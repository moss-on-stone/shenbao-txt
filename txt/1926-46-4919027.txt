# 1926 - 46 - 4919027

 

Page 1

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *   
 
 

Page 2

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *   
 
 

Page 3

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *   
 
 

Page 4

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *   
 
 

Page 5

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *時評 
[各路不通（冷）]  
　　現在位於長江以北之各路。無一可能者。其由於交戰之區。夾雜其間。而非由同一勢力者所管轄也。有形之路。旣屬如是。而無形之事。亦一一如是。甲權所屬。與乙權所屬。均在互鬥之中。宜乎盡中國事。咸有各路不通之慨矣。 
　　各路不通之應付。祇有人自爲戰之一法。因人自爲戰而各路不通之區域。愈促愈短。此自然之趨勢也。夫各路不通决無長久支持之理。然不通者而使之通。必須經過不通之區域愈促愈短之景象。是誠一可駭可懼之一時期矣。 
　　數年以前。人人均望統一。今則統一之說。且勿暇及。苟能於不通之路而一一而使之通。則距統一之途亦復不遠耳。 
[國内專電]  
　　（北京）　哿（二十）晚賈携討吳及鄂魯督長令入府、請蓋印、段以鄂長討吳令可發、惟魯令待考慮、故前兩令先發、（二十一日下午七鐘） 
　　（北京）　段巳允免張宗昌、（二十二日） 
　　（北京）　討吳佩孚令昨夕送府、段允考量、昨夜某閣員催府、勸段速用印、段答、尙在考量中、某閣員云、國民軍計畫高强、其所擬任命鄂魯疆吏、用意甚深、以鄂制鄂、以魯制魯、行見吳張勢力失墮、國民軍得以統一中國、改革政治等語、（二十一日下午一鐘） 
　　（北京）　段對更魯督長令主緩發、討吳令將原稿重改、比前民生凋敝元氣摧歿、前令各長官停止軍事行動、乃近據報稱、吳佩孚盤踞鄂疆、勾結土匪、侵擾陜豫、所發僞軍官委狀關防、迭獲有據、是其好亂性成、不惜殘民以逞、鄂陜豫諸省人民、何負於吳、竟倒行逆施至此、殊辜本執政一再優容曲予保全之至意、著盧金山劉佐龍等力爲消弭、以安地方、並責成岳維峻李雲龍督隊、會同進勦、期早戢兇免致勾煽、凡駐鄂軍隊、皆訓練有方、深明大義、勿誤聽謠惑、致負國家養兵衛民之旨、双令、卹蕭一萬元、派劉佐龍往祭、又令、盧金山督鄂、劉佐龍省長、（二十一日） 
　　（北京）　段對免職查辦張宗昌令、謂前年入京、本與奉合、今對奉方將领、仍未能恝然、聞某軍决再催速發、謂段爲畏事戀棧者、催後仍未發表、段又謂上台前并不反對約法、上台後廢止約法、致釀成半年來戰事、須知毁法足以召亂、應知所返云云、（二十一日下午八鐘） 
　　（北京）　某軍宣布吳佩孚被剌死、 
　　（北京）　賈德耀養日上呈辭代職、 
　　（北京）　今日賈德耀未到院、秘長汪守珍到院、電話賈、賈令備辭呈、謂代至今日下午六時爲止、以後卽不負責、許世英在六國飯店辦第四次辭呈、（二十二日下午八鐘） 
　　（北京）　張伯英辭府秘書長、段意約方樞繼任、惟方前年曾勸段不要推翻約法、且願段以政權奉之内閣、自己省心、且免招怨、其時段左右好事者、主張毁法造法、方因之未就府職、今段召召方就府長、恐方必不來、（二十二日下午一鐘） 
　　（北京）　許閣三次上辭呈段仍給假、賈代須延長若干日、免張宗昌令已允發、（二十二日下午一鐘） 
　　（北京）　在京國民黨提議、公推馮爲總理、以馮以三民主義曉諭部下、允稱厥職、（二十二日下午八鐘） 
　　（北京）　昨唐悅良由包來電、謂馮玉祥在包並不他往、馮電李烈鈞、口氣中露出山意、（二十一日下午一鐘） 
　　（北京）　馮玉祥表示不出山、勗三事於將士、曰眞愛民、嚴紀律、淡權利、謂國民軍抱定三民主義、并須具有大無畏之精神、（二十二日下午八鐘） 
　　（北京）　李烈鈞云、奉軍决無攻熱之力、熱防不足慮、國民軍應增加津浦線爲妥、（二十二日下午八鐘） 
　　（北京）　鹿鍾麟云、吳佩孚在北京方面、發出委任狀甚多、現正設法查拿受委者、（二十二日下午八鐘） 
　　（北京）　國民軍確息、已任命總指揮王鎭淮前往保定、王於二十上午到保、國民軍攻擊直魯聯軍極爲奮勇、岳維峻尙在鄭州、（二十二日） 
　　（北京）　西安楊虎城致于右任電、謂敵由鳳縣開來援兵兩團之衆、我軍暫停攻擊、稍事休息、一面嚴密佈置、一面調齊隊伍、以便相機前進、（二十二日下午一鐘） 
　　（北京）　聞考城尙在田玉潔部手、并未失陷、（二十一日下午一鐘） 
　　（北京）　前駐蘇聯使館之彭昭賢通電、求援助旅俄華僑會長金石聲、途中遇害、謂在伊爾庫次克國防局一夜、卽無蹤、同解者或發狂疾、或成殘廢、（二十二日下午一鐘） 
　　（北京）　粤外交代表團電孫傳芳、反對滬公廨制、决華人死刑交中國執行、除向使團抗議外、請卽制止上海軍事當局、承受此項無理引渡、以重國權、（二十一日下午一鐘） 
　　（北京）　烟酒稅稅率、關會另組一小委員會討論、委員周傳經陳鑾李景銘衛渤等、巳着手草訂新案、關會第二股事務將竣、（二十二日下午九鐘） 
　　（北京）　宋哲元電京、蒙匪劉筱山、有吳佩孚委任狀一紙、現已拿獲嚴訊、並緝餘黨、（二十二日下午一鐘） 
　　（北京）　使團息、武漢工人、不日爲反吳運動、以促新主義進行、（二十一日下午一鐘） 
　　（北京）　國民軍對於駐南宮故城之鄭思誠旅、擬增加其餉項、使之專心對吳（二十一） 
　　（北京）　哿（二十）閣議例案、孫澐爲察區政務廳長、涂一元爲熱區政務廳長、范慶禧爲熱河道尹、郭星章爲察區烟酒局長、又美費城展覽會、商人自由赴賽、政府監督、由部酌議辦法、再提閣議、（二十一日） 
　　（北京）　交部派祝書元爲修訂中法越南通商條約委員會委員（二十二日下午一鐘） 
　　（北京）　交部聘法人克森爲交通顧問、 
　　（北京）　交部長官郵餘上分有花紅、 
　　（北京）　中日實業公司、開電話借欵本利總數日金一千三百三十一萬六千五百四十四元、請由關稅上支付（二十二日下午一鐘） 
　　（北京）　一軍設督察處於天津、專注軍紀、派田春芳爲處長、（二十二日下午八鐘） 
　　（北京）　鄂夏斗寅電約孔庚同志驅吳、 
　　（北京）　外傳龔德柏爲反對共産被捕不確、鹿鍾麟並不袒護共産、（二十二日下午八鐘） 
　　（北京）　農部咨交部、黃炎培組上川長途汽車公司、稱經貴部核准給照有案、究竟已否核准、請查覆、（二十二日下午八鐘） 
　　（北京）　包寗路線、包頭五原段已測竣、計二百十六公里有零、建築費計七百五十八萬二千零八十元、每公里合四萬三十零八十元、（二十二日下午八鐘） 
　　（北京）　京漢路今日上午無車往來、申刻由保開到二十四次票車一列、四點半開保定票車、其他各車未開行、 
　　（北京）　外部電杭、催黃郛速回京、 
　　（北京）　英使照會外部、廣東江口罷工團體、將英籍人民嚴刑炮烙、地方官有意慫恿、特抗議、英使又照會抗議、京兆捲烟新稅、務速取消、（二十二日下午九鐘） 
　　（北京）　董康等電外部、請將會審公堂取消問題、向使團嚴重交涉、務達自主國法權目的、（二十二日下午九鐘） 
　　（北京）　外次外傳孔祥熙、但曾暫不赴任、即赴任、後任當屬國民軍推薦者、亦非唐悅良、（二十二日下午九鐘） 
　　（鄭州）　劉湘有出兵討吳說、 
　　（鄭州）　章祜本日來鄭、 
　　（鄭州）　據某方調查所得吳佩孚委任豫省會匪、計六師長十四旅長、豫匪雖多、難敷分配、（以上二十一日下午四鐘） 
　　（漢口）　寇英傑赴明港、司令部尙在長苔關、主力軍集確山、前鋒過遂平、正向駐馬店前進、馬濟部已開兩列車到信陽、餘部在輸送中、 
 
 
 

Page 6

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *　　（漢口）　吳皓（十九）晚派李倬章專 
視察戰線後、即往晤寇、商定豫大計、 
　　（漢口）　總部接張李巧（十八）電、胡毓坤部羅旅篠（十七）晚佔領南皮、敵向泊頭潰竄、現分路向津保進攻、（以上二十二日下午三鐘） 
　　（漢口）　省議會皓（十九）茶會、决草省自治暫行條例、爲民選省長張本、並定養日開大會、函請各法團領袖到會、接洽意見、　　（漢口）　曹鍈皓午後三時入殮、陳杜往祭、　　（漢口）　全鄂公民追悼蕭大會、養（二十二）在抱冰堂開籌備會、（以上二十二日下午三鐘） 
　　（成都）　今日開國民善後會議、决定軍事財政兩要案、川軍各師旅須點槍枝後、正式編制、軍費在稅收不敷外、暫由禁烟罰欵挪用、其他護商與預征等、向例捐欵、槪行除免、 
　　（成都）　昨日國民會議複選、選出曾任軍官之陳國棟馬德洪等二十四人、 
　　（成都）　劉成勳到康定通電各機關、勘得礦苗數處、將開採、（以上二十日下午八鐘） 
　　（廣州）　譚延闓派魯滌平赴北江、改編第二軍、現已遵照三三制、改編完竣、 
　　（廣州）　鹽運使鄧澤如辭職、已批准、 
　　（廣州）　政府新委張敷文、充江門市長、 
　　（廣州）　公路局派員赴惠、准養（二十二）開始拆卸惠州城、（以上十八日下午一鐘） 
　　（香港）　粤海關稅司畀路、因粤工商組騐貨處、禡（二十二）起騐貨、馬（二十一）特令停止騐關、飭關員到各入口輪船監視、不准卸貨、馬日有滬船多艘、載米數萬包抵粤、不能卸貨、該商派人謁畀、討情不准、現請政府向英領交涉、廣州已成無形封鎖、本港禡早無日船赴省、惟火車仍通、　　（香港）　粤各界國民會議促成會、哿（二十）因雨展期舉行、 
　　（香港）　蘇孫代表周承炎、在粤任務完竣、日間北上覆命、 
　　（香港）　陳炯明軍翁騰輝部、前降程潛部第六軍、翁眞（十一）率隊由五華紫金叛逃、程軍參謀胡謙通電查緝、 
　　（香港）　劉震寰哿（二十）由滬抵港、 
　　（香港）　省罷工會昨開密議、討論應付海關停騐貨事、（以上二十二日下午七鐘） 
　　（廈門）　葉定國到汕後、寓張貞之第一獨立團辦事處、巧（十八）赴明星劇院出、被黃衣數人擄去、張貞函公安局嚴查、並聞皓（十九）晚赴厦日輪出口、傳爲張毅派人赴汕自緝、已秘經厦解漳待證、 
　　（廈門）　仙游省軍兩連、巧日到永春協防、　　（廈門）　泉州捕治陳國輝黨甚嚴、 
　　（廈門）　鼔浪嶼公共界董事五人、今年改選、德忌洋行大班爲董事長、華人無一當選、王大貞被任僑務總裁、此間華僑多覆電致賀、（以上二十二日下午九鐘） 
　　（長沙）　趙正物色新議員選舉全省九區覆選監督人才、刻聞趙己内定數人、日内將一律發表、 
　　（長沙）　賀耀祖由衡回省謁趙、報告與唐生智洽商各事甚圓滿、 
　　（長沙）　交涉員楊宣誠决心求去、馬（二十一）又繳印懇辭、並通知駐湘各領因病去職、但趙已一度慰留、不卜能擺脫否、 
　　（長沙）　此間國民黨省黨部、籌備舉行大規模中山週年紀念大會、 
　　（長沙）　川軍總司令楊森、馬（二十一）携眷及隨員專車赴岳、轉輪到宜昌入川、陳遐齡尙留省未去、 
　　（長沙）　趙再嚴令各地防軍、限期淸剿盜匪、内有嗣後若再任匪猖獗、非故縱容、即乖職責等語、 
　　（長沙）　議會通電定三月東（一日）召開第八次常會、議會以不信任省務員投票法、政府迭咨、認爲易於動搖政局、不無理由、擬俟開會提出修改、（以上二十一日下午十鐘） 
　　（靑島）　直魯聯軍總司令部派參議由靑轉赴奉、請示機宜、 
　　（靑島）　保安隊調兩隊至高密添防、 
　　（靑島）　本日颶風大作、靳雲鵬今日來靑、未得登岸、省派常之英來歡迎、 
　　（靑島）　畢庶澄昨夜返靑、去濟祝壽兵士及官長、均有賞賜、聞畢已奉令援直、現正準備、（以上二十二日下午五鐘） 
　　（安慶）　陳調元特派宣慰專員孟星魁、今晨偕隨員齊燦等抵皖、當即出城宣慰駐皖第三旅楊團、（二十二日下午二鐘） 
　　（蚌埠）　箇（二十一）酉刻皖軍第二旅長馬祥斌、由六安回蚌、禡（二十二）子刻陳調元由寗專車回蚌、軍警各界要人曁皖贛軍樂隊、均到站歡迎、與陳同行者有贛軍師長馮紹閔、下車後、分乘汽車、陳回公署、馮回本宅、（二十二日下午二鐘） 
　　（徐州）　箇（二十一）夜大風、養（二十二）午未息、房屋吹損甚多、電線吹斷多處、正趕修、（二十二日下午七鐘） 
特約路透電 
[關於中國事之外電]  
　　二十二日北京電　漢口美副領事查平民報稱、渠巳將信陽城外美僑十七名移至安處、二月十八日吳軍仍在轟城、山海關陣線未有變動、惟該處及熱河之奉軍均已均多、國民一軍現派兵加厚直魯邊界之三軍及豫省之三軍兵力、一面並鞏固熱河本軍之防線、馮玉祥行蹤消息、傳說不一、衆信馮將復入戰線、蓋國民軍現扼守内地諸陣線、能互相呼應、敵軍則四面散佈、頗難合作也、段執政蓋印於討吳命令、衆爲大異、由此可證知國民軍現控制北京也、 
　　二十一日北京電　討吳令巳於今日午後發表、並任盧金山督鄂、劉佐龍長鄂、命盧劉協同討吳、又誡鄂兵勿受煽惑、任畢庶澄督魯之命令、因段執政不肯蓋印、尙未發表、 
　　二十二日北京電　英文北京日報載稱、陰曆新年北京警察餉未發分文、公衆欲知庫劵所派之警餉用於何處、該報並謂警察枵腹從公、眷屬嗷嗷、不知如何能忠誠盡職、或將有懸無可懸之一日、今日應否由關稅及鹽稅盈餘項内留出的欵若干、以充警餉、實爲一問題、海關與鹽政外人主任急宜會商撥欵以付所欠三四個月之警餉、當國家權利受外方危害之時、吾人奮鬥、不遺餘力、但侵犯中國主權與否、而警餉問題、實急不容緩、蓋北京治安秩序今已岌岌可危也、今爲保證此欵能入警察之手而不移充他用計、竊意宜援一九二二年與一九二四年之成例、歸有關係之各機關主任監督發放、吾人雖以重大責任方加諸海關鹽政外人主任之肩、但彼等當以北京居民全體爲念、華人助之當更力云云、 
　　二十日漢口電　昨由信陽抵此之敎士語客、謂信陽國民軍巳被逐入城内、吳軍現控制外城及通内城之各路、國民軍糧食足供支持三星期城内各戶均遭國民軍刦掠敎士匿居地窟數星期之久、常受占據敎會房屋之兵士以來福槍脅迫、信陽現有路德敎會敎士兩人照料芮爾遜敎士之遺骸、此外尙有天主敎敎士六人、 
　　二十日開封電　此間紅十字會由滬愛特敎士爲主任、現電外方急需經費及外科醫藥品、以供開封目下騷亂中之用、 
　　二十二日香港電　廣州稅務司昨日封鎖廣州及黃埔港、須往罷工委員會、將擅由海關倉庫提去之貨物交還騐看、估照價納稅後、始允開放、故今晨無船開往廣州、現信陽牽涉者共有五國之貨物、聞英船一艘現載糧食開往沙面、船桅懸白旗、廣州領事團一致贊成稅務司之舉動、現暫時不准旅客及貨物入廣州、 
　　二十二日東京電　外交省得滿洲消息、奉幣現日落價、其故因外間謠傳張作霖病重及天津周圍不久復將開戰所致、外交省並接有馮玉祥不日將抵北京消息、 
[法參院之財政案]  
　　二十一日巴黎電　參院財政委員會今日通過衆院所巳核准之出口稅、並否决將財政案退回衆院請補籌經費以彌補其所决定與政府所需經費差額之動議、委員會後因政府之請、以二十二票通過衆院所否决之稅欵、　　二十一日巴黎電　參院財政委員會通過財政全案、委員會所票决之捐稅如下、（一）衆院業巳票决之十六萬萬佛郎、（二）政府前提交衆院核議令請求參院恢復之卅三萬八千五百佛郎、財政部長現將請衆院票决、提用關稅增額四萬萬佛郎、但由銷舊證劵而得之二萬萬佛郎、可由政府提用、無需得國會同意、以上爲杜美所需以支配一九二六年預算之五十五萬八千五百萬佛郎、 
[法國對於土叙條約之評論]  
　　二十一日巴黎電　此間報紙評論在安戈拉締結之叙里亞興土國條約、純爲和平性質、巴黎迥聲報稱、外部否認法國准許土國管理巴格達鐡路之說、外部聲明此約並未規定土地之讓與、但僅劃定邊界耳、巴黎晨報稱、法國在摩洛哥冬季無大戰爭、但法人區域内叛變部落、强半已降服、查阿白杜爾克林現僅有戰士約二萬人、 
[澳洲大火及人種政策]  
　　二十一日雪梨電　聞澳州五處森林之火、現巳連成一片、火線長百哩、騰巴任巴山之材木及許多牛羊、將遭其害、 
　　二十二日　爾邦電　帕頓敎士在紐希白里資島傳敎三十四年、現稱、法人以大批亞人輸入其太平洋領地、澳洲必須抗議此事、否則惟有放棄白人的澳洲政策云、 
[各國近事]  
　　二十二日巴尼剌電　今日數千人集於魯納泰敎堂、作菲列濱獨立之祈禱、悉遵天主敎禮節、祈禱文係提倡獨立機關之全國最高行政會所編製、當朗讀祈禱文時、羣衆皆跪於地上、菲島各處獨立敎堂及耶敎會皆有同樣祈禱、惟回敎徒及非基督徒所居之處、則未舉行此禮　　二十一日東京電　政府因日幣繫漲、决議停止運現金至美、 
　　二十二日東京電　鐡路大臣仙石已允留任至國會會期終止、屆時内閣似將改組、 
[公電]  
　　鄭州河南公民來電　各報館曁全國父老兄弟姊妹均鑒、吾豫綰轂中原、軍興以來、凋敵不堪、驚喘甫定、方期少事休養、不圖吳佩孕野心不死、捲土重來、於是舉吾豫黄河以南、盡陷入軍事漩渦、交通阻滯、農商怨嗟、遍地哀鴻、號泣　天、求生不能、求死不得、嗚呼、不知吾豫果何負於吳賊、更不知吳賊果何憾於豫人、乃必欲置全省五千萬人命於死地而後已、吾豫人雖孱弱、對此荼毒殺害我之仇敵、亦烏能容忍而不申討伐耶、吳賊果何如人乎、前此我豫人或尙以其不忘曹銀、而稱其有節操、殊不知吳賊不特無人格無道德無節操無廉恥無信義、並且爲破壞法律顚覆國家窮兵　武殘害同胞之凶徒、今試揭其假面、昭告寰區、以免吳賊得自掩飾、以遂私圖、查吳賊於駐兵長春時、霸佔民女、棄置髮妻、任其自盡、是無人格者一也、决新堤、淹斃人民、在鄭州漢口槍殺工人、酖殺舊友蕭耀南、寗我負人、勿人負我、是無道德者二也、直皖戰爭、醜詆段氏、榆關敗後、謁段求容、是無節操者三也、不寗惟是、直奉兩次戰爭、聲言討賊、去年由岳來漢、仍以此爲號召、曾幾何時、墨瀋未乾、竟易世仇爲朋友、變討賊爲聯軍、反雲覆雨、毫不知羞、是無廉恥者四也、受岑春煊重幣、以伐北方、繼又受段祺瑞重賄、以擊南方、見利忘義、二三其德、是無信義者五也、至其袒護賄選、不惜破壞法律、歷次稱戈開釁、不惜顚覆國家、唆使陳炯明叛廣東、唆使楊森擾四川、是皆爲其黷武窮兵殘殺同胞之鐡證、今又嗾使我地方自衛之紅槍會、并委任各處土匪充軍官、以擾亂我河南治安、在吾河南同胞、或忘吳賊之陰毒險狠、豈知吳賊之心中目中、又只知其義父曹銀與自己之地位、若曹銀復職不能、便可遂其代行總統職權之夢想、今茲之播弄吾豫同胞者、亦猶是其調唆陳炯明楊森之故智、無非借刀殺人、以達私人目的而巳、夫吳賊糟糠可棄、同胞可殺、恩人可害、仇讐可事、推此心也、將來非至出售國家滅絶同種而不止、嗚呼我中華民國十五年、被吳賊惹起之南北戰爭、廣東戰爭、四川戰爭、直皖戰爭、兩次直奉戰爭、以及今茲之豫鄂戰爭、元氣殆巳斵喪無餘、慶父不去、魯難未巳、使此獠一日而存在、吾人將無噍類、禍至無日、時不再來、我同胞其一致奮起、以申討此賊、務期撲滅此亂源而後已、迫切陳詞、伏乞公鑒、河南公民代表魏柱卿張正陔段澤榮吳蘭舫蘇小坡馮世華錢興焜周尙文孫悟民王明道魯泗賢宋午橋等四百八十七人同叩效、 
　　廣水河南公民電　各報館均鑒、民國不幸、妖魔崛興、馮玉祥勾結赤俄、效劉豫張邦昌之故智、盤踞京都首善之區、岳維峻率領陜賊、爲李闖砦獻忠之化身、蹂躪中原心腹之地、一木反覆無常之小人、一實凶橫無賴之草寇、乘國家之多故、臨戰陣而倒戈、假傳孫中山之衣鉢、利用段祺瑞爲傀儡、美其名曰和平改革、愛民救國、按其實則媚外賣國、爭地殺人、跡其猖狂狡詐之行、誠屬禍國殃民之賊、恭讀吳聯帥齊撫師蕭珩帥冬日通電、聲罪致討、義正辭嚴、凡有血氣、皆知感奮、况我豫人、尤痛切膚、茲就平日所受種種苦况、謹向海内賢豪歷歷陳之、馮玉祥謀操政柄、依託俄人、不惜倒行逆施、來逞大欲宏願、岳維峻　悍之夫、粗鄙之性、原不識赤化何義、乃亦效西施之顰、派學生赴俄留學、聘俄人廣充顧問、設親民社於省垣、發宣傳部於各屬、莫非仰馮氏之鼻息、受蘇俄之心傳、吾豫省民風醇樸、士習謹愿、自經此番放肆薫染以後、將一變爲暴戾眦睢之風、根本破壞、莫此爲甚、是其罪不容誅者一、馮玉祥心如虎狼、志切併呑、因欲多蓄爪牙、遂爾廣事聯絡、岳維峻出身微賤、濫總師干、遭逢時會、冒竊疆圻、不自度德量力、猶復得隴望蜀、大招匪徒、遍布全省、本無韓信將兵多多益善之能、乃作項莊舞劍咄咄逼人之勢、旣伺隙而佔保大、又乘釁而攻直魯、外則兵連禍結、内則魚爛鼎沸、貪多務得、貽害地方、是其罪之不容誅者二、馮玉祥據偏寒之地、抗强盜之敵、欲圖制勝、不惜屈身、蓋必如石景塘稱臣稱姪於契丹、始得保吳三桂平西平南之位號、岳維峻坐　中州、地居堂奥、臥榻無酣睡之嫌、閉關有自守之勢、爾乃搖尾乞憐、甘心獻媚、賣豫省爲蘇儀藩屬之附庸、載密約爲西北全區之一部、甘作牛馬、辱我豫人、是其罪不容誅者三、馮玉祥外結强大鄰邦、内擁賣國政府、分金案之肥、得軍資之助、擴充部衆至十數萬、岳維峻寄人籬下、食人唾餘、懲壑難　、雄心不已、遂以剝削三千萬豫民之身、爲豢養三十萬匪衆之計、旣以軍隊太多而餉糈不足、濫發紙幣、又以幣價低落而强迫商店、硬兌現金、旣以整頓團防而託名訓練、任意抽調、又以垂涎槍機而授意部下、公賣没收、橫取豪奪、於斯已極、是其罪不容誅者四、馮玉祥殘忍爲心、貪婪成性、如逼迫閻相文之死、查抄趙周人之産、竊受張作霖之賄、刦奪淸皇室之寳、槍斃李彦靑、殘敲曾毓雋之類、固已虺毒深藏、豺牙酷厲、而岳維峻則苛猛更甚於虎、貪酷直等於狼、綜其凶惡、除禹郟之役、鞏洛之戰、登記稅收銅元局欵、無不血肉見其橫飛、金錢聽其乾没外、至其縱容屬下、魚肉鄉民、舉凡陜籍之販夫厮養棍徒流氓、盡佔豫省之行政徵收衙署局所、奸淫不擇老幼、搶掠不遺寸縷、偵探罔不敲詐、訟獄罔不苛罰、布置設阱、竭澤窮山、耗矣豫民、并無孑遺、是其罪不容誅者五、夫赤化猖獗、共産邪說、本不適我國情、亦且大違民意、祗以馮玉祥擅長詭變、遂敢投機、岳維峻素性猖獗、不妨肆志、乘之以推波助瀾之野心强隣、益之以借風轉舵之無聊政客、搖筆鼓舌、以迷惑靑年、興風作良、以運動工黨、遂致悖法亂紀、棄禮蔑信、顚倒是非、淆亂觀聽、障碍和平、動搖根本、充其陰謀搗亂之所極、勢非人類相食、國運戕、天柱傾、地維絶、乾坤息而不止也、又豈僅中華河南一國一省之禍而巳哉、公民等衛省綦切、憂國如焚、整軍經武、努力匡時、誓率我全省父兄子弟之衆、追隨各大帥仁義節制之師、拯同胞於水火之中、殛殘賊於鐡龯之下、揋甲執兵、呼助將伯、謹貢誠悃、佇候明敎、何南公民尹源澄王步洲王致中徐颺亭趙蘭馨尹博文王芸障王鵬俊杜彩彬馮超王禹九尹榮本鍾駿錢震中張培菇朱其宇代表全豫三千萬人民同叩印 
 
 
 

Page 7

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *國外要聞 
[東京通信] （知白） 
　　日本對關議新提案之内容 
　　日本新提案與各國提案之比較 
　　日本政府鑒於關稅會議日本所提出之原案、不能得圓滿之解决、特召其參與關議之隨員佐分利氏回日、磋商一切、經各有關係之當局、迭次協議之結果、决撤回日本以前所提出之一律二分五厘之原案、另提出差等稅率之新案、其大略巳見愚之前次通信、頃據日報所載、佐分昨氏面受機宜遄回北京後、從事向各方面活動、并疏通中國方面之意見、大體已得中國方面之諒解、故在本日（二月十七日）之非公式會議、提出日本最後之新案、該新提案之内容如下、（一）中間稅率分爲（甲）二分五厘、（乙）五分、（丙）一成、（丁）一成五分、（戊）二成五分等之差等、（二）用途問題、關於用途之分配、爲（甲）厘金抵補三千萬元、（乙）債務整理三千萬元、（丙）政費一千萬元、（丁）關於鐡路之臨時費（Ｃontimgencyfund）一千萬元、（戊）津浦滬杭兩鐡路借欵償還基金一千萬元、上述各項中關於鐡路之臨時費、係爲確保現在中國各鐡路營業狀態之基金、津浦滬杭兩鐡路借欵之第一擔保爲厘金、第二擔保爲關稅、因厘金廢止之結果、第二擔保之關稅、當然成爲第一擔保、而在一般債務整理之範圍外、與庚子賠欵同居被支付之順位、故由此附加稅中支出之、（三）債務整理、關於債務整理、日本撤回三年間之付息延期案、所有一切無擔保内外債、不論其性質之如何、均以平等之條件整理之、此整理公債、約八億元之利息如下、（甲）暫行期間（至一九二八年止三厘、（乙）由一九二九年至一九三一年之三年間五厘、（丙）一九三二年以後七厘、（四）陸境關稅、則維持現在之制度、此次關稅會議、旣離華會條約之範圍、故不必一定準據華會條約也、 
　　日本新提案之内容、巳如上述、茲將日本新提案與各國提案之比較、略述於下、藉以推測日本新提案之運命焉、第一、中間稅率、英國主張甲種奢侈品二成、乙種奢侈品一成五分、普通品五分、美國則主張最低二分五厘、最高二成七分五厘、分五階級之差等、中國則主張二分五厘、最高二成七分五厘、分七階級之差等、故由關議中之大勢觀之、均趨向於差等稅率、固不待言也、大槪最終之勝利、歸於中國分七階級之差等稅率案、但最高率之二成七分五厘、或減低爲日本案之二成五分、亦未可知、蓋依中國案、則附加稅之收入、約達一億三千萬元、超過中國最初要求額一億二千萬元、且各國與日本、均僅認九千萬元也、第二、關於用途、日本案中所謂關於鐡路之臨時費與津浦滬杭兩鐡路借欵之優先權、全部係容納英美之意見、大槪可望通過、中國或亦讓步爲九千萬元、亦未可知、然於茲有一問題焉、即厘金抵補之問題是也、關於此問題、英國主張積算一切輸入貨物課稅額四分之一爲釐金抵補金、關於此點、如何與各國發見妥協、尙爲問題、第三、關於債務整理問題、日本撤回付息延期案、各國當均無異議、關於整理之順位、英國與荷蘭、主張（一）賒賣欵項、（二）其他借欵、（不分經濟借欵與政治借欵之區别）美國則主張（一）小借欵、（二）大借欵、關於此點、與日本主張距離甚遠、大槪結局之勝利、歸於英國、惟日本或要求除外、分取分配於關係日本之債務整理金額、而其整理方法、則由日本内部自决之、亦未可知也、第四、關於陸境制度之保留、法日兩國之意見一致、英美兩國爲顧慮將來與俄國之關係、强硬主張海陸劃一、然陸境貨物之輸運力有限、輸入中國之貨物額亦不多、其增加亦比較小、故日本亦不至於强硬主張而不肯讓步也、（二月十七日） 
國内要聞 
[馮玉祥有出山說] 馮離包頭之傳聞異詞 
　　國聞社二十一日北京電云、内閣聲望較著者不肯出、許决不能回任、賈代閣形勢將延長、唐悅良馬（二十一）日由包頭鎭返京、稱皓（十九）日晨離包頭時、馮（玉祥）尙在包、但有意離包、將赴平地泉、一軍方面、昨稱包頭鎭皓日下午二時半來電、馮仍未啓程、 
　　電通社二十一日北京電云、馮玉祥巳由包頭還張家口、巳示意賈德耀、决定再行出山、並請賈德耀於就任代理總理時、即下討伐吳佩孚令、北京政權旣完全集於國民軍系、馮又出馬、必與吳有一場大决雌雄也、 
[直豫戰訊不利於國軍]  
　　▲天津有將放棄說▲歸德和平退讓 
　　電通社二十一日北京電云、聞國民軍第三軍、近日連戰連敗、不久有放棄天津之勢、李景林軍士氣、近已非常振作、 
　　東方社二十二日天津電云、在津浦鐡路方面國民軍之形勢不利、巳將其防禦線從馬廠移至靜海、 
上海泰晤士報云、昨接歸德來電稱、彼間車站十七日曾有小戰、陣亡兵士一人、後經調停、和平解决、地方刻己安靖、外人平安云云、 
[國民一軍誓與吳一决雌雄]  
　　東方社二十一日北京電云、國民第一軍最高幹部、以與吳佩孚勢不兩立、特傳繳部下將士、表明態度、略謂、吳佩孚已向國民軍宣戰、如我國民軍默爾而息、不但我等之名譽及愛國救民之素志掃地、且我等亦將覆滅、我等在自衛上、不得不與彼一决雌雄、當振興精神、一致救國、救國即所以救已、諸君速醒速起、我與彼巳絶對勢不兩立、彼雖以赤化爲口實、我等惟知共討與土匪相勾結之匪黨而已、 
[靳雲鶚已全部入豫]  
　　▲惟餉械均感不足　▲兗州鎭使袁振靑業巳接印 
　　徐州通訊、靳軍自入豫以後、其勢力巳由魯南漸移豫東、魯軍勢力、則又復伸張於魯南矣、頃據由兗州來徐政界某君云、靳軍大部於八日完全離兗入豫、僅留少數營底、十五日張宗昌所委之兗州鎭守使袁振淸即到兗接任、袁部軍隊駐兗約有一旅之衆、靳部營底軍需、頃又陸續開拔入豫、兗州巳全爲魯軍之勢力範圍、駐鄒縣者爲魯軍潘子和部、（潘係吳佩孚委任）、駐濟寗者爲魯軍第六軍褚玉璞部之徐源泉朱玉賢兩旅、駐曹州者爲杜鳳舉部、駐泰安者爲魯軍第五軍王棟部、惟魯軍迭經戰伐、額數均不能足、某君又謂靳雲鶚隻身入魯、收編國民二軍之殘部、人數亦甚不足、軍械糧餉、尤難充裕、日前靳氏曾向張宗昌借得鐡甲車數輛、又向張借飛機、張以魯北戰事未决、當予拒絶、可見靳軍軍實方面、準備未充、其入豫純係聯絡運動舊部、不能力戰云云、至於徐魯交通、尙不能謂爲暢行、由徐上駛客車、祇達兗州、由兗州再達濟南、由濟南下駛客車、則由兗州祇達臨城、由臨城再達徐州、緣臨城以南韓莊利國驛一帶、均係五省聯軍防地、魯軍不能通過、張宗昌李景林曾派代表朱燿楊繼高赴寗謁孫、即係接洽隔閡、以免誤會、 
[吳佩孚要求贛方出兵] （含冰） 
　　▲外傳贛方巳準備出兵說恐未確 
　　南昌通訊、江西去年旱災奇重、農作物出産大减、影響所及、百業凋零、不料臘鼓聲中、頻降大雨、除拉膠皮車者利市三倍外、其餘因歲底結束、步履不便、莫不叫苦連天、去年商業、因受兵燹水旱影響、結果旣如上述、惟銀行界與錢業界、因財政廳發行流通劵及兌換劵限制兌換關係、則莫不大獲其利、姑就贛省銀行一家而言、巳賺五十餘萬、其餘可想而知、現在申票行情、逐日提漲、今日巳漲至一千六百十五元矣、因之各銀行之兌換乃大跌特跌、如換現洋、每百元須貼水十六元、日息每千元巳漲至七角、銀根奇緊、於此可見、今年市面、頗令人抱杞憂也、值此臘尾年頭、而贛方忽有出兵援吳消息、查吳子玉此次舉兵攻豫、事先曾派代表分赴各方接洽、派來贛垣者、則爲賄選議員賴慶暉·與吳司令部軍需總監戴子彬二人、該代表於日前由漢蒞贛、並携有現欵五萬元、前來犒軍、所負任務、係要求方氏出兵援助、據該代表稱方氏對此、已表同情、惟因環境關係、不便遽爾實行耳、並聞贛省援吳軍隊、業經指定、以贛軍第二師爲主、補充第一旅爲輔、該項軍隊、業奉集合令、在南潯兩地從事集合、何日開拔、尙不可知、特贛人飽經憂患、一聞軍事行動、莫不慄慄自危、况國民政府、近於第二屆全國代表大會、議决由湘贛閩分道出兵北伐、贛人聞此傳說、已甚惶恐、然以記者所知、則内容有不盡然者、贛人鍾世英、爲民黨中之健者、奔走國事、喘息不遑、此次由張家口而豫而粤、於上月遄回贛垣、方李久久其名、即各聘爲參議、參與密勿、聞鍾氏對於大局趨勢與應付手腕、計議頗多、方李極爲嘉許、以贛省所處地位與環境而論、則應付自不能偏執、苟方氏與民黨開誠相與、則未必同意於吳佩孚之主張、故贛省出兵之說、恐未必成爲事實也、 
[曹鍈繼蕭病死]  
　　蕭曹入殮之情形 
　　國聞社漢口通信、鄂蕭病逝後之三日、曹鍈在鄂督署爲蕭治喪、因病於晚間暈去、迨次日黎明、（十八日）竟亦棄世、據接近曹氏者云、曹前隨吳由岳來漢、討賊軍秘、參與獨多、頃方用兵中州、蕭遽身死、後方籌備、旣失重心、致三四日來、無稍休息、勞傷過度、十七日晚、在鄂督署蕭靈棺旁暈絶、幸直系諸要人均在孝堂、當抬至軍務課室、由前打蕭針之文德醫士、如法打一針、不見淸醒、至十八日黎明、竟至氣絶身死、吳佩孚聞而大痛、當派李倬章等兼治曹喪、曹之遺骸、刻巳移至軍儲局、或云曹與蕭同年同月同日生、僅不同時、其暈時之病狀、亦與蕭同、且臨終時同受文德醫士一針、曹個人報効聯軍餉項、較蕭爲多、今同於五日之内、死於鄂督署内、吳氏感傷、當較他人爲尤重、聞吳前於諭令陳杜繼任督長之紙尾、書出師未捷身先死、長使英雄淚滿襟以輓蕭、今似不妨再用伯仲之間見伊呂、指揮若定失蕭曹二語以輓曹也、聞蕭十六日午後五時入殮、文武百官、齊集督署大樓之下、大廳之上、環繞蕭之靈棺、舉行訣别、入殮後、吳始率同衛隊並偕同齊爕元等、自循禮門乘花車、直達劉家廟、再換兵艦上駛武昌、由織布局碼頭登岸、到督署、曹鍈李倬章張志潭張月波等均在、全體迎吳入客廳、用茶後、吳即率同全體、向蕭靈棺行三鞠躬禮、畢、吳即演說、大意謂珩珊治鄂五年、其維持治安之成績、有非他人所能及、此次聯軍討賊、擘畫尤多、不幸因病、中道捐棄、幸陳師長與杜鎭守使、均是珩帥舊部、希望諸位將軍贊助、俾竟珩帥未竟之志、尤希望省議會諸公、與杜合作、以撑此暫時之局面云云、漢口總商會會長周星棠、致答詞、略謂、珩帥維持治安、及救濟民食、整理官票諸政、尙僅做去前半、其後半則希望在位者善自努力、期有以慰珩帥在天之靈云云、演說畢、吳率同衛隊出署返漢、聞蕭殯約七七後、出往洪山寳通寺、延僧誦經、俟大局稍定、再行通知各省、定期開弔、現棺停督署、并布置孝堂、僅與蕭山有關係之人、開會追悼、并由各公團在督署公决、在洪山公葬、並定喪費十萬元、由公家提出、葬費十萬元、收各法團擔任、十八日 
[北京政府籌欵辦美展覽會]  
　　政府確定參預費八十萬元 
　　南五省發起南京展覽會 
　　駐京華北明星報通訊云、頃京政府、與重要商人、均協力籌備中國參預美國費城、一百五十週獨立紀念展覽會事宜、該會準期七月一日開幕、至十二月一日終止、駐京美公使、曾屢詢請外交及農商兩部、發表關於中國參預計劃、查執政府前經與各部總長、議定中國參與美會、據農商部某員司云、政府原定參與規模甚大、擬撥欵一百五十萬元、專辦此事、内提出全欵三分之一、用爲建築中國陳列專館、以陳列出品、嗣因財庫空乏、難籌此項鉅欵、故卒將建築專館問題取消、於是參與經費之數目、遂減少三分之一、祇得一百萬元、場所惟有租賃美會内東列　、面積苦干、以供陳列之用、　不能　十年前、巴拿馬賽會、中國有自己建築之特色陳列專館也、最後又經各部總長、詳細磋商、仍以鉅欵難籌、須再將參預經費、減少二十萬元、現定確數爲八十萬元、財政部正在設法、四處張羅、以利進行、同時江浙閩皖贛五省長官、爲宣揚國光起見、亦發起參預美會之舉、徵求五省商人、選送出品比賽、由該各省商會、彙齊所有出品、先在南京開展覽會一次、此種展覽會、聞係孫傳芳提倡舉辦、凡出品須經審查後、方能運送赴美、至於國外華僑、對於美會事、亦極爲踴躍、旅歐僑商、早經推舉蘇禮堂爲代表、回國請願當局正式加入該會、蘇君去歲在巴黎博覽會、展賽出品、頗著成績、獲得奬牌不少、現代表旅英法華商十餘家、來京進行參預美會事、聞蘇君頃已抵京、與農商當局接洽一切矣、美國方面、轉來消息云、美國人士、渴望中國參與美會成功、蓋欲藉此、以發展兩國之商務也、 
[可注意之駐滿日本居留民會]  
　　在奉天開二次大會▲宣布議决案六條 
　　國民通訊社奉天通訊、自日本出兵滿洲以後、當地居留之日人、對東省更爲注意、前次在大連、曾開第一次會議、更於本月十三日、在奉天舉行第二次全滿居留民大會、讀其决議文、不啻視滿蒙爲彼之殖民地、是誠關心國事者所宜注意者、特錄該大會之决議文如下、根據一月十七日大連第一回全滿居留民大會之宣言及决議之旨趣、於本日在奉天舉行第二回大會、希望實行左記之事項、（一）爲希望在滿蒙我日人行政機關之統一、當實行下列方法、一·擴大奉天總領事之資格權限、統轄關東州以外之外交行政司法事務、開指揮監督在滿各領事、二·於總領事館設置行政司法警務之各部局及駐在武官、（二）爲保護在滿邦人及維持治安、當採用下列方法、以充實警務、變更配置、一·駐剳師團及獨立守備隊、依照條約上所認可之程度而充實之、二·憲兵隊照現數增加三倍、三·置師團司令部於奉天、（三）爲希望在滿蒙通過及金融機關之整備、政府當速向中國官憲交涉、使確立財政之根本整理與奉天票之兌換制度、又爲謀運貨及金融政策之根本改善、當設立銀行資本之中央銀行、（四）爲希望在滿蒙之産業開發、當尊重旣訂條約之旨趣、將阻害中日兩國民自由而圓滿之提携之法令撤廢之、并禁止排外的行爲、（五）爲充備在滿洲各種敎育機關之系統、當建立一種養成適應滿蒙人物之一貫的敎育方針、（六）當確立在滿朝鮮人之保護政策、并撤廢阻害此種政策之協定、 
[俄人調查之中國軍額]  
　　總計五十三萬五千五百十九名▲西南各省除外 
　　國聞社據日報載稱、中東鐡路交涉緊急時、中俄兩國、幾以兵戎相見、當時俄國方面、對我國軍隊總數、曾加調查、西南各省除外、總計爲五十三萬五千五百十九名、較英美日等國之常備軍、多至三倍半以上、計國民軍二十九萬六百七十七名、河南軍十三萬六千三百五十四名、江蘇軍三萬八千七百八十四名、浙江軍三萬名、湖北軍三萬七千六百五十七名、安徽軍一萬九千六百五十七名、其他各省合計二萬七千八百六十七名、吳佩孚軍一萬一千四百五十九名、大都器械不完、糧餉不足、關外張作霖所統奉軍、連山東軍在内、爲十九萬三千零七十六名、内有十萬五千七百六十六名駐紥滿洲、均器械精良、被服完整、餉糈充足、且有舒適之兵房供其居住、國民軍内馮玉祥所統之五萬六千名、全部駐紥張家口、軍械亦充足、餉亦能按月發放、 
[湘局即將變化（庸）]  
　　▲唐趙業經决裂▲唐責趙三事 
　　▲衡長交通斷絶▲各師長之態度 
　　長沙快訊、唐趙衝突情形、迭誌前訊、據一般人所揣測、唐趙即將决裂、决非可掩之事實、而破臉之期、想尙在元宵以後、不謂今早唐有電致趙、措詞極爲强硬、原文甚長、其要旨如下、（一）謂趙側無正人、所謂趙側者、政學系而外、尙有親貴系、親系與唐本較接近、然此次來電、并未撇開、電中指斥水警廳長首斌、不留餘地、首爲趙最得意學生、駡首即所以駡趙也、（二）謂日日唱言裁减軍隊、竟收編川軍徒手兵二營、不知是何用意、（熊克武自被廣州政府拘留、其殘卒之一部分、逃亡來湘、政學系因熊爲同系、極主收編、趙從之）、（三）謂張開璉爲一未經世故之人、對於整理財政、操之過激、引起各方反感、政府乃從而庇護之、是何爲者、趙接電後、旋即召集緊急會議、關防甚嚴、結果容探再告、 
　　唐趙决裂、各師長態度、極爲一般人所注意、第三師師長葉開鑫、始終忠趙、但巳孤掌難鳴、想不致有何表示、第一師師長賀耀祖、原亦屬趙派軍官、因見大勢巳去、觀風轉舵、秘密赴衡、向唐聯好、在起程前、對一般人宣稱、我與省長無好感、亦無惡感、惟省長對於吾輩短衣軍人、素爲輕視、此則人所盡知者、孟瀟（唐號）登台、我本人决不反對、惟認時機未到、不必如此急速、此次赴衡、即係與孟瀟商量此事、第二師師長劉鉶、原與唐合作、昨巳向趙請假兩月、即擁唐倒趙之消極表示也、 
　　唐於十二日急電在省親信長岳關監督荆嗣佑、榷陽局長歐陽任、囑其兼程赴衡、據外人傳說、荆歐曾聯名覆電、不主唐通電取消聯治、謂藉此可以顧全湘趙面子、至荆歐赴衡、確巳於十三日首途矣、惟唐趙雖巳破臉、然决不致訴諸武力、此可以推測而知者、但據旅客所述、衡長交通、業巳斷絶、運貨小輪、昨日即巳不通、不知何故、又據省議員傳出消息、省議長歐陽振聲、擬即提出辭職、確否不可知、姑誌之以待徵實、（十八日） 
　　另一通信、湘長趙恒惕、於民國十一年正式被選爲湖南省長、照憲法規定、省長任期四年、至本年巳經屆滿、趙氏本人、早有决計下野出洋留學之說、惟其左右之非親貴者、則仍主張其繼任、蓋彼等原屬某系、於六七年來、在湘省政界、多佔重要位置、未嘗脫離、一旦另易他人、其勢力恐難穩固、故屢次向趙勸進、願爲盡力、而趙之親族之見信任者、則反對繼任之主張、謂時會所趨、湘省局勢、巳非昔比、如其繼任而費力不討好、不如趁此作一好收場、並勸趙趨重三民主張、赴俄留學、將來遇有機會、仍可再登政治舞臺、趙甚韙之、去留問題、於此遂决、日前省署將孫中山所著之三民主義分發各軍隊及中等以上各學校、飭令各軍官校長、不時講演、切實奉行、蓋即此主張、實現之第一步也、 
　　趙氏旣决計下野、某系之主張、巳歸失敗、第彼輩之目的、旣在操縱湘政、斷不能因趙氏之去、遂肯即此犧牲其利權、乃欲乘此更進一步、由該系獨攬湘政、迭經會議、决定歡迎舊國會議員某氏回湘、主持湘政、此議一倡、國民黨即首先反對、謂某氏雖掛名本黨、然其行動、多違反黨綱、如果回湘、本黨在可能範圍以内、僅能暫認其爲本黨黨員、俟察看其行動如何、再議辦法、若以某氏爲可、以其在湘日少、與各界美感無多、即其平時名望、亦不爲湘人所稱道也、 
　　就此時情勢觀察、趙下野後、繼任者當爲某師長、某師長實力旣尙充足、與其他各部軍官、以多屬同學而多好感、（湘省軍官、以保定軍官畢業生爲最多、某師長亦畢業於保定軍官學校、湘人簡稱之爲軍官系）、本省方面、外此巳無多問題、即省外各方、平時亦曾有所接洽、梧州會議、且經派員參加、故國民黨對之、亦經認可、第世事如蒼狗白雲、究不知將來有無變化也、 
[福州發生肺百斯篤之謠傳]  
　　東方社二十二日福州電云、日來各處盛傳、福州發生肺百斯篤、（肺黑死病）勢極猖獗、實則完全無此事、此間現在並無何等疫症、惟據福州博愛病院院長報告、謂一月十五日、此間曾有一人、患眞肺百斯篤者、但其後未見有新患者發生、 
 
 
 

Page 8

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *   
 
 

Page 9

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *國内要聞二 
[日人抗議膠路停駛貨車]  
　　在居留民團召集留魯日人開會 
　　靑島通信、本埠日人於反對膠路貨車停駛及當局徵收勞兵費一事、曾屢向彼我兩國當局請願、惟奔走月餘、走得絲毫效果、故於十七日復在居留民團召集留魯日人開一大會、由膠濟沿線之居民代表報告各該處自貨車停駛後所受痛苦、是日到會者將近千人、輪流演說、激昻慷慨、痛詆該國外交手段過於柔弱、置膠濟路應得權利於不顧、並謂此次請願、如再不生效力、則决計向國内作大規模聯絡、請政府撤回對華關稅會議代表曁法權會議代表、散會後即將是日開會情形及膠路近狀、印成小册、交由原田丸汽船帶回、向國内分散、并於八日分電該國外務省貴衆兩議院·各政黨·鐡路省·東京全市商業聯合會·東京南滿支店·大連滿鐡總社·奉天吉田總領事·張作霖·濟南籐田總領事·張宗昌、要求迅速恢復膠路運輸、並改善路政、曁准許日人參加膠澳市政權、由商埠局聘日人爲參事、 
[粤省組織國民會議促成會（銅駝）]  
　　廣州通信、民國十三年之冬、孫中山北上奮鬭、對於解决國是問題、主張國民會議、但卒以環境爲北方政府政策所支配、中山主張之國民會議、卒不得實現、現國民黨中央黨部、以全國政局、日趨混亂、正人民起而奪取政權之絶好時機、故再倡爲國民會議主張、以解决國是、因於昨十六日在黨部大禮堂、召集全省各種團體、開「籌備國民會議促成會代表大會」、到會者有總商會·市商會·商聯會·商民協會·總工會·罷工委員會·敎育會·總農會·學生總會·孫文主義學會·曁其他八十餘團體、代表三百餘人、下午二時開會、公推林祖涵主席、林即登壇宣佈開會理由、略謂「今天的會議、我們可以說、自從第二次代表大會後、與各界商量國家大事之會議、自從本黨總理逝世以後、國内政權、更值得我們注意、本黨總理北上時候、看見軍閥的橫暴、帝國主義的兇橫、當即主張開國民會議、使人民得到救國的方法、把危急時局之下、解放出來、全國人民、尤其是農工都踴躍參加此運動、不幸總理尙未完此主張、即棄我們而逝、但是人民都有要求國民會議、以奪取政權之急趨勢、現在如廣東地方、尙稱自由、若北方軍閥、則巳互相勾結、希冀撲滅國民革命勢力、這就是軍閥害怕民衆勢力一種表示、然而我們巳認淸楚、這種向人民攻擊的手段、人民應起來抵抗、應將以前革命的情緖、趕快發展起來、這就是目前最要的事、特别是廣東地方、什麽呢、因廣東地方是革命政府所在地、給我們自由去做革命工作、我們要使革命勢力發展、要擴張革命勢力、爲全國民衆勢力先驅、這是今日開會的意思、」次汪精衛演說今日中國局面、須即召集國民會議之原因、演畢、各代表經長時間討論、乃議决三案、（一）組織國民會議促成會章程、（二）國民會議促成會宣言、（三）舉行示威運動、關於第一項、照原案通過、第二項、由大會推出中央黨部全國總工會省農會總商會廣州學生聯合會、審查提案發表、第三項、定本月二十日正午舉行、旋選舉執行委員、由主席介紹各團體擔任、各團體如次、中央黨部·省黨部·市黨部·全國總工會·廣東總工會·工人代表會·機器總工會·海員工會·罷工委員會·全港工團聯合會·廣州洋務工聯會·省農民協會·廣州總商會·市商會·商會聯合會·商民協會·敎育會·靑年軍人聯合會·華僑協會·黨籍校長聯合會·報界公會·婦女解放協會·女權運動大同盟·廣大學生聯合會、全場通過、遂高呼口號而散、至於宣言審定後、即行發表、以宣佈該促成會成立、務使國民會議、得早日實現、並以發揚國民政府之主張、（二十十七日） 
[梧州會議後之各方形勢（狂生）]  
　　去月廣西李宗仁黃紹雄、與粤中國民政府汪精衛譚延闓等、在梧州開西南會議、經已喧騰各報、惟所紀會中消息、言人人殊、茲就記者調查所得、並會議後之各方形勢、約略言之、以告讀者、聊作印證而已、此次會議之主要原因、實爲兩粤謀聯絡起見、至北伐問題、尙須會議後始能提出、因去歲廣西李黃、雖願隷屬粤中國民政府、然桂省一切政權、仍操諸李黃二氏、國民政府、不能過問、以致頗有疑李黃爲灰色態度者、爲李黃計、自不能不設法以袪粤中國民政府之疑、故有梧州會議之發起、在粤中國民政府方面、以此次剿滅陳軍、頗費力量、廣西李黃、果能就範、正樂得採取懷柔政策、又以梧州居兩粤之間、交通便利、故汪譚甘等、乃有此行也、會議之日、除李黃汪譚甘等列席外、尙有滇軍軍長范石生·及黃紹雄之參謀長白崇禧等七八人、至由湘回桂之葉琪、則並未出席、會議開端、則爲兩粤、如何携手、及推行黨治問題、汪譚等除主張組織兩粤統一委員會、以便遇事彼此易於磋商外、更希望李黃容納國民政府之設施、將廣西省政府於最短時間、改行委員制、並由國民政府派出政治訓練部長、前往桂省、訓練行政事宜、故日前所傳粤中已派某人爲桂省訓練部長、即爲實行會議議决案之第一步也、至北伐問題、譚范二人發言較多、因譚志在回湘倒趙、而范氏亦以欲圖北伐、必先驅除滇唐、方無後患爲言、厥後討論結果、則取緩進主義、先促湘趙覺悟、從速與粤携手、如不聽從、則實行出兵討伐、湘趙若經解决、則滇唐不成問題矣、當時李黃二氏、遂願任前驅、但餉械兩項、須由粤中政府供給、汪譚等應之、故日前白崇禧之赴粤、除報聘外、即爲商領餉彈問題、其實李黃實力尙小、豈易奢言北伐、就廣西局部而論、沈陸殘部、尙未盡滅、而西鄰滇唐、嘗欲再率兵入桂、是李黃之意、不過欲乘此時機、求粤中助以餉彈、欲先自固而已、其餘如欽廉一隅、聞亦頗有問題、即遇必要時、廣西亦可由此海口購運軍用等物、此則梧州會議之經過大槪情形也、至湘趙方面、聞亦巳預爲戒備、密令湘南鎭守使整理防務、又對於廣東陳軍謝文炳部數千人、與廣西韓彩鳳部千餘人來投、亦擬設法收編、藉以對付粤桂軍之動作、而滇唐更唱結川湘滇黔四省聯盟、並注重兵力於桂邊、以備伺隙而動、月初盛傳南寗忽加戒嚴、即爲此故、是西南之變化、巳在醖釀中也、 
[皖南大批難民之騷擾]  
　　蘇皖籍集衆數千械鬭 
　　蕪湖通信、皖南各縣、近月以來、時有省内外各縣難民、結果逃荒、每至内地、肆行滋鬧、鄉民無可如何、王普迭據報告、曾飭令各縣查禁入境、詎意前日太平縣屬之浮溪垣地方、突有由靑陽石埭涇縣境内竄來漢民二千餘人、籍隷江蘇灌雲東海阜寗等縣、與皖省懷遠鳳台等縣、不知如何發生衝突、雙方竟以省界爲别、大起械鬭、而該縣穰溪河地方、亦聚有皖籍難民約千餘人、擬趕往帮助、數日之内、巳鬭過多次、雙方各就山砍伐樹竹、作爲兵器、皖籍以人數較少、受傷者旣多且重、蘇籍亦負傷多人、該縣知事聞報、趕即帶隊馳往彈壓、經反復開導、並加威嚇、始各意爭、即先令蘇籍災民、排班點名、按名發給米糧、連夜派隊押令向西出境、皖籍難民、亦照此辦理、惟受傷較重者、則米糧加優、另給恤金、此事甫經辦理完竣、乃穰溪河地方原有災民六七百人、加以蘇籍災民九百餘人、又將鎭紳包圍、迫其承認多數米石銀洋、難民首領、多頭戴呢帽、架金絲鏡、身着皮袍、令羣衆分踞學校祠堂、自住客店、所持護照、多至十餘紙、每紙均載八九百名、究竟實數多少、不得而知、當經將爲首强橫之人、派隊看管、毋令在外煽惑、並即發給米糧、米糧不敷、則折給銀元、此在太平縣騷擾之情形也、至涇縣境内、亦有蘇籍災民六七百人滋擾、迫索供給查穰溪河浮溪垣等處、均爲小村野店、同日災民竟聚有二三千人之多、形跡殊爲可疑、而爲首之人又極闊綽、有自稱爲連長揚言恐嚇者、官廳方面、以從前災民就地求食、多向高腴之地、今忽羣趨皖南山僻之區、防務空虚之地、聚集大股搔擾、若不實行禁阻　入境、深恐爲害非細、故巳通令各縣飭屬遇有大股災民入境、即實行禁止前進、毋令滋生事端、而弭隱患（二月二十一日） 
[盧香亭回浙紀]  
　　浙江總司令盧香亭、於本月十六日、由杭專車赴寗、列席軍事會議、並賀孫總司令春禧、業已公畢、於二十一日下午、由南京下關乘車、二十二日淸晨、蒞止杭州城站、計共機車一輛、臥車一輛、花車一輛、頭等車一輛、三等車二輛、箱車一輛、先由總司令部、派第二師軍樂隊曁輜重營兩連、在站迎候、夏省長·宋參謀長·曁各廳處長·總司令部各課長·並地方紳商等、俱於七時以前、在城站歡迎、七時二十五分、專車抵站、盧總司令即行下車、與夏省長曁全體官紳行禮、乘汽車回司令部、沿途由衛隊護送、聞第十師參謀長郝國璽、第三師參謀長葛敬恩、副官長蔡根源、第二團長劉炳樞、第十一團長潘竟、亦均由寗來杭、又第一師長陳儀、係二十一日晚七時、由滬乘車回杭、文武官紳、均往城站歡迎、紹興同鄉會、二十二日午刻、設席歡讌、以敦鄉誼、盧總司令夏省長、則定二十三日中午、會同各官紳、假省敎育會歡讌、以慶豐功、 
[蘇財廳整理債務談]  
　　短期小借欵陸續抽還 
　　江蘇國庫積欠債務、達三千五百萬元、財政廳擬具整理辦法、摺呈聯軍司令部省長公署、現時尙未確定核准惟短期小借欵、按月由廳酌量緩急、陸續抽還一節、當局以事屬可行、業已照辦、茲將十五年一月分所抽還之數、披露於次、（一）浦海銀行本銀五千元、息九百八十元、（二）金山朱承訓借欵一萬一千元、息一千七十八元、（三）金山楊平伯借欵四千元、息七百八十四元、（四）松江典業銀行五千元、（五）交通銀行鎭江稅所撥還一千六百五十八元、無錫稅所撥還二千七百八十九元、（六）鎭江典業銀行本息共五萬零三十六元、（七）寗交行兩欵一萬二千八百十六元、（八）崑山銀行本息二兩九千五百元、（九）上海銀行四千元、（十）鹽業銀行四千元、（十一）大陸銀行四千元、（十二）江蘇銀行八千元、（十三）南京造幣廠軍署提撥一萬元、（十四）一大銀行本息一萬六千三百六十三元、（十五）泰縣錢莊墊省防軍餉五千二百八十元、總共十五萬餘元、預算自一月至六月、儘半年内、所有零星短期小借欵、可以還淸、至若忙漕貨稅抵押中交兩行借欵一千二百萬、善後公債整理兌換劵等本息一千一百萬、各縣軍用墊欵六百萬等鉅額債欵、財政廳所擬以忙漕作抵發行地方公債、及指定淮鹽加價欵分期攤還辦法、究竟如何分期及用何項方法、以爲保障、則尙在籌劃中、 
[南京各界籌備中山一週紀念]  
　　假秀山公園爲籌備處 
　　南京各界因三月十二爲前大總統孫中山先生逝世一週紀念、適值紫金山孫先生陵寢奠基典禮、非有大規模紀念、無以表崇德報功之意、特由國民黨南京市黨部南京孫文主義學會·金陵靑年同志會·國民旬刋社·大江大學·南京婦女協會·安徽旅寗學界同鄉會·南京工商協會·民權社南京支部·中央憲兵學會駐寗代表團·寰宇通訊社·新聞學會·農學研究會等、數十餘團體、幾次會議、僉主寒假期内、各界多已休業、暫設一孫中山先生一週紀念籌備處、籌備紀念事項、俟開學後即徵求各學校團體加入、以示國民公同紀念之意、現聞該籌備處巳派人向秀山公園商借會址、巳得允諾、并設辦事處於英威閣、開始工作、茲探得秀山公園復函云、逕復者、前准貴處來函、以前大總統孫中山逝世一週紀念及陵寢奠基典禮、擬假敝國舉行、當經提交董事會討論、旋奉董事函復、以孫公手造共和、功在人寰、值茲紀念、深表贊同、至借事務所辦事處一節、現緣本　添設游藝場、事務日多、不敷應用、囑即轉函貴處、請在英威閣辦理籌備事宜等因、相應函達、此致南京孫中山先生一週紀念籌備處云云、想屆時定有一番盛况也、 
[徐州借運淮鹽近况]  
　　年有四十八萬元贏餘 
　　國聞社徐州通信、徐州本爲東鹽引地、邇因戰亂、東鹽來源阻絶、徐人遂有借運淮鹽之運動、當經聯軍總司令孫傳芳氏、批令准許推行、淮鹽産地、距徐甚近、而價格更爲低廉、禁令一　、大利所在、承辦者爭先恐後、在承辦者原意、普通人民、皆可食廉價之鹽、本身亦可獲極大贏餘利益、蓋東鹽最近在徐州市價、每石合銀八元、淮鹽則每石在産地價爲五角、運費五角、合計不過一元、再加繳納南京聯軍總司令部捐稅二元、徐州司令部剿匪費一元八角、統計爲四元八角、預備淮鹽一石、售價比東鹽低减二元、每石尙有贏餘一元二角、徐屬東鹽引地、銅蕭豐沛碭五縣、年可銷鹽四十萬石、計可得贏餘四十八萬元、徐州總司令部鹽務監理處、特訂一承辦人合格條件、資金須有現金二十萬以上、除資金外、須繳保證金五萬元、更須有確實之舖保、資金亦須在二十萬以上、此項條件一出、承辦者多望而却步、此項承辦權利、聞現已由某資本家取得、燈節後淮鹽即可運至徐州市上銷售、惟淮鹽質地、實遜於東鹽、東鹽百斤、淮鹽須加二十斤、方能抵其效用、照現在預算、淮鹽一石、比東鹽低减二元、核實僅低减八角耳、（二月十九日） 
[南京快信]  
　　軍界消息、蘇省現有之陸軍各混成旅團、營數兵額編制、未能劃一、總司令部擬通盤計畫、聯合改編成師、俾確定軍政系統、 
　　南京衛戌司令部、以省垣治安、關係重要、會同省會警察廳、按東南西北中及下關各區、編軍警聯組稽查隊、每區設稽查處一所、以期周密、 
　　江寗鐡路局、奉總司令部諭令、各機關人員、須有正式符號憑證、始可半價乘車、不得越位、其無票及越坐者、槪須補票、違則拘罰、 
　　省警廳鑒於花爆燄火等物、最易發生危險、新年巳過、飭各區即行禁止出售及燃放、 
　　上海南市保衛團團長穆恕再來寗、與實業廳接洽、借用第五工場房屋、設立保衛團辦公及駐防所、巳由廳轉行該場保管員查照、 
　　丹運區菸酒稅捐、照靖界例歸商包辦、菸酒事務局、本定二月二十日在寗投標、乃屆期無人請領標紙、現又改訂三月二十日投標、 
　　安徽省長王普辭職、孫極力慰留、聞可打銷辭意、 
　　淮揚護軍使鄭俊彦、在寗設立辦公處、 
　　江蘇淸鄉總局、派員分往各區視察辦事狀况、 
[杭州快信]  
　　浙省長夏超、現擬赴寗一行、巳知照路局、預備車輛、惟起行時期尙未定、 
　　杭屬灶商呈請取銷改煎爲晒案、已達目的、日前恭送德政匾額赴寗、現定二十三日、推出代表、向浙總司令部敬懸匾額、以誌德政、 
　　省立原蠶種製造場、頗著成績、現奉省令精選蠶種、分發杭屬各鄉領飼、昨已通告各鄉區蠶事瞬屆、來場領種、不取分文、以資提倡、 
　　廣濟醫院自五卅案發生後、頗受打擊、嗣經梅校長（英人）延傅維德爲副校長、維持校務、漸復原狀、現傅另有他就辭職、梅擬聘請劉銘新（陸軍醫藥材料廠廠長）繼任、劉提條件、一請加基金三萬元、改良校務、二增加敎職員薪水、三不分英美德日各派、擇善而從、 
　　杭縣城鄉公私各小學校、共一百九十餘校、現定三月一日、一律開課、巳發通告知照、 
　　杭州造幣廠廠長吳憲奎、前日隨同紳商王錫榮等赴寗、謁賀年禧、王等先回、吳在滬與中交各行接洽鼓鑄事宜、昨亦返杭、 
　　省會米舖均於今日（二十二）開市、起米每石仍售十元四角、頂尖米每石售十二元四角、惟春雨連綿、價須看漲、 
地方通信 
[松江]  
　　新年豪賭　松江地方、向有賭窟、如諸行街之松社·錢涇橋之合眞·黑魚衖之雲臺書畫社·西市之小盤桓等、晝夜賭博、習以爲常、現值新年、東西賭客、凑合一處、豪賭　丸、地點不定、出入每繳千金、縣知事竟不聞不問、如果習以爲常、傾家失業者、必不在少數也、 
[奉賢]  
　　盜匪送承審員訊究　本邑城外十五保五十七外圖事主黃關林家、於上年古曆十二月二十三日夜半、被口操土音之盜匪十餘人、刦去銀洋鈔票衣物等件、當即報縣勘緝在案、茲由水警巡官楊士俊督同二十八圖地保裴福棠等、即在該圖某宅内、緝獲是案盜匪曹德昌沈根祥等兩名、即經解請徐亞伯隊長訊明屬實、業巳飭交楊巡官就近解送奉賢獨立承審員錢江收押訊究、 
[無錫]  
　　續訂路燈合同之會議　無錫市路燈、係由市公所向耀明新記公記報裝、按照電度計算、而以减價爲電桿公益捐交換條、路燈則由各段居戶自行認捐、向市公所報裝繳費、惟城廂内外、參差不齊、故多有黑暗難行之處、且燭光暗淡、與以前之煤油燈相仿、市民嘖有煩言、屢經要求市公所轉請新記顧念公益、減輕收費、并改良路燈、并請市公所、就全市通盤支配、平均燈額、現在市公所與新記所訂路燈合同、轉瞬期滿、依照條欵、須於一個月前重行簽定、已由新記致函市公所、昨日市總董錢孫卿、邀同新記經理蔣哲卿、震華駐錫辦事處主任孫大可等、在大新樓聚餐、共同討論、蔣君以路燈光綫暗淡、係因陋就簡、與用戶裝法相同、如市公所有意改良、須攺用愼昌洋行之新式路燈材料、以期燭光放大、惟此項材料、儒費甚鉅、倘市公所一時不易籌集、可就交通要地、先行改用三十二支燭光燈泡、至減費一層、因電費成本太重、暫難照辦、錢總董以蔣君所定辦法、認爲滿意、即席表示謝忱、並定期根據上項意旨、繼續簽訂合同、 
　　南郊實業之新發展　本邑南門外一帶地方、年來工廠林立、商業發達、除舊有絲廠五家外、現又有邑紳薛南溟創辦之永泰絲廠、及繭商沈仲康高叔方等在羊腰灣組織之新絲廠、皆在動工建築中、昨聞又有經營煤礦森林之鉅商劉鴻聲、受某粤人之委託、於上月杪來錫、請由邑紳劉季初購置伯凌港底陳順大木行原址基地、建築大規模之絲廠一所、一俟陳順大小主陳福海由溧回錫立契過割後即可實行興工矣、並聞劉鴻聲因鑒南里水陸交通、均形便利、故擬在該處附近、購置土地、效法橷安鄉粤人經營之新村辦法、在沿塘河從事建築第二新村、約於二三月間實行大興土木　　開原鄉保安董事會紀　吾邑西門外開原鄉、地濱太湖、爲帮匪出没之區、地勢衝要、防務不容稍懈、前臘齊盧之役、潰卒遍地、　苻不靖、爰由該鄉土紳公議、組織保衛團、捍衛地方、頗資得力、事平以後、復經公正人士創議征收保安捐、以充保衛團經費、但實行以後、收數寥寥、不敷開支、征收主任蔣哲卿、已墊去一千餘元、保安董事會董事長蔣仲懷、墊去七百餘元、長此以往、殊非持久之道、昨特分函召集該鄉士紳、在開原鄉公所開聯席會議、到蔣仲懷等十餘人、首議征收保安捐辦法、討論結果、請各圖圖董勸導、即日繳淸、如再蒂欠、即呈縣追繳、次議董事長蔣仲懷、保衛團團總蔣漢槎、因經費支絀、無法維持、提出辭職、公議一致挽留、次議墊欵臨時費、請鄉董榮鄂生設法籌措、 
[鎭江]  
　　第三工塲照舊開工　鎭江省立第三工塲李塲長、前因時局多故、深恐營業難以發展、曾親自晋省、陳訴困難情形、聲請辭職、茲已奉到省令、着該塲長仍勉爲其難、所請辭職之處、碍難照准、李塲長辭不獲已、近乃知照各職員、整理内部、並訂於今日照舊開工、 
　　兩區署員奉令對調　鎭江警察廳所屬各區署長官、自馬廳長蒞任以來、頗少更調、茲馬廳長因爲地擇人起見、特令城内警察第一區署員張岱、與小碼頭警察第四區署王保謙對調、以利辦公、現張王兩人均經遵照調任、交代視事矣、 
　　趙聲公園業已動工　鎭江士紳冷禦秋等、前以烈士趙聲、有功民國、擬爲建立公園、已經擇定靈台山地方、並公推冷禦秋爲籌備主任、募欵進行、現靈台山居戶、業經分遷别處、讓出空地、故冷君昨特僱定工匠、先行動工平地、派令劉少棠監工、並購定大宗磚瓦木料、俟平地後即行大開工作、 
[南通]  
　　查禁烟土消息彙紀　盧知事對於烟禁、素主嚴厲、深恐不法之徒、携帶烟土入境、特飭令所屬各警區嚴密查察、如有私行販運、務從嚴辦、近查去歲陸續破獲之川港習姓土案、又姜灶港警區在楊姓汽車内搜獲烟土案、又張芝山警區查獲黃姓土案、又騎岸區警所攔獲邱姓汽車内大批烟土案、又水警第十八隊解來船戶金阿生一名、並違禁物品等五案、現已飭員彙集證物、定期焚燬、以肅禁令、並聞地方公團、已請官廳呈報省署嚴辦、盧知事昨電孫總司令陳省長、請即派員來通監視焚上、以昭愼重、 
　　郵政局定期遷移　通邑郵政局、向設地城中南大街、現時郵務發達、房屋狹窄、不敷辦公、特商由城南别業就江山門外新市塲地址、建築新式樓房一所、該屋規樸宏壯、布置甚周、堪爲設置郵局之用、聞蔣局長已呈報郵務管理局定期遷移、 
[揚州]  
　　孫司令委任鹺吏　孫總司令近特任丁乃揚任兩淮鹽運使、（按丁此番出長兩淮、係客歲軍興時代陳調元與徐鼎康函聘、茲孫以其辦事認眞、特加委之、）並委任陳廷謨任監收兩淮鹽欵事務處正長、陳係由副處長升任、巳呈報任事、並函各機關查照矣、 
　　淸鄉局消息彙誌　（一）該局軍法官侯寳林、巳由省來揚、到局任事、並在孫司令處、請到大令、以便對於要犯、便宜行事、（一）以十二圩爲交通孔道、查照定章、派員蔣潤生、率領衛兵、至該處常川盤查、以淸匪跡、 
[六合]  
　　烟稅局裁汰大批職員　六合捲烟特稅局、由局長樊介堂、委託湯又新職員坐辦、茲聞開辦一月有餘、虧折不少、特於日昨（正月初六日）裁汰職員二十名、以資撙節、（每名有薪約十元）並聞在局職員之月薪、亦須折成發給、 
 
 
 

Page 10

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *[湖州]  
　　市政又起軒然大波　王德馨反對市政風潮、解决未久、近又有市民李伯勤、以市政之腐敗、達於極點、是以繼起反對、一面遍發通告、在市政未經改組及辦理得人以前、暫行止付應納捐費、以示堅决、市政坐辦李恢伯、業經引咎辭職矣、 
　　乙丑年綢業槪况　湖城綢廠林立、出貨甚繁、客歲年尾結束、胥穫鉅利、聞大豐廠盈餘二十萬元、次如麗生義成等廠、均在十萬元以上、各廠例定元宵節後開始工作、茲以銷路暢旺、故特提前星期開工、 
[紹興]  
　　省道汽車軋傷小孩　紹興寳珠橋諸道士之子年十四歳、於本月二十日下午四時許、同兄妹三人、往省道上觀看汽車、在西郭門外路上、適遇汽車、疾駛而來、避讓不及、竟被撞倒、橫身而過、軋傷腹部、壓出大便、即時氣閉、沉迷不醒、舁送惠民醫院療治、僅能一線呼吸、頗有性命之虞、 
　　乙丑年之箔莊盈餘　紹興各箔莊、去年雖受戰事影響、銷路滯阻、年終結賬、尙能獲利、聞志成莊盈餘一萬六千、瑞昌恊一萬、誠昌一萬、永興裕一萬五千、乾泰五千、厚昌六千、衡成九千、餘如同順·源章·源大·復泰和·徐九衡等莊、均盈餘數千元不等、 
　　城區之黑夜剌人案　紹興保佑橋直街木作司周長根、於二十日夜間、由親戚處吃新年酒回家、途中突遇剌客、將其頭部戳傷、當經喊救、地方鄰人出視、該剌客已不知去向、 
[滁州]  
　　醉翁亭官紳宴樂紀　滁屬瑯琊山、爲東南形勝、上有無樑寳殿、内塑玉皇大帝像、循例於古曆正月初九日、爲聖誕之期、每歲之香火極盛、有邑中高士黃仲甫者、鬻書集欵、於該山附近之醉翁亭、添蓋瓦屋數十間以備游客宿食之所、是以今（初九）日之游觀與進香者、更倍於昔、皖軍一旅一團團長吳大鶴、派隊四十名、前往維持秩序、地方財政局長郭書田、置酒於醉翁亭、邀請各界宴飲、赴席者有團長吳大鶴、知事高槐川、旅司令部參謀長張漢葆、參謀鄒佑齋、書記官佘俊三·湯子敏、副官長段玉堂、副官朱順章、商務會長侯寄六、敎育會長杭銘渠、敎育局長張欣甫、校長魏一吾等十餘人、其他士紳之作陪者、計有數十人之多、下午一時開席、山殽野蔌、雜然前陳、所有文武官員及一般士紳、於香烟縹緲之中、或猜拳鬥飲、或對酒興詩、亦數年來未有之盛也、 
[婺源]  
　　旅京同鄉電請愼修邑志　婺源旅京同鄉汪守珍等代電云、婺源檔知事紫陽學社轉各鄉紳耆各公團曁旅外各同鄉鈞鑒、此次江君湘嵐、所修邑志、武斷獨裁、編纂旣欠公允、體例又失謹嚴、顚倒是非、淹没賢良、關於女界、尤爲荒謬、故邑人多目爲江氏宗譜、夫邑志之設、原以褒賢揚烈、移俗正風、全縣觀感所係、自應愼重將事、守珍等雖旅居外地、而關懷桑梓、未敢後人、今邑志如斯、决難承認、伏望縣長曁全邑父老集議、另舉正紳、辦理茲事、務期調查周詳、紀載翔實、使賢烈獲眞正之褒揚、庶風俗益趨於完美、除電安徽省長省志局外、專此電陳、敬祈鑒察、婺源旅京同鄉汪守珍程振鈞潘晋兪迪新許器洪康吉程振基潘世芳王椿兪杜洪康爕程益平張寳仁詹劍峯程長慶宋思賢朱庭璋詹英華程特璋同叩微、 
專件 
[改良中國蠶業意見書]  
　　（法國南錫大學科學博士常宗會） 
　　余在法習農時、目光即專注於我國絲茶之改良、及其對外貿易發展之計劃、回憶一九二四年、新中國農學會在南錫開成立會之日、吾輩曾當中外來賓、有鄭重之宣言、「請諸君記之、吾輩將返國經營絲茶兩業、在二三十年後、使世界絲茶價目減低、務使貧人亦得穿絲、亦能吃中國之香茶、」在開會之第二日、南錫之大報館、均大載特載吾輩之宣言、以觀吾輩將來之事業、光陰流水、轉瞬間即由理論而行將見諸事實、　會此次歸來、與國内絲茶　大實業家接洽、幸蒙採擇管見、將來可望次第推行、惟宗會之所能接洽者、僅限上海一隅、所得有限、故今不揣冒昧、敢將宗會個人意見所及、藉報紙力量、商諸全國父老、衆志成城、區區此意、即在於此、此　專論中國蠶業改良之方法、至茶商對外貿易發展之計劃、前蒙滬上茶商公磅所之約、大槪已經略談一二、其詳細辦法、除一面與滬上茶商公磅會研究外、以後當有詳細意外發表、以與國内茶商諸實業家商榷也、 
　　改良中國　業一事、倘能行之得當、少在五年、多則十年、定能使中國之鎈嶷收穫量、增加在三四培以上、蓋蠶歸解剖·蠶體病理·蠶體生理·蠶兒育養·及精選蠶種等等方法、東西洋巳早有研究、不待吾輩從新發明、（其研究而未得結果之病雖有、然中國目下倘能將已有結果之方法、行之於民間、則功效已可立見矣、）吾國止下所應急行者、在能運行已有之方法、推行於民間而已、 
竊思改良中國蠶業、可分下列各項、分途進行之、（一）從敎育方面進行者、（二）從實業方面進行者、（三）從農民方面進行者、 
　　何謂從敎育方面進行者、中國目下蠶戶、其養蠶之能否成功、完全委諸於天命、所謂「温神臨門、蠶兒必死、」種種迷信、聞之可怒復可笑、長此以往、不用科學方法、使蠶病減少、則雖終日舌敝唇焦、倡言改良中國蠶業、而中國蠶業、亦永無改良之一日、是故欲言改良、必須注重蠶業敎育、蠶業敎育之功用、可使（一）减少蠶病、（二）改良蠶種、使絲質改良、（一）用何方法可以减少蠶病、減少蠶病之方法、雖多而甚難、然目下東西洋行之已有效者、厥爲製種、蠶種雖佳、突因天時氣候之不良、使蠶生病者有之、然未有種子不良、而可得好結果者、槪而言之、蠶種良未必有好結果、蠶種不良、决不能有好結果也、蠶病中之可遺傳後代、現時學者、雖有認爲黄漿病Ｇrosserie足倒病Ｆlacherie、亦均在遺傳之列、然至今尙無正確結果、吾人不必任意武斷、至微粒子病之遺傳、自巴斯德而後、無人或敢有異議者、東西洋各國、凡發售於世間之蠶種、均經檢查、并確知無毒之蠶種、不得行消於世塲、因此東西洋蠶業之能盛興、巴斯德製種法之功、自當首屈一指、吾國自維新以來、改良蠶業之聲、不絶於耳、而今日鄉間農民之蠶種、絶未經過檢查、此蠶業衰危之由來也、近數年來、中國合衆蠶桑改良會、意欲普及巴斯德法所製之蠶種於鄉間、凡該會蠶種所到之區、成效立見、此次余返全椒、邑人邱君止安、即當余面頌揚之曰、「中國合　蠶桑改良會之蠶種、果然不差、去年余由親戚朱靜安君介紹、領到該會蠶種三箱、今年余當增領五箱矣、」由此觀之、足見以科學方法、用之以改良蠶業、功效立見、此種科學方法、只有在敎育方面、可以輸入、故曰要想改良中國蠶業、自敎育方面進行者、第一應當注意蠶體病理、（余謂注意病理、其他如解剖生理育養法等等、並非不必注重、上面不過舉例言之耳、請讀者不必誤會、）尤當注意蠶種之檢查、使蠶病可以減少、功效即可立見矣、（二）用何方法可以使蠶種改良絲質改良、微粒子病之預防法、用巴斯德製種法、可以完全保險、旣如上述、至於其他病害、如黄漿病足倒病之預防、世界學者、至今尙無確實辦法、目下世界學者、所擬定之預防法、除普通方法外、（注意育養法及上簇時之蠶兒狀態、倘有一個蠶兒、呈現病態、則全體蠶繭、均不適於製種之用、）仍有所謂選種及雜配二法也、茲將二法之優劣點、分别言之於下、 
　　（甲）選種、（乙）雜配、（甲）選種、此法非獨可用以改良蠶種、凡欲改良一切「農作物」（動植兩類均在内）之種類、均須採用之、在蠶業方面之選種、其大槪之目的有三、一曰保存其純種也、二曰免除其遺傳病害也、三曰使其收穫量之增加也、第一法爲學校研究及製種家傳種之用、後二者爲除有上述之用途外、其主要目的、乃在將此良好種子、分發民間、使農民育養良種、可使蠶病減少、繭量增加、絲質改良、其劣點在須年年選種、時間上頗不經濟、此其一、又純種自家交配之代數過多、Ｃonsangnimile則種子反有混化之現象發生、東西洋學者、欲救濟此病、於是採用「換血」方法、法將行退化之蠶種、另取其他蠶種、與之交配一代、其功效頗著、然自一九○○年、荷蘭植物學家得勿米斯Ｄevries、將孟得爾ＪＭendel遺傳定律、重新發現以後、世界學者之欲改良動植物種子者、除選種而外、特别注意雜配焉、（乙）雜配、雜配之目的、亦不外使蠶病減少、還有使經濟方面、得受相當利益、（如創造新種、可使蠶兒成熟之期、特别敏速、以减人工、即其一例、又如絲質之改良、亦爲雜配家所不可忽略者也、雜配之方法有二、一爲商用之雜配、東西洋之製種家多用之、法將兩個不同族之　種蠶蛾、Ｒacepure使之雜配、此娥所生之卵、可兼其兩親蛾之優點而有之、（至如何選擇親蛾之手續、事關科學知識、言之過長、茲從略）、然後將此種發售於民間、使之育養、其結果均在普通蠶種之上、二爲科學家創造新種之雜配、其雜配之方法、先與商用之雜配方法無異、不過商用雜配法、乃係　應用第一代　之種子、並須年年雜配、手續太繁、對於經濟上不大相宜、至創造新種之　配、乃係利用孟得爾之遺傳定律、在第二代Ｆ２之蠶種中、希望可得理想中之種子、倘若理想之種子一得、即可蕃殖、所得之新種、免却年年雜配之手續、而收雜配之實效、創造新種之試騐、東南洋之製種家、行之者頗不多見、蓋欲創造新種、對於遺傳定律、倘無研究、則不知從何下手、故此法比商用雜配法、特别較難、非有科學家親自實行之不可、余此次歸來、擬從事此項之試騐、將來能否有成、雖不敢必、（用科學家欲作一種試騐、預先未必敢保其成功者）、然研究之方向、當勉力從事此途、三五年後、倘能幸有結果、再當報告國人、 
　　何謂從實業方面進行者、根據以上所述、如欲改良中國之蠶業第一即要使中國養戶之蠶種、完全無毒、先將微粒子病剷除罄盡、欲得此種目的、非有實業家出而經營製種事業不可、果有實業家出面經營製種事業、非獨將來可以獲利無窮、（在創辦之始、三五年間、因蠶繭之有毒者太多、廢繭過多、加之目下農民、對於無毒蠶種、無信仰心、不願購用、故在開辦製種廠、三五年之始、非獨不能獲利、且恐有損失之虞、此不能不爲實業家所聲明者、但一旦信用做出、則可獲利宏大、願我國實業家、須將眼光放遠也、）且於國計民生、所補亦屬非淺、而在官廳方面、亦應仿效東西洋政府辦法、禁止有毒蠶種、行銷於世、似此則製種家得一有力帮助、成效當可較速、或問「先生之計劃、誠然美矣、如對於製種素無研究之實業家、苟欲興辦製種廠一所、又將奈何、」余答曰、此則最易解决之問題也、果有實業家欲從事製種之進行、國内之各大學蠶桑敎授、均可爲其義務之顧問、大學蠶科之畢業生、每愁爲社會服務無門、正可充當製種廠之技師、故曰患在我國實業家不爲已耳、如欲爲之、易如反掌、何愁人材之缺乏哉、何謂從農民方面進行者、雖有科學方法、有實業家出而創辦製種廠、倘若農民堅持陳見、誓死不用良種、則非獨改良無方、而製種廠亦且永無發達希望、查農民信舊拒新、非獨中國然也、法國當巴斯德提倡用顯微鏡考查蠶種之說起、反對之者、不可勝數後經許多之證明、及若干之勸導、農民始肯信而用之、吾國農民、對於新法之拒而不納、亦非我國農民之特别頑固也、故當輸入新法之時、必須　斯事者、思想週到、能設法引誘農民、採用新法、否則法雖良而農民終不肯用、改良之目的、終不得達、竊思我國自倡言改良蠶業以來、迄今郵二三十年、而成效未能大著者、即犯斯弊耳、故目下如欲改良中國蠶業、對於施行新法於農民一層、當爲吾人所不可忽略者也、施行新法於民間之方法雖多、大槪不外派人到鄉間、分發良種、並宣講養蠶人要、使農民旣得有良種可養、又得養蠶普通常識、一面在各縣分設蠶桑試騐塲、俾作農民養蠶之模範、而官廳方面、再能嚴禁有毒蠶種、行消於世、似此各面進行、則不出四五年後、中國蠶業之改良、當大有可觀矣、 
　　余之改良中國蠶業之意見、約而言之、可得下面數行之結論、一曰、推廣東西洋巳用而有效之巴斯德法所製之良種於民間、使我國之産繭額增加、二曰、從事選種、或雜配、（視各學者之主張而） 
定、以余之見解而論、欲改良中國蠶種、則非從雜配人手不可、）以改良中國蠶種、或創造新種、三曰、希望中國之實業家、（尤以絲商實業家爲最、）特别注意上項蠶業改良事項、並望中國官廳、與以相當之輔助、則五年後、中國蠶絲業定能超出目下出産四五倍以上、十年後、定能握世界蠶絲業之牛耳、對於國庫、則每年絲繭出口稅增加、可以救中國之貧、對於民生、可因農民每年出産加多、以解决民生困難問題、竊思我國之富、甲於世界、惜海内同胞、缺乏組織之能力、以至國計民生、窮困有如今日之甚者、倘國人再不起而速圖、我國實業之發展、財源不開、愈窮愈甚、將來國家前途、眞有不堪設想者矣、望同胞速起圖之、 
敎育消息 
[專電]  
　　（香港）　省督學團體、定兩星期後出發南路、整頓敎育、 
　　（香港）　褚民誼哿（二十）日就廣大校長職、 
　　（香港）　桂定四月東（一日）在邕開全省敎育行政會議、（以上二十二日下午七鐘） 
要聞 
[黃埔陸軍學校實行攺組（銅駝）]  
　　易名「中央軍事政治學校」 
　　廣州通信、黃埔陸軍學校學生、皆在各省召募者、以東江兩戰、逐去陳軍、遂爲世人所注重、該校校長蔣中正、自解除第一軍軍權後、即熱心經營拓充該校、以爲革命政府造就多數高級軍事人材、并因該校現在組織、未臻完善、故日前特在軍事委員會提議改組該校之具體方案、經該委員會參謀團於一月二十七日通過實施、查其計劃、仍以軍事爲主要科目、同時注重政治訓練、其大槪如下、（一）國民黨陸軍軍官學校名義即裁撤、易名「中央軍事政治學校」、（二）校内之訓練、區别爲軍事一部、政治一部、同時施行嚴格訓練、以養成陸軍政治人才爲根本、（三）各軍自辦之講武堂、如第二軍官學校、第三軍軍官學校、第四軍軍官學校、第五軍官官圥校、皆一律裁撤、歸併於中央校、但歸併之期、應俟各校於本學期畢業後、方始着手、以免本期學生、於畢業程序發生困難、（四）中央校内容、預計收學生三千人、故校務倍形繁重、須增設副校長以資勷理、（五）仍以莊中正爲校長、以參謀團工兵監原兼該校敎育長鄧演達兼充副校長、所遺敎育長、以何彤充任、（六）校址仍在黃埔舊海軍小學校、至改組期間、須於兩個月左右完成云、 
[浙省法政醫藥兩校風潮後之近聞]  
　　浙江公立法政專門學校、自因學期考試、引起學潮後、校長凌士鈞、一面將决烈分子趙　天等十餘生開除、並提前給放寒假、一面提出辭職書、結束内部、預備交替、但凌氏辦事熱心面明毅力、故省署敎廳、均不肯放手、夏省長日前曾親到凌寓挽留、聞凌氏已將辭意打消、擬定三月八日、補行學期考試、十五日上課、貫澈整頓法校之初衷云、又醫藥專門學校代理校長吳粹、自校内發生驅長風潮、原意辭職、惟因繼替乏人、暫維近狀、現聞該校舊敎員丁文一、留美多年、近來呼聲甚高、又一說、該校原校長李定、前由敎廳派往歐美考察敎育、巳於去年底回杭、仍謀恢復原職、未知鹿死誰手也、 
[蘇考察日本藝術專員在日之行動]  
　　江蘇省特派考察日本藝術敎育專員王濟遠滕固、曁其同道者楊淸磬·張辰伯·薛珍、於八日上午抵東京、由日華學會派員赴站迎接赴會、即有東京朝日新聞記者尾校氏訪問此次來日之任務、是晚又有東京中外商業新聞記者松澤氏亦來訪、東京報紙上俱有記載、九日專員等、會同留東上海美專敎授錢瘦鐡君、參觀上野美術展覽會三所、並訪問日本現代名畫家石井柏亭氏小杉未醒氏、交換意見、不日在上野舉行之中央美術展覽會、請該專員等將携來之作品加入陳列、以供日人觀感、專員等、以中日美術界有提携之必要、坦然應之、現以選出若干幀、送交該會矣、九日專員赴外務省務亞細亞局長木村氏曁文化事業部長岡田氏、陳明來日任務、並洽商中日藝術提携之方案、又赴文部省訪專門學務局長、詢問藝術設施之近狀、及其未來之計劃、外務省以該專員等來日關係中日藝術前途至大、特定於十五日晚宴請專員、列席者、有東京美術學校校長匹木直彦、畫家籐島武二石井柏亭小杉未醒和田英作石川寅治等、關於中日藝術上之提携、大加討議、具有端倪、專員等來日適值中央美術展覽會開會、特爲留出一室、陳列劉海粟·王濟遠·楊淸磬·張辰伯·薛珍等之作品、標明中華民國某某出品、京中報紙、俱有記載、引爲盛事、昨晩（十六日）駐日汪公使宴請該專員等、由該專員等提出說帖、請公使對於中日國際間藝術上交換作正式之運動、汪公使極表同情、即請專員等、草擬辦法、一面呈請本國政府、一面照會日本政府辦理、日内該專員等將赴京都、事關雪之别莊、一方考察京都工藝美術、一方而從事製作、 
[江蘇蕭縣敎育之夏視學視察報告]  
　　江蘇敎育廳、據省視學夏承楓呈報、視察蕭縣十四年度敎育狀况云、竊查蕭縣敎育事業、本年度學校數一六九校、較上年增設八校、學生數六二二零人、較上年度增一九零人、預算數八萬一千八百三十七串餘、較上年度决算減一萬五千九百六十八串、代理知事潘作霖、對於敎育事業、尙知維持、敎育局長孟鴻聲赴省養病一說、因被控晋省辭職、縣視學張長桂能駐局襄助局務、似尙熱心、視學到該縣時、兵災方平、匪患接踵而起、全縣二市十四鄉各校、在同一時日、求能完全上課、尙不甚易易、時西北鄉匪勢猖獗、郝集黃口隣近　海線、有匪千人出没其間、民間談論、無非兵匪問題、至於敎育、則屬次要、而敎育界自身所直接感受痛苦者、則反不在兵匪之騷擾、而在經費之不足、全縣敎育經費八萬餘串、支配學校至一百六十九所、而師範一校、已年費一萬二千串、是縣市鄉小學每年敎育經費、不足七萬串、平均計算、每校年約四百串、每月三十餘串、不過十元左右、是以就經費論、無怪正敎員月薪有僅得十二千文者、而近來經費困難、縣立學校欠發經費二三個月不等、市鄉學校、竟欠至十餘個半個月經費、則敎育精神、難求振作、亦固其所、復次則縣與市鄉經費情形、亦相懸殊、縣立小學依預算、每級經費月支自三十元至五十元、縣師三級預算、月支六百元標準、不可謂不高、而市鄉一百六十校支配四萬四千餘串、經費每校平均月支僅約二十二串、與縣校經費相衡、差異太鉅、則市鄉學校、難有進步、要非無因、至於鄉村學校通病、往往虚有校名、毫無實效、敷衍上課、不求進取、寨堡私　、强歸公家、列爲學校、視公費爲津貼、在該縣屬於兩鄉之一百六十一校中、雖未能　斷、即有此種種現象即或有之、亦屬自然因果耳、該縣城區學校如縣立師範縣立第一小學、均因駐軍停頓、多日正謀恢復、龍都市立三小、曾受軍事影響、正在召集學生、準備上課、龍都市立一小因經費問題未上課、市立二小因受侮辱未上課、景物蕭條、不勝凋零之感、獨縣立第一女子小學校長劉欵昭、始終維持、弦誦不輟、殊堪嘉尙、奏請傳令嘉奬、以昭激勸、至此次視察、略具意見、歸納言之、（一）此後倘增加經費、應儘市鄉敎育先行支配、（二）市鄉學校應由縣視學認眞考核、其成績不良者、應酌量歸併、成績優異者、酌增級次、（三）市鄉學校學級費、應酌量增高、依照預算、改用實洋計算、所有視察各校狀况、另詳評語、伏祈鑒核、謹呈、 
[蘇省八中提前開學] ▲本月二十五日 
　　揚州江蘇省立第八中學、在十四年度第一學期中間、因拒校長釀成風潮、迨告解决、而缺課達三週之多、是以寒假期間縮短、提前於二十五日開學、已通知各生遵照矣、又該校高級國文敎員莊鴻宣、經胡筆江聘爲敎讀、遺缺經問校長改聘第一初中校長洪詮繼任、所有縣立師範敎員朱福淸等兩君、亦被聘爲國文敎員、校長問榮生、前回寳應度歲、已於二十日來揚、參與儀董學友同學會之年會、 
[金壇通俗敎育館之講演會]  
　　江蘇金壇通俗敎育館主任陳家鳳於前年發起在該館添設娱樂部、以提倡高尙娱樂、計分競球·奕棋·音樂·雅歌·雜誌報章·電影等組、擘畫經營、不遺餘力、惟以兵事影響、復值年歲荒歉、經費頗難籌措、而陳主任仍復一意進行、絶不稍挫其志、現在該部各組、均已次第組織就緖、於夏曆丙寅正月初三日正式開幕、本省陳省長胡敎育廳長曁蘇紳張　庵張仲仁馮夢華韓紫石蔣竹莊諸君、均贈題詞、所需經費、大半由陳主任私人設法籌墊、該部開幕以來、游人極多、又該館復利用舊曆新年機會、講演部逐日講演、由陳主任及講演員段厲深主講、並佐以話匣·音樂·歌曲等餘興、逐日講稿、均由陳段二君自編、大都針砭社會、切中時弊、間以滑稽、以是連日聽講人數、輒在千人以上、不但座無隙地、即環立庭前者亦日有數百人、聞該館預定連續講演兩星期云、 
[蘇州冷紅畫會開展覽會]  
　　蘇州畫家徐康民管一得陳鵑隱等所組織之冷紅畫會、於本月二十二日（陰曆初十日）起二十八日止、仍假北局靑年會、開第七屆展覽會、 
本埠 
[上寳平敎會昨日幹事會紀]  
　　上寳平民敎育促進會、於昨日（二十二日）下午四時半、在博物院路二十號靑年協會開幹事會、到者幹事傅若愚·郁瘦梅·張文雅·馬崇钱·凌其瑞（顧靜一代表）·顧靜一、由傅君主席、議案如下、（一件）提議新華學校鮑九思君來君、請求本會設立平校、議决准設平校、（一件）提議寳硯女校王似鈿君、函詢開學日期、議决函復定三月一日左右開學、（一件）報告女靑年會今年開設平校七所、（一件）郁瘦梅君報告開設平校地點、己擇地七處、（一）西成小學、（一）寳硯女學（一）國民大學、（一）新華學校、（一）敏求學校、（一）第三義務學校、（一）第六義務學校、（一件）議决本會成續報告辦法、提出董事會討論、 
[孫文主義學會講演會之第一日]  
　　昨爲孫文主義學會之寒假講演會開講之第一日、到會聽講者、極爲踴躍、上午先由楊杏佛氏講「中國社會改造問題」、大致謂中國社會改造問題甚多、其重大者爲（一）家族問題、（二）生産問題、先述社會改造之重要原則、次述文化文明與社會改造之關係、後論及中國社會改造之派别及態度、根據科學的歷史的觀點、批判中國社會改造思想之派别、語極警闢獨到、其家族問題及生産問題、俟今日續講、次桂崇基氏講「地價問題」、先總論一切、略謂地價問題乃中山先生民生主義之一部份、特普通所謂之地與地價、與經濟學所說不同、因解釋地與地價之定義、次講述政府徵收地價稅之種種理由、從社會經濟·社會道德諸方面、闡明一切、詳引歐美各國事實證明、如倫敦自一八七○至一八九○年、平均每年增加地價七百六十二萬餘金鎊、每增一人即增四百餘美金之地價、益足使人感覺今日之社會、有實行平均地權說之必要、再次講述各國徵收地價稅之方法、聞今日尙須續講英美及中國應採用何種適宜之徵收地價稅方法云、下午由劉大白氏講「從家族主義到民族主義」、大意（一）中國因家族主義之根蒂深固、人民陷於止知有家、不知有國之現狀、（二）中國之家族主義、因農居制度、與儒敎傳統思想、及專制政體之朿縛、故能維持至數千年、但以工商業之發展及靑年之覺悟、亦漸致破壞、（三）家族主義之弊害使民衆無組織之能力、不能有團體之發展、（四）此後應一破壞家族觀念、適應移民政策、及振興工商業、以達到民族主義之大道云云、聞今日除楊桂二氏外、尙有郭沫若氏講「革命與文學云」、 
[美領署商業圖書部開放]  
　　美國駐滬總領事署、爲促進中美兩國工商業起見、特將領署内圖書部開放、歡迎中國各工廠商行等、隨時前往參觀、并諮詢一切、昨由美總領事克銀漢君、分函各廠行、通知辦法、略謂領事署商業圖書館、到有美國各工廠出品、及關於中美貿易之參考調查書籍多種、均足爲中美貿易業者之參考研究、每日上午十時至十二時、下午二時至四時、除星期六外、如得該署應許、均可入内觀覽云、 
[雲南敎育參觀團將來滬]  
　　唐繼堯現特令該省敎育當局、組織敎育參觀團、來江浙及各省參觀敎育情形、聞該團分子、均爲該省敎育界主要人物、大致一星期間、即可抵滬云、 
[滇省美術校長由日返國]  
　　滇省立美術學校校長李廷英、前因聘請敎授赴日、在東勾留月餘、對於東瀛美術、曾作一度之考察、李氏於日前來滬、昨由黃警頑導赴商務印書館工廠參觀、並便道參觀各美術學校、聞李氏在滬僅留三數日、即須返漢云、 
[中華職業學校繼續招生]  
　　南市陸家浜中華職業學校、於昨日續招商科一年　春季　業新生及各級插班生、除在本校舉行試騐外、并於蘇州·無錫·南京·崇明·東台·如臯·嘉興設分考處、以便各地學生、就近投考、該校商科樹於國文·臬學·珠算·英文·簿記各門功課、非常注重、故各地學生報名應考者、極爲踴躍、原定學額實有不能容納之憾、該校已將新舊各級學額特别擴充、除春季始業新生、尙有餘　外、原有二年一年各級、亦尙有餘額、自二月二十四日（舊曆正月十二日）起、在本校繼續招考、凡有相當程度者、均可隨時到校報名應考、開學期定二月二十五日、（舊曆正月十三日）上課期則爲　月一日云、 
[民智公學定期開學]  
　　威海　路潤德里民智公學、一切辦法、務求察實、開學早、放假遲、每週舉行英國算會課、每月舉行月考、每月終報告學生成績於家屬、本屆爲貫澈辦學宗旨起見、外國語一科、仍由前約翰敎授馬崇淦·復大畢業張天君·晏摩氏女學畢業孫傑三人分任、國學一科、仍由陳家慶·徐忍寒·丁壯如·鮑斐竹四人分任、算學一科、仍由校長龔氷曁敎員蔡玉良擔任、現定高初小學陰曆正月十四日開學、女初中女子成年班、因遠道師生不及趕到、延至二十日開學、並聞中學英文、擬改直接敎授、注重會話·翻譯、國文成績、創作·紀錄·譯述三種並重、現報名定額者、逐日絡繹不絶云、 
[國大免費學額之辦法]  
　　戈登路國民大學佈告云、前據本校發起人會議决、所有本會捐助本校免費學額十名、槪以考試選取品學兼優學生給與之等語、茲經本校議决定於十五年春季開課後一月舉行免費學額筆試、本校新舊各生、欲得免費學額者、概得與考、惟須於春季開課後一週内報名爲要、又規程内謂免費學額十名、計大學文科三名、敎育科一名、社會科一名、高科一名、各專備科三名、附中一名、（一）各科免費學額考試、分筆試與口試兩種、（一）各科試騐科目、由各學科主任擬定、會同各本科敎授評閱、並參照平時成績而决定之、（一）免費學額筆試於每學期開學後一個月舉行、口試於學期終了前一個月舉行、（一）凡經錄取諸生、得於次學期免繳學費一學期、 
[南市商中之新組織]  
　　西門務本女學左近大吉路口南市商科中學、於昨日開學、現該校之新組織如下、（一）敎務部、内分註册股與成績股、（二）訓育部、内分訓導股與合務股、（三）事務部、内分會計股·購置股·文牘股編輯股·統計圖書儀器股·體育部、内分運動股·衛生股、各股設股員一人二人以上、該校校務雖採分掌制、而校内一切事權、仍統屬於校長一人之手、藉以收事權統一之效、現其他學校肄業生轉入該校長、約有數十餘人之譜、 
[吳淞水産學校新聘之敎職員]  
　　吳淞江蘇省立水産學校、本學期新聘敎職員、已送聘約者、計有日本東京高等工業學校畢業新自英倫研究歸國、中華製革廠總工程師曾廣植、擔任製革學敎員、美國華盛頓大學水産科碩士陳同白、擔任水産通論食品論細菌學敎員、美國機械工程碩士、製糖工程師陳畢霖、擔任物理數學敎員、南京高師數理化部畢業徐定一、擔任物理化學敎員兼訓育員、厦門運動家魏光燾、擔任體育及水上運動指導員、此外尙有該校前任敎職員金有章·錢滄碩、本學期亦回校擔任職務、金君任訓育兼舍務員、錢君任國文敎員兼推廣部員云、 
[市立萬竹小學組織建築委員會]  
　　本城萬竹路市立萬竹小學校、於客臘被鄰居失愼、焚燬校舍一部份、現由校長朱連王呈請市總董撥欵建築、己蒙李總董允許、故已組織萬竹小學建築委員會、並推定朱伯華·王引才·朱墨飛·范藹春·吳逸苴·五人爲委員、呈請市總董聘委、以便籌備建築、昨由市公所分别致函各委、孰請担任矣、 
[法租界商聯會義校開課有期]  
　　法租界商業聯合會因義務學校事、昨日午後二時由會長葉貺辰召集、副會長王複堂評議長於子承會計李維良等十餘人、開會集議、討論辦法、經衆磋商良久、决定於新正十六日開課、並定於即日起爲各學生報名之期、所有中西文敎員、除原有敎員仍舊外、并擬添聘敎員一名、决議本會星期有常會、决議下星期起開會、以後每星期開常會一次、議畢、至四時餘散會、 
[康腦脫路上海幼稚院及小學將開學]  
　　康腦脫路上海幼稚院及上海小學、辦理完善、成效卓著、而校舍軒敞、地位淸雅、徐園花木敏茂壙地孔多、學生每日游息其中、於身心上大有裨益、近年來、校務益見發達、校董熊秉三袁觀瀾·賈季英·曁院長陳濟成等、又力事整頓、本屆並再擴充校舍、添招幼推生及小學高初各級揷班生、幼稚院有富於學識經騐之保姆負責管理、對於各項保育辦法、俾有特長、小學功課嚴密、注重實學、國文商業英文算學四科、程度格外提高、女子並重家政剌繡等科、宿舍中各項被褥牀帳、均由校中按照兒童身材特置、學生無須自備、近來報名及索閱章程者、極形踴躍、聞定陽曆二月二十八日開學、 
[廣肇公學之發達]  
　　北四川路廣肇公學、定夏曆正月十五日考試新生、十八日開學、該校本學期學生極爲發達、新舊生已達五百餘名、寄宿舍於兩月前經已額滿、無法容納者、爲數不少云、 
[市公北學添聘各科主任]  
　　閘北市公學中學部、現又添聘西女士于碩德爲英文科主任、敎授高初中英文課程、女士敎授華人子弟有年、頗有經騐、學問亦極高深、又聘安徽名宿胡惠生君爲國文科主任、敎授高中國文、並添聘東亞體專畢業前任皖省師專學校體育敎師余尙義君、爲體育部主任、 
[寰球中國學生會學校懇親會紀]  
　　卡德路九十五號寰球中國學生會日夜校、於昨日下午二時舉行寒假懇親會、會董校董學生家屬及敎職員學生、到者數百人、先由校長朱少屏君報告開會宗旨、並與學生家屬談話、次舉行問答游戲、答中者給以奬品、末有有南洋大學音樂敎育仲子通君之凡亞鈴及歌曲、醫士張國成君及唐豪君之幻術、至五時許散會、聞昨前兩日報名之新生、甚爲踴躍、各級餘額、爲數已無多云、 
 
 
 

Page 11

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *自由談 
[雪窗零話] [  仲可]  
　　　金者　·殉事者烈·忍肅一時·留芳千古·　爲好名○則爲成人之笑·然非所諭於今之世·詐僞滋甚·匪夷所思·不僅盜名·且盜利矣· 
　　任子授官·亦須及歲·明兵部尙書金忠之子·名達·僅十歲·授檢討·邇鄰支俸·見黃榆伶槐歲鈔· 
談藝[  鵑]  
　　予曩觀卓别靈氏''Ｋid''（俗稱尋子遇仙）一片。即深服其能於突梯滑稽之中。寓悲天憫人之意。與羅克之一味博人笑謔者有别。近又於上海大戲院獲見其新片「淘金記」。（一名財運亨通）迺益歎其藝事精進。寓意深遠。爲之擊節歎賞。不能自已。此片係以美國人赴亞拉斯加採金事爲本。而隨時隨地加以滑稽之穿插。卓氏於片中與風雪戰。饑寒戰。虚僞之人情戰。堅苦卓絶。卒助其友得獲巨金。奏凱而歸。於此可知人非備嘗艱苦。不有成功。實爲「喫得苦中苦。方爲人上人」二語下一有力之註脚也。至其穿插之妙。如與舞場中舞女調情。欣喜欲狂一。除夕設宴作幻想。以又又麵包作舞蹈等。無不妙到毫顚。而統觀全睡。覺其笑謔中實含有淚痕。不能以單純的滑稽片目之。吾於是不特推卓氏爲滑稽之王。直以滑稽之聖尊之矣。 
[人物小志] [  聽氷生]  
　　中國日本之言書畫者。莫不知有王師一亭。其爲人也。雖未身厮士凃。躬投商界。而絶無賈者奸詐謟惡之風。就其餘暇。窮究八法。於爭座位最得神髓。畫宗任伯年。故人物尤能獨具當世之英華。與吳缶老交最厚。當吳微時。濟以財利。不稍吝。古稱鮑管。今見王吳。先后輝映堪相匹云。王師　慈祥。低眉如彌陀。曾自題甲子小影有句云、常作低眸無我相。不敎昻首向人前。足見其品學之高逸矣。性好佛。茹素。自築佛閣於梓園之上。禪房常靜。不染點塵。牕外靑藤碧葉。遙映成綠天深處。王師淸晨抱貝葉之經。拖屐往讀。跌坐蒲團如枯衲。焚香於爐。折花供瓶。淸馨殊脫塵俗。讀經旣。還海雲樓。樓亦窗明几凈。雅堪作書寫畫。一任興之所極。筆與心邈。而水墨丹靑之畫。春施秋蚓之書。油然出諸腕底矣。鐘鳴九下。換衣駕飛車出。逐之於紅塵十丈中。經營商業不畏營。日以爲常事焉。玉師本浦東南匯産。以祖籍吳興故。乃有白龍山人别署。官名震。佛號覺器·早歲亦名梅華館主。惡濁。即棄。今年六十又一歲。未嘗頗老也。平生令子有四人。皆名於時。在昔事母孝。有孝子之稱。 
[餐櫻廡漫筆] [  蕙風]  
　　質庵近詞。合歡帶。賀黃佩蘅新婚云。恰新春。景淑辰。良叶鳳卜。儷　璋並蒂花開人似玉。錦屏閒。子細平章。雲嬌月媚。紅深翠婉。初試梅妝。倚奩晶。乍可鸞窺暈淺。蛾鬭眉長。蘭因鴛牒。玉貌羊車。襟懷叔度汪洋。屈指蟾圓三五夜。二分春。蚤付仙郎。花明酒滿。椒紅柏緣。乞與檂香。有情仙。艶說藍橋。料量玉杵瓊漿。江夏燕爾之期。爲正月初十日。郎韻雅切。婉麗。允推冰雪聰明。 
　　上海顧景炎（樹炘）年少澹泊。雅好書畫。嘗屬錫山吳觀岱繪晴窗讀書圖。以寄其志。甃垣一角。花柳縈拂。牆内一敞軒。四周環以蕉竹。窗櫺簾檻。盡染碧色。軒中玉軸牙籖。琳琅滿目。一少年當窗據案手披圖卷。意極閑適。階下一小奚。持蕉扇爲之煑茗。迤東方池一泓。繚以朱闌。芰荷萬柄。池邊湖石矗立。極嶙峋皺秀之觀。乃至蔽日之桐槐。礙路之藤藤。在在均含深致遠峯數點。明媚可愛。此圖之大略也。吳昌碩書首。沈乙盦題云。借問子平仙躅。何如少文壁圖。事理分明不二。丹靑自在相須。峨眉汶領眇然。靑鞋布韈無緣。老僧休去　去。少年莫負當年。朱彊村題云。高館停雲不可求。頭精鑒劇風流夢　　　凉於水。便是滄江虹月舟。宗派分曹見别裁。摩挲並几亦多才。桓家寒具何嘗涴。莫惜懺廚爲客開。蕙風題百字令云。虎頭三絶。證畫禪金粟。宗風能繼。玉𨇾瓊題多妙蹟。不數倪迂淸閟。觸目琳瑯。羅胸邱壑。尺幅堪千里無聲詩筆。野王高矩遺世。（宣和譜以顧野王畫爲無聲詩）何止寄傲南窗。淸芬洛誦。别有蘭臺秘。宗炳臥游奇勝處。看取牙籖標識。上揖荆關。閒評吳惲。茶熟香温地。移來花影。素娥應見深致。趙叔雍題浣溪沙云。照檻山光拭黛眉。茜紗靑玉好棲遲。幼輿报壑自相宜　　詩到無聲都入妙。書如未見肯停披。韶光消得少年時。 
[談蕭曹之死] [  何天言]  
　　舊曆年初二。湖北死了一個蕭耀南。瘦鵑曾在三言兩語内說。「大約這一年是虎年喫人更要喫得多了。」果然。不到兩天。報上載着湖北又死了一個有名的人了。此人是誰就是蕭耀南死後吳佩孚推他做治喪處長的。是一位現今仍舊拘禁在延慶樓上的賣布總統曹錕的胞弟曹鍈老七。 
　　曹鍈的死。如在平日。我覺得並没有什麽希奇。但恰巧死在蕭耀南之後。這就是很有趣的事了。現在且將我所感想到的把他寫在下面。以博閱者諸君一笑。 
　　（一）蕭規曹規。　蕭規曹隨是一句成語。是講西漢時的政事。由蕭何規創擘畫。而曹參則照例奉隨的意思。現在蕭耀南與曹鍈。兩個人的姓是對的了。而且又是直系中一系的人物。不過他們平日之間在政治上蕭規曹隨的地方還很少。那知現在竟會在。「死。」字上蕭規曹隨起來。這眞是料想不到的所以有幾個人說。他們兩個人的死的故事。不應該稱做蕭規曹隨。倒應該稱做。「蕭鬼曹隨。」或是。「蕭歸（生寄死歸之歸）曹隨。」才算恰當咧。 
　　（二）同生同死。　蕭曹二人之死。還有一件更要希奇的事。就是同生同死了。何由見得同生。因爲蕭耀南是光緖乙亥年生的。是五十二歲。曹鍈也是乙廖年生的。當然是同年了又蕭是乙亥年二月十六出世的。曹也是二月十六出世的。這樣的同年同月同日。豈不是可算同生嗎。何以見得同死。因爲蕭耀南是丙寅年初二下午四時半死的。曹鍈是丙寅年初六早晨死的。相距僅三日有餘。（我想曹鍈若不是負有爲蕭治喪之責。恐怕還要早死一二日。或者甚至於和蕭同日而死也未可知。）而且又同死在一個武昌（按蕭是黃崗人。曹是天津人。）最希奇的。聽說兩個人連死時的病症病狀都是一樣的。這豈不可算同死嗎。 
　　關於曹鍈之死。還有一事。也很值得注意的就是曹錕老三本有兩個兄弟。一個曹銳老四是十三年年底患糖屎病死在北京的。現在曹鍈又死了。此後歲月。當更其覺得慘澹無色了。 
[虎語新詮] [  轉陶]  
　　虎虎有生氣　今之軍閥。飛揚跋扈。爭奪地盤動輒槍砲相向。其氣槪之盛。不可一世。寗非虎虎然大有生氣乎。 
　　虎入羊羣　兵士不能爲國家効力。專事自相殘殺。一遇戰事。塗毒小民。姦淫擄掠。無所不至。虎入羊羣。得毋類是。 
　　虎頭蛇尾　政府遇有事故。輒日召集會議。國民會議也。軍事會議也。不一而足。惟皆不能集成。徒耗有用資財。其始也。未嘗不千方百計。以促其成。繼因成效渺然。遂即瓦解。此非虎頭蛇尾而何。 
　　狐假虎威　中國官吏。威虐小民。軍閥則殘民以逞。日事搜刮。虎威之嚴。大足懾人。惟一遇外人。則諂顔媚笑。無微不至。媚外之性。日甚一日。但能顯威於國人。不敢假外人以詞色。謂爲狐假。實不爲過。 
　　兩虎相爭必有一傷　軍閥之同類相殘。亦猶虎性好鬭。戰爭結果。終分勝負。亦猶虎鬭。之必傷其一也。然此起彼仆。無非爭權奪地雖敗不傷。餘勇可賈。勇則勇。矣其奈與虎鬭彷彿何。 
　　虎視耽耽　東西强鄰。窺我疆土。正與耽耽。虎視相同。 
　　爲虎作倀　古時權奸之擾亂朝廷。莫不有小人爲之助虐。今之軍閥。窮兵黷武。搜刮民財其内幕亦必有助紂爲虐之人。爲之作倀虎巳可畏。何堪爲之作倀耶。 
　　虎口餘生　吾儕小民。旣受軍閥之塗毒。又往往遭天災之禍虐。虎口餘生。可哀甚矣。 
[恩與仇一名多情的女伶（十六）] [  天笑]  
　　高俠聽了。忙問道。是什麽主意。趙飛霞低低的說道。我告訴你吧。我要走。一時實在走不掉。我暗中留意。那姓韋的刻刻防着我要走。而且他的爪牙來的多。還有偵探們四圍防備着。他的意思。就要我立刻嫁他。但是我豈愿意跟他。這一次唱完了戲。我本來要離開天津了。但是没有法子擺脫。只得和戲園子老板續訂一個月合同。也算是緩兵之計。但終久是不得了的事。我從前遇到了一位客人。他曾經送了我一種藥。聽說是用仠麽閙楊花等藥物所做的。吃了這藥可以死去二十四小時。然後復活。讓我吃了這藥。只說是趙飛霞急病死了。二爺。你趕緊把我屍首運出天津。反正過了二十四個鐘頭我是復活的。我從此也不再唱戲了。我略爲儲蓄幾個銅錢。我們就苦度了這個光陰。二爺。你想這個法子好不好。高俠道。這是很危險的。萬萬辦不到。你想韋督辦是十分愛你的。又是常常到這裏來的就算你吃了這藥。算是得了急病死了。他來置備你的後事。不能不說他是一片好心。他辦了豐盛的衣衾。上好堅固的棺木。不要人家做主。他把你安殮了。我在這二十四小時内。把你運不出天津。將若之何。就是運得出天津。在這匆促的時間。到那裏去演這一齣大劈棺。况且你醒轉來的時候。悶在這棺材裏。縱不藥死。悶也要悶死了。這又不能和他們說穿。告訴他們你還要活轉來的這不是危險萬分嗎。趙飛霞道先。不要被韋督辦知道。或者到半夜中間。我吃了這藥你辦了汽車。只說是送我到醫院中去。我們便把汽車開到天津鄉下去暫避好不好。高俠道這是更不妥當了。要這樣辦時。也用不着吃那暫時要死的毒藥。便是活着的兩人同走。豈不是好。無奈如你剛纔所說的。韋督辦巳經注意你的行動。四圍都派着人暗中監視。如何還走得脫。况且你又說。尤其是注意我們兩人的行動。更不容易走。您說叫了汽車。只說到醫院。却是暫避到天津的鄉間。天津的鄉間。不是他勢力範圍以内嗎。醫院裡他不好派着人去查嗎。汽車。我們兩人自己都没有的。這汽車夫不要說出來的嗎。這是更加不妥了。趙飛霞道。那末依你便怎樣辦。 
[陰曆新年赤化之種種] [  吳玉璞]  
　　凡親戚朋友往來之賀年片。多用赤封赤箋 
 
 
 

Page 12

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *信面並書明赤東二字。是爲陰曆新　赤化之一。 
　　陰曆新年。小輩見長輩。例有拜歲之舉。長輩乃給錢若干。名爲壓歲錢。必包以赤紙。是爲陰曆新年赤化之二。 
　　歲首財運亨通者。每有請酒之舉。請酒必以赤柬相招。是爲陰曆新年赤化之三。 
　　新年家家戶戶之門前或客堂。多書赤聯吉語。以資點綴。於是其門前客堂間滿佈赤的氣象。是爲陰曆新年赤化之四。 
　　小兒女新年每着赤色之新衣服。是爲陰曆新年赤化之五。 
　　商人終年碌。及至年夜。收齊賬目以後。設有盈餘。得有分紅之例。是爲陰曆新年赤化之六。 
　。　。商人營業順利。新年他人見之。必曰紅光滿面。是爲陰曆新年赤化之七。 
　　新年購物。物上必貼有赤紙一方。以示吉利是爲陰曆新年赤化之八。 
　　新年所放之花砲。全爲紅色。是爲陰曆新年赤化之九。 
　　鑒於以上種種。是則中國陰曆新年時代。已顯然成爲赤化世界。有物皆赤。無物不赤。眞無怪乎赤化之風大盛矣。 
[太眞外傳三本志盛] [  瑶碧]  
　　梅晼華太眞外傳一劇。前演兩本。卓著盛譽京華人士。無不贊嘆。以爲得未曾有客。臘二十四五兩夜。又復接演三本。全劇時間甚長。而精采疊見。絶無閒場。其尤屬傳賞者。爲金盆撈月。密誓舞盤等場。撈月舞盤。本有舊本爲當年其祖梅巧齡所擅長。且其劇本。出自南府。畹華什襲至今。特爲增减。益有添毫頰上之妙。密誓一場。道白别翻新樣。彌見可喜而布景創局。均能於深靜之中。見其娟致細加體會。尤屬不易。此外蜀州貢荔。驪宮生日張易之複壁生兒。虢國姨素面朝天。亦均穿揷合度。要之太眞一劇。已演三本。異曲同工哀樂檂淡。各臻其勝。而第四本現亦定稿。預擬正月間可以出演。玉環妃子。千古艶聞。得畹華而益彰。亦更足爲歲寒亂離中之承平紛飾也。其詳細節目如後。 
　　苦差徭蜀氓疲貢荔。吝官職胡虜肇爭權秋淸淺玉輦乍窺星。意玲瓏金盆初撈月華淸宮巧筵開七夕。長生殿私語誓三生。斥珂馬楊相訐陰謀。放豬龍祿兒售奸計。話穢聞置人藏複壁。炫素面騎馬入宮門。楊貴妃反狀料胡雛。高力士正言規悍帥。瑶圃千秋管絃如沸。紅塵一騎錦繡成堆。宣菊部别苑召伶官。導花神彩旗陳仙樂。十二番奇傳翠盤舞。三百萬敕賜錦纒頭。 
[變色談] [  沈雪崖]  
　　爆竹聲裏。牛年云逝。寅虎值年。乃作變色談虎鷹。從「墨客揮犀。」上看下來說虎鷹身大如牛。能捉虎豹以呑食。照這樣說。我們中國的軍閥天天如虎相爭。結果難免不給烈强中的那頭虎鷹呑了去呢。 
　　虎列拉Ｃholera虎列拉本是霍亂症的西名。可是如今却不是這樣講虎虎威也列列强也。拉拉夫也。合而言之。乃成列强之虎威。實更甚於拉夫之爲害也。 
　　狐假虎威　關外的那隻狐。去年給松鼠一倒戈。弄得四面楚歌。幾乎一敗塗地。好得東隣矮脚虎來一救。反敗爲勝。今年是虎值年。恐怕那隻狐。要狐假虎威。更加閙得利害呢。　　虎飽　這二字是說貪官汚吏毫無顧忌而侵呑巨欵的說頭。鹽鐡論不是說過的。「當世囂囂。非患儒之鷄廉。患在位者之虎飽。」的幾句話嗎。那末今年是虎年。虎飽二字。恐怕要比往年更加流行些啊。 
　　虎丘　虎丘本來是蘇州的名山。如今却說的是虎年的丘八太爺。他們的虎威。一定要比往年來得殘酷。 
　　虎口　莊子說。「料虎頭。編虎鬚。幾不免虎口哉。」如今的一般政客軍閥及奸商。都歡喜媚於外人。也正如料虎頭。編虎鬚。弄到臨了。總巡不了虎口的一呑吧。 
　　談起虎來。閒話多的很。我因限於篇幅。就此告終。總之今年旣值虎年。一團糟的中華民國。想不會得到安逸的太平日子過吧。 
游藝消息 
　　紐約名片風流姊妹行將開映　紐約最著名女伶多麗姊妹·姿態活潑·冶蕩無倫·近由上海金龍公司購得其作最佳品·「風流姊妹」愛情片·特請王鈍根爲之譯製華文說明書·定於元宵左右假座恩派亞大戲院開映·片中有浴池魚池·姊妹裸體游泳其間·並有裸體聽電話等奇景·金龍公司又有自造滑稽片「討吃官司」·又名「兄弟爭妻」·詼詭萬狀·將與「風流姊妹」同時出映·兩片映畢後·并有俄國最著名舞女愛芬蘭四姊妹之裸體舞·其姿態之嫵媚·股肉之美艶妙處畢現·逈非市上普通舞女可望其項背·誠難得之盛會也·　　透明的上海特刋增加　大中華百合公司所出透明的上海特刋·文字圖畫·紙張印刷·並極精美·爲影戲特刋中從來所未有·近以頁數過多寄費較巨·酌爲增價·郵購者本埠每册郵票一角八分外埠二角現購小洋二角半一律隨送彩色精印小册子一本·可向麥根路四七號該公司購取云·　　中華第一影片公司新訊　中華第一影片公司·近正積極擴充·已遷至新大沽路三百五十六號辦事·新片「好寡婦」·業已全部告竣·定新正十六日在中央大戲院正式試映·邀請各界參觀·將攝者有「小偵探」一片·由小明星顧寳蓮女士主演云·[  洲]  
　　天一公司將有佳片出現　天一公司於去臘遷至華德路六十八號後·規模宏大、組織完備·現攝「夫妻之秘密」一片·由邵醉翁導演·主角爲胡蝶吳素罄二女士·吳女士在該公司連演「立地成佛」「李飛飛」「忠孝節義」三片·表演之佳·久爲各界贊許·胡女士花容月貌·在電影女明星中·素有艶舉·今得邵醉翁指導·其成績更爲優美·且該劇情節緊凑·趣味濃厚·預料將爲電景界放一異彩也· 
　　明星影戲學校之新猷　明星影片公司附設之影戲學校爲中國電影界最先成立之訓練機關·年來人材輩出·成績獨佳·本年份起該校復聘請上海著名愛美劇家谷劍塵君爲敎務長·對於校課更所革新·刻據接近谷君之友人述及·谷己擬有精密辦法·課目注重學理與實習訓練兩項·並編有「戲劇的表演術」講義·即日開始招生·谷君富於戲劇學識·　作等身·該校得由谷君主持·將來造就·必有可觀·[  賀雲鶴]  
 
 
 

Page 13

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *本埠新聞 
[英庚欵委員長威林敦抵滬]  
　　大晚報云、英國庚賠委員會委員長威林敦勳爵、即於今日（二十二日）乘亞后輪抵滬、又上海泰晤士報云、英政府派遣來滬調查退還庚賠用途之委員長威林敦勳爵乘亞后輪來滬、（按該輪昨巳抵滬）將於星期三抵埠、又委員安德森女士及蘇希爾氏將於兩星期後到滬、委員會書記莊士敦氏則巳先期來滬相迓、威林敦勳爵爲前任印度孟買省總督、後調瑪德拉斯省總督、以平等待印人、甚得民望、於遠東情形尤爲熟悉云、 
[中交兩行昨宴安格聯]  
　　宴席上討論之結果 
　　此次安格聯氏來滬、各界以保管基金及設立公庫二事、頗爲注意、商會及銀錢兩公會、曾於安氏來時、即推宋漢章君往與接洽、其時宋以安氏抱病、故未往見、安氏後即分謁中交兩行宋漢章盛竹書兩君、因之仍由兩君作東、於昨晚宴安氏於中國銀行、并使商會及銀錢兩會有與面談之機會、列席者、安格聯·上海梅稅務司·虞洽卿·方椒伯·田祈原·秦潤卿·倪遠甫·孫景西·陳光甫·吳藴齋·吳蔚如·葉扶霄·杜俊初·李馥孫·經長期間之討論、其結果爲原有内外債整理基金保管、照舊由安總稅務司辦理、至公庫問題、安總稅司意亦相同、惟須妥籌辦法、與政府接洽云云、按日内以保管問題、市場人心不覺浮動、今旣經協議解决、則此後公債市面、或可仍趨平穩之一途矣、 
　　國聞通信社云、中交兩行、定昨晚宴請安格聯、巳誌昨報、昨聞此項宴會、係在中國銀行樓上舉行、據交通銀行行長盛竹書君云、安氏來滬後、曾先赴中交兩行訪余及宋漢章、余等因即回拜、均係私人酬酢、余前任銀行公會會長時、曾與安氏數度晤面、宋氏亦係素識、惟安對總商會會長虞洽卿·銀行公會會長倪遠甫·錢業公會會長秦潤卿·等則未謀面、故今晚宴會、僅由余等二人私人出面、不談公事、而請虞倪諸君作陪、藉爲介紹、至關於公庫事件、余認爲係政府之事、實與安氏無關、外間所論、頗多誤會云云、又關於公庫事件、銀行界方面、仍未十分一致、安氏提早離滬之說、尙無確聞、但銀行界一部分、則希望其暫留云、 
　　中國新聞社云、總稅務司安格聯氏、此次來滬、引起滬上商界莫大之感覺、主張設立關稅公庫、爲上海通商以還、華商自知衛護國權、第一之偉舉、頃晤商界某要人談衣此事、有爲外間之所未知者、爰記於次、某君謂、當安格聯由京動身之前、曾以總稅司名義、致電總商會及銀行公會、表示南來協商之任務、迨其到滬、深居大英總會之大厦中、靜待各方之往謁求商、安氏之有此錯覺實北京少數官僚與商客、平時奉承太過、幾忘自居客卿之地位與職權也、復舉滬商感於國勢旁落、倡設關稅公庫、君情興奮議論一致、尤與安氏所懷擬與滬商協商之意見、大相逕庭、因此安氏恃其自信年來華人對彼之態度、靜俟其自來、而總商會與銀行公會等、則根據主權上之信仰、以爲總稅司不過我政府所聘用保管現在稅欵之執行人、職權以外之事、非彼權能過問、與之協商、實屬多事、關於設立關稅公庫之事、决聯合全國一致向京主管機關、實力促其實現外、對於現在滬上之安氏、認其爲英友、彼不來訪、我不答候而巳、安氏處此頗感不安、前日乃以個人名義、分訪中交兩行當局、因此宋漢章與盛竹書、爲之設讌欵待、以盡地主之誼、並邀總商會虞洽卿·方椒伯、銀行公會倪遠甫·陳光甫·吳藴齋、錢業公會秦潤卿諸人作陪、冀謀一互晤之機會、聞虞會長因感不快、或不能往、另一消息、謂中交兩行會宴安氏、雖係應有之酬酢、而中行與稅欵之過渡、不無多少特别關係、交行此次雖爲主人、實一陪客云、 
[國民黨部對於保管公庫之意見]  
　　中國國民黨江蘇省各級黨部聯席會議昨致函虞洽卿云、總商會會長虞洽卿先生大鑒、近日貴會率同上海商會銀行界主張收回關稅保管權、並設立關稅公庫、誠爲至要之圖、關稅爲一國之重大收入、爲數達一萬萬兩之鉅向由客卿安格聯存放於英國匯豐銀行、不獨喪失國家主權、且對於國民經濟之發展爲害甚大、蓋此種重大收入、不存放於本國銀行、而存於外國銀行、巳屬利權外溢、且匯豐銀行無利息、得此重大收入之周轉、可以操縱中國之金融、籠絡中國之商業、此種弊害、凡我商界人士、類能言之甚詳、毋容贅述、本會對於關稅保管權收回之重大問題、願供兩點意見、尙祈採納是幸、（一）關稅爲國家之稅收、關稅保管之權、自然屬之中國政府、安格聯爲中國政府之雇員、無權可以强佔或移交之、先生等爲收回關稅保管權應求之於本國政府、若與安氏交換意見則可、若由安氏之手直接收回、則形同私相授受、且無形中授客卿以國家之主權、甚爲不可、（二）設立關稅公庫誠爲至妥善之辦法、惟此公庫應絶對由中國有關係之商業團體會同中國政府組織之、不能有外人參加、耑此佈達、並候公安、中國國民黨江蘇省各級黨部聯席代表大會啓、 
[交涉署派員編纂討論法權意見書]  
　　北京調查法權委員會總代表王寵惠、前因各國調查司法委員、不日出京、赴各省調查司法狀况、曾經電請滬交涉員對於收回法權協助進行、節經許交涉員於二月一日在一枝香宴請旅滬司法界先進曁著名律師等十餘人、討論法權上種種問題、并望盡量貢獻、以便彙報北京等情、早誌前報、茲聞許交涉員對於組織討論法權會、關係綦重、雖在積極進行、惟一時實難成立、但日來各法律專家提出之意見書等甚夥、非派專員辦理、不足以昭鄭重、查有本署秘書主任許守廉、係專門法政人員、且經充任法官多年、特委許君專司編纂成軼、以便隨時彙報北京云、 
[日政府委定法權會議隨員]  
　　船津氏日内來華就職 
　　治外法權會議、審查法典、即將終了、各國委員、調查各省司法、出發在即、日公使以委員調查時、必須有熟悉各地情形之隨員、方無隔膜、特呈准該國外務省、委任前駐奉領事船洋辰一郎、充任中國法權會議全權次席隨員、船津氏曾充駐滬總領事多年、旋調任駐奉總領事、熟悉中英兩國語言、及上海司法情形、日内即擬來滬、轉道北上、或因時間急促、由朝鮮直接赴京任職、亦未可知、 
[總商會通知牲口捐業准取消]  
　　抄送聯軍司令部指令 
　　總商會以警廳擬辦牲口捐、業巳取消、特致函稅務公所云、逕啓者、接准公函、以奉財政廳訓令、核議進行牲畜附捐、函達查照、見復等因到會、查此案於舊曆歲抄、業由各該牲口業報效一次警餉銀四萬元、當經警廳呈奉聯軍總司令部指令需字第四六八號内開、呈悉、該牲畜業戶報效之欵、姑准照收、此欵如何支用、仍應報明查考、至前送附收警捐章程、並准取消可也、仰即知照、此令等因、由廳錄函轉達前來、是此項牲口附捐、業經奉令取消、無庸再行集議、茲准前因、相應函復、即祈查照爲荷、此致上海稅務公所、又另致敦仁公所等函大致相同、 
　　又聞此項報効之欵、係去臘經過事實、最近省令仍有牲畜附加捐之事、滬上各征收機關、俱奉到財廳長令知、即分函南北市各商會及該牲畜業代表等一體查照、今得上項訓令、前後情形、有所不符、諒省廳先未奉到總司令部咨文所致云、 
[省令接收市公所昨聞種種]  
　　省令接收市公所之内幕　聯合通信社云、閘北市公所改歸官辦、及各方呼籲情形、迭紀本報、昨悉閘北市公所董事王彬彦·議員姜懷素、已接總董沈聯芳電召、於昨晨乘七時四十分由寗開滬快車、於下午四時五分抵滬、據謂請願經過、已紀如昨報、能否准如地方請求、雖向各方詳探孫陳兩氏意旨、尙未得要領、並據本社隨同赴寗記者回稱、收回官辦之原因、頗爲曲折、至孫陳會令原文、均非收回官辦主旨、經記者在寗多方探悉内容、（一）道署交署經費缺乏、（二）吳淞發展商埠經費無着、（三）淞滬警餉省欵支絀、乃由當道某獻策、謂滬北工巡捐局（即閘北市公所）年收達六十萬、倘能收歸官辦、則儘足支配、並可酌加房捐、淞滬警餉、可完全不用省庫負擔、並可在地畝捐上設法軍費、在蘇省財政紊亂困難如今日、此種策略、自然娓娓入耳、况外傳局長年入有六萬元之進益、大利所在、逐鹿者益甘言以進、遂置摧殘於不顧、並聞局長一席、以滬當道某某姪之呼聲爲最高、現正支配人員、預備接收、閘北人士熱心自治者、尙在盡力奔走呼籲、局面至此、未悉能否挽回危局云、 
　　閘北市議會兩電　「致南市市公所電」南市上海市公所李總董曁各董事鑒、敝公所忽奉滬海道令接收滬北工巡捐局、詳情具載連日報端、想已鑒及、查閘北市公所恢復元二年自治行政、係遵照徐前省長令示、並呈奉兩縣核准、旣未觸犯市鄉制一百四條事項、不應受本制一百二條之處分、我公首創滬海市政自治領袖、市鄉鏡仰、必不忍坐視唇亡、自閘北自治仍爲官治、佇候明敎、鼎力援助、除由代表赴省請願外、尙祈一致抗議、以伸民意、是所至禱、閘北市議董會公叩嗎、「致兩商會電」敝公所恢復自治、甫經兩月、忽奉傅道尹令文奉令接收滬北工巡捐局、詳情迭載報端、諒荷鑒及、溯自民三停辦自治以來、亘十年之久、甫得重甦民治乃藉口人民控訴辦事人員分利舞弊、即以推翻自治、則江蘇六十縣二百數十市鄉人人寒心、寗獨滬北數十萬人民之扼腕、公等滬海人望、興論明星、務請主持公議、一致援助、除由代表赴省請願外、尙祈鼎力電爭、以維自治、是所至禱、閘北市議會公叩　、 
　　殷行鄉議會等電　殷行鄉議事會鄉董鄉佐、昨爲力爭閘北自治、致電南京孫·陳·及上海滬海道尹、其文如下、（一）南京孫總司令·陳省長·勳鑒、報載鈞令滬海道尹接收滬北市政等因、伏念仁座下車、扶掖民治、首復滬北自治、勳隆德厚、薄海同欽、方朋本協議精神、興要區市政、地方發展、胥出仁施、大令怱頒、羣情惶異、爲特電懇鈞座俯順輿情、准賜收回成命、以昭寬大、而維民治、無任屏營馨禱之至、殷行鄉議事會議事長王廷棟·鄉董朱家俊·鄉佐朱宗洛叩效、（一）上海傅道尹鈞鑒、報載鈞署奉令接收滬北市政等因、伏念仁座下車、扶掖民治、首復滬北自治、勳隆德厚、薄海同欽、方期本協議精神、興要區市政、地方發展、胥出仁施、大令忽頒、羣情惶異、除逕電南京孫聯帥陳省長外、爲特電懇鈞座、俯順興情、准賜轉陳收回成命、以昭寬大、而維民治、無任屏營聲禱之至、殷行鄉議事會議長王廷棟·鄉董朱家俊·鄉佐朱宗洛·叩效、 
　　引翔鄉各法團電　上海引翔鄉公所·鄉敎育會·鄉農會·等、昨致電聯軍孫總司令、江蘇陳省長、滬海傅道尹云、南京孫總司令·陳省長·上海傅道尹·鈞鑒、地方自治、爲法律所賦與、上海閘北市公所、早經依法成立、爲正式自治機關、茲聞有恢復官洽之議、羣情惶駭、非惟同縣自洽機關、咸切杞憂、而法制動搖、全省自治、有根本不穩之虞、　端雖僅事關一市、而影響必驚動大局、况鈞座愛護自治、早爲人民所共仰、務懇顧念大局、收回成命、不勝迫切翹企之至、上海縣引翔鄉鄉公所·鄉敎育會·鄉農會·等叩養、 
　　高僑鄉公所電　南京孫聯帥陳省長鈞鑒、報載滬海道尹奉令兼管閘北市政、不勝惶駭、伏查閘北自治、奉准恢復、議董兩會巳各成立、依照法制設施市政、若復取消、改爲官治、不獨無以慰閘北三十萬市民喁喁之望、押且牽動全省六十縣自治前途、關係綦鉅、夙仰鈞座遵重民意、愛護自治、務乞收回成命、至人民呈控事件、應請令行監督官署澈查虚實、按法辦理、以維自治、而順民意、寳山縣高橋鄉董鍾人傑叩箇、 
　　楊行鄉公所呈孫陳電　南京孫聯帥陳省長崇鑒、滬北市政局、因人民控告之帮彣收回官辦、此是人的問題、無關市公所本身、如市公所不依市鄉制産生、應令改組、今閘北市公所依法産生、呈報有案、良不願鈞座蒙推翻自治之惡名、務乞收回成命、無任主臣、寳山楊行鄉公所叩養、 
　　江灣兩公團呈孫陳電　南京孫聯帥陳省長鈞鑒、滬北工巡捐局爲自治取消後之非法機關、十餘年來、官治腐敗、騰笑中外、今閘北市公所依法收回、並照市鄉制第十三條辦理、於法令均有根據、迺甫經接收、忽奉令飭道尹兼管、殊乖民意、敬請收回成命、以順輿情、無任感禱、寳山縣江灣商業公會救火會叩養、 
　　寳山縣市鄉行政聯合會電　南京孫總司令·陳省長·鈞鑒、竊查上寳兩縣閘北市公所接辦市政、關係寳邑市鄉界址、正在協商辦法、茲奉鈞令滬海道尹先行接收兼管、靜候規定辦法、藎籌縝密、欽佩莫名、惟閘北自治甫在萌芽、正幣培護、仰懇收回成命、行赴道尹暫緩接收、迅籌善後爲禱、寳山縣市鄉行政聯合會叩　、 
　　閘北慈善團等電　南京孫總司令陳省長鈞鑒、頃聞令飭傅道尹接管滬北市局、不勝駭異、查該局原由閘北市政廳改組、現已遵奉省縣各令、依照市鄉制恢復閘北市公所與滬南市局恢復爲上海市公所、事同一律、總董沈鏞、本係閘北首剏市政之人、旣經被選就職、斷無放任之理、辦事人員、分利舞弊、呈控何人、有無實據、應予查明虚實、惟該公所並未觸犯市鄉制一百四條事項、不應受本制一百二條之處分、各級自治、受洪憲之摧殘、甫經恢復、創造維艱、民意更甦、渴望愛護、務請勿徇僉壬讒口、致貽盛德之累、致令江蘇六十縣自治寒心、臨電迫切、伏乞垂鑒、迅賜收回成命、自治幸甚、閘北救火聯合會·浦濱公益會·中華公義會·閘北慈善團·叩禡、 
　　浦西同人會電　南京孫總司令·陳省長鈞鑒、報載閘北市公所辦理不善、弊竇叢生、迭經人民控訴、鈞令改歸滬海道尹接收兼管、以專責任等因、伏誦之下、不勝惶悚、竊思地方自治、甫在萌芽之際、乃袁氏稱帝、摧殘殆盡、旋經地方志士、奔走呼號、全蘇自治、得以先後恢復、鈞座出任艱巨、提倡民治精神、正深慶幸間、忽以中外觀瞻之閘北市區、因辦理不善、暫由道尹接收、嚴令何敢抗違、民治亦當維護、至辦事員舞弊、被人呈控、儘可澈查虚實、按律法辦、與依制成立之自治機關、不能合而爲一、素仰鈞座督浙、地方自治、賴以發揚、愛護蘇民、豈後於浙、務乞俯順下情、維護閘北自治、一面澈究控案、以崇法制、而昭大公、迫切陳詞、不勝戴德之至、 
　　淞滬市政協會請開委員會　淞滬市政協會委員周文勳等、昨致委員長函云、逕啟者、省令接收滬北市公所、各法團均有表示、本會關係尤切、爰聯名請求台端於三日内召集緊急會議、共同討論、無任盼禱、此致委員長兪、市政協會委員周文勳·沈田莘·李咏靑·顧翕周·朱伯華·張鴻賓·李宗道·王應游·潘振聲·張乾三·盛茂祥·劉東海·喬嘯農·曹九思·楊心正·施安生·鍾玉良·洪蘭实·王詠仁、 
[縣商會拒查洋貨銷數]  
　　江蘇財政廳曾擬在滬組設洋貨補徵局、派員專司稽核、迭經該業商等反對尙無轉圜消息、茲聞上海閔稅所長巳奉財廳長令知、仰即會同商會調查最近三個月間該業對於貨物銷數若何、限日呈復等因、業由所致函上海縣商會、請於三日内將調查所得確情、分别列表照復去後、該會查得南市方面洋廣貨之銷於内地者、爲數甚微、况該業於補徵一事、均經否認、紛紛函呈力爭、對於調查銷貨一節、實無從著手、故巳將種種窒碍情形、據情備函照復、請爲查照原諒云、 
[萬國賽槍會比賽二月杯]  
　　本埠萬國賽槍會、每月作月杯比賽、所有成績、迭誌報端、茲於十九日在虹口靶子塲三百碼墩、用最小牛眼靶、作二月份月杯比賽、是日天氣奇寒、到塲人員、計六十三人、成績亦頗可觀、計試一發、比十發、足分五十分、華隊之中華杯、即按班加分、以爲比賽、茲將各級最優人員、分别錄後、優級、英人派來、四十九分勝、甲級、英人道佛、四十三分勝、乙級、華人朱壽林、四十七分勝、兩級、華人張金德、四十二分勝、丁級、日人梶原國生三十九分勝、中華杯、朱　公君、以四十三分加二分得杯、 
[蘇俄華僑損失之電告]  
　　上海商帮公會昨得海參崴中華僑商公會來電、略謂、曩承電詢僑商被虐、甚感、現海參崴處境甚苦、俄報常傳蒙古新疆獨立之說、相隔萬里、未知眞相如何、崴地盧市現存六十九箱、十八萬萬九千七百九十三萬餘元、西比列亞省依立古士克現存五百二十七萬、其他各處尙不在内、盧布種類、有老滿士可·（即老帖）結林士可·（即綠帖）西比利士可·（即黃條）布夫立國債票·演帖·沙月圭可·等十種、華商所受種種損失、共在一千萬以上、國人對於蘇俄現狀、都不甚瞭然、近有華生多人、赴墨斯科入中山大學、俄人中最富裕而生活較優者爲農人、工人次之、士商又次之、社會人士現漸傾向於讀書運動、共産主義改爲新經濟政策後、秩序漸復、實業漸興、惟取締華僑則仍嚴厲、僑民在外、呼籲莫救、言之滋痛、華絲市價乞爲調查寄下、以便推銷、華茶銷數尙佳、然日人亦猛進不息也、 
[英航空家參觀飛機場之電請核示]  
　　英國航空專家洛特（譯音）、近擬參觀本埠虹橋飛機場以及赴杭赴寗赴徐考察各該地之飛行場之設置、呈由駐滬英總領事轉函許特派交涉員、請爲介紹、許交涉員因茲關係軍權範圍、應否允准、昨已覆呈南京孫總司令、請爲核示遵辦、 
[中華醫學會大會之第六日]  
　　昨日爲中華醫學會大會最後一日、到會者極爲擁擠、後至者幾無揷足地、是日所宣讀之論文、爲高鏡朗之全國標凖健康單之急需、王完白之城市中公衆衛生之需要、涂衝周之脈浪針之薰紙器、及脈圖固定方劑、討論畢、即由會計周仲衡報告賬目、會員委員胡蘭生報告入會會員人數、庶務張道中報告會中一切雜務、次由會長提出中華民國醫藥學會及上海醫師公會請討論反對中醫加入學校系統議案一則、該議案經會衆全體反覆討論後、即一致通Ｉ 
[中華醫學會第六屆大會會員攝影（亞細亞攝）] Ｉ 
過、贊成即日與該兩會聯名通電敎育部、及全國各省區敎育會、一致反對、次討論中華國民拒毒會提出之議案、（一）請貴會年會對於本會五年計畫、加以指示與認可、並予以精神及實力上之贊助、（二）請貴會年會委派負責人員、編訂麻醉藥品之科學敎育敎材及課本、（三）請貴會年會通過議案、聯絡全國醫藥界、一致主張嚴禁鴉片及嗎啡等一切麻醉藥品、及不合醫藥原理、或含有毒質之戒烟丸藥、（四）請貴會聯絡全國醫藥界、在各地舉辦戒烟事業、（五）請貴會聯絡全國醫藥界、一致主張限制各國之鴉片及麻醉藥品之出産至科學及醫藥上需要之最低限度、（六）請貴會責成上海分會辦理化騐戒烟藥品事項、（七）請貴會年會議决各會員隨時隨地提倡組織拒毒分會事宜、討論之結果、對於所提各節、皆一一予以通過、但於經濟一項、以自身費用浩敏、未能兼顧、次討論購置會所案、亦經全體會員一致通過、次討論修改會章、改定各條如下、（一）凡新會員入會、須有會員二人以上之介紹、並須先將履歷及志願書填就、遞交到會、通告全國會員取决、如有二票以上之反對、即作無效、（二）爲增加會　、即自四元增至六元、討論畢、改選下屆職員、錄新職員名單於次、會長北東協和醫校校長劉瑞恒、副會長古恩康·鄭豪·朱恒璧·陳祀邦、英文書記林仲恩、中文書記兼主筆高鏡朗、英文主筆伍連德·陳永漢、會計周仲衡、庶務胡蘭生、執行委員張道中·刁信德·牛惠霖·兪鳳賓·蕭智吉、會畢、全體攝影而散、又悉日前未發表之諭文、曾由會長分發各會員、分組討論、並請各組組長、撮要報告、又本埠仁濟醫院院長德文甫、及博醫會報主筆麥斯會二醫生、均被選爲該會名譽會員云、 
[市議會昨日流會]  
　　上海市議事會原定於二月二十二日（即昨日）起、每日開春季常會、適陰曆新年、議員請假者多、因此到會者僅十五人、照法定人數缺少七人、當即延會至七時、仍不足法定人數、遂致滬會、巳由議長續訂二十四日下午五時、繼續開會、聞本屆議案無多、祇須到會、適足法數、即可開議、由會通告各議員、一體知照矣、 
[閘北市議會召集春季常會] 徵求議案 
　　上寳兩縣閘北市議會昨爲召集春季常會、分函各議員云、逕啟者、本屆春季合議、按照中鄉制第四十條之規定、以二月爲春季會議之期、茲於本年二月二十七日始、每日下午四時起、按日開春季常會十五日、其會塲假大統路閘北慈善團内、除呈報上　兩縣並分咨市董事會及各議員外、相應函請查照、倘有提議事件、請早送　、以便編訂議程、挨次付議、是爲至盼、再者、接准姜議員懷素、丁議員振亞等聯名函請召集臨時會議、核與春季常會接近、併案辦理、 
[海關修改出口貨關單類目]  
　　本埠貨物出口、先須將品物類名填註關單、報告稅司、所有品物類目由海關製表編號、以利檢查註册、總稅務司因舊表須增删之處甚夥、分類方法、亦須斟酌、故重行釐訂、徵詢各國商會意見、現巳竣事、公布於今年起始實行、該表内容繁複不錄、可往海關取閱之、 
 
 
 

Page 14

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *[鄭謙由漢口抵滬]  
　　奉方要人鄭鳴之、日昨由漢口來滬、聞係與某方接洽和議、惟尙未臻妥協、鄭之行跡、極形秘密、 
[國民黨籌備孫中山周年紀念會]  
　　國民黨中央黨部、以孫中山先生逝世郮年紀念日將屆、特决議派定黨部職員楊劍江·張星舟·王光輝·三人、籌備一切事宜、開屆時黨部全體職員、曁各級黨部代表、均前往南京紫金山墓地行禮、預料當有一番熱烈之表示云、 
[商人在吳淞投浦身死]  
　　前（二十一）日午後五句鐘時、有一年約三十歲左右之寗帶商人模樣者、至吳淞東外灘息影公所前面江邊投河自盡、後經附近小船駛往撈救、迨救起時、因天氣寒冷、故祇存一息之氣、當經救生局派人前往施救無效、即行斃命、查檢其人身穿灰色　春皮袍、外罩黑斜紋長衫、内着灰色縐紗棉襖、灰毛線衫、内襯白絨衫褲、黑花羅緞棉褲、頭戴黑結緞帽、足穿黑洋襪、毛絨線皮底鞋子、衣贷内有大洋一元、雙角六枚、又有紅紙包雙角一枚、銅元三十一枚、銅鑰匙一個、鐡圈一個、白和巾一條、因無人認識、且事有可疑、故由救生局拍照留存、以便家屬來淞認領屍棺、一面着地保周蘭生赴寳山縣公署報告、聞馮寄裁知事本擬親自抵淞檢騐、後因另有要公、故於午後四句餘鐘始委派某科長帶同錄事件作法警等到淞相騐畢、由堂棺殮、暫厝塚地、 
[大批華僑靈柩由美運到]  
　　上海泰晤士報云、上星期約　森　統輪自西雅叶到滬、運到靈柩四百二十具、皆僑美華人之回籍安葬者、該柩皆從芝加哥運出、蓋美境華僑無主靈柩、多先寄厝芝加哥、每十年運回一次、所需運費、約在一萬五千元至二萬元之間云、 
[英按署昨審團丁誤傷西捕案]  
　　文滙報云、今（二十二）日下午英接署金裁判官、續審英捕古爾亭在北四川路源源洋酒店被保衛團丁開槍誤傷案、西捕頭麥金齊陳述案情後、首傳干萊德醫生作證、稱在死者屍身騐得彈孔繭處、身前一孔較小、且更作裂開狀、料係子彈所入處、肋骨已碎其一、碎骨散在裂處之上方及後方、右腎穿裂爲二、肝亦破裂、橫隔膜已穿、肺臓亦有創口云云、次由工部局公共工程處職員休士呈出事地點草圖、巡捕房指模課探長吉爾伯呈出事地點照片、再次傳店主吳培基作證、稱是夜渠睡樓上、即出事之室、夜半忽聞晒台有賊、急往查視、遙見一白色包裏大約係蚊帳、在空際移動、料由賊人挾之而遁、乃喚夥友往馬路守候、並召喚巡捕、其時屋頂上除渠外、尙有三人、渠則留彼未去、偵賊行動、數分鐘後、有一西人來詢賊蹤、其人右足方上屋頂、即開槍聲二嚮、該西人旋墜下、迨渠下屋、見有西人一名、保衛團丁三名、保衛團丁即詢渠是否店主、並帶渠到司令部、嗣即釋、回歸至店中、則見該受傷西人及巡捕多人、當開槍時、渠未聞有呼「何人」者、此時屋頂上除彼一人外、並無他人、至竊賦是否爲西人、抑華人、以昏黑不能辯别、但知上屋者爲一西人、因相距密邇故、至竊賊已在二十碼外、故難辯别、次傳店主婦吳林氏作證、所述與其夫相同、並稱先聞大吠聲、乃喚醒其夫、往哂台查看、渠居夫後、故未見賊云云、（該案猶未審畢） 
[航業要聞]  
　　大風阻滯商輪　在此兩天之中、近海各埠、發生颶風、致在渤海一帶之往來輪舶、爲大風所阻滯者、業有多艘、招商局之新豐號輪、今次適爲恢復北洋航綫之第一輪出口、詎行至將近烟台港口時、即遇大風、該輪爲旅行上之安全起見、特臨時折往芝罘避風、（原定上海直放天津不　芝罘者）昨日已發電來滬、報告須俟風息後、再往天津、又有太古之盛京號、亦因風大、改遲一日由甬來申、故至昨晨始克進口、此外被風所阻之北洋各輪、須明後日方可到滬云、 
　　外米又來一批　昨日法郵船包島斯號、由法取道西貢來滬、載到安南米五千五百包、昨日已在滬埠起卸、 
　　留法學生放洋　廣東有留學法國之學生一批、現因香港方面爲罷工事、正在爭執之中、故改道來上海乘輪、昨日巳經到滬、計有男生謝淸·彭世情·鄭彦棻·姚碧澄·龍詹興·顧繼金·劉克平·女生黄綺文·李佩秀等九名、巳决定二十七日、乘法郵船盎高號輪離滬、 
　　法國海軍到滬　法國海軍部、現由該國特派海軍軍官一員、率帶來華調防之新海軍二十名、巳於昨日乘輪來滬、聞該隊海軍、尙須轉調至天津接防、 
　　日本官吏抵申　日本關東廳參事官眞鍋氏、現因公務來滬、考察某項事宜、業於昨日乘大連丸抵滬、 
　　印棉陸續運滬　本年由印度孟買運滬之印棉、聞在此三個月内、須裝來七十萬包、其中均爲滬上日華兩商之紗廠所購入者、僅北京路之日信洋行一家、業與本埠之日郵大阪兩輪公司、訂立四十萬包印棉之運滬合同、其餘三十萬包、由英印公司輪裝來、現此貨已經開始裝載、計自二十號到滬之大阪輪雪爾皮西丸始、該社在此三天之中、已載到六萬八千件印棉、共分擅香山丸·印第司丸等三批運到、而英印公司亦在此三天内、由開特波號等輪運到印棉四萬餘件、總計此數天内、已來印棉十萬餘件矣、 
　　俄輪開始赴膠　本埠俄國蘇維埃商務隊、籌辦增開之靑島班輪、巳自本日始、派定四得利輪往膠、載運生仁等貨、俄輪之開往靑島、此尙爲第一船也、 
[聚興荳麥行停業原因]  
　　本埠南市豆市街聚興荳麥行、因歷年虧蝕過巨、加以去年受五卅影響、生意不佳、至去年舊曆十二月念五日、計欠莊欵八九萬、彌補無法、遂致倒閉、茲聞於昨日由該行經理趙秉蘅、協理趙敬伯、邀集股東、會議淸理辦法、不日即可解决、 
[捲烟風潮仍極混沌]  
　　再請兩商會長調解　本埠華界捲烟業、因特稅實貼、尙未解决、稅局方面、不特米絲毫讓步、近更多派稽查、檢查各烟商、上海南北捲烟業聯合會、除根據前日决議通告各同業堅持反對外、昨日下午、代表陳農玉·彭壽昌·沈惟擬等、又分往南北兩商會、請其作最後之調解、一面由該會絲辦理特稅不公、待遇不平情形、詳呈江蘇陳省長澈查、及特稅總包商處曁特稅局請其取消包商、電稿巳由文書員起草、又該會以烟商停市、已將一月、所有損失、爲數頗鉅、預定於陰曆本月十六日下午再開會員大會、討論調查方法、以便一併呈請省當局及五省聯軍總司令孫聯帥子以維持云、 
　　陳省長有變通辦理意　昨據捲烟商消息、最近南北兩商會已向省當局報告同業停售、損失甚巨、長此相持、其小本營生者、勢將首受其困、陳省長俯念南商報、頗予容納、似有變通辦理之意、總期早日解决、惟因總包黄申錫承辦時、曾經訂約、計全省稅項、每年九十八萬元、再上寳區朱筱梅局長、亦從總局分包、均有合同在案、質言之、公家稅收、包與黄木家、變成官督商辦性質、内中情形複雜、遂致障碍敏多、必須總局呈由省長將上寳區仍照按月一萬元、公家承認減少三萬六千元、如此辦法、方不致有合同上之牴觸、以爲實收實報之標準、倘得黄局長與朱分局長計議一解决方法、所有困難、即可迎刃而解、同業中全體仍信張堅持停售、靜待圓滿解决云、（公平社） 
　　滬南同業昨日開會　滬南烟兌業爲反對實貼憑證事、於昨日午後四時、特開緊急會議、討論辦法、到會同業者、共有六十餘人、公推張一淸爲主席、報告開會宗旨畢、經衆討論之下、議决函請南北兩商會及肇嘉路商業聯合會請爲援助、一面推定起草員、擬文呈請江蘇省長公署請求救濟、議畢、至五時餘散會、 
　　外埠營業所受之影響　昨據外埠歸滬者云、自上寳特稅發生問題以來、凡外埠向本埠訂購輸出者、多感不便、邇來沿途埠落、即敏盛區域、亦有無以應付顧客之現象、行旅之人、受其影響猶小、而商業所受痛苦實大、故外埠商人、經營捲烟者、無不盼上寳區特稅風潮早日解决云、 
[激動工人演說家被拘] 胡蘭山 
　　大晚報云、公共租界巡捕房昨日拘捕著名勞工煽動家二人、一人係在勞勃生路國民大學内逮獲、時該校集衆二百人、佯擬作球戲、曹陀路捕房人員入内驅散衆人、逮其演說者名胡蘭山、胡氏近數月内、於勞勃生路四六四七號工人學校内組織勞工童子軍事甚爲活動、當其被逮時、方鼓吹各紗廠工人立行大罷工、要求增加黄　、减短工作時間爲每日八小時、並勸衆人勿浪費金錢·吸捲烟·如有餘錢、宜捐助童子軍經費及充罷工救濟金、搜其身畔、抄出西區日紗廠一覽表一紙、及日記簿兩册、一册内載有激烈派機關名稱數處、又一册内載有煽動反對資本家·鼓吹大罷工·减短工作時間·增加工資等提議、其家住在勞勃生路外華界美芳里（譯音）二百三十九號、搜之未有所獲、但在學校内抄出提倡激烈言論之證據、並共産黨機關名中華救濟會者十三分會之圖章、另一人名蔡才、（譯音）在其身畔抄出四函、係請本埠要人營救胡蘭山者、其家在勞勃生路四零三六號、抄出激黨害籍甚多、如共産主義淺說·共産主義之禮拜六·三民主義·新靑年·國民巉鐘等、並有反帝國反基督及軍閥字樣之賀年片、日下捕房正在偵查共産黨人在滬煽動勞工活動之眞相云、 
[工部局注意防盜]  
　　約商界參觀防盜新設置 
　　公共租界工部局、因租界方面不時發生盜案、對於警備設施、目下尙嫌不周、特擬在各處裝置警鈴警燈、俾有事時便於指示捕盜途徑、關於此項設置、業巳籌備妥貼、昨日工部局曾函各路商界總聯合會、請與各馬路商聯會約定日期、至公共租界工部局參觀試騐警鈴警燈用法、并講該局人員對於此項設施之解釋、 
[法捕房與司令部協商聯防]  
　　法捕房總巡石維也、以法華聯防問題、特派總翻譯邊企臯、至淞滬戒嚴司令部、與趙副官長協商聯防手續、以後駐軍調防須預先知照、至捕匪手續祇用電話通知、即當派捕協商、結果雙方均表示圓滿、 
[法公廨訊判越獄案]  
　　各犯加押有差 
　　法租界西牢獄犯　逃未成各情、迭誌前報、昨由捕房將　逃之獄犯胡錦昌·王桂玉·王金龍·劉桂才·封華亭·裘修文·王百林·徐小君子·吳錦堂·章桂生·林錦堂·楊阿二·趙安順·及歸化中國籍之韓人韓泰桂等十四名、解送法公廨、經聶正讞員會同法副領事德辣納君、升座刑庭研訊、先由管牢捕頭順才及念號卅五號兩西捕上堂、禀明當時越獄情形、並將石灰鐡棍鉛絲等兇器呈案、並稱、查得押犯胡錦昌押所内有石灰一便桶等語、詰之胡錦昌供、民人向押在卅七號内、是日因有一百九十五號内押犯將欲開釋、故此民人至其房内談話、暫住一夜、不知越獄之事、餘供支吾、趙安順供、民人前因犯搶案、判押十年、因在牢遵守規則經巳改輕二年、於初五晚間、由十九號監犯兪伯鴻及廿四號監犯到來、逼令民人將鐐鋸斷、協同脫逃、當時民人自知犯法、故不允從、詎十九號兪伯鴻即用鐡鎚將民人猛擊一下、並云如不允附和、即置爾死地、言畢而去、民人不敢越獄、求宥、王桂玉等十二名同供、越獄之事、實係十九號兪伯鴻及一號廿四號等起意、預將鐐拷鋸斷、直至是晚、喝令越獄、民人等實情被逼無奈所致、求請恩宥、中西讞員核供、會商之下、判以被告雖屬事出逼迫、惟脚鐐均巳鋸斷、亦有圖沈之意、胡錦昌王桂玉王金龍劉桂才李華亭裘修文王柏林徐小君子吳錦堂章桂生林錦堂楊阿二韓秦桂等十三名、照原斷執行外、各加押五年、尙有趙安順實係逼迫致遭毆打、惟鐐拷鋸斷、亦屬不合、從寬加押三年以儆、 
[警廳關於保衛團之公牘]  
　　查禁私雇　丁　淞滬警察廳佈告云、爲佈告事、照得地方設置保衛團、原爲輔助警力之不足、遇事受本管官廳之指揮監督、規定綦嚴、乃近聞各行棧商家、有私雇團丁、藉口自衛、備有槍械者、值此戒嚴期内、斷不容有此種行爲、自應嚴密查禁、以淸職權而昭鄭重、至已經自雇備用者、應速報由該管警區轉呈到廳、聽候核辦、否則按法懲處不貸、除令行各局署所隊查照外、合亟佈告人民一體周知、倘有私募團丁佩用槍械者、一經查覺、定按私自招兵私藏軍火罪從嚴懲辦、决不姑寬、凛之毋違、切切此佈、中華民國十五年二月二十二日、廳長嚴春陽、 
　　定期接見團員　淞滬警察廳訓令云、爲訓令事、案奉淞滬戒嚴司令部命令、上海南北市及滬西浦東各保衛團分駐各處、其團總及團長支團長等、素未接見、於辦事上諸多隔閡、茲定於三月一日正午十二時、在警廳集合、以便詢諭、即責成該管警區、轉飭知照等因奉此、除分行外、合亟訓令一體遵照、仰即傳知各轄境内保衛團團總及團長支團長等、依時到廳齊集、毋得延誤、切切此令、中華民國十五年二月二十二日、廳長嚴春陽、 
[稅務所稅收暢旺]  
　　上海稅務所所長閔瑞芝、以去年稅收、不甚暢旺、故於本年度起、竭力整頓、據該所職員語人云、該所全年稅收比較、如有七十萬元之收入、方可敷衍、本月份又徵至十萬元左右、預料今年可望暢旺、 
[李經方等對於復旦租約之聲明]  
　　呈省長文 
　　李經方等爲祠事糾葛呈請省長云、具呈人李經方·李經邁·李國杰、呈爲公祠確係租借、學校飾詞朦訴、具呈聲明、請予鑒核事、竊上海徐家匯先文忠專祠、於民國元年被軍隊屯駐、及私立復旦大學占作校舍、民國二年十一月十七日、奉大總統令、發還各省祠宇、遵於民國三年、紙上海縣知事飭交祠董事接收、當時軍隊早經遷讓、復旦正在江灣建築新校未成、商經王子展·江趨丹兩君、懇向具呈人一方暫爲租用、訂立租約、第一條即載明承租年限爲一年、民國三年起至四年止、如期滿李公祠仍願續租、可再展期一年、至民國五年正月爲止、最多兩年、不能再議續租等因、復旦學校即由校長李登輝簽字、嗣因期滿不還、經具呈人一方催促、亦由該校校長李登輝一再函覆、聲明决無久假不歸之理、情商展緩、正所謂案牘具在、可以復按者也、上年秋間、因復旦一味延宕、無法催文、不得巳將上開證據、攝成照片、在上海地方審判廳提起訴訟、尙未終結、乃近閱報載、復旦學校以訴訟主體錯誤、法官受朦、請求監督糾正等詞、在鈞署呈訴、其所叙事實、均係民元尙未發還時之事、而其最要詞句則爲非向李氏租賃、實由公家撥借兩語、將以上訂定租約、限期遷移各情形、完全隱匿、似此對於官署有意朦混、殊非正當、且省長監督司法行政、其於訴訟進行、絶對不受干涉、該校以學術著稱、而昧於法理、當此收回法權之際、出此逆理悖法之詞、實於國體外交、關係極鉅、幸蒙明察、批飭逕向上海地方廳、狀請依法辦理等因、具呈人以該校飾詞朦混、恐淆觀聽、爲特具呈聲明、並將原訂租約及學校信函照片、隨文附呈、伏乞鈞署電鑒、批示祇遵、謹呈江蘇省長陳、計呈照片兩份、合同一紙、信函三紙、中華民國十五年二月日、 
[悲觀法師定期赴日]  
　　考察日本佛敎密宗 
　　中華佛敎進步會領袖釋悲觀氏、昨（二十一）日由杭搭早快車來滬、晚六時抵滬、下榻佛敎居士林、同來者有談玄師曉悟師二人、近悉悲氏准於本月二十五日一同轉輪赴日、聞悲氏此次赴日、專爲考察日本佛敎密宗、外傳悲師赴日運動佛化、並非事實云、 
[翁之範朱桓兩律師執行職務]  
　　朱桓翁之範兩律師、法學湛深、經騐宏富、歷辦重大案件、現經何世楨何世枚博士介紹、請准公共會審公廨登錄、在租界内兼行律師職務、 
[粤人兩懇親會併記]  
　　廣肇公所　前日午後四時、廣肇公所開新年懇親茶會、到會者二百餘人、潮州會館黄少岩·鄭培之·鄭晋卿·郭振鳴·郭輔庭·郭若雨·陳國安·嘉應五屬同鄉會謝復初·謝碧田、大埔同鄉會楊壽山、曁該公司董事評議員胡耀庭·陳炳謙·黄式如·周淸泉·羅芹三·營敬修·陳雪佳·楊梅南·甘翰臣·唐耐修·譚蓉圃·盧煒昌·馮少山·譚海秋·馮佐芝·黃鴻鈞·梁懷葆·楊輝庭·陳南屏·李日熙·唐叔璠·廿熽初·談炳麟·關灼棠·張篆初·等、由唐少川主席、宣佈開會宗旨、略謂、今日與同鄉諸君歡聚一堂、至爲欣幸、溯本公所同人數年前因加租興學事、急進緩進、稍有意見、但均爲同鄉公益、巳互相諒解、今日之懇親會、爲吾粤旅滬同鄉空前之大聯合、亦爲吾同鄉唯一之盛會、團體更校前穩固、洵屬桑梓之福、以後希望合力維持、年有進步、所營商業、亦年有發達、并祝諸君康健、全塲鼓掌、又謂目前吾粤國民政府主席汪精衛、曾函致鄙人、以粤省現已統一、所有設施、一以民意爲依歸、但外間多有謂政府爲赤化、大約未明眞相所致、最好由吾粤同鄉團體推代表回粤調查、如有措施不當、當應興應革事宜、一經陳述、無不樂與改良、如回粤有期、自當歡迎等語、均贊成派員回粤、陳炳謙報告廣肇新山莊前經本公所購定江灣·大塲·兩鎭之地三百八十餘畝、由鄙人會同胡耀庭·郭標·霍守華·陳雪佳·鄭伯昭·諸君規畫進行、圖樣業巳繪就、其建築費已由同鄉息借二十萬元、業登報招人投標土方、積極辦理、諸君對於新山莊如有妥善辦法、務祈指示、共策進行、以期早觀厥成等語、黃少岩·謝復初·周淸泉·盧煒昌·黃鴻鈞·譚海秋·徐功溥·陳南屏·許苓西·蔡志楠·均有極誠懇之演說、大致希望唐君維持桑梓、並推廣同人公益等事、至七時始盡歡而散、 
　　粤僑商業聯合會　昨日粤僑商業聯合會開新年懇親會、到會者正副會長陳炳謙·黄式如·周淸泉、曁會員許奏雲·楊潤之·張　雲·葉海田·陳雪佳·勞敬修·楊梅南等四百餘人、二時開會、由正會長陳炳謙致開會吉詞、繼報告該會上年會務經過、略謂今年爲我會成立九年之新年懇親會、本會會務得諸公熱心毅力、共策進行、至有今日之發達、至爲欣幸、去年本會會務之經過、謹擇要爲諸公述之、（一）去春江浙兵事結果、大隊潰兵退滬、是時加以警餉無着、地方岌岌可危、人心惶惶、不可終日、本會乃墊交總商會洋五千元、墊交閘北慈善團洋二萬元、得以維持救濟、幸告無事、（二）本會所辦之粤商醫院、留醫傷兵數百人、醫愈資遣回籍、除承路局免費乘車外、每人給旅費五元、俾各歸鄉井、（三）五卅案發、工人罷工、粤省糧食告罄、米價飛騰、貧民絶粒、本會雜糧業、即行連續裝運大批糧食往粤救濟、市價漸平、（四）寳山縣東西海塘崩場、待欵修理、本會募集公債一萬五千餘元、藉以扶助進行、（五）廣肇公所籌辦新壽基、邀同本會集欵舉辦一切、（六）招商局新華輪在汕被扣、商貨莫可起卸、本會電汕當道放行、（七）九江柏山鄉被李羣部隊誣指庇匪、拘押多人、本會電粤當道解釋、請秉公辦理、以伸寃抑、（八）新會鸞臺鄉被鄰鄉橫江村黄柏全等糾匪洗刦、燒燬屋宇、鄉民流離失所、本會電請粤當道秉公查辦、以安間里、（九）廣州市機織工會、與廣東錦綸織造工業會工人發生糾紛、本會電粤調解、以安工業、（十）滬商運粤各貨、迭被糾察隊誤認爲仇貨、予以扣留、本會電粤當道曁粤省各工會請查明放行、以維血本、而恤商艱、（十一）本會所辦之粤商醫院、地方務求淸潔、辦理總期完善、病人來院留醫者日多、每年經費三萬餘元、仰承我會諸公曁同鄉諸公熱心贊助、得成善舉、而近來因地方不敷應用、乃由本會陳南屏君經募香港張弼士公夫人朱潤芝女士捐洋數萬元、獨力助建三等養病院全座、今春可以竣工、此次得成斯舉者、皆賴南屏君之力也、該院之産科、因來院生産者日多、乃改闢地方、爲産科醫院、以利生産、所有一切公益、尤當次第竭力進行、尙望諸公君策羣力、維持贊助、俾公益事業、得日漸發展、是則所禱祀而求者也、繼由潘蘭史·許奏雲·將苓西·周淸泉·張　雲·趙蘭石·勞敬修·等相繼演說、六時茶點散會 
[各商聯會消息]  
　　閘北十一路商聯會　閘北十一路商界聯合會、於前日下午八時開會、到三十人、蔡洽君主席、議决案如下、（一）總稅務司安椿聯來滬、運動保管公債基金、對於總商會發起組織　稅公庫、表示不願接洽、並表示不肯放鬆、僉以客卿代保基金、並不載於條約、則中國在中央銀行未成立前、由各業領袖共組公庫、與原保管人共同保管、安民自不能深拒、並决定函請南北商會·銀錢公會·勿可顧忌、毅力進行、（二）籌備改選案、公决、交辦事人積極籌備、（三）奚少峰提議新印封無處購買、烟紙店則先以舊印封魚目混珠、不知者購去、有時且受官廳懲罰、知之者令易新印封、則任意須索、每分賣至三十文、殊爲苛弊、公决、函請駐滬辦事處查辦、（四）北浙江路華興坊口會員同森泰張明德堂等七家商店、報告門前人行階石、爲租界電車公司、修軌時拆去、迄不修理、公决、再函交涉公署、請向交涉、議畢十時散會、 
　　海寗路商聯會　昨日下午三時、海寗路商界聯合會爲西北墾務案、舉行全體職員會議、公推葉麗生主席、省市余仰聖報告云、日前邀同漢璧禮路等致函總聯合會、質問伅國珍混用商界聯合會名義經營西北墾務一案、據總聯合會復稱、兪國珍往西北調查墾務、係根據上年七月八日議决案、經本會函索該日議案、迄未得復、又閱本年二月七日總會登申新兩報啟事、其中言辭、庇護兪國珍、實與原案不符、應如何對付、請公决、當由葉祥雲君提議、邀同各路聯合會共同討論、並宣布上年七月六日與十七日議案、駁覆總會啟事、通過、又徐志儉君提議邀請各路代表舉行聯席會議、公判是非、衆贊成、并公推葉祥雲·朱煥章·余仰聖·張茂生·洪嘆世·葉麗生·爲代表、分頭接洽、議畢散會、 
　　胡家橋等三商聯會　胡家橋等之商聯會致閘北保衛團函云、逕啟者、胡家橋帮匪頭目王老五前因斧劈翔舞臺經理顧松甫一案、蒙奉貴六支團緝獲、亂解鈞團嚴辦、敝會等逖聽之餘、同深感戴、查該帮匪頭目前於胡家橋一帶、糾集黨徒、肆行敲詐、甚至强奸逼勒、無所不爲、商民不堪其擾、婦女畏若虎狼、曾於十四年三月間由敝鄉各公團及商店四十二家公具呈文、請求盡法懲治、曾幾何時、被朦釋放、加果知罪改悔、則敝會等亦當予以自新之路、不事深究、乃未及三月、故態復萌、持械傷人、懲不畏法、此次若不加等治罪、必致貽患無窮、敝會等爲地方治安起見、特函奉懇、務乞鈞團體恤下情、安良除暴爲荷、此致上寳兩縣閘北保衛團團總王、尹、胡家橋商界聯合會·虹鎭商界聯合會·物華天寳兩路工商聯合會·同敬啟、 
　　南陽橋商聯會　南陽橋商界聯合會、於昨日下午八時在新會所開春季第一次職員常會、吳進之主席、報告開會宗旨、次由副會長張瑞琛報告、去年年終本區發生盜案數起、近來仍有發現、商界方面、雖有義勇團出防、捕房方面更多派探捕巡緝、然多不能破案、故與地方治安關係甚鉅、本會前曾函請法總巡保護、現搶刦與失竊之案仍多發生、究應如何懲前毖後之處、請衆討論、次吳實君主張、由本會函請本管捕房鮑捕頭妥籌保護辦法、一面請中華義勇團擴充團員、仍於晚間多派團員出防、孫瑞庭主張請正副會長吳進之·張瑞琛·龔靜岩·三君定期與嵩山路捕房鮑捕頭面洽後、再定辦法、次孫瑞庭報告法公董局衛生處增加食物捐一事、公决此事應請本界各商聯會開聯席會議討論再定辦法、次龔靜岩吳實君提議本處西段西門路菜市路方面房屋均已造就、新開商號甚多、應設法請各商號加入、公决組織徵求隊、推定吳實君·孫瑞庭·林正棠·等爲徵求委員、勸其加入、以資保障、並定期開會員聚樂大會、議畢散會、 
　　浙江路商聯會　本埠偷雞橋浙江路商界聯合會、於前日（二十一號）下午七時、舉行新春團拜大會、會長汪維英主席、首由主席、致開會詞、次由各職員相向行一鞠躬禮、再次由主席提議開辦日校案、結果、通過、并定本月十九日開學授課、末由議長曹志功提議本會選舉案、結果通過、籌備選舉員由下次開會再定、議畢、十一時散會、 
[各團體消息]  
　　勸用國貨會　上海各團體勸用國貨會、自安格聯來滬之後、頗爲注意、特於昨（二十一）日下午二時召集各職員開緊急會議、到者三十餘人、由總務主任樂樹滋主席、報告總商會主張設立保管關稅公庫之種種詳情畢、嗣由錢申之·吳顯臣·范榮生等、相繼發言、互相討論良久、結果與各公團取同樣之態度、以謀將來之一致、衆皆贊成、議畢時經五鐘、遂宣告散會、 
　　道路協會　中華全國道路建設協會昨開執行董事會議、並歡迎馮玉祥駐滬代表彭程萬、到者有沈卓吾·彭程萬·吳任元·陳勇三·羅耀東·張四維·請君、會長許秋颿並派代表金堯松君蒞會、公推吳山主席、七時開會、先收主席致歡迎詞、並報告民國十四年各省區築路成績之槪要、隨由彭代表致謝詞、各董事均誠懇表示彭君熱心贊助盛意、違即按照議事日程、提議第五届商界徵求會員大會宣言及簡章案、又敦促上年未繳會費之各董事、與各名舉職員、照章續交會費、以濟徵求急需案、又查照徵求章程、推舉全國各省區·各縣鎭商會正副會長、爲徵求正副委員長、各商董爲撤　委員案、本埠轉組徵求委員會、届時公推各委員案、又主幹吳山有内赴京、面謁王會長、協商維持會務辦法、所遺職務、仍請簿記主任趙　吾代行、以維會務案、均無異議通過、並報告南昌方督辦特捐月刋印費洋四百元、廣西李督辦·黄民政長·特捐經費洋四百元、長江上游總司令盧金山·特捐洋一百元、南昌李省長、認購月刋二百份、及各重要文電畢、九時半散會、 
　　敎國十人團聯合會　中華救國十人團聯合會、近因第五屆改選職員、照章因初選複選法以省手續、聞首日初選揭曉、計當選者爲張菊生·錢楚玉·沈卓吾·丁福保·楊瑞葆·徐立祥·張東初·羅啟華·任矜藉·霍守華·唐豪·但杜宇·童理璋·馬玉山·鄭正秋·馮春航·黄金榮·陳勇三·陸費伯鴻·許競公·樂樹滋·高培良·周世勳·嚴直方·黄滌三·吳亮生·黎錦暉·鄭緘三·孫雪泥·兪靑萍等百五十餘人、並由各當選人再定期複選理事二十一人、 
　　典質業友誼會　上海典質業同人友誼會、昨日下午二時、在法租界德順里五號籌備處、開第三次籌備大會、到二十餘人、由張澄淸主席、報告籌備經過情形畢、公推龐麟生爲籌備主任、即日起、就職任事、繼由龐君介紹鈕企新·莊志德·吳祥卿等二十餘人、加入發起、一面由會特派專員、携函前往接洽、一面延請羅維也律師爲法律顧問、辦理備案手續、並訂定舊曆本月二十二日下午二時、再開發起人談話會、 
　　潮州旅滬同鄉會　湖社及湖州旅滬南市同鄉會、前日午刻借座法租界鴻運樓、舉行鄉飲酒禮、社員會員及同鄉到者、有李伯勤·嚴濬宣·兪寰澄·陳果夫·王均卿·等一百八十餘人、席間公推嚴濬宣君演說、大旨謂、湖州會館久爲軍隊駐紮、前年倡議改組同鄉會、又爲少數把持、湖人團體渙散、大爲事業前途之累、今後須協力同心、先組一旅滬湖人之公共機關、俾同鄉有事可以接洽、尤宜籌建會所、庶立基礎云云、經衆贊成、二時餘、盡歡而散、 
[建設工業試騐所之積極進行]  
　　中國工程學會函文化基金委員會 
　　中國工程學會倡議建設工業試騐所、請撥美國退回庚欵五十萬元、從事興辦、詳情曾紀前報、茲悉該會近又函基金委員會、對該會成績、有所陳述、原函如下、 
　　逕啟者、西國工業試騐機關、多不勝數、學理昌明、新製日出、影響於社會至巨、實學致用、巳家喻戶曉、獨吾國富藏徧地、利用乏術、急起直追、寗容更緩、奈頻年擾攘、瘡痍未蘇、對此種利用厚生事業、社會竟少注意、敝會鑒茲情勢、因有設立工業試騐所之計畫、其理由前巳詳陳、當荷貴會諸公贊同、第恐外間論者、未審事實、對此舉或尙有疑慮、敢就敝會一年來提倡此事之經過、再爲諸公陳之、十三年夏間、敝會在滬開年會、通過試騐工程辦法、商借南洋大學設備、由敝會會員供職學校者擔任試騐、先從建築品入手、實純爲提倡學術起見、不意初次成績、在會刋揭曉後、各界函請試騐或發給證書者、紛至沓來、不能不變通辦理、計一年來先後代試者多不勝數、姑就較要者、列表於左、機關名稱試騐事項、（一）上海工部局銅料、（二）浦東和興鐡廠銅料、（三）通州裕華懇植公司砂石水泥、（四）上海益中機器公司變壓器馬達、（五）上海奇淸電音公司無線電收音機、（六）嘉興緯成絲織公司嘉禾分廠用過汚水之處置、（七）上海中孚絹絲公司用水之整理、（八）上海莊俊建築師金城銀行建築用銅料、（九）無錫利農公司建築用磚、（十）孫中山先生葬事籌備處磚石水泥、此外因設備不全、或校課太忙、未能代試者、尤難悉數、敝會獲此經騐、益信工業試騐所之設立不可一日緩、實爲今日社會所急需、與貴會撥欵原則中所稱辦有成績、及影響普遍之事業、適相符合、苟得相當設備與人才、其收効未易測量、近足促國産之發展、遠可致工商之勃興、家有恒産、則邪說無從煽惑、民實富庶、而敎化方著實效、始簡畢鉅、功倍事半、救時良策、莫逾於此、倘蒙慨撥巨欵、督促進行、全國人士、咸蒙德澤、不僅敝會之幸也、 
[寳裕里暗殺案之緝凶騐屍]  
　　杭州人毛金榮、於本月二十號晨、在法租界菜市街寳裕里内、被人用刀戳斃後、將尸車送同仁輔元堂候騐各情、巳誌昨報、茲由法捕房探目周寳生吳炳泉包探周秉澄石瑞祥偵悉同黨匿跡之處、當即前往、拘獲汪阿標·方炳正兩人、帶入捕房管押、於昨午四點時、由聶讞員蒞所騐得、該屍委係生前被人用刀戳斃、諭令屍妻陳氏棺殮、聽候緝兇到案究辦、 
　　▲尙有本埠新聞轉入後頁 
 
 
 

Page 15

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *本埠新聞二 
[寳山添設快郵班] 三月一日爲始 
　　寳山塘工局縣議事會及城市敎育會等各團體、因寳山郵局向無快郵班、於各界諸多不便、曾函請上海郵務管理局添設、茲據覆函云、逕覆者、案梭一月十一日來函、囑於寳山郵局添設快郵班、務使外來快郵得以直達等情、當經本局據情呈請北京交通部郵政總局核奪示遵、茲奉諭復、著即自本年三月一日始、除添辦快遞事宜外每日加增郵班一次、合特函達云云、 
[駐日法公使赴日]  
　　法國駐日公使克閙德而（Ｃlaudel）、前因事告假回國、現因假滿回日、途經上海、前日特抽暇赴杭州游覽西湖、昨日（二十二）即乘中快車返滬、隨即乘炮脫（Ｐorthos）郵船赴日、 
[吳淞被擄小孩昨已釋回]  
　　吳淞鎭西首周家橋宅鄉婦周阿小家被綁之八歲小孩周全林、已於昨日午後有一江北人將該孩送至吳淞、由該孩領路回至周家、骨肉重逢、闔家甚爲歡悅、 
[拘獲命案關係人方新材]  
　　有綽號小滑頭者、去年十一月十日在虹口東有恒路被仇人用利斧砍傷身死、而寗波人方新材（混名小木匠）、對於該案極有關係、事後逃往漢口、前日回滬、被虹口捕房包探季實林查見、拘入捕房、昨解公共公廨請究、中西官質訊之下、諭令押候查明下禮拜四再審、 
[汽車撞傷行人身死之檢殮]  
　　龍華人孫富林、於前日行經法大馬路地方、被汽車撞傷頭部斃命、由探將尸舁送同仁輔元堂騐尸所、昨日下午、經聶讞員蒞所、騐得死者委係生前被汽車撞傷頭部致命、諭令尸屬備棺收殮、候捕房將汽車夫解堂訊核、 
[獲解因賭開槍之兇犯]  
　　新正初五日、住居五區二分所境内之張阿雪、因與蕭阿五等賭錢起釁、被蕭糾衆開槍、擊傷臂腿等處、其妻張李氏、投報該警所、派警拘獲帮兇董寳根·陸阿榮·孫亭保·三名、惟蕭脫逃、由宋署員訊判解科、轉解警廳核辦在案、前日蕭在公共租界大馬路被捕房查獲、宋署員據原告報告派警引渡歸案、昨解司法科、經　科員研訊之下、蕭承認開槍不諱、手槍兩支、寄同黨福生處云云、奉判解廨、併案究辦、 
[前晚公共租界之兩刧案]  
　　北成都路　前晚七時三刻、北成都路五百七十三號門牌公盛米店、被盜匪四名侵入、一盜執手槍、嚇禁聲張、搜刦得金戒皮衣銀洋、携贓逃逸、損失一百八十餘元、後由事主投該管新閘捕房報告、請爲查緝、 
　　西藏路　嚴裕良前晚夜半投新閘捕房報告、頃渠行至西藏路延德里、被盜匪五名攔住、袖出手槍恫嚇、該盜等即將渠身穿之狐嵌皮袍褂一套剝刦、而身畔所貯之現洋一元六角、亦同遭搶去、當由捕頭飭令中西包探前往出事地點調查一過、以憑核辦、 
[五盜匪各押五年]  
　　上月二十八號夜糾黨持械、夥刦北河南路五百八十五號門牌任惠霖家值洋一千元財物之盜匪皖人楊淸山·沈天福·王國興·李正洪·等、被探長陸連奎·包探侯阿寳·連贓查獲、解經公共公廨押候訊究、已誌本報、茲悉該案尙有盜犯宋福亭一名、因在内地犯案、被警廳緝獲、前日亦經匯司捕房中西探員投廳、將宋盜提回昨晨併解至廨、由事主任惠霖上堂、證明被搶情形、質之楊·沈·王·李·宋·五盜·供認搶刦任家烟土不諱、經邵襄讞與英惠副領事磋商之下、判各押西牢五年、期滿帶堂再核、並均逐出租界、據報該犯等内地均有另案、仍備文送還警廳按律懲辦、如罪不至死、送回執行、贓給原告領去、 
[婦人有殺孩嫌疑被押]  
　　婦人秦石氏投地檢廳具狀控其夫爲醫生之秦藹仁公然侮辱、當奉飭傳秦藹仁、亦反訴其妻結婚未逾六月、即産生一孩、又被悶死、將孩屍舁呈、當奉發交醫院檢騐、鑑定小孩産生時尙有氣息、委被謀斃、遂判該氏交五百元保證金保釋、聽候訊辦、茲經該廳偵查明確、以該氏有殺人嫌疑遂收押、當根據刑律三百十一條起訴同級審判廳、昨奉堵推事會同郭檢察官開庭、飭傳兩造到案、研究之下、遂判候核辦、 
[曹家渡嚇詐案己提起公訴]  
　　水警廳偵探徐雲卿·夏品三·等、前因滬西曹家渡鄉民高協卿家嚇詐案内、藉案勒詐被告婦人張阿毛·並季和尙·周阿二·等洋六百元、案發經戒嚴司令部軍法處一併拘案、責解地檢廳訊辦在案、茲經該廳張檢察官查得被告等曾犯刦案纍纍、是以飭傳事主等質訊明確、將徐夏以强盜及詐財罪、張阿毛等亦以强盜罪一併起訴同級審判廳、昨日上午、奉鄭推事開庭審理、先期飭警傳到事主高協卿·王福生·又提被告徐雲卿·夏品三·張阿毛·季和· 
尙·周阿二·等至案、逐一研訊、並質審良久、又經選任義務律師爲各被告辯護一過、判令原告退去、被告還押候辦、 
[七戶合控不理貨欵案撤消]  
　　因無呈控必要 
　　李榮記·樂元泰·倪瑞和·沈和泰·永興福·協大·萬春新·等七戶、同延律師在公共公廨狀訴陳章鑫不理貨欵等情、而陳亦延律師具狀辯訴、昨晨開審、孫羹梅襄讞將兩造狀詞察閱之下、即宣稱綜核七原告所控、情節相同、而每戶控追之欵、自二三十元以至百餘元、數目旣非鉅大、猶須延請律師、若以請律師所需之費、作爲　於責務人稍示折讓、則可毋庸涉訟、在外和解、而被告倘能　請律師之資移　欠欵、亦可免對簿公庭、今兩造均不此之圖、實屬訴訟、去年有律師劉湘者、代表其當事人進禀控追欠欵、其柬帖爲印刷品、無異包索、當時經堂上大加申斥、該律師迄今未見到庭、今本案雙方亦屬不合、未便准解、免費光陰、遵與荷副領事磋商之下、判曰、查七案原告控欠、共具一狀、合請律師代表到堂、而被告亦具一狀、合請律師代表到堂、總核數目固多、分見甚少、何必作此鷸蚌之爭、各省律費、即可在外和解了結、姑無論内中有無包索包賴情形、應即將案撤銷、所繳堂費没收、以示薄懲、此論、 
[火車撞傷江北啞子]  
　　昨晨淞滬三班火車回申時、駛至韞草浜浜橋北首、適有一江北啞子年二十二歲、姓袁、因其嫂在華豐紗廠做工、故此送飯往廠、經過鐡路、爲火車撞倒、跌開頭部、擦傷腿部、當即暈去後、經西區署長順蔭奎飭警抬至楊氏醫院、由楊醫生察得雖無性命之虞、然傷勢頗重、淞地恐難醫治、故將傷處封紮妥當、並施打藥針、使其醒轉後、轉送上海醫院療治、 
[電車撞傷婦人]  
　　江北婦人李氏、昨日下午一時許、雇坐黃包車、在華德路中虹橋塊、被楊樹浦電車由南往北、撞翻黃包車、李氏跌出、胸部受傷、並斷肋骨一根、當由虹口捕房一千六百三十一號華捕瞥見、前來抄錄電車號碼、另雇車送往廣仁醫院醫治、一面持傷狀單　　捕頭候示、 
[汽車撞傷行併誌]  
　　本人人何志雲、昨晨一時許、在南京路行走被汽車撞傷腿足、由老閘捕房三百三十七號華捕到來、抄錄汽車號碼、另雇車送受傷人至仁濟醫院醫治、又有江北人高寳香、昨晨一時、於梅白格路遭汽車撞倒、跌傷頭部、經新閘捕房一千一百十四號華捕、抄錄汽車號數、另雇車送往仁濟醫院醫治、又昨日下午二時許、有通州人陸利海、在四馬路行走不愼、被某號汽車撞傷足部、經老閘巡捕三百八十四號華捕前來、將汽車號碼抄錄、旋另雇車送受傷人往仁濟醫院醫治、 
[馬車衝倒行人]  
　　昨日下午、有住居中虹橋志仁里六十七號江北人蔡國友、在虹口華德路行走不愼、被後來之馬車衝倒、跌傷頭部、血流如注、由家人投同仁醫院醫治、聞傷勢甚重、 
[中國名人錄請禁止假冒]  
　　美商密勒氏印刷公司所出之中國名人錄、按照一九零三年十月八日中美條約第九條規定、函請美領署轉函中國官廳、所有出版權請爲出示禁止假冒侵犯、并聞該書業經江海關註册列爲第一百四十二號、 
[婦人控被拐騙]  
　　嘉定婦人陸祁氏前日扭住居天通庵路之張姚氏·朱阿小·至五區控稱、日前婦人歸寗母家、路遇張洪生等四人、被拐來滬、在龍華租一小房子、住宿一宵、並被騙去皮襖一件、金戒一只、今日尋至張家、其妻諉稱不知、請究、經楊署長質訊之下、姚氏供夫洪生自初二出外、至今未歸等語、朱阿小供甚支吾、奉判解科、押候查辦 
[一再拐匿妻女行兇之指控]  
　　鹽城人張友之、昨呈四區云、民妻陳氏及十九歲之女、於十三年冬間、被其族兄陳德宏、拐來上海、去年九月、民在漢中路鴻安坊尋見、詎妻不認民爲夫、女不認民爲父、翌日德宏將民妻女移匿他處、不得已央其同族陳潤之向德宏理勸不聽、反敢糾同董恒足·董連哥子等、毆傷民之頭部、當在四區二分所告發、德宏與董等在逃、祗將妻女提案、給民領回、不料前日又糾衆將民綑打、面目股膝胸背等處、均被毆傷、妻女又被刦去等情、劉署長閱悉後、立飭長警往提、德宏已逃、惟獲其兄陳德裕及張陳氏母女、質訊一過、解科候辦、 
[被拐幼孩之完聚]  
　　中國救濟婦孺會於去臘底、查獲拐之無名男孩一名、因該孩年幼、不能確指住址姓氏、無從遣送、暫爲留養、日前有甬籍邁婦黃林氏至該會報告、泣稱伊孫名成章、年六歲、於去臘被人拐失、遍尋無踪、適又年關逼近、凄凉度歲、闔家悲痛、不堪言狀、特來請求偵查等情、該會當詢得該婦報稱、適與前留養無名男孩、均相符合、即提出指認、祖母孫兒、一旦重逢、不禁號啕痛哭、當准其具保領回、該氏破涕爲笑、稱謝不置、現查該會留養婦孺、招屬認領者、尙有數百人之多、 
[密勒氏評論報將發行法權會議特刋]  
　　大陸報館主筆美人鮑惠爾所設立之密勒氏評論報、擬在陽曆四月間發行特别增刋、專載關於治外法權之文字、内容可分如下、（一）由條約歷史觀察上剖析現今治外法權之制度、（二）理論治外法權之利弊及現狀、（三）治外法權與外人投資及發展商業之關係、（四）中外人士對於治外法權之商榷、（五）解釋中國法庭現行法典及司法制之改革、（六）上海會審公廨問題、（七）中國商人對於廢棄治外法權之意見、（八）法權會議成功之期望、（九）中外法律家關於政外法權之著作、該館擬廣印一萬册、以供研究政治者之參考、 
[剪金鎖片押三月]  
　　無賴吳阿三、於前日至法租界南褚家橋地方、剪取倪順泉家小孩頸内之金鎖片、當由事主得悉、鳴捕將吳人贓並獲、帶入捕房、昨解法公堂、奉訊屬實、判吳押西牢三個月以儆、 
[圖販軍火監禁一年]  
　　匿居瑞金路九百四十八號門牌之揚州人陳金生、藏有手槍三支、子彈八百粒、希圖販賣、爲匯山捕房包探劉責善偵悉、密往將陳拘獲、抄出槍彈、昨解公共公廨、經中西官質訊得實、判决陳金生監禁西牢一年示儆、槍彈没收、 
[圖販手槍之獲究]  
　　甬人王梅堂、昨在楊樹浦路黃浦碼頭私運手槍三支、希圖販賣、被包探劉寳善查見、將王拘獲、抄出前項手槍、一併帶入捕房、捕頭略詰一過、諭飭押候解送公堂請辦、 
[竊案嫌疑人查有另案]  
　　蔡鐡桃因對於住居寗波路六十五號門牌之曾楊二人被竊值洋三百元衣物一家、　及嫌疑、昨經　　　　　　公共公廨、　工部局刑事科代表律師到堂譯稱、捕房往拘被告時、在其住所抄出關於煽動工界及含有過激之文字工人畫報等件多種、惟尙未譯出、請將本案延期云云、並由失主上堂、證明失竊情形、中西官諭蔡押候下禮拜三再訊、 
[朦混烟盒之訊判]  
　　南洋兄弟烟草公司控王小齋所印之大珍珠牌香烟盒、與該公司之大聯珠香烟盒相似、有意朦混損害營業一案、昨經公共公廨續審、原告代表楊國樞律師、請求依照規定妨碍商業條律懲辦、並請移提在逃之兩人澈究、被告亦延律師辯護、中西官磋商之下、判王押西牢一年、並移提人證再訊、 
[串竊銀洋案分别發落]  
　　馬萬安指控其子馬和甫、與丁立成串竊洋一千六百元化用一案、昨晨由公共公廨中西官提審、得實、姑念年輕、從寬判將馬和甫交其父領回、嚴加管束、丁押改良所習藝一年示儆、 
[公共公廨訊案彙錄]  
　　昨日、公共公廨訊理民事訟案、併誌於下、（一）來引堂訴林漢卿售地不交案、堂諭、旣無證據提出、所請復訊不准、（一）徐善祥聲請執管其故父徐蘭齋遺産案、堂諭、旣據登報無人反對、准予給諭將坐落上海之英册第三一五六號及四七二二號兩地産補入歸其管理、（一）安記訴三北輪船公司損失案、堂諭、着被告仍遵照八月八日堂諭辦理、被告請求復訊、認爲無理由、應予駁回、 
[誌謝]  
　　昨承中華書局惠賜小朋友第二○三期英文週報第三四七期各一册、謝謝、 
　　邱心榮君鑒、巴達維亞商會由敝館轉致閣下一電、以未悉尊處地址、無從擾　、希即來館取閱爲盼、　　本館編輯部啓 
專件 
[滬案重查三國委員報告全文]  
　　（三）美國委員芬利約翰遜之報告（續昨） 
　　「預料將發生紛擾之理由」吾人今將研究預料將發生紛擾之理由、預定考騐此特殊問題、特有關於五月三十日之擾亂、關於此問題、吾人所得者、第一、總巡捕房電話册第一頁所載之電話消息、係五月三十日上午十一時三十五分由紀温士所發、其中有下列報告、「請告知當值長官、中國學生方面在河南路爲猛烈排日演講、」何以此消息未送至老閘捕房、無由推知、由記錄觀之、此項消息、並未見其曾送捕房、第二、五月三十日下午十二時一刻紀温士又曾分送電話消息於各捕房、其言謂「學生及他人、計擬散發排日傳單、並宣講排日演說、總巡巳發命令各捕房負責長官、應取先事措置、以保此種活動遍及租界」直至下午十二時四十分、此項消息、始達老閘捕房、記錄上未見此項消息、是否爲各捕房所接到、曾訊問捕頭愛活生、接到此項消息時、彼有無特别義務即予實行、彼答以無有、但意係命余於該下午内留守勿出、此當奉行、」顯可見愛活生在此時尙未慮及局勢之嚴重、第三、愛活生下午一時五十五分離餐室歸己室、其時聞電話鈴鳴、係由辦公室接來、愛活生接電話時、係由三道頭惠爾格斯報告其方由一華捕接得消息、謂學生方在南京路勞合路口集會、彼即召副捕頭梟爾斯威爾、並與梟同到辦公室、遇爲此報告之華捕、該華捕重述惠爾格斯之報告、彼與梟及此華捕並其在辦公室内所召集之數人、前往南京路勞合路口、見其處人行路上有學生數人、其一演說、其餘執小旗小册子及棍棒圍繞於側、彼進至演講之學生前、並謂汝演講之性質爲何、該學生答以無所謂（此處原文不明）彼（愛活生）從其通譯得知演講爲排日、因是遂捕演講者及其餘四人、送至捕房、尙有十八人跟隨其後、彼在捕房詢問學生謂集會係屬何因、有何意義、）學生等答、（我等集會、抗議日本紗廠内華工死亡之事）彼告學生、此須得工部局允許、並令通譯查明各項小册子、考其性質、通譯告彼均係排日、學生之一、並謂欲收回海關及類此之語、第四、五月三十日下午二時四十分、老閘捕房有電話消息達於總巡捕房、命其傳播、謂中國學生方游行老閘警區、手持寫有排日文字之旗幟、並爲排日演講、已有五十人被捕、此項消息、係於下午二時五十分記錄於總巡捕房、第五、五月三十日下午三時三十四分、老閘捕房復有電話消息達於總巡捕房、係由惠爾格斯簽字、謂吾輩方在南京路開槍射擊暴衆、第六、五月三十日下午三時三十四分、由老閘捕房接到消息、謂吾輩在南京路開槍射擊中國學生、請傳播、紀錄上並未證明此項或同樣消息發送其他捕房、及其他捕房接到之事、第七、五月三十日下午四時、由總巡來一消息、載於總巡捕房電話册、謂（動員、請傳播、）老閘捕房記錄草簿、並未載總巡發來之此項消息、第八五月三十日下午三時五十五分、馬丁大尉來一消息、請予傳播謂（所有人等均禁在營盤以内、）老閘捕房未有接到此項消息之記錄、第九、由一九二四年十二月九日至一九二五年五月二十九日止、代理總巡及總巡並巡捕之逐日報告、明示以該期間内上海及附近擾亂之情形、又引起南京路上開槍事件之勞工學生布黨活動之日記、亦明示同等情形、查閱一九二四年十二月九日至一九二五年王月三十日止之巡捕逐日報告、可發現此諸中國人等、頗爲激烈、排日感情、日益增高、人身財産之損害、日有其事、「防止擾亂所可取之先事措置」查閱一九二四年十二月九日至一九二五年五月三十日止、巡捕逐日報告、吾人所可見者、第一、在職警官及巡捕之總額、實質上並無變更、此應注意者、（巡捕逐日報告）並未記實行執務之警官巡捕之人數、一九二四年十二月九日、在職警官巡捕共二千六百二十七人、並未記實行執務之實數、一九二五年五月三十日報告、載在職警官及巡捕人數爲二千六百二十八人、第二、巡捕逐日報告中所發見之記錄、表示一九二四年十二月九日至一九二五年五月三十日、每日中在職官員與巡捕人數、殆屬同一、第三、證據上旣表示十二月九日至五月三十日間時時有遣派巡捕至公共租界内外各地之事、但未嘗見此項差員有非由在職官員巡捕中遴出名、證據之中、未見有微調他人以增加在職巡捕人數之事、亦未見五月三十日中所有在職人員曾經全數調度之事、第四、依愛活生證言、紀錄上表示五月三十日下午八時老閘捕房在職巡捕約三百人、其中約三分之一實行執務、　高雲所　五月三十日下午八時老閘巡捕房在職巡捕人數、稍爲詳審、麥氏謂在職巡捕總數爲三百十八人、其中有西捕二十六、印捕六十五、華捕二百二十七、總數之内、請假者十人、實際在職者二百九十八人、並謂雖五月三十日下午八時、老閘捕房在職人員、實有二百九十八人、有西捕在内、印捕亦有、華捕亦有在内、雖五月三十日上午十一時三十五分風潮已在醖釀之中、雖在下午十二時四十分、有特别通知致送老閘捕房、指揮其取特别措置、而卒未爲任何增加實行執務之巡捕人數之努力、直至下午二時一刻鳴動警鐘時爲止、在此時間、尤以全體西捕後始出頭相助者、數達六人、皆居其各自房間之内、記錄之内、並未見有通知五月三十日在戰人員應取特别措置、以免租界發生風潮之事、即西捕亦未嘗一與通知、就記錄所載、直至五月三十日下午二時一刻以前、並未取特别措置、以防風潮、蓋在總巡通知應取特别措置後、約近二小時之久矣、依記錄所示、即遲至下午三時二十五分、老閘捕房亦僅有西捕六人、實行執務、及少數印捕華捕、除開槍者外、確數未詳、「制止五月三十日擾亂所取之方法」五月三十日上午十一時三十五分、時蓋甚早、捕頭紀温士已發出電話通告、謂中國學生、方在河南路宣講激烈排日演說、並於下午十二時十五分、更發通知、謂學生及他人方針撫散發排日傳單、並宣講排日演說、又總巡查傳命令、謂捕房負責長官、應取特别措置、以保彼等活動、不至遍及租界、又五月三十日下午一時五十五分至三時三十分間、學生多人、已經被逮、且自老閘捕房當值官員觀之、亦有大衆之奮激人士在南京路老閘捕房附近、事雖如此、而除鳴警鐘之外、迄未取任何步驟、以增加當時在職巡捕之人數（未完） 
 
 
 

Page 16

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *[商業市况]  
　　北京專電（二十二日下午四鐘） 
　　今日玖陸初爲五九六、至十一點三刻漲至六一六、交易所即停、已成交五十餘萬、散市後暗盤續漲至六一八五、後又回落至六一三、 
　　洋釐續降銀拆仍借 
　　昨日星期一、洋釐市况、前市半日間依然趨降、較前日小去一釐、價爲七錢一分四釐、銀拆仍爲白借、小同行做開各價、江角回大五釐、掛六錢六分、廣角續小去一分二釐、價五錢九分二釐、銅元又漲一千五百文、改爲三百四十九千文、衣牌好起七文、計二千四百九十二文、角坯漲十文、價二百二十文、貼水小去九文、爲二十九文云、 
　　標金回跌三兩四錢 
　　今日始復全日交易 
　　昨日星期一、大條銀等照例無市、四月份標金市價、因人心復疲、以是毛盤即較上日小去一兩六錢之譜、價爲三百十一兩一錢、後雖步漲至三百十二兩一錢、然賣戶立多、仍復回小至一兩、後在三百十一兩七錢時、先令揭曉、各價俱漲、金價亦好起五錢至三百十二兩二錢、然人心不佳、内價雖堅、標金依然趨疲、及日滙由住友吸進八一二五之價、乃回漲至三百十二兩五錢爲最高價、惟仍以賣者爲旺、故再小至三百十兩、其中雖曾有回升、然降甚於升、至後日滙内價又稍回緊、標金亦略漲至一兩以外、結果以人心益見趨弱、即各内價亦在下降、致金價自三百十一兩三錢、漸跌至三百○九兩八錢、稍定後、續鬆至最小價爲三百○九兩三錢收盤、較上日跌去三兩四錢之烈、高低計差三兩二錢、然烚赤價格較漲一兩二錢五、登賬三個月份及補水同爲三百十一兩云、　　外匯掛價多數改貴 
　　惟法匯稍鬆港匯勿動 
　　昨日星期一、各滙掛價多數較貴、如先令縮二五、改掛三先令、印匯小一羅比半、改爲一百九十八羅比、美匯小半元、計七十三元、東滙漲一分、價六錢四分、荷匯小一盾二五、爲一百八十盾半、新匯大二五、掛七十八兩、惟法滙獨長五法郎、改掛二千○五十五法郎、港滙並無變化、仍爲七十八兩七五云、 
　　先令市况先軟後硬 
　　昨日先令掛價縮二五爲三先令、銀行交易、依然有數萬鎊之成交市價先時頗軟、後漸趨硬、至午後爲最鬆、計前市做開四月份賣價爲二先令十一辨士九三七五、買價爲三先令○○六二五、後初尙堅穩、至收市已漸跌去一八七五、如賣價改爲三先令○一二五、買價三先令○二五、後市益見較硬、惟開出賣買兩價尙與上午收市同、後則更鬆○六二五、計賣價改爲三先令○一八七五、買爲三先令○三一二五、反較上週末爲硬、住友銀行曾成交一萬鎊、售出價三先令、乃三月期、又上海安達兩銀行有遠期賣出合一萬鎊、價二先令十一辨士九三七五云、 
　　美匯市况趨鬆 
　　昨日美匯掛價亦貴、計小去半元、爲七十三元、銀行交易仍鮮、市况亦以開出之四月份賣價七十二元八角七分五、買價七十三元一角二分五爲最高、收市亦已漸硬起二五、計賣價改爲七十三元一角二分五、買則七十三元三角七分五、下午市况、先時與早市收盤之價無異、後則硬起一二五、計賣價七十三元二角五、買價七十三元半、較上星期亦鬆去一二五、全日則有三七五之漲落、惟以空呌而無實際成交、 
　　東匯市况疲軟 
　　昨日東滙市况掛牌漲起一分之譜、價掛六錢四分、然銀行暗盤先亦甚佳、而後漸鬆、惟市價頗活、時升時降、交易尙稱不惡、全日間有百餘萬元成交、做開之價、計前市四月份賣價開出爲六錢三分八七五、買價六錢三分七五、後賣價漸鬆至六三分七五、買則六錢三分六二五、曾回升至六錢四分爲賣出之最高價、買進價爲七錢三分八七五、復轉疲至六錢三分五六二五之賣價、買價六錢三分四三七五、曾再回至六錢三分八一二五賣出、買進六錢三分六八七五、後至收市、更轉爲弱、計賣爲六錢三分半、買則六錢三分三七五、下午則交稀價軟、計開出賣價即較鬆○六二五、爲六錢三分四三七五、買爲六錢三分三一二五、後續鬆一二五爲最低價、賣計六錢三分三一二五、買六錢三分一八七五收市、較上週末反鬆一八七五、全日相差有六八七五之升降、成交者爲上海銀行出六錢三分八七五十萬元、又進六錢三分七五十萬元、住友進六錢三分七五及八一二五共有三十萬元、台灣共出三十萬元、價自六錢三分八一二五至九三七五、興業進六錢三分半十萬元、又三井出六錢三分八七五二十萬元、六錢四分曾有零數成交、朝鮮銀行出六錢三分七五、並有同行對做該價各爲五萬元、其他略有零星成交耳、 
　　神戶英美滙市電訊 
　　昨日神戶匯兌市午前來電云、日美賣價四十六元三角一分二厘五、買價四十六元三角七分五、日英賣價一先令十辨士八七五、買價一先令十辨士九三七五、日印賣價一百二十五羅比二五、正午來電、日美價不動、惟日英賣價長零三一二五、改爲一先令十辨士九零六二五、午後來電、各價均與正午市同、 
　　京津漢匯銀跌洋漲 
　　上海商業儲蓄銀行國内滙兌部二月二十二日行市報告云、今日京津漢銀洋兩滙、漲跌異趨、因今市申釐較前週略疲、故銀匯雖跌、洋匯反漲、京津銀滙各跌一兩、洋滙各漲一元一角、漢洋例滙跌二錢五分、洋漲二元、烟台漲三元、餘仍照舊未動、計京公　爲一千零四十八兩五錢、津行化爲一千零五十六兩五錢、漢洋例爲一千零三十五兩、京洋爲一千零十二元、津爲一千零十一元、漢爲一千零零八元、烟台爲一千零十元、重慶爲一千零十二元、萬縣爲一千零十元、成都爲一千零二十五元云、 
　　公債回漲市况續暢 
　　惟九六期貨價益趨疲 
　　昨（二月二十二日）各債期貨市况、仍頗旺盛、賣買各方人氣、依然甚形活潑、特現貨市面、沉悶如前、做開種類亦稀、各債市價趨勢、大致尙屬平穩、漲跌差額、多祗半元左右、惟以買勢較爲踴躍、市價咸漸漸回漲、結果較上週末、計整六現貨回漲一元二角、七長期貨三四月期及整六本月期各回漲七角半、金融三月漲高八角、七長二月期回漲五角半、整六期貨三四月期及金融二月期亦漲高二角餘、惟九六益疲、本月份期貨續小半角、下月期復跌七角半、又金業交易所股比上週續漲一兩二錢、中國銀行股價無變動、合計期貨成交總額二百八十一萬五千元、内九六公債一百二十七萬元、七年長期六十八萬元、整理六厘五十七萬五千元、金融各債二十九萬元、現貨則僅整六成交五千元、七長開出一千元、茲分述如後、 
　　金融公債　金融千元票現貨無市、期貨二月期九十八元零五分、比上週末回漲二角半、三月期九十七元八角、較上週亦回漲八角、四月期已做開、價九十五元三角（除息）、 
　　整理六釐　整六現貨八十五元二角、較上週漲高一元二角、期貨二月期八十五元四角半、比上週續漲七角半、三月期八十五元六角、比上週續漲二角、四月期八十五元九角半、較上週續好二角半、 
　　七年長期　七長現貨七十四元、較上週末不動、期貨二月期七十四元二角半、比上週回漲五角半、三月期七十五元零五分、四月期七十五元七角半、較上週末各回漲七角半、 
　　九六及其他　九六現貨無市、期貨二月期六十二元四角半、比上週末續小五分、三月期六十二元六角半、比上週末亦續跌七角半、又金業交易所股三十三兩二錢、比上週續漲一兩二錢、中國銀行股七十五元、較上週未有變動、 
　　紗花晨跌午平 
　　期貨午後因空頭獲利了結轉穩 
　　現紗成交六百包價跌二錢五分至五錢 
　　昨日星期一、本埠紗花午前因外棉平平、現銷不振、老多頭忍痛了結、空戶乘機壓迫、市氣益疲、午後因大戶空頭、獲利了結、稍形平穩、就大勢以觀、紗花市况或將略漲、所謂大跌中回頭是也、茲將期現紗花市况分列於後、 
　　期紗　纱布人鐘標凖、前市因現需淸淡、多頭了結、近遠期均跌八錢至一兩三錢、後市因空頭抵補、各月回漲二錢至六錢、惟本月期因現銷不振、多頭轉售、續跌五錢、全日共居交二萬八千七百五十包、收盤價列左、 
二月期　一四三·○○跌一·八○　五月期一四五·一○　跌·六○ 
三月期　一四四·○○　·七○　六月期一四五·五○　·三○ 
四月期　一四四·七○　·六○　七月期一四五·八○　　·四○ 
　　現紗　客帮方面、廣帮進十支大寳·豐年·十二支人鐘·飛機等牌二百包、漢口帮進二十支立馬·十六支藍鳳·豐年·藍金魚·四十二支陽鶴等牌一百包、江西帮進十六支鴻禧·丹鳳一百包、天津帮進四十二支水月·鶴鹿·十支雙羊五十包、野鷄帮進十六支大發·十支嘉禾五十包、其餘牛莊蕪湖福州内地等帮共進一百包、賣價跌二錢五分至五錢、廠家未聞開出、各牌市價列左、 
十六支人鐘一四五·五○　十六支藍金魚一四五·五○　十支雙羊一三六·五○ 
十六支藍鳳一四四·○○　十六支寳光一四七·○○　十支豐年一三五·○○ 
十六支水月一四四·五○　十六支大發一四四·○○　十支嘉禾一二八·五○ 
十六支日光一四四·五○　二十支豐年一五六·五○　十二支人鐘一四三·五○ 
十六支丹鳳一四三·○○　二十支仙桃一五六·五○　十二支飛機一四○·○○ 
十六支鴻禧一四四·二五　二十支水月一五五·二五　十四支寳塔一四七·二五 
十六支孔雀一五○·○○　二十支雲鵬一五三·○○　四二支水月二四六·五○ 
十六支豐年一四六·五○　二十支立馬一五七·五○ 
　　期棉　通州標凖前市因紗市不振、廠胃平淡、一部份多頭了結、近遠期均跌一錢五分至四錢、後市除本月期因多頭無意收貨、續跌二錢五分外、餘月因空戶獲利了結、回漲一錢至二錢五分、全日共成交五萬一千四百担、收盤價列左、 
二月期三一·四三　跌·五五　五月期三二·九○　漲·一○ 
三月期三一·九五　·三○　六月期三三·二○　跌·二○ 
四月期三二·三五　·一○　七月期三三·五○　·二○ 
　　現棉　公會消息、陜西花到五六百件、姚花到八九百包、通州花未到、市盤如左、 
陜西花三一·五○　三井進　一三○○件　棧交 
陜西花三一·○○　大康進　一一○○件　棧交 
陜西花三一·五○　大豐進　一○○件　送廠 
陜西花三二·○○　恒豐進　二八○○件　送廠 
通州花三三·五○　董　記進　五○○包　棧交 
　　日紗趨堅 
　　昨日星期一、外棉循例無市、大阪現紗漲二至四元、三品期紗除尾月跌一角外、各月漲三角至二元七角、原電列左、 
大阪現紗（二十二日電） 
藍魚二七五漲四元　福島二五○漲二元 
紅財神二五三　二元　三馬二五二　二元 
三品期紗（二十二日電） 
前市開盤　收盤　後市開盤　收盤　與上日比較 
二月期二五七·二○　二五七·○○　二五八·二○　二六○·五○　漲二·七○ 
三月期二六一·八○　二五九·九○　二六三·四○　二六三·三○　二·五○ 
四月期二六三·五○　二六三·○○　二六五·三○　二六五·三○　一·九○ 
五月期二六四·五○　二六四·八○　二六六·五○　二六六·一○　·七○ 
六月期二六五·一○　二六五·六○　二六七·八○　二六六·五○　·五○ 
七月期二六六·七○　二六七·五○　二六八·二○　二六六·九○　·三○ 
八月期二六六·四○　二六八·三○　二六八·○○　二六六·七○　跌·一○ 
　　大阪紗市閑散（二十二日電） 
　　棉紗現貨、輸出内需兩方面均無呌買之力、市心交易因之仍極淸淡、行情以期市混沌、尙未發生變化、中等二十支二月期呌價爲二百六十一元、三月期爲二百六十三元、本日僅鐘十四支三月期價爲二百五十八元、雙鹿三十二支二月期價爲三百七十五元、春　四十二支二月期價爲四百零九元、各成交少許、現貨各價如下十六支金三馬　二五四·○○　三二支舟美人三三三·○○ 
二十支赤戎二五三·○○　四二支雙鹿　四○四·○○ 
二十支福助　二五九·○○ 
　　大阪布市毫無活氣　（二十二日電） 
　　棉布市况、因匯市再漲、輸出交易更形頓挫、銷行内地之貨雖稍呈堅勢、而市面交易仍無活氣、行情輸出貨混沌、内地貨不變、本晨並無一宗成交云、 
龍Ｃ（粗布）九·五○　世樂鳥（綢布）二·六五 
九龍（粗布）九·七○　　（並巾）　七·一○ 
雙童（細綾）六·九○　鵝鳥（片綾）　九·五○ 
竹虎（細綾）七·○○　牡丹（天竺）五·七五 
四Ａ（細布）　一○·四五　　千鳥（二巾）一八·二○ 
　　埃及棉一週統計 
　　　前週　　上週 
九月一日起總到數六·○三一·○○○泰康　六·二三二·○○○康泰 
週末存數二·二三○·○○○泰康　二·二六○·○○○康泰 
總出口三·九七四·○○○泰康　四·一三三·○○○康泰 
　　印棉一週統計 
　　　前週　　上週 
九月一日起總到數一·七二○·○○○包　一·八八八·○○○包 
週末存數七一五·○○○包　七四○·○○○包 
總出口一·○七四·○○○包　一·一一九·○○○包 
輸往歐洲二六五·○○○包　二七○·○○○包 
輸往中國一五六·○○○包　一六七·○○○包 
輸往日本六三九·○○○包　六六七·○○○包 
　　各地棉業週訊 
　　紐約　棉作情形甚佳、棉田並未減少、惟加羅立那及喬其亞兩處、因去年旱災、財政狀况較劣、略見减少、棉農對於種子、非常注意、所用肥料、均屬優等、現貨市塲、頗形不振、握白棉者、漸生恐慌、廠用寥寥、出口尤劣、惟三月份出口略有希望、近月情形似巳爲約所定、故紐約存貨突然减少、利物浦帮之空戶、仍在紐奥倫市塲維持、現貨商之多頭已由三月份移至五月份、投機家傾向抛出、 
　　孟買　上週堅穩、因白羅溪花收成估計减少、致市價帶高、就未售出者僅屬小數而觀、似日後情形、尙難看好、據報告所述、上印度之出口商竭力購買、惟執貨者態度堅昂、故未能十分如願、奥姆辣花因量數無定、情形平平、本地人之心思、傾向多頭、棉農與日商做帳者巳經停止、實則日商及歐洲商早已購進白羅溪期貨矣、 
　　絲市續趨堅漲 
　　新廠經市盤提高二三十兩 
　　昨日本埠洋莊絲市依然俏利、因美莊對於新廠經期絲購胃續濃、是以昨由藍樂璧洋行又添進中等五六月期絲一百包、絲價則以廠絲商態度趨堅、致市盤驟高二三十兩、輯里白經中等現貨、美法莊均有談判、祗以來價懸殊、成交無望、川黄絲經、法莊又購進下等揚返二十四包、行情堅挺、嘉興綠絲、各印莊進意均殷、然以滬棧存絲告缺、僅成交六包、絲價較去歲時好起二十兩、八繭灰經美莊昨以未有來電、停止談判、故交易無聞云、 
　　橫濱絲市買氣不振　（二十二日電） 
　　近因對外匯市、連日均呈不安定之狀、以致生絲現貨輸出交易、續趨混沌、買氣向無進步、今晨市面雖稍有零星交易、而爲數過微、恐無轉移市塲之力、期貨各價如下、 
　　　　前市收盤　後市收盤　前市收盤　後市收盤 
二月期一八五·三○　一八五·○○　五月期一八六·九○　一八五·六○ 
三月期一八七·四○　一八六·二○　六月期一八六·四○　一八五·四○ 
四月期一八七·五○　一八六·四○ 
　　絲屑市况、甲九十號及管州商會等雖稍有進意、然均非大宗交易云、 
　　期粉轉疲 
　　業外多頭奮氣頗盛··新交易　未　　 
　　昨日期粉市面近遠期均趨疲勢、查粤陽等帮自新正釁來　辦現期貨、進胃已足、烟津實銷帮進意亦淡、業外多頭、鑒於市氣沈寂、競將遠期售出、市價均趨不振、上午開盤、本月份承上週高漲之餘風、頭盤價曾開二兩四錢八分、嗣因賣氣盛、市價逐步傾跌、二三月份開盤時因客銷觀望、頭盤即形傾廉、二月份二兩四錢六分七厘五、三月份二兩四錢五分七釐五、後因稍有補購、市價均回漲數厘、二盤中躉戶賣出、價即下翔、收盤結果、本月份爲二兩四錢七分、較上週末計跌半分、二月份二兩四錢六分二釐五、三月份二兩四錢四分七釐五、均較跌一分、新交易仍未開拍、期粉市面仍開上午半日、各月份期粉共祗成交二十九萬四千包、股票成交一百十五股、價由七十四兩二錢步漲至七十五兩八錢、計有一兩六錢之漲度云、 
　　神戶油荳餅市　（二十二日電） 
黃荳現貨八·一○　麵粉四·四○ 
期貨　丨丨　荳油　二六·○○ 
荳餅現貨　二·四一　花生油二二·二○ 
期貨五·一五　上海麩皮四·七八 
小麥日本産一○·○○　天津麩皮四·七四 
滿洲産一○·二○　漢口麩皮四·八○ 
　　糖市轉跌 
　　昨日糖市劃盤現貨、八號開六兩八錢至六兩七錢七分五、期貨正月份六兩九錢、二月六兩九錢五、三月七兩、開盤後忽又轉疲、正月份陡降至六兩八錢七分五及六兩八錢五、二月份降爲六兩八錢七分五及六兩八錢半、三月份六兩九錢五至六兩九錢二分五、市勢疲滯、出戶幾佔多數、而各貨市况、均因客銷淡薄、亦甚靜寂、茲錄售價如下、（單位兩） 
東三二五　六·六○　怡三温半七·二○　十號荷赤五·六五 
三温半六·七○　三七五　七·二五　省黃靑三·三○ 
三七五六·七五　粗砂白七·○○　省新靑三·三三 
四温半六·九○　中砂白六·三○　一號小呂靑三·四○ 
太三温半　七·二○　上湖赤六·四五　二號小呂靑六·二○ 
四温半七·七○　省渣赤三·六○　三號小呂靑三·○○ 
　　五金市况不弱 
　　昨日五金市、茶會與商塲上到會人數、尙稱不弱、但批開之貨、依然不多、而各貨市價、仍　紅盤「急甚變更、趨勢大　以　鐡　爲最佳、倘能各地戰事平靜、交通無阻、則出口帮定有一番熱閙情形也、昨日以靑鉛市面看漲、惟查存底有限、售盤鞏固、如來源不繼、恐有漲價之希望、鋼鐡以四八呎船鋼板爲最俏、昨日批出之貨、不下六七百　、但售出之價、仍照紅盤、二釐半六兩、半分五兩、七釐半四兩二錢五、一分三兩九錢、據同業消息、售價尙不一致、擬日内再行召集會議、以資劃一云、 
　　又一報告云、五金市塲自紅盤迄今、忠路上無論何帮、均有良好之進展、惟成交之價、各花皆有明定暗滯之虞、蓋到旺存充、同業中圖脫甚烈、致暗市節節見鬆、洋板鐡及洋元鐡兩種、暗市鬆去一錢、計洋元鐡三兩三錢、洋板鐡三兩五錢、洋方鐡未動、因存底較淺、仍開三兩四錢云、 
 
 
 

Page 17

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *[天氣報告]  
　　徐家匯天文台昨日下午四時三十分氣象預報云、天寒、黃海東海有强烈之冬季時令風、九州四週旋風頗大、 
團體消息 
[旅滬香山同鄉會選舉揭曉]  
　　日前旅滬香山同鄉會選舉第五屆職員、陳炳謙君當選爲正會長、甘熽初君黃煥南君爲副會長、李瑞如鍾安樵李華昇徐公溥陳少白郭標陳華昭張蔭章沈麟生陳雪佳馬少卿馮少山鄭軾菴余萍客黃杏棠繆君侶鄭詠虞唐耐修程炳輝李叔裕諸君爲會董楊梅南李鎭錩黃伯全吳伯揚甘顯祥鄭少偉梁碧臣徐卓堯君等數十位爲評議員、並舉唐少川君爲名譽會長、 
[婦女聯合會籌備同樂會]  
　　昨日下午二時、上海各界婦女聯合會委員會會同滬上各校代表開女界同樂會第三次籌備會、到十餘人、除决定各項游藝人選外、羣以是日旣含慶祝國際婦女運動節之意義、名稱上自當特有表示、因改名爲三八紀念女界同樂大會、并議即以此會名義、於是日通電國際婦女、及發宣言爲全國姊妹申釋三八之意義、會場决定借用少年宣講團、最後推定各職員、分配各項事務、并排定該日節目、爲（一）主席報告、（二）音樂、（三）跳舞、（四）雙簧、（五）拳術、（六）京曲、（七）講演、（八）火棍、（九）新劇、後即散會云云、 
[華民學校推廣校舍擴充學額]  
　　愛文義路張家宅華民學校、自上學期舉行懇親會後、學生家屬及各界來賓、對於該校成績、深爲滿意、故去歳、要求留額者甚衆、本屆新生報告、又頗踴躍、致原有敎室、不敷應用、近已在附近租定房屋、添辦後二校擴充學額四十名、並添聘日本法政大學畢業前南方大學敎授馮子耆君爲敎務長、及金承德女士伍麟祥君爲敎員、開學定於正月十六日云、 
[市西公學近訊]  
　　南陽橋中華救國十人團附設市西公學、本學期請殷達孫君爲校務主任、對於校務方面、大加整頓、刻已聘定前南方大學敎授馮子耆君爲敎務長、養成測繪專門畢業殷濟之君爲國算主任、安徽聖保羅畢業魏芸湄君爲英文主任、中國體操專門畢業陳宗敬君爲體育主任、及陳子重君·楊銘新君·伍麟祥君·殷李濤君·王愛儷女士·徐靜如女士·等擔任敎員、近日報名甚衆、聞開學期定於正月十七日云、 
[三廉學社打字科開課]  
　　北站南首克能海路三廉學社打字科、巳於昨日（二十二日）開課、報名新生、頗屬不少、聞該社社長鄧履仌氏所編之英文速記易通、現巳付印、不日出版、鄧君尙在編著德文速記易通云、 
[江南學院定期開學]  
　　虹口通州路底江南學院、自去年招生以來、報名索章者、頗形踴躍、聞該院正擬擴充敎室、添聘敎授、並定於陰曆正月十七日開學云、 
[書畫商品之徵求]  
　　前由查烟谷魯指南發起組織海上書畫聯合會、並爲助賑徵求書畫、今又徵求公司廠家商品補助、發行書畫商品助賑劵、每劵一元、劵皆有贈品、約在花朝後開標、凡捐助書畫者、交上海西門外林蔭路三興里二十三號查烟谷處、捐助商品者、交上海北京路中央信託公司魯指南處、掣取收條、 
[滬北之音樂歌劇會]  
　　滬北英文專修學校創辦以來、成績卓著、特於月之二十四日晚、舉行「音樂歌劇會」於中央大會堂、其重要節目、有（一）西樂、（儉德會）（二）雙簧、（該校學生會）（三）今樂、（唐錦佳）（蔡德芬君）（四）南音、（許惠嫻女士）（五）京曲、（馮鋆琇）（馮鋆瑛）（六）古調、（呂文成）（七）粤曲、（胡美倫）（李志軒）（八）滑稽舞、（該校校友會）（九）音樂、（該校學生）（十）京曲、（方君秩君及其夫人）（十一）魔術、（李達琴·徐天能·容一一·）（十二）絲竹、（該校校友會）（十三）拘魂使者、（晨星演劇團）等、 
[曉鐘劇社之奇怪聚餐會預誌]  
　　曉鐘劇社發起一奇怪會、時期爲元宵六點零三分、（地點載奇怪會通告内、）性質爲聚餐、内容有奇怪的吃法、奇怪的戲劇、奇怪的音樂、奇怪的化裝、聞各界欲加入者、可預先向愛文義路張家宅華民學校曉鐘劇社交際股索閱印就之奇怪會通告、附加入手續（一）每人納餐費一元、（二）每人自備化裝品、到會化裝、（另備化裝室）裝備愈奇愈妙、能含有深奥寓意者更妙、（三）凡有一技之長者、歡迎表演、 
[勵志宣講團羅店宣講紀]  
　　勵志宣講團團員顧泉生徐惠施馬湧泉程鵬程等、昨日下午出發至羅店挹爽樓前宣講、題爲（烟酒賭三大害）及（新年米信宜戒除）曁（國民應注意國事）、聽者甚衆、講畢乘車返團、 
[大方醫院春令注射治療]  
　　民國路東自來火行街口、大方醫院、開辦有年、其治療内外科·皮膚科·花柳科、用德國新出靈騐注射藥針治、頗馳名於海上、近聞時屆春令、凡藴毒於内者、最易外發、除每日用新鮮痘苗佈種牛痘外、特備血淸、𨦗錪、解毒針、淸血針、筋骨酸痛針、爲病者注射、僅取費一元至二元、該院主任方菊影醫師、畢業於南洋醫科大學、曾任職於仁濟醫院、紅十字會、診務經騐頗富、近以貧苦人患眼疾者衆、特每晨八時至十時、爲眼科施診給藥、即掛號亦不取分文、受惠者頗衆云、 
[婚禮誌]  
　　三北公司伏龍買辦陳金培君之子覺民君、與胡慧英女士、於昨日行結婚禮於遠東旅社、由翁國勛君證婚、男女來賓二日餘人、太平洋影片公司黃夢覺君等、到場攝片、晚間放映滑稽名片、頗極一時之盛、聞新郎陳君、刻在同濟醫院服務云、 
商塲消息 
[景福銀樓之革新]  
　　小束門景福銀樓、開設巳百有餘年、今年入春以來、銳意革新、對於製造飾器、務求精巧、金銀成色、務求十足、聞業中人言、閩粤魯皖等省士女、對於該樓牌號之首飾、皆喜揷戴、又該樓近因定貨繁多、備有定單一種、編列號碼、俾免纏誤、不日即將登報通告、開始用票去、 
[冠生園牛肉果子之暢銷]  
　　河南路冠生園、著名果汁牛肉、結汁牛肉、陳皮梅等、口味鮮美、茲值新年、此項食品、各游戲場劇場電影戲院等、銷路大增、該工廠加工趕製、異常忙碌云、 
[中南烟公司之贈品訊]  
　　中南烟公司、近爲優待吸戶起見、凡購吸該公司出品中南牌香烟者、積存空壳、可換贈品、自二十五只起可換美女單條一張、五十只可換月份牌一張、一千五百只可換骨雀牌一副、四千只換二錢金戒一只、二萬五千只換新式脚踏車一部、四萬只換二兩五錢重金鐲一雙、即日起至十五年十一月底止、聞近日購吸該公司香烟者、頗爲踴躍云、 
[工廠加入商場之踴躍]  
　　小東門南市國貨商場、新正開市以來、雖連日陰雨迷濛、其營業並不因之减色、昨日根泰和合粉、南陽燭皂等廠、均巳先後加入、其售價依照商場規則、比平常批發還須便宜、三層樓游藝部加添新奇游藝、如改良歌劇等、凡顧客購物滿二元者、得贈送游券到場觀劇、以資發展、 
Ｉ 
[女子裝束談（四）] 少飛Ｉ 
　　我國女子裝束、尙有一極流行之習慣、蓋一新裝束出、則全社會無論貧富老少皆競相因襲効尤、故結果必致互相宙同爲止、其實人人性格有不同姿勢有不同、情况有不同、豈不有適於此而不適於彼者之道乎、顯而言之、服裝必須依其人之性格·姿勢·情况、然後再定其服裝、則其能適合自然之狀態者必矣、上圖之服裝、姑定其爲屬於「妖艶派」者、其餘如「樸素」·「富麗」·「悲慘」·「尊嚴」等等格式、俟再續續貢獻也、 
Ｉ 
[少飛] Ｉ 
[伊文思圖書公司歡送前華經理唐瓊相]  
　　北四川路伊文思圖書公司、前華經理唐瓊相君、服務該公司、十有六載、對於公司事務、頗多擘劃、近因受新新公司之聘、擔任銀業儲蓄部部長、伊文思公司董事部曁各同仁、特於前晚假座一品香、設宴歡送、到者有該公司總理Ｊ·Ｊ·Ｅvans編輯主任Ｍ·Ｔ·ＰriceＬＧ·ＤeＳilva，Ｊ·Ｓanders，Ｆ·ＲＬeitas華職員到者有陳恩德孫型祚應書貴張伯耀等數十人、并由全體華職員公贈銀牌、席間合攝一影、盡歡而散、 
[中西牛苗之盛銷]  
　　立春以後、天花盛行、於是需種牛痘者、日見衆多、故本埠四馬路中西藥房所製之新鮮牛苗、銷數大增、而寄往各埠者、尙有不及供應之勢云、 
出版界 
[鼎臠週刋第十期昨日出版]  
　　該刋内容、山水有劉子朱石濤齊白石孫友三諸作品、刻印有陳師曾王半耕許叔珩諸作品、文字孫詒讓温州古甓記姚茫父題畫詞、外有于惺堂陳頌年張一麘王仁山井匋楊弇諸人諸品、定價仍售五分、元旦特刋、聞印數增加、尙有餘存云、 
[兩江女體師之出版物]  
　　遠東運動會會員復旦運動健將沈昆南君、利用寒假、編譯「女子足球」一書、以爲女體育界敎材資料、查我國唐宋時代、曾有類似女子足球之游戲、惜年代久遠、提倡乏人、遂致漂沉、晚近歐西各國女子、多組織足球隊、與人角賽、尤以英美兩國爲最風行一時、蓋其規則、與男子完全不同、非無妨害生理之虞、且並不激烈、觀乎女子籃球之引人入勝、可見一班、沈君藍本、即係譯自美國著名體育雜誌者、已脫稿矣、又國樂專家浦夢古君、去年曾爲兩江女體師三週紀念游藝會、編製「木蘭從軍」歌劇、由該校學生在南市職工敎育館演奏、頗獲時譽、傳誦甚久、浦君現將該原稿從新編削、沈浦兩君、均係兩江女體師敎授、用此慨將兩書版權、捐贈兩江付梓刋印、以廣流行云、 
[「珠算易通之暢銷」]  
　　北站南首克能海路三廉打字幻術社、發售珠算易通一書、簡淺完備、初學甚宜、每法術後有練習題五則、學校採作課本者頗夥、開學期近、聞各地匯欵定購者不少云 
[曉報七十三期今日出版]  
　　曉報三日刋第七十三期、今日出版、要目有女伶碧雲霞艶史、馬路政客傳、今儒林外史、及明星公司新片早生貴子之評論、及其照片等、内容較前豐富、且側重文藝云、 
電影界 
[新片「同居之愛」消息]  
　　大中華百合影片公司新片「同居之愛」、攝製已近兩月、由韓雲貞·王英之·王雪厂·楊靜娥·馬瘦紅·諸君主演、昨日該公司在天文臺路中華足球場攝取劇中賽球一幕、携有攝影機三具、汽車直入球場之内、追駛於諸演員之後、攝法非常新頴、觀者有數千人之多、聞此片巳將攝竣、不日即可出映云、 
[觀影瑣記] 黃道扶 
　　（一）地獄鬭鬼記 
　　此片爲一言情宗敎大名劇、余於初二日觀之於卡德、覺其結構逈異尋常、對於陰間内之佈置、靡不極其描摹之能事、雖屬謊謬無稽、而於藝術方面觀之、則實一至難能至可貴之成功作品也、其中演員、似盡係德人、表情皆細膩熨貼、飾麥雪者、身軀奇偉、實屬創見、膂力之大、尤足令人咋舌、舊小說中之所謂有萬夫不當勇者、吾於該氏云然焉、 
　　片中之鬼魅、均披髮及肩、晴凸齒露、厥狀猙獰可畏、陰間四處皆見烟火、作暗紅色、一狹長孔道、直抵内宮、閻王高踞其上、妻女曁諸大臣羣侍於側、鬼卒數千、圍繞跳踏於殿下、閻王時作獰笑、笑時狀至可怖、令人不敢逼視、總之、此外饒富藝術價值、而對於攝影一道、尤有莫大之供獻也、 
　　（二）麥雪斯脫皇帝 
　　此片之演員、皆曾在「地獄鬭鬼記」一現其好身手、飾麥雪斯脫皇帝者、即在「鬭鬼記」飾麥雪者、該氏在此片之表演、尤勝於「鬭鬼記」、能將一正在開行之汽船、一手拖住、膂力之巨、允爲得未曾有、在宮中以軍人獨劍、刀戰二十餘身被戰甲之勇士、尤令人嘆絶、 
 
 
 

Page 18

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *是劇佈景之宏壯、亦不亞於「鬭鬼記」、如富麗堂皇之宮殿、石階層層、華麗極矣、 
　　是劇編製極見得法、插入兵士欺凌平民數幕、參不忍賭、描寫之深刻、尤勝於「亂世孤雛」、 
[國光影片公司之新片]  
　　國光影片公司第二片「母之心」、内景業巳完全告竣、昨日由導演楊小仲君率同演員二十餘人、赴杭攝取外景、聞需時六日、一俟返申、全片即行告竣、杏花開放時、即可出映矣、繼「母之心」而起來者、有陳趾靑君編之「不如歸」·「患難交情」、及曹元愷君編之「黃昏」、「患難交情」係武俠戲、描寫吾國北方之民性、與偵探式之武俠片、完全不同、其探取外景之地點、須在山海關一帶、出片之時、約三四月後云、 
[風流姊妹將出映]  
　　風流姊妹、係美國米曲羅名片多麗姊妹主演、情節離奇、佈景宏壯、並有美女出浴、古式之浴池、香艶無比、茲爲恩派亞戲院租得、定於陰曆正月十三起開映四天、日夜分三次、每次並請著名之跳舞家愛蘭芬四姊妹裸體登台顯技、 
Ｉ 
[爰蘭芬四姊妹之一] Ｉ 
[神仙棒本事]  
　　債臺高築之汪志宏有舅父曰徐潤身、面團團之富家翁也、月杪、徐知汪爲債主所迫、必來借貸、乃囑僕人、嚴守其門、勿使汪入、然僕人終爲汪所紿、而汪竟入徐之書室、徐無奈與以銀十元、汪歸途、見一馬車輾傷老翁於地、馬車不顧而去、汪乃扶老翁起、爲之雇車、且以懷中之十元與之、囑其速赴醫院治療、 
　　翌日、叩門聲急、汪知債戶至、驚惶欲避、則門忽自啓、昨日之老翁突至、汪訝其速痊、老翁感謝之餘、以手中杖贈汪、倐忽之間翁不見矣、未幾、債戶陸續來、汪乃對衆陳述、謂昨日確巳籌得十元、第巳變爲此杖矣、言時、以杖擊地、忽杖端出銀幣一枚、屢擊則屢出不窮、汪大喜、悉以與債戶、債戶旣去、汪聞空中神語、囑汪以此杖扶弱濟困、汪唯唯、 
　　貧叟周子卿、有女曰愛珠、子卿負人二十元、爲債主於借據上改爲五十元、强索不得、乃欲奪其女去、周拒之、竟爲債主蹴斃、汪志宏適經門外、見之、大抱不平、以杖指債主、則債主頓如木偶、一舉一動、須聽汪之指揮、汪以杖指借據、則五十元忽變二十元、汪大怒、以杖指空中、空中飛來一繩綑債主身、再擊地、則出現警察二人、押債主去矣、 
　　倫兒見汪杖擊地可得錢、乃竊之去、初擊果得錢、再擊而錢隱滅不見、三擊則汪志宏直立於其前矣、 
　　小兒顧寗兒因病而竊取他人之藥、爲人痛毆、汪見之、令還其藥、再以杖擊地、得同樣之藥、以贈寗兒、且與之金錢、寗兒歸、母疑之、少頃、汪來、以杖擊顧母、顧母病立愈、 
　　無賴某、垂涎某婦、俟其外出時、故意撞之、婦手中之碗、墜地碎矣、汪見之、以杖指地、碎碗忽復原、再擊、無賴飛來、對婦賠罪、汪以杖揮之、無賴翻觔斗而去、 
　　仙人旣變老翁以試汪志宏之心、復變一乞丐、向汪乞錢、汪與之、乞丐以金錢一鉢、向錢舖求兌、爲偵探所見、追之、忽不見、誤捕汪、警官與一巡警、皆戲迷也、汪乃以神杖之力、命之合演三本鐡公鷄、再以杖擊彼等頭、現銀錢若干、蓋賞錢也、汪遁、衆追之、汪至墻下、步行而上、如履平地、追者摚目大驚、 
　　汪往來道上、見汽車馬車、疾行如飛、心殊不怡、遂以杖指之、忽一切車輛行人、悉行止步、呆呆如木人、再指之、則徐行如牛、汪復見紈袴子弟、挾二美人乘汽車、思有以懲之、即用杖一指、汽車兩旁、忽波浪滔滔、三人大驚、汪至高橋處、見一貨車不易登橋頂、亦指之以杖、則數百斤之貨車、輕如葉而行如矢矣、 
　　汪忽憶及一貧友、乃訪之、以杖擊其身、破衣頓變狐裘、更擊其桌、則山珍海味、瞬息而至、友人取其杖、試擊其旁、忽現妓女二人、汪大怒、亦以杖叩之、二妓悉變骷髏、汪謂之曰、爾飽煖思淫、已不可救藥、别矣、臨行、一擊而室内狀况、仍復舊觀、友人海甚、 
　　汪以杖替天行道、扶弱濟困者數年、普天下巳無兇惡之人矣、一日、欲歸還此杖、即上升天空、而入月宮、遇二仙奕於山上、汪乃獻其杖、仙人饗以仙果、並導以觀天女舞、汪大樂、仙人以手叩其頂、汪醒、知仍在己室、　父微笑、立其左、謂之曰、余年老無子、久欲退隱、今將以財産歸爾、汪喜甚、見身旁立一美人、細視之、即昔日所救之女子周愛珠也、舅父復曰、此即爾父在日爲爾所訂之未婚妻也、汪聞之、驚喜欲狂、 
京劇界 
[荀慧生演劇記] 　 
　　大新開幕已十日、荀慧生日夜所演各劇俱係單頭戲、台主因李吉瑞忽自初六起告假、遂商請其與鬚生合演之靑衣戲、以資號召、並煩加演小劇一齣、故前晚除與高慶奎合演汾河灣外、擬加與馬富祿之小放牛、按慧生歷次南來、人謂其唱做並佳、而表情尤有獨到之處、茲將汾河灣所飾柳迎春之優點、略舉一二、此劇原脚本即穿插有層序、有曲折、事實不過表演仁貴回窰、見一男鞋猜疑、凶実暫不告以有子、因是互相鬭趣、情節雖似簡單、而其中奇峯突起、有山窮水盡疑無路柳暗花明又一村之槪、慧生素以描寫擅長、如見仁貴回之驚喜態、聞官職仍爲看馬之懊色、將打掃後窰之嬌嗔、見夫怒責之凝想、見鞋之釋疑、及戲弄仁貴之等等神氣、均做至熨貼入微、身份合稱、能隨景而變換態度云、 
雜俎 
[廣告談] 沈雪崖 
　　處此二十世紀商戰時代、欲貨物暢銷環球、非廣告不爲功、然廣告之種類甚夥、舍卓君之「文字廣告及圖畫廣告」外、（見本刋二月十七日）、走不敏、尙有陋見貢獻於商界諸公焉、 
　　廣告之爲物、最好建設於公共場所之公共器具上、若茶壺茶杯、以及面巾等、佐以簡單淺鮮之文字、及鮮明滑稽之圖畫於其上、使人眼光到處、即一目瞭然、但此類廣告、僅限於本地者、他如外埠、則報紙尙矣、然余觀國人恒喜利用傳單而舍報紙於不顧、斯诚可謂不經濟之至矣、蓋傳單廣告、僅限於一地、有時雖可藉郵傳而渡之異地、然計其所費紙·印·郵·等費、爲數當亦可觀、若夫言之報紙、所費旣有限、且一經出版、無論歐西各國、與夫窮鄉僻壤、彌不有其踪跡、其收效之宏、自較勝於傳單多多、疻傳單廣告、對於時間手續之不經濟、舉與報紙相京、自不可同日而語、故余謂傳單廣告、不久必受天然淘汰無疑也、 
　　他如露天廣告、活動廣告、電影廣告等等、其奏效均甚宏富、要之廣告爲物、愈新奇則愈能使人注目也、嘗聞巴黎某橡皮公司、製橡皮底數千雙、鞋底製以文字圖畫之廣告、更製鞋舉以贈送舞女歌妓、使於天雨日穿之、往來康莊大衢、橡皮底踏於透濕之水門汀路上、一足方起、則路上頓印一廣告、雖瞬息即滅、然行人之注目、其吸引力自較他種廣告爲功更巨也、 
　　以上所述、根據海外者、茲再請言之滬上者、昨歲某國人有毛絲綸之創製、擬推銷於吾華、先期設肆於南京路中市、更僱吾華婦女若干人、各以毛絲綸製成時式衣裝、使之穿服爲招待員、爭奇鬭艶、妍麗醒目、不一月而淞濱閨媛、羣趨若鶩、戶限爲穿、大有山陰道上之槪、吾國出品之華絲葛等品、反瞠乎其後、不能望其項背、於此一端、吾不得不服某國人之能以新奇廣告招徠顧客也、又南京路大中華電料公司、每於夜間輒用五彩電光之文字圖畫廣告、照耀於堦沿上、亦甚特别、此似爲海上商舖廣告未覩於先者、因附誌篇末、以作結束、 
[蘭谿蜜棗] 徐寳山 
　　蘭谿出産之蜜棗、其製法頗有足述者、爰拉雜書之如下三四月間、吾鄉之靑棗上市、棗樹高丈餘、葉作卵形、互生、花小而黄、實椭圓、大者如鷄蛋、熟時色紫、味甘微酸、取以製南棗者、祇須採下置陽光中曝之便可、若以製蜜棗、則須經幾度之人工、方得此顆顆晶熒甜蜜之上品、 
　　操是業者、類多徽商、一年一度、初無永久之工廠、及期、邑内祠堂廟宇之門首、遍貼紅紙書就之「某記蜜棗廠」字樣、經營其事者、開始收買靑棗、棗分上中下三等、因之貨價亦有等差、如遇豐收之歲、價可稍低、製就之蜜棗、售價亦較廉、否則進貨價昂、售價亦隨之增高也、今歲吾鄉蜜棗、上等者每元二斤、每斤不到三十六七個、次者每元三斤、又次者每元可買五斤、吃口無分好醜、一樣蜜甜、不過形式上有完缺與大小之分耳、大槪送禮者、上等爲宜、若自己消閒、則次者又次者巳足、 
　　先是、廠主旣將靑棗收歸、即逼招四鄰之婦女切絲、故在此棗期内、侵晨即見逐隊之婦女、携竹籃、持貨摺、在廠門守候、比廠門一開、即紛紛爭先恐後、憑司秤者登摺付貨、遲到者則一批貨完、須待二批方有、婦女不必在廠做工、可携歸工作、唯付貨十斤、收貨亦須十斤、輕則賠償不貸、工作之具、只須一柄剃刀、一個提桶、婦女右手操刀、左手執棗擱在桶環上旋轉而切之、俄頃即切完一個、刀痕縷縷、深淺極匀、敏捷者每天可切十餘斤、以至二十斤、每斤工價約三十文、以故一般貧苦之婦女、在此棗熟期内、咸視爲極好之職業、趨之若鶩、至若不慣於此技之初習者、則自朝至暮、祇能切得一二斤、有時右手之拇指與食指、竟被剃刀割得鮮血淋漓、而猶忍痛不息、是亦大可憐也、 
　　棗上旣絲絲細切、即投入蜜糖鍋内、用極熾之炭火煑之、務使蜜汁浸透棗子之縷孔中、如是煎煑約半小時待沸透、即撩出置在淸潔之竹氈上、稍凉、復一一捻之略扁、然後分别挑取、上等者裝以木匣、中等者盛以竹筐、下等者包以粗紙、便可批發出售矣、然亦有上中等裹以粗紙者、則因木匣與竹筐、須額外取價故也、 
 
 
 

Page 19

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *藝術界 
[意大利及其藝術槪要序] [  李金髮]  
　　在阿爾卑斯山之南、有靴形半島傲然直據地中海上、斐洲沙漢的熱風、吹得全部土地都乾燥、日光從淸早就發出熱量、去裁培那無數棕橺、及輝煌的宮殿、天空是浸藍的、一片雲兒都看不見、一到夕陽下、天際便放出火燄般的紅霞、背影的禮拜堂、僅保有一團紫黛、引得被幸福摸撫着遨遊的人們、引領西望、有不勝依依之熊、其地草場是終年浸綠的、遠遠的崖岩、襯着一陣陣的黃杏與靑欖樹、滿堂的平原、像一槐多色泥布、雖有一縱一橫的界線、但平坦得同巳剃了的頭顱一樣、見現的隊道裡、火車噴一陣白烟、怱忙地繼續速走、像受驚的蜈蚣、若到海岸遠望、你可看到無涯的一塊空間、像深藍的桌布、你若有畫家眼晴、就一分鐘可察出其色澤變遷之次數、日光在水面反照、給你一最强的光芒到眼際、終久爲一、像光與熱是住在那空氣的距離間、海波疾徐地冉冉而來、前鋒帶點白色、像哈木令獸之皮、迨日光西没、全部頓然變色、如灰暗的玉石、微風挾野林之氣到鼻觀、斯時山與崖石、僅現朦朧的型樣、然在朦朧之後、斜陽之餘滴正事陳設最後及動人之美麗呵、荷馬、梭賀苦醉心歌咏之地、米西郎則落（或作安其羅）、但丁歌德、底西阿諾愛戀之故邦、非意大利而何其Prehistoire之建設、Paienne時代之碑坊、羅馬與Ｂyzance之建築、Ｐhidiab及Ｐraxitele之雕刻、無論一尊殘敗的銅像、斷碎的柱頭、或故宮的廢址、都使現代的作家羨慕、及得到無窮的美的想像、與人生偉大之敎訓、在文藝復興裡、其雕刻中的美與豐富、就是此時代的人類脫離古代異端邪說的悽慘之證據、把人類的外形、嚴重的鄭重及觀察起來、暫暫覺到那力與自己的才能、并在前此謙讓的神壇裡、佔一個地位、他們作品的簡要莊嚴自然及表現的毅力、是淸新藝術的確據、有時刻肥胖的少年、短袴的黃僕天眞而且幼穉、空幻地描出自然之大體、這是證實其還没有達到頂點、要之雕刻家最能感到生命、他去發明去解釋、他的靈魂是充實的、他的人格是高翔的、一個肖像或一個不動的聖母、就是表現全部的心靈、至其筋骨的變化、布紋的安置與諧均、及其他身體動作之偉大、可知道其思想是靈通一貫的、自動地了解的、從Ｇhiberti時代起、意大利的石像平雕或家具的裝飾、巳自成了一世界、一切自然的領土、及現象世界與實際世界的五光十色、整齊與活潑地實現在石塊裡、如同Ｐaicn的收羣、排列在Ａriosri隨便創出來的Alcine園中、 
　　别一方面可以說文藝復興藝術的中心、是裝飾化的、希臘人的藝術、是出於都邑、藉以紀念英雄功績或神與帝、Ｆirenze藝術因爲過於富厚、伿創造出很美的東西來裝飾居室、宮殿、希臘的藝術、是公衆的、莊嚴的、簡要的、經濟地表現出沈靜的偉大、Ｆirenze的藝術是未有的、富彈性的、只知産生一個樂趣、且極其堂皇、徵之Sistina的壁畫、及Mcdicis的諸工作可知也、總之、意大利是夢幻之地、藝術與自然之美、巳成爲世界人的寳藏、不論你是文人詩家、中一個簡單的遊客若脚踏了聖土、就要在回來的家上迷醉於那美景與詩意的、 
[談中國雕刻] [  劉梅菴]  
　　雕刻之起源、爲研究美術者所不可不知也、然在何時期、不惟各國著名雕刻家、不敢確定、即歷來考古學家、亦未有定論、但近今西方美術家之論調、一部份均傾向法蘭西佩脫氏ＥdovardＰietle之說、佩氏爲有名考古家、其言曰、「原始時代、人類即知愛好雕刻、但最初祇知圓雕、往往擇取馴鹿之骨角、刻爲魚鹿等物、以爲裝飾、蓋獸類骨角、每有天然之形態、雕琢較爲便利也、去今四萬餘年前、始有石刻之淺雕及浮雕、其後雕刻之基礎旣立、繪畫與塑造始隨之發明、」佩氏此說、並非絶無根據、乃完全依據地層中掘得各種遺物之次序、而憑學理臆測所得、然復有一部份研究美術者、則謂「去今百萬餘年前、雖有人類、尙未知雕刻、至第四紀洪積期、始能作石雕、今陳列於各國博物院之石刀石斧等、即其時之産品、蓋原始人類、不知稼穡、專恃漁獵生活、巨魚猛獸、力不能勝、遂因需要而創雕琢、此即圓雕之起源、顧其時天氣甚寒、人類匿居巖穴、飽食之暇、就石壁刻畫各種動物形態、故淺雕之起源、亦在此時、惟原始人類腦筋簡單、祇知就日常所見者取爲題材、今埃及洞窟發現之石壁、皆雕牛羊鹿豕等動物、雖年代遠隔、多有模糊、而狀甚生動也、然其時人類除巳發明雕刻外、更或拾取山間赭土、塗飾洞壁、於是繪畫之法乃創、」綜上兩說觀之、西方美術之起源、固尙未能確定在何年代、然雕刻始於繪畫、則均無異詞、 
　　西方雕刻之起源、經考古學家之探索、地質學家之發掘、巳漸有端倪、而自詡文化發達最早之中國、則至今猶未能悉其創始、如依據歷史所載、則我國凡百建設、均在軒轅氏而後、雕刻當然亦在其時發明、物原「庖羲氏初以木刻字」、則淺雕之起源、似在三皇時代、博物志「黄帝登仙、恐諸侯變叛、其臣左轍者、刻木象黄帝、帥諸侯以朝之、」則圓雕之起源、似在五帝時代、但我國古史、旣類於神話、無盡信之可能、而其他著述、復多僞本、吾人欲據以考定我國雕刻始於何時、則三尺童子恐亦知爲不可、蓋古籍本身、吾人尙懷疑未信、少數簡 
 
 
 

Page 20

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *略之記述、當然難以資爲根據、就吾人心理之推測、我國史前時代、卽巳知雕刻、亦未可必、但外人之論我國美術者、皆謂我國雕刻術、係得自外洋、其言完全本於我國民種發源之說、中國古代文化之導源有曰、「娜亞後裔、先居黑海及裡海之間、築石塔以避洪水之患、其後散之四方、東徙者遂至中國黃河沿岸、放逐先居其地之民族、於是學術美術、相與東傳、」又曰、「裡海南岸、有巴克民族者、其酋長納亨達携亞凱丁人之楔形文字、及西方之各種學術、率部衆東至中國、即中國古史中之黃帝是也、」兩說驟視之、似乎尙有根據、其實中國文化、究竟是否係西方而來、東西學者、雖曾討論及之、然至今猶未敢輕下斷語、故我國美術之原始、尙有問題、决不致如此簡單也、且輓近歐西美術家、皆極力否認中國美術係西方輸入、其理由有二、（一）歐洲上古時代、與中國絶不往來、其時歐人之視中國、不啻圭星之與地球、則中國美術、美傳自歐人、當無疑義、（二）中國上古美術、與歐洲上古美術相較、即以雕刻論、其手法截然不同、已甚顯明、不必曲求旁引也、由此觀之、我國美術究起原何時、殆將成美術學上之啞謎、無從確稽矣、 
　　然則吾人遂闕而不論乎、曰然、史書旣不可據、發掘復未能行、與其妄逞臆說、以亂人耳目、毋寗懸題以俟將來爲愈也、如必欲知其肇端、除暫據古史所載外、實無法可以解决、或謂我國雕刻、恐與文字同創、史稱庖義氏始廢結繩而作六書、六書旣作、必藉他物以爲記載、其時紙筆之製未曾發明、則捨雕刻木石外、别無他法、物原所記、似尙可信、或謂近年黃河沿岸、時有古代石器發現、經考古家考定、多爲我國史前時代所遺下、可知圓雕之作、由來巳久、前後兩說、各有不同、然就吾人心理推測、則後說比較可靠耳、爲便利計、茲姑依據古籍所述、列舉圓雕淺雕浮雕之起源於後、 
　　圓雕　圓雕即立體雕刻、起源何時、難以臆斷、西方美術家皆謂人類在漁獵時代、便巳發明、其理由巳見上述、無須多贅、我國古籍、語焉不詳、無從稽考其年月、周禮雕人傳列舉雕人數名、亦未詳言出處、史稱黃帝與蚩尤戰、蚩尤作大霧、黃帝不能抗、製指南車、刻玉人於其上、遂禽蚩尤、博物志、「黃帝登仙、恐諸侯變叛、其臣左轍者、削木象黃帝、帥諸侯朝之」通鑑「帝採首山之銅、鑄鼎於荆山之陽、八月旣望、鼎成、崩焉、其臣左轍、琢像而廟祀之、帥諸侯羣臣歲時朝焉」、據第一說、眞僞姑置勿論、所謂玉人、未知是否係立體雕像、實不易考定、而雕人爲誰、更難猜度、據第二說、則跡類神話、非特無此事、抑亦無此理、蓋黃帝御字百年、政績燦然、人民誠服、一旦崩逝、諸侯斷無變叛之理、且黃帝旣殂、其子少昊氏繼立、諸侯縱有覬覦帝位之野心、勢亦難能、是刻像之說、根本已不能成立、據第三說、似乎尙近事理、可備一說也、 
　　淺雕　淺雕俗名陰刻、史書所述、似較圓雕爲先、按通鑑「庖羲氏作六書以代結繩」、則必藉他物以刻畫、淺雕之興、恐即與文字相輔而創、物原「庖羲氏初以木刻字、軒轅易以刀書、虞舜造筆、以漆書於方簡」、據此、則前說或尙可信、或謂我國雕刻之起源、頗爲奇異、當原始時代、野心即喜雕畫肌膚、禮記所云雕題是民、今雲南貴州之洞窟蠻民、此風猶存、此說雖非絶無理由、但欲斷定淺雕係起於雕題、實未免太憑理想、今歐洲美術家研究之結果、均一致承認淺雕之起源、實在圓雕之後、觀乎埃及希臘諸國滬窟中迭次發現之壁刻、便可證實、而其創作之始、旣非刻字、亦非雕題、乃完全爲美性的衝動、試觀鄉里小兒、常以碎瓷或小刀刻劃門牆、即又恍然知淺雕在原人時、即巳發明也、 
　　浮雕　浮雕俗稱陽刻、其創始似較圓雕淺雕爲後、蓋圓雕最便易、淺雕稍難、而浮雕更難、先簡而後繁、先易而後難、乃人事進化之公例、雕刻亦然、近代西方美術家嘗曰、「中國在紀元臆二千年頃、（民國紀元前五千」 
年頃）即有石刻、然以圓　及淺雕爲多、浮雕絶不之見、迨至紀元前二二○五年、（民國紀元前四一一六年）始有浮雕作品發現」、其說果何所本、吾人亦不易知、意者史稱禹鑄九鼎、刻物於其上、蓋西紀前二二○五年、適當夏禹受禪之時、且我國三代鐘鼎彝器、銘文多淺雕、而花紋則盡爲浮雕、然在始創之時、手法未精、故雕紋多係線條、即此一端、遂可想見浮雕後於淺雕說之不謬焉、 
[國畫源流考（二）] [  胡延齡]  
　　（三）中古時代 
　　魏晋六朝、佛敎盛行東土、印度藝術、流入中原、一乘寺之凹凸花、其最著也、至是國人漸尙抽象美之線索、漸别光向與配景、并用縑素麻紙、致促進圖畫入於發展之初期、畫題則以宗敎勃興、道釋最流行、又以東晋奠都建康、南中風景、繡錯錦分、高人逸士、觸目生情、信手拈來、都成妙諦、是故人物配景已脫胎而成山水、在斯時雖無派别、而人物與山水已儼然兩家對時焉、　　（建康實錄）一乘寺、梁邵陵王綸造、寺門徧畫凹凸花、世稱張僧繇手蹟、其花乃天竺遺法、朱及靑綠所成、遠望眼暈、如凹凸、就視即平、世咸異之、乃名凹凸寺、 
　　（支那繪畫史）建康一乘寺之凹凸畫、與法隆寺之壁畫、出於同一手法、皆似印度之阿近他窟壁畫、按法隆寺在日本大和奈良、當中國梁時建有金堂、堂内四壁皆畫、阿近他窟在印花德干高源、去朋培二哩餘、大小計二十九窟、貴霜王時代之精美作品、今猶存、 
　　（歷代名畫記）昔張芝學崔瑗杜度草書之法、因而變之、成今草之體勢、一筆而成、隔行不斷、唯王子敬深明其旨、故行首之字、往往繼其前行、世上謂之一筆書、其後陸探微亦作一筆畫、連綿不斷、故知書畫用筆同法、 
　　（東觀餘論）宋武帝東征劉毅、道廬山、隱士宗炳獻一筆畫一百事、 
　　畫人物者、首惟吳曹不興、彼實我國佛畫祖也、繼其後者、則東晋·顧愷之、宋·陸探微、梁·張僧繇、世稱六朝三大家、至於畫山水者、顧愷之·戴勃·雖發其端、而宗炳·王微·實優爲之、爲畫論者、又有南濟·謝赫、梁·元帝、雖陳·姚最、持論頗具批評精神、迄今讀畫者、猶津津樂道之也、 
　　（張勃吳錄）不興一作弗興、善畫、孫權使畫屏風、誤落墨點素、因就以作蠅、權以爲生蠅、舉手彈之、　　（建業實錄）連五十尺絹、畫一像、心敏手運、須臾立成、頭面手足、胸臆肩背、亡遺失尺度、此其難也、曹不興能之、（接第五版） 
 
 
 

Page 21

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *　　（廣畫新集）昔天竺有康僧會者、初入吳、設像行道、時曹不興見西國佛畫像、範寫之、故天下盛傳曹也、 
　　（尙書故實）謝赫善畫、嘗閱秘閣、歎服曹不興所畫龍首、以爲若見眞龍、 
　　（晋書顧愷之傳）愷之、字長康、小字虎頭、晋陵無錫人也、博學有才氣、尤善丹靑、圖寫特妙、謝安深重之、以爲蒼生以來、未之有也、愷之每畫人成、或數年不點目晴、人間其故、答曰、四體妍媸、本無關於妙處、傳神寫照、正在阿堵中、 
　　（畫斷）象人之美、張（僧繇）得其肉、陸（探微）得其骨、顧（愷之）得其神、神妙無方、以顧爲最、按愷之爲衛協弟子、協·爲不興弟子、 
　　（唐朝名畫錄序）陸探微畫人物、極其妙绝、至於山水草木、麤成而巳、 
　　（畫斷）陸公（探微）參靈酌妙、動與神會、筆跡勁利、如錐刀然、秀骨淸像、似覺生動、令人懍懍、若對神明、 
　　（宣和畫譜）畫有六法、自古鮮能足之、至探微得法爲備、窮理盡性、包前孕後、古今獨立、 
　　（歷代名畫記）梁武帝崇飾佛寺、多命僧繇畫之、時諸王在外、武帝思之、遣僧繇寫貌、對之如面也、 
　　（朝野僉載）潤州興國寺、苦鳩鴿棲梁上、穢汚尊容、僧繇乃於東壁上、畫一鷹、西壁上畫一鷂、皆側首向簷外看、自是鳩鴿不敢復來、 
　　（畫後品）顧陸衣冠人物、信稱絶作、未睹其餘、至於張公、骨氣奇偉、師模宏遠、豈唯六法備精、實亦萬類皆妙、 
　　（述畫記）戴勃山水勝顧（愷之）、按勃爲東晋造佛像家戴逵之子、 
　　（南史宗炳傳）宗炳、字少文、南陽人也、妙善琴書圖畫、精於言理、每游山水、往輒忘歸、元嘉中、屢徵不起、凡所游履、皆圖之於室、爲之撫琴動操、欲令衆山皆響、 
　　（歷代名畫記）宗炳·王微·皆擬跡巢由、放情邱壑、各有畫序、意遠跡高、難可與論、按微有叙畫、炳有畫山水序、 
　　（懷春堂讀畫記）謝赫著古畫品錄、元帝著山水松石格、姚最著續畫品、又謝赫說畫之六法、一·氣韻生動、二·骨法用筆、三·應物象形、四·隨類傅采、五·經營位置、六·傳模移寫、 
　　隋代畫工、摹省六朝、糊口四方、無足稱道、唐家開國、道釋人物、盛行一時、吳道玄·極窮工絶艶之致、稱百代畫聖、開元天寳以還、山水畫大興、名家輩出、南宗祖王維、北宗　李思訓、迭相雄長、至是我國畫、始有派别、畫家始各秉師承、承相水火、其實南北兩宗、各具短長、從藝術上言之、南京柔媚、神韻勃發、北宗剛勁、滯於跡象、南宗善用解索、如美女吟詩、北宗多重斧劈、如英雄得路、南宗風鴉而幽、一片江南、北宗富麗而厚、上壯民肥、是蓋南北風氣之不同、思想之互異、有以致之也、總而言之、畫至盛唐、巳到鼎盛時代、矧是時也、六朝摹肖主義、早巳一掃而空、往昔高古細潤之習、巳漸變爲雄渾超逸之風、山水配景、又脫胎而成花鳥、畫殷仲容·邊鸞·應運而興、竟與南北宗分庭抗禮、我國圖畫之發展、在此時可謂登峯造極矣、晚唐名畫、一屏值金二萬、至一萬五千、有由來也、 
　　（歷代畫史彙傳）吳道玄、初名道子、玄宗改名道玄、以道子爲字、東京陽翟人、寫蜀道山水、自成一家、人物·鬼神·鳥獸·臺閣·草木、冠絶於世、爲百代畫聖、 
　　（支那美術紀眞）黃筌、字要叔、成都人、刁處士入蜀、授以竹石花鳥、又學孫位龍水松石、及李昇山水竹樹、均盡其妙、初與孔嵩同師、嵩但守師法、别無新意、筌旣學力瞻博、乃創先鉤勒而後填色之畫衛、名遂大振、子居穼居寶、均傳其技、居寶、字辭玉、畫猶平庸、而居穼能寫物如生、牡丹圖極類邊鸞、 
　　（畫史述聞）趙昌、字昌之、劍南人、花果師膝昌祐、後過其藝、畫生菜、工秋蟲、折枝果尤逼眞、易元吉、字慶之、長沙人、花鳥蜂蝶、動　精奥、 
 
 
 

Page 22

 
 
1;第一萬九千零二十七號;中華民國十五年 西曆一千九百二十六年二月二十三號
星期二 * *不復有朝市抗塵走俗之狀、蓋同之所畫、脫略豪楮、筆愈簡而氣愈壯、景愈少而意愈長也、按仝與同　、 
　　（晚芳堂畫評）吳道子傳徒絶少、其筆法與唐室相終始、 
　　宋室重藝、優遇藝士、置翰林圖畫院、授官職·命題·試四方畫工、宣和間、藝士皆得服緋紫、帶佩魚、待詔列班、至以畫院居首、課題多取詩句、漸重思想畫、而徽宗高宗又均擅此技、是故聲勢愈大、宣和睿覽集、總名畫一千五百件、稱秘府珍藏、洵不愧矣、 
　　（鄧棒畫繼）徽宗皇帝天縱將聖、藝極於神、萬幾餘暇、别無他好、唯好畫耳、故秘府之藏、充牣填溢、百倍先朝、又取古今名人所畫、上自曹弗興、下至黃居寀、集爲一百帙、列十四門、總一千五百件、名之曰宣和睿覽集、蓋前世圖籍、未有如是之盛者也、 
　　（圖繪賓鑑）高宗書畫甚妙、作山水人物竹石、自有天成之趣、 
　　（捫蝨新語）萬綠叢中一點紅、動人春色不須多、衆工競於花卉上妝點春色、皆不中選、唯一人於危亭縹緲、綠楊掩映之處、畫一美婦人憑欄而立、衆工遂服、此可謂善體詩人之意者矣、 
　　（螢窗叢說）踏花歸去馬蹄香、此題不可得而形容、何以見得親切、有一名畫、克盡其妙、但掃數蝴蝶飛逐馬後而已、便表得馬蹄香出也、果中魁選、 
　　（讀畫紀要）道子早年、行筆差細、中年行筆、如蓴菜條、筆力遵勁、晚年傅采於焦墨痕中、略施微染、人物有八面生意、又以其巧於畫綫、筆勢圓轉、衣服飄舉、有吳帶當風之目、 
　　（歷代畫史彙傳）李思訓、字建見、官左武衛大將軍、時人稱大李將軍、善由水樹石、筆格遒勁、草木鳥獸、皆窮其態、時推第一、金碧輝映、爲一家法、後人多宗之、思訓子昭道、山水鳥獸、甚多、繁巧智慧、時言山水者、稱小李將軍、王維、字摩詰、太原人、開元中、官尙書右丞、畫中有詩、詩中有畫、山水平遠、雲峯石色、逈絶天機、非繪者所能及也、（晚芳堂畫評）唐天后朝、殷仲容、首創花鳥畫、用墨色如兼五采、邊鸞、殷氏再傳弟子也、京兆人、最擅繪花鳥、貞元中、新羅國獻孔雀解舞者、德宗詔於玄武殿寫貌、一正一背、翠采生勳、人疑爲眞、又嘗作牡丹　、花下爲人畜大小六七相獻狀、世稱絶筆、 
　　五代、李後主善畫墨竹、創畫院、當時名家、多出江南、然亦有隨唐僖宗人蜀者、刁光胤·滕昌祐·遂與江南名家、東西輝映、丁是時也、花鳥畫大興、徐熙·黃筌·并爲百世師、例以山水畫、徐爲南宗、輕淡野逸、黃爲北宗、濃艶富麗、筌子居　、能追蹤邊鸞、熙孫崇嗣、創没骨體、都爲亢宗之子、此外又有趙昌·易元吉、另樹一幟、山水畫在五代、獨傳南宗、荆浩·關仝·其代·表作家也、至人物畫、則無一著名者、蓋自吳道玄後、巳成廣陵散矣、 
　　（宣和畫譜）李煜政事之暇、寓意丹靑、頗到妙處、自稱鍾峯隱居、又曰、鍾隱後人、畫淸爽不凡、别爲一格、又能爲墨竹、畫風虎雲龍圖、有覇者之略、　　（懷春堂續讀畫記）刁光胤、雍京人、隨舍宗入蜀、蜀中前輩、攻花鳥者、頓失聲價、有師問筆法者、黃筌孔嵩、其最著也、嵩技未能成名、滕昌祐、字勝華、吳人、亦隨僖宗入蜀、畫無師傳、惟寫生物、其畫蟬蝶·草蝨、謂之點畫、似唐人陸果·劉褒、其畫折枝花、用色鮮妍、似邊鸞、晚年、又專畫鵝、兼寫果實、 
　　（畫史大綱）徐熙、鍾陵人、花果·林木·禽魚草蟲、妙得造化、寫意出古人之上、往昔畫花者、恒以色暈染而成、熙獨落墨以寫枝葉蕊蕚、然後傅色、故骨氣過人、爲絶筆、子早死、孫崇嗣·崇勳·崇矩、均傳祖法、崇嗣創造新意、不華不墨、壘色淸染、號没骨花、頗爲人稱道、 
[本刋投稿條例]  
　　（甲）文字 
　　（一）文字分「述要」「書報介紹」「藝術評論」等欄· 
　　（二）述要欄如工業商業出品之說明及調查·學藝團體事業之調查及叙述等·範圍不拘· 
　　（三）書報介紹·以最新之文藝出版物爲限·加以評論亦可·其關於政治經濟法律社會等類者不取·關於無聊之小說及小報·一槪不登· 
　　（四）藝術評論·以「運動」「繪畫」「音樂」（歌曲）「附舞蹈」「攝影」「戲劇」（愛美的）爲範圍·若用浮文套語·作無謂之　揚者·一槪不登· 
　　（乙）圖畫 
　　（一）圖晝以「仕女畫」「滑稽畫」「漫畫」「速寫」爲範圍·政治及社會之諷剌畫·一槪不錄· 
 
 
