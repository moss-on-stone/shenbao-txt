# 1909 - 269 - 4913171

 

Page 1

 
 
　　購劵　諸君請即向各經售處憑劵領取第三次十五史全部外埠郵費每部四元輪船火車未通處每部六元陜甘雲貴川五省加倍購劵　諸君請即向各經售處憑劵領取第一批書三十册外埠郵費每部一元輪船火車未通處一元五角陜甘雲貴川五省加倍 
總發行所上海棋盤街中集成圖書公司啓 
[國朝中興記　厯史演義　六集出全價洋　二元四角]  
　　粤匪之亂蹂躪徧各行省蔓延至十餘年卒賴曾胡左李諸元勳之力得以削平大難規復河山洵我朝平定内亂之一大歷史也紀載之書上自方畧下至各家著述固已本末兼賅言之詳備矣而未盡合乎普通社會之用嚴君渭臣績學士也本其生平所採輯者變紀事之體裁爲演義之説本自金田村起事以迄洪福鎭覆亡編爲四十長回其叙述之處或大戟長槍千夫辟易或貂褕玉珮緩步從容間或著論斷之辭則爲暮皷晨鐘發人深省間或雜　諧之語則如烏啼花落觸景怡情可與三國志演義等書後先相輝映斷非時下裨官所能望其項背也書分六册現已出全以副諸君先睹爲快之意以歸便利而期普及特此廣告　總發行所上海棋盤街中集成圖書公司 
[上海真不二價四大洋貨號]  
　　謹擇於八月念七日開張 
本號創設小東門外四達舊址今因改造門面專做零躉批發特備各國名廠定織花素泰西綢緞異様各色絲光席法督染廣藍竹布呢絨布疋俱全名目繁多不克細載置貨精良定價格外克已以圖久遠而廣招徠特此佈告 
[尋貨賞格]  
　　本號今因後棧房被竊去潮州本色夏布八件計○耀記超一件○恆記美珍一件Ｈ祥華巧一件Ｍ禎豐巧二件　源和超三件每件三十疋如有知風報信因而拿獲者賞洋一百元倘或人貨兩繳者賞洋三百元决不食言　洋行街蕭捷茂白 
[民吁日報已于昨日出版]  
[寗波四明分銀行開辦廣告]  
　　本分銀行設在寗波江北岸擇於七月廿八日開辦由上海總行禀部給照所有商業儲蓄兩櫃悉照部章辦理商業櫃仔欵利息活　長年三厘定期六個月五厘一年六厘儲蓄櫃活期長年三厘定期六個月五厘一年六厘兩年七厘諸尊光顧惠臨不悞爲幸 
[招商局新銘快輪准廿一晚開往天津]  
○本輪帳房關灼棠謹啓 
[電報局新設安仁縣廣信府電報房河口鎮電報支店廣告]  
　　本局禀奉　郵傳部批准在江西省之廣信府安仁縣兩處添設電報房河口鎭添設電報支店現在均已設立照章收 
發官商各電特此布聞 
[專理巧蒲魚牌銀箱]  
　　此廠始創已數百年久爲各國所信用英國皇帝陛下及英國皇家銀行各處匯豐洋行均踴躍樂用現有現貨到申如欲辦者請速駕選購尚有鐵庫房各色鎖及公文箱銀洋箱色色俱全者亦可預定如蒙紳商界賜顧請至本行面議　怡和機器五金房啓 
[裕商銀行廣告]  
　　啓者敝行總理盛揆臣於本年七月十一日因病身故茲由協理胡厚三邀集各股東及董事查帳　等在斜橋盛宮保行轅内公同會議已據各股東議定援照　奏定銀行則例因有事故歇業之例情願歇業公舉董事王錫五顧詠銓爲清理所有敝行存欠各欵望各户早日持據來行清厘取付以便結束帳目特此登報聲明 
[上海謀得利分設在棋盤街中平和里口琴洋風琴拉琴唱戲 
機器戲片京調小曲軍營鼓號樂器比衆公道謀得利總由公司啓]  
[嘉綸綢縀局遷移預告]  
　　本號創設有年信孚寰宇久荷各界歡迎但地處偏狹咸謂交通不便本號爰體斯意擇地四馬路口老巡捕房對角修葺房屋工竣興遷再當佈告他日　惠移玉趾鶯遷倍荷光榮謹當亷價報酬留作移居紀念 
[上海英大馬路抛球塲口新開綸華慎記綢緞號擇於本月十九日開張]  
　　坐北朝南洋臺門面一言堂西間壁便是 
 
 

Page 2

 
 
[宫門抄]  
　　八月二十日召見軍機色楞額 
論說 
[江蘇之八月二十日]  
　　各省諮議局一律於九月初一日開辦我蘇提前十日召信於八月二十日開會布置一切手續今日適爲我蘇提前召集開會之期記者不揣冐昧敢貢臆見於諸議員之前 
　　一發言宜愼江蘇此次所定開會規則甚嚴自無妄發語言之慮惟合寗蘇兩屬議員約逹百人以上人數旣多則意見與程度難保無參差不齊之弊發言不愼自不能免其不利於諮議局者約有三端 
　　（甲）局章規定諮議局常年會期以四十日爲率自九月初一日起至十月十一日止其有必須接續會議者得延長十日以内然則我江蘇 
 
 
 

Page 3

 
 
　　連同提前召集之十日合之亦不過六十日耳除去開正式會以前一切預備手續商訂規則與夫開會以後選舉常駐議員等及中間休息之日則提議事件之時間約不過三四十日諮議局提議事件何等重大照局章二十五條所規定督撫所起草與議員自草之議案雙方建議必甚繁夥况此舉爲第一次創辦尤難措置適當而欲於此三四十日中逐件斷决己覺迫促倘再妄發議論必起駁詰則多費時日在所不免議决一事而延至數日其初也未嘗不從容辨論其繼也必至於怱忙急迫而思慮或有所不周則議决後或致不愜於人意或因閉會之期限己到而竟不及議决者其爲害於諮議局之進行甚大若言不旁出語必中的則議决自易而無怱忙急迫之虞此發言之不可不愼者一也 
　　（乙）凡議一事必當平心研究和平商榷若妄發議論必起辯難由辯難而生意見由意見而生攻擊由攻擊而生黨派由黨派而起衝突各國議會解散恒由於黨派之衝突而其因必基於議論之辨駁江蘇諮議局係寗蘇兩屬集合而成各議員類多通逹事理當不有以寗蘇界限存於中者惟寗蘇利弊每多聯絡之關係倘因一事之糾葛而發言不愼則易以引起他人之疑心而致生省界之誤會由誤會而生意見至兩方各有意見則議事必多製肘而意思不能齊一如此非特提議之事不能議决致誤接議他事之時期且恐因此而起風潮不幾貽隣省笑而又爲外人所譏乎此雖爲記者之過慮然天下事恒有出於意料之外者此發言之不可不愼者二也 
　　（丙）會議時官有交議之件議員有自草之件必得兩方面同意而始議决實行惟局章第二十二條諮議局議定可行事件呈候督撫公布施行若督撫不以爲然應說明原委令諮議局覆議第二十三條諮議局議定不可行之事件得呈請督撫更正第二十四條諮議局於督撫交議覆議事件若仍執前議督撫得將全案咨送資政院核議案語謂以上三條係就諮議局所議與本省大吏或合或不合之事件而定其往復之辦法以防督撫於諮議局意外之齟龉夫官紳意見本難一致有官以爲然而議員不以爲然者亦有議員以爲然而官不以爲然者憲政館早慮及此故定有二十四條之辦法以爲解紛之計然必請示於資政院而始决定則必官紳之意見己成爭執己久而結果必不能滿意故宜有以防之於先議員呈議之件官當平心核議而不能僅顧官之一方官交議之件議員亦當詳愼研究而不能僅顧民之一面如是審察鄭重則官紳始免意見而無齟龉之事倘若未及深究而妄發議論則易授彼方以間隙而遭其駁擊日來官紳意見恒由斯而生此發言之不可不愼者三也（未完） 
專電 
[電一（北京）]  
　　外務部以中日商人向甚和洽此次好事之徒造謡煽惑亦己嚴禁擬請日使通飭各埠領事禁約日商勿得輕聽浮言故意挑釁 
[電二（北京）]  
　　聞攝政王與某大臣言報紙痛詆官場或無成心大小臣工如能引爲規箴與得一直言匡過之良友無異 
[電三（北京）]  
　　　洵貝勒籌議軍港辦法業己入奏擬重九前後出京赴甯仍假道上海赴英法德美日等國考察海軍赶明年春初回國 
[電四（北京）]  
　　外部與海軍大臣議商贖回膠州闢作軍港俟議定辦法即與德使提議 
[電五（東京）]  
　　日本農田雖於陽歷十月一日以後爲暴風雨所襲尚無大害最近豫算本年總共可收五千四百七十二萬五千一百石比較往年尚增收一成八分百分之二十八有奇 
[電六（東京）]  
　　香港漢口廣東海參崴等埠日本領事均升爲總領事 
[電七（東京）]  
　　美國色阿德見電云總統塔孚脫宣言不拘日本於太平洋上漸次增大通商之勢力美國人終以航海業之不振自爲抱憾今我美人可於下期議會致力於此使船舶補助議案通過以與日本競爭 
緊要新聞一 
[李家駒有會訂官制消息北京]  
　　新簡協理資政院事務李家駒奉有面交諭旨著會同本院及憲　編查館王大臣等妥訂改革官制一切事官務使憲政順序進行不致貽悮聞李大臣前日會面陳官制不改之弊故有此諭 
[護衞監國之路差章程北京]  
　　民政部與提署新訂攝 
 
 

Page 4

 
 
政王每日經過地方保護章程昨己飭内總廳及左右五區與兩翼翼尉福壽吉陞遊緝隊管帶振林德壽等一體遵照辦理今將所訂章程録下一由府至神武門分爲四大叚分别派撥兵醫按段加意保護二由府至鼓樓爲一　派巡警六十名由鼓樓至地安門爲二叚派遊緝隊六十名三由地安門至景山爲第三叚派巡警六十名四由景山至神武門爲第四叚派遊緝隊六十名五逐日出府各兵警提前預備次第鳴笛務期妥密六如有攔輿告狀之人兵警勿庸攔阻惟令跪候道傍申訴後由翼訊明解送提署 
[魯紳公舉爭礦代表續聞北京]  
　　魯省紳商因德人　　索取卯山金礦贖欵銀八十餘萬兩大爲不平故聯合在京紳商赴山左會館會議遵照前訂合同逾期作廢爰即繕録禀稿擬向民政外務兩部呈遞己誌前報現己舉定爭議之代表人聞　日宣布該紳商以德人索償贖欵己非公理而孫中丞現正從中調停擬給四十萬贖欵尤爲不合皆以東撫爲媚外其爭論作廢之圑體益加鞏固云 
[吉人呈請阻開寬城商埠北京]  
　　吉林寬城子地方新擬開闢商埠昨新民屯等處派代表人來京遞呈聲稱所居之地不便開埠聞都察院接呈後以果有窒碍儘可徑呈吉撫秉公另擇妥地不應來院瀆禀因即不准 
[商人請運江皖大宗米石來京北京]  
　　商人盧石 
卿昨具禀農工商部請由江蘇安徽等省購運米石到京銷售部中以此事關係民食不能聽一面之詞聞須咨行該兩省大吏查明核覆俟覆到再行批示或謂盧某即前曾條陳淮鹽整頓辦法於度支部者 
[學部近事]  
　　學部分科大學前此咨明各省考選學生以舉人優貢拔貢爲限故各省選送皆不出此三途之外昨有某部小京官係歳貢出身呈請准考聞學部以格於奏定章程己飭毌庸議矣 
　　遊美學務處昨將此次遣派赴美遊學生四十七各所有常年及整裝川資各經費核定撥發即以本年爲第一届嗣後則援照本届招考續送如有增添之處則臨時再爲議改先以此次所訂爲暫定章程現在京各學生均己赴滬會齊出洋 
　　宗人府學務處業經奏設聞該處係屬獨立機關不受學部管轄某堂殊不以爲然 
　　新加坡中華商務總會以該埠華僑子弟日漸增多現擬在新加坡設立道南兩等小學堂一處專收華僑子弟入學一切辦法均遵照中國學堂奏章辦理以中國文字經史　上課現巳禀由福建學司轉咨學部立案塔爾巴哈台叅贊大臣以邊蒙學務創辦之始須廣設各項學堂現擬在塔爾巴哈台開辦養正學當一處業將章程擬定俟籌有的欵即行開辦日昨己咨照學部核辦矣 
[寶撫疏通潞鹽銷路辦法山西]  
　　山西巡撫寶棻奏稱竊照潞鹽行晉共四十四州縣歳定額引一千六百六十餘名丁戊大祲以後銷數不及六成不得己始於光緒二十七年奏請改爲官民並運旋經酌量分派將潞澤平綘霍隰六府州屬三十一州縣引地不論行銷暢滯責令商人包課一千名所賸滯引以及蒲解兩屬曁聞喜靈石共十三州縣儘官運局領運餘歸陜岸代銷各在案六七年來三十一州縣包販地方課雖勉力遵封鹽則迄　銷透而綜計大課雜課並随課應完之海防經費各案攤捐加價共需銀二十六萬餘兩之鉅各包販以完十成之課補銷七八成之鹽每五年中即需積壓陳鹽一年將有一蹶不起之勢始則請减包額未經准行現復懇請援照長蘆包繳課引辦法寬　加價查光緒二十九年戶部奏定籌欵十條内卽有　照長蘆兩浙鹽務章程責成商人照數包繳等語潞澤等屬三十一州縣包販當招認之始加成派引原欲藉資督責期於日起有功無如包額本難銷足益以各案加價成本更重商情畏阻以致完本年之課運上年前年之鹽情形日亟一經革退另招必致無人接充課歸無著長商短商之害將復見於今日再四籌度非責令包繳則愈積愈重終不免於倒乏非豁免加價則徒言包繳斷難見諸實行查各案加價回皆新籌要欵然正雜課項尤屬歳額正供兩害從輕事非得己惟有將六府州所屬認定一千名内挑出二成引不出庫每綱以二百名爲率此二百名應完大課雜課曁随繳之海防經費按引攤捐償欵攤捐每名共銀一百十八兩仍令包繳其另籌加值賠欵加價以及上年起征之普題加價每名共銀一百五十兩原從鹽價加收今包繳之二成旣封課而不運鹽並無鹽價可收祗可暫行寬免以示體恤於應解洋欵尚不致虧短合無仰懇天恩敕部准予照辦以舒商力至此項引張應令扣存在庫鑿孔彚繳俾免影射一俟稍有起色仍當責令領運封完加價八月十一日奉硃批該部讓奏 
[詳紀宜春鄕民解散情形江西]  
　　江西宜春縣之亂起自北鄕劣紳藉學苛收米捐衆情不服羣起反對希圖毁學殺紳會匪從中蠱脅幾致不可收拾各情均詳本報贛撫馮中丞鄭重其事除派承太守恩携帶随員吳振聲馳往查辦外誠恐民匪衆多不易解散添派巡防除前路統領楊觀察會康携同兵備處文案汪慰等四員備率弁兵於十三日午間起行星馳赴宜查明情形酌量剿辦並將亂事緣由電懇軍機處代奏現於十四日上午八句鐘時接到袁州府周季謙太守電禀擒獲匪首一人禁後訊辦餘均聞兵將到紛紛逃散一面會營督紳遵將馮 
 
 

Page 5

 
 
撫電諭查明學堂苛捐條例勒碑出示嚴禁等因力爲宣言多方解散鄕民始行貼服鳥散歸里地方業己一律肅　馮撫復以安堵情形電飭樟樹防營飛送楊統領將兵隨路撤回仍帶随員馳宜查辦務將苛捐劣紳及亂黨首要擇尤拿辦以遏亂萌 
[附袁統領周太守電]  
　　南昌撫憲鈞鑒廬寘敬悉坦率所部吉安兩哨十二午刻抵郡昨今城門洞開米榖百貸流通地方安堵業經坦發震電翰發文電禀紓憲厪坦查悉丁憂在籍劣紳盧元弼實爲禍首先經知府邦翰督縣查確勒拿未獲己於初次詳禀陳請將其籤分福建優責知縣奏叅革職以便嚴辦而快民心並究辦附和詎前禀被鄕民途截　失昨復繕專差在途乞照准現在遵諭會同設法購拿懸賞督縣嚴緝務獲解辦民心初定兵軍遠來恐滋淆惑乞恩電阻　管帶中途折回一面由坦等沿途攔阻坦先調第九營一哨駐紥宜萍交界之蘆溪扼要防範萍鄕兩哨初五到郡甚得力宜邑四鄕無敎堂内地平安毫無侵擾學紳苛捐恐不但宜邑爲然並經知府邦翰飭屬一律嚴查禁止現在商辦善後事宜新任宜春徐令（象藩）乞催速來解散情形由府縣另行詳禀（巡防左路統領）袁坦（袁州知府）周邦翰禀元印（八月十五日到） 
[附宜春亂民僞示]  
　　宜春盡忠報國各圖義兵爲出示曉諭事照得大小各官各憲與爾無千此係移風易俗剿除再無二端若要招投大兵誅民要誅一縣一百五十餘圖只望官民相安何得朝令夕改無故抽欵千般找等衆圖艱苦完粮却要借般作出米麥油豆是物都要抽欵莫謂合圖公議世界儘可改觀若不子民作鬥莫非去却各官此係各圖義兵剿滅劣紳學生滅盡各堂巨惡回家自然勿緩内外平賣平賣斷不絲毫擾亂昨日事成出示此刻木己成船我等百姓無妨切勿聽謡亂竄 
[京師近事]  
　　近聞鹿張兩相皆有出軍機消息郵部徐菊人尚書吏部陸鳳石尚書皆有入軍機消息但此係政界之傳聞未審確石 
　　外務部丞堂周自齊昨己請假回籍聞係因接到電報其太夫人現在患病特請假回籍省視 
　　昨聞俄國寄到寶星十四餘座贈給外部堂司各員事緣德宗景皇帝奉移時俄國曾派專使來京會送該專使回俄後奏知俄皇極蒙中國優禮相待故特奉俄皇之命贈送各寶星以示答謝厚意 
　　海軍處各科員因籌辦振興海軍事宜規模率多採取東西各國而採購之海軍書籍須仿照陸軍部編譯局辦法速設一海軍書籍編譯局以便閱採聞俟禀准洵貝勒後即行設立 
　　督練大臣鳳山等於本月十二日特上封奏一摺其内容係因督練公所出力人員己及三載故按照定章應奏請給奬以示鼓勵此次督練公所及各處局鎭人員共計二萬五千餘人按練兵處奏定章程以每百人准保二人核算應保五百餘人聞鳳山此次共保三百一十員名較諸定章尚少一百九十餘員 
　　督練大臣鳳禹門因北苑第一鎭戰馬不敷分用於本年四月間札委兵備處先鋒官淸懋及一鎭馬標管帶官郝義等二員前往伊黎購買戰馬八百匹以備應用茲聞購馬委員業郷照數購齊（俱棗紅色）己於本月初九日抵張家口寓黑逹子溝天義馬店不久即可到京 
　　美國大律師林文德向充京奉鐵路顧問官遇事多所贊助現聞郵傳部亦聘爲鐵路議員優給薪俸刻己由局長梁京卿士詒與林君簽立合同矣 
　　郵傳部奏請裁併廳司員缺一摺己於日昨奉旨依議聞將庶務司裁撤所有一切庶務概歸丞參辦理 
　　高等實業學堂理化科學生項鎭方自輯新理化學名詞一卷昨己呈請農工商部審定可否准作爲學堂敎科之用 
　　吏部堂官昨日諭飭部員將部察院各科　給事中御史等於每季具奏疏章條陳應令各該御史自行將所奏事由曁交旨一併按季呈送報部以便考核 
 [G 
[止咳定喘捷効化痰糖]  
　　一切肺疾○一切痰病○一切咳嗽○一切哮喘○一切感冒○一粒入口立刻平安當面見功此糖新由外洋運到甘美絶倫小兒喜食而且製煉最精功效最捷能於片刻之内將極利害之咳嗽哮喘立時平定如伿試驗可由患者親自來申當咳嗽大作喘促異常之時大人祇服一粒小兒祇服半粒入口即化立覺喉中滋潤癢痛全消氣順痰寛哮平喘定妙在不論早咳晚咳寒咳熱咳男婦大小新咳久咳哮喘晨起服之終日不發臨臥服之安寐達旦多年癆咳服後定可除根大盒二元中盒一元小盒六角　美界仁智里十三衖括打藥房發售 
[强中國者其廣仁濟戒烟藥乎]  
　　予前患胃逆遺洩染烟癖者十餘年矣曠時誤公　居坐廢每懷　明詔維新輒欲　滌斯恥特羅致各家戒烟各藥數十種以冀苦海早離乃服之無功癮轉加厲今因過滬得友人介紹廣仁濟戒烟藥購服二瓶三四日間舊疾如失烟癮斷盡步履康强精神日健有此靈藥非所謂出人意料者乎予喜而不寐盟感弗已謹登報鳴謝且告司胞　花翖二品銜候選道許彭壽頓　經售批發格外克已　上海總批發所在四馬路中老巡捕房西五百七十九號 
[燕窩糖精真假辯]  
　　大隆藥房創製燕窩糖精糖汁前有仿冒特蒙會審分府　翁直刺立案示禁假冒大隆燕窩糖汁精牌號名目倘有無知嘗試定即禀究 
　　本藥房取上品官燕以機噐去其毛疵以化學提其精華製成潔白細條味甘香性和平善能添精補髓開胃健脾滋陰益陽平肝潤肺强筋壯骨化痰止咳扶正氣生腎水老少宜服功難盡述因此銷塲愈廣名馳中外歷蒙中國大憲給匾嘉許及賞鑑家銘詞讃記不勝枚舉詎無恥之徒紛紛仿冐除禀官示禁外特再辨明試將本藥房糖精開水冲下以極淸之顯微鏡照之一盃皆燕窩也如身體疲極時略服少許立刻精神百倍滿口生香此乃五洲試驗第一妙品絶非尋常燕窩糖所能仿彿萬一而市有上有用僞燕窩熬糖混售者服之雖無害然服與不服同耳兩相比較立分眞假大盒四元小盒二元另有麥精燕窩糖汁味美力大功同糖精而更速價同上　上海望平街大隆藥房啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫奏陳接辦憲政情形（續）]  
　　一爲籌辦省城商埠各級審判廳查吾國行政司法向不區分現時試辦司法獨立實政體上一大改革立制甚善圖始實難前撫臣陳啟泰以爲宜準司法獨立之意暫行試辦不可苟簡一語良爲有見亦經於會議廳集議將向設之法學研究所增廣名額添聘敎員改爲司法研究所並先於按察司衙門附設審判廳籌辦處其省城商埠各級審判廳如何布置當時雖經督撫臣往返函商辦法迄尚未定除將可法研究所審判廳籌辦處赶緊開辦其一切預爲籌備或應變通之處竊以肅法規杜流獘爲宗旨隨時隨事與督臣籌議一俟就緒謹當再行奏聞此籌辦初定者五也一爲創設廳州縣簡易識字學塾查此項學塾乃所以謀敎育普及開通民智此爲權輿經前撫臣陳啟泰於會議廳集議現據蘇提學司詳稱先於省城設立模範學塾十所塾師補習所一所各廳州縣先從城治設立若干區以城廂之戶口多寡爲率未奉頒布簡易識字課本以前咨取山東所編課本參酌敎授俟學部頒布簡易識字國民必讀各課本再行遵用以歸一律奴才詳加覆核尚屬可行刻正限期開辦並議推及鎭鄕責成各廳州縣率同勸學所董事認眞經理此籌辦初定者六也一爲廳州縣巡警限年内一律粗具規模查江蘇各廳州縣巡警僅具萌芽實以辦理警政之人才現旣缺乏而常年經費亦屬困難前撫臣陳啓泰於會議廳集議令各廳州縣每城治先設四十名兩縣同城者得合設六十名惟查巡警職務於地方行政極有關繫奴才前在江西署按察司任内創辦警察艱苦經營深知措施之不易且查蘇省巡警開辦雖久成效未覩積習頗深現擬先從省城巡警整頓入手於署内設立警務處派員專司其事遵照部章切實改良以爲各屬表率務求振奮精神不徒貌爲形式此籌辦初定者七也以上各端或循前議而切實進行或因成規而力加整頓斷不敢奉行故事稍事因循亦不敢徒託空言侈爲奏記此則奴才視事以來朝夕兢兢所以自矢其悃誠者 
[法政畢業生請飭實行奬勵章程電江西]  
　　北京學部堂憲鑒前蒙奏准各省法政畢業奬勵章程内載畢業生員儘先保送考選優拔及考職江西考拔未照奬章現届考優公懇堂憲可否速電咨催贛撫曁提學司照章實行奬勵江西法政畢業生員黄甲等十七人禀 
[電諭督撫不得稱帥蘇州]  
　　蘇撫瑞中丞昨日示諭各 
屬云宣統元年八月十七日准督部堂張銑電内開現致各司道鎭電云准陸軍部咨奉硃諭即依憲法大綱内所載朕爲大淸帝國統率陸海軍大元帥等因查軍興以來督撫往往稱帥並無典禮明文今旣欽奉硃諭皇上爲統率陸海軍大元帥尊號己定凡在臣下稱謂自應敬謹迴避嗣後一切公牘電報致本部党示得再用帥字以昭誠敬希即移行所屬文武一體遵照合先電逹等語謹聞等因到本部院准此自應一體敬避合行示諭仰闔屬文武官員一體遵照 
[補録詢覆迎接洵貝勒禮節要電]  
　　七月十九日滬道接廣東電上海蔡道台鑒聞海軍大臣洵貝勒薩軍門不日乘輪來粤貝勒天潢貴胃在滬時輿從有何特别等處如何供張應速詳晰電示切盼善後局巧印 
　　卽日滬道復廣東電善後局鑒巧電悉洵貝勒有郡王銜稱王爺轎用黄絆坐海圻約二十三四到粤王馭下甚嚴滬上供張應有盡有並未挑剔特復煌皓印 
分類新聞 
政界 
[蘇省釐金入欵之大數蘇州]  
　　蘇垣牙釐總局自被朱故道把持盤踞以來每年所收釐金外間從未悉其實在底藴即如近來收數雖不如前猶爲入欵之大宗現在詳細調查該局每年收入總數釐金項下約計八十二萬主捐項下約計十五萬爲數尚鉅至淞滬釐局捐欵以及各項房捐雜稅諸名目尚不在内云 
[淸釐菴觀寺院財産之先聲蘇州]  
　　蘇屬自治籌辦處以地方自治首應淸釐各屬財政俾將來辦理自治事業可以挹彼注茲庶有把握卽如蘇屬城廂内外菴觀寺院林立其間財産甚富他屬亦比比皆是凡非獨力捐建係屬家菴者均應在淸釐之内現擬籌訂辦法定其實行云 
[蘇省警察設立拘留所蘇州]  
　　蘇省警務公所以本公所現設拘留所（即在本所旁邊）各路分區查獲違禁人犯分别案情輕重除發縣覊禁訊辦或發馬路罰作苦工曁照新章罰金外其應行拘留及飭候復訊各犯將來日復一日人數逐漸增多在所拘留者旣無鐐拷刑具且須文明處置雖有差遣隊長隊警看管恐仍不足以昭妥愼自應派管所巡查一員聽受司法科長命令督同隊長等嚴密防守以專責成查有憲兵警務畢業生胡鈞廷堪以派充月支薪水洋十二元由所給發己札委道照矣按法政畢業生之志願僅如是乎 
 
 

Page 11

 
 
[織署淸理財政之爲難杭州]  
　　織造衙門報告出入欵目條理未淸政被監理財政官駁回茲聞該署以各項欵目尚可設法彌縫惟匠糧一欵最爲難處緣平日雖有領欵之人而無做上之實且輾轉頂冒並無的實正身年貎甚致以一人兼領數人或數十人之糧深恐一經查騐更難收拾刻擬置之不覆爲延宕之計 
[稅契加徵後辦法詳誌鎭江]  
　　蘇撫瑞中丞准度支部咨奏定酌加稅契銀每買價一兩加收九分札由各縣定期於八月十五起遵加開辦茲悉此次加徵後部章議頒官板契紙由造幣廠印刷局成立後方可通頒現在仍准各省或用官紙或用契尾或用戶管或用執照暫仍其舊所有帶征各耗銀一概删除並自加徵之日起以後所徵稅銀准在内扣銀一釐爲經徵官吏辦公之用刻己由司轉飭常鎭二府所屬各縣遵照 
[飭查各屬災區鎭江]  
　　江督札鎭江府文云本年水旱偏災間有州縣坐落災區自應釐剔查辦通飭各府限於八月内前赴各屬履勘將歉熟田地分别釐剔毌在朦混及書役作弊賣災等情多剔一分災區即多裕一分餉源務儘八月定案等因承瑞卿太守奉札後隨於十七日躬往各縣詳細查勘矣 
交涉 
[咨告和蘭艦隊來華游歷廣東]  
　　粤督准外務部咨開和國駐京貝使照稱本國政府現派海軍艦隊前來中國各口岸游歷業經開船此係本政府重視中和交涉之意本大臣甚願據以奉聞其所派艦隊係屬南洋之鐵甲三隻長官係海軍總統迪都漫所擬必到之口岸係大沽上海廣州厦門等處汕頭一岸去否未定仍擬拜晤南北洋大臣約西歷本年九月底可到大沽俟有准期再行奉告應請轉飭上開各口岸文武官弁至期接待等情相應咨行查照轉飭所屬口岸于該艦隊到時照通行章程一體接待 
[禁止洋商内地演戲鎭江]  
　　鎭關道劉襄孫觀察頃接江都縣吕令電禀以揚州城内埂子街京江會館近忽懸掛美商牌號開演影戲是否眞正洋商無從查悉惟洋商向不得在内地開設行棧更何能開演影戲致滋事端除飭差押閉外應請照會該管領事查辦等因觀察據禀後照請駐寗美領事查明如果係該國商人應卽飭令該商不得在揚地逗留以符約章 
軍界 
[飭緝逃軍從嚴懲辦蘇州]  
　　蘇臬司日昨據南匯縣職董韓進忠等禀稱逃軍沈宗約去冬旋里更名沈逹招摇撞騙揑稱帮辦海軍勒捐鄕里種種滋擾等情左廉訪閱禀後以逃軍沈宗約前據伊父沈廷揚以年老無依援恩赦呈求免緝等情當經本司察核該逃軍原犯情罪尚在條欵准免之列應否免緝後再有犯加等治罪之處批府飭縣查明原案辦理具報在案據呈非虚實屬怙惡不悛仰公江府即飭南匯縣查明勒令沈廷揚交出伊子沈宗約即更名沈逹到案傳同該董等質訊明確從嚴懲辦勿任飭縱 
[預籌操演新軍之計畫廣東]  
　　粤省新軍預定本年成鎭業由督練公所將第一協内三四兩標編練成營其馬隊砲隊均俟軍馬馬鎗及野戰砲各物購運到齊即於年内編定馬砲隊四營以足本鎭全額刻聞韓道預定演習計畫先行派員在該營房附近規定攻擊防守戰陣各地擬定期期集己練之步隊六營及菌有之步隊六營砲隊二營工程一營輜重一營先行實地演習一次經即詳請大吏核准約在十月内即可舉行操演以爲成鎭後由部派員查閱之預備 
學務 
[留美學生請給全費議駁江西]  
　　江西留美學生劉良溥湯漪該請給全費留學美國具禀撫轅當奉馮中丞飭司議覆現經林提學以該兩生家道尚非淸寒自費留學本屬不難措置業經酌給津貼實於財政困難之中曲成造就人才之舉所請給予全費應俟將來寬籌的欵再行照章補給目下庫空如洗凡百經費正在議裁議併無不雙通辦法此項學費實在無從挹注應請緩議等因昨己具復撫院矣 
[詳請迅廉欽學費廣東]  
　　廉欽道以欽防地方頻年匪亂雖系民俗强梁實由未受敎育非急謀興學不足以默化潜移前經飭令將欽防州縣原有學堂設法開辦並飭行推廣兩等小學及各處蒙學約共四百餘所至官立各學經費向由地方官督紳籌墊兩年以來民智日開惟奉撥學費尚未准學司撥解以致經費萬分支絀即據情詳禀大吏請將奉准每年撥助學費銀五千兩迅即籌撥以濟要需 
[禀請補考存古學校蘇州]  
　　蘇撫院日前據陽湖附生陸景祺靖江附生土文鸞等禀請補考存古學校以便入堂肄業等情茲經瑞中丞閱禀後以考試存古學堂學生業己過期究竟該堂有無缺額能否再行補考己於日昨批仰提學司酌核辦理一併具復 
實業 
[改派出品協曾監理杭州]  
　　勸業道董季友觀察照會商務總會案奉撫憲增札開南洋創辦第一次勸業會迭准南洋大臣先後函咨組織出品協會派季來浙調查前經本部院派委勸業道爲監督加派土道曾俊爲副監督并分别札委照會各員紳爲監理總協理在案現因曾守廣鍾另有差委所遺監理杭州出品協會差查有李守前泮堪以派委接辦除札委外合行札知札到卽便查照並照會潘紳炳南知照繳等因奉此查此案前由敝道先行詳請委派副監督及監理總協理業奉撫憲批准因事在貴會成立之先當經照會商務總會在案茲奉前因理合備文照會貴會請煩查照施行 
[取締官商銀錢號辦法揚州]  
　　揚州府奉樊方伯札開案奉瑞中丞准度支部咨稱本部曾經釐訂表式令各省官銀錢號迅將發行票紙數目及準備數目各項填寫報部並擬暫行章程奏准行知在案查官設 
 
 

Page 12

 
 
行號爲全國銀錢行號表率應先遵章造報以爲之倡應由各督撫轉飭各省官錢號按年訂造發行收回銷毁存庫各數目開列淸單定期會同本部財政監理官按單查核有須檢閱帳目及庫存各行號立即呈查符合與否由監理報部仍由各行號按表填註呈由督撫報部核辦至各省商設行號除照章遵守外其間發有票紙未經註册領照者應由各地方通飭限於六個月内赶緊備資呈請地方官騐實赴部註册一面各將現在發行票紙數目開報勿稍玩延太守奉文後當即照會商務分會並札各縣遵照 
[出品協會行成立禮寕波]  
　　駐甬出品協會監理鄧本逵太守日前會同省委陶令佑霖馳赴商務總局督催開辦出品協會事務當由總理鄧君萼生於十三日邀集紳商兩界行正式成立禮遂推陸君金舲爲常董經理該會事宜 
雜記 
[颶風窪雨肆虐之現狀福建]  
　　榕垣於八月初一夜颶風後連日 
大雨由是鄕民之遭厄於風著復遭厄於水田園廬舍飄没不少濱海漁民十傷七八近日閩江港内撈獲尸骸互相枕藉觸目驚心經首府曹薇亭太守施棺百具不敷尚多外縣如福淸長樂連江羅源等報災文牘接踵而至而連江尤爲特甚松督披閱後遂委尚方伯於十三日觀往馬江長門連江一帶查勘災情井分别委員往各縣勘查以便查實施賑聞下游之興化江口厦門及北路福寗府屬具報災况者刻尚紛至查來云 
[局委受賄抑勒原佃激變之詳情安慶]  
　　桐城縣屬　水野鴨洲爲土民劉淦何琢等數百戶之世産若洲局畫界變價招佃承墾自應以劉何兩姓爲相當之佃戶詎訟棍唐贊堯近忽包攬地役范長善勾串潜邑富豪劉步元揑稱陳建業名義爲原佃朦混繳價承墾洲畝恐查丈委員秉公治理伎倆難施遂勾結楊某與局委吳令毓瑛妥爲說項（楊吳同鄕）賄該委洋四千元楊六百元均由皖垣某錢莊期條過付該委遂未照章丈辦擅准劉步元揑佃報買半部地畝復懸半價待購入私計洋三千八百元左右仍不准劉何等原業佃遵章認買劉何等經種種抑壓上控局憲卒不得直該委遂傳諭揑佃范陳等到洲領地管業竟致原業孀婦劉何氏原佃方吳氏號寃投江幾釀命案事觸衆怒捉人鳴官該委又籍口滋　備文移縣拘提劉何等七人到案管押數月並斥革劉淦衣頂劉何等不服逕禀農工商部咨行皖撫遴員秉公核辦雖經各憲派委先後曾訊一味廻護偏執現己將全案人證提省澈訊聞該洲住民七百餘家失業無依大有蠢蠢欲動之勢將恐激　他變云 
[霍邱十匪暴動紀要安慶]  
　　霍邱縣積匪劉子章陳四轟等迭經出示懸實緝拿在逃未獲近日該匪潛來縣境召集羽黨數百滋生事端勢甚猖獗邑令董玉書以匪衆兵單電請皖撫速派兵下縣藉資堵禦撫帥接電後以該令事前不能防範臨事過於倉皇庸懦無能己經嚴詞中斥矣圖 
[鸚鵡洲木帮械鬥紀聞漢口]  
　　漢陽鸚鵡洲爲湖南木商薈萃之區刻有長衡帮與淸埠帮因爭堆木料灘地起釁於十三日各集數百人手執器械决鬥當經木帮商董飛禀府縣移請漢陽鎭張總戎派中軍王守戎詩舫率領所部操防營前往彈壓聞兩帮互有損傷並毆斃一人 
[禁烟公所紀事蘇州]  
　　蘇垣禁烟公所前奉撫憲札飭押閉膏店停止膏捐仿照寗屬章程改領牌照捐各情己紀本報詎該所以膏捐抵支巡警經費一時斷難驟停以致欲行又止聞該所月前曾頒發各屬烟民挑膏執照本限八月初一日起一律憑照挑膏按旬由公所弔查膏店流水簿一次嗣因各烟民禀請補領執照者紛至沓來由縣詳請補給展緩日期現己半月有餘尚未實行又各員調騐前定三天出所現奉撫憲諭飭展長日期須一星期出所並飭各檢察員嚴密稽察如有扶同徇隱情弊將來察出一併重懲現悉吳縣陳大令定期二十一日進所調騐至該所前有補用知縣管彬搜查袋内帶有丸藥本應詳參嗣據該員以家人誤放在内力辯實非烟丸當經檢察員禀奉憲諭從寬飭令該員重行進所調騐並飭加意防察母稍疏忽 
淸談 
[時事一]  
　　外部者外交上之機關也顧機關云者非外人之機關部而我國之機關部也今外人要求礦産向外部要求鐵路向外部要救借欵向外部外部奉令承敎莫取妨命要求不己我國民必起而干涉則外人又向外部要求曰某報議論某事宜禁曰某商干預國際交涉宜禁曰某處抵制某貨宜禁而政府亦惟命是聽曰請母恐本部當通　各督撫嚴禁然則所謂機關部者非我國之　關部是外人之機關部也如曰否不然則請伸其說 
[請事二]  
　　某中堂面懇倫見子代逹病狀擬即乞　某軍　以時事棘手力請病假某親貨以年老多病堅請乞　病者病老者老休者休試問若何現象 
雜著 
[論飛船（選）]  
　　射必靈船可飛升空中至五千八百七十二英尺之高是種飛船行空不拘方向極難攻擊惟現時克虜伯廠所製最新之一種砲能追擊飛船彈丸應知其重量始能測其有遠力若干故克虜伯新砲分有三種一種乃六零半生的米逹對徑長三十五開拉勃里司此砲能斜至六十度能容八磅半之彈每秒鐘能行二千零三十五碼若斜至四十五度每秒鐘可逹至一萬零四百碼而此砲射力極速能追飛船裝於特别車上克廠近製一種電車鎗可以向上直發尚有一種砲有七半生的米逹對徑亦三十五開拉勃里司其彈重計十四磅每秒鐘能行二千一百三十碼最遠能及一萬三千碼是種砲不合用銅帽如用且不準砲頭另有一　美人名之曰曲雷色是種砲發出時有白烟如流星然其物性於氣球之輕氣化合能使氣球立行破壞抵敵飛船砲台應建築於地下其鎗應逹一萬碼可以避飛船擲下之彈而無所損傷現製飛船皆能携帶二斷炸彈飛船有鋰管爲發擲炸彈之所因此極有準則不致空發然由是無飛船之國甚危極矣如不製飛船與人相敵亦須設保護城池砲台免被飛船俯擲之良策以免軍士慘死雖三軍全恃勇氣然金城湯池亦軍事之要也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[議案預備會宣佈規則]  
　　廣東 
　　十三日廣東諮議局豫備會員假座廣府學宫明倫堂集議議員到者五十餘人會員到掛號者七十餘人政界蒞會者有王道秉恩王警道秉必韓勸業道國鈞等隨將該會簡章宣布如左 
　　（第一節）宗旨第一條本會以研究本省諮議局應辦事件供議員提出案之豫備爲宗旨（第二節）設立及名稱第二條本會出諮議局籌辦處議紳會同勸辦警保總局各紳局任發起名爲廣東諮議局議案豫備會（第三節）會務第三條本會事務分爲三科一評議科二調查科三編輯科各科細則公議妥定第四條評議科以全體會員合辦調查編輯兩科出會員分别認定第五條本會設常川駐辦一人料理收發文件并會計事宜書記一人撰擬往來函牘（第四節）範圍第六條本會調查範圍以地方事實爲限概不干涉官吏行政第七條本會豫備議案依諮議局章程第二十五條議員除豫算决算外得具草案者凡五項列左一本省應興應革事件諮議局章程二十人條一欵一本省稅法及公債事件諮議局章程二十一條四欵一本省擔任義務之增加事件諮議局章程二十一條五欵一本省單行章程規則之增删修改事件諮議局章程二十一條六欵一本省權利之存廢事件諮議局章程二十一條七欵（第五節）入會及出會第八條凡本會發起人皆爲會員此外名譽正紳得由會員介紹入會第九條凡會員違背本會宗旨及有礙本會名譽者公議令其出會（第六節）經費第十條本會經費由警保總局節省項下支給所有應出之會金暫不徵收（第七節）會所第十一條本會附設警保總局内（第八節）附則第十二條此是試辦簡章所有未盡事宜隨時公議修改俾便施行議員之公費 
[廣東]  
　　憲政編查舘近因各省籌辦諮議局將次成立開辦所有該局内參事員議長副議長議員應給公費照章須由各省督撫斟酌額定支給惟支給該項公費雖須按各處局務財政情形酌分數目多寡亦須謀適中劃一辦法庶不至彼此省份參差不齊當查各省所籌諮議局均屬初次創辦並無成例可沿現各省亦均限於九月初一日開辦應給公費各處亦未先行預定惟奉天所辦諮議局己成立在二年前（即光緒三十三年十二月）所奏定公費數目諮議顧問員每月公費二百兩每年共支公費二千四百兩遇閏照加諮議議員每月公費一百五十兩每年共支公費一千八百兩諮議副議員每月公費一百兩每年共支公費一千二百兩諮議額外議員每月公費五十兩每年共支公費六百兩一等書記每月四十兩每年共支公費四百八十四二等書記每月二十兩每年共支公費二百四十兩至去歳本館奏定諮議局章程即己咨行將原派顧問員議員副議員額外議員照選舉定章改爲議員公舉之參事名譽員議員公舉之議長副議長及額外議員改爲當選議員支給公費劃一辦理各省應如何叅照成例按合定章斟酌訂定劃一公費之處因特將該省原奏續改各辦法分寄來粤即請查照妥籌辦理 
議員之權利 
[浙江]  
　　諮議局在假定成立期間請援照局章第三十九四十各條辦理昨各議員具呈浙撫文云此次諮議局提前假定成立專爲九月初一日以前準備一切便於進行起見而諮議局進行主體端在議員使議員於到會之義務及言論自由權法律無充分之保障必生種種阻力於諮議局進行前途仍多窒碍按諮議局章程第三十九條凡議員於諮議局議事範圍内所發言論不受局外之詰責其以所發言論在外自行利布者如有違犯仍照各本律辦理第四十條凡議員除現行犯罪外於會期内非得諮議局承諾不得逮捕憲政編查館案語謂不受詰責者在法律上不負責任意在導之盡言使無顧慮又謂尊重議員之身體所以防官妄行逮捕之弊現在諮議局旣經提早成立雖係在假定期間而議員均負有到會及發言莫大之責設以别種事因有所妨磚則於提前成立之預期終難圓滿擬請援照局章第三十九條第四十條俯賜批准並飭下臬司衙門一併查照 
要摺 
[陜西巡撫恩壽奏籌備憲政第二屆成績摺]  
　　奏爲陜省籌備憲政事宜遵將第二届成績據實臚陳恭摺仰祈聖鑒事竊奉諭旨飭將單開九年籌備憲政事宜每届六個月將籌辦成績臚列奏聞等因欽此並准憲政編查館議定每次奏報之期母逾二月八月之限所有第一届籌備事宜業經二月間奏咨奉准檄定在案遵查籌備淸單第二届各省督撫應備事宜計分七項謹將陜省籌辦情形爲我皇上縷晣陳之如舉行諮議局選舉各省一律開辦一節查諮議司籌辦處於上年間設立當將應辦各事擬定淸單於年底奏咨計其辦法以設立宜講所爲始基以調查當選人爲實行以舉定議員爲結束上届己由籌備處派委司選員前往各廳州縣會同將合於選舉資格之人隨時登記本届接續複查確定去取造員人名淸册均於三月十五日以前一律到齊通計全省合選舉資格者共二萬九千五百餘人查照館章將陜省應派議員六十三名按各府直隸州分别配定榜示複選區並飭於五月二十五日以前舉行初選舉照章加議員額十倍選取計得初選當選人六百三十名業經各屬如限舉行禀報到省其間地方官有辦理逾延者隨時撤換未合者飭令更正至西安駐防八旗議員名額係照章以學額計算應得三人調查合選舉資格者四百餘人初選得當選人三十名均附於長安咸寗首邑舉辦初選辦竣遂舉行複選限期於六月二十五日以前一律完竣業據各府直隷州陸續禀報加額選定議員六十三員駐防議員三名由籌辦處造具名册另案咨報並通飭各議員於八月初間即行來省先期會商詳加研究以備九月初一日開局集議此籌備諮議局開 
 
 

Page 19

 
 
辦選舉之實行辦法也又籌辦城鎭鄕地方自治設立自治研究所一節查地方自治爲憲政權輿謀成必先愼始自上年奉准部咨以舉辦自治宜先行設立研究所以爲豫備當經會商司道先於法政學堂中附設自治研究所飭令各屬選送明逹循謹之士紳來所研習並附校外研習班准其領取議義互解叅觀以期並及於本年二月開學至六月第一次士紳均己畢業計得八十餘人詳加考騐發給文憑令其前往各屬設所傳習復經欽奉諭旨頒布城鎭鄕地方自治章程並查照憲政編查館原奏責成諮議局籌辦處兼理地方自治事宜遵將前辦研究所劃歸管理並將應辦自治各事查照新章擬定限期飭令各屬先於城之區域設立自治公所曁研究所並調查城中戶口定爲城之居民由城而鎭由鎭而鄕次第舉辦仍一面札飭各屬選送第二次舉員來省研習此籌備城鄕自治及設立自治研安所之實行辦法也又調查全省人戶總數一節查中國生齒繁庶偶遇凶荒轉徙戶口增减歳有不同淸查誠爲不易舊時雖有保甲之設亦祗粗和大概究於細數未必確有可憑現在辦理憲政尤以淸釐戶籍爲建立自治之基礎自本年奉准民政部咨行調查戶口章程限期於宣統二年十月以前彚齊報部奴才當飭巡警道按照新章刊發門牌編列號數由各地方官遴訪本地紳士切實調查將戶主姓名填入一面造册詳送現在各屬正在次第照章趕辦一俟彚齊再行複查遵限將册送部以備編訂尸籍全書此調查戶口之實行辦法也（示完） 
本埠新聞 
[咨部商阻填浜築路]  
　　公共工部局近在寶山縣境之結一圖結九一圖地方建築馬路並將上寶兩縣之界浜填塞曾由上寶兩縣禀奉滬道照會領袖領事飭阻在案茲蔡觀察因工部局迄未允准恐因此推廣租界漫無限制現己禀陳南洋大臣咨部商阻矣 
[滬道派員爭回主權]  
　　英商李德立前在崇明縣屬之馬鞍山島購買基地擬建房屋嗣爲滬道查悉以該處係在内地責令崇明縣勒令贖回在案茲該英商復於今年重申前議擬在該島設立旅館並購小輪往來行駛又經滬道得悉函致該英商告以該島實在通商口岸之外照章洋商不得置産更不准設肆貿易請其迅將此議作罷去後現因李德立仍執前議是以復由蔡觀察派委譯員萬翰香太守迅與該英商商議阻止以免交涉 
[外人在華建營之紀念]  
　　法新租界顧家宅之西營於庚子年北京拳匪雖衅後始行創建迄己十年前日在滬法國官紳擬在該營舉行紀念會後因天雨改在大自鳴鐘工部局大廳内舉行到者甚衆並雇有西樂一隊殊爲熱閙 
[復有奸商偷運米石]  
　　本邑各紳董查悉近來復有奸商私將米石於深夜送上輪船裝運出口以致滬地米價又復飛漲妨碍民食爰特公禀滬道蔡觀察請即行知商務總會將米業各行號逐一淸查澈底根究聞觀察己照會總工程局一體查究並照會新關稅司嚴查出口矣 
[通飭勒閉膏店]  
　　本縣田大令前日接奉松江府戚太守札開轉奉蘇省禁烟總避札諭所有各屬城鄕各挑膏店前領執照悉數收回勒令閉歇等情大令奉札後立即遵照辦理 
[破獲僞造鈔票要犯]  
　　僞造某銀行鈔票一案現己將江魯卿阮夢生阮任才李阿富沈阿唐僧人道增吕阿榮及王林（即梁得貴）等各犯悉數破獲所有票版及印成之票亦均搜出據該黨供稱先在寗波鄕間行使因印刷草率多不肯收嗣於月初倩江路淸前往硤石購買衣飾希圖騙錢不料即被破獲云 
城内 
[曾否得賄]  
　　陳魯珍控告豆腐阿海即張阿海霸房不遷曾經本縣田大令將阿海提案訊明屬實交保限遷在案茲阿海以縣差得賄將伊欺壓等情赴道上控昨蔡觀察己札縣提訊禀復核奪矣 
[積欠工資]  
　　奚阿土賈聖林周金裕林炳咸賈龍桂林毛毛錢阿四等扭工頭陳掌朝到縣控追工資經田大令訊攄奚等同供陳掌朝向陳春記包造海州輪步碼頭邀小的等前往做工言定每人每月工洋十五元今被欠洋三百十三元求追賈聖林供除被欠工洋外另欠借洋八十元且代掌朝租裕茂鐵行機器每月洋二十四元迄今十六個月共三百八十餘元亦未付還訊之陳掌朝供欠洋是實惟工程與賈聖林合包裕茂機器租洋小的當自往淸理大令以合包無憑判借欵照還工資減償洋二百零八元交保限月底繳案裕茂機器租洋旣願自理著具結存案 
[充公變價]  
　　朱趙氏控王周寶霸贖田單一案昨經本縣田大令訊得先趙氏于同治初年將田抵于王周寶轉抵于周阿全復抵于鍾年春據鍾供稱方單在衣袋内被傭婦洗爛求給印諭大令曰爾等涉訟尚圖朦領印諭以便串賣實屬刁狡判各具結將地充公變價撥充改良監獄經費各人具結了案 
[荒謬絕倫]  
　　張士蘭控張和尚盜賣祖坟一案昨日由縣復訊和尚供己將掘起祖棺二十具買地案葬士蘭供和尚將祖骸納入小箱浮厝於合族公地上並不埋葬判和尚責二百板押候買地將祖骸葬妥再行開釋 
[道批三則]  
　　舉人王兆泰禀批查王兆泰等控告王子渭等招摇撞騙等情一案業己行縣查究茲雖據稱前禀係被揑控而原禀所叙王錫香控瞿嚴氏掯贖田畝瞿姓挽同書吏賄托斷歸瞿姓管業一節迭經本道行州提訊實非誣控仍仰寶山縣遵照前批詳查究報母稍徇延切切顧兆祥禀批前據裘明甫以該被挺押不理等情來道具控己批廨照斷勒限淸理如再延賴即移縣封屋變價按水木公所估數償還所請交保一節未便准行仰公共租界會審官轉諭遵照朱鍾璫等禀批前批尚未復到茲察閱來呈核與朱松林情詞互異旣據聲稱案經移縣仰工程局裁判官轉移查明秉公辦理可也 
[官事]  
　　本縣敎諭杜學謙昨日到道禀請感冐假三天巡警總局新委覈對課員分省鹽大使程維周禀知到差又庶務課員日本警務學員陳紹平禀謝調辦警事課員銷庶務課員差新委洋務局差遣委員馮燡光禀知到差 
南巿 
[定期開操]  
　　南市商圑公會各會友自暑假停操後因担任調查出品物類尚未開操茲己竣事定於二十三日起照常開操惟所有軍械尚未修竣聞屆時擬先用徒手操法 
[妨碍路政]  
　　總工程局路政處近　裏郎家橋篾竹街段董函稱該處道路被各舖堆積竹木物料有碍行旅請飭禁阻等情局中當即出示諭禁不准再堆並飭派巡士押令遷除如違將貨充公 
[牽累多人]  
　　生泰豆行客商陸成齋控船戶吳阿莊私賣濕貨一百二十餘石經工程 
 
 

Page 20

 
 
局將吳押候查核在案茲由陸查明吳將濕荳轉托同業楊錫榮同子全林賣於南碼頭喬和尚陸金榮朱建華徐桂軒等各荳腐店共有一百餘石禀局指提楊喬陸三人及徐妻某氏到案訊供不認判吳戒責二百下一併押候補提楊子到案訊辦該氏斥退另提伊夫訊核楊交保限三天查明買戶再訊 
閘北 
[曾否霸持]  
　　渡船戶陳誦盤與龔阿全聾鄧氏管阿虎等爭奪船埠控由四路三區移解一區經黄正巡官訊得陳不守向章飭候吊驗寶山縣所給之諭單及工部局執照再行核辦在案茲陳以龔等均未領照有違定章等詞禀奉巡警總局批示云據禀陳老莫串同龔阿全龔阿囡等霸渡勒捐等情是否屬實仰四路分局查明復奪 
[拐匿婦人]  
　　袁德海之妻嚴氏被王金生兩次拐匿由袁將王父王慶壽扭至四路一區管押在案昨日提訊判交妥保速將金生交案訊究 
[有碍衞生]  
　　閘北小茶館及各食物店均在附近小浜内挑取穢水經四路一區黄正巡官出示諭禁在案昨日又有新閘橋路荳腐店夥王永慶挑取污水被站崗巡士查見將王拘局判罰洋五角以儆 
[不知下落]  
　　丁永順將隣人吳巧生扭至四路一區控稱小的之子名進堯前日被吳誘出迄未歸來求請究追昨經黄正巡官訊明判吳交保幫尋 
英租界 
[襄讞入都]  
　　公廨襄讞員王肇之大令篤基擬於二十六日入都引見所遺襄讞一差聞己由滬道蔡觀察札委閘北巡警總局裁判課員德勝臣大令暫行代理 
[正巡回差]  
　　英美總巡捕房印捕正巡斐立脫赴日游歷曾紀前報茲裴正巡己於前日回滬照常辦公 
[斥革巡捕]  
　　福州路總巡捕房八百二十八號華捕史秀章因在途私取小販食物經總巡卜羅斯查悉立即斥革以儆效尤 
[收殮路斃]  
　　昨有年約三十左右身穿元色布夾袄袴之無名男屍一具倒臥山東路仁濟醫館門首由捕查兄禀知捕頭飭探將尸送人虹口斐倫路驗尸所報知上海縣田大令蒞所驗明委係病斃因查無尸屬即由善堂棺殮 
[醫治無效]  
　　江北人陳扣芝上月因病求醫行至蘇州路跌入河内由捕救起送往仁濟醫院醫治曾紀前報詎醫治無效延至昨午在院身死旋由捕房飭保查明並無家屬即行收殮 
[馬車傷人]  
　　木匠陳阿龍昨乘小車行經南京路河南路轉角被馬車撞倒跌傷右眼等處該馬夫見肇禍端加鞭逃逸陳由巡捕送入捕房轉送仁濟醫院醫治 
[又斃一人]  
　　涨水作學徒陳林坤被大舞台前面屋頂坍下壓傷身死己紀昨報茲悉工匠王阿福亦因受傷於前日下午身死當由捕房將兩尸車入斐倫路驗尸所報縣請驗昨日陳父阿梅王弟炳全協保投縣禀求免驗大令准之即由作頭酌給撫恤棺驗 
[洋人行竊]  
　　昨日某洋人闖至仁記路上海總會樓上廚房内偷食火腿等物並竊西崽楊全生之草帽當被撞見鳴捕拘入捕房從寬斥釋 
[夥友串竊]  
　　愛而納路八號門牌半醉居酒館歇夥張和尚楊小子串竊其主馬芝泉綢衣等物昨被包探何正喜一併查獲拘入捕房押候究辦 
[仍被逃逸]  
　　竊賊某甲前晚至九江路華興公司挖洞入内竊取錫燭扦等物携贓至南京路被總巡捕房八百二十號華捕查見上前拘拿該竊即棄贓逃逸當由該捕將贓帶入捕房留候失主認領 
[小孩行竊]  
　　頑童徐子祥昨日竊取雲南路二百六十九號錢店内銅元適被包探張全林撞見拘入捕房押候究懲 
[包探獲賊]  
　　張阿心竊取厦門路三百八十一號某姓家衣物及虹口某洋人家什物昨在浙江路被包探徐阿根查獲拘入捕房押候解辦 
[學徒遇騙]  
　　四川路二百三十一號某鐘表店學徒馮信才昨將王宏記囑修之金表一只携往他處裝配玻璃行至九江路被匪以擲包爲由將表騙去馮覺察後追尋無著立即投報捕房飭探查緝 
[不認股東]  
　　德商順發洋行控瑋元布廠股東戴登川不出定紗前日午後由廨會訊原告洋人投案請追戴延愛律師帮辦上堂譯稱戴非瑋元股東惟該廠基地係戴之産業租與該廠現將合同租據租摺等一併呈案請爲察核判戴仍交原保所有合同等據存候核明於下禮拜二再行訊核 
[便於傳喚]  
　　總巡卜羅斯昨日諭飭五十號西探頭目安姆斯脫郎傳諭各捕房華探各將住址報明以便遇有要公随時傳喚 
美租界 
[擲傷頭面]  
　　李松華因被姘婦夏劉氏將綢衣私自質洋與氏口角用碗擲傷氏之頭面旋由巡捕并送捕房捕頭以事涉曖昧斥不准理 
[爭風互毆]  
　　劉阿小與張阿方爭風起釁昨在北四川路互毆由捕一併拘入捕房捕頭以兩造均非善類一併斥逐 
[索債互毆]  
　　天潼路刷染店主趙雲卿昨被王阿春向之索債口角毆打扭至捕房控告捕頭以事屬錢債飭赴公廨控告 
[逐出復來]  
　　過犯陸仁貴屢經公堂驅逐出境昨又潛至租界由探姜喬喬拘入捕房押候重辦 
[洋兵大醉]  
　　某繿兵飲酒過醉在百老匯路行走西捕恐其肇事帶入捕房押候酒醒釋放 
法租界 
[副領回國]  
　　法副領事兼公堂會審官博安君因事回國所有會審事務由法國政府檄委顧寶君署理遞遺繙譯事宜委襄辦繙譯法籍華人徐仁才辦理 
[來意不善]  
　　新開河洪某輪船票局夥劉長慶見有借居該局之旅各某女郎姿色甚佳遂于夜間掩入臥房贈以金戒該女郎知其來意不善大聲呼喊旋經所帶僕役等將劉獲住與之理論後由店主等備就香燭令劉叩頭服禮始獲無事 
[愼重監獄]  
　　法公堂斷定監禁案犯向均覊押八仙橋捕房派有華捕輪流看守茲經麥總巡另改新章改派安南捕六名專管牢監事務另派安南金綫捕頭一人爲之督率以防疏忽 
[補充西探]  
　　法捕房西探石維賢因病就醫遺差由二號西捕脫雷薩庖代經紀則報茲捕房又擬加添西探一人麥總巡以脫雷薩代理後迭破要案尚稱勤領遂將新添之缺委脫雷薩補充以示奬勵 
 
 
 

Page 21

 
 
 [G 
[專治哮喘氣急百試百驗]  
　　上海抛球塲南首河南路廣東彭壽堂獨秘哮喘氣急斷根丹功力神速立可當塲試驗治愈者不下 
千萬人○立止哮喘洋金花每匣一角雙料二角哮喘氣急方藥不知凡幾雖皆自誇神妙然欲二粒服下立見奇功一瓶服完永不再發者不特絶未之見且絶未之聞本主人煞費苦心覔得一種力大効速良方秘製哮喘氣急斷根靈丹不論熱久痰喘服促而逆元氣虧損久咳不愈痰塞肺喉臨咳虚汗或致失音吸烟人大便秘結等癆症只須此丹二粒腫下立刻氣平喘止痰消咳定胸膈寛陽其患若失一切頑痰悉從大便洩盡是永無哮喘痰咳等患經者一瓶全愈重者三瓶斷根因此丸純是貴品煉成故能以少勝多以奇制勝較尋常方藥大不大不相同凡醫藥方藥不能見効及服各種藥水時愈時發者請速一試無不斷絶根株眞百發百中之仙丹也每瓶一元每料六瓶五元小瓶六角順氣化痰丸大瓶一元小瓶二半廣東彭壽堂鋪分上海抛球塲南首河南路交易内懸上海縣禁止假冒告示爲記切勿誤購 
[華德大藥房股分有限公司催劃股銀廣告]  
　　啓者本公司創辦宗旨招股廣告已登錄前報經蒙世界實業諸君信孚贊成踴躍入股本公司同人不勝感敬但前者聲明報紙並簡章明晰如股集一半後即行報告開辦現已蒙發起名單贊成並調查各界諸君附股已集有二萬五千之多爲此謹告認定各股東尙祈經蒙認定股數之股銀限即月底前劃交英大馬路裕商銀行或交集益里信大莊豐取收條至公司換給股單俾得早日開辦乞鑒諒之尙餘之股照數隨招額滿截止再告環球未經認定實業諸翁有志入股者早决爲盼遲恐額齊不及附入也專此一併謹告認定　各股東公鑒未認　各諸君註意函索簡章原班寄奉　上海棋盤街泗涇路口六十二號華德大藥房同人謹啓 
[華安水火人壽保險公司廣告]  
　　本公司火險資本規銀一百萬兩人壽資本五十萬兩聯絡團體維持公益爲宗旨總公司設上海黄浦難通商銀行樓上專保南北市屋廠舖店行號貨物家具器件等項火險并保華人壽險南洋各島及沿江海各口岸内地均設分公司倘遇意外賠欵異常迅速如蒙　仕商賜顧請至本公司　總董朱葆三經理沈仲禮司理洪文廷蔡寄梅同啓 
[古閩柳效權稱頌亞支奶能力廣告]  
　　七載烟霞痼癖深○感君渡我出迷津○壼公未向山中去○徐福空勞海外尋億萬病夫貽國恥○一雙奇士挽天心○爾籐席氏堪千古○絲繡還輕願鑄金○僕吸烟有年幸友人分惠亞支奶三聽遂得戒絶特鑄○爾籐醫士○裕麒先生○銅像兩尊以表不朽並作詩贈之藉頌良藥能力另附報金代登告白僕因指點向病者早出迷津慣毌以俗千俚　置之高閣也 
[捷春號興化桂圓新貨已到]  
　　本號開設上洋南市裏鹽　街中市坐西朝東雙間門面兼售門莊歷已數十餘年皆正價實早已馳名四遠本號主人祖籍興化採貨求精親自督辦水南名圓黄壳　肉不惜價豐惟求貨正以副賜顧雅意無不克已從亷今新貨已到價更相宜恐遠客不及週知爲此登報敬告倘蒙客商光顧各色另躉格外克已非敢飾詞貪利寔振興舊業以圖熱閙而已　本號主人告白 
[奏辦廣東全省籌餉彩票恒豐公司]  
　九月十四日開彩頭彩二萬五千元 
本公司前届經辦多年誠信相孚久爲中外士商許可茲復集厚資奉　兩廣督憲批准承辦移咨各號及上海道憲一體行通在案每月開彩一次第二年第十一會設額票一萬一千張每張價洋六元内有省萬張分爲十則每則售洋六角有一千張每張分爲四十則每則售洋一角半共大票一萬一千張其關碼係由第一千零零一號起至一萬二千號爲止以悦買主之意定於九月十四日在粤東省城西北一帝廟戲檯當衆開彩由大憲派員監督以示大公其票額少而中彩多足飫獵彩諸君之雅興也中彩紅票銀由廣東省城恆豐總公司兑交或由上海漢口厦門各分局及各分售處憑本總局印出對號單爲準本分局紅票概印騎縫圖記若無圖記之票無從查對未便代收恆豐總公司駐滬分局庽上海老北門外新泰票行内謹啓 
[博山玻璃公司招股彩票]  
　　每張分爲二十條頭彩十二萬元 
本公司爲擴充實業起見禀蒙○度支部咨准○農工商部核准立案援照股份彩票成案開設博山玻璃公司集股彩票額設六萬張茲届開辦第一會彩票指定湖北籖捐彩九月份正票對號單爲憑以昭大公每張售洋廿元每條售洋一元得彩諸君紅票均可就近核兑○總批發處設立在北京兵部窪中街○分銷處呼埠均托大清銀行及厚德銀行及各票莊代理如蒙○賜顧即希就近向本分銷處購取可也特此廣告上海批發處設在大東門外毛家衖業盛里本公司謹白 
[癲狂鎮心丸除痴如神]  
　　京都天寳齋秘製痴癲第一奇藥○另有治痴第一的眞馬寳曾經試驗多人每分洋二元此丸專治男女文武癲狂及羊癎或錯心作呆服則立愈万用安神通竅順氣僻邪降火 
　心化痰利濕解悶平肝鎭魂甯　之品大凡　　癲一症皆因痰迷心竅憂鬰驚恐痰滞胸隔糊塗不醒或事結於心或功名未成或見色而痴或爲財癲致而患失落　魄之症　自言自語大呼小呌弄文作武嬉笑怒駡染此等症受累無窮本齋覓得海外奇方何忍秘　心存濟世非圖漁利行世有年俱爲效驗治愈者　不勝數無論遠年新起服丸其效立見愈後永不復發　治痴之至寳也初染五丸包愈久染十丸除根雙料每丸洋一元單料減半函購當班回件郵局妥而且儒　認明分舗上海二馬路中市西　新里口石庫門内交易 
[飯桶今成鐵桶矣]  
　　逕啓者鄙人自幼健啖每日能盡飯四五大盞以是同類咸有飯桶之　鄙人亦笑受之惟自念食粟而已如何則可乃於去歲起謀業汴梁爲　口計不意出門未慣竟致水土不服得脚氣症一病缭　於是向之爲飯桶者一變而爲藥罐大受厥累人亦日漸　　因急忽促歸來延醫調治無奈如水渥壁功效毫無嗣幸服貴醫士日光鐵丸始喜轉危爲安脚氣獲　今則如常健飯每值菜餚可口甚且加盡一二器然體量目顧較前結實屈計病愈迄今已將半　暑儑　寒一無沾染未始非貴醫士鐵丸之功鄙人因今又將遠適秦中特寄呈郵票　念元乞迅發日光鐵丸二打以備長途服用俾令賤軀如鐵桶相似不畏水土可耐風霜鐵丸之效誠大矣哉果能如願以償他日復歸必誇耀於人曰飯桶今成鐵桶矣人安得再以飯桶目我一笑此呈黄醫士台鑒安慶東門大街方士元右槁由郵局寄申揄揚本藥局日光鐵丸出以詼諧之筆殊令閲者絶倒因照錄之不易一字万君殆東方曼倩之流歟他日如再有惠函寄申本藥房仍當照錄以新限界也　　上海中法大藥房附識 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[照譯德文新報彚登黄浦工程破壞詳情（續）]  
　　奈格照答四條如下一答查至去年一千九百零八年歳底止計存用剩銀一百萬兩但該欵應在高橋沙開濬河工之用不能預定究竟應用若干及敷用與否一答照九百二十萬兩之數决不能告竣濬浦全工 
一答若問何處可再籌欵一層則非其分内所應代爲籌躇之事一答工程細圖與用費全表敝處向未備過亦未約過現我在高橋沙築工係但照備欵九百念萬兩之數照用耳（所答各條種種荒謬譯者係照西報照繙奈格答詞語氣如是） 
　　各國領事甚爲不然又向奈格追問速將濬浦工圖與用表備妥以便禀請各駐京公使向華政府聲請加欵乃奈格竟隨意開一大約之圖賑送交各領事但查此等回表實爲人所一見而便知爲不可靠者要之奈格之對華政府如此行爲與對各領事如此舉動其不顧大局實屬太不近人情人人所當共抱不平者也何竟無一人出與之交涉而據理力爭即將奈格辭退耶本報聞各領事竟將奈格所復此等含糊不可作數之圖賑己送請各該公司向華政府藉辭加欵矣深爲可慨至各公使如何辦理本報尚未接到妥音意奈格現必心甚不安在其當亦明知際此正開濬河道之時所做工程相去尚遠若一停止勢必全功盡棄况現存濬浦之欵己爲數甚微設一旦華政府無欵應付則奈格不幾無功可告而無事可圖哉前曾有英國某輪船公司與某某等肯假欵與濬浦局惟須照原訂借與滬寗鐵路之結實條欵辦理幸華政府早能見到當即諉却並謂將來濬浦工程如果經費不敷應再加籌等情中國自有權衡自能籌辦此等回復頗見精練蓋聞開濬黄浦他日功成之後將來沿浦兩邊所填出之灘地河岸等産自然英國亦不能藉口而顧問矣 
　　再前本報旣將浦工腐敗情形直揭之後奈格猶不知自省引以爲恥乃於本年西六月念八號竟邀請其意中之友朋人等乘小輪同往吳淞口新開之河道内適剩潮水一掠而過以顯其河工之可恃並開宴會當衆信口雌黄宣布功勞欲便人爲之贊揚不知現在上海之各國商會與中國商會人等堁能熟悉濬浦工程之法家甚少所以尚無人出而與之辯言也此等舉動在奈格心中未嘗不知終與事局毫無裨益將來實有難别之隱與不可對人之處雖然是會也適足爲局外明眼所竊笑耳會後次日奈格卽將淞口向爲各輪船往來上海最關緊要之河道築壩塞斷維時有德日奥意諸國領事出而阻止均以新開之河道勢難奏功不能久恃而英法比國各領事與英國商會中人之意見則謂尚無關磚不妨塞斷因此議遂作罷當英國前之所以願借欵與中國爲濬浦工程之用者無非欲攬大權利爲己有耳（未完） 
小說 
[奇情小說美人虹英敦勞斯著瘦涓譯意（八十二）]  
　　梅黛嶺笑曰子亦母作諛語相向今者吾計己决子能從吾者必不與子宣戰否則回戈相向亦必不少假借楷羅曰子計若何曰吾計欲子仍照前策而行使愛蘭伴雪及埒根等咸爲極親愛之友且令約翰安索知吾儕爲同黨楷羅曰後將若何曰以後如子俱遵吾約而行則彼此相安無事一旦大權在握吾能掌屋克來之管鑰入金窟取金者當以巨資爲贈爾後地角天涯惟君所適鄙人言盡於此君將遵此說而行耶抑將覔反叛之機作猛烈之惡戰耶楷羅曰君約何憑曰憑於吾語言出吾口入於子耳此而不憑更誰憑者楷羅曰不遵子約者若何梅黛嶺笑而不答楷羅復曰設吾今晚離此遠遁者子又將若何梅黛嶺曰遁耶君身非翠鳳安能不翼而飛恐僅能付之夢想且楷羅曰何謂此第中君延有邏騎耶梅黛嶺曰然微特第中即第外亦四布矣君苟遁者勢必無幸今且間汝汝兄埒根與汝同謀乎楷羅思以實告成遭其忌因僞答曰未也梅黛嶺曰甚善第吾亦必視彼與汝同科錮彼於此今汝亦不必以此事告彼苟漏言者吾亦必能知之楷羅諾之且問曰汝竊吾婚約何爲曰恨伴雪耳楷羅曰君亦仇視伴雪耶厥故維何君素與伴雪相識耶曰彼來屋克來之前吾從未見彼楷羅曰來此後仇從何結曰因彼欺陷吾友而此友與吾至親密故耳楷羅尚欲再問梅黛嶺曰一事未畢勿談他事吾計己詳告汝君果遵之耶背之耶遵則爲吾友爲夫人背則爲吾仇爲女囚何去何從請一言而决楷羅沉思良久曰吾遵子矣梅黛嶺曰佳哉南山可移此語不改今吾將以侍婢供女服役愼勿見却楷羅曰待之曰毌庸稍待頑軀粗健事事尚足自給君體弱又小病新愈勢必需人以此補賽倫之闕何如楷羅滋不悅曰吾無須彼若然則眞以彼爲禁亹而監守吾矣曰是何言君乃不喻吾良意耶語時疾行啓門呼曰斯出朗來斯出朗應聲而至 
　　梅黛嶺告之曰吾令子侍安索夫人夫人病初愈汝須勤勉侍之夜間可即眠於夫人複房中語己呼謂楷羅曰明晨再見且言且行傲然竟去去後楷羅凝睇斯出朗之人體碩而高正與其名相稱欺曰此眞足爲獄卒矣忿火中燒以足踐氈而詈繼思徒詈無益梅黛嶺雖不能容我此時必不卽行逐我苦中作樂且住爲佳因厲聲呼斯出朗曰往至吾衣飾房取吾晚衣來并爲我去身上之衣斯出朗從命而行殷勤特甚 
來函 
[上海出品所報告]  
　　本所公舉調查員十六人在外調查各種出品陳列本所者計（天産品）四百三十種（工藝品）一千一百九十三種（美術品）五百十七種（敎育品）八百十種共出品二千九百五十種計店號三百五十餘家自初五起至中秋止開會展覽售去白劵九千四百九十二張合售錢一百八十九千八百四十文贈送紅劵收見八千二百六十四張總共收見男女賓紅白入覽劵一萬七千七百五十六張過斯之後各埠派員來觀者亦頗不少惟昨己分類裝箱未便參觀不日卽雇舟裝赴松江陳列 
 
 

Page 27

 
 
 [G 
[上海天祥洋行告白]  
　　本行新到各種織襪絨衫汗衫手套各色花様計分六種開列于下第一號一百六十針計價洋八十五兩第二號一百二十針計價洋七十兩第三號一百三十二針價洋六十五兩第四號一百二十針計價洋六十兩第五號一百○八針計價洋五十五兩第六號八十五針計價洋四十五兩此每機日可獲利數元最合居家婦女實業學堂及工廠之用大者能用引擎小者人工手搖且所織之物與外洋無異其價從亷本行並請華人敎授購者所織之物包可敎會不取敎資現在廣東香港及南洋各埠流消甚廣今特運到上海以便解商採辦尙有各様機器不及備載如蒙仕商光顧請至本行様子房面看可也上海五馬路外灘四號天祥洋行帳房便是 
[青州水門汀]  
　　青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目 
混珠　貴客賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[欲用煤力否]  
　　倘欲用煤汽引擎可室自來水公司租用其租價極廉較用電氣祇有一半之價 
[五洲大藥房（新到上品）]  
　　花露香水　每届秋間天氣不正穢臭自多海上仕女皆以花露香水爲沐浴要品今本藥房有鑒於此特託谦信洋行轉向西國造香水大廠運來上品花露水數百打香味遠透濃郁經久較之市上所售者大相懸殊且價目尤亷每瓶售洋六角每打六元如試用不佳包可回換遲則亷價售罄恐有失之交臂之憾也上海四馬路老巡捕房對門三層樓五洲大藥房特啓 
[上海四馬路五洲大藥房老球牌牛肉汁頭批已到]  
　　本藥房自向英國德建大藥廠運來老球牌牛肉汁頭批業已到申亷價發售以便衛生家從速購脹遲則亷價售罄續到尙需時日也每瓶兩元 
每打十八元貨眞價實包退回換遠埠可由郵局民局函寄原班保險回件 
[法商寳裕源廣告]  
　　本公司資本充實營業綦　現擬於經理進出口貨水火人壽保險險之餘兼重値地皮房産押欵生意滬上紳商如有地皮房産欲向本公司抵押欵項者本公司極願歡迎商酌平允如承賜顧請即移玉大馬路十三號洋房○層樓上本公司總寫字房與黄君接洽可也　 
[頂上美紙香烟]  
[（唐仲康啓）]  
　　余才疎學淺仰承葉先師餘蔭久在姚泰山設期素蒙病家信任茲因該號清理停止故於即日併歸盆湯衖中高房子内老寓 
[可倫布廠改良留聲機器]  
　　今有美國新到馬蹄牌留聲機器戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物竪固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理老晉隆洋行啓分售處大馬路惟記新號　大馬路美華利 
[老公茂洋行經售鐵箱]  
　　本行經售美國火爾公司所出保險鐵箱内有供銀行家便用之抽屜並有無抽屜者餘如置銀箱傳遞貴件大小各箱無不全備並備有貨品價額目錄以供貴客索閲賜顧者請移玉江西路二十二號本行購辦可也此布 
[（大屋召租）]  
　　坐落福建路新普慶里有雙進三樓三底兩廂共四宅晒台自來水俱全如合意請到二馬路本帳房面議租價從亷此佈祥茂洋行白 
[（號房出租）]  
　　今有新造三間兩厢號房數宅坐落法大馬路密釆里對面泰和里人和里内如合意者請移玉至法大馬路本帳房接洽可也此佈 
庚興洋行謹啓 
 
 

Page 28

 
 
   
 
