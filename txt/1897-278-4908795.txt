# 1934 - 278 - 4908795

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之實旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高擔游山水一幅 
[再書南皮張尙書戒纏足會章程叙後]  
　　事有言之似易而行之實難論其理則人人皆知揆其情則家家未洽者莫如中國今日相戒纒足一會是已憶三年前歲在甲午泰西救世教中士女始創天足會幷擬題集課一時江浙能文之士均有論說各日報執筆人亦有所作其中或有繁稱博引如纎足考艷語曼辭如蓮鈎賦者或有語質而達文簡而明者總之婦女之不宜纒足則中國人士知其理者已不少矣今又得南皮尙書此舉如登高一呼衆山皆響庶幾今而後中國恒河沙數小嬌生得免血肉淋漓之苦信乎仁人之言其利溥哉奈何鄉僻迂儒依然膠柱鼓瑟雖屬鬚眉男子而識見竟同於婦人猶侃侃力爭嘵嘵不屈何其昧於理而幷悖於情也夫父母之情無不愛其子女也屈指之害剝膚之痛莫不矜而憐之獨至纏足一事則坐視其血肉淋漓呼號宛轉慘若屠豕而不之惜甚至筋斷骨折肌體尩弱或蚤歲夭殂或終身痿廢而不之悔何哉蓋以家之內政主於母妻爲夫男者不能顧問故也在爲母妻者無不身嘗其苦廻憶少時應爲心悸乃不䘏以少時所受之苦施諸弱女一若自然之因果當然之授受者何哉則以囿於習俗不明義理故也所以不明義　者由中國女子少讀書識字故也蒙故去歲嘗論此事以爲中國欲戒纒足當自廣興女學多設女塾俾婦女皆讀書識字而明義理始語雖近迂實正本淸源之論也今中國士大夫墨守成見者正復不少安得聚於一處俾之各申其臆說然後援據情理揆度時勢一一辭而闢之豈好辯哉予不得已誠有如亞聖所云者去歲有某甲以駁戒纏足論一稿見示欲求修飾當以宛辭謝之去此稿至今存案頭其辭甚辯姑錄之以當別解略謂天道分陰陽地道分柔剛人道分男女自苦有別不能混一厥惟禽獸雌雄牝牡同一毛羽同一喙翼同一蹄角人則不然男之與女居處有別職事有別服飾有別而自漢唐以後因時制宜則又別之以纏足其不纏足者邊省僻縣也農民小戶也此外上自勳戚下至閭閻凡詩禮之家搢紳之族無有生女而不纏足者中國民數女多男少自纏足之風行千餘年來未聞女數日减可知雖有拘苦終鮮夭折至於逃兵避火皆屬變端不出閨門是爲常訓伯姬待姆身殞名馨貞節之婦豈甘求活近世但計功利不顧稱法欲使戰鞍之恥奮激於石卵將使小戎之侶倡隨於板屋嘻其過哉然而値矣中外之分春秋所重男衣漸同西式惟此婦容不類今因彼慚形穢故欲我踰短垣區區所繫實非淺鮮總之中國女子纒足雖非古禮久愜羣情從俗從宜王者弗强否則章皇有諭詎等弁髦何以二百數十年來滿漢猶難劃一今欲令棄其小屨弛厥行纒其意將使服飾無別以至職事無別居處無別潰男女之大防同人道於牛馬豈特入越土之國寡婦下堂處管子之鄉女閭充餉廿二省富强之政徒託空言三千年文物之邦恐攖實禍以上皆某甲原稿中語意激而氣盛言多過當殆殷深源一流人物想陳同甫輩吐屬未必如此揆厥由來或者迫於母命妻言授意爲之否則其閨中弱息必多步步生蓮者恐此會盛行風俗頓改勢將無人問字如北宮嬰之撤瑱終身是以急欲置辯耳甲之識見如此故措詞如此今得讀尙書此叙當如聞淸夜鐘聲猛然醒悟矣今天下之迂儒其措詞雖不盡如甲而其識見之如甲者正復不少然則如尙書所云識字讀書有德慧術智者其果有二千萬人乎哉甚矣中國之弱也甚矣中國之危也 
[都轉回轅]  
　　兩淮運憲江蓉舫都轉因有要公於上月鼓棹晉省面陳一切已紀前報茲悉憲駕在省業已公畢於月之初六日夜遄返維揚舟抵馬頭卽命輿入城回署屬下各員均於次日淸晨赴轅謁見云 
[酌减糧價]  
　　浙省地丁錢糧向多浮收之弊胥吏任意需索小戶尤不勝其苦兵燹後左文襄公開府之江議定章程通飭立案每徵銀一兩連平餘經費等在內折收制錢二千一百九十五文此外不准有分毫需索民皆頌之近年來銀價日跌惲方伯深憫民間疾苦詳請杉减現奉撫憲批示每兩减收錢一百十文核計徵銀一兩折收制錢二千零八十五文洋價則照官錢局定價不准短抑惟仁和縣屬之患區向來每兩作錢二千零三十文今則仍照舊章不能再减方伯奉到批示後卽出示諭張貼通衢仁和縣蕭蘊齋明府亦遵諭發出簡明告示自本年秋徵起民戶槪行减收每兩折錢二千零八十五文患區每兩二千零三十文張貼各處鄉鎭俾衆咸知而免胥吏浮收之弊居民人等咸感上憲之體恤民情無微不至云 
[鐵路展期]  
　　浙省興辦鐵路由利遠公司林觀察鍾崍總理其事觀察來杭後悉心履勘籌度情形總以不動墳塋爲主上月間將基址勘定繪成圖樣呈請撫憲核定擇於本月初六日興工嗣因所定鐵路經由之地尙有墳墓三十餘處再三籌度有四處萬難避讓祗得責令墳主自行遷徙加給遷費另行擇地安葬其餘尙可繞越避讓觀察因商之各董重加踏勘須俟商妥後再行擇日興工也 
[嚴拿搶匪]  
　　漢口訪事友人云應山縣某錢店月前被匪行刼失資無算且有傷斃店夥之事已經報官查拿在案茲聞匪首某甲匿避來漢該處公差跟踵而至會同漢陽縣役到處密拿不識果能弋獲否 
[蛛絲可織]  
　　西人向以蜘蛛之絲可以紡織而爲物但博攷昆蟲之類精究其法多年而未有頭緒央國製造局前曾山有賞格萬元謂如有人能以蜘蛛絲製造者領之此格雖懸歴年無人領取查難處有二端一恐不能多得蜘蛛以供需用二恐得絲難以成球以備紡織如此雖網公善織亦不足成物也今有法人嘉罕於此事博攷有年已得此中三昧往英領收賞格無不聞而驚訝願知其詳聞此法人能使蜘蛛自纒其絲於木桿桿穿輪中使絲旋轉而成球蛛以絲牽愈長而吐愈力蛛性樂自爲之如春蠶吐絲到死方盡而已俟其絲盡又用別蛛以代之如法而行球成甚速其絲之細而靭比蠶尤勝現有布商逆料此等蛛絲將必流通可用製成上品之衣法人嘉罕今在法京巴黎斯擇地建廠以蛛絲紡織矣又有人另擇一區爲豢蛛之所以便攷究如何養飼如何使其不相爭鬥又如何使其不畏避人嘉罕已有告白登諸各西報搜羅此物咸謂工藝之人將又增多生財之道一製造蛛絲一蓄養蜘蛛也如嘉罕者可藉蛛絲以起家誠不愧爲蛛隱之人矣錄廣州中西報 
[鎗可禦雹]  
　　木司宼新聞報云阿爾皮山一帶居民有欲以敲鐘鳴鎗赶散雹雲者惜尙無大效奧地利屬之 
 
 

Page 2

 
 
下師梯里亞地方現在獨得其法該處皆釀葡萄酒爲業葡萄根以產於美洲者爲最各業主買多架惟冰雹時降多遭打傷師特葛耳君者葡萄架最多者也特在葡萄塲週圍四里地之內分蓋木房六所各置火槍十杆遇雹雲現時各房內槍手六名輪放火槍不斷蓋雹雲起於近山其色黑一聞號令各處槍手卽挨次向空放槍逾數分鐘之久雹雲梢止冉逾數分鐘雹雲之中心變爲篩孔之形篩孔之邊徑漸易爲圓者又逾數分鐘卽成爲極大之數圓圈又逾時雹雲四散之獨無雹患且可免霪雨之災也一千八百九十六年赶散雹雲放槍六次錄廣州中西報 
[電傅順天鄉試題名錄] 　 
　　沈輝曾直淸苑　秦　翔湖北孝感　王有德江蘇吳縣　劉蔭昌順天武淸　方裕詩河南杞縣 
吳昌繇浙江仁和　楊培森湖北監利　游炳坤廣東南海　吳元棻浙江海鹽　辛耀光廣東順德　鄭汝熙廣東香山　王瑞芝廣西臨桂 
杜　尹湖南善化　蔣國寛浙江諸曁　任承弼江蘇宜興　黃紹賢廣東廣州　葉在裒福建閩縣　陳開熾四川宜賓　陳朝鼐廣東新會 
蘇傳銜廣東順德　張鶴弟江蘇甘泉　尹克昌江蘇丹陽　李克迪湖南長沙　何應新廣東香山　雷玉麟廣東新寗　范慶頣湖北武昌 
石綬榮安徽太湖　陳鴻年浙江海寗　區凌漢廣東番禺　張　雋廣東崖州　曾守信廣東花縣　李炳榮安徽頴上　吳桂芳廣東高要 
何聨恩浙江餘姚　趙增厚四川宜賓　王蔭祖安徽涂州　王朝印廣東花縣　龍祝萊廣東順德　賓宗春廣西博白　蔡　瑋浙江桐鄉 
林天嶷廣東昌化　李寳沅廣東　廖雲藻廣東順德　賈士駿江蘇儀徵　徐　巽安徽歙縣　韓和協廣東番禺　王之俊湖北雲夢 
汪瑞闓安徽旺眙　高榮鏡廣東香山　齊葆元湖南湘潭　劉希范安徽盱眙　陳　緒浙江鎭海　金　菼廣東番禺　李麟書廣東香山 
陳光勳福建古田　何奏箎浙江臨海　白元棟廣東香山　張翟珂湖北黃岡　兪長慶廣東番禺　蔡光弼廣東南海　陳捷奎廣東新會 
王克敏浙江仁和　楊懌春江蘇陽湖　温興全四川新都　何曜榮廣東順德　何宗遜安徽黟縣　晏孝儒湖南新化　王紹作福建永定 
葉寳慈廣東歸善　盧敬淸廣東理莞　顧彥龍江蘇吳縣　唐貴俊廣東香山　丁壽銘江蘇通州　程體慈安徽黟縣　左宜慶安徽桐城 
陳鴻翼湖北黃安　施之旌湖北漢陽 
　順天鄉闈於十三日揭曉本館託在京友人將五魁及江蘇安徽福建江西浙江廣東湖北四川八省中式諸君飛電傳來惟以電報擁擠直至　昨晨始行傳到譯錄之下中雖多湖南廣西兩省而江西一省獨付缺如殊違本館之初意且以昨日不及登報故急錄於今日簡端以副閱報　諸君先覩爲快之意至電字或有訛誤處一俟寄到官板題名錄當將全榜校正重刊[  本館附識]  
[湖北鄉試題名全錄]  
　　王葆淸江夏附　何焜閣蘄水附　丁保樹江夏廩　陳登庸枝江廩　張鳴柯王岡廩　施　奎江夏附　何世謙漢川拔　朱懋春武昌廩 
梁柏年沔陽增　雷　沅黃岡附　胡大華江夏廩　佘宗裕興國廩　余嗣勳羅田廩　熊良驥蒲圻附　傅守謙漢陽廩　卓奎元安陸附 
張華藻沔陽增　王寳書黃安廩　陳必藩天門優　張子南安陸附　夏壽康黃岡附　李耀南監利附　卓宗杰遠安廩　王邵恂沔陽廩 
李永貞襄陽拔　邱　峻通城拔　方士　天門增　邱　岱通城附　陳國祺蘄州廩　黃善祥蘄州廩　陳邦榖孝感附　寳　賢旗籍附 
程卲春安陸廩　張彭齡江夏廩　趙儋威安陸附　汪寳增江夏附　鄭壽黎江夏拔　余家均黃陂附　胡孔福江夏附　尤聲殯黃岡優 
李錦沅荆門廩　黃大崇江夏優　陳慶慈荆門廩　陶　樑黃岡增　范　賦黃陂拔　劉賡藻黃陂廩　朱膺爵江陵廩　李作哲羅田增 
劉慶菴恩施副　葉寳棻蒲圻廩　雷以成松枝選　水祖培武昌附　榮　濬　旗籍　李祖翥孝感廩　汪炳宸房縣優　陳文瑛蘄水優 
李家璧孝感優　俊　明　旗籍　范希壬黃陂附　蕭延年黃陂拔　夏先鼎孝感優 
[副榜]  
陳應昌東湖廩　李紀昉荆州附　余景芳漢陽廩　劉起霈宜都廩　張國幹浦圻廩 
[三緘其口]  
　　○一千八百四十七年英國有女子基路茀及筓之年與一美少年交孚針芥遂許以終身女之父母不願其二人締結蔦羅女不能適志乃矢之曰如其嫁杏無期甘步息夫人之轍五十年不言厥後女年六十有九始致函戚串謂不言之期已滿茲定於某日邀集親朋開口談言矣是日其親友到賀者盈門女乃起而欲言惟奮力仍訥訥不出其口前則不言今則欲言而不能言於是延醫調治醫曰五十年不言則發言不肌肉不動已久今一旦欲言肌肉已不效靈雖用藥石無能爲役錄廣州中西報 
[揚城火警]  
　　○揚州採訪使者遞來雁帛云本月初十日六點餘鐘時忽聞街巿人語喧雜鉦聲亂鳴知爲火警急往審視係教塲街北首某土店間壁新開之燭炭店內失愼轟轟烈烈勢已不可嚮邇各善堂水龍均風馳電掣而來地方印委曁駐防南字營兵皆先後臨塲指揮澆救直至八點鐘始行撲滅究竟起火之由及燬去若干家俟得確情容再續錄 
[書吏服毒]  
　　○吏胥者國家之大蠧也昔人謂今日之天下一吏胥之天下雖係激言實亦確論凡省會之地衙署林立書吏尤多其把持公文借端需索甚至侵吞公欵以飽已囊種種弊端不可枚舉近得金陵訪事友來函云江寗府署禮書前因冐支某書院膏火銀數百兩被人告發業經前府柯太守從嚴懲辦此風稍息乃近有禮書曹某因負債纍纍彌縫無術遂將鳳池書院師課膏火銀侵吞十九兩六錢擬俟諸生領取有期再行償補但與曹共事之某甲未知此舉屆時復開帳領取帳房某司事云此欵業由爾同事領去甲對以並未知悉該司事遂禀知太守太守令將禮房書吏曁曹某一併傳案審訊互相抵賴太守赫然震怒飭將每月領取膏火銀册簿檢出內有陳邱二書吏曁曹某姓名列後太守立將此三人盡行黜革仍限日繳銀時陳某在又闈內辦公一聞此事卽馳至府署內欲向曹某詢其顚末而曹杳如黃鶴蹤跡毫無詢之其家云已數日未返陳不得已將此欵代曹賠償延至前日忽聞曹已於朝天宮蘆柴堆下殞命蓋曹於黜革後卽購阿鞭蓉膏一盒徑至朝天宮空曠處吞服當晚毒發斃命其家屬至初四日始聞此耗旋卽備棺收殮夫揮霍於前而受窘於後如曹某者誠所謂自作孽不可逭者矣 
[奇疾駭聞]  
　　○䢴江訪事友遞來魚素云自夏秋以來晴雨不時倐寒倐熱氣候甚爲不正由是患疫癘者因之紛起然類皆急痧瘧痢等症從未聞如某甲等所患之疾之奇者甲居三祝菴後年屆花甲家道小康日前因秋燥燠悶薄暮時於北窓下支榻小臥淸風徐來煩襟盡滌正在適性怡情忽右腿及股際膚癢異常順手搔之覺手指上淋漓盡致就燈下視之涔涔然血也再視搔處更血液模糊勢如泉湧不禁大駭立卽延醫視之亦莫名何症於是內服煎劑外敷名藥仍未見效延至天明血流漸竭而人亦氣如遊絲矣逾刻卽溘然而逝又某日晚有便益門賣魚人某乙由浴堂潔身而出覺腿上舊有瘡疤作癢用手搔之亦血隨指出逾塞愈流乙猶自恃體壯縱步前行詎至疏里道北首竟力竭而踣嗣經相識者舁之回家未逾時亦遽行斃命一時聞者咸深爲疑訝莫測其所患何疾特錄之以質諸精於歧黃者 
[窶人被侮]  
　　○金陵有某甲者不詳其姓窄襟短袖雖非如原憲之鶉衣百結而已短褐不完前日午後忽至東牌樓購買烟袋店夥察其形迹可疑故昻其價甲怒夥以其賤而藐不遂大加詛詈復將烟袋擲之於地以洩其忿幸店夥不與理論移時遂去 
[一屍兩認]  
　　○揚郡邵伯地方有某嫗之子某甲向在某鹽棧充當巡勇刻因出外巡哨蹤跡杳然嫗疑爲私販所害正在到處尋覓間月 
 
 

Page 3

 
 
之初八日忽萬福橋南沙河左近水面浮來男屍一具嫗聞知料必已子貿然往認地保見該屍有繩素捆縛痕心知有異立赴地方官衙門呈報邑宰卽帶同刑仵命駕出城前往履騐比至升座後先提載近居人略訊均稱不知屍從何來繼將嫗傳至嫗供兒子久已不知下落今之浮屍必係子屍無疑邑宰令嫗詳述伊子身體長短暗記等情然後飭仵如法檢騐詎與嫗所供之身材暗記無一符合且該屍身有刀傷數處肢體亦有不全皮膚類皆腐爛似非近日下水者邑幸詳視一周甚爲疑訝嫗仍堅執絮聒不休邑宰命先將屍暫殮所有在案人証飭帶回署復訊乃邑宰甫回衙署忽有一王姓者段案自首據供係曉人死者姓許因奸拐伊妻尋獲後互鬥致死云云邑宰飭暫覊禁候訊俟得確情再行續述 
[篷山秋思]  
　　烟臺采訪友人云福建會館之前每有寳臺賭攤及售賣食物者麕集其間年例秋間必醵資演戲謂之太平會本屆於八月十七日舉行連演十餘日約共費錢一百餘千文小本經營者而能集此巨欵誠亦如古語所謂作爲無益害有益矣○烟館之設日事奢華近又有某烟館主別出心裁置備彩票數萬張按吸烟之輕重而給之及開彩凡錦標奪得者可以白手而致小康於是貪得者流紛至沓來座無虛位此亦足見其巧於招徠矣○禾黍豆穀刻已一律登塲核算之餘可稱中稔惟邇日又天時亢旱非惟小麥未經播種卽蔬菜蕎芋之類亦無不待澤孔殷是又美中之不足也○邇者巿中銀價日見低落每兩僅値錢一千一百八九十文老於持籌握算者謂銀價之賤總由於錢根之過蹙雖經各憲極力整頓而無如圜法之壞日甚一日殆亦有數存乎共間焉 
[京口秋帆]  
　　鎭江訪事人手畢云三江口山水建瓴而下溜急異常各船皆在江畔停伯不敢揚帆而駛本月初四日有三漁船繫纜鮎魚套口二舟畏葸不敢行有一舟長年三老膽頗豪壯躍然而起曰俺生平走遍江湖職履平一驚濤駭浪直視之如杯水堂坳耳有何欋哉語畢卽行解纜勸之不應順流而下一瀉千里悞撞別船隨卽覆沒船上共有四人惟一夥遇救船主及細小均赴水晶宮爲龍女靑衣矣翌日有兩女孩屍浮起由善堂撈獲備棺殮埋船主年已花甲老態龍鍾偶因不聽人言遽爾葬身魚腹夫亦大可憐矣○酒徒某甲不知何許人惟見其終日沈湎於麴蘖中無異酒泉郡長本月初四日下午又在黃爐酩酊大醉行經小街南首突遇酒保某乙向索酒錢甲以醉眼斜聣之答云酒債韋常行處有似此區區者爾店主早經將帳塗去矣尙何呶呶爲酒保聞之出言不遜甲怒驀飛一拳適中其自霎時間鮮血淋漓痛不可忍互相扭結不肯干休旁觀者以甲倚醉毆人咸抱不平帮同扭至彈壓局控訴客有爲之說偈曰麴生麴生亂性傷生莫謂可以消塊壘破愁城釀禍肇釁請以甲爲酒箴○小碼頭某甲夫婦二人瑟好琴耽素稱和合一日偶因細故忽占脫輻甲忿甚謂我兩人茹苦含辛久已同心黽勉一旦因些微細寧遽爾反目無情我亦有何生人之樂乎遂潛服紫霞書以圖自盡經鄰人覓藥灌救得獲更生然亦險矣○城內山門口南首有隙地大可數畝每當鼉更初起卽人跡罕逢本月初四晚有某姓家鴉婢提壺至老虎灶汲水行經其地驀被强徒拉入瓦礫叢中女喊破嬌喉無人援救迨得兎脫已花容憔悴雲鬢蓬鬆矣主母見其神色有異詢之哭而不言固詰之始囁嚅而訴主母慰之曰爾毋然吾當爲爾雪恨女收涙頷之未及三鼓潛服鴉片烟呻吟牀第間合家惶恐急向各處覔方醫治後延某西人親臨灌救始得轉危爲安亦云幸矣 
[金陵官塲紀要]  
　　新授江西鹽法道春觀察由京乘輪來寍旋乘肩輿赴督轅禀到峴帥傳見茗談片刻而別○候補道曾廣照觀察向辦籌防局差務諳練老成素爲上游器重忽於本月初八日溘然長逝旋由知府譚嗣同太守赴督轅禀知 
[拜客續誌]  
　　榷憲拜客已紀報端茲悉昨晨九點半鐘蔡和甫觀察仍帶同英法兩讞員並繙譯兩員續往大西洋俄羅斯腦威嗬囒等國拜謁駐滬各領事皆欵接如禮及至卓午仍返英廨由翁大令欵留午膳鐘鳴兩下半又往意大利比利時新關正副稅務司及造冊處稅務司洋藥稅務司等各處拜謁後於四點半鐘時事畢遂鳴騶回署 
[公所落成]  
　　上海係商賈薈萃之區公所林立茲經四川帮各商擬設公所一處推許明齋游肇祥張子楨王端卿黃孝忠等諸君爲董事集資購地於鐵馬路靶子路建造廣厦四十餘間大殿五楹粉堊初新觀瞻頗壯各董遂率同鄕各商肆筵設席共慶落成亦一時盛舉也 
[不恥勦說]  
　　三年大比各省士子之忙踏槐黃者無不舉首引領冀得列於長名榜上以償數十年鑽研故紙之苦功吳越壤地相錯又素推爲人文極盛之區非若其他邊省可以暫付滿如故浙省秋闈前日揭曉電局雖不發二等公電而本館不惜重資先期函託彼處飛電傳來赶卽譯登以供衆覽惟本埠報館多家其資本棉薄者不能出電傳費遂不顧汗顏學爲穿窬技倆將本日這報暫停不印欲俟本館將電傳蕊榜印出發售後竊而翻印之本館聊與爲戲昨晨將報紙印而不發於是四馬路報館兩家傍徨急迫如蟻旋釜有踵兩家之門問其何以遲遲出報者一則囁嚅而對曰機器適壞一則忸怩而言曰刻尙有待及本館於十點鐘時將報發售兩家如獲異寳手忙脚亂急急抄印姓名籍貫一字無訛是眞工於抄錄者矣在本埠不過略遲二點鐘之久而寄往外埠則人皆以爲同日出報不知其由勦襲而來宜乎大書特書不顧旁觀者之齒冷而猶自稱爲接奉電音也特此後電傳之榜當有續至方且抄錄之不已尙延頸待之然其不勞譯錄之力不費電報之資巧偷善竊之妙術自有足多者本館何忍沒之乎爰爲揭出之想亦彼館中所許可也 
[掌珠失去]  
　　紹興人某甲在英界老閘左近開設小煤炭店生有一子年已八齡雖口不能言形同啞巴而甲則甚爲愛護不啻掌珠前日出外游玩忽爾一去不回甲四處找尋毫無蹤影不知後日能珠還合浦否 
[是何妖異]  
　　本城西門內穿心河橋北首有某氏婦者文君早寡頗能守柏舟節邇來年近不惑偕兩幼弟同居日昨自晨至暮左右鄰居見基雙扉未闢心頗疑之午前有某甲者該婦之兄也因事過訪叩門未應甲疑爲甜臥忘曉獨立移時始回詎至上燈時候左右鄰居聞婦與弟等呼喚救命之聲達於戶外疑爲火警將門極力用物撞開進內覘之見婦與兩弟呆若木雞倚牆壁而立詰其何故初不能答移時始稱彷彿有物將吾等壓住手足不能運動因此呼救衆鄰或疑竊盜之輩潛伏暗陬而遍處冥搜毫無蹤影遂咸呼怪異而散 
[刃傷縣差]  
　　昨報載浦東曰蓮涇十五圖地方有美國商人丹福者在彼起造機器磚瓦公司時有流氓向之滋詐等情知請領事函請道憲札飭上海縣曁總巡鍾明府一體飭差協拿爲首之人昨由縣差在南巿王家馬頭緝獲爲首滋事之流氓朱長華一名當被朱出刃將縣差戳傷逃逸該差回署據情禀明大令候再緝拿 
[預籌棉衣]  
　　川省之災已非一日任逢辛觀察蒞任川東始得分投告急各省恊賑之欵却已不少無如災區旣廣且重不敷分布嗣經盛京卿敦請嚴佑之善士赶辦義賑京卿與子英子萱各善士及信厚合力籌墊現銀十萬兩請佑翁由漢口取道常德府至川屬之酉陽州災情極重之處隨到隨放此去頗得實濟其災民之困苦賑欵之不敷疉經佑翁來電刻登日報想荷諸公洞鑒愚以爲災民之苦不過飢寒二字飢則截漕運米無不先其所急寒則必待天氣已冷始有勸辦棉衣之舉必致手忙脚亂草草成做猶慮赶辦不及現在轉瞬冬令飢饉交迫禦寒無具更屬可鄰今蒙蘇寳森曷蕃甫善士首創此舉預先成做正慮無米之炊難以舉手信厚雖願籌墊獨臂之力能有幾何廼蒙朱硯濤朱幼鴻二善士爲祈母病速痊創捐飛花一萬五千斤現銀一千兩惠同挾纊願切解囊介壽萱堂可操劵焉惟是杯水車薪雖可預製三新棉衣褲數千套不敷甚鉅且蜀道艱難急擬先爲運解伏望海內諸大善士趁早赶急成做多多益善或解銀由信厚代製愈早愈妙不拘多寡集腋可以成裘如力能捐助棉衣褲一千套者仍照章詳請督撫憲奏獎請旨建功給予樂善好施字樣以彰善緣可也上海三馬路義賑公所慈谿嚴信厚謹啓 
 
 

Page 4

 
 
[文學子游]  [ZZ ] 
　　有列文學之 [T3 ]首 [/T ]者聖道南 [T3 ]矣 [/T ]夫惟子游爲孔門文學之 [T3 ]冠 [/T ]而南方文 [T3 ]學 [/T ]遂甲天 [T3 ]下 [/T ]子游洵人傑 [T3 ]哉 [/T ]且自唐虞以 [T1 ]後 [/T ]文明日啓 [T1 ]矣 [/T ]然古帝王皆建都於 [T1 ]北 [/T ]故其化必自北而 [T1 ]南 [/T ]舜歌南 [T1 ]風 [/T ]禹作 [T1 ]南 [/T ]音皆若爲南方開其風氣 [T1 ]焉 [/T ]及周之 [T1 ]興 [/T ]而周南召 [T1 ]南 [/T ]遂爲風 [T1 ]始 [/T ]然行於江漢之門而未被於吳越之壤及天生孔子爲萬世文學之祖而南方有子游氏乃應運而興子游者南人 [T1 ]也 [/T ]夫南人在後世則文學之 [T1 ]邦 [/T ]在上古則蠻荒之域 [T1 ]也 [/T ]夏王少子受 [T1 ]封 [/T ]不過黽鼁之同 [T1 ]渚 [/T ]海濱石室難尋呂望之居山下荒阡莫拜巫咸之泉過遺墟而憑弔未足增圖籍之 [T1 ]光 [/T ]姬氏弟昆偕 [T1 ]往 [/T ]竟難端冕以傳 [T1 ]家 [/T ]訪避世之高人空傳莫格溯通吳之鼻祖僅有狐庸登志乘而不光未足壯山川之 [T1 ]色 [/T ]卓哉子 [T1 ]游 [/T ]其南人之領袖 [T1 ]乎 [/T ]夫也門四 [T1 ]科 [/T ]以文學居 [T1 ]終 [/T ]何謂 [T1 ]文 [/T ]不合六書者非 [T1 ]文 [/T ]何謂 [T1 ]學 [/T ]不出六經者非 [T1 ]學 [/T ]尼山所 [T1 ]定 [/T ]必無非聖之 [T1 ]書 [/T ]而文學一 [T1 ]科 [/T ]以子游居 [T1 ]首 [/T ]其名爲 [T1 ]偃 [/T ]偃卽以之 [T1 ]假 [/T ]其字爲 [T1 ]游 [/T ]游與　相 [T1 ]通 [/T ]宰樹猶 [T1 ]存 [/T ]勿誤魯人之 [T1 ]說 [/T ]蓋子游 [T1 ]固南人也登胥臺而眺望烟火萬家矣夫差微服親迎至聖之來而投澹臺之璧至今尙以名湖停端木之驂當日應煩假館子游得追隨其際從容談笑定不嫌吳語之難迪也異 [/T ] 
 [T1 ]時君子題碑借重春秋之筆安知不由其代請乎陳良以楚產而願爲聖人之徒子游以吳人而親奉聖人之敎望呈閶而觀匹練吾知牛斗之墟更有此光芒萬丈也所惜者山川 [/T ] 
 [T1 ]明媚盡奪其惷愚喬野之眞風雲月露日啓其新而狎客詞臣漬染於淫哇之習是亦振興文敎者所宜防耳然而藍縷啓山其功鳥可沒哉泛笠澤而游觀烟波萬頃矣大禹藏書 [/T ] 
 [T1 ]尙在毛公之室而百歲延陵之叟咸推老輩風流一編越絕之書遠寄孔門討論子游更秀出其閒磊落英多夫誰謂南風之不競也當年太宰何人驚耳多能之聖安知不由其傳 [/T ] 
述乎鄭國有兩子游而不能起咸林之積弱吳國有一子游而遂足開吳會之先聲坐吳客而論專車吾知東南之美固不徒竹箭一端也所慮者風會大開遠及乎交趾雕題之地 [T1 ]山海梯航無遠勿屆而蠻書蕃志別呈詭異之觀是尤主持文運者所宜爭耳然而南離垂象其效固可覩矣 [/T ]臾有子夏 [T1 ]在吾學派之分南北蓋自此始乎 [/T ] 
德淸俞曲園先生爲當代大儒湛深經術古之許鄭無以過也著書數百卷不特海內家置一編幾如雞林賈人購白太傅詩流及域外亦可見經師人帥名動寰宇矣先生年逾古稀精神矍鑠而文字之興猶不稍衰歴屆大比之年均有擬墨一時轉移風氣多士皆奉之爲準繩知八股一道須從經義得來方有根柢遂相率致力於經史之學而不沾沾以帖括倖取功　盖先生之力也本屆丁酉正科爲先生六十年獲中副榜之期於浙江闈題旣有擬作而江南闈題亦兼及正茲本館先將南闈擬墨錄登報章得龍一麟得臥一羽巳不難破壁飛去不知江南二萬餘人中有能得先生之鱗爪者乎取而印證之卽可以爲占取桂籍之劵也 [ZZ ] 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[枯楊生祶]  
　　金陵訪事人來函云本邑有某中者向操猗頓之術畜積頗厚惟年逾花中未慶开璋去春復抱鼓盆之戚推單影隻益覺無聊旋有友人某乙囑其重諧伉儷以續宗祧中自以齒豁頭童卽強續鸞膠豈能卽占熊夢經乙再三慫恿始勉從其請由冰上人作合聘城北某姓女爲室該女待字有年賦性幽閒頗具大家風範中於去冬涓吉迎娶却扇之夕倍極綢繆詎科未及經旬中卽染疾而歿新婦悲生意外悼痛非常遂歸寍母家藉遣愁悶而數日以來形容枯槁寢食俱廢其母以爲因憂致疾遂延醫診治醫者謂此係宜男之兆時母家猶未之信也旣而珠胎久結腹漸皤然至本月初三日忽產一子於是里外人咸謂中宗祧不　當可含笑於地下矣 
[遇人不淑]  
　　寗波采訪友人云奉化縣人某甲寄居郡治溥有田產頗堪温飽無虞其妻某氏小家碧玉愛好大然中饋操勞略無怨色顧甲爻占家食久失枝棲逐日與無賴爲儔烟賭流連樂而忘返每値阮囊羞澀則典賣衣飾以繼之及衣飾旣盡則售厥田產依然揮霍自如卒至轆轆飢腸難謀一飽其妻苦諫不聽繼之以泣而中絕不醒悟甚且反脣相稽邇者白級謻臺曾係而上大有門前債主雁行立屋裏酒人魚貫眠之意不得已商令牀頭人倚門賣笑藉夜合資以了夙逋其妻目矢堅貞誓不　　　忿甚日以鞭撻從事妻自怨遇人不淑潛吞阿芙蓉膏中至此始痛哭流涕悔於心然已晚矣吁 
[修橋落水]  
　　楊城新河灣某村莊有石橋一道爲往來行旅所必經者日前河水盛涨時橋上石板忽爲洪濤　　　　不便近經鄕民公同集議招集多人入水作象罔之求而淘摸半晌蹤影杳然繼乂尋至極深處始獲然起水甚難竭力設法始將其推挽至河漘正欲誕登彼岸忽一人立足未牢跌入河心衆大駭赶卽躍卜援救奈是時適又潮水大至尋覔良久始於前落石處援起舁置岸上視之已腹大如瓠魂歸泉下矣噫滲哉 
[禁堆垃圾]  
　　本埠城廂內外各處街巷垃圾已經保甲總巡鍾受百明府嚴定章程督令夫役挨叚打掃雇令總查分查每日在街坊查察數次如有上午逾十二點鐘者照章拘罰無如各家鋪戶陽奉陰違所有垃圾依然傾諸街道明府得悉後昨日親率勇丁乘輿至南巿二十三七鋪及十六鋪各巡防局知照然後往各處查察 
[查緝失狗]  
　　法總領事白藻泰君畜有洋犬一頭曰質黃章陸離斑駁性又極馴能解人意故愛之不離左右喚其名曰未而石一呼卽至前日上午十二點鐘忽然走失徧尋無蹤白君頗爲不悅事聞於總巡克君立飭包探帶同探夥分投尋緝並諭如有知此犬下落者報信捕房從重酬謝未識傳書黃耳能知主人豢養之恩而還售時門巷否 
[索酬啓釁]  
　　浦東洋經鎭賈姓娶某姓女爲媳過門以後伉儷頗篤無如好事多磨歴時未久媳卽因病而亡女家興問罪之師與買爲難旋有某甲者效魯仲連之排難解紛極力相勸其事始寢後中向媳家索酬不遂互相爭毆兩造均各受傷昨午擡至上海縣喊請求騐黃大令諭著靜候騐訊 
[反目被拘]  
　　張定福携妻葛氏不知卜居某處昨日偶以家庭細故遽占反目之爻在後馬路扭作一團互相爭毆其妻雌威甚厲一聲獅吼不肯低𦣻下心後爲四百五十六號華捕所見一併拘入捕房捕頭飭轉送英界公堂訊奪 
[病民送所]  
　　病民李小言偃臥於胡家宅左近一息奄奄勢將垂斃五百十六號巡捕見之舁入捕房捕頭署轉送英界公堂請爲安插翁大令飭送棲流公所暫爲醫養 
[虐妓呼冤]  
　　妓女陳小寳在鴇婦大阿姐所開之妓院內作皮肉生涯其言訥訥不善　　笞鳳鞭鸞時遭荼毒陳不堪其虐昨竟乘隙役英公廨呼冤値日差詢明淸由禀知翁大令著交官媒暫押候傳七十鳥到案訊　 
[緝獲積竊]  
　　積竊某甲前日奄入四馬路桃源里同慶棧竊取住客土姓之官紗紡綢夏在等衣約値洋銀二十餘元質洋使用事主報捕後經包探趙銀河緝獲起到原贓告知捕頭著押候解送公堂訊辦 
[懲責流氓]  
　　小船帮流氓朱華生顧阿銀前因在王家碼頭索借爭毆　刃行凶各受重傷由巡防局函送至縣騐明飭送醫院醫愈前日經帮審委員蔣剌史提案發落朱顧二犯同洪嗣後不敢再犯叩求恩釋旋據十六鋪地甲裘鎭禀稱朱顧俱係不安本分之人朱凶橫更甚前由巡防局枷責仍不悛改剌史判將朱發改過所收押顧責三百板其結　放 
[提追失單]  
　　二十五保頭圖鄕婦馬顧氏係兩代孀居前將馬桂林戶名田單一紙計一畝八分活賣與楊小和尙得錢一百千文後楊轉押與朱蘭生計七十千文今馬顧氏備價河楊贖回楊轉向朱贖取詎朱將押契交還該氏田單木交向朱索討朱稱單已遺失不能檢還等語馬顧氏淸急投縣控告前日經蔣刺史提訊馬顧氏與楊小和尙各訴並淸朱蘭生供楊將馬姓田單抵押小的處因遭鄰居失愼家中搬物忙亂之際以致失去願請印諭交馬顧氏執業求請恩鑒地保周開寳供朱稱大火之事小的實不知情刺史訊得朱供詞支離顧有不盡不實判著具結交保限十五大檢還田單延十未便 
[諭令遷讓]  
　　南巿大東門外郎家橋沿洪一帶因被該處各家蔑竹店將竹排堆積富街不但有碍行程而且是處有水禍一所每値潮漲各水夫咸在此挑水上落殊　不便前日十六鋪巡防中局委員察容　二尹經過瞥見之下立限地中將各家店主傳局訊究詎各店戶置若罔聞廼由地甲回局禀陳二尹大怒立限拘獲當蔣顧小華一名拘解到局二尹升堂研訊謂爾等開設竹器店所有竹排自應存儲店內何得置諸當街阻碍路程又或停放河中致穢物從此阻在不能流通實屬有害居民殊爲可惡顧供稱小的所放不過一二排餘均他店所存嗣後當遵斷遷去二尹判令自今日爲始令各家將竹頭一律存於店內不准再在當街及河濵中安放以淸界限而便行程顧遵諭諾諾而退二尹並著地甲挨戶知照如再違犯定十重究不貸 
[色膽如天]  
　　紹興人謝祁林者著名之流氓也刻在楊樹浦某紡紗廠執役尙能温飽近購得雙輪脚踏車一輛每工畢後卽遨遊於大花園一帶遇年輕婦女輙評頭品足肆意調謔前日將晚又乘車至大花園西首與朱姓女卽租　　謝巴膽如天竟取邀截去路挑以遊詞女郎頰暈桃花效女嬃申申之詈止在無可如何適有朱炳生陸兆責等數小工道經是處覩此情形羣起不服將謝扭至某小茶肆百般訛詐謝自知理屈無可脫身因出金戒指一枚遣人往某處押傳洋銀十元爲朱等壽衆始目肯一鬨而散事後謝卽奔至巡防局以拆梢等詞喊控並指出同黨之朱伯順海全聖銓龍山及茶肆主朱祥祥等若干人求　　　提案訊究李葆初二尹准詞許卽按名拿案訊核旋飭差將朱炳生龍山等二人拿獲二尹飭暫爲看管候人證齊全再行訊　　　 
[法廨停訊]  
　　昨禮拜六爲法公堂訊案之期緣讞員鄭大令隨同新任道憲蔡和甫觀察拜會　國領　事繙　以飭丁　片咨照捕房將各案停訊一期歸下禮拜二到堂集訊 
[上海巡局紀事]  
　　前日十六鋪巡防北局委員楊聘侯二尹將行竊南巿各木行之竊犯薛大和尙　　小老海連喜土小 
 
 

Page 10

 
 
玉子等四名一併解至城內保甲總巡局請究經鍾受百明府升堂研訊薛等同供在南巿太平碼頭行竊瑞泰等各　　　　　河四　根　由十六鋪巡防局楊老爺訊責將贓吊局轉解案下叩求格外施恩嗣後當改過自新不敢再犯矣明府判將薛等各荷　　一月　期　　楊家渡等處示衆並飭十六鋪地甲嚴行看守○江蘇海運局司事陳某前日拘獲屢次在比鄰挖洞竊物之吳阿松一名解至皆三七　　　局請辦局員姚殿卿二尹提訊之下吳供向爲小取刻已流落覓食無方因而犯竊實是初次務求超豁二尹判令笞責一百板並具改過切結然後飭勇丁驅逐出境不准逗遛 
[美界捕房紀事]  
　　本邑人楊阿金專慣冐充泥水匠潛入人家圖竊從未破獲前日下午溷入北山西路第一百六十八號門牌內竊取狐皮馬褂一件爲事主當塲捉獲喚交包探張阿五拘入捕房押候解送英公堂訊究○虹口武昌路第二百六十四號　　　飯店所雇値堂人金阿狗前日竊取洋銀五十元報捕後昨經包探張阿五緝獲拘入捕房押候解送英公廨訊辦○王寳大員萬隆二小竊昨午由鄕間竊得木棉花三十餘磅經四百六十五號華捕巡獲拘入捕房押候解送公廨訊究○御者王阿五昨日上午駕四輪馬車一輛停歇百老匯路王因事他適五十一號西捕見馬車無人看守有違租界章程當卽扭入捕房捕頭令押候核辦○江北人劉才仔向在虹口頤泰碼頭充當小工因其做工懶隋經工頭顧榮春辭歇前晚劉邀集無賴將顧扭至某茶肆評理爭論之餘當卽用武顧被毆受傷因喚包探竇如海將劉拘入捕房押候送廨究辦○偷兒陳雲寳前晚溷入吳淞路第一百九十一號門牌某烟間內竊取烟槍一支經包探石金榮緝獲拘解捕房押候送廨訊辦 
[皖省官報]  
　　九月初七日委辦荻港厘卡知府梁泰亨至五品頂戴指分安徽試用府經陳元彬到浙江人藍翎遇缺先補用巡檢李宏猷到河南人分發安徽試用通判兼都騎尉世職周家煜到湖南人宣城縣陳兆慶辭知州張守誠到赴京解餉回知縣石成之到赴京引見回程盤謝行知核准注冊姚相到由徽州府差道回○初八日指分安徽新海防試用縣丞鄭秉麟到湖南人懷遠縣程蘭階辭並銷發審差本任盧州府通判劉春海知奉支應局委解部飯銀候補同知未雲　知奉臬臺委赴桐城絲訊案○初九日乙未進士內閣中書王恕到經縣人號心如候補道鄭炳勛辭行巢縣蕭德驥到委署靑陽縣崇安辭本任懷寗縣吳雲濤謝辭蒙詳　給咨赴京引見候補知縣劉寅度到赴　城查勘秋成回巡檢朱秉謨知奉委赴金陵武闈差○初十日卽用知縣顧仲安知丁內艱署懷寗縣丞傅滉知任事本任懷寗縣丞事健知缷事候補通判周儁辭解甘肅　同知朱雲驥辭赴桐城訊案主簿潘文瀾知銷查西城門差縣丞程廷琛知接查西門城差鄧紹先尹耀庚州同郭翊相府經張慶孝從九楊光裕巡檢蔡蔭楣典史馬金綬均知奉委赴金陵武闈差吳淸樑到起服來省巡檢郭鴻鈞辭奉營務處委赴上海深硝磺價 
[邗江官報]  
　　九月初二日范鹺尉元鎔委李家撟胡鹺尉坤委泗源溝分發知事程鹺尹祖惠安徽人禀到○初三日換戴暖帽朱鹺尉炳勳銷城內二叚巡查分發批驗鮑鹺尹誠安徽人禀到○初四日程鹺慰宜福赴省公幹○初五日慧鹺尹麟銷泗源溝卡○初六日柯鹺尹鈺銷四浦掣驗差陳鹺尹毓祥銷加臯南閘○初七日新委泰　楊分轉葆鈞謝委郜鹺尹鼎元起復回淮○初八日署儀微縣尋大令來揚公幹張鹺尹錫銘銷三塲緝私何分轉炳○由泰屬差次來分發監掣榮司馬陞正黃旗人禀到 
 
 
 

Page 11

 
 
   
 
 

Page 12

 
 
[光緒二十三年九月初五日京報全錄]  
　　宮門抄○諭旨二道錄前○雲督崧奏爲已革藩司戰　　著遺愛在民籲請開復革職處分摺○將軍依奏爲　府要缺請以原擬之員署理摺○蘇撫趙奏甄別同知留省補用片○九月初五日禮部宗人府欽天監厢藍旗值日吏部引見十八名　部一名兵部四十三名大理寺一名內務府十名○恭王等謝賞匾額恩○慶公　　明陵請訓○松溎假滿請安○桂霖謝授貴州貴西道　　○熙貝勒續假十日○吏部奏派考試漢廕生派出麟中堂綿文陳學棻○戶部奏派管理三庫事務派出徐會灃○兵部奏派外塲彈壓左右翼副都統派出彭壽阿克丹○禮部奏派磨勘試卷之大臣試出崑中堂徐中堂壽耆綿文崇寬廖壽恒許應騤楊頣唐景崇梁仲衡○又奏派稽查中左門派出色楞額○召見軍機桂霖○○頭品頂戴雲貴總督奴才崧蕃跪奏爲已革藩司戰功卓著遺愛在民　　天恩賞准開復革職處分以順輿情恭摺仰祈聖鑒事竊光緒二十三年五月初二日革職前雲南布政使岑毓寳在廣西桂林原籍病故據雲南通省紳士翰林院庶吉士羅瑞圖貴州鎭總兵丁槐等三十七人赴臣等衙門遞具公呈歴陳岑毓寳於咸豐九年因滇事孔棘投効軍營卽隨前督臣岑毓英攻克宜良十年規復路南十一年岑毓英會同叅將林自淸進剿澂江林自清一軍營於西北岑毓英一軍營於東南派岑毓寳軍鎭海營皮時全滇鼎沸賊勢猖獗兩軍皆潰獨岑毓寳一軍撑持三月有餘以圖再舉嗣糧盡援絕始帶其軍由撫仙湖乘夜退出並不梢事驚慌孤軍賴以保全同治元年岑毓英代瑪藩司岑毓寳隨同進省二年燈宵之變留署守戰擊走馬榮省轉危爲安其間勦撫事宜多所勷助卽如岑毓英西往楚雄鎭南東征曲靖尋霑及進勦鎭猪拱菁等處岑毓寳留守省署籌運軍裝軍火均能裕如並能不動聲色坐鎭從容調和回衆令其帖服七年西逆杜汶秀傾巢圍省岑毓寳與提督馬如龍總兵李維述馬忠等內安外攘力保危城以待外援岑毓英兵到岑毓寳卽帶兵出城䇿應各路適楊林軍務　緊岑毓英率師往援檄岑毓寳駐軍響水閘昆陽逆酋楊振鵬乘間統賊萬餘由滇池水路來襲意在圖我糧運岑毓寳偵知之帶兵營於九甲設伏以待逆黨上岸未及整隊揮兵擊之而糧　稍通隨卽帶兵攻克石虎關曁呈貢晉寗二城援集流亡安撫歸業無何楊林之師潰嵩尋大股悍賊闌入十里堡水偏橋一帶以　我吭勢甚岌岌糧餉又復不繼岑毓寳率領飢軍馳赴大板橋堵勦時以忠義激勸將士力顧危急嗣援兵稍集血戰十晝夜愈戰愈酣賊乃潰竄澂江擒斬無算遂乘勝攻拔楊林並嵩明州城肅清驛路旋渡滇池攻克昆陽所屬賊壘並安寗州城奪取碧鷄關要隘回軍會勦紅廟土堆省城圍解九年隨岑毓英進規澂江攻拔西山老巢後因賊悍城堅屢攻未下岑毓英旋省辦理科塲屢統全軍岑毓寳聯絡諸將底定東南又帶兵援勦雲南縣　州連克二城進拔大理府城渠魁受首三迤肅淸此岑毓寳歴年勦匪拒敵戰功卓著之實在情形也茲於本年五月初二日在籍病故聞其彌留之際卒無一語及私惟以深負國恩未能圖報爲憾身後家無長物境况蕭條其平日操守已可槪見紳等迫於公議不能不就見聞所及臚其戰功並士民愛戴各情不揣冒昧縷晰上陳仰祈據情奏懇天恩俯念已革前雲南藩司岑毓寳戰功卓著遺愛在民曲賜矜全賞准開復等情具呈前來臣等查岑毓寳束　從戎卽隨其兄岑毓英營次勷辦軍務轉戰三迤冨滇省靡爛之際糧少兵單岑毓寳隨同岑毓英籌兵籌餉克竟全功說者諸全滇底定得力於岑毓英者十之六七而得力於岑毓寳者亦十之三四焉光緒二十一年臣崧蕃奉命來滇維時岑毓寳正署藩篆嗣又補授藩司與之共事者半載有奇見其持躬緘默操守淸廉軍旅爲其優長吏治尙少閱歴兼之在滇年久當日故吏居多賢愚不等以致前護院時用人不當措置失宜被劾查取奉旨革職迨接奉行知卽行回籍閉門思過常自怨自艾時值邊疆整武之秋臣等擬爲之乞恩用其所長改就武職詎料天不假年一病不起誠屬可惜茲據該紳等臚陳該革司生平戰績呈請代奏前來未使壅於上聞可否仰懇天恩俯准將已革前雲南布政使岑毓寳開復革職處分以彰藎績而順輿情出自逾格鴻施除咨吏部查照外謹合詞恭摺具陳伏乞皇上聖鑒訓示謹奏奉硃批另有旨欽此○○奴才依克唐阿跪奏爲知府缺關緊要前次擬補之員人地相需籲恩准補以資治理恭摺具陳仰祈聖鑒事竊照奉天昌圖府知府錢開震捐歸道班離任經奴才會同前府尹松林請以試用知府陳震試署奉硃批吏部議奏欽此欽遵在案前據部咨奉天試用知府陳震等留奉補用章程准於候補委用兩班用過一人後准其酌量擇補一人自定章後並未用過候補委用班次雖據該將軍摺內聲稱候補知府福培與此缺不甚相宜查官冊候補班內尙有徐鏡第一員營口同知耆齡金州廳同知馬宗武均係在任候補知府該員等於此缺人地是否相宜該將軍摺內並未聲叙遽請以試用知府陳震署理昌圖府知府核與章程不符應令另行揀選等因於光緒二十三年六月二十四日奏奉旨依議欽此知照前來奴才維補缺之有章程以杜瞻循攙越之弊前次部中議試用人員酌量插補已屬變通辦理何敢再事瀆陳紊亂定章以自取戾獨是用人一道爲地方治理攸關當此時局艱難需才孔亟　未可專循資格以屆抑人才而况郡守一官作州縣之表率察生民之疾苦其有繫於吏治者尤切不可不愼其選也昌圖地值邊要蒙民雜處風氣猦悍訟獄滋多自來號稱難治前年遼南軍事平復土匪散勇多緣府屬地曠竄往潛藏盜氛大熾近復因達爾罕五旗借佔博多靳噶台旗地畝尙未退交辦理頗形棘手自非遴委幹濟之員未易勝任愉快當知府錢開震禀請離往時奴才曾與前府尹松林再三商酌逐加遴選因查徐銳第一員先於本年正月間據禀服濟起復回省在直𨽻藩庫報捐免補知府本班以道員仍歸奉天補用呈騐實收禀請給資赴部引見嗣於四月間復據禀稱尙未措齊捐免保舉銀兩將原領咨文繳銷是該員業經捐歸道班毋庸再補知府又查營口同知耆　　事强穩而年力就衰未使再應繁豦金州廳同知馬宗武明幹有爲政聲亦好而遇事徑情直遂昌圖正値蒙民多事未榀稍從遷就惟陳震　　　　　事幹練上年委署昌圖府篆凡地面一切應辦事宜實心　理輿情愛戴卽如蒙古五旗借地不交聚衆抗官一事深賴該員彈壓開導　　不隨並未釀成事端以之署理斯缺實屬人地相需雖尙有候補知府福培名次在先而福培甫由署新民廳同知因事撤省是以特將陳震奏補昌圖府缺以資整頓第前摺僅止叙及福培人地不宜漏未將徐鏡第耆齡馬宗武各員未能序補緣由分晰聲叙實屬疏忽今若因部中駁詰必須恪守章程由耆齒馬宗武兩員內揀擇擬補奴才體察現時昌圖蒙民情形終覺用違其才而於地方無甚禆益且查陳震係奏明酌量插補究與尋常試用人員不同合無仰懇天恩俯准將昌圖府知府一缺仍以前請擬之試用知府陳震署理如蒙俞允仍照例俟試署一年期滿察看果能稱職再行題請實授庶要區得人而理奴才亦獲收指臂之助所有知府要缺請以原擬之員署理緣由理合恭摺具奏伏乞皇上聖鑒訓示再奉天府尹係奴才兼署毋庸列銜合併聲明謹奏奉硃批吏部議奏欽此○○趙舒翹片再准部咨道府州縣無論何項勞績保歸候補班人員卽以到省之上起予限一年詳加考核奏明分別繁簡補用又丞倅佐雜應仍照道府州縣之案辦理等因循辦在案茲查儘先前補用同知查燕緒自光緒二十一年十二月二十七日到省之日起扣至二十二年十二月二十七日止試看已滿一年據藩司會同臬司加考詳請甄別具奏前來查該員查燕緒才具明敏操守謹嚴堪以留省照例補用除將該員履歴咨部外謹會同兩江總督臣劉坤一附片具陳伏乞聖鑒謹奏奉硃批吏部議奏欽此 
 
