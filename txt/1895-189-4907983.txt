# 1895 - 189 - 4907983

 

Page 1

 
 
[重印書畫舫鴻雪姻緣先事略啓] [  點石齋主人謹白]  
　　今之談畫譜者　書畫舫也鴻雪姻　也二者並爲畫家之　臬前經本齋覓得原稿悉心石印風行海内久已名重　林近以銷售早罄開　　利之徒將本齋售出之書依樣仿效無如樣本太小致失本眞　本河豚不免爲人齒冷本主人憾焉因取原稿仍仿前式重爲照印雖經縮小而神彩不爽絲毫迥非一再翻印者可比又先正事略現亦重印不日均將告竣價循　例願購者靜以俟之　佈 
[新出繪圖英雄小八義] [  圖書集成局代啓]  
　　是書叙宋徽宗時佚事雖倣章回體例而繪聲繪影情景逼與　而寫俠士心腸時而狀奸雄面目時而叙美人之幽怨時而傳才子之綺思誠小說中出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特謦　如聞抑且鬚眉畢現茲已出書計每部價洋入角請向上海大東門外直街東觀瀾閣三馬路申昌書室購取 
[論儲才必期覈實]  
　　自古以來有天下者莫不以得人爲先務故堯以不得舜爲已憂舜以不得禹皋　爲已憂此何故哉所以治天下者在人才而所以能得此人才者則在乎預儲於平日方能見效於臨時從未有倉卒求賢風塵相遇而卽能得眞才而用之也眞才不得而輙撫膺歎息傷國士之不遇嗟任事之無人吁此豈眞才之果難得哉亦在乎求才者不預儲於平日遂使奇才異能之士掉頭不顧其夤緣求進者則又皆僞才而非眞才世無眞伯樂千里馬豈輕出哉間嘗盱衡時事徧賢横流而知人才之與國家實有相爲維撃之機也又嘗歴世事之叢脞悼幹濟之無人而竊歎庸庸碌碌營私誤公者之誤人家國其罪誠不可以擢髮計也以中國人才之多賦質之美何嘗稍讓西人乃一則錮蔽日深一則新機日闢此豈非儲才之方有善有不善歟舉其大者厥有三端一曰考課徒狃成法也唐虞三代取士以德行周有賓興之典漢有射策之科唐以後始競尙科舉策論詩賦靡然從風至有明而束縛之以制藝則格律愈卑眞才愈汩没而不復出雖其中理學經濟代不乏人究之玉韞櫝中苟非拂試磨礱終不能去其滓而騰其彩國朝崇尙科舉名臣碩輔間出其中未可謂科目之無人然似此者不過千萬中之一二其他童而習之曰首而不知變計者还啻恒河沙數幸而文星朗照則秋風得意春苑看花登上第者翱翔禁苑喜溢眉稍其次則膺部選掌絲綸或更捧檄馳驅出宰花縣一旦假以事權則向之吚唔咕嗶者至此皆無所用列清班者以雍容揄揚爲事銓部務者以奉行故事爲能出納王命者以循謹　職爲良作宰一隅者以明幹任事爲貴其人自視豈不以爲能稱其職乎卽上之人之視之又豈不以爲各稱其職乎一有事變則維有束手無策國家之所以朝夕勤求者至此乃不得效鉛刀之一割此非徒狃成法之誤耶一日保舉之全無眞才也古者鄉舉里選卽爲保舉之法之所自祖顧古人秉性誠慤其所舉者雖未必懷奇抱異迥出尋常然其意實無他則所以揄揚而稱道之者必有一長可取豈無山林隱逸之士懷才不遇甘以泉石終老而一遇憐才巨眼賞識於風塵之外則其人必朝謝烟羅夕登華屋所謂高才異等賢良方正者比比然也此國家所以收得人之效而進賢者亦得邀薦善之名也今之所謂保舉者吾知之矣國家旣下詔求賢凡位列宰輔及部院名公封疆大帥旣遇此難得之遭自必踴躍歡欣各舉所知以仰答求賢若渴之意然薦賢者平日旣未於海内奇傑留意物色則此時舉以應詔自難必果係千人之英萬人之傑躊躇四顧中選者頗難其人不得已而始以親舊中之稍有節操或以著書立說自炫者取以塞責其於體國經野之謨撥亂反正之略茫乎未有得也曾何裨於實用乎尤甚者則以奔競爲能以干求爲事或奔走王公之門或夤緣津要之路且有丐顯者作尺一書爲之先容者闢倖進之門廣苞苴之路而人才自此不可問矣一日捐納之大壞官常也惟名與器不可以假人有國家者莫不重視名器故能使懷才抱德者各奮於功名此其中實有操縱之機焉鼓舞之妙焉乃不以才德取而以財幣交是直等於商賈之懋遷國體何由而尊仕途何由而肅吾曾見世之捐納者矣其稍有家貲者立志不大但冀捐得佐貳雜職在省則隨班旅見卓立修儀回治則開道鳴鑼夜郎自大固自以爲一時之榮遇矣其尤甚者則竟有以數萬之資歴捐至道府大員者初不自計其才之優絀若何遇之否泰若何而一中以利祿之見遂不覺方寸之中峯巒疉起醉裏夢裏坐思行想探訪某處有美缺若得署事數倍之利也若得實授則獲利更厚數十數百萬之資不難操劵以俟自乎如願以償則氣類相感聲勢相應凡其汲引者必係銅臭薰人凡爲屏斥者無非清風满袖自有此輩而仕途遂不可問矣故欲清仕途必先除捐納捐納除而後黜陟不同於市道激揚一秉乎至公矣此稿未完 
[本館接奉電音]  
　　上諭一道敬謹譯登○閏五月十九日奉上諭廣東惠潮嘉道員缺著陸元鼎補授欽此 
[使星東耀]  
　　中日議和以後日本已遣使來華而中國尙未簡放使臣揚舲東渡外間雖傳說紛紜終等於道聽塗說遂使盼望好音者無不跤踵以俟傾耳而聽昨聞本埠官塲接到京電云已奉恩綸特簡裕朗西觀察庚爲駐日星使藉以聨與國之歡洽比鄰之誼敦盤修好當於星使期之矣 
[中法訂約]  
　　外洋來電云中法二國在京師訂立和約劃定越南與中國邊界并由東　至雲南開築鐵路安設電綫爲二國公共之産 
[倭技已窮]  
　　厦門來信云日兵旣占臺北後困苦不堪因病而殂者幾不可以數計某日由臺北調兵二千名向臺南進發歴經多日尙滯中途蓋以鐵路所鋪横木條多被土人拆去亦有連鐵軌及橋毁壞者祗得相率徒行故也電綫甫經修整卽被客民鉸斷一日行至某處山麓忽遇臺勇六千名與之鏖戰臺勇苦無大砲不得已退至内地山巔旣而日兵分道往前臺勇卽下山轟撃日兵勢孤力竭大半死亡及至某處鐵路邊日兵爭坐火車車忽由高墜下日兵紛紛顚出頗有傷亡聞日兵深畏劉淵亭軍門時刻嚴爲之備擬派兵三隊赴臺南攻撃務取臺南而有之據云軍門所部勇丁時分匿山洞中遥用火槍轟撃往往旗幟尙未望見而日兵已血肉紛飛且百姓深服軍門威名爭以金繒奉獻是以軍中餉械皆無竭蹶之虞觀此情由非歴數年日人斷不能將臺灣據爲已有也 
[遣勇紀聞]  
　　天津訪事人云榆關内外各軍多至二三百營所發口糧以及統領營哨官弁薪水經費取支於糧臺轉運局者其數浩繁現在中倭和議已成不得不籌節流之法聞新募湘淮各勇人數尤多擬發恩餉若干由統領統帶各帶赴原招處妥爲遣散月初當道行知一切並委周金聲軍門蘭亭會同辦理所有豫凱全軍已於初十日加開 
 
 

Page 2

 
 
火車一次由榆關陸續運送回津取道汴梁分别留遣某軍統領係直隸人甫接撤防文件不與營哨諸弁商議頒發正餉恩餉諸事遽將全隊撤回部下健兒一聞此令幾如晴天霹靂震　異常遂相約不繳軍裝擬搶刦糧臺上所𫏎之銀以抵餉項幸馬勇尙稱安堵亟將糧臺保護　　糧米若干不得已除正餉外各頒恩餉一月各勇始紛紛呈繳軍械號衣 
[之罘叢話]  
　　烟臺訪事人云邇者米糧昻貴民食維艱蓬黄兩縣小民素無恒産可恃惟是貿易北省以給饔飱倭人生釁以來坐食無聊更難支拄幸有烟口益豐廣德等號商轉運雜糧照本出售小民藉以果腹無不踴躍驩呼○去年有一民船駛至貔口被倭人所刦釋出後又有失業船户乘危搶掠舟子不得已棄船而逃今在烟臺得遇原船正欲鳴官緝辦而若輩知事已敗露相率遠颺舟子遂將原船駛回不復深究○無知小民一遇西人登岸卽成羣結隊譁噪不堪西人雖見而生憎然亦無從禁遏今者各國兵船麕聚口外船中水手往往入市遊行滋生事端在所不免道憲因出示嚴禁喧閙并著巡街弁勇認眞阻止有犯必懲○英國某兵船在洋面合操失去水雷一顆事後照會道憲轉飭沿海居民漁户如有撈獲者送至領事署當酌量酬銀○榮成威海一帶前與倭人接仗時委棄軍械甚多近由官府出示通衢謂如有拾得洋槍者從速繳官一律給以價值○威海到有日兵甚多度地安營袤延四十里居民不堪其擾紛紛挈眷移居日人見而禁之以致居則不安行復被錮進退維谷眞覺呼籲無門矣 
[平陽教案]  
　　温州訪事人云蕭家渡離平陽縣城三十里有某甲者家中人忽染時疫延醫服藥　不見功耶穌教民某乙見之日曷不頂禮陡斯藉上帝全能將病魔却退乎甲信之願於某日受洗禮送將所供禮像棄置郊原鄰里咸腹誹之然不遽發也五月二十七日村中楊府廟神象之眼被小偷兒挖去住持卽指甲所爲向之詰責甲不服唇槍舌劍互角雌雄旣而甲以手摑住持之頰住持恨之刺骨四播謡言以致民教不和風波頓起錢倉一帶概不容教民樂業安居矣先是平陽南鄉一帶耶穌教民不下數百家天主教民亦有數十家然猶未建造教堂僅賃得平屋三間樓屋一所每逢暇日由梅教士率同讚美誦經至平陽縣城及古鰲頭則早有教堂觀瞻頗壯自甲乙起釁後彼此各存意見有兄入教而弟不從者有姪入教而叔不從者有東鄰入教而西舍偏不入者大抵皆如枘鑿之不相入冰炭之不相能信口造言謂郡城中已有道府告示驅逐教民不許逗留内地此言一出莠民卽乘機而起將教民住屋拆毁十七家或左邊拆坍而右邊仍竪立或前進毁蕩而後進獨完全或東西北俱成瓦礫之塲而南邊獨巋然如魯靈光殿大抵分别入教與否以定去留至教堂則拆毁一空祗將木料堆存空地教民亦被驅之出境風餐露宿顚沛流離相約投縣署訴寃梅教士亦向沈庚明大令歴陳一切大令知已釀成禍患立飭值役前往稽查莠民聨絡十八都民人糾聚亡命之徒紛紛拒捕大令知不可以理喻隨據情詳禀道府憲一面撫慰梅教士候道府憲示下遵行其時府尊徐乃秋太守方舉行試事尙未出塲宗湘文觀察聞報之餘委郭外峯司馬督帶親兵四十名星夜馳往辦理莠民不服先將小港渡船藏匿使司馬不得渡河司馬無奈撤退隨從親兵僅携一僕游行勸諭時則人聲鼎沸舉國若狂甚至地保亦戢景潛蹤無從傳喚司馬祗得據情禀覆觀察觀察旋於十四日辰刻飭防營護軍管帶李少城都戎督帶通丁二三百名往平陽古鰲頭等處將教堂保護庸詎知愚民漫無見識竟公然揭竿斬木滋鬧不休一聞郡城有兵士到來益爲猖獗觀察聞報乃密札平陽學吳岐甫廣文傳集衿耆善爲開導著分投解勸安分歸農但願愚民能善體上憲之心濳移默化地方庶有豸乎 
[鷺江波榖]  
　　厦門訪事人云此間凡遇臺灣内渡之潰勇難民無不給子川費俾回鄉里所惜欵無可撥以致束手咨嗟後幸得秦子質太守提用厘金項下洋銀萬餘圓始免無米難炊之憾兹又經唐微帥由金陵電致提督署内開林松年欠繳茶厘銀五千兩請飭厦防廳追繳撥充資遣難勇經費如商局更相助爲理每人僅收船價四五圓是以近來踡宿客棧寺廟之千餘人亦可附船至滬矣○近日天氣炎蒸寒暑表升至九十七八度居民觸熱而病幾於比户呻吟提道憲民膜關心特於本月初八九日在城隍廟拈香膜拜祈神佑闔境平安○厦門厘稅弊竇良多近經總局司道嚴札提調認眞稽察各司巡始稍稍斂跡不敢罔利營私計五月中所征稅厘較之前者有贏無絀云 
[清溪櫂歌]  
　　金陵訪事人云各錢莊向出花票每張計錢五百文或一千文行之市廛略無阻滯然有一利必有一弊積日旣久遂有匪徒作僞傚米元章之贋本河豚者爲害商民實無紀極某日少年某甲衣服麗都至花市某靴店購得縀鞋一雙計錢一千一百文打開手巾包出五百文之花票三張付給店夥見係三山街某錢鋪所出略不生疑遽找還錢四百文任甲携鞋而去至晩遣徒往出票之錢鋪收錢鋪主騐得此票似是而非的係匪徒傚冐徒乃廢然而返將票撕而付之字簏中嗣聞某廣貨店亦誤收僞票十餘張以致店夥被主人辭歇所望地方官出示嚴禁拘其人而辦这庶作僞之徒或可潛蹤匿蹟乎○金陵南捕通判屠另駕作霖奉委赴滬辦理英公廨讞務遺缺經江寍藩司瑞方伯札委榖米局委員候補通判林别駕廷鏞署理於本月十一日卯時接印任事所遺榖米局差另委候補通判劉另駕人橋接辦○本月初十日有某西員由四川至江寗拜會南洋大臣張香帥香帥令排列隊伍由大行宮直至督署大堂刀戟森嚴旗幟飄颭西員端坐緑呢大轎從中門而入香帥迎入花廳煮茗清談良久始别大約商議教堂之事也○南門内李姓席先人之餘業家頗小康去冬生得寗馨兒珍如拱璧雇城外尤姓婦爲之乳哺每月計工值洋銀四圓前月十三日相傳爲武聖誕辰好事者徵召梨園演劇尤姓婦抱孩而出　立遥觀鄰人王老大見孩項懸金圈銀鎖頓起不良心巧語花言將孩抱去直至西山日落戲斱中鼓歇鑼收而一顆掌中珠不見重還合浦尤姓婦萬分情急歸而泣告諸李願將已子償賠李不依日伺王之蹤跡某日渡江至壽州境内始得拿獲於本月十一夜載回族擁入城送請城外保甲局究訊方知已賣與板橋某富户得日斯巴尾　銀圓十五枚保甲委員見其情罪昭然遂移送江寗縣核辦 
[蘇臺蘚蹟]  
　　蘇州訪事人云有姜某者向在謝衙前某洋人處當庖丁卽滬俗所謂大餐司務也數載以來稍有儲蓄近以番佛十尊購得小金印約指一枚戴於指上其色粲然行動不離幾若身之與影某日午後治庖之暇至元妙觀閒游途遇舊識之某甲謂從上海初來握手言歡各訴别後景况旋邀至臨頓路某酒肆沽飲傳盃弄琖抵掌談心甲乘興索約指一觀姜慨然取下甲極口稱羡隨手套於已之指上姜不以爲意也飲畢給貲而出復至某烟館開燈短榻横陳同領烟霞風味忽有某蕩婦就甲指上攫約指而去甲故作驚駭狀躍起奪回正在扭結之時突來流氓數人指甲調戲女郎堅欲重罰以儆甲不允流氓卽强奪約指而逸甲追上將流氓扭回喧閙逾時而約指已不知所在姜忿甚投元和縣署控陳葉大令准詞飭差將甲及烟館主等一干人拘案升堂研訊各訴前情大令謂甲日本縣衡情度理此事必係汝串僞局有意圖天今本縣不復深求惟罰爾照償其值否則當照白日强搶例加等重懲諭畢飭管押刑房俟繳到洋銀十圓然後著具攺過切結覓人保釋○胥門内小倉口某豆腐鋪爲來其師某甲所開甲生有小嬌生華年三五明眸皓齒艷若天人附近無賴子咸垂涎焉某日阿根阿土二流氓同至甲對户某酒肆沽飲旋有阿壽及俞姓子二人亦來小酌團坐一桌暢飲驩呼蓋醉翁之意不在酒也三蕉旣罄一醉頽然品足評頭任情調笑繼竟呼女之小字口出穢言甲聞之勃然怒日若个掌中珠肯任他人作踐是可忍孰不可忍再有效魏收驚蛺蝶者當以張將軍鞭督郵之柳條絲贈之詎科若輩竟仗麴秀才之力擁至甲鋪將甲兇毆瓶盎罇罍撃毁無算事爲飛划營統帶朱太守訪悉立飭家丁持名片將阿根阿土送往西路總巡局請懲王小和明府庭訊之餘二人同供稱小的等並非有意行兇實由阿壽及俞嗾使明府询局差日所供者係何等人局差禀稱阿壽不知其　俞 
 
 

Page 3

 
 
世居是處頗有聲名明府遂飭將二人荷以雙連枷一面飭差拘俞到案亦以巨校梏其頸發往小倉口示衆限一月後開釋惟阿壽則仍爲漏　之魚云 
[典耳傳書]  
　　松郡西鄉念一圖係婁縣轄境圖棍莊姓大阿弟者　大妄爲無惡不作疉經犯事積案纍纍實爲地方之害去歲春間該圖唐姓孀婦某氏自失所天頗形艱苦家有農田數畆耕種乏人當由地保某甲村隣某乙爲媒招贅圖民某内如俗所稱鑽夫進者莊等聞此消息出而攔阻膽敢持刀恐嚇爲硬詐銀錢之計旋以不满所欲竟將該圖保辱毆綑縛攫去洋銀米石等物地保突遭挫辱情實難堪當卽喊控到縣張邑尊嚴飭幹差拘拿到案訊供收押其弟小阿弟兇横尤甚前月之杪向村中某丁家租借攤船一艘誑以載運貨物詎意久假不歸將該船變賣事爲某丁所知卽經具禀控告飭差拘提未到現因張明府奉文送部引見辭任在卽莊以將易新令易於打點已倩人具保希圖脫却若果得施其鬼蜮会俩恐該處又將不堪其擾矣○婁邑西鄉三保二十三圖農民趙某有蕩田二畝有奇於十二年間活典於本圖吳姓某甲期满由原主備價贖回吳固雄峙一鄉者應完十八九年漕米均未完納地保唐某畏其兇𦦨不敢往催旋被吳乙慫恿覻趙懦弱可欺控以抗糧趙之戚友孫某吳丙謂此項所欠漕米在原主未經回贖之前自應由吳料理何得枝生節外唐以其袒庇趙某隨並控以覇糧等因孫與吳内亦係鄉曲愚民誠恐被累遂湊集洋十七元交唐以寢其事如該保者非所謂地方之蠧役哉○茸城西馬橋北堍汪某向習山貨業在青浦之重固鎭爲夥已歴有年娶妻周氏生有二男一女其長子年已十四於去月杪染病身死氏痛子情切漸入痴癲舉止失常喃喃囈語時思買棹到重欲與良人一會其女恐罹不測竭力阻之一日天方破曉氏懷抱幼子悄步出門逕向河干聳身躍入及其女起視而兩屍已沈波心僅露裙角急卽倩人打撈而腹已均如五石之瓠不可救藥矣遂飛速飭人告知汪某奔回閭里料理喪事噫旣抱喪明之痛又興鼓缶之悲如汪某亦艮可傷哉 
[情天恨海記]  
　　安慶人某甲膝下有女年方十九胡天胡帝艷麗驚人老夫婦愛若掌珠尋常不令輕呈半面幼曾許字某乙之子爲室乙槖筆游幕音信杳然女梅實傾筐未免興待年之怨每值花朝月夕翠袖凭闌深鎖雙眉時榮綺思同居人某丙之子佻達少年也見而悅之爾逗雲挑已非一日女芳心撩亂不能申禮自持以致郎偷賈氏之香妾薦甄家之忱兩情繾綣幾若比翼文禽邇者荳䓻胎含櫻桃子綻風聲微露漸爲父母所知丙子自知禂首罪魁萬不能辭其咎因於本月初四日借故移家女聞而泫然日妾之所以失身者以郎本有情人諒不致如微之之始亂終棄耳而今已矣紅牆一抺永隔銀河無復有相見之日矣妾何惜一死而甘爲薄倖郎負孽債於人間乎乃對鏡晨妝簪花傅粉羅裙畫屧更換一新旣而擲鏡於地日天乎天乎旣使奴具此好丰姿奈何竟下梢如此乎遂吞服阿芙蓉膏一錢臥於内子房中家中人見其神色攺常詰知服毒緣由急急覔方施救甲阻勿許家中人强灌之移時將毒物吐出些微次日遂漸平復然已病容蕉萃不復如昔之月貌花顔矣噫蛺蝶有情竟作憐香之夢鴛鴦多難幾賡長恨之歌昔湯若士云情之所至可以死可以生生者可以死死者可以生其此女之謂乎僕本恨人能不失聲一哭 
[薇旌將涖]  
　　本縣黄大令昨接前站電音敬悉山東布政使張方伯將次蒞滬卽飭辦差丁役在金利源碼頭預備供張以便恭迓 
[臺信停收]  
　　上海工部局出有布啓云向來書信館收受臺灣信件以時寄去今臺灣已歸日本是以各信一律停收 
[兵船肇禍]  
　　百合好勞輪船泊在吳淞以備裝運華兵之用前日將晩南洋寰泰兵船由浦江出口忽斜衝至百合好營船畔統帶急命轉輪退後不能得手應心以致撞於百合好勞左邊觸成大穴未及一刻百合好勞卽水满而沈當肇禍時統帶急命將小艇放下救人百合好勞上諸人得以悉數救起惟二人身上受傷刻下百合好勞已入水底三丈之深想將來不能免於饒舌也 
[虹口述聞]  
　　美租界崑山路第二號電燈不知如何損壞　晩公司中遣某甲爲之修整將電竿仆地從事斧斤不隄防電氣著身登時麻木越一時之久始漸告蘇甦誠險矣哉○前日下午前廣東雷瓊道楊觀察文俊乘舟來滬小泊觀音閣碼頭隨命駕至三層洋樓暫駐聞擬往江寗拜謁督憲張香帥○出使俄國大臣王芍棠星使駐節天后宮畔行轅病尙未痊不能過於勞頓是以各員之趨往請見者概飭家丁擋駕 
[稽查嚴密]  
　　滬南製造局防兵左右兩營日前奉兩江督憲張香帥檄飭裁撤已列前報現經道憲劉觀察查悉該散勇均係本地及松江人居多名雖遣散實則仍在本處閒蕩深恐滋生事端因諭保甲總巡夏芝蓀明府深夜嚴密巡查稽察烟館弭隱患於無形俾有益於閭里夏明府奉諭後傳齊城廂内外各地甲到局諭話謂查核散勇寄跡大小南門外廿三七鋪最多該甲更宜隨時巡查彈壓免生事端其餘各處亦一律按叚稽查而烟館中准定九點鐘關閉不能容留散勇各保唯唯遵諭明府又函知各巡防局一體巡查彈壓 
[解犯過滬]  
　　盜犯周老虎在太倉州轄境行刼某事主贓物不少經太倉州金直刺履勘飭捕緝獲該犯解案訊認夥竊不諱申詳各大憲批飭解勘訊招金直刺奉飭派差押犯於前晩解送來滬投道轅請爲勘訊劉觀察飭發上海縣寄禁外監聽候提勘到縣後黄大令當具印收呈道將犯收入禁中 
[俯抬卽是]  
　　本城西門内石皮刑徐姓家墻垣高厚上　層霄本月十七夜三更後竟被妙手空空兒鑿垣而入幸房中有人偃臥不敢深入重地卽在外房竊去綢紗夏衣十九件並銅盆脚爐等物計贓約值五六十金事主至天明始行知覺查無蹤影當呼捕甲勘視一面開明失單投保甲總巡局請飭緝贓未悉能使璧返秦廷否 
[猾賊狡供]  
　　吳隆生前在八鋪地方行竊某事主夾襖綢裙經事主查獲解送總巡局追贓夏明府訊究之下吳信口混供贓在某處明府飭差甲帶往查贓一無下落仍行帶回禀覆明府復訊該犯供明前次實係混供其實未曾竊得贓物盤詰至再矢口不移明府怒甚笞責二百板枷號一月發八鋪示衆 
[手民停工]  
　　本埠西字捷報開設已及期年昨晨館中拂字人夏瑞芳等忽相率罷工館主以夏等不應把持遂據情投報捕房捕頭立飭西探與秦少卿包探將各人傳至英公廨副捕頭到廨請訊宋莘樂通刺卽坐花廳據捷報館主稱夏等不應忽然中止以致不能出報其中以余耀廷最爲掘强此事皆因伊而起倘必不肯做須伊等賠償洋五十元夏等則供並非不願在捷報館做工因館中不能照章辦理且時有藉端扣减工資等情如能照例則我等無有不願者通刺謂此事一時難以判斷遂諭夏等今日且仍照常工作如有委曲可於明晨投案會同英領事判斷 
[尋逃婦]  
　　前有鮑桂福控已革華捕王阿根誘騙其妻沈氏藏匿沈王氏家姦佔一案經鄭大令庭訊判將王阿根等分别掌責斥釋沈氏交鮑桂福領回管束及沈氏隨夫回家甫及兩日復行逃逸鮑桂福又將沈王氏扭案請究前晩由宋通刺提訊鮑供原籍寗波現居中八仙橋日以負販餬口妻沈氏今年十八歲於十五歲時童養在家至上年成親初尙相安無事後被曾充巡捕之王阿根引誘成姦本月初二日王竟將妻誘至沈王氏家扃閉臥室中數日及被我尋獲王阿根及沈王氏並沈王氏姘夫方永等尙敢强行霸阻後蒙鄭大老爺訊明責懲未及兩日妻復乘間脫逃不知所向故仍與沈王氏理論沈王氏初肯同至南市找尋繼而支吾爲此扭案請訊沈王氏供係蘇州人前開野雞妓院今已閑歇此次沈氏復沈實不知悉通刺判將沈王氏交保帮鮑尋緝如違取咎鮑唯唯而退 
 
 

Page 4

 
 
[英界公堂瑣案]  
　　一百九十七號華捕拘解胡阿狗朱桂泉到案禀稱胡等因索欠在路口角爭閙不休適爲小的所見向喝不理爲此拘解請判胡供稱朱前曾欠小的洋二元昨在中途相遇故向索取以致爭執朱稱並未欠胡錢文實係拆梢通刺以兩造均非安分之陡判令各押捕房兩禮拜○包探范進才禀稱粤人劉阿五至勞阿元家撬門圖竊當被勞知覺扭交小的是以連扭下之壞鎖一併解案勞投案訴稱劉已將小的衣服等物收拾欲行適值小的回家遇見立卽交探解案劉供此屋係蔡姓司借昨因進内尋蔡並非行竊况與勞亦是朋友勞則謂此屋實係小的一人居住與劉素未謀面何從認識通刺謂旣云朋友何必扭鎖撬門劉始語塞遂判交捕房管押十天○二百八十六號華捕拘解　徒王阿六到案禀稱此人向在賭塲望風從未拘獲今由小的拘送請究通刺判令枷號五天○一百三十八號華捕拘解開舊貨店之張春榮到案禀稱此人收下老德記藥房之荷蘭水瓶因恐混雜爲此解請訊斷張供收署荷蘭水瓶難以分辨通刺判將現有之瓶充公以後不准再收○流氓李生和昨忽向黄菊泉强借錢文不遂致將黄毆撃當由三百三十一號巡街捕拘入捕房昨晨解案黄供爲洋貨業與李素不認識昨忽索錢訛許並欲將小的毆撃幸經巡捕拘解來案請爲訊辦李供詞支吾通刺判令笞責一百板○包探杜雲卿禀稱寗波人陳順觀昨日至大馬路成德豐洋布店拐騙洋布二疋質錢使用報捕後經小的緝獲人贓送請訊究該洋貨店執事尙未投案陳供初至上海不諳規例以至受人之　錢王氏投案訴稱陳係小婦人之親戚作此違法之事所有質本情愿代償可否求恩免辦通刺謂似此行同拐匪本應重辦姑念錢王氏代爲　求判令從寛管押四天○二百八十五號華捕先後拘解馬夫王雲仙王得福至案禀稱王等均在車中磕睡有違定章是以送請訊判通刺略加研詰判令各罰洋二元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭拿餘黨]  
　　庖人阿桂前被吳東林東生蔣關榮溥大昌毆打保甲總巡夏明府先後飭差獲到蔣關榮溥大昌懲辦在案昨日又據　中續獲吳東林到案明府飭帶訊供吳供打架時小的在旁相勸並未帮毆明府飭蔣對質蔣供係吳溥兩人囑小的　毆此是確情不敢誣揑　府喝將吳重笞二百板枷號一月發犯事地方示衆仍給差甲尙有爲首肇釁之東生現未到案再限三日定將提案併究差　　　　　 
[花叢雀鼠]  
　　前者徐樹人控山姓棄妾趙氏以珠翠　物等向胞弟樹棋抵借洋銀及往催贖氏串出陳洪福大言恫嚇勒令將前項勵物交還趙氏旋卽逃避借洋落空情同誑騙求恩提究經宋通刺庭訊以供詞各執案難定讞候補　要証湯道卿顧誠伯及山趙氏等到案再訊原差將趙氏卽花十全提案旋因患病交保前晩通刺復訊樹棋聲訴前情並稱小的與趙氏本不認識緣今年二月間有提標右營裏河水師　弁袁鑫山牽引遂與熟識趙氏見年幼可欺相見之下遂以眉目傳情繼以珠翠首飾等物向身借去洋銀二百元至四月間迭次催贖卽有陳出塲勒覇逼令小的將原物交還當時畏其兇横將首飾如數交還由陳友顧誠伯眼同點交及向索取本利洋銀趙氏潛逃不知去向今趙氏已　憲差提案請求嚴訊湯供常州人卜居治下有年本年四月二十九日十二點鐘時小的在家午餐聞比鄰趙氏家人聲喧譁旋往看視惟見多人吵閙究不知所爲何事俄有趙氏前來托小的出寫一函寄至金陵陳某展閱之下略謂妾趙氏因家中有事囑丈夫赶緊來申等語至次日卽有捕房包探前來查問小的以此事如何起釁不知其詳今徐等涉訟案下牽涉小的曾作見証故自行投案剖明陳供金陵人向在原籍某營充當武弁歴保都司職銜今在本埠某防營當差本年四月間職員偶與友人至石路普慶里妓女花十全處作狎邪遊嗣因花妓不欲賣賤願嫁職員爲妾職員見其有眞意旋卽允諾旣而職員回籍措資不料樹棋亦在花妓處尋歡一聞願嫁職員之說卽含醋意將翡翠首飾硬行取去謂該妓曰爾如肯嫁我卽將原物交還否則勿妄想也及職員事畢來滬備悉前事卽令其如　交還確有友人　誠伯　手及逐細檢點尙有數件竟不肯交現在花妓已由職員娶以爲妾前奉台差提案後旋因腹痛求准交保今因小産臥床不起未能投案訊至此有縣差某甲呈上信票一紙禀稱有山桂墀控妾趙氏席掷背逃屢次往提趙氏竟避匿不出本縣　老爺以小的抗不提案已數次堂比爲此投案求將趒氏帶縣解訊通刺謂趙氏因病交保現未投案該差唯唯而退通刺謂樹棋日爾所供　情非趙氏到案質訊不能明白判將陳仍交原保赶將趙氏交案再訊湯釋令復　時投案徐遵諭而退 
[法界公堂瑣案]  
　　新北門外蕙芳閣茶館被流氓趙了頭李懷才等以賒欠茶資不遂將堂倌汪小有拔過吊橋任情毆撃致受損傷當經巡街捕拘入捕房解經鄭大令訊供飭各押五天以示薄懲昨禮拜四堂期鄭大令會同代繙譯巴君升座職員陳之楨遺抱陸炳照投案遞禀聲稱此輩羽黨甚多兹僅子薄懲恐不旋蹤而又肇事况堂倌傷勢沈重未卜能否就痊請爲嚴辦大令閱視之　命提趙李二人到案同供小的等實係在塲解勸並不行兇大令以流氓肇事未便姑容著押候各枷一个月發至新北門外示衆○孫和尙投案禀稱家住浦東高家巷以外　潘阿發爲江永輪船帳房所控業奉迭次研訊恩准交保求交小的保釋大令命提潘阿發到案供稱孫係小的之母舅叩求恩准交伊保出大令以　有本租界圖章未便允准飭探帶同至密釆里西館交伊熟識之某甲具保並著具保狀存查○楊陸氏投案禀稱丈夫楊全全在小東門戲館街開花烟館被流氓陸阿全張阿桂等糾約多人拔至十六鋪橋南慶雲樓茶館勸出酒席旋被索詐洋二元四角小婦人鳴捕將陸等拘送捕房解案請訊陸張同供至花烟館尋歡因龜奴不肯開燈小的等發怒在榻上略拍幾下龜奴才毁壞物件定欲賠償當卽出洋八角了事迨後因榻　損壞勒索賠洋心有不甘邀同龜奴理論有名品之者出爲理勸許給洋二元四角爲服禮之費此人亦係龜奴央出大令再三研詰以流氓肇事未便姑容著押候各笞二百板送人攺過所監禁○包探禀稱劉李氏慣竊洋人物件屢經英法兩公堂懲辦遞解回籍前日又來滬上匿跡泰和客棧至普濟輪船行竊大副房中物當塲拘獲解送捕房並至棧内房間抄出小箱一只并押票數十張書信一封呈電劉李氏供由鎭江　滬前次確曾遞籍因有雜物在滬擬欲變賣歸里小婦人之父親曾隨楊統領爲僕此信實係父親遺下叩求從寛免遞小婦人現有身孕回籍之後不敢再來大令以此婦係賊中老手飭送上海縣備文遞回鎭江原籍○包探禀稱伶人羊喜　控學徒胡和尙背師潛逃奉訊斷還洋銀以胡謝氏無洋可繳奉諭飭提姘夫小全卽周全泰兹已提到解送請訊周呈繳洋四元聲稱一時無力求恩寛限大令著押候　保限一禮拜内繳清給羊具領○包探禀稱車夫徐仁奎竊取車照爲車寓主拘送捕房照會已交失主領回兹將車夫解案請訊大令以車夫不應擅竊照會著押候掌頰五十下以儆○吳鼎照禀稱逆子成全不務正業常竊家中物件出外易錢專事遊蕩小的受累不堪特送案下請從重究辦大令謂爾子向操何業供稱各項生意均已學過終無一成家中祗有弱女無力養瞻求請發入攺過所監禁倘得攺悔受恩不淺成全供年十七歲自知罪實難辭尙求從寛大令著押候責手心一百下交其父領回管束如依舊怙惡不悛准發攺過所監禁○包探禀稱偷兒徐桂全在吉祥街又新園澡堂　浴乘間竊取搭　依一只爲值堂人瞥見當塲拘獲人贓送捕解案徐供實係怱忙時隨手悮取大令著押候掌頰一百下○包探禀稱積竊傳金林在瑞福里弄内深夜行竊爲巡街捕拘獲解案請訊傳供向在寍流爲木匠此次來滬在里内行走實被悮拘大令以其初犯著從寛禁押七天○包　禀稱偷兒吳阿狗在招商局金利源碼頭行竊洋傘爲管碼頭巡丁鄧雲芳拘獲送請究辦吳供在碼頭上行走並不行竊大令以巡丁未到　使質証著押候傳到巡丁復核○積竊賈瑞生爲法包探拘獲解經鄭大令訊供責懲並提姘婦王蔣氏到案研究本欲遞籍以王蔣氏一再苦　俯如所請昨日堂期命將二人帶案申斥一番一并釋出著自行回籍不准復來○美最時歇夥王可漁投案請領金阿茂呈繳洋三十六元六角大令查核原卷飭卽領去以便銷案○包探禀稱　獲積竊徐永發解案請訊徐供鎭江人在高昌廟中哨三逢爲火夫大令著押候送縣遞籍 
[美界捕房紀事]  
　　南潯路第一百三十號門牌順興園老虎灶茶肆主某甲於上月杪因疾逝世其弟某乙備棺殯殮抉柩回家前日事畢返申見甲妻已與茶夫張某成親攺換招牌另謀新業乙之二子則驅之門外不肯容留不覺忿火上炎奔至捕房聲訴捕頭遣包探竇如海將張與氏拘入捕房遣三百三十八號華捕解送英公堂請訊○昨日十二點鐘時有二流氓在周浦路昭慶里口拉住一東洋車向車夫訛許車夫賂以青蚨三百翼流氓尙未满其意紛擾不休二百三十號巡捕　之將二流氓拘送捕房請捕頭辦理捕頭令覊押至晩間開釋○李阿芳持檯毯等物至吳淞路某質鋪質錢包探拘送捕房捕頭遣二十二號西包探稽查失主一面向李再三嚴詰李言物由醫生姜炳章囑令付質姜家住北山西路德安里捕頭遣范進才張阿五二包探將姜拘至問各物何從得來姜言會司洋行出店人宋阿川屢來求診將此物當酬儀昨晨捕頭仍派張范二探將宋拘押未幾會司主人投捕房言行中陸續失去物件不少請爲追究捕頭令將在案諸人一併押　解送公堂請宋讞員訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
