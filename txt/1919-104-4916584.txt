# 1919 - 104 - 4916584

 

Page 1

 
 
   
 
 

Page 2

 
 
   
 
 

Page 3

 
 
時評 
[自决（冷）]  
　　兩國會有自决之說使其自决而果有益於國家者則自决固勝於他决也 
　　武人能自决而裁兵能自决而不干預政治則中國之時局已解十之三矣政黨能自决而不互水火能自决而不出常軌則中國之時局又解十之三矣合之國會之自决中國時局之未解者亦已無幾 
　　歐洲之和會也有曰民族自决中國之解决時局也亦曰各種人自决 
命令 
　　四月二十六日大總統綏遠都統蔡成勳呈請任命元愷爲書記官兼總務處處長應照准此令 
　　又令綏遠都統蔡成勳呈請任命蔡成詒爲土默特總管應照准此令 
　　又令葛雷格給予二等大綬嘉禾章普賽德給予三等嘉禾章此令 
專電 
　　北京電内閣辭職說由安福系散出閣員仍照常視事（二十一日下午四鐘） 
　　北京電法律問題新舊議員各有建議多主張就兩會折衷合開會制憲無絶對保存說政府尚未表示態度（二十一日下午四鐘） 
　　北京電新舊議員主張國會自行解决舊議員郭人漳等假定蒙藏俱樂部爲集會之所新議員今午在太平湖訂邀舊議員談話雙方交換意見此爲第二步接近（二十一日下午四鐘） 
　　北京電熊克武電今後當尊重和會議决各案遵守履行勿生異議（二十一日下午四鐘） 
　　北京電張瑞璣電告皓（十九）日抵南鄭卽赴寗羗廣元商辦劃界（二十一日下午四鐘） 
　　北京電政府决派大員宣慰蒙旗聞何宗蓮姚錫光那彦圖帕勒塔載濤均在當選列 
　　北京電京内外機關本月官俸開始搭放新公債其手續先給預約券（二十一日下午四鐘） 
　　北京電財部通電全國歲支軍費一萬一千六百萬政費一萬三千二百五十萬債息一萬一千四百萬年收僅三萬七千萬差足相抵嗣後各省請欵本部概不應付（二十一日下午四鐘） 
　　北京電審計院請定七月朔至明年六月底爲會計年度（二十一日下午四鐘） 
　　北京電駐日章使與駐法胡使有對調說但據外交界云章仍回任（二十一日下午四鐘） 
　　北京電旅荷華僑林舉勝等呈訴荷政府虐待情形請提出和會（二十一日下午四鐘） 
　　北京電新疆電查明阿山軍警是 
暴變係因欠餉過多所致請飭部速籌濟（二十一日下午四鐘） 
　　北京電補訂敵國人民欠外債務償還辦法令明日公布（二十一日下午四鐘） 
　　北京電厦關監督電泉局法石分口局員被南軍擄去勒助餉械請電南代表援救 
　　北京電濟南總商會電德人强佔山東權利及日人迫訂各密約請電專使廢除（二十一日下午四鐘） 
　　北京電沈銘昌電哿（二十）日紳民因靑島及路礦問題聚衆開會已勸導解散請力持公道（二十一日下午四鐘） 
各通信社電 
　　北京電近日國會自决說大盛北來議員與新國會分子接洽多次昨又在太平湖集議舊會制憲說較前接近但北派多不主在寗開會且尚有主張改國民會議者 
　　北京電余詒林景晨返京（以上二十一日） 
　　廣州電和會協定議題六種軍政府尚認爲適當西林尤注重保障和議實行方法吳景濂褚輔成現爲政學會主張所動已贊成在南京開國會制憲舉總統改兩法請求各議員簽名致函唐總代表爲國會多數之表示並聞已電少川謂總統問題除某過激派外均無異議（十九日）以上平和通信社電 
　　北京電傳聞錢總理以下各部總長爲十八日衆議院議員之質問已豫備全體辭職總統正派人慰留中（二十一日） 
　　北京電日來所喧傳内閣預備全體辭職之說國務院方面不承認有是事指爲反對現内閣者所散佈之謠言而據另一方面消息則謂現内閣是否卽將提出辭呈雖不得而知然一則爲對於國務院與議會之衝突爲體面上之關係一則以此爲促進和議之手段故由總理方面微露全體辭職之意則確係事實云云　　北京電政府爲收束軍事問題曩曾向各督軍徵求意見昨日接到張作霖覆電大致謂東三省情形與他省逈異卽使和平會議輕率議决亦不能實行應請轉逹北方代表倪嗣冲之覆電則謂從中央之命王占元覆電稱當勉爲節約以副中央之意思（二十一日） 
　　北京電政府接陸徵祥十六日所發電報云媾和預備會將於本月杪告畢列國將提出對德奥條件中國方面亦正在預備中國在國際聯盟中可望得與列國平等之地位（二十一日）以上東方通信社電 
　　北京電孟恩遠電中東護路事已决定我軍隊擔任惟日武官提議仍歸日聯軍總司令節制已力爭 
　　北京電巴黎電預定逈有等日開始與德奥提議媾和條欵 
　　北京電甘督電通渭縣發覺私種鴉片案政府飭就地槍斃 
　　北京電法公使昨赴晋游覽 
　　北京電特派宣慰蒙邊大員已選定滿蒙漢冋等七人將發表 
　　北京電陸使電請以王正廷就近列席比都會議（以上二十一日）以上中華通信社電 
　　北京電參陸處函國院催滬朱唐將裁兵案提前速决惟五月份兵費仍照現額支領 
　　北京電政府有籌議接濟林葆懌海軍軍餉之說　　北京電新舊議員協商結果有兩會憲法起草員共同制憲說 
　　北京電沈慶輝任鄂岸榷運局長 
　　北京電頃聞贛省長有遷調晋省長有另簡說 
　　北京電政府因俄人不能約束謝米諾夫制止過激黨决厚增蒙疆兵備（以上二十日） 
　　北京電彈錢案經疏通中止錢閣辭呈亦由府退還 
　　北京電胡銘盤到京在京舊議員多往謁 
　　北京電林際唐條陳開源辦法（一）開墾近畿山地（一）釐訂田賦擋册批財部核議 
　　北京電新疆楊督軍電告俄新舊黨開戰互有勝負新屬邊防安謐 
　　南京電陸榮廷代表與張敬堯代表同在督署有所接洽（以上二十一日）以上中孚通信社電 
　　東京電舊金山電曰美國上院議員司各德氏將提出建議案請由上下兩院各舉六人創委員會以調查對於日本中國及印度各國民之借地問題 
（二十一日）共同通信社墘 
路透電 
[歐洲和會近記]  
　　十七日巴黎電法國外交總長畢勛氏今日在下院宣稱和約條件簽定後將提交國會核准議員有抗議和約條件不在簽押前宣布者畢勛氏乃要求表决信任政府其結果爲同意者三百六十票否認者一百二十六票 
　　十六日巴黎電四代表會議議决希里哥倫島之防務應加拆除並儘力毁之又採納希爾斯維問題委員會之報告規定由居民開大會表决前途 
　　十六日巴黎電克勒滿沙氏今日告交戰國代表（五大國不在内）會議謂日内將以媾和條件通告諸國奥土布三國大約將於德國簽定條件後兩星期内由和會請派代表至巴黎 
　　十六日巴黎電美人方面消息協約國今日商定以糧食接濟俄國由中立國管理一切法國對於此舉之梗議明日疏通後可望消釋救濟事務將卽由蘭森氏及其他瑞典瑙威丹麥瑞士人員迅速進行而以過激黨照合同規定辦法停止戰爭爲條件 
　　十六日巴黎電今日開始運波蘭軍至波蘭哈勒將軍已於華沙附近摩林地方設司令部 
[德國内事近記]  
　　十五日丹京電今日韋瑙消息德總統愛倍爾氏於耶穌復活節致文國會歡迎國會十日所布拒絶受納犧牲德國人民目前及將來地位之宣言謂此足表示德國民志百折不撓又謂敵人挾仇實行封鎖之時期内德國殊難從事求取和平麵包工作此舉實使德人抱消極主義但苟委身於可以破壞國家之戰爭亦不能因以而獲和平德國今日至要之舉乃在以决心抗拒過激主義之趨勢云 
　　十六日丹京電柏林消息末尼克已陷於無政府之地位握管理權者爲十五人組成之委員會以無政府黨員桑希麥氏爲領袖内有俄人二罷工風潮遍於各處政府軍現偕砲隊炸彈隊馳赴末尼克不日將有决戰柏林報紙載稱政府軍擬奪末尼克車站並擬設立軍人迪克推多制但失敗未成 
[英國議院近事]  
　　十六日倫敦電外交副大臣薛西爾貴族今日在下院宣稱西班牙聲明一俟邀准卽將加入國際聯盟會其他中立國參與近今國際聯盟大會者泰半將爲會員又稱全歐經濟地位雖不令人驚駭然亦至爲可慮僅以糧食接濟敵國猶無濟於事且當復令人民照常工作今極宜規定賠欵總數蓋數額不定敵國與共同作戰諸國人心皆爲不定非俟敵國知其應付之數則敵人不能取必要之充分經濟計畫應付難關云薛西爾貴族又謂封銷之舉將儘速撤消雖此舉今僅志在對抗德奥兩國然中立國貿易仍須施以某種管轄以至封鎖全行撤除而後已迨各種貿易機關完全自由則世界各國將努力再定實業之約束今後唯有二途一爲騷亂逐漸轉劇一爲發軔趨入國際信任與國際提携之大道二者必居其一故今欲拯救歐洲必須由共同作戰國羣策羣力以爲之全球盎格魯撒克遜人種宜仗義以應今日之請求此舉之急要爲前所未有蓋歐洲苟非回復工作則文明組織之全體皆在危險中也 
　　十七日倫敦電今晨每日電聞報謂喬治氏關於和約條件之緘默吾人不欲與爭彼所述和會性質之言衆皆深爲滿意全國今可安待條件之宣布而不必鰓鰓過慮首相關於俄國之宣言已使人心爲之一慰晨郵報謂喬治氏已以其雄辯獲國會之勝利但此種勝利爲價甚廉全國將拭目以覘其　行已得公　和局之質言每日紀聞報謂喬治氏擁護具巴黎成績殊爲光明今心氣和平之士關於和局苟有所失望則其過不在巴黎之政治家蓋彼等所需者爲信任與助力非詆責與抨擊也　每日新聞議院休息室訪員謂首相之演說實爲絶大勝利凡具自由思想者皆爲愉快工黨亦喜其含有强烈之民治氣味每日新聞社說評詆對俄政策之論理與可否實行謂首相之演說雖具比較可慰人意之性質而仍有令人懷疑之處今卽僅就商業見地而論明白宣布媾和條件實爲萬不可少之舉徒謂將踐行約言無濟於事每日郵報謂頑童視懲責爲不可耐今有著名之政治家亦視詆責爲不可耐首相除抨擊北巖氏之報紙外於和會消息絶少發表每日捷報謂喬治民仍享全國完全之信任泰晤士報論及喬治氏之抨擊報紙謂雅不欲以巴力門之儀式與首相辯駁但不知巴黎和會諸人聞昨日虛實參半比擬不倫之言論有阿感想耳云云　　十五日倫敦電今日工黨議員維爾森氏在下議院提議增加免役兵或其家屬之贍養費當討論之際旁聽席中有女子兩人大呼爾等爲殺人之徒將令工人興第二次戰爭經衆斥逐二女不服曾動武爭辯尚有一女子大呼勞農會萬歲衆請退出乃安然離席 
　　十六日倫敦電昨在下院滋擾之女子今查明爲潘赫斯特女士柯爾夫人斯台芳生女士均經開釋　　十六日倫敦電下院已休會至四月二十九日 
　　十七日倫敦電喬治氏今晨又回巴黎 
[各國近事記]  
　　十六日菲拉台爾菲亞（美國）電此間韓僑大會已以懇請承認高麗民國臨時政府文送往巴黎 
　　十九日倫敦電西俄英軍大本營公報梅那將軍所统之俄軍十七日進攻伏摩薩米獲勝協約軍佔領此點可完全控制維戈齊羅湖及由南至北海之大路國外要聞 
[法國海運事業之復興]  
　　法國無線電社巴黎特别通信云自歐戰開始以來法國海運事業發生一種特别狀况記者曾謁大西洋郵船公司總理拉都希氏請其述明關於此項重要問題之數種要點蓋以拉氏爲討論此項問題之經騐家也拉氏徇記者之請凡有所詢極願爲之詳細說明記者詢之曰法國海運之現狀若何拉氏答曰法國之海運事業在歐戰中受莫大之損失戰前法國商船共計噸位二百五十萬噸戰時遭砲火之摧殘魚雷之射擊沉没毁壞者達一百萬噸之巨幾折其全數之半而目前所存之一百五十萬噸又因歷四載之戰爭運兵輸糧在在需船飽受風雨之剥蝕而無暇修理戰時法國所有造船工廠全數改製軍用品無暇建造新船以補損失之噸位云云觀拉氏之言法國航業之現狀可見一斑第法國航海家目光銳利識見遠大將來海運新事業之復興直指顧間事法國現在之計畫不僅將舊有之海運事業全行恢復幷將現有之噸位一百五十萬噸實行擴充至六百萬或八百萬噸法國政府現正與航海家一致進行等備一切至於經濟問題籌之已熟决無不給之虞惟實行此大政策之前須將各項計畫詳細討論預定方針耳記者又詢曰以德國之商船若干補償法國海運事業之損失君意云何曰吾人甚望和會有此决議且望以没收之德國商船大部分歸法人管理如是方得事理之平云云法國海運事業之復興殊爲確鑿惟據拉氏之推測或須時日大西洋郵船公司一俟造船力恢復時將罄其全力以重築新船也 
[東京通信（心危）]  
　　關東官制評原閣外交辦章使歡送劇 
　　日本之關東廳官制改正問題已見官報矣此次改正表面上似去武戰而任文官較前果有改善之處然其所以改正之旨乃因外交上難於統一且　武人專制也改正之後果於外交有刷新希望否殊屬疑問第一用人上如林權助者雖爲文官出身而與軍閥一鼻孔出氣其對於南滿也未必能賢於中村第二改正之主因爲前此都督領事滿鐵之三頭政治外交上不能統一也然改後於名義上雖統轄於其外務省共實領事滿鐵固仍如舊而都督府則分爲民政與軍政卽關東應與軍司令部也故以前僅爲三頭政治而今則爲四　政治矣第三耶馬臺新聞云關東廳之外事部長以奉天總領事充當事務官（專任七人）得山領事兼充於對華關係或有妨碍蓋奉天爲純然中國領土駐在總領事非經中國政府承認不可然而外事部長爲關東廳之一部乃日本之統治機關若奉天與關東州爲同一之委任統治區域則當無别項問題苟不然者必招致中國之抗議中政府若承認之固無障碍然而彼於主權問題體面關係苟有抗議則政府之威信何在原來以奉天領事充外事部長乃防政令之别出而法律形式之誤謬絶無可諱云云此事不知我政府作何觀念彼日人已慮我之抗議而我政府若罔聞知與濟南之設民政署果何異耶 
　　日本最近外交漸入恐慌之境蓋四面楚歌幾處於孤立地位矣而我國講和特使之態度頗足促之手足無措我苟能得歐美之同情則前此外交上之失敗或可挽回此須國民之自覺與堅持耳日内閣某要人爲現内閣聲明外交態度云日本最近外交之困難以大隈内閣中加藤氏對華提出之二十一條爲根源當時原敬爲政友會總裁極言外交可憂而加藤謂原氏對於日英同盟不忠實固誣原氏之甚者也原氏之心事觀於下列各事可知（一）對德宣戰之大隈内閣初未嘗有一片鐵一艘船之準備而急於參戰其對於敵國也固缺親密之商議而對於同盟國亦未盡其折衝之能事其視參戰不免過於輕易當時原氏曾以爲恐將使日本陷於不利益地位發爲警告而今日本之地位固已成如斯之狀態此無他參戰手續之輕率有以致之耳（二）所謂對華交涉之二十一條當時原氏之意以爲歐戰進行中中國雖不能利用列强之勢力以反抗加藤氏之談判而列强政治家之反對加藤之外交政策固爲事實若一旦戰事終了必將令日本盡吐其所得而今事已至此中國固將倚仗歐美使日本孤立矣 
　　章宗祥使日數載適值寺内内閣全盛時代借欵條約之締結出於章手者不一而足此次章氏歸去或因日本原内閣方針改變亦未可知臨去之時此間留學生約有百餘人羣至車站歡送歷任公使歸時從無如此之盛况也而歡送之法乃不能使人無深刻之印象蓋此歡送之百餘留學生手持旗幟上書賣國賊等字樣或繪奉送鐵路圖光怪陸離莫可名狀萬歲之聲一變而爲國賊以致章夫人爲之飲泣留學界均謂爲快事嗚呼誠快事也乎 
 
 
 

Page 4

 
 
   
 
 

Page 5

 
 
   
 
 

Page 6

 
 
[和會中中日問題之外論]  
　　華北明星報三月十七日紐約消息云紐約大學講師兼遠東科長精琦博士三月一日在某俱樂部演說警告巴黎和會勿許日人握發展中國之權蓋以日人握有此權則世界民治主義將蒙其害而東方專制將愈熾也其言曰中國人民之腦力其性質及其關於世界將來福利之重要價值余極重視之淸華學校美國某講師前曾執鼓鞭於日本者近語余以中國學生資質較同齡與同學級之日本學生爲優至於性情華人亦較日人爲仁慈慷慨知人甘苦且更能注意道德也目前中國需西方諸國之扶助以發展其政治與經濟惟此種大事業不可由一國獨擔任之尤不可託諸日本宜合西方數國之代表組成委員會而辦理之近十二年來中國已有甚顯著之進步足見寬以時限中國在政治與經濟上未嘗不可與今所謂文化國家者嫓美也精琦博士言及日本請和會承認日本依照某種條件將在膠州所佔口岸土地交還中國之目的謂和會如承認其提議贊成其條件則不啻屏絶他國於膠州商務口岸之外而予日本以獨行其是之權利也日本果如願以償則海關與鐵路將仍在日人掌握中而日人支配之勢力且將因此而遍及全省矣一九一五年日本以强力加諸中國之二十一條要求破壞開放門戸政策且礙及中華民國土地之完全膠州乃中國土地日本以大戰中與國之名義而佔據之第余意日本苟不奪此德人租借地則中國亦必於極短時期内掃除德人也中國近爲禁絶烟害起見焚燬値洋一千四百萬元之烟土乃日人得政府之默認今仍由滿洲裝運鴉片由日人所經營之口岸與郵局輸入中國内地日人自稱文化優於他人但觀上述事實亦足見日人道德固不宜付以管理他人事件之職務矣云云 
　　中美新聞社云日本對於東方問題之意見其見諸公布者卽二月二十八日在華盛頓所宣布之言爲最明瞭可視爲代表日政府之態度此項態度直接牽涉美國當一九一五年中日交涉時所持之地位故大有意味且又涉及國際同盟是否以平等及一種國際新道德爲基礎之問題故其關係尤大日本在和會所表示之態度（一）責中國企圖毁約（二）謂中日條約不能由和會評判因和會主旨之一卽將來國際契約不得破壞（三）以過激派之勢力恐嚇中國按和會之根本目的在使世界各處之事全以公平解决則中政府若以束縛其四百兆人之條約請和會評判和會未必拒之况美國當一九一五年時於日本之政策卽提出異義乎美國國務院於一九一五年中日交涉正急之時卽經宣明態度一方將日本維持中國領土完全及門戸開放之保證爲之公布一力又附加聲明謂美國絶不願讓棄其任何條約權利迨閱九日之後美國爲免懷疑義起見又致同一之通牒於日本及中國明白陳述美國對於日本造成一九一五年中日條約之外交手段决不贊成因其此項通牒不但影響中日間之條約並足預防美國在遠東利益通牒之原文大至謂凡中日兩國政府間已訂或未訂之任何合約損害美國之條約權利或其在華公民並損害中國政治及土地之完全或門戸開放之國際政策者美國不能承認今日本之宣言不獨有碍美國之特别利益且日本爲嗣於國際同盟計畫之五大國之一今彼之宣言與同盟目的亦根本反對日人秉其特有之大膽悍然執大戰前之事情爲其對待中國之理由且用一慣習之語以遮掩其德國式的手段其言曰中國欲毁中日條約其作用實欲倂廢其他條約不知日本之條約以武力迫成其他條約則訂以正當手續安能倂論乎須知美國人民之加入戰爭斷不爲維持甲國强迫乙國而訂之約如中日條約卽是也中國在和會請規定膠州之地位乃日本策畫之自然結果自本曾宣言歸還靑島於中國今又隨時勢而變態度其言曰日本將於膠州租借地由德國在和會正式移交日本後將該地交還中國抑知一八九八年三月之中德條約固規定膠州租期滿後必還中國不得另讓於他國也日本更昌言無忌謂一九一五年中日條約如作廢日本以戰勝者之權利應於膠州租借期後繼續居留於山東則試問比法兩國之土地在戰時爲英美軍驅德軍而佔領之者今後英美亦將依戰勝權利久佔之乎中國旣爲協約之一其土地之不得侵犯與法比塞諸國無異四百兆人之事件若國際同盟不能審理則此同盟爲徒然存在尤與美民之公平思想與今後國際間應開誠布公之主義相違反也 
國内要聞 
[北京通信（一士）]  
　　十八日新衆院之所聞 
　　新國會之衆議院定本日午後開會先一日喧傳是日院中將要求全體國務員出席質問對於國會問題之態席衆料從前兩次因中交京鈔八年公債要求財政總長出席均以兩派爭持無結果而散是日仍不免别有波瀾果也開會不一時卽因八年公債案不唯釀成兩派之衝突並釀成政府與新國會之衝突茲先述所聞於國會問題者而後及八年公債 
　　一國會問題是日原定一時開會延至一時五十分始足法定人數秘書長報告文件畢錢總理偕財政龔總長陸軍靳總長農商田總長外交陳次長入議場就國務員座次坐定議長卽請總理出席報告上海會議情形錢總理卽謂上海會議原定議題有五大綱一軍事二財政三善後四外交五法律現接朱總代表電軍事財政善後外交各議題俱已交付審查法律問題尚未議及外傳舊會南京制憲及用舊法召集新國會均係無稽之談請諸君無庸誤會劉映奎首起聲言代表受政府委任係一種行政委員議及法律卽爲違法請問政府從前委任時曾否授以此權錢置此層未答第謂南方如提恢復舊會北方不能不加以討論北方如提保存新會南方亦不能不加以討論語未竟議員吳文瀚起謂行政委員旣不當妄議法律討論二字已嫌其重謂之答復可矣揣總理意思大概亦作如是解但有一語須請明白答復政府是否承認新國會無磋商之餘地此語意極含糊將指取消言之乎抑指保全言之乎令人無從測度乃錢之答詞亦僅曰政府承認新國會無磋商餘地其意之含糊與吳之質問同乃吳　曰同人聞此舉可滿意請總理退席場中列席之議員居然無一更致詰者錢遂於衆聲靜嘿之中鞠躬而退夫吳安福系健將也作此含糊質問聞此含糊答復而滿意安福系對於國會問題究作如何態度恍若引人入於霧中莫名其妙而不知先事疏通已早有保全之成約說者謂議員諸君又可於居仁堂享　鳳烹龍之欵待矣此案畢錢仍退就國務員座 
　　二八年公債案先此案質問者爲維持京鈔價格財政龔總長報告中交兩行京鈔現狀畢議員陸才甫起謂以七年公債維持中交京鈔前總長已先行之但自上年十二月後公債市價每百不過六十元京鈔尚在六五至六七之間購者嫌無利而有損故實際上公債已一劵不可銷以公債維持京鈔價格之政策卽不能不有所變更貴總長曾否籌議及此龔謂公債價賤於鈔價購者自然却步此有何法陸謂此誠然但財政當局應負維持之責任一策無效卽當别籌他策龔謂非至時局大定政府還淸兩行積欠實無他策語畢返身衆謂稍止尚有須質問者龔已若不聞而退此案了而八年公債案開場有主宜當日質問者有主宜待下次會期者喧嚷多時付之表决結果主當日質問者勝然袒龔者主請總理出席袒錢者主請總長出席唇槍舌劍其勢洶洶議員孫潤宇登演臺根據院法謂國務員得委員代出　總理卽得委　長出席意似調停語氣亦實袒錢者吳文瀚謂孫議員此次殆負代表總理之資格本席却亦不妨承認其有此資格若嘲若諷似極難堪孫顧一笑置之然場中喧譁滋甚議長乃以先請總長出席如不得要領再請總理出席爲調停龔遂登臺所述者第財政艱難之情狀於何以不卽交議一層未曾說明又如前返身卽走大類小兒逃學時之狀况於是袒錢者呼龔止袒龔者謂此關係責任非請總理出席不可兩派各不相下勢將用法不意錢於衆聲嘈雜之中不待議長延請竟欵步登臺莊容語曰本總理鮮至國會出席故諸君紛紛發言幾於聽不分明請問諸君所欲質問者是否一爲發行之理由二爲責任之問題議員克希克圖答曰然錢曰此事總理負責財政總長亦負責諸君如不滿請提彈劾案可也本總理今日欲去語畢亦不鞠躬竟自退席議員俱駭愕光雲錦卽謂本席曾提彈劾案議長何久不列入議事日程今請變更議程先議總理彈劾案袒龔者羣和之袒錢者益搥桌拍案大聲叱謂已届休息時間何以不宣告休息卽紛紛巡自出場此案就本案論可謂無結果而由此政府與國會入於决裂之狀態則結果又至不良來日大難正未知若何始可解紛也 
[蒙邊消息彚聞]  
　　宋支隊報告云俄國過激派對於英美意法華各軍决不執對抗之態度故中國軍隊並未直接參預戰鬬現在此項軍隊不過盡鎭壓地方之責至派赴黑河一帶之騎兵連現奉大谷司令訓令暫行候令其憲兵司令華之桐已奉召回京 
　　黑龍江鮑貴卿督軍電由沃穆斯克至伊爾庫次克間及克拉斯諾亞爾斯克地方過激派經日本第九師團與張煥相所部軍隊剿平現在地方安堵如常所有軍隊卽移往外蒙交界又哈埠軍界奉吉林孟督軍電據俄事探報過激派現有多起擬由西比利亞經過滿洲里潛入我國哈埠乃中東鐵路之總樞紐爲外人往來要道仰卽嚴查入境外人及由滿站海參崴入境之客車亦須從嚴檢查 
　　庫倫都護使陳毅昨電云日來庫倫情形緊要哲佛及自治政府現已一變宗旨謀特别活動某國現又派人入庫又布里亞特現在運動外蒙甚力英美法三國均派兵到烏制止謝氏我國亟應取同一行動 
　　呼倫貝爾報告云勝福之財務處長扎某偕隨員二十餘人取道賓縣西境入外蒙界向庫倫而行或謂勝福亦喬裝從騎潛離呼倫托詞偶染時疾此說尚未證實東三省與政府商定分區防蒙辦法大烏里薩烏爾蘇爲第一緊要區域唐努烏梁海及海拉爾爲次要區域罕通古及庫倫爲尋常區域以此標華分配駐軍 
[梁啓超自辨電]  
　　梁任公最近由法京來電云轉汪林總長新十碼轉電上海商會曁商團聯合會接來電駭異諸公所責不勞申辯僕在此所主張曾著成小册譯英法文印布數千中外共見又曾在萬國報界歡迎會席上演說兩小時中外共聞演說詞由顧使譯印分送此等文字不久當可寄到可以令全國人知僕在外所作何事也僕此行雖以私人考察然苟可以爲國家雪恥復權者不敢辭匹夫之責山東問題國命所關痛陳疾呼不待言矣他若南滿洲高徐順濟諸路當如何規復關稅領事裁判權諸大問題當如何貫澈僕鼓吹輿論惟力是視至謠謗之來確有人横造蜚語挾私傾我誰實嗾使未便質言僕言論行事爲世所共見聞百千蜚語於我何損惟惜有責任之人傾其精力用於内訌出此下策爲可痛耳諸公萬里之外不分情實本愛國之誠爲投梭之怒亦無足怪然安能以一二宵小所造蜚語遂以賣國誣人今和議瞬息告終外交究竟有無把握諸公若誠憂國内之宜要求政府速廢高徐順濟路約及其他各項密約使助我者易於爲力外之宜督促各使通盤籌劃互示意見對外一意鼓勇進行關稅領事裁判權等事失此好機後將無望尤不容泄杳偏廢若僕者常率吾國民天職爲國盡力不煩忠告也梁啓超十二日 
[中日聯運會議]  
　　中日聯運會議始於民國二年本年爲第七次會議在北京舉行交通部於本月七日開始會議由中日各委員公舉路政司長兼聯運處處長黄贊熙君主席日本委員與會者計鐵道院技監島安次郎博士及靑木治郎高久甚之助平岡政次郎南滿鐵道委員三本武重平田耕一逐日到會現已告竣於昨日（十九）閉會仍由總次長到場行閉會式此次議題共二十有二緩議者二條餘均解决其中有創行中華民國國有鐵路南滿及朝鮮各路之周游辦法頗有關係會議之外交通部招待日本各委員極爲周到京漢京綏等路各備專車賞玩名勝幷聞閉會後日本委員或取道京漢或取道京奉分向津浦滬甯游歷均由各路備車以示優待 
[農商部地質調查之成績靜觀]  
　　地我國大物博寳藏未興外人之來華調查者無不驚歎鑪産之豐爲全球各國冠自德人李希霍汾氏著成中華一書風行西土踵而起者不知凡幾我國前淸卽有各省鑛政調查局之設置辦法未嘗不善徒以當局專尚敷衍且少專習鑛業及地質人才遂以調查員爲候補官員兼差之地至可惜矣夫百凡事業之興無一不克求詳悉其實况故西人重視調查認爲一切事業之母各國大學於工科大學設採鑛冶金科外於理科大學復設有地質一科二者關係之密切視化學之與醫農物理學之與工程殆有過之良以考察地層之變遷詳悉岩石之分布　爲理學家之層有事而實　照鑛業家之成功此在歐美各邦調查研究多山學會私法人負其責而在學術幼穉之中國爲易籌經費集中人才計自不能不責其成於政府當民國成立之初南京臨時政府實業部曾設地質科以章鴻釗氏領科務章氏爲畢業於日本東京大學地質科之理學士草創之初頗有規劃旣採取各國成例擬成水華地質調查方法草案復建議設立地質講習所以期造就調查人員是爲經營地質調查事業之始工商部旣成立乃於鑛政司内設地質調查科民國二年遂設地質研究所招生入所肄業其程度等於高等專門各校入學生徒必畢業於中學而受試騐合格者仍以章氏領所長分科講習講義與實騐並重農商部成立該所設置如故斯時有留學英國專習地質學之丁文江氏留學美國專習鑛科得有博士學位之翁文灝氏先後任職於工商部及農商部對於該所均擔任一部分之講義當校外實習之際由所長教員分途督率指導各以所得製成報告民國五年所中修學期滿得畢業證書者十八人最優者由部給資遣赴美國留學其餘十七人均任該部調查員旣具有專門之學識而又富於實地調查之經騐此項人才良不易得矣至於該部地質調查所乃設置於張季直長農商時期其時爲民國二年十二月初在工商部時曾由總長劉霖生聘任德人梭爾格爲技師至是復延英人衞勒瑞典人安特生爲調查專員而佐之以技正丁文江及張景光於是各員先後分赴各省從事調查如直隸河南山東山西江蘇安徽湖北湖南福建四川雲南貴州皆其足跡所經之地雖旅行有久暫報告有詳略然類皆圖說並列有所發明五年復改所爲局脫離鑛司完全獨立遂純粹爲該部之附屬機關未幾又復改爲所對於司則以獨立而非獨立以丁文江氏領所長職務内分地質鑛産編輯三股翁文灝章鴻釗兩氏各領一股調查事務進行如故所中設有圖書設博物館規模尚屬完備惜乎如研究所之教育機關不能繼續設立所造就成材者僅有十八人中央一方暫時雖可勉强敷用而以中國地方之廣鑛産之豐將來調查事務大事擴充仍不克有人才缺乏之歎耳 
[京華短簡]  
　　徐又錚丁艱在籍奉電促回京故於十七日在家開吊後卽束裝北上已於十九日下午一點五十分帶同隨員八名衞隊二十五名乘專車抵京同行者有參戰軍旅長宋子揚宋邦翰陸軍少將張藻宸二人至東便門卽下火車改乘汽車赴段宅 
　　日人方面消息南北兩方所提出於和會各案現經施愚潛行携帶來京提示於外交團方面徵求意見聞某某兩國公使已表示意見惟果將各案徵求外交團全體之意見與否尚未詳悉要之現下之會議爲秘書會議原欲會議告畢後始將各案提示於南北雙方以求同意然深恐將來發表各案異論紛起和平統一之舉不易實現屆時不能不借外交團之力以期平熄故先將提案徵求外交團意見云 
　　南通張季直電大致謂失業人民極多而和議後裁　軍隊亦難安置請於善後借欵時另案磋商導淮借欵俾便以流民及退伍軍士修築河道又聞全國水利局提出之導淮入海案已經國務會議於昨日（十九）將原案表决卽抄交財政内務農商三部查照 
　　軍事善後事件决定由南北當道組織軍事善後委員會組織章程及裁兵委員之選任問題正在協商聞裁兵有關係省份督軍及統兵長官均將派爲裁兵委員府院接李蘇督十七電謂唐少川對於中央派遣宣慰使赴陜一節認宣慰二字爲未妥可否改爲查辦使名義迅派公正大員前往辦理日前盛傳爲張敬輿充任昨有人晤張張言非赤手空拳所能辦理故尚未承諾陸專使前因事前往瑞士外間發生種種揣測陸已來電闢謠茲外交部更得十四日陸電爲外交部參事劉崇傑氏辯正文云日前祥赴瑞小憇實與劉參事崇傑毫不相關且該員到法以來一切異常謹愼外問謠諑實屬毫無根據乞注意解釋祥 
　　政府前因應付外交曾致電駐丹麥公使顔惠慶駐荷蘭公使夏偕復徵詢意見緣該兩使一爲前駐交戰國一爲駐中立國聞見當與在法專使不同日來該兩使先後覆電均主張以美法意向爲旨歸蓋中美法三國同爲民主政體進行確應一律云 
[中美新聞社北京雜訊]  
　　四月九日晚間哈爾濱日兵與東淸鐵道俄兵有衝突事共開槍約一百響惟僅擊中一汽車又一俄婦受微傷據日人正式宣言云是日薄暮俄官派鐵路防兵三十人至舊哈爾濱之一火藥庫駐守以防過激黨及鬍匪攻擊此等兵均係高麗産統領軍官亦韓産近到離庫三英里之日兵營倉不知是否誤爲火藥庫竟肆行槍擊日兵馳出開槍回擊將俄兵驅走旋於路上尋得日本槍二桿又一汽車彈洞甚多時有另一汽車上標美國的第七號字樣出而助不能行動之車日人以爲美兵來攻遂將兩汽車佔領次日俄韓合種之軍官率其部下三人至日兵營倉尋一失蹤之鐵路防兵承認參列於昨晚之開槍惟謂誤認爲火藥庫日人查得此事與美人無涉遂將美人汽車釋放云云至俄人之正式報告則謂擊中日營之槍彈係在三英里外之火藥庫哨兵所放係對於該庫附近埋伏之嫌疑人而發迨子彈落於日營中時藥力已盡維時適有俄鐵路防兵七十二人經過其中約半數爲韓産日兵奔出營倉中甚衆黑暗中誤以爲槍彈爲彼輩所放開槍還擊旋雙方自知錯誤卽行停擊並無死傷 
　　戰勝記念籌備會前於三月十五日在中央公園建立戰勝紀念碑當時來賓甚多現該會特製就許多銀製小戰斧上嵌綠磁幷鍍金極美觀幷鐫有相當之文字分贈當時諸來賓以作紀念 
　　本月七日華北明星報曾載濟南醫院之德人因日本醫生不許協約國人入院檢查故得免遣送現查得此等德人中有一人有時自稱爲土耳其人此人在濟南公然開一烟館已一年餘數月前尚携帶鴉片按期爲上海之旅行濟南烟館每晚有日人前往門前掛日文招牌此人前在烟台亦曾開烟館妓院當遣送問題發生時彼忽罹病入日本醫院直至各船盡開行始出院現與日人同居 
　　中美新聞社代表某君由天津返北京報告在津時曾見奉皖浙直四省督軍代表據彼等云尚有他省督軍代表在津當時正開會議討論中國内政揣測情形似各督軍擬反對上海和會關於國會之議决案安福部知北京現國會不能久存已派員赴各省預備下届新選舉似矣 
　　英美法三國公使所請取消湖廣鐵路之德國利益由三國均分一層中政府已允按一九一一年五月間中政府與英美法德四國銀團訂立湖廣路借欵合同借欵六百萬鎊五釐息其中五十萬鎊用以贖中美興業公司係中政府發行之某項未還本之金鎊股票其餘用以建築（一）國有鐵路幹線由武昌經過岳州長沙至湖南宜章縣之某處與粤漢路之粤段相接（二）國有鐵路幹線由湖北沿京漢路之廣水起經過襄陽荆門州至宜昌再至四川之夔州此線名爲川漢路之鄂段廣水宜昌線由德工程師建造宜夔線由美工程師任之一九一五年因歐戰美段工程中輟於是德段測量亦止當借欵簽約時該路線已經中國工程師開造一年數月已用去三百萬元材料購入者値價一百二十萬元路線　成八英里已開車另有二十五英里橋工已竣旋因時勢變遷中政府與四國銀團於一九一三年復訂約將借欵分存匯豐德華東方及花旗四國銀行而不存於交通及中國銀行鐵路財産及材料作爲釐金收入或有短少時之保證將來另換相當保品中政府允於各段路線用外人爲會計 
　　墨西哥駐華公使路米魯氏奉命赴東京昨日出京由西班牙公使暫管墨國在華利益 
[黑省日車軋斃華人之交涉]  
　　卜奎基督教會來函略云四月八日下午六時半黑龍江省城基督教女教士佟輔善（華人佟慶善牧師之）妻）因探視親友行至南大街地方突有日本軍用庫托車一輛迎面駛來將該女教士所乘馬車衝驚人甫由車跳下卽被日車將該女教士撞倒由身軋過内部受傷登時口吐食物血沬鼻孔流血氣絶身死車上日兵見已傷人停車撫視知已無救立卽上車逃走當有四署警官及陸軍兵士追趕攔住將該車駛往日領事署屍經官醫院夫役帮同抬至教會日領事派日警官二員協同慈惠醫院（日人所設營業）院長山本淸來騐中國檢察廳亦派有檢察官並約金鐘潭醫士（俘）虜收容所醫官）同騐金醫士云係内部受傷致命日醫山本淸則以皮膚未損力辯其非軋斃謂係自己摔倒腦受震蕩而死翌日中國官醫院楊焦兩醫官及檢察官賈君檢騐吏張紹襄復騐發見屍體肩脇及肋部均已變色决定因軋傷溢血所致並各立檢騐證書爲據警察亦證明親見車由該女身上軋過而日領事則據日醫報告堅不承認中國黑龍江特派交涉員鍾毓因定於四月十三日由日領事親同中日醫官再騐屆時至停柩處日醫山本淸忽欲先討論已過之事謂外而變色爲死體或有之事不足爲軋斃之據日領事亦謂該車未至之前人已倒斃車上兵士經過該處善意下車撫視遂至被誣云云中國醫官則證明委係軋死之理由復經中國交涉員略爲爭論仍未解决佟牧師以我國旣無法與爭當聲明電請英國醫士檢騐未知將來若何結果也 
[陜西烟禍之外訊]  
　　字林報云陜西興安通訊云興安烟禁廢弛公然吸烟已有多時境内想亦種植罌粟但未必多蓋興安所銷之鴉片大半由漢中來也兩月前督軍出示准農人種烟惟須納稅督軍與漢中道尹各派一員來此徵收烟稅自此示頒發後罌粟遍地皆是雖城牆附近今亦有其蹤跡種烟旣多吸烟者遂愈衆記者不常赴鄉故興安境内種烟幾何未克確知記者之教師常出入督軍署近告記者謂大宗鴉片來自俄國經新疆甘肅而達陜境土商在甘陜邊界藉軍隊之護送直至西安鴉片存於督署中俟土商納稅後卽放行運入豫省督署所收之欵不歸國家但由某某官員分肥而已 
[粤省會選舉副長之停頓平生]  
　　粤省會選舉議長台山黄嵩齡當選已紀前報惟兩副長則仍在難産之中競爭非常劇烈其所以如此者内幕有人樂投巨大金錢預爲他日爭選省長地步前次通函曾略述及在此競爭之旋渦中者政學會權勢最烜赫交通系財力最豐厚而肇陽羅系又與交通系聯絡幕内有一過往之省長將謀捲土重來合力以抵拒政學會計極工巧當議員初選定後忽有羣廬之組織而以廣州主義爲旗幟其宣言謂歷來議長均不爲廣州人所得由於廣州人太渙散無團結力所致此次廣州議員最多必當團結一致務得議長而後已云云於是廣州人之圖得議長者自以交通系之黄嵩齡呼聲最高然交通系三字易爲敵體所集矢黄爲台山人乃由一台由議員余同仁出名到處吸收選票故未選舉前紛傳余同仁欲得議長而實則暗中爲黄嵩齡做工夫也又議員岑濤者南海九江之首富亦銳意收票不知者紛言岑欲得議長其實亦以舉黄爲目的且肇陽羅系全帮議員多爲李耀漢勢力範圍之人而彼又與交通系相結故黄嵩齡勢力極厚政學會力亦不薄當製造議員時政學會已精神全注高雷八屬皆爲政學派之大本營也廣州潮州議員爲政學派造成者亦多計政學派之穩固議員約有四十人其他新吸收者亦不乏人故連日發表者如新議員之委充軍署顧問參議及財政廳差事者大抵皆政學派之新人物也第兩方面之决勝負最要點在乎瓊崖之一帮議員瓊崖選舉最後其議員到省亦最遲當到省時兩方面皆往接洽政學派與瓊崖接洽爲先已有成議矣不料交通系後來居上竟將其全帮牽回（票價甚巨）惟兩方面皆係秘密運動當未入場之先政學派預算票數共有六十五人猶以爲操勝算也故入場時某要人猶揚揚自得不知瓊崖全軍已暗中拔趙幟立漢幟矣政學派驟失十人以上遂大失敗當正議長選出後交通系餘勇可賈仍欲再投票選副長政學系以一誤不容再誤立時退席者已五十餘人故十二日不能再選迨選舉監督定期十四日選舉副長已召集矣而政學系因布置 
 
 
 

Page 7

 
 
未就緒其五十餘人仍不出席故是日復不投票綜觀此次選舉南方面皆犧牲巨大之金錢而議員且有以一人而兼受兩方面金錢者拒却金錢之番禺古應芬老同盟會中人入場投票兩方面人物皆不書聞於票中祗寫一狗字作爲廢票又有李雲最者亦爲國民黨於兩方面運動皆不應許獨舉古應芬故全場票數非舉黄則舉林其林黄皆不舉者祇有二票而已 
　　據此問報載云十四日上午十一時許風雲滿天天雨如注各官吏曁各議員先後涖　因不足法定人數依法不能開會故副議長二人仍不能依時選出至三時許散會聞改期十六日再行投票選舉羣廬系議員陸孟飛覩此情形因出席宣佈主張云副議長之選出原備正議長有故障時代行其職務今正議長旣已選定而副議長依然難産似此情形足妨議會之進行鄙意宜將選舉副議長一事從緩舉行所有議會事宜卽正議長一人完全負責在副議長未産出以前正議長無論如何事故不得請假缺席一面咨請舊議長尅日交代一面通告新議員限十日内一律出席倘有逾期未出席者卽依省議會議事細則宣告除名遺缺以候補當選人遞補云云聞此辦法已得多數贊同惟一部分之穩健議員則尚擬設法疏通結果如何尚難逆料 
[厦漳劃界之消息]  
　　閩粤交戰已數閱月矣卽停戰而後南北軍接近地方尚時起種突李厚基與陳炯明互相詰駁往復未已日前童葆暄臧致平致電陳炯明請派員到鼓浪嶼會議上海唐少川亦致電陳炯明請速與童葆暄磋商劃界四月六號陳炯明乃派鄭豐稔及曾某二人爲代表童葆暄則派高司令全忠及李副官二人爲代表至鼓浪嶼三坵田周壽卿之洋樓會議以洪宇卿吳禮和二氏爲居間調解人現已會議妥貼南北軍各守原防地點不得侵越界限九龍江南岸之南軍則駐海澄縣城與其對峙之北軍則駐浮官九龍江北岸之南軍則駐江東橋北軍則駐蔡店如南軍轄地發現土匪則歸南軍剿辦北軍轄地發現土匪則歸北軍剿辦不得藉剿匪名義侵越界線昨由洪宇卿吳禮和二氏會同雙方代表到地勘劃矣至於福建全省劃界北方已派定薩鎭冰南方有派林葆懌消息現薩鎭冰已到福建福寗府之三都澳不日將到古田永泰建寗泰寗尤溪沙縣　田仙遊晉江惠安南安等縣南北軍接近地點巡視一週以便實行劃界而林葆懌尚在廣州其來閩劃界與否則未可知前日粤軍佔領之仁壽縣佐陳炯明受李厚基電詰以全省劃界將次實行自宜退回原防日昨陳炯明電令仁壽之粤軍第九十二營退回原駐地而北軍石團長則乘勢收回仁壽縣由李厚基改委李則奇爲縣佐而前任縣佐上官琳則由李厚基撤職候辦泉州之惠安縣僅縣城爲北軍所有城以外之各村落俱爲南軍佔領前日閩軍歸附南軍之朱得才營長後升爲旅長聞惠安各鄉人民多種罌粟四月一號由仙遊率軍隊到惠安北部之鵝頭柯案南莊等鄉拔除烟苗而種烟人民起而反抗與朱軍交戰戰至一晝夜朱所部營長江忠信及連長排長六人死於戰陣朱得才愈加憤恨大施攻擊人民不能敵急至惠安縣城請黄逢年援救黄逢年卽黄培松所派之淸鄉委員責文到泉州請示辦法惠安知事周恒以值此停戰議和期間恐其戰端再啓破壞和局遂星夜馳往泉城阻止而惠安種烟人民知已無助乃向朱求和願將所種罌粟盡行拔除周恒昨已致電陳炯明請將朱軍調往别處免生衝突矣 
[紀山西華北運動會（三）]  
　　十五日爲華北第七次運動會繼續舉行運動之第二日上午七時許齊集首由淸華學校童子軍演習各種技藝觀者掌聲雷動旋宣告繼續開始運動至下午六時運動完畢卽正式閉會在山西大學校舉行頒奬式茲將是日經過情形述下甲第二日之各項預賽（一）二百二十碼低欄預賽中學二組每組取四人（二）一百碼競走預賽中學二組每組取三人（三）中學二百二十碼競走預賽二組每組取四人乙第二日之各項决賽（一）二百二十盋低欄决賽普通第一凌繼揚淸華第二凌賡颺淸華第三王鑑武北京高師第四宋綬祥淸華中學第一王守敬直隸二師第二楊植園直隸二師第三馬彦章淸華第四高亮臣天津新學（二）半英里競走决賽普通第一張德平北京崇文第二杜廷修淸華第三王通全淸華第四張彦甫崇文中學第一鄒錫育德第二尚仲衣淸華第三王極元山西二中第四張景曾直隸二師（三）擲　餅决賽普通第一劉蔭恩北京中國大學第二逢廷訓崇文第三孟繼懋淸華第四王化邦崇文中學第一耿馴生保定高師附屬中學第二耿肇直隸四師第三李淸英育德中學第四劉其昌校同上（四）持竿跳高决賽普通第一時昭涵淸華第二陳崇武淸華第三丁旭春崇文第四朱恩德北京高師中學第一王敬賓直隸四師第二苟光榮淸華第三馬祥波育德第四宋燮堂直隸六中（五）二百二十碼競走决賽普通第一凌繼揚第二容啓兆淸華第三朱恩德第四顧平和天津南開中學第一王守敬第二董緒昌灤州三師第三石公輔保定陸軍官佐中學第四張濟美新學書院（六）一百二十碼高欄决賽普通第一王鑑武第二時昭涵第三朱恩德第四洪瑞智北京崇文中學第一王守敬第二張廷鈞直隸二師第三郭恒彦直隸二師第四王敬賓直隸四師（七）擲鐵球决賽普通第一孟繼懋第二逢廷訓第三時昭澤淸華第四李興華北京高師中學第一陳國楨直隸二師第二劉其昌第三張承曾直隸二師第四榮治世山西陽興中學（八）四百四十碼競走决賽中學第一郭恩波奉天二師第二蔡賡颺新學書院第三王拯元第四劉殿卿直隸第六中學（九）百碼賽跑决賽第一顧平和第二時昭涵第三梅昭琳第四陳恒義崇文中學第一石公輔第二王守敬第三張濟美第四熊華富河南（十）跳高决賽普通第一時昭涵第二時昭澤朱恩德第三陳希慶淸華陶開泰南開中學第一趙吉元第二閔文杏直隸第六中學第三崔友善保定高師附中第四孫鶴翔育德（十一）中學三英里競走第一侯貴忱第二何鳳書育德第三楊蓬島直隸第六中學第四王俊雄奉天二師（十二）擲標槍普通第一王化邦崇文第二鄧天成保定靑年會第三李松林崇文第四陳崇武中學第一高台臻直隸二師第二蕭占甲育德第三李淸英育德第四朱寳璠新學書院（十）三）跳遠决賽普通第一名鄺壽堃淸華第二時昭涵第三時昭澤第四朱恩德中學第一熊華富第二趙吉元第三劉殿卿第四朱寳璠（十四）一英里接力競走普通第一淸華第二南開第三北京高師第四崇文中學第一新學書院第二山西第一甲種工業第三直隸二師第四直隸第六中學（十五）半英里接力競走普通第一淸華第二南開第三北京高師第四崇文中學第一新學書院第二直隸二師第三保定附屬中學第四山西第一甲種工業（十六）五項連動第一朱恩德第二谷毓琦第三時昭澤（十七）十項運動第一朱恩德第二時昭涵第三丁旭春（十八籃球决賽淸華與）天津第一中學比賽結果天津一中勝丙團體最優總分及個人最優總分團體分普通中學二類個人亦如之茲將兩類團體總分曁個人總分最優勝之前三名紀載後普通團體總分最優勝者第一淸華學校第二國立第一高等師範學校第三崇文學校中學團體總分最優勝者第一直隸第二師範學校第二育德中學校第三新學書院普通個人總分最優勝者第一時昭涵淸華學校學生第二朱恩德國立第一高等師範學校學生第三凌繼揚淸華學校學生中學個人總分最優勝者第一王守敬直隸第二師範學校學生第二鄒錫保定育德中學校學生第三趙吉元直隸第六中學校學生 
　　英美兩公使與晉省學生英美朱芮兩公使此次來晉省參觀運動會對於晉省學生極爲贊許芮公使並特備大銀杯奬給此次運動會得奬之第二中學校及第一甲種工業學校學生惟以兩校學生分數相同又特訂今日（十六）上午八鐘兩校各派四人赴運動場互較半英里接力競走再行區别甲乙以便將杯贈與至朱公使除此次特别惠奬大銀杯外並希望晉省逐年規定舉行全省聯合運動會朱使每年惠奬大銀杯一座以奬團體分數最多之學校藉資鼓舞興趣特囑運動會總幹事魏禮模君於昨日發奬時特别報告 
　　閉會時之順序該會兩日來所有參觀之各學校學生甚衆會長特令秩序股將到會之各學校於閉會退出時均預爲排列次序刷印成單使童子軍散布塲中各學校使皆依照規定秩序退席藉免爭先恐後之虞會長閻督兼省長閉會詞云第七届華北運動今運動已竣事矣鄙人對於此届運動經過有許多美感今爲諸會員言之鄙人以爲第一是秩序好會場内外一切布置具見周妥運動之時一切號令動作均有秩序有條不紊是皆執事諸員事前有適當計畫故能臨事獲適當之良好結果耳第二是運動成績此屆運動不獨中學成績比較前屆大見進步卽普通各學校成績亦有數事較前大進於此可以微見運動諸員能用功知求進步故能蒸蒸日上日進無已耳以上二者皆本會實質上之進步也益以此次開會適有本國諸大教育家英美兩國公使曁諸外賓蒞臨參列盛會且觀覽之餘各有極滿意之批評此誠我全會會員無上之榮譽第鄙人所尤希望於會員諸君者從今日起第七届運動會現已竣事應更努力潛修其技術以爲明年第八次大會之預備易曰天行健君子以自强不息諸會員果能時常持念不息二字之精神努力奮進則下次運動必能較本届更見進步此鄙人所厚望於會員諸君者諸君勉之 
　　頒奬時之盛况閉會典禮舉行後會長以場中塵沙過大不能於運動罷後卽行授奬乃改訂於下午七時假大學校大公堂授奬凡省内外預會各學校之職教員曁各運動員均須於六時半以前齊集七時會長率同中西各贊助員及各職員　場舉行頒奬典禮英美兩公使亦惠臨觀禮並有女賓美國李女士中國女醫金大夫等同至參觀奏軍樂行禮畢首由會長致授奬辭略謂第七屆華北運動大會諸運動員本各省各校多數學生中甄選而出之少數精銳而獲得優勝奬品諸君尤爲少數精銳中之最優秀分子鄙人不勝爲諸君賀我國大總統總理各部總長參衆兩院各省督軍省長各國欽便悉有極鄭重之奬品鄙人敬代授予用祝獲奬諸君之永久勝利辭畢卽授與奬品由頒奬唱名員杜星南按照分數一覽授奬表名次先後逐各唱至講臺前由會長親持奬品交頒奬傳遞員傅佩臣轉給每授一奬全場鼓掌如雷而於團體總分第一之北京淸華學校曁晉省得奬之第二中學第一甲種工業及銘賢中學各校學生尤甚逐各頒奬畢由杜星南代表會長報告凡屬兩名分數相同者其同等奬刻下僅有一分稍遲卽行補發奬狀亦因時間怱促未曾塡就稍遲一倂補發報告畢請來賓演說遂由英國朱公使致講演略云鄙人居中國已數十年今次偕美公使來晉見中國學生大非前閉戸讀書之舊習慣其進步已有端緒各省皆當如此則中國必一日盛於一日進步無窮不勝歡慶云云次美國芮公使致講演詞略云諸君現在獲得優勝旗奬勵品曷勝祝賀不僅賀獲奬諸君倂致賀於未得奬諸君苦心卓志堅忍不撓共同搘拄會場之毅力且賀會場籌備管理諸君作事能力井井有條秩序不紊貴省督軍不但特備奬品以表歡迎且躬親提倡勞費心力而不辭使中國各省皆如斯必將大有進步更希望大地之上中國國旗隆上於最高之地位以中國人民言之將來必有良好之勝果也云云次美國銀行代表艾羅德君致講演詞略云鄙人今茲在太原城中詳細觀察城中士庶皆有良好國民氣象不勝眞誠慶賀之至世界最快樂之事惟有在好國家爲好國民乃無上之幸福今者鄙人敬以一言奉贈諸君對於山西必須有忠愛心云云演說旣畢遂奏軍樂散會 
[江蘇商聯會閉後續聞重公]  
　　江蘇全省商會聯合會自三月二日開會以迄本月五日閉會其經過詳情疉經本報隨時披露惟結果何如尚未盡揭載茲特補誌如下查該會此次與江蘇財政廳未能妥協者厥惟協助稽徵與土産土銷兩案至裁倂稅卡一節雖經聯合會倂案函請財廳先從調查入手以便日後酌奪辦理將來結局亦不過裁倂一二處藉事敷衍門面耳愚今欲爲追紀者爲協助稽徵及土産土銷兩案協力稽徵本財廳所嫉視無如案經省議會議决聯合會援案請求實行本不爲過良以稅所分卡之所長司扦上下其手以魚肉商民稅收全數未必概歸省庫觀於謀差者大半以得稅釐差使爲目的其故可知矣農商以辛苦血汗之資博錙銖蠅頭之利乃爲此輩坐而咕嘬朋分農商稍具常識者當然憤不能平省議會將商會協助稽徵案三讀可决實冀藉此淸釐積弊剔除中飽意甚善也庸詎知一方利於農商他方卽不利於官廳財廳乃虛與委蛇不遽裁决曠延時日以緩攻爲上策最後五分鐘而財廳勝矣愚且試述其戰略第一步財廳派委出席於聯合會卽提出四疑點二意見此事諒閱者尚未忘懷聯合會一再據理答復財廳仍不以爲然於三月二十七日致聯合會書云接展大函並單均悉查第一點協助稽徵擬改爲協助稽查來單以商會無承認修改之權第四點稅所如有舞弊情事須財廳查實方能撤換懲處來單以必欲修改商會亦無不可並於此條後聲明不以文字上之修正而延實行協助稽查之時期等語可見改爲協助稽查貴會亦已認可要知事關國稅現遵部令協議將來當然呈請中央修正惟第二第三兩點最難解决蓋原擬簡章無憑照者不得投稅起運來單以阨要地點山會愼選人才常駐稽查其餘無關緊要之處委託業董會董就地經理庶易得人且免糜費然無關緊要之處在稅所亦皆收稅業董會董人數無多安能逐船隨時塡照遇有無照之貨船運經稅所旣不得照章收稅又不能作爲偷漏實與稅所大爲不便商會協助稽查專防稅所不票以多報少之弊所塡投稅憑照與報關行之報單同一作用如稅所扦報不符可知商會將原塡憑照逐聯更正則於杜弊一層豈非仍託空言雖商會得隨時抽查勢難逐船復騐事實如斯毫無誤會至舉辦日期原擬簡章第十條載明由商會商承財政廳定之敝廳應仍呈請財政部省長示遵又稽查經費雖據聲明委託人員大半會董業董各有實業向盡義務需費無多無庸過慮然上海總商會於十八日報紙披露信函及蘇州總商會致廳函件意見卽不一致况查江南北各商會不下百餘處之多此次到會有五十九處實則開會時缺席不少究竟先時審查者若干人開會列席者若干人按每一商會以一人計非但不及三分之二倂難過半何得謂之多數總之此案須得商民便利不增負擔方可呈候部示　辦若僅空言辯駁無益於事應請貴會再行逐條研究爲荷云云統觀此函於四疑點二意見外又增出商會同意與否問題及法定人數問題二十九日聯合會函復語極强硬文云案准貴廳長函復協助稽徵一案卽經交付審查會共同討論結果對於貴廳長答復各節認爲與法律事實均有錯誤用再掬誠忠告幸鑒察焉（一）查貴廳長來函商會協助稽徵補本廳耳目所不及極爲贊同所擬章程究與商民有無窒礙並請貴總商會一倂復議等語現經全省商會聯合會議决認爲與商民毫無窒礙貴廳長自應依據法律切實施行上爲國家整頓稅收下爲商民革除積弊乃貴廳長所持疑點一再以稅所不便等語相質難究竟貴廳長函復交議者與商民有無窒礙抑與稅所有無窒礙對於與商民有無窒礙業經　决答復並無窒礙貴廳長卽應定期實行如果革除中飽與稅所大有窒礙使貴廳長左右爲難不妨聲明困難訴諸公論何必代人受過以違心之論作筆墨之爭協助稽徵簡章十條要點卽在第二第三兩條果能犧牲中飽解决何難依附權勢之所長出全力以反對者在此商會依法律以提出抗議者亦在此推翻第二第三兩條協助稽徵卽成爲具文不啻將本案全部推翻無論訴諸法律訴諸政府非實行此第二第三兩條不可（未完） 
[南京快信]  
　　吳鼎昌昨抵甯卽謁李督語談一切准今日午車赴滬陳調元奉李督面諭已於昨日返徐州幷聞倪嗣冲前日由徐回蚌 
　　張敬堯代表蒯毅因在滬接洽事未畢昨日早車又返滬俟事妥再回湘 
　　李督現又擬將楊春普所部調回蘇防昨電陳光遠商求同意 
　　李督病初愈未見客齊省長亦未見客省議會錢議長鮑孫二副議長昨日因地方要公同時晋謁未接見省議會已發議事日程定今日下午一時接開大會 
　　省會昨日（十九日）開大會忽發現一議長違法事緣省長交議之八年度陶業工廠追加預算等數案未經大會表决卽由議長交付審查議員馮世德戴思恭等五人認爲議長違反議事細則提出懲戒議長案 
　　教育内務實業各股預算審查報告已經油印發出聞有審查員某某等預備提出修正案對教育内務等預算主核减（教育項下減去十餘萬元内務減去數萬）元）對於省會自身之預算案亦大減特減先將議長俸給減去半數秘書長由一百元減成六十元各科長由八十元減至五十元裁去一等科員數名僅留二三十元之助理員等其餘各項雜費亦減去大半惟恐難見諸事實耳 
　　鄂省會電蘇議會請協電要求恢復縣市鄉自治 
　　本省學校第五次聯合運動會原定今日（二十一）預賽現因雨阻改二十二日舉行 
　　連日直魯預等省由蕪湖採辦軍米十餘萬　陸續由津浦車轉運北上 
　　導淮借欵當道决再向美國大中公司商借 
　　北京設立全國監獄出品陳列所昨電蘇各模範監獄於本月二十日前將監獄工作出品種數逐項說明彚齊呈部 
[杭州快信]  
　　省議會開會期昨决定俟省署將决算預算案送到後再行宣告 
　　省金庫上月及本月收入較旺本月份應撥軍政警各費一百數十萬金足敷散放 
　　齊省長查各屬編造七年度預算每有僅列縣稅他項全行遺漏經常兩門又不分淸眉目甚或借墊之欵亦含混牽入現特改訂表式通令所屬將八年度預算一律查照塡送 
　　日本參謀部武官佐籐中將昨乘早車抵杭隨行者有上海日領事署須田氏原田氏等四員楊督軍派譚稽查員詣站招街導入陸軍同袍社暫駐卽晚在署欵以西餐 
　　大有利電汽公司由美國魯伯克廠運購大機陸續由滬到杭能燃電燈二萬盞現商舖住戸已掛號訂裝下月中旬可開點 
　　錢江義渡改用輪船拖帶連日試演速率反較人工爲　現盛局長擬籌改良一時尚難行駛 
地方通信 
[蘇州定期調查戸口]  
　　警廳崔怡庭廳長昨日通令各區警略謂照得調查戸口爲警察之重要職務自六年五月定期調查後已經兩年之久戸口必多變更亟宜重行調查所有蘇州城廂内外戸口茲經本廳定於五月一日起至月底止爲實行調查之期除布告曁分行外合行令仰該署長飭屬遵照前發部定規則切實調查如期完竣造册具報其門牌脫落及新築門面應添置者均當摘出彚開淸單送候製發並將所發布告迅飭所屬各分駐所遍貼通　俾衆週知不致調查時發生障礙云 
[限期淸結積案]  
　　江蘇高等審判廳林肖旭廳長近以各法庭對於人民訴訟往往猶豫不决罔知民間疾苦兼理司法之縣知事幾無一不犯此病特定專　十二條通令各縣限六個月内將所有積案一律淸結以杜流弊 
[水警游緝隊恊巡二區]  
　　水警二廳趙雲生廳長昨據駐滬第一區沈葆義區長親自來蘇面呈防務事宜並謂該屬時有盜案發生又値鮮黄魚將屆上市携欵運販船隻勢必日多一日原有水警駐紮各汛地誠恐兼顧不遑請派游緝隊仍用淺水兵輪開駛各港口梭巡等情趙廳長已准如所請派隊前往巡緝矣 
[鎭江商業最近市况]  
　　麵粉一項銷路不暢價格步降昨日貽成廠頭等麵粉開盤每袋（計重四十二斤）一元九角五分次等麵粉每袋一元八角五分西菸市面近來　州來源甚旺市價回落超等西菸每擔四十三兩二等西菸每擔四十一兩日本染料近因輸至中國日增故市况又轉活動然日本之存貨亦甚少而於淺藍尤甚是以鎭郡各顔料號昨已將各染料之價提高刻下濃黑每斤四元二角淺藍每斤一元三角洋靑每斤二元較之歐戰前無大差别豆油市面因來源缺乏且現正靑黄不接之際申市已漲六七錢鎭地各油號得此消息後眞豆油每擔已漲至十兩六錢倘此後來源不旺仍有續漲之勢 
[省立工塲添招機工]  
　　省立第三工塲所出之貨銷路頗暢近又接到大批定貨原有機工不敷已另招臨時機工二十名以技藝嫻熟者爲合格該塲已畢業之學徒均紛請試用 
[揚州知事赴蘇]  
　　江都縣知事佟雨亭於二十日乘鎭揚早班小輪至鎭改坐火車赴蘇至高等審檢廳稟陳相騐儀徵朱劉氏命案事署中公牘由一科婁星田代行職權 
[五師春假旅行]  
　　揚州省立第五師範校春假旅行並赴省校聯合運動會昨（十九）職員學生共二百五十餘人出發此行除遊覽南京名勝參加運動會參觀成績展覽會外其本科年級並須赴無錫蘇州杭州各校參觀云 
[安慶皖垣兵亂之尾聲]  
　　此次安武軍第八路一營五哨兵士譁變聞與謀者非僅一哨當該叛兵率衆出營時聞二營站隊乃　　虛繞避二營而往東門當時卽有退回者若果附和衆者　搶刦更不堪言矣現在叛兵四逸雖經八路二營張管帶率兵追剿然並未聞弋獲一人惟水上警察第一署昨聞拿獲逃兵二人並有槍械已解送總警察廳訊究至商界此次損失倪督　電允任暗償已令警務處會同　寗縣確實調查損失實數並令馬鎭守使聯甲趕赴省垣辦理善後明日可到但馬此次保　史俊玉任八路統領視事甫匝月卽肇事端史恐難辭其咎也近日各商舖雖一律照常開市然人民心理中尚不無　　焉惟軍警各機關近來稽查城門巡邏街道查察旅館等異常嚴密 
[嘉興典當定期開贖]  
　　嘉興城中會豐寳順兩典當因經理張某移欵充作私用致虧蝕頗鉅由典主曁各債權人呈請官廳核辦經縣於三月一日起令該兩典停止營業派委淸查欵項在案現已竣事寳順寳記曾於本月一日開贖會豐典因糾葛未了所有架貨簿據定於二十日移至寳順典内放贖暫停一月利息一月後照章取息限三月内贖完所有贖時欵項由債權人監督移放就地中國銀行以便他日集議償法昨由縣示知人民矣 
[四鄉蠶事近訊]  
　　嘉邑四鄉蠶訊早帮已届二眠晚帮亦過頭眠蠶汛尚佳各葉行現正籌備開市今歲南門敦古大昌兩老行均不開市僅有森泰順昌兩行開市現葉價進每擔一元六角出每擔一元八角預料今嵗葉價不致大昂是亦育蠶家之好消息也 
[杭州省議會談話會]  
　　二十日下午一時三十分省議會各議員開談話會其會所在議場後面休息室到會議員六十五人議長周萍洄主席先由陳鍾祺詢問議長近日議員到省人數議長云查簽到簿已達一百人陳議員云簽到簿往往本人未曾到會託人先期代簽恐不甚可靠目前須查明到會實在人數方可定見至於臨時會開會日期應以官廳决算預算案送會爲標準臨時會期限短促未能以案未送到預先開會虛擲光隂胡炳旒等均然其說周議長起言所云預算决算各案本會日前已分别函催旋據財政廳復稱業已呈送省署大約三日内可以送到俟到卽當知照訂期開會阮議員性存以本屆開會届數次數與從前有不符之處不如目前定爲八年第一次臨時會以期簡捷衆無異議遂散會時已三句十分矣 
[力爭浙路債權]  
　　杭總商會昨日分函杭嘉湖紹金衢嚴各縣商會云蘇浙路債權團函開浙蘇兩路股欵欠息及京鈔損失共約八百餘萬之巨政府至今迄未履行債務茲特查明股欵及利息與京鈔等項損失編刊淸册寄呈貴會請代分發全省各縣商會除分函外檢同淸册一份函送貴會查照 
[廣東英美烟公司選派學生]  
　　倫敦英美烟公司紐約董事湯姆士君翟福賚君曁上海總行總大班高拔士君日前曾託廣東沙面英美烟公司經理江孔殷君就地挑選學生四名派赴歐美留學計赴美者二名赴英者二名准本年七月上旬放洋所有該生等留學時期内一切膳宿學費俱由英美烟公司供給按照北京教育部所定派遣歐美留學官費生之學費爲標準幷由英美兩國烟公司總行加意照料其留學生限以　業該兩國大學專科爲限茲聞江君爲愼重起見現正遍登廣告於廣州各報徵集海内熱心教育者之意見以便施行 
雜評一 
[粤省會之選舉（默）]  
　　各省之爭省議長無一不涉及黨派旣涉黨派卽其爭無往而不劇烈此近來省會普通之現象也然其所爭之黨派僅限於議員自身則所爭雖閙至若何景象影響亦不過及於議會而止若所爭之内幕不僅在謹長而在省長所涉之黨派不僅爲議員而爲政界之重要人物則影響所及非特不僅在議會且開競爭上獨一無二之新局面矣議會爲立法機關乃竟成爲政界擴張勢力之具長省民選議尚未决而廣東省會已得風氣先釀成此偉大罕見之爭劇使他日民選通行於各省則省議會之愈爭愈烈不知更將若何景况耶嗚呼此豈民選之制果不能行於我民國耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十三日]  
　　國民通訊社消息二十一日午前九時起南北總代表及各代表齊赴前德國總會繼續審查政治善後各案政治案中就地方制度續前討論有人主張虛三級制以爲將來廢省存道集權中央地步衆議僉不謂然勢難通過善後案内含（一）善後借欵南北政府共同分配（二）軍政府所發命令認爲有效是皆南代表所提條件斟酌對等會議精神而出之者今日（二十一）繼前討論大致尚能接近惟借欵分配須俟各方軍事財政調查方　協定午後五時散會聞法律案及湖南案均在擱置中 
[戊午編譯社消息]  
　　今日（二十一）照常開會討論地方善後問題推定李述膺劉恩格兩代表爲審查員從事審查編製吳鼎昌氏已於今日自京回申尚未出席和會聞吳氏下午訪唐總代表屏人秘談一時之久據北京方面駐滬之某人云吳鼎昌氏回京領得之意旨最重要者約有三端一爲國會問題二爲外交問題三爲財政問題國會問題聞北方主張極爲强硬將來和會恐因此再生頓阻外交問題則參戰軍邊防軍仍積極進行至多讓至改歸靳雲鵬管轄財政問題則以借欵爲首要和議開會數十日其結果如是而已 
[平和通訊社消息]  
　　和會議事情形因關防嚴密故不能道其詳今據有責任之某君言連日上午係開正式會議兩方代表全體出席下午開審查會僅由審查員互相討論雙方總代表均未出席議事程序外間傳說多訛北代表吳君鼎昌已於昨日晚車抵滬今日會議時尚未出席本社頃得廣州專電載吳褚兩君贊成政學會主張一節認爲情節重要當訪政學會某要人叩訽詳情某要人曰舊國會制憲法舉總統等辦法吾黨主張已有經年去歲冬間舊國會議員二百餘人曾發布有一通電力主此說諒世人猶能記憶當時漢伯慧僧尚多不以爲然近慧僧住滬許久觀察各方形勢始憬然覺悟知此說最爲平允蓋國會問題雙方之持極端終難融洽如此折中辦理則在法律上與事實上南北亦均說得過也至於全國元首竊謂以資望論實非東海莫屬吳褚兩君旣贊助此說甚希望其同心協力一致行動則在南方總可得大多數之同情惟北方安福系必欲保全新國會則離題太遠故亦宜犧牲己見始有辦法否則南方亦再無可讓步大局眞不可收拾矣云云 
[聯合通訊社消息]  
　　昨二十一日爲和議重開之第十三日各代表届時開會討論軍事案審查報告據聞北代表吳鼎昌業已到滬會場或將發生何種變化亦未可知 
[長江三督致南代表電]  
　　南代表今日（二十一）接南京李督軍曁王陳督軍吳師長聯電云唐總代表鑒並轉代表諸君鑒銑電敬悉查辦之事重在事實不重在名稱專派查辦之員未嘗不可敷衍兼委宣慰之員未嘗不可秉公諸公前電注重人選故最爲扼要之論也鄙見意之誠不誠責之負不負似不在此若外面雷厲風行特派查辦内面偏私阿黨如不查辦專制時代固優爲之亦未能謂爲有誠意負責任也且吾儕之所希望者息陜事以救陜民而已但使事息民安於事實有濟似不必計較虛名諸公痌瘝在抱在秦父老實托命焉竊謂爭名稱不如爭事實重專任不如重人選求表面之誠意不如求精神之誠意蓋辯明以前之是非其益於陜民者少保障以後之衝突其有造於陜民者大也現聞中央擬派弼威將軍何宗　前往宣慰幷就近查辦諸公一言九鼎惟祈善爲解釋曲予維持陜省之幸亦大局之幸也至乾縣之事删電業經詳□應邀鑒及但得和議積極進行早臻統一彼此本屬一家何事不解是尤全國人民所仰望於諸君子者耳除電催中央早爲實行外謹此復陳惟希亮察再陜西旅滬同鄉會諫電同日奉到求以此意轉逹恕不另復王占元陳光遠吳佩孚李純哿印 
[烟酒業對議和代表之請願]  
　　本埠烟酒聯合會昨上南北和議總代表請願書云爲呈請列議查案宣示俾便遠行事竊查烟酒公賣費　發生於袁政府時期未經國會通過遠以命令行之横征苛歛天下騷然且重稅獨及華産坐使外烟外酒充塞全國絶滅國民生計以開他國利源惡稅病商政成自殺於是二十餘省各推代表在滬集會請求廢除民國五年九月各省代表之集於京師者三十二人會同全國商會聯合會向衆議院請願敝會請願之宗旨如下（甲）請求將新舊各項烟酒稅則例及公賣章程一律廢止（乙）另訂全國烟酒統一稅法俾一稅通行不再重征（丙）烟酒稅率應基於商力之强弱外貨之影響酌定成分至多不過值百抽十五之度（丁）本産本銷（以産地省區爲限）不納通過稅應依照額定稅率折半征收（戊）征收機關與查騐機關亟宜裁倂以便商民而裕國課全國商會將值百抽十五一句增爲值百抽二十經衆議院倂案通過咨逹政府民國六年全國商會聯合會條陳稅費統一辦法又經財政部批交烟酒評議會核議旋以復辟事起此案擱而未行商民忍苦至今惟西南護法各省獨　然將公賣惡稅依法廢除以符原案蓋立法在議　施行在政府案經通過當然實行以示尊崇法理之决心以合全國人心之公意今貴代表以守法爲前提合南北爲一家而提議大綱中又列有去煩重偏苛各稅捐之條文環海傾心喁喁望治則我煙酒兩業已經國會通過之議案當然立予施行以與天下人民更始合亟具呈陳請伏乞貴代表調取原卷列入議案咨請政府宣布施行以符法理而順人心再烟酒借欵實爲外人壟斷之媒一經抵押則商業稅權均受束縛幷請電逹政府勿墜詭計商業幸甚國家幸甚 
[國貨運銷南洋之起色]  
　　旅滬採運國貨各公司所運南洋英荷兩屬行銷各貨品自去年受匯水昂貴運費增加營業稍見减色近來因輪舶稍多致水脚逐漸降賤去年每噸位收費二十餘兩現已减至十五六兩卽匯水增至三百盾外（荷）蘭之洋稱盾）刻亦跌下二百七十餘盾（合滬銀百）兩）以致各公司運往之貨合計獲利尚優故近星期内如應銷繁貨愛華香皂林大成永昌順毛藍本布常熟勤德十五碼上質白條廠布南京利民改良紬化學工業社牙粉黄豆烏豆等品均分批裝運赴南洋英荷兩屬行銷數甚不資且時有來電催裝實爲推廣海外貿易之好消息云 
[華商長江航業之發展]  
　　聯合通信社云華商長江航業從前祗有招商現本埠鴻安公司由英商改歸華商辦理日昨該公司長安輪在南市寗紹碼頭改縣中華國旗十二時軍樂齊奏並鳴響砲此亦中國航業上之異彩也 
[和平聯合會評議會紀事]  
　　全國和平聯合會本月十七日開第十九次評議會謝評議員石欽提議電請撤廢濟順高徐鐵路借欵合同一案又討論前十號新聞紙紀載國務院有電與本會有無牽涉一案由主席劉肇隅交會議决所有應發函　舉定謝君會同山東代表許名世尤關統王者塾爲撤廢合同一案起草員周有齡束耀先爲有電一案起草員起草後於十九日開第二十次會報告又由會場舉定王亮澂高登鱸陳會亮爲二案函電修正員修正後由主席交總務科發行茲將函電五件列下（致北京政府電）北京大總統國務院鈞鑒滬報喧傳上年九月二十八日章公使宗祥與日本所結之濟順高徐借款草約政府正在積極進行將與日本締結正約羣情惶惑莫知所措我國典日本所訂各種密約陸顧王三專使正在和議席上力爭廢止中央如將該借欵草約改訂正約不特自相矛盾而且作繭自縛令專使無置喙之地除請願歐洲和會外用特籲請將該項草約宣佈廢止以順輿情而保路權全國和平聯合會叩（致南北總代表函）敬啓者各報喧傳上年九月二十八日章公使與日本所訂之濟順高徐鐵路借欵政府正在積極進行與日本改訂正約羣情惶惑莫知所措我國專使正在巴黎和會力爭廢止中日密約而政府不爲外交後盾反用此去火抽薪之言以不能解决於和會之問題而直接解决於北京政府殊難索解惟該項合同不惟關係直隸山東江蘇路權實全國命脈攸關不克廢止貽害無窮除電北京政府力爭並請願歐洲和會電三專使主持及各省法團協爭外相應函遠我公一致主張則該項合同必不難於廢止矣（致各）省議會教育會商會滿蒙回藏各公會電）上午九月二十八日章公使與日本新結之濟順高徐鐵路借欵草約巴黎和會我國專使正在力爭廢止而政府不爲外交後盾反積極進行　與日本改訂正約外交當局如此措置殊爲失計惟我國民於密約未宣布之時均倡要求宣布之說而一經宣布反寂然無聞亦殊可異况該項草約不惟關係直隸山東江蘇路權實爲全國命脈攸關不謀廢止淪亡隨之除電政府並函逹南北代表協爭外務乞貴會卽日開會顯懇將上年九月二十八日所結草約立卽廢止庶可以保主權而救危亡全國和平聯合會叩（致李蘇督電）南京李督軍鈞鑒閱報載國務院有電開上海平和期成會召集各省議會教育會商會選派代表將以抗稅罷市壓服中央通電各省軍民長官轉知各法團勿令派出代表蒞會等語深堪詫異旋閱報載平和期成會聯合會係召集各省平和期成分會組成並非聯合省商教各法團在滬開會等語尤於本會名譽攸關伏念本會組合各省區法團代表開會至今一以民意爲準旣不存黨派之私豈有要挾之舉節次議决要案發表各項文電並向南北議和代表接洽諸端往事昭彰詎容含射鈞座力主和平見聞較近本會宗旨早荷鑒察敢請據情轉達國務院代爲聲明所有平和期成會行動與本會無涉以釋疑謗而免誤會除通電各省區法團切實聲明外特電奉陳全國和平聯合會巧（致各省法團電）各省議會教育會商會農會均鑒本會近致南京李督軍電聲明對於國務院有電事文曰（從略）應請貴會查照本會與平和期成會聯合會絶對不相連屬請仍選派代表到會共策進行至爲殷盼全國和平聯合會巧全國和平聯合會十九日開第二十次會福建商教兩會代表陳曾亮陳鴞請求將該省商教兩會篠日電文代轉南北和會由主席劉肇隅交會議决隨由文牘科辦文照轉茲將原電誌下上海陳曾亮轉和平聯合會鑒刻上和平會議電文曰朱總代表唐總代表及各代表先生鑒和會重開閩困待拯呼籲之情謹代陳詞（一）剿匪匪乘兵後刦掠時聞亟應責成地方長官剿撫尅期肅淸以蘇民困（二）撤民閩自啓釁突增重兵大局底定自應雙方同時撤退各歸原防靜候解决（三）禁烟奸民乘兵匪之隙種烟漁利旣往已不可追及今亟須切責地方官尅期禁絶（四）給欵善後災區之地屋燬田荒死亡枕藉亟應切實調查分别賑卹並由中央籌欵補助辦理善後（五）恢復地方原狀閭閻慘遭兵匪秩序不安實業界受害尤甚應亟設法恢復原狀保護工商擴充教育以固國本以上數端如蒙採决則閩民受賜如感二天矣除由代表陳曾亮陳鶚面陳祈賜接洽外謹此電呈等語上列數項皆閩民所切望懇貴會協力贊助俾底於成不勝盼禱之至福州　商會會長黄秉榮省教育會會長王修筱印 
[錢内閣說明有電根據]  
　　平和期成會聯合會頃得北京消息該會會長熊秉三君自函國務院詰問有電根據後現錢内閣已有覆函大致謂院發有電查係根據南中報告而發當因訛傳以致誤會貴會促進和平公誠夙仰頃經面談一切益深佩慰風影之訛不足介意云 
[茶業界之新呼籲]  
　　本埠茶業會館前因英政府擬徵爪哇茶優先稅有波及華茶消息特開會集議公電外交農商兩部轉電駐英公使查明交涉已誌前報茲悉茶業會館現已接奉農商部覆准照辦惟外交部尚無覆文茲特將關於此案文電照錄於下（茶業會館上外交農商兩部電）北京分呈外交部農商部鈞鑒據滬埠洋商華茶公會函稱頃得倫敦電傳消息英政府擬徵收爪哇及華茶優先稅意在限制爪哇及華茶進口請吾國注意等情並准上海總商會函同前由商等莫名惶急竊維華茶因歐戰影響阻滯銷運方幸和局告成少蘇商困乃英政府忽有徵收優先稅之議如果屬實則吾華茶不堪設想情迫電懇大部迅准轉電駐英公使調查如確速籌消弭方法力向英政府磋商撤除俾維華茶銷路不勝悚切待命之至（總商會上外交農商兩部電）北京分呈外交部農商部鈞鑒頃據上海茶業會館函稱近日報載英國擬徵收爪哇及華茶特别稅每磅二辦士探之在滬英商據答亦同以目今磅價計之每茶一擔約合規銀四兩八錢似此苛重大礙華茶銷路微聞英政府特設苛章似爲限制中立國和屬爪哇茶起見殃及華茶但我國旣加入協約國果以待遇和屬者而待我國其理由安在丁此俄亂正甚之時華茶一線銷路首推英國倘使重稅華茶勢將坐以待斃計惟趁此尚未實行之前懇求貴總商會飛電政府迅予轉電駐英公使速與英政府磋議免徵華茶新稅一面懇我政府就近輿英國駐京公使竭力磋商請其去電斡旋事前消弭以保全華茶一絲之命等語爲此據情電陳伏乞俯賜照准亟盼電覆上海總商會叩（農商部批）據電已悉業經咨行外交部轉電查明矣仰卽知照此　 
[省令飭查共産主義社]  
　　本埠軍警各機關近奉省令内開據駐滬稽查員密報稱近有張某戴某等發起組織共産主義社已經開會成立察其宗旨頗不正當據經前情應卽飭屬嚴密查禁以遏亂萌並附發該黨宣言書聞各該機關奉文後已飭所屬嚴密查察該社設在何處其内容是否含有誘惑主義以便據情呈復 
[呌莊撥早鐘點之影響]  
　　文匯報載瑞和洋行前一星期市况報告内有上海撥早鐘點與呌莊之關係一則略謂此星期中本埠各鐘實行撥早一時他處有擬踵行者但香港則以贊反兩票之差故惜隂議案未克成立就吾輩個人而言提早辦公時間固屬歡迎絶對不覺有何差别但華人則不盡贊成此種變更瑞和呌莊首先受其影響蓋華人主顧雖早到一時但不允於十時半以前開始拍賣下星 
期瑞和定於十時起拍此爲雙方互讓半小時之折中辦法元芳向來九時起拍但在此星期内亦至十時始拍出第一批貨聞元芳在夏季數月内將繼續照此鐘點辦理吾輩希望舊習慣日後當可廢除但有一事未可忽視者則商埠之未改鐘點者其拍致掮客之電信未及趕到是也此層在英商會初主張節省日光時吾輩已預料及之以目前呌莊生意之大小而言凡於晨間拍賣之商行卽皆規定以十時爲開拍之時期亦無甚大出入也 
[公斷處更正名表之部覆]  
　　上海總商會接省公署函開准農商部咨開接准咨稱據實業廳呈送上海總商會商事公斷處更正職員名表請查核備案等因前來核查總商會商事公斷處評議調查各員旣經分别開列惟各職員得票數目應飭補報又前送職員表内謝綸耀一員此次改爲謝綸輝該員是否更名抑或另行遞補幷應令明白聲復除分咨司法部幷令實業廳傳知遵照外相應咨行查照辦理等因准此合行函達貴會查照卽希見復以憑轉咨云云聞商會以謝綸耀係謝綸耀之誤惟謝已病故現須另行遞補矣 
[江寛案訂期續訊]  
　　江寛船被楚材兵艦撞沉一案海軍審判處昨發出通知定期四月二十二日續開庭訊仰原被當事人代表如期到庭　 
[浦東吳家廳出會肇禍七誌]  
　　浦東爛泥渡東首吳家廳出會肇禍由警槍傷江阿二楊金生等四人送院醫治已迭誌前報茲有人述及當時起釁情形云吳家廳賽會係本月十三日先一日三區警署曾警正接得沈姓醫生來函聲明吳家廳賽會已經有人運動警所及經董等應允所以必逹出賽目的等語曾君閱竟頗駭次日卽邀同市經董劉志濤等並全班長警持械實彈至吳家廳禁止出賽其時各會首先後聚集廟中人山人海向例鄉間出會全以頭鑼爲進止頭鑼發鳴起馬各會首乃先後跟隨是日掌頭鑼者不敢發鳴江阿二者係本地人爲機器匠在會中扮劊子手江以頭鑼不敢發鳴趕往代掌在旁警士以其爲首抗違禁令向之喝阻又出洋槍示威詎江不服各警遂實行開槍致擊傷江阿二等多人各會首以巡警開槍傷人大動公忿羣起爲難幸劉經董等在場竭力排解故無暴動發現一面當由劉君等商准曾警正准其迎神出賽並令沿途切勿滋事現聞此案與社莊廟三太太賽　毆傷騎巡隊士一案由各紳　與警界籌商擬彼此通融和平了結云 
[道署飭究嘉定總書虧空案]  
　　滬海王道尹以嘉定姚前知事任内征收員陳鏞沈思裕歷年虧空忙漕各銀二萬六千餘元經新任范知事盤查交代呈明前來當以該征收員等虧空公欵數逾二萬該姚前知事事前旣毫無覺察事後復託詞推諉昨特令行范知事轉咨姚前任迅將此案辦結以重公欵如違未便 
[吳淞關擬建辦公房屋]  
　　江海關賴稅務司以所屬淞關舊址租賃房屋狹窄不敷辦公特派本關總巡道生（譯音）會同工程師於前日乘坐火車至吳淞砲臺左近履勘本關管業基地計丈有五畝餘分現搭架江北草棚在上擬將此項基地建築淞關辦公處所當經詳查測繪後卽由淞關執事洋員雷定延往欵待商議多時限令江北草棚按期拆卸遷移事畢當乘晚車回申隨將奉勘情形報告賴稅務司察核辦理 
[盛京船主舉發搭客運土]  
　　前日（二十號）午後四時太古公司盛京輪船由天津開駛來滬有搭客印人甲乙二名各帶私土數磅事爲船主覺察不動聲色迨該輪抵埠停泊浦東公司碼頭當卽飭令茶房將該二印人看管不許登岸一面用電話通知水巡捕房梅捕頭飭派中西探捕乘坐小輪前往將該二印人拘獲當場抄出私土數磅拘解捕房押候轉解公堂訊辦私土則送交海關存儲候燬 
[土販敗露牽及土棧]  
　　土販某甲前日午後在公共租界東棋盤街某土棧内買得烟土兩包甫出門口被流氓兩人所見上前奪取甲卽狂呼盜刦遂由巡捕到來帮同追獲一人搜出前項烟土一倂帶入總巡捕房經捕頭詰悉前情着將甲收押立飭中西包探協往將該土棧夥某乙拘至寫字間捕頭以其違禁私賣烟土諭令存洋五百元保出聽候公共公廨訊究聞該土棧已延代表律師預備到廨辯護 
[赴法華工回國抵滬]  
　　太古公司新寗輪船昨由香港載來大批華工三百餘名停泊洋涇浜太古碼頭該華工等旋卽各携箱籠行李什物登岸當由法捕房飭派中西探捕蒞揚照料據云此項華工均係漢口天津山東等處口音前年奉招赴法國工廠工作業已期滿回國繞道香港附輪來滬以便轉輪回籍 
[恒通路火警之澈究]  
　　前日傍晚閘北恒通路旁江北客民鄭銀韶陳林庭所居之草棚内起火延燒草房二十餘間及漢中里樓房九幢並殁及張德升營造廠當由各段救火會到場救熄租界救火會亦帮同施救事後四區張署長飭警將起火之鄭陳二人及有縱火嫌疑之萬商雜貨店主姚友生一倂拘案聽候訊究當火熾時四區彈壓警查見錢盤根搬移皮箱二只帶案暫押候查核辦 
[川省敵僑來滬候船]  
　　四川敵僑三十餘名近已起程來滬約於一星期内可到盧督辦以敵僑候船所均已撤銷今川省敵僑來滬候船無處安插故决計仍假習藝所爲之居留與緩遣者概歸第三批一倂遣送現已令知上海縣沈知事預備一切矣 
[盧護軍使拜會美海軍司令]  
　　松滬護軍使盧子嘉昨日上午九時許帶同交涉署交際科長陳世光乘汽車赴英界黄浦灘渡輪詣美國海軍司令坐艦（旗艦）拜會美國海軍司令晤談良久始興辭回署 
[英艦隊恢復白色舊制]  
　　文匯報云英國東印度與中國艦隊皆已奉到訓令諭將各艦漆成白色恢復舊觀蓋在戰時各艦皆改漆灰色也 
[沙田局催領部照之布告]  
　　上海縣沈知事江蘇上寳沙田分局周專辦昨發會銜布告云爲出示佈告事照得本分局於本年一月開辦已由江蘇沙田總局通告晚諭所有上寳兩縣新舊田灘應由本局淸理分别丈放升轉查奉發淸理沙田章程此次辦理升轉應令各業戸將舊有契據及單照串票一律呈騐按其現業畝分塡給部照註册又人民如有並未繳價之灘地私自圍墾或從前投案承領現有圍築畝分溢出原報之數者均限令一個月内自行禀報照章補繳地價逾限不報一經查出或被他人舉發除照新章追繳地價外並以照倍科罰定章極爲嚴厲合亟會銜出示布告仰各沙戸人等一體知悉凡有漲沙田灘應以放領所給部照爲執業之憑證現値本局辦理丈放升轉之際各業戸應將舊有契據及單照串票趕緊來局呈騐註册領照如有未經繳價之灘地或溢出從前原領地畝之數者亦卽來局禀報補缴地價以便查明註册塡給部照自此次布告之後各業戸倘敢延不禀報希圖隱匿私佔一經查出或被他人舉發本局惟有照章處分决不姑寬 
[永元啓明兩公司機布祗完正稅之通令]  
　　江蘇財政廳十八日訓令各稅局所云本年四月十五日奉財政部訓令内開准稅務處咨准農南部咨開准江蘇省長咨稱據上海永元機器織染廠有限公司呈稱商廠仿造外洋粗細斜紋平布及各種時花布疋以七賢圖商標用於花色布之上跑馬商標用於平布之上又本廠出品係機器製造洋式布疋理合呈送貨樣迅賜轉咨農商部准予轉咨稅務處援案完納正稅一道免徵稅釐等情應檢同樣布商標咨請查核轉咨等語應咨請核辦見復等因並附送商標貨樣前來本處查上海永元機器織染廠所製粗細斜紋平布及各種時花布疋自屬機器仿造洋式貨物之一種其所具樣品亦經本處騐明實係仿造洋式製成應准按照機製洋式貨物於運銷出口時由經過第一關聽憑運商所請或估價或照則徵收正稅一道給予運單沿途所經關卡祗查騐單貨相符並無夾帶影射及漏稅等情弊卽予放行不再徵收稅釐惟崇文門落地稅不在沿途稅釐之列仍應照納此外一切辦法以及運單貼用印花悉應按章辦理倘此項現行稅法將來或另有變更之處該廠亦應一律遵辦除分行外咨行查照轉令遵照等因到部除分令外合卽令仰該廳長遵照辦理可也此令並奉省長公署令同前由各等因到廳奉此合行通令該局所長一體遵照遇有前項粗細斜紋半布運銷出口騐明單貨相符卽於單内註明月日蓋戳放行母任夾帶别項貨物　混漏稅切切此令 
　　同日該廳又發訓令云本年四月十四日奉省長公署訓令内開案准稅務處咨准農商部咨開據上海啓明染織廠兩合公司呈稱商廠於民國七年間正式成立專營機器仿造各色絲光線紗及各種時花布疋謹備布線樣本商標呈請准予轉咨稅務處援照成案准由經過第一關卡完納正稅一道沿途概免重徵以恤商艱而維國産等情到部應檢同原送商標貨樣咨請核辦見復等因將變童商標並三光牌共二紙及線紗布疋樣本一册附送前來本處查上海啓明公司所製各色線紗及各種布疋旣據聲明係川機器製造其所具樣本亦經本處騐明實係仿照洋式製成應准按照機製洋式貨物現行稅法於運銷出口時由經過第一關聽憑運商所謂或估價或照則徵收正稅一道給予運單沿途所經關卡祗查騐單貨相符並無夾帶影射及漏稅等情弊卽予放行不再徵收稅釐惟崇文門落地稅不在沿途稅釐之列仍應照納此外一切辦法以及運單貼用印花悉應照章辦理倘此項現行稅法將來或另有變更之處該公司亦應一律遵辦除分行外相應咨行查照令屬遵照可也等因准此除分行外合行令仰該廳長轉飭所屬一體遵照此令等因到廳奉此合行通令各該局所長一體遵照遇有前項線紗布疋運銷出口騐明單貨相符卽於單内註明月日蓋戳放行母任夾帶别項貨物隱混漏稅切切此令 
[上虞旅滬學會成立]  
　　上虞旅滬學會由該邑旅滬學者所組織以聯絡鄉　交換智識改良桑梓教育爲宗旨籌備以來業經數月於二十日上午十時在半淞園開成立大會先由發起人報告該會宗旨並宣讀規則草案逐條討論通過次選舉職員潘志驤君被選爲正會長貝再然君爲副會長戚繼芳君爲書記員兪汝鑫君爲會計員次貝君提議應辦事件（一）組織通俗演講團（二）調查上　教育狀况（三）編輯雜誌分送上虞各學校俾通聲氣經衆表决認爲要務次第舉行旋攝影而散 
[靑年會之耶穌復活紀念會]  
　　前日（二十號）爲耶穌復活紀念日是晚七時半中國靑年會在殉道堂舉行紀念大禮拜會男女教徒參與者五六百人由陳己生君主席報告開會主旨全體唱詩鮑九思　耀光喇叭合　沈君讀經次請新救主堂區牧朱葆元演說耶穌復活之原理思婁堂唱詩班唱詩吉福蘭君獨唱詩歌末殿以耶穌復活寫眞並由主席詳加說明迨至十時始各興　而散 
 
 
 

Page 11

 
 
[報會聯合會會議紀]  
　　中華全國報界聯合會昨在福源里事務所開第二次會議討論章程修改條文到會者三十六人由葉楚會君主席先討論大體後爲條文之修正自午後四時開會至六時半始畢事其章程不日當可公佈也 
[示禁皮箱夥罷工運動]  
　　淞滬警察廳徐廳長昨發布告云案據皮箱業司年　秋林顧涵林吳虎泉徐榮桃等呈稱竊商等分隷治下曁英法租界向安營業上年四月間各夥工等同盟罷工要求加價一次嗣經商等會集同業重整行規呈准上海縣公署立案布告並查案永遠禁革小行頭名目在案茲有工夥王廷發等違背官廳布告刊印行單私立小行頭名目苛派勒捐復敢創議硬提業董所保存之公項希圖分肥邀吃講茶並成羣結隊紛赴各店見有安分工作者迫令停工致使商等營業大受影響爲特邀集同業連署蓋章呈請布告禁止並通令各區一律查禁以儆刁頑而安商業等情據此除批示並訓令各屬從嚴查禁外爲此布告仰該皮箱業工夥一體遵照須知脅衆罷工大干法紀况該業小行頭名目曾奉上海縣公署布告永遠禁革爾工夥等何得違背官廳命令刊印行單私立小行頭名目硬提公項希圖分肥並敢脅衆罷工以爲要挾似此行爲實屬妨害地方安寗秩序經此次布告之後爾工夥等務各守分安常照舊營業不准再有上項情事倘敢抗違定將滋事之人按名拘送法庭從重懲辦决不寛貸特此布告 
[警廳注意衞生]  
　　淞滬警察廳長現以天時漸暖衞生之法急宜講求以免發生疫氣爰特訓令各區署所警正佐轉知各棚長警每日須將臥室之内滌除潔淨遍澆濼水並禁吐痰床舖披褥衣服等類均宜整齊摺疊不准任意作踐各宜愼重一面復山廳派員週歷抽查如有不遵者惟各該區署所長官是問南市第一區羅盧兩巡官曁一分駐所楊巡官連日親赴本署所各該棚長警臥室内注意檢查並將各自講求衞生之法逐節演說俾各遵守 
[水木業公所建築殯舍]  
　　滬紹水本業公所建築殯舍業於二十日開工因該業領袖顧蘭洲君是日適回浦東由副領袖張效良張曉卿躬詣該工程處行開工禮現正鳩工庀材從事建築聞該舍落成　須附設養老院留養該同業老工人云 
[上海縣請奬契稅溢額]  
　　上海縣沈知事以七年份契稅收數暢旺開單呈請財政廳照章給奬一案昨奉財廳指令呈單均悉該縣契稅收數比最旺之額竟溢出八千元以上辦理得力殊堪嘉尚仰候彚案呈請給奬以示鼓勵 
[張銀寳聲請上訴]  
　　柳顧昌紅木作中之張銀寳持斧毆傷翻砂作主計文彩並斃學徒李阿榮一案前由地方廳公開辯論終結聽候宣判上星期六午後由該廳推檢各官聞庭飭提張銀寳上堂略詰一過宜告判决張銀寳傷害李阿榮致死之所爲應處一等有期徒刑　禁十年輕微傷害計文彩判處五等有期徒刑監禁三個月應共執行刑期十年零一個月判畢　押聽候執行間張銀寳不服判决已提出理由昨日遣人投廳聲請上訴 
[拐匪當場破獲]  
　　拐匪劉新福日前拐得金全壽之男孩金阿四王富友之男孩來珍兩口希圖携逃適爲包探金九林等查見拘入捕房押候解堂訊辦昨解法公堂請究先據各原告禀明前情詰之劉供認圖拐不諱中西官判劉押西牢六個月期滿永遠逐出租界兩孩交各原告分别領去 
[房租理淸請求銷案]  
　　收租人楊順生前投法公堂控房客水平治虧欠租洋若干元向索延約不付求追奉判限繳在案昨又傳訊先據原告禀稱被告奉諭後於前日至商處如數還淸求請銷案判准予將案註銷 
[汽車夫點燈違章]  
　　汽車夫鄭根生前晚因在黄浦灘開駛六百九十六號汽車不點尾燈被一百九十一號印捕查見以其違章抄錄該汽車號數回禀捕頭業已轉稟公共公廨出單傳訊矣 
[蓄犬未領捐照]  
　　廣東路淸和坊口沿馬路二百零七號門牌妓院内鴇婦王張氏因養狗未向工部局捐照被二百五十四號華捕查見以其違章回訴捕頭諭候稟廨出單傳究 
[竊賊在途發覺]  
　　楊榮生前日午後竊得泥城外王家庫五號門牌某西人家値洋七十五元之呢大衣一件　贓逃出適被新閘捕房包探陸桂山查見當將人贓一倂帶入捕房奉飭押候解公共公廨訊究 
[行兇案涉及曖昧]  
　　嚴生生在公共公廨刑事科指控嚴阿連殷毛毛糾衆行兇由廨訊判被告交保在案前日由兪襄讞會同英包副領事傳訊據原告代表律師上堂譯稱原告之弟嚴紀生向在蘇州　孚分行執業家居虹口漢璧禮路其弟媳不安於室與在逃之謝和尚有噯昧事上月二號紀生山蘇返滬目覩謝與其妻同在一處而原告適至其家擬欲捉奸反遭被告糾衆兇毆受傷曾投哈爾濱捕房報告此事近鄰均願到堂作證請爲展期研訊云云訊之被告等亦延律師到堂代爲辯護經中西官核供判被告等仍交原告候再復訊 
[圖畫學校控案訊結]  
　　向業教讀之周湘因於去年登報譭謗上海圖畫學校名譽被該校舉代表張聿光起訴公共公堂請追名譽損失洋一千二百五十元由廨將周傳案迭經研訊諭令被告交保候核在案前日午後届期續訊兩造均延律師到堂各據理由辯論良久兪奠孫襄讞核禀商之英副領事包君以本案業經證明被告周湘確有譭謗原告學校行爲會判周於三月内賠償原告損失洋一千元以後如該被再犯登報譭人名舉定予律究 
[保人難逃責任]  
　　四川人潘曙樓與宏興永福記金舖經理王養安二人爲買賣鏢金糾葛在公共公堂互相控告業經中西官傳集兩造訊明判决潘控王將其所存金條賤價售去請追損失案據證不足應卽註銷並着潘償還王反訴結欠金價等欵銀一百三十兩零五錢由川帮所開之濬川源銀號出立保單將潘保出籌欵歸還在案嗣因潘保出後並不還欵王復延律師投廨稟明前情請飭傳擔保之濬川源銀號經理到案質訊由廨准詞於前日午後派捕往傳該銀號令某姓夥友投案候示經李襄讞會同英包副領事向該夥詰據供稱保單上所蓋圖章係潘在銀號爲夥時自蓋云云中西官核供以旣係濬川源擔保蓋章應負賠償責任判着照前斷如數賠償違干未便 
[押店收質賊贓]  
　　虹口吳淞路一百十三號門牌潮州人翁澤記所開之嘉興押店因收質捕房咨照之失主被竊物件經老閘捕房包探陳維坤查悉歸稟捕頭轉請公共公廨出單於上星期六將翁傳至公堂稟明前情並將捕房發給該押店註明失竊物件之失單呈案請察翁延律師到堂代辯中西官核供以被告收當竊贓匿不報捕實屬違章判令罰洋十元充公以儆 
[私逃女子解廳歸案]  
　　本邑鄉人王小華之女小妹於去年失踪女父指張某有拐帶嫌疑控經地檢廳經檢官訊預後命張交保出外帮同找尋日前王小華在江灣鎭尋見其女扭送六區一分所解送司法科請究昨奉段科員提訊一過判將小妹移解地檢廳倂案辦理 
[鐵店主收贓被究]  
　　浦東太古華通碼頭於上月十四夜被竊去鐵板五塊業經該公司巡丁頭目楊阿桂在通州輪船上緝獲竊鐵賊喜保金生錢通侯二名函解法捕房訊究在案昨經捕頭飭派包探許福慶並太古公司巡丁巫仁德帶同該竊等渡浦至爛泥渡三區警署聲稱此項賊鐵銷與十五間張協興鐵店請求派警協同吊贓經曾警正核准加派長警前往該鐵店吊出原贓三塊已被鎔化卽將店主張阿榮拘署略詰判交該探帶回歸案訊辦 
[領回保證金須繳收據]  
　　上海地方捕獲審檢廳昨據代表訴願人温盤搿具狀證明代表嗬囒銀行對於捕獲德船亞培甘提出債權訴願案内呈繳之保證金銀幣三百元收據一紙業已交付駐居日本國訴願人存執茲屆具領期内不及函催繳還具狀先領理合具書證明備案請求核示林廳長當以訴願人證明理由碍難照准應須繳還本廳保證金原發　收始可來廳具領已批飭知照 
[淞滬警廳批示三則]  
　 
[顧蘭卿批]  
　　據呈被累情形殊堪憫惻仰候案結時飭令火首酌賠損失可也 
[朱蓮芳批]  
　　查該民險遭謀害前據警所呈後　經令飭隨時查緝兇犯務獲解辦茲旣據聲稱查係顧阿二所爲准卽派探拘案究辦可也 
[徐兆林批]  
　　據呈已悉查該民弟婦阿新走失無踪旣據證人施炳元證明事係喬咸林之夥張阿炳爲仰候飭傳證明再核 
[謝贈]  
　　昨承商務印書館惠贈英語週刊第一百八十六號一册特此誌謝 
中華職業教育社通訊 
　　本社主任黄君炎培於一月中赴南洋鼓吹職業教育前日該社接黄君報告（四月三日檳榔嶼發）謂氣象甚好茲探錄其報告如下在此間日日演說昨夜爲徵求社員事開會梁君德權卽創辦璧如女學者竟依陳君嘉庚例捐萬元分五年匀交此外各戸尚有歡千元仰光亦有數千元然弟到處不遇演說而已純任自然並未加以何等之請求語也仰光設通訊處於緬甸教育總會此間通訊處（指檳榔嶼）設於中學校公推戴淑原領事經收社費許克誠校長爲通訊主任頃極匆忙尚須至戲院演幻鐙演畢卽上船矣又新加坡新辦華僑中學一所檳榔嶼新辦南洋中學一所南洋華僑向無中等教育機關有之自該二中學始二校校長均由創辦人委托本社聘請華僑中學校長爲涂君開與南洋中學校長爲許君克誠均與黄君同往者據黄君報告謂二校業已開課校長均得信仰云來函 
[國會議員通訊處來函]  
　　頃閱貴報四月二十日北京專電稱舊議員王乃昌與新議員某某等秘密結合以擁段爲主旨查王乃昌君已於三月二十八號乘坐廣利船携眷赴粤最近尚有函件寄滬確未赴京特此聲明四月二十一日 
[郭同來函]  
　　逕啓者近閱貴報本日北京專電稱舊議員郭同王乃昌等與新議員光雲錦吳文翰等日來秘密結合仍以擁段爲主旨等語僕與光吳兩人素未謀面最近亦無函電往來均有事實可查至王君乃昌早往廣東該電所稱非事實卽祈貴報將此函登載以資更正而免誤會郭同手啓二十一日晨 
雜評二 
[烟酒業呼籲和會（庸）]  
　　烟酒爲奢侈品其課稅當視尋常日用品及有益品爲重律以財政學之法則固屬無可非難無如我國以關稅之協定對於舶來物品稅權不能自操卽以烟酒兩項言之外貨與國貨稅率之差至一與三之比例而不止（現制外貨祇稅百分之）七丶五國貨則稅至百分之二十五）爲淵敺魚致外貨盛侵成爲烟酒入口之第一等國而本國烟酒兩業遂日卽於衰敝自殺政策殆莫此爲甚自經濟學上觀之非恢復稅權以後烟酒重稅之制决不可行於中國卽無烟酒業之呼籲政府亦亟當猛省者也 
　　烟酒聯合會自成立以來對於公賣制之弊害陳訴已至再至三呼籲於政府無效而始請願於國會請願於國會而仍無效而今又請願於和會其儳焉不可終日之情夫亦可以想見特政府今方垂涎於稅入六千萬元之預想（見五日本報所）載張壽齡談話）而烟酒借欵又正在秘密醖釀之中卽使和平會議一如前國會之接收請願議决照逹亦豈能必政府激發良知取消其重困華商奬進外貨之公賣制度嗚呼今之商人處於重稅之下無可告語奄奄待盡又豈獨烟酒兩業爲然哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十八）] [  一之]  
　　美國花價奇昂尋常人家閑齋淸供大抵均以人造之像生花代之其像生花有布製者有紙製者有蠟製者巧妙尚遠勝於北京東安市塲之出品至其天産之生花大抵用爲酬應上重要禮物西禮喜事送花喪事亦送花臨别送花望病等事相見亦送花花之用本甚廣　若一屆佳期令節更恃此物爲點綴而以西國淸明爲尤盛淸明前各花廠所售之花其價較節後高數僖其品類較貴重者每十二朶爲一束恒需美金二十五元（平時約合我國五十元）此類花朶值價旣如此其昂貴故在售花者之特别注意似亦情理中應有事也 
　　我國文學家有羯鼓催花之說小說家有百花齊放之謠不意彼美利堅之巧奪天工竟有實踐此數語者美國淸明所用之花其最主要者爲淸明白百合聞花花本原爲球莖狀若我國之大蒜均由他地輸入美境輸入之期約在七八兩月間東美沿海大城如紐約如博士墩每處每年輸入之數在十萬個以上一每個約値美金七仙』各大花廠進貨或一萬或一萬五千大抵均令於暖室中過冬暖室中温度若在冬季至多不令超出五十五度必至來春淸明節前之兩三星期始置諸七十度或七十五度之温熱處所而使之巧値節前應時俱開也故西國市花者實可得謂之催花使而其年年淸明節前兩三日實我國小說家理想中之百花齊放時云苟非然者西國淸明每年遲早無定至少相差一旬或兩旬則花開日之過時或不及時均足令市花者於營業上大受損失卽每年聖靈土曜日花花之遊亦將因之而掃興矣 
老申報 
[惟口興戎（見光緒二年二月三十日）]  
客言蘇城新橋灣某姓者數日前爲子完姻祗以身係旅居絶少至戚爰託鄰近某縫工代爲照料然縫工素有隱愧於其發喜果於衆客時客有知其事者倚醉而譏誚之縫工憤甚竟肆老拳以衆寡不敵受傷而遁客皆一笑置之席散後共爲閙新房之席歡知間門外聲如鼎沸羣出現之則見縫工偕無賴數十輩蜂擁而入賀客不知所以各受毆辱堂中盆盎盡傾燈燭皆滅有一客戲距合歡床頂蓋圖爲夜深窺探之舉也聞警卽驚而跳下適撞新娘之首血流被面於是房中啼哭聲與堂中喧鬬聲相應幸有張姓客身魁梧而力猛從内舞長　而出衆無賴始辟易讓之急往報巡身立來彈壓鬬始罷然衆客之受傷者已有四人矣按古者婚禮不賀降至今日已成虛語然以偶涉微詞幾興大獄亦事之絶無而僅有者也易曰同人先笑後號咷不圖於新橋灣彷彿遇之 
[再述剪辮子（見光緒二年三月十九日）]  
　　前報疊錄金陵剪辮子一事邇自三月初三四五等日被剪去者愈夥然皆童男童女居多始猶疑係起造長干橋之石工所爲茲　各憲傳到該石匠再四窮詰據稱實非伊等所爲蓋别有異教乘此造橋之際使川邪術剪去辮髮俾人不疑耳其剪去之法均係旋風一陣風中若有一團黑影吹至面前不覺毛髮森竪風過處辮卽失去或三五寸或八九寸不等然至短亦必連髮捎一二寸從無僅失去辮線者連日被剪之家或有將剪　一半自家再剪去一二寸或竟將全髮剃下置於便桶底下以厭之次日或夜間其失去之辮卽能送　如昨有機匠徒弟高姓者又有某釘鞋店徒弟金姓者以及某姓女孩或在門外或在屋内均係一陣風來辮卽失去嗣因復剪寸許置便桶下果於次日送回連日因風來剪辮故人多留神欲破其法如昨城西有胡姓綢號及城東余姓成衣舖　新街口某姓家均因風來時急用汚穢等物抛去竟打落紙人一個計長一尺一二寸或手持小剪或持小刀兩足尚有符籙胡姓用針將此人釘在壁上令人觀看故觀　甚衆又聞鄉鎭間近有賣大麥糖者小兄買食此糖無不腹脹斃命故近日鄉間賣糖者業經絶跡蓋各處鄉村見有賣糖者來皆羣起毆之也類如此者均係異端邪教煽憨人心連日城廂内外謠傳頗多若不嚴訪密查從重懲辦恐奸民暗施邪衞卽不免釀成事端矣有牧民之　者所當急宜查辦也 
 
[函谷關（古蹟圖六十八）]  
藝術新談 
[葡萄剪定] [  張而畊]  
　　何爲葡萄剪定之適當期乎梯姆氏曰此美合衆國以二月之末三月之交爲其剪定之適當期 
　　普通剪定葡萄之規則皆在殘冬已過樹液循環未盛之前夫葡萄之生成乃自去夏所生之種枝上之芽苟吾人能熟憶此則對於葡萄之剪定可操左劵葡萄樹之健全者每一主枝可 
　　生芽六士卽生産之最少者亦較諸生育軟弱之葡萄樹爲優計此六十芽可生一百五十束之葡萄 
　　一般經營葡萄業者每於三十嫩枝之中而每枝各留二芽於其上其他亦有於士嫩枝或十二嫩枝之中而於適當枝内養成六十芽者至葡萄樹之形成或纒繞於棚架或樹立於椿旁葡萄樹生長數年其勢力漸衰故須行接木以更新之法於接近地面處接一新枝俟經二年後再從新枝處將舊株刈去 
雜錄 
[錦城之古美術展覽會] [  訪]  
蜀漢玉抹衣 
　　漢玉黄琮圭璧觸琥勒琫理押鬚押鼻塞耳塞之類人多知之惟抺衣一種除萍州可談所載外罕有稱道之者此玉浸口確爲漢物殊爲奇品幷將抺衣記錄後以供觀覽 
附蜀漢王抹衣記 
　　萬歷三年秋七月治昭烈帝陵掘土獲古玉一片長可五六寸闊二寸餘如刀柄有眼可　繼滿身土花浸蝕人莫能識持之以向楊繼雲曰此古所謂抹衣也古帝王旣御袍帶以此抹腰使無摺皺痕昔宋末無惑著萍洲可談一書記之甚詳謂宋晦北博識奇畏在蜀都曾見玉一片形製似此今君所獲母乃是與於是歸而寳之名之曰蜀漢玉抹衣一時詠者甚衆爭耀於也物之顯晦有時豈不然哉或曰抹衣古無豈定歸之漢乎漢以前如人皇氏止於蜀曰蜀山氏得無蠶　杜宇所憑依者乎漢以後如蜀王孟昶蜀王秀皆勢連於蜀得勿故宫花草千年碧血所染著者乎不知三代之玉入土四千年其色灰白俗所謂鷄骨白者是也此玉明潤决非三代時物漢以後形製已不逮古此玉元氣津淪非唐宋雕刻可比其爲秦漢時物可知發現之地又在昭烈陵其爲昭烈帝遺物可知其陵爲藏衣冠處其與衣冠同一相從於葬地可知其頑然片玉流佈人間宜挾昭烈之精神傳正統於千秋萬歲之後則是微玉之傳實蜀漢之傳非賦詩之横槊顧曲之周郎所能擬議之也抑又聞之君子比德於玉蜀都雄富甲天下近世賢士大夫愼勿玩物喪志貪寳玉而讓人鑿破空虛玉可以不必長保蜀當俟之有以長保三分之已事誠可悲已此物此志當與諸葛之銅鼓桓侯之刁斗幷傳不朽云 
小說 
[社會小說少年旅客] [  雄倡]  
　　一日畢葛蕾在海瀕一逆旅中踞温榻臨窗而坐望海滋適忽言曰是間風景宜人山水明秀位置良不惡時居停主婦方歛茗具聞言則心識之蓋聞位置不惡等語以爲得是贊詞其賬單上大可增入五先令也則應曰先生人人固亦云爾畢夫人曰亦有他客同寓者乎主婦曰不敢奉欺今歲時序良晚此際適非熱閙之候雖然二層室樓中尚有一少年上流人賃寓畢翁曰方吾輩以車至時適有一人外出意殆卽其人乎主婦曰狠是其人一翩翩少年衣色蔚藍睛黑而微長烏髯殊亦一上流人畢氏女者曾爲此少年之黑晴流盼所及大有豔羨之色聞言則俯而自弄其　履之帶用自掩其羞頰畢夫又曰爾亦知其爲人否言時目其女似頗生疑主婦曰未敢言知以昨始識面惡能遽定其流品又點首微語曰以我卜之其人殆非等閒之輩畢翁方噴一股菸烟向數里外海上一漁舟乃曰果耶主婦廻顧肩後深防所議之客或掩至其後竊聽旣不之見心始釋然乃曰吾意度之其人殆爲貴要彼知有他客入處當尤悅懌昨彼初到覔舍時第一語卽問有無他客吾答言無之意彼或喜靜而惡擾雅不欲他客與之同寓也乃彼則曰惜哉吾生平滋厭惡靜寂之屋宇沉沉有同墟墓吾乃告曰不敢奉欺明日禮拜六行當有老夫婦二人挈其女自康白灣同賁將賃寓三禮拜彼聞言始欣然曰如是良佳乃立定議賃居一室居停旣下畢翁白吾意此少年良爲佳品大可引爲良伴畢夫人又目其女而言曰爾幸勿多與周旋在此瀕海之區又安識所遇爲何等人者畢翁者自詡半生營質庫業而大得利人情世故洞識無遺者也乃曰惡汝謂吾面人乃不辨其邪正耶夫人曰吾何嘗有是言吾言特謂汝當加愼而已畢翁格格笑曰此語宜嚮之吾女美蓓兒以我身爲男子勢不至與其人有情欵也畢氏女聞言則又紅暈於頰遂言若二親能止其呶呶勿復爲是　語出至石步之上遨放以踐夙諾不寗佳耶正言間忽微微有叩戸聲畢夫人曰進之遂有一美少年推扉入立於門次言曰幸恕冒昧乍聞有來自康白灣之畢葛蕾先生寓此其殆與銀行巨股之東畢氏爲親屬乎畢翁且指空榻延坐且肅恭對曰非也某殊未之識少年作悵悒狀曰咦悵甚下走殊冒昧尚希鑒宥下走與彼畢氏夙契因意句時少年且言且退嚮門久畢翁乃力挽曰幸客且就坐雖萍水相逢鄙懷亦欣愜足下殆亦寓此乎少年唯唯遂就坐交叉其二股爲狀至適觀且曰鄙人卽寓樓中賤名曰腦門畢翁遂稱曰腦門君獲親丰采曷勝欣幸此爲山妻及小女美蓓兒少年遂亦各與馨折爲禮道相見晚 
[自由談之自由談] [  不冷]  
　　今日以常理言之自以國會爲最要然而尤要者則爲憲法余以爲尤有要者則議會中之規則是也蓋憲法所以範圍全國議會規則所以範圍全院議會規則而無法專以毆人擲物爲事更何暇議國家大事而範圍全國乎雖有憲法雖有議會奚用焉 
 
 
 

Page 15

 
 
   
 
 

Page 16

 
 
   
 
