# 1882 - 154 - 4903270

 

Page 1

 
 
[新印縮本增選多寳船時文出售] [  點石齋主人啓]  
　　廣東所刻之多寳船時文向巳風行海内爲業舉子家朝夕揣摩然其中虚題頗多間有文不對題者至字之訛誤模糊猶其餘事是以閱者病焉本齋不惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課作挨次增入另請善書者八十人照樣騰清然後用石　照相法印成縮本統計實數文七千二百九十六篇每篇俱加圈點勾股其字之大小與本齋所印之康熙字典髣　妙在墨色濃淡相宜字字清晣嘗堪徐愛瓊於　月初當可印完準於五月十五日出售每部計成八本價洋四元如蒙購閱祈至申報舘間壁之申昌書畫室價買或有躉買者請移玉至申報舘帳房而　可也此布 
[書中巴和約後]  
　　巴西立國在西歴一千八百二十二年迄今僅六十年耳其先本爲葡萄牙屬地亦與米利堅之爲英國屬地無異其後有畢多禄第一奮然崛起遂成自主之國而聘使四出駸駸乎日見擴充去年欲與中國通好於八月間經兩國朝廷核准和約盖寳簽字至本年四月十八日在上海將和約互换自是而後兩國永敦和好爾無我詐我無爾虞兩國臣民莫不額手稱慶本舘已將和約條欵錄登報章以供衆覽計和約十有七條大概亦與泰西諸國和約大同小異惟就中有兩條則尢爲可喜其第四條云中國人民在巴國如安本分但能不違巴國律例章程無論何處任便游歴此可見巴人大公無我之心初無一毫猜嫌顧忌之念矣其十四條言兩國彼此商定不准販運洋藥中人不得以洋藥運往巴國巴人亦不得以洋藥運至中國此可見其除惡務盡之意不分畛域其視中巴兩國不啻如一國然天下之害天下人皆惡之又何容稍有偏見兹二條者皆爲前此中國與泰西各國通商條約所未嘗登列者也其洋樂一條惟去年中美兩國新更條約中亦有此說至第四款所載則不特各國條約所無而且與美國條約相反然則本館前報論及中國人民之在美國者旣爲美人所憎惡曷不舍美而至巴此言不爲無見矣蓋巴西立國未久其人大半由葡國遷往其本土地人尚有渾噩未開之勢其地頗大曠土正多甚需他國之人爲之助力而中國人之在外洋食力者價廉而工倍美人以此而妨恨華人天下莫不皆知巴人之意則正欲華人之往巴以資闢墾地力故特列此一條以兾華人之往者日增月盛　 
是亦巴國之利也中國之所以允之者其意則又有所在中國地面雖曰遼闊未經開墾之地亦尚不乏然中國人民繁庶實有人浮於地之勢得此一條出路而中國人民有可以位置之處則亦何樂而不爲也卽此條和約言之中巴之通好實於兩國皆有利益旣有其利卽當防其害害莫甚於洋藥此第十四條之約所由來也西人之於鴉片本但藉爲藥籠中物初無如中國之就燈吸食者然西人亦知洋藥爲中國之害而且深防其害之沾染於外洋故外洋鴉片之禁較中國爲嚴說者以爲外洋之製洋樂盖專爲流毒華人起見然西人初意原亦不料中國之罹此害者如此其多且酷也近來英國亦有禁烟之會擬欲爲中國除此大害特尚未見其施行耳中國之惡洋藥已久巴人亦有同情故兩國相約各不以害人之物相餉害旣除而利益漙矣至於設領事廣贸易定禁令重案牘相待必優有犯必懲凡若此者則皆各國通商條約之從同者固不必復爲贅論也總之巴國在亞美利加洲之南境其地氣天時均與中國相埒以華人而處彼飲食起居初無不便之處而巴國地廣人稀必欲得人而治泰西各國雖亦生齒漸繁斷不如中國之衆以我之盈補彼之缺以所有易所無有相濟無相妨也人以爲巴西與中國通好其利在巴而不在中吾以爲巴西地廣中國人多地廣則惟患無人而曠土無由盡闢人多則惟患無地而遊手不免好閒加以華人之往外洋者往往多遭凌虐如美國之議阻議逐甚至議殺秘魯之華傭爲黑人所　者其數至以千計至於華人視出洋爲畏途而不敢輕往今得巴西國爲壑又得不加拘束可以任意僑居隨地游歴則前此之不免恇怯者一旦任所欲之不將衆心快然趨之若騖巴西之地利日闢而華人即不難於此得生財之道其有益於中國者豈淺鮮哉雖然美國初與中國通好之時亦深願華人之至彼以資開闢曠土近則忽然改變竟欲驅逐華人雖美人之無恒實亦華人或有不善辦理所致今此中巴始好必當善持其後俾睦誼永敦堅于金石此則又不勝禱祝者爾 
[銅礦述聞]  
　　熱河承德府之平泉州有三山焉一出銅一出枯煤可以鎔鍊銅沙一出煤其煤質與開平相將銅山有銅苗十六井咸豐三年間曾經熱河道裕觀察禀請熱河總管毓都憲奏請開採因起水無法而止今年朱翼甫觀察禀明李傳相會同熱河都憲奏請設局試辦糾集股分一千二百股铜煤並開每股銀一百兩已開四井每日可出淨銅十餘担歸天津製造局十担其價照巿給發日後倘人手衆多機器齊備其餘未開之十二井亦併力攻取出銅當不可限量聞俟鎔銅機器到後上海製造局每日亦需銅十担其餘以俻鼓鑄制錢之用再有多餘始准民間購用該礦銅沙愈深愈好淨銅十兩可提黄金五分地勢較開平約近二日程其般分票已漲至一百八十五兩是眞中國之一大利源也 
[修理電線]  
　　自厦門至香港之電線日來因有小損電線行特自剪斷飭工修理聞於昨日下午修好是以六 
月分吕宋票得彩信息傳遞較遲也 
[大沽近聞]  
　　前報有招商局在大沽建造棧房碼頭之說盖以開平煤礦出煤極多而苦無運路故擬由開平開河一道直接北河以便運煤該河與大沽止隔四十五里約須至年底方可告成而棧房碼頭則已預先建造以備他日之用故人言藉藉以爲大沽開設碼頭其實則近來北河淤淺愈甚將來輪船不能駛進當在大沽停泊運貨起岸皆在大沾則棧房碼頭之設亦屬應爲之事也 
[股價須知]  
　　西商貿易每多創設公司糾集股分中國則向來無之其合股開張店舗者不過共出資本以圖分享餘利而已其有祋入西人股分者亦不過洋行買辦以及與西人往來諸人熟知情形或有附股此外則絶無所有也王今日而風氣日開華人皆知股分之益不但願附西人之股且多自設公司自糾股分大有蒸蒸日上之勢招商輪船局爲之創自是而後保險織布電線煤礦以及採銅採錫莫不踴躍爭先除競附股分而外又以股分票互相賣買其 
 
 

Page 2

 
 
行情亦時有漲跌逐日不同本司深知此事爲時尚所宜故特日爲探訪眞實行情排録於本報附張内以供衆覽庶賣買股票者皆得以先覩爲快也 
[遇救不從]  
　　太古洋行之上海輪船由漢口來滬在揚于江中見一華船已覆船底朝天底上坐有三人當是該船中逃出者輪船上人見此情形急放舢板前往欲爲援上輪船詎該三人執意不肯離此覆舟不知何意輪船上人亦無可如何只得聽之而自行開來上海此三人漂蕩中流不知以後如何也 
[俄人叵測]  
　　俄跨歐亞墨三洲之地而建都於歐羅巴故其國之西偏最爲富庶然欲出黑海而繞至南洋其間尚有土耳其波斯等國横梗中隔向年俄與土戰復通阿富汗其意固欲直逹印度惜爲英國從旁把持意不得逞然究未能一日忘情也昨閱三月二十二日叻報中所載一事夫乃知俄人狡焉思啓之心昭然若揭矣據該報稱前數日有俄國鐡甲戰船多艘由中國海面而駛至本埠停泊數日卽駛赴英屬新金山等處地方是時都人士觀之謂此不過鎭守太平洋之戰舶出巡操習一則恐船中機器久不轉運至有廢朽而不覺一旦用之寔堪悮事一則以船中弁兵久不出洋操習以至荒疎其技用時有棘手之虞故按期分遣出洋此本水師中常例不知其中秘有毒謀外人有不能知者苟非其禍起簫墻事機頓洩則受其害者將有不堪言喻也則法人慕毛所報其有功於英且有功於英地之生靈者殆非淺焉查慕毛本法國人於西歴一千八百八十年由加里勞那埠至新金山之實爾坡地方去歲以犯騙案被逮獄中判充苦工一年期滿開釋然自出獄後人以其曾犯騙案故多疑其爲人無有信之者嗣乃投俄國軍中充當哨探之役故俄國軍情秘密皆得與聞嗣見辱於水師提臣心不能甘乃詣新金山英撫轅前面謁撫軍報呈機密遂將俄人隠謀和盤託出撫軍卽據所言轉奏英廷請旨裁奪矣但慕毛初本無賴游民故所言多不爲人取信嗣以彼言之鑿鑿且有証據可憑至是人始知所言固非虚語也先是俄水師提督抵新金山實爾坡後卽倚慕七以爲心腹所有往來機密電音及咨會俄國兵部文書皆歸慕　經手是以能盡知其中隠秘然當其謁英撫軍時深恐其言不爲人所取信故謂慕毛此來並非游說如不見信可查郵政局俄領事昨所寄之公文二函弔取其稿以對隠言便知慕言不爲河漢夫俄人存心叵測恐報機密爲人所知故預約隠語編輯成書今其書存於慕行篋之中不難一對卽知其中之隠倘有虚言甘任其咎而撫軍以此事所關甚重未敢擅便爲辭慕毛復云公文旣不能弔回則慕所言恐猶未實明公所信無巳更覔一証據爲我明公陳之當昨明公往謁俄水師兵船時慕固在其戎幕中所以未嘗出見之由因提臣恐明公見慕而生疑也至明公與提臣會談之言慕巳一一親聽試問明公昨與提臣所言如此而提臣答公之言又如彼然耶否耶夫人之仕也當忠其主則慕本不應將此言爲明公述但因提臣命慕下一毒謀以害本埠之民而慕不從彼卽當衆將慕大加挫辱情何以堪况慕本尼稀里黨之人又豈終爲彼驅策者乎故謹將其叵測情形以爲明公告公其自圖之可耳初俄國鎭守太平洋水師提戎准兵部水師統領大臣咨稱着該提臣以出巡爲名將所有大小戰船駛赴南洋新嘉坡及新金山各島細探其山川形勢隘口之險坦城郭之堅否駐防兵軍之多寡商賈居民之貧富更從何處可以進攻何處可以扼守倘攻克其地可否核定完納錢糧如域多利亞一洲擬派餉銀五百萬英磅實爾一洲擬泒餉銀亦五百萬英磅他如埃里力及美路濵二島較小故埃島擬泒二百萬英磅美島擬泒百六十萬英磅可否照行之處若在新金山偵探明白可將戰艦等先駛至爪亞之加朥巴然後轉輪回新嘉坡哨會聽候調遣而貴提督可單人親身由别路往四里末繼至加朥巴沿路儘探情形然後回新嘉坡兵船中靜候本大臣另有來咨然後駛赴上洋波時本大臣當卽飛檄琿春水師提臣與貴提督連兵二隊爲犄角之勢計共戰船約十六七艘就中可泒戰船八艘前往非支地方載煤充足然後復由該處駛往加尼羅爾里或稀巴來逸諸處斯時五路之兵已備而英俄之戰必成矣戰務一成貴提督可由彼處速駛至英屬之新金山各處盡力攻之若攻克時可行上所言核其助餉之議卽别泒戰船一艘往孖羽因透爪亞之萬匿華義海面將其電線　 
割取使彼往來音問不通然後駛回經佐知沙安海面以便攔截往來西冷及　澳豁合兩處之英國商船也其餘權變各事宜貴提督隨事見機可爲自主云云此則俄水師統領大臣之咨也迨提戎准咨後卽如言往各路查探一切卽由電音覆信謂承諭後卽如命細加查探新金山之情形已知詳細該處各島無甚重兵駐防又無城池可爲固守倘戰務一成卽運奇兵攻其無備領諸鐡甲戰船取其郡邑南方諸郡不難略定且該處地富儲豐如核之助餉亦殊易辦但懇切切飛檄堅約琿春水師提臣　期前赴上洋與本提督連兵舉事幸無致悮至本年皇上舉行加冠之禮邇時切宜小心衛護以防尼稀　黨人之亂爲是電文簡略不盡欲言兹再由英郵政局代寄公文兩函到時查覽便知一切等語此卽慕毛向新金山撫軍面陳一切大概情形也吁觀此則英俄軍務將有必成之機而無限生靈又遭塗炭矣所望君子在上設法以爲補救庶無失兩邦之好爲宜也因詳紀之 
[搶火薄罰]  
　　月之初八夜温州鼓僂下失火沈天盛襪店失去皮箱兩隻一係契據一係壽衣旋因分　不匀以致外人得悉次日查知是陳壽即搶去壽郎爲縣署親兵沈天盛並鄰佑卽將壽郎送官請辦旋因陳壽郎之母年已衰邁向各人磕頭求饒故僅罰戯一臺並酒一席着將戯單懸掛元壇廟上寫陳壽郎因火事被人拖累當挽地保懇饒自知理虧願罰戯文云云而事遂了結矣 
[靈輀回籍]  
　　已故江南糧道師公榮光字竹菴山西人以軍功起家精明强幹久稱能吏在軍營多年自分發江蘇尤多建白數年總辦揚城保甲事務除暴安良興利剔弊幾於路不拾遺寢不閉户至今百姓稱頌不衰去冬疾終於楊寓以前日大舉出殯盤柩回籍本省大憲特 
委員祭弔因此地方上印委各官及武職自朱叅將起無不恪恭祭奠及出柩之日儀仗之盛賓從之多禮節之嚴哭泣之誠爲近日所罕見正不 
徒以炮升九響槓抬獨龍爲尊榮也聞師公本山西世族故其威儀一切逈異於尋常云 
[鄂省决囚]  
　　鄂省於是月初十日薄暮在武勝門外决囚一名聞係襄陽縣人姓張名知佺年約三十許體極肥胖案係該犯向姊借貸不遂起意謀殺其姊卽經告發拿辦云 
[鄂省官報]  
　　四月初七日藩憲牌示光化縣典史缺以補用典史路步衢咸豐典史缺以候補班前儘先補用典史朱增桂俱咨補新授　 
廣西藩憲前署湖北臬憲徐方伯於四月初六日交卸臬篆卽於十二日啓節赴任前出洋回籍之郭瀛仙侍御聞得於四月初九日抵鄂拜會督　 
撫憲卽行北上云 
[禁用火油]  
　　甯波府正堂宗示照得火油爲害甚烈上海業已示禁寍波之鎮海亦已禁用近來寍郡城鄉嘗有火患或燒全街或害幾命均極可慘苟無火油爲患何致被灾如此之多之重現在廣貨店已具遵結將火油停售爲此示仰城鄉店鋪居民須知用火油者所省無幾而有身家性命之憂此後切不可再用火油貪小失大害己損人此外凡一切引火致火之物均宜時刻檢點倘再有肆意點用火油以致害人者定干重咎毋違特示 
 
 

Page 3

 
 
[一錢兩命]  
　　蘇垣賭禁本極森嚴而無賴輩輙於人烟薈聚之所乘機誆誘鄉愚俾墮其術月之二十日元都觀内有擺睹攤者雖輸贏不多而好博之徒亦復顧而色喜有上海口音之男婦各一先後下注始負繼贏應得錢五十餘文計數而缺其一斷斷與之爭論謂其進出不公遂解衣磅礴攘臂而前詎設賭者左右前後皆其羽黨呼嘯一聲羣將上海人攢毆受傷經旁觀和事老人解勸而息忽該黨中突出甲乙兩人復以老拳痛毆幾斃衆咸不服謂其凌人已甚遂扭甲乙奮拳毒打一年約四十許臥地旋僵一甫弱冠尚有微息卽經保甲局將凶手拿獲數人解縣未悉如何辦理噫一錢之微而害及兩命賭之爲害烈矣 
[將軍大閱]  
　　新任鎭浙將軍古自接篆後號令嚴明營規整肅八旗兵弁無不奉命惟謹從前驕玩之風爲之一變兹定於本月十九日憲駕親臨大教塲大閱首陣式次弓箭槍炮次技勇聞共須操演三日轄下兵丁之外凡各旗大小員弁皆須張弓挾矢以備按名傳閱故前數日八旗兵弁皆在教塲中認眞操演槍砲之聲不絶於耳蓋以備憲駕之親臨校試也 
[彈燭成災]  
　　四月十四晚初更時分京師前門外廊房二巷忽而火起旋卽樸滅隣悉受虚驚火起之由係一盔頭舖樓上因剪燭花悮落叢帒中致兆焚如樓只一間中睡學徒二人帋熱烟熏徒猶未醒其北隣匣子鋪人見忽火起知上有人大呼不應急推窓曳二徒出則焰已隨之矣詹　窗櫺均就焦灼所賴南鄰合香樓香店地勢寛敞人多水便併力施救登時撲滅附近者幸免池魚之殃及耳 
[勝地開工]  
　　揚州自赭逆三次蹂躪後所有西北郊之名園勝蹟悉成焦土同治年間始將平山堂觀音山二處重建完好然已舊時規制其餘如南巡盛典中所賜名之二十四景無一存者前運憲洪琴西曾與各商公議酌量提釐以便次第興建俾復舊觀無如洪公去任遂無人再議及此前日小金山忽然開工大興土木有云係舊僧十數年募資所辦有云人思洪公故作此舉不知孰是而該處已有興復氣象矣 
[侯相赴淞]  
　　左侯相蒞滬情形昨巳列報兹悉憲駕於昨晨八點鐘時登岸由製造局李總辦隨同觀看機器製炮等廠劉邵兩道憲曁松海防劉司馬上海縣莫邑尊英界會審員陳太守均在彼伺候十點鐘時英美德三國領事與新關稅務司前往製局拜會均經接見叙談各西官旋卽告辭侯相午膳後乘緑呢大轎拜客前導爲青道飛虎肅靜廻避及欽差大臣二等恪靖侯太子太保東閣大學士兩總督部堂等銜牌恪靖親兵持鋼叉大刀洋鎗者各八名馬隊八名穿白馬甲號衣上有馬隊字樣腰插小尖角緑旗一面戈什哈八名製局礮隊營兵持全副鑾架相從騎頂馬者卽提右營守府其餘前騎有頭品頂戴八員二品頂戴二員後爲憲輿有藍頂晶頂花翎各員扶轎憲躬端坐輿中身穿黄縀馬褂手持芭蕉扇瞻視尊嚴精神矍鑠雖年逾古稀猶似五十許人江南提督李軍門乘馬相隨先到江蘇海運局繼進大東門到道署及縣東釐捐總局前陜藩王方伯家馮觀察公舘均擋駕劉觀察在邑廟豫園中萃秀堂恭備筵席候侯相赴晏堂中鋪陳華麗堂門前搭吹鼓亭及東西兩轅門蒙以五彩綢縐東轅門西轅門等字皆係金字輝煌奪目侯相固辭未赴晏仍出大東門循黄浦灘向北經過小東門到法領事署又向北到新關及英領事署又過大橋到美德各領事署亦俱擋駕侯相回拜各領事官均經陳太守隨往三下鐘時侯相乘坐之滿江紅船及白雲輪船已移泊招商局金利源碼頭是以該碼頭亦懸燈結彩停泊在彼之江寛海定二輪船均升五色旗幟局中亦陳設齊整並掛紅結彩伺候憲節而俟相拜客回時已四點鐘矣逕到碼頭登舟聞今早五點鐘卽赴吳淞閱兵云 
[公堂停訉]  
　　昨日英界會審員陳太守法界會審員翁太守均因伺候左侯相故知照捕房將所有案件停解一期云　 
[法員赴日]  
　　昨報所載法國公使來滬一節略有訛悮蓋來者非法國之駐華公使乃法國駐日本之公使抵滬之後卽於前日换坐三夌公司輪船前赴日本矣 
[投股限期]  
　　滬上有人創設駁船公司糾集股分已列於報兹悉該公司售賣股分以今日十二點鐘截止欲投股者須於十二點鐘以前向購過此卽不能入股矣 
[馬戲展期]  
　　意大利之車利尼馬戯將次來滬約於今日開演業經列報兹悉該戯班因定坐太古行之亞基利司輪船來滬而該輪船濡滯數日始於二十二早十點半鐘在港開輪故該戯班亦展期於廿七日方得到滬開演也 
[妄想致痴]  
　　前日薄暮有一瘋人年約五旬外語操魯音在大馬路石路口攔阻馬車東洋車巡捕見而欲拿無如瘋力甚大不能拘獲而彼又拉住一馬車作諸瘋狀經該捕邀到工部局散出之小工帮同拘進捕房又向捕頭出言無狀捕頭令上手銬送會審署仍復撒潑值日差禀明陳太守飭爲送縣安置據聞是人因買吕宋票無着妄想致瘋云夫吕宋票多至二萬餘號而大彩僅寥寥數號較之沙裏淘金尤爲難得而乃蜃樓海巿搆幻境於胸中以致蛇影杯弓結疑團於道左則是人雖愚而亦可憫矣 
[水手脫逃]  
　　怡和行之格冷分勒司輪船向裝茶葉來往外洋十八日該船開行前往福州裝茶展輪之際有水手名昆輪者躍入浦中游泳至岸而逸繼而爲巡捕所見向之盤問則云因請假上岸有事比回而船已開行故此逗留巡捕不信解送刑司署供亦如前乃命巡捕暫且帶去以俟查察二十二日巡捕復將昆輪解往刑署更有怡和行中人接到該船主之信述及該水手鳬水逃走情形刑司乃問怡和行人可否將該水手帶往福州答以近日無入閩之船如再過數日則又恐該輪船已不在福州殊爲未便刑司乃判罰該水手監禁六禮拜如日内有便船至閩則當帶往福州交該船主管束也 
[木匠被拘]  
　　本埠木匠因欲作頭優其供給平其洋價聚衆評理已録于念二日報中玆悉寍紹兩帮作頭均以向章如是不允更改于是雨帮匠人約齊停工惟寶善街造房之處依然邪許不絶該匠等齊往喝停不從意欲用武經某作頭訴捕獲住喝停之匠兩名暫押捕房俄而該匠等共有三百餘人集至老巡捕房喧閙平捕頭督令中西捕拿人若輩始懼而逃散捕又獲住二名一同押候解訊云 
[少婦淹斃]  
　　本埠大南門外小木橋西蘇姓家有一女十一歲時配與人作養媳去年女已長成與婿合卺于四月十六日赴母家歸寍十八日仍回夫家不料途中失足落水溺死夫家意其未歸母家則以爲已返故均未知念一日有小木橋鄉人見河内有一女屍辨其貌知爲蘇女爰往報信同來認識無悮乃通報夫家昨日始爲成殮云 
[喉症驗方]  
　　上大劈砂一兩梅片一錢西硼砂七錢五分青果侅炭七錢五分王瓜霜二錢五分右樂共研細末凡遇一切喉症牙疳等吹入患處卽愈樂用磁瓶密貯取王瓜霜法以生王瓜上頭切開將内瓤挖凈用芒硝裝入瓜内裝滿用線穿挂在簷下透風處瓜皮外面自然生霜用雞毛輕輕掃下瓜宜多辦則霜易多取此藥之秘妙在於霜幸勿輕視此方從揚州購來售藥不傳方其家藉此已傳三世矣兹因友染喉症得此良藥卽愈並出五十金購此藥方心存利濟卽照方修合凡屬喉症無不回春故特請登貴報惟兾同人徧傳普沾其效則功德無量矣 
右方及以上云云係太倉友來傳述本館以方内藥味似尚平和用敢登報然仍願高明自斟酌也[  本館附識]  
 
 

Page 4

 
 
[奉和眠隂舘主花元韵卽請霧裏看花客教政]  
狂蜂浪蝶從兹散祗有詩人嘆息頻大地繁華成幻境一生惆悵惜殘春餘香飄渺隨風盡艶跡闌姗點水匀無可奈空寫怨欲憑懴悔了前因松華館主求定草贈張盈盈史爲高昌寒食生作仍用三三詞體卽希察正並乞諸吟壇同正○又從花下遇雲英眉語難傳目已成妾屏鉛華郎傅粉相逢那禁笑盈盈果然鴈落更鴻驚說到飄零感慨生一曲琵琶數行酒泥他低唱涙盈盈三生何幸結鴛盟緃是無情亦有情明月一輪 
[圓似鏡願教常此照盈盈] [  倉山舊主漫和]  
[浙省撫轅抄]  
　　四月十七日運副儲勲運判鳳虞均禀知運司委解二批京餉差大挑縣童德輝禀知杭府委催海鹽南米差候補縣秦繼武會稽錢廷珪平湖俱禀知杭附委催南米差禀見叩辭府經歴龔廷玉禀知厘捐局委湖郡釐局管理聯票差叩辭縣丞王洽由京驗看來省禀到慈谿巡檢陶久淑禀謝藩司飭知赴任○十八日前直隷題奏道許鈐身差辭赴安徽尹慶元禀知奉委帮辦東塘事務叩謝彭家麟由京驗放來省禀到通判沈藻烈天津排造剝船回省禀到銷差署新昌縣黎禀見辭赴任劉紹汾禀知藩委寗郡帮審差府經歴紹嵩厘捐局委辦諸曁絲捐差禀謝叩辭 
[蘇省撫轅抄]  
　　四月二十日邢毓馨解甘餉銀兩赴滬回葉仲恂解餉赴揚州金陵回○二十一日刑部江西司主事日熒由安徽籍來赴都通判黄承乙銷間胥門外 
總巡差知縣俞辰到閶胥門外總巡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月十二日京報全録]  
　　宫門抄○上諭一道録前○發抄旨三道○御史陳奏爲請旨飭部撤銷保案夾片○晉撫張奏爲請旨勅部核議遵行緣由夾片○粤督張等奏爲委員籌解八年分京餉及經費鹽課等銀起程日期摺子○湘撫徐奏爲遵旨查明據寔覆陳摺子○大臣劉等奏請賞賜匾額封號摺子○四月十二日内務府國子監鑲藍旗值日無引見○道府龔壽圖等各謝恩○長有請假二十日○掌儀司奏十五日祭奉先殿濂公行禮○召見軍機○發抄劉錦棠奏新疆勦平邊宼案内部駁各員另奬奉旨該部議奏單一件片二件併發欽此○丁寳楨奏審明民人黎澐登挾嫌圖産謀殺胞叔黎得九等夫婦子孫一家四命案擬奉旨刑部速議具奏欽此○馮譽驥奏升任貴州布政使沈應奎交卸臬篆北上起程日期奉旨知道了欽此○○御史陳啓泰片再湖南鳳凰廳痞苗石老華江華縣土猺盤成豪前後滋事兩案撫臣李明墀奏保咨奬文武員弁至數百名之多冒濫欺矇實屬不成事體兩案情事不過一二不安本分之徒爭訟起衅地方官辦理不善以至釀成重案派兵彈壓旋卽畏罪自首分别懲處並未抗拒官軍亦並無攻勦樸滅之事該撫臣應究其起事之由將前後辦理不善各員概加叅處方足以昭公允而乃侈爲軍務掩罪冒功原奏所稱實係張大其詞意圖聳聽若竟邀恩准殊非核實之道相應請旨飭部將保案撤銷以重名器而杜欺飾臣籍隷湖南訪聞甚確附片陳明伏乞聖鑒謹奏奉旨已録○○張之洞片再澤州府知府蔣宗啓係臣同族之甥早無服制查吏部廻避章程凡外姻親屬中父之姊妹夫母之父及兄弟母姨之子妻之祖妻之父妻之兄弟妻之胞姪妻之姊妹夫已之女婿嫡甥女之子嫡姊妹之夫孫女之夫本身兒女姻親中表兄弟如有與該省地方督撫兩司同官一省者應令官小者廻避等語今蔣啓宗係臣本族外甥並無應行廻避 
明文惟有此姻誼不敢壅於上聞謹據實陳明是否令官小者廻避之處相應請旨勅部核議遵行謹奏軍機大臣奉旨吏部議奏欽此○○兩廣總督臣張樹聲廣東巡撫臣裕寛跪奏爲籌解光緒八年分京餉及内務府經費第一批鹽課等銀分别滙兌裝鞘委員解京謹將起程日期恭摺具陳仰祈聖鑒事竊昭承准軍機大臣字寄光緒七年十一月初七日奉上諭户部奏預撥來年京餉擬在地丁鹽課等欵内指撥銀七百萬兩務於來年開印後分批起解另片奏光緒八年内務府經費擬撥廣東鹽課銀五萬兩務於來年開印後陟續徑解内務府交納等因欽此並清單一件内開擬撥光緒八年京餉廣東鹽課銀二十萬兩帑息銀五萬兩當經恭録轉行欽遵籌解兹據廣東按察使兼署兩廣鹽運使龔易圖詳稱在於徵收光緒六年分省河鹽課項内籌解鹽課京餉銀五萬兩帑息銀一萬兩並隨解一五庫平飯食銀一千五百兩作爲本年奉撥第一批京餉又在鹽課項下籌銀二萬兩並隨解平餘抬費等銀六百六十兩作爲本年奉撥第一批内務府經費擬仍查照上年起解京餉成案以起解現銀與交商匯兌兩者並行統俟試解妥順再行全數裝鞘起解以復舊制所有本年應解第一批京餉鹽課銀三萬兩帑息銀一萬兩一五加平飯食等銀九百兩共銀四萬九百兩遵服部文概行裝鞘飭委候補知縣張璿候補州判鹿鄂由内地押解到京前赴户部投納其餘京餉鹽課銀二萬兩一五加平飯食等銀六百兩内務府經費鹽課銀二萬兩平餘抬費等銀六百六十兩共銀四萬一千二百六十兩仍交殷實銀號新泰厚蔚長厚匯兌至京飭委試用同知余汝霖試用鹽大使張晋試用鹽知事蔡繼昌領齎匯單文批附搭輪船進京支取銀兩前赴户部内務府投納據該委員等具報均於本年二月初九日在省起程合將籌解光緒八年第一批京餉鹽課等銀分别交商匯兌裝鞘解京以及匯兌各委員職名起程日期詳請奏報等因前來臣等覆核無異除核給文批飭令妥爲解運並咨明户部内務府分别兌收其餘未解京餉等欵銀兩仍飭陸續籌解外謹合詞恭摺具奏伏乞皇太后皇上聖鹽謹奏軍機大臣奉旨該衙門知道欽此○○湖南巡撫臣涂宗瀛跪奏爲遵旨查明保奬案尚無冒濫據實繕單覆陳恭摺仰祈聖鑒事竊臣於光緒七年十二月初四日在安慶行次承准軍機大臣字寄光緒七年十一月二十五日奉上諭有人奏湖南鳳凰廳痞苗石老華江華縣土猺盤成豪前後滋事兩案李明墀奏保咨獎文武員弁至數百名之多冒濫欺朦等語着徐宗瀛於到任後將兩案保奬各員確切查明有無冒濫情事據實具奏原片着抄給閱看等因欽此臣遵卽起程馳赴湖南新任入境後逐加察訪畧悉大概情形抵任時卽一面密行確查一面飭藩司龎際雲臬司孫翹澤辦理營務處候補道劉鎭公同查覆兹據該司道等覆稱各節核與臣密訪情形相符查鳳凰廳痞苗石老華勾結貴州之梵凈山餘匪於光緒六年二月間在該廳所屬新寨地方焚殺搶掠當經署辰永沅靖道但湘良鎭筸鎭總兵唐瑞廷會督鳳凰廳同知江肇成曁管帶誠字營知府朱讌春立帶兵練前往並馳禀前撫臣李明墀檄飭統帶毅新營提督蘇元春毅安營提督龔繼昌各帶兵勇馳往會辦旋經各營進勦將石老華等首從各匪悉行殲除併平毁賊巢各峒均就肅清其江華縣猺匪盤成豪始因與客民爭産互控旋因仇殺盤成豪先已獲案監禁署江華縣知縣楊國華代理典史陳在新疎於防範致乘間脫逃欲復産報仇煽惑愚猺於光緒六年九月間紏集趙才良李金鼎韓金珠由蔴江冲一路殺死客民百餘人復將水口巿塲焚燬拒傷營兵團勇時值前撫臣李明墀出省閱伍行次沅州接據各營縣禀報卽泒統帶振字營提督王永章毅新營提督蘇元春馳往相機辦理並飭標兵各營曁原駐衡水一帶之鎭湘營隨同前往復遴泒委員馳往會同查辦並先發投誠免死告示散其脅從各軍旣集良猺皆助官軍以自衛從匪之猺亦各解體各營卽會同印委各員分投受撫一面搜拿首要各犯旋將趙才良李金鼎韓金珠三名一併擒獲首匪盤成豪自知情罪重大先自縊斃猺峒等處亦卽安靖如常此兩案勦辦始終寔在情形也臣復查石老華勾結黔匪驟行滋擾經該鎭道督同廳營馳禀籌辦各營赴機較捷地方官尚無辦理不善之處盤成豪先經獲案該署縣楊國華典史陳在新于監禁要犯致令乘關脫逃寔非尋常疎忽可比已經前撫臣隨案奏叅革職在案至原保各員弁臣檢查卷宗採訪輿論均係身在行間尚無冒濫情事惟在事各員有尤爲出力及出力稍次者自應分别等差以昭平允謹將兩案原保各員核寔分别擇其尤爲出力者酌量擬議懇請恩施以期仰副皇太后皇上于鼓勵人材之中仍寓愼重名器之至意除提督王永章蘇元春均蒙特旨賞賚田宗營唐敏盛奉旨賞給勇號提督羅秋雲彭文興謝晉鈞均奉准議叙毋庸開列外所有遵旨查明保案緣由謹據實繕單覆陳再此兩案原保咨奬各弁亦由臣覆核另行咨部合併陳明是否有當伏乞皇太后皇上聖鑒訓示謹奏奉旨已録○○欽差大臣督辦新疆軍務通政使司通政使二等男臣劉錦棠頭品頂戴烏魯木齊都統臣恭鏜跪奏爲神靈顯應據情籲懇天恩賞賜匾額封號以答神庥恭摺仰祈聖鑒事竊據甘肅鎭迪道福裕祥稱據署鎭西撫民同知陳晉蕃轉據地方紳士前任巴里坤鎭標中營遊擊陳升恆補用遊擊李鳳鳴升用直隷州知州袁永豐並耆民人等聯名呈稱巴里坤城北門外歴有關聖帝君廟建自唐時雍正年間建城設官改爲武聖廟神靈最著又南關歴建有蒲類海龍神祠曁楊泗將軍祠並城隍廟户民因事祈禱輒著靈應同治三四五等年回氛甚熾斗粟萬錢烏垣奇古吐哈各城相繼不守糧盡援絶城關民人相食四鄉村堡焚掠一空逆回　黨時撲孤城當攻守吃緊時在城官紳兵民等遂向關帝諸神廟禱求默佑旋督同飢疲之官兵團丁登陴防守隨賊所向拚死捍禦屢瀕於危賊均敗退夜間巡邏將士時見神異或如兵馬馳驟之聲或見衣甲舞　挺立城上四年六月初九日賊由東北城隅架雲梯猱升而上前隊業已登城突遇神將擋禦賊衆驚譁我軍將士遂當行轟擊賊卒以退鎭城亦因之而安向非武聖各廟神靈護佑人力何能逮此伏查鎭西地方守城换　將卒團紳民勇生者仰蒙皇恩奬叙死者亦荷賞卹入祠獨神庥未答紳民等撫衷負歉感悚交深是以合詞呈懇轉詳奏請分别賞頒匾額並賜封號等情前來臣等維新疆自逆回變亂南北各城均已次第淪陷惟巴里坤孤城懸注糧盡援絶當時官軍尚能一意拒守力保危城爲後此規復新疆駐軍儲糧根本雖殺賊致果必賴各將士團丁忠勇之力而神靈默佑護國保民其功德未可泯也兹據鎭迪道福裕具詳轉懇前來臣等覆查無異合無籲懇天恩頒發巴里坤武聖廟蒲類海龍神祠楊泗將軍廟匾額各一方並懇賞賜巴里坤城隍神封號用昭靈貺而順輿情謹合詞恭摺具奏伏乞皇太后皇上聖鑒訓示施行再巴里坤城隍向無封號又此摺係臣錦棠主稿合併陳明謹奏奉　旨已録 
 
