# 1919 - 304 - 4916784

 

Page 1

 
 
   
 
 

Page 2

 
 
   
 
 

Page 3

 
 
時評 
[靳安之爭（冷）]  
　　據近日之情勢觀之靳安之爭似巳明白宣示矣何也靳氏巳不待安福部之同意而提出閣員於新國會安福部巳擬議全數投不同意票也 
雖然靳安之爭將來果孰勝離敗乎曰以暫時言必靳勝何也安福部之把持政權即在北方亦多數厭惡之也若將來則非我所知矣 
　　或曰海上新生團體之遙爲聲勢安福部今日亦未嘗不盡力爭也 
[命令]  
　　十一月六日大總統令　禁烟一事關係綦重迭經嚴令申儆拔本塞源之計尤以禁種爲先本年節候較早瞬屆三冬秋穫旣成預防播種應責成各督軍省長嚴督所屬上緊查禁勿任稍滋萌孼當地軍警務即恪遵命令認眞奉行勿稍縱庇致干責讉各該地方官應及時周歷轄境多方勸誡責令種烟各户一律攺種適宜物産以免曠廢農事並曉諭地方耆紳各以利害關係父規兄勉共存鑒戒須知條約所限中外同瞻國信首當保全民德於茲觀始且　烟各省多經禁絶一隅疏驰輒掩全功於良知固有未安即法網何能幸免自此次明令之後倘再有違禁私種各官吏查禁不力者一律依照法令從嚴懲辦勿謂寛典可邀輕於嘗試也此令 
　　又令任命郭則澐兼署國務院秘書長此令 
[專電]  
　　北京電　安系以田調内務周長財政非通過總理前條件大憤昨晚開幹事會密議對待結果决定靳若毅然提出必予全體國員一同否决靳聲言果被否决卽將各員攺任爲署明令發表聞段甚不悅召曾毓雋申斥命傅諭安系照單通過不准作難（七日下午三鐘） 
　　北京電　閣員同意咨文巳辦稿預定明日提出本日先遣郭則澐訪两院議長正式通知安系揚言否决周自齊反對田文烈調内務仍要求吳炳湘長内務靳宣言一人不能更動否决聽便政府於否决後自有辦法云云雙方態度均極强硬又安系遣人訴段請維持段不管今晚太平湖大會將决定態度 
　　（七日下午四鐘） 
　　北京電　安系要求去周靳堅却今晚太平湖大會决議對付 
　　（七日下午七鐘） 
　　北京電　安系某議員晨謁靳詰閣員名戰何與前殊靳答從前我並未開名單（七日下午三鐘） 
　　北京電　閣員擬定外陸徵祥内田文烈財周自齊陸靳兼海蕯鎭冰司法朱深敎育夏壽康農張志潭交曾毓雋昨安系開會决定一致反對（七日下午四鐘） 
　　北京電　海軍攺提蕯鎭冰周長財政两次長均不動（七日下午三鐘） 
　　北京電　南北和局形勢現集中吳佩孚頃吳光新抵衡二吳二譚有重要接洽聞吳佩孚電靳謂抛棄法律專談事實决非辦法（七日下午三鐘） 
　　北京電　吳光新巳抵衡州會同吳佩孚商裁兵事並請譚延闓到衡將開衡州會議（七日下午一鐘） 
　　北京電　徐命龔心湛南下充調人龔過蘇與李接洽後卽赴滬擬先勸唐就職再商進行 
　　北京電　北方十七省區長官聨名主張裁兵通電歌日發出麻晚到京（七日下午四鐘） 
　　北京電　裁兵案大綱以三年軍餉預算爲定法辛亥裁兵手續爲依歸（七日下午三鐘） 
　　北京電　某館消息秦皇島義國軍械共二萬一千餘箱係直皖奉湘各督分購使團聞悉甚爲反對今午後特開會議要求暫由各國共管中國内爭未平前勿交（七日下午三鐘） 
　　北京電　參謀次長控案巳查覆陸將他調（七日下午四鐘） 
　　北京電　庫倫陳毅因徐樹錚到庫侵及權限來電辭職並請任徐專辦（七日下午三鐘） 
　　北京電　海參崴電内江砲艦在中途擱淺（七日下午四鐘） 
　　北京電　崴電俄沃政府巳遷至伊爾古斯克我國范領事等以車輛難覓於五日附法代表專車赴伊（七日下午一鐘） 
　　北京電　楊增新彈劾前阿爾泰長官張慶桐多欵請懲處 
　　（七日下午四鐘） 
　　北京電　孫烈臣兼任濱黑鐵路督辦令將發表（七日下午四鐘） 
　　香港電　軍府令周宗嶽代滇省長（七日下午二鐘） 
　　香港電　軍府敬日電靳詰問烟酒借欵用意何在（七日下午二鐘） 
　　香港電　衆院昨日决議否認川藏以德化爲界又通過查辦楊永泰伍藉磐案（七日下午二鐘） 
[各通信社電]  
　　北京電　閣員擬定後尙未送衆院某系昨開議事會謂内務財政忽易田周關係本系勢力消長應與政府力爭等語定七日再開全體大會計論辦法 
　　北京電　意國巳照約將飛機運到秦皇島上陸分送奉天山海關津京四處交付 
　　北京電　王揖唐電靳請將新閣謀和方針詳示　　北京電　龔心湛由甯來電將往廣東以謀妥協　　北京電　鮑貴卿昨車出京 
　　北京電　劉鏡人到京今日入覲（以上七日） 
　　以上中華通信社電 
　　北京電　王揖唐來電賀靳魯蘇皖贛鄂豫賀電亦到 
　　北京電　劉鏡人昨謁徐報告崴埠情形徐詢及俄蒙條約能否廢止（以上六日） 
　　北京電　閣員仍未確定昨晚靳擬名單内田文烈財周自齊農張志潭敎貫壽康陸自兼餘仍舊現因田决不幹内務周財政國會不能通過尙須更攺正在磋商中日内不能提出 
　　北京電　周自齊擬財政張弧允助力向巳未議員疏通 
　　北京電　任錢能訓爲修濬太湖督辦巳通過閣議即日發表 
　　北京電　昨擬將步軍統領歸併警廳以慰吳現因王懷慶不願外放此事暫難實現 
　　北京電　第十一師李長來就聞奉政府之召於湘事有所商詢 
　　北京電　伊爾庫次克領事電詢沃木斯克領署隨沃政府東遷將來交涉事項如何畫分權限 
　　（以上七日）以上中孚通信社電 
[公電]  
　　于右任等致廣州國會電　廣州參衆两院鈞鑒接三原于督軍張曾辦電文曰頃接國會通告欣聞憲法會議巳足法定人數不日開議歡頌之餘願貢一詞伏念决國八載喪亂頻仍推厥根本禍因國是之所以靡定前途之益覺可危者實在於中華民國正統憲法迄今尙未宣布夫軍閥肆暴破壞約法民國精神不亡巳僅幸我两院諸公重國民之付託念職務之神聖甘犯艱危護持一線我西南諸省慨負護法之任大張討伐之師貧瘠如陜承不吝提携共紓國難三年以來两院諸公之辛苦奔走護法各軍之殉國急難與夫各省人民之流離蕩析而不辭者誠以國會不可不擁護而憲法制定復不可須臾緩也我两院諸公蒞粤開會巳逾一年薄海軍民羣相景仰不幸中道蹉跎憲議中止迨和議旣興議員四散軍民失望尤具同感右任等居今深念南北和旣不成戰又不克當此和戰俱窮之際吾儕護法各軍所以報國者道果何在以爲和戰爲另一問題而護法則南方根本救國責任懸於雙肩斯制憲大業斷難再延使憲法克卽時告成則久可以奠百年之安暫亦可以解一時之紛進可以舉民國統一之實退亦可以爲西南鞏固之基而两院諸公八年以來懸而未盡之責亦可告無罪於國人同時護法責任當更加重大一變而爲護憲責任所謂國家百年之計千載一時之機俱在於此伏懇我两院諸公念護法之艱難慨國本之傾側此次務於最近期内以全力制定憲法一氣呵成凡足爲憲法進行之障礙者暫時一概排除使護法目的由自身先告厥成斯全國公論對西南更增信仰縱令禍亂方殷時勢多變然正統憲法旣布斯國人觀感不同勿論南方護法各軍卽陜省疲敝之師亦願與諸公共休戚與憲法共存亡彼時義軍之旗幟益明國民之信仰益著則吾懠之所以報國者自不患無圓滿達到之一日也謹代表陜西軍民爲諸公祝臨電悚惶伏乞鑒察于右任張鈁叩支等語謹轉奉聞李述膺叩歌 
　　嘉定請易勘荒委員電　南京齊省長曁財政廳長鈞鑒勘荒江委員慕洵江日纔到並未履勘本日會議聲言奉令只顧國課不問民生風聲所播恐立釀巨變請速易委馳勘嘉定紳董廖家駨戴思恭顧和澍葛學謨侯兆圭趙鼎奎吳廷燿顧瑞黄守恒子基億李康豫黄增禧朱俊毛詒植費鴻猷王周詐李寳善徐元鑄潘宗伊金成墉陳鍊徐懋勲黄同禮朱鳳翹吳培李宗垣周大龍等魚 
[太平洋路透電]  
　　七日北京電　新内閣名表將於今晚提交國會海軍部長劉冠雄在任八年今擬告退將以蕯鎭冰代之　聞靳總理堅拒徇安福部之請更動名表故料安福系議員必將投不同意票果爾則政府或將取嚴峻計劃朱深因安福部之關係不願加入新内閣 
　　七日北京電　反對新銀行團者對於周自齊任財政總長極爲反對 
　　七日北京電　恰拉慶之貢布哲川郡王現充專使來京與中政府辦理蒙事談判 
　　五日沃木斯克電　司令部報稱俄軍在鐵路北面雅魯土羅夫斯克方面占據沿河之巴拉克萊與加拉蘇爾陣地俄軍激戰後巳渡伊乞姆河占據東岸俄軍且於鐵路北面伊乞姆方面占據陣地俄軍刻正於鐵路境内亞蕯諾伏爾小站西面與敵激戰敵軍捕力甚厚 
　　五日沃木斯克電　台尼金將軍部下之軍官若干員巳過伊爾庫次克向沃木斯克進發 
　　七日哈爾濱電　聞東部西比里亞前任總理　白氏現圖於伊爾庫次克施行猛斷政略 
　　七日哈爾濱電　此間俄員巳與華員商定圜幣問題華員與商會允照鐵路官員所定之價率收用俄國紙幣鐵路官員現將與銀行家討論價率金融現局可望於三日之内大有進步 
[里昂無線電（路透電社送）]  
　　六日巴黎電　高等議會同時以牒文致履行休戰條約委員會及巴黎德國媾和代表團謂德國於某某數項義務迄未履行如鐵路機車及貨車若干輛今仍未交出所應退出之土地其軍隊若干尙未撤退德人擅取之欵項證劵尙未全數交出斯加巴佛洛之德艦自行鑿沉之類總之德國尙未踐行其責任之全部分高等議會故特决議施行數項懲罰條欵限令德國交出總計四十萬噸之大船數艘浮水塢若干具小騙逐艦數艘德國如不照行則協約國將施强迫計畫以對付之牒文又稱德國應派全權代表十九人至巴黎與協約國及共同作戰國代表協定和約實行後急應解决之土地問題 
　　六日巴黎電　高等議會現復開始考慮尙未解决之問題其主要者如下　土耳其前途　羅馬尼亞問題　匈牙利和約　波蘭東隆畫界事宜　塞維亞巨哥斯拉夫羅馬尼亞保護少數民族之特别條約 
　　六日巴黎電　法國飛行家波萊氏皮諾瓦斯氏繼續向印度澳大利亞飛行巳於十月二十九日飛抵東土耳其之柯尼亞地方 
國内要聞 
[靳雲鵬就職後之新閣員]  
　　靳雲鵬特任總理之命令於五日晨蓋印卽交印鑄局發表靳氏於五日上午赴公府祝嘏東海催速履新因於十一時到院就職闔署員司均往叩謁靳氏對衆演說大意以時局艱危勉出擔荷目前急務在融合南北建設新中國無南北黨派之殊從前種種譬如昨日死從後種種譬如今日生諸君當就此點有所盡力院中一切概勿更張希望各勤厥職云云演說畢即入辦公室命秘書拍發就職通電致南北各省（電文巳見六日本報）據某政客所談靳氏上臺後期施政方針首先舉行者爲收束軍隊整理財政两項業經屢次宣言現正積極進行裁兵問題巳接各省軍事長官復電贊同决照現額先減二成逐漸減至五十師此後即實行徵兵制靳本爲徵兵學會會長宿抱此志期在必行己派定親信軍官分赴各省接洽至財政整理决先後整理京鈔畫一幣制入手整理京鈔辦法除繼續發行七年公債外本擬另發一種整理金融短期公債以關餘作保嗣因有人建議公債發行難保暢銷不能速效故巳攺計以關餘作抵先借入短期外債收買京鈔日來周自齊氏往還京津即爲接洽此種借欵靳氏曾語其親信云必使新閣成立時票價長至六折以上一年内必使財政狀况復恢民國三年時狀態言下似極有把握至畫一幣制辦法則係攺两爲元業交李代財政與稅務處曾同籌辦亦期在必行云以上爲某政客所述靳之抱負惟究能實踐至何種程度刻尙不能遽測 
　　靳氏雖巳實行就職然其他閣員則尙未提出以新總理而與舊閣員共負國務責任實爲創例據聞新閣員之支配内部仍未就緒靳氏曾擬一名單其配置外交爲陸徵祥内務爲田文烈財政周自齊陸軍自兼海軍劉冠雄農商張志潭敎育夏壽康交通曾毓雋司法朱深昨日上午靳氏入府向東海祝壽時適段合肥亦在座遂當面接洽完妥靳氏出府之後巳囑郭秘書長向安福方面徵求意見結果如何尙不可知至内務一席合肥原保吳炳湘靳氏因欲將農商一席騰出畀張志潭遂將田氏攺調他部因敷衍東海方面之故前日又託某要人向周樹模爲一度觀駕請其擔任内務周未肯承認始决定以田提出但張志潭頗思此席有無變動尙不可知財政一席在未投總理同意票之前向李思浩表示意思而參院通過後忽復說出周自齊蓋亦早經内定者因美國烟酒借欵及靳代閣後之財政多仰賴於周故擬拉入内閣敎育一席因夏壽康與黄陂有關係張志潭在靳氏前又竭力保薦然後决定交通一席因曾毓雋代理部務頗能帮助靳氏籌畫一切其他各部除自兼陸軍外餘均前内閣之閣員連任此靳氏組織新閣之最近意見也至議員方面尙未接洽妥協聞安福部頗不願周爲財政有不與通過之說國務院秘書長一席巳仍决定爲郭則澐惟擬將郭底缺之銓叙局長另簡他人郭頗不願失去此席故表示不就秘長昨日仍在勸駕之中大約可不生問題云 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[美人之烟酒借欵談]  
　　中美新聞社三日北京通信云上海菸酒聨合會電政府反對美國烟酒借欵謂爲喪失主權貽害人民又有較小商界及政界團體代表亦致電政府及美使館反對惟所傅日使館對於此借欵曾爲正式或非正式之詢問實屬不確且觀迄今所有反對論調均係籠統反對外債並不問其條件或債權方面之個人或團體故將此項借欵之條件宣布未必能消弭反對然足以袪一般知外債不能不借而不願濫送權利以易外債者之疑慮此間開明之公衆及政界意見均承認外債之必要惟願債欵善於使用而債權者不監督用途過甚以損礙中國之利益執此等意見之人均謂中政府由亞洲通信社否認此項借欵實爲不智况徐恩元巳於十日之前將借欵數額及條件電告北京爲政府計爲美國計宜及今將此借欵内容正式宣布俾其數額擔保及用途等公衆咸知而南方或亦不致反對如此斯爲上策况此借欵合同中規定南方政府亦應得此借欵之一部分則一經宣布南方自不至反對之也 
[美報論裴頓氏來東之觀察]  
　　中美新聞社譯密勒評論報云美國參議員裴頓氏爲美國會議員中重要人物垂二十餘年近方爲上海之行此行經日本中國暫駐文旌然後首塗赴澳洲及紐絲綸取道歐洲歸國裴頓氏自一千八百八十九年以來頗盡瘁於公共事業今爲篇幅所限不遑詳述其服務於國會中也自一千八百八十九年至一千九百十五年凡二十六年之久一千九百十六年得哇哈哇州委員會之推舉爲美國候選總統之一自一千九百○四年至一千九百十五年間兼爲萬國議員聨合會委員迭赴聖路易倫敦奇尼佛巴黎海牙諸地參預一切會議著書數種於政治及經濟上多所論列一千九百十七年後充任紐約商人國家銀行行長以上所舉其略傅也吾美人士對於裴頓氏之治理公共事業頗加注意今見其作東方之行尤爲快慰氏於平日與美國社會頗接近出一言爲國人重故此次東來必能代達美人惓惓之意也裴頓氏在中國及日本約勾留數星期備極忙迫其在日本應酬其繁舍每晨在逆旅中進早餐外餘時殆皆在彼邦人士之宴會中也其所反晤者類爲經濟家外交家實業家及政府中在職官員討論東方一切問題想日本人士必有以日本與中美親善之說進者其說頗動聽也裴頓氏在日本可見其爲一有秩序之國家并覺其國民愛國之心頗切殊屬難得去日本後遂來中國其在中國即知南北分析國力不充紊辭汚濁莫此爲甚愛國二字本爲西方强國安民之要素而其所晤中國官員似皆缺乏愛國之誠殊可歎也所遇外國僑民較日本爲多英人約一萬美人約八千（譯者按此似專指上流社會中人而言）此等人對於中國日本間之問題於裴頓氏前頗有意見發表即中國朝野亦與氏討論此事言中美親善之必要今欲解决中國種種困難設立一强有力之政府胥賴於此上星期有一美國領事去上海一時中國人士大開宴會極表歡送之意殆與欵待美國總統同其隆重此等友善之表示頗足使美人銜感於心然則美國其能袖手却立以觀中國人民遵日本普魯士式的政策以自定其運命乎現今中國除一小部分守舊之官吏外其國民頗知愛國惟無識者過多太半爲衣食問題所困主人何云必盲從恐後此著實至可慮今學校雖先後繼起幾布滿全國然欲開豁民智尙需多年在北京一隅今年男童之入學者三人中得一人女子於二十人中得一人則較前巳略有進步矣今吾人如欲以在華美人之觀感及華人方面之公意一一公諸裴頓氏俾歸告美國人民則非一二萬言所能盡總之美國之金錢不足以救中國美國以大艦隊入太平洋不足以救中國美國千萬之傅道士不足以救中國美國與中國間之貿易雖增至數千萬元不足以救中國所足以救中國助中國而使中國人知所自助者在美國人民方面靈活有力之與論與美國政界方面足以左右一時之意見此二者不特足以救中國亦甚有裨於日本勿如歐洲某國之以野心而觸礁卒致於沉没也 
[直省會電商高徐順濟廢約]  
　　順直省議會電復山東省議會云接奉前電聆悉貴會爲高徐順濟路線爭約醵資愛國熱忱令人欽佩不置該路線關係國家安危敝會同人誼切同舟情殷共濟竭誠協助義不敢辭緣未屆會期無憑交議奉覆致勞貴會又賜瑶函並委託郭鄒賈三君枉駕蒞津僕僕風塵曷勝歉仄茲於十月三十一日提付大會討論僉謂高徐順濟鐵路横亘中原不獨京漢津浦聨貫一氣相與接銜各支線所到之處卽外人勢力所到之處禍患影響瀰漫全國江北一帶首當要衝籌欵贖路自屬勢不容緩惟查山東請願案内政府批示只言决不續訂正約並未言及草約如何廢除是否果有廢約决心與廢約能否確有把握爲此案第一步所宜注意之點蓋該路關係重要政豈豈不深悉而竟以抵借外債者難保其中無特别原因根基愈固拔除益難當此而圖挽救必有極端之表示力促反省或憚於陰謀之難遂廢約可見諸事實且即就籌欵計畫民生凋敝各省所同若無最後之表示恐無以震動國人俾之激發熱忱踴躍輸將應請貴省會聨合各省或江北諸省合力進行交涉果政府能直接廢約固國人之幸即政府力有未逮再設法籌欵着手亦易等語當將議决情形電達貴會鑒察並請轉達敎育會農會商會倘意見相同祈即示復敝會同人當有奮勵以遂後塵順直省議會歌叩 
[最近喧傅之裁兵問題]  
　　政府以近年各省軍隊有增無減徵諸年度預算大抵逾越常軌的欵無着餉源滯塞以故中央財政陷於無可救藥之地刻下裁兵計畫旣經各省區軍事長官一致贊同將來實行自較易易頃擬將關於裁兵計畫俟各處來電彚齊後即以明令發表一面並密商財政當局通電各省囑將軍餉數目先期詳細呈報以資考核一俟釐訂妥協即行徵求两院方面意見可否將年度預算案設法攺編在臨時會期中予以通過一面由陸軍部通行各省區統兵長官詳查軍士確數咨部先行備案以爲將來實行裁減之預備 
　　據中法通信社消息裁兵會議外間喧傅巳久昨政界方面稱連日國務院巳著手組織曹錕張作霖倪嗣冲等均將來京與議開會日期巳爲日不遠至南北委員會長南方推舉岑西林陸幹卿唐蓂賡北方推舉馮河間段合肥王聘卿大約不致再有更動委員由两方合組關於善後及經費問題擬拍電提向西南徵求同意以便會同合辦惟目下此項會議尙未開議故陸軍部方面擬先由部通飭各省區軍隊限制两項（一）不准再招募軍隊（一）凡軍士缺額不再升補日内即將分行各省區軍隊查照 
　　又據中美通信社消息提倡裁兵之直奉蘇皖四省其裁兵計畫巳呈送政府大要如下（一）曹銀請由補充旅及衞隊旅内按成裁減（一）張作霖請由暫編第一師及五混成旅内裁兵二成（一）李純請由通省軍隊内一律裁減兵額二成（一）倪嗣冲請由新安武軍内裁減平均得二成之數 
[京華短簡]  
　　俄人轟擊砲艦一案東三省軍事長官極爲憤激連日紛電政府多主强硬對付聞政府對於此事仍先從抗議入手惟以駐京俄使現無實在權力故此項外交現專注重於沃政府方面業由外部電令李家鏊范其光二氏同時提出交涉一面并由外部電飭各砲艦暫行駛回廟街聽候解决據外部某要人聲稱此案我國理由充足儘可據約力爭以期折服非至萬不得巳决不借重武力以保中俄之睦誼云 
　　專使陸徵祥於上月二十九日回抵法京三十日復自巴黎出發遍歷各國是日先至瑞士偕同駐使汪榮寳入見瑞總統昨有電來京報告联陸氏在瑞事畢尙擬赴和蘭諸國原電如下本日到瑞京四鐘偕汪使入謁瑞士國總統代述大總統友好之意現值和平回復并祝瑞士國人民重享昇平增進報福等語瑞總統以祥遠道到瑞代表大總統致意深爲感謝并囑人達謝忱本晚承招赴宴特聞祥三十日 
　　昨日（五日）衆議院開第十六次臨時會下午二時開議議事日程第一懲治盜匪法條正案首由政府委員邵修文說明後有陳蓉光發言反對旋經政府委員臨時請求省略審查表决多數並經解樹强動議主張省略讀會順序即日二讀三讀全案成立照政府提案通邽 
過遂於當晚備文移付參院其修正案之要點爲第十一條第二項本法施行期滿後延長三年云 
　　邊防軍馬廠大操一節茲經局中人言内容分爲東西两軍東軍一隊步兵三營砲兵一營騎兵連工程一連所需之輜重西軍係假設敝以旗號爲隊號其運動發起至演習終了經過其中抗動演習凡十五日之久始行了結其特别審判官長爲日人坂西少將東軍西軍審判官有日本軍官多名預定十二三两日實行 
　　對抗大演習十五日講評段瑞靳雲鵬均前往閱兵政府於前晚接七總裁一日來電質問飛機潛艇借欵電文如下靳翼青先生鑒據參議院議員王福緣等稱北庭近借飛棧潛艇两債利息重加六釐事關重要希主持撤銷等語查國内正在謀和之際忽購飛機潛艇國人聞之遐邇驚疑深望早日作罷以釋羣疑並希見覆岑春煊伍廷芳陸榮廷唐繼堯孫文林葆懌東印 
[奉天近事]  
　　敎育會攺選會長　奉天省敎育會開會討論議案旣竣於本月一日晚籌備攺選會長事宜當經派定史贊亭褚依徵二君監視票匭更推定勸學所趙促三所長及第二小學邢校長第四小學馬校長第五小學潘校長等監視投票二日午前八鐘許各會員齊集該會全數共計九百八十五名依席寫票至十二時始行投竣休息一句鐘即當衆開匭結果孫其昌得六百餘票佔全票數四之三當選爲正會長副會長票係别投一箱結果女師範校長戴裕忱以最多數當選揭曉後衆始散據云孫氏當選固因一己之聲望而内中又得王財政廳長爲之帮忙戴氏則以殷勤儉樸素邀當局信任此二人者以與前者較不能不謂爲得人也昨三日又選舉幹事二十七人誰氏當選尙未知悉 
　　孫鮑之行程　黑督孫烈臣日前乘來奉會議之便回至黑山原籍祭墓現巳於一日帶同隨員三十六名由打虎山返奉即晚又在督軍署開軍事會議一次二日午後諸事完畢即乘南滿車返任臨行時沿途有軍警保護張吳两師長等均至車站送行鮑吉督晋京巳閱數日昨聞鮑督於一日晚有電到奉謂於東日晨抵京寓於細瓦廠定於二日晉謁元首陳述一切并聞鮑氏此行一爲接洽中東路外交問題一爲孟前督交代虧欵事宜及吉省財政整理事宜 
　　徐郭之消息　奉黑二省長均由督軍兼任惟吉林省長出缺張使則讓之徐获宜承乏外間多不明其故據知其内幕者云徐氏之邀張氏同意緣徐在中央方面勢力頗厚張使升任督軍兼省長後京奉間事徐每爲張執斡旋之役迨任東三省巡閱使徐更多爲之助力此次任吉林省長實爲張使早經允許之條件非偶然云云若然則徐之長吉决不能輕易摇動矣又聞前省長郭宗熙入京後吉垣政務皆由瞿政務廳長代爲結束三十一日郭氏之太夫人及其三如夫人帶同行李僕從由長搭車抵奉卽日換乘京奉車赴津隨行者有吉省公署差遣員申志才照料護送 
[軍府攺組案消息]  
　　起草會議議决大綱　 
　　石行會館議决反對 
　　昨（一日）軍府攺組案起草會又開議議决攺組大綱（一）務院長由两院聨合會選舉之以得票過列席員之半數者爲當選（二）政務院之組織採用國務院官制加不管部閣員（三）政務員之任命由政務院長經由總裁會議提交两院聨合會同意（四）政務院長及政務員有違法失職時两院聨合會得以列席員過半數爲不信任决議不信任决議成立時政務院長及政務員應即解職（五）政務會議與總裁會議政見不同時得開聨席會議决定之聨席會議以總裁會議政務會議曁各省軍代表會合行之（六）軍事代表職權之範圍以軍事爲限軍事代表之性質以備負責政府之諮詢爲旨軍事代表關於軍事上之計劃得建議於政府其他尙有臨時提出關於两院聨合會組織法等大綱以法定時間巳屆定十日下午一鐘起冉繼續討論遂宣告延會此主張攺組派之情形也 
　　其他反對派方面如石行會館議員團亦於是日午後二時開會討論此事到會六十餘人首由起草員劉彦張知競王紹敖報告起草委員會之經過情形攺軍政府爲聨省政府對聨合會負賁任諸條文後由某君起述此次攺組動因一由某派始主孫段聨合繼而覺悟國人方厭惡賣國黨恐遭輿論抨擊不如就軍府攺組乘時發展黨勢之爲愈一由某庽初與某部長協商數次要求總次長之位置旣成約矣忽因鹽運使易人問題風潮發生遂認某部長爲無誠意於是突然提出不信任案以爲疑陣更倡導李端之攺組以制軍府之死命至新議員派之某某等本無確定之主張因受前两派之挑撥利誘許分給行政委員六人該三派遂訂秘約必期達到推翻現軍政府以便瓜分政權之目的雖經唐莫通電反對事實上巳斷不能行而聨省政府草案尙在起草委員會通過老馬爲駒不顧其後此實破壞西南大局障礙制憲會議損害國會信用誠不可不警告之云云次由廖希賢李載賡王汝圻王葆眞徐蘭墅余紹琴宋汝梅劉冶洲相繼發表意見大致皆謂聨省政府草案旣與約法違反近日各省軍電又皆表示反對此於法律上政治上均不可行即宜先由本團起草員致函議長及委員會聲明不負起草之責任云云最後某君提議本團同人皆反對違法之攺組則表决後應發表宣言全場一致贊同起草員王紹敖等即致議長一函附錄如下啓者攺組軍府案起草委員會近日通過各案多與約法抵觸越出大會委託範圍以外且搖動西南大局紹敖等對於此項起草不敢負責特此奉聞即請通知攺組軍府起草委員會及两院同人爲盼順頌議長公安王紹敖劉彦宋汝梅李載賡張知競十一月一日 
[粤局内幕之披露]  
　　廣東大公通訊社稿云兼旬以來粤東政局陡然軒起大波好事者每藉一二可疑之點妄加揣測輾轉傅說遂失眞相一若天下熙熙皆爲利來其侮蔑個人之人格事猶小使局外人疑護法中堅人物與北方賣國者同一旨趣而因對於國事灰心絶望事轉大也記者窮數日之力搜集各方面經過實事爲之和盤托出以明眞相焉 
　　一攺組軍府之由來　自安福部首領王擑唐到滬後護法方面咸悟北庭無意言和於是主戰空氣瀰漫西南當此熱度達於極點之際同時對於護法最高機關之軍政府諸多失望軍國大計本取决於政務會議而政務會議僅存形式總裁不出席代以部長部長復不出席代以司員司員亦往往自高聲價不能如期出席并此會議之形式有時亦不能舉行者則合議制之精神旣完全喪失於是和戰大計恒操諸一二人一二人之利害與大多數之利害不盡一致因而一二人之主張與大多數之主張亦不盡相同即勉强相同似此非常任務亦斷非少數人所能舉其職因制度不良致政務廢弛國會方面两月前即有倡議攺組軍府者至此則在國會中常持穩健主義之褚寓一派亦認爲有攺組之必要即軍府方面一二負責任者對此亦表示同情而攺組軍府之意遂决 
　　一撤回代表之建議　唐少川總代表派秘書黄某賫印回粤辭代表職後國會方面極表同情遂有撤回代表之提案然撤回代表即須宣布和議决裂同時卽陷於戰爭狀態一方旣認現軍政府不能勝此非常之任則攺組軍府與撤回代表二者宜孰先孰後大費斟酌卽决定先撤回代表則未撤回代表前對内對外所必經之手續及撤回後之動作亦須商有一定之標準始有把握故褚寓派之朱念祖覃振等對於萬鴻圖等之决議案主張攺爲建議案事雖在所必行要不得不許政府以猶豫期間以從容敷施耳當日軍府方面經此鞭策頗思振作連日集各方有責任者疊開非正式會議籌商撤回代表手續並及攺組辦法使能平穩進行至今或巳得有相當解决亦未可知 
　　一鹽連使易人之風潮　十月十三日廣東督軍發表命令將两廣鹽運使李茂之撤換而以軍政府顧問劉玉麟代之國會海軍羣起干涉致釀絶大之風潮其經過之情形甚複雜試分段叙述之（一）國會干涉鹽之使問題之理由上年孫大元帥砲擊觀音山由國會海軍調停之結果鹽運使歸大元帥任命由督軍加委按月收入之鹽欵分配於國會海軍及元帥府作爲經常費函孫大元帥不安於粤之故内容雖甚複雜要亦以砲擊觀音山爲最大原因此次更替運使由督軍單獨行之是孫中山以元帥換得之運使任命權現軍政府反輕輕放棄之此就職權上言國會不能不加干涉也國會經鹽欵確定後始由非常會議召集正式會議中因前運使李茂之辦事不力國會經費巳積欠四十餘萬元今若代以劉玉麟從前積欠如何補償以後經常費如何支付絲毫不可捉摸此關鹽欵上不能不加干涉也海軍與國會抱同一之感故與國會取一致態度（一）劉玉麟取得運使之由來當劉玉麟未接任以前海軍國會會派代表質問莫督軍莫云任劉玉麟係岑總裁之意無論作何處置但得岑總裁同意予無成見也又劉玉麟曾以個人資格往訪衆院議長吳蓮伯詢其意見吳聲明此項干涉運使不含有對人性質但問積欠如何補償經常費如何支付耳劉無以應吳曰經費一項未商定確切辦法以前請君勿接任劉曰西林催我速就職也此足證撤換運使係西林主動而放棄中央任命權陷國會經費於不確實之境巳足引起紛議有神經過敏者更出一種揣測謂軍府主和嫌國會作便故將關係國會命脈之鹽欵攬入彼私人之手將來卽以此操縱國會若國會不肯俯就範圍則即斷絶其餉源迫令無形解散於是西林遂爲衆矢之的矣而據軍府一方面有責任者之談話謂西林在两月前因感於李運使辦事不力曾有以徐傅霖代李茂之之議莫督不以爲可遂中止旋因李之聲名益狼藉西林又議添設鹽政監督以劉玉麟充之莫督以此項官廳侵及督軍權限不以爲可又中止西林因此甚悶左右復勸其此後關於地方事不必過問爾後遂無人提及鹽運使事此次劉玉麟突然發表不但西林不知即西林之左右亦不知是言也頗不足自圓其說蓋莫督旣拒劉於前安有乘西林不知突然發表之埋而談者又再三自誓其言之非妄記者懷疑實甚之極力探索乃知莫督始拒之而終迎之之故有某氏者與西林莫督两方向稱接近不知與劉玉麟結下何種關係曾從中下種種說詞用種種欺朦以騙成此事而劉玉麟神通廣大亦可驚矣（一）劉玉麟接任之波瀾十月十六爲鹽運使李劉交替之日外間爭傅參謀部長李烈鈞因國會海軍方面反對劉玉麟接任乃派其部下何子奇率重砲隊四十名擁劉至運使署實演奪印之劇國會議員聞耗大憤次日在東園俱樂部開會籌議對待之法有主張率警衞隊奪印者有主張查辦者有主張根本推翻軍府者衆議紛紛終無結果乃相約十八日開两院聨合會取决李烈鈞聞耗大爲駭愕急派員向國會方面說明眞相蓋當日劉玉麟赴任欲擺新官架子向李氏要求派隊護送李以人情不可却乃派衞兵八人爲之開道旣無奪印情實尤非對付國會議員諸公旣悉眞相遂相與一笑而罷然對於劉玉麟之悍然接任猶探致憤慨也（未完） 
[粤學生又演講被捕]  
　　廣東西堤郵政總局右旁於三十一夜七時許有學生隊多人舉出茹東海在該處演講并帶有懲奸雜誌多本發售是時圍聽者約二百餘人忽有一警察手持名片突然而來聲稱九區二分署長請茹前往談話茹遂隨同警察到區而學生等及聽講之路人又紛紛尾隨同往立在揚仁里口探聽詎待至二句餘鐘茹仍未出衆乃率隊到該區門口聲勢洶洶要求將茹放出該區恐生事變立卽派出武裝警察二十餘人將圍聚之人驅逐衆始閧然散去後學生等派出代表四人與該區區長理論仍無效果學生等乃率隊而回向學生會報告并籌議應付辦法至昨日茹巳由區轉解警廳核辦聞茹某被捕原因係由所售之穂奸雜誌所致警廳謂該雜誌言論過於激烈 
[湘中雜訊]  
　　吳躍金廳長逝世　湘實業廳長吳躍金前以某項問題大受湘人攻擊遂藉病辭職以避惡潮旋經批示慰劉給假調養因食螃蟹成白痢醫治無效遂於三十一日下午一時出缺現在張督巳委長沙知事嵇炳元升署寳業應長長沙知事則委俞兆桐試署按吳氏號文甫漢陽人爲前清湖南候補道以其頗有吏才並略諳軍事故歷任中路巡防隊統領及清鄉局總辦等職反正後以與田煥亭爲蘭兄弟得其援引又曾任辰沅道尹等職去年來湘復任湘江道尹攺任今職張督以其身後蕭條除爲之請恤外並撥洋一千元爲治喪費　　沈佩貞女士到湘　沈佩貞女士近因婦女生計問題曾赴贛省頃又由漢口來湘寓天樂居三層樓隨行者除湘鄉曾廣銑女士及其婣表兄景星外僅一二人抵湘第一日以偶受感冒遂先派景星分謁各當道曾女士分謁各女校長至第三日始親自往訪沈因此次在漢曾與現任湘商埠局總辦張堯卿會晤張允爲之照料一切故其伺應之人盡爲張氏所派即所乘肩輿亦爲張氏物張又作函介紹於張敬湯旅長再由張旅長介紹謁見張敬堯督軍是日督署適設盛讌爲吳光新范國璋两氏洗塵李奎元等各高級軍官皆陪席聞沈至張督及吳氏即各以名片請其赴讌沈亦欣然赴席談論風生席間道達來意謂此欠來湘一爲調查湘女界生計之現狀一爲籌設中國女子生計會湖南支部云云張督對於該會極表贊同並許爲助力沈氏復於重九日親至麓山展謁黄蔡两公墓御正式禮服此間各界人士慕沈氏丰采多往拜會沈亦一一接見酬應甚忙聞沈氏名片左列一行除書字號外有歸湖南魏氏數字 
[吳光新之奔走忙]  
　　上游警備總司令吳光新氏赴湘維持時局調和張吳意見並邀吳佩孚師長至湘潭會晤一事巳見各報茲據交通方面消息吳司令巳於一號前往衡山并携有犒勞運隊物品擬在衡山勾留一二日即赴荆宜聞現駐漢口之王參議載新昨接吳司令由湘來電囑令先赴沙市趕將裁員減薪各事提前辦理並令將本部員司再行減去十分之三以節經費惟另一消息則大異是稱吳光新自赴湘後外間紛傅其巳赴衡州然據該司令駐漢辦事人云吳司令確於三十一號上午八時由張湘督送出小吳門上株萍專車開往醴陵會張宗昌師長並有陸軍第二十師師長范國璋偕往聞此行與湘省防務有重要關係至赴衡一說須俟與張宗昌氏商妥後再定行止 
[山西最近之政聞]  
　　着手裁兵之會議　閻督於日前接曹張倪李四督來電籌議裁兵辦法以所主張適符素懷遂卽復電贊同并一面在參謀廳迭開會議商訂裁遣手續前此籌設之軍人農事試騐場軍人工藝實習廠軍人職對練習所原爲消納退伍軍人起見刻下正在建築設備現旣着手裁兵則各場所需要尤亟故業於此項建築設備復督促進行又聞日昨會議時某軍官謂我省對於裁兵計劃早經籌定對於此次曹張諸公徵求裁捕意見之電亦早電復乃閱北京報載裁兵節餉消息内有晋省尙無復電等語究係電報延擱或係報紙誤傅應請重行聲明免致訛傅云云衆亦謂然大約此項電報日内即須拍發矣 
　考察政治之講演　昨日（二日）有山東省公署願問孫小平君來晋考察政治崔議長爲大衆介紹於洗心社請升席講演略謂中國現狀貧弱由於政治之不良而政府官吏實爲人民之結晶體欲求良好之政治必先有良好之社會社會旣攺良則人才輩出國以之治若社會先不能根本攺良凡百事業無一希望國安得不貧且弱然攺良社會必先增進人民道德此則人人知之而實行之者鮮山西政治甚好一入其境自覺氣象不同令人生一種感想迨與各界接洽以後益信社會秩序人民道德之特點因知玫治效果自有眞也由斯進行非僅山西有良限之希望將來各省亦必有所取法其爲中國造成之幸福庸有涯涘嗣由梁振符君講演引證春秋孝經以闡發孔子之共和精義更以佛經大乘小乘法爲譬以明之末復謂洗心社昌明孔道正人心而維敎化推之各省足以救中國之危亡云 
云聽衆均爲鼓掌演畢散會 
　　警界之結婚限制　全省警務處近以各縣警佐巡官在所轄縣分結婚有種種弊端因於昨日訓令各縣知事轉令所屬略云查警察官吏對於地方有行使職權之責與人民有密接之關係欲信仰之無虧在威重以自持苟或踰閑蕩檢甚至有親戚關係則徇庇袒護倚仗威福諸弊端綠之而生威重一失信仰全無欲政令之推行難矣近查外縣警佐巡官在所轄縣分不免有娶妻納妾之說在婚介者意在夤綠雙方慫恿朦朧 
[中國地圖]  
胡晋接程敷諧合著分類的我國向來只有分省圖並無山川實業交通國防等分類圖此圖爲創格之作全國中只此一本梁任公韓紫石黄任之馬君武章行嚴陳獨秀諸君皆有證明本圖精善之評語精裝一巨册定價六元另有中華民國地理講義一册與此圖互相表裏定價一元五角鐵路圖航路圖郵政圖電政圖山脈圖水道圖地勢圖地文圖本館經理京大學出部書籍函索卽寄以上每種各爲一幅●每幅定價五角五分北版錄上海五馬路亞東圖書館 
[本館添設電鍍銅版廣告]  
本館除已設立照相銅版照相鋅版並兼製鉛版外茲特添設電鍍銅版一部各界如有欲製以上各版者請至本館接洽可也申報館啓 
勸營商諸君放大眼光 
[壽世活人]  
萍鑛醫院院長陳任民博士畢業行國醫學校學術湛深經驗豐富歷任上海寳隆醫院醫生及滬杭甬鐵路醫官蜚英騰茂中外多耳其名旋受聘爲萍鑛醫院主任並兼理本路醫務數年以來萍鑛與本路員司工役人等曁附近一帶軍民因疾病傷廢經其療治全活者不勝縷指春回杏院露洒楊枝古所謂萬家生佛博士仿彿似之今博士情殷壽世解職回滬懸壺行道廣濟同胞同人等挽留不獲用是代表本路全體謹誌數言以鳴謝悃并使抱恙求診者知所問津焉株萍鐵路同人公啓 
[求子者鑒]  
本公司現經醫學大家精製温臍必孕膏無論男女婚久不孕或一産久停或素未生育及因各種疾患如男子陽痿婦女痛經經脈不調白帶白淫子宮虚冷等因而不能生育者凡用此膏貼在肚臍穴中諸病部可獲愈兩月後女子即可得胎現因揚名起見每張祗收大洋五角每張祗收大洋五角每打五元遠處可以函購郵票加一總發行上海小北門南首同慶里三號大同製藥公司 
勸營商諸君提銷國貨 
[上海新開信大祥北號皮貨局擇扵舊厯八月廿六日先行交易特别放盤]  
本號老店向設小東門四牌樓六十餘年今因便利主顧起見特設北號於英大馬路晝錦里口如蒙各界惠顧無任歡迎本號誠意優待定章三折規銀九扣准於三星期内特别再减九扣期外照常交易特此聲明 
[上海分蘇華英大藥房夏曆九月十二日開幕]  
本藥房自向泰西運輸上品藥料滋養補劑照相器械化妝香品并售洋廣雜貨新添各國罐頭食品又選擇國貨以爲提倡今新屋落成仍遷玄妙觀前原處交易品更精選價皆從廉賜顧者請爲注意 
勸營商諸君勿貪私利 
[二百餘年章大亨九芝堂廣告]  
本堂創自前清乾隆年間迄今二百餘年所有丸散膏丹諸膠等品無不選料道地製法精工其中○人參再造丸去風活絡培本益元實有却病延年之功○回生丹爲胎産要藥○玉液金丹尤女界良劑以上三品製法特别功效神奇本堂心存壽世取價從廉蒙各界歡迎行銷頗廣近有射利之徒假冒牌號在各埠兜售以僞混眞不獨有損本堂名譽而關於服者衛生其患匪淺故特登報聲明凡賜顧者須認明上海南市裏郎家橋北首悦來街本堂牌號庶不致誤 
[歡喜牌上等國貨牙粉出品]  
本公司悉心研究選擇上等質料發明精製歡喜牌牙粉此項牙粉不用損齒藥料及重量雜質功　消滅蟲蝺擦去積垢且免牙痛牙患之症業經牙科專門醫學士陶植之君攷研究證明洵爲國貨牙粉中最佳之品茲值國人需用精良國貨之際定價格外克己愛國諸君請試用焉上海閘北公興路口馨德坊鑫業公司啓總發行所東棋盤街德和衖六百卅九號 
願愛國諸君勿逞意氣 
 
 

Page 7

 
 
苟且期底於成年齡之懸殊門第之當否均弗計及不寗維是趨炎附勢必非善良附葛攀籐盡屬親戚勢必因親屬之關係致法令於不行亟應嚴密查禁自通令後各屬警佐巡官不得於所豁縣分有聨結婚姻情事違者撤懲不貸仰即轉令一體遵照 
　　攺良羊種辦法省署近據全省模範牧畜場呈送攺良種羊交配章程請予核示省長核閱後以所擬章程尙無不合即指令按照切實辦理務收成效章程如下（一）本場專爲攺良全省羊種合法交配爲宗旨故先由各公司及組合之牝羊起始交配以期漸次普及而達攺良之境域（二）凡公司或組合之設立均須經本塲審查認爲合格始准發給種羊而行交配（公司係由社會人民公共合辦組合係指民間或數村或數户集合）（三）公司或組合之設置必須遵照左列規定之各項一公司或組合之執事人員必須有相當之學識及經騐二公司或組合之羊數必須在八十頭以上三公司或組合必須備有相當之牧地羊舍及一切應用器具物品四如組合内缺乏學識經騐相當之人應遵照本場規定飼養管理方法悉心辦理飼養管理法另定（四）公司及組合請求配種之牝羊必須有左列之資格一年齡須在十八個月以上七歲以下二無疾病惡癖三體格優良及體質健全（五）各公司及組合凡至交配種羊之時先由各該公司等提出請願書送本場曁分場核定請願書宜註明左列之各項一各該公司及組合之羊數及種類二各羊之羊齡血統三各該公司及組合之代表姓名及地點（六）請願書投遞之後須由本場派員前往按照本章程第四條所載事項一一檢查如其合格當卽發給憑證使之交配（七）種羊交配日期以五十日爲限（八）各公司種羊交配按牝羊每頭須交手續費大洋一角其交納時期以經本場檢查合格後五日内一律完竣其組合係由民間組合而成應免繳手續費以資奬勵（九）本場發配種羊按牝羊三十頭發給種羊一頭（十）交配牝羊如第一次未曾受孕准其呈明行第二次交配不另收費但復行交配期不得過三十日（十）（一）交配後應報告之事項如左一交配後之牝羊如出售時先報明受買人之姓名住址二交配後之牝羊如因病或他故死亡時須將年月日及事由詳細報告三子羊生産後須將所生年月日及牝牡數目詳細報告四子羊如有流産或産後死亡須將年月日及事由詳細報告五子羊如出售時應將售出年月日及承買人之名姓住址詳細報告（十）（二0公司及組合如羔羊生産後請領血統證時隨時發給（十）（三）各公司組合巳經由場發配種羊交配則再不准另養特羊至産生第一第二两傅之牡羊亦均應一律去勢以免混交之虞（十）（四）各公司組合所産第三傅之牡羊得由本場收回以備育成後與民間牝羊交配之用至所收羔羊之羊齡體格隨時酌給着價（十）（五）本章程如有未盡事宜得隨時增加 
[贛學生聨合會紀事]  
　　江西南昌學生聨合會昨日（二日）在百花洲沈文肅公祠本會内開職員會到約二十人由理事部主任傅競仁主席報告本日提議事件（一）各界聨合會來函請派代表四人以便三號開成立大會主席云現在滬上全國各界聨合會定十號成立各省代表到遲者恐難加入贛人愛國具有同情所以急於三號開成立會者蓋欲即速選出代表赴滬與會也該會旣有公函催派代表本會對於此事自無異議惟推定代表之法或是公推或是由主席提出再付表决應請諸君斟酌當本省各界聨合會籌備時期本會曾派盧君任華余君漢欽二人代表出席其後該會擱淺本會又經過攺組余君又因家事赴漢許久未曾到會今日是否就原有代表二人或一人再推出幾位以補足之盧任華云前次代表今日當然卸責鄙人此來即是聲明此意但各界聨合會原爲本會所發起本會推出之代表須得才學兼長能負責任者方無負本會發起之初意劉子池云推舉之法應由本會五部每部派出一人爲代表盧任華復云本會推出五人代表出席該會斷無不表贊成之理惟各會自有會章本會似不能另翻花樣以破通例青年會某君云推舉之法仍以公推爲是傅競仁即可爲擔任之一傅競仁云盧任華辦理會務素具熱心其精明强幹外爲同人所信仰應請繼續擔任此事又謂劉人龍亦可擔任盧任華云各界聨合會文牘一項正乏人才希望本會代表中有能任此職者某某等遂推李劍由主席一一提付表决全體通過决定公推盧任華劉人龍李劍傅競仁爲各界聨合會出席代表（二）通過本會各部辦事細則主席云理事部辦事細則前次當會曾經提出想各位早巳知悉若有未盡事宜可於五鐘内提出修攺衆均不語又謂其餘各部辦事細則應由各部部長提出宣讀一過付討論編輯部長劉子池遂將該部辦事簡章從頭宣讀李劍云簡章二字似乎不對應仍用細則字樣編輯部旣爲編輯週刋而設辦事細則中應按定每週之日數分别派人擔任各種筆墨事項衆贊成遂議决付修攺此外各部之辦事細則均未擬就（三）討論本會週刋攺良辦法主席云本會現在經費極爲支絀週刋一項可否賣錢以作紙張印刷之費李劍云週刋攺良應由編輯部自行設法妥爲編制售錢與不售錢似爲另一問題主席云内容攺良自當責成編輯部本會支出欵項實以印刷爲大宗若不設法籌欵接濟誠恐中道而廢劉人龍云週刋一項閱者頗少若必一一賣錢消路恐難擴張且往日散給各商家時尙有隨接隨抛之情狀今若出售誰肯購閱主席云本會週刋不能謂一定無人購閱實因無確定出售之地點以致欲看着無從購買耳自後應分送各派報社令其代售劉子池云不若由貧兒學校代爲售賣較爲妥善惟各機關及各學校仍應贈閱主席云每學校僅限定十份如另有欲閱者應由本人自行出資購買議决内容攺良責成編輯部負責除各團體贈送外每份須褒銅元一枚藉收紙張印刷等費（四）請各校代表報告各校募捐情形農業學校代表報告該校擬請以前欠繳之入會金及經常費如數補出第一師範代表報告該校擬分别認捐約在十元以上第一中學代表報告該校擬由校友會擔任十元贛省中學代表報告俟開校友會再行答復心遠中學代表報各擬由心遠學會擔任十元以上青年會代表則謂該校認捐一事無不贊成惟須將以前日用細賑付與該校一閱主席微笑云以前賑目業巳開具數份留爲本會職員查看貴校如欲清查無妨向第一師範曾炯君處取去一閱議决由各校代表准下星期日彚集捐項繳交本會會計處（五）總會函邀商學各團體各推代表數人組一抵制某貨維持會請仿照進行一事實爲融化學商两界意見之妙策本會亟應依照進行議决由交涉部派員徵求各團體同意再行核議十二時散會 
[芝罘花邊業之近狀]  
　　聨合通訊社云花邊爲吾國近年重要之出品就中産出於山東方面者居全數十分之九以芝罘烟臺一帶爲其産地民國六年輸出額五十九萬二千二百四十元翌年增至一百一十二萬五千八百十二元其半數輸向澳洲半數輸向美國爲國際貿易間重要之手工品此項手工之輸入始於光緒二十年由某敎會牧師之傅授初用生絲編織以限於銷路翌年某英國敎士特設花邊傅習所仿迼法比两國之製品至於今日芝罘花邊竟與歐洲出品競爭於市場矣 
　　編織花邊所用原料最初曾用華絲以價格過高攺用英國製之棉麻線歐戰發生英貨來源斷絶攺用日本棉線近來絲製花邊較之棉花邊銷行爲廣用麻線製者不過占産額中二十分之一棉花邊中用二十支乃至六十支之六股粗線長五百碼乃至二千碼者需要最廣次用三股細線一團重十磅者次用六十支七十支八十支之三股蔴線每包計重一磅者用日本棉線之製品外觀雖美一經洗濯即行分解爲莫大之缺點美國棉線雖有若干輸入不足以濟市場之用此項棉線國人不能自製坐令大有希望之工商業無由發展誠憾事也 
　　花邊營業狀况向有經紀人自備原料分佈各地女工然後依製品之優點給予工值從事花邊工作之女工每日所獲工值自三角乃至五角不等每一寸寛幅長二碼給工資五角以爲恒芝罘花邊傅習所未有工場設備故經紀商人正從事小公司之組織凡輸出美國者用（可羅納式）編織法輸出澳洲用（托琴式）編織法（馬爾特司式）間亦用之 
　　花邊之種類分上中下三等以下不適於輸出只供國内銷售其優劣之判别爲清潔與浸入水内而質不變近頃芝罘花邊因用日本三股線代英國六股線外表雖無軒輊而一經洗濯立即分解坐是之故銷場遂以大衰價格尤見下落攺善之術不能不責望於紡紗業各專家也 
[福建之軍務消息]  
　　前當閩粤交綏之際閩省各屬土匪乘機而起蹂躪鄉民北京命蕯鎭冰爲福建清鄉督辦黄培松爲會辦蕯黄由北京來閩不帶一兵一卒到閩後始招募閩人爲兵而應募者甚屬寥寥厥後調海軍陸戰隊編爲清鄉軍隊專用招撫政策於是孫國鎭藍本清歐陽春等匪首相率來歸薩督辦以此等匪徒編入清鄉軍隊用以討伐其他小股匪徒其清鄉辦事處經費按月五萬元由鹽運使署撥交初劉孝祚爲鹽運使（劉係閩人）對於清鄉經費均按月撥交無敢留難厥後劉去任繼以吳用威吳係李厚基一派人物李與薩意見素不相容吳則惟李之命是聽每藉辭推諉延不撥交以故清鄉經費常陷於困難地位餉糈欠發所招匪軍時出怨言薩黄不得巳屢向北京辭職東海准將清鄉督會辦撤消所有未盡事宜由省長繼續辦理薩奉命後即命黄北上向政府請撥八萬元爲收束軍隊之用所有招募編練之清鄉軍隊則發給恩餉遣散前調來之海軍陸戰隊則令回原職清鄉處旣巳撤消而李厚基乃得操縱自如矣近自陳炯明呂公望等擬定攻閩辦法後李厚基亦將北軍所轄與南軍接觸之地劃爲九區第一路爲海燈之浦西港口以第二師第一旅長高全忠所部守之第二路爲江東橋之秋岱山以第二師之王克悌及冉繁两團守之第三路爲灌口之九尾山第四路爲同安縣城以潘國綱所部之浙軍分守之第五路爲南安之新墟以閻吉勝所部之鹽緝私隊守之第六路爲晋江之清源山以第一混成旅旅長唐國謨守之第七路爲永泰尤溪莆田三縣永泰以周永桂旅長守之尤溪以第一師姚建屏所部守之莆田以模範團耿錫齡及周永桂所部之一營守之第八路爲永安沙縣以高維嶽守之第九路爲建甯泰寗順昌以第一師第一旅旅長張清汝所部分守之各軍所需米糧巳由蕪湖購到甚多子彈則飭馬江兵工廠晝夜趕製海籌軍艦不日亦將遣往厦門金門等處游弋而重防務此近來閩中軍事之狀况也 
[中央整理棉業之計劃]  
　　北就整理棉業籌備處昨將擬定之計畫四條通咨各省云竊維實業政策實因時以制宜而施行手續尤在實事而求是况棉業一項以言對外則國際貿易所攸關以言對内則羣生衣被所恃賴考之中國各省雖所産之棉質有優劣種織之術法有異同要無不衣棉之人亦無不宜棉之土是吾國歷代以來固未嘗不以棉業爲重也特於栽植之道未盡講求紡紉之工不盡攺良耳在海禁未開以前民情樸陋守拙成風以本國所織之布還以售諸本國之人無外貨以相爭舞美異以相炫衣者織者各能相安若論今日則各國通商洋紗充斥舶來棉品花樣日新我國棉業乃每下愈况以云種植則土壤之肥磽耔種之良窳漫無考查以云紡織則紗料之精粗機械之搆造膛乎莫及欲求發達豈不戞戞其難哉夫喜新厭故與見小遺大人所恒情在服棉者旣不肯捨洋貨而購著土布而業棉者狃於習慣不能力圖攺良甚或棄其植棉舊業而專事運輸外貨以漁利倘長此以往而無根本之挽救勢將以富於産棉之邦而等如不棉之國其爲損失利權寗可計耶顧言之匪艱行之爲艱空言旣不能以徵事實操切尤難以期成效故謹就管見所及加以考查擬具整理計畫邽 
四條臚陳如下　查我國處於温帶之内土質肥美氣候温和除沿海沿江各省植棉巳著成績外其餘腹地邊省亦莫不有植棉之地且旣爲著名棉産國則産品亦應視著名棉産國爲比例乃據最近調查報告我國歲需外來棉貨約值一萬數千萬元坐使洋紗充斥華布滯銷今欲竭力補救應先查明各省宜棉地畝數目分劃棉區並於各省荒地擇其土壤宜於種棉者奬勵開墾旣可擴充棉植亦可廣濟民生假定十年每年某區應增棉産若干紗錠若干織機若干開墾荒地若干務期本國之棉足供本國之用一面於各省區設立棉業檢查所紡織勸工場相其品質第其等差覘種織之進化考商業之消長隨時誘掖奬勸以策進行復一而查明國内某地市場爲某項紗布銷路之標準某種紗布適於某地社會之習尙以求振興國貨之預備且手工織機近年直隸頗爲發達裨益民生甚鉅亦宜設法推行各省共養利源此統籌全國棉業之計畫一也大凡事業之成敗全視團結力之堅弱團結力者集合各分子羣策羣力互相維繫之謂也是故商有商會工有工會農有農會惟於棉業一事合農工商三者兼備乃我國棉商多各自爲謀昧於近利而無遠思今欲力矯斯弊亟宜令植棉各省分設棉業總分會以謀統一之聨絡其着手之初則先調查國内棉商近年營業之狀况統計國内外花紗布産銷之情形及其數量而後倡導棉場及紗布廠之推廣以維持其困難以輔助其發展擬先就産棉最盛區域如直隸山東陜西湖南江蘇浙江等省設法勸導成立庶於攺良品質易收效果其餘各省俟棉産逐漸推廣陸續添設更另設棉業陳列所以資觀摩編輯雜誌以事鼓吹派員演講以廣勸導使全國棉商各能保衞團體一致進行以期日增進步此提倡棉業公會之計畫二也夫欲發達棉業旣有公會以爲聨絡倡導之團體矣然而償此發達之願望又必有實地經營之機關公司者以雄厚資本舉辦偉大事業所謂實地經營之機關也歐美各國對於商業之競爭一如國際之戰爭是故有多數之絶大公司其商業必占優勝反是則必劣敗今爲實地整理棉業計宜以廣設棉業公司爲唯一要務應由棉花業紡織業各方面實地研究整理事項就滬漢津三處先行試辦以覘成效逐年漸次推廣其所營業務約舉有八（一）以相當之方法貸資於植棉家促其進步（二）擇産花處所多設軋花打包等廠便其運售（三）設立花棧收花或存放屯積棉貨資其挹注（四）辦理轉輸兼押滙提戰貸欵便其周轉（五）介紹各銀行放資各棉商（六）辦理中外棉貨貿易信托事業（七）代理各紗廠採辦棉花（八）聨絡外國棉業家隨時攺良棉業進步此設立棉業公司之計畫三也（未完） 
[杭州快信]  
　　幂民两長昨聨電賀靳眞除 
　　王克敏現又來杭盧督齊省長昨午公讌於西湖烟霞洞并同詣虎跑寺遊覽 
　　政務廳長馮學書假滿昨巳由珂里來省 
　　省議會昨選出法律股審查員二十七人財政股審查員三十一人 
　　省議員戴志南以省立第八師範校長韓華任事以來劣跡多端昨特列欵三條向省署提起質問 
　　省議員張鴻材提議籌辦浙省各縣消防警察並修正浙省各縣消防隊規則 
　　實業廳呈送擬設省立原蠶製造分場議案並附收支預算書巳咨請省議會公决 
　　杭總商會昨函全體會董會員曁各工廠公司云近來維持國貨聲浪業巳舉國一致積極進行我浙自不能落於人後本會前巳通函知照茲查尙有某貨之不合社會心理者應請切實調查能完全不售甚善即一時無相當代品且有因國貨上配製所不能免者希於一星期内開明種類說明理由或備具標本詳晣見覆以便審查 
[南京快信]  
　　吉林鮑貴卿復李督贊成裁兵電云箇電敬悉年來財政竭蹶實以軍費臌脹爲最大原因諸公洞澈時艱首建開源節流之議熱忱遠識欽企至深吉省軍隊現巳實行裁減二成嗣後仍當力謀節減至整頓歳收並當會商省長協力辦理諸公如有嘉謨入告敬祈挈列敝銜爲荷 
　　省議會議員到省者巳有七十八人昨日下午一時開談話會議員到五十三人 
　　省議員宋銘勳提議取消八年公債建議案下關李應南請議將省辦電燈盡出下關一部份攺歸商辦案吳縣吳傅緗請議設立防疫研究所案金陸義渡局朱鍾萱請議劃給義渡救生两局碼頭屋基以維善舉案不日列入議程付大會討論 
　　實業廳總商會定今日（七日）晚八時假青年會開幻燈演講會特請美國最近來華之華博士演說中美两國工商業之關係並用影片多種以爲佐證 
李督通電各省聲明無繼任總代表事 
　　李督齊省長昨去電賀靳 
　　旅寗贛人集議擬電京請撤贛省長戚揚 
　　李督裁兵減餉主張聞蘇省將由蘇州第二師鎭江第十九師淮揚第一混成旅着手進行 
　　齊省長委夏翊宸充本署諮議又委張鳳瑞赴滬監盤閘北水電廠王瑲監盤南京電燈廠物件徐慶祥監盤官紙印刷廠交代 
　　財政廳委黄玉藻赴嘉定寳山秋勘 
　　日本貴族院議長德川公爵明日可津浦車抵寗李督齊省長巳令軍警保護並派員赴輪埠碼頭招待 
地方通信 
[松江]  
　　襪廠案之省批　履和與廣大昌交涉案襪廠方面由松江襪業公會楊士魁等向省署控訴奉齊省長批示云查工人滋事一案巳擔縣電依法訊辦在案所陳假借抵制名義檢查行李攔取貨物殊屬有礙治安亟應嚴加取締以肅法紀合令行該知事依法從嚴懲辦一面妥籌維持以安商業仍將遵辦情形具覆此批 
　　地主紀念聞見　本月六日爲松江光復紀念城廂學校除省立第三中學校照常授課外餘均遵照縣敎育會議决案於是日停課一天女校方面並在私立聶氏女校開紀念會與會者計景賢事修景賢两等蓊筠職業縣立一高四德恒德及聶氏等七女校開會儀式先各校合唱國恥歌次來賓李二我演說朝鮮亡國史陸規亮演說台灣情形顧稼軒演說中國大勢吳丁月心女士演說女子應盡之責任旋合各校執旗游行直至傍晚始各分道返校商家之懸旗慶祝者合城内外不滿十家大抵均係曾入商界聨合會者其餘機關衙署則僅警察局及圖書館各懸國旗两方而巳 
　　孤兒院開會之佈置　閔行水警專署長沈葆義所辦之廣慈孤兒院定本月十號起開二週紀念菊花大會逐日售資所入即充該院經費現正從事佈置聞會塲内幕有京劇有崑腔有新戲有魔術有音樂隊有菊花山即如賣梨膏唱俚歌俗呼所謂小熱昏者亦在搜羅之列 
　　郵政儲金之勸導　松江二等郵局於本月一日起舉辦郵政儲金惟開辦伊始人多觀望爰由沈局長檢同儲金條例函請縣商會廣爲勸導當經該會撰成通告揭示通衢以廣傅佈 
[嘉定]  
　　委員不顧民生之公憤　嘉邑農産著名棉七稻三本年夏間霪雨兼旬河水盛漲入秋後又以颶風爲災農田歳收棉則六七斤不等稻亦不及中稔當經地方人士紛紛呈電省峯派員蒞勘減徵籌賑詎委員江慕洵來嘉下榻縣署深居簡出開會日又聲言此來專爲顧全國課絶對不爲民生計云云遂毫無結果而去地方各士紳僨甚巳公電省長請易委查勘矣（電文見公電欄） 
[蘇州]  
　　警廳查究冐索詐　蘇州警察廳崔怡庭廳長近據督察長馮珍呈稱訪聞各區境内有人冐充本廳稽查員在私設烟館收費並聞南區第五分駐所境内各煙館每月出洋一元呈請通令各區飭屬嚴密查拿遇有冒充本廳稽查員索洋者隨時送廳懲辦等情崔廳長據呈後業於昨日通令各區隊轉令所屬一體嚴拿 
　　高等廳之司法會議　江蘇高等審檢两廳長昨日召集本廳民刑庭庭長各推檢書記官等於上午十時齊集會議處會議一切聞所議者爲九年一月籌設地方審檢廳進行手續 
[鎭江]  
　　溧陽女校週刊出版　自五四學潮後各學校多辦一種報紙或日刊或週刊銷行各地以補通俗演講之不足溧陽縣立第一女子高小學校校長沈宗瑛特在校内組織一種週刊定名爲溧陽第一女蒋週刊凡關於婦女等問題尤特别注意並用白話文字以便學生之觀覽現巳出至三期購者頗爲踴躍　　省委考察吏治　齊省長遴派張道尹馳赴鎭屬各縣考察行政司法實業敎育警察各成績該員業於五日乘中班火車由寗蒞鎭地方各官咸詣車站歡迎聞徒縣考察完畢後即往壇溧陽揚等四縣 
　　米價又漲　鎭郡米市近因客帮放價收買每日打包裝車運滬爲數甚鉅以致價格又見增漲昨日開盤頂高新秈每石巳提至六元一角並聞無錫江陰下游海灘等處裝船運滬者爲數更夥以此觀之米價恐有增無跌也 
　　會議開辦冬防　丹徒縣張玉藻知事日昨與駐鎭陸軍七十五團張團長曁各營長警局沈警佐等磋商冬防事宜以便早日開辦 
　　商業消息　近日鎭郡錢市洋釐又漲銀根亦緊聞因各業旺用現洋且連日運滬之洋甚夥所致昨日午市開盤龍洋每元巳升至七錢一分左右生牛皮一項近因洋莊銷路活動是以皮價（如皮箱用製革用）莫不繼長增高且到貨甚少云 
[揚州]  
　　運商稟請加重出塲　鄂湘西皖四岸運商清吉昌等近以淮北濟南各塲鹽引運圩滷耗抛散甚鉅關係運本匪淺具文運署請予轉詳稽核總所每包鹽引出塲加重十五斤（按舊章一百零五斤）以免暗虧而繼鹽業 
　　鎭江關監督來揚　鎭江關監督兼交涉員　鶴亭現因要公蒞揚佟知事特設筵欵待以盡地主之誼冒君小作勾留業於本日馳返鎭江 
　　大橋請撥警隊駐防　揚屬大橋鎭在前本有省備隊一排駐紮以補助警察之不足嗣奉令他調現該鎭商會以轉瞬冬防原有警察恐難勝任函請縣署酌調接近該鎭之楊家橋警備隊駐防該鎭以資保衞 
[嘉興]  
　　陸承審員到署視事　嘉與縣公署承審員潘孝糈因事辭職己奉照准遺缺山高等審判廳令委前吳興縣承審員陸咸接充現陸承審員巳於五日到署視事昨由縣公署佈告各訴訟人等一體知悉矣 
　　追繳肉捐案解决　嘉邑肉業公所董事金漢聲於日前呈請縣署撤銷追繳肉捐原案王知事閱呈後以此案於張前任内據該董事等呈請暫免追繳前來即經明白批示並指令該區學務委員酌予撥補各在案茲據呈肉捐遵即先繳五個月餘俟分期繳清旣經函請學委查照其追繳原案姑准撤銷仍着將未納捐稅趕速措繳以重學欵除指令學務委員查照外昨巳批示該董事知照矣 
　　米價又見增漲　嘉邑四鄉田禾荒災收成歉薄人秋以來米價有增無减近因私運出境加之來貨稀少各米行積存無多故米價又漲二角最近糙尖看頂每石五元六角食米竟漲至七元零現公民施某蔣某等以奸商私運出境有妨民食巳於日昨聨名電請當道查禁以維民食 
　　學界慶祝地方紀念日　七日爲本縣地方紀念頀各學校均升旗慶祝並休假一天第二中校於上午特開慶祝會下午將學生所栽菊花數百盆陳列中庭通吉各界人士前往游賞並開放各室任人參觀又第一高小全體學生特於是日整隊旅行出北門經西河街至南堰鎭及東栅鎭各生均手執國旗以資紀念 
[杭州]  
　　省校聨合運動記　省垣中等以上各校聨合運動會於昨日下午開會醫藥法政安定工業中醫廣濟第一師校農業蕙蘭體育第一中學安定蠶衆商業女子蠶桑馮氏女校弘道女子職業女子師範及各小學學生均屆時蒞會普通席中女賓較多而男賓則寥寥無幾會中除紳察幹事外并有各處童子軍在塲維持秩序且由商校及貧兒院組織販賣部販賣各種食物至五點半始行閉會茲將運動成績探左跳高第一姚國權蕙蘭跳遠第一錢錫康一師四百四十碼賽跑第一陳柏清安定八百八十碼賽跑第一李紹劉一師百碼賽跑第一周松蕙蘭低欄第一傅正林甲農鐵餅第一姚國權蕙蘭高欄第一程祖堯安定二百二十碼决賽第一周松安定一英里賽跑第一李紹劉一師又是日下午一時許各校學生因行素女校校舍有某某意圖佔據直入校中肆意滋擾大動公憤即停止運動嗣經敎育廳長到塲允於四時解决遂照常運動 
雜評一 
[禁烟令（默）]  
　　中央頒布禁烟令不知若干次矣使此等空言而有效者何至今日成斯現象耶 
　　今日烟禁之破壞破壞於一般有力之武人中央自知空言之不足以維持烟禁遂亦放任之而一不顧問此所以成斯現象也陜西陳樹藩之勸種罌粟旣爲外人揭發在理宜嚴令澈查從重懲辦方足爲一般武人之鑒戒乃中央於此旣不敢深究而又不能不問於是仍以空言烟禁敷衍一時之耳目彼武人者悍然妄爲尙知所謂民德所謂信約也耶中央恒言威信今對於破壞烟禁者而僅僅如是不益暴無威信於外人之前耶故吾人於此不能不爲禁烟前途悲也 
　　雖然今日之政令無一不爲武人所破壞烟禁特一端耳今日之中央無一事不敷衍武人空言烟禁亦一端耳則吾又何必加以深論哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十五）當時之水勢（三） 
本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[英商會聨合會通過之議案]  
　　英商會聨合會七日議决各案現探悉其大旨如下 
　　（一）本會以爲沿英人方針提倡華人敎育其事極關重要在華有責任團體曾向英政府上緊要條陳奈英政府迄未置答殊可扼腕茲本會請英政府撥庚子賠欵一部或用其他方法以資助遠東英人所辦之華人學校並籌給被選充分學生在英留學受職業訓練之經費（二）本會見直隸攺良河工委員會之成立及其巳行之事業頗爲欣喜茲决計公呈駐京英公使請其對於河工委員會不獨予以外交上之扶助且設法磋商指定關稅或鹽稅餘欵一部或籌他種方法以保障委員會穩固財政之扶助（三）揚子江爲中國内地商務之主脈關係中國極爲重大惟揚子峽道尙無確切調查故本會以爲今日時機巳届宜準確測量全江及共主要支流本會建議呈請中政府從速組織河工局辦理此問題但同時宜以强大壓力催迫中政府立即擔任充分計畫以扶助揚子江及其主要支河之航業（四）本會深悉英政府對於鴉片烟土與烟膏貿易宜即有所舉動之必要且知爲英國聲望與遠東英人商業計英政府宜即實行一九一二年海牙大會關於鴉片土膏醫用鴉片與嗎啡高根等品所議定之萬國鴉片公約不必待他國之批准此約也本會尤主張請英政府取締此種令人成癮烟膏之出産規定其産額以合法醫藥需用爲限並取締其輸出祇許輸入巳定法規取締鴉片貿易不准違法私用之國（五）本會以爲坎拿大與美國海濱各處所用之折音器宜裝置於中國海岸凡有燈塔之處以便有霧時用之本會又以爲歐美海面所用之無線電地位查知器宜裝置於中國海岸必要之地俾船隻於濃霧中得知其所處之準確地位再中國海面之氣候符號亦宜統一（六）本會勸告在華各英人商行宜以便利予其僱員以學習中國語言文字（七）本會以爲英人之欲離國前來遠東經營者等候艙位久而不得此種情勢使英國商務大受影響本會以爲宜速設法再撥船隻以供遠東商業之需（八）本會承認今日時機巳屆宜詳細調查中國沿海各口岸在商路與商務區域關係上之表面的與潛伏的可能性故力請英政府宜有達此目的之特别調查（九）各商會之出席於此會議者現組合一聨合會定名爲中國與香港英商會聨合會以上海英商會爲其總部上海英商會秘書即爲聨合會秘書聨合會每年關會一次由聨合會秘書與開會地點之商會總董商定後召集之所有各商會提議事件由秘書彚交開會地點之商會總董此後議事日程與大會佈置概由該總董辦理並由該總董或該商會秘書通告各關係之各商會至於開會紀錄由該總董署名其上復由該商會秘書與聨合會秘書先後副署該商會秘書爲會場書記而聨合會秘書則以注視每次會議時聨合會利益爲其職務俟會議終結後聨合會秘書始再管理聨合會秘書職務所有大會議决事件由會場主席署名送出聨合會辦事經費由規模較大之各商會分任之大會議决之各種文件皆用聨合會名義（十）本會陳請英政府與英國内商會考察發展在華新聞事業廣佈普通與商務消息之需要本會主張宜組織一機關予以津貼本會與主張上海英商會所發行之商務月報應認爲中國與香港在會的英商會之報紙 
　　又六日英商會聨合會議决各案内有两條至七日始行發表（一（集議於此各英商會之代表以爲英國在華商務外交事務應增多書記員與輔助員以鞏固之庶上海天津漢口廣州與其他重要商務集中點得及早有專員駐紥（二）本會以爲英國在華辦理民政人員現有之俸金全不充足中國境内英商會與同類團體曾以此事訴諸英政府但英政府顯然不知切實修正之必要此本會爲之扼腕者也 
[美商會報告中美商務盛况]  
　　中美通信社消息云一九二○年下半年上海將開中美物産會以擴充两國間之商務俾買客得乘機使用往日不大用之物據中國美商會報告中美間之商務日臻月盛十年後美商將爲中國洋商之領袖此報告詳叙一九一八及一九一九二年之經營略述美國在華經商之歷史預測將來之擴張謂一八六○年美國僅占中國外洋貿易百分之四十七以後逐年遞减直至一九一○年降爲百分之六個半但自是逐漸加增洎一九一七年美國商務達一萬五千六百萬两即爲全數百分之十六按一九一八年美貨入口表華商最喜紙烟火油棉布皮革四種華貨出口至美者生絲百分之五十六蛋類去其半皮毛百分之五十二綠茶百分之四十六中國現方推廣鐵路必需大宗之建築料法比資本家與中政府訂立合同包築中央之鐵路計長一千五百英里此外復有人提議築芝罘濰縣間之路線開延長浦信鐵路至瓜洲在長江沿岸鎭江之對面云 
[中意航務消息]  
　　聨合通信社云中意航船公司之計畫早見各報茲由某方面傅出消息知該公司主要目的在拓充意大利沿地中海諸港與極東各埠間之商業開中意两國間定期直接航路自一九零五年至一九一一年間歐陸諸國經過意境與中國之貿易爲數至鉅計意國對華輸出五十萬噸吾華對意輸出九百萬噸奥國對華輸出一百五十萬噸吾華對奥輸出一百萬噸法國對華輸出三百萬噸吾華對法輸出三千二百萬噸直接間接輸運意境之貨達七千三百萬噸大戰完結後意國商務政策力求瑞士奥匈各國商貨集中於本國商埠蓋不得巳之趨勢航船公司資本總額五千萬呂耳（意幣）分爲十萬股意國商人任三千萬乃至三千五百萬瑞士商人任五百萬乃至一千萬中國方面擔任一千萬其航行輪船在意國巳於本年三月三十日批准自航行起四年内免軍事上之徵發及一切義務十年内免一切課稅云 
[裴頓氏演說山東問題]  
　　文匯報云美國前參議員裴頓氏昨午在卡爾登飯店演說首言德國之失敗謂世界各處之專制政體定隨此次大戰而消滅繼言山東問題謂美國觀念略分两種一主張山東事伯應交國際同盟考察辦理一主張以山東直接交還中國今此事如何結束殊難逆科美國最後之判决究將如何亦無可預料惟美國内一般人士多以爲國際同盟當可解决此問題耳裴頓氏又陳說中國推廣交通之關係及攺造政府之必要美總領事繼起演講大學俱樂部活動之重要與會者一百五十人廳少川主席楊小川粤孫中山等俱在座裴頓氏定於星期日赴澳洲等處 
[西報論供給輪船之燃料]  
　　大陸報云據本埠航業中人言太平洋貨船客船用油爲燃料者佔全數百分之九十八而汽船之駛入北美西海濱口岸者則有坎拿大礦煤之接濟故美國煤工罷工之風潮並不大妨碍太平洋航業也昌興公司與日人公司之船皆燃煤中國郵船公司亦有燃煤之船一艘但美國航業部之貨船與花旗輪船公司大來洋行之船等則皆以油爲燃料也查北美西海濱口岸所供給之煤其中百分之九十有奇皆來自距温哥武約一百五十哩之英屬哥倫比亞等處如坎拿大煤工亦同情罷工則太平洋用煤之船尙可在東方口岸覓取充分煤斤供其往返之需不過騰出噸位獲利減少耳由日本至太平洋美國口岸須銷耗煤九百五十噸往返須用煤一千九百噸左右旣須多載煤斤勢必騰出一千噸之裝貨容積其損失當達美金一萬五千元云 
[日本取銷檢疫]  
　　英文滬報云駐滬日總領事署接東京檢疫官電報謂本年夏季日本施行之檢疫條例今巳取銷 
[五星聚於東方]  
　　聨合通信社云頃聞某天文家云五星聚會現於東方巳有九日每晨五時向東方觀看極其清晣據云再過數日仍得移動攷諸中國歷史漢高祖入關五星聚於東井宋太祖起兵五星聚於奎璧千餘年來今又再見是果爲吾國家之吉徵歟當以質諸天文學者惟現於東方即爲朕兆恐未必應於吾國吾人覩此似應益加警惕也 
[唐少川復商業公團函]  
　　聨合通信社云唐少川君日昨有一函復本埠商業公團聨合會云商業公團聨合會諸公大鑒敬啓者接奉惠書備聆一切公等熱忱救國欽佩殊深儀和平之願望與公等相同想亦爲公等所共諒然默察雙方情勢此時和議實無進行之希望就令勉徇尊意接受總代表印信而和議情形必仍與五月十三日以後無稍殊異於大局究何所裨益要之國事敗壞純在少數人壟斷專擅以至於此顧亦大多數國民放棄責任有以釀成之也積民成國使大多數國民皆如公等視國事如巳事深明國家與個人之關切謀所以自救救國之策則國家富强指日可待若夫和平云者猶其小事者耳公等其勉之專此奉復順頌台綏唐紹儀謹啓 
[棉市消息]  
　　中美新聞社譯美盛公司一星期棉市報告云上星期棉價漲銀半两後又漲至一两之四分之三其原因係中等美棉與三品棉價值大漲之故同時因銀根緊急滙價高昻棉花出口幾不可能苟非内地棉户之行動與現狀相應恐棉市將大受影響故據吾人觀察棉價决不至再漲高即使冒險將價抬高亦祇能暫時成功也中國全國今年棉花出口算至十一月本日爲止共六萬八千四百三十二擔利物浦市價三月份交貨者二十二先令八便士紐約市價三月份交貨者三十九元一角九分孟買市價五百二十八羅比 
[又有大批華工回國]  
　　英公司輪船昨由外洋開駛來滬停泊虹口公和祥碼頭除内載貨物不計外並載有滿期歸國華工八百餘人抵埠時由該處捕房飭派中西探捕前往照料登岸旋即分道各回原籍云 
[木行業電請保護]  
　　本埠各木行運木船隻經行温台州洋面往往疊遭海盜搶刦甚有傷害人命之事前經各行主聨名電請浙省督軍鎭守使等迅飭外海水警廳在沿途加意保護在案茲聞邇來甯波地方木號船隻又有發生海盜搶刦之案殺傷多命損失不貲本埠各木船在海外運貨沿途行駛尙未到滬者其數尙夥聞耗不無寒心現爲先事預防計爰由各行主在該業公所集議後趕請業董再電浙督軍署請速令飭所屬海外水警巡艦各艦長一體注意保護云 
[江西出口菸葉之近狀]  
　　頃據本埠某君報告云江西菸葉之出産以廣豐爲大宗其次則瑞昌鄱陽等縣每年出口約在十萬擔以上自公賣以來第一年菸葉公賣費幾達十萬近因洋商請給三聨單赴内地採辦土貨可以免稅奸商藉此朦混所以江西菸葉出口大半用三聨單運赴蕪湖南京鎭江等處再分銷於内地調查海關實在出海口者不滿十分之一去年公賣費奇短比較實減八成推其原因均因主管當局未能切實整頓運銷各省之公賣局又爲分支各棧所朦混祇徵半費未能照章代爲補徵且江西亦無人稽查故也現聞蔡局長巳在九江設稽欲所並須咨商江蘇文局長在南京鎭江等處特設稽徵所云 
[注意國貨商標之文字]  
　　中華工商研究會致各工廠函云昨接華盛貿易公司謝君復初來函以接南洋爪哇各埠僑商函云前由尊處運來上海某公司所製各貨謂爲新出國貨察其標頭全用英文法標并無中文且英文中亦未寫明廠在上海但有美洲某公司字樣因之買客皆指爲冒充國貨擬即概行退還不准上埠如何速復等語竊維此等用英文之商標諒國貨中不止一家現值提倡之時海外有此誤會將來國貨前途大有妨碍除即函知某公司攺良外請爲通告各工廠嗣後製造國貨其商標上說明書務用中文或中英并用以免購者懷疑是所切禱云云查謝君所陳一節關係我國海外貿易前途至巨其熱忱極堪欽仰除即函鳴謝外合行奉告務希貴工廠特别注意於販運海外之國貨商標上或全用中文或中英并用但萬不可全用英文致滋疑竇而滯銷場至爲至要即頌日社中華工商研究會謹啓十一月六日 
[海軍整頓醫務之呈報]  
　　海軍司令公署前奉海軍部訓令整頓醫務一事當經轉令所屬各海軍醫院遵照在案茲公署又接烟台海軍醫院院長王春榮呈稱奉令整頓當經遵照辦理敝院提擬增設衞生隊一隊額設隊員二十名即院中學習生擇其學識商尙成續優美者充任俟組織成立後再行呈請鈞署按照名次派往各艦艇實行辦理旣可增進海上經驗又廣醫務知識理合擬具辦法呈請核奪施行等情代理總司令之參謀長何品璋據呈後當即據情轉呈海軍部軍務司備核批示祗遵云 
[全國各界聨合會籌備會記]  
　　前日(六日)全國各界聨合會開第二十次籌備會到十七人推馮駿君主席馬少奎君記錄報告(一)衞輝提倡國貨會來函報告組織各界聨合會情形(二)施洋君由寗來函云當地各界聨合會現由歐美同學會擔任組織(三)陜西旅滬同鄉會來函告陜西各界聨合會巳派史采丞君爲代表即起程來滬(四)籌備員陳烈霖君轉來漢口民新學校來函一通並毛巾三十條請本會轉交上海各界聨合會贈北京被捕請願代表及經募保安會長楊君捐贈被捕代表洋五十元(五)由主席宣讀文牘股所擬宣言付討論結果通過末由庶務汪醒齋報告籌備事件遂散會又聞該會昨接朱念祖等電云全國各界聨合會轉各報公鑒北方向英商借欵八百萬購買飛械聞巳交五十萬鎊爲航空局開辦費飛機爲軍用品當此和議停頓北方聚增巨械實足遺害國家尙祈一致反對務達取消目的國家幸甚朱念祖馬君武呂志中等叩支 
[上海各界聨合會職員會記]  
　　上海各界聨合會爲慰問被拘各省請願代表事經評議部議决由各分團體籌集欵項特派代表北上各情曾紀前報本月六日下午八時復召集評幹两部職員會公推總務幹事劉振羣君主席首由主席提出北上代表人數及人選問題結果决定二人隨由申夢世君推薦七浦路商業聨合會職員曹梅勛君復由黄宗漢夫人推薦女界聨合會職員兼該會旬刋總編輯李果女士並由陸祺生君詳細報告曹君之熱心愛國及勇於任事至李果女士之學識優長富於愛國精神久爲女界所共知全場一致通過次由主席請各職員報告在各團體籌得欵項數目計女界聨合會一百十一元學生總會二十元上海學生聨合會二十元救國十人團總聨合會十二元中華女子救國會十元留日學生救國團四川旅滬同鄉會海寗路工商聨合會七浦路商業聨合會法租界商業聨合會民國路商業聨合會北城工商聨合會商界救國志成團電器工界聨合會各五元又法租界周鳳銓五元計共二百二十三元尙有未到各團體均待補報决定二代表准十日晚車北上到就應辦何物均由二代表相宜辦理並預備致警廳公函及致各代表慰問書均交文牘股辦理又主席報告得湖北各界聨合會來函附大洋五十元由本會代表致各被拘代表又該省民新學校小學生另贈自織毛巾三十條並慰問書一封一併代爲携去又提出關於該會進行事宜略有磋商畢散會時巳十一句餘　矣 
[傘店增加工資之爲難]  
　　滬上製傘工人發佈傅單要求店主加增工價等情巳紀前報茲聞各店主昨日集會提議僉以各工人工資前次業巳加給今逾時未久又要求增加殊難允准蓋近來購進成本甚鉅而售價不能加增何能再加工資云云惟尙未籌有確當辦法云 
[閘北惠兒院開菊花會]  
　　閘北慈善團開辦迄巳八載辦有惠兒院婦女寄養所育嬰堂醫院學校施棺施粥等類惠兒院中附設音樂童子軍及圖畫木工廠泥工廠製造各種木器玩具成績甚優各院兒於課餘之暇並學栽植花卉樹木以涵養其生機茲值秋令該院兒所植菊花有數百餘種均巳開放特定本月八日起至十日止即陰歷九月十六日至十八日開菊花會並羅列惠兒院寄養所男女學生書畫手工各成績先期由該團發出通啓邀請各界前往賞鑒矣 
　　 
[祝賀全國各界聨合會成立之通告]  
　　上海南北市两商會因接准上海各界聨合會來函有定於本月十日全國各界聨合會開成立大會舉行開幕儀式請貴會轉致各商界是日一律懸掛國旗用誌賀忱藉表民意等情當由两會特發通告境内各行號店舖等務於届期一律懸掛國旗爲表示民意本埠各學校亦一體舉行云 
[法租界商業聨合會開茶話會]  
　　本埠法租界商業聨合會昨在籌備處開第三次茶話會討議前星期所發本會簡章及志願書業經塡送來會者雖屬不少惟以各路商界聨合會成立巳久在本路亦應積極進行務望各商號將志願書從速眞交本會俾便早日成立前所擬請各名譽董事業亦函覆到會均蒙照允凡願入本會爲會員者務希三日内將志願書一律塡送并議全國各界聨合會訂十八日即十一月十號開成立大會凡在本路各商號均應懸掛國旗藉資申賀云云 
[工商研究會之歡迎會]  
　　中華工商研究會致各工廠函云逕啓者南洋日里富華國貨公司主任梁君福屏於日前蒞滬其唯一宗旨在調查國貨與購辦國貨本會擬即於本星期日即夏曆十七日午後二時假天后宮會所開會竭誠歡迎兼資介紹各工廠與梁君把晤同時并歡迎新延日本大阪高等工業學校應用化學科畢業生本會研究部幹事葉君瑾仲到會研究物品届時務希撥冗蒞臨指示一切無任企盼順頌日祉中華工商研究會啓十一月六日 
[郭泰祺演說歐和之經過]  
　　寰球中國學生會訂今晚七時開會請前總統府秘書郭泰祺君演說題爲(歐洲和議之經過)郭君係美國本薛文義大學學士於光復時歸國此次歐洲和議事郭君知之最詳届時演講必有研究之價值凡欲旁聽者速往靜安寺路五十一號索取入座劵云 
[青年會開音樂會]  
　　青年會定八號(即今日)午後三時晚間八時一刻舉行本年音樂大會奏樂者爲近世音樂大家之華林雪維潘偉三君曁史維克女士等四人所奏各調不獨使知音者傾倒即不明音律者聽之亦覺懀快非常喜究音律者届時盍抽閒前往一新耳鼓乎并聞今日下午六時又爲該會江天隊會員會餐之期他隊會員亦可與會倘餐車欲赴音樂會者劵資照優待例祇收四角云 
[閔行乙種農校開五週紀念會]  
　　閔行鎭上海縣立乙種農業學校現定舊曆九月十六日開五週紀念闫會上午開會下午舉行運動並表演學藝及幻燈演講更列有菊花千餘盆聞皆學生平時手栽以娛來賓云 
[招商公學開懇親會]  
　　招商局公學開辦一年學生幾達三百人平時敎授管理力主嚴格故其成績斐然可觀　本月十日爲該校一週紀念日並於是日開懇親會陳列學生平時課卷及一年中試騐成績邀請各生家屬前往觀覽且該校表册亦最完備届時滬上各校之前往參觀者想必不少云 
[小學敎員體育科開研究會]  
　　明日上海縣勸學所聞小學敎員體育科研究會由李頌唐所長分致各小學校通函請於是日上午派體育科主任到會集議如有關於是科應需發表稿件希先一日交會列案提議免致隔閡云云 
[二師附屬小學秋季運動會]  
　　城内尙文路江蘇省立學二師範附屬小學校一二两部學生約五百人今日下午一時起至五時止就一部本校操塲開秋季運動會先期經楊主事印就入塲劵分致各生家長曁柬邀學界參觀茲將其順序單錄下(一)開會(二)校歌(三)運動會歌(四)早體操(全體)(五)第一部國民一二學年柔軟體操(瑞典式)(甲)徒手(乙)競爭遊技(螞蟻覓食)(丙)走步(丁)表情(貓歌)(六)第一部高等一二學年特殊運動國粹體操(八段錦)(七)第二部國民一二學年柔軟體操(甲)幼稚徒手(乙)競爭遊技(捉迷藏)(丙)行進(螺旋(丁)表情(吃果)(八)田賽跳遠各級選手(九)第一部國民三四學年柔軟體操(甲)走步(乙)立竹(丙)徒手(丁)競爭遊技(圓陣報數)表情(ISeeYou)(十)第一　部高三職甲(甲)兵式(各個敎練)(乙)立竹(丙)徒手(丁)變槓(戊)兵式(排敎練)(十一)第一部高等一二學年特殊運動疊羅漢(十二)第二部單級柔軟體操(瑞典式)(甲)走步(乙)徒手(丙)競爭遊技(貓捕鼠)(丁)行進(兒童舞)(戊)表情(小朋友)(十三)第一部高三職甲特殊運動雙槓(選手)(十四)童子軍建築(造橋)吹事(十五)田賽跳高(各級選手)(十六)第二部三四學年柔軟體操(四)走步(乙)啞鈴(丙)競爭遊技(投　)(丁)行進(上山行進)(戊)表情(菊花歌)(十七)第一部萬三職甲特運動叠羅漢(十八)第二部職業乙科特殊運動拳術(甲)潭腿(乙)功拳(丙)節拳(十九)給奬(二十)閉會該校因塲地狹隘凡徑賽運動巳於該師範學校運動會中舉行今記優勝者如左百碼甲組陳寳善俞宗銓朱關福乙組郁鍾　田春江沈惟寳二百二十碼甲組陳寳善朱關福王紹曾陳寳仁乙組郁鍾　田春江沈惟寳四百四十碼甲組陳寳善朱關福陳寳仁乙組沈寳鑫余浩沈惟寳優勝旗職業甲科陳寳善朱關福俞宗銓藍宗達 
[民生女學新劇消息]  
　　法租界貝勒路民生女學所籌備之藝術會内有新劇一齣由息游社留日學生中國公學等合演息游社在四年以前爲復旦大學學生所組織月前在復旦演石家莊等劇頗受觀者稱許留日學生前因補助演講曾在廣舞臺夏令配克演(愛)及(安重根)等劇觀者爲之感泣今再加入熱心國事之中國公學必能聲動一時是日所演之劇爲(愛之果)係息游社社長現任復旦大學文科科長蔣梅生君所編其寓意之深分配之巧足勝石家莊安重根諸劇必爲觀者潢意云 
[緒綸公所秋祭故董]  
　　南市大東門外財神弄緒綸緞公所於清季光緒三年由朱合盛葉德泰劉慶泰三家發起捐募搆造成立巳四十四年常年春秋两祀略備清香供奉今歲綢業公會成立後因追懷先德起見由主祭正會長孫梅嶺偕同副會長王子儒及南北市同業全體會員於昨一律常服發起秋祀該業故董朱子謙楊一杏葉芹山葉馥山葉湛山劉聽松沈寄洲劉韡生張吟濤先董孫儀卿朱舜田諸人先期由該公會預備牲牢祭品佐以清音在該公所内行秋祀禮舉郁懋培爲贊禮馬錦昌爲左執事邀請來賓孫守伯爲右執事孫小亭爲讀祝聞同業之到者甚衆秩序嚴肅禮畢由朱先菴家屬朱頌周道謝隨聚餐而散 
[美商輪載運華貨出口]  
　　行銷美洲各埠絲茶近巳陸續起運昨花旗輪船公司科倫比號爲昔司司奎协號两商輪於午後五時由滬起椗赴美時均載有茶葉廠絲爲數頗多餘爲牛羊皮草帽緶數亦不少 
[簡照南且振得奬章]  
　　本埠湖北義賑會董事簡照南樂輸鉅欵由會函請湖北督軍王省長何電呈中央請奬二等大綬嘉禾章茲該會接鄂電十一月五日巳奉大總統命令簡照南給予二等大綬嘉禾章並抄錄軍民两長原電如下北京大總統鈞鑑本年鄂省水災工賑所關立需鉅欵曾派委員徐昱曾在上海組織湖北義賑會舉定沈敦和爲正便長朱伂珍勞念祖爲副會長迭經電呈在案茲據上海湖北義賑會函稱有簡照南廣東南海縣人獨力捐助賑欵二萬四千元又墊欵一萬元好義急公足資提倡查民國五年安徽賑災吳熙恩捐欵二萬元十月三十一日奉大總統令吳熙恩給予二等大綬嘉禾章又民國六年天津水災籌賑武進盛氏捐欵十萬元復蒙大總統令盛恩頤弟兄四人各給予二等嘉禾章今簡照南捐欵之多超過吳熙恩捐數擬請大總統俯念鄂災之重捐欵之難特頒明令給予簡照南二 
 
 
 

Page 11

 
 
等大綬嘉禾章以昭激勸而廣息慈不勝感　之至湖北督軍王占元湖北省長何佩　叩寒 
[鄂長官電謝振捐]  
　　仁濟善堂接湖北王督軍何省長覆電云卅電誦悉前承惠助二千元己專電致謝茲復承續捐一千五百元除俟收到再行奉復外先此肅謝云云 
[法部委員視察監獄]  
　　北京司法部監獄司長王文豹君奉命南下考察各省監獄及司法事宜本月五日由蘇來滬先赴分監年守所視察一週次日即帶同隨員任督泰君赴漕河涇鎭江蘇第二監獄調查一切常經該監典獄長敖雲亭君延入客廳少憇引導至男女各監房各工廠病監引擎室消防室炊場敎誨室等處詳視一週觀畢敖君復令召集全體警備隊士當塲操演一次王閱之深爲嘉許並謂新監甫經成立各項布置均甚適當募欵興築之漕溪弼敎两路不獨有益於監獄於該鄉人民亦多便利云云敖君答謝後欵以茶點合攝一影興辭而别聞王君尙須赴浙調查云 
[薩鎭冰題哲學書]  
　　二馬路石路美商美華圖書公司總行紐約專運歐美圖書文具今春始聘華人編譯歐美名箸茲先出哲學叢書之一種名特别萬能催眼術全書經海軍上將薩鎭冰流覽之餘題以驚天動地之書六字云 
[預備迎護德川氏]  
　　日本貴族院議長公爵德川氏巳由京乘坐火車赴滬業經外交部電由李蘇督轉電駐滬軍署派員迎護等因王代軍使奉電後昨特函致交涉公署查照一面預備一切以便該公爵抵滬時派員迎迓云 
[浦東警員之調動]  
　　浦東楊家渡三區一分駐所警佐許壽青業奉徐警廳長令調徐家滙二區三分駐所警佐遺缺以五區總署一等巡官黄國長升補遞遺五區巡官一缺即以浦東華通棧三等巡官胡玉庭升升所遺華通棧巡官一缺即以由南京警務傅習所畢業回滬之張欣榮補充昨巳分别扎委到差視事矣 
[西比利亞捷京傷兵抵滬]  
　　大陸報云美國航業部輪船希夫倫號裝載西比利亞捷克傷兵八百七十五人與美國紅十字會醫士看護婦等昨晨至滬現在滬裝貨約有數日逗遛云 
[照料陸軍野操]  
　　陸軍第十師指定上竇青浦嘉定等四縣地方演習野外操演巳誌昨報茲悉上海沈知事竇山章知事嘉定范知事青浦連知事等自奉文關照後當即傅同各圖地保曉諭鄉民并一面各派縣警分投照料以重操典而免誤會 
[開始籌備冬防]  
　　每年陰曆十月開始冬防今届仍照例舉行業經南市第一區警署趙墨林署長將應辦辦防手續預行籌備特與本署羅史两巡官會議辦法將裏外馬路各處崗位如何增添及抽調落差警察編隊巡邏等項預先規定俾屆期實行惟以所轄境内街巷繁多居户稠密更宜愼重佈置官邇加防爲宗旨故連日巳着手進行矣 
[分發海軍寒衣]  
　　駐泊淞滬江亨利綏利捷利川等軍籃因冬季在邇添置禦寒衣服由海軍司令部呈奉海軍部核准昨由京運到厚呢貉子絨皮軍外套連風帽三十七件精藍呢羊皮外套連風帽二百二十二件粗藍呢羊皮襖褲二百二十二套當即分發各艦官佐士兵應用矣 
[今抄現行水陸警察章程]  
　　江蘇齊省長以内務部現擬攺良警察辦法須查閱各地現辦警察章程以便彚核辦理茲准來咨請將本省所屬各項警察章程各抄一份送部核辦等因爰於昨日分令淞滬警察應曁水警第一第二两廳迅將現辦之警察章程趕錄一份尅日送署以便彚送 
[德僑由潯抵滬]  
　　旅居九江之免遣德僑北掯及庾批阿妻子男女共四名口由潯乘坐寗紹商輪來滬曾由本埠軍署派憲兵在寗紹碼頭守候迎護在案茲悉該德僑男女大小四名口業於前日抵滬登岸後即往公共租界僑居故由該憲兵昨特據情報告軍署請爲函致駐滬楊交涉使詢查該德僑之住址以便報告督軍考查云 
[航行須知]  
　　各口巡工司額布告云本巡工司查鎭江關稅務司所屬界内劉海沙水道爲黑夜航行標準變更鐙船浮樁開列其情形度勢於左計開一長江段山岸樁現經撤去另於劉海沙北岸設立標樁一座代之名爲劉海沙樁上下直掛白光鐙各一個相距六英尺爲指明劉海沙高崖之一地點當船隻經過段山岸西南角與劉海沙北角附近之小沙而設自段山樁視該樁爲南八十七度十五分東相距英海里六里又百分之二十二一長江海北港沙鐙船現經移泊該沙東南角水深十七英尺之處自船視段山樁爲南五十三度西相距英海里四里又百分之六十六其餘情形照舊一長江劉海沙西角現設標樁一座桿上置有球式籃帽　掛七等當明白光鐙自段山樁視該樁爲北二十五度三十分東相距英海里一里又百分之三十二一長江劉海沙水道曾設上下两浮現均撤去不用一長江劉海沙過渡路之南水深十九英尺之處現設鐙船一隻名爲過渡路鐙船船身飾以紅色桅上置有黑色球式籃帽上下直掛白光鐙各一個相距六英尺自船視大樹樁爲北三十度西相距英海里一里又百分之八十一長江劉海少過渡路北邊沙尾之西角水深十八英尺之處現設紅黑豎線相間警船浮一個名爲沙尾浮無鐙上置黑色球式籃帽自浮視大樹樁爲北三十八度十五分西相距英海里一里又百分之五十三一長江大樹鐙船現經移泊劉海沙過渡路西口水道之南邊水深四十八英尺之處自船視大樹樁爲北六度東相距英海里一里又百分之三十三其餘情形照舊再劉海沙西口過渡路近經測量該處水道最淺之時深有二十三英尺所有上開鐙船浮樁變更情形係因段山沙附近之海北港沙水道水深僅有十八英尺之故以上所關度數均按羅經方向水深丈尺均按朔望潮落時計算英海里係按每一英里作爲百分計算 
[閩軍官來滬購藥料]  
　　福建李厚基特派軍醫沈道一來滬購辯軍用藥品係前日到申現庽四馬路大行台内向某某两藥房購買藥品約計價銀三千餘元各該藥房巳將所購去之藥品裝置木箱一俟福建輪船出口即須運往需用云 
[盜犯在南滙就獲]  
　　浦東孫家木橋居民孫阿毛家被盜匪六人搶去銀洋衣飾一案業誌前報茲聞南滙縣警廳偵探前日在周浦鎭捕獲該案内盜匪一人名劉老五子當在該盜身畔搜出刀一把現巳解送南滙縣署審訊矣 
[續誌陳憶德案審訊詳情]  
　　吳怡石訴工巡捐局前路政員陳憶德詐欺取財一案前日下午四時奉上海地方審檢廳堵推事官熊檢察官等特開第一庭審理飭將在案一千人證傅提到案隔别研訊先據陳憶德供本地人年二十四歲家居滬城老縣前街民國四年間入工巡捐局爲測量員至民國七年五月間奉局長諭飭調辦路政員差所有民人一切被誣前庭巳經供明推事官問曰今日吳怡石巳經傅到爾有無别情陳述答稱吳怡石狀訴民人詐斯取財各節全無影響實遭挾嫌誣告是實又據郭連生供本地人年二十八歲業打樣所有案中牽涉之事前庭早經供明今日並無别情陳述官命吳怡石上庭據供本邑人年四十四歲在卜内門洋碱公司爲夥家住九畝地附近推事官問曰爾在大境路共造房屋多少答稱十一幢問竣工否答稱巳經竣工官曰旣巳完工因何爾要納賄答稱房屋雖則造好誠恐發生竊賊行竊故在該房後央不通之小弄中圍打竹笆一排不料有鄭姓出爲攻訐定要商人將此竹笆拆除但承造此項房屋者即郭連生之父郭順興所以當時連生允許代我到工巡捐局設法緣連生與路政員陳憶德相識之故連生去後即約商人於三月十八日在邑廟春風得意樓茶叙其時施阿炳亦在場商人當交連生鈔票洋五十元請煩轉交與陳憶德收管不料越日局中迭次發出示諭勒令拆笆商人大駭因向連生詰問伊稱賄洋太少五月初二日下午一時半連生與商人同到陳家其時陳在樓上商人坐在客堂中等候不一刻陳下樓即入廂房中由連生進去與陳交談商人又交連生鈔票洋一百元仍煩其轉付與陳供至此官問此一百元票洋爾可曾目覩連生交與陳否答稱商人坐處雖與廂房近在咫尺確未目見付洋官又問此時爾處竹笆可曾拆除答稱並未拆除官命席金生上庭據供蘇州人年三十八歲爲雜貨生意家在大南門西王家弄左近之星爲嚴某之産此次嚴將星翻造完工之後查得其非但侵佔公路而且添闢後門一扇與公衆出入有礙當向嚴交涉嚴稱添開此門乃運動而來若要令我攺樣爾等去見陳憶德可也是以商人於今六月底上午九時到陳處交涉陳稱此門不開斷難辦到若令移往别處則可所以商人等不得巳而狀告陳憶德在庭聞言即聲稱查席所供六月底一語是否指二十九日抑三十日而言查六月爲小建是月二十九日爲民母濤誕故民於是日清晨七時巳往天主堂瞻禮可訪可查即此一端足見其所供不實民與席並不相議亦未會面至嚴某造屋之樣爲陳子寳所打前庭巳由子寳當庭證明不涉我事惟樣樁由我往釘此乃路政員之職並據施阿炳供崇明人五十四歲住南碼頭爲肥皀生意今年三月十八日午後在得意樓吃茶目見吳怡石有鈔票洋五十元交與郭連生取去以後連生是否過付小民實出不知官命嚴某上庭據供慈谿人今年四十九歲爲藥業家住城外治下西王家弄之屋爲我業産官間此産究有若干答稱十一幢前者護軍使署有一呈紙並非商人所遞故而今日當庭聲明官曰旣有此情亟應及早聲明何以直至今日發表且查此呈中所述如果軍署飭傅方可投質和聲托出等語但和盤托出者爲何事答稱不知此呈實不干我事官曰旣不干涉因何從中行賄答稱商人照章收進一尺豈有納賄之理惟添開後門乃作太平門所用平時並不啓閉而席等與商人交涉時適逼令商人出立筆據我則不願因此涉訟是實又據倪福海供本邑人二十七歲住西倉橋爲報關生理與席金生爲親戚此次嚴某造房曾令我去看過巳開之門當與雙方介紹不了餘不知悉並據各造所邀之律師六名先後辯論又據檢察官起而論告略云此案曾經不厭周詳一再調查確實則吳怡石與嚴俱有行賄之罪惟郭連生亦有帮助納賄之咎應請審判長公判推事官即宣告辯論終結聽候宣判陳郭二人即當庭聲請取消在押所禁止接見家屬一事推事官准如所請判將吳怡石嚴某亦飭收押陳憶德郭連生還押餘人交保斥退 
　　又聞吳怡石等收押後吳妻情不甘服昨日上午九時持呈投松滬護軍使署請求收押當由門房接詞後諭令候批該氏即號咷大哭欲見長官面訴寃情當被拒却直至午後一時許始回據該氏與該署守值者云氏夫曾於上年見軍署出有布告凡民間受官吏索詐儘可來署告發經訊即釋决不拖累早知今日被押　肯來署告發言語間似含多少痛苦又謂如軍使後欲澄清吏治仍舊招告先須維持信用云云守值者仍不允將此語轉告故未上達該氏乃大哭而歸 
[冒收支單案仍須續訊]  
　　紹興人朱文德向在黄浦灘路日商南滿鐵路公司爲侍者本年五月一號某烟公司送與該公司向滙豐銀行支洋七千七百五十元之支單两紙朱冒名簽字蓋章收下持往某銀行代爲兌欵存儲旋朱陸續支去洋三千元迨該鐵路公司覺察報告總巡捕房請緝朱巳逃往蘇州後朱復行來滬遂被中西包探拿獲傅同某銀行中西司賑人陳錫文孫渭泉解經公共公堂質訊之下以陳阿福朱椿庭两人與此事有關故諭朱文德還押着某銀行將朱文德户下剩存之本利洋四千零六十七元二角繳案見說陳孫二人退候提齊人證開審時再行投質等情嘗紀前報前日下午由張襄讞與日副領事林出賢次郎升座飭將被告提訊據包探　寳生上堂稟稱奉票往城内移提被告之父朱椿庭時詎巳預先逃匿等語即由原告代表律師起稱某銀行前繳存公堂之欵請先給原告收領云云並向朱文德詰據供稱當拾得此項支票两紙時票之後面巳蓋有南滿鐵路公司圖章由陳阿福邀往某銀行兌欵存儲旋續支三千五六百元與陳往蘇州寓蘇臺旅館陳乘隙將欵竊去逃匿我乃返滬找尋故亦不知陳究在何處惟我父對於此時實屬不知被捕後伊方知悉今亦不知其逃往何處所供是實堂上以要證未齊尙難讞論諭朱仍還押候函致警察廳查提人證到案再訊某銀行繳存之欵着先給原告具領陳孫二人繼訊時仍須投質 
[屢次冒騙之重懲]  
　　蘇州人許育成因私刊北公茂號圖章揑寫字條向北就路諸廣成米店冒騙白米三擔當被店夥徐少亭察悉報捕將許拘解公共公廨奉飭押候查明訊究在案茲經捕房查得被告前在南市萬裕碼頭錦成公紗號爲徒於去年夏曆五月初三日私刊該號圖章揑寫字據向公共租界河南路如意里信康錢莊冒騙現洋三千元逃逸於昨傅同錦成公經理金雪之及見證湯茂生等將許解送公堂請究先由華探劉文軒西探堯克上堂稟明前情並將抄獲假圖章字條及去年六月間錦成公呈請公堂緝拿被告之提票併呈堂上請察繼由金雪之供明被告係巳歇學徒及去年五月間私刊圖章向信康莊冒騙洋三千元逃逸各節並據湯茂生投案證明被告私刊北公茂假圖章冒騙白米情形又據徐少亭投訴被告未來騙米之前先打電話詢問米價未幾即來冒取白米三擔當經察悉圖章是僞是以報捕拘究云云訊之許育成供認騙米不諱並認向信康所騙之洋當時逃往漢口等處其欵業巳川帮因典質衣服一空是以返滬不得巳而復萌故志求宥經陸襄讞核供商之英包副領事以被告屢次冒騙實屬不法判押西牢四年示儆 
[限理擔保欵項]  
　　李憇堂前投法公堂控聞興來不理擔保洋五十五元向索不理求請傅案訊追等情現經中西官核准於昨日傅訊先據原告投訴前情並將擔保據呈案求請訊追聞興來由陳某代到供稱此事實係被告店内學徒私蓋圖章之所爲聞實不知現在旣係本店圖章情願設法料理求請寛限中西官判退去限七天内理楚 
[限付虧欠房租]  
　　沈相甫昨扭房客應濤夫至法公堂控稱前被應虧欠租洋五十九元向索非但不付詎於前晚私行將物件搬還一空價居皮少耐路地方今始在途遇見因特扭案求請訊追詰之應供認欠租因胞姊家有事前往帮忙數天並不避匿求請釋出設法料理中西官判應交保出外限十四天如數付清 
[两被告交保候訊]  
　　久大莊與葉福行同在公共公廨呈訴王增芳不理擔保樹興協記欠銀及貨洋又興記公司控裕昌申號定貨欠銀一萬七千五百两等案昨晨由廨准飭探捕將該被告等傅至公堂稟奉中西官諭令分别交保過堂候訊 
[查見迷路寗波男孩]  
　　四區崗警前日在大統路查見迷路男孩徐月清一名帶入區署經顔署長詰據該孩供年十四歲父母雙亡在寗波西門某餅店學蔭被師騙逐出外來滬尋訪伯父不過云云顔君飭地保將此孩送交四明公所留養招其家屬領回 
[斥釋不認售烟之被告]  
　　寗波人張英龍在虹口華記路六百八十三號門牌屋内私售鴉片烟膏並陳列烟具容人聞燈經人函告匯山捕房稟請公共公廨簽發搜查諭單於前日飭華據自蔣榮生西探目柏生協往抄出烟膏三缸烟灰两包烟盒數十只洋鐵小盒一蒲包烟具两全副以及熬烟物件連張一併帶回經捕頭詢問一過飭張存洋一百元保出昨晨傅廨請究即由該中西两探目上堂稟明前情將抄獲各物逐件呈察被告張英龍延律師辯稱該屋向係林福生租借售烟被告甫從日本返滬賃居樓上林經總巡捕房控告時巳往日本此項烟膏等件當時係藏於地板下故未抄獲今始發現被告現在日本爲鋼匠有證書執照可憑云云並據證人陳三陶投稱住居六百八十三號隔壁礦知該屋非張租賃等語陸襄讞與英包副領領事核供磋商之下判張從寛斥釋抄獲烟膏烟具銷燬 
[語出两歧之科罰]  
　　寗波人王阿强前日在怡和碼頭被三百八十二號印巡在其身畔抄出鴉片烟土四包連王帶入捕房押至昨晨解送公共公堂據該印捕上堂稟稱前日見被告乘舢板渡浦登岸形色倉皇故向搜查遂抄獲烟土是以拘究王阿强延律師爲之辯護以被告係在海參崴購土帶來自食等語並據王供在某公司輸船爲茶房土係乘客陳姓囑代携上岸博取微酬我並無烟　亦不吸烟等語中西官核供以被告所供與所辯語出两岐顯係土販無疑判着罰洋三百元無力攺押西牢一月以儆烟土送　焚燬 
[罰儆二賭徒]  
　　新閘山海關路四十七號門牌茶館主陸榮法及大通路九百九十八號門牌粥店主董二寳均因孫賭抽頭違章被三百七十二號等華捕查見當將賭具帶人捕房稟明請廨出單於昨由探將陸董两人傅至公共公堂經中西官分别訊明判各罰洋三元充公示儆 
[售牛乳未捐執照]  
　　寳山人徐小弟前日在靜安寺路兜售牛奶被衞生局西人查見以其未向工部局領取捐照違章並以所售牛奶有碍衞生鳴捕將徐拘押捕房呼晨解送公共公堂請究經中西官訊實判徐罰洋七元充公無力着攺押一禮拜示儆 
[解究違章之汽車夫]  
　　張阿毛前日在两京路開駛三千零七十三號汽車不照定章被八百十八號華捕查見以其違章將張帶入捕房並經捕頭查得張未經車務處允准發給執照擅自開車又屬違章諭飭收押昨晨解送公共公廨請究經中西官略語一過判張押候查明下禮拜五訊核 
[宰牲廠夥傅案候訊]  
　　閘北新民路宰牲廠每日將　下猪毛攤曬於烏鎭路旁該處爲往來要道臭氣冲天行人掩鼻迭經四區崗警禁阻不聽前日將該廠夥孔培福傅案押候訊辦 
[搗毁飯店器物被控]  
　　張品元在五區境内開設順興館飯店前日有張文清張金貴二人在該店午膳不知因何大起衝突該店主鳴警拘二張至區控被搗毁器皿仟物請爲究辦當經王署長略訊一過判解司法科訊明核辦 
[恐嚇取財之獲案]  
　　王文漢偕證吳慶良指控胡費生周新大袁阿生於前日糾黨在唐家弄永慶里用恐嚇手段搶取現洋鈔票三十五元等情昨由該管捕房中西包探將以上三被告獲解公共公堂經中西官質訊之下諭被告帶回收押查明解訊 
[攫取西婦現洋]  
　　安徽人胡金榮昨晨在虹口小菜塲攫取某西婦現洋四元逃逸經該西婦鳴由二百零二號九百八十九號等印華各捕與探周耀庭帮同攔獲帶入捕房稟明捕頭押候解究 
[搶取婦人金挖耳]  
　　婦人王張氏昨日行經虹口東有恒路突被陳阿慶將該氏頭上所戴值洋五元之金挖耳一支搶取而逸經氏尾追至富華里口由行人沈阿榮與探張林泰帮同拘獲帶入捕房稟明捕頭奉飭押候解廨訊究 
[摸竊銅表押三月]  
　　過犯鎭江人陳四生前日在北河南路橋塊摸竊錢阿大身畔銅表被一千一百九十四號華捕查見將陳拘押捕房昨解公共公堂經中西官質訊之下判陳押西牢三月期滿遂出租界 
[攫呢帽押五天]  
　　朱祥昌日前乘黄包車至法租界菜市街突有匪徒李在其從後而追來將朱所戴值洋十餘元之呢帽一頂强搶而逸當由事主大聲喊追幸由包探聞悉到來帮同追獲帶入捕房昨解法公堂請究先據原告禀明被搶情形詰之李供以後决不再犯求有中西官判李押滿五天以儆帽給原告領去 
[竊被賊分别押儆]  
　　竊賊林阿根日前晚上至法租界新　街某客棧内以借宿爲由乘間竊取單被一條圖逃當爲該棧主得悉出外鳴捕將林人贓並獲帶入捕房又婦人王李氏日前竊取楊信記家棉被一條適爲事主瞥見鳴捕人贓拘獲昨日併解法公堂請究先據各原告上堂禀明被竊情形詰之林等供認行竊不諱官判林押十四天氏押七天以儆贓給原告領去 
[縣公署批示十則]  
　　鋸板作王金山等爲公舉柱首請給示諭由呈悉查滬地鋸木業區别部分計有數積該民等混稱鋸作係鋸何種木板是否開設作塲雇工代客工作來呈均未叙明且僅爲公舉柱首率請給示亦屬不合所請應毋庸議 
　　二十八保南北十二圖籮間夫頭朱新增爲圖賴夫價呈請訊追以維生計由呈悉據稱張協和雇挑貨物積欠工價一百數十元向索延約逞　圖賴等情事關債務糾葛係屬民事訴訟厞本署所應受理該民應赴司法官廳具訴核辦至稱張協和浹索欠之嫌朦領警廳布告自由雇人挑貨並越界侵入他圖妨害夫頭生計等情正核批間據城鄉各段夫頭裘豫材等聨名具呈聲稱張協和慶請廳示侵奪夫頭生計巳逕呈省長公署據訴前情應靜候省批遵行可也仰即知照此批帳單姑存 
　　二十九保頭圖地保顧肇網爲具呈日久請予批示由前據呈稱徐家滙天主堂公産三畝九分五釐沙田局丈出一畝左右又稱堂中有單有糧等語當經批示該項田畝係何項單户之田着查明復奪在案來呈謂未奉批示殊不可解仍着查明復奪勿延此批 
　　城鄉各段籮間夫頭代表裘豫材及各夫頭爲侵害營業朦請廳示請維持轉呈由呈悉所控如果屬實張協和朦蔽官廳侵害苦力生壉殊爲不合旣據逕呈仰候省長公署批示遵行 
　　商民吳蔭榮等爲呈請給示保護由據呈各節候令行上海市經董查復核辦 
　　糕糯公所代表沈志明等爲遵批連署蓋章請備案給示由呈及黏單均悉旣據該同業各店過半多數蓋章連署公議允洽應准備案給示俾資遵守可也仰即知照 
　　篾纜業代表范德記等爲集議加價請立案給示由呈及議單均悉該商等因竹價增昂將篾纜售價分别增加旣經同業各店公議允洽應准備案無庸呈請給示也仰即知照 
　　四明旅滬船業公所楊習時等爲辦理數月衆情允洽請立案給示由　呈及簽名單均悉該業創議公所旣據辦理數月衆情允洽由各船户過半多數簽名呈請應准備案並給示遵守可也 
　　南市各帮水爐同業代表張宏林等爲圖奪行頭聨名剖訴由　呈悉該業行頭徐順卿自被控盜賣義塚訟案發生而後早失同業之信任與論不容無可諱飾至關行規問題該業中因違章設店控經本署查明封閉者近年來層見疊出該行頭責任所在如果秉公照章辦理一無偏徇亦何至釀成爭訟屢起糾紛况案中牽涉該行頭指控營私弊混自壞定章等情巳不一而足確有案牘可徵此其貽人口實事非無因巳可概見來呈以少數人代爲辯護一味飾詞袒庇希圖朦聽殊屬不合特斥不准此批 
　　鐵豐絲綸染織廠孫承甫爲聲明獨資營業請照商業註册給照由　呈悉旣據聲明該廠確係個人營業應准照商業註册給照仰即知照 
[介紹新刋]  
　　欈李雜誌第一期出版後頗承各界歡迎再版亦巳銷盡第二期有章太炎書面各文學家題詞取材更爲新頴言論有愛與幸福人生天職論男女關係上的解放和攺造中國科學不發達之原因科學有烟草世界電氣之王調查關於實業文苑有蒿目記等秘笈此外插圖詩話筆記新劇小說名目繁多不及備載書定陽曆十一月底出版預約定價小洋三角（郵票在内）至十一月二十五號截止郵票代錢九五折總發售處上海南洋公學（徐家滙）内機李雜誌社出版部 
[誌謝]  
　　上海縣立乙種農業學校本月八日開五週紀念會招商局公學本月十日開懇親會上海貧兒院本月九日起至十七止開園游會青年會本月八日開音樂會蒙各贈券二紙均此謝謝來件 
[實業儲金團簡章]  
　　第一條本國以提倡儲蓄投資實業爲宗旨故定名實業儲金團 
　　第二條本國投資之實業其出品須有左列情形之一者方爲合格 
　　（一）爲社會普通應用者（二）爲需要繁多過於供給者（三）爲能行銷外洋足以吸收外資者（四）爲抵制外貨堵塞漏巵者 
　　第三條凡中華民國國民贊成本團宗旨信託本團代管儲金者得寫本團團員 
　　第四條本團團員暫不定額如遇團員過多有碍進行時本團得謝絶新團員之加入但本團甚望被謝絶之同志另行組織團體以資號召 
　　第五條本團團員分甲乙两種甲種團員每人認儲之金額每月以一元爲最低限度乙種團員每人認儲之金額每年以十五元爲最低限度其存儲不拘月分但第一次須繳足十五元以後不限次數（譬如甲種團員認定月儲五元者乙種團員認定年儲五十元者以後可以隨意增儲但不得低於所認定之數餘此類推） 
　　第六條團員儲金應於陽暦每月七日前繳齊以便彚存行生息逾期作次月儲金論前項銀行以本國股實商業銀行爲限其儲金利息依照第五條之規定甲種以定期計算乙種以活期計算 
　　第七條本團團員對於不背本簡章第二條所規定之實業有投資之自由但投資之手續應遵照本簡章第八條之規定第八條團員對於自巳之儲金欲行施投資時應先向本團正式聲明經本團評議部認爲合格當即代爲繳欵於該公司收股處其收據或股單交本人收執 
　　第九條儲金存入銀行後除投資實業外不得提取提取時須經幹事會計評議長三人連同蓋章方能有效 
　　第十條團員將儲金投資後應仍有履行其儲金之養務 
　　第十一條團員初次繳納儲金時應各領存摺一扣以後持摺繳欵以資憑證前項存摺應歸團員出資購用 
　　第十二條本團職員分辦事及評議两部另設查賑員一人均係義務職由團員公舉任期一年連被選者連任但不得兼職辦事部幹事一人代表本團執行團務會計一人管理薄記收解儲金（評議部評議員暫定十一人内自行推選評議長書記各一人會議規則由評議部自行定之查賑員本員有隨時查對賑目之權對於團員應負責任 
　　第十三條團員有選舉及被選舉權舉時以得票較多者當選票同抽籖定之 
　　第十四條本團辦事以不准開支爲大綱故團員無納費之義務其購買賑薄筆墨郵票等費用由發起人擔任熱心團員自願捐助者聽 
　　第十五條甲種團員無故不繳儲金滿三個月以上經幹事二次勸告無效乙種團員滿二年不足三十元並無相當理由者本團得取消其團員資格其儲金本利俟本團結束時彚總購股撥充善舉該慈善機關之收據留團備查以昭信實前項團員如係失業或遇意外事故者得陳請幹事提交評議部審查其困難之輕重酌予通融 
　　第十六條本團每年陽曆七月開全體大會一次報告賑目及團務並提議應行事宜 
　　第十七條本團存在以五足年爲期屆時應否繼續進行由全體大會議决之 
　　第十八條本團團員均有遵守規章及促進團務之責 
　　第十九條本簡章如有未妥得於大會時提議增删但以不損本團精神爲限 
　　通信處借設於老北門内薩珠弄北城工商聨合會發起人張秋元毛祝三華潤泉王曉湘曹耕莘 
蔡奎卿馬鐃濤黄文台 
贊成人岳子榮金子源方叔勤周一冰郁秉祥 
張芙伯周德言陳文濤毛慶三王賡陶蕭智慶 
丁耀棠　 
雜評二 
[陳憶德案感言（庸）]  
　　吳怡石控陳憶德一案地審廳巳辯論終結在判詞未經公表以前法庭審判之公允與否自無從論斷惟吾亟欲爲一般社會言者官場賄賂之案受賄者與納賄者皆有應得之咎雖法律上處罰之輕重有殊而不能免於罪責則一也 
　　吳怡石之妻以伊夫被斩而向軍署聲訴一似含寃抱屈深怨法庭處理之不公不知吳怡石因結籬糾葛而向主管人員行求賄賂某初巳入於迷塗雖事後以所期之不遂而怨憤自首然法律上之責任要不能以此脫卸吳妻以一女子或不明此義然一般社會同其見解者恐亦不在少數耳嗟乎世人但知受賄之有罪而不思納賄之亦不免於罪曹此賄賂之風所以日長也歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　自由談三字皆用當代名人字跡每星期調換一次今日係孫樸盫先生手書 
常談 
[日常觀察談（一）] [  冷觀]  
　　昨乘電車赴西門乘客甚擁擠後至者遂不得座中有二女客最後登車二男客巳得座見其入即起立以讓之二女客大悅岸然就座甲女笑謂乙女曰此仿西人法也男客在電車中見女客無座必起而相讓否則有虧人格言時意得甚乙女亦笑應之余謂田客讓座於女客禮宜然也惟在西方女客見男客讓座必掬其笑容怡聲道謝未嘗有岸然就座者人以禮來巳必以禮往凡爲女子者勿謂此爲女子應享之權利此一謝蓋不可少也 
　　電車中任意涕唾固爲惡習而食物亦惡習之一日前在某路頭等車中見一西裝客衣冠頗楚楚就座後忽由袴袋中出一糖炒栗子先以齒裂其殼格然有聲繼則納諸口而大嚼之旁有女客弗顧也余謂此等行爲殊不雅觀雖一時或苦彡餒亦宜略事容忍姑俟返家後大嚼以果腹亦未爲晚當此電車中衆目睽睽之前殊足令人輕視明白事理者或不以吾言爲妄發乎 
　　電車中往往有乘客與賣票人衝突事察其起因類極微細或因乘客有所就詢而賣票人以惡聲答之亦有乘客中心寡歡而故挑賣票人之短以洩其氣者一言不合有觸即發於是小則口角大則用武而枝節横生矣余謂乘客在電車中時間極短至長不及半小時中心如有所不悅亦宜力自抑制何必借電車以洩氣在賣票人方面或因乘客過擠應接不暇忽有不解事者刺刺相擾自不免報以惡聲然生計困人亦殊無可奈何雖在百忙中仍當示人以和藹庶平心靜氣而煩惱無有矣電車每至一站乘客上下絶夥相擠相推因亦有口角事發生者余謂此等事不值一笑何必齦齦相爭凡爲乘客者宜於胸中懷謙讓二字車旣停見有坐近車門之客宜聽其先下勿爭先看見女客及年老長者亦然上車時人如過多亦宜遵行此例而於人之衣幅裙邊上下時尤須留意勿因怱促而踐踏之是亦息事寗人之道也 
史談 
[安迪生JosephAddisin傅（一）] [  許嘯桐]  
　　歐美文學家小史 
　　仇塞夫安迪生生於一千六百七十二年英王查理斯二世之中葉文學鉅子早年類多晦冥安迪生亦其一也誕生時荏弱無倫故越日即爲之行受洗禮領聖名焉兄弟姊妹俱無聞於世父則任立却非爾特Lichfield學校敎務長相傅安迪生幼時即受業於是曾一度逃學一度爲閉門拒校長事之領袖然語無徵信不可考也其後入克脫虎斯嶄烯露頭角蓋當時能操筆作拉丁詩者皆負盛名而安迪生亦頗擅此同學生名李却特施提爾者實安氏畢生之至友顧其契合甚奇以鑿枘之性情締莫逆之深交固結永久有不知其然者彼等幼時亦莫明其契合之由及長始知性情鑿枘者正所以成其深交也蓋見人之長恥巳之短遂不覺生其敬愛之心久而彌篤理有固然安秉性沉靜向學不倦施則天賦靈敏浮誇发辯安寸銖是惜施則一擲千金安愛和平而施喜詼諧安以安詳勝施以激昂勝逈然各殊故當其童年不能强安以猱樹探巢與不能强施以披卷靜坐其揆一也至於二人之容貌倘仇灰司之寫眞爲可恃者則其異亦殊甚安則嚴正端肅施則圓短之面銳小之目長笑之口皆足以代表其得參預酌容會之資格焉牛津大學某敎授特賞識安之詩文於是藉其介紹得肄業於麥回倫書院彼時施亦人耶穌敎院安氏投其所好沈浸於拉丁詩辭而左右又皆爲志同道合之良友故十年中雖韜光匿跡然其文名巳寖寖乎譽美中外矣當時英倫文學尙不爲法蘭西人所注意與普魯士文學之於英人初無異是而安氏之僬僥與鶴戰之六韻步拉丁詩實開先河之導也安氏二十二歲始以其英文韻詩就正於英倫宿儒屈里騰氏文筆高雅且并致其欽慕之忱焉然氏之事業實始於後六年當時使無外界之波激而專心一志於詩文者則其造就更未可量查理斯末葉報紙與文學脫離官廳之檢舉得自由發表其言論遂一躍而爲國中一種重要之勢力而政府者亦移其目光於文學人才乃馳書於安氏肄業之院長聘氏爲外交官彼時行將授學位矣政府則每年資以薪金三百鎊以爲游歷費氏勤黽稱職游法歷意備受文學界之歡迎僉稱之曰聰明智慧之安迪生可以知其傾倒一時矣 
新拾遺 
[鬚之問題] [  瘦鵑]  
　　新大陸美景三十四 
　　昂藏今古 
　　圖爲美京竇賁圜塲中之一部竇賁將軍GeneralDupont有戰功其銅像巍然屹峙處即全塲界線内之圓心嬉春士女過其地者每喜於銅像下小立留影其昂藏自負之態不獨男子爲然也場Circle之在美京實爲街市間一種特别建置塲地正中每置小阜立銅像卓然千古爲萬民所崇拜其爲世所推重頗足以躋我國圜丘惟圜塲外四周康衢八達或九達每以塲地爲集中點非若尋常城市各街道之縱横成平行線也聞美人建新都於華盛頓時因鑒於法國革命中各街道刦掠奔竄之不易追剿故任圜塲令街道集中於是以便亂作時於塲中圜丘安砲位庶大砲一旋轉間即可同時防止各街之騷動云（戊午三月一之） 
鬚人身一無關重要之附屬品也留之可去之亦可不謂西土之人竟有因之而起問題者于思于思亦可稱之爲煩惱絲矣茲得美國近事一則述之以博一噱 
　　最近美國之約克維爾城中法國威廉施惠周氏承訊一事可謂法律史中從來未有之趣事訊之日法堂中集律師多人并影戲演員無數旁聽者更不可勝計被控之人名亨利法朗昔司柯塞氏居敎堂園路五十四號其涉訟原因則爲鬚之問題也先是柯寒頗落拓不事條飾不修鬚不殳髮凡两載餘鬚髮蒙茸如亂草見者生畏會有一福克司影戲公司者將攝一新影片擬物色一多鬚多髮之人飾爲俄國過激黨政治家見柯塞而大賞之立與訂約先以二百五十金圓爲壽歡然别去柯塞有女友曰麗娜爲一法國女郎向服務於駐法之美國紅十字會中一日以書寄柯塞謂將買棹作新大陸之遊擇一快婿而嫁之惟其人須以無鬚者爲合格因鬚之爲物最足令見者增不快之感也柯塞本愛慕此女郎者得書心怦然動决於女遊美之先盡去其鬚初不念鬚去固有益於巳而於影戲片中則大受影響也柯塞心旣决一日遂逕往西四十五街一理髮肆中命匠人殳其鬚刀將下適福克司影戲公司監督華爾希氏過而見之則大驚立入肆挾之出婉言勸喻謂影戲片方在進行中不能驟去此鬚姑少緩何如柯塞勉應之而中心殊悒悒也迨九月一日柯塞恐女友將至去談之念復動因告公司中人謂非去鬚不可　爾希怒因控之得約　爾法庭以背約爲詞法官右華爾希命柯塞留其鬚髮至影戲片告成後爲止柯塞大恚請律師抗辯謂此爲自由之國不應以苛例傅人去髮去鬚均爲個人之自由云云并出女友書呈案以示不得巳之苦衷宣讀後聞者皆失笑嗣由原告律師婉勸柯塞請俟至十月五日則影戲片可成而鬚亦可去矣柯塞有允意案遂結 
小說 
[骷髏（一）] [  鳳生譯]  
　　太谷兒原著 
　　吾儕臥室之鄰家其室中懸有人之骷髏一具夜間微風吹之戞戞有聲日間吾儕輒玩弄之亦戞戞有聲吾儕從坎卑爾醫學校之某生習骨學蓋以吾儕之保護人期望吾儕甚股恒願吾儕能執科學界之牛耳吾儕果否成功其事固不必宣之於知我等者則尤不必告之於不知我等者 
　　數年逝矣此骷髏者巳不翼而飛吾儕討論骨學亦日久浸忘某日衆賓滿室此室仍爲予平日所坐臥者室旣破舊賓客不樂棲止對此景狀予亦無眠因之輾轉床側禮拜堂之鐘聲一一聞之莫或有爽室隅之油燈暗淡不明終乃全減其時家中適有哀戚之舉予覩燈滅益復涉想於死因念人生世間終不免於一死其死也與燈之滅其光何以異哉時予心中忽復追憶骷髏之物頗涉幻想以爲此人着衣履時不知當何若設想及此則如有物繞予床而行以手摸索牆端予得聞其呼吸甚速彷彿其人於室中有所搜尋又不克尋得於是彳亍室中現爲匆促之狀予知此乃不眠之幻想腦筋激盪額角間血管跳動即以爲人之足音顧予雖明知其僞而全身乃作冷顫不止欲屏去此種幻想予因大呼曰誰在此此時予床側之足音頓止則似有人答曰是我我來此求我之骷髏予不願因我設想中之物而爲之震駭乃緊握予枕而鄭重其辭曰美哉此舉如此夜闌人靜求此骷髏於汝何益其人似自蚊帳中答曰怪哉汝言骷髏爲我心之骨吾二十六歲時年少動人之狀詎吾不欲一再視之耶予曰誠然此應有之戀戀也汝試尋汝之骷髏吾且稍睡曰吾料汝孤寂異常吾且小坐吾二人可稍叙譚數年前予嘗與男子共坐而談此三十五年中予乃常泣於風中今予老矣必與人一談予以爲常人坐予帳外也因以禮答之曰是則甚善吾人且談歡樂之事其人曰最可笑者莫如我有生之歷史我且爲汝述之時禮拜堂鐘鳴两點其人乃述其辭曰 
　　方予在人世時年齡尙穉予與死同其畏懼者厥爲吾夫予之感覺有類鈎上之魚予幼年之家庭安樂乃爲人以鈎鈎去自此以後予乃不能逃矣吾婚後可两閱月吾夫下世吾之戚友多悲憐我至於無極吾翁詳審我面告吾姑曰汝不見吾媳有邪目耶汝試聽之此事汝樂聞歟予曰然起首似極詼諧曰予試言之予歸予父之宅予心滋樂人皆不欲唔我然予知予固天賦絶世之姿汝意云何予曰然汝必知我從未覩汝之面曰噫嘻未見我歟予之骷髏何如予何能使汝相信此骷髏中之两大洞者 
[自由談之自由談] [  不冷]  
　　名單以前做官者一得缺則上司之條子無數蓋所以薦人也今則條子依舊而復有所謂名單者焉試　近日組閣聲中名單屢見其視條子何如耶 
 
 
 

Page 15

 
 
   
 
 

Page 16

 
 
   
 
