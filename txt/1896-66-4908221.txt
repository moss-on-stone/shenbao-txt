# 1896 - 66 - 4908221

 

Page 1

 
 
[新印各書籍發售] [  圖書集成局啓]  
　　欽定二十四史全書　洋五十元○欽定四史書實洋四元○隨園三十六種洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可以此佈 
[戒溺女說]  
　　易有之曰乾道成男坤道成女男女並育萬物化生誠以世無田不能成乾道而世無女亦不能成坤道耳然則男固有賴夫女女卽無殊夫田矣而奈之何有生女而溺之者是誠何心哉夫虎狼異姓而偶食其子人猶惡之雞鶩無知而誤傷其卵人猶惜之而况於人乎人生不幸而作女子身而復使之横以死忍心害理英此爲甚殺子孫者律有明條溺女者非自殺其子孫乎此事縱行之暗室無有知者不知縱可逃陽世之刑必難免隂曹之譴何世人竟不一計及此耶推原其故或者爲貧所累旣無乳哺又難衣食并慮後日梳頭裹足種種累人擇壻賠奩事事費力不如溺於旣生之初較爲省事不知費母之心力不過數年而將來助母之經營亦足以相抵至於擇壻則惟門戸之是對賠奩則當稱家之有無况裙布釵荆古人傅爲佳話凡事皆有命在何必過存遠慮哉卽或赤貧實難撫養則育嬰養育諸善堂各處林立無論男女皆可育養呱呱弱息而必先絶其生路不幾犬豕之不如較豺狼爲更甚哉或又因生女過多尙無子息厭而溺之者此則更無情理矣子女爲命中所定且積德之人天斷不絶其嗣續惟在遲早間耳生女生男爲隂陽自然之理豈生女多者終不能有子耶豈溺其女而子遂可生耶天下固有終身有女而無子者斷無溺女而可冉能生子者絶人之生天亦絶其生亦自然之理也往往愚人夢夢愈不生田愈欲溺女溺女愈多生女愈衆溺不勝溺不得不留一二或有敗壞門風而悔不盡溺之者不知女之過實溺者之報也卽或生子或攖殘疾或致傾家亦非子之過實溺女者之報也或有溺女之後不特終身無子并且終身無女垂老疾病扶掖無人始悔向者之女倘不溺死尙可解憂亦已晚矣古人雖去生女不生男緩急無所恃然亦不能一言以蔽世嘗有以壻作子者以外孫而養外祖父母者以甥而養其舅者此皆未溺其女而能得力於其女者也夫古之得力於女者多矣曹娥之入水救父至今猶緜血食木蘭之代父從軍至今共慕英名世欲冀有此等之女而不易得忍言溺耶他若緹縈之救父盧氏之衛姑韓女之投冀李氏之斷臂貞孝節烈可以光大門閭可以顯揚父母可以流芳百世查以挽回風化不特增巾幗之光并可使鬚眉减色使生而溺之何以有如是之報施也哉溺女者其亦一計之耶試問人身何來耶無不曰母所生也則知今日生子之母卽當年未溺之女也人之婦何來耶他人未溺之女也人之子孫何來耶他人未溺之女所生也使他人而溺其女則已何以有婦何以有子孫則知已溺其女不已絶人之婚乪而且絶人之子孫乎中國重田輕女自古皆然弄瓦弄璋詩人發爲歌咏亦不免涉於偏私後世習慣自然往往人家生女産母不歡翁姑無色於是生女多者致萌險毒之念未始非重男輕女之見有以開其漸也歐西男女並重所以人才較多於中國苟能倣而行之將見中國之婦女皆爲有用之人而不至爲人所輕棄人能以婦女爲有用人自不嫌生女矣不嫌生女則溺之風可不戒而自戒不絶而自絶矣此正本清源之法也然則欲使人不輕視婦女俾婦女皆爲有用之人則奈何曰必使之讀書識字而不裹足則自然有用矣現在溺女者雖不概見而此風終不能絶并見婦女之苦有口不能盡言而筆不能盡達者偶有所觸縱論及之但望世之生女者勿以女而輕之且勿以女而忽之也亦豈徒不溺其女而爲已足盡愛女之心哉 
[本館接奉電音]  
　　昨日清晨京師飛電傅來上諭一道敬謹凙登○正月二十五日奉上諭張之洞奏特叅庸劣不職各員請旨分别降革議處各等語江蘇如皋縣知縣童秉厚心地糊塗信任丁役泰興縣知縣肇嵩人才庸陋善於鑽營均著卽行革職前署六合縣知縣候補知縣曹明志小有才能利心未除著以縣丞降補泰州分司運判沈桂人本平庸牲復巧猾捐升道員仍未禀請開缺殊屬貪鄙著勒令開缺仍交部議以示懲儆該部知道欽此 
[巫峽春雲]  
　　宜昌訪事人函云去臘宜昌米糧昻貴以爲臘底固然料開年以來河下米船依舊稀少米又陡漲一吊内外一石現在石米須錢六吊有零屈計天氣半月來晴和不雨農民當此春氣發生之際甚願甘霖早降以俾菜來得慶欣欣向榮將來如果菜麥收成大有則眼前米卽騰貴亦心不能持久鄉民所以望澤孔殷也○現在天氣久晴百物枯燥昨河午一小木院因午炊不愼以致火炎直上幸在河邊一時人聲喧嚷奔救者以取水甚便立爲救息然該院之木已焚燬一半火後南門外保甲局將火頭拿入局内懲辦一面令民間不準放花爆以及鞭爆等類亦思患預防之計云○新年以來游人則以天氣朗晴爲適意河下新添一種耍意名曰殺孩將一小孩教令如法頑耍各種技藝其柔軟幾似無骨屈伸自如度該孩不過十歲左右各種技藝頑後其人卽將此孩放平睡於地上先破此孩之肚繼斫此孩之頭又分肢爲數叚挈以示人識者謂此係障眼法若有人暗中破法該孩卽不能生故明知其爲假而一時寓目者無不看得心驚肉邅想地方官知之必當首先驅逐天下何事不可尋錢而必以人爲兒戲孔子謂始作俑者無後爲其象人而用之也然則此人之殺孩其心之不良不問而可知矣○賭博之爲害固已書不勝書矣宜昌去臘銀錢艱難之象可謂已極不料一届新年賭博者幾無地不有令人莫解其胡爲乎來哉關外某飯館酒館以賣酒飯爲名個中人咸借其爲隠藏之所單雙骰子聲聞遠近一揭盒子桌面往來多至數十吊不等贏者固欣然得意輸者亦餘興不盡甚有剥衣質錢而賭者惟毎夜賭時往往有種痞棍借端需索不遂所欲卽攘臂搶錢地方官若不早爲嚴禁將來釀成大釁亦勢所必然者近聞賭塲以官不聞問竟繼長增高益覺肆無忌憚其引誘良家子弟爲害更不可勝言吁可慨也已○龍燈雖數見不鮮然借爲新年點綴亦頗助人興會宜昌往歲以頑龍燈爲最熱閙近日尙未見有好消息夜間僅有打獅子者鑼鼓爭喧火把高舉沿門而過由城外擁入城中擇人家門前戲打一番以爲笑樂而已○前報登法國領事哈士君帶領中西數人來宜拜會中西官員後已於前日雇船往重慶到任地方官派紅船二隻相送至川鄂邊界云 
 
 

Page 2

 
 
[京口官塲紀事]  
　　鎭江采訪友人云常鎭通海道吕鏡宇觀察前赴金陵叩賀兩江總督劉峴帥新禧事畢於十八日起程乘坐官舫用小火輪拖帶順流而下至鐘鳴三點駛抵京口舟泊怡和馬頭府縣文武印委各官咸在江干恭迓觀察旋卽命駕登岸由大街入城回署○正月二十日上午鎭汪府彦詠之太守排導至德勝門乘坐官舫揚帆東下進江隂口由内河逕赴姑蘇叩賀各憲年禧瀕行丹徒縣宗大令以及保甲局員均在碼頭恭送○前報紀統領廣東萃字左軍瘙觀察相榮赴白門旋於二十日午後乘富順輪船回鎭麾下各營哨弁聞信之下均赴江干迎接○細柳營中人向於正月中有迎喜神之舉蓋祭旗也鎭江營叅將鄭叅戎諏吉本月二十四日舉行清晨率同守備焦守戎城汛李千戎曁各營哨弁高乘駿馬氣宇軒昻排齊全副儀仗出轅除旗鑼傘扇外有衝風灣號馬令旗馬勅印馬頂馬之類繼以彩亭一座内供盔甲弓矢鏤金錯彩十色五光隨後大旗隊小旗隊洋鎗隊戈務森列步伐整齊一路畫角聲嗚嗚然更有清音一班沿途奏樂洋洋盈耳由叅署西轅門而至四牌樓繞大街出西門至大校塲演武廳行禮畢卽傳令放排鎗烟燄迷天聲如珠貫旣復操演大陣旋卽進北門迤邐至千字橋由東轅門回署所過長街短巷蓬門麗質繡戸嬌娃莫不凝妝靜睇似水如雲不待拾翠芳郊已覺春遊興動矣○正月十九日爲各衙門開印吉期清晨鎭江關道吕觀察飭辦差家丁將大堂收拾整潔恭設香案懸燈結彩煥然一新未幾新兵前營各勇在頭門内外排列隊伍旌旗五色映日鮮明俄而文武僚屬紛紛命駕到齊在官廳伺候吉時旣届鼓亭中鼓聲蔡蔡然號砲三響中門大開觀察朝服而出望闕行三跪九叩禮恭請關道營務二篆供大堂中間向之展拜然後升座啓封書吏早備紅箋書就開印大吉祿位高陞等字當堂蓋印觀察換穿公服受本轅書差叩賀旣而文武各官行堂叅禮皂役人等　喝排衙各員俟觀察退堂然後分道回衙各開印信時已鐘鳴十點矣 
[舞陽被刺]  
　　都門訪事人函云某甲年將不惑效舞陽侯以屠狗爲生日前在前門外東珠市口過街樓地方與同夥某乙狹路相逢索付犬價兩相唇舌甲以一時無從籌措改日手有餘貲如數奉趙乙云逋角已久不能從命正齟齬問適遇某丙彼係司坊衙門中人甲遂凂其汲引與乙成訟丙答以現届封篆期内不能照辦故從旁代爲排解乙仍堅執如前甲倚杜康之性怒髮直竪遂以白刃奉敬乙受傷致命血流如注登時跌倒甲覩乙已殞命仿豪傑所爲自赴東珠市口汛都閫府衙門投首訊供直認不諱刻已詳送提署轉送刑部照例究辦矣 
[簽押條約]  
　　日丹兩國所議更改和約業經妥協由丹王簽押名字是以不日兩國卽可將約互換矣 
[般鳥築路]  
　　火車鐵路來往迅捷利便行旅故西國通商口岸恒多興築以期裕國便民兹閱偷敦報言現有人在英國定購路鐵以爲英屬北般鳥建築火車　之需聞所建之路長約八味值達該島之西濵前時承建刺濵鐵路之西員威士擬於下次郵船前往般鳥測量路途以便興工從事焉 
[拐匪解案]  
　　廣東觀音山十九洞有黄巡檢者聽鼓粤垣亦旣有年家有青衣芳齡十二忽於十二日失去無蹤黄懸謝帖數元以偵之同里某甲不知何許人游手好閒不務正業自言諳圓光術能以清泉一盞明鏡一面焚香誦咒照知盜蹤黄遂倩其作法甲卽步罡禮斗喃喃自語良久言已得婢所在惟須謝洋若干卽可帶同取回黄首肯甲果帶黄家人將婢尋回黄婦詢婢因何迷失婢言解鈴原是繫鈴人黄以甲拐婢圖謝不覺大怒於上元節集坊人而議諸廟將甲覊留旋具禀番禺縣拘甲訊究 
[疑圑莫釋]  
　　揚城某甲向在京口貿易客臘未及回家度歲今正初旬其家屬接甲信謂准定落燈日到家是日家中人盼望至夕未見歸來翌日下午忽街巷喧傳十八日清晨有一划船由鎭江北渡不意行至江心陡起旋風舟子措手不及致船如釜覆其中搭客聞有十三人淹斃三人其餘俱慶更生三人屍身尙未撈獲甲家聞此消息驚駭欲絶赶急倩人過江至甲之友人處探問果於十八日動身至是否附搭此船則不得而知等語去者回報甲家舉室惶惶迄今疑圑莫釋然旁觀者揣度終恐凶多吉少矣吁可憫也 
[春水緑波]  
　　九江訪事人云十六夜寅刻朋食潯城文武各署俱遵照禮部行文及時救護并召僧道誦經擊鼓計此次所蝕分數頗重歴時亦久云○姑塘厘局委員劉丹銘明府則敬於十六日來潯賀年○郡伯尹西庚太守於初二日晉省賀各憲年禧旋於十八日遵陸遄返屬下印委各員俱至南門外迎接○十九日辰刻爲開印之期文武各署殊形熱閙○十九日長勝營陳周二管帶率撤散勇丁數百名自北而南卽所謂資送回籍者也計九江上岸者二百六十六名其餘係三湘七澤子弟擬就此上岸買貨欲將其輪船暫靠招商躉船一泊詎該躉船不准相傍以致爭執頗有毁傷經曾司馬尹太尊慶明府周傅劉三恊戎曁保甲文武各員極力彈壓管帶官交出爲首六人送縣究治 
[岑江刼案]  
　　南海縣三江司屬附近官窰墟有岑江鄉焉爲岑姓聚族而居戸厚蓋藏詎月之上浣有賊匪百餘人分携洋槍利刃及拾槍廿餘桿闖進村内肆行刦掠更練聞聲齊至救護惟賊衆勢銳更練自揣力不能敵不敢與鬥任其飽掠而去計失贓三四千金但鄉民畏官甚於畏盜未悉敢報案請緝否 
[時症瑣談]  
　　自去臘至今香港時症未盡消弭兹查悉患此征者初九日兩人初十日三人十一日九人十二日六人十三日四人十四日二人十五日三人十六日三人其中醫調得愈亦不乏人施治之難易與往年起核等症大有分别惟因港官派差得屋一事人心甚爲惶惶近數日來移家以避者業已紛紛不一推原其故因恐有病不能回省倘一旦病殁又不許載屍歸葬以致羣情震恐時刻難安若由官明白曉諭倘准病人及已故之人附航旋里令其自備資斧不容一刻停留則人心自可大定匪特於港中無損且大爲有益蓋旣死之後不能歸骨故鄉是爲中國人所最忌所以有用木箱函屍偷運或沿途遺棄等事此中利弊在明理人必能洞燭無遺惟冀具大力量之官紳妥籌善章以安衆志其造福誠靡涯也 
[屍身待認]  
　　姑蘇采訪友人云正月十四日盤門外護城河中忽有屍身一具上半擱於岸上下半浮於水内渾身綢縐衣服年約三十左右一時觀者甚衆然皆不識其爲何處人氏翌日經某善堂爲之棺殮挿標待認 
[童子輕生]  
　　金陵水西門外香蠟店東人某甲之子與本店學徒某年齒相若均在十五六歲左右忽於某日同時吞服阿芙蓉膏闔店驚懼赶卽延醫灌救逾時該店小東人得保無恙而學徒則竟一命嗚呼當時由店主報知其家家有孀母及兄嫂聞信來店查問情由得悉其初本兩小無猜同在一店並同寢處後積有嫌隙某目早起該學徒剩有年下押歲洋二元忽見不在原處疑渠偷竊渠不服因相口角謂爾信口誣賴令我何面目做人不如一死爲愈隨購烟土二百文和酒吞服適遇某學徒由外而入見之大驚知已服下半碗自念小老板萬一不測已何能生卽向渠手中奪取一吞而盡致釀此禍嘻慘矣哉 
[高蹺肇禍]  
　　金陵訪事人云前報載城内炭業湖北帮紥燈演劇併有高蹺會熱閙逾常週遊城廂内外一時觀者愈謂該帮龍燈均極出色惟裝高蹺者已裝成故事身叚手足均不得如尋常之舉動自如而又以木之高五尺許者用繩牢縳於其人之腿上迨其挺身立起其肩背已與屋簷相齊距地太高似夷實險十八日清晨時高蹺將出遊街市甫從會館後殿裝束已畢先由後殿階上下試行若干步以騐尙能進退如意否有某甲者恃其純熟竟大踏步向前未數武滑跌於石堦之下腿盘足骨立時折斷會中人見甲一蹶咸來爭視見已受傷甚重不覺驚惶無措該會首因卽扶置榻上急命人舁往基督醫院調治維時同夥爲之敗興龍燈一節當卽中止兹聞西醫云甲傷沈重未知能獲全愈否諺云戲 
 
 

Page 3

 
 
無益觀此尤信 
[帖彚宜春]  
　　宜春帖子競寫泥金由來已久而獨盛於宋時之歐蘇諸賢因頌寓規大有主文譎諫之意然其體裁屬用五七言絶句至於桃符榜門則以孟昶新年納餘慶嘉節號長春爲最古然在當時已成語讖蜀檮杌載之詳矣夫一年一度吉語朱箋未必不爲春光生色所惜操計然術者往往以等閒文翰視之或倩鄉學究雜湊成章不衫不履而能膾炙人口者蓋寡新歲晴明與二三友人敭歴通衢記其詞新字穏者一二以博衆粲如復興灰磚店云復旦春回灰飛葭管興朝日永影度花磚興發紙店云興社初分蕉葉紙發函試頌梅花詞正元墨店云正月書春香生翰墨元日有酒人醉屠蘇天元店云天心復見梅花數點元日又聞爆竹一聲萬豐云萬歲當中太平字豐年齊上治安書長泰云長材彪丙泰運鴻申又糧捕府云雨後有人耕緑野月明無犬吠花村純用成語於糧捕二字甚能溯厥源頭又某公館云帝里隴花浮淑氣臣家鳬藻詠恩波皆有可觀他若寺觀廨宇非不有長聨飾柱矞采堂皇然倣堆砌則有餘求風雅則不足大抵皆出於辛寅遜之流之所耳 
[明府來滬]  
　　嘉定縣孫明府毓麒昨日由任所因公來滬命駕進城先詣道轅叩賀年禧並面禀事宜繼而遍向各衙門拜謁至縣署黄大令飭丁擋駕 
[琴堂考吏]  
　　本縣黄愛棠大令定期昨日考試代書已紀前報昨日午前傳齊代書七名進署在三堂伺候大令升府點名給卷命題曰謹肅紀綱嚴馭書役告示一道 
[製造電氣]  
　　帶鈎橋南首有地一方俗呼爲三角塲堆設石子以備修築馬路之用其下有瓦并四五隻其上仍覆以泥邇因法界添設電燈經工部局打樣西人測量地面雇小工多人將井掘開圍以栅欄卽在該處左近掘一圓潭爲製造電氣之所一俟工竣又當大放光明也 
[兇徒已獲]  
　　有陳福順者在浦東瑞記火油棧在執事日前已歇之陳小毛忽紏同流氓夏昌林各懷利刃扭福順至荒郊突向腿際猛刺三下福順大聲呼救比棧中聞聲赶至則小毛等已杳如黄鶴旋由瑞記某洋人據情告知英捕頭請爲查緝兇手並將受傷人舁送仁濟醫館醫治捕頭立遺包探沈金隆查緝沈探當卽帶同眼綫鍾錫林四出偵探前日遇夏於法租界某烟館遂密地報知法捕房將夏拘獲解歸捕房捕頭令連夏暫押候核 
[縣案照錄]  
　　日前英公解移送搶刼寗波馮蔡兩姓家盜犯陳阿三邱阿生張福生張阿餘四名收所候訊已紀前報前晚帮審委員曹荃生明府升坐花廳提訊陳阿三供鎭海縣人年廿四歲家内無人今年正月初四日同張福生邱阿生到餘姚紹興杭州等處遨遊初八日始來滬上蔡姓之案是同張記華張寶福陳阿三傅寶生張福生邱阿生等共七人所做張阿餘實不在塲正月初二夜半時用竹竿爬墻而進張記華爲首擁進臥室搶出衣箱三隻當在寍波生大典内當洋一百零四元毎人分洋十四元尙多六元公同花用當票抛棄河中張等已由寗波獲案我在英租界被包探所獲叩求恩典邱阿生供年三十一歲鄞縣人家有老母向無恒業此次同盜是實張福生供年廿五歲鄞縣人餘供相同張阿餘供向不爲匪實被悞拘明府判將邱阿生張福生陳阿三釘鐐收禁候備文解赴鄞縣歸案訊辦張阿餘收所候示○昨報紀施張氏被袁沈氏糾人毆傷經保甲總巡局送縣請究一案前晚曹明府蒞縣提訊施長根供寗波人寄住治下南門五家弄小的在邑廟桂花廳開設茶肆娶張氏爲妻常住家中新正初四日因猫吃他家菜蔬起釁延至十七日重復兇毆小的在店當不知曉袁沈氏奔至店内喧擾茶客皆駭現在妻子受傷頗重胎被打下求恩騐究施張氏供年廿九歲原籍寗波供與其夫施長根大略相同惟稱被袁沈氏持洗馬桶竹帚糾同棺材店學徒陸順生用門閂兇敺手臂肚腹皆受重傷門牙打落兩個墜落兩個月身孕求請騐究並將兇器門閂呈閱提訊朱來生供稱小的與金福林師弟兄另在别處工作細情不知顧長發供小的在師父金福林店内習業年僅十二歲打架時歸父不在店内歸兄陸順生手持門閂帮打是有之問曰店中共有幾人答稱尙有陸阿巧年十六歲亦未動手質之袁沈氏供年五十五歲本地人丈夫没有十餘年苦度至今施張氏之貓偷吃小婦人炒肉向他說明伊卽恃蠻詈駡將小婦人家碗盞打毁一空以致互敺小婦人亦有微傷明府訊悉袁沈氏潑悍異常喝令掌頰二百下發交官媒看管一面飭仵作官媒騐視施張氏傷痕與供相符明府諭施長根領妻回家醫治朱來生顧長發交差看管二十鋪地甲陳勝擅將獲案之金福林縱放逃逸喝笞五百板總巡局差亦有不合笞責二百板限兩日内尋獲交案如違倍比○前有趙晋華同姪阿三扭張阿春誘拐伊媳翟氏一案前晚亦經曹明府提訊趙阿三供本邑廿七保五圖鄉人耕田爲活胞兄故後寡嫂翟氏向來立志守節去冬被張阿春引誘藏匿小的訪悉前往扭案求懲趙晉華供與阿三相同張阿春供本地人在某醫生處爲轎班有胞妹向在某絲廠揀絲與翟氏熟悉去年十二日到來託胞妹同進絲廠揀絲住小的處並不姦拐求鑒翟氏供與張阿春略同明府得供判將張阿春笞責二百板並改過切結趙翟氏未便交夫弟領回暫交官媒候傳母族來案具領 
[法捕房發落]  
　　昨禮拜一鄭大令蒞八仙橋捕房會同謝副捕頭發落各案命提蔡茂坤控金毛毛糾衆搶洋先已笞責二百板著帶案先生枷號一個月期滿責放○奉賢廿六圖地保吳曾桂因不報捕房擅至花烟間領妓出外經繫大令禁押捕房昨施兆明持楊祥記玻璃店保單請准交保大令准之有公文一角飭吳帶回呈繳奉賢縣○鴇婦吳桂貞禁押捕房著交陸阿寶到案究辦昨日馬寶生持小東門大豐烟店保單求准保出限五日内尋交到案逾限重究不貸○陳阿奎之妻袁氏去年爲蟻媒誘入新街顧王氏花烟間内爲娼又被蟻媒引誘潛逃爲鴇婦尋獲送入捕房解經鄭大令訊供責懲飭傳其夫到案領回嗣因本夫不願具領經大令發堂留養以兾改過自新昨日陳阿奎投案請領大令准之○烟鴇朱吳氏因擅留有夫婦女爲娼經鄭大令提案訊供枷號兩個月鞭背一百下著交蟻媒包長林到案懲辦兹枷期已滿大令命帶案疎枷因該鴇一再苦求著改爲掌頰一百下還押覓保勒限將包交案並具以後不再開花烟間切結存查○蟻媒王秀林李阿華鴇婦朱睚氏枷期已滿命帶案開枷照原斷各責三百板還押覓保具結朱張氏掌頰一百下還押○邵中才控張硯香領洋逃避一案經鄭大令迭次訊供責比案縣日久尙未了結昨原告邵中才投案請將張硯香帶出向親友商懇仍帶回捕房管押大令准之○劉友春在途搶刦婦人金耳環爲包探拘獲經鄭大令訊供責懲押候嚴辦兹在押起患疥瘡滿身腐爛醫治難愈管獄西人禀明大令著帶案騐視飭探押送輪船回紹興餘姚縣原籍 
[美界捕房紀事]  
　　寗波人馬毛大向以出售棉花子油爲業家居美界漢壁禮路德興里近爲包探石金榮訪悉因於前晚告知捕頭將馮拘至捕房押候解送英公堂請訊○崇明某氏婦僦居虹口吳淞路某弄與同鄉人某甲私識甲無賴也兩口荷一肩猶日以賭博吸烟爲事日前無以爲活竟竊取氏縐紗衣服而逃氏奔訴捕房捕頭遣包探石金榮將甲查獲傳氏詰問令一併解送英公堂請屠讞員訊核○前晚甲乙丙丁四賭徒勾引良家子弟設局聚暏大獲全勝不動尊充牣其囊昨晨在百頓路某茶肆瓜分忽起爭端拳來足去惡鬥之餘經四百三十二號華捕所聞一併拘入捕房押候解送公堂請辦○百老匯路某廠主某西人雇本邑人某甲當馬夫去冬時值嚴寒因以西衣一襲持贈邇者將甲辭歇飭赴捕房聲訴稱甲竊取其衣去捕頭派包探倪順泉在滬城外將甲尋獲帶入捕房詢悉原由令將衣送還原主另給薪水十天三 
[籌勸湖南義賑公啓]  
　　敬啓者現奉湖南撫憲陳正月初九日來電湘省連年大旱甲午秋至今僅得透雨二次田地荒蕪去歲九月雨雪雜糧俱盡長沙寶慶衡州三屬十數州縣被災尤重飢民茹草咽糠塗莩慘目醴陵一縣極貧災民共三十餘萬自去冬開賑先粥後榖毎口日 
 
 

Page 4

 
 
給榖三合月須榖二萬七八千石計至六月早稻登塲爲時甚久湘省各庫羅掘已空不得已爲乞隣之舉素仰諸君子飢溺爲懷務望廣籌鉅欵公請義紳星速來湘先就極苦州縣辦起以蘇溝壑謹率百萬災黎百拜以待又奉北洋大臣直隷督憲王電告湘南長衡寶三府大荒佑帥有電告急似此情形固非偏災可比籌賑局已撥濟四萬兩南省義賑素著不可不爲盡和贊成並聞前湘撫憲吳清帥面述醴陵茶陵攸縣瀏陽安仁衡山爲最重安化湘潭湘鄉衡陽清泉邵陽新化次之該處貧民向賴山芋資生久旱芋槁遂至無食語甚凄然伏思救災宜從速查災宜得人應卽禀明在於招商局前捐備賑項下撥借銀五萬兩並由家福在善舉項下籌墊銀二萬兩宣懷捐廉銀一萬兩又另籌銀四萬兩共銀十二萬兩公請嚴佑之助教選帶放賑熟手十餘人卽由鎭江起程坐輪船赴湘悉照向來義賑成法先就極苦州縣按戸查放剔除次貧專放極貧但值此銀賤米貴必須一兩白銀方能救人一命所帶銀十二萬兩僅能救活十二萬人不得不急籌勸募以資接濟瀕年直東晉豫迭次告災皆由海内諸善士廣募施濟不遺餘力非僅全活民命亦賴維繫人心倘若尋常水旱偏災率籲陳言未免習聞生厭無如湘中州隷民甚瘠苦而多强悍兼之散勇歸田無可求食尤堪惻慮追思髮逆之亂恢復江浙各省得力於湘省者最多此次三郡旱荒非僅救災抑亦以德報德之意且湖北鐘祥等處隄堘漫溢成災業經鄂憲奏請開捐鄰省飢饉相望移粟移民就近無策諺云湖廣熟天下足江浙連年中稔而目下米價翔貴民食維艱是三湘之荒熟關係下游匪淺可爲明證用敢合詞環籲伏祈仁人君子慷慨解囊迅速廣爲勸募寄送上海電報總局或送絲業會館仁濟堂申報館兌收按批彚解長沙省城請由陳右銘中丞轉發佑之助教歸入義賑挨放因最重各州縣挨次分查極貧戸口約計總在百萬以外所帶十二萬金不過先放一縣以後隨查隨放全仗源源接濟庶幾陽春早被楚澤同深此啓葉成忠嚴濚嚴信厚經元善沈能虎翁熙孫施善昌謝家福盤宣懷王松森鄭官應施則敬黄忠憲楊廷呆席裕祺劉芬公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　馮子雲控倪子尉等　保張子佩借欠銀洋屠别駕准洞飭提候訊倪及孫鳳棋以張延不料理日　　　萬　　再約緩因卽扭送至案前晚别駕徣堂研訊馮訴稱向　茶　曾延張司帳被侵吞洋一千餘圓屢索逞蠻不得已於上年九月扭控案下　　　鐵嗣經倪等具保出外料理約至年終歸還一百圓餘出期票迨年終向索由倪等付來洋銀五十賀並義成烟店期票一百圓屢　倪等　　始終推諉不得已控乞究追倪孫同供與張爲友故爲之具保詎料張無力料理小的已於上年之杪代墊洋銀五十元並期票一百圓其餘約緩料理馮堅不允從因特將張扭案張供稱一時無從籌措求大老爺格外寛限旋有某甲投案稱小的在治下開設義成烟紙店孫等借去期票一紙計洋一百圓今旣將張扭案伏乞大老爺將期票交還别駕判令將張還押著倪等仍照原議料理毋得遲延○某號巡捕送迷路女孩名虎英者至公堂别駕庭訊之下虎英口操北音供稱年十一歲家有父母現居虹口鐵路舊基母親日在繅絲廠工作昨日偶然出外忘却歸途别駕著交官媒收管俟家屬來案訊明給領 
[英界公堂瑣案]  
　　包探沈金隆禀昨日洋人克利克駕車出外忽被王阿大所駕馬車撞傷馬匹經某號巡捕拘送請究克利克投案訴稱王所駕馬車誤走道路致被將商人之馬撞傷王一味求恩别駕據情商諸薩副領事然後判令押候禮拜三覆訊○賊犯沈木寶深　入洋人愛立司家圖竊經愛立司扭交一百十八號華捕送案請訊沈供小的偶至洋人家探望卽被拘拿其實並不圖竊别駕判令枷號三日○前報記朱姓家婢女冬蘭竊取洋銀三百餘圓由包探趙銀河拘獲昨晨解案請訊冬蘭供稱原籍四川主人相待甚好實因思念家鄉故欲竊物以作回家之費耳别駕判令押候訊辦洋銀存候失主具領○錢彩義曾有洋銀一百六十圓寄存在余和尙吳長生合開之某水果店中前日往取已被用去四十圓因卽報知捕房捕頭遣包探孔阿才將余吳拘解公堂請究錢投案申訴情由余吳同供稱小的等偶有急需暫行挪借現願設法措還别駕著押候如數措繳○三百四十四號華捕禀稱前晚有馬夫張大照駕車不愼致在四馬路將行人陳芳明撞仆於地受有傷微經小的抗獲送陳至仁濟醫館求醫今將張解請訴辦張供稱其時陳與倡家婢胡閙小的喚之不應以致撞傷别駕著交人保釋○馬夫發阿才在洋人亞李吏家竊取馬料若干扭送公堂請辦别駕判令枷號五日 
[法捕房二則]  
　　去年十二月有金蘭坡投法捕房訴稱在新北門一帶管理船埠已歴有年有糞夫陸阿招覬覦船埠竊端爭奪復投法公堂備案均邀批准前日陸又往滋擾　金拘送捕房捕頭命押候堂期解請問官究訊○車寓主姜兆基江北産也糾集向鄉人在家摇會檯上設有紙牌鄰居某甲向爲板木行生意見各人　備銀洋認爲聚賭强欲做莊寓主不允爭相口舌踢翻檯桌扭入捕房捕頭命將二人一并押候堂期解訊 
[江蘇官報]  
　　正月初八日候補道　寓　　知在院上請感冒假五天常州府有華亭縣葛嘉定縣孫　辦盛澤釐局知府袁恭宏松邊局　　委員同知其保基　　到無錫縣傅禀辭知縣陳官慶禀辭回不瀆釐　　年請假十天縣丞劉鴻謝委錫金黄埠墩分卡差正任甘草司巡檢陳輝昇禀到周莊司巡檢馬繼曾專丁來省禀請期　假廿一天江寗藩轅牌示照得海州州判彭世濟期滿　　查有縣丞馬廷選堪以署理興化縣劉　澍病故遺缺查有新海防　缺先補用知縣項兆　堪以請補本月十五日　　趙大人老太太董氏十六日撫憲趙太太朱氏均壽辰撫轅牌示正月十五日上元令節自十三十五十六等日俱應穿蟒袍補褂掛朝珠蘇松太道　辭行○初九　候補道方　　知在院上展假五天知府彭文明禀辭赴調辦瀏河釐局差川沙同知陳青捕縣汪常熟縣朱崑山縣諸崇明縣黄靖江縣葛均禀到同知胡秉鈺由車坊釐局來知縣吳受　　　奉委宜荆厘局差王元常禀辭回滬淞北營恊鎭劉長春由常　○初十日藩轅牌示照得准補七捕司巡檢文濬與准補貊貔司巡檢黄錦鵬對調署理常州府有總辦　　　局候補知府袁恭宏華亭縣葛嘉定縣孫靖江縣葛均禀辭太湖同知恩新陽縣蘇候補同知鄭述祖江　絲捐局來知縣程南金錫金釐局來均禀到周景瑞鄒　綬均禀辭　　見道憲唐德峻請假赴江北措資署蘇州府知事姚定信禀知本日期滿　署委署甘草司巡檢陳其瑞禀辭赴任從九羅澤清禀辭赴寗○十一日常熟縣朱青浦縣汪均禀　同知胡秉鈺禀辭回車坊厘局倪啓佑請假王天知縣吳受頤禀辭赴宜荆釐局差並銷清淞局差直州同王希曾禀知奉撫憲委赴鎭江公幹指分江蘇試用從九品孔憲猷浙江人由湖南撫憲騐看給咨來省禀到○十二日候補道丁兆基通知銷假知府沈鳳韶由松滬局來川沙同知陳新陽縣蘇崇明縣黄同知鄭述祖回江　絲捐局禀辭發審局稽核同知莫葆辰禀知開局指分江蘇試用同知唐典浙江人由　領照來省禀到正任靈澤縣費鴻年請感冒假五天知縣許肇基禀謝奉委清訟　差巡檢張壽椿專丁來省禀知奉常鎭道憲札委江岸雙港稅務差管帶太湖水師正前劉兵兩營揀發遊　許國祥禀知赴江　一帶巡緝　縣林禀到○十三日候補道朱宜振通知在院上展假五天常　營遊　李永陞到卽辭襄辦洋務四川候補知府劉慶汾由　來長洲縣王請感冒假二天昭文縣李禀到知縣韓國楹請　冒假五天劉垣銷假直州同　恭壽銷假王希曾嘉知奉　　委赴鎭江公幹撫轅牌示正月十五日各廟行香　文廟藩憲武廟撫憲文昌臬憲太陽朱道福清風龍神錢道天后蔡道風雲雷雨神黄道火神沈道猛將首府吕祖總尊都廟長洲郡廟元和都土地吳縣○十四日管帶撫標副前營補用遊擊杜春林由　渡來統帶浙西江海緝私師船鎭海營守備張有基由吳淞來卽辭同知孫詒紳專丁來省禀知交缷五庫釐局差並請感冒假赴青浦就醫崑山縣諸奉　縣楊均禀辭正任無錫縣吳觀樂請感冒假十天直州同王希曾禀辭赴鎭江公幹皖南去歲年終津貼現奉府　諭大班各加三元中小班各加兩元故員各加兩元請赴　善長　汪公舘愌愼字給領○十五日知府沈鳳韶禀辭回松滬局同知何希曾銷假周文煦由上海水利局來長湖縣王展假二天知縣寶鎭山由上海糖捐局來李瀚鋆由同里釐　來周清漆由寗見制憲回揀香祖展假三天李祖壽請感冒假三天縣丞劉鴻禀辭赴錫金黄埠墩分卡差主　　　麟由南渡釐局來正任川沙廳司獄王侃禀謝奉飭回任從九陳鳳　禀知正月初六日在省丁处　○十六日○出使英法義比國大臣駐滬轉運軍　委員候選同如　　源由上海來同知倪啓佑展假十天直隸州傅瀚請感冒假十天昭文縣李禀辭巡檢吳晉專丁來省禀謝奉　青嘉兩縣會辦保甲卽到差江寗藩轅牌示照得前請以接　　避之沐陽縣王之全與沛縣馬光勛互相調補並飭王之全先行署理沛縣現奉部駁應飭回省另候揀用所遺沛縣缺卽飭馬光勛仍回本任又如縣臯童秉厚調省另有差　　缺以現署沐陽縣龍璋調署遞遺沐陽縣缺查有知縣張篤署理○十七日元和縣　禀知見督憲回正任　澤縣費鴻年展假五天知縣李瀚鋆禀辭回同里釐局都守仁　感冒假五天理問朱汝漣禀知由浙江籌餉餉報捐過同知班主　郝炳麟禀辭回南渡釐局五品翎頂指分江蘇試用巡　雷恆湖南人禀到川沙廳司獄王侃禀辭赴任知府馬玉田禀知本日開辦河輪查騐所○十九日知府羅道源銷假通判俞壽銘禀知赴寗見制憲知縣吳熙禀謝奉委上海綢捐南卡差卽辭陳香祖展假三天准補七浦司巡檢文濬禀謝奉委調署貊貔司巡檢事主簿厲玉驥禀知由奉省營次請咨河省指分江蘇試用縣丞顧學曾四川人五品頂戴指分江蘇候補班補用巡檢佘祖培浙江人均由京騐看來省禀到○二十日乙未翰林趙鶴齡曇南人由寗來正在奉賢縣金禀謝奉飭回任同知朱汝漣銷假通判陳以屏禀辭回金匱傑甲差次知縣寶鎭山禀辭回上海　捐局注鳴鳳由江隂厘局來謝委調辦常昭内河厘局差卽辭回江隂薛　楹謝委江隂釐局差並繳海運津通局札郭寅階由江北公幹圖調署七浦司巡檢黄錦　禀辭赴任從九張爾欽禀辭赴　澤縣保甲差府照磨謝敦化禀知奉委代立南路二段冬防巡查卽日到差　分江蘇試用縣丞李珏湖南人府照　　積英浙江人均禀到管帶飛划新中營補用都司胡昌寶由江震太湖一帶查哨回藩轅牌示照得無錫縣典史前以議叙先典史杜枚臣辭補已奉部覆准補自應飭赴新任○二十一日中鎭　　辭行赴金陵辦理太湖水師營務處管帶中營安徽候補知府李松榮辭赴宜荆一帶查哨營帶飛划新中營補用都司胡昌寶辭赴崑新松江青浦一帶查哨同知王秉忠請　疾假一天知縣陳叔謙請感冒假五天陳香祖銷假籖分江蘇候補縣丞魯厚堃江西人分發江蘇試用典史姚祖頤浙江人匀由京　看來省禀到光緒廿一年十二月分選單典史江蘇南匯胡學海浙江監生　　林成蔭四川監生 
 
 
 

Page 10

 
 
   
 
