# 1905 - 242 - 4911635

 

Page 1

 
 
   
 
 

Page 2

 
 
[隨報附送海濱水灾募捐啓]  
　　前日海濱一帶風潮爲災傷人毁産無算實近數十年來非常浩劫也滬上各善士慨念災黎募捐住振特將捐啓倩本館於今日隨報分送伏祈諸大善士速解囊金襄助義舉災民幸甚至本埠捐册則巳於昨日隨報分送矣合併聲明 
[論各省自辦鐵路]  
　　外入之謀我國路權也其政策可别爲二一曰以鐵路行其侵略之陰謀此純爲政治上之關係也一日以鐵路行其殖民之主義此純爲商業上之關係也政治上關係之鉅不待言矣卽以商業論東西各國無不以其境内之鐵路爲其内國商業之大和源他項商業猶有折閱之虞而鐵路公司之股票則無不其利倍蓰中國地大物博甲於他洲内地富源之未盡開闢者全以交通不便之故鐵路一通則荒僻之區驟轉爲繁盛之都會運貨載客趨之若鶩公司之獲利自可預卜故其承築我國之鐵路也自其政府以下至商民恒不惜糜百萬數十萬之鉅金以爲運動費此非灼見其後之可以取償而肯輕爲一擲乎觀初三初四兩日本報譯錄東報美領事所調查中國各處鐵路資本大都皆出自外國而吾國自投其資本者則寥寥焉可以證矣 
　　我國商人趨利之心最勇而恒不肯爲人先有人焉創一新事業而獲利則羣起效之初不慮及供多於求其價必將低落而反致失利也及繼起者愈多互相傾軋而其終則同歸於失敗無論何業莫不皆然是則商業之至冐險者莫甚於此同業之競爭矣我國商人旣有此冐險競爭之心則擴而充之見外人鐵路之可獲大利宜無不踴躍奮起者何以至今未聞有一路爲我國商民之资本所建築也况照中國今日之情形鐵路之獲利可操劵而致斷非冐險事業可比觀於關内外鐵路去年獲利百餘萬本年尤倍於去年膠濟鐵路本年亦大獲贏餘皆可以證鐵路爲我國商業上之大利源與招商輪局之航業相類也夫招商之航業猶在有太古怡和各公司與之並馳角立以分其利且爲官塲督辦而不免多所糜費然猶年獲　利若鐵路公司旣歸商民自辦且非如航路之可以數公司並行於一線幾與専利之事業無殊資本家何樂而不經營之以籠此大利顧乃逡巡畏縮競趨於冐險之事業者豈非大可怪耶 
　　近日各省志士恫國權之喪失疆土之被侵知將來爲中國之大患者莫甚於以築路權讓於外人於是大聲疾呼競勸其同鄕出而自辦本省之鐵路以免無形瓜分之禍内地士大夫始漸知鐵路之利害競起而議收回路權問題若鄂湘粤三省若四川若安徽若江西若浙江若山東咸舉代表總理之人以任是事然於籌欵一事則咸苦其竭蹶夫有承辦之權而無欵以濟之非陰用外欵則亦終歸於空談無補而己此不得不爲今日議辦路諸君慮也 
抑吾思之爲保全主權而自辦鐵路者此有識志士憂國之苦衷而貲本家所夢想不及者也貲本家所知者乘機以弋厚利而巳今彼所熱中之厚利可以操劵而得者顧相戒裹足不前焉如膠濟鐵路公司本約華人可以入股及公司招股章程前年由外部發出南洋大臣札飭各縣出示招人附股而應者寥寥無聞也坐視其今年溢利較之上年增加四十餘萬而不能沾涓滴之潤焉獨於冒險不可必得之商業則一倡百和羣焉趨之喪失其貲本而不恤豈我國之貲本家固若　不知計算耶此其中必别有一原因焉十年以前巳有以開礦獲利之說鼓動商民招股試辦者或辦而無效或竟没入私囊於是有貲本者以公司股票爲欺人之局遂至失其信用至今引以爲戒今若欲自辦鐵路不得不仰給路費於有貲本家而欲仰給路費於有貲本家不得不先袪貲本家之疑心而博其信用是宜將各處己成之路詳細調查其成本若干歲入若干歲出若干餘利若干表而出之以示當世之有貲本者使知築路之利非如開礦之不可預期尤非如他項商業之不可必得於以起其豓羡之心先從極短距離之路辦起以實騐其可以獲利之明效如是而我國冐險競爭之商人猶不急起直追競投其貲本者吾不信也若但以保護主權爲提倡則陳義高而從者鮮抑亦不足怪矣 
[出洋五大臣分途考察並出都日期近聞京師]  
　　得最近消息出洋五大臣分途赴洋各國澤徐紹往英法日本商戴往德意奥美俄原定八月十三日起程兹聞攺於十六日啓行（日） 
[出洋大臣奏調員名單]  
　　京官二十人御史周樹模劉彭年編修鄧邦述關冕鈞檢討唐寳鍔庶吉士熊希齡麥鴻鈞商部員外郎楊道霖柏銳主事章宗祥陸長㑺田步蟾錢承鋕户部郎中蔭圖主事王伊龍建章兵部主事周康麟刑部郎中叚書雲李焜瀛内閣中書陸宗輿 
　　外十七人直隷候補道朱寳奎試用首姚錫光湖南補用道金還分省補用道袁克定候選道王豐鎬道銜温秉忠江西南昌府知府沈曾植湖南長沙府知府劉若曾候選知府施肇基伍光建分省補用知府周景賢候選知府丁士源選用同知陳琪候選知縣岳昭㑺田吳燏分省試用縣丞劉恩源縣丞銜曹復賡 
海陸軍人員三人湖南補用參將姚廣順湖南常備軍統帶官舒清阿留直隷補用都司程璧光（日） 
[停止科舉後之生員出路北京]  
　　停止科舉之上諭己紀本報聞學大臣籌擬停止科舉後各省生員不能不予以出路擬六年　優一次十二年考拔一次専取博於舊學之生員作爲中受堂國文敎習云（容） 
[厦門罷市後之情形厦門]  
　　本月初一日闔港専電巳紀報端兹悉是日晨提道廳諸憲均至關帝廳卽派中府彭參戎廳憲黄司馬步行至各號開導勸令開市各號不允諸憲隨至商務總會旋卽至洋關此時關前商民巳聚集有數千人之多抛磗擲石提督　宫保頭額己被擊破午前卽將理船廳門牕什物打毁一空擊壞杉板四隻洋人開槍轟擊塲七人斃四人旋英艦洋兵登岸衆人始散是夜提督關道各派出練勇數百名站立各街初二日下午彭參戎會同紳董再三開導各鋪户遵諭開巾現聞此案崇軍帥己委龔觀察及吕司馬來厦叅酌海關章　妥議改良云 
　　初二日駐厦英領事滿思禮君發出告示一道略謂華商以稅關苛重公憤罷市原與英國商民臺無干涉惟稅關在租界之内誠恐無知遇民妄爲暴動英國商民財産實屬危險兹特派本國兵丁巡防租界地方藉資保護爾等須知本國兵丁登岸爲彈壓匪徒保護英 
 
 

Page 3

 
 
商財産起見與一概平民毫無爲難之處務須照安堵勿生異慮云云（因） 
[浙撫専摺密參屬員坑州]  
　　浙無聶中丞於月之初二日發一要摺係在内署起稿繕寫蓋印簽封頗形嚴密不　書吏之手以防外洩當　専　飛　入都聞係參劾屬吏五員以其　守官箴大約月内即可揭曉（必） 
[商部奏陳籌議藝徒學堂辦法京師]  
　　御史王金鎔奏請投立京師藝徒及初等中等工藝學堂經學務大臣議覆奉旨著在崇文門溢收稅項内酌提三成撥充經費日昨復經商部具奏籌議辦法其大略云保定學堂章程工藝學堂無初等現請設立之藝徒學堂卽作爲初等附入該部高等實業學堂一俟選有技師卽行招考貧民子弟入堂教習再選聰穎子弟二十人派往北洋工藝學堂學習各項伎藝俟業有精進卽調回本學堂派充班長其農商兩項中等學堂不必招考應於各處高等小學堂内咨取考試合格者入堂肄業俟畢業後再送高等實業學堂云云現己奉旨依議　（珠） 
[大學堂張監督尚未辭差北京]  
　　大學堂監督張亨嘉近知學務大臣欲以朱祖謀代職故近日不敢以辭差二二字要挾學大臣矣（容） 
[山東學生禀請派董出洋游厯濟南]  
　　山東地面寥闊風氣未開近來舉辦學堂　察農桑工藝諸要政迄無成效其　實由於各州縣紳董深染錮習素乏開通於官府所行諸政非漫不經心卽暗中掣肘以致阻力叢生諸多窒礙近因直隷選派各屬紳董每縣一二人出洋遊歴襄辦地　要政業己奏明故有學生　請仿照直隷辦法由各屬公舉品行端正德望素手之紳大縣三四人　縣一二人咨送日本　歴　則一年少須八月考查學校實業及　政司法警察一切情形期滿回國卽派歸該縣襄辦地方要務至經費一節由該縣籌備蓋各州縣俱有公積多寡不等查出洋經費每人所需不過數百金計一縣派三四人亦不過干金請飭各屬通行照辦則地方自治之基卽立於是云云（陽） 
[翰林院派學會官員北京]  
　　翰林院前擬開辦學會日前經掌院大臣揀派陳錫嘏黄紹箕文斌等數員分任其事飭令司員每一星期入會研究各學俟有進益再爲妥訂章程奏明辦理（龍） 
[兩宫面諭鐵良鄭重兵政]  
　　鐵良奉旨派政　大臣後入見兩宫面諭所以命汝入政務處者主意在鄭重兵政云譯大　每日新聞 
[袁督注意地方自治天津]  
　　直督袁制軍前議立憲一事當以地方自治爲基礎擬先從天津縣辦起卽責成天津縣唐大令佩元辦理此事又以保定府朱太守家寳明白中外政法候補知府凌太守雲臺有幹濟材卽派朱凌兩太守爲之組織現唐大令巳往四鄕周　聯絡本　紳　預備先辦警察事宜至於爲治章程　　出洋大臣考察回國　卽行議定實行（日） 
[蘇垣振頓警察蘇州]  
　　署臬朱廉訪近因辦理省城警察特照會副將章宗瀚略謂省城内外七路巡捕本由安定旗勇攺充三年來雖時有革　而舊勇數尚不少係貴副將舊部派委管領可資箝朿近來各巡捕不遵定章各路總察之管朿徒託虚名其懈弛情形久己不成事體今蒙　撫憲顧念地方此後城内外各路巡及武捕員等均歸貴副將管領責任旣専督率亦易須重整章　明示賞罰於巡務方有起色所有現設中路總局北局地方地處適中卽爲貴副將辦公處所中路巡捕均駐北局俾得就近管朿中路警察局仍移設元妙觀内貴副將應需新水夫馬俟禀商撫憲另行知照一面先將整頓章程詳細擬復以憑核辦云云（　） 
[政府議商裁撤奉天順天兩府尹]  
　　北京來電云日昨政　處會議擬將奉天順　兩府尹裁撤奉天府尹所遺之事務歸趙　巽管轄順天府尹所遺之事務歸袁世凱管轄譯大阪　日新聞 
[議擬奏加督撫將軍叅預政務銜北京]  
　　政府王大臣議商政務處會議事件　益紛繁遇有緊要交議摺奏自應電商各省督撫以期集思廣益惟查外任疆臣有叅預政務處大臣兼銜者除兩廣總督張堂保直隷總督袁慰帥外餘未賞加兹擬奏請卽將各省督撫將軍大員一律賞加叅預政務大臣銜以便實心叅議免致迥護云（　） 
[外務部會議英設濟南領事北京]  
　　日昨外務部王大臣會商據駐京英使照會内稱山東濟南自開商埠以來商賈薈萃本國人數亦復不少應在該埠添設領事専員以咨保護商業等語查其所請係因商務起見自應允許一俟議定日内卽當照覆英使矣（帝） 
[丹政府擬派駐滬副領事江寗]  
　　丹國商人維理穆梅爾經丹政府擬派爲駐滬副領事前曾照會江督日昨江督己札知滬道矣（英） 
[法領事不允弔銷石屑單照蘇州]  
　　吳縣李大令禀劉協記影　洋商運載石屑違章把持請照會查禁等情經滬道袁觀察照會英法二國總領事一體查禁在案兹悉滬道近接英總領事照復略謂准貴道文開據吳縣禀恊記行夥章清瀾哄索護照扣留石船在待質所時出大言謂協記即有洋東前來理論仰懇移行查禁等因查旣謂卽有洋東前來理論應請飭令開具英文姓氏移送查核至英商協記行則本總領事實未有所聞也 
　　嗣又接法總領事照復略謂准貴道照會准蘇省洋務局移據吳縣李大令禀劉協記承運石屑不守章程勾串洋商干預懇嚴吊單照另籌善法移　上海各國領事防閑杜詐等情移請照會查照等因查本租界公董局暨公共租界工部局辦理工程均應需用石屑常川裝運不斷方與工程有濟本租界亦應有石屑濟用故與劉協記議立合同所有公董局需用石屑卽由劉協記領有蘇省洋務局所給五年期單照常川承運應用現在中國官員謂與外人無涉欲將劉協記單照吊銷此言實所不解劉協記單照如果被吊劉協記是無石屑裝　與本租界公董局工程　有窒碍公董局與工部局自應一律給有石屑處所方與工程有濟相應照復貴道查照移　蘇省洋務局如果定欲將劉協記單照吊銷本總領事即當商諸中 
 
 

Page 4

 
 
國大憲派令工程司前往有石屑處所察看情形以便自行裝運應用云云（榮） 
[政府復奉天趙將軍電京師]  
　　奉天將軍趙留守日前將到任辦理善後情形電告政府旋經政府電復云東省事宜固難著手惟祗得一步進一步看事辦理恰難定法凡能辦難辦之事執　當酌量而行勿拘成例朝廷旣以東省事權分付執事　巳深信執事爲倚賴决不致爲毁譽動聽執事其認眞整理破除成例萬勿畏首尾致碍大事尙望力肩重任以救殘局云云（日） 
[雲南華工待欵回粤廣東]  
　　法人招往雲南築鐵路之華工因不堪被虐經岑督與法領事交涉將工約廢棄解散華工回粤惟各工人均須由雲南出越南復附輪回粤盤費無著海防及河内各華商捐集洋三千元尚不敷用各華商現巳致函左小竹京卿請其轉禀岑督設法籌欵送各工回粤矣（冬） 
[電禀賑恤風災寳山]  
　　寳山縣王緯辰大令將縣轄各沙居民遭災沖毁海塘馬路以及會同淞滬各善堂董事施子英觀察等籌辦賑　善後各事宜大略情由於前晚電禀江督蘇撫藩臬道州各上憲（左） 
[南匯小護塘風潮後之慘狀]  
　　南匯縣境東灘小護塘初三夜被風潮冲决之後淹斃人口不計其數近有自該處來者據云有力之家俱巳覔到屍身紛紛收殮外其餘窮苦小民及無主各屍竟至無棺盛殮故由近處善士集資來滬向南市長生會局等各棺木鋪購買棺木四百餘口尙屬不敷並購松板若干用船裝往以備釘合誠可慘也（欣） 
[上海縣致關讞員函（爲票匪挾仇誣控眼線事）]  
　　敬復者接展手示祇聆種切會匪李金標安係由敝縣訪聞密派北局警察汪委員購綫方老五拿獲并非有人告發該匪所立之會意在煽惑人心擾亂治安所散之票語多背逆不法有起獲票在爲據衛亦生即　應生因挾該眼綫方老五獲解李匪之嫌屢次紏同李匪之弟李阿三等尋仇報復其爲李匪羽黨無疑是以由縣移請協提解訊歴來移提之案一經提獲即行解歸原衙門問官收　從無抄錄口供案卷之事廨縣兩處互相移提之案甚多如果照此辦理則以後公事彼此均有爲難英德副領事夙稱明幹函詢各節無非爲愼重公専起見務祈執事將此案係被縣移提商明領事即將魏應生照章解縣歸案訊辦至魏應生在浦房控告方老五之事係屬挾仇而起領事所稱方係過犯曾經用刀傷人責押有案而方之從前過犯　經責押辦罪現在係被人挾仇誣控　無過犯何能復定以判押六月之罪應請一併釋回由縣提案質究所有方老五被魏應生在注界拔往英界誣控之詳細情形兹特　送台覽并將起　票布附上即祈查明磋商辦理迅將魏應生方老五兩人刻日送縣票布一張仍請附還費神心感祈請升安 
　　查方老五當日在法界之洋涇橋姚明玉剃頭店門首被李阿三衛亦生劉得標等帶同多人至法界將方老五强曳過橋該處街鄰共所目睹先到小茶館吃茶嗣由包探徐榮山將方老五解入四馬路老捕房方向在法界三茅閣橋開設剃頭店有年初一日其妻方　氏至法捕房控李阿三衛亦生等將老五拔云當由法捕房飭探沈德福往查街鄰沈探回稱確係方老五在法界被李衛拖往英界當經法捕頭傳得見証姚明玉及充報關行出店之謝雲福至捕房詢明無訛即飭華探　王佐才同法西探將見証姚明玉報關行出店謝云福及方梁氏帶至英捕房與英西探頭阿姆司脫郎爭辦阿姆司脫郎將見証姚明玉等二人口供抄錄可見方老五實在法界被拔　英界之確據衛亦生在英捕房控方老五七月二十四夜帶人至衛店抄尋查七月二十四夜方老五是到老閘捕房　明捕頭派有包探邊槐洲同去至於控方向其拆梢等事更屬子虚（見） 
[江督欲在上海開設日報館滬道以爲不便]  
　　江督周玉帥日前擬在上海設一華洋日報館以開民智曾飭滬道袁觀察相度情形妥籌復核聞袁觀察禀復以田官開設諸多不便現在外交報頗見風行不妨　設日報暫行試辦云（集） 
[局員互訐]  
　　會丈　總辦俞明府與會丈局帮辦兼文案事宜夏二尹意見不合日前先後詣道轅互相攻訐盡情醜詆聞袁觀察己將夏二尹帮辦差兼文案事宜一并撤去命俞明府將局務實力整頓（亦） 
[美總統女公子抵廣東]  
　　初七日香港電云美總統羅斯福之女公子及其參贊塔甫晚君己回抵廣東省城兩廣督臣曁水師陸軍各大員當於今日在該處設宴欵待並於今晚燃放花砲以示歡迎譯字林報 
[和约畫押後俄兵之近狀]  
　　初七日倫敦専電云當俄駐兵離力鮑時哥薩克兵將其素所仇恨之居民大砲攻擊並焚毁其鄰近之居處居民之受傷及斃命者計六十人被拘者則有一百五十人猶太人之受傷及被戕者亦頗不少 
　　同日倫敦路透電云　拜六以後韃靼人及埃孟尼人曾在拔哥地方有極烈之戰爭兩造受傷及斃命之大數約有百名故俄兵隊現尚擔任戰事譯字林報 
[法艦受損]  
　　初七日香港電云大風潮劇烈時有法兵艦名塞　者　受其害該艦之抽水器遽遭沈没其銀櫃及器械等損失無　現在該艦　須修理云譯捷報 
[俄人之奢望]  
　　初七日柏林電云俄國報章於此次和約之成大不滿意主戰黨怨恨隈得之意愈形激烈俄外交家對於英日　盟之新約則大有所感 
[德報深望日簡欽使]  
　　初七日柏林電云德報章近頗冀望日本簡欽使於伯林 
[德使將抵摩洛哥]  
　　初七日柏林電云德國新簡摩洛哥欽使魯森君己與德首相普魯男爵及法欽使勃霍特　摩洛哥交涉事議　起程前赴巴黎 
[德陸軍司令官辭識]  
　　初七日柏林電云陸軍總司令長愛爾　勒伯爵現巳辭職繼其任者尚未派定惟現任當備軍副司令長前任陸軍總司令長麥爾梯伯爵之姪或當簡放以繼其任云以上譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調避四參處分紹興]  
　　諸曁一帶近來刧掠控案疉出盜風日熾甚至因刃傷事主而報縣勘明　緝者　方官均未能破獲現下縣主張子厚大令以迭積盜案多起巳屇四參限滿應干議處故特捐助新政經費求請離任避過當奉翁方伯准予調署烏程縣首劇要缺聞巳定於中秋後卸篆蒞湖所有諸邑劫案概俟新任謝芷香大令接辦承緝（良） 
[傳校武備新生杭州]  
　　浙省武備學堂近己迭次增額并設附課及速成等班歲分春秋二期招考本届報名者尤多各營官復又互相保送因之校選甚嚴如程度稍低斷難邀取兹奉總辦伍太守元芝示期傳校各藝本月初二日校策論初四日騐身體初六日校輿地初七日校算學雜作錄取後試習一月如能合格始准補入正班并須由官紳出具身家清白保結（知） 
[吳淞紳耆鋪尸聯名上寳山縣禀吳淞（爲風潮爲灾事）]  
　　禀爲風潮災重馬路難支環求按臨勘視迅賜詳請修築加高以保田房民命事竊查吳淞濱臨江海每當夏秋伏汛恒慮風潮爲患回溯乾嘉以前雖經前憲鄭重民命修築提塘藉資保障無如　當衝要風狂潮猛事爲冲損地方受害莫可勝言後經胡前憲深知民隠詳請奏開國帑於東門外審度形勢擇在頂衝要處建造石塘數十丈南至吳淞口高築土塘外加椿木石子遂得塘身鞏固護保安全　歲有風潮不復如從前之爲害至今咸受其福近因工程局攺造　路當將塘身削低三尺禍於初三　夜十二點鐘海潮漲湧加以東北風大潮頭遂得由馬路面上衝湧而來勢不可遏遂致一片汪洋凡田房貨物旣遭損失爲數不貲　　風聲稍殺潮勢漲平得以轉危爲安否則不堪設想其在港中之大小船隻隨潮湧進又爲大橋阻碍頓遭傾幾有數十餘　溺斃人命無算悽慘之聲逹於境外其氽入岸上湧在田中者無論矣雖日天災流行何時蔑有然如斯重大倘非馬　改抵斷不若是之猛且烈若不迅爲修治設法加高爲害　于胡底紳等爲誼關桑梓鄭重田房民命起見用特謹將被災情形據實　訴是否有當環乞公神大人俯念風潮災重馬路難支准予按臨勘視迅賜據情詳請修築加高以資保障而護安全地方幸甚生民幸甚（右） 
[防疫醫院漂失棺木吳淞]  
　　初二夜狂風驟至怒潮隨之防疫醫院後墻　被衝倒迨初三夜風益厲潮益巨平地積水深及四尺有餘以致四圍墻垣并　房停柩所　衣所及廚灶等處衝壞殆盡屍棺數十具均隨波逐浪漂入港中俄頃間巳無蹤影所存者僅二三具而己（此二三具卽係春間崇寳沙搬入醫院曾經登報招　者）院中各人衣服器皿俱遭損毁然人口均獲無恙尙稱幸事刻下己　請董來院履勘大約即須赶速修理也（甫） 
[請修浦左海塘寳山]  
　　寳山淞口浦左外海塘第四叚爲此次風潮衛坍數十丈己由高橋分防廳孫二尹查明面禀寳山王令王令卽會向塘工委員周令查勘毁塘情形　請上憲擬欵興　（左） 
[禀追漂失貨物吳淞]  
　　此次風潮吳淞口載貨船隻毁失無昇其貨隨波漂失先由淞西鄕民船户紛紛撈取後由淞口砲臺附近營勇以及某營艇等撈獲木器棉紗火油等物事後均藏匿不交現在上海源來號及某火油淞等均具禀寳山王令追究並求商務總會出場勒交（右） 
[滬江官事]  
　　署理浙江温處道程少周觀察恩培昨日詣道辭行定於卽晚乘普濟輪船赴任○萬航渡巡局員楊建候二尹昨日因公到道縣　見○製造局總辦魏觀察昨因要公命駕至道署拜會（近） 
[祀事孔明]  
　　昨日關遺袁觀察率員致祭社稷神祇及風神海神等祠並委吳　司吳吉人二尹祭周太僕廟水利廳孫少尹祭薛忠祠（近） 
[宴商要公]  
　　上海道袁觀察昨在洋務局宴請張季直殿撰張菊生主政並湯蟄仙京卿等會　要公○公共公廨讞員關絅之　馬亦因要公於昨晚在署宴請美副領事安　德君及西員戴衡二君（近） 
[船塢督辦晉省]  
　　北洋水師提督兼船塢督辦薩鼎銘鎮軍昨乘江元快輪赴寗禀謁江督面陳江元快船裝設砲位事宜（欣） 
[道署照墻傾塌]  
　　前晚本城道署前照墻西南角忽然傾塌數丈當由道差將情禀報道憲袁觀察飭卽雇匠修建（近） 
[養媳溺斃報縣]  
　　本邑汬北鄕二十三保上十六圖鄕婦朱唐氏之養媳奚鳳金於初五夜回家失足落河身死經氏報知母族往殮母族以生死不明不允昨由該圖地保唐桂生到縣禀報午後汪大令飭差前往傳訊核辦（近） 
[派輪拖救遭風商船]  
　　南市陳曹記沙船號之　源泰沙船裝運沙布出口初三晚被風潮　淺於吳淞口外禀由道憲委派鈞和　輪管帶於昨日前拖救回滬（近） 
[飭拿逃勇]  
　　製造局砲隊營正勇李錫春因與船塢巡警兵某甲等賭博肇釁恐被帮帶張十戎得悉責備當卽告假逃逸翌日爲千戎查知飭人西出追捕刻下尚未弋獲（欣） 
[大令騐屍]  
　　新閘路市浜橋西首仁和王公館之婢桂香年十八歲因悮吞生烟送仁濟醫院求治無效至前日　回旋卽斃命由静安寺捕房查知恐有别　飭十二圖地保預　屍塲報請上海縣汪大令於午後帶同刑仵　騐經仵騐明委係吞烟斃命週身並無傷痕大令遂飭塡明屍格該公　主遣 
 
 

Page 10

 
 
丁禀免發封自行棺殮大令准之（見） 
[判償虧折]  
　　法商時泰洋行控買辦田益卿賀茂生墊銀不足以致行中不敷周轉竟即閉歇共虧洋二千七百元責令如數賠償一案經中西官迭次研訊未結昨日又傳原被復訊先經愼康錢　夥禀稱前由時泰帳房徐逸孫經手與該行往來結欠銀一千六百兩向徐索討云須新買辦接手可付至六月間田賀二人接充買辦向徐索欵徐將升科單一紙暫抵至今分文不付求追質之徐供結欠莊欵一千六百兩新買辦接手因無垷銀將升科單交與小的向抵劃入買辦墊欵是實現在須由田賀二人歸還賀供應墊銀二千五百兩無從籌措故借升科單交與田益卿作抵不知如何轉交與徐逸孫田　當時徐言如無垷銀可將此單　押是以交去求察陳大令得供與蘇繙譯會商判田賀償還洋東虧折洋二千七百元除田巳墊銀外著再繳洋三百元賀茂生分文未墊著照數給還田益卿虧本愼康莊欵俟下期復核定斷（居） 
[上海縣案]  
　　警察北局前日函解倪周氏周立堂扭控周世不結帳目一案到縣當晚經汪大令訊問周供二十七年與倪周氏周立堂等　開天來福彩票店小的經理店務是年盈餘洋五百餘元二十八九兩年各餘二百餘元每届年終按股分派惟去年起票店日多因而虧本上月立堂來店索分餘利無理取鬧强將帳簿搶去無奈將店閉歇小的卽來案具呈詎料立堂唆令倪周氏同扭小的到局解案乞鑒倪周氏供因　堂來稱世章不將去歲帳目結算扭控巡局是實立堂供小的兩股二十七至二十九年祇分餘利四十餘元大令謂倪周氏乃係婦女世章未少分文爾安有僅得此數之理喝掌頰二十下又問何故扭控立堂呈出帳簿不能將弊指出何成記供在店司帳前三年盈餘按股照派去年至今虧本是實大令斥立堂不應敗壞店業笞責四百板判何協向各股算帳除虧本外餘資照分倘有不敷　股找出立堂交差候核○王阿福深夜出售所竊棉花由值役連贓拘獲解訊王供在某　房打包竊得棉花七十餘斤夜間至南馬頭李光熙小貨行出售致被獲案前曾售於李處兩八初次得洋十二圓繼得十五圓同夥十人分派大令判責三百板押提收贜人究辦○黄阿坤控妻私逃亦奉復訊黄供髮妻黄氏私逃後在梵皇渡尋獲狃局送案奉訊飭邀妻父現因有病故偕妻兄並母舅判案求訊董海希供胞妹先嫁張姓爲妾　與黄阿坤姘識同逃張姓並不究追在後黄同胞妹回家小的與父母始悉其事朱萬和供甥女董氏與黄姘居三年復又私逃曾　不可再有别志叩求恩斷董氏供被黄打虐逃出大令申斥外判朱權爲主婚黄立婚書作爲失婦如氏再有異志定行嚴懲黄亦不准欺虐飭各具結完案（近） 
[巡局瑣志]  
　　南市三泰米行以牛荳油十五件雇船户嚴阿炳裝運被嚴弟十林串夥盜賣拘獲船夥袁金寳解至十六鋪南局請究　經局員賈參運研訊諭令袁將王林及顧銀寳交案違干血比浦左鄕婦陳氏昨携自種之蘆粟二捆至浦西往送親戚行至十圖被該處打掃夫某甲指爲違禁遽被奪去又肆毆打婦以心有不甘即投　處巡局喊控（欣） 
[會訊一地兩主案]  
　　英律師愛禮司控　　華凌阿秀等拆笆拔界等情一案於前午後由英副領事德爲門君蒞廨會同襄讞孫耳三明府研訊原告愛禮司及被告兩凌所延之哈華托律師同時投案先由愛律師聲稱是地在新垃圾　浜北計九畝一分二釐半在西歴零三年掛英册二千三百十六號　契執業有道契呈騐乃被告於前　中忽稱地係祖傳亦有契據故將竹笆界石拔去且將地上所堆磗屑掃除此項磗屑竹笆俱係耗錢購來應請堂上著被告賠償並具永遠不再侵佔切結哈律師聞言向愛律師謂君是原告須得照例訊供愛律師點首日然哈律師隨訊數語愛律師答謂此地單多田少是華興公司之産曾爲其代掛英册巳數十年無人過問哈律師呈騐地圖謂圖上紅綫是被告之産藍綫是金司美之産凌氏祖傳確近百年塋墓具在完糧納稅串紙可憑其田單九畝在胡衡齋處抵銀五千二百兩尙有升科局騐過之七分田單現先呈騐言　傳訊他保徐子艮供光緖九年爲始在該圖辦公此地實係凌産當時連漲灘共十七畝左右不知如何被應文生等揑據轉契致有一地兩主之事求察訊至此明府商諸德君著姑退去須備文至縣查明實在再行核奪（見） 
[會審公晚堂案]  
　　石匠王富成控己革美界包探在泰昌公司經理之粤人陸瑞芝吞没工洋九十一元一案昨經關司馬覆訊王富成　本年春間在該公司包做造屋石料至六月初結算共該工洋三百餘元除收淨欠九十餘元向索不付求追陸端芝供詞閃爍祇稱巳經付清惟未將帳核楚司馬反覆盤　堅執前詞因判交保限七天内向原告清理違干提究○木作李逹卿控虹廟小道士張裕堂卽張德根不付造屋銀兩等情亦奉司馬研訊李供去年承造張之大馬路房屋一所計銀九千餘兩除收尚該銀五百兩屢索不付求恩追給張裕堂　抱葉義亨投稱所欠找銀五百兩因照帳尚有天棚未做工部房照會未出之故司馬判李認洋二百元將己做各料車回除找若干限十天繳楚了案（見） 
[會審公廨早堂案]  
　　包探竇如海等解刃斃高洪文之兇犯陳錦標並傳見証屍兄高洪春及目見之陳柏卿葉阿交張阿二至廨請訊襄讞孫明府訊得陳錦標行兇屬實商諸英副領事德君著押候解縣訊辦○過犯王榮泉卽陳榮全　因持刀戳人判責三百板押西牢一年期滿釋出日前又將瞿連生張阿茂刃傷腰腿等部十餘處報由包探顧阿六獲案解辦中西官判責五百板枷一月押西牢三年○裕和報關行主唐寳珊延穆安素律師控駁船户陸永生吞没承裝麵粉三百零八包迭經集訊陸不承認判令交保在案昨由水探陸阿九　獲陸之船夥楊萬解案　稱曾將麵粉二十包　於東家渡興記麵店其洋由陸取用原告穆律帥因請傳陸追究明府以楊雖非串竊咎亦難辭判本廨二禮拜陸永生著保交案再行　奪○郭阿九楊永翔控裁縫徐連生租用脚踏車兩部逾期不還一案　又解訊徐延陸舌佛律師投稱徐處所有之脚踏車係出洋買來並非串竊付洋時有目見之李阿士殷有芳可以傳訊郭楊兩人供稱徐實將車租去不還陸律師又在堂上聲剖良久中西官判徐押捕房兩月示儆○德商乾興洋行控竺小根竊絨單　嘰等物由探解辦判押候禮拜六再訊○車夫陳喜江攫洋人名柯者之金表一隻由探解辦判責三百板枷一月○洸衣作主王阿水姚來生污穢違　由工部局傳究判王罰洋五十元姚罰洋三十元○朱壽康冐　戴生昌棧中貨物由探解辦判責三百板押捕房一個月○馬夫陸毛郎馳　違章由捕　究判罰洋五元○　夫榮呇元范阿二向巳經辭歇之東家硬借洋元報探解辦以原到未到押候再訊○胡阿四控王阿四藉端拆梢由探解辦判責三百板枷七天○梵航渡學堂學生王　林前日在馬路行駛快馬車違章由一百零四號騎　印捕拘入捕房王存洋三十元保出昨晨解訊因王訊不到判將何洋充公（置） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
