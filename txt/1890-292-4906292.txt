# 1890 - 292 - 4906292

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種順繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔　又設分扈在二馬路横街三層樓紅墻洋房内此佈 
[賑物求笞] [  申報舘協振啓]  
　　本舘開辦賑捐以來　海内　同仁捐助各種貴物隨時變價彚解災區茲又承助下文刻圖章一方歴代服制考原三十部每部二角五分銅　　兩隻花翎藍翎各一支隸有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感懸錄要廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付眞硵砂二粒宫式白玉鐲一付白玉墜爾個鍍金點翠時辰表六隻翡翠帽正二對法帖兩册前朝近時名人字畫中堂對聯扇面另物繁多不汲細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾裘成集腋寳惠早沾乎 
[菊談]  
　　菊之種類最多其名亦最繁問之老圃云菊本無定名或以象形或以會意隨其所指而名之若必執其名以求則泥矣以故今年之佳種前此有未嘗見者去年之奇葩今年有不能留者其離奇變化不可方物有如此此陶淵明所以有愛菊之癖而千古傳爲佳話也今年秋間自七月二十以後晴燥日久菊多瘦而長其花亦不甚肥美凡各處花局中所培　以及各處綺樓　閣所供養者大都稀疎廓落者居多蓓蕾勃發者頗少重陽日城内邑廟花園萃秀堂遊人甚衆皆言有菊花羅列雖非菊會亦稱大觀然大半皆如古粧美人頎而長兮有燕之瘦無環之肥對此秋容未免憐其太瘦生也聞徐園近日有菊花之會大開三徑廣招高人逸士爲賞菊之會每逢星期更有燈虎以助淸興節屇重九遊客往笠亭平臺作登高之賦不知凡幾余因爲味蒓園所招不克分身一往詢之看花而回者皆云主人挑選妙種布置極爲雅稱其中異種奇胎殊爲繁盛人無能名聞之羡甚盖余亦與五柳先生同癖對花小坐顧影徘徊恆終日不忍去故以不待急往觀徐園之菊爲憾及至味蒓園則徧園中皆菊香而且肥瘦各有所宜似乎較余所見諸種有過之無不及主人近日以養疴故不常出門每日必灵行菊畦間命園丁勤加滋培其力視各局所種者爲厚是以他處瘠而此獨肥他處衰而此獨盛主人先一日親至三雅園面訂並囑携西山樵者東閣詩儔蘭蓀小友偕往遂同車而去一入園咸拍手稱快爭奔入菊叢中幾於目迷五色盖多而且美目不暇給主人則命園丁採菱发餉客嫩者生食之老者熟食之味鮮美異於常菱盖巿上所賣者無此菱種且無此新鮮又出杮子數枚以應東閣詩儔之索亦本園所結者食之甜香滿口興致勃發命西樵搦笛高歌一曲詩儔及蘭蓀倚而和之安定後人自外至不之見也曲終始與寒喧談及菊花之肥瘦安定後人曰今年僕竟無暇及此實以赶辦棉衣轉寄順直以拯彼處巡黎號寒之苦而承辦之衣莊缝匠往往尅扣作弊故每日必須親往騐收其壞者則挑而出遂至終日奔忙無一刻暇晷對此黄花自慚塵俗矣余曰老圃秋容本來慘淡聞君此言益增酸楚然吾子以實心行實政事事躬親必使黍谷有回春之日勿今陶家貧骨乗於溝渠是亦足以生鹿籬之色而壯秋圃之光出則爲謝安居則爲靖節所謂易地則皆然也正傾談間主人導一客至顧謂余曰此鹿洞後裔前此以一麾出守晉飢擅發倉粟以救災民因而被議義聲震於朝野今以特旨起復引見道出申江故延爲插萸之客余曰是則與安定後人正堪相提並論以此心行此政一路福星萬家生佛必有頌聲交作者以視我輩不能以尺寸施惠於蒼生而但對菊徑泛菊巵檀板金樽高唱人比黄花瘦之曲以是爲樂徒自慚耳倉山舊主軒渠而起曰子適言出則爲謝安居則爲靖節此雖人爲之而亦天爲之也二公皆出則爲謝安則東山絲竹不足戀也吾子居則爲靖仰則撫松菊而樂琴書亦正其所耳又何疑之有哉余曰此數語余何收當請移以贈主人主人則謝安靖節兼而有之享此園林淸淨之福恐靖節先生且將羡而妬之吾輩得以分其餘福則已私心自幸安得據爲固有若一旦出爲世用卽以所抱者舉而措之吾知其所以衣被蒼生拯濟赤子者當不僅如此菊之受其滋培愛護而已焉於是合座皆稱善主人撝抑不敢當亟舉觴以相屬曰請釂此以潤喉再歌一曲何如惜息菴居士未與比會否則更唱迭和興益不淺値此良辰對兹美景有此韻友勿以塵俗語剌剌不休於是再斟再飲愈唱愈高直至花籠菊影都化烟雲始各興盡而近 
[玉宇秋痕]  
　　福箴庭大金吾交諭八旗各固山協尉等以今夏水災極廣京外飢民尤衆其間良莠不齊轉瞬交冬誠恐宵小匪徒從中煽惑莠民迫於飢寒最易流爲盜賊若不預爲設備深虞貽害閭閻擬仿照咸豐同治年間辦過成安所有京城内舉行公議團防卽由各固山勸諭本段各鋪商設立團防巡緝盜賊或二三巷或一二巷卽設一會公舉商董經理每日按鋪提捐百餘文雇募更夫數人每夜巡邏周歴往來遇有盜賊鳴鑼集衆各鋪聞鑼卽出一人或二人持械會捕准其格傷弗論如聞鑼不到公議重罰以收守望相助之益庶與官兵聲勢聨絡盜賊自難駐足統限於九月十五日以前一律設立等情已由各地方分行傳諭諸鋪商聞皆首肯矣○科爾沁圖什蒙圖親王巴寳多爾濟薨逝例應遺官前往賜奠由理藩院咨明侍衛處照案請派經侍衛處繕單請派前往科爾沁賜奠圖什蒙圖親王一摺於八月二十九日具奏奉旨派出乾淸門頭等侍衛訥欽秦欽此一俟理藩院將祭文撰就羊酒備齊並將隨祭人員派定知照沿途後方由訥侍衛請訓首途云○兵部爲批示事武庫司案呈據甘肅新疆武舉何其昌等呈稱竊甘肅武舉會試舊與陝西合併一處校試優絀每科取中以五名爲額甘省肅淸以來赴試士子疉年增添近更另攺新疆若仍依舊章陝甘合校未免邊省士子顯然抱歉如已丑科陝西取中四名甘肅新疆爾省共來五十餘人僅中一名亦係合校之故且文闈鄉會試已蒙分開各取額定永遠名數武舉會試仍併一處顯係無人呈請以致一省兩歧武舉等因敢妄懇分校酌定會額等情具呈前來查歴科武會試向係陝甘兩省合併挑取按照應試人數挑送内塲臨期將挑 
 
 

Page 2

 
 
取名數奏明恭候欽定額數遵照取中歴經遵辦在案今該武舉等呈請分校核與成案不符本部未便輕議更張所請碍難照准相應批示須至批者○貴塢樵總憲奉命查辦出都　特命吏部左侍郎松溎署理左都御史業將印鑰移交現由松壽泉署總憲詹吉九月初二日未刻前往諫垣履新署理刻由都事廳傳諭闔署官員吏役以及五城司坊揀發委用人員至期進署伺候一體謁見勿違○吏部示傳勞績保舉山東補用道丁達意勞績保舉山東候補知府劉灨明保存記江蘇試用知縣劉本檍等三員又八月等月選光祿寺署正沈璘慶同知蔣家啓知縣陳鳴秋等人員本部於九月初二日帶領引見相應傳令該員等於八月三十日午刻衣冠赴部演習口奏履歴初一日晚在内城左近歇宿初二日丑刻穿紅靑褂備帶補褂並佩帶荷包手巾忠孝牌赴西苑門外六項公所内吏部公所内書到伺候排班帶領引見如排班時不到定將緑頭簽撤下扣除引見○前紀李傅相奏請免停燒鍋按户酌令捐賑奉旨允准一則兹聞傅相所奏請將口外道所屬宣化府張獨多三廳所轄州縣地方免停燒鍋其前謂順直者係傳聞之誤合亟補正○今夏霪雨爲災京師步緑兩營所屬官廳堆撥坍塌落架之房計有千數百間刻經大金吾三堂憲遴派提署文員分往八旗各廳五營各汛官廳堆撥逐一查騐應否修補建葢情形分别勘明禀覆核辦並檄飭步緑各地方官各於本管地叚隨同登記彚報備查云○廂紅旗護軍統領處爲咨行事本旗護軍統領芬車奉旨派出蘆溝橋監放礮位於八月三十日前往所有本旗護軍統領印鑰照章移交正藍旗署護軍統領秀吉暫行佩帶○兵部示武庫司營科貼寫　步雲因公事錯誤着卽斥革東城察院示外坊三鋪總甲傅永順五鋪總甲張永二名因勒索貧民有意詐錢著卽斥革永不准更名復充特示○新授陝西督粮道松觀察壽滿洲正白旂人由廕生歴升工部郎中掌都水司印部務嫻熟上游器重京察保列一等引見奉旨交軍機處記名以道府用適陝西督糧道錫觀察光因病出缺由陝撫請奉簡到京遂以松觀察簡授此缺○吏部爲二次出示　諭事據都察院咨請揀發委用兵馬司吏目一員查史目上次揀發捐納止此次應揀應補在部投供應補兵馬司吏目無人應於應補正從九品之廪增附生出身及應補下從九品各項出身人員揀選前經出示曉諭在案爲此二次出示曉諭前項人員如有情願赴揀者限五日内取具同鄉京官印結赴部呈明以便列入揀選○某洋行洋人近於上月杪屋内所置金表一枚洋錢數十枚忽失所在洋人徧尋未獲疑及手下傭人竊去逐一追索無一承認勒限三日令華傭查找下落三日已滿影響仍無行主大怒立以名片將手下華傭數名送交正藍漢官廳訊追廳官以商人例無片送傭人之理如必涉訟須該洋人到廳一併送官或由欽使備文亦可否則斷斷不能從命也洋人聞此亦難强白只求將數傭暫覊廳中盖已向本管使署求情云○方略館示傳吏部送到漢謄錄李榮祖知悉於九月十一日親身赴館騐到勿違特示又方略館三次示傳吏部送到漢謄錄李聨芳知悉務於九月十一日親身赴館騐到如再不到定行咨回勿違特示 
[臺嶠郵音]  
　　前署宜蘭縣林大令鳳章先因短欠交代銀七千六百四十二兩經劉爵宫保屢催不解會同閩督卞頌臣制軍奏叅在案現據藩司沈吉田方伯道憲唐薇卿觀察會詳以大令業將前欠銀兩如數繳完例應援案開復以資觀感等因爵宫保業已批准行將繕摺入奏矣○臺地前因歴年剿撫番社併案請奬案内有增生陳以鑫内閣中書銜增貢生汪鳳鳴二員均請以訓導選用嗣接部覆以增生無論何項勞績祗准保舉佐雜不准保舉教職所請核與定章不符應令另核奏明請奬等因爵宫保轉行後現由該職員請攺以縣丞不論雙單月遇缺儘先選用宫保查與本案請奬之增生張維翰滕炳崑兩名尙爲符合業已據情批准許爲一併繕摺入奏○臺北大料崁所屬之加九岸一帶生番有樹木繞社番目名有干牳龍者前曾不遵化導帶同羣番出草殺傷隘勇前營勇丁數名經該管帶報知統領陳雲卿軍門後軍門出飛單傳知所屬各部及左近各稠堡社一體嚴拿並於深夜派兵加意梭巡羣番深知畏懼匿跡不出現在所轄各境均幸安謐如常云○艋舺大稻珵一帶凡通衢要道尙形潔凈其餘旁街曲巷民居多將齷齪任意抛棄路旁以致溝渠皆塞倘逢陰雨途次大半皆水迨及天晴風吹日炙又覺穢臭不堪觸之易生疫病憶前者袁小亭觀察爲總巡時日飭勇丁數名沿途巡視又令居民不得任意作踐街道爲之一淸惜行之未久而觀察已在差病故淸凈地又一變爲齷齪塲惜哉○臺地賭風甲於他處寳攤牌九不一其名抱布貿絲者入肆問津無不傾囊而出更有曲房密室銀燭高燒艷妓列於前俊僕隨於後呼盧喝雉一擲千金雖經地方官屢次嚴示詎禁者自禁而犯者自犯府城内外依舊賭廠如林毫無忌憚搶刼偷竊之案多出其中所望賢有司帶同差役不動聲色沿街密拿數人盡法懲治雖未能一網打盡或使若輩稍知畏懼則有益於地方風俗誠非淺鮮矣 
[廉訪行程]  
　　新授四川臬憲德靜山廉訪壽出都後由上海坐招商局江孚船於八月二十四日抵漢當經駐節太古渝莊稍作勾留地方文武均呈遞手版如禮迎迓廉訪亦如禮答拜旋聞招商局江通船定期由漢上駛廉訪卽附是船履新嗣因機器房略用修葺故遲至九月初三日方克起椗 
[繡州命案]  
　　嘉興府屬秀水縣新塍鎭附近有地名九里匯者客民麕聚皆以耕耨爲生某日有甲乙二客民因爭工資互相毆鬥乙力不能敵敗衂而歸濳服阿芙蓉膏毒發而斃同件不服向甲興問罪之師無賴輩復遇事生風扭甲入城投縣禀訴劉邑尊略加詰訊將原被及無賴一并管押以待查明核辦 
[八月十八日出使日本大臣李奏調隨員單]  
　　員外郎銜刑部主事潘恩榮工部主事譚國恩内閣中書社介弼三品銜候選知府羅忠堯知府銜江西儘先前補用同知洪遐昌同知銜湖北候補知縣張桐華同知銜儘先選用知縣伍光建同知銜候選知縣黎汝謙五品銜直隷候補知縣呂增祥候選縣丞沈燮直隷候補知縣郭銘新花翎候選知縣孔繁模舉人孔祥霨舉人查燕緖舉人洪超國子監助教温紹霖國子監博士魯說監生李維梧洋員薩爾博 
[八月二十日出使俄德大臣許奏調隨員單]  
　　吏部員外郎總理衙門章京升允内閣中書潘鴻花翎二品頂戴候選道海軍衙門章京春順副護軍叅領銜上駟院筆帖式海軍章京廣厚遊擊銜福建補用都司船政學生林怡游候選中書科中書羅臻祿四品銜内閣侍讀同文館副教習巴克他衲四品銜工部員外郎同文館學生王鎭賢四品銜知州用直隸候補通判沈雲麟五品銜候選州同岳廷彬兩淮候補鹽知事陳致遠河南候補縣丞王元錡直隷試用縣丞現充日本隨員金采五品頂戴候選縣丞福建船政學生林藩 
[定期賽船]  
　　西人於賽馬之外復有賽船之舉盖猶中國水嬉之遺意也兹聞寓滬西人定於本月十四五兩日卽下禮拜一二在新閘西首蘇州河内賽划杉板船想届時野岸風和澄波如練曰蘋紅蓼之間又添一番景色矣 
[會訊匯銀案]  
　　匯豐銀行請律師梅博閣控於去年冬間有源元長號主徐幹亭向銀行商偕洋一萬五千元俟裝棉花到神户源元長號消售此匯票銀至神户照付本利由源開鼎和兩錢庄作保嗣因匯票到神户以無貨到不付銀兩上海匯豐行又向兩錢庄理說立有兩錢庄之期票如果神户無銀付出由兩錢莊照賠又因匯豐誤譯電碼以神户之銀已收到發還兩錢莊之期票及知誤譯電碼復向錢莊理追不認請爲傳追等因業經中西官會訊源元長號執事人曾某邀到徐幹亭再訊此已見諸前報現在徐幹亭已到源開鼎和兩錢庄又請律師威金生辯 
 
 

Page 3

 
 
駁昨日午後二點鐘覆訊原告律師梅博閣仍請曹君吉福爲繙譯被告律師威金生請西洋人非理司君爲繙譯匯豐銀行西人買辦席正甫源開鼎和兩錢庄執事人源元長之徐幹亭届時齊集明府同愛領事升堂威律師稱匯豐銀行所控源開鼎和兩錢庄應賠源元長匯至神户源元長票洋一萬五千元一案現在兩錢庄邀律師經理理不能賠容將各節情由詳細申明梅律師曰我所經控匯豐銀行要源開鼎和兩錢庄認賠匯票洋一萬五千元按月七釐起息算到刻下爲止應追本利合銀一萬一千三百六十三兩九錢五分前奉訊供明確下期追銀現毋庸被告請律師申辯應請追繳銀兩歸還匯豐銀行至源元長與源開鼎和兩錢庄交涉聽憑再訊威律師曰凡英商向銀持商借銀兩言明匯至他處歸還本利者匯票到時對明應付與否如應付卽回電爲憑以後另生枝節亦與原保人無涉如照票言不應付銀卽將原匯票寄回應向保人追賠今源元長匯至神户源元長之票已經照認接有回電發還兩錢庄之期票如何再向錢庄追銀若照英例非但錢庄不應賠銀卽源元長亦毋須認償或者另有轇轕源元長應賠亦未可知然錢庄萬無如此認賠之理梅律師曰被告律師所論者英國例也此係中國家公堂不能專以西例論威律歸曰原告英國人也若照英例不應告狀被告華人也本律師代華人辦案卽照華例貿易塲中匯票交關而論亦無如此辦法且我已問過諸商人皆言無此追賠之理大老爺倘不諳貿易匯票規矩本律師可邀各商人投案作証至匯豐行原控第三節載明曾在神户中國領事署控告中國領事官問明神户源元長執事人鮑子卿姜茂之言上海源元長並無貨到神户不能付銀中國理事官以爲然遂將匯票發還向上海源元長理追上海源元長之徐幹亭其時並不在神户中國理事署質副理事官不能斷定向徐幹亭追銀不過諭令到上海有司衙門呈控中國理事署堂斷現已抄錄西文可証何謂中國理事官斷令回華到上海定可追銀耶况匯票旣到神户匯豐銀持向源元長照票蓋印早已與上海源元長及源開鼎和兩錢庄無干試間匯票交割有若此辦法乎然旣涉訟有理儘可申訴始爲公道明府謂前次訊供原定挨徐幹亭到案再訊未經斷定又問徐到案否旋據徐幹亭上堂稱已到問從何處來幾時到滬答稱職員由粤省乘英公司輪船於上禮拜六抵滬梅律師稱照理而讑祗向源開鼎和兩錢庄追賠本利銀兩原匯票請閱被告律師旣稱有理可辯尚有証人請令申說並着邀証人立時到質今日卽可定案威律師又稱容邀証人到案請再訂期覆訊總之匯票照對有一定之理中外皆同至具保匯票者立有期限不能永遠作保　源開鼎和兩錢莊但知匯票已付當無别故及至匯豐銀行控告傳案始知節外生枝梅律師又稱匯豐行不信源元長故須錢莊作保銀未匯到匯票尙存總　向保人追賠否則要保人何用兩造辯至再三明府商之愛君訂期於上禮拜三下午二點鐘着被告邀同証人到案覆訊 
[挾纊恩深]  
　　上海縣陸春江邑　蒞任以來愛民如子口碑載道前晚邑尊見江都縣馬快張洪案内之張李氏陳李氏趙小狗等均穿單衣風前徒倚瑟縮堪憐立着家丁取出大布女棉衣三件分給該婦等藉作禦寒之用此亦賢父母仁民愛物之一端也故樂得而誌之 
[朦禀批斥]  
　　上年有福建汀州府監生林選文在上海縣呈控林宜梁混佔皮絲烟牌等情當經前升縣裴直　　旬林選文所用牌號均係自已祖宗名字爲記林宜梁之烟牌亦以祖宗名字爲記界限早已分淸不准混佔並給示遵守在案林宜梁於日前又投縣禀請給示陸邑尊查閱原卷廉得其情昨經批示略謂查此案該監生前與林選文爭奪皮絲烟牌當經前升縣訊明林選文之曾祖名光曾伯祖名景園伯父號乾三卽以裕順曾記益豐景記益豐乾記作烟紙招牌該監生之祖名朝幹號本能叔名國來卽以金茂幹記金茂能記金利來記又另立和豐瑞記金茂香記作烟紙招牌給示遵守不准混佔豈容朦請給示轉斥不准 
[英界公堂瑣案]  
　　寍波人孔童氏控被姪子孔茂生捲竊金銀首飾珠翠等件逃往寍波由朱森庭明府飭包探何瑞福帶同孔茂生之兄孔春生前往指提業已得信逃遁旋卽行文鄞縣慈溪分别移提各情已列前報兹悉該包探帶同張樹生復往慈溪縣境章橋地方到孔茂生家見孔茂生遂托該處地保向孔母孔陳氏取出銀飾珠翠等件照原失之數祗有一半該包探囑地保檢點各件寫明字據旋卽回滬適孔陳氏與孔春生亦來滬上被包探所知卽將孔春生帶至捕房昨晨解案孔童氏申訴捲失金銀首飾珠翠情由張樹生供稱孔春生托我報信與孔茂生俾得脫逃並未得錢現同包探到甯起到失贓不過尙未齊全孔陳氏未到由羅成良上堂遞禀聲稱是孔陳氏之表弟孔陳氏之子孔茂生雖取孔童氏之金銀首飾業已料理明白孔童氏夫故無後理應將孔茂生立嗣因此同來包探又禀羅成良係訟棍代孔陳氏到堂明府飭將孔春生張樹生管押諭羅成良交孔陳氏到案過堂覆訊○包探秦少卿稱吳金桂行竊浦東典當銀洋金銀首飾業已緝獲起到銀洋二十九元九角及零碎金飾尙有銀飾兌與楊佩春處前去吊贓已被鎔化爲此一併送案吳阿三稱浦東人爲典當夥被賊竊去銀洋四十餘元及當下之金銀餭物開列失單呈閱請追餘贓楊佩春供收兌銀飾業已鎔化吳金桂供認行竊銀洋除用去外已經起案尙有銀飾賣與楊佩春朱明府判吳金桂笞責一百板枷號一個月罰楊佩春洋十元賠償缺贓起案之銀洋金飾交吳阿三先行領去○包探陳阿九稱據零剪店夥朱公祥報被王定生同梁文英買新衣計價洋十餘元囑送到聚豐園付價中路脫逃等因當獲梁文英及王定生之兄王阿寳今特送案新衣被當已經吊到朱公祥申訴前情並稱此係被騙務求究追梁文英供路遇王定生邀我同去看伊買衣不知其有誑騙情事王阿寳供如何騙衣我不知情惟知我弟同梁文英到朱公祥處買衣後典質洋八元如今容代弟備本歸還當鋪當鋪夥請追當本朱明府飭王阿寳交當本洋八元開釋衣交朱公祥領去梁文英交保 
[法捕房瑣事]  
　　徐小辫子因爭杉板生意打傷沈小毛管押捕房昨晨經同轉提案諭以細故逞凶本當重辦姑念小生意人格外從輕辦理掌責四十下斥釋○十六鋪地甲曹錦之夥李福壽持局員名片投案禀稱日前拿獲竊賊瞿阿中並有綢衣水烟袋鞋子等物約有十件盤問之下據供在法界四明公所前恒豐行内竊來今由局中老爺飭小的前來禀明未知失竊之家曾否來案禀報同轉謂待查明再行候覆李福壽叩謝而去○八月十三日流氓顧阿金馬阿三等將孕婦莊章氏打傷經包探拘押堂訊判先責一百板枷號一月示衆昨日枷期將滿同轉着帶案疎枷各加責一百板一併叱退○陳賢章之妻陳朱氏不守婦道與水手范阿小有染被陳在烟間内撞見反遭范毆打陳將妻扭案同轉着邀同鄰人質訊已詳前報昨晨陳賢章邀到鄰人王楊氏奚兪氏張趙氏范永春等候訊同轉問陳曰爾知范阿小現在何處陳稱以前確在新街中四號弄内與人家同住目下聞在虹口地方有人見過卽聞范永春曰爾與范阿小素來認識否曾見陳妻朱氏將家中衣物運往其甥婿唐阿金家否王楊氏等同供三年前范阿小有妻同住居安里弄中嗣因范兇横時將其妻凌虐其妻當卽逃遁不知去向范妻由奚兪氏之嫂嫂作媒逃遁後范卽赴縣控告奚兪氏之嫂畏懼呑服阿芙蓉膏畢命無寃可伸問陳賢章與朱氏打架該氏將衣服携出究有人見過否答稱均有人看見衣服陸續運出未見掮出皮箱到打架一事時在上月初五陳與朱氏口角范阿小帮同該氏行兇到初九晚又在烟館中打架及十三晚亦遭范阿小毆打陳當時逃往英界我等隣人確曾目覩陳賢章禀有二十三歲之子三年前因不遂母意遭范毆擊拖斃同轉謂目下范未到案無從究辦着退去探明范之下落再行質訊核究○金陵人楊王氏上次堂期　其長子楊樹扭送請辦同轉判管押捕房半個月期滿再核曾登前報昨　楊王氏投案禀稱家中有親長來申欲將兒子帶回管束爲此來案禀明求請釋放同轉准詞命將楊樹帶案掌責一百板交其母領去 
 
 

Page 4

 
 
[仁孝兩全]  
　　敝所今又承浙寗方積鈺大善士爲求父病速痊續助洋銀五百元由壽康莊屠雲峯先生交到旣解衣於前復推食於後似此慷慨協濟洵屬仁孝兩全想其尊翁貴恙冥漠中自必默爲眷佑也除將來欵隨時彚解外書此以致謝忱[  上海文報局協賑同人謹誌]  
[鉅欵濟賑]  
　　直東奇災亘古未有專賴仁漿義粟得以全活飢黎也兹承都門全芸軒大善長募助九八規銀三百零八兩六錢七分由天順祥號陳潤夫翁交至敝所拜領之餘卽掣收照託潤翁帶奉伏思全大善長頻年籌賑捐募兼施爲數已屬不菲今又集此巨資拯彼涸轍功德豈淺鮮哉請列報中代申謝悃[  上海文報局協賑同人謹誌]  
[鉅欵救厄]  
　　謹啓者皖南守懦居士大善士遣友交來集捐卽期惠泰庄票規銀三千兩并來友不肯道及姓字助賑順直云云殆所謂隱君子者拜登之餘莫名欽佩現今災區之急甚於倒懸四小兒則敬奉命馳往振撫雖蒙協振各所集欸萬金載道流離徧給爲難正在爲呼奈何適蒙鉅欵下頒俾四小兒則敬隨帶動身親自散放仰賴鴻施藉蘇鮒涸其間積功累德毋待　述格言云留福與兒孫未必盡黄金白鏹種德爲産業由來皆美宅良田惟望四方紳富皆能如大善士之慷慨解囊拯救垂斃爲兒孫造福三槐五桂自可操劵請登報章藉照激勸上海北巿絲業會館籌振公所施善昌謹誌 
[上海六馬路仁濟善堂籌賑公所接到山東協賑樂局由烟臺轉寄來書照登]  
　　月前路經滬上趨謁崇階幸接麈譚曷勝敬佩恭維少欽大善長大人德祺晉吉道祉崇隆引領斗山傾心頌禱晚等於十一日附招商輪船託庇海上風平十三日抵烟臺見盛觀察面譚一切今年災區較廣而南來募欸亦多卽官欵亦屬拮据縱有來項爲順直所分原議查辦蒲台本是寓意遷居救人救澈杏公因一時鉅款難籌先屬謝佩翁前往暫行撫恤乃爲靑州府屬之高博樂壽四縣霪雨兼旬山水陡發以致沿洱河小靑河一帶漫口被災尤重十六日赶湊萬金及晚等所帶加極之欵搭廣濟商輪進虎頭崖起旱至壽查勘西南兩鄉間有收成東北兩鄉被災較重其最苦者向係窪地積水受災業經八載房屋冲坍出畝荒蕪但款項無多祗能擇極重之莊極貧之户先行撫恤凡稍有存粮與草拌食者卽爲上户不給尤可慘者災民菜色十有八九病者十居四五皮膚破爛以及浮腫時症所幸靈符各藥隨時給治頗爲見效但推受病之原多因食草種所致在災民明知受毒不能不藉以充飢而况漸至草枯生機更絶若無冬賑接濟眞是不堪設想查該縣被災較重約有三四百庄今僅擇極中之極者四十餘庄苦中之苦者二千九百餘户計放給京錢一萬三百餘串此外聞賑歸來者有之不得賑而逃者亦有之或往或來哀鴻徧野無奈賑欵有限徧給未能晚等目見情形雖鐵淚闔不能曲繪而補放冬賑所尤急也昨已分查樂博其災相似較廣聞高苑亦重昨杏公赶續籌到萬金現擇極查放先救目前之急而聞武定府屬黄河受災尤廣兼之利蒲濵靑等縣堤裹災民久經傾家蕩産露宿蓬棲更爲極苦極慘當此賑欸支絀籌欸匪易杏公屢次電　朗帥熟籌冬賑但災區計有十八州縣之多縱有官欵定難敷放若能協籌義欸億萬災黎不致塡於溝壑庶不負十數年拯救之苦心也惟我大善長仁慈素著遐邇咸欽晚等不得不將實在情形代億萬蒼生求救於仁人之前敬懇會商各協振公所諸善長逾格矜全趕緊廣籌鉅欵多請熟悉振務諸君擕欸來東分往辦理冬振俾灵民早沾實惠得能再生此皆大善長所賜也揚鎭協振公所嚴佑翁諸君亦另函佈吿晚等自愧無才中心慚感謹將高博樂壽四縣撫恤告竣卽行先後回南也專肅奉懇恭請德发伏希垂察各協振公所諸善長大人祈代請安致意教晚李廷幹高榮培制韓景壵謹上八月十六日 
[上海城内五老峯勸辦閨閣順直振捐收解處啓]  
　　敬啓者敝處籌辦順直水災勸募閨閣振捐一節并首蒙各善壼捐助金鐲銀洋業已列報申明兹復承善媛由湖北寄來滋德堂慨助蘇曹平足葉金五兩又誠德堂詹慨助洋十元黄門章氏慨助洋十元山門趙氏慨助洋十元孫金寳慨助洋廿元楊禮房慨助洋一百元毛門張氏慨助洋四元夢休氏慨助洋十元楊貝氏慨助洋廿无爲霖閣慨助洋四元又復陰釐局來黎陽梅氏慨助洋十元正具徵閨幃樂善遐邇一心將見福祿同臻所祈皆遂敝處旣邀慨助而待哺災黎亦無不踴躍感激也除掣收彚解災區外合再登報以誌盛美比啓 
 
 
 

Page 5

 
 
   
 
 

Page 6

 
 
　　普魯華洋行 
今售英十月份票全張一元半張五角如欲躉批格外克己外埠指明信購投送各行圖章爲記原班回件上洋英界鴻福來普魯華必得來仝啓 
　　邵萬生號 
本號常年佳製透味醉蟹按時發售恐貴客賜顧不及週知特再佈聞本號主人告白 
　　徐園菊花會 
擇於月之十三日起至廿五日止請諸君所植名花異種會集於此以供同好在園之花早經開放先已陳設園亭虚左以待此謹白 
　　請來 
新設上海棋盤街北今售英十一月票全半分條均照大市遠近賜顧原班回件此佈 
　　葉一舟 
查皇極數五角起碼五星批命五角起碼能知窮通得失妻財子祿指引何方名利可求命内有無横財可得應騐如神玄洞經問卜求財諸事筆資一角寓寳善街照樓 
　　仙丹 
僕高祖六旬無嗣遇仙道賜仙丹一顆傳授男女行房之時将此丹含於口中當可受孕次年果産連生三子此丹藏之珍寳後先叔無子亦用此丹生二子又親友求借屢試屢騐僕現寓申江佛照樓病貧相連不得已将此丹出售價銀五十兩[  沈彬啓]  
　　大同南貨號 
本號開張上洋寳善街中仍增應時佳製異味醉蟹糟蟹俱全貨眞價實童叟無欺蒙仕商賜顧認明内憑仿貼爲記 
　　廣仁泰土棧 
開設上洋鄭家木橋北首自運大小洋藥照箱批發精製清膏每洋兩二陳膏還灰二兩四公膏三兩冷籠三兩四熱籠四兩平外加士商賜顧請認牌記庶不致悞乙 
　　小火輪民船往杭 
吳楚記小輪船准九月十四往杭貴客雇搭附拖均可請至盆湯衖吳興隆恆船局觀吾閣碼頭順鳥船親臨面訂免生枝節無誤杭州咸吉福記啓順昌船行 
　　江海關諭 
照得本月十四十五等兩日爲寓滬西人賽船之期本關例於是兩日内均於九點鐘開關十二點鐘封關爲此諭仰各商人等遵照毋違特諭光緒十六年九月初九日 
　　不必愁財來了 
英十一月份吕宋票全張分條新開比衆便宜批發公道遠近寄信卽班回件申三馬路大家有隔壁不必愁行啓 
　　批發十一月票 
全張六元分條六角躉批呂商豐和克巳　寄上洋棋盤街 
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　八月二十六日新選湖南　慶府莊矛　禀安籖分湖南卽用縣楊學敏目京來省禀到新選應山縣管燠龢來省禀到甘七日侯補縣歐陽柄榮候補典史歐陽琴俱禀辭赴淸耒常三屬　煤鐵　委辦湘口厘捐局候補主簿葉如瑾禀辭赴局候補巡檢杜瑞畿奉臬憲委查城外賓陽忠孝鋪差廿八日歐陽柄榮歐陽琴俱奉督憲加委赴祁陽查勘煤　委辦樊口厘局候補府黄仁黼見辭赴局並銷淸查交代捐輸豁免各事務廿九日專辦襄陽厘局候補府韓鑑辭赴局黄州府岐亭同知蔣垣辭赴任候補縣黄建　奉委鐵政局差遣候補巡檢鄒培德奉委代理漢陽縣仁義巡檢禀知謝藩憲牌示黄梅縣縣丞事務詳委試用縣丞黄鄂署理候補巡檢姜國屏奉首府委因祈雨在宣潤敷化龍神廟監視僧道諷經禀知憲轅牌示文武官軍民人管於九月初一日換戴暖帽特示 
[虹口廣益善堂安懷捐册第三次細數]  
　　統領兩江督標南巿營劉大人助洋廿元湖州江仁熙王輔淸汪雪林王榮和董門嚴氏蔣廣發趙餘慶堂陳兆　王風渚同興慶諸熙安施德榮鄭賓生劉業倫無名氏周家長朱女德何發年合助洋十七元漢口泰記助銀十兩另七分四厘胡子章張宜珊念育子無名氏無名氏晴川氏邱淸溪李炳如盧祭唐四飛子親睦堂合助洋七元錢四百廿文金陵王淸泉助洋七元錢六十文隱憂子樂善堂合助洋六元徐少零方銀彩森泰左松山漢之程義聚徐吳氏焦豐裕汪建章汪古氏洪少　陳正元未恆發合助洋五元范敦和堂平安氏合助洋五元王幼康助洋五元毓蘭堂助洋四元常州莊不書名魏不書名鄭不書名張不書名王紫電合助洋二元心記補過子周善士各助洋二元徐貽榖堂望來居士蘋花舘主合助洋一元百歲名望求居士鹿樵主人無名氏朱樂道堂各助洋一元未懷新堂助英本銅洋二元無名氏　洋六角勿却棄助洋五角公成昌助洋一角敦本堂張助錢六百八十五文八月廿四起九月初十日止共收洋九十二元二角又銅洋二元銀十兩另七分四厘錢一千一百六十五文 
[上海北巿六馬路仁濟堂施子英經收順直賑捐棉衣第二次淸單]  
　　敬畏齋代友人捐棉衣欵規銀五百兩十月底期江陰蘇靜卿來未書名洋一百元朱少梅一百元司徒善道棉衣欵一百元安素居士二十元朱紹聞十五元周福榕陸鳳山葆和裕茂和成豐五户各十元榮誠德六元臥　軒李少山恊升號周琴齋楊東泉五户各五元徐中儀三十元無名氏二十元安宜通　莊同善局來第二批郭希兪郝槐記超然生無名氏四户各二十元毛漸卿居贊虞二户爲岳母沈氏求冥福合捐二十元無名氏兩户各十元郝童氏許郝氏郝童氏郝　記高郝氏無名氏寳善堂郝何氏無名氏九户各五元無名氏兩户各三元無名氏郝王氏無名氏許大太太邊筱雲無名氏許同善堂淡遠子豫濟堂貞靜堂無名氏十一户各二元隴西氏求冥福郝漢臣郝綬昌郝少蘭郝王氏高同願堂許子揚許醉仙許郝氏許范氏郝邵氏黄叔遠高邵氏高兪氏高郝氏無名氏郝公濟延壽堂同善堂無名氏二十户各一元徐成鳳錢五千文許圓滿三千九百文成肇璽劉猛將軍廟僧二户各二千文無名氏丁郝氏丁孝石吳金甫四户各一千文許善士七百文李式榖六百文無名氏邵叔武無名氏無名氏四户各五百文郝童氏翠竹軒主人二户各四百文李秋實堂郝文甫許郝氏三户各三百文　希老人王夑卿囂囂子聽兩樓芍記董童氏郝王氏七户各二百文囂囂子室到處不留名李愛吾無名氏四户各一百文以上八十户合洋二百三十六元徐中儀新棉衣一千件徐景湖一千件張亷泉募四百件馮受祜五十件廣實記二十四件孫揆生楊錦春二户各二十件奐記范雲卿二户各十二件王福記李宗顯二户各六件以上共收規銀五百兩英洋七百零二元新棉衣二千五百十件連前共收規銀一千一百兩一錢七分三厘英洋一千三百十七元新棉衣一萬七百五十件合併聲明 
[上海北巿絲業會舘籌賑公所施少欽經收順直山東賑捐八月十八至廿一日第二千五百八十八至九十一次淸單]  
　　四齡童子王寳元爲母病求速愈由晋　莊來洋五十元蘇州筆耕主人求人口平安六元百勉氏求功名萬事順遂廿元施洪藻求身體平安一元申源莊節省月餅一元吟梅仙舘續助十元長源泰謝均亭募箭亭友生氏十元又蘭菴氏求保合家平安四元靑浦浙鹽公堂諸同人節省端午中秋兩節筵費八元吳少生悔過生各一元無力人求母病速愈由恊源莊來五元鄂省公濟益方允符募古歙汪利貞求合宅平安由江孚船來五元又求生産平安五元榮陽氏求合家平安四元放生室主人求却病延年由海鹽糧廳署寄來四元嘉定李隱名氏祈家宅平安消災二元銅洋一元招商漢局懺罪子爲母陳妣求資冥福由工孚船來洋二元太倉童馥堂繆季豐募無名氏一元不留名子心願一元蔡沈氏一元工孚船來宜昌招商局募陳仲衡宜平銀廿兩陳釆臣求合家平安一兩四齡童子陳文豹求病速愈洋一元吳城洪中和補過堂洋二元求平安一元愛育堂八角韓國華吳幼之各四角朱文垣洪錫耄各二角共七户合洋五元以上十八日浙紹存養齋主人棉衣捐洋一百元杭垣章洛卿因母病愈還願再助五十元史張氏生前積存爲資冥福由和州史蓮叔太守託厚康莊匯　曹銀三十兩合規元三十二兩二錢二分山陰褚星湖酬願先捐洋十元省過氏由安孚莊來十元又恐懼子求堂上平安一元王勤紹八元杭城徐履莊爲妻李氏求生産平安二元恊泰典二元京口王義昌劉德甫病愈完願一元杭省湖墅公信紙棧銅洋四十三元簡陋室主人由渤海一帆氏來銅洋一元以上十九日隱名氏求眷口平安洋一百元讌春堂棉衣捐由源記莊來一百元平陽慕韓子求妻病痊五十元鎭江裕隆油棧無名氏五十元又力不從心人二元樂善居士由寗波源豐銀號交來五十元蓉城補過軒廿元何藻生經勸伍子卿經手黄錦川助十六元詒白室爲次男名堯多病祈速愈並求合家平安十元海陽虔心居士酬勞古歙鮑少康　助八元松江廣大號中秋酒六元無名氏二户各二元滸浦裕通金吟香求媳産後平安四元州趙榮龍保母益壽延年曹平銀一兩六錢洋二元隱名氏求母病愈一元李介堂銅洋十一元胡鹿恭先生匯來漢口敦實堂募四川萬邑恆慶昌　八五平它紋一百兩申六錢淸和堂壽資九八平足紋三十兩申五錢七分吉福公九八五平它紋三兩申二分黄孫氏求病愈　洋二元誠正堂中孚仁各錢五千文大生仁元順裕全美成三户各二千文全和揚泰一千文共十户合規元一百五十二兩二錢六分以上二十日善三居求子病速愈洋廿元棠隱居士廿元潘和鼎爲妻朱氏病愈十元劉河勤誠堂姜求家宅人口平安　資移淸助十元姜程求四肢酸痛速痊完　二元怡情軒求病速愈由馮文坡先生來十元趙晉魁十元昭文縣署陳蔭堂募張翰伯周藻樓畢再初周榖民萬桐　陳嘯亭葉少岩陳蔭堂楊平山章建農朱頌淑沈藻卿節省中秋酒席資移助九元越郡京兆於寓紹洋五元籌記爲先室朱氏二週省祀費移助求資冥福洋三元新塲七月嬰孩方蘊生押歲移助求母咳嗽平安胃納健量二元保太平一元○復盛泉錢二千文又募乾泰盛雷子卿同興福三户各一千文元享永泉記安宅震宅茂宅五户各三百文郭宅仁記義記禮記李宅林宅本宅七户各二百文乾記安厚堂無名氏永記子卿永盛和天玉堂淸宅卿家雲家安家十一户各一百文元記任家平安堂吉慶堂和合堂積善堂一德堂三餘堂五福堂七巧堂高家南萬壽堂立志堂吉祥堂金玉堂五桂堂二仙堂四知堂六順堂八桂堂廿户各五十文共四十七户合銀六兩六錢以上廿一日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
