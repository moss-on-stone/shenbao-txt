# 1911 - 298 - 4913913

 

Page 1

 
 
   
 
 

Page 2

 
 
評論 
[北軍之欺詐（無）（名）]  
　　此次武昌事起。革命軍與北軍戰也。雖兩軍之士。所抱主義不同。然旣名交戰。則當正正堂堂。以决勝負。不當用鼠竊。狗偷之術。以欺人於一時。然竊聞屢次交戰。革命軍從未以詐術。欺北軍。而北軍每以詐術欺革命軍。以圖一時之徼倖。微論主義之孰當。而其人之道德。已可於此判之矣。 
　　當劉家。廟之戰也。北軍先揚白旗。僞爲降革命軍者。革命軍方欲歡迎。而北軍即開槍轟擊。於是革命軍遂不支而致敗。其後革命軍憤而返擊。於是。北軍乃大敗。此北軍之行詐一也。又聞武勝關。要隘。革命軍原已派兵把守。北軍至乃紿之曰。我等均漢人。無不同意。但此中亦有少數之旗兵在。不得不僞一戰。武勝關之守兵。乃放之南行。不意過關之後。竟以實戰也。此北軍之行詐二也。又聞此次漢口之戰。北軍以兵士藏於客車貨車之中。而揚白。旗於其上。革命軍之守兵。見其爲客。車貨車也。恐傷局外中之人。因不發砲。不料北軍一下。即出不意。撲革命軍。革命軍一時不。能支。故又敗退。自後又得武昌援兵。始得轉敗爲勝。此北軍之行詐三也。而况北軍行抵漢口之後。縱火。焚燒其在黄陂孝感一带。又肆行搶。掠居民苦不堪言。以視革 
命軍之行必以正。到處秋毫無犯者。其文野相去。不知其幾何矣。宜乎。天下之士。聞北軍勝則憂。聞革命軍勝則喜也。 
[專電]  
　　安慶兵變遂失守（蕪湖） 
　　皖垣各城緊閉居民大恐（蕪湖） 
　　初八日革軍小退官軍實行進占漢口初九日午刻革軍以全力抵死擊退官軍逐出漢口以北十五里地方革軍因人少奮力死關損失甚巨 
　　革軍初八戰後檢查損失及俘獲品計失野戰砲五尊機關已燬之砲六尊俘獲北軍戰馬二十匹快鎗四十枝廢鎗十枝 
　　湘省留學日本陸軍學生訓練三千人業已成軍前赴武昌投入革軍助戰　 
　　黎都督於十八晚巡視各軍軍士中多有嚙血上書决死者（以上漢口電自蕪湖拍發） 
　　鎭江商市大壞城内商業全停惟江邊一带開門交易（鎭江） 
　　清江現尚平靜惟人心恐惶殊甚 
　　溧陽有不靖之說現已至省請兵（南京） 
　　廣州初九日各地遍豎獨立旗張督示禁（廣東） 
　　寗波革黨將擇期起事關道文溥已於前日到滬 
　　浙省因廣東宣布獨立密議即日響應以朱福詵爲總統（杭州） 
　　衡州府失守（湖南） 
　　潞安府亦有失守消息（山西） 
　　今日（初九）朝延下罪已詔略謂朕即位三年無日不以利民爲念祗以用人不愼親貴握權實爲有背憲法辦路 
 
 
 

Page 3

 
 
諸臣蒙蔽君聽不恤民情訂律諸臣各懹私見徒耗民財毫無實濟以致民怨沸騰朕猶未知川亂先作鄂亂繼起陜西河南紛紛告警廣東江西亦以亂聞全國鼎沸民不聊生列祖在天之靈不能安享血食此皆朕之罪也今特宣告天下與民更始務以實行憲政加惠民生謹遵先朝諭旨消除滿漢畛域兩湖之亂雖由軍隧變叛實由民怨所釀朕凉德藐躬值國家危難財政外交困難已極卽使民心鞏固尚恐難支今復益以内亂中國前途不堪設想深望吾民曲諒苦衷同心協贊俾國家轉危爲安云云 
　　今日下諭革去皇族内閣制度即日組織完全内閣開戊戍黨禁命溥倫纂定憲法後交資政院審查議决 
　　今日有旨桂春回倉塲侍郎原任民政部大臣以趙秉鈞署理 
　　世續奉旨開缺資政院正副總裁以李家駒逹壽實任　　湖南巡撫余誠格因長沙失守增奉旨革職 
　　袁世凱電奏叛軍投降甚多請一律寛赦編入軍隧以觀後效又奏武漢地方克復尚易惟善後事宜殊爲棘手臚陳辦法八條請示遵行又奏京師亟宜鎭定毌稍搖動均奉旨嘉慰 
　　袁世凱因孝感地勢便宜雖漢口克復擬仍在孝感與蔭昌交卸面商敵情 
　　慶邸及振貝子力求太后擢袁世凱任内閣總理大臣以裨時艱 
　　京師各政黨討讑今日挽回大局政策約期與閣臣談判以冀早日實行 
　　廕大臣電奏漢口已復現擬稍息兵力卽進攻漢陽 
　　此間初九日又續派陸軍二營赴前敵助戰 
　　京師盛傳贛省有電到京九江克復 
　　度部擬定借用公債辦法六條交閣臣取决 
　　資政院聞度部新借外款三千萬全體駭極現已决議力阻 
　　京中各街道現用旗兵晝夜擎鋡梭巡各營新兵均見疑不用 
　　温肅奏請飭下民政部著内外廳添派警隊分段彈壓並請飭下度部速設官錢平糶各局維持市面 
　　某御史奏京市空虚懇請飭辦商團以資彈壓 
　　順天府奏請巨款辦理平糶 
　　某貝勒已將金寳貴物託某國人保護 
　　北京盛宅前日失火立熄無其損失聞盛已出洋（以上北京） 
　　北京人心惶恐日甚咸恐革黨起事（初十日北京電）　　昨日國民開會集議宣布廣東共和及漢滿平等粤督照會領事公會謂渠並不承認宣布共和並擔任保護外人之生命財產城中尚爲安靜（初十日廣州電） 
　　天津謠傳革軍定於初九日奪取天津焚毁督署居民大爲驚懼 
　　湖南衡州在長沙西南現爲革軍所佔（初十日北京電） 
　　駐紮直隸省灤州軍士二萬五千人聞已呈請政府要求實行憲政及種種之重要改革資政院昨開秘密會議聞已贊成此事擬卽上奏（一）早日召集國會畀以組織國� 
家憲政之權（二）新内閣應由國會選舉不得以親貴列入（三）預算案應由國會掌理（四）國會有叅議條約之權（五）海陸兩軍由皇上統率惟不可用以壓制國民或對付未經國會許可之内務（六）上院議員皇上不得簡派（七）皇上生殺之權即須作廢逮捕人犯須按法律（八）赦黨人之罪（九）海陸兩軍當叅議再造政府事宜文内有皇上若不俞允則軍士將拔隧向北京進發查此種要求極關重要海陸兩軍現與資政院有勢力之議員同謀要求改革政務聞他處軍界中人亦擬照此要求云（初九日北京電）　　山西革軍聲勢極大已占據京漢鐵路之一部分京内滿人得此消息大震各官員紛紛預備離京（初九日北京電）　　據寓閩西人集議咸以福州大局危甚請派兵船前來保護（初十日福州電） 
　　福州華人會議决意於初九日宣布中立閩督已贊許此事旋聞官軍獲勝宗旨忽變乃停止宣布目下人心大爲 
 
 

Page 4

 
 
惶恐商市業已停止（初九日福州電） 
　　寗波有警道台逃不知所往（初十日寗波電） 
　　廣州人心大爲不靖預料星期二日將有事變遷居者大半均至香港粤督張鳴岐與鈕約報訪員叙談時謂中國内政當急改革廣東獨立殊難實行又謂深望各國勿於此時干涉中國内務美國扶濟中國之良友當出阻止此事此次之亂並無排外性質外人無庸慮及生命財產之危險且信不久當能恢復和平云（初九日香港電） 
　　聞廣州已於星期日宣布独立並無紊亂秩序之事亂事已可獲免現正商繪共和國旗（初九日香港電） 
　　蔭昌隨營之路透訪員電稱官軍於初七日晚間復攻漢口革軍抵禦極勇由屋面開砲猛轟馬統領奮勇衝鋒已於初八日晨間占據漢口革軍從戰者以新兵居多直至下午兩軍猶在戰鬥革軍死者五百人傷者一千五百人被擒者不計其數並失大炮十五尊 
　　據漢口電稱官軍已占據漢口及火藥局其所占之地位利於攻擊漢陽兵工廠但現在戰事僅一方面之戰鬥耳　　薩軍門照會領事謂將砲擊武昌英艦隧司令官於初七日晨傳諭各商船下駛十二英里漢關停止辦事（蕪湖）　　南陽丸輪船因保護漢口日人之故在漢遲開一日今晨七時駛過蕪湖報告初六初七兩日戰事官軍得勝革軍退守大智門防禦甚力以圖恢復薩軍艦隧砲擊革軍兩軍約死千人（初十日蕪湖電） 
　　中政府照會美國國務部謂袁世凱已爲欽差大臣總統海陸兩軍且謂官軍已克復漢口（初九日華盛頓電） 
　　昨接官電謂官軍與革軍在跑馬塲之西（大約在跑馬塲與租界中間）大戰後官軍已入漢口華界卽放火焚燒民屋 
　　泰晤士報云初五日漢口西字楚報曾紀載蔭昌部下兵士野蠻情形當時猶以爲言之過甚今觀此電則楚報之言信不誣也 
　　上海英領事署接有電音謂成都復被圍西人均逃至重慶該處大局岌岌可危 
官電 
[滬道接各處電]  
　　蕪湖趙道台來電皖蕪均安自漢口大捷人心更定逹佳印又頃探報初六七八官軍連勝漢口華界全燬匪斃無算現攻兵工廠特聞逹蒸印 
　　福州松制台來電各省制台撫台上海道台鑒福建安壽庚印 
[本埠電局接各局電]  
　　本日接鄭州安慶南京蕪湖鎭江遞來公電均稱平安 
要聞一 
[漢口戰報（八）]  
　　鄱陽輪船昨日抵滬載有中外搭客甚多據稱官軍革軍初六日在跑馬塲之下開戰至日暮收隧兩方面死傷頗衆官軍之數寡於革軍惟革軍缺點在少勝任領袖據觀戰者云革軍如統带得人則可使官軍全軍覆滅革軍占據跑馬場附近地位卒爲官軍奮勇擊退革軍有大砲多尊當退時均未及携走中國海軍是日晨間曾轟擊革軍以助聲威官軍於是晨得援兵兩火車用駁船載至上游由海軍以炮火保護是日有革軍十人藏於某小村暗攻官軍官軍派兵二百名往奪該村革軍十人開礮力敵卒將官軍擊退逮官軍增兵前往而革軍已退一無傷失并有學生軍一隧携砲兩尊從戰極勇自下午起礮火之聲不絶直至天黑始行停戰薩軍門事前曾照會各領事擬於初七日晨間轟擊武昌至是日黎明江上霧氣迷濛革軍列礮江邊轟擊各艦各艦猝不及備大爲驚亂即亦回礮猛擊但砲彈不能命中多有落至租界者故卽停止開礮駛往下游暫避於是轟擊武昌之謀遂爲革軍所敗云 
　　怡和公司宜昌船初七日離漢今日抵滬載客三千餘人據客云初七晨革軍砲擊艦隊各艦回砲數響旋即下駛直至揚邏左近而去午前七時革軍又向官軍開砲其砲似從英租界後面而出者官軍遂退午後革軍在日租界後開砲官軍又退革軍有老登飛砲用榴散砲彈屢見空中爆烈之象兩軍死傷甚多皆送入漢口革軍之受傷者率將傷處敷束復至陣前惡戰官軍有一礮 
 
 

Page 5

 
 
彈掠宜昌船而下墜於地幸無損傷有一女客爲流彈所中當夜死於船中聞艦隧上駛之時係懸白旗故革軍受欺迨艦隧駛近卽開砲轟擊幸礮台將其擊退得以無事聞初六日夜武昌革軍已將野戰礮並大隧運送過江佈置於租界之後宜昌船駛出時尚聞兩面礮聲斷續不絶兩軍似皆奮勇租界後村落之火延燒者頗多交戰時任其自燒無人施救 
[保全廣東大局之規畫]  
　　初四日省中各大團體假座下九甫農務總會開大會議維持廣東公安事到會人數極衆警署派出警員警兵多人到會保護主席爲鄧宮保華煕副主席梁廉訪鼎芬兩點鐘開會鄧主席先言今日之會其宗旨係圖謀公安深望廣東得免喪亂痛苦請衆建議次梁主席言保全廣東非個人可以保全廣東者廣東人之廣東官代治之而已官之良者贊成之其不良者去之官力所不能逮者協助之今革命黨所持主義在改良政治耳政治若良革黨應不來即來亦可以對付又言現鐵路歸回商辦奏免雜捐求民疾苦如有意見儘可代表與官廳直接每一發言衆無不鼓掌者次江孔殷言卾變事起數日内各省響應土崩之勢已成今日救亡只有二策一速行聯邦政策開放二十二省分治以禦革命風潮一政府假權各省督撫使之便宜行事改良政治以阻國民獨立但一省有一省情勢一有不愼國民未舉事而土匪已乘之外人從而干涉殊費收拾矣故日前鄙人往港與各報界論及廣東提倡獨立不如利用官府改良獨立當求完全不可糜爛從前一切政治之不便於吾粤民者今日官府能一一革除之如昨日豁免屠捐酒捐之類則革命軍所求不過如此何所藉口用其破壤無論滿人漢人本省人外省人中國人外國人凡在我廣東者皆可享受共和平等之褔何樂不爲言畢人人鼓掌次蘇稜諷言江君所論實持人道主義政府應不能責備即革命黨亦不能非難應照請議傳單財政軍隧兩問題研究實行以維大局次譚茘垣言今日之會宗旨已定當求辦法國民立言論地位行政權仍屬大吏我民宜速立監督機關以實行監督之凡請願由議局陳請不獲則以監督機關爲後盾仍不獲則以廣東三千萬人爲後盾衆大鼓掌旋由莫任衡將議案逐條宣佈以次表决乃散會議案錄下（一）議决廣東現在兵單財絀自顧不暇不能兼顧各省所有亂事省分遇有電來調兵撥餉撥械三者斷不能應命至各協餉一律暫行截留以爲防守之用（二）議决即日成立監督官吏改良政治總機關由各界團體公舉代表若干人主持其事（甲）即以今日在會諸人爲會員（乙）暫借農務總會爲辦事所（丙）每團體至少舉出五人以上爲代表限三日舉定函送辦事所知照未舉定時暫由農務總會辦事人主持（丁）陳請議局建議書由主席主稿另日宣佈承認然後呈局建議（三）議决盧子川提議擬請由報界公會推舉代表前赴香港與旅港各團體接洽俾資聯络而保公安現已舉定蘇稜諷潘逹微羅少翶佩詩勞緯� 
孟譚茘垣六人云 
[暗殺黨炸斃鳳將軍紀詳]  
　　暗殺黨轟炸將軍鳳山一事已見前報專電茲將詳細情形分錄如下 
　　初四早八點半鐘新任將軍鳳山乘寳璧兵輪到省政界先期派兵隧千數百人沿途保護九點十分鐘有旗兵約二三百人擁護將軍登岸行至永清門外倉前街廣發店門首忽有炸彈從高擲下轟然一聲甚於雷霆即將鳳將軍立時炸斃　　當炸彈擲地時黑烟大起數十丈内重雲滿布忽轉火光然後作響轟炸之處沙石横飛成一空穴深闊約二三尺附近各街牆壁窗門被震破裂者不計其數　　炸彈響後槍聲繼起如萬響爆竹不可數計當時衞軍互相轟擊死人最多三區警兵往救亦幾誤被轟退其驚惶紛亂情形可想 
　　將軍所坐之大轎片片轟作粉碎將軍兩足全被炸爛腸臟流出頭亦缺去半個不能辨認後檢得班指鼻煙壺朝珠带扣等及零碎袍褂始知確已轟斃遂將屍抬往八旗會館入夜用帆布床抬進城時巳着回衣冠預備人殮 
　　此次鳳山來粤僅带姨太太一人隨將軍轎後離十數丈一聞警耗即退入長堤水師公所登時昏倒聞其带來之女公子生僅數月隨從各人無不驚惶失措此外協領一名管带一名隨員數名餘則衞隧轎班及路人等兇手已知者轟斃一人據某公所禀報謂此役死者共二十二人傷者三十八人 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[粤督救亡之要摺]  
　　粤督張鳴岐於初二日電請實行責任内閣彈劾親貴總理并請下罪已詔明年開國會茲探得其電稿錄下北京内阁協理大臣鈞鑒鳴岐前於七月十一日具奏時局艱危敬陳管見一摺仰荷聖明不加譴責并予留中藉備省覧自應靜候睿裁何敢再事瀆請惟是旬日以來川事未平卾亂繼起今者長沙又聞告變風雲不測事變迭來沿江沿海各省民心浮動羣情驛騒皆有岌岌可危朝不保暮之勢鳴岐前奏所謂土崩之勢漸形不期竟不幸而言中也及今若猶不急起直追早圖挽救竊恐過此以往朝延雖有與民更始之心而天下已不及待眞有非臣下所忍言者蓋自頒布立憲以來凡百設施有名無實加以親貴專權縱慾敗度新政繁擾誅求無壓舉國人民疾首蹙額已非一日藥綫四伏遇觸即發今茲之亂本非偶然故自川鄂肇亂警報日至無知愚民乃至聞官軍失利而羣有喜色聞革黨敗衂而訾爲妄言民之恆情本喜安而惡危樂治而畏亂今乃顚倒至此蓋其忿嫉之念已深一理横潰决裂並身家禍福利害皆不及計廟堂深遠或猶以爲盜弄潢池不足以煩斧鉽不知人心之離畔已至於此此鳴岐所爲痛哭流涕不敢不一再瀆陳於君父之前伏望朝延迅賜宸斷俯採前奏頒布明詔確定内閣責任並將親貴不任總理永著爲令敕諭各部詳查一切行政事宜無論新舊凡非至重且急者悉予罷免以平民憤以抒民力則已去之人心或可稍冀收拾將絶之生機或可徐圖恢復一面迅降哀痛罪已之詔以示與民更始之心面速行召集國會期於來年舉行以符庶政公諸輿論之實鳴岐受國厚恩遭時多難目覩艱危日凾迫切上陳不暇擇言干冐宸嚴不勝戰慄待命之至乞代奏鳴岐謹肅冬午 
[土默特人亦動種族思想]  
　　蒙古函云八月間歸綏禁烟局派員調查土默特各衙門有無吸烟者該員某頗具熱心輙以家國瀕危種族淪亡之悲狀曉示被調者不謂該衙門掌關防參領某大動種族之感直言不諱日俄羅斯待我蒙人甚厚恨我土默特之人不居於瀚海之北恩惠可得均霑歎何如之吾等受中國束縳苦害近三百年矣言次目觸委員某其同被調之員亦衆口一致嗚呼家國阽危藩屬先變吾不禁爲土默特人悲矣 
[粤督停解京餉覆電]  
　　北京度支部鑒支電悉軍需浩繁部庫支絀自在意中且能設法騰挪敢不力籌接濟况係應解之欵更無可辭無如粤省本年迭遭事變用度日增入不敷出已逹數百萬現因湘鄂告變警耗紛傳謠言迭起局勢日危增兵籌防刻不容緩即將京部各餉槪行截留尚虞匱乏是以有請罷不急政務暫濟目前之議設非萬不得已何肯出此下策自清理財政以來本省歳入歳出各欵早已和盤託出孰盈孰絀皆在大部計畫之中非可諱飾至督撫籌欵從前或可勉任其責近則不然上束縛於部章下受成於議局固有之權剝奪殆盡至事急乃以空言相責難何能有濟况年來庶政畢舉羅掘已窮無論就地無款可籌當此人心浮動民氣囂張各省抗捐釀事層見迭出何能更蹈覆轍近日粤省紳民方以抽捐繁雜擔負太重紛紛求免爲國家收拾人心計爲地方消弭亂源計不得不酌予停罷以塞衆望本有之欵尚不可恃何能更望增籌總之粤事危迫日甚一日儘本省之財辦本省之事尚毫無把握若大部必欲責令悉索敝賦束手待斃則全局瓦解即在目前鳴岐一身不足惜貽誤國家大局實所不敢亦萬所不忍惟有仰懇奏明先將鳴岐立賜罷斥嚴行治罪迅簡賢員接替以保危疆而存大局統祈鑒諒鳴岐歌 
[贛垣危急情形]  
　　人心惶亂贛垣近接武漢革黨發行大漢報中華民國公報爲數甚多人心大爲搖動現經巡警道遍貼告示禁止閱送並由勸業道移令郵政局不准遞送並有憲兵在輪埠地方搜獲甚多而人心終屬惶恐又因長沙電報自三十日起不通已經三日料已失守衆心愈爲慌亂以致贛垣近日一般人民紛紛搬運出城赴鄉避亂者絡繹不絶雖經馮撫於初二夜召集官府到院籌議辦法而風聲愈緊大局終將不保矣虔南請兵贛省虔南廳屬地毗連粤境現因鄂亂一班革黨在新興堡甜萊一带持蔡文蘭名片自稱革黨地方人心頗爲搖惑且該境與南雄連平始興翁源等處唇齒僅有哨弁带勇四棚駐紮實屬不敷分布現在飛禀到省請兵添紮藉資鎭定聞馮撫閱禀後大爲慌恐飛電贛州府及劉統領設法派軍馳往鎭攝以保危局 
[安慶戒嚴記]  
　　安慶尚未失守然各門 
 
 

Page 11

 
 
已於昨日起一律關閉（參觀本日專電）大局危殆恐難支持茲將戒嚴情形探錄如下　　疑忌新軍皖撫朱中丞因皖省新軍曾演熊成基之變故此次非常疑忌而又畏之如虎日前特將六十一標調赴英霍一带防堵茲又將六十二標二營調赴宿松名爲防堵實則爲調虎離山之計 
　　添募防兵朱撫對於此次鄂變已抱定一背城一戰之宗旨生靈塗炭則置之不顧然恐兵力單薄不堪抵敵爰於日前派委馬某前往鳳穎一带招募防兵四營來省訓練以備鄂兵壓境有所抵敵 
　　赶築砲台朱撫自聞九江失守後卽命防營招募小工將南門城墻各砲台星夜修築今已工竣架有大砲名尊每台派有防兵四十名守護　飭安豐兵輪開往九江探聽一切遇有緊急消息卽行電禀 
　　子藥缺之朱撫前由南京借來大砲二尊安置城牆惟子彈僅二十顆實屬不敷應用即槍彈亦甚缺乏昨特派員挾資赴滬購辦各項子彈支資禦敵　　官眷逃避朱撫已於日前將家眷送往上海避亂於是司道各大吏亦均於近數日間將家眷送往他處因之商民益形危懼四牌樓一带各商號均各寝不安席 
　　預備毒藥朱撫素忠於政府者惟旣不信新軍而巡防及衞隧又不得力恐届時人心渙散軍不用命特於日前預備仙鶴頂血一杯以備臨時畢命之用 
[浙省大局危急]  
　　坑垣於初八日上午有鄭 
姓者持漢口商會名片求見商會總協理自云名詩道號企韓原藉秀水向在鄂省兵工廠執事此次由武漢來昨晚方到現寓某旅館訪聞杭州金融恐慌中面危急君等爲商界領袖似宜切實維持以保大局如果現銀支絀儘可向中華銀行借助軍政府對於各省商民維持保衞最爲注重俾免人民荼炭並云貴會組織商團與紳民微有意見值此同舟遇風之際仍望捐除介蒂合謀進行能與上海南北商團聯合請其尅日派員來浙帮同敎練緩急或有可恃侃侃而談義憤形於詞色該會總協理惶遽萬狀始終唯唯不發一語鄭即笑而興辭揚長自去同日又接到本城民國軍支部通訊内附印刷照會一紙原印明晰措辭與致上海錢業董事文略同惟飭其速辦商團後附規則數條總協理得函震懼立飭消毁嚴戒知情者不准洩漏而目覩紳民遷逃大有行不得也哥哥之嘆同日晚及初九晨更有洋裝少年分赴布莊拷衣店等處搜買元色呢者踵相接值此草木皆兵之際人咸疑爲黨人預備軍服致有即日起事之謠以致人民騒亂至重九日而愈甚下至苦力小户拖兒带女紛逃過江及近城各鄉者勢如潮湧各大街商店均各閉門搬逃典當各因現洋已竭初九晨每人統限一元至午後一時卽行閉市而嘉興府楊太守突於初七日上午接到武漢軍政府印函謂大兵即日入浙飭令預備迎降嚴守地方秩序倘有不願甘爲國國下府世奴亦須立刻答復當以炸彈手槍從事等語致楊太守異常驚懼立飭家眷赴滬一面飛調防營巡警全班上街巡邏槪發子彈致商民疑懼謠言蠭起紛紛搬家避鄉者途爲之塞嗣經董管带力阻驚擾並出簡明告示飾言訛傳人心始稍安靖 
[鎭江風聲漸緊]  
　　常鎭道林觀察於日前至外國兵輪回拜某兵官後謠言愈甚旗營即架砲城頭正對新軍之前倘有警告新軍營必先受禍現該營協統與京口都統已大起交涉互至江督處聲訴現在寗滬火車由南京來者滿載搭客幾無容足之地而鎭江本城人亦紛紛遷徙輪船火車後至者往往見擯惟租界則尚安靖祗見安南巡捕肩鎗梭巡而已 
[鄕民打毀日商小輪之交涉]  
　　揚州江都桂令禀復常鎭道林觀察略稱鎭江戴生昌輪船局有福建輪船靠帮元吉拖風經過揚子橋拉縴行走並未開機鄉民無故聚衆打損知縣隨即輕舟减從前往該處會同日商安逹逐細查勘飭承　單呈明憲鑒因思此次該商輪船旣未開機行走其曲在民誠恐要挾多端當將該日商安逹邀問回署欵以酒食與之開誠布公竭兩晝夜之力隨將所開六條分别准駁在案其打毁窗扇等物酌量認賠再四磋商允由知縣承認一半計洋四百元次日交兌船由該日商領回自行修理所失搭客銀洋鈔票衣物等件切實追還與該公司無涉除再提保王永押令趕 
 
 

Page 12

 
 
將爲首滋事之人查明指報以便提案根追失物分别請領經知縣探訪爲首之人趙坤桃孫廣美等七人飭差吉潤等簽提尚未到案據差提時孫廣美之弟孫廣義率領多人鳴鑼聚衆將趙坤桃刧去後將孫廣義提案押交孫廣美正關提云云 
各埠通信東三省 
[市面恐慌彙述]  
　　營口錦新營道袁觀察以營口受鄂亂影響銀價驟跌爐銀一錠僅換小洋五十九元申銀匯水陡漲至一百三十餘兩米糧各價亦日見騰踊市面大受恐慌特於二十五日下午在商會親自演說並於當晚出示曉諭以安人心然受擠者不獨東三省官銀號即大清交通兩銀行亦自二十五日起侍票往換現洋者擁擠不堪門限幾爲之穿就中尤以大清銀行官銀號爲甚大清銀行於二十五二十六兩日換出現洋不下三十萬元官銀號至四十萬元二十七日往兌者仍絡繹不絶幸各該行號現洋堆積如山過于票額大有來者不拒之槪尚不致釀意外之變長春自聞鄂亂惡耗俄日道勝正金及大清各銀行立刻不放短期息債停止電匯一時銀價飛漲官帖價低落大有全失信有之勢二十六日羌帖漲至五吊七百日本金票五吊大銀元四吊三百小銀元四吊餘銀價六吊有奇且無處售買較二十五日市價各增至一吊上下銀市遂爲罷市迨至二十七日接到各省安謐公電市面始稍活動然至二十八日錢法仍無一定章程故大清交通二銀行東三省官銀號之鈔幣及官錢挶之官帖俱各大受影響云 
山西 
[僧侶師範學堂出現]  
　　晋垣南北十方院方丈淨亮眞慈等於八月二十五日召集省内僧侶在極樂寺開會協商擬仿照奉天辦法先設僧侶師範學堂俟畢業後散歸各寺多設小學以期敎育普及當即投票公舉主敎和尚一名執事僧四名並禀請學使照章立案昨聞批示已准其查照部章籌辦矣 
[大同城市大火]  
　　大同府城北街義慶成布莊忽於八月十六日晚一點鐘怒火大熾府縣聞警親臨援救闔街商户爭來撲滅及黎明始熄焚壤財產鉅萬幸驚覺尚早人未受傷考其致火原因乃舖夥私吸煙捲吹灰於引火上一時不愼遂成燎原之勢云 
直隸 
[汽車不日開行矣]  
　　由張家口至庫倫之汽車由孔家莊起點修築已過興和城數十里該路修治最易只須平墊道路而已汽車已到三輛自孔家莊至張家口一段則即由張綏路火車轉運交通當更爲利便矣 
福建 
[南洋僑商糖業獲利]  
　　本年爪哇糖價大漲閩省華僑業糖者獲利之鉅幾如天雨黄金爲從前所未有聞三賓壠埠建源號黄仲涵實得五百萬錦茂號郭禎祥得二百六十七萬光盛號鄭永昌得一百四十四萬日與號黄任得八十四萬合昌號顏江守得七十六萬其他得三十萬金以上者八人十萬金以上五十九人萬金以上約二百人以上皆據該埠馬來文新聞所報告特譯之爲閩人慶也 
安徽 
[安徽團防總局成立]  
　　安徽團防總局已於日前成立暫假諮議局爲辦公所刻經擬訂簡章數條呈請朱撫批准實行畧謂本總局爲安徽全省各州縣團防總機關定名曰安徽團防總局以辦理團防保護地方爲宗旨而以諮議局人員在省绅士組織之公請撫院爲督辦公舉童紳挹芳爲經理另舉趙紳椿木姚紳永爲協理云 
[著匪就地正法]  
　　滁州地方向有著名要匪胡六迭次刦殺歷拿未獲現經緝捕到案經該州牧訊供十認不諱詳請明正典刑朱中丞據情後當即批准就地正法矣 
浙江 
[私運現洋充公]  
　　餘姚地連寗波各錢莊向與甬莊進出此次鄂亂發生寗波現升大漲姚邑錢商貪圖徽利不顧本地市面搜羅現銀運往甬莊每日數逹十萬致姚邑市面大危該邑紳士以市面如此恐慌豈能持久遂於日前邀同商董在自治公所會議維持方法當議定嗣後現洋不准運出以作亡羊補牢之計呈請長官出示禁止如再有私運出境者即將銀洋截留充公不料日昨有某錢莊仍陽奉陰違綑綁現洋二千元運甬途經醬園街適被是處朱某撞見拿獲并洋送縣傅大令照前議充公道旁觀者如堵僉謂如斯取締方足以救濟市面之恐慌云 
[餘姚商市之危急] 　 
　　初九日旁晚勸業道轅接准餘姚商會電禀畧稱鄂亂影響匯兌不通錢業向恃甬埠接瀆特解洋二千元龍角一千八百元適在禁現出口期内被縣截阻致甬莊將匯兌票欵悉數退回全市人欠欠人百餘萬均被阻遏羣情惶駭商民震恐沙民痞棍蠢蠢思動地方危急勢將糜爛環請電縣驗放外並請設法救濟云云 
[春花秋放之怪異]  
　　嘉興石門縣西鄉屈家濱地方生生堂藥店後庭植有桃樹一枝樹身約拱把之大年年逢春開花不知何故今年自春時開花後至八月杪又放紅花較春更爲豔麗遐邇傳爲異聞豈眞秋行春令乎令人索解無從矣 
松江 
[松兵調回之原因]  
　　江督張安帥前曾電請開缺江南提督劉光才軍門飭派中軍余志斌參戎督带留防營馳防上海製造局軍門以松江雖有留防一二三三營然已分戌七縣四鄉其在城守禦者幾不及半額若再分兵松防未免空虚爰即電却不允旋得復電仍請派往軍門乃令第二營管带劉炳峰遊戎率兵兩哨准初六開往旣而復令從緩是日軍門親赴製造局勘密形勢並謁張總辦籌商一切歸松後即飭劉遊戎於初八率兵搭車前往道經幸莊新橋之交又接命令仍飭回松蓋張總辦獨江督電准就吳淞防營中調到三百名不需松兵再往故半道仍飭回城也至劉軍門此次交缷提篆即派中軍賚印信赴寗而安帥仍一再電留中有請公垂憐大局之語其窘狀槪可見矣 
蘇州 
[蘇臺防務片片]  
　　官紳籌辦團防前在滄浪亭集議舉定劉雅賓等爲五路團董茲聞劉紳力辭不就現已改舉潘紳濟三復添舉蔣紳煥庭爲總稽查先在元妙觀方丈集議章程送呈巡警道蘇州府核議日昨司道府縣復邀請各紳董在滄浪亭再行集議一俟議决辦法即將定期開辦觀前市民公社體育部現擬編定商團分隊站崗梭巡以資保護治安日内趕行添製冬操衣多件以備各操員之用道養市民公社組織城西商團業已議訂章程自行弊欵舉定汪聿臣陸翥變二君爲正幹事與蘇商體育會聯絡一氣即日開辦閩胥門外各商民昨日亦均聯合集議籌辦民團以期守望相助藉貿防衛 
[公學監督之暗潮]  
　　草橋公立中學堂監督袁叔　任事兩年頗著成效而敎育會會長某某二紳以袁係茲任會長所延聘之人頗不滿意前月袁君致書學務公所議紳所以賓備之者甚嚴敎育會會長某主政（現爲學務公所議長）益啣� 
恨之袁君見機而作致書後即辭公中監督之席某某二會長遂如拔去眼中釘日前特開臨時職員會會議議定推舉鄒紳福保爲監督惟鄒紳前年曾爲師範監督及存古學堂總主敎辭尊就卑恐其未必應命說者　鄒紳如不肯就將以敎育會副會長某紳之子爲監督云 
[清談] [  鈍根]  
　　記者猶憶。去年各省代表進京哀求速開國會時。政府悍然曰。朝廷自有權衡。今年四省紳民。反對借債築路。哀求收回成命時。政府悍然曰。朝廷自有權衡。嗚呼。何其專横而可恨也。曾幾何時。淫威掃地。一切權衡。非所自有。罪已一詔。何其懦怯而可憐也。嗚呼。早知今日。悔不當初。 
　　或曰。政府之心胆。旣能由專横而變爲懦怯。又安保其不能由懦怯而復爲專横。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
股票九月初十日上海股票現盤巿價如左 
藍格志賣八十兩 
古拉客倫磅買十一兩七錢 
德律風賣六十九兩 
開平賣十四兩 
斯呢王賣二十四兩 
金巿九月初十日收盤金價 
現貨標金四百零四兩 
足赤條金四百五十九兩 
沙金合赤四百六十兩 
錢巿初十日南北銀拆及銀銅元錢價 
龍洋八錢一分 
英洋八錢二分八厘 
本洋九錢 
小洋七錢一分 
銀拆三錢 
洋找八錢 
錢找一千文 
衣牌一千二百四十文 
銅元一百五十三千文 
巿錢一百五十千文 
九月初十日進口輪船禮拜二 
甬興輪船由寗波寗紹公司 
江天又由寗波招商總局 
宜昌丸又由漢口太古公司 
海晏又由福州招商總局 
龍門又由烟台寳隆洋行 
西京又由大連郵船會社 
弘濟又由長崎郵船會社 
九月十一日出口輪船禮拜三 
大福丸船輪開往長江日清公司 
鄱陽又晚往長江太古公司 
金華又開往香港廣東太古公司 
北京又晚往寗波太古公司 
廣平又開往天津開平公司 
樂生又開往牛莊怡和洋行 
同華又開往烟台招商總局 
廣濟又往開温州招商總局 
金華又晚往厦門香港廣東太古公司 
九月十二日出口輪船禮拜四 
西京丸船輪上午七點鐘開往大連灣各埠郵船會社 
廣生又開往烟晚天津怡和洋行 
南陽丸又開往長江日清公司 
美大又開往長江美最時行 
連升又開往烟台天津怡和洋行 
九月十三日出口輪船禮拜五 
撫順丸輪船開往福州台灣大阪公司 
立盛又開往長崎海參威義勇隊公司 
盛京又晚往威海烟台天津太古公司 
瑞和又開往長江怡和洋行 
弘濟丸又上午八點鐘開往長崎神户横濱等埠郵船會社 
加賀丸又早七點半鐘開往香港經由歐州各埠郵船會社 
九月十四日出口輪船禮拜六 
大貞丸輪船開往長江日清公司 
提督又開往青島烟台天津亨寳公司 
怡生又開往膠州牛莊怡和洋行 
九月十五日出口輪船禮拜日 
喜多丸輪船上午九點鐘開往長崎神户横濱等埠郵船會社 
神户丸又早九點半鐘開往大連灣　埠郵船會社 
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　江南製造局現已加倍戒嚴星期日復由松江派來兵士二百五十名保護火藥局綜計駐紮該處之兵共有一千名招商與廣濟輪船現停泊江南船鳱擬載軍火運往天津其已裝入船中及待裝之數有來福鎗三千枝子彈三千六百箱每箱裝彈千枚聞除製造局接有上海革黨警告外招商局亦接有同式之警告謂該局如承運此項軍械則惟該總辦是問云聞製造局現將製造子彈之機器卸去防爲革軍取得 
[推行新銀幣之電商]  
　　北京幣制局致督撫滬道電現因南省市面銀根緊急現幣缺乏已由貴督奏明酌撥新製銀幣發交銀行行用據上海大清交通通商各銀行禀復已會同商會錢業公議擬照舊有龍元價值通用藉維市面應請查照告諭商民人等須知此項新幣比較舊有龍元成色更佳現准照龍元市價一律行用所有錢糧釐捐各項均准完納俾堅信用而利推行希即照辦 
　　蘇撫復北京幣制局電洪冬電悉蘇滬市面恐慌萬狀得此大宗新幣藉資挽救旣由大清交通通商各銀行會同商會錢業公議擬照舊用龍元價值通用自可推行無阻已飭司通飭各州縣及釐局並曉諭商民准其完納錢糧釐捐俾堅信用至照龍元價值一層與幣制則例第十三條是否觝觸已飭司核議詳咨 
[官塲文告一束]  
　　蘇撫六言告示照得亂事未靖長江一带平安電信訛傳不實業已更正浮言本省防兵布置彈壓土匪非難無故擾動市面愚民無識可憐第一人心鎭定不可誤聽謠言四民各安生業照舊流通銀錢倘或造謠生事定必拿辦從嚴城内一路分局示武昌事起本埠謠諑繁興人心因之浮動近日城内大小商民紛紛遷徙租界途爲之塞城門出入擁擠異常衣箱搬運滿目皆是殊不知此次鄂亂四處雖皆響應而滬城一隅係華洋薈萃之區定無他虞惟恐謠言四起匪徒乘間搶奪反致財空人散實屬無識舉動有損無益若不出示曉諭不足以靖地方而保公安除飭各區官長遵照飭警勸諭外爲此示仰本路諸色人等知悉須知滬城一隅究非他處可比謠言四起皆出諸地方流氓之口殊屬未能深信現在本區長親率各隊各區長警會同商團會友晝夜巡邏俾資保護自示之後爾等務各安必居住毌再搬遷致起驚慌 
[大清銀行之應接不暇]  
　　敬復者接准大函以滬市緊急日前商會總協理錢業各董事等會議擬借江寗幣制局寄存滬行之新幣維持應急仍以實業作抵業經電蒙兩阮轉咨度支部准行並接部電寗廠借運新幣二百萬元分交大清交通兩銀行望就近與該銀行妥商辦理等因即祈查照務將新幣儲備以便銀行錢業就商抵借等因到行查滬市奇緊自應設法維持惟敝行前因市潮劇烈現銀缺乏本月初十又届賠款之期須解巨數當由敝行電逹總行呈部核准由寗廠借運新幣二百萬元内撥交敝行一百萬元原爲以備緩急充作籌碼之用不意日前杭州金融窒滞由商會公舉敝杭行來滬商借去新幣二十萬元日昨信成銀行緊急切商維持以產業抵借十萬元又兌換十萬元昨日以滬市二十四莊均形吃緊經錢董來行切商救濟以新幣三十六萬元向洋行墊買大條銀聽成寳塊每莊派銀一萬兩以資接濟又福康莊購去三萬元統計撥八十九萬元是敝行對於市面業經盡力而行現在所存新幣甚微自應據實函復請爲轉知云云 
[各錢莊之嗷嗷待哺]  
　　滬市商界現洋缺乏曾由督撫電商度支部借運寗厰新幣二百二十五萬元解滬發交大清交通通商三銀行領借旋因各錢莊不敷周轉復在二百二十五萬元内提出六十萬元除撥濟常州市面支借六萬元外尚餘五十四萬元已由商會公議分撥各錢莊准借二十七萬元華商各銀行准借二十七萬元移請滬道轉矚大清等三銀行速將五十四萬元送交商會分發等因原文已誌昨報茲悉劉觀察昨已轉移大清交通通商三銀行其文錄下（前略）查八月二十九日原議係請貴三銀行將領存新籌銀幣應發借與各錢莊者交由錢業董事派交南北殷實各錢莊分領各莊連環互保不用產業作抵以三個月爲期期内如有一家倒閉或到期不還由領幣各莊以任照數攤賠其發借與華商各銀行者用產業抵押以六個月爲期押產由貴三銀行分任核實估計减折收抵經本道電蒙督憲咨明度支部在案茲商會來文旣聲明由該會擔任應請貴三行迅將所餘新幣五十四萬元照原議分别辦理以濟眉急除移請商會速先查取各錢莊連環互任憑單曁華商各銀行押產件據刻日送交貴三行公存作証分别具領仍統歸商會切實擔任並由道將常州商會分借之六萬元另文移懇貴三行請煩查照迅速核立云云 
[商團分隊巡防]  
　　鄂省風潮起後各處震驚種種謠言頗駭聞聽城廂内外居民紛紛遷避行李箱籠各城門壅塞幾斷滬道劉觀察恐愚民輕舉妄動或致匪徒涶涎反多損失爰卽曉諭告誠愼勿信謠輕遷轉滋禍變一面由城廂内外十二團體總機關公同集議出隧自防保護商業茲總司令部李平書君業在商務分會議定各商團分叚駐防劃分三叚第一叚由十六舖至老白渡爲參藥業商團各會友站防其事務所設在集水街水菓公所第二段自老白渡至董家渡爲油荳米業商團各友駐防其事務所設在商團公會第三段由董家渡至滬軍營迤西繞至尚文門外一带爲商團公會各會友分佈駐防其事務所設在商船會館及申大麫粉公司所有各團體出防所需經費已先在商務分會開會議定由各業 
 
 

Page 19

 
 
擔任已集有二千餘元之譜其欵統歸商務分會派撥並以各團會友係商家夥友居多此次巡防地方爲保護商業上最要機關應得認爲非常公事且各夥友夜間出隧防護煞費辛力日間經理商業倘有疏失該東等亦宜格外體諒免其爲難當令各業領袖轉知同行一體遵照矣 
[商界輸助民團經費]  
　　本邑城自治公所南區吩辦處區長近因風鶴驚心警備事宜亟宜次第舉辦惟慮經費支絀故邀集境内各業商家在區信議已誌昨報計招募民團六十名預算以四個月爲率應需經費二千四百元之譜業由就地各業分别認籌集成一千七百餘元計木業花業認定各二百元張祥豐久記彭桂年葉利君等四户各認一百元干蘭屏米店業申大麫粉廠同昌公司求新廠朱寳經堂沈子賢胡裕昌木行等各認五十元淣資訓堂萬豫醬園合三十元發記衍澤堂顧馨一王一亭宋少蘭各三十元其餘零零星星二十元十元不等因此舉爲保護商界公安故輸助非常踴躍也 
[大令巡查忙]  
　　鄂亂影響波及滬市近日謠諑蠭起幾同草木皆兵雖經道縣各憲示諭鎭靜預嚴戒防奈因居民紛紛搬遷途爲之塞以致人心惶惶勢似不可收拾本縣田大令恐有匪徒乘機搶刧情事已於初八夜起出巡查夜初九夜更爲嚴緊親率練勇親后通班差役人等步行出巡四處巡邏至天明始回衙休息並賞差役人等早餐一次諭曰爾等當差甚爲辛苦設或本縣不爲官爾等不當差同係子民何必通宵逹旦擔此憂驚雖本縣沒有好處給你們然亦未能稍懈今夜祗須派差二十名十名守衞衙署十名跟隨本縣出巡輪流更替以免疲乏而示體恤各差役等唯唯而退 
[官紳會商忙]  
　　參府楊參將奇璇昨日下午五時　謁道憲劉觀察面商防務要公略謂本城居民紛紛遷避勢似潮湧不可止遏革軍離此路有千里之遙一般愚民聽信匪言殊可憐恨卑將前由南京到滬或聞鎭江失守或聞南京失守此等謠言不知何處而來照此驚擾妨害大局不小滬城又無革軍又無滿籍何必如此恐怖云云會商良久始各分散城自治公所總董李鍾珏昨日親到縣署與田大令茗談要公略謂現值亂警防務吃緊務請轉禀上憲准予借用槍彈五百支以便分派商團防護設有不測不能空手抵禦云云大令答以准於今晨會禀道憲請示辦理云 
[外國領事催决犯]  
　　華捕毛久康被陳阿四張永貴戳斃一案租界領袖前因上海縣未將該二犯照擬處决迭次照請滬道飭縣迅速明正典刑屢誌本報茲聞領袖薛君以領事公會皆以該二犯未辦甚爲奇異查該二犯旣認戳死自應照例懲辦定罪以來已有二年半餘具見地方官不欲將該二犯處刑致有如此延緩殊爲不服是以前日又復照會滬道查詢陳阿四准可何時在何地行刑張永貴准於何時起解均請迅速示知以便轉告領事公會云云 
[華洋義賑會特别大會]  
　　昨日下午華洋義賑會開特别大會於英大馬路議事廳布告新董接辦後辦賑之宗旨及方法到會者爲該會中國議長伍秩庸侍郎外國議長郭斐蔚主敎江督蘇撫代表滬道劉觀察皖撫代表尹司馬該會中外董事及來賓數百人演說者爲伍侍郎郭主敎張季直殿撰美總領事維禮德君美國紅十字會委任來華之工程師詹美生君茲先將維禮德君詹美生君張殿撰演說稿錄於後來件欄内 
[第八次婦女宣講會]  
　　南市花衣街竹行弄城東女學社昨日下午一時開第九次婦女宣講會首由聶諸英女士演講（鎭靜）闡發遇事能鎭靜得以轉危爲安之種種次由楊月如先生演講（家庭簿記之一斑）立歷年用度比較表中分（夥食）（住居）（衣服）（敎育費）（正稅）（公益捐）（贈答費）（傭給）（雜用）（特别費）（儲蓄）（債息）等言論精確末由楊白民君演講當斯時局女子應立自衞團精練體育以資自衞云云散會已三時餘矣 
[商團出巡之成効]  
　　城内住居道縣前及各衙署左近者兩日來幾乎十室九空一般土棍游匪對于飾匣箱籠又有饞延欲滴之象以致沿途搶攫及緃火刦物情事在在可慮除由救火聯合會預令全體洋龍社澈夜備警外復由各界商團戎裝荷鎗佩刀列隧分班四處巡查以輔巡邏崗警之不足前夜滬西商團會員王伯炎等在道前小南門西城脚等緝獲搶朁攫洋並分贓不匀在途爭吵之匪及形迹可疑之王仁魁陸詒貞王根發王阿六錢阿四周阿大張建如蔣久林葛阿春金阿保等十人已解送上海縣　訊究矣 
[誌襄陽丸之虚驚]  
　　八月三十晚九鐘日清公司襄陽丸由漢經武昌江邊下駛疊聞鎗聲五響彈中船身議船急鼓輪下駛抵滬後誣日清總理呈報駐滬領事知照革命軍軍政府黎都統詰實驚恐族客阻碍航路綠由茲悉革軍取締輪船章程凡日入後一切商輪均不得任意於武漢防守地點經過放鎗知照並無别故該船並未受傷業於初三抵滬於初四日乘載紅十字會中西醫士學生看護婦女等赴漢昨日已安抵漢口矣 
[警務處嚴申門禁]  
　　本邑城自治公所董事因日來謠言紛紛深恐匪徒托足爰移知警務長於門禁格外嚴防並添派巡士多名手持洋鎗駐立門口兩旁將進出人隨時稽察認眞查看以昭鄭重瑣聞 
[城内]  
　　徐仲魯夫人吊膀子○吳潤生即浦潤生被兇犯徐仲魯謀財害命軒屍并中一案經田大令訊供不諱嗣又翻供刑訊不認將徐之妻潘氏提案訊認其結分别還押候詳情形迭誌前報茲徐在押常常其妻潘氏會面叙談前日徐仲魯忽誣伊妻潘氏與在押盜犯王阿三眉眼傳情有意吊膀子潘氏不認互起衝突甚至扭毆不可解勸嗣經各犯勸散潘氏頓足大哭聲逹户外事爲收發員所聞立即前往喝止潘氏叩首乞恩並訴被誣等語收發員飭令歸號以後不准吵閙如敢再有前項情事定要禀明縣尊提出言辦决不稍寛潘氏唯唯遵命而退 
　　船户難做○日商豐泰洋行控船户陳桂山竊賣菜餅三百五十餘担價值七百餘元一案由水巡捕房拘解公堂移送到縣請究前晚經田大令升座二堂提訊陳供豐泰洋行雇我之船裝載菜餅七百五十担由蘇州來滬船在半路被行船碰撞致船穿漏濕去三百多担要小的賠償實因無力致被拘案乞因大令判先收押候查訊核 
　　開釋一羣拐犯○一路一區陳區長昨日將改過局發回期滿之各犯如誘拐案汪成 
 
 

Page 20

 
 
崇姦拐案陳根拐案朱懷炳忤逆案葉恭宜拐逃犯邱阿虎等均解局内當堂省釋　　都不是好東西○大東門城内彩衣街暢叙樓茶肆中有多人啜茗忽然打架兇毆至蔓笠橋經巡崗解散不服一併拘局請究經陳區長訊得王仁奎蔣金林等四人均受有微傷自願具自行醫治結斥退王阿六張建如二人訊係悞拘查明開釋陸兆貞王根發四人供稱因算帪起覺用王仁奎等扭毆之人着拘留一宵嗣以搜出短刀兩把情節可疑一併送縣發落 
　　作頭難做○文生江紹昇扭控木作頭王保記造屋不堅已經坍壤等情到縣前晚當由田大令升座提訊江供本城黑橋浜地方翻造住屋價洋一千一百元立有合同承攬爲憑由王包造甫經造竣已經坍壤而王反喊集婦女多人來家盤踞滋擾不休求究質之王供翻改樣式收得價洋八百五十三元餘者掯不付下希圖呑賴情急向索找價不敢吵鬧乞察大令得供不准再往吵鬧違干重辦大加申斥判令退去 
　　道批○監生張文　禀批查閱黏抄州批業已洞見藏結就此澈究不難水落石出仰新任太倉州迅飭崇明縣應提人証兼公復訊具報倘再徇延即由州親提究辦以免冤累切切禀黏抄發愼成輪船公司禀批該公司添置拖船旣在揚州興化鹽城並鎭江一带搭客往來應由該公司逕禀鎭江關道核辦來禀所請着毋庸議 
　　道轅紀事○浙江候補道宗舜年禀安管带松江巡防隊第二營即用遊擊劉化彪禀知二哨兵弁駐紮龍经廟内滲府楊奇璇因公詣道拜會 
[南市]  
　　以後小心○前晚七句鐘時滬南萬裕馬頭裏街某舊布店悞翻洋油燈幾肇焚如之禍幸四隣畢集取水救滅不致成災後衆鄰居因該店屢次肇事妨害公安環禀裁判所請爲懲儆陳裁判飭傳店伙陳阿虎至案訊明實係心小所致從寛判罰洋兩兀充公如再故違定予押遷 
　　賊車夫歸案○公共租界益渴弄楊萬豐絲頭棧前被車夫王阿七吳阿坤等串竊絲頭七百餘兩逃逸當經報捕茲由該棧主在南市遇見王吳二人扭控南區移經裁判所旋由捕房派同中西探至案禀請移提歸案訊究陳裁判畧加研訊准交來探带回 
[閘北]  
　　查拿鬥蟋蟀○賭棍吳順順張潛卿王寳齋項柳齋汪運生等在江灣鎭三路五區轄境附近開設鬥蟋蟀塲輪厰頗巨經三路一區區長訪悉特飭該區區官查拿究辦已誌本報茲悉該賭棍等均與地保局役撀氣相通以故有恃無恐依然毫無顧忌每日仍聚集開鬥以致尋釁鬥毆等事無日無之昨爲總局長姚太守訪開特飭偵探隧前往按名查拏務獲解究云 
　　同出習藝所○婦人王朱氏之姘夫王妸狗將其前夫所生之女楊渴氏價賣與周瑞山得洋四十八元由本夫楊林生告發經總局判王發押習藝所半年又拐犯桑子羅子因拐賣張培元之女文賓判押習藝所一年又潬子灣已革武生陳了郎因覇充扛夫行頭由四路分局判押習藝所三月此次各犯毁栅　逃該犯等均未預分昨奉司法課長諭令一併從寛開釋 
　　分别開釋○李佩純投總局控女壻周金才並其父周炳元毆逐伊女周李氏經張裁判提案略訊一過判各具結李氏交周金才具領又姜福元控張三壤子紏衆圖搶其女素貞案内牽涉之姚小土子前經訊押在案又水巡隧巡士俞英傑因請假逾限解送總局押繳學費又江啓發控陳同元陳嚴氏夫婦拐匿伊婢亦奉訊押在案昨奉張裁判分别覆訊一併交保開釋 
　　邀人調處○談春濤與王如芳合開地貨行紏葛涉訟四路分局昨經蕭區長集調諭令兩造出外各邀公正人調處禀復了案 
[英租界]  
　　會審浮領險銀案○英商錦隆保險公司控志大洋行買辦施東榮担保寗波天順紙店主陸林生浮領險銀一案前日午後由廨會訊原告經理西人巴克偕代表律師高易上堂譯稱陸於西歷五月十九號在寗波分公司内保有火險銀七百兩該店六月十八號被火後除去火場存貨銀一百兩外餘銀悉由施担保領去嗣經分公司查得陸乘火熾時私將貨物運出甚多實係浮領應請究追據分公司買辦陳小賓投訴陸私運貨物由其學徒毛長貴目覩因倩毛到堂証明訊據毛供年十三歲在陸店學徒當時歸近運昌號起火店後乃是河道陸即雇船將紙貨三十簍印板三箱載至甘古塘地方起岸寄與陸妹家内等語質之陸施十人亦延沃沛律師辨稱該公司素稱信實所保險銀七百兩被火後開賬領取所有焚剩貨物當時估計扣除銀一百兩過割事出兩原並非欺騙浮收請爲祭奪實讞員核供商之英康副領事判陸施均交原保攸禮拜三午後復訊核斷 
　　本來不像公子○上林街小客棧茶房楊蘭生控棧客陳文甫（即陳仲坤）竊取布床帳一案由廨訊無証據判陳開釋因陳在堂供是商董陳潤夫觀察之孫兒茲經陳董查悉以其孫年尚幼稚實係匪徒混冐有損名譽業已函請公廨查究矣 
　　出店串同舞弊○江海北關墨稅務司控出店楊阿六張耀忠與代咪吔洋行報關之魏申伯串同舞弊一案由道札廨將楊提案訊押昨由捕房將張與魏之包車夫宋縵郎與楊一併解送公堂經德襄讞會同美海副領事質訊一過判楊張交保宋押候補提人証到案再訊 
　　兩個賊秃○僧人咸地偕見証婦人徐阿金控同伴僧人昨昭拆稍洋二元等情昨由捕房解究據被告供稱咸池因與徐阿金姘識被流氓得悉向之拆稍僧人代爲介紹反遭誣控乞鑒中西官以其均不守清規判昭慶押五天咸池押兩年分别示儆徐婦斥釋　　不付辛資○義商可梯控張劍秋不付辛資一案昨由捕房將張傅案奉判交保候照會義領會訊 
　　司帳私用帳銀○英商仁記洋行買辦周仲若控司賬楊漱荃私用賬銀九千餘兩一案由廨將楊提案訊押昨日復由捕房解究奉中西官判仍還押仍查明賬據下竊拜二解訊 
　　疑及茶房家丁○福建路吉陞棧寓客尹雲階因失竊值洋二千餘元之珠飾等物報經捕房於昨由探將可疑之茶房王小山徐阿元並尹之家丁劉德明胡玉堂李敬生等一併拘解公堂請究原告延禮明律師上堂代表請追訊之王等五人均推諉不認並由該棧延爱理司律師辯護奉判被告各人均交妥保候查明下禮拜四再訊 
　　趙洪生看看○女孩趙阿秀因不辨路徑由捕轉送公廨昨由官媒解訊據供年十二歲家居浦東奚家橋地方父名趙洪生伊在虹口某姓家帮備等語奉判習留候派差送交其父領回 
　　匪徒放火○匪徒龎金山因用火油在虹口陸松桃家後門外放火圖害當被拘獲送入捕房昨解公堂訊實奉判龎押西牢二年示儆 
　　抵單不贖○美商益同人控過犯朱錫臣抵單不贖一案昨奉公堂訊判先照違章例着押兩月期滿送廨俟此案訊結後再向遂出並飭傳案証陳某到案候禮拜四訊核 
　　快馬車受罰○馮士卿（即陳學卿）前日自駕兩輪馬車在南京路湖北路等處揚鞭疾馳與瞿姓馬車爭先被捕查見拘入捕房昨解公堂請究陳延律師上堂辯護中西官以其違章屬實判罰洋十五元充公示儆 
　　人力車肇溺○魏羅氏控人力車夫徐兩根拉車不愼將其九歲男孩阿炳撞倒碾斷足骨致成殘廢等情昨由捕房將魏拘解公堂訊實判押兩月再貼原告醫　洋四元 
　　拐賣○江北人孫山控劉唐氏誘拐伊妻張氏得洋八十元價賣與南翔鎭某姓等情昨由捕房將氏拘解公堂請究奉判押候禮鄂四查明訊核 
　　拆梢○粤人關耀恆控王周氏陳王氏王賓蘇辛文財辛文英等串同拆梢洋八十元一案由廨訊係辛等將婦人辛丁氏價賣與關因加索茶禮起覺判丁氏暫交關領回餘人分别押候查明專核在器昨晨由廨復訊一過王襄讞會商美哲副領事判丁氏仍交關带回辛文英開釋着赴泰州邀丁氏之毋到案質証餘人仍分别押候再訊核辦 
　　賣煙○廣東路居人趙芬因私售燈吃被捕查獲昨解公堂訊實判趙罰洋四十元充公如無力繳洋着改押五禮拜煙具銷燬 
　　誘賭○陳長征前日因在租界内誘入至　　今日尚有本埠新聞轉入第五版 
 
 

Page 21

 
 
虹口賭檯上聚賭被捕查獲昨解公堂訊供不諱判押西牢半年示儆 
　　騙子○俞和寳控王金生以代薦電車公司賣票爲由被騙洋二十餘元等情昨由捕房將王拘解公堂訊實判押一月示儆 
[美租界]  
　　女拐死了○婦人唐王氏前犯拐案由美捕房拘解公廨判押女所二年日前患病送梄流所醫治至前日下午身死昨送驗屍所報請上海縣田大令蒞所騐叨報堂收殮 
　　詳查起火○前晚百老匯路盧成合洋雜貨號棧房内忽肇火灾由救火會到塲救熄昨經捕房查得該號保有火險二萬數千兩特飭中西探詳查禀復 
　　房屋坍倒○海寗路後面一带房屋年久失修前晚倒坍四百五十八九號平屋兩問幸未傷人昨經捕房飭傳房主到案詢明核奪 
　　形跡可疑○朱阿寳昨持煙槍一只行經西華得路九百八十五號捕見其形迹可疑拘送捕房候查再核 
　　誤認革黨○前日下午寗滬火車抵埠載來南京曁南學堂南洋華僑學生二百餘名暫借肇勤路樓房十幢爲寄宿所無知愚民見該學生等均無髮辮有悞認爲革黨者一何可笑 
[法租界]  
　　無恥婦人○沈林生昨投公廨控稱妻子孫氏於七月初六日走出不知去向嗣經遣人四出偵訪始知與永興客棧小主曹桃桃姘識被其藏匿當爲友人尋見送捕解案請提曹桃桃一併嚴究質之氏供狡賴繼由捕房報告該氏已在捕房承認當飭包探往該棧查問據云桃桃並非小主係是親戚聶司馬得供判氏先給林生具領回家管束侯再提曹核辦 
　　有意呑沒○名利棧接客夥高寳順將招接之寓客金云齊行李在某輪船失去考籃一只價值甚巨控經公堂訊判交保限令尋交迄已逾限仍無着落茲原告又投案禀追並稱在船點交明白十四件詎至棧房袛交十三件實是有意呑沒高即带同駁船人李紅寳投証供與高同司馬衡情以高等實是有意欺凌判押候查追 
　　女孩迷路○女孩王四囡係淮安府人未知如何迷失道途爲捕送廨請示發落該孩供由楊姓带來上海餘語含混聶讞員判送堂留養侯領 
　　無賴带枷○王金福素行無賴近與竊賊爲伍曾由公堂辦過仍不習上前在某小客棧爲包探撞見拘入捕房解公堂請辦中西官判枷一月押三月驅逐出境 
[來件]  
　　節譯美國紅十字會委任來華勘淮工程師詹美生君報告測繪情形及補救方法 
　　鄙人至江皖災區查勘將及三月頃甫回滬承華洋義振會董專之召謹將鄙人對於春冬施振一事之意見爲諸君子言之鄙人此來其宗旨在測勘河源籌防日後水災之法面非調查民人之情狀顧沿途所經民生之困苦觸目绵是災區面積約三萬方里地皆平衍河道横互其間惟支流疏洩之處則不足其地有三分之二於前八年之中五次遭水去年最重今年稍輕八年之内五年無收土質皆肥美一經疏浚固膏腴也第一遇災祲則諸事阻滞因災而施振旣施振而又遇災災振相尋民人受困苦而飢餓以死或僅賴救濟得以生存耕種經年往往一無收獲傷哉田之因逐年歉收而荒廢不耕者漸見其多民人以天災頻仍皆厭倦而生懶力𠔳� 
恥浸喪蓋收穫無定而振濟則可操左卷竊民售其田於富者類以千萬畝計已則　爲乞丐盜賊至此而欲戢其澆風救其生命非振濟不爲功稻旣無收是賴國家招工人以工代振顧尚寂然無所開民人無事可爲但坐待振濟或竟坐以待斃耳一經發振則不獨災民咸集即少壯者亦聞風而來今日幼童所知者無他惟飢餓求食耳盻振耳學堂因無經費而停辦無老無幼相率流爲乞丐不耕而食顧各處亦皆非無事可爲也爲之且有益於民而在目前以工代振亦可救千萬災民至於年老者患疾病者則當維護之爲今之計當令壯者皆操工作其不工作者即不給振將見災民之數可减其半向之老於行乞者皆將去而之他而民亦知非工作不得食庶可救其𠔳恥雖然民之急待振濟� 
者亦不下千萬人若輩固甚願自食其力也 
[海上閒談（我）]  
　　上海謠傳革軍將於初九夜起事。焚燬某署某局。 
　　天津亦謠傳革軍將於初九夜起事焚燬某署某局。 
　　時同日同。而出之謠傳也亦無不同。一南一北。遙遙相對。奇哉。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[戲擬某道告示（鈍根）]  
　　龢鬆。癱拚命逃。爲出示曉諭事。照得三十六着。走爲上。着革職可怕。革命更可怕。本道服官斯土。與居民休戚相。關革軍一。到爾等皆得逃生。本道何忍獨。死昨又接奉郵傳大臣盛。湖廣總督瑞。札開清政府危在旦夕。仰各司道督率居民。迅將脚底抺油。預備逃走等因。到道奉此。夙夜憂惕。衣不解带。常懷剃刀。以備聞警割鬚。先去以爲民望。所有内眷。現在確已離署。遷避租界。彰彰在人耳目。當爲吾民所共信。乃聞有人造謠。煽惑居民。挺住不遷。以期爲難本道。殊堪痛恨。除嚴密訪拿外。合亟曉諭。爾等居民。務速連夜遷出。勿遺一草一木。爲革命軍資。如違定干未便。本道言出脚隨。勿謂逃之不預。也切切特示。 
[富貴一夢記（爱）]  
　　常州存心壞。永逹時宿於某處旅館。倦而假寐。忽見一翎項輝煌之人。入而相告曰。君胡爲在此。朝延聞汝能理財。欲擢用久矣。幸速束裝與吾偕行也。存曰。吾之能理財。不過能理已嚢内之財。理富國之財。非我所知也且年近八十。又何能。爲翎項者曰。君能損下益上。卽是理財善策。請母多言幸即移駕。存即隨之往。至一宫殿王者坐堂上温諭有加。卽問理財之策。存奏對曰理財之道。不外毒心辣手兩者而已試觀世上存心仁厚而得餘蓄者。有幾人乎奏對稱旨。即擢爲理財大臣存自爲理財大臣後賣路賣礦賣國。得私產逾三千萬。姫妾三十餘人長子姫妾亦十七人。在西湖建存莊。在蘇州建存。園在上海及常州本里置產業無數。一官之富。世莫與京。而又貪心不足。思奪貧民　飱之資。而爲已有。推其貪得無厭之。心蛇之呑象。猶其小焉著也。顧其私產所得如此。朝廷所得可知。百姓稍有後言。即唆使朝廷下格殺勿論之條。富貴氣𦦨。空前絶後。不但目空一世已� 
也。白姓憤無可洩。創革命而覆專制存始削。職私財被。刧屋產被焚。存正呌苦時。忽當頭聞槍聲。一驚而醒。乃屬夢也。 
海外奇談 
[黠童騙盜（欽）]  
　　美國某處有一童子。售牛歸家。途經曠野。遇一盜。要索銀錢。童子欲逃。慮盜有馬不得脫。乃以銀錢散地上。盜下騎拾取。童子急騎其馬。疾馳而去。盜覺起追。巳不及。童子歸家。搜馬鞍得英金三十二磅。較其所失之數爲多。且得馬鞍一付。手槍一枝馬一頭。而該盜則得不償失。 
[顯利八世之娶后忙（子堅）]  
　　英王顯利八世者。顯利七世阿爾特之弟也。性好色。在位僅二十年。前後共娶六。后一加他。鄰二安恩波連。三遮恩西摩。四安恩。五加他鄰哈華特。六納巴爾其中惟末一后幸得保全。卒于王後。故英人至今鼡以此事爲歷史上之污點。每引以爲恥焉。 
尊聞閣詞選 
[重九日登高有懷湘中諸友（杜鄰菴主）]  
　　去年此日晨長沙。登高直到天心閣。今年重九在天涯。感舊懷人事如昨。光陰一去不能留。生計百年奚所託。雲霞自古多變幻。𤇺火� 
連天滿城郭。悉看虎口逐人來。怕聽鴉聲惡日落。秋風颯颯氣蕭蕭。滄海滔滔雲漠漠。風聲鶴涙竟何堪。酷吏屠刀空自惡。刀光劍氣亂縱横。志士高人避邱壑。不盡千秋萬古悲。如今斗酒邀誰酌。年年佳節暢登高。處處黄花開隠約。世事紛紜豈足論。詩酒消閒聊自樂。余生事業更何求。山水清音隨領略。 
[秋夜廻文（當塗洪劍靑）]  
　　星疎盪水活。浪白逐舟輕。螢落火飛壁。柳飄風上城。靑山遠滴箤。冷露濕空庭。醒酒漁吹笛。清溪一月明。 
心直口快 
[十煞（化）（塵）]  
　　出門人得警報急煞。　　鄉野每日不得報紙讀讀。恨煞。　　臥病一月。全家不安。惱煞。　　洋價飛漲。無處取錢。氣煞。　　滿人多改漢人姓名。笑煞。　　望平街讀新聞者。每有人朗讀破句白。字得意煞。　　街上見有寛袖大袍。方帽高鞵之。人三五成羣。好看煞。　　近來一般大員。都嚇煞。　　臨陣勇氣百倍。羨煞。　　娶婦不文明。冤煞 
[五光（惺）]  
　　長江多砲火光　　趙爾豐多油光　　無用官兵逃光。 
 
 

Page 27

 
 
　　貧民銀錢用得精光　　革命黨甚有威光瞎費心思 
[該死一打（松隠廬）]  
　　盛宣懷身作漢奸。貿爲禍首。大勢己去。挾資逃之東洋。該死 
　　趙爾豐爲川省罪魁。該死。　　瑞澂身屬旗藉。事未發現。身几逃遁該死。　　袁世凱處此時世。尚甘爲漢奸。該死。　　濤貝勒尚欲力請自出督師。該死。　　圖刺蔭昌之某參謀。傳聞未能如願。反爲所殺。該死。 
　　旗兵之嚴防新軍。該死。　　李經羲奏請責成袁世凱岑春煊平復卾亂。該死。 
　　清政府疑袁世凱之不可恃。該死。　　蔭昌之辱罵張彪。該死。　　桂撫告奮勇。該死。　　松隱廬處此多事之秋。尚在瞎費心思。作自由談。該死。 
[滑稽詩話（名愚）]  
　　吾吳有富翁張姓者。出外薙頭。被髮匠剃去鬍鬚。翁歸。其妻改唐詩以嘲之曰。老大離家少小回。鄉音無改嘴。毛衰。老婦相見不相識。笑問兒。從何處來。今岑春煊等因避難割鬚。不知其夫人見之。又當作何語。思至此。不覺失笑。 
　　姚藹士冬夜偕同人聯句。索酒不得。以茶代之漏殘忍飢不輟吟。鶴峯何元善因口占數語以嘲之云。吾友姚璹後筆妙追李杜。燦若江上霞。猛如詩中虎。雪窗吟興。饒邀友張旗鼓。簪花腕底舒騼珠毫端吐。坐久渴思飮。腸饑覓　脯鴟夷。臥短墻。鄰雞隔。荒圃（欲攘不得）饑渴中。交攻始知作詩苦。 
　　瑞昌最喜演戲每年約有千餘部之多。男女雜沓醜態畢露有穉偕居士作竹枝詞四首以譏之云。看臺列坐女如雲。服嵌雙條嬾着裙時樣梳。妝拖腦後。噴香花露滿身熏掩面時。遮白手巾口銜。瓜粒眼睃人側身偷吃糖包。子揩到餘餳搭嘴脣手抱。嬰兒粉。黛嬌。腰支瘦弱愈。妖嬈。解衣。露出蓮蓬奶。怕看胸前皂漆隊。冒雨。忙歸可奈何。路旁泥滑袴邊拖。弓鞋濕透靑。絲带。翻倒蓮船大。脚婆 
[戲攷（吳下）（健兒）]  
　　取榮陽一名楚漢爭。又名紀信替主。秦末項羽劉邦同起逐鹿項英雄。蓋世。力敵萬。人劉豁。逹大度待人寛厚。初則共事懹王。以圖强秦繼則各爭帝業勢不兩立。劉邦拔榮陽。項羽以重兵圍之。孤城危在旦夕。賴張良設計請諸將赴宴。中縣逢丑父代齊頃公受縛故事畫一軸諸將莫明其故。張細爲。解釋。極贊丑父。忠勇。以激。諸將。諸將中惟紀信之貌。與劉相似紀授慷慨請代張良嘉許不已請劉扮作小兵。逃出榮陽。而以紀改扮劉邦。開門迎降以謊項羽項入城會面。始知其詐。大索劉邦。已去遠矣。遂怒焚紀信。後劉邦垓下一戰項羽鳥江自刎。授成帝業。大封功臣即素有。嫌之雍齒尚。封侯而於捨身救已。之紀。將軍。獨未提及。負義。忘恩言之可。慨宜乎功如淮。陰猶不免鐘室。之禍。也 
小說 
[滑稽短篇黄梁游記插用蘇城地名（召愚）]  
　　却說（蘇州）（臨頓路）（楊家村）中住一個（學士）這（學士）扮了個（漁郎）終日乘了（竹筏）唱唱（釆蓮）曲。到處游玩或向（雙并）品泉。或到（三山）選勝頗有（修仙）學道之心一日又乘了（竹筏）行到小小一個（水潭）中望過去（百花）盛開别有（仙景）他以爲這等地方必（仙人）或隱士居之。遂前行到（紅板橋）邊水道漸（闊）只見有兩個海島。在東的呌做（東海島。）在西的呌做（西海島）兩個島上。駕以大大的（九曲）橋正在（觀前）面風景。不覺已到（花駁岸）邊便棄了（竹筏）上岸。穿過許多（横街）（直街）只見一派樹林。林中（鳥鵲）亂飛（黄𪋞� 
）爭鳴更有（鳳凰）翶翔（麒麟）隱現至於（鸚鵡）（蜜蜂。）到處皆是樹本則有（槐樹）（班竹）（桂花）（梧桐）等物（過林）之後。只見面前一個（高墩）（高墩）之後。微聞有騾馬之聲。（漁郎）以爲（張果老）騎驢來了。過（高墩）一看。却見（宋仙洲）（乘騮）而來。（仙洲）本是（學士）相識。仙洲因笑曰。地非（桃花）源。何來（漁郎）復欲問津耶。（學士）因一笑答之。並各叙（闊）别後情况。仙洲復曰。此爲（東海島）。余與（吳紫蘭。）并具弟（幽蘭。）及（周通隱棲於此。過橋爲（ 
西海島。）爲（鄭思）（馬濟良）（施林）及（查先生）隱棲之所。故人皆稱爲（八良士）云（學士）問曰（查先生）非别號（式鶴）者乎。曰然。近已改爲（天心）矣。（宋仙洲）復下馬同（學士）步行。行至一處見兩旁（桃花）茂盛（學士）笑曰。茲非（桃花）源乎。（宋仙洲）曰否。此名（桃花塢。）非（桃花）源也仙洲復曰。余輩不作紅塵想久矣。即如（金太師）（周太保）（王洗馬（）王樞密）（錢都尉）（唐將軍（）管太尉）（喬司空。）以及（尚書）（駙馬）濟濟（多貴）均以（福民）爲已任者且存（加官）（招財）的心腸。矧其他乎。（漁郎）深韙之。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[燕醫生補血藥]  
身弱則百病生體衰則四肢枯吾人欲求其身轉弱爲强其體轉衰爲盛其術在何惟燕醫生補血藥是久服此丸永無頭暈眼花腎虧瘧疾等症并可使血氣漸充體質愈固倘或偶不經心誤飲不潔之物致生微蟲若不早除恐有後患燕醫生之藥研究數年服之非惟驅盡毒蟲且能補血身健以上一切功效如神如蒙賜購請至上海老晉隆洋行總經理 
中國各大藥房均有代售 
[新鮮牛痘苗巳到]  
東京角倉牛痘館製造處 
經理處上海河南路東亞公司書藥局 
[興昌號]  
上海廣東街天潼路 
巧製糖菓蓮子糖薑廣東臘腸廣洋雜貨送禮品物批發克巳 
[痔瘡無憂]  
僕患痔瘡之症巳有四年每逢大便痛如刀割只因僻處山陬苦乏良醫又乏妙藥以珍珠能　化痔丸及外治痔瘡妙藥各二盒臨臥依法用之次早起床其痔消除凈　如釋重負神速至此令人欣感交加同病者盍往試之始信此言誠實耳霍山姚秉章識 
[最新式浚河挖泥起重機器]  
本行向在英境好爾地方設廠專門製造金司登各種大小水陸可用之新式開浚江河挖泥起重機器巳歷百三十餘年全球風行歐美各國水利浚浦開河墾荒各局均皆行用証獎盈篋近歲中國東南各省屢告水災人民物産損失無數皆緣各處河道失于疏浚之故此機水陸可用祗須一人運動簡捷燒煤甚省選上等鋼料製造堅固靈便兼能開墾荒地搬運沙石煤炭等項價廉用宏官商賜顧請駕臨敝行有工程師詳解一切無任歡迎之至特此佈聞上海福州路念號英商茂成洋行謹啓 
[老太古告白]  
倫敦崙格西火險公司柯里仁火險公司 
叭喇定火險公司雙司勞洽具火險公司 
家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[虹口三元宫西首洋房]  
山月館英法番菜 
特備味美英法大菜每客五道加水菓點心牛奶咖啡茶共售洋五角如鮑魚鮮龍蝦等亦如期應備仍增東洋生炒鷄魚蛋飯食等品售洋三角半 
[婦科靈藥中將湯]  
THE　BEST　M　EDICINE　FOR　WOMEN 
凡有婦人患者身體乃覺　楚者早服中將湯可保無恙而得福 
本舖日本　　　　　　堂大藥房 
上海　南路 
批發東亞公司書藥局 
子宫　病　　　病　　　　經水不調白帶赤帶胎前産後諸症功如神 
 
