# 1911 - 321 - 4913936

 

Page 1

 
 
   
 
 

Page 2

 
 
評論 
[論袁世凱] [  （無名）]  
　　袁世凱者。世人以爲於今中國。極有關係之人。其實非也袁世凱者無學無識之人也。無膽量之人也。其得享有今日之名者。特時會之徼倖耳。何則試觀彼戊戌之事。及庚子以後。至光緒末年之諸多動作。可以信我言矣 
　　在戊戌帝后黨之間。袁之忽然改計者。知清榮祿之有大權。恐事洩就戮。故反告密以要功耳。其初念爲胆怯。轉念爲詭譎小人。初非其策略之精妙也。至在庚子則不過其在外閲歷較之。略知世界之大局。不至如一般昏黑之官之全無智識。亦爲常人能爲之事。非眞皎皎出人頭地也 
　　其對於外人之交涉。不過能守最平常之信約。以及商量之事。可允與否。立有定局。非若其他官吏之一味遷延反覆。毫無一次之約可守。似較能耐耳。其實此皆極平常之端。不過中國舊時官吏。專以圓滑反覆爲能。若袁者視爲難得耳。至若練兵一端。因其曾見日本之軍隊。仿效在先。改去舊時防營之惡習。略與以新式之器械。而世人以在中國舊時之眼光觀之。遂以爲難矣。其實其所練之兵。亦只有形式。而無精神。試觀此次北軍在漢口之奸淫擄掠。可以知其本性矣。以與湖北之軍相較。其相差豈非天淵哉。然則袁世凱之爲袁世凱也。可以知矣 
[專電]  
　　袁世凱奏値日舊例應請暫停除召見國務大臣外其餘召見各員均宜停止內閣總理尤毌庸每日入値准其隨時請見已奉清廷批准 
　　昨日（初二）清廷有旨此後奏摺毌庸入遞均呈內閣總理會同國務大臣裁决如係特别要事再由總理入遞 
　　某邸因君主民主問題將由國民公决恐致失敗密囑袁世凱另籌辦法 
　　袁世凱密陳議和辦法八條并謂昨又派員赴鄂與黎元洪磋商一俟該員返京即可解决 
直隸諮議局長密謁袁世凱商議獨立聞已妥恊有舉袁爲都督之意 
　　袁世凱又邀集駐京各使密議借欵歸袁獨負責任各使未允 
　　奉直議局會電內閣謂息借巨債擔負太重萬難承認請速取消 
　　袁世凱乘山東省軍民不和促柯劭忞速往宣慰收拾人心 
　　袁世凱頗贊成剪髪改歷兩事 
　　清御史溫肅奏剪髪改歷有失國體并違定制得旨交内閣議奏 
　　共濟會代表楊度汪兆銘初二日在石橋别墅集議急速赴鄂請黃興黎元洪停戰議和 
　　梁起超又電京辭職且謂兵連禍結外人干涉即至請速宣示停戰并開國民會議 
　　某御史痛陳吳祿貞被刺及漢寗兩處慘戮情形請降明諭嚴懲以慰忠魂而肅軍紀 
　　唐紹怡因與袁世凱宗旨不合現已回津不允就職　 
　　某團體臚陳載洵載濤那桐三人積資各千萬請速沒收財産加以嚴懲 
　　京師滿人纷出巨資託庇外人宇下自三四千金至萬餘金不等 
　　喬樹柟渠本翹暫緩出京先電川晋兩省宣布清廷德意（以上北京） 
　　蘇浙攻寗聯軍已向寗垣包抄現距城僅十餘里今明必有大戰 
　　連日天雨民軍進行稍遲故至今日猶未開戰豫料今夜（初三）必有戰事 
　　民軍司令處已由鎭江移至高資民軍前鋒隊現駐紥龍潭 
　　蘇州派往援軍並未過鎭逕赴句容現向南京進發 
　　此間得信張勳之妻在滬被獲後經某國領事干涉現已釋放 
　　有軍艦七艘列於大河口至棲霞之間以防江岸 
 
 

Page 3

 
 
敵軍 
　　程雪樓都督率隊援攻南京聞已行抵句容 
（以上鎭江） 
　　蘇城各衙署現均改爲辦公處自都督起眷屬一律遷出（蘇州） 
　　湯都督通飭各府裁撤敎官將學田撥助中學堂經費 
　　機户十萬人一律停工要求軍政府迅速宣布服制以安人心 
　　杭州商會召集各商議用軍用鈔票　商以無現欵不允承領通行 
　　初三晚湯都督又派八十二標二營拔隊赴寗援勦 
　　浙軍政府派竺紹康弟鳳占子襄臣辦理新嵊民團 
　　甬軍都督劉詢親帶兵隊一營到杭（以让杭州） 
[譯電]  
　　清廷今日降諭此後一切奏摺勿再進呈御覺可逕遞内閣由內閣總理大臣會同閣臣裁决惟特别重大之事則內閣總理大臣應奏告攝政王至關於皇室各政則亦應由內務部奏報攝政王云 
　　江北大局目下漸有進步軍政府已重行組織徐州宿遷秩序業已恢復（初二日宿遷電） 
　　此間皆信民軍將於今夜或明日進攻南京 
（初二鎭江電） 
　　美國塔孚脱總統與內閣會議後內阁已贊成派兵赴華之議并間各國政府現皆守候日本之舉動 
（初二日華盛頓電） 
　　西安府德人被害一事德國各報均大加評論皆望官塲儘速解釋此事外間謠傳德國擬進兵西安一節實屬不確（初二日柏林電） 
　　聞四川省南部有法國敎士一人被戕其詳情尙未得悉不知爲何等人所殺其餘各敎士均已離省據各敎會云除報載一二處有外人被害等情其餘各處均頗安靜毫無排外之象安慶前數日曾有亂事惟外人並未受擾即前撫朱家寳現亦避匿敎會中 
　　前數日有保定陸軍中學堂學生約八十人由北抵滬聞已於昨日投効民軍據謂保定官塲現於城墻之上安置大砲民人大恐逃者甚多 
　　漢口華界火仍未熄連日戰事自開戰以來從無如此劇烈者此軍死統領一人兵士死者亦衆租界阻塞之線較前更遠今日之戰此軍稍得利民軍復退回漢陽 
（三十日漢口電） 
　　兩軍仍未息戰民軍現已占據漢口沿漢之江岸彼等現盼望南京光復甚至蓋該城旣下民軍艦隊可駛抵漢口掩護民軍進攻官軍也 
　　漢口民軍與官軍現復惡戰民軍已渡過漢水在漢口占據地位（以上初一日漢口電） 
　　北京陜廿會上館不信西安府西人有被害之事 
　　北軍在石家莊聚集擬至潼州攻擊陜西民軍現有兵一協已拔隊啓程 
　　外間咸信姜桂題將帶北軍攻擊山西民軍按姜乃義和團渠魁也 
 
 

Page 4

 
 
　　清廷有諭清内閣總理大臣此後不須每日入朝 
　　田文烈已受陸軍大臣之任聞梁如浩亦將受郵傳副大臣之任（以上初二日北京電） 
　　此間有華人二千名列隊慶賀中國之革命 
（初二日鈕約電） 
　　梁啓超已由滿洲回抵神户曾以長函一通致袁世凱辭受法部副大臣之職並謂如袁果誠心立憲則應在上海召集國會討論國民願有之政體而遵行其議决各款（初二日神户電） 
東督趙爾巽現欲借銀五百萬兩已向橫濱正金銀行及他行商借 
　　中國內地敎會今日接河南敎會來電謂西安府英國浸會堂敎士於上月初九日已啓程赴京均平安無恙 
　　據各處確實消息西安府殺戮外人及平民人等其酷烈較預料爲甚目下傳説不一大約外人被殺者共有十人 
　　此間外交家現討論處置各口岸目下所收關税辦法此款曾爲某某借欵及賠款之抵押物今多爲民軍收管外交家已與上海各銀行商榷此事 
　　倫敦泰晤士報北京訪員初一日下午謁袁世凱並詢問以下五事（一）民軍係救中國之亡保全主權革除腐敗政府因見中國立於危險之地而滿清政府又一再陷國民於水火之中（二）民軍勢力漸大根基穏固（三）各省皆宣告獨立决定非滅除滿清政府不可（四）保全腐敗滿清政府决不能有效（五）英國君主立憲所以能行者以其君主皆甚可恃滿清君主不爲庶民所信仰焉能仿英國制度袁氏答稱一旦滅除滿清政府恐起内亂且恐不免損及外人利權傷及外人生命因而召干涉瓜分之禍再民軍分南北派不能調合且人民十分之七主張保守滿清政府一滅必起第二革命云云訪員退時頗見不滿意之色（初二日倫敦電） 
[公電]  
　　各報館鑒頃得確電二十八日海容海琛及魚雷艇湖鶚由潯抵鄂次日駛進劉家廟砲擊北兵死傷五百餘人斃清協統黃及某司令官并轟毁三道橋惟湖鶚被傷烟通當退守武昌現海籌海容海琛各艦不日駛赴下游助攻南京鎭江軍政府冬（鎭江） 
要聞中國光復史 
[漢口戰報] [  （本館第一特派員來函）]  
　　上月二十八日有友人往北軍本部謁其官長詢以二十七日之戰事該軍官謂昨日北軍大得勝仗今日已有捷電報告北京政府言畢即以電稿示友人略謂昨有民軍四千人偷渡漢水被北軍擊敗死者三千人生擒者八百人另有二百人驅入漢水內溺死北軍僅死四人傷數人并獲其辎重不少云云此等言語只可欺其滿洲政府矣 
　　二十八日傍晚兩軍已停戰余往華景街閒晀見北軍兵士買美棺一具出銀八十兩詢以死者何人答謂今日下午又擊死一個管帶再問之曰今日有兵士受傷否該兵士大呼悔氣并謂自晨至暮死傷不下千人矣 
　　歸時路遇某國人暗牽余衣謂有北軍五六人寄寓於我廚役屋內意欲前往武昌投降民軍有何法子可以入城予曰可設法付伊護照該人乃稱謝而去 
　　二十八日夜間又大戰槍砲聲竟夜不絕據聞兩軍未分勝負 
　　二十九日晨又至歆生路探訪北軍情形據云近日我軍逃去者甚多死者亦不少言時大有凄其之色 
　　是日午刻又見火車上有北軍五六百人逃往劉家廟以北 
　　在九江歸順之海容海籌海琛江貞四艦於二十九日下午四時抵漢口後有魚雷船數艦衛尾上駛四點半時海容先進直抵武昌過劉家廟時北軍並未開砲趆半小時一魚雷船繼進劉家廟北軍即開砲擊之約放四五礮青山砲台見魚雷船將受虧亦還砲擊之劉家廟北軍略有退者而魚雷船已直上武昌矣海容艦聞砲聲重復開下是時中外人士在江邊觀戰者不少呼快打北軍海容隨又開下一二里盤過日本兵艦始開砲轟劉家廟北軍亦開砲應之但皆未能命中因劉家廟砲台築在長江邊上地位太高所以不能 
 
 

Page 5

 
 
擊中海容而海容之砲線甚準連放六七砲江邊砲台與兵士已盡數無存矣劉家廟車站亦因受彈忽起大火此時觀者莫不拍掌大快余再到高處用千里鏡觀之見北軍紛紛逃避或負包或挑米秩序極亂其時天色已暮火光燭霄海容始停砲不放北軍計損失大砲五尊死兵士五六百人 
　　是日民軍與北軍陸戰亦甚劇烈搶獲北軍機關砲二尊 
大砲一尊子彈無數 
　　是晚湘軍又來一標即往漢口助戰并未至武昌登岸 
是晚武昌又設計將划子船八九隻連作一長條後用繩數十丈繫之使划子順流而下北軍瞭見大喜以爲民軍渡江也卽開鎗擊 
之直至天明始知船上并無一人而槍彈耗費不少矣 
　　北軍連日敗北後有兵士及排長等潛乘日清公司南陽丸逃往上海約有八九十人 
[其二]  
　　九月三十日漢口楚報云昨日上午漢口江邊遙見有巡洋艦艘魚雷艇一艘懸挂民軍旗號由下游駛上下午即有巡洋艦一艘向武昌進發旋復駛回開砲猛轟北軍砲隊其猛勇無前之情狀較之各巡洋艦懸挂龍旗時實不可同日而語魚雷艇旋亦開上輾轉砲火之間此爲兩軍開戰以來最可驚人之事 
　　昨日巡洋艦轟擊官軍無讑其結果如何然民軍得軍艦之協助此實半月來軍事上最大之進步民軍皆望得此可使戰事轉機 
　　上月二十八日之戰兩軍照常砲火亂擊計死傷之數北軍一方面不能從戰者約二百餘人死者十人民軍死傷之數未經公布聞死者約三四百人傷者約三倍於此 
　　現北軍張大其詞妄稱民軍數千人已全行覆沒大約卽以渡回漢陽之民軍謂其盡行溺水而死也今民軍自認有軍一小隊爲官軍所圍戰死數人怱促下艇之際確曾溺斃二三十人 
　　是夜十點鐘時兩軍復在漢口揚子江濱惡戰雖黑夜不能見其實狀而聞鎗砲聲卽可知其劇烈之甚也北軍由龍王廟及離招商局堆棧不遠之處開礮向江中轟擊民軍則漢陽武昌排列礮隊向漢口猛轟於是英租界復處砲火線下砲彈飛鳴空中聞之令人驚心　　漢口英人因連日北軍失利深恐將來大敗擁入租界且北軍野蠻性成勢必任意焚殺故已議决要求駐京英使卽派重兵赴漢並請英使轉告英政府漢口英人之生命財産甚屬危險云 
[石頭城下之惡潮]  
　　民軍大隊到龍潭後並未前進擬待兵艦十艘開抵此處庶可受其掩護沿江進行而兵艦則須待大砲及軍火解到後再行啟椗 
　　據聞張勳頗不願聞議和之言大約將與城俱盡矣 
　　張勳於紫金山上派有偵探並派軍多隊駐紥浦口高處 
　　南京城內之軍火大半或銹或損大砲能用與否亦不可必 
　　南京城内現已停止殺戮無辫學生紅十字會上亦由張勳允爲保護 
　　張軍現已割斷滬寗鐵路之電線且拆毁太平門附近之鐵路（離南京鐵路盡頭約十五里）以期阻上民軍進行 
　　昨日上海民軍照會英國官員請令南京城内英國居民悉行離城因兩軍開戰在即不如於未城時豫先走避爲妥 
　　總司令徐紹楨已令進攻南京之軍隊預留一門任張軍逃出俾四面攻擊時張軍不致抵死抗拒也 
　　張勳欲向北方而進之説甚屬確實上星期曾見張勳之箱件甚多運出城外向江邊而進 
　　據確實消息張勳可靠之軍衹四千人且大半已派往浦口故南京毫無可以堅守之望 
　　據南京逃兵言鐵良因見金陵大局難以挽回糧食軍火又將告罄而民軍四面進逼故已於上月三十日潛逃 
　　初一日又有張兵四十餘人自南京逃至鎭江均願投降民軍該處軍政府恐係奸細僞降尙未允許 
　　南京原定初二夜開戰總司令徐紹楨已於是晨乘火車由鎭江開往戰地機關車後拖一大車裝載大砲多尊聞擬置諸紫金山以遙制全城 
　　初二夜復有軍隊六百名由滬開往鎭江其軍火悉由小輪運至租界外上車 
　　初一日深夜杭州又有軍隊五百抵滬聞軍中有一士官被兵十在嘉興槍斃因該士官行至該處欲圖脱逃爲軍士所覺即行捕獲　恐其洩漏軍情故開槍斃 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[粤軍北伐之先聲]  
　　粤中自湖北軍政府電請會師北伐無不摩拳擦掌願往前敵軍界有人提議邀集同志二百人爲决死隊俟組織完備卽呈請軍政府備文送往湖北投効願爲北伐前敵又有學界多人組織廣東學生北伐隊假定西關黃沙修元精舍爲辦事處所有章程係仿上海學生北伐隊辦法惟隊長一職俟人數滿額再行公舉現定報名日期自九月廿八日至十月初六止昨日光漢社亦上書胡都督請派兵北伐略云自民軍起義首復武漢風馳電掣邇遐響應禹域之遙匝月之内不約而竸舉義旗不戰而同心歸漢前無千古今無五洲誠未有若斯之應天順人迅奏　功之盛軌者也吾粤獨立雖稍後期然當軍府開幕之時適接武昌軍府通告燕京不守之報約期遺使會議聯邦萬衆聞訊鼓舞歡欣咸謂摧陷舊都之功成驅除滿族之願遂矣乃日來問報江南頑梗尙有阻拒河北州郡未全歸順北京固守妄思背一以借城漢皐清軍依然效死而不去果爾則天下大勢未可知各省獨立未足恃我民軍正當雡力中原之時而非　安海隅之會也在昔漢明皆起事江南漢不因困於楚項而緩繫子婴之頸明不因牽於楚漢而遲克燕京之域蓋中國久浸淫於君主政體君主一日不去其名義猶足以號召奸民其邦畿猶足以容納叛黨不芟夷而傾覆之一星之火死灰復燃太平天國所由偏安江南終歸劣敗非南軍果弱於北軍也其勢然也况在今日强鄰環伺其欲逐逐淹恤歲月時機坐失今日可守中立者他日可變爲干涉附楚附漢舉何所擇亦惟有力者是與耳敝社友等念吾粤爲民國軍發生之地吾粤之父老搆汗血以充軍實者不知幾萬億吾粤之子弟擲頭顱以鋤公敵者不知幾千人至於今日大功將志而未成新國將定而未定計惟簡事勁旅萈討軍實興師協勦廓清寰宇以爲天下倡軍府即日召集各府州縣各團體代表開大會决議籌兵籌餉平胡之大計卽日先通電武昌及各省軍政府約訂興師大會於武昌并請蘇贛皖浙就近先派勁旅赴鄂聽鄂軍政府調遣效用必期滅此朝食然後奏凱旋師從容會議聯邦政府之良策是則敝社同人代表全省環求軍府公認完全成功之政策伏希鑒納黃帝紀元四千六百零九年九月二十五日光漢社全體謹上 
[新杭州之三大恐慌]  
　　搶米風潮初一晚十點鐘時下城工黨糾衆搶毀米店一節大略詳誌昨報當時各局區巡警奉到司令部緊急命令疑爲兵變怱怱偉帶子彈全隊出發茲悉此事實由奸商所激成因錢業同人慮九月底爲長期大關軍用票現洋無着頒發未定而全市商情危機一髪不得已創用本業公票二十五萬暫救倒　於二十九日怱怱上市是日旁晚有機户持五元公票赴韓瑞興購米二斗囑其找出店夥吝數分貼水悍然拒絕致路人聞者大譁謂軍政府煌煌告示該奸商尙敢盤剝窮民（按該店素有囤米壟斷之民怨）一唱百和同聲喝打人數亦愈聚愈多民團痞類淈雜其中乘機搬搶自東街直上過菜市橋至孩兒巷内分支赴貢院前東西兩橋所有米店槪被搗毀搶盡惟公興雖毀幸警隊趕到開鎗擊散尙未波及中上城各處同時被兵鎗斃者四名俱係看客云 
　　綢業恐慌杭州商會據綢董丁立中宋鴻範等略稱竊本日據全體綢業面稱杭垣民軍起義以來瞬踰半月工商喁喁　風仰望正未有艾茲以敝業而言自染工絡工織工以逮各莊夥友綜計不下十萬人以上幾佔浙垣人數五分之一今舊時織存綢片積如邱陵織而未成之綢遍布機上在莊主一方面欲銷貨則無受主欲竣工又乏金錢爲各工一方面言弱者塡溝壑强者比匿人然此尤兩方面眉睫之禍也設再濡遲時日資本愈消轉掉愈困今日之欲周急於各工者瞬將與各工同罹其厄救死不暇遑讑生機此敝業危急存亡實有間不容髮之勢敝同人集商研究博釆輿情懇請貴會將前項情形轉呈都督府於組織臨時政府時服制一宗提前規定尅期宣布俾十餘萬人得以循途守轍早一日發表即早一日開至制服之外通常服裝似宜從古周之舊俗存泰伯之遺風章身寛　博實利衛生至於尋常人民服色儘可從緩變更不特爲經濟上一大問題抑亦保存漢族之微意也除咨照蘇滬同業要求滬商會轉報都督府會同商辦事關商務大宗合辭據情籲請云云想商會諸公當已爲之竭誠請命矣 
　　軍界情形軍界風潮内容激烈茲聞某協統保全大局力任調停將校中多數允歸和平惟正副目兵各團體程度淺薄尙有主持破壤者昨晚某營徵兵糾衆要挾索支存餉兩個月管帶極力勸慰謂現在財政匱乏前敵需欵諸君爲桑梓安寗計務必各守秩序勿裘軍隊名譽詎衆兵不服幾至鼓噪嗣經隊官擔任卽日如數籌發風潮始平聞黨人所注意者爲前諮議局長某某 
 
 

Page 11

 
 
等四人致近日城廂内外各處戒嚴司令都嚴禁出入搜查尤密昨晚十點鐘時政事部前忽有形跡可疑者十餘人窺探守衛警察誤傳告警致全部辦事人驚擾終夜黎明始定 
[新蘇州締造種種]  
　　蘇省程都督於初二日下午三句鐘出署前赴丹陽視師乘坐藤椅所紥之軒轎前有仉志鵬（舊日中軍）騎頂馬轎傍有將弁數人扶槓而行前道有騎巡隊及馬步隊五千餘人又有學團商團民團均排隊護送出胥門至火車站登車向無錫一路逕赴前敵凡水陸各營及巡警文武官員一律出隊至車站升砲相送紳商學界亦齊集車站恭送頗極一時之盛 
　　蘇省長元吳及模範監獄各犯業將情罪稍輕者及押所人証一併交保釋放已紀前報茲聞提法司鄭司長已議定將現收各監人犯無死罪活罪一律分發模範監獄及吳縣監兩處禁錮三個月俟限滿一併交保釋放以示矜恤如各犯有在監閙事者即行正法其吳縣吳煕及典史馮和根二員亦暫留三月酌給夫馬費專仔管理監犯俟期滿卽行撤去已商奉都督核准即日實行 
　　鄭提法司已將本署各科人員薪水雜支經費及省城審判檢察各廳經費等項開列豫算表送請都轉交臨時省議會核議 
　　蘇省應用法律現經鄭提法司督飭各科按照舊日法律館所定新刑律參酌釐訂呈請都督核准暫爲頒行俟議會議訂新刑律頒到之日此次暫行律卽行取消 
　　蘇省長元吳三縣令已於上月三十日各將印信呈送蘇州府江紹杰處轉數都督府核銷各書役人等亦已分别遺散矣 
　　蘇省高等審判廳仍由提法司鄭言　任其高等檢察廳長已經都督委任姚生范接充又蘇城地方審判廳長唐愼坊業經調充法署科長所遺廳長已委楊年接以其餘各廳人員均已飭令照舊任事 
　　蘇省高等審判廳已出示曉諭人民凡有訴訟事件仍照向章廳呈訴其狀詞費等項暫行不取分文 
　　法政學堂監督朱古微已自行辭退而堂中浙籍各員均有挽留之舉更換與否尙在未定須定局後擇期開課 
　　蘇藩署内日前已由總參謀顧君作爲辦公之所現聞總參謀須移往師範學堂内辦公騰出藩署須改辦銀行派專員駐署經理日内正在籌議云 
　　蘇城西路紳商組織之蘇商體育第三支部業已組織完備各操員暫取八十員亦已考選足額洋槍已領到於初一日在學士街財帛司堂内開成立大會卽日開操該會各會員操員自上月十五日以後已每日全部出隊通夜梭巡現在議定開操之後改分三班輪流巡夜以期周而復始不致有疲乏之虞 
　　蘇城頤泰等十七家錢莊樂輸民軍義餉洋一萬元聯名公禀送由商務總會轉呈都督府繳解又天官坊陸侍庭獨力捐助洋一萬元此外各商家熱心願捐者頗不乏人惟現市金融窒滯無從籌提現欵一時尚費躊躇云 
　　當初一日拙政園開省議會時諮議局議員到者五十五人程都督親自蒞會宣布開會宗旨張季直先生亦登檯演説當以諮議局名義今已解散應即公推臨時會長遂由到會會員投票選舉張謇得五十四票爲正會長蔣炳章得四十四票爲副會長所有交議提議各案定於次日會議並聞城自治公所通告城鎭鄕自治職員及縣自治議員定期初三日在草橋公立中學開臨時州議會選舉蘇州民政長擬訂州議會草章十三條預備公共研究 
　　警務公所行政科科長宋某性好冶遊日前偕同西路一區某巡長在馬醫科著名蟹壳黃私門樓飲酒事爲軍政府偵探隊偵知即移請巡警總監立將該兩員撤差改委並發交某警區看管候究 
[新湖南紀事]  
　　訂立鹽商借款條件湘省都督譚日昨照會各淮商云照得此次公舉義師恢復舊業凡我漢族無不懽忻鼓舞惟現在軍書旁午固以綀兵爲亟尤以籌餉爲要調查各局處銀行所有公款銅元現銀紙幣各種刻離敷用不能不暫行借款以濟急需各淮商急公好義素著聲聞自不忍不出其有餘藉資挹注太軍政府一俟大局稍定立即按期歸還在本軍政府締造經營以昭示大信爲主决不肯有蹈滿清覆轍有失信用凡各商人想能知之諒之顧全大局不生疑阻至滿清向有 
 
 

Page 12

 
 
苛捐一經事定必予減削此又本軍政府所毅然獨行者爲此先將借欵條件備文照會請頪查照轉飭卽日遵辦借欵條件錄左一湘岸淮引共計四百十一票每票借庫平銀三千兩（以五百引計算）一借欵分十月底冬月底兩期呈繳督銷總局核収彙解過期不収以昭劃一凡此未收借款之票即不准其 
環運作爲廢紙本軍政府令出惟行萬勿觀望自誤一各票借欵除已請咨環運之票不計外准從續運不綱起於應　鹽課項不分作三綱扣還每綱攤抵三分之一决不變更以昭大信 
　　財政司議除苛捐湖南財政司以亡清種種苛政虐待漢民橫征暴歛民不聊生現在旣經恢復亟應一律革除從新組織以搆成完全共和民國之政體爰於日昨提議除土膏烟酒糖等項捐税係屬寓禁於征仍應照常抽收外其餘各屬灾區前此積欠之漕糧以及重征暴歛之厘税擬即逐件詳細調查分别减免現正籌晝一切俟有頭緖卽行呈明都督宣布實行 
　　紳學兩界集議籌餉辦法湘省紳學兩界於日昨會議以湖南新軍已成兩鎭所需軍餉爲數甚鉅非得大宗欵項不足以資挹注擬即將省城各補助行政機關或酌量裁併或暫爲停辦如各項學堂學務勸業調查清理財政各局所凡屬無關緊要者槪行一律停辦全數移充軍餉僅留財政軍務外交巡警各部分照常辦公他如私立民立各學堂以團能有願称充軍餉者亦所歡迎惟絕不稍行强迫當時贊成者居其多數一俟呈由都督核准即當實行 
　　通飭約束軍士湘省近有外國兵輪多艘停泊大西門外日昨忽有新軍軍士數人闖入某國兵輪毀壞旗章擄奪下駛當經外交司查悉隨由司長粟君次長陳君親往道歉並聲明確係軍士無知聞該船主知係誤會亦絕不介意刻已呈由都督通飭鎭協各統轉諭各營長官務各誥誡軍士嚴加約束不得再行孟浪有礙邦交 
　　派員請領槍枝湘省軍營所用各項槍枝全恃鄂省接濟現在添幕多營亟待軍械應用昨由都督派委曾君繼壽前赴鄂省請領槍子各若干以便發給各營俾資練習 
　　嚴防私購軍米湘省外交同日昨查有滿奴薩鎭冰遺人來湘私購軍米五千石隨卽移請民政司照會巡警總監通飭水陸巡警各區段一律嚴查並照請商會轉飭各糧棧米坊不得私行購與面通飭各屬嚴行訪查 
　　禁止擅開專車長沙軍政府日昨照會湘路公司長洙鐵路不得擅開專車並無票搭車等弊業由交通司派人前赴車站嚴行查察矣 
　　清查關道存欵外交司以清長沙關道汪瑞闓及収支蔡炯在逃一切存欵數目並未移交出欵亦難查晰爰卽委派本司庶務長馮君雄宇會計長嚴君承甸詳細查核大約該道在任所存約三十餘萬兩現在除已經查出存儲省城各行局商號共銀二十五萬三千一百三十餘兩外其不符數目尙近十萬之譜聞已經外交司向各商號聲明凡與鹽署有往來者無論其以何項名義所存務於一星期内至本司署内會計處報明以憑查核 
東三省 
[奉天保安會選定內部人員]  
　　奉天保安會業於日昨宣告成立茲聞於會長參謀部長外更選定八部職員以便分部理事其八部一外交部許鼎霖爲正部長于忠漢爲副部長一交通部袁良爲正部長劉興甲爲副部長一勸業部蕭應椿爲正部長孫百斛爲副部長一軍政部聶汝清爲正部長張作霖爲副部長一財政部朱鐘琪爲正部長熊希齡爲副部長一敎有部邵章爲正部長曾有翼爲副部長一内政部張元奇爲正部長王蔭棠爲副長執法部汪世杰爲正部長安荗寅爲副部長至各部辦事人員均須選舉惟現尙未舉定也 
[奉天官銀號總辦易人]  
　　奉天官銀號所出之紙幣爲數不下數百萬元近因兑換者紛紛擁擠銀元不數周轉故將該銀號交由商務總會經管當經商會公舉諮議局副議長孫太史爲總辦已於日昨接手任事矣 
河南 
[官銀號之風潮]  
　　河南官銀號出票有限是以屡有風潮均就敉平惟各錢店因用票難隨其扣平扣色之手叚故每遇小故輒相戒不用紙幣以相傾軋又於九月二十二日各錢店齊約不用官局紙幣因之持票擁擠局門取現甚爲危險幸官局儲金尙多未被擠倒云 
廣東 
[軍政府委任人員一覽表]  
　　粤軍都督胡委新軍炮隊排長譚宏湘司務長張家彬范啓范往陽江勸令文武軍隊反正並會同代表安撫民軍息戰委北江團團長劉錢海黃連山往濟遠至北江一帶安撫民心委徐經揚往充當花縣清遠至北江一帶民軍管帶會同代表潘遊擊妥爲商辦委白懹清接辦惠州税關委潘逹藢辦理點石電板各印刷事務委鍾偉生往京莞安撫民軍體察情形分别留遣委蘇汝舟石并軍械製造局支應員委潘斯鎧爲清遠營遊擊兼轄原有巡防各營花縣現已辭職設立保安公局委員子剛江起　譚思準江國琛葉環光王理新其斌劉兆鑾江紹甲八人會同辦城一帶地方須派兵隊保護以維公安委萬字營管帶楊萬夫誰字營管帶李謙洋烟土税局文案委任羅德輔清遠縣委裘錫釗委熊長卿前往西江一帶宣佈德意彈壓亂民韶安水軍四營委楊發貴石并製造局委王適李福林委鍾偉生帶領襄水沙涌民團回鄉設法解散順德東馬寗一帶民軍統帶委麥錫籌辦韶州地方自治委黃又夔保護三水縣屬境委陸　清保護增城縣戰委王和順安撫順德龍潭墟民軍委鄧柳公蘆包厘厰總辦委劉麗朝鶴山民政長委易廷彦士敏土厰總　委譚于剛三水縣知縣委陳劍虹香軍參謀委黃俠毅 
 
 

Page 13

 
 
   
 
 

Page 14

 
 
   
 
 

Page 15

 
 
[英商巴勒火險公司]  
本行經理北英商火險公司資本銀四千餘萬兩在申開設最先迄今已數十餘年專保房產貨物棧廠一切火險遇有不測無不立即照賠保價格外公道如業紳商賜顧請至五馬路口第二號門牌本公司賬房面議自當悉心照辦以副　惠顧之意此佈 
[永年人壽保險公司廣告]  
總公司創設上海廣東路十號招足賀本五十萬兩已收五萬兩現存銀款結至一千九百十一年三月卅一號七百十四萬零三十八兩承保平常壽險　孩童儲蓄險　學費險以及還費壽險　銘保欵總數結至一千九百十一年三月三十一號逾銀三千萬兩上年進欵二百八十九萬六千五百十四兩總董　白克爾　總經董　郁賜　壽險計算員倪安仝啓 
[滙通保險公司廣告]  
英國士葛治佑寗火險公司賣本金規元四千五百萬兩前由公信洋行經理已三十餘年賠欵迅速久蒙紳商　時現兩本行經理倘承惠顧所移玉五馬路本帳房接洽可也總經理英　華田合謹啓 
[頭彩十萬元]  
金錢主義無人無之并無人不生富有金錢之希望故各省發現彩票後人人争購原其争購之初心皆欲得頭彩也然而得頭彩者祇數萬人中一人耳雖欲徼倖得之豈不難哉今新流行一種奇藥名曰哈麥腦血日日服之有補腦補血之奇效且能强身體開智慧長見識最宜于商戰實業戰一戰而勝金錢即來如得十萬元頭彩此猶就淺近言之推而至數十萬百萬亦難預計也豈不較争購彩票爲易乎 
[精益眼鏡公司]  
上海英大馬路　泥城橋東便是 
中國第一次自製吒力克鏡片 
眼鏡一項華人向無專家卽有仿造亦非專門故每覚巽當鈍拙且不能按照面部之大小鼻準之高低爲之装配合式故每有壓鼻扎耳及兩禮歒斜遮礙眼毛諸病本公司同人於此研究有年特出心裁力除通病至於驗光製造義配顔色邊脚本公司皆力求華美堅固合乎貴客心理即以之與向來著名之外國貨相較亦有過之無不及本公司創辦伊始力圖進步紳商軍政學工各界以及大家名媛幸賜垂顧無任勸迎經協理張士德劉致祥啓 
[彚司公司]  
現有　　軍學紳商各界應用 
貨色精良　價目克己 
軟呢帽墨綠粽色灰色黑色俱全花呢便帽黄黑各種皮靴皮鞋毛絨各色花襪絨皮手套以及剪髮機器剃刀手提皮夾頭髮刷木梳皮包梳頭箱旅行皮箱氣枕熱水瓶一應俱全現錢交易九五扣特此佈吿南京路江西路彚司公司白 
[老太古公司]  
倫敦崙格西火險公司柯里仁火險公司 
叭喇定火險公司雙洽其火險公司勞公司司 
太古ＳＢ火險公司 
[家定火險公司]  
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[老德記藥房]  
應時　要藥 
立救時疫水○清凉痱子粉解瘟辟疫藥○玫瑰擦牙粉追瘋袪濕藥○兩腋狐臭粉骨節痛楚藥○精琦目疾水秘製生髮水○淋漓白濁丸花柳清毒水○十全大補丸敷髮生香水○各種魚肝油最高花露水○小兒諸瘡油神效止瀉水○退汗班藥水名目繁多難以盡述以上諸藥應驗非常倘蒙　紳商賜顧請移玉英大馬路黄浦灘口須認瓶上有鹿頭招紙方是眞藥購時注意是禱 
[房屋召租]  
今有英界三洋涇橋北東蓮坊衖内大樓六室石庫門兩幢及沿街店面屋兩間租金公道從廉如欲租者請至後馬路　緩里日鎮昌莊内接洽或至　　公司亦可特此佈吿 
[歇夥聲明]  
茲有李裕生前在小局爲夥今伊另有高就　各寶號與伊往來銀錢貨物概與小局無涉特此佈聞凖章李欽揚啓 
[靑春累及]  
蓋觀少年英俊自經髮鬍出後似乎瞻觀有碍雖可隨時修刷無如頗爲煩事鄙人昔年在外洋遊歷考察格致化學測量等科得泰西化學良法化製修　散一種靈驗非當現己運回倘欲改良修飾此散塗之自然不出後欲留者毛薑擦之仍能復生定價每盒一元外埠函購原班回件局力自給代售處上海小南門外南倉橋黄萬　對門文樂軒號 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[都督府往來要電彙錄]  
　　鎭江軍政府來電頃得確電二十八日海容海琛及魚雷艇湖鵬由潯駛鄂次日駛進劉空廟砲擊北兵死傷五百餘人斃清協統黃及某司令官并轟毁三道橋惟湖鶚被傷烟通當退守武昌現海籌海容海琛各艦不日下游助攻南京軍政府冬 
　　聯軍總司令徐來電皖軍李協和都督關心大局現由敝處派將校四員與之聯絡由皖軍派步砲各隊往𥞊陵關一帶駐紥以攻南面特此奉聞楨冬 
　　江北蔣都督來電一宥電悉敝處軍火需用甚急承允備欵氏辦感甚卽請速飭局代造三十年式步槍三千桿馬槍五百桿又小口徑毛瑟槍一千桿子彈每槍以二百顆爲準又單響毛瑟子彈二十萬顆七生的六砲開花彈三千顆務祈如數從速代造造成若干隨請電告以便陸續派員備款領取盼切 
　　江北蔣都督電二東電悉海州一帶九月二十八日已派一支隊長何裕帶隊往勦查江北風氣剽悍土匪飢民乘機肆擾敝處宣布獨立以後所有各處巡防仍駐原地復編成四支隊開往各處相機勦撫足資鎭壓惟大局粗平人心未定風聲鶴唳自相驚擾除又派楊統領星夜馳往助勦外特此電聞 
　　杭州湯都督來電上海發起女協贊會捐助軍餉實爲中華之創舉巾幗之熱誠想尊處必邀認可乞覆潛冬 
　　錫金軍政分府秦來電匪黨楊振海由敝處探役在蘇弋獲押回訊辦謹聞秦毓鎏叩 
　　浙江公電台匪不靖奉邑亦不時告警刻悉奉邑擇要設辦民團擬由杭請給老毛瑟五十枝貴處製造局有無快槍能否備價照給二十枝祈電示 
　　復常州軍政分府電電悉盛氏家産此間格於租界尙未辦理浙蘇聞已由公収沒鄙意盛氏賣國罪非一案歷年辦理外交何次不損公肥已應將該氏家産暫由公家封禁待將來獲案審定罪名再行區分較爲公允現即収沒私人財産似未足以折該家屬之心略貢鄙見仍出尊裁滬都督陳 
[製造局記事三則]  
　　製造局李總理以本局時有局外華洋人等來局參觀各廠深恐奸宄混入爰於前日出示禁止畧謂局各廠赶造軍火關係至爲重要　因查有各處暫駐局中軍隊及新募巡士防兵人等間有志在研究軍實入廠參觀惟茲値軍務緊急之際廠工重要之地似未便有工匠以外之人入廠致擾工作爲此出示諭仰暫駐本局各客軍及本局新募巡士防兵護勇人等一體知悉幸勿再行參觀以免詰問云云 
　　李總理以製造局係爲軍火重地奸細尤易混入雖有兵士巡邏猶慮查察難周爰於日前商請國民總會模範團吳雲俊等二十員駐局稽查凡遇人進出無諭華洋均須盤詰入夜則荷槍出巡東至滬軍營廿至龍華北至斜橋等處周圍梭巡聞各會員皆盡義務不支薪水可謂熱心矣 
　　水師新軍王管帶主言示諭　照得光復漢土　弔伐嫓美成湯　免受異族欺侮　軍民士庶輝光　子彈軍械藥棧　皆儲僻靜地方　恐爾百姓驚擾　特駐水師衛防　來往一切船隻　聽候盤訐勿謊　凡吾父老子弟　各安職業如常　兵皆嚴守紀律　違犯立就刑章　諭爾軍民知悉　一體懔遵毌違 
[先鋒隊紀事]  
　　趙隊長示諭照得湖北舉義爲拯救同胞起見故未及一月環顧全國響應已居多數即上海一埠自上月恢復以來及今已久民間秋毫無犯凡爾紳商學界各安營業幸毌聽信謠傳相生恐慌卽本隊於此編練軍士半爲衝禦敵軍半爲防堵安民合行出示佈告以表心志而整軍紀爲此出示曉諭一體知悉 
　　先鋒隊大隊長趙君以隊伍初編法紀不可不嚴軍士齊集功過不可不分爰特擬定軍律若干條茲錄如下 
　　一探聽敵人消息而來報告者賞二緝獲奸宄者賞三緝獲滿贼大員者賞四保護租界者賞五謹守軍律並代爲佈置秩序俟有成効者賞六損及外人財産者斬七悞報軍情致生恐謊者斬八洩漏軍機者斬九私帶軍裝并戎服逃走者斬十在外招搖撞騙及遇事哄詐焚燒姦掠者斬 
　　先鋒隊隊長趙君以先鋒隊共有八隊除第二隊等已奉飭攻剿金陵外其第四第七兩隊現正訓練預備攻取北京第八隊現仍駐紥斜橋一俟奉到陳都督命令即須開差出發惟當此軍務旁午所編各隊尙恐不敷派調故於前日禀陳滬軍分府擬再添募六隊每隊仍以百人爲度用兴復二字名曰光復隊聞已允准即日招募矣 
 
 

Page 19

 
 
[閘北種種]  
　　閘北總局偵探隊官周鏡溪君以隊内長警三十二名現當防務緊要之際不敷派遣擬禀請總部長添招幹練探警八名以資調派前晚浙省續派民軍六百名來滬在叉袋角西首乘坐火車開往鎭江 
　　有大批軍火於前日由製造局運交閘北總局聯軍總兵站均係運往鎭江爲攻勦張勳之用 
　　吳淞砲台營前日派員持招軍旗來閘北一帶招募陸軍報名者異常踴躍頃刻數百名即由招待員帶領而去 
[滬軍都督示諭]  
　　爲出示曉諭事照得本軍政府自起義以來對於商民秋毫無犯商辦鐵路輪船公司爲商業之一種自應一律看待不得擾累乃近聞有以印布隨意乘車者殊失體䘏商民之至意本都督深恐匪徒混入關係非輕爲此示諭本軍政府執事人員曁各營將士嗣後乘坐火車輪船除領有本軍政府執照外槪行一律購票並不得越級乘坐自此示諭之後各宜凛遵毌違切切特示 
[上海民政總長示]  
　　爲諭禁事據總務員報告訪聞前道署關科房書吏人等在外聲稱業由本總長派人承管關科某人某職紛紛傳佈迹近招搖請爲諭禁前來查關務一切尙未定有辦法該書吏人等自應靜候進止何得揑造虚言淆惑衆聽顯係有人佈圖漁利設謀撞騙似此情形實堪痛恨除嚴密訪查外爲此示仰前道署書吏人等知悉毌得輕信謠言自相紛擾如再有以上情事定將爲首之人查明從重究辦不貸其各懔之特示 
[洋總管欽敬民軍]  
　　杭州湯都督前日派精鋭民軍二千名赴寗助勦民賊張勳前晚由滬寗鐵路火車前往車站洋總理因欽敬民軍爲國馳驅天氣漸冷特派人至滬南購稻柴數十担用專車送往行營備用以禦嚴寒 
[市政廳內容之名稱]  
　　本邑城自治公所已改名市政廳照常辦公惟内容秩序尙未更正名稱刻由市政廳長議設總務科文牘科市舶科學務科會計科工程科等均歸市政廳長節制現尙未經宣布聞須俟議妥再行切實整頓云 
[搜查張勳愛妾續誌]  
　　滬軍政府得悉張勳之妾由金陵乘美大輪船脱逃來滬因節偵探隊至淞口截拿補獲到形迹可疑之人六名連同行李箱籠八十四件押解上海市政廳候訊已紀昨報茲悉所獲者並非張勳之妾實係金陵軍械局科員劉鴻恩同妾某氏及聶少彭聶少江家丁王得勝等於美大抵岸時由偵探等守候拘拿劉與其妾已乘隙逃去匿跡公共租界某旅館內已由滬軍陳都督訪知下落飭探查拿並於當日由市政廳當値員將兩聶盤問供係天津人叔父聶　屏係江蘇候補道員此次與劉鴻恩同其妾欲逃難至滬誠恐在金陵未能出城坆向張勳營内預取令箭得以乘輪起程王德勝係隨之同行詰之王所供相同又詰馬君生温泉生葛殿奎等供爲小販或推車餬口均非張營差弁與聶等並不相識等語旣而軍政府飭探連同行李及一干人提解到府即由執法長提訊均不供詔仍飭發回市政廳收押候再查明核辦所獲之行李暫存軍政府俟提到劉鴻恩質明發落 
[中國社會黨開會]  
　　中國社會黨本部設在上海已有黨員百人公舉部長幹事等員茲聞章程傳單等件業經擬就印行訂期本月初六日星期午前十時開黨員常會有願續入黨者亦可於是日到會報名并聞該黨制定每月第一星期爲常會期云 
[水木業籌集捐欵之傳單]  
　　昨日本埠水木業發出傳單畧謂民軍自武漢起義以來義旗所指到處響應光我漢族還我河山不旬月間而已得一十六省上海爲通商大埠居民之多物産之富最爲人所　　　亦　十三日俄頃之間全埠恢復鷄　不　　毫無犯王者之師更無以遇此誡我本埠商民之幸福而尤爲懽呼頂祝者也惟是民國軍政府餉用浩繁軍需急迫一或不濟功敗垂成則軍士有潰散之虞人民遭茶奪之慘禍忠之來恐有不堪設忠者乃者商學兩界以及巾幗負販凡有血氣莫不踴躍輸將共襄盛舉吾工界一業得此一番大改革默計生計界上獲益已菲淺鮮更當大發熟心慷慨解囊力　報　用敢刋發　告訂於本月初六日午後一時就城內魯班殿隔壁滬紹水木工業公所開特别大會籌集捐欵問題屈時務候駕臨量力捐輸俾集腋成裘彙解民國軍政府以資杯水車薪之助云云亦可謂熱心矣 
[城内]  
　　禀請獎勵○滬南高昌廟巡防局新委員徐沛霖專差至滬軍都督府禀稱日前光復製造局時有軍士葉大榮等奮不顧身略有微功代爲禀請都督獎勵各兵士等語奉陳都督諭飭靜候核奪 
　　斥革巡士○一路一區警局各巡士日前公禀巡士唐菊生李炳炎二人盜資德局長鐵牀什物及吞沒賊贓一案昨經警務長穆君到局親提訊究唐李二人互相推諉穆警長判云公禀確証衆目昭彰胆敢希　諉缷本應嚴辦查爾等平日勤慎無過從寛先行　　白蓮敎主○大東門内嚴大生店中於夜半時各夥均登樓安睡忽聞　聲點燈起親見　上有白紙四張其三張上面畫有符咒一張寫有白蓮敎主四字各友深爲奇異當查銀箱少去銀洋一包計一百五十元一時傳爲奇事遂候天明報知一路分局嚴緝 
[南市]  
　　鄭重人命○上海市政廳長查得內地城廂各段地方凡遇屍塲命案應候檢驗長已由司法科派員帶同仵作循例相驗惟英法美在租界境內遇有命案報驗者應得由民政總長傅醫生到埸會騐方能合格而昭鄭重故業已札飭英法兩公廨讞員並照會領袖領事查照辦理矣 
　　失火受罰○前晚十二時十六鋪考馬路永和衣莊樓上忽然起火幸即救熄不致成災後由巡邏隊查悉該莊保有火險立將店夥姜永卿帶至裁判所昨奉陳　判研訊供 
 
 

Page 20

 
 
火由成衣匠所遺餘語含糊判罰洋十元充公 
[閘北]  
　　民政總局牌示二則○照得消防一事現經議定歸自治公所辦理其原有消防隊長警四十四名即改編爲巡邏隊仍歸本總局統轄照常上差分别認眞站巡以維公安爲此示仰該隊長警一體知悉自十月初一日爲始即行改編務各勤愼從公始終勿懈爲要又示云照得衛生一事首在潔凈潔凈莫過於清道故前巡警總局防疫吃緊之時三四兩路加添巡長兩名清道夫役二十名每日洒掃街道清理垃圾而去汗穢以重衛生光復後清道一項現歸自治公所辦理所有前三四兩路加派之巡長清道夫役自十月初一日起自應一律裁撒爲此示諭仰該夫役人等一體知悉 
　　盜匪搶刦○初一晚十二時胡家木橋蔡順裕染坊被江北口音之盜匪二三十人破門而入刦去衣服銀洋約値一二百元並傷及某老嫗之頭顱昨報總局派探緝辦 
　　招認浮厝○閘北同善施粥廠内有義塜地約三畝餘掩埋棺柩千餘具刻因該廠作爲地方自治公所事務所議將所埋之柩遷葬老壇基上内有客民寄厝之柩數百具昨已出示招認矣 
　　繳呈捐欵○閘北一帶房捐向由地保代收按季解繳房捐局刻因該局季員邵馥初不知去向昨有十圖地保將十三日以前所收之捐項及餘剩之捐票投報自治公所所董諭令造册呈報繳所候核 
[英租界]  
　　私鑄銅洋○住居虹口海　路三千另二十六號屋内之任史昌因私鑄銅質小洋嚇女忆張有江持向唐家弄九百念六號煙紙店内混用當被察出控由捕房派探將女與任一併查獲並抄出僞小洋數百角英洋四十元銅元二十八千及金表等物均帶入捕房分别押至昨屬解送公堂訊悉前情舉判張女開釋抄出之錢洋等物一併充公查任係故犯未便經縱着押西牢一年示儆 
　　女工睛追工資○昨晨有繅絲女工劉金鳳陳小妹王阿彩陳阿鳳王陳氏張李氏等數十人羣至公共公廨喊稱均在老垃圾橋北首合成絲廠内做工被廠主王瑞香積欠工資兩有屢約不付環求飭追等情當奉關讞員飭將該女工等傳案訊明並據該廠用人陳雲生投訴廠中共有女工三百餘人已於二十八日停工所有工資曾由經理人陶文金約於初四日一律照付等語關讞員得供商之美海副領事判各退去候傳陶到案訊追 
　　研訊鎗傷廨幕案○公共公廨幕友王博謙控陸惠生指使陳小甲子姜小連扣等鎗擊圖害一案訊供詳情已迭詰前報昨晨十時復由聶襄讞會同英康副領事升　特别公堂研訊先由被告代表穆安素諸師上堂譯稱現原告不欲纒訟請爲將案註銷如堂上不然應請聲明捕房口供能作証否查被告在捕房所供各言係被恐嚇所致前堂已由陳小甲子供明實因當時陳等在捕房妄供希圖開釋然亦受愚但文明公堂不能以捕房口供爲証請爲查核繼由侃克律師代表捕房聲稱此案關於暗殺妨碍租界治安未便含糊應請澈究並由原告代表沃沛律師聲　當時原告被擊後即赴據房報請張兇並未指明何人該被等旣　據房查獲自應責令捕房交出証據原告已到堂訴明前情如堂上訊無証據應准將案註銷復據穆律師投稱原告旣不欲深求且無實據應請將被告各人開釋中西官不准謂須詳訊穆律師接稱旣須詳訊惟被告在押已有四月之久請爲交保候示訊至此時已正午英領因另有要公不及再訊逍奉堂上宣諭者陸等仍帶回捕房訂於下禮拜四早午兩堂接連研訊核奪 
來件 
[十月初一日都督府助餉清單]  
　　張和記洋七十元　蘇復記洋五十元　源記源茂成益昌成裕源成源袁永萃豐成源德震康　以上八户共助洋五百元正係由厢館莊集義公所來　馬亦龍洋五十元　翠樂居洋三十元　何　喜洋二十元　陶偉標洋十五元　李榮慶洋十元　許啓祥洋六元　譚仲寛洋五元　黃錫標洋五元　夏四鈾洋五元　　崔伯桃洋五元　　華洋五元　陳寳全洋三元　何英桐洋三元　陳秋　洋三元　陳　璃洋三元　馬寳洋三元　林旺洋三元　李金洋三元　小地洋三元　駱江洲洋三元　茹　洋兩元　黃煜波洋一元　陸連根洋一元　周棠洋一元　成　號徐樑卿洋五十元　　康號　寳　洋一百元　瑜記洋五元　董詢五洋二十元　順利諸友大洋二元　小洋四十角　周福祥助錢二十千文 
　　以上共收大洋九百九十元小洋肆十角成茂助麵包五百磅　鞏華製革公司助　用皮鞋一百雙　以上收麫包五百磅皮鞋一百雙　福禮公司洋六十六元　倪壽康洋二元　楊再臣洋一元　秦錫卿君助洋二元　蔡宏瑞君助洋二元　沈潤身君助洋二元　楊善之君助洋二元　劉致中君助洋二元　朱信隆君助洋二元　潘江生君助洋二元　陸衍康君助洋一元　李金林君助洋二元　黃一　君助洋一元　孟煥章君助洋二元　周子倫君助洋一元 
[海上閒談] [  （我）]  
　　近因各省人民。紛紛避亂來滬。於是大小房屋。租賃一空。而加租之議又起 
　　嗟乎同胞。流離轉徙。或爲官軍所蹂躪。或遭士匪之搶刧。僅此凋敝餘生。在尊重人道者。方且矜恤之不暇。而乃乘危射利。是何爲者 
聞愛而近路某某兩里居民。已因此與房東齟齬。尙望爲房東者之稍留餘地也 
[大補氣血]  
廣東彭壽堂惠書照錄 
彭壽堂執事惠鑒　允恭時在弱冠因勞傷絡嘔血盈盆由是大傷血脈久不復原面白似紙肌枯欲裂遍求滋養各藥類皆有名無實獨於尊製如意丸最見神效常年餌服冬夏不輟由此陽事日旺今三年矣面色之浮白者變爲紅活肌膚之乾燥者變爲滋潤烏髮似漆猩唇若硃攬鏡自照不勝私喜竊謂天下補血之功舍是丸無可與議又奇者内子小産致病崩漏不止血分大虧病愈冬床氣體漸弱腰背酸痛飯量减損經水異常短少色淡而黄極意求治藥不見效偶服如意丸二粒　覺四肢舒暢胃納特强因之逐日照服歷二旬餘諸恙悉除經水濃厚鮮紅頓改舊樣去起乃得一子益大喜過望服如意丸之補血於是乎又得一實証爲告同胞以作指南之針姑蘇桃花塢唐允恭謹謝上海河南路廣東彭壽堂錄○補血生精如意丸大瓶四元小瓶二元 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[短篇滑稽黑籍團] [  望梅]  
　　近有嗚咽黨多人。因武漢事發。在芙蓉縣組織團體。名曰黑籍團。暫假南成信北成信兩處爲辦公之地。邀集鳩形之徒。鵠立之輩。五千人。苦口磋商。公推聳肩大癮士竺十兩爲都督。陳公膏爲總司令官。信大土爲民政部長。查竺十兩係鶯粟縣人竺益金之子。平時高臥隆中。杜門不出。善發砲裝槍之法數世相傳。無出其右。鳴咽黨中之人。皆稱竺十兩爲鄢台王。以其具有特癖資格。故無愧爲都督。又由代表解法脱君演説宗旨。衆皆拍手。歡聲雷動。竺十兩以衆心所歸。遂受芙蓉縣都督之任。當日頒布軍令告示六條。徧貼街衢。其文云（一有藏匿台漿川土。不助軍餉者斬）（二有私運清膏出境者斬）（三有無故呑炮者斬）（四有　練鎗法。擅離床褥者斬）（五有守夜未到五更即睡者斬）（六有私藏鶯粟凡藥。不肯接濟同胞者斬）清政府聞此警信。倉皇失措。遂密飭敢死隊一百二十名。并偵探多人。潛　芙蓉城。左近二十英里之外。暗地瞭望。但見城中烟霧迷天。火光閃爍。發砲之聲。不絶於耳敢死隊知其有備。不敢直入。旋有偵探來報。城外。有烟灰山一座。勢極巍峨。可資瞭望。敢死隊遂登山頂用千里鏡窺探城中動靜。月色微明之中。瞥見城中竺十兩都督。率令兵士多人。衣不解帶。執槍而臥。大有准備。敢死隊自知勢力不敵。即日電逹政府攝政王以黑籍團異常猖獗。非兵力所能解散。當下諭旨。准許芙蓉縣爲獨立國。封竺十兩爲都督。從此黑。籍團之威名。遂冠全球 
[庖人傳] [  愛]  
　　吾鄉有庖人杜某。善易牙之術。凡經其治庖。無不稱之。易人以代。終不若杜之津津有味也。從之學者甚多。竟未有一青出於藍者。余甚異之。因考其調和之術。何以臻斯美備。庖人答曰。此亦猶先生作文之法也吾嘗見先生作文矣。不假思索。信筆疾書。且無不可以爲題若令我作文。必如他人之治庖。若令先生治庖。必如我之作文矣。蓋善之者無難事。不善不能以相强也。余聞其語。則更有一説可進焉。夫調和鼎鼐。爕理陰陽。亦若治庖之一端也。嘗見不善者戀其位而不肯去。見善法而不用。積叢弊而不除。輕者重之。重者輕之。急者緩之。緩者急之。此何異庖　之劣者。蒸者炙之炙者蒸之。魚者肉之。肉者魚之。凡此顚倒錯亂。五味相混。食者唾棄之不遑。安能望不嘉獎者乎。秉國鈞者如此。則失所之夫。奚至一人。萬姓怨恨之不暇。安能望不歌功頌德者乎。建設新政府者。尤宜不所取法也 
海外奇談 
[女飛行家趣事] [  欽]  
　　女飛行家墨梯而太摩華生小姐者。已故摩華生君之妹也。摩華生君於一千九百十年十二月三十一號飛過英國海峽時墜地而死。摩華生站姐能繼兄志。亦善飛行。某日星期。欲在那沙飛行塲飛行管理飛行塲之官。告以星期日不准飛行。違禁者卽當拘捕。摩華生小姐笑不答。旋乘單葉飛艇主飛行塲上。探首出謂巡警曰。汝等能拘我乎。言次。下其艇。至距人頭五十英尺之高。往來盤旋。巡警等追之。或東或西。忽南忽北。巡警疲而摩大笑。乃騰其艇飛極高。至其兄之私家飛行塲而下。時管理官已乘汽車追至。摩華生小姐與其兄。即乘汽車而逃。有一巡警所乘之汽車。較摩華生站姐之汽車更速。遂追及之。同至最近之審判廳。審判官謂婦女自有飛船。可以隨時飛行。無罪。卒釋之去。然而管理飛行塲之官警苦矣 
慷慨悲歌 
 
 

Page 25

 
 
 
[北伐歌] [  愛樓]  
　　我聞國勢强。尙武與氣節。爲民作犧牲。他事原不屑。壯哉民國軍。與滿相决裂。愛國千萬人。不辭霜鋒鐵慷慨赴陣前願喋沙塲血。負傷入槍林。陷身。掃庭穴。早拚此一生。與國共存滅。百戰武漢間。勇氣終不折。卒能成共和。聞者皆橋舌。旣免奴中奴。又作人間傑。壯哉民國軍。英勇眞奇絕。萬國大史家。濡筆揚其烈。哀哉滿朝廷。謀國何其拙。産業視河山。與民無關切。守舊不知新。志士皆凄咽巖谷老奇材。終古不搜剔。眼看歲月流。金甌將殘缺。漢族成旁觀。念國心如結。一旦國淪亡。我亦在其列。因此圖革命。中心萬人熱。國威思一張。敵血塗我轍。豈欲畫凌烟。不圖樹豐碣。但冀明末時。舊恥一昭雪。國土長保存。不被人攘竊。同列强國中。文明悉相埓。作此北伐歌。成城志須决 
瞎費心思 
[十不如] [  誦]  
　　總督不如都督　北軍不如民軍　怕死不如敢死　逃命不如革命　八旗不如白旗　南征不如北征　議和不如共和　監國不如遜國　宣統不如總統　君主不如民主 
戲攷[  吳下健兒]  
　　落花園一名二度梅漢高袓滅强秦。破項羽。混一宇内。猛將如雲。謀臣如雨。雄兵所至。當者披靡。不乘此犂庭掃穴。繫單于之頸於闕下。遽令公主和親。圖暮年一時之安。貽子孫無窮之患。至元帝時。匈奴入寇。又以王嬙賜單于。與之和親。琵琶出塞。馬上悲啼。忍令傾城弱質。玉碎黃沙。香埋青塜。薄命紅顔千古傷心人爲之同聲一哭。而菊部多情。彌縫恨事。特編此劇。謂昭君出塞後。有神人引之歸國。遺在某員外花園中。適爲員外妻女所見。詳細探問。知係宫女。憐其零丁孤苦。収爲養女。事雖無　。其用意誠足多也。猶憶今春在第一台聽戲。吳彩霞本排别宫祭江及出塲高插雉尾。改唱此劇。丰姿搖曳。儼如絕世美人。但嫌其唱名短少。不如祭江之愜意耳 
小説 
[短篇小説客窗閒談] [  嘉定二我]  
　　秋聲呤呤。天雨潺潺。居斗屋。擁殘書 
　　一耄者。衣峨冠。着博帶。舉止蹣跚。面貌蒼老。年五十許。促膝坐。手執報紙讀。讀未畢。仰天大笑曰 
恢復！恢復！革命軍起矣！該死！該死！滿州人苦矣隔坐。一狂者。危坐觀書。搖頭擺膝。神氣甚得。目光不少瞬手張申伯平定江南文。口琅琅誦曰 
　　東晋司馬之興也。南宋康王之渡也。長江數千里。莫不恃爲恢復漢族之基。豈以江南之人。獨具忠義哉。蓋其後由江南而擴張平寇之功勳。必其先由江南而手定皇都之鞏固。石頭無恙耶。鐵瓷猶存耶。試一觀江上之風雲。覺東洛冠裳。西京鐘鼓。不啻天與之而人歸之已 
　　耄者顧狂者曰。昔年先生言。中國政體。十年内必不能成共和。今何如。今何如 
　　狂者微笑曰。恐不確實謠言耳。言畢。仍誦其文曰 
　　銅駝荊棘。吾民之苦深矣自唐虞三代。迄今四千餘年中原文物之邦。竟一息奄奄。如病夫之不起。堯舜禺湯文武。神靈之痛哭何如。問何時殺盡妖魔。上答天恩之高厚 
　　耄者聲益掦。氣益壯。大呼曰。某省之光復。某省之獨立。戰報之驚傳白旗之高揚。豈能僞造者歟。有報紙在。先生何不一睹歟 
　　狂者乃懶然取報紙。讀未竟。面現喜色。點頭曰噫！漢族恢復矣！漢族恢復矣 
　　狂者且讀且語。耄者微哂曰。揚州十日。堆百萬之頭顱。嘉定三屠。斷萬家之烟火。此兩重不共戴天之讐敵。今日始能報復快哉。快哉。愛國男兒。種族之感深矣 
　　耄者語未竟。狂者忽然怪聲呼曰。昏淫之政府。尙敢以蘇浙閩三省之地丁。抵借外債一千二百萬。彼原非主人彼蜾負於吾中國。彼於通古斯族遊牧舊地。尙忍割棄。不憚賣其祖宗骨殖。以希寵取容。其於我漢家土地。得之本屬意外。更何痛癢可言。三省膏腴。已爲歐脱八千子弟。盡逐鴟夷 
　　耄者大笑曰。愛國男兒雄飛世界。一月三捷。殺盡胡兒 
　　語畢。鼓掌大笑。狂者亦大笑。鼓掌 
 
 

Page 26

 
 
曰。鄂江潮起。民國軍與。義旗一樹江風四動。檄文與羽書。咄咄逼人。赤血與黑鐵。匹夫有責 
　　耄者大笑。狂者亦大笑。耄者鼓掌。狂者亦鼓掌。哈哈哈之笑聲。抇拍拍之鼓掌聲。互相嘈。雜幾不能辯良久。狂者又讀其文曰 
　　泥馬風波。吾君之厄至矣。自唐桂二藩。遷徒一萬餘里。故國衣冠之族。竟荒郊纍纍。爲異種所稱雄。燕趙韓魏齊秦。禾黍之凄凉奚似。問何日掃除腥臭。重開一統之河山 
　　耄者首肯曰喂！二十世紀之新中國 
　　狂者首肯曰嗄！黃帝紀年四千六百零九年之新中國 
　　耄者已。槍林砲雨之血戰塲。猛虎咆哮。濳龍騰躍 
　　狂者曰。龍爭虎鬥之大舞臺。壯士何時歸。風塵無恙否 
　　語次。一轉瞬間。耄者與狂者。形影俱沓。斗室仍空空如也。由是通國之同胞。大聲疾呼曰。新中國！新中國！口言新中國耳聞新中國時時言新中國。日日言新中國。新中國之名詞。三尺孩童皆知之 
　　嘉定二我氏曰。從前之舊中國去矣。今後之新中國何如····過去者已矣。未來者注意！注意！ 
 
 
 

Page 27

 
 
   
 
 

Page 28

 
 
   
 
