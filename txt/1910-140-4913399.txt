# 1910 - 140 - 4913399

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
　　監國攝政王鈐章四月十九日内閣奉 
上諭郵傳部左丞著李經楚署理梁士詒着署理右丞左參議著胡祖蔭署理陳毅着署理右參議欽此 
上諭江蘇巡警道員缺著汪瑞闓試署欽此 
上諭瑞澂楊文鼎奏遵旨查明湘省痞匪藉饑擾亂地方文武辦理不善分别參辦一摺此次湘民肇亂該省城文武各員事前疎於防範臨時又因應失宜均屬咎有應得除開缺湖南巡撫岑春蓂業經交部議處外巡警道賴承裕操切偏執肇釁貽患鹽法長寳道柳延熙遇事庸懦應變無方長沙協都司貴齡左營守備周長泰消防所所長游擊龔培林警務委員知縣周騰均保護不力著一并革職布政使莊賡良措置失當著開缺交部議處按察使周儒臣長沙府知府汪鳳瀛長沙縣知縣余屏垣善化縣知縣郭中廣身任地方亦難辭咎惟平日官聲尚好辦理善後亦頗敏愼周儒臣汪鳳瀛均著交部察議余屏垣郭中廣均着革職留任署長沙協副將楊明遠查拿匪犯尚能認眞著摘去頂戴勒令捕匪以觀後效餘著照所議辦理該部知道欽此 
上諭瑞澂楊文鼎奏特參紳士挾私釀亂請分别懲儆一摺據稱該省議勸紳捐先辦義糶湘紳王先謙首先梗議事遂遷延變起之後復歸咎撫臣激變電請易人殊屬不知大體孔憲敎楊鞏二人於推戴藩司推陷撫臣持之尤力楊鞏本係被議人員朦捐候選道尤屬品行卑下葉德輝當米貴時積穀萬餘石不肯减價出售實屬爲富不仁等語前國子監祭酒王先謙分省補用道孔憲敎均著交部嚴加議處吏部主事葉德輝候選道楊鞏均着即行革職交地方官嚴加管束餘著照所議辦理該部知道欽此 
上諭瑞澂楊文鼎奏會同籌辦湘省善後事宜一摺此次湘省變生倉猝雖因米價昻貴要求平糶而起實有莠民痞棍從中煽亂自非嚴懲不足以昭炯戒除業經格斃及正法各匪外所有續獲匪徒仍著悉心研鞫分别首從盡法懲辦以警刁頑其安分良民務須妥爲振撫母任失所至所陳一切善後事宜著即相機妥速辦理用弭後患欽此 
上諭趙爾巽奏提督因病出缺據情代奏一摺已故四川提督馬維騏由武童隨前雲貴總督岑毓英轉戰滇邊三迤勦辦蠻夷各匪所向有功洊升總兵擢授提督巴塘番逆搆亂統兵進勦全台肅清平日整頓營務勞瘁不辭兹聞溘逝軫念殊深馬維騏加恩着照提督軍營立功後病故例從優議卹任内一切處分悉予開復應得卹典該衙門察例具奏並將戰功事蹟宣付國史館立傳伊子四川試用知馬佩璈着以知府分省補用以彰勞勩該衙門知道欽此　軍機大臣署名奕劻世續鹿傳霖假那桐吳郁生 
監國攝政王鈐章二十日内閣奉 
上諭鹿傳霖奏病體難支仍請開去軍機大臣要差並續假一個月一摺鹿傳霖着再賞假一個月並賞給人葠二兩安心調理母庸開去軍機大臣差使欽此 
上諭外務部尚書梁敦彦奏因病續假並請派署員缺一摺梁敦彦著賞假兩個月外務部尚書兼會辦大臣着鄒嘉來署理曹汝霖著署理外務部左侍郎外務部右丞着劉玉麟署理欽此 
上諭湖南布政使着趙濱彦補授俞鍾穎著補授廣東按察使欽此 
上諭湖南鹽法長寳道員缺着吳肇邦補授欽此 
上諭湖南巡警道員缺著桂齡補授欽此軍機大臣署名奕劻世績鹿傳霖假那桐吳郁生 
四月十九日　宫門抄　召見軍機　肅王　汪大爕 
論說 
[讀十九日上諭感言]  
 
 
 

Page 4

 
 
 ]HH [ 
湘亂至。今忽忽彌。月自經此次明。諭而當日釀變原因始於以大白於天下。善哉朝廷。之懲辦湘禍官紳。處分悉當。而是非大明。旣不没其平日之官聲。又不。曲恕頑錮之紳士。整紀飭鋼。力持大體。洵乎其深得黜幽涉明之旨者矣。然於激變釀禍之岑撫。挾嫌傾害之莊藩。而均以開缺部議處之。則尚不得謂罰當其罪。乃獨兢兢於鋌而走險之飢民。直目之曰莠氏痞棍不嚴懲不足以昭烱戒。此殆所謂知二五而不知一十者也。 
伊古以來之民變。亦多途矣。而未有出於飢民者。且未有出於會城重地兵隊森嚴之所。大吏林立之塲焉者。岑撫在湘四年。四境之災况。民情之困苦。當已燭照而數計矣。乃當米價日昻民不聊生之時。紳士函致岑撫請辦平糴岑概置之不復。不曰荒象乃懸揣之詞。米貴實居奇所致。即曰湘人百錢一碗之茶可飲。獨百錢一升之米不能食耶。此其昏瞶糊塗玩視民瘼之情形。已不足勝巡撫之任。迨乎事起肘腋。旣不設法平糶。復不出示開導撫署被焚。倉皇無措。乃濳逃臬署。揑報病故。以爲藏身之計。而置湘省大局於不顧。敎堂被焚矣。學堂被毁矣。租界洋行紛紛火起矣。全省之所謂巡警隊。常備軍。巡防營消防隊者。銷聲匿影。全付於無何有之鄉。一任飢民之東閧西搶。秩序大亂。而莫敢誰何。嗟乎誰膺朝命。誰長牧民顧坐令一完全之省會潰敗决裂以至於此。各校之焚毁損失幾何。洋行敎堂之焚搶。損失幾何身爲一省之長官。諒有不得諉任於異人者。律以靑麟何桂清成例。雖當亂氛方熾之時。勢不能即日正法。專懲一巡撫以長凶頑之燄。亦惟有革職拿問。方足以昭事理之平。而寒彊臣之胆。乃朝廷今日。計不出此惟以交部議處四字懲此激變釀亂之禍首是則揆之優禮大臣之心則得矣。雖然其如長不肖疆吏虐民之惡休哉。 
若夫莊藩之行事。則尤荒謬絶倫者矣。謂其與岑撫不協也。則宜告退以避其位。謂其以岑撫所爲爲不然耶。身爲一省之次官。自足以直揭撫臣之失告之於朝。以明一已之不爲唯唯阿阿者。否則即欲謀撫院之位置則天下之巡撫不止湖南一省。果何在不可以供吾之運動者。朝輦金于都門。夕交布政司印而蒞新矣。而乃利撫臣之昏庸乖謬。以結頑劣之紳士。煦煦孑孑。陽以博小民之歡心。實陰以謀劣紳之推戴。借爲推陷撫臣之地。以故此次之民變有。識者略跡論心以岑撫之罪惡。尚在次等。而莊藩之狡黠實有不可以曲恕者。况當存亡呼吸之秋。愚民蠢蠢。欲得岑撫而甘心莊藩于此。苟其爲湘人所信服者。自宜出示解散。告以撫臣爲天子之命吏殺巡撫。即違朝命。違朝命。卽作亂也作亂犯上。律有明條。並一面入請岑撫。出倉平糴。以慰飢民。彼岑雖剛愎。不能從善。至此方感藩司生我之不暇。亦何至甘終于固執者。而撫署且藉莊藩以不焚。而敎堂學堂洋行且藉莊藩以次第保全。此其保障。湘省之功。何不可爲異日推升撫臣之地。顧乃計不出此徒沾沾于謀湘撫之一署。不俟朝命。私相授受即公然以署巡撫名義。出示鎭亂。藉劣紳之推戴。以邀亂衆之歡迎。揆其挾機陷人之罪。卽律以目無朝廷從重懲辦。而革職。而拿問。以爲各行省方面大吏戒亦安在或慮其情輕罪重者。今乃徒以措置失當隨岑撫之後以開缺以交部議處尚得謂罰當其罪也耶。 
要之此次湘省民變。雖由于米價昻貴要求平糶。而莠民痞棍。從中煽惑而頑錮紳士挾私貽害以致釀成大亂。然非岑撫之昏庸乖謬不足以釀湘民之禍。非莊藩之利用岑撫。籠絡劣紳藉圖推戴。以爲竊位向代之計亦何至以會垣重地。因要求平糶而釀成凌辱長官焚毁搶刦之鉅變。今日者湘民已盡法懲辦矣。湘紳已分别褫革矣。即在事文武。亦革職者革職議處者議處。全城功罪。於以大明。記者于此更敢以一言敬告我政府曰非重懲岑撫。不足以平湘民之憤。而服湘吏之氣。非嚴辦湘藩。尤不足以弭湘省之患。而服湘撫之心。 
專電 
[電一（北京）]  
　　近來諸大老對於國會毫無主張咸謂屇時看監國意旨 
[電二（北京）]  
　　洵貝勒倡議收回劉公島已經外部商由英使請示英國政府 
[電三（北京）]  
　　鄒嘉來升署外尚各使初甚抗拒經那相極力磋商始無異言故今日發表 
[電四（北京）]  
　　曹汝霖與各國外交團頗接洽慶邸保署外侍 
[電五（北京）]  
　　某樞臣擬爲王紳開脫監國諭此次湘亂半由湘紳釀成不可輕縱 
[電六（東京）]  
　　陽歷五月二十七日爲日本海戰紀念日海軍將校四百五十名在水交社午餐是日甚爲肅靜並無示威舉動蓋以現在宫中爲英國前皇服喪之故也 
[公電（泰州）]  
　　申報館轉各報館鑒泰州兇僧兩次燬學各憲飭廟産充公劣議員王錫光得僧賄抗憲命危詞恐嚇辦學人朦請州尊稍罰金以代産人心大憤學界公電 
 
 

Page 5

 
 
 ]HH [ 
緊要新聞一 
[宣布破壞湘路之公敵北京]  
　　湘路代表陳炳煥石秉均曾繼輝三君通告云湘路自去夏借欵問題發生以來全省人民内而京朝官吏外及鄉黨父老近則遊宦直省遠之留學外洋莫不震恐失措奔走呼號總以不借外債完全商辦爲生死不二宗旨惟貴函電紛馳其已逹諸前督辦大臣及郵傳度支外務各部者不下數干百起嗣又經黄侍御及湘撫兩次將籌定的欵無庸借債情形先後具奏均奉旨郵傳部知道欽此在案况邇際商股租股日見發逹路工進行甚速長洙百餘里准今冬一律開車長岳郴衡正在勘線購地是湘路萬衆一心實能自辦並非空言拒欵種種實情行路皆知今歲二月全省父老公推炳煥等捧具呈詞叩謁郵部代表輿情蒙郵尚及左右堂官虚衷延納上下一心毫無隔閡正擬奉到批示更加意維持進行忽昨閱帝國日報載有旅粤湘人夏壽華等一電有此欵部借部還毫無流弊等語披閱之下殊深詫駭竊思旅粤鄉人亦是湖南分子若非喪心病狂何敢違抗衆論甘冒不韙破壞路事若此况此次代表出發時本省紳商學界電告旅粤湘人當日覆電固甚贊成且前月初十日上海某報揭載旅粤湘人開集股會傳單亦甚以拒外債實行籌欵爲唯一辦法何一轉瞬間而前後矛盾若此此必有一二賣路賊曾經大衆申討不敢出頭現面轉而聯絡同黨倡此狂瞽之論恣意煽惑其鬼蜮情形已可概見昨晚敝代表粟君戡時接讀該報以爲胡南人心死一慟幾絶旋卽拔刀斷指寫血書一封哭投郵尚煥等以事急情迫爰就湘路近日情形略述顛末布告天下以維路事而定人心至此等破壞路事之賊全省父老兄弟自有處置之法無煩煥等預事嘵嘵也 
[湘紳大會紀事北京]  
　　湘紳某君夙主張湘鄂鐵路借欵官辦日前來京運動同鄉京官贊成其議同鄉京官不爲所動嗣乃與袁某電囑黄敦懌方表夏壽華等用旅粤人全體名義電致北京某主張借欵湘省旅京政商學界聞之大譁即於十四日在湖南會館開全體大會共籌對付之方是日午後二時開會到會者有數百人之多 
[各議員不習朝儀習院儀北京]  
　　資政院總裁倫貝子近在公所提議以現在本院開院之期已經欽定朝廷對於開院之議案及臨時秩序兩項極爲注重惟此事爲中國之創舉極宜先期籌定預備辦法以免倉猝從事致多紛歧應先行由本院知照各議員除先期預備議案外併應於召集以後開院以前先行演習開院禮節一二次以昭整肅聞各協理均然其議 
[陸建章查驗烟癮原因北京建]  
　　陸章前任山東曹州鎭由孫寳琦查明該鎭實有吃烟情事咨請禁烟公所調京察騐乃陸建章神通廣大更伸其運動之手腕改放廣東高州鎭總兵孫撫聞之大忿因專摺參劾謂陸某旣由臣查明吃烟何以未經調騐便膺簡命因密飭粤督就近查驗粤督則以陸係同寅理應廻避咨覆禁煙公所是以又有十一日之上諭也 
[玻璃公司總理危矣北京]  
　　玻璃公司總理蔣少山因虧欠瑞生洋行欵項經外務部咨由農工商部將該總理傳訊發廳拘留已詳前報兹聞農工商部以該公司尚虧短該部曁郵傳部欵項咨請民政部飭廳將公司封閉備抵警廳以事關商務案未了結未便查封遷延不辦乃由農工商部會同郵傳部奏請將該總理發交大理院定以監禁三十年之罪又聞蔣之虧空賣因規模太大股本不充前農工商部允爲補助二十萬金其實只發兩萬以致無欵出貨然其虧空亦不過酒食徵逐等費而已是以各股東均無異議並在審判廳呈請保釋 
[殖邊學堂之風潮北京]  
　　前理藩部奏設之殖邊學堂原章畢業後或由督撫將軍調用或由理藩部委派刻下該堂學生以此等獎勵不足爲憑要求監督及敎務長改訂獎勵未經允可因此全政學生退學者大半新招之生二百八十餘人亦皆裹足不前該堂敎務長爲風潮所激竟避往天津矣 
[國會代表團紀事北京]  
　　河南開封新鄭縣商學界所舉請願代表周礪臣昨已抵京（寓羊肉胡同玉慶棧）代表團先接該縣敎育會勸學所介紹書已派人接洽山西敎育總會致函代表團略云該會繼續請願代表尚未舉定現正與同志會劉曾兩幹事長磋商選派之法 
[日本觀光團抵津紀事天津]  
　　日本觀光團十五日上午十一點三十分鐘謁見陳督在督轅午膳畢即往訪津海關道及商務局是夕關道在住宅備有燕會係官商合燕該團宴畢回館十六早十點往駐津日領事署午間同到西人飯店午膳是日華商及陳督亦均邀膳膳畢旋閱日本兵房及華人工藝廠入夜在日本會館燕會係日本商務局人所邀請者十七早九點至正午係見客時刻十八日搭三點五十分鐘車赴京 
[鹽政處亦顧及吉東鹽法耶吉林]  
　　吉林自官運局成立後向日俄鹽所行銷於吉省得業經督撫憲疊次與俄官交涉並允將海參崴俄人存積之鹽估價收買始能杜絶外鹽之侵入不料北拒於俄而南侵於日現時延吉六道溝等處商埠界内日鹽充斥全無避忌我 
 
 

Page 6

 
 
 ]HH [ 
官吏明知之而不敢過問因而包運延琿寗三屬之鹽商德昌源等見日鹽碍其行銷賠累日甚刻將禀請退辦恐此後無人願接此事則吉東一帶鹽法從此將愈不可問矣 
[日人又要求領事裁判權矣吉林]  
　　日俄戰後中日協約吾國允日本之要求開放東三省十六處商埠以爲報酬琿春即其一也日人得步進步藉保護韓僑爲名暗地廓張其權力識者久料其約外要求爲期不遠近聞駐六道溝之日總領事永瀧久吉忽向延琿寗道交涉果欲援内地通商各埠辦法獲得領事裁判權并在琿春設立警察出張所聞道憲郭觀察之意擬據理駁斥未知日人能就我範圍否 
[俄人鎗斃獵户八十人駭聞黑龍江]  
　　昨有由滿洲里來者云該處今春捕獵旱獺者極多此物現爲售俄商品之大宗定例須由臚濱府請領執照方准出獵無照者即以私捕論共計府境獵獺者七千餘人俄人尚不與焉上月二十九日晚間在西距滿州里站八十里地方忽有俄匪百餘人各執手鎗闖進獵人帳幕之内開槍亂擊登時擊斃八十餘人即將所有獺皮千餘張搶刦一空内有受傷輕而未死者於次日赴臚濱府報告聞已照會俄官緝匪究辦尚未知如何了結 
[西報譯要]  
　　改良烟臺船港辦法字林報載十九日北京電云烟臺中外商民已將改良烟臺船港辦法擬定合同呈遞外務部轉交駐京各國公使其辦法僅擬興築海堤一道需銀一百五十萬兩除徵取碼頭稅噸數稅每年可收銀十二萬兩外尚擬將華洋出入口各貨值百抽五其餘野絲絹綢煙草等品稅率尚未擬定目下正在商議築堤辦法云 
日本實業團抵京又載同日北京電云日本實業團抵京時各報館及商會代表均在車站迎接旋由大員四人商務總會及各報館設宴歡迎頗形熱誠 
松花江交涉問題近聞又載十五日倫敦電云中俄兩國會商松花江問題之委員因意見不合業已分散 
[京師近事]  
　　度支部近議以現在各省清理財政已經辦有端倪卽須試辦預算及統一全國財政之計畫若專由本部籌辦一切恐難周備擬請將遵旨開辦審計院一事提前趕辦以分責成并有擬於年内將一切規制籌備完妥明春實行開院之說 
郵傳部近議以招商局現雖收歸官辦惟一切多未改良殊非當時收回之本意兹已擬先由部組織郵船四艘歸該局經管往返於外洋各埠以挽利權惟需用欵項甚巨擬暫定由部預算大概數目再行設法籌措以期成功 
新簡陸軍部尚書蔭午樓日昨有要電一道致軍機處探其内容係報告交代情形及起身回國日期（據云係十五日）擬由德赴英帮同濤貝勒考察一切軍政再由美赴俄乘西伯利亞鐵道回國 
聞軍諮處擬請將江南提督一缺裁汰所有一切事宜令江北提督兼轄其剩欵以補江南陸軍餉項虧缺聞俟蔭尚書到京商妥即行入奏駐京英公使麻君日昨持赴外務部答謝皇上監國攝政王以及諸王公大臣貝子貝勒之弔唁盛意當由該部慶親王那中堂聯鄒兩侍郎設讌欵待以敦邦誼 
時評 
[其一]  
　　新内閣之編訂去冬已曰由李提調起草矣今春復曰。已由李提調草定呈樞府閱核矣。不數日又曰樞臣尚有不以爲然之處。復交李提調修改矣。若是乎新内閣制之成立。即目前事也乃近日之報紙忽曰。刻始責成憲政館起草。復曰前月確曾提議兩次。以政見不一旋卽罷議。又曰現擬先設樞密審查兩院故新内閣仍無成。議復經擱起。然則前日之所。謂内閣内閣。云者。政府果曾注意及此耶。抑亦徒供口頭禪耶。今而後始知昔日之盼望新内閣成立。猶作三日夢也。 
[其二]  
　　今日官塲發現兩大快事。一則鄂省嚴參馮黄兩道台與嚴辦劣哨徐升寗寳珍等一則湘省嚴參莊賴各文武。與劣紳葉德輝孔憲敎等所謂差强人意者此也。 
[其三]  
　　晋人曰。梁議長可辨矣而不辨。可辨矣而仍不辨。夫辨誠不辨然而通告書告白書辨誣書種種之印刷物。已絡繹於報館矣晋人曰。此非梁議長自辨也。諮議局代梁辨也。紳商學界代議長辨也。彼晋人旣爲梁議長辨。則記者亦有一語與晋人辯曰勿以反對烟禁之大題目責報館。晋人亦見浙江台州之禁烟風潮乎官兵下鄉拔苗。大肆淫掠。紳士發公憤開大會議。揭其罪惡。控之上官。亦可以反對禁烟目之矣何以浙人絶不以該紳士爲反對禁烟乎。晋人其思之。 
 
 

Page 7

 
 
   
 
 

Page 8

 
 
   
 
 

Page 9

 
 
此丸力量宏深能收能放有鬼神不測之機服後反覺寂然不動必至緊要之時然後勇氣百倍大得其力眞廣嗣之金丹生男之寶券也 
與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒何異此丸每次僅服兩小粒計重不過數厘每日服三次統計不過一二分奇在服後不知不覺終日毫無動靜綠周身精體已爲藥力關鎖牢固不撥不撥不動矣及至臨事之時但取外塗藥一搽立刻神威奮發勇往無前愈戰愈堅彌久剛勁極絪　化醇之樂未足比其功盡陰陽鼓燙之　尙難形其狀當此之際雖以從未　育之婦經此一度無不成孕百發百中靈驗無雙願世之無子者試服之即知此丸實爲求子要藥矣小瓶連外塗藥共兩元半大瓶五元美界仁智里十三衖括打藥房發售 
 
 

Page 10

 
 
 ]HH [ 
緊要新聞 
[劉河亦起調查毁學風潮大倉]  
　　劉河離上海僅七八十里而風氣閉塞竟與僻壤無異此次調查户口鄉民誤爲不久將實行人頭稅於是羣情惶恐約集老婦二百餘人擁至鎭董陳某處要求將户口册取消陳以册已呈鎭洋縣對衆遂遷怒於往該圖調查户口之地方圩長王子峯陳月賢等十六夜鄉民二百餘人羣至王陳二家將房屋器具盡行打壞陳身受重傷幾瀕於死後至鄉董蔡某家亦遭彼等毒擊一空十七日鄉民鳴鑼聚衆約齊到鎭搗毁學堂該鎭官立小學堂得信後立令學生回家將校門扃鎖以爲就可免禍孰知鄉民五百餘胆敢攻破大門入内將校中書籍器械檯凳雜物校舍搗毁無遺後又擁至商立小學校灌油燒校幸經救火會各員極力灌救始免波及校旁鄰舍最後至南巿稍欲打毁惠中醫院（醫院係美敎士設立）當地協鎭恐釀交涉親自率兵保護並婉言勸導衆始散去夜間鄉民尚聲言明日再欲到鎭打毁辦學人家宅各家聞信後當夜將家具雜物紛紛遷寄親友處矣 
[桑貝子私通巨匪之罪狀蒙古]  
　　庫倫來函云外蒙古車臣汗盟屬桑索賴多爾濟貝子旂於二月杪有由東三省内蒙竄入蒙匪百餘人携帶車騎軍械進旂搶掠並先有函致桑貝子約定（一）不搶蒙旂人等（二）專搶華商（三）請該貝子先期諭令華商不得遠去財物不許他運（四）倘華商移動向該貝子是問桑貝子遂照函行事故蒙匪一到華商數十家大被搶掠損失財産約數十萬之譜遂急禀庫倫大臣請兵保護派宣化營帮帶鄭秀起睄官李子敬帶馬隊六十餘名馳赴該旗勦捕適蒙匪搶掠財貨正在外竄之時遂相遇開仗槍彈互擊鄭帮帶極爲奮勇因馬奔馳疲乏請桑貝子換健馬而貝子因將好馬全贈蒙匪故以弱馬給鄭帮帶以致戰陣不利棄馬步戰奮死直前匪始少退乃有貝子旗蒙人私與匪通將官軍所騎之馬牽匿匪隊見官兵無馬遂困官軍於垓心而官軍死戰當時斃命者二十七名李帮帶亦受重傷該匪並將財物分散蒙民甚多而華商以該貝子私通鉅匪搶掠商家並故以劣馬使官軍戰敗實爲罪首擬公舉代表清查失單呈控貝子並請賠欵以保商業 
[蘇省籌辦倉穀整頓稽察之法蘇州]  
　　江蘇巡撫寳棻奏據蘇州布政使陸鍾琦詳稱蘇省自經兵燹常平官倉業已被燬無存各州廳縣現存積穀皆係民捐紳辦官爲督察均屬義倉向未造册開報今奉部飭造報光緒三十四年分穀數惟有就蘇屬各義倉存穀數目查造表册並將光緒三十一二三等年實存穀數另塡表紙附呈至積穀爲備荒要需誠宜及時整頓常平官倉一時旣無力建復應就現存義倉察照地方情形妥爲籌辦江蘇定額大邑須積四五萬石小邑積至三萬石爲度原以廣儲蓄起見現在各屬報到穀數惟省城豐備義倉存穀獨鉅其餘各州廳縣存足三萬石者殊不多覯其中亦有因近省米價騰貴碾穀平糶以致舊存積穀所賸無多甚至儘數糶變明知倉儲匱乏不足以資緩急迭經嚴飭補購上年又因歲收歉减出新之後穀價步漲迨至辦漕之際勢難同時並舉現在善後之法擬請俟本年秋後新穀登塲即令各屬於存典穀本内提出七成儘數採買穀石嗣後年年忙漕内帶徵之欵仍以七成購穀三成存典即以所得息錢抵支翻曬盤量等用一俟購穀足額再行照章儘數存錢其沿江沿海各州縣地旣卑濕性復斥鹵倉穀存儲稍久每霉變似應量爲變通照原額减半積存多存現錢以備臨時採購藉免虧耗仍由各該府州隨時稽察以杜流弊而實倉儲應將蘇屬光緒三十四年及三十一二三等年實存穀數並擬具整頓稽察章程開摺詳候核辦至蘇州府屬之靖湖廳鎭江府屬之太平廳均係甫設廳治尚未建有民倉現已飭令從速捐辦等情詳請奏咨前來臣覆核無異除將送到各表咨部查核並隨時督飭認眞辦理外謹會同兩江總督臣張人駿開繕清單恭摺具奏伏乞聖鑒（章程續錄） 
[鄂督窮治劣弁羽黨近狀武昌]  
　　瑞莘帥以劣弁徐升黨羽衆多前已飭武漢各廳縣拿獲數人究辦在案然聞風遠颺者亦復不少昨通飭各廳州縣遇有武漢口音形跡可疑之人卽嚴加盤詰查實果係徐升黨羽迅即解省懲辦漢口著名地痞李雲卿與緝捕王順之子王福在沈家廟開設黑貨店收納賊贓並廣設賭塲經督憲訪聞飭由江夏縣李振卿大令派差來漢緝拿不料該痞等均已聞風遠颺矣 
漢口襄陽帮著名地棍胡起才係無惡不作之徒經督憲通飭地方官嚴拿昨經警察一局拿獲解省究辦漢口橋口一帶地方痞黨聯盟結會名爲一百單八將屢經地方官拿究在案其漏網者事後仍怙惡不悛經督憲訪聞派戈什數名來漢在橋口一帶拿獲黨羽魏周二姓解省收押 
[魯撫與館部往來電]  
　　魯撫致憲政編查館電憲政編查館鈞鑒據自治籌辦處禀稱自治選舉自應照章遵辦惟數只合營之一種商店或一人獨營之商店年納稅捐二元以上可由數人公推一人或以一人爲選民設使此種商店在本城鎭鄉其店東之數人或一人非本地人只能照九十三條於本城鎭鄉内有不動産或營業者卽本人不在本地方居住亦一律徵收公益捐辦理而案之第十六條三項若非納稅捐較本地選民内納捐最多之人所納尤多則此數人或一人概不得作爲選民卽使所納尤多亦只能照十八條事項自行選舉或遣代理人行之不得有被選舉權山東如烟台等鎭商店較居民占十分之九而店東又十分之九非本地人如使非納稅捐尤多不得爲選民或以大多僅得有選舉權而無被選舉權則該鎭除商店外人物財産兩無可言於將來該鎭辦理自治似有妨碍應如何辦理祈示祇遵等情謹請鈞館鑒核賜復以便兹遵寳琦庚 
民政部覆魯撫電南撫台鑒惟憲政編查館轉咨庚電悉查城鎭鄉自治章程規定選民資格採用住居主義各城鎭鄉居民無論籍貫是否本地人但令居住該處接續至三年以上者如具備第十六條其餘三欵資格卽係選民至第九十七條之規定係對於不在本好方 
 
 

Page 11

 
 
 ]HH [ 
居住者而言並非對於非本地人而言貴省烟台等鎭商　店東荀係住滿三年卽非本地人照章應有選舉權及被選舉權其居住並不滿三年者方須照第十六條第三項辦理似此辦法並無窒碍除咨憲政編查館外合行電覆卽希飭遵民政部巧 
[東三省近事]  
　　齊齊哈爾商埠界址現已劃清南至恩公祠北至財神廟西至船套子東至沙崗子四圍平方共一千八百二十丈除官地外凡有主房間菜園基地准於五月初一前由地主赴交涉局將契照呈驗由官給價倘逾限街到定即充公昨已經龍江府出示曉諭 
鐵嶺縣東五十里牧養政及顔家溝一帶素産金砂中國工人往彼淘採照章納捐已閱多年乃日昨忽有日人用大車廣載淘金機器昻然直往從事淘金亦未向地方官要求開采其自由舉動如入無人之地不知吾國當外交之任者將何以應付之 
熊岳城左近之鮁魚圈海面漁稅被日人硬佔收取刻經漁業局總辦李觀察親往履勘已誌昨報兹聞此項交涉頗覺棘手奉天交涉使韓紫石司使已加委妥員會同前往調查務得此事之詳細情形以便與日領交涉 
本年自正月初起至三月底止開江以前來黑河之華工已不下萬數千人内中轉入俄境者業有萬人以入山淘金爲生者居多入屯堡傭工者次之日内哈埠伯力等埠輪船將到該處搭載來黑之華工尚有萬人說者謂數年後西伯利亞東部吾華工足迹殆將遍布 
瑷琿南百八十里孫别拉地方腴荒最多惟客民相率以傭工糊口土著又不知領荒利益故報領者甚屬稀少兹瑷琿廳謝丞與辛九丹統領决議擬定變通辦法令孫别拉巡防兵先往耕墾以爲民導每兵除月餉外各給荒田四十响凡牛糧耔種悉由官家發給秋收後多寡盡歸該兵官家不取分文刻已派兵由該廳飭差領往該處實行播種矣 
黑河府係去年新設治之缺一切行政費以無欵可籌遂任令游民聚賭以爲籌欵之法但旣抽其稅則當保護故該埠賭局相繼設立生涯發逹儼然與江左俄國賭局有並駕齊驅之勢而該府公費從此亦遂綽綽有餘其奈一般無識之游民入其圈套往往蕩盡資財或流爲盜賊此項政體孰得孰失試還問之當局者 
分類新聞 
政界 
[浙藩裁改書吏辦法杭州]  
　　藩署衙門分科治事章程已誌本報近由顔方伯條諭各科書吏並釐餉局書謂本司衙門現已詳定章程分科治事特設書記長書記名額以備考取擬照撫院衙門考選錄事寫生之式先令各科房在於舊有經稿各書中公同互選舉報聽候本司定期傳考錄用照章核給薪水以資辦公所有不合被選資格各條外均准期公舉限五日内開單吾核庫房暫行照舊母庸與考此諭計開（不得被選資格）一吸食鴉片者一久不到署辦公者一案牘不明者一字跡不工整者 
[鄂督矜釋細故覊押各犯武昌]  
　　鄂省模範外監及驚務公所江夏縣之兩拘留所其中人犯多係因細故覊押現瑞制軍因大捕武漢痞匪先後共獲數十人均分押於該監所以致有人滿之患首縣李大令特據情禀明制軍以刻下天氣漸熱押犯太多於衛生有磚擬請將情罪較輕之犯概交歇保俾免與痞匪同處致壞氣質當奉制軍面諭迅即分别開釋或取保在外候審至新案有可以不押者亦免拘留交保聽候傳訊故連日在保釋出之押犯已有百餘名之多又聞制軍因訪查武漢著名痞匪有三百六十人之多日内正開單按名緝拿因恐監所不敷於用故飭縣將從前案犯釋放騰出監卡以爲位置若輩之用 
[揚子縣造報保甲門牌之謬誤揚州]  
　　揚子地方偏僻保甲門牌之造報猶未革除近因邑尊吳惕園大令蒞任之始各鄉坊保仍用舊時之慣習法一律造報門牌乃有借事生風者思有以飽其慾壑逐户搜查男女生年月日致啓各鄉愚之惶惑竟於本月十四日將該坊保綑縛來城吳大令當堂訊責笞各坊保以千數冀以立退鄉民無如一波未平一波又起當晚頗形拮据吳大令不獲已乃對衆宣誓勸令稍退次日即馳往新城鎭以資彈壓不料爲該鄉民圍繞幾乎不可理諭好事者頗欲將此次風潮比擬於泰州東臺等處之調查户口亦可謂擬不於倫矣 
[飢民過境約期起事謠傳安徽]  
　　銅陵縣屬大通鎭前因饑民過境匪徒混迹其間從中煽惑有約期起事之謠大通巡警及駐防營隊聞信卽密爲佈置防範一面電禀撫憲飭派警隊於上下輪船時嚴行盤詰以備不虞朱撫軍接准後即飭該縣查覆謠傳起事實情兹聞禀覆查無實在之處確係謠傳云 
軍界 
[巡防營勇之鼓噪武昌]  
　　鄂省新練沿江巡防第一營隊官陳某平日馭下過嚴有犯規者無論事之巨細概用軍棍痛責日前衆勇練習體操時係　督操已逾所定時刻尚不傳令收隊衆勇嘖有煩言乃舉爲首者二人詰問該隊官何故違章並云官長對於士卒違章即濫用刑責至官長有意違章應如何處分致觸陳怒竟將指揮刀亂擊詰問之人以致羣起不服齊與對抗一時隊伍星亂幾釀禍變幸管帶李慶安君素服衆心聞警赶至善言開導衆怒始平當即禀報巡警道請將陳撤差並擬將爲首者查明懲辦以肅營規 
[咨准皖省隊駐紥廬郡安]  
　　皖撫頃接軍諮處咨覆文稱皖省陸軍混成協馬隊營駐紥省垣水草不宜喂養查勘廬州府境地勢高崗水草合宜擬駐紥該境藉資巡緝尚屬可行應即照准朱中丞准咨後即行兵備處混成協查照 
學務 
[仁錢兩縣簡易識字學塾之統計杭州]  
　　浙學袁文宗以諮議局公布施行之簡易識字學塾案札飭大縣先辦十所中縣八所小縣六所限四月初十二十以前將城廂特設小學附設私塾改設鄉鎭提前酌設 
 
 

Page 12

 
 
 ]HH [ 
逐一分晰報告計仁錢二邑城廂特設二十三所凡一千三百二十九人兩等小學高等小學初等小學附設五所凡二百十六人私塾改設七所凡三百八十四人鄉鎭提前酌設十所凡三百五十五人四共四十五所二千二百八十四人内有十五所是去年預辦而今年一律改爲學塾者 
[鄂學司委員檢定敎員武昌]  
　　憲政編查館定章預備立憲之第五年前（即宣統四年）各省分二次檢定高初兩等小學敎員過期後有未經檢定者卽不許充當本年爲第一次檢定之期署學司馬文宗已札派省視學陳君侃爲武昌各屬監考員陳君奉札先從大冶考試聞已於初六初七兩日諭集該縣師範簡易科及省城各學堂之畢業領有文憑並生監等分修身敎育歷史地理經義國文格致算學八門考驗考畢將文卷封遞來省呈交學務公所核閱矣 
實業 
[浙撫獎勵僑紳批詞杭州]  
　　僑紳吳錦堂觀察近將振興實業曁維持本國航業兩說略呈遞浙撫批詞兩則照錄如下（其一）素聞慈谿吳紳作鏌爲實業家巨擘僑商鄰國譽重梓鄉今乃惠然肯來曷勝懽慰所陳礦務蠶絲業農業工三端皆洞見本原秩然有序蠶絲爲浙江出品大宗亟應首先提倡即從育蠶繅絲之法下手改良至礦務先著手調查農工尤注意實騐卓有見地非深於經濟學者不能言也抑且忠愛之忱溢於言表尤堪欽佩仰勸業道按照所陳各節悉心研究次第興辦母負賢紳一片熱心是爲至要所附航業一摺已另行批答烟草一摺係業經呈遞濤貝勒之件今特抄發藉資觀摩即由該道照會吳紳知照（其二）節略閱悉該紳與虞紳和德創辦寗紹輪船公司藉以挽回利權並組織航業維持會意在勸導各種社會共同維持辦法甚是所請飭勸業道及寗紹合三屬官紳各界隨時保護應准照行仰勸業道按照摺開各節妥籌保護之法俾中國航業日漸發逹母負該紳等一片苦心一面照會該紳知照并候札行寗紹台道轉飭所屬查核辦理 
[洛潼鐵路總理意見河南]  
　　洛潼鐵路第二股東大會業已開會兹悉總協理於會前提出議案七條一公舉洛陽駐工坐辦一公舉董事三員輪流分班駐工一公推查帳員一人隨同購地前進查核一公議津貼保送上海專科學生銀兩并先開鐵路學堂速成科一班一公酌董事會議駐工辦法一籌議能使各州縣官紳竭力相助立借巨欵一妥議提各州縣社榖公欵或車馬餘欵充股生息以辦地方新政 
雜記 
[警務公所鋪陳今昔觀武昌]  
　　革道馮啓鈞在巡警道任内惟事鋪陳故將警務公所花廳官廳應接室會議室等處概製備西式紅木各噐具陳列之整齊華美儼若接待欽使即各科各課員司辦事之處亦皆舗陳完美光華奪目入其室者頗有觀止之嘆但該項什物均係馮捐欵所製並非官家所備其交卸時概行搬去所留者惟一二粗重棹儿破爛燈綵而已現新署警道黄觀察因公所經費奇絀又無塡衙例規一時尚無閒欵置備乃向善後局略借應差之木器撐持以故公所中人睹此衰敗情形頗有不勝今昔之感 
[工業學堂監督聲勢談武昌]  
　　鄂省工業學堂監督張繼業有戚名孟文敬者來省投考學堂寓於文華旅館積欠棧費念餘元無力付給乃揑稱失竊圖賴經巡警驗明毫無形跡未允賠償仍令將棧費付清遷出孟大失所欲即商同張監督于某夜帶同僕役十餘人在途中與棧主王巽菴攔毆將王身畔預備購米之鈔票三十二張銀表一只一併乘勢刧去當經巡警帶至警察局因礙于張監督聲勢概不究問現該棧主以張監督事不干已已指名赴學警兩署具控矣 
[錢江義渡改良始末紀杭州]  
　　前月錢江義渡遭風失事慘斃搭客多命浙撫增中丞迭次派員澈查分别罰辦並以此事關係地方交通行旅生命擬仿照武漢辦法改用輪渡藉免危險曾諭飭府縣設法會商各善堂紳董妥速改良惟利於商民必不便於紳董致反對蠭起議而未决日前又據錢江輪船公司發起具禀撫院擬專備小輪兩艘拖帶客船行駛錢江兩岸以利航業各節當奉中座批飭勸業道謂該公司所稱辦法洵足輔助錢江義渡而免危險如果有利無害所有舊設渡船均可仿照辦理仰該道迅飭府縣會同妥議具報 
[清談]  
[敬告憲政館]  
　　樞密院。在憲法上僅爲備君主之諮詢。而審查院則專檢查通國財政預算决算之報告者也。 
今我國財政未淸厘。預决算未編制。則審查院無亟設之理由。若夫謀及卿士。則有軍機處會。議政務處在。安用此不担直接行政之樞密院爲。 
新内閣爲新官制提綱挈紐之所必要。而在國法上爲行政機關總匯之樞也新内閣不設立。則行政無統系之可言。雖朝設一署。夕置一官。極意規倣人國。而賣櫝還珠。終無當也。 
[雜箸]  
[哈雷彗星說（續）]  
　　通過地球之速力週期百年以内之彗星。稱週期星。其於半數内有一回以上出現者。數凡四十有五。其間爲逆運動者有三。哈雷星。卽此三星之一。其結果以非常之速力。通過地球。通過之際地球一秒間以十八英里之速度進行。盼雷星。以二十五英里之速力。取反對之方向進行。故其相對的運動比於砲彈之速度。約有八十倍。 
哈雷星與地球之距離哈雷星本年二月一日。距地球。約一億五千九百萬英里之距離。迨後三月一日。逹一億七千六百萬英里。三月一日以後。始緩而終速。互相接近。五月二十日。僅有千四百三十萬英里之距離。是星界中罕有之短距離。除千三百五十萬英里之小游星愛洛司星外。無復有如是之接近地球者。五月二十日以後。哈雷星速遠地球。七月十六日。可距二億哩。最奇者。各行星中。金星更爲近接哈雷星。五月二日。哈雷星金星間之距離。比哈　雷星與地球間之最短距離。更短五十萬英里。按前次之哈　雷星。接近地球之際。兩者最短距離。爲千七百五十萬英里。比於今次之千四百三十萬英里。無甚懸殊。惟今次位置。遙位於北。且與太陽之距角。較大於前。故觀測尤便也。（未完） 
[探險錄]  
[西部蒙古游歷談（五）]  
　　七搭拉克驛搭驛土地磽瘠。並無草木。只見石塊纍纍耳。驛中有二廟。及官辦庫棧。附近有比賴湖湖濱有泉地質多含鹽性。不適飲水。比賴湖南方。蜥蝎極多。出那藍驛。 
八那藍驛那藍溪谷。東西極狹窄南北一道開通。所在有泉水。冬季不冰。驛亭均係車臣汗部愛麻克人所掌管。而驛中又有哲布尊丹呼圖克圖所命之喇嘛僧。僑居其間時大雨沛然至。雨熄虹現。漠地得潤。略有活潑氣象。過爾烏蘇乃杜里巴卞阿達克等處。薄暮漠溟。於莫敦驛宿焉。 
九莫敦驛驛四周皆山。附近産鹽甚多。驛中有堪布巴克席寺呼弼。罕均極閎壯。車臣部愛麻克人管掌驛務。莫敦驛以南道路。崎嶇。風景蕭條。客懷殊測渺矣。經蘇杜基夫杜克井耶木杜湖至套里木驛。驛中有呼弼爾罕寺郊外合約爾鄂博邱。蒙人尊　不置。邱下有無數蒙人帳幕。巿况寂寥。不足考查也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[郵傳部奏擬訂各省大小輪船註册給照章程摺]  
　　奏爲謹擬各省大小輪船公司註册給照章程以資遵守而交迎恭摺具陳仰祈聖鑒合竊維航業一端所以振興商務利便交通尤於主權上有極大關擊自輪船招商局設立以來人人皆知航行之利各省商民聞風興起創辦輪船公司所在多有惟各省疆域閡隔情形不同故商輪辦法亦因之互異且往往逕自開行並不禀呈到部似此散無友紀旣未能聯絡商情力任保護之責更恐紛歧糾葛影響及於主權臣部總司航政責任攸關自非籌定劃一之方不足以憑稽核而資整頓當經臣等公同商酌督飭司員擬訂大小輪船公司註册給照章程二十條凡各省大小輪船公司之創立必須呈由臣部核定章程准其立案註册後各該公司赴部先領執照然後持照自赴各海關呈驗由關發給船牌照章完納船鈔其從前各省業經設立之大小輪船公司均應補領以歸一律隨由臣部分别咨劄先行試辦在案現在已踰三月各省輪船公司呈請領照頗形踴躍是商民旣稱利便而航政亦有初基臣等惟當勉力圖維以副朝廷振興航業鞏固利權之至意理合將籌定輪船公司註册給照章程繕具清單恭呈御覽伏候命下卽由臣部分别通行欽遵辦理所有擬訂輪船公司註册給照章程緣由恭摺具陳伏乞皇上聖鑒謹奏宣統二年三月二十八日奉旨已錄 
謹將擬定各省大小輪船公司註册給照章程繕具清單恭呈御覽第一條本章程專爲中國各省大小輪船公司註册給照之規則名曰大小輪船公司註册給照章程第二條各省大小輪船公司無論合資公司合資有限公司股分公司股分有限公司均應先將創立情形妥擬辦法禀由該管海關道或商務總會及商船公會詳報本部經本部核定後准予註册發給執照其在本章程未頒布以前業經設立之公司應一律補報註册領照關於前項舊設之公司當補報註册領照時仍准一面行輪母庸停輪候照以免延擱第三條凡公司經本部註册給照後本部始認該公司成立第四條凡公司領取執照得享受本部保護之利益 
第五條各公司創立時應行妥擬辦法禀報本部之事項如左一公司名稱及種類二公司合同三公司一切詳細章程四行輪一切詳細章程（輪船名稱成本隻數長廣尺寸吃水尺寸機器馬力速率噸數容客艙位或租或購或借及各項貨客運載辦法價目均包括在内） 
五公司總號設立地方如有分號一併列入六股分有限公司股分無限公司之股票式樣七碼頭起訖處所及經過處所並繪圖列說八航線圖說九開辦之年月日及營業期限之年月日或無期限十資本之總數若干每股銀數若干每股已繳銀若干及分期繳納之數十一創辦人每人所認股數十二創辦人及經理人之銜名籍貫住址（未完） 
[署理湖廣總督前蘇撫瑞澂前護蘇撫陸鍾琦蘇撫寳棻會奏辦理憲政情形臚陳第二年第三屇籌備成績摺（續十九日）]  
　　一爲廳州縣創設間易識字學塾查簡易識字爲國民普通知識所必需前在省城先設學塾補習所宣統元年冬初開學臘底畢業畢業生已飭各屬聘用時並設簡易識字模範學塾五所年底覆勘定校址足成十所此項章程課本初辦時未奉頒發中提學司暫行酌編課本聲明用至部頒本至日爲止一面嚴催各屬從速籌備仿辦並列人州縣功過俾顧考成現在蘇屬各廳州縣均已漸次開辦尚不至過於覊遲兹復通飭各屬推廣辦理以期普及此接續辦理之情形七也一爲各州縣巡警限年内一律粗具規模查蘇屬巡警自上年臣署會議廳議决飭催各屬遵照部章設立敎練所後並將省城巡警總局照章改爲巡警公所分科辦事氣象爲之一新省城巡警卽長洲元和吳縣三縣轄境歷經整頓拓充先後增設現已足成巡警一千名外府各省縣如松江府屬之華亭婁縣常州府屬之武進陽湖均設長警一百七八名不等鎭江府屬之丹徒一縣共設長警一百三十餘名核與上年會議廳議决原定每縣至少四十名兩縣同城者至少六十名之數過無不及太倉州屬之鎭洋亦已遵照定額募足其商埠地方惟上海一邑爲商務總區華洋雜處久經開辦巡警總局管轄城内浦東北巿等處其南巿西門等處向歸總工程局紳董管理亦皆布置整齊鎭江商埠由常鎭道督飭辦理早已成立至於蘇府屬之吳江震澤常熟昭文松府屬之金山常府屬之無錫金匱宜興荆溪江陰鎭府屬之太平丹陽金壇溧陽等廳縣皆係外縣所辦巡警有兩縣合設五六十餘名以至九十名不等者有一縣已設六十名者核與議案定數有增無減此外崑山新陽奉賢南滙靑浦靖江崇明等縣其僅符定額者催令推廣其未足額者勒限補齊惟靖湖太湖川沙等廳始因地僻人稀額數未免較少現已飭其趕緊添足以成一律此接續辦理之情形八也以上八端均爲第三届應行籌備之事臣瑞澂規畫其始臣鍾琦奉行於後臣寳棻勉課厥成念此六月之中事非一手臣等殫竭知能幸免貽誤如期報政正不知幾費經營今第四届接踵而來事端繁賾臣寶棻惟有悉心籌畫急起直追不敢畏難而因循亦不敢求功於操切以冀仰副朝廷勤政愛民之至意所有臣瑞澂交替以前及臣鍾琦護任之日曁臣寳棻到任以來籌備憲政情形並第三届應行奏報城績除咨報憲政編查館查核外謹便同兩江督臣張人駿恭摺具陳伏乞皇上聖鑒侢此摺由臣寳棻挈同臣鍾琦主稿旋寄由臣瑞徵會核辦理往返籌商稍稽奏報時日合併聲明謹奏宣統二年三月二十五日奉硃批該衙門知道欽此各省籌辦地方自治 
　　江蘇（上海） 
上海城自治公所定於五月十一日開夏季議事會凡議員之有建議事件者應將所議之事備具理由於開會前十日先行送交議長俾於開會時公同研究業已函知各議員預備矣 
 
 

Page 19

 
 
 ]HH [ 
本埠新聞 
[會勘盜賣灘地續誌]  
　　蘇臬左廉訪前日到申勘查江蘇諮議局議决案内地販盜賣虹口公和祥漲灘基地一案廉訪當偕本縣田春亭大令撫委王旭莊觀察至虹口公和祥碼頭勘得地販奚朗如串通圖董王介伯地保王雲甫朱瑞嘉徐慶發龔琴孫僞造升科單朦轉道契田畝約計六十餘畝自耶松船廠碼頭起至招商局北棧碼頭止約一里之遙共升出灘岸亦有一百丈左右云 
[請緝逃妾之電信]  
　　滬道蔡觀察昨接天津某巨公來電云有侍妾兩人私搿妍頭捲逃乘廣濟輪船准於二十日午後兩點鐘到申請飭傳諭英法租界兩讞員及上海縣派差到碼頭守候嚴查務獲究辦等語觀察接電後立即遵飭照辦 
[再紀巡警調戲婦女之禍端]  
　　沈順生之妻曹氏被北區巡警周毓英調戲等情已紀昨報昨沈順生之母張氏偕同次子順福到縣禀稱當周調戲媳婦之時即將周扭交老北門口汪姓崗巡同至北區控告豈知行至半途汪即將周私行放去順生到區控告巡長等竟呵斥不問反將順生順福推出並號召各巡警將順生弟兄痛打遍體受傷刻下雖荷一區德正巡官將周懲辦但據秦姓傷科謂順生傷勢沉重難保無性命之憂爲此情極奔投案下求請嚴辦田大令准飭補詞候訊 
[白蓮菴房屋發封]  
　　閘北海昌公所後面白蓮菴老嫗沈王氏誘匿瘋婦黄陳氏已紀昨報昨經四路一區黄正巡官提訊以該菴男女混雜大傷風化判將沈王氏戒責二百下該嫗之姘夫沈東生笞責二百板驅逐出境並飭將菴中偶像移往太陽廟房屋發封黄陳氏因不願隨金回家判與另一容留在菴之嚴袁氏一併送棲流所留養候再核奪 
[西捕不通聲氣]  
　　公共公廨官媒邱徐氏串令女犯陳張氏向唐徐氏之家屬索取陋規被駐廨五十八號西捕查悉禀明寳讞員飭將犯婦陳張氏官媒邱徐氏帶案質訊屬實一併送縣懲辦 
[閘北開徵車捐]  
　　閘北巡警總局開辦車捐本定四月初一日起徵嗣因所訂捐照章程尚未妥善暫行緩辦已兩紀本報兹悉此項車捐已於前日奉督總辦蔡汪兩觀察委派專員開局徵收矣 
[謝劵]  
　　城内頴川小學堂定於今日午後開第二次懇親會遍邀學生家屬展覽成績昨承惠贈入座劵二紙又華商興發榮廠所造蘇路公司頭二等客車業已告竣定於今日試車午後一時由滬軍營車站開往楓涇三時二十分回流昨承贈劵兩紙合書誌謝 
[城内]  
　　難民自由○湖北沔陽州男女難民四十八人住居西門内關帝廟已有多日前日由縣雇定船隻派差押送詎僅點見十餘人詢據該難民等回稱其餘各人因嫌此處汚穢故有錢者均往租界借住客棧爾等不必將人數檢點照護照上四十八人辦理可也該差知難理喻只得聽其自然 
就此不還○袁利生昨將王禮升扭至一路巡局禀稱王於早晨向小的尋事旣由隣居出爲勸解王竟不聽反敢行兇將小的毆傷求驗王供向開紅木作袁曾透支工洋四元向索不還今又欲借洋裝傷圖詐判將欠洋作爲傷費兩造遵斷而退 
賊不累人○東區解送積竊蔣國華張仁義及窩贓之王瑞堂等三名至一路巡局經德正巡官提訊蔣等同供夥竊金曾鈺家衣服器皿共二十五件又至徐三寳家偷得衣服三件均寄王瑞堂處惟王不知偷來求鑒判蔣張二人各責三百板收押王瑞堂從寛交保斥釋 
道批四則○陳蔣氏禀批此案業准和總領事函告兩造自行了結會訊作罷等因已行廨查明在案着即知照陶杏斌禀批此案節經批行迄未復到辦理實屬遲延仰南匯縣迅速查明察奪黏抄並發僧長齡禀批已批　勒遷仰上海縣照案辦理勿任違抗張福同禀批仰松江府遵照前批轉催妥速理明具報勿再遲延 
[南巿]  
　　遇人不淑○通州婦人徐陳氏之女江珍許於住居浴堂弄之銀匠彭蓮羣爲童養妻本年二月間彭急欲成親該女因年僅十五不從其願致被綑縛兩手任意素虐其母向論不睬遂卽扭控南區飭將該女送往醫院醫治在案兹彭求領不遂赴區胡閙昨日解至工程局經湯裁判提訊判女暫留彭罰洋兩元着偕乃父來案具不再虐待切結方准領回 
拐賣婦女○西門外唐家灣賣花人錢阿四之妻羅氏被張周氏王周氏串拐至蘇州圖賣被錢得悉將兩氏之二房東楊張氏錢沈氏扭控西區交保尋回解送工程局訊賣判兩氏各戒責二百下張周氏押善堂十月王周氏押六月羅氏或責五十下交夫領回管束 
庶母權利○王長興沙船主王金奎已於去年病故其妾劉氏昨至南區控告王妻所生之長子安生不顧養贍違忤兇横當由該區解至工程局訊究氏供雉人亦生一子家主故後由壻月貼洋三元其餘一無所有王供在大利丸輪船爲茶房無力奉養求宥判王具結交保每月貼洋三元 
恐難管束○虹口老虎灶夥通州人袁梅亭之妻陳氏被同夥張立正誘至南碼頭丁裕隆處被袁偵悉將丁張扭至工程局判各戒責一百下候提店主姚姓等訊究在案昨日復訊氏供前被嬸母領出押入花烟館後又逃至濟良所由天領回此次自顧出外傭工因與丁相識特向借住詎　丁妻所逐求鑒判丁再戒責二百下押半月張從寛斥退氏責五十下交夫領回管束　 
[閘北]  
勒遷菜攤○新閘橋北烏鎭路一帶菜攤林立前由公益里口頤和公司菜塲禀請巡警總局給示曉諭並飭四路分局一律驅逐曾誌前報無如各菜販屢次抗違仍未遷徙昨經巡官飭傳該菜販余小才等至局著具遵遷切結限七天移往菜塲如違究罰 
錢債訟案○陳永卿昨遣司帳盛秋圖至四路一區禀控陳澄生楊彬甫欠洋二百元不還又馮桂榮控武昌機器店主張長安　賴用錢銀三百八十餘兩又閻士發控俞天喜欠洋五十元昨經巡官一律批准飭傳各被告到案訊斷 
[英租界]  
　　情虚避匿○漢口路東來道院道士陳恆甫誘拐寗波寡婦鄧李氏來滬作妾近與其妻方氏將李氏凌虐致氏吞烟圖盡由捕救愈解奉公堂判氏留候傳陳訊辦在案兹陳已情虚避匿昨日由探將陳妻方氏傳至公堂判交官　看管候提陳到案再行訊核 
拐匪收禁○方子卿串拐成都路阮因堂 
 
 

Page 20

 
 
 ]HH [ 
　　家之男孩賣於福建莆田縣境由探將方拘獲解廨收押在案昨日復訊讞員以屢次移文該縣查提阮孩並無下落判方押滿西牢一年以儆 
懲辦家賊○丁金榮竊取後母珠兜質洋浪用並於粧台上留一字條大書江南第一山王小么路過暫借字樣由探查悉將丁拘解公堂押候查辦在案昨由捕房將丁解廨復訊丁供求恩典判押西牢九月以儆 
妓院罰洋○湖北路迎春坊二弄二百十四號妓院因聚衆賭博昨由包探將龜奴李春先傳至公堂訊實判罰洋二十元充公 
保人脫累○鄭華華與周緯生地産糾葛因周避匿由廨飭將保人水豐瑞收押有案昨晨由探將周提獲解廨請究判水開釋周押候訊奪 
拐案定斷○楊呵毛　沈阿炳王傅氏串拐伊妻崔氏一案昨經公堂復訊明晰判沈押四月氏押兩月 
易兆火災○新閘路黄鼎記槽坊因多樍火油昨由包探將黄　至公廨判罰洋二十元充公 
學徒疏忽○福建路裕豐昌洋廣貨店失愼已誌前報昨由捕房將該店學徒張根寳傳至公廨請究據供因悮翻火油燈所致中西宫以該學徒屬實疏忽判押兩禮拜 
末路窮途○吳漢淸吞烟圖盡由捕帶入捕房設法醫愈　送公堂請訊據供漢口人來滬謀業未就行將落魄是以出此下策讞員安慰數語即行釋出 
蠻不講理○沈寳生沈生大沈小桂欠楊樹浦小茶館主江和尚茶資不還反用熱水將江之手背燙傷昨由捕房解廨請究判寳生押一禮拜並賠原告醫費洋一元生大小桂無干開釋 
收管田單○方慶奎控方關榮等將地出賣不交單契前晚由廨集訊判方關榮繳洋五百元方東生繳洋七百元原告亦繳洋二百五十元交還受押田單之張新泰將單交案給還原告並着要証方勝榮交五百元人洋並保方關榮因另案還押均著具呈遵斷結存查 
限理押欵○衛芝山控鄭幹卿不理押欵一案前晚由廨復訊判鄭交原保限十日繳銀一千四百兩將單贖回如違將地變價抵償不敷再追 
賠繳帳欵○德領事署帳房李默齋控送信人馮宗源少交帳洋一百元前晚由廨提訊供詞各執孫襄讞以兩造均有經手之責著各賠洋五十元馮不遵斷諭著原告獨賠候函知德領將馮開除以儆 
劃抵了事○方關榮控王慶林不付期票洋五百元前晚由廨復訊王供方有單契抵於母親黄氏處可以劃抵判方我還王母洋二百五十元將單贖還期票塗銷 
[美租界]  
　　莫和其惡○沈發明昨至捕房控稱見子桂泉在西華得路板橋弄三百三十號皮鞋店内學菜時被店主凌虐　爲查辦捕頭飭傳該店主到案詢知因沈子屢次竊物所致著沈領回管束　 
學生違章○安徽人胡照功游學回國昨日帶刀在北蘇州路行走由印捕拘入捕房將刀留下着赴公堂具領 
討帳被毆○吳淞路長興米店主昨至捕房報稱鴨綠路重慶戲園樍欠米洋百餘元向討不還反被扭毆捕頭因案關債務令赴公堂禀控 
因何爭閙○王李氏吳李氏昨日同至百老匯路萬泰錢莊不知何故與店主口角爭閙當由店夥鳴捕拘送捕心捕頭詢得兩造均係親戚諭令出外理處 
電車傷人○包車夫尹黄揚昨在北四川路被三十三號電車撞跌致傷足骨尹卽投報捕房飭送同仁醫院醫治再行查究 
[法租界]  
　　抗不遵斷○江北人陳培生顧乃思一再纒擾在道　兩署互控批廨提訊昨傅兩造到案陳供顧索訟費不遂紏黨行兇並被傷及腎囊由捕房送往醫院療治求鑒顧供陳挾小的退保之嫌屢紏流氓至小的所開之老虎灶内尋釁並將花衣浸透洋油擲於水鍋内迨報捕往拘即已逃散聶司馬以兩造俱非善良之輩判顧罰洋十元充公兩造各具安分切結存查詎陳堅不遵斷一味抗辯司馬怒甚判一併押候　究 
自取其咎○新開河浜福森　輪船票局前夜紏人賭博直至天明始行散局後查帳箱内所儲之各輪船水脚洋三百二十元已不翼飛去當由店主之戚某甲報　捕房飭探將店夥劉長卿蔣榮春及與賭之某剃頭匠某船户等六人拘入捕房押候核辦 
聚衆索詐○梁茂春投廨控稱小的在王子清作塲内督工前日忽有張仁景陳竊狗等十餘人來作向作主硬借洋元聲稱　不允借定將木料偷竊故卽飛報捕房派探獲住張陳二人餘俱逃去求究質之張陳同供與作主認識向之商借事實有之小的等不敢偷竊聶司馬以人証未齊判押候補提同黨再訊 
責成保人○謝東揚前倩沈太太朱沈氏作保向陸以生嫁妝店租用木器兹陸因向索無著保人亦置之不理控奉公堂飭傳朱沈氏到案研訊氏供謝出外營生沈太太卽係婦人之母現已往尋求請寛限判氏交保限一月向原告理明 
不認行竊○沈來法行竊立豐輪船上縐紗衣物由探查獲解廨訊供不認判押　查明再訊 
更正○初三日報載洋商用人吕壽山控任依德以支票騙貨等情兹悉此事實因錢業洪某掉換莊票被呂控告與任依德並不相涉前報所載係傳聞之誤合行更正 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[續擬湖南救荒截留鹽欵提議案（續）]  
　　（乙）鹽厘及加價之欵 
一豫厘每票征銀五百兩 
二淮厘每票征銀九百三十三兩五錢 
三湘厘每票征銀四百九十七兩五錢 
四鄂厘每票征銀四百零二兩五錢 
合共每票征銀二千三百三十三兩五錢湖南現在銷數三百八十票兵鹽征銀八十八萬六千七百三十兩 
以上四項均係解交湘皖寗三省之欵 
（丙）賠欵加價及口捐之款 
一江南加價二文每票征銀五百五十三兩八錢四分六釐一毫五絲 
二江南加價四文每票征銀一千一百零七兩六錢九分二釐三毫 
三湖南口捐四文每票征銀一千一百零七兩六錢九分二釐三毫 
合共每票征銀二千七百六十九兩二錢三分零七毫五絲湖南現在銷數三百八十票共應征銀一百零五萬二千三百零七兩六錢八分五釐 
以上三項均係湘江兩省所加之欵 
又以現在吾等所擬要求截留練兵加價及江南新政加價兩項鹽欵分列如下 
一練兵加價四文每票征銀一千一百零七兩六錢九分二厘三毫 
湖南現在銷數三百八十票共應征銀四十二萬零九百二十三兩零七分四厘 
二江南新政加價二文每票征銀五百五十三兩八錢四分六厘一毫五絲 
湖南現在銷數三百八十票共應征銀二十一萬零四百六十一兩五錢三分七釐 
舉以上前後各收數觀之昔之課釐加價解部及江皖鄂湘者共銀二百四十九萬六千三百零七兩六錢八分五釐今之練兵新政加價解部及江湘者共銀六十三萬一千三百八十四兩六錢四分一釐多寡輕重相去懸殊設使度吏部及江南總督不允我截留之請將見吾湘飢民老弱死於溝壑壯者散之四方萬一有乘之滋亂變爲流寇者大局益不堪問非徒新加價之六十三萬一千餘兩不足恃卽舊日課釐及賠欵之二百四十九萬六千餘兩亦皆無所收成矣兩利相經取其重兩害相形取其輕度支部及江南而允我也每年所損失者不過六十三萬一千餘兩若不允而令民不聊　則每年所損失者必至二百四十九萬六千餘兩殊爲謀國者所不取也夫陰雨綢繆已嫌太晚亡羊補牢或未爲遲故爲吾民謀百世之利爲國家弭無窮之患在此一舉惟愛鄉之諸君子合羣力而共謀之幸甚謹議 
再湖北患水亦與湘同其鹽岸所有練兵加價及江南新政加價亦與湘同若能集合鄂中紳民共謀濬水之策則兩省截留之欵可有五百萬兩足敷治水工程之需矣　兩省諮議局幸留意焉（完） 
小說 
　　中國偵探小說繡衣盜（二） 
第一回論偵探中外異同集鳳池春秋聯捷 
看官請想。他們泰西各國的法律這般完備。警察這樣森嚴。當偵探的又有這般學問尚且有寃枉的罪人。虚懸的疑案。何况我們中國。本來無所謂什麽偵探不偵探。那班緝拿罪人訪察盜賊的。都是那班捕役。旣没有一些兒學問。又没有一些兒見識。無非都是。那班巿井無賴。飲博小人。方才肯。來充當捕役。這樣的人。那裡會辦什麽事情。　訪什麽盜賊。自然是騷擾百姓。詐害閭閻。一無用處的了。但是天下的事情。十步之内。必有芳草十室之邑。必有忠信。這班捕役裡頭。也未嘗没有一兩個出類拔萃的人不論什麽疑案。不論什麽盜賊只要到了他的手内。憑你怎樣天大的疑難。他也自然有本事給你訪得明白白。像這樣的人要是生在他們泰西各國。有了那般的學。問見識又有國家的法律。相輔而行只怕做出來的事業。訪出來的案情。更要比他們泰西各國的偵探。來得利害些兒也未可知。無奈生在我們中國既没有相當的敎育。又没有完全的法律不要說是什麽憲兵警察不是處處都有的。就是有的地方。也不過都是虚應故事。那裡有什麽保衛治安的力量不要說是什麽電話電報。不是處。處通的。就是通的地方。也不過都在通都大邑那裡有什麽輔助偵探的功。勞這班當捕役的。不過都憑著自已的一生閱歷。相一點兒小小的聰明。就要去緝訪那些無影無蹤的案件。没憑没據的事情。好像那大海撈針空拳捉月的一般。看官請想。照這樣的看起來。究竟是他們泰西各國的偵探緝案容易呢還是我們中國的捕役。緝案容易。如今的那班小說家。每每著什麽中國偵探小說。那裡頭緝案的情節。和那國家的法律偵探的學問都和泰西各國的偵探小說差不多。依在下想起來。這些事情。未見得都是實事。無非是著書人心上的理想罷了。 
國外新聞 
[英國政界近聞]  
　　十九日倫敦電云利物浦日報所載羅斯白萊君擬將改革上議院政見展期至西十一月十九號提議一節羅君已自行聲明並無此意 
[德報討論萬國和平]  
　　十九日倫敦電云德皇回國之後德國各報僉竭力討論萬國和平問題德皇與法國外務部大臣在倫敦會談之際曾倡歐洲聯盟之議雖經官塲否認然德皇此次蒞英各報評論頗爲滿意 
[英人反對日本新稅則]  
　　十九日倫敦電云支那公會書記維爾考克司君投函泰晤士報詳　表式以示日本新稅則將使英國之利益大受其累日本之英國商行因以輟業者爲數必衆泰晤士報著論稱許維君之議謂日本執政諸員必未深知稅則與英日商業交際關係之利 
 
 

Page 27

 
 
 ]HH [ 
害又謂自由貿易不能得他國適宜之稅事讓於此更添一證云 
[法國海底濳行艇失事]  
　　十九日倫敦電云海底濳行艇泊呂維哇司號由海底出水之際與汽船派司特卡萊司號互撞艇上兵弁二十三人悉落水中派司特卡萊司號亦受傷駛回卡萊司續電云泊呂維哇司號落水之兵弁已無法拯救 
[德報歡迎意國外交員]  
　　十八日柏靈電云德國各報歡迎意國外務部大臣頗形誠摯僉謂該大臣抵德足見意國尊重三國聯盟之忠誠云（以上譯字林報） 
來函 
[北方日報來函]  
啓者敝報四月初一日出版而上午九點鐘卽在奥租界工巡局巡捕至館拿人並在主筆房異常咆哮來賓楊君韶九從中解說竟遭辱打當將經理主筆及來賓楊君等人押至捕房如待重囚巡官謂我非摧殘輿論之人惟爾中國官塲旣照會封報拿人我自照辦如爾等能不出報即可放歸否則必押候辦理云云同人當卽允暫停版遂放歸而南叚巡警總局即日下戒嚴之令著各處不準閱看本報並著郵局不准遞送代派處不准代派一面飭天津府至敎育圖書避印書處令勿與代印印刷處請其出一手諭府尊謂我董小官斷非摧殘輿論之人不能自出手諭印書局謂旣無手諭則敝局不能無故不代人印刷書報議遂罷是時天津輿論已大譁敝報以被禁之原動力旣在中國官府乃託順直諮議局議長赴轅請謁陳明緣由而陳督以病不見繼托督幕某公面謁陳督請其准予出版陳督謂我斷非摧殘輿論之人旣由南叚阻撓仍著禀請南叚照準且我旣允諾南叚斷無不照準者某公以此語語議長議長以此語語本社同人此初二日事也同人遵即其禀南叚而南叚復於初四日批駁不準印行是爲本報被禁以來經過之大略查北洋官塲必欲禁止此報之故其初由於一二宵小挾嫌以本報廣告有監督政府四字持告陳督謂政府而爲彼輩監督殊爲不敬陳督本不措意語以不敬則不准出版耳於是南叚移知洋務局洋務局著李某至奥領事署請即干涉是奥領事之干涉爲徇洋務局之請洋務局則徇南叚之移南叚則徇陳督之意陳督則徇宵小之言事旣破裂陳督始知辦報者皆係有名紳士且宗旨極平和又閱初一日之報毫無可抵之隙旣悔復懼分電憲政編查館民政部請示兩處置不答大窘復發第二次電其病不見客者以未接回電正在焦急之時誠哉病也第二次電旣發憲政編食館及民政部均回以俟出版後看宗旨如何再議辦法而陳督更窘某公之出而宣傳督痩蓋在接電之後耳其接電之後究用何法以曲折盤旋　其目的在官塲技倆誠能百出不窮吾輩何由知之南叚之第二次批駁當另有道理也抑此事尚有最大之原因焉當本報未出版之先各處喧傳天津北方日報爲直紳共同組織之機關以北洋官界之腐敗他事全無可畏可畏者紳民在旁揭其隠耳其實本報旣非直紳共同之組織而其最大目的復更不在攻訐一二私人觀敝報發刊未完之宣言書當已了然不屑與一二私人作對吾報之紙足惜吾輩之筆尤足惜彼一二人何足汚吾報何足汚吾輩之筆也彼旣誤會於前假外人之手以摧殘之繼雖自悔而怙過不悛錯照錯辦蓋亦吾國官塲之慣技最苦者吾民呻吟於專制之下究於何時出頭耶謹叙大畧以告邦人諸友北方日報社同人謹啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
