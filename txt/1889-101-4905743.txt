# 1889 - 101 - 4905743

 

Page 1

 
 
[重印醒睡錄出售] [  申報館主人啓]  
　　本館曩刋醒睡錄久已風行海内不翼而飛兹用鉛板重印紙張潔白校對精詳每部訂成六本價洋三角五分准於卽日出晝　願者仍照　例 
[新印東華錄東華讀錄出售] [  翩書集成局啓]  
　　　華錄一書初徧子蔣氏後長沙王益吾祭酒從事史館復取累期掌故　列聖宏謹編纂成書箸爲　錄由是自天命迄道光九朝治績　　大通恭閱之下不持仰見　祖　宗宵旰勤勞孜孜圖治之至意卽列朝名臣章奏大將勳猷以及外　恭順之情邊　　拓之事亦皆編年記月一黄可如圈寈家匱一福朝夕按閱者也第原本已多漫迤坊間　刻又皆魯魚亥豕訛悮良多兹用新式鉛字排印精選上白紙張校對裝潢俱極佳　　已告　每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉　　移玉至申報婠帳房面議可也此佈 
[招集經室讀經解股票啓] [  點石齋主人謹啓]  
　　經解彚刻首　通志堂　例可謂善矣然所采多宋元諸家之說及學海堂行世而士知實學直可俎豆漢　但所取或非足本若疇人傳　雅編　列其中通儒微嫌其冗　後學又　於檢尋此編依經編次全倣通志堂血去取一以漢學爲宗凡稍涉宋　論說者概從割愛慶搜秘籍力　　光妥書百七十　種積卷千四百有奇甄綜加精條　一　實踵儀徵之盛業蔚儒林之鉅觀本齋志在壽世匪以屬利其言足　其價　　　定者　取工本先　洋八元取書時續繳十八元裝盛木箱一只因冩印精工校讐嚴謹務便毫髮無憾一時未敢草率成書用告售股諸公宜早賑敎出　後不預股者每都定價四十元狩此佈聞售股處○在上海拉圾碼頭本南局帳房三馬路申報帳房南北申昌以及漢口黄　街本局京都　　廠本局廣東省城本局皆可　取此佈 
[闢風水說]  
　　天下事有習知其非而世俗之所尚風氣之所趨有不得不降心相從周旋遷就者風水其一端也世謂風水之說始於郭璞吾不知相傳葬書果出自郭璞與否中泠一坏土果爲郭璞所埋骨與否第見談風水者謂之堪輿家夫堪輿者質言之猶天地也而以名風水何耶無待乎辭而闢之矣余素不信風水然戶樞之向背籠觚之縱横與夫立一柱掘一井之細微瑣屑皆問諸堪輿家惟堪輿家之言是聽非然者不獨無知婦孺疑惟交加若有所大不安者凡前後左右二十五家鄰里中人皆將厲聲正色以責之以爲少不更事喪心病狂一二年之間若老若幼若男若女苟有一二疾病死亡者必歸咎於風水而興帥以問罪焉攘臂而前裂眥相向一若不共戴天者然從而和者異口同聲并爲一談牢不可破辨之無可辨爭之無　爭雖就正於老師宿儒亦斷不敢剖是非而斷曲直不過以事從宜禮從俗之說爲之解紛排難而已然則天下遂無如余者之不信風水矣乎曰有平居讀書談道與二三朋友講習論及風水引經　典反覆辨駭深探底藴洞見癥結娓娓千百言極力排斥深惡痛維洎乎宦成名就引邊歸田將欲治宫室營兆域遂幡然一變其所爲修書齎幣廣延堪輿家日與之徧覽周游以謀安宅求吉壤若者爲牛眠萬世子孫之基由是立若者爲雀鬥百年富貴之劵可以操若者佳氣冲霄自邑令郡守以至藩臬督撫可屈指而數也若者文光射斗自舉人進士以至狀元宰相可翹足而待也如囈如譫如謔如兒戯支離荒誕不可窮詰嗚呼何前智而後愚耶盖中無主而學養未深其邀福之心與免禍之心有以中其隱而蔽其明也余嘗見堪輿家書籍百十種繪圖貼說朱墨燦然其大略指示形勢敷陳意義孰榮孰聚眞若可憑至於終篇結穴則又作迷離惝恍之詞使人爽然無所據是以有識者束諸高閣欒置不道寜習醫卜星相等藝而不習風水誠以醫卜星相等書其要旨皆有把握其進境皆有次第苟神而明之則决見於先幾收效於頃刻固非不學無術者所能望其項背也若夫風水則不然一知半解已足以欺世而盜名卽孜孜矻矻窮日之力以從事於其書亦無以見其所長與一知半解者無以異是以讀其書者大抵神志昏蒙識見淺陋固執不化拘泥鮮通而後泛鶩於汪洋而茫茫無所歸冥索於幽渺而棖倀無所之管中之豹而以爲盡探秘籥圖中之驥而以爲獨得眞筌稠人廣衆大言不慚人亦無從辨其精粗測其深淺而彼且洋洋然以逞其昏蒙淺陋之志售其固執拘泥之術嗚呼我躬不閱邊恤我後今日之廢堵頽垣荒榛敗棘狐兔縱橫皆昔日之堪輿家所謂安宅吉壤也誰復於百十年後追論百十年前起已朽之骨召不靈之魂而加以口誅筆伐也哉余非有惡於風水也蓋風水之爲害於世也或停棺而不葬或既葬而數　誰無祖父誰非子孫徒以富貴之說舉祖父之遺軀爲子孫所侮弄停於家則有水火盜賊之不戒厝於野不免霜露風日之所侵甚而斬伐松柏斧鑿墳塋摇撼骸骨震動靈爽以遷葬其先人使其先人飄揚流瀉而無所歸翻騰驚駭而不得其安其焄蒿悽愴之氣發揚於上風雨不時氷雹交作水旱者至饑饉頻仍未始非冥冥之中有以召之也夫豈其子孫之不孝不以祖父爲念耶牽於婦孺之見格於隣里之議使不得徑行直遂惟所欲爲風水之害甚矣哉嘗見有小說論遷葬之害謂當著一令凡遷葬者先期呈告於官府述不得不遷之狀水幾寸蟻幾斗具結存案而後官府親臨監視開掘若其無水無蟻所言不騐則堪輿家照刼盜劚墓例其子孫照戕害祖父例立命劊子正法墳前此誠慨乎其言之而不知其言之過當也余謂停棺遷葬地方惡俗當事者宜有以禁絕之凡停棺未葬者雖已除服其子孫應補官者不得補官應赴訌者不得赴試必俟旣葬而後已有旣葬復遷者則子若孫終身不得補官赴試彼方沾沾焉惟富貴是求而先絕之於富貴則停棺遷葬之風將不禁而自絕矣 
[諭旨恭錄]  
　　三月初十日軍機大臣面奉諭旨本月十四十五十六日着推班欽此 
[本館接奉電音]  
　　昨接在京友人發來電音有本月十六日　諭旨二道敬謹譯登○三月十六日奉　上諭御前大臣奏查叅工部堂司各官工部奏查明檢舉各一摺本月十四日慈寗門外應行支搭黄幄金殿該部理宜妥爲預備何以屆時竟未備齊實屬不成事體承辦司員着查取職名交部議處該部堂官着一併議處欽此同日奉　旨昨日崇上　慈禧端佑康頤昭豫莊誠壽恭欽顯皇太后徽號禮成所有恭請册寳龍亭提鑪華蓋及禮輿法駕執役校尉着加恩每名賞給兩重銀錁一個由廣儲司給發欽此 
[拖帶沙船]  
　　鐵路公司火車發軔在河東之旺道庄與河西相隔一水來往行人既需問渡而轉運貨物　不咸宜於是擬建橋梁以利遄行而免週折當初勘地議建於閘口之上庶免春夏之間沙船出入或有碰撞之虞嗣因該 
 
 

Page 2

 
 
處限於地勢難以奏工且去旺道庄較遠呼應不靈於是議建活橋河東則靠大王廟河西就紫竹林租界於去冬冰天雪地連夜興工兩岸碼頭化他山之石早已落成旁以柚木爲樁縱横河上河中計有鐵樁四具大逾合抱銳下空中下有旋螺入土不止尋丈中空之處實以灰石及外洋坭土異當牢固以便任重及開闔橋梁放船來去現在諸經停妥祗未安置橋面耳橋面係下亘鐵條上鋪鐵板從外洋購辦久已到津輿梁之成直指顧間事乃日者江浙漕船連檣入口均以橋梁逼窄水溜湍急恐罹意外停頓不前津海新關前面海河每三艘爲一排逗留幾滿該處係輪船停錨之所設有不測將何以堪督辦漕粮係天津道專責道憲明雲楣觀察鳴騶往勘果見窒碍難行於是諭令耆舵候派小輪船拖帶遵照向章歸上下水次停泊如有失悮歸公司如數賠償耆舵經已遵行於初五日起陸續拖帶上駛其回空日帶送從同該橋亦於初五日停工矣嗣又由沙船耆舵具禀道憲道憲上詳傅相斟酌去留隨委津海新關稅務司德璀璘君會同前在閩洋管駕淪沿之吕偉堂叅戎文經前非沓　禀覆騐得橋工鞏固若擬拆卸恐非旦夕所能奏工且於本屆沙船出入轉形窒碍而將竣工　付之一擲更屬可惜該橋係跨河之東西兩岸適當廻溜水勢湍急測得橋西水道深約二十尺橋東約十三尺其寛闊儘可容沙船來往如駕駛得法重船循西而行回空循東而去自無阻碍初五日起陸續由小輪船拖帶復由鐵路公司添備繩索護板俾利遄行而免舛悮云 
[恭迎恩詔]  
　　皇上大婚禮成詔旨頒行天下仁和錢塘兩邑尊禀知各大憲請於十二日未刻在萬壽宫接詔當經許星臺方伯委派候補同知吳君文元王君家琳恭捧恩詔是日午刻高朱二邑尊親詣武林門越城恭接詔旨供黄亭内舁至上后市街萬壽宫崧振帥恭署軍憲潘學使率同文武官員跪迎俟宣讀畢叩賀如禮時已兩點鐘矣 
[杭試述聞]  
　　初八日杭州府郭太尊舉行府試丑初開門點名是日考試旂籍曁仁和錢塘海寗三州縣留教官在塲監試盖戳當晚八點鐘後始放頭牌文詩各題列下○旗籍已冠首題聖人百世之師也未冠首題志於道仁和已冠聖之清者也伊尹未冠則得衆信錢塘已冠聖之任者也柳下惠未冠則人任焉敏海寜已冠聖之和者也孔子未冠則有功惠通塲次題君子所以異於人者通塲詩題緑楊三月時得時字德都轉同日考試商籍童生已冠首題學而不厭至學之不講未冠首題後生通塲次題得天下英才而教育之通塲時題乞借春陰護海棠得陰字郭太尊於十一日考試富陽餘杭臨安新城於潛昌化六縣正塲 
[道缺請補]  
　　浙江金衢嚴道英觀察因病出缺時適王清如觀察景澄署理温處道交卸回省卽經撫憲委署金衢嚴道兹聞崧大中丞以候補道唐觀察樹森奏補是缺唐觀察籍隸湖南在浙最久歷署藩臬運道爲歷任撫憲所垂青於以見崧中丞之知人善任而道班中亦無退有後言者矣英觀察靈柩業已到杭暫停清渡門外之積翠山莊當再擇期北行云 
[雲間問俗]  
　　松江府屬華亭　東鄉新橋人某中素以手藝餬其口本月十四夜偶偕乙丙二友入城遊玩就廣明橋西某旅邸下榻焉次晨店主以其房中寂無聲息毁扃而入見甲橫臥牀上以結襪帶繫頸於桌四肢冰冷候其口鼻氣息全無而乙丙則杳如黄鶴凌空早已不知去回無奈赴縣禀報凌邑尊諭候帶同仵作莅騐然後定奪○婁縣西南鄉張莊民人集資演劇觀者如堵墻無賴子乘機開設賭塲誘人聚賭張邑尊訪知其事立卽籖差往捕想須盡法嚴懲也 
[蕪湖火患]  
　　本月十三晚初更時北門外雙土地廟西首塘邊某姓家失慎時則狂風怒吼刮面如刀祝融氏遂大煽淫威恣行跋扈各水龍分頭噴救幾如以杯水沃車薪閱一點餘鐘始經澆滅計被焚茅屋二十家 
[茂苑春游]  
　　姑蘇某甲素豪於飲幾於無日不在醉鄉醉則跣足科頭行歌於市大有人皆欲殺今之白拔醉須埋昔者伶氣概不知者以酒狂目之實則半生不得已之苦衷藉酒以爲之抒冩也一日醉後墮水遂同李謪仙爲捉月之游嗚呼哀哉○某日閶門外　椿戲園演三上吊一齣爲武丑者自矜好身手盤旋空際顯大神通不隄防一足蹈空從上跌下以致腰脇受傷甚重難保無性命之憂夫緩歌謾舞竹脆絲清一曲崑腔亦足令觀者怡神悅性何苦自誇武技視性命如鴻毛乎若此伶者雖可憐而亦無足惜日○有泰西伶人徜徉於麋臺鹿囿間自詡其能出神入化洪福戲園與之訂約擇日登塲城市鄉村遍黏招貼好事者咸興高采烈爭往一觀保中局及三首縣恐生事端會同禁止覲者遂如王子猷之雪夜訪戴無不敗興而回○日前到有難民百餘人就郡廟中兩廡棲宿保甲委員前往彈壓難民頗露倔强之形委員恐其滋閙紛爭隨回明護撫院黄大中丞發下令箭押令出城說者謂此等人殆皆游手好閒不安本分之輩非眞災黎也 
[寍波失愼]  
　　十四日下午三點鐘寜波南門外周宿渡林姓失愼在城水龍均馳往城外因路途遙遠且有一江之隔不能赴救約焚一點鐘時聞共毁去大小房屋約二十餘間云 
[勝會停賽]  
　　寗郡每逢四月中旬奉五都元帥出巡名曰都神會是會向有大柱有總柱有散柱溯自髮逆承平以來當大柱者向係縣署頭役曹陸二人後因曹陸先後身故去年係鄭徐二人新當大柱適遇脚夫滋事故今年鄭徐二人早貼知單决意推卸現在會期將屆寂無一人接當大柱想必停賽也 
[東報述西事]  
　　三月三十號接英京倫敦電報酒毛埃島忽起大風異常猛烈美德兩國軍艦名埃獨蘭那魯街托林通亨大利埃衣排等五艘及尾此罷司雌枯諸船悉遭破壞計溺死德兵官九名水夫八十七名美兵官四名水夫四十六名○四月三號電報荷蘭國王病益危篤上午兩議院會議擇人攝政須速議定云○此次英國貴族霍罷他温伯爵將藏書出售經書室調取估值內有麥柴林聖書一部值英金四千磅合日本銀河二萬五千元以上○巴黎海藍魯獨新例記歐洲列國兵數計德國二百五十二萬名法國二百四十四萬名俄羅斯二百四十九萬五千名意大利一百萬名奧國百十四萬五千人土耳其六十二萬敗魯根諸邦二十五萬人○美國婦女與男子無異生長各營職業或爲官吏或爲九流及農工商不謀往計者甚覺寥寥而尤以業醫者爲多目下婦人之精於岐黄者共有三千餘名亦云衆矣○英國製造婦人衣服計有七萬人而法國中習此業者婦女爲多全國共有二十萬人泰西各國中稱最盛焉○紐約商業新報稱各國中國債最多者莫如法蘭西凡六十二億五千萬元其次俄羅斯三十六憶元又次英國三十五億六千萬弗奧地利匈牙利二十四億八千五百萬弗意大利二十二億二千五百萬西班牙十二億七百五十萬普漏西十億弗 
[盜案紀聞]  
　　距蘇省九十里洞庭東山山後下楊灣一小市集也有錦盛衣莊忽於三月十一夜三更時被盜明火執仗搶刦去銀洋衣服等約有二千金之巨當時盜等進來先將該莊夥等綁縳搶刼一空及盜出門夥友等方敢聲喚則盜去已遠鴻飛冥冥杳不知其所之矣盜風猖獗如此有緝捕之責者尚其加之意哉 
[西節停公]  
　　本禮拜五卽二十日係耶穌被比辣多釘死十字架上之期西人以其爲人贖罪俱諷經節食以表哀思本埠各銀行各領事公館皆於是日起停辦公事四廿至二十四日始照常辦事江海關則二十日停公一天 
[上海求志書院戊子秋季課案]  
　　經學超等汪開祉朱逢用汪惟清王光熊王廷鼎胡玉縉特等沈祥龍金承熙季光鏡曹心怡錢 
 
 

Page 3

 
 
文霈陸士奎一等許克勤達李俞乃濟楊譽龍許文蔚楊宗鑑不取三名○史學超等汪開祉謝崇鈞朱逢甲沈祥龍錢麟書薛重煦特等汪惟清夏之榆吳佐清許克勤唐日乾丁桂琪一等曹寳書殷松年馮弁南許承棨楊譽龍○掌故超等朱逢甲吳壽萱沈祥龍汪開祉許克勤葉永孚特等劉徵蘭李鼎頤張登岱何其貴丁桂琪○算學超等陳維祺崔朝慶程之驥錢潮特等孫紹甲○輿地超等于鬯殷松年許文蔚王念君沈嘉樹特等陶承潞戴輔堯汪開祉許克勤張綬青吳兆麒柳預生一等顧祖誥丁桂琪胡友芸季鴻焈康宜鑑○詞章超等王英冕姚文禧殷松年楊引傳韋業培唐日乾特等王士駿陸祖誥吳榮森楊應環程世璋馬名驥一等許承棨金箎俞乃濟楊玉煇顧學瀚李鍾淦不取三名 
[定期試砲]  
　　本邑南市高昌廟製造局新造水氣砲去冬工竣已曾擇期試演兹復鑄就一尊定於本月十九日試放總辦聶觀察柬請道憲以下文武諸員及駐憑各國領事同往觀看屆時定有一番熱鬧也 
[灶民閙事續聞]  
　　浦東奉賢縣海灘灶民糾衆焚斃巡鹽水師哨官繆某及兵勇共十五名一事曾列報章兹悉是日奉賢縣陳邑尊適往　而鎭踏勘盜案返者得悉前情立卽下鄉鄉民均已奔散　訪悉爲首之某甲等姓名遂親自帶同差役民壯四處緝拿一日在小烟館見甲甲卽奔逃向何心躍下民壯亦下水擒拿甲已氣絕身死民壯乃禀訴邑尊卽行騐殮 
[索飯滋閙]  
　　麥捕頭稱凡發押人犯交虹口捕房收管者每人每日得米十二兩分二次煮飯給食如出外作工則加飯一次禮拜日停工者多卽肯作工亦加一次此係向是　今抑犯周洪發等於禮幷日不作工亦索加飯竟敢動衆滋閙甚致捕頭不能彈壓今特送案請辦一百零二號華捕陞全朝禀稱小的在虹口捕房管門押犯飯食向有定章今周等聲言新來捕頭尅扣禮拜日飯一次及麥捕頭來時竟敢大聲滋閙捕頭開門入内檢查何人爲首被周與沈海牛扭住不放旋由中西捕奔集將周等帶出周沈及沈阿四張和尚同供小的等在押作工照例加飯　來禮拜日卽不作工亦食三次央在新來捕頭于禮拜日不肯加飯是日見麥捕頭到來彼此向之申訴並不敢摺住不放蔡太守謂周犯事管押尚敢動衆胡閙不法已極判笞二百板沈笞一百板餘免置　惟一概改發老巡捕房管押期滿開釋 
[上海縣署瑣案]  
　　上海縣裴邑尊　聞西南鄉長橋地方民婦吳陸氏繫傷吳阿金斃命匿不報案前日因赴漕河涇騐工順道至是處飭差協地保將陸氏帶回昨日徣堂訊究陸氏供稱小婦人耕田度日丈夫患病沈重家事由小婦人主持去臘所種枝楊被阿金拔去今春補種又被拔去是以向伊論理伊手執木桿回小婦人擊下小婦人阻以竹枝誤觸伊額伊本有痰厥症越日身亡邑尊反覆推研仍執前供邑尊謂本應管押姑念爾夫有病從寛交地保帶回侯查明核辦○小工喬阿二黄阿三等因毆傷沈虎榮逮案訊責荷枷曾登前報昨日裴邑尊升堂覆訊黄等同稱刻已知梅叩乞從寛邑尊飭改發河工局前示衆三日然後開釋 
[英界公堂瑣案]  
　　王步五訴稱小的開設車寓爲生浦阿大租車未成乘問竊取捐照釘諸顧周氏之車上報捕緝獲人贓送案請辦顧周氏申訴前情浦認竊求恩蔡太守判枷號二十天發頭門示衆事及捐照分別給領○捕頭稱昨日戴阿仁闖入江海新關見有人手執稅單肆行搶奪爲此拘案戴供寗波人故裝瘋狀語無倫次其妻上堂訴稱丈夫發瘋求恩領回醫治蔡太守謂姑准爾領夫歸家好為醫治不得任其出外肇事○英工部局巡市洋入好司稱現逢春李照章禁止獵取禽獸人市販賣今查得金裕順鋪中懸賣野雞有違定例拘請罰鍰金供野雞由蘇州鄉人携來暫寄小的不敢違章私售蔡太守判罰金洋四元撥充西醫院經費○架士輪船西人訴稱何小和闖人機器房圖竊銅器獲住盤問稱在船工作悮入艙中及問工頭並不相識交捕送　何供清河縣人年三十三歲向作小工曾入機器房閒觀卽被西人誣指圖竊蔡太守謂何毁稱小工安有與工頭不相識之理顯見圖竊押候備文遞回原籍○一百六十七號華捕禀稱昨見徐阿三周阿福所設舊貨攤有碍道路喝令遷攀徐周不依且敢恃蠻作横爲此拘案徐周同供巡捕囑移稍遲片刻卽被拘去尚求恩恕蔡太守判各押二天以示懲儆○三十五號華捕禀稱昨日小的眼見陸阿福東洋車停在當街碍人行走囑令移開非但不依反將小的辱駡陸供小的在電報局充包車夫因候主人暫停街上及巡捕驅逐當卽告明緣由不敢辱駡蔡太守姑念無知從寬斥釋 
[法界公堂瑣案]  
　　孫德寳卽孫三扭王開江至捕房據稱被王誘拐姪女昨解公堂朱明府詰孫姪女何時被拐孫供揚州甘泉縣人現住法界西興里前開客庽認識土開江後因妻病故倩王帮辦喪事姪女現年十六歳妻故後來申成服本月初九日王領侄女去看戲去如黄鶴前日小的在小東門外洋行街遇見王卽行扭獲送入捕房明府詰訊之下王不承認包探稱王慣作白螞蟻明府飭將王管押令包探查明核辦○英界長鑫里冰廠公所董事遣抱萬元先汪瑞松禀稱用彭長富推包車竟敢竊物逃遁由法包探獲在解案彭供竊物均已押錢使用明府詢彭尚有白銅水烟袋銀筷等物何在彭供交與該董事之弟之車夫明府着將彭管押令原告將該車夫交案質訊○前報登陳阿毛畏責私逃明府着其師唐某來領昨唐德泉投案禀稱陳阿毛原是我徒遣伊出外賣鞋不歸陳供鞋被扒手竊去不敢回店明府着唐海泉將陳領回管束二人叩謝而退○徐瑞林前控楊春　租飯店生財不惟不付租洋反將店轉租别人開張向理恃蠻實不甘心求請究追朱明府准詞飭提楊春山到案楊供詞含糊明府令將楊押候交保理處○開鐘表店之法國人帶何增福爲見証投法公堂控陳廣成鐘表店欠貨洋一百餘元現在該店閉歇店主逃逸故將保人朱禮應送案追賠據何增福供小的本在外國人店爲夥並非見証惟東家令我至陳店詢問因該店主人不在無從問訊而回至次日小的生意辭歇朱明府商之祁繙譯官以此等見証不能作准且朱禮應亦不認保洋候查明於禮拜四再訊○開舊貨店之屈阿保費寳利以質店烟鎗票一紙贖出後因價不值仍欲付質質店夥范祥蘭不肯兩人互摺至捕房申訴前情明府謂事屬細微毋庸涉訟一併逐出○前報紀花烟間被鹽　流氓搶妓二人嗣將王廣紀胡小亭獲案責枷王案昨朱明府將龜鴇孫二麻子孫金氏傳案申飭謂餘黨業已懲辦理當前來禀覆孫二麻子禀稱實因患病不能投案明府揮之使　○福森錩客棧前在小東門外開設因拆造房屋不肯遷移由房主鳴捕將裝修物件拆卸搬至捕房并代墊扛力一千餘文迄今爲日已久尚未搬回昨由備捕頭飭傳到案據周明正供福森錩開設未久裝修甚巨忽要拆屋小的心實不甘且物件缺少甚多明府謂物件不能久堆捕房備捕頭諭限數日内再不搬去卽行拍賣悔之不及明府再三開導令將物件先行檢點搬去餘俟商酌辦理○吳成喜前竊銅吊一把獲案訊不承認從寛釋放今又在城内竊衣兩件直認不諱朱明府判責二百板○粤人蔡國興嚴世保投案携包探土榮培禀稱有葉異山到蔡開之信益舊貨店買表閱看時取表兩隻遁逃由捕追獲解案葉供湖州歸安縣人現在公太報關行學徒一時糊塗卜次不敢再犯叩乞施恩卽有公太行夥謝金甫投案禀稱葉係我行學徒失表一隻情願賠洋六元叩求施恩免究明府謂葉年紀尚輕胆敢作此不端之事本當重辦姑念爾生意中人留爾臉面復謂謝曰爾能保否倘下次再犯惟爾是問謝唯唯稱是着葉交謝金甫保去表一隻並洋六元交葉具領完案○前震泰米行控施鳳秀虧欠米洋除已繳久餘欠押追已久乏人保理昨解公堂震泰夥馮益卿投案據稱有施之弟到店云此案如肯罷訟情願措繳洋四五十元否則罡諸不理朱明府詰馮此欵係爾經手放出如許之多從前豈不查施之底藴且爾店亦在十六鋪地方將施久押在此亦非了局既有施弟理處可卽邀伊到案核奪○東洋人前控陳泉舫欠洋除已繳外尚少三十元押 
 
 

Page 4

 
 
追在案昨解公堂陳供住英界田德里家有母妻　現在紹興法界乏人具保且賦閒日久窮苦異常竟東洋人欠我辛工照算該找十八元五角據陳通事稱東洋人已有洋六元繳案明府令仍還押交保○妓女陳高氏禀稱年二十九歳鹽城人前在蘭芳里趙子賢家爲夥曾借伊洋嗣因患病向别處借洋還伊卽在間壁另立門户有流氓徐海貴牛高財子等持刀恐嚇吵閙不休鳴捕將徐海貴獲住餘黨逸去徐供與該妓相識爲吃酌起見朱明府謂持刀逞強實屬可惡命重責二百板荷枷一月示衆 
[上海北市絲業會而籌賑公所三月十五日接嘉善縣署莊子秉先生來書照登]  
　　敬啓者頃寄上洋蚨二十元務望查收賜爲分解災區是幸此項洋銀係僕在嘉善倉中襄辦漕務收拾泥土中以及厫底之米糶價所餘蓋漕倉一開鄉人完納漕米凡上塘下塘收進兌出到處皆有狼籍其稍多者自有人爲收取惟零星顆粒落入泥中一經雨雪加以踐踏無從拾取久久深入竟有數寸之厚歷來漕事畢後卽無人過問僕思粒粒皆由辛苦而來暴殄未免罪過就常川雇用江北災民在善地作工度日者令其連土刨起堆積一處略爲曬晾冉加風篩將泥土沙石篩去大約一担土中可得十成之一照時價析减糶與糟坊糖坊二行其價值除給付工資外尚餘此數卽此助賑聊爲萬一之補且一則免暴殄夭物二則以工代賑三則得有贏餘可以稍助賑需實一舉而三善備焉因思江浙兩省凡有漕州縣不下五六十處倉中情形亦大略相同苟在事諸召子能同鄙人一樣仔心亦不過於事竣後再加數日奮率辛苦而已諒亦積善者所樂從也用是煩瀆瑣陳仰祈善鑒得能登諸報章更爲感幸專肅布臆卽請少欽先生大人善安不備[  莊愼樞頓首謹啓]  
[鉅欵助賑]  
　　熊記大善士爲尊閫病篤承續助賑欵規銀一千兩由周魯峯先生交來委解山東散放行善彌堅沐慈祥之普被就痊可卜定和氣之駢增以大善士憫山東告災孔廹比此鉅欵相與扶持感格上蒼自能俯如所請也上海北市絲業會館籌賑公所愚弟施善昌謹誌 
[樂善不倦]  
　　上年冬月鍊石補天樓大善長曾助本局經費并購樂已登報鳴謝今年三月初九日又由文報局交來湖北牙釐局鍊石補天樓大善長助漢平銀三址五兩一錢合上海九八規元三十四兩九錢四分九釐合計換英洋四十七元四角二分一又購樂洋十元兼欲推已以及人也是眞好行其德有加無已者矣又三月初九由杭省福潤信局交來敬之氏大善士助英洋二元合併先行登報嗚謝上洋平康里恒濟戒烟局司董何鏞楊兆棠鍾洪雨謹啓 
[清明後十日由文昌閣遷寓大悲菴呈復成上人錄呈桂師斧削]  
　　促膝清譚我不如道情深處俗情疏靈心清徹楞伽句慧眼能窮貝葉書六十年華功益粹三千世界理原虚卜居欲作深山士此叚因緣未可除上人有隱避山林之意[  方外泊舟未定草]  
[和侣琴兄見贈佳作卽乞桂文政可]  
　　蒼凉感慨與人同别具鷗閒雅士風舊恨漸銷雙鬢緑新詞好譜滿江紅昻頭敢向長天外托足且從旅館中事業欲留千載後當時豈管命窮通[  味道館主葉子成初稿]  
[浙省撫轅抄]  
　　三月初八日卽用縣查蔭元禀見銷遷善局差署温州府經歷汪楨禀辭赴任候補縣丞高年瑞禀辭赴龍山茶捐局差○初九日候補知縣吳忠炳禀知服滿來省禀到住奎元巷○初十日候補知縣陸邦輝禀知藩司委催前龍游高令欠解銀兩差禀見○十一日顔其慶禀知藩委解第二批京餉差叩謝候補從九品謝彦衡禀知厘捐局委差遺禀謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[九香三惜詞春光暮别交縈可嘆名將或廢苑言愁則珠零粉墜冩恨則石爛海枯雲散雖留鳳來旋去同調應深扼腕情者能不傷心生怕鶯啼先賡驪唱]  
　　小彩珠蔲芬明媚更無倫占斷梨園艶十分紅芍藥　烟漠漠白酴醿謝雨紛紛微詞　　侵羅襪密字空教冩練裙可惜書生才力弱　曾抬舉上青雲○任穉珊海兒聰慧最知名雛鳳丹山發響清日和香薰袂薄一枝　壓　檐平每聆妙曲傾心賞教誦　詞過目成可惜早年飄泊甚又隨飛絮動離情○甄鳳雲寳兒輕俊特超羣後秀辭中第二人鏡表翔　新豐態　前舞燕舊腰身再尋閫會知何日偶聚萍蹤亦有因可惜兒難别容易銷魂那不賦思甄[  高太痴題]  
[和浮槎仙吏悼亡之作]  
　　最傷心處最關心連理枝殘别恨深琴瑟三年如夢幻香閨寂寂涙沾衾掌上遺珠僅二齡塵封鸞鏡似歸寗白頭偕老難如願腸斷春來雨夜鈴捧讀黄門悼艶　無端花折不勝悲一言可慰張京兆彩　重教冉畵眉泗水景房日稿於護　吟館　　吳門袁墓山主持次雅大和尚本維揚世家子幼年披剃壯卽雲游　予爲耐久朋近自京師來　將由虞山返蘇臺剪燭談禪喜成四　春柳眉舒恨春江困寓公對牀閒話雨說剣醉歌風敢比雲閒鶴聊停雪上鴻喜君來海曲煮茗剖離衷我是傷心客君眞脚僧帝都瞻　階佛道悟三乘　拔清秋鶻空明暗室燈隨身何所有詩槁富行縢光景隨時易疎狂涉世難身如藏匣剣心比脫弓丸興少繁華淡愁多景色闌與君　近事君聽恐心酸一夕難終話無聊百感侵紅塵嗟揷足白水許盟心難擊中流楫羞求乞巧鍼此生憂患共瀝涙濕瑤琴吳縣藜牀舊主管斯駿秋初氏稿於海上可壽齋 
[上海三馬路與昌恊賑公所陳竹坪經收奉天山東河南皖北賑捐三月十四五日第一千三百三十七八次清單]  
　　上格降祥其德功德册四扣福建福寗右營恊署恆新號代寄正大局來韓江揭陽三舍居林松如助番銀四十元又其厄揚鎭二册和盛號番銀一兩二錢和成號番銀六錢四分錢五伯廿萬利號番銀六錢錢五伯惟善堂姚番銀六錢四分萬興號番銀六錢萬春號錢六百恊和源利長椿三號各錢四百泉盛永盛恆盛三號各錢三百同利同春晋益三號各錢三百五十源和錢二百福生春一百以上共來番銀五十一元當兌見規元三十二兩一錢八分九厘○桐城縣署徐祥宇善士寄由老福興局來塔册胡有賢何汝微修謹堂陶效耕蔡端明余燦然倪葛氏不書名八户各錢二百殷啓洪敦倫堂朱增發余靜臣牛春方倪興泉趙雲程王少波張崇本汪禹卿雷錦堂畢臣廿裕春劉勳堂居易堂張海濟夏正啓姚二太倪太太十九户各錢一百無名七户合錢二千五伯七十文各户廿七合錢一千三百五十文共來洋七元○杭省運司河下張善士寄全盛局來求平安子指助蘇皖洋六十三元又萬承志堂馮聽五先生由順成局來萬賢鉅求病全愈洋四元毓秀齋主人祈保合家平安六元共來洋十元○松江惜花女史二元又爲女祈保平安一元○蘇省同泰亨隱名求合家平安一元○本埠陳奕德堂爲先嚴十週祈求冥福指助山東規元一百兩○謙愼安茶棧交到蛟川圓園主人正逢大衍之慶據意恭治杯盤以叙親朋之樂近聞東省待賑孔殷是預助賑洋五十元以造親友之福足見主人好義急公不但爲親友之福卽直福壽雙修定如祝頌○同順昌預墊藥資移助山東洋十元俞錦文求生意興隆五元無力子求事平安二元筆雲氏祈祖母病愈洋二元無名八　程無名二元無名三元趙明榮浦天來合一元萬興源二元古堂林三元無名助山東一元周錦旅一元王詩敎求病愈延年洋五角聚和祥來孫福卿銅洋八元○○以上兩天共收英洋一百七十四元規元一百三十二兩一錢八分九厘小洋五角銅洋八元合併聲明 
 
 
 

Page 11

 
 
[光緒十五年三月初九日京報全錄]  
　　宮門抄○發抄硃批五道○漕督李奏報水勢情形摺○楚督裕奏報三省會哨事竣邊界靜謐情形摺○總兵趙奏報交卸鎭篆日期摺○鄂撫奎奏爲調署知縣片○江南織造莊奏爲援案保留筆帖式片○楚督裕等奏爲楝員借補長江水師各缺摺○又奉為飭鹽道赴在片○江南織造莊奏報起解縀疋日期摺○鄂撫奎奏爲循例具奏摺子○三月初九日户部通政司詹事府正白旗值日無引見○豫王等搜檢覆命○榮公謝分献大臣恩○大額駙謝署廂藍蒙副都統恩○麟書芬車王仁堪各假滿　安○江寗副都統承綬請訓○徐郙等各謝署缺恩○熙敬因伊予以主事用謝恩○海緒因伊子保奬謝恩○雲南副考官黄桂清到京請安○鍚光請假十五日○恩光希隆各請假十日○召見軍機承綬黄桂清孫詒經皇上明日卯正進宫至孝貞顯呈后聖容前行禮畢還海○發抄劉錦棠奏補用知州嚴先禮胆大妄為請飭革職奉硃批着照所請該部知道欽此○又直隸牧明徵委署綏定令奉硃批吏部知道欽此○崧駿奏請以補用道唐樹森補金衢嚴道奉硃批吏部議奏欽此○又浙省道庫籌撥車餉奉硃批户部知道欽此○王壽祺奏謝署湖州鎭恩奉硃批知道了欽此○○頭品頂戴漕運總督臣李瀚章跪奏爲謹將洪河運河水勢情形恭摺具陳仰祈聖鑒事竊查光緒十四年十一月十六日至十二月十五日止湖河水勢情形臣於光緒十四年十二月十八日具奏在案兹查十四年十二月十六日至十五年正月十五日止洪澤湖落水三寸仍存水五尺三寸高郵王馬頭落水一尺四寸仍存水七尺九寸淮揚裏運河各落水數寸至一尺餘寸不等惟邳宿運河又落水一尺餘寸日形淺涸查自　工合龍以後壽州淮水亦漸歸槽臣仍當督率在工員弁認真巡防並將邳宿運河勉籌疏蓄以通舟楫理合繕摺具陳伏乞皇上聖鑒訓示謹奏奉硃批知道了欽此○○頭品頂戴湖廣總督臣裕祿跪奏爲三省會哨事竣邊界靜謐恭摺仰祈聖鑒事竊照湖北界運川陝山深林密最易藏奸向係責成鄖陽宜昌二鎮於每年農隙時酌帶兵丁各赴邊界與川陝各鎭　總兵副將會同巡哨年底專摺奏報歷經遵辦在案今屆戊子年會哨之際經臣照案咨會川陝兩省督撫並分飭湖北鄖陽宜昌二鎭總兵各赴邊界地方認眞會哨去後兹據湖北鄖陽鎮總兵龔繼昌呈報於本年十一月初十日行抵陝楚交界之蓮花寺與陝西陝安鎭總兵姚文廣覿面會哨又據宜昌鎭總兵羅縉紳呈報於十月二十五日行抵川楚父界之火峯界嶺與四川川北鎭總兵鄧榮升覿面會哨並據該鎭等聲稱查看沿途地方及邊界鄉村均極靜謐並無匪徒混跡等情前來臣查湖北鄖陽宜昌施南等郡邊界層巒疉嶂道路紛歧深恐匪徒潛匿爲害且值冬令宵小易生尤當嚴密巡緝防患未然以仰副聖主綏靖邊陲之至意除仍嚴飭各該鎭曁地方文武隨時督率兵役認眞巡防外所有本年三省會哨事竣邊界靜謐情形謹會同湖北提督臣程文炳循例恭摺具奏仰慰宸懷伏乞皇太后皇上聖鑒謹奏奉硃批知道了欽此○○簡放提督調署山東兗州鎮總兵曹州鎭總兵官奴才趙鴻舉跪奏爲恭報奴才交卸鎭家日期叩謝天恩仰祈聖鑒事竊奴才接准山東撫臣張曜行知奏請現署兗州鎭總兵臨清營副將萬年清與曹州鎭總兵趙鴻舉調署以裨地方一摺於光緒十四年十二月十九日奉硃批兵部知道欽此欽遵在案兹新署唐州鎭總兵臨清營　將萬年清於光緒十五年二月十二日抵曹州府城十三日檄委中軍遊擊韓凌雲將山東曹州鎭總兵關防一　王命旗牌五面　禾用火牌三張及例書文卷等項齎交新署曹州鎭總兵臨清營副將萬年清接管署理任事伏念奴才才識淺　閫寄謬膺迭蒙隆施歷授河南南陽鎮總兵篆務丁憂開缺服闋後旋蒙恩旨補授山東曹州鎭總兵官涓埃未報兢惕方深又　殊　調署山東兗州鎭總兵惟有殫竭駑駖矢勤矢愼督率員弁兵勇認眞訓練營伍加意巡防地方不敢稍涉疏懈以期仰答聖主綏靖閭閻之至意所有奴才於光緒十五年二月十三日交卸曹州鎮篆印務並感激下忱謹繕摺叩謝天恩伏乞皇上聖鑒再節次奉到批摺共十八件理合一併恭繳謹奏奉硃批知道了欽此○○奎斌片再署漢陽縣事候補班本班儘先補用知縣鍾桐山委署鍾祥縣印務所遺漢陽縣印務查有現署黃陂縣事本任崇陽縣知縣陳彰五才具明幹事理精詳堪以調署據布政使蒯德標按察使覺羅成允曾詳前來除檄飭遵照外謹會同督臣裕祿附件具陳伏乞聖鑒謹奏奉硃批吏部知道欽此○○莊山片再查織造衙門所屬司庫筆帖式庫使等員向例五年期滿呈請内務府揀員更換兹查江南司庫明昌前於光緒九年二月五年任滿經各前織造先後附片保留二年仰蒙俞允現扣至光緒十五年二月又屆期滿應卽呈請更換惟查該司庫明昌老成諳練工匠翁服近來奉辦各項活計及儧辦運務該司庫常川督工尤爲得力合無援案仰懇天恩俯准再留二年以資奴才指臂之助出自高厚鴻慈謹附片具奏伏乞聖鑒訓示謹奏請旨奉硃批着照所請該衙門知道欽此○○頭品頂戴湖廣總督臣裕祿長江水師提督臣李成謀跪奏爲長江水師湖廣所轄各員弁因事出缺揀員分别升補借補並照章聲明請旨定奪恭摺仰祈聖鑒事竊查長江水師員弁出缺向係開單會奏請補兹續有因事出缺經臣成謀遴選資格較深熟悉水師之鄧正揚楊漢文喻祝元周志發王正耀土遠耀劉應昭韓定邦謝文亮八員遵照奏定章程分別陞補借補各缺咨商等因到臣裕祿查鄧正揚楊漢文喻祝元周志發王正耀王遠耀劉應昭韓定邦八員均由已經借補官階遞請陞轉相應照章聲明可否准其陞補恭候欽定謝文亮一員係初次借補核與限制相符理合分晰繕具清單恭呈御覽如蒙俞允俟接准部覆卽將鄧正揚楊漢文喻祝元周志發王正耀給咨送部引見王遠耀劉應昭韓定邦謝文亮並懇勅部頒給札付以昭信守除飭取該員弁等履歷咨部外謹會同兩江督臣曾國荃恭摺具陳伏乞皇上聖鑒訓示謹奏奉硃批兵部議奏單併發欽此○○裕祿等片奏再新授湖北鹽法武昌道葉蔭昉前經臣等奏明飭委理荆宜施道篆務現已交卸回省當卽飭赴本任以重職守除檄飭遵照外謹合詞附片具陳伏乞聖鑒謹奏奉硃批吏部知道欽此○○江南緘造奴才莊山跪奏爲奉傳大小卷縀疋織辦齊全解京呈交恭摺仰祈聖鑒事竊奴才查接管卷内光緒十三年八月初六日接奉内務府來文添派賞需縀綢抄錄原奏並開單札令辦解前來當以銷價未定前織造未及估辦奴才抵任後奉部厘定織務金染工價遵卽按照新章估計料工銀數呈由户部覆准旋咨明兩江督臣曾國荃轉飭江寍藩司許振褘照數撥到銀欵奴才一面購買絲斤摇紡練染發局織做計大卷八絲縀二百疋五絲縀一百疋小卷五絲縀四百件一律織辦齊全敬謹裝箱封固選派承差於十二月十九日由寗起程解京交納除將動用料工等項銀兩另行造冊報銷外理合恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴湖北巡撫臣奎斌跪奏爲查明湖北省戊子正科鄉試未經中式年老諸生循例恭摺具陳仰祈聖鑒事竊照鄉試年老諸生三塲完竣未經中式者例准查明年歳奏請恩施歷經遵辦在案今查光緒十四年湖北戊子科鄉試有年屆九十歳乾興國等州縣恩賜副榜李燮陳田壽祁遇隆等三名入學在三科以前年屇九十歳者武昌縣附生吳彦藻年屆八十以上者黄梅等州縣恩貢生黄廷灼禀貢生陳懋森附生揚芳杏鄭德烜程崇熙程惇洛周道南汪桂三程思孝黄元龍金鍾翽張霖增生湛濚等十三名年屆八十歳者武昌等縣附監生李燮文附生王榭猷等二名以上共老生十九名俱係三塲完竣揭曉時未經中式經臣調閱該老生等原卷均字畫端楷文理明順復咨准湖北學政臣趙尚輔查覆各該生等年歳均屬相符據湖北布政使蒯德標查明取具各該州縣各結具詳前來臣查該老生李燮等青年勵志皓首窮經沐聖世之甄陶爲士林之耆碩棘闈献　歷三塲而眞草皆全藜杖觀光閱九日而精神愈健雖賓興未與跡阻登龍迺人瑞可稱歌思鳴鹿引年旣符乎成例籲恩宜荷乎殊榮除各該生入學年分學籍歳數清册咨部外謹列名單會同湖廣總督臣裕祿湖北學政臣趙尚輔恭摺具陳伏乞皇太后皇上聖鑒勅部核覆施行謹奏奉硃批禮部議奏單併發欽此 
 
 

Page 12

 
 
[光緒十五年三月初十日京報全錄]  
　　宫門抄○諭旨一道錄前○發抄硃批四道○晉撫剛奏請仍照原保給奬緣由摺○又奏爲甄别知縣片○又奏爲循例具奏摺○又奏爲揀員借補要缺叅將摺○楚督裕奏爲揀員請補守備摺○又奏爲揀員請補守備摺子○三月初十日禮部宗人府欽天監正紅旗值日無引見○椿壽請假十五日○附昌阿遞遺摺○召見軍機續昌○發抄曾國荃奏叅將劉光才　江寗城守營副將奉礫批兵部議奏欽此○又已革同知顧壽喬捐助被衣請開復原銜奉硃批着照所請該部知道欽此○又候補道曾廣照冬防事竣送部引見奉硃批知道了欽此○又前總兵新燕給假百日回籍奔喪奉硃批着照所請兵部知道欽此○○調補江蘇巡撫山西巡撫臣剛毅跪奏爲遵將原保薩拉齊廳土默特六成官地押荒委員切實删减其餘各員籲懇天恩勅部仍照原保核給奬叙以昭激勸恭摺覆陳仰祈聖鑒事竊查土默特六成官地前因援案徵收押荒招懇升科一律完竣經臣會同綏遠城將軍克家額將在事尤爲出力員員遵旨保奬繕單具奏光緒十四年十一月十七日恭奉硃批該部議奏單併發欽此欽遵在案兹准户部咨以承辦押荒出力各員自應按照豐鎭寗遠兩廳墾荒請奬成案核議奏交吏部查核辦理以示鼓勵惟原保員數較多磚難照准應由臣核實删减俟奏覆再行核議等因覆奏奉旨依議欽此咨行到臣自應欽遵辦理伏查此項官荒地畝昔因土默達拉兩旗屢肇釁端訟爭無已經前署撫臣奎斌奏蒙欽派察哈爾都統紹祺馳往勘查始爲劃分定界其地不盡沃壤且又濱近黄河丈放歸官墾闢匪易兼之蒙民交涉疑阻糾棼措置稍疏輒貽後患計自開辦以來在事各該員履畝勘放勞怨不辭甫及一年諸務告竣民情安謐應徵銀兩亦能蒂欠毫無雖所闢地數不及豐鎭寗遠兩廳之多然該兩廳地多膏腴民少爭競籌辦之難易大有逕庭且該兩廳以文員奔走不遑加派武員三年之久始克告成此次責重實難僅派文員勘辦克期竣事歷時久暫亦復廻異况復撙節公欵丈放甫完卽令撤局或調派隣封廳員並不支給津貼或本係始終出力僅子數月薪費猶且白備資斧之將事故所用經費亦祝該兩廳銷案節省過半該兩廳保奬文職十七員武職九員文武共保二十六員雖經部議核删並不因人數浮多而寔邀優叙者亦文武二十員此次擇尤請奬十七員較該兩廳准奬員數本屬有減無增復查户部奏定直隸省旗民交産章程内載如有州縣清出旗地在以一百頃以上依限升科並未擾累百姓者准該總督府尹等據實保奏請旨酌加優敘等語今勸墾土默特官地三千餘項依限升科並無絲毫憂累核與直錄開懇旗地百項准子優奬之章亦相符合該員等遠馳邊塞無間暑寒尅日竣功勞勩倍著原保各員實未敢稍涉冒濫兹奉咨行自應愼益加愼以重名器而免濫竿謹於無可删减之中再權勞績重輕切實核减擬將原開清單内候補知州章士傑候選訓導高麗中附生雷衡鑒三員請免奬敘外其餘安祥等十四員均係異常出力無可再删合無仰懇天恩仍照原保核給奬叙以昭激勸出自逾格鴻慈所有原保薩拉齊廳土默特六成官地押荒委員現已遵照删减其餘各員仍請照原保給奬緣由理合恭摺覆陳伏乞皇上聖鑒訓示謹奏奉硃批該部議奏欽此○○剛毅片再前准部咨嗣後分發各省道府州縣試用人員令於到省期滿後嚴加甄别等因歷經遵辦在案兹拔貢試用知縣謝霖丁惟晋海防試用知縣王文玉均已到省試用期滿據署藩臬兩司先後曾詳請奏前來臣查該拔貢試用知縣謝霖才具隱練丁惟晉史治留心海防試用知縣王文玉才明心細考以律例俱能明白曉暢堪以留晋照例補用除將各該員履歷清冊咨部查照外理合附片陳明顀乞聖鑒謹奏奉硃批吏部知道欽此○○調補江蘇巡撫山西巡撫臣剛毅跪奏　查明鄉試年老諸生榜發未經中式循例恭摺具奏仰祈聖鑒事竊照各省鄉試年老諸生如果三塲完竣例准查明實在年歳奏請恩施兹光緒十四年戊子科山西省文闈鄉試於放榜後查有年屆九十以上之副貢生李榮震等四名年屆八十以上之附生增生趙夢簡等十名均未中式據署冀寗道吳其復具詳請奏前來臣調閱該老生等三塲試卷完全文理俱屬通順當經咨准學臣高燮曾查覆核對學册年歳與例均屬相符欽惟我皇上文恩廣被教澤覃敷育杞梓之英才戊科魁冕沛　莪之雅化子惠藝林該老生李榮震等藻碧先搴槐黄慣踏窮年矻矻群推勵志螢窓耄歳孳孳原冀題名雁塔八九旬精神猶健雲路聯翩十四藝真草皆全風簷歷鹿雖姓氏未登桂籍莫陪多士賓興而才猷自裕草廬允屬熙朝人瑞宜附奏名之盛典同　齒之隆恩除將該老生等入學年歳清册咨送禮部查核外理合專摺具奏並繕具該老生等名單恭呈●御覽伏乞 
皇太后皇上聖鑒勅部核覆施行謹奏奉硃批禮部議奏單併發欽此○○調補江蘇巡撫山西巡撫臣剛毅跪奏爲揀員借補省垣應題要缺叅將以重營伍恭摺仰祈聖鑒事竊照太原營叅將方致祥業經奏奉諭旨准調中軍叅將在案查兵部奏定章程各省員缺有必須借補者准其專摺奏請通融借補今所遺太原營叅將員缺現准部咨係題補第一輪第六缺應用應升人員等因臣查此缺汛地遼闊差使絡繹巡緝操防均關緊要且設在省城實爲將領總匯時有交辦營伍事件必須明幹勇練之員方能勝任臣於通省各營中逐加遴選雖有俸滿應升之員非現居要缺卽人地不甚相宜未敢稍涉遷就兹查有繼兵銜留晉儘先補用副將成發榮現年四十九歳安徽廬州府合肥縣人於同治元年投効淮軍親兵營歷保以叅將儘先補用嗣於中原一律肅清案内奏保九年四月初二日奉上諭成發榮著免補叅將以副將儘先補用並賞加總共銜欽此光緒十年二月經升任撫臣張之洞奏請留晋委用二十六日奉旨着照所請兵部知道欽此查核員明白幹練馭衆有方現署太原營叅將辦理裕如以之借補太原營叅將實堪勝任部定章桂大銜借補小缺例准聲明專摺奏請合無仰懇天恩俯念太原營叅將員缺緊要晉省雖有俸滿應升之員均屬人地未宜准以儘先補用副將成發榮借補實於營伍有裨是否有當理合專摺奏陳伏乞皇太后皇上聖鑒謹奏奉硃批兵部議奏欽此○○頭品頂戴湖廣總督臣裕祿跪奏爲揀員請補守備員缺以實營伍恭摺仰祈聖鑒事竊准兵部咨湖南鎭　鎭標前營守備奏三元題補岳州城守營叅將遺缺係題補第五輪第一缺應用儘先人員行令照章揀員請補等因移咨到臣遵於湖南省儘先守備班内逐加遴選查有藍翎都司銜儘先補用守備吳萬華年四十八歳湖南長沙縣人由武童投効軍營疉次打仗出力洊保以守備儘先補用凱撤回籍飭發長沙協標差遣該員明白勤愼營務熟悉以之擬補斯缺洵堪勝任按部行官册已經到褾儘先守備該員名次在前輪值頂補且係隔府别營與例亦屬相符飭查該員前在本省及他省均無叅革朦保情弊合無仰懇天恩俯准以吳萬華補授湖南鎭篁鎭保前營守備實於營伍有裨如蒙俞允俟部覆至日給咨送部引見以符定制除飭取該員履歷咨部外謹會同湖南巡撫臣王文韶署湖南提督臣周瑞龍恭摺具陳伏乞皇太后皇上聖鑒訓示謹奏奉硃批兵部議奏欽此○○頭品頂戴湖廣總督臣裕祿跪奏爲揀員請補守備員缺以寔營伍恭摺仰祈聖鑒事竊准兵部咨湖南鎭篁鎭右營守備周鳳鳴遭風覆舟溺斃遺缺係題補第四輪第九缺輪用應補班之世職人員行令照章揀員請補等因移咨到臣遵卽在於湖南省期滿雲騎尉世職班内逐加遴選除人地不宜及期滿未經直部引見曁籍本廳各員俱不合例外查有湖南撫標右營期滿雲騎尉世職謝紹堂年四十四歳湖南長沙縣人咸豐十一年該員之胞兄藍翎遊擊謝增福在安徽懷寗縣地方力戰陣亡奉部議給雲騎尉世職襲次完時給予恩騎尉世襲罔替同治四年經前撫臣李瀚章題請承襲七年十一月奉部核准八年正月飭發撫標右營學習十一年期滿考騐給咨赴京十二年五月十五日經兵部帶領引見奉旨着發回本省以守備補用欽此是年七月回營候補該員年力強盛才具叨晰以之擬補斯缺洵堪勝任且係隔府别營與例亦屬相符合無仰懇天恩俯准以謝結堂補授湖南鎭筸鎭標右營守備員缺實於營伍有裨如蒙俞允俟部覆至日給咨送部引見以符定制除飭取該員履歷咨部外謹會同湖南巡撫臣王文韶署湖南提督臣周瑞龍恭摺具陳伏乞皇太后皇上聖鑒訓示謹奏奉硃批兵部議奏欽此 
 
