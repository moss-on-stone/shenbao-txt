# 1896 - 196 - 4908310

 

Page 1

 
 
[四百四十九號畫報出售] [  點石齋啓]  
　　法界大自鳴鐘捕房有法員羅買德君銅像一尊前日爲君剿賊戰殁之期法人追念前勛前往祝頌蹌蹌濟濟肅然秩然亦感舉也他如　家弄　氓之肇禍某絲廠坍屋而傷人屠夫殉豕於河濱道士驅蚊於竹葉敗將之品題忽改賢令之摘伏如神西士何心義憤莫遏夜郎自大笑柄傳　汲叢抄等圖說准於二十六日出售此佈 
[嚴辦流氓說]  
　　執事人喟然而歎曰嗟乎哉何上海流氓之多竟至於此極哉讀本月二十三日本報疉受虚驚一則謂怡利洋行繅絲廠諸女工因機器欹側悞傳屋倒奪門而出擠擁喧譁衆流氓乘此機緣上前攫物致諸女工耳環首飾臂釧之類遺失多多喊哭之聲不絶於耳方謂斯時人多口衆變起蒼皇是以若輩或貪得些微肆行刼奪耳乃甫隔一日而報又紀楊樹捕紡織局附近有流氓四二二个黨横行不法爲害地方其中以張桂卿爲頭目日前將某紡紗局司機人嚴永生軋至鄉間飽毆直至嚴以番佛十尊爲壽始得脫身昨晨又有高郎橋人某甲出外市物張等見其懦弱可欺向之訛詐甲孤掌難鳴大受窘辱有物傷其類者謂我等久被若輩魚肉不得不有以懲之遂邀集邨人與决勝負張略不畏縮號召黨類嚴陣以待甲等猝不及備以致傷及二人嗚呼噫嘻光天化日之中而竟有若是之愍不畏法者豈法方官無術以加刑於若輩耶何若輩之形同化外如斯也夫人身不幸而爲女子又不幸而不得衣食飽煖以致抛頭露面入局作工日得百數十文錢茶飯三餐咸取資於是幸得熬辛茹苦稍積錙銖累月窮年始得略置簪　等物此其愛惜表重夫亦可懸揣而知矣當此警信虚傳紛紛奔避蓬頭跣足困苦顚連彼流氓苟稍有人心方將憐惜之不遑又安忍痗機攫取至於司機之工匠賣物之鄉人亦類皆窮苦小民自食其力者而流氓乃恣情詐擾旣肆其殘忍之性復傾其腰囊之纒甚至稱戈比干互相械鬥噫其眞自外生成者歟抑竟有所恃而不恐歟說者謂租界之中流氓薈萃然有巡捕以邏察有包探以拘拿偶一犯之卽解公堂請辦是以若輩猶稍稍歛蹟不敢公然作惡致蹈刑章至於繅絲紡織諸局塲大抵在租界之外巡捕不及伺察包探不及偵邏若輩遂無法無天不復知所顧忌平常調戱女工之事時有所聞見有女工自廠歸家者卽邀截途中肆行非禮女工之良懦者默受辱侮祗得飲泣吞聲苟或反脣相稽則若輩卽羣起而攻撕衣攫物在馬路上猶得喚令中西巡捕拘押送懲至於荒僻之區則荏弱小嬌生雖呼救而亦無人援應嗚呼噫嘻何若輩之黨類繁多而諸女工之不幸至此耶僕則以爲各巡防局員實不得辭其黄各處與租界毗連之地凡捕房所不及管理者大憲皆設有巡防局以管理之如八仙橋西門外圓通寺新閘諸處彼留滬當差之佐雜無不捧檄而往駐紥局中局有勇丁專司巡察僉人匪類彼爲局員者苟嚴飭勇丁分巡所轄境地如租界之有巡捕然見若輩偶犯事端小則拘局訊笞大則送縣辦理若輩懾於官法自然戢羽銷聲奈何所派勇丁日惟安坐於茶坊酒肆中酣嬉淋漓不問民間之事其尤不肖者與流氓通同一氣否則亦祗袖手旁觀以致流氓之膽愈豪流氓之惡愈甚卽偶一拘拿訊責亦惟是守古者蒲鞭示辱之義從無有施以嚴刑者坐令合滬上數萬女工時時受若輩之凌暴呼號慘怛怨氣彌天嗟乎哉上海之流氓果何日而得薙除凈盡哉此鄙人所以屢閲報章而不能已於拊膺長太息也 
[再詳述德弁被困事]  
　　金陵洋操德弁格老司君被困受傷一事前已兩紀情形昨又得本館常駐金陵采訪友人來信云省城練軍自去歲陸續招齊在小教塲按日操演本月二十日清晨七點鐘時格老司君率領第五隊練軍哨隊前赴教塲路過珍珠橋湘勇護軍營前見有操塲地勎平曠心甚愛之遂於是處列隊操演護軍營勇丁據情禀報本營管帶管帶鄧君卽出謂格老司君曰此塲由本營勇丁糞除潔凈且營規每日操演兩次君今來此將置護軍於何地若使舍近圖遠本營固情有不甘而鳩占鵲巢尊處亦於理不合格老司君答以君操護軍我操練軍同爲中國効力何區區操塲之地遽爾畛域顯分首鄧君爰禀知兩江營務處總辦總辦未及調停午後格老司君又領軍來操護軍勇丁疑其爲有心偪已也蜂擁上前身之驅逐時格老司君所部哨隊僅二三十名知寡不敵衆突掣所佩之刀與之狠鬭護軍營勇丁奪其刀反刺之連刃數處傷未及重格老司君負痛返奔部下練軍受傷者不下五六人須臾洋操統帶曁衆教習聞知偕詣格老司君館中間候維時哄動街坊愚民蟻聚覩衆教習飛騎奔至相率鼓掌大噪衆教習見勢不佳繞道走避獨某教習負氣不服跨馬衝突持刀在手赶上十餘歲之二童子自後刃其背丸入二三寸許抵暮衆教習倡議欲與鄧君爲難經洋操統帶再三勸止翌晨受傷者逕赴督轅訴請查辦轅下巡捕官據事傳入峴帥諭以爾可暫回公寓本部堂已飭洋操營務處會同兩江營務處確切訊究果其曲在華官卽按軍法從事於是受傷者遵諭退出刻下營務處會同商辦尚未定奪采訪者所述如此核之前報所載梢有不符　竟如何容再訪明續錄 
[鐵路述聞]  
　　創辦鐵路一事爲中國致强致富之根本本館職司紀載時時詳加甄采登入報章俾遠近人民知此事之有日告成當亦爲之一快兹聞諸北洋及武漢官塲中人咸謂皇上已傳旨各督撫略謂據土大臣奏稱上年十月間奉旨後卽有廣東在籍道員許應鏘來京具呈集資承辦當經札飭回粤勸暮現據該員電稱股已集至七百萬兩五月初間卽何到京又有廣東商人方培壵等并候補知府劉鶚監生吕慶麟均稱庥有股分千萬先後具呈各願承辦請派大員督理等語蘆漢鐵路關係重要提欵官辦萬不能行惟有商人承辦官爲督率以冀速成王文韶張之洞均係本轄之境卽著責成該督等會同辦理道員許應鏘等分辦地叚准其自行承認毋稍掣肘并著該督等詳加體察不得有洋商入股等情欽此若是鐵路之興指日可望從此六通四闢王道平瓓濬我利源誠不難駕泰西而上矣 
[美國設官]  
　　烟臺自通商至今美國尚未特派領事官一切交涉事務惟倩他員爲之辦理兹　廷擬賃屋爲領事公署定於今夏簡領事赴烟俾得與華官商辦事宜和衷共濟 
[漢皋茶市近聞]  
　　漢口載茶赴外洋係和衆公司之安化輪船首先開放共裝茶五千三百噸於本月二十四日之夜行過吳淞目下獲利與否尚未可知惟聞本年茶市所銷少於去年計至目前爲止各洋行祗購去四十萬零九千八百四十箱回溯去年已售至六十五萬六千六百七十箱兩相比較實少去二十餘萬箱且近日梅雨涔涔以致所出之茶色香味皆不及從前之美有俄船名殺拉倒夫者在漢口裝茶日内卽將開往俄國矣 
[官燬盜窠]  
　　天津訪事人致書支香河縣屬有香河營者天方教人聚族而居旁有漢人烟火共千餘户該村 
 
 

Page 2

 
 
素習不善殺人刦貨無所不爲二十年前曾經營縣會捕擒六十餘人盡置之法房屋付諸一炬現在事隔多年其漏網者又由少而壯依舊嘯聚成都成邑爲盜如前尤仇視捕快遇則奏刀不稍貸鄰邑如三河寳坻武清凡捕役出辦案者輙蹤跡全無蓋被其害命後毁屍滅跡歴來已不知幾起矣偶或事主控案邑令又以莫得主名含糊了事卽有能指其名者亦不過一紙官符飭差緝捕而己畏蜀如虎非一日矣屈計臘尾春頭香河附近刦掠頻仍有寳坻馬快新婚也出其不備爲若輩所戕並刃其六旬之老母割之使遍體鱗傷呼號竟日始死最爲慘酷邑尊據實上詳家屬亦上控於順天府尹時適居庸關外有鑣車被刼捕獲兩人曰張黑曰王黑香河營之醜類也今春順天府尹檢查前案有寳坻馬快一家被殺兩命尤爲奇慘飭令寳坻香河速爲破案時三河亦有殺捕情事奉飭無著於是三縣會營於月之初旬約期搜捕營兵先期出隊聲稱接差屆期三縣各帶八班會合營兵圍繞村前村後先令放槍一排以示威武詎村内並無影響不見有人奔逃一似闃其無人者忽村旁屋内有槍突發擊香河縣壯班一人倒地而斃久之槍又闃如時兵差商議近屋恐當其衝登屋恐瀕於險惟破其後壁截其前途使進退不得或者可以就擒蓋以爲鳥已投羅魚經入網矣詎破一壁而人影全無再破亦復如是於是放膽窮搜始知其一千數百家均早脫逃凈盡官知春光漏洩致使盡室偕行相顧忿甚令火其居使無巢穴然而禍根終未盡絶也 
[嘉興火警]  
　　塘匯鎭隆興橋堍沿河有童姓磗瓦石灰行該家就居行後十六夜二鼓適值大雨傾盆倐然火發轟轟烈烈頃刻冐穿屋頂當卽亂鳴盆鑼喊救時雨聲猛厲各坊水龍皆不得聞未往施救祗惟本鎭諸人爲之援手終以上淋下滑人力難施仍由天雨從空灌熄計燬屋三間鄰居無礙據聞起火之由係因烘繭延燒云人口無偒尚稱大幸也 
[六橋新柳]  
　　浙江訪事人云詁經精舍山長俞曲園太史於二月下旬來杭因甄别案未發旋於三月二十日考試二三兩月望課現已評定甲乙出案初三日卽赴各署辭行回蘇○准補樂清協鎭白海山副戎交缷紹興協篆來省請咨赴部引見於四月初四日起節北上○春間雨水較多天氣寒冷蠶事不興桑葉價值頗廉每擔不過千文有錢之家預爲躉積現在連日晴霽出蠶較夥且速桑枝沃若大半皆有人早定以致市價高擡旬日之間已增至三千有奇○杭州遺缺府洪太守思亮領憑到省已列前報刻奉藩憲牌示杭州府缺以現署斯缺之衢州府林太守補授而以洪太守請補衢州府缺俟奉部覆卽可履新也○江干船局委員吳大令忠立前奉臬憲札委赴台查案刻己回省銷差旋奉牙厘局憲札委仍辦理船局事務以資熟手○運署應解鹽課京餉現已由庫撥銀五萬兩作爲第三批餉項委卜副轉文杓管解 
[南湖夏景]  
　　嘉興北門外胭脂弄河口居民邱姓之妾年約而立納已有年歴來與主及正室極爲和睦某晚背人購服芙蓉膏當時不覺直至半夜毒發赶急設法百計灌救無奈毒氣深入返魂不及遽爾四遊舉家悲痛號泣據云是日　無過端而竟如此無所歸咎祗得從豐棺殮延僧超度○前日有邵伯划船停泊在荷花堤河口傍晚時有一小孩在艙面獨自戱嬉不意倐忽跌入河内經船夥瞥見赶急呼喊卽自下河撈救當卽獲住挣扎欲起詎年老力衰竟不得上勢將滅頂幸他夥援以竹篙帮助救起然孩與老夥已如碩鼠飽飲清泉矣○嘉秀兩縣現已設櫃並曉諭起徵上忙條銀乃近日鄉人尚乏來源須待新絲開秤後方能售絲投櫃以完上心錢糧也○平湖東門外各店鋪居民於十八日爲始搭蓋燈棚懸燈三日並傳文班演戱以祝大王千秋遠近買舟往者甚衆聞燈景甚盛城開不夜人樂通宵詎天不做美夜半降雨甚猛未知往觀諸人如何淋漓盡致耳○孟某於前日偶與某某等三人在北門外栅堰上某姓家　麻雀傍晚局終散去惟孟尚在突有老婦闖進向孟索錢一言不合卽被亂毆孟從後門逃出不料有小船帮在此守候卽以黄道磗擲去孟忍痛逃進關不敢言歸直至初更經近處某紳子帶領穿號掛之人前往保出始去 
[鹺署述新]  
　　邗上訪事人題紅云兩淮西岸運商裕厚隆月前在十二圩訂單請照領運開江不意關行後揚店忽得來信云該船行至新建縣屬遭風隨經押運夥友分别照章禀報兹運憲江都轉已奉督憲行知當卽札飭淮南總局略謂奉督鹽憲劉札開據江西督銷局禀運商裕厚隆汰銷引鹽請免完半厘無庸補運等因到本部堂除批示運商裕厚隆裝載西鹽行至新建縣屬西莊地方遭風汰銷鹽三百九十三包除零合四十九引旣據委勘屬實出結逞送應准免完半厘毋庸補運仰候札飭淮運司知照等因印發外合亟札飭札到該司卽便遵照等因奉此合就抄稟札飭札到該局卽行示諭等語局員奉文後現已牌示局門諭飭該商遵照矣○江甘五岸籌銷委員許分轉之奇年富力强日前偶　微疾其家人遍延岐黄禀手診視參著迭進效騐全無遽於本月中旬某日騎箕西去同僚聞之無不爲之愕然太息家屬許升已至運轅稟報○揚屬裏河宜陵地方有大橋一座長虹臥波頗有未雲何龍之概兹因年久坍塌是處爲通屬鹽船必經之路現聞各船公議願捐助二百千文擬請設法籌借公欵先行興工將來在裝鹽水脚内扣還議定由屯船領袖鄧厚培具禀於淮南總局施奉局批略云據稟捐修宜陵大橋請於積存璧虎救生經費項下暫撥二百千文先行興修將來按引捐還等情事屬可行姑准如禀辦理仍候轉飭南鹽廳查照可也一時見者咸謂該屯船好行其德云 
[宜昌問俗]  
　　宜昌訪事友人來函云某店某甲向不安分前日在城内財神廟門前將東湖縣署内挑碗盞之人打傷所以訪拿痞棍示内有甲名在上不料姓名悞書差役往拘以姓氏不對未便捉拿迨更正後再來而已去如黄鶴幸而漏網亦甲之幸也○某小酒館中前晚有湖南船上水手等人往該酒館飲酒上燈飲起直至十一二點鐘該館堂倌以夜深催客各水手大怒將桌上杯盤打壞并欲將該館人毆打旋經該館投明地保始得了事○某甲者本某棧出店邀約數人往河下妓船游玩龜子觸甲之怒致將洋燈器具等打壞該妓由船後避入他舟各人始盡興而散○快利輪船來宜云因往蕪湖運米來漢往返躭擱是以此次來宜稍遲船内裝載電線一千數百件電罐子兩箱係運入四川者當卽過船載入川中赶　電報云○王定安觀察向居宜昌北門外自起復後分往兩江現任鳳潁道前日忽有電報來家悉觀察已於上月二十七日在任仙逝云 
[漢陽樹影]  
　　據訪事人初夏題襟云漢陽鐡政廠現在已改盛杏蓀觀察爲總辦所有在局執事人員概行更換前總辦蔡毅若觀察禀請督撫憲酌委賢能到局監盤各廠物料數目以清交代云○京山縣荆襄往來之孔道也距縣城數里許有長堤一道右繞村落左枕襄流去歲春夏水起洪濤巨浪將堤根冲刷數十丈以致一片汪洋嗣經鄂撫譚大中丞具摺入奏朝廷准其截漕興修遂委張二尹雲鋆承辦此項工程兹已修築完竣由大憲委員騐收二尹刻亦旋省銷差矣○時届夏令漢上保甲各局遵例清查門牌挨户稽核無舛錯亦無巵漏統計通鎭民屋約計四萬九千餘幢内中擋班私窩流娼足抵一部千家詩而此一千株錢樹子仰其爲衣食計者又不知凡幾誰謂非彼中之人傑也哉○黄陂文生華祝三前經漢上緝捕局傳竹香太守笞責一則刻悉禮智司曹蘭舫二尹知此中兩有歧誤因出塲與華挽說華亦不爲已甚轉向諸紳耆處攔阻上控之事伊等遂掩旗息鼓以待太守刻已將該烟館封禁矣○奏補荆州府同知薛司馬華城於十六日晨赴兩院辭行赴任又新授武昌鹽法道郭蘭生觀察已奉憲文調署安襄鄖荆道缺 
[襄垣雜誌]  
　　據蕪湖訪事人歸帆亭寄語云駐防東西梁山精健前營統帶陸筱賓副戎前因同茂錢莊盜案事後風鶴不靖撫憲福大中丞電撥練勇至蕪塡駐副戎隨於三月初八日帶隊一百名抵蕪駐紥江于大不北岸距蕪四十里兹西梁山地方沿江有小鎭市各鋪户居民 
 
 

Page 3

 
 
循例舉賽娘娘勝會該處爲南北往來孔道又爲昔年糧船兌米埠頭故雖臨江茅屋百餘家而市面頗不寂寞統領該軍劉子幹觀察誠恐道勇散兵逗遛其間藉會滋事特會商皖南道袁爽秋觀察禀請撫憲轉飭副戎率隊回駐梁山以資控馭副戎日前又遵飭回防近日傳說有率山之精健前營與蕪湖之精健中營對調尚未見有明文也○新任皖南總鎭李壽亭鎭軍占椿自中午夏後簡授斯缺時正中東事起鎭軍奉劉峴帥檄飭招統貔貅隨同旌旗北上迨和議吉成奉旨撤防去冬峴帥南旋鎭軍亦率所部回江西原籍解散事畢三月下浣趨詣白門奉峴帥檄飭赴任鎭軍遂自金陵乘祥雲小火輪泝江上駛四月十三日經過蕪湖標下各營排隊恭迎停輪片刻接鑡各營官隨飭展輪赴皖十七日自皖旋蕪各屬迎於江上鎭軍分别接見旋換民船駛進内河向寗國府駐節之地進發聞已涓吉二十日接印○和議告成今春從北路撤回之赳赳武夫絡繹如織大坻鄂湘子弟均經當道派遺官輪運至淮上健兒則以蕪湖渡江回里爲便故近日過境者紛紛不絶地方文武接奉憲文每日派人在江干爲之搭船安頓彈壓故皆肅靜無譁云○袁爽秋觀察於本月十四日考試中江書院肄業生童乃四月分月課也生題萬室之國至故二十取一而足也賦得蔡中郎篆勢得文字五言八韵童題今曰性善賦得麥天晨氣潤得天字五言六韵 
[蘇臺訪古]  
　　蘇州訪事友人來函云常熟鹿苑鎭錢潤甫家被盜殺傷三命巨案經縣尊朱大令審擬潤甫之堂姪錢福森所爲以篐桶匠顧　觀爲証嗣經錢氏宗旗并福森之妻某氏赴省上控上憲以案情重大批飭提省重加研鞫經撫憲趙中丞飭將全案發交元和縣葉大令訪究當經大令訊出是案正兇實係寄居該鎭之江北人某甲因飭該處地保恊同差役前往拘拿不料甲已知風避匿大令怒將該地保重責釘鐐收監著交到某甲始能無事已屢紀前報兹悉甲已於前日獲案咸謂甲係成衣匠因覬觎錢姓家金飾俟潤甫出外房中祗其妻及傭婦幼女三人掩入時希圖行竊不料爲傭婦瞥見呼喊遂用巨斧斫殺以滅其口傷及幼女幸不致斃命當時顧炳觀堅指福森所爲案懸數載問官不能定讞此次正兇旣獲負寃得伸天理昭彰觀此益信○龍爲四靈之一載於經著於史并見於各家傳說似乎實有其物惟西人則斥以爲妄謂彼國人士往來於洪濤巨海中未嘗見有龍亦未嘗見有龍嘘氣及取水也然則龍豈爲人所易見哉前報閶門外四擺渡龍王廟中由某糧船載到一龍一時哄傳遠近舉國若狂惟恐其破壁飛去爭先恐後咸以一睹爲快其實一蛇耳是耶非耶還當質之有葉公之好者○本月廿一日蘇州齊門外木會塲迎賽賢聖會闔城士女結伴往觀小本營生莫不麕集於此以博蠅頭餘利謂之赶會誠一大勝會也流氓賭棍亦麕集其間開塲聚賭有著名賭棍某常年於是日糾合九十人合股開賭謂之九十個黨是日正在呼么喝六之際突有甲乙等六人向索賭規某不允所求始而角口繼而角力該賭棍等見甲力大如牛當卽一聲暗號九十人一齊擁上將甲圍住併力兇毆乙等五人見事不諧卽反身回城糾同黨羽數十人將甲救出各用器械一塲惡鬥逾時九十個黨九漸不支四散逃逸當被甲黨追上獲住兩名聲稱我輩皆係好漢不須經官判斷爾等旣將甲毆傷則我等亦當將汝二人毆至半死可也言已卽將二人倒拖横曳而去 
[信包被刼]  
　　昨晚上海寳順全盛協源等信局七家會同永義昶致大二局雇夫挑信包行至離江橋四里之處被盜所刼所有公文要件匯票等物均歸烏有且傷及挑夫一名噫盜賊如此横行不知有緝捕之責者其亦以鋤暴安良爲急務乎 
[火未成災]  
　　蘇州人某甲在某倡院當龜奴其妻則賃居英租界正豐街前日午炊後不知如何遺火積薪中未幾烟霧迷漫幾釀燎原之勢幸比隣知覺急爲施救不致成災 
[流氓拒捕]  
　　流氓横行已登昨報兹悉戳傷之二鄉人幸非要害卽經負回調治局員程厚餘二尹恐該流氓依舊蜂屯蟻聚特派巡勇四名恊同地保姚某馳往彈壓流肈見勇人少竟若不聞不見勇怒直前拘拿衆遂拒捕復出利刃四勇非若輩若敵有二勇身帶刀傷與地保狼狽奔咽據情禀訴未知程二尹作何處治也 
[拿辦流氓]  
　　浦東唐橋鎭著名地棍計木令等人魚肉懦良無惡不作前日上海縣黄大令飭差役薛貴協同十六鋪地甲至南市三泰烟館將計及張阿弟王明生三人拘解縣署訊懲當拘獲時在張身畔搜出手槍一枝亦可作爲行兇之據矣昨日清晨大令復飭薛役協同二十本鋪地甲渡浦至唐橋將流氓羅毛囝朱金華並湖南人某甲拘回聽候訊辦 
[禀求緝賊]  
　　顧雲方馬宗華何夑堂等聨名投縣禀稱身等在本城老北門十二鋪富潤里一帶居住自從去冬至今屢有匪徒行竊被擾不堪居民難以安枕環求飭捕嚴緝黄大令察閲禀詞當卽飭捕跴緝一面諭傳十二鋪地甲金文到縣嚴行血比不貸 
[抛棺案訊結]  
　　鄉民賈文顯前投縣署喊控堂兄賈榮榮抛棄祖棺持刀行兇等情黄大令准詞飭提訊斷前晚蔣司馬提訊賈文顯供小的浦東人年五十四歲扛挑度日後因左手殘廢在家耕種父親賈三寳光緒廿年身故母親次年相繼去世棺柩暫停三房公用之客堂内本欲擇日安葬今春二月内被堂兄賈榮榮擅將此棺抛棄小的田内並將伊父母棺柩亦搬至小的田内此田計一畝是小的故父賈三寳户各歴年完糧當將糧串呈閲向論持刀追赶爲此投案求斷賈榮榮供年五十六歲與文顯是堂兄弟伊將父母二棺停在客堂已十六年屢次勸他安葬不理今春清明節小的無奈倩人並長　姪子同將二棺並小的父母棺柩一併移放田内亦是公地以前本是小的耕種後因文顯父三寳要種小的讓他刻下小的祗要兩棺之地餘地仍愿不問並未用刀追赶求明察賈阿寳供年三十六歲扛挑度日賈長發供年廿一歲在裕記棧當茶房同供俱是榮榮之子搬柩都不在塲司馬得供曰旣是連枝兄弟搬棺安放尚在情理惟該田准榮榮葬二棺在内其餘不得　涉兩造遵斷具結完案 
[研訊倒帳脫逃案]  
　　日前聚源油米錢莊執事人王煥等同投英界公堂控能記號主羅杰庭誑騙油米及銀錢往來約言三萬數千兩刻已倒閉遁逃偵尋水獲屠别駕未及訊供王適途遇羅之車夫張耕郎向之盤詰始知羅與湯昌記餅店主湯阿昌素稱莫逆當逃逸之前一日有箱籠寄藏湯處羅之蹤跡湯必能知遂又投公廨據情聲訴别駕簽差張福提湯到案前晚升堂訊究王訴稱職員在聚源油坊執事上年起與能記交易生油等貨至年終止帳均得收清迨本年三月某日羅又來賒去生油數百簍計銀四千餘兩言明待貨至香港卽可匯銀來滬職員深信不疑至本月初二日悉羅已倒閉携眷脫逃無奈尋獲羅之車夫詢出情由並悉羅將所騙生油八百簍由南琛輪船運至香港寄存太古洋棧夏尊三訴稱小的開設載陽油酒坊被羅誑騙生油等貨計銀一萬六千餘兩張镗訴稱在元吉泰酒坊爲夥被羅拖欠貨銀二千四百兩有奇裘蟾蟬張復春同訴稱在寳源等莊執事被羅欠往來銀共七千數百兩周關榮訴稱在永愼和米行執事被羅誑去米油等貨銀一千四百餘兩張供稱小的係崇明人上月經人薦至能記號當車夫羅於本月初二日清晨九點鐘時逃逸到晚九點鐘時號中執事人譚益民由鎭江回滬見羅已逃卽至湯家住宿小的則仍住號中次日始出後途與王遇致被扭案湯供稱小的係廣東人現在虹口開設餅店與羅素來相識本月初一日羅有洋鐡箱一具寄存小的店中至下午卽由伊胞弟取去餘不知情别駕判令將湯掌頰五十下笞臀二百板交差管押並令張當堂具結交王保去遇傳喚時須立卽交案 
[先鐡報捕]  
　　南市某鐡行在外埠運來之鐡查檢失去數十擔前日在浦東爛泥渡認獲原贓向承運之駁船根究該船户邀同流氓萬高頭萬毛毛等十餘人與失主爲難失主遂計誘至法界永安街中洽盛烟館開燈講論密投捕房伸訴請拘捕頭立飭巡街捕帶同失主往拘 
 
 

Page 4

 
 
[縣事三則]  
　　浦東流氓陸小掌華與計木令彼此賭勝結成不解之仇去冬計將陸眼睛挖去一隻目前陸又將計兩目剜傷以爲報復計自知各有不合卽投仁濟　館醫治並不報案刻下醫痊事爲本縣黄大令訪聞以該流氓號稱一百零八個黨行兇如同兒戱若不訊辦恐釀命案因飭幹役薛貴訪拿一干人昨經該差訪獲計木林張阿弟等六名解縣在身畔搜出六門手槍一桿一併禀解内署請訊○滬北楊樹浦四十二個黨流氓横行互鬥巡防局勇前往掩浦拒敵受傷昨日午前有巡防局勇上名扭解行兇流氓一名至縣請辦大令晉省未回門稿查問細情並無該局公文函件著令帶回取到公文再行辦理可也○美捕房一百八十號華捕劉勝堂家住南市陸家浜前晚落差回歸路遇流氓姚四因前在租界被劉拖進捕房今日狹路相逢當圖報復因糾同黨追劉毆打劉呼喊將姚四扭至十六鋪巡防中局禀稱打失時辰表一只李蘭史二尹當備函派勇將兩造送縣訊辦值日差據情入禀旋奉傅諭分别看管候訊 
[來信請登]  
　　敬啓者本年籌賑迭舉湘省高州而後又見於粤西今賴湘高已安而粤西猶未息敝院曾會同廣濟廣仁各善堂捐欵數萬金辦米施濟惟是災荒延蔓幾同杯水車薪近更接各電報悉言災狀情形苦楚已極似此奇災廣及較高湘尤繫愚衷况當青黄不接之時加以癘疫迭來之慘奚忍不籌接濟坐視顚連竊念弩末勢成甚難措手續捐又續者力竭勢窮目下將恐不繼前曾電逹廣肇公所蒙卽助銀一千五百元彚解災區道廣慈惠本不欲擾瀆貴局妄爲將伯之呼然爲飢民請命不得不然矣想列翁利濟心存不分畛域諒不以無厭見怪也懇爲臂助以救眉燃使多一分便活一命將見數百萬飢已得慶再生者皆仁人所賜也書曰作善降祥請爲頌焉臨楮柛馳不勝翹盼之至肅此奉託并請善安諸惟朗照不戩香港東華醫院唐國英羅冠英韋兆榮古廷光等頓首四月十三日○三月廿九來電横州沿途乞賑桂平貴縣飢斃者衆求賑甚切賑濟廠來○四月初三來潯州武宣縣飢茹草木賣妻鬻予餓殍載途賑欵不繼乞大君子垂憐設法賑濟萬民沾恩蒙允速復電潯州來○初八來潯屬桂平武寍永湻飢餓慘甚賣者死者以萬計樹皮草根食盡速雇小船來賑○又據賑廠來函述災狀情形凡以樹皮草根充飢者無不發黄腫死者不知其數男女幼孩每口賣錢三五千文有不要錢相送者亦無人領受粗米每洋一圓買十三斤上海六馬路仁濟善堂籌賑公所施則敬子英甫鈔登 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[收衣荷校]  
　　前日本城新北門内北三鋪銅匠某姓家曬衣門前地甲請之曰現奉總巡大老爺諭禁不可連累我等甲不依地甲將衣收去要禀總局甲復婉言求商還衣了事詎次日比鄰蕭姓家又晾衣如故地甲喝阻不料蕭係總巡局家丁以地甲收人衣服禀知鍾明府飭傳某銅匠及地甲到局略訊數語判將地甲笞責一百板枷號三天 
[醉人被押]  
　　鄉人顧掌生前在王家庫某圖當地保現已退卯前晚邀友沽飲而回行至斜橋時已十二點鐘之後矣巡街印度捕見其東倒西歪上前盤問顧自恃勢务與之忿爭毆鬭之餘頭顱被捕擊破捕之手指亦被顧咬傷於是扭入捕房呶呶聲訴捕頭著將顧押至昨日清晨開釋 
[英界公堂瑣案]  
　　包探陳阿九禀稱昨晚毛富源至鴇兒高王氏花烟館作狎邪游適某烟倡偶往他房比回已失　綢衣一件報捕後捕頭令小的往查雖無贓証然情有可疑因拘毛請究高王氏投案申訴前情毛供稱小的係案徽某縣人因事來滬與高王氏家某倡相識並未竊　况小的曾有風藤手釧一枚贈與此倡叩求鑒核屠别駕商諸單繙譯官著將毛交人保出候查○昨日薙髮匠陳金標在青蓮閣吸烟同業胡金榮楊大郎驀向詐洋銀五圓以致爭閙一百九十九號巡街華捕聞之將胡楊拘入捕房昨晨解至案下陳訴稱小的與胡楊稍覺面善不料竟强索洋銀五圓請爲訊究胡供稱小的知陳有洋銀故向索取楊供稱步的惟從中理勸不敢襄同訛索别駕判令將胡楊各管押兩日○包探黄四福禀稱保康里看管房屋人徐榮金竊取王裕隆家古銅香爐一个兹經小的查獲人贓送請究辦王遣家投案領回贓徐一味求恩别駕判令管押三日○包探趙銀河禀稱天津人趙德文携有燕窩七斤八兩白木耳一斤八兩小的見其來歴不明向之盤詰旋見兩腿皆有板花足　有鐐痕是以送請訊究趙供稱小的係天津人向在某營當差燕窩白木耳均係已物别駕著押候查明再核○偷兒倪蘇郎竊取某洋人所佩對　銀青一枚經包探石金榮拘獲詰知已由施春江收買起到原贓送究倪認竊不諱施供稱小的實不知是竊贓故敢收買别駕判令將倪笞責一百板施罰洋銀四圓贓存捕房以待洋人認領○流氓顧春泉向宋楊橋詐索洋銀六圓在途吵閙經由包探倪順泉拘入捕房送案請究宋投某甲訴前情顧供稱小的係本邑人不敢訛錢叩求恩宥别駕判令笞責二百板○徐節亭在王國才所開煤炭店爲夥前日不知何故毆傷王面血痕狼藉互扭至捕房昨晨捕頭令解至案下王投案聲訴前情並將沾血之衣呈騐徐供稱小的失手所致尚乞原情别駕判令笞責二百板○王阿三前因犯事經别駕遞解回籍今又來滬由包探孔阿才拘獲送請究懲王供稱小的係廣東人業已改悔可否不念舊惡許以自新别駕判令笞責一百板仍遞解廣東原籍○前者德商裕興洋行主控華商盧星甫定貨不出虧銀二千五百兩嗣别駕以盧閉歇脫逃傳其弟盧克明會訊不認兹者裕興行主以星甫現又來滬禀知該管領事函請傳案會訊裕興行主投案申訴前情并稱克明實星甫之弟家資甚爲殷實星甫供稱原籍紹興向爲洋貨掮客前者曾代牛莊客定買洋布嗣因日本人肆擾牛莊市面寥落致未將貨提出未幾因虧本回籍現在情願洋理至克明素不相識並非昆季行别駕商諸西官然後著將星甫押候料理 
[法公堂瑣案]  
　　竊賊冐官一則已紀昨報旋據包探吊到各贓並考籃一隻内儲公文兩角一係統領翼字全軍記名簡放總鎭孫又閩浙總督部堂奬札一副帖袋一只有儘先補用都司李趙雲補用守備他龍彪手版銜片等及孔雀蝙蝠四對文房四寳絨毯衣服兩件一并解請鄭大令祁繙譯會判旋據王春山呈遞失單禀稱原主急於動身倩小的代遞所失各失共值洋二百餘元求追究質之徐金標卽李龍彪又　李趙雲連連叩首聲稱並不竊物在輪船找尋朋友偶坐小憇包探禀此人竊得東洋縐布高麗手巾等物失在主旁認明原贓同投小東門捕房報明以急於動身捕頭飭將原贓先行給領徐金標矢口呼寃大令謂原贓具在當塲弋獲尚敢圖賴又問爾之名字何多此次從何處來供稱由杭來滬欲往蘇州暫寓英界滿庭芳小客棧内大令謂爾旣有功名不應作竊爾何處人供江西清江縣大令著將原贓存候失主具領徐金標帶回捕房聽候核辦吊到恒德當絨毯衣服著存捕房如無失主仍給該當領回○寍波人沈元茂遞禀稱房屋兩幢由小的租下轉租與同鄉人姚胡氏方唐氏當時言明如欲收回隨時遷出今因小的自用願貼遷費伊等頓必前言執不肯遷爲此扭案請究姚胡氏供去年每幢已加租一元且一屋同居有三四家均不肯遷况小婦人丈夫有病大令謂爾不能托病不遷須另想法方唐氏供房租按付並無蒂欠沈稱願貼房租兩個月求飭器出大令謂爾不得轉租他人著貼還遷費洋八元限一月内遷出如違押遷一并斥退○顧玉山控鄔松林欠銀六百餘兩除繳到外尚欠二百餘兩玩延日久請提保人升記海味行主鍾章餘到案著交大令准詞出票昨日堂期鍾章餘遣子楚生偕鄔松林投案呈繳票銀二百三十六兩顧稱尚少十六兩言明貼還拆息鍾稱保單上寫明此數並無拆息大令飭將票銀存候原告具領○沈德福控王良海糾賭騙錢匿名揭帖一案經大充訊供著沈交保出外限二日内尋交薛保之到案候核昨日堂期沈投案禀稱薛保之不在上海無從交案在令謂王良海糾賭騙錢爾並不在塲事不干已顯見不合著押候笞責二百板王良海俟下期一併發落○包探禀稱偷兒陳文玉在江天輪船竊取洋傘一柄值洋兩元當塲捉獲解案陳供失業無聊出此下策夫令著押候笞責一百板贓存待領○包探禀稱偷兒陸阿炳在江天輪船竊取水烟袋一枝當塲拿　因失主急於動身贓已給還解案請訊陸供浦東周浦人因盤費用盡一試此技以後不敢再犯包探禀稱在捕房供認共竊四次大令著押候笞責一百板 
[美界捕房紀事]  
　　玉阿三前晚在楊樹浦某姓家竊取衣服捆做二包負之出行未數武遇某鞋店夥攔住去路攫其包一個始放行王負至中途又遇印捕將人贓一併解楊樹浦捕房黎副捕頭卽由德律風咨照虹口好捕頭遣包探范進才前往稽查將王帶至該鞋店辨認該夥已避匿因將該店另夥拘送該處巡防局寄押須查攫包之夥到案方得開釋未知能弋獲否○甲乙二鄉人各挑鹽一擔前晚在北四川路穿虹浜相近息肩適一百六十九號暗差捕巡至甲乙誤爲緝私巡丁負擔狂奔捕赶上盤問甲乙盡力拒敵捕卽號召他后扭送捕房禁押昨晨捕頭派包探倪順泉帶出查問始知該二人爲販私每虞巡勇捕捉故有此誤捕頭姑念鄉愚無知當卽開釋○虹口斐倫路新虹橋森大木行門首有公用木水橋一架昨爲好捕頭所見因禀知屠别駕出傳單飭包探倪顺泉傳該行執事於禮拜一九點鐘投英公廨如何訊核○昨晨有孩屍一具由浦江浮至中虹橋經巡街捕報知捕房飭傳三圖地保奚坤寳撈起棺殮雇人擡至義塚掩埋 
 
 
 

Page 10

 
 
   
 
 

Page 11

 
 
   
 
