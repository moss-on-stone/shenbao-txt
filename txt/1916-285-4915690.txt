# 1916 - 285 - 4915690

 

Page 1

 
 
   
 
 

Page 2

 
 
時評 
[不安] [  冷]  
　　今日政局之最大缺點唯不能使人心安而使人心不安而已以言政局龍旣去粤張僅發電其他各省唯有小小之盜賊宗社黨僅有是名帝制餘孽僅有是號其他各黨各派之爭僅有種種之風說以表面論何嘗不安然而去粤而未離粤發電而勸以電其名其號其風說日傳而不息此表面雖安而人心實未能安 
　　或日不安者實維持中國之一法也有此種種之不安乃能有此表面之安苟此種種之不安盡去恐反有眞正之不安發生求此表面之安而不可得矣是說也余雖不能以爲非然而以此欲求中國之進步難矣 
[專電]  
　　北京電國慶大閱經費開支百四十萬已由中行撥出 
　　北京電國慶經費共需一百四十餘萬 
　　北京電西北十省國會議員今午假先哲祠開聯合會討論選舉副總統問題 
　　北京電憲法商槯會議决主張下星期二開選舉副總統會又用投票法推舉副總統候補人馮國璋最多數次黃次岑陸等得數票 
　　北京電興亞借欵改約事東京覆電噸數須以精銅計算年限則主張以收買定額爲止政府正在設法另商 
　　北京電汪大燮同意案衆院已列篠日議程 
　　北京電政府因各省議會每變更中央頒行之徵收法令特通電應分别地方稅國家稅性質以明界限免爭執 
　　北京電内部通行各省區婦女纒足應飭屬責成地方團體實力勸禁 
　　北京電銓叙局主實行取消國院官制草案昨已經閣議通過决定凖備提交國會聞内容與現制無甚變更 
　　北京電浙議員今午在公寓開討論會决議浙省造林請願事件 
　　北京電浙籍議員今日在第一公寓開討論會因浙造林事務所主任錢寳鈞來京請願森林各事 
　　北京電交通部任免職員之呈文昨已續行補遞稍有變更 
　　北京電褚輔成等二十人提出平政院違法受理交通部控案言不予懲處反爲副署執行原文甚長 
　　北京電農商部將兼差及坐領乾修人員分别裁撤 
　　北京電内務部主張令知事分期巡視民間 
　　北京電國務院官制昨國務會議已完全議决不日提交國會 
　　北京電魯省長政府屬意王京兆王不肯就 
　　北京電政府前擬設集賢院現改稱崇賢以顧問組織之但非官署性質 
　　北京電陸軍大學主用嚴格覆審學員 
　　北京電徐世光運動魯省長將成熟 
　　北京電溫宗堯辭浦口商埠會辦 
　　北京電朱家寳未辭職 
　　北京電明日衆院要案㈠投外交總長票㈡裁釐加稅之建議㈢愼重恢復地方自治及黨人生計練蒙軍𠞰蒙匪等 
　　廣東電龍軍鎗械由薩巡閱派員赴虎門婉商龍允多繳蒸尤兩日交回鎗枝七千 
　　廣東電陸督軍抵省後電阻各路民軍埋城 
[譯電]  
　　廣州電瓊州居民現反對濟軍入境省議會要求阻止龍濟光挾軍需赴瓊龍氏仍居虎門砲台陸督軍現駐節佛山其部下之軍隊現正從事搜覓龍氏在觀音山所埋之地雷日必轟發多次（十三日） 
　　成都電成都赴藏邊之兵沿途迫人提携行李騷擾頗甚聞有苦力多人慘遭鎗斃此種暴行爲前所罕有（十三日）以上路透電 
[東方通信社電] [  日本人組織]  
　　北京電駐京俄國公使於十一日至外交部對中美鐵道借欵中之綏遠甯夏蘭州鐵路修築之件提出抗議其抗議之要領謂該借欵有違西曆一千八百九十九年所訂中俄條約之精神又中國政府曾與俄國規定中國如欲修築張家口西北地方鐵路時應先與俄國協議今中國政府未與俄國協議擅將該地方鐵道修築之權讓與美國資本家顯爲違法云云（十五日） 
　　東京電列國對中美鐵道借欵之態度在當地所知者爲日本政府已經質問數次喚起注意最近俄法英三國政府亦已提出相同之抗議據該條約所載鐵道延長一千五百英里之中由豐鎭至蘭州之綫有違中俄條約之精神張家口以北之鐵道與中國聲明豫與各國資本家協議之意亦屬相反俄國政府抗議似頗强硬法國以蘭州鐵道影響及於比國銀公司海蘭鐵道之處不少爲抗議之理由提出抗議英國以杭州溫州及衡州南寗兩鐵道侵及英國資本家之優先權故又提出抗議因此前途不免非常糾葛尤以該借欵前原　爲帝制問題軍費故中國國會恐亦有議論云（十五日） 
　　東京電協約國方面引誘中國問題當地二三新聞有段祺瑞氏與在中國之英人商議進行之報其要旨（一）中國如加盟協約國方面協約國可以根據中國防止攪亂中央亞西亞法屬安南英屬印度德人之陰謀（二）中國加盟協約國媾和談判之際可與英法俄比等國同派委員參列會議主張自己之利益且可防止干涉中國内政日本之行動云云 
（十五日） 
　　東京電據當局者談及此次派遣長尾飛行中尉至法一事謂此次之派遣與從來異因係屬於法國飛行隊如得許可得以研究戰時飛行隊一切之勤務或能立於戰線亦未可知云云（十五日） 
　　東京電日本特派赴俄大使閑院宮親王於今夜八時半歸京巿中各揚國旗以表敬意（十五日） 
　　東京電第十次文部省美術展覽會今日公開（十五日） 
[戰電] [  英人路透電]  
　　巴黎電薩洛尼加戰報云斯特魯瑪陣線之敵軍扼守塞里斯至桀尼瑪陣線英軍與敵軍在中央及左翼接觸砲戰幾無間斷（十三日） 
　　羅京電公報云外錫爾伐尼亞之敵軍在瑪桀魯斯山隘進攻六次均爲羅軍所敗敵軍又在泊里台爾等處進攻均大受損失南陣線羅軍步砲隊沿多瑙河與敵軍接戰杜白魯加陣線現頗安靜（十三日）　 
　　雅典電福尼愛爾海軍大將復致文希政府現信乃要求解釋運送砲隊與軍火至拉里薩之原因希内閣開會討論四小時之久陸軍參謀總長亦列席首相謂協約國將承認新内閣已無可疑（十三日） 
　　亞姆斯特丹電德公報謂德潛艇一艘在地中海擊沈法國巡洋艦里桀爾號該艦乃商船所改載重三千五百噸（十四日） 
　　瑙威京城電瑙威禁止交戰國作戰之潛艇駛入瑙威領海違者須加轟擊惟在惡劣天氣中拯救生命者不在此例其他之潛艇可於日間張明國徽露海駛入如因悞辯而加轟擊則瑙威不任其咎（十四日） 
 
 
 

Page 3

 
 
　　亞姆斯特丹電電信報接電謂蘇門答臘東部南岸之巴淋馮州發生革命該報謂此事甚爲重大（十三日） 
[公電]  
　　黎總統覆梁任公電梁任公先生眞電誦悉功成不居懷虚若谷謙光盛德欽佩莫名惟是執事道重伊臯文逾買陸身張儉望門之阨隮魯陽返日之勳草檄則筆掃千軍運籌則勝决萬里矢兹精碧再造元黃化紛爭使統一諸將重其片言進亂世爲昇平斯民賴其先覺每念覆秦之烈輒興微管之思民功曰庸宜隆酬報勳高賞薄抱歉方深核實循名更何愧作所請收回成命之處未便准行黎元洪寒 
　　北京來電申報中華新報館並轉列伍佛嚴孟价徵五禮卿印午諸公均鑒鵬抵京卽病未得奉箋甚歉聞善後事至今未結天氣漸寒朔風入骨言念及此五内俱焚查結朿事宜計分數項一黨員川資二黨首虧累三䘏血死者家屬然際茲財政困難不得不先其所急黨首虧累固屬不了而各黨員飢寒交迫無家可歸有懷莫白情較艱難志同救國成則有功不屬敗則身先死難論善後辦法黨員應先於黨首且黨首卽不能得欵補虧困死者寥寥可數黨員若不能得欵回里將來塡於溝壑者不知凡幾萬乞諸公主持就近請楊護軍使將各小部分黨員及星散黨員死者家屬川資各費即日先行發下以便回里實爲德便至鵬部事請印午省三味重諸仁兄酌辦龔振鵬删 
要聞一 
[英報論中行宜速兌現]  
　　十三日英文京報論中國銀行略謂國家政事非財不舉國家之獨立繫於財政之穩固而現政府之存在亦繫於内閣辦理財政之得當此中關係極大記者言之屢矣此理本極明顯乃秉國政者似竟未知之記者觀於國務院（總理僅有虚名而秘書長則握實權者）對於五月前袁氏埀亡時代所頒停兌現金令之態度竊不能爲秉國政者恕焉停兌現金乃極危極愚之舉使文明政府處此則其第一念念不忘者必爲迅速取銷此令立籌妥善方法之問題乃國務院不獨對於此令之延長冷淡視之且對於撤除此令之方法反從中阻撓焉 
　　兩月前本報曾稱中國銀行業已籌定一切必要佈置將在北京開兌鈔票此說係記者探諸適當方面而得者未幾中國銀行即有半正式宣言聲明八月中旬開兌鈔票足證本報前載消息之確實是時北京中國銀行確已儲集必需之現金足以抵付京師所流通之鈔票伹國務院出而干涉銀行不得已乃取銷前所聲明開兌鈔票之决議國務院所據以反對者不過爲官僚派一種特品之理論中國財政本不穩健自停兌令施行後愈見紊亂民間日感其困苦高官厚祿者存資於外國銀行固無所苦嗟彼小民其何以堪奈何國務院對於種種辦法凡不能使交通銀行與中行同日開兌者猶毅然拒絶耶 
　　兩行同時開兌固屬甚善但外債不能告成則此事終難辦到而外債之籌備縱非不可能事亦屬困難此節記者前已言之再中行一經開兌則停兌令不廢除而自廢除蓋京師所流通之鈔票旣有一半可以兌現巿面自然鬆動而政府挹注移挪之力亦可增加不難資助交行以謀早日開兌稍有思想者聞此言論當可恍然大悟無如官僚派别具心思言者縱舌敝唇焦終無裨於事也如慮交行鈔票因中行開兌而損價値則盍覯天津之往事該處中行開兌交行鈔票之價値不獨不低落且見漲起焉即使價竟低落然屬暫時之事且中行開兌民受其益得失足以相抵况政府尙可設法聲明交行准照中行辦理之意以安人心而杜交行鈔票之跌價乎試比喻言之設有一人負債務兩起就事勢言同時付清兩債則力有未逮而專付一欵則大可支持今日中國正如是也尤有一危事亦有國務院所不置念者兩行旣未能同時開兌猶一再猶豫不使中行早日開兌則其將來結果必使尙能營業之中行陷於半破產之地位等於交行也 
　　中國銀行苟不囡國務院之阻撓而破壞則全賴管理銀行者審愼忍耐保全產業之力今中行鈔票之債務自八月後雖有加增然存資亦隨之增多故中行仍可隨時開兌但須國務院審知應付債務爲政府第一責任耳 
　　停兌令已予民間以莫大之痛苦一誤何堪再誤中行於兩月前即已力能開兌乃國務院竟不之許所持理由極不充分此事豈容輕視孰尸其責未可寛恕記者雅不願批評大員如叚總理其人者但叚若任用一嬖人擾亂總統與國會依據憲法託其管理之國事則責任攸歸段實負之抑記者尤有不能已於言者段總理之權力果操諸國會之同意而不操諸北洋軍人派之猙𤡛則其辦理財政之不當早已使其辭職矣 
　　十四日英文京報略謂頃從可恃方面得悉中行之所以未即開兌者實由梁士詒黨陰謀阻撓之故至於段總理前雖有中交兩行同時開兌之主張但今爲總統府與中行職員所勸聞已不復堅持前見又聞中行已允於開兌後兩個月内代兌交行所發小數之鈔票記者昨至中行見銀箱堆集盈千累萬存資之富爲中行向來所未有據行中職員云雖彙集京津各外人銀行庫中之存銀而比較之亦不若中行現所有者之多苟有不信者儘可至中行庫中而一察之夫現銀旣堆存於庫總統與總理旣皆有恢復中行營業之意而銀行職員又日望開門兌現然則中行何爲至今猶未開兌乎其中必有阻撓之者從可知矣據聞梁士詒黨向陳錦濤肆行恫嚇謂陳若不保全其同鄕人之顏面而使中行復業致絶交行之命運則　黨對陳必有劇烈之報復此說近於無稽記者不敢輕信想胸襟明達之陳錦濤斷不致受其恫嚇且記者聞中行開兌與否其責在於陳氏果爾則中外之欽佩陳氏者必不疑陳氏之不盡其職也 
[再提查辦張勳案之原文]  
　　前者衆議院議員李燮陽關於張勳驕縱違法曾提出質問書質問政府當經國務院答復其文云據本院議員李燮陽等關於張勳恣橫驕縱目無法紀政府久不懲治是何用意提出質問書一件咨請答覆等因茲逐項答覆如左一原質問書謂徐淮一帶已成一小獨立國常關由其徵收鹽稅由其提撥江北官吏悉歸支配津浦路綫亦被蹂躪等語查徐淮一帶爲張軍駐地因圖運輸滙解便利起見稅欵就近抵撥軍餉軍人准發免票事誠有之亦不僅徐淮爲然然皆有案可稽並非擅自行動至於當地官吏應歸中央統轄者均係依法任免應歸地方管轄者亦均由該省省長照章辦理所謂江北官吏悉歸支配實無其事一原質問書謂帝孽與宗社黨由張勳結合謀叛通緝未獲之梁顧等均由其禮聘等語查溝通宗社黨事難證明且張勳曾經通電一再聲明與宗社黨無關至梁顧等亦經訪查並未在徐一原質問書謂其干涉國家行政權政府對之泰然毫不過問等語查張勳言論逾越職權已屢經政府嚴電詰責大總統並有通令誥誡矣一原質問書謂傳聞徐州會議不久有不可思議之暴動發現宜速籌對付方法等語查徐州聚集之各處人員現已解散張勳經政府電詰亦復電表明心跡報載傳說自難憑信總之軍興以來軍人言動多逾常軌現正設法消弭惟統籌兼顧實難操之過急且言須徵實事須有據尤不能輕率從事原質問書所謂竭誠愛國思患預防政府責任所在自當加意圖維期於共和正軌相應咨覆貴院查照可也此咨衆議院云云然衆議員等頗以此項咨覆爲不滿意又由鄒議員魯等提出查辦張勳案實指張勳四大罪狀要求大會公决其原文云壞法亂紀律有明條有罪不罰國將不國安徽督軍張勳者向仇民國别有腑腸共和再造政府方與優容曲加新命雖因風雨漂搖責來寛往旣失國家刑賞貽患養癰因而數月以來任意偕據徐州抗駐安慶數其最近大罪可爲四端國家財　自有統系機關以爲徵收乃張旣覇收清江浦常關復强提兩淮鹽欵破壞政治機關阻止政治作用是爲紊亂國憲其罪一人民身體雖一審問之微亦須依法乃張勳濫殺無辜良民早難數計截殺津浦車客時有所聞（截殺尤民其最著者）旣弁髦刑章復蔑視約法是爲違反法律其罪二更復悍然大集軍人廣招帝孽迭開大會自爲主盟訂立章程紛馳電報以推翻内閣爲膱志不惜再三脅迫總統任命之閣員是爲抗拒命令其罪三以神聖國會爲仇敵因而疊次干涉國會議員之言論是爲蹂躪國會其罪四似此覇據一方號召多省自爲行動目無中央儼若一國之内有二政府變更中央之國權破壞國家之統一政府旣不能委爲不知知之而竟不按法嚴辦徒以空言申誥旣不斥其姓名復不定其罪狀國人正疑政府罰不加諸有罪莫測用意何由乃近日張勳覆電反聲之來竟以上無道揆詆中央而以去朝廷黨爲倡言越職自負伉言公承壞法亂紀與國會爲敵非予嚴辦何以伸國法而維國基懲禍首而絶禍源謹依約法第十條第十項提出查辦張勳案即請公决 
[春明珍聞二十七] [  湛存通信]  
　　昨日（十二號）衆議院開常會先見其議事日程列有十八案可云多矣其中特别行政區域案二件議員證書案二件議員辭職案一件補選副總統案九件禁烟禁賭案各一件回復自治案一件查辦陳宦案一件并聞汪君大燮爲外交總長已由政府提交衆院倣上次之例以爲此日必將投票故旁聽席幾有人滿之患又聞議員質問内交兩部非法任免官吏由内務部派試署參事某君到院說明以爲必有一番舌戰近日憲法審議會禁止旁聽以來偶逢兩院各别開會旁聽者格外興高采烈况乎今日衆院之有特别問題届時相率戾止欲極視聽之盛孰意乘興而來轉敗興而返部員旣未到院外交總長之同意票又須遲至下次再提其餘各案亦復無甚論辨殆亦煊爛之極歸於平淡歟湯議長主席特别區域决定暫歸原屬省議會監督惟察哈爾則察屬山西議員仍出席於山西省議會直屬議員仍出席於直屬省議會其行政上事項則歸直隸省議會議决於是一方有無地方可代表之議員一方有不出議員之地方不知議决此案之理由果何在也案中標一暫字意者尙爲暫時辦法將來恐終不免於别設特别區議會也議員證書及辭職事件照例無討論其時有人提議即投票以决定外交總長之同意與否竟無附議之人又適至休息時間遂未及諮詢而散休息後原提議人亦不再提此議蓋贊成者鑒於上項未及接洽率爾投票遂致否决之故不欲倉卒投票反對者旣不欲再行否决致無辦法而招外界之攻擊亦不願即予通過以破壞其私望乃延宕數日再行解决今日不投票之實情如此别無他意也補選副總統爲事實上法律上必不可免之事僅於時間問題略有討論其結果先咨商參議院約定於一星期内定期舉行適參議院亦有電話來報告相同禁烟案交審查廣東禁賭案照案咨達政府回復自治案卽通過查辦案交審查 
　　内交兩部訴訟案經議員質問後國務院已有公文答復但稱據内務部咨稱云云又據交通部咨稱云云　　僅言查交通部一案業由平政院審理裁决呈請將該部處分變更矣云云而於内務部之結果如何竟置不提又無一字斷語毫無責任卽論體裁亦殊可注意關於此案意見實爲兩失聞平政院於今日以前對於屬吏控告長官俱不受理計有七八起之多今勿受理自失其判决先例復於同一案情爲歧異之裁決蓋對於内務部則請取消其處分對於交通部則請變更其處分似有同罪異罰之嫌機關辦事不可含有對人問題致自失其根據今交通部之執行命令已下而内務部之執行命令則以内務總長自不允副署遂爾擱置如此各行其是尙何法治可言眞實結果如何不可知矣記者爲中國三嘆不睱僅爲一案言也議員對於徐州會議之質問國務院亦經答復大致謂傳言不實所稱擅行徵稅任官干涉國會政府等事俱屬誤會末尾數語則云軍興以來軍人言動多逾常軌現正設法消弭惟統籌兼顧實難操之過急且言須徵實事須有據尤不能輕率從事原質問書所謂竭誠愛國思患預防政府責任所在自當加意圖維期合共和正軌云云弦外之音亦可玩味 
　　近有人提出查辦張勳案所列罪狀大致即前質問書所列政府已經答復者將來通過咨達政府後大約即據此次答復書再行答復一遍而已必無他種影響提案人爲廣東議員鄒君魯連署者三十一人亦無江皖之人 
[憲法草案已審議終了]  
　　憲法審議會於十三日開會王正廷君主席議員出席者五百三十二人主席宣告開會審議第八章第一百零七條審議院以參議院選出之審計員組織之第二項審計員任期九年每三年改選三分之一第三項審計員之選舉及職任以法律定之第一百零八條審計院設院長一人由審計員互選之第二項審計院院長關於决算報告得於兩院列席及發言甲派主張審計院院長應由大總統提出經衆議院同意此派人純粹主張任命制者也乙派主張審計院長由參議院選出其審計員則由審計院院長提出由大總統任命此派人主張選舉及任命二者間之折衷制者也丙派主張維持原案此派主張純粹選舉制者也主席提出表决贊成審計院院長由大總統提出經衆議院同意者不足三分二以上之法定人數贊成審計院院長由參議院選出其審計員則由審計院院長提出由大總統任命者亦不足法定三分二以上之人數贊成原案者亦不足法定三分二以上之人數三派中甲派人數最少乙派人數最多主席報告表决均無結果應報告大會由大會解决接議第十一章憲法之修正及解釋第一百九條國會得爲修正憲法之發議有人主張作爲大體討論贊成少數遂未經討論仍照原案第一百十條及百十一條均無討論仍照原案第一百十二條憲法有疑義時由憲法會議解釋之有人主張提出作爲大體討論贊成者少數遂仍照原案第一百十三條無討論仍照原案主席宣告憲法草案審議完全終了所有應加入之省制及提出修正案之國敎等問題俟提出後再定開審議會關於選舉副總統問題下星期内開兩院會合會商訂選舉副總統日期 
[徐州特别快信]  
　　張勳擬改變方針向國會疏通選段祺瑞爲副總統而以徐世昌爲國務總理現已着手進行倪嗣冲回省後現蚌埠亦已由張勳派兵滿佈津浦路線似已全歸張勳管轄中矣 
　　省區聯合會常川駐徐代表昨（十三）午後一時在參謀廳開談話會各省區代表九人張勳主席略聞係討論關於補選副總統案 
　　許造時昨由京來電報告國會現又有人提出彈劾案並臚列罪狀十二條要求政府懲辦 
　　政府電飭張勳移駐皖境張語人政府要我離徐無非謂我係安徽督軍但我已屢電辭職而政府又不許得非有意與我爲難云云 
　　張勳派赴輝縣之熊名道呂鳳山昨已回徐聞徐世昌須俟月初始克來徐 
　　萬繩栻已赴津傳聞刺宋案内之要犯洪述祖近亦在署内替張勳帮辦筆墨 
　　李慶璋昨由京來電報告某事 
　　傅春官奉張勳電召來徐昨日晚車回津 
[南京快信]  
　　省議會昨日午後二時開會（接續十三日議事日程）議員到一百人（續到五人）議至第五案時秩序極亂鼓掌聲呵笑聲不絶於耳議長宣布討論終結表决後爭議如故議長無法禁止 
　　辦理黨人善後事務所主任趙聯璜昨由滬乘車來寗謁馮督軍齊省長面陳在滬黨人窮迫一切情形請爲提前核發以便早日遣散 
　　張繼彭允彝李肇甫昨由鄂電馮督軍詳述在贛鄂晤李王情形 
　　聞馮督軍前日確有電致政府請飭張勳移皖離開徐州以清軍權　 
　　財部已派蕭某來蘇調查雜捐苛細以便從事核減財部昨來電催解欵甚急 
　　聞安徽留滬之省議員昨已由滬乘江輪上駛赴皖今晨過寗 
　　孫中山有不日來寗遊覽消息 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十二日]  
　　參衆兩院議决補選副總統各情已詳昨報茲再將當日所議各案分誌如后 
　　十二日參議院開會議决副總統問題後接議第七案全國禁烟聯合會請願事件（延前會）議長謂前次有主張交原請願委員會修正文句者因兩部總長出席而延會今請大家討　宋淵源君主張付法制股委員審查之李兆年君謂院法規定同一議案於一會期内　可爲第二次之提出前此何君士果之提議案已經否决此案當然不能成立且此案三條關係刑律之修正刑律豈可妄然修改王文芹君謂憲法尙有修改之地步而刑律何以卽謂爲不能修改况同一會期不能爲第二次提　之規定亦不能限制全國人民請願韓玉宸君謂此案本員贊成成立名條文如何修正應於大會公决長我華則主張於委員會修正文句議長謂審查會審查結果此案有受理之理由贊成此案受理交法制股委員會再行審查者請起立多數第八案湖南省議會代理議長彭兆璜安徽公民江辛等請願事件議長謂現有某某請願亦爲此事贊成一併討論者舉手多數議長宣告討論大體某君謂前陳谷兩總長來院報告事隔已久雖聲言草約撤回恐遲則無及請議長行文咨送政府許　君謂前次草約雖云修正而默揣政府意旨恐實係草草辦過本院此案應改爲建議案請政府明白答覆議長謂贊成此案受理者起立多數金兆棪君謂本院議員二年改選三分之一今日雖限期尙未滿然本院選舉機關爲省議會而省議會會期只四個有若待省議會停會之後再召集改選本院議員所費手續實多議長謂現已欲報告本院議員二年改選三分之一乃國會組織法規定在省議會開會期間應咨請政府通知各省議會預爲選舉特爲報告時至五點乃宣告散會 
　　同日下午一點衆議院開會議長湯化龍主席延至一點三十五分始足法定人數議長報告滿兩個有未到院議員九人應取消其議員資格又報告請假在七日以上者易次乾葉顯揚等六人依法表决允許畢遂照本日議事日程開議第一案特别行政區域仍與原屬各該省共一議會殊多困難諮詢案大總統提出審查報告委員長王謝家君報告畢鍾君才宏反對審查報告主張同一議會以爲旣主張取消該特别區域則必須另設區議會王玉樹君則反對之主張區議會以區議員每縣一人每旗一人人數過少不能組織成立且此法通過必須數月之久是另立議會反無議會矣是以本席主張必俟憲法議决關於地方制度規定後再爲辦　現在仍照舊屬省會監督趙君良辰反對之而馬君驤則又贊成審查報　李有忱君復反對審查報告時有人提起討論終局之動議有五人以上之附議議長謂現在有五人以上之附議得不用討論即付表决現在在場人數三百九十六人起立人數二百十六人多數現以本案反對審查報告設區議會表决贊成此說者起立起立者少數又以審查報告付表决贊成者多數遂决定即時咨達政府遂議第二案各特别區域仍歸原屬省會監　建議案二讀馬君驤主張將第一案議决對於察哈爾之規定加入本案郭君人漳謂本院前　財政總長謂關於財政事件限十日答復現在已否答復議長謂現在尙未答復秦君廣禮提出修正標題云咨請政府通令各特别　域凡關於行政事項屬於省議會職權　仍歸原屬　　　　　　　　議　以其說　　　　　　　　　　　　修正謂察哈爾暫歸直隸省會監督其他各特别區域　仍歸原屬省會監督議長以其說付表决贊成者亦少數張國浚君提出修正表决起立者只三五人議長以原案付表决贊成者大多數王玉樹等提議卽日開三讀會附議者在十人以上議長以同日開三讀會付表决贊成者大多數遂開三讀會孫潤宇君請以原案付表决耿兆棟提議加入川邊歸四川省議會監督贊成者少數又以原案全案付表决贊成者大多數遂通過第三案新到院議員傅師說俞之昆汪汝梅當選證書審查事件審查報告審查委員長陳士髦登台報告畢議長謂證書方式不同資格别無錯誤議長謂有無討論衆謂無討論議長以審查案付表决大多數贊成第四案新到院議員郭漳鋆王斧軍趙正印張良弼張鼎彝王志勳當選證書事件審查事件决定交付審查遂宣告休息二十分鐘休息後開議補選副總統事議畢接議第十五案禁烟建議案議員鄒魯等提出提議人說明理由後葉夏聲君主張省略審查議長以付審查付表决贊成者多數第十六案請將廣東一切賭博刻日禁絶嚴申法令建議案議員鄒魯等提出審查報告委員長王謝家報告云本會認爲正當辦法仍維持原案云云報告畢衆謂無討論遂以審查報告成立是否開二讀會付表决又表决即日開二讀會耿兆楝提議省略朗讀王侃謂賭風之盛不止廣東主張將廣東二字删去討論結果仍以原案通過同時又經過三讀會此案遂完全通過第十七案請回復縣議會及城鎭鄕自治會建議案議員張傳保等提出審查報告審查長王謝家報告略云贊成原案惟稍加修正意旨仍屬相同報告畢議長以付二讀會表决贊成者多數湯松年君提議即開二讀會得多數之贊成遂開二讀會亦無討論遂以内務委員會之修正案付表决大多數贊成又决定即日開三讀會全案付表决贊成者多數通過第十八案請查辦前四川將軍陳宦案議員張知競等提出初讀提議人說明理由畢秦廣禮君請交審查郭君人漳等反對之討論結果議長云先例均經審查現在旣有提議不能不付表决贊成本案付審查者起立衆起立多數决定付特别審查議長又報告參議院覆稱已經院議定允本院之請求凖於七日内開協商會遂謂議事已畢散會時五點二十分 
[鄭家屯案四次談判紀聞]  
　　九日大阪每日新聞述東京專電云日本駐華林公使於八日偕同出淵船津兩書記官又赴中國外交部會晤陳兼總長夏次長等再行談判鄭家屯事件此係第四次之談判當時林公使仍堅持其要求條欵謂鄭家屯事件旣經前三次之談判無復討論之餘地惟望貴國政府勿復固執事實問題宜將此項交涉迅速了結若貴國政府仍以專任外交總長之未就職爲口實而延宕時日久懸不决恐中日國交上大有可慮云云陳兼總長對此覆答略謂鄭家屯事件在敝國方面尙有多少討論之餘地若從貴公使之言將此事件遽行解决以期姑息了事則其勢必至喪失國權爲輿論所反對加以敝國政府與國會之關繫目　頗不圓滿故貴國之要求條欵縱由敝國政府承認一切而難得國會之承認　　　　　　　　　　　　　　　　不　負擔完全責任仍　貴　使　　　　一俟專任外交總長就職後再行交涉云云 
[内部裁員案之裁判與質問]  
　　内務交通兩部被裁人員提起行政訴訟一案均經平政院裁决業誌各報惟交通部業見　令内務部尙未發表外間揣測之詞有謂大總統持調停主義擬將平政院所裁决内務部應得撤消部令之處分特發明令免其執行然此說殊屬不確蓋内務部案本已擬有同樣之訓令惟因該訓令應由主管總長副署孫洪伊堅不肯署名故迄今留中未發惟又有一說謂平政院應否受理此案尙屬疑問平政院未裁决之前一日國務會議曾經决議將此問題咨送國會解釋迨平政院裁决呈文遞呈大總統時大總統閱後即諭交國務會議再議大致此案將以國務會議結果爲歸穴矣又聞衆議院議員杜成鎔唐瑞銅等前此提出質問書對於内務部裁員事要求孫洪伊出席答覆孫已派出試署參事張知本令於衆議院常會之時代爲出席聞議員中多不以爲然謂委員代理本爲院法所許但法文須限於國務員有不得已事故時方能委員代理日前孫洪伊咨覆衆議院係稱於上星期六日委其代答而上星期六衆議院又無常會然則孫洪伊即有不得已事故亦祗上星期六之不得已事故不能爲今日言也况張知本者卽爲内部裁員後新任命中之一人其試署參事在質問者之眼中尙未以爲正當即此一端恐議院先已不能承認也究竟如何且看本日常會會場分解 
[鄂省會選舉競爭]  
　　省長否認詹大悲資格 
　　湖北省議會於九日選議長詹大悲得四十六票逾出席之過半數國民派謂可以當選進步派則極力反對十一日原定繼續投票重行選舉已經印發議事日程及旁聽劵詎十日之夜省長公署忽來公文一角聞係答復議會謂恢復議員詹大悲梁鍾漢趙鵬飛三君資格一事不能承認其理由以爲按選舉法議會只有取消議員資格權限並無恢復議員資格權限今議會自行恢復詹等資格不合法定手續本兼省長未便　准應依暫行法第三十九條之規定咨請撤銷議决復職原案云云國民派各議員見此咨文異常憤激云吾輩皆曾經袁世凱取消資格者今日復職開會亦可謂爲不合法省長旣可不承認詹等亦可不承認吾輩羣主駁復然在反對派則以省長此舉爲然王副議長以詹君資格省長旣提出疑義則十一日選舉　即停止俟將省長來文報告經衆討論决定後再行選舉故臨時改爲秘密會以議會討論此事兩方必有劇烈之爭執也詎於是日午後一時查點在會人數祇有三十餘人以故鈴亦未搖密會亦不果開嗣擬開茶話會到者祇有進步派數人所議未　如何旋會中又發傳單通知國慶應休息三日須十三日始開會現兩派領袖正在交換意見尙不知後事如何又聞進步黨魁孫堯卿因本黨團體渙散已自回鄂力助本黨事業之改進云 
[湘省會選舉候補參議員之難]  
　　湘省議會此次選舉候補參議員係定十人六號將選出之蔡君鍔遞補缺額外候補參議員僅有章士釗一人故須再行選舉七號早七時辦理選舉各職員因又紛紛到會譚省長亦於十時蒞止延至十二點鐘議員簽到者始有七十八人遂搖鈴開會首由議長清查在場人數實僅七十人不足法定人數因先有代人簽到後又未到者故與簽名簿不符祗得宣告延長二十分均在會場坐待直至十二時半復有五人聯翩蒞止已超過七十二人之數遂由秘書唱名發票至一點鐘投畢立即開票共計七十五票有效者僅五十七票結果係省議員何盛林得二十九票唐支厦得二十八票俱超過投票人總數三分之一以上卽認何爲當選人第三唐爲第四至無效票中有一票書張獻忠者唱票時全場爲之譁然時已一點半鐘由代理議長宣告閉會議定下午再選譚公因留會午餐不料下午延至五時僅到四十九人又未能開會而散 
　　八號省議會又開第三次選舉候補參議員會職事各員仍於午前八時到齊選舉監督譚公亦於十二時蒞止當卽用選舉監督名義出示曉諭謂查選舉參議員施行細則第十四條規定凡已經當選人員不能再有選舉權何盛林唐支厦二人俱已當選本日不能再行蒞會投票以符法制云云迨至十二時半議員簽到者已有七十六人遂搖鈴開會點名發票内有以簽到而又他去者爲丁鳴盛游如龍二人故祇發七十四票至一點鐘票始投齊開　計熊相冕得二十九票楊敏之得二十四票按熊爲會内議員係西路人楊則爲會外人其他宋運清八票蕭翼鯤李容巨姚聯奎郭振林周正羣傅叛揆各得一票袁海鵬二票其他各票則因誤書無效譚公宣言此次按票數三分之一始能當選之規定應以二十五票爲當選票額熊相冕得二十九票應認爲當選人第五譚公又以不閉會賡續再選付表决當時贊成與反對者各居半數後不知何故竟未能繼續舉行祗得宣告閉會云　 
[續紀川西之邪敎匪禍]  
　　川西妖人鄧天秤以左道煽衆招集匪徒假名定國軍意圖在川西一帶擾亂凡入其敎者大半皆鄕愚無知之人彷彿前清時之紅燈敎旣入其敎必拖髮辮如已剪髮之人亦必飾以假辮入敎時每人給硬洋二元其敎中僞印用胭脂色其暗　談話時必冠以（一匡天下）四字符號并聞該匪等傳播謠言謬稱保有一朱大皇帝身有紅痣四十五顆肘下及下部有尺許長之毛種種不經之談甚可駭也西川崇寗灌縣各處現有勤王軍定國軍等名目出現聞勤王軍中有首領某頭戴紅頂花翎其旗幟上大書兵部　書某　字　聞其曾執戈從事於恢復共和者 
　　自勤王軍定國軍肇亂後多有　其有何種武力足恃故人人自危頃有人由灌縣來省云該軍隊伍之分子極爲複雜武器純恃土火快鎗則寥寥無幾且完全係匪人行爲周燈竽一袍界無聊人鄧天平則五十餘之老者至秋平辮子軍一營係該縣炭廠之炭夫以此觀之則其不足有爲可想矣　 
　　頃聞崇寗縣又有多數邪敎匪徒盤踞其處有人行經該處者輒被拉去估充敎匪否則立加戕害以故近兩日無一人敢經過其地者 
　　九月二十三號灌縣之亂事匪首係王春廷蒲村場人原　紅燈敎自稱勤王大將軍有某道士爲定國軍師嘯聚一二千人駐紥蒲村沿山一帶二十二夜由小代明寺率衆向灌城進發天色將曙至城抬搭桌橙高架木梯翻入北門斬斷鎖鑰放大隊進城約有四百餘人分爲三股一股由北街轉井福街去一股由武聖街向習藝所去一股由武聖街轉鄷家巷向統捐局徵收局去時新知事夏起鵬到任正行接印禮聞警倉皇失措幸三聖宮駐有軍隊及保衛團由井福街抄出正與匪遇當將井福街一股擊退其向習藝所去之一股由申吉平所帶之警備隊出擊匪即敗退其向統捐徵收局去之一股則將兩局搶刦並傷徵收局司事一人經宋輔卿率隊力擊衆始奔潰有散匪數人至大官街將駱姓鐘表舖及某某鞋舖搶刦數家其餘各街舖户居民均未受損失惟驚惶特甚各股匪徒仍由北門敗出而城中軍隊先出城埋伏俟匪出城截擊匪衆四散潰逃是役擊斃十餘人傷二十三人生擒七人當經訊明正法四人奪獲旗幟號片軍械甚多惟未追擊匪衆敗至高埂子又將徵收局長許憲烈家及該處富户白如松家一併抄毁退回蒲村觀音崖屯紥省城衛戍司令官顧品珍昨派出滇軍兩連機關槍一挺開赴崇灌一帶剿辦所謂勤王定國各股匪聞灌縣消息定國軍首領王春廷前因陷城被軍警擊敗受傷頗巨現率其部下邪匪三百餘人竄踞水　溝估挪農民加入團體現經陸軍偵悉已拔隊進剿該縣崇義鋪爲入省大道近忽有三五小隊或三百五百人不等稱定國軍均有旗幟槪書譚字紥各大院並有僞示多張遍貼各地又一消息日前勤王匪徒擾亂灌縣經官軍擊散后現聞仍聚金馬場筏村一帶駐紥該處之富户大院搶刦一空兼有在大路附近假扮軍隊借查烟爲名搜得銀錢者 
　　彭縣匪徒僞稱定國軍該縣關口外距陡溜子不遠之白塔坪又聚有股匪約五六百人意圖佔擾關口並聞距該要處不遠之石堰亦時有匪徒出没溫吳慶熙軍隊在距城三十里吳家場地方忽與匪黨定國軍猝遇兩面轟擊約一小時吳軍即以兩分隊從左右側方進攻將該匪包圍登時擊斃百餘人獲快鎗二百餘支子彈無算 
　　郫縣三道堰昨忽有股匪五六百人自稱勤王軍爲首者聞係閔星甫合川人年約五十餘在場　住數時卽開去不知所往又有匪首統率匪隊千餘人於縣屬之花園場及附近一帶肆意滋擾且僞書軍旗　扶國勤王軍當道已派大隊在花園場一帶擊散矣日來郫縣城内巿面蕭條人民恐慌且城門往日均於五鐘餘開放近日將近九鐘始行開放探其原因係以灌縣告警該縣恐爲波及故嚴加防守 
[浙江省會三十次常會紀]  
　　浙江省議會於十四日開第三十次常會政務委員四人議員九十一人一時四十分開議第一浙江省絲廠單行條例議决與昨日之繭行條例併付審查當付庶政法律兩股合併審查第二商民吳壎請維持徵收漁團捐案政務委員起言請俟將取締船舶規則交會再行討論衆以官廳征收牌照費驗費已違反本會議决法案應卽付審查當付法律股審查第三籌辦商口陳列館附設勸工場案討論結果衆以辦事員額照復議案定爲七人亦不爲多至經常各費應否增加尙須研究公决付庶政股審查第四杭縣前衛上團代表胡肇封等請取消官營產事務所通告仁字衛屯官營產案衆以此項屯地確爲民有官廳再令民間繳價實屬違法討論之下有　應向法庭控訴者有謂先應調查清楚者當請政務委員將關於屯地案件即速交會此案付特務審查由議長指定宋吉成任鳳崗等二十七人爲審查員第五女子職業學校校長謝雪請補助添設蠶桑科經費案衆以該校曾得補助洋四千元未能再議補助案遂打銷第六議員陳乃楫辭職事件因陳現任行政官吏衆議准其辭職休息十五分復入席一百三十三席動議本會未解散以前自二年九月起一切經費未經官廳發出究竟開支至何日爲止抑已被官廳乾没頗不明瞭應即備函質問衆贊成接議第七派遣留學歐美考試建議案報告審查結果衆無討論卽開二讀會逐條均通過第八籌設省立甲種森林學校案討論中事實僅地點學額二種其餘均屬預算地點有主張蘭溪者有主張　雲者方在討議忽� 
有人發議謂從雨量水利着想應設於全省適中地點且注重實習不能但重交通一時附議者頗衆尙未表决而法定時間至遂散會 
[杭州快信]  
　　袁祥朱靜侯等電致北京交浙財政廳長莫永貞謂人民顚沛流離觸目皆是議會提議之抵補金仍收三元一案爲浙民一線生計寄語我公幸速力爭否則浙民不忍再與我公相見於吳山浙水之間云云 
　　高等審廳長聞法部擬以袁忠祥經家齡二人中擇一任命　 
　　高等檢察廳以前於潛縣知事郭曾煜屯田舞弊案情重大須由廳審理昨特令飭該縣平知事將郭押解來省 
　　呂省長接開化全縣代表電謂專審員楊廷榮 
 
 
 

Page 7

 
 
凟職殃民逼賣婦女引用私人濫押殃民乞速撤懲 
　　高等檢察長殷汝熊已將經辦事件結束就緒擬本月下旬赴湖南新任廳務暫由首席檢察官經家齡代理 
　　財政廳電飭黃巖縣知事迅將該邑酒捎稽征員違法逮捕學生案速行查辦 
　　衢縣專審員楊廷範因擅離職守高審廳昨已將楊開缺叧委 
　　呂省長委任鈕翔青爲礦務技術員陳廷維爲礦務調查員 
　　景寗縣知事秦琪現患咯疾呈請省長給假 
[江蘇省議會第五次常會] [  芝香]  
　　昨日（十四日）下午二時江蘇省議會開第五次常會接議前日議事日程未議畢各案主席報告到會人數一百十人第一宣布財政法律審查會審查運河借欵諮詢案報告該報告記者前記審查會時已述大槪主席將報告宣布後由代理審查長朱紹文說明理由衆無異議主席以贊成審查報　付表决全體起立第二宣布法律審查會審查修正議事細則案報告由代理審查長蔣士杰說明理由張議員倚提出反對意見謂現行議事細則分爲財政法律請議三股而别於第八條規定有特别情形得組織特别審查會修改案分財政内務敎育實業請議五股而删除法律股本席並非不贊成修正案惟修改案旣將第八條存在則内務等股可請議長自由添設名義上雖將法律股删除亦可依第八條添置與未修改時毫無區别無須多此紛擾云云討論終局主席以審查報告付表决起立者多數遂通過第三件宣布蔡議員璜提議維持議决法案公布實行方案由提案人說明理由結果主席以成立付法律審查會審查表决多數起立第四件張議員鹿鳴議請咨省長查照核減賦額案迅將各縣調查報告表册交會參考以便提前議决建　國會案衆贊成成立付審查第五件宣布葛議員夢樸等提議江北實行改釐爲稅案提案人說明理由後某議員提議請行政委員說明釐金所以存在之理由財政委員登壇說明大致謂歷任省長均擬照貴會議决案一律改釐爲貨物稅惟屢經咨部均以收入短少達一百萬左右未蒙允准商民亦以改稅爲不便提案人請以所謂不便者是否由該地商會報告委員答以據調查員所述提案人謂調查員是否可信委員幾致詞窮張議員嘉行起謂委員報告如已終了不妨退席結果本案亦贊成成立付審查第六件宣布顧議員寳琛提議核結存縣附稅案由提案人說明理由討論核結方法原案主張飭各縣署與巿鄕董事核結反對者以爲現在巿鄕董事由縣委任不免聯合一氣核結仍無效果於是有主張推商會農會敎育會代表者有主　以從前巿　議會代表者頗難一致結果主席以成立付審查表决多數第七件宣布吳議員鴻基提議各縣忙漕滯納金仍歸所在地支配案朱議員紹文謂滯納金係罰金性質且無定額不能作爲地方收入况如原案所云則巿鄕科罰金之多必致完納愈形遲滯陳議員大猷駁詰謂利罰金之多云云與人民心理不合不成理由且此係從前議决案無打消之理結果成立付審查時已五鐘遂散會 
地方通信 
[蘇州]  
　　天平山盜掘石料案紀詳省委鍾鴻鈞查辦天平山竊石案已紀前報茲再詳記如下蘇垣盤門外離城二十餘里天平山有范文正公古墓墓旁山峰有萬笏朝天之名其餘古蹟亦多實爲吳中名勝前　勒碑永禁開採山石有案光復後卽有近處宕户串同該處鄕民私行開採陸續鑿下山石一萬數千塊因石料較大一時尙無銷路范氏義莊正范端信得悉即檢齊前次封禁原碑描摹具禀吳縣及　廳道省各署請求查辦即經省道各署飭令縣警辦理當由前警廳孫稚宏廳長飭派騎巡隊長潘複棠率騎巡隊一排駐紥天平山常川保護並經吳縣知事署派警前往將已經鑿下石料一併封　照案禁止開採迨後范端信等又具禀請將封存石料歸義莊拍賣　爲修理文正公祠墓等用而警廳亦因巡警棉衣褲無欵製辦詳請省道將石欵撥用吳縣孫知事亦詳省請示奉齊巡按　批准以此項山石由縣拍賣所得之欵提出三成給義莊餘欵撥歸警廳製辦巡士棉衣褲之用嗣經吳縣知事署吳科員等數人經手將此項石料出售　洽記公司僅得洋三千餘元先儘警廳製辦巡士棉衣褲尙不敷用故提給范氏三成一節已成畫餅范端信聞之大不爲然以鉅大石料一萬數千塊何能僅售三千元且查悉現又有人在該山續盜山石卽由蘇紳吳蔭培潘灝芬汪炯之范端信等六人聯名公禀省長道尹請求澈底查辦經王可耕道尹先行派員前往查勘齊省長又派現任長江釐務總稽查鍾鴻鈞來蘇調查各方面情形並查勘明確據實呈復核辦鍾君到蘇後已面謁道尹縣警各長官並地方士紳等面詢情形明日即當赴山查勘云 
[松江]  
　　軍隊調防十三團龔團長治軍素嚴故所部步兵三營駐松年餘於地方人民感情殊洽現奉上峯調防龍華高昌廟等處即以現屯該處之十五團新兵移防松城定十八號出發龔君恐兵士在外有賒取貨物等事飭弁向各店舖查問以便提前清還 
　　練習運動省立八中學堂聯合運動會本年輪應在松舉行祗以城内小校場軍界未允借用松江第三中學楊校長乃商准揚州第八中學通知全省各中學逕往揚州舉行本校各運動員准二十號在校中操場練習縣立第一第二兩高等小校亦擬附入運動 
　　時疫仍盛本年秋陽燥烈偶一不愼疾病叢生一種似瘧非瘧之疫症染之者頗險近更發見傷寒症因之不起者時有所聞每夜居人延羽士巫　鑼鼓祈禳者東西相聞醫家藥舖亦莫不利巿三倍 
[無錫]  
　　方橋鎭大刦案之善後談梟匪大掠方橋鎭一案已兩紀前報茲聞楊知事所派王承審員赴鄕履勘後已於前日返城呈復被刦商店居户損失約有二萬金之鉅當場被匪擊斃鄕民蕭銀全一名受重傷者數人全鎭各商店自十一日起罷巿兩日嗣經王承審員會同鄕董挨户勸導各商店始勉强照常營業而被害公民錢源盛鄒萬亨等聯名電禀南京軍民兩署請飭水陸軍警兜拿等情聞省中已電水警第二廳派游緝隊長李標勝乘坐淺水兵輪帶領各師船到鎭察看情形購線追拿駐錫水警第二專署師署長當日聞警之　隨派一二三三區巡官率領師船二十餘艘携帶三磅快砲三尊馳往進剿奈帮匪已逃避無蹝祗得怏怏而回矣 
　　秦毓鎏出獄秦毓鎏覊禁蘇獄疊經邑人請求昭雪迄未省釋頃又由華紳等赴　晉謁馮督軍蒙允保釋秦氏方於十二日出獄十三日乘早車旋里當有同志數十人咸往迎迓而歸聞無錫人士以秦君業已回復自由定於十六日召集辛亥癸丑兩　各同志假公園多壽樓開紀念會以誌不忘 
[嘉興]  
　　陳烈士靈柩抵禾嘉興陳君仲權奔走國事歷有年所不幸慘遭殞命禾地人士深爲憫恤當由褚輔仁沈文華諸君發起開一追悼會已决定本月十五日在城中天后宮舉行並由各機關擬就挽聯挽額以便届時張掛陳之靈柩業於十四號由上海早班快車運送歸里於上午十時到禾由商團同學會曁　議會全體至站迎迓張知事亦派徐景儀君至站迎接並借東門外寗紹輪船碼頭恭設路祭由沈文華主祭與祭者約百人左右祭畢遂將靈柩送至廣東會館由軍樂隊爲之前導烈士之親朋戚友均執香隨行 
　　因賭釀成命案嘉興有韓全華者一品香之堂倌也性喜賭博日前　絲網船主沈才發等三人至荷花提某宅作葉子戲不知何故韓與沈某等口角經人解勸已寢後韓至臙脂弄某飯店晚膳沈才發等三人亦隨至該店吃飯雙方又起衝突沈某等竟將韓之頭部腰部擊傷頓殞命經人報官相驗並將沈才發等二人押送縣署該　屬亦已　起訴訟矣 
[杭州]  
　　地方自治召集須待部覆近海鹽嘉善鄞縣吳興平陽衢縣等前接省議會陽日電前年經本會議决之縣議會城鎭　自治章程未經廢止手續繼續有效應卽依法召集云云爰特電省請示當奉省長指令開電悉應候部覆令遵業經眞日通電據電前情仍仰查照本署眞電辦理 
[安慶]  
　　皖議會第四次常會紀事安徽省議會於十月十三日午後二時開第四次常會議員到會者六十三人柳議長主席報告北京同鄕會來函爲太平山礦政府雖允爲修改條約究未見確實明文應請本省官紳商學各界合力電爭廢約多數主張電請政府明示以釋羣疑次按議事日程提　㈠宣布提議實行禁種烟苗案衆議以現在萬國禁烟會已報完盡似無確據恐牽動外交結果打消㈡提議烟酒公　歸併地方帶徵案說明理由後表决付財政審查㈢提議革除　縣徵收串票規費案表决付民政審查㈣提議裁撤蕪湖定埠石跋河和尙港等處查驗　抽局案由提議議員彭顯廷說明理由後表决付財政審查㈤討論川贛黑龍江三省主張省制編入憲法省長民選問題衆議以民選爲害甚大均不贊成各陳述意見表决有疑義由賀士雯解釋付表决有兩問題其一對於省長民選是否反對其二於省長民選反對是否通電各省表示其意由議長宣布對於前項付表决反對者請起立全體起立對於第二項其中又含有兩層一即消極的反對以此問題關係全國非省會可以解决國會旣爲人民代表機關應俟國會解决無用通電二卽積極的反對擬表示吾皖反對民選之主張結果照積極的主義通過電稿由秘書起草㈥討論爲太平山礦致中央電文略稱太平山礦抵押借欵全皖人民抵死不能承認眞　諒達久未奉覆民情惶惑乞速明示議畢時鐘已四下遂振鈴散會 
　　蕪警長有調動說警察廳第二科長周之潤前曾任蕪湖警廳於地方情形尙稱熟悉刻聞有調署蕪廳之說蕪湖本任廳長劉兆麟聞耗已於日前晋省探詢矣 
雜評一 
[省長問題] [  一子]  
　　省長民選爲今日省議會中之一大問題自川議會發起而後各省議會有已决定贊成者有决定不贊成者亦有尙在鄭重討論中者吾謂此問題之解决當先問省之地位果有自治團體之資格否也將來省之組織不認有自治團體之資格則省長仍爲中央政府之代表如認爲有自治團體之資格則省長僅一地方團體之代表耳爲中央政府代表則宜由中央政府任命爲地方團體代表則宜由地方團體選舉此名義言之也省長所任之職務純屬國家政務則宜由國家代表任命爲地方政務則宜由地方團體選舉此以事實言之也 
是故　人對於此事當先研究其先决之問題 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華絲貿易之調查]  
　　本埠絲業自陽曆六月一號新絲開盤之時起至十月十號止各洋行購進廠絲黃白絲運往歐洲者計共一萬一千三百六十二包運往南美洲北美洲者共一萬一千七百四十八包運往亞西亞及亞非利加者共六千四百九十七包各國總計共有二萬九千六百零七包茲特詳細調查列表於后 
[㈠各洋行購進之數]  
　　運往歐洲　運往亞西亞及亞非利加　運往南北美洲彙昌　　三十一包　　　無　　　　　　七十二包安利　　無　　　　　　無　　　　　　二百八十包祥利　　無　　　　　　三百包　　　　無百興　　無　　　　　　三百四十六包　無法昌　　一百八十包　　無　　　　　　六十四包寳克　　無　　　　　　無　　　　　　二百二十三包祥茂　　六十八包　　　無　　　　　　無義昌　　一百六十三包　無　　　　　　無集昌　　四百六十九包　無　　　　　　無惇信　　一百十九包　　無　　　　　　五百四十三包大昌　　九百零三包　　無　　　　　　無固益　　五百四十五包　無　　　　　　二百六十包公安　　四十包　　　　一百四十五包　二百七十七包愼餘　　四十七包　　　無　　　　　　一千零七十包怡和　　一八五一包　　無　　　　　　無中和　　二百零五包　　無　　　　　　無信孚　　一一一四包　　無　　　　　　九百四十八包公平　　一百七十二包　無　　　　　　六百六十包百多　　六百三十五包　無　　　　　　無三井　　八百五十六包　四百四十包　　三千零五十一包新時昌　二百四十五包　無　　　　　　無畢爹里　無　　　　　　四百五十二包　無百利　　五百十一包　　無　　　　　　三百五十包　　　　四百三十七包　二十包　　　　無連納　　無　　　　　　無　　　　　　五十包泰和　　一四零八包　　七百三十九包　二百包有餘　　五百六十四包　無　　　　　　無　咪　　無　　　　　　三百零三包　　無達昌　　七百九十九包　無　　　　　　一百十一包庚興　　無　　　　　　六百九十七包　無景昌　　無　　　　　　無　　　　　　七百二十五包各行　　無　　　　　　三千零五五包　無 
[㈡各種絲名]  
　　今年六月一號至十月十號止　運往歐洲　運往美洲　比較上年六月一號至十月十號止　運往歐洲　運往美洲白廠絲　　　五一五五擔　六一三三擔　六七六八○擔　四二四○擔四川黃廠絲　三一四擔　　十八擔　　　五一四擔　　　三九擔七里白絲　　三五九六擔　二八三五擔　四八六七擔　　三五九五擔黃絲　　　　九五擔　　　六七擔　　　七八七擔　　　無灰絲　　　　一一擔　　　一○○八擔 
[㈢白絲黃絲運往中國各口及外國之數]  
　　本年　　　　　　比較上年中國各口　印度　　　亞非利加　　中國各口　印度　　　亞非利加七里白絲　二一擔　　六六擔　　　二○七擔　四二○擔　一五一五擔　九六擔黃絲　　　五二四擔　四一一四擔　六三擔　　六三一擔　四○四四擔　三一九擔 
[㈣灰絲運往中國各口及日本之數]  
　　本年　　　　　　　比較上年中國各口　　日本　　　中國各口　日本灰絲　八擔　一四二擔　三八五擔　二九二擔　 
本年六月一號至十月十號止總共出口二萬六千六百八十一擔上年六月一號至十月十號止出口三萬四千三百七十四擔兩相比較上年多銷七千六百九十三擔惟目下歐戰方殷鎊價長至三先令一辦士有零故銷數雖不及上年之多而收入絲價則較上年爲優此我國絲商所差堪自慰者也 
[總商會重選會長之通告]  
　　上海總商會分布公函云本届選舉會長辭職推補歷將爲難情形呈奉農商部批准重行選舉並推廣選舉範圍一凡曾任會長會董者滿任後仍認爲會員一凡會友均改爲會員庶範圍較廣不至困難茲定十月二十五號卽九月二十九日下午二時重行選舉檢奉呈稿並批一件選舉單一張名册一本即祈台端選塡封固送入本會選舉筒内届時務請駕臨監視尤所企盼 
[回復地方自治之催詢]  
　　江蘇縣議員聯合會昨開第六次幹事員會因各省地方自治已經參衆兩院通過咨請政府從速回復至今尙未發表亟應催詢遂公同决定致電參衆兩院蘇籍議員請爲催詢内務部早復原狀以慰人民喁望云 
[地方廳訊究私運雲土案之進行]  
　　上海地方檢察廳長林仲立奉令辦理私運大宗雲南烟土一案曾將是案關係人前滬海道尹周金箴及前光復軍統領李徵五滇省代表王竹村（即王竹林）分别� 
傳提到廳迭次預審諭候再行傳集各要證開庭質證在案茲悉林廳長因連日接到部省來文着將是案審理情形隨時禀復以憑核辦爰於前日將各人供詞及進行辦法備文詳報高等廳及齊省長轉咨中央請爲核示一面又備具公文附粘傳票移請公共公廨迅傳李徵五等到廳候訊俾早結朿云 
[辦理黨人善後之現狀]  
　　辦理旅滬黨人善後事務所主任軍署參謀長趙聯璜前因各黨人迫求發欵親自赴寗面謁軍民兩長官請速核發曾誌前報昨日趙主任自寗回滬即發出通告其文如下爲通告事善後經費原奉中央核准撥發十萬元嗣因審查終結不敷支配迭經審查諸君電請政府追加欵項經先後奉准加給七萬元以十七萬元儘數支配本所主任昨因此項經費尙未提解到滬異常焦急特親自赴寗請領現在寗垣僅籌備以前核准之十萬元不日即可解滬此外續准加給之七萬元尙未接奉中央明令一俟奉令後即行籌撥解滬訂期發給本所現正籌備發欵手續日内即當登報公佈特先通告俾免　盼佈　 
　　柏烈武君昨接京電云龍華楊護軍使譯轉柏烈武諸君華密財絀國困需欵不僅滬上一處支應之艱諒亦諸君所共稔於無可設法中再加二萬元祈速　事希與楊使接洽迅辦院寒印 
　　各黨人前因事務所審查早畢延不發欵特公舉代表　鈞等往見審查各員責問其故因承柏文蔚韓恢兩審查員面允將個人債負犧牲俾旅滬各同志得以早歸在籍惟尙有許張吳李諸員當時未晤不知是否同情故特專函各該審查員查詢意見旋得覆函除李徵五未報債累及張匯滔略有主張外彭吳二許均與韓柏共表同情昨各代表已轉告同志一體知照矣茲將各函摘要錄後 
　　彭養光覆函函悉某現主張　小部分先發大部分落後辦理與官廳商之再四亦無結果至某之虧累僅自五日計算已有萬數千元中有兩大宗可從緩償還内所開僅二千餘元如再有難辦之處某部分儘可犧牲 
　　許崇智覆函示悉柏韓二公所言某極表同情 
　　許應五覆函審查早畢欵少未發據趙君聯璜云楊護軍使即日電催欵項日内當有解决辦法至債累一事某雖不敢代表龔君犧牲某敢代表龔君將名册撤回脫離事務所關係所謂寗使一家哭不使一路哭也 
　　吳忠信覆函書悉承召患病不克趨敎歉甚曾請韓復炎先生代表一切韓先生所云某亦多所贊成 
　　張滙滔覆函函悉某於前日約同審查員全體函請官廳將人數較少之各部先行發給某等各部及人數較多欵項較鉅者暫行擱置留待後圖所有關於善後事宜旣與烈公同意且託烈公代表并無不可對人何至意存規避現審查已畢某已退處與諸公同等之地位虧累一節諸公咸欲蠲免某亦情願犧牲 
　　李徵五覆函示悉鄙人旣未將債負報入事務所自無所用其主張也 
[四誌炸彈爆發之橫禍]  
　　住居新閘白克路西祥康里七百二十四號門牌向爲輪船賬房之常州人吳祥聲與其十四歲女兒阿順同被炸彈炸斃並炸傷同居丁士良家之傭婦顧阿巧詳情已誌前報茲悉顧阿巧送至寳隆醫院後因其下體被炸受傷出血已枯且有身孕雖經醫生悉心醫治至今尙不能行動自由故能否保全牲命目下尙無把握云 
[大通路發生盜案]  
　　新閘大通路八百六十五號門牌水門汀工頭唐子森家於前前夜九句鐘後突有五人入室各出手鎗利刃嚇禁聲張將唐之司賬車夫乳媼人等驅至一隅其時唐適因事出外唐妻亦往大舞台觀劇均不在家該匪等以兩人把守門户三人登樓翻箱倒　將値洋二百數十元之金珠飾物現洋搜刮一空呼嘯而逸迨唐聞警馳回立即　單投報捕房飭派通班中西包探追緝無獲該探等遂至事主家悉心查勘回禀捕頭通知各捕房一體留心跴緝 
[卜鄰里亦出刦案]  
　　昨晚七點三十分鐘時有匪徒四人至法租界公館馬路卜鄰里二十號門牌某姓家以問信爲由叩門入内先將婦女三人所戴之金圈一併取下正欲上樓行刦樓上已有人喊捕適探目黃錦榮在該處附近經過聞聲到來該匪等即持金圈三副飛奔而逸後由失主報告捕房捕頭卽飭各探嚴緝務獲究辦 
[草上飛被盜擊傷三誌]  
　　伶人草上飛於本月十號夜經過新閘孟納拉路適有盜匪六人劫取是處四十五六號門牌郁福頤家値洋一百六十元之金飾等物逃出該伶帮同追捕被盜開鎗彈中左胸受傷倒地由捕車送醫院醫治在案茲悉該伶人傷勢日漸見輕該院醫生謂再過一星期當可平復云 
[緝獲持械搶刦之盜匪]  
　　上月間有台州口音之匪徒四人乘晚上風雨大作之時持械搶刦法新租界打鐵浜地方某小雜貨店内大小洋銀五十餘元逃逸飭緝未獲現由探目沈德福包探孫金禮金九林偵知該匪等匿跡法新租界平濟利路同吉坊四號門牌當即前往拘獲王阿慶李某等三人解入捕房經法總巡石　也君詰訊王等供認搶刦該店洋銀不諱諭令管押候詳細錄供禀請法公廨中西讞員訊辦 
[盜犯即日引渡]  
　　盜匪劉威林前曾糾黨持械搶刦厦門路衍慶里二百六十六號門牌薛煥章家値洋八百元之金珠飾物乘坐莊四友所拖之黃包車圖逃並沿途開鎗拒捕業經老閘捕房中西包探先後將劉莊二人及其同黨谷慶生皖人尹康衡謝海亭胡明生朱樹生案證邵慶山等一併拘解公共公廨迭經中西官訊明判谷莊分别押辦尹謝胡朱四人遞解回籍邵開釋劉押候備文解送護軍使署懲治茲悉前日承審員王肇之君已飭承抄錄全案卷宗發交捕房着令即日起解 
[擒獲搶刦典當之夥盜]  
　　浦東南滙縣境魯家匯鎭匯豐典當前被盜刦失贓甚鉅當經上海縣警察所偵探拿獲是案首盜衛阿毛一名解所轉解護軍使署訊實正法在案茲又由偵探沈阿松訪悉是案逸匪周木牛等匿跡浦東爛泥渡地方當卽禀由代理上海縣知事兼　警察所警佐主任景毓華君備具公文卽派該探持往淞滬第三區警局投遞當由該局加派巡警協同前往將周擒獲其餘匪黨則乘間逸去該探即將周押解到署奉飭收押聽候訊究 
[歡送代銷華貨之商]  
　　國貨維持會通告各業云近年吾國物品改良以來海外貿易漸臻發展茲有美商司梯分君來華採辦樣品運美試銷惟吾國物產種類繁多今因司君急欲回國不及遍訪採購本會責任所在用特定於陽曆十月十六日星期一下午二時假中旺弄錢江會館開會歡送以盡介紹藉伸景仰届時務請貴號妥派代表携帶貨樣到會接洽俾　選購事關推銷　貨幸勿遲誤爲　 
[預備總統壽辰之慶祝]  
　　本埠軍政各機關昨均轉奉國務院電開本月十九日爲大總統壽辰准秘書廳交諭是日槪免覲賀京外各機關亦免舉行禮式等因奉此雖大總統謙懷儉德凡屬京内外文武各公署機關是日均應升旗以誌慶祝商民出之愛戴者聽等因並聞交涉公署接到外交部電令是日如有餐賓致賀應竭誠招待以敦睦誼云 
[棉業聯合會成立]  
　　昨爲中國棉業聯合會成立之期午後二時在花業公會舊址特開大會先由發起人報告宗旨畢公推沈潤挹爲臨時主席通過草章由選定之會董評議員四十二人中投票互選會長其結果沈潤挹三十九票當選爲正會長薛文泰二十五票周少卿十七票均當選爲副會長沈薛周三君遞遺之會董缺以初選舉次多數推補計會董王荃九程幼甫程酉三金錫之陸蓮生包惠卿陳質甫許松春吳季農高價人陸也霖顧文耀周子雲吳梅卿等十四人評議員吳志文潘調卿胡益甫項華卿夏仲芳王安卿周芝良王清泉胡沁塘榮梅清嚴少亭江扶清孫仲康杜少如黃秀齋章備祥鄭逸初俞福耿馮竹君李雲耕黃福侯王香圃張綸卿金益之張子卿鄒九如張聯奎等二十八人散會時已鐘鳴五下並悉該會定於星期三下午二時再開職員會云 
[烟酒聯合會常會紀要]  
　　中華全國烟酒聯合會昨開常會一報告陜西鳳翔分會成立日期舉定張繼厚爲幹事楊發戴鈺爲副幹事並舉定評議員岳恭　調查員白茂等十一員一報告福建晋江全和成酒商全體函告地瓜燒酒苛稅歇業情形一報告青浦縣方家窰鎭函告土白酒困苦情形一請士黃酒業趕開會員名册一請紹酒業趕開會員名册一報告駐漢事務所職員名單 
[上海通俗敎育館訂期開幕]  
　　上海公欵公產經理處昨諭縣知事文云案奉鈞署訓令第六四號令將通俗敎育館籌設情形刻日具報等因到處卷查本年三月間奉到第一七一號飭知當以經費無着無從籌備迨至七月間始議裁撤官契局即以局欵移轉作爲經費詳奉鈞署第九七三號批開據詳籌設通俗敎育館請將官契局裁撤以局用抵補通俗敎育館費自可照准等因在案旋於八月一日邀請公署敎育科長縣視學員上海巿學務委員及地方公正紳士敎育家集處會議組織方法推定姚明善李然昌兩君擔任籌備事宜擬 
 
 
 

Page 11

 
 
定章程現章程業經脫稿正僱工製備書櫃桌椅及爲館中必須　有之物一面與各書局接洽並分函各學校搜集博物圖畫成　以資補助大約各項工程布置齊全至少尙須一月故正式開幕禮訂於十一月一日舉行其開辦經費暫由本處　墊一俟正式成立再行專案呈報所有本縣應設通俗敎有館籌備情形理合檢同章程全份具文呈送敬乞縣長俯賜鑒核轉報施行其章程中如有增改之處並候迅予指令以便早日發刋也謹呈 
　　縣知事批云據呈閱悉所擬通俗敎育館規則尙屬妥適　准照行仰候據情　報此令規 
[青浦旅滬同鄕會成立]  
　　青浦旅滬同人組織同鄕會業已就緒昨假英租界大馬路保安堂開成立大會到者甚衆上午十時開會首由胡伯承君報告宗旨隨將所定草章由衆討論修正逐條通過當場票舉潘伯良君爲正會長張雄伯李綺城兩君爲副會長徐達璋葉袖東張志良方蘭生倪祝華許詠霓汪仲良胡伯承葉養和項臣葵方炎初曹祖參顧叔廉王鈍根支訪侯邱介藩周藻林方鶴超張景周黃友蘭諸君爲評議員到會者除繳入會費外有繳特别捐者葉養和五十元張子良二十元項臣葵十元潘伯良十元其餘繳納五元三元不等該會事務所現暫設三馬路華報館樓上聞已定陰曆九月二十二日開職員會籌議進行方法茲將修正會　錄後 
　　第一章總則（一）本會定名青浦旅滬同鄕會集合青浦旅滬同鄕組成之以聯絡鄕誼籌辦公益爲宗旨　 
　　第二章會員（二）凡原籍青浦有公民資格而在上海有住所者由會員二人以上之介紹均可入會（三）會員有違背本會章程　約或借本會名義干預外事等致損會中名譽者經會員多數之公决即行除名 
　　第三章組織（四）本會公評議幹事兩部幹事部復分庶務調查會計文牘四科由會長主之評議幹事兩部應設職員如左（甲）評議部評議員二十人（乙）幹事部會長一人副會長二人調查員主任一人助理二人文牘員主任一人助理二人會計員正副各一人庶　員主任一人助理二人（五）各項職員均用票選（六）各員均爲義務職 
　　第四章任期（七）各項職員任期均以一年爲滿期滿後另行選舉届開會時如經會員之多數承認連任可無庸改組惟三次期滿後須全體更選 
　　第五章責任（八）會長總理會務主持一切（九）副會長襄助會長辦理會務如會長因事不能到會時得代行其職權（十）評議員負扶持本會及審查議案評論會務之責（十一）庶務員分任會中屬於本範圍内委辦之事務（十二）調查員分任會中平時及臨時各項委查事務（十三）文牘員管理會中一切卷宗函件及起草紀錄　寫等事（十四）會計員專司會中出納事宜 
　　第六章會議（十五）本會每年於陽曆三九兩月各開大會一次每月開職員會一次如有發生特别事件由會長召集或經會員五人以上之請求得開臨時會（十六）會員如有提議事件應備議案說明理由於開大會前七日常會前三日送交本會　　第七章會費（十七）入會費一元於入會時繳入常年費一元於開大會時繳入入會之第一年免納年費特别捐不論多寡隨意捐助 
　　第八章會所（十八）本會事務所暫設三馬路華報館樓上 
　　第九章規約（十九）本會各種規約另訂之 
　　第十章附則（二十）本章如有未盡事宜或應行變更之處得隨時公議增修 
[江蘇各縣現存議員（十七續）]  
　　南滙縣原額六十人除辭職四人及病故與應選參事員外現存三十七人　于振聲　邢啓才　王佐清　陳福保　沈　珏郁　申　　汪　鈞　朱友于　梁汝楫　邢廣蔭　沈　棟姜浚孫　　曹　瑜　崔名川　李　濱　顧俊　　張　维凌國治　　施元夔　徐景祺　邢家仁　樊　瑛　張錦堂楊　喬　　茅宗瀏　沈賚之　周階晋　許仁鏡　王達璋蔣薈森　　劉永銘　顧葆元　費永泳　顧　羣　沈來蔭金文楷　　金永齡 
[警鐘樓益求堅固]  
　　小南門救火聯合會之警鐘樓係由求新廠承造迄今已有數年該樓四面柱脚全用鋼鐵鑄成本甚堅固茲爲格外愼重起見由會長邀衆議决在自頂至地之柱脚外護以水泥業已僱工從事聞此項工程計需銀三千數百兩云 
[商團通信處遷移]  
　　恢復上海商團諸同志前假小南門水神閣爲通信處茲因地方狹窄不敷辦公遷至新北門内書業公所仍照前議每逢五十兩日晚間七時至九時開常會昨已通告各同志知照矣 
[認繳屠宰稅之預備]  
　　省派調查上海屠宰稅委員王棟昨日致函各巿鄕經董云案查民國五年十月五日奉財政廳訓令蘇省屠宰稅名義散收實則認繳本廳呈奉部令試辦認稅擬訂暫行章程呈請財政部核示一俟奉准即通令實行惟改章之初應先將屠宰實數切實調查爲將來招商認定之標凖查有王棟堪以派往上海縣調查茲發調查表式卽飭該員調查造表送核等因除周歷城鄕切實調查並布告外相應函請貴經董查照俟調查完竣如有就地公正董事及殷實商人承包認繳即希函知酌辦 
[保護地方之酬報]  
　　南巿一區署警正董希賢六區署警正張錫純警廳總務科行政科等科長趙殿英等六員均因防護地方頗爲得力曾由廳長詳報齊省長馮督軍轉呈陸軍部保薦縣知事茲奉政府核准着以縣知事在本省遇缺卽用徐廳長奉到省令後已轉令各員知照矣 
[和安小學之追悼會]  
　　上海巿立和安小學校主任敎員樊君惠渠自執該校敎鞭於今八年有半熱心任事道德尤高茲於本年八月二十日積勞病故該校校長毛君吉生特於星期日爲之開追悼大會以表哀思是日到會者除肄業生六百餘人外來賓及歷届畢業生不下百餘人開會後由毛校長報告並讀誄詞各敎員相繼演說禮堂内外遍掛輓軸輓聯計有百餘件至閉會時已鐘鳴五下矣 
[電車華經理逝世]  
　　英美電車公司華經理陸仲良君自創辦該公司以來孹　精詳營業已甚發達詎陸君因營成疾醫藥罔效竟於前日逝世該公司特下半旗三天所有經理一席卽由陸君之弟季春承乏 
[私帶烟土之敗露]  
　　寗波人蔡德甫附乘法公司輪船由某處來滬帶有烟土數磅前晨該輪抵埠蔡正擬登岸爲水巡捕房探目何阿春查見人贓並獲解入捕房經梅捕頭略訊一過着將葉德甫解送地方檢察廳訊究其烟土送交海關存　焚燬 
[搶失烟土之隱忍]  
　　昨晨有人私帶烟土三包行經美租界百老滙路被流氓多人圍住將土　去此人以被搶者係是違禁之物故未敢報告捕房埀頭喪氣去 
[藝徒失蹝之釁端]  
　　高家弄筆作主丁漢卿曾於上年間　曹松祿介紹戴友　到作習業日前戴忽失所在事爲曹松祿偵知前往丁處詰問丁則一味支吾於是雙方各糾多人至某茶肆理論一言不合互相兇毆致曹頭面等處受有微傷由警將丁曹拘獲餘均逃散解由一區二分駐所轉送地方廳經檢察官提案預審以兩造均有不合判令分别收押候調查實情再行核辦 
[挖泥船户之兇橫]  
　　柴船户康其郎前日駕舟至浦東香烟廠附近正欲傍岸停泊適有沈在福之泥船在彼挖泥不允讓開口角用武康其郎被毆受傷且被推入河中當由巡警聞耗趕來設法救起並將沈在福拘獲併解第三區警局當以案涉刑事立卽備函逕送地方廳由檢察官提案　審並驗明康受傷屬實惟尙無大礙諭令回去自行醫治沈收押候辦 
[稱錘鄭傷眼目]  
　　昨有某甲在美租界蓬路小菜場向戴阿五肉攤上購買鮮肉論價口角甲以稱錘　傷戴之眼目流血滿面戴即將甲扭至捕房捕頭諭飭一百五十六號巡捕將受傷人送往醫院療治甲收押候辦 
[木匠衝突]  
　　木匠蔡周福吳應貴二人前日在閘北寳山路義品里作場内工作因蔡誤用吳之推　致起衝突蔡之頭顱受傷由五區二分所拘解司法科經科員訊明判吳償還醫藥費洋四元並罰洋六元充公 
[婦人葬向魚腹]  
　　前日下午有住居閘北藥水廠附近之某姓江北婦人在梅園路口河灘竹排上洗衣失足墮河適有某公司小輪經過由船上人瞥見大聲呼救迨住居附近之客民趕來打撈已杳無蹝跡直至昨日上午尙未撈獲云 
[小輪撞沉駁船]  
　　裕昌煤炭行所雇之駁船運煤至閘北水電廠停泊該廠後河尙未起卸　晨五句鐘時有老公茂内河小輪由蘇來滬駛經該處將運煤駁船撞沈當由新關水巡船查見即將該輪　駕拘住候解地方檢察廳訊明核辦 
[姘夫留情]  
　　住居閘北新民路六十間之周福生控姘婦沈氏藏匿伊前妻所生之女金秀經警廳司法科科員訊明勸令該氏將金秀交案判送地方檢察廳請辦在案茲悉原告以女已追回又至司法科請免深究科員諭令該氏具結保釋了案 
[中西包探捉賭]  
　　前晚有粤帮賭徒多名在美租界武昌路某號屋内聚賭牌九經美捕房中西包探查悉前往拘獲八人解入捕房押候解廨訊明究辦 
[查究起火原因]  
　　大沽路四百七十五號門牌石輔明家於本月九號夜半起火延及兩鄰燬屋七　曾誌前報茲經捕房查得石曾向新沙　洋行保有火險銀九千七百兩究竟因何起火自應澈究當於前日飭探將石傳至捕房經捕頭略詰一過諭令退去聽候查核 
[幸未成災]  
　　昨日下午四鐘時滬南集水街義興麻油店因炒芝麻遺火旁邊所堆之蔴袋上未及覺察俄而烟霧迷漫幾致兆禍幸人手衆多卽行撲滅後由崗警將店伙韓菊芳帶至一區署聽候照章處罰 
[日人扭控歇夥]  
　　美租界吳淞路日本雜貨店夥友張某現已因事歇去茲店主日人因張於辭歇後又至該店私取洋數十元前晚在途遇見即將該夥扭入捕房押候解廨訊核 
[原告要求復訊]  
　　周錫生在公共公廨控告張玉生唐毛毛圖賴合包工程洋五百七十餘元曾經中西官傳訊因其證據不足判令將案註銷在案嗣因原告不服於上星期六延愛理司律師投廨聲明理由要求復訊中西官准再訂期訊理 
[新包探被人毆打]  
　　成衣匠俞速生前日在浙江路龍泉園弄六十七號門牌雉妓院門首不知何故將老閘捕房新充之八十六號華探耿德標毆打經耿禀明捕頭派探顧阿根協同西探將俞拘入捕房諭令覓保出外聽候查明傳訊　 
[船户竊洋之嫌疑]  
　　松江胡家橋鄕民王阿土前日雇范　榮池阿六二人所駕之駁船裝運棉花四十包至閔行鎭恒　花行售　得價洋二百二十八元王將貨洋如數置放舟中旋又上岸購辦零物而回而舟中所儲之洋已不知去向當　范池等追究范等謂此項貨洋並未見過何得硬誣於是互相口角當由巡警到來詢悉情形將王范池三人一併拘送一區警局轉送地方廳昨經檢察官預審一過判范池分别收押王着退去聽候派警調查再核 
[串攫婦女金飾]  
　　昨晨十一時有一年約四十餘歲形似傭婦之某氏携一衣包行經厦門路浙江路東首某弄口突來二匪一匪上前捫住該氏之口一匪對氏曰與爾嬉要遂攫取耳上金環一同逃逸該氏呆立良久哭泣而去 
[竊取金飾之嫌疑]  
　　雲南路十一號門牌住户劉張氏前日失竊値洋一百餘元之金飾等物報告老閘捕房派探查得馬阿二丁榮生二人均屬可疑當將該二人帶入捕房押候解送公共公廨訊究 
[保險公司之股欵糾葛]  
　　華僑合資保險公司股東黃少泉在公共公廨呈控名譽董事柏文蔚與陳金偉不理股欵銀七萬餘兩一案上星期六由聶襄讞會同英卓副領事傳訊先由原告代表律師上堂譯稱被告柏文蔚本名譽董事對於銀錢不負責任嗣因柏文蔚登報聲明擔任清理欠人人欠各欵是以控追且被告等屢奉傳訊不到請爲核奪繼由被告代表律師到堂聲稱柏文蔚因事前往北京陳金偉現亦有事離滬惟原告律師所控一節　律師大爲反對云云中西官諭候會商再核 
[債務缺席判决]  
　　陳王氏前至法公廨控稱前被劉長泰借去洋五十五元立有憑據逾期不還請求追繳等情劉由伊妻代爲到案聲稱照丈夫核算祗欠洋三十元判限十四天由劉合自到案候訊今已逾限尙未到案原告仍求提追讞員以劉不應抗違不到遂缺席判决如數還洋俟劉出面准由原告扭案追繳 
[煤斤變賣抵債]  
　　義泰興三和新泰記等環控協茂豐煤號經理施久卿不理往來銀兩一案上星期六上午由公共公廨聶襄讞會同英卓副領事傳訊先由原告代表上堂聲稱原告所控之欵被告已經承認且願將存棧煤斤變價清理次由被告代表律師聲稱夁茂豐號主業已他往等語中西官以被告因病現留醫院判將協茂豐所存煤斤先行拍賣抵償債欵 
[包造房屋之糾葛]  
　　邊榮甫至法公廨控稱前雇作頭馬生記包造房屋由沈曉岩李阿福　保先行商借洋二千一百元詎開工未久計其工程不及一成即停工不作無奈另雇他作頭完工受虧甚巨馬本有作場基址可抵不料馬生記串同沈曉岩由沈出面在公共公堂將馬具控判將作場發封抵償他項欠欵商人之洋分文無着請向沈等訊追沈供在公共公堂控告馬生記者不止商人一人列名係由水木料各行家公同具控現馬押在英界可請移　讞員聶君判沈管押　退去候移提馬生記到案訊明核辦 
[何苦作弊]  
　　某洋人前至法公廨控侍者唐阿三私取洋四十元判唐押四個月並限七天繳洋四十元在案今已届限因又提訊唐請派探帶回家中取洋聶讞員准交包探帶出取洋繳案 
[租田當作自產]  
　　直隸路一百四十九號門牌住户華阿江擅將所租丁子記之木器搬匿他處前日由丁報告老閘捕房派探將華拘獲押候查明解廨訊核 
[雉妓硬拖行人]  
　　西藏路三百二十九號門牌雉妓沈阿玉前晚在南京路拉客由捕查見以其違章將沈妓拘入捕房轉送公共公廨發交官媒看管候訊 
[過犯復至租界]  
　　過犯金福生前日潛入租界被老閘捕房包探陸桂山查獲帶入捕房押候查明前犯　情然後解請公共公廨訊辦 
[清查捐稅部員蒞滬]  
　　財政部近因各省稅收短絀亟應整頓特派夏寅官君赴江蘇各屬清查有無員司舞弊等情事現夏君已由南京來滬先至南巿稅務公所向吳所長諮詢一切再至他處調查 
[介紹國貨]  
　　永新製鹽公司以國產製成各種精鹽發行以來頗爲各界所讚許現又新發明五香鹽一種質味鮮美清香無匹用以烹飳牛肉鷄鴿等品尤爲適宜愛用國貨者盍嘗試之 
[氣候報告]  
　　（上海徐家滙天文臺） 
　　已過者之報告十月十四日本區天晴而多雲有無定向適和之凉風湖北有反旋風及北狂風遼東低度移過南滿洲十五日天晴而多雲十五日下午四時前二十四小時内上海氣候温度至高七五·二至低六○去年同日至高七五·二至低六○·八 
　　未來者之推測十五日下午四時三十分豫測天晴海濱一帶有適和之信風 
雜評二 
[同鄕會] [  訥]  
　　今人每謂鄕土之觀念不可太深以鄕土之觀念深則地方畛域之見起其所親愛之道狹也吾謂不然凡世界人類莫不有所親愛所親愛者莫不由近以及遠由親以及疏能愛一爱而後能愛一鄕愛一鄕而後能愛一國愛一家者易也推此愛於國人之第一步即愛其鄕人是也鄕之人能互相愛則其一鄕之人之團體固而凡百有爲之事業從此生焉推之而一國之基礎强固疺亦在其中焉 
　　自來同鄕會之組織每每旋起而旋滅者何以故以無眞正愛鄕人之心貫注之也無眞正愛鄕人之心則其所結合皆　泛然而聚之卽泛然而散耳吾願今之言愛同鄕者以眞心愛之則非特其一會之團體固事業舉而愛國之事業不且油然勃然以興哉吾於青浦之同鄕會所期望遠矣　　 
[補錄命令]  
　　十月十三日大總統令都護　使恰克　佐理員張慶桐呈請任命赤英爲恰克圖佐理員公署三　秘書應照准此令 
　　又令兼署貴州省　劉顯世呈稱前銅仁縣知事桂福虧欠公欵棄職潛逃請先行褫職通飭協緝歸案究追訊辦等語桂福着即褫職通緝　案訊辦此令 
　　又令貴州督軍劉顯世呈前東路四團一營長陸軍步兵少校謝秉平貽誤軍機勒收稅欵現在畏罪潛逃請先行褫職緝獲訊辦等語謝秉璋應卽褫奪陸軍步兵少校軍官緝獲歸案依法訊辦此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[徐州會議序仿春夜宴桃李園序] [  顯西]  
　　夫軍人者人民之保障議會者立法之機關而武人集會違法如何南省羣起攻之良有以也况大帥無理以取鬧政府充耳如不聞會鳥合之大衆干北京之政事羣　蚩蚩皆派代表團會力弱難爲干涉黑幕不去禍害不除通電告以聲罪將鳴鼓而共攻不有南省何伸民氣如會不散請以彈雨奉敬 
[新論語] [  顯西]  
　　有子曰其於國也忠愛而好犯法者鮮矣不好犯法而好干政者未之有也大帥尙力力大而專橫忠愛也者其掩飾之詞歟 
　　子曰不在其位必干其政 
　　子曰當權必攘於人 
　　子曰飽餉終日無所用力難矣哉不有參政權乎爭之猶愈於已哀公問曰何爲則軍服孔子對曰舉枉錯諸直則軍服舉直錯諸枉則軍不服 
　　子曰總長右去職也大帥不可辭職也 
　　子曰内柔而外躁譬諸將軍其猶吐沐之蟹也與 
　　子夏曰軍人有三變縱之騷然禁之也馴除其職也亂 
　　孔子曰閣員有三畏畏憲法畏議論畏行政之難軍人不知憲法而不畏也妄議論侵行政之權 
　　子曰人之爭也不於其黨暗爭斯知心矣　 
一串珠 
[羅霄女俠彈詞（八續）] [  寄塵]  
　　一番疑懼一番驚一刻糊塗一刻明若說五兒眞盜子此時何故假惺惺若說五兒非盜子辱身事盜也非情阿青情緒如麻亂睡也無心夢不成兩樣笑啼都不是幾重恩怨不分明可憐進退難爲計兀自沈思對短檠倒不如决心隨著五兒行萬死猶能望一生 
　　阿青一宵無睡待到天明起身却見五兒也已早起治裝秣馬十分忙　心中已暗吃一驚又聽五兒向主婦道母親須快快預備早餐待我們吃過再和陳家小姐入山行獵阿青至此愈不知他葫蘆裏賣得甚麽藥只是耐着性子觀　究竟片刻早飯已過五兒便催著阿青上馬 
　　氣爽天高九月時樹林凋盡剩空枝曉來霜氣侵人冷只聽得門外西　有馬嘶那五兒催促阿青忙上馬各騎一駟向前馳主人主婦來相送忙裏無從通一辭落葉聲中飛逝去那曉得荒山古道欲何之只見他美人名馬和年少眞個是俠客風塵　世姿此際阿青顚沛甚伏鞍困頓不能支轆轤更在胸頭轉方寸難分喜與悲但見他滿腮香汗氣如絲恰像是雨打梨花春一枝 
　　五兒　了阿青跨馬而去　着弓彈这屬口稱入山行獵究竟是否行獵目睛還没知道且說阿青昨夜已立定主意隨着五兒而行所以這回不問可否只管上馬而前至若店家主婦肯放他兩人同行想也有個緣故只是暫時不能兼叙待看下文自有分曉正是纔從盜窟救卿出又被情絲縛汝來欲知詳情如何且聽下回分解（未完） 
小說 
[言情小說妍媸鏡] [  天虚我生]  
　　第二章（續） 
　　但聞貴婦又曰勞倫司吾甚望汝能得嫿娜之歡少年曰母毌慮兒尙不致取憎於人貴婦曰非比之謂吾蓋欲汝亦愛嫿娜耳少年聞語似不知所答而貴婦仍絮絮曰汝能娶嫿娜者則吾家得巨產矣汝當知我之愛嫿娜者直過於子女一旦　爲吾媳則吾之樂爲何如勞倫司此時但仰面望天視浮雲片片相逐意若弗屬於其母之言旣而曰天暮矣阿母出已久任密斯嫿娜獨居室中得母失禮乎貴婦聞語似覺乃拂衣起　曰歸也歸也其聲似慍少年曰然則兒當從阿母歸貴婦曰止汝不妨徐徐歸吾則先行耳少年知其母先行當有作用乃笑頷之此華貴之婦人遂　其衣蹣跚下山而去此時予亦欲歸念曼睞見予久久不至又不知將如何肆其責備矣且思且下山坡不意少年方匆匆上山適與相撞予愕而勞倫司亦愕旣而則展笑曰姑娘恕予鹵莽言次以目注予其目作蔚藍色笑時微帶紫光而怒時則又作灰色使曼睞當此必又有無數宛妙之辭以謝來客而吾則訥於口但能報以微笑以手撫予冠欲行而勞倫司猶宛聲與予道歉且曰此間景物殊隹密斯生長於此當能爲予言其古蹟實告讀者予生平實至恨人以此事詢我蓋此頽廢之宮殿旣出富人僞造復何價値可言故予率然答曰君問之斷垣零瓦可也吾安知此勞倫司見予憨直之態則亦微愕乃緩步以近殿基之次茺堦之下有大樹一株虬根盤伏高出地面蓋卽予適間所坐者勞倫司盤桓良久復顧予曰密斯以吾思之此地殆爲修道院吾念當時必有幾許之青年女冠倚此樹　泫然予不禁失笑曰先生當雷格萊建此故宮之時卽已成此頽廢之狀安有所謂女冠者居其中哉勞倫司愕然曰洵如子言則此古蹟乃爲人造乎數年以來不知賺得幾許人之唏嘘憑弔矣而不謂世界之上竟有人造之古蹟是誠奇聞言次撫掌而笑 
藝文餘載 
[悼蘗子] [  汾南漁俠]  
　　題襟墨帶酒㾗多回首名園幾醉歌檝檝西風摧落葉黃公墟畔怕經過 
　　長吉嘔心才未盡相如消渴病難勝空將獨步詩名在感舊懷傷杜少陵（獨步詩名在偏令故舊傷杜甫哭高常侍句也） 
　　雙十節後一日同汪允宗謁周慰丹先生墓于華涇有作呈稚暉允宗兩先生並寄劉 
[三北京] [  鵷雛]  
　　敗柳寒蘆點　愁浮蹝　憶此淹　廿年死士名仍烈一笑西風意已秋凡楚存亡休更論楸秤得失自難酬却看黃葉成丹候應有詩人念此樓 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[敬告内閣秉政諸公曁各省行政諸公請注意旅滬革命善後維持會意見書] [  陳血岑謹啓]  
　　粤自　氛旣熄　暴橫張四五年來國幾不國滇黔倡義各省從風漢族　翁不義自　共和　正　撥諸已死之灰民國之宏基　以青年之血顧乃睹茲表狀雖漸底和平崦揆　内容尙不無危險　莽沈沈　气愈積而愈　列强逐逐之心愈逼而愈狡醉心國事者得　厲成　之志而弭同室之爭乎乃自癸丑以來　氏不仁弁髦約法革命之士　不圖　始於贛𡩋之抑制專橫終� 
於滇黔之申討悖逆或　家以抒難或爲國以投軀以剖腹屠腸爲無上之光榮以彈雨鎗林爲極樂之世界遂使倚廬之白髮滴血淚以成河在室之紅顏爲香魂之化石兒枯女瘦誰爲簞食之分投弟隻兄單互痛連枝之遽折此固仁人所酸鼻亦志士所灰　　 
心也又如何力之截腸嗣昭之傷腦南濟雲之斷指夏侯惇之啖晴雖壯气之　橫已殘肢之莫續蒼　何酷負負徒呼日丐一饘或有空投之鉢家徒四壁竟無支肘之床亦足令聞者傷心見之隕涕矣至於兜鍪壯士　鏑餘生幸天命之有常許義軍以不死民權旣復國政方新南北调行雙方停戰諸州義旅爲數猶多招之使來麾之使去其有家可老有田可歸者固不乏人若夫萬里辭家一身許國望桑枌而不見誓河水以無　無路請纓空老終軍之壯志他鄕覔食誰收裴邃於窮途居無傍岸之船室有生塵之釜官地無二畝之可借故人無半菽之或分溝壑易塡關山難越只緣愛國竟至無家凡屬國人巨能漠視此善後維持會不能不爲革命諸君拮据　勉圖者也夫國以民爲本故養民之政必先於敎民况此革命諸君旣皆儲秀之材且爲壯健之十乎國基未定則藉之爲撥亂之　國體旣安　軀之爲流亡之殍雖在專制之主亦無此負義之心故漢則於無業者優其廪給有田者復其身家唐則於起義者設爲府兵歸降者給之屯地少用其力猶不忍老棄其身今此革命之英都爲及時之彥况當共和之代可不如專制之朝乎答其新勞當有報酬之　養其義勇　頒助給之條此對於公理不能不謀維持者一也千古無名英雄皆有名英雄　藉之資千古有名英雄皆無名英雄造就之力袁氏當國殘殺時賢一時有名英雄或遠避而渡重洋或側行而入租界　如趙　之居複壁或如李密之變姓名義　旣張逆　始戢然後羣英露面保障共和惟後盾之有人故責言之有効遂得驅車當路連袂來京或恢久失之權或履最尊之位方欲招張公德福利人民矧此同志之英更屬同仇之侶前　賴　身助後則靳於手援首義英雄必不出此此對於情實不能不謀維持者二也南北調和秩序尚紊邊州腹地伏　猶繁或借護國之名或假黨人之號奸淫殺掠無所不爲驚悸遺民避無可避彼近日疲勞軍隊莫敢當鋒卽諸州雄健將軍亦多朿手今此革命之士使不妥爲維持在穩健者雖不必下與同流彼激烈者難保不鋌而走險則是負薪助火烈於山澤之焚激水增渠益漲波濤之勢倘或驅除不盡則國基之搖動堪虞就令首從皆殲而民命之摧殘更甚此對於内亂不得不維持者三　　季不綱强鄰四迫屢因細故要脅吾華民國旣　其凶不戢理不能抗忍而與和和不可常終歸於戰在兵旣不能足用徵兵復不易　行今此革命之英均　忘身之士但得略爲安置使之不苦　寒彼旣以忠義自居必不起藏弓之怨即他日國家有事　皆能投袂而興養之於平日旣無軍資屯費之繁用之於臨時更非烏合白徒可比此對於邊備不得不爲維持者四也本此四　自叩疚心徵諸時賢皆云難緩名爲革命諸君　一時之生計實爲共和民國鞏百　之不基此善後維持會所以最宜注意也進行辦法備舉數條敬盼當道諸公敢希抒發宏慈拯茲忠義倘許誘掖而提携之匪特革命諸君之幸亦民國前途之幸也 
[謹擬善後辦法數條如左]  
　　一如原係海陸軍學校　各文學校之學生確因政治嫌疑退學者政府應設法　復之 
　　二如原係供職海陸軍及　學各界人員確因政治嫌疑褫職者政府應飭由各省長官查明分别優劣酌量開復或變通錄用 
　　三如係海陸軍退伍官佐亦倣甲項辦理其已補官確因政治嫌疑曾經褫職者政府應審查其程度酌量開復之其未經補官確與革命事實効勞者政府應審查其程度酌量補授以相當之　或飭由各省督軍量材錄用 
　　四如係曾經訓練及經退伍目兵確因革命關係召集成團者政府應派員考察分别去留程度較高體力較壯者留爲改編各省之警備隊或各縣之保衛團其餘不堪揀　入伍者一律給資派督回籍遣散並飭由該管地方官設法代籌生計 
　　五如係海陸軍官佐目兵曁青年壯士確因革命戰爭及革命奔走之傾家傷身亡　者政府應分别輕重量　撫䘏其家屬 
　　六如係無業游確四革命關係召集　團者政府應派員會同該會職員曁各黨首領確實調查分别歸程之遠近發給川資派員督同回籍遣散並飭由該管地方官紳就地代謀生計或由政府發　資斧派員率赴邊省開辦墾務 
　　七如近數年來確因政治嫌疑其家產被官抄没者政府應飭由各省地方長官確實查明一律發還 
　　按以上　條擬由政府派員會同該會職員與各黨首領分類確實調查果　因革命時組織之團體若干　屬　某項團體之人數若干將其團體名義及個人之年歲職業出身籍貫分别上述七項之資格造具表册以　考核而免冒　 
 
 
 

Page 18

 
 
   
 
