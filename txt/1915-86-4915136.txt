# 1915 - 86 - 4915136

 

Page 1

 
 
   
 
 

Page 2

 
 
[特約路透電]  
　　北京電日本關於南滿雜居及置地權之要求已於今日由雙方簽定另加附件凡日人在奉天内地各城居住或貿易者應照通商口岸例辦理又關於田地之案件應由華官審判聞華人之意見此種辦法不礙南滿中國之主權(三日) 
譯電 
[其一(美人大陸報專電]  
　　北京電中國顯知不能得外國之翼助故於昨日會議頓然氣餒承認日本得在滿洲耕種貿易建築工廠商行及承認雜居旅行置地權日本且享有治外法權並特别權利惟關於土地之訟案無論原告爲日人或華人應由中國法庭裁判此顯爲中國保全顏面之法滿洲要求旣已解决日本乃要求中國畫一全國陸軍鎗砲及機關鎗歸日本管理各種軍械或在日本製造者或在中國由日員管理之兵工廠製造者其式當與日本陸軍所用者相同中國已拒絶之惟將於下次會議續行討論中國苟加承認則將破壞一切均等機會而爲日本所壟斷矣傳播佛敎一事未經討論日本詢問中國願否准日人在内地設立醫學校中國答稱中國殊願於國内開關此種利益不問誰何皆可爲之故對於此事不能有切實之約言須俟創辦醫學校問題發生時始能議之南滿置地權之許讓足徵中國不能抗拒日本之壓力談判雖須延長日本二十一條件終必完全償願而後已茲將中國所已承認各節臚列於下開放山東商埠展長遼東半島南滿鐵路安奉鐵路租借期爲九十九年吉長鐵路讓與日本管理九十九年日本在滿洲有雜居旅行貿易耕種置地權滿洲政治財政軍事警務敎練員及顧問均應聘用日員滿洲鐵路礦產非經日本許可不得讓與他國以滿洲鐵路鑛產及地方捐税抵押之借欵非經日本許可不得商訂由此觀之滿洲簡直處於日本宗主權下他國均將被　門外無所謂開放門户均等機會矣據華人消息謂日本答覆美國之文將美所質問五條置之不理惟謂日本在福建之舉動乃欲他國人不在三都澳或福建海濱築港造塢以防他國在福建得有海軍根據窺伺臺灣按美國伯土利恒鋼廠前嘗承攬建造該省此種工程日本之覆文不能稍爲和平實爲蔑視美國意見之預徵(二日)　　北京電昨日第十七次會議漢冶萍問題未討論中國已承認日本得在南滿自由居住購置土地另加附件凡雜居内地之日人得如通商口岸享有領事裁判權惟關於土地之訟案應歸華員審判南滿中國之行政權槪照舊制日使日置易致電東京請示日政府對於附件如無異議則星期六日在日使署開會時即將簽字解决會議時日置易謂日本現行之軍械畫一制中國急應仿行故請陸總長承認日本要求嗣後中國所用軍械應由日本供給一半中國當局者視此爲日本圖以中國陸軍置其肘腋下之狡謀且爲侮辱中國之舉動如中國軍械訂明條約應由日本供給半數則中國以尙武主義自保不爲日本保護國之唯一希望將全行斷送衆信此必爲繼滿洲要求最難解决諸問題之一靑島問題已定俟歐戰結局後再議惟取消出東戰區一事將於下屇會議討論按中政府去年宣言畫定山東戰區及今年宣言取消皆出於政治顧問有賀長雄博士之主見致引起日本之要求而該博士今仍在東京居間調停此事大堪玩味靑島税關爭端不日當有切實之解决(二日) 
[其二(德人德文報專電)]  
　　北京電中日談判將起頓挫中國政界深爲懊喪北京現有華兵約六萬八千名滿洲有五萬名武昌有三萬名濰縣有一萬八千名山東全省約有七萬名(一日) 
　　北京電昨日會議討論南滿及漢冶萍問題復無結果聞日使自願　期星期六日續議日使熊度稍覺和平故現局似稍安定(二日) 
　　北京電亞細亞日報載稍濟南華人因日兵行動紛紛　城火車站異常擁擠華兵大爲擾攘(三日) 
戰電 
[其一(英人路透電)]  
巴黎電據今日下午公報宣稱我軍以地雷毁貝龍勒南面敵軍戰濠數道德軍在亞貢進攻受阻而止法比軍飛行家擲炸彈三十枚於漠特柴姆德軍飛船營據今日晚間公報宣稱全陣線無重要戰事蘇瓦松東面擊落德飛機一架二十四小 
 
 
 

Page 3

 
 
時内已擊落三架法國飛行隊擲炸彈三十三枚於華愛佛維須萊斯飛艇停止所及火車站德軍以鎗砲猛擊飛機數架翼稍受損惟均安然飛回(三日) 
　　倫敦電公報局宣布觀察法軍之英員一文内紀法軍在香巴業所取攻勢之效力且謂法軍進逼三十一日致令敵軍失屢屢增兵防守五閲月之要地一區開戰之初陣線該一部分有德兵十八聯　至决戰之時則有三十三聯隊所增十五聯隊乃由陣線各部分撥出者可見德軍遇急要之際已無總預備隊可以調用且德軍近頗節省砲彈足徵其來源漸少德軍多日未圖制勝法軍砲火是亦足徵其於戰濠所失損失甚爲重大也就此諸役可以推知德軍陣線之可破香巴業與新福音堂村兩處陣線曾被擊破進攻之兵僅遇薄弱之抵抗力雖攻軍未及前進之時敵軍已將擊破之陣線堵塞然敵軍未必能每次如此也聯軍自知有能力以擊破敵軍軍氣遂大振吾人又可知我軍苟以大軍力攻此處則敵軍在他處之戰略及戰鬥力皆受影響英軍進攻新福音堂村遂使德軍在聖台洛瓦不能獲勝法軍進攻倍爾台英軍遂能得利於新福音堂村英法在西境同時進攻故俄軍在東境能以力拒德軍之攻勢吾人閲陣亡册而問所得能償所失與否之時不可不注意於此也(二日) 
倫敦電德潛艇U字十號在希爾斯外擊沉漁船茄生號格洛齊尼亞號船中之人經其送登另一漁船旣而該艇復擊沉漁船洛里哇號船中之人乘小艇逃脱(二日) 
　　里斯本電德潛艇U字二十八號在西班牙菲里斯台爾角西六十英里外擊沉英船沙斯濮英特號(恐係沙斯濮特號之悞載重三五八八　)有船員二十六人已由一英船載至里斯本(二日) 
　　開浦鎭電波薩將軍所統之南斐聯軍已占據哇斯要埠(德屬西斐之商業站所在無水沙漠一長隅之極端爲内地之門户)由此進攻大爲利便德軍因側翼及退路受逼故棄該地(二日) 
　　巴黎電法國陸軍總長在平民議院宣稱法國今製造之軍火炸裂品較開戰之初已多六倍不久可以增至九倍大口徑之炮製造之進步亦與相埓陸軍總長極讚聯軍之戰績且謂彼信法律與人道必能戰勝强暴與野蠻美國報界公會訪員由俠蘭須爾瑪恩電稱法軍於近二十日内在香巴業境連獲勝利曾由戰濠中檢起德屍一萬一千具德軍死傷被俘者共有五萬人德軍與法軍之損耗爲二與一之比較巴黎時報訪員謁見威爾遜總統威總統曰今得一法人來此審察美國之輿論實慰余懷余敢决君必不以爲能代貴國指摘此項輿論威總統解釋其政策切言美政府將嚴守中立末日至論余個人對法之感情則余已致書法國大總統詳明言之是書毫未侈述余之意見也(二日) 
　　倫敦電公報局稱駐英美使代表德國以德國公文送交英外相葛雷詢問英國待遇德濳艇俘虜是否較他種俘虜格外嚴酷如果有此事則德國將以英國待遇潛艇德人之方法待遇英國被俘軍官外相葛雷刻已答覆謂潛艇俘虜不能與他種俘虜同住一處故置於海軍覊留營中英國以人道待之免其工作准其運動給以德國書籍其衣食較諸英國同級軍官見俘於德者更爲優美惟潛艇中人曾慘殺非交戰人擊沉中立國船隻者不能視爲可尊重之敵人僅可視爲受政府命令施行違反人道主羲國際公法之舉動之人葛雷於覆文結尾處謂英國海軍於冐險時妨及戰事時在海面救起德國海軍將士一千餘人但德國海軍從未救起英國海軍一人云(二日) 
　　哈爾濱電彼得格勒電社蘇菲訪員電稱布國首相賴氏在國會中宣稱布國仍將嚴守中立布國對於各國並不負有責任且反對巴爾幹聯邦之議謂各邦利益不能脗合故此舉碍難實行末曰諸君今將聞政府最後之言政府願遵守中立擔保布國之和平(二日) 
　　倫敦電英皇覆全國報界大會表示忠欵之文謂報界聯合會招募大批後備隊以增帝國兵力愛國情殷可賀可感帝國人民同心協力堅决作戰故余信任聯軍終必獲勝之心爲之更堅云報界大會又致電於各同盟國希望各國繼軍事同盟之後而能互相提携一致進行以謀世界將來和平與良善政治(三日) 
[其二(德人德文報專電)]  
　　柏林電德國外交部發表本日大本營公報如下德軍奪獲比人所占之克洛斯托爾化克田莊及狄克斯末特附近之扼要地點一處俘比兵四十四人軍官一員邦太摩松西面泊里斯特森林及該地附近之戰事已止法軍進至德軍先鋒隊戰濠之一小部分今日戰事仍在進行吕勒維爾東北先鋒隊戰事法兵大受損失伏斯巨僅有砲戰哇格斯土伏至蘇代爾基一帶戰局未變俄軍乘夜圖在斯基尼維斯附近渡過 
拉夫加河失敗而止俄軍在哇波斯洛附近進攻者受挫而退德國東軍於三月間共俘俄兵五十五萬八千人獲砲九尊機關鎗六十一枝(一日) 
　　柏林電德國外交部發表本日大本營公報如下末斯河與摩塞爾河間有劇烈之炮戰泊里斯森林步隊戰事終夜未止法軍在森林東面進攻者爲德軍砲火擊退法軍迎擊者大受損失退至原駐地位法軍仍於森林中占據德軍先鋒隊之防舍二所東歐戰局未有變動(二日) 
　　柏林電地方報普魯斯東南境訪員謂自鐵爾錫至希克魯大路東北之戰事仍在順利進行天氣晴冷利於戰事托洛根被俘之俄兵狀殊狼狽内有老者甚多約克敎長在赫爾演説謂英軍損失甚大步兵一師内有軍官四百員兵一萬二千名派往大陸禽今僅餘軍官四十四員兵二千三百三十名倫敦泰晤士報謂英艦復於三月二十三日轟擊達達納爾海峽云云茲據伏西斯其報載達達納爾專電　轟擊消息純係揑造英法所傳聚集大軍於希臘諸島消息亦無根據前荷蘭大臣在亞姆斯特丹伐特倫報載有一文謂聯軍攻擊達達納爾如獲勝利則實歐洲之大不幸必將有大决鬥破壞長久之和平俾士麥百年生辰慶典于國會外國家紀念碑前舉行異常壯觀首相向衆演説曰俾士麥之事業决不可奪敵人今怒圍德意志全國吾人必擊之俾士麥嘗敎吾人敬畏上帝備敵愛國吾人秉此遺訓爲帝戰爲國家戰吾人必能戰勝而生存也倫敦晨報謂德潛艇已增加噸位及速力且裝置榴彈砲故商船之危險益大而撞沉潛艇之機益小(一日) 
[東方通信社電(日本人組織)]  
　　東京電外交陸總長本日至日本公使館會見日置公使開第十八次會議論滿洲居住權問題及他一般要求其形勢已覺稍佳云(三日) 
　　東京電北京確實消息云中日交涉本月一日之會議有意外之進步其主要問題如滿洲問題中國提出之對案雖不能盡滿日本之意然與日本之要求亦極相近此固日本示以决心之結果亦中國政府之反省有以致之此一般人之觀測也至漢冶萍問題亦無重大反對之點以上係據當局者所語然今後數日間之事態尤堪注意云(三日) 
　　東京電中日交涉問題中有數欵爲十餘年來之懸案談判自覺煩難加以修改條文亦須相當日數是以不免稍延時日(三日) 
　　東京電美國之輿論中有以日本支配中國所有地帶以實行所謂東洋人之東洋主義予美國以不利等説聳動大總統(三日) 
　　東京電山縣公爵本日與大隈伯之會見外間咸視爲重大之事(三日) 
　　東京電海軍追加預算費係爲建造戰艦山城伊勢日向三艘又大驅逐艦四艘中驅逐艦四艘及潛航艇二艘之預算(三日) 
　　東京電日本大藏省今日發表大正四年度預算其内容計歲入五億五千七百餘萬元歲出四億九千萬元出入相抵餘剩之欵充作增加之費並臨時議會通過諸案之財源(三日) 
要聞一 
[大連日兵備戰]  
　　大陸報三月二十七日牛莊訪函云大連滿洲日報乃南滿鐵路之官報二十五日論工商業事題曰大連市場戰事恐慌之影響其文如下此間傳説謂中日交涉將釀成變端此雖爲好事者之所揑造並非實事然大連商品出產交易社之營業已受此謠言之影響矣平時每日貨車駛行者自五百輛至一千輛不等近來每日貨車僅不足二百輛生意減色未始不由於上海抵制日貨所致南方抵此之華商皆縮手不購貨物昨日華人中遍傳戰雲已散之消息市貨遂略漲價焉云云按大連市場受戰事恐慌之影響商務已異常蕭索甚至完全停滯此乃無可置辯之事實但若謂中日交涉將釀成事變之傳言全屬揑造則稍有知識者聞之莫不嗤之以鼻今現象已如此而猶作欺人之言徒見其無意識耳日本刻方在大連輸兵運砲而滿洲日報猶謂種種傳説乃僞造之謠言其誰信之然該報爲政府機關報固無怪其有此言也大連事無可掩飾其所發生者皆爲衆所共知若上海客有附兩滿鐵路定期郵船於二十五日抵大連者苟不緊閉其目而行則必見一新至之日船方在南滿鐵路碼頭起卸許多野戰砲並見成羣結隊短小精悍穿灰色軍服之日兵在碼頭附近也余(訪員自稱)於數日前曾與大連日人晤談日人公然自認各事悉已佈置妥善且謂大連旅順新到日兵二萬五千人新兵來者絡繹不已未聞有舊兵撤回之消息故日本瓜代戍軍之宣言不過爲官樣文章而已新兵旣來舊兵又不去日人固明目張膽不欲掩藏其目的與其計畫也牛莊除車站有若干兵外未有日兵亦無華兵但距此半句鐘火車路程之大石橋駐有日兵數千人皆秣馬厲兵準備一切中國之京奉鐵路與南滿鐵路同一軌道設中日一旦有事則部朿齊備之日兵將於數日内乘車直驅入北京矣牛莊美領署已奉命撤銷美領漢森氏已往大連將至上海赴汕頭新任此後牛莊美人利益由奉天美領兼管相隔五小時火車路程於辦公上不無妨碍且時局吃緊正需領事保護之時美國遽於此時裁撤領署故牛莊美人頗爲怏怏也 
雜評一 
[戰事盲談(一九四)(無名)]  
　　今日戰報德法方面均各謂勝敵然所謂勝者僅小勝而已俄德方面則俄無報告大抵亦無大事均無足異也近日消息中最可異者爲達達納爾戰事英報謂轟擊有效而德報謂無效英報謂天氣不佳而德報謂天氣並非不佳英報謂續轟擊而德報謂並未續行轟擊此大可異也 
 
 

Page 4

 
 
   
 
 

Page 5

 
 
[治氣急病天下無雙]  
崔氏瓣香廬總發行所在上海盆湯弄絲業會館後寗波路口●分設杭州陳列所●南京花牌樓●天津北門忠成棧内●無錫北門外江陰巷内 
崔氏瓣香廬藥室驥雲先生有道逕啓者僕自幼善病由壯及老恒在疾病中討生活誠不愧東亞病夫然凡百疾病莫苦於哮喘氣急前者受風寒必發値勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前年起竟窮年累月無時間斷此中苦况非身受者不能道隻字也曾經試服各藥初起時惟洋金花略驗後亦毫無功効矣近者支離病榻寢食不安甚至言語不能出口僅能以手示形今春三月間其發愈覺利害竟至五晝夜無片刻安臥水　不克下咽但睜目喘吼而已日望　貴廬之藥如望雲霓度日如年終不見到直至第六日午後始得郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安靜自此連日大便中皆帶腥膩之痰氣息日見順遂飮食日見加增連服兩料居然起而能行半世纏綿不解之疾賴　貴主人拔出苦海至今步行里許未嘗氣喘晨起未嘗咳痰究不知貴藥室所用何藥能救如此九死一生之危疾實屬天下無雙可否宜示一二以慰仰慕之忱茲寄上郵票一千分乞將此信代登申新兩報權當啣環結草之酬倘� 
或數年假我定來瞻種杏之園如其後會無緣當永貯投針之艾書不盡言言不達意草此敦行藉請德安萬福杭州撫署東蓮花巷陳雲龍拜誌●附價每瓶洋一元每料六瓶洋五元 
[中國明明眼鏡公司週年紀念贈送眼鏡拾天]  
泰西各國之商界其營業之發逹者恒於紀念日舉行贈送爲酬謝歡迎其貨物之盛意也本公司開幕一載歷承　各界同聲讚美營業賴以佔優勝愧無以報值此週年紀念特備週年酬贈劵倘蒙函索即當寄贈凡　惠顧諸君在舊歷二月二十日起二月三十日止凡持本公司紀念劵至敝公司定購眼鏡倘購一副即贈送同等價值之眼鏡一副價目照舊並不增加各界士女惠顧無任歡迎之至　英大馬路新巡捕房斜對門中國明明眼鏡公司啓 
[購眼鏡諸君不可不看]  
人生之目猶天之太陽光不逹到世界黑闇其理甚明是以衛生家注重眼鏡補助原光爲一生之幸福光綫不合非徒無益適足害之亦醫學家所公認也乃近來市上舶來貨甚多最便宜者爲日貨次料次之亦有假驗光之暗室以漁人以鏡片試驗不知客未深知此中底藴略覺光綫較明而毫厘千里之失一誤終身如庸醫殺人不見血相同殊可嘆也貪便宜者一副不已再多一副徒多無益之需雖有數十副亦不覺目光之合度客如不信設有金業兌一兩送一兩試問此店中有十足金葉否其無價值可知然五成金尚或可用不對光則儼同敝舄是以　貴客欲配准的之眼鏡非向歷有經驗之光學專家親試不可或者入境問俗訪求詳審彼等問心欺已問世欺人謹告同胞以彰公誼愼勿爲裝潢華麗滑頭店家所誤是幸　眼鏡公司同業公啓 
[中華眼鏡公司大擴張紀念照原碼對折放盤十五天]  
本公司爲中國出品之冠凌駕歐美久承各界歡迎茲因定貨雲集大加擴充另備新發明機器間出貨暢旺晶瑩光彩與衆不同兼做批發以廣招徠門市 
驗光準確均由光學專家主任無毫芒累黍之不合他家售劣貨不對光而至敝公司改正者日必數起可見敝公司自信信人非大言以欺客者比也自陰曆二月二十日起至三月初五日止爲大擴張紀念特照原碼對折放盤十五以表歡迎　惠顧諸君之雅意時期一過仍照曩例值此機會　貴客幸勿交臂失之此啓　中華眼鏡公司廣告 
[使館牌贈劵可以掉換香煙盒]  
使館牌每罐及每盒内均有贈券務請留存 
[使館牌第七十七號]  
優美香烟盒　圓劵二十張或一百張長方劵即可換最精緻之鍍銀香烟盒一只請將贈劵送至上海博物院路二十二號 
英美烟公司内贈品部掉換可也　此劵將於一九一五年六月三十號滿期 
使館牌每罐及　每盒内　均有贈劵務請留存 
[慎泰五金中西木器號廣告]  
本號主人素精中西木器之製造業此已二十餘載矣迨南京路店基改建迄未擇定相宜地點今於去冬得漢口路一百零九號（即中法大藥房西間壁）房屋内容寛敞外觀雄壯加以經三閱月之修改組織極稱完備旣足羅列多種花色尤便　主顧細心選擇且特添造紅木器具應辦粧奩並向歐美名廠定製新式大小羅甸銅床以及各種品物不勝枚舉至本號於木器上工作之精詳木料之堅固式様之新巧處處講究則早蒙　賜顧諸君之推許爲海上首屈一指者矣耑此通告幸　各家注意焉先擇三月廿一號二月初六日開張　電話一七一○ 
[真正自由]  
戒烟　啓者本社戒烟悉心研究黃道貴重補品藥料隨吃隨戒槍上斷癮尅烟丸藥頗蒙各界歡迎戒者須要飯後呑尅烟丸藥照常吃烟之第六七天見烟自厭後服藥水五天安然斷癮向在寗紹台温設局戒除者數千餘人價分三等頭等洋八十元二等六十元三等三十元如蒙外埠來社投戒未便均可買本社丸藥照章呑戒無不效騐如其烟癮大小及年分多少須要來函說明當可原班囘件吃烟一錢計洋十六元烟癮錢半洋二十元烟癮二錢洋二十五元烟癮三錢洋三十元三錢餘外照烟癮分派照加洋五元如期有病吃上烟癮來函注明本社自另有貴重藥料製品永無後患有章程單附上請貴客注意可也現庽英大馬路貴州路毛幼科内本社樓品芳謹啓 
[三新紡織廠建造布廠廠屋招工投標廣告]  
本廠在楊樹浦路八十七號所有新造布廠廠屋一切建築法均有圖様及說明書存在黄浦灘六號三新紡織公司内如有攬做此項工程者可向本公司取閱將工價數目開明細賬函送本公司屆期當衆開標投期限以新曆三舊曆正月五號廿日起至四二月五號廿一日止並於四月十五號三月初二日在本公司寫字房開標此佈 
[皖路舊股票聲明作廢]  
計開　德昌祥義字三十三號元一百九十兩　晋昌祥義字三十四號二百二十兩　晋德昌祥顚字三十一號六十兩　晋德昌祥退字九十九號四百兩　以上所列舊票均於宣統年間在滬局挨領新股票並經領過股息合將新股票在蕪湖淸理處遵照　部示掛號届時按領期劵舊票未經銷燬特此聲明概行作廢　皖路股東　德昌祥　晋昌祥　晋德昌祥問啓 
[遺精萎弱同病注意秘精回陽果有靈葯]  
五載病魔一旦藥物有緣病去霍然且久萎之陽竟得龍璋之喜此種快事諒同病遺精者所樂聞也今將病情特登申新二報使凡百精枯腎虧者知所問津焉竊嘆我國人種之不强多由乎早婚之害靑年無知精髓濫耗待至中年有爲之期一經操勞百病雜出坐是之故予患遺精者有年初則有夢而遺繼則無夢亦遺遍嘗各藥迄難見功稍行動作便覺耳鳴心跳手足酸軟腰疼背扳久之相火愈盛見色便舉遇陰便洩小便短促日凡五六次萎弱之狀不言可知幸于去春二月間偶閱新聞報見光華堂廣告保精丸之功用相對當即購試一瓶甫服三天遺精便止飯量亦加從此精關堅固絶未虚洩其效若此連購一打服至半月後精神爽健筋骨活潑琴瑟重調判若二人樂趣無限幸福頓增所喜者于去冬臘月十九夜内人分娩呱呱落地竟舉一雄合家慶喜自思萎弱之軀竟能秘精囘陽而得後嗣此功此德豈可泯滅不得不讚頌上海四馬路中光華堂之保精丸確有奇靈也價且便宜每瓶可服六七天售洋不過一元連服半打可獲大功勸世人有同病者祈速試服也可　四明葉仲玉謹啓 
[匯中西旅館通告]  
本館開設南京路口黃浦灘邊洋房七層巍巍高峙樓外有樓屋頂有園推窻遙望全埠悉見設有特别餐室專供華商便利金碧輝煌燦爛莊嚴大厦四敞空氣新鮮冬暖夏凉四時皆宜宴客酬酢可表敬意食品比衆講究價較大槪爲廉便菜午膳元半晚餐英洋二幣另備應時大菜聽客隨意而點下午一時以後備有點心考啡入門買票升高汽梯旣不另外取資接待非常客氣 
[聲明遺失匯票]  
茲遺失永同昌在香港向瑞吉滙到乙卯年元月二十五日立五字第五號一天期票由申大德昌交廣盛隆收九八元一千兩正現因該滙票在途遺失經向大德昌聲明止兌倘有中外人等拾得作爲廢紙特此聲明　各寳莊號切勿收用　上海法大馬路廣盛隆啓 
[牙科第一]  
二十世紀舞台上牙科稱巨擘者斷推徐景明徐景文兩先生先生自美國費爾特費爾牙科大學堂畢業領得最優等文憑復經美國政府認可旋遊歷德法意瑞等國與各大名醫討論益得治牙秘錀在滬設牙局十餘載醫愈奇難牙症不少而鑲牙續牙補牙拔牙均照泰西妙法而復參以已意尤爲絕技前清王公貝子尚侍督撫曁民國諸偉人以及大紳富賈名門閨秀著名西商凡有牙患者均請先生靡不奏效賜額登報已如司空見慣即如鄙人歷年患牙均由先生治理並介紹於諸親友蓋深信先生於此道三折肱也先生近復造製一種藥精藥粉久用之可無慮喉痧之發現而且牙之有患者用之能除患牙之未患者用之永無患殺虫去穢固齒寗神味勝龍涎香逾雞舌猶其餘事誠聖藥也鄙人連日患牙痛先生藥之即愈復爲鑲補非特如天衣無縫且可嚼骨如少年時不勝愉快特撰數語介紹同胞如有牙患請認明上海四川路四十號徐景明文牙醫局求治可也　朱葆三謹啓 
[京都樂家達仁堂老藥舖]  
我京師同仁堂自前清康煕年開設迄今近三百載虔修各種丸散膏丹選料不惜重價必求其精泡製不憚煩難必合乎法是以服食者效應如響中外馳名歷久愈著比來南中往購者粉至沓來大有應接不暇之勢達仁感當時相需之殷不敢株守一隅以上海漢口爲南北交通之所茲特不憚煩勞先後設肆藉慰惠顧諸君子嚮望之忱但同仁堂素有不設分號之戒以各埠凡用同仁二字者均係冐名漁利曾在京都禀明有案達仁此次設肆若仍用同仁二字似與假冐者無分異同所以專用個人名義以免混淆至本堂　一切修合之法皆依家傳秘製與衆實有不同且不徒事外貎裝璜望之似不甚寳貴服之實效驗如神與我京師同仁堂絲毫無異素知同仁堂良藥　諸君子其鑒察之　京都達仁堂藥舖經理人樂達仁啓　各埠函購由郵局兌洋寄至上海英大馬路南首抛球場一百廿九號　漢口黄陂街瞿家巷口外路北　天津設於估衣街西口内路南立即郵寄不誤 
[兆年聯保壽險有限公司開幕廣告]  
本公司實備資本洋五萬元建設英租界河面路兆福里四百十一號於陰曆二月初八日開幕凡來本公司投保壽險者祇須先付註册費洋一元平時繳費甚微他日獲利甚鉅章程優厚賠欵迅速倘繳滿百元之保險人一旦遇有急用准其持單到公司酌量抵借此係本公司變通特章爲他公司所無凡欲保壽險者盍亟聯袂偕來不勝歡迎之至欲知詳細章程請來本公司隨時取閲可也　兆年聯保壽險有限公司啓 
[包愈立止遺精聖藥]  
京都天寳齋●凡購遺精藥●必須認明牌號●此丸有中流砥柱之力●挽回造化之功○●確係普天下第一靈丹●如不效驗原洋奉還 
凡患遺精之病皆因腎水虚耗相火妄動或思慮太甚酒色過度以致心腎不交無夢亦洩見色即流久之面黃肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者寔少本齋深悉病源覓得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精爲一身之根本精神充足則身體雄偉百病不侵如患遺洩即陰虚腎虧之病作矣此丸功能固精益髓滋陰補腎輕者二盒包愈重者一料除根永不再發若能連服兩旬大補氣血諸病不侵精神倍足殆後一舉成孕湯餅之宴預設可待每盒洋一元每料六盒洋五元每打十二盒洋十元○如外貼遺精膏取效愈速每張七角膏丸並用功效益彰遠處信購郵政妥速　上海二馬路西鼎新里石庫門内京都天寳齋啓 
[龍虎公司人丹大加改良廉價批彂愛用國貨者注意]  
人丹之製造本爲挽回利權杜塞漏巵而起自發行以來已五歷寒暑貨物有時雖不適口功效確能益人兼全之法殊非易易故服者每多責其不能與外貨比美國人多不樂講本公司志在發達國貨雖耗費鉅萬亦不以虧折稍存退志數載以來延聘醫藥名家純以國產精心研究逐漸改良始獲兼全之效果故本年之出貨雖不敢言稱强外貨試服者確能贊揚與外貨並駕固本公司營業前途之榮幸亦同胞希望收效漏巵之深幸也茲因定貨者衆原有機器不敷出貨特又添備新機内部事宜日多營業事故不無疏失凡與本公司有收付往來一切事宜悉歸中法藥房總經理　賜顧者請與中法藥房接洽爲盼今將近出改良貨物之特色分條左列倘有未能盡善之處希　垂敎焉 
華產人丹之七大特色 
（一）本年之新出人丹一洗從前不良之弊效速昧純價廉物美特色一 
（一）取材本國出產配合最新良方自備機器製造每日出貨百斤特色二 
（一）從前出貨每遇潮濕之時貨物多有霉潮之弊今用化學方法大加改良此丹即受陰濕之氣亦無霉壞變味之虞特色三 
（一）丹之外觀光潔内而質細堅固入口良爽清心囘味發甜生液逐漸融化不似從前入口有糊散之弊特色四 
（一）功用之大多用有救急回生之妙少則亦能人人常食旣有保護傳染之功復有清心解渴之效特色五（詳見仿單） 
（一）裝成紙包人丹批發固然從廉本外埠同業及各大洋貨號如欲定購散倉每斤價目較外貨格外便宜物色六（批發另有專章） 
（一）善士施送欲購斤數亦照批發同例特色七 
定價　中包一角　小包五分　每瓶二角 
總經理上海三馬路中法藥房人丹部謹佈 
 
 

Page 6

 
 
要聞二 
[一無解决之中日會議]  
　　榻旁會議之紛辨昨日(三十號)中日會議仍在日本使館聞使館另闢一室作爲會議之用據日使署人員云床邊會議一事不確惟前日陸曹總次長曾至日置氏臥室探病故外間遂有此説又日置使與陸曹總次長於談次曾及床邊會議四字謂與事實不合小幡氏並要求陸總長轉請各華字報即予更正陸總長當答以床邊會議四字係上海某西報先行刋登如須更正可先由貴使館致函該西報云云又聞西報訪員以榻旁二字形容近日會議據北京某西字報云實不能照文字上之解釋　榻旁二字不過指日使館會議之某屋而言並非就日置氏病榻而開談判也 
　　又據日　人組之順天時報云日置公使因跌傷之故不克親赴外交部中國當局以交涉不可延攔故暫就日使署會議以便早日解决亦非得已可見中國政府敦念邦交之至誠詎外人不悉内容漫稱爲床上會議或床邊會議而中國各報亦紛紛譯載如某報以此爲奇辱大恥何不愼之甚日使受傷在十八日陸總長於十九日詣日使署親至床邊慰問日使是友誼上之禮非關交涉固無可異念二日以來之交涉卽在日使署談判聞其情形係以日使平日辦公之室充會議場日使雖扶掖而出然身穿禮服　椅端坐始行談判毫不失禮貎是中國當局之所知悉外人不知事情者或稱爲床邊會議尙可恕中國報紙亦用此語恐不免輕薄之謗云云 
　　問題討論之各點今日會議日本方面態度和平惟關於南滿土地所有權問題我外交當局因領土之關係婉詞拒絶小幡氏旋請承認日民在南滿洲雜居自由一條陸總長以居住自由惟本國人民得享有此種權利至外國人民絶對不可况貴國素持公法當不致以法律範圍以外之事加諸中國將來日民仍可按照約章居住云云小幡氏未俟陸總長答完即主張南滿日人受本國領事之裁判陸總長未置可否此外南滿問題之關於我國主權者即中國對於南滿如有聘請政治財政警政軍政顧問或敎練之必要時當以日人充任是也此條關係三省存亡據西報傳述已經簽字據某要人則云此條除警政軍政二事尙在磋商並未簽字外餘如政治財政聘請顧問亦不過具體的條件無傷主權又一消息日本對於南滿鐵道之警察權係援一千八百九十六年中俄所訂之東淸條約第八條俄得設置警察之例而要求之東蒙問題日前外間頗傳我國已承認某某等條京報某訪員訪謁參預此事之某君詢以底藴某君堅不肯答某訪員當允其堅守秘密而某終不吐一字及送出門時謂交涉眞相倘一洩漏則嗣後進行不易大約此事須三星期可解决又聞三十日會議之後陸總長又與日置使討論山東漁業問題因近來該處有某國漁人時常越界捕魚并聞有不許中國人在中國海面捕魚之説又是日討論所及各點一爲滿洲之居住自由問題一爲漢冶萍問題一爲東蒙問題一爲福建鐵路問題而均無一定解決之處 
　　增兵激刺之表示自日本派兵前來一時政界深抱隱憂其原因由於上星期中某國人之喬裝平民而抵都門　踵相接也但總統仍持鎭定態度於有損中國獨立資格之條件絲毫不允通融至駐京外交團之意見據外人間所傳説彼等於私義上一致反對日本之舉動又某西人談及此次日本增兵問題據云此次日本派兵來華如果爲換防起見自係依據條約當然無可研究之問題惟此次日本增兵是否果爲換防大有可研究之價値今日本政府及其公使答復增兵之理由固皆以換防爲言而於事實一方面觀察則又不能無疑問如旣云換防則新軍一到舊軍即當撤回乃此次日軍之換防　見新軍之日增並不見舊軍之撤退名曰換防實則增兵事實昭然無可掩飾中國政府對於此事仍當賡續提出抗議要求日本將各處原駐之軍隊於新軍到境之日一律撤退其新來之軍隊亦當按照原數不能增加一人此事與中國在國際上之地位至有關係他事皆可讓步惟此事本爲國際公法之所不許中國如欲尊重其獨立之主權對於此事萬無可以讓步之理中國與日本乃平等之國家日本如非依據條約上之特許無自由派兵到中國之權力今日本藉口换防而不撤退舊軍且新來之兵超過原額數倍尙得謂之爲換防乎中國如不欲維持國際上之地位則已否則即當據理力爭必達目的而後已云云 
[交涉聲中之粤省觀]  
　　禁止演説自中日交涉發生以來警信迭傳粤爲瀕海之區人心奮激而抵制貨物之説尤屬衆口一詞甚者各江輪渡江湖賣藥之徒到處演説其不至惹起外交亦云幸矣月之二十四日午後日本正副領事謁見龍將軍及李巡按談話兩小時旋派兵士數人送回聞所商頗關秘密自晤商而後巡按即飭行水陸警廳云昨據探報以各江輪渡及省洋各地近有多人演説藉名賣藥妄談時事挑動人民惡感跡其用心雖出自愛國熱誠惟粤省民情浮　誠恐無知附和激生他變不特　害治安抑且有傷交誼仰卽飭屬切實查禁云云 
　　取締報館日前龍上將軍巡按使會商以近日關於外交及軍事等秘密公文甫經發出各報館紛紛登載於進行大有妨碍顯係有人抄送非嚴懲一二不足以昭愼重而儆其餘昨特通飭各道尹及各知事對於機要事件一律　守愼密防範倘有洩漏　承辦員是問一面責成警廳取締廣州各報館無論軍外交以及行政公文凡内有秘密字樣者禁止登載若不凛遵即勒交訪員盡法懲辦萬一不能交出訪員定拘主筆嚴究月之二十七日復由警廳行文以嚴厲之詞傳報館主筆到廳問話計被傳者共有六家各主筆以其聲勢洶洶只有婉詞謝之避而不往而已 
　　閩粤通電粤閩唇齒相依此次中日交涉發生後迭電往來聲氣互通昨李許兩使又有往返電文一通照錢如下(李使致閩省電)電示備悉敝省輿情深知愛國對於中日交涉始甚激昂嗣經出示勸諭漸已　靜不至發生意外政府屢矢言　全國體不損主權交涉前途當不至十分失敗主持政策如何仍希隨時惠敎(許使復粤省電)我國交涉每斷送之秘密之中良堪浩歎此次中日交涉發生敝省以條約關係屢電力爭迄無切實電復近　所聞於敝省消息頗惡世英蒿目時艱愛莫能助深自愧憤敝省旅京同鄉會已聯向政府質問濟否仍未敢决惟民情洶洶有地方之責者亦殊可慮也云云 
　　梅縣公電梅縣人民對於日人要求我國政府承認各種條件事異常憤激前由縣敎育會商會總團局農會印發傳單於上月二十一日開全縣大大經各界次第演説均痛快淋漓聲聲入聽甚有涙如雨下者當日議後即發通電云北京分呈大總統政事堂外交部報界鈞鑒東鄰要索關係存亡望堅拒民當竭力圖存梅縣敎育會商會總團局農會曁公民等叩又致電上海廣州報界公會轉各界鑒日人要索敝縣開會力謀對付有良策請示知云云 
[交涉聲中之湘省觀]  
　　創辦救亡白話報長沙士民范康仁等以吾湘人士向具愛國熱忱而此次對於中日交涉尙無何等之感動爰特聯合同志創辦一救亡白話報其宗旨在喚醒國民共维國事以及説明國家存亡之關係國民應盡之義務每日出報一大張刻已組織就緒昨特繕具簡章禀請軍巡兩署准予立案大約出版之期當在四月一號云 
　　發起募集愛國捐長沙商民易家鼐劉桓卿等以目前外交棘手國事危急我國民應盡其所能以爲政府後盾特發起募集愛國捐以爲政府之補助其進行辦法除由發起人擔任鉅欵派員分赴各屬演説募集並登報公布外特禀請軍巡兩署准予飭知各縣於勸募人到境時妥爲保護 
　　特開提倡國貨會湘省各洋貨號近因中日交涉發生異常憤懣爰特聯合同業於上月二十五號開提倡國貨大會擬定辦法六條互相勉　以期遵守其第五條擬將我國所有貨物某件可供日用某物可抵外貨列爲一表以便採擇且規定同業須儘國貨營貿不得再行販運外貨 
　　工程處焚燬日貨湘省北門外新河地方粤漢鐵路工程處司員等於本月二十四號晚間將所存日貨如皮包電燈啤酒草帽鐘表草蓆衣服牙粉牙刷剪髮器以及一切化粧等件約値二三百元全行焚燬見者咸謂其熱度頗高云 
[景德鎭三年度之磁業]  
　　曳泥景德鎭磁業去年春間開工之初坯廠加至數百各帮客商定單亦無不超過往年之數磁業復盛閧傳一時方謂數十年來冷淡之商情將於此而一振詎料天地不仁歐雲　起戰端旣開波來東魯或以銀行閉歇或以交通阻滯金融緊閉客路不通而景德鎭之商情乃一落千丈迨靑島戰罷始稍稍規復至今日調查銷數之總額乃在三百萬以下尙不及二年度之銷數尙何復盛之足云乎茲將三年度該業之各種情形錄下 
　　坯廠坯廠之數雖有四百餘家而殷實之户不及半數多以客路之盛遂不惜借資經營而客商定貨其價每多預兑縱有尾找亦皆於單　繳齊故業磁者雖資本不足儘可藉資客本出貨稍多即可周轉自歐戰發生銀根　　客本已不可恃勉强支撑只有認息添借其結果銷貨不多雖殷實之户虧蝕有限而借資之廠無不大爲賠累矣 
　　燒窰户燒窰户者尃受坯廠做成之磁坯而燒成之其法照進窰之數按件計價窰内雖有倒匣破爛者燒者不負責任故燒窰只須柴價低廉卽不難獲利惟成本較大不如坯廠之四五元即可開設一家蓋以窰及窰屋之租金押金及囤柴各項須六七千元乃可燒窰一座去年因歐戰發生柴客恐燒窰不多不易銷售遂不得不賤價以售故去年柴價之低廉亦近來所未有燒窰户乃因此大獲利益其獲利最高數之窰户有達至八千元以上者亦從來所少見者也 
　　客帮近十年來時勢不靖各帮客商故未嘗購有充分之貨額迨至去年各地頗覺安謐故客商以爲非大加採購不足以供當地之需求迄歐戰發生各帮乃大受影響而受創尤鉅者以關東天津等帮爲最蓋因該帮之銷路在山東烟　東省一帶故也關東帮之天有慶者爲該帮最老最大之字號已因銀根之牽制而倒閉矣其他如四川湖北等帮雖未受直接之影響而各處金融不靈川漢間每千兩　至三百兩之滙水虧折亦實不少至廣東帮以外洋爲銷路者受虧尤鉅尙以寗波帮　薄有所獲也 
　　雜帮雜帮在十大帮之外卽湖北之孝感馬口良子等帮平時無甚交易全恃每年一次之恩關稍可獲利去年財政機關以國度已改决定革除恩關陋習商人以利之所在始終希冀每年恩關貨出口之期總在陰曆元旦前後今則遲至本月中旬始陸續照章完税開行而去年恩關磁數僅前年之半數乃税局之收入較去年多至三分之二開行之期較往年遲逾一月之久以税局溢出往年之數及此一月在鎭之銷耗通盤籌算平均每擔之貨已增加成本一角有餘而售出之價目不能　然增加則獲利恐更不易矣 
[張總長勘查各試驗塲情形]  
　　本任農商總長張謇於三月五日請准給假勘查各試驗場地畝并督同河海工程學校開學並簡員代理旋於三月八日由京起程翌日抵山東長淸縣境勘視五峯山並泰山一帶林場十一日抵安徽鳳陽縣境勘視小溪河一帶牧場十三日抵南京十五日行河海工程學校開學式十六抵南通日内卽當擇定棉場地點所有沿途查勘情形已分屬隨員陶昌善周維廉等據所勘視規盡造具報告送部茲聞張總長近將勘查各試驗場情形報告中央呈請備案原文略云查本部現規畫之各試驗場贛糖通棉旣以經費時節之不齊未能尅日成立目前祇可先定地點分期漸次進行緣南通除濱海鹽場草蕩外本無大片官荒所規棉業試驗場須收買民田特别整理而非麥熱後不願出售時令事勢之所迫無可如何此次奉命勘查注重林牧林地旣定且有現成山林稍事整理卽可資爲根據再就旁近崮山車站一帶擇築苗圃則沿津浦路線之荒山將來造林不至多糜經費牧場注重畜羊而以造林墾荒爲養場之計造林適宜岡頂祇須苗圃墾荒適宜下澤地不甚多惟畜羊則必須選購佳種購種之事　在部時即商同本部漁牧司長田步蟾函英致英人牧羊專家雅大摩師屬其赴澳選購美利奴羊五百頭包運來華在案此次挈同該司技正周維廉勘查場地後卽偕同到通與雅大摩師商訂購運之條件訂期三月往返擔負選種及沿途護運來華之完全責任華備四月一日由滬起程赴澳亦以時令所迫不及往返商榷已以條件大意電詢署理總長周自齊并鈔約稿送部一俟復到卽當代表署理總長簽名實行云云 
[鄂渚近聞]  
　　訂立查烟協約江漢關監督丁士源乃英國坎伯利基大學校法律專科畢業生於各國法制極爲熟悉自兼任湖北交涉員以來與漢口領事團甚爲和睦各國西商亦極尊重現因漢租界鴉片充斥特與英法俄德日五國領事訂立合同一律協助嚴禁租界私售鴉片烟土及嗎啡毒質昨日各領已一槪簽字矣 
　　查禁提倡排日段巡按以現在中日交涉正在磋商條件外交當局自能力保主權不使侵害深恐熱心愛國者提倡排日更慮亂黨利用時機散布謠諑致礙交涉之進行乃會同段上將軍二十五日總統所頒申令恭錄出示頒發各屬曉諭人民勿得多生誤會及排斥齟齬之事如有亂徒假借名目定即嚴拿懲辦並飭漢口警　通知各報館一體遵行 
　　製造飛艇模型前湖北臨時議會議員田飛鳳君兩湖師範學校卒業生也各種科學均有心得近日發明製造飛艇方法與各國現今所製者大有不同惜限於資本不能一試其技乃製一模型於日前在鄂垣黃鵠山麓　地試驗(並未乘人)果然一飛冲天惟所取材料均不堅實倏被狂風吹落於漢陽城西之鄉村一時觀者如堵齊聲贊賞咸謂田君果能悉心研究將來不患不爲飛艇專家云 
　　分廠專鑄輔幣湖北造幣分廠現易蔡康爲廠長已將廠務大加整頓鼓鑄銀銅各幣成色極足茲聞中央政府擬將四川長沙二分廠一併歸併該廠將來只專鑄五角二角一角及當十銅元各種輔幣以爲幣制統一之始基蓋中國銀幣各省成色不一市商遂得藉口參差高下其價格果使鄂廠專鑄輔幣而以一元銀幣支配於他廠鼓鑄則分别省界之心理可以泯除歧視之念旣除自不忠價格之不劃一也 
[蕪湖江面軍事談]  
　　海軍右司令徐振鵬前日乘楚泰艦携帶新式魚雷四門分發長江上下游各軍艦於上月二十七日過蕪上駛 
　　陸軍特派員宋澤舟日前由京漢車至漢口察看漢陽兵工廠及武漢九江安慶各要塞上月二十六日過蕪察勘下游東西梁山砲台　次日即赴江陰 
　　倪將軍刻在分駐皖北各營挑選精壯兵士六百人由武衛右軍副官楊書　乘利濟艦送赴安慶 
　　安武將軍行署參謀長李玉麟前奉委入京商　軍政刻由津浦南旋二十八日過蕪赴省 
　　江元兵艦二月中浣奉令泊蕪鎭壓於二十七日又奉令開往上海 
　　楚有兵艦於二十八日下午六時來蕪次日晨刻開赴上游 
　　中國魚雷艇一艘於二十九日上午十一時由下游來蕪未停即直赴上游 
[軍員失蹤之異聞]  
　　陸軍部近准廣東龍將軍咨報軍員失蹤情形恃通咨各省查訪亦異事也其文云准督理廣東軍務咨開貴部分發廣東軍隊之見習生中有盧國用一名久未報到初以爲船期偶誤小阻行程繼詢諸報到各生知盧生　病南還則以爲不耐風波中途暫擱雖遲定限情有可原卽而飭報到諸生去函促其速返或來禀請假以憑辦理然迄今已閲三月盧生下落仍無確音據去函諸生報稱謂得在京同學函盧生行李已在津車站查獲惟人尙無蹤茲其家屬已出資募人覓報等　事關軍員失蹤未便久延不報除在粤仍飭人查覓外相應咨陳大部察核辦理如承就近飭屬查覓　　公誼仍希見復等因到部查該生係廣東新會縣人年二十六歲合行開具該生籍貫年歲咨行查照轉飭所屬一體訪查如得下落即行咨報云云 
[調查聲中之司法與敎育]  
　　注意司法敎育司法制度梁任公在司法總長任時曾倡改良之説唯　度改變後進行尙多窒碍故日來法界鉅子對於司法部份建言頗多有謂宜變更級審者有謂宜删正律文者衆論紛紜莫衷一是至敎育一項因經費支絀之故事事不能進行且各省自敎育司裁撤後敎育事項一任之各校當事人員弊端滋鉅有主持敎育之責者亦深引以爲憂聞總统以司法敎育兩端均爲行政之要素不容不設法改良以梁任令於司法敎育極有經驗擬即派赴江浙粤等省分别調查以爲整理要政之預備云 
　　派員調查學務敎育部原派有部視學員前赴各省專任視學之責茲據各視學員先後報告均稱外省各學校類多敷衍從事比較淸季不惟無進步可言尙有退化之處現聞湯總長擬特别遴派部員數人前往各省實地調查以資整頓其調查注意之事項如下校長是否明白學務足資勝任敎員擔任學科是否具有專長足資敎授敎授課程是否悉合定章學生成績優劣如何學生名額是否充足有無中途退學　額多名情事中途挿班學生　 
 
 
 

Page 7

 
 
　　是否悉合學生中有無品行卑劣及干預外事情節經費開支是否核實以上各　均由部分門列表印　多份交由特　員　在調查分别塡明至此項特派員尙在遴選之中未經確定 
[地方通信松江]  
　　學界之愛國熱松江泗涇鄉敎育會以邇來國勢　危達於極點凡屬學界莫不抱憂時　憤愛國熱忱爰於四月一日邀集學界同人開臨時會决議以本鄉各小學校敎員半月俸給所入捐歸國家爲購造軍　之用經多數　成當場認捐銀二百十元函　　敎育　提倡與全縣敎育界共同討論以期推行全國達此造艦之目的吾國學界之愛國心於此亦可見一斑矣 
[蘇州]  
　　改委行政委員東山行政委員馮步衢到任後地方連出盜案且於警政亦未能切實整頓昨經吳縣孫少川知事禀明蘇常道尹巡按使將馮君與本署監印委員兪志善對調兪君奉委後定於明日前往東山於四月四號接印任事 
　　請派查烟之受斥前充無錫縣知事署查烟員韓國祥在差數月積　一千數百元後因事銷差閒居蘇垣近忽異想天開特與易家邦二人上禀道尹署請求派委伊等二人爲查烟委員並請委兼充淸鄉緝捕委員經殷道尹大爲申斥茲錄原批於下查禁烟章程禁吃禁運均　於縣知事警察行政範圍卽使奸民貪利營私秘密販運檢查之事則有司在本公署因事擇人其難其愼斷不容上書自蘆搜杳烟土致開奔競之風而使鄉民受敲詐之害該員等自謂曾習軍學罷職營商人格旣高應如何束身自愛乃竟以事不干已繕具似通非通不合程式之申文來轅率凟已屬非是况以學員而欲擔任查烟并求派委淸鄉緝捕重則送蘇輕則送地方官懲治種種請求不知意欲何爲披覽再三實屬異常荒謬不准特斥倘或執迷不悟希圖嘗試在各市鄉藉詞招搖詐欺取財一經查明或被告發則法令具在絶不爲爾等曲宥也凛之切切此批 
[南京]  
　　會勘煙苗爲期已迫齊巡按通電各道尹縣知事云准外交部皓電查烟事英使已一再催詢並稱蘇贛等省日内如不派員　已過烟花開放時期等　　省至今宋報請查恐又延　一年究竟今春　查與否務希從速電復爲要等因查蘇省會勘烟苗今春必須實行自行　速　備免　大局除電部轉請英使派員來　會勘外仰該道尹轉飭所屬即速認眞搜查務絶株　爲期甚迫倘再因循玩忽恐難當此重咎懔遵切切並由縣轉致禁烟委員一體遵照 
　　會請任命金陵道尹都督府諮議廳　胡嗣瑗業經軍民兩使會電政府請准任命爲金陵道尹 
[湖北]  
　　段巡按出巡有期鄂省段巡按出巡之聲浪喧傳已久祇以日本交涉影響武漢地當衢要誠恐有亂事發生是以延展行期茲悉段使以交涉日内可了已電政事堂定於五月二日出巡該署日行事件例委政務廳長代理 
[廣東]  
　　梁士詒父被擄勒贖梁士詒之父梁知鑑係爲前淸舉人性喜家居昨有賊匪探悉梁父在家卽糾集黨羽多人將其擄去事後軍警聞耗四出堵截匪蹤已渺今日梁之家人接到匪函勒贖十萬金現三水縣知事因此案發生之後會營督警日夜上緊跴緝聞當道現已限令四日破案云 
[天津]  
　　預備運動大會之聯合會天津學校聯合會以此次華北運動大會關係重要特於昨日下午四鐘開會討論一切進行手續聞到會者爲師範學校北洋大學校軍醫學校法政學校北洋醫學校水產學校高等工業學校官立中學校南開中學校新學書院等各校校長云 
[山東]  
　　外人越界捕魚蓬萊砣磯島一帶近有某國商人捕魚撈參並查禁華人不准在沿岸下　該處漁民以吾國海　無故被人 
侵佔心殊不甘特聯絡漁户百餘人赴該縣署懇請交涉 
　　寓公紛歸靑島靑島自日德戰事起一時寓公俱遷徙他往現日本整理該地漸次就緒曩之因戰事遷避者今又聯翩前往大有燕歸故巢之樂聞其中知名人物頗多如陸潤庠譚延　等凡數十人但不知諸公對於江山依舊人物全非亦有撫今追昔之感否 
　　駐　軍隊　回靑州臨　地方前　梟匪猖獗曾經　　　靑州之陸軍一連移駐防　現聞第五師長張君以駐靑兵隊遇於單薄靑州爲膠濟路重鎭防範稍疏貽悞匪淺昨特具禀將軍請仍將該連　回靑州以資鎭　聞已准予　回云 
　　文登公民呈送史料日前淸史館通咨各省徵集史料以備採擇已經巡按使通飭各縣查照茲聞文登縣紳民畢進序　　之採輯淸史略奏疏典謨要義勘語九水山房文存珠柳軒文集　提精舍鐵槎樵語詩義旁通九種秘本昨已送呈縣署請予轉呈以備採輯矣 
雜評二 
[個人自燬日貨(步)]  
　　個人自燬所有日貨前曾見有浦南某留日學生一演於松屬之某鎭今粤漢鐵路湘省工程處亦聞有繼而出此相等之行徑者夫個人之物個人自主之其初購從何國本無與於人事即有之者亦正不必於此而過爲區分蓋人之不願購用誰何物品者除物品優劣問題外固非眞有所恨於其物亦謂吾之金錢不顧輸送於此造成彼物之主人耳若物爲夙購則吾之金錢早已入彼囊　無論原購之處究爲誰何而吾之視此已購之物皆吾已擲金錢之代價其間所存而未去之某某國貨某某國貨云云者殆僅可謂自記之以表明吾向所投擲金錢之處所而其物之與某某國固早無何等之關係矣倘有物者不此之思惟很很然自語曰吾旣與彼造作之主人積有惡感吾斷不願與其造成之物一刻相容是殆自燬其代價而徒以無　之金錢拱手自獻於吾所不願接近之民族而已其於實際寗有絲毫裨益哉或曰爲此者有兩義一曰所以表其從此再不復用之决心一曰所以激厲一般不具國家思想者之反省其行雖不爲智而其一掬血誠要自不無可以增人欽感者雖然余竊願爲再進一解曰與其熱潮過高徒自損失以行其類似爲人之舉母寗持以堅忍留此戔戔物品以常懸心目若謂此固曾爲若何舉動於我民族者所造成之物品也吾其謹誌之勿忘其效果當較此消極之孤行爲有味而耐思也未　有物者以爲何如 
 
 
 

Page 8

 
 
   
 
 

Page 9

 
 
[交通銀行廣吿]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙滙票押欵押滙無不簡捷公道素承各界推許現在籌畫推廣國内外分行爲客商謀種種便利之法以助交通事業之進行尙祈　惠顧是禱總行北京分行東三省營口　奉天　長春　吉林　孫家台　蓋平　鐵嶺　哈爾濱　遼陽　錦縣　新民屯直隷省北京　天津　張家口　保定　海甸　豐鎭　順德　北通州　唐山　勝芳　浙江省　杭州　寗波　山西省石家莊　大同　陽高　歸化莊山東省濟南　濟寗　棗莊　德州　烟台　河南省　開封　焦作　周家口　漯河　道口　彰德　鄭州　信陽　洛陽　新鄉　江蘇省上海　浦口　揚州　徐州　鎭江　無錫　蘇州　板浦　淸江浦　湖南省　長沙　汀潭　常德衡州寳慶　湖北省　漢口　宜昌　沙市　安徽省　鞠湖　蚌埠　江西省　九江　海外香港　星加坡 
[中國銀行廣告]  
本行法定資本六千萬元先由財政部撥足一千萬元設總行於北京設分行於各省其已設之地點如左北京勝芳　覇縣　蘆台　涿縣　密雲　靜海　直隸　天津　保定　邢台　唐山　　縣　滄縣　祁縣　山東　濟南　滕縣　靑島　烟台　周村　惠民　臨清　濟寗益都臨沂　山西　太原　運城　歸化城　福建　南台　福州　浙江　杭州　寗波　蘭溪　温州　嘉興　湖州　紹興　湖北　漢口　宜昌　沙市　廣東廣州　汕頭　瓊州　東三省　奉天　營口　安東　吉林　哈爾濱　長春　大連　錦縣　鐵嶺　黑龍江　江蘇　南京　鎭江　上海　清江浦　下關　揚州　無錫　蘇州　徐州　安徽　安慶　蕪湖　大通　蚌埠　江西　南昌　河南　開封　漯河　周家口　信陽　彰德本行代理全國金庫經收關稅鹽稅并辦理各處滙兌及貼現期票代收客票收儲存欵各項交易至上海分行定期存欵利率存一年者週息五釐存半年者週息四釐存三月者週息三釐活期銀兩往來週息二釐此佈 
[立止白濁丸]  
凡體虚身弱之人一經勞役過度思慮失節相火妄動或花柳染毒而起致患此症初起點滴遂致旺流若不早治後患無窮三盒二元半六盒五元此丸服下包可立止功效神速如虚痛早服生精丹晚服白濁丸其驗更速每盒一元 
立止白帶丸 
此丸耑治婦女赤白帶下日久面黄肌瘦腰酸腿軟四肢無力若不早爲醫治後患何堪設想是丸服下功能强體立可止帶如月事不調早服調經丸晚服白帶丸無論症之重輕二盒保可斷根永不再發外埠信購郵政妥速每盒一元○發行所小花園對門永壽藥房 
[第一期戲劇叢報]  
出版預告内容摘要 
本叢報有十大特色已露布報端茲第一期定陰曆三月初一日出版共三百餘頁都二十餘萬字評論公允　文字講究　搜羅宏富　以矣術之圖畫具精良之印刷名家著作不勝枚舉尤以兩剪桃花館之劇評爲最有趣味雜俎欄並載有經名曲家校正之最新工尺譜目繁不備載一觀便知　第一期付印不多不發售預約券欲購届時從速每册定價大洋四角　批發從廉各書坊均有寄售上海四馬路中市新劇小說社謹白 
[開設舊旗營延齡大馬路杭州西湖新舞臺小賬不取分文]  
二十夜特别正廳包廂七角頭等正廳包廂五角二等正廳包廂三角 
郝福洪○　瑞兵大會　楊慧芳　暗探陰山　雙處劉寳奎　雙四盤山　張月亭　黃忠代箭　小桂春　金錢豹　唐靜庵　空城計　張連生小桂和　拾玉鐲張春海張德俊陳永奎龍小雲馮子和范天聲　花蝴蝶花田錯 
[香銘小洋一角杭州第一舞臺小賬不取分文]  
（民國四年四月四號）夜戲（舊曆乙卯二月二十日夜戲） 
宋墩甫○　併呑六國　陳錫奎　刀劈五虎　劉遐卿　劉全進瓜　孟鴻紅　相帮表功　陳玉山　四郎探母　吳小松石賣身投靠常春恒李蘭亭七歲茂　一枝桃　張雲靑　妓女立志　李勝奎毛韻珂毛仲琪小秃扁　七本八本新茶花 
[在美界海寗路愛倫活動影戲園嗚盛梨園原址]  
每晚七時起十一點　半止輪流排演二次禮拜二五更換新片禮拜日加演日戲二時半起至五時半止今夜戲目 
智術救愛女改粧獲盜　詼諧睡要中毀物捉蝶　滑稽誘岳丈扮女逼婚偵探九齡童偵獲眞贓 
頭二本　最新愛國戰爭戰影片南北美大戰史○救國家犧牲幸福價目登樓特等頭等三角二角　注意正廳頭二等二角一角 
[百代公司]  
緊要廣告請注意勿購假冒鑽針 
本公司發明金鋼鑽針特别秘法製造旣免掉換之煩又保唱片不損購者極稱利便邇有射利之徒將玻璃仿造希圖魚目混珠但此僞針最易損壞唱片爲特廣告○惠購鑽針諸君須親至本公司選取庶免 
受愚今格外克已鑽針每支售大洋五角針上有洋文五個ＰＡＴＨＥ百代公司啓 
[田永奎]  
陳潮林小金福　文武戲法 
去年由漢商昇平茶園聘請抵漢現已期滿由漢囘申寓英界六馬路格致書院西永定里口一百四十四號如蒙各界喜慶邀府竉召立即趨候此佈雙義堂謹啓 
[京都]  
邱現榮小來寳邱寳奎小來順　文武燈彩戲法 
承蒙讚美倘有紳商學界貴府喜慶堂演相邀到府定期不誤請至四馬路胡家宅三山會館後門對面觀盛里四十九號接治便是 
[京都]  
王德岩王雙全王雙林　文武燈彩戲法 
承蒙紳商學界貴府喜慶堂演相邀其價八元八角請至六馬路南泥城橋西首重慶里間壁西洋弄内接洽便是 
[感謝化痰立止咳嗽茶葉]  
鄙人患咳嗽五年呻吟床褥痛苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝朱方氏謝 
[吉屋召租]  
後馬路福綏里内有五幢二廂二所北京路淸遠里新造二幢一廂一所晒台自來水一應俱全莊號均宜自來水塔對面新造大洋房一所最合寫字間用欲租者請到後馬路乾記弄姚慕記面議可也 
[舊股票作廢]  
前安徽鐵路公司發給黃瑞祥節字第三十五號股票息單各一紙計規元銀一百一十兩曾於宣統元年換給舊字第五百十九號股票息單各一紙計股本洋一百四十元滬字第四百零二號股票息單各一紙計股本洋九元均原係黃瑞祥永舊票當然作廢除報蕪湖股欵清理處外合行登報聲明再查定章元一百十兩照例（七二五）約合洋一百五十一元鄙人換票時前安徽鐵路滬公司作七三九合算合併聲明 
[香粉弄洽泰旅館受盤聲明]  
本旅館於陰曆二月二十日起由多記盤與仲記重行開張新裝洋式房間電燈明亮茶房招待格外週到飯食清潔所有二十日以前多記一切往來帳目悉由前東自理與仲記不涉特此聲明洽泰仲記廣告 
[和綸綢莊]  
上海三馬路西晝錦里口專辦喜幛 
局紅素緞幛雙幅連金字每頂洋四元 
素色紗緞幛雙幅連金字每頂洋四元 
局紅花緞幛雙幅連金字每頂洋六元五角 
素色花緞幛雙幅連金字每頂洋六元五角 
來料代做金字連裝軸每副大洋五角 
○呢幛緞幛縐紗幛加市加長花式繁多格外克已 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪小便時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂花柳掃毒珠黄丸及小便腫爛生肌丹每盒一元亦靈效極速之丸也　後馬路興仁里錢業成蘭生誌謝 
[京都天德堂奚占一大醫生]  
治花柳重症立保單世無二家若用輕粉水銀倒提升藥雷殛火焚 
立保單 
本堂主人奚占一在申多年從未登報自誇近見滬上醫藥林立眞僞難分故特吿知同胞勿要盲從瞎撞免致後患●本堂專治白濁血淋魚口便毒陰戶破爛楊梅倒發或前巳治好今又復發等症本堂均可包好除根立給保單不愈還洋患斯病者即來醫治方知言之不謬也　局設上海四馬路羣仙茶園東隔壁平望街便是 
專爲外埠不便來申就醫特備各種丸散膏丹俾可遠方函購妥速 
透骨搜毒丸二元　立止白濁丸一元 
珠黃下疳散二元　陰戶破爛藥二元 
魚口便毒丹二元　敗毒十寳丹四元 
内消橫痃膏一元　楊梅倒發丸十元 
千金化痔丸八元　以上各藥服法另載仿單如蒙 
外埠函購郵費自給 
[毛湘泉改良灘簧]  
承蒙　紳商學界貴府喜慶堂唱相邀價廉奉送京蘇戲法請至四馬路跑馬廳南汕頭路德人里後門第四家接洽　 
[法界迎仙鳳舞臺男女合演日戲頭等正廳一角]  
二十日戲頭等包廂二角特别正廳二角二等正廳五十三層廂八十 
馬沛林淸官册　張德仙小鳳池紅桃山張永華汪韻芳　打花鼓　葛玉廷　瓊林宴　陳紅玉王玉廷　少華山張雲亭周福全小毛豹馮春奎王潤田　長板坡　代漢津口　小穆子（張志文）　取帥印　馬沛林陳燕奎蓋七省周愛蓮花狸猫張錦文　任順福全本 
[法界迎仙鳳舞臺男女夜戲特别大減價頭等正廳一角]  
二十夜起特别廂三角頭包特廳均二角二等廳七十三層包廂八十 
馮春奎　應天球　小穆子馬沛林　鍘美案　小鳳池　金刀陣　蓋七省王玉廷　紅梅閣　葛玉廷　廣華山　陳紅玉王玉廷　鐵弓緣周福全小毛豹劉吉祥　大伐子都　張志文（馬沛林）取城都陳紅玉蓋七省周愛蓮花狸猫陳燕奎　男女滑頭 
[丹桂茶園二十日特演拿手好戲]  
候勝奎小桃紅　黃金台　一陣風小月山小春香小韻秋　全班武行　金雁橋活擒張任　小桂鳳　紫霞宮　楊文奎張文艶王寳寳陸月樓　合演全本（宋）十回蓋月樵一聲雷　盜御馬代璉環套　趙美玉遺翠花恩曉峰　大好老（周處）金牡丹　（全本）戲迷傳 
[羣仙茶園二十日戲大減價正廳一角]  
小仙鳳　龍戲鳳　楊鳳華張寳仙　法門寺　草上仙草上飛（海潮珠）　陳菊仙　（四郎探母）花鳳雲賽勝奎花鳳仙花鳳麟陳彩霞　長板坡　（林黛玉翁梅倩）　（十八扯）　小來全小桂官（紅菊花）小蓉仙吳新寳　（妻賞同惡報） 
[陽曆四月四號起（舊曆二月二十夜起）大減價特别頭等正廳一角]  
小勝奎　○御菓園　陳菊仙○　薛家將　沈月琴○　女起解　楊鳳華　打棍出箱　紅菊花小蓮英　（游西湖）　賽勝奎草上仙草上飛張彩奎小蓮英　割髮代首　（林黛玉）　拾玉鐲　小桂官陳彩霞陳善甫朱瑞雲　斬黃袍　花鳳仙花鳳雲賽勝奎花鳳麟　白水灘　小蓉仙（翁梅倩）紅菊花　全本目蓮救母大遊十殿 
[中華女子新戲社]  
假座石路新民舞臺　特别包廂一律一角二十日浪子回頭許鐵華硃砂痣 
[虹口活動影戲園]  
開設在美界乍浦路中西書院北首第一百十二號門牌 
陽曆三月二號三號四號五號 
戲目搥撃跌落比國之行動欺人者自欺之索閲執照第五六節四本雪洛克富而姆司偵探案　鬼魔之棍平未而之火政處 
每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止 
價目登樓每三角頭等二角二等位一角 
[三洋涇橋南歌舞臺原址]  
電話三千一百三十號 
民與社男女合演 
今夜有特别贈彩並可得三萬元 
本社日戲特别包廂正廳正均售三角夜戲凡有減價劵者特别包廂五角正廳四角貴客需劵並可隨時函索 
二十日戲准演　良因惡果　二十夜准演二本　乾隆三次下江南 
是劇出神入化較前演兩本更有可觀至佈景則應有盡有誠爲悦目娛心之好戲謹請早蒞爲荷 
今夜加演五彩電光活動影戲　白鴿救主　戲中有戲 
[南市申舞臺二十日戲正廳一角]  
日戲價目登樓三角特别廳二角頭等廳角半二等廳一角三層一 
白海棠○　蝴蝶夢　賽春恒○金子雲○　（牧羊卷）　小桂紅富春樓　馬勝奎陳蕙峰桂雲峰小黑燈　鼎足三分　小月紅王永春　（黃金臺）陸菊芬　（珍）珠衫　金春笙馬勝奎　（武十囘） 
[鏡花戲園日戲大減價正廳一角]  
二十日戲大減價正廳一角准演拿手好戲 
潘得勝任子辰裘湧棠俞大宗陳乜秦楊子和袁歲彪　拿手好戲三皇府陳素雲潘得勝史亦奎周昌順林芳錦嚴小炳張寳香楊子和胡鳳林徐桂仙　前本二度梅 
二月二十夜戲包廂四角頭等正廳三角二等二角三等一角 
徐桂仙陳金貴洪春益　斬經堂　嚴小炳胡鳳林　挑簾　林芳錦周昌順陳素雲任子辰趙虎豹俞大宗裘湧棠潘得勝張寳香陳乜秦楊子和胡鳳林徐桂仙陳兆峯袁歲彪秦玉蘭毛月鳳趙桂標後本二度梅 
[中日實業有限公司滬行廣告]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事均可承辦本公司聘有專門鑛師可以代爲考騐各地鑛產鑛質及一切開採計畫荷蒙　惠顧議商辦法請於每日午前十時至午後四時駕臨四川路本公司滬行接洽可也　電話二千六百念六號　中日實業有限公司滬行啓 
[民鳴社]  
一俟排練純熟即行開演 
雙珠球 
與人談左傳史記説者總諄諄而聽者皆藐藐且過耳即忘與人講小說無論文人雅士娘娘太太老老小小莫不愛聽且莫不牢記在心戲劇是感情敎育之一種要以動人興感爲主故取材當以雅俗共賞之書爲宜雙珠球一書係最有名的彈詞廻環曲折悱惻芬芳復　編劇家删蕪存菁截長補短子是更有可觀自朱球遇美焦天豹避難起至拿超凡破地穴焦天豹報父仇止幕幕有精采本本有擅長其中有忠臣有孝子有節婦有淫僧形形式式莫不齊備益以本社人材濟濟更能爲是劇生色排練純熟即行開演愛觀斯劇者請早臨焉 
[第特煩新排一警世新戲]  
强國鏡 
國之强弱全視乎民氣之盛衰故欲救國須先鼓勵同胞奮發精神以圖自强今借淸季之腐敗情形編成新劇四本以作同胞當頭之奉速爲合力救國以盡個人之責則本台主之望也今將排練純熟即日開演 
[商辦新舞台]  
新編苦劇 
箱屍案 
准於陰歷二月廿一即禮拜一夜起演 
此劇事出江西南昌府同胞姊妹貞淫判若天淵禍起蕭墻匆遽竟傷身命以怨報德更何堪骨肉相殘暫避兇鋒詎從此沉寃昭雪編爲新劇貢我喜賓情節新奇定蒙撃節一俟排演純熟二十一夜起演恐其未盡週知用特先行廣告謹啟 
 
 

Page 10

 
 
本埠新聞 
[西報設想中日開釁後之上海]  
　　大陸報云上海僑民其亦思及下列諸問題否(一)中日苟啟釁上海因以騷亂日本有擅行派兵入上海租界之權乎 
(二)中日苟啓釁俄英法比相率助日則日英比法俄駐滬領事在法律上外交上行政上處何地位乎其仍能盡其領事之　務乎果爾則上海法英日之義勇隊又將處何地位乎中立乎抑卸其武裝乎 
(三)果如是則德奥爲同盟國之仇敵其將失其上海之中立地位乎 
(四)戰爭中上海租界之政治性質將如何乎 
(五)美國關於上海租界處何地位有何責任乎 
(六)彼與日本合拒德奥之諸國對於中日戰爭在學術上外交上能守中立乎英法俄比其將因日本在華之舉動爲參與大戰爭之結果不得不齊向未嘗開罪一國之中國開戰乎 
(七)諸君對於日本釀成中國今日危局之方法抱何意見在道德上法律上有可以爲日辯之理由乎 
(八)上海行政官對於維持治安保全中立能行及應行何種方法乎 
(九)上海僑民能行及應行何種方法以達此目的乎 
　　中日如復開戰上海處何地位此爲兩租界急應研究從來未有之大問題也昨嘗遍謁租界領袖人物徵求意見惜多未晤故所得殊有限蓋昨爲西節休假日若輩多外出行樂也所遇諸人對於本報之提議皆嘗沉吟思索或僅以常語作答謂上海决無戰事吾曹不必杞憂也其坦直而有遠見者則承認上海或將不免牽入漩渦且謂今尙未有切實辦法可保上海無論如何不爲行軍根據地無論戰事勝負如何其管理權不由萬國團體之手失諸他人上海牽入戰爭漩渦之危險固未可輕視日人寓滬者以數千計日本可以　口無充分之保護而駐兵於滬且黃浦可爲海軍根據地車站可以利便運輸軍隊此皆日本所欲占據者而海關總部復設上海亦爲日本所埀涎者也假令日本果借保護日人爲名占據上海其有法阻之乎談者皆謂此間實無抵禦之武力然則無可挽回乎此議已經領事以上之人物討論之夫日本在前及未來之行動皆與協約國會商而得其同意但在外交上不便發表耳若日本之行動出於獨斷而上海又毫無戒備則前次華人暴動恐將復見且將更爲劇烈也今所研究者非保全顏面之事亦非上海是否抗拒歸日本管理問題徒以上海爲中國商業之要垖埠各國若未與日本訂定不以上海畫入戰區之内則中日一旦啟釁日本勢必占據上海誠以上海航路鐵道交通便利乃行軍必爭之點故日兵苟占此地中國必圖規復之可無疑也上海之地位如是然託跡是土者似皆未嘗計及其前途而籌畫保全現局之方法前年二次革命租界砲彈橫飛賴有各國軍艦泊於滬港協力保護當時僅海軍已有七千人之多第一次革命漢口之景狀吾人當未忘之中日兩軍若對仗於租界或租界周圍則禍變之巨將不堪設想矣 
[對日問題紀聞]  
　　交涉員走謁領事滬海道尹兼特派交涉員楊小川君前因迭奉中央來電關於中日交涉一事務須曉諭人民勿逞意氣故已會商領袖領事轉商工部局總董並飭行英法兩公廨及内地官廳實力防阻日來均已平靜茲聞楊君昨又走訪領袖比總領事薛福德君及日總領事有吉明君晤商一切務使上海地方七鬯無驚勿再發生誤會云 
　　阻止散布傳單自抵制日貨風潮發生以來淞滬警廳即出示曉諭切實禁阻前日因又有人刷印傳單在各電車或電桿上粘貼散佈當爲警廳長徐輔洲君查悉昨已函致電車公司嘱將電桿電車上所貼之傳單一併揭去以後如再有發貼傳單之人並着查票賣票人等隨時阻止云 
[兩路接軌之橋梁]  
　　滬寗滬杭兩路接軌問題屢詳前報茲悉該兩路由龍華站至眞如站應建橋樑工程甚大現已由工程司測勘計需建築橋樑四座(一)梵王渡蘇州河建橋一座橋身長一百五十英尺(二)徐家匯河建橋一座橋身六十二英尺(三)滬寗眞如站迤南建橋一座橋身長四十英尺(四)龍華站迤北建橋一座橋身長三十英尺聞以上橋身均須用鋼料鑄造云 
[薩珠弄劫案鎗斃三人]  
　　城内薩珠弄王克記古玩店於三月六號夜七點時被盜持槍刦去元寳十九隻及銀洋衣物等件並被開鎗轟斃車夫黃銀虎一案曾由警廳緝獲此案盜犯張春江等男女九名解經鎭守使署訊實擬判死刑徒刑電詳軍署請示在案前日奉到馮上將軍電復如擬辦理故於昨日(四月三號)午後二點一刻時由鄭鎭守使飭派衞兵在營倉提出張春江陳阿寳吳金桂三犯挪赴西砲台鎗斃茲將罪狀照錄於下上海鎭守使鄭爲示諭事案據淞滬警察廳詳解拿獲持槍夥刧城内九畝地薩珠弄古玩店主王增慶家鉅贓並槍傷車夫黃銀虎越日身死之盜犯張春江陳阿寳吳金桂劉元龍陸阿福顧邱氏及嫌疑犯湯小福施爲爲張月泉等九名連同起獲原贓銀元寳曁銀洋等件一併解請訊　前來經飭軍法處研訊據張春江陳阿寳吳金桂三犯仝供因在逃張阿四聞聽不知姓名之車夫説起王克記家藏有元寳故張阿四起意搶刧糾約施阿興即麻皮阿興施阿三阿六萬小狗張長生林元及該犯等十餘人於本年三月六日下午七點時由張春江引路帶至王克記家先由張阿四以送信爲名　開大門旋與施阿與等各持手搶奪門而入餘犯亦均隨仝入室分投搜刧張春江陳阿寳二犯在外望風因車夫喊呌經張阿四開　擊傷共搶得銀元寳十九隻並銀洋衣服等件事後在王雲海家表分贓物各　元寳一隻劉元龍並未上盜確係事前知情又於事後分得贓物惟湯小福施爲爲張月泉均不認識並非同黨等語又訊據劉元龍供稱事前係由張阿四糾約行搶未允事後由張阿四分給贓洋二十五元嘱勿聲揚又訊據陸阿福供稱事先不知盜刧情形祇於事後由張春江張阿四托其代銷元寳七隻分給贓洋三十元又訊據顧邱氏供與王雲海同屋居住實未知情因誤聽王雲海邀約同至銀樓購物順便兑換元寳一隻又訊據湯小福張月泉施爲爲仝供伊等因在茶館吃茶巡捕來拘强盜之際誤被一併拘獲實非同黨各等情再三研詰各供無異查該盜張春江陳阿寳吳金桂等敢在城内繁盛之地結夥十餘人持槍行刧巨贓殺斃人命實膽大惡極罪不容誅應即按　懲治盜法第三條第二欵一併處以死刑以昭炯戒其劉元龍一犯雖未上盜惟事前知情並不告發顯有帮助行爲况又事後分得贓洋亦屬同謀共犯應照刑律第三十一條以從犯論於懲治法第三條第二欵本刑上減二等判處一等有期徒刑刑期十年零二個月並褫奪公權全部十五年發遣雲南安置又陸阿福一犯代爲搬運贓物元寳七隻之多並因而獲利亦屬故犯刑章應照刑律第三百九十七條第二項處以徒刑一年另六個月以示懲廠湯小福施爲爲張月泉查訊均與盜案無干罪不成立應予免究省釋業經電奉馮上將軍復准照辦應將張春江陳阿寳吳金桂三犯依軍法執行鎗斃除分飭獲拿逸盜務獲懲辦並將起獲原贓交給失主王增慶具領外爲此示仰軍民人等一體知悉此示 
[破獲裕新腸作盜案五誌]  
　　法新租界太平橋南首裕新腸作於一月四號晚被盜刧去現洋金飾等物共値洋二千餘元報捕後由探目黃錦榮包探韓邦達方福林程芝卿拘獲盜匪黃三等六名管押候究在案昨由捕房將黃三等一併解送法公堂請訊事主馬良基偕妻馬善氏禀稱黃三劉巧生於三號晚上前來敲門圖搶被商人喊捕始行逃逸至四號晚上商人不在作内黃三等糾同十餘人打門入内開放手槍嚇禁聲張被搶各物已有失單呈案求請嚴究黃三供　城人是晚與劉巧生方少淸等同去搶刦後分用洋五元金圈一只是實沈臘子即周永福供是晚偕黃三李五等十三人同往搶刧小民開放手槍一響並未傷人分用洋十餘元是實卜友發供由李約小民前在搶刧到該作後因小民手無器械故在門外把風並未入内分用五元小陳子即劉巧生供手持木棍往搶得贓分用洋五元是實朱光硯供由黃三紏同前往帮搶事後分用洋五元方少淸供偕劉巧生前往串搶分用洋四元二角旋由淞滬警廳偵探投稱黃三等在華界亦犯搶案請移提訊辦捕房禀稱永福押店不應收押盜贓故傳到店主請究聶讞員商之法副領事德君判黃三周永福劉巧生卜友發方少淸朱光硯及黃三妻黃劉氏一併交來探帶去訊實後如送某署懲辦請該警聽長函致本廨備查永福押店罰洋兩元充公吊出之贓給事主具領 
[牯嶺路盜案仍未訊實]  
　　新閘牯嶺路一百五十二三號門牌徐如生家被盜刧去値洋六千餘元之金珠飾物由徐報請捕房查獲盜匪翁國安任鴻鳴兩名解送公共公廨訊供管押候查在案昨晨復由捕房解案經聶　讞會同　領師君研訊不認判仍還押候究 
[再誌學徒與刦案之嫌疑]  
　　四馬路山西路口紫陽觀醬菜店因被匪深夜　門入内將司帳人張瑞旺用刀戳傷搜得鐵箱鎖匙攫去大小銀洋鈔票共一千二百餘元逃逸嗣經捕房查得該店已歇學徒洪芝順跡涉嫌疑將洪拘解公其公廨訊供管押候查在案昨由捕房將洪解廨請爲復訊中西官判仍還押候張瑞旺傷愈質訊 
[破獲瀏河鎭盜案]  
　　盜匪王三又名王玉連實名劉三於上月念一號糾黨持械搶刦太倉縣屬瀏河鎭朱云階家衣飾洋銀巨贓逃逸來申匿跡法界自來火行街板興小客棧内現爲太倉縣盛知事偵知飭法警季德友持文來申投法捕房請爲協緝石總巡立飭業探目黃錦榮包探韓邦達方福林徐新發等前往該棧將劉拘獲並抄出原贓翡翠戒指金圈各一只解送法公堂請示法　季德友投請引渡詰之劉三供認糾黨行刧不諱聶讞員商之法副領事德君判將 
劉三准交來警帶去歸案訊辦 
[嚴查私運烟土]  
　　淞滬警察廳長徐輔洲君以浦東各鄉鎭仍有違禁私連烟土之事業已飭知浦東各警署曁水巡隊每日各派是警在八長渡嚴加查搜如有所獲着即連同證物拘送該管署轉解本廳以待轉送司法衙門訊實懲辦 
[兵艦赴澄候調]  
　　海軍李總司令以南北洋兵艦在江陰洋面會操期近所有駐泊浦江之舞鳳飛鷹二兵艦應卽速往江陰候調故於昨日傳飭舞鳳艦長着於星期一即五號由滬出發飛鷹兵艦著於七號開駛赴澄 
[川人集議賑務]  
　　四川此次旱災慘不可言旅滬川人復於昨日(三號)在寳善街同鄉會事務所開會議定籌賑一切辦法仍就北京寄來捐册加蓋　書發給各經募人當時赴會人士極形踴躍認領捐册者已達七十餘起之多甚有未到會者託人索領代爲勸募并將北京所寄奬章廣爲刋布其總事務所設於畫錦里謙吉棧内總收捐處設於後馬路濬川源銀行分收捐處設於南市萬福同望平街和記麥家圈元記畫錦里廣居 
[難民過境回里]  
　　前年夏間二次革命紛擾之時有九江縣赤松鎭難民逃至山東等處避難茲經該處士紳周作楫等查點該難民除先後病故尙存男婦一百三十一名口男女小孩七十五名口禀准地方行政長官發給護照資遣回里昨日道出滬江該難民等至上海縣知事署禀求撫卹沈知事即按名發給錢文雇備船只飭派催征吏協同警察所探警人等押解上船即時起程回籍母許逗留 
[警署不理民事]  
　　飛星黃包車公司經理法國人國恩昨偕華人王星寰扭南市三角街某茶肆主馬金標至第一分署控　馬前次經放車輛被欠車租洋三百餘元屢次延約不償請爲究追署員以係屬民事飭赴地方廳起訴嗣因該洋人再三聲請理追始允移送警廳司法科轉送地方審判廳處理 
[私立女校禀請列入預算之批示]  
　　上海縣公署發出揭示云本年三月二十九日奉到江蘇巡按使批一件内開據上海私立女子中學校長王蘇本喦禀校費支绌請列入預算等情已悉現値省庫支絀編製四年度預算較三年度尤爲困難所請列入四年預算之處仍難照行仰上海縣知事錄批　署前揭示此批等因奉此合行錄批揭示仰該校知照此示 
[律師詐欺之處分]  
　　律師盧尙同前因向當事人盛許氏以運動爲由詐欺取財經蘇州高等廳查悉向北京司法部舉發諭飭該廳查辦送將盧尙同發交上海地方審檢廳訊明詳辦嗣經辯論終詰判盧尙同還押聽候宣佈判决在案昨日午後三時該廳趙推事官會同鍾檢察官特開第三庭宣判當命庭丁引盧蒞庭候示問官一再會商以盧詐欺罪當然成立按照新刑律百八十二條及一百四十二條應處四等有期徒刑遂判監禁一年另一個月並褫奪公權五年判畢由書記官當庭朗誦判詞飭令還押候上訴期滿再發檢察廳送監執行 
[女士賣花募捐]  
　　上海孤兒院於陽曆四月十七日開十年紀念會聞有兒童藝術展覽會獲奬甲等金牌之張愛貞女士前往賣花募捐云 
[拐案尙待證明]  
　　皖人陳桂廷因在内地犯有拐案匿居新閘大沽路五百十九號屋内業經淞滬警察廳偵悉派警持文投請公共公廨轉飭捕房將陳拘解公堂押候預審在案昨晨復由捕房解案請示判仍還押候下禮拜六警察　派警來案證明再核 
[老婦露宿街頭]  
　　老婦金王氏因貧病無夜前晚露臥馬路上被包探查見帶入捕房轉送公共公廨昨由官媒解案請示據供原籍川沙長子金卿向爲理髮匠現不知在何處營業判函送棲流所留養醫治 
[背夫私逃之瓜葛]  
　　陳維文娶彭國權之女爲妻前因彭女與夏金柱通姦偕逃彭至檢察分庭控陳虐待並稱伊女不知生死嗣經陳將彭氏尋回扭赴法庭請追姦夫夏金柱到案究辦經李檢察官預訊之下判彭氏交陳領回管束而彭之誙控及夏之姦拐槪行却下詎彭氏於三日後復背夫私逃陳遂邀同鄰人余少棠作證赴地方檢察　控告當經林廳長批准將夏金柱逮案押交前日彭氏忽至余少棠家吵閙而被告之母夏霍氏則赴四區一分署報稱偵知陳彭氏現被余少棠藏匿在家誣陷伊子姦拐請爲澈究當經署員派警將余及彭氏一併拘送檢察分庭預訊一過判解地方廳歸案核辦 
[復訊騙取機器案]  
　　成衣匠李才富因被北京路八號門牌西人生特威拉控其騙取値洋一百六十元之縫衣機器三部由捕將李拘解公共公堂訊判存洋三百元保出候訊昨經中西官復訊之下判李交三百元人洋並保候下禮拜六再訊 
[小茶館聚賭抽頭]  
　　湯咸心在元芳路三十五號門牌開設小茶館聚賭抽頭被捕房查悉昨將湯傳至公共公廨訊明判罰洋五元充公賭具銷燬 
[不認毆打巡捕]  
　　唐阿根前日在西大路將九百七十五號華捕李玉山無端毆打當被拘押昨解公共公堂訊供不認判押候查明再訊 
[責成保人交人]  
　　田章春因被湖北路五號門牌某店主何金華在公共公廨控告竊取莊摺冒取洋三百六十九元由捕將田拘解公堂訊交三百元人洋並保着將所取之洋交案再核在案昨晨由廨復訊因被告避不到案中西官傳諭保人將田交案訊核 
[索欠衝突]  
　　劉鶴甫前日向陳得貴索討欠欵洋二元口角起釁毆傷陳之面目由五區三分署崗警一併拘案移送檢察分庭押候預訊核辦 
[海關總巡查出缺]  
　　江海關總巡查英人顧哈德近因患病在公濟西醫院診治無效於前日去世昨日四時出殯至泥城外西國墳山安葬 
[失火即熄]  
前晚美界蓬路德鑫里第四百六十七號門牌洪姓家披屋内忽然起火經救火會西人聞警立騙皮帶車到埸撲滅幸未成災 
[捕房解訊竊案]  
　　王阿二前日在山東路竊取陳永根之銅器由捕查獲昨解公共公堂訊知王係積竊判押西牢一年期滿逐出租界再來嚴懲又陳瑞芝因竊瑞記紗廠洋紗當被查出原贓鳴捕拘押昨解公堂請究中西官諭着押候下禮拜六訊辦 
[車夫行兇受罰]  
　　婦人王李氏控被車夫夏蘭才毆傷頭面一案前日經閘北檢察分庭李檢察官起訴審判分庭由孫推事判决夏蘭才罰洋一元以示薄懲 
[閘北之烟禁]  
　　閘北檢察分庭前日將訊實烟土犯提起公訴　審判分庭孫推事判决湯向志帶焑灰三兩丸藥六錢罰洋六十元班得勝帶土六兩半罰洋一百元沈金乾帶烟灰一兩二錢罰洋五十元一併押候繳洋開釋 
雜評三（字） 
[愛用國貨]  
　　土產輸出以熟貨爲重若良好原料則凡注意貿易國决不願其輸諸國外而我國之輸出者則原料多而熟貨少放棄權利已甚鉅矣而國人愛用國貨之心又甚薄弱亦何怪我國計民生之日蹙一日哉要知我國之貨旣不能諭諸他國是用我國貨者祇有我國人設我國人而盡不購用則國將不成爲國矣可不懼哉願我國人三思之 
[救國儲金]  
　　救國儲金之投函紛至杳來愛國熱誠溢於言表本館甚爲歡迎惟因限於篇幅勢難全錄故僅紀其捐數及通信處依送到之先後爲次序其有未署姓氏者仍俟續行詳告隨後捕入編輯者識 
　鄞縣應炳楚五元項錫元一元通信處鄞縣慈谿陳貞棠三元法界永安街裕新糖行 
　吳振聲十元寗波路興仁里三十九號同豐莊 
　吳錦庭五元河南路四百四十二號 
　萬亨通雜貨號同人五百元法馬路德銘里 
　葉良幹十元瑞　莊 
　孔寳韻十元何榮生一元孫儒生五元張永寳一元何榮坤五元朱祥符五元孫鴈賓五元何安甫一元林長水一元程　羣一元何福生一元華士林二元英大馬路同濟藥房 
　　陳宫榜五元謝永平五元陳桂亭五元宋俊廷五元陳靜濤五元洪松濤五元童子京五元陳伯琴五元王漢卿三元劉芝藩三元裘少卿二元張傑臣二元范渭臣二元朱松高二元鄭季生二元何蔚士一元王增祥一元羅禮昆一元陳子　一元後馬路同和里信成錢莊二十八號門牌 
　　張仲翔五元謝定　五元王品金五元王炳生五元劉祝三五元胡寳華五元周梧岡五元葛松坪五元周若瑶二元干崇禮二元周瑞慶三元南市源昇莊 
　　周廷芳十二元蔡杏卿十元周克庭五元李泗其七元孫榮華五元張杏汀一元顧文淵一元張成珍一元五馬路北棋盤街七十九號新瑞祥五金號 
　　鍾淸發十元吳伯聲五元鄭仲瑛五元沈蓮莊二元金侃生三元葉煥章一元章靑士一元柴善言一元程幸林一元祝與伯一元楊佩章一元閔漁蓀一元楊雲志一元吳祿泉一元温少賡三元顧寅生二元鍾潮聲一元李賢世一元沈子貞一元王小圃一元毛酉生一元徐庚伯一元周蘭生一元魏韻府二十元新閘橋浜北又成絲廠 
　　史流芳一百元徐全福二元梁守義二元大馬路兆芳照相館 
　　趙瑞　十元袁守定五元孫葆華五元宋榮芳五元朱啓明二元兪鳳鏜二元趙怡山二元馮宜蕃二元王善慶一元南京路裕瑞豐洋貨號 
　　樂鳳翔五元貝蘭庭五元張仁章一元周達士一元葉麗水一元蔡松茂一元張善榮一元屠涎生一元王文叔一元羅原泉二元白欽甫蘇啓運合一元外虹橋瑞昌順號 
　　姚祖崧二十元各友六元南京路一百五十七號祥和字號　　董杰二十五元李光偉十元皮魯卿十元湯祥甫十元王鯉堂五元陳子楚四元李炳和五元林彭年二元向錫珊二元張寳照一元高蔭樞一元湯祥順一元張夢林一元何振甫一元董水芳一元謝炳文一元 
　　張秋圍特捐五十元月捐五元源昌月捐一百元周守拙特捐二十元月捐二元蘇逸山特捐二十元月捐三元祝光烈特捐三十元月捐二元秦楚相特捐二十元月捐三元候春賢特捐十元 
[鳴謝沈製生髮膠神騐]  
（上略）次小女前年患三　頭髮脫落大半曾用尊製生髮膠陸瓶隨敷隨出發生之新髮較病前多而且黑於戊申三月中因事至申曾登新聞報謝信　遵尊鑒今春小妾產後傷寒病　月餘以致由額而髮漸將秃頂茲託上海元豐行張詠翁代買一料依法施搽　然髮　　如蓋烏雲矣　貴主人精求化學生髮膠生髮神奇誠如仙丹信不經也　天津登雲橋北首同昌公司何　民六月初二寄　售價每洋二瓶每料六瓶洋二元五角　上海山西路即盆湯弄大街人壽醫藥室照錄○本醫藥室彙集原來謝信千函　○成條幅張掛門口人人可看 
[毛玉書君痧痘幼科精種牛痘]  
醫學全恃經騐保赤尤貴誠求滬上自光復以來人烟更爲稠寗同人議及衞嬰公推蘇城毛玉書君素精痧驚風幼科曩在省垣官局官堂播種牛痘歲以萬計公名巨紳爭相延聘成績衆着一時無兩遂敦勸來滬移壼有年屢遇嬰孩險症獨奏奇功見於各報蓋經騐旣多又能虚心誠求宜其冠絕儕輩同人等竊喜於保嬰一道大有裨益爰更爲介紹以廣其傳至希　公鑒　毛君庽英大馬路貴州路三號　江霄偉　劉襄蓀　虞洽卿　徐乾麟　仝啓 
[永濟堂善治毒門專家]  
專家林立　黑白難分　須宜擇醫　後患可免　欲求速效　貽害無窮　患者留心　倒提毒存 
本堂自戊戌年間驗治下疳白濁魚口便毒横痃楊梅結毒等症以來無一不療早已名揚毌庸瑣述邇因來堂就診者皆是愈後後發之症居多爲何因也其中初患時小便剌痛或胯中起核往往病家貪求速效當時雖愈殊不知餘毒遏入臟腑釀成陽　結毒或破腦穿鼻或遍體廣痘等症如逢春則春氣動而百草生人有宿毒其病必發如過冬則冬至一陽生天發邁庽之風外邪引動内毒所以不發則已發則極險甚至　延歲月連綿不愈此係患者祇知病愈不識病情故致去而復來之苦可勝嘆哉如未發者須宜預防如已發者速來除根以免終身患耳　上海三馬路胡家宅耶蘇堂斜對門永濟堂林渭川醫生謹啓 
[新舞臺協濟戒煙丸廣告]  
本社戒烟丸悉遵林方修合自已酉發行以來素蒙　光顧諸君所推許旣承奬譽更宜力存熱心以副惠顧　雅意惟同人等創辦此社原因救濟同胞協助戒烟諸公早日脫離苦海非敢自圖厚利用特集議一應價目悉照舊章以符名譽况本埠烟禁限期在邇有志戒烟者幸铁交臂失之○○總分發行所四馬路第一臺左首法界十六舖沿外灘鐵房子内 
 
 

Page 11

 
 
月捐一元張丕基特捐二十元月　二元徐鄉雲特捐十元月捐一元張孟和特捐五元月捐一元馮履康特捐五元月捐一元孫樹方特捐五元月捐一元朱寳祥一元榮耀秀五角榮洪祥四角張子顯五角紀鈺軒三角孫鴻鈞三角劉志英三角祝士良三角周錦華三角方　寳二角(以上月捐北蘇州路十四號門牌　昌　號 
　　同春新號同人一百元南京路二百六十五號 
　　張炳榮五元南市萬裕碼頭大茂花行 
　　錢湧記二十元英大馬路時新昌洋貨號 
　　徐潤生二元河南路四百零九號同協祥 
　　楊筱珊楊柳塘楊筱舫楊筱動楊敬志黃基來等二百元廣東路第五百三十七號聯興號 
　　倪琴堂倪廢唐各五元孫肇鶴五顯庭朱元三人合捐六元胡家木橋統益絲廠 
　　澄衷學校高等一年級生洪祖蔭十元 
　　王亨利五元西華德路亨利洋服店 
　　承德糾號同人集凑五十元盆湯弄橋北堍 
　　何伯卿每月辛俸一成並先捐五元新閘路四號永茂花廠 
　　澄衷學校初等四年級生鄭崇英五元 
　　朱雄飛女士三元英界珊家園人和里口二十一號樓上 
　　干新泉三元虹口百老匯路一千零十號 
　　嚴岳月捐五元鎭江城内陶馥記綢號 
　　查興璋胡德煥解芝生王麗生沈作哲各一元杭縣忠淸巷裕興典 
　　圓明園路新旗昌總帳房張琴軒同人等五百元 
　　章林生一百元王蘭初十四元忻賢賫十八元鍾永孚十元沈關興十二元鮑惠生二元金思義六元章銘鈞十一元王天新十二元學生郭鳳治沈啓潮紀連卿印子安竺家祺陳根行周葆昌陸安樑各一元楊緯成一元廚司鄭家甫一元棧司有歲三元車夫阿三一元童昌年二元三馬路大陸藥房 
　　謝蔭卿十元張二儀五元聞讓卿五元李仰山五元凌鳳池二元石友琴三元張和甫二元袁端甫二元楊幼生一元劉志勤一元張才才三元兪增田一元河南路綺盛綢莊同人啓 
　　　敦厚十元沈梓瑞五元金培五元周濟五元張岷二元史慶輝二元陳聲震二元高桐一元久成南號 
　　學生華國强史惠堂陳岳年錢毓香各一元南京路四百九十號申大洋貨號 
　　朱煥文二元後馬路興仁里同豐錢莊 
　　楊叔　每月十元吉祥街吉如里人和棧 
　　南京路元昌成洋貨號二百元各友一百元 
　　顏德韾一元大馬路采芝堂 
　　邱賢萊十元英大馬路何衡豐 
　　徐阿小十元北京路　康里内徐寳泰西衣店 
　　鄞縣人馬昌城五元北石路介扯里德和祥洋貨　 
　　畢洪濤二元南京路角大綸綢莊 
　　恒記夥友鍾鶴鳴一月薪水法租界永興里七號 
　　協順興二十元張敬芻十元蔣蘭生十元顧士章十元胡鹿生十元南市大碼頭口豆行 
　　汪易安二元石榮　二元張兆熊一元蘇州閶門中市老人和邃記 
　　程賢生一元新北門外萬昌成珠號 
　　皖績胡厚載十元抛球場北瑞生和 
　　南市老白渡久和炭行賬房五元花衣街德泰炭行賬房五元 
　　何事耕五元閘北丁興里一百五十三號 
　　毛永錫五元宋寳康三元公館馬路三百三十九號恒生祥烟紙號 
　　高穀辰五元高樹楨二元周俊卿二元洪冠卿二元老閘橋　豐棉紗號 
　　劉丁生五元英大馬路一號萃和烟公司 
　　魯人劉子鴻十元魯人陳振聲十元三洋涇橋天泰成 
　　趙松源十元　性忠五元兪曾培五元姜蓮靑五元余運潮五元趙之宏五元嚴翔鴻五元陳魯孫二元應信森二元李伯順二元宓侍卿一元鍾鈺庵一元袁萬之一元陳傳美一元河南路第二百八十二三號 
　　朱功成五元虹口武昌路德慶堂 
　　學生吳養吾一元邵修之一元蔡彭齡一元城内彩衣街厚生與 
　　遇爕南孫榮軒傳子明秦仲方共十元大馬路山西路七十六號門牌同豐永 
　　宣晉華一元顧鶴亭一元新碼頭湧源　行 
　　學生　步　二角法租界永安街本安里一弄第一家 
　　　承榮十元台灣格泰恒里後　鉅昌洋貨號 
　　陳潤昌十元金盤年二元鮑　觔五角周如心五角致遠街後弄鉅昌 
　　丘　稜十元山東路二十二號 
　　唐星珊二十元趙富堂二十元王寳善二十元吳　亭五元蕭　　五元周竹銘五元　敬堂五元高雲卿五元干子章五元王挹　五元黃明　三元姚家興三元陳佐良三元孫信齋三元沙逵九三元　南星三元　炳生三元陳順生二元秦根友二元王文星一元羅成發一元劉松盛一元余錦春一元李厚甫一元法界洋涇浜五十二號新盛昌 
　　陳子和五元周佐臣五元潘桂庭三元楊華堂二元南京路裕瑞豐洋貨號 
　　陳志慶捐其故父冥壽儀　三十三元同豐源號 
　　汪醒齋五元諸　溪二元程德潤二元吳鵬高二元戈桂生二元張伯鈞一元汪祥生一元周棠生一元范和生一元錢仲淸仲貢賢金鳳威三學生合助一元法大馬路八仙橋西源豐昌洋貨號 
　　金厚載十元王文明五元東棋盤街鳴盛里萃泰昌號 
　　金麗泉　薪五分之一老北門内大街九十號中外求是藥房 
　　陳省高月薪十分之二五滬南公泰號 
　　唐競諸十元借庽金利源煤棧 
　　程素卿女士二元八仙橋歸安里對面六十八號 
　　沈裕生程德本各一元十六舖合豐衣莊 
　　陳文金一百元法租界華慶里一百四十二號 
　　史祥生二十元河南路錦昶洋貨號 
　　郁蔣翔女士浙江路貽德里四百二十六號 
　　陳馥葛先捐二十五元葆昌紗號二十五元北蘇州路五百五十三四號 
　　文生氏高等英文學校全體學生十元 
　　李樹聲每月一元南橋鎭裕記醬園 
　　毛少烈五元浦　美最時張家浜洋棧 
　　魯意師摩洋行帳房同人六十元帳房黃式章一百元江西路四十五號 
　　協泰祥洋貨號三十五元李孝榮二十元李貴卿十元戚麟慶十元蘇金才五元董渭潤五元徐正章四元徐梅卿三元倪國才二元邵文謨二元傳豐煜一元傳敏才一元朱玉卿一元姚大文一元英大馬路三百十七號 
　　王子香四元汪竹雲一元江荷汀二元李寳林半元王珍林一元王孝祿半元汪轉卿一元法界吉祥街同順昌毡毯號 
　　碼頭工頭沈海生十元浦東美最時張家浜洋棧 
陳心龍一百元陳忠六十元李子淵十元曹賢南十元兪申欽二十元沈遇春七元章瑞庭二十元半浩泉十元宋伯元六元陳　七元王曜旦五元陳松泉四元經懷三三元吕懷珍一元陳長庚一元沈錫泉二元徐新茂二元朱來新三元鄭吉順三元李嗣雪三元陳茂玉三元囡茂林四元廚司魏寳榮三元車夫阿三二元整容施渭卿二元後馬路興仁里五十七號 
　　協安絲廠同人將　月薪水按數提出一成機匠出店同人亦將一月工資提出一成學生施頣臣將月規凑洋一元閘北光復路 
　　慈谿楊松鶴二元法界永安街恒泰報關行 
　　董杰二十五元李光偉十元湯祥當十元李炳和五元貝蘭庭五元樂鳳翔五元向錫端二元羅原泉二元張寳照一元謝炳文一元王鯉堂五元林彭年二元何振甫一元張夢林一元王文叔一元湯祥順一元高蔭樞一元湯　卿十元蔡松茂一元張善容一元董水芳一元張仁章一元屠　生一元葉麗水一元周達士一元白欽甫蘇啓榮一元陳子楚四元合計洋一百元百老匯路瑞昌順五金號 
　　張詠裳同眷屬等五十元老北門内龍鑫里二弄七號 
　　何順表十一元三洋涇橋下二百四十六號 
　　李明槐二元法租界公館馬路興昌里四十一號門牌成衣舖 
　　陸秉耀二十元南京路五百十七號 
　　林華民五元寳隆路德文學校 
　　洪怡望一元南京路四百二十四號 
　　駱耕良十元小東門外大街四十六號 
　　沈紹鈞一元法界六十一號聚德隆 
　　滬南萬裕碼頭同發號陸叔賢吳孚麟每月辛工洋十元十份之二 
　　楊義森月俸三成小東門外四十八號 
　　許志數十元南市江海大　 
　　　竹甫二十元吳　石十元張磊五元錢菊人十元張根全十元萬　靑十元張永發一元王文卿五元温桂生五元高二寳女士五元四川路一百零一號長潤昌 
趙晉禾二十元康際昌二十元馮茂泉十元南京路四百二十四號 
　　徐景福十二元石培之十元李伯賢十元殷文魁六元翁錫華五元葉聯珊五元吳蘭亭二元黃韻蓀五十元南市外鹹瓜街裕太恒糖行 
　　許懋功十元南市鈎玉弄四號 
　　鄒夢梅廿元張延壽二元高春發馬桂芳張雲蘭張如林兪阿富金寳根張良才陳少發陸榮生朱阿祥周春福王培榮陳益生王寳生陳寄生吳郁文徐培榮史濟業言錦銓王槐卿包炳森朱叙生張水泉沈福壽尤增寳鄒筱興侯洪甫金梅春王杏春朱阿虎車夫孫阿三各一元二馬路中和號 
　　王耀祖特捐一百元月捐十元何大銓特捐十元月捐二元張子瑾特捐十元月捐二元張襄成特捐五元月捐一元任茂桂特捐二元月捐一元陸萊臣特捐二元月捐一元金吉甫特捐五元月捐一元謝松壽特捐五元月捐一元朱祺芬特捐一元月捐一元葉謀伯特捐二元月捐一元成錦康一元　儉良一元張壽坤特捐二元月捐一元李德茂特捐一元月捐一元杜蘭蓀特捐一元月捐一元郭仁卿特捐二元月捐一元徐熾廷郭良卿周朗生王友生張厚生張彩生各一元引擎間各司十元各出店五元老閘大橋北堍裕和絲廠 
　　王錫坤二十元沈梅塘張子卿王銘章各五元史桂棠吳輔卿沈洪　錢樵孫葉少泉周春林周友濂施連生王德三各二元陳少卿朱思幹張濟生朱吉甫崔受之遲治泉盧通夫各一元蔡欽珊五元陸大炤三元美租界阿拉白司脱路裕祥絲廠 
　　莊成道一百元鄭純卿五十元畢裕釐三十元朱盧卿二十元虞棣蓀十五元史永卿十五元汪鴻貴十元童元益十元周鶴卿七元任再卿六元朱厚甫葉德仁朱藹貴張霖崗汪羞恒方文英湯達甫各五元趙寗榮二元東棋盤街同豐源號 
　　大茂藥行淸明節折席五元舒和亭二元姚夢飛二元烏傳忠三元徐筠甫董榮增張明輝各一元南市大茂藥行 
　　中華書局學生武慈萱潘洪煦願捐每月薪水十分之一 
　　沈名立五元五馬路東棋盤街同生泰洋貨莊 
　　以下係救國儲金臨時通信處報告 
　　鄧仁圭五百元樂振葆五百元趙賡祥二百元樂熾堂一百元樂根榮五十元潘寳慶三十五元陳寳銘吳寳淸王漢玉各念五元張芝齋廿元於悦昌廿元泰昌號五百元英大馬路泰昌木器號 
　　范珊林五元江西路榮泰洋行 
　　金榮堂十元潘介臣十元陳安仁十元秦春生顧源生夏彬賢虞雲賫陳柏生薛雲仙李賢　各五元棋盤街祥豐衣莊 
　　金榮堂十元應財源董弄璋胡潤寳李孝祥陳仲津各五元四馬路石路口一豐衣莊 
[附錄救國儲金臨時通訊處來函]  
　　救國儲金臨時通訊處刻已成立在英大馬路泰和里九十一號(南通二馬路)凡有熱心發願襄助救國儲金者可投函該處逐日送登各報以昭實在而資激勵兹定陽曆四月四號下午三時籌商擔任臨時經費之辦法 
　　救國諸君注意所有救國儲金欵項請諸君暫且自行存儲俟中國銀行發表收儲諸君可直接往儲因救國儲金通訊處只收信件不收儲金將來亦不派人收取諸君務宜注意切弗受　 
[國貨調查]  
　　線　松江屬朱涇之振興廠所造漏斗牌粗機雙股線襪每雙售銅元十八枚此外男女大小各色線襪均可定迨定染總發售處只本廠一處上海若能增設分銷機關製造再求精美種類加多更易發達也 
　　墨汁上海製造油脂工業埸所造中國墨汁色鮮質濃極合毛筆之用並可醮調墨盒日久不見沉澱大瓶每瓶一角小瓶五分各文具店均有代售内地亦已通行 
　　明目水上海寳善街中國化學工業社所製三星明目水爲自造眼科藥品之第一種其功用與大學眼藥及日月水相同而價亦甚廉每瓶一角總潑行所在寳善街六十八號各藥房均有代售 
　　凡士林凡士林爲藥房要品理髮亦所必需茲有上海寳善街中國化學工業社自製一磅重之凡士林每聽價洋三角 
[惠羅公司廣告南京路十三號]  
本公司爲上海最大之雜貨行買賣各貨均付現欵帮售價得較他行爲廉敬請 
各界士女于本星期惠臨本公司賞覧陳列之新貨購取之後方知貨美而價廉也本公司夥友均能操華語交易無隔閡之虞今將本星期内所到新貨數種開列于下以供衆覧 
[手帕]  
細軟佳質白方手帕每打價洋九角 
[上等肥皂]  
洗衣及絲邊等均合每二十四大塊洋一元 
[學士皮鞋美國新式質美價廉色分黃黑步履輕便每雙價洋六元半]  
[手套]  
婦女之絲織手套色分白黑灰三種每對價洋七角半 
[女皮鞋]  
質料精美式樣玲瓏價格便宜速來購之 
[新花邊]  
新式花邊婦女必需式樣繁多價格甚廉 
[棉織料]  
新式美麗之棉織料闊念八寸製衫最合每碼價洋三角 
[束帶]  
各色新束帶堅韌耐用士女咸宜每條價洋三角 
[便帽]  
新式便帽製于英國緣以絲邊春季要品每頂價洋一元 
市上所售之貨或有較本公司爲廉者然質地優劣不同故價格高下不一購者苟細辨之自將樂用本公司之貨矣南京十三號惠羅公司啓 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有多年辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本賬房接洽可也　 
[京江公所廣告]  
本公司爲聯合同鄉起見擬編同鄉錄凡蒙丹徒丹陽金壇溧陽四邑同鄉均請將姓名住址年籍職業牌號開送本公所以便彙齊編錄特此通告 
[梅絲獨]  
周文卿是好醫生妙葯靈丹久着名着手回色得芝楊梅結毒不　驚梅林獨步破天　毒病包能一掃光花柳場中存濟局不殊苦海育慈航乙　春禊湖　廬題玉書鉛畫 
[掃除梅毒]  
上海六馬路朝陽樓斜對門存濟局周文卿先生花柳科醫局診例○門出診一元五元○路逹外埠另議包醫藥資預約限期保愈面議亦可先生有秘製貴重神效丸散開列於左請　就診購服者注意爲要　極品花柳十寳丹每料一百十二元每份二十八元主治一切楊梅瘋癱透頂壞鼻百藥罔效等症服之能掃除毒根永不再發並能强身充腎恢復生育○花柳五寳丹（功用同上）每料三十二元每份八元 
珠黃掃毒丸每料四元單料二元主治一切廣瘡梅毒紅腫破爛久不收口等症珠黃下疳散每服一元主治小便剌○將此散敷擦痛腫爛○患處立能去腐生肌若兼服珠黄掃毒丸内外夹攻奏效尤速 
珠珀立止白濁丸每料四元○凡患一切五淋白濁小便尿管腫單料一元○痛等症服之立能去毒止痛而愈横痃魚口内消丸膏每料二元張一元内服外貼尅日見功世界繁華花柳病亦日益繁盛或爲冶遊所致或因傳染而來患斯疾者往往受累不堪甚至發生險症關係性命滬上醫藥林立眞僞難分或曾爲庸醫所誤逢春復發較前劇烈再不訪求名醫速服良藥貽誤何窮惟存濟局周文卿先生存心濟世爲同胞瘡治惡疾設局包醫歷有年所固已有口皆碑又復不惜工資選辦各種重要藥材創製各種靈騐丸散擦服兼施去毒務盡並可出立保單限期立愈永不再發不效還洋以昭信實苦心孤詣名譽攸關豈肯參雜倒提惡劣之品取效目前遺害日後而一日喪失其信用耶顏之曰梅林獨步豈欺人語哉敢告　各界凡患花柳病者無論男婦新舊均可包醫斷根盍往試之 
[聲明]  
啓者本公司前所僱用之收帳人趙績卿又出門敎授之女敎師黃大星二人敝處業經開除以後如有冒本公司牌號收取銀錢概與敝處無涉恐未週知特此聲明英大馬路四百十四號勝家公司啓 
[遺失提單]  
今遺失筑後丸輪第九次進ＴＳＥ唛第二百零八號分提單一紙計雜貨二十六件已出過十件尚餘十六件已向郵船公司另補提單出貨如有華洋人等拾得者作爲廢紙特此登報聲明增泰盛白 
[老垃圾橋京都同德堂敬送救急良茶]  
此茶遠近知名際此春令百病叢生小孩尤甚平時服此茶數包神效外埠函索祇須寄茶郵票一角門前不取分文善士欲購茶百包大洋六角 
[（遺失匯票）]  
令在火車上竊去第六千六百念三號支上海同豐莊二月十七期龍洋七百元匯票一帋已向該莊聲明作廢無論中外人等拾得作爲廢紙特此登報聲明太倉陳協順告白 
[懷德堂眞正老醫局]  
極靈極騐○永無後患　包醫小便腫爛白濁横痃包愈 
花柳掃毒珠黃丸○此丸乃用犀黃珠粉合成靈效無匹專治男婦輕重小便腫爛横痃魚口便毒下疳白濁淋漓尿後剌痛廣瘡濕毒内外毒痔婦女陰户腫爛楊梅結毒尿管不通小便酸痛一切輕重毒症服之毒從大小便而出立效如神○永無後患生育照常○每盒大洋一元○小便腫爛生肌丹○神效婦女白帶丸○珠珀立止白濁丸○每盒大洋五角○横痃魚口内消丸○八寳五金收口散○每盒洋一元○雙料珠黃掃毒丸○極靈極速○每料二元○楊梅風痛包愈酒○此症前醫治壞致毒入筋絡重則週身酸痛步履艱難四肢疼痛凡服靈酒一料包可行動如常靈若仙丹○每瓶洋二元每料四元本堂在申臨症數十年見多識廣治愈小便腫爛咽喉腐爛損形塌鼻一切疑難凶險重症限日全愈活人無算四遠馳名如用輕粉倒提之藥爲丸天誅地滅雷殛火焚不效還洋○内有淨室醫治毒門○近有假冒認明上海六馬路中市朝陽萬年茶樓西首恆和酒油店隔壁懷德堂王雨香醫局便是 
[彚司公司]  
男色間新到上等雨衣中國紳商尺寸合式 
Ｋ皮靴皮鞋晴天雨天所用 
新式花呢小帽 
彚司公司南京路江西路 
[收買股票]  
蘇浙路証劵川粤漢兩湖寗紹公司銀行紗廠各種股票公債票均可交易請至英大馬路望平街口德馨里源盛號啓 
[廣東咳丸　專門醫咳　唐拾義]  
廣東省城下九甫唐拾義老醫生世業中醫並業西醫專門畢業購備各國儀器專門醫治各種咳症所醫必效遐邇知名自應世以來治愈証書不可勝數其最著名之(久咳丸)乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治色傷之咳一治喉癢之咳一治腎虛之咳一治憂虛過度之咳一治老人虛弱之咳一治四時感冒之咳一治胃弱飽滯之咳一切多咳少咳纒綿咳單聲咳黃痰咳白痰咳多血咳少血咳潮熱盜汗心跳氣喘肺癰肺痿五癆七傷等咳雖最日久不愈之咳症無不百試百騐每樽大洋一元每打大洋十元代理人上海抛球場二馬路口永順成廣洋貨雲紗拷綢莊披露 
[不須人敎]  
半日學成珠算 
珠算啓蒙最捷售二角八折函購帶力一分●上海棋盤街文明書局自小數至歸除極深凡動一行註加成幾餘照書打字無師可通四十一頁半日學成 
[收買股票]  
專取各省鐵路股票證劵收據及各公司紗廠公債票等均可交易並代客買賣請至後馬路盆湯弄天津路東首景行里内晋源啓 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將淹爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀割或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元 
又秘製一靈驗瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面鍊雲藥房發售 
[浙紹永錫堂]  
廿二日清明佳節常年恭敬關聖帝君座前清音宴待凡在會諸君至期早降拈香恐未周知特此佈告棠梨會啓 
[京都天德堂包醫]  
○來堂包治○出立保單○過期不愈○即還原洋○ 
○醫金藥資○不取分文○備有男婦○養病房間○ 
○代煎湯藥○藥不忌口○不悞公事○隨便往來○ 
本堂每見滬上售花柳醫藥頗多考其有效者甚少不是混用倒提薰頂凉藥就用江湖生意一門套流口說的天花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋精濁十五元○魚口便毒横痃四元○巳潰久不收口十二元○小便腫爛五元至十五元○婦女陰戶破爛八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自悞請認明本堂牌號庶不致悞○局設上海四馬路羣仙戲園東隔壁平望街内便是 
[善治各種毒症]  
余旅遊滬江誤狎邪僻引入柳巷花天酒地詎樂極悲生竟染楊梅毒瘡痛苦萬分眠食俱廢甚至穿頂爛鼻全勢形脫延醫均云無救合家驚絕僕不信遍嘗各藥俱無少效幸聞友人言及前患是症曾服上海河南路彭壽堂犀黃化毒丹而痊盍往試之僕以服過各家諸藥對友曰該堂方眞藥妙絕非有名無實可比僕即命購雙料化毒丹下疳散各四瓶依法搽服果然大見奇效最奇者服藥後即覺腫痛均止陽處發癢生肉胃納日旺不一日陽復原形照常生育而周身瘡疤脫落無痕足見善治毒症與衆不同患毒者幸勿交臂失之　花柳悔過生誌謝 
[顏成志堂藥店告白]  
茲啓者小號開設在西門外徐家舊路成志堂藥店承友介紹向順利洋行保有火險元一千兩五百九十六號保險單一紙由英三月六號起期不料至三月二十三號早七句鐘本店失愼被怨慌之際因該保險單不及檢出焚去在内幸蒙順利洋行信實將保險銀即日向該行如數領足恐該保單倘後有出現者作廢單無用今特登中外兩報聲明上海徐家滙路顏成志堂啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談吕晚村] [  劍秋]  
　　浙中吕晚村先生爲一代大儒痛心祖國之亡發憤著書齗齗於夷夏之界論者至以先生爲淸末革命之原動力洵不誣也惜自曾靜事敗闔門被禍而先生所著之書籍悉付於祖龍一炬當是時文綢嚴密士大夫無敢爲複璧之藏者故流傳絶少於是先生之奇節偉行亦隨之俱没可不恫歟嗟乎嗟乎是亦中原文獻之厄也已余家故藏書甚　頃於舊籍中得先生行狀一紙爲其哲嗣葆中手撰惜被蠹魚所蝕漫連大半今就其可讀者錄之未始非愛國叢談資料也狀曰先君諱留良字莊生又諱光輪字用晦號晚村始吕氏曾祖諱相祖諱煥考諱元啓本生考諱元學先君生而神異讀書三遍輒不忘八歲善屬文(此處缺八字)時同邑孫子度先生爲里中社長擇交甚嚴偶過書　見所爲文大驚曰此吾老友也豈論年哉即拉與同游先生垂　據坐下筆千言立就(此處缺四字)諸名宿皆昨舌避其鋒癸民始出就試爲邑諸生（此處缺八九字）時同里陸文先生方修社事操選政每遇先君虚坐請與共事先君一爲之提倡名流輻輳女陽百里間遂爲人倫奥區人謂自復社以來未有其盛亦儗之如金沙婁東而先君意不自得也壬寅之夏課兒讀書於家園梅花閣與同里吳孟舉自牧諸先生以詩相倡和嘗作詩曰誰敎失脚下漁磯心跡年年處處違雅集圖中衣帽改黨人碑裏姓名非苟全始信談何易餓死今知事最微醒便行吟埋亦可無慚尺布裹頭歸人莫測其所謂丙午歲學使者以課士按禾且就試矣其夕造廣文陳執齋先生寓出前詩示之告以已棄諸生去且囑其爲我善全無令剩幾微遺憾執齋始愕眙不得應旣而聞其衷曲本末乃起揖曰此眞古人所難但恨向日未識君耳於是詰旦傳唱先君不復入遂以學法除名一郡大駭而先君方怡然自快復作詩有甑要不全行莫顧簧如當易死何妨之句但曰自此老子肩頭更重矣於是歸臥南陽村（此處缺十餘字）與桐鄉張考夫鹽官何商隱吳江張佩忍諸先生及同志諸人共力發明洛閩之學編輯朱子書以嘉惠學者其議論無所發洩一寄之於時文評語大聲疾呼大顧世所諱忌窮鄉晚進有志之士聞而興起者甚衆戊午歲有鴻博之舉浙省屈指以先君名薦牒下自誓必死不孝　懼甚急走謁當事祈哀固辭得免庚申夏郡守復欲以隱逸舉先君聞之乃於枕上剪髮易僧伽服曰如是庶可以舍我矣寄淸溪徐方虎先生曰弟此病日深浮生無幾已　頂爲僮從此木葉蔽影得苟延數年完一兩本無用之書願望足矣世間紛紛總不涉病僧睹聞甲裏（此處缺二十餘字）僧　耐可字不味號何求老人築室吳興埭溪之妙山顏曰風兩　　　　　長　　竹有泉一泓搆亭其上題以二妙先君幅巾掛杖逍遥其間能四方　學之士晨夕從遊有濓溪弄月吟風之意　先君亦自此病甚矣幼素有咯血疾方亮功之亡一　數升　絶辛亥以後週有拂鬱輒作至庚申夏方對客語而郡剳適至　　滿地坐客咸愕然自後病益劇先君自知不起嘗噗曰吾今始得尺布裹頭歸矣夫復何恨）以下漫漶不可辨者約二千餘字因節之）先君博學多材凡天文讖緯樂律兵法星卜算術　　靑烏丹經梵志之書莫不洞曉工書法逼顏尙書米海　晚更結密　化少時能彎五石弧射輒命中餘至握槊投壺彈琴撥阮幕印　研技藝之事皆精絶生崇禎乙民正月二十一日距卒康熙癸亥（八月十三日）享年五十有五娶范氏子男七人即以其年十一月二十九日葬於識村東長坂橋西祔太僕公之穆承遺命也（下略） 
游戲文章 
[頑童七絶六首] [  旭人]  
　　生成倔强半痴狂不受哀憐不呌娘跌破頭皮牙自咬只爭體面不知傷 
　　戴來帽子總歪斜團雪抛磚興不賒一笑庭前誇弟妹哥哥使得好丫　 
　　此生性不喜趨文　鼓聲中萬緒紛昨日頭台看好戲武松手托一千斤 
　　也曾求學與求師弄得先生没把持儘打手心騎白馬仍須冷眼閙金獅 
　　讀書無分把鴉塗硯底磨來墨慣斜一紙描紅書未竟墨痕早已滿門牙　 
　　莫笑頑童劇可憐英雄色相本天然人間了了知名多少未必便便到壯年㈤ 
詞選 
[高陽臺送綘珠之秣陵] [  碧霞女士]  
　　路出東淘波平南浦河橋又送行人渺渺征途臨歧總學銷魂　亭一片傷心色莽天涯碧草成春起驪歌慘切慈風　遏行雲記曾話雨西窗夜悵紅搖燭影綠漬襟痕此去靑溪須尋桃葉桃根烏衣門巷來巢燕語呢喃還議王孫訴相思是夢中綠是病中身 
自由談之自由談 
　　凡事欲謀進步必先謀其後盾反是則所謀未有不敗也提倡國貨之機會在在皆有而機會中之機會爲不可多得者也我同胞知之乎 
　　銷行國貨無論何國何人皆有應負完全之義務母待提倡也今必欲提倡之民下人一等矣况提倡復提倡而愛用舶來品者如故嗚呼[  問津]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第十七章（續） 
　　安西來之家適當意文街口氣象華複而幽嫣紅常時過此亦已數次然未嘗入但竊爲讚美耳即安西來老人亦嘗過嫣紅之門故嫣紅能識之　一慈善之資本家也嫣紅至時安西來正欲出一雙輪之車已立於門前而待嫣紅乃逕前懇之日先生能允我少住否其時安西來方啟會客之門而出見嫣紅狀遂少住心中自思覺此人者似嘗見之何處特已不之憶耳然其人固爲上等靑年婦人乃曰夫人來有要事乎嫣紅曰然案西來乃微頷其首啓一起居室之門肅嫣紅入座且曰夫人吾覩君狀似甚審者此又何耶嫣紅曰然予爲密昔司好禮倍登固嘗從配新司見先生者今者來亦無他事惟求先生恕我房金一欵准予於二月間償耳先生當憐予孤露毌更苛虐安西來聞語忽現爲詫異之容曰夫人吾生平不苛待人夫人何來此語嫣紅乃下其面幕曰先生怒予狂妄先生此事實不能不謂之苛也先生縱不予憐亦當少視先夫之面先生試思果貸吾家之什物以抵租金者則吾儕但能宿人簷下矣安西來乃蹙其眉曰夫人誰欲貸汝家什物耶嫣紅泣曰先生耳安西來亟曰否吾未嘗爲此吾生平遇人之難恒好爲振濟安得有此願夫人毌爲過慮予必不致此也安西來語時熊至和靄頻頻舉其慈祥之目先以視嫣紅嫣紅乃不禁而泣復曰先生且以索債之人坐吾家矣奈何··嫣紅語未畢安西來已大愕曰索債之人耶誰倩之來者嫣紅曰先生之經理人密斯脱特雅耳其人於昨日之晨即來吾家吾嘗自往求之密斯脱特雅渠謂此事實奉先生之命而行欲遣此人彼不能擅主也安西來正色曰夫人怒予此事實未先知苟知者亦不出此嫣紅聞語希望頓高遽曰先生能收回成命乎字西來曰諾嗟乎此一字者在安西來言之固極輕　然嫣紅聞之實不啻天外鐘聲直自九霄而下凡一切悉苦盡起波濤直捲心房而上感謝至極不覺失聲而哭 
短篇滑稽 
[醫生之决鬭] [  小靑譯]  
　　時方陳餐廣室中列桌甚修食客滿之座中有少年利勃藍克者高冠佩劍法蘭西騎士也食時頻頻以目光注射一人其人爲醫生列席桌之他端而面色殊峭厲怖人若將尋仇民忽斗起弩目嚮騎士騎士亦離座起作勢備之然面上仍留笑容似不措竟蓋醫生瘦削類侏儒厥狀至奇好夸言膽小乃如　利勃藍克輒作雅　戲醫生醫生怒以爲唇已不校且匪勇則含忿而前一手執觴一手戟指指騎士言曰麥歇聲鋭而顫座客盡愕乃爭注醫生之面醫生復戰慄曰麥歇利勃藍克汝僉壬也聲未已遽揚其觴而紅色之葡萄酒遂直　騎士之面騎士暇閒如恒怡然無忤容徐徐出巾拭之答曰麥歇祈而迭買司幸稍自愛弗逞小勇此間方集客奈何用武果不囑者吾等可决之於二十步中語時仍作微笑醫生聞言似震勇氣盡退顏色亦灰堊嘿坐無語衆復爭目視醫生竢其答覆而醫生終無語利勃藍克乃笑曰麥歇旣不屑置答意已默許矣今茲且别　再見因向衆鞠躬而出 
　　翌晨乃有一人直造醫生之廬謂貴人某君方於聖逮尼路寓中候駕幸麥歇趣行醫生　躇有頃毅然從之旣至一人鞠躬迎狀殊足恭請曰麥歇迭買司僕名亨利凡拿業律因有徵　候商乃勞降趾復指一人曰此爲伯爵樸哀斯洛掰敢爲麥歇引見醫生乃一一報之如儀凡拿即移椅肅醫生坐己亦歸坐言曰昨夕之事吾已聞利勃藍克詳愬在渠意一任麥歇制裁不審君意奚若幸即見示醫生遽曰否此事吾初不承應曲在彼也雨人聞言愕然似不解醫生之言少斯伯爵曰麥歇吾等今所商榷者爲事甚簡初匪論斷兩造之曲直蓋利勃藍克一切咸都凖備惟令君擇其時地耳至關時或鎗或劍亦憑尊意選　渠無不承諾當伯爵語時醫生方踱行室中若不置意迨聞言及鎗劍則立戢足弗行詢曰彼乃以搶劍令吾選擇耶伯爵曰麥歇然也醫生曰此胡能行吾一生未習槍劍烏能應敵苟吾手執一短鎗則吾心中之忐忑直逾御定婚約指時也兩人復相顧　眙伯爵乃冷然曰雖然律意如是吾等僅遵率而行胡能爲君計此醫生似不聞但曰彼果令吾選擇者吾亦願之第吾之兵器非鎗劍耳凡拿聳肩微哂伯爵則沉色曰麥歇所言殆近於諧殊弗協律意以僕計之擇鎗優也醫生亟答曰否否密歇（法語兩人以上稱）吾滋不願持鎗死人如死一鴿設彼必欲决鬭者當如吾言吾之兵器初亦匪奇醫生且語且探懷出一圓形之小盒以兩指擾之舉示兩人復揚聲曰密歇試觀之是即吾之兵器也語次爲狀甚得兩人復大奇以爲醫生必癎作乃縱聲而笑醫生立止之曰密歇且聽吾言弗遽訕笑吾頭腦滋淸匪狂易也此中爲藥丸二一則無毒服之且以滋神一則含有烈性之藥品苟融化入腹半小時中立足致命然兩者中以外觀言之殊無異别無論色樣重分一一相同即吾亦莫辨其孰毒孰否第物爲吾有君等或難見信則關時可令彼先爲選擇疑當立解此舉雖微覺新異實則吾行事至坦白良無疑弊可言幸密歇轉述吾語果利勃藍克必欲門者吾兩人卽當以此物判其勝負時兩人聞醫生言木立不知答比竟凡拿乃言曰麥歇迭買司此匪法也毒藥殺人在律爲悖以君輩上流人烏可侕理而行吾等實不能許君醫生即應曰然則外此吾亦不敢承命幸密歇見恕語已隱含笑容遂收盒納諸囊底鞠躬作别無何凡拿以狀告利勃藍克並力言其非而利勃藍克若不覺其奇拊掌笑曰彼侏儒一身實無半磅之勇今敢以毒藥鬭人乃不畏死耶凡拿立間之曰否此舉殊背律意君必弗承諾伯爵亦同聲曰此着荒謬已極吾良未前觀　毒藥决鬭之谷惟下流中人間或行之君胡可應受利勃藍克顏色頓莊目光　　視　人言曰兩君幸勿沮吾彼旣允鬭吾胡爲恡之詎不示弱於　弗論鬭法若何吾决應之矣㈡（未完） 
[驥製半夏奇驗]  
余與姪女小梅由川考察女學敎　從揚子江流域於二十八日始抵申江途中感受風寒將一月疾後因再受輪船風治更覺氣急喘咳女界諸君　　藥品巳屬不少並無稍驗愈形苦才昨　雪泥女士持　　製半夏一大盒服之一旬　似覺氣喘尤甚余木有悔心適李鳳笙女士至余吿以故李曰姑俟片刻覘　　　　　　　　　　　　　　　　　作瀉　後咳喘立止至此余始不　　　　　　　　　　　　　　　　　　　　　　　　　　　　　　　　　　　　　　　　　　　朱家　　　　二　二　　　　　　　　　女士　　啓　上海盆湯弄寗波路口第一百十五號瓣香廬驥雲氏抄登大盒洋二元四角小盒一元二角○每料六大盒洋十三元二角○外埠　　　局最妥○本　分設南京花牌樓○杭州陳列所○天津北門東獅子　　　　　内○無錫北門外江陰巷内 
[鈍根啟事]  
敬啟者鈍根已于三月十七日辭去申報自由談編輯之職恐遠方諸友未盡周知　此通告如蒙賜書請寄上海交通路通裕里中華圖書館編譯所爲感 
[尚古山房新出版]  
學生初學往還尺牘 
女子初學往還尺牘　 
本社出版古今名人墨寳學堂習字法帖久蒙商學界社會所歡迎學堂採用作爲學生習字範本現請名師編輯學生初學往還尺牘女子初學往還尺牘二種由淺入深易於進步眞初學之良品每部洋裝二册定價三角精抄大字古文筆法六册定價四角俞曲園楹聯二册定價三角草字彙摘要二册定價三角要共和楹聯新編二册定價二角寄售處棋盤街文瑞樓錦章書局四馬路國華書局 
總發行所上海新馬路德華里尚古山房書帖社 
分發行處各埠大書局 
[民國趣史第一輯已出版]  
民國成立轉瞬四年上自政下及市　種種笑談殆難指數本書爲毘陵李定夷先生所編專紀民國極有趣味之事讀之可以噴飯可以拍案寓褒貶於詼諧以滑稽作懲警第一輯共分六類 
（一）壽星集 
（二）遺老傳 
（三）官場瑣細 
（四）試院現形 
（五）裙　韻語 
（六）社會雜談 
每類都數十則材料精湛筆墨簡明近來坊間所刋諧笑之作不爲揑造即涉穢褻斯編力矯其弊尤爲特色卷首更有滑稽名畫四幅開卷一視便足令人捧腹也全書共八萬言洋裝一册定價大洋四角上海四馬路中市國華書局發行 
[收買股票]  
各種鐵路有期證劵招商寗紹紗廠中華銀行股票股單公債票均可交易請至英大馬路裘天寳銀樓隔壁永和里公益啓 
[揚王嶠崧命課州]  
男女走失拐帶出外生死不明終身結局求子財壽算命不報圓光治病能知八字四馬路東首杏花樓酒館對門滙中旅館後進三十一號 
[雚窗漫錄]  
是書係筆記體裁内容豐富趣味横生封面請胡伯翔先生繪時裝美女圖裝訂袖珍本一册定價二角書内附贈小說家邵拙　先生所著之哀情小說薄命花特價證劵一帋以酬閲者諸君之雅意發行所上海寗波路積福里三七二號啓智小說社分售處本外埠各大書坊　 
[已出第一二三四小說週報每册一角]  
白塔紅橋一角二分 
孽　　鏡二角五分 
兒女多情一角二分 
小說魔一角 
總發行所上海庫倫路永興里昌華書局代發行英大馬路小菜場東首惟新里國學維持社望平街鴻文書局 
[禮拜六四十四期四月三日礼拜六出版定價一角]  
水彩畫封面（爐火熱乎？愛國心熱乎？） 
恐怖窟第二卷第二挿圖三幀 
瓜州坐辦楊紹彭君題詞（醉太平） 
江都丁三畏君題詩 
愛國小説愛夫與愛國 
滑稽小說萬能醫生 
戰事小說聖安東尼之牧師 
國際小說德間諜與美記者 
寓言小說我敎你們一首功課 
福爾摩斯最新探案恐怖窟 
國際秘密偵探小說秘密之府 
（瘦鵑）（小草）（常覺）（劍嘯）（瘦鵑）科南逹里原著常覺小蝶合譯（太常仙蝶） 
鈍根劍秋編輯　上海棋盤街中華圖書館發行 
本埠外埠各大書坊均有出售 
[川説樷報第九期出版]  
上海四馬路大新街口第四百四十三號本期封面曼陀畫短篇十二則並増艶藪一門注意紅羊佚聞一元 
明季佚聞四角 
枕亞浪墨七角 
雙熱嚼墨五角 
鐵冷碎墨六角 
偵探小説假幣案二角 
小説樷報社廣告 
[週年紀念大増刋]  
五月一號爲本報週年紀念特出增刋一册以酬閲者内短篇小説二十長篇五六種封面用曼陀美人畫印五色珂　版準六月出書凡直接向本社訂閲半年以上者贈閲或在本刋出版前補訂者照例贈送又自第九期起備有半價劵積此劵三號可以半價購增刋以上三例郵費自備分售處無效愛閲本報者幸垂鑒焉 
[立止白濁丸]  
每瓶三角雙料半元不效倍罰上海二馬路畫錦北首保太和謹啓 
[三日愈癩疥瘡藥]  
每盒二角不效還洋上海英租界二馬路畫錦里保太和啓 
[英商公裕太陽火險公司廣告]  
本公司爲首先發明火險之家創自前淸康熙中葉迄今已二百有六載資本金積有二千五百萬兩來華已閲五十餘年深蒙上海及各外埠紳商所歡迎今分枝設在仁記路八號專保房產廠屋棧房貨物等險凡本埠及外埠各商號欲向本公司投保者請移　玉至本公司總賬房面與鄭錦峰君接洽可也本公司向由禪臣洋行出給保單惟自陽曆四月一號起始如有保險事宜統歸本公司總理密司葛賫恩簽字特此布告 
[介紹日本綿貫醫院]  
院長綿貫與三郎先生前任博愛醫院院長兼中日醫學校校長於清光緒念五年蒞華以來研究中東人士氣候與治療之不同深通華語以便抱恙者無隔閡之難專治眼科及内外各科兒科產科婦科楊梅結毒疑難雜症無不應手如神若遇難產之症立即轉危爲慶無論本外埠均可應請門診每日上午八時起下午八時止出診不論時間診費門診二元出診五元遠地另議軍學界減收一成院在靜安寺路念一號即英大馬路泥城橋西堍巴利飯店後面洋房便是（電話一六八九）　周伯年徐霽生嚴馥葆趙菊坪吳秋枰巢漢卿同啓 
 
 

Page 15

 
 
   
 
 

Page 16

 
 
   
 
