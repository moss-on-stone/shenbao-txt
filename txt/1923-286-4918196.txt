# 1923 - 286 - 4918196

 

Page 1

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 2

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 3

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *時論（特約） 
[不可無吳内閣說] [  心史]  
　　顔惠慶組曹任之閣從已往事實言之頗有預約之痕跡曹部下稍有意識者大約同此主張顔輩性質亦自與此爲宜所不能免者同時有挾之競爭耳高凌霨張紹曾皆以駑馬自認此棧豆爲其口中之物苟不競爭必有天殃故不能不多此一舉其餘王毓芝王承斌甚至熊希齡等等諸説皆去題甚遠足爲顏梗者自是吳景濂一名仍挾其賄選附加之憲法豬仔爲業之國會喑嗚叱咤所向無敵曹黨茸闒不敢追溯其包辦選舉時逼桚之惡加罪吳景濂以洩數月之積憤則惟有坐受其要挾以成賣買兩方畢生不斷之關係雖顔惠慶輩之熱中亦不能不三舍避之此今日之事勢也 
吳景濂之能左右國會非以議長之威信正以同爲豬仔則慾望相等分黨分派不過瓜分利祿之商號五百餘口之慾望或自行出馬或使子弟爲卿其大者有九國務員一議長之遺缺足以饜健者之意自餘京外職名指缺相餉何患無多數結合之代價故吳景濂之不得於國會内部者其情而必能助成其組閣者則勢也以局外人之意斷之則曹任内之所謂内閣總理非吳景濂實不相稱吳景濂之聲望數月來實已轟動全球全球知十月五號之事曹爲買方吳景濂等之國會爲賣方賣買兩方若成交即退豈不令數月以來之醜象有稍稍淡忘之趨向國民鑄鼎象物務彰魑魅罔兩之本意其謂之何 
　　有當選之曹必有組閣之吳斯時乃成交易所註册成立之永久紀念曹部下津與保若干功狗議員中民黨非民黨一切勳豬紛紛作交易所中之經紀人旣有名震全球之賄選不能無名震全球之交易所以維持此盛舉於無窮期與曹俱休仿古丹書鐡劵之意當塗高奉天承運禮亦宜之故顔惠慶之組閣吾猶爲舌人者流惜以舌人之效用雖微猶爲國有需用之物能使不毀於交易所風潮中亦是釆葑采菲之厚意高凌霨張紹曾以及其他人等雖無一足惜而反諸觀劇者願其盡態極妍之隠則深願北京交易所之既日開幕使曹吳各稱一總又合成天地間有數之雙簧張千李萬顔良文醜不得專美於前庶乎賄選以後之大觀可以陳列於萬國注目之所較之浙中諸賢僅知上配岳墳之鐵像欲爲婁豬艾豭謀不朽者眞子輿氏所謂子誠齊人知管晏而已者也 
罪人必目討而後人討之撻伐之舉在血氣方剛者流以爲非此不快吾獨以罪人不待撻伐自畫供招自人枷杻自聲罪状於國民之前并及萬國之遠爲尤快吳景濂之内閣實爲今日天與人歸之舉尸而祝之社而稷之日而月之懸諸國門不能增損一字其有望視交睫功在剛鬣之羣距今以前尚渾渾於五百餘口之内者此次隨吳景濂之旌斾一一露面孰爲遺缺之議長孰爲被組之閣員其人向列何黨或附名民黨則奉偉人爲護符或揭櫫爲非民黨則或借名流爲標幟平日搖唇鼓舌兩皆振振有詞得吳内閣傾筐倒篋而出之民國十二年秋冬之職員錄即若輩之爰書也不戰而屈人之兵是爲神武不討而聲人之罪寗非祥刑或者日從吾子之言天下之渴望吳内閣誠甚於望歲矣然吳景濂等本人聞之得無反自慙其形穢而趦趄不前乎則吳閣未成而先發表此説無乃先不願觀國之光而爲此敗興之舉也應之日不然吳景濂若知濂恥豈能享此婁月之大名五百餘人若知廉恥豈能同此數月之至穢時者難得而易失過此将無白蹢涉波之希望組閣不成人立而啼者必公子彭生也或曹黨轉以爲太失顏面而尼曹以沮吳則吾與諸公又可觀吳景濂之與曹門鬭法矣娛目騁懷至此而極謂非共和之幸福得乎 
國内專電 
　　北京電使團護路案起草畢分五段昨日起分徵十六公使同意該案解釋十月十五覆文中國感紉外交團之襄助一語謂係容納性質起草委員某君云如将曼德計劃實行則列國護路案可不提記者曰曼德計劃消費太鉅各路不勝其負擔某答使團所擬較曼德爲單簡大約下星期五前可以送交中政府係建議性質非强制方式等語（二十一日下午二鐘） 
　　北京電和平統一令已頒特赦令根據憲法免刑意决恢復吳炳湘張樹元劉洵魏宗瀚官勳仍通緝曲同豐曹語左右本人對奉皖兩派仍宜委曲修好即派員送禮赴奉並容納段派人才總使北洋派益爲鞏固和平統一令有着國務院迅與各省切實籌商務期各抒偉籌永袪誤惑等語 
（二十一日下午二鐘） 
　　北京電金法郎案府爲匯理扣留鹽餘要用鹽餘不得不承認該案因决咨國會覆議且要結外交好感進行新債尤不能不承認該案（二十一日下午二鐘） 
　　北京電吳景濓派以參戰借欵案攻代閣府頒催選令以使議員回籍佈置新選更將以外交挾議會將金法郎案交覆議但議員並不回籍因北京是取錢之所回籍辦選是花錢的二十六仍開臨時會（二十一日下午二鐘） 
　　北京電參戰借欵展期案哿（二十）閣議由秘廳飭警廳通知報社更正説明並未提閣議謂係吳景濓派組閣不成拆台作用高木亦聲明參戰借欵進行或係十三中日實業公司職員會之誤會見曹係王毓芝介紹非高賀德霖亦聲明高木柬邀本人二次但篠（十七）日未赴宴高木第一次訪賀請将參戰借欵轉賬賀答有賬可轉則可參戰借欵財部向來無賬無從轉起第二次高木見賀謂貴部如允轉賬尚可找借若干賀答實無賬可轉碍難報命高木始改謁高王袁 
 
 

Page 4

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *張説話卒至請謁曹錕又報載議會要人處存有高木運動承認之一種證據往訪者且曾閲過記者推測高木運動是實政府旣否認或尚未受其運動唐在章確未參預此事且未赴中日實業公司宴會（二十一日下午二鐘）　　北京電内閣問題府議不提則違憲高凌霨留則吳景濓惱因擬提吳毓麟俾吳景濓方有商量餘地 
　　北京電英使函外部催簽威海新約請訂日期（二十一日下午二鐘） 
　　北京電金山葉領電中國郵船公司破產美政府擬嚴追積欠據理力阻已允從寛（二十一日下午二鐘） 
　　北京電甘石橋組黨全民社爲底子民憲同志會爲目標（二十一日下午二鐘） 
　　北京電財部因僅剩四百元院中修火爐費亦無着（二十一日下午二鐘） 
　　北京電金法郎案外顧主交國會覆議（二十一日下午二鐘） 
　　北京電榆關友人函自十六日起奉軍秋操範圍縮小形勢緩和京奉客貨日内驟增（二十一日下午二鐘） 
　　北京電洛息吳佩孚云予之方針有建議在事前若旣頒令予决不爭吿左右牢記（二十一日下午二鐘） 
　　北京電美使函大來洋行因長江航路重慶宜昌間沙勢遷移擬再測勘請照准並保護（二十一日下午二鐘） 
　　北京電和使歐登科養（二十二）赴隴海路視察新工（二十一日下午八鐘） 
　　北京電新瑞典公使漾（二十三）日來京鹽稽核韋爾敦改期赴滬 
　　北京電京報案以妨害公務罪定漾（二十三）日開庭辯論（二十一日下午八鐘） 
　　北京電張九卿出京曹令庶務司購金銀美術品派曹鋭鮑貴卿携奉贈張作霖（二十一日下午八鐘） 
　　北京電馬（二十一)夜王承斌來京晨電致吳景濓勸勿赴西山謂本人即到京（二十一日下午八鐘） 
　　北京電馬（二十一）夜張英華宴客有吳景濓王毓芝王承斌曹鋭及民憲派擁張派議員六名討論内閣問題 
　　北京電蕭安國將軍令王謙吉上將令即頒（二十一日下午八鐘） 
　　北京電院電皖省長嚴緝蕪湖搗毀議員家宅首要人犯（二十一日下午八鐘） 
　　北京電馬（二十一）申刻周自齊病故京寓無子一女（二十一日下午八鐘） 
　　北京電府息有人獻計以王承斌組閣馮玉祥督直曹鋭爲直長暗潮可平息曹錕頗贊同正在醖釀中 
　　北京電洛吳希望直魯豫巡閲使連日派人來京偵察情形 
　　北京電曹鋭昨訪馬福祥徵求收拾時局意見馬主張速組正式内閣以振氣象（二十一日上午十一鐘） 
　　北京電連日馬福祥與曹派交涉餉械預備剿匪俟有辦法始能回任 
　　天津電張競仁主熊希齡組閣遙領財長由已代部辦導淮借欵現正與廣益公司商訂合同辦法 
　　天津電重慶被一軍攻克原因由楊森部下一旅投熊克武故 
　　天津電汪大燮將免職以孫寳琦調平政院長張弧調税務處督辦 
　　天津電道濟借欵一百三十五萬鎊高凌霨如長期代理即在高手經辦 
　　天津電湘魯滌平决與譚合作趙勢甚孤昨令蕭耀南與吳佩孚商定從速援湘長沙和議破裂鄂四十九五十旅銑（十六）由城陵磯進取岳州 
　　天津電財廳直省銀行邀殷實富商勸募公債二百萬元以十三年地丁擔保（以上二十一日下午五鐘） 
　　天津電聞楊以德晉京係因病就醫 
　　天津電哿（二十）日鮑貴卿王占元又赴奉商和議根本辦法 
　　天津電哿（二十）午中小學代表分謁直王索薪王允中學欠薪聽候設法小學欠薪准星期二發放 
　　天津電哿（二十）午日領芳田由青島抵津（以上二十一日下午十一鐘） 
　　濟南電熊擬决換財廳王鴻民治社薦龔積柄誠社薦曲卓新兩派黨爭又起 
　　濟南電督署秘書長吳汝澄參謀長李竟容副官長吳保城均辭職鄭堅留副吳（以上二十一日下午七鐘） 
　　哈爾濱電沃局長晨南游恐赴日 
　　哈爾濱電安達站寳隆洋行等近已繳糧捐 
　　哈爾濱電俄軍辱關員俄代表向呼倫貝爾督辦謝罪惟仍强辯誣關員越境（以上二十日下午十鐘） 
　　吉林電東三省航空處在哈爾濱八站設臨時製造炸彈工廠限期一月 
　　蘭州電前官銀號經理柳桂棻王文錦侵呑巨欵已判一等徒刑近納巨欵謀開脱省議會提出質問 
　　蘭州電石作柱提議省外中師兩校合併增設初級中學已通過實行 
　　蘭州電馬麒抵省陸洪濤率督署人員在白江春歡宴請省長及各廳道陪 
　　蘭州電連日整頓各營軍隊預備大操陸洪濤邀同馬麒檢閲 
　　蘭州電土司楊積慶所屬番民約納萬户奇近以苛歛橫暴番民晋省控告當道派員澈查（以上十九日下午十一鐘） 
　　漢口電外訊重慶確於銑（十六）午後二時失守袁祖銘退長壽劉湘退墊江趙榮華楊森退萬縣現陸路墊江水路長壽涪陵猶在激戰中當重慶失守時日輪德陽丸適下駛熊但軍在岸上向之轟擊該輪亦還擊當斃能但軍約五十人該輪傷船員一人水兵二人十六師駐漢辦公處接楊森皓（十九）電我軍與敵在老關口浮圖關黃葛埠激戰半月因子彈不濟暫取守勢篠（十七）宜昌大批子彈運到我軍分頭痛擊幸已轉危爲安敵人尙踞走馬崗醪醋鋪一帶宜渝交通無阻似與外訊相反 
　　漢口電馬濟巧（十八）由岳專車赴長晤趙原車返岳 
　　漢口電湘代表朱漢丞皓（十九）夜解子彈二十萬發砲彈若干箱回長 
　　漢口電五十旅由城陵磯進駐岳州蕭令鄂軍補充旅一二兩營開往塡防 
　　漢口電吳派副官宋漢卿來鄂請蕭於一週内籌二十萬元送洛十萬元送川（以上二十一日下午八鐘） 
　　香港電潮梅粤軍總指揮處皓（十九）戰報云林虎昨午兵駐河源 
特約路透電 
[北京政局記]  
　　二十一日北京電據今日半官消息稱曹召集政府及政府外各要人開會討論新内閣事衆料内閣一時不致有變動颜惠慶今日語路透訪員謂彼意目下時局未宜即任命新國務總理據半官消息稱吳佩孚邀馬濟至洛陽擬任爲岳州鎭守使已請政府允可熊炳琦奉命入京報告田中玉卸職後之魯省時局數月前總統虚位時内閣會命將崇文門關税十萬元撥付馮玉祥内閣今通吿馮玉祥謂此欵仍須照舊供公府用費今將由鹽餘内月撥十萬元交馮馮已允可 
[中國足球隊捷音]  
　　二十日洛賽斯登電中國足球隊今日以四對一敗泰斯瑪尼亞之足球隊 
[德國之内爭與渙散]  
　　二十日柏林電德政府對内對外現皆處於左右爲難之地位以言對内薩克遜邦公然聲稱如巴伐利亞邦不就範圍則薩克遜必不服從中央而巴伐利亞邦則在實際上業已脱離中央而獨立現亦有如薩克遜邦赤黨勢力不消滅則巴伐利亞邦即將脱離關係之宣言以言對外法總理普恩賚之始終拒絶德國所提解决魯爾問題之辦法實予德政府以重大之打撃而使德人不復抱與法和解之希望故德總理史特萊斯曼氏之機關報發詛咒法國之論調並歎息英國之忘却其國際義務焉巴伐利亞邦洛索將軍即中央國防部長吉斯勒氏九月間任爲巴伐利亞邦軍事大員以牽掣嘉爾博士之狄克推多制者現不遵行吉斯勒氏封閉某報館之訓令且電致大元帥薛克特將軍謂凡可與巴伐利亞邦政府發生衝突之訓令渠不能奉行薛克特將軍覆電謂洛索如此行動已不復爲渠所信任但洛索將軍仍置之不理國防部長吉斯勒氏乃赴阿斯堡使巴伐利亞人克萊森斯丹將軍往巴伐利亞京城勸洛索辭職洛索不允辭去軍事大員之職而巴伐利亞邦政府現已照會柏林聲明促巴伐利亞邦從此正式斷絕與中央國防部長吉斯勒之關係 
　　二十日柏林電公報載洛索免職遺缺由克萊森斯丹代署之命令德總統請巴伐利亞邦向克萊森斯丹將軍商酌任命巴伐利亞國防軍正式司令之事宜 
　　二十日巴黎電薩克遜總理徐納與穆勒將軍今日晤談良久關雙方皆謂願以個人交誼謀一解决方法以免將來衝突 
　　二十一日巴黎電今晨四時來因愛拉夏貝爾地方宣布共和各公署皆爲與德分立派所佔據市政廳高懸來因旗德警未嘗反抗分立派發出通吿禁止反抗 
　　二十日柏林電巴伐利亞邦京城消息巴伐利亞邦政府發出通告謂爲公安起見在與中央政府恢復固有關係以前仍任洛索將軍爲巴伐利亞國防軍之司令 
　　二十日柏林電穆勒將軍照會薩克遜邦總理徐納氏謂奉命用兵恢復薩克遜邦之秩序想薩克遜政府當可予以赞助云穆勒將軍今日發出示文布告其撲除搗亂舉動之意並謂凡以武力反抗其計畫者處以死刑 
　　二十日巴黎電佔領境人民前有因不允附和消極抵抗而被德員拘留者現已由法國高等委員之斡旋恢復自由巴黎時報稱台柯特將軍發出命令一道以商會等之會員組織佔領境各處之經濟會以考慮因目前時局而起之各種問題杜塞爾道夫之經濟會將以十二德人五法人組成之 
[法國急進黨政綱]  
　　二十日巴黎電法國急進社會黨雖意見不甚整齊然仍爲反對政府之主力現開常年大會通過志在聯絡各黨派之政綱其所取途徑介於共産黨與政府黨之間該政綱爲（一）贊同國際聯盟會（二）維持協約國之友誼（三）對俄接近（四）如德國助協約國獲其賠償法國宜扶助德國之民治主義該政綱對於魯爾之佔領不甚贊同但反對德人資本家所造成之仇法舉動並謂如德國有合理之提議而法政府拒絶之則該黨定起而干涉云 
[各國近事]  
　　二十日華盛頓電柯立芝總統向各州長大會演説厲行禁酒律問題謂彼决不容人破壞國家及國會所决定之禁酒律國内守法分子自當受扶助及保護彼擬依憲法所規定之限度而予之柯總統並請各州長竭力助同厲行此律 
　　二十日紐約電裴興將軍吿假三月今日啓程赴歐旅行 
　　二十日巴黎電蘇俄赴英代表團領袖賴柯夫斯基氏語巴黎回聲報倫敦訪員謂俄國現需資本及需法國之助力蘇俄官銀行總理已爲財政事務赴巴黎 
　　二十日巴黎電捷克總統率隨員今晨由法抵比京比皇等在車站迎接總統與比閣員相見後以花圈置諸比國無名英雄之墓午後五時捷克人在使署開招待會　　二十日東京電日本現非正式與有關係之各國談判中國無綫電報計畫以便得一了解而尤注重三井公司與合衆公司之爭端帝國大學之校長今日以各教授主將大學移往鄉間之决議提交復興院 
公電 
　　北京祁門同鄉會電申報館轉徽寗同鄉鑒此次張君佩紳滯京與選其及身慘痛筆不忍述各方悞會寃矣餘詳函京津祁門同鄉叩 
　　北京通電各省衙門均鑒本日令任命王坦署陸軍次長此令任命張濟元署陸軍部參事此令遲雲鵬授爲陸軍中將陳國賢授爲陸軍少將此令（下略）京效印 
　　各省衙門均鹽本日令國於天地所貴能羣惟宏統一之規斯有和平之治歴稽往牒異代同符共和建國十有二年而南北睽離糾紛屢啓始因見之牴迕終致兵禍之纏連哀我國民無辜受累甚非所以强國保民之道也本大總統束髮從戎即以保又國家爲志茲者謬　大任自惟德薄深懼弗勝甚願開誠布公與海内賢豪更始共謀和平之盛業漸入統一之宏途鞏固邦基期成民治著由國務院迅與各省切實籌商務期各抒偉籌永袪誤惑庶統一早日實現即國憲於以奠安兼使邦人君子共喩本大總統愛護國家蔪望郅治之意此令派王嵩儒暫行兼充籌備國會選舉事務局局長此令簡任職存記冉凌雲時得霖王徹著交財政部酌量任用此令調任李治雲爲豫北鎭守使馬志敏爲南陽鎭守使此令京號印 
國外要聞 
[德國之工潮與政黨] [  程浩]  
　　八月廿四日 
　　工人與資本家之奮鬭 
　　社會民主黨執政局之牛耳 
　　當美國總統哈定逝世之後馬克暴跌記省曾草『哈定逝世後之德國』以紀事實茲内閣總理苛奴Cuno已辭職新閣施忒雷否曼Strefmann登臺因得法國政府之信任一時國内空氣於慘淡之中略呈歡娛之象何如時越旬餘終以元氣喪盡難爲無米之炊捉襟見肘之窘態又復暴露雖久負時名之新人物仍不能點石成金重振紙馬克之聲價因循半月馬克又復續續下跌至一美金可换五百餘萬之前態故爾如火如荼之罷工風潮接踵而起幾遍日耳曼全土多數握有共產黨之鮮紅旗幟哈奴佛Hanover拉愛潑契西Leipziq等工人最多之區域尤爲劇烈柏林某日以電工罷工頓陷於黑暗世界馬克旣跌至數十倍下先時之小額紙幣已不敷用政府與銀行界須相機印發巨額幣紙以維持市面然而印工罷工不能舉辦一時民間恐慌益甚幸不久即行解决故近日新流行之百萬二百萬或二千萬單張之纸馬克充滿市塲戰前數百元一張之紙馬克至今日已失却購買物價之能力形同廢紙矣 
　　罷工風潮雖劇烈然其舉動極爲高明當共產黨示威運動之際亦復態度嚴肅毫無浮囂之氣而政府和資本家對付工潮之手腕亦殊不弱大多不出三五天即圓滿解决現在工人工資每小時已加至十萬馬克以上毎日普通可得百萬馬克足以維持目前生計顧罷工風潮一時雖似可以倖免然以後情形若何　殊難逆料蓋馬克價格旣毎况愈下若原訂工資至馬克跌至不能維持其生計時又要興起一度之奮鬭近日有提倡以金馬克計算工資者因金馬克價格與紙馬克不同雖亦時有跌漲惟其相差度數極微譬如戰前一金馬克約當華幣半元現在仍復如此此着對於工人固極便利對於資本家不免失其操縱之能力故一時尚難解决（未完） 
國内要聞 
[北京特約通信] [  去疾]  
　　此之謂家國一團糟 
　　曹錕入京一旬除不值一噱之察吏治匪裁員三令他無所聞如直隷巡督問題旣杳無消息即滿城風雨之内閣説亦只高凌霨兼代而止北京政象表面上　爲沉寂似較諸曹未來前初無所異閱者應知内暮中必有原因愚以探索所得述其真相 
　　欲知曹氏於國事如何先知曹氏之家事如何原來曹之兄弟行除曹錕之兄某抱布貿絲素安本分外曹四爲大選出全力之人且家財均彼掌管然直奉戰後直隷省長之地位喪失心終不甘此次並無分外之求只欲仍做省長十四日來京對此要求極力曹錕以我無此權答鋭則日你做總統還説無權我此日不恢復省長更待何日且我拚命爲你辦成大選究爲何來如何能不與我然直人對鋭疾首痛心曹錕左右頗有言之者不敢允也曹五即曹鈞曾爲安褔議員今無所事然亦自言不欲做事但兄弟輩富貴已極我當然用現成錢曾向曹　索欵錕以要錢須問老四却之鈞乃與鋭糾纒不清今日五百明日一千鋭有疲於供應之苦曹七　曹鍈現爲薊榆鎭守使二十六師長做總統鍈以爲今日是我家的天下我不應仍做師長直督一席當輪到我然不敢逕向錕鋭説只日聒於曹鈞之前請其代向三哥要督軍謂如與别人我斷不允鈞受迫無法乃日向乃兄言之謂你們不可不替老七設法據曹氏之姻戚言老七吃老五老五吃老四老四吃老三家務官可正鬧得頭昏也 
　　王承斌之直隸督軍非已曾確定乎非有兼省長之説乎然刓印不與者財以上述之原因曹鍈之要督軍與王不相下已覺礙手不易遽下此令然彼之障礙尤不如曹鋭之甚如王督直財省長大生問題王欲自兼而曹鋭財志在必得與鋭不敢不與又不能因此關聯遂致擱置王承斌在京一星期有餘吳景濓方面宣傳王欲俟内閣成後再走其實王坐候直督任命也然曹氏家内之糾紛王已知之且以與曹鋭平日關係不便與爭故亦姑且放手於昨早返津去此督長問題所以難决初不關直議會之電請廢督也 
　　巡閱使之未換人内中固多爭潮保方要人主與吳佩孚而津派則欲以直魯與王承斌而畀吳佩孚於豫湘鄂説者亦謂其欲騰出直督另與他人是否爲鍈尚難證實但曹錕本人及陸錦輩則别有會心因直魯豫巡署之經費每月共一百四十餘萬係從津浦京漢京奉三路截留者曹雖做總統然對於保陽使署之基礎不肯舍棄日昨曾面諭李彥青保定應得之百四十餘萬當仍舊支取仍舊使用不可移作他用即公府用度亦應另籌不能攬混蓋至於今日曹之自身對於巡閱使尚看金錢分上不肯讓出乃其唯一隱衷也至於公府所需則仍在崇文門着想彼於公府組織事事欲學袁世凱崇文門監督一席今已謀夫孔多其向曹進説皆謂此項收入向來歸府且財部無欵全恃此爲養命之原故昨日閣議高凌霨已談及此事而薛篤弼近日亦有一有替人即行奉讓之表示但崇税已成馮軍之餉馮以相助驅黎之力僅乃得之對於馮方殊難相奪故近日頗欲出馮於外魯督之説熱綏察巡閱之説陕甘巡閲之説曹氏左右均曾擬議及之其中頗含有畀以地盤騰出崇棁之意則又有關吳馮之醖釀也 
　　内閣問題爲吳爲顏全不相干顏固不成問題吳亦未必相畀高謀久代播弄其中固是實情然現在公府以内謀集大權王毓芝之秘書長儼然口含天憲其所用秘書皆擇袁氏舊幕友之無聲光者即帮辦一事有人薦張志潭薦曹秉章薦許實　王皆掉頭不顧而卒用僅能屬文之吳廷燮與僅能寫匾之劉春霖王於内閣惟高之昏懦可供驅使現在高之代閣期間預料至少兩個月王高本人皆深自信至吳景濓之政客出身滿口法律滿口責任則尤彼所敬而遠之者也 
　　參陸辦公處之位置原在府院之間由袁世凱時之統率辦公處脱胎而來爲第一次段閣所手組以參陸兩長綜其成直接大元帥而國務總理亦爲一主持者故發電者名爲國務院參陸處今陸錦相曹欲復統率辦事處之舊而用馮國璋時軍事處之名今已爲三廳之組織前日交諭裁併參陸處參陸兩部人員各留四人入軍事處辦事處内設陸軍部接待室參謀部接待室爲接洽之地雖總次長來亦不得直接見曹一切軍事大權全握陸手然不滿三日已大生意見金紹曾尚未表示而向稱保方要人之蔣雁行已口出怨言參陸處之最大辦事員李玉麟（即前爲安徽裁兵大員者）則忿然作色向陸氏索所欠每月八百元之薪水然後肯散據參陸兩部要人言今後參陸兩長直不能做矣（十月十九日下午一時） 
 
 

Page 5

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 6

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *國内要聞二 
[北京通信] [  飛鴻]  
　　吳顏爭閣之内幕 
　　北京所謂内閣問題連日以來紛擾已極吳派之機關報爲吳景濓説話者極意攻擊顏惠慶至比爲李完用而爲顏鼓吹者又極意攻擊吳景濓造出許多空氣以引起各方之反感自曹銳來京吳之呼聲益高而同時發現洛吳保顏之震電某報又載爲　電吳顏之爭至爲一般人所注目而實則内幕之中引起糾紛者另有人在顏閣之說特爲破壞吳景濓之一種作用並非真爲顏氏也 
　　津派原議曹氏就職後即以直魯豫巡閱使改爲直魯巡閱使以王承斌領之坐鎮近畿併豫省於兩湖改爲卾豫湘巡閱使以吳佩孚領之使其仍駐洛陽其用意即排吳佩孚於直省以外不復有權與聞直事出馮玉祥爲熱察綏巡閱使騰出近畿之地爲曹氏直轄軍隊駐紮之所且騰出崇文門稅局爲公府専有之經費第一任内閣以吳景濓爲總理旣以表示酬報大選之功而吳景濓經此次各方之反對一旦身爲總揆亦必甘苦與共爲曹氏効忠不至受反直派之利用且將所有大權一律抓在津派手中可以爲所欲爲不復慮外力之侵入此津派之始意而未嘗爲保派稍留餘地且未將擁有實方之洛吳蘇齊馮玉祥等一爲顧到此所以相摩相盪激成今日糾結不解之形勢也 
　　吳景濓橫衝直撞之氣燄不獨各實力方面不滿意即保派亦畏之此次大選吿成吳更挾其震主之威不可一世吳於五日選會之後即匆匆忙忙不假思索將全部憲法草草通過即欲撤出身子一嘗其總理之風味故組閣說起吳之拚命運動日趨劇烈無可諱言特爲保効勞之高凌霨幾經挫折甫得代閣而欲其輕輕放手亦决不甘心高思自已出頭與吳爭總理一旦失敗將無廻旋之餘地特造出顏閣空氣使吳景濓併其力量所及以與顏爭俟其力衰氣竭相持不下進則自己可以正位否則代閣期限亦必因之延長不意吳景濓竟大上其當直至日昨吳因與顏惠慶接洽結果始知操縱者另有其人吳之報紙已開始攻擊高氏而高之布置已周實力派之不贊同尤足使吳氏短氣而爲吳氏後台老板之曹銳鑒於暗潮劇烈已否認爲吳帮忙之說王承斌亦復興致闌珊束裝出京吳氏總理之夢至此殆有八分靠不住矣 
　　内閣人選之爭至如此之久曹錕之意嚮如何此爲最關緊要之一問題據知其内幕者謂曹氏本人並無成見惟府中大權全集於王毓芝一人之手而軍事問題則陸錦實綜其大綱王以吳之爲人强項難制不如高之庸懦易與一旦閣揆一席爲吳所踞挾憲法以自重實行其内閣制則所有大權全集中於内閣府中將完全無權故對於吳景濓之組閣根本懷疑聞當高凌霨代閣發表時有某君與王談話謂高氏此次代閣不過數日者王謂或不盡然以予揣之至少在兩月以上必有所見而言而高氏於日昨返京後即派其親信宴請各督代表聯絡情誼昨日並介紹高木與曹錕見面爲承認參戰案找回現欵之接洽而日前曹錕所囑之裁併駢枝機關嚴汰冗員之命令亦即提出閣議於昨晚發表五日京兆何其不自暇逸而竭力經營如此此其故當不言而喻矣 
　　實力派方面若洛吳若蘇齊若馮玉祥對於吳氏組閣皆所不滿馮之保顏已一再進言洛吳以羅案之故王寵惠内閣爲吳所倒至今引以爲恨最近致某要人電尚提及此事吳聞之深不自安會一度派人赴洛疏通拒而不見昨聞吳有親身往洛之說至今尙未成行則洛吳之不易疏通已可想見蘇齊則會電顏惠慶汪大燮熊希齡等備曹氏之採擇而亦無一語及吳吳之左右亦深知實力派方面非設法疏通不能台日來以全力包圍王承斌欲借其轉圜以自通於洛寗而王承斌亦知其難藉詞謝絶昨且襥被出都吳之疏通實力派計畫至此乃成畫餅矣 
　　吳所恃爲唯一之武器即國會對於總理之同意權故吳黨機關報掦言非提出吳景濓無論何人皆不同意以爲示威之表示日咋因有熊希齡之傳說今日吳派報紙即攻擊熊氏不遺餘力照此情形已陷於無法解决之境據聞曹氏之意已擬將組閣問題暫時擱起仍由高凌　以代理名義維持現狀静俟其自然之變化以高凌　之籲頇而居然能弄小巧坐收漁人之利此亦出人意料者也（十九日下午一時） 
[益威事件風浪漸平]  
　　外交方面已彌縫過去 
　　外交圑因益威上將軍問題突起波瀾熊度至爲强硬高凌霨等接得抗議後甚爲恐慌顧維鈞憤而辭職謝不與聞高吳等均以撤消命令於政府面子上太爲難堪無已唯有令田中玉自辭惟勸田辭督已費九牛二虎之力若再令其辭將軍未免太開玩笑再三討論結果始設辭爲秘書廳發表手續錯誤將軍命令本在免督之前因經手人員先後倒置致有與原約不能相符之點議定之後遂由高凌霨呈明曹錕略謂国「刋印明令前後次序倒置請予更正」曹當批以「呈悉此令」四字昨日（十八）下午由外交部將兩道命令並國務院呈請更正之原文抄送外交團參閱並附以公函聲明情由以符四十八小時之限期同時並由曹錕派蔡廷幹會同外交部人員分謁各國公使陳述歉意希望諒解聞昨日下午五時外交圑在葡使署會議某某兩國公使仍極力主張非要求撤銷不可而某某數國公使則深恐逼迫太甚致失中國與各國感情頗主姑且結束據昨晚外交部方而消息則謂外交圑空氣漸見緩和可望不至再生枝節至顧維鈞之辭職原係一時作熊現由高吳等極力慰留早已活動如果外交　不再責難則顧之到部自意中事也 
[吳景濓仍在奮鬭]  
　　北京城中之所謂新内閣問題其趨勢已成顏吳兩敗之局顏本一圓滑官僚逆知事機不順遂亦貎爲冷靜故日來已閉門謝客無臭無聲至吳則遇事勇爲有進無退其包辦大選之手段早爲舉國所共知故雖四圍形勢日益不佳而佈置經營仍無或懈聞其暗中計劃一面派人四出疏通以期減少反對派之阻力無論附何條件均加承諾一面則授意與彼接近之報紙通信社爲之製造空氣藉以眩惑當局及社會之聽聞惟吳雖費盡心機力求達到目的奈曹錕方面終以反對空氣過於濃厚已有舍吳他求之决心故昨日有徵及熊希齡之說聞其動機係由高凌霨近日大告奮勇擬定整理財政辦法其中最主要者爲恢復民元官制及民三預算兩項曹以熊爲當日財政上極有關係之人故特召之入府垂詢一切適張孤辭職堅决顏惠慶又拿不出來合此兩種情形遂擬先以熊長財俟再相時機使正揆席惟昨已派人徵熊同意經其婉辭故此議又行作罷内閣問題旣成大僵特僵之局因之曹銳王承斌諸人再三協商祇有暫取冷靜以待變化經以此意陳之於曹曹亦以爲然於是留京待閣之王承斌遂定於昨日（十八）返津而五日京兆之高凌霨居然大有福壽綿綿之望矣 
[高凌霨侈言整理財政]  
　　高凌霨近因代閣運命暫得延長極爲高興於日前密上手摺條陳整理財政節流開源辦法數條經曹閱後囑於提出國務會議討論昨日（十八）下午三時舉行國務會議除顧維鈞張弧請假仍由沈瑞麟賀得霖列席外其餘各部總長均出席其最先討論案件即爲高所提出之整理中央財政案當時各人相繼發言以賀得霖發言最多結果議决七項辦法㈠恢復民國三年預算原案㈡由曹電飭服從中央各省區按照成案解欵協濟中央財政㈢各機關經費超過民三預算者一律核減㈣各機關恢復民國元年官制凡不在官制内之人員一律停職㈤新增各機關不在民國元年官制以内者一律裁撤㈥由財政部發行十二年整理欠薪公債發給停職人員欠薪及各機關積欠經費均按票面金額扺算一次掃清以後責成財政部不再積欠各機關經費但各機關亦不得再添額外人員任意增加經費㈦擬就恢復民三預算命令送府即日蓋印發表此外對於處置田中玉事件議决由外交部將發表命令經過情形婉詞向使圑聲明正金銀行扣留俄發票之鹽餘議决由國務院通知該行准承認該債劵之債權所扣鹽餘則由財政按數收回關於中日實公司高木郎要求承認參戰惜欵展期事議决交財政部重核以上所述皆爲重要議案（按參戰借欵展期問題高木已與張弧議有草約前日曾約同孫潤宇公宴高吳在席間表示如肯展期則該公司當爲現政府帮忙之意高木又於昨日入謁曹錕可見其奔走不遺餘力矣此事關係國庫甚大國民不可不嚴重監視也 
[曹派大籌兵費]  
　　計畫中已有一千四百萬 
　　北京順天時報云曹氏就任以來日惟軍事佈置是務所謂對奉對浙對粤等等計劃均在積極進行中但以軍備需欵尤鉅且急極盡竭澤而漁之能事復有種種籌欵借欵之進行茲分誌如下㈠曹派擬以磁州各礦抵押於開灤礦務局英人那森氏借欵七百萬元以上現正在磋商中㈡以井陘煤礦作抵亦向英人那森借欵三百萬元此事已由曹銳邊守靖王承斌等主持條件已妥不日即可簽字交欵㈢王承斌通令直隸各縣預徴十三年地丁惟恐徴收非短時所能竣事缓不濟急特擬　發行二百萬元公債即以十三年地丁作擔保已由楊以德邀同財政廳長直隸省銀行當事公請天津殷實商人磋商勒令應募但商人方面頗表不允之意㈣王承斌通令直隸各縣遠籌軍餉二百萬元分大中小三等籌劃大縣五萬元中縣三萬元小縣一萬元共籌二百萬元查王氏通令各縣籌集軍餉已有兩次第一次爲五十七萬元此爲第二次總計以上四項可籌一千四百萬元預備專作對奉之用此外尚擬以龍烟鐵礦向外人借欵一千萬元最少亦須借八百萬元現正在進行如果此種借欵成立即以其中二百萬元再作軍事之接濟費查磁州各礦井陘煤礦龍烟鐵礦三項以商股居多曹派悍然不顧竞以作借欵之抵押未免太無心肝矣未知有關係之各商人聞之作何感想也 
[財政部將禁止有獎儲蓄]  
　　吾國之有獎儲蓄始於民國四年外商創辦之儲蓄會曾經財政農商兩部特許至七年時有某實業銀行援例呈准試辦一切率照外商規則辦理其後繼之起者甚多財部曾設法限制呈請非呈准立案開幕一年以上之銀行不得辦有獎儲蓄自盧信長農商禁止通行彩票以來人民對於有獎儲蓄均認爲與彩票同一性質一般與論頗爲不滿且後起小銀行竞變本加厲發行獎劵利用有獎儲蓄之名實行其彩票政策識者病之令春漢口舉行全國銀行公會聯合會議時僉主張銀行應停辦有獎儲蓄决議通過顧自該會議决以來迄未聞有實行取銷者蓋其中有極大原因㈠銀行自身實力問題㈡銀行與存户間解决償還多寡問題㈢存户間願否退本問題㈣利權外溢問題由前之說因㈠　問題不肯决然取消者大都皆是然是項存欵年限皆長目下都未及五年已無實力足敷償還久之又久其危害益甚影響於存欵血本者不僅一部份已也因㈡之原因在銀行以銀行利益爲前提在存户以存户本利爲前提老由存户自動退本照銀行預定苛酷之條件七折八扣祇能自認痛苦苟由銀行動議停辦則存欵人不得完璧歸趙庸肯干休萬一有一銀行竟悍然自定折扣停辦將來必驟起無限糾紛非惹起法律解决不可因㈢之問題固願退本者多希望本金無損惟有彩票迷者難免不仍希望繼續抽籤得一大獎者銀行旣招之使來大有不便驅之使去之勢因㈣之問題不過藉此爲消滅取銷有獎說之反對理由與㈠之問題相應而生也近者財政部有鑒於此銀行界之經辦有獎儲蓄者實有騎虎難下之勢終未便自動執行停辦爲調和銀行與存户間利害關係並保持社會安寗計已擬定退本辦法數條永遠停止辦理有獎儲蓄聞一俟交付閣議通過即以嚴厲手腕强制銀行停辦 
[段祺瑞不受曹錕年俸]  
　　吳佩孚前電曹錕主張尊重段祺瑞并請給段以最高年俸聞吳除發此電外并因項某赴京之便囑其親赴津門以此意轉逹段氏項氏來京即向曹錕述及此事曹亦深表同情當囑項如晤段時可即稱爲子玉與我兩人意見請段務必承受項旋赴津并邀與段關係甚深之某某同行項晤段後將來意說明謂曹吳對公極表敬重願尊爲元勳享受最高年俸段氏態度異常冷酷當云我雖無若何財產然温飽尙可無憂不須重糜主國家祿俸請向仲三子玉婉爲辭謝且我亦非長此向人乞憐者更無須他人代爲顧慮云云項聆此冷語一塲高興頓成烏有遂怱怱返京向曹吳覆命矣 
[中東路西路地震詳報]  
　　路局嚴防路軌危險 
　　哈爾濱消息十四日上午四鐘東省鐵路局接到西路雅魯站長急電云昨夜一鐘本站發生大地震震時轟轟有聲約有六十秒鐘之久始行止息據該站長之報告當該處地震甚烈時渠幾由床上摔下云云同日上午七鐘哈埠接到雅魯站各職員及沿站一帶居民來電報告該站發生大地震同時該站護路軍亦有同樣之報告據雅魯站長二次報告云該站此次地震各房屋天棚泥灰均行震落並有數處屋内器具顚倒凌亂當時居民大起恐惶均恐繼續震動有傷生命幸震動之時不久尙無損失云云 
　　東省鐵路局續又接到「特梁西那」小站及「巴林」站來電報告該處發生地震特梁西那小站之鐵路技師屋内天棚灰土均被震落當時東鐵機務工務等處爲設法防止行車遇險起見電令西路各站站長轉令司機員加意調查地震一帶之鐵軌有無移動地層有無陷落並路軌是否損壞等情事查雅魯站在哈埠以西離哈九百五十里特梁西那小站在雅魯站之東距雅魯站二十里此間出嶺起伏係杭愛山之支脈據哈埠天文台長「怕司洛夫」云北滿一帶前此曾發生地震當二十年前滿洲里站發生地震一次但未若此次雅魯站之甚按北滿一帶並無火山據怕司洛夫推測此次雅魯站之地震約係遠方地震之餘波至哈埠則離杭愛山甚形鴛遠當約不發生地震也 
　　十四日晚東省鐵路局復接到雅魯站報告云該站一帶之路線並未毁壞一切仍地舊東鐵工務處處長「阿列克散得洛夫」復電令西路各工務段長急速將各該段地震情形及有無毁傷之處呈報到處晚十一鐘時該處長接到覆電報告雅魯站一帶地震之詳細情形據云該處地震先起於特梁西那小站當該站發生地震時係昨夜一點一分層震動五分鐘之久於該處未動之前只覺有轟轟聲自遠及近迨震動劇烈時方始知覺又特梁西那小站之官房均有震落灰土之處一如雅魯站之地震情形然巴林站地微動並不甚厲僅兩秒鐘即止昨夜十二鐘東鐵復接西路各站電云沿線一帶路軌毫無所動當可照常通車但工務處長仍令各站嚴加查看以防危險矣 
[魯報界不加入慶祝憲法會]  
　　當局强迫學界慶祝 
　　山東慶祝憲法成立大會定明日（二十日）在公園舉行惟純係由官府組織各界均淡膜視之學生會前次開會時本表决不加入慶祝團體并分函省城各校屆時均不放假詎熊炳琦嚴令敎廳强迫放假半官僚之各校校長已於今（十九）日懸放假三日之牌熊又訓令報界聯合會「本月十日承准國務院電開准憲法會議咨開中華民國憲法業經本會議制定茲定本年十月十日上午十時由本會議依法宣佈應通電全國依法慶祝等因查憲法成立慶祝法經於民國六年五月七日明令公布在案茲准前因相應電逹即希查照依法辦理以重大典等因承准此除分行外合即抄録憲法成立慶祝法令仰該會即便遵照辦理山東省長熊炳琦」云云報界見之大譁於十九日下午二時召開會議討論此事各報社均到羣謂報界之慶祝憲法與否有自由權官府絶對不能强迫討論多時最後議决此次憲法造成完全係大選之附屬品條文旣不詳盡又多違背民意今官府慶祝與民意方面毫無關係慶祝一節報界槪不加入亦不停刋并不登録慶祝情形議畢各散 
[魯省經濟界之恐慌]  
　　花行買空賣空省議員質問省公署咨復 
　　濟南棉花行買空賣空致牽動市面融一節已迭載本報茲聞近數月來購花者與花行仍各走極端相持不下市面金融大起恐慌省議員賈迺寛等乃向省署提出質問省署已允嚴加取締茲將該質問書及省署咨覆之原文録左㈠爲質問事查商家買空賣空完全賭博 
性質此種不正行爲久當懸爲厲禁乃近來商埠花行但圖回用之利大倡抛盤之風當棉花收獲期之前數目即與賣花人紛紛開盤定價預行購貨買花者間有定金賣花者毫無保證其所訂契約名爲批單對於賣花者祇載代客賣花若干包無論買賣純粹花行對於花商之關係並無直接相對之人名爲買賣錢貨兩空形似預約實同孤注在花行無異設局聚賭在商人儼然籌碼賭博不需資本空口交易於是小本販夫無業流氓羣思僥倖爭先恐後及至棉花上市價落則買者損失極鉅價漲則賣者賠累不堪不啻紅黑一見勝敗立剖今年花行買空賣空之交易又將多於曩昔現在花價飛漲不已瞬屆交貨之期棉業之倒閉者不知凡幾况棉花爲本省工產惟一之大宗商埠之繁盛極頼商業之挹注倘該業發生危險則間接受其損害者必至不可勝言牽動金融擾亂市面不得視爲一部分之問題而膜外置之也苟於該業未經破裂之前迅速查辦嚴行干涉所有抛盤不發之契約槪行取消並將買空賣空之奸商提交法庭按律罰辦以示懲儆而示惡風則保全實多現報紙登報商界恐惶物議沸騰己成不可掩之事實貴公署何以毫無見聞豈以爲傅聞失實也抑以此同於賭博之不正當行爲勿庸取締耶否則照遏止會局之前例俟其敗露之後受害者旣多然後查禁耶迺寛等純爲維持市面起見未便知而不言謹按照省議會暫行法第十條提出質問務請按照文内事理迅飭市政廳查辦嚴行締禁並限三日答覆提出者賈迺寛陳玉三㈡山東省長公署咨覆云准貴議會咨商埠花行買空賣空行同聚賭深恐發生危險牽動市面請飭嚴加取締等因到署准此查花行果有此種不正當之交易自應嚴加取締以維商業餘令市政廳會同警察廳查明辦理外相應咨覆查照此咨山東省議會 
[魯人力爭威海交涉之進行]  
　　外部謂草約尙在商議 
　　山東各界聯合會派赴北京之威海代表于際唐等昨由京來函謂省議會代表李少白梁慕曾山東旅京同鄕會幹事趙德之邵金榮於十八日起程赴洛謁見吳子玉請其對威海交涉事尊重山東民意誓死力爭段合肥亦派陶雲鶴同往云云外交部以山東各界聯合會前曾去電質問威海草約何以不經閣議通過國會同意與山東承認即擅將該約送與英使昨已覆電該會解釋此事原文如下山東各界聯合會鑒支日代電悉威海草約尙在商議報載全非事實早經更正特覆外交部篠印 
[抵押青島公產之餘音]  
　　青島消息抵押公產一事經各界之大聲疾呼始得無形打消茲録青島商會駐京代表及駐青日領兩函願以從前之事實爲將來之監視焉兩原函如下 
青島商會駐京代表函云關於盜押青埠公產一案昨在外交部探得日前該部答覆國務院之公文略云以青島公產抵押外債本部屢經田督來電催詢連日談判一再交涉尙未得正式結果竊恐一時不能决議應由院咨覆魯督云云據此已過之電文而論足知北京各當局不獨以前想抵押青島公產且恐現下猶在暗中進行中也 
　　日領事覆省議會函云拜啓者接奉貴翰敬悉嗣後貴國政府如有以青島公產及碼頭等抵押借欵或變賣等事决定不使敝國資本家或會社與之發生關係相應正式答覆即希查照爲荷此復山東省議會青島總領事森安三郎 
[洛吳武力下之川湘軍事] [  蕭蕭]  
　　重慶之圍已解趙恒惕要求北軍入長 
　　熊克武但懋辛棄其成都根據地傾全力以攻重慶下决死之念存必克之心故其氣勢極鋭重慶險要多爲所奪據日前所聞重慶業被熊伹攻下夔萬亦發生激烈戰事經向某機　探詢重慶攻下之說尙非事實惟熊但猛攻甚烈袁祖銘楊森併力抵禦情勢極形危迫至夔萬發生戰事蓋因涪州周西成賀龍等部與鄂軍張允明旅及川軍李越森旅相持夔萬運輸甚忙致有此傅說洛吳恐重慶不守援川軍即失其軍事上之根據地曾嚴電援川總司令王汝勤迅率第八師全部星夜開拔入川並令護送子彈百萬發米麵各五千包前往應援近據軍署接王來電該師已行抵夔門前鋒已至萬縣援川軍得此一師生力軍來援氣勢遂爲之一振據袁祖銘楊森昨日來電報告熊但等部又以大隊猛　浮圖關鴛鴦橋經職等督率陳國棟鄧錫侯王天培王正鈞各部軍隊死力抵禦又編决死隊兩圑奮力衝鋒血戰兩晝夜將熊但軍擊退重慶之圍遂解同時涪州周賀兩部亦經張李兩旅驅逐至彭水石柱渝萬間交通回復請速撥子彈十萬發軍米五千包蕭督接電後當電令王汝勤派人至監利石首購買湘米又令營長鄒海清在　廠提出子彈五萬發解川應用是重慶又已轉危爲安援川軍稍見進步矣 
　　湘省譚趙兩軍自開始再戰後迄令砲火未息譚軍之在東路者現分兩路向長沙進展一由茶園舖進湘潭以攻易家灣一由醴陵以攻株州趙軍唐生智旅長親率廖磊等部分途抵禦但譚軍氣勢較銳趙軍漸有不支之勢加以趙軍中之下級官兵多不以趙之勾引北軍入湘爲然不願爲趙犧牲唐又恃功而驕諸將多懷怨憤前日易家灣以東路軌忽被毀三段傅即趙軍内變之所爲以是測之趙軍諒難持久矣湘陰方面劉叙彝部亦正與趙軍李品仙王錫霖相持尙未有若何勝負趙恒惕十五日特電洛吳略謂袁圑長（袁植）在姜畬遇害已將議和代表撤回並令葉唐兩旅開赴前方巧（十八）開始總攻擊惟後方防地空虚務懇查照前電俯准派軍進援等語又派參謀朱漢丞來鄂候領子彈至洛吳此時是否即令北軍入駐長沙則不可知但其所派之兩湖警備總司令部參謀長馬濟前在漢語某外報記者則謂余此次奉命入湘意在幹旋湘局防止譚軍侵岳外傅北軍將與湘軍作戰殊多誤會不過譚軍若欲侵岳以犯我防地則不能不爲正當之防衛云云是洛吳對湘之態度亦可以窺見一二矣（十月十九日） 
[粤中雜訊]  
　　孫中山要黎南游省長問題與查辦兵站案 
　　國聞通信社十月十五日廣州通信云黄陂前託郭泰祺持手書至粤謁見孫中山商洽國事茲孫中山報之以書云宋卿先生執事曏日奉電適文督師東江致稽裁答復初來粤藉奉手教雅意殷拳誦之百感精衛函電亦屢述盛意良用欽遲辛亥之役公實偉烈持此不墜令名將炳於無窮感念前勞低回未已時局日𣗥鬼魅横肆來示所謂非通力合作不足以扶持正誼鏟除强權洵今日之篤論也追隨之說豈所克當公我天職斯時固未遑暇逸也海上清豫能否命駕來游是邦擁　清塵竚候敎益匪唯私幸民國實利頼之延望維勞至深企禱手此即頌勛祺不莊具 
　　連日更動省長之說甚囂塵上始傅以胡漢民繼任又傅以許崇智繼任謂已經内定并徴得許氏同意但胡漢民前已請假至港旋即赴滬許崇智之親信某君對省報記者發表意見略謂許總司令前因籌劃後方各種事宜及檢點第四師返省部隊故由前敵返省本擬稍爲逗留即返前敵嗣奉大元帥令查辦兵站致未果行對於省長問題雖有人徴求許氏意見但許以前敵軍事尚未收束若遞然兼任民政長官殊於軍事擘劃諸多窒礙故無甚表示聞一俟查辦兵站案結束即行遄返前敵督戰免滋外方猜疑云云就此兩項情形觀之則更動省長說一時固未易成爲事實也 
　　孫中山前下令古應芬查辦財政機關許崇智查辦兵站後鄒魯鄧澤如曾向孫辭職聽候查辦經孫語以查辦案係爲整理財政起見並非對人并温語慰留鄒鄧等現已照常供職惟查辦兵站則甚爲嚴厲孫已下令將大本營兵站總監部裁撤着各軍自辦兵站許崇智現並組織查辦兵站委員會委許崇灝爲委員長委龍思鹤吕光棪唐家㻫馬灝等爲委員務將兵站弊病和盤托出呈報中山以憑核辦 
 
 

Page 7

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 8

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *自由談 
[一知半解] [  鄭鼎彝]  
　　世界各國首都中行人最多的街道爲英國倫敦皇家證券交易所與英蘭銀行中間的一條街道一日約有五十萬人經過 
[樂清虹橋淨土堂序（下）] [  釋印光]  
　　如來稱此凈土法門爲難信之法者以其下手易而成功高用力少而得效速其圓頓直捷廣大簡易超出一代通途敎理之上非宿有善根决難信受奉行也吾常日九界衆生離斯門上不能圓成佛道十方諸佛捨此法下不能普利羣萌蓋紀實也今之時是何時也乃刀兵飢饉疾疫俱集之時也雖未至三小災亦三小災之現象耳况復邪說縱橫知識稀少欲聞正法頗不易得有胡天僕居士者發菩提心篤修凈業又欲同人各得此益遂極力提倡而勸導焉其殆以贊天地之化育代佛掦化以爲天職歟而一方之人聞其說法感此時世不禁厭苦欣樂之心油然而生遂一倡衆和靡不服從居士因自捨地基兼募善信建念佛堂開放生池及藏經樓功德堂香積廚供應堂居然從地涌出一大道塲念佛堂甚寛大中供西方三聖立像以冀行人平時注目臨終即蒙接引也正中設說法座聽者周圍坐雖至千人亦不迫窄俾四遠來者不至有向隅之歎藏經樓則備請各處所刻之經以供發心者受持而研究焉功德堂則備書所出功德之數目又統設其位以期存則福增壽永殁則直登蓮邦而旣轉法輪若不輔以食輪則斷難經久不歸故特設香積廚供應堂以令念佛聽法之人各得心滿意足而後已放生池則取彼將烹之輩畜之法堂之前不獨活彼色身兼以經聲佛號資彼慧命其所建設皆極周至約用一萬六千餘圓已得落成擬於堯曆八月十五日開講實爲末法不得多見之事其友張雲雷致書于光祈爲序引冀發起信心而擴充焉因將如來所說通途特别兩種法門之所以然并胡居士之心行及各種之布置大概書之以期閲者咸效法焉倘見聞者同發此心則俗美風淳民康物阜轉五濁惡世爲清凈蓮邦矣此光之日夕馨香以禱祝者願諸上善人各垂慈憫則幸甚幸甚民國十二年癸亥孟秋古莘常惭愧僧釋印光謹撰 
[日本大災震之此例] [  渭]  
　　此次日本京濱間之大地震誠爲有史以來希有之巨刦死人傷亡之數以數十萬計益以大火焚燒海嘯冲蕩而房屋與建築物之毁壞更不勝縷舉也今日本雄辯會於此次之大震災特有一精晰詳明之報告讀之頗饒興趣亟摘譯其大概以介紹於國人之前藉明此番之災震損害狀况云查横濱東京兩地之死於是役者今精確查明爲十二萬人若將死者之屍體順序的排列可延長至六十英里又震災中焚毀之户平均每一家損失作二千元計每死一人之損失平均作三百元計則此次災震内所受之損失若純易一元之鈔票一直線的單張能積疊至一百二十五萬尺之長若竪起其高度超過日本最高之富士山一百倍如再横綴更能延長至七十二萬五百里以地球距離月球二十四萬里計則比較之可超越三倍有餘誠屬驚人聽聞亘古未有之浩刼也 
[徐樹錚之新詞] [  春水]  
　　徐樹錚近作一倒犯詞語頗妙錄寄自由談 
[倒犯] [  又錚]  
　　癸亥九月一日賦京師鴨炙鴨庸禽也味僅常饌耳業酤肆者龍之華籠藉牟大利别居以尊其體甘餌以充其腹彼鴨者遂呷呷自鳴謂人莫予京矣迨肌肉腴美燎而供客爲時曾未幾也嗚呼仲謀稱臣老奸不敢踞爐火鴨乎鴨乎乃智出阿暪下乎 
弄影似鴛鴦並棲露塘波淺眠沙夢斷偏消受半爐紅暖金羹芥醬膏沃晶盤雲膚歛試嫩爽霜葱膩餅銀荷卷就新菘正秋晚回首春江細泛東風桃花知水暖暮雨碎浪纈趁魚子輕偷眼睡片石萍茵軟妬雙鷄長鳴逃七案恨　入菱絲畢竟難飛去任君羞禁臠 
[爲陳小蝶書箑] [  又錚]  
　　三絶詩書畫自雄太邱父子嬗宗風蘇家小妹尤清婉肯閟新詞遜長公 
[記天津葉宅堂會（上）] [  張慶霖寄自津門]  
　　月之五日係鄕丈葉文橋觀察之太夫人七旬大慶設帨於吾徽會館菊觴上壽海屋添籌往祝嘏者多津京顯逹葉丈孝思不匱特邀京津間票友與男女名角斑衣獻彩用娛老 
[津津有味之商榷] 親是日堂會戲碼約共十十餘由上午十二時上塲老生常談之八仙上壽等初無足記坤角金月蘭之孝義節娓娓可聽而朱顏已老注意無人惜哉鮮牡丹之春香鬧學人云亦云無甚好處彼固一縮小之碧雲霞浪爲特長在津門叫座魔力不在金少梅下此劇當以嬌憨勝乃竟以浪出之奈何與先生細解閱閱瞧鳩章是豈閨中小兒女所宜爲之耶津門咫尺燕京爲戲劇出產地不意重色輕藝之心理與滬江人士無稍分别四平山爲晋陽宫後本尙和玉之傑作也尙嗓音雖澀念字清楚做唱俱極認眞此勾臉之李元覇天武神威功架未必稍讓小樓之項羽也不過尙貌不揚年歲已老故昔日去滬每不爲一般士女所歡迎吾輒爲和玉低徊不置尙小雲王長林之蘇三起解百錬鈍鋼無懈可繋長林去年曾從小余南下𨽻亦舞台直至臘冬封箱北返王爲國� 
中名丑第一人神妙已到秋毫顚然而年近古稀興念及此不禁爲戲劇界前途人材悲 
[食蟹瑣談] [  古]  
　　時屆秋令蟹乃爲應時之美味然食蟹雖小事亦頗有可注意之點在焉今略述於後 
　　蟹爲極寒之物食時宜多加薑末以殺寒 
　　蟹臍大寒不可食否則易致病 
　　妊婦不可食否則令子横生最宜戒之 
　　有風疾之人食蟹能使舊疾復發 
　　不可同柿及荆芥同食否則致病 
　　食蟹後可以紫蘇（樂舖中有售）代茶能袪蟹毒 
　　以蟹壳燒灰存性調以香油可愈凍瘡　 
凡潮濕之處均能産蟹惟除活水所産者外皆有毒不可食以上十則雖似無關緊要然正不可以其小事而忽之也 
[蘋窗硯滴] [  潇湘白蘋]  
　　花難長好月不常圓人壽幾何青年不再此乃造化循環之理不能或强亦天地間應有之缺憾也 
　　青樓一笑其中正不知孕着多少傷心涙毌徒愛其媚亦應憐其慘也 
　　同一涙也有窮途之　有墮溷之悲有家國之愁有離别之泣處境不同作用斯異顧世人獨重美人紅涙抑何可怪文墨陶情具有至樂倘必涉及他人長短便有免俗文字雖佳亦何足貴 
　　頻年不見一旦相逢萬語千言無從訴起惟悄然相對彼此忘形此爲離人所不能免之情亦離人獨有之樂也 
社會小說 
[人間地獄（一九四）] [  婆婆生]  
　　第五十六回雪夜度凄清量珠换夢銀燈照憔悴射藥回春 
　　白蓮花也笑了一笑道今天再不早來要讓你駡煞快了程藕舲道今天來老太婆没說什麽嗎白蓮花微微的歎口氣道今天他再說閒話那也太没有良心了程藕舲道那末閒話少說你到這時候夜飯吃過了嗎白蓮花道各處堂唱剛剛出完結回去老太婆問我阿要吃夜飯小菜到留好了幾樣我急急的换了一件衣服推頭不餓老太婆也明白他說你不餓爽性不要吃早一點到程大少那裏去吃大菜吧我換好了衣服我便來不及的趕到這裏來了機器扶梯也壞了一路奔上來氣全透不轉了程藕舲道那末豪燥點菜吃飯㖸我的肚皮這時候本來也餓了說著程藕舲便提筆在手尋了一張請客票翻轉來寫菜單程藕舲問白蓮花要吃什麽白蓮花這時候早脫了那雙高跟緞鞋拖了程藕舲的拖鞋往床上一靠對藕舲道鷄絲鮑魚湯烤安仁猪排牛排英腿蛋我統通吃的你吃什麽我吃什麽你何必問我程藕舲聽了他這一句話也不再問他只管低着頭開菜單一共寫了約模有五六樣白蓮花在床上道喂一張菜單也不是做文章怎麽還寫不好程藕舲道好了好了恐怕你餓特爲多點了兩樣說罷立起來去掀鈴喚西崽誰知應聲而至不是西崽乃是柯蓮孫程藕舲此時手中搦著一張菜單心不在焉只顧望着床上的白蓮花見有人進來他以爲是西崽隨手將那張菜單遞給蓮孫口中吩咐道快點蓮孫也順手接過來一瞧見是菜單知道程藕舲錯了笑道藕兄你認錯了人了程藕舲聽了這句話方纔明白進來的不是西崽笑道你眞巧極了我掀鈴喚西崽你正走進來難怪我要將菜單交給你了柯蓮孫笑道這幾天你給三小姐纏得渾淘淘連朋友也弗認得哉 
三言兩語[  征鴻]  
　　『人物』二字泛指人類而言也人勝於物故上物遜於人故下人能致用人而物也物能致用物而人也兩者雖異其應用於世一也今之人不能致世用反爲國家賊是直人而不如物也人不如物雖名之日廢物可也 
 
 

Page 9

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 10

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *國内要聞三 
[湘事吃緊中之大請願]  
　　請勿以長沙作戰塲然雙方已開火 
　　十五日上午十時長沙總商會爲　方軍隊在兩岸對撃事件特開中西士紳大會討論臨時救濟方法到會者團體方面有律師公會青年會省敎育會省農會女青年會信義會紅十字會遵道會工業總會總商會慈善總公所等代表五十餘人外紳方面有弋德白鄧維眞　牧師中紳方面有羅先闓沈克剛李逹璋貝允　李佛肩曹典球賓步程等首由商會會董魏振邦報告今日開中西士紳大會因爲和議雖在繼續而成效則未可知在前昨兩天情勢看來兩岸之槍聲與砲聲時起時止長沙爲華洋雜處之地未便作爲交戰之場據問　方都安有大砲故應籌一救濟之法或即派代表向雙方交涉請勿破壞商塲救全生命又據報告青石橋瀏陽門一帶堆有沙袋尤足望而生畏今日之會應請推定士席以便從長討論或即請羅定老先闓主席衆贊成當由羅定安主席報告赴姜畬和會情形略謂我等到姜畬時省方代表已走三人副主席劉仲欽亦他去我對未走之代表說省方衡方有條件人民方而惟求雙方讓步祈禱和平我等此來因爲代表有全權可以將我等希望代逹各該直接長官換言之我等此來爲哭求和平湖南目前好像成爲藥舗中之研子研來研去盤子雖尙救得而被研者難免不都成粉末先闓經過大小戰役數十次其結果總是人民吃虧對於雙方代表所勸告者如是迨前天由潭歸來剛到水陸洲就打一通夜仗天亮後大霧消散我即往洲上一帶巡查未死一兵僅對河死了百姓數名並報　昨日之砲聲係由平樂官方面向紡紗廠發出落在紗廠背後山上打倒民屋一所死女子三人男子一人似此情形非請省方衡方軍隊開往省會以外平原曠野之地去打不可報告畢適陳覲文到會即報告由湘潭來省情形謂我等臨行時陳代表子暉路晤省方續派五代表李況松叩其主張謂以依法求永遠和平爲主旨旋又會見劉旅長之參謀長王者師告以省方代表之主旨王云依法即是護憲我等屬中立軍不好說話惟人民頂好說話仍請回省會集各公圑從旁催促似此則今天不能不派人向雙方請願戴雪岑報告昨日晋見三指揮情形并謂現在兩方都安有大砲昨夜即聞大砲之聲人民不速設法恐長沙即成戰場非常危險經多人討論後方克剛云當初在華洋籌賑會開會時是要不以長沙爲戰塲後來擴張爲求全省之和平現在仍歸於原點主張推舉年高望重之人及前日赴　畬之四代表晋見雙方當局並領事圑魏振邦主張多推幾位代表如無辦法明天敎育會開會時即全體用種香凳子向當局請求蕭萊生主張對雙方及領事圑請求並需遞以書面衆贊成當場推定貝允昕方克剛曹子谷起草請願書並推定請願代表如下戈德白牧師鄧維眞牧師羅先闓沈克剛李逹璋陳斌生貝允昕方克剛趙運文王尹衡王克榮曹典球龍紱瑞賓步　戴雪岑代表推定後即討論見領事及過河見衡方將官方法未幾致　方請願書及致領事圑公函亦即草就其文如下（致雙方長官函）呈爲事機緊迫生命危險環懇劃出戰區以重民命而全省城秩序事竊維省垣爲華洋僑民萃處之區乃數十萬生命財產所繫迭數次南北戰爭均頼各方體諒不忍一擲幸獲保全近見城區内外竟有架砲高垣囊沙塞路種種備戰情形全城居民惶惑萬狀伏思近月以來人民呼籲和平業已力竭聲嘶正苦求生無路若再加以砲擊巷戰勢必將此三千萬人民之生命財產犧牲剿滅而無餘是而可忍孰不可忍人民等無拳無勇已如俎上之肉將死言哀惟有痛哭呼號環懇於我長官之前敬求即將長沙城區畫出戰線以外所有砲擊巷戰　事俯允取消若有絶對不顧民命首先發難者則爲中外人民之公敵必貽萬世湘人之唾駡迫切陳詞伏維矜鑒省敎育會總商會省農會工總會律師公會慈善總公所紅十字會基督敎青年會基督敎女青年會長沙遵道會長沙信義會基督敎職員聯合會（致各領事函）敬啓者敝省不幸發生戰事現在情形尤爲危險竟聞有砲擊巷戰之事省垣爲華洋僑民萃處之區數十萬生命財產所係用特公推代表懇請貴領事圑以人道主義賜予援助即將人民請願廹切情形轉逹雙方主持軍務區域以免人民塗炭素仰貴領事團仁愛爲懹不分界域情形緊迫用敢環請伏乞賜予力言爲叩此致各國駐湘領事 
　　請願書旣經草定各代表即於下午三時集合先往省署請願推二牧師及羅戴兩君發言首由副官長出而招待趙氏旋即出見由羅君陳述請願大旨並面遞請願書請毌在省城附近開砲以保全洋華生命財產趙答謂彼方不開砲此方决不開砲彼方如相逼過甚則爲自衛計亦無辦法解此代表又申請畫出省城爲安全地域毌以是作戰境趙答謂如能照姜畬會議彼方退去江岸十五里我軍亦可退去水陸洲云云各代表乃興辭出復相率至美國領事署電約英德日各領事擬在此開一領事團會議英領事不能渡河其他亦因事不到美領事即約定於今日上午開會討論各代表請願問題美領事出示雙方函電均允許不於省城開砲想不至有所翻侮適遵道會牧師任修本亦至對於此事亦甚熱心各代表以時間不早不能渡河約定今日午前齊集任牧師處同往羅先闓并允即日先往疏通以免阻碍各代表始散羅氏於散會後至水陸洲雇一划西渡離西岸二三丈西岸兵即呼停止羅氏遙語來意仍勉强前進離西岸僅丈許西岸兵即以槍示威堅不令前羅氏始返延至十六日則自晨早起對河即槍砲雜作隆隆不休殆已正式作戰矣又一消息自昨日傅聞兩岸將有砲擊之訊省城商民均甚恐慌敎堂洋行四城錯處各外人之居此者甚夥聞耗亦均驚駭以爲如交通便利即可遷居樂土今則遷無可遷且建築物與財產爲數不資何能棄諸不顧故昨日紛紛集議擬請各領事援照去年廣州之例要求兩方畫出長沙爲安全區畫不許放砲如果不允即由各兵艦與以相當之對付 
[新鄭續獲周代古物]  
　　並有人贈送漢代古物 
　　靳雲鶚第二次通告云新鄭發見古物第一次周銅器九十一碎銅片六百三十五前已登報通告並呈由洛陽巡署派員監運赴汴交開封敎育聽點收保存矣惟白繼續搜掘以來又得周虺耳盤周螭首匜周夔耳舟周螭耳舟周絃紋盦周盤虺鐘周粟紋仗鐓周蟬紋仗鐓周銅杠頭周匾銅鈴周盤虺熏爐蓋頂周箭頭各一周戈頭二周銅環書鐀四周瓦鋗一周瓦豆四秦瓦當六宋磁碗三貝貨三百十七貝片七上古蚌介鋸一獸牙二十三碎骨三玉玦五環文玉件二玉片二碎銅片三十五並由縣紳王君公珍贈來從前掘獲之漢磚六周君上圖贈來伊家毌傳之銅像二陶質素鼎一陶質絃紋鍾二漢鹿頭魚紋磚一又於該縣北關祖師廟及城西三十里之王樓地方覔得生熟古鐵各一皆重逾千觔以上共計銅玉陶磁磚瓦等件五十三貝蚌牙骨等件三百五十一碎銅片三十五古鐵二陸續運鄭據監挖人員報稱所挖井穴深量已至三丈許幅員已至十餘丈四周搜挖土質堅硬迄無所得度已無遺當飭將穴塡平回復原狀將來擬立碑碣垂爲紀念即於十月五日事竣回防仍命編輯人員逐件記載攝影製版訂爲續編以供好古者之考證並經照案呈請派員監運省垣點收保存至是而雲鶚之責畢矣夫不貪爲寳古訓所垂懷璧其罪聖人所戒此次出土古物歸諸公有不獨地主李紳廓然大度乃情之所感觸類旁通竟有王周二紳願以家傳古物供獻社會尤爲雲鶚所極端欽佩當亦國人所同聲贊許者也此後直接保管責在汴省官紳間接監護又須頼乎國人永永無替慶幸曷伏乞公鑒任城靳雲鶚啓民國十二年十月十六日 
[蕪湖近訊]  
　　和尙港設立米捐分卡抽收出口帆運米捐迭經省蕪廬和七屬同鄕反對因此不能開徴省政府不得不委曲周全由財廳委蔡繼培前往調查後業將該卡實行撤消以順民意此捐旣難抽收不得不謀抵補經馬聯甲呂調元一再電商遂决討恢復八分米釐改易名稱爲海軍捐照皖省原有海軍捐案之運漕鳳凰頸定埠大通等十五釐卡代徴至原有海軍捐此額定爲四十二萬七千七百元並先行咨部查照由蕪湖米捐局派員坐收旅省蕪湖同鄕以此捐仍是換湯不換藥之計劃且限制太嚴與蕪埠米市有絶大影響除開會反對外並電蕪湖總商會一致力爭聞該會定於二十三日召集各商帮開聯席會議討論對付方法 
　　財政廳長胡思義前次應召赴蚌與馬聯甲協商財政問題馬以駐蕪安徽米捐局長段啓緖係段芝泉之堂弟此次曹錕賄選段芝泉有反直之嫌故令胡將段撤任改委軍警督察處長袁先杰接充袁係馬之親信袁奉到委任狀後即由省乘輪來蕪滿望接事詎料段先期已得消息業經避在天津以示拒絶致袁一時不能接事乃電省蚌兩處　示　親自赴省向則廳請領大票業已隨身帶蕪聞馬呂已電令借用蕪關監督關防惟借用關監督關防須禀明財政部核准事實上恐難辦到現袁又擬借用縣　關防另行設局開徴如果實現則蕪埠有兩安徽米捐局不但廣潮各帮米號應繳之米捐不知繳於何局爲是且恐將來因此又起糾紛矣 
　　蕪湖捲烟營業憑證稅設局開徴後捲烟業一律停止營業以示堅决反對而英美烟公司方面又因影響營業各向其駐京公使呼籲聞駐寗英領事上海英美烟公司代表及駐蕪公司大班司美司等均已先後乘輪赴省直接向呂調元交涉捲烟稅局長邱在元連日央人向烟商疏通見無轉　餘地業已辭職並向財廳索還保證金觀察趨勢捲烟稅恐難實行矣 
　　皖南鎭守使王普刻時局不靖防務亟應嚴密除秘密無形戒嚴外一面令飭江口軍警盤查所對於上下水輪船搭客登岸之後所帶行李等件必須詳細檢查方可放行並派兵士輪流荷槍　彈畫夜梭巡街市又面諭警察廳長即日出示禁止民間深夜燃放爆竹以免人心警慌 
　　頃據合肥來人述及合肥與六安接壤之老廟集太平集馬家集一帶近又發現大股土匪快槍數百桿姦擄焚殺慘不忍聞該處附近雖有警隊駐防然兵單械少不敢進剿聞合肥縣知事袁勵宸得訊後已飛電馬聯甲請派隊協剿以免蔓廷延 
[浙法圑討論省自治]  
　　二十一日下午二時浙省各法圑聯席會議假省敎育會舉行省農會代表方悌陳應沅周清省敎育會代表許倬雲蔡敦辛總商會代表潘仰華律師公會代表沈爾喬吳華胡邦彥杭州議會代表顧乃斌杭縣敎育會代表朱汲　錢宗翰曁各縣議會代表王立之陸啓等五十餘人振鈴開會後公推莊崧甫主席報告時機急迫亟應施行自治以慰民望陳應沅錢宗翰云對於自治問題一致贊成惟今日之會能否代表全省實爲先决問題陸啓云查軍務善後大綱當時議决尙無今日人數之多現各縣議會均有代表列席自治大綱自無不可討論吳華云本席意見省議會足代表全省人民縣議會聯合會足代表各縣縣議會各法圑聯合會足代表全省法圑汪顯云今日浙江局勢是否與中央方面完全脫離關係同屬疑問蔡敦辛云本席以爲自治應從平日提倡先　市鄕自治然後擴充爲省自治陳德新云自治爲省憲之過渡今日要問浙省是否要此渡船即是自治大綱顧子才云今日討論自治無非爲對外起見擬先推舉幹事組織籌備會胡邦彥云自治大綱認爲造屋之圖樣最後表决結果設立省自治籌備處推員起草簡章遂振鈴散會 
[杭州快信]  
　　皖方增兵屯溪等處與浙界相近此間紳商以有違公約已致函馬聯甲詰問 
　　浙憲兵向祇四連現將二連歸併一連四連併入三連照併額選募兩連俾資巡緝 
　張省長停辦四届選舉實行户口登記各縣頒發紙張所需郵費甚鉅已通令派員來具領 
　　浙農校經實業敎育兩廳通告浙西螟患已組織除螟圑規定章程九條即日出發 
　　浙軍第一師軍官敎育圑本届畢業定下月中旬舉行日來功課加緊 
　秋旱日久上江水涸柴炭來源頓絶加以城河船户能工存貨無多該業今日（二十一）全城停市 
　　江干柴行與船户困增加運費大起風潮紛紛函電乞援現杭總商會定二十三日下午開臨時會邀集雙方　法調解 
[南京快信]  
　　參陸處電齊詢蘇省軍費欠數以備於整理財政會議時提出備考 
　　省署昨准内務司法兩部咨催速將整頓吏治司法狀况咨部備核 
　　齊督駐京代表閻祖培昨（二十一）返寗密陳一切　　海軍司令署據各艦長來電轉北京催索欠餉 
　　江蘇特派日本賑災專員沈沂電兩長已於十九日返滬並請通令禁止華工出口以免困苦 
　　贛蔡電齊請協電北京速撥沈軍開拔費便赴援 
　　省署咨催議會速將交議徴收捲烟營業特稅章程早日議决 
　　韓省長前（二十）日起照常見客 
　　財次錢方軾昨晚過寗赴滬聞决定不再回京復任　　皖北鎭守使李傅業昨因公來　　督敎部主事周仲容來蘇視察敎育昨由寗赴滬 
　　省署委陳協恭充選舉事務所課員又委張佑籌辦清淮區航政事宜財廳委揚德成赴六合郭芳春赴無鍚秋勘 
　　韓省長因崇明外沙警察分所長任俊違法凟職經委員查明屬實令警務處迅即撤换 
　　東方八大學比賽網球十九二十兩日在東大金大兩校預賽定明（二十二）日决賽 
地方通信 
[崇明]  
　　小學將開訓農常識會堡西王丹揆手創之求已小學形式精神俱足取則敎員張叔英對於社會敎育尤抱熱忱聞該校擬於星期日舉行訓農常識會以淺近之種種常識灌輸農民並組織游行演講圑藉開文化現已着手進行矣 
[松江]  
　　縣署會議第四届省會選舉松江縣公署於二十一日下午召集二十四市鄕董佐會議辦理第四届省選事宜市鄕董到者十五人温知事及籌備主任程功輔事務員錢天聲吳愼之等均出席先由温知事報告開會宗旨並提出辦理本届初選之議等㈠省選舉調查主任田市之總董鄕之鄕董擔任總董鄕董出缺應由董事鄕佐分别代行或鄕董佐均已出缺此次調查主任即由原有自治委員擔任㈡分叚調查員例由調查主任遴選報由縣署發給照會第現在爲期已迫輾轉需時茲擬將分叚調查員照會即由各調查主任約計該區應用若干随時帶回遴員塡發一面開單報縣備案以期迅速此項補報公文務儘五日内送署㈢選舉人民草册以一百張爲一本茲經查照上届成案交由本城成章印刷所照式刋印每市鄕約需若干本擬由各調查主任約定數目自向成章印刷所購用計值若干報署發欵歸墊㈣查選舉人民册規定十一月三十日告成而查造草册告成則係十一月十日按縣署接受草册之後繕冩各區榜示字數浩繁頗費手續况電報選民總數即以草册爲根據若草册不齊選民總數無從約計應請各主任督促各調查員迅速進行選民草册務於十一月十五日一律造送免悞程限㈤查上届松邑選民先報十七萬三千四百餘人奉省令以人數太濫嚴令確查核減經由縣召集緊急會議減去一萬餘人輾轉駁飭費鉅事繁本届調查選民擬請於此點切實注意認眞審查免致多費手續㈥查上届省選舉經費實支附稅四千三百四十七元八角三分二釐原定預算係三千五百九十元嗣以辦理决選又復追加洋一千二百元本届編製預算姑照上届原定成案辦理惟近來百物昂貴一切用欵均較從前有增無减所有表决各欵應否酌量增加在於市鄕附稅項下撙　動支應請公决經到　市鄕董討論結果議决第㈠㈡㈢㈣案照議題通過㈤案議决核實調查㈥案議决本届省選經費暫照上届原定三千五百五十元於十二度各市鄕附稅項下動支其支配方法應照各市鄕應領附稅額數之多寡平均分擔將來用欵設超過預算之數隨時開會公議議追加議畢温知事又提出辦理户籍問題經衆討論之下以現值籌備地方自治及趕辦省選事務辦理户籍手續甚繁萬難兼顧况經費急切難籌一時不克開辦茲經公　議决暫時緩辦一俟縣議會恢復告成正式開議再行籌劃的欵照章進行 
　　縣農會職員常會紀事松江縣農會於二十一日開職　常會到會者錢魯詹等十七人先由正會長吳履剛報告呈請省長催修金山嘴海塘及奉批情形旋議㈠縣議會聯合會函請一致反對漕糧加增附稅案議决代電省議會反對加增㈡省水利協會函請徴集水利研究案議决擬具全縣水利計劃再分該會研究㈢奉縣令徴集農林特產種子逕送二農試騐塲案議决照辦 
　　松江縣敎育行政會松江縣敎育行政人員會於二十一日下午召集會議到陸規亮倪伯英倪汗忱楊純武姜仲葵姜隱濱金鈍庵馬敬時張彬士袁玉雨吳致詳沈汝賢等推張彬士主席議决案如次（一）奉令校長改爲聘任案議决校長改熓爲聘任制旣奉廳令自應遵照惟已　委任之校長應否加聘市鄕初級小學校長是否一律聘任小學校令所載懲戒處分旣受聘任之校長以後是否適用應一併呈請敎育廳核示辦理（一）敎育委員　告調查視察情形及實施經濟公開案茲按照各敎育委員視察情形於地方敎育不無受益經濟公開所送報告表及票據亦覺手續清楚惟有少數區域各項調查表及收支報告未經送到者應尅日塡報以歸　　其已經收到之收支報告應送由董會查核（一）規書義務敎育設校地點案議决由敎育局請視學員及敎育委員實地調查編印全縣地圖詳確規定設校地　並爲各小學敎授鄕土之用（一）催繳各市鄕未經繳清之敎育經費案議决敎育局對市鄕敎育學欵沿習成案有經理之權現在董事會成立已訂有保管方法所有敎育經費應由董事會管理而市鄕自治機關次第成立於經理學欵之責容有轉移所有各市鄕未經繳到各欵應即照數繳齊以清交替手續繼又接開甲師講習所董事會提議師範生參觀辦法及擬開學藝會案併案議决照提案所擬辦法由敎務會議核議辦理至需用旅費届期依照事實由本會酌量請撥 
[蘇州]  
　　探隊緝獲僞造農商鈔票正犯蘇州農商銀行主任陳卓然以蘇市自月前發現僞造該行鈔票後一時影　信用故曾函請蘇州警察廳偵探隊長潘秀清飭探嚴查僞造該行鈔票之人歸案訊辦茲悉蘇偵探隊潘秀清隊長昨已督率探士在蘇緝獲僞造該行鈔票之正犯錢鏡清一名帶隊訊押屬實即日已送警廳司法科訊實備文派警轉解吳縣地檢廳訊押矣 
　　賽會械鬥案地檢廳騐傷紀蘇鄕南北橋鎭鄕民於夏暦本月初六日舉行舁神賽會尤岩得香糾衆持械將吳臻寳吳金生二人兇毆受傷且將臨塲排解之保衛團董吳義森頭部打破肇事一節已誌前報茲悉昨日（二十日）爲吳縣地檢廳派員騐視吳臻寳吳金生二人傷勢之期吳臻寳吳金生二人特於是日下午四時由家屬伴同舁至桃花塢吳縣地檢廳請騐當由張檢察官偕同陸檢騐吏蒞庭騐得吳臻寳吳金生二人頭頂髮際均有亁血漬一大堆而頭部背部腿部均有鐵器傷當即塡明傷單諭令二人暫歸自行治傷俟定期將兇徒拘案再行傳訊並聞臨塲排解致被打破頭顱之吳團董日昨亦已狀請地廳併案澈究嚴懲矣 
　　水警偵緝隊獲盜水警第三區偵緝隊巡官李春山等前晚在閶門外緝獲盜匪趙阿金顧小兎子等二名並盜械刀槍警笛子彈電筒衣物多件訊據供認迭次行刦陸墓虎邱等處多家不諱李巡官當即備文解送廳署由趙廳長發交司法科假預審聞尙有他案未曾吐實擬審明後再送法廳 
[常州]  
　　孝東鄕發生命案武邑孝東鄕七都三圖北大溝村農民吳細品領一童養媳吳邵氏現年二十歲尙未成婚其嬸母徐氏時將侄媳凌虐十七日竟用木棍毆斃旋被該媳之父邵福元得悉因女死於非命延至十九日投縣報案縣署於二十日派委徐承審員下鄕相騐委係毆傷斃命晚間回城已飭法警嚴緝兇手以憑法辦 
　　敎員赴縣署要求加薪武進小學敎員要求加薪於十九日議决舉行大規模行動向縣署及議會請願二十日下午三時全城城男女敎員百餘人集合於敎育局即出發至縣署接洽並推趙毅甫莊儒珍張愷祥葉文郁程　初等五人爲代表當由姚知事延見經該代表等面提呈文後姚知事當允付縣議會核議並囑各代表俟縣會開臨時會時前赴請願雙方進行各代表認爲滿意遂退出報告全體敎員至五時許始散 
[鎭江]  
　　商團會議擴充團員鎭江商團自改組後對於地方火警或有事故時均派團員協同軍警維持治安商界人士交相稱譽近以冬防在即加以時局不靖故於日昨（十九）邀請商會于仇兩會長曁各會董及商團全體職員開聯席會議僉以擴充團員爲當務之急并請商會會長召集全體會員開特别大會以便討論辦法 
　　潤州學生追悼敎師鎭江潤州中學校中文主任錢紹庭君與學生感情非常融洽夏間膺濕温疾遂致不起該學生痛良師不獲常受敎育惄焉心傷爰集合同學於本月二十七日上午九時在西城内堰頭街基督敎堂舉行追悼大會以誌哀念并公同建議籌集賻金俾家室有瞻養之資以減其身後之憂云 
[揚州]  
　　泰縣商店開市泰縣商店爲反對關稅事曾於日前全體罷市茲悉業經調解議有具體辦法各商店於前日（十八）照舊業矣　 
　　縣立校長索薪紀江都縣立各學校校長於今日（二十日）上午假圖書館集合赴縣索薪計出席者女校長三人男校長二十四人均携帶食物聲明不得要領誓不散去其目的㈠舊欠薪㈠臨時費㈠經常費旋得解　一面由縣責成敎育俞　長於二十一日　職一面先籌半月之欵交由該局給發云 
　　盤查夾帶軍火淮南緝私齊統領日前接奉軍令以據報告長淮小輪有私運軍火情事仰即派員遂日在輪埠盤查以杜奸宄等因即經遴委申標從事盤查矣 
　　八中開運動會江蘇省立八中學校於今日（二十日）在校外運動場舉行秋季運動計分甲乙丙丁四組運動員出席者七十人其秩序如下（一）六十碼賽跑（二）百碼賽跑（三）立定跳遠（四）二百二十碼賽跑（五） 
跳高（六）推鉛球（七）四百四十碼賽跑（八）低攔（九）跳遠（十）八百十碼賽跑（十一）撑竿跳高 
[南通]  
　　提前開辦冬防本縣瞿鴻賓知事近以地方災歉頻仍轉瞬冬令深恐飢民鍵而走險且現際時局不靖防務益見吃緊爰特提前一月舉辦冬防並移後一月截止即自十一月八日起至明年二月爲限此五個月中由各警區查照歷届辦法厲行十家牌更并聯絡會哨添設臨時派出所等以重防務 
　　興辦水利近訊縣屬九圩港至絲魚港各港道及天生港至雲台山倒壩潭開港工程應趁秋冬農隙舉辦縣署已於二十日函催董事徐人驥宗渭川等尅期拔夫興工以便早日觀成又劉海沙人民近爲開濬常通港問題稍有爭執刻由縣水利會委託保思毓前往查勘調解 
　　賑日銀物解滬本縣協濟日災籌賑會近已募墊賑欵二千餘元又春豆一千二百包計值洋七千六百餘元共合銀一萬元作爲第一批賑日銀物已向江海關領到護照託由大逹公行運解往滬以便送交中國協濟日災義振會轉交駐滬日領事併解災區 
[徐州]  
　　宿遷營隊剿匪宿遷王華頂西南小關莊前日發現朱品三股匪約有百餘人經保安隊彭隊長探悉會同新安鎭楊營携大炮往剿在南澗莊　遇開火激戰匪等恃圩牆死守官軍不得已用大砲轟擊斃匪十餘名匪乃不支趁晚遁竄兵士亦斃一名傷二名 
　　七工塲罷工近訊第七工場罷工風潮已廔誌前報昨日（十八）沈塲長由寗回徐各工徒聞悉羣往尋沈質問減薪是否聽沈繼周之建議繼又羣呼交出沈繼周再行毆打沈塲長見勢不佳即報告警局立派人至馮専八人不服彈壓當將捕獲送縣收押矣 
[嘉興]  
　　縣敎育費之預算槪數嘉興縣敎育經費十二年度預算表已由陳勸學所長逐欵分類編查呈縣交議計十二年度預算收入三萬六千餘元支出四萬七千餘元收支兩抵不敷洋一萬一千餘元現縣署已將該項預算表送交縣參事會查核矣 
[寗波]  
　　私販硝磺犯電暫押警察廳昨接浙江硝磺總局監督李金義電稱迭據敝鄞分局報稱虞眞兩日緝獲硝磺私販先後將人贓送至貴廳已蒙押究感甚查此案所獲人犯均非需用硝磺之人恐有接濟匪類製造軍火情事除由敝局呈　督辦明示辦法外特先電請貴廳長將該案犯暫行拘押一面即派員俞銘鑑前來面商辦法希即指助爲荷 
　舟山日報重行出版定海舟山日報發行年餘因故停刋茲由張慨旻重行籌辦從事改善遷社址於南門外大街定十月二十四日出版暫擬隔日發行一張又據該報主任張慨旻宣言宗旨及本浙江自治精神以研究國是云 
來函 
[國立曁南學校全體敎職員啟事]  
　　逕啓者近有無恥小人不知因何嫌怨散發匿名傅單信口造謠毁損本校女子部主任章繩以先生名譽其措詞荒誕絶倫可謂全無人格章主任從事女子敎育十有餘年苦心卓著行誼皎潔凡曾經服務之各學校莫不同聲欽敬此種鬼蜮伎倆原可不值一顧惟同人爲尊重敎育擁護女子人格起見不能嘿爾除函 
請警廳偵緝究辦外特此聲明請即據以宣佈爲荷 
[東臺汪融哉來函]  
　　本月十一日即舊暦九月初二日貴報載東臺灶民抗繳地價一節查舊曆八月二十四日祗有近　邊之灶民意欲來街求緩繳地價地方長官聞信即令兵隊阻止二十六日緝私營長徇墾務局長之旨令兵隊開槍致斃灶民十餘名負傷者亦有十餘名經縣長延西醫調治然灶民手無寸器加之久饑無力故兵士實無一人受傷鄙人服務商業與灶間並無關係素仰貴報主持公道故特函請更正以符事實東臺住城商人汪融哉上言舊曆九月初九日 
 
 

Page 11

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *常識 
常談 
[立後論（一）] [  老團]  
　　現行律男女婚姻條例『招壻養老者仍立同宗應繼者一人承奉祭祀家產均分如未立繼身死從族長依例議立』又同律立嫡子違法條例『婦人夫亡無子守志者合承夫分須憑族長擇昭穆相當之人繼嗣』據此兩條則無子者須强迫使之立後易言之即無子者之財產且强迫使之給與嗣子有親女者雖招壻養老亦僅能與嗣子均分財產其尋常親女則并無均分之權蓋天下不近人情之事莫有過於此者矣然考此兩條爲清朝後起之例明清兩朝律文均無强人立嗣之法明清律但罰異姓亂宗但罰尊卑失序未嘗言不立嗣者處何等罰也即清朝舊例『無子者許令同宗昭穆相當之姪承繼先儘同父周親次及大功小功緦麻如俱無方許擇立遠房及同姓爲嗣』所謂許令者本係聽人之便固非言無子者必令同宗昭穆相當之姪承繼也由明清以上溯之元元史刑法志户婚門亦但言『諸乞養過房男女者聽』但日聽亦非言無子者必養過房也更由元以上溯之唐宋唐宋皆用唐律唐律養子捨去條疏議引户令『無子者聽養同宗於昭穆相當者』但日聽養亦非强迫人養之意此可知古法相傳向無强人立嗣之法易言之則無子立嗣乃法學家所謂認許法非法學家所謂强行法也 
衛生 
[問病須知] [  之清]  
　　通俗人家聽聞親戚朋友生了疾病必定差個僕人拿了時鮮的食品去望望病人或者親自去問候問候不問我的親戚朋友生的毛病是什麽一種毛病不是傳染病呢還是無甚要緊的如其是傳染病那末急性傳染呢還是慢性傳染　層大家都是疏忽的然而要知此事是很危險世人因望病而傳染着毛病的不可勝數甚至送命的亦屬不少所以望病人要注意下列數項 
　　第一須知問明親戚朋友生的毛病是那一種毛病倘使生的是傳染病那末無論很親近的親戚極要好的朋友爲保重自已身體起見一槪不去拜訪 
　　第二拜訪時間宜在早晨如其萬不得已一定要去拜訪則宜擇早晨不宜下午因爲傳染病菌在身體疲倦時最易染着下午的人終此上午疲倦所以宜擇上午 
　　第三和病人談話時間要短蓋病人本屬有病精力不夠不能作久别之長談在望病人方面可免少帶一點病菌回去是以無關緊要的話宜從略 
　　第四和病人談話距離宜略遠因爲病菌大槪病人嘴裏最多接近談話未免病菌直染我身所以和病人談話最好戴一口套 
　　第五望病人宜空身不宜帶許多食品無病的人不時妄食一不謹愼尙且要生病而况有病的人身體更其弱嗎世上病人因飲食不加節制瞎七搭八的亂食狂飲而亡命的亦時有所聞甚爲可惜（乙種酬） 
經濟 
[美國之雞卵] [  競存]  
　　美國一年中雞卵之產額爲三百六十億個值美金七億圓即彼國之名產若小麥煤油與之京亦當退避三舍全國之雞一年内之出息足供全國學齡兒童之二年敎育費吾　對於養雞學又烏可忽視哉茲就美國之雞卵煤油小麥及黄金之年產額列表於後雞卵正六００·０００萬個七０·０００萬圓小麥六九·五四四萬蒲塞耳六二·四四萬圓煤油七六五·０００萬瓦一二·八二四萬圓 
黄金四·六四萬盎斯九·六四四萬圓（不受酬） 
道德 
[我之修養] [  榛]  
　　三樂 
　　日出即起精神健爽一樂也 
　畢吃飯菜飯甘美二樂也 
一天事　體倦酣　三樂也 
　　三戒 
　　戒談人之短 
戒恕已之惡 
戒言而不行 
　　三爲 
　　心以爲「是」而又以爲「安」者爲之 
　　於羣有益於我亦有益於羣無損於我有益於羣有益於我力所能及者凡此皆爲之 
　　我所認爲應爲能爲而願爲者不管艱難與辛苦爲之而不避 
　　我以爲各個人的個性不同境遇不同環境不同所以講修養亦應自擇其適於已者而勉爲之他人之修養皆可爲我人之參考而我人各個人之修養亦不妨自述以期見敎於大方故書是篇（乙種酬） 
法制 
[歸化人必具之條件] [  繼盛]  
　　有人於此願入吾國籍政府以爲可而許之是爲歸化通常歸化之人依吾國國籍法之規定必具五項條件條件維何一曰須繼續五年以上在中國有住所者蓋憑空來自外國旣不知中國之情形必無歸化之心也二曰須依中國法及其本國法爲有能力者蓋未達成年及精神喪失之人皆無意思能力不獨不能完全其人格且足以生妨害社會秩序之弊也三曰須品行端正者蓋行爲不端及犯罪亡命之徒苟許入籍則不惟奘亂且必牽及國際交涉也四曰須有相當之財產或藝能足以自立者蓋若不然則多一歸化之人即多一貧民分利之人增加殊不利於國家也五曰須本無國籍或因取得中國國籍即喪失其本國國籍者蓋恐一人而有兩籍生國籍之抵觸也綜此五者皆歸化人必具之條件條件不具或具而不全政府不得許其歸化也（乙種酬） 
市政 
[公共衛生之一斑湖] [  金慧運]  
　　禾郡衛生會於今夏成立主其事者爲德心及嘉興兩醫院院長兩君對於公益事業索甚熱心此番從事於公共衛生定能在加整飭以禆益社會深望他邑有繼起者以減少地方之疾病也茲將其進行手續略述於左 
　　㈠改倒糞時間鄕人例於正午時議舟城河中代居民倒糞沿街盡是便桶惡臭不可嚮邇殊不知正午烈日之下乃發散率ＴheRateotEvapoiation最高之時且此際行人擁擠病菌即由糞中蒸發經空氣及食物之介紹傳入人體爲害至烈衛生會業已迫令鄕人改於黎明時以最短時間畢之 
　　㈡取締道旁溺桶吾邑陃習路隅溺桶各有所主視爲產業項下之一種因而衖口巷尾徧地皆是行人掩鼻過之青蠅嗡嗡千百成羣爲病菌作媒介每當夏令疫癘流行其主要原因即由於此且通衢便溺不避婦女甚不道德Ｓexual
InmoIamty　衛生 
會議决將不需要者盡行取締另於僻靜處設公共厠所圍以磚牆桶上均用木蓋則穢氣無從外洩蠅蚋不能聚附矣 
　　㈢禁售露天食物小販或置食物於竹籃内或設　於路旁沿途叫賣如糕　醬鴨燻魚等露置器内Ｅxposedfood蚊蠅之蜀即帶其所挾之病菌止於食物上而空氣中之菌類亦能隨時蒞止購食者即得疾病而以感受急性胃加答兒爲多吐瀉交作腹痛頭暈狀如虎烈拉劇者能立即致人於死衛生會乃作鐵紗箱罩等分送各小販以防此項疾病 
　　㈣設衛生警察此項警察專司街道上之清潔事宜督率清道夫掃除道路禁止居民抛擲穢物於道中及河内致害及飲料并同察小販等是否遵行有違上數條者即作違警例論分别懲罰（乙種酬） 
[宗敎]  
[寺院宜附設義務學校貧民工廠] [  良]  
　　我國寺院各地均有其房屋殿字多爲宏壯廣大之建築僧侶千百萬仰食社會除誦經坐食之外餘無旁事而一般愚夫愚婦復虔誠施給香燭供奉每年浪費之金錢不可勝數長此以往社會將有百弊而無一利無數僧徒盡等廢人豈是　揚宗敎之本旨哉以吾愚見欲改革宗敎而使僧侶與社會兩獲裨益者莫如由各寺主持將本寺之一部分設立義務學校招集貧民不取學費施以敎育蓋僧人都識字此舉簡面易行也更關寺屋設立習藝工廠招收貧民子弟與僧侶合力工作敎之以技能使之能自立吾知無　樂從也夫佛敎以慈悲爲心普敎爲志目覩失學貧民無業蕩子流離失所饑寒相迫爲僧徒者不思設法以救濟反擁居壯麗之華屋仰食人民分利社會心何忍也有心拯救貧民之僧侶盍興起焉（乙種酬） 
雜錄 
[歐洲新興國之國旗] [  耿光]  
　　歐戰以後歐洲之新興國或新改造之國甚多其國旗之可考知者如左 
　　㈠捷克斯洛瓦克CzechoSlovakla乃捷克人Czeog 
hs與斯洛伐克人Slovaks所建之國也其國旗上白 
下紅中間繪一藍色之三角 
㈡波蘭PoIand俄德間新興之大國也其國旗以紅白兩色合成 
　　㈢萊多尼亞Lettonia或作萊特維亞Latvi稱里特蘭LettIand蓋里特民族Letts所建之國也其國旗用直條分三格左右紅而中央白 
　　㈣愛沙尼亞EsthonIa蓋EstngOrEhsts人所建之國也其國旗用藍黑白三色 
　　㈤蘇維埃俄羅斯蘇維埃Sovuet即勞農會議俄國波爾希維克黨BoIsheviku推翻舊俄政府而建設之國也俄國國旗舊用雙　形現改用紅色旗爲波爾希維克黨紅色革命之標識（乙種酬） 
 
 

Page 12

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 13

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *本埠新聞 
[津浦路定期更改行車時刻]  
　　下月一日起 
　　津浦路定於陽暦十一月一日起更改往來通車時刻已由該路局車務處將鐘點支配定妥將於月内登載中西各報通告茲錄更改後京滬兩方通車開到時刻如下由滬至北京之特别快車於下午十一時三十分在北站開至北京下午二時餘由北京至滬之特别快車於上午九時零五分在正陽門車站開到滬爲下午十時 
[京滬間之飛行計畫]  
　　上海泰晤士報云本埠有一絶大飛行計劃目下正在進行倘能得中政府批准則自上海起程兩小時可至南京五小時可至漢口八小時可至北京而七十二小時可抵倫敦矣此項計劃進行業已兩年徒因爲歷届内閣所反對是以未克實施現聞曹錕於此頗爲贊成談判不日即可妥協則他日上海一埠除爲輪船火車終點外又將爲航空終點其於便利交通增進商務效力之宏誠難言宣聞其計劃先從上海北京間辦起經過南京漢口兩埠如南京距離過短無利可圖則將逕過漢口不復在寗停歇置飛機六架兼用德國全金屬單葉琴柯式及英國雙葉韋士蘭式至維克斯維梅式以機身過鉅耗油太甚於經濟上不甚合算琴柯式與韋士蘭式兩種穩妥而靈捷最高速度每小時一百二十哩平常每小時九十哩曾用於歐陸及英國航空線頗覺相宜沿途各站闢置航空場備有停留塲停機棚修理工塲辦公處海關騐貨處及無線電臺機上亦裝無綫電並自英國購備專門機械安設徐家匯天文台隋時以無線電告氣象又於京漢火車上安設長距離探海電光爲夜中飛航之嚮導據稱兩種飛機除颶風及　危險之天氣外雖逢風雨仍可照常航行至於經濟方面於遞送郵件上可有大宗收入以京滬間普通電報輙須歷四五小時方逹收報人處而每字乃取費大洋數分若改用航空郵遞所遲無幾而每信祇須納資二角五分故航空線成立後必可與電報競爭其於載客一層觀於去年德國飛機載客八萬人無一遇險倫敦巴黎間飛行一百十八次載客一千二百人他日中國搭客營業當亦不惡目下倫敦巴黎柏林莫斯科間已設立航綫而莫斯科與哈爾濱間亦有沿西伯利亞鐵路設航空綫之議如能實行則京滬航空線將延至哈爾濱以與倫敦線啣接以上爲現擬航空計劃之大槪主其事者係富德爾氏資本約須五十萬兩工匠業在龍華飛機製造廠由施德萊氏指導之下從事製造施德萊式第一號飛機駕駛西人亦已選定一俟北京政府批准即可見諸實施云 
[美政府所設之海上郵局訊]  
　　大陸報云美政府於撤消駐華郵局之際在太平洋設立海上郵局業已一年結果非常美滿此項郵局有五所設在提督公司之總統輪上郵員皆從郵政總局鐵路郵政課中委派專司在船分捒郵件故輪船抵埠船上郵件即能從速分寄各處如日前約克遜總統號抵滬船中郵件於該輪傍岸後一小時内即已上街分送寄美郵件亦然且自加拿大維多利亞城與美國西雅圖間用海上飛機遞送郵件後船抵維多利亞即由最捷飛機運郵件至西雅圖立裝火車分寄芝加哥紐約等處是以美政府此舉不但深得美人士之贊許即在遠東於撤消駐華郵局之損失上亦補救不少云 
[美商會聯合會餘聞]  
　　大陸報云上星期美商會召集聯合會議决各項要案業誌前報茲聞關於駐華按察使署官制案内尙有在天津設置推事之建議目下此項方案猶在上海美商會法制委員會審查中一俟手續完竣將向下届國會請願内容係規定駐華按察使署完全受司法部管轄不復禀承國務院擴充推事權限遇按察使離署或不能辦公時得代行職權並照按察使書記檢事等例完全由總檢察長委任此外關於錢債及刑事案件應請陪審員幫同審理而法庭在公人員執行私家法律事務亦應在禁止之列云 
[澳洲駐華商務委員已裁撤]  
　　大陸報云澳洲駐華商務委員李德立氏佈告稱該署接奉澳洲聯邦政府訓令自本月十八日起即行裁撤云 
[英公使今日來滬]  
　　駐京英國公使麻克類爵士出京來滬曾經外交部電令滬交涉員俟麻公使到滬時妥爲照料保護詳情已誌前報昨交涉公署接南京温交涉員電告麻公使於本日乘花車附掛夜車赴滬約今日清晨抵滬站云云許交涉員准電後届時率同陳世光科長楊小堂秘書到站迎迓　　大陸報云英公使麻克類爵士星期一來滬後聞將親蒞字林報館新屋執行開幕典禮云 
[推廣對葡貿易之部令]  
　　本埠總商會昨奉農商部訓令云案准外交部函開准駐葡李代辦函稱葡國向來工業不振百物仰給於人我國所產絲茶及磁器銅鐵煤斤等貨彼邦人士極表歡迎中商來此販售貨物者得利倍於原值足見葡人信仰華貨之一斑等因查李代辦報告各節於我奬勸華貨出口極有關係鈔送查照轉行等因到部查我國對外貿易急宜推廣茲准駐葡李代辦函稱葡人信仰華貨各情實爲我國發展商業之絶好機會合即抄錄原函令仰該商會轉知各商一體遵照此令附抄件 
　　照錄駐葡李代辦函部長鈞鑒謹肅者竊考大戰以後歐洲各國莫不以經濟問題爲前提葡國本非富强加以工業不振百物多仰息於外人其所自恃者漁業以外祇有葡酒輭木爲其出口之要品葡酒因戰成爲奢侈品各國非發命令禁止進口即以苛稅加之至於輭木銷塲向爲俄國俄自變亂以來與葡復絶通商關係因是貨滯財竭則金融紊亂金融紊亂則生計騰昂殆有民不聊生之勢其當局者不得不亟謀國貨銷路借闢利源我國近來銷用西酒旣廣與葡利益關係復切葡酒質美不下法酒而其價值依照現時葡幣市價不特較廉於法酒即比我之紹興舊釀者亦更廉耳我若願步他國施行沽酒漁利之策則一舉兩得矣至於彼邦對我絲茶及磁器銅鐵煤斤等貨極表歡迎日來查有華商隨帶中國零星雜貨來此販賣購貨者踴躍爭先而售貨者則得利倍於原值由是足見葡人信仰華貨之一斑茲將最近情形奉呈鈞座藉供參考並乞垂察敬頌勛綏 
[各省區公民大會委員會紀]  
　　議决促有力者出兵討伐 
　　昨日下午二時各省區公民大會代表在勤業女子師範學校開會列席者有各省旅滬各團體代表百餘人茲將詳情分誌如下 
　　主席之報告主席李振亞報告云今日吾人爲保持正義而集會當以澈底救國爲自身之責任而目今救國方法尤以討伐國賊爲當務之急試觀十二年中違背民意而僣竊大權者終以民意之反對而失敗故今日曹錕雖妄自稱尊祇須我人能澈底爲之則其覆没也可立而待至於曹之歷史人所共知旣害國又害民故吾人爲救國救民兩方言之亦不得不亟起討賊也務請到會諸君各抒偉論俾得尅日掃盪妖魔此則國家之大幸云云 
　　代表之意見各團體代表如張子餘郭宗塵靳經緯周憲文黄晦庵趙天縱等發表意見大致均謂北方賄選議員宜嚴厲對待留滬議員則請其帮肋倘不見允則并棄之曹錕方面多數主張指揮現在國内之實力派出兵討伐 
　　表决之事項㈠定本會爲各省區公民大會中央執行委員會㈡推舉會綱起草員八人限三日内起草完畢計李振亞張子餘王了人黄晦庵郭寄堂倪無我靳經緯屠隱蔬當選㈢推舉事務員十人計王亞樵陶雪生樊淵溥徐錫麟趙鶴琴趙綱朱劍霞陳國梁胡佩如周無爲當選㈣决定選舉實力者起兵討伐 
　　選舉之結果由到會代表投票選舉現在國内之有實力者舉兵討賊計得票最多者爲孫中山段祺瑞張作霖盧永祥何豐林譚延闓柏烈武唐繼堯熊克武等餘如藏致平李烈鈞蔣作賓程潛許崇智等亦有數票聞該會定於今日即通知當選者即日出兵云 
[川同鄕會請懲川籍議員]  
　　致川省長官及父老電 
　　四川旅滬同鄕會本定昨日開會嗣以手續　備業已改訂星期三（二十四日）開會商議一切内部整頓事宜　該會爲請懲賄選議員致川省一電先爲錄下成都熊總司令劉省長省議會各法團各報館重慶各師旅團曁全川父老鑒北京賄選吾川議員出席竞有三十餘人之多寡廉鮮恥誠省格上空前之辱也北兵禍蜀將及一載塗山錦水積骨浮屍該議員等舍身殉財甘心附逆竟忘其國破家亡之痛而作此卑汚苟且之行誠不知其何心肝作孽乃爾曹錕盜國海内譁然乃喪心病狂公然受賄奴顏婢膝媚茲大憝不顧川人之生機不恤國家之體面人格喪盡可爲痛心即論國法論天理論人情他省議員可以舉曹錕我川省議員决不可以履賄選之門論往事論西南論主義他省議員可以舉曹錕我川省議員决不可以着墨於選票曹　非僅我川省之敵實川人生生世世之仇西望故山戰猶未息人方操刀殺我父母兄弟妻子而我之代表竟歌功頌德票選仇讐人而無恥於斯爲極今者各省對賄選議員之處分一抄家二鑟鐵像於公園三通緝槍斃已分别進行川人痛定思痛何日忘之請諸公對此一羣不肖議員立予盡法懲辦絶此禍根庶旅外鄕人伸頸揚眉即川中死士健兒亦無遗憾特將賄選議員姓名籍貫抄寄敬希查緝施行以雪我川人奇恥大辱臨電悲憤毌或忘之四川旅滬同鄕會叩「名單附下」王猷吳蓮炬王湘趙時欽潘江楊肇錫楊肇基余芹生黄翼曾鉻劉澤龍劉緯廖　賢袁弼臣周澤鍵周澤爲陳宗常蕭湘孫鏡清古壹江椿傅鴻銓杜華徐際恒蒲伯英唐价奉楷王樞余紹琴熊兆渭黄汝鑑佘司禮鄧鎔 
[護法議員發起追悼尙鎭圭]  
　　二十三日開籌備會 
　　國會議員尙鎭圭病殁後護法議員擬爲其發起追悼會昨已發出通啓云敬啓者尙君鎭圭品高志堅主持正義向爲吾人所欽佩不幸於本月十八日疾終於滬寓同人聞之不勝悲悼乃於十九日在國會議員通信處决議訂期追悼茲訂本月二十三日籌備追悼事宜届時務乞賁臨爲盼餘不一一發起人高振霄王烜張宸樞白雲梯恩克巴圖等叩 
[縣商會昨開特别會]  
　　上海縣商會昨日午後三時開特别大會提議緊要事件該會全體會董會員及各業代表等到者六七十人首由會長宣告開會宗旨畢次將關係緊要議案之案田提出當衆交議經衆討論良久始行散會 
[新閘路商界聯合會發表宣言]  
　　新閘路商界聯合會昨發宣言云直系軍閥首領曹錕以　茸武夫巧取豪奪竊據元首地位凡屬國民同聲憤怒今乃以使團覲見之故不惜犧牲國家之主權與榮譽全部承認臨案要求此而可忍孰不可忍我各省軍民長官熱心救國時不可失應即速舉義師共伸討伐振我士旅翦此兇殘爲國爭光爲民造福近之論賞則爲元勳遠之流芳垂之百世掬誠陳詞引頸望之云云 
[函詢抽米捐浚河之答覆]  
　　將開會議决定 
　　駐滬常熟米商公所狄恩霖君函詢上海總商會抽米捐浚河是否中止等情已誌本報茲悉狄君已接總商會復函大致謂開浚吳淞江事現邀集與有關係之八縣團體公推代表加入吳淞江水利協會定於十月三十一日起連開會議三天抽捐中止與否届時開議後諒有確切辦法足下係委員之一届期務望蒞會共同討論云云 
[江滙泉力爭包浚吳淞江]  
　　請開會商對付方法 
閘北商業公會會員江滙泉爲疏浚吳淞江問題曾函致閘北自治會請力顧主權等情已誌前報茲聞該會員昨又提出建議書於商業公會略謂吳淞江與我閘北關係最切倘該江一旦歸諸外人掌握我閘北各項實業從此無由發展他如内地農田水利兩岸灘地有無發生侵害尙不計及現在承包浚河合同或云已訂或云尙在磋商雖各界正在力爭然在此生死關頭我商業公會不能默爾而息應有詳切之表示應無愧對地方第以個人力量薄弱應請召開大會從長討論俾資對付云云 
[捲烟同業會前日之重要會議]  
　　推出三科人員通過呼籲呈文 
　　本埠南北市烟兌業等公同組織之捲烟同業會於前日下午時在英美烟公會開職員推選會共到百十餘人由陳良玉主席宣稱本會成立以來略具端倪前次開會所推選各科已各負其責惟調查交際庶務三科尙未選定今日應急行推選俾便進行會務當由葉貺辰詢問主席所定之三科推選辦法是否分區域派選抑係以人才爲標凖張炳源謂吾業非比别業上海四隅無區無之宜先就地域分派而以人才爲區域内推選之標凖和者甚衆夏錦隆謂張君之論鄙人極端贊成但界域雖分辦事宜萬衆一心沈維挺提議地域應分作南市法英美閘北滬西浦東七大區域按段推交際庶務調查幾人衆皆贊成當决定推選南市十人法租界九人英租界十二人美租界七人閘北九人滬西六人浦東十人共推交際十八人調查二十三人庶務十九人至是由主席宣佈對於蘇督省長全國紙烟捐務總局及江蘇財政廳呈請取銷苛捐之公文理由并提出於江蘇省議會之請願書由沈維挺君宣讀當衆通過遂即散會茲錄呈督軍文如下他稿大致相同也 
　　具呈人上海捲烟同業公會代表陳良玉等爲呈請撤銷捲烟特稅事竊我捲烟一業自民國以來捐稅日重有貨稅有關稅有公賣近復加以牌照稅出廠稅二五稅名目旣繁手續更多我烟商對於營業上已不堪困苦今蘇省若再征特稅對内則同業之生計日窘對外則成約之信用有關此中利害得失商等痛深切膚對於此稅有不得不呈請撤銷者敬爲鈞座縷晰陳之查捲烟一項雖爲消耗品然從前已有出廠捐及内地二五捐故民國八年經全國烟酒事務署督辦會同英美等公司訂立條約聲明八年以内不得另立抽稅名目且於聲明書内第五條載明公司運銷之香烟已納内地捐及出廠捐後領有捐單及貼印花所有各省之釐金及各種稅捐等項均准免稅等語是此項成約旣有規定所以前經國務會議議决咨行各省停辦已可槪見如果實行則此捐外人旣認爲遠背條約恐將來特别會議必受重大影響即海關加稅問題亦多障碍此對於外交上愼重考慮而不能不請求撤銷此稅者一也查中國創辦捲烟事業無非爲挽回利權起見乃近年來寥寥數家並無發展之可言其故半由稅則不良半由資本未足以視外國捲烟各公司營業狀况比較不過十分之一二若再加重稅苛擾堪　支持愈難恐我國捲烟之利權同歸於盡更何從挽回於萬一設令提議此時對於商情稍加考慮　無不同深感慨也試觀此次皖省仿行特稅則軍警擅行逮捕蕪湖等處已激成罷市且其抽稅辦法亦未平允對於經售中國烟者任意苛罰對於經售外國烟者故示優容人必據約力爭不知對於中國將如之何若視爲單獨可行不營爲自殺政策想當局决不忍出此况此項捐稅窒碍旣多流弊更大將來歸公者祇有十之三四中飽者將占十之六七是重苦商民事猶小關碍大局害尤烈即就上海一埠而論華界有稅租界無稅今再巧立特稅名目是華界小本商人先無立足之地通計華捲烟爲業者不下二三千家夥友不下數萬人如欲避稅移居旣苦無力搬遷又乏相當地點况遷地未必爲良勢必停止售烟相率歇業當局亦何忍而有此爲叢敲爵之舉他若内地城鄕鎭等處頼此爲生者觸處皆是一旦因之失業難保不挻而走險流而爲匪此對於内政上審愼愛慮而不能不請求撤銷此稅者二也有此　點其有關於内政外交者旣如上述而又有不能已於言者我烟商汗血投資何莫非正當營業如必欲借敎育經費爲名以實行特稅藉資津貼是使我烟商處於從井救人地位即文明各國亦無此苛政况敎育經費應請國家補助或由地方捐助方爲正常辦法而乃於無可設法之中偏欲責烟商於額外增此負擔揆諸天理人情安乎否乎商等亦非不知烟爲消耗品苟能仿照日本專賣辦法即重征之亦不爲害無如我國　協定稅非國定稅一意孤行其如受條約拘束何想明違諸公亦當見及於此也總而言之商學兩界自應雙方兼顧且此次加稅牽涉外交更宜熟籌審慮素仰督軍體恤商艱洞悉情形此稅未予贊同除呈請省長外爲此迫切陳詞環求督軍俯念苛稅病商准予撤銷以蘇民困而維商業不勝感激待命之至謹呈江蘇督軍公鑒上海捲烟同業公會謹具云云 
[莊得之辭商會會董之挽留]  
　　紅十字會總辦事處理事莊得之君此次赴日回滬後因業務紛繁未遑兼顧曾函辭總商會會董昨日已接商會復函謂曾提出　討論結果咸主挽留務祈勉徇衆意照常任事云云莊君因情不可却已允銷辭意矣 
 
 

Page 14

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *[商帮協會大會紀]  
　　爲疋頭叫莊改訂新章事 
　　國聞通信社云華商洋布疋頭叫莊同業昨爲反對洋商改訂新章事在該會召集全體大會下午三時開會到寗波四川長江各處二十六商帮一百七十四家同業二百八十餘人公推漢口帮陳少舟主席先由主席報告開會宗旨繼將洋商方面新訂章程逐一朗讀畢遂由各帮代表相繼發表意見并報告各帮一致堅持情形討論畢主席先以「華商各帮全體疋頭叫莊同業一致否認此項洋商方面新訂章程」之議案付表决全體贊成次由主席提出「在新章程未曾修改以前全體商帮一致暫停叫買」全塲一致通過議畢復討論修正之章程等比即散會現聞各帮仍擬定期陸續各自開會討論一切云 
[絲商解貨暫章之展限]  
　　因新收條樣張未擬就 
　　百多洋行絲貨糾葛一案發生後絲商爲保障交絲起見曾由絲繭公所及洋商絲公會會訂交貨暫行章程三條期效至本月二十日爲止一面重擬收條嗣因洋商絲公會尙未將新絲收條樣張擬就深恐期限屆滿暫行章程廢止各絲商將無所適從故由絲繭公所函致洋商絲公會擬將暫行章程展期十天至十月底爲止洋商絲公會接函後各董事均皆同意業經函復絲繭公所依議展缓矣 
[反對鐵路運洋加費]  
　　滬寗路局前擬將中交兩行運費改收六成私立銀行錢莊運費改按九成收取當經寧蘇鎭丹常錢業公會聯合會召集各埠代表在無錫開議决一致反對並函上海銀行公會徴求意見協力同爭上海銀行公會當即復函述已由該會與銀行錢莊對於增加運費均不承認詳情函復滬寗路局並請比照中交兩行同等待遇以維金融而恤商艱今將該會復函並與路局往來函件照錄於下 
　　上海銀行公會復寗蘇鎭丹常錫錢業公會聯合會函逕啓者關於運洋加價一案日前得滬寗路局十月三日來函以運費一項中交兩行已商定以六成核收商家各行則擬一律統照九成收取運費並請分别轉知等語正在核辦間復奉貴會十局十日來函祇悉一是查此案敝會業於十三日召集會議徴求意見僉以近來時局不靖各處市面均極肅條銀行錢莊之運輪現洋原係調劑金融本無利益之可言現復擬將運費增至九成使各行担負增重實難承認且中交兩行與商家銀行營業相同而待遇兩歧似欠公允應仍據理力爭以維市面各等語除由敝會再函路局請其轉呈交通部知照中交兩行予以同等待遇以維市面外准函前因用將路局來函並敝會復信各錄一份函請查照仍祈將尊處進行情形隨時見示以便接洽爲荷上海銀行公會會長孫景西啓十月十七日 
　　滬寗路局致上海銀行公會錢業公會函逕啓者前准貴公會函開以頃間貴局接泰部令自四月一日起私家銀行錢莊運送現洋照規定車價减收二成五一條即行取銷等語羣情惶駭除已合詞電部力爭外務請貴局届期勿遽增收靜候部令解决等因并附抄電到局准此經即呈奉交通部令飭大通公司續訂合同應俟通盤籌劃後再定嗣又奉令詳擬具復核辦并飭先與中交兩行接洽辦理各等因查中交兩行運送國幣生銀向照普通運價五成收費現已商定增加一成此後以六成核收商立銀行錢莊分運各埠銀洋向照普通運價自六成二三起至九成或十成不等現擬改歸一律銃照九成收取運費按諸各商銀行向來運價所增無多以中交兩行現運價爲比佣尙屬有减無增敝局爲路務商情雙方兼顧起見折中辦理爲此函請貴公會查照分别轉知寗蘇鎭丹常錫各公會並盼見復以便呈部核定施行此致上海銀行公會上海錢業公會滬寗鐵路理局啓十月三日 
　　上海銀行公會復滬寗路局函逕復者前准貴局十月三日來函以銀洋運費中交兩行現以商定以六成核收商立銀行錢莊擬統照九成收取運費請爲查照分别轉知等因當即轉知各處去後茲據上海商業儲蓄銀行函稱查近來時局不靖市面肅條商業疲困已極銀行錢莊爲金融機關運輸現洋本係調劑市面利益至微乃復將原訂運費由七成半驟增至九成負捐至重實難贊同應請召集會議徴求多數意見决定駁回辦法又據寗蘇等處錢業公會聯合會來函以所擬運費辦法仍屬歧視不平表示反對各等情前來當由本會於本月十三日召集會議徴求意見僉以近來時局不靖各處市面均極肅條銀行錢莊之運輸現洋本係劑查金融原無利益之可言現復擬將運費增至九成使各行担負增重實難承認且中交銀行與商家銀行營業相同而待遇兩歧似欠公允應仍據理力爭以維市面各等語查運費增加各方均以担負過重難以承認且現在市面疲困商業停滯一旦運費驟加深恐危及金融用再函請貴局俯順羣情轉呈大部體恤商艱即照中交銀行予以同等待遇籍維市面迫切陳達并盼見復爲荷此致滬寗鐵路局上海銀行公會啓十月十七日 
[日人慘殺華僑之請提抗議]  
　　上海市民會憤旅日僑胞之横被慘殺於昨電外部文云北京外交部鈞鑒據回國災僑王君等報告日人慘殺僑工數逹百計而於生者又加拘囚仁義道德淪亡頽盡吾本救災恤鄰之義集資以濟其急而其浪人反加横殺以德報怨莫甚於斯吾人一息尙存當不容其恣意横暴也伏希鈞部速提抗議懲辦惡兇賠償捐失謹布區區急盼交涉市民會叩 
[温處兩屬災僑問華僑聯合會]  
　　歡迎張元節是何理由 
　　温處兩屬回國災僑陳協豐等昨致函華僑聯合會云華僑聯合會公鑒頃閲報載貴會歡迎張元節代使及水野梅曉君不勝驚駭水野君迭次護送我等災民回國此次歡迎災僑等深表同情至於張代使於此次震災後並未設法保護僑商其漠視同胞生命無可諱言按此次地震時災僑等被拘習志野兵營約千六百餘人備嘗困苦望代使之維護甚殷乃該代使竟置若岡聞及災僑等被拘至二十餘日之久日本之秩序早已完全恢復亦未聞該代使有何保護舉動直至同時被拘之陳薌圃（青田人明治大學生）於十八日致函質問該代使始於二十二日來作幾分鐘之周旋試問我國所派駐日公使果爲何事乃此次回國向各團體報告又復自稱於十八至習志野兵營晤及招待災民之留學生陳君云云按陳君同時被難同時被拘彼自身因受日兵警之拘束不能自由行動更何能招待僑胞自欺欺人可恥孰甚此次貴會開會歡迎張代使究竟具何理由即希明白答覆（回信請寄愛而近路紗業公所轉交）以釋羣疑專此上達即希公鑒溫處兩屬回國災僑陳協豐林志範林克齊毛定楚吳振明楊桂魁周煥然伍則鳴葉志敬周國興吳振銘倪錫元陳臯如厲定軍葉普興吳慶弟等一千六百九十八人泣告 
[日本戒嚴區域電報復原]  
　　本月二十日起 
　　上海日本電信局昨接該國來電通知自本月二十日起該國前因震災戒嚴各區域發佈之電報限制章程業已取消自即日起公私明密各電報均照常通行云 
[日砲艦昨行升旗禮]  
　　今日開赴長江 
　　日海軍新造砲艦堅田號於日昨下午行升旗禮等已誌昨報昨悉該砲艦業已將内部編制完全昨日裝置一應武裝及煤料准今日拔錨起程開赴長江加入第一遣外艦隊茲將其軍官士卒等調查於下 
　　「艦長」士井少佐「主計長」井川中尉「航海長」猪口敏平中尉「機關長」矢吹中尉「軍醫長」都富亭中尉砲兵五十五人云云 
[律師公會昨開大會未成]  
　　董康之演說詞 
　　上海律師公會昨日（星期日）假西門外林蔭路江蘇省敎育會開秋季定期總會午後一時起至三時三十分止陸續到者有會長張一鵬副會長張家鎭會員何世楨李祖虞王開疆姚文壽黃啓英秦聯奎沙訓義等五十六人上海地方檢察廳委派檢察官楊文濬到塲監視嗣因該會原有會員一百四十四人照章須到會員七十三名方可開成總會經張會長請前司法總長董康蒞會演說因此先行振鈴開會會長張一鵬主席報告開會宗旨即請董君登台演說繼由會員沙訓義李祖虞秦聯奎楊春綠等相繼發表司法財政兩問題之意見再由何世楨起立報告此次菲列賓馬尼拉地方關國際律師協會出席情形續到會員五人仍不足法定人數故改選會長一節並未舉行至五時三十分宣告散會茲錄董康演說稿如下 
　　康起家科目初未一登學校於諸公前譚法律頗滋慚愧第自前清辛丑之後從事修訂法律服官法曹前後垂三十年此中甘苦備嘗土年漫游歐美尤注意於司法事項回國後頗擬有所獻替不意政潮盪激繼復演成無政府狀况竟無置喙餘地八月間因事入都囑同行梁君仁傑依據調查資料分題編譯成編以待清之採擇今蒙諸公垂詢聊摅管見以供參攷一「習慣」習慣本非法律所能容納然在幅𢄙廣袤之國各地風氣不同斷非法律明文所能制限故前清時刑事案件各省已有若干條之專例民事案件現行律雖有户口錢債等律大率歷史上之遣留與爾時之民情風俗不盡吻合關於此項案件槪由有司酌量地方情形以審理之除附見於刑事案件外槪不專案逹部我國舊時之熏習慣如此美國土地之廣略同中國審判機關有聯邦法院省法院二種關於中央之法律者聯邦法院審判之關於一省之法律者省法院審判之所以如此編制者良以習慣不同之故也又上年在倫敦律師公會談訽知英國審判僅憑ComlnonLAW一書（實體法續法合併爲一雅近唐律）當詰以世界法頗形發逹何英國如此簡力略某君答英無備訂法律之必要法官擢自律師年資與學識俱富除商法一部分今昔内外情形不同析出另輯通行外該律已足敷用細玩其意即根據習慣之判例以補充法律　今比較各國法院聲譽椎英國屬於無上之地位雖原因不一而注重習慣實其一証中國自設法院規步大陸偏重法律而於事實如何人民之心理如何屬第二乘究之吾國不圖法院進步則已欲圖進步急宜從根本上之要點爲重大之改革也二「法院編制」此法爲康在前清法律館時協同編訂其中採用日本岡田齋籐二博士之說爲多頒行以來以依法設廳需欵過巨當局欲使司法與行政分立特設承審之制非驢非馬弊竇實多又層遞上訴趨重手續以致訴訟閱歷多年無清結之望於公於私所感痛苦非楮墨所能罄述茲參閱英美制度亦有應時改革之數點在（甲）廢檢察制此制本與我國情形不合宜廢止以偵查等事酌由律師分任或仿美制於法院設法官律師一員（名類Attarmy檢察官）如鎭法院專斷豫研究備審制度以濟其窮（乙設治安審判局今承審員之制責任莫名其實仍由縣知事操縱揆度吾國現時經濟狀况恐法院普設河清難俟莫如廢初級法院設治安審判局以㈠初級法院管轄事件㈡刑事毆打成傷鴉片賭博各罪㈢違警罪爲限由縣知事審理以專責成至地方法院斟酌父通情形合併數縣區域爲一司法區域也三「變通審級」日本於臺灣朝鮮訴訟事件採兩審判人民稱便英雖設大理院實際至高等法院止則人民之心理幾視高等爲最高法院矣我國似宜兩審爲原則以三審爲例外並設民事和解法庭以减少人民之訟累和解法庭那威民訴有此規定前聞美格蘭公使言美亦擬厲行此制法巴黎高等法院長ＰaulAndre君亦言法於戰時設和解法庭以法官一員爲會長當事人爲會員組織之以㈠租金事件㈡儲蓄事件㈢軍人民事賠償事件爲限清給訴訟至數起之多今廢四「道德」吾國　遭變故尙能保持此現狀未至如俄之潰裂者厥維道德之故上年游英彼中士大夫深以道德爲東方固有之文明宜公同提倡躋世界於和平於政變驚懼之餘想諸公亦同抱此觀念也諸公職務雖屬於院對等地位論保障人民與法院實係同體則報業之貞純處境之隆淙自不待言歷觀各國巴黎律師公會今總理彭嘉亥（曾任總統）每星期必出席一次而美國律師公會執與論最高之權若英之律師人格尤高社會景仰如泰斗公等誠能與法院交相砥礪自可達聖人無訟之旨人難與英嫓美蜚聲世界也吾國建設法院十有餘年疊次政爭未被潮流所撼動江庯前長司法於收回治外法權引爲已任乘王亮疇羅鈞任二公西航即爲此事之準備幸華　告終克底於成乃本年因倒閣之結果致將司法牽入漩渦而法權問題亦無期限之展緩爲竸蝸角之權輕利　擲國際之榮光坐失機綠殊堪浩嘆此後司法之伊於胡底不堪設想然司法獨立爲立意國之精神論治亂之循環詎澄清之無日諸公俱法曹碩彥所望從茲本正誼之主張任何巨浪狂颷不爲披靡徐徐回復故態促進改良此爲諸公惟一之責任而亦康唯一之禱祝也 
[化工演講大會之第八次演講]  
　　前晚八時商　陳列所化工演講大會第八次演講由徐佩璜李潤田曹軼飛擔任仍由吳㵎東主席即由李潤田起立演說「工業品與原料之研究」略謂各種工業原料購進時須先試騐方可採用要義有四㈠成分及質地如何㈡是否損失㈢鑑定市價㈣於衛生有無妨礙研究不特於原料有極大之關係即於出品亦甚重要染料發明於英而盛於德推其故德之研究蓋十百倍於英也餘如油廠中这荳餅油質未經提清暗中損失甚少故各工廠中宜有化學師專司其事如以資本及經濟上之關係儘可另覓一人由廠津貼向各專家處短期實習三五月然後在廠專事研究出品及原料將來所收效果必甚偉大深望各廠家注云云次由徐佩璜演說「發酵工業」略謂近代醫藥發達全恃微生物之發明如肺癆喉症等等皆與人體有害不知發酵微生物實於人類大有裨益次詳述其種類及釀酒製麵包製醬製醋等法及原理并繪圖指示一切未由曹軼飛演說略謂鄙人係一工人然終不敢自棄日從事於化工之研究今將普通各種小工藝試騐尙望諸君加以指正云云講畢即實驗雪花膏花露水生髪油紅藍墨水等一一試驗成績極優試畢將雪花膏等分贈來賓殆散會已十一時矣 
[市議員明日補選總董]  
　　上海市議會正副議長賈豐臻吳寳地爲補選市總董昨發通告云逕啓者接縣公署第九二○號訓令轉奉省長勘代電開民國二年之選舉人民册至停辦時尙未滿一年選舉期限者現辦市總董補選仍應以列名册内者爲限並稱現値縣議員補選期限第四届省議會議員初選調查總董職責綦重應速依市鄕制補選具報呈轉委任等語茲定陽曆十月二十三日（即夏曆九月十四日）下午五時開市董選舉會務請撥冗蒞會爲荷 
[上海光復紀念照舊舉行]  
　　上海縣沈知事昨致公私各團體商會敎育會等公函云敬啓者案據上海縣敎育局長李宗鄴呈稱案查十月二十二日（即夏曆九月十三日）爲上海地方光復紀念日曾由吳前縣長通令地方各機關永於是日舉行紀念在案自治停辦以後地方光復紀念儀式久未舉行現在自治恢復此項紀念自應照舊舉行除由本局通知各校认是日一律舉行紀念式停課一日外理合呈請鑒核分令施行等情相應函達敬希查照 
[寳山第四屆省選之進行]  
　　寳山縣公署奉省令籌備第四屆省議會議員選舉事宜業經編製預算提交參事會議决通過並附設事務所於署内由本縣一三科主任邱文蠧王鍾麟兼任事務所正副主任一面劃定投票區域擬訂調查細則曁開具預算與主任履歷及委任各市鄕調查主任名單一併呈報省長外一面刷印各項要件令委各市鄕調查主任附發册簿限於十一月十五日以前呈縣彙造總册具報云 
[捕獲販賣軍火之英人]  
　　前日（二十）北四川路巡捕房派由西三道頭九十五號西探五十八號西捕七十七號曁華探桂生等在北四川路某鐘表店門首捕獲販賣手槍軍火之英人夫婦二名解往捕房押候公堂定期審問 
[凱雷私販軍火與破產案近訊]  
　　大陸報云凱雷氏私販軍火兩案自日前兩造提出證據後以一須派員詢問杜總司令一須派員詢問張省長故猶能判决茲聞原告胡蕯檢事將於明日下午（二十二日）向按察使羅平吉氏要求早日定期傅審由造律師作最後之辯論以便結案而免久延又凱雷洋行破產後委派理賬員問題亦將於明日下午在美按署斷定云 
[航業消息]  
　　兩美輪之受損 
　　大陸報云提督輪船公司之格蘭特總統號因在横濱口外突遇海嘯機件微損須在神户修理後方能航行故船期遲延一日將於星期二到滬聞該輪之遇海嘯係在晨間三時船受激震後前部汽管及起重機忽行爆烈惟捐壤尙微當不致照預定航期遲至二十四小時以外按日本自前次地震後今洋面又有海嘯足見其地殻壓力尙未匀分云 
　　又大來洋行之世界班貨輪史丹萊大來號自在太平洋中失愼駛回舊金山後本埠大來分行頃接美國電訊稱該輪已修理完竣於昨日重行駛往遠東查該輪回舊金山僅留一二日仍可照舊航行料貨物損失當不甚鉅云 
[潮州帮函請轉催夏布欠欵]  
　　旅滬潮州糖雜貨聯合會昨函上海總商會請轉函索欵云頃據同帮夏布商人聚大源裕隆和洽盛聚安等函稱去歳運韓夏布與駐申鮮帮貿易糾葛經上海總商會秉公調停業已雙方了結在案惟自解决後該帮傳利號所欠商等夏布欵項二寓八千餘兩迄今一載屬索不還查轉利號係殷實商家經理李子言又係鮮帮公會會長平時鮮帮生理交涉多賴維持奈何於本號拖欠貨欵毫不理付殊失商塲信用請據情函請上海總商會轉函漢城中華總商會從速理催等情到會用特據情函懇貴會俯念商艱迅予函催云云茲悉總商會已依據來函意旨轉致漢城總領事曁中華總商會查照辦理矣 
[體育塲足球隊赴蘇賽球]  
　　戰勝東吳大學 
　　上海公共體育塲足球隊於前日乘第一班滬寗車赴蘇州與東吳大學足球隊比賽結果爲三與一之比上海隊獲勝該隊隊員當晚即回滬云 
[高檢廳標賣分監基地]  
　　江蘇高等檢察廳布告云爲佈告事本廳現擬將第二分監基地一所標賣該地在上海地方檢察廳左近計七畝九分五釐八毫酌定最低價爲四千元於本年十月二十二日起至十月三十一日止在上海地方檢察廳投標十一月一日正午十一時開標凡紳商人等須先期勘估地畝者可向上海地方檢察廳派人指看如願標買即照上定期限開具姓名籍貫住址及價格書密封投入該廳標匭届時依法開匭以所投標額最高者爲得標人但最高額不及本廳所定最低價者仍不得標該得標人應於三日内繳納標價定銀五分之一餘銀於十日内一次缴足即由本廳掣給權利移轉證書交埶管業倘逾期不繳足價銀即以投標人中價額次高者遞補仍照前開程序辦理特此佈告 
[南洋大學消息一束]  
　　南洋贖路儲金會在今年上學期成立以來共有會員百餘人有儲金二百餘元本年繼續進行會員人數日有增加本月十五日該會職員開會議出數事如下㈠函質上海儲金總會詢問儲欵是否已充大選費㈡函請本校學生會評議部討論下學期起學生皆須加入儲金㈢請本校小學共同儲金南洋工程學會於前日請該校敎務長顧心一君演講題爲「紗廠工作之大槪」顧雖久置身學界亦曾在各大紗廠任職多年故對於該題殊多發揮云南洋學會爲該校極古之團體近因鑒於校中團體日加而未能聯絡一致已函致學生會請設法結合各團體成一大會可以合作共做各事較易收效云南洋經濟學會正在組織現開已舉定職員努力進行新會長爲曹麗順君昨日（二十日）該校赴寗網球隊函達校中稱十八日晚間八大學網球比賽會議已抽籤定比賽辦法由復旦與滬江約翰與東南東吳與之江南洋與金陵四組先比勝者再賽該校網球代表爲李果能丁人夔等又該校野外賽跑隊曾於上年得上海各大學越野賽跑第一下半年滬上各校仍繼續舉行現該校學生日常練習甚勤云又該校足球隊分大學中學爲二隊前日（星期六）下午中學隊與震旦大學足球隊比賽共勝五球 
[理科實驗競賽會之籌備]  
　　省敎育會理研究會定於十月三四兩日在蘇舉行第二届理科實騐競賽會已誌本報茲悉各校業已報名競賽者中等組有省實第三師範第二中學女子蠶桑等校小學組有吳縣第二高小第四高小第五高小樹德高小武進縣立女師附屬乙種工業等校聞兩組各滿十校額即行截止報名與　昨日該會特開籌備會議到會者爲鍾衡臧吳和士劉之常錢萝渭趙厚齋楊聲初等十餘人吳和士主席其議决事件如（一件）推定競賽會埸各職員（評判員）三人由該會推舉二人函請江蘇省敎育會推請一人（糾察員）推定章伯寅王飮鶴潘振霄陸蘊玉四君（幹事員）推定吳海卿汪叔良爲文牘幹事吳廣涵劉之常黄頌林吳粹倫爲陳設幹事吳綰章爲庶務幹事另請第一師範庶務員襄助一切彭敏伯雷顯之施仁夫吳天然顧西林吳文傑爲招待幹事（一件）議决各職員由外埠到蘇之旅費案（一件）藏决競賽會場各種規則案近日該會以開會在即籌備種種事宜頗形忙碌云 
[撫育工兒院徴募會揭曉分數]  
　　第一次 
　　日　（二十日）爲撫育工兒院原定第一次揭曉分數之期下午五時半在臨時事務所（寗波路九號三樓大中華紗廠經理處）舉行到會隊長員及辦事人等有聶雪台石美玉梅雲英石非比張四維誠　怡伍哲英陳貴舜黄炳奎李則靈等十餘人由聶總隊長主席李則靈記錄主席宣請各隊報告分數當有張四維君代表第十四隊長鄔志堅君報告鄔君因公赴杭分數五十分未交又誠　怡夫人報告分數九十一分交進洋九十一元並聲明作爲第十四隊分數係與陳貴舜夫人合作所捐又總幹事梅雲英夫人代表第八隊長周永奎君報告分數二百分未交又代表第六隊長吳翠琳夫人報告分數三十九分未交又代表第二隊長王漢禮君報告三十分未交又第四隊長伍哲英女士報告分數一百分未交第三隊長石非比醫士報告分數六百分除經墊交梅夫人手洋一百元外交進洋五百元又第十二隊長黄炳奎君報告分數二十分交進洋二十元主席代表第一隊長毛復初君報告分數五十一分交進洋五十一元報告畢結果報告分數一千一百八十一分現收洋七百六十二元以第三隊長石非比醫士爲最多數衆鼓掌現收之數由聶總隊長簽發收條至此梅夫人又稱今日走訪各隊長員皆以十日之會由籌備改爲開幕頗覺匆促故少數成分不願報告故到會人不過半數以此石醫士發言吾人此次事工人謀天定努力前當懇切祈禱衆贊同主席請梅夫人祈禱散會 
　　尙有本埠新聞等轉人後頁 
 
 

Page 15

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *本埠新聞二 
[一週間之公債票市况]  
　　上星期中公債市面極爲疲軟價格無日不趨跌落而尤以償還短期八釐債劵爲最此次公債因本息無着前週已見疲象至上週則跌落更甚由開盤十九元六角跌至十五元計相差四元六角之巨最小行市曾到過十四元九角半下星期雖不免略呈回勢然久遠之市面仍將不振無疑也金融整六兩種亦均趨跌就中以整六較形穩定金融緣抽籤屢次愆期還本希望甚少人心亦大有一蹶不振之勢銀行收買之貨亦略有售出結果金融公債跌落一元左右整六則跌去數角遠期十一二月份較形平穩目下時局日非外交形勢嚴重京津債市日疲滬埠受其影響惟安格聯氏來華在即屆時市面或能一呈生氣也今將本週初與週末行市比較如左 
　　票名週初價週末價 
金融公債現貨六五六五六五三○ 
十月期六五九○六五○五 
十一月期六六○○六五四○ 
十二月期六五四五 
　理六厘現貨五○七○五○三○ 
十月期五○八○五○四○ 
十一月期五一一五五○九○ 
十二月期（除息）四八七○ 
償還短期八釐債劵一九八○一五○○ 
其餘各票交易不多五年大票價五十四元七年長期四十五元九角均稱平穩金融整六現貨缺乏故行市較期貨爲穩云 
[一週間之内滙與外幣]  
　　内滙上星期中各埠商業狀况仍無發展氣象故滙欵各無躉數滙貼水緣以無大涨落京津銀滙初跌後漲結果與前週末行情相同計週末京匯爲一千零五十一兩半津滙爲一千零五十九兩半北京洋滙最小跌至一千零十元零二角半津洋縮至一千零九元二角半週末雖各漲二元二角五分比前週尙跌落一元七角五分烟台烟估週初價計一千零四十一兩半星期二日即跌去二兩五錢其後滙欵無多價少改更銀元掛牌價始終爲一千元漢口洋例遇初即退去二錢半其後市面益形鬆動週末掛牌行市小至一千零二十五兩比前週低五兩七錢半銀元結果比前週大一元二角半週末價爲一千零十一元七角五分萬縣九七平銀週初每千兩貼二十兩比前週高五兩銀元同時改長五元價爲一千零二十元濟南濟平星期四以前每千兩貼滙水均爲千零四十一兩七錢五分週末改大五錢銀元貼水常在十元左右比前週約賤三元之譜青島膠足週初計一千零七十兩其後雖微有更改而結果毫無上落銀元最小價跌至一千零十元週末雖回高一元比前週行情已縮去四元左右其餘各埠匯價週間雖間有改變結果完全與前週相同云 
　　外幣上星期中各種外幣市况非常平定蓋全日市塲進出之數無所軒輊且外滙無大漲落標金市面和平故票價變化毫無迨星期五六英美荷港等票因賣户較多致價一度之鬆動英票週末買九元零五分比前週縮小五分荷票次改小五厘週末買七角三分美票星期五以前成交買價常盤旋於一元九角七分迨週末始改小五厘價計一元九角六分半港票週末買一元零一分八厘計小一厘馬克千元票面每萬元買價計一元五角半坡票爲一元零三分法票計一角二分二厘一週間無所上落羅卜各票掛牌市價雖無改動而問津者殊鮮幾有有價無市之槪云 
[一週間紗花槪况]  
　　上週紗花承前週之漲勢繼續上騰勢尤猛烈良以本季世界棉產俱見减色滬埠存紗日形缺少人心日好價格日高惟至週末日商了給多頭大批賣出市面頓疲日商見價格之回小重又買進而價亦隨之上漲各帮鑒於市面不穩漲落無常採購漸稀三品市面以紗花市價高漲極可樂觀惟本月上旬彼帮棉紗之輸出棉花之輸入俱爲减少若滿洲方面廠布之輰銷幾可替代日貨矣印度孟買舊棉季（去年九月迄本年八月）生產棉花共三百六十四萬一千二百八十七包棉廠所用占百之二十四弱輸入歐洲者占百之二十三强輸入日本者占百之四十七弱輸入我國者僅三十七萬七千餘包其他輸入美洲各國及轉運本國者約占舊棉所存之數茲將上週本埠紗花成交槪况分述於左 
㈠期紗上週期紗十分緊俏價格又高起四五兩之巨人心之好逹於極點較本年三月之期紗市塲尤爲閙多頭之獲利了給者不可勝數成交之多爲我國之有期紗市塲以未之見也週間共成交四十萬包較前週增十六萬七千二百零五包計紗布交易所成交三十三萬五千六百包物品交易所成交三萬六千三百包取引所成交二萬八千一百包茲以上週中十月期爲標準面比較中日之期紗價格於左 
月日中國紗布交易所日本三品取引所東滙 
　　兩兩日元兩 
十月十五日一六二·○一八一·七（二五五·○）·七一二五十月十六日一六二·八一八二·三（二五五·九）·七一二五十月十七日一六五·五 
十月十八日一六五·五一八一·四（二五三·七）·七一五十月十九日一六四·五一八○·五（二五二·四）·七一五十月二十日一六三·三一八一·三（二五二·七）·七一七五㈡現紗上週現紗交易仍以漢口帮爲最巨而漢口帮抵制日紗最爲堅持是以本紗價格更形堅俏亦漲有三兩之巨共做開七千一百包較前週少二千七百包除漢帮外以廣東江西浦頭三帮爲多其次若營口燕湖青島野雞福建天津等俱有交易本紗二十支價格以十月十七日一百八十五兩之三羊爲最高十八日一百六十八兩之電車爲最低十六支價格以十八日一百七十一兩之地球爲最高十五日一百六十四兩之人鐘爲最低十四支價以十八日一百六十兩零五錢之人鐘爲最高十六日一百五十六兩之天官爲最低十二支價格以十八日一百五十八兩二錢五分之孔雀爲最高十五日一百五十一兩五錢之天官爲最低十支價格以十八日一百五十兩之荷蜂爲最高十五日一百四十一兩之得利爲最低他若本埠英廠紗以十七日一百七十九兩之二十支金魚爲最高價十九日一百三十五兩五錢之十支藍龍爲最低價本埠日廠紗以十八日一百七十三兩之二十支立馬爲最高價十七日一百三十四兩五錢　之十支三馬爲最低價週間各廠開出期現各紗共五千六百五十五包較前週少六千三百二十五包計二十支紗一千五百包十六支紗三千四百七十包十四支紗十包十二支紗三百七十五包十支紗三百包内東方廠文明七百五十包聚寳盆四百五十包溥益地球一百二十包恒豐廠富貴一百包雲鶴一百五十包申新廠人鐘五百六十包和豐廠荷蜂一百包内外廠水月三千包寳成廠如意四百二十五包茲以大阪現紗一週間成交價格錄之於左 
　　月日藍魚牌紅財神牌福鳥牌三馬牌 
　　日元日元日元日元　 
十月十五日二七○二四三二四七二四九 
十月十六日二七二二四五二五一二五二　 
十月十七日停市 
十月十八日二七○二四五二五○二五三 
十月十九日二六六二四一二五○二五一 
十月二十日二六九二四○二五○二五三 
（三）期棉上週期棉市塲之盛一如期紗價格甚爲堅挺成交極富週間共成交六十一萬六百担較前週增十七萬八千担計紗布交易所成交四十五萬零七百担棉業交易所成交十五萬九千五百担物品交易所成交四百担茲以上週中我國十月期美印十二月期及英國一月期棉價錄之於左以資參照月日中國通棉美國紐約英國利物浦印度孟加拉　　規元金洋便士羅比 
十月十三日三九九五二八五八一五七二四○八 
十月十五日四○九○二九三二一六一二四一七 
十月十六日四一○五二九○八一六○二四一三 
十月十七日四二一○二八九五一六一六 
十月十八日四二二○二八八三一六一五四一四 
十月十九日四一七○二九四五一六二九 
（四）現棉上週新花到埠雖較前爲旺惟求過於供價仍堅昂通花已每日有千餘包運到姚花仍日有來滬各廠莊號做開期現各花共一萬零八百四十八包較前週少一千三百五十八包内家鄕花一千零四十八包最高價爲十八日之三十八兩七錢五分最低價爲十五日之三十八兩本花五千一百包最高價爲十七日之四十二兩最低價爲十七日之三十八兩二錢五分姚花一千包最高價爲十九日之三十八兩最低價爲十五日之三十六兩二錢太倉花二千二百包最高價爲十九日之四十兩五錢最低價爲十五日之三十九兩漢口花爲一百包價僅十七日之三十八兩五錢陜西花九百包最高價爲十九日之四十二兩五錢最低價爲二十日之四十一兩二錢五分火機花五百包價僅二十日之三十九兩收進者計日信一千六百四十八包廣帮一千包三井二千包三新一千二百包怡和四千一百包内外二百包大豐四百包陳公荗二百包横濱一百包他若美國現棉最高價爲十五日之三○四五金洋最低價爲十三日之二九七金洋英國現棉最高價爲十七日之一七四九便士最低價爲十三日之一六八五便士云 
[一週間之絲市]  
　　上週中本埠洋莊絲市異常清淡全週各經成交額共祇一百六十四擔惟各絲行市仍屬堅定考絲交易所以清淡之故緣歐美市場邇來絲綢銷路呆滯横濱日絲價亦隨之疲賤是以滬埠各歐莊不敢復進期絲然美法等處存絲不充故近期絲經需要仍殷而華商方面則以現貨缺乏態度堅硬致開價仍挺統觀目下絲市華洋雙方均持觀望絲交恐無發展之望市面又成擯局矣茲將週間各絲經市情分類詳述如下 
　　機械廠絲上週中廠絲交易仍極寥落惟美莊方面對於粗條份絲稍有進胃然因吃價不大僅得談成中等貨數十擔價較前賤二三十兩然查海外市面日來現貨絲價依然堅昂故洋商心理因需胃之殷淡於遠近期貨頗有高低之别而滬埠各廠商類皆以繭本高貴成本巨重雖期絲銷路呆滯尙不願過分賤售市况因益清靜 
　　輯里白經上週中白經交易亦甚清淡紐約方面高等乾經週間雖有來帳華絲商因吃價大小且手中餘貨有限而產地絲價頻高是以不願讓價遷就致未能成交惟下等乾經英倫等處略有購去絲價疲賤五兩上等大經英莊復有鳥鎭貨需胃價亦較跌十餘兩僅下等大經因法莊方面現貨進胃稍殷絲價逼漲十兩市况趨於平定 
　　川魯黄絲經上週中川魯廠經交易完全停頓縁川省軍事不靖運輸艱阻魯省存底不充來源絶稀是以交易無從談判相繼停滯加以歐美市面日來亦趨不振洋商咸持觀望故交易益形冷淡而川鄂黄絲印法銷路不起絲交亦無所聞惟上海黄廠經（魯繭所繅）則由法莊談成十擔價頗秀挺行市仍屬堅穩 
　　八繭灰經上週中灰經交易尙不寂寞惟以陳貨將盡致成交難暢上等現貨卒因存底已枯灰絲商不願再以原價承售希望加大二十兩故無談成然中等現貨美法各莊進胃均濃計共成交九十四擔市價較前激漲二十兩而新貨期交則以產地繭價高昂華商期望猶奢故抛貨尙無成立市况頗覺堅挺 
預料本週絲市　於華絲商態度因絲繭成本皆難鬆賤故趨勢仍堅價當立定但恐海外市面日趨沉靜則滬埠市勢難望起色是以此後廠白黄灰經絲價恐不免疲賤耳 
[一週間糖市槪况]  
　　上週車糖市面異常堅俏蓋一因現貨不充難應銷路二因東洋廠盤陡起之故赤砂因抛定之貨未到現存空虚故荷蘭赤廣帮開盤迭高而貨仍無致潮赤價甚漲而本糖之漲價亦復大有影響故勢益難遇止青糖價已達於極點故本週赤白價市况如斯而青價遂若甚靜茲將本週各情分述如次 
　　車糖星一市尙平靜惟漲勢已顯綠荷市已漲半盾劃價已高大里八號現貨一○四○本底曁十底一○三○而東廠開盤價大里一四二○日金横濱十四元四角照七錢滙率合成　一○五○一○六○以此奇　非當遂有電去復辦　二電報未轉故劃價無抬然已各好一錢本底一○四二五十底一○四○矣至禮拜三電到云大里價要一四七○日金横濱一四九○日金而太古　和開盤各上二錢無貨所有者惟次貨與冷　二者而已故劃盤陡躍現貨及本月突升一○七○十月一○七五騰躍之速逈出意外星期四續有意見漲現貨一○八○本月一○八五十月亦一○八○大里行家還價一四五○去電後杳無音信而别廠乃紛有開出台南廠一五三○日金餘廠價多仿彿統計不下六七萬包星期大里廠電轉照行家所還價開二○○○○包市乃大定惟太古無貨而開盤加價二錢人心仍侍劃市現貨一○八○本月一○八七五十月一○八二五至星期六劃價稍回現貨一○七○本月一○七五十月一○七二五蓋　廠旣連盤開出嗣後到貨定足故人心咸向下也 
　　赤糖據洋行確訊爪哇直放輪芝今彭（譯音）號日内可到該船所儎糖貨甚夥庇赤居其大半然迄至週末並未抵滬故在此期内惟廣水興有三○○○由港轉駁來申但其貨初到尙難應求故本週所開湖莊棉赤自九七○至九八五更漲一○○○次莊雅赤亦自九四五至九六七其勢之盛可謂罕見也　　青糖呂宋青久斷本週所售因號貨稍開故已有售一號一○一○二號一○○○三號九九五但其貨甚少不敷走銷且價高昂故仍惟潮青是求故開盤提莊竟至八六○黃岡八五○隆江八三○矣 
[一週間浙屬運滬之現洋數]  
　　滬杭甬鐵路同和運銀公司於本月十五日起至二十一日止（即一星期間）由杭州造幣廠各商號裝運現洋來滬逐日分送上海各銀行錢莊詳誌如下（十五）交通銀行二十萬元鴻祥九千元怡春五千元春源八百五十元成豐五百元（十六）鴻賫三千元鎰康小洋二萬五千角（十七）交通銀行十萬元鴻祥七千元（十八）交通銀行十四萬元百滙五千元祥太小洋一萬角（十九）交通銀行五萬元信裕五千元泰和一千元鎰康一萬角（二十）交通銀行五萬元泰興五千元兆豐三千元祥太一萬角（二十一）交通銀行四萬元義源五千元以上一星期間由杭運到現洋六十二萬三千九百元又小洋五萬五千元均運抵上海南站卸車即由華運公司逐日分别送交矣 
[慶康錢莊清理賬目之近訊]  
　　慶康錢莊倒閉時係姚和卿爲之清理賬目嗣惠商銀行等以姚自便私圖置債權利益於不顧乃控經公共公廨改派薛邁羅清理查出姚舞弊二十餘萬金之鉅且賬簿復多隱匿該莊經理徐名揚亦一味推諉近由公廨簽發特别傳單將姚逮案管押徐等始將藏匿賬簿之處告知該理賬員薛邁羅日前往平橋路某寺内檢獲緊要賬簿數本初公堂迭次向徐訊問該莊股東姓名住址徐祗供明已死股東金某之住址係在本埠餘人謂皆在外埠現理賬員已於檢獲之簿據内查悉山東銀行之高慶堂及顏德記均係該莊股東而棋盤街源記花號查亦係該莊某股東與人合開據情報告公堂現已發出特别傳單傳到高顏二人着各交二萬兩舖保並飭傳源記經理到案訊問至姚和卿因無人作保仍在押所而徐名揚之交保數目亦已加重云 
[南市兩路商聯會職員常會紀]  
　　本埠南車站黃家闕兩路商界聯合會於昨日下午八時開職員常會周運忠主席議案如下㈠各路商總聯會來函囑推會董案首由戎寳璋起立發言謂本會前次開會議决全體公舉樂樹滋君爲本會會董兼任出席議董應由文牘致函樂君以昭鄭重衆贊成通過㈡新會所落成案由王奎元提議謂文安里新會所已將告竣遷入手續應先籌備以免臨時侷促經衆議决公推周運忠戎寳璋朱漢光王奎元朱企周張傳慶魏其發周志明等八人爲遷移籌備員以便進行佈置事宜末由主席報告工商友誼會惠贈第八期夥友報畢遂振鈴散會 
[胡家木橋商聯會改選揭曉]  
　　胡家橋商界聯合會於昨日下午二時開選舉會結果董鯉庭得三十票當選連任正會長陳勇三得二十四票當選爲副會長張佩紳得二十八票當選爲評議長滕致祥得二十二票當選爲幹事長云 
[路局將開賽馬觀覽專車]  
　　本月二十七日星期六江灣舉行跑馬聞滬寗路局將爲觀客特開專車云 
[二高校之秋季運動會]  
　　上海浦東楊家渡二高校秋季運動會預備情形已誌前報茲聞該校於本月二十一日上午九時開會表演各項運動午後來賓更多評判員請該校前任敎員夏子英劉叔安陳淵如等陳文明趙善昌蔣宏達朱柏生池乘龍得分數最多因時間已晚改後日給獎來賓運動以武德會會員朱桂生吳天怡等表演之拳術最受歡迎云 
[浦東邢家村之越貨傷人案　]  
　　中華路林和記水木作主林和生家住浦東北蔡東邢家村前日林由申返家晚間突被盜匪十餘名撞門而入至林臥房將林與妻用繩綑縛嚇禁聲張該盜用刀掘開箱子搜抄計被刦去洋一百餘元及綢皮衣服二十餘件而逸臨行時將林用大刀毆擊林之兩足及腰部等處受傷甚重昨日林乘轎至上海投紅十字會醫院醫治一面報請南滙縣公署請緝贓盜云 
[滬寗路訂購油料辦法之照准]  
　　滬寗鐵路任局長奉到交通部電開第三五一號呈曁附件均悉查該路標購本年份應用各種油料開標試騐結果據稱擬將夏冬兩季輪油歸亞西亞承辦訂立合同一年機車油一種亦擬向該公司訂購惟於明年訂合同之店先得訂購少量試用再行擬訂一年合同汽筩油汽罨油兩種向美孚公司訂購少量試用如果完美再訂合同一年等情均尙妥協應准照辦仰將所訂輪油合同及機車油汽筩油汽罨油試用結果一併呈報備案爲妥云云 
[錢貴三追悼會紀]  
　　昨爲閘北已故紳董錢貴三追悼會之期各團體假慈善團舉行是日來賓有許交涉員上寳兩縣知事淞埠警局顏局長曁地方紳士李平書張樂君葉惠君沈聯芳等曁團體代表數十人開會議式㈠沈聯芳宣布錢故董一生事蹟㈡各團代表宣讀祭文㈢慈善團惠兒院奏哀樂㈣國民義務學校唱追悼歌㈤來賓演說㈥追悼人向錢君遺像行三鞠躬禮㈦錢宅家人答禮致答詞㈧散會 
[朱阿寶交母領回]  
　　四區四分所去年十月間查見迷路女子朱阿寶一口解科後因阿寶不肯吐實發慈善團留養在案前日由女母朱朱氏投科呈稱氏女阿寶已嫁楊姓因夫婦不和逃出在外蒙恩留養免被匪人賂賣今願領回管束送回婿家完聚云云趙科長將女提案訓斥交其母具領矣 
[西捕頭年老退職]  
　　美捕房十一號西捕頭麥搿蘭搿於西曆一千八百九十七年來滬在公共捕房充當巡捕歷升英却旗（譯音）迄今已有二十七年惟麥君年逾古稀遺照工部局所頒新章業已領得鉅萬養老金退職回國遺缺由麥警務長諭調滙山捕房十二號西捕頭握妥氏接替云 
[閘北長安路火警]  
　　昨日午時閘北長安路西端新小菜場對面允紀里口顧萬茂柴草店内炊飯遺火傾刻冐穿屋頂由各救火會聞警馳至竭力灌熄計燬去小樓房三間事後四區二分所巡警將柴草店主顧登寳解案候訊 
[時症流行]  
　　本埠入秋以來天久不雨氣候亢旱乾燥異常以致市上喉症盛行前日雖降微雨而爲時甚暫病勢仍不稍殺近數日中南北市頗有患喉痧喉風等病而死者昨晨南陽橋附近夏姓少婦及菜市街某竹器店主婦均患喉症相繼斃命病初起時喉間紅腫移時即行漲滿滴水不能下嚥不滿二三時即至不救甚爲危險此外如患紅眼及咳嗆病者觸目皆是此皆天氣亢旱所致云 
[電車司機與塌車夫衝突]  
　　來往小東門高昌廟等處華商某號電車前日下午駛至薛家浜地方忽有繆二等所駕之塌車在彼停頓致與電車進行有礙當經該電車司機人張義成與之衝突互相扭毆致繆被毆受傷倒地由警到塲將張拘獲連同繆二車送一區一分署察得繆所傷頗重判令先送上海醫院醫治張則函送地檢廳訊辦嗣由檢察官提案研訊據塌車行主婦丁許氏投稱繆二係在我處爲夥此次被張打傷極重恐有性命之憂質之張供詞推諉問官判張收押該氏退去候察騐繆二傷痕部位若何再行核奪 
[因整頓行規被毆]  
　　林蔭路銅匠作主吳子東於昨午邀齊同業在西門萬生橋某茶肆商議整頓行規各事無如到塲同業各存妬心談判之中一言不合即將吳扭住以老拳奉敬並將吳之頭額打破流血旁觀代抱不平出外鳴警到來拘獲行兇之申來有王家財等餘均乘間逸去乃將申王押送二區警署吳由作夥失掖到署當因案關傷害判移送地檢廳訊辦下午由檢察官騐得吳受傷屬實判發堂醫治申來有王家財判押候原告傷愈再核 
[勒斃男尸騐明棺殮]  
　　寳山縣吉一圖地保李順寳具報虬江路聯義會館後面荒地上發現一尸頸有麻繩查無家屬請騐前日午後奉地檢廳許檢察官吳檢驗員等蒞塲騐明該男尸年約二十餘歲秃頭足穿嗶嘰鞋藍布衫褲委係生前被人用麻繩勒斃塡明尸格拍照判由堂棺殮發封　壇聽候緝兇並調查死者親屬來案領棺 
[械鬥案内之王德生拘獲]  
　　上月五號有湖北帮與山東帮數十人在新閘大沽路十六號門牌對面之空地上械鬥湖北帮勢漸不敵當有人從中開夜手槍數響山東帮遂聞聲而退魯人馬朝邦身被刀傷嗣由巡捕到來兩造乃各散去遂送馬入醫院治愈報告捕房轉請公共公廨出票緝拿爲首之鄂人王德生即綽號小湖北者到案訊究迄已月餘直至前日始由新閘捕房包探張貴生將小湖北查獲定於今晨解送公共公廨訊究云 
[續獲刦案中之湯錫林]  
　　阿拉白司脫路二十二號門牌居人謝秉衡家於本年一月二十一號夜被盜糾黨持械侵入刦去値洋二千餘元之金銀飾物衣服現洋近由捕房緝獲是案中孫子安一名押候訊辦已誌報端前日又經探目邵和鈞包探張盛全在阿拉白司脫路四百七十八號屋内續獲揚州人湯錫林帶入新閘捕房收押將與孫併案解請公共公廨訊辦 
[燕子窩之破獲]  
　　前日老閘捕房鄧副捕頭率同包探周桂在廣東路一百九十三號屋内破獲燕子窩一所搜出烟具連同售烟之蘇州婦人田周氏及烟客王阿吉沈連生胡仲生等帶回捕房分别收押候解公堂訊辦 
[汽車撞傷行人]  
　　某號汽車於昨日下午三時許駛經白克路撞倒行人沈國壬腿足受傷經新閘捕房六百十七號華捕到來抄錄汽車號碼另雇車送受傷人往醫院醫治 
[汽車撞傷小車夫之發落]  
　　汽車夫賈裕春日前駕車至法新租界地方司機不愼致將小車夫某甲撞傷當由一百二十五號巡捕查見抄錄號碼回稟捕頭於昨日傳至法公堂請究先由車務處捕頭上堂禀明前情繼由一百二十五號巡捕稱是日吾在該處上差被告賈裕春之汽車由南至北適有吳衛章所駕之六千零一號汽車自東朝西吾即舉手詎賈不聽指揮向前直馳是以吳衛章之汽車急即避讓致將小車夫撞倒受傷是實詰之吳衛章供與華探相同賈裕春供稱民人之車由聖母院路穿出巡捕舉手吾悞以爲令吾向前行馳以致肇禍求宥中西官判賈擔負醫費十元完案 
[無賴騙飾分别押儆]  
　　無賴張福林童阿胖兩人於前日至法租界地方以紅蛋騙取小孩頸内之金鎖片事爲法捕房包探李鴻生查見將張童兩人連同贓物一併帶入捕房昨解法公堂請究先由捕頭上堂稟稱查得被告等前曾犯過竊案請核詰之張童兩人供認誘騙不諱中西讞員判以兩被告屢犯不悛着張押西牢一年章押六個月期滿仍一併永遠逐出租界 
[烟案罰鍰]  
　　陸炳生康阿二周三寳唐根生等邇在法租界地方私設烟榻容人在内吃食洋烟有違禁令事爲法捕房探目沈德福偵悉稟明西探同至各該處抄出烟具等物帶入捕房諭令交保昨日傳至法公堂請究先由捕頭稟明前情詰之被告等承認私賣燈吃不諱中西官判陳罰洋六十元唐等三人各罰洋四十五元充公烟具没收 
[混用鉛角押一月]  
　　吳岩欽日前手持鉛角至法租界地方鄧道卿所開之烟紙店内混用當被察破鳴捕到來將吳拘獲帶入捕房昨解法公堂請究先由鄧道卿上堂稟明前情詰之吳岩欽供稱此項鉛角實係日本難民給與民人餘供支吾中西官判吳押一月以儆 
[雛妓拉客拘押老鴇]  
　　婦人謝吳氏日前縱令女兒謝四寳及羅五寳兩幼女在法新租界八仙橋地方强行拉客事爲專查妓院之探目陳順寳查見帶入捕房昨解法公堂請究先由捕頭上堂稟明吳氏違章情形羅五寳供女子由父親領來上海寄在吳氏處即被逼令迎客求援詰之謝吳氏供詞支吾中西官判吳氏押女所四個月兩女子送堂留養謝四寳俟母禁押期滿仍交其母領去 
[聚賭抽頭罰三十元]  
　　婦人周范氏邇在法租界聚賭抽頭爲探查知於前晚稟明西探同至该處抄出賭具帶入捕房昨解法公堂請究詰之范氏供認聚賭抽頭不諱中西官判范氏罰洋三十元充公賭具没收 
[誌謝]  
　　昨承上海錢業公會惠贈第三卷第九號「錢業月報」一册謝謝 
來函 
[恒裕莊來函]  
　　啓者閱今日貴報本埠新聞所載「青島增興隆號擱淺之滬聞」一節内述恒裕莊亦欠六千兩云云查敝莊並無此事恐於事實不符特函請求更正實紉公誼上海恒裕莊信緘九月十二日 
[戴秉清來函]  
　　上海申報館轉旅京旅滬旅粤旅寗江西同鄉會各報館均鑒頃致江西省議會并各公團各報館一電文曰南昌江西省議會同事諸公均鑒頃閱十月五號江西報載本會致旅滬江西同鄉會電以報載秉清近以開辦南昌自來水名義向外人押借巨欵以地方之主權供政爭之作用請就近設法阻止并聲明秉清離會已久所有一切行動均與本會團體無關等語查秉清與南昌自來水公司素無絲毫關係現在該公司内容如何有無押借外欵情事秉清旣向未聞問亦無從臆斷但旣厠身議席加果該公司有押借外欵情事事關地方主權秉清方與諸公反對之不遑焉有以素無關係之身將該公司押借外欵之理秉清縱極無狀論理論事何至喪心病狂若此况押借外債巨欵此何等事豈無聞見諸公耳目較週儘可切實探訪如得秉清確有上項情事當請諸公與全省父老共棄之今不調查事情虚實僅憑報載遽爾通電一若確有其事者殊不可解至秉清離會實因本會不克貫澈自治主張不能行使眞正職權獨行旣難俯從非願祗得襆被出省冀達初衷旣非因個人關係而曠棄職權亦從未藉團體名義有何行動誠無庸諸君之鰓鰓過慮也惟本會爲一省立法最高機關地位何等尊嚴秉清離會以來閱時半載所有承認兼長推翻原案擅用呈文自比僚屬慫恿賄選惟恐弗及以民意之機關作官廳之傀儡是否本會全體公意抑係二三少數分子竊據名義玷及團體秉清身雖在外職責猶存此則有不能已於言者尤不能不有望於我大多數明達諸公維持正義以補救之則幸甚等語敬以奉聞江西省議會議長戴秉清印巧 
[閘北地方自治籌備會來函]  
　　逕啓者本日貴報本埠新聞欄載敝會開會消息有水電廠長亦派代表到會等語查是日開會之時適水電廠職員金君來會訪友在别室略談即去並無列席會議之事亦非代表其廠長馮君來會馮金兩君均非敝會會員自與敝會會務不生關係特此函請賜登來函欄内爲荷閘北地方自治籌備會啓十月二十一日 
 
 

Page 16

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *   
 
 

Page 17

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *本埠新聞三 
[海華廠新設批發所]  
　　虹口岳州路海華織造廠製造各種花素絨毯色新價廉現設批發所於三洋涇橋東林號云 
[益民社設立分銷部]  
　　蘇州之中國益民工業社新製美味胡菽精其用途與素精等相同又電光線手錶帶御之能免血滯緊裹之患設分銷部於大馬路明明眼鏡公司内部云 
[亦吾照相館明日開幕]  
　　北四路十號亦吾照相館爲永利威酒莊經理趙君所創設趙君對於攝影一道頗多經騐近内部佈置齊備定明日（二十三）正式開幕是日凡往該館攝影者槪作八折計算云 
[綢呢嗶嘰之新貨]  
　　南京路石路西和豐呢絨號現在廉價期中甚爲忙碌昨又新到各貨如下 
深灰毛嗶嘰每尺四角八分元直貢呢每尺九角五分毛織車毯每條五元蜜蜂老牌絨線每磅二元八角條子法蘭絨每尺一角八分素地寛聚駝絨每尺六角花邊絲逾巾每條五元五角全毛華達呢每尺一元一角五分頭號莊嗶嘰每尺六角各色洋板綾每尺一角八分時新花標每尺九分文明花綢雙幅每尺三角 
[各項皮貨之廉售]  
　　先施公司皮貨部各項皮貨減價出售如吉祥嵌馬褂每件二十三元狐爪馬袿褂每件十四元青山羊皮褥每條三元其餘白羔紫貂玄狐等亦削碼賤售云 
[元泰運售各種用品]  
　　南京路市政廳對面開元泰號裝修門面佈置内部均將就緒定陰曆十五日正式開幕該號運售精美銀器玻璃器皿獨家經理老晋隆洋行出品打字機火險箱火爐救火機油印機冩字房用品等定價均廉云 
[出版界消息]  
　　大東書局新出三色版畫片一種係特請謝之光君精繪 
時裝仕女周瘦鵑君題名由德國名技師精製三色版加工印刷鮮艷美麗得未曾有已出三輯每輯六張售一角五分零售每張三分云 
[觀映滬江科學影片者之踴躍]  
　　平常偵探長片多以搏戰爲主動輒用武或奪一物或爭產業幾乎千篇一律觀之令人生厭是以本埠各影戲院演長片者殊屬寥寥誠以良佳之長片如滄海一粟難得之故也最近本埠滬江影戲院運到科學偵探長片一部西文名TheRadioKjnq爲環球影片公司之出品共十大集分作二十本以每星期中開映四本計五星期中即可得窺其全豹較之其他長片約可省去二三星期其中情節力改前弊不事用武專以應用無線電爲主對於各種無線電應用器械幾無一不有機扣一開則見電光閃閃往來時面驚時而喜且其中情節亦頗可觀演員則有史蒂華脫（RoyStelwart）等名伶開端一幕引證古典則又鑿鑿可考其最初四本已於上星期中開映該院又特别徴求華文題名錄用者奘洋十元故開映此片時觀者極衆截至星期六截止應徴題名之信函已有百餘封聞以後開映之片中其情節將益臻緊密云）伯（ 
[各戲影今日映新片]  
　　上海大戲自開映葛雷非士導演之傑作『專制毒』一片以來無日不爲之滿座此片該院曾於數年前映過故此次重映不增座價所定映演之日期亦僅有四日不意連日賣座之盛竟出乎該院意料之外以是於今日起再續演二日 
　　又本星期三該院將換映一著名影片内容情節皆根據一曾經演過一萬五千次之舞臺劇此劇所以能受多數人之歡迎皆因此中之主角爲一富有天才之名女優名頼麗德泰鹿LauretteTayIar今此影片中之主角亦係該女優所飾蓋頼麗德今已成爲電影界之明星矣卡爾登影戲院自昨日起已換映一美洲實事影片原名爲TheIlonTrail該院譯爲『荒山爭雄』内中佈景皆係在阿拉斯加山實地攝取高山綿亘積雪如雲情節雖簡而演來極爲動觀如二雄因爭地盤糾衆相鬥一幕無不奮勇若虎此片計有六本同時又加映本埠實事影片即今年國慶日游行大會中之種種形色如紙紮之曹錕等皆攝在其内又有倡議和平大會之首領何東爵士據該院云何爵士於上星期六曾赴該院觀電影云 
　夏令配克大戲院今晚換映一社會愛情名劇名「舊情復温」劇中情節大致演一少婦因性喜游蕩恒於夜間出游致使家庭中發生變故夫婦失和骨肉分離後幸少婦悔改始復舊情云 
四川路愛普廬影戲院今晚換映之影片名Throuqh 
AQIassWindow譯名曰「好娣娣」爲著名電影明星曼麥克MayMcAvoy女伶之得意作品曼麥克美風姿長表情在電影界中卓有聲名惟該院以另有他片預定此片僅映二日至本星期三即須換映他片云 
海寗路維多利亞影戲院今晚開映著名愛情影片名AIIofaSuduenPoqqv爲電影明星挨獨夫查克Ado 
IphZukor導演之傑作主演者係著名女伶馬哥鹿德marqueriteCIark云 
申江大戲院今晚開映之影片譯名曰『破鏡重圓』計有六本係一家庭兼帶愛情色彩之影片内中情節大致演少年夫婦因事反目幾至離婚嗣經種種屬析復言師於好此外又加映笑片四本云 
法租界八仙橋恩派亞影戲院今晚開映電影名伶海谷所演之偵探長片名「海上英雄」此片計有三十餘本現該院先演第一二集四本並加映社會短片「險道」此片 
情節頗饒興趣云 
法租界法國戲院自前日開映羅克影片以來日必滿座銀幕甫顯鼓掌隨之雷動其魔力於此可見今明二日仍映羅克之影片六本卓别林兩本長片則易以毒醫生第三四集云 
　　「紅燈照」一片演庚子年拳匪故事八國聯軍入京等實爲我國莫大之奇辱邦人君子盍往一觀今日起日夜在海寗路新愛倫開映此片計長七大本夜戲又加演長片奇怪屋第十一十二集四大本云 
梧州路中國大戲院今晚換映「奇怪屋」第三四集四本新到之「怪俠」第一二集四本及「日本地震一等片仍繼續開映至禮拜三止價目照舊云 
 
 

Page 18

 
 
第一萬八千一百九十六號;中華民國十二年 西曆一千九百二十三年十月二十二號
星期一 * *[球戰新聲]  
　　中國武技研究會前晚八時與中國枱球研究會假青年會　子部游藝室作乒乓比賽公舉馮錫康君爲公證人銀角一鳴雙方各顯身手結果爲十三與一之比中國枱球會勝云 
　　前日下午三時起公共體育塲博愛組足球隊與南洋中學足球隊在公共體育塲舉行比賽公正人爲徐宸樞君第一時體育塲方面被南洋踢進三球第二時雙方各踢進一球結果爲四與一之比南洋獲勝昨日（星期日）該校又與該塲樂羣組比賽雙方球員均非常猛勇上半時二與零之比樂羣勝下半時爲零與零之比結果遂爲二與零之比樂羣勝云 
[律和社昨晚之宴會]  
　　昨晚六時律和票友社社長張嘯林杜月生徐慕邢君等假三馬路春和樓菜館宴請社員名譽社長杭辛齋君特刋編輯主任袁寒雲劉山農二君與馮叔鸞費公俠君等均各赴宴杭君報告宗旨略謂我國關於音韵之藝術近代日漸衰落律和票友社之組織除注意及此外尙欲以此團體之能力再發展服務社會之事業云云繼由羅鐡臣君報告各徵求隊隊長姓名至九時始盡歡而散 
[「張勳」新劇之表演]  
　　張勳死後頗添戲劇材料大世界導社文明新劇塲昨演三本張勳新劇顧無爲飾張勳身穿黃馬褂大辮盤頭並紮黑布頗有神氣林如心扮汪碧痕尙覺出色觀者亦不乏人春華舞臺現新編連台張勳戲不日將演云 
[王又宸小翠花抵滬演劇]  
　　今晚開始演「慶頂珠」等齣 
　　王又宸與小翠花京劇素有研究近應亦舞台之聘業已抵滬今晚開始表演王又宸演「慶頂珠」小翠花演唱「棒打薄情郎」云 
[崑曲家將與程艶秋串演崑劇]  
　　俞君振飛陰曆九月十五日夜「游園驚夢」 
　　崑曲家俞粟廬君公子振飛經商之暇嫻於崑劇前爲災賑等事假夏令配克戲院與粟社社友同演崑劇獲聆雅奏者繫念至今茲因友人介紹已定於本星期三（陰曆九月十五）之夕與程艶秋串演「游園驚夢」於第一 
台艶秋昨晚演「紅拂傅」又加演戲「能仁寺」上座大增今晚將演　　齣劇爲「樊江開」及「新寳連燈」云 
[集會表]  
　　曆陽月本時間地點召集者事由 
卄二日山東路山東路商　會　會 
廿二日及廿四日天后　　　商品陳列所展究會 
四二 
廿二日下午二時兩會議員　　　國會議　　　　　會 
二時　　　　　　　　　　　　　 
[今日天氣和暖]  
　　徐家匯天文台昨下午四時三十分氣象預報云天氣暖而不定蒙古新生低氣歷將進至中國北部日本海上天氣恶劣黄海上微有南風本埠温度在下午三時前之二十四小時内最高七二九最低四二八去年同日最高七八六最低五二○ 
 
