# 1912 - 250 - 4914215

 

Page 1

 
 
社論 
[英俄日之共同政策（寒）]  
　　自六國借欵團成立而英俄日法德美各國爲一致之進行以爲箝制倡此議者爲日本蓋日本僻居海隅壤地狹小日覬覦吾大陸以爲彼殖民之地朝鮮往矣而猶未嬮也故歐美各國其初對於吾國祗經濟上之侵略主義而已至政治上之侵略殆猶未啟其端自日本利吾之有事日肆其不逞之談以爲六國持同一之政略將以瓜分豆剖置吾國於死地而後己日人之野心肺肝如見矣竊以爲經濟上之行動六國雖己互相一致而持目前政治上之侵略主義惟英俄日三國主之不特可觀列強間之態度而知之亦彼當局者自言之矣倫敦一千萬磅新借欵將成英政府尼之以爲匯豐銀行拓殖支那厥功甚鉅不能任後起者越而代之以破壞其已成之局且以爲果如勞逸特等銀行適以破英俄日三國之共同政策云大隈伯亦言英之對藏手段確爲俄日所贊同而俄之於蒙亦經英日之許可云云由此觀之銀行團爲一事英日俄之互換意見乂爲一事英日俄之行動未必爲六國一致之行動其間離合縱橫之跡有可證者 
　　英俄先後通告政府其無理之干涉如出一轍此或根於英俄恊約而起其爲意見之交換無可疑也日人狡焉思逞日望蒙亂之波及而藉爲要挾之資尤其主動者故英俄日三國其一致行動顯然可見三國以外法之關係最切此不特俄法同盟使之然也彼屬地與吾接壤而侵略之心未必如三國之暴法相抵俄主爲借欵問題或直接受俄之債項或間接受俄之餘額耍皆於侵略主義無所表見也日人以爲遠東問題之處决者在此皆懸揣之辭耳 
　　德雖有根據之地於吾國然巳聲言無新獲領土之意思至美國則根據遠不如德且素持保全吾國領土之議滿洲鐵路中立之說實自彼倡之其侵略之心不如英日俄亦勢使之然今日人或以爲美人旣經默認彼等之行爲或以爲美人聲言不反對英俄之干涉且妄加揣度之詞謂美人己悟支配中國問題非其力之所能及不能不以支配之權委諸與中國關係密切者代治之故昔於遠東問題多倡異議者而今歸於冷靜之態度焉此爲日人幸災樂禍之言或有不當於事實者矣竊以爲主張積極之進行者英俄日三國而己至三國以外如法德美則取消極之態度者也英俄日三國愈進而法德美三國依然豈有他哉一以爲利害關係不如英俄日之切勢不能移其全力自歐以至於亞而因利乘便之不若英日俄也三國其自知之矣遂自局中以退處於旁觀之地位以爲英俄日苟有動作或可乘機漁利以染指其間則英俄日之利亦未嘗不爲法德美之利也此種心理亦未始無之總之英日俄主積極而法德美則主消極其間離合縱橫之跡苟得善外交者操縱之亦未始不足以有爲此皆吾外交界所宜注意者也 
譯論 
[中國治水芻議譯上海德文新報]  
　　救災根本的解决（續） 
　　然測量急劇落下之雨水曁水之深淺（指河水言）常人（即非專門家故原文亦曰俗人蓋無論何人凡居其地者皆當盡其公共之義務也）爲之固可綽綽有餘而地質學上曁風土地誌等工作之實行此種測量範圍不可不有富有閱歷之專門家也蓋測量水之深淺曁急劇落下之雨水其價値旣貴在隨同時間之狀態而有增漲則歲月的時間亦必須擴張及之也所以德國敎士公會學校（指德國宗敎家在中國所組織之敎會所立之學校言）亦宜從事此種觀測之要端而論事者謂其此等簿籍之登錄殊屬可惜揆其原因蓋以修整河道籌畫適當之方略凡宜乎大水者庶使深淺折中之水度（又曰中等水度）以及江河之淺水雖無其他亦莫不合宜是此一舉數善之策非特不得等閑輕視而且亦屬公布杜絕山谷的建造大綱之一總則也其次各處鐵路線網之營造宜注意設立力工機關於谷閘之關係原鐵路自昔以來久可裝設電氣之辦法故不能不注意及之也 
　　德國近二十年來於杜絕谷道的工程所得之閱歷甚鉅且所建設之谷閘雖其所供用之目的同屬一律而其所出之手叚則各有不同查德國杜絕谷道最大之閘欄當推烏爾福谷閘蓋烏爾福谷閘之堰積計獨有四十五兆半（即四千五百五十萬）立方密達之鉅故其地當一千九百零九年二月間大水盛行時八日內止住一千七百萬立方密達之水而蘆爾山谷則於同時嘗受鉅害猶如其他流域多於當時所受者也而其地（烏爾福谷）當大雨之初則堰盤以內之水量已有二十兆五十萬立方密達之距職是之故調和疏通山水之瀑發以避大水所釀之禍端使國家轉禍爲福且獲經濟之大利羣以非建築谷閘不可嗣後撒克遜邦政府亦知杜絕山谷之利益眞有價値遂於上次本邦議院開會之際提出所定杜絕谷道建造谷閘之工程大綱要求决議施行按其大綱所定逐漸建設者共有谷閘四十座以統御巨大之流域撒克遜邦誠可謂見義勇爲者矣而中國觀之當如何 
　　記者深望上海德文新報此論一出可當最有能力之鼓動家蓋此種事業誠爲新中國根本上的關係目下萬無容推延遲緩者也但茲事體大亦非自今日迄明日即可竣工所以緩不得而速亦有所不能當先從調查下手一步勒緊一步則將來蕆事可盡美而盡善若有以縱濟艱難盧者記者可有一法打破此關其法維何曰中國兵士今日非人人嫌其太多乎非欲處理之而無良法乎即其間竭盡心力日夜籌得者不過可以裁撤而已殊不知當此恐慌未定之時所有兵隊不裁不撤尚可說也若一裁撤不但無補於待興之實業且恐兵士因無所求助變而爲亂貽害於吾民也滋甚何如乘機創辦此　將兵隊納入國家旣受利益民人又免危險一舉數得豈非善之最大者乎或曰此　事業關係最鉅根本不愼流弊何堪今子因陋就簡而欲悉將軍隊納入試問軍人有此學識否曰此層予亦思及之也今持消納軍隊說者非謂軍人有此學識也因現時國家困於經濟要重大綱雖不能同時並舉而關於此事之所必需如水度淺深曁急劇落下之測量等舉與工程之緊要無涉可隨時開辦一言蔽之能知觀察即足矣惟觀察之要訣須整齊劃一合乎規則謹守條約毫無欺騙方可故德文新報有從事此種測量工作傳道敎士是所必需之一語但中國幅　廣大以記者之意政府只可總共成其他分佈緩急等事最好各省自辦一則經濟容易籌措一則不至有種種誤會衝突譬如何地有可測量之工即由該地地方自治機關揀選老成持重者予以測量名譽職銜爲水量深淺陪審官或測量雨水員司中之領袖代政府負責如此旣屬自治富有之經驗又爲敎育普及良好之手續各省政府也各地方自治也又何樂而不爲至於此種測量應需之機器如値立水中測量杆以及測丈雨水量之計畫聘一專門師即可指揮監督而有餘蓋甚屬簡單也况各省自治團體籌欵創辦不言其治水成效如何卽此種計畵之勤務裨益社會亦非淺鮮至謂經營此種工事須先舉行新法氣象學中之氣候學是拘迀之見大可不必也 
來稿 
[律師法施行法草案駁議]  
　　旅京法律學員王錫鑾等擬 
　　律師之設所以保護人民之權利督促裁判之公平爲司法上必要機關故各國律師法關於律師之資格有嚴密之規定邇者吾國採用彼制創訂律師法及其施行法業將草案交國務院會議竊維律師施行法爲實行律師制度之準備尤應有適當之規定俾與編制法之施行法相資爲用不致有精神上之衝突乃閱其法案寥寥數條顚倒錯繆與法理事實絕不相容者甚多而以第二條爲尤甚茲將謬點摘舉於左尚蘄海內法律大家以最公平之眼光一是正之 
　　第一條凡非依律師法及本法合格者不得充律師其合格而未依律師法之規定得有律師証書者亦同（原文） 
　　第二條自律師法施行之日起滿二年內凡依法院編制法及其施行法有充判事官檢事官之資格者得免律師考試卽充律師但上告案件以在國立大學或外國專門學校修法律之學三年以上得有畢業文憑或曾在國立大學或其他專門學校充律師考試規則內主要科目之一之敎授二年以上者爲限（原文） 
　　（一）按本條所規定是國內學生除在國立大學修法律之學畢業者皆不得充上告律師唯吾國於法律一科尚無國立大學其在國內習法律者大抵畢業於專門學校居多今原案之條文如此是直不許國內學生充上告律師也然訴訟案件以上告爲終結律師辦案亦必至上告爲終了今於國內學生槪不許充上告律師則所辦案件不能始終其事必致名學律師實則無人過問撥其用意非特不許國內學生充上告律師直欲限制國內學生不能作律師也 
　　（二）按本條云自律師法施行之日起滿二年內凡依法院編制法及其施行法有充判事檢事之資格者得免考試即充律師而但書中所舉上告律師之資格獨排去在國立法律專門學校三年以上畢業者一項是以此項資格混入於普通判事檢事資格之中務使具有完全 
 
 
 

Page 2

 
 
　　律師資格者不能充上告律師查法院編制法施行法第三條規定地方以下判事檢事之資格如應第一次司法官考試合格者在大學或專門學校充主要科目之一之敎授三年以上者在外國習速成法政一年半畢業者在內外國高等巡警學校三年以上畢業者等項較之國立法律專門學校三年以上畢業者其程度之優劣大有區別今乃槪從限制使不得當上告之律師何以寬嚴失當至此 
　　（三）按法院編制法施行法於最高法院祗許外國法學專門畢業生加入獨排斥內國法學專門畢業生己爲立法上極不公平之結果然猶使得爲高級法官審理上告之案件也乃編制法施行法准其充審理上告案件之法官而律師法之施行法獨不准其充辦理上告案件之律師同一系統之法案其互相矛盾至此果有必要之理由歟抑出於不得己之私意歟 
專電 
　　北京電今日國務員全體出席開秘密會議先由代理總理趙報告外交財政情形外交分蒙古西藏二事蒙古由俄代爲要求不練兵不移民不干涉內政西藏由英人以履行前清條約爲對待財政分倫敦單獨借欵六國團體借欵爲二事倫敦一千萬磅己簽字忽發生須得駐華英使承認該問題將破裂六國銀行團體借欵勢須繼續磋商所要求條件政府己提交參議院公决事關重要明日接開秘密會討論 
　　北京電孫中山昨日（十四日）宴參議員到五十餘人孫言總統籌辦鐵路之令甚合法所給月費三萬元係暫時借用將來由公司認還但不付息造路分借欵合股包辦三種俱賴外資尤以包辦一法爲善四十年後不費一文可坐得二十萬里鐵路又云地價稅實行後國家歲入可加至百倍等語歷一時半掌聲甚稀會場情形亦甚冷淡國民黨議員多起而詰難共和民主兩黨之議員態度頗爲沈默 
　　北京電參議院今日表决外交總長及駐俄代表到院投票者七十九人劉人鏡（駐俄代表）得七十四票梁如浩（外交總長）得四十七票俱 
[通過]  
　　按昨報第一專電劉人鏡下脫去爲駐俄代表五字特附正於此 
　　北京電國務院電催未派議政代表省分速遣專員來京以便開議 
　　南京電程都督昨電敎育部留法學生學費己籌解駐法代表轉發　　南京電財政司現因下關釐局收數暢旺特新訂比較每年限繳六萬六千元 
　　蕪湖電日人佐籐治泉售點字票騙資延不開彩現被人將公司搗毀 
特約路透電 
　　北京電今晨（十六日）趙秉鈞及其餘各國務員均詣參議院監視各議員投票表决梁孟亭爲外交總長劉人鏡爲駐俄公使議員出席者七十九人梁得四十七票劉得七十七票有議員八人於第一次投票舉行後始行到院此事告竣全院乃開秘密會議聞係討論對蒙政策云 
　　北京電趙秉鈞通告參議院梁孟亭之任外交總長中外之人咸樂表同意劉人鏡之任駐俄公使俄國業己認可　　北京電孫中山君眷屬己於今日離津孫君明日赴太原府正式調查能否於該處興造鐵路惟外間皆信孫君此行實欲與山西各票號會商一切該省各票號富甲全國己成俗諺其大批金銀現均存津蓋於太原府被掠以前運往該地者也孫君殆欲勸令各票號交出彼等之金銀或令供給若干以應政府要需或用以興辦實業蓋目下存諸外國銀行之倉內毫無利益可沾殊爲可惜也如果有穩妥之計畫而確能使彼等子母相生彼等諒不致不允也 
　　北京電星期六日外交部致各公使之公文一件此間多爲誤解該公文僅係正式照會各公使政府不允以鹽册交與外人文內並未言及鹽課問題蓋政府己請張謇整頓鹽課如果告成收入可望大增此次照會意在清除障碍盖將來實行整頓勢必將鹽册全行收回或收回若干如旣抵押於外人則此事必多周折至該照會是否另有意義而欲使目下之借欵易於就緒則殊難言也惟政府現信英金一千萬磅借欵之發起人經六國竭力反對勢難實踐訂定之合同云 
　　北京電中政府雖未正式申請六國銀行團代表重行開議大借欵然曾提及意見數欵此間外人同聲稱之爲咬文嚼字　　復議之舉或可因以實行惟六國銀行團對於將來中政府如請開議是否仍照前提出之條件爲基礎或候中政府有切實明文宣布擬承認外人監督用途再爲照行一節意見各殊蓋前此會議此事苦費唇舌毫無效果銀行團必巳爲之生厭也 
　　北京電今日國務院開會討論以浦口改爲通商口岸問題决議電令江蘇都督以所擬詳細章程寄交國務院以備審奪 
　　北京電聞陸徵祥以京地氣候與其身體最爲適宜故擬留㝢於此現其體己日健 
　　北京電中國現信日本擬由朝鮮運大軍入滿強平滿洲邊界亂事且恐此舉將爲實行併呑滿洲之嚆矢並引近今日本在韓增戍軍隊及日俄締結條約以爲證惟信日政府必俟現㝢東京之各國專使離日之後始行發作云 
　　北京電據官報載政府己收到仰光新加坡華僑匯來洋十萬元 
　　北京電中國近曾反對俄國運兵入蒙謂據科布多華軍統領報告近今華軍敗於蒙人之手咎在俄兵故請俄政府調查此事俄使答稱謂據俄國使館所得消息証之該統領報告之言實屬不確以故中俄外交較前日見棘手而外蒙古目下仍極騷亂云 
　　北京電北京美國無綫電報局開辦後頗爲得法聞將來或可與上海通電云 
　　北京電中國各報對於詹美生君呈請政府撥洋一千七百萬元修築鄂省圩壩則可得田一百萬畝歲獲收成可値洋三千萬元一舉皆頗贊成 
　　北京電俄國近己照會中政府謂策勒一案聞華員宋某實負責任中政府允將該員逮案訊辦乃該員並未獲罪且反陞職閱蒙古各鎭所到歡迎一若戰勝之英云 
譯電 
　　北京電今日（十四日）孫中山君以其鐵路計畫爲報界代表詳細言之謂嗣後悉由余一手締結築造全路合同政府並不過問一切借款亦歸余向外國資本家商借與政府全不相干不出十年可以告成諸路現擬將諸路委託外國資本家代爲築造四十年後由中政府收爲國有所用一切經費均將向外國商借中政府與輸欵之各銀行毫無關係且將組織一華洋有限公司辦理此舉一切合同均由華洋兩方面簽押不歸政府簽押茲將所定路綫如下第一綫粵川第二綫粵滇第三綫蘭州至重慶第四綫越黃河流域而達伊犂第五綫大沽至廣州第六綫天津至滿洲　 
　　北京電國民日報今日（十四日）載有社說批評袁總統委任孫中山君組織全國鐵路總公司及每月與以銀三萬兩以充辦事經費之事謂此事未經參議院認可袁總統無權可以專主並痛詆孫中山君以私人而受此任且豫算案中並未列有辦理此舉之經費云 
　　北京電孫中山君己於日昨（十四日）正式拜會駐京各使各使定於明日答拜 
　　北京電財政總長於十四日復請六國銀行團重行開議大借欵問題惟並非正式申請耳六國銀行團答稱中國現旣在倫敦商訂借欵故不便復行開議財政總長允令中國駐英公使勿簽該借欵正式合同並允不收陽　八月三十號合同所載應付之欵 
　　巴黎電法國陸軍大操時兩軍各用飛機二十七具據云己得非常之成績而使此後之戰略將爲一變法人對於此事極爲興奮 
　　華盛頓電據官塲宣稱巴拉瑪運河將於一千九百十三年秋間通航 
　　君士坦丁電十四日晨間此間地震四次惟不甚劇烈歷時九十六秒鐘之久居民異常驚惶多有終夜露宿者 
公電 
　　趙陳宋三都督通電內蒙前旗開荒設治已非一日漢蒙一體素無猜嫌共和以後慰諭周至詎意科爾沁左翼前旗札薩克圖郡王烏泰勾同科爾沁左翼後旗郡國公喆喜閔殊爾首先倡事驅逐官兵肆行搶刧迭經我軍勦敗遷怒漢民恣其掠暴於九月八號將鎭東縣附近村屯商民殺戮至三百餘人房屋財產均被焚掠僅逃出三十人並受傷十餘人經許旅長蘭洲派兵護送至察杆圖莫安提又河萊屯潘戶二十餘家丁口百餘名亦盡被蒙匪殺害並有輪姦婦女後用刀開腹之事靖安派南一帶被害情形亦多類是乾安鎭漢人尤被蒙匪付之一炬生命財產損失無算致使生者流亡死者　垢慘無人理言之痛心我軍所至秋毫無犯蒙亭安分保護遷移者招徠撫卹周至如此而不能動其感愧現在三省軍隊雲集連剿皆捷恨難掃穴擒渠以伸義憤除嚴檄烏泰等並諄各軍恪守紀律尊重人道無分蒙漢妥爲撫輯謹此電聞文電 
　　順直臨時省賑會電各省都督省會慈善會直隷旅居同人各政團各報館均鑒直隸霪雨爲災河水漫溢數十州縣盡成澤國哀鴻徧野待哺嗷嗷餓莩流離深堪憫惻刻本省官紳奔走呼號代乞急賑救濟目前但被難同胞數逾千萬決非一處物力所能拯救尙冀各省仁人善士大發慈悲義粟仁漿源源接濟幸甚禱甚順直臨時省賑會叩號印 
　　奉直魯協會上海支部電天津臨時省賑會鑒號電悉上海義賑會早已成立現正進行餘函詳奉直魯協會上海支部何萬波等叩 
　　福建靑年愛國會電各報館鑒彭壽松違法殃民罪迹昭著閩人不堪其虐奔走呼號深望政府速派大員查辦切實整頓拯閩水火近彭密遣陳衍等挾貲入京運動又威逼各社會揑電阻止幸勿爲共蠱惑閩靑年愛國會等五十七團體公叩 
要聞一 
[嗚呼江蘇公會]  
　　江蘇那有這種無恥的東西 
　　北京有江蘇公會由在京之前清官僚組織按其性質與同鄉會無異論其作用則聳恿一二大官爲會長遇事發電上書儼然以法定團體自命借此露臉冀得相當之機會而巳前日開會忽有淮安人馬某提議各省都督皆本省人爲之江蘇人之在各省做官者俱受極端之排斥則江蘇人做官之地方祗在江蘇本省而本省之官仍爲他省人做去不幾絕我江蘇人做官之路乎言次慷慨激昂竟有許多人鼓掌和之一二識者則攅眉搖首以示反對嗣有人云現在第一須先拒程雪樓使其不爲江蘇都督然後再就同鄉曾做大官者之中推一人爲都督鼔掌之聲未畢忽有一人起而抗聲曰程都督之有功於江蘇婦孺皆知今專爲本省人做官着想發爲拒程之說天下無恥莫如諸君在此光天化日之下何敢現此魑魅魍魎之形瞋目四顧衆皆抱頭鼠竄而出議塲幾爲一空某君乃徐徐振衣而去衆見某去又集議云江蘇現派代表三人陳趙二人是否江蘇人不得而知應爲應寳時之子其父旣曾在江蘇做官必非江蘇人程都督何以派姓名不見經傳與非江蘇人爲代表本公會豈能承認衆仍和之乃决議一面電詢省會是否承認陳趙應三人爲江蘇人之代表一面由公會推舉王清穆爲代表請程都督加札委派即推王君九主稿散會後王遇某同鄉告以故某同鄉曰左矣此次各省遣派代表乃代都督陳述意見全爲行政上便利起見何用省會承認更何勞公會過問王始嗒然而返 
　　前一事發源於姚錫光之欲自爲江蘇都督此言聞之已久今確實調查知其不虛故爲揭出後一事更無意識此種公會眞足爲江蘇人出醜記者筆之猶覺有無數臭蚋飛繞腕際也 
[共和黨歡迎張理事紀事]  
　　共和黨十一日下午三時在本部開職員會歡迎張季直先生開會後由黃君爲基代表黨員致歡迎之詞略云國家之所急需者爲中心人物十年以來大江南北以先生爲最對於滿清專制黑闇之時實以身親實業革命敎育革命者十餘年東南文明中心恃以爲重鎭而其直接間接以轉移政治上之氣運則世有知者有不能盡知者矣民國旣成國民爲客氣感情所乘或將代往日之腐敗而易以囂張先生復於此時爲吾國之中流柢柱而率吾輩以趨於穩建之途蓋峙乎新舊潮流之間而卓然自立以立人此本黨所最佩先生而致其信仰者也今者建設事業無論實業無論敎育無論政治皆恃先生以爲中心之指導則全體黨員之所希望者也詞畢季直先生演說略謂今日蒙本黨歡迎甚爲欣幸惟鄙人年老氣衰不能盡力黨事實爲抱歉鄙人久欲來京只因本省之事束縳至今中國舊政治學說所謂文武之道一張一弛即世界立國以急進穩進兩派覘民意之向背定政策之從違者實爲一揆吾國黨派雖尙未能截然成兩耍可以急進穩進區分之本黨當時認定穩進一派鄙人從上海來就上海交通事務所觀察本黨現象除南中　支分部有自製黨證者外其由事務所代辦之黨證己達六萬左右此在我國地廣人衆僅以此法計數可見國民參政之能力未爲發達但承數千年專制之後加以鄙人等之闇昧薄劣無力競爭而黨義標示從之者尙有勃興之象又可見本黨主義之不見棄於國民以我黨之尙有進行可知與我對峙之黨亦必有一日千里之勢由此而至全國民皆分兩派之日需以歲時終當有望然後成眞正政黨之政府竊謂革除專制爲一代之功成就政黨爲萬世之幸今日以事實往往不愜人意國民紛紛以黨爭爲詬病此亦自然不可逃之階級但當就其詬病之事實取以自返無庸灰心於黨事之進行黎公身繫大局之安危不能親自主持黨務鄙人於南方略有効力之處而北方之事所謂五族一家之重大關鍵悉賴那公維係於其間鄙人深感謝那公期望那公想諸君必有同意其所顧念本黨全局而悚懼交乘者惟人材寡少之故鄙人衰老對於黨務但能心知其爲當務之急實無力與全國賢豪共此騰躍之盛况日夜望有能肩巨任者負荷其難鄙人願退處於黨中一分子之列親見理想政黨之實狀故於今日同派之政治團體渴望其併合提携想諸君以國事爲重始以黨務爲先即必與鄙人同此企望鄙人敢一言斷之今日政黨亦與今日之政府相應直可謂之臨時政黨若數月之後仍此寥落以鄙人等力薄能鮮謬爲本黨之標幟長此以往墮落必不能免此鄙人所夙夜兢兢願與諸君一白者也演說畢掌聲若雷合攝一影而散 
[歡迎黃克強到京紀]  
　　黃克強於十一日下午二時到京同來者前滬軍都督陳英士大總統特派陸軍總長叚祺瑞內務總長趙秉鈞步軍統領江朝宗參謀次長陳宦海軍部司令到站歡迎此外列隊歡迎者政界軍界警界學界及國民黨自由黨女子參政會等不下數百人外賓除法人德操勒米外尙有通信員十數名報界則北京各報記者及外省通信員到者甚多是日齊集前門東車站歡迎經內務陸軍兩部各派兵警在 
 
 
 

Page 3

 
 
　　　車站迤南設保衛兵三重由車站以外官署商舖居戶等悉皆高揭國旗下午兩鐘黃克強所乘花車抵站由接待員陸軍段總長內務趙總長迎入車內略談數語即邀黃君登站歡迎者見黃君身着上將服精神奕奕藹然可親但見舉帽加禮及拍掌聲軍樂聲一時畢垷於站上黃君一一以軍禮答之由接待員導入車站客廳少坐畢即行乘坐雙馬車由保衛馬隊導進東門隨員等皆着軍服乘坐馬車繼隨於後先至東廠胡同俱樂部小憩午後五鐘駕謁袁總統暢談甚久旋車往謁孫前總統午後七時則赴金魚胡同那宅前清皇族團體之專宴其代表爲前清貝子溥倫𠫔茲將黃陳二人隨員姓名紀錄如左　李小垣　何雪洲　耿伯釗　張韻農　陳元伯曾可樓　方韵松　徐少秋　申伯　梅同生楊芾南　楊譜笙　陸惠生　龔楚侵　孫棣三 
[參議院十一日紀事]  
　　參議院開會不成之狀况 
　　參議院於十一日上午九點二十五　振鈴開會議長吳景濂因未滿法定人數宣告延長時間十分鎭命秘書長計算之出席議員四十二人又宣告延長時間廿分鐘命秘書長爲二次之計算照　定人敷仍少四人議長因酌定以十時爲度顧視高起立發言謂每次人數不足由於議長不能查照議事細則將各缺席人員交付懲罰請自此次起即檢畫到冊將並未請假而不出席之各員交付懲罰衆鼓掌賛成議長答以照參議院第三十一條尋常會議法定時間自上午九時至十二時乃從開會以來按照法定時間　院者實少若由本席交付懲罰則應懲罰之人甚多本席實不能辦到張華瀾謂照議事細則第五條議長祇能命秘書長計算二次屆時數仍不足即應宣告延會萬不能再行延長如再延長是破壞議事細則本院休會一次並不大關緊要而破壞議事細則使以後又有所藉口本員實不敢贊成並謂若長此宣告延長始而由九點鐘延至九點半現且將由九點半延至十點恐再過一兩星期必由十時延至十時半十時半延至十一時似此成何事體議長不得已遂宣告散會時己續到二人僅少二人谷鍾秀留之不得怏怏而去宣告後羣相聚議有謂應實行交付懲罰者有謂　請秘書廳酌扣公費者有謂如此恐輿論笑駡者茲探得各會員不到原因一係以陳家鼎查辦案已列出議事日程反對此案之一派議員復恐一經提出勢必又起衝突不如卽以不到會爲消極抵制使此案不能提出以免多費辱舌以故昨日共和黨議員到者甚少至國民黨議員昨日亦未到　其原因則以多至天津歡迎黃克強云 
[共和聲中之蹈海死者]  
　　日來天津發現一蹈海而死之志士鄧斌君一事志士之死以何日其投海之處爲公海與私海均不得而知惟知其確有是事而巳緣其死後存有一衣包面書送交天津民意報館收後請即與遞送人大洋一元數日前曾有人持此衣包送往民意報適民意報有事社員散盡幸由門者代爲收納與以一元初九日民意報之總編纂趙鐵君始由滬歸津將其衣包開拆中有布枕頭一隻其上面書有鄧斌號慕顏四川犍爲人因憤當世汚垢於今日蹈海死有人將衣物等件檢交民意報轉交北京易倩愚先生有即將此八元作酬鄧斌遺囑等語趙君並於其衣包中發見手摺一本其中有臨死時與同胞一書略云自入民國以來皆是悲觀緣所謂共和者非共和也其黑暗殆與前清相等此不可以專治咎政府由於各同胞之不負積極的責任謹以一死爲同胞先願興起吾同胞肩負未來之責任云云復有一書上袁大總統者略謂民國際此厄運四萬萬同胞之生命託於我公一身我公開誠布公則民國之基礎鞏固並云共和國之成立惟美利堅未經翻覆之階級法則曾一見之但見之不數年亦仍歸於共和外間有疑公爲拿破崙第二者斌謹以一死堅公樹立共和之志意母使法蘭西之事復見於我震旦也云云 
[副總統去留問題]  
　　國會籌備事務局對於副總統問題討論多日主張不一其理由稍爲正確者計分兩派 
　　甲派以副總統乃輔弼大總統執行一切事務遇大總統有事故時得代理其職權故副總統一職立於不可取消之地位乙派以副總統在約法上無何等職務即大總統不能視職時應由國務總理負完全之責與副總統無涉且設此一職多耗俸給不如不設之爲愈現該局局長擬將兩方理由呈請國務會議核定 
[行政諮詢員之簡章己定]  
　　各省派遣入京商議行政事宜之代表名爲行政諮詢員曾由某某等都督擬定代表權限四條未能適用現由國務院擬定行政諮詢員簡章計行政諮詢事件分民政財政軍政三種各主管之部得特派員與各省特派員接洽就主任事件隨時建白凡議决及陳述事項應呈候主管各部總長裁奪大總統亦得派員加入會議遇事諮詢亚設立總事務處一所爲各省特派員會集之機關此項簡章己經國務會議議决矣 
[巴塘最近消息]  
　　路透社接打箭爐訪事八月二十六日來函云周統領所率之兵約一千名已行抵裏塘聞藏人並未拒敵均卽降服現有大軍向巴塘及鄉城進發條箭爐藏人頗受尹都督禮待却拉（譯音）王業已復任惟權力尙未復舊耳此種和平手段己大獲成效尹都督殆欲改征剿爲宣慰也 
[京師近事]  
　　查獲煙土案外城左二區查獲私土一事己誌各報茲聞該區緝獲煙土共七千餘兩僅報廳一千二百兩區長龔守仁分得三千餘兩餘均按照等級一併瓜分內有不平者密報總廳廳丞一面將私販提廳特於初七日派偵探隊多人乘龔送客立于門外時將龔捉拿解廳旋又派警多名至龔寓搜查立將贜土起出現己將區長區官私販人等幷所有煙土槪行移送地方審判廳裁判 
　　工商大會之通電工商部昨日通電各都督各國代表及領事曁新加坡領事轉南洋各商會略謂富國利民首在實業我國地大物博尤宜廣徵知識精益求精用特開工商大會於京師定於本年十月十五日開會一月後閉會每省由實業司或勸業道遴派代表一人地方工商礦業團公舉二人至四人海外華僑由各國代表或領事行知每一商會公舉一二人來京赴會以便討論而策進行 
　　川路收歸國有之辦法川路股東己經議决將宜昌至夔州一段讓歸國有並派代表劉聲元來京與交通部籌商辦法茲聞議定四事（一）所有宜夔路工及材料房屋等均由國家收回（二）所有該路現存款項仍歸川路公司另行籌辦他項實業（三）將來路線如有變更時該路原定路綫卽作爲枝路仍歸川路公司自行修築（四）所有川路倒欵應由川路公司自行經理並由國家催繳 
時評一（默） 
　　省議會旣有選舉省長權又有彈劾省長權繟劾之結果但可使省長免職而不能解散議會則省議會權力之強大可想而中國之二十二行省必將成爲二十二聯邦矣分崩離柝各自爲政尚何中央統一之可言 
　　說者謂彼固主張　　　以地方分權爲惟一目的者也 
　　記者曰果主張如是者則記者亦不必置辨然而一探其內容則有謂爲欲藉此以排斥外省都督者有謂其欲擴充自身之權力者有謂因不得志而即嫉視中央者有謂省議會爲己之出產也而欲以此爲報酬者有謂欲見好於省議會以爲運動國會選舉地步者凡此種種皆出於一已之私見而絕不關政黨之主張嗚呼省制與省官制關係何等重大乃一不問其法理如何事實如何施行之利害如何而惟一已之私意是逞議員之天職果如是耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[部員校閱秦軍誌盛]  
　　中央參謀部派調查員馬君相臣來陜閱操八月十二號上午七鐘各標營照排定次序齊集皇城內演武場張都督偕一鎭張統制陪馬　蒞操場後　官長軍士依次行撇刀舉手禮畢先由步隊第三標第九標第二十一標操演分列陣式第三標標統謝耀亭君在場敎練聲音洪亮各標弁兵步伐整齊精神煥發操畢傳令軍官齊集帳前馬君演說略謂此番來陜係奉大總統及參謀部命令慰勞秦軍諸同胞自去歲起義後不惜生命陜省餉項奇絀甲於各省獨能東西支持血戰越五閱月始能造成此民國諸君勛續實震環球嗣後更望嚴守紀律備禦外侮不勝翹企云云次由張都督演說略謂自共和告成後尙有無知匪徒妄思破壞所望我人格高尙之軍人嚴守紀律勿爲搖奪以期養成勁旅爲全陜生色云云隨調第三標二營第九標一營敎練操法整肅聲勢聯絡至九句鐘散隊少息下午四鐘張都督復偕參謀敎練諸君陪調查　馬君調步隊第十標第四標第十八標齊至操場合演分列陣式第三標標統王榮鎭君爲總指揮官操法嫻熟人人皆有尙武精神操畢馬君仍依上午演說詞詳明勸導誠懇周　溢於言表演畢隨調十七標標敎練二營營敎練四標二營將弁兵士唱和軍歌馬君極口奬賞軍律之嫻習六鐘半散隊此第一日分兩次校閱之情形也 
　　二十三號上午七鐘張都督偕馬君調集第三協第五標第六標及第一標二三兩營第十標三營會合分列操法第五標標敎練官侯佐明君爲總指揮操法整飭軍容嚴肅操畢馬君照前演說又調集第三協協敎練第五標第六標合操槍枝手法一律嫻熟九鐘半散隊少息下午四鐘復調集馬隊第三標第七標一二兩營第二協馬衛隊一營二隊第三協馬衛隊一營合操上馬下馬並前進縱隊行進各法馬隊第三標標統曹健安君爲總指揮官動作敏㨗隊伍整肅兵精馬壯卓然可觀操畢馬君依前演說又調各馬隊大排敎練分列陣式行列齊整　壘森嚴至六鐘操畢馬君偕張都督以下合拍一照以作紀念此第二日校閱之情形也 
　　是日閱操竣事已屆六鐘各標營依次散隊詎甫至舊皇城門突有兵士數人馳馬飛來槍聲響處傷衛隊一人登時斃命當拿獲兇犯二名次日縛至西華門梟首示衆當此大局平定何意尙有野蠻　物作此無意識之舉動濳圖擾亂治安其身首異處也宜哉 
[沙市兵變續聞]  
　　沙市兵變情形已據鄂函刊登報端茲又接鄂友來函照錄如左駐防沙市鄂軍第七鎭二十五標三營兵士數人於本月四號持湖北官錢局鈔票在元隆當店贖當硬將紙票作錢千二百文較市價短百文之巨店夥不收衆兵即朋毆之受傷甚衆事經該管十三協統領蕭國實所聞至營重責諸滋事軍人數百棍隊官排長亦記過罰薪有差管帶某亦受斥責該管帶與蕭素有嫌怨見衆成憤恨於蕭擬戕以復仇乃於七號在營設筵請蕭觀操幷爲統制唐犧支餞行（因唐是日晋省）唐以輪船將開辭未赴席蕭因聞有變亦未敢往衆兵久候不至竟出隊將協部圍困該營管帶以下各官俱在內　隊協部守衛兵不能抵敵紛紛四散衆兵入內尋蕭未獲竟將總參謀謝義安殺害該營所出佈告在市謂祗推倒協部宗旨正大爾商民切勿驚駭云云乃觀其所行竟與亂黨無異連刦元隆和濟兩當店及同震等錢號衣莊銀樓凡犯彼兇鋒者立卽槍斃又刦審判廳打開監獄縱出罪犯二百餘人全市大爲擾亂蕭協統匿於隨營學堂不敢出唐統制在大吉輪聞岸上鎗聲知係二十五標三營與蕭爲難卽乘划下輪繞上游入荆州城　第二十六標全標及機關槍隊勦會同蕭協統所率隨營學生將滋事之兵圍　勒令檄械再　辦法該毛兵所佔地面濱江今三方受　巳　絕地猶恃強不肯繳械相持一畫夜之久兩軍均未開鎗至初八晨唐統制始傳令進攻左右夾擊後方復以火助威　　兵死於鎗者數十人自沉於水者亦數十人捉獲正法十餘人餘衆乃棄械求降亦有匿於民間者官長等或自刎或溺水無一生存現唐統　蕭協統己電都督自請嚴處矣沙市商民此次損失不下十餘萬閉市一日夜次晨猶不敢開門經唐統制力任賠價損失始　開市云 
[鄂議會咨催預算案之小結束]  
　　鄂省臨時議會日前咨請軍民兩府限期於五日內將預算案幷各機關職員表交議如逾期不覆該議員等卽通告全國自行解散茲民政府巳將各機關職員表曁預算案咨交該會惟軍政府咨請展下月十五以前准交到會昨該議會特開會討論僉云下月十五日本會將近休會無暇討論且軍政府所屬之職員表曁十月預算案諒亦不難造成雖自去歲八月起義以來收入支出總數報告頗費手續本會休會伊邇斷不能不請其交出一事審杳出盡人民代表之職務在議會亦有不得已之苦衷非不知軍政府未易造齊而故意與之爲難也於是復展限十日內請軍政府將職員表曁十月預算案咨交到會至起義以來之全數報告則展限至十月底造齊咨交到會開會審查 
[鄂民政長取締各司之辦法]  
　　鄂民政長劉心源君以所屬各司多有任意添設機關位置私人之事以致外間物議沸騰多歸咎於本府之放縱未能實行監督茲特與本府僉事顧問各員議定嚴切取締各司辦法通令遵守以資整頓茲紀於下（一）各司副長一職前曾議决一律取消茲查內務敎育等司仍有代理副長名目應即取消（一）各司顧間官秘書官稽查官一律取消但秘書一職改爲一二等書記官事繁之司准用一等書記官四員二等六七八員事　之司准用一等書記二員二等三四員（一）各司所屬各科每科設科長一員科員二員至四員錄事一員書記一二員（一）各司除財政司外只准用衛隊八名至傳達雜役至多不得逾十人所有隨丁伺役均須各員自　不准開支工食（一）各司職員不得連曠三日不到司治事　請假逾三日之期亦須照扣薪水（一）各司人員不得於薪水外另支雜用 
[滇財政司呈請赴京原因]  
　　雲南財政司本於去年民軍起義後就前清藩司改設前司長陳价因變賣積穀包收厘金爲議會彈劾辭職另委袁家普接任袁君接事後以財政問題急待解决者數事（一）因雲南本年預算除出入兩抵外不敷銀一百餘萬無可籌措（二）以去秋反正之先由湘北提回愼欵數十　除收到外尙有二十四萬存於法屬東京之東方滙理銀行旋因滿清推倒該行竟藉詞不交（三）以滇名遍地皆礦亟須開採救貧惜無欵辦理（四）以滇省產銅銷行全國五以滇邕鐵道關係國防亟須趕築以固邊陲以上五端實滇省目前最要之事非從速解决不足以資補救而解决之法又非至京直接面陳不可袁君到任兩月對於滇省財政深知崖略乃呈請軍府自願赴京面陳此事軍府亦深以爲然擬另派員接署該缺云 
[甘肅舉定議長]  
　　甘肅省議會電云各省都督議會鑒敝會自議長辭職後由劉副議長代理巳公舉張林焱爲議長閻士璘楊囗波爲副議長劉君因辦財政辭職持此布聞甘　會叩江印 
[駐鎭三十二旅自請取消]  
　　駐鎭第三十二旅長趙念伯日昨電請　都督願將該旅自行取消以紓財力　都督大爲嘉賞茲將其來往　文錄下 
　　趙旅長來電南京程都督章　務司長鑒念伯自進行隊改編三十二旅移駐鎭江時以保衛地方預防外侮爲念督率所部一致進行嗣以財政支絀萬分薪餉不能按月發給將士兵卒始猶數米而炊繼而併日而食幸經念伯曉以大義尙能相安無事然長此敷衍恐覊縻之術有時而窮　其貽誤將來母寧提前解决自問天良尙在何敢戀栻糜財力而誤戎機用敢呈請將三十二旅全體解散一切手續念伯巳經預備是否有當乞賜示遵三十二旅旅長趙念伯元叩 
　　程都督覆電鎭江三十二旅趙旅長鑒元電悉執事洞明大義眷念時艱偉志宏籌嘉佩無己頃己電派軍務司長來鎭調查一切所陳手續容再詳商數日來餉糈缺乏諸賴維持欠欵自當亟籌　發以副高誼都督程元印 
[粵都督宣佈黃士龍罪狀]  
　　粵東都督示云照得賊首黃士龍陰狼狙詐於前清則反對革命以邀功於民國則引結盜賊以倡亂謹跡其前後所爲以告我粵人俾知其罪惡士龍初總辦陸軍小學某生以談革命被錮欲置之法後由敎員解說僅得免死猶不免於騙逐有蕭生署假赴南　黃以南洋爲黨人淵藪囑代偵察堂內有　民族書報者悉禁之違者重懲不貸去年秋治軍高屬益以捕治革黨爲能武漢起義以後猶張示懸賞以購黨人並電省吏謂果與革黨搏戰士龍當爲馬前之卒等語來電密碼猶存電局可以覆按其後各屬相繼反正有吾黨鄧某在高運動九月二十一日猶被逮捕置之獄且隨地演說隨地張示謂革黨無能爲苟攖吾鋒必遭敗釁汝輩有室家妻子勿爲所惑以取咎戾今日吾黨中有址得其僞示者綜彼所爲實欲殺黨人媚異族以博高官爲民國之罪人尙有何顏面以立於民國乎迄高　義師繼起其所　奇　之士欲殺彼以響應彼知不免又見省己獨立乃誑所部曰吾奉省電舉爲都督行將與諸將士歸練兵　鎭今日爲士卒明日　軍官矣遂移軍至水東盡掠諸鹽田所有自稱爲大都督其時本都督初歸部署未定金陵未復武漢方危深欲得知兵者爲助以謀率師北上未及抉擇電召來省授爲參督士龍不獨於編練民軍籌措餉需簡師北伐無稍補救且力反對援寧援鄂之師謂將舉粵東之精𣏀一擲而不可復不若俟春初解凍再　出師本都督力絀其議不爲所動彼乃覷潮汕膏腴之地屢請自率新軍一旅前往鎭懾一時莫窺其用意所在嗣詢其僚屬始知彼直以省城民軍林立恐難久安欲俟其糜爛然後歸來爲漁人收利之計其心懐叵測實負粵人期望之殷而出意料之外有如此彼　窺彼陰謀不願受其約束彼已知之乘夜遯去其後相見於南京本都督猶加禮之未嘗暴露其心　且請孫前總統授以參軍時値廣軍出發第一次戰㨗孫　總統遣之勞軍歸則張大敵情故爲危語欲冀幸其前言之或中者旣而廣軍再戰再㨗士龍乃　然若喪本年三月粵城惠軍之變彼祖關干詆新軍反對陳前督之　置以熒惑南京人士之　聽孫前總統與本都督愈知其心術之不正矣（未完） 
[粵省停止已散軍官長糧]  
　　廣東陸軍司司長鄧鏗示云現奉都督令開前因遣散民軍所有隊長以上長官一律發給長糧俾令未經謀得生計以前有所資藉現多有以財政支絀呈請不願領受者或則以其長糧報効國民捐者愛國熱忱殊堪欽佩杳政府發出長糧迄今旣逾半載各長官另謀生計想己有資若仍繼續發給不獨近於駢枝且國家亦無此財力現定於九月初一起一停律止發放已散之民軍官長等想不惜此區區也　因奉此查吾粵　豪乘時起義原期革命功成共建民國當即　營本業以示大公日月在天此心可鑒至於徘徊都會　　長糧　公府之貲財蹈旗民之覆轍此即稍知自愛之士且覺其非豈有素明大義之流反蹈此弊前者軍政府解散民軍原因經濟困難事非得己惟是介胄之士不盡富饒解甲歸田當營生業是以對於各軍官等仍按序發給長粮資其生計數月以來遣散經費一百餘萬長粮之數八十九萬總核支出近三百萬雖由政府支給實爲百姓脂膏哀我黎元光復以來羣業凋零負擔加重蓋藏易竭憔悴難堪夫以手造民國之羣英素抱同仁之宗旨苟利於民糜軀弗恤况區區銀幣本屬儻來揆厥高懐即破一已之私囊以濟萬民之窮困猶且引爲已任弗肯讓人豈有停放長粮而反目有所芥蒂但維持大局尙費苦心豪傑前途猶當努力爲此示仰已散各軍官長等須知專制時代以脫撕民之糧華爲先共和時代以拯兆民之凋　爲急愛苗者去其螟勝固必加以栽培救民者脫其牢囚亦必謀其衣食自今以往宜自各展其才共圖羣益整頓工商競爭實業抽此坐糜　餉之閒身幹得利濟芸生之大烈本司有厚望焉特示 
[靑田洪水禍（梁有庚筆紀）（續）]  
　　次日三十號未勢　　奔走　海但即　　　　　　數哀　聲而去時孑造之人民大　棲止山巓匍匐歸城掬取水底殘留之銀物城內街衢汚泥沒腰轉因此而羣屍披露然漂泊餘生感觸屍毒疫病漸作俟至三十一號甌溪百里間萬屍浮出物理定義凡人初灌數　因水流灌入　內人　　　而　　　質腐爛又因輕而浮惟屍臭由此四達屍骸逐波下流至　　嘉　東門　大慈善家惻然憫之以埋屍爲入手辦法先用棺殮棺盡繼以板以蓆尙嫌板蓆之不敷於用加以棉　（即棉　再　藥施米以拯病者生者各賑濟公所亦先後成立義粟仁漿存歿均感且溫　災區雖　靑田受災最重尤視爲特別注意之點此被洪水後籌　賑之情形也靑人倚農爲活而田土買賣有特殊之習慣例如甲有田若干畝可收穀十担甲賣乙糓五担賣丙糓三担丁穀二擔賣糓　於賣田而賣糓仍未去田故問財產之富者但數租糓以對不計田也蓋甲有田有糧而無糓乙丙丁無田無粮而有穀故甲與國稅有關係乙丙丁但與甲有個人之契約與國稅無關係惟輾轉交涉訟端自生官廳又不能不理其詞而紏葛過多每有窮於聽斷者然其紏葛猶未己乙丙丁買甲糓復分割以賣與人由是一姓之田畝而有無數之主翁且其中又有正租皮租之分正租可同年糓不完奪其所有權而田歸已有皮租無此特權但催其逋而不能有其田紛紜至此眞異聞也洪水禍生各家契約蕩然無存公家卽與補契私人相與爭租聚訟盈庭主名各執清理手續似不易爲功然推田畝紏葛之來實緣地瘠人稠各實其先疇而實租榖以爲金融調和之計値此破壞之除益宜多開工廠爲代賑之設施廣植森林求兩源之保護又立農業銀行以謀田廬牲畜耔種之規復茲事體大非請欵省城乞援海內難於集事此被洪水待善後之情形也嗟嗟民族同胞各愛其類社會政策首在救貧記者不文長歌當哭求父老兄弟俯聽之 
[浙民政司取締共進會]  
　　浙江民政司令各知事文云案據國民共進會總機關部正會長應夔丞等稟請立案經前司長褚以該會實行取締會員削除舊　習慣用意極善簡章亦屬妥治批准備案飭保護在案惟查舊會人品龐雜其能束身自愛確守會章者固多而藉會招搖不知痛改前非者亦在所難免該會旣經立案受官廳之保護自應知照該會章程實行取締查各幫向有開香堂立碼頭辦法實係秘密行爲前清時代爲反對滿清政府起見不得不爾現在民國成立五族共和所有各幫開山立堂行爲　爲該會約章所不許又與民國法律相抵觸自應實行禁止如有該會在所屬地方組織應即一律保護取締以免滋生事端一面出示曉諭不准再行開山立堂如敢不改前非故違禁令一經拿獲仍照匪徒究辦再各屬有假各幫名義散放票布者尤屬不法亦應一併嚴拿無論是否該會會員仍以匪論從　律　爲此通令各該縣知事令到仰即重申禁令一律遵照辦理此令 
[要求發還前清充公財產之不准]  
　　靈璧縣民人吳廣安等以其族人吳殿揚曾於前清同治年間贊成洪楊革命經人告其叛逆所有私產田地三百餘畝均被籍沒爲木縣賓興學款旋又移充縣城學堂經費日前具呈都督府援據孫前總統命令凡屬反對滿清家產被抄者准予發還條例請予 
發還以爲興辦鄉學之需等語當奉柏都督批以年代過遠未便翻案且鄉學城學同爲公益何畛域之分惟吳殿揚叛逆字樣候飭靈璧縣知事查案銷除幷將籍沒改爲吳氏捐助興學之欵以示優待 
[滇督告捷要電]  
　　雲南都督電云北京大總統曁國務院各省都督鑒前接維西通判刪電開徐蔣委於初五日飭隊守溜筒江匪隔江放槍我軍還擊匪見兵衆初七夜遁等語頃接殷司令勘電稱前衛司令李尼沱於八月十五日在溜筒江西邊與匪開仗攻擊斃喇嘛一匪十六馬二該匪退至墨里村我軍追擊三十里斃匪六墮江死者二十餘生擒一虜獲蠻槍三桿該匪分竄曹阿龍及白鹽井等處我軍無傷現進至距鹽井二里之巴昧不日进攻等语旋接维西通判文電李協報稱藏蠻復集兵至溜筒江絕斷溜繩當即飭人迂道另設命蔣委黃弁率軍過江繞墨里村絕斷木橋堅守我軍十五進攻十六攻破俘虜一首級七跳江二十餘死三十餘我軍未受傷不日直搗鹽井等語統閱勘文兩電大致皆妥合先電藉抒厪系滇都督鍔叩卅印 
地方通信 
[蘇州]  
　　承買公產商民卜陳隨具稟都督府云欲承買觀前街盛氏充公房產請示繳價執業等情經程都督指令云呈悉該商民承買觀前街盛氏充公市房一所願繳價洋三千五百元究竟此項房屋時値若干應由吳縣民政長即令曹委員核實確估再行呈候察奪勿稍徇隱切切此令 
　　董事被控吳縣公民童元俊等具稟都督府以圖董舞弊市董玩法稟請　查懲辦等情經程都督指令云據稱此案由該民政長照會市公所確查復奪並經該公所推定董事方炳勳調查何以方炳勳延未具復仰該民政長迅速澈查核辦據實具復此令 
[金壇]  
　　私藏槍械金壇縣奸商曹振廷私藏槍械經上憲查悉派委石國柱前往提取乃曹又復藉口地方不靖欲求緩繳茲經金壇公民憑鼎銘等電稟都督云蘇州都督鑒金壇平靖如常奸商曹振廷盛稱盜案希冀緩提槍械憲委石國柱驟不知詳合電請訓民政長並不贊同懇仍遵前令提取以免匪徒埀涎藉以爲患手鎗二桿己呈委驗公民　鼎銘等叩 
　　控告法官金壇公民洪讓三等具稟都督府以檢察官縱警　辱濫用刑責請飭查究辦等情當經程都督指令云查刑事訴訟之輔佐人按照刑訴律第六十二條規定須以被告人之法定代理人於提起公訴後爲斷來呈所稱各節殊屬誤會且旣稱被警察挾嫌扭至法庭何以又稱不過隨同他人一同傍聽前　情節頗爲支離難保無不實不盡之處惟據稱該廳長妄加刑責復由司法警察及看守所所長等任意勒索並將告訴人　　大擅　覊押等情究竟是否屬實應候查明再行核辦此令又　　江耀南稟同　由亦已批令知照矣 
[揚州]  
　　區官撤差西鄉大儀集爲下河各縣農民買賣牛隻之市牛捐暢旺年約四五千金故前清時即己辦有警察光復後汪民政長更委趙某充任該集巡警區官　續辦理乃趙竟不從事警務輙管該集及附近鄉村之訴訟案件每以私刑勒索　成禍端業經該集受害鄉民先後至民政署及檢察廳起訴均被趙運動得免撤究茲又擅理某姓訟案婪索報酬爲汪民政長所聞昨特令行警務公所警察長姚君將趙撤差另委該所巡查員朱某前往接充矣 
　　保護柴洲徒江兩邑柴洲聯合會現因各柴　刈割在卽誠恐匪徒仍前詐擾昨特牒呈汪民政長請移瓜洲水師趙旅長派撥砲艇兩艘分駐徒邑碾子頭及棗核釘洲南江口嚴行鎭壓過有匪類滋擾柴船需索柴薪即行拘獲解辦以保柴業等語汪君接文後己准據情移請趙旅長酌撥駐防矣 
[安徽]  
　　協拿犯官前委鳳皇頸厘局長王朝斌次長徐光遠孔慶華等縱兵淫掠槍斃人命種種不法當由無爲州民人黃文淵出首向都督府控訴經孫前都督令孫萬乘師長將王朝斌委任狀扣留幷再四電催將朝斌解省查辦惟孫去柏來兼以孫師長與王朝斌又係至戚從中袒護以致此案未結現黃文淵又向軍政司迭控不休而該師長又不詳覆故軍政司以此案關於淫刦人命當此民國新建萬不能容留此種敗類必須從嚴懲辦以儆效尤日前復令孫師長切實查辦萬勿瞻徇現據孫師長復稱王朝斌孔慶華兩犯己不知去向僅將徐光遠解案候質顕係偏袒現聞柏都督仍通令所屬一體協拿矣 
　　毆打報舘安慶民　報於本月十號載有前警廳長劉芳彬乘輿至姚家口突遇被劉撤差之區官三人拖出輿外敬贈老拳等語然劉君實無其事故昨日劉君兄弟率領丁役數人逕至該報館興主筆某君理論不意一言不合大起冲突竟將該館經理主筆諸人亦以老拳奉贈嗣經多人排解囑令該館速卽更正始行了事 
時評二（萍） 
　　光復時惟患軍隊之少招兵招兵之聲不絕於耳鼔 
　　至今日而欠餉累累點金乏術裁之不可養之不能比者變兵四起閭閻騷然即或幸而未變欠餉無藝險象環生顧瞻大局己有岌岌不可終日之勢 
　　他省不暇計姑就蘇省而論境內要衝軍餉林立除蘇屬各軍猶能按月給餉外寗屬己蒂欠二閱月揚屬且蒂欠四閱月一省之中而各分階級偶倡挹注之說而官長目兵羣起反對此記者所以不得不環顧軍隊而廻想當年矣 
 
 
 

Page 7

 
 
本埠新聞 
[製造局之窮思極想]  
　　製造局經濟困難已達極點所有員司匠目等薪水己欠發二個月各廠工匠工資亦己積欠二星期前星期六又届發給工資之期適因總理李平書君赴日吊喪未返局中並無現款仍未核發惟李總理離滬之時曾經知照局中執事將歷年積存舊廢紫銅等料屑設法售賣以抵工資現聞該局已將廢銅售去二百担左右得價三萬五千餘金即日成交付欵擬於星期三（即明日）先付各匠工資以免譁擾 
[民政長呈江蘇都督文]  
　　爲南米運京事 
　　爲據情呈請核示事本年九月三日准上海總商會咨本年八月十四准上海民政總長照開八月十日准江蘇都督程照開七月二十七日准國務院宥電內開准財政部咨開本部所管南漕每年由江浙二省運京漕米一百萬石現在國體己更常然廢止官俸旗餉亦擬改章折發但京師爲都會重地人口繁多倉儲己將告罄市面米價日增若不先爲設法維持深恐來源缺少有損民食擬請通電產米各省都督曉諭查照辦理並曉諭各該商等一體遵照等因准此除分行外相應備文照會查照曉諭各米商一體遵照等因奉此查京師缺米亟應接濟而本省民食亦關重要雖經商人自由起運亦應有所稽考庶免私運出洋等弊准奉前因除呈復外相應備文照請查照希即會同米業商董詳細討論妥籌辦法刻日議復核辦等因准此當經錄文分函各商董征求防弊之意見並函請米業董事妥籌辦法會議復奪旋接敝會會員王樹　君函稱北京缺米亟須接濟固係實在情形惟南方產米各區自上年光復以來民間己十室九空現値清黃不接之濟卽本埠亦虞乏食况近鄰素恃外米接濟之日本米價培昻一水可達較之運京其錢必豐此次准米商自由辦米雖云運京濟食而文告中並無規定條例漫無限制萬一不肖者從中隱射假運京之名行出洋之實則接濟徒託空言來源轉恐竭蹶杜漸防微似不能不爲預計事關民食應請先電國務院蘇都督迅將運米至京規條從速訂定頒布其條規未經宣布以前應請暫從綬運以杜流弊並據米業董事會議辦法二則條陳到會一前清南漕每年江浙二省採辦一百萬石均由上海裝輪運至京津現改令京外各米商自由運米到京其數似應仍以一百萬石爲限惟須延長起運大致自本年冬季出新至明年春夏間各辦運米數以舒米力而免傾軋居奇之弊二此項運京米石應請官給護照由承辦米商隨領隨運迨自上海裝輪運津時並須按照關章由該運商或輪船公司具結存關俟米　津關後點騐相符咨復到滬姑准取銷保結以資稽考各等語復經敝會於八月三十一號常會時集衆提議經諸議董公同討論簽謂王樹柟君所陳意見頗有見地而米業條陳己經擇要取締簡直易行應卽據以轉達呈請　務院蘇都督察照採納訂立條規迅予頒布然後飭商遵照辦理庶便稽察而免外運除分呈外相應備文咨請查照核轉等因又准上海南商會函同前由惟米業董事會議辦法於前文所開二條外增列一條云秋收有豐數不可米價卽因之增減運京米石擬以價目爲標準如上海最高白米每石增至八元以上雖運京之數未滿隨時得請止運以顧本省民食倘經减至六元以下卽己運滿百萬亦可陸續添運庶二方各得其益等語請爲一併核轉前來查南米接濟京師旣准各米商自由起運自可不拘額數然事關民食不能不各就地方察度情形酌定規章辦法以示限制而便鈎稽該商會會員及米業董事所擬遵　南米運京辦法各條係爲愼重本省民食預防私運流弊兼籌並顧起見似可藉備採擇理合據情具文呈　仰祈都　俯賜鑒核調令遵行實爲公便須至呈者 
[整理軍政之命令]  
　　（其一）停止補缺江蘇程都督前日令行陸軍各師旅及所屬各軍隊與滬防全軍福字營江防營等文云照得本府前派委員赴滬點驗各軍事竣回甯造表具報內開南北統一而後各軍隊止准退伍不准募補早經前黃留守通令有案詳查各軍尙多係本年五六七三個月新補者殊於定章有碍擬請飭令各軍隊遵照前案辦理所有詳細情形除另表記載附呈報　分理合　具報告呈請都督鑒核施行等情據此查統一之後江南各軍所有缺額一律停補以節餉　並令凡有逃亡開革缺額士兵務將姓名造冊月終彙報業經前留守曁本都督前後通令在案若使退伍之後仍行　補殊於整理軍事前途大有妨碍應　　飭　照前案　　 
　　（共二）注意　　程都督昨又通令各軍營隊曁　　江蘇　營云爲訓令事據　務司呈准參謀處　開竊治兵之方以軍紀念重訓兵之法以敎育爲先其在臨時堪應作戰之指揮實由平時早得誘導之能力此軍人敎育不可一日不備之証也查寧蘇各屬自光復以來軍隊星　綦布各軍隊多半逐日訓練其學術豫定必具準繩惟軍事敎育之方貴乎統一設或互有參差不但乖背治軍之道抑且有誤運用之機敝處爲劃一軍隊敎育起見應負提倡進行之責擬請貴司轉飭各軍隊將近來自行擬訂之敎育計畫或預定敎育表冊及按季實施敎育之方針一併分晣造具一份彙送本處杳考以備將來參酌地勢體察軍情爲全省軍事敎育定一折衷辦法相應函請貴司查照施行實爲公便等因呈請轉飭前來合亟諭令該軍長官迅將所有自行擬訂敎育計畫預定敎育表冊及按季實施之敎育方針分晰造具一份彙送本府核定俾昭劃一而策進行除通飭外爲此令仰該長官即便遵照辦理 
[靖航保商會之草章]  
　　靖航保商會將組織成立情形呈報江蘇都督請爲立案己誌昨報茲悉該會所擬草章亦已由滬南商會總董顧蘇二君詳加查核實己衆情允洽力謀自保業於前日開摺代呈都督鑒察矣草章錄後 
　　一定名靖航保商會 
　　一會所暫設上海南商會 
　　一宗旨聯絡各幫船號保護航業倡練海上商團防禦宼盜總以維持公益振興商務爲主義 
　　一兵輪實行保護之策端賴兵輪游弋策應查滬商於前清光緒初年間集資建造鈞和兵輪一艘專司護商捕盜嗣因經費不敷隷屬滬道管轄光復後歸滬防李統領節制今應請將該輪仍前駐滬以備出巡而專保護 
　　一海團現由本會發起人資購航海商船四艘請領槍械組織海上商團以資提倡互相保衛 
　　一職務選舉正副會長和一員推舉幹事十員分別擔任會務均名譽職此外聘任理事書記各一員駐會辦公 
　　一權限船號各商無論何事凡非關於航業商情者槪不干預 
　　一會期每年六月船號收莊之際應集全體會員特開大會討論會務每月十五日常會一次倘遇緊要情事應開特別會臨時酌定 
　　一經濟開辦費用己由發起人擔任至經常費分列三等按船輸納以資津貼而獲持久凡力勝蘇石二千担以上者爲大船每蹚納洋三元力勝蘇石一千担以上者爲中船每蹚納洋二元力勝蘇石不及一千担者爲小船每蹚納洋一元 
　　一附則以上係公擬暫行草章一切未盡事宜隨時修改增訂現由南商會總董顧蘇二君杳核此項草章委係衆情允洽力謀自保　無假公營私情一是以開摺代爲轉呈蘇都督查核矣 
[鑒務改良會之通告]  
　　全國鹽務改良會李本漢君昨日通告各團體略謂閱報見有張謇此次赴京專爲解决借欵問題袁總統查全國鹽務爲中央財政之命脈全國商業之生機中國完全商業亦祗有此鹽務若再抵押豈非我全國無一完全之商業乎敝會爲維持全國鹽務而設旣有所聞不得不急求補救除電張謇如有其事請力拒絕外特請貴團體預爲集議拒絕之方再行開會公决進行是所厚幸 
[新檢察長到任]  
　　上海地方檢察廳長張允之君（名象焜）現奉江蘇都督命令調任通州檢察廳長遺缺以前湖北審判廳推事陳松生君（名英）接辦昨日午後陳君已到廳接任惟聞張君交卸後仍須辭退通州檢察長之職即在滬上加入律師公會懸牌辦事以謀利益 
[慈善團推舉贊助員]  
　　市政廳慈善團參議會成立後照章應舉贊助員尙未舉定茲因該團事務殷繁無可再緩故即推舉二十六人以資襄贊名單錄下王一亭　孫藹人　朱鑑堂　王遠堂　干蘭坪　孔鯉庭　姚紫若　張樂君　沈子賢　朱志堯　毛志堅　賈季英　楊亮夫　吳芹波　王雅眉　沈潤挹　張惕銘　金仰孫　許松春　葉鴻英　張士熙　黃官林　李平書　趙芹波　李詠裳 
[議籌慈善經費]  
市議會擬將自來水公司前借大清交通兩銀行銀八十萬兩又道署公欵銀二十萬兩撥作地方公欵以應得之息提充慈善經費大略己紀前報茲經各議員議决以銀行具有商業性質提欵歸公恐難辦到惟道署之二十萬原係前清公款應可照撥如此則水公司可從緩歸還而慈善團得提息銀以資挹注雙方均有便益云 
　　按前清道署公欵多係備還借欵賠款之用今寶子觀呑沒之棲流所經費聞已取償於道署公欵而水公司所借之款又須提爲慈善團基本金不知於借欵賠欵能無所抵觸否 
[補演洋龍之動議]  
　　滬俗以每歲陰曆五月二十分龍日演習洋龍屆期行政長官均蒞場監視酌給賞牌以資鼔勵本年未經舉行茲聞救火聯合會以此舉雖近游戲實㝢硏究火政之意擬改於陽曆九月十三日補行演習並作爲光復之紀念云 
[張天師溯述源流]  
　　尙賢堂於九月十五號下午五時開中外敎務聯合會由嗣漢天師張曉初君演說歷述道家始於黃老以修心鍊性爲宗旨且溯其始祖子房從赤松子遊得吐納眞詮而仙而道　公爲道敎之　以印劍丹訣傳於子孫世守勿失起於漢盛於唐昌明於宋悉歸純正非旁門左道比元明清歷朝故奉爲正一法門云云次由李提摩太伍廷芳兩君相繼演說各敎皆抱勸人爲善宗旨繼由李佳白君致謝來賓雅意拍掌而散 
[無端受欺之怨忿]  
　　山東人楊秀林於前晚十二時在西門外自北向南狂奔至萬生橋縱身跳入河中適爲岡巡瞥見下河撈救幸水淺不致滅頂惟己滿身汚泥旋經送至西區警局詢據答稱初次到申在法租界內無端被巡捕掌頰因此怨命又云尙有洋銀五元遺在河中理事員令其自往尋取嗣訪知伊侄楊韵岩在二洋涇橋某洋行爲茶房令即到區具領 
[敎會濟人]  
　　崑山人鍾琪年將弱冠旣失怙恃終鮮兄弟孑然一身饑寒交迫欲入學堂苦無學費欲投商界苦無推轂欲爲負販不勝勞苦正在奔走求援之際忽遇金頌斌君嘉其誠懇爲之介紹至徐家匯天主堂謁見潘神父請爲收錄神父卽磋商於顧院長且允入院試敎於是居之於聖心報樓上從孫鑒古先生游飮之食之敎之誨之雖慈親之愛子無以過噫敎會之熱心濟世如是我國各處若亦能自設貧兒院敎養院廣收飄泊無依之孤子而飽煖其身體涵養其道德不將同豋文明之域哉 
[淫僧蕩婦之兇惡]  
　　淫僧仁山本係半路出家據說由普陀來滬募化與蕩婦管屈氏姘識賃居北福建路五百六十七號門牌陳國祥家將其前妻所生之十歲男孩小毛百般凌虐日用籐條毒打前日又將該孩用繩綁縛意圖勒斃經陳聞悉前往解救即報捕房將該僧與氏並孩一併拘獲昨解公共公堂請究先由陳上堂證明前情堂上復令將當時綁縛形狀當堂演明詰之該僧與氏供多推賴聶襄讞與英晢副領事以該僧與氏殘忍己極判該僧押西牢兩年屈氏押女所一年該孩傷勢己由西醫騐明飭送濟良所暫留候核 
[三誌榮壽里之秘密社會]  
　　蘇婦陳吳氏（即二寳娘）因與其次女二寳之姘夫探夥游連生在厦門路貴州路轉角榮壽里一百十六號屋內開設壇基引誘良家婦女與輕薄少年苟合經人函報老閘捕房特派探目張寳榮　先後將陳吳氏與游連生並氏之長女馮陳氏女子姚三　雉妓小老四妓女朱陸氏及專事牽引之老婦陳王氏一併解送公共公堂分別管押在案昨晨復訊男女到廨觀審者甚爲擁塞至十一點鐘聶襄讞命將一干人證帶案先由函報捕房之何琴華上堂證明前情請將吳氏等嚴懲以維風化聶君遂向各人逐一訊供明白以壇基最爲地方風俗之害且陳吳氏曾經辦過實屬怙惡不悛判押女所一年半馮陳氏押一年陳王氏押九月朱陸氏押一月探夥游連生押西牢三月雉妓小老四發濟良所照章擇配姚三寳交其母姚徐氏領回管束房屋暫行發封候核 
[摧殘梅花梅香三誌]  
　　僑居北蘇州路之粵人馮少珊控己歇包車夫姚阿大與陳和尙用迷藥誘拐伊家婢女梅吉梅花梅香至蘇州雇船帶往江陰姚在舟次將梅花強姦兩次陳將梅香強姦兩次業經馮偵悉報捕派探譚鳳池赶往江陰將姚陳與三婢一併移提來滬解奉公堂訊供判將姚陳嚴行管押梅花梅香因被姦受傷倩西女醫騐明後先行交馮領回在案昨晨由廨復訊梅香上堂悞指姚　陳和尙英領康君以案關強姦幼女情節較重今人尙不能指明未便含糊令將全案人証帶　詳細硏詰梅花梅香當將被姚陳強姦受傷及當時被姚等用藥迷昏拐往蘇州各節復供一遍並由梅吉供稱雖當時同被誘拐幸未遭汚辱繼又由包探將前情復稟一過訊之姚陳俯首求宥關讞員遂商之康君判各押西牢二年半三婢均交其主人領回完案 
[農業銀行開辦有期]  
　　農業促進會迭次開會組織銀行已屢誌前報茲聞該會咋又在本部開特別會首由會長徐固卿君宣讀章程逐條通過隨即公舉徐固卿君爲銀行總董黃小農徐經明兩君爲副總董並舉定臨時董事十人銀行籌備處臨時職員十餘人議本月內卽行開辦其總理協理經理各職議俟股分招齊開股東會投票公舉次提議華僑興業銀公司地產合同辦法因手續繁多時間短促指定丁辛坨范貫一吳宗堯吳印滋四君專任其事約期磋訂次又議定優先股及各支部各代理處招股酬報條件始各散會 
[警察同學會顧全名譽]  
　　閘北第四區區員沈海觀因得賄縱賭被該區長警控訐業經蔣警務長委總務行政司法三科傳集該長警等會同研究已屢誌前報茲悉沈係上海警察第三班畢業生現爲警察同學會會長趙以權張桂榮二君所知以沈品行不端敗壞全體名譽違犯會章第九章第二十八條業已派員查明屬實俟本屆常會開會時當衆宣布取銷會員資格 
[改組初級審判廳之進行]  
　　南市裁判所現擬改組初級審判廳己送記前報茲聞此事現經上海地方審判廳長黃君函致市政廳總董略謂初級審檢現已組織就緒查南區屋旁尙有學校一所應令遷去以備設廳之用等語總董當即照復云刻查南區餘　本有附設之巽與小學一所該校己另在茅山殿旁造屋設學約在舊曆重陽節卽可工竣　入請爲暫緩云 
[無賴欺侮小孩]  
　　十齡女孩蔣海昨抱其妹桂林在唐家灣遊玩忽被無賴蔣阿四　取臂上銀鐲而　適爲酒水車夫朱桂瞥見幫同追獲解至西區警局據蔣供稱銀鐲擲於地上爲同黨阿毛毛頭拾去理事員　卽拘押候提同黨究辦 
[介紹國貨]  
　　四馬路麥家圈慶雲里油脂工業研究所係會稽黃競臼君所創辦自製天然墨墨汁八寶印色漿糊等品精美無匹較之舶來品有過之無不及近來銷路日廣頗受社會歡迎按黃君留學東瀛有年精於理化因鑒我國洋貨流行利權外溢遂悉心研究精製各品紏取國產善價甚廉現因營業發達大加擴充改爲油脂工業廠更設總發行　於四馬路老巡捕房斜對面愛國同胞想無不樂用此　貨也 
瑣聞 
[城內]  
　　第一初級審判廳民科批示○陳毓才請求發給判罰以便上訴批狀悉查此案業經前清上海縣判决確定審判廳成立地方廳民庭據原告人之聲請照請本廳執行前來該民如以前縣判斷爲不服自當於前縣判斷之時赴上級官廳呈請上訴以憑另判該民旣不上訴乃於此案確定已久本廳執行之際迭次命令抗不履行茲更有發給判詞以便上訴之聲請謂非刁玩共誰信之試問從來縣令衙門判斷案件有無用判詞方式是否將判詞送　與當事人該民　　多時身當其際當自知從前旣無如此辦法則該民之聲請是否意欲令本廳爲前縣令代作判詞而送　於該民抑故爲此刁難乎無論此案已經確定並無上訴餘地即可上訢而審判廳之判决案件何能一一使當事人必不上訴該民之意是將　上訴詞　本廳乎抑以上訴爲藉口冀將執行程序再行濡延乎種種無理取鬧之言殊屬刁玩己極茲姑再明白示爾須知此案係己確定案件本廳接准地方廳照請執行祗知按律辦理該民如再抗斷不遵本廳惟有按律以強制執行爲救濟方法不再事遷延助爾頑　該民凜之　葉王氏呈請封屋備抵狀批狀悉查此案業經判決由該被告徐芝　具限一個月還洋二百零八元乃於判决確定後數月以來僅繳過洋五十元業由該原告具領其餘延不履行嚴催罔應殊屬疲玩已極旣據該原告一再呈請封屋備抵仰候飭吏執行可也 
　　盜犯病斃○盜犯王德餘由前清上海縣訊實監禁迨審檢所成立之成亦經提訊判仍收禁聽候擬辦在案前日該犯忽然在監病斃由獄官據情稟報檢察廳長派檢察員等蒞監驗明因無家屬即由善堂收殮 
　　遷怒巡士○鄉人沈瑞林沈士明二人昨午在新北門內陳遠記所開碗店內購物碰碎磁面盆一只陳卽責令賠償兩沈不允口角用武巡警項自新前往排解陳忽遷怒於項將項扭住痛毆項急鳴警笛由他處崗巡前來將陳拘獲連回兩沈解入五區警局移送警務所轉解檢察廳訊辦午後由陶檢察官提案預審陳供沈等碰碎面盆祗令賠洋四角伊竟不允致起爭執幷無毆警之事是時項堅稱被毆兩沈亦証明陳遠記確曾行兇判陳收押候調查明白再行核辦 
　　追獲人贜○竊賊王有廷混入登雲橋朱確生所開洋貨店內竊取洋布一疋當爲失主追獲人　解送警務所移送檢察廳訊辦昨日午後經陶檢察官預審屬實判王收押起案原贓給失主具領 
[南市]  
　　船戶受罰○江海常關稅務司巴弟君昨致市政廳函云煤油船戶金　天係大東民船近與同鄉船戶任洪興互調船照有心朦蔽倫漏稅餉請爲查懲等語陳裁判准即傳到大東船戶王德實及任洪興訊明因將船隻售去之後未經報告除銷並無別情又據恊通海運德興公司夥友顧舜照投案證明判兩船各罰洋一元交保出外並着報關註冊備查 
　　攻訐區董○南區地方公民昨具公函致市政廳云查得帀董事會所舉南區區董臧君廉遜現在貨物稅總公所辦事查市區域定章凡區董照例不能兼任別事且臧君未納本區地方稅公民難以承認請即開會另舉等語當經總董定於今日午後邀集各該公民到廳特開談話會以便公同解決 
[閘北]  
　　裁判所批示○民人李源江呈批查此項衣物前據周光儒親自投案請　曾經飭將箱內各件報明以憑比對詎所報無一符合如果確係巳物斷無不知之理其爲來慶不明勾串冐領已可槪見據呈周光儒業經病故其內眷向爾索物事之虛實姑不深究着即帶同來案再令將箱內衣物詳細報明倘能符合仍准發給具領以示體恤若十日之內不能投案認領自應拍賣充公俾免案懸莫結此項衣物待領己久一經滿限未便再展併卽傳知　　追繳房租○孫錦泉控黃正信積欠房租七月昨經孫所長理案訊追黃認欠租洋三十餘元判先交租金三月餘准交保清理 
[公共租界]  
　　烟賭齊備○李根友王阿寶同賃山東路一百三十九號房屋因容留王阿桂王渭州王裕雲張明德兪順祥婁道韋徐錫帆等十三人聚賠吃烟經捕房查悉前晚派探往查屬實當將各人連同炳賭具一併帶入捕房昨解公堂經關讞員會同英康副領事訊明判李根友王阿寶各罰洋十元無洋改押兩禮拜徐錫帆因其不認判存洋十元交保候禮拜三再訊餘人各罰洋五元無洋改押七天煙賭具一併銷燬 
　　違忤無憑○王葉氏控子洪飛洪泉違忤行兇昨由捕房將兩子拘解公堂訊供不認中西官因無証據判均開釋諭令以後善事其母兩子唯唯而退 
　　私售彩票○陳瑞福前日持大利彩票至南京路四十一號屋內兜售興顧子雲宓允明被探查獲以其違章當卽拘入捕房昨解公堂訊供不諱判陳罰洋五元與彩票一併充公 
　　婢女行竊○雲南路二百三十一號住戶卓耀記控婢女卓瑞喜竊取金押　消藏與賣舊貨之姚阿壽由探查獲昨解公堂請究因姚不認判押候查辦瑞喜押女所兩禮拜 
　　曾否毆打○西人朗姆控孫阿東毆打伊孩昨由捕房將孫拘解公堂訊供不認內原告係是德商判押候函商德領事交保於禮拜六再訊 
　　流氓攫物○流　陳金桂串黨在四馬路攫取雉妓文媛媛之金挖耳由探查獲昨解公堂訊供屬實判押三月 
　　不應搶取○向爲軍樂業之金梅生控同業陳德全在南京路搶取銅喇叭昨由捕房將陳拘解公堂請究原告偕証楊福生上堂証明前情訊之陳供認不諱判罰洋五元充公並賠原告洋五元著令繳洋開釋 
　　我馬　矣○馬夫錢阿金因將病馬租人騎坐被捕查獲昨解公堂傳案訊明罰洋三元充公病　　至工部局醫院醫治其費着錢照給 
　　西人酗酒○八百九十四號華捕昨日在北蘇州路見一酒醉西人沿途滋鬧向之喝阻反被兇毆嗣由他捕到來幫同拘入捕房押候酒醒核辦 
　　老嫗行騙○老嫗王劉氏日前誘令王永利與之賭博騙去洋四元昨在四川路撞見口角相毆由捕拘入捕房捕頭詢得均非善類一併逐去 
　　賭博衝突○顧阿根田阿奎陸阿實三人昨在吳湘路一千四百六十三號某鞋店內賭博起釁口角相毆由捕併送捕房經捕頭詢明斥釋 
　　無端被疑○陳順生李阿三昨日冏在梧州路被二百八十二號印捕見其形跡可疑拘稟捕頭詢無別情一併釋出 
[法租界]  
　　女人打針○嗎啡一物性最毒烈若以打針抵　將來爲害不淺因此懸爲厲禁近有張阿發專用嗎啡針代人抵　前日又有陸王氏受其愚騙爲包探查知一併拘解公堂請究王氏供婦人因洋烟價貴打針抵　是實聶讞員判各押七天示儆器具銷燬　　追究保人○志大烟膏店主蔡志鈞前向源大土行騙取雲士計銀三千餘兩逃逸當經公堂將店拍賣後始將蔡拘獲供稱士由夏寶順代爲售去飭提逃逸當將夏妻葉氏提案交保限交蔡則收押迄又多日未據交案昨日提訊蔡供須俟出外方可措置葉氏由伊女到案供稱聞義親現在山西求恩寬限到案判蔡交保限十四天理清該女着即退去候傳葉氏保人到案訊追 
　　調查住址○許德卿扭潘尙林至廨訴稱潘前代人担保借去洋一百零二元借據上書明到期不還由保人賠償字樣今已屆期潘置之不理故扭案求追潘供作保有之惟我住在城內今日在茶肆啜茗強被扭案求察判交人銀兩保候查明究竟住在何處再行核辦 
　　各清各欵○羅連成虧欠祥茂洋行房租三月延宕不付控經公堂傳訊羅供房屋轉　與各號客居住此項房租係被各客虧欠可否向各人追出抵還中西官謂廳各清各欵着即交保限七天交洋所稱被各號客欠租准其另行控追 
時評三（讞） 
　　自蒙亂猖獗後東發起敢死隊曰征蒙西發起獨立圑曰征蒙一倡百和民氣奮興而於蒙人之近狀若何俄人之阻力若何政府目前之方針若何果實行征家也則載運之計畫若何（南滿路日人不允裝載奈何）進兵之時期若何（秋期一過即爲嚴寒不適於南人之體質奈何）各處軍隊之聯絡若何皆未有切實之消息準確之把握此固亟宜詳　調查者也 
　　倘我貿然爲實行征蒙之準備而將來事實上不能達我之目的則非但浪費諸君子之一番苦心且經費亦將擲諸無用之地竊願諸君子之愼之又愼也 
 
 

Page 8

 
 
[共和之進步]  
是書自民軍　業始迄中華共和成立凡南北情形講和始末以及各項悉數記載欲知組織底民國真相者不可不讀此編洋裝兩厚冊定價洋二元預約洋一元八月易截止寄售處各大書坊總經售處上海棋盤街　　堂書局湖北廣東著堂支店 
[立愈遺精金剛百鍊丸]  
鍊雲大藥房　家藏秘傳奇方　咸稱天下無雙　遠埠函購　郵局最妥　患有遺精　幸弗錯過　服不效騐　包退包還 
精者人身之精華也精固則強精竟則亡關係何等鄭重世人凡患遺精者實因思　遇度相火妄動或交合之際忍精不洩或濕熱　結心腎不交以及少年誤　手淫中年思慮過勞致有精關不固夢遺滑精從此起矣明知精乃種子本豈任常洩若不早治不但有碍嗣續且從此精神疲倦腰膝酸軟耳嗚目睹百前幾天　生甚至促及壽　雖欲設法求治苦無對症方藥本藥房家　經論奇方係坐茅蓬老僧所傳名曰金剛百鍊丸無論有夢無夢覩豐流精未交先洩以及精薄清等症此丸連服三日奇功立見能使機關固益諸恙咸　功能固精封髓活血健　　經試驗百無一失凡衛生者辛勿觀望至貽後悔也　每小盒洋一元每料一大盒洋四元〇另製第一靈　遺精一貼膏功效同上每張洋七角若膏丸並用功效堅彰雖年澤月久老精　丸二料可包永遠絕根上海三馬路西前小花園對門鍊要大藥房　兌 
[中國醒了]  
能增君之進欵者其唯此機乎　無論住之遠近 
君亦欲學他人每日賺三元乎 
本公司甚願教授如何用法 
並常川請君爲公司工作 
今日來函或本人前來公司索廣告立卽可得惟祈說係第五十號英商捷足製襪公司上海廣東路十九號 
[介紹名醫色醫花柳病]  
胡　重醫十○包醫○白燭○橫痃○住二馬路石路西首平原里第一石庫門○誦清堂醫藥室 
花柳病者（白濁下疳梅毒）乃花街柳巷中之一種傳染病毒也凡通商大埠妓院林立而毒氣流揪傳染更多患之者　皆　　投一　失足貽害終身至可　　吾友儒醫○胡　香先生素精　　於花　病學尤為注意研究因之所在貴　中西治法在申臨診多年凡他家所不能醫愈斷根者如久年淋濁以及　　痛邊頂穿　一切梅毒重症均可包醫全愈奏效如神弟介紹多人百無一失欽仰之錄用敬告世之患毒者姚文欽　唐芷青　張達卿　彭梅伯　等同啓 
[包愈吐血永遠斷根]  
久違她名京都天寳齋秘製吐血神效藥膏靈騐非凡謂予不信一試便知 
吐血一症皆由身體虛弱或咳嗽而傷肺而其病原尤在憂　思慮過度日久不愈致成癆療性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發　在　　　肺止哮化痰眞治吐血之天下第一良藥也若有虛言神明共鑒每大盒四元小盒二元先試二元亦可○假冒甚多　者認明　遠埠函請原班回件信力自給　鋪分上海二馬路西鼎新里 
京都天寳齋啓 
[上海鴻發客棧開張廣告]  
邇者交通發達行旅如雲往來南北者莫不欲謀潔凈軒敞之客庽以駐足也本棧主人有鑒於此特在英界三洋涇橋堍創建三進高大洋房一所前沿馬路右帶河浜構造精良裝璜華麗連環駐所相對天階走馬樓臺四通行徑種子高聳空氣輸通凡凈窓明陽光直射分列客房官房特別官房共百餘聞并招待室會客廳大菜間閱報處等無不具備而樓有太平梯地有太平門旣禦不測復便通行此本棧構造之特色也更　稼私新式陳設精良西式鐵床被褥均備洋木器具椅桌無塵電燈汽燈恍如夜之天電話電鈴眞若縮地之法此本棧陳設之特色也至於熱茶熱水茶房人等無不伺候週到中餐西餐廚司　味均冊適口充腸　貴客各埠往來皆有聯號接應招呼南北輪船更備妥伴隨船接客各埠碼頭亦有妥伴照偶行裝代購船票報關上稅格外相宜飯餐房資尤極克已此本棧招待之特色也茲新屋落成業於陰曆七月十六日開幕特再佈聞 
鴻發棧謹啓 
[上海四明銀行廣告]  
本銀行總行開設上海寗波路分行先設寗波江北岸一處茲於上年三月二十二日股東大會重　章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘儲蓄櫃存洋活期三厘計息定期六個月五厘一年六厘二年七厘其餘押欵等匯　格外公道如　賜顧者請至本行面議可也 
[新發明川麯購者注意]  
夫咳嗽一癥首先犯肺歷云肺主氣其合皮毛咳嗽者皆由肺腋受抑也久不調治愈喇愈其則面黃肌瘦津腋枯耗夜不安枕人身患之量不憂乎　此麵專治肺部之妙藥為蓋世獨一之奇品川貝燕窩貴客之劑化學成論不煙圈不熱主治男婦統服無論高年無盧痰喘輕年勞傷太過吐血略血痰中帶血痰變等癥以及小兒急慢　風咸宜購服　意注重服法詳於仿單　每盒售洋一元每打十元小堂五角每打五元外埠　　　我自　如蒙賜　請認明 
上海英大馬路巡捕房隔　達省里第三百三十八號門牌便是 
　日勝公司啟貝 
[善治耳聾]  
彭壽堂真正第一家始得異法即愈耳聾丸○立服立愈○假冒甚多○購者宜愼○順氣化痰止咳丸每瓶二角半大瓶一元 
凡患耳　皆因腎水下　相火上炎或　火傷肝以致耳　　昏　聽不　皆因陰　　　而其病原尤在氣虧血　不能流通呼吸不能靈動氣逆　　火向上故有耳鳴耳脹耳　耳痛言語不聞等症本堂起首創製　傳秘方加工精　是丸專治一切耳內之症無論男女老少兩耳重聽難二三十年　症服之立見奇效轉製爲聰補眞陰生津液攝納浮陽除　虛熱重者三大盒斷　　者一大盒全愈妙在神清氣爽身强體健永無復發之患眞乃天下治耳聾之第一奇藥也虛言欺人罪我惟天每盒四元中盒二元小盒一元　料加倍功效惠運如兩耳挖損受傷當　　水另搽珠黃吹耳散即愈每瓶洋五角　料一元鋪設上海拋珠　南　河南路七號洋房彭壽堂交易近多　各仿　幸勿　各埠托辦必須由郵局另函通知爲　 
[中華民國自造之天然墨墨水廣告]  
　為中國之　　品自外　流入　　本　　　漏巵起見悉心研究選取上等材料製造天然墨水硃砂印色各種文具在前清時代已蒙各界歡迎茲當民國成立需用更繁本所精益求精加料製造咸價銷售總以振興國貨為目的而成本之輕重固所不計焉凡我同胞類具愛國熱誠尙望共力維持標準購用刻　制外資妝以此　　欲知價目　　至本所取　碼單可也　總發行所上海四馬路麥家　　慶雲里油脂工業研究所謹啓 
[上海萃豐綢緞衣莊　翻新奇樣　巧製新衣]  
本莊向在棋盤街南首始創四十餘年專做綢緞四時男女衣服選製　杭名機定　上等金銀庫緞摹本寗綢羅紗缐春新樣花素缐緞顧緒朝服蟒袍別出翻新巧製各種異機衣襲挑剔優等縫工好手精造一切艷色定貨以副　貴客賜顧　　尤屬雅　耐用價物較前亷美克已本主人不惜重資每赴京　採辦各種細毛皮貨呈荷○仕商嘉許　構價值之公道　物之積良已蘇壞珠　悉毋屈　述如蒙賜顧認明本莊請移玉趾至棋盤稈北首平和里口高大洋房不悮○電話一千　百六十八號 
[駐滬廣東官銀號第四次通告]  
啓者敝號因在滬未收鈔票特留夥友暫住北京路浙江銀行專候兌現至今　多未舉　再展限一月至陰曆八月底為止倘仍逾限不收以後即須至廣州本號兌現特此聲明此啓 
上海廣東官銀號啓 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[（俗慮全消）]  
海上消聞樂地其為四馬路得意樓首屈一指早茶送看日報晚茶　　咸氣　　週到令人百慮為之全消清心 
[（救命良藥）]  
京都同德　　移白克路　　園大洋感製蒙格外考究　人遵往例以洋六元購救急良茶一千包分送　病凡週時癥均有起死回生之效爰潛心數嘗以告同志 
茲心子　白 
[風濕驅除]  
上海女子賴韋廉士大醫生紅色補丸除其痛苦 
每屆冬令或潮濕天氣必聞有人常言曰我的風濕冤家又將來磨難我矣蓋此輩但知用藥治其外貌而不知風濕蘊於血中其根甚深無怪乎一至此時自然發現又將受磨難矣然欲驅此風濕必須使血潔淨充盈之法方能有濟否則焉能望其全愈而不復發乎韋廉士大醫生紅色補丸療治風濕業已至再至三不可勝計因其能使為風濕之犧牲者可得潔淨稠紅之新血也茲將數千感恩人中上海靶子路一百三十六號賴公館女管家阿福之言錄下 
[風濕驅除]  
上海女子賴韋廉士大醫生紅色補丸除其痛苦 
每屆冬令或潮濕天氣必聞有人常言曰我的風濕冤家又將來磨難我矣蓋此輩但知用藥治其外貌而不知風濕蘊於血中其根甚深無怪乎一至此時自然發現又將受磨難矣然欲驅此風濕必須使血潔淨充盈之法方能有濟否則焉能望其全愈而不復發乎韋廉士大醫生紅色補丸療治風濕業已至再至三不可勝計因其能使為風濕之犧牲者可得潔淨稠紅之新血也茲將數千感恩人中上海靶子路一百三十六號賴公館女管家阿福之言錄下 
余患風濕骨痛十有三年慘苦莫名其症自隨趙府由粵來滬時所起初抵滬時身甚強健嗣因滬上天氣較粵潮濕寒冷常覺身體發熱足踝酸軟兩腿腫痛遂如為風濕所侵漸至病日加重不克行路指臂腫痛全體皆病心甚憂懼難望告痊血氣衰薄面如土色神思懶倦難逢溫和天氣足可步履然終懶於作事管理家務少一動作便覺氣喘乏力昏厥欲僕胃不消化頭痛如劈受此困難如負重任趙府待余甚優延請中華名醫診治所服之藥毫無裨益家主趙子君曾憶前患風濕之症為韋廉士大醫生紅色補丸所治愈命余亦試服之遂購六瓶按法試服二瓶之後足腫漸退身痛漸止心甚快之耐心久服足踝指臂腫痛全消消化部有力飲食甘味所有神思懶倦頭痛昏厥均歸於無何有之鄉穎韋廉士大醫生紅色補丸愈我之疾迄今已厯三載從無復發焉 
[風濕驅除]  
上海女子賴韋廉士大醫生紅色補丸除其痛苦 
每屆冬令或潮濕天氣必聞有人常言曰我的風濕冤家又將來磨難我矣蓋此輩但知用藥治其外貌而不知風濕蘊於血中其根甚深無怪乎一至此時自然發現又將受磨難矣然欲驅此風濕必須使血潔淨充盈之法方能有濟否則焉能望其全愈而不復發乎韋廉士大醫生紅色補丸療治風濕業已至再至三不可勝計因其能使為風濕之犧牲者可得潔淨稠紅之新血也茲將數千感恩人中上海靶子路一百三十六號賴公館女管家阿福之言錄下 
余患風濕骨痛十有三年慘苦莫名其症自隨趙府由粵來滬時所起初抵滬時身甚強健嗣因滬上天氣較粵潮濕寒冷常覺身體發熱足踝酸軟兩腿腫痛遂如為風濕所侵漸至病日加重不克行路指臂腫痛全體皆病心甚憂懼難望告痊血氣衰薄面如土色神思懶倦難逢溫和天氣足可步履然終懶於作事管理家務少一動作便覺氣喘乏力昏厥欲僕胃不消化頭痛如劈受此困難如負重任趙府待余甚優延請中華名醫診治所服之藥毫無裨益家主趙子君曾憶前患風濕之症為韋廉士大醫生紅色補丸所治愈命余亦試服之遂購六瓶按法試服二瓶之後足腫漸退身痛漸止心甚快之耐心久服足踝指臂腫痛全消消化部有力飲食甘味所有神思懶倦頭痛昏厥均歸於無何有之鄉穎韋廉士大醫生紅色補丸愈我之疾迄今已厯三載從無復發焉 
上海阿福姑娘玉照 
[一言文亭明番菜]  
敬啓者敝舘主人從幼出洋遊歷　國細心斫究各種菜法精製各圖番菜日本生炒衛生記其淋各色茶點　法　味價廉物美久已膾灸人口茲間民國共和文明日建百事　新食品乃衛生第一之要本館特設在上海英大馬路巡捕房東首貴州路六號門牌特備大小餐　座位寬輪　式清潔　　週到並有電氣風扇包菜送出多至一二百客均可增售菜簿信目比衆格外克已敬請紳商學界　君駕臨黨試乃荷電話一四四九 
[風濕驅除]  
上海女子賴韋廉士大醫生紅色補丸除其痛苦 
每屆冬令或潮濕天氣必聞有人常言曰我的風濕冤家又將來磨難我矣蓋此輩但知用藥治其外貌而不知風濕蘊於血中其根甚深無怪乎一至此時自然發現又將受磨難矣然欲驅此風濕必須使血潔淨充盈之法方能有濟否則焉能望其全愈而不復發乎韋廉士大醫生紅色補丸療治風濕業已至再至三不可勝計因其能使為風濕之犧牲者可得潔淨稠紅之新血也茲將數千感恩人中上海靶子路一百三十六號賴公館女管家阿福之言錄下 
余患風濕骨痛十有三年慘苦莫名其症自隨趙府由粵來滬時所起初抵滬時身甚強健嗣因滬上天氣較粵潮濕寒冷常覺身體發熱足踝酸軟兩腿腫痛遂如為風濕所侵漸至病日加重不克行路指臂腫痛全體皆病心甚憂懼難望告痊血氣衰薄面如土色神思懶倦難逢溫和天氣足可步履然終懶於作事管理家務少一動作便覺氣喘乏力昏厥欲僕胃不消化頭痛如劈受此困難如負重任趙府待余甚優延請中華名醫診治所服之藥毫無裨益家主趙子君曾憶前患風濕之症為韋廉士大醫生紅色補丸所治愈命余亦試服之遂購六瓶按法試服二瓶之後足腫漸退身痛漸止心甚快之耐心久服足踝指臂腫痛全消消化部有力飲食甘味所有神思懶倦頭痛昏厥均歸於無何有之鄉穎韋廉士大醫生紅色補丸愈我之疾迄今已厯三載從無復發焉 
上海阿福姑娘玉照 
韋廉士醫生紅色補丸中國各處藥局凡經售西藥者均有出售如疑假冒可直向上海四川路八十四號韋廉士醫生總藥局函購或向重慶白象街分行函購亦可每一瓶大洋一元五角每六瓶大洋八元遠近郵費一律在內 
此係真樣留心假冒 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[江蘇銀行廣告]  
本行資本一百萬元業已集足現在推廣營業已於蘇州無錫常州鎭江揚州等處設立分行及分理處專辦銀行一切應辦之初事如存欵貸欵以及匯兌押匯等項均可承辦特此佈告惟希　公鑒 
[本舘各種書籍兼書軍界必備書]  
瓶花齋集八角 
農學全書五元七角 
袁大總統新刑律　洋裝本五角 
三希甞法帖　三十二本箱　實洋八元 
從古甞欵識學六元 
泉布統誌　三十二本白紙　十六元 
野外勤務書　一元 
戰術學敎程一元五角 
最新慶用戰法五角 
新訂步兵操法軸珍三角 
新訂步兵操典訂裝　三角 
兵　礟法　六角半 
新兵敎育　三角 
步兵偵探　三角 
速記法　一角二分 
子藥準則　一角半 
水師保身　二角 
學呇練習簿洋裝　六分 
水雷秘要　六角 
攻守礟法　二角 
礟準新法　一角半 
水師操　　四角半 
軍指要步隊戰鬥篇　一元元一　二角 
本館代售製造局各種書籍　望平街申報館售書處發行 
[法商天華洋行現銀收買精圓珍珠各色貴重物件]  
本行在英大馬路江西路口三十八號備足資本不惜重價收買頭等精　珍珠如主顧各實號惠然背來小行無不格外歡迎特別優待此告 
華經理孫庶堂 
[開乾洋行聲明]  
本行由九月十五號起特聘王君志良為買辦所有前買辦郁君品香經手各項往來銀錢貨物等項均歸郁君理直與新買辦無涉特此申明此佈 
[開乾洋行廣告]  
啓者本行開設上海以來曆有餘年及各埠分行專做進出口雜貨及輪船伙食棉花麵粉等生意並發行本廠自造上等　　牌冠冕牌馬頭牌　貓牌各種肥皂價廉物美以廣招徠今困推廣營業故特聘王君志良為買辦凌君健亭為帮辦承蒙賜顧請駕至仕記路A字第一號本行帳房內與王凌二君接洽均可此佈　電話一九三一　本行主人特白 
[中華民國農友會報第三期出版]  
本報為提倡農業起見爰創設會報以喚起一般農界每年　報四冊第一第二兩期出版後大受社會歡迎迭次再版不脛而走者數千冊同人等益自勉勗茲於第三期內持再入良加增頁數添印銅　其類分十日（一）圖畫（二）論說（三）學藝（四）調查（五）來稿（六）答問（七）記事（八）文苑（九）小說（十）錄叢　材料豐富印　精良定價每冊大洋四角新　國研究育業志士從速　置為幸發行所上海四馬路中市國華書局浙江杭州　橋農友會　報社代派處廣益書局　地大書局 
[新開酌雅樓酒菜館定於七月念八日先行交易擇吉開張廣告]  
本樓開設上海四馬路畫錦里口及聚豐園舊址特聘四川京都維場頭等名廚精　中華大菜色　雙佳價目公道　辦全席酒餚以及隨意小酌各種細巧名點美酒香茗均皆異常適口座位寬敞陳設精良堂　請客叫局非常快捷伺候一切亦　　到倘蒙　官紳商學各界惠然肯來無任歡迎茲定於陰曆七月念八日先行交易特此廣告 
酌雅樓主人謹啓 
 
[請看來函]  
英商捷足製襪公司台鑒收啓者月前由貴公司購得第三百六十三號製襪機一部未及一得其之久即能製襪日昨將製成之襪送交貴公司驗收當承發給工資概如　貴章程所定毫無留難等事便見　貴執事辦理公實相符聯書辦數語以表謝忱順頌時安上海女士張寶雲謹上 
中華民國元年九月一日 
[太倉汪立生秘製薄荷油廣告]  
本號　製上白冰雪薄荷油巳歷白有餘年提練之精功用之廣早蒙各界歡迎名　中外近有無恥之輩仿冒敝號之油到處發售猶恐魚目混珠有礙衛生務請認明英租界新垃圾橋北首華通　八號門牌注立生本號庶誤○　本號主人現製上海時疫痧癥流行甚烈心實憫之特地採辦廣藿製　萬應藿香正氣露專治一切時疫痧癥立見奇効按主人發明此露亦巳多年向不出售每年僅分送戚友一切雜　潔每外患服搽無不屢騐敵敢問世不恩牟利略牧合製工本如遇貧者準其敬送此外尙有秘製藿香液各藥房修合丸散猶爲要需若用液一分勝用藿香一斤旣免渣滓之質復得升清之功清衛生家研究一試便知所言不謬也旅行之人不可不備　論煙酒茶食內加入此露或液並本號之薄荷油少許疫　外邪保不浸染祇因所製無多紳商賜顧還祈從連本號創始今適屆一百二十年之期如購薄荷油者另送藿香露一瓶以　紀念　立生號主人　之氏謹白　 
[新創私立紅十字醫院佈告]  
本院聘請山上萬太君為院長山君前在東京專門花柳病研究院院長頗負時譽一切疑難雜症以及大小內外方脈均各有專長今夏遊歷滬上同人介紹親友延聘診治無不應手奏效藥到春回茲應本院之聘並承允每日格外施醫三十名院中請有　　毫無語隔　之虞願進院就醫者幸勿交臂失之週知特此奉佈 
創辦人　定興九　吳鳳如　林承基　方錫山　陳金甫　蔡　章　同佈 
[自來血絕妙補品]  
譯名博羅德補血聖藥 
世界人無論男女老幼其身體強壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而即心驚心跳者血虛之故外此又有男子腎水既虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞起言之可危本藥房自來血一品風行全球其主治效能直可稱二十世紀強國強種之原料既能補血又能卻病是故血足則精神爽振身體亦加重量百病因之消滅此乃確實之　證凡吾同胞各界幸弗河漢斯言 
小瓶一元二角每打十二元大瓶二元每打二十元 
總發行所上海四馬路五洲大藥房 
 
 

Page 9

 
 
[申报弟三張]  
　　中華民國元年西曆一千九百二十年九月十七號星期二舊曆壬子八月初七日共三張 
自由談 
游戲文章 
[綠衣娘傳] [  瘦蝶]  
　　綠衣娘姓姚氏宜興人喜御綠色衣人以是稱之年十五歸某翁置之妾媵之列貌僅中姿而性頗圓融以是寵擅專房而閨闥之間無詬誶聲姬婉娩聽從克勤厥職雖嚴寒盛夏周旋於臥榻之側某翁有所需應手立至無少怠翁善吟詩每中夜得句輙挑燈起呼姬握玉管代繕之幷誦一過聲琅琅可聽姬有潔癖日必一沐會暑夕新浴後納凉花陰狂飇忽來檐瓦飛墮姬傷顱而死纔十七歲翁知之悼惜不置云 
[戲名酒令] [  民續]  
　　賣雄鷄　鷄爪山　山頂拜泉　賭徒造化　化子拾金　金榜樂　下河南　南北斗　斗牛宮　活捉張三　三上吊　吊金龜　收金刀　刀劈五虎　虎將招親　鎖五龍　龍戲鳳　鳳鳴關　挑華車　車輪戰　戰樊城　有勇無謀　謀夫告父　父子會　下河東　東宮掃雪　雪滿廣華山　鼎盛春秋　秋湖戲妻　妻黨同惡報　秦英釣魚　魚藏劍　劍峰山　拾黃金　金殿裝瘋　瘋僧掃秦　新茶花　花魁女　女起解　二度梅　梅降雪　雪盃圓　罵閻羅　羅四虎　虎牢關　孫龐圖智　智取三郡　郡王府　取榮陽　陽平關　關王廟　宦海潮　潮金頂　頂花磚　三堂會審　審潘洪　洪羊洞　三官堂　堂樓詳夢　夢游地府（未完） 
海外奇談 
[浸尸不朽] [  頌斌]  
　　泰西某學士近發明一種新法能使尸骸歷久不腐尸肉歴久如生法於人之初死時即殮尸於棺棺之上半截有玻璃門並穿一孔以藥水灌注其中使藥水由皮膚浸入筋肉事畢安置一處倘棺不被損害雖百年之久其尸肉堅潔鮮明仍與生人無異聞自此法發明後泰西富貴之家己多用之者而以德國爲最盛云 
尊聞閣詞選 
[征人] [  天白]  
　　征人不返燕無歸浩刦滄桑劇可悲闕下微聞邊事急客中愁聽暮笳吹山河破碎空殘壘歌舞沈酣獨健兄萬里兵戈猶滿眼儒生迀拙欲何之 
[白海棠] [  佐彤]  
　　點綴閒階景名花韵獨標玲瓏疑是蝶嬌小不容蛸雨細流香凈枝肥得土饒玉人無限意相對睡紅消 
[漫興]  
　　落日天何近霜林葉潕飄愛看山色好忘却馬蹄驕勢逸穿雲雁聲喧別浦潮舟橫誰問渡蘆葦雨蕭蕭 
[宮闈詠古] [  了靑]  
　　舊時恩愛已難尋國破人存怨不禁莫道無言偏結子沾泥豈是落花心（息夫人） 
　　徼倖成功范大夫西施遠献豈良圖美人若爲夫差計未必三年竟沼吳（西施） 
　　蓋世英雄奈若何項王泣別帳前歌八千子弟閨中婦應比虞兮涙更多（虞姬） 
　　胡奴竟肯舍文姬不重紅顏劇可知可惜阿瞞生太晚黃金未得贖明妃（昭君） 
　　少翁幻術本無奇欲接難親便可疑然使珊珊長不去也應死別勝生離（李夫人） 
　　掌上翩翩舞豈能傳聞未免太無憑一身果使輕於燕山重君恩應不勝（趙飛燕） 
　　共說明皇愛太眞長生殿上誓猶新馬嵬忍使軍前死不重紅顏重一身（楊太眞） 
天放雜綴（續） 
　　瑞典之阿西市全無租稅凡屬此市人民入學校使用電話及乘坐鐵道馬車俱不費一錢可謂實行社會主義然公家此等費用固出於市有森林之利也 
　　一將功成萬骨枯今古中外同然泰西某史學家云拿玻崙當日之功名實以二百萬之生命購得云蓋世英雄人孰不自期自命若拿翁又何取乎人又何必出於是途始克償所願况自期實易學之實難無拿翁之能而欲效拿翁而欲人之效拿翁都非知時勢之英雄也 
　　美國愛的森發明留聲機器者也其吸烟可推古今最多之人當潛心沈念之時每日吸最濃之呂宋烟約三打常日亦吸至一打外親友或規以有害衛生宜稍節之愛曰吾此事已成習慣幾儕於飮食亦無所害且余之全家皆嗜此余祖父最愛嚙烟餅曾壽至一百三歲云 
　　英皇額里查白不嫁意相嘉富爾不娶嘉富爾之不娶眞不娶也額里查白不嫁則寔嫁也相傳大儒倍根實額里查白之子額甚愛之欲以爲嗣而礙於憲法不克如志故倍根嘗宿衛中以大儒倍根而爲私生子可爲一大奇事 
　　構成十九世紀之光彩曰盧梭曰拿玻崙二傑皆美男子也西俗宴會士女雜坐每盧拿在坐則羣姝之視線集於其一身矣盧終身潦倒所至動受窘逐而生平所享豔福甚多謗之者常點綴其詞以爲詬厲云 
二我諧談 
[合被聯枕]  
　　金聖嘆云人家夫婦合被聯枕好不親切却各自入夢去也况異姓兄弟各人有事幾時得成片去 
　　二我曰日日說同胞干戈一室操共和國民聽之夫婦雖親切但積薪之下亦非入夢地也奈何 
命名 
　　林鳳梧謁紀文達紀問命名之義林誇曰昔生時母夢一鳳棲　梧桐故名紀浩嘆曰太夫人之兆可謂美矣設使不幸而夢一　盤旋於芭蕉之側則足下之名便不好聽矣 
　　二我曰自誇共名爲人所謔亦宜沽名者戒之 
[附甘夢諧談]  
　　鄉愚陳糓稍識之無泥古不化嘗爲子延師課讀輒告師曰君父之名臣子當諱古禮也故晉以武侯廢司徒宋以武公廢司空漢諱武帝名徹爲通諱呂后字雉爲野雞余名糓書中有糓字先生當令小兒諱之改讀爹字可也師笑頷之一日授論語至舊糓旣沒新糓旣升兩句命徒朗誦曰舊爹旣沒新爹旣升陳聞之大　自是不敢言諱 
心直口快 
　　俄國大肆淫威於海參崴一日之間逐去華人萬餘其間不乏富足之人財產房屋盡行喪失欲哭無涙欲訴無門本國政府旣無力以保護之世界列強亦孰肯出而主持公道者亡國奴之不容於地球今古一轍嗟我華人豈遂步其後塵乎 
　　余嘗聞不愛國者之言論謂國家衰敗如此無可挽回不如隱居避世擁妻子財產以自樂雖江山淪于異族治權操於外人而我閉門不出彼亦不能損吾毫髪嗚呼爲此言者尙不知亡國之苦也吾今以海參崴華人之慘狀告之彼必皇然失驚曰豈亡國之後乃幷立足之地而無之耶然則財產將焉置妻子將焉存嗚呼知乎此則當亟起挽救危局上者當兵練國民軍以禦敵其次助捐籌軍械粮餉爲接濟幸而勝可免亡國不幸而敗則戰死猶榮於偷生也嗟吾同胞勉之勉之 
　　某報謾罵某報以不罵還罵旣還罵矣而甚惡言罵必曰本報不欲答覆不欲以罵爲事試問果一塵不染何必存芥蒂於心果以國事爲前提何必呶呶置辦唾面自乾人猶欲唾之則世人共當起而唾其面耳鄙人狂瞽敢謂二報之善罵其間不能相去以寸敬告二報如不欲以罵名也請各速實踐其言[  石]  
　　大石氏處分支那論出現後報紙喧傳志士傷心然而彼自命爲救國偉人者正在攘臂攫利那知民膏己竭列強虎視中華民國能幾何時 
　　日皇大葬之後各使會議處分吾國禍在眉睫參議院諸公奈何不一顧視後日之大患而亟亟於今日之黨爭曰推倒曰彈劾曰違法我不知受列強之處分聽野心家之謬論諸公亦何不彈劾其違法而推倒之耶 
　　堂堂之中華民國不到一年已有人議分我領土可憐 
　　清政府未倒以前鼓吹北伐曰直擣黃龍府曰痛飮黃龍血皇皇然刻不容緩今日讀外人之瓜分論何以屏息掩氣一若不關我事者是眞中國人之心腸令人捉摸不着矣或曰共和始基大局初定國民應享太平之樂是謂中華國民之休息時代 
小說 
[短篇小說夢游新民國（三）（續）] [  是龍]  
　　掌聲旣寂女又嬰然曰諸君旣不承認此事爲必要則惟有將此生產一事全委諸男子身上以償我輩二千餘年不自由的慘苦諸君以爲何如贊成者請起立表决時壇下起立者不及半數旋一女駁議曰凡事旣不應負完全的責任固不應默認但固有的權利亦不可放棄如徒從消極著想而以我輩固有之權槪讓諸男子則於事實上必多窒碍何也凡入身體上的機能久不作用便易廢弛吾意最初時代那男子太可以生產後來因專以生產一事責諸我輩彼男子以不負責任之故遂失却此種能力今一旦強使生產於理不順於事亦無濟設使若輩反唇相稽謂向來醜業均爲女子專利殊不平等今旣以生產委諸我輩我輩亦要求准男子營醜業之特權以相抵拒又將奈何諸君試思之必如何而令彼不放棄責任必如何而令彼不生反抗是亦宜研究也鄙意以爲必雙方討論始有効力諸君以爲何如又一女起立曰某君之言是於我輩不應全任生產之事旣巳贊成至於爲男子一方面設想亦是本案應有之義現在醫學發明於人身上機體殘缺尙有術以修補之如根據某君之言男子原有生產機能則亦不難於恢復且如種子打胎之事醫生優爲之無可使有與有可使無同比例耳鄙見以爲男女均須分任生產惟須研究一方法使男子所生爲女子女子所生爲男子且生產期有一定的時間或三年一次或五年一次次數之多少各人均有自主之能力庶權力平均消去反抗之力而我輩亦不失固有之權言畢衆皆拍掌歡呼贊成旋又一女起立曰如某君言男子所生爲女子女子所生爲男子則女子人數之消長操於男子之手彼男子或因　於女子之抵抗而減少其生數以輕其負擔而薄我輩之權力將如何又一女起曰女子之消長操於男子之手而男子之消長則操於女子之手如男子減少女子之生數女子亦可減少男子之生數以爲抵制且如某君言生產之次數各人有自主之能力則將來我輩之生產次數當隨男子之生產次數而定若慮次數之多寡或夫婦不得同意則由夫婦自訂約法規定之如此則男女之權力斷無不平均之危險也衆又拍掌贊成聽至此時鐘己三下予因欲一窺議院之內幕遂不待散會而出曲折行半里許而高大宏麗之議院已聳峙於前旣入門則見無數議員充塞其中而容貌裝束與舊世界人物逈然不同有衣而左共袵者有手而著以襪者其他怪怪奇奇皆見所未見有無耳無目無口者有自肩以下無脊骨而腹中空空若無所有者有腹大無比透明若品而中多茅草樹柴者予覩此奇形怪狀不禁毛骨悚然忽見壇上一人起立宣言其聲如狗噑如牛鳴莫辨爲何語旋又書字於壁間字皆反寫由下逆行而上苦思良久卒不可讀予正擬詢諸我友忽各議員大呼暴跳而起如將用武有拍桌頓足的有伸拳擦臂的有破口大罵的正在大呼小呌的時候突然間狂風四起飛沙走石雷電交加一道紅光把一個參天巨厦化作汪洋大海而予與予友則浮沈於驚濤駭浪之中不禁失聲大呼怖極而寤則此身仍在荒齋憑几而臥啓窗四望皓月當空惟壁間喞喞蟲　與古刹㭝音相應答耳 
奇絕之來函 
　　申報舘貴執事鑒丁錚與趙繡芳女士於八月初五同死列金閶蘇州旅舘第元號窗外之河下敬乞登載貴報俾使鄙人之家族週知則拜感無涯矣此請大安丁錚趙繡芳同上八月初五日 
 
 
 

Page 10

 
 
   
 
