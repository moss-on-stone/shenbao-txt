# 1917 - 289 - 4916055

 

Page 1

 
 
   
 
 

Page 2

 
 
   
 
 

Page 3

 
 
時評 
[感覺（冷）]  
　　感覺者不必明言而人人能知者也今者我人對於中國之感覺爲何似乎一切有益之希望皆成虚幻一切有害之恐懼皆將實現也 
　　蓋無財之人而欲圖體面勢必至於愈圖而愈顯其貧窮之醜無力之人而妄求强壯勢必至於愈求而愈露其衰弱之形今日我中國人所人人感覺者非即此種情形歟 
嗟乎槍擊之鳥可憐亦可惜也投羅之鳥可命令 
　　十月二十二日大總統令湖南督軍傳良佐電稱己撤代理零陵鎭守使陸軍少將三等文虎章劉建藩己撤暫韜湖南第一師步兵第二旅旅長陸軍少將四等文虎章林修梅逆跡昭著請褫革拿辦等語劉建藩林修梅均卽褫奪原官勳章著傅良佐通飭所屬嚴拿務獲懲治以肅軍紀而國法此令 
　　又令調任范書田爲將軍府參軍此令 
　　又令任命曲同豐爲將軍府參軍此令 
　　又令王永泉龔維疆均授爲陸軍少將此令 
　　又令任命張懷斌爲冀榆鎭守使此令 
　　又令趙振綱授爲陸軍步兵上校此令 
　　又令陸軍總長叚祺瑞呈請任命李志逺爲陸軍策四師副官長應照准此令 
　　又令陸軍總長段祺瑞呈請任命郭輸卿爲朝陽鎭守使署副官長應照准此令 
　　又令陸軍總長段祺瑞呈請將趙有斌授爲陸軍步兵中校查富姓徐嘉瑞郭珩景和黄炳善伊雙海陳濬潢劉寳琦郝有增劉順和授爲陸軍步兵少校孟慶銳王俊臣唐錫春授爲陸軍騎兵少校丁中有授爲陸軍砲兵少校關全林授爲陸軍韜重兵少校鄧壽和加陸軍步兵少校銜應照准此令 
　　又令陸軍總長段祺瑞呈准正藍旗滿洲都統志絡咨請以廷　文悛補包衣佐領壽山貴和補包衣參領應照准此令 
　　又令奉天洮遼鎭守使員缺著即裁撤此令 
專電 
　　北京電汪外長爲滬德僑註册事欲辭職（二十三日上午十一鐘） 
　　北京電傅良佐來急電添兵餘未詳（二十三日上午十一鐘） 
　　北京電張敬堯昨到京段與協商編制第二軍事（二十三日上午十一鐘） 
　　北京電黔督來電對西南戰事自願嚴守中立（二十三日上午十一鐘） 
　　北京電黔暫中立政府對西南軍務嗣後經馮段王及段芝貴會商施行（二十三日上午十一鐘） 
　　北京電曹錕來京面陳辦理津災及檢閱軍隊情形對西南贊從院議主加兵進討 
（二十三日上午十一鐘） 
　　北京電陳督電陜第二批援川軍派張旅長統率己抵川境 
（二十三日上午十一鐘） 
　　北京電順天時報載靳雲鵬曲同豐赴日觀操含有政治臭昧與軍械借欵等亦有關係 
（二十三日上午十一鐘） 
　　北京電昨晚中日記者在俱樂部歡迎德富蘇峯小川平吉石川幹明大内暢三崛江歸一等 
（二十三日上午十一鐘） 
外電 
　　北京電據聞外交汪總長昨夜頗露辭職之意其故蓋因上海取締德奥國人一事協約國方面要求田工部局取締中國政府則主張歸中國官取締主張互異交涉未能解决而協約國方面有不容其要求即將德奥人逐出租界之說中國政府以果如此取締殊覺困難故有讓步之意詎上海盧護軍使來電有果若如斯辦理則係汪總長喪失主權之語汪總長亦憤欲辭職不日即將提出辭呈目下正由段總理以次各閣員極力勸留未知能挽回其意否（二十三日） 
　　北京電外交總長汪大燮聰從各方面之勸告决計暫時留任（二十三日） 
　　北京電張敬堯爲商議討伐湖南應援之事昨日來京當夜入見段總理商議一切 
（二十三日） 
　　北京電王占元昨日電告馮總統謂前與江蘇李督軍江西陣督軍連名寄南北調停之電報於中央同時對於陸榮廷亦發調停之電文至今未得回電始調停之舉祗得從此而止云云 
（二十三日） 
　　奉天電吉林電云孟督軍因被遷調甚爲憤慨特電政府質問理由謂三日内如無滿足復電即將獨立（二十三日） 
　　奉天電長春電云昨晨忽有武裝兵隊五百名携帶軍器藥彈甚多滿載火車由吉林來此當兹時局未定市民見之異常驚惶或謂係爲討伐南方出動或謂與前記之孟督軍獨立說有關係者傳說紛紛謡言百出商民多懷危懼之念 
（二十三日） 
　　奉天電中央政府近向奉天調兵一團張督軍决先撥兵一營入京己飭第二十七師第一百零六團之第二營於今拔隊開向豐台 
（二十三日） 
　　奉天電奉天省議會於二十二日舉行第三次開會式（二十三日） 
　　漢口電湖南石門縣土匪蜂起湖北邊境一帶亦有盜賊横行兩省當局目下正在設法極力剿辦（二十三日） 
　　漢口電長沙電云衡州方面刻似倒有南軍有力援兵傅督軍特開軍事會議恊議討伐之策 
（二十三日） 
　　漢口電長沙電云湖南應選臨時參議院議員己選定吳凌雲李俊唐乾一周勃汪貽書等五人（二十三日） 
　北京電中日記者俱樂部昨夜在大和俱樂部開會歡迎此次來京之石川德富及小川氏等並招待日本林公使以次各公使館員各顧問及中國内務湯總長司法林總長交通曹總長並各次長等頗極一時之盛（二十三日） 
　　東京電東京横濱及關西六商業會議所於今日在東京開對支經濟聯合協議會 
（二十三日） 
　　東京電三井銀行决定於上海四川路創設支店以爲該行海外發展之先聲近日即當開始營業云（二十三日） 
　　東京電日本駐華財務官小林丑三鄭同事務官松岡芳三郎均於本日上午八時由東京啟程赴華（二十三日） 
　　以上東方通信社電 
　　東京電郵船會社因輸送俄國軍需品特開紐約海參威間定期航路其第一船富山丸　定二十八日入海參威港此爲日本與美國解除鐵禁相交換之第一犧牲（按本社十五日電美國要求日本供給船隻以便運轍否則絶對禁飭出口而日本需鐵甚急故以此爲交換條件）（二十三日） 
　　共同通信社電 
　　北京電宜昌來電謂吳光新己　二十日啟程赴重慶美孚洋行之船在電應增内遇盜但　甚損失（二十二日） 
　　北京電湘省最近消息謂廣西軍隊數千人己入湘境北京己諭湘省各司令如見桂兵入境即行迎擊故大戰不久將作至於交戰地點大約在賀家山附近（二十二日） 
　　以上路透電 
戰電 
　　俄京電海軍部公報謂十九日波羅的海諸島之大局如下哇塞爾島與月島確己入於敵人掌握達哥島俄軍戰事爲沼澤所阻且該島防兵無多僅足防守沿海排砲而己月海峽之俄海軍根據及戰艦拖船運送船等均己依序移至芬蘭灣口稍安之地點敵軍阻撓無效所棄之海軍根據地關於要用之物均經拆卸俄艦隊現保護月海峽北口與芬蘭灣口以拒敵軍攻擊芬蘭灣戰時俄潛艇一艘攻擊敵艦隊發魚雷兩枚以轟一無畏戰艦但爲飛機所擊被迫没水迨復出水見逺處起有濃烟想係無畏戰艦一艘及運送船一隊所發出者其中之一亦曾爲俄潛艇之魚雷所擊公報云敵軍在拉羅區與布查河境作號求與俄兵聯好俄兵置之不顧且發砲擊散示號者（二十一日） 
　　倫敦電俄公報云星期日德軍以驅逐艦轟擊後卽在維特半島登陸迫退俄軍前鋒佔據半島西部里加灣英潛艇一艘發魚雷擊一德無畏戰艦未覩其結果繼又攻擊運送船數艘炸沉其一（二十二日） 
　　希爾新福電參與哇塞爾島戰事之俄魚雷艇兩艘之水手己抵此據稱戰事自十二日起至十七日止中間幾無間斷德軍失無畏戰艦一艘沉毁巡洋艦兩艘魚雷艇四艘另有兩艘受損失戰鬭力（二十一日） 
　　倫敦電德公報云星期五夜德海軍飛船一隊攻擊倫敦孟乞斯特白明罕洛汀罕特比洛維斯托夫特赫爾格里姆巴洛戰區據法人聲稱己被擊落或被迫降地此數飛船與船員之存亡今均未悉（二十二日） 
　　俄京電俄國軍工代表會所派參與巴黎協約國大會之代表斯柯白里夫氏將携有下列之俄國媾和要求（一）亞爾薩斯勞蘭與意大利伊里登太之前途應開自由與公允之平民會議解决之（二）恢復比塞孟國而由列國公欵賠償其損失（三）恢復德國諸殖民地（四）通内海之諸海峽均作爲中立地巴拿馬運河與蘇彝士運河亦在内（五）縮㳦陸海軍備（六）編訂國民軍制（二十一日） 
　　俄京電臨時國會今日在瑪里宫開會選定農民代表會會長亞天克森蒂夫氏得二百二十八軍（二十日） 
要聞一 
[北方歸客之水災談]  
　　二十三日字林報載北方歸客談一則言天津水災情狀略謂津浦鐵路在此水災中仍每日開車一次雖不載客然仍可設法附乘故自津至滬需時仍不過兩日惟第一段路程須乘小輪五小時甚不安適耳客於晨間五時由天津總車站乘火車繞城至天津西事站舉目四望無非濁水鐵路堤上之兩旁餘地　有茅舍鱗次櫛比火車過之幾與相擦中所居者皆災民也繼自西車站改乘小輪沿海河水道而行有時行於河中兩岸堤壩歷歷在目有時竟行於河外水深四五尺之平地所過之區都哤澤國航行四小時所見皆同至於水中景狀殊爲歷亂或土阜孤立其上築屋數椽或堤壩片段高出水面一二尺樹則露其枝梢屋則露其脊蓋與夫三五小舟數漾其痱村落有全毁者有淹於水中者之牆之屋紛紛傾圮水淺之處則有村民忙碌築堤以繚其屋災區人民之苦况己達極點而大水不退前途憂患猶不可限量也航行甚遥旋在獨流鎭登陸改乘火車緩行約五小時至德州時至晚間九時乃復改乘尋常郵車赴浦天津與獨流鎭之間鐵路之堤曾鑿開數段有寛至半英里者傳水可洩入天津東面之海中衆意以爲此舉爲保救天津之急要方法大水流至鐵路以東天津即可脫除災患伹今觀其效果未若預料之大天津周圍及直隸之西南二部被淹之區廣一萬至一萬五千英里其地平坦而無向海之陂故將太水恐積留至明春矣届時惑將因土地與太陽之天然吸力歸於無有就今日情狀觀之似無導水入海之望獨憐數百萬生靈轉瞬將處於氷窖之中來春非候氷融水消不能栽種窮苦饑荒似又不能免於將來也 
[京訊中之川湘近聞]  
　　湘南最近戰事雖日有官電報捷實則皆小部隊之衝突問題之燒點全在粤桂軍之行動如何據某方面消息粤桂圖湘確係事實現由粤督軍陳炳焜派兵向郴州出湘之東路桂督譚浩明派兵向永州出湘之西路而兩廣陸巡閱使表面猶諉爲不知實際則正在準備出兵使中央不及爲備又據湘省旅京某君接郴州私電稱郴州己發現粤軍十餘營兩說互證足見兩廣出兵圖湘己成事實又據日本方面消息陸裕光所率桂軍一師己於八日行抵衡州由此觀之湘南未來之風雲實日呈險票惡之狀也又據某機關消息武昌王督軍有出任調人之意曾電商陸巡閱使陸氏覆電亦謂條件可行無不贊成王督更向蘇贛直三督協商擬俟參酌該督等之意見及確悉中央之意向即當竭力進行南北意見或將由此接近又某東報載王督日前曾派軍者　長楊文凱來京提議調停條件如下（一）留任傅良佐（二）免劉建藩林修梅職由陸榮廷指定其繼在者（三）湖　北軍险長沙岳州各駐一旅外餘均撤退（四） 
認撤兵即與陸交涉令南軍全部撤退（五）立法機關與大總統問題由南北各派代表在武昌或北京開會决定 
　　前日政府方面所傳布之消息謂四川内江縣尚未陷落然其後又得訊十五日滇軍大舉併力進攻守軍不支卒退出城外現暫駐離城十里之地點故内江之陷至今業己證實此事之影響全局如何現尚難作確斷鍾體道聞特自率全師赴援僅之一師在川軍中己非精銳故將來戰局之轉換須視李旅之奮鬭如何僅賴鍾軍恐未必克奏奇功也陜軍一旅名爲陜軍實則北洋軍之駐陜者昨據外國某機關電陜軍有不利消息伹原電中亦未證實大抵内江陷落之時陜軍己到所謂不利者當指内江全戰局而言非陜軍特受如何重大之損失也又擄新聞編譯社消息云前日國務會議時對於四川問題本有某某關員主張即行宣布滇軍罪狀一面復劉存厚官職使以川軍抵抗滇軍而北軍則爲川軍之助以解决四川問題嗣後詳議之結果將此事分爲兩層辦理即先下嚴令詰問滇軍飭其速退如一二日内仍無覆電則政府方面之理由似乎更爲充足於是實行第二步下令宣布滇軍之罪狀一面則復劉存厚原職授以討滇之任聞宣布之令業己起草内中如以撤退軍隊爲詞詐取軍餉及預徵人民租稅等事皆曾叙及其材料則據周道剛劉存厚之報告爲多 
　　昨日（十八日）午後四時駐京某報記者造訪某要人叩以嘗今之時局其間答如左間四川之戰况如何答黄毓成任意進兵截收稅欵擾害川民政府不能任其自由行動故特向唐督詰問伹黄之出動原非有政治上之意味不過爲達自己之慾望而己在京川滇人士咸爲側自政府於十六日己致電唐督詢究一切二三日内如無覆電政府决取適當之處置至滇軍與川軍雖各有三師但滇軍餉械不足問湖南之戰况如何答自十四日在衡山南方戰鬭後戰局尚未開展現尚未到大戰時期北軍則有陳復初在第一戰線廣西軍似未越湘境問龍濟光之態度如何答其動員確係事實惟龍興陳等本不相善其動員非爲北方亦非爲南方不過圖謀一己之利益耳問出兵赴歐如何答法使頗屬望中國出兵然在實際上出兵頗屬難事惟作爲恊商國之一部分協助戰事亦政府所深望問非常國會之現狀如何答不成問題刻在廣州方面不能成事問聞有外國某要人曾勸告段總理南北議和段總理答謂與孫文一派調和絶對不能然陸榮廷若肯披瀝誠心尚可與之陶和此事確否答未聞此事然據予（某要人）意見陸榮廷若有調和之意其調和早己成立政府並非欲以武力解决故陸若能出適當行動則政府必爲和平解决問岑西林與長江沿岸各督軍共圖調停一事如何答各省督軍對於西南督軍之行動異常憤激迭次來電皆請速行淚兵征伐是故調停時局一事並非易事 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西人察視津災來原]  
　　釀禍者非黄河乃衞河 
　　字林報十四日臨清州通訊云記者乘舟自開封沿黄河下駛抵范縣後乃遵陸而行道途紓曲旋到龍王廟此鎭位於衞河距太名三十里乃繁盛之鎭市也至是又離陸乘舟下駛出衞河而達運河沿途察視覺天津大水直接來自南方而極南地點則爲衞河流域至於黄河則無實際上釀成天津水災之實據惟直隸開州以西地勢低平未築堤岸黄河若果洩至天津則必自此而北舍此而外吾人未有理由遽以天津災情歸罪於黄河也開州以西雨水綿延濕泥極深居民不能言水之來源及其去處其能以水趨北方爲言者惟黄河北岸長垣境内之居民其地災情頗重各地方受黄河之害者以此最烈吾人所得黄河溢流洩往北方之證據僅此而己使未必能受河患之地方竟遭水災者厥爲滂沱不息之大雨各處居民多謂霪雨爲災當地之水非由發源於山西各河之上游或由黄河而來至若臨清州與運河各地則雨水似不若他處之多故居民皆指衞河爲患謂與雨水無關臨清州稅局人云自隂曆六月十日起至八月十日止衞河盛漲淹没地方惟八月十一日水勢最高較大名府水勢最高之日遲一日較黄河北岸長垣境水勢最高之日遲五日臨清之東北運河决堤水勢甚猛流向東北出海夏津恩縣一帶遂成一片汪洋幸村莊處於高地且水來不速故民間得以逃避而無生命之損失惟田禾不堪問矣有陸行於衞河之南者謂當淹水時季衞河急流由大名之西南龍王廟鼃與東昌府之正東某地點衝入平原衞河爲豫省與天津間輸運糧榖之要道天津之水顯與此河大有關係惟其上游水勢則並未異常漲起京漢火車駕橋而過己六星期上月内下游水勢極高據大名附近居民云隂曆八月十日至十三日之間水勢最高視黄河淹没直隸南界之時稍遲數日而與天津洪水發作之日則無甚前後至於衞河下游盛漲之達極度之時大雨傾盆前所罕見鄉間各地雖高出洪水線之上者亦皆爲積雨所冲毁衞河流道本灣曲不直狹仄不寛至是河水與雨水相合不見河道但見各處皆水流無定向居民驚駭之餘究不知水來何自旣非來自山西又非來自濮州或范縣黄河决口之處故居民以爲苟非黄河之水由直隸開州以西低地改道而來則唯有歸罪於當地之雨水而己黄河與衞河之中間各地完全淹水雖大名储下南樂縣四周高地爲衞河與黄河所不能碍及者今亦濕泥充塞田禾受損房屋傾圯村中池沼與牧猪場皆變爲小湖矣此種雨水起於衞河將直隸低處與山東北部之平地化爲淺海阜上房屋幾同孤立海中之島嶼田禾之爲急流冲毁者僅在近河之地惟鄉間春季患旱者今絶未因土地浸潤而受其惠田禾縱未被冲然亦爲水淹毁枯萎無穗糧食之價倍於去年似未受損者僅爲水菓騾車不能通行是以陸地輸運良非易事且費用亦大衞河之水閱二十日始歸原道兩岸生活今己如常由被淹地方洩出之水量現仍不小水流亦急而速但居民言雨季己過此後不復再有危險據各處調查所知生命損失極微產業損毁亦不爲多惟田禾受損獨大在衞河西北兩方面陸地旅行者報告以天津爲尾閭之各河災情亦作是說下游各河之爲患皆在京漢路線多處爲水冲毁數星期之後且皆由隂曆八月初旬非常大雨所釀成目前各地水勢皆己迅速退落秋風燥烈濕地漸被吹乾矣 
　　黄河與衞河間各處常聞日人收買制錢情事惟記者聞除在水道外官場阻止頗力藉保護之慇懃行監視之計畫遇有日人無論其前赴何地輙必派兵與俱表面上固爲保護日人之安寗計也鄉人深知制錢貿易之違法不敢於差吏兵士之前公然與日人交易故陸地收買制錢之事業遂歸失敗惟沿内河盜匪出没之區地方官吏殊覺爲難日人私行收買制錢監視無從保護不克但收買制錢者每次與盜匪衝突時則責言必至不忠無詞故有地方治安之責者莫不以此爲慮焉官場言及此間盜匪謂遣散之定武軍流入盜羣者爲數無多報紙所載未免過甚土匪幾皆有髮辮每於搶刧村舍之際輒以定武兵爲名惟當地兵士聞諸被獲之盜匪此種搶案大半與定武兵無干衞河流域因田禾無收鄉人極感困苦其最顯見者爲牲口之缺乏常見農民耕地種麥老叟稚子曳犁而行蓋農夫爲窮所逼己將牲口賣去或殺之充飢故老弱者不得不如此以代牲口也本地土匪在直隸西南境與豫省東境皆有聯合之機關大爲衞河航業之害刻有船隻數百艘停滯不進因由道口至天津不能如常獲利之故直豫交界處楚旺境内有一匪黨勢力極大自稱爲大王會凡有行船往來者概須繳納盜稅各碼頭皆有黨羽持械監守船户若能僅費十元而得通行無阻則己視爲幸事地方官吏非無所聞但未能除絶之聞某知事且與聞此事行於衞河之船每艘每年納費四十元船户所得餘利己屬無多今又加以河南邊界之特别需索商務遂無可爲矣臨清一帶乃土匪活動之區惟土匪仿行刦富濟貧之故智故得居民之同情其黨徒常坐於縣門爲貧苦受屈者代繳罰金及捐稅遇年歳荒歉時則不搶刦窮苦之鄉民亦不擾害純粹本地之商務此事頗可異惟合法之貿易適爲之摧殘盡生氣奄然而己 
[陸徵祥之最近外交意見]  
　　昨日（十八）上午十一時新聞編譯社社員特訪外交委員會會長陸子欣君叩以加入巴黎經濟同盟及出兵歐洲之意見陸君言該會設立之主旨在求各機關辦理外交事務之統一至與外交團如何接洽則屬外交總長之權余（陸君）並未與聞其事惟個人之意見我國旣因德國潛行艇計畫之違背公法人道與之宣戰則貫澈宣戰之初意非乘此時機加入經濟同盟不可前次會中對此問題曾再三加以討論有贊成者亦有反對者但結果則贊成者居其多數况現在日本旣漸實行暹邏聞亦將有所表示其時機己漸成熟但所謂加入不在形式上之宣示如處置敵僑之方法等皆持嚴厲主義是卽合於加入之精神矣至出兵歐洲爲陸軍當局所接洽但個人意見亦願能有我國之兵赴歐助戰使軍人與西方之軍事教育直接受其感觸其裨益於軍事及國家地位必非淺鮮云云 
[沈公使離奥之呈報]  
　　駐奥沈公使離奥一節曾記前報兹錄外交總長報告沈使離奥情形呈文如次爲呈報事中華民國六年八月十四日奉大總統令我中華民國對奥宣告立於戰爭地位等因所有駐奥特命全權公使自應即日撤回當經本部電致公使沈瑞麟迅速預備出境嗣接他館報告傳聞奥政府爲須俟駐京奥使離華方准駐奥華使出境之說復經本部向駐京和使抗議請其速電奥政府允准沈使即日離奥兹據該公使沈瑞麟九月三十日電稱麟等二十七日由維也納啟程奥政府備車派員送至東海濱經過德境待遇極優二十九日晚安抵丹京等因理合呈報爲此呈候大總統鑒核備案謹呈 
[陳錦濤案中之虞陳辨論]  
　　昨日（十七）下午一時半高等廳續審陳案檢察官答覆前日劉陶兩律師之辯論云劉律師謂張君有數千元損失不應爲數萬元之行賄然事實上亦有並無損失而行賄者且劉律師又曾言商人不以數萬元爲重未免自相矛盾劉律師又言給陳錦濤欵係爲聯絡感情然在法律但使對於官吏職務上有所營求即可認爲行賄不必問其爲現在之利益抑爲將來之感情至舉董事之議由各種供證認定確在隂曆十二月二十七保利公司打消以前與鍊銅廠無涉至陶律師所謂張興漢因熱心公益一節按此爲犯罪之逺因與犯罪之成立無關次劉律師發言先就收條各節稍爲駁辨最後以激昻之態度發言云張興漢之行爲本不能認爲行賄縱令認爲行賄然造意者爲商會聯合會出資者爲金森柴律周今獨認供奔走之張興漢爲犯罪實爲甚不公平大失法庭之威信次陶律師就檢察官之言略爲反駁審判長遂命律師張孝琳就虞熙正行賄之部分辯護張律師發言云原判認虞熙正爲帮助行賄只因虞熙正有受殷汝驪之命將欵交付陳廷銘一事按此事實虞己自認然第一點虞之交欵出於長官卽次長之强迫第二點虞熙正隨卽向總長舉發可斷定其並無犯罪意廳請法庭宣告無罪退一步言即使認爲有罪然原判於張興漢之行賄則處以最低度之刑於虞熙正則謂身爲參事竟與商人共同行賄遂處以最高度之刑亦欠公平按處刑輕重應量其情節所謂情節者指意思與事實而言在法律上並未有官吏行賄加重之規定何得因其身爲參事遂處以量重之刑乎檢察官發言云原判虞熙正爲犯罪乃因其有交付賄欵之行爲兹應先考究虞熙正經手之欵果爲若干據虞之供堅稱存中國銀行之一萬五千元即在三萬五千元以内然據本檢察官之認定則此欵實在三萬五千元之外何以言之（一）張興漢柴律周金森等均供稱交欵五萬元（二）陳錦濤供殷汝驪曾對我說商人欲報効總長三萬五報効我（殷自稱）（三）三萬五中單將一萬五存銀行不近情理（四）查此一萬五之存欵係鑄字若干號鑄字恰爲殷鑄夫之號（五）殷交虞者爲鈔票交還時竟將一萬五換爲支票亦不合理由以上五點證之可知虞熙正除經手三萬五千元外更爲殷汝驪經手存欵一萬五千元兹先就經手三萬五千元論據各種供證交欵換現還欵虞始終參與其事且當時殷汝驪告以此係商人報効總長之欵是虞己明知其爲賄欵不能謂爲無犯罪之認識所言舉發則前後供詞多不相符縱使有之亦任事後所云强迫查當時情形彼並未失却意思自由至張律師所言處刑過重按原判在法定範圍内處刑並不違法所以處最高度刑者非因其有官吏身分乃因其非如張興漢有謀公益之逺因也張律師發言云虞之舉發有陳錦濤供詞可以印正且有其父辭職手摺爲證檢察官發言云舉發之事虞熙正起初供詞皆未言及後供出此事言曾自遞手摺及經法庭向財政部行查始知係其父之手摺并非其自己之手摺且此手摺乃爲辭職而遞關於賄案不過隱約其辭不能認爲舉發又使虞熙正果己舉發即應不復與聞此事何以遞手摺後復經手取欵長宣告休息過十五分復開庭審判長命陳廷銘之辯護人發言律師唐寳鍔發言云原判因陳廷銘有代虞熙正存欵並將此事告於陳錦濤之行爲遂認爲公同行賄查存欵一萬五千元據檢察官報告認爲殷汝驪所得之欵據虞熙正供則謂留待舉發可知陳廷銘並不知此係賄欵至轉告陳錦濤則因虞有舉發之語亦屬兄弟關切之恒情且所告者亦只爲存欵之事並非轉達行賄之意况行賄者必自己有所營求據各供陳廷銘旣絶無運動董事之事商人等又未嘗許以特别利益何故代其轉達行賄要之陳廷銘本與此案無關張興漢虞熙正二人爲自避責任起見任意誣攀前後供詞自相矛盾（此處唐律師指出張興漢供詞矛盾之點甚多）在地方檢察廳之起訴原認陳廷銘爲共同受賄爲一網打盡之計而地方審判廳因無法認爲受賄又强加以行賄之名以圖貫串此大賄案實屬失當次律師熊福華發言與唐律師之論旨大致相同熊發言畢時己五時半遂閉庭定於今日下午一時繼續辯論 
[川事紛擾中之邊訊（成都通信）]  
　　川事發生之初川邊鎭守使殷承瓛竭力謀爲羅佩金聲援而羅亦時與以密令計畫進兵故其時殷氏曾派華封歌一團進駐漢源以便與雷屏滇軍取聯絡而漢軍統領張煦己知其謀乃於馬邊一帶派重兵以横梗其中而九龍通滇之道又爲張之重兵梗阻川邊第一旅陳遐齡氏亦己窺見殷氏隱衷早卽不受其命令駐兵雅安以遏殷之出路而殷氏所率滇軍不過一旅以故坐困鑪城與羅軍之音信隔絶惟殷氏圖川之心仍不稍息對於川邊川軍概不發餉而己在鑪城則任意搜括因之川邊軍民皆望殷之早去也 
　　劉存厚拒滇時知殷出兵援羅乃電陳旅長遐齡張統領煦彭統領日昇等驅逐殷氏而陳遐齡則宣布嚴守防地處於中立地位無論何軍經過須卸武裝張煦則力謀發展其兵力日事招買槍枝編軍至三十八營之多對於川邊亦只遏其出路不暇進攻也彭日昇逺處昌都電文被阻故歷月餘之久始接到劉存厚攻厚攻滇之耗又經多日始得驅殷之命令其時鄉城夷匪數千作亂彭氏剿撫兼施派邊軍中人前往宣撫迨亂定後隨即計畫出兵攻殷九月上旬有邊軍一部隊自昌都（即察木多）出發而殷尚不知也九月中旬後後知彭軍己動當即一面預備作戰一面電羅佩金設法維持羅時在叙飛電渝城請周代督速電阻止周接羅電當電彭氏略云殷使迭次亂職去志甚堅勿輕動兵致起邊患云云其時邊軍前隊己將抵折多山鑪城己風聲鶴唳矣殷氏仍欲固守鑪城將前派到漢源之華團飛調回鑪預備作戰并施防禦工事鑪城人民年來迭遭兵禍驚惶之狀不言可喻無何邊軍前站越折多距鑪城僅三站路而彭統領亦由昌都親率勁旅來攻殷氏見無可退守迭電周代督及中央辭職并舉陳遐齡爲邊使周代督知川邊垂涎鎭守使者不乏其人恐一旦相爭遺誤國防乃電中央請調熊使鎭守川邊旋得中央電覆周又往探熊意熊認可周乃覆電中央始有九月三十號之命令 
然熊之所以應允周督者蓋有不得己之苦衷在也熊本國民系在渝己爲周所防若不允之必愈增猜疑且熊之兵力單薄一旦有事必遭失敗當中央命令未發表前渝中風潮甚大周恐熊變而熊之鎭守署内亦風隸頻驚謂周將派軍提其鎗械因此情形熊所以不得不允也然而川邊如陳遐齡彭日昇張照輩皆厚有兵力久覦是職而彭兵向鑪進攻至今未止其能否和平了結尚在未定之天而邊軍又欠餉多至百餘萬聲言新使到鑪必先索餉明知無論何人均無此項鉅欵不過以爲抵禦他人之利器耳緣是之故熊氏現尚在觀望中將來邊事如何解决尚難逆料也 
[魯之匪患深矣（惋瑾）]  
　　魯省匪禍自杆首毛思忠顧德麟猖獗以來今己數月矣中間加之以辮兵肆擾會匪煽動百七縣中遂致羣盜如毛洶洶然驟不可爬梳當道者明知其然但以兵少力分國防重要各匪等苟非大肆擾亂有攻城破邑之舉亦不願以有限之兵力與窮寇角逐職是之故而人民之生命遂日處於水深火熱之中不堪問聞矣兹將最近各縣之匪情記之如下 
　　鉅野該縣屬曹州管轄向馬土匪之出產所而縣境之金山尤爲匪黨之老巢一如當年之梁山泊也日前衆匪因票案纍纍屢獲鉅欵在該處演戲五六日大讌賓客逺近鄉民聞之莫不股栗其黠者相率入夥該匪等又分一股侵入嘉祥縣境大肆搜掠以致該縣城南之紙坊莊五路把莊八里莊等處居民逃避一空鷄犬不留匪等又到鄂城舖莊架去十餘人議妥銀洋一萬八千元回贖因交付遲緩鎗斃一人内有前清武舉人李純一者被匪先用尖刀劃刺繼用皮鞭苦打並未殞命而身己無完膚矣幸該縣有所謂紅拳會者見匪黨如此殘暴乃號召會友三四百名並居民二百餘人與匪等遇於嘉祥城南四十里之徐家村兩方攻擊歷數小時之久匪勢不支被擒二名馬數匹次日又在南武山窪與匪劇戰半日竟被匪擊傷三人斃二人然該會友等仍極力抵敵再接再厲志氣不爲之少挫云 
　　金鄉該縣匪亂情形迭誌各報兹聞該縣城北二十五里之邱家樓莊日昨有匪黨一百四十餘名架去趙姓邱姓婦女二人各索洋一萬元趙姓婦女旋卽備價贖回周姓之家族未能籌此鉅欵現仍在拘留中該匪頭目周雲霞係金鄉城東白蛇集人素知邱趙二姓家頗富足故掠其婦女以勒贖之城北之李家塘於十月八日突來匪徒二百餘名放火焚燒房屋自晝至夜烟燄不絶該塘附近之劉家寨富室居多是夜戒備甚嚴而匪等己長驅直入共架去十三人此外又有李家莊謝家莊等處被匪架去男女二十餘人共載二大車直奔潭口集而去城東七十餘里之郭家莊田家莊所有小康之家匪等皆按名索欵揚言如不繳足將大肆荼毒該莊居民恐慌己極共籌洋二萬元送去始得免於禍云 
　　壽張壽張縣年來水旱頻仍盜賊蜂起司空見慣習以爲常然 
 
 

Page 7

 
 
未有如今秋之甚者隂歷中秋節之第三日黑虎廟鄉團團長帶隊剿匪受傷甚重所有團丁隕命者四五人迄今案尚未破城西姚家莊被匪擊斃三人受傷二人掠去七人用洋四萬元始得贖回日咋縣境之曹家垓突來悍匪百餘名居民稍有抗拒立遭擊斃者四人傷三人架去九人至今尚未贖出似此暗無天日民不聊生可謂甚矣 
　　濟寗濟寗爲各路重兵集合地而縣境之唐口集一帶日咋竟有土匪三百餘名四出搶刦商旅絶跡陸軍第七混成旅第三營原在該處防堵聞警後與匪接仗頗獲勝捷官軍僅傷下兵四名斃匪十餘名匪勢不支竄往金山中途被前路巡防馬營擊散逾一日又有土匪二百餘名直入唐口集意圖報復第三營營長華君據偵探報告乃抽調軍隊二連星夜馳往剿辦現在戰事如何尚不可知也 
[贛垣近事]  
　　贛西鎭守使方本仁因該境軍隊麕集境内糧食欠缺擬往湘省株州醴陵採辦米糧二千石以厚軍食請省長轉咨湘省長查照並謂該處接近戰區日近謡言蠭起幸鎭攝有方防範周密當可無虞云云 
　　張勛謀叛失敗身雖托庇他人而所有產業急應收没在省產業迭經南新兩縣查明計松壽堂房屋共一十四處估值四萬二千四百元謙六堂房屋十三處估值洋四萬一千二百七十元勝三堂房屋三處估值洋一千二百元 
　　民國銀行接長沙清理員吳韻祺報告云該省發生戰事以來不特收賬困難且債務者半因避戰禍逃往他處不得見面該行收束將無定期 
　　定場消息戚長調蘇說本非無因惟實行與否須視齊省長去留爲轉移齊如回任則戚之調蘇當打消 
　　贛省議會議員與戚省長意見不合早經提出彈劾該省長案故該議會有難以開會之勢嗣陳督蒞贛宣言尊重議會力予維持於是任議長始發出通函促在籍議員來省定本月十五號開會不請求召集臨時會咨交發出而省長謂必俟部覆核准始能認爲確定現在議員來省者己達半數惟會務己成弩末多欲紛紛轉入他途另謀活動云 
　　南潯鐵路公司此次裁員係由坐辦張毅一人主持大權獨攬並將協理劉廷琦停薪聞劉在滬聞知大爲震怒特電被裁總務科長李家湖云自來申後毅從未報告一事改組尤應函商此定章也乃毅竟以節省經費爲辭致我得放棄主權之咎應即將毅撤差所遺兩席君暫代可也云云是前日裁人者今日反爲人裁亦異聞也 
　　此次天津水災曾由直隸督軍電致贛省軍民兩署募捐聞陳督接電後當卽發起直隸賑災會其集欵辦法原擬於各員薪俸中提出二成助賑刻聞陳督以此項賑欵非國家公債可比提成辦法未免近於强迫蓋募捐之多少全出於個人惻隱之心其有急公好義之人所捐或不止二成以上亦未可知特商諸戚省長改爲自由樂助至各縣原擬分等募捐辦法亦即取消多少悉聽自由戚省長深以爲然當飭科擬稿通令各縣知事及各統稅局長自由募集並附發詳細災圖以動其哀矜憐恤之念 
[聯合會代表參觀女子職業學校紀略]  
　　杭城女子職業學校爲校長謝雪女史所發起僭立於民國元年其成績卓著二十日全國教育會聯合會代表諸君聞其名而往觀（由浙教育會介紹）同往者約二十餘人由聯合會幹事主任李君俊夫爲鄉導首參觀其成績品陳列室所陳列之綢織刺繡兒冠女西衣花巾手袋織花圖樣本籌均精緻悅目據謝校長云此種成績品係舊時所製之物新製者均己售去現在所製之物大都爲洋行家所定造洋行家出原料學生得工資而行家出售與他人往往得什五之利陳列品中之最惹人注意者爲織花圖樣本學生之善圖畫者獨出心裁描成各種花樣應時鮮花引起社會之愛好心故所製樣本爲杭州製綢廠所歡迎其樣本大者可售六七十元小者四五十元此舉爲改良綢業之一重要點蓋以曾受新教育之人出其能力日求花樣之進步其關於將來綢業之發達誠爲不淺 
　　次參觀其製欄板室染色室及製襪及汗衫繡花等室均布置完備其製花邊則用美國紐約出版之刺繡雜誌爲參攷頗爲特色蓋西洋刺繡花樣日新月異若吾不隨時尚而變化則消路不廣 
　　各省代表參觀畢浙省議會副議長秦炳漢君代校長報告該校歷年辦理情形略曰女子職業學校成於民國元年四月由校長謝雪呈請浙督蔣撥給寗紹分司衙署一所開辦費五百元並承杭縣及工校長撥給校具縫機等五月謝雪復進京勸捐得教育部長蔡孑民先生之助集金二千元左右後復得朱介人都督湯蟄仙先生之助集欵及校具若干 
　　其述學科改革情形云民國元年十一月六號開校設速成科一級按國文程度分甲乙丙西四班工藝科目相同注重織衫織襪西式衣帽等二年春改速成甲乙班爲專修科乙丙爲預科年長失學者仍爲速成科專修及速成科注重染色機織預料注重國文三年春改專修科爲染織專修科三年畢業五年秋設染織本科注重機織染色意匠圖畫等科 
　　其述畢業生之狀况云二年冬速成科第一次畢業二十餘人有任小學教師者有開設工廠者其時所製西式衣帽等尤爲社會歡迎四年冬專修科第一次畢業九人精於縫紉而染色不切實用機織欠實習工夫出任小學教員者四人設工廠者一人充工廠技手者一人五年冬專修第二次畢業七人四人入工廠實習又縫織科畢業者開襪廠者三人其他作工者每月可得七八元云云 
　　該校經費由省議會議决年助洋二千八百元後加給一千二百元合四千元維持現狀尚可過去伹現在校舍坍毁須待修葺工場設備須加添置在在需欵謝女史苦心籌劃倡辦此校今成績卓著參觀諸君同聲讚美惟望熱心教育諸公有以扶助之耳 
[杭州快信]  
　　省城十五奎巷績溪胡公祠向爲徽州休寗等屬六縣公產被周姓侵佔多年現經控官收回咋由宦浙同鄉同鐵英方琳等發起在安徽曾館開會籌欵興復届時到者二百餘人（與業居多）衆皆贊成 
　　諸曁解來之黨人王定一王占祥己由軍法課訊明宣告判决各處二等徒刑 
　　前警備隊二區二營管帶王公衡因傅占元案牽涉經嘉湖王鎭守使發交吳興警署看管乘間脫逃日久追捕無獲軍民兩長昨己通飭各屬一體協緝 
　　省署總務科長兼司法秘書黄慶瀾雖報告到差並未實行視事應辦公牘仍由内務科長張鼎銘兼代昨又起程返滬 
　　北京湯化龍王家襄等公函齊省長爲尚餘女子師校勸籌經費昨己電覆允即設法補助 
　　江蘇督軍署副官處通函軍民兩署以奉李督軍諭彼此互相聯絡遇事和衷協商并詳詢督軍省長崧生日期以便届時派員祝賀 
[南京快信]  
　　蘇省選派臨時參議院確未發表報傳之汪秉忠王立廷藍公武沈惟賢孫潤字吳榮萃張鶴第凌交淵等均在擬議之列 
　　李督擬聘省議會正議長沈惟賢副議長錢崇固充本軍署顧問 
　　李督兼任浦口商埠督辦後因軍務繁忙擬委一等副官譚毅爲浦口商埠坐辦以專職責 
　　軍署上校參謀劉玉珂奉派爲駐京軍事代表 
　　報傳齊燮元電京請率所部往湘協剿兹經調查絶無其事 
　　陜西陳樹藩來電乞賑以拯災黎 
　　津浦路南段至德州己通車聞德州以北良王莊等處水仍未退 
　　消磺局兼製造局長王进化軍械局兼官地局長孔慶塘昨己出京回寗供職 
　　第六師第三旅一團不日由贛調寗 
　　李督以倪嗣冲病劇昨去電慰問 
　　李督以海州鎭守使白寳山所統新編安武軍十二營九月份軍餉無着電請中央速示辦法 
　　海軍總長劉冠雄擬添編海軍陸戰隊四混成團專任海口陸地之戰備 
　　教育部昨電省署道視學一職事守上無設立之必要應即裁撤 
　　省署昨飭各專門學校凡學生修業文憑比照入學願出貼印花一角 
　　大中橋文明新劇社主任顧無爲提倡義賑戲兩日所　戲資計洋九百三十餘元悉數助賑並由全體藝貴捐助一百元兩日開支均由該社自備 
地方通信 
[松江]  
　　匀派調查經費松江縣籌備第二届選舉各市鄉應需調查經費前經議决籌撥洋九百六十元以各市鄉最近調查之户口爲標準均匀分派兹經核計全縣人口共四十萬六千九百四十六人每人一口應占洋二釐三毫五絲七忽業由縣署製定各市鄉户口人數及應領費用數目表進令各市鄉自治委員將應得之數刻日備狀領用以資進行兹特覓錄其表式如下俾知吾松人口之確數松江市五萬一千五百九十七人應領洋一百二十一元七角二分亭林市五萬一千四百六十三人應領洋一百二十一元四角楓涇市五萬二千六百五十三人應領洋一百二十四元二角小崑山鄉一萬六千四百三十七人應領洋三十八元七角七分張澤鄉一萬四千五百九十七人應領洋三十四元四角三分泗涇鄉一萬六千二百六十二人應領洋三十八元三角六分莘莊鄉一萬八千三百二十一人應領洋四十三元二角二分葉榭鄉一萬二千八百二十一人應領洋三十元二角五分五庫鄉二萬二百二十四人應領洋四十七元七角一分新橋鄉一萬四千四百六十一人應領洋三十四元一角一分陳家行鄉一萬四千五百人應領洋三十四元二角二分錢河鄉九千八百七十六人應領洋二十五元二角吕蕩鄉八千二百六十人應領洋十九元四角九分龍興鄉五千六百十人應領洋十三元二角二分漕涇鄉一萬四千二百三十八人應領洋三十三元五角九分官紹塘鄉六千一百三十三人應領洋十四元四角七分前岡鄉五千二百二人應領洋十二元二角七分七寳鄉一萬四千四百六十二人應領洋三十四元一角二分山陽鄉九千一百九十人應領洋二十一元六角八分小西涇鄉二千八百十一人應領洋六元六角三分金山衞鄉一萬二千九百九十人應領洋三十元六角四分拓林鄉七千二百七十四人應領洋十七元一角六分天馬山鄉二萬三千四百三十七人應領洋五十五元二角九分白沃鄉四千一百二十七人應領洋九元七角四分以上二十四市鄉合共費洋九百六十元 
　　派委勘荒專員兪代省長己派委羅委員來松覆勘螟災胡財政廳長亦委候補知事江慕怐前來覆勘故己通各區警所俟委員來鄉時務須陪同前往以資接洽 
[鎭江]  
　　中校運動會省立第六中學校昨（二十一）開會運動本邑軍政商學各界均聯袂蒞止縣立市立公立高等國民各校學生亦各列隊參觀男女來賓到會者不下數千人會場秩序嚴整所演技術皆有可觀而各級拳術鬭智鬭力等尤爲參觀人所稱許其運動項目錄下一徒手操各級選手二跳欄各級選手三柔軟操（美國式）一年級第二部四百碼賽跑各級選手五拳術六步拳洪拳八掛刀六合槍花拳八反對子各級選手六二百二十碼賽跑各級選手七八段錦二年級甲組乙組八跳高各級選手九兵式操排教練四三二年級十替换賽跑各級選手十一四百四十碼賽跑各級選手十二拳術五虎拳楊家鎗解刀羣羊棍長拳短拳春秋刀燕青拳單刀擒槍各級選手十三跑步跳逺各級選手十四障礙競走各級選手十五餘興各級 
[揚州]  
　　巡緝隊調防兩淮緝私兼巡緝統領劉苕青現以時近冬令舊城地素荒僻防務尤加吃緊因令駐紥新城萬壽寺之巡緝隊第三營部及九十兩連移駐舊城府署内以資鎭懾兹聞營長丁協臣己遵令於今日（二十二）移入駐防矣 
　　印委被控兩淮鹽運公署刻據公民余慶曾等指控本署印委高廷魁營私敲詐各節張使咋己飭令江都周知事依據所控欵目查查辦 
　　監犯滋事江都地方監獄内收押之盜犯黄玉保日昨忽在監滋事希圖逃脫經管理員倪濤當場彈壓幸獲無事當即據情報告縣署提庭笞責四百以示儆戒 
[江北]  
　　控告查烟委員江北禁烟一事在英領陶樂爾將至之際極爲嚴厲厥後竟未蒞勘而煙政廢弛遂亦日甚一日日昨阜寗縣西南鄉有人以該縣查烟委員某賄縱煙犯具禀淮揚道尹署請飭縣查辦以維烟政禀中混稱全體並無一人署名簽字王道尹以於例未合批不受理 
　　巡緝私販文告兩淮巡緝隊兼緝私營統領劃槐森頃在淮北各屬遍張布告略謂鹽稅乃國帑所關販私實有干例禁場鎗之旺否在乎緝私之寛嚴各營官長成績卓著夙有所聞本統領治軍有年無論陸軍巡緝素所深悉其出資冒販者固由生計之艱難而國課所關亦當認眞巡緝倘有故意賄縱陽奉隂違者决不姑寛云云 
[嘉興]  
　　省委詳報災歉省委汪濂朱綸二君蒞嘉覆勘邀請各區自治員集議擬照知事所報成色大加核減以顧國課等情己誌昨報兹悉縣自治委員盛時等於二十二日上午復與各區自治員磋商各委員咸謂吾等並非有私於農民第恐成色核減各鄉民羣起質問電省請求覆勘反多一層手續且告荒農民又將接踵而至吵鬧不休即各區自治辦公處亦難保無鄉人闢入滋擾盛委員等遂將此言轉告二委員請求俯念民艱據實詳報二委員至此始允照知事所報核減四釐餘共計災歉四成五内災三分五歉一分計加字災田三十二萬二千三百十六畝零秀字災田十八萬六千四百五十七畝零己於昨日返省呈覆矣 
　　初選事務進行嘉興省議會議員初選監督前日召集各區自治委員决議分劃投票區域及調查經費兹悉各區自治員按照投票區之大小推舉調查選民曁調查户口人員共一百四十人計（一）域區東栅二十人（二）新豐八人（三）新篁棲鳳八人（四）鳳石四人（五）鍾埭四人（六）漢塘六人（七）餘賢六人（八）土店十六人（九）塘滙玉溪三店十四人（十）新塍十二人（十一）濮院陶涇八人（十二）王江涇尖墩角渠東廉讓十四人（十三）池西澄溪八人（十四）南滙梅湖八人（十五）雙橋四人限於本星期内舉定呈報核委 
　　會審天凝莊盜案嘉屬天凝莊刦案首犯郭守倉姜老窩子等七人早經軍警緝獲解送司令部歸案訊辦童司令以此案牽涉緝私營艙長張海清同時被獲爰咨請鹽運使派員會審當由袁使派委黄慶瀾來禾偕同張知事在司令部閣庭研訊郭等均供認行刦不諱至張海清接濟軍火受寄贓物事亦令與郭等對質無可掩飾業己備文請示核辦矣 
[杭州]  
　　派員監校第一師陸軍第一師校閱日期原定本月十五日開始兹聞童伯吹師長以各屬隊伍多己也防其留守駐地者爲數無多則校閱期限自可減短業己具呈楊督軍核准定於本月二十一日開始校閱至十一月八日止並請派員臨校監視楊督軍昨（二十二）己派委軍署參謀成炳榮届時臨校 
[長沙]  
　　衡山前敵之戰報昨日（十七日）午後五時督軍署發表王旅長唐團長由賀家山來電云萬火急長沙督軍范司令鈞鑒昨夜三鐘該逆渡江勢將從我陣後圍攻被我軍衝鋒殺傷逆衆數十人并副司令黄岱正在嚴鞫逆供謹先電聞汝勤之道叩蓧印 
[安慶]  
　　懷寗縣知事之更動懷寗縣知事朱之英前因催征不力大吏久有更動之意然迄未發表頃聞黄省長蒞任後擬以該知事調辦鹽河釐局以華維　暫代該縣知事 
　　省議會議員辭職警務處長劉道章新委潛山縣知事晋恒履均係省議會議員現己置身政界則代議士之職未便兼充頃聞劉君等擬於日内提出辭職書呈請省公署轉飭各該區候補當選人遞補矣 
吉林問題（一子） 
　　今日之中國非君主政治亦非民主政治而實軍主政治也何謂軍主政治一切政權皆操於武人而文治盡歸消滅也吾謂中央果有實力以成此軍主政治者國亦未始不可得一時之寗靜然而試觀國内如西南各省之反抗無論矣其他換一督軍卽起一風潮湘撤譚延闓而激起湘軍之獨立今吉林調孟恩逺又引起吉人之質問且亦以獨立爲要挾然則所謂軍主政治者軍亦不能自主質言之各自爲主而己矣嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀中國官塲與工部局之爭端]  
　　爲處置德奥僑民事 
　　二十三日大陸報云上海中國官場與公共租界工部局問之爭端今己達於焦點且延至北京而上海德奥僑民之全部處置問題今亦牽涉於内數日之内或將發生驚人事件未可知也新勒克一案與昨日公堂所宣佈之判詞適足促起此風潮英陪審員卓君判定新勒克必須於二十四小時内遵章註册而關讞員則不允署名於判文惟在解單上提筆書華文曰着被告恪遵部定處置敵人條例辦理關讞員此舉係依從薩交涉員所採取之地位蓋薩君以工部局辦理註册事爲不合法也昨日曾有壓力加諸關讞員誘具署名但關不允此項爭端今己延至北京英使朱邇典君於過去四日内屢訪外交總長勸其轉諭薩交涉員與盧護軍使退讓故過去三日内京滬之間電報往來己有多次電文輒數百字盧薩詳陳其地位之理由並請政府扶助查盧薩之地位卽關讞員所根據以拒絶署名於判文者爭端全部之由來今亦披露於北京當中國對德奥宣戰後甫及數日上海英總領事法磊斯君以希望條件之公文送交薩交涉員爭端之由來卽基於此希望條件中之最重要者（據薩君言）爲封閉所有德奥洋行立即將上海德奥僑民覊留於内地凡德奥人之可疑爲不良分子者宜不予審訊即行拘禁薩君謂當時渠水獨不允未奉北京訓示遽卽照辦且不允將此意見呈報北京迨衝突旣起渠乃將此事電告北京備案云註册爭端於焉發生華官與工部局各通告德奥僑民各以自己辦理註册爲合法昨聞朱公使刻向外交部請求實行上述之希望條件外交部或允照行果爾則此星期内上海將採行嚴峻手段矣二十四小時之期限於今日午時終止若新勒克至此時仍不肯服從則工部局將實行其權力若工部局於新勒克一案而能實行其權力則對於其他德奥僑民之居於上海者亦將如法泡製矣明白言之所欲辦成之事件卽爲完全管轄上海德奥僑民或由華官覊留之或由工部局覊留之若北京外交部終不允行則本地當道或將决計爲之也昨日卓陪審員宣佈判詞後新勒克質問曰此判詞己由中國讞員與陪審員會同署名乎堂上不答覆此問題至是被告請將此判展緩執行兩星期俾可根據各種法律理由請求覆審並宣誦薩交涉員之函略謂中政府未曾允許工部局或領袖領事辦理敵僑註册云云被告此請未蒙許可仍必須於二十四小時内註册 
　　又二十三晚文匯報云德人新勒克雖經諭令於二十四小時内註册但至今午仍未遵辦大約明日又須至公廨審訊云 
[敵僑註册分所成立續誌]  
　　西門外淞滬警察二區署由徐廳長委派譯員設立德奥僑民註册分所以便住居華界之敵僑就近報名業於前日成立己紀昨報兹悉該分所開辦後第一日因旅居華界之德奥人尚未周故無人往報至昨日午後三時許始有住居徐家滙之某德人帶同譯員前赴該所報名當由駐所譯員汪君詳細詢問照章塡册以備攷核 
[鑑定德領署物件價值]  
　　本埠自對德奥兩國宣戰後所有該兩公家財產業經當道查封均誌前報兹悉前項查封物件尚須啓封逐件鑑定價值以備稽考曾經盧護軍使與薩交涉員一再磋商業己决定先將德總領事署啓封選任英商瑞和洋行爲鑑定人將各物估計價值開列清單存案備查今日（二十四日）係實行啓封德總領事署濫定物件價值之期盧護軍使委派副官長孫梓琴薩交涉員委派交際科長楊世光會同外交團曁公廨讞員帶同瑞和洋行執事人等前往德署估價云 
[德國救濟會物件准予發還]  
　　本埠德人總會房屋前由公共公廨查封經紀前報兹因該總會内有德國救濟會物件該會係慈善事業應行啟封發還由薩交涉員呈奉外交部核准咋己令行公共公廨遵辦具報矣 
[交涉員維持華人商務]  
　　自歐戰起後航海船舶極爲缺乏故水脚之昻較平時加增十倍華貨停滯不易出口以致上海華商市面與内地專營出口土貨之商務及全國釐稅均大受影響現聞薩交涉員爲維持華人商務起見特電請外交部迅與有船舶來往中國之各國確商限制其本國輪船公司裝華貨水脚不得過高各輪船由歐洲開行來華時亦須留出噸位專載中國所需用之洋貨並於水脚一項定一限制以裨益華人商務云 
[奥領事署奇案十六誌]  
 
西麥特赫司脫路奥國領事公館内被同國人克萊姆拉開槍擊斃後凶手逃匿北京經公共捕房查悉派令西探目壳羅香往京移提來滬解送公共公堂研訊各情己屢誌本米處（即革來散拏同）肯特勒（即米克司琴特拉）將被告克萊姆拉解送公堂經關會審官會同英卓副領事升座復訊先令見證約瑟秀波特上堂由被告代表律師將前堂所供情形逐層盤詰並據該見證聲稱我在天津賭被捕拘留但我到上海至奥領事署賠罪其原因以後不再與革命黨聯絡繼即前往天津有一奥國人賓司特及其他同種三人欲奪要文不遂開槍追擊彈傷中國巡警後來我不欲將心中所爲之事告訴被告嗣知被告亦係黨人始吐眞情惟我來滬時中國與德奥兩國己經宣戰故擬先刦兵輪然後奪佔奥國領事公館云云（其所供各節與前堂供詞大致相同故不贅錄）繼由工部局代表牛門律師向該見證略詰數語中西官得供判被告還押候訂期再訊 
[嗚呼租界之烟禁]  
　　中央所訂公共租界内禁烟條約於本年陽曆年終一律禁絶期限將届而公共工部局己於本年三月三十一號預將各烟膏店執照吊銷勒令閉歇在案詎該業中人不思另營他業尚有廢除禁令之思想聞虹口元芳路天潼路北四川路等處之己閉烟膏店現又繼續開張者己有數十家之多均將紅土與料子熬膏混售營業非常發達所最奇者某膏店竟分發傳單並註有九月初一起挑膏起碼小洋兩角等字樣不知有地方之責者亦有所聞否 
[協商限制銀銅出口辦法之預備]  
　　上海總商會暨縣商會致兩會各議董函云逕啓者案奉農商部訓令内開准財政部咨稱查我國各口現在運出生銀銀幣及銅觔等爲數甚鉅實於市面金融影響甚大亟應妥定限制出口辦法以資維持兹特派本部泉幣司會辦王世澄僉事朱神恩赴滬會同江海關監督稅務司滬海道尹上海總商會中外各銀行等協商一切除分别咨令外相應咨請查照辦理轉飭上海總商會一俟該特派員等到時會同恊商並希見復等因合行令仰該總商會於該特派員等到滬時妥爲接洽會同恊商並將協商情形呈覆可也此令等因部派員王朱二君現己到滬查現銀等項出口與南北商市皆有關係兹定於舊曆九月十二日即星期六午後三時邀集南北兩會會董齊集本總商會先事討論議有辦法再與官廳協商以臻妥洽相應備函通告届期準時務祈大駕惠臨不勝盼禱 
[葉竹庭被拘續誌]  
　　前在浙江某營當過排長之葉竹庭因暗通黨人運動水陸軍警失敗逃匿經浙江第五區營部所獲之兵士某某二人供出逃匿上海由該營稽查員持文來滬協同警探將葉緝獲解浙訊辦等情己詳前報兹悉葉竹庭並非第五區部屬之排長前曾當兵後充水警因事斥革後往居浙江無所事事此次因暗通黨人運動軍警事敗逃遁匿居上海閘北寳山路某姓家經第五區營部所獲之同黨兵士供出由浙軍署稽查員持文到滬恊同淞滬警察侦探按址緝獲解浙訊辦云 
[閩省第六批新兵又到]  
　　閩省添招新兵業經派員前往京津一帶陸續募集二千餘名先後到滬己經五次送閩編練兹又由天津續招第六批新兵一百八十名由馬隊長率領乘坐山東輪船於昨日抵滬仍在南市滬軍營操場内暫駐候有赴閩商輪卽當送往該省編練云 
[土客梟匪械鬭]  
　　湖北梟匪頭目李阿來胡老五等數十人與本帮梟匪頭目高阿發等因爭奪販私各糾黨羽數十人於前日上午十點鐘時在浦東龍王廟北首魏家宅地方聚衆械鬭幸經上南二縣地方警署聞知立率警士會同鹽捕營巡緝隊隊士馳往魏家宅拘拿各梟匪始聞風逃散不致肇事 
[水警巡官獲盜]  
　　江蘇水警廳第四號師船馬巡官督帶鎗船二艘由崑山一路巡緝來滬前日午後五點鐘經過周太僕廟北首潭子灣查見匪船一只立即前拘拿當在船上擒獲匪徒林樹丹余三勝等五名並在匪船上抄出手鎗二支子彈數十粒大小衣箱二只内有綢皮衣服銀洋飾物等件係在黄渡西鄉某姓家搶來馬巡官即將該匪等連同匪船贓物一併解送水警廳歸案訊辦 
[陳述雜貨店被盜搶刦情形]  
　　法新租界白而部路三十四號門牌鮑金源所開之順興雜貨店於本月十一號晚被盜搶刦當場由看守新民里門之華捕陸金壽及買客吕子英拘獲沈阿二二名抄出白朗林手鎗一支解入捕房錄取供詞昨解法公堂請究先由事主鮑陳氏投稱是晚十點半時有兩匪到來先由沈阿二闖入店堂將婦人胸前扭住突出手鎗對正婦人面部聲言如若聲張即行擊死婦人恐遭毒害不敢聲喊尚有一匪亦即入内將抽屜内所藏大小洋銀二十七元有零搶取而逸幸由買客吕子英華捕陸金壽帮同拘獲請求重究次由吕子英投稱是晚至該店購買香烟見有兩匪從該店内執持手鎗搶洋逸出商人卽六聲喊捕後有陸金壽聞聲到來帮同追至愛多亞路英法交界處始拘獲沈阿二一名訊之沈阿二供江北人是晚在徐家滙路某小茶肆内與素識之張三遇見言及貧苦難堪由張起意行刦並由張給民人手鎗一支同往鮑陳氏店中搶刦洋銀是實詰其張三現匿何處能否指拿到案答稱民人被拘後張三諒必畏罪逺颺難以指提中西讞員判沈阿二押西牢四年期滿永逺逐出租界並以吕子英陸金壽丙人帮同追獲盜匪奮勇可嘉當堂奬勵數語吕陸稱謝而退 
[緝私巡船長解禾後之消息]  
　　緝私營十二號巡船長張海清因被浙省天凝莊典舖被刦案内之盜首姜老窩子管大肚子等供詞牽涉由嘉湖鎭守使童葆暄移提赴禾質訊在案兹悉童鎭守使業將張海清研訊初未供認旋提姜盜等質證仍復諉卸及加以刑訊始供認串同行刦派船接贓聞己擬處死刑其妻盛氏聞之甚爲驚駭以此案實遭盜匪挾仇誣害惟案己判决知難挽救故於昨日哭求蔡統領姑爲聲閔並己備具領取屍棺票請預備赴禾領棺云 
[審問和尚犯戒之第一幕]  
　　城内福田菴僧人觀如被楊慶熙在地方檢察廳呈訴姦騙其妻楊馬氏因該僧匿居公共租界雲南路永康里二百三十號門牌經該廳備文派警協同捕房將觀如拘解公共廨拘留候究在案昨晨由廨傳集一干人證預審據該僧之代表羅傑律師上堂譯稱被告本延日本律師菊池爲代表該律師因事離滬故委任敝律師代表察核捕房解案單原告所控被告係竊取值洋一千二百元之方單而詢之檢察廳來警則稱被告係犯姦騙如原告所控果係姦騙應請先將竊案註銷所犯之姦騙案請再訂期研訊云云次由來警韓瑞生劉耀南到堂禀明案情要求將被告帶回歸案等語復由被告代表律師詰據來警劉耀南述明原告在檢察廳呈訴各節是時堂上詰問韓警曰爾等當時至捕房報告是否聲明竊發抑係姦騙據供當時卽報告姦騙旋由梅吉言律師投稱敝律師爲案證曹奚氏之代表曹奚氏之子亦延台維司律師到堂代表向堂上略述數語被告代表復要求堂上准被告交保候訊經王崧生襄讞商之美博副領事判被告觀如交一千元人洋並保候下禮拜二預審再核 
[取銷潯關加稅新章之部批]  
　　本埠總商會曁各團體前因潯關改料完鈔加徵貨稅迭據贛商會及磁茶各商電請維持卽經公函北京全國商會聯合會呈請農商部咨行稅務處財政部設法取銷以蘇商困去後迄己半載有餘現全國會聯合會己奉農商部批回暫准取銷是以該會特於昨日將農商部一○一一號原批抄送本埠總商會曁各團體一體查照部批如下原具呈人全國商會聯合會請將潯關改料完鈔加徵貨稅一案撤銷由據呈己悉當經咨行財政部稅務處核覆兹准稅務處復稱九江民船免料完鈔加徵貨稅原爲維持民船生計補救華商貿易起見各該商會旣共體斯意准將此案暫予取銷并准財政部復稱業經批示暫予取銷在案各等因前來合行批示仰卽轉知遵照此批 
[六路聯運會議展期]  
　　滬寗滬杭甬鐵路管理局奉交通部令以中日第五届六路聯運會議前定於十月一日在北京京綏路局開會經將各路提出議題曁赴會委員顧問等分别核定令發各路遵照現因津浦京漢各路被水阻斷該路所派委員顧問人等恐未能如期到會應將會議日期展緩一月現定於十一月一日爲六路聯運會議之期合行令仰遵照等因業經管理處轉行兩路委員顧問等一體查照矣 
[統一鐵路會計會改期開會]  
　　北京統一鐵路會計委員會本定於十一月一日在北京本會開會業由交通部令飭各該委員依期到會研究滬寧滬杭甬兩路任局長亦在委員之列此次因公赴京本擬届期赴會現奉部令以六路聯運會議會期己改至十一月一日應將統一會計會展緩至十一月十一日開議令飾遵照等因業經兩路分飭在路各委員查照矣 
[金銀進出之調查]  
　　最近數日内滬上各銀行及各帮進出金銀亦頗不少兹將概數列下（進口）正金銀行從青島來銀錠十九萬五千兩花旗銀行從金山來銀條十三萬七千兩滙豐銀行亦來大條銀三十五條各客帮從烟台天津來銀九萬九千兩又洋十二萬元青島大連來銀一萬兩又洋二十四萬元寧波來墨洋一萬九千元廣東來銀一萬兩厦門來寳銀二千兩（出口）台灣銀行往日本寳銀二十二萬兩中國銀行往漢口墨洋二萬元廣東運去墨洋一萬五千元日本金金約值銀四千兩又小洋二十七箱合計洋八萬二千元 
[濟生會放賑員之報告]  
　　上海中國濟生會前日接直隸饒陽縣大尹村放賑員馮學棻第十二次報告内開禡電昨由保定電局專差送到得悉前發馬電己經遞到承示敝處所求添滙八千元一節著先向駐津辦事員佘君處先劃五千元餘三千容續滙等因感甚但禡電未到之前棻曾接天津佘君來函詳告天津二次漲水情形並告知己奉上海本會來電入手查放二次急振棻接信後立卽函覆佘君請其止滙振欵來此暫行留充天津急振經費因棻到此後第一批己向佘君處領過八千元繼又領過第二批二千元先後共領過一萬元約可足敷散放棻前月發起築堤堵水由官紳擔任散放急振由本會擔任業己舉行饒陽縣知事己電省請欵履行省電謂己飭財政廳會同籌劃伹至今官欵未下官紳無奈祗有請商民籌墊村農助工開辦數日己成堤數道棻趕辦急振己放八十餘村大約月底（指夏曆八月底而言）可以放完饒陽自經築堤堵水外水不入積澇亦退尺許高處己有露出水面之田不少農民略有下種者不料天心未靨今日又兩所下之種又爲淹没矣日前北京順直水災助賑局馮公度君派人分十路查察災情每路約五六縣或六七縣不等第十路調查員爲徐祝三深武饒陽安平衡水等處均爲其擔任調查者也惟每縣僅盤桓一二日即去未必能盡行查明因每縣至少有被災村莊一百八十餘處豈一二日即能查明者耶河間亦發起水災籌賑處事務所餘由馮大總統捐助一萬元外其餘捐集約六千元而己（下略） 
[青年會之會員交誼會]  
　　四川路青年會定於今晚（星期三）八時關會員交誼會並演美洲風景之活動寫眞及中國各處名勝影片凡係該會會員届時均可持會證偕友入座云 
[調查選民之開始]  
　　上海市籌備省議會議員第二届選舉事宜業經市經董陸文麓遵令邀集各圖圖董集議協助調查至租界商界中選民函託商會代爲調查惟城廂一帶己派徐靜安張梅生等於昨日起分投派發調查單着手進行矣 
[應領三種書紙之教員]  
　　上海縣公署檢定小學教員辦事處各職員連日收發三種書紙刻無暇晷現經查得現任教員周福保等及非現任教員王蓮君等共百餘人照章應繳檢定費領塡三種書紙迄未照行己分别嚴催兹將應領塡三種書紙各教員姓名錄下聞領塡之期以十月二十四號爲限云　周福保　陳迪新　黄學梅　鍾鏡芙　張蘅　李葆靈　徐麟葆　陸援華　王志文　王維昭　馬懷薇　鍾尹娥　丁催蘭　錢森珍　吳元楷　胡承庭　林克明　火元晋　朱祖修　潘有猷　張增浩　李守靜　周翰　謝本韞　黄秉璋　徐宗俊　曹省三　程瑶華　胡宗憲　火炳彬　褚綱　高汝梅　李康豫　胡燾　汪福源　蔣碧森　周岐鳳　倪明禮　連城　徐增　李繡文　朱稼甫　徐望萱　朱家翔　李學能　宋祖灝　陸益清　孫鴻定　陳秉權　胡之珍　吳文英　周靜嫺　鄭寳理　周達聰　黄壽恩　陳鍾德　萬慶熊　王積澐　沈逢甲　成光宇　湯國萬　沈林第　朱訓成　童善昌　鄒鼎賢　陳國祥　王保義　張彚晋　王承勛　羅榖升　閔熙春　馬純澤　趙國芹　黄文琛　陸穎明　倪奮揆　倪鍾毓　楊達時　浦元斌　趙滄泉　李維華　周承德　徐賢　王曾灝　陸德馨　吳逺　陸景義　黄松盛　張家楨　張度新　朱賢英　楊雪瑶　胡昭　沈維楨許元儒　謝之鵬　金賢黻　趙時桐　張紹翰　李漢庶　趙煦　胡培元　朱言颺　劉實　徐浣香　童直震　喬棠　喬文煦　陸行矯　湯濬川　孫宗蘇　余湧　沈王淑淵　趙傳璧　夏憲彝　汪克明　董培慶　董章瑞　孫全勛　嚴震 
 
 

Page 11

 
 
　嵋云蕭眞卿朱劍霞周震勳史毓琨（以上現任敎員）王蓮君陸孟君朱家桂嚴維恭張翼錢衡夀王遵善何天長余燦薛奎仁馮煥（以上非現任敎員） 
[修訂關稅委員會之人物]  
　　北京稅務處督辦派張錦來滬爲修訂關稅委員會主任不日即將到滬會同各國委員共同組織按張爲廣東香山人囊在本埠海關辦事多年前清時派往印度爲監查洋藥委員現充稅務處股員兹外交部所派之僉事張煜全爲該會委員閒關張錦之長子昔爲蕪湖關監督對於關務亦素熟悉云 
[國貨維持會評議常會記]  
　　國貨維持會前晚關評議常會首由主席汪星一報告本届應議各項事由畢遂依次討論表决如下（一）榮大染織廠來函爲援照成案呈請農商部轉咨稅務處核准減免稅釐以輕成本而利推銷事當經公决准予轉呈以維國貨（一）勸吸國貨紙烟會函告定期開會並請全體蒞會共策進行以維國貨事當經公同討論僉以該會宗旨純正屆時自應派員與會以襄盛舉遂表决通過（一）南昌李乾君來函擬設分會並索簡章事當經公同討論僉以李君旣非本會會員又素昧平生且查章程凡會員入會須得二人之介紹兹李君旣熱心提倡組織分會須由當地正式團體來函介紹再行核辦遂表决將此意函復李君查照（一）林大成玉房布號捐助特别經費大洋二十五元小洋八角錢四十文除登錄入册掣給收據外合行宣佈以誌熱忱（一）龐志德君提議發志籌備奉直水災集珍售劵賑濟會略謂此次奉直水災爲歷來所未有雖經各團體共輪熱忱集欵放賑然災區之廣災民之衆區區之數終屬不水車薪鄙人有鑒於此願將家藏古玩二百件悉數捐助充作贈品以冀集欵助賑聊惠災黎以盡天職但爲數式微恐難濟事務望諸君鼎力贊助搜集珍品共襄善舉以期早觀厥職云云當經公同討論僉以龐君熱心慈善深堪欽佩同人等自應各竭棉　以促進行並議决將龐君意見及辦法印刷多份分送各界諸事贊助議畢時巳十一句鐘遂宣告散會 
[縣商會集議調查手續]  
　　上海縣商會致务業代表函云逕啓者接巿經董函籌辦省議會議員調查選舉事宜南巿商業應須調查兹本會定於陽曆十月二十五日（即隂曆九月初十日）下午三時開會務祈大駕準時蒞會接洽一切爲荷 
[勸阻船隻夜行]  
　　水警第一專署長沈葆義以浦江夏家嘴一帶時有盜匪於深夜劫掠商船貨物欲保安寗袛有勸導船户切勿夜行且時屆冬令本有禁阻船隻夜行之成例令屆自宜提前阻止業於昨日通令各分署轉令各巡船妥爲勸告俾免擾害云 
[閘北水電廠查出弊竇]  
　　閘北北電廠近由司事查得某工廠所裝電汽引擎當時付過押櫃銀若干執有收條而賑册上並無此項收入該司事以閘北各工廠裝置引擎者甚多深恐此種情弊不止一端故己報明單廠長派人按户調查以憑根究 
[棉花檢查局長之處置]  
報載棉花檢查局沈局長飭將前次所打之樣花於烘驗成色後分别發給各鄉户責令迅行攤曬並有南巿二十八家花行擬不受檢查脫離關係等情兹悉此中眞相稍有未符沈局長係飭將前次扣留在局之濕花分别給領攤曬出售至檢查規則係奉部核准未便擅更應如何改訂之處己於前日由沈局長知照花業全體公同磋商須俟同業議决再行核辦並無二十八家脫離關係之事現己將辦事不洽之檢查員吳繼庭等四人及巡丁高升等八名一律遵令撤換呈報縣知事備核一面决計向同業辭職去志甚堅云 
[公廨會審員助賑]  
　　公共公廨關讞員前日因接滬寗鐵路管理局代發京畿水災徵求物品助賑信函卽捐助珍品數件附函送往該局請爲轉寄兹將去函及鐵路管理局復函錄下（去函）敬啓者昨奉貴局代發京畿水災徵求物品助賑函敬悉前奉上洋金鉛筆一支洋金藍責戒一只洋金嵌寳别針一支洋金珍珠戒指一只洋金嵌寳蜘蛛别針一只即請點收轉寄北京並請掣給正式收條爲荷再本廨副會審官王肇之君及烱兩人捐廉趕辦棉衣一百套擬煩貴局寄京散給災民倘荷賜允　祈示復一俟趕做完全即行寄奉（復函）敬復者接奉大函並助賑五件敬代收領容俟彚寄中央奉揚仁風謹代災黎九叩以謝至正式收據一節以敝處未奉中央發給兹先另開收據送請台閱如該件寄京後有正式收據頒到當再交奉至車運棉衣以津浦北綫尙未通行擬由敝路電訽如可設法運往再當奉復遵代妥寄特先佈復 
[征收忙銀之結束]  
　　上海縣民國六年份下忙自前月一號設櫃啓征以後行將兩月不日屆滿是以沈知事昨日特諭飭辦公各書於日内趕緊結束造冊呈報到櫃完納掣串安業者若干未曾完納者多少以便令飭各圖地保從速傕繳以重國稅 
[蔡統領注意租界緝私]  
兩浙緝私統領蔡和林以上海租界食鹽棧現由商人顯棣三承包銷售定於十一月一號開辦惟租界管轄水陸河岸地甚逖闊而添招之緝私隊船隻現衹六艘不敷巡查故擬飭派衛隊二排届時赴滬帮同查緝昨己飭知第二營查照矣 
[長警追獲盜匪]  
　　北新涇鄉民徐勝山家前晚被匪徒張得勝陳得福等撞門入内刦去銀洋首飾衣服等物旋經四區四分所長警聞警趕來將張陳二匪追獲昨解閘北司法科押候訊究 
[一蛇一魚]  
本月二十一號晚間九句餘鐘四區崗警在閘北新民路義塜地旁查見蛇身一叚蛇頭蛇皮己被人砍剥計長一丈有餘粗如飯碗該警歸報姚警正卽飭巡官陳作霖往勘屬實向附近居户查詢來歷均稱不知陳巡官即傳到二十七保十一圖地保拖往共和路南首空地上掩埋了事乃前昨兩日巿上紛紛傳說過甚其詞謂此蛇身長數丈頭如笆斗種種無稽之言殊不足信又停泊新閘河内之江北船日前在河内捕得一魚腹有四足形似黑魚而頭扁身長約三尺該船户居爲奇貨一時往觀之人甚衆事爲水巡隊解隊員所聞給洋數元將魚携至黄浦放生 
[電車撞斃行人]  
　　法租界永安街某號夥友直隸衡水縣人田士林（號竹波）年二十七歳於前晚十點二十五分鐘時由某處飲酒返號因恐長夜肚饑乘坐黄包車擬至永安街對過華界某點心店吃點心詎車至電車軌道旁有一電車迎面而來田頗慌急往下一跳不料適跌於車軌之側該車司機人猝不及防致將田頭顱肩背等處撞傷頓時血流滿地所雇之黄包車夫見巳肇禮立卽逃去該司機人即將車停歇會同賣票人下車審視其時尙有聲息正擬扶登黄包車送往醫院無奈受傷過重不一刻卽行氣絶該處第五守望崗警催夢亭知被撞者己死遂將司機人雷長生及三十七號賣票人併解該管淞滬警察一區二分署經王警佐詳詰後諭令賣票人退去候示司機雷長生即行管押一面親赴肇事處檢察一過飭傳地保將死舁至近處空地暫放立即回區飭警調查死者有無家屬在申預備傳赴屍場候示至昨晨由區報告地方檢察廳經林廳長於午後二時委派李檢察官沈檢驗吏前往檢騐該區王警佐亦將收押之三十九號司機人雷長生押解到場聽候傳訊錄供再行備文解送總廳司法科轉解地方檢察廳歸案訊辦 
　　又一訪函云小東門外金利源碼頭天成棧内附設之慶昌恒天津號有一客商係直隸衡水人姓田名仕霖現年二十七歳前晚十點五分鐘由外事畢歸寓行至民國路新北門東首大觀樓菜館附近忽有華商二十六號電車由三十九號司機人雷長生開駛快車而來田避讓不及致遭碰撞跌仆於地傷及太陽穴及腰肋等虎立時斃命當時由警到來將田拘送一區六分駐所逕送地方廳請辦並請派員相驗昨午林廳長委派李檢查官沈檢驗員等蒞場驗得田仕霖委係撞傷太陽穴等處致命而死塡明尸格當據田之同鄉數人投案聲稱田仕霖服賈滬上原籍尚有家屬請將田尸舁往奉直會館備棺成殮李檢察官准如所請遂返廳禀復又將雷長生提案預審之下諭飭收押候辦聞田之同鄉行將聯名起訴與電車公司交涉云 
[奥人違章受罰]  
　　僑居英租界福州路五百八十四號門牌之化學家奥國人白理爾在南京路自駕一千一百十五號汽車因其不照工部局定章開駛被一百二十六號印捕查見回訴捕頭請廨出單昨將該奥人傳至公共公廨經中西官訊明判罰洋七元充公 
[免得流落他鄉]  
　　湖南人王桂生前因窮極無聊在公共租界浦灘投浦自盡由捕救起送至公共公廨經中西官訊供之下函送湖南會館請爲資遣回里詎該會館因無欵可籌拒却不收是以公廨將王轉送上海縣公署聞昨己由沈知事備文飭警將王解送湖南湘潭原籍以免流落 
[領回負氣私奔之少婦]  
　　萬裕碼頭附近榮福里内某姓家女傭陳張氏係松江人其媳王氏現年十九歳甫於去年冬間成婚今年六月底因在原籍家内與夫反目氣忿出外擬至滬上絲廠作工不料中途爲拐匪設計引誘來申迨抵車站爲探警拘獲押送警察廳訊供判押候辦王尋迄逾二月未有音信前日幸有人通知遂即到廳具狀請求給領當經警廳查無揑冒情弊准予領回嚴加管束 
[婦人陳訴轉嫁原因]  
　　江北人王文啓前往東三省營業數年不回近始歸來其妻殷氏己不知去向前日特偕妻弟殷亞龍至閘北天保里附近尋見該氏與孫連發姘識當即扭控四區一分所訊據殷氏供因丈夫久無音信傳聞己死於他鄉故婦人轉嫁孫連發爲妻云云該分所即轉解司法科經段科員訊問一過判移地檢廳核辦 
[通風縱逃之查究]  
　　陳小才因將鏹水澆潑女子莫愛金頭面受傷迨經報捕往拿詎有甬人吳阿德喬愛寳暗通消息致陳逃逸由捕將吳喬兩人拘解公共公廨收押候究在案昨晨由廨提訊據中西包探投訴陳小才不知何故將鏹水澆傷女子莫愛寳頭面迨捕房得報往拿因被吳喬兩被告通風致陳逃逸故將兩人拘案請究中西讞員即向被告等略詰數語判吳喬兩人帶回捕房候原告傷愈展期兩禮拜再訊 
[阿姊爲弟作證]  
　　過犯董炳祥日前在太古碼頭某輪船上手携行李飛步奔走適爲包探徐阿東瞥見上前盤問言語支吾當由該探帶入捕房昨送法公堂請究董炳祥供民人曾於數年前犯罪釋出後即至江北原籍爲小本生意此次因母親有病由胞姐函招來申不敢爲非求察並由伊姐羅董氏投案證明實由該氏函招來滬中西讞員以董尚無爲非證據判令開釋 
[破獲花會聽筒]  
　　楊樹浦韜朋路一千一百零七號門牌小烟紙店主任文金與妻方氏擔任虹口花會大廠内之聽筒並串同無賴朱招福文桂長惠簿婦人秦鄔氏張王氏張顧氏董李氏等四出誘賭被該管捕房訪悉昨飭包探季立仁程明德李和卿借同西探前往查獲花會簿據當將一干人拘入捕房經捕頭詢悉前情飭任存洋十五元方氏存洋二十元餘人各存洋十元保出聽候公堂傳訊 
[出店不認舞弊]  
　　米店主周樹葉至法公堂控稱前日將米三石囑令出店陳阿東車送大利棧中待至翌日陳始回店據稱該棧嫌米不好堅欲退回後經再三熟商始允收下言時形狀慌張商人心竊疑之當即前往該棧詢據棧中人言米實不好送到時當場退回仍由出店車去並未收下商人知陳舞弊又向各主顧調查詎被陳私收客帳共計洋六十三元五角旋向盤問言語支吾故送案請究訊之陳阿東供稱白米三石送往該棧後始雖嫌次後實收下亦無向其他各主顧私收客帳之事可與各主顧當面對證求察判陳管押着該店主邀同大利棧中人及各主顧到案質訊有無私收客帳情事再行核辦 
[貨主與掮客之交涉]  
　　汪彩章至法公堂控稱上月間有棉花若干包由掮客沈仲軒掮去言定價銀五百兩除去佣金淨計銀四百六十七兩出立成單交沈爲憑當時由沈付下支票銀四百六十七兩詎到期往收沈不照付求請訊追沈供自立成單後商人卽轉售於日商因汪不允出立收銀單及解貨單無從出貨故將票銀止付而日商一面因延不交貨尚須令商人賠償損失此項賠欵商人須令原告賠出亦請訊斷聶讞員判沈將銀如數繳存捕房准被告於十四天内將汪具控聽候核辦 
[行使僞幣之懲儆]  
　　閩人高四四因與周桂卿將鉛質小洋囑令盛錫福陳餘生持至徐家滙路二十號門牌許成世烟紙店内混用被許察出報告捕房由探將高等先後拘解公共公廨訊供收押在案昨日復由捕房將被告各人併解公廨經中西官研訊屬實判高押西牢三年周押二年盛押九月陳押三月僞質小洋銷燬又粤人鄭有生前日在南潯路二十號門牌戴茂譚店内混用鉛質小洋當被察出鳴捕拘入捕房押至昨晨解送公共公廨經中西官研訊屬實判鄭押西牢二年期滿逐出透界僞幣留候燬去 
[騙取縫衣機器之推諉]  
　　美商勝家公司指控杭州人胡志援騙取值洋一百十元之縫衣機器逃匿業經捕房將胡提解公共公廨訊供收押在案昨晨復訊原告西人偕證汪濟川投案請追訊之胡供稱此事實由石記和所爲與我無干經兪襄讞商之美柯副領事判胡交三百元人洋並保候傳石記和到堂於下禮拜二再訊 
[租用影片之瓜葛]  
　　張海林在公共公廨呈控鄭維漢達寳珊不還影戲片租價及損失洋二千八百零六元昨由捕房將被告傳案請示中西官諭令交保候訊 
[乘間行竊之懲治]  
　　威海衞路小雜貨店主張阿法控甬人張逢思以兜售煤油爲由乘間竊取小洋三十餘角昨由捕房將被告拘解公共公廨經中西官訊實判張逢思押西牢四月以儆 
[過犯又來行竊]  
　　王阿二在北京路碼頭竊取徐葉林儲藏值洋一百餘元飾物之考籃一只携至北四川路被包探徐阿華查獲當將人證帶入捕房昨解公共公廨經中西官訊知王係過犯判押西牢五年期滿仍逐出租界贓交原告領回 
[工巡捐局批示照錄]  
　　王天順錢鑫錩等禀請核減公益稅由禀悉查地方公益稅收入抵充各項要需稅率悉沿市廳舊額較租界章程輕減甚多該商等坐落之處均屬放寛馬路新建房屋正在市面發達之時斷無核減之理詳查禀内蓋章各户不乏急公明義按月繳捐之人尚望踴躍輸將藉維市政而資表率愼勿誤聽人言致多曉凟是爲至要仰各知照切切此批 
[上海縣公署批示照錄]  
　　沈在勤等爲抄黏侵蝕證據環求派員澈查由呈及抄黏均悉此案前據來呈即經令據該鄉學校聯合長呈送收支報告到署當以三鄉公產究有房至田畝若干後經指令詳細造册補送在案兹據來呈正在核辦間據該鄉聯合長補送表册並請派員清查等情前來事關教育公產究竟有無侵蝕亟應確切詳查以明眞相業己派員前往澈查具復矣仰即知照此批 
[謝劵]  
　　浦東中學校定於本月二十八日舉行秋季運動會昨承惠贈入場劵五紙書此誌謝 
來件 
[驅除螟蟲說（青浦錢學乾）]  
　　吾鄉蟲害以螟爲最夏秋之際步觀稻田白枯之穗往往而有今則秋熱過烈蟲益蕃殖四鄉禾稻半受螟傷鄉人諉爲天災不知挽救愚孰甚焉此蟲種類甚多其害稻最烈者厥惟二種一年之内發生二次者曰二化發生三次者曰三化自立夏至夏至之間每有白色小蛾翔集於秧田或稻田間畫伏稻莖夜出而產卵於葉面者卽此類也此類化生之幼蟲初不過四五釐卽自葉腋或葉鞘蝕入稻莖之中食其髓部稻髓旣盡則出莖入葉或以細絲隨風所向轉移他處必長達七分内外始歇食就眠而作蛹化蛾生生不息及至冬季乃蟄居待春以圖再逞螟之爲害大率類此然亦有不同處二化蟲多產於山地性好乾燥故始雖蝕於稻莖之下而逐漸上達及將化蛹每在莖端所以經冬之蟲必發生於稻之藁中三化蟲多產於暖地性好濕潤故始雖蝕於稻莖之上而順次下降及將化蛹又在莖末所以經冬之蟲必發生於稻之根際附藁而生者易於淘汰附根而生者易於保存何也藁經收刈後大半供爨料之用根則雖有腐爛然非十分乾透不盡枯死故經寒暖之戀屢凍屢融蟲居於此雖遇三冬嚴寒亦不易斃不寗惟是二化蟲羣居聚食初不離散田禾被蝕難易枯萎究尚限於一隅又况生存競爭優勝劣敗聚居一處蟲必有數分餓死者三化則于莖一蟲多亦不過二三蟲其他則散之四周各食其食故狀甚活潑蔓延之速實非二化所可比不寗惟是螟蟲之卵聚爲麟狀附以黏液均有固結不解之勢三化蟲則防忠獨至尤必覆毛以蔽之故保全之處獨多每一卵塊多寡不等而普通以七八十粒爲度不論二化三化第一期產卵大數如此至第二三期則數倍於前三化較二化之卵期旣多一次其子蟲之繁衍固不待言加以此種子蟲每期不同第一期雄多於雌第二期雌雄相等第三期雌多於雄由是以推凡末期購化之子蟲即爲翌年蛹化之母蟲及早不除而聽其潛滋暗長年盛一年其後患有不堪設想者是故農不欲除螟蟲則己欲除螟蟲不可不於此二者間先知所緩急也况此次發生螟害實爲三化之一種何以知之吾鄉山地極少水田居多二化螟蟲斷不發生其證一被害之田以蕩區水鄉爲最甚蟲性嗜濕不問可知其證二蟲多淡黄或有微青及白色者體甚微細脊無紋線與二化蟲絶異其證三蟲傷之稻其穗白而桿青者内必有幼蟲一二隱伏於下二節問其證四蟲旣確定驅之除之勢不容緩然而除螟之法種種不一用不得當終鮮成效今爲之計亟宜於刈稻之後力行掘根之法稻經成熟蟲己下蝕留根於地適以保其生命遺傳不絶故必盡數掘起集而焚之但此法異常勞費必經蟲荒之後勉行一次其功甚偉否則歳歳而舉之匪特農不勝苦且於地之生產力大爲消耗蓋拔根焚化其稻中之有機物必因之盡失而土壤所遺者僅此無機物而己故除螟之法尋常以剷斷稻株爲最要法將刈餘之株先從根際切斷三分之二以奪其蟄伏之所然後以犂翻土起其根而暴露之則蟲自漸次消滅此於農家整地亦頗有益東鄰日本防維螟害雖以掘根爲治標之計而通行農具置有剷稻之切株器使用極便吾農亦宜仿行之然行此諸法即謂螟無餘孽一勞可期永逸乎未也蟲雖避冬蟄伏一交春季即又化蛹成蛾故宜於四五月間續行捕蛾之法此時蛾將產卵苗長四五寸卽來棲集及時而捕之去一蛾不啻去千百之害蟲也所用方法雖有種種其力省而效速者一爲注油殺蟲法先將秧田灌水十分充滿注以石油少許（每畝約一合）然後周視苗間見有潛伏之蛾以箒掃落使之溺斃或疑注油之水與稻有害（火油性烈殺蟲最速然經二小時後卽易清水無害於稻）相戒而不敢試用者似可復吾舊法易以菜油或豆油等類（吾鄉金澤志載有洒油掃蟲之說據父老云法以竹筒盛菜油筒下有數孔取用時前後二人一持筒一持箒隨洒隨掃事甚便捷）一爲點燈誘蛾法蛾有好近燈火之性置燈於田岸而下置一貯水之器和以石油即謂之誘蛾燈（此燈農家可自製以口徑十三四寸之盆中架洋燈兩旁各立二節長之竹筒筒中嵌小鐵管通過燈心注渥燃之以輔燈力之不及並可殺蛾惟風緊時不能並用）蛾之飛行每盛於黄昏前後此時佐以人力逺者趕集之近者撲除之則蛾不死於火者必死於水殺蟲之器此爲最利然行此諸法又謂螟無漏網百密可免一疏乎亦未也蛾之夜出本爲產卵之計故宜於捕蛾之後或同時而行期採卵之法說者謂田而廣大搜尋蟲卵豈能周至不知卵之購化各有一定之期第一期十日第二期五日第三期七八日苟於此數日内無分男女老幼相率而覔之數畝之田立時可盡且螟蛾產卵必在稻莖粗大及柔軟之處設於秧田四周預作假苗床以招致之（先期播種成秧或植他種粗軟植物使蛾產卵於上拔而火之）則卵集一處滅之尤易易也總之除螟之法行於苗田則易行於稻田則難不早爲計而坐令螟卵孵化發生幼蟲驅除己難乎爲力矣雖然當此第一期内遇有螟害尚可用拔除枯株之法以免蠶食過此以往稻己稠密蟲亦一再增盛不堪收拾雖有良法無從措手農惟有望畦隕涕而己 
雜評二 
[租界烟禁（步陶）]  
　　租界禁閉烟膏店之舉如期實行不稍假借滬人至今樂道之兹乃忽聞虹口元芳路一帶己閉之烟膏店竟又重行挑膏且至數十家之多我心滋惑焉夫工部局旣慨然先期勒閉烟膏店則其表同情於租界烟禁自係早具熱心當時各烟膏店以次依限閉歇無或敢違亦似均有鴉片末日之覺悟胡爲乎時經數月轉復有一部分呈此不可思議之現象苟當道者而不亟爲之所寗非所謂前功盡棄之己甚者耶且也烟之流毒勢潛而禍烈以社會道德言己閉之各烟膏店亦應即此放下屠刀另謀他項適當之營生方不愧爲租界中守法愛羣之份子若必不顧法令不顧公德甘心自冒舉國所不以爲是之黑籍生涯以聊度晨昏無論工部局之未能曲法以相容也卽曰能之陽曆年終之禁絶期限轉瞬即届其又何能並約章而一概抺煞之者嗚呼彼蚩蚩者一時不細思致誤認殘餘之禍水爲療渴之甘泉我終望其一念及租界規章而翻然悔改也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[駁九日登高避災說] [  小孤山人]  
　　世傳汝南桓景遇費長房謂九月九日合家有災因盛茱萸嚢飲菊花洒舉家登山早出暮歸見雞狗牛羊悉暴死其後遂相沿以爲九日登高避災之法而吾謂不然夫四海之大無地無災一歲之中無時無災萬民之衆無人無災而必限之以九日避災之說　是此日年年有災家家有災處處有災也豈其然歟竊以爲世之水火刀兵疾疫皆足以爲災而惟水災爲尤甚三月三日非涉　洧之濱以袚除不祥之日乎五月五日非渡汨羅之江以弔溺招魂之日乎此其災皆由於水至九月九日避災必登高者登高山即所以避水災也今者京津一帶水泛爲災展轉溝壑者不知幾何人散之四方者不知幾何人勝國之遺臣與朝之大老北走燕京南來申浦又不知幾何人矣夫豈無計以避之哉爰居能知避風社燕能知避煞袞袞諸公何至不知避水第以天津爲今之桃花源比於青島風上海潮不營爲狡兎三窟孰意大好桃源一旦被風潮捲入旋渦竟至花落水流淪爲澤國茫茫大海中幾無一片乾淨土至是而引避以去此亦走頭没路無可如何也顧其閱歷深　避熟雖張康之聖不能避砲火之攻雷張之狡不能避徒刑之　若一般偉人遺老遭斯水阨則莫不避水窟而安樂土居則猶是租界處則猶是洋樓出則猶是汽車馬車服御飲繕則猶是鮮衣美食其樂境之回復固不減於曩時獨奈何蚩蚩小民坐困於水災而避之無可避祇有葬身魚腹中耳遑記憶此時此日爲九月九哉或曰水災惟登高可避然北方之地一望平原大者無岡巒小者無培塿又何從覔最高處乎卽有高處可攀而高　高於蜀山峨嵋山下則殺氣勝勝矣高莫高於滇山而點蒼山中則英風慘慘矣粤中之山至高也而觀音山上兵氣洶洶矣湘中之山至高也而衡嶽山前砲聲隆隆矣若是則不死於水即死於兵雖履高山若平地矣安有三十六洞天七十二福地以栖止吾災民乎哉是以知九日登高之不可避也抑語有之曰貴者避世其次避地今日之災不惟京津爲然滔滔者天下皆是也水火刀兵疾疫諸災阨何所蔑有欲乘此九日而避之則四方一撫而地不可避萬刦難逃而世不可避然則如之何而可避曰避之於方寸地耳故於登高避災之說之惑人也而駁之以告世之罔生而幸免者（五） 
家庭常識 
[陽曆月建大小之記憶法] [  海鶴]  
陽曆每年八月大八月以前單月大八月以後雙月大但記其大則知其餘皆月小矣 
　　人影指南早晨六時指正西九時指西北十二時指正北下午三時指東北六時指正東依此推之可無迷路之患 
[陶器之檢查]  
（一）佳者聲音清朗緊而尖高次者聲音低微啞濁而寛散尤次者則木啞而無聲 
（二）紫黄白泥等器火力過弱者現淡紫淡黄微白等色火力遇强者色變灰黑而面多發泡火力不匀者色必花亂其適宜者爲深紫深黄純白正灰等色 
（三）缸　壶罐等器燒後改變原形者係硬泥少而輭泥多有砂眼裂縫者係做工不佳以器置水中辨其滲漏與否而用之 
（四）彩紬原料粗劣而僅塗一次者燒後紬必花淡厚清不匀而多氣孔否則必佳 
[魚之檢查] [  徐斌如]  
（一）生者眼珠黑白分清而不混濁死者眼珠多混濁而帶灰白（除擦傷者） 
（二）鰓深紅者生淡白者死 
（三）生者判關後除鯉肉常帶微紅色外餘避潔白光明反是者必係先死而後剖賣 
（四）生者刀剖處肉光滑而不帶毛死者則否 
（五）久蓄魚籠者鰓雖徵動而身必先行硬死捕於水中者不然 
栩園雜綴 
[文苑導游錄自序] [  天虚我生]  
吾書一名文學指南爲從游弟子而作也蓋吾以爲文學之道岐路甚多彼醉心於東西而趨向不與我同者我不必强之使南惟我從游諸子則我必示以方針其與我背道而馳者吾敢料其文塲白戰之時必敗北也雖然文學有止境乎吾之所向雖南窮其所至殆一往而無盡譬如探險南極艱苦自不待言生命有盡而所向無窮吾知從遊諸子亦將畏難而退或且觀望不前甚非所以善導之矣必也有一最近之勝境一舉足而可躋者其中花木繁綺樓觀參差鳥獸蟲魚山川人物一一具備足以供其賞心而悅目者則必欣然願往將一領其樂趣可斷言也夫此一境非他卽我所謂文苑是也其中勝處不可枚舉無論婦稚亦知其中固有樂趣特苦不得其門而入耳一旦而得升堂入室則其愉快爲何如我於其間略識門徑則請願爲鄉導以導我從遊之人其不與我同趨何者則不妨分道而揚鑣至於入門而後或愛山水或玩鼎葬或探古跡或賞時花則各各之嗜好不同人人之性情互異吾固不能以吾一人之所好而强諸君與同好也敌吾此書不過不遊戲場之人場劵耳後列各欄則陳列品也爲美爲惡見知見仁是在閱者吾不敢謂必有可觀者焉是爲序丁巳九月栩屬居士附白是書後天出版另有告白刋在下絡 
長篇小說 
[社會小說貪嗔小史] [  常覺小蝶天戲我生合譯]  
第二十二章（二） 
司櫃者爲一婦人張其小圓之目以望生客狀若母鷄曰客何爲納蘭曰此間亦有小室足容容否婦曰是則須先問客曾否携有行李納蘭根然曰無之婦曰無則須先付一夜之賃金共五先令半也納蘭付之遂登樓賞則亦不名爲樓但於承塵之上接以扶梯耳其中亦有楊藉草爲之旁有小燈熒然而明納蘭不禁眉　然亦無可如何則曰此間亦佳媪有盆可入浴否婦曰此則須赴澡室吾肆無之試爲汝假之隣家旣而返果携木盆井熱水一壺納蘭匆匆就浴復出則黄昏巳過滿街燈火通明耀如白晝摩肩接踵者相屬於道納蘭初欲散步顧愈行愈不適意則重返其寓欲睡乃不能睡伹聞車聲轔轔徹夜不絶天破曉則巿聲又撲地而起納蘭乃摩　倦眼起坐念一夜過矣今日又將如何略事梳泍即出門間眺時雖黎明而行人巳續續不斷川流如水大半皆工人及繅絲之婦女納蘭乃欣羡靡巳念安得亦謀一職俾得安身殊不知道上行人亦方羡此閒眺之人以爲人生安得如此蕭閒哉早餐之後乃以辨士購一晨報擬於其中求得　人之告白然廣告雖多而皆專選於一藝之長非己所能爲者則不禁失望此間街道生疏不能如苞洛區之東西訪問住己兩日囊中所餘僅數先令果告　者并宿食之費亦無矣乃不禁大悔悔不隨舵長往新嘉坡今戀戀於此將如何哉然而仰屋徒嗟亦復何益不如外出或有生計顧出門終日亦夫書能遇一人詢之長者則婉謝之而巳面儇薄之人且加嘲諷令人難堪次日失敗如前而囊資巳罄乃大懊喪旣饑且疲徘徊而過攝政之街怱與一人相撞納蘭愕然視其人則方捧書而行且行且觀其書竟不覺其身旁有人納蘭見此如獲性命笑聲乃與呼聲进出曰密斯梅琳梅琳亦愕然良久乃始憶之曰雪柳乎小子汝在此何事納蘭見其地嘈雜不能立談乃引入僻巷而媪己先納蘭言曰吾此來乃有要事故不即歸汝何爲來覔我得母家中失火歟必確蓋老莢伯恒好以未燼之烟擲之地板焉得不兆焚如言時其目光仍注書頁旣而曰確乎然吾亦未能卽歸以此間有要事也小子汝面色殊弗佳且疲必嗜烟矣勿諱蓋孺子吸烟必病然病亦宜（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[紀埃及國皮拉米事（見癸酉年九月初二日本報）]  
　　孔子删書斷自唐虞以爲唐虞以前之書皆難深老惟其制作之事大端尚有可據至於流傳之跡往往難於討論若倉頡尚未造字以先更無從問津矣至泰西諸國所傳各史大祇僅自二千年上下起故諸儒欲窮究其上古事跡更無從措手然宇宙之間立國繁多豈無一國可考其上古事跡與曰有之則爲埃及國也埃及國者坐落地中海紅海之間其境内儼然有一上古巨觀焉即舊金山氣孫君所謂皮拉米是查埃及國史所以記錄事跡者以朝代區分之每朝有幾代君王亦皆詳錄考其第十八朝則在三千三百年以前此確有明徵也其第一代始立之王名麥尼泰西好古諸士追究其歳記亦各不同其最遠者甚至在七千五百七十四年之前其餘亦均在五六千年之遠今除史載之外又有巨觀之古跡以傳於世蓋該國沙漠之中立有該先王之大墳共數十座其最大者高四十八丈周圍四方每面寛七十六丈至頂漸小而成尖内皆磚石所砌成惟留小穴徑一條與穴房一座以容王棺細樹墳間之碑則第四朝王名氣惡士之墳爲五千年以前所遺之古跡即所謂皮拉米者是也據史所載造成此墳計時歷三十餘年之久每日鳩工十萬有餘之多後世仰觀如此之古跡安牟不嘆爲奇異哉夫五千年以前人户希微制作未備何以能成此大工然則去及此時必巳成爲大國豐功偉烈雖缺無聞必其王能操大權方能鳩此大工成此大舉且細閱其墳巨石古人何以能取此高置墳巓是必有器具以成之也又考墳碑字跡顯然旣有文字必敎化巳行墳内且有器具必國人巳知種種匠作之事史言其第一朝王麥尼之弟甚有文聲且曾著醫書一部可知埃及在七千餘年之前己通文字矣泰西人士多傾心於埃及雖其上古文字久廢無人能逹而好古敏求竟能得其解釋亦足貴也 
[紀杭城之慈團大被敎（見癸酉年四月初四日本報）]  
　　慈團大被二敎殊途而同歸蓋祖述白蓮敎之遺意而每况愈下者也慈團者杵糯米飯爲團而攙以敎中人死者之眼睛云以奉敎主而徧飫諸道友者也大被者設爲長枕大被使同道之人男女成對覆於被中云是敎主與諸道友同樂者也嗚呼是直禽獸之行耳而儼然以燒香吃素持經誦咒爲名熒惑鄉愚是敎起於浙東而蔓延於浙西始則寗紹沿海諸村落一二老婦老翁創爲是名旣不立諸佛菩薩之號又無靈官眞人之稱其所持咒語經典率鄙陋可笑但取鄉人易解耳一以傳十十以傳百信從者多效法亦踵起而支派蔓衍由村莊而巿鎭由巿鎭而城廂守土者以無事爲妙不肯深究彼輩遂肆無忌憚公然行之於省垣矣一日爲慈團敎點蟙之期敎中人畢集男婦皆雜跪上供紙牌二一曰天地君親師一曰玉皇上帝諸男婦口中喃喃皆有所默誦後堂則有諸老婦環跪於地各持一杵杵臼中血色糢糊杵聲震動蓋正在搗慈　也須臾糯米飯熟傾入臼中以紅糖攪匀而杵之血肉遂不可辨因持作二團供神前而環叩其頭如搗蒜婦女多年輕者皆著青布袄男子亦年輕者多穿青布褂婦女見男子過則皆起立拱手有過於敬禮舅姑丈夫也者見有衣冠不類者則　驅逐謂慈團將畢大被將蓋非道中人不能觀也以慈團供神後諸人分食之食畢卽於堂中設一大被教中之老翁老婦咸臥焉曰將以夢寐接神明也後堂亦設一大被敎中之壯男少婦咸　焉曰將以成極樂世界也吁異巳 
四十年後之新世界 
[泰西醫術之神奇]  
　　今次歐戰以火器精利殺人之多亘古未有據統計學家估計三年之内死數巳逾千萬傷者不計焉嗚呼慘矣論者謂幸賴輓近醫學與火器之進步足相抗衡救死療傷之術遠勝於前否則死人之多必更超遇今率也兹姑舉數端以證泰西醫術之神奇 
　　澳大利亞紐絲編陸軍軍團之隊長金維特氏某夜奉命偵敵方攀登樹巓忽空際炸彈臺發金身被二十餘創右腿爲折迨舁入醫院適軍醫某欲爲某傷兵截右腿遂驗視金創知醫筋巳斷乃巧施手術移傷兵之臀筋納入金腿金腿因得復原而從戰如故焉 
　　英國會議員勞滿爵士日前蒞法偕醫士亞瑪爾氏游閱彈藥製造廠見有裝人造臂者三任納藥工事其一人之臂斷自肩下者而嬉弄彈丸如常人無異亞乃出紙捲烟盒示之以待取爵士恐其不便欲出己烟授之是人急辭謝而自亞之烟盒中取一納諸吻復自出燐寸燃吸之其取烟與燃燐寸皆用其人造之鋼手伸縮固自如又一人以其人造鋼手與爵士握手甚歡第三人臂自肘斷以鋼手持鑷夾針起且爲各種運動以示其手臂之無拘朿此項人造手臂縳以索帶而由胸背之筋制其動作故仍具知覺發明之者即亞瑪爾氏也 
世界戰士衛國之故而毁傷其身體此其人至可敬憐獨彼創在面部五官不具親朋不識且望而生惡焉人生處此更有生不如死之慨矣英國某醫院有鑒於此特設修復面容之一部其術蓋傳自法美二國者以造形外科醫士主持部務聘牙醫一專事配置顥骨又精於美術之醫士一專事修飾容貎傷者入院先攝其形次以愛克斯光驗其創處之眞相至其手術則不外以骨代骨以筋代筋以皮代皮而巳蓋骨者架也筋者所以輔之而骨者所以護之也一物不具無以奏功造形醫士之技能在取無關要害之筋骨皮而移置必要之處是舉首重外科醫士之巧術次重施術之潔淨不然終不免潰爛而失敗焉凡鼻梁輒代以肋之軟骨下顎輒代以肋骨外敷之皮則取諸臂上法將臂皮割開廣若面創而留細條不之絶使血脈仍得貫通乃敷皮於面部創處束臂首旁如是三星期而創口結合因斷連於臂上之皮於是面容粗具不復一片糢糊矣然欲求隆準美目妙顔自然則今日人工尚未臻此境也 
　　美國菲拉台爾菲亞省之巴白柯克醫士報告本國醫學會謂　以煑肉鍋内之牛羊骨補諸人之頭面甚有效五試輙驗兩次係其人傷頭蓋骨而患癎癲三次乃補凹鼻所用之骨皆係肩胛骨取其薄而内多細孔也其法先將牲骨煑數過去其附骨之筋肉繼乃截成如所欲用之大小每距半寸鑿孔以貫通之遂以其邊貼合活骨而以絃索固之其一人于補後二年受重撃而骨不稍損蓋所補之骨得活骨血營之伸入而與眞骨無異矣其補凹鼻則截牛羊之脊骨而嵌入兩目間之窪處噫誠使此術日精則哆鳴戚額不足憂矣 
　　默曰吾國殺人之火器雖不進步然猶可借欵以購得之獨至救死療傷之醫術不進步無法以稍彌兵士之缺憾能殺人而不能救人得不爲中國長歎息耶 
[譯叢美民之負擔]  
　　美國參與歐戰後國用大增不得不仰給於稅項而富翁大賈最受影響年入百萬金圓者平時僅納所得稅百分之四後增額外稅百分之十一八月二十三日參議院所定之議案復增百分之五十總計之須納稅六十五萬元美國人負擔若是之重我政府見之必以爲我國民亦宜激發天良殊不知美民之所以能勝此負擔者其故何在我政府其深思之也 
 
 

Page 18

 
 
   
 
