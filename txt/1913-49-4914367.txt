# 1913 - 49 - 4914367

 

Page 1

 
 
   
 
 

Page 2

 
 
社說 
[西藏用兵記（十）（四）（無名）]  
　　(二）（十）（五）史悠明之呼籲十一月初三江孜闗監督史悠明電大總統文曰悠明前因庫欵竭蹶屢經電懇匯款迄未奉覆現退伍陸軍已陸續内渡頃接鍾長官函云番官於前日逼迫將所留衙隊漢人率頷出闗雖經開導堅持不允次日復砲轟漢人被困盼援甚急悠明住噶辦理交涉及往來文電今藏事日迫時有要電若不拍發恐誤事機欲發則電局以江孜所欠電費未清不允通融悠明曾奉國務院篠電已由財政部匯銀二萬等因當卽轉知鍾長官渠以此欵必到向番商借印洋五萬元飭悠明付還但悠明自商此款並無音耗究未識該數是否指馬丞收到之欵前電聲明該丞收歸已有明文悠明奉文經理交涉及往來文電購寄軍械衣物藥品已借墊二千餘金兼月卑埠員司書役郵塘兵夫三十餘名自去冬未領薪餉去無川資留無食用進退維谷文有番商催索兌款諸無支應艱窘萬難再四籌維惟懇速匯專欵交悠明接濟辦理諸務擇要開支不然勢窮力竭難保無誤在悠明一人不足惜獨恐事機一錯難期挽救應如何辦理務祈迅覆 
[（二）（十）（六）結論]  
　　由以上各節觀之藏事之棘手不亦尤甚於庫倫乎雖然我謂藏事本容易解决而所以貽誤至此而不堪收拾者政府之咎也何以故藏中原有新軍一團器械甚足訓練亦精非如庫倫之赤手無憑藉其容易解決者一也鍾頴史悠明等慷慨任事百折不回非如三多之貪生怕死望風而逃其容易解决者二也雲南甘肅同申義憤各有精兵非如𤍠河察哈爾歸化之將軍都統空虚無備其容易解决者三也斯時政府苟稍有决心略爲布置則逹賴不至回藏即使回藏亦不至内訌惟袁總統始终以平和二字爲不二法門國務院以互相推諉爲能事尹昌衡誇張揚武忌刻爲心欲以西藏爲川中之奇貨一手把持不願各省進兵分功積此三原因遂使逹賴推波助瀾步庫倫之後塵爲西陲之隠憂此眞痛心扼腕可爲長歎息者也現在鍾頴離藏漢人被逐一空尹昌衡停師鑪城久無消息政府對於英使之交涉有聲無影不見眞相將來如何結果全恃國民爲後盾故記其始末以資研究國民其注意焉（完） 
[命令]  
　　二月十六日臨時大總統命令任命張映竹署山東高等審判應長此令 
　　任命龍靈署四川高等審判應長安永昌署四川高等檢察廳檢察長此令 
　　司法總長許世英呈請任命鍪樹勲署四川成都地方審判廳長蘇學海署四川成都地方檢察廳檢察長應照准此令任命盧弼署黑龍江高等檢察廳檢察長未到任之前由段國垣暫行署理此令 
　　任命楊光湛署吉林高等檢察廳檢察長此令司法總長許世英呈稱署江蘇高等審判廳長吳縣地方審判廳推事江紹杰呈請准免署缺及吳縣地方審判廳推事本官應照准此令 
　　司法總長許世英呈稱署江蘇高等檢察廳檢察長吳縣地方檢察廳檢察官錢崇威呈請准免署缺應照准此令 
　　任命楊蔭杭署江蘇高等審判廳長陳福民署江蘇高等檢察廳檢察長此令 
　　司法總長許世英呈請任命段國垣爲黑龍江龍江地方檢察廳檢察長應照准此令 
　　任命陳鈺爲山西財政司長未到任以前由崔廷獻署理此令 
　　任命徐致善爲山西國稅廳籌傋處長未到任以前仍由袁永廉署理此令 
　　外交總長陸徴祥呈請任命嚴鶴齡爲僉事應照准此令 
　　劉朝望授爲陸軍中將此令 
　　何其愼授爲陸軍少將此令 
　　陸軍總長段祺瑞呈核覆黑龍江都督擬以額勒德春補佐領慶元文喜逹崇阿補圣驍騎校請予准補等語應照准此令 
専電 
[北京電]  
　　孫毓筠王芝祥陸建章發起國事維持會反對歡迎國會團昨日宴各黨報界有隔座數人前往滋閙 
[北京電]  
　　庫倫決計犯新疆而以游擊之師在逹里崗崖牽致官軍張紹曾何宗蓮電稱庫已决計南犯沿邊各蒙旗一日數警請撥援兵 
[北京電]  
　　中國公報等登載庫兵已人張家口經内務部飭令更正 
[北京電]  
　　昨日趙總理及國務員人乾清宮賀壽由世續接待在南 
書房致答詞各員西服行三鞠躬禮清后以香檳洋菓相欵清室近支王公到者甚少 
[北京電]  
　　江蘇蕭縣議會等請飭倪嗣冲等速統兵到徐州𠞰匪� 
袁總統批准 
[北京電]  
　　昨日審亞細亞報之風　　 
流案被告律師曹汝霖由法官决定陳振先之代訴人江天鐸不應發言江聲稱抗告遂退庭 
[北京電]  
　　據外人核計民國二年份應解外債及賠欵共需英金五百九十九萬三千磅 
[北京電]  
　　公使康君定於二月一號大宴北方各法人於六國飯店 
[哈爾濱電]  
　　聞外蒙代表二員巳到張家口與華官會商俄庫條件 
[吉林電]  
　　財政部决議在此開一露亞分銀行 
[濟南電]  
　　奉吉一帶嚴捕宗社黨匪因之各匪竄匿青島 
[杭州電]  
　　𡩋海馬岔匪徒揭竿起事除巳派九七圑新軍一營外現在匪勢仍猖獗今又加派左路常榮清督師會勦 
[杭州電]  
　　省議會定於念二日選舉參議員 
[杭州電]  
　　剌虞微案正凶已獲 
特約路透電 
[北京電]  
　　六國借欵依舊停頓不進政府與某某公使以及各銀行家均思設法解决迄未收效說者謂現欲解决此事須全恃六國政府現有六國銀圑以外之外人數名均欲貸欵中國英國某銀行亦願以的欵借與中國惟因英政府不允扶助業已作罷現有德國某公司已與中國開議小借欵聞熊希齡就任𤍠河都統所需經費卽由此欵内提撥又有美國某公司亦擬爲中國募債二千五百萬磅聞周總長以該公司前會與中國訂立某項合同尙未實行須俟前事了結之後方允續議又有某美人擬投資三千五百萬之美金由中國讓與開探全國石油之權聞中國政府因此事所關甚巨尙未應允現正在詳審中 
[北京電]  
　　財政總長周學熙因其女在津病故特赴津一行現巳回京周氏因此行有關職守頗守秘密外間謠傅周將辭職職是之故 
[北京電]  
　　美國芝加哥大學敎授安提生君近由滬抵此擬親置天津青年會之基石該會係五層洋房建築費共需十萬元 
[武昌電]  
　　此間因青年會愛特君將次來遊正在預備一切現已假定開會地點日期以三月一號至五號爲止 
[武昌電]  
　　此間造幣廠開除人員遍張揭帖攻訐該廠總辦之劣蹟 
[東京電]  
　　日本法學博士有賀長雄聞已由中國聘爲法律顧問不日將赴華任事 
[東京電]  
　　昨晚（十五）同文會設筳宴請孫中山君來賓甚盛席間演說者甚衆孫君舉觴致答詞中有日本無異鄙人第二梓鄕之語 
[東京電]  
　　閣組織問題迄未解决政友會謂非有純粹之政黨内閣不能承認 
譯電 
[倫敦電]  
　　英國下議院今日（十五日）提出延會動議時議員里斯君緃論各問題兼及中國禁煙問題並中藏時局問題據稱華茶現每年由西藏運入英境者共有二千萬磅之多深望印度之茶能逐漸暢銷又謂今日已有機會實行中英條約關於商業之條欵云 
　　旋有自由黨議員台納君起言曰以鄙意而論今據各處領事所來之報告足微中國已以極嚴厲之辦法禁止通國鴉片貿易上海之工部局急當掃除租界之煙毒無負中國之苦心是日因外相葛雷君參與列强大使大會故由外交次官亞克偏君答稱中國自革命之後吸鴉片一事確有絕大之進步貴議員所述上海租界應掃除烟毒之議外務部殊表同情候研究之後再爲定奪至謂免除中國條約義務一節則礙難照允夫條約義務乃由訂約國自願擔任若輕加免除關係極重今所能報告於貴議員者近來各議員提出之條議現由兩國政府愼加商酌至西藏問題則吾人已沁意處守條約上應有之地位云 
[墨京電]  
　　昨晨（十三日）判軍復與官軍開戰鎗炮之聲終日不絶有官軍一隊忽於戰時背叛惟卽經他隊制服旋據政府宣稱瑪特洛總統業已辭職現匿英國使署前臨時總統巴拉君大約將暂攝總統之任平民居此危城日處驚怖之中街中子彈亂飛各公署各使館及各住宅均岌岌難保官軍與叛 
 
 
 

Page 3

 
 
軍相戰六日未分勝負狄爱士接瑪特洛總統最後之愛的美敦書後卽以彈雨相報聞叛軍携有極大之炮多尊（按巴拉君爲墨西哥當代政治家領袖之一頗有幹略一千九百十一年前任總統被逐時曾由國人推爲臨時總統任事數月旣而舉定正式總統乃始退任其任臨時總統之前曾充外務部大臣駐比公使及駐美大使） 
[土京電]  
　　昨日（十三日）白莢爾地方曾見大戰兩方面各受巨創政府已决意禁止希臘人民居留逹逹納爾及附近一帶 
[希京電]  
　　由逹逹納爾逐出之希人五十名已抵此間掳稱該處已有希人二千名爲士員所拘 
[倫敦電]  
　　據工學界宣稱德國現秘密築造軍艦一隊以求使英國奪雷諾脫式戰艦成爲廢物奪雷諾脫式戰艦一艘之築造費可以供造該艦二十艘該艦五艘能毁奪雷諾脫式戰艦一艘 
[柏林電]  
　　德國陸軍飛船議案規定建造飛行器及飛船若干艘及儲船新屋數所共需經費英金一百萬磅 
[晆太電]  
　　坎拿大下議院已通過議案籌撥金洋三千五百萬圓以造奪雷諾脫式戰艦三艘貢與英政府當時各議員之熱誠流露言表齊唱國歌以表歡欣 
要聞一 
[財政外交之兩大難關]  
　　（北京特約訪員一葉子）　　借欵交涉將成未成蒙藏問題欲解决未解决其間分散離合之跡無時不變列國態度一度傾於強硬則我國之位置愈陷於窮迫外人謂此係我國當局者對於大局喜持侮弄小策所致實際言之爲我當局者侮弄列國抑爲列國侮弄我當局者不易言也 
[蒙古問題]  
　　我政府於陰曆歲秒借欵如成而如不成交涉如敗而如不敗旣不能因是而與六國接續然六國外之空言介紹者亦不能遽爲開始新交涉且年關在邇各方面之需欵甚急俄公使深知我當局之窮狀强欲行其本國目的而専事攻擊遂提出不承認賠欵展期問題欲以腕力強迫其交付 
　　我國之財政非借欵則不能經過年關爲中外所深知民國當局曾舉其財政之内容詳細提出於六國資本團之前俄國亦與聞其說明之一國也知我國庫中絶無餘欵且追究賠欵庶由是對於蒙古問題無論如何解决皆不能不承認之此其設策之陋劣殆與下流社會之行爲無異列國亦憎其暴烈手叚同時對於民國不能無同情於是有十國公使對於俄公使面爲勸告俄公使亦自知其處置甚非大國之行爲不無可恥遂將朝催暮促之事一時暫爲擱置 
　　然此不過就其所謂不承認賠欵展期之口實一時爲之暫置决非俄國對於蒙古問題之方針有所變更以至時時督促外交部對於該國一月六日提出之要求代案速予承認矣惟我政府因未恊議决定而不予答復於是未了之局依然繼續至今 
　　據所聞則政府對於俄國政府提出之代案五條除其第一條外悉承認之主張第一條之中國對於蒙古有宗主權之字句加以修正就此之栛商我外交總長與俄國公使間一再交涉云 
　　此說確否不可知我政府則以爲俄國於我鄭重平和將其他條項悉予容許惟於第一條稍有所修改而猶不之應則無論迄於何時皆不予以承認隨其懸案以俟正式議會之開議俄國則又將於不承認賠欵展期外更發見幾多之牽掣問題以相持不下云 
[西藏問題]  
　　西藏問題自去年八月十七日英國政府提出要求我政府於十二月二十三日答復之英國以其答復甚蔑視其所要求之條件而惡感遂生困難亦愈甚我政府之意欲自取消前次之答復再以相當之條件交涉向英國政府聲明旣一時傳說矣邇來英國政府對之亦無何等之答復然顴其間英國對藏之行爲及西藏逹頼所爲之舉動則西藏將來應逹於如何之况狀固不難推側也 
　　西藏逹頼旣逐出我駐藏辦事長官鍾頴近又與庫倫活佛節使相往來相傳蒙藏協約己成英國與逹頼間亦有新結英藏協約之消息蒙藏協約爾方均已簽押活佛逹頼均在其領域以内稱帝此雖不可盡信然兩者間訂結一協約則事實也不特蒙藏協約也雖英藏協約應亦成爲事實矣於此更可注意者近頃英國中以日英同盟條約中關於中國領土保全之條項凡中國領土之文字爲含有一切中國藩屬抑但爲中國本土以其意義不明致議論一時飛起是也 
　　中國領土之文字含有藩屬與否讀其文當指中國一切領有之版圖别無疑義然拳匪事件後英德兩國訂結中國領土保全之協約俄國主張滿洲一地不包於該條約所規定中國領土文字之中時則有德國皮尤洛氏竟表同意英日等雖主張含有說亦不見有明確之决定由是遂爲列國間之大問題矣然則就此問題雖有所爲非但指中國本土面爲含有藩屬之議論然以得與英德協約中之疑問同其曲解則或者竟從之而爲解釋亦未可知也 
　　就中國領土之文字所以爲如此解釋者以英國對於西藏所有之决心與规定於日英同盟條約中中或領土保全之文字不免有所抵觸若英國對於西藏無斷然行處置之意則在英日條約上之文字亦無須爲範圍縮小之解釋若此解釋問題英國以其便利而狹小之日本則爲廣大之解釋其結果必不相容是則英日同盟或由是生改訂之問題又若日本仿其例以彼德國因滿洲利害關係少而許俄國之主張置滿洲於中國領土之外遂亦以日本在西藏無何等之利害關係認英國之使利解釋將西藏置於中國領土保全之保障外委於英國之自由處理於是日法協約日俄協約所規定中國領土保全之文字亦從其先例隨時隨其便利以定解釋則更不待言也 
　　他問題暫置不論面英國所以必有如此解釋者要不外對於西藏欲爲斷然處置之結果而已然則西藏問題我政府猶取外交之姑息政策而其關係國則大有所企圖而着着前進迨一旦以公文也之終必爲不可挽回之鐵案而西藏遂由此自絶於我國也悲夫 
[宗社黨]  
　　宗社黨爲五彩旗風所吹散漸覺消滅而見其影然事實上則大有不然者最初之宗社黨純爲满洲人中頑固之一派但知敵視革命黨而絶不知大勢之所趨惟依感情之作用爲狐鼠之行徑而已是等之人在满洲朝廷猶君臨天下之半與革命對峙之時尙不能有所爲則隨時代之變遷自當消滅然目下所稱之宗社黨而出没其間者與純然宗社黨大異不惟满人凡漢人中不满意於現今政體或曾從事於革命而未能满其慾望者彼見武漢一舉之時天下聳動之狀況以爲革命易行以投合所謂厭治喜亂之社曾遇機舉事以爲快以成一種秘密結合體殆如所謂虚無黨之危險分子也據所聞是輩有竊人京師以事誘惑者其行爲大有煩於土匪非必有大志其終不能成　　 
事可知然就其所至則四散謠言使良民不能安心服業其所以爲害於國家之大局國民之幸福寗尠也耶 
[各省國稅籌備處]  
財政部今稱國稅廳官制現己提交參議院亟應先事籌備所有從前設立之調查處卽改爲國稅廳總籌備處派王景芳爲總辦李景銘爲會辦等語茲悉該部爲劃一各省國家稅地方稅起見業經通咨各省一律設立國稅籌辦處按照左開稅目以確定稅法而裕財政云 
[甲現行之國家稅]  
　　一田賦二鹽課三關稅四常捐五統捐六釐金七礦稅八稅契九牙稅十當稅十一牙捐十二當捐十三煙稅十四酒稅十五茶稅十六魚捐十七屠捐十八夫行捐十其他之雜稅雜捐 
[乙將來應設之國家稅]  
　　一印紙稅二登錄稅三遺產稅四營業稅五所得稅六出產稅七紙幣發行稅 
[丙現行之地方稅]  
　　一房捐二田地附加稅三夫行營業捐是茶館捐五屠户營業捐六店捐七商稅八飯館捐九戲捐十車捐十一土捐十二油捐十三糧米捐十四醬油捐十五牲畜捐十六布捐十七其他物產等捐 
[丁將來新設之地方稅]  
　　一家產稅二國家不課稅之營業稅三國家不課稅之銷費稅四入市稅五使用物稅六使用人稅七營業附加稅八所得附加稅 
[外交官領事官制内容] 　　 
　　外交部日前將外交官領事官官制提出由法制局審定後卽日交國務會議茲探其内容如左（一）公使員額舊時設使之處凡十國日英法德俄美（兼墨秘古巴）日本奥義比和上年新章增設者三國曰日兼葡曰墨曰秘添兼駐之國三曰瑞典曰丹麥曰巴西並規定以俄兼瑞以和兼丹以法兼巴西以上除兼駐國不計外共二有三國惟巴西在南美洲距法國海程甚遠且附近巴西之智利各國華僑甚多不便由法使兼轄必須於巴西另設一人統計公使員額次十四人 
　　（二）書記官及隨員之額缺使館事有繁簡官員定額亦因地而異但經常辦法每館書記官二人隨員一人度事繁之館每項可設一人應額設一二三等爲書記官三十六人隨員二十人 
　　（三）辦理外交事務官之設置辦理外交處事務官本有永設與臨時之分永設者中國向未派過從前有代辦使事之参贊者均屬臨時兼任之官令統稱辦理外交事務官其臨時兼任者冠以臨時字樣因無特定之専額故不列於外交官制表中 
　　（四）參事與一等書記官各國外交官有參事名稱在一等書記官之上亦有不設參事將一等書記官改稱參事者現在我國兼采二法於未派大使時亦暫不設參事惟准一等書記官從所駐國習慣權用參事名稱 
　　（五）領事之員額舊設總領事十三處新加坡澳洲坎拿大南斐洲海參威墨西哥古巴金山小呂宋巴拿馬橫濱朝鮮瓜哇是也領事十七處檳榔嶼紐絲綸仰光温哥佛紐約檀香山嘉里約神户長崎仁川元山釜山甑南浦新義州蕯摩島泗水把東是也元山甑南浦二處皆副領事餘均正領事通計總領事十三員領事十五員副領事二員共三十員此外各領事館又有通譯書記等官合計八十餘員人多費鉅且領事館有書記名稱非各國通例茲特改爲總領事領事副領事隨習領事四種而裁去通譯書記名目茲儗設總領事十二員（南斐州總領事裁去）領事十四員副領事二十四員隨習領事二十八員 
[東三省參議員質問設立籌邊使理由]  
　　參議院東三省議員曾有翼等以東三省新設籌邊使一案向政府提出質問書云邇來政府往往不依法律而以命令設官如新設東三省籌邊使是也查東三省籌邊使在舊官制中原無是名政府必視東三省有籌邊之必要亦當先交東三省籌邊使官制草案經院議决再行設官未爲晩也乃舊無是官而遽然任命以命令代法律致與民國約法大生障碍此不可解者一也凡設一官必有一官之權限今槪括之曰東三省籌邊使將籌邊使可以指揮三省都督乎抑三省都督仍各自爲政與籌邊使渺乎且東三省籌邊使事務範圍廣狹尤我人所莫能解釋外交也軍政也屯墾也以及農林路礦各種實業也凡言籌邊皆可涉及東三省籌邊使將以上所列各事務槪經營之乎抑指一種特别事務而經營之乎如指一種特别事務而經營之則注重外當名之曰外交使注重軍政當名之曰軍政使注重屯墾當名之曰屯墾使以上各官東三省雖名稱不一而其官皆備今槪名之曰束三省籌邊使將置三省都督於何地將置三省軍政外交屯墾各官於何地權限不明是徒於三省凋敝之餘增此一項虚糜於三省政治上究有何補此不可解者二也庫倫獨立满蒙毗連言籌邊則莫急於軍政籌邊使之設將統一三省軍政乎抑别有命意所在乎若專爲統一三省軍政而設則我敢斷言之曰觀聽迴惑軍心益漓政府無論如何計劃斷不出此下策若别有命意直言之不過爲一虚驕名士章炳麟謀一位置而已東省豈位置閑員之地此不可解者三也總之政府非根據法律不能命官卽命官亦當注重輿論妥遴賢員而任命之萬無有驕蹇瘋顚如章炳麟而任以東三省籌邊使者謹依院法提出質問 
雜評一（無名） 
[國事維持會]  
　　有一部份人倡國會歡迎團於是又有一部份人設國事維持會以反對之兩相對抗如臨大敵實猶之江亢虎說籌邊策戈朋雲開公忠演說會以駁之也 
[上海租界之煙毒]  
　　英議請除上海租界之煙毒英外部亦表同情可知公理所在無論何人不能違背况夙以人道爲重之英人乎我知日後租界之禁煙必更視内地爲嚴密吸煙者不能終視爲巢窟也 
[兜安氏秘製保腎丸]  
此丸風行環球功效卓著治腎　　生之一如病癥之職責藥而栓背痛腰酸及小便諸患更有奇驗試觀下列證書便知不謬 
背痛累月服保腎丸而愈之謝書 
兜安氏西藥公司諸位先生臺鑒僕背痛累月痛楚不霸堪為此心甚憂鬱自服 
貴公司保腎丸以來痛已全目獲益良多今擬續服以強體僕因親自嘗試果得效騐特書數行以為同病之介紹云爾專此敬請壺安 
上海華安保險有限公司副代理星加坡南洋總滙新報總司理人梅春浦上 
各埠藥房均有出售每瓶大洋一元二角每打洋十二元 
上海江西路B字五十一號兜安氏西藥公司啟 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蒙古聯合行進會開會詳紀]  
　　十一日蒙古聯合進行會假東四牌樓餘園開正式成立大會到會者二百餘人兩點四十分鐘開會首由臨時主席恩華報告開會宗旨次由蒙藏事務局貢總裁演說謂今日蒙古聯合進行會開正式成立會承諸君惠臨本會不勝歡迎惟本會進行手續宜首從社會人手是必聯絡社會感情方能結合團體能結合團體方能逹到政治上進行之目的將來本會非在蒙古各地方設立分部不足以聯絡蒙情總之使蒙古與民國感情相洽方不失我聯合進行之宗旨次由大總統代表梁士詒演說謂民國成立五族一家現在貴會成立極表贊同大總統特派本代表到會將大總統對於蒙古所抱方針報告諸君自庫倫獨立以來卽發生俄庫協約由庫俄協約即起中俄之大問題此中國存亡一大關係也大總統深以此事爲難惟此次獨立諒亦係少數抗違民國大總統甚不願以武力解决今貴會卽以聯絡爲宗旨甚望諸君極力進行云後復經趙總理代表某君演說畢卽由會員葉顯揚訥謨圖金永昌章嘉活佛相繼演說遂投票選舉理事那王（一百七十五票）貢王（一百二十九票）阿王（九十九票）均當選復選舉評議員當選者爲熙王恩華鄂公張樹桐德貝勒葉顯揚卓王樂山張文金永昌訥謨圖諸人選舉畢時已六鐘餘遂散會 
[中央學會議員選舉問題]  
　　國會議員得由中央學會選出八名此載之國會組織法者中央學會組織之法已由教育部擬出交參議院通過其取得中央學會會員之資格者須由中外高等専門學校畢業學生以五十名以上之投票方能人選聞此項高等専門畢業學生總計不過千人上下將來選出之會員至多不過二十人此二十人相互投票得選出此八名之議員至中央學會之作用類似於外國之博士會有證明學問資格之權能吾國學人最爲缺乏而亦不能不有此舉者以備一格云爾日前京師大學預科畢業生請於教育部要求取得選學會員之資格敎育部頗以爲難謂高等専門四字聯爲一氣意以爲高等以上之學堂而具有専門之學科者也大學預科學堂雖在高等以上而其學科仍屬普通故不得加入其列而預科學生之解釋則謂高等専門四字係屬平列當然可以人選兩相爭執敎育部亦不爲判斷咨交參議院解釋以故選舉細則至今尙未擬出現在國會召集期迫而參議院自改歲以來久不能開會若不設法解决此問題則中央學會之八名議員直將放棄故日昨國務員中有提議此事者謂宜先就合格之人舉行會員之選舉以便接續選舉議員至大學預科學生如經參議院或將來之國會議决可以入選則再行補入以免因一部分人累及全體選舉云云此議出後多數之國務員皆表贊成惟兼署敎育總長之劉冠雄則無甚可否云 
[喬小衡放鎗被捕紀詳]  
　　鄂省戒嚴後各街巷均有佩彈之哨兵巡邏夜禁行走而城中每夜常聞槍聲惟從未查獲放槍之人都督府據巡查報告亦無日不有某街巷一帶突聞鎗聲急查並無既踨等語於是當道頗疑係巡哨兵私放藉以恐嚇冀免裁汰故特派都督府軍務司與巡警廳各科人員澈夜巡哨凡任巡選勤務之兵每人准帶彈兩排檢察不准私帶巡查畢卽繳彈入庫一面宣言暫不裁汰軍隊以安衆心詎日來舊暦新年已過而社會上謠風反熾均謂大亂卽在目前而所傳變故則又言人人殊有謂係外來某匪黨倡行革命者有謂係退伍軍人閑散同志希圖擾亂者有謂係向海潛王憲章輩聚合海湖會匪馬隊叛兵以圖復逞者有謂係北來宗社黨勾結各種匪類冀破壞大局者衆論紛紜莫衷一是究之皆屬有因外人亦因此恐怖增其防衛（如漢口法領事晉京見法公使之報告德領事飭工部局運彈一萬粒修葺礮壘等）以故商民恐慌不敢安處聞十號早天未黎明時都府堤街巡查軍聞前清河南南汝光道譚啟宇公館中連發槍聲三響遙見一人在晒台上一瞥而下其時又聞城外江岸（該處離城根甚近）亦有槍聲似作接應者當卽就近請巡警六署官長巡士協同往捕捶門良久始有着軍官裝者一人啓門詢問何事軍警云吾輩親見此宅晒台有人放鎗故來搜索該着軍官服者卽肆口大駡曰我係第二師副官喬小　適間因有飛盗在屋上將人行竊故嗚槍追擊爾等終夜巡邏不能捕盗干涉我放鎗何意警察長謂君旣充副獨不聞都督命令查拿放鎗者與匪類乎且履勘屋上並無盗走形跡遂飭捕之赴都督府訊問喬竟敢出槍抗拒將一巡士打傷卒被衆逮捕以去其僕及譚姓家人亦一併捕去仍留軍警守護其宅蓋喬係譚啟宇之妾弟故同居也解府後經黎公派副官訊問喬仍以捕盗爲詞黎公卽派員前來勘騐並命令如無盗形跡卽行搜查比經細勘牆壁屋瓦毫無盗跡遂命軍警詳細搜索在喬妻房中及水缸底下炭灰堆内發現手槍三支子彈百餘粒炸彈十二個小旗多面尙有他項証物故將譚妾及喬妻均行拿去一槪發軍法處審訊其宅派軍警看守又據該叚巡警報告譚宅平日往來之頗多是以事後都府堤一帶满佈巡兵冀獲餘黨至喬放鎗原因或謂係與亂黨通報信所獲之旗顔色式樣各别亦似軍中通信代語符號因之外間又喧傳亂黨聚集城外以喬爲一通信機關焉式 
　　另一訪函云喬小衡被捕至都督府後喬卽將當夜如何被盗如何追捕如何持刀如何放鎗自衛詳情呈明都督交由軍法處查辦事爲杜軍長鴻賓知悉榷係被盗自衛遂函呈都督府解釋喬某榷係行爲正大宗旨纯潔復由軍法處程處長漢卿派員派員騐明盗口下二點鐘卽將喬開釋矣 
[七省禁烟協會之發起]  
　　鄂民政長夏壽康以湖北界連川陜湘豫皖就六省凡禁煙事宜行政官每於毘連之地此省詆彼省爲松鬆懈甲省諉乙省爲骚擾互相推諉政今紛歧亟應通力合作一致進行以免此疆彼界之嫌而除同罪異罰之弊（例如湘陜獲有煙犯常鎗斃而鄂境領有牌照則可購吸官膏又如陜汴禁止土店存貨多轉運漢口）特於日前通電六省都督省長以武昌爲適中地點請各派委熟悉禁煙専員前來會商進行手續互訂一律遵行専章協同辦理業已得各省贊成復電計四川派員劉綱陜西派員張子鼎湖南派員吳敬業河南派員陳桐卿安徽派員陳維善江西派員李權定於三月一號開會合之湖北共計七省聞湘督復電並主張邀集此外各省亦派代表會議蓋以此會係専顧鄂省若湘之毘連黔桂汴之毘連蘇直晋以及其他各省無不負連帶關係與其因湖北而牽動六省不如統籌全局云云夏民政雖然其說惟尙未敢擅自主張故已電詢内務總長請示定局矣 
汪精衛畢竟不凡 
[去國之故見道之言]  
　　汪精衛此次遠遊巴黎日昨有人得其致蒙族書一通照錄如下弟此次所以遠遊歐洲者其一以平日心期以爲破専制之政府當以武力而感化全國之人心當以敎育今日心猶未改進而已此非以漸感化不爲功而躁者乃欲以激烈手叚施之此弟所極不謂然者也此次改革在吾人觀之未敢謂成功而大多數之人民固已深厭其紛擾此時政治之態度宜寗静而敎育之着手則不可緩故弟棄政治之運動而擬從事於敎育然弟比年以來風塵奔走益以幽錮學問荒疏已久故西遊歐洲冀得知識一面自力於學一面求所以感化國民心理者佛說所謂自度度他與所謂未能自度而先度人者雖未敢幾及亦猶是志耳其二則以弟自聯合南北告成之後國人所期望於弟者太厚往往不度其力之能任與否强以重任加之在北京在南京及滬粤皆受此厄弟旣不願與聞政治而又無以謝生平師友之責望非遠遊於外不能脫此纒繞也（中略）爲革命黨命與爲政治家不同革命黨知不可爲而爲之其失敗僅犠牲一身政治家知不可爲而爲之其失敗也國民皆受其累故不敢也南洋此行以舊遊之地周旋衆多故未能詳函述告今抽暇書此望兄有以敎之 
[嶺海選舉訴訟之波瀾]  
　　粤省初選揭曉後新會海陽迭起訴訟新會選舉舞弊一案該邑林燦予等到會請議由該省議會據情電逹北京後昨接北京國務院支電飭由該都督委員切實查辦初五日復由新會選民林燦予會同海陽選民陳之英等分電北京大總統國務院司法部國會事務局云初選訴訟新會三案海陽六案均依限起訴迄今遷延不理有心擱置刻總監督趕速召集省會議員定魚日開會舉議長虞日舉參議員查初選舞弊未判即覆選議員未定且海陽被告張星樣新會被告楊鹤廉當選省議員尤爲不合若遽行預會實屬違法請電飭第一第三區議員暫緩預會候各訴訟判决并迅派専員監審澈究以重選政新會海陽民林燦予陳之英等微叩 
江北近日之暗潮 
[許久香運動議長]  
　　江北選舉許久香本可得衆議院因許必欲得省議會選舉人從其意許遂爲省議會議員茲悉許自以一人國會徒惹起資政院前議長之醜聲而随行逐隊轉無從前當資政院議員之能力故竭力運動爲江蘇省議長或副議長卽可挾江蘇一省之勢力承順中央取得最要之目的現正極力運動正議長由清江某某出面在淮徐海活動又派王某赴揚州力說運使久不駐揚係張季直之阻力以冀毁張而戴許聞揚人因此有怨張者但以許前醜未泯亦未甘竟推爲一省之冠冕也 
[沈雲沛大張旗鼓]  
　　沈雲沛日前遣其子沈仲常回里鼓吹江北會専與張秀直爲難口稱宣布張季直在三大罪狀一呑賑指上年江皖義賑事事與今内務司長馬士杰有關馬卽當時賑局之辦事人也二導淮謂張主張導淮將置淮徐海人於死地三賣礦謂徐州利國礦張會賣與三井洋行云 
[許沈相仇又相用]  
　　許久香與沈雲沛同鄕換帖而互相傾軋但江北公會之搗亂則爲兩人志願所同沈出面與張秀直爲難許則惟利是視利在毀張以買江北不逞者之心則與沈雲沛取同一之手段利在倚張以取得自已利益則又日夜奔走張季直之門與爲莫逆聞張亦時時思援許似不知有許之爲難也 
[揚州巡城營衝毀商團紀聞]  
　　揚州東關城外於八號晚焚毀柴棚數所九號晚城内沈姓香店又失愼當起時各路水龍及商團體操會等馳往赴救適巡城營兵士口傳營長劉桂庭命令囑商團在場擈滅餘火時稱劉爲大人詞旨驕亢商團羣起反對謂满清現已傾覆民國成立安得有大人之稱一時互相詬詈幾致用武後經該會會長等調處而散詎十二晨十名鐘突有該營中哨張濟如左哨江占鳌并不禀承劉營長命令逕率同兵士兩隧至舊城商團體操會事務所（舊城守營衙門）衝門人搜索日前辱詈之團員未獲卽將徐軍統所派散米之高貴及會中號房顧洪門丁某毆傷門窗物悉被打毁事後復衝人公園又將園中玻窗撃毀而散當即報由會長戴静山竹軒二君與劉營長交涉要求賠償一面禀請徐軍統將滋事張江兩哨官斥革如目的不逹則將集合商界全體罷巿現悉劉已承認賠償并命滋事哨官江占鰲等率領衝打之目兵將商團受毁之牌樓重行修整披紅插花游行街巿後送至該會服禮謝罪而徐軍統以兵士橫行此風不宜寖長亦擬將爲首者從重治罪以儆效尤至劉管帶於滋事之日曾經力加攔阻兵士不服自擬亂職云官以免再有事端至干約束不嚴之咎 
[閩省鹽政調查紀（二）統一後狀况]  
　　閩省鹽務收歸公有議定改組辦法加意整頓頗著成效惟當時戰事初息啇業停滯銀根奇緊而欲籌傋現欵買收商帮勢必不能用是内顧財力外察商情定議按帮科其價値給以有利債票每月八厘計息分作六十個月匀攤政府不費資財可收永久官業商家得此债票陸續清償亦不至生活無措然各商久擁世產一旦議歸公有始而顴望繼而争執該處持以毅力磋磨逾半年迨至去年七月中旬方能全省統一計闔省三帮共給價二百二十餘萬元除抵還舊欠帑項及酌發現欵六十餘萬元外僅給債票一百五十餘萬元至於每年増收課額之數查之前清闔省全年課額合官運商幇正課代額溢課加價抽釐五項共七十餘萬元倘照舊時辦法則官運各局委員差餘仍舊存在延平建寗邵武福州福寗五符屬各商幇雖尙完善亦但仍纳原課餘者悉人商襄核計官家所得已屬有限若與化漳泉龍永五屬土匪乘光復之際存鹽館器搶毁一空原商聯辦定成欠課呼籲追免仍所必至甚至一任革追五屬原額之廿餘萬必將分文無出其全省課額銳短可斷言也今以公有統一將官運商幇之腴者悉數涓滴歸公而疆界旣泯價値可平緝私旣嚴銷額自揚故完全統一雖在七月中旬而此數月分道經營進步尙速自去歲正月以迄十月解繳財政司之款約五十八萬五千元攤還各商債票本息約二十二萬元撥發收回商幇現欵約八萬五千元購置輪船九艘約六萬元較原倉存溢買盬斤十七萬擔約一十萬元計所人已在一百零五萬元後此兩月時値旺秀所進更不止統計人款當在百五十萬元比較原額七十零萬直增逾倍矣若至今歲則上游布置益增完備下游元氮亦就規復緝私愈嚴籌銷益旺預計所入可實得二百八十萬元較之原課直増三倍間財政奇絀惟鹽課一項堪資挹注云 
地方通信 
[松江]  
　　童屍不肯收殮松城長壽橋南方春泉陸補才曁婦陸蔣氏謀斃十四歲隣童金炳生後沈屍滅跡十四黎明破獲後歸法庭訊辦該童父母以死狀慘酷法庭又科斷游移不肯棺殮十五號檢廰傅屍屬到案勸速棺殮該兇手罪案須兩月後上台批回宣布屍屬稱法律所以保障人民非護衛凶暴似此人証完全事實確鋻尙不肯讑扺則此後良民身命均處危險地位卽地方永無安寜之日非讯予科抵决不收殮云云時堂上觀者如蟻法官懼釀他變卽命退堂約晚間再訊並許俟五日後宣布判决狀 
[碾米廠被燬]  
　　泗涇西巿梢新開日昇昌機器碾米廠初五夜廠中飲開巿酒辭退數人詎是夜三句鐘機器房忽然失火碾機十二架盡付一炬惟煙囱不倒牆壁不圯尙可收拾所奇者該屋用水門汀築造機器亦鐵質忽遭此刼說者疑爲怨家縱火惟壁左爲米倉托碾之米堆積如山尙未殃及亦云幸矣鎭江 
[縣自治定期選舉]  
　　丹徒縣知事于定一君前會同紳商學各界組織正式縣議會現城鄕選舉之人名册業已辦理完竣籌備之事亦可齊全爰定於二十號召集選民在城内萬壽宮投票選舉議員云 
[游勇刦奪槍枝]  
　　鎭郡處南北耍衝游勇流氓最易托足邇來西鯽魚套等處竊案時聞曾由巿議員王吳諸人發起民圑此風稍殺乃日昨夜間圑友巡夜至三圩左近突來身著未有胸章之軍服者數人與之相遇卽欲强奪鎗支該圑知係游勇擬開鎗相向始各散去 
杭州 
[請放扣留軍械]  
　　張伯岐鎗械在三界百官鎭被巡防扣留一則刻已由浙都督電復寗紹巡防常統領請卽放行茲將原電錄下寗波常統領鑒歌電歌電悉據軍壽應案是官官扣留鎗械確係張伯岐帶赴砲台應用等語應准放行 
[組織軍事機關]  
　　浙都督府軍事機關近照總統公布令編組織分科辦事准於三月一號實行參謀長一員以廰長金華林充任一等參謀官以副廰長葉煥華充任副官長以董紹祺充任一等書記官以原有書記官陳鍚恩錢可仁充任原有之二等書記官改爲一等僱員以周印棠陳光禧譚宗仁充任二等僱員以原有之錄事朱鴻蕃何極湯枚升充業由都督紿發委狀矣 
[設立全省水巡籌備處]  
　　全浙水陸各路防隧朱都督會經提出軍事會議請示中央擬先將各屬水師營隊改編水上巡營組織籌備處派員督辦在案現已奉到陸軍内務各部電復照准除外海水師曁南北兩路分統（卽台温兩洋）各艦隊責成王統領爕陽從速籌備外所有省防内河錢江紹河及嘉湖游撃先鋒淺水兵輪等營隊一律改編特在省城設立全省水巡籌備處遴派軍政府參議葉煥華君専任督辦朱都督現已密電中央准於三月一號實行開幕矣 
武昌 
[又獲一嫌疑犯]  
　　鄂省因迭破匪徒機關故巿面異常戒嚴初十日下午三時有巡哨軍隊一排行經司門口忽見天生福茶葉舗石坡上站立一人身上落下手鎗一柄當卽上前盤問伊卽支吾應答搜其身畔有子彈三皮盒綠綢一大方用墨塗寫旣不成字又不似書當將帶回營署究辦矣 
廣東 
[廣東選舉叅議員揭曉]  
　　廣東選舉參議員十人於前日發表茲將名單錄左唐紹儀香山五十七票周廷勱茂名五十四票何士果大埔五十四票李英銓英德五十票王鴻龐瓊山五十票李自芳新寗四十九票彭建標龍川四十九票楊永泰茂名四十九票温雄飛新寗四十七票李茂之新會三十七票 
雜評二（默） 
[汪精衛家書感言]  
　　革命以後政治之態度宜寧静寧静云者非弛懈不治事之謂也一面用穏健之政策以培養原氣一面用優美之敎育以感化心理而後國基可漸期鞏固乃今之政府欲寧静而未所以寧靜之道國民之暴烈者則猶不欲其寧靜而日日煽動之此危道也 
[中央學會選舉問題]  
　　大學預備畢業生之爭資格久矣其樞紐全在中央學會組織法中高等專門之一項夫高等専門四字之爲平列爲一貫一言而决耳而乃敎育部不爲判斷參議院不爲解釋廷至今日將次召集而猶呶呶纷争風潮未已嗚呼中國之事大抵如是 
[唐少川應選否]  
　　以聞警出亡之國務總理忽焉而膺參議院議員之選其不宜於行政機關者獨宜於立法機關耶或者曰此蓋有特别關係於其間欲借以利用少川之勢力耳 
　　雖然人之利用少川與抑亦少川之借重他山而利用之耶此其故大可耐人思矣 
[大人之流毒如是]  
　　一鬧意見卽置公益於不顧此中國人之特性 
　　救火急事也以斷斷争辨大人之稱謂而起衝突倘因争辨大人之稱謂而死與較之奮勇救火而死者其程度何如黃海林爲救火死啇界悼之議會卹之都督省長奬之掦州商圑其亦有所聞乎 
 
 
 

Page 7

 
 
本埠新聞 
[九龍山匪黨又獲一人]  
　　江防軍駐滬探隊營黃營長前日在高昌廟地方拿獲開設飯館之九龍由匪黨湯桂生卽彭茂生已詳昨報茲又經黃營長訪得高昌廟地方尙有匪黨潛匿煽惑旋復查獲賀逹卿一名卽於昨晨連同前獲之湯桂生押解吳淞呈請章師長研究辦 
[南商會常會紀要]  
　　南巿商會昨開本年第一次常會午後三時邀集各業領袖及各商董蒞會提議商界改用陽曆表决實行並報告去年該會辦事成績至傍晚始行散會 
[公堂復用刑訊之虚言]  
　　駐滬領事團近以竊盗案件每多狡賴擬於公堂規復刑訊以懾匪膽外間已早有此說惟聞公廨關讞員則並未接到此項照會且以西官提議雖有所聞但此事關係主權於民國新刑律尤有抵觸斷無贊成之理而各領事尤以維持法律尊重人道爲前提當亦不至故爲其難傳聞之言尙不足信云 
[仿造新式快砲]  
　　陸軍部段總長查得前清宣統二年會由濤貝勒向德國克虜伯廠曁奥國某廠購到新式快礮兩尊其口徑均係七生五每尊長約七尺餘甚爲合用亟應依式仿造爰於前日委派軍械科長韓某將礮解滬會同製造局陳督理督飭礮廠工匠照式鑄造惟式様略須更改砲身卽照克虜伯式樣砲架則照奥國之史高德式樣現先仿造兩尊如果合法再行製造聞陳督理刻已飭令繪圖房繪成式檥交由礮廠照式赶造矣 
[奬卹救火會員]  
　　北城九舖衆安社救火會員黃海林君救火殞命詳情迭紀本報茲經上海救火聯合會呈請給恤業奉都督省長核准錄其指令電文如下 
[程都督指令]  
　　呈悉黃海林因救火墜傷身故殊堪憫惻已據情函請民政長查案辦理仰即知照 
[省民政長電]  
　　報載該縣救火會員黃海林踴躍救火墮梯殞命如果屬實應即給以舍身成仁四字匾額並給卹銀百元以昭激勸 
[陸軍部預備征庫米]  
　　江蘇本爲產米之區千倉萬箱無虞缺乏祇以年來頻遭災歉且有奸商私運出洋以致價値騰貴近更顧重邦交慨允日人運米數逾巨萬價益增昂刻雖商准停運而滬上米價每石仍須八元以外小民粒食艱難軍糈尤受影響茲聞北京陸軍叚總長以庫逆執迷破壞共和終須武力解决預備軍糧關係甚要因特急電南來請予察核市情通盤籌書卽就蘇省按月實能輸運軍米若干石以資接濟並統扯米價若干均卽查復俾籌應付等情程都督曁應民政長得電後業已派員來滬並往内地各產米處所實地調查以憑覆核矣 
[勒禁售賣戒烟藥]  
　　上海縣知事與商埠巡警廳長奉省民政長訓今云内務司案呈奉内務部訓令第五十二號内開前據公民王元吉等呈稱煙丸害鉅杜絕宜嚴近如天津售賣煙丸尙復林立若不一律禁售不惟積毒難除將來國際交涉更難辦理等語當經本部抄錄原呈分别函致外交部曁咨行直隷都督查照在案茲准外交部復稱查海牙萬國禁烟公約第十四條凡所稱戒煙藥均應在設法施禁之列天津係屬租界當可援照公約辦埋惟現在煙禁基嚴購吸不易此項丸藥銷售日多恐以此營業者必不止天津一埠擬由貴部通咨各省遇有製造此項丸藥務各嚴加限制以符公約等因前來查本京售賣戒煙丸藥各舖早經本部飭廳勒限禁絕各省事同一律自應將製造售賣此項丸藥各舖户嚴加禁止以杜流弊而免纷歧除通行各省並登載政府公報外爲此令行該民政長遵照可也等因奉此合行令仰各縣知事警察廳長一體遵照辦理此令（二月七日） 
[紀念幣之名貴]  
　　共和開國紀念幣已由京津造幣廠開鑄中有袁大總統軍裝肖像花紋極爲精細惟現在尙未正式運滬罕有所見卽市肆中偶有行使亦爲中西人士之好奇者紛紛購藏故卽貼水一二角尙不可多得云 
　　 
[普育善堂之怪劇]  
寗波女子林弟年已及笄前被匪人拐至漢口賣人妓院爲娼林弟因不廿下賤私逃來申由巡警送至商埠巡警廳詰明諭發普育堂留候家屬認領在案詎該堂司帳李某竟於前日勾引林弟至彼臥室內良久始出當爲發堂擇配之婦人王案珍許翠林周阿三楊張氏等四婦目覩急向詢問林弟云我做之事與爾等無干於是王等大怒將林弟扭住痛敺林弟寡不敵衆以致鼻孔流血頭面受傷堂董陸伯鴻君聞聲人内向之喝阻王等亦抗拒不服陸君怒甚立卽親赴地方檢察廰向陳廰長述明前情請爲驗傷並提王素珍等到廳究辦陳君卽於昨午派巡長梅南枝君帶同檢驗吏並法警等蒞堂驗得林弟頭部略受微傷令仍住堂醫治五素珍等四婦由梅君諭令帶回嗣因倔强不行卽用手銬拘往帶回本廳分别收押候訊 
[定期復訊探捕得賄案]  
　　老閘捕房中西探捕得賄庇賭一案十三號西探羅區已經英按察司沙君訊實判决發押西牢十五個月罰作苦工所有案内之華探翁松林門差傳三賓聞定期明日午後解送公共公廨復訊核斷 
[槍子廠竊案敗露]  
　　龍華製造分局鎗子廠所儲銅料等物近來迭次失竊已由各匠目輪班暗查茲於前日午刻放工之後查見幼童徐敬庵潛若廠内當即搜出銅売數磅報告鎗子廠禹委員請爲究辦詎該委員徇情不究反將報告之沈秋松以事不干已等詞大加申斥以致衆工匠大抱不平昨請陳督理澈究 
[土棍聚賭拒捕續誌]  
　　徐家滙鎭第十五區警局前據圖董殷桂堂報告龔家宅地方有土棍顧上林張根堂等糾衆開賭當經派警馳往將顧張及應毛田邢福生姚連生顧阿毛等二十二人拘獲並拒傷騎巡支隊副隊員楊廷發與該區區員江鳳與等解由商埠巡警廳移送地方檢察廳訊供管押在案茲於前日忽據某圖董保等到廳欲保顧上林張根堂等出外候示陳廳長以顧張等係爲首聚賭之人且敢拒傷巡警辦公人員豈容取保駁斥不准惟賭徒應毛田邢福生等二十名准各繳呈保証金洋十元取保候訊 
[戒除烟癖之奇效]  
　　南巿安瀾道院内附設之天然除瘾社業於舊曆正月初八日開幕初次往戒者六人卽經張雲峰君如法施戒果能不用藥餌於三日内盡離黑籍欣然出院茲定於十三日舉行第二次聞報名人數較初次爲盛蓋以張君戒煙之法均係心理上之作用及衛生上之關係故能不覺困苦脱除痼疾云 
[人必自侮而後人侮之]  
　　尹漢卿私帶小土九只被江漢章冒充禁煙局調查員向之需索不遂致起争執由第一區拘送商埠巡警廳轉解縣公署於昨日午後由吳知事提案研詰尹供鎭江人現在三洋涇橋爲船局生理此次有友人欲回原籍趁搭大逹公司大利輪船托我代運行李不料鋪盖内藏有枕頭箱一只内有小土九只江漢章已先有所聞自稱爲禁煙局調查員在碼頭上向我拆梢洋一百元否則報告警局商人不服與之争論遂被送案至於金戒時表鈔票皆係自已之物是實質之江漢章供稱爲輪船生理近已停歇與尹素來認識此次得悉其私販小土至原籍出賣因此報告警局拘獲人贜並無索詐之事吳君得供以江漢章如此行爲必係冒充許擾判令收押候辦尹漢卿押限三天將友交案方可脫累金戒時表鈔票等存案候示 
[嚴緝騒擾商輪之兵士]  
　　混成第三旅李旅長前日接奉江蘇程都督通令内開據日清公司戴生昌招商内河輪船公司等電稱上月三十號招商恒通輪拖陞利公司船由鎭江開行至邵伯鎭因河涷暫停内有揚州搭船兵士多人藉詞鼓噪乘勢搶掠該輪銀錢衣物並打毀船窗物件陞利舵工亦被敺擊受傷各商輪因此停班查邵伯鎭招商分局前被兵士搶毁一案曾蒙都督電令查緝無獲事隔未久重遭擾害乞速嚴電通令各軍一併勒緝務獲究辦以肅軍紀而恤商因等情據此除電致揚州徐軍長轉飭駐防軍隊嚴緝外合行令仰該旅長一體飭令水陸各軍查緝此案搶刦各兵士務獲解究 
[基本商圑臨時大會記]  
　　昨日午後三時商圑基本隊在南巿陸家浜商圑公會召集全體會員開臨時大會推舉葉惠鈞爲臨時主任宣讀章程二十條大致俱經通過惟第八條經濟員及幹事員名額經各會員起立表決規定各置十二人五時半散會 
[洞庭東山同卿會更舉職員]  
　　洞庭東山旅滬同卿會昨開大會更選職員當選人姓名錄下正會長施祿生（施君得三十七票較嚴孟繁君少二票因嚴君有事往粤不能擔任故以次多數推升）副會長吳步雲評議劉恂如管秋庚張知笙吳禮門葉仲嘉萬建生嚴价人朱鑑塘鄭品南會計度錫蕃庶務席梅峯書記嚴韞石調查員另由公衆推舉 
[湖州旅滬公學開學]  
　　老垃圾橋北信昌里湖州旅滬公學分男女高初等兩校開辦至今已届七年成績昭著昨日爲該校開學之期兩校學生已逹五百餘人而投考報到者尙絡繹不絕云 
歡迎滇民政長之電稿 
[其一]  
　　北京參議院參議員轉羅鎔軒先生鑒公長民政極慰滇望萬勿謙退勉爲桑梓一謀幸福無任歡迎旅滬同卿會全體公叩 
[其二]  
　　上海雲南同鄉會轉羅鎔軒先生鑒公長民政全滇稱慶請速回籍就任不勝翹望滇國民黨叩 
城內 
[召認屍棺]  
　　地方檢察廳出示云本年二月十二號據十六舖地甲喬芝山報稱小東門外灘中華樓茶館門前倒斃無名男子一名查無屍屬出認報請詣騐等情當經派委檢察官率同檢騐員前往勘得該屍年四十左右面赤無鬚頭戴毡帽元羽緞風帽身穿元布棉褂内襯元布夾襖元色斜洋布馬甲藍布哵單短衫下穿元布棉褲内襯潮藍布單褲元緞紥帶洋襪羽緞京圓鞋子衣袋内遺有皮夾一個内有小洋四角銅元三枚當票一紙勘畢飭吏去衣相騐據檢騐員報稱驗得該屍委係生前痰壅氣閉身死並無别故報畢親視無誤當場塡格諭令由堂收殮發壇浮厝待認除將皮夾小洋當票帶回存貯候領外合行出示召認爲此示仰該屍屬人等知悉如有出外未歸及年貎衣履相符者卽來廳具領歸塟可也 
[拐犯病斃]  
　　揚仲齋串通竇廣玉蕭劉氏誘拐女子徐三仔當經前南市裁判所移送地方檢察廳訊判徐三仔交伊母領回楊等押候補提同黨并究在案茲楊在第一看守所患病沉重於昨日身死卽由所長禀奉檢察廳長派員驗明由堂收殮發壇候認南市 
[少一周折]  
　　商埠巡警廳長穆抒齋君昨日通今城外第一第二第三區各區長云爲今知事照得失火處罰欵項向章撥付救火聯合會補充經費歷來辦理在案查城内各區均係隨罰隨送城外三區於上年十月以後始改繳本廳辦法不一遂多周折爲此特行令知該區自本月起所有失火處罰欵項亦着隨罰隨送該會以期迅速而省手續其聯單收條仍按月隨册繳廳以憑查核 
[軍人違章]  
　　滬軍營八軍三排一棚兵士劉炳堂昨奉營長命令調赴浦東張家宅地方駐防劉卽携帶行李起程因其持有快鎗一支經過南市董家渡地方被五百廿三號巡士查見以劉未穿軍服亦未預先通知有違定章當卽帶至第二區問明前情立發電話通知該營長旋派司務長甘尙賢赴區道謙遂卽保回 
[洋商索欠]  
　　前晚有法國商人買歹在花衣街遇見某錢莊執事陳懋齋向之索取欠銀二千三百餘兩陳無以應付遂被扭至第一區移送商埠巡警廳請爲發落 
[機匠行竊]  
　　某報館昨日派夥顧敬臣至南市扭獲機匠李明樂送至第一區控被竊去紙墨物料售於鹹瓜街吳永昌紙店内得洋廿七元當經派探吊獲原贓將店夥張仁泉帶區詰明屬實移送第二初級檢察廳訊究 
[違禁吸煙]  
　　第一區區員蔣增午等前晚出外查崗在篾竹街嚴家弄口查見蒸籠店主趙龍翔在家私吸洋烟立卽拘住連同烟具解區移送商埠巡警廳請究 
閘北 
[澈究來歷]  
　　一區崗巡郭金奎昨在第二崗見一老人坐東洋車疾馳而過車上有棉被一條似有物件包裹在内喝住查詢該車夫卽狂奔逃逸經追至長與里口始獲檢視被内藏有現洋七百五十餘圓詰其來歷甚爲支吾當卽拘人一區經張區長預審據老人供姓章名健元年七十三歲寶山瀏河人駕船爲業今因來滬尋友行經海昌公所喚坐東洋車上車時有不相識之少年二人以被包寄放車上旋據郭巡士禀稱追獲時章曾向被内抓洋一把賄求釋放惟當時確有身穿大衣之二少年隨於車後見章就獲始乘間脫逃車夫王美供與章同區長卽將章王一併解送司法科聽候訊辦嗣有大通轉運公司司事俞某至巡警局報稱前晚由鎭江運來現洋五千圓車抵滬站檢點之下失去三千餘圓請緝在逃之少年到案究辦局長准之 
[扭控姦夫]  
　　王安富前日扭李明山至一區控稱與伊妻王韓氏通姦請爲究辦當經張區長將該氏逮案訊問一過解送司法科一併移解檢察廳訊明核辦 
[拐匿女子]  
　　前充巡士之張春山因拐匿戴懷友之妹愛寶被控經四區鄧區長拘解司法科請究凌科長以案關刑事移送檢察廳訊辦 
[須問見証]  
　　羅海帆何定邦向邵成玉索欠洋八百圓大起衝突由四區鄧區長拘解司法科移送審判廳於前日開庭集訊邵供實因賭欵糾葛並未向羅借洋質之羅供仍支吾何供此事並不深管判何從寛交保羅還押着邵邀到見証再行核奪公共租界 
[德領升任]  
　　駐滬德總領事卜利君近奉該國政府升調駐紥暹邏國公使該國旅滬紳商咸往領事署道賀聞卜君將於日内去滬去 
[奬勵巡捕]  
　　總巡卜羅斯君查得總巡捕房七百三十三號一百四十五號三百八十九號四百零四號四百三十一號六百六十九號四百二十八號各華捕及嘉興路房三百三十號西虹口捕房五百零三號北四川路七百二十號等三華捕均辦公得力昨均賞給幸資半月以示獎勵 
[攫取首飾]  
　　住居法租界之袁李氏前日傍晚乘坐黃包車行經泗涇路被匪從後攫去金押髪一支金挖耳一支珍珠一串當時追捕未獲卽投總巡捕房報請飭探查緝 
[搶失鑽戒]  
　　吳淞路六十八號陳姓婦人前晚僱乘黃包車行經四川路青年會門首被流氓攫去値洋三百元之鑕戒等物卽投總巡捕房報請飭探查緝 
[妓女遇暴]  
　　北海路五十一號妓女花映玉前晚一時在小花園對面弄内被匪搶去値洋二百元之珠飾當卽投報老閘捕房請飭包探偵緝 
[請緝贜賊]  
　　泥城外四十二號李順逸家失竊値洋八十元之皮大衣等物又新閘路張王氏家失竊衣飾昨均分別開單報請新閘捕房派探查緝 
[蟻媒宜懲]  
　　徐根根住居梧州路昨至捕房報告其妻沈氏日前被蟻媒張王氏誘賣於狄裕生今始偵知請究捕頭准飭包探將二氏拘押聽候解廨訊辦 
[毆傷妻子]  
　　密勒路七百十二號住户黃金福昨因毆傷其妻梁氏報經捕房將黃拘押候解公廨訊辦 
[突如其來]  
　　朱國興昨日不知何故闖人海寗路四號朱宋氏家被氏鳴捕拘人捕房押候查辦 
[追獲匪徒]  
　　匪徒陳得英昨在百老滙路搶取西婦皮袋由探湯榮生追獲押候究辦 
[走失小孩]  
　　季榮海往西華得路一千四百廿五號有一子名金生年十二歲於前日下午走失昨報捕房請爲查緝 
法租界 
[尙須質証]  
　　陸晉甫上年在歌舞臺演戲籌捐所收戲資悉爲按自如去故與臺主楊介人要廨涉訟據楊稱所欠按目薜杏林之欵二百八十圓業巳交出尙有二百二十圓應令薜自行交還與商人無干茲傅薜訊問薜稱經手售票之事係與臺主接洽與陸無涉上年該台停演時已將我押櫃扣去照算尙欠我洋三十五圓可傅楊介人及經勸之孫玉聲到案質証聶讞員判令退去候傅到楊孫訊明再核 
[空言無憑]  
　　袁谷明向某公司租得黃包車一輛轉租於王松拖載近因虧欠租資並失去象皮號衣等件共計洋一百餘圓經人商勸折還洋四十圓詎仍分文無着故即具控公堂傅訊王稱折還洋四十圓業已如數還清聶讞員以王所供無憑顯係說謊判交保限七天還洋 
[勒限遷讓]  
　　孫寳圻於上年控追房客徐阿根欠租經公堂押追在案茲已日久挺押不理昨復提訊孫稱徐卽無力交洋請予押遷聶讞員准之判卽開釋限七天出屋 
雜評三（訥） 
[陸軍部預備軍米]  
　　自外蒙獨立以來征庫征庫之聲盈耳此開會彼演說此開校彼募兵此探險彼調查此設圑彼設隊此購械彼運米日日預備耐未見有一兵一卒之出發而蒙人則已整隊而呼曰何爲乎姗姗其來 
[旅滬滇人歡迎民政長]  
　　汪之任民政長也贛人反對之張之任民政長也閩人反對之而羅之任民政長則滇人歡迎之矣被反對者雖經極力反對而必欲逹到任之目的而　　被歡迎者且將引而避之何也 
　　雖然汪張初任命時固亦有歡迎之者 
[南商會議改陽暦]  
　　改用陽曆商界最爲困難去歲之所以不能實行者非商人之不願改也不得已也然困難雖多而終不能不改今南商會旣提議此案宜速將種困難預先設法解除母使届時再諉之於來年致爲反對者所藉口也 
要件 
[司法部工商部栛定商事公斷處章程]  
　　第一章總則 
　　第一條商事公斷處應附設於各商會 
　　第二條公斷處對於商人間商事之争議立於伸裁地位以息訟和解爲主旨 
　　第三條公斷處之評議埸由各商會總理或栛理酌量事之繁簡分别設立 
　　第四條公斷處之經費由各商會擔任之 
　　第五條公斷處辦事細則由各商會擬定報明各該地方長官核准後轉報司法部工商部會核 
　　第二章公斷處之組織 
　　第六條公斷處以左列職員組織之一公斷處長二評議員三調查員四書記員 
　　第七條各商會公斷處應設公斷處長一人視事之繁简得設評議員九人至二十人調查員二人至六人書記员二人至六人　　第八條處長評議員詷查員均爲名譽職但得酌贈三十元以内之酬金書記員之薪金由公斷處各就地方情形酌量給與　　第三章職員之選任及任期 
　　第九條評議員詷查員各於商會現任會員中央委員会互選之以得票多數者當選票數同者抽簽定之互選適用連記投票法　　第十條第九條之職員於互選時並須各照原額預選三分之一之候補人 
　　第十一條處長於被選之評議員中互選之　　第十二條書記員任用之規定由評議長會同商務總理或協理酌定之 
　　第十三條評議員調查員之任期以二年爲限其續被選舉者得連任但連任不得逾二次 
　　第十四條處長有事故不得到處得以名次在前之評議員代理之 
　　第四章公斷處之權限 
　　第二五條公斷處受理商事争議之案件以左列各欵爲限於未起訴先由兩造商人同意自行聲請者二於起訴後由法院委託調處者 
　　第十六條已經起訴之案無讑出自商人聲請或法院委託在兩造情願息訟對於法院均有撤回呈訴之 
　　第二七條評議員認爲判斷上必要之行爲而不得自爲之者得呈請管轄法院爲之 
　　第十八條評議員之判斷必須兩造同意方發生效力 
　　第十九條兩造對於評議員之公斷如不願遵守仍得起訴 
　　第二十條評議員於公斷後兩造均無異議應爲强制執行者須呈請管轄法院爲之宣告 
　　第二十一條評議員對於理屈者得酌徵費用其兩造主張各有一部理由者得使其平均擔負費用但不得逾所争物價額百分之二 
　　第二十二條第二十一條費用之用途評議員須向兩造宣告並須得其同意 
　　第二十三條評議員得詢問證人鑒定人但不得其出埸强或制具結 
　　第二十四條評議員於判斷前須詢問當事者且於必要之時或親自或委託調查員調查争議之事實關係 
　　第二十五條處長有處理處内一切事務之權 
　　第五章公斷程序　　第二十六條公斷處接收兩造訴書須於三日内具通知書囑令兩造於某日到埸其由法院委任者亦同 
　　第二十七條公斷之開始必須兩造到埸不得有缺席之判决 
　　第二十八條調查員對於受委託調查之件並自知其確實之證據者應具報告書於受理之評議員 
　　第二十九條處理商事争議時以評議員三人或五人行之前項之評議員各商會由處長於選員中抽簽定之臨時公推一人爲之長 
　　第三十條公斷之判决以投票行之取决於多數可否同數評議長有决定之權 
第三十一條處長認簽定評議員有迴避之理由得令其迴避第三十二條評議員對於簽定事件自認有應迴避理由得聲請引避 
　　第三十三條當事人對於簽定評議員認爲有拒却理由者得陳請拒却 
　　第三十四條遇有應迴避引避或拒却時處長應另行簽定 
　　第三十五條評議員理結後須作成公斷書記載年月日蓋印署名交付當事人但旣經起訴之件並須呈送膳本於受訴法院 
　　第六章職員之裁制 
　　第三十六條公斷處之職員確有瀆職情事者處長或商會總理得按其情節命其其退職或除其商會會員之名 
　　第三十七條出職或除名之職員當事人如因其瀆職而受損害並得要求賠償要求賠償須先向處長或商會總理行之　　第七章附則 
　　第三十八條自本章程施行後從前各省所定之公斷章程槪行廢止 
　　第三十九條章程之變廢止由司法部工商部會商以部令行之 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲方章 
[黄先生傅] [  了青]  
　　黃先生者逸其名先世本濟北黃縣人爲漢黃石公後父黃六岡以販黃貨爲業就婚於粤東某縣之黃葉村因家焉母某氏多黃病人皆以黃臉婆子稱之四十不育爲六岡納婢黃鶯兒作妾遂生先生先生少聰敏好爲黃老之學下筆千言有汪洋黃叔度風字習黃庭經詩效黃山谷尤好作𨽻用硬黃紙臨漢黃霸碑深得黃子厚遺意間或寫山水小品雖古之黃子久今之黃鶴山樵莫能過也時人不識有呼官黃口孺子者先生輙怒每告人曰吾得志則綰銀黃駕黃驪控黃綬視五馬黃堂如敞屣必經綸黃閣出入黃扉爲醫國岐黃作黃流砥柱而後快不得志則黃衣黃冠跨黃犢聽黃鸝黃髮鬈曲效光黃間隠逸高臥黃罏長爲羲皇上人而已顧兩踏槐黃輙不中有司繩墨乃一變其平日宗旨喟然嘆日吾炎黃之裔受满清苛待久矣大丈夫當爲漢族吐氣詎僅終身從事鉛黃問圖蜚黃騰逹已耶於是渡黃海歷黃山奔走鳥弋黃支與鄴下黃鬚兒輩交久之乃潜歸粤中拜黃花岡諸烈士之墓兒夫黃楊白草一片黃沙每誦黃雲隴底白雲飛不斬樓蘭誓不歸句未嘗不嗚咽流涕而爲文以弔之曰嗚呼黃種日衰黃泉無靈苟皇天后土鑒臨在上雖追隨諸君子後暴尸黃土弗惜也祭奠旣畢乃遂西行抵黃歇浦泝江而上過黃天蕩直逹武昌黃帝紀元四千六百九年起義於黃鶴樓時値深秋草木黃落白旄黃鉞千里相連青雀黃龍一望無際清廷震恐立命鑲黃旗某尙書踰淮越黃質兵抵禦先生聞之大怒親率勁旅直搗蘄黃克黃岡下黃陂黃梅黃安等處望風歸附者數十餘城白叟黃童壺漿簞食莫不高先生功遂改稱黃先生爲黃將軍蓋比諸西蜀黃忠江東黃蓋云五族統一共和告成先生懸黃徽章衣黃車服登黃革鞾往來黃河橋南北入乘黃馬出坐黃與門撑紅黃藍白黑五色旗一時諛先生者復稱先生所居室曰黃屋先生所入門曰黃門建黃石坊鑄黃銅像凡所以爲先生示紀念者莫不以黃别之然亦有毀謗先生謂先生性愛黃金不免爲黃華晩節之累要之皆信口雌黃無足深據者耳（三） 
自由談話會 
　　英俄之警報頻傅蒙藏之主權頓失中國今日所處之地位若漏舟破屋奔馳於驚濤駭浪之間簸盪於驟雨狂飇之下稍一不愼則舟覆屋傾嗚呼風雲萬變朝暮不同吾同胞値此千鈞一髮之時當各舒懷抱以奠此神州庶不負諸先烈於地下若仍惛惛憒憒觀望不前則將使大好河山讓諸碧眼虬髯之輩矣悲夫我見人家談道新年舊年不禁有所感觸蓋中國人徒知於事外改革對於實際上則一任其腐敗而未聞有去舊更新之說吾讀青田先生之賣柑者言輒置書三嘆[  夢生]  
劇談[  玄郎]  
　　新新舞台之規模爲滬上各舞台之冠開支亦獨巨就現在而論每日須六百金以外自天知派之新劇失敗後虧去成本十餘萬元氣大傷後改組協盛公司併人迎貴班賣座始見起色然亦略可支持耳無贏利之可言夏秋間李尙等來營業頗發逹雖耗去包銀七千金尙有微利可沾老譚來包銀更巨而賣座除打炮戲及李陵碑連營寨幾夜常不如李尙登台時之豐盛其故由於該台之容積太廣距離之高而遠處聽戲常莫能辦其隻字故頭等包廂中常見其寥若晨星幸老譚好義帮忙多日始可敷衍然仍得不償失也新天仙初開鑼時名角寥寥惟一馬嶢峯略可寓目去臘案目打野雞賣座尙清淡異常能支持至新歲其經理之魄力可謂特大今年雖聘有老貴然以一木而欲支大厦其勢亦甚可危也去年各舞台之羅致名角也新舞台獨執定仍舊貫之宗旨無聲無臭嘗聞月珊云各舞台拚命請名伶非不轟動一時然曾經滄海殊難爲水常包則難以供給辭歇則營業一落千丈其害有甚於不動聲色者我寗坐虧成本决不效彼冐險之舉動足見其老成練逹見理透澈今歲始請孫菊仙三麻子等搭班賣座大異疇昔然人才旣得而地利不良且座客之對於新劇感情漸見冷淡視若拱璧之新茶花其勢已成强弩之未後日之獲利與否正亦未易必也 
小說 
[愛情小說嬌櫻記（六）] [  漱韾女士筆述天虚我生潤文]  
　　予病畏寒時紀肌粟乃倩小婢以櫻郎所遺之外衣加之被上覺襟袋間墳起似有所貯探之乃櫻郎之日記册也予得此病爲霍然蓋欲知櫻郎之去處此册足以爲功予亟取而展讀庸知非也雖非日記然其第一行實剌予之眼簾神經爲之瞀亂幾乎眩仆蓋其辭語乃爲非常之文曰 
漱卿乎予以死期届至不可不死特予所以死之之故則不可爲外人道 
　　予讀至此旣駭且痛急涙四迸不及流洩犇然激射散入腦海不禁瞀然無所知覺不知歷幾許時間覺有八撲予之肩全哭且呼予始甦醒則見郁嬌伏我枕側以手承我之頸俛首向我涙珠滴我滿面予此時急不擇語顫聲慟曰櫻郎死矣郁嬌曰否否姊勿急櫻郎雖存死志但妹能救其不死姊勿急予曰巳矣櫻郎深心人渠旣不得不死又豈妹所能救且恐方予展誦此書之時櫻郎之骨肉亦旣寒矣郁嬌曰姊豈未嘗終讀其書耶今日者距櫻郎所欲死之期尙隔一年胡云骨肉已寒予愕然曰有是哉天下豈有預定死期於一年之前哉予固未及終讀其書趣取書來言次爲精誠所注歘然起坐而郁嬌必弗使予坐强我復臥由彼背誦予安肯聽乃于郁嬌之手奪而讀之則其文曰 
　　故摯愛如郁嬌至親如卿未嘗預言今予且死矣則不可不以告卿但勿以語郁嬌予讀至此又不禁愕然葢予展書之際示嘗預防郁嬌之至亦未嘗預防予之暈厥今耹郁嬌之言固已終讀此書則將奈之何（二） 
[政治小說鐵血男兒（五十二）] [  常覺獨鶴]  
第十八章 
　　烏突自客廳退歸内室坐安舒椅上汗出如注急以巾頻頻拂拭笑謂尼古拉日周旋賓客實人生最苦事僕憊甚矣天又酷𤍠益令人不耐其速飭人以蘇打韋司開進一潤渴吻尼卽按鈴復微笑曰今日大典來賓實項背相望臣尙須一一引見於陛下前請母因勞生厭致今曹若有所觖望也烏忽露不豫色卒然問曰令妹何事竟未蒞止尼正容對曰臣妹偶攖小極不克趨賀擬缓日再行人覲尙求曲恕烏蹙額曰今日女賓聯翩而至今妹不來殊大减色彼高賴沁夫人者老態龍鍾壯至可厭所操法語難索解人記憶力又極劣賓朋雜沓往往錯認顏標以之爲招待員適成笑柄無論如何必求令妹惠然肯來爲我襄禮君其賚我言往促之尼徐徐曰聖意殷殷當即轉致臣妹烏目光銳利覩尼狀態知梅麗不來中必有故乃曰僕意令妹今日明知宮中方有盛會竟不肯一勞玉趾恐非雲出無心爾我交情密切原可略迹忘形特慮以此故惹起旁觀者之私議耳祈即速往勸駕相偕來此幸勿再事遲延尼躬身曰敬持陛下命往召之惟臣妹决不能以亂頭粗服人宮門恐尙須粉飾更衣未能聞呼即至也鳥凛然曰君母喋喋徒費時間其速往速來僕殊不樂久候尼默然遂出 
　　烏獨留室内燃雪茄吸之檢案頭得電報一讀其文曰（妾謹祝西奥司及陛下前途幸福無量海天遼遠無以爲壽敬獻微物藉賀加冕即求莞納倘長覩風雲太平日區區賀品得備而不用固妾所願也范黛叩）讀畢自語曰范黛愛余哉顧其賀品究爲何物電中胡不明言又云備而不用是其所願奇矣 
　　正沈吟間一待衛搴幃入躬曰砲隊長郝震求見烏頷首曰可即引進言旣一少年軍官前鞠躬爲禮狀至恭肅謂烏曰適營中來一人自稱爲英國維谷炮厰執事者篒有機關砲全隊候命騐收用特奉聞陛下卽求明諭烏茫然曰聞舊政府曾向該廠訂購快砲然該廠已拒絶之吾又未嘗重申前議今茲忽以砲來殊不可解郝曰據來使云此項機關砲巳議售與俄國將次成交復爲一人以重價轉購特賚獻陛下爲加冕賀品軍中方苦無新式快砲得此良佳烏益錯愕曰得母誤乎郝曰狄將軍以來使言之甚晰特命臣趨前請示想此中决無悞會烏思索久之復曰吾知交中固未必有餽遺若是其厚者郝徐曰來使復言會目覩購砲者之兌價券券未署名爲范烏聞言始恍然於范黛來電所謂備而不用之賀品即指此也乃謂郝曰汝可傳語來使今詰朝來此見我再行定期騐收炮件郝唯唯躬退（二） 
[怪異小說尸變] [  劍]  
　　蔡某者農家子也結茅於吳淞江之北有田數十畝男耕女織頗堪自給稍有書積輒稱貸於人而取其倍稱之息如是者十餘載遂致數千金先是蔡某七世祖當崇禎未造以大理寺卿巡撫山東流賊陷濟南不屈死之卽世所稱忠襄公懋德也賊卽退其予奉骸骨歸葬結廬墓側隱居不仕明亡以後足跡不人城巿易簀時遺囑子孫不許應試人仕後人仰體先志守之勿失故世世以農爲業迨某卽富頓忘遺訓居恒輒鬱鬱恨不能得一榮典以誇耀鄕里會光緒某年山西大旱飢满政府特開損例某聞之躍然起曰此其時矣誠得一命恩雖傾家不悔遂挾貲至蘇垣詣賑捐局援例得翰林院典籍銜比師刲羊宰豕設筵慶賀若狀元及第歸來者鄕人咸嘖嘖稱羡呼爲老爺而不名某樂甚顧謂其妻曰今而後爾當稱太太矣無何某病死其妻係出小家戚友親朋率皆販夫牧豎不識翰林院典籍爲何物一切衣衾棺槨悉視一二品大員例停柩中堂擇期下窆人亦無有非之者鄕間俗例人死必做七及五七親友畢集羽士唪經任法事爲死者徼冥福方擾攘間驀聞異聲軋軋自棺中出人咸驚駭未幾聲益厲怯者盡逃壯者留不去必欲窮其異俄而磞然一聲棺蓋掀數武外尸蹶然起坐顏色不變目灼灼四顧半晌忽發言曰我乃汝等六世祖也不肖子孫忘却祖訓污受僞命何面目見先人於地下乎言時擲其冠撕其蟒服補褂片片作蝴蝶舞一絲不挂撕畢仍奄然倒臥家人知有異乃易服而殮之出以語人聞者莫不凛然 
　　劍秋曰明室卽亡其故臣遺老每因眷念宗國抗節不屈而其子若孫之善承先志者往往讀書不仕布衣終身如吾鄕潘氏二百年來從無一人名列膠庠者夫亦可以風矣彼蔡某乃違背祖訓沾沾焉以獵得滿清一命爲榮宜其有毀冠裂服之事矣（三） 
[沈製　鏡面散生髮膠　新國民　氣象一新]  
中華新建大共和國之新民剪髮易裝改換一番新氣象凡我　軍學紳商男女同胞欲求面如冠玉髮光可鍳者請用本醫藥室主人餘年氏由化學發明之　沈製鏡面散　專治男女老幼面上　雀斑　酒刺　紅瘰　白點　油光　黃黑　烟容　粉刺　　　　等類功效神奇有移山拔鼎之力　售價雙料每洋二瓶每料六瓶洋二元五角單料每洋五瓶每瓶洋二角五分　又製　改良生髮膠　專治男女血枮體弱髮稀病後產後脫髮包可重生如剪髮之後常　柔軟滑亮髮黃髮白能使鳥黑如有不靈包退　售價每瓶大洋五角每料六瓶洋二元五角以上兩種曾經中外名醫化騐確是有益術生行銷中外到處歡迎治愈諸君每日登報讚揚並有　信爲證各埠大藥房均有經售惟人心不古慎防假冒　賜顧者切記沈製人壽醫藥室認明藍龍商　藥內有餘年氏　子仿單銅版印告示方是的眞　總發行在上海盆　　大　卽山西路二百二十五號門牌人壽醫藥室主人餘年氏告白　 
[戲攷第一冊出版內容豐富定價祇二角五分]  
申報館啓 
[全地共和昌業維新]  
財發見一看看得落 
賀賀新年五色國旗神財族五善喜古人 
眼金配用想物老價鏡銀光舊想美少目天永對猶全而不真天不眼值昌價欺劃見變線錢買廉人一 
上海跑馬廳二馬路西口蘇州闆門外馬路 
[廣東邇遐齋聲明假冒]  
本齊自廣東分設上海四十餘年為上海最老之丸藥舖所製各項丸散膏丹藥酒俱用上等藥料監製靈效非常早已遠近馳名膾炙人口無庸贅述本齊始創龍涎香戒煙丸尤為特色數十年來悮食洋煙服此丸戒脫者何止萬人此乃本齊獨步良方為世界所歡迎者也近有無恥之徒假冒本齊招牌希圖射利不顧悮人殊堪痛恨各埠躉售本齊丸藥真者固多冒牌者恐亦難免凡我同胞有志戒煙者請細嘗藥味以辨真僞庶不致悮或向郵政局兌匯票直寄本齊購買可得良藥脫離苦海不勝厚望焉 
廣東邇遐齊謹白分設上海三馬路老巡捕房對門 
[水烟不如紙烟之便]  
每盒廿支溫弗來紙烟裝於美鹿之盒內置在袋中甚為靈便價洋二角半 
偷敦奧連烟公司製　各紙烟店皆有出售　 
[新新舞臺十四]  
正月十二十三夜十四十五夜準演新排聊齊齊志異廳巧燈戲頭二本三四本　馬龍媒 
[精益眼鏡公司　為寰球最新發明光學鏡片]  
上海英大馬路中國第一次自製吒力克鏡片泥城僑東便是 
吒力克鏡片確從光學及生理學研究而出最能保護全家福目光故在泰西銷場極廣本公司於此潛心十有餘年所製鏡片始能凌駕歐西獨步中夏故自出品以來不特本國歡迎西方士婦女亦多惠顧此可見本公司實事求是與尋常販售舶來品而專恃大言欺人者絕然不同也茲將吒力克最大功用略舉於左　一該鏡片按凖各人止光用機器磨成凸凹形四傍上下光線相同共功用恰與天生睛球無異故能使戴者目光四澈不勞餹仰轉側自可左右顧盼與平面鏡之祇能平視者廻別　一該鏡片能帖近眼匡而與眼毛並不觸礙　一能庶蔽眼目使塵氛不惚侵入　一該鏡片質　而純遠望之宛如水晶兩滴精瑩　采故戴者神采每增百倍　一該鏡片光線合理故雖用於日光中不亦眩暈　以上略舉概要至其奧妙則惟戴者能詳言之本公司因止為人生最寶貴之物故悉充研究親手製造海內宏達當能心之再外間近有以現成凹片混鑒本公司吒力克鏡尙祈留者意 
電話第三千八百九十五號 
[上海大馬路老德記藥房廣告　時令要藥] 　１ 
花柳清毒藥　金鷄納霜藥 
百補鐵質酒　玫瑰香蜜水 
十全大補丸　潤廣洋蜜糖 
補身牛肉汁漻　滋肌香蜜膏 
秘製生髪水　神效疳積片 
玫瑰生髪油　骨脊疼痛藥 
清香傳髪水　神效風濕水 
玫瑰擦牙粉　靈應咳嗽糖水 
培補葡萄酒　四鞭壯陽酒丸 
立效烏髪藥　百補固精水丸 
本藥房所製各藥百試百騐功效異常眞可稱藥到病治者也兼備各色香水香皂香粉其餘名目繁多筆難盡述倘蒙賜顧請移　玉黃浦灘口匯中西飯店間壁便是 
[上海經理順亨洋行廣吿]  
啓者那威國著名電機廠製造各種電話機交換機以及電話應用各件製作精良價目克已歐美斐洲各處久已馳名近年京津粵話機皆向該廠購買極蒙稱許上海係歸本行一家經理倘蒙紳商賜 
顧請至上海三馬路一號本行接洽無不格外歡迎 
[（遺失道契）]  
今遺失英冊註名司考脫與卡德號道契一紙第四千四百八十六號現己稟請英署存案另給新契爲憑特此登報聲明　瑪禮孫洋行經理告白 
[上海後馬路乾記弄明强戒烟醫院廣告]  
李君復生自幼留學美國研求醫理畢業復博士學位歸國後在京津一帶歷就醫學重任久己名噪一時固無庸鄙人等多贅矣現以鴉片流毒貽害無窮各省雷厲風行限期戒絕而市上所售戒烟等藥大都攙以嗎啡毒質流弊滋多李君具救世熱心憫同胞疾苦研求累月良藥發明性質和平成效大著無論男女老幼新舊烟癮一經醫治莫大除根戒時痛苦毫無不吐不瀉戒後精神強健屢試屢驗爰在上海英租界後馬路乾記弄賃定高大房屋一所創設明強戒烟醫院內分頭二三等房間地方清潔空氣流通凡到院戒烟者每人每日頭等取洋三元二等取洋二元三等以洋一元藥資飯食看護雜費一應在內癮輕者約兩星期癮重者約三四星期視體橋和剛柔定戒期之緩速又得到夙有經驗醫學精深之張汝舟王培元二君以此舉半爲慈善性質自願襄盡義務冀收美滿之效果凡我同胞有志脫離苦海者望速到院戒除幸勿徘徊觀望其有貧苦無力者祇須邀的實保人卽由本人按日到院領藥並不取資略收號金以期並及鄙人等樂觀厥成爰爲述其緣起至於詳細章程請逕至該院取閱可也擇于壬子十二月十六日開院　贊成人　沈仲禮　朱葆三　王一亭　陳洛書蔡琦　吳榮　　朱豪仝啓 
 
 

Page 11

 
 
   
 
 

Page 12

 
 
   
 
