# 1910 - 340 - 4913599

 

Page 1

 
 
   
 
 

Page 2

 
 
[交旨]  
　　十一月初六日軍機大臣欽奉　　諭旨阿穆爾靈圭等奏爲管理兩翼前鋒八旗護軍曁内務府三旗護軍驍騎等營事務酌擬暫行辦法繕單呈覽一摺又片奏請刊刻關防並擬用稽察守衛處公所及該處人員隨向經理等語均著依議欽此又奉 
　　諭旨本日引見之州縣事實列入最優等候選道江西上饒縣知縣沈善謙著在任以道員補用欽此又奉 
　　諭旨本日引見之候選道開缺貴州鎭遠府知府雙壽著仍以知府用欽此又奉 
　　諭旨本日引見之降三級調用前山東武城縣知縣汪望庚著以縣丞用欽此 
　　十一月初七日軍機大臣欽奉 
　　諭旨民政部奏查明禁烟情形一摺知道了欽此 
論說 
[陳宗藩條陳司法獨立書]  
　　竊維憲政之本。首重三權分立。三權者立法權司法權行政權也。立法權以國會行之司法權以審判廳行之。行政權以内閣行之。有是者謂之立憲。無是者謂之非立憲。此通義也。我國籌備憲政。定自先朝。直省各級審判廳。皆定於本年試辦。畫分權限。組織機關。漸進有資。推行有序。此不獨中國臣。民將來之福。抑亦全球憲政未有之光。惟是籌辦之初。事易疏略。一或不愼。則流弊所及。不可勝言。謹敢竭其愚誠。爲我皇上縷唽陳之。夫司法獨立。首重者法。今日新刑律雖已編訂。而實行尙未有期。民法商法刑事訴訟法民事訴訟法。則頒布之期尙遠。登記法非訟事件手續法之類。更無論矣。故言司法獨立。僅於審判之機關。推事檢察之。組織。稍事更張。而於司法之精神則未也。然法者虚器。新法雖未備。而舊法尙可遵行。苟得其人。猶足以治。夫所謂司法人才者。非普通知識之謂也。必於新律確有研求。舊律亦多經驗。乃能勝審。判之任而無疑。而今日所謂法官者。何如也。查考試法官章程應考之資格有四。法政畢業生也。刑幕也。舉貢也。五品以下之京外官也。四者之資格。不同。而於新舊律例之知能。偏而。不全則一。法政。畢業生。於新律略有所知矣而於舊律之經驗。已嫌不足且其所業者必由於法政學堂。乃環視各省。除直隷浙江江蘇福建廣東而外。設學者已鮮。畢業者更無其人。刑幕一項。所長者在舊律之經驗。而於新律又無所知。然卽此富於經驗之人。大都瞻顧遲疑。裹足不至。其來者非新進。則僞託者也。舉貢曁五品以下京外官二項。以言新律。旣無以造就於先。以言舊律。亦非必經驗有素。而設爲是項者以爲姑設一格。冀其或能就範而已矣。於搜羅法學之意少。而疏通。舊學之意多。毋亦與朝廷愼重司法之。心有未。合歟。雖然。資格之失旣已如彼。然苟嚴格。以試。之分科以取之。則眞。才可以入。彀不肖不致濫竽。猶得半之道也。而今日。考試之法又何如。考試之。科目。中外兼舉新舊並列。旣已包括靡遺。其所選用之襄校官限於現在之人才。斷難求全。而責備。則毋亦量其所長以。分校一二之科目已耳。乃取舊日科舉之制度。分房校士。總攬諸科。於是。明於此者。或昧於彼。得其舊者不謀其新。輕率操觚。冒昧從事。舍精義而求楷法。棄法理而取詞章。而法官之登進濫矣。且不但此也。考試之科條。旣經法。部奏定。御史趙熙又奏請認眞辦理。亦經議覆施行。禁令本極嚴密乃奉行不力。視爲具文。懐挾者當扶出。而不扶出。固以鈔襲爲工矣。交談者當禁止而不禁止。且以口耳傳遞矣。狡黠者易爲工。自好者多失敗。而法。官之登進又濫矣。故此次法官揭曉以後。所取之士。詎無一二賢者。而僥倖登第者。徒亦實繁。或不知法。律爲何事。或不知審。判爲何官。或以學部屢試。不第之學生。褎然上列。或以從未讀。律冒名妄充之。刑幕。竟獲優選。其尤甚者狂易喪心之輩。犯禁無恥之流。亦皆幸列高科。巍然學者。以此託民生寄民命。授以民事刑事之柄。予以判决判覆之。權諸事草。創端緖茫然。訟庭初開。毫無歷練。誠非獨不能企各國司法獨立之盛軌。且較之中國舊日。司法未獨立者。流弊更無窮也。雖然。旣往之失無可言矣。實行憲政。期以宣統五年。司法獨立。更不容或緩矣。當無可如何之中。籌補偏救弊之術。雖非本論。而較之因循敷衍者固有進焉。（未完） 
要件 
[度支部試辦宣統三年各省各衙門豫算總說明書] （三）（續） 
　　山西謹案山西省預算原册。宣統三年。歲入共銀八百一十八萬八千五百六十一兩有奇。歲出共銀八百九十三萬八千九百四十八兩有 
 
 
 

Page 3

 
 
奇。計不敷銀七十五萬三百八十六兩有奇。總歲入之數。以田賦爲大宗。鹽課雜收。入次之。釐捐正雜各稅又次之。歲出之數。以解欵軍政協欵爲大宗。行政民政次之。敎育交通財政等又次之。交涉最少。本部詳覈各册。咨商該省裁减出欵據覆認裁節者有行政等類銀一十四萬五千五百七十八兩有奇。應補列歲入田賦雜收入等類銀三萬二千三百二十三兩有奇。歲出解欵協欵等類銀二十六萬六千四百五十八兩有奇實不敷銀八十三萬八千九百四十三兩有奇。其宣統三年應辦之事。應需之欵。皆列於内。該省尙擬將新軍展緩成鎭。是不敷之數。尙可减銀三十餘萬該省礦産最富。皮毛林木。遺利亦多。祇以商智未優。莫能利用。風俗勤儉。生計易給。工業旣未發逹。商品亦鮮輸入。釐稅收數。遠不能匹東南各省。加以土藥之禁。入欵銳减遂至協解各欵。蒂欠日增。本省行政幾難自給。斷非於礦路森林工藝各項。加意振興。發所藴藏。廣圖輸出。將有不能支持之勢。是在任事者熟慮通權。殫力爲之而已。歲出尙有照額應暫解未列入統計銀七十五萬餘兩。部擬應减。據覆應俟另案詳報等欵二十二萬餘兩。又原列公債銀六十萬。以經部删除。又預備金四萬兩。以欵尙無著均未列入總數之内再該省預算。河東運庫出入各欵。另編專册。致與省册藩庫有重收重支之欵。未易劃分。且歲出第四類。另立截留解欵支欵名目與各省辦法。均不一律。應令另開運庫出入各欵淸單。即將與省册藩庫重收重支之欵聲注剔除。以憑覈對嗣後再造預算册。應將藩庫運庫各欵剔去重複。一併列入省册。以免岐異。此覆覈山西預算之大槪也。 
　　河南謹案河南預算。宣統三年。歲入共九百七十四萬一千兩有奇。歲出共一千三十四萬四百兩有奇。另預備金二百三十餘萬兩。歲入以田賦爲大宗正雜各捐鹽課次之雜收入官業又次之。歲出以解欵軍政行政爲大宗。財政工程司法次之。實業敎育又次之。官業典禮支出最少。出入相抵。除預備金不計外。不敷銀五十九萬九千四百兩有奇。此該省初次報部預算之大槪情形也。本部詳覈各册。電商該省。議增入二十四萬九千兩有奇。議减歲出一百五萬九千兩有奇。而該省僅允增歲入十五萬兩有奇。允减歲出五十萬兩有奇。除抵初次報部預算不敷外。僅盈餘銀五萬九千七百兩有奇此該省後次改正預算之大槪情形也若能遵照本部詳覈之法。將釐捐烟酒稅兩項入欵。及各釐局經費驛站用欵。廳州縣征收丁漕書差飯食等項。盡力整頓。切實淸釐。該省當可盈餘銀七十八萬七千兩有奇。即可以此籌備宣統三年各項新政。惟覈定預算。期限嚴迫。若再往返電商。恐有貽誤。且外省或實有爲難之處。未免執定格以相繩。茲姑就認定增减數目。分别列入表中。將來應如何整頓歲入。厘正歲出。則俟改良收支。劃分稅則以後。辦理自易著手。即以此次試辦預算。爲整理財政之基礎可也。 
　　陜西謹案陜西預算。原册宣統三年。歲入共四百二十一萬三千五百一十一兩有奇歲出共六百三十萬四千二百八十七兩有奇計不敷銀二百九萬零七十五兩有奇。總歲入之數。以地丁爲大宗釐捐鹽茶雜收入次之。官業正雜各稅又次之。歲出之數。以解欵欵協欵軍政爲大宗。行政財政次之。民政敎育等次之。典禮最少。本部詳覈各册。電商該省。據覆認於歲入議增者。則有財政類釐金改辦統捐銀十萬兩歲出裁節者則有行政等類銀七十七萬三千八百九十五兩有奇。又由部覈出應補列歲入雜收入類。各廳州縣起解烟舖坐賈憑照牌等項銀四萬餘兩。删除歲出實業類工藝局複列銀三千餘兩計不敷銀一百十七萬一千八百三十五兩有奇。内除各屬自行籌備銀六十八萬一千四十八兩三錢九分三釐外。實不敷銀四十九萬七百八十六兩六錢八分。其宣統三年應辦之事。應需之欵。皆列於内。該省物産本少。水運鮮通。商業又未發逹。是以釐稅不若地丁之多。然就該省財政論之。稅契中飽素多。從未整飭。雜捐内如房舖牲畜等項。皆聽地方官徵收支用。並不解省。烟酒兩項。皆係消費品。例以鄰省所榷。均宜加收。如能梳剔隱漏。切實舉辦。未始不可籌增。支出各項。即該省認减之外。亦尙有可裁减。已另行該省籌議。此陜省預算之大槪也。 
專電 
[電一（北京）]  
　　攝政王連接東督錫良續請速開國會電奏擬再縮短一年 
[電二（北京）]  
　　東督錫良電催度支部速濟開放葫蘆谷商埠欵項遲恐外人干涉 
[電三（北京）]  
　　江督張人駿電奏南洋勸業會業已事竣中外歡然并陳籌辦善後辦法又陳麵粉公司案仍堅持前奏悉以左孝同查覆之處爲證力闢紳士爭辯之荒誕 
[電四（北京）]  
　　資政院决議請展會期二十日各樞臣極力阻止 
[電五（北京）]  
　　資政院請减陸海軍費各樞臣以此欵異常重要請旨開御前會議再請宸衷獨斷 
 
 

Page 4

 
 
[電六（北京）]  
　　憲政館奏陳巡警道屬官任用章程奉旨依議 
[電七（北京）]  
　　雷震春私餽濤貝勒一事陸軍部擬治以革職處分請以張勲補署 
[電八（東京）]  
　　日本宮中顧問官貴族院議員平山成信受命爲明治五十年東京大博覽會會長 
[公電（東京）]  
　　各報館鑒閩劣紳挾勢謀陷諮議局貽誤大局乞始終持平旅日本閩省同鄉會 
緊要新聞一 
[趙侍御足愧民選議員矣北京]  
　　資政院以軍機處不負責任提議彈劾聚訟多日卒爲政府議員所運動遂成虎頭蛇尾而趙侍御熙聞之甚爲憤激探聞初二日所遞封奏一件卽係彈劾軍機處不負責任并聞詞甚激切有曰尋常之人苟預存一不負責任之心則寡廉喪恥之事可以無所不爲今軍機處明告天下以不負責任無怪賄賂可以公行賞罰不妨顚倒至各軍機昌言副署不負責任始於乾隆年間尤敢於重誣祖宗應以大不敬論罪云云軍機處恨其措詞過當不爲稍留地步聞擬設法請放遠省以報之然如該侍御者足以愧民選議員矣 
[政府機關報將乘時而起北京]  
　　本年春夏之交各國報紙喧傳政府將有機關報出現取名爲大淸官報實則彼時毫無影響且即組織亦不便如此取名使人一目了然今自資政院開院後政府頓覺勢力太孤挷有組織報館之議然事極秘密外人多有不知聞已略有頭緖連日於資本一項大加研究想不難一呼而集至辦理此事之人多出之於一般資政院欽選議員初五日在陸閏生寓所大開會議到者爲吳襄之胡伯平林惠亭陸閏生汪袞甫沈儷崑施鶴初等并聞章仲和曹潤田亦復與聞此事一俟章程訂妥即當大張旗幟但此般名流率爲倫議長素所賞識之人今又迎合政府歡心辦理此事未識倫議長視之爲何如耳 
[預算股員第二次與政府恊商北京]  
　　初六日午後一時豫算股額外股員許鼎霖易宗夔籍忠寅王璟芳李文熙孟昭常等又到會議政務處與政府恊議是日軍機大臣朗貝勒那桐徐世昌行政大臣鄒嘉來曹汝霖胡惟德均到倫議長亦在座各部特派員一律到齊首由易宗夔提議明年預算不足之數過多現政府以國會未開未提新租稅案故議員祗得從核减經費入手然核減經費處處牽動機關故不得不與政府協議現在與憲政無關係之機關如吏部禮部翰林院步軍統領衙門各經費皆在可裁之列稅務處及鹽政處皆應歸併度支部各部丞參及各省道府皆應裁撤朗貝勒答以此種機關或裁或併政府俱表同情惟當此過渡時代須得朝廷明發上諭本大臣不敢遽爾率允且即以軍機論現祗到三人必須與慶邸協商方能具奏旋由許鼎霖與那軍機商定兩種辦法（一）預算册内全行裁去此種經費但未頒布新官制之前各署經費仍暫開支歸入追加豫算内（一）豫算册内仍列各項經費於說明書内說明宣統三年何時裁此機關即何時停止經費朗貝勒主張用第二辦法各議員討論多時亦皆承認惟要求軍機大臣從速上奏於頒布新官制之前預即裁併軍機面允而去繼由王璟芳易宗夔提出外務部盈餘經費二百七十餘萬應撥歸度支部移作他用曹汝霖謂國庫未成立財政未統一外部所存金係預備臨時費或建築各國使館或添設各埠領事倘度支部一時不能應付豈不大窘李文熙籍忠寅相繼辯論曹卒允國庫成立後即撥歸度支部許鼎霖謂如此解决甚好現在本院章議員宗元己提出國庫統一案具奏後明年即可實行五時半散會所有核减各部行政經費由倫議長約定各衙門於初八日繼續協議 
[資政院特任股員會紀事北京]  
　　初七日午前十一時資政院特任股員開會審查修改籌備憲政淸單案股員長未至副股員長籍忠寅代理汪榮寳報告所草淸單内容惟增皇室大典一案係羅傑原案所未有者删去登記法及登記官廳經徵官廳以其皆包括於官制中也餘均無甚更易云云憲政館特派員謂本月初五日已奉旨飭館修改貴院作爲建議案抑具奏案汪榮寳首謂作爲上奏案惟會同軍機上奏作爲憲政館主稿羅傑力爭只可會奏不可犧牲本院意思嗣汪榮寳謂作爲建議案何如羅傑謂本員前月初間提出奉旨在後不宜爲建議案中經籍忠寅長福陳懋鼎章宗元易宗夔等討論良久而羅傑堅持爲具奏案至須協商之處本員亦極贊成但只可以私人資格協商不可造壞歷史耳衆遂决議派人與憲政館協商然後報告大會遂散會 
　　又午一時開特任股員會審查浙江鐡路等件其結果如下（甲）浙江鐡路代表朱福銑等說帖陳請核議郵傳部以命令變更法律公議應援照院章第二十一條各部行政大臣違背法律由本院具奏請旨裁奪）乙）浙江諮議局呈請核議刊印錢糧徵信錄决議旣經浙撫公布施行仍應照章辦理（丙）直隷諮議局呈請核議鹽斤加價移撥他用案議咨直督照章交局追加承諾（丁）浙江諮議局聲明兩次停會理由議照章咨浙撫并覆該局以上四件由股員長分别推定起草員於初十日上午 
 
 

Page 5

 
 
開股員會再行通過 
　　又午後二時開會審查四川陳請鐡路案牟琳代股員長報告大槪李文熙劉緯張政等陳述意見逐條詢問是否認爲審查確實羅傑謂各省鐡路首則紳士之有權者運動郵部奏派總理一經奏派本省人大半不能過問路政之不發逹正坐此耳宜照陳請書飭其據實報告以儆將來中經李經畬方還吳賜齡易宗夔等討論多次遂决議據實報告指派吳賜齡等起草即散會 
[新舊刑律之大激戰北京]  
　　此次勞乃宣反對新刑律實受外人之運動聞在京盛名卓卓之赫博士卽其一也自初一日會議以後勞憑口游說諸議員無效初七日又改用酒食政策招致議員多人託其分途運動查與宴者爲高凌霄江辛沈林一陳樹楷陶峻諸人此外尙待調查但陶峻素以强硬著陳樹楷亦號稱明白事體使因勞乃宣之一飯遽置中國收回領事裁判權計畫於不顧想斷不喪心至此云 
　　又聞都中政學界志士因新刑律關係重大資政院對於此項議案若因有頑固卑陋無法律知識之議員挾持私意運動反對致此案不能通過則妨害國家良非淺鮮特糾集同人發起新律維持會以圖對付茲將該會發起人之通告附錄如下新刑律議案交到資政院後議員中有挾持私意運動反對使不能通過者同人等見刑律改良爲立憲國保護人民生命財産之要義而亦國家預備撤去領事裁判權之先聲苟任彼等頑舊淺陋無法律知識議員肆行破壞誤國誤民則貽害中國前途匪淺茲特發起新律維持會以圖對付之法謹定本月初十日午後一時在虎坊橋湖廣館開會籌議一切凡本京及旅京各省政學紳商同志務懇届時惠臨禱切盼切 
[唐尙書不許學生剪髮北京]  
　　學部尙書唐景崇本係舊黨近因學界剪髮者絡繹不絶唐尙大不爲然乃用强壓手叚咨行督學局嚴禁剪髮茲將咨行原文錄左查剪髮之說喧騰報紙並經資政院提作議案是否准行自應靜候明諭乃聞各學堂學生竟有私自剪去者殊屬有違定制應由各學堂管理敎員嚴行禁止嗣後如再有私目剪去者以違制論並將各該管理員從嚴參辦以儆傚尤爲此咨行該局轉咨各學堂一體遵照辦理 
[佐貳改省之小變通北京]  
　　御史黃瑞麒前奏各省候 
補人員擁擠請將新章以前分發之府經以下各員有願改歸本省候補者呈請督撫咨明吏部即由各該督撫給咨逕回本省免繳捐離改指銀兩一片當奉諭旨著會議政務處議奏茲經該處奏覆略謂查吏部奏定變通外官迴避章程府經歷縣丞等六項准其添配本省之籤與近省各籤統掣如願捐指並捐離改省者無論遠近均聽其自便所以示體恤者已屬至厚今該御史請將新章以前分發之府經以下各員有願改歸本省候補者呈請逕回本省實與捐指一省者無所區别若槪予照准不惟紛紛援引漫無限制而佐雜指省一項亦將名存實亡若祗准其專指本省而不准其改指他省則菀枯轉覺不均殊多窒碍惟所稱各省候補人員異常擁擠覊身萬里十年不用亦屬寳情不無可憫擬請將新章以前分發之府經歷以下各員其曾經捐指省分願改回本籍者准其就近呈請督撫咨明吏部註册即由該督撫給咨逕赴本籍省分候補毋庸捐　離省改指等項銀兩其新章以前分發人員未經捐指省分者如願改歸近省准其呈請督撫咨明吏部以本省與近省統掣不得指明專改本省如願改歸本省仍應照繳捐離改指銀兩以示區别十一月初四日奉旨依議 
[淮軍宿將賞食全俸北京]  
　　皖撫朱家寳奏據在籍翰林院編修趙曾重方履中等呈稱前四川重慶鎭總兵章高元籍隷合肥投効前大學士李鴻章軍營隨勦髮捻諸匪所向有功同治元年克復江隂之役該總兵頭部受傷三年攻拔常州之役該總兵右臂受傷五年勦平潁州之役該總兵左臂受傷轉戰江淮河濟各處無役不從出入彈雨槍林者約十餘載先登陷陣傷痍徧體以功洊升總兵加提督銜勇號軍行所至屹然爲一時長域光緖十年法越之役該總兵以記名提督統領淮軍兩營隨同前臺灣巡撫劉銘傳渡海防堵是年六月基隆之捷八月滬尾之捷均以統將喋血摧鋒身先士卒疊挫强敵保障全臺先後仰蒙恩旨遇有海疆總兵缺出卽行簡放賞換年昌阿巴圖魯勇號頒賞白玉翎管搬指小刀等珍物旋蒙恩補授山東登萊靑鎭總兵廿年中東之役該總兵由登州率四千人渡海徑赴蓋平縣前敵扼守牽馬嶺以當敵衝是年十二月敵軍大股萬餘人同時圍撲該總兵以忠義激勵將士晝夜鏖戰所部提督楊壽山副將李仁堂等均殁於陣藥彈俱絶復持鎗刺格鬭殺斃敵兵無數故挫退後諭旨尙有交戰奮勇之褒泰西兵學家評論蓋平之役爲中外兵爭軍事上有價值之敗者以此廿六年募勇應詔北援復蒙恩補授四川重慶鎭總兵二十八年抵任三十一年因修墓呈請開缺回籍旋因傷疾舉發現在籍養疴每以不能捐軀報國爲恨伏查光緖三十三年江南瓜州鎭總兵高光効傷疾舉發經前兩江督臣端方奏蒙天恩賞食全俸在案今總兵章高元情事正同而戰功則尤爲卓著理合據實呈請援案具奏等情前來查章高元治兵精嚴臨陣驍果爲淮軍 
 
 

Page 6

 
 
後起名將前後統軍數十年散財養士毫釐不肯自私以故解甲旋鄉家徒壁立介然爲一時廉將尤足以立懦廉頑風示行伍伏惟朝廷勵精戎政懋賞膚功湘淮已故立功各將領疊蒙恩擢後嗣用示不忘而該總兵以百戰餘生伏處里開資生無術舊部心傷非所以興鼓鼙之思而奮袍澤之氣也旣據該紳等援案懇請可否將前四川重慶鎭總兵章高元賞食全俸以恤廉將而勵戎行十一月初四日奉硃批著照所請 
[京師近事]  
　　政府向美國息借美欵五千萬金元一事不日即將定奪茲聞政府爲籌辦海軍經費起見復與美國代表另行借欵二千五百萬刻正在磋商中 
　　前日外務部接駐藏大臣張蔭棠封奏一件請爲代奏聞大致謂該處時危勢急當體察情勢增練新軍又請速組織新内閣頒定法制歷陳印度埃及昔日情狀並各國立憲後之利害洋洋數千言語多中肯外部於日内即須代奏 
　　東督錫制軍日前有密電一道致度支部各堂探其内容略謂開放葫蘆島爲商埠實爲東省一大利源惟預算開工用欵所費甚鉅若由東三省籌措辦理恐難告成如放棄該島有利不圖又殊非振興之策因此進退維谷惟有仰仗貴部酌撥補助雖東省一隅之利亦中國之利云云澤公接電後即於次日在度支部與各堂會議一切辦法聞己電覆錫督允爲籌助矣 
　　外部因資政院議員要求與英廢約及禁止鴉片入口交涉重要昨特電飭駐英欽使直接向英廷辦理 
　　吾國襲用陰歷本屬不便近有大理院推事姚大榮采取夢溪筆談沈括之說以十二氣二十四候爲一年立春日卽爲正月初一大寒之末一日即爲除夕自是閏月可以停廢其意謂國家置閏官俸兵餉及各項開支皆須多給一月殊非節用之道且吾國於八月逢閏謬謂不祥謠言煽亂動成巨禍如嘉慶林淸黨及光緖拳匪之亂皆原於此聞已呈遞資政院作爲陳請書然不請改用陽歷而用沈括氣候之說可謂見其小而遺其大矣 
　　政府以近年由英國購造船艦爲數不少英人祗准中國學生三十人留學海軍未免太隘現已電飭劉玉麟速向英政府爭請加添海軍學生額數 
　　海軍部洵大臣昨與樞府議商以從前海軍原有常年經費自甲午一役後裁撤海軍卽將該欵移充頣和園經費現在旣設專部自應仍將此欵撥歸海軍常年需用樞府答以此事必須奏請皇太后允准方能辦理 
[時評]  
其一　　今日之軍機處。本一反對國會。反對内閣之軍機處。是故對於迭次請願之代表。率陽示贊成而隂施阻力。陽示。贊成。所以懈代表之心。隂施阻力。所以逞破壞之志。其實則始。終反對而已。自十月初三日之諭旨頒布。而各軍機阻撓之術乃窮。而反對之目的。亦知無。有逹到之一日。於是。一變。其阻撓爲延。宕其方法有二。一電令各省。對於閣會。不得再有凟陳一凡各省關於閣會之電奏。不爲代遞此兩種手叚。無非最初反對閣會。之心理所發現故今日之各軍機。實可謂永遠反對閣會之軍機。夫以反對閣會之。軍機。而猶專權於閣會行將成立之日。此亦吾國之怪現象也。 
其二　　江督又借外債矣。又借外債三百萬矣。此三百萬之籌還。不知亦由蘇。省担負乎此三百萬之使用。不知亦與明年度預算案有。影響乎。此三百萬之借入不。知亦經。諮議。局議决。乎記者不能無疑。 
其三　　資政院彈劾軍機處之奏摺通過矣。據最近之消息監國已有降一和平諭旨解紛之意。其結果雖。未可知。然而。效力亦可想見矣。 
　　吾國政界積習。和平了事。實即敷衍了事。故和平兩字。不啻敷衍之代。名亦即消滅之。代名。記者不能無懼。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蒙鹽行銷直境改作引岸天津]  
　　直督陳小帥准督辦鹽政處咨行該處奏擬蒙鹽行銷直境改作引岸原摺略云直隷宣化府所屬十州縣張家口獨石口多倫諾爾三廳行銷蒙古靑白二鹽本年春間經臣奏請籌撥資本由察哈爾都統派員設棧暫行代收交該處督銷局分銷繳課並由臣處派員監理在案查蒙古靑白二鹽行銷宣化府十屬及張家口獨石口多倫諾爾三廳均係直隷轄境且與長蘆引岸大半毗連自應按照蘆綱辦法改爲引岸統歸長蘆運司經管責成商人領引行鹽按引繳課期與内地鹽法一律辦理茲據該運司詳稱口北張獨多三廳及宣化府屬十州縣除延慶州屬衞堡七十二村莊向食蘆鹽仍循其舊外其餘向食蒙鹽各處擬卽改爲引岸由現商何福咸認辦每年包引二萬道春關包領一萬道限四月内領完秋關包領一萬道限九月内領完並在張家口另設緝私督銷局一處酌募勇隊嚴緝私鹽惟運庫所領引目均載有州縣地名此次口北行引係屬創舉擬請免用引目由鹽政處發給護票代引毋庸加增引額至領引科則應令每引交納正課銀四兩二錢五分歸運庫收用又每引應交鹽釐銀一兩七錢五分由運庫經收按六臘兩月撥解察哈爾都統衙門收用又每引應交通行加價四文按照長蘆定章交銀一兩三錢五分以一半二文解部其餘一半二文直隷係銷鹽省分應留一文察哈爾比照産鹽省分應得一文又每引應交緝私費銀五錢專作緝私督銷局經費如果不敷飭商加交總計正課鹽釐加價緝費四項每年按二萬引計算共交銀十五萬七千兩至認辦引岸請自明年正月初一日起即照現章辦理其本年應交運庫課欵及察哈爾鹽釐加價仍由該商照舊繳納所有總棧鹽斤槪歸認辦商人何福咸接收照章付價明年改辦引岸以後察哈爾鹽釐加價均責成該商按引呈繳運庫轉解嗣後該商收賣蒙鹽應令仿照長蘆商竃買賣鹽斤辦法與蒙人訂立合同妥善辦理詳請核示遵行等情查該運司所擬辦法尙屬妥恊每年所繳課釐等項比較從前亦屬有贏無絀擬請將直隷宣化府屬十州縣張家口獨石口多倫諾爾三廳向食蒙鹽各處均一律改爲蒙鹽引岸統歸長蘆運司經管令商人何福咸認辦每年包認二萬引察哈爾應收鹽釐一項卽由商人按引呈繳長蘆運庫轉解加價一項除一半二文解部外其餘一半二文田運庫代征代解仍准暫歸察哈爾留用免其分撥該商認辦引岸自宣統三年正月初一日起一律實行其察哈爾原設之鹽釐加價局應自該商認繳之日起即行裁撤至張家口等處緝私事宜應令長蘆運司設局募勇嚴密稽查並請敕下直隷總督通飭文武地方官會同辦理如有奸徒聚衆滋事把持鹽務應卽從嚴懲辦以肅法紀嗣後優待蒙旗整頓引岸疏銷裕課恤商便民統責成長蘆運司督飭商人妥愼籌辦隨時禀請核定毋庸由臣處派員監理察哈爾都統所設代收蒙鹽總分各棧收鹽當已竣事應即裁撤所存鹽斤由長蘆運司派員督同商人前往接收照章付價十月二十八日奉旨依議 
[學部請奬上海實業學堂學生江蘇]  
　　學部奏稱准郵傳部咨送上海高等實業學堂鐡路科畢業學生王繩善等八名來京覆試查該學生等自光緖二十八年先後入堂先習高等豫科光緖三十三年夏間一同考入本科進習鐡路專門功課至本年上學期肄業期滿核與定章高等工業本科三年畢業年限相合當經臣部按照所習科目分塲扃試揀派專科人員認眞校閱復由臣等綜核各門試卷尙合高等程度應請援照改定高等實業學堂畢業奬勵章程給予奬勵所有列入最優等之兪亮一名擬請作爲舉人以知州分省儘先補用列入優等之王繩善林莊郭鵬顧詒燕盛守錱等五名擬請作爲舉人以知縣分省儘先補用列入中等之余建復孫同祺二名擬請作爲舉人以州同分省儘先補用此項學堂爲郵傳部所特設該班學生旣係肄習鐡路專科自應先儘郵傳部調用俾應急需十月二十九日奉旨依議現學部已抄錄諭旨原摺咨行江督轉飭遵照矣 
[各省諮議局與資政院往來電]  
　　資政院覆成都諮議局電嘯電所稱兩節經付審查以本年國家地方稅尙未釐訂故各省歲入總册無從畫分僅以豫算歲出交議自係暫時辦法擬由院咨部速訂兩稅章程以免淆混又本院節减冗費係就國家行政經費節減至地方行政經費應由局議酌盈劑虚當然有效再館咨五條已由院咨請交議並覆資政院東印 
　　又覆杭州諮議局電吾悉浙撫交回豫算原册如因期促不及審查應遵章開臨時會辦理至豫算無歲入其理由業經電知矣資政院東印　　又覆廣州諮議局電電悉禁賭問題業經本院提議作爲議案俟議决後即行電知所有議長議員勿得各持意見相率辭職望卽照常入局任事同維大局資政院東印 
　　粤諮議局議員致資政院電江電計蒙垂察議禁安榮票賭一事否决者竟佔多數以致輿論憤譁當由增兼督據情電逹併由籍紳鄧華熙陳伯陶等電請代奏若非鈞院亟辨是非速予維持將輿情愈激更難收拾何敢貿然入局辦事以滋罪戾况學淸等原爲禁賭無期查照議案辭職苟非得有確禁期限亦未便遽行人局目將前案取消再布下情伏祈垂鑒學淸逢甲乃潼等叩支 
[西報譯要]  
 
 

Page 11

 
 
　　資政院請赦黨人字林報載十三日北京電云資政院巳上奏請赦戊戍黨人前日所上彈劾軍機及請早設責任内閣之奏摺已交政務處議覆 
　　美國借欵問題近聞又載同日北京電云美國派員爲中國財政顧問官一事今已擱起故監督借欵（美金洋五十兆圓）用度問題尙有變動 
　　資政院决議奏參江督文匯報載十三日北京電云資政院今日會議江蘇諮議局呈請核辦江督張人駿違法侵權案已决議由院奏參當時討論異常激烈 
分類新聞政界 
[江六邑紳爭地之風潮南京]  
　　江浦縣屬浦口鎭與六合縣交界地畝前本甌脫棄地現因開辦津浦鐡路變爲膏腴六合紳士與江浦紳士爭執互相上控均欲據爲本邑公産售賣鉅欵助充公益論理則六屈而浦直詎兩縣令以未便得罪紳士均不能判斷遂至兩不相下纒訟無已昨經江督特派候補知縣但大令祖翼前往詳細履勘歸六歸浦秉公理結禀候核奪以息爭端 
[設局資遣續到飢民鎭江]  
　　鎭郡飢民前日方遣散凈盡乃連日紛紛南下者仍絡繹不絶現在鎭郡官紳合力籌計在籌渡碼頭設立辦公局所一處常川有人駐紥以期呼應靈通其填票散餅各事仍以冬賑局司事輪班伺應云 
[西湖獨立爲鄉之轉機杭州]  
　　仁錢兩邑令日前據情詳請籌辦處畧謂知縣召集西湖鄉董迭次曉諭並示以區域旣廣西湖自應照章分設區董辦理是仍有主張之權利而義務之負擔或反可减輕計莫善於此者乃成見未融相持莫决旣因輿情未洽據實伸訴略謂遵章設立自治公所並議事會均已次第成立申報在案而仁錢區以外東南北鄉皆已獨立無所變更西湖地方較大人电較多謂未便囿於一隅是小者少者可以囿於一隅可以分鄉自治大者多者應即合併於城其理由頗未充滿即以名勝而論杭州府縣志外則有塘棲志湖墅志今塘西分鎭湖墅分鄉惟西湖以名勝之區未便獨立恐不足以昭公允具禀前來未敢壅於上聞應即據情轉逹嗣經總理張太守協理陳太史加詳呈院業經中座允准據情電逹憲政館民政部請示核辦 
[蕭山種烟業已一律禁絶杭州]  
　　浙省禁種鶯粟功令森嚴而利之所趨積習過久仍有違法反抗釀成暴動情事近聞蕭山沿海一帶無知沙民仍有同盟約種之謠喙爲上峯訪問密飭候補同知余文爚馳往查辦業於昨日會同該縣聯銜通禀略稱蕭邑種烟地畝向以東西兩鄉爲盛南北各鄉素鮮蕃植自知縣抵任親赴各莊剴切曉諭一面商同禁烟分所紳董將鶯粟種子酌給價值隨時收買幸鄉民頗知樂從舊有烟地委實剗除淨盡現奉委員到蕭遵即會同紳董復詣東西兩鄉周歷履勘所有田畝均種豆麥閒雜蔬菜雜糧尙無違抗私種情弊傳詢莊保地戶諮詢紳商士民僉稱蕭邑本非産漿之區自奉禁令早已改圖無知鄉愚亦因畏地充公罰辦等說毋敢違犯同知等逐細詳勘委無佈種萌芽之地除仍由知縣隨時嚴禁外合肅禀陳等情到院昨奉增撫批飭警道會同布政司轉諭該縣嚴密查禁毋使毒卉再有萌蘖是爲至要 
軍界 
[瓜洲鎭巡緝下游汛地鎭江]  
　　瓜洲鎭總兵陶樹恩鎭軍以時届隆冬沿江一帶伏莾繁多誠恐乘間竊發爰於初十日親坐師船馳往圖山江隂下游等處嚴密逡巡以靖匪蹤 
[電覆歸併軍械局窒礙情形廣東]  
　　粤省大吏准陸軍部電開飭將舊軍械局歸併新軍械局分别權限辦理大吏奉此以舊有軍械局係管理水陸防綠各營軍械現時綠營尙有數十標防營共有八十餘標發受軍械事宜未便即行裁撤須俟新軍逐漸擴充防綠營隊逐漸淸裁卽行酌核併辦現己飭行司局照所劃定界限經管辦理并電復陸軍部察核矣 
[軍人大閙測繪學堂之下塲武昌]  
　　湖北陸軍特别學堂卒業生現充四十一標三營兵士何飛雄楊再雄湯仁山等因劉監督延不發給文憑特趁劉在測繪學堂監考時約衆前往謁見因被門役護勇阻住致在堂外大閙事後劉監督欲將何飛雄等嚴辦幸黎協統查得該兵士等平日頗守營規此次實因探知劉監督在堂監考同往詢問給憑日期並無閙考惡意而劉監督誤聽鬥丁之言不察眞僞堅請將該兵士等革除未免罪輕罰重故力持不允己禀明張提將何飛雄等監禁五日卽行開釋以示薄懲一面催促劉監督趕辦畢業憑照交由張提軍定於本月二十日發給以慰軍心 
學務 
[提學司詳送學堂表册杭州]  
　　提學司郭文宗日前詳請學部畧謂所奉鈞部另頒表式旣飭自宣統二年爲始照式註寫届時自應遵照辦理至宣統元年之表各學堂現已大年填送到司若再令照劄填註自本年爲始勢必一一發還重行填造似覺頗費周折時期又促恐致延誤且前第一次奉頒一覽表式浙省偏僻州縣於說明書一時不能盡解動　誤填全省大小各學堂爲數盈千經司中再四指示方能稍有頭緖即來年新式之表亦尙須另行詳細說明並恐不免又有誤會情事此次設將本年之表再行發還斷非尅期所能就緖擬請宣統三年一律遵照另頒表式填註所有本年應填一覽表仍循舊填免予更張以期簡捷云云業已將全省學堂所造舊表附說明書一併詳送矣 
[增兼督面諭方言學生之剴切廣東]  
　　方言學堂各生因監督無故辭退敎習無從上課經禀制軍維持茲因各敎習欲明日搭船返里各生情急聯到督署隨蒙傳見面諭各生挽留敎習并先上堂後定有辦法務使各生留存體面而各生堅請即將辦法宣示時已六點餘鐘各生仍未散去制軍再傳諭各生明日候示各生遂散並約明日到大佛寺聚議實業 
[溧陽縣境擬招客民墾植鎭江]  
　　鎭屬溧陽縣境自兵燹後官荒民荒放棄甚廣兼之農民素不講求種植以致荒蕪殊爲可惜現該縣恩 
 
 

Page 12

 
 
大令下車伊始興利除弊擬招鄰境客民來縣領墾並可實行種植樹木以興地利刻己禀呈省憲核示祗遵矣 
[調停綢商絨經二業之糾葛杭州]  
　　浙省絨經一業向來附屬綢商近年貿易式微彼此交易難免抑勒致生種種抵觸釀成訟累日前復經該業董余仲有等聯名分呈各憲要求特派委員監督過秤以杜綢商之苛勒各節昨奉增撫札飭勸業道會同商會和平調處略稱絲經出納純係經商事業豈有委員監秤之理查勸業道議復該業董等請領公秤以秤手辛工並無專欵恐與認捐等事浪擲巨資弊不勝言自是體恤工商之微意惟前議各規條當面過秤一則若各綢商仍用自備之秤不無抑勒之虞應如何改用公秤以昭平允之處仰該道卽日照會杭州商會邀集綢經兩業紳董妥議善後辦法由道詳復飭遵以維商業 
[閩省電燈公司之爭執福州]  
　　閩督前准農工商部咨開據職商高亮等禀稱商等於上年八月間組織文明電燈公司因有報効公欵照章禀由財政局批准又經福州商務總會查明准予試辦并請督憲立案以免奸徒效尤爭執在案商等奉批故敢集股購機先樹數桿以驗燈光馬力能否適用不料自治會議員劉崇偉等見利垂涎在外招股聲言創辦電燈公司商等竊以爲閩省實業甫興斷未有禀定之案半途强奪之理先尙不以爲信迨商等禀請保護樹桿警局函復致下拔桿之命令議者咸謂偉等欲謀興利之地必先消商等垂成之功商等公司勢成纍卵固知莫奈伊何但股東環集追呼直有釀命之勢謹抄錄前後各批稿籲懇憐查俯賜保全血本等情前來查該商所禀各節是否屬實相應抄錄原禀咨行轉飭查明咨復等因松督據咨隨即札飭勸業道查復刻由勸業道查明詳復略云伏查創辦實業公司當從集股入手股本多少實足以左右實業之進行此次游葆章高亮等禀設文明電燈公司估需資本十萬元僅能先集發起股二萬元其餘八萬元須俟奉諭試辦先後方能集繳可見發起者并非殷實商會續函稱其希冀招攬各節誠不誣也况未經奉准給諭之先輒敢登桿挂綫而所用電綫又無裡皮是不能冒昧舉事亦殊有碍於公安而劉崇偉等設立電氣公司請委騐得確已集股八萬元且係遵章照辦自非文明公司所得同日而語近復據劉崇偉等報稱所餘四萬元之股亦已招足并已購定機器延定技師將電線悉加裡包不日即將開辦自應請准歸劉崇偉等領辦以重實業而免流弊 
雜記 
[斌俊自請查辦之强硬武昌]  
　　湖北荆州府斌太守俊近聞諮議局呈出紏舉該守盜賣積穀侵呑堤費一案不勝憤懣特分電督藩學法各當道自請派員查辦其電禀督院文云知府近聞諮議局議員提出有荆州府倉積穀及堤工土費之案此事有關名節無端誣謗心實不甘應請派委大員來荆秉公查辦以彰公道而釋羣疑無任迫切其專禀藩司電云近聞議員提出府倉積穀堤工土費一案倉穀只有一萬餘石平糶價生息及借用均經禀准憲轅有卷可查土費前三年均已册報至本年只收二萬餘串除還籌賑局八千串外所餘僅一萬餘工程局用不敷尙鉅該議員謂五萬餘串存欵不知出自何處俊視名譽重於性命似此無端誣謗斷難甘休業經電禀督帥委派大員秉公查辦矣知關憲注特此禀聞其致藩學法三司通電云聞議員提出知府盜賣倉穀乾没土費之案鑿鑿有據知府之貪婪報紙喧傳已成鐡案半生名譽一旦銷亡若竟置而不辯何以爲人惟有靜候督帥派員查辦將來議員直則知府罷斥知府直則議員除名二者必居其一不能兩立無任迫切待命之至云云聞瑞制軍以斌守人頗率直議員所言不能盡信特委新任荆宜道吳筠孫就近秉公查辦矣 
[聰敏兒子好學之笑談武昌]  
　　湖北新組之講武堂於日前考試各標營保送下士班之學兵百二十人預備開校授課所命之題即四書上論敏而好學義該下士等本各營之優等正副目兵主試者以此題淺近寛泛必不難做孰知該下士等不惟不能作文竟有十之八九不能了解題旨紛紛起立質問經監塲黃敎員詳爲解釋曰敏是聰明也而是虚字助辭好是篤好也學是讀書也言其大旨如是而衆下士等胸無點墨不能領悟交卷時有數十卷皆以聰敏兒子好學爲一篇之主腦各敎員閱之莫不捧腹大笑噫下士爲軍人之表率今若此足覘鄂軍之程度矣 
[總辦司事同嫖之眞相杭州] 本月初十夜杭州拱埠天仙戲園正桌貼一字條太書捐局定三字旋有大腹如瓠之痴肥僕蹣跚而來無何釐捐總辦偕數司事同來看戲戲園散塲後卽相偕至永慶里三雅軒妓院大開筵宴至三點鐘後猶復拇戰喧譁醉客留髠其樂無極次晨復同至第一樓啜茗高談良久各司事皆奉迎備至醜態畢呈旋由茶博士上冋轎子已到司事順口答云就呌他打上來茶博士笑稱樓梯上不能打轎將奈何總辦不得已蹣跚下樓有素識其人者蓋即大關局之顧思義大守也太守接差有禁止司巡嫖妓之令今乃躬自蹈之說者謂小票一事爲若輩所挾持故貓鼠同眠出於無奈未識然否 
[淸談]  
　　敬告反對破除引岸之各鹽商　　天下無一定之是非。而有。一定之利害。　利害切中於一身。雖是非亦不得不因之而轉移矣。 
　　異哉各省鹽商之反對破除引岸也。鹽者。百貨之一宗。固人人所得而營業者。而奚爲。獨宜專其利於鹽商。茲即起桑孔管劉而問之。亦將太息於末流之變本加厲。所謂有百非而無一是也者。 
　　而况就今之制。無變今之法。上旣蠧國。下尤病民。徒兢兢焉世守其包課包銷分地掣配之事業。視爲各個人數十百年之血産。紛紛擾擾。奔走驚惶。若不自知其操業之非。浙蘆響應。函電。交馳。顓顓焉以他人之建議奪其世。業謂應設法以對付者。亦獨何也。 
　　嗚呼利害之計動於中。斯是非之。眞淆於外矣。其卽今日鹽商之謂乎。不然。何其恐慌。乃爾。急迫乃爾。浙東西各鹽商。得蘆商虞電。水陸紛馳。偏發傳單乃爾。 
雖然天下之。操業正多亦何必以害爲利。以白爲。黑而貿。貿焉思借。合羣爲旦夕。之謀冀欲積非而成是也。此則爲浙蘆各鹽商百思不解者。矣 
[雜者]  
　　印度之因明學　　印度西藏間。頗有能知三世因者。謂之因明學。是亦世界哲學之一種。其事甚奇。然非荒誕也。 
　　昔日英國一婦人。偶從印度人學得是術。且從而推衍。自言能知上下一千年之事。甞于婦人宴會之間。歸言各人休咎。一日至一少女前。忽愕然而止。少女詰其故。則曰言恐唐突。固詢之。乃離席曰異哉適間見汝之靈魂。衣靑衣爲藝妓裝。在某山麓一小樓。爲一客侑酒。客則某國公子也。此事不在遠距此只六年耳。時少女年蓋十八也。以爲。侮已不復與語。拂袖竟去。舉座爲之不歡而散。婦亦悔失。言蓋此女爲某伯爵季。女家最富。　所鍾愛。自料亦萬萬不至此也。（未完） 
 
 

Page 13

 
 
   
 
 

Page 14

 
 
G> 
[瓣香廬製萬病囘春虎骨熊油膏]  
此膏通三十六處血脈鎖二十四道骨節專治風寒濕熱手足拘攣骨節酸痛久年　塊女子血虚以及腰疼心痛痰咳瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏　得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退還請留心假冐須認明藥紙包上驥雲氏肖像五開間門面方是的眞切記切記上海盆湯衖走過絲業會館後寗波路口五開間門面瓣香廬驥雲氏發行所謹啓 
[聲明出盤]  
三馬路畫錦里雲成杭莊月前擱淺業經淸理折讓了事所有存貨生財招牌一切莊内所有之物憑中抵歸錢莊由錢莊出盤與豫豐泰莊名下爲業三面公議價値作銀一萬八千兩由豫豐泰交還各錢莊所有雲成以前欠人存項帳目自盤頂後概歸前東理値不涉豫豐泰之事以後盈虧一切亦不涉前東之事氏憑銀主接頂招牌或加記營業特此聲明以淸界限雲成杭莊前東凌穎記戴禮經堂羅季記同啓 
[委派長春衛生醫院屈君蒙惠給證書證明愛理士紅衣補丸之功用]  
藥品者治病之門徑醫生之鎖鑰也當醫者臨症其學識固妙在於審究病情然其要領尤乎貴能善摩藥性苟鎖與鑰相投配症雖危阻其效可解刃而得也世有是病罕無是藥　審察之精明與善用否耳是則藥品配濟精良其價値之可寳貴實等於生命焉耳近世物質日考其多故藥味同性相類者亦因之而復雜間有類相等而賦性有善惡不齋精粗之别雖深識之士欲配濟一二良劑求其和平美備以貢於世稀微無幾苟非歷練專家斲輪老手鮮難出而合轍也近見震寰藥廠由美運來一種愛理士紅衣補丸其爲造血致强之良藥乎僕試騐後歷經有效每施之於血虧體弱所發生各病者其愈可立而待也與夫諸虚百損不論男婦老少無往不宜且歷經多數名醫品評証書積帙無待鄙言然足見其功用之神眞堪爲保身之實用歟僕旣知之有素故樂爲吾人圖强者引導焉委辦長春衛生醫院良瑛屈家瑨謹識外埠各大藥房均有發售倘内地無從購買請函至上海四川路一百十七號總發行所購買原班囘件郵費不加本埠西北城郷由南翔張永吉號代理批發震寰藥廠啓 
[開平礦務有限公司廣告]  
本公司前在仁記路設立打灶分銷處蒙各行號舖户試用利便營業日臻發逹現在本公司欲更求推廣銷塲起見將一切打灶送煤自西十二月一號起均歸虹口有恆路十九號利昌煤號經理此後各行號舖户需用未煤及建造修理煤灶等事請逕向該經理處利昌煤號接洽可也不必再由本公司寫字房轉接至該經理處遵照本公司打灶章程辦理與本公司自辦時並　兩樣各行號舖户已逕由本公司改造煤灶者不得向别處買煤該經理處在虹口有恆路十九號利昌煤號電話一千三百九十二號 
[租牌聲明]  
先公典玉府君於同治年間開設雲成綢莊向蒙各省貴客賚鑒後因先公去世乏人管理故將雲成招牌租於先公之大門生凌穎峯每月取牌租洋十元已卅餘年現凌君亦已逝世該莊曾於本年九月底閉歇氏等藉此敷衍家用及祭祀豈能一日空閒刻將雲成招牌以十一月起租於先分之次門生萃豐莊駱瑤甫因思駱君曾隨先公一切辦理素所明晣以一線相傳可使無異於先公在日且能不負各省貴客之賚鑒自後雲成兩字發貨交易概歸駱君經理昨閲報紙見有冐租冐頂雲成招牌戴羅豫豐泰等甚爲駭異霴雲成抬牌向係我處租出誰人不知欺我孤寡奪我血食及祭祀天良何在因此先行上報聲明再邀親友理論曲直自有公論杭城敲遠堂徐衆房公啓 
[請看天下第一竒異靈丹出現秘製三才固本補天戒烟丸]  
本社主人啫好二十年自怨烟害苦累終身故發願搜來穏妥良方今春始遇陸大名醫研究討論戒烟善法據述市上所售丸散皆云一二禮拜堪以戒絕此屬謬語欺人盖數十年之嗜好瘾蟲充滿臟腑務必參究殺蟲藥品方能戒除想十數天豈能掃除盡凈乎本主人深服其論至再聘請衰理爲特竭精憚思秘製三才固本戒烟丸以滋補本原中氣參人殺虫藥味誠心修合分爲乾坎艮震四字限四旬戒絕斷無復瘾之虞健步如餐有反弱爲强之效力但願同胞勿以市上瘾丸而懹凝裏足若堅心欲戒斷無不戒除之理速請嘗試之倘用嗎啡土皮等天神共鑒本主人非爲牟利但願同胞早脱苦海掃盡毒氛償我所願○服法譬如一錢瘾者每次瘾前服乾字三才丸一錢雖若吃烟無異服滿十天接服坎字十天連服艮字十天再服震字期　隨可説丸久年終身苦累一旦無形化盡戒後反增精神身體强壯萬稳萬妥舖設上洋石路裕祥當間壁弄内文政藥房啓小盒五錢大洋五角六盒一兩洋一元 
[徐氏特别咳嗽藥]  
咳嗽痰喘爲半虚半實之症治得其法幾日可收全功治失其宜終身之累性命隨之嗽有風寒濕熱酒色痰有滑澁白沫腥黏病根一種或寒即發遇勞加重喘嗽一陣滿頭虚汗拽盡痰嗽諸方服遍靈驗各藥無論有效無效總之不得斷根此由不治病本之故病之本猶樹之根不除其根自然復發此根在肺脾腎三經肺鬰生嗽宜調逹不宜降氣脾濕生痰在健運不在化痰腎逆奔喘宜納氣不宜硬壓此燕橘散先祖靈胎公叅透病本善治嗽根不拘如何深久四五瓶斷根近嗽兩瓶立愈一元兩瓶五元一打上海英大馬路石路口公興里西二衖徐公館 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[憲政館奏遵限考核京外各衙門第三年第一次籌備憲政成績摺] （續） 
　　所謂關乎民政者一爲續辦城鎭鄉地方自治查民政部籌備未盡事宜淸單本年應考核繁盛城鎭議事董事會辦理成績並指定中等城鎭籌設該城鎭議事董事等會迭經該部將各省辦理情形先後彙報在案惟籌備自治均以實在成立爲衡現查各省辦理成績則以四川爲最該省於本年夏間即將成都華陽兩縣城議事董事會合併設立並遵章將成都駐防加入辦理其江北廳簡州彭縣等三十餘廳州縣城會曁繁盛各鎭會均一律依限告成至原屬中等及偏僻州縣鄉鎭均已提前辦竣綜計該省城鎭鄉等會成立者多至七十餘處復將指定中等城六十餘處並各鎭會統限年内次第組織縷晰條分其辦理頗著成效次惟江西湖北陜西三省廣西又次之江西城議事董事會禀報成立者凡七十餘廳州縣繁盛之吳城等四鎭亦經該省電催趕辦約八月内可以觀成湖北如漢陽天門等十數州縣已將城義事董事會并報成立其議事會成立董事會正在籌備選舉者則惟江夏興國等廳州縣是陜西繁盛城區議董各會如臨潼咸陽等二十餘州縣已於本年三月間一律成立中等城區應立各會亦於本年六月間成立至三十餘處廣西議董各會成立者亦得十有餘屬此外城議事董事會業經成立者如黑龍江之巴彦州等處直隷之天津淸苑福建之閩縣侯官甘肅之臯蘭武威等處或創辦較早或藉資表率均屬辦理無悮奉天則報稱城鎭鄉自治會成立者合得五十餘屬河南自治會依限舉辦者計十二城一鎭提前成立者計十城鄉自治現報成立者計二十餘鄉其餘各省或將提定各地方及辦理選舉情形分别奏報當可依限集事一爲籌辦廳州縣地方自治查本年各省廳行舉辦者爲就省會地方首縣籌設議事參事等會前經民政部將府廳州縣地方自治章程奏交到館業經臣館覆核於宣統元年十二月二十七日具奏請旨頒行在案并將章程内之董事會改爲參事會以府廳州縣長官爲會長示與下級之董事會名稱有别現據直隷奏稱天津議董各會雖於光緖三十三年成立惟從前係屬試辦至與奏章不甚相符現飭另行組織以期完備其將省會首縣各地方照章先後籌設以爲之倡者如統歸直隷籌辦之大興宛平山東之歷城山西之陽曲河南之祥符四川之成都華陽均是陜西亦稱先由省會首邑爲入手辦法四川復以江北廳瀘州巴縣三處地勢衝繁開通較早飭令一體舉行此外如吉林黑龍江安徽新疆等省或稱仍用分年分級辦法或稱難以同時并舉或稱俟各屬查報完竣後再行飭辦或稱飭將劃分區域及宣講章程規則各事宜切實辦理以備基礎浙江則稱該省無直轄地方之府是所謂府廳州縣地方自治在該省則祗有廳州縣自治且因有壤地揷花不便行政之處查報糧賦戶口在在需時非倉卒所能告竣現正分别催辦廣東前因自治程度不齊已於議覆御史趙炳麟等條陳摺内奏陳在案南海番禺兩縣議事參事等會明年三月内可先觀成湖南亦因亂事甫定前經奏明將本年指定繁盛地方及省會首縣籌設議事參事各會暫行展緩奏奉諭旨允准在案現據奏稱該省秋收豐稔民情尙屬安謐所有廳州縣及城鎭鄉自治事宜已併力赶辦此外各省亦均遵章次第籌設一爲彙報各省人戶總數前據民政部於宣統元年十二月十八日將第一次人戶總數缮單奏報在案復據該部奏稱已通行各省限於本年十月内一律報齊等語本月即爲各省彙報人戶總數之期除俟該部彙總奏報再行考核外如奉天吉林黑龍江直隷山東山西河南浙江江西福建廣西湖南四川陜西等省業將查口事宜提前赶辦以資賡續新疆則稱上年調查人戶業經遵章列表送部備查時閱一年不無遷徙己飭各屬分别抽查以徵實在俟第二次彙報之期即當詳細造報廣東另片奏稱大埔等縣因編訂門牌鄉民聚衆種種抗阻擬請將此次調查戶口酌緩至鄉鎭巡警徧設及識字學塾較多之時再行舉辦現將繁盛城鎭及風氣開通地方先行辦理等語本年九月十三日奉硃批覽欽此現據民政部咨商臣館正在核辦期内容即妥籌辦理一爲編訂戶籍法此係臣館與民政部同辦之件現據該部奏稱刻已遴委專員詳細擬訂俟奏覆到館由臣館查核後再行具奏（未完） 
本埠新聞 
[公立醫院董事會記事]  
　　寳山縣境天通庵西之中國公立醫院各董事於初十日假商務總會會議到者五六十人先由沈仲禮觀察報告租界鼠疫雖已於本月初三日止查騐告竣毫無蔓延傳染而醫院原爲專查鼠疫歷久防患未然起見故設於租界之外預算添造養病院等費須一萬餘兩常年經費約一萬二千兩事創欵絀尙難完善己刊啟分勸冀收成效乃日來多有以電話信函通問甚至親自扶病來院請醫普通之病者不少雖非鼠疫究亦未便郤之在病者固不知公立醫院之命意無怪其然但源源而來路旣遙遠諸多未便鄙人擬再在租界擇地另設一醫院專爲租界居民就近投醫普通之病以輔公立醫院所不能兼盡之義務雖分兩處收效則同需欵尤鉅急須籌助不知諸公以爲如何衆皆舉手贊成各允分投勸募後又以公立醫院辦事各董急須舉定俾分任其勞經衆公舉總辦沈仲禮君帮辦王西星君分任董事文牘周金箴君會計邵琴濤郡建築兼庶務蘇葆笙君庶務陳炳謙君勞敬修君虞洽卿君貝潤生君丁价侯君楊信之君共十一人書記則延盛夢琴谷鏡蓉二人 
[南市法界亦請減租]  
　　英美租界各商民請减房租迭詳前報茲悉法租界及南市亦擬相繼仿辦已由南市商人沈旭初等與法租界同志各商聯絡組合擬即禀請當道轉諭各房主一體减租並定於十五日假新舞臺開會邀齊各業領袖及各商董會同自治公所各董磋議辦法 
[改名朦保之眞相]  
　　東益昌匯票號股東龐元徵控號夥李某唐某等串呑匯欵銀十三萬九千餘兩前經公共公廨孫襄讞判李等交保 
 
 

Page 19

 
 
理處在案詎李保出後情虚逃匿由廨將李之保人胡祿生提案押交前晚復訊胡供原名戴祥生向爲洋貨掮客此次實受同業友人之愚改名胡祿生爲李擔保共得李洋二十元今因在押已久據貫供明乞恩鑒宥判仍還押候提集人証質明再核 
[施典章傳案對賬]  
　　川漢鐡路公司以駐滬經理施典章擅將股欵存放正元等莊悉被倒欠控奉蘇撫程中丞電飭滬道轉札公共公廨飭追在案昨由差探將施傳至公堂經寳讞員商之英副領事康君諭令廨差將施陪至收發處候對明賬目再核 
[地販認罰免責]  
　　著名地販蔡雲峯串通王鶴庭王錫卿將顧炳華之地二分六釐有零盜賣由顧控奉上海縣田大令於前晚提訊原告顧炳華供上年端節憑中王張氏出價洋二百三十九元買王陸氏之地方單戶名係王永生今忽被地販蔡雲峯串同王鶴庭等盜賣求請究辦訊之蔡雲峯及兩王皆供詞支吾原業主王陸氏供亦相同大令以蔡雲峯控案纍纍亟應嚴懲喝令笞責蔡叩頭不止自願罰洋姑寛判罰洋一千元王鶴庭罰洋二百四十元均限一月繳淸王錫卿從寛斥退顧炳華有單無地即在罰欵内提出洋五百元給顧具領蔡雲峯王錫庭交差再核 
[松府催解辦公經費]  
　　松江府戚太守札上海縣文云案照府署設立辦公廳分課值事所有各課課長書記生應需辛飯紙張當以行政費尙未奉定仍應由屬照舊捐解禀奉各憲批准即經將府署舊有屬捐各項經常紙工彙總核計改爲按月折洋分解每縣各解洋二十元川沙廳减半洋十元開單札飭自七月分起照數捐解已據該縣將七八兩月辛工洋元解給在案所有九月分紙工未據解到合亟札催札到該縣立將應解九月分前項辦公所各課紙張辛工洋二十元照數捐足簽批解府以憑給發毋稍遲延 
[規定徵收攤捐日期]  
　　城自治公所昨日出示云照得本公所查照議事會議决案於城内設中區所有城内淸道路燈捐及廟園攤捐事宜前准一路一區正巡官移交接辦借救火聯合會地方爲中區事務所業經呈報道憲曁上海縣備查在案查廟園設攤營業各戶月繳地捐每多觀望不即遵繳到區殊屬違玩應行酌定期限一律按期繳捐領照以昭愼重爲此出示曉諭仰廟園各攤戶一體知悉所有承認月捐按月自初六日起至初十日止一律自赴中區事務所如數繳納掣給執照如有玩延逾限以及匿報設攤一經查實定卽分别究罰其各遵照 
[妓女恐嚇韓人]  
　　庽滬韓人袁某有值銀一萬餘兩之珠兜珠押髮由吉慶坊妓女謝田玉之假母老三擔保租於淸和坊妓女花笑仙插帶詎上月十三日花妓家突遭　祿稱已焚燬向之索取允照七折賠償茲往領取花妓忽托有勢力之某甲大言恐嚇希圖呑賴袁聞之情急即倩日本某律師代表於昨日具禀公廨請爲追分 
[陳逸卿暫請交保]  
　　滬北正元莊股東陳逸卿因倒欠華洋各商鉅欵奉蔡前道札廨提獲押追在案茲因陳之髮妻病故由英商長利洋行於昨日代禀英領即用電話告知寳讞員將陳暫行交保料理喪務寳讞員以案關倒欠鉅欵未便允准當即照復英領自行函商滬道請示核奪 
[巡警局研鞫盜匪]  
　　浦東二路二區緝獲盜犯金老二（即二勤子）解送總局已紀前報昨經司法科孫大令提訊金雙目已瞽據供向搖划子船爲生當周福林朱鴻生夏四等起意搶刧高橋周希滄家時曾託小的向李蓮生借船據云欲往該鎭吃喜酒以故事前並未知情質之陸大寳夏四供亦相同周朱兩人則仍不供認喝令將周鞭背四百下朱笞責四百板一併還押候再嚴訊 
[城内]  
　　縣令赴寗○本縣田春霆大令昨乘滬寗鐡路火車赴寗謁見江督張制軍面禀要公　　流氓漏網○着名流氓張小侯混名烘天砲自稱現充道署探夥在西北城一帶恃强索詐毫無顧忌昨經西四區楊副　官訪悉立傳念二舖地甲會同巡警前往查拿詎該流氓消息靈通早已聞風逃往租界矣 
　　管束勿懈○靑浦縣蔣大令前日備文派差押解婦女陳莫氏江張氏兩人到滬請上海縣就近飭傳家屬具領前晚經田大令在簽押房傳到江張氏之夫兄江阿三曁陳莫氏之夫陳洪生訊據兩氏同供住居虹口嘉興路於本年十月間被匪誘拐逃往靑浦縣境朱家角鎭賃屋居住被該處巡　偵知送至靑浦縣轉解來案是實判陳洪生江阿三各具切結領回管束 
　　道批五則○左爾震禀批案經前道迭次批縣嚴追徐元懐等迄仍抗不遵繳殊屬有意玩違仰崇明縣即予從嚴追繳具報毋稍寛延萬豐銀號禀批旣經彼此結淸約期還欵何以商會勸理不遵甚至控廨飭傳亦不到案殊爲不解仰會審官查案諭令赶速自行淸理否則卽傳王眉伯訊明追繳給領具報謙益興禀批仰王倅嘉熙迅赴商會查對正元帳簿存欠是否相符一面會同寳令飭傳謙益興號東到案限令赶將所賣貨欵及所收外欠儘先淸繳毋許託詞延宕致干押追仍候移知東海關道一體飭追可也原禀抄發錢業壽豐莊等禀批仰王倅嘉熙會同寳令嚴行追理勿任狡延原禀淸單一并抄發郁頣培禀批施種牛痘本爲保赤善舉果能　聘優等種師遴購上等佳苗自可收實在功效該職紳此願方爲不虚候分行公共租界曁法租界會審官查明給示保護可也 
[南市]  
　　鄭重其事○城自治公所定於十一月起開冬季議事會十二日適因天雨議員到者不及三分之一照章不能開議故於昨日重復通知各議員一體蒞會提議一切 
　　責成保人○英商增裕洋行在公共公廨呈控南市愼裕永米行担保嚴嘉樂定購花子以致虧本銀一千餘兩一案迭經寳讞員派差至工程局協同　探將嚴傳案即由恆吉衣莊保出諭令自行赴廨備質去後詎嚴延抗不到昨復由局責成恆吉衣莊將嚴交出以便移廨候訊 
　　捕房弔贓○美租界捕房昨日派探帶同小竊張杏生至工程局禀請至再興泰隆錦裕等各押店吊取金戒三枚局中准予飭探同往一併吊獲交探帶回 
　　妖言可惡○海門某輪船公司經理人樊欣先日前因事來滬寓居南市福安旅館後忽失竊衣箱内洋銀一百五十五元初則指定同寓人沈鈞所爲後復憶及在海門滸通港洋棚内所失往尋無着即在該處帶一女巫朱陳氏返滬看香頭妄言被沈所竊致沈心不能甘即由該棧主暗邀該女巫作証　同鄉會將樊片送工程局禀控誣竊經陳裁判訊據沈供素來安分今樊妄聽妖言誣指竊洋求請研究裁判官以樊雖失竊不應　信妖言遂起疑心姑念亦係體面之人不予深究將該坐大加呵斥交　帶出勒令回籍 
 
 

Page 20

 
 
至樊失洋着自行緝查 
[閘北]  
　　擅賣車輛○張福堂有東洋車四輛租於顔金生昨日由張在潘艾和處詔見一輛向之詢問據云憑王永才爲中向顔購買張即赶至顔處詎已逃匿遂與潘互扭至四路分局經黃正巡官集訊因供詞各執判將車留局張潘一併退去候查明　斷 
　　匪徒盜馬○匪徒徐阿五前日偷竊嘉定巡防營靑馬一頭來滬變賣經過閘北時由崗巡查見以其形迹可疑拘入四路分局押候失主至案詔領再行核辦 
　　失火即熄○前日傍晚時川虹咱天保里隔壁彈花衣店失火幸由崗巡及鄰居等帮同救熄未致成災 
[英租界]  
　　追還押欵○山鎭基在上海縣署控告錢福生姚兆貴串令徐全生爲中抵單不贖等情因被告久居租界援照以原就被之例由田大令飭知原告到廨候質前晚經孫襄讞集訊原告投案來追抵去洋四百元及應得利息訊之錢供已在縣堂交過二百元姚供亦已交過一百元判錢姚兩人均押限三天再繳洋一百五十八元完案 
　　姦佔女子○無錫人王永卿控裁縫張培卿奸佔伊妹阿鳳昨由捕房派探將男女併解公堂訊供不諱判張押捕房六禮拜阿鳳交其兄領回管束 
　　抵單不贖○沈戴發李茂祥將田單抵於沈錫福延不取贖控奉公廨於昨日併傳到案過堂候訊 
　　控追欠欵○居錦春欠徐小亭銀兩不理控奉公廨於昨日傳案過堂候訊 
　　女匪待訊○江北人許樹春控陸王氏誘拐伊妻周氏由廨判將陸王氏收押在案昨日復訊判仍還押候下禮拜三訊辦 
　　逐出復來○陳忠寳犯案九次近復潜入租界由探查獲昨解公堂訊供不諱判陳先枷兩禮拜再押西牢九月期滿仍逐出租界又過犯尤阿才嚴子林沈和泉陳阿二亦均潜入租界由探一併查獲昨解公堂訊明判尤押西牢九月嚴押半年沈押兩月陳押三月期滿一併逐出 
　　將就了事○夏湘雲控沈阿玉奸拐姪女夏三寳等情由探將沈兄沈鳥生拘解公堂收押在案昨日復訊據原告投稱此案懸宕日久而沈阿玉與同黨姚財生林道林均未到案不愿深求請即將案註銷德讞襄商之英潘副領事判沈鳥生押滿六禮拜開釋提票吊銷 
　　情虚畏避○徐春生因毆打新閘捕房九百十八號華捕當被拘入捕房存洋十元暫准保出昨經公堂傳訊徐不到奉判將保洋充公 
　　原告自誤○甬婦趙李氏控陸定華王阿二串拐六歲男孩福寳一案因陸保出後逃匿通州由廨著保指提在案昨由捕房將在押之王阿二解案請究中西官以原告三次不到判王開釋 
　　不認行兇○永泰米行夥黃之田控協興館主殷禮廷不還米洋一案前晚堂由廨提訊原告求追被欠洋五十九元七角並稱向之催索反遭兇毆訊之殷供因數目不符向之爭論並不行兇判殷交保限七天淸理 
[美租界]  
　　日兵酗酒○前晚有日本艦兵數名在鴨綠路酗酒滋閙闖入三十四號妓院擊碎玻璃窗由鴇婦鳴捕拘獲二名送入捕房責令償洋了事 
　　俄人胡閙○某俄人昨因酒醉在途胡閙將五千零九十一號東洋車擊壞由印捕拘送捕房候查核辦 
　　硬借行兇○僧人竹慧昨至捕房報告行經漢璧禮路被馮阿維硬借不遂出刀戳傷捕頭允候查辦 
　　汚穢不治○鄧脫路王阿根洗衣作因屋内汚穢不治被衞生西人查見知照捕房請由公堂傳究 
　　瘋子倒臥○王榮昌昨在旧頓路忽發瘋病倒臥於地由捕車送同仁醫院請爲醫治　　奬勵包探○美捕房二等華探王四福三等華探王金茂均因辦公勤愼昨奉卜總巡諭各拔升一級以資皷勵 
[法租界]  
　　流氓攫物○流氓陸阿龍前日在小東門外遇見江北人沈克功手携布疋在途行走陸知其鄉愚可欺上前强搶旋爲巡捕帮同追獲解廨請辦陸供實是戲謔並非眞搶聶司馬以人贓並獲豈容飾　判枷號兩禮拜以儆 
　　協拿拐匪○錢順明在常州原籍誘拐秦姓婦人來申匿居法界茲經事主訪悉控奉武進縣備文飭差協同來滬禀請捕房派探將錢拘獲解廨訊究聶司馬即著來差將信票持赴領事署照章簽字再行帶回訊辦 
　　店業難保○美租界慶餘堂藥店主洪培卿因欠法商利贓洋行欵項逃避控經法公堂將洪妻拘獲交保在案昨日原告投稱業已届限李氏不將本夫交案應請堂上將該藥店斷歸商人以淸紏葛李氏供丈夫已往寕波措　因被人恐嚇逃走不知下落求鑒判再展限七天將夫交案再違定將藥店劃抵 
　　寓客圖詐○袁存之前日至吳錦堂所開之小客棧内投宿翌晨檢尋皮袍忽失所在因投報押捕房將吳及司帳人顧全元一併傳廨訊究袁稱皮袍係寄在帳房應飭賠償顧吳同供袁在捕房供稱皮衣盖在被上現又改稱寄存帳房顯有不實况客棧向無代客管衣之例且查袁與某茶房係是同鄉實屬有意串詐中西官以　揑詞誣控判罰洋一元充公以儆 
[海上閒談]  
　　中外聯絡進行之三大問題　　近來上海租界。發現中外聯絡進行之三事。皆與治安公益大有關係。而足徵中外人士之感情日密者。 
　　（一）關乎慈善問題。華洋義振會之發起是也。（二）關乎衛生問題。中國自設醫院。以與工部局醫員合力驗疫是也。（三）關乎敎育問題。設立租界調查敎育部。中西各舉董事合力調查是也。 
　　惟此三者之性質。大有區别。華洋合辦義振之舉。外人以江皖災情慘重。恐中國獨立不支。故大發婆心以助濟之。事之善者也。中外合查鼠疫之舉。華人以疫症傳染可危。又恐西醫或有所隔膜。故自設醫院以帮助之。亦法之善者也至調查租界敎育一事。關係國民根本問題。以本學堂以外之人。調查本學堂之内容。總不若本學堂各自監。督調查之爲親切。而得其神髓。且中西各董。即力盡督促進行之責。而各學堂不自振興。散漫而無精神如故。則所收調查之實益亦微。善哉租界各華校聯合會之組織。其亦有。慨乎此。而欲謀先自結合團體。約束整頓以冀不爲局外之調查人所指摘乎。抑恐調查部之或有流弊。而先自爲設防乎。則記者拭目以俟該會之成立矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[郵傳部七品小京官劉瑩澤呈請代奏確立財政監督籌借外債辦法稿] （續） 
　　二則借入後須善擇使用之途也歐美財政家嘗謂用公債於生産之途則利用公債於不生産之途則害故論中國現時各要政宜借欵以興辦者厥惟鐡路就商務上言之則當以便於商務如粤漢川漢西潼等鐡路爲最宜其他如川藏及張哈伊黑等路純爲軍事上之鐡道爲國防計亦有不可緩者然總宜先修粤漢等路以便利交通發逹商務而後以川藏等路之經營繼之則財力可稍舒緩卽辦事之次第亦當如是路線旣定然後一面劃定鐡路爲若干段每段估計需用若干欵又一面議定包工而由外國借入之欵卽按照每段所需之欵若干如數按期而至徑交於包辦工程者之手如修甲段先估計甲段需欵若干其欵必於甲段將開工時始到到後即交與包工程者修乙段亦如之其欵不經官手則中飽之弊自除又係包工則臨督之事亦易尤宜明下上諭凡因路借入外欵一概不許移爲他用外國財政整理中國財政紊亂其原因實在於此至於興辦陸海軍當在財政整理之後故此時只宜徐圖擴張以養國力不宜濫用外債以搖國本蓋内政不理雖有陸海軍亦無所用干將莫邪非不爲利器也然以之屬病夫稚子適以自殺故中國當此時局首宜革除軍政之根本上弊害以求練一鎭即得一鎭之用不宜徒事張大以耗一國之富力也若夫興辦實業尤非所宜各國百度整理而官營事業亦只限於最簡易少變動之事如鐡道郵便礦業森林等業經營甚易始以官吏爲之其餘則皆放於民業以經商一事官業終絀於民業也中國吏治敗壞甲於各國侵呑糜費日有所聞今復以鉅欵資之是棄於地也故爲中國現時實業計不宜直接以奪其利藪只宜間接以促其發生且夫爲吾實業前途之最大阻力者莫如資本缺乏不足以供流轉而一國財力又爲人所吸收故上年北京某銀行曾向人言余能於數日間使北京及各處所有銀行錢莊槪行倒閉細譯其意實非妄言蓋彼旣握吾全國金融機關市面昻跌之權全操其手故彼一舉動影響直及於全部言念及此實爲寒心中國果欲整頓實業則第一宜改良大淸銀行之組織除其弊害確定爲國家銀行然後多借外債儲存於該银行務使克當整理全國金融之任第二則分發借欵於各行省採用外國株式會社法兼募民股組成外國所謂勸業銀行及興業銀行專以備借貸於業農工商者而使各省諮議局爲直接監督督撫爲間接監督明定規則嚴爲取締而又斟酌各省市面情形之緩急以爲伸縮則一舉措間全國金融之狀態即因之和緩全國貿易之生氣即藉以昭蘇國民之經濟力當有不期膨脹而自然膨脹者所謂善擇使用之途者此也三則預定償還之計畫也外債之所以招干涉而亡人國者其始由於償還無規畫而使外人有以藉口其繼由於償還無芿限而使外人不得不出於代謀如英法等國之於埃及其前車也故外債之能借與否恒視乎旣借後之能償還與否爲斷譬如有一人於此借其鄰人之欵以之營業日得贏餘彼鄰人確信其異日之必能還出斷未有出於干涉者若見春人以之供浪費行將破産則不得不急起干涉之國家何獨不然爲今之計對於鐡道借欵也宜仿日本設立鐡道廳使其會計獨立受郵傳部之監督每年自製預算呈出於度支部考日本鐡道廳官制及會計獨立法即可瞭然要之凡借欵所修之路每年所得之利除付債息外所贏餘者皆儲之以爲償還外債基本金之用不許移爲他項行政費用此其最要者也其他如因辦銀行所借入者則特設外債經理局隷於度支部其會計仍使獨立即萬不得已須用欵以籌備要政時亦只宜酌量情形另借外債不可妄爲挹注以開濫用之風果能如是外人見我償還外債之計畫已確然不動信我之念必堅不特不至托詞干涉而放資者且將源源而至一國之富力可由此驟臻矣所謂確定償還之計畫者此也以上三策皆用之足以救一時之急所謂權宜辦法也雖然可以救一時者必不可以經久遠可以解國家之危急者未必即能致國家於安全故瑩澤於陳三策後尤有不能已於言者則望皇上速爲根本之解决以固國本而已根本之解决者何即速開國會確立財政上監督機關是也財政上之監督機關旣確立則以上三策聯爲一貫其用愈大收效愈速不然則合同條欵無由盡善使用借債之途不廣無由展發國力還債之計畫雖確定然易生變動無由鞏固國權瑩澤請就前三策而畢申其說（未完） 
小說 
[義俠小說盜俠] （二十五） 
　　　　魯賓阿。德毛髮皆堅。心房之烈燄。乃如燎原之火不可嚮邇。旣力慰羅蘭令勿哭。立取弓矢。奔而向外。羅蘭急牽其衣。問之曰君取弓矢將何往。魯賓阿德大聲曰。吾將往殺此萬剮之老畜。爲撒克遜人復仇。兼以拯汝。此老畜爲撒克遜人。乃敢謬假異種人之力。多方以侮同種。吾必殺之乃快。羅蘭大驚曰。君適何言。殆怒極而狂矣。天下。安有欲拯其女。而先殺其父者。又安有身欲脫禍。而遽死其父者。君必欲如是。請先致我於死。吾不能坐。視吾父之死也。魯賓阿德聞羅蘭之語。兀然遽立。俯首有頃。乃謂羅蘭曰。吾之所以赦彼。皆以卿之故否則此人頭畜鳴之人。早爲吾一矢寘之地上矣頃特憤極而出此。今亦自悔。卿勿憂也。羅蘭牽魯賓阿德之手曰。君勿恣詈。當知彼爲吾父。對人子而詈其父。於理不可。魯賓阿德曰。今且勿言此。當謀爲卿脫穽之策。須知以生身之父。力迫其女與人結婚。外人何力干預嗟乎。苟可以。以捐吾生命。而拯卿於患難。者吾亦無恤。今尙何策足以拯卿。耶羅蘭垂首而泣。嘿不一語。魯賓阿德慨然曰。以吾思之。不如吾爲卿逕殺此腦門豆之狗。苟休格洛而夫死者。此婚約必毁。惟此狗乃爲腦門豆羽林大。將吾殺之。决不能。逃於法律之外。吾爲卿而死。死亦無懟卿弟。於他年得。意之頃。記憶此時此日。有一忠篤之故人。爲卿流血。掬 
 
 

Page 27

 
 
淚悲嘆。則吾願。酬矣。言及此。魯賓阿德之音亦顫。羅蘭已大哭不能仰。謂魯賓阿德曰。君勿再言此。吾心碎矣。詎可以吾一身之故。而棄擲君之生命。果如是者。吾雖偷生於世界之。間尙復保。樂魯賓阿德曰。然則吾兩人逃往他國何如。羅蘭揾淚言曰。吾母膝前僅有吾一女所愛者亦惟吾一人。吾母不得於父。每反目大鬨。即生厭世之心。徒以愛吾之故。抑而不發。嘗謂吾曰。吾苟非戀汝不行者。此時早在上帝之旁。今吾舍毋而奔他國。吾母之心。不幾爲我而碎耶。 
國外新聞 
[暹邏盜案近聞]  
　　十三日倫敦電云據曼谷電稱孟買緬甸貿易公司所用之英人米納君近在暹邏上部爲盜戕害尙有英人一名爲盜所傷 
[粤國内閣辭職]  
　　十三日倫敦電云據維也納電稱奥國内閣業已告退（以上譯字林報） 
[巴西頒行軍律]  
　　十三日栢林電云巴西京城已頒行軍律諸巡洋艦已開離里哇灣 
[波斯政府近舉]  
　　十三日栢林電云波斯政府已派兵赴希拉斯維持大路秩序 
[希臘修訂憲法]  
　　十四日倫敦電云據雅典電稱希臘選舉議員修訂憲法前次由國會推任首相之維里齊洛斯業己護勝（以上譯文匯報） 
[來函]  
　　愼食衛生會來函　　啟者頃據餘姚會友徐君有成報告力言喉症忌蟹犯者必死無藥可救歷述各醫經驗毫髮不爽今當喉疫發見之時適尖團上市值廉味美我國習俗視爲時鮮深願閱報者稍减畢卓持蟹之興以免叔和束手之嗟勿徒快一時口腹而眞個了却一生是所至幸又向有咯血疾者尤不可食蟹千萬注意 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
