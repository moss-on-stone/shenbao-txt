# 1907 - 208 - 4912315

 

Page 1

 
 
   
 
 

Page 2

 
 
上諭 
　　六月二十三日奉 
上諭外務部右丞著雷補同補授楊樞著轉補外務部左叅議外務部右叅議著高而謙補授欽此 
宫門抄 
　　六月二十三日召見軍機陳璧　吳重憙　于式枚 
論說 
[函致商務總會商學公會論叅預商約事]  
　　（王熙普來稿） 
貴會開特别會集多人以討論者。蓋欲叅議商約。補已失。救將來。爲利權請願之地步耳。謹就管窺所及。爲諸公陳之。諸公旣以預備立憲之資格。而辦預備立憲之事件。凡所行爲。自當合乎預備立憲之性質。而盡其當盡之義務。而要具當要之權利也。夫叅議商約者。固今日官界應盡之義務。亦即今日商界應有之權利也。若但欲自代表以爲當事者之隨員。一切訂約權利。仍操於當事者之手。所謂隨員。亦不。過得其孤立義務而已。蓋當事者本有自行决斷之全權。隨員亦無可以抑制之道也。即如歷年商約。所用以爲隨員者。亦常有熟悉商務之人。約成之後。其所得者幾何哉。故今日者。只當要求其叅議權。（未經商會叅議之約卽爲無効）以自立於監督當事者之地位。不當要求其執事權（卽商約隨員是也）以自居於服從當事者之地位。自居於監督當事者之地位。則謂之曰負責任。卽立憲國民所爲之事。國民爲權利義務之主體也。若自居於服從當事者之地位。則謂之曰不負責任。非立憲國民所爲之事。國民非權利義務之主體也。諸公此舉。原係擔負責任。爲立憲國民之舉。以上所舉二例。似不能　明察之也。如由例外而言之。假令隨員中可以指使當事大員也。其全權操之一二隨員之手。與操諸一二大員之手相去爲何如邪。余所希望於諸公者何。希望諸公自負責任爲權利之請願耳。希望諸公實行預備立憲之事實耳。自預備立憲之詔下。僅聞上海成立一憲政研究會一預備立憲會。其他各省各地。并未聞有一二端預備立憲之實事。放棄權責。自失機會。不能不爲吾國民咎。於是政府見民人之無所爲也。則以民人程度不及立憲之說。以漫天下之人。心夫立憲者範圍一國家於法律者也。由無秩序而進爲有秩序者也。卽謂之曰由無程度之地位。進而立於有程度之地。位亦無不可。然則所謂無程度者。乃吾國民不辦事而使之　爾。若吾國民奮起直進。各組織一憲法國之事實。此等誤國之說未有不打破者。大凡國勢未定。則人心無所歸。互相觀望。互相疑忌。國未有不大亂者。諸公試觀數月以來。吾國之亂事爲何如邪。夫欲弭内亂。自非立憲不可。欲得完全之憲法。自非吾國民組織立憲國團體。提出條件。爲正當之要求不可。是今日者。各社會自爲權利請願。卽所以催促朝廷之立憲也。各社會自爲團體經營。卽所以爲國家之經營也。吾國。民習慣專制。無政治力。所在皆然。其於内地。尤爲甚焉。若欲發權利請願之先機於内地。稚子亦知其不能。夕陽西下。流水東馳。吾國民遂永沈九幽而不能自拔也。諸公熱心集議。欲參議國際上之商約卽立憲國民自負責任之事也。以諸公之熱心熱力。居海上開通之地。爲吾國權利請願之先導。則正當其職。果爾如是。不但一社會受其福。各社會皆將蒙其賜。羣 
 
 
 

Page 3

 
 
起而各負其責矣。則今日從事諸公。不但爲商界之功首。抑亦全國之功首也。說者曰。朝廷尚未實行立憲。吾輩欲爲正當之要求。與議院權利相等。無乃思想之太高。是蓋不知時勢之言也。嘗觀憲法所由成立。無不自民人要求而來。以吾國民不知要求。故吾國無實行立憲之日。 
說林 
　　其一 
雲南之人開死絶會矣顧死絶者　僅雲南。且欲不如雲南人之死絶而不可得。 
今日内外交訌國家多難死期也。挾平和主義者。無非疲口舌奮筆墨以鼓吹立憲。以救國之死。然政府不聞也。官吏不聞也一班把結官場恐嚇鄕民之紳董不聞也。政府且以立憲二字塗飾天下之耳目。一班官場紳董非第不肯出一分鼓吹之力。其甚者且從而破壞之。摧折之。然則持和平主義者無效果無效果。則不能救國之死。 
今日内外交訌。國家多難死期也。挾激烈主義者。無非以破壞强迫立憲以救國之死。然政府峻刑以激其怒。官吏株連以激其怒。一班把結官場恐嚇鄕民之紳董聽其株連以激其怒。政府且因是藉口以阻止立憲。而一班官塲紳董因是相戒不敢談立憲。其甚者且從而誣害人之革命以爲得計。然則持激烈主義者亦無效果無效果則不能救國之死然而欲望政府之能保護國民之生命財產。必先望國之能强欲國之能强必先望政府之能立憲。政府不能立憲矣。則死絶者豈僅雲南。雲南特二十二之一。（通） 
　　其二 
雲南人立死絶會雲南之人不肯死也惟不肯死故期以必死期以必死故不至於死 
　　今二十二行省之人皆埀垂死矣而人人皆畏死而人人且不免於死死畏途也誰肯舍生而求死然而欲求生宜不忘死苟忘死何以得生吾敢爲四萬萬同胞作偈曰西方有凈土死得其所復何苦世間皆地獄生不自由安云樂（叔） 
專電 
[電一奉天（二十三日午後九點）]  
　　東三省爲防範革命黨密布巡警並因朝鮮邊境亂事日亟特派軍隊駐紥圖們江以防竄擾（章） 
[電二北京（同日午後九點十五分）]  
北京自來水又有日商要求合辦外務部即照會日使竭力阻駁（愈） 
緊要新聞 
[密禀阻運機器至銅官山開礦情形大通]  
　　皖撫馮中丞探悉礦師麥奎將由大通搬運機器赴銅官山開礦即飛飭徽寗道極力禁阻己紀本報專電兹悉該道業已禀復略稱竊奉憲電以麥奎欲將存放大通周奭冲機器搬運至銅官山張令阻止不聽飭卽委員馳赴大通會同張令曁高管帶魁亮切　阻止等因奉此遵卽函致英領事復派　務局委員湯直牧沅宜前往切商乃該領不允電阻並不肯函覆且有此事原與撫院直接無須監督干預之言當將大略情形先行電禀在案兹據湯直牧高管帶禀初三日晚赶至大通詢知存放機器並無强搬之信次早復會同大通李巡檢查得該處地名周家冲卽周奭冲距大通東去二里許查勘機器堆積濱　空地訊據看役周松山稱麥奎上月本有搬運機器之說惟氣罏重笨非雇多人不能扛動該員等現已密阻力夫不准受雇代搬並商由該管帶就近督飭營弁移曾張令及大通巡檢隨時查察如有私運實音卽設法勸阻一面電禀聽候施行等情禀復前來查銅官山礦約逾限已久該商不肯承認作廢横生枝節上年外務部照會英使擬將凱商報效皖省五萬元發還前訂合同作廢日久未准照復現在麥奎在山任意逗留毫無去志雖經責令營縣隨時防範而前次旣有强搬之說萬一堅持不住終恐激生事端應懇憲台電逹外務部迅與英使商明早日議結並　先出英使電阻麥奎不得將機器私運入山以符約章而敦睦誼（詐） 
[鄂督張中堂之恐慌武昌]  
　　鄂中各署自皖撫恩新帥被刺後早已一律戒嚴日前又於督署衛隊中拿獲形跡可疑之衛兵胡有慶一名愈覺風聲鶴唳目張香帥以及藩臬學三司均不見客現雖將胡審訊得　並非會黨然官塲之恐慌仍不少减前日香帥接到升授體仁閣學士電旨後司道各官赴轅道賀香帥僅傳見三司四道（一鹽道三候補道均任要差者）面諭云此後如有面陳事件可由電話傳遞 
 
 

Page 4

 
 
不必來轅以免意外之變並飭江夏縣楊葆初大令製備腰牌二百面凡在督署内辦事人員雜役等務須腰掛一面無此牌者均不准輕入（音） 
[補錄越郡紳學界上紹興府公禀（爲保釋徐梅生事）]  
　　具禀山陰勸學所總董杜子楙府中學堂監督袁翼會稽勸學所總董王世裕前署長興縣敎諭胡道南江西候補知縣徐維則候選直隸州州判陳邦翰章爲父被子累環叩提訊確實恩准暫予保釋事竊上月二十六日山陰徐錫麟在皖省巡警學堂遘變遭誅一案伊父鳳鳴以案情重大於本月初三日親赴山陰縣投案聽候訊辦查徐鳳鳴以諸生經理綢業持躬謹飭處事和厚鄕黨間莫不稱爲長者徐錫麟係伊長子父子意見不合致成相夷之勢徐錫麟赴皖以後徐鳳鳴常馳書勉以忠孝此次變作實非徐鳳鳴志想所及徐鳳鳴家居東浦村居民自聞投案之信驚慌異常以爲鄰里親族必將株連遷徙一空伏查緣坐之律光緒三十一年三月二十日奉上諭至緣坐各情除知情者仍治罪外餘著悉予寬免等因則徐鳳鳴之當坐不當坐應以知情不知情爲斷子楙等明知事關黨案明哲之士當戒干預然直道在人不容畏禍而緘默應請迅提徐鳳鳴到案嚴訊如果實不知情可否恩准暫予保釋以免株連而安人實心爲公便再如蒙俯允開釋之後尚須覆提惟子楙等是問合并聲明謹禀 
[議抽火車輪船客票捐北京]  
　　陸軍部屢議興復海軍均以需欵太繁經費無著未能舉辦近日慶邸與鐵尚書又提此議謂整頓海陸各軍餉項不敷甚鉅如其徒託空言於事何補爰議面商郵傳部陳尚書設法開辦火車輪船兩項票捐所有行旅客票酌捐若干以期集腋成裘併成巨欵則於兵餉不無小補云（武） 
[擬勸外洋華僑一律禁煙北京]  
　　近日政府會議各省鴉片均已一律嚴禁而旅居外洋各埠華商吸食洋烟者亦復不少若不設法勸戒將來回國未免受累應卽電飭出使各國大臣轉飭各埠領事勸導華僑設立禁烟會互相誡勉以期凈絶而買賣鴉片烟者亦宜限期斷禁以示朝廷一視同仁之意云（益） 
[會議開鑄金幣之異辭北京]  
　　政府開議金幣一事羣喙紛紜汪侍郎大爕有請外國顧問官之議林軍機則請查照前美國精琪君條議核辦世中堂溥尚書則均擬緩鑄聞昨日鄂督張之洞又有電至力請緩辦而袁宫保又請於北洋試辦故慶邸對於此事頗躊躇不决云（丁） 
[詳紀金華票匪始末]  
　　浙省金華票匪勢甚猖獗業 
經金華府禀請上憲派兵勦拿人業已平靖兹錄其始末如左　　一票匪創會之原因十年前金華西南鄕有人創辦一積榖會入會者每人出榖百斤數月後積榖至三百餘担在會中人結成團體更立密約設會中人被會外所欺侮全體協助報復是以游手好閒之輩如水赴壑盡歸入會積榖驟至數百石適榖價昻貴會首將榖變售洋二千餘元會友乃與會首反對各樹一幟改榖爲錢凡人會者出錢一千二百文入甲會者爲甲會中人入乙會者爲乙會中人 
　　一票匪散放票布之原因錢榖兩會延及四鄕狐羣狗黨其勢頗大乃有無賴痞棍冒充會友敲詐人家因是散放票布在曾中人執爲憑據以杜假冒票布樣式各有不同有布有紙有蟠龍有刻花 
　　一票匪聨合刀匪之原因票匪勢力甚大東鄕刀匪亦畏懼票匪之勢力不敢放肆近合爲一黨凡村鎭稍有財產之家屢被搶劫勒贖所有財產往擄掠一空 
　　一鄕人願買票布之原因村民旣受其勒索其懦者飲恨而已其强者向官控告而該府縣只圖無事所有一切權柄均付門丁即使飭差查拿而門丁之費承書之費原差之費要索無窮而匪未可得是以金華人民均買票布一張可保平靖以致匪勢猖狂到處皆是加以上年燒洋房而官不辦燒工藝局而官又不辦是以有官匪通同之謡 
　　一票匪猖獗之原因票匪現又改名曰九龍會業經府縣飭差緝拿尚未查有實據適有做縫衣之柯丙陽生意不佳冒賣九龍會票以圖餬口業被汎官拿獲正法而眞匪未拿一人於是該匪愈加大胆招搖横行無忌嗣後雖稍稍緝獲亦未經極力重辦以致該匪肆無忌憚而書差標營人員及警察等亦均與該匪交通 
　　一拿辦票匪驚擾之原因自拿獲徐買兒監禁後滿街揭帖謂定於十三日劫監攻城以致人心大爲驚動故二十八日由金華府電請將徐買兒正法一面下鄕安撫澈下巡查一面飭警兵分段傳諭凡被匪脅從悞買票布者或燒毁或報繳解散羽黨以免株連其首領王樹槐等均已正法故一律平靖矣（比） 
[東省中俄交涉彙聞奉天]  
　　徐大臣請撤俄國警察東督徐世昌近有電致外務部謂哈爾濱俄人創設警察竊我主權似屬不合請與俄使力爭囑其速令裁撤歸吉林民政司經理以符名實 
　　外務部詰問俄國增兵東省督撫得外務部電云近聞俄國政府于哈爾濱增兵六千人不悉其命意之所在已照會俄使詰問並請將兵撤退以免摇惑人心 
　　創設會審公堂之愼重俄人擬於哈爾濱創設會審公堂一事政府因俄使屢請提議商之徐督現徐督電致外部謂此事應俟薩蔭圖查酌情形禀覆再議（提） 
 
 

Page 5

 
 
淞滬要聞 
[農工商部剳上海商務總會文（當商不准以有限字樣註册）]  
　　案查本部公司註册章程第一條内開無論局廠行號鋪店一經註册卽可享一體保護之利益等語故無論何業凡係公司均准照章註册繼查現在各處錢鋪貿易存欵開票難於稽察應負無限責任故於三十二年六月於江蘇松江府青浦縣保裕錢莊案内批飭不得以有限註册並札飭該處如有互保等例應將保結抄呈方准註册等因各在案兹又查得當業一項按照大清律例户部則例於該商限制綦嚴且户律錢債門費用受寄財產條下所載當商失愼賠償各節自行失火者照原典值十當五計算鄰火延燒酌减十分之二按月扣除利息照數賠償被竊者無論衣服書畫珠玉各貨概照當本加倍被刦者照當本銀一兩再賠五錢各等語核與本部公司律有限公司第九條第二十九條有限公司倒閉將合資或股分銀兩繳足變售公司產業還償不另向合資人或股東追補等辦法殊屬不符且當商多係與貧民交易一號所存無數民家衣物設有不愼援引有限公司辦法則小民衣物等件均屬無著在民間旣受其虧累在當商亦失其信用不便莫大於是現議定嗣後凡有當商呈請註册者除鈔錄當帖原文備核外仍與錢業一律以無限字樣註册其業經以有限註册者一併將原執照繳部換照並無分毫公費爲此劄飭劄到卽便遵照辦理可也（恭） 
[江督復江蘇敎育總會函（爲學生誣控校長事）]  
　　敬復者頃接貴會來函并如皋教育會函沙編修元炳函一一覽悉查逹村學堂學生徐定安旣爲如皋小學斥退之生又爲石莊毁學案内在逃未獲徐祥之子此次挾嫌誣控校長沙編修一節亟應札行提學司轉飭如臯縣切實查明以便嚴行懲究現在學風多囂各校學生於修學時間恒多出位之舉動個人之私動言全體肆意攻訐不負責任於世道人心所關匪淺來函抉發弊端至爲詳盡極佩深識將來轉移整飭貴會與鄙人皆當勉盡其責涓涓不塞不能不爲大局慮也（敬） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鄂督張之洞奏設存古學堂摺]  
　　奏爲道微文敝世變愈危謹於湖北省城創立存古學堂以存國粹而息亂源恭摺具陳仰祈聖鑒事竊維今日環球萬國學堂皆最重國文一門國文者本國之文字　言歷古相傳之書籍也即間有時勢變遷不盡適用者亦必存而傳之斷不肯聽其澌滅至本國最爲精美擅長之學術技能禮敎風尚則尤爲寳愛護持名曰國粹專以保存爲主凡此皆所以養其愛國之心思合羣之性情東西洋强國之本原實在於此不可忽也嘗考尚書云惟土物愛厥心臧聰聽祖考之彝訓蓋必知愛其土物乃能愛其鄕土愛其本國如此則爲存心良善方能聽受祖考之敎訓是知必愛國敬祖其心乃爲善若反是則爲不善也中國之聖經賢傳闡明道德維持世敎開啟神智尊顯鄕邦固應與日月齊光尊奉傳習卽列朝子史事理博賅各體詞章君國資用亦皆文化之輔翼宇宙之精華豈可聽其衰微漸歸泯滅謹查光緒二十九年欽定學堂章程内學堂綱要第十一條卽係重國文以存國粹言之已詳臣自前兩年冋鄂以來體察各學堂情形所有現派各堂監學及中文之經學史學算學國學中國地理中國詞章等各科敎習皆係臣在楚所設經心兩湖兩書院中之都講高材分布各處該生等中學素有根柢人品向來純正深知宗法聖賢兼以博覽典籍故此次分派各學堂職業以及赶學速成師範補習普通派赴外洋游歷考察學務均爲可用之人但通省學堂需人甚多且京師調取以及各省索取絡繹不絶外出太多已覺不敷應用誠恐數年以來經心兩湖舊學生年齒巳長或仕宦登朝或有事外出學堂建設日廣需用敎員管理日衆舊日學生日稀將何取資應用而中文中學向來義理精深文詞雅奧新設學堂學生所造太淺僅可爲初等小學國文之師此外高等專門學普通中學優級師範高等小學皆無敎國文專門之敎員倘高等以下各學堂之中學日微中師旣斷是所有國文之經史詞章無人能解無人能敎然則將來所謂大學專門豈非徒託空言旣無周秦傳經之名師安有兩漢立學之博士竊恐不免有經籍道熄綱淪法斁之憂言念及此不勝大懼查經心書院乃臣從前提學湖北時所建專爲令諸生通經學古而設所出人才蔚然稱盛兹卽將經心書院故址改爲存古學堂屋宇量加修改添造務期合法建造書庫多儲中國舊學圖書金石名人翰墨前代禮器專聘博通中學經史諸子詞章各門學問之師儒爲敎員選取中學較優之生收入此堂肄業卽專習此數門數門之中經學爲一門應於羣經中認點一部說文爾雅學音韶學亦附此門内史學爲一門應於二十四史及通鑑通考中認點一部本朝掌故卽附此門内詞章爲一門金石學書法學亦附此門内以上或經或史無論認習何門皆須兼習詞章一門而詞章之中但專習一種即爲合格或散文或駢文或古詩古賦皆可兼習者聽博覽爲一門凡習經史詞章三門者後四年皆須同習博覽一門以學堂本應選取高等小學畢業者升入特以目前初等高等小學尚未造有成才應特就各學生員考選不拘貢舉廩增附皆可至監生童生皆不收錄惟總須年在三十五歲以下如犯有嗜好者一律禁止屏絶未完 
内治部 
[江督嚴禁小輪闖卡示文南京]  
　　（前略）查内港行輪章程第九欵載明凡此項輪船如經過稅關釐卡等處並不遵允停輪即照各關卡定章罰辦一面由海關將該船之船牌撤銷不准往内港貿易又第七欵載明此項輪船若拖帶船隻被拖之船應於何處厘卡候驗則該輪亦應於該處停輪各等語是各處釐卡本有飭令輪拖各船停泊查騐之權况現值看查私運軍火經飭據鎭江關道議復邵伯高郵寶應淮城等處均責成各釐捐關員嚴密稽查札飭遵照在案兹據釐捐總局詳稱江源福星春申寕清各小輪拖帶駁船行過寶應釐局僅據口報裝載粮食小麥呼以停輪直駛不顧亦不呈騐護照實屬有違定章應由鎭江關道轉飭華洋各小輪公司嗣後輪拖各船行抵邵伯高郵寶應淮城等處均應聽候各卡查騐放行如果仍前闖越卽由該卡禀道按照該處卡章罰辦一面由關撤銷船牌不准復往内港貿易以儆效尤至民船辦法前已札飭該局嚴飭各厘卡隨時隨地無論大小貨載船隻務須責成委員督同該卡巡丁司扞欠等切實密查卽遇空船客載亦必令其泊岸細加考驗據稱平糶米船亦往往不復查騐並有藉照影射夾帶諸弊殊屬不成事體此後各輪到卡不論空船實載均應遵照前次札飭認眞稽查倘敢抗違即扣留嚴行禀辦惟各釐卡於輪民各船到口亦須隨到隨驗不得稍有留難需索致滋擾累（後略）（克） 
[度支部籌議廣鑄銀圓北京]  
　　度支部尚書澤公前與造幣廠總辦瑞閣學議定將銀元大加擴充鑄造除籌定的欵一千萬兩切實鼓鑄外仍應儘刀搜羅欵項以備趕鑄並有銅後地丁關稅全行收入銀元之議（土） 
[禀復測量淮河故道之督批南京]  
　　導淮局總辦淮揚道楊觀察文鼎候補道許觀察鼎霖等日昨將遵飭測量淮河故道籌議情形繪圖列表禀復江督當奉端午帥批示云查淮揚一帶自黄河遷徙淮水未復故道泛濫横溢時被水患居民常處昏墊已非一年同治初年山陽丁紳倡爲導淮之議前部堂曾奏請分年試辦自是屢議屢輟迄久無成固知大工之興必天時地勢交相爲用而人力始可告成上年江北濱淮州縣重被水灾本部堂懲前毖後不敢存畏難苟安之見飭委該署道等設立籌議導淮局酌派委員學生分投測繪原冀權衡利害次第興辦兹據禀陳各節本部堂詳加察核該署道等躬親考驗所陳自係實情然事關重大工鉅費繁雖一時未能遽决第念百世之利非常之功本非片言所能議定仍應設法廣籌的欵以竟前賢未竟之功該署道所擬將楊莊以下黄河擇段疏濬兩岸險工以時修補又挑五圖河以暢出海要　海沭安阜河隄各工擇要興辦爲得寸得尺之計自可照辦現在時已盛夏不及興工應俟秋後籌有專欵再行舉辦該局員司薪水應卽停支以免虚費 
 
 

Page 11

 
 
仰卽遵照（峻） 
[勒限烟館一律閉歇蘇州]  
　　連日蘇省地方官辦理禁烟事宜殊爲認眞前雖議定禁閉烟館提前十日以二十日爲限然恐不能一律照遵是以長元吳三縣主於二十廿一等日親詣各烟館諭令准期廿五日一律閉歇如敢遲延定干重究云（出） 
外交錄 
[大連稅關之布置奉天]  
　　大連稅關已於上月十二日通知各領事官聲明自西七月一號爲始開辦稅務一面又徧發告示曉諭人民現該稅關中除黑澤總稅務司外另有日人三名華人帮辦一名又華人六名英人一名在關内辦事此外更擬用在外辦公人員五十名辦理收稅事務又决議設分局於金州及普蘭店并在大連停車場設置分局而設檢查所於大機橋之上現已與南滿鐵路公司商妥以後凡輸出關東州外之貨物如無納稅證書者一概不得裝入火車聞不久卽擬在大連附近設置關棧並豫料該關每年可得稅金九十萬元之譜卽與營口稅關相同至抽稅之數目及其他各種辦法概照營口稅關辦理云（丁） 
[滿洲中日交涉問題]  
　　中日在滿洲之交涉問題自本月望前止其所議者共計四項第一從前佔領之家屋交還中國者應由中國官吏出具要求理由書第二日人在城内賃借或收買華人家屋時中國官吏不得加以妨害第三城外應設日本人公共墓地一區第四日人所開飲食店可彙集在城内一區域内譯東京朝日新聞（穎） 
[派定鐵路借欵委員]  
　　中國政府已行文知會駐京日使派出關内外鐵道總辦周長齡及候補道吳家修爲新奉鐵道借欵委員譯大阪每日新聞（款） 
[謙豫莊與天主教民之交涉杭州]  
　　嘉興硤石鎭某當夥友邵相州於四月十五日在望付橋四時春店内遺失謙豫莊票洋三百元當卽至該莊掛失票旋有旗人到莊領取該莊不付乃使天主堂教民周姓出面去取亦不交付敎民乃將謙豫招牌除去此事業由商會提議函請錢塘縣蘇大令保護現已經蘇大令同教士劉懷德商妥使邵相州出洋五十元將原票取回但劉教士甚爲公平以爲周姓不能憑空取錢邵相州旣願出洋了事應請將此錢捐人杭州戒烟總會作爲善舉（水） 
軍事界 
[撫批水師統帶禀詳追勦梟匪情形杭州]  
　　浙撫批嘉湖水師統帶陳觀察禀梟匪事略云此次匪衆敗竄跟蹤追捕卒被走脫蓋賊乘小舟我無鎗划故也嘉湖一帶河道淺狹砲船難以駛進自非小划不爲功師船僅放一空砲卽行震漏如此窳敗不堪以之進勦安能得力該船係何員於何年承修是否在保固限内其餘各船有無似此者均着查明據實禀覆一面趕緊修補完固仍督飭各隊廣覓線探嚴緝逸匪管大老窩子等務獲究辦（金） 
[俄人招募鬍匪之可異吉林]  
　　吉林著名巨匪劉彈子黨羽甚衆出没於延吉廳一帶官軍畏彼聲勢未敢勦辦該匪於日俄戰時爲俄兵所招募聞近又被俄人招撫並帶有匪隊五六百名悉用俄國軍械聞者異之（木） 
[禀留砲船預防匪亂安慶]  
　　桐城棕陽鎭前因盜匪搶刦賀興昌祥興等舖報山撫憲札派水師協王副戎帶領砲船四艘赴鎭防緝並保護釐卡等情已紀本報兹聞該卡委蔣員汝中司馬昨又具禀省台略謂盜匪充斥勢甚猖獗正值釐務旺收在在深堪爲慮擬請飭該砲船暫免調撤或另調派防軍以資鎭攝未知能准否（孔） 
[卾督奬賞赴皖軍隊武昌]  
　　鄂省前此派赴皖省彈壓軍隊雖爲日無多然亦備極辛苦昨張香帥特諭令八鎭統制張彪向善後局開單領銀發給赴皖之三十一標一二兩營三十標砲兵一隊一營以及工程騎兵輜重各營每名給恩餉銀二兩官弁均記功一次以示鼓勵（安） 
[德弁參觀鄂軍武昌]  
　　德國武弁哀的樂奚栢林二員前日遊歷到鄂十八日二句鐘時詣鄂軍各營觀覽操法并考察兵棚極蒙贊美（今） 
教育誌 
[江督照請兩江學務總參議南京]  
　　江督端午帥日昨照會張參堂仲炘略謂兩江爲江海要衝幅𢄙遼闊育才興學經緯萬端矧世界交通又明大啟科學新理日出不窮非有通儒碩學遇事諮詢不足以廣益集思改良進化素仰貴叅堂經術精深規模宏遠前經周署部堂訂爲寗屬初級師範學堂總敎習惟是總教一席僅足沾被一堂未能統籌全局應改訂爲兩江學務總叅議凡遇蘇皖贛三省學務事宜胥資贊畫以期敎育普及云云（首） 
[批准减給第四女學經費南京]  
　　寗學司日前將查明公立女子小學及寗垣第四女學情形詳奉江督端午帥批示云察閱來詳公立女子小學旣據該司查明課程完全教授得法應准將批准撥給第四女學之欵改撥一半自七月起由金陵釐捐局按月解由該司轉給具領以資補助該第四女學學生旣未足額年齡叅差敎員授課又欠精神自未便助以公欵應責令極力改良並由該司隨時考察如再無起色即將該校禀請撤銷以免貽誤女界除飭釐捐局遵辦外　卽分别轉飭遵照辦理（常） 
[不准减短畢業期限南昌]  
　　贛省城内庶智中學堂當開辦時禀准前學務處擇其程度稍高者三年考試畢業以示變通在案現有三育中學堂具禀提學使請援案辦理當奉林提學批飭不准（規） 
實業類 
[督批陽屯樹藝公司之禀詞南京]  
　　丹徒縣職紳韓贊元等創辦陽屯樹藝公司擬遵奏案繳價禀請督憲咨飭辦理當奉批示云此案前 
 
 

Page 12

 
 
據通詳以此項屯田本屬官田應遵部章令繳價銀屯丁如未繳清地價不能將地出賣至該公司前買屯田一萬餘畝宗令詳定每畝五兩卽以二兩呈繳藩庫二兩分給衆丁其留辦衛丁學堂一兩情屬捐欵擬俟公司成立墾種發逹後捐繳以示體恤等情已批准如詳辦理在案來禀一味壟斷把持殊屬不合仰常鎭道迅飭仍遵該道前詳辦理至所稱滬寗鐵路購買陽屯價洋一千二百元宗令任聽童子丹等串禀冒領朋分一節並由道查明據實禀候核辦（育） 
[哈爾濱工廠之調查哈爾濱]  
　　哈爾濱工廠近漸興起本年該埠共開立製造掛面機廠二處玻璃製造廠一處洋糖製造廠一處近日本埠俄商數家擬於營盤城設立極大之製皮廠派人赴蒙古西滿後貝加爾數地收買生皮至廠製造製成後發往遠東及中國内地日本銷售并聞擬發往歐洲西境售賣云（水） 
[惠潮鐵路准予奏明立案廣東]  
　　張弼士京卿前擬建築廣厦鐵路旋因首段線與九廣路線相同暫行停築垷張京卿擬除廣九路線外改由中道辦理自惠州府屬之石灣墟起直逹歸善海豐陸豐潮州府屬之惠來普寗揭陽海陽等縣至饒平之黄崗墟止改名惠潮鐵路另擬創辦集股章程並繪成圖幅具文咨呈農工商部郵傳部當經部中將所擬章程會同酌核改定准予奏明立案矣（水） 
[同蒲鐵路之定議山西]  
　　山西同蒲鐵路因籌欵無著先辦太原至太谷一段近由何潤之何紹萱昆仲及熊君子東赴京與瑞生洋行定議歸該洋行包辦並由瑞生洋行派技師前往測勘（乙） 
[汕頭自來水公司議案廣東]  
　　汕頭禀設自來水公司經奉道憲批准並飭從速開辦該公司特於初十日延請各紳商在蕭榮祿第集議一切事宜兹將是日議案錄下（一）本公司現奉道憲批示詳請咨部注册自應租定地方擇日開辦俾諸事得早就緒如何請决議（衆贊成）（二）本公司前定招股章程創辦人先認整股六成其餘四成就地分募現奉道憲批示改爲整散各半自應遵照核减至招募散股之　究應如何辦理方昭妥協并定何日開認請公斷（衆議所有散股由公司派人沿户招認每家至少一股多至一百股爲限）（三）本公司前定招股章程第五條所　股本分作三期收足第一期收銀一元第二三期各收銀二元現第一期股本應定何日開收請决議（衆議第一期股銀俟股份認定後再行定期開收）（四）本公司前定招股章程與現在情形微有不同應請各就所見逐條詳定更正（衆贊成）（五）本公司開辦伊始事務浩繁未舉總協理及董事之先應先舉人權理以免渙散（衆舉黄子佩蕭瓊珊爲權理）（金） 
瑣事欄 
[卾臬留學生之談話武昌]  
　　湖北派往留日官費學生李棣華前日由東京返鄂謁見梁星海廉訪問曰相别一年匪特裝束全似外人卽滿口於思倒捲向上亦頗與外人相似不覺大笑後詢日本革命風潮近日何如答曰自徐道正法後現頗安靜惟外人每笑中國人作事多有始無終譬如種植一端一暴十寒豈能生長梁首肯者再（今） 
[徐督隨員之困難奉天]  
　　此次徐菊帥調赴東省之隨員尚有道員十四員州縣佐貳一百二十餘員未派差使米珠薪桂大有不了之勢（木） 
[電飭徐督嚴查革命黨奉天]  
　　奉天省城屢經拿獲革命黨故政府有電飭令徐世昌嚴密設防並於關内外鐵路沿途車站搭客人等一律嚴查匪黨蹤跡（丁） 
[沭陽縣令誣良爲盜蘇州]  
　　上年冬間沭陽縣治封同昌錢鋪被劫一案經縣令俞都於本年二月間緝獲王有慶司小保二人作爲是案正盜訊實擬轉先後通詳各憲在案旋將犯解赴海州經該州張刺史提勘訊得王司二人實係安分農民並未犯盜此次係由縣役周慶獲案聳恿俞令刑逼承供當經刺史詳由署臬朱廉訪轉詳撫憲陳中丞請卽照例叅處（必） 
章程 
[南匯總公所擬定禁烟辦法（續）]  
六擬抽戒烟公費以照章開辦實行禁烟凡貧病有癮者不得不設法施救統籌全局事大費繁除照續議新章於各膏店遞年按成概征加價留抵外凡不賣膏而賣土者並令認定出賣實數照抽月捐紳商殷業買土煎吸者亦照食用多寡派捐按月繳局倘經董徇情或紳商抗阻察出議罰能速戒凈驗實立予寛免 
上照第五第七等條章程辦理擬於七月内趕竣 
　　第三節實行辦法 
七嚴禁胥役營兵以彰法律定章首重官員不論文武一律限僅六月胥役營兵各有奉令承教之責擬令各具切結於四月初一日起照限六個月内戒盡否則一概斥革退卯 
八普勸紳富農商以限斷癮吸烟成癮每懼患病不戒富室尤甚不知林文忠方是减食法内有調和營衛各藥萬無他慮擬專用此方精制膏丸按照牌照分勸入會有力者收回料本無力者酌量施送惟須各具保證書志願書照人烟癮大小認定限期斷癮倘半途變志應將藥資加倍追還至學界中照浙江支提學定章調查實行九明定年月造報以求實際實行禁烟務必求逹目的總局有領袖四鄕之責分局有振作一方之責均宜不避勞怨力求實際擬各立報告表三紙一年月减售表爲清查烟店實據一勸戒斷癮表爲勸導戒斷實據一年月度支表爲各局收支實據月一呈案以備抽查年終將各局實册彙造轉詳分别懲勸 
　　上照第三及第八第九條章程辦理惟胥役營兵宜於期内淘汰淨盡俾克立法行法 
　　各節辦法按照原章及續議遞年加價各章參酌地方情形目下所當行者而論至罌粟邑本不種故弗提議惟禁烟節目繁多一切未盡事宜自應隨時隨事遵飭改良總以能勸能懲不苛不濫以漸熄毒焰爲目的爾（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十八）]  
　　逆旅主人。見其一表非凡。人材清俊。頗形傾慕。殷勤晋接。朝暮縱談。田俊雅未經心。主人意在言外。一日偶相閑話。主人日。貴人年幾何矣。田俊曰。去授室之期三年矣。主人曰已訂婚乎。曰未。主人驚喜曰。不嫌微末願執斧柯。田俊曰。憂懷未釋好事休提。主人撚髭點首。歸而謀諸婦曰。適有雅客。頗屬錚錚。予已暮年。絶無聊賴。願以義女訂彼朱陳。主婦連稱極是。義女旁侍。愁眉欲斷。自揣曰。吾有素誓。奈兒女私情。乍得宣告。愁慮之間。自願萍飄絮泊。命塞時乖。神思恍惚。不禁私計曰。李下瓜田。實有嫌疑。但潛往一觀。誰知形跡。不覺信步閑行竊窺田俊於窗外。時正薄暮。宿雨初霽。主女潛往户下。視線對窗隙一注。不禁呀然出聲曰奇怪。神魂飄蕩。傾身栽倒。田俊聞户外人作聲。疾然拽履出視。見一麗妹。宛如一樹穠花倒地。田俊無任疑惑。驚喚曰。誰家姗媛。請速扶掖起。執事聞呼羣集。曰小女主失足巓仆矣。田俊始悟主人與我訂秦晋者。必此人矣。殆女紀扶掖起。見其奄息微微。如痴如醉。田俊注目細視。自訝天下眞有仲尼陽貨。何彼小女主。絶似我妹。奈他家閨閣名媛。何可孟浪冒認。衆女紀將。彼麗人援入内室。安於彌陀榻上。漸覺神氣清醒。戰慄自念曰。踏破鐵鞋無尋處。得來全不廢工夫彼旅。客豈非吾胞兄乎。但男女嫌疑。何可驟認。正在孤疑。見役者請主人云。旅客欲求清話。主人怱怱出。田俊曰。頃者遘遇千金。自嫌唐突惟。長者屢稱義女。令媛必有鄕貫。務求示敎。主人含笑曰。遇合離奇。皆前生姻緣所定。要知義女行迹。頗足稱一段奇譚。田俊曰。願安承敎。 
國外新聞 
[平和宫樹基典禮]  
　　二十二日倫敦電云美國巨富卡納淇氏出資建築之平和宫頃由平和會會長納立道夫舉行樹基禮式儀節極爲華瞻并演說稱頌是宫蓄藏公平正直和平之原理實是宫中之神聖云 
[俄皇巡游波羅的海]  
　　二十二日倫敦電云俄皇于星期四啟行赴斯温蒙特地方外務大臣埃司扶爾凱隨駕此舉情極秘密但逆知必與德皇相會見云 
[美國總統之候補者]  
　　二十二日紐約電云美國亞海露省共和黨國會已承允薦舉現任兵部大臣塔虎脫氏與于選舉總統之列 
[大水爲災]  
　　吕宋時報云維哀納地方近遭大水損失財產甚巨 
[拘捕漁船]  
　　吕宋時報云美國巡洋船南冥在白令海峽拘獲日本漁船數艘因其侵犯保護海獺產地之條例云以上譯字林報 
[亡國遺民將入英藉]  
　　二十二日栢林電云英國首相斑納們氏欲設決使旅英猶太人入英藉之事更加便利 
[英國添置戰艦]  
　　二十二日栢林電云英　府已通知上議院擬添建大戰艦一艘海軍大將芬斯聲言外間謂英將設計襲擊他國致生疑懼未免太無意識彼各報之刺刺于此亦不能無責焉 
[法相出行]  
　　二十二日栢林電云法國首相克利蒙蘇已抵波希米之開爾斯白地方 
[俄皇豫備險阻]  
　　二十二日栢林電云此次俄皇巡遊時除御用艇外另隨巡洋艦數艘以備掃除浮水雷云 
[日美人民之軋轢]  
　　二十三日倫敦電云近有多數日本人自火奴魯魯來至美國凡古武埠以至又起衝突不和之事 
[加寛西比利亞鐵路]  
　　聖彼得堡電云俄政府已决議於明年起將西比利亞鐵道改作雙軌 
[俄政府處置新聞社]  
　　倫敦電云得聖彼得堡來菡稱俄政府近見有評論官吏舉動之報紙則必以封没或罰欵之法以處置之以上譯文匯報 
本埠新聞 
[上海縣批斥學界敗類]  
　　李大令昨日發出籍口興學之顧藩禀批云錢郭氏經其胞兄郭秀　禀稱夫亡不守婦道與陳嘉福姘識乃竟聽信陳嘉福嗾使將其侄錢金裕祖坟餘地串同利濟學堂私立界石並將棺木六具一併挖毁遷移又將坐落淘沙塲地方房屋爲金裕應得嗣產亦並價賣名爲捐助學堂實則欺侄奪產而皆由淫棍陳嘉福串同該生顧藩爲之金裕與郭氏先已結訟經年經得主夏應堂禀繳找價洋四百五十元及坐落西倉橋錢慶堂方單一帋亦由顧藩朦領懇求究追迨經集訊郭秀德錢金裕供亦相同質之原佃之李祥榮則挖起墓棺六具及改立利濟學堂界石無一非實種種情節實堪髮指核之該生來禀所開郭氏願捐之談字圩六十三號户名錢慶濤則田二畝四分四釐五毫靡字圩勝榮名下四百零一號則田一畝一分卽錢金裕應得之產而爲錢氏兩代六棺叢葬之地也無論慷他人之慨不應由郭氏捐入學堂且明明先有訟案未結該生竟敢收入該校朦領田單價洋謂非包攬串奪誰其信之郭氏夫亡不能安守與陳嘉福苟合爲其同母胞兄所揭决非誣衊可知又敢擅掘祖坟遷動屍棺六具欺凌弱住是確然爲不貞不義無恥無禮之婦該生反敢顚倒是非矇混其詞禀請道憲及提學憲爲之請奬是欲以朝廷旌善之典爲欺奪挾制之計稍知義理者當不忍爲該生名列膠庠自稱校長而竟敢出此何耶興學爲當今急務而鄕民無　動至怨謗叢生甚或反對暴動豈盡　愚之愚哉未亦經理不善有以激而召之耳卽如錢姓此事該校誘惑一無知之錢郭氏而使其骨月成讎家產傾覆發掘枯骨遭殃訟累猶其餘事是將使見者裂眥聞者切齒不僅以一校貽學界之羞樹學界之敵而謂可資觀感以昭激勸何其偵也該生學籍南匯鄕評頗少推許之譽來滬辦學自宜實事求是前於本縣到任之初一再具帖招讌力辭至再并函告以學費艱難不宜耗於酒食乃已即此小節覘之虚誕可想乃於水爐公所抗繳茶捐案内出名上控任意誣揑自謂辦有成效及省視學員侯君鴻鑒奉提學憲札委來縣調查其報告書中開列利濟中學堂顧君雖熱心辦理而學生十餘人不免太少宜設法推廣爲是否則一中學而寥寥十數人殊不足副中學之名云云侯君雖意存忠厚已　微詞然則該生之所謂成效者安在所謂熱心者又安在恐心雖熱而不必在敎育云耳宜乎道憲批詞有近來學界未饜人心大率類是之語該生自以爲得計卿亦左矣所有錢郭氏錢金裕互控一案内經該生於二月初六日結領之田單一紙銀洋四百五十元 
 
 

Page 19

 
 
一併調回連同全卷移送勸學所聽候照會紳董於會議學務時憑衆公議此項田單應否捐充學堂移覆核定以上年十二月廿八日王前任堂諭即有照會勸學所集議之判至今未遵辦也其該生所禀申詳請奬一節斷不准行仍候道憲提學憲批示核奪（泳） 
[批飭撤銷新安儲蓄會傳單]  
　　職商汪炳近以創辦新安儲蓄會章程禀奉督憲端午帥批示云該職請辦之新安合衆儲蓄會前已分飭查明當飭鎭江關道吊銷分會傳單出示諭禁嗣據該職禀請撥助該會經費又經明晰批飭無庸置議各在案今該職並不遵照批示將會撤銷仍擅行禀送章程並以鎭江關道之遵批示禁指爲挾私反對出示壓制又稱茶商汪乾記一欵奉准撥助新安會開辦經費以本部堂疊次批飭之案竟敢顚倒其詞希圖朦混實屬不安本分未便再予姑容仰上海道刻日嚴切澈查勒令該職迅將新安總分各會傳單一律撤銷並由道示諭嚴禁以免商民附股受其欺騙倘該職實有誑騙招摇情事卽行查取職名詳請參辦以儆效尤仍錄案報明撫部院查考並移鎭江關道一體知照現瑞觀察已如批辦理矣（克） 
[工部局注意界外衛生事宜]  
　　工部局接居住閘北麥根路各納稅西人來函謂該處在蘇州路一帶與華界毗連該華界上坆基棺材甚多約有七八十具有暴露百無所蔽蓋者有僅以席裹而棄于地致爲犬所拖扯者慘穢莫甚近來污氣薰蒸寓居近傍之人殊難消受雖該處非貴局治理所及但望以吾人利益與公衆衛生之故以貴局之勢力使華官設法遷移掩葬以保衛生實爲公便等情因是致函領袖領事略謂近得閘北麥根路各西人函附呈貴公會一閱亦可作爲再覆尊處五月十七日之來函（見六月十八日本報）本局欲請貴公會知於界外施行衛生規則實不可緩亦可見本局六月初八日答復尊處函件所言實當注意（見十八日本報）敢請貴公會將各西人所言詳細照會滬道并聲明租界毗連之地種種不合衛生有礙租界衛生者工部局爲公衆之關係故不能不有豫爲防止之舉云（六月二十日）譯字林報 
[法界取締烟館章程]  
　　前報載法捕房將法界大小烟館先禁婦女入内開燈並加征捐銀等情兹悉捕房己于昨日領發章程一體曉諭抄錄如下一法界各烟館如無工部局執照一概不准開設該照註明館内烟榻之數無論如何不准添加二所領執照祇准自用不准借給及售給與人三每月捐欵開列于左每店舖一家捐銀二兩每榻一張無分等級捐銀一兩四各烟館須于每晚十二點鐘閉門早六點鐘前不得開門五婦女幼孩母許入内六各烟館内不准酒醉口角胡閙及賭博等情該烟館亦不准滋擾鄰居七各烟館凡遇失愼須预爲設法以便烟客走出不致有殃及之虞八各烟館須要清潔堅固九此項章程曉自諭之日起各烟館須於八月之内領取執照逾期概不給領如未領照及私開之烟館一經查出除將烟館由捕房發封外並將館主送公堂照章究辦十工部局收捐人有權至各烟館查詢一切應查事宜以盡其職十一如違以上章程者罰欵自一元起至洋一百元爲止倘迭次故違罰洋五百元並將執照扣留十二此項章程譯成華文發各烟館及要道之處實貼十三各烟館如未付一千九百零七年七月份之捐銀者一概不准在本租界内開設查出即行封閉十四凡有烟館不遵捕房曉諭定將執照吊銷並請總領事官飭發札諭將該烟館封閉十五仰總巡捕頭查察如有不遵以上章程者將違章之各烟館送公堂究辦（絲） 
[批准沿塘暫止轉契]  
　　昨日滬道批塘工善後局禀云據請沿塘各圖暫止轉契俟清理糾葛再行會勘辦理原爲杜弊起見卸上海縣移知會丈局一體查照並諭該董等知之（厘） 
[蘇藩批飭澈究誣告]  
　　南橋鎭陳紳鴻恩挾嫌誣控發振學堂敎員張梅生現經該敎員赴藩署禀訴奉批略云所控冒充委員一節究竟有何實據仰松江府迅速行提兩造並酌傳應訊人証秉公質訊明確實究虚坐詳復察辦（川） 
[萬壽停訊]  
　　本月念六日爲今上萬壽公共公廨讞員關絅之太守查照往例飭丁照會英美德各國領事請轉飭各捕房自二十五日起至念七日止此三天内停訊公堂一面飭差分傳天仙丹桂各伶人於念五日赴洋務局演劇慶賀（莊） 
[訂期會商要公]  
　　昨晨李伯行京卿由德律風通告滬道訂於今日午後四時在洋務局晤商要公（軌） 
[巡士不法]  
　　新閘警局巡長蓄有馬匹原備飛遞緊要公件乃前日落差巡士私騎出外揚鞭疾馳適有某京貨店幼孩在路玩耍幾釀不測當有王楊二人面斥其非詎被巡士高士華瞿文奎糾同陳德奎等恃蠻將王楊兇毆以致扭入警局奉警官立傳該處地保往查屬實諭飭并退下候據情禀請總局批示核辦（根） 
[道批二則]  
　　楊承恩禀批此項蕩田先由卜倪氏賣與陳士昌復由陳士昌劃出四畝三分五釐賣與沈劍虹之戚王一夫均係該監生一手經理時閱六年單已交執如果沈姓等延不付價立契該監生有經手之責詎肯置身事外陳姓亦未必干休一面之詞殊難取信况沈劍虹所出收條載明收到田單兩紙共田四畝有零其餘三畝果有陳姓賣與該監生執業則各有地主沈姓等何能藉單混佔察閱抄呈卜倪氏所立賣契名爲七畝三分五釐契後批注僅交奚裕良户名方單田單一畝二分五釐曹全貴户名縣諭三畝一分足見三百三十四號之三畝並無方單何得私相買竇究係如何糾葛仰　海縣會同會丈灘地局查明具復察奪抄粘並發○魏柯氏禀批前據公廨具禀當以該氏爲跌傷抑係刀傷批飭遴延西醫前往查驗取具憑單送候核辦尚未復到仰會審委員關守速遵前批辦理毋違（哲） 
[因鳥起釁]  
　　王金林陳榮桂在途搶奪楊福錫所蓄之鳥由巡士余寳青拘入警局訊明將鳥斷還原主詎陳甫出局又將楊福錫任意拳毆楊遂回禀局員立將陳榮桂追回判責一百板以儆（莊） 
[巨棍成擒]  
　　瞿龍龍前經滬道咨照美捕房飭西探至其家中搜查未獲昨瞿忽糾黨多人身藏利刃行經美界元芳路被包探蔣文炳瞥見卽喚同印捕上前獲送捕房押候解究（西） 
[英界火警]  
　　昨晚八點餘鐘公共租界三馬路山東路轉角處大昌元烟紙店失愼旋經救火會驅車救息（莊） 
訟案 
 
 

Page 20

 
 
[上海縣案]  
　　道憲札發私開烟燈之丁裕坤到縣奉李大令訉究丁供烟間於限前閉歇房已出租他人並未開燈判押候禀請道憲核辦○虹鎭巡局函解開燈賣烟之湯廉元等到縣訊究地保張錫卿供陸華華之房屋租與顧三寳顧又轉租於湯廉元同居由陸訴知小的湯有售烟情事由小的報局往查屬實并烟槍二支解案陸顧供同湯供詞遊移判湯責三百板枷號一月發沈家行示衆顧因年輕從寛掌頰四十下餘人省釋烟槍當　毁去○浦東人趙仰山捐有從九銜自稱圖董近爲圖董查得趙庇護伊弟冲冲私售洋烟禀縣提到仰山訊稱圖董縱弟開賭經晚禀拿挾嫌誣指判押候弔到捐照再訊○高橋　仁堂董禀送竊城隍廟檯橙之劉翠郎証人楊和尚到縣並擄劉母徐氏喊控堂董將子私刑誣竊一案提訊劉供初九日在主人沈姓田内工作楊和尚等多人來將小的拖至廟内横弔空中巨石壓背復用毛竹片敲扑逼令認竊不遂又令跪練踏扛扛木　至兩次鱗傷遍體求驗大令親自離座驗看各傷與所供相符訉之楊和尚供小的於初九　路見劉負長橙兩條訴董囑令指拿大令給藥與劉敷傷判劉楊均押補提人証再審○盛阿發扭控姚掌生訊據盛供弟婦瞿氏於正月間被拐近由小的在城遇見領回詢係姚掌生等誘拐姚供該婦係堂兄林桂誘匿判姚交差邀弟夫婦到案訊核○捕獲竊賊陳阿生及當票十餘張解訊認竊　表一枚判責二百五十板押候查究（車） 
[總工程局紀事]  
　　毛家弄太源鞋店夥馬金濤與敎婦袁張氏有姦去年捲逃後經人尋獲訴知苗神父旋有敎友龔昌良蔣　廷代馬和解并自愿具結以後逃走歸渠查問不料氏近又逃逸由苗神父函致南區將馬解案奉陳叅軍訊判押交該氏核辦○粥店主朱楊氏控惡丐王晉寳朱阿二李阿大等乘吃粥爲由竊去衣包内布衣三件判各戒責一百五十下押候查訊○鎭江人陳成王扭鄭國玉到案控稱妻妹阿寳巳許字某姓被人拐來上海今在鄭處尋見向領不放判鄭保出交阿寳到案再究（永） 
[公共八廨早堂案]  
　　玉　掮客韓壽田吳明夫設計向鄭石安騙取值洋一千一百元之眞珠數百粒逃逸無蹤經鄭報由捕房訪明韓吳避匿蘇州飭探協同原告赴蘇將韓吳拿獲並在某當内弔出原贓當本四百零四元昨日解究鄭投訴前情請追訊之韓吳同供求恩保出料理帮讞王肇之明府商之美白副領事判韓吳押交一千一百元人洋並保出外理楚○張阿蘭前控妾阮氏串同婢女春香偷竊衣飾運交泥水匠倪克順張阿堂等人同逃後在法界被獲解訊屬實判押候補提人証在案昨解請究張投供前情訊之阮氏供因張之大婦凌虐愿回母家婢供詞支吾倪張同供祗去過一次判分别還押候補提人証到案再訊○王蔡氏因被姑凌虐投河自盡由捕解究判押候補傳其夫王永昌到案再訊昨解復訊氏供丈夫待我甚優惟婆婆甚兇求察判交其夫王永昌具領完聚○陳張氏之女小彌陀被傭婦陳阿二拐至天津在妓院内傭工經陳之姘夫姚桂榮報捕將姚拘解判限一月交人在案昨由陳阿二將小彌陀交案女供實係跟陳前往傭工並非拐逃姚與阿二同供實不拐帶求察明府以陳不應携女赴津判押官媒三月女交陳張氏具領管束姚交保開釋○嚴子敬婢女阿保串同乳媼陳王氏竊取主人洋五十餘元及金戒指金鐲各飾逃逸報捕拘究訊供不諱判各押官媒三月○過犯顧洪生串同貢國金先後竊取米阿泉等家衣服報捕解究判顧半年貢押一月○王阿松誘姦胡小弟妻子　氏繼復誘逃報捕解究判押候限七天交人○陳阿五掩入陶金法家鬭竊衣服報捕追究判押六月期滿送案枷一月逐出租界○女孩寳妹迷路由捕解案判懸牌召領（莊） 
[法租界公堂案]  
　　鴻飛牛奶棚前因未領執照判先罰洋十元候查牛乳有無　水情弊再行核辦在案兹又查得該棚牛乳確有攙和冷水情事昨　　主周永全到案判罰洋卅元○王二郎行竊松　判押一天（泉） 
[美租界捕房事]  
　　仁智里陳張氏之子阿林被　人高某　往蘇州河游泳溺斃屍身迄未撈獲昨日報請水巡捕房飭探查究○王阿生將病馬駕車由捕拘入捕房飭將馬送至西醫處驗明核辦○西華得路源昌雜貨店主報失幼女一口請爲查緝捕頭准之（西） 
振務 
[龔君侍麟湯餅移賑]  
　　洋貨商業公酓函送賑洋九十三元爲龔君侍麟吉叶弄璋月之某日開湯餅筵以迓交好其契友劉少筠諸翁以各友賀儀移助淮徐等灾區爲龔君喬梓造無量福并爲諸友鳴謝此亦好善之一端也合亟登報以揚仁風 
[  上海商會第二十五次經收報告]  
[新譯步兵斥堠步哨勤務敎練]  
斥候爲軍隊耳目戰務上最爲緊要而步兵斥候尤爲要中之要蓋無騎兵時全恃步兵爭勝負也是書爲泰州彭君琦所譯彭君日本陸軍學生精於軍務見現行各種軍務敎練書大都有謬以毫釐之數爰譯是書供軍隊敎育士卒之用並足爲陸軍各學校及軍隊中士卒之參攷書當世知兵之士必有能辨之者○定價大洋五角　　總發行所棋盤街點石齋 
[小學校管理法]  
小學校爲國民普通敎育最要關鍵而欲發達其敎育尤視乎管理之良否以爲衡茲編爲日本髙等師範學校敎授小泉又一所著於學校之組織事務一一布置井然厘然得以簡馭繁之道爲管理小學校者不可不看之書西裝一册大洋一元 
[生理衛生敎科書]  
今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之構造故生理學尤爲緊要是書爲日本小松定市所著於解剖之原組合之理保衛之法無不精詳確切孝感劉君曉譯筆亦明晰雅潔誠敎料最善之本也西裝一册大洋八角 
[英譯津梁]  
夫通譯之難不在於名物稱代云謂等字而莫難於介係掣合疏狀區别等字此種字渾言之卽支那所諝虚字也凡一句之神情一語之口吻係焉故是書所譯牽引介係掣合等句爲多面以英瀝博士所譯四書以爲標準中有未信之處則加以竄易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　　　上海棋盤街點石齋啓 
[北洋新編第一最新最備最要之外交書約章成案滙覽出現] 　　 
按是書爲連平　顏韻伯觀察奉　北洋大臣袁宮保之命編繤觀察曾至外部調查案卷圖表綦詳門目大備海内認爲第一外交要政全書初印五千部早經各省大吏紛紛提取發給各屬備查現又續印除官用外餘交本局發售公諸海内士林倘研究外交者必以先覩爲快也現已出書速來購取每部售大洋十元每册後面有分類檢查目錄極便查閱　●總發行所上海點石齋申昌書局 
[最新小說栖霞女俠出版] 　 
書爲日本巖谷蘭軒自述而亞東破佛譯儒冠和尙評思想高澈詞語精潔現身說法皆大歡喜孔腦佛腸一爐陶鑄是以小說之體參上乘之禪而足以點頑石之頭爲小說界之一大特色誠如本書所云黃種必讀者也每册定價大洋二角半 
總發行所華商集成圖書公司　發行所上海棋盤街齋點石○四馬路開明書局 
[上海安衛生西法鑲牙所]  
滬間鑲牙林立欲來精者頗不易得本醫所創立有年馳名中外茲特不惜資本在外洋加辦精巧新法鑲牙機噐並頭等牙齒材料無論全口零粒嵌補蛀齒鑲金牙或用銀托或橡皮托等鑲者如生無異均可包用倘不靈便修理不取分文海内紳商有患此者曷請嘗試並有止痛藥水欲拔根換牙毫無痛楚如蒙　賜顧請移玉上海四馬路望平街口洋房内認明本醫所庶不致誤　上海安衛生牙醫所主人啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[喇司勞士]  
英大馬路五百六十六號瑞祥茶號隔壁 
明晶IＡＨＧＮＡＨＳ洋行 
天下頭等眼鏡無論年老年輕及各種眼光均可合用其玻璃白藍黑等色及眼鏡架金銀鋼銅各色俱有其價由洋两元起碼至洋一百元爲止自本行售出之各種眼鏡均包貴客合用如練眼光不取分文特此佈告 
[京都天寶齋] 　　 
八寳化毒丹珠黃下疳散 
珍珠琥珀立止五淋白濁丸 
夫淋濁一症因酒濕熱毒而成或花柳塲中傳染以致小便刺痛溺管閉塞點滴不止步腹艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但除病而且身壯體健培元養精治梅結之妙藥也每匣洋一元八寶化毒丸每淋濁元珠黃下疳散每瓶七角專治男婦楊瓶二毒横痃下疳陰户腫爛等症服則立愈永無後患上洋二馬路中西鼎新里石庫門交易 
[祖傳秘製]  
始創廣東鹿芝館自甑萬應如意油本館貨真價實遠近馳名如假包換 
本館祖傳始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經驗良多眞爲濟世之慈航護身之至寳也氣味淸香與别家不同請嘗試之每瓶洋一元○五角○一角○五分○三分○自甑薄荷油○萬應玉樹神油價同上○薄荷錠每錠洋三角○鋪在上海 
[任祥茂外國木器]  
鐵床籐椅再减價 
新到單人鐵床每只洋十二元寸每柱雙人銅横床每只洋十八元黃黑籐椅每只洋一元六角五分原箱另議製造外國木噐榻床籐椅比衆公道另備洋式椅子數千只出租光顧請至三茅閣橋下棋盤街便是 
[信記ＥＴＩＨＴＹＬ]  
啓者本行現有最新各色刷粉顏色鮮艶刷於墻壁之上其色經久不壞其用法最易祇須冷水調和即便可用此顏色粉分二種有用墻屋之外者有用墻屋之内者均能光彩奪目蓋此顏色粉乃英國里台提廠以上等材料加工配製刷於墻壁之上其色久遠如新另有雪白刷粉其質細嫩光亮無匹無論板壁坭墻刷之能使房屋透光不但物美其價亦亷如仕紳貴商欲看樣議購者請至二馬路第十二號門牌三層樓面議可也英商信記洋行謹啓 
[香港太古糖局]  
車糖出售 
本行由港自運ＳＣ唛冰糖唛ＢＡ唛五温Ｂ唛四温半ＣＷ唛四温二五　唛四温　唛三温七五Ｈ唛三温車糖出售如　貴客欲買祈請到本帳房面議買定即收定銀如過期不出將定銀罰去特此佈聞上海老太古洋行謹啓 
[影射假冒男盜女娼]  
始創眞正戒烟呬噶仙草 
達醫　像以此爲記 
此草只有本堂一家出售簡服呑便永無後患每包一錢廿每洋五十包批發公道賜顧者認明本堂土旁城字庶不受欺寄售北京前門外攜子廟内鴻聚彤南紙局　上洋法馬路寳興里對門城濟堂恆記啓 
[苍力藥巨擘]  
廣東黃愼堂老舖 
創自道光辛卯秘製扶元搜毒藥膠不瀉不墜凡花柳染毒酒濕胎毒均百發百中倘吃徧市上丸藥都無靈者速來一試不愈還洋○祖舖粤城○佛山○香港○上洋五馬路中市 
[龍旗出售]  
本莊專製中國大小龍旗兼製造國旗幟定價比衆公道躉批格外克已賜顧者請臨三洋涇橋南首德裕當内　和記莊謹白 
[紅酒零躉批發]  
晉隆洋行老牌美國紅酒今歸味甘經售此酒早已馳名中外其性本號而純能清心解渴健脾活血補精益神眞衛生之妙品也如蒙中外紳商賜顧者請向上海外虹橋昌昇泰定購可也德律風一二七四號 
外埠分售處 
鎭江昌昇泰　南京泰昌興蕪湖晉泰號　九江和昌號漢口昌升泰　宜昌利昌號寕波葆山號　青島興記號喊海衛福泰　烟台合順號烟台合興號　大連灣德昌營口瑞成恆　營口恆昌德 
[上海　華英大藥房啓]  
本藥房新到醫生傢伙牙科材料几應用要件一槪齊備又新到照相噐具材料甚多均是各國名廠所出式樣新巧價値公道賜顧者請速來購取爲盼 
[寶順洋行保險]  
本行設申最先辦理火險歷有年所敝公司在上海創歷百餘年資本頗鉅賠款迅速恐未周知爰特登報無論行號棧房生財家私一律可保價極克已倘荷見顧請至二馬路外灘本行賬房面議此佈 
[莊票被竊]  
本行昨晚偷去恆益莊票一紙第八千另八十四號本月廿二期　元四百另四兩又一紙第八千另八十五號本月廿二期　元三百六十兩鴻餘莊票一紙第三千七百五十二號本月廿二期　元一百八十兩正又萬大莊票一紙第二百五十七號本月廿二期　元四十兩正此四票當與該莊說明作癈望中外各寶號切勿收用特此聲明此佈　寳和洋行啓 
[美界仁智里]  
括打藥房經售　日本全國有名藥房　八十五家良藥 
[謝謝瓣香廬葯室崔製半夏]  
瓣香廬主人鑒昨接尊製半夏凡有久咳不愈及氣喘多痰之症僕皆分給試服靡不藥到回春沉疴立起一時鬨傳頌聲載道茲匯上大洋四元八角望再付二大匣爲禱此請　道安閩省城内南大街黃苍口鄭戟臣頓首　啓者僕氣體素虛納食皆化爲痰偶感風寒卽咳嗽大作困頓床褥甚至數日不食累月不已自服尊製半夏已久不復發精神爲之一爽感甚感甚徽州府歙縣署敖文波頓首　春間全泰盛帶到尊製半夏舍弟之猪羊癎病服後竟未復萌前日外祖母猝然痰中諸醫束手服之亦得起死回生寸衷感激永矢勿諼　直隸試用道鄧思忠頓首　上海盆湯弄新橋南堍西首約十餘家根德里内 
[公信洋行　五金什貨廣告]  
今本行在外國名廠專辦五金什貨物料精良貨色各樣花磚堅固價値公道向爲中外紳商稱許今更到有新式各貨如有意購定者請移玉到本行面訂是荷　五馬路公信洋行謹啓 
[盤店聲明] 　 
虹口北四川路貿昌外國木噐店將生財裝修貨底憑中如數盤與鴻興號開張當已銀貨兩交淸訖所有貿昌名下各項往來賬目以及各洋行定貨一切槪向貿昌店東邵堯山處自行理棾楚不涉鴻興號之事特此登報聲明　鴻興號告白 
[京都天寶齋　嫩面玉容散]  
此散治女男面上油膩墨氣烟色酒剌雀班暗晦等患每晨搓擦自然嫩嬌滋潤清秀眞整顏妙品也每瓶三角每洋照拆四瓶舖分上海二馬路中市 
[聲明淸理]  
本店已將生財裝修貨底如數盤與鴻興號開張至本店所該各項往來欠欵等務請各寳號於本月念五日一點鐘至四點鐘止駕臨海寗路匯心園茶館理賬取銀恐未週知特此佈聞　虹口北四川路貿昌木噐號白 
[四川利游濟通寶記]  
本店出售參茸加味戒煙丸此丸無嗎啡之毒皆用貴重之品有癮者服之即可斷癮無癮者服之亦可卻病延年並可治頭痛腹泄諸病諸同胞誤入黑籍者速來購治本店格外克已也上洋法大馬路西首卜鄰里對門坐北朝南便是　寳善堂專治五淋白濁婦女白帶等丸 
[召租]  
茲有跑馬廳後馬霍路新造單宅庫門以及二間一廂三間二廂自來水晒檯俱全房子精益求精租價從亷如欲租者請至泗涇路一號帳房面定　德和洋行啓 
[京都天寶齋　中外第一　耳聾丸]  
耳聾丸一藥市售上者雖多祇有稍瘥之功實無復聰之方惟本齋選藥以驗而知靈查方以試而知效秘製是丸廣濟世人無論男女老幼遠年重聽服完一料當能轉聾爲聰諸君請嘗試之始信中外第一也每料一斤洋四元每匣洋一元鋪在上洋二馬路鼎新西里石庫門内 
[遺失提單]  
五月廿大吉進口卅號提單計Ｒ唛黃豆二百六十五件出過二百十件尙存五十五件該提單在途遺失已向日淸公司聲明作爲廢紙另補小提單爲憑特此告白　漢記掛失 
[遺失派司] 　 
茲六月初六大貞丸由潢進口厚ＢＨ唛大黃廿一件計重五十四担八十九觔該派司在海關遺失今向海關說明另補派司前派司作廢望勿收用特此聲明　東和公啓 
[包愈婦女白帶第一聖藥]  
異法即愈白帶 
婦女赤白帶之症皆因濕熱積滯月經不調或肝經鬱火寒痰或房勞耗傷膀胱受濕以致脾胃不和腹痛腰酸面黃肌瘦本堂製煉婦科白帶靈丹專治赤白帶之症立奏神效功能除宮中之濕提下陷之氣化痰解鬱淸火調元是以帶下即止腹痛立愈開胃健脾平肝生血月經調而身體壯也每大盒四元中盒二元小盒一元廣東彭壽堂鋪分上海英租界棋盤街中市朝東門面交易 
[洋棧召租]  
啓者茲新有關後面四川路五十六號即老隆茂棧洋房高大響亮異常加欲租者祈向本行帳房接洽其價格外相宜特此告聞瑞和洋行啓 
 
