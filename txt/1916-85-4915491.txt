# 1916 - 85 - 4915491

 

Page 1

 
 
   
 
 

Page 2

 
 
時評 
[二者（冷]  
　　今日之取消帝制是則前日之發起帝制非前日之發起帝制是則今日之取消帝制非故帝制派而不取消帝制者是非或有所未定而今日則二者之中必有一非焉 
　　夫帝制時代皇帝一人爲主故他人有罪皇帝得以治之皇帝有罪則祇須一紙罪己而已足何則他人不得而治之也若民國時代則非其比何則無論何人皆當受治於法律也 
　　是故取消帝制之舉帝制派之無能而無謀也以此等無能無謀之人而欲妄行帝制宜其半途而無成矣 
[命令]  
　　三月二十九日政事堂奉策令高國俊給予四等文虎章此令又令川南鎭守使伍祥楨著免去本職此令 
又令任命陳樹蕃兼充陝西陸軍第二混成旅旅長此令 
　徐　徐又令任命岳兆麟爲陸軍第十二師步兵第二十四旅旅長徐登朝爲陸軍第十二師步兵第二十四旅第四十八團團長此令 
　　又令任命曾繼賢爲陝西陸軍第二混成旅第三團團長劉世瓏爲陝西陸軍第二混成旅第四團團長此令 
　　又令財政總長兼鹽務署督辦周學熙呈請任命吳遇翼署理鹽務署秘書應照准此令 
　　又令審計院呈試署協審官莫章達以知事分發到省懇辭本職莫章達准免本職此令 
又令肅政廳呈請任命楊鳳旭譚瑜試署書記官應照准此令 
　　　　三月二十九日政事堂奉申令據兼署奉天巡按使段芝貴呈爲查明奉天瀋陽等縣民國四年分被災地畝　明輕重分　懇請分别蠲緩錢糧以蘇民困等語上年奉省瀋陽遼陽等縣夏秋之際霪雨爲災河水泛溢若將各該縣四年應徵租賦仍行照常徵收民力實有未逮應准照所請將瀋陽遼陽額徵錢糧按照軍開分數分别蠲免緩徵以紓民力該署巡按使即將單開詳細數目刋刻布告張貼曉諭務使實惠均沾用副國家軫惜民艱之至意餘如所擬辦理交内務財政兩部查照單並發此令 
　　又令據江西巡按使戚揚呈稱查勘民國四年分江西南昌等縣被災分數請分别蠲緩開單祈鑒等語上年江西南昌等縣夏秋之間雨水過多　洪暴發衝没田廬下游各屬復因江水頓阻宜洩不及以致沿河民屯田地均被淹浸若將各該縣錢糧仍行照常徵收民力實有未逮應准照所請將被災歉收之南昌等縣應徵新舊錢糧按照單開分數分别蠲緩以紓民力該巡按使即將單開詳細數目刋刻布告徧行曉諭務使實惠均沾用副國家軫念民艱之至意餘如所擬辦理交内務財政兩部查照單并發此令 
　　補錄三月二十三日政事堂奉策令邵金盤授爲陸軍少將此令 
　　又令海軍部奏請任命周宗濂爲永豐軍艦艦長鄔寳祥爲舞鳳軍艦艦長應照准此令 
[譯電]  
　　北京電北京日報載稱據政界消息謂政府擬重行組織立法院不復以國民代表大會議員爲立法院議員（三十日） 
　　北京電中國新報（楊度之機關報）謂孫逸仙近由日潛赴靑島（三十日） 
　　北京電袁克定現寓湯山赴德之説不確（三十日）以上德文電 
　　哈爾濱電中國與道勝銀行昨日簽定重要鐵路合同自哈爾濱通至白拉哥凡斯成斯克且以枝路接通墨根與齊齊哈爾全路長一千俄里其經費以借欵充之計英金五百萬鎊俟歐戰結局後在歐洲各都會發行債票合同條件内有關於工程及收支等尋常擔保各欵該路一大部分與前美國議築之錦愛鐵路同線按數年前中國曾簽定此項合同後因俄日反對而註銷今擬築之路通過沃腴之流域將來該地農務必可發達（二十九日） 
　　哈爾濱電俄陸軍部與内務部會同簽定示文宣布凡有免盡軍役白劵之俄人除軍官下士及已經覆驗與已入軍隊者外候十月十四日起再行覆驗此項示文使遠東俄人若干得以暫免充當軍役（二十九日） 
以上字林報 
　　香港電汕頭警廳奉廣州陸軍當道及潮州　道尹之命示告商民照常營業勿爲省外政務而起驚擾油頭商會亦發傳單請商民維持地方秩序潮陽縣知事現方設法禁止壟斷米價（二十九日） 
　　成都電革軍佔據涪州東南之彭水縣聞瀘州方面之革軍現距城不足七英里（二十九日） 
　　成都電川南戰事暫停成都平原之各城多遭匪掠大受損失（二十九日） 
　　香港電魯西太洛俱樂部開會到者甚衆擬與澳門協力反對上海葡領事之舉動（二十九日）以上路透電 
[東方通信社電（日本人組織）]  
　　北京電安南轉來雲南電云前入百色與廣西軍連絡之雲南護國軍即第三軍第三梯團司令官黃毓成率同部下第五混成支隊（隊長楊杰）第六混成支隊（隊葉成林）其參謀長係由葉成林兼任（三十日） 
　　北京電廣州電云廣東省城勢頗不穩將軍龍濟光現惟汲汲維持省城之治安故駐汕頭陸軍於三月二十七日宣言獨立龍將軍竟無餘力派兵前往討伐又廣東省城風傳潮梅鎭守使馬存發被人暗殺（三十日） 
　　東京電廣東電報有汕頭瀕於危險報（三十日） 
　　北京電北京政府豫定行钐種種手段收撫南方各派若確不能平和解决即以武力解决故派第二十師及安武軍赴湘至今未已即此理由（三十日） 
　　東京電外國干涉中國亂事之僞電頻由北京傳來日本政府因特聲明無論動亂或妥協日本均處一切不干涉之地位（三十日） 
　　北京電據聞日前總統府軍事會議席間發表伍廷芳唐紹儀在上海託某外國領事經該國公使轉述調停南北意見之電報並謂事關國内内亂謂停之事竟由外人轉達政府殊誤順序且目下無調停之必要等語惟調停之實質並未出示故在坐皆默然無言惟唐某主張須由政事堂申斥該兩人至翌日北京中國各報即將所謂調停案之内容公表然據最近由滬來京者言該調停案伍唐兩氏全然不知至是始知係總統府製造之電聞者無不驚愕（三十日） 
　　東京電警備南中國海野間口司令官所率之第六戰隊近復將由新嘉坡駛回之明石號加入會同利根笠置秋津洲朝風白雲等艦當該海面警備之任（三十日） 
　　東京電英國駐北京公使朱爾典氏本年四月任期届滿英國政府因現時局之故飭令留任業將正式發表（三十日） 
　　東京電岡陸軍大臣辭職將蒙允遺缺以大島次官升任於本日在宫中行親任式（三十日） 
　　東京電倫敦泰晤士報日本號主任記者波打氏蒐集材料事畢本日首途歸英（三十日） 
[戰電]  
　　其一（英人路透電） 
 
 
 

Page 3

 
 
　　巴黎電凡爾登大戰第三幕自三月十四日開始德軍於三月十一日在伏村境内大失敗後末斯河左面之戰事更形劇烈十二十三兩日有砲戰無步隊戰事十四日德軍猛攻白桑柯爾至庫米萊陣線翌日敗退十六日德軍攻化末山亦未得利德軍以一師之衆在末斯河東岸右翼續取攻勢毫無效果伏村境之德軍亦進攻失利於是敵軍於末斯河左面展其攻軍之陣線猛撲亞伏柯爾至瑪蘭柯爾中間之陣地法軍自一九一四年秋季守此至今德軍佔據亞伏柯爾叢林且在化柯爾山脊得一立足地但未能衝出德軍自二十二日起從事砲戰未圖續進有時以步兵施擊均爲法軍擊退二十九日法軍短攻後奪獲亞伏柯爾叢林一部分及德軍固守之重要工程敵軍曾調大軍圖取凡爾登自十四日至今調來之生力失共兩師團有餘據各處消息觀之敵軍自凡爾登大戰開始後所受損失絶爲重大德軍今進攻漸疏足證德軍無論抱何目的然自二月二十一日起兵力日弱所定之戰略終歸失敗（二十九日） 
　　巴黎電今日下午公報之恃點乃法軍將在凡爾登境取攻勢德軍未以步兵在末斯河西面續攻惟白桑柯爾·化末山·庫米萊·法軍陣線有猛烈之砲火法軍以砲隊猛轟後力攻亞伏柯爾叢林奪獲東南叚之地深約三百餘碼並奪獲德軍固守之重要炮壘德軍以生力兵一旅從事猛攻全被擊退德軍大受損失被俘者甚衆法軍以炸彈隊在亞伏柯爾之北進攻得有進步佔據德軍十字式之戰壕亞貢法排砲轟擊德軍防禦工程末斯柯東及華愛佛雙方炮隊交轟甚烈（二十九日） 
　　彼得格勒電德軍左翼在里加境進逼愈甚則特文斯克西南兩面之俄軍前進愈力蓋此舉旣可妨礙德軍施於里加之攻勢又可將我軍陣線擴張至維爾拉大路使敵軍不能進窺比洛克或北進而我軍北部之攻勢又可佔一優勝之地點也德軍盡夜在維爾拉周圍築造砲台足證德軍深畏俄軍攻陷該鎭（二十八日） 
　　羅馬電今日意公報云戈里西亞附近有劇烈戰事歷四十小時之久砲台西北高原上爭戰 
尤烈奥軍先以砲隊攻擊已受損毁之格拉芬堡繼以重兵猛攻但意軍兩翼迎敵而中軍則與奥軍肉搏相持旋退四百碼被擄三十人後奮勇回攻俘敵百人獲軍械亦多（二十八日） 
　　蘇彝土電英國飛機一隊以炸彈四十枚擲擊距運河百英里貝爾哈桑土軍根據地營中因而起火給水工事亦受重損飛行家且以炸彈擲擊陣後之土步軍繼乃安然飛回（二十八日） 
　　巴黎電賴覺將軍在凡爾登受傷身死 
（二十九日） 
　　倫敦電英船米特倫皇后號（二二二四噸）被沉（二十九日） 
　　倫敦電荷蘭船杜伊維倫號（一二九七四噸）被沉（二十九日） 
　　彼得格勒電俄陸軍大臣波里凡洛夫將軍已辭職繼之者爲軍需處總長邵凡伊夫將軍（二十九日） 
　　倫敦英國預算案將於四月四日提交下院（二十九日） 
　　倫　敦電英商船鷹啄號（五二二二噸）與丹麥商船哈里特號（一三七二噸）皆被擊沉（二十九日） 
 
　　威林頓電哇洛拉輪船發來無線電謂星期五日可抵紐絲倫（二十九日） 
　　倫敦電外部副大臣薛西爾今日在下議院稱意政府已没收泊於意國口岸之德國船隻（二十九日） 
　　倫敦電路透社探悉巴黎大會英國代表以爲此會之結果必遠大迅速而以公共行爲趨於一致之辦法爲尤著各代表咸重勝戰而輕己國之私利此爲最重要之特色（二十九日） 
　　倫敦電今日地方自治部大臣華特朗氏在下院報告徵兵情形謂竇比爵士徵兵各辦法政府幾已完全採用之内閣委員屢次集議修減名役名册得人頗多有數種未婚男子已撤除免役資格目下製造軍火與農商事業多用女代男商界共已雇用婦女二十五萬餘人政府刻又調查男子改業煤礦以避軍役一層政府辦理此事之結果必能得大批兵士政府又擬令國民重行註册至於將婚男子未得公允之待遇一説實屬不確政府决計召集第一班即十八歲之新兵以厚國内兵力此輩非至十九歲時決不調往國外凡因徵兵而發生之困難如合同契約之類政府將設法減輕之政府刻正竭力以圖最後之勝利吾人已奮勉盡吾人對於前敵健兒之義務云加爾森爵士謂　比辦法尙屬錯誤余主張國内人人皆應當兵（二十九日） 
　　巴黎電八協約國代表集議於巴黎討論兩日全體投票贊成各議案無一票反對不日將有新會議提出宜於實行經濟一致之策各國將派員常駐巴黎合籌防阻糧物輸入德境之方法至於船運貨物一層則設總局於倫敦以解决各問題而謀公共之利益此次議案可以發生一親密耐久之盟約旣明白承認前倫敦之約且種一良好後果將來可與他國磋議時聯合進行無異代表大半世界人民之一國故此後戰事非數　的乃一國的凡財政軍械兵力皆成爲公共之物分配問題無　磋商解决凡各協約國之實力無論爲何性質無論屬於何國皆可取用於必要之方面以盟約雖在戰局中成立然在和局後仍有效力今協約國通過之議案可爲文明世界將來活動之根據旣可以此致勝且可於時機成熟之際制定約束將來和平之規則（三十日） 
　　倫敦電英倫風雪大作前所罕覩各處損失情开因交通梗阻非一時所能詳知道路不通鄉村隔絶農務礦業皆已停輟白明罕雪深十寸北方皆然樹木倒臥軌道上以致倫敦等處電車不能開行鐵道情形尤劣電線中斷　結於道車行其上必須緩行每車輒需人執旗照料戰地歸來之兵士由蘇格蘭之阿白定而至倫敦竟需二十三小時之久當時狂風怒吼察其速度每小時能行一百五十英里電信阻斷之情形爲四十年所未有各處皆有死傷之報告沿海之行船與小舟損壞不少（二十九日） 
[其二（德人德文報專電）]  
　　柏林電德軍大本營宣布公報如下 
　　二十日英軍在伊泊爾東聖台洛瓦附近轟發地雷甚多損德軍陣地百餘碼德守兵一隊略有死傷凡爾美萊東面及東北面有地雷戰事德軍孚敵若干人英軍在亞爾倍爾東北拉巴塞附近進攻爲砲火所阻近數日内英軍復轟擊蘭斯鎭亞貢與末斯河境砲戰稍弱（西境戰况）俄軍復猛轟興登堡元帥陣線俄軍戰於茄柯白斯太西北者其人數之衆子彈之夥爲東境陣線從來所未有俄軍大受損失無一處得利德軍前鋒在維特齊南某處附近交戰獲勝俘敵五十七人獲機關鎗兩枝俄軍屢次進攻波斯太維西北德陣地完全失敗俄兵三軍團在拉洛區湖南面猛攻數次均爲西普魯斯聯隊擊退旣而德軍在摩克齊士附近回攻希　奪回三月二十日所失砲隊瞭望臺座達目的且俘軍官二十一員兵二千一百四十人獲機關鎗若干枝德飛船轟擊杜拉堡車站及巴洛洛維希至明斯克鐵路（東境戰况） 
　　二十八日聖台洛瓦南面兩軍逼近鏖戰以爭英軍地雷炸陷之地及接連該地之陣線末斯河兩面戰局未變（西境戰况）俄軍以大隊生力兵進攻波斯太維之德軍陣線均爲德軍奮勇擊退俄軍死亡甚衆俄軍乘夜進攻希圖奪回摩克齊士附近之失地亦遭失敗（東境戰况）德飛機隊昨日以炸彈擲擊薩洛尼加附近之某港及薩洛尼加北面之協約國軍隊以報敵飛機攻擊杜伊蘭德軍陣地之役（巴爾幹戰況） 
　　維也納電奥軍大本營宣布公報如下 
　　二十六日俄公報所載里斯特河拉太區附近一役不過爲前鋒小衝突奥軍偵察隊因見俄大軍前進已退至總陣地近數星期内俄軍未攻佛蘭碩巴爾汀將軍之總陣地（奥俄戰况）敵砲隊轟擊杜白杜高地及菲拉境並鐵洛爾陣線之數處泊洛根山隘東面之奥軍攻入意軍陣地敵軍在瑪太附近進攻失利（奥意戰况） 
　　二十七日昨日意軍陣線數處有劇烈戰事奥軍在戈爾資橋端附近奪獲波特哥拉高地北叚前之敵軍全陣地俘敵五百二十五人内有軍官十三員泊洛根之意軍得援之後仍不能奪回所失之戰壕戰事蔓延更廣終夜不止鐵洛爾陣線僅有砲戰敵枝隊轟擊加爾杜拉索（奥意戰况）奥軍於杜拉索東面覓獲意軍野戰砲兩尊子彈若干戰局未變（巴爾幹戰况） 
要聞一 
[成都附近之危險（成都通信員）]  
　　北軍得叙　後勝利之説紛傳旦夕間即可驅滇軍於境外者然觀近數日之情形滇軍不過暫退休息現復變守勢爲攻勢决戰之期已不遠而各地土匪散兵又紛紛乘勢蜂起近省地方已甚不靜其他稍遠處所不問可知茲略紀數縣右左 
　　長壽長壽縣日前忽有土匪千餘人均執快鎗圍攻縣城是時適有利駿小輪裝客經由該處被刦一空慶餘輪船時裝運子彈已過萬縣聞此警耗即折向宜昌而支此間聞報即於三月七號派隊前往攻擊八號該縣報告謂匪衆尙在附近縣地一帶攻城甚猛 
　　崇慶距崇慶三十里之石羊場昨日忽有前川軍二師之團長孫澤沛及砲團長吳慶熙各率衆千餘又有要匪周星五亦率匪數百麕集於該場四方張貼告示均大書護國軍四川司令字樣崇慶縣知事聞遠源聞警將城緊閉電省告急該衆旋有一部分向懷遠鎭去者該處又向崇慶縣告急現陳將軍已飭駐成都之第一旅五團二營第十六混成旅及第四混成旅共編足兩營於三月十四號出發曰雙流取道向崇慶進發該縣距省僅九十里本日即可抵縣 
　　温江温江西門外二餘里即有大股匪徒駐紥衆約一行餘幾次圖謀撲城均經城内公口要情故尙未入所有由温至省之大道僅九十里已布滿匪跡不能通行知事沈蘭序已迭次告急前日陳將軍派第一旅五團二營營長率北兵兩連前往三月十一號又派川模範警備隊陳敎練官率隊一百六名前往合剿但現在匪勢仍不稍衰聞其中尙有前川軍第二師之軍官及散兵多名利器亦不少並有機關槍云 
　　彭縣彭縣山内蕭村一帶有前四川陸軍二師營長王春森聚衆千餘聲勢浩大知事聞警緊閉城門派人星夜到省告急人民亦紛紛遷徙陳將軍前已派北軍兩連往剿因寡不敵衆迭次失利其衆中有稱敢死隊者甚爲勇敢頭纏紅巾與軍隊作戰常爲先鋒多裸體肉搏官軍每爲此等所敗現省城正新編模範警備隊編就後即開往剿辦 
　　灌縣灌縣山内現有敎匪約有千人盤據於三角場等處行旅不通知事已請軍前往惟該縣山深菁密剿捕不易匪稍失利則遁入深林軍隊方去又出爲雞縣城則一日數驚城門緊閉不開即有開日亦不過數小時守城之軍警亦尙不少 
[瀘州醫治傷兵之奔忙]  
　　英文楚報三月十日瀘州訪函云余輩飽嘗艱苦但近日滇軍因軍火不繼漸向後退時局頓覺寗靜近數星期來余輩奔走足爲之酸余今尙有傷兵九十名在藥房内此外醫院中亦有傷兵百名皆賴醫院供養若輩皆北兵多係燕人内有肢體殘廢血肉糢糊者見之令人憐惜余輩本無醫室傷兵紛來苦無適當安挿之地無已惟有掃除院中各室令其鋪草席地而臥耳某次瀘州一處有傷兵千餘人叙府醫院亦有人滿之患軍事當道遂電致重慶請派紅會來瀘襄助今北軍衛生隊已至此間故余輩之生活大爲輕鬆矣兩軍之槍彈爲圓錐形洞穿肺部尙不致有大危險但若中骨則極可怖余等日日療治膿潰之創傷其事至不愉快南北兩軍交綏多日互有勝負北軍能否久守瀘城南軍能否奪取之當時殊難斷定余輩終日耳聞砲聲目覩流彈已成習慣今滇軍彈藥不充逐漸引退滇軍善待居民無論至何處輒得良好名譽北軍則不然自作威福迫人太甚且强拘街中行人以充夫役其行逕與英國古時軍人强募隊無少歧異但對於余輩之救助極爲感激此間有飛機一架近數日間繞城飛行某日落下之際竟陷入泥中但無損傷距瀘八十里之納溪曾有惡戰北軍損失不少該處敎會醫院中有傷兵百餘人日昨余輩經過軍用浮橋工和頗堅固可以載砲此間人民極願當此時代有外人住此而對於外國醫士尤爲歡迎彼等一遇擾攘即羣至敎堂或醫院避匿且携其銀物以俱來以保安寗目下瀘城又安靖工人復來但猶日夜不敢出外恐遇强募隊也外人在此可保無虞 
[湘桂戰事今亦活動]  
　　二十八日京津泰晤士報云政府檢查南方傳來之新聞甚爲嚴密但耳目究難盡掩南方消息仍繼續而來聞除川中南軍得利外湘桂邊界戰事今亦活動勝負未詳向來官軍偶得小勝即飛電告捷張大其詞今政府久未發表報捷之電然則北軍非被擊敗即無進步亦可想見矣 
[慶賀取消帝制之索隱]  
　　二十八日京津泰晤十報云聞政府擬令北京商民掛燈懸旗慶賀帝制之消滅當取消君憲之申令發表後外人以爲京人必有慶賀之表示詎知連五色共和旗且未見飛揚京人對於此令可謂極不注意矣推論其實京人不獨不注意政治且有被動之習慣每逢應激起愛國心之時非由警廳傳諭慶賀則不敢有所表示某次警廳傳諭民間必懸旗掛燈京人即奉命惟謹如孝子賢孫之不敢違抗嚴命此次驟然取消帝制官場方擾攘不寗大約忘却諭令警廳以慶賀恢復共和一事傳告民間以致帝制歸去殊形落寞也 
編輯餘談 
[明理（飄萍）]  
　　天下事無大小往往有其理甚明其效可覩而當局者昧每不肯依甚明之理直截痛快以爲之致求榮反辱求益反損可悲也 
　　即如帝制問題明明爲孤注之一擲成則如何敗則如何當局者應有定見其是非姑勿論要作事當如是也至今日而取消帝制决非僅僅取消所可了事苟僅僅取消而可以了事則即不取消亦或可以了事矣故至萬不得已而取消之時即已達非僅僅取消所可了事之時也奈何當其局者之樂爲求榮反辱求益反損而不悟也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位問題之北京消息]  
　　連次密議之政策帝制撤消之翌日中央曾以黎徐段三氏名義致電蔡鍔唐繼堯劉顯世陸榮廷陳炳焜等請其先行停戰提出調停之意見昨聞已來覆電不允先行停戰所提出之調停條欵甚爲嚴重仍有要求袁總統退位及嚴懲帝制首禍等欵中央似尙未有承認之意聞昨又特致電於龍濟光將軍及張堅伯巡按使令其從中斡旋所擬辦法係先由雙方互相停戰再行擇相當地點特開會議爲條欵上之討論刻下龍張尙未覆電有無效果正自難言又據公府傳出消息近來中央諸要人連日疊開談話會討論帝制取消後之大計問題現議之政策已經略定内容極爲簡單據云首爲電令日前所傳聞之電請調停南北戰事之五將軍婉商南軍即時停戰以維現狀次爲設法疏通雙方政見以求總統退位問題不至成爲事實並請南軍以國勢現狀爲重以外人乘隙干涉爲可虞勿專以約法來繩當局其餘關於政治方面各問題不妨詳議聞日内即將提出府會議討論取决 
　　箇中意見之派别日内中央政界各要人對於帝制取消後關於總統去留一問題所具之意見尙不一致據熟悉官場者觀察箇中一般之心理約可判爲三派甲派主張對於南軍要求之總統退位問題以爲輿其箇人地位有密切之關係須再從細研究其餘各條則槪可承認以維現在岌岌之危局乙派主張略以帝制取消已爲中央委曲求全南軍迄今積極進兵略無取消獨立　　　强迫要求總統退位顯係無意調和宜求解　於武力蓋以情勢論斷非唇舌所能奏功也丙　　依違兩可聞二十六日公府中爲此問題又開會　　箇中人云已决定以最充足之理由提出否認並擬俟熊希齡來京後始能確定惟其内　辦法尙極嚴密在未經完全解决以前尙難宣布大致與外間最近傳播者頗不相同或謂所持理由仍以對付外交爲前提蓋謂外交界近已傳出消息如總統去留問題雙方意見不得美滿解决届時定有一極大劇列之血戰於各國在華權利上之影響關係至爲重要外人將居間調和或公斷倘謝絶之則中國須當劃割土地暫爲保護僑民區域之要求否則列强即取一致自由之行動届時已無友誼之可言云云故望南軍勿求全責備以免不測之禍云 
　　各省意旨之一斑近來中央政府對於調停問題尙無確定方針者實係由南方各將軍等尙未有劃一政見近又特派專員分途南下略聞赴江寗者爲阮忠樞（昨已回京）赴徐州者爲舒淸阿赴廣州者爲李凖赴福州者爲李和赴南昌者姚鴻法赴濟南者爲馬龍標赴杭州者爲蔣尊簋與各該將軍有密要接洽之問題大致即爲帝制取消後南北調停手續上之確定政見等項個中詳情尙極嚴秘但聞與總統去留一節甚有關係其奉派之名義以徐段等行之而非直接以當局者名義蓋挽留上之種種措詞惟間接者乃易措詞也又聞二十七日上午公府中懷仁堂召開大會議後當日午刻又傳諭是晨與議各大員再於午後十時仍在該堂復開會議據聞因是日十一時餘馮國璋張勳朱瑞等五將軍又有聯銜密電電中要語有元首不辭難於就範之語然則各省將軍對於此問題之意旨蓋可略見一斑矣 
　　總統退位之别報京津太晤士報云北京訪員今日得一消息惟尙未證實謂政府取消帝制後即致電南方提議龍兵圖和平解决刻雲南覆電要求元首退位組織責任内閣取消立法院立即召集眞正之國會及其他條件甚多又一消息稱南方要求即推黎元洪氏爲臨時總統馮國璋氏爲副總統唐紹儀氏爲内閣總理段祺瑞氏爲陸軍總長惟未及梁啟超氏之名云又令云此間近日盛傳元首退位之意退位後即赴英國惟政府方面不承認有此説蓋如訪員前次所云北京有一般贊助元首頗具勢力之人極願元首仍居今位彼等方能保全其地位彼等又信今日若改組政府必有極大之危險此蓋亦有不贊成帝制之人即和平派是也此派之意見謂黨人中恐無一人足以代現今元首而保存對外之威信云云又據順天時報云刻據某機關傳出消息袁總統在三四日内必公布退位避賢之命令然代行立法院亦定有挽留之呈文此種官樣文章糢糊辦法勢所不免也 
[帝制派之最近寫眞]  
　　辭職與反對帝制撤消後中央政局必當有一番之變更聞政事堂左丞楊士琦右丞錢能訓均有辭職之消息日内或當發現昨又聞現在辭職者尙不祇楊　兩人其前此最熱心帝制之朱梁周諸總長以及唐沈諸次長與王式通顧鼇兩局長等並發起籌安會各要人皆有不安其位之勢擬日内均將自請辭職至能否慨然犧牲此高官厚祿與政府之能否批准尙未可知又據另一消息此中係有兩項密因一則帝制撤消後政府對於此派諸人異常冷淡且並有種種之責言一則爲此派惕於獨立軍方面之要求懲辦禍首深懼或有意外之危險遂不得不引退求全云至於各省將軍中之最熱心帝制者則奉天之叚芝貴蓋其一也日前取消命令發表後外間即傳聞段氏有電反對昨據調查所謂反對者係專爲反對調停問題並非反對撤消帝制措詞頗極激烈除已由政府去電答覆外昨又由當局者以個人名義特覆一電以安慰之並解釋時局上不能不先從事於調停之各理由昨聞段將軍又覆一電申明所以反對調停之原因且極言調停必歸無效徒損中央政府之威望最終仍必歸於武力解决等情又聞與叚同調者尙有朱子樵孟曙初左右兩將軍 
　　辯護與解脱英文京津時報日昨論取消帝制問題文中所論辦法謂宜將主張帝制之人及斷行帝制者嚴加處罰以名黨人無已之要求云云北京某著名帝制派報見之以爲與帝制派大不利乃於二十八日登一新聞假某學者之口吻反覆論辯首言共和如何不好恢復帝制者如何救國救民繼言少數人如何爭奪權利以釀爭端在取消帝制者又如何因時制宜以救濟或民要之總不外强詞奪理以代人掩護前非而已而其最後一段則尤力爲帝制派解脱文中有云帝政問題原無功罪之可言即云罪有應得然所謂參與帝政之人幾爲人民與官吏之全體若如該報所論而爲處罰則凡在未倡亂者皆無一完人即倡亂之滇黔兩省其初亦何人不在贊成帝政之列一國之政治問題經一國之人民再三討論始以爲有利而斷然行之乃因少數人之反復至於稱兵搆亂大多數之人寗抛棄其主張以求弭一時之禍亂而謂此大多數人宜加以刑罰天下寗有是理乎云云就此文以觀京中一般帝制派殆恐治罪已大爲發極矣 
[川湘戰訊又緊急矣]  
　　川南滇軍之猛起刻據某機關所接確電云　由納溪退却之南軍係蔡總司令統率之已自本月十八日起分兩隊盡鋭進攻一隊直趨江安一隊再攻納溪其向江安猛進之枝隊遂於十九日完全佔領該地又攻擊納溪之枝隊亦於二十日克復之乘勢進攻更於二十一日佔據藍田壩該處一帶之北軍均有不敢抗戰之勢南軍旣攻　藍田壩後遂進迫　州現正盡力圍攻該城殆已岌岌可危又據英文京報云最近滇軍復在川南獲勝　　紀前報茲據確實消息納溪復爲滇軍佔據詢之正界中人亦均以此等消息爲可靠云 
　　湘中要地連失某公使館傳出消息向自滇黔獨立軍佔據晃縣分出鳳凰辰沅各處以來北軍迄未將所失各地恢復且更不知因何湘省軍　僅僅注重省垣及常德宜昌等方面以致湘西連要地如綏州乾縣寳慶等皆已不守而於　　始聞湘省由第九第二師内抽撥若干軍隊前　湘西一帶迎敵大約係奉有中央之密令然　最近接有該處來電則謂北軍始抵寳慶即與南軍　遇當經兩軍大戰之下北軍内因有一部份突然譁變遂爲南軍乘勢襲擊除投入獨立軍者外其　同時槪皆潰散又京津太晤士報載北京通信云得　　消息稱湖南寳慶武岡城步新化邵陽祁　諸縣均已被滇軍佔據該處駐防官軍並未　禦又英文京報云據某方面確實消息湖南湯將軍昨　有電到京報告湘中軍隊與兵站人員不睦　生暗潮並請派其舊屬某某等得力者若干　往湘相助辦理茲聞已由中央照准立派某某三員南下矣 
　　南軍在湘之軍略昨有汀人來京述湘省軍秘情形謂北軍入湘不下五萬餘除岳州駐有重兵外長沙近亦駐有北軍萬人以軍隊及槍械言之北軍自優勝於南軍然南軍詭計極多且熟悉地方形勢故北軍當之往往敗北據前敵戰訊及湘中所傳者大略如下在湘西之北軍當進攻洪江時沿途强迫鄉民爲之負擔當時有滇軍數百人改裝假作鄉民亦難於夫役中爲北軍背負軍械另伏兵於要道以待及北軍將至伏兵突起北軍倉猝欲應戰而負鎗夫役反戈相向北軍多無鎗械不足以應敵故死者甚多辰谿之役南軍佯敗以誘北軍及北軍追至某山頭忽失南軍蹤影正擬派斥堠往探而南軍忽出現於其後及北軍迎擊南軍又泗水過對岸沿河徐退北軍又往追逐漸至山峽峽中伏兵起應彼時北軍子彈已罄南軍乘勢猛擊遂至敗北軍之分駐會同縣者於某要隘設有機關槍數架藉防南軍以數十人守之其大隊兵士所駐地點則與要隘距離約二三里某夕南軍數十人乘昏夜往襲　猱而進及守兵得悉開槍應戰擊斃十餘人然由他道進者突值與北軍短兵相接守兵盡死北軍大隊倉皇來援而機關槍頭已爲南軍撥轉反向北軍攻擊故北軍死者亦不可勝數云 
[取消帝制後鄂官商之態度]  
　　鄂當道對於帝政極抱贊助忱以前每遇帝制進行之命令及關於川湘戰局之捷電無不立刻發送官商各報刋布詎取消帝政年號電音到鄂後幾如靑天霹靂各官皆意興蕭索不惟不即登報竟歷四日之久猶未見公報登出聞各達官以帝　旣取消封爵亦恐須消滅且以罷息干戈必與革 
則現居官位亦難久保故皆大爲憂悶惟商民方面則以帝制取消理所宜然息事寗人莫善於此並以已死之中華民國今復重生吾民仍不失爲主人翁虚名歡欣之情溢於言表商學界皆奔走相告且有人刋發傳單通告商民店舖所有簿據經官廳壓迫書寫洪憲紀不過旬日頃已紛紛改書中華民國五年之紅簽覆貼於上其不能粘簽之處則以墨塗改各報館發行之日報亦於二十五日重見民國字樣矣 
　　中央現雖取消帝制與革軍議和惟能否成議尙 
黔討桂二十四日江蘇馮將軍所派援湘軍一旅已由漢轉運往湘次日又有江西李將軍續派之步兵一團抵漢換招商局江永輪前進惟聞在湘軍隊餉縃奇絀頗多蒂欠湖北派往之第三混成旅本議定餉由部發乃至今未曾領到因此復由王將軍籌欵解往補放 
[西南戰事中之鄂州]  
　　鄂省近於川湘兩路戰報消息殊爲沉寂在川北軍雖稱勝利但自克瀘叙以來兩方相持無大進退湘西則自麻陽戰後北軍亦無進境現在廣西軍隊復謀出湘夾擊故此路北軍之援師由鄂前往者絡繹不絶聞招商局快利輪船昨又經王將軍命令裝兵往湘於二十四日在武昌鮎魚套口裝載留鄂第二師步兵一千餘名及子彈百餘箱啓椗前往岳州並聞該輪此次赴岳卸載後即改航道專由宜昌航行湖南（該輪原走宜昌漢口間航路）爲輸送軍隊之用必俟四月底間方能公畢回漢蓋因現在四川軍事已非如前之吃緊中央軍略刻下專重湖南須由四川調兵回宜昌再由宜運送入湘也又聞太古公司洞庭輪船於二十四日由宜駛漢已載有由鄂川接壤地方調回之步兵三營刻該兵已紥於武昌其原因由武昌之兵日前多調湘現在兵力單弱故召回邊防之兵以資鎭守一俟中央續派軍隊到鄂仍遣出征又在湘暴卒之第六師師長馬繼增其靈櫬及眷屬昨已由湘抵漢船泊大碼頭王將軍及漢口杜鎭守使均派員前往致祭現已鼓輪下駛回籍矣 
[帝制取消後之廣東消息]  
　　聞將軍署昨接西省陸都督覆電略謂倡議獨立係闔省公意自當奮勇前驅此次取消帝制斷難愚弄國民務請貴省從風響應以盡天職並即答覆云云粤當道自接中央取消帝制電令後即以關於籌備大典禮制手續大爲變更連日電詢請示忙碌異常且聞龍將軍昨已電請撤銷前封郡王爵位其電文甚簡 
　　欽屬邊地與桂省毗連自廣西宣布獨立後當道以該屬地當扼要曾飭欽廉鎭守使隆世儲派駐重兵防範頃聞該使日昨電詳當道謂欽廉毗連桂境雖有該省軍隊防守惟彼此各守疆界兩無侵越因此耕市不驚地方情形極爲安謐云云 
禁烟特派員蔡乃煌昨午特集政界要人鄭謙鄭榮李國治王廣齡蔣繼伊等十餘人秘密會議爲時甚久聞係因粤吏接奉取銷帝制急電及解决籌欵辦法等　問題又聞蔡之公館原在獅子橋聚龍里地方於月之二十三號忽爾遷往錦榮街舊時沈某之公館内不知何故 
　　龍將軍以現在所有濟軍業於抽兵征滇時多已派赴各屬塡紥但目不防務吃緊添募新兵尙未全數成立而舊有濟罼素資倚重應即調回省垣鎭懾昨已飭將觀瀾等處所駐濟軍先行調省分佈觀音山以資防衛龍裕光鎭守使現因西省獨立防務吃緊遇事多須商承將軍因此在觀音山之時間爲多所有該使署日行公件已諭飭隨時用箱封固送閲核行 
　　警廳現准粤省商團第三分團函稱開辦天橋經與各街坊聯絡一氣共同進行并自設水泵一座天橋水車一輛消防隊則由團友分任以爲警察之補助現團内二十五街已設天橋者計過半數昨經公决由團内二十五街每街限五日内各舉幹事代表二員由幹事公舉總協理各一員評議若 
干員督速趕辦并聯請貴廳長出任主持現已由警廳派出凌鴻年趙仲瑩二員會同籌辦 
粤海道尹鄭榮現因地方戒嚴防範宜密特在本署頭門口建築輕便鐵閘一度安於大門之外業經召匠踏勘妥當限下月十七號以前工竣 
　　張巡按使以三水帶鐵路爲西江下游要衝西南河口雖經派軍防堵仍恐防範不週昨特飭令警衛軍統領李福林挑撥福軍一營馳往三水鐵路巡防 
[王祖同赴滬之先聲]  
　　廣西卸任巡按王祖同偕同下屬住眷六十餘人到香港分寓各棧茲悉寓中興棧之十八人鄺泰來棧董道尹之下僕一人與寓中華酒店王巡按之眷屬董太太朱太太王夫人四小姐等多人已於昨日下午四點搭招商局致遠輪船前往上海中華酒店搬出行李一百四十餘件廣泰來棧董道尹亦有大小行李八十三件住中　棧之下屬與某某官員亦有五十餘件惟王祖同仍住尖沙咀某西人酒店董翥軒（道尹）與舒少靑（庶務員）及舒之子悟岩其妻胡氏與少女夢桃學邠四妹六妹等仍候二十四日搭招商局之廣利輪船往滬昨日由金山日船抵港者有搭客五百餘人火車亦不相上下各搭客均係商家來往買賣者居多其中居民搬遷來港者亦已減少據云省城刻下極爲安靜禮拜四日龍將軍加派軍隊四出巡遊各城門亦加增濟軍把守米價亦漸次低跌不復如禮拜一二等日之情形矣 
　　南　早報云梧州安靜惟入口貨大減各船到梧者均屬空船其出口貨則如常時由梧沿河而下見小輪一艘拖帶貨艇二艘滿載兵士且見砲輪到處巡河上禮拜凡由梧而下之火輪均被砲輪派人檢查其扯英旗者亦如是王祖同由南寗到梧時沿途未被黨人所擾由梧開行後王頗不安迨一到英界始覺放心云 
[蕪湖快信]  
　　取消洪憲元年改用中華民國五年此間警廳於本月二十六日函知各機關遵照 
　　　蕪湖江干鳳舞軍艦奉海軍司令電於二十五日開赴大通另派豫章軍艦駐蕪 
　　安武軍向有七路倪將軍前派參謀李良臣赴阜陽招募第八路五營刻已招齊月内即可成軍 
　　安武軍第九路亦將次發現前皖省探訪局局長王福堂有任該路統領消息 
　　宣城縣日前解蕪之袁子美一名係合肥人經駐蕪第一路統部研訊多次袁供認第二次獨立時曾糾衆千人在合肥壽州等處起事不諱業於二十七日午後執行鎗斃 
　　蕪湖警廳刻詳請倪將軍派員會同檢查此間電政局往來電報 
　　前日有大辮子兵由當塗防次帶來烟土甚夥意 
 
 
 

Page 7

 
 
在銷售經警察一區分駐所查獲幾起衝突後將原物發還了事 
[南京快信]  
　　駐蘇魯軍第十八團奉令開赴湘西昨乘滬寗事運送來寗即轉招商局輪船上駛 
　　馮將軍以山東長淸肥城等縣土匪蔓延恐竄擾徐海飭各該地駐防軍營加意防範 
　　省警廳長王桂林函請各機關嗣後夜間所用出入城證非緊要事件不得發給亦不得轉借他人 
　　蘇屬税務總稽查許藻章昨已回省 
　　聞倪嗣冲回蚌埠後已三次電請中央以武力解决西南戰事 
軍民兩使昨接中央來電一道聞係關於桂軍問題開列已决各項策略再行徵求意見以作最後解决 
　　海軍第二艦隊司令饒懷文昨已抵寗聞明日即赴滬 
　　張勳電請擴充長江水師 
　　財部電飭財廳切實整頓釐税比較不足者即行撤換 
　　宅地税有四月一日起實行征收之説蔡寳善現赴江北調查釐金聞日内回省即赴蘇屬調查税務畢再由滬赴浙學績試驗聞將停頓 
　　國民會議議員蘇省當選人十名赴京之期已近齊使昨通告各當選人即速束裝就道 
地方通信 
[松江]  
　　匪徒　刧未成普照寺北倉橋西偏吳姓老嫗年逾八秩性僻且吝素持儲蓄主義藏金之夥聞於遠近雖孫輩不能染指所居荒僻四周皆菜圃門内又少壯丁宵小垂涎屢釀似盜似竊之案去冬某夜隔岸鄰家瞥覩其屋角伏盜由電話報告警局經吳巡長率警馳捕躍登牆隅跌傷臂腕昨夜吳之傭工又猝見一匪操外路口音毁門入内三匪繼進狀似土著默不一聲傭驚起喊捕被匪用刀斫傷手臂餘匪以敗絮堵其口正圖肆掠時鄰家已聞聲息仍以盜刧電告警局那警佐聞報立携快鎗率警馳捕匪已逃逸惟見皮袍一襲女皮背心一件棄於壁鄰菜園中那尹回局即傳菜園主詢問刻尙未得此案端倪 
　　坍倒待修之屋貢院西偏沿河一帶房屋欹斜枯朽賃居者時復慄慄近日各户會商妥洽同時僱匠修整昨夜鄰近忽聞巨聲某屋骤然坍倒幸正在修理人均别居器具亦多搬出故損失尙小 
[蘇州]  
　　再紀魯軍出發赴湘駐蘇魯軍第十八轉三營奉中央電飭開拔赴湘業已出發等情曾紀昨報茲悉該團上官團長奉電之時蘇地商民以該軍駐蘇防護頗稱得力若遽他調深恐地方空虚曾由總商會總理吳似村領銜公電馮將軍請予免調嗣接復電未邀允准僅允另調軍隊赴蘇塡紥故該十八團營隊即於二十七八兩天陸續趁火車赴寗其輜重軍械各物係雇用民船裝運上官團長自率本部人員則於二十八號乘車啓程此間軍警各長官如第二師朱師長蘇旅長水陸警廳趙崔二廳長等各率隊至車站歡送 
[無錫]  
　　銷燬萬歲牌前任無錫丁知事奉省署札飭因帝制成立速建萬壽宫趕製萬歲牌以備登極廳賀等情丁知事以前淸萬壽宫早已改爲菜市場爰勘定崇安寺大雄殿爲萬壽宫并飭工製就萬歲龍牌嗣因帝制延期尙未送入擱置至今現任王知事於日昨奉到撤消帝制明文隨將製成之萬歲牌銷燬其以前勘定之萬壽宫亦諭令作爲罷議 
　　副巡官辭職第五分所副巡官趙冠羣因輿情不洽屢次被人呈控自知不能久於其位爰於日前詳情辭職經王兼所長批准委任第三分所巡記吳文保接替 
[鎭江]  
　　市敎育會開會丹徒城廂市學務委員顧召棠前奉章知事飭文令市敎育會改選會長當邀集會員舉定王笙白爲正會長徐朂如爲副會長業於日前視事二十七號在紅旗口該會事務所開全體大會研究敎育進行辦法並公議發行敎育月刋以爲 
　　中學招生補習鎭郡第六中學因各縣高等小學於去歲冬季畢業者頗不乏人現距學年開始尙遠此等畢業生任其停學半年坐失光陰殊爲可惜爰擬添招補習科一級收受各高等小學冬季畢業生徒入内補習以便署假後升入中學 
　　禀准設立警局鎭郡對江楊　壩地方董事吳某以該鎭地當衝要匪徒易於出没特邀集該地居民開會集議籌募經費舉辦警察以資保護昨已具禀江都警察總局請示並舉警學專門畢業生顧某充任區官聞總局已准如所請並委任顧君照章設局開辦矣 
[杭州]  
　　迎燈致肇大火災嘉興與吳江毗連之盛澤鎭人烟稠密舖户櫛比惟民風閉塞較甚於他處迎燈賽會視爲要　每届春季連日舉行雖經官廳諭禁紳耆勸導無奈積習已深牢不可破月之二十二日又循例舉行迎燈一時紅男綠女舉市若狂各舖户懸燈結綵以資點綴詎料是日正在興高采烈之際北大街協康京貨店失愼霎時間火光滿天勢不可遏是時男婦老幼擁擠街巷欲退不能欲進不得踏斃焚斃共計四十餘人聞禾城張家弄吳姓及端平橋開設雜貨店之老嫗亦遭斯刧是役也共計焚去房屋一百四十餘間損失約在十萬金以上可謂大慘刦也 
[江西]  
　　戚使通飭勸辦族學贛省深居腹地類多聚族而居每族必有宗祠每祠多有公欵向來公欵之用除祭祀外凡士子掇科名者若采芹賓興公車等費均於公欵内取給且有僅博一衿祠租即歸其承收直待後有替人始輾轉交代者科舉廢後各校畢業生多援以爲例現在各縣學校不能加多知事動以經費難籌爲詞前經敎育行政會議議决擬訂族學簡明辦法詳請戚巡按使通飭各縣知事派委學務委員分赴各鄉勸導各族紳族長將此項公欵分立族學無論大族小族均須開辦由族長舉定辦學董事禀報該縣知事核准備案如能遵限成立而辦理合法者由縣知事先行給予匾額其有擔任學欵在百元以上得照捐資興學條例詳請褒揚以昭激勸各族以能收容本族學齡兒童爲度族小欵絀不能自成一校者得聯合數族共設一校凡學科規則均應遵照國民學校令辦理　有已届學齡不令入校者廳由該族長督責其父兄使令就學　　使昨已　飭所屬督飭學務委員分頭剴切勸諭切實辦理埃　 
[安徽]  
　　道試地點之另擇皖省道試地點前曾勘定安慶六邑中學爲試場頃經敎育部來電謂各省學校假以作學績考試之用殊爲不宜應另擇場所以重敎育　又有建議以明倫堂或省議會兩處爲試場者然尙未經當道　定 
　　女子美術會來皖募捐金陵女子美術研究會原設金陵自成立以來研究美術頗有進步　經費不足難以擴充現該會會長麻荷痴君來皖擬向各當道募捐並分送該會章程及字畫於各當道未知能邀捐助否 
　　拿獲搶案嫌疑犯宣城縣屬之孫家埠去歲有大股匪徒數十人刧奪警局鎗械連刧商店四家並傷及事主一案經該縣金知事派警拿獲正犯靳洪明王邦　兩名訊明槍斃在案本月上旬忽有流氓秦學貴勾引江北莾　多人擬行搶刧適該知事出巡會哨偵知情形即派警隊將秦拿獲研訊供詞似與孫家埠搶案頗有關係即飭收押候究 
[南京]  
　　兩淸理處之結束裕寗裕蘇兩淸理處前經財政廳長胡翔林委派趙之基赴滬已將人欠欠人一切文件取回查核聞胡財廳長現擬自四月一日起責成總務科專辦此事限儘四月終爲止無論何項逾此限期一律不生效力云 
　　將軍府西街失愼將軍府西街有茅屋一叢日前忽失愼霎時間焚去茅屋二十餘間尙未延及瓦屋至起火原因經再三調查終莫得其眞相云 
雜評一 
[龍覲光夫人（默）]  
　　中國之革命屢矣從前皆在野之士而今有多數大員此一奇也然而猶未奇從前革命黨中即有所謂女黨員者大抵女學生而已今大員革命中竟有將軍夫人亦毅然主張革命如昨路透電所述因龍覲光夫人亦贊成獨立而桂粤將開戰者此説果確不尤爲革命史中之特色耶我不知龍覲光將何以自解而龍濟光又何以爲情 
[辭職與潛逃]  
　　前日之反對帝制者欲反對而不得也則紛紛然辭職其有辭職而尙不安者則出京潛逃今日之贊助帝制者欲再贊助而不得也則亦紛紛然辭職其有辭職而尙不安者亦出京潛逃 
　　反對帝制之潛逃者今方爲西南軍領袖人民翕從而贊助帝制之潛逃者輿論乃又如彼然則士夫出處之間可不自審於早耶 
[取消爵位難]  
　　帝制取消則爵位自然取消不待議也乃今日一議再議而不决其困難無異今日之所謂大計豈不大可異耶區區爵位且如此則又何怪其大者耶時局如斯向之忠於中央者即不爲國家計亦應犧牲一切以稍同中央甘苦乃猶斷斷計較此空名與年金耶宜乎外人齒冷 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[銀拆大漲之原因]  
　　滬上金融界自受戰事影響日益枯竭近日銀拆竟漲至一錢以外近數年來惟辛亥光復時曾有此現象調查致此之由並非因川湘戰事商務停滯實緣歐洲各交戰國因連年劇戰軍費浩繁所需金幣不敷通用現均增鑄銀幣藉資流通生銀大爲缺乏故本埠各外國銀行大收現銀運往各國近月餘以來凡遇星期六日公司輪船出口無不裝有現銀聞滙豐一家自開春至今日已運出一百餘萬其餘各銀行亦頗不少明日星期五郵船出口滙豐尙須起運二十萬兩現正從事收羅致市上現銀缺乏况現在時届三月絲茶將次上市往年各洋商均於此時大批運銀至滬預備購買絲茶今年銀欵減少至今運滬者尙不及百萬（往年有五六百萬）有此種種原因故銀拆遂大漲照此情形今年商務不但金融益趨困難恐絲茶土貨之銷路亦不免受其影響也 
[中國實行禁烟公約]  
　　江蘇齊巡按使昨飭上海縣文云准外交部來咨大致以禁烟公約中國政府已决意實行自應查照會議辦理節經本部電令駐和公使赴和外部於該項文件上簽字聲明已准該公使復稱偕美使赴和外部簽字聲明開始實行公約等語查此項公約於中國禁烟前途甚有關係嗣後遇有此項問題自應查照該公約辦理希飭各屬一體遵照等因除分行外飭即查照一體遵辦 
[銷燬關於帝制之文件]  
　　本埠軍政各界昨日同奉軍巡兩署快郵代電開准内務部沁電開現在帝制問題推戴書已奉明令却還大典籌備處亦卽撤銷所有關於請願推戴書件及各省關於君憲問題往來文電亟應分别發還取消焚燬現在該處旣已撤消而各省轉發部屬各縣之件必均存案爲此電致貴署務將此項文電一律收回　選妥員核對卷宗連同貴署所存此項文件一併銷燬或檢齊送部併同焚燬以示大公並將銷燬或收齊之件報部查考爲要 
[軍界嚴防黨人]  
　　江蘇馮上將軍近接統率辦事處迭次來電以黨人躍躍欲試務請嚴防等情馮軍督除電浙防範外並已分飭蘇滬駐防各陸軍嚴密偵緝一面責令水警第一第二兩廳温趙二廳長轉飭所國外海内河巡查各師船凡遇船隻裝載船脚沉重者即行嚴查以杜私運軍火 
　　駐滬各軍隊因奉上峯密飭聞有黨人改扮小販窺探地勢亟應嚴防等因業已轉飭各防卡嗣後凡有售賣貨物之各項小販如在防地徘徊即行驅逐母使窺探 
[正豐街押店被刦]  
　　公共租界廣東路（即正　街）第五百另一號門牌正豐押店於昨晚八句餘鐘突來盜匪四人兩人在門外　風兩人　入店　各　手鎗　店　　　　　　在　　　　内搶刦大洋一百數十元携贓呼嘯而逸迨店主張廷芳開單投報老閘捕房捕頭飭派通班中西包探前往兜拿盜匪已去如黃鶴該探遂歸禀捕頭轉禀麥總巡通飭各捕房中西探捕一體跴緝務獲解究 
[强盜鎗傷巡捕]  
　　前晚八時許有盜匪七人突至新閘南成都路一百九十號門牌曾姓家三匪分守前後門户四匪入内各出手鎗恐嚇登樓搜刦値洋五百五十三元之小鑽戒金飾現洋携贓逃逸該事主趕至馬路大聲喊捕即由新閘捕房三百七十六號華捕聞警尾隨窮追被盜開鎗拒捕一彈擊入肚腹一彈擊中左腿受傷倒地致被逃逸迨捕房得信飭派通班中西探捕往拿該盜等早已遠遁當向事主詢明該盜等年貎服式口音一面將受傷華捕車送白克路寳順醫院醫治遂據情回訴捕頭轉禀麥總巡通飭各捕房中西探捕一體留心偵緝並聞該華捕被中兩彈尙未鉗出不識能保無碍否 
[婢女嚇退强盜]  
　　前晚七句餘鐘美租界東有恆路德裕里九百六十四號粤人梁肇榮家突來盜匪多人各執手鎗入内行刧有婢女登樓吹警笛報警各匪知事不妙未搶一物而逸迨哈爾濱捕房中西包探聞警趕來匪已不知去向 
[嫌疑盜犯之刑期]  
　　阜寗人陳長林因盜案嫌疑經公共捕房拘獲兩次解由公共公廨轉解護軍使署第一次訊供無憑交保釋放第二次仍無證據送回公廨訊供押候保人陳伯明（即江西臨淮關水利局測量所所長）到廨證明核辦在案昨晨復訊即據捕房刑事科代表牛門律師上堂詳述案情請爲核斷關讞員商之美郭副領事以保人陳伯明未到惟查陳長林與盜黨爲伍顯非善類自應重辦郭君即於西文案由單上簽判陳長林發押西牢二十年以上三十年以下之刑期關君以會審公堂無判押五年以上罪犯之權乃於華文案由單上簽判陳押西牢五年期滿帶堂再核 
[訊結吳家橋盜案]  
　　西鄉馬橋鎭附近吳家橋地方婦人沈鈕氏家於陰曆正月二十九夜被盜行刦並被用火湯傷頭面氏媳趙氏亦曾受傷當經地方警察第二區警局拘獲盜犯董全生沈杏生劉五等三名解送地方審檢廳訊辦在案昨日午後由該廳刑庭長趙君會同宗檢察官開庭研訊　董全生供稱今年正月十六日有李阿金（混名野鷄阿金）馬阿華等起意糾合民人並沈杏生等於是日夜半往沈鈕氏家行刧不料甫抵其家氏家所蓄之犬奔出狂吠因此驚起合村鄉民出視是夜各人走散並未動手迨至二十九夜仍由李阿金爲首邀齊民人等往刧民人在門外望風並未入室沈杏生與劉五因與事主相識故行动時皆塗花臉各人得贓後即至墳出旁分派民人分得洋十八元現　李阿金　　　等不知逃往何處求　質之沈杏生劉五同供本地人務農度日並不爲匪實遭誤拘宗檢察官即當庭起訴略謂此案檢廳預審時沈杏生劉五等均已供認爲盜且據事主到堂證明無訛今日忽然翻供足見逞刁應請訊究問官一再駁詰該犯供多支吾問官遂認爲辯論終結判令董沈劉三犯分别還押聽候宣判 
[巨川號開往重慶]  
　　川省近在滬南興發榮船廠訂造淺水商輪兩艘定名爲巨川蜀川船身各長一百三十六尺擬行駛重慶至宜昌一帶巨川號已於前日落成下水自上海開往重慶出口時共裝貨物一千餘件内以棉紗居其多數餘爲疋頭等品聞該省自上冬滇軍入境以來因航路阻滯運貨維艱棉紗一項殊形缺乏云 
[米業司月改爲票選]  
　　本埠南北市米業仁穀公所司月一職向由該同業中之殷實各行家輪流承値今爲整頓業務起見經公議遵照商律改用投票選舉現由該公所擇定陽曆四月二號（即三十日）爲選舉司月之期昨已將選舉票分送各該同業請届時蒞臨公所親自投票以便當衆宣布聞此次公舉司月共須選出十二家以便按月擔任云 
[改訂領照運柩章程]  
　　民間運柩一事向由淞滬警察廳長頒給護照由運柩人備具保證書並黏貼印花税洋一元歷經照辦在案茲徐廳長恐前定辦法未能妥善値此軍務時代之柩者甚多恐有好徒作僞情事爰再改訂章程三則附刋於運柩護照内凡請領護照者除納印花税票一元外並繳保證金一元存案所領護照宜准於某月日以前由保證人到廳繳銷領還保證金如到期不將護照繳銷除保證金依限充公外保證人應聽候傳案勒繳處罰至來廳繳照領還保證金應先備具收據　閲此項收據仍蓋原保印章業已訂定以四月一日爲始實行已將刋就之護照式樣飭知各區警察署查照矣 
[隔岸觀火]  
　　前夜兩句餘時浦東爛泥渡迤北某竹行不戒於火當時竹頭爆裂之聲甚響浦西居民疑是槍炮聲莫不驚惶失色羣起探視未幾由救火聯合會鳴鐘三下始知火警惟各社救火反帶車因隔浦江亦未赴救云 
[新衣店起火案辯論終結]  
　　英租界福建路（即石路）五百九十四號門牌裕和祥新衣店起火後由捕將店主甬人周會剛及夥友顏有土拘解公共公堂訊供判顏開釋周押候研訊等情已誌昨報前日午後由廨陸續研訊被告上堂由捕房代表牛門律師詰據供稱在石路開設新衣店已有兩年資本洋三千元去年夏間又添洋四百元以故保足險銀三千兩於今年正月間雇用成衣匠三人在樓上做工住宿起火之夜我於傍晚六七句鐘出外路遇由甬來滬購買皮貨之吳姓友人同往大舞臺看戲至十一時伴友赴華記路五十五號胞兄周會進家過夜至翌晨九時許有石路上正泰衣莊派友送信前來始悉店中火警其時因吳友即欲回甬故我送伊登輪後至店内察視已由巡捕守門因赴捕房報告即被拘留至於樓板上之火油木花想係成衣匠燒飯或煨熨斗以致失火該成衣匠等於出事後即行逃逸不知其家住何處並延代表台維司朱斯芾兩律師到堂辯護據台律師聲稱捕房調查此案謂因樟腦氣味觸鼻及火油木花等引火物件情殊可疑然並無實據證明被縱火之罪應請免究即據牛門律師駁稱被告縱火之處業經堂告上與捕房勘明檢獲盒子内火油攙和樟腦曾將此盒送交工部局衛生處醫生驗明確係縱火之物被告律師所云無據證實被告犯罪然照捕房證據俱齊且被告供詞離奇顯係串通成衣匠等縱火圖賠請爲嚴辦以儆效尤王崧生襄讞與美副領事别克福君判周會剛還押候查核供詞會商堂論宣佈判决 
[棉花店失火即熄]  
　　前日上午十二時北京路七百二十六號門牌棉花店忽然起火迨捕房聞警驅車到場施救已烟消火滅矣 
[洋瓶店主情急行兇]  
　　北京路七百二十五號門牌某洋瓶店主唐其桂前日上午因比隣棉花店失愼時硬欲入店取物當由老閘捕房九百四十三號華捕阻止不服反將洋瓶擊破該捕頭面遂被拘入捕房昨解公共公廨經中西官訊明判唐罰洋十元充公無洋改押十天以儆 
[緝獲場面闊綽之積竊]  
　　住居滬城九畝地相近爲古董生理之楊錢氏家於本月二十五夜被賊竊去綢皮衣服値價頗鉅昨由警局緝獲頭戴皮帽身着大衣　面闊綽之積竊王德喜一名吊到各贓即於午後函送地方檢察　訊究 
[出租妻子之纒擾]  
　　崇明人陳才郎携同婦人吳氏並所生二孩來滬探親不遇進退兩難陳忽異想天開將其妻吳氏租於斜橋徽州會館附近之鄭陽春爲繼室二孩亦歸鄭撫養已於去年正月間過門當時鄭恐有不妥囑陳央出陸汝祥陳阿榮阿三寳等爲中立有筆據據至去年年底該氏已生一子新正以來陳迭次前往纒擾復赴警局控鄭姦佔伊妻並將子女覇留當時由警將一干人拘送地方廳留候訊辦前日經檢察官提訊吳氏供稱本夫早經病故被陳姦佔去年復將婦人租於鄭姓爲妻立有筆據書明至民國六年年底爲限問官以此案並無刑事關係判令鄭陽春等同赴審判廳以民事起訴 
[棧主婦受人欺騙]  
　　楊運之控興康客棧主蕭振聲虧欠租金洋三百數十元前經地方審判廳訊明判决著蕭如數婦償嗣因蕭無人具保判令押追在案茲有汪雪舫以運動司法官廳公役爲由向蕭妻某氏騙去銀洋謂能即日開釋該氏信以爲眞將洋付給昨爲承辦此案之承發吏李福生查悉禀准法官將汪拘案並將證人任龍生等解案請究午後經張推事官提訊之下以汪詐欺取財判送同級檢察廳訊究 
[巡丁欺騙鄉民]  
　　洋紗認捐公所董事查得鄉人楊維傑在滬購得洋紗三小包至大碼頭地方被洋貨認捐公所巡丁陳國興見其未經納捐勒索小洋六角銅元十枚事關冒名歛捐實多妨碍當即備函送至第一區署轉解警廳司法科訊究 
[擲包行騙]  
　　鎭江人王春山在雲南路用擲包術騙取蔡福生現洋三元由捕拘獲昨解公共公廨經中西官訊實判王押西牢年半期滿函送上海縣知事署遞回原籍 
[巡官兼查烟土]  
　　淞滬警察廳長徐輔洲君以南市第一區警察署巡官江政卿任事僅及半載已頗有成績故委該巡官兼充滬寗鐵路車站檢查烟土差以收實效 
[施行敎育議案]  
　　上海縣知事公署昨飭各市鄉經董文云本年三月十三日奉江蘇滬海道尹公署第二九三號飭開本届道屬敎育行政人員聯合會松江縣椽屬視學提議高等小學校及國民學校組織聯合運　會案川沙縣視學提議注重高等小學及國民學校體育案上海縣椽屬視學提議高等小學及國民學校注重國文算術案經分别議决據會長余沅顧有容陳請施行前來察閲所陳議案關於敎育要政自應通飭所屬遵照除詳報巡按使備案並分行外合飭該知事仰即知照此飭等因計抄發議案到署奉此除分行外合亟照刋原案飭仰該經董轉致本區内各學校一體知照 
[敎育參觀團事畢回滬]  
　　上海縣敎育會前奉沈知事飭令組織春季參觀團於本月十四日在也是園敎育欵產經理處開會集議决定南通如臯爲一組吳縣吳江爲一組無錫武進爲一組共分三組議定參觀辦法並推定參觀各縣職員姓名詳報縣公署備案即於十五日由朱伯華偕同各職員分赴南通如臯葉福東等分赴吳縣吳江湯祖繩等分赴無錫武進等處現各職員已公畢回滬當將參觀各縣學校成績情形報告沈知事鑒核 
[婦人自縊而亡續誌]  
　　新閘山海關路一百四十一號門牌糖食店主王阿四近與某蕩婦妖識視髮妻徐氏爲眼中釘致氏氣忿於二十七號自縊身死由捕報請公共公廨中西官驗明棺殮昨由捕房將王與見證陳和尙傳至公廨請究據王母侯氏上堂證明伊子與媳口角後媳婦即自縊身死訊之王阿四供與其妻素來和睦此次因細故口角並不虐待求察並據見證陳和尙投訴在王店内學業因店主時常在外住宿故店主母怨恨自盡關讞員商之美領郭君以王與陳和尙所供不同判均押侯查明於下禮拜二復訊 
[夫婦各執一詞]  
　　濟良所昨解婦人沈月卿（即季沈氏）至公共公廨訊據氏供家居白克路八百七十一號門牌丈夫季連生欲將我價賣爲娼因不遂其欲日遭虐待是以投所求援並據季連生投訴該氏係嘉興某姓家婢女已娶八年詎氏與習藝所内之朱屏齋有染意欲潛逃被我得悉阻斥是實中西官判季沈氏暫留濟良所季連生開釋着邀同媒證呈出婚據復訊核奪 
[三女各押一天]  
　　住居大南門内專在各旅館售賣緞帶之婦人宋胡氏（即宋妹珍）因與同業女子張四新劉采寳挾嫌起　互相毆打各受皮傷由妹珍控經地方審檢廳將一干人傳案訊得各有不合判宋胡氏張四新劉采寳各押一天以儆 
[迷路女孩待認]  
　　無錫女孩順金前日在法大馬路迷途由捕查見帶入法捕房詰據該女聲稱年九歲家居虹口火車站附近捕頭飭將該女送至公共租界總巡捕房派探王松濤將女帶至火車站一帶找親住址不能辨認業將該女送留閘北天保里四區警署留侯家屬認領 
[兩孩均被拐失]  
　　海門人黃六郎駕舟爲業住居閘北長安路長春坊内五十二號門牌昨投四區警署及救濟婦孺會報稱伊之五歲女孩名金囡紅皮色圓面孔身穿灰格子布棉袄褲又四歲男孩名金弟糙皮色長方面亦穿灰格布棉袄褲於前日下午二時同時被匪拐失四尋無着請爲派探查緝等情姜警正准之 
[拐逃婦人之牽涉]  
　　康木林前至法公堂控范六甫季阿三拐逃伊妻判將范季二人禁押在案昨日康又投案禀稱民人娶妻時由族人康生榮之妻某氏爲媒逃逸時民人將范季具控案下某氏亦即避匿迨聞范季判决禁押某氏又於日前回家内中亦有串同情事求請傳案訊究當經中西官准詞將康生榮傳案並在西牢提出范六甫季阿三詰訊康生榮供民人之妻於前日由范六甫之舅送來現往吳淞親戚家吃淸明日實訊之范季仍執前供中西官判范季還押康生榮交保限下期交到伊妻侯訊 
[賭棍持刀傷人]  
　　前晚有無錫人朱秀良在楊樹浦八埭頭萬興水果店内因賭麻雀口角起釁被賭棍某甲用刀戳傷腰部旋即逃逸由某號捕到來將朱車入捕房捕頭命將受傷人送院醫治聽侯緝兇懲辦 
[小茶館聚賭抽頭]  
　　婦人陸徐氏在東唐家弄一千零十二號屋内開設小茶館因聚賭抽頭被捕查獲昨將氏傳至公共公廨經中西官訊實判罰洋十元充公賭具銷燬 
[私售鴉片之懲罰]  
　　李仰山在麥根路一千零零三號屋内私售洋烟被捕房查獲昨晨將李傳至公共公廨經中西官訊明判他罰洋二十元充公無洋改押三禮拜烟具銷燬 
[偵緝隊查獲盜匪]  
　　淞滬警廳偵緝隊長翟世淸前日帶同隊士在閘北王家宅地方緝獲行刧浦東某姓家之盜匪高某等二人當即解送本廳司法科押候究辦 
[匪徒攫取皮夾]  
　　昨有吉林某署顧問官紹興人兪某由吉林趁火車至大連搭神户丸輪船來滬抵埠後在東洋公司碼頭雇黃包車被一年約二十餘歲身穿黑衣之匪徒攫去皮夾一只内有吉林官錢票二十五吊及公文珍珠鑲嵌慶升厚牌號之金戒一只當即開單投報虹口捕房請爲跴緝 
[收字紙人竊物]  
　　收字紙人王曾意昨以收取字紙爲由至南市施家弄羣賢女學校乘機竊取校鈴一隻適被窺破追獲人贓送至一分駐所詰問五認竊不諱贓給失主領回該竊送至第一區署拘留候辦 
[並無犯法行爲]  
　　南京人湯其茂前晚在虹口靑　里弄内徘徊窺探被一百十二號西捕查見以其形跡可疑拘入捕房昨解公共公廨繩中西官訊無犯法行爲以其貧苦判送上海縣知事署遞回原籍以免流落 
[不還影片代價之聲辯]  
　　英商協利影戲公司洋人喇來在公共公廨呈控蜀人吳幼宜不還戲片價洋一千七百三十三元前日午後由會審員王肇之君與英康副領事升座民庭會訊原告西人投訴前情請追訊之被告延　斯律師到堂辯稱被告交保後擬回里籌欵現川省發生亂　不能回籍尙有戲片三十捲在漢口押洋二百元此欺實係原告用人胡鶴淸患病請醫服藥及川資所用且被告並不　悉影戲生意請察中西官判被告交保候查明實情再行訊核 
[保人自願賠償]  
　　章秀山前至法公堂控稱榮否苑不理合做襄陽輪船買辦　虧洋銀請求追繳中西讞員因兩造供詞各執判送商會理算茲由商會復稱查賬後榮應還章洋五百六十五元嗣傳　原被判照商會算明還洋着榮交人銀兩保限十四天繳洋在案昨日届限傳訊榮由保人之代表毛某到堂聲稱榮於保出後即回無錫原籍未知何日到申現在保人情願賠洋今特將洋如數繳案求請核示聶讞員判洋給該原告領去完案 
[一紙與二紙之爭論]  
　　胡金氏至法公堂控稱婦人前將田單二紙向金靜岩抵偕錢七十千文洋五十元現在備齊本利取購詎金　住不放請求訊追金供抵借有之惟前已購去一張現存一張在民人處胡金氏結欠民人洋九十元如能將洋交下即可將單交還至前次購單時有地保及中人等在場是實中西官判金靜岩交保於下期傳齊人證再訊 
[發封債務人所開之店舖]  
　　許尙琰許立忠蔣濟川等前至法公堂控沈瑞山不理往來貨洋二千餘元沈由學徒費掌林代到判令交保限交沈瑞山在案詎沈於前日患病身死由家屬報告捕房派探查明禀復捕頭於昨日續請公堂核示各原告禀稱沈雖已身死尙開有店舖須請將店發封備抵聶讞員判令退去候將店發封再核費掌林無于　釋 
[滬海道尹公署批示二則]  
　　太倉縣民人　錦良禀稱案懸不結乞再檄縣查封財產由查此案前於上年十月十二日批仰太倉縣知事查案催繳給領具報何以拖延至今被告龔稚臣等僅於上年十二月初繳洋百元殊屬有意維諉不遵判决仰太倉縣知事從速勒繳勿恁遲滯此批副禀發 
　　松江縣公民張樂韶禀爲盜首未獲請飭嚴拿由此案前據松江縣詳報經批飭選派得力警探嚴密偵查勒限　緝逸犯務獲訊究具報在案據禀前情除函水上警察第三廳外仰松江縣遵照前今批飭迅速辦理具報切切此批禀抄發 
[工巡捐局批示]  
　　陳樹同禀請强制執行由禀摺均悉此案現據該民禀奉道尹批行到局業已諭飭地甲傳知蔡祚來限三日内拆讓倘再逾限即由本局派匠代拆仰即知照 
雜評二 
[大公（訥）]  
　　焚燬私土恐有舞弊故當衆行之可謂示大公茲之飭各縣署各機關焚燬帝制文件亦曰示大公者何耶恐亦有舞弊耶如以取消帝制爲大公則明示從前之帝制爲家天下之私如恐各地或燬或不燬而飭一併銷毁爲大公則豈有燬而未盡帝制亦即留而未盡耶抑豈以示不偏於滇黔桂三省之度量耶 
　　異哉内部之所謂大公也 
專件 
[傳染病豫防條例（三月十二日公布）]  
　　第一條本條例稱傳染病者謂左列各症一虎列刺二赤痢三腸窒扶斯四天然痘五發疹　扶斯六　紅熱 
 
 
 

Page 11

 
 
七實扶的里八百斯脱前項各欵以外之傳染病有認爲應依本條例施行豫防方法之必要者得由内務部臨時指定之 
　　第二條地方行政長官認爲有傳染病豫防上之必要時得於一定之區域内指示該區域之住民施行淸潔方法並消毒方法其已辦自治地方應指示自治區董行之前項淸潔方法消毒方法由内務部定之 
　　第三條已辦地方自治區應設立傳染病院隔離病舍隔離所及消毒所傳染病院隔離病舍隔離所及消毒所之設備及管理方法由地方行政長官以單行章程定之 
　　第四條當傳染病流行或有流行之虞時地方行政長官得置檢疫委員使其擔任檢疫預防之事務並執行舟車之檢疫於舟車執行檢疫時凡乘客及其執役人等有患傳染病毒之　者得定相當之時日扣留之於舟車執行檢疫時發見患者得使就附近各地方設立之傳染病院及隔離病舍治療其有感染病毒之疑者亦同該地方若無正當理由不得拒絶未施行檢疫之舟車若發見傳染病患者或有感染病毒之疑者凖用第二項第三項之規定若在監人出獄患傳染病或疑似傳染病者亦同除前四項規定外關於檢疫委員之設置及舟車之檢疫規則以敎令定之檢疫官吏及醫師得用免票乘坐舟車但以持有執照者爲憑 
　　第五條地方行政長官認爲爲傳染病豫防上之必要時得施行左列各欵事項之全部或一部一施行健康診斷及檢查屍體之事二隔絶市街村落之全部一部之交通三凡演劇賽會及一切人民集合之事得限制或禁止之四衣履器皿及一切能傳播病毒之物得限制其使用授受搬移或　棄其物件五凡能爲傳染病毒媒介之飲食物或病死禽獸等肉得禁止其販賣及授受或廢棄之六凡船舶火車工場及其他多數人集合之處得命其延聘醫師及爲其他豫防之設備七凡施行淸潔方法及消毒方法時對於自來水源及井泉溝渠河道厠所汚物及渣滓堆集場得命其新設或改建或廢棄成停止八當傳染病流行時得以一定之時日禁止其附近之捕魚游泳汲水等事九得命令自治區或由該官署施行除鼠方法及關於鼠之設備建築物因傳染病毒之汚染難於施行消毒方法者地方行政長官得爲特别處分因執行前項處分得使用必要之土地但須報由地方最高行政長官咨陳内務部依第二項第三項規定之處分致建築物或土地之所有者受損失時得凖用土地收用法之規定酌予備償（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲未來富翁劃策] [  劍秋]  
　　北京新華銀行發行之儲蓄彩票第二次又將抽籖矣一般財迷天天作十萬元之富翁想今則爲期不遠轉瞬即是去年之頭彩爲女子佔去今年自然讓於男子此一定之理無可逃者但此十萬元到手後如何分配不可不預先籌畫以免臨時慌亂致蹈九頭鳥拾着帽子之誚僕不敏請爲未來之富翁借箸籌之 
　　一宜預借高大洋房一所旣做富翁不可局促於洋涇浜之小房子内吃飯撤屎同在一處豈不有失體面亟宜向靜安寺路一帶預定一座三層樓洋房作未來之公館看門之紅頭阿三亦宜一併僱定之 
　　一宜預置姨太太一個姨太太亦上海富翁必需之物最好是長三出身方爲得體不得已而求其次即六跌倒之么二亦可如長三么二均無相識者可將昇平樓一帶來呀來呀之野鷄權且充數萬不可死擁一個黃臉婆子致失身分 
　　一宜包定汽車一輛從前之闊老不過坐坐馬車而已今則非汽車不可况發財後之聲價與當脱褲子時代不同朋友自然加增應酬自然忙碌花酒不可不吃也開會演説不可不到也若仍舊一輛黃包車豈不爲人訕笑 
　　一宜向介福寶成預定時髦衣飾若干種此爲富翁應有之場面其一阿大阿二擁破絮已久使之歡喜歡喜其二姨太太進門後挿戴之金銀珠寳必不可少此二事均宜預先置辦以免臨時有不周到之處 
　　以上四端其最大者餘若雇用梳頭傭選擇包車夫延請賬房師爺及置備紅木傢具均隨後爲之可也或曰子爲未來富翁計誠周到矣然頭彩未到手所謂洋房姨太太汽車與介福寳成之衣飾均非空手白面所能預定也將如之何曰是不難可將所購之儲蓄票先向中交兩銀行抵押若干萬俟四月二十五日捷報到後劃還可也弔桶落在井裏兩行總長豈有不允之理或又曰穩瓶打碎奈何余大呼曰你如何曉得㈣ 
譯叢 
[廐中鬼面（續昨）] [  新]  
　　明日其主以此事告之戚友而諸人亦均不信且謂將於夜間往觀以證其實至夜　者凡六人皆兀　廐中時鐘鳴十二下而哭泣之聲　來其聲似　　頂六人乃同時起立爭先登屋而其聲忽滅旣而聽之又在廐中其中乃有人倡議謂必此間人過多陽盛而陰消法當散處且滅燭燭旣滅而泣聲果近且似即在諸人之中一人乃問曰若爲老人乎則有一微微歎息之聲聲輕而悲令人毛悚其人乃又問曰若亦能作語否且汝已死靈魂當安於壙宅不當來此更擾生人汝亦知之乎則不答但徵歎其中乃復有一人創議謂人鬼隔世豈能交語不如即以歎聲爲問答比如問以一事是者則歎一聲否者則歎兩聲衆以爲然乃復相繼作問而鬼之歎聲亦相繼作或一歎即止或連歎而其聲浪尤復飄忽有時在屋上而有時則在廐中少頃漸漸言及遺產之事其一人爲死者從弟乃問曰汝死初無遺囑吾至以爲疑豈汝已將遺囑藏於秘密之處初未宣露乎則聞有一歎聲徐徐而出乃急問曰然則藏於何地豈在汝舊室耶則不答旣而復聞有兩歎聲同時并作則一在屋頂而一又在廐中也其人復曰旣不在室則在何處豈即在廐中乎此語出即有一太息之聲爲之答應衆人至此乃競先問以所藏之處凡壁縫土中而鬼之太息聲亦復績續出無一是者旣而一人忽大悟曰豈在馬車中乎則聞一沈着之聲答之似曰然於是衆人立奔下屋頂以搜車箱顧乃一無所得而柏奶之意則以爲車箱或有暗竇遣屬即藏是中衆以爲然乃爭取斧斤劈車車盡碎而仍無所得衆乃廢然以爲死者欺人備於明日再爲詢問而天適大雨不能行乃各止宿廐中唯一客其家即在比隣乃辭去甫出門忽見有二黑影出現於其馬廐之後其人之廐固與老人之廐相連其人乃立前捕之則大愕蓋此二人者即其人之子也而所謂鬼者亦即此二孺子爲之祟耳初二人嬉於廐中見隔室有燈彼二人固知隔室亦爲馬廐異之乃緣牆以窺此二人中一年稍長時方以燐寸滿塗頰際乃發巨光諸人所見即是此也唯柏奶則以其心中但恐其老主人之返魂遂謂所見鷹隼深目實則彼自目眩耳彼第一日旣駭柏奶警察乃大樂次日遂復往且於市上購一假面具即以燐寸塗其上其下挑以竹竿而己則隱身牆後具人至即以竿挑面具用駭衆人及見柏奶擲燈乃始隱去而諸人者竟以此爲孺子所賣（完） 
詩選 
[和江西南昌許女士貞卿惆悵詞連珠體四首] [  絳珠]  
　　可憐時節可憐身風雪河梁送遠人僵柳未舒梅已落江南誰寄一枝春 
　　江南誰寄一枝春花國偏驚歲序新千里關河游已倦不堪塵軫肅蕭辰 
　　不堪塵軫肅蕭辰楚尾吳頭若比鄰多少閒愁多少恨哀絃急管賽花神 
　　哀絃急管賽花神白玉樓臺月一輪客裏匆匆又元夜可憐時節可憐身 
[春夜吟連珠體四首]  
　　分曹射覆蠟燈紅（成句）香雪梅花煖閣東滿院月明何處笛隔窗聽唱玉玲瓏 
　　隔窗聽唱玉玲瓏四壁松濤響朔風攪起閒愁眠不得新詩檢點碧紗籠 
　　新詩檢點碧紗籠何謝曹劉索暗中彩筆生花尋舊夢莫將才盡説文通 
　　莫將才盡説文通頌仿椒花句亦工况復夜來仙侣集分曹射覆蠟燈紅 
詞選 
[國香賦蘭] [  實甫]  
　　碧檻移春甚眞香幻影參透情根屏邊那回無睡緣夢初醒難道靈均去後向人天不返秋魂年時目成處有個詞仙吹瘦鵝笙 
　　眞妃猶憶否漫神臯解珮别館留簪露寒烟悄應念冷盡紅心還被東風一翦翦愁痕飄满湘雲凌波翠　香寫入琴絃江上峯靑 
[天香]  
　　燕外芳叢鴛邊　侣花天嫩約重踐紫曲迷香紅么按拍十幅鳳　低捲眉心暈碧正飄出愁痕兩點寒淺春衫乍試談深夜燈頻翦銀屏殢雲半掩照　堂嫠蟾初滿漫倚　桃話别春魂太短待與商量吟管奈賦恨江郎病懷蹇一片笙歌綠楊天遠 
曲選 
[五色絲題昭君出塞圖用尤西堂韻] [  絳珠女史]  
　　（白練序）畫工譜畫不似這眉染雙蛾髻綰鴉恁粉白脂紅今日又玉顏描寫（黃鶯兒）風生　斜塵汚扇遮（靑哥兒）弓彎三寸鳳頭靴胡姬妒煞（紅芍藥）一片夕陽雁門下絨褐　裙紫花　馬（黑麻序）不爭差路出狼河螉塞冷抱琵琶 
遺聞軼事 
[阿克達春] [  楊介淸]  
　　阿克達春者滿洲人前淸光緒年　曾任皖省藩司後爲某侍御劾以目不識丁罷官時　禮卿觀察在金陵對人　爲阿呼寃不置或問其故蒯謂某謁彼時親聞其對家丁云速請朋大人然則蒯字雖不識尙明明識得朋字也劾以目不識丁不亦寃乎一時宫中知其事者咸傳爲笑柄焉 
小説 
[俠情小説紅蘩蕗别傳] [  天虛我生]  
　　第二十四章（續） 
　　直至二人去後乃始蹣跚而出顧又不敢遽往見馬克格尼爾唯恐面上怨痛之色遂爲夫人所覺故直至深夜乃始歸去凡此皆爲二十四小時以前之事至於今日則所得者殊少唯知紅蘩蕗不日將受裁判而其受審之日期則又衆口呶呶莫衷一是故雖有所得亦即等於無有至於嘉蓓之事則殊無人提及蓋此事海龍諸人猶復深隱且恐爲人所覺乃從孤兒院中取一聾啞之孺子用以替代並於複室之中更造之室以囚此替身之嘉蓓宣言謂嘉蓓病劇實則嘉蓓如果能病亦未始非海龍諸人之願俾得早脱干係故一禮拜後外間遂傳法蘭西末葉之儲君竟瘐死於敎堂獄高塔之中而不知死者乃爲一無名之孤兒也 
　　本月投稿諸君潤資請自明日起向本館會計處孫潔人君提取爲　覺迷啓 
[覺迷啓事]  
　　鄙人自下月一日起辭去編輯自由談職務凡　　言請逕寄上海　門内陶沙場永吉里第四石庫門内數　爲　 
 
 
 

Page 15

 
 
   
 
 

Page 16

 
 
   
 
