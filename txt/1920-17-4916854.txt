# 1920 - 17 - 4916854

 

Page 1

 
 
   
 
 

Page 2

 
 
   
 
 

Page 3

 
 
時評 
[自慰（冷）]  
成敗利鈍事所應有故成敗利鈍之眞相當了然於胸中不因成敗利鈍之異效而自變其初志者國人之應具意志也若諱敗以爲成飾鈍以爲利而聊自慰藉者自欺之道亦自怠之原也 
蓋事斷無一蹴即成者而成亦無一步造極者方法不善則改變之一有進步則扼守之孶孶以求得而勿失則無論若何建設終身得達志願之一日若忽作忽輟自欺自怠雖前所得終亦消歸烏有而已 
專電 
北京電日使通牒外部請訂期開始山東交還直接談判陳次復俟外總長回京决定（十七日下午三鐘） 
北京電日武官東少將謁靳謂激黨東侵中日有軍事協定關係倘激黨侵及日軍勢力範圍貴國如何態度靳謂現正在商量辦法 
（十六日下午五鐘） 
北京電靳擬予顧維鈞處分外交特權辦理未决要案（十七日下午三鐘） 
北京電安系昨開重要會議對南方條件中追認總統極端反對今日推李盛鐸將此意密達政府 
（十七日下午三鐘） 
北京電王克敏回謁徐報告和局如北方不先讓步决難開議 
（十七日下午三鐘） 
北京電京敎職員組織公會爲互助機關（十七日下午三鐘） 
北京電岑春煊等電荷屬華僑被居留地政府苛待擬救濟法四項請向荷使聲明又電烟酒借欵西南數省是否混在内未統一前無論何借欵槪難承認又電張敬堯將水口山鉛砂賣與美商簽訂草約請嚴令取消（十七日下午四鐘） 
北京電俄砲擊我防艦案現該處商民實行不濟糧服並將俄商秋林洋行由卜奎運來之油貨一律阻止過江爲抵制（十七日下午四鐘） 
北京電呼倫撤治呈文已到將由明令頒布（十七日下午三鐘） 
北京電捷克共和國駐華代表米利海到京（十七日下午三鐘） 
北京電本日閣議鄂財廳長王嵩儒調京以魏聯芳簡署榮厚簡署吉實業廳長（十七日下午四鐘） 
北京電李厚基電厦門數被臺匪刦掠將籍民郭塗送日領究辦厦門商店八日開市（十七日下午四鐘） 
北京電財部議租界内貼用印花檢查議罰辦法由各印花稅分處酌訂報部核辦（十七日下午四鐘） 
北京電倪部希望段芝貴督皖姜姜題調任將作罷論（十七日下午三鐘） 
北京電徐樹錚帶庫軍隊因恰克圖買賣城同時告警不敷分布現調洛陽西北軍二聯隊約六千人赴庫加防（十七日下午三鐘） 
北京電巴黎電國際聯盟會已由威總統通知定本週内集各國代表會議一次俾各股委員得籌備進行並非正式開幕（十七日下午三鐘） 
北京電留歐華工劉霈彰等呈謂各華工在歐時日在戰線中成績素優軍事經騐亦多現在回國擬請設法安置軍隊中（十六日下午五鐘） 
北京電蒙藏院將增副總裁位置陳毅（十七日下午三鐘） 
北京電庫徐電邊防處現擬先調廊房西北軍兩團赴庫 
（十六日下午五鐘） 
香港電兩院昨接唐繼堯電仍主撤王揖唐（十七日下午五鐘） 
香港電惠潮梅剷烟委員派定二十六人卽出發（十七日下午五鐘） 
香港電伍秩庸因憲會停頓致書勗議員不憲果不成不特護法無功前途不堪危險語（十七日下午五鐘） 
香港電軍府電靳阻供械陳樹藩（十七日下午五鐘） 
各通信社電 
北京電當軸注重仲裁機關擬分電蘇鄂兩督徴集辦法 
北京電傳將撤換敎長范源濓蔡儒楷均有希望北京電蔡元培辭職院議交部查該校情形再决 
北京電公債抵押擬用各省雜稅已咨衆院徴同意（以上十七日）以上中華通信社電 
北京電蔡元培再辭職政府仍慰留蔡去志甚堅 
北京電各校因傳目的未達主張二次罷課靳昨見各校長允負五項全責有即日提出農敎兩長說（以上十六日） 
北京電閣議德國要求中止没收財産承認天津副領爲臨時外交官准予德僑回華貿易决駁覆 
北京電河間國葬案研系議員將全體出席贊助安福方面正托人疏通可望通過 
北京電禁烟會外人决定一面設法嚴防印俄等土之私入中國一面履查中國種烟地方（以上十七日） 
香港電廣州政學會議員不出席憲會民黨因又肆力於不信任軍府案政潮日烈（十七日） 
以上中孚通訊社電 
里昂無線電（路透社電） 
[國際聯盟會之行政議會]  
十六日巴黎電國際聯盟會行政議會今晨在法外交部舉行第一次會議由波學懷氏主席右設爲克松貴族（英國）松井氏（日本）肯哈氏（巴西）維尼齊洛斯氏（希臘）之席左設費拉萊氏（意大利）海門斯氏（比利時）勒盎氏（西班牙）之席美國無代表與會葛雷貴族亦參與會議波學懷氏克松貴族肯拉氏均發演說繼乃推定委員蓋此會須於凡爾塞和約實行後兩星期内組成勘畫薩爾區域之界線也除法德兩國在法應有之委員外已推定委員如下英國華斯氏比國藍白特氏日本小林氏下届行政議會將在倫敦舉行 
[對匈和約之詳情]  
十六日巴黎電和會秘書長杜太斯太氏昨在外交總長室以協約國提出之媾和條件交與匈國總代表亞邦伊氏英法意三國總揆及駐巴黎美大使華萊斯氏日本代表松井氏時均在場該約乃根據對奥和約起草其中國際聯盟會歐洲境外匈國利益戰俘懲罰保護少數民族等各段均與對躹奥和約相同界線以許多小地名畫清匈牙利於奥大利亞方面失萊柴河西面名日耳曼匈牙利之地一隅在巨哥斯拉夫方面之界線沿末爾河特拉夫河去流及特拉夫河本流而達距特拉夫河與多瑙河會流處西北五六十基羅邁當之某地點於是過摩哈克斯之南巴加之南及細吉定之南而與羅國界綫相接羅馬尼亞方面之界綫爲東北向介於羅之格羅斯華爾登與匈之特里克新中間捷克斯拉夫以太愛斯河上流與羅馬尼亞及匈國北部隔開自太愛斯河起界綫直趨多瑙河流域在距匈京北三十基羅邁當與多瑙河相接協約國與同志國將舉委員五人有關之諸國各與委員一人組織特别委員團就地解决關於界綫之細則匈牙利之債務由受有匈牙利舊疆一部分之各國共同擔負其數依據特别財政條欵定之關於軍額一節匈國養兵不得逾三萬五千人軍中不得置○五密里邁當口徑以上之大砲 
[各國近事記]  
十六日巴黎電昨日午後英法意三總揆在法國外交總長室商定擬致荷政府要求引渡德前皇之函 
十六日巴黎電第一批德俘本定昨日啓程回國因德國所應供給之火車未到故未成行 
十六日巴黎電選舉總統之籌備業已告竣克勒滿沙氏已正式允爲候　總統今日午後參衆兩院各政黨將開預備會議 
 
 
 

Page 4

 
 
   
 
 

Page 5

 
 
   
 
 

Page 6

 
 
中美新聞社電 
[美國之大無線電台]  
　　西雅圖電今年春間華盛頓之基普脫港將有一極有力之無線電站成立可與夏威夷島及北冰洋方面之阿拉斯加通電此電站高四百英尺由美國海軍建築部命造於一百八十日内可以造成台骨係鋼製底處直徑九十英尺塔頂直徑五英尺塔高四百英尺所有發電機由政府中專員裝置此電站成後於太平洋沿岸及横渡太平洋與阿拉斯加方面之航務大有裨益云 
[糖脫拉斯之反抗]  
倫佛電聞有一百二十農業團體將於一月二十六日召集會議組織團體以反抗所謂糖脫拉斯據此中代表云美國之糖産現爲一二公司所把持以期阻止甜羅葡業之發展云 
[日本之代管問題保留案]  
倫敦電巴黎人士謂日本對於代管國問題之保留案係爲續提人種平等要求之先聲卽將於聯合國重開大會時要求各國均等代管前德國各屬地是也日本之要求將有數點（一）國際聯盟會應不許代管國歧待聯盟會中各國之移民（二）凡代管前德國屬地之國不得制定法例以傷害聯盟會中之國之利益（三）代管國不得以已之意思制定關於代管之法例而漠視聯盟之精神 
世界路透電 
十五日倫敦電聞極有責任方面云近東時局頗可憂慮法人刻在叙里亞大遭困難而小亞細亞亦有風潮近東全部事變可謂在醖釀中難免無爆裂之一日數月之内近東與東方或見新發生之大危險吾人將大舉出兵亦未可知有責任方面綜論一星期戰訊謂過激黨之佔領外加斯比亞可視爲事已成功喬治里亞與亞塞倍疆兩共和國雖仇視過激黨但其武力不足抵抗過激黨之夾攻而達基斯坦尤爲無望過激黨現仍派兵紛紛入外加斯比亞 
太平洋路透電 
十六日哈爾濱電據赤塔消息捷克兵一支隊向東進發者與謝米諾夫部下上烏丁斯克之防兵小戰之後解除彼等之武裝佔據該鎭繼又傳來消息謂雙方衝突乃出誤會捷克兵已交還防兵之軍械又聞謝米諾夫已請赤塔日本軍官阻止載送捷克兵之火車停於赤塔又據赤塔消息稱謝米諾夫已組織臨時政府以太希金氏爲民政助理以亞法拉西夫將軍爲軍事助理並請柯爾恰克政府中人現駐哈爾濱者加入其内閣但彼等皆不願加入因不知謝之政策故彼等决計留駐哈爾濱靜待時局之發展 
國外要聞 
[萬國勞動會議近訊]  
中美新聞社華盛頓通信云美國新組之萬國勞動會議第一次試行國際聯盟約章中之萬國勞動法例可云告厥成功雖一百二十餘代表於所得結果未能盡人滿意對於會中之行事有竊竊議論之者然亦可謂成功矣茲將議定各事紀列於下（一）議决工業機關之工作時間每日限八小時每星期四十八小時惟受僱者如得特别信任或管理事務之職位及工事緊急時則不在此例如一項工事工人得輪流換班者則每星期五十六小時亦所許可其他特别工事及一年中應時之工事亦不在此例其於工業上不進步之國當另定條例日本工作時間頗不一律在礦中工作者每星期四十八小時絲廠中則六十小時其他工廠率皆五十七小時每星期休息廿四小時云（二）議决禁止工廠中僱用十四歲以下之兒童日本曾許僱用十二歲以上之兒童謂如此工作不啻入初等小學學業在印度則十二歲以下之兒童皆不許工作於礦中船塢中或鐵路上及其他用力之工事（三）議决禁止工廠僱用兒童作夜工其於兩次輪班之工事及熱帶國中亦不在此例對於日本及印度另定條例（四）議决贊成一九○六年伯訥會議時議定之條禁止工廠僱用婦女作夜工茲復議决凡婦女當産兒前後六星期中不得强其作工當此産兒時期應許以免費之醫藥及相當之補助并不許因其不到而開除（五）决定禁止工廠中僱用婦人令爲有礙工産之工事對於婦女及兒童皆當注意其衛生如因公患病更應予以酬報（六）議决爲裨補失業者起見應請各國設一介紹工事之機關由一幹員主持之此等機關應由萬國勞工會爲之支配所得成績亦當報告斯會同時議定請各國取締個人私設之介紹工事機關因其從中取利有害工人之故再對於失業者擬制定一種保險公司性質之組織（七）議决對於工人及工人家屬如居留此方而工作於他方者他方應照法律上規定之保護勞工條例加意保護（八）議决選舉萬國勞動會理事時悉參照凡爾塞和約中所定規例辦理以上諸端即爲萬國勞動會議討論之結果其先亦曾屢開委員會經久長之討論其多數工人代表中黨派不一有社會黨黨員工黨黨員等其所提出之問題往往措語太遠不能實行而純粹之工人方面則所希冀者過大百事幾皆不肯讓步於是會議中對於一切要求一切陳說不得不斟酌再三俾得雙方之同意夫會議中而須用此調和雙方之苦心則可知此中大有困難且種種問題何者爲重何者爲輕均須迎合各國各黨之意見誠非易易然有四大要旨必可羣衆同意者（一）勞動會會員深知工人在世界商市中必須取得相等之權利（二）勞動會會員極願各國工界常得和洽觀乎歐洲及世界他處近狀此旨實不可少（三）勞動會會員甚望國際聯盟會之成立而有所作爲因於世界建設問題可爲經濟及政治上之協助（四）勞動會會員咸抱打破國際畛域之主義此爲各國工人代表中最大之意志會中諸代表雖不一其國不一其派别然爲此四大要旨所動而一切困難遂去同歸一致其間有二法足爲調和之助其一·各國工人代表人人有選舉權其二·有董事會及副董事會之組織其加入會中之諸國可分爲三類第一類如瑞典挪威·荷蘭·瑞士·法蘭西諸國其工業上及社會上之法制已有數方面較會中所議决者爲進步第二類如南美及北美諸國其工業上之情形與憲法上之組織是否適用於會中之議决案尙屬疑問第三類爲一般國度其工業上之法制尙在幼稚時代如令遵會中議决之條實行之即不啻將其工業重行組織此等國如中國·日本·印度等及其他工業上不進步之國皆是會議中欲求其所事之成功必須得各國政府之贊助批准其議决諸條或中有疎漏之處尤不容不加以改正或修補至批准之日已定爲一千九百二十一年七月一日當此一年半之時期中籌備一切固亦綽有餘裕也 
[泗水華僑電爭閩案]  
泗水華僑總商會昨晚開職員特别會李雙輝會長主席宣布日本在閩種種横行絲毫不存國際交誼云云討論結果先行電爭具名聯電者有泗水中華總商會華僑總會·中華工黨·和合會館惠潮嘉會館明新書報社學務總會等七團體表决後李會長又謂如果交涉無效余（李君自稱）願捐所有財産四分之一爲政府實力之籌備諸君亦須竭力贊助聲猶未了即有起立願自毁家紓難者多人電文如左（一）致北京政府電云日本軍隊擅入福州國辱難堪海外華僑咸深憤激乞飭外交部嚴重交涉以伸國威而安疆土并盼電復（二）致廣東軍政府電云日本軍隊擅入福州國辱難堪乞鼎力嚴重交涉以伸國威而安疆土並盼電復（三）致北京美國公使轉外交團電云日本軍隊擅入福州揆諸公法實有難容海外華僑咸深憤激乞協力抗議維持東亞和平並盼電復（四）致福州李厚基電云日軍擅入福州全閩震驚海外華僑咸深憤激乞嚴重交涉以伸國咸而安疆土並盼電復 
國内要聞 
[京校長反對裁撤學務局]  
北京敎育會受某方面之運動呈請敎育部裁撤京師學務局將中小學改歸地方辦理此案前已通過閣議京中敎育界以敎育會之提議與敎育部之批准皆别有作用頗爲憤憤日昨中小學校長特聯名上書府院表示反對態度其呈文云竊查北京敎育會有人呈請敎育部將京師中小學校收歸地方自辦而敎育當局不加審酌立卽批准並允提交國務會議此事果見諸實行則京師敎育界必從此更多事矣某等現爲辦京師地方敎育之人職任所在理宜維持前此之風潮旣苦難平將來之禍端何堪再起况彼等持理由諸多未合謹即其所宣佈之六條遂次陳之其理由一謂敎育部設立學務局辦理地方敎育剝奪公權莫此爲甚此該會所最注目之處也彼等認京師學務局爲非地方法定機關者以其由敎育部管轄也試問各省區之敎育廳與京師之學務務有何根本差别若以部設學務局爲剝奪地方公權則敎育廳亦官代民治之機關當在必去之列政府承認部轄機關爲非法勢必盡改民選制度而後可敎育當局果眞有全國一致之主張乎若謂學務局三字爲不倫不類則易其名曰敎育廳可矣又何所謂收歸耶若以局中人員必須純用土著方可謂之自辦否則目爲非地方機關試問彼等以地方機關自居之敎育會果係唯一之大興宛平籍人耶况京師爲全國之首都非大宛之所獨有以大宛之人民辦京兆之敎育稱爲地方自辦乃較名正言順京師現爲特别區域不能將敎育範圍故爲縮小試即現在各中小學校之學生觀之多係外省中人萬不能以地方限制今彼等特名曰收歸自辦并謂國庫撥學欵係地方稅之代價此後將排斥各省學生耶不然施行已久之京師敎育又保必根本推翻徒取紛擾乎此其根本誤謬者一也其理由二謂停止兌現三載有餘所以無正當解决者實以執掌敎育機關之人與地方之疾苦毫不關心收歸地方自辦則以後薪金當有着落此言直不知其從何處說起以停止兌現無法解决歸罪於執掌敎育機關之人似指身列閣員之堂堂敎育當局言也意謂操敎育大權者不籌措敎育基金爲根本維持之久計視部務爲具文以官高爲滿意至敎育界之疾苦毫不關心此正今日學潮之所由興也乃該會以爲歸自辦即免此弊不知其有何把握若以此歸咎於京師學務局非痴人說夢而何此其立言不通者又一也其理由三謂收歸地方自辦學欵可量出爲入操縱自如彼等所持之第六理由爲經費由國庫提廢以爲地方稅之代價然則收歸地方自辦後旣仍由國庫提撥何以操縱自如國庫欵項之出入前有預算現在辦京師敎育之人旣不能量出爲入一歸彼等經手即可自如操縱想國務會議諸公誰肯爲之擔保此其自相矛盾者又一也其理由四謂敎育事業視外圍之狀况爲轉移收歸地方自辦自可準風土人情習慣而行之此等理論請實施敎育之職敎員注意則可用爲改革行政機關之理由未免過爲牽强况敎育事業以轉移風俗改良習慣造成一種新社會爲要依彼輩之言必須將各省在京之青年造成虚浮頽靡之北京市儈始爲風土之相官人情之相符習慣之相合豈不誤盡天下蒼生歟此其眼光太小者又一也其理由五謂發展本能爲新敎育之原理收歸地方自辦爲順世界敎育之新潮意以爲京師敎育由學務局管理時即非發展本能别由一機關管理之卽爲發展本能不知其從何得此學說滿懷乘機作亂之野心毫無研究學問之素養偶得一知半解道聽途說已覺可養矧乃用爲破壞大局之利器尤足取辱耳此其無足置辯者又一也其理由六謂收歸自辦後經費由國庫提撥以爲地方稅之代價依此所述則所謂收歸自辦者與現在由學務局辦理實無以異也蓋同是學欵由國庫提撥同是由京師人管理同是在京師地方設立敎育機關所差者一爲實行多年辦有成效一爲强題就我别有居心而已此其故爲擾亂者又一也統觀該會所持理由無一足以存立者故初見其宣布時以爲稍明事理者皆信其不能成爲事實槪一笑置之乃敎育部竟以神速敏捷之政策立即批准謂與各學校令某條所規定相符不知現在京師之敎育行政與學校令有何不符有何變動之必要誠哉專事意氣之爭不惜置敎育於不顧也某等深恐敎育當局受彼輩之鼓惑持其不正當之理由於國務會議席上淆亂聽聞倘决定施行則學潮更難收拾一波未平一波復起長此紛擾誰尸其咎自敎職員停止職務以來某等苦心維持方冀敎育當局有正當解决辦法速復京師敎育原狀今竟任其别生枝節想非當國諸公之所許也據情上陳敬希鈞鑒京師中小學校校長聯席會謹上 
[北京大學已輟課]  
曹銳停發經費之影響 
北洋大學自拒馮熙運爲校長後迄今多日亦未另簡校長接替以致一切校務均行廢弛又因曹銳將該校經費停發故中國職敎員已經停薪現届改定課程表之際亦無人規定聞自昨日起各科已均停止授課昨該校學生又發出呼籲電云同人革新運動瞬及兩月困苦顚連難以盡述曩者趙前校長辭職離校同人即迭舉代表赴部請求呈簡聲譽卓著之人來校維持迺直省長侵越職權委任品學卑劣之馮熙運代理校長曾經同人宣言拒絶曹省長未遂所欲因以停撥本校經費藉圖要挾敎育當局懾於威勢因循遷就輾轉籌謀迄無結果致本校陷於無校長地位茲者學期已終下期課程亟應發表徒以校長無人致未排定本校課務自本日起遂告中輟查本校改爲國立已歷三載呈簡校長應由敎育部辦理直省長何得從中干涉經費出諸國欵直省就近撥付原係節省手續更不能私自截留况政府方明令維持敎育經費直省長近不京畿公然首冒不韙置敎育前途於不顧同人目下全體失學犧牲可貴光陰含辛苦茹仍堅守次宣言不達革新校務之目的誓不中止顧念國立工科大學關係全國際茲風雨飄搖之時甚望國人羣起援救除呈請府院敎部迅速設法維持外特電報告迫切陳辭不知所云 
[游泳報告張宗昌强運烟種]  
張敬堯密運大批鴉片烟種入湘共四十五大包被武長鐵路鮎魚套車站管理員游泳君所破獲扣留在車站經過數日被迫放行依然運到湖南日昨游泳君特請假來京將此事眞相報告各方面並擬請法庭檢舉茲錄其泣告國人書如下駐湖南第六混成旅旅長張宗昌販運烟種四十五人袋入湘到武昌鮎魚套車站時被泳破獲當時冒死力爭通告全國後經鄂督允許焚燬並派兵看管該烟種扣留在站凡兩週星以爲可達到焚燬之目的矣乃於本月三日晚十　第二路總指揮司令部 
駐漢辦事處差遣温茂生率同該部憲兵並輸送隊數十人來站要求站長發給車輛裝載罌粟種子四十五袋赴湘所携該部公函係稱藥品四十五袋鮎魚套站長以物色不符拒絶運送當時泳亦在站力爭之而該差遣竟稱鄂督已允放行鐵路何得不運萬一烟種被學生搶走惟站長是問語氣凶横勢將動武後得督運署軍務課長電話告以督軍確允放行站長遂給與車輛即於是晚十一時掛隨空煤車運長沙車站當時泳孤身在站死鬭無益於是坐待天明奔告各界而軍人强行裝運煙筕實罪上加罪今則承旅鄂湖南學生會武漢學生聯合會不棄委爲代表入都轉請旅京湖南同鄉會向法庭與張宗昌起訴並請政府追回原數烟種焚燬（下略） 
[十五日閣議紀要]  
十五日星期四國務例會靳及各總長到齊後於上午十一點開議最要之案計有六起（一）東北邊防案繼前會討論（奉吉黑三省軍政長官聯銜來電報告防務吃緊情形原電大致謂日軍俄黨羣集於赤塔勞甚危險倘赤塔搖動勢必牽及滿洲請政府速定聯防辦法）結果通過准暫行聯防辦法（二）對德交涉案據駐丹麥顔公使電稱德政府希望我國三事（甲）德僑財産不再没收（乙）准許德人來華自由貿易（丙）德國擬派駐華非正式代表外交部關於此案擬有說帖主張拒駁討論結果照部擬辦理卽日電覆顔公使查照（三）公債抵押問題繼前會討論結果通過以各省雜稅作抵日内咨達新衆院徴求同意（四）浙省軍費歸墊問題（盧浙督來電八年下半年該省軍費由商家借墊之欵已達九十餘萬現已届期無法償還請示辦法）討論結果交財政部核辦（五）京兆設敎育廳問題擬仿照京兆財政分廳組織法辦理討論未有結果（六）北京大學校長蔡元培辭職案結果由敎部查酌該校現情擬具辦法再行决定（七）蒙藏院追加預算問題蒙藏院因八年度預算不敷前具說帖呈請追加結果准其追加交財政部查照（八）官用輪船檢查條例結果照法制局最後修正辦法通過其餘議案略有討論至十二點四十分散議由田煥庭入府報告 
[葉恭綽奉命勸業之由來（野雲）]  
舊交通系葉譽虎氏新自海外歸來對於國内實業政治兩方頗有所規畫日前特由東海頒發明命派其前往各省會同各省長官將一應實業事宜悉心考察分别勸辦此舉頗足惹起一般政治家與實業家之注意但據葉氏向人自稱謂回國以來承山西閻督軍函招赴晉小作勾留藉以商酌實業上一切事項同時山東河南兩省亦有同樣之電函到京予（葉氏自稱）游歷各省久有斯志第恐當此政象紛紜之際以私人資格漫游各地未免啓各界人士之疑故特向政府要一種名目云云葉氏所語不過是表面文章其實内容决不能如是简單以舊交通系在國内實業一方面素抱有極大志願而對於政治方面尤亟亟謀一發展處心積慮安能默爾而息葉氏本爲交系中堅人物此次周游各省當然挾有一種重要目的與任務據一般人士推測所及約不外次列數種（一）聯絡各督軍省長勸其出資興辦實業藉經濟上之聯合預備爲將來政治上之活動（二）考察各地重要實業以備爲大規模之組織（三）絡美資本家興辦國内實業（四）藉經濟勢力擴張政治勢力所聞如是姑誌之以覘其後 
[京華短簡]  
對德和約業於十日在巴黎換文實行我國專使顧維鈞以拒簽在先託病缺席頃聞顧使關於此事業有詳電拍呈政府并稱美國因未經批准德約是日亦無代表出席又第二次之講和會議预定十二日起開始討論關於奥約議定書之宣言以及布匈和約并航空條約等均爲重要議案我國旣簽奥約自應參加討論云云 
駐京央公使朱爾典前數年曾擬請假回國經中國政府挽留始作罷論茲聞朱公使昨又向外部正式聲明請假回國已奉本國政府照准昨日外部特電致駐英施公使略稱前數年英使請假英政府允許我政府之挽留至爲欣感現朱使以年歲身體之關係又復請假以求休養朱使在中國甚久於中英邦交甚有關係我政府得此消息甚表可惜希將此意轉達英外部云云聞英公使此次歸國準於三月五日由京赴津換津浦滬寗車至上海即自上海乘三月八日之麥亞郵船西去 
張作霖昨有一元電致國務院云據黑龍江督軍孫烈臣電告呼倫貝爾取銷自治正式公文已經遞到即派德成凌陞兩員　呈政府等語德等定十五日到奉即乘京奉車入京十七日可以抵都謹請優予照待等語聞政府已飭内務部蒙藏院妥爲籌備至呼倫取消自治之命令有定二十一日頒布之說 
歐戰而後世界經濟恐惶糧食缺乏我國雖地大物博米榖産額較多但連年各地軍事未平各省偏災時見倘不設所調節後患無窮日前國務院參議曾某乃條陳當道由部設立糧食調節會常局頗然其說已分交財内農三部核議據内部核議以爲此事尙屬可行將來卽由各部委員附設部中斟酌試辦 
[東三省通訊（隱）]  
俄黨人之紛擾現狀 
哈爾濱十日函云聞前日謝米諾夫進佔伊爾庫次克城民軍稱却旋又還攻將該城奪回現仍在交戰中謝宣言此次失利係被他軍隊阻撓之故該城車站已劃作中立區域其阨塞地點均由謝軍設防以遏民軍東下至民軍佔領伊城擬以社會黨名義組織政府該城中由日軍劃出數段聲明中立謝軍則悉數向貝加爾撤退聯軍各代表現均離伊擬赴崴埠　爾察克在下沃金斯克地方爲社會黨所獲闊懇法中將札克設法援救其狀至爲狼狽也 
[續紀成都商學界之大風潮]  
四川省垣商學界之大衝突昨報所載係據商人方面之詞故僅詳學生之報復舉動而於商人最先行兇一幕及肇事原因則略而不言茲再將學生方面所得之消息錄下二十六號學生在街面勸告停售日貨有一隊到中東大街同慶長（號東重慶人）該號李某不聽勸告并以最無理的言語對付學生學生乃約集多人將李某揷一亡國奴標記送到商會當時商會内有七帮聯合會正會議抵制學生辦法揭出商界救國團與出於自動等旗幟準備游街將出商會時適學生送李某到商會商會在總府爲成都最繁盛街道一時聚集商人甚多學生進會七帮商人即出來喊關門并呼學生與商人分開迨至分開時人多嘴雜就打起來商人最多學生只十數人何能抵禦商人中有用廚刀向一學生頭上砍去者有拿泥工所用磚刀繫學生者有拿長木板凳向學生腰間猛繫者有用拳頭亂打者可憐十數學生只得負痛忍受大呼打死人打死人有力的學生逃出商會四處呼救省立中學學生多人跑到商會行兇的商人始向會内狂奔紛紛翻牆逃走只剩數十人及大隊學生到會將行兇商人擋住其他無關係人槪行放出時已向晚各校學生來的更多省會衛戍司令部與警察廳亦派人到會向學生問清行兇商人時學生在會人多嘴雜主張不一結果决定將兇商押到皇城高等師範再行討論辦法於是大隊遂開到皇城次日學生數千人齊集高等師範學校内將捉獲兇手之衣服褫盡背上大書亡國奴三字撮攝存念并游街示衆行至商業場爲人刦去三個其餘由學生送往法庭法庭以手續不完堅不接收學生乃要求省長依法辦理省長允諾始飭法庭接收　大風潮將不知若何結果也 
另一消息云商會副會長白米舟素以賣日貨爲業爲各界所不齒屢欲乘機出口惡氣今見學生與同慶長夥友互扭至遂立將前門緊閉縱令各商手執棹橙等具（且有執刀者）四面打出學生措手不及又且入少打得上天無路入地無門大被傷夷有一學生額部爲菜刀所砍聞已斃命其餘打傷的人更被投入石灰中狼狽不堪有兩個學生打破隔壁商店逃去往各學校求救於是省立中學校學生數百人首先聞信立卽前往打入商會才將被傷學生救出送入醫院捉獲兇手二十餘人白米舟則已越牆逃去矣商人如此蠻横故學生有如此之報復也 
[川省路線之研究（再續）]  
就川漢線卽掦子線而言在漢口方面必須易車而舟由漢口至上海共五百九十五英里若自成都乘川漢鐵路至漢口改乘汽船到上海則全距離爲一千五百三十 
 
 
 

Page 7

 
 
三英里或换一路從漢口乘京漢路至信陽州再乘擬造之浦信路至浦口渡江乘滬甯路至上海則此路自漢 
口至上海共長六百十六英里有奇再加成都至漢口之川漢路程則共長一千五百五十五英里有奇反之如乘漢江線一路再加浦信線滬甯線則山成都至上海共長一千三百八十英里較前兩路皆短矣茲再詳列於下從成都至漢口經川漢線計九三八·八英里從漢口至上海經長江航路五九五·○英里合上兩路從成都至上海共一·五三三·八英里從漢口至上海經京漢浦信滬甯路六一六五英里合上路及川漢路從成都至上海共一·五五五·八英里從成都至信陽經漢江線八九五·五英里從信陽至上海經浦信滬甯路四八四五英里合上兩路從成都至上海共一·三八○·○英里觀上表可知從成都至上海經由漢江線及長江航路可較川漢線與長江航路短一百五十三英里若全路皆由鐵道則可短一百七十五英里可見漢江線與上海及沿海連接最爲便捷今再比較兩線孰與經過各地之需要及經濟上較爲適宜夫長江線斷然極爲重要在軍事上政治上及交通上均處於重要地位然漢江線之重要初不亞於長江線其有益於四川之物産及交通亦與長江線相等長江線縱使造成仍不能盡奪長江航路之商業漢江線則不必與長江航路相爭而自成其爲東西交通大幹路之一也不僅此也據上方所述漢江線之造費較長江線爲省且路程亦較短則將來運輸客貨收費較廉於客商亦有利益再與擬造之浦信線合併觀之則漢江綫經過之處地面較廣人口較多其服務之範圍自亦較大漢江綫在軍事上亦極有價值將來於需用之秋足爲軍事上之一大財産再以政治上眼光觀之此綫可爲内地向來不知交通之至少一百萬人民將來爲貿易及交際上交通之媒介物由此可以打破畛域觀念而發展國民的精神其價值之重大爲何如再就國家經濟上觀察此路一通中國東西兩部聯成一氣四川毗連各省之物産可以輸出外界必要之供給可以輸入於是商業必大爲興盛不獨該路綫經過之各省經濟上將大爲增進且可間接灌漑全國蓋全國各處之農産礦産等皆將藉此以資輸運而四川富源之開發不待言矣當一千九百十七年秋間世界各處皆感小麥荒歉之苦上海小麥市價每斗二元五角以至三元而四川小麥每斗祇售一角倘彼時卽有鐵路則多數之小麥及其他榖類可以輸出矣一九一六年間中國輸入舶來之糧食值價四千八百萬元然中國本爲農業國四川農産猶豐一九一四年該省所産農物一項達一千六百萬噸值價十一萬七千七百三十六萬四千一百三十六元再以煤而論一九一四年中國購入日本煤一百六十五萬噸值價一千一百八十五萬元其爲漢滬兩埠所銷耗者一百二十五萬噸然使四川而交通便利可以開發煤礦則上項需要之煤儘可供給而有餘也是故就一切情形合而觀之可决漢江路綫爲中國最重要之一鐵路殆無疑義矣 
[隴海路借欵之新形勢]  
中美新聞社開封通信云隴海路借欵之進行該路督辦施肇曾氏已有奉派赴比之舉近聞此項借欵美及荷蘭兩國之資本家加入團體已有成議實與中比從前之借欵契約及此後該路之利權大有關係查隴海路借欵之淵源實起於前清比國財團承辦代募四千萬法郎建築一百三十英里汴洛鐵路之契約民國初年乃有由東延長至海州由西延長至蘭州一千二百九十二英里之大計畫此路若成東有足爲良港之海州以呑吐中國中部之物産西則自蘭州延長經伊犁以達中央亞細亞尤足爲歐亞交通之要樞比國獲此等優越之路權頗引起各國之艷羨當契約告成之日英日二國尤大起恐慌此該路以前借欵之歷史也此約成立後政府收得三萬法郎以一部購辦鐵路材料一部移充政治費用於全路費用僅有數十里之進步歐戰起後比當其衝該路工程遂以停止近因政府經費困難籌措無術復有要求比銀團交付該路借欵餘額之舉比以元氣未復獨力難勝而美與荷蘭乃有加入借欵之動機施肇曾氏歐洲之行須經美英法荷諸國而後至此蛛絲馬跡已可見其一斑美國資本家近年對於中國實業久思染指有此良機定爲曲意成全聞其總額爲二萬五千萬法郎利息六釐期限爲五十年其他條件似較從前比國借欵之約爲有利於中國以目下之形勢觀之殆不難指日實現也 
[廣東校長風潮之迭起]  
公法·女師·高小皆反對校長 
省敎育會會議排解 
公立法政學生自拒絶何某後持一堅决主義昨已召集金體同學在禮堂宣誓寧可罷課到底斷不承認何氏爲本校校長并通函同學請其堅持到底現已雙方進行一方則消極罷課一方則積極運動又聞公法學生對於何某開除學生十人非常忿激擬於何某回校時即科以第二次懲戒之法然省署方面仍主嚴厲取締昨發布告勒令各學生尅日照常上課否則校規具在不能優容一面又令該校長何禮文云案照該校學生糾衆暴動經將爲首滋事各生開除學籍并令此後學生如再有此等行爲不論人數多少一律從嚴懲辦毋得稍予姑容在案乃查該校學生現在仍未一律照常上課該校長亟應執行規嚴加干涉以重學業發去布告一紙仰該校長即便張貼校内一面勒限各生照常上課毋得荒廢學業倘仍有違抗情事應即遵照前令切實執行校規仍將辦理情形具報察核此令 
官立女子師範學校新校長何智芬前日抵校時各職敎員出而接見何校長是日偕同其叔二人前往有敎員多人向何校長謂現校費尙欠七千餘元今校長前來接事確有把握否何答云此事將來可向財政廳長交涉各學生又問挾何敎育方針來長斯校何啞然不能對各學生見其如此咸大譁然後即宣言罷課連日均未上堂七日上午各生大開會議研究一切聞擬上書敎育會及當道請另派妥員以免虚耗學生寳貴光陰昨該校全體學生代表梅美容等特以新委校長學術性行難資表率等詞呈請省署改委省長批令云呈悉任用校長本省長自有權衡稱職與否俟校長到校後自有考查方法該生等應安心學業毋庸曉凟仰卽知照學生接閱省長批示絶無滿意答覆因之大憤乃續上第二次請願書略云日前何智芬到校學生等卽以四事請敎（一）敎授法如何改良（二）敎員如何配置（三）校務如何進行（四）本校經費如何支持保智芬均不能答覆怱怱遂去以如此人才掌全校之事務則於敎育前途大生妨碍今爲六百餘之學生學業前途計不能再緘其口是以披瀝下情再行請願收回成命另委校長云云高小學生呈省長云爲呈請取消更換校長維持敎育事竊想小學爲敎育之基礎産人才之母也然小學敎育重在校長故校長之得人與否卽敎育盛衰之關鍵也溯自林校長蒞任以來雖無奇效立見而敎育亦稱盡職且其人格學識尤足效法近聞本校將有更換校長情事生等爲求學而來校長之更換與否非所得而干涉也且默約鈞台所易新校長其人格學識必較昔尤優乃昨閱各報章云商衍鈞蒞本校爲校長又云此人深染烟癖曾被警察拘捕又經爲三十三國民學校校長不職被黜等語生等方怪其然繼聞人言益確生於是莫不憂痛夫校長爲學生所法式若以商君爲校長則生等將以何取法乎將　其烟癖歟抑效其邪行被警拘捕歟其人格旣不足法而學問又不足效而以爲校長則學業前途寧堪設想乎生等視鈞台如父母伏　諒生等苦衷恩准施行則感德無涯矣不勝惶恐之至廣東省立第一高等小學校全體學生同叩 
邇因省立女子師範公立法政公立第一高小兼第三師範 
更換校　惹起風潮省敎育會迭　女子師範第一高小乃第三師範學生等先後來書請願維持昨經該會召集校員聯合會會員開會提出討論僉以查本會章程宗旨有排解敎育上糾紛之規定今各該校風潮旣已演成事實自不能不爲之調停學生所陳如果合理亦宜體察惟本會對此爲愼重起見非先舉員調查事實開會審查不可當由衆推舉校員聯合會理事十一人擔任審查事宣如理事有屬該三校之職敎員者則請其廻避並定於十四號下午六時復開會員大會報告審查結果然後再定主張云云將來未知若何排解也 
[四紀憲法中之省長問題]  
廣東週循社通訊云自八日憲法會議不能開會之後兩方意見仍堅持不下於是褚庽卽揚言重提不信任岑總裁案及改組軍府案以爲要挾而五十號絶不爲動該黨某君語人云若制憲事業停止吾輩則相率離去廣州而已故十日憲法會議五十號及石行會館多數仍不出席是日到會者衆議院三百九十一人參議院一百六十九人不足法定人數遂延會於是形勢益形險惡五十號與石行會館以外更有新新俱樂部一部份議員與新組織之利中俱樂部議員亦認六日憲法會議反證表决後有人提起疑義不爲其反對黨所容納實於法律手續有欠妥協而褚庽及照霞樓對於此點則深閉固拒故十三日議事日程仍定爲第十一條第二項也今日（十一日）由褚庽首領褚輔成約各政團重要份子二十人於東園爲非正式的協商王有蘭（五十號）欲以解散之保存與省長民選爲交換而褚輔成並無肯定之答覆其實褚固難約束其黨員承認解散權而王亦能保五十號議員肯抛棄其主張也王有蘭之說不過爲唐蓂賡吐其主張耳現在五十號石行會館揚言憲法内容（即省長民選抑任命）吾輩暫不問今日先决問題乃在（表决手續）於是聯合多人擬發出宣言要求第十條第一項再行提交大會依法表决聞至今晚（十一晚）簽名者已有一百九十七人之多其中包該兩政團以外之議員不少褚庽及照霞樓則欲先取審議會報告其他各條先議而將第十一條暫爲擱下以此緩和時間將十一條以下各條詳細協商俟得結果再定辦法云 
[桂林學生會請復和議]  
桂林學生聯合會以國内分爭外患日亟憂急異常乃於日昨特開會議議决致各省當局電云天禍中國降此鞠兇魯難未已閩患又來謀我者何其明目張膽横逞無忌如是豈天故使我國受此恥耶抑我自有可乘之隙也仲虺之誥有云兼弱攻昧取亂侮亡言念及此心膽俱裂吾旣自處於弱昧安能禁人之兼攻吾旣自居於亂亡安能禁人之取侮我而舉國一致和衷共濟合力禦外則泱泱大或誰敢犯之此次南北政爭兄弟　牆不禦外侮以致歐戰不能盡力吾國不能見重於世界外交無援因以失敗日本乘機肆其野心魚肉我國搔首問天涙下如注夫誰使我至於此極耶伏望諸公推誠布公泯除意見以救亡爲重順國民心理重開和議共矢以誠縱稍參差出入無非兄弟一家失於内猶愈失於外也何障碍之有國旣統一力乃充厚合全國上下而一致對外力救閩省危亡鞏我金甌無使有缺作其聲威則取於何有侮於何有不然誠有如書所云亂亡之禍有不忍言者矣惟公圖之臨電悚惶不勝號泣迫切待命之至廣西桂林學生聯合會叩敬印 
[浙江學生會破裂原因]  
杭州某通信社云杭州學生聯合會日來幾有解體之勢現將此事之因果詳述於後當亦爲留心時事者之所樂聞也 
以破壞之遠因言前杭州中等以上學校勸用國貨　議曾决定舉行化裝演講於西湖鳳舞台嗣後學生聯合會亦有舉行化裝演講之議决案兩方意見相左各當事人頗有憤懣之意時國貨聯合會會長爲第一師範出席杭州學生之會代徐麟書君杭州學生聯合會評議長爲黃維時君二人之結怨實始　此時又法政支會組織素不完備陳中岳黃維時二人欣然與會　其他各科幹事多無人負責近來屢受各校評議員之責問黃陳二人大不甘心且五分鐘之熱度已過大萌退志但恐外人之誹議故密謀種種方法以破壞之其近因則由杭州敎職員對於北京敎職員之罷課麻木不仁無所表示歷次杭州學生會開會討論催促敎職員速起爲北京敎職員後盾庶全國響應敎育或可圖根本的改造不料敎職員方面專敷衍學生會安然無事學生會遂於九日通過（學生自行停課以促敎職員之自覺）之議案十一時且實行停課矣而法政校長張某素來守舊見第一師範敎職員早已輟敎遂謂學生會被第一師範所利用授意該校學生會代表陳中岳黃維時欲撤消學生自行停課議案其意實欲使第一師範單獨輟敎各校不與之響應藉此陷害第一師範敎職員與校長彼可乘機攘奪權利也但各校評議員均本良心辦事是非明白故是日陳黃二人提出撤消前日學生會自行停課之議案不能通過於是法政學生對於學生會懷恨愈甚乃運動蠶桑學校學生張立等擬組織新學生會反對前議實行破壞學生會事業此皆此次紛擾之近因也所謂新杭州學生會因受多數學校之反對主張不能實現遂於十三日杭州學生會開評議會之際法政又來提出某種條件經評議員否認法校學生遂羣至評議場要挾通過堅持許久其後安定一中學生趕至向之理論始散法政旣欲破壞學生會而不能代表黃維時乃有通告各界之函牘以自文其過十五日法政全體學生脫離杭州學生聯合會之宣言遍發杭城其中徒痛詆第一師範之單獨輟敎爲大不是其他毫無理由也 
[杭州快信]  
自法政學校宣告脫離杭州學生聯合會後聯合會昨亦發表宣言先述法校種種舉動之非其末段云彼等何以若是則可作一簡括之言爲諸君告曰其大要目的即浙省安福系欲倒經亨頤因許法校校長爲省敎育會會長而法校校長因而運動該校學生攻擊第一師範使各校與第一師範斷絶關係致處孤立以便推倒（恐推倒一師各校有代抱不平之事）並得倒一師以倒經氏是矣云云 
前督署參謀潘良（富陽人）由北洋陸軍大學畢業回浙現奉盧督委充二師師部參謀長 
一師潘國綱行將返閩督署參副二處范安兩長今晚假座本署雲秘書長（卽實業廳城頭巷住宅設筵餞别浙江青年團經費奇絀分設補習所七處已停頓定海惠安漁業公司劉春發漁船被商船郭世珠在沈家門撞沉淹斃舵工多名電省請究齊省長已電令該縣趕速訊擬具報 
各屬　勘烟苗委員張正權等七人昨已出發 
句日間省垣先後兩次大風西湖各名勝處被吹倒牆壁小屋不少已由工程處飭匠一律修整 
省垣米價昨又增漲兩角起價每石售六元四角頂尖每石售洋八元聞陰曆年内尙須看漲 
[南京快信]  
倪嗣冲聘南京收容所德艦醫長佘德滿赴蚌治病議定每日診費四百元現五日期限將滿聞倪有電致李督代佘續假三日 
南北分代先集甯開非正式會議說尙難成事實 
蘇常鎭守使朱熙昨午又晋謁李督　裁兵事聞第二師改編一旅兵士尙須招補二百餘名始定一旅被裁旅長一人團長兩人營長六人旅長改爲軍　諮議團長一改爲旅部副官長一改爲團附六營長均改爲營副官即日發表 
齊省長呈請用張季直中策治運全國水利局及各部已批准照行將着手籌備 
美工程師費禮門至南通與水利協會會長黃以霖　議蘇魯運河路綫何照前次熊督辦會議辦法並無變更運河會　韓紫石至南通與張督辦組織運河機關用人悉　馬士杰支配聞江士紳頗有反對之意 
陳澹然組織廣利慈善會擬具章程呈請軍民兩署立案已奉批准南京地方公會昨又以該會籌辦冬賑呈軍民兩署請酌予補助李齊批令准於救恤費項下飭撥千元並聞李督另捐助軍米二千石飭由糧服局給發旅寗皖同鄉定今日（十七）在安徽會館開同鄉大會討論蠶桑女校事籌商嚴查以明眞相 
地方通信 
[蘇州]  
黃糖發還商號日前工業學校學生在　門外南濠水弄查獲黃糖七十餘件疑爲日貨當即扣住報告學生聯合會將該貨存儲商會審查現已查明並非日貨由商會龐天笙　長會同學生聯合會發還各該商號銷售矣嚴禁客民伐墓木蘇鄉光福木凟東西跨塘等處邇來每有一般江北游民成羣結隊砍伐墳墓樹木鄉民上前禁阻該游民等反持　抵抗擾害鄉里實非淺鮮現西跨塘　民龍樂甫邀集被害各户聯名具呈縣署請求出示嚴禁並令各鄉警察所派警查拿究辦 
[松江]  
船户謀財害命昨有不知姓名之女子一人在西鄉收得田租二百餘金乘往來蘆區平望之脚划船返家詎被船户見財起意在平望附近荒僻之處將該女子殺害適有網船駛經該處目覩謀殺情形疾駛平望報經該處警局將該划船凶犯三人拿獲聞在船内搜出之尸身已被砍作六段用蒲包遮掩血肉糜爛慘不忍覩云 
[鎭江]  
籌欵開辦粥廠城内啓善堂城外德星宮兩粥廠均因欵項雖籌米價昂貴故迄今尙未舉辦茲聞錢業十餘家擬生借出數百元共六千餘元先行購米開廠放粥以惠窮黎俟籌有欵項再行措還聞不即可開辦云 
米價漸鬆鎭郡自組織查騐米糧公所後私運者不無顧忌而米業董事亦出而平價故近日各米行貨源有進無出當然減價出售十六日聞盤高白釉米每石售洋七元四角較前已減去三角矣 
[揚州]  
學生會商米禁揚州學生聯合會總幹事黃植前爲瓜洲口運米出境事曾召集五師八中商業三大團體幹事曾議决定推五師莫萬章郭蔭根柳病鶴梁保森八中卞潤生趙　忠許崇義孫多頎商業汪蔭之吳克家魏桂芳等十一人連同總幹事前赴瓜洲調查一切於十二日在該處商會討論辦法平民因生計關係環繞會中聽衆解决商會副會長陳元吉聞有私運嫌疑不敢蒞會經正會長　寶琳一再往請加以舉生保證始來議論數小時始决定再項辦法（甲）自本月起呈請縣署公佈辦法以後瓜鎭不得運米出口設有私運槪歸該鎭商會長田寶陳元吉警區長劉起鳳完全負責（乙）自本日起米價須日漸鬆落跌至兩月前之價格爲止由團體簽名爲證遂即宣告散會嗣學生代表十二人乘便渡江拜謁各界當由鎭地學生聯合會代表汪仲英各界聯合會代表譚槐蓀接談鎭地禁運情形而返茲學生會已聯同揚瓜兩埠商會呈請縣署設法禁止矣 
委員查勘烟苗江都四境烟苗早經禁絶茲省署恐愚民日久玩生復行私植特委專員陳屏蓀往江都四鄉查勘矣 
[嘉興]  
閙租又起波折嘉興新塍區西北一帶鄉民因聚衆赴縣要求減租經縣分别勸諭返鄉並經縣署召集各業户商令酌量減收以昭公允在案現各鄉民仍有聚衆抗租情事縣署又於前日派令秀櫃司事屠成甫及各莊書往該鄉勸各鄉民分别完納毋得延抗聞各鄉民竟於屠某勸導時鳴鐘聚衆將船隻搗毁業經官廳遣派軍警前往彈壓矣 
[山東]  
龍口碼頭靠輪之盛况龍口自奉明令開闢商埠後經趙君琪總理其事不二年間工程日漸設施商務日漸發展輪船亦日漸增加現與各大埠通商來往之汽船不下三十餘艘均定期來往惟輪船旣多碼頭不可不早建設爰魚從事海底測量修成洋灰包鐵　碼頭極爲堅固耐久碼頭落成後又慮舊鎭距碼頭過遠旅客仍感不便復又建造備貨棧房鋪設直達舊鎭之　便鐵道以利交通甫告成功時交各令舊鎭海邊氷結數十丈區起狂風來往旅客均乘小舟上下危險萬狀各商旅等要港予碼頭靠船免得履氷涉水當經許可并聲明三月内所有客票費靠船費一槪不收以示優待各界聞之歡欣異常一月四號爲該埠碼頭靠船之第一日軍警林立國旗蔽空常海兩關　各機關官長并省委劉張二君中西人士以及各商號各船行同臨參觀當日所靠之船名利濟鎭海砲艦寗波金吉合等旋即升砲鳴　以表慶祝嗣經各機關同撮一影以留紀念云 
來件 
[浙江省立第一中學校學生自治會成立宣言]  
中華民國九年一月十七日是浙江省立第一中校學生自治會成立的日子現在把我們學生自治會是什麽和我們　什麽　組　　個學生自治會寫在下面給大家看看 
我們學生自治會是什麽我們組織這個學生自治會並不是自放的運動反對敎職員的運動也不是一種機械性的組織是一種共和國學生所應有運動是畢生自已管理自已的運動也是預備將來爲公民的運動細說起來就是學生結起團體來自已訂了規則凡有關於學生的事情都要學生自已去做學生自已的言行都要自已去管束以爲將來公民共同自治的預備我國學生大都是被治的種種事情都由敎職員去負責一切言動都由敎職員來管束這種情形是狠不好不是共和國學生所應有的凡是自已的事情要自已去做不應當倩人代做的自已的行動要自已去管束不應當倩人來管束的如果樣樣事情敎職員來代做自已就没有經騐了將來出了學校　社會上去辦事就容易弄壞了行動要待敎職員　管自已就少自制能力當敎職員不在的時候就有些不規則的事情發生出來了加之以少　敎職員來看管這許多學生那裏能够個個看管到呢有了學生自治會這種壞　就不會發生了 
我們爲什麽要組織這個學生自治會我們中華民國是共和國家我們學生是共和國的學生就是將來共和國的公民凡共和國所需要的公民是要他有共同自治的能力難道我們的共和國　要養忧被治的公民嗎旣不當養成被治的公民難道還要養成被治的學生嗎旣不當養成被治的學生那麽我們這個學生自治會是當然要成立的所以從我們國體上看起來我們這個學生自治會是一件必要的組織否則不能算爲共和國的　生就定不能算爲共和國的公民我們旣要爲將來有自治能力的公民就不得不練習共同自治的能力要練習這個自治能力要在學生時代練習起來不然恐怕將來不能　完全共和國的公民了所以學生自治總算是爲將來公民的預備也就是爲將來社會共同自治的預備旣然如此我們就不可不組織這個學生自治會又我國人民大都缺乏共同自治的能力當此平民主義轟烈爆發的時候受他應　的人也狠多一向被虽權壓制束縛的都想活動解脫起來當這時候他們旣不願被治又不能自治那就不免要生出亂子來了所以要除掉這種壞處必要使他們公同自治要使他們共同自治只好我們學生組織自治會來提倡他們所以爲將　謀幸　計我們應當組織這個學生自治會 
總之學生自治是共和國學校所不可缺的事情即養成公民共同自治所必要的組織現在還有兩句話要說的就是我們這個學生自治會是（實事求是）的不是（有名無實）的力求眞正的自治不是徒具形式的自治浙江省立第一中校學生自治會全體宣言 
雜評一 
[南北之政潮（默）]  
北京因學潮而轉入政潮於是有推倒靳閣之說廣東因制憲潮而轉入政潮於是有重提不信岑案之說何中國之當局無往而不爲被攻之的也蓋中國之事不涉黨派無論如何爲難必有方法可以解决若一涉黨派則糾紛錯雜轉相牽引或藉一　題以挾制或藉一問題以挑撥無往而不爲其利用之具於是身　政局中者遂亦無往而不被束縛雖欲擺脫而無從擺脫　然而今日之當局者又無一能獨立而不依黨派以存立者也旣依以存立於前又安得不受牽制於後不然學潮爲直截了當之事制憲潮亦與軍府無關何爲而又引起政局上之軒然大波也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會專使卽將抵淞]  
大陸報云陸徴祥等乘波多士號輪船由法回華約本月二十一日可抵吳淞聞不到上海卽由吳淞乘車北上王正廷與陸同行擬在香港登陸赴粤報告一切然後再赴北方 
[英國官員來往紀]  
文滙報云駐華英國按察使沙士瑪里爵士昨已由香港回滬駐滬英國代理總領事哲美遜君今日乘通州輪船回廣州任所 
[法意發行公債之消息]  
大陸報云法國新公債二月十九日發行至三月二十日止之說發表後近數日内本埠中法實業銀行已接到認購之單頗多聞認購數目不加限制苟有認購者皆所歡迎惟官場尙無明文到滬衆所以願購之者蓋以其條件甚優此後未必復遇之也據法國消息除北境毁於戰火外法境收成頗好財政漸裕目前最大之困難爲煤斤之缺乏一俟冬季過去國勢當可愈佳云意政府第六次五釐公債不久將由本埠友華銀行代爲發行每券意幣百枚實收八七·五加以一月份至付欵日之利息約銀洋六元七角五分可購意幣百枚之債券一紙照目前匯率規銀百兩可得意幣二千枚之債券云 
[臨遣避匿之德人出現]  
大陸報云德人喬其辛納克氏即前在會審公堂自行辯護不註册控案而著聞者今以和約業已簽定戰局終止復出現於上海當遣回敵僑時租界捕房曾令其準備起程但此人避而不見此後不知何往遲至今日始復出現又德人基塞爾森氏前臨行避匿後由北四川路捕房西探破獲送交護軍使署收押待船遣回茲和約旣已簽定此人亦卽被釋復在上海云 
[陳世光之辯正]  
報載工部局代表高易律師在會審公堂譯訴星期一工部局奉諭執行堂諭往各商號收取捐欵本埠某某等報載有執行員打毁雜物之新聞並謂字林西報亦載有陳世光於禮拜三在洋務局云捕房用此手段收捐甚不正當須請交涉使向領事團交涉此等言詞捕房見之不能不注意要求傳質云云一則昨據陳世光言此說或恐有所誤會是日（禮拜三）晨陳係奉交涉使令往法領署及領袖總領事署公幹並不在署回時取得領袖領事信函交與楊交涉員由交涉員轉遞與聯合會代表陳則民絶未發一言論想係因聯會代表主張之三條同爲姓陳始有誤會云云茲聞此事已由穆安素律師代表陳世光向報館更正云 
[加意保護日僑之公文]  
上海縣公署昨通令各區文云本年一月十三日奉滬海道尹第十一號訓令内開本年一月一日奉督軍李省長齊卅一代電開頃接國務院外交部敬電開准日使節略（中見十一日國内要聞從略）切盼詳復等因除電復敬電悉閩案交涉承示就事論事據理堅持藎籌周密至深敬佩蘇省自青島問題發生以來各校學生因受京校學潮影響曾於五六月間停課並有集合游行講演之舉而對於日僑及其所設商店尙無越出範圍舉動迭經電陳並嚴令各屬曉導約束一面將通商爲條約所許剴切布告並令經廳縣凡有日僑及商店地方增加崗警另派便衣巡警切實保護准電前因除再嚴電各屬取締防護外敬此奉復等因譯發並分行外合行令仰遵照辦理等因奉此除電復並分行外合行令仰該知事即便遵照辦理此令等因奉此除分行外合行令仰該警佐按照來文事理加意防護是爲至要切切此令 
[工業協會覆旅法華工會函]  
工業協會理事長曹亞伯昨復旅法華工會函云伯遼先生大鑒昨接大札諄諄詶誨不勝感激中國人口居全世界四分之一而工人亦居全世界四分之一只因工人無一定團體是以被世界省數强權所輕視所欺侮非有切實辦法組織一完善團體實不足以謀人類之生存敬將先生所條陳者明白答覆（定名）當以工業協會爲國内外之統一名稱（總部地址）當以上海爲適當地點（章程）擬於各工團聯合後加全團體之公意修改之（總部主人）亦當依大會公衆選舉之（工業銀行）爲着手最要之信條俟本會財政專家薛君仙舟於民國九年三月由美洲回國後籌辦（華工歸國之處置）當田旅法華工會擬定辦法由本會照辦至於（義務學校）（工人醫院）（薦工處）（設工廠）（開採礦産）（修築鐵路）擇取船塢）一切應辦之事皆本會工人團體應作而不容緩之圖决不畏難從事但願先生輩在海外竭力相助是所切禱李石曾君乃弟老友并致意 
[粤海軍學生贊助烟校生]  
烟台海校學生自散學來滬後十餘日廣東黃埔海軍學校學生在報上得知此項消息知此次之事於海軍前途有莫大關係斷難坐視當卽拍電致上海烟校學生略云報載諸君因敎育腐敗離校此事與敝校有關現取何目的請詳電覆云云此時在滬烟生以此種發動結果極難預料不便使他校加入卽覆一電云來電已悉此次唯一目的在要求恢復民國五年公佈章程並改良海軍學校敎育詳情函寄云云茲聞近日黃埔海校學生以海部對於烟校學生毫無善後辦法且開革已經得有端品優學獎章之學生十一人前途甚爲悲觀故已决定辦法與烟台海生取一致行動亦欲全體來滬事爲該校校長鄧驄保所知恐風潮擴大難以收拾乃百端勸慰允爲代爭該校學生平日對於校長極爲信任故亦暫止聽候解决茲得悉其與上海烟校生之書云烟台海校諸兄公鑒前蒙電覆近接玉音捧誦之餘悲喜交集何悲乎爾悲我國海軍之腐敗也我國海軍之腐敗實由於軍閥之自私彼軍閥者祗知以海部爲家産餘則皆以粉飾爲完備須知有實心然後有實政若乃虚文是尙事實全無海軍振興必成絶望能不悲哉何喜乎爾喜諸君能奮勇力爭以警其迷也萬乞貫澈初衷百折莫回弟等誼屬同志知諸君力爭如北必不漠視於南他日我海軍能革頽風除陋習放異彩於五洲皆諸君此次奮鬭之功祈共勉之查海部此次之改定章程無非欲虚延歲月使熱心進取者難以進取而愉安壟斷者得以肆其盤踞故消息傳來弟等卽聚集會議擬欲與諸君取一致態度以促當局之猛省事爲敝校校長所聞親臨面諭謂本校長對於更變章程亦甚不以爲然前在京時曾首先反對今鑒諸生之熱誠本校長當竭力維持云云弟等領諭之後旋卽上禀敬懇轉呈北海部以冀挽回亦蒙面允但效否難期惟有竭盡棉力而已云云查鄧驄保係前總長程璧光之妻弟在前清時代曾爲廣乙艦長在海軍中資格甚老此次出任調和想風潮或不致再加擴大以重國事之擾攘也 
[全國各界聯會常任委員會紀]  
昨日全國各界聯合會開第二届第五次常任委員會郭維海主席李兆祥張正方紀綠（一）討論中華實業協會來函請加入本會案由主席將來函讀過施洋云本會前有成案可覆函請加入該會所在地之各界聯合會無異議通過（二）張正方提議電國務院對德約應再鄭重聲明案施洋附議由張君將案由說明經衆討論付表决全體通過（三）張正方提議電催國務院速派國際聯盟代表並通告全國各團體一致催促案施洋附議提案人將理由說明施洋主張並電軍政府舊國會促其注意翁吉雲主張連前議并案辦理付表决全體通過（四）張正方動議烟台海軍學生來滬甚久北京政府尙無具體辦法本會應再電催海軍部速行解决案李兆祥附議經衆議决咨執行部速行電催（五）李兆祥　議葡　牙人現在澳門築堤實與我國海上主權大有妨碍應由本會電軍政府並國會就近嚴重交涉以重主權案翁吉雲附議通過隨散會 
[上海學生聯合會消息]  
宣講團團長會議十七日下午四時開第五次宣講團團長常會主席杜心熙速記陳貴三議决案如下（一）取消前日議决傳單由本會出版科隨時揭示題目以爲標準一案（二）假期内在本埠各會員仍照常進行（三）宣講時並發畫報以促社會注意（四）畫報由各分會自製（五）前案由本會發通告於各分會如有不便時得陳報於本科說明理由認爲例外（六）由本科發通告於不出席各分會質問其開會時何故不出席敎育科開會昨晚四時半上海學生聯合會敎育科開常會到者九校代表不足法定人數改爲談話會約翰代表馬崇淦主席南洋代表侯紹裘紀綠討論各事如下（一）育才出校分會代表陳遠威報告調查第二義務國民學校擴充情形謂遷移校址所需之新址修理費及添置器具費二十元應即匯去又該校須添請敎員一位應否允許討論之下僉以爲須交評議部議决（二）推舉民立代表陳廷序爲本科委員會委員以代退出本科之南洋女師代表趙子方（三）據商界第二義校主任茅以新報告謂該校將招生下學期請擴充地址討論結果僉以爲當由本科自向河南路商界聯合會接洽商借較大之房屋一面并致函交際科請其向各界聯合會接洽請其自行租借房屋設立夜學其敎授事宜可由本科設法（四）中西女塾代表陳紀彝謂本科開會時科員多有不到者而近日在考課時尤甚其實功課雖忙亦不致無數小時之時間以盡力本科之事應致函促其注意餘無事遂散會 
調查科常會昨日上海學生聯合會調查科開第十七次常會列席代表二十人蕭子裳主席胡翼天記錄（一）主席報告上星期經過情形及來往信札（二）祖張祺胡翼天報告調查源豐順詳情（三）胡翼天提議源豐順事應諮上海抵制劣貨聯合會公决通過（四）胡翼天提議本科應舉定出席上海抵制劣貨聯合會結果胡翼天當選（五）卞毓英報告調醒大通裕進火柴情形（六）胡翼天報告調查夑昌火柴公司詳情（七）祖張祺提議應請交際科派員勸告夑昌通過（八）愼昌洋行來人要求主任談話遂推祖張祺爲臨時主席（九）卞毓英報告調查綢緞情形（十）胡翼天提議致函綢緞公所請其速議抵制劣貨辦法通過（十一）姚盛如報告水月牌紗現已改爲新世界牌（十二）卞毓英報告調查紹興學生會寄來紙樣詳情（十三）張畹清提議本科急攝一全體科員相片作紀念通過 
[女界聯合會消息]  
昨日女界聯合會開臨時會由主席報告廣州女界聯合會來電於運動參政事要求一致進行衆議决即覆以快郵代電告以已致函兩院後當派代表前往以期達目的其次則商議游藝會事庶務報告一切均已妥當定一月二十四日下午一時在北四川路虬江路大戲院開會并設有特座定價五百元購者即贈以急公好義之銀盾云茲將廣州女界聯合會電錄下上海女界聯合會鑒女子參政幾遍全球我國政號共和豈能獨異現舊國會在粤制憲亟當要求於憲法上明白規定女子亦得參預政權同人等業已組斯會着力爭務乞貴處一處進行以爲聲援幸甚廣州女界聯合會叩 
[皖代表請字林報辯正蠶校事]  
字林報云皖督派至上海辯正安慶蠶桑女校被兵侮辱消息之黃少將昨日午後至字林報聲稱其妻爲該校敎員之一而其女亦爲該校之學生字林報所載侮辱之說全非事實云云此種聲明字林報當然不應拒絶之惟惜黃君不早來聲明或來函更正耳至於安慶訪員字林報當爲之切實說明者渠僅有聞必錄苟非衆口爭傳與事實駭人則安慶訪員或不據以報告也黃君之言想可爲安慶訪員所接受而字林報之接受黃君聲明並非與安慶訪員牴觸據黃君云此校爲非皖人所辦且係私人性質成　甚佳故在安慶頗爲人姖忌 
因此而起謠言云 
[小學國文科改授國語之部令]  
江蘇敎育廳奉敎育部訓令云案據全國敎育會聯合會呈送該會議决推行國語以期言文一致案請予採擇施行又據國語統一籌備會函請將小學國文科改授國語迅予議行各等因到部查吾國以文言紛歧影響所及學校敎育固感受進步遲滯之痛苦即人事社會亦欠具統一精神之利器若不急使言文一致欲圖文化之發展其道無由本部年來對於籌備統一國語一事旣積極進行現在全國敎育界輿論趨向又咸以國民學校國文科宜改授國語爲言體察情形提倡國語敎育實難再緩茲定自本年秋季起凡國民學校一二年級先改國文爲語體文以期收言文一致效合亟令行該廳轉令所屬小學遵照辦理可也此令 
[外報之本週金融消息]  
老公茂疋頭報告云舊曆年内交欵之容易以此週爲一年内之最後一星期但此週内市面頗呈佳象拍賣場中頗形活動而銀根亦不甚緊預料年關以前不致有離奇拆息至於銀貨情形則近因外銀接濟事態已有進步但每星期内地吸收現銀爲數仍多數月以來未嘗稍减如長此以往則中國必繼續購銀每日鑄成之銀元其數不爲不多然一入市場卽不見其蹤跡不獨附近數省爲然即全國亦無不如是蓋現銀盡爲民間所窖藏矣農事興盛如棉糧絲類鄉人得價頗厚故吸收現銀甚多據華人熟諳鄉人情形者云鄉人雖衣服檻樓居住簡陋然每家地下輒藏有五六百元一俟收穫歉薄則始出其窖資一部顧吾人確不願見此蓋吾人市場貿易之興盛與否全繫於中國農事也 
字林報云星期五晚上海存銀二千萬兩洋一千零二十五萬元又銀條與美國銀洋合爲一千三百二十二萬四千兩内有華人銀行四百十九萬兩洋四百八十七萬元而無銀條本星期内英美來銀七千九百四十條銀洋一千三百八十二萬五千元由上海運往天津銀一百六十七萬元南京銀一百二十萬兩杭州八十萬兩共運出三百七十七萬兩南京運來銀元九十七萬元而銀元運往通州與杭州者合爲六十萬元倫敦銀價日有升降現貨由七十八便士漲至八十二便士遠期由七十六便士又四分之一漲至七十九便土又四分之一但至十五日市價稍落現貨爲七十九傳士遠期爲七十六便士美國電報不通故其銀市之最近消息無從得之上海美銀行美國銀元七百萬元昨定價爲一四七購者頗多聞照此價格尙有大批出售大約將以美金一百四十七元合銀一百兩之滙兌率爲最高之價格矣來銀雖多而現貨市價仍甚堅固不過無離奇之升水耳此種情形大約須延至陰曆年底結賬而後止云 
[一週間之金融調查]  
調查此一週間（十二號至十七號）由國外（美國等處）到滬之銀大條共有三千五百六十條又美銀幣三百五十四萬元又金洋一百十五萬元較前届稍少惟南京造幣廠所來之新幣共有一百十五萬元裝去寶銀亦有一百零四萬兩大條銀之轉口赴天津者亦有三百零六條美銀幣之赴漢口者計五十四萬元餘如烟台天津·漢口·併内地嘉興·南滙·南通·杭州·崇明·海門等埠各有裝去現洋現銀總計七八十萬之譜茲將逐日細數彙錄於下（十二日）英公司輪公司輪船進口儎來麥加利銀行大條銀五百二十八條又有利銀行九十九條又某銀行三十條交通銀行從南京來新幣二十七萬元又中國銀行亦來新幣十一萬元中交兩銀行各裝去現銀五萬兩本街花商裝南通州去現洋二十萬元（十三日）中國銀行由南京來洋十三萬元又交通亦來洋兩萬元又裝去現銀五萬兩中國銀行亦去寶銀十萬兩本街裝往天津去大條銀一百四十條又裝崇明海門去洋十萬元（十四日）太平洋輪船進口又儎來華比銀行美金洋五十萬元又麥加利銀行金洋十五萬元又大條銀五十九條又滙豐銀行大條銀四百七十七條又某銀行大條銀一百八十四條又友華銀行大條銀三百三十三條又美銀幣五十四萬元又臺灣大條銀八十二條又花旗銀行大條銀一百四十七條又住友大條銀二百二十條亞細亞公司輪船進口亦儎來匯豐銀行大條銀五百三十七條又花旗銀行大條銀二百二十二條又美銀幣一百萬元又麥加利大條銀二百十二條又美金洋四十萬元又華比銀行大條銀七十條又荷蘭銀行美金洋十萬元又匯興銀元美銀幣一百萬元又友華銀行美銀幣一百萬元中國銀行由南京來新幣十三萬元又裝去寶銀十萬兩又裝漢口去寳銀十萬兩交通銀行裝赴南京去銀五萬兩又裝杭州去洋二十萬元各莊裝往南通去洋二十萬元（十五日）中國行由南京來新幣十三萬元又交通銀行亦來洋四萬元又裝南京去紋銀五萬兩又中國銀行裝去銀十萬兩各莊裝赴天津去大條銀六十六條友華銀行裝赴漢口去美銀幣三百六十三箱計五十四萬元（十六日）金城銀行由南京來新幣十三萬元中國銀行亦來洋十三萬元又交通銀行亦來洋七萬元道勝銀行由英公司輪船運來大條銀一百三十二條又麥加利銀行大條銀一百三十一條各錢莊裝赴天津去大條銀五十條交通銀行裝南京去銀五萬兩又裝天津去銀十萬兩金城銀行亦去銀二十萬兩又裝南京去銀十萬兩中國銀行亦去銀十萬兩麥加利銀行裝赴漢口去銀二十萬兩本街裝赴嘉興去洋三萬元又裝南匯去洋五萬元（十七日）花旗公司輪船進口又儎來道勝銀行大條銀九十七條交通銀行由南京來洋三萬元又裝去寶銀五萬兩中國銀行亦裝去銀十九萬兩又裝烟臺　去現洋十二萬元各莊裝天津去大條銀五十條陽曆年關雖過各處現洋之用度仍覺供不敷求於是本月十日後洋釐最高（十一日下午收盤）漲至七鏡四分五釐十二日以還仍難見鬆常在七錢三分五釐至七錢三分九釐此種情形皆綠東三省之盧布票價大跌市上不適用之後均改用我國新幣每星期間由滬裝去甚巨但所鑄有限不敷全國之週轉故駐華外交團擬請北京政府在滬設立造幣廠專代各銀行與各錢莊鑄造銀幣救濟市面刻政府正在進行間即使允许亦須一年方可開鑪鑄造也 
邇來銀拆因國外所來大條銀與美銀洋甚夥滬上銀根爲之一鬆此七天中最大銀拆爲四錢最小（昨日午後）爲一錢二分較七日以前統扯小去三分之二轉瞬陰曆年關各大商業聞此消息莫不樂觀 
鎊價自上年十二月間改爲七先令九辦士（掛牌）後已久不更動直至昨日始改長二辦士計七先令十一辦士美金洋價仍掛一百四十七元餘則均有變更惟外國各銀行之滙率仍肯放價吃收是以遠期大條銀價未見十分鬆動近期價已縮至七十七辦士較（十日）已小去一辦士半遠期亦小一辦士七五所以一二月份期貨標金價總覺不能起色乃昨日二月份開盤價爲一百六十三兩五錢午刻收盤爲一百六十兩零八錢設使今日（十八日）大條銀價無變更期貨標金亦難生色也 
現貨烚赤邇因國外所到現金甚多且古曆年關將届各埠銷數不暢致市價步跌昨日恒孚飾金已跌至二十六元五角同行亦售二十六元泰亨源等均售二十五元觀察大勢銀根雖稍活潑然均須籌備年終之大結束陰曆年内之金價難以看漲也 
昨日星期六調查本埠中外各大銀行所存現銀洋旣大條銀與美銀洋之確數如下麥加利存銀一百零八萬洋一百二十萬大條銀一千一百零五條美銀二十九萬五千元滙豐存銀三百二十五萬洋七十萬大條銀一千三百五十八條美銀洋二百八十五萬五千元道勝存銀三百零二萬洋四十萬大條銀四百三十八條美銀洋一百二十四萬五千元通商存銀三十萬洋四十萬東方存銀一百五十一萬洋二十五萬美銀洋一百萬元花旗存銀一百四十萬洋五十五萬美銀洋三百十二萬元華比存銀六十五萬洋十七萬大條銀七十條荷蘭存銀二十五萬洋五十八萬中法存銀八十三萬洋四十八萬大條銀三百四十一條中國存銀一百二十七萬洋一百六十六萬各錢莊存銀一百四十萬洋一百八十萬交通存銀六十萬洋一百三十萬有利存銀四十五萬洋二十三萬友華存銀四十萬洋十二萬大條銀四百二十三條滙興存銀三十萬洋五萬大條銀三百七十一條美銀洋八十二萬元菲列濱存銀二十七萬洋七萬共計存銀一千六百九十八萬兩存洋一千零五萬元存大條銀四千一百零六條存美銀洋九百三十三萬五千元較上届多存銀三百十三萬洋多存二十八萬大條銀亦多存二百五十二條尙有華商聚興誠金城廣東四明興業中華新華等商業儲蓄銀行所存銀洋與某國銀行所存銀洋均不在其中 
[一週間之鎔銀數]  
北市泰亨源等各銀號前從各友帮運來之大條銀及批沙等各銀幣鑄烊寶紋接濟市面茲查自廿一日起至昨日爲止又烊見寶紋五萬零四百只核計規元二百六十五萬六千數百兩其數較上届爲巨 
[上海物價指數表（十三）]  
財政部駐滬調查貨價處本月第一週（八年十二月廿九日至本年一月四日）上海物價指數云本週指數爲九八四比前月本週跌去千分之二比前週則漲上千分之十四查本埠商况自去年九月以來疉受銀荒之影響金融窘促市面沉滯已久十一月間本表指數雖兩度高至一○一·一此半由釐價飛漲之所致不盡由貨物之需給繫也本週適值陽曆年關爲洋商結帳之期市上銀根奇緊拆息又高至七錢幸絲茶銷路日形活潑疋頭五金存底薄弱價格略見增長糧食一類因米價騰貴雜糧紛紛出口以致供不應求市價步　尤爲本週指數提高之主因茲將本週指數表列如下 
上海物價指數表（本表以八年九月物價爲百分） 
期間九年一月前月本週 
類别第一週前週 
糧食一○五·○一○二·七一○一·七 
其他食物九八·九九七·四九五·○ 
疋頭及其原料九八·五九六·八一○○·二 
金屬九四·○九二·○九八·　 
雜貨燃料九八·三九八·八一○二·二 
建築材料一○二·四一○二·二一○·九 
工業用品八七·六八六·二八九·二 
其他物品九四·三九七·四九八·五 
雜貨平均九五·六九六·三九七·九 
總平均九八·四九七·○九八·六 
[關於皖省茶稅之部電]  
財部爲安徽浮徴出洋茶稅事致電上海茶商公會云前據電稱皖省浮徴出洋華茶内地稅釐一案因皖省茶商納稅請引時未能全繳於結算稅欵致生困難本部前擬定辦法咨行安徽省長轉令財政廳遵照在案茲准復咨據財政廳呈稱此次出洋之茶旣名之曰請引在先自係未奉減稅新章以前旣行請引雖間有應納稅欵未能於請引時全繳而應納數目均照章塡入引票現距十月十日近五旬其間按照舊章塡稅票者不知凡幾如再追減實多窒礙所有本省内地應出洋茶似應自奉此次部文之日起凡有請引一律減收五成俾易實行等情咨請備案前來除由部備案外合行電知遵照財政部印 
[藥業夥友聯合會消息]  
本埠藥業夥友求加薪水一事前由上海縣沈知事勸妥每夥月加一元五角嗣因各店主届期不發故由藥業夥友聯誼會呈求沈知事請諭各店主迅照前議一律增加在案茲悉各店主均已遵令將此次新加之薪連同原定月俸如數照發各夥友已均滿意惟聞有少數藥店因店中經費支絀迄未發給昨由聯誼會知照各夥友謂此次增加月薪無論店舖大小均當增加現不發給者實因欵絀起見並非不遵縣諭務望靜候給發云云藥業夥友聯誼會於前晚七時假座四明公所開宣布職員會公推張錫君爲臨時主席宣布開會宗旨次由王 
 
 
 

Page 11

 
 
乾康報告經過一切詳情並謂前次各夥友休業時之秩序毫無越軌之舉具見同業諸君人格之高尙至於本會會長一席前承諸君選舉惟鄙人才疎學淺恐難勝任是以决計告辭業經商由同意聘請沈仲禮爲本會會長已荷沈君允許擔任實爲榮幸旋由各會員公舉王乾康爲副會長蓋因前舉副會長葉瑞齋堅請辭退是以改選大衆贊成並即宣佈本會職員名單會内設正副會長各一員文牘庶務會計各一員幹事十六員司事六員會董二十員定於十八日（卽今日）午後二時仍假四明公所開成立大會議畢散會 
[車行公會開會紀]  
日昨閘北華商車行公會開第五次全體大會到者甚衆當由會董潘松林報告開會宗旨提議各事（一）議助米與貧苦車夫（二）減收車租（三）會費不敷開支當經全體討論僉以瞬届年關貧苦車夫無以度歲但此事由各行主調查極貧車夫曁家口多寡由各行主量力助米彙集本會以備年終散給至車租自臘月起減收一成以示體恤以年終爲止此外會費問題旣未由各行主自備應不成問題經全體通過議畢散會 
[美華牙刷廠被焚六誌]  
管門巡警之報告 
閘北光復路美華牙刷廠被火焚斃男女工多人一事已五誌本報茲查得當日被火後四區二分所據派往該廠之管門巡警歸所報告廠中男女工數百人有一大部份其時幸已放工惟樓上内間尙未停工機聲軋軋震耳欲聾工場門又被鎖閉故外間人聲鼎沸場内工人槪未知覺迨火勢逼近始倉惶竄逃廠中所備之竹製太平梯兩架尙屬新置懸於壁上平時各工人均未注意故紛紛從窗口跳下有得逃性命者亦有仍遭慘死者云云昨聞該廠主已允許撫恤被災家屬領屍一具給洋五十元云 
[續誌本邑西鄉之命案]  
范生全在北新涇蘇州河附近因爭奪包拖擱淺輪船起釁被胡阿四糾合丁敬熙等兇毆受傷由范之胞姪阿毛將生全舁送胡之家中當晚身死由三十保八　地保姚永祥將丁拘入警所收押一面報請上海地方廳請騐各情已誌昨報昨日檢廳梅檢察長委派沈檢察官沈檢騐員等前往相騐該保禀訴前情當時騐明范生全委係兩肋受傷而死塡明屍格判令屍姪范阿毛具結自行棺殮候該警所將丁敬熙解案訊辦一面禀請梅廳長另派法警偵緝胡阿四等來案究懲 
[老婦被人謀斃案三誌]  
南市二十七舖桑園街地方揚州老嫗林氏於陰曆本月二十三夜被其同居之江北車夫四人以賭負借錢不遂懷恨謀斃一案當經地方檢察廳委夏檢察官蒞場相驗委係被人謀死惟凶證逃逸當經飭緝務獲究懲各情兩紀前報茲聞此案發生時由一區三分駐所劉警佐派警協同該地甲將該嫗之近鄰許方氏俞倪氏石長林等三人移送到廳預審之下因無甚關係飭各具切結釋回並悠候調查該凶證名姓及被盜之衣飾實數去後查得該兇證等臨逃避時遺下小車三輛惟均無切實名姓僅知其同帮人素呼之名爲小五子·小六子·小四子·小平子·等四人實係同謀之要證尙在該嫗臥室内檢得方九霞銀樓所兌金飾發票一紙計洋二十餘元當卽呈廳請示核辦事後其寄子陳炳生亦開明失單投請趕緝兇證到案澈究梅廳長據呈前情已咨請淞滬警察廳地方警察所一體飭屬嚴緝在逃各兇犯務獲歸案究懲 
[禁止闌入鐵道軌道之布告]  
滬杭甬鐵路管理局長任小由以邇來鄉民行經軌道被火車軋斃撞傷之事時有所聞每見報告慘不忍覩在司機之玩忽固咎不容辭而鄉氓不知利害致遭非命者亦比比皆然爰特咨准江蘇之上海縣·松江縣·浙江之嘉善縣·嘉興縣·海寗縣·杭縣鄞縣·鎭海縣·慈谿縣·餘姚縣·虞縣·發會銜佈告一件其文云火車疾駛如飛晝夜往來如織人在軌道走最爲危險偶一大意碎骨粉身即使司機瞭見即刻停輪而火車當一往無前之時具萬鈞莫挽之力雖欲截然而止勢有不能皆由鄉愚無知領圖捷徑致蹈危機趨避稍遲輙遭碾軋重則死亡頃刻輕亦殘廢終身慘目傷心莫此爲甚節經本局呈奉交通部訓令一面取締司機嚴懲玩忽一面撰繪淺明　說警告各處人民切勿闌入軌道致遭巨禍無如言者諄諄聽者藐藐近來軋斃撞傷之案仍時有所聞咎雖自取情實可憫本知事局長仰體大部愼重民命之盛意不忍不重加勸戒除由本局長嚴飭司機人等嗣後行車務須格外注意不可稍涉玩忽外爲此會銜佈告廣貼圖說仰各處人民一體查照須知行走軌道無異自殺一遇不測枉送性命自經此次一再儆之後務各父戒其子兄戒其弟廣爲傳佈互相勸導萬勿任意闌入軌道自取危亡庶不負本知事局長苦口婆心反復誥誡之意懍之愼之云云 
[吉祥街刦案盜匪之引渡]  
盜匪張不清·王銀壽·糾黨手持手槍至法租界吉祥街行刦順源烟紙店銀洋物件當場拘獲抄出手槍解送法公堂訊判押候函送内地法庭訊辦在案昨經法公堂備文飭派中西探捕將張王兩犯押送地檢廳請辦午後檢察官預審一過判令分别收押候究手槍等存案 
[英契地圍佔塘基之呈請會勘]  
浦東塘工善後局董謝源深朱日宣昨呈上海縣公署文云呈爲英册二千七百元九十八號契地原列美册因圍佔塘基經查明被佔畝分繪圖呈乞核轉函請英領事訂期會勘以重公地事竊浦東二十三保十四圖現列英册二千七百九十八號先爲瑞記火油池現歸亞細亞之契地原列英册六百二十九號經董局清理塘基公地案内查明該契地内有塘基一道計長六十餘丈寬一丈六尺半批明不在契内其該段脚留步公地並塘溝等計十餘畝當轉入美册時已被該處圖民凌桂山冒升盜賣轉入契内祇以年遠人非莫可究追惟留出塘基有被該公司圍建佔用於清宣統三年八月呈縣詳奉前滬海道劉批准函致美總領事派員會勘並行會丈局查照等因時滬地光復案遂停擱民國二年查得該處塘基被該商圍入約地一畝三分佔用多年又經函請會丈局轉致美領事請飭該商退讓未得函復民國五年七月復查案呈請鈞署轉呈交涉員核准函請美領事派員會勘並飭會丈局查照嗣接會丈局先後來函准美領事復稱該契地於西曆一千八百九十三年即中曆清光緒十九年已轉德册據情函請德領署復稱曾列德册六十六號已於西曆一千八百九十八年卽中曆清光緒二十四年轉入英册又經詢據英領署復稱列入英册二千七百九十八號查明函知到局又經呈請鈞署核轉交涉員函請英領事派員會勘旋由鈞署轉奉交涉公署訓令准英領事函稱該契地圍佔塘基究有若干應請繪圖送閱俾資明瞭等因蒙轉行函飭各在案惟查浦東各契地佔用塘基如美商孚日商三井英商太古開平亞細亞耶松廠等均各願照值繳價先後議結詳報有案該公司圍用塘基自當從速會勘丈明查照原契按址劃還以重公地茲將該公司圍佔塘基先行查丈計一畝二分五釐七毫理合繪圖具文呈請仰祈鑒核轉呈江蘇特派交涉員轉函英領事請卽訂期會勘劃還並行會丈局查照一面仍呈滬海道尹核轉行知實爲公便謹呈計呈繪圖四幅 
[江北西邑同鄉會成立預誌]  
通州如臯崇明海門四邑同鄉會籌備已久各邑之預備會亦先期各自舉行據熟悉四邑旅滬情形者云四邑旅滬商業通崇海以棉花紗爲最巨如則猪與花生油爲數亦頗不微旅滬之人以勞動之人估最多數從前雖無的確之統計大約四邑旅滬者不下五萬餘人該會定於今日（十八號）假南市紗布公所開成立大會四邑公選爲會長公共預想之人物當以張嗇老最有希望云 
[小學敎員研究會展期開會]  
各小學校敎育研究會主任分致各小學校通啓云案照本會會期預定表一月十八日應開普通研究會惟是日上午上海縣童子軍聯合會爲吳懷疚先生立銅碑於公共體育場舉行開幕典禮本會會期祗得展緩一週准於一月二十五日上午十時開會届時務希貴校諸君子蒞會研究無任盼企專布祗頌敎祺上海小學敎育研究會謹啟 
[學校消息兩則]  
新閘梅白格路坤範女子中學擬於一月二十五日午一時假座夏令配克劇園舉行游藝會加入游蕩者尙有上海公學之拳術倉聖明智女學國技敎員周英任子敖兩君之率角青年會體育科之火棍操及角力愛國女學之舞蹈及音樂上海武術會之國技留美學生朱織雲君之魔術及音樂江蘇省立第一商業學校鄭達賢知學會之福地悲聲等該校自行預備者有雁陣無啞鈴操鈴笛吾之經學觀等聞游藝券價目共分二元一元二種各大商號均有寄售云 
虹口培德學校開辦七年今歲增聘校董協謀擴充計有伍秩庸唐少川·温欽甫·霍守華·梁炳農·勞敬修·胡耀廷·陳翊周·關仁山·湯節之·譚海秋·黃伯平·文秉朝·　甘初·陳澤民·馮少山·盧煒昌唐寶書等共十八人現正進行擴充中學·小學·幼稚各科皆備新聘敎員有東吳大學文科學士梁觀榴·廣東高等師範畢業黎伯伊·與張毅漢云 
[通濟艦修理工竣]  
海軍第一艦隊所轄之巡洋艦通濟號因年久失修鍋爐機件均有損壞已失駕駛能力經該艦艦長楊樹莊呈請海軍總司令報部撥欵估修已奉部令核准於上月初旬駛入福建江船政局估修本定三星期完工因該局承造商輪工作頗忙以致躭延於前日始行竣工出塢經楊艦長呈報總司令備查聽候指派駐防地點云 
[南市組織中之滙劃莊]  
南市方面自有正利大豐兩銀行兼辦備蓄後貿易漸有活動茲聞近有潮帮郭德順亦將繼起組設德昶滙劃莊其資本六萬兩以劉兆科爲經理張士英爲協理陰曆明正即可開市營業云 
[拿解曾經犯案之兵士]  
前在直隸犯有重案之王懷玉逃往杭州投育衛隊二團二營八連兵士現駐松江茲爲直督偵悉電請盧浙督軍於昨派孫諮議官赴松將該兵王懷玉拿獲解浙以便解赴直省歸案訊辦 
[黃河路火警]  
法新租界黃河路四十八五十號門牌俞明甫所開之老萬全雜貨店於前日下午三點餘時樓上不知如何失愼一時冒穿屋頂當由救火會各員立驅皮帶車到塲灌救即熄尙未波及左右鄰居事後房捕飭探李友生前往查得該店保有火險銀兩當將店主帶入捕房聽候查明有無縱火情事再行解送公堂訊辦 
[裕豐麵粉廠失愼]  
前昨晚一時閘北叉袋角裕豐麵粉廠引擎間内突然起火各段救火會聞警到場竭力灌救直至三句鐘時始得救熄除引擎間外尙未波及他屋昨經該管四區二分所倪署員親往察勘候傳該主到案再行核辦 
[鐵行失愼即熄]  
昨日午刻十二時滬南竹行碼頭仁記鐵行内因司炊不愼遺火積薪頃刻烟火迷騰幾致致成災當經鄰居等帮同施救得即熄滅未致蔓延後由崗警查悉將其行夥謝阿發帶入一區一分駐所飭罰洋兩元 
[汽車傷人]  
昨日下午二時許某號汽車駛經愛多亞路撞倒本地人楊長貴碾折腿骨當經老閘捕房一千零四十一號華捕瞥見前來將汽車號碼抄錄另雇車送楊長貴投醫院醫治即據情呈報捕頭查核 
[崇明男孩待領]  
崇明男孩薛江郎昨日同其母及胞弟等乘輪來申於南市大達碼頭起岸時忽然失散以致在途啼哭由警查見帶入一區警署詰據供稱年九歲餘言支吾飭留候其家屬認領 
[戳傷妻子押兩月]  
法新租界居民陳根泉日前無故將伊妻劉氏猛　一刀後由巡捕到來將陳及劉氏並牽涉之嚴連郎陸李氏等一併帶入捕房旋解法公廨訊判聽候剴氏傷痊再核昨因傷愈故又提訊先據陳劉氏稱是晚婦人工作回家後即出外購買本布與小孩做鞋經過素識之陸李氏家入内聞談詎丈夫即持刀前來不問情由將氏猛戳一下求究陸李氏嚴連郎同稱是晚婦人等在家飲酒劉氏前來游玩不料陳根泉持刀到來行兇因何事故實不得知詰之陳根泉供因妻子每遇工作回家即行出外須至深夜回家民人一時憤恨前往行凶求宥中西官以陳不應持刀行凶判押西牢二月以儆醫費歸陳負擔餘均斥退 
[押妻爲娼之扭控]  
劉義夫之姪孫女名小老海於四年前許配與李富華爲室成婚之後李將該氏押蘇州妓院中茲爲劉義夫查悉前往將小老海　回帶申住居閘北前日將李尋獲扭入警所轉送地檢廳常經研訊之下判李收押小老海交劉義夫領回候示 
[緝獲拐案嫌疑人]  
近來閘北一帶居民妻女被拐走失者時有所聞如長安路致祥里之王順和妻唐氏又潘子卿之十九歲女兒小十子又徐洪才之十七歲姪女小平子先後被拐無踪又王漢强等數家亦被拐失幼子先後投警署請緝在案茲由警署緝獲跡涉嫌疑之王金靜鄭勝友·陸如俊·並婦人吳祝氏等獲解到署申送警察廳昨由該廳司法科傳到各原告連同王等四人函送地檢廳訊辦下午經檢察官預審一過判令分别收押候究原告等退去候示 
[皮鞋店主婦無理取鬧]  
南市王家嘴角地方某皮鞋店主婦秦林氏因夫故後輿其夥五寳寳私議近將店牌改換爲氏子秦某所知向王理論王情懼避匿後該氏疑及對面鞋店主王銀福從中刁唆所致昨日氏步入王之鞋店内任意喧鬧口角之餘幾致用武後即扭控一區一分駐所王署員詰得該氏無理取鬧飭一併申送警廳司法科訊核 
[介紹賣女之扭控]  
閘北天保里附近開萬噸槽坊之王俊卿向與某氏婦姘識生一女名惠貞年八歲近某氏將女價賣於海鹽地方由住居大統路安祥里之李張氏介紹前日王扭李張氏四區警署告發經顔署長質訊一過命解司法科移地檢廳核辦 
[控子忤逆具結開釋]  
住居閘北恒豐路之江北婦人郭顧氏前日扭其子郭長林至四區警署控告忤逆當經顔署長訊問之下判着長林取具改過結交保開釋若再受敎訓定于重辦不貨 
[請禁冒製香煙之審訊]  
美國烟公司主司倘達呈控光明烟草公司股東李瑞九及中華印書館冒製伊發明之香烟請求禁止並追賠損失一案昨晨由俞襄　會同美丁副領事在第四民庭續訊即由被告之律師向李瑞九詰據供稱光明烟草公司之屋是我産業租與俄國人開西比利亞烟草公司自九月二十六號該俄人與我訂合同股開光明我認股本三萬元向俄領署註册須待十一月六號光明始告成立故未成立之前我不知情等語又由俄人美蓋供譯稱我製造之香烟完全運銷俄境他處不銷原告呈案之香烟雖係我製但未賣與原告其呈案之發票收條等亦確係光明所蓋圖章想係他人將我所製之烟竊售與原告該香烟之紙包亦係我向中華印書館定印云云又由見證西婦投稱伊在光明當繙譯祗負傳達語言之責餘事不知云云又由被告公司書記紹興人吳　富供稱當時原告差人往購香烟我係與以光明公司預備發行之香烟今原告呈案者忽變爲該俄人開西比利亞公司所製之香烟究竟緣由我實莫測云云復由原告之律師向以上各人盤駁一過並向堂上譯稱閱李瑞九呈案之合同字跡新鮮似不類九月間所訂者應請注意云云中西官因時已正午宣諭退庭被告仍交舖保候提前續訊 
[混售冒牌香煙之控訴]  
英美烟公司在公共公廨刑事科呈訴新閘梅白克路八百三十六號門牌德發烟紙店主史品三將劣貨冒充大英强盜嬰孩等牌香烟混售漁利等情昨由捕房將史傳至公堂請究即據原告西人披脫投訴前情並由由其代表律師詰據見證孔錫金供稱於一月三號在被告店内購得僞嬰孩牌香烟三匣計三百枝交與大洋一元找出銅元六枚遂將僞牌香煙帶回公司交大班察看後即投公堂起訴是實訊之史品三供稱此項紙烟非我店中所售餘語含混經俞襄讞商之英卓副領事判史退候展期七天再訊 
[紗廠指控夥友私用賬欵之審訊]  
楊樹浦華盛路恒豐紗廠經理黃首民指控夥友蘇州人盧天牧私用賬洋一千元等情業經該管捕房華探季立仁·西探鄧·將盧拘解公共公廨諭着押候查明賬目再訊已誌本報昨晨陸襄　會同英卓副領事升座第二公堂提審首由原告代表律師譯畢案情次據黃首民訴稱被告係廠中寫字人陽曆上年三月間廠中撰有紡織技師手册託商務印書館代印係慮一手經理計印價一千七百九十八元已交與盧轉付該館豈知後來檢查盧持來之該館收條均與該館不符而該館且言祗收到七百九十八元核與印價尙欠九十八元是其餘約一千元實被盧私用等語至此將商務印書館之收條及盧交廠中之商務印書館收條兩紙呈案又由恒豐司賬人潘伯恒證明盧支欵給予收條情形並由商務印書館司賬人許姓證明代恒豐所印之書係盧館中人王姓接洽言明印價八百九十六元收到七百九十八元尙欠九十八元所印之書早已出情付去原告所執之收條並非館中所出等語復由被告之律師向以上三人盤駁一過中西官諭盧還押候下禮拜六再訊 
[禀請清理已閉錢莊之帳目]  
朱葆·丁紫恒昨延巴仁律師代表投法公堂聲稱治下帶鈎橋塊之仁康錢莊倒閉已兩月有餘現莊主陳泮林逃匿無蹤今由朱丁兩人出面願爲理賬員請求堂上准朱丁兩人爲追欠他人所該該莊之欵一切帳目均在朱丁兩人處請爲核示朱遺某甲代到中西官判退去聽候再核 
[限交欵項不理之押儆]  
普慶堂前投法公堂控已歇式老夫薛培臣私自竊去洋三千餘元嗣由薛之保人賠還外尙少二千三百三十七元奉判限交在案薛迄今延不交還昨又提訊薛供實情無力措置求宥判押一年以儆又僧人沈耕餘前以設立公司爲由騙取姚木生吳春林兩人巨欵經原告扭控法公堂限交不交後由原告查得沈在杭州置有家産故稟明公堂函致杭州官廳請爲查明有無家産再核在案昨又提訊經中西官諭曰現接該省官廳復函内開此産係屬公共之産並非被告個人之物等語詰之沈供貧僧實無家産求宥中西官判旣無力繳洋着押牢六月以儆 
[債務糾葛之訊判]  
蔣月帆昨投法公堂控殷鳴岡於宣統二年間借去洋一百元又代　親友轉借去銀三百兩均有借據爲憑迨至届限還迄今本利無着今將借據呈鑒請求訊追詰之殷鳴岡借認欠洋一百元惟因原告尙欠商人賬洋七百元故延不交還至於親友之欠欵並非商人轉借不負責任應請追還帳洋中西官判着殷交尋常保出外限十四天歸還原告本利洋一百六十元原告尙有三百餘兩之欠欵及被告控不理帳洋一節着各另行起訴訊追 
[糕糰店舖情破産]  
昨晨有名黃元亭者延律師投公廨第四公堂乘俞襄讞與美丁副領事審案時稟稱開設糕團舖兩爿邇因負人之債多至九千餘元若將兩舖變賣祗值千金故稟請准予派員理賬甘作破産人等語堂上以破産條例破産人不許隱瞞産業故　令登報聲明兩禮拜如無人反對請求則爲派員理賬 
[輪船搭客皮夾内搜獲紅土]  
羅宋公司輪船此次由海參崴開駛來滬於前日清七時許抵埠停泊浦東其昌棧對岸浦中海關抄班扞巡頭目因預得綫人報告該輪内有搭客多人挾帶大批紅土來滬銷售是以督同全體華洋　巡前往守候迨該輪下椗時即登輪向搭客逐一搜檢旋在北京人張東圖手提皮來内搜出紅土三包計重五磅當即帶回海關存儲候燬張則送交水巡捕房暫行管押候備文轉解地方檢察廳訊辦 
[收贓人各禁一年]  
榮記煤行遣李遐昌爲代表投地方審檢廳控稱迭次失竊白煤共有百餘噸值價頗鉅茲查有周金蘭陳永發專收本行竊贓請求訊追昨由該廳周刑庭長會同朱檢察官開庭飭提周陳二人至案研訊之下當庭宣判收受贓物罪已成立判各監禁一年該代表請追損失關於私訴部份仰赴審判廳民庭起訴 
[過犯行竊之押儆]  
馮桂生前日竊取廿肅路火燒塲内值洋七元之鉛皮五張携贓至北京路某舊貨店内圖銷當被老閘捕房包探徐申慶查見即將人贓帶入捕房於昨傳同看夜人王阿三將馮解送公共公廨經中西官訊知馮係過犯判押西牢三年期滿逐出租界贓交失主領回又季喜根前晚在北海路電桿木爬下被探夥查見鳴捕拘入捕房派探查得季係過犯且曾行竊福建路四百七十六號門牌陳天民值洋一百八十元之現洋衣物於昨傳同失主將季解送公共公堂請究經中西官訊悉前情判季發押西牢一年期滿仍逐出租界又崇明人高雲郎前日竊得黃浦路七號禮查飯店内磁磚數塊携出被虹口捕房華探周　庭查見連贓帶回捕房押至昨晨解經公共公廨中西官訊悉高係過犯判押西牢三月 
[誌謝]  
女界聯合會爲義務學校籌欵定本月二十四日假座上海大戲院開游藝會昨承惠贈入塲券兩紙又商務印書館贈第七卷第一號學生雜誌一册中華書局贈第四十二期英文週報一册又上海學生聯合會贈第二期通俗叢刊二册書此併謝 
來函 
[姚新記來函]  
敬啟者閱貴報本埠新聞欄載美華牙刷廠失火情形語稍失實按該廠係美商愼昌洋行完全經理鄙人毫不顧問惟廠房係屬敝産故有股份在内該廠男女工人共有二百數十名作工時間亦有定例每晚約七時放工當十二日傍晚五點五十分鐘時廠屋西首圍牆外隙地上江北草棚内正煮晚餐遺火蘆蓆致兆焚如其時西北風正巨捲起火星吹落　内夾衖着物燃燒火𦦨衝入窗門接燒存貨遂成不可　� 
邇維時工作未停男女工人相率逃出内有十四名口情急智昏焚斃於内然該廠房屋窗門最多且有太平梯及太平門安設（此梯尙未燒斷有形跡可查）在建築時之防備固不可謂不週矣實緣天氣　寒窗門均閉火從外入易亂人心以故不及逃避並非鎖閉其間也否則其餘二百多人又伺從逃出耶好在草棚起火亦有跡象可尋且當塲有巡警管門可證事後又經保險公司查檢並檢廳派員勘騐時有愼昌經理洋人鮑爾登華人錢子春臨塲承認并知照苦主各　鑿鑿有據爲特具函奉達即希查照更正是荷姚新記即金林敬啓一月十五日 
來件 
[内國博覽會請移設漢口上葉恭綽書（黃濟）]  
（前略）歐戰終了協約各國復振其對外貿易之方針戰線　　之精神而改爲開始商戰之備準矣是以美國有紐約國外貿易博覽會之舉英倫有遠東屐覽會之設而德國亦有　會之議歷年戰禍蔓延創深傷重一旦戰息民安苟不整飭工商獎勵出品稅源不裕國用奚　吾國以束亞數千年之舊邦國勢衰弱工商不振近年來國人稍知警惕實業漸興然工藝幼稚商業泥古值此商戰開始之際其不念起直追而不勸業獎進處此競爭之世安望慶勝哉近　日報敬審我公有組織國内博覽會於京師之議回憶五年季秋農商部辦國貨展覽會於京師商品陳列所濟由滬商謬舉爲出品人代表携品來京陳列供覽備負該會審查結果成績斐然苟能獎進無間其進步詎有涯耶光陰駒過而民國將届十年矣查各國有開國紀念博覽會之先例值茲世界商戰開始之秋吾國又正在振興實業之日亟應緣各國之先例而仿設之武漢爲首義之邦又爲吾國鐵路之樞紐當發難之秋漢商遭厄之深損失之大言者痛心聞者疾首連年國事蜩　元氣未回每念及此良用浩歎當袁政府時代有借外債并令楊周二公恢復漢鎭之計劃撫慰商民之盛意武漢本爲政治革新之地又爲實業丕興之所交通旣便出品尤豐張公堤畔當使莊嚴燦　之開國紀念博覽會肇立於茲旣集全國工商之精華促進國際貿易之先導激起人民企業之雄心非設紀念博覽會無以速其效而勸其業漢臯旣爲國内鐵路之中樞又爲首義發祥之地非會址移設斯邦無以報其旣往而崇紀念也近聞我公有組織内國博覽會之舉懇請移　漢口之處冒昧敷陳是否有常尙祈鈞裁施行工商幸甚國家幸甚 
雜評二 
[海軍學生風潮擴大（庸）]  
北京當局年來對付學潮之種種失當皆爲威信兩字所誤卽以因臺海軍學校風潮言之學生方面之要求海軍當局苟平心以思亦未必不認爲是徒以胸中横亘招生章程之恢復與否政府自有權衡學生要求及此顯係事不干已之一念以爲政府苟因學生之要挾而卽表示容納將長學生之氣燄傷政府之威信斷非風紀所宜故决取强硬態度極端拒絶不知凡事當論是非使招生而宜取公開即令出於絶無關係者之要求亦當採納其意見何况學生與學校章制究有關係乃海軍當局舍是非而爭意氣相激相盪以成此相持不下之局兩方一走意氣勢必風潮日益擴大而愈不易收拾凡事皆然今之學潮尤不能逃此公例觀於廣東海軍學生亦有躍躍欲動之象風潮之擴大殆已見端海軍當局苟及今猶不改變態度恐風潮所播將來且不祇海軍界學生而已也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶（下）] [  諤聲]  
余旣習聞漫游俄境之種種困　　學習俄語以備不時之需每遇俄人卽向之習練後竟因之不致受困蓋西伯利亞之都會如伊克斯等其旅館中人祇會說俄語而市中商店則更不可問矣問有諳英德法等語之俄人雜居其中然漫游之客不易遇之也 
哈爾濱俄界有地名　列斯丹者中有希臘敎堂一所名聖蘇非亞高而大余得奉天英敎士介紹書得入觀該堂堂中主持乃俄敎士包丹那夫爲人和譪可親導余週閱堂中陳 
列品有名畫多幅皆康斯坦及那葛洛敎主所贈者中一幅繪當時基夫左近之列巴地方人民洗禮情狀紀元九百八十八年是處爲耶敎傳入俄境之始圖中繪偶像被抛及人民恐慌情形描畫迨盡有神名伯南者銀首金鬚爲敎中人從鬼跳峯抛下鬼跳峯今尙存蘭伯曾記基夫人無男無女無老無少皆聽法列特麻命令跳入河下洗浴而希臘敎牧師則立岸上誦經 
余常於闊大之馬路上見男女乘俄式車皆男子緊扶婦人使其弗跌道路之平坦與否於斯可知道上婦女多穿高掌白睡鞋其爲赴跳舞會耶抑無别於四季耶則非余所知矣西伯利亞鐵路逐日有火車一次往來太平洋烏拉爾之間快車每星期三次一自海參威直達莫斯科及聖彼得堡一由聖彼得堡經莫斯科開往海參威一則自莫斯科達伊克斯克三次之中萬國公司之車佔一次其餘則帝國快車居之據余觀之萬國公司之快車有招待員能操英德法俄四國言語車價昂貴乘客紛雜車中頗不清潔此種事總公司聞之自必查辦憶往日加拿大太平洋公司（卽昌興公司）之汽船每有種種不可思議之匿名信發見於餐單上後經人告發總公司派員查辦至於今日該公司汽船上餐食之良美無有出其右者矣 
帝國快車速率與萬國公司同惟車費較廉有招待能通德法俄三國言語軍中異常清潔乘客無擁擠之弊快車中頭二等乘客皆同在一餐房飲食有睡車半爲頭等半爲二等中有路自首至尾以便往來其頂上有空架係容放行李者路旁有椅接近窗門可以自由開合 
俄皇尼古拉第二當爲太子時於一千八百九十一年五月十二日在海參威行西伯利亞鐵路掘土禮其建築費共需三百九十兆美金常年用費二十五兆全路以一俄里爲一段段有看守人携眷居之看守人之責任在查看所管段内路線有無損壞凡繁重之段曲折多者看守之人較他段爲多自木斯克至烏拉爾看守之人數達四千餘遊客過時每有男女手執號旗立於路旁頗令人注目 
千八百八十年英人在印度已有鐵路一萬里是時俄國在亞洲尙未有鐵路半里今則自太平洋海岸以達歐洲縱横萬里皆俄人之建築物矣 
 
[世界運動之二十二（法國）　滑冰]  
司格丁歐洲諸國内於嚴冬之時滑冰之游戲甚多司格丁最爲普通瑞士那威瑞典三國以冬季甚寒故滑冰之各種游戲甚發達俄國居北方雖天氣甚寒而以河流過急無極平坦之冰故司格丁不及瑞典諸國之盛司格丁之冰鞋古時皆用獸骨今則已改用鋼片至於司格丁之法均係萬國司格丁同盟會所議定其入此會者爲奥大利加奈大丹馬券蘭德意志英國荷蘭匈牙利那威俄國瑞典及瑞士十二國司格丁共有二種一爲疾行司格丁用那威競走之冰鞋刀片約一寸之十六分之一或更狹小以冰之堅硬與否爲準疾行之時身體不宜挺直兩手須置於背後輔身之時左足與右足須成十字形一爲舞踏之司格丁用螺旋之冰鞋司格丁最著名之處則爲瑞士之特佛森馬里志及格倫台華三處皆小村名地勢甚高其司格丁最速者爲瑞典那威及荷蘭之人民英法之人民則遠不及以上三國自萬國司格丁同問會設立後入會之國每年必集於某地比較月餘上列二圖右爲法婦在冰上爲好古之游戲左爲法國男女在法蘭西南部之西馬尼爲司格丁之游戲也 
雜談 
[瀛寰消息] [  瘦鵑]  
英國堪爾朋城中有少年曰菲迭立克羅屏司者與女郎格蘭蝶施密司相愛悦芳塘鴛鴦已有雙棲之約顧格蘭蝶近忽别有所眷置羅屏司於弗顧羅屏司恚甚立索還訂婚指環及其他所贈信物格蘭蝶不允因控之於惠爾斯屯裁判所羅屏司謂法官曰吾與此女曾兩度訂婚第一次訂後吾以事他往彼忽於一千九百十八年十月間聲言毁約已而吾即買棹歸因復重訂婚約一時頗相得詎三星期前彼又毁約矣法官曰然爾亦審其故乎羅屏司曰彼時與鄰居某氏子同出游散云頗相愛嘗面告吾吾不能堪因索還前此 
所贈信物當贈物時本以結婚爲條件者今旣不能如約固應索還而彼竟不允至是格蘭蝶攙言曰物旣歸吾吾爲主胡能放棄羅屏司又謂法官曰彼旣不能嫁吾則非還吾信物不可官亦右羅屏司判格蘭蝶盡還信物否則按特償值二人遂離庭出時格蘭蝶夷然謂羅屏司曰吾見爾信物如見爾然厭苦極矣第從吾歸一一將去可也聞者無不陰斥其薄情云 
美國名歌女南麗康斯女士擅殊色告七能歌與其妹氏珊拉並稱（姊妹歌鳥）當大戰中同赴前敵時出席於戰線後之音樂會中囀其嚦嚦珠喉發爲妍唱以悅美國健兒鼓其勇往殺敵之氣論其勳勞良不在諸健兒下也近以（卡末尼亞）舶歸國歡迎之者綦衆南麗嘗告人當日在前敵時曾得軍人求婚之書七百通情深刻骨之語絡繹行問頗沾沾自喜云 
德屬紐幾尼亞界有島曰加培貢居一德國少年名烏拉司盎格爾哈年三十五擁巨資貌頗美好以（椰子信徒）稱以其平日常以勸人食椰子爲事到處傳說如傳道然嘗謂椰子爲食物之本最有裨於人之身心今在美國已得同志五百人云其居加培貢島已十五載不問外事今歐戰畢聞將歸國鼓吹椰子其人亦好日光日夕露處衣極簡陋如島中土人狀善操英語崇拜莎士比亞每與人語恒引莎翁名句其熟如流夜臥沙地所食惟椰子一物是誠近世界一奇人也 
詩錄 
[有感] [  悲蓉]  
名花一謝永無春歷盡滄桑騰此身好事早經成夢幻存心原不愧天人窮途涕涙長歌寄湖海飄零短劍親最是悲懷難遣去當歌對酒總傷神（不受酬） 
新聞拾遺 
新式烟具近日蘇州市上有新式烟具出售狀如通常日用之茶壺其茶壺之配置分上下二層上層爲茶壺下層中空可置鴉片携時頗自然且難以察破故一般烟鬼莫不爭先恐後往購云[  廬山]  
退還獎券昨日下午余過吊橋見一年約十五六歲之學徒在橋堍某彩票店櫃前啼哭余詢其爲何答稱日前在此買得安徽獎券一條此間店主說包着的今則一文不着欲將此券退還或換别券不料店主不允云云言畢仍又大哭不休嗣有路客某君給予小洋二角以作津貼始嘻笑而去[  廬山]  
蘇州工校營業部成立有期蘇州工校學生目五四運動以來對於愛國熱忱素爲各界人士所欽佩近聞該校學生已集基本金五千元創辦營業部出品槪爲洋紗夏絲葛花緞肥皂及各種化妝品藉以提倡國貨而發展學生之能 
力並聞於明年實行銷售云[  晦園]  
留園添設跑冰場閶門留園素稱吳郡園林之首每逢夏日往遊者絡繹不絶不有山陰道上應接不暇之慨茲悉該園經理盛某將園内空地添設跑冰場已於前日動工約於年内即可告成想届時定有一番盛况也[  晦園]  
最先放足婦女獲獎山西方山縣知事以該縣最先放足之婦女深明大義以身作則爲鄉里倡頗屬可嘉故於日昨具呈省公署請核獎以資鼓勵當經指令照准將最先放足婦女二百九十三人每人給家庭格言一張仰該知事分别頒給云[  摘]  
奇異之問路客上月余因事往火車站在界路中遇一問路者渠詢余往南京車站在何處余指車站告之謂彼即是渠答云此非往南京者乞余代彼呼一黃包車余知彼非善類不理之而行彼以身阻余前行曰對不住對不住余怒目視之始去上星期又遇之於四川路亦如是詢問余笑語之曰汝痴耶何兩次遇汝皆如是云云彼急曰對不住急步而去昨又遇之於江西路又如是詢問余以掌推開之並告之曰汝下次遇我請爲當心彼曰知道了大家都是中國人不必如此言畢自去余聞海上多騙子及惡探誣人其迨是耶此人着瓜皮緞帽黑縐紗長衫布襪雙　鞋幸注意之（却酬） 
鬧狐趣談甯垣石壩街陸姓住宅近來忽然鬧狐器皿物件無端遷移油鹽菜蔬忽然不見馬桶潑翻尿壺倒地種種怪狀不一而足陸姓家不堪其擾以二十金購張天師神符一張懸掛堂前以期鎭壓詎至夜半突然火起家人慌忙起身澆水施救火熄視之一無損壞僅天師符被焚而已一時聞者傳爲趣談云[  隱厂]  
請除妖經理受愚南市大碼頭某水葉行自本月以來每每無端起火十八一日至有十餘次之多店夥甚爲驚懼目爲狐祟乃延巫作法仍無見效前日由同業蔡某介紹後馬路應化軒術士某甲等數人來店作法甲誦經禱告口中喃喃如爭執狀而裝腔作勢令人生畏繼謂該店經理王某云爾前世欠此怪銀一千八百兩今特來追取此怪已蒙九聖娘娘收去　須作七日功課超度之一切可由本會辦理王某本一迷信之流乃一口應承甲並謂王云貴店同事一例入本會可保以後永無災侮王信之遂將該行友人名單入會費數十元道場費一百元一并與之甲聲言次日携證再來不意甲去後一無消息而無名之火仍一日數起乃悟爲受愚而最可令人笑者當甲裝神時王某叩首至有數百餘個刻下該店已建設狐仙黨一方面向介紹之蔡某交涉云[  漁人]  
小說 
[黨爭（二十四）] [  無我]  
聶搖手止之曰我絶未專擅蓋確知爾時汝必在場汝遠碘氣於門前之氈上亦嘗俯身低首竊觀室中蓋汝左足之履印嘗深遺於該處地板之上也今我再詢汝汝第二次返室竊窺之時約在十句鐘後曾見女與彼一人尙在室中否此細事也非干汝黨之事趣言之其人蹙眉不肯遽對聶曰勿作留難色汝雖一生不慣誠實之言但今晚姑試爲之其人乃慨然對曰然彼等固在室也聶曰我决其必在特欲爾承認以證實之曰爾意我殺其人乎然我誠言之未嘗作此事是後我即他往及返而女已杳然矣聶曰然則爾返後何爲且約在何時其人曰已在十二句鐘之後矣我惟遄歸已屋耳聶曰汝果未見女子離去乎曰然聶曰汝曾聞有何聲息否曰不聞聶曰汝意彼男子仍在室中乎曰余始則在外竊聽久之旣室中寂然遂啓門而入聶急切謂之曰汝試誠實語我入室究有何所見余固早知一切矣其人曰我見彼人倒斃於地氈之上聶曰汝未報警察乎曰否我惟乘機再搜索室中而已聶曰汝入室時彼門下鎖否曰否聶曰汝觀彼人倒斃之久暫若何曰我不之知聶曰汝離該室約在何時曰約一點鐘餘矣聶曰按諸法律必指汝爲兇手而刺斃彼人者曰尙須另議聶曰然則汝出往他處後尙未汝之同黨至此乎其人默然不對聶曰事後汝終宵未他往乎曰然聶曰汝知倘瀾後次何時歸曰彼歸時我適不在故未之知聶曰爾第二次返室時彼僞呼茄脫與女子作何良談曰不外言已得礦圖也 
[自由談之自由談] [  不冷]  
倒人到謂之倒故余謂今日雖有倒閣之聲而小徐遠在漠外人尙未到故閣亦决不卽倒也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大間題之經過]  
二次和會意相尼蒂蒞英以亞德里亞海問題面向英相疏通意見九日午後英意兩首揆率重要人物及隨員數十同蒞巴黎於是英法意三國首揆之二次媾和會議開始於一月十日地點仍在法國外交部其會議嚴守秘密據里昂無線電所傳消息該會首先討論者爲亞德里亞海問題意國所定計畫與巨哥斯拉夫氏表陳述意見兩方表面上雖仍各走極端而接近之機未始無之意謂巨哥須承認阜　柴拉ＺＡＲＡ兩港　意巨哥要求兩港加入已國版圖此各電極端者一也意謂阜姆如不屬意則意當討論該地獨立之條　巨哥謂阜姆雖當内屬而仍予以前在匈牙利治權上所享之自治權並歸國際聯盟保護兩方俱認阜姆自治此其接近者一也意謂阜姆如不屬意則當在亞爾巴尼亞ＡＬＢＮＮ取償併其全部以爲意有巨哥則要求維持亞爾巴尼亞之獨立此各走極端者二也（按亞爾巴尼亞爲黑山國東南濱海地舊屬土耳其一九一三年巴爾幹二次戰役告終塞意兩國埀涎其地列强乃特設獨立國以泯除糾紛一九一五年四月二十六日英法俄　倫敦條約第七條許意以指導亞爾巴尼亞國外交關係之特權以爲意大利　戰之保障）意願以達爾瑪希亞ＩＡＯＮＩＡＴＩＮ沿海土地　與巨哥巨哥亦要求亞德里亞海東岸地此兩方意見接　者二也據路透電傳英法首相向意相尼蒂建議將阜姆　丹齊ＤＡＮＡＩＧ例作爲中立口岸（按丹齊在波羅的海岸舊屬德之西普魯士省波蘭要求出海孔道乃定爲中立口岸歸國際聯盟保護）亞德里亞海東岸島嶼則意與巨　均分之意與巨哥對此辦法有無異議未可知也（圓） 
德約調印對德和約自去年五月七日授與德代表六月二十八日簽字後經半年餘之交涉始克於本月十日調印告成始以德之不盡履行休戰條　而有十一月一日之議定書繼以德之不肯簽定議定書拒絶賠償沉艦而有十二月八日之嚴重牒文其中所經波折迭詳本刋（一週經過）篇十日調印禮節至爲簡單凡已批准和約之國皆有　表蒞會吾與美國未與焉自紅調印德約即發生效力條款中規定割與國際同盟之土地如丹齊ＤＡＮＸＩＧ如米美爾ＮＥＵＥＬ及舉行公民大會自决前途之區域如東普魯士南部如西里西亞上部如希來斯維ＳＣＨＬＥ均應於一定期限内退讓其他戰事罪犯之交出西部防務之拆除及海陸軍備之減少等均應如約履行同時英德法德間之外交關係開始復原兩方所派使臣皆已就職國際聯盟會亦應召集開始組織與聯盟有關之委員會然此皆與吾國無直接關繫者也獨東鄰乘西歐調印之機會藉口執行和約向我政府要索青島吾人對於德約一五六一五七一五八三條圖於山東問題之規定旣已拒絶簽字自無履行之義務政府抱定斯旨斯不致墜人術中也（圓） 
過激黨之東漸自北俄英軍撤還波羅的海岸諸國提　媾和後過激黨旣無後顧之憂遂併力東侵台尼金柯爾　克兩將之失敗迭誌本刋觀本週所接電報南俄方面台尼金之軍分截爲二黑海沿岸俄迭薩淃岌岌堪危裏海方　杜土夫之軍亦節節失敗沿岸要隘俱已喪失中亞細亞方面佔據重要鐵道誘惑布哈爾阿富汗以東窺回　南　印度西比利亞方面伊埠陷落社會革命黨相與聯絡柯氏被執謝軍東退聲勢之盛可以見矣（圓） 
勞工問題美國參衆兩院議將三百萬元（美金）經費以鐵路歸還私營該案爲明克斯所提議而遭勞工反對已誌前期本刋其原因乃明克斯主張禁止鐵路工人之罷工也今參院雖已通過而衆院未必能贊成該案聞政府放棄管理而歸還私營已志在必行苟能將原案禁止罷工一項撤銷則或可緩和否則或將因禁止而反激起罷工也坎拿大工黨職員謁見共政府要求以每日八小時爲勞動時間之原則而每星期則工作四十四小時並要求允許工人組織機關修改仲裁工業爭端辦法限制東方移民入境允許工人得派代表於政府之鐵路管理部等項而政府能否允如所請則尙未知但以坎拿大勞工情形而觀似不至於有衝突之虞也歐洲方面英國之鐵路罷工解决辦法雖經政府提議而路工大會意見不能一致七日曾開秘密會議未得結果翌日續行開議而各地方代表表示拒絶政府之辦法者已不乏人至九日下午竟决議拒絶已將全案送至幹事部俾與政府重開談判而大會仍繼續進行其拒絶之理由則反對政府之辦法分高下兩等發給工資現正要求各等一律給以最高之工資而於每星期另給以三十三先令之酬勞並請補發自去歲八月八日至今應得之工資其態度頗爲强硬英政府解决此問題已頗棘手其運輸大臣吉特士勞工大臣郝恩均因此事遄赴巴黎與首相面商十三日路工大會幹事復與吉特士郝恩兩大臣談判聞已允提交内閣會議後再行答復政府苟能稍事讓步　或有轉園希望也澳洲西特尼商船機師罷工至今未見解决而船中侍者亦復有要求增給工資百分之二十五之舉一波未平一波又起乃管理商船局長毫不顧問船主則以未得其政府訓令亦任其自然以至影響於貿易者甚大如新南威爾斯沿岸所有貨物均不能裝載距西特尼西方九十英里列斯欲地方之霍斯金鐵廠現已停工因鐵路貨物堆積如山不能運輸出口三千人工人每日幾無所事罷工之間接損失於此可見一斑矣東亞罷工之舉近雖已屢見不鮮而皆爲小規模之罷工乃印度孟買之織工忽於二日罷工初起僅二十家工廠而蔓延極速據倫敦路透電稱現在罷工人數計廿萬以上且波及於加爾各得約三萬五千此次罷工頗惹起一般人士之法日因事先絶無所聞突如其來者也所要求條件有三（一）增加工資百分之五十（二）實行十小時勞動時間制（三）增給食費津貼印度政府現尙無切實方針解决此事僅派軍隊監守未罷工之工廠而已聞孟買之報館印刷工人亦有同盟罷工之舉據倫敦方面消息則稱印度雖發生大罷工而尙不騷亂但此種罷工苟僅因生活困難而起似易解决否則印度前途將不可測也（藹）譯聞 
[世界政治上之勞工問題大觀]  
ＷＯＲＬＤＯＡＷＯＲＫＬＯＴＬＩＲＰＳＴＯＤＤＡＩＤ 
大戰告終世界情勢劇　其最　著者勞工問題突起爲世人所注目之重要事件也前乎大戰在世界政治界上公認爲重要之事件者惟　家而已今則與各國政治相提並論者有勞工問題之新現象焉勞工問題發生不久故其在國際界上之正確地位無論自理　上或實際上　察猶未　定也然其地位雖未確定而在世界問題上操持極大之勢力且於造成新世界之功業佔有重要之地位則無疑義者也故此新問題非徒必需研究而已直宜用特殊之方術研究之也自勞工問題之關繫世界政治而言則觀察勞工當自政治點着眼而不徒自經濟點也易詞言之即觀察國家當視其國力之强弱國基之所在特殊人物之有無與夫同盟之行爲外交之態度以及其他種種狀態而在今後則觀察全世界勞工團體亦當用從前觀察國家之方法誠能如是則勞工在世界政治界之地位庶幾能確實視察之也 
政治經濟兩方面之勞工運動勞工運動發展之進化途徑實自經濟政治兩方面同時進行前者爲工人組織團體之行動皆屬於生産者之組合而集中於工資時間工廠待遇狀况諸問題是即勞工組合主義ＲＲＡＤＥＵＮＯＮＩＭ也後者爲選舉人之組合而爲政治團體之行動是即政治上社會黨與工黨也勞工在政治經濟兩方之發展雖在大體上似相並行而終不融合且常嫉視各國之勞工組合與社會工黨雖皆有之而其態度至爲殊異英國之勞工組合超政黨而上之歐洲大陸諸國政黨勢力遠在勞工組合之上若在美國則二者互相齟齬一九一四年歐戰開始以前勞工運動之政治經濟兩方皆進而爲國際間之互助行動全世界之勞工組合及政治工黨皆建設中央機關前者有國際勞工組合聯合會ＴＮＴＥＲＮＡＴＩＯＮＡＬＦＥＤＥＲＮＴＩＯＮＯＦＴＲＴＤＥＳＵＮＩＬＮＳ之組織其機關在德京柏林後者有國際社會黨ＳＯＣＨＮＯＩＳＴＬＮＴＥＲＮＡＴＩＯＮＡＬ組織其機關在比京伯魯賽爾ＢＲＵＳＲＤＬＳ茲二機關者全不相混者也 
盎格魯撒克遜民族諸國之勞工之動狀况一九一四年以前各大國之勞工狀况在盎格魯撒克遜民族諸國及歐洲大陸諸國之間有主要之異點在焉盎格魯撒克遜民族之國勞工組合之勢力在工黨之上英有全國勞工組合二一日勞工組合會ＴＲＡＤＥＵＮＩＯＮＯＯＮＧＲＥＳＳ會員二百三十萬人一曰勞工組合總聯合會ＧＥＮＥＲＩＬＦＥＬＥＲＡＴＩＮＯＦＴＲＡＤＥＵＮＩＯＮＳ會員八十萬人政黨亦有二曰工黨ＬＡＢＥＲＰＡＲＴＹ黨員一百六十萬人其中一百五十萬人同時亦爲勞工組合之會員一曰獨立工黨ＬＮＤＥＰＥＮＤＥＮＴＬＡＢＯＴＰＡＲＴＹ黨員三萬五千人一九一四年下議院中工黨議員三十九人 
美國勞工組合之狀况頗似英國其最大之組織曰美國勞工聯合會ＡＡＥＩＥＡＮＦＥＤＥＲＡＴＩＯＮＯＦＬＡＢＫＲ（簡寫ＡＦＬ０）有會員二百萬人領袖爲岡帕斯氏ＳＴＵＩＵＥＬＧＯＭＥＲ二三十年以來其勢力之大足以控制各種有組合之勞働界至大戰之前有世界工人會ＴＮＤＮＳＲＩＬＷＯＲＬＥＲＯＦＴＨＥＷＫＲＤ（簡寫ＩＷＷ）之組織是爲美國勞聯合會ＡＦＬ之勁　一九一四年聲勢極盛然會員僅六萬人終未能稍撼ＡＦＬ左右一世之勢力也至自政黨而言美國無眞正之工黨此則與英國不同者也美國勞工聯合會ＡＦＬ始終一致之主張爲集中於特殊之勞工問題如工資時間工廠待遇狀况等其首領岡帕斯有扼要之成語曰（使勞工與政治分　）故勞工聯合會ＡＦＬ常拒絶組　美國工黨之主張若在英國則勞工組合常與工黨通力合作工黨　員大都勞工組合之會員也美國形似工黨之政黨若社會黨若社會工黨等非徒與勞工聯合會不睦抑且時起衝突其黨員則大都智　階　或　組合之别　僑工也 
在英領諸自治殖民地中則坎拿大情形與美國同澳大利亞紐西蘭南非洲則勞工均混入政治界面在澳大利亞工黨尤有左右國會之勢力焉 
歐洲大陸之勞工運動狀况至在歐洲大陸諸國則情形與盎格魯撒克遜諸國大不相同勞工運動之屬於政治上者常能操縱經濟上之運動故政黨之勢力超出勞工組合而上之此種政治之組織皆冠以社會黨之頭銜法國社會黨在一九一四年之總選舉投選舉票一百五十萬下議院中佔議席一百至於勞工組合之主要團體所謂勞工總聯合會者ＯＯＮＦＥＤＥＲＡＬＩＯＮＧＥＮＥＲＡＬＥＤＵＴＲＡＶＡＪＬ（簡寫ＯＧＴ）僅有會員六十萬人社會黨與勞工總聯合會二者之關係亦不能輯睦意大利西班牙比利時三國之勞工運動發展狀况皆以法爲例比之勞工組織較良意班兩國則望塵不及且趨於革命之極端行動矣俄國勞工運動在帝政壓制中當然爲法律所不容往往循離心之軌道爲革命之行動德國勞工運動獨與全世界諸國不同其政治上經濟上兩方面之運動通力合作親睦有加而儘量爲互助之行動指導勞工運動之領袖自始卽抱定一種見解以爲欲謀遠大之目的而行動分裂則終不能達於完善之境故不甘犧牲全體以謀半體之强大秉比見地故勞工組合不欲操縱政治工黨政治工黨亦不欲操縱勞工組合其結果則德在一九一四年有世界最有力之勞工組合與最有力之社會黨其最大之勞工組合曰自由組合聯合會ＴＥＤＥＲＡＴＩＯＮＫＦＦＥＥＵＮＩＯＭＳ（ＣＥＷＥＲＬＡＥＨＡＦＴＥＮ）會員有二百五十萬人除此大組合外有獨立組織二一曰舊敎徒組合ＯＨＲＬＳＴＡＮＵＮＩＯＮＳ（會員大都羅馬舊敎徒）一曰大公組合ＬＩＢＯＲＡＬＵＮＩＯＮＳ（ＨＩＲＳＥＨＤＵＮＫＥＲ）前者有會員三十五萬人後者僅十萬人故其勢力遠不及自由組合聯合會也至於政治上之勞工組織則有社會民主黨ＳＯＣＩＬＡＥＤＲＮＯＲＣＯＴＩＯＰＡＲＹ其黨員除有組織之勞働界外凡智識階級中等階級之不滿意於帝制者皆有之一九一二年之總選舉是黨投選舉票不下四百二十五萬張即超出各黨投票總數四分之一帝國議會中佔議席一百有十此德國之情形也至在奥地利荷蘭瑞士瑞典挪威丹麥諸國則均以德爲例亦猶意大利西班牙比利時諸拉丁民族國家之以法爲例也 
歐戰期内之勞工運動狀况歐　勃發實便國際勞工團體之互助行動受一大打繫蓋柏林之國際勞工組合聯合會及比京之國際社會黨皆爲之分裂也各國勞働界莫不以愛國行動爲動而以國際聯合爲輕然其始雖以動於愛國熱忱而喪失正確之感覺未幾即漸還復其本有之意志各國勞働領袖皆從事於釐定和平條件戰後工業之改革及重建聯合勞働界之互助行動諸問題各戰鬭國皆曾　勞働會議數次而在英尤甚然各僅限於一國無聯合之性質也其後西歐諸國之勞動界有所謂協約國勞動聯合會議ＬＲＴＥＲＡＬＬＩＥＤＯＯＮＦＥＩＥＮＣＥ之組織以擬定共同之目的與政策爲職務至於中立國之勞働界則雖在戰時亦擬重建國際之聯合會欲在瑞士典兩國境内召集國際勞工組合及社黨工黨之聯合會然協約國與中歐同盟兩方之勞働團體各不願聚首一堂中立國之建議卒無結果會俄國革命爆發是年終（一九一七年）過激黨瀰漫歐俄於是情勢大變勞働界中陡生新糾紛矣一九一四年開戰之始各國勞働界雖皆動於愛國熱忱以致蔑棄聯合行動然其時亦非無抱極端社會主義之流以改正階級之見爲重而以國家思想爲輕痛責此次大戰謂爲中産階級所播弄之詭巧是以要求世界勞働界賡續前此之共同行動以實行階級戰爭而謀全世界無産階級之勝利抱此見解者於一九一六一九一七兩年在瑞士開國際聯合會兩次皆以極端革命份子組成之及過激黨主宰歐俄若輩遂以俄國爲其活動之基本地而移其機關於莫斯科矣 
停戰後之勞工聯合運動狀况一九一八年十一月歐戰終止而國際勞工聯合會之問題重復引入政治界範圍之中歐洲各國之勞工領袖莫不以此爲急不容緩之要事第一原因則以全世界外交家行將召集凡爾賽媾和會議勞働界之在凡爾賽和會旣無選派代表之權則自宜另行集會與和會同時舉行以編定種種要求懇請凡爾賽和會將勞動條件加入和約中第二原因則以過激黨方竭力鼓吹紅旗國際會ＲＥＤＴＮＴＥＲＮＡＴＩＯＮＡＬ之組織不得不先事預防前節所述一九一四年以前共同組成之國際勞工組合及工黨聯合會在勞動界皆稱之爲第二國際會ＳＥＣＯＮＤＬＮＴＥＩＮＴＩＯＮＡＬＥＣＫＮＦＥＲＥＮＣＣＥ洎乎戰後凡非過激派之勞働界皆欲恢復前此之第二國際會而過激黨則謂第二國際會早已就木今當組織第三國際會ＴＨＩＲＤＩＮＴＥＲＮＡＴＩＯＮＡＬＥ（即紅旗國際會）而以共産主義爲基礎竭力爲階級戰爭及無産階級主宰一切之運動云云勞働界恐過激黨之主動組織也不得不先發制人基此二因遂有一九一九年二月間瑞士京城倍痕ＮＥＲＮＥ國際社會黨與勞働界大會之組織ＩＮＴＥＲＮＡＴＩＩＮＬＳＯＯＡＬＩＴＡＮＢＯＲＯＯＮＬＥＲＥＮＣＥ遣派代表者都二十二國歐洲諸戰鬭國無論協約中歐兩方之代表竟能聚首一堂惟開會伊始不幸之事未始無之比之代表不甘與德代表同席美之岡帕斯ＧＯＩＮＰＥＲＳ不令美國勞工聯合會加入大會謂此國際會議不過德人所施之佞巧吾人何苦墜其術中然英法之重要勞工團體皆遣派代表入會故英法德奥四對手大國及歐洲中立議國各有代表列席已足表見是會之具有國際性質也是會並不爲恢復戰前第二國際會之嘗試惟爲趨此目標之準備手續並釐訂勞工要求之擬案以便加入凡爾賽和約中耳 
過激黨之勞工聯合運動倍痕之國際社會黨勞工界聯合大會開會之始即受過激黨激烈之反對事前紅黨在莫斯科發表宣言指斥倍痕聯合會爲非耕爲無用略稱（第二國際會已在一九一四年八月間滅亡蓋各國社會黨之代表皆轉而投入軍國主義麾下以從事於無道之戰爭夫旣爲帝國式之社會黨今乃反欲組織黃旗國際會ＹＥＬＨＷＴＮＴＥＮＡＴＩＯＮＡＬＥ（按對紅旗國際會而言）得乎此種賣友之國際聯合會其組織之用意專事反對全世界無産階級之革命各國之共産黨苟不立即結合卽難以抵抗帝國式社會黨之聯合會故亟宜組織第三革命國際會ＴＨＩＲＤＲＥＶＯＬＵＴＩＯＮＲＹＬＮＩＥＲＮＡＴＩＮＩＬＥ其性質與帝國式之社會黨　鼎之社會黨絶不相同）此宣言書旣發表於一九一八年十二月同時遣使國勸令全世界之革命勞工團體加入莫斯科國際勞工大會并稱莫斯科在會與倍痕之會同日開幕以示抵抗過激黨之反對運動頗有效力倍痕大會之所以未能正式建設第二國際會者未始非受過激黨反對之影響也一九一九年三月二日第三國際會在莫斯科開會瑞士意大利之社會黨德國之斯巴達克斯團　牙利之共産黨及挪威之社會黨皆有代表加入紅旗國際會（即所謂第三國際會者是）故俄之過激黨終爲世界共産組織之柱石也 
和會中之勞工條欵一九一九年五月七日凡爾賽和會以對德和約並國際聯盟約章授與德國媾和代表國際聯盟約章中涵有確定之勞工條欵實新世紀之重要創造物也茲節錄約章第十三章所謂（國際勞工組織）章之要語如左 
（國際聯盟盟員同意建設一永久之機關以圖關於勞工之狀况謀國際共同改正法之增進其機關分爲國際勞工大會及國際勞工事務局二種ＬＮＴＥＲＮＡＴＩＯＮＡＬＬＡＢＯＲＯＯＮＦＥＲＥＮＣＥＡＮＤＬＡＢＣＲＯＦＦＩＣＥ 
（國際勞工大會每年集會一次每國派遣代表四人政府二人雇主界勞動界各一人代表各自個人投票是　爲討議并立法之團體議案苟經會員三分之二贊同即可移咨同盟各國國會批准故其議决案在各國國會前爲草擬之議案也 
（國際勞工事務局爲常設機關設在國際聯盟所在地而爲其組織中之一份子局中主管人員二十四人代表各國政府者十二人代表雇主界與勞動界者各六人任期各三年其任務爲徴集或分散勞工問題之文牘準備勞工大會之議事日程用英法文字發刋定期報告并接受各國關於履行已承認之勞工約章之報告以便轉咨大會若一國政府未曾履行約章則事務局有權向該政府責讓責讓而後對於該國之答復猶不滿意則可以公布責問書而附加解釋 
（規定勞動狀况之九大主義由各國公認之卽 
一·勞動不當視爲商貨或買賣之品物 
二·雇主界及勞動界集會之權利 
三·工資應適合於保持合理之生活狀况 
四·每日工作八小時或每週四十八小時 
五·每星期至少休憇二十四小時星期日應就可以實行之機會包入此項休憇時間内 
六·廢除兒童工作并保證兒童應繼續享受敎育及適宜之體育發展 
七·男女同等工作應受同等工資 
八·工人受平等待遇僑工亦包在内 
九·檢查制度女子應參加其内 
（前述九大主義者爲勞動狀况之金科玉律惟以氣候習慣或經濟發展程度之殊異而有除外之必要者不在此例） 
和約中所包涵之勞動條欵略如前述世人均尊之爲（勞動之國際大憲章ＴＩＴＲＡＬＩＯＮＨＭＡＧＮＮＯＨＲＩＴＡＯＦＬＡＴＢＯＲ）實空前之國際外交之新成績也 
亞姆斯泰唐之國際勞工大會國際聯盟約章中所包涵之勞働條欵若可以饜勞働界之望　然而　也一九一九年七月杪各國勞働界復在荷蘭之亞姆斯泰唐ＡＮＩＮＴＯＲＤＡＭ開新勞働大會其任務爲釐訂勞働界反對國際聯盟約章之條欵聯結勞工總活動之各種方術并抗禦莫斯科國際會之鼓吹運動聞是會之辯論即可見凡爾賽約章之勞働條欵實不足以饜各國有組織勞働界之願望也又復對於和約中之領土與經濟規定肆激厲之批評謂爲樹將 
 
 
 

Page 19

 
 
來戰爭之初基云加入亞姆斯泰唐大會者人數較上次倍痕大會爲多美经之代表不復如前此之藉詞退出矣即南美諸國澳洲聯邦亦均有代表列席故其具有國際性質猶勝於　痕之會也德代表曾在會中對於德奥俄三國之不能加入華盛頓國際勞工大會提出抗議請南美諸國斐洲之黎波里亞LIBERIA及兒童每日工作十四小時之日本猶得加入　獨德奥俄三國不可云云中立各國對此抗議皆表同情然是案卒無結果待下届聯合大會决定之是故安姆斯泰唐之大會仍爲過渡之組織而已 
勞工聯合運動之爭鬭其實現在之國際勞働界無往而不在過渡中蓋勞働界中顯分爲二派一則欲加入反過激派之第二國際會（即黃旗國際會）一則欲加入過激黨之第三國際會（卽紅旗國際會）前者要求其在世界觀上之地位稍予增高而不求特殊後者擬用激烈之手段階級戰爭之方法以主宰一切二派之間爭鬭極烈即在一國範圍之中亦無往而不見二派之私鬭此則勞働界之重要現狀也（圓） 
[世界銀市之過去未來及與吾國之關係姚仲拔]  
今者金融緊急銀根奇絀利息飛漲商業停滯市民呼拯求援有岌岌不可終日之勢此豈僅限於吾國實歐戰後過渡之一現象爲全世界金融恐慌之時代大有研究之價值但金融範圍甚廣研究亦繁斷非尺幅所能盡述今僅就銀市及與吾國有利害關係者討論之以供吾國商學界之從事於此者之研究 
金銀比值之過去欲研究現在銀市之狀况有不得不知歐戰前銀幣處於世界之地位此地位云者指金銀間之關係之比較之謂也當十六世紀時世界各國硬幣全以銀爲主幣其時金銀出産爲六十六與三十四之比其價值之比例　爲一與十一蓋言一盎斯金可換十一盎斯銀之謂也及十七世紀初葉金銀出産乃爲二十一與七十九之比但其比值則不過一與十二銀之出産雖多於金而其比值之低落僅由十一至十二則金值之增加至少也何則當時金之需求僅供器玩及修飾品之用而銀則爲全世界國際國内交易流通之硬幣經十七十八而至於十九世紀金銀比值雖時有伸縮要與前述之比例相似及十九世紀中葉即一千八百四十八年至五十六年之八年間世界之大金礦如加利福尼亞及澳大利亞洲相繼發現因之金之出産驟然增加金銀出産之比例一反前次之現狀前所出産金爲四分之一銀爲四分之三今則金爲四分之三銀爲四分之一且當時歐西諸國已逐漸採用金幣銀已漸失其主幣之作用然當時金銀比值爲金一盎斯銀十五盎斯故比值之伸縮尙小並不以出産之增減而相距懸絶蓋當時金銀兩幣自由採用無所謂金本位銀本位之殊說以供給之增减定需用之伸縮如英吉利在十八世紀即有以金爲大宗交付之用因金值旣高於銀值金銀同一值之交付則金之分量輕便容易取携故出及普法戰爭後普國首創用純粹金本位歐西各國接踵而起均採用金本位制抛棄舊日之金銀自由採用制是之謂贬棄銀幣LERONELIGITIOLOFSILVER由是銀與金之比值一落千丈不可挽回至一千八百七十五年金之出産爲百分之五十七而銀則百分之四十三金之出産雖多於銀而金銀比值則一與二十且從此伸縮無常而用銀國大受虧損矣 
戰前歐洲幣制之狀况自普法戰爭後由德意志贬棄銀幣迄於歐戰前歐洲各國大都爲用金國其使用金幣之政策約分三類一爲純粹金幣自由流行　如英吉利之金幣可以自由流行出口入口且無禁止付欵在四十先令以上者均用金幣爲法律所規定二爲金銀兩幣任用制如法蘭西比利時是也任用云者謂交付欵項人民得以金幣或銀幣任意使用無法律上之限制實則　謂拉丁同盟制之五法郎銀幣流行甚少且人民愛用金幣至五十法郎及百法郎之付欵多以紙幣代之三爲金幣流行絶不自由制如德意志是也銀幣之交付雖受法律規定而同時金幣流行頗不自由金幣金條之出口受政府種種之卽制蓋德國國家銀行向以蓄積金貨爲惟一之政策各國政策雖殊而歷年所需之金則有增無減銀貨則僅供輔幣之製造而已輔幣TOLENCOIN者幣所含之質不及其表面之值小宗交易之用而以輔助本位者也譬如英之先令爲一種銀輔幣一先令所含之銀僅得其面值百分之八十七其抽出之成份爲鑄幣費RIASNAGE及鑄幣稅SEIZNEURIE之稱實則輔幣不含足數純份尤以預備比值昇高持防止奸商鎔化爲最要之理由故其面值對於本位爲虚設之值也因其爲虚設之值故人民尤喜用金幣在英有十先令即半鎊之金幣及金鎊在法有二十法郎之金幣其數之稍大者在英有五鎊之紙弊在法有五十法郎之紙幣由英法國家銀行所專發故銀幣之需僅限於小宗交付其稍大者即有金幣或紙幣紙幣均可向國家銀行隨時兌現效用實等於金幣且英國盛行支票之制OHEQUESYSTEIN人民習用旣慣甚有以五六先令之付欵亦以支票者則大宗欵項之寪支票更不待言據TOWNAN氏之統計謂歐戰前七八年英國交付欵項支票約居百分之九十七云 
自歐戰至今銀貨需求之狀况今日銀根奇絀爲經濟學者所當研究尤爲銀行學者所當注意茲將銀價所以涨銀根所以短之世界現狀擇要述之 
（一）由於金幣之禁止流行當歟戰發生人民恐慌持紙幣者欲兌現有存欵者欲提取國家銀行及各銀行所貯積之金幣金條不敷週轉政府遂出而干涉之下禁止兌現及提取存欵之令且同時禁金幣之流行運出及私藏然則小宗兌换日常所需旣收回往常流行之金幣不得不有他種小幣以替代之其結果則增加最高級之輔幣及發行小數之紙幣英法最高級輔幣即先令與法郎皆銀幣也且當戰時歐西人民皆好貯藏銀幣觀一千九百十五及十六兩年倫敦巴黎噸現銀幣缺少之象於是銀幣之需求愈亟矣 
（二）由於世界生活程度之增高歐戰以來生産之能力減少消費之能力增加百物昻貴世界各國同受此生計𨺗漲� 
之影響且歷年交戰國軍需之支出爲數甚巨同時又濫發紙幣助長物價之飛騰從前每人平均平常需用爲五先令今則四倍爲二十先令以英法德比意及匈奥人口計算約在二百四十萬萬人以每先令含銀九二·九格蘭計算則需銀九百二十九萬萬盎斯（此不過約計實則有舊存銀幣及紙幣之流行）况吾國及印度爲純粹用銀國受物價飛騰之影響而需銀亦增也 
（三）由於生銀出産之減少銀幣雖爲一種交易兌换品實則不能脫離經濟原理之供求則例供求則例云者謂供過於求則價落求過於供則價高今銀貨之供求已成求過於供之狀態在一千九百十三年卽歐戰前一年世界生銀出産在二萬萬二千四百萬零三萬盎斯以上及歐戰末年則世界生銀出産僅一萬萬八千三百萬盎斯而已且世界之最大産銀國爲墨西哥其出産佔全世界三分之一然因其國中内訌不止致工作停滯出産減少加以現在埃及小亞細亞諸國及非洲東西沿岸諸處均以銀幣爲惟一之交換品而東亞諸國之需銀一如從前不稍鬆動即以印度一處論有增無減在戰事末年印度吸收生銀達一萬萬八千二百萬盎斯幾吸收當年全世界生銀之全産銀價安得而不漲乎 
（四）由於紙幣發行之過濫交戰諸國之十先令二十先令二十法郎二十馬克之金幣旣禁止流行銀幣又不敷用而紙幣遂由是濫發有十先令二十先令二十法郎二十馬克之種種紙幣不特此也法國且有十法郎五法郎一法郎及五十生的姆之紙幣五十生的姆者半法郎之銀幣如吾國一角銀幣之大小余於今夏游歷比利時住一月之久而市上從不見有一銀幣且不見有銅幣而流行之硬幣舍五生的姆十生的姆二十五生的姆三種鎳幣外則無有也（五生的姆十生的姆之鎳幣與吾國五文十文銅元相類）即二十五生的姆亦用紙幣但現在已不行用余曾購得一張作爲遊比之紀念據謂戰事中尙有五生的姆紙幣求鎳幣且不可得也以最近統計英國所發紙幣達一百零四萬萬金鎊有奇法則一千四百五十萬萬金鎊有奇德則一千四百三十萬萬金鎊有奇比則一百八十八萬萬金鎊有奇大利則三百九十九萬萬金鎊有奇匈奥則一千八百八十三萬萬金鎊有奇現在六國所發紙幣約計五千四百萬萬金鎊較之戰前之五百四十萬萬金鎊已十倍之故一時欲恢復前日之金幣自由流行制勢且萬　然不自由流行則金幣終不能恢復舊觀也今試爲歐戰諸國　此後斷難任物價愈高紙幣日跌其恢復幣制自在萬計之先至推測其恢復之次第則當由紙幣而銀幣然後由銀而金故一而收限紙幣一面增鑄銀幣而同時減少銀幣之成份攷法比近來整理幣制之入手大槪如此 
（五）又戰國國際貿易之失均有國際之支付然後有國際之滙兌交付之數相等則國際之匯率相準在用金國與用金國之國際匯兌其滙率按兩國金幣所含純金成份而定甚易明瞭但用金國與用銀之國際匯兌頗費解釋付欵於用金國者則以銀購金或金幣之代替付欵於用銀國者則以金購銀或銀幣之代替但金銀無一定之比值因無一定之匯率以金之供求而定銀之價值當歐　初年生銀市價爲二十三辨士及十六分之十一至戰事末年其市價爲四十七辨士及十六分之尤則四年餘已增加一倍然自一千九百十九年五月以還銀價驟漲至十二月之八閱月由四十七辨士至八十辨士其比值之高爲近代所未見所謂國際貿易之失均者因近五年世界之大製造國如英德比工業停滯商業衰落而同時依賴外國之供給如軍需原料及食品多去自東亞諸用銀國及戰事停止輸入仍源源不絶故國際貿易早失平均然則戰時銀價不驟漲蓋藉國際信用及國際借貸種種組織日彌縫之如英美共同假定最高金銀比值且同時生銀不得自由輸運不過一時强壓之率而斷難持久生銀不得自由輸運則對於東亞及諸用銀國之商業多生障礙故美國於五月竟放棄之實出於事勢之必然此不過爲銀價驟漲之一近因其遠因實由於英法比商業上付出者多也 
將來銀幣立於世界之地位銀市之過去旣已如此銀市之將來尤應研究及之蓋銀幣所處之地位不盡在現時銀價之高下而於將來銀之供求　不可不注意者其關係吾國前途之利害非淺尠也 
（一）歐戰以前銀幣旣遭貶棄歐戰發生後又因世界擾亂銀之出産又復歷年減少今銀價飛漲四倍於曩昔誠爲用銀國一空前大好機　經濟原理價高則生産增加前日停滯及劣下之銀鑛今且加工開採矣然經濟原理又謂供過於求則價落銀之出産旣日趨於增加一旦供過於求銀價能仍如今日之地位而不跌落否此當研究者一也 
（二）今用金國雖兼用紙幣及銀幣而其仍爲金本位一如從前其恢復金幣之自由流行固事勢之必至及金幣自由流行恢復後則銀幣之貶棄當如一千八百七十一年後之狀况故對於用金國恢復金幣自由流行之時期有不可不研究者二也 
（三）英德比均世界之製造國商業國今則所謂改造者不行恢復其實業商業而再佔國際貿易之要位實欲大展經濟之勢力者故恢復金本位自在計劃之中况美及日本固用金國也故將來國際匯率視商業爲轉移此不可不研究者三也 
（四）現在世界用銀國之最大者爲吾國及印度然印度本有所謂金匯兌之制當此出口商業之膨脹及金價之低落印度能不利用此時機而改爲金本位乎此又當研究者四也吾國將來之危險今吾人所當最注意者即將來吾國對於此種銀幣之處置人民貯之增加流入之不絶及世界將來之趨向設令銀幣一旦貶棄如十九世紀末葉或印度改用金本位不但人民之損失不可計即政府財政窘迫國際匯率低落之恐慌其損失有非吾人今日所能預計者 
（一）對於金本位之改革吾國改用金本位之說創論已久然改革之難不待余言一讀財部頒發之幣制彙編而知之現在銀貨輸入愈多有源源不絶之勢銀幣愈多則改革愈難改革之則損失以億兆計不改革則銀價日跌幣制日亂種種受用金國之節制共損失亦以億兆計此危險之現象一也 
（二）對於外債之償還吾國外債日積月累倘届償還之期已在銀價低落之日彼時吾國須以最廉之銀購最貴之金以償還之勢必不能償　再借一而二二而三卒至經濟亡國不可收拾且國際貿易以金爲準則吾商業上將來之虧耗亦不可言喻此危險之現象二也 
將來補救之預備吾國財政困難幣制紛亂之現狀爲歐西各國所曾經歷獨吾革新之效未著旣不預備於事前復不補救於事後財政終無稍蘇之望余今不謂補救而謂補求之預備良以補救亦須種種預備也特此補救之預備深倚賴於政府諸公固非吾人能力之所及 
（一）現在金價低落正還外債之大好機會但吾國財政奇窘欲還外債徒成夢想然將來必有償還之期設届時金價復高豈不虧損甚巨吾政府應思所以將來不必以銀購金償還而直接以金還金之法其法維何曰乘此金價低落之時趕緊設法儲蓄金貨以預備改用金本位而已 
（二）政府處此窮困之時募借外債實必然之勢借欵之用途良好與否係别一問題姑置勿論茲就借欵與金銀之關係言之假使政府新借外債當此銀價甚高頗不合算譬如現在一金鎊合銀四元戰前合銀十二元因金銀滙率無　故借還均以金幣如向英國借債一千鎊吾所得者四千元而設數年後銀價低落如戰前則還此一千鎊時不以四千元　須一萬二千元較諸借時殆及三倍是借賤還貴利息且不在内此中虧損極巨鄙意此後若發生新借欵當收　金幣不必以金易銀是亦儲蓄金幣之一法也 
（三）當此銀貨缺乏滙率騰高若生金金條及金幣之流入過多又加以新借欵之金幣勢必擁擠多金亦甚非計故須設法利用此流入之金貨利用之法應設金幣一種與銀幣兼用之一面於流行之銀幣減少成份使之漸成輔幣如是一可挽回金銀比值之均勢二可免將來銀價驟落之危險至金幣之重量成份當另篇討論 
（四）TEBLSNIN氏有言劣幣能逐去優指兩種同面值之幣同時流行則優者漸被收匿之謂也今金銀兩幣面值旣不同自無優劣之分可免逐去之患且金幣不必　在流行或鑄造可發金券一種爲大宗交付之用或發值銀五元十元二十元之金券然同時市上銀紙幣應槪收銷而以金券代之不特示金銀之區别且可劃一紙幣也 
（五）吾國金融之難整理由無統一機關以操縱之各國金融總機關均責成國家銀行故對於硬貨出入之限止紙幣發行之多寡及借貸利息之高下均得隨時創制但吾國國家銀行不特對於存華外國銀行之節制爲難卽對於本國銀行錢莊之號召亦不易此不可不亟爲整頓否則當金銀兩幣兼用時代辦理不善轉多貽患 
綜而言之歐州幣制必有恢復之日銀價要無永漲之理吾國爲用銀國正宜趁此時機覃思遠慮以圖補救之策鄙人言之無又謹就管見所及略　貢獻其有紕繆之處世不乏經濟學者能賜匡正實　忻感 
[英國至澳洲之航空比賽]  
英國至澳洲之航空線其間頗多停憇之地點不若横渡大西洋者之長征無間也然路程遙遠氣候變動險難頻繁實爲航空界從來未經之險途也此次與賽者皆澳人凡於三十日内能飛渡此程者澳洲政府願以一萬金鎊獎之全程共長一萬二千　里法人波勒氏PONLET不與比賽而願試飛渠自巴黎飛至客拉基KARDELI（在印度河口）已費二十九天可知欲於三十日内畢此程大非易事也比賽隊先經法意馬爾泰島NALTA而達埃及再自達曼司加DATNGSOUN至報達BLADAD南行而達波斯海灣沿岸飛過波斯南境而至俾路芝BELNCHISTIN沙漠然後由加來基IATAEHI人印度歷長程而至孟買再歷長程而至加爾各泰OLLCUTI英國至此險阻極多然中間當遇英軍飛機棧故不至毫無救助也自加爾各泰以東飛行五百英里達仰光RANROOU之跑馬場此五百里中無英軍飛機站可以憇息飛行殊覺困難也自仰光行一千三百英里而至新加坡中間飛渡馬來半島至非易事自新加坡至爪哇須經荷屬東印度各島由爪哇過梯馬島TINIL而達澳洲北岸之達爾文口PDRLDARWIU此爲全程之末段長一千七百五十英里其三分之一爲海道總觀上述路途可知此程之長而且險矣澳政府欲飛行者於三十日内畢之限度不免太嚴乎 
飛行家所畏非路程之遙遠而爲氣候之不齊當法人波勒氏POULET過意大利被困於暴雨大雪維克氏等（與賽者）飛行之第一日器具卽爲冷氣所凝凍機械被雪所侵食物皆凍蘇波維司氏SOPROITH（歟賽者）因氣候不能被滯於來茵河岸故氣候不佳大足爲飛行之阻也自達曼司加至根達及俾路芝境沙漠連互飛行者常有缺水之患土人自有生以來未曾夢見此等怪物其好奇之心往往發生不利於飛行隊之舉動經加爾各泰後不擇相宜地方降機其危險實甚故波勒氏謂非以能長行二千英里不停之飛機不能與此賽也澳政府之有此舉者無非欲便利交 
故不惜出重賞以鼓勵之然不知飛行機飛渡此程　需之時日未必減少於輪船也卽使飛行機能於三十日内趕　此程然祇可爲僥倖之舉而不足爲持久之道也然飛機經此長程後於航空界上當大有裨益於空氣中狀况必多所發明何種機器可耐遠程亦可確定矣（通） 
 
 

Page 20

 
 
   
 
 

Page 21

 
 
   
 
 

Page 22

 
 
商業 
[銀塊昂貴之原因]  
一千九百十四年大戰初起時倫敦之銀價最高者爲二十七辨士四分之三平均爲二十五辨士左右迨一千九百十五年八月卽漲至五十五辨士爲自一千八百七十四年以來所未有者况以當時之狀况而觀其昂貴之趨勢尙方興未已也英國政府遂下令禁止銀塊出口且公定市價以限制商民之買賣銀價於是漸落聞美國　同時有不許銀塊出口之禁令故當時銀價以四十九辨士爲最高也然自停戰後至一千九百十九年五月英美禁止銀塊出口之令旣除公定銀塊市價之制亦廢市場中得自由買賣遂又有飛漲之趨勢八月間已漸昂貴至九月二十四日銀價竟漲至六十三辨士已超過一千八百五十九年七月六十二辨士四分之三之最高價格矣而尙飛漲不已十一月二十五日倫敦銀價爲七十六辨士紐約爲一元三角七分半（美金）爲從來所未有者也茲將一千九百十九年一月至十一月英美兩國之銀塊市價列表於左以供參考 
倫敦銀塊市價表（單位辨士） 
最高最低 
一月四八·四三七四八·四三七 
二月四八·四三七四七·七五○ 
三月五○·○○○四七·七五○ 
四月四九·五六二四八·六二五 
五月五八·○○○四八·五六二 
六月五四·八七五四三·○○○ 
七月五五·五六二五三·○○○ 
八月六一·七五○五五·七五○ 
九月六四·○○○五九·○○○ 
十月六六·五○○六二·七五○ 
十一月七六·○○○六五·五○○ 
紐約銀塊市價表（單位元） 
最高最低 
一月一·○一一二五一·○一一二五 
二月一·○一一二五一·○一一二五 
三月一·○一一二五一·○一一二五 
四月一·○一一二五一·○一一二五 
五月一·一四七五○一·○一一二五 
六月一·一二五○○一·○八二五○ 
七月一·○七八七五一·○三二五○ 
八月一·一五二五○一·○八○○○ 
九月一·一九五○○一·一一七五○ 
十月一·二三三七五一·一七一二五 
十一月一·三七五○○一·二二三七五 
觀夫上列之表則知八月以後飛漲極　幾超過於其銀輔幣溶解點之上（按各國銀鑄輔幣實質之值恒低於額面之值若實質之值日事昂貴而超過額而之值則人民甯溶　輔幣而用實質之銀塊此即溶解點之　英國銀幣之溶解點爲六十六辨士美國銀幣爲一元二角九分）最堪注意者也法國會於國會提出禁止溶解銀幣法案影響於各國輔幣者蓋非淺尠矣 
顧銀價之所以奔騰不已者其原因至爲複雜綜記之可得左列之數端 
一開戰以後世界各國之金産額減少故以銀爲兌换通貨之基礎銀之需要遂大 
二銀産額亦有減少之傾向而其生　費且有增加之趨勢銀價遂因之而大漲 
三中國及印度以銀爲貨幣木位之國都死藏銀幣 
四戰後各國之恢復産業毅力進行故通貨兌换率日益增長而需銀益甚 
五邇來之器具飾品等及影戲片照相片等用銀爲原料者日增亦不失爲原因一 
此外原因尙多而金産額之減少關係最大茲將過去十年間金産額之統計列左 
年次價格（磅） 
一九○九九四三二五九三八 
一九一○九三三六七五九六 
一九一一九五五四四五四六 
一九一二九七五九九二五六 
一九一三九五一九九四九八 
一九一四九三七六○六一七 
一九一五九七九八五一八五 
一九一六九六○九○五三五 
一九一七八八○七三一二三 
一九一八七六八二三六五六 
茲更將銀之産額之統計列左以供參考之資 
美國最近十年銀産額表 
年次産額（單位盎斯） 
一九○九五四七二一五○○ 
一九一○五七一三七九○○ 
一九一一六○三九九四○○ 
一九一二六二三六九九○三 
一九一三六六八○一五○○ 
一九一四七二四五五一○○ 
一九一五七四九六一○七五 
一九一六七四四一四八○二 
一九一七七四二四四五○○ 
一九一八六七八七九二○六 
坎拿大最近十年銀産額表 
年次産（額單位盎斯） 
一九○九二七五二九四七三 
一九一○三二八六九二六四 
一九一一三二五五九○四四 
一九一二三一九三一七一○ 
一九一三三一八四五八○三 
一九一四二八四四九八二一 
一九一五二六六二五九五○ 
一九一六二五六六九一七二 
一九一七二二一五六六八○ 
一九一八二一二八四六○○ 
墨西哥最近十年銀産額表 
年次産額（單位盎斯） 
一九○九七二六五三五一四 
一九一○七八四三五三八一 
一九一一八七○七八七六四 
一九一二八二五○六九六三 
一九一三四九四六一一○三 
一九一四二七五四六七五二 
一九一五三九五七○一五一 
一九一六三八二五○○○○ 
一九一七二一○○○○○○ 
一九一八四○○○○○○○ 
澳洲最近十年銀産額表 
年次産額（單位盎斯） 
一九○九一五九二三三二○ 
一九一○一六○二五一八八 
一九一一一七一○九六五○ 
一九一二一六一一二○五四 
一九一三一八八五四八七○ 
一九一四三五七三○七七 
一九一五四二九五七五七 
一九一六四一六五五○○ 
一九一七一○八○○○○○ 
一九一八一一○○○○○○ 
其他産銀之國姑從略焉但據戰前所調查世界每年所産之銀爲一萬九千萬盎斯而戰端開後銀之年産額往來於一萬六七千萬盎斯間其減少已非小數供給不足而銀價昂貴良有以也（藹） 
[八年份全國海關收入]  
民國八年全年中國海關關稅之收入爲四六·○○○·○○○關銀若以英幣折算爲一四·五六五·六六六金鎊（平均匯兌價六先令四辦士）此爲從來未有之最高收入額民國二年全年收入四三·九五九·八五三關銀（以平均匯兌價三先合半辨士折算英幣爲六六四一·二八○金鎊）可謂高矣然去年收入猶超出二·○三·○○○○關銀也較之前年○三九·三四五·○○○關銀之收入則超出九·六五五·○○○關銀茲分錄各重要海口之收入列表如左 
　名八年收入總額超過七年額 
）單竳均關銀一兩（ 
哈爾濱九六九·七○○二　·六○○ 
安東一·三四五·九○○四五一·四○○ 
大連四·五五六·九○○九九四·七○○ 
天津秦皇島五·五六五·八○○一·二七二·七○○ 
膠州一·六六六·七○○二○三·七○○ 
漢口四·二一九·五○○九二一·七○○ 
上海一四·二八九·七○○三·一八九·六○○ 
汕頭一·○四九·七○○一三三·二○○ 
廣州二·四七一·九○○一九○·九○○ 
至於内地常關之收入則在民國八年份爲四·四九一·○○○關銀折算英幣爲一·四二二·五○金磅（平均匯兌價六先令四辦士）較之前年价三·九七四·○○○關銀之收入（以平均匯兌價五先令三又十分之七辦士折算英幣爲一·○五○·四一九金磅）則超出五一七·○○○關銀 
八年份之關稅收入非全數繳納政府者也外債及賠欵之以關稅爲擔保品者及游治河道修理港口之費用皆須特别提出故繳交政府者僅二二·六○四·一二三關銀或英幣七·一五七·九七二金磅耳（圓） 
[一星期海關報告摘要]  
出口 
芝蔴三八六四擔五日北野丸往安得威伯黃豆豌豆二一○○擔獸皮八六四七張雜帽四二五三一頂同船往倫敦芝麻九○四擔獸皮二三六八張小羊皮一一○九張同船往馬賽　二七五一八擔七日開化丸往和歌松雜豆一四七七擔雜餅七八一一擔　皮二六四三擔花生米四五三三擔苧麻一五三九擔菜子一三八五擔鮮蛋七七三○○○個五日春日丸往日本各埠雜豆一七七一三擔罐餅五四○○擔鮮蛋一三一七○○○個棉花　花一六二六擔花生米八八二五擔棉菜籽一九三一擔雜麻麻皮二三三八擔鹿羊皮三一五○張花生油五四○擔六日近江丸往日木各埠花餅花生餅九五六六擔鋼板二四○五擔蘇打三三六二擔麩皮五四三○擔蠶蛹八九八擔五日格冷南無號往日本生硝獸皮五一八六四二張生熟銻六○四八擔棉花九二六二擔蛋乾一○二三擔本汕二六○七擔駝羊毛一四三○擔花生米八四○擔五日武士號往美國各埠草帽九六○○頂山羊皮一九五二五○張空絲吐頭二六五○○八斤紅綠茶一三七八擔狐皮一○○○張齦鼠皮一九九八七張狗皮毯一四五一○張七日梅史魂號往美各埠生絲吐頭九九七六斤鮮蛋一二六○○○○個胡桃桃球七一○擔同○船往坎拿大米四八三四擔六日安山號運往大連灣毭帽七二○○頂十日婆羅洲丸往安得威伯小羊皮六八一○張同船往倫敦白豌豆一一六七七擔烟葉二一○八擔棉籽油三三八擔同船往　特母雜餅六八六九擔鮮蛋九四六五擔鮮蛋一八八一○○○個麩皮二八八○擔棉花飛花二七一六擔花生米一○四五擔棉菜籽六九五八擔零茄五○○○○枝靛青估價二二七九兩九日熊野丸往日本各埠芝蔴八九七八九擔九日薩哥爾號往鹿特母雜餅四五五四擔花生米二一三三擔山羊毛皮一二○七擔雜麻二三四八擔棉籽一○○○擔三日八幡丸往日本各埠　花一一○八擔雜餅七八九二擔酒精八○○○加倫十日山哥拉號運往神户進口 
鈴鐘二五○○只鐵條釘絲四○六二擔蘇打二四五六擔雜紙七五○擔　汕六五三二三加倫廿四西英司配克由美來各種棉布九三八○疋舊麻袋二○三○○只棉布九九○四碼紙一三一五擔上白糖二○二五擔棉帕二○五○打錫盒三九六○打廿四日山城丸由日本來原白棉布九四○○疋棉佛蘭絨一三五○疋舊麻袋五七五○只四門汀泥二九二○擔樹膠三五五四擔廿四日開封丸山日本來　燭八三八○擔蠟一六九七擔礦質滑汕三三五六一加倫硬木一八八五一呎酒精一三一八一加倫廿九屈極駡奴荷領印度來白布斜紋二四○○疋木料二四○○○○呎雜紙七七五擔廿四　家華丸由日本來滑油一九一五○加倫同船由美國來各種棉布一八六五五疋舊麻袋一一五○○只洋傘四○八○柄毛盆一六六○打錫盒二四○○打鈕扣四一○八八打火柴二二九八○打衣針五五○○○○○只靛青估價關銀一○二○○兩廿二日近江丸由日本來各種棉布一一五二二九疋棉絲絨七二五三碼棉毛織物一四○○二碼五金六○二四擔綠酸　六七二擔廿四海裏蚋號由英國運來棉布棉絨二○一八○疋鐵貨五四五一擔機器估價二一九七二兩二十四日大來號日温哥華來鐵條六六○擔機器估價一三三七三兩滑油二四九九加倫同船美國來鹹魚一二五九擔香煙七六二五○盒機器估價關銀八二七四兩二十七日蒙涕搿號温哥華來銀條估價關銀八二三六一兩二十七日珠蚌號由美國來波特蘭水泥三六○○○擔二十日寗波號由海防來各種棉布一八三○九疋棉毛織物一九○六二碼兔鼠皮雜布六○四三碼王金二四三七擔雜帕一一○○擔十日梅郎號由英國運來棉布2一二二○疋六日山城丸由日本運來鐵爐二二○○只石腦油一七一六○○加倫十九日恩大號新加坡來香烟九二五○○盒三十日香取丸由日本來煤二二四四噸二十日豐丸由日本運來煤一五一七噸三十日韓國丸由日本來各種棉布二一五八疋五金一九七七擔曠質滑汕九八九擔一日北野丸由英國來各種棉布一三四○○疋雜紙一七二六擔小盒保安火柴三六○○○打針一四五○米花手帕一三○○打廿七日熊野丸山日本來各種棉布一三二三○疋洋傘四一四○柄五金五八四六擔上白糖一○八○擔手帕一一五○打鏡一二六六打鈕扣一三三六四打火柴一七四六○○打針一五○○米靛青估價關銀二二六三兩雜紙五一○擔三十日竹島丸由日本來舊蔴袋二○○○○只時鐘三八一六只上白　三九一五擔廿七日筑丸由日本來鋼鐵貨二○五一擔牛乳八五五擔煤一四七○噸三日須賀島丸由本溪來又二一四五噸五日止仙台丸等日本來各種棉布一二九七八疋棉毛織物三六七○三碼五金五一九七擔二日格蘭南伯號英國來各種棉布五七○六二疋棉毛織物一九三○七碼五金四一四四擔棉帕九五一六打硬木八三八四方尺廿二闌甌　號由英國來各種棉布一○三九二一疋棉毛織物一四三一八三碼雜布九二四二碼卅一格冷南無號英國來原布三六○○疋縫衣機一四三只鮮蘋菓五二五擔香　一六二五盒　　估價三七九五兩廿四日芝加哥丸美國來煤三九○八噸七日止四日船由日本來各種棉布四四一○疋上白　一三五○擔炭七一二擔三日筑後丸運往日本機油一二八六二三加倫除夕日皇箭號由美　來煤七七二八噸七日止五日船由日本來機器估價二三九三六兩十二日國號由美國來 
[上海物價表]  
本表如有欠正確虚謂各界函知白克路侯在里内七四五號本處當即更正財政部駐滬調查貨價處報告 
躉售時價 
貨名單位本週八年上二月廿九前週十二月廿日至九年一月四日止二至廿八日止 
糧食類　踐分釐兩錢分釐 
高常河下白元擔五·二八五五·一六○ 
漢口小麥擔二·七八○二·七六○在麥一一四磅 
機製綠兵船麵粉包一·七四五一·六九九蕪湖莞荳擔三·一○○三·○○○火車河南黃荳擔三·一七○三·一五七湖南　荳擔····二·五○○　州一等芝蔴擔七·三○○七·二五○牛莊荳油　一一·五八○一一·三一○　豐麩皮小包二·一○○二·○六四 
其他食物類 
牛肉磅○·一二四○·一二四羊肉磅○·一三一○·一三二猪肉磅○·二○一○·二○一青花魚磅○·二○一○·一五五鴨隻○·四七五○·三六六鷄蛋打○·一六一○·一三九香蕉磅○·○四○○·○四○橘磅○·○六六○·○六六梨子磅○·○八○○·○八一　葡十梱○·一八三○·一八三馬鈴薯擔二·○一○二·○一三牛奶（外國乳棚）瓶○·一四六○·一四六薩門鹹魚擔四·○○○四·○○○十號荷蘭赤糖擔九·一○○八·七五○廿五號荷蘭細砂白糖擔一○·七五○一○·○○○三温半太古白糖擔一○·四○○九·七○○八號車白糖擔一一·○○○九·三○○海帶（根室）擔三·○○○三·二○○老牌飛　煉乳箱九·九五○九·九七五出辦龜赤參擔三八·五○○三八·○○○中號十番有剌黑海參擔一一○·○○○一一○·○○○黑胡椒（黑大）擔一五·○○○一六·○○○綠茶（珍眉）擔···· 
綠茶（元朱）擔···· 
紅茶（祁門）擔一八·二五○一九·○○○紅茶（寗州）擔一八·○○○一八·五○○ 
疋頭及其原料 
十四磅喂馬粗布疋····七·四○○十四磅人塔原粗斜疋七·三五○七·四五○十三磅九龍原粗布疋六·三五○六·四○○十三磅龍O原粗布疋六·三○○六·二○○八四鷄心原布疋五·二一○五·○五○八四藍七子原布疋五·三七○五·四五○八四東方朔原布疋四·七○○四·八○○八四牛　原布疋四·七○○四·七五○四十雙松風原細斜疋八2四　○八·八七○四十電車原細斜疋····八·五○○四十劉軍原細斜疋八·六○○九·○○○四十人面原細斜疋七·五○○八·○○○四十雙　原細斜疋七·五○○七·八○○四十竹虎原細斜疋七·六○○七·八五○四十老人槍白布疋一○·○○○····四二空城計白布疋一○·○六○一○·○○○四十郭子儀白布疋　·五○○九·五○○四十弓美人白布疋九·五○○九·五○○四十鳳凰原粗斜疋六·二五○六·五○○四十藍魚原粗斜疋六·四五○六·四○○四十飛猪原粗斜疋六·○○○六·二○○二十四象牌漂標疋三·四五○三·五○○二十四菊花原標疋三·一五○三·四○○十二支紅大班棉紗包一六八·八○○一六九·○八○十六支福島棉紗包···· 
十六支　　棉紗包一九七·七○○二○一·○○○平松A23絨線磅二·五二五二·四二五芝川PAHN絨線磅二·一七五二·一二五 
四十二支三光元色雙股線大包三八一·五○○三八一·○○○六十支三光元色雙股線大包五九三·五○○五八一·○○○通州棉花包三一·五○○三○·四六○上等白廠經擔一一七○·○○○···· 
中等白廠經擔·········· 
下等白廠經擔一一五○·○○○········ 
九汀苧蔴擔····一四·三五○　碼雙　提花錦緞疋一七·一○○一七·四○○ 
五金類 
日立紫銅錠擔二二·五○○二二·五○○　號粗細黃銅條擔二八·○○○三○·○○○　二分至一吋竹節鋼條擔五·二五○五·○○○長一吋至六吋花旗釘桶六·二○○六·二五○BHP澳洲青鉛條擔七·五○○七·○○○九十磅馬口鐵片箱六·七○○六·七五○九號及十號白鉛皮擔二二·○○○一八·○○○徑四吩至一吋二吩孟林元鋼擔五·五○○五·二五○湖南　　噸九二·○○○九二·○○○漢冶萍生鐵塊噸五二·○○○五一·○○○ 
燃料類 
頭號杵島塊煤噸一五·○○○一五·四○○頭號金山統煤噸一○·○○○一○·○○○頭號紅　噸一○·七五○一○·七五○頭號聞平火車塊煤噸一○·○○○一二·　五○二號井陘統煤噸一○·五○○一○·五○○頭號開平　噸七·六○○七·六○○頭號梅溪和炭擔○·六一二○·五八五柴五十捆○·七三一○·七三一船牌洋燭（十二兩）箱三·四三○三·五七五魚牌火油箱三·九八○三·九九一老牌火油箱三·九八○三·九九一漁　火柴箱二九·二五○二八·七五○　　火柴箱一一·二五○一一·二五○ 
建築材料類 
36X　美國玻璃片箱一二·六二五一二·六二五36X24本玻璃片箱一二·六二五一二·三七五　至　呎方料花牌松千方呎四九·五○○四九·五○○東洋白松千方呎三六·○○○三六·○○○方料　　柚木千呎一一○·○○○一一○·○○○長十六呎以内新加坡梗白板千方呎四五·○○○四五·○○○鳥牌漆油桶七·○○○七·○○○A字漆油桶九·○○○九·○○○海風水門汀桶三·七○○三·七○○啓新水門汀桶四·一五○四·一○○開平火磚千塊七四·○○○七四·○○○天津空心磚千塊四九·○○○四九·○○○天津紅瓦千張五二·○○○五二·○○○頭號老式中國瓦萬張三四·三五七三四·四九二 
工業用品類 
硫酸（四十度）箱五·八四八五·八五元阿摩尼亞（中等）噸二○一·○二五二○一·四一○淡輕四　（中等）箱一六·四四七一六·四七九漂白粉（中等）箱四·七五○一四·七五○鹽硝百磅二○·四六八二○·五○七燒鹼（中等）擔四·五○○四·五○○泡花鹼（淨）筒二六·○○○二六·○○○　鐵衰奶箱七○·○○○七○·○○○硼酸粉筒六○·○○○六○·○○○硫黃（棒狀）筒一五·○○○一五·○○○雙鴨直接朱紅斤二·二○○二·二○○和合直接淡黃斤五·○○○四·八○○ 
白水灘直接靛藍斤三·四○○三·○○○福壽硫化元色擔四七·○○○四六·○○○福壽硫化潮藍擔一四○·○○○一四○·○○○福壽硫化軍衣黃擔四八·○○○四二·○○○飛馬鹽基性洋綠磅三·五○○三·五○○和合酸性硃紅磅一四·○○一·四○○得利鹽基性米黃磅····五·二○○ 
其他物品類 
2X47　美國有光紙令一·六七五一·七二五5X47　日本有光紙令一·五○○一·五一○51X43　美國報紙令二·七○○二·六二五51X43　日本報紙令二·五○○二·五○○文成本連史件九·七五○九·七○○ 
柏半太件六·二五○六·四○○美大仁毛邊件八·一五○八·二五○美孚紅車油四十加倫二五·五○○二六·○○○亞細亞氣發油（五加倫）桶三·○○○三·○○○　雙人洋針萬枝五·六二五五·六二五　手槍洋針萬枝三·三七五三·三七五一百二十塊祥茂肥皂箱五·○○五五·○○五一百二十塊固本肥皂箱四·三四九四·三五○三十生的蝙蝠牌花洋磁盆打二·九五○二·九五○大瓶三星斧頭白蘭地箱一七·七二七一八·三五五好待火酒箱六·八○○六·八○○五十支三砲臺香烟（普通）千支七·○九一六·七九八五十支前門牌香烟（普通）千支五·三三六五·一八二五百文大英香烟（普通）千支三·二八九三·二八一十支老車牌香烟（普通）千支二·一四二二·一四九淡克浦四登烟絲磅一·六四五一·六○八五十支大喜牌香烟（普通）千支八·○四一八·○○四五十支長城牌香烟（普通）千支五·五九二五·五五五五百支雙喜　香烟（普通）千支二·八八○二·八八○　百支大吉　香烟（普通）千支二·一○五二·一二○洪江桐油桶九·四○○九·四○○ 
勘誤上期本表十四磅喂馬原粗斜科字係布子之誤十四磅字塔原組布布字係斜字之誤松A73絨線松字上脫去平人特此　正 
 
 
 

Page 23

 
 
   
 
 

Page 24

 
 
   
 
