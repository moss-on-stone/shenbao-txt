# 1924 - 48 - 4918314

 

Page 1

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 2

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 3

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 4

 
 
第一萬八千三百十四號;中華民國十三年 西曆一千九百二十四年二月二十五號
星期一 * *時評 
[逼走（冷）]  
　　招之卽來逼之即走此乃今日第二有權力者之生涯也我甚不解此第二有權力者何以樂此生涯而不疲前者仆後者起始終一轍而招之必有人來逼之亦無人不走也此輩每替第一有權力者造孽又每受第一有權力者蹂躪有何因緣於其中而竟帖然而來帖然而去如是耶於前有張紹曾黎元洪輩於今又有孫寶琦輩據北京電所測孫寶琦又將被逼而走矣辭呈已備矣試問就任以來所爲何事所得安在孫寶琦其不有悔於中乎後之繼孫寳琦而招之來者奈何勿思 
[國内專電]  
　　北京電政局形勢江浙閩暫無變動直奉亦武裝和平但閣潮不久將作如局部改組則使孫做張紹曾顏做高凌霨此尙爲順序的改組更有主靳組閣者其原動爲直魯豫各師長其言曰孫閣標榜聯段則聯段莫如靳主國會停會或不成會時改任靳閣知王克敏者云克敏預備爲財長半年决不下台并誓必貫澈某項外交懸案主張府方亦必助克敏故孫閣可去王不能去辭與病非眞相 
　　北京電漾（二十三）夕八時曹召外財農長及王毓芝高凌霨等晚餐談時局及解决外交懸案步驟與大局甚有關係（二十　日下午一鐘） 
 
 

Page 5

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 6

 
 
第一萬八千三百十四號;中華民國十三年 西曆一千九百二十四年二月二十五號
星期一 * *[國内專電二]  
　　北京電某方欲以頒某項命令以難孫閣使孫出於辭之一途孫已備辭呈敬（二十四）晨孫赴海甸明早回京孫以法郎案多數主速决故辭意益决 
　　北京電王克敏對顧問寳道甚信任財政要務每諮詢（二十四日下午一鐘） 
　　北京電漾（二十三）敬（二十四）連日津來貨車有義兵押運野砲數十步槍數百箱槍彈數百萬及馬鞍小砲等由豐台運往三家店收存（二十四日下午八鐘） 
　　北京電道清路局報告軍人無票乘車比上年仍未减少（二十四日下午八鐘） 
　　北京電京奉局報告兵士潛行登車逼迫停車肆行毆打司機等事請查究又報軍運條例實行後僅毆白錫祿案·及運米案·並王化醇私售執照案（二十四日下午八鐘） 
　　北京電曹令沈熙照梁福林姜文熙赴豐台查辦白錫祿被毆案 
　　北京電使團將勸告政府不許在蘇浙用兵（二十四日下午八鐘） 
　　北京電財部查對三四年公債息截至十二年十二月分止應餘存銀元一百五十五萬二千七百二十二元五角請安格聯核對是否符合 
　　北京電地檢廳昨將奥債案卷全部送還財部係羅案判决無罪結果 
　　北京電義使昨訪外部催决奥債案 
　　北京電蘇齊請外部與使團商烟酒稅過渡辦法部覆以現英美烟公司對於加烟稅旣有表示不如速與磋商較爲簡捷等語即婉覆不必向外交團說話之意（二十四日下午一鐘） 
　　北京電中俄會議王正廷加拉罕間談話商定先將中俄懸案列一順序單討論解决各懸案大綱即行承認蘇俄再開正式會議加以列出順序即承認爲請王仍請先决大綱即承認爭點在此（二十四日下午一鐘） 
　　北京電津浦路下月應還華中公司本息八萬一千一百三十九鎊十六先令十一本士約七十萬元該路祗存二十七萬在匯豐本月底可凑成四十萬不敷擬出自苦工票價此項收入甚旺届時可如數撥付惟津浦路積欠洋商料價無法應付洋商擬聯合訴訟（二十四日下午一鐘） 
　　北京電馬聯甲奉齊令撥給贛省槍彈二十八萬即日由蚌運浦專輪運潯轉南昌（二十四日下午一鐘） 
　　北京電兩院擬休會兩星期三月十日繼續開會（二十四日下午八鐘） 
　　北京電王承斌原議王維城升津鎭守使後以郜汝廉升四十五旅長王願兼旅長故暫擱置維城請洛吳保其兼任旅長吳即電王承斌承斌不悅電致府洛辭二十三師長保王維城繼吳覆勸勉承斌府尙未覆 
　　北京電報載王承斌派雲章赴奉查係不確（二十四日下午八鐘） 
　　北京電財部令膠濟路局每月提五萬逕交海軍温樹德其名義作爲贖路儲金由財部給國庫劵但日本會計處長拒絶簽字謂本路車輛橋梁及各種正當急用尙不敷斷無餘欵購贖路庫劵云云路局電部請示 
　　北京電外交團爲豐台案連日會議京奉路重要車站一律增加衛兵 
　　北京電劉存厚電旅長戴天民會同黔川軍進攻合江已克復現熊但賴各部勢益窮促不難肅清 
　　北京電陸部電王承斌陳國賢案關係外交不能輕縱請即解部訊辦 
　　北京電豐台洋員尙在協和醫院據某機關派員慰問傷在腿部治愈後尙須要求政府賠償損失 
　　天津電義械計野砲十二門槍百二十箱每相兩打彈萬二千箱每箱千四百粒尙有二十八車預備運走 
　　天津電航空郵政行將駛行原定由京至滬因江浙問題暫以寗爲止 
　　天津電巡署稽查處移京辦公 
　　天津電津人反對無條件承認蘇俄電請外部力維主權（以上二十四日下午九鐘） 
　　天津電王克敏因漾（二十三）討論金佛郎案扶病出席閣議 
　　天津電傳王克敏不願取消永裕公司欲借題嚴責項驤以張競仁補鹽署長張自謂得某方同意如見事實將又成直系内部問題 
　　天津電禡（二十二）漾（二十三）兩日關外大雪此間風吼沙飛氣候較嚴冬更冷敬（二十四）回復晴和氣象 
　　天津電張國淦因金佛郎案久未解决各校索薪急擬暫呈辭以羅次代部 
　　天津電義商由京奉車運械兩萬箱 
　　天津電彭壽莘將由灤州來津 
　　天津電華盛頓誕辰美僑公推總領事胡恩敦主席在利順德飯店舉行慶祝典禮（以上二十四日下午六鐘） 
　　奉天電航空總辦張學良計劃東三省商業飛行已就緒先由奉天營口間試辦派駕駛員趙翔陸伊里布張存學赴營勘定五台子村南爲停機航站擬先以大號飛機兩架往來奉營傳遞信件俟有成績再搭載旅客定三月一日舉行 
　　奉天電沈崇勳電俄政府藉口白黨與蒙匪勾結擾治安派步兵二千餘名騎兵千五百餘名軍火二十車開赴庫恰 
　　奉天電張通令各師旅編武術隊置隊長一員督飭 
　　奉天電黑省慶餘呼瑪兩縣及西伯利鎭砂金業日形發逹十二年度輸入價額二百二十餘萬元成分自六五至九五外人頗注意齊魯人往採尤衆（以上二十四日下午五鐘） 
　　吉林電王代長今晚赴奉 
　　吉林電合江沿邊赤白黨潰竄入境江省設解裝俄黨臨時收容所 
　　吉林電勞農與外蒙締設赤庫路約已簽字（以上二十四日下午三鐘） 
　　濟南電今日皖同鄉在李文忠公祠團拜鄭士琦施從濱胡翊儒吳長植均至共到二百餘人 
　　濟南電軍省兩署擬組織海童子軍一團從事訓練 
　　濟南電漾（二十三）府曹代表孫文智來濟聞爲慰勞軍隊 
　　濟南電議員孫維藩因熊秉琦收買議員面加質問因而大鬧 
　　濟南電海部致電當局嚴防軍艦自由離港（以上二十四日下午一鐘） 
　　漢口電日商東孚洋行因債務逼死華人賈初敏經賈子香甫請由夏口地檢廳洋務委員會同日領署書記官騐明將起交涉 
　　漢口電張聯陞漾（二十三）晨到省報告鄂北剿匪情形 
　　漢口電鄂派胡旅準備援川已由漢廠運往槍千支·彈十箱·機槍六架·砲八尊（以上二十四日下午七鐘） 
　　長沙電湘黔兩省均歸駐湘美領管轄範圍因沿途不靖時有僑民被擄案美領特將境内僑民敎士敎堂學校列表送交涉司促華官注意保護該司除呈請省長轉飭駐軍保護外又通令各縣知事會同駐軍加意保護遇有游歷外人及傳道敎士須先審察前行地有無危機酌情留送即無危險亦應派隊護送至鄰境由鄰境派人接護（二十三日上午十一鐘） 
　　長沙電兩湖警備司令部軍務處長葛應龍抵省後各要人往訪者門户爲穿葛一一回拜又擬邀宴各機關公團領袖藉示聯絡記者晤葛據云該司令部並未改組所傳改爲川湘鄂警備之說僅有是議未實現葛又謂此行無其他使命僅賀新禧而已 
　　長沙電趙訓令警察廳長略云現值戒嚴時期匪黨潛來省垣謀亂者更復不少收槍編匪之犯匿居旅邸亦復甚多未聞各區署破獲一案皆由督率不力應迅督所部嚴查户口定爲考成並責成各街團認眞考察如有違犯街團同坐倘能破獲眞正謀亂機關准予優奬倘仍如前泄沓發生變故即將該區長官嚴加議處該廳廳長勿得視爲具文致干未便（以上二十三日下午四鐘） 
　　長沙電軍務司長呈趙請在洪江設立總檢查處抽收特稅即日舉辦以龔浩爲處長趙連璧爲副處長又以特稅與軍隊有關通電徵求軍官同意葉開鑫覆電歡迎龔趙兼程赴洪 
　　長沙電大西門碧牆灣光明煤務公司内有第九旅軍需長寄存五響槍十三枝駁殼槍二桿突被下級軍官督率兵士入内奪去報警追逐業已遠颺 
　　長沙電嘉禾來電亂兵潰匪盤踞南嶺設館十餘處自稱總司令軍長陷城擄官經各軍進剿勢弱不難殲盡聞各軍有編撫說懇嚴電制止免貽後患（以上二十三日上午十鐘） 
　　香港電林虎派員在桂貴縣招兵决由欽廉轉運東江編練 
　　香港電陸榮廷在全州商妥與馬濟會師事陸日内將返桂林現陸本身及馬濟沈鴻英等軍約有萬餘人 
　　香港電鶴山雙都地方有人種鶯粟昨有善後處參謀長偕某營長率兵到該處勒鄉民繳鉅欵鄉民無欵逃避一空電省請救（以上二十四日下午七鐘） 
　　厦門電王獻臣函張毅定期攻厦台人願爲内應已經日領面允該函爲臧所得據以質日領 
　　厦門電台警衝突案已和平解决内容兩方秘不肯宣聞陳警察廳長日内將辭職陳爲比較負責之人輿論惜之（以上二十四日下午十鐘） 
　　蚌埠電徑（二十五）午吳毓麟專車過蚌赴寗（二十四日下午二鐘） 
特約路透電 
[英國銀行家之中國評（續昨）]  
　　二十三日香港電匯豐銀行年會主席演詞（續昨）列强對華之政策造成於美京人造的空氣中者已不復與事實有何關係稅則會議他　舉行時其範圍不能以僅僅考慮二五附稅爲限蓋亟待解决者有大而複雜之難題在若附稅問題尙屬次要苟不附以財政上與行政上改革辦法則加稅於貿易何益之有財政難題乃軍閥專横之直接結果在外人債權者之心目中視之止任何事件爲重要苟不與他種改良同時舉辦則財政難題不能辦理有效二五附稅現完全不足以應付財政難題馬凱條約曾擬七五附稅今若欲内地釐金悉行裁撤正當國稅槪解中央酌提附稅津貼外省而所徵附稅不及馬凱條約所擬七五之數則未見其能行也七五代價驟視稍大然持此以較外人貿易因和平秩序恢復及全國政治良好而得之利益則渺乎小矣七五附稅必須要求以秩序恢復政治良好爲必要擔保海關在内訌中仍巍然峙立爲忠實有效行政機關之標識爲外人對華商業關係之砥柱且爲將來中國財政救度之希望如昔日之爲中國信用之基礎焉任何辦法苟因國際債務業已照付而承認獨立各省分取所餘關稅之要求者將爲愈　中國分裂之步驟北京政府一日仍爲條約國認爲中國事實上政府一日應得全部關稅但若獨立各省否認中央之權利而相延至危及海關政務爲條約所規定者之點則補救之法顯在扣留關稅代爲儲存不解交任何對峙方面以待其息爭止戰耳此種辦法當可爲誠實願覩中國内訌早息者所贊同中國爲外無仇敵内有無窮利源之大國應爲貴界　興盛國之一今摧殘之者即此内訌也云云 
[各國近事記]  
　　二十三日華盛頓電參院今日討論油案甚形激烈而注重於司法總長陶迪氏由參議員波拉氏爲領袖人波氏宣稱渠自願安置彈劾案之基礎 
　　二十三日倫敦電國會統一黨議員白萊氏稱今日在貝特福演說謂首相麥氏曾告渠工黨並不反對帝國飛船計畫工黨擬嚴重考慮此事 
　　二十四日倫敦電星期時報探悉下月國用結算時財政大臣史諾登氏雖可得有盈餘但其第一次預算案中尙未必能於减稅一端多所設施糖稅可望减輕茶稅或亦將稍减又據該報載稱内閣决計不再進行新加坡築港計畫故政府不致再於此舉撥付經費云 
　　二十三日巴黎電第一專家委員會今日開會歷時甚久討論德國鐵路經濟·及改善入稅等事末以公報送至各報館並發生反對報載消息之警告 
　　二十三日巴黎電來因倫高等委員團已將裴瑪森之戒嚴令展長至二月二十九日 
　　二十三日羅馬電意皇患㾕症不能外出已展緩赴　　宣布阜姆併入意國版圖之行 
　　二十三日倫敦電英國與法國足球隊今日在杜維根漢比賽天氣甚佳觀者二萬五千人英皇亦與其列英國以十九對七敗法 
　　二十三日埃及亞力山特里亞電此間織廠罷工三個月兩週前由總督調停解决昨晚工人復食前言有工人千名終夜留居廠中由婦女送食物至廠工人宣稱彼等擬自行工作組織蘇維埃會伊哥林棉子廠工人亦效此辦法現局勞不穩衆疑乃出國民黨陰謀已請首相出而干涉且派一隊至織廠廠主堅欲停工續電云織廠工人已離廠殆因聞政府决計以武力逐之之故 
　　二十三日紐約電阿眞廷六釐息借欵美金四千萬元近催在此間募得一半蓋以人皆注意日債之故所餘之數已由經售人購買 
[公電]  
　　北京通電各省衙門鈞鑒本日令瓊崖鎭守使一缺著即裁撤此令任命鄧本殷爲瓊崖護軍使此令京漾印 
國外要聞 
[國外航游記（招商局華甲校艦駕駛生胡人龍）]  
　　震災後之東京横濱 
　　華甲校艦自一月二十四日由大連啓椗開駛三十日到横濱二月五日即甲子元旦駕小艇登岸横濱自去歲震災後層樓傑閣盡歸烏有馬路兩旁頽垣敗壁碎瓦殘碍觸目皆是雖努力復興而工力財力俱感不足竟至役及婦女搬磚運石狀殊忙碌四月以來略見成效大橋之中裂者鋪之以板屋樑之斜圯者搘之以鐵昔日之百級高樓今悉變爲及肩之矮屋板片作壁鉛皮覆頂建築　極簡陋然尙不及昔日十之一二間有華堂大厦外觀雖尙無恙而内容已空無所有矣自東京至横濱計程十五英里行旅之往返者有長途電車式似火車速率相等余等於櫻木町車站上車購票後拾級而上經一轉灣直至日臺蓋車行之處盡在高原軌下則商店林立儼成市塲於此可見日本之商業與交通焉在地震以前車之往來者以三分鐘一次每次掛車五六輛災後車輛少而乘客亦减每次須十分鐘而於各公司辦事　前及各學校上學時則五六分鐘一次但每次必買滿座以其價廉行速也京濱之間凡十餘站歷一小時而至余等於有樂町車站下車站之對面即爲日比谷公園佔地極廣四通八逹各處俱有門可入是園爲東京名勝之一然以販攤嘈雜頗碍游人視聽及入園則草地平坦池水澄清池有噴泉旁植小樹景緻清幽足滌凡慮余等即在園内午膳日人食品中有所謂天井者似中國之粢飯團而面上覆以魚片旣生且腥不能下咽乃令另備菜肴若魷魚海肉蘿　絲等類俱係冷食其餘菜蔬亦多半生不熟惟食米極佳爲中國飯店中所無者華人之在此營料理店者（即食物店）莫不利市三倍以其味美價廉也（未完） 
[朱兆莘演說國際聯盟與全球（四）（理齋）]  
　　　對我國在第四届行政會落選而發 
　　鄙人固知敝國之落選有人歸咎於其政治之不精此亦不容諱言試問政治糾紛靡國蔑有居今之世誠難覓得一國全免於政治之紛爭者更就實際言凡國家之最自歛跡者皆因有内難故也是以處此環境之下聯盟不應干涉此事宜乎不相開問遵照同意之議案對於與會各國一律平等待遇此外復有稱敝國於聯盟之數種活動未能積極進行因其於會費一層猶未能照繳者此事誠然但聯盟各國未能照繳者甚多奈何　責敝國前數年中敝國財政至爲窘迫然亦未嘗要求核减會費上届會議即最强之國家亦且要求核減如英國減去十五單位法國日本亦復相同中國縱繳六十五單位計聯盟全年經費二千三百萬金佛郎中敝國繳一百六十萬金佛郎其所占之單位僅次於英國而未嘗言减其所以不求核减者爲欲予聯盟以實質之扶助表示其最大之善意耳敝國自爲世界最富饒國家之一目下因財政改造之結果未能付清到期經費但至經濟開發以後就商務言必能裨益全世界而於聯盟定可有更巨之實質上扶助鄙人今夕至少應報告諸君者敝政府於十二月由已繳付聯盟一百五十萬金佛郎本月續有匯付且允嗣後陸續匯繳至償清積欠爲止更就政治上論敝國方日有進步上届會議中敝國所受人攻擊者以未有適宜之政府故今夕幸可報告諸君敝國已有憲法上產生之總統憲法上產生之内閣而十二年來盼望之憲法亦已於去年十月十日第十二週建設共和紀念日公佈凡此種種皆敝國之實在情形今夕所以爲諸君言者則因鄙人知諸君當樂聞敝國對於聯盟之志願與熱心故也至其於聯盟之原則　有所論列者則以願諸君深知使其成爲全體國家之聯盟之必要俾其所抱之同情與所爲之活動廣及全世界焉總之在此近世之大十字軍諸君苟能畀以活動之範圍 
 
 

Page 7

 
 
第一萬八千三百十四號;中華民國十三年 西曆一千九百二十四年二月二十五號
星期一 * *與機會敝國當能爲無限量之扶助而鄙人更爲最祝聯盟成功之一人凡吾東方西方之人倘能比肩同立共擊此偉大事業其結果當無復可慮夫　　維艱事務之常今前途已漸趨光明願諸君益加奮勉茲更有一言者鄙人以中國代表之資格對於增進國際關係輔助聯盟機會縱小未嘗忽視今幸獲此非常之機會可以發表鄙人及敝國人民之意見敢不於增進貴國人民與敝國人民相互之諒解上有所貢獻目下中英之邦交友好如初且應永久友好鄙人於增進兩國之邦交苟能有所供獻縱效果微末亦深覺滿意焉云云（完） 
國内要聞 
[北京通信（谷水）]  
　　國會閉會問題之紛議　　參衆議員各異其趣 
　　長生不死之國會十有二年之任期猶爲未足去年十月國會通過憲法第四十九條「延長職務至下届國會開會之前一日解除之」條文後若輩歡天喜地即視爲終身之職業雖被社會厭棄輿論攻擊而若輩自視仍自若也惟自去年十月二十五日開會後迄今二月二十五日已届四個月之期按之院法常會四個月臨時會不能逾常會會期之規定自當依法閉會而此届臨時會又係議員任期届滿後之臨時會若此次閉會後應如何再行集會及將來第二度之集會是否可稱第二期臨時會憲法院法均無明文之規定遂引起各方之爭議頻日以來國會各政團對此問題各執成見有閉會不閉會之主張主張不閉會者又有無期延會與定期延會兩問題而無期延會則又有二說（一）據院法延長四個月閉會（一）新年之假參議院有十四日休會之决定兩院事同一律故臨時會會期應延長至三月十日閉會以上兩說主張互異而將來應依何說提付表决是亦有研究之價值也按閉會案二十日參院之常會曾有提出討論而是日之形勢趙世鈺對於二十五日閉會之主張持之甚力欲將該案即行提出表决旋因不足法定人數未能實行至行政委員會開會時始由楊擇提議由兩院協商並定於二十三日召集兩院聯合會爲閉會問題之討論至明日形勢如何及討論有無結果當先叙各政團之態度如何衆院吳派之民憲同志會及曹政府御用之憲政黨均欲乘機閉會蓋吳派議員之作用以在此現狀之下吳景濂議長勢力之恢復旣無希望而反吳派又極力爲查賬之運動近且愈迫愈緊雖用緩兵之計先令會計科將民十一六月至民十二六月十二日止爲一次之總報告而其詳細賬目尙不能爲列舉的報告則其中不實不盡舞弊中飽不難推知且閉會後之集會問題依議院法之規定須由議長宣告之基以上諸原因故吳景濂欲利用機會爲將來恢復議長地位之張本至憲政黨諸人不過仰承政府當局之鼻息自不欲衆院之長期開會故主張閉會亦甚力至其他各政團如全民社新民社石駙馬大街四十二號等處即均主張短時間之閉會其最反對閉會者則爲石駙馬大街四十二號該俱樂部因張英華之關係對王克敏之彈劾案正拼命運動其通過以逹倒王之目的現雖未成功而連日經李載賡之盡力疏通已有通過之望若舉行閉會則該案根據院法即爲打銷縱使第二期臨時會開會而欲使該案成立亦非易事蓋尙須再行提案再付審查之種種麻煩也該俱樂部極力主張不閉會之最大原因爲此昨日已由梁昌誥葉夏聲等提出意見書該意見書關於法律方面之立論以本届臨時會爲憲法第四十九條議員任期届滿而職務未了之特别會不能受憲法第五十三條之限制換言之即本届臨時會之會期須俟下届國會依法召集之前一日閉會至事實方面如副選問題實施憲法運動監督財政當局等均爲國會之職責以上犖犖大端均甚重要吾人豈可輕棄職權與政府以偷關漏稅之好機會是以臨時會旣無閉會之規定則應行閉會與否自必以事實有無必要爲標凖今政治上旣陷於特别狀况之中豈吾輩安然游息之時此主張不閉會之絶大理由也其他各政團對於短期閉會之主張亦頗多數蓋謂臨時會固無四月閉會之規定然衡之常會不能逾四個月之期則臨時會會期亦不能超過四個月殊甚明顯吾人决不能曲解法律故亟宜如期閉會縱使應補足參院十四日之休會期至三月十日亦應閉會至第二期臨時會應如何召集係另一問題勿庸研究考慮也參衆兩院對於閉會主張不一致之原因則參院以無期延會恐受各方之反感故頗欲利用機會閉會以塞各方之口衆院則因彈王案關係除憲政黨分子外多數持不閉會之主張明日兩院協商會之形勢主張不閉會者當較佔多數也惟是政府對於國會常立於反對地位故無論如何雙方均有不快之感况現值政府與國會火併之時自更不願其開會也况又有彈王案之關係故憲政黨幹部黨員連日奔走爲閉會之運動惟多數議員以利害關係飯碗問題多趨於不閉會之主張是以二十三日之兩院協商會必有一番熱鬧也（二月二十二日） 
[京衆院又不成會]  
　　王克敏　暗中破壞 
　　衆議院昨日（二十二）下午二時開會凌鴻壽主席延長時間至二時半衆推前代秘密長王大經代理臨時秘書長王甫就席黃翼大呼反對廖勁伯出而調停請用抽簽法就議員中抽出一人代理主席諮詢衆無異議遂抽定司徒潁爲代理臨時秘書長時台下又有人呼速查點人數王蔭棠主張先發出席證然後查點遂由秘書照發出席證主席報告出席議員二百九十四人不足法定人數黃翼請主席宣告延會李載賡謂休息室内尙有十餘人應催其出席不能延會奉楷劉澤龍相繼發言謂今日大會如開不成則閉會以後恐無再開大會之日且各省省議會選舉在即今日日程所列政府提出第四届省議員選舉辦法本院尙未一席開議將來必致發生種種困難問題請大家注意李載賡又請催休息室内人出席景耀月謂今日大會非開不可同人公推主席自往休息室催請台下大呼主席不能去乃改由臨時秘書長前往代催良久仍不見有人出席李燮陽主張改爲談話會衆贊成主席遂令旁聽人退出改開談話會李載賡登台發言謂本人有兩種意見發表（一）上次大會結果本人曾主張下次大會專投票解决彈劾王克敏案今日日程何以又兼列他種議案行政委員會如此辦法實難滿意務請行政委員會速定下星期一爲大會日期日程仍專列解决彈劾案（二）議會應否閉會同人意見不一查憲法五十三條規定延會不能超過常會日期係指在開常會時而言臨時會旣與常會不同自不應受此條文拘束現聞某當局運動同人贊成閉會須知閉會後即無再能開會之望則不但彈劾案無形打消而此後某當局一切舉動均可爲所欲爲無人監督望同人不要上當陳宗常謂下次大會日程專列解决彈劾案不甚妥當因某方對此案現正百計打消即如今日本院開會而某當局則上午託人在西安飯店宴請同人以後若日程上復列彈劾案必又設法破壞是發一次日程即不啻爲少數人添一發財機會多數人爲少數人所犧牲大會終開不成本人意思最好請委員會將下次日程專列閉會問題毋須列明彈劾案届時如會開成同人認彈劾案有即須解决之必要自不妨臨時動議云云時門已洞開各議員紛紛退席主席遂宣告散會 
　　昨日衆議院之流會其唯一原因爲王克敏派之作祟王派恐會一開成彈劾案勢必通過故用種種手段暗中破壞聞其辦法（一）散布流會謂彈王案完全爲張英華派所鼓動現張又匯十萬元與其黨徒作運動費用如未得錢而即投白票未免受人愚弄大可不必（二）使領庫劵係財外兩部主辦如王克敏應受彈劾則顧維鈞亦必不免使擁顧者從此袖手（三）由某黨重要分子某某於前日（二十一）晚間在明湖春大宴議員運動打消如不能辦到則請不出席或臨時不投票及退席昨午西安飯店又大宴議員亦爲此種運動有此三種原因故昨日大會又致流會現反王派見此情形知長此相持徒爲少數人造機會昨晚七時曾在某處開會討論辦法結果已一致議定改變方針暫取冷靜態度預測形勢此案已無形擱淺大約一二星期内不能有何種解决也 
[財政整理會開委員會]  
　　顏惠慶報告中央財政近况 
　　昨日（二十二）上午十一時財政整理會在瀛臺開委員會到者外人方面有安格聯韋爾敦寳道等三人華人方面爲顏惠慶顧維鈞王正廷張嘉璈黃郛張志潭傅增湘徐佛蘇趙椿年·及王克敏代表財次蘇錫第·吳毓麟代表交通部參事盧孟祥等十餘人首由顏惠慶報告略謂本會成立以來蒙諸會員竭力贊助從事搜集各種材料本會受益實非淺尠惟是我加有抵押無抵押各種債務極爲浩繁需時之久殊出預料之外今日所亟應討論者不過爲增加收入及妥善支配二者而已今日我加所恃爲整理財政之基金者惟二五附加稅而已然金佛郎問題未决關稅會議遙遙無期故現在欲求整理財政基金有着自應從促進關稅會議入手應如何促進關稅會議本會應負向政府建議之責其次爲支配辦法二五附加稅即使實現是否能完全用於整理財政即使能全用於整理財政是否足敷整理之用實一大問題也現在中央稅收每年海關約有八千七百餘萬元常關約一千三百餘萬元鹽稅約九千四百餘萬元烟酒稅約一千五百餘萬元印花約三百餘萬元此外京師各種稅收約二百餘萬元合計不過二萬一千四百萬元以上各項稅收爲各省截留者爲數亦不少查現在中央收入不及二萬萬元交通部各種收入除開支外凈餘亦不過三千八百餘萬元而已而現在政府負債數目財政部方面已到期之無抵押者約有五萬萬八千餘萬元關稅鹽稅擔保者每年應付約九千七百萬元交通部方面欠債總額約七萬萬元除轉入財部賬内不計外尙欠二萬萬餘元每年約應付三千萬元加以中央政費依照民八預算每年約需一萬九千餘萬元以上中央政府每年支出之數實至可驚即使二五附加稅能實現而相差之數實大題殊故此事應請諸君詳細討論指敎一切云云各會員聆舉僉謂欲解决此問題須有眞正之民意爲政府後盾茲事體大一時不能討論决定於下次開會時再提出討論旋即散會 
[電信協約會議之内幕]  
　　修改條文之用意　　國人應當注意 
　　查中日電信恊約會議開議在即漸爲各報所注意據最近調查其原因由於我國電信借欵逾期還欵日本公使屢向交通當局要求實行電話管理之權交部不得不托名會議修改條文得以展期還欵好在從前電信電話借欵各項契約均未宣布此次會議如再變本加厲雖斷送主權亦可推卸在前任交通當局身上交通部所派委員除電政司長祝書元及郭世鑠外尙有委員林志琇一人林即係曾毓雋長交通時經手電話材料借欵之營業科科長現充北京電話局工程司與總工程司辻野朔次郎素甚聯絡而與日本使館參事官太田爲吉氏夙有交誼（太田係中日電信協約會議委員）電政司長視書元平日惑於林志琇等種種利誘不惜内外聯絡一氣此次會議修改協約之結果恐較前次借欵尤多隱患電政前途乃永無復活之望矣 
[蘇浙煙捲特稅交涉近訊（智）]  
　　外商允納保護稅 
　　浙江江蘇兩省舉辦捲烟特稅一事引起外商之交涉迭經外財農三部與稅務處往返磋商按照江蘇督軍省長某某兩電所擬過渡辦法向使團接洽尙未得其照復茲聞前日英國駐京麻使訪顧外長面述英美烟草公司經理願增二五附加稅外交部已據以分行財政部全國菸酒事務署核辦並聞全國菸酒事務署業與英美烟公司經理磋商數次擬有草案矣茲錄財政部咨復農商部原文如下爲咨復事案准貴部咨開准國務院函開江蘇齊督軍韓省長銑電稱麻電計逹蘇省舉辦捲烟特稅實因華會所定關稅特别會議召集無期因籌此救濟辦法如各友邦能踐前約自可遵照中央迭次咨電辦理設一時難以辦到不如由中央逕與使團商定過渡辦法以期兼籌並顧等語應由外交財政農商三部曁稅務處會同核議抄同麻電函逹查核辦理見復查此案本部昨准外交部來函准英使面稱英美烟公司經理現在北京擬向菸酒事務署提議增納二五附加稅名爲捲烟保護稅等語請查照核議見復前來當以事關菸酒稅捐業經轉函全國菸酒事務署查照辦理在案相應咨復貴部查照 
[美商務官與嚴鶴齡談話（慰生）]  
　　爲外商商標註册問題 
　　外商商標註册問題因使團未表同意至今尙未解决日昨駐華美國商務官安立德又因此事至農部訪顏惠慶適顏未在部中遂由次長嚴鶴齡接見安先述來意略謂今日來謁爲商標法事上海外商因聞外交團方面將承認該法殊抱不安現方在上海開會討論此事今所欲言者約有三點（一）商標法之施行期限以延緩六個月爲宜（二）商標法第十條内關於代理人之規定恐易發生流弊（三）商標註册一事在中國係屬創辦外人方面尙難十分信賴且中國法庭亦未能得外人十分信任最好於初辦之時由商標局聘用一外人襄助爲理該外人并不須爲一大國之人只須熟悉商標行政能爲襄助註册事項者即小國亦可俟襄助數月之後中國方面對於商標行政諸事俱已諳熟則所聘之外國人或留或退中國儘有餘地此舉旣可去外商之懷疑而於中國方面亦甚有利益嚴答謂商標法事總長已與英荷兩使談過適間所言三點大約第一點展期之事易於商量第二點代理規定之事亦有斟酌之餘地至第三點如中國每與一外人有關係之事即須聘用一外人助理國民方面必易發生誤會且外國商人心中不可預挾一中國商標行政必不能滿意之想當先設想其可以辦理完善俟實行後如眞有缺點發生不妨再行指出至於中國法庭則内地法庭情形目下雖難詳悉通商口岸之法庭亦可比較爲滿意安云如哈爾濱之法庭外人即多不滿嚴云此不過一種特殊之例至於一般通商口岸之法庭外人多有認爲滿意者目下望外商勿挾成見多所逆臆安云外商所最慮者爲條約上外人關於商標之權利恐被侵損嚴云此層總長與英使荷使談話時亦曾言及將來或可由中國政府向各友邦爲一種聲明言并無侵及外人條約上關於商標所應享有之權利安云希望此項聲明表示後外商不安之念可以除去安又謂商標公報於商標行政上至有關係請格外注意嚴云本部現已刋有商標公報安云余亦曾閱過該報内容甚佳尙望將來將商標之公布益力求迅速則必可爲商標行政上之一大助也談畢安遂告退 
[張福來出京回豫]  
　　張福來來京多日前日（二十一）下午始入府辭行禀告即日回汴曹錕再三嘉勉并賜贈禮物多件當囑令交通部轉飭京漢路局備車候送昨日（二十二日）上午張又到各處辭行下午一時即帶同隨員副官衛隊等數十人由西車站乘專車逕回開封到車站送行者計有孫寳琦曹錕代表·馮玉祥代表·各部總次長·軍警當局·及胡思先王典型等數十人並有保安隊警察一隊憲兵一排在月台上鵠立歡送 
[哈爾濱之舊年新話（旡）]  
　　革除男女同浴惡習 
　　哈爾濱快信云民國改朔而一般社會狃於積習仍不免於舊曆度年爲種種錦上添花之舉此種情狀雖極微細然於此亦足以覘一般社會之心理例如民國初元熱心人士極力提倡度陽曆年抑制陰曆年因是舊曆新年僅容於暗中作樂今也不然中上流社會亦東奔西走爲拜年之舉唱恭喜發財之喏矣 
　　東省護路軍總司令部兼行政長官朱慶瀾氏對於舊習力謀矯正以爲藉此可以節省多少繁文褥節無謂應酬故於舊曆新年凡有來賀年或賀春節者一槪擋駕然一般社會一入舊曆新年其心不解而自放此亦愛護共和民國精神疎懈之一證 
　　商店之悉循舊慣初五（俱陰曆下同）以前休息初六以後上午辦事大商則否直至十五六方爲新年罷了故在此數日中益從事燈節之忙如秧歌高蹺等已紛紛而出此秧歌高蹺要爲工人爲之沿街游行謳歌蹈舞就外人目之不值一笑要以思想卑陋難經大雅之目間有改編俚詞者蓋鮮也 
　　哈埠道外之舊曆年與道裏絶不相同道裏雖有懸掛國旗偶放爆竹者無何等點綴之事而道外則比户全關春聯滿布鑼鼓振地爆竹喧天士女之熙來攘往於街頭者一往而知爲過新年也顧其何以如斯曰道外向爲我國官民所經營道裡則在政權未收回以前全在俄人掌握外人之勢力大於我華人故道裡之舊曆新年遠不及道外記者爲此言非欲一般社會之趨從夏正特以政權雖收回而年節不能表示我民族之特性不可謂非我民族之弱點視彼日本一到某地即表現一種日本式之形式者難同年語矣 
　　報紙停刋六七日或十數日不等現已次第出版學校則適放寒假酒樓飯館有停節至初六或十五六者而賭博之風俄人甚於華人道外雖有因舊曆新年秘作樗蒲之戲者道裏如各種俱樂部陰於地窖之内深夜聚賭一如平日華人之因舊曆新年而爲逢場之戲者三五團聚竹林深處衡諸俄人之豪賭固小巫之與大巫焉 
　　於此有一事雖非關乎舊曆新年而適於此舊曆新年發布新令即警廳禁止男女同浴是也東三省舊習各種浴塘每於門外大書特書男女池盆兩便意謂婦女亦可來浴且可男女同來在一室浴此習由來已久其中流弊眞無止極上月道裏一面街某俄澡塘發生一命案即甲男携一縫窮婦入浴旣而甲出旋知該縫窮婦赤身裸體爲甲灰眯其目帶縊其頸舌且爲甲用刀剪去泰半而平日假浴塘爲陽臺者司空見慣不足爲異朱長官以如此弊俗不革去實爲社會之大污點特令道外濱頭警察廳長興氏查禁故興氏已於日前布告禁止惟道裏各澡塘半爲外人所設且間有日人所設者如何取締須先籌畫在外人對於此種事不甚以爲重要外國社會對於淫風之制裁力不若我中國之甚故官廳施政亦較費力然此事之在必禁不可謂非哈爾濱惡風俗上之一大改良也故并記之 
[青島竟成鴉片世界]  
　　青島通信青島在日管時代本爲日本之最大銷烟場爾時某烟商藉日人爲護符與日軍政署訂有密約但烟土一項必須由日本高麗輸入至於中國内地所產之烟槪不准入口當經日軍政署特許某烟商獨自批發其他小販之開燈者必須由某烟商發給執照始准其販賣否則經日軍政署查無執照立即拿獲懲以私販烟土罪因此娼寮旅館莫不開燈供客故僅五六年之間而某烟商已腰纒纍纍作富家翁矣然一般商民却形銷骨立均成烟鬼矣及中國接收官廳勵禁烟氣稍煞但中國官廳向以敷衍爲政先雖雷勵風行久之漸漸廢弛况一般闊官政客類皆黑籍中人聞督辦署之大小官員眞不吸烟者僅有三人因此烟禁又復大開一般小販及開燈供客者均結交一官廳中人作爲護符甚至婦人賣烟竟有與課員辦事員發生關係者尤以某街之逢某爲最有勢力彼所結交者以軍警界爲最多如某軍官某廳長某局長等均有來往聞統計全埠之烟窟不下三千餘家雖不及日管時代之明目張膽然烟業之發逹亦可謂盛至極矣惟銷行之烟與日管時代略有不同現入口者除海參威外以西土爲大宗至西土之販運法又各不同有託火軍司機及車守代運者有藉軍人包運者現安徽毫州江蘇徐州一帶之販運法愈出愈奇聞彼由原地來青時先扮作乞丐模樣多以夫婦二人或以全家老小用手推小車一輛或數輛車裝數筐筐内滿貯烟土筐之上面蓋以極破爛不堪之污穢衣服夫推婦拉沿路乞食度日直至青島將烟土賣了再出賣小車然後更換華服乘車而返此種販烟法尙未破獲一次因彼改扮乞丐人多不察故也聞作此乞食販烟生意而致富者已有有人在矣 
[雲章赴奉之經過（粲花）]  
　　議和仍被拒絶 
　　直方近以反直重心在於奉天故一意主張謀和惟派使一層頗難决定鮑貴卿旣遜謝不敵王占元亦裹足不前王承斌欲曹錕出關曹銳欲王承斌赴奉互相推委爭辯難决最後曹錕籌一折衷之法謂於奉天態度冷落時不必曹王親自赴奉可先派省署秘書長雲章一住藉以試探雲籍隸奉天與關外要人素名聯絡去歲奉命出關議和尙稱順利不妨仍令其一行曹王一致贊成乃修書一封命雲出關歷來奉張對直使欵待本優而雲章去年爲和議來奉一次爲王承斌個人代表來奉兩次鄉邦往返故雨重逢自較他人親熱此次來奉適值舊曆新年各要人政務多暇周旋更形繁密關於和議已向張爲兩次提議其要點（一）雙方履行去歲榆關會議協定之條件（二）雙方各派代表商訂地點與日期開正式和平會議（三）嗣後直方對奉予以優先特權對津段浙盧亦加以相當尊重（四）中央以明令恢復張之官職三省亦即日通電取消自治恢復中央向日關係張謂榆關條件訂定後予本擬依次履行以昭信義惟直方議定後即漠置不顧銳心籌辦大選嗣後又背棄約言潛自增兵暗作凖備奉天隱忍不加責言今時機已過無履行之必要且年餘以來和議之提不知凡幾而終未告成立者實因直方對奉條件未予承認耳今果深加覺悟有全體承認之意乎若果有之應將此節預先切實聲明予立可派正式和使期會簽字如其不然則和議仍屬無望似不必多此一舉仲三待我情誼不薄極爲領感但對段盧如何尊重亦欲預先聞知至恢復予之官職尤見高情但予久已無意功名祇求早卸仔肩遂我初服優游林泉於願已足何敢更懷奢望東三省自宣布自治後外順時勢之潮流内合人民之心理相安已久羣情翕然應否取消尤須由三省民意取决予實無自由主持之權也總之奉直和平在彼此設心之誠不誠並不在和會之開不開果奉直兩方　以和平爲心相見以誠各安本分無相侵越權利之心不生衝突之機自泯又何至再生釁端云云雲代表見張態度冷淡詞鋒銳利遂不復再加辯駁唯唯退出前日晚與孫督晤談甚久昨日上午十時又赴陸軍整理處謁張學良請爲相機進言謂孫督已允帮忙張謂家嚴意見如此良亦不敢多說贊師旣允爲力（指孫督）或可有轉圜之法云云蓋亦拒却之意也（二月十九日） 
[吉垣大批監犯反獄]  
　　傷斃所丁一名　　脫逃監犯三十四名 
　　吉林第一監獄東院看守所於二月十八（即正月十四）日晚九點鐘所丁換班時該所十字監中之遷字二號犯人孫九興·丁占勝·史海山·樊永鎭·姜鴻恩·孫和祥·尤振貴·李成賢·起圖脫逃當新班所丁二名甫到該號門首即將其捆綁械彈衣帽全予卸下並將監房鎖鑰奪下啓門該犯等遂出獄房二門崗值班所丁竭力抵當時所丁主任李春山·所丁長蔡寅山亦聞警率落班所丁抵禦乃因遷字三四五等號犯人咸響應擁出丁犯混鬥甚烈槍聲隆隆不已當時所官外出而所丁主任及所丁長並所丁二名均受傷犯人等遂將所門鐵鎖打開逃出是時西院監獄已聞警一面電知軍警機關派兵擊緝並到監獄四週鎭守一面派獄丁看守協緝是時城内秧歌正旺遊人甚衆槍聲笛聲人喊聲頓呈混亂景象於是城内外立時戒嚴來往行人均行盤詰事後所官到所查點監號脫逃犯人孫九興·丁占勝·史海山·樊永鎭·姜鴻恩·孫和祥·尤振貴·李成賢·張玉臣·李玉海·方寳發·張從善·座殿升·孫平·王占元·蔡天公·郭鳴九·高奎元·楊萬山·孫廷治·李得勝·張洪發·王景書·戈廣才·蘇耀春·方逹棠·王玉·穆德恒·田玉·高才山·邵永臣·李廣柴·王興·徐富貴等三十四名·其他優待各號均尙無恙嗣經該所所丁追獲並軍警協獲十七名十九日早地方檢察廳交所逃犯尤振貴·方建案·王景書·李廣榮等四名係駐省警備隊統領部兵隊協獲者又高等檢察廳交所逃犯蔡天功高奎元二名係該所所丁追獲者其餘所獲之十一名經軍警分獲十九日早尙未交到計逃去十七名均爲盜命案要犯正在一體偵緝中受傷之所丁項殿榮因頭部受傷甚重十九日晨因傷身死事後警務處派留警衞隊十數名官長一名在所守衛矣 
[刦案叢起中之陜局（西安通信）]  
　　劉高開釁　　地方糜爛 
　　劉鎭華初爲陜督持秦豫親善主義近則態度大變舉凡陜人俱欲剷除陜南吳新田因係段系且親吳佩孚故西安不時有七師大批新兵與軍火過境劉心雖不悅而實莫可如何但近鑒於鎭嵩軍憨玉崑一路已由吳佩孚編爲國軍三十五師朝夕將出陜而張治公一路則早由浴吳編爲陜軍第二師業已調出關外將無回陜希望鎭嵩軍刻下就名義上說祇有柴雲昇一路（已改編爲鎭嵩軍第一師）閻際明一路（因係由老十五旅改編究非嵩軍中堅）深恐本人實力空虚故决計將鎭嵩軍馬瑞娃一路極力擴充馬係鞏縣人原屬豫匪樊老二之營長當劉援陜收撫時僅有槍二百餘枝近則已有步兵六營獨立三連騎兵兩連槍逹一混成旅以上劉猶以爲未足昨又飭憲兵輜重兩營往豫屬鞏嵩一帶招募新兵并有槍豫匪陜丁省城附近各縣駐兵足有四師以上而省城附近晝夜搶案迭出甚且城内有白晝刦人財物者劉師韓鏡湖向與劉同住省署竟有人敢叩韓氏之門而欲謀不法者刻已查明槍决易俗社街有雷某白晝搶人刻亦就地正法有由雁塔寺歸城之省署委員竟被匪盡剝其衣搜其財而去臨潼距省五十里有高審廳派赴該縣提狀紙費委員馮某行距縣十里地之縣西黃溝地方被便衣持盒子槍匪將衣物搶掠一空縣知事華鍾毓即帶該處巡緝隊捕拿又遇便衣匪多人正在掠取旅客財物隨即槍擊匪中彈東竄追至縣城詎駐臨之鎭嵩軍馬瑞娃部即向縣署聲明謂所擊非匪確係彼營派出巡哨並將巡緝隊八人帶至營部拷打監禁又向縣署索洋五千元且主張將巡緝隊八人盡數槍斃洩忍幾危及華之生命華乘夜潛行逃省幸藉陜紳宋聚五之力得撤差無罪結果將巡緝隊擊匪之一人槍斃餘由軍法課判以徒刑劉何嘗不知眞相無如所屬統領俱係綠林出身而無如何也劉對内部無法整頓而其侵略渭北擴充地盤之心則甚切刻對澄郃白方面已飭駐韓之鎭嵩軍游擊支隊麻振武實行攻擊與該處駐軍陜西第一混成旅高峻業於舊年節後開戰據昨由東路歸客云郃陽高部確於陰曆正月六日被麻部包圍劉昨夜又密電令駐同州憨師梅部星夜向澄白進發乘機佔領高自去歲因更換澄城知事與劉大起惡感後切實與陜北之井岳秀聯絡并與渭北　部亦有接洽并則有督軍夢甚久自曹被北京選出井親赴保赴洛赴津奔走如此次渭北戰事延長陜局又恐不堪聞問矣（二月十六日） 
[蕪湖近訊]  
　　馬聯甲以皖省沿江十三縣洲地自民七設局清丈後所有官荒民業均經分别發給承領管業證書乃近來地方人民往往經營私墾朦領證書以致訟案頻興特訓令財廳嚴飭沿江十三縣知事凡屬國有官荒均應限期認眞清查分别呈報察奪其請墾官荒者不得隨意發給承墾證書以杜流弊 
　　皖省財實兩廳又有更動之說據省垣傳來消息謂財政廳長一席馬聯甲仍屬意現任蕪關監督何炳麟至實業廳長一席聞此次國會議員劉鴻慶赴省祝壽時曾面向馬氏爲其子劉兆麟推荐業得馬氏首肯不久可望發表 
　　馬聯甲已定期親自出巡督剷烟苗據聞無爲縣佈種罌粟共有二十萬畝每畝征收稅洋五元約可得百萬之鉅此次無爲縣知事劉陸曉赴省祝壽時曾與馬聯甲磋商妥協决不剷除劉現已由省來蕪日内即返無爲 
　　皖北鎭守使兼第二混成旅長李傳業日前赴省祝馬聯甲壽並報告皖北防務情形茲已畢事二十三日乘招商輪過蕪赴寗轉搭津浦車回蚌 
　　蕪埠米市新正以來並未十分活動·廣潮烟寗等帮雖有交易　爲數寥寥加之近日各屬來源甚湧故米價每石跌銀一二錢刻卜行情糙米售四兩八錢左右機器米售五兩六錢外熟米售五兩四錢 
 
 

Page 8

 
 
第一萬八千三百十四號;中華民國十三年 西曆一千九百二十四年二月二十五號
星期一 * *自由談 
[讀淵明集] [  小蝶]  
　　答征鴻書 
　　不求甚解說至誤人夫淵明之所謂不求甚解者即吳老所謂吾主不爲章句儒同一義也夫子曰寗爲君子儒母爲小人儒此言宜深長思之僕十年讀書未嘗不焚膏繼晷曩客醉靈軒温凊違於遼海旣簪疏若晨星中心悵惘輒借書爲排遣衆　旣寂我誦万伸往往呻吟反側至於通夜然其所求無非章句之得失一字之推敲致廢寢食綜其所成誠能於文窺桐城於詩窺吳錢之門户否耶遑論唐宋李杜哉此所謂小人儒也近代文如金聖歎詩如王次回尤此中之妖蠧蓋能賊人者其行必修能毒人者其味必美人莫知其惡而趨之如附膻一爲所螫莫可灸矣即令其人所學盡如二子終其身所成不過一無行文人而已何益哉何益哉近二三年恍然悟於此境乃棄而改途以立身修行爲宗所窺以史爲經以書爲緯綱目經書常在左右暇及莊騷李杜之文輒於其立身治行之道而三致意焉其初頗以爲苦旣而爲味津然其戕王如束濕薪而穴巖竇一旦得天豁然開朗回顧舊路但覺幽晦埤濕直不料吾身正從此境中來也遂覺心胸一一俱泰昔人讀書爲慕功名熱中而不得遂則憎命於文章僕今不爲此則讀書純爲養性遂覺天地誕我俱爲有情我又安能行吟憔悴厚違天和夫進也固不加喜退也亦何愠焉是廟堂之南田園之北束帶而秉圭與雨笠烟簑何異僕嘗計之十年之後將買十畝田五分種竹二分引溪而我悠游其間將以卒歲此非孟子所謂善養吾浩然者乎淵明古哲深知此矣故曰讀書不求甚解也夫心地旣廓塵慮自絶即握筆而爲文亦覺腕底洒然無復膠膠之態此即足下所謂不求甚解而甚解者也至若考據竅核之徒斤斤辨於隻字眞訛而肆其攻剽則吾猶憐之更非淵明之所許矣辱承相問偶有所觸故引而論之不知有一當否 
[過和平紀念塔有感] [  無忌公子]  
　　黃歇浦畔有　像焉背張兩翅狀類自由神一童披髮侍立於左袒胸暴臂露脛赤足神以手按童額一婦蹲伏右旁蓬其髮而戚其容令人見而心悸路人咸相告曰此歐戰告終之和平紀念塔也嗟乎此殆無量數孤兒寡婦之寫眞歟何若是之慘也和平之神果長在爾側耶吾知無形之神雖能時時降福於爾終不如爾夫爾父肉軀長在而能使爾精神興奮也爾知爾夫爾父在天之靈時時爲爾求神佑爾福爾乎爾有時因寒而號因飢而啼爾夫爾父泉下果知之否耶嗟乎大戰五年結果如斯長使孤兒寡婦永在荆天棘地中度生活耳哀哉 
[電影雜談] [  程小青]  
　　予酷嗜電影惜局居蘇垣所見者咸次等影片初無名片傑作飽予眼福輒呼負負往歲滬上演「兒女英雄」及「賴婚」二劇予情不自禁特乞假往觀則情節表演並皆佳妙果滿望而歸嗣後雖有名片如「殘花淚」「小伯爵」等續續映演於春兩江上顧予爲校課所牽未能寓目事後追念未曾不嘆眼福淺也 
　　「賴婚」一劇續演至四次之多今歲偕内子往觀猶見濟濟盈座亦可見其吸引力之偉大惟據予個人見解以是劇與「兒女英雄」較猶覺稍遜蓋「兒女英雄」一劇不僅寫男女之愛使人廻腸盪氣而已若寫德人之暴厲恣睢使人憤懣寫法婦之揚旗招軍使人鼓勇及軍人臨歧妻孥依戀則又黯然魂銷此外又演一母挾子女避登屋頂母爲流彈所殪子女猶流淚呼呌又如老人受辱百端及見其子戎裝臨敵則又勇氣奮發在在都足以彈動心弦而一結同歸於盡悠然神往尤足發人深省若「賴婚」始終描寫一弱女子受欺可憐兩兩相較情節之繁簡相差甚遠然「賴婚」重演四次「兒女英雄」竟不再演抑又何耶 
　　予心善感殆心理學家所謂富於神經質者故觀劇至悲哀處輒不禁澘然淚下予觀「賴婚」劇隕涕凡三次若爲死兒施洗若老人因其子證說經語而加收容及末後女爲老人所逐乃直揭席上無賴客之隱咸不禁熱淚迸湧若觀「兒女英雄」時則但覺悲從中來氣壅於喉淚盈於眶更不能計其次數矣 
　　「賴婚」爲葛利非斯所導演「兒女英雄」之導演者則爲殷格雷予於此二人尤心折殷格雷此不僅於所述之二同路之傾軋　 
劇上分其軒輊蓋予嘗觀葛利非斯導演之「專制毒」及殷格雷之「盧宫秘史」「專制毒」一片雜亂而晦塞大失予望而「盧宫秘史」則悲壯淋漓又不得不令予五體投地也 
　　「兒女英雄」與「賴婚」二劇咸富宗敎色彩然觀者雖非敎徒於不知不覺中輒能興宗敎精神足以彌人生缺陷之觀念以是予嘗謂此等影片有益於世道人心匪淺較之牧師講臺上訓詁之功能勝倍屣矣 
　　「兒女英雄」原名爲啓示錄中之四騎士「賴婚」原名眞譯之爲「東下」或「東流」使此二劇易以直譯之名固較雅切然賣座之力我知其决不能如本名之偉大矣 
[滑稽發財之妙法] [  嫣然]  
　　發財人人所喜也然發財非易易且有欲發財而反被財發去者比比是也今有發財妙法二種不敢自秘用以宣諸自由談大家可公開發財也 
　　有奬儲劵發財法方今盛行一種有奬儲蓄劵欲發財者可將其每次發行之劵全數購下待開奬後則頭二三彩等必在其内彼不中奬者旣得還本又有紅利此非發財之一妙法乎 
　　上海房屋發財法上海房屋租價額昂恐十年以後將更貴於今於是發財之機至矣可向各房主將滬上房屋完全挖下再轉租於人於是大加房租不數年後不將面團團作富家翁耶 
[科學奇譚Ｃ．Ｋ．Ｔ．]  
　　蝶性最靈凡採集蝶類之人稍近其前即便飛去例如一種玄服蝶此蝶於最前端關節之兩側有小凹點德國之博物學者起瑞耳夫博士以顯微鏡及解剖之研究謂此點確爲耳也但於蝶之種類中此點非常顯著者甚少然若以此比之吾國官僚政客之耳目手腕則此蝶之耳誠不足論也 
　　往年俄國以與日本開戰欲籌一西伯利亞行軍　捷之方法擬在貝加爾湖冰面建築鐵路名曰冰上鐵路此項鐵路原爲凍海時之用至春和冰解則可無須此矣余念吾國冰上鐵路甚多嘗聞某省某省商辦鐵路久之寂寂無聞蓋已冰消雪化只存得鐵路局之名辭非冰上鐵路而何 
社會小說 
[人間地獄（二七三）] [  娑婆生]  
　　第六十回　撩亂青絲繡衾憐月瘦燒殘紅燭杯酒替花愁 
　　蓮孫向嘯秋道我們這一睡睡得糊裏糊塗不知什麽時候了嘯秋忙推開臨街的百葉窗一瞧正瞧見車站上的大鐘剛剛指在六點二十五分便對蓮孫道還早呢六點半還没到蓮孫道好極了我們不如就此乘早車回上海去吧上海的早車不是七點鐘方纔開嗎我們洗好了臉從容不迫的去正好嘯秋一想此計甚好停了一停道不過對於藕舲宛亭不辭而别似乎不好蓮孫道那怕什麽我們到了上海再寫一封信給他們便了横竪他們兩三天以内一定要來的我們倘是不走此刻睡也睡不著這一清早幹什麽呢嘯秋一想也是去的好便趕緊喚了茶房進來倒水洗臉一面收拾皮包不到十五分鐘早已辦妥又算清帳目兩人便買票進站其時火車已從江頭開來兩人上車以後吃些麵包牛奶之類果腹說也奇怪早車似比午車走得快嘯秋蓮孫二人一路貪看曉色說說談談不知不覺已到了上海一看　剛剛只有十二點蓮孫道平常這時候我們剛剛睡醒了在枕頭邊看報呢今天已從杭州到上海了可見得我以早半天貪睡誤事不淺耽擱許多時光未免可惜嘯秋笑道你只知其一不知其二我們上半天雖然睡覺夜裏别人家鼾睡了我們還在那裏伏案疾書磨夜作呢我們早半天睡覺也是天經地義蓮孫也笑了一笑兩人出了車站分途而散蓮孫一想這時候甚早距離衆立醫院又近不如先去瞧一瞧秋波再作道理主義已定叫了一部車子直向衆立醫院而　剛剛下了車抬頭一看樓上欄干邊好似秋伏波在那裏對他微笑 
三言兩語[  鵑]  
　　這幾天彈王擁王二派又在那裏上勁了誰勝誰負還不能决定聽說彈王派後面有姓張的金錢鏗鏘作響擁王派後面當然有姓王的金錢鏗鏘作響了總而言之統而言之　只認金錢不認人說甚麽彈王說甚麽擁王實實在在是擁金拜金罷了 
 
 

Page 9

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 10

 
 
第一萬八千三百十四號;中華民國十三年 西曆一千九百二十四年二月二十五號
星期一 * *國内要聞二 
[粤省東江戰局之近勢（毅廬）]  
　　湘軍出發前敵　聯軍新定之三路作戰計劃 
　　粤省北江湘軍連日陸續調回省城者不下二萬人一時湘軍軍長謝國光吳劍學陳嘉祐等部雲集省會日前報載湘軍經已全部出發東江者尙非事實因此次湘軍之奉調東江其任務半爲政府財政統一之後盾半亦因與滇軍某部換防但湘軍向來餉械缺乏非在省城補充完備不易開拔延至十六日大本營軍車處始接到湘軍總部來函咨請預備列車數十輛軍車處長王棠隨即派員赴大沙頭站凖備一切并電知石龍石灘各站管理員預將空車十餘輛先行駛回以便運載聞頭批湘軍已於十七日出發石灘集中此項湘軍爲湘軍第四軍吳劍學部約四千餘人第二批爲湘軍第五軍陳嘉祐部約五千人定十八日乘車出發連日前有數千已赴石龍外前敵有湘軍不下萬餘刻下駐省湘軍尙有萬餘積極籌備宋鶴庚所部三千餘人亦凖備日内開往前方其未出發者則暫駐西村以至北部外三元里等處連營三十餘里聲勢頗大湘軍總司令以大軍出發糧食一項極須籌備特向大本營籌得一筆鉅欵派員赴香港購辦米石二千抵并限日在省城設立湘軍總兵站復在石龍石灘設湘軍分兵站以利運輸餉械事宜第四軍軍長吳劍學已奉命先赴石龍佈置前方任務并由滇軍軍長范石生派江防艦數艘以供水路之差遣此次湘軍加入東江作戰東江前敵聯軍之形勢略有變更中路方面仍以滇軍任前敵此部滇軍爲滇軍第二軍全部且以劉玉山部桂軍湘軍一部分爲後援以范石生任中路總指揮右翼方面則調回前方之滇軍第五七兩師回駐石龍擔任後方警戒而以新到之湘軍任前敵助以劉震寰全部之桂軍湘軍第四軍長吳劍學爲右翼總指揮原任右翼總指揮兼滇軍第五師長胡思舜已於日昨調列車十餘輛開赴横瀝載回五七兩師滇軍回駐石龍矣日昨湘軍吳劍學部已會同桂軍劉震寰贛軍李明揚部塡駐横瀝一帶左翼增城方面仍以東路討賊軍（即許軍）擔任前方而以新到萬餘湘軍爲後援原日駐守增城之滇軍第一師一團則調回北江防守至左翼總指揮仍以張國楨充任以上三路增援之湘軍已陸續開到統計前敵聯軍不下五萬人大本營對於各軍之供給最費躊躇蓋自兵站總監裁撤後各軍之給養及軍費各項統由軍政部軍需局管轄支給現前方軍隊驟增軍費及給養事宜未免因而浩大事權繁重非另設直轄機關辦理不可昨特設立中央軍需處歸大元帥直轄以司理各軍之軍費内容分總務會計出納三科其軍需處處長一職委蔣尊簋充任聯軍經此番改組後東江戰事恐不久又再開幕但兩軍之總攻擊令似未决定（二月十八日） 
[粤省統一財政之續聞（夷白）]  
　　財政委員會已告成立 
　　湘軍有項莊舞劍意 
　　粤省財政統一之說近來愈唱愈高初由楊希閔通電發起繼由范石生蔣光亮一力贊成於是所謂財政統一之前途乃漸漸有幾微之朕兆此三人本爲在粤滇軍之柱石聲勢赫赫一旦有所表示其他偏裨自無不隨波逐浪一致附和與滇軍勢力足以比肩抗衡者厥惟湘軍尤日夕望財政公開得所沾潤連日陳師鞠旅集中廣州未始不含有項莊舞劍之意現在當局已一面組織統一財政委員會期以四月考成務竟其事一面更設立籌餉總局管理特别收入各欵所謂特别收入者非他即包賭包烟與種種額外加一之征收是也似此辦理其對於著手方法不可謂非已粗有門徑所慮意見不一分配難均未必面面如願相償耳微聞滇軍對於此次東征意在取得惠州而以潮汕屬之湘軍則現在固有之肥沃地盤又豈肯輕易歛手相讓說者謂目前財政統一僅能辦到對於原有徵收機關人員加發委狀一層此外則千頭萬緒似非樽俎間所能從容解决此說於事實較爲切近要非過慮之談也茲將統一財政委員會簡章及令文附錄於下（甲）簡章第一條本會遵奉大元帥派定之各委員共同組織之第二條本會遵照二月六日大元帥命令分别秉承擬辦會同各主管機關主持辦理凡關於一切監督財政軍需公布釐訂編制餉章核定軍額實行點騐統一軍民財三政諸事宜第三條本會會議由本營參謀長軍政部長財政部長輪流主席第四條本會會議事項如須各委員所管之機關職員出席說明時得隨時由該管機關委員飭令該職員出席說明第五條本會會議分爲常會特别會兩種（一）常會每逢星期三行之（二）特别會由大元帥臨時召集或由委員會三人以上之同意召集之第六條本會常設總幹事一員幹事若干員辦理關於會議一切公文函電及案件保存接收通報等事宜第七條本會總幹事幹事由大本營參謀長軍政部長財政部長會銜呈請大元帥派定之第八條本會應辦一切事宜預定於四個月内辦理完竣以後即移交主管機關辦理之第九條本會辦事細則另定之第十條本會簡章呈奉大元帥核定實行（乙）令文義軍雲集需餉自繁原有收入及特别收入機關統應及時整頓用裕餉源而資展布茲着設立籌餉總局管理特别收入各欵即由統一財政委員會軍政部財政委員會各軍總司令部各軍司令部共同組織公開處理秉承妥辦此爲維繫各軍用宏局勢起見各有司各軍務當共體時艱協求進步特此令逹並著轉飭所屬一體遵照切切此令（二月十四午） 
[皖軍界對浙態度]  
　　江浙風雲已漸和緩不料皖垣地方近又謠諑繁興現皖南一帶確已宣布戒嚴宣城縣爲舊寗國府城與鄰近浙省之廣德縣郵電來往向以宣城爲咽喉乃宣城郵電已被該處駐軍封鎖尋常信件均須檢查防務吃緊可想而知有自廣德來省者言浙屬之泗安鎭距離廣德縣界僅四十里該　駐軍已有百團之衆同係　月調至刻下尙未聞有增兵消息皖南鎭守使王普陰曆本月二十一日做壽事前雖經登報啓事謂年輕不敢稱壽惟僚屬方面尙多預備壽禮前往蕪湖慶祝届時當不免有一番熱鬧也第五旅旅長史俊玉昨已由省　程表面則稱回宿縣防地惟有人謂史旅長此次經過蕪湖尙須登岸訪王商量對浙問題據聞史王兩旅長均主張武裝中立以人不犯我則我不犯人保境安民爲唯一之宗旨云 
[懷遠水警與商團衝突之眞相]  
　　蚌埠通信懷遠長淮水警與地方商團因觀劇起釁釀成鳴槍開火以致人民驚惶幾至罷市事後雙方各執一詞令人莫明眞相頃有人自懷遠來蚌述當時肇事情形及連日經過特誌如下該處大王廟新年演劇爲優待警界起見凡水警穿著制服前往觀劇者可以不必買票蓋以懷遠僅駐砲船三隻充其量不過二三十人惟穿着便衣者因無從識别不能享此優待是日有水警多人偕同着便衣者入内觀劇并不買票園中執事　嫌與向章不符然爲省事起見亦不與較乃彼等又擠至臺前座位占去多席於是戲園茶房遂勸其退後鉅水警遭此干涉腦羞成怒遽掌茶房之頰因之全塲鬨動商團與戲園逼近曾派人在塲彈壓得信趕即前往排解水警仍一味强硬將茶桌掀翻於是商團鳴哨將水警捕獲帶局旋商團局長吳鴻齡喘息而至對所捕水警所揖道歉謂茶房無禮可惡已極自當從嚴懲辦如能加恩茶房即在此棍責否則送縣其時水警旣被讓至客廳高座又聽此言語怒亦平息謂旣是如此即請局長自行處治不必送縣彼此磋商妥協吳乃送水警出局回船不料此時已有其他水警回船報告邀集多人均手持巡船棹樁飛奔團局至門首向站崗朱同道劈頭一棍朱即昏迷倒地局内團勇數人見此情形急謀抵抗副局長房本立正在攔阻詎水警從背後舉棍就打幸有人高呼「此是局長打不得的」水警乃止其餘局人員均被毆打受傷輕重不等水警旣得勝利乃相率而回走至半途縣署童隊長率警趕到見其勢洶洶强行制止水警恐再有抓人情事遂回船鳴槍數響其實不過示威而人民因素知水警缺餉十六七個月恐有他變慌亂莫可言狀此時吳房兩人將所傷團勇請縣騐明送至醫院療治一面備具公文起訴但以水警區長李慕飛外出平日素有交誼俟其回防當有相當辦法故不肯過事張皇詎李回至蚌埠即逕電警務處長宋梓丞意在先發制人適懷遠知事劉汝洋在省祝壽未回宋將原電與伊閱看一面批令李嚴行約束巡士劉以吳房平素和平何至如此冒失向宋略述意見該縣商民受此擾亂當晚即在商會開會謂縣中近年未駐軍隊頗稱安謐不謂水警如此暴横羣欲罷市抵抗商會會長恐釀巨變復電省請示回電定有辦法囑令萬勿罷市順河街公民亦大爲不平聯名公電警務處以水警如此舉動當然撤懲遂委魏虎臣接充該差（直隷人前新安武軍營長）並令不必往見水警廳長先行履新澈查禀復以資辦理魏已於昨日（二十三）到蚌矣 
[孫吳代表在浙之酬酢]  
　　洛吳對於浙盧異常聯絡除阻止閩孫攻浙外並迭派代表來杭以統一時局方針與浙盧有所商榷近日孫吳派來之代表勞之常尙未離杭而宜昌關監督魏蓮溪又奉洛吳之命於前日乘車到杭並持該省總商會介紹書先與杭總商會會長金百順在滬接洽一過魏君現寓新市塲清華旅館昨赴軍務善後處將洛吳携來函件親交盧督辦閱看以盧氏於陰曆年關曾派代表李景泌赴洛一行表示感謝並對於憲法上力謀統一方法盧氏頗表同意因魏君籍隷山東與盧氏誼屬桑梓故感情尤爲密切此間紳商團體亦擬公讌魏代表以盡地主之誼 
[各省敎育界雜訊]  
　　奉天平民敎育進行狀况奉天平民敎育由方永蒸張恩明等提倡後已擬就奉天平民敎育計劃大綱草案呈蒙奉天敎育廳長允准於十三年度預算内指撥專欵以資永續並對於現在各校設有平民夜班者每級　給津貼大洋二十元用酬擔任課程者之勤勞並組織平民敎育董事會省城平民敎育董事會董事由會長聘請省城公正紳商曁有關敎育官廳長官組織之（如官銀號·總會辦·儲蓄會正副會長·市政公所所長·以及負時望之紳商等）各縣平民敎育董事會董事由各縣會長聘請各該縣公正紳商組織之省城平校董事會之職責如左（一）募集經費臨時的經費永久的經費（二）保管募欵（三）審核募欵之支用各縣平校董事會之職責准照省城平校董事會職責施行 
　　鄂省各校開學消息湖北省立高級中學校爲新組織之敎育機關現在關於籌備事宜業已就緒乃確定三月一號舉行開學式武昌荆南中學振坤女子小學均屬私立性質刻下各該校極力擴充添加新班紛紛招收新生肄業報名期限荆南中學定於下月十五號爲止振坤小學定於下月二十號爲止省立高級工業學校師大附屬小學校及私立武昌中學校均於春季始業之際遵照部章添招新生現附屬小學定於本月二十一號舉行入學試騐武昌中學定於下月三號舉行試騐高級工業定於下月八號舉行入學試騐均懸牌通告招考學生 
　　杭州之江大學考取新生杭州之江大學此次考取附屬高級中學插班者昨已揭曉其錄取新生須照章於二十五二十六兩日報到繳費茲錄其姓名如左高中二年級卓效良·許茂勳·列汝儉·晏聲鴻（以上四名均須補習物理算學）高中補習班吳匡 
　　浙省師範敎育之計劃浙省十一中學校係就原有師範中學二校合併惟自改組以來校舍距離太遠管理固覺爲難且師範生中學生旨趣不同尤難聯絡一氣此次敎育行政研究會對於師範學校仍擬獨立設置因限於經費關係每道區暫以一校爲限其地點尙未確定就交通上文化上觀察以杭州寗波金華温州等處最爲適宜至何時能實行尙須由敎育廳與省署第三科詳加規劃也 
　　蘇敎育廳令組學業成績考試委員會江蘇敎育廳蔣廳長頃發通令令各中等學校組織畢業成績考試委員會文云案查前准全國敎育會聯合會函開本届全國敎育會聯合會議决案其應行呈送敎育部採擇施行曁函請各機關團體查照辦理者業經檢案分送除呈敎育部各案俟奉到批復再行函逹外茲將議决案二十四份錄送貴廳請煩查照注意實行至爲殷盼等因並附議决案准此當以議决案中有組織學業成績考試委員會一案廳長查考查學生學業成績以委員會行之洵足以袪除種種弊病而使學業成績有正確之表示考查成績尤以畢業成績爲最關重要廳長擬令各中等學校先行組織畢業成績考試委員會依照議决辦法甲項組織第一條之規定由本校敎職員共同組織設立或酌聘專科人員加入遇有考查畢業成績即由委員會分科考試以期促進學生平時學業之修養至考試方法依照乙項之規定應由委員會定之等語備文轉呈省長核示茲奉指令内開呈件均悉應准如廳議照辦仰轉令　該校遵照辦理仍將遵辦情形報轉查考此令件存等因奉此除分行外合將原議决案抄發令仰該校遵照辦理並將辦理情形報候核轉此令計抄發全國敎育會聯合會議决案一件「組織畢業成績考試委員會案」現時道爾頓制及各種測騐方法尙未普遍推行關於學業成績之考查又往往不注意於平時僅憑學期學年之一度試騐無論考試規則如何謹嚴而學業成績終難正確况又以各科敎授兼負該科考試之責以師弟情誼上之關係更難爲嚴正之考核是並此學期學年一度之試騐亦不可恃則學績之優劣幾無法表現茲擬於道爾頓制及各種測騐方法尙未普遍推行以前一面由敎師注意於平時考查一面組織學業成績考試委員會以救目前學期學年考試之種種弊病附學業成績考試委員會辦法（甲）組織（一）由本校敎職員共同組織設立或酌聘專科人員加入（二）由敎育行政機關與學校聯合組織設立（乙）方法（三）由學業成績考試委員會規定適當之考試方法以期促進學生平時學業之修養與臨時表現之正確（丙）權責（四）學業成績考試委員會對於學業成績考試方法應加意研究以期隨時改善（五）學業成績考試委員會對於採用考試方法訂定考試規則撰擬試題評定成績等事具有全權（丁）附項（六）本辦法適用於各中等學校至高級小學及高等專門以上學校亦可斟酌情形參照辦理（七）學業成績考試委員會於民國十三年内斟酌試辦於本聯合會第十届開會時由各省區敎育會將試辦情形報告以資互競 
　　無錫平民敎育消息無錫縣公署奉令舉辦平民學校曾經馮知事召集會議議决全縣辦理平民學校二十所以期普及旋由縣敎育局局長蔣仲懷君着手籌備並知照十七學區分别進行現在各學區籌備大致已有端倪由各該學區敎育委員將籌設平民學校之經過報局者已有十四學區馮知事因平民學校亟宜早日開辦爰於二十二日刋發六言韻示先行招收學生茲錄如下照得平民學校專收失學之人凡屬不識一字均是合格學生年在十五以上儘可到校報名一切書籍用具悉由校中擔任學生來校上課一槪不取分文認眞學滿五月便得畢業文憑定額每級五十額滿不再加增爲此出示布告切勿錯過光陰 
　　江陰市立學校增收學費辦法江陰市區初級小學十三校（計五十八級）每級除收學費外市公所担任經費多者二百元少者一百五十元平均每一學生市公所擔任五元以外各校徵收學費多者六元少者一元至四元不等而不繳學費及免費者幾十分之三設平均每生能繳四元則市敎育經費當不至竭蹶十二年度市區敎育經費除各校徵收學費留支外實應支出一萬一千零五十元十三年始僅有五千一百五十元（民國九年辦理義務敎育撥定滯納罰金三千元自治經費項下補助二千九百元去年九月經縣議會議决預算册時將五千九百元全行删削）因此寒假開學欲維持現狀除增收學費外實處無可如何之境因此市學董吳葆瑛照歷次市校長會議决辦法仿照市立一校已收六元之數爲率於舊曆正月十八日開學起學生入校時先行繳足半數領取入學證方許授課如遇家計確是貧苦者得偕同保證人至校聲明酌量减免設每級五十人各納六元市公所可無學校經費之支出然每級未必盡爲五十人未必盡納六元若能照納則學校之增設尙須八十餘級也 
　揚州敎育消息彚誌瓣任安徽敎育廳長盧紹劉前次赴皖專誠祝馬大壽並不涉及其他問題迨至皖受人包圍始就廳長任務故於揚地諸務尙未料理特返揚一清手續電知家屬於今日（二十三）在皖起行並悉盧氏於二十二日電江北長途汽車公司分轉幹臣曁靜山·幼雲·少齊·液芙諸先生鑒此行不獲脫身辱賀增慚下週假歸面謝虎養又山西大學校昨（二十二）函縣署以本校曩例凡工料學生每届畢業出發京津滬漢唐山等地參觀工廠考察機械以廣實騐惟是長途跋涉旅費浩繁據該生等禀請函知各原縣援例津貼以裕行囊請即查照云云又敎廳訓令江都縣署以奉省令查留學官費超於遜清之季歲靡巨欵現在内地學校日益發逹專門大學次第推廣不患無負笈之所特擬定江蘇歐美留學官費生補選給費暫行辦法仰即轉行遵照除分行外令仰查照云云 
　　湖州小學改建校舍南潯鎭各小學校之校舍多係廟宇故基因陋就簡未改舊觀惟有第十四初級小學近因舊屋坍廢不適於用特於寒假中僱工改建洋式門面氣象煥然一新 
[粤省敎育之進展（毅廬）]  
　　廣東大學籌備之近訊 
　　廣州市實施義務敎育之辦法 
　　粤省廣東大學之組織已略詳前函近日該籌備大學主任鄒魯氏已積極進行農專學生會經已派出代表與鄒氏討論改組大學各種事宜刻已得有良好結果該校已定二十一日開會歡迎籌備主任接管該校事務以期速成合併而法政學校學生又以歸併大學在即特請願當局請取銷學費要求津貼膳費以符大學之定規鄒魯對此一俟大學成立即行一律待遇免收學費至於將來大學之經常費尤不可不先事籌劃故鄒氏特先從原有各校調查入手以定將來經費之標凖原日之三校以高等師範比較爲多擬於高師原有經費再增加兩 
 
 

Page 11

 
 
第一萬八千三百十四號;中華民國十三年 西曆一千九百二十四年二月二十五號
星期一 * *校經費而統籌之茲查廣東高師自十年改行選科制後加聘敎授增講圖書常年經費歲有增加爲其他各校所不及而去年又加設社會科學部（合英語文史數理化博物共五部）故上年又增費數萬其總額及支配數目如下十二年預算總額爲二十七萬二千四百九十五元内高師部占十七萬九千零零二元附師三萬零五百五十五元附中二萬五千五百十一元附小二萬五千五百四十七元師範講習所三千八百二十八元童子軍部三千五百零四元幼穉園一千九百五十六元華僑班二千五百九十二元又高師部内校長年薪占三千六百元職員年薪二萬四千五百四十元敎員年薪九萬二千四百元十一年度預算總額係二十二萬四千三百九十九元十二年度較十一年度增加四萬八千一百九十六元以上爲高師全校之經常費刻尙須調查法政農專之預算以爲籌劃之根據自廣東大學籌備主任由大元帥明令委任鄒魯後省署方面以法大農專兩校係屬官立性質校長原由省署委任現旣奉令合併各該校校長自應即予撤銷以便籌備大學主任隨時接管二十日省署特令行本省敎育廳轉飭知照矣 
　　廣州之市敎育自市廳加抽筵席捐後即將加抽項下三十餘萬指定爲推廣市敎育之經費刻市敎育局已議决推行義務敎育於各區但調查所得以本市第三區（照警察區域區别）失學兒童爲最多約三千餘人旋議决設義務敎育八十班每班四十人先由市廳開辦四十班擇定五仙觀玄妙觀爲義務敎育校址預算校舍建築費約十二萬元限六個月工程告竣由筵席捐項下每月撥二萬元充用費其餘四十班由第三區内各市立學校附設預計需費十四五萬元統計此項推廣義務經費約三十餘萬均由永春公司承辦之筵席捐項下照撥業已决定由本市第三區實行俟辦有成效及經費寛裕再行擴充其餘各區茲將本市第三區實施義務敎育計劃草案探錄如下（一）學童學童總數六千一百四十五人失學兒童數三千二百四十七人市立學校在學兒童數三千四百七十三人校數十八班數六十八在私塾學生數四百二十五人塾數二十二此該區現在情形也（二）班額每班假定人數爲四十人計應增設班數八十班連原有班數合計共一百四十八班（三）校室每班敎室及其他各室約佔面積十井一百四十八班共佔敎室面積一千四百八十井運動塲學校園佔地一千四百八十井兩項合計共需地二千九百六十井（四）堂費每班年約需費七十元增八十班應用增五千六百元（五）校地預算該區原有校地面積井數可容班額計之三國民十二班一百八十一井四國民六班五十二井（已改建）六國民十二班二百零七井七國民四班七十六井八國民二班六十二井十國民四班六十九井十一國民二班五十七井十二國民二班三十四井十三國民歸併兒童遊樂園二十八井一女高二十四班四百五十四井（一部份已改建）三高小二十四班五百一十八井七高小十二班二百六十四井十三高小四班一百零一井兒童樂園改建新式校舍約四十班四百五十井合計一百四十八班共二千五百五十三井四國民·七國民·八國民·十國民·十一國民·十二國民·十三高小等校均毋庸改建者（六）臨時費預算計須從新改建者五校部份改建者一校改建校舍面積共二各零七十四井除半數改作操塲校園外實一千井除舊料外每井需建築費三百元共約三十萬元另椅桌及其他校具購置費約一萬元每班約一百二十五元以上爲義務敎育規劃之總綱至義務敎育之規程上則規定凡兒童自滿六週歲之翌日始至滿十三歲止凡七年爲學齡凡學齡已過九週歲而仍未就學者令入小學簡易科凡學齡兒童已過九週歲仍未就學而僱役於人或自謀生計者令入半夜小學簡易科小學簡易科修業期限爲三年科目及每週授課時數依下列之規定修身一·國文十·算術三·體操二·合計十八·統計此項義務敎育規程凡二十三條以上所舉爲犖犖大者餘從略（二月二十一日） 
[南京快信]  
　　吳毓麟昨（二十三）日未到准今（二十四）日下午三時到浦站齊已派專輪過江迎迓 
　　韓省長以滬寗長途電話發見有礙主權之借欵契約除咨財交兩部外並擬俟吳毓麟到寗時再與從長討論 
　　浙盧與齊近來信使往返絡繹不絶聞兩省撤防問題已商有頭緒 
　　齊派熊文渭由蚌押運子彈二十萬粒於昨日抵寗即送軍械局存儲 
　　贛蔡派赴魯省招兵委員宋榮升將率新兵數百名乘津浦車過寗轉輪赴潯 
　　航空署派航空司令敖景文來寗籌設航站刻已與齊韓商定將通濟門外之舊航空站恢復 
　　美國長期世界飛行隊定六月來華須由南京經過軍署已派員會同美領預備停機塲並商接待手續 
　　路警督辦唐在禮昨電齊韓特派錢錫霖赴津浦路視察警務到寗便道晋陽請賜接洽 
　　閻祖培由京返寗今（二十四）晨謁齊密談數小時 
　　財廳通電捲菸特稅徵收局限電到三日内一律開徵 
　　會同財廳籌辦裁釐加稅事宜吳肇邦昨謁兩長禀商進行手續 
　　財廳通令各縣佈告賑災公債自本年三月一日起開始付息 
　　英國長江艦隊艦長賀步福昨（二十三）偕英領事分謁齊韓午後齊韓親往下　回謁該艦已於今（二十四）晨起椗向下游開駛 
　　白寳山昨來寗謁齊報告在魯與鄭熊接洽情形 
　　省立學校自昨（二十三）日起一律開學惟學生來寗者尙屬寥寥須下星期三始開課 
　　江蘇平民敎育促進會决定於開學時將各區平民學校一律推廣並通知各縣一致進行 
　　嘉定縣知事呈省署請示籌措警費辦法 
　　淮陰各公團因運河上游隄工事務所萬坐辦新委之惠濟閘閘員魏光燾資淺年輕毫無經騐電省反對韓省長已轉咨運河工程局察核辦理 
　　大通稽核所華員蔡國器昨來寗謁齊有所接洽又淮北緝私統領郝得志昨亦來寗晋謁齊韓 
地方通信 
[蘇州]  
　　總商會聯席會議捲烟稅蘇州總商會長貝理泰鑒於蘇埠捲烟業烟兌業以吳縣區捲烟稅認商殷芝香業外認稅且未經蘇商會證明之故正在紛紛開會反對並已呈請省廳撤銷殷商認案而殷芝香方面已有定期於本月二十五日（即舊曆二十一日）起開徵蘇埠捲烟稅之說捲烟業烟兌業得悉後已有開徵捲烟稅日即行停業對付之議蘇總商會貝會長爲此深恐雙方一經决裂勢難收拾故特於昨日（二十三日）即在西百花巷總商會内邀集本邑省議員及捲烟業烟兌業代表開聯席會議以期解决雙方爭持昨日到會者爲馮心支宋銘勳錢梓楚陳蒙宇潘斗南姚元桂等六省議員蘇省商會聯合會則推幹事徐經鏞到會代表捲烟業代表爲顧世綬陳菊生薛永齡烟兌業代表爲王純甫蔣潤身及商會代表貝潤之顏心介趙仲陶等烟兌同業則有洪文卿張伯屏到會水菸業信芳公所則有王熙亭到會下午三時開會由總商會長貝理泰主席宣佈反對捲烟稅殷認商之理由時到會全體一致鼓掌贊成互相討論後議决由總商會函請蘇警廳長吳縣知事轉飭殷商切勿草率開徵致釀衝突並囑勿亟派警向各紙烟店調查一面由會電請省署財廳撤銷殷芝香認案並請商聯會迅速解釋所在地三字云云 
　　人力車罷工此間自城内人力車通行以來一般野鷄包車假公館爲名沿街招攬生意所入倍於人力車因此人力車屢次罷工而未逹目的今日因加價問題又復罷工並在閶門及熱鬧市塲把住不准野鷄包車行走愈聚愈衆警察廳長聞信恐釀事端特派保安騎巡二隊長沿途巡邏一面責令車會董事王度設法消弭否則當處以和平之裁斷聞朱鎭使頗以此次與地方治安有關特傳知縣警二長切實勸導毋使妄生事端云又一訪函云城内人力車業各車夫因濂溪坊王文記等各車公司不恤苦力一再增加車租蔑視官廳命令（去年城内車夫爲請減車租罷工時蘇常鎭道兩長曾有四角半以外不准再加車租之佈告）昨又增加車租每日每輛二角五十文原收四角半者現須增加至六角一百二十文矣故城内全體車　特於昨日（二十四日）上午起一律罷工要求各車公司體恤苦力免予增加車租不識此項車夫罷工潮能否即日解决也 
[松江]  
　　盜犯供認行刦亭林嚴八圖事主顧微生家上月十一號夜被盜搶刦一案獲犯陶阿大江阿明褚阿生三名除江阿明早已供認外陶褚尙無確供茲此案又經水警續獲史阿虎一名解送到縣縣署乃於昨日（二十三）下午提犯預審據供是夜係褚阿生邀其搖船一共十三人前往顧微生家行刦事後得贓化用等語問官得供判令收押候再提同在押人犯質訊併辦 
　　山陽毆警察近訊亭林警察第三分所去臘派警至山陽捉烟被鎭人毆打等情已誌本報茲悉此案自誤捕之陸某等二人經傷警證明保釋後尙有濮阿二一名因帮兇嫌疑拘押在松已有月餘而正犯徐阿銀周惠章則至今未獲近有該鎭人士向亭林分所調停聞壽巡官等已有妥洽之說至松江官廳方面則擬請某總董出爲緩頰請其免予深究云 
　　城中設立平民學校之波折松市平民敎育前經縣敎育局規定設置中東西三校現在東區之華陽西區之三秀俱已招得學生一二十人定於二十五晚開學惟城中一校原定地點在第五初小校因該校校舍係市公所房屋乃由俞嘉言校長將附設平民學校情形爾知市董事會詎爲董會議决拒却俞校長以地點問題旣未解决無從進行祇得暫歸停頓故招生通告雖已貼出恐本月内尙難開學 
　　奉賢歐知事致死原因奉賢歐知事因病出缺由省委令仲頣接署等情已見本報茲得該縣消息謂歐於新正以來即抱微恙詎歐之愛妾適於是時由河南原籍避難來署謂伊家被土匪蹂躪住宅已成灰燼長子則被匪槍斃妻則不知下落伊之胞兄又被擄去懸二萬金勒贖歐於病中聞此警耗即痛哭失聲病日加劇旋於古曆十三日上午病故署中移交事項遺命胞姪運酇辦理業已電奉省署令由歐會計員與新任仲頣知事結算具報矣 
　　輪值出席參會議員松江縣議會議員於參會開會時應推員出席以備咨詢並於必要時得陳述意見業經張議長按照名單分每組四員共計九組挨次輪值並將所輪名單分函各議員查照矣 
[嘉定]  
　　縣敎育爭廢電話密約北京政府向某國密訂借欵合同以敷設全國長途電話即以全部財產作抵喪失主權前昨經江蘇敎育會上海縣敎育會通電力爭茲嘉定縣敎育會昨（二十四）亦通電全省各報館轉全省各法團公民均鑒交通部敷設全國及滬寗長途電話一案歷年以來傳聞與日人密訂借欵之黑幕正深疑駭本月十九日申報果披露民國七年間電報電話借欵秘密合同兩件將全國現有及將來擴充之電政交通主權完全抵押無遺此種秘密合同盡屬前交通當局之賣國行爲現交通部不思毅然取銷反欲敷設滬寗長途電話履行電話借欵合同第一欵之規定不特喪權辱國且將吾江蘇之地方主權拱手讓人爲害之大寗不寒心我蘇人對此利害切身之事豈容默爾而息應請共起抗爭務使此項合同根本取銷以保國權而維命脈不勝廹切之至嘉定縣敎育會敬 
[常熟]  
　　水陸警兜捕盜匪前日下午水警十三隊長陶熙光據偵探倪守業報告本邑王市鎭聚有大帮盜匪即與二等警佐王崑山議定兜捕方法當夜十時由水警隊先鋒官陶煦光帶同倪偵探率領先鋒船及八號巡船至大東門總管廟河埠王警佐亦帶偵緝員朱舜卿巡長劉福泰丁鳳祥曁警士等開放水警船三艘至該處與水警隊會同赴王市及船將抵鎭恐人注目另僱民船載同警士登岸當於鉅鎭里許之草屋内捕獲清江人匪徒于友成陳敬芝孟賓連梁德雲張漢卿五名陶即命警將盜看守自與王警佐帶隊到鎭敲開陸關松茶館之門督警登樓兜捕盜首鄭玉山時鄭猶未起見捕急自床上躍出即持手槍向警射擊警士閃避槍彈向鄭猛撲奪去其槍鄭始被拘下樓復悉茶館對鄰蔣子平屋内藏匿大批盜匪警士遂毁門進内詎盜匪早已得訊均伏匿房中鳴槍拒捕水警巡長周子卿之臂竟中彈致傷警士因盜匪有墻壁掩護不易攻進急行退出少選整隊重進盜匪已乘隙遠颺僅拘獲王南笙一名並在房内抄出大小皮箱數只大衣包一個陶先鋒官與王警佐命警將先後被拘之盜匪七名押入巡船至次日（二十三日）清晨整隊回署經十三隊長陶熙光將盜匪隔别研訊據鄭玉山供稱現與清江人宋二宋三合夥販土宋等在清江爲匪時馬鎭守使派隊會剿亦曾拒捕至此次蔣處開槍者係宋二宋三兩人云云聞陶隊長尙須訊明所拘盜匪犯案情形再行解縣法辦云 
　　縣署會議南漕水利南漕闢河案縣署前奉督省指令略謂省庫無欵借墊候令沙田局派委嚴催福利公司從速繳欵以資應用縣署旋於二十三日召集四法團到署會議是日列席者水利研究會丁芝孫·瞿啓甲沙田局委員王泰會議結果公推王委員赴蘇與沙田局吳專辦會商嚴催福利公司應繳水利經費倘仍拖欠當先國築各户灘糧抵價然後籌欵開浚以興水利 
[南通]  
　　召集三縣棉業會議通如海棉業公開辦甫經一載編查棉產統計成績昭然惟絀於經費會務未克盡量發展總副董張劉二君特定陰正二十六日召集三縣棉商共議進行辦法並討論議事調查棉產及檢查棉花各項規則 
　　總商會將開講演會通崇海泰總商會近以陳漱六氏來通訪謁張紳嗇菴爰定陰正二十二日舉行講演會敦請陳君講演預定標題爲儲蓄會之利益聞陳君前當服官東三省時倡辦儲蓄機關至七十餘起在東三省金融界頗負時譽此次來通講演當能促進地方人士之儉德也 
[常州]  
　　會議後河工程紀武邑開浚後河工程事務所二十三日下午四時召集主持人開會到錢文茂等會議情形（一）錢文茂報告後河應局之叚自西水關至成全巷口已會同水利會實測共計一百七十餘丈（二）議决自西水關至甘棠橋所有灘土趕速開切儘夏曆本月二十二日收工共寄灘之泥决雇船十隻即速運　以免淤塞道路惟虹橋築壩不能出口决由工程局商之方壽椿限工城河工程三日内趕竣以便後河運土（三）議决自甘棠橋至成全巷口俟前段收工後再行興工五時許散會 
　　南門外發生勒斃命案武邑小南門外尉史橋有鄧晚孝者父早去世母遂與叔同居視晚孝如眼中釘數日前不知因何事故母與叔並糾同馬某湯某等用蔴繩將晚孝勒斃以草蓆包裹屍體雇小船投於橋東草地内不料被死者之友張錦泉聞悉被害情形至二十二日果將屍體尋獲擬報官請究死者之母與叔遂託人出爲排解私自了結二十三日已購棺埋葬矣 
[無錫]  
　　捲烟業昨議今日停業無錫捲烟營業特稅於今日（二十五日）開征捲烟業於二十三日開大會議决請求展緩開征昨日（二十四日）上午烟紙公會公推徐慶祥持函至特稅處投遞被辱不納歸報大憤此上午情形也下午三時在事務所又開大會到東南西北中五區同業四五百人王文卿主席報告聘請名譽董事次報告明日開征應用何種方法對付議决今日（二十五日）全體勿售捲烟當塲全體簽字店中存貨多者退還公司少者封存並已得大同行裕康協興源晋泰豐等號一律贊同並已得英美·大英·南洋·大美等公司同意停止出貨次來賓蔣耀鏞等演說次主席報告設事務所於新世界以便辦理交涉即散會 
[揚州]  
　　儀徵催辦户籍儀徵縣户籍員包燧等以奉委已届四月旣無供　之期復無領薪之日昨特聯名呈請省長迅賜解决予以維持飭縣查照户籍條例從速施行 
　　鎭守使令知視事淮揚鎭守使馬玉仁昨令縣署前於一月銑日奉准給假回籍葬親茲於二月江日回署銷假視事仰即知照云云 
[清江]  
　　兵士拿賭攫飾傷人淮陰三市王營鎭中市徐姓旱烟店十九日有本鎭商民在店内賭牌早飯之後突有兵士兩人到塲聲言拿賭彼此言語不合兩兵士即將茶几摜壞手執茶几之腿打破郭醫生仁字頭頂後又打破郭之耳門血流被面登時暈倒在地不知人事郭之父母聞信趕至將兩兵士扭送當地縣警備隊看押隊長張明才訊問肇事原因據郭之父母云伊子戲牌兩兵入内拿賭欲奪伊子金戒指致將伊子打傷不省人事兩兵供稱林姓係同胞弟兄現在二營六連充當兵士起事之由緣伊兄弟與郭同賭彼此口角肇禍云云張隊長以事關人命不敢擅專特報告鎭西西壩聯組稽查處請其辦理惟郭姓曁地方衆商民以茲事體大不容輕處旋由張隊長作保暫將滋事兵士交給聯組稽查處如郭仁宇得慶更生由營道歉了事否則賠抵刻郭姓已請美醫生到宅療治所有傷口槪用橡皮線縫合並敷傷藥裹束據醫生云倘一二日内不生他症可無危險萬一别生枝節生命恐不能保故郭姓一門今日（十九日）都以淚珠拭面云 
　　數秒鐘之地震·此間於本月十九日夜十時五十分突有輕微地震計數秒鐘時人已睡宿被震驚醒者甚多幸其勢甚微僅覺地面搖動毫無損失 
[徐州]  
　　昨午地動昨（二十二日）午四時二十分忽然地動惟動狀輕微僅四秒鐘即止故多不知有地動之事者 
　　警察拿獲匪人前（二十一日）午警察局保安隊在張公祠門前拿獲匪首張殿五一名訊供迭在西北鄉十團等處率衆搶架鄉民不諱該局得供之下擬即解送縣署依法懲辦矣 
[寗波]  
　　老寳華輪行駛温台航線甬埠寳華輪局行駛温台之平陽輪觸礁遇險後該局以老寳華輪適在滬未駛現聞已定將老寳華輪開駛原有航路船上職員係擇平陽輪之謹愼可用者任之買辦仍爲盛善卿定本星期二（二十六日）即行開駛 
　　商輪公會選舉會長寗波商輪公會於二十二日上干開選舉會到有各輪船公司經理代表十餘人結果以余潤泉當選爲會長 
　　特稅局查獲漏稅烟船甬捲烟特稅局第四分局聞悉英美烟公司在奉化方橋等處放有游船售烟等情即於二十日派員三人並向巡防局借防勇四名赴該地稽查至方橋已夜半三句鐘果查有英美烟公司游船一隻計裝未貼印花之紙烟十二大箱半並西人孟克及譯員周詞來紀齊卿二人當將人船及紙烟一併拿獲至二十一日下午到甬後經由該烟局責令售家補貼特稅印花費並由周紀二夥出具保結以後决不再犯至該西人業於二十二日晨釋放矣 
 
 

Page 12

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 13

 
 
第一萬八千三百十四號;中華民國十三年 西曆一千九百二十四年二月二十五號
星期一 * *本埠新聞 
[閘北兩商會爭廢電話密約]  
　　閘北商界聯合會·上海商業維持會昨日下午三時爲爭廢電話密約事特開聯席會議到者兩會職員四十餘人公推李廣珍主席報告開會宗旨略謂前日報載北京政府於民國七年間向日本密訂借欵合同以敷設全國長途電話即以全部財產作抵曾經各公團反對中止今滬寗長途電話行將成立並有履行借欵合同第四條第一欵之規定之說喪失主權莫此爲甚迭經省敎育會·縣敎育會·等通電反對在案敝會等以此項密約如果成立不啻斷送吾江蘇全省地產主權故特召集諸君從詳討論冀作兩會後盾而保主權報告畢陸端甫起謂省敎育會通電反對已有數日繼起者祇一縣敎育會而吾商業團體則尙寂焉無聞本席主張致函各路商界總聯合會請其從速召集各路商聯會討論對付方法不知諸君以爲如何全體贊成通過孫敬英謂陸君主張本席極表同情惟鄙意以爲除請總聯會召集會議外本會不妨先行單獨通電以示民氣衆贊成通過茲錄其致韓省長原電如下南京韓省長鈞鑒報載滬寗長途電話成立交通部將實行電話借欵合同第四條第一欵之規定此說如果成爲事實則江蘇全省地方主權完全斷送先生蘇人當不忍見父母之邦拱手讓人也應請力阻以保主權閘北商界聯合會·上海商業維持會叩敬 
[爭廢電報電話密約之又一電]  
　　上海地方自治研究會昨致南京督軍省長電云（銜略）閱本月十九日申報載民國七年間電報電話借欵秘密合同二件將全國現有及將來擔任之電政交通主權完全抵押無遺查是項合同係前任交通總長部員之賣國行爲曾經各團體反對中止現交通部竟欲履行電話借欵合同第四條第一欵之規定敷設滬寗長途電話以踐其約喪失我江蘇地方主權爲患伊於何底應請鼎力抗爭取消秘密借欵合同以保主權而維電政上海地方自治研究會會長沈維燿·副會長吳寳地曹棅叩有 
[淞滬港務局暫行章程]  
　　淞滬港務局章程草案業經披露本報惟刻下該局暫行章程與原議草案多所修改如原議草案計有十八條而暫行章程祇有十二條所有節目亦已一槪删除故將暫行章程再行披露如下第一條本局以辦理改良淞滬港口工程事宜期發展航業商業爲宗旨第二條本局採用委員制設委員長一人由中央特派綜理本局一應事宜第三條本局委員六人輔助委員長處理局務由左列各員充任中央主管部署會同呈派二人特派江蘇交涉員一人滬海道尹一人江海關稅務司一人上海理船廳一人第四條本局設秘書二人由委員派充承委員長之命辦理文牘各項事宜第五條本局設會計員二人承委員長之命辦理會計事宜第六條本局因辦理庶務曁繕寫文件得設事務員曁書記員若干人第七條本局設總工程師一人副總工程師一人工程師曁技術員若干人承委員長之命辦理工程事務第八條本局設諮議員十一人研究關於港務進行事宜以左列各代表充之上海總商會代表一人地方人民代表二人中國航業代表二人外國航業代表四人吳淞商埠局代表一人江南水利局太湖水利工程局公推代表一人第九條本局進行事務應報由中央各主管部署查核第十條本局執行事務有涉及地方行政者應會商該管最高行政長官辦理第十一條本局各項辦事細則曁會議規則另定之第十二條本章程自呈准日施行如有未盡事宜得隨時修正報由各主管部署查核呈請核准附應行隨文聲叙事項（範圍）暫定港務範圍自龍華上游楊思橋濱之上作一直線與江成丁方由該線起至黃浦江口止其因辦理工程之必要關於出入海道及測量施工等應行管轄之範圍俟港務局成立後體察情形詳細酌擬報由中央主管部署核准施行（經費）港務局經費就左列各項支配（一）海關附加稅（二）轉船稅（三）附加船鈔（四）港口應收各項捐稅以上各項應先由主管部署分别籌擬開辦之初並得由港務局發行港口公債其數目臨時酌定（權限）查港務局爲國家特設受中央政府之命辦理修治淞滬港口及附近出入海道至必要與可得之深度以期改良關於港口内航行及一切之便利港務範圍以内有應行設施之工程地方官吏有協助本局實施之責任吳淞水陸工程凡與商埠局原定職掌有關者應會同商埠局協商辦理其碼頭貨棧等可由商民承辦者得歸商民辦理但對於前項工程計畫仍應先得港務局之許可港務範圍以内兩岸漲灘公產有在實施工程以外本局認爲得升科者所有升科事項均由地方主管機關辦理其升科費應作地方公益之用諮議員會議議决事項應送由委員長交各委員會議採擇施行總工程師承委員長之命對於本局一應工程事項有建議計畫曁督率技術人員執行實施之責任但關於進退技術人員仍由委員長主持港務局所需各欵應由局擬具預算書分報主管部署核准至收入支出各欵亦應於年終分别編列决算書分報查核如臨時發生特别支出仍應具報追加 
[滬北米業聯合會特會紀]  
　　决定夏曆正月二十八日續開大會 
　　滬北米業聯合會昨日下午二時開特會到者唐秀甫·范和笙·蔣稚石·朱麗生等十九人因不足法定人數改開談話會主席唐秀甫報告各處來函次報告上年份通年收支各欵末討論捐務繼續問題主席起謂米聯會成立迄今捐收之旺上年份除開支一切尙餘一萬五千餘足見本會熱心浚淞今年報載水利協會進行頗見順利各縣曁本埠各業紛紛認欵本會正宜繼續協助進行無奈上年下季少數議董各懷意見常皖兩帮迭次函請停捐本會認爲事關全局非特本會之前途若何其影響將及於水利協會惟因年内外迭經通告召集各董開會討論均因人數不足致無結果米行公會前據常皖兩帮來函請予停捐故今歲暫行停扣以待大會解决乃今日年會改特會仍然不能足數就此情形而論捐欵已停開支仍舊長此牽延似亦不成局面且所扣客捐仍本希望開河今不能進行難免不受客家責備應請在會諸公討論一完善辦法朱麗生謂鄙意主張一方面函請總商會進行開河一方面召集各董再開大會蔣稚石起謂函請進行開河一說今日非正式會議未便取决然會務長此延宕亦頗非計鄙意主張將上年經過情形登報聲明另定大會日期召集各議董討論解决辦法云云討論結果一致贊成蔣說當由主席决定夏曆正月二十八日續開大會即日登報通告其捐務之繼續浚淞之進止均於是日决定云 
[捲烟稅問題之昨訊]  
　　烟業對實行徵稅之態度 
　　本埠總商會爲調解捲烟特稅事曾將雙方意見竭誠勸導業已就範總代表虞洽卿晋省磋商未畢而上寳區特稅局又有函知徵稅日期當即轉函該業公會並詢虞總代表有無消息刻悉該業對於稅局此舉以兩商會旣爲調人應予注意至所認敎育費數額雖與當局規定懸殊其實此項認數之區域範圍祗占全埠四分之一比例尙不甚遠預料總代表於今日有電報到滬至公會方面調查手續業已告竣正在彚編總册以資稽核 
[律師公會開會紀]  
　　定期開春季大會 
　　上海律師公會昨日下午二時開特别會到者張一鵬·張家鎭·蔡倪培·王開彊·席裕昌·沙訓義·文超·沈時復·巢堃·等多人議案如下（一）張尙律師提議解釋妨碍選舉案决議以已有大理院統字一六零五號解釋在前即可查照（二）王言綸來函商購地建造會址案請幹事會詳加復看再行定奪（三）商議招待外人來華考察司法案定下月十六日開春季大會再行計議又王開彊提出意見一項照錄如下 
　　「凖備收回法權之芻議」爲提議事外人轉瞬來華考察司法昨會長特集法界要人討論謀所以準備之道誠當務之急者也爰就管見所及略爲撮舉如左（一）審判公開本許參觀報紙爲民喉舌擬建議當局凡省城商埠遇有較爲重大之案發生應柬邀中外新聞記者及外國官紳到庭旁聽並錄供詞證據辯論及判詞要旨送登各報俾外人了解中國司法情形委員來時有可資之輿論無誤會之抨擊（二）擬就滬組設考察團招待委員會此事擬由本會主幹請政府曁各省選派委員設總會於上海或北京設分會於各省爲種種之必要的預備（三）擬由本會請司法當局推廣法院趕設各縣分庭改良監獄公布法典以爲根本之圖而杜藉口之資是否有當請公决之云 
[法治協進會常會紀]  
　　蔡鼎成提議關於凖備收回法權之意見 
　　法治協進會昨日（星期日）下午二時假城内東姚家弄烟業公所開第二十三次常會到會會員有湯應嵩·陳仁瑱·俞祖芬·蔡鼎成·張家鎭·樊炳熙·黃文鎬·張飛熊·等輪推蔡鼎成爲主席提議案如下（一）理事蔡鼎成提議關於凖備收回法權之意見（全文錄後）决議分函各省法團及省長以資參考（二）决議訂定於下星期日開全體會員大會議畢至四時許散會附錄蔡理事提議案如下 
　　前年華府會議因我國要求有撤廢領事裁判權之决議各國即擬組織考察團來華調查司法以備限期撤廢乃我國司法當局因凖備未周自請延期今列國考察團來華之期又近矣法界聞人關於此事之討論時見報章顧司法事務乃法律實務家之所有事故有所計畫期於切實可行非高談學理者可比愚意關於此事之凖備其要有二一曰法院之推廣目下各省會與通商大埠法院雖具規模而内地則均以縣知事兼理司法無論法律知識一無所有而黑暗重重不堪聞問試問外人肯受其審判乎至不倫不類之司法公署亦不適用故以推廣正式法院爲當務之急其困難惟在經費問題但目下司法收入時爲北政府撥作他項之用而對於推廣法院毫不措意爲今之計各省應就所有司法收入悉數留供本省推廣法院之用又不動產登記條例久經公布應由各省切實推行則關於登記費一項必成鉅數用作推廣法院之經費更無慮其不足其尚有未周以及上訴之不便者宜仿英美成規適用巡廻審判以期訟案無積滯之弊至檢察制度無存在之必要應行裁撤而以律師代其職務亦當省費不少也一曰法律之整理蓋世界各國趨重成文法而我國除刑律·商人通例·公司條例·及民刑訴訟條例·外殊少成文法典可據亦一缺憾宜由各省法院就修訂法律館已成之草案凡爲現行法所未備者暫行一致援用以濟其窮至於現行之懲治盜匪法·治安警察法·刑事補充條例·與現代立法之趨勢不合亟應廢止免貽外人口實以上所陳是否有當望海内法律實務家一討究之云云 
　　該會又發通告云逕啓者本會前次常會議决於正月二十日開省憲研究大會届時蒞會之起草員仍不足法定人數改開第二十三次常會除通過其他議案外更議决於下星期日開省憲研究大會時艱孔亟紀綱墮地救國之方端賴羣治務望本會同人及各起草員届時撥冗蒞臨共策進行曷勝企禱之至此致順頌公綏云云 
[滬律師主張嚴懲徐碧雲]  
　　王開疆向律師公會提議 
　　王開疆昨向律師公會提案云爲提議事據本日報載京伶徐碧雲姦騙吳妾一案京師警察廳有徇有力者之請不送往檢廳逕自罰徐作苦工四個月含糊了事之說當此收回法權之際乃有此類現象發生殊令人髮指查伶人亂政　諸五代内廷供奉倡自晚清大抵衰世末運人尙浮器頌聲不作風騷體盡抑鬱之氣不舒鄭衛之音易進而二三無聊之輩復從而張之遂致伶人益無忌憚居然躋蹌士類名列縉紳國家將亡必有妖孽此風不戢無以鋤㚥查新刑律補充例第七條因姦釀成其他犯罪時雖未經有告訴權者之告訴仍應論之所以維持風化嚴杜淫奔法至嚴也此案徐某旣姦吳某之妾復騙其銀錢逹二萬餘金是已觸犯新刑律之姦非詐財及受贈贓物之數罪俱發已經被害人依法告訴將被告人拘獲自應迅速解送檢廳或由檢廳本其干涉職權自動檢舉警廳不解法廳不提即係當行爲而不行爲應負刑事上之責任又無疑義使報載而確則是京師警察廳及地檢廳縱姦凟職破壞法治事實昭然應由本會依法主張一致力爭痛懲淫伶嚴辦奔婦以端風化而維法律實爲法便上海律師公會提議人王開疆 
[法租界水電事業之擴充]  
　　上海泰晤士報云法租界水電事業目下正在大加擴充上海法商電車電燈公司爲此已增加資本一千二百萬佛郎其計劃分四年完竣今已舉辦二分之一該公司前於一九二一及一九二二兩年間添設中央發電廠一所裝置透平發電機兩座共有電力三五○○啓羅瓦特盎披今年又將添置三三○○啓羅瓦特盎披之大發電機一座明年復將添置同樣電機一座令電力總數逹於一○○○○啓羅瓦特盎披至目下法租界最大銷費置爲三五○○啓羅瓦特盎披大半用於居户電車公司僅用五○○啓羅瓦特此外路燈亦銷費一部份界内現有電氣間約十五所變更電壓爲二○○與一一○瓦特兩種分用於電車電燈二項本年又將添造六所裝置較大之變壓器公司所用全部材料皆購自法國僅發電機之馬逹係瑞士製造至自來水方面該公司前已添置吸水機增築濾水池所有沙濾面積視前增加一倍今年又將建築蓄水池一所能容水四五○○立方米突此後全部蓄水池可容清水一○○○○立方米突敷給全租界居民每日銷費四萬立方米突之需該公司於電車一部前已添購新式電車多輛本年又因霞飛路上乘客踴躍擬將該路全鋪雙軌以便添開車輛爲此三項擴充該公司已於原有資本八百萬佛郎外增募一千二百萬佛郎云 
[去年本埠進口輪船之統計]  
　　上海泰晤士報云去年本埠進口輪船英商會根據海關報告編製統計共有二九五三○○○○噸視一九二二年之二七七七○○○○噸一九二一年之二二六八六○○○噸俱有增加其中以美德船舶噸位比較上增加尤鉅計美國船舶前年爲二八一六○○○噸去年爲五一四○○○○噸所增幾及一倍德國船舶前年爲二一二○○○噸去年爲五三七○○○噸增加之率尤鉅他若英國船舶則自一九二二年之一一○九七○○○噸減爲一○六二九○○○噸日本船舶微有增加前年爲六九五○○○○噸去年爲七七○二○○○噸中國船舶亦自前年之四七四七○○○噸增爲五三五七○○○噸更就主要四國船隻所管理之航務言英占百分之三五日占百分之二十六中國占百分之十八美國占百分之十視一九二二年無甚出入其對於北美西岸之航務英國自百分之二十九增至三十一日本由百分之二十三減至二十惟全部外洋航務英國則自百分之四十四落爲三十一日本由百分之二十七增至三十二美國由百分之十七增至二十此外内河及沿海航務則視前年無甚變遷更就上海噸位與世界各大埠較則因各處計算噸位方法微有不同無從爲凖確之比例大約當在第三或第四之列據最近各大埠船舶進口噸位統計倫敦爲一三一○○○○○香港爲一三九四八○○○紐約爲八八八四○○○上海爲七八一○○○○新加坡爲六六○二○○○云 
[日電局滿洲通電阻碍]  
　　發電仍遲緩 
　　上海日本電信局昨日發出通告滿洲線各縣及琦玉縣以北各地·福島·宫城·岩手·等處因電桿被水浸毁電訊不通近雖加工修理一部份業已復舊惟發訊仍須遲延特通知發電人注意云云 
[奉火藥廠長昨日抵滬]  
　　將赴奉復命 
　　奉天兵工廠火藥廠長楊和前因公奉令赴日公幹昨已公畢於本月二十二日由門司起程返國昨晚抵滬即須赴奉復命云 
[外國要人往來紀]  
　　大陸報云濬浦局海工程師將於星期一乘澳后輪船往温哥武又美檢事胡薩氏已自馬尼刺乘約弗森總統輪於星期日回滬 
[孫寳琦兩代表之行蹤]  
　　勞之常日内來滬　　翟危平明日赴粤 
　　孫寳琦派赴寗杭接洽和平代表勞之常及其隨員駱武唐到杭以還宴叙極忙茲據杭州來人云勞氏前日往游南湖參觀馬路返杭後迭應省議員及學界之讌會滬傳勞氏已經到滬尙非事實杭商會長金百順前夜收滬去杭昨晚尙約勞氏宴會勞氏今日或與交通滬行長盛行書同車來滬云 
　　又聞孫寳琦復派翟危平赴粤與陳炯明接洽統一事宜翟氏前晚抵滬寓大東旅社定朋日（二十六）乘輪赴港轉道赴惠謁陳云 
[朝鮮僑商欠欵和解之復音]  
　　朝鮮中華領事館復總商會函 
　　朝鮮中華領事館因傅利號欠欵事復滬總商會函云接准來函以朝鮮僑商傅利號經理李子言拖欠上海夏布商聚大·源裕·隆和·洽盛·聚安·等二萬八千餘兩請爲開誠勸導速予理楚各情本總領事館當即代爲商勸並函由本埠中華總商會迅予清理調處茲據該商會復稱前以傅利號虧欠上海夏布商聚大等欵敝會曾於常會時函知代表姚善榮來會調停據云業與李子言直接談判頗有端倪頃接姚函謂已雙方和解一切情形回滬時面陳相應函復即請查照轉致爲荷馬廷亮啓 
[絲繭公所評議員會竣事]  
　　江浙皖絲繭總公所於本月十五十六兩日開全體同業大會時因有緊要議案四件推定評議員十三人於十七日起至二十四日止每日午二時至六時開會鄭重討論昨（二十四）爲最後之一日各評議員如奚雨臣朱靜庵吳申伯陳灝泉汪甫卿王耀祖孫榮昌馬龍泉薛潤培湯也卿吕粹聲陳夑坤錢少菊等均於下午二時先後齊集總公所將大會提交之（一）整頓内地收繭　秤日期（二）取締女工集衆要挾（三）補救各縣頻加捐稅（四）救濟洋行抛貨及修正絲收條等議案四件分别整理逐案簽註意見以備提交大會付衆公决施行各評議員直至七時餘始事畢散會 
[妹子潛逃由姊代嫁之續聞]  
　　洪鳳楚之次女秀娟私奔致洪婿趙阿水往迎無着將其姊阿娟迎娶過門成婚之後始悉前情而二區警探亦將秀娟及嫌疑人陳金寳拘送法庭等情已紀昨報茲悉洪秀娟到廳後洪鳳楚與趙阿水亦先後投廳伸訴前日下午由張檢察官提案研訊良久判將秀娟與陳分别收押一面飭警補提引誘及唆使秀娟脫逃之胡某等來案俟預審終結後仰趙阿水將阿娟帶廳以便將全案送請民庭訊究 
[老閘橋開槍拒捕匪徒解軍署]  
　　盜匪江北人王阿五·陳大前因糾同在逃之華麗汽車公司股東兼經理王阿榮·曹小毛·等趁坐該公司汽車持械圖刦公共租界商店財物車駛抵北福建路老閘橋北堍被匯司捕房探捕攔住搜查王等即拒捕開槍擊傷特别西捕勞勃生·孩子侯根泉·並流彈擊斃小工徐杏卿案發被捕解由公共公廨訊供得實判决被告押候詳解護軍使署訊辦各情已誌昨報旋經公廨飭承錄供備就詳文發交匯司捕房於昨晨特派承辦此案之華探目陸連奎·金福壽包探侯阿寳·費克倫等將王阿五·陳大·兩犯提出加釘鐐銬押登汽車解送松滬護軍使署請按律嚴辦 
 
 

Page 14

 
 
第一萬八千三百十四號;中華民國十三年 西曆一千九百二十四年二月二十五號
星期一 * *[東方八大學籃球比賽展期]  
　　聘定評判十人 
　　本届東方八大學籃球比賽章程及比賽順序已載上月八日本報茲悉各校第一次比賽本定於上星期六（二十三日）舉行今因參與者尙有數校未曾開學或已開學而球員尙未練習故雙方同意改期復旦與南洋比賽已延至三月二十四日舉行東南與滬江比賽則改於三月十七日舉行約翰與之江因之江不加入照章約翰勝本届比賽評判須由籃球委員會聘任茲已向滬·寗·蘇·杭·四處聘定中西籃球專家十人分别擔任評判員姓名地點錄之如左計「上海」金門　HerryKingman　哈薩A.W.Harzard海士W.Hines郝伯陽·等四人「蘇州」馮家聲·極克生Jacksonr等二人「南京」力渣生R.P.Richdson寇倜斯Goodon　A.Curtis·麥克樂Mcloy·等三人「杭州」透乃歐E.A.Turner一人·比賽如在南京舉行即由南京評判員中任擇一人而經兩校之同意者任之餘類推總之本届評判一席不得由比賽之兩校任意聘請云 
[中學籃球比賽今日開始]  
　　加入者十二校 
　　上海中學籃球聯合會係聖約翰大學附屬中學發起於本年一月十五日成立加入者有曁南學校·澄衷中學·復旦附中·南洋中學·南洋附中·省立二師·美童公學·滬江附中·約翰附中·西童公學·漢保羅學校·青年會中學·等十二校比賽詳章已誌上月十九日本報茲悉各校定於今日起開始比賽云 
[討論籌備參與萬國童子軍會]  
　　萬國童子軍大會定本年八月在丹京舉行特函請我國派遣代表與會等情已誌昨報茲悉前日（二十三）上海童子軍會特函致江蘇童子軍聯合會請予籌備進行原函云敬啓者本會接准萬國童子軍會公函及規程各一份敬悉該會將於本年八月舉行大會於丹麥哥平哈經同時舉行國際競技及各種表演敝會以事關國際未便擅行用敢轉呈貴會應如何籌畫聯絡國内各團體從事籌備對於政府應如何促其注意俾中華童子軍之事業得表揚於世界並可獲國際間之光榮是所盼禱云云江蘇童子軍聯合會業將此案提交昨日（二十四）董事會討論僉認爲事關重要議决按照本會經濟情形尙無力參與惟事關國際榮譽應請全國童子軍聯合會籌備委員會召集臨時會議討論辦法並向中華敎育改進社協商辦法一面呈請江蘇省長咨行敎育部力謀進行云 
[中華體育協會將開成立會]  
　　盧煒昌行將返滬 
　　自吾國選手在第六届遠東運動會失敗後國人均引爲體育界之大恥爰發起中華體育協會以爲積極提倡體育及加入第七届遠東運動會之凖備頗得體育界之同情曾舉行多次會議後因盧煒昌作南洋之游故此事暫告中止現盧君不日即將返滬將與其他諸人商洽擬乘全國運動大會在武昌開會之便舉行成立會云 
[家庭日新會昨日之集會]  
　　本埠家庭日新會於昨日下午三時在本届會主張蟾芬君與其夫人李瀛南女士西門大吉路住宅内開會到者有男女會員黃任之·王糾思·黃冰佩·沈信卿·楊頌椒·黃伯樵·馬崇淦·嚴澹宣·高松甫·曁來賓王性初·弗蘭克·等四十餘人由張蟾芬及其夫人與長女公子張蓉貞女士等殷勤招待會主張君主席報告後請新會員蠶桑家何尙平演說略謂蠶桑事業由中國經土耳其至意大利一八五六年蠶蟲有病由百斯得博士及其他生物學家研究於是病蠶問題遂解决今又有問題發生如在日本人工太貴但中國尙不至此地位所苦者在蠶種多病據調查所得中國蠶種百分之九十五有病故必須改良然不必購買他國之種子因不合算改良本國種子蠶桑改良會有無毒蠶種出售於民國七年每百窩（一蛾所產之卵稱一窩）須售十二元至十二年只須三元四角五分七年售出僅二十五萬窩十二年逹四百二十二萬窩由此推測優良蠶種農家需要無窮但改良養蠶須恃乎女子因女子都從事養蠶之業又養蠶宜先小試然後大做自己製種甚爲危險最好於繭後先試騐如佳期留種否則將繭出售另購良種云云繼請新會員園藝專家葛敬中演說題爲『家庭與園藝』略謂園藝分蔬菜·菓實·花卉·等種與人生　有關係在杭州閘口站附近五六里九龍頭地方風景絶佳地質膏腴各種蔬菓均可栽種鄙人與友二人現已購得一百畝將來擬造新村希望各會員擇日至該處開會一吸新鮮空氣云云次請來賓德人經濟學博士弗蘭克演說由黃伯樵翻譯略謂予以私人資格來華考察農業見中國土地廣大需工人甚多宜採取歐西科學方法以機器耕種多設乙種農校俾學生半耕半讀如是則中國農業必能發逹又中國以農立國宜改良原有之農業遠勝注重工業德國因糧食缺乏而戰敗願中國從速改良農業云云末略討論會務茶點而散 
[今日放洋之南洋學生]  
　　南洋大學畢業生俞汝鑫·韋國鉁·二君今日（二十五號）乘提督公司之傑菲生總統號放洋赴美俞君係浙江上虞人於一九二二年得南洋大學電機工程學士學位畢業後歷充益中機器公司副工程師及招商局公學敎員今由部派赴美西屋電氣公司實習韋君係江蘇江都人於一九二三年得南洋大學鐵路管理學士學位後在津浦路局實習今由部派赴美國本薛凡尼亞大學肄業 
俞汝鑫韋國鉁 
[寳山縣敎育會評議員會紀要]  
　　前日（二十三日）寳山縣敎育會開評議員會到者十餘人重要議案如下（一）設立上寳平民敎育促進社寳山事務所其章程辦法推員起草（二）籌設平民學校試騐班一所推請管小穀·浦擷英·馮錫五·馬一良·爲籌備員趕速開辦（三）各市鄉官契分發行所浮收中筆費一釐改充敎育經費案有謂本會劉會員等前年屢提整頓中筆一案迄未實行並遭惡感現提此案用意雖是難生效力有謂旣與敎育攸關不論能否實行旣爲公事理由充分提議亦無過失有謂一釐中費全歸敎育事固甚佳惟操之過激不爲他人留有餘地步或易發生障礙討論許久决議將此案請議於縣議會按照各市鄉官契發行所收數多寡分等支給辦公經費餘欵槪歸敎育經費並推員將原文修正提交縣議會云 
[縣商會常會紀]  
　　上海縣商會於昨日午後三時開常會到會董傅佐衡·王伯塤·李詠裳·沈潤挹·莫子經·胡訪鶴·姚伯棠·沈景周·瞿鶴鳴·聞蘭亭·樓其樑·朱吟江等當由正副會長姚紫若·姚慕蓮將所有最近各機關來函次第宣布畢今届春季應開全體大會日期請各會董公同决定末後公决一切手續尙未完備暫行從緩俟下次舉行常會時再行公訂後又討論各種議案至傍晚散會 
[各工團聯席會議記]  
　　組織上海工團聯席會 
　　本埠各工團昨日假座武昌路機器工會開聯席會議到者六十餘人下午三時振鈴開會公推楊德甫主席陳鍾柔紀錄首由主席報告開會宗旨略謂吾工界中人處此競爭時代爲自圖補救計不得不結合大團體發展工人之權利繼起發言者有徐錫麟·謝作舟·郭寄生·王奠世·周無爲·等均有縝密之討論對於團結工人多方解釋其後推舉籌備員爲盧子卿·周榮福·徐錫麟·陸軒·陳廣海·王光輝·陳天·王奠世·趙蘭英·等九人另推候補籌備員四人爲楊德甫·謝作舟·陳國樑·胡友生籌備處决借用粤僑工界聯合會以每日下午二時爲籌備時間籌備費由出席各代表當場自由捐納次復討論追悼列寗公决由上海工界聯席會籌備員籌備舉行末復由海員工會鄭洪坤報告德輪戕殺華人案呼籲經過并希望援助各代表對於此案均有憤激之表示至援助方針尙須從長計畫鐘鳴六下茶點而散 
[道路會徵求會昨行開幕禮]  
　　全國道路建設協會昨晚八時在寗波路旅滬同鄉會舉行第三届徵求會員大會正式開幕禮王會長與許史二副會長均有代表與會由史副會長量才代表張竹平君主席來賓及職員到者如楊小川·殷鑄夫·余魯卿·頓宫寛·吳山·張維鏞·朱少屏·任矜蘋·謝介子·樊發源·趙惺吾·胡慕雪·吳志青·戈公振·朱劍霞·謝仲復·胡國光君等共約二千人先奏軍樂主席致開幕詞暢述感荷各界士女蒞會之意並報告會中宗旨及各項計劃總幹事吳山君對於會務亦爲極詳切之報告勤業女子師範學生唱歡迎歌名譽顧問楊小川君演說詞極暢逹並開中國留聲機器公司之江亢虎博士演說音片神童但二春君演京劇徵求會委員長任矜蘋君報告徵求之旨趣及進行方法開映美國森林等之電影勤業女子師範學生單人跳舞各隊職員每人五分鐘演說開映明星影片公司頑童新片並由兆芳照相館攝影奏軍樂散會 
[普善山莊昨日之董事會]  
　　議决籌欵兩方法 
　　普善山莊（事務所在仁記路三十五號）昨日下午五時假六馬路仁濟善堂開全體董事會到者王一亭·孫仲英·龐竹卿·陸維鏞·孫月三·朱芑臣·趙文煥·葉愼齋·張賢清·蕢延芳·袁履登·翁寅初·伊峻齋·羅坤祥·佘杏生·陳良玉·沈伯逵·施畊尹·顧文朝·王駿生·等五十餘人主席王一亭略謂普善山莊由王君駿生担任已有十年足　苦心孤詣幸蒙各界大善士及各董事熱心贊助凡掩埋暴露施診給藥諸大端均已次第舉辦然滬上近來地方推廣人烟稠密此項善舉對於公共衛生極有關係應請諸公帮助云云次由主任王駿生報告癸亥年全年收埋數目共計大小材一萬二千二百五十四具又中西醫院施診給藥號數共計五萬六千四百七十一號復由經濟董事龐竹卿報告癸亥年全年收支賬略在座均以開支逐年浩大經費日益困難陳良玉起言普善山莊按照報告單規模旣大經濟更難請諸董事設法援助鄙意籌欵只有兩種辦法特捐請列席各董先帶捐册勸募不拘多寡餘再具函分送月捐須從徵求會員入手請每董擔任會員十人月費最少額定一元多多益善似此雙方並行手續旣便補助亦多趙文煥·袁履登·黃延芳·均附議主席以兩種辦法並限二月杪結束付表决一致贊成通過其餘應辦事務各有討論散會已七時矣 
[閘北救火聯合會選舉開票]  
　　正會長徐乾麟　　副會長竇耀廷俞宗周 
　　閘北救火聯合會於昨日舉行選舉正副會長到一·二·三·段曁胡家橋救火會會員百餘人公推莫梅卿主席監視員爲鮑咸昌·陳炳謙·俞宗周·陳勇三·四君·此次共發出二百八十八票收到一百五十三票開匭後由羅子惠唱票馬耔田·王鏡濤·記票結果徐乾麟以八十六票當選爲正會長次多數爲沈聯芳竇耀庭以七十四票·俞宗周以五十八票當選爲副會長次多數爲徐春榮·王彬彥·陳炳謙·三人選畢後茶點而散 
[商品陳列所售品部商業狀况]  
　　上海總商會陳列所添設售品部試辦以來頗著成效綜計十二年份寄售出品者三百餘家其種類計逹二千餘種茲因其天后宫橋拆修改造阻斷交通不無障礙然售出物品所得價值尙逹二萬元左右就中由英之倫敦·美之紐約·舊金山·鐵孔賣·曁南洋羣島之巴逹維亞·坤甸·爪哇·暹邏·等處購作貨樣者尤居多數除每月將售價逕付出品家外其零星貨欵至年終均一律解清該部職員入春以來分向各大工廠商店商請多送售品爲竭力之推銷謀國貨之發逹並予國人之便利云茲將各處所送最著售品略舉品類如左 
　　（玻璃器）上海玻璃公司協昌玻璃廠各式之電燈罩隆記玻璃廠鳳記玻璃廠公益玻璃廠侯山玻璃公司之花瓶玻璃杯仁昌永料器號各種料器（磁器）浙江龍泉改良磁業工塲湖南模範窰業工塲陶正昌鴻康祥建華公司各種磁器益中公司之電磁（陶器）宜興利永公司各種陶器（石貨）浙江青田林琢石齋各種花瓶筆架等（搪磁）　豐搪磁公司中華職業學校琺瑯工廠各種搪磁（機器）温州瑞安李毓蒙之彈花機上海造繩總廠之造繩機東信機器廠之軋花機普益習藝所之織襪機（文具）商務印書館各種文具杭州邵芝巖之筆老胡開文墨莊之墨國貨文具廠之米逹尺等天津宜文齋之印色（書籍字畫）商務印書館中華書局各種書畫錢化佛之著作北京化學工業會之雜誌本所之報告書等（擦銅水及皮鞋油）鷹球製造廠之擦銅水及新華工業社之皮鞋油（火漆）三緘火漆公司之出品（油漆鉛粉）振華油漆公司之各公油漆及開林公司之鉛粉（藥品）粹華製藥廠太平洋製藥公司種德園五洲大藥房各種藥品及直隸丹華製造廠何禮臣之咳嗽藥家庭工業社之痧藥水等（草帽呢帽）華福製帽廠大東製帽公司用中製帽公司冠華帽莊顏祥茂等所製草帽及呢帽（製革品）常州者九昶杭州太昶號晋華製革廠之手提皮箱日新製革公司北洋硝皮廠之皮包（線毯）上海第一纖造廠海華公司各種床毯（毛毯）申昌裕各色毛段及毛織窗帘（絲襪）德和絲襪廠華純絲襪廠中華第一針織廠鴻興襪廠等各色男女絲襪（繡貨）蘇州武林女塾之花蝶烟台玉繡工廠各種繡花檯毯杭州都錦生之西湖絨織品（梳篦）常州老王大昌永記各種頭梳篦箕等（化妝品）化學工業社家庭工業社五洲固木廠中華興記香皂廠馥茂化妝品製造廠永和實業公司明和廠華華大藥房愛華香皂廠啓新蘭記皂廠久大精鹽公司廣東仁根藥房松大仁記皂廠等出品皆有銷售（絲扎排鬚）振昌成杭線莊乾昌祥絲線莊各色鬚頭（疋頭）崑山競進蠶業社之崑山綢鳳陽柞蠶習藝所之府綢海門益盛染織廠之印花布勤德榮記鴻生布廠鴻裕紗廠三新染織廠益成布號厚生紗廠恒興染織廠惠工布廠興民布廠德昶號啓成玉記漢口濟鄉工廠漢口貧民工廠天津華信布號精勤染織廠等之布疋川產貿易公司及江西周盛德君之夏布（毛織品）寗波立興織造廠各種圍巾男女毛襪絨帽手套德和襪廠之毛襪大中華之手套（棉織品）足安襪廠光華襪廠家庭針織社男女各色之襪三友實業社嘉定吳公順毛巾廠清記棉織廠興業公司大豐公司之毛巾如臯新綸織造廠之汗衫褲中國内衣製造廠之内衣軟襭等（巾帕）建新公司各式蔴巾及絲巾（紗帶線球）中華紗帶公司增成蔴線紗帶廠之出品（絲巾）偉士製造廠之空花圍巾（駝絨毯）甘肅織呢公司之駝絨呢駝絨毯（蜂蜜）無錫華緯之養蜂場之枇杷蜜紫雲英烏柏（瓶酒）張裕釀酒公司之白蘭地葡萄酒醴泉工廠北京雙合盛之啤酒上海康成造酒廠之白玫瑰葡萄酒菓子酒嘉定黃暉吉白玫瑰（醬油）嘉定黃暉吉槽坊吳淞萬盛醬園之衛生醬油冠生園之椒醬油（糖菓餅乾）冠生園各種菓品馬玉山公司中華協記餅乾公司天香糖菓公司各種糖菓餅乾徐家匯德昌順之杏仁餅惠華公司利華公司之杏仁霜（菓子露）化學工業社惠華公司各種菓子霜（包裝錫紙）錫華錫紙廠之出品（雨傘）甯波粹成立成廠綢傘鎭江苦兒院杭州華祥號福建海賞和傘廠歐而公司嘉定興業公司等之紙傘（籐器）上海森林籐器廠之搖籃坐椅手杖等（竹絲籃）海門習藝所紹興精華之出品（毛刷）漢口鄭榮記鬃刷廠上海第一工廠塲各種毛刷（鏡子）恒隆號大小各式方圓鏡子金錫粉紙廠各種手鏡（剪刀）杭州張小泉大井記張小泉永記各式大小剪刀等（玩具）模範工廠振藝啓智愛國等玩具廠（草織品）嘉定興業公司各種手提男女拖鞋寗波天成廠大小軟蓆温州振興中一兩蓆廠之坐墊及各種花蓆（盤香）化學工業社平湖孫透雲各種蚊香如　精華齋之衛生香等他如零星物品不勝枚舉云 
[東方社長赴歐考察]  
　　東方通信社長日人波多博氏近擬赴歐美考察現正候船日内即擬出發云云 
　　尙有本埠新聞等轉入後頁 
 
 

Page 15

 
 
第一萬八千三百十四號;中華民國十三年 西曆一千九百二十四年二月二十五號
星期一 * *本埠新聞二 
[一週間紗花槪况]  
　　前週本埠紗花市面已有傾跌之勢然未至猛烈之趨下者以買方大户尙能勉力維持以圖避免世界棉市暴跌之潮流也及至上週不特歐美棉市之繼續跌下即東隣三品亦不能作中流砥柱同入疲軟漩渦之中本埠市面因之日見虚弱所謂買方大户者相率盡量吐出爭先恐後惟恐不及一時賣氣大盛價格跌落頗巨而尤以期紗之跌落爲尤烈各帮客商臨此可驚可駭之市面俱各束手靜待其變以致現貨交易寂然人氣更衰此次世界棉市之暴跌發源於美以棉花需要之不起爲其主因蓋蘭開夏廠商方面之存棉有九十萬包之巨足敷數月之需則非有必要時期决無再進棉花之理且用美棉各廠又多减工之說此外若布業不振股市無力俱足使棉價之日下英印棉市向隨美棉爲轉移此次亦步亦趨跌落亦不小且利物浦紡織家衣工人間之爭執久未解决調和船員罷工風潮又歸失敗其國内情形亦頗不利於棉價也日本見此三大棉市之疲弱傳染亦速我國市塲以買方大户之多故海外疲勢之來能阻遏一時不致即受影響然壓迫愈甚反動愈烈此近日市面之一跌而不可收拾矣預測下週市况仍難看好又恐無減於上週之疲勢也茲將上週本埠紗花成交槪况分述於左 
　　（一）期紗上週期紗跌落頗巨故成交特多共二十二萬七千零六十包較前週增十二萬二千八百六十包計紗布交易所成交二十萬四千五百包物品交易所成交一萬七千七百十包取引所成交四千八百五十包茲以上週中二月期爲標準而比較中日之期紗價格於左 
月　日　　中國紗布交易所　日本三品取引所　　　　　　東匯 
　　　　　　　　　兩　　　　　　兩　　　日元　　　　兩 
二月十八日　一七五·七　一九六·九（三○六·五）　·六四二五 
二月十九日　一七六·七　一九一·六（二九八·二）　·六四二五 
二月二十日　一七五·九　一九六·五（三○五·九）　·六四二五 
二月廿一日　一七五·三　一九一·三（二九八·九）　·六四 
二月廿二日　一七三·九　一九四·三（三○○·○）　·六四七五 
二月廿三日　一六九·六　一九四·二（三○四·七）　·六三七五 
　　（二）現紗上週現紗以價格變動甚烈客帮頗爲恐慌來電止辦以市面交易極少僅漢口·汕頭·蕪湖·野鷄·廣東·天津·江西等帮做開三千四百包較前週少三千七百包本紗二十支價格以十八日一百九十七兩之三羊爲最高二十三日一百八十七兩五錢之雙喜爲最低十六支價格以十八日一百八十九兩之金城爲最高二十三日一百七十三兩之如意爲最低十二支價格以十九日一百七十一兩之金鷄爲最高二十三日一百六十七兩五錢之竇鼎爲最低十支價格以十八日一百六十五兩之金鷄爲最高二十日一百五十四兩之萬福爲最低他若本埠英廠紗以二十日一百九十一兩五錢之二十支雲鵬爲最高價二十二日一百五十三兩七錢五分之十支藍龍爲最低價本埠日廠紗以十八日一百九十八兩之二十支紅財神爲最高價二十三日一百六十二兩之十支豐年爲最低價週間廠家開出極少僅溥益廠開出二十支地球五十包價一百九十三兩茲將大阪現紗一週間成交價格錄之於左 
月　　　日　藍魚牌　紅財神牌　福島牌　三馬牌 
　　　　　　　日元　　　日元　　日元　　日元 
二月十八日　三三一　　三○○　三○八　三○四 
二月十九日　三二三　　二九五　三○一　二九七 
二月二十日　三二五　　二九七　三○三　三○○ 
二月廿一日　三二二　　二九七　三○一　二九八 
二月廿二日　三二三　　二九八　三○○　二九七 
二月廿三日　三二五　　二九八　三○○　二九七 
　　（三）期棉上週期棉共成交二十四萬八千九百擔較前週增十五萬一千一百擔計紗布交易所成交二十四萬一千擔棉業交易所成交七千九百擔各月期最高價格爲十八日前市二月期之四十兩五八錢最低價格爲二十三日後市六月期之四十二兩六錢五分茲以上週中我國二月期棉及英美印三國三月期棉價錄之於左 
月　　日　　中國通棉　　美國紐約　　英國利物浦　印度孟加拉 
　　　　　　規元　　　　金洋　　　　辦士　　　　羅比 
二月十六日　四五·八五　·三一一○　一七·三七　五二一 
二月十八日　四五·三五　·三○一○　一七·九七　五一八 
二月十九日　四五·三五　·三○五二　一七·三二　五○八 
二月二十日　四五·四○　·二九六○　一七·五八　五一五 
二月廿一日　四四·八五　·三○○五　一七·二八　五一六 
二月廿二日　四四·二○　華盛頓紀念　一七·五二　五二四 
　　（四）現棉上週各廠及各莊號收進期現各花共一千七百五十件較前週少四千一百七十件内陜西花一千零五十件最高價爲十八日之四十六兩最低價爲二十三日之四十四兩二錢五分太倉花五百件價僅二十二日之四十四兩二錢五分安慶花二百件價僅二十二日之四十二兩七錢五分收進者計老公茂九百五十件東方三百件振泰三百件大豐二百件他若美國現棉最高價爲十六日之三角一分四釐五金洋最低價爲二十日之二角九分九釐金洋英國現棉最高價爲二十二日之十八便士又一○最低價爲十九日之十七便士又六二云 
[一週間之公債市况]  
　　公債市况自入新年以來市面極爲堅硬價格有步漲之勢而金融公債尤甚漲風之健爲歴届來所稀有緣此項公債於去年底抽籖後滿期已近故信用甚著人心以先購爲快况各銀行及經營公債業者去年金融多頭獲利倍蓰是以新年以來仍收買不遺餘力市價因之愈抬愈高二月份期貨由七十四元左有抬至七十七元上週市况仍堅週初雖略呈回風至週末漲高收盤行市依然較開盤行市抬高六七角而四月期除息市面尤爲堅挺整理六釐現貨存底漸少來源不濟價格亦　金融公債同見趨高上週中又漲上一元左右償還短期八厘債　自去年一蹶不振以來今年亦復狂漲前日收盤行市爲十七元六角而最高市價竟於上週中　出十八元半以外公債市况之生色於斯可見一斑矣今將週初及週末市價比較如下 
　别　　　　　　　週初價　　　週末價 
　　　　　　　　　　元　分　　　　元　分 
金融公債現貨　　七五·九○　　七六·九○ 
又　二月期　　　七六·一○　　七六·七五 
又　三月期　　　七六·二○　　七七·○○ 
又　四月期除息　七三·五○　　七四·二○ 
整理六厘現貨　　五七·○○　　五八·七○ 
又　二月期　　　五七·○○　　五八·七○ 
又　三月期　　　五七·四○　　五八·七五 
又　四月期　　　五七·六○　　五八·八五 
償還短八釐債券　一七·六○　　一七·六○ 
　　餘票交易七年長期於上週中開出三四月期貨市面交易雖不暢旺然價格亦極爲挺秀現貨價由五十一元六角五漲至五十三元三角收盤計漲上一元七角之巨三角期貨僅星期二做開價由五十三元八角漲至五十四元四月期貨收盤價爲五十四元一角亦平穩綜之公債市况目前人心大好各票價格無不有漲上之勢也 
[一週間内滙與外幣]  
　　内匯上週各埠滙欵仍無起色之可言各處滙貼水緣以跌多於漲京津銀滙市價似有逐日鬆動之勢週末北京公砝爲一千零四十六兩五錢天津行化爲一千零五十四兩半比前週各跌三兩洋滙結果比前週小二元五角北京銀元週末每千元計貼八元五角天津貼洋七元半烟臺烟估週末價掛一千零五十三兩較前週小五兩銀元亦降五元價掛一千零七元漢口洋例逐日改小最低價到過一千零三十一兩週末雖回上七錢半比前週尙縮去二兩二錢五分銀元週末掛一千零七元計小五元宜昌宜平週末價爲一千零三十五兩比前週計跌二兩銀元市價星期五以前毫無變化迨星期六始改小一元爲一千零十七元川滙初時略漲繼則大跌週末又趨回高重慶九七平銀週末掛一千零二十兩成都爲一千零三十兩較前週末行情各漲五兩銀元均隨銀滙爲轉移故結果比前週亦增高五元計成都銀元爲一各零三十元重慶計一千零二十元萬縣九七平銀週末計一千零三十五兩銀元爲一千零三十五元各與前週末市價相同餘如江浙皖贛及奉天哈爾濱等貼水週間雖間有變化而結果均與前週末行市無異云 
　　外幣上週外幣市况略有轉機故各票市價大致漲多跌少其原因不外乎外匯疲軟標金趨漲是以人心穩固賣户方面大不若前兩週之亟亟求脫受主亦無日前之觀望不進故票價及交易同有進步也其中祗法郎及馬克羅卜等票銷胃依舊冷淡週間成交價因以毫無變動在此堅固聲中而各票仍不能活動嗣後殊難樂觀茲將其餘各票高低市價列表於後以資比較 
票别　　最低價　　　　最高價　　　　　差數 
英金票　八元三角五分　八元四角五分　　一角 
花旗票　一元九角　　　一元九角五分五　五分五 
老頭票　八角七分三　　八角八分三　　　一分 
嗬囒票　六角七分　　　六角八分五　　　一分五 
星嘉坡　九角四分　　　九角七分　　　　三分 
香港票　九角七分三　　九角八分五　　　一分二 
[一週間之絲市]  
　　上週中洋莊絲市依然不振廠灰二經交易續趨停滯皆緣紐約等處邇以横濱日絲逐步鬆廉致華絲銷塲頓形減色惟里昂一埠似稍轉機故對於黃白絲經談成頗多然以滬埠法匯頻長交易尙未暢逹是以華洋絲商對此絲市前途仍難樂觀茲將上週中各種絲經經過情形分類詳述於下 
　　機械廠絲上週中廠絲市面甚爲冷落交易竟趨停頓緣紐約行市仍趨疲滯故美莊進胃毫無法莊週間雖接里昂來帳無如吃價仍小且因滬上所存現貨條份不合致亦無談成目下廠商態度皆以絲本重大售價不願過鬆故交易一時恐難接近市况趨勢尙無活動也 
　　輯里白經上週中白金交易亦甚清淡惟查滬棧中下等乾大經因存底不充雖英法絲市平疲而絲價尙不致過低惟高等乾經因紐約市面不振迄無成交華絲商近以内地絲價看高人心一致望漲故上週談成之中下等乾經及上等大經價均逼漲五兩市况仍屬堅挺云 
　　川魯黃絲經上週中黃廠經交易稍見暢盛惟魯廠經及上等川廠經仍無去路而川鄂黃絲亦以印莊方面銷路沉默致均未暢銷僅揚返黃經里昂去胃遽殷法莊連接來帳購成上中下等貨三百餘擔絲價初雖疲跌旋即提漲行市尙屬堅穩 
　　八繭灰經上週中灰經市面仍見疲滯交易繼續停頓緣歐美市場價已跌小故上週美莊來價較前相距七八十兩致紅盤交易迄今猶未見開而華商方面日來雖無交易然以存貨有限態度依然堅挺以致行市趨於沈靜云 
　　預料本週絲市廠絲因海外市面不利交易難暢價當轉賤白經因存貨不豐而内價甚昂絲價勢難低小行市仍難堅定黃絲經倘法滙不增里昂交易仍旺價常稍漲灰經銷路難起如人心軟化價將頃賤矣 
[一週間之茶市]  
　　上週間本埠洋莊茶市已略形暢逹但各茶開出價格除貢熙仍趨堅定外餘均未能見高市面尙難認爲佳象本埠各製茶廠因大帮去路呆滯貢熙珍眉暢銷其中不無圖利之處已有多數開工茲將週間各茶市况分述於下 
　　路莊上週間路莊綠茶總計成交四千七百五十九箱較前週增銷二千一百零九箱其中珍眉一項佔十分之五成交之貨仍以屯溪等路之茶爲多售開價格高莊貨五十四五兩中莊貨四十二三兩低莊貨三十七八兩市盤較前週無大上落貢熙一項市面穩定市上存底不甚豐富交易仍不見旺開出價格高莊三十四五兩中低莊自二十五六兩至三十兩較前週約漲二三兩較上年底約漲五六兩嫠源屯溪兩路之大帮自美莊停頓以來華商因成本關係莫不焦急至此時期若再因循不謀脫手前途危險實足寒心故均願紛紛貶價拆售全週總計拆出十餘帮係由華洋雙方購進鳳眉售盤自三十二兩至四十兩娥眉售盤三十一二兩針眉售盤三十兩秀眉售盤二十七八兩蔴珠　珠芝蔴寳珠售盤三十四五兩市價均較前週無漲跌但土莊茶商對於此項大帮極爲注意搜買預料本遞市價或不難轉趨堅硬云 
　　平水上週間湖州平水綠茶仍無重大發展大帮毫無銷路市面遂無從轉機各種零碎貨因英國先令回縮已有少數成交市價較前週尙無漲跌 
　　土莊上週間本埠土莊茶去路略形活動走銷仍以珍眉貢熙兩項爲大宗日來各茶廠所製之貨純是珍眉貢熙預料本星期内當有大批上市云 
　　工夫上週間工夫紅茶市面依然清淡英美各莊仍無動辦人心趨疲金週僅由克昌洋行買進温　紅茶二百二十一箱價二十六兩五錢市盤較前又跌一二兩殊不見佳茲再將前上兩週輸出箱數及存底列表比較於下 
　　輸出比較表 
茶　　名　前週輸出箱數　上週輸出箱數　茶　　名　前週輸出箱數　上週輸出箱數 
路莊珍眉　一○四七　　　二三八四　　　路莊娥眉　一一九　　　　一七八 
路莊貢熙　七八七　　　　八五五　　　　路莊眉雨　無市　　　　　一五 
路莊珠茶　一七一　　　　一○六　　　　平水綠茶　四六九　　　　一七八 
路莊鳳眉　三四五　　　　九三二　　　　温州紅茶　無市　　　　　二二一 
路莊針眉　八五　　　　　一三六　　　　湘鄂紅茶　二五一　　　　一六五 
路莊秀眉　無市　　　　　一五三 
　　存底表 
茶名　箱　　　數　茶名　箱　　　數 
路莊　二六三○四　平水　二二一一七 
工夫　四○六一五　土莊　　四四八九 
[碾米業公所年會紀]  
　　上縣機器碾米公所於前日開年會到者正會長張樂君副會長曾影毫評議員蔣敬文朱安生潘獻廷徐鴻基周麟峯等當由曾副會長報告開會宗旨並將各處來函交衆閱看旋即提議（一）據全皖旅滬米商公會來函以上年十二月十六日公同議决每石米抽收二釐捐欵爲常年經費託由本公所同業代扣列入機工賬内按月由該公會派人經收一次出有收條以昭憑信等情並附送斛米收欵辦法四條到本公所請各同業公議僉以此事自可照辦應即通告各同業一體知照并函復該公會查照所附辦法四條並應由本公所轉致各同業一體知照（一）駁船同人來函要求增加駁運費每包一律大洋三分其轉棧上廠者每包大洋二分等語公决一律照各廠去年原價增加一成應由各廠同業各自知照（一）上海總商會上年十二月來函推舉本公所副會長曾影毫爲水利協會委員曾影毫對於水利協會事務上年秋間早經辭去米業聯合會職務明白表示茲復承上海總商會推爲委員實屬不能擔任除已另函復請總商會辭退外應再錄存議案查照（一）議各職員及司月已届一載應重行選舉公議定本月二十八日特開大會公同選舉云 
[五年公債息票止付期之廳令]  
　　上海縣知事接江蘇財政廳訓令云案奉財政部内國公債局訓令内開查内國公債經理規則第十三條内開公債發息之期持人如不能息票依期支取此項過期息票得自到期付息之日起滿三年以内續行支取過三年後則作爲無效等語現查五年内國公債第十號息票係由民國十年三月三十一日起開始付息扣至十三年三月三十一日期滿三年凡持有五年内國公債第十號息票者限於本年三月三十一日前持向各經理發息機關領取息銀過期作廢不再支付除登報通告外合行令仰該廳迅即遵令所屬各經理付息分機關一體遵照辦理等因奉此合行令仰各該知事即便遵照如有收存前項息票務於期前持赴就近中交兩行換現歸墊一面仍將止付日期先行布告周知俾免自誤至要此令 
[省委查勘煙苗之縣署布告]  
　　上海縣知事公署昨發布告云爲布告事案奉省長公署第一一四七一號訓令内開案查蘇省禁烟事宜自民國六年英員會勘以後業經一律肅清嗣恐日久玩生每年春冬兩季復經委員分往各縣查察即據報告並無租種等情在案現届冬令亟應委員切實巡查以期周密查有陳昌言堪以派往該縣親赴各鄉認眞否勘倘有烟苗發見即行查明佈種之人按律嚴辦毋稍寛縱並應招集紳民人等剴切勸戒取具切結不得敷衍塞責其在窮鄉僻壤尢須特别注意切實搜查並將查勘情形隨時其報等因現在省委陳委員業已到滬除派員會同分别抽查外合行布告仰各遵照倘有陽奉陰違一經查覺定行嚴懲不貸毋違切切此布 
[縣署委任官契管理員之訓令]  
　　郭蔭葵充上海市官契管理員 
　　上海縣沈知事日前委任郭蔭葵君爲上海市官契管理員一節已誌前報茲將縣公署所發訓令照錄於後爲訓令事案據官契總發行所主任范熙瑞呈稱竊奉鈞令各總董鄉董經董將管理售契員姓名具報或酌舉一二人報由官契總發行所彚報等因當經迭催各市鄉董舉報業已齊全所有據報管理員姓名另摺錄呈並擬呈分發行所簡章十則仰祈鑒核准予令委並發簡章以重職責等情除發給委任狀外合將簡章令發仰即遵照妥愼辦理此令計發簡章一紙委任狀一紙 
[地檢廳致警廳函]  
　　部頒指揮警察證號數之通知 
　　上海地方檢察廳致淞滬警察廳函云查敝廳檢察官指揮司法警察證迭奉司法部按年換發指揮證敝廳每届換發均經函請貴廳查照在案茲届十三年度換發之期所有新指揮證業奉江蘇品等檢察廳轉奉司法部頒發到廳當經分别轉發各檢察官收執除繳銷十二年度舊指揮證及分函外相應依照增定檢察官度司法警察章程第五條第二項之規定開列職名及證紙號數函請貴廳查照并希轉飭所屬一體知照俾便隨時調度而免誤至紉公誼計抄送清單一紙檢察長車順承四號首席檢察官郭壽璜十七號檢察官許步雲十八號張　十九號楊文濬二十號張樹銘二十二號蕭偉二十三號王應傑二十四號陸廳長准函後昨已令飭各警區一體知照矣 
[嚴懲私宰死猪案昨聞]  
　　徐阿和作坊業已發封 
　　滬寗蘇三帮肉業代表因新興猪作主徐阿和私將呆猪在公作偷宰妨害衛生被調查員唐錫鈞查阻竟敢逞兇恃衆毆傷一案呈請上海縣公署查究發封等情昨奉沈知事發出批示云滬甯蘇肉業代表等呈爲恃强私宰呆猪不服阻止並請封究以免禍患由批呈悉查私宰呆猪朦混出售久已懸爲厲禁新興宰作徐阿和等以呆猪搬入宰作希圖私宰並將查騐司事唐錫鈞毆傷實屬愍不畏法現准縣商會函知前情候派員分别查封飭拿訊辦並咨淞滬警察所查照此批 
　　上海縣沈知事昨日午前特令本縣警察所熊警佐派巡長帶同地方警察四名持文投淞滬警察一區一分駐所聲稱新興作主徐阿和因私宰呆猪事發被調查司事唐錫鈞查阻尤敢恃强兇毆受傷案發後潛逃無踪現已緝拿兇懲在案應請派警協助先將新興作查封等由劉署員准即撥派長警協同該警等至薛家浜將新興猪作生財封閉並着十二圖地保妥爲看守云 
[報關公所選出司年司月]  
　　日昨午後上海南北市報關公所開選舉司年·司月·大會到四十除家已足法定人數計選出司年豐順公十七票尙選司月甬和公二十六票餘順公二十六票源豐二十五票永慶昌二十四票裕和公二十四票益記十七票乾大昌十六票協大昌十六票存義公十四票合興公十三票復興公十三票泰源永十三票仁義公十一票以上各户當選司月選畢散會 
[精武徵求會之進行]  
　　上海精武體育會自開徵求會以來各界入會者極形踴躍昨日在中央大會堂召集各隊隊長隊員開第一次茶話會首由總參謀熊長卿君報告進行情形次各隊參謀演說當塲報告分數燕京咸陽兩隊已逹三千餘分各隊亦均在暗中進行現訂每星期上午十時在中央大會堂報告分數一次有各種游藝助興聞該會現公舉梁樹棠君爲會長梁君爲中華聖敎會發起人對於社會事業極爲熱心云 
[甬同鄉會孟德隊會餐紀]  
　　甯波旅滬同鄉會第四届徵求會員大會孟德隊隊長袁孟德君於昨日午刻邀集全隊人員在該會四樓會餐到者二十餘人酒數巡袁君起立致詞略謂鄙人年幼識淺乃荷同鄉父老謬推爲本届徵求會隊長復承諸君不棄慨允協助鄙人共策進行心感萬分惟本届徵求較諸前届爲困難緣同鄉中頗有因不滿本會過去事業之欠缺而懷疑不欲加入者實則此旨大謬蓋同鄉會爲一空洞名詞不能有所作爲同鄉會職員雖有造成同鄉會善不善之能力而操監督職員·施用能力之大權者厥維會員故同鄉苟能明瞭其所負之責任與所有之權力無論如何應加入本會同謀會務之發展共籌同鄉之福利彼徒事詰責者計亦左矣鄙人於本届徵求之進行有二言願與諸君共勉之即力之所及努力奔走之舌之所能多方曉喻之想以旅滬同鄉四十萬之衆必有感吾誠奮起而加入者也諸君高見所及尙祈各抒偉論俾利進行云云繼參謀殷錦章等均有意見發表而散 
[湖州同鄉會章起草續誌]  
　　湖州同鄉會起草委員昨日下午三時在湖州旅滬公學開第二次起草會到者有湯濟滄·楊譜笙·潘公展·嚴濬宣·陳果夫·五人因周湘舲·沈聯芳·黃搢臣·均有事他往其餘亦未到會故不足半數未能開議聞約定舊曆本月二十六日下午三時仍在原處開會云 
[肇嘉路小火警]  
　　昨午十一時許滬城肇嘉路果子巷中七百另三號門牌大生祥鐵機成衣店樓上因煮飯不愼遺火床帳勢將燎原一時火光四射即經附近救火會聞警赶往救熄祗燬床褥等物事後由該處崗警將大生祥店主拘入一區二分署訊罰 
[皖青年會所收男孩已領去]  
　　安徽旅滬青年同志會於上星期日開常會時有年約七八歲之男孩來會乞食當經該會議决收養前（二十三）日午後三時許有人赴該會領取該會駐會職員余某恐被詐騙多方盤詰據云係皖北渦陽人姓駱該孩乃其胞侄年祗七歲父母俱亡又無兄弟於本年正月初三日由籍來申訪友初一日抵埠寄寓於東湖旅館十三日率領該孩在馬路上遊玩不料行至大馬路浙江路口時突然入衆擁擠不堪致該孩一時不知去向倐見報載貴會收有皖北男孩一名特來領看是否云云余余某即令該孩出見該孩放聲大哭料係叔侄無疑當即准其領去 
[汽車傷人兩則]  
　　昨晚七時許一千四百九十七號汽車駛經廣西路撞倒寗波人陳立卿跌傷頭部并脫落二牙由老閘捕房一千零二十四號華捕押令汽車載送受傷人往仁濟醫院醫治旋即帶該汽車夫入捕房請究又有六千零五十六號汽車於昨晚八時駛經外白渡橋適有江北婦人錢王氏自電車走下不及避讓致被撞倒頭足等處受傷由虹口捕房一百四十一號印捕到來押令汽車載送受傷婦人往同仁醫院醫治一面持傷狀單帶該汽車夫入捕房稟候捕房發落 
[豫園遊人失竊]  
　　被竊一零五元...金表一枚 
　　昨日星期天氣晴和邑廟豫國游人如織有在四川路某洋行爲式老夫之許某偕友於下午到園游玩行至桂花廳前大衣袋中所儲鈔票二十一張計洋一百零五元又金表一枚已不翼而飛當即投報探警請求查緝 
[緝獲阜寗匪徒續聞]  
　　警廳偵緝隊會同四區警探在太陽廟茶館内緝獲阜甯匪徒施得標·樊廣德·顧寳善·三名抄出手槍一支已紀昨報茲悉此案經郝隊長劉署長訊據施供手槍託陳姓買來計出洋五十七元今由樊顧邀來圖刧太陽廟附近平屋内某姓云有現欵二千元等語並供出同黨鹽城人吳德金一名住廣東會館旁旱船上樊供係吳姓託我代邀數人故喚施携槍來茶館齊集顧供略同並認去冬曾刦鄉間草屋内之棉被等物分得錢八百文當在顧身上杪出珠阡一支云從無錫帶來云云昨日黎明時警探又將吳德金逮獲抄出皮篋三只當票二十一張所當均金飾衣服等物下午將一干人及起案證物轉解警廳司法科究辦 
[判還欠欵不服之覆審]  
　　判兩造將賬據呈案再核 
　　張梅臣前在法公廨控永和成申莊主萬仁甫不理欠欵一案奉判萬如數還洋茲因萬不服初審判决提出理由延請雷聲布女律師請求覆訊經中西官核准於昨日傳訊先由原告萬仁甫代表律師雷聲布稱查永和成申莊實非萬仁甫所開總號係在海參威地方初審時敝律師曾經要求函致總號查問萬是否號主未蒙核准即行斷决着萬如數還洋今由敝律師函致海參威總莊現已接到回信證明萬仁甫並非永和成莊主實係夥計今將信函呈鑒請求准予將初審堂諭撤銷等語張梅臣延賚美律師代辯稱原告律師所稱各節係受當事人之欺騙完全與事實不符萬仁甫確係永和成莊主所欠之欵有賬簿可證請求仍照原斷執行詰之萬仁甫供稱永和成賬據一併交至總辦故此付欵之日難以憶記永和成虧欠張梅臣三千元商人個人名義欠張二千兩曾於民國十一年三月至四月兩次歸還張梅臣本利洋二千八百五十元欠據收回至永和成所欠之欵商人亦代爲歸還千八百十七兩零嗣後商人即與永和成脫離足以該莊所欠之欵商人不能負責商人實未虧欠分文請求查察聶讞員商之法梅領事判着兩遣將賬據呈案察閱後再行核奪 
[控佔地案請求復訊不准]  
　　沈孟候延律師代表投法公堂控吳金發佔地一案原告不服初審判决請求覆訊經中西官核准傳訊之下判候下堂諭飭遵昨經中西官商明堂諭判云此案經本公堂一再研訊原告請求覆訊毫無理由仍照初審堂諭執行着原告償還被告損失洋二百兩堂費原告負擔 
[因貧自縊遇救]  
　　甯波人費仰清爲貧所迫於前晚夜半獨至滬西勞勃生路戈登路轉角解攬自縊於該處七百七十二號房屋之大門外經三百二十四號巡街捕查見即爲釋放幸未氣絶當雇車送往仁濟醫院一面歸禀捕頭諭於今日送請公堂發落 
[拿獲行騙之西人]  
　　無領事管束西人華辣史於去年七月二十五號在福州路中華滙業銀行樓上虚設太平洋字號用無價值之支票向西華德路四十號門牌等數家店舖騙取值銀一百二十五兩之電器材料復於八月一號向人騙得洋二千五百元逃避無踪業經捕房出單通緝直至前日始被包探婁寳生·王松泉·與西探亨脫拿獲帶入總巡捕房由捕頭詰悉該西人係屬過犯飭令嚴行管押候查明解送公共公廨訊辦 
[和尙竊女衣被拘]  
　　賊僧果成以募化爲由前日潛入廣西路五百零九號門牌婦人吳阿寳家房内竊得值洋三十元之花緞羊皮女襖一件逃出將贓交與蔣銀根持往押店典質適被包探周桂生查見將該僧及蔣連衣一併帶入老閘捕房收押候解公共公堂訊究 
[送子糾葛案罰洋開釋]  
　　阜寗人馬家林·王順青因韓姓送子疑王竊藏紅燈互相鬥毆由崗警拘入四區已記昨報茲悉此案業經劉署長訊得兩造均非安分之徒判各罰洋開釋 
[竊摺騙貨之發覺]  
　　滬城某紳家素與三牌樓縣西街口虞德記綢緞莊立摺往來不料此摺於元宵後忽然失去其時該紳未知詎竊摺之人已串黨持摺往德記取去值洋七八十元之綢緞但尙不滿意前日午後又往取貨檢點值洋一百數十元該店大疑即將來人某甲並貨扣留一面遣人往某紳家調查始悉該摺已經失竊乃鳴警將來人拘送一區二分署請追　騙貨價云 
[烟案連房東併罰]  
　　應潘氏邇在法租界李桂生家私設烟榻容人燈吃洋烟事爲包探查知稟明西探前往抄出烟具帶入捕房昨解法公堂請究奉訊屬實判潘氏與房東各罰洋四十五元充公烟具没收 
[兩婦私賣鴉片]  
　　婦人陸李氏劉張氏同在直隷路二百六十一一號屋内私售燈吃洋烟爲老閳捕房鄧副捕頭與包探張安才查悉昨往將兩氏及烟客王振華李四齊沈金寳趙阿卿等拘獲連同烟具帶回除准王等各存洋五元保出候示外兩氏送交公廨收押聽候訊辦 
[狎客在妓院吸烟被獲]  
　　嘉興路一千六百五十四號門牌某店夥甯波人王阿奎前日至廣西路福祥里五百十八號門牌妓院之妓女綺雲房内狎游王素有烟癖即與該妓並頭開燈吃食鴉片正在得意之時適專查妓院之中西兩捕到來王避匿不及致被連同烟具一併帶入捕房着存洋五元保出聽候公堂傳訊 
[茶館容人聚賭]  
　　張福清在宜昌路二百零四號門牌開設茶館因容人聚賭抽頭漁利被五百四十號華捕查見歸稟捕頭諭候轉請公廨出單傳張到案訊罰 
 
 

Page 16

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 17

 
 
第一萬八千三百十四號;中華民國十三年 西曆一千九百二十四年二月二十五號
星期一 * *常識 
常談 
[說大話之笑話] [  隨]  
　　有一人專說大話滔滔不絶聞者多厭之座有善詼諧者忽正容問同座曰我嘗見一奇詭之人諸君願聞之乎座客皆肅聽說大話者亦斂其詞鋒善詼諧者曰此人之奇詭盖不可思議其上脣接於天下層接於地其口略一開合而穢聞數千里人畜觸之輙狂叫而逃避有一客詰之曰君誤矣上下脣旣接天地其面何在則答曰此人專說大話本不要臉也 
經濟 
[空場面之害] [  傑]  
　　余戚某君在前清爲小京官鼎革後家居無事薄有積蓄差可自活顧某君之官雖烏有而猶以京官自命凡地方之政務彼均參預一切應酬費用浩大臨其家則侍役趨前恐後聲勢炫赫莫可比儗某君之自奉亦復不薄雖近晚年猶日與二姬人作樂不知者以爲某君之宦囊豐雖百年不竭也余以戚串關係知其家世甚詳初猶恃祖產支持近則漸漸不給甚且舉債債息雖重亦復弗顧而空塲面如故也去年年終諸債畢集勢不能償某君尙以爲我官也何能受人之指揮顧不能還其逋思以官威臨之亦罔多效無如何更借巨欵以償之署劵之酷我不能言舊債去而新債生源源而來莫知其究竟吾以爲某君或可覺悟矣 
　　乃元旦臨其家則上下衣履一新圍坐聚賭客至所奉之茗點凡十二碟碟均銀質點尤精美爲常人所不易見而余戚某君更笑逐顏開顧其長姬曰今宵姊妹多臨劇塲時幸勿御小鑽戒也言已　然妾亦以微笑報之余退而思之余重思之余知今年年底此君之狀况更大不了矣除夕愁眉深鎖諸債臨門叫呼無法欲涕何從凡茲所述余亦親見之某君豈隔世耶（乙種酬） 
衛生 
[靜坐之功效] [  錢立權]  
　　余自幼身體孱弱多病醫治服藥皆不見效年來爲商界服務終日操勞體益不支且曾咯血服中西各藥均無大效後亦厭棄之惟屢見申報常識上載有靜坐可以愈疾於是漸漸學習至商務書館購（因是子靜坐法）一册照法每日晨起夜睡各靜坐一次日日行之不間斷者已有一年餘矣目下各疾皆愈身體亦較前强壯與前判若兩人故表而出之願有同病者每日能靜坐數次勿求速效持之以恒必收良果也 
　　靜坐之方法每日晨起夜睡各坐一次每次約半句鐘（能延長更佳）身欲直眼宜下垂觀鼻兩足盤膝而坐兩手交握放在足上心中不起一念外界之聲亦宜置之勿聞久久習之自有奇效惟初學之時心不能靜思想反亂不可厭棄漸漸使心中無念日久得效非但可以却病實能長生延年也（乙種酬） 
道德 
[公論何必與猪仔列名] [  權]  
　　去年曾聆美國柯脫博士演講謂世界人類當不分國界不分人類共同合作此說雖有價值然在吾國民族中恐一時不易逹此目的即就江蘇之財政而論逐年羅雀掘鼠甚至虧積在千萬以上債臺高築巧婦難炊召集財政會議從十三年度開始分别緩急以圖節流委員會因有停發各商埠局及太湖水利局運河工程局等經費之議决案而不意惹起少數之紳董與賄選議員等屢電反對如此各挾私見謬附公論雖至財政破產豈能解决一事乎 
　　吾國人私心太重素無共同合作之觀念惟財政會議選出委員會議决停發各項經費爲近來差强人意之舉一般紳董果爲地方利害計與個人之飯碗無關而爲公理正義所必爭者何必與賄選出席之猪仔議員共同列名自留污點我爲諸君不取矣（乙種酬） 
法制 
[敦促江蘇省自治法會議進行之我見] [  崧]  
　　江蘇第三届省議會議員任期扣至本年八月期滿依法先於上年十月開始籌備第四届選舉事宜在案正在籌備進行憲法即於是時公布按照國憲第一二七條第一項之規定省設省議會爲單一制之代議機關其議員依直接選舉法選出之於是省議會議决第四届之選舉已不適用舊法咨請省長停辦已將省選籌備處實行裁撤又按國憲第一二五條省依本憲法第二二條之規定得自制省治法於是縣議會聯合會首先　起省自治法會議組織法籌備會成立以來已逾匝月聞縣議會加入者計有四十四縣農商敎法定之職業團體贊成者亦有三十餘處而省議會方面尙未推出代表竊思舊法選舉之第三届省議會任期五個月後轉瞬即滿舊法旣認爲不合當然不能使之延長省議會爲全省最高之立法機關斷不可以中斷使至舊法之省議會旣經任滿而新法之議員尙未產生一切省治恐均因之停頓矧省自治法制定之後種種行政均需改革手續甚繁雖曰事關全省前途十分重要不得不出諸審愼唯是光陰如駛遲不進行究非所宜我望省議會方面即日請開臨時會選出代表而未加入之各法團亦期從速加入儘此三四個月羣策羣力悉心討論使江蘇省自治法早日告成夫然後省政設施均有所依據三千萬人咸受無窮之利敦促進行不容稍緩父老兄弟曷共圖之（乙種酬） 
科學 
[一知半解的理化常識] [  唐英仁]  
　　天地間的事事物物莫不含有至理不過吾人日處其間便習而不察罷了所以吾人對於一切事物大半是知其然而不知其所以然而這種事實發現最多的就是關於理化的現在鄙人不揣淺學拉雜寫在下面知不免爲識者所笑但鄙人的意思並不是發表什麽理化上的新見解新發明不過是想藉此以喚起一般普通人們的科學觀念區區寸衷尙祈閱者諒之 
　　（一）燃燒木料之時何以須劈成小塊則易於燃燒我們要了解這個問題先要明白凡是燃燒一種物件必定要倚賴一種氣體名叫氱氣的（所得氱氣愈多則物體之燃燒愈速）平常燃燒木料大多數是在空氣中（地面上無處無空氣）所需用的氱氣當然要在空氣中得來（空氣是數種氣體混合而成的含有氱氣并且物體之燃燒没有氱氣是不成功的）現在以一塊木而論本來只有六面能與空氣中的氱氣接觸若劈成兩塊則多二面共有八面了再各劈成兩塊則多四面共有十二面了這不是劈之愈小則與氱氣接觸的面積愈多麽照上面說過的而言則其燃燒自應更快了 
　　（二）何以溶雪時之氣候反冷於降雪時之氣候 
　　溶雪時氣候反冷這個現象是常見的但是這是爲什麽緣故呢那末我們便先要知道水之結冰和融解時的現角原來水結冰的時候要放出一些熱來（每格蘭姆之水結冰的放熱八十加路里加路里量熱量名）冰之融化成水也要吸入同量的熱（八十加路里）這些熱自然是在空氣中吸收去所以氣候會冷起來（雪即水之結晶即結冰） 
　　（三）冬令池水結冰何以表面之水常先凍而池底之水常不凍 
　　我們要答這個問題又不可不知道下面兩件事 
　　一凡物熱則漲漲則體積輕而上浮冷則縮縮則體積重而下降 
　　二水之温度在四度時體積最重四度以下體積反較輕 
　　我們知道了這兩件事就易明白了試舉一例來說假設有一水池其水之温度測得俱爲五度若經風吹若干時之後表面之水温度減一度則依第一條說池底五度之水必因較輕而上升而表面四度之水必因重而下降則池面之水之温度爲五度再經風吹若干時之後池面之水温度又減一度則全池之水温度皆爲四度若表面之水温度再降一度則依第二條說表面三度之水必輕於池底四度之水所以表面之水就不會向下降了此後表面水之温度降至零度便結冰了此時池底水之温度必較表面者爲高因爲他不會和冷空氣相接觸而且水結冰又能放熱（第（二）節說過）所以池底的水常不凍 
　　（四）冬令結冰之時藏水菓的地穴内何以常置冷水以防其凍 
　　結冰的時候水菓常因其内部之水分凝結而致凍壞所以藏水菓的地穴内常擺列許多冷水以防其凍這個理由是很簡單的因爲水結冰的時候要放出許多熱我們便利用這種熱來保持水菓内部水分之温度使其不凍 
　　以上是我拉雜寫來的因爲記憶不及所以只寫了這幾條以後或當績作又如閱者對於本篇有疑問時可在本刋問答欄向鄙人質問之鄙人極表歡迎（乙種酬） 
雜錄 
[賭風普及之感言] [  我心如水]  
　　賭博之事爲害甚烈小之足以耗光陰廢職業傷感情惰志氣大之足以傾家產喪生命實有百弊而無一利顧爲禍雖鉅何以尙有人樂此不疲視同必需之生活者是皆社會惡習有以致之也予居於鄉請以鄉里之現狀言之一鄉之中大小人口都不過八九千而每日從事賭博者竟有一二百起之多殊屬駭人聽聞其種類則搖攤牌九挖花擲骰麻雀撲克無一不備其人物則男也女也商也工也農也與夫紈袴之青年社會之寄生無一不有輸贏大小殊不一律若义麻雀聞有所謂一千攙五百攙者是乃極低之標準東隣西舍酒肆茶樓呼盧喝雉之聲幾遙相應和甚或通宵逹旦男女雜遝敗俗傷風莫此爲甚鄉僻如是通邑可知機關之員司商店之執事不僅以此作消遣並藉是爲交際一若不如是不足以爲當今之漂亮人物尤可怪者身任敎育之人每當課餘之暇或星期例假等日亦均從事於此染此嗜好者竟自忘其爲社會之表率何不思之甚耶予性魯鈍百不如人迄今年近半百即此極行之時習竟仍作門外漢無怪與人落落不合時宜也是蓋少年時之環境有以致之耳竊思吾人終歲勞勞或爲社會服務或謀自己衣食公餘之后欲圖消遣高尙娱樂之方法正多又何苦爲此有損無益之事以致費時失業勞神傷財甚且遺毒子孫害及社會留心世道之君子其亦思挽救之乎予不禁馨香祝之（乙種酬） 
 
 

Page 18

 
 
第一萬八千三百十四號;中華民國十三年 西曆一千九百二十四年二月二十五號
星期一 * *   
 
 

Page 19

 
 
第一萬八千三百十四號;中華民國十三年 西曆一千九百二十四年二月二十五號
星期一 * *本埠增刊 
[通易公司昨開股東會]  
　　通易信託公司昨假總商會開第三届股東常會股東到會者四十餘人計股權三萬另六百七十三權先由主席黃溯初報告去年營業情形及籌設北京分公司繼由監察人蔣抑巵報告十二年度决算之貸借對照表·及損益表·純益分配表等經議决承認次修改章程再次補選董事徐寄廎得票二萬六千九百八十權當選董事次選監察人蔣抑巵得票二萬八千六百六十權徐季青得票二萬八千二百八十四構均當選監察人下午四時散會 
[大隆號盤加豐記]  
　　南京路維新里大隆洋雜貨號甲子正月起將一切盤與大隆豐記號所有前東收欵亦歸後東豐記收管前東欠欵及圖章擔保一切等情均歸前東理直後東豐記槪不負責云 
[國貨透凉羅之發行]  
　　南京路三友實業社門市設立以來營業甚旺近新出透凉羅多種花色有純白紅條藍條紅方格藍方格等每碼三角五分至一元不等該社二層樓將設立零售部云 
[東海保險公司成立]  
　　曩由望賚公司代表之（The　Pacific　Insurance　Co.）水火保險公司分設上海歷有年所今委三馬路九號東海公司經理成立以來營業甚旺云 
[昨日開幕之華德藥房]  
　　西華德路武昌路口·華德大藥房於昨日正式開幕並將各貨一律大廉價自上午起各界往道賀者頗多由該藥房經理鄔君孝舜·與李君植榮殷誠招待昨日門市營業統計數千元以代售之福華藥房藥品及自製藥品爲多數云 
[易安春季貨將到]  
　　南京路口石路口易安居主潘君前以去冬與夏曆新正所運來之紅盤貨發售已罄今潘君鑒於春令已届故又特派社員多名親往港粤運大批春季貨來滬昨日滬號得電此新貨即日便可到申均爲上等物品食用俱備故該號連日預先布置甚忙云 
[愛國廠之新營業]  
　　浙江路厦門路南首愛國玩具公司機製各品頗爲精良新出玩具不日亦以半送半賣銷行市上云 
[滅火藥粉之運售]  
　　南京路勞合路口聯益貿易公司到有一種最新發明之滅火藥粉將藥粉撲蓋霎時火滔消滅無論廠家行號居户爲防患未然計均可置備售價大筒二元小筒一元五角云 
[文明書局春季廉價]  
　　南京路文明書局昨日起舉行春季大廉價一月各種新舊圖書文具儀器均有特别折扣中華商務及各書店書籍該局均有代售云 
[評雷瑪斯公司新電影]  
　　雷瑪斯公司（Ramos　Amusement　Co.）新近所出之「孽海潮」影片評者甚多而毁譽參半但每片能如「孽海潮」者已非易事茲該公司又有「犬命」「糊塗警察」「不幸之幸」三滑稽影片問世余曾一度觀之内容若何爰評之如下一得之愚尙祈該公司採納也 
　　（一）「犬命」是劇共分二本今略以劇情紀之如下有一矮子佚其名亦懼内一流人物每逢出游其妻子必以一鐵鏈牽之而行後隨一侍者携各什物以備需用當矮子崛强時其妻即用一大錘擊其頭而矮子受此一擊輒回憶從前新婚時之恩愛嘗於風和日暖二人閒坐園中矮子欲與之接吻但苦己身太短遂持一凳立於其上互相擁抱接吻斯時也適行經公園見旁坐一女郎明眸皓齒丰裨如畫矮子心大動欲一覩顏色而不可得忽心生一計將帽抛於女郎前遂往拾之其妻不允乃代拾之歸矮子又將其手杖抛去其妻覺大怒醋海生波從侍者手中奪取錘擊之矮子垂頭喪氣而去行行重行行矮子疲甚遂席地而坐回憶傾刻之事大憤自覺無生人樂趣不啻一犬忽背後來一天仙授以黑布一方能脫去其　之範　矮子試之果騐大喜過望遂與頃之女郎談笑正得意間天仙復將術布索回而其妻已追踪至矣矮子大驚向前力逃後得一豹皮遂假扮一豹恐嚇其妻仍被覺察用鐵鏈鎖之後矮子私解去鐵鏈悠然逃走每到一處即鬧成笑話如枯井失足紙人行走活動樹木等最後始知仍臥床中乃一噩夢 
　　　劇主角爲一矮子　子活潑不類常人故現身銀幕上頗能引人發笑表情亦佳見其妻宛　狼虎活現一懼内將軍常於公園見女郎綺年玉貎且向己嫣然一笑以爲佳人垂青不覺手舞足蹈快樂無極但其妻在旁欲一餐秀色而不可得徒呼負負將頃刻之喜色頓轉爲憂此種表情描摹淋漓盡致但其妻常以一大鐵錘擊其頂　漠然不覺未見腫痛令人大奇須知編劇宜入情入理不　軼出範圍妄加造作雖能博觀者一時之歡迎但未免荒謬絶倫識者所不取也以後望該公司注意及之 
　　飾其妻者化裝尙佳舉動亦極自然及見夫與女郎玩笑醋興大發神情佳絶追夫時見一豹不覺魂飛魄散逃避無方一種憨態令人發笑 
　　飾女郎者爲鮑女士女士風致翩翩天資聽敏關於影戲學識發言頗中肯要其表　動作亦頗有根柢求之女影戲界中實不可多得惜於是劇所演爲配角未克盡其所長誠憾事也 
　　侍者舉動極不自然宛如一木偶雖此角爲配角不甚重要然牡丹雖好全須綠葉扶持亦不可因一配角而不選擇敷衍從事也此劇結構頗佳出人意外此中趣事重重結局乃一夢耳合觀者不覺啞然失笑（恨我） 
 
 

Page 20

 
 
第一萬八千三百十四號;中華民國十三年 西曆一千九百二十四年二月二十五號
星期一 * *[各電影院又換新片]  
　　最近數星期中各電影院雖競映新片然中國影片究屬鮮罕因吾國人對於本國影片更屬歡迎而出片者　　　　　不敷求當此幼稚時代勢不得不然本星期中吾人望眼欲穿之商務新片『俠義緣』）今已易名『大義滅親』）或可開映其他各電影院中開映之影片仍以舶來品爲大宗茲彚誌各電影院之消息如下 
　　上海上海大戲院自今夜起至星期三止開映『夜半客來』"The　Witching　Hour"爲拍拉蒙影片公司之出品演員有特克斯脫（Ellott　Dexter）等著名名伶全片共有七本情節甚佳星期四起換演著名名伶陶格拉斯范朋克主演之『情之所鍾』"The　Nut"全部凡六本愛觀佳電影者當以先覩爲快也 
　　卡爾登靜安寺路卡爾登影戲院今日仍映『歌丐幸遇』"Potash　And　Perlmutter"爲滑稽影片中之最長者並加演英美烟公司所攝之本埠新聞中有上星期愛多亞路口歐戰紀念碑開幕時之盛况等明日起另由著名英國歌舞團登臺演技有跳舞·音樂及滑稽戲等由福琵斯（Lella　Forbes）及那登（Dick　Norton）等表演將連演一星期云 
　　愛普廬北四川路愛普廬影戲院已於昨日午後起開映『繁華一夢』"The　Beautiful　And　Damned"爲著名名伶曼麗潑馥斯（Marie　Prevost）與哈倫（KennethHarlan）合演之佳作情節極佳四點鐘即滿座本星期中皆映此片云 
　　維多利亞海寗路維多利亞戲院自今日起開映"The　Capitol"星期四起將換演全球著名寳蓮女伶主演之『賊來了』"The　Thief"上星期中曾在夏令配克戲院映過觀者極衆至此片中之更能令人增趣者即其中之服裝無一非華麗異常想愛觀新服裝之婦女必將趨之若鶩也 
　　夏令配克靜安寺路夏令配克戲院今日特請著名俄羅斯音樂家在該院演唱電影暫停星期二起仍照常開映電影片名『無影劇爭』云 
　　申江大馬路申江大戲院自上星期中開映羅克新片『空城計』"Wby　Worry"以來觀者甚形擁擠又以日戲爲尤甚故今明二日仍演此片苟觀者仍擁擠如是則將續映數天聞商務新片『大義滅親』或將在該院開映云 
　　滬江影片之高尙者百觀不厭『賴婚』一片在本埠開映者已經數次而觀者對之之熱度仍一若曩日評者皆歎爲葛雷菲斯之傑作且一遇良佳之影片必以『賴婚』爲比較一若此片爲電影片中之標準者故滬江大戲院自上星期五起開映此片以來趨而觀之者實繁有徒且此次爲該片在滬開映之最後一次即已觀過此片者亦以再覩爲快未觀者更宜乘此機會前往一觀聞該院開映此片自今日起尙有四天停映後即須運往他處云 
　　通俗小南門南市通俗影戲社自今夜起續映『恐怖黨』大結局及新長片『古屍捕盜記』頭二兩集日戲則開映各種滑稽影片云 
　　中國梧州路中國大戲院今夜換映『秘密電光』第一二集四本『馬大王』第七八集四本滑稽二本並演歐西魔術及男女雙簧云 
　　法國三洋涇橋法國大戲院今明兩日開映寳蓮女伶主演之『荒山俠女』並續映『盲人黨』第九·十兩集星期三起換演中國影片『紅粉骷髏』全部共十本一次演完云 
　　新愛倫海寗路新愛倫影戲院今夜續映『小覇王』第九·十·十一·十二·四集及『鐵道潮』第五·六·七·八·四集云 
[各學校之開學禮]  
　　清心中學大南門清心兩級中學校前日開學該校圖書館已遷移他處添購價值三百餘元之中西書籍敎職員方面聘文學士徐宗一君及張君今日開課云 
　　文治大學江灣文治大學於二十一日開校添聘康嘯汀君任文學史蕭仲樂君任經濟學及貿易原理等課薛代文君任英文小說星期三開課云 
　　羣賢女學南市花衣街施家衖羣賢女學校昨行始業式學生到者二百餘人云 
　　女子工校新重慶路慶餘里民國女子工藝學校於二十三日行始業禮定二十八日開課云 
　　青夜義校青夜義務日校昨行開學式由姜維良代表董事長方椒伯君主席副董事長戈公振董事毛和源委員孫道勝·卞毓英等演說該校增收學生共有一百五十餘人云 
　　絳園中學虬江路鐵路旁絳園中學今年擴充校舍另設大學預備政昨已開學云 
　　坤範女校新閘梅白格路坤範女子中學校訂於正月二十一日正式上課 
　　華東公學新閘橋北堍華東公學十六日開學新舊生共到九十餘人云 
　　慈善團校西門方斜路慈善團第三義務小學二十二日開學該校係凌君伯華創辦迄今已有二年云 
　　北城義校北城商業聯合會所辦之義務學校前日開學二十一日開課學生方面尙有餘額云 
　　志明學校城内虹橋西首志明學校附設商業英文夜校於二十一日正式開課云 
　　星光夜校法租界貝勒路星光英文夜校前晚開學到者甚多云 
　　滬海公學北西藏路滬海公學昨行始業禮到者一百五十餘人云 
　　兩江女校盧家灣兩江女子體育師範學校昨晨行開學禮該校因各埠招生處報告未到定星期一正式上課云 
　　啓明學校閘北共和新路中興路轉角啓明學校今年改歸八路商界聯合會接辦添請顧景生君任英文敎員前日開學星期一授課云 
　　女法政校愛多亞路女子法政學校前行開學禮并請美國儒特女士演講世界和平問題至十二時茶點散會云 
　　平民公學滬北平民公學設於六路商聯會之平民義校前日行春季始業式該校擬增設英文夜校云 
[學務叢載]  
　　南大校長江亢虎返國南方大學校長江亢虎博士於去歲十月放洋遊歷南洋昨二十四日乘約菲生總統號郵船返國船抵埠時早有該校敎務事務兩主任·及學生代表江氏親友多人備汽車蒞碼頭歡迎云 
　　商大開設義務夜學校上海商科大學學生近辦一義務夜校不論男女均可報名入校計分商業科及普通科兩商業科額定六十名須有高小程度普通科定一百名須有初小程度學費不取書籍費每期五角日内即將正式開班上課云 
　　二師附小開校紀念會西門内尙文路江蘇省立第二師附屬小學昨發通告云「敬啓者二月二十五日（即今日）爲本校開校紀念日午前十時半開校友會務希早臨本校通告恐難周徧如遇校友希轉約午刻在校會餐」等云 
　　華民學校昨開演講會愛文義路景福里華民學校兒童進德會昨日開第二十一次演講會由學生李俊卿等十餘人相繼演說云 
　　進益學校添聘敎職員厦門路進益日夜學本學期採用新學制聘許競公爲敎務長錢靜山爲英文部主任許筱如爲音樂敎員云 
　　南京路商聯會敎務會南京路商界聯合會昨日上午舉行敎務會議討論本學期義務夜校進行辦法議决增加學額五十人學費一律不收凡各路商店學徒均可報名入學云 
　　儀昭女學辦補習夜校哈同路靜安寺路儀昭女學校本學期除附設寄宿外茲又辦打字科及國文·英文·筆算·珠算·各科補習夜校云 
[團體消息]  
　　西山同鄉會之春宴前晚六時西山同鄉會長夏春樵設春宴於大觀樓到者全體職員曁金庭會館董事徐勤安·西山醫藥學會副會長沈伯講醫生等三十餘人夏會長提議振興本山學務求忠同學會長朱元植起謂必須先從清查捐欵着手衆贊成徐勤安提議籌備改選金庭會館董事擬先從調查旋滬同鄉名錄着手並限三月爲改選期全體贊成並定翌日續開委員會討論進行議畢而散 
　　少年宣講團之演講中華路之少年宣講團連日爲各團體擔任服務甚忙二月十四日應市民大會國貨大會演講二月十六日育賢公學勸學大會演講二月十七日在嘉定縣立通俗敎育館演講大會演講二月十九日徽寧同鄉會同樂大會演講所化裝表演各節頗受歡迎又該團游行宣講隊於二月十七日在嘉定邑廟宣講並分贈勸世歌曲至午回申云 
　　精武徵求隊之會議精武會此次徵求隊員頗爲踴躍前晨（二十四）十時在北四川路福德里内中央大會堂映雪樓開第一次茶話會云 
　　江西同鄉之聚餐會江西旅滬同鄉前日於江西會館開新年懇親會到者甚衆李仲乾君報告會旨陶星如君演說復有數人演講聚餐攝影而散 
[醫界新訊]  
　　產科凌俞依眞女士其師爲美國孟傑醫學博士卒業後曆任江陰福音醫院寗波鎭海同義醫院產科專職前年來滬臨診去秋應友人之邀爲籌備臨安地方產科醫院事離滬數月茲已事畢返申在北四川路克明路底天壽里三十四號照常應診云 
　　蘇州齊門街之傷科王仁夫君授自祖傳其父逹夫蜚聲於東南各省其治跌打損傷諸症在蘇省推爲第一聖手今子仁孫國樑醫術尤勝所難能可貴者對於貧病者之就診非特不計醫藥費且帶施診蘇州本宅醫室求治者甚多今分設滬診所以便病家之就近問津已在滬物色診處矣 
[奕苑清音]  
　　棋有象圍之别嗜者大都風雅一流藉以消遣此項藝術初視極易然其中奥妙無窮諺謂一着錯滿盤空故精者殊鮮年來日人對於圍棋頗肯研究國技東流良用浩嘆滬地則有吳祥麟諸人嘗以善奕名現已約集同志組織象圍棋俱樂部在四馬路丹桂第一臺隔壁之薈芳茶館樓上定於明日起開始研究以存國粹該茶館向有棋會去歲消滅此次旗鼓重張且值此春日融融惠風和暢之際好奕之士必將連袂偕臨樂此楸枰一局也 
[球戰歡聲]  
　　昨日下午二時浦東英美烟公司打樣部足球隊假靜安寺路三育球塲與商務印書館足球隊作友誼之比賽結果爲十與三之比英美足球隊勝云 
　　甲子體育會足球隊與精武乙組足球隊曾於上月在精武操塲作友誼之比賽結果爲五與零之比精武勝昨日下午二時在麥根路操塲作第二次之比賽雙方勢均力敵上半時爲一與一之比下半時甲子方面尤爲勇猛致精武球員受傷數人故結果爲三與一之比甲子勝 
　　愼昌足球隊於本月二十三日與美孚足球隊作友誼賽於青年會球塲公正人西人康波司三時銀角一鳴雙方球員均甚勇猛第一次雙方均無勝負及至三時四十五分易地復戰愼昌球員乘勢直前至四時零五分被愼昌右翼鄭心廣君攻入一球至四時二十七分又被鄭君攻入一球直至四時三十分方始停止比賽結果二與零之比勝利屬愼昌愼昌足球隊隊長金長康·鄭心廣隊員薛廷甫·俞志成·鍾文龍·徐佩賢·張全熾·陸易而·鄧福生·蘇才生守門者繆栽康云 
[大鼓新談]  
　　藝之精必具三事曰表演深刻曰字白明晰曰歌聲清純表演之於大皷較劇更難工劇有角飾二者爲助觀者理會情節甚易而大皷則僅恃一具歌喉及一付面孔藝皷能爲工者誠屬鳳毛麟角故喜聆皷者往往不得滿其欲或露之於筆墨或現之於當塲聽衆之欲旣如此其切故藝皷者不得不百思有以歡其心附其望而表演又難工於是死背死唱死做現於皷台層出不窮如小黑姑娘之用手捧腹鍾三姑娘之東跳西躍金小蘭之右手曲着右左擺動所有情節盡耗於如此帶厭之動作矣幸小黑姑娘具貎妍麗鍾三姑娘外表天眞聽衆大半爲其曲諒且伊倆年幼而内家亦爲其曲諒字白一項藝皷者若屬南人大都咬字抑音以求其明晰不　反失其自然更覺厭聽至歌聲清純則關聲帶然至於女子實甚易易海上皷姬歌聲清純者固有其人而　雜不堪聽者亦不乏人藝皷者若屬女子則貎亦爲其附帶要件雖貎非皷姬絶對所必具惟有藝而帶有貎更可引人入神聆皷若徒注重貎實有背聆皷之初心金小艶之藝本無可取而每台采聲時作者皆美其貎也 
　　海上皷姬能符上面各節所說者舍金小香外實無他人小香之貎雖不及小艶之妖小黑姑娘之艶然亦不惡且有可人處而表演之深刻字白之明晰歌聲之清純無不令人神往余正月十日晚上適聽伊奏演玉堂春一折儼然身臨其地觀審詞中所有字白出諸小香之口並加以深刻之表演王景龍審判情感之變換不啻活現皷台矣 
　　小香之藝旣如上述則聽衆之贊賞自不待言惟間或於贊賞之際若歌快板則氣往往難濟此因小香受聽衆之贊賞自己甚覺高興而疎忽之也小香今後當注意及之（柳蔭） 
[第一臺之「五虎平南」（五）]  
　　此劇頭緒紛繁塲子錯亂若無兩塲託夢爲之連接則非特劇情散漫抑且前後不相貫通是二塲託夢實此劇全劇之緊要關鍵也惟鄙意以爲託夢求神等事究屬近於荒誕串插一場尙不致過於討厭若連加同式之二塲便成疊牀加屋之誚矣猶丹青之繪山水然於一圖内偶添一矗立高峯便覺格局奇突形勢奔放若同圖内並列二峰不第章法呆滯并全圖之精神而失之矣繪圖與演劇雖係兩端然要皆以變化萬千爲主旨否則不失之呆板便失之重疊編劇本者不可不知焉編斯劇者偏重於小楊月樓高百歲二人故塲子以段洪玉包龍圖二角爲最多狄青（劉奎官飾）雖亦爲主要角之一然處處俱爲烘托段包而設唱詞旣簡武塲又少致奎一副好武藝不能有所展施焉 
　　狄青會段洪玉一塲加入五音聯彈一大段殊屬討厭然非此不能速了狄段諸葛焦孫諸人之言語更不能號召一般看熱鬧之座客也 
　　此劇武塲太多唱工太少是爲此劇之一大缺憾 
劇中揷入焦廷貴母大虫洞房鬧趣一塲詼諧百出絶趣横生以一武二花與一丑旦之互相調笑居能引全座顧曲者之哄堂大笑亦殊非易易也（觀客心理似皆嫌此塲爲節外生枝予以爲久闌思靜人之常情於喧聒嘈雜之際正宜添此一塲以沁大衆觀客之脾胃也） 
　　後半齣忽露包公殊嫌奇突然無包公不能保全狄楊之性命此種塲子確爲編劇者萬不得已之處然而觀者已皆有突如其來之誚矣 
　　鄉民在包公前控訴龐吉强姦婦女一塲揷得極有力量蓋馮大尉之竊政權攫帥印以及陷害狄楊無非皆爲龐吉復仇而起故編劇者特將龐吉下獄揷入其中旣足以顯馮龐之關係尤足以明報施昭彰之迅速苦心孤詣有功世道不淺也（梅花館主）（完） 
[程艶秋貫大元之「四郎探母」]  
　　貫大元與郭仲衡合扮探母之兩個四郎貫大元扮坐宫至過關被擒止之四郎郭仲衡扮被擒到宋營見母别家回令之四郎貫之唱工西皮慢板「自思自嘆」之「嘆」字「好不慘然」之「然」字「有翅難展」之「展」字「受了孤單」之「單」字腔調動聽尤以「南來雁」有一腔最好「失羣飛散」句特佳轉二六中亦多佳腔内有幾「娘」字收腔妙甚甚與公主猜心事之做念均好「未開言...」之倒板抑揚動聽與公主幾段快板一句緊一句佳句頗多「站立宫叫小番...」之戞調清脆被擒搶背非常漂亮郭之唱與六郎對口之快板内有佳腔别家之唱則不如貫耳回令與蕭后求情尙平正 
　　程艶秋紛鐵錢公主出塲之「芍藥開...」幾句唱得平平見駙馬之念白猜心事之唱作均好尤以快板最佳盜令復回令講情時幾個安請得甚穩求情之唱與　 
后之對口腔調新頴婉轉瀏亮爲全劇之冠扮相轎艶無儔字眼清朗此戲小雲弗如也趙芝香扮蕭后平平惟國舅講情時有一冷笑甚好文亮臣扮佘太君野腔甚夥張春彥扮六郎平平王文荃扮宗保尙無疵可指吳富琴扮四夫人曹二庚羅文奎兩人國舅律佩芳吳連彩八姊九妹此戲代回令頗可觀也 
[集會表]  
陽曆七月時間　　　地點　　　　　　召集者　　　　　　　　　事由 
廿五日上午十時半　尙文路　　　　　第二師範附屬小學校友會　開校紀念 
廿五日下午五時　　上海市議事會　　市　事會　　　　　　　　春季　會 
廿六日下午六時　　五馬路復興　　　英美烟公司　　　　　　　春　 
廿九日　　　　　　西藏路　　　　　寗波同鄉會　　　　　　　　求太會 
廿九日　　　　　　山東路　　　　　仁濟醫院　　　　　　　　常年大會 
三月一日　　　　　西區救火會　　　西區救火會　　　　　　　成立大會 
三日至四日　　　　工部局市參事會　市參事會　　　　　　　　改　　　及　　　員 
九日至廿日自下午一至五時　陸家浜職工救育館　江蘇省敎育會美術研究會　第一届美術　　會 
[今日多雲而寒]  
　　徐家滙天文台昨日下午四時三十分氣象預報云高壓或將東進天氣曇而寒冷東海之北有西風台灣海峽及南方有稍强或强烈之時令風本埠温度在下午三時前之二十四小時内最高四三·八最低地四·六去年同日最高四七·二最低三一·一 
 
