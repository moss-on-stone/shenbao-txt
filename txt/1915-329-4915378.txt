# 1915 - 329 - 4915378

 

Page 1

 
 
   
 
 

Page 2

 
 
時評 
[勸告與引誘（冷）]  
　　勸告帝制延期與引誘中國加入協約此二問題也然而以今日情勢觀之將成牽連之局矣 
　　勸告之事有效則引誘之事無效引誘之事有效則勸告之事無效或且勸告之事有效則引誘之事非但無效將更以重勸告之力蓋凖諸有力者遇機而益增其力無力者遇機而益減其力之理然也 
嗚呼今後勸告與引誘之趨勢果何如哉 
[命令]  
　　十一月二十六日大總統策令　參政院呈據秘書長林長民詳請任命蔡璋爲秘書楊熊祥爲僉事應照准此令 
　　又令　海軍部呈據秘書陳震因病詳請辭職等語陳震准免本職此令 
　　又令　陸軍部呈請以蘇得勝充任陸軍第九混成旅步兵第一團第二營營長應照准此令 
　　十一月二十七日大總統策令　任命李春膏爲統率辦事處第一所主任此令　 
　　又令　任命陸裕光爲廣西陸軍第二師步兵第三旅旅長此令　　又令　任命李祥祿署理廣西陸軍第二師步兵第五團團長此令 
　　又令　陳榮新授爲陸軍步兵上校此令　 
又令　參謀本部呈請任命陳和融爲四川陸軍第一師一等參謀官應照准此令 
又令　參謀本部呈請任命李占鰲爲陸軍第八師二等參謀官應照准此令 
　　十一月二十九日大總統策令　黃仲涵晋給三等嘉禾章此令　　又令　王秉權給予四等嘉禾章此令 
　　又令　審計院呈請任命李鳴謙試署協審官應照准此令 
　　又令　陸軍部呈據兩翼牧場場長范尙品詳請以丹巴拉什補翼長達米林扎普扎拉芬阿色㮙鄂木吉勒色伯勒多伯珠爾色伯克蘇倫扎普補協領應照准此令 
[專電]  
　　北京電　協約問題據外報載我政府有謝絕意此間輿論亦以謝絕爲然前日駐京德使署參贊英使署參贊均訪外部駐京德使昨請示期入覲 
　　北京電　全國請願聯合會將改名勸進會 
　　北京電　京漢案昨裁決關賡麟湯富禮唐士廉交懲戒會唐士淸涉及刑事交司法衙門梁士森交普通法庭葉恭綽林振輝應免置議 
　　北京電　京漢案改定今日宣告裁决 
　　北京電　參政院昨議五年度預算案付審查修正刑法案通過 
　　北京電　五年度預算經政府提交法院聞巳列入今例會議事日程 
　　北京電　政府以各省釐捐積弊甚深將飭財部派員分省秘查 
　　北京電　參謀部之航空學校進歩頗速擬明春編練飛機隊 
　　北京電　海關近擬增聘日人十名 
　　北京電　敎育部總次長連日便服分往公私立各學校抽查成績 
　　北京電　熊希齡最近條陳整理内政財政司法實業各大端頗蒙嘉許聞分飭各主管部採擇施行 
　　北京電　添設外部次長說因窒碍頗多作罷 
　　北京電　蔡鍔將赴日養疴 
[譯電]  
　　北京電　中國政界切實否認美國報界聯合會華盛頓訪員十一月二十日傳出紀英國運動中國加入協約事之電報乃由中國洩露衆信此電乃由日本傳出以期警告英國當局云（一日） 
　　北京電　中國政界對於駐日英使格林氏照會日本外相之牒文頗爲駭異蓋以牒文中有英國非與日本協商後無與中國開政治性質的談判之意等語是英國正式承認日本對於中國有保護權也（一日）以上譯德文報 
[特約路透電]  
　　香港電　香港船塢公司宣告該公司爲加增資本計續招一萬股每股五十元按照五舊股一新股之比例發售至十二月底停止公司監督又擬發行債劵二百萬元年利六釐先行發售半數（一日） 
　　東京電　官報載下列諸人巳封男爵帝國大學山川氏西京總督大森氏裁判長橫田氏森村公司森村氏大倉公司大倉氏古河鑛業公司古河氏三井銀行三井氏（一日） 
　　東京電　日皇蒞議院行開院禮日皇訓旨注重外國邦交謂日英盟約及日俄法協約更爲堅固有力云云日皇諭其大員與國會議員討論豫算表（一日） 
　　東京電　聞大隈伯辭侯爵（一日） 
[戰電]  
　　其一（英人路透電） 
　　哈爾濱電　二十八日羅京電稱布國魯斯恰克地主陸軍人員佈置房屋頗爲忙碌以備招待德奥兵士聞不久將有德奥五千人來此大宗食物刻陸續由河道運出目下魯斯恰克僅有德國工程兵數隊聞魯斯恰克附近及由旭姆拉至伐爾拉之鐵路刻由突厥兵士保護不用布兵蓋恐布兵一見俄兵即不戰而退也（三十日） 
　　亞姆斯特丹電　布國公報謂塞軍毁其重砲野戰砲而留其過山砲（三十日） 
　　　洛尼加電　文官巳離摩拉斯蒂爾但迄今尙未聞布軍占據該鎭消息巴爾幹大雪未止克里特人三名謂曾在克里特某灣炸毁德潛艇一艘（三十日） 
　　倫敦電　布京電稱奥兵三聯隊開抵多瑙河羅斯楚克其地在羅馬尼亞桀哥伏對面（三十日） 
　　哈爾濱電　二十八日西汀其電稱孟皇尼古拉發安民之文告謂塞軍爲勢所逼退入孟境山中孟軍定助之以拒敵軍孟軍深明大義必能力戰到底寧願戰死不願亡國而生雖寸土亦必保守以期終獲勝利云云（三十日） 
　　倫敦電　聞吉靑納貴族曾在雅典語人曰德國之巴爾幹戰爭非軍事運動而有政治策略意味（三十日） 
　　倫敦電　據洛特丹電稱西境德軍有重要之行動德國西部及西南部鐵路交通甚爲 
 
 

Page 3

 
 
擁擠該二處之報章巳四日未抵荷蘭德荷邊界有衛兵嚴密巡邏以防走漏消息（三十日）　　巴黎電　今晚公報謂敵軍在曲折防地北面激戰受挫退出兩日前所所占之地雷炸陷地法飛機一架在末斯河境被逼降地雖受敵軍猛轟僅受微損飛行家無恙摩拉斯蒂爾之塞軍尙未被攻布軍爲雪所阻逃者頗不乏人（二十九日） 
　　倫敦電　費蘭巨元帥公報謂二十五日夜間英兵一隊攻入公末柯爾附近之敵戰壕以炸彈擲撃密集敵兵之深窟英軍在奇凡希陣前炸地雷一枚毁地道二德軍炸彈手死傷頗多二十八日敵飛機甚爲活動是日有空中戰事十五次德機一架中彈翻落英飛機曾以炸彈擲撃西茲之德飛船所及恰伯萊特之子彈廠（二十九日） 
　　倫敦電　台細方一役敵軍約有四師團之衆據俘虜聲稱一師團全數覆没英軍之瞭望員曾徵實是說且報土援軍巳抵陣地湯興特將軍巳將傷兵俘虜移送他處並引軍退至下游某陣地（二十九日） 
　　羅馬電　公報謂尼洛山斜坡曾見惡戰意軍奪獲堅固之營壘數座戈里西亞西北之戰事仍在劇烈進行敵軍巳得厚援兩軍在意軍戰壕以短兵接戰後敵軍全被逐回意軍仍在加沙高原向聖瑪狄洛奮力進攻獲戰壕數道是日意軍共俘敵兵七百零二人獲機關槍三枝戰品甚夥（二十九日） 
　　彼得格勒電　今晚公報謂伊魯克斯特境有劇戰德軍先取攻勢後爲俄軍砲隊逐回俄軍乃乘勢回攻占據一部及伊魯克斯特塋地二所並塋地外之德軍戰壕俄軍在平斯克西南乘夜襲撃擒獲德師團長一員又大將一員軍官數員敵軍在斯蒂爾河左岸柯士里尼奇及恰土里斯克附近被逼西退（二十九日） 
　　彼得格勒電　冬令氣候利於俄軍故全陣線之攻勢巳轉入俄軍之手土克庫姆德守將警告居民謂俄軍之轟撃乃旦夕間事據俘虜聲稱德軍擬死守該城蓋該城如陷將開俄軍至里巴及温杜之路也德軍雖受懲戒仍用野蠻戰略日者在平斯克境圖於大隊難民後渡斯特魯們河但俄國砲隊發砲甚有凖力其謀乃不果成俄軍子彈日見充足新兵債巳售見盧布一千兆此舉足證俄民之愛國精神莫斯科織布家均以資本十分之一購買債劵（三十日） 
　　倫敦電　費蘭巨元帥報稱英飛機一架在米特爾扣克外毁德潛艇一艘曾見該濳艇漸成兩段（二十九日） 
　　巴黎電　法總統今晨接見吉靑納（二十九日） 
　　巴黎電　吉靑納貴族與法首相白里安君會談甚久（二十九） 
　　倫敦電　吉靑納巳抵倫敦（三十日） 
　　倫敦電法國新債頗受倫敦歡迎股票交易社現被絕對龍斷債劵發行之數尙未確定滙兌價率巳定至使購買債劵之欵不便滙至法國倫敦所收債劵之款擬用以淸償法政府所欠英人之債務此次發行債劵可保勝利（三十日） 
　　亞姆斯特丹電　維也納官電謂德皇巳抵該處奥嗣君約瑟大公及其他二大公迎於車站德皇即驅車至瑞安白倫宮路人皆向歡呼致敬奥皇曾與嗣君饗宴德皇無作陪者（二十九日） 
　　亞姆斯特丹電　德皇曾接見奥外交大臣布里安伯爵首相斯特克伯爵又狄士柴伯爵繼與奥嗣君在德使署飲茶即晚離維也納奥嗣君送至車站臨行之前各曾接見奥國財政大臣及維也納市長（二十九日） 
　　倫敦電　亞姆斯特丹電稱葡萄牙擬購四百噸之汽船六艘防衛葡國海濱（三十日） 
　　二（德人德文報專電）　 
　　柏林電　德皇巳抵維也納親訪奥皇奥嗣君約瑟大公爵等迎之車站道旁觀者人山人海歡呼之聲如春雷之動全城懸旗致敬兩皇於歐戰發生後此爲第一次會晤其情誼之誠摯令人感動英國復將侵犯希臘主權蓋據路透電社宣布薩洛尼加來電謂英國匪持須管理經過該處之函電且須要求驅逐境内不利於協約國之人民故也佛蘭克費特報載雅典消息謂吉靑納貴族覲見希皇時陳述戰局情形歷一小時之久其辭旣畢皇以温簡之語答稱希臘之利益在嚴守中立故塞兵越過希臘邊界者須去其武裝云（二十九日） 
　　華盛頓電　駐美奥國大使署宣布十一月二十九日維也納公報云伊森沙之戰事仍在進行奥軍固守陣地全未移動意軍復用生力兵進攻戈爾士橋端砲臺屢圖强襲均未得利攻入哇斯萊維亞及波特哥拉附近奥軍陣地之意軍全被逐出意軍攻撃桑米琪爾山兩面及土爾滿北面伊森沙河北叚山境者全遭失敗（奥意戰况）奥軍刻正進攻孟國北部及東北部奥軍巳越過美太爾加嶺及泊里波愛之南境布軍現向泊里士蘭方面追撃塞軍（巴爾幹戰况）（三十日） 
　　柏林電　各方面消息紀英法威逼希臘事宜不能揭明大局之眞相據英法新聞語氣觀之協約國簡直請希臘放棄主權此舉今尙未收效果按照希臘憲法維尼齊洛斯氏無權可准英法軍在薩洛尼加登岸蓋憲法第九十九條載明此種問題當由國會决之也故希皇僅求抵制陰謀保全憲法可見外間抨撃希皇之言皆無根據英法力圖强逼小中立國協助作戰適足證明協約國心中惟存强權即公理之一言也 
（二十九日） 
　　柏林電　奥國攻塞之舉業巳收效今以全軍開始進攻孟國奥軍於十一月間初取攻勢時僅擬阻止孟軍參與桑特斯恰克洛維巴柴戰事奥軍旣達此目的刻方取總攻勢奥軍以孟國西北邊界乃天然之炮台故由特桑特斯恰克洛維巴柴進攻今巳渡過里姆河奥軍於十一月二十一日由洛伐伐洛斯南進攻撃塞孟邊界之泊里波里繼於二十三日下之尙有一軍由西尼加西進攻撃孟國邊界巳越過之奥軍今茲攻勢且斷塞敗軍由伊貝克退入孟境之路（三十日） 
[東方通信社電（日本人組織）]  
　　東京電　今日爲樞密院例會之定日各大臣出席就前此加盟不單獨媾和一事間有意見相違之處力圖融和惟大隈及岡兩大臣因病未到（一日） 
　　北京電　帝制問題勃發以來種種外交難事續出帝制熱望者之氣勢巳爲頓挫乃最近兩三日中又巳决定實行矣（一日） 
　　東京電　中國帝制問題自英國外務次官對本問題之答辦謂無取新手叚以來交涉中止之說内外盛傳其實斷無是事不過爲引誘問題突發協議因之延期而巳最近日本爲貫徹延期勸告之趣旨曾向英俄法發最適當之新提議英俄法亦能深諒日本之正義其贊成此旨因無容疑也（一日） 
　　東京電　前電旣報穗陳重·山川健次郎·橫田國臣·田中芳雄·三井高保·大倉喜八郎·森村市左衛門·古河虎之助·大森鐘一·等九氏困有功勳蒙恩特授男爵列入華族於今日午前九時在宮内大臣宮房拜受恩旨（一日）　 
　　東京電　波多野宮相蒙叙勳一等授旭日大綬章男爵細川潤次郎子爵會我祐準兩氏蒙叙正二位（一日） 
　　東京電　今日午前十時半天皇駕由宮城出門以第一公式鹵簿行幸貴族院受兩院正副議長恭迎親行開院之式一木内相代總理大臣奉淮勅語天皇玉音朗朗下賜優渥開院勅語由貴族院議長拜受於莊嚴之裏開院之式告終勅語大略如左朕茲親行帝國議會開院之式告爾貴衆兩院之各議員帝國與締盟各國之交際益益加其親善與英國之同盟俄法之協商其基礎愈覺鞏固朕命國務大臣將大正五年度預算及法律案交帝國議會附議爾等務體朕意和衷協同云云（一日）　 
要聞一 
[巴爾幹半島之種族關係]  
　　上海英按察司沙君前晚在敎堂學校演說巴爾幹人種大旨謂匈牙利羅馬尼亞及俄國南境一部份昔皆屬於土國版圖然在巴爾幹半島之外而無直接關係今姑不論人或以爲土耳其者乃突厥民族之國居其地者必爲突厥其實不然突厥固多數住於土耳其然住土耳其者不盡爲突厥蓋希臘阿米尼亞叙利亞諸民族雜居土國各省其不得謂爲突厥猶印度人之不得謂爲英吉利人也百餘年來突厥國勢日　土地日削各省或爲强鄰蠶食或脫覊勒而獨立各異族咸欲自成一國與他族不相統屬六十年前克里米亞一役以後土國猶稱雄於歐洲突厥占全國人民四分之一兵士盡屬回敎徒奉他敎者不得入軍籍迨一八七八年時土國迭受外侮勢力巳破内患乘之而起異族各據一方宣告獨立於是巴爾幹半島遂有新國之旗幟矣巴爾幹人種複雜有羅馬尼亞希臘斯拉夫諸民族又有亞洲種族皆當羅馬與希臘兩帝國失政時由東方侵入者其最後最强者即爲突厥當羅馬國未强盛時半島極南爲古希臘人所據北方居民則種類不詳今之阿爾巴尼亞人即昔之伊立利安人而今日之希臘人則自謂爲古希臘人之苗裔蓋不如是則無以喚起精神聯絡團體以脫土國之覊絆也實則居於海島者始爲純粹之希臘人若居於城鎭而經營大小商業者乃可謂普通希臘人是也塞維亞人昔無所聞迨一一五○年始出現於世界嗣後勢力日張斯狄芬杜商王崛起據馬其頓阿爾巴尼亞而成一大帝國一三五六年王薨國勢因以頓落閱五年突厥渡韃靼海峽又二年突厥遂爲阿特里亞諾波爾之主人翁矣布加利亞人來自伏爾加河流域（在俄境）第八世紀入居巴爾幹初奉回敎繼改耶敎在第十二與十三世紀國威頗振土地日闢至一三八九年爲突厥所滅其恢復獨立詎今僅數十年耳一三六一年突厥佔領阿特里亞諾波爾是爲突厥入歐之始遲九十二年君士坦丁爲突厥攻陷於是突厥勢力大震多瑙河以南之地悉在突厥掌握中惟突厥究爲游牧民族治國之道非其所長只知一族之利而不求全國之幸福故不能得耶敎徒之悅服突厥立國於南歐雖及五百年然終不能泯異族之貳心定永久之國基其故即在此也今戰局未了故僅言巴爾幹人種之複雜及其影響若諸國前途則非今日所可言也云云 
編輯餘談 
[日本人之美日戰爭談（九）（王衡）]  
　　我軍鼓其旣勝之餘勇遂添煤加軍火與生力軍往斐列賓麥尼拉行密加殺丸領其首（Ｍikasa）楚古巴丸（Ｔsuknba）阿坐麥丸（Ａxuma）土基華丸（Ｔokiwa）堂古丸（Tahgo）隨之旣到麥尼拉軍港敵軍艦隊巳至時下午三時許黑雲四起幾若黃昏海浪又大諸艦均受浪勢而上下起伏無復能止惟我愛國之軍人初不以之而少怯諸艦作一字陣輪流發火東西繋射無片刻停猛然以進二軍之距離自一千碼至　百碼而三百碼而一百碼而二十碼美軍從未見此種戰鬭之神術相顧驚懼無所措手欲退不能欲進無從躊躇兩難矣而我軍則反是堂古丸之首領急揮其舵手駛近美艦　拉罷賣號（Ａlabama）旣近又揮其全艦水手出攻不數分鐘間約五百人巳躍上阿拉罷賣號之甲板矣美軍素不善戰又未見我軍之神勇如是故均驚若木人不知所措手間或有靈捷者急下其舢板以逃命惟海浪正大舢板初下巳覆而葬諸魚腹矣餘諸美軍見大勢巳去皆跪以乞命軍官繳其刀兵卒繳其鎗蓋彼等胥知此乃求赦之絕法也我軍即收其　俘其人下彼美旗升多日旗矣　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[勸誘風說發生後之京訊]  
　　外交之波折　英法俄三國勸誘中國加入戰局連日中外各報紙議論巳極紛紜日本各報尤一致反對至論本問題所傳之事實則惟十九日日本東京所接紐約方面之一電嗣後種種議論皆根據此一電而來然紐約電之來歷外人間謂其自北京傳出當非一無來歷惟十九日一電之後即寂焉無聞爲可疑耳英國駐華公使朱爾典氏旣向人宣言並無其事而日人所最致不滿者即在英公使之行動此中消息不言而喻至俄國駐華公使則據云確未預聞前此日報曾傳其有未接本國政府訓令之言似尙可信然則日本輿論所最憤憤者第一英法俄三國先自協議後方始知照日本第二英國駐華公使於知照日本之前先行通知中國以上二者中固不免有一層爲無的放矢矣現在本問題旣閧傳全球無論最初發動者之在何方恐不免受有障碍此後能否進行殊屬疑間說者謂中日兩國對於本問題之態度旣巳與人以共見則此事或别求進行方法亦未可知然决非倉卒間可以妥協日本各報所傳外交界種種活動消息旅　外人問則多以爲不甚可靠云 
　　同盟之風說　近日外交上消息日本各報所傳未必盡屬可信茲見滿洲日日新聞及天津日報等載有中英握手乎一則盛言中英同盟條約巳開始協議此說在京外人亦以爲未必確實姑譯載如左中央同盟條約正在倫敦協商據德國方面傳來消息云自英使朱爾典提議此案以來中政府迭經會議二十二日陸總長與英公使在外交部會晤密議二時關其内容大略如下（一）同盟期限十年（二）中英合力驅出德國在華之勢力（三）中國對於德國之負擔全然無返還之義務其他帝政之承認亦一重要事項而德公使興志氏因此交涉於二十四五兩日入見袁總統提出抗議據中國政府方面消息云中英同盟交涉由駐英公使施肇基與英外務大臣格蘭氏開始協議會議地點即在中國公使館内其要點如左（一）歐戰終結後中國於國際會議與協約國有同一之發言權（二）中國按照條約每年應行償還德國之債額二千萬元中止交付（三）英國負牽制德國海軍不使侵入東亞之義務（四）中國量力援助英國與中國維持平等之國際的地位且享受條約上種種優越之權利以上所謂中英同盟雖未正式交涉然不僅爲世界之大問題尤與日本有至大之關係日本之態度如何此際殊堪注目也據美國方面消息英國勸中國加入協約其利益果何在耶中國因對德之關係未必遽允然中國今日不僅有目前帝政問題之利益關係且爲戰後自國之地位計亦或求與三國接近而試其重要之新運動乎然未知問盟之說果能見諸事實否也云云 
　　公府之會議　昨據政界消息日前午後公府又開特别重要會議研究種種續至晚問府中列席各　尙未退散其會議内容雖一時無從探悉然共爲關於帝制問題及某項外交問題二事蓋在意料中而帝制問題一項其籌備進行頗有駸駸日進之勢至加入協商則極屬秘密决非想像所及惟據某政客所談協商問題事頗重大當軸須遠慮深謀期無遺誤云 
[年内應償之各路外債]  
　　國内　設之各鐵路多借用外國資本故鐵路營業收支由交通部特别會計辦理以營業收入供一般經費之支出無論巳即各鐵路借欵之本利亦於此中支出故年内應償還之本利據交通部消息其總額尙有一千一百九十六萬五千零四十三元其中重要者如下京奉借欵利息九十三萬九千元京漢借欵利息三百五十三萬一千元滬寗借欵利息一百五十五萬四千元津浦借欵本銀三百四十三萬五千元正太借欵本銀七十七萬六千元 
[北京孔敎會通告國人]  
　　前日京中報紙載有日本浪人發起東華孔敎會之事京中人士均深駭異莫測其用意所在孔敎會中人聞之尤深疑慮深恐彼浪人等有種種作用反將貽累於成立旣久而渺不相涉之孔敎會頃聞該會北京主任幹事陳煥章巳因此事特爲通告國人其文略云昨閱報章忽載有日本浪人末永節等發起一東華孔敎　京中士夫羣相驚駭莫測其用意所在本會會員奔走相告羣恐其於本會有意外之牽累煥章乃不得不受會員之託竭力調查其事乃空無官得惟得其序文並簡章共一紙紙張潔白印刷精良惟並無一人之姓名其作序者何人擬章程者何人發起者何人均不得知煥章於末永節旣未識共面亦未聞其名更無從揣測第專就其序文與簡章而考之本會固有不能巳於言者夫孔敎爲中國之產物巳爲數千年之國敎自壬子以後孔敎會遍於全國且及海外本無勞日本人之越俎庖今彼乃定名爲東華孔敎會以東洋加乎中華之上則名不正而言不順又謂設本部於北京及東京而不知吾孔敎會早由焕章在北京衍聖公府設立事務所又由留學諸君在東京設立支會奚取於駢枝若謂謂孔敎團體本有各種之别名原可多立團體以謀普及則以孔敎爲會名者僅有　　　 
本會彼日本人正不必裴用本會之名且中國爲孔敎國北京爲人文淵　日本人豈尙不知乃必勞日本人代謀設置孔敎會本部於北京其意果何居又本會章程每年大成節在曲阜開全國大會其外國人士到會觀禮原所不禁何必於舉行每年一次祭典之期由兩國互派代表參列反令本會要久遠離聖地而浮於海乎蓋本會會員自由出洋傳敎　也　以此爲互換之條件且其事不過參列祭典則殊屬無謂而　不順也又彼謂兩國互派碩學宏儒使其演說斯敎此條尤足該異夫中國人講演孔敎於日本此誠當然之事若日本人之於中國則中國雖孔敎衰㣲巳極亦無日本人反哺之餘地也乃故立此條其意誠不知何居說者謂傳敎乃外交政策之一日本人久有志於是始欲以佛敎試其端繼以中國爲孔敎國歷年最久霑被最深苟得乘機以爲傳布孔敎之事則其利益於日本較之傳布佛敎相去不可以道里計較之西國之傳耶敎相去尤不可以道里計今茲東華孔敎會之發起即欲實行其傳敎於中國之素志也焕章不敏不敢斷是說之確否然以孔敎與佛敎皆吾國所固有無待於日本之傳而日本乃屢欲得傳布佛敎之權則其於孔敎别有會心亦固其所固非吾之所能測度者矣又彼之職員皆中日各半殊屬可笑焕章生平最不喜聞中外合辦之事業蓋合辦者其名而附庸者其實徒自竭共同量之資本勞力以求爲外人之奴隸而巳日本對於中國實爲生存之競爭自戊戌年煥章巳習聞其同種同文分中國爲十八國合中日爲聯邦而奉日本爲普魯士種種謬說今東華孔敎會所設職員中日各半亦欲爲中日聯邦之前驅也然我國民豈願聞之乎云云 
[中日對於東省官制之改革觀（化險）]  
　　（一）中國方面　東三省改訂官制一節早巳喧傳各報惟聞其名目將改將軍爲經略使駐於奉天而吉黑長吏則爲經略歸隸奉天使署並設有三廳五局等議政界傳播巳久茲奉天政界又新傳一消息謂東三省將添設籌邊使一缺惟此缺權限與新官制之經略極宜剖淸免蹈先年章太炎來東之故轍故因此尙在躊躇而新官制之改革一時遂亦未能實施茲聞農商次長金邦平來東之行表雖爲調查森林而實與新官制亦甚有關係云 
　　（二）日本方面　日本報紙載該國對於滿蒙官制之改革問題其文曰帝國政府於滿洲之外務省（即外交部）關東都督府滿鐵會社三頭政治之弊害所以阻害我發展前途殆非淺尠此際打破而改造之自是國家亟務曩者有蒙滿經營悉委陸軍方面之建議其統一之計在廓充關東都督之權力勿論司法行政即外交上權限亦悉行附與近日此論漸漸得勢大有佔勝之觀云云據外間消息亦有謂關東都督府將改稱爲滿蒙總監設總監府於旅大外並聞將於奉天長春内蒙間島等處設置分府一切政務大致主陸軍方面之建議將以大逞其謀又一方面有提議將滿蒙與朝鮮政府合併者將各官制重行另訂以固滿韓蒙三方之領土然此說殊爲一派大野心家所主張恐未必能成事實焉 
[京奉車壓斃日技師續誌]  
　　京奉車站技師日人老田文太郎等四名被京奉車壓斃一事巳誌前報當時車頭上本有車手兩名瞥見前面壓車黑影即鳴汽笛催令趕避而旁觀之人亦聞日技師云速避詎未及言畢而車頭巳至猝然相　致將壓車中所坐之人悉數軋斃該車手見肇此禍當即潛匿無蹤聞該技師服務於京奉站業巳多時車行有一定時刻豈不之知今竟不先不後命喪於斯其咎果不知誰屬且車手巳逃當時之眞因究屬如何亦不得而知該局於肇事後即將情形電告交通部旋得回電飭令將該車手嚴緝務獲到案以憑質訊該路局當將該車手藉貫年歲面貎開單請由省公署通行各機關嚴密查緝叚兼按使以此事關係外人生命即經備具意見及其辦法函請外交部核辦而特派員馬署長亦經往訪日總領事數次内容如何容俟　探 
[奉省胡匪之禍愈烈]  
　　胡匪爲東省特產品結隊橫行滋擾地方爲民問獨一無二之鉅患歷任將軍按使莫不注重此點所以創辦淸鄉結團保衛整頓警察等事次第並舉原期廓淸匪類無如深山窮谷均爲其藏匿之所而水旱頻仍民窮所歸一被煽惑即黨羽故東省有民即是匪之諺但其共目的惟在綁勒富紳搶刦鉅商以資其揮霍從未有刧掠官署者奉省錦縣屬之天橋廠地方有稅卡有警局有佐治員署有產鹽灘務所而該所内有鹽灘巡警有查驗處詎本月中旬忽有身穿軍服手持匣槍之胡匪七八名闖入查驗處將該處之放秤員役衣服私欵飽掠而去該處詎灘務所約有二里迨鹽警聞信趕至則巳遠颺無蹤當經錦縣鹽局詳報鹽運司函請各地方官通緝究辦並以鹽局收稅甚鉅又係公欵飭令各處鹽巡務將此案覓線破獲以杜窺視此事又爲奉天全省警務處長張宏周所聞以該匪等携帶匣鎗搶刧官署藐法巳極特通行各縣巡警一律嚴緝具報柳河縣孤山子地亦屢有胡匪肆擾日前該匪等約七八十人各帶槍刀將該處商舗刦掠一空又將警察分局内馬巡隊之馬匹悉數刦去警局長率領警隊追剿匪即返身拒敵警單匪衆該局長有受傷過重曁被匪綁掠之風說省公署接到此項電報當即分電柳河海龍兩縣知事會中同駐防軍隊迅將此股胡匪撲滅　報噫匪勢猖獗如是誠足令人寒心也 
　　奉省胡匪橫行結黨彼此不相謀合亦彼此各逞其能其經多匪擁戴爲首之人亦必有出衆之技如鑽天燕子之越山過嶺迅捷非常黃四懶王之放槍百發百中有人傳言伊能於數百步之外欲傷人左眼而决不移於右眼者老頭票能雙槍齊發故能使羣徒服從其令而不敢稍持異議從前鎭安朱右將軍曾建議於中央有撫用鉅匪之說但其黨羽衆多設安插不得其法則駕御更屬爲難叚將軍日昨召集軍警兩界長官在軍署會議以現在著名各匪首專事刧掠如本溪寛甸桓仁等處旦有攻城刦獄之舉罪在不赦前此富紳鉅賈屢遭其害此後中日人民雜居尤宜趁此時期嚴加痛剿今可酌定獎賞之法無論各界人民有能擒獲黃四懶王藍六老頭票鑽天燕子兎子閻王中央樂鐵公鷄等著名鉅匪解送官署者每名賞洋二千元如甘爲　　以及確知下落報由官署拿獲者減半給賞巳由省公署通行所屬各機關遵辦矣 
[續誌卾省之選舉運動]  
　　此次國民會議覆選他省初選當選人多持冷淡態度而湘卾兩省之運動則甚爲劇烈湘省沈巡按使巳以洋洋大文禁止賄買議員而卾叚巡按亦以自覆選延期以來一般有當選資格者咸思利用時機拚命運動以致覆選票價飛漲之說喧騰衆口特擬定示諭嚴行查禁其文如下爲出示曉諭事照得國民會議議員本覆選區選舉因被選舉人調查名册尙未經全國選舉資格審查會審查是以依法宣告延期本屆對於覆選資格調查審查各手續極臻周密蓋以鑒於上屆選舉之失不容不力遏其流乃覆選區選舉人近方來集謠諑忽生有謂運動之風仍無異於往歲當此名册尙未宣示究竟合於被選資格者幾人尙未可定似無預爲營謀之地然求全或且致毁而慮事尤貴防微本屆覆選資格極高决非毫無學識經驗者所能倖致惟望具有覆選資格者朿身自愛勿涉於運動脅迫之歧途爲選舉人者爲國舉賢勿視爲營利徇私之捷徑倘有躁進之徒無知妄作或奸詐之輩藉此招搖一經證明立罹法網其各凛旃勿貽後悔 
[湖北司法界近事]  
　　周謨麟侮辱法官案　卾省前有周謨麟者在高等審判廳控告龔閏喜等術騙詐財一案因數月未結疑高等廳有意遲延故催控詞内有（扶同徇隱屈法惠奸廢事殃民徇情背律）等語高廳劉檢察長認定周有任意毁謗公然侮辱行爲發交地方廳審理依侮辱官員律處以五等徒刑六月乃甫經宣判周聲明不服判决呈由地檢廳仍送第二審控告開庭審訊周謨麟以原判侮辱官員引律實有錯誤况詞内徇隱殃民等字樣不過催促官廳速結積案之意思高檢廳認爲妨害公務地檢廳認爲侮辱官員究竟引用律條認定罪名係根據何種法律有無一定規程提出意見一再辯論該廳長查核控告意見理由法律上並未解釋日昨特詳請高等廳轉電大理院逐條解釋以示判斷之標凖 
　　梁律師詐欺取財案　卾省大律師梁鑫在武昌地方廳管轄區内執行職務有年前因辦理吳鍚生債務涉訟一案吳被收所患病託該律師要求所官轉入優待室俾便調治乃該律師從中假託名義詐取金錢謂係賄求所官之用詎吳交錢而室未轉始知爲該律師詐騙當即告發由地方廳開庭豫審確定事實認該律師有詐欺取財之嫌疑審結决定正擬公判而該律師聲明决定錯誤赴高廳呈請移轉管轄審理所持理由有二（一）謂在該廳辦理民刑各案屢與庭長凌鍚蕃辯論結有嫌怨致被嗾使誣陷（二）謂吳鍚生之供證不足定讞現高檢廳以該聲請人謂辦理案件當 
庭辯論是該律師固有之權絕無嫌怨發生况凌爲地廳民事庭長無于預刑事之理至吳之供證當然認爲事實該律師之聲請任意攻撃毫無理由况移轉管轄原防審判不公平而設該案尙在預審將來公判不患無法救濟故將其控訴駁回 
[山東敎育界消息]  
　　濟南南關省立第二女子師範學校詳准添設蒙養園日前巳布告招　在案茲聞該園男女幼童近足額一百四十餘名巳經該校長合同職敎員等將各童班次園具布置妥協於本日（二十九日）午前九鐘舉行開園式昨巳刋印公函通告各童父兄及敎育界同人均請於是日蒞校指導參觀 
　　去年冬問第一女子師範學校畢業者二十七人刻聞該校第二班三十人又於日前按舊習科目考試再十餘日即可告竣聞該班學生程度極優於習字體操音樂三科尤爲特長往常催辦各縣女學每以師資無出爲推諉今旣延聘有所更不得再以此藉口矣　 
　省立小學賈稽查員迺寛爲整飭校務起見前詳准巡按使公署仿照天津小校辦法勘定東關莪雅坊西關製錦市二高小校址息借建築費擴充校舍將東西關各省立初小學合組爲高小學附設國民二校現兩校舍建築均巳告竣計每校各容初等五班高等三班賈君於日前巳通令兩關各小學分别次第遷入督飭各該職敎員編訂班次布置妥協刻定於二十九號東關莪雅坊第三高校三十號西關製錦市第二高校舉行落成並開會報告合組一切情狀先期巳通函學界及諸生父兄屆期蒞校與會 
　　省敎育會昨通知各敎育機關及各學校略稱來年上學期舉辦東省小學運動聯合會業經同人提議倡辦在案所有進行手續諸待磋商特定於二十八日下午一鐘在本會開會討論一切以作先期之預備凡我同人希即於是日駕臨協議 
[北京儲金團又將開聯合會]  
　　北京救國儲金團前致電浙分圑主張進行深責滬上不應發還一節曾誌前報茲聞京團最近見各處發還者相繼而起更慮進行主張之一電難令各團如響斯應昨復擬聯合十團再開會議從長計較以期議一善後辦法因於上月二十九日又致浙省儲金團一電力阻發還其原電云儲金圑鑒巧電計達自滬上發還儲金連日漢厦蘇甬紹及運城哈爾濱亦均仿辦不勝詫異全國聯合大會議决進行並無發還之說滬團忽將發還一層與進行連類而及大背議案細查原因該地五方雜處亂黨造謠貪鄙之人謗毁交加虞君和德等爲表白心跡故登報聲明進行發還聽人自便此限於地勢不得巳之苦衷乃漢厦各圑不加深察亦復效顰其行爲直同破壞竊思此事費無數人之奔走呼號始得普及全國創辦何等之難而廢止若是其易外人議我華五分鐘熱心今演此事實貽羞萬國人民價值淪喪無地自容何以立國本團同人　前顧後愧忿莫名現擬聯合十團再行 
 
 

Page 7

 
 
開會妥議善後辦法務望貴團遵守大會議案堅持定力若有發還者立即登報作止并通告就近各圑一體照辦其巳還之欵　如何補救俟集議决定再行電聞京　　 
[鎭江鄉民反對淸潔所續誌]  
　　鎭郡鄉民因開辦淸潔所羣起反對聚衆滋擾商店經官廳維持軍警彈壓解散等情曾誌前報詎昨日（二十九日）早晨鄉民復糾衆數百人麕集街市滋鬧現經官紳等籌畫善後辦法以免後來波折茲將續聞情形錄下 
　　鄉民之糾集昨（二十九日）晚王警務長水陸總巡吳小亭曁各警區區長等在民國春酒館會議維持一切辦法以爲各鄉民可以靜候解决不至再生事端不料今早該鄉民等仍然嘯聚數百人在街市上　　 
狂呼救命並揚言此事如再不解决我輩即閧鬧淸潔所及許少泉住宅云云　 
　　淸潔所之取消　章知事以鄉民等情急滋鬧恐釀意外之變有碍地方治安爰與柳經理等晤商暫將淸潔所停辦一面出示取消淸潔所之名義嚴禁各鄉民不准聚衆滋擾以安商民茲將四　　 
言告示錄下　淸潔開所　不洽輿情　著即裁　　免起紛爭　鄉民聚衆　任意橫行　立時解散　毌得相侵　倘敢不遵　定予重懲　諭爾居民　各宜凛遵 
　　所丁之被污　昨晚淸潔所所丁見有人在街市上攔截菜擔上前勸阻鄉民等即將該所丁某　　　 
甲攢毆並以糞桶傾倒其身　　　頂遍　淋　甲受此污辱棄間遁走詎行至山巷瞥見在場毆辱之人尾隨其後當即扭赴警局請爲核辦 
[地方通信蘇州]  
　　屯田業戶請緩繳價蘇省淸理官產局公布屯田繳價章程後蘇垣各屯田業戶得悉之下紛紛集議咸以官價爲數甚鉅一時無力措繳當即擬定公禀公舉代表陳某赴蘇常道尹署及巡接使署上禀請求展緩至來年辯理不識能道允准否 
　　士紳臚陳警官政蹟　現任水警第二廳第三專署長仉志鵬號翼南天津人前淸武探花由侍衛外放撫標中軍參將輾轉洊任今職在蘇將及二十年蘇垣士紳以仉君在蘇保衛地方頗著功續若辛亥光復及癸丑南京二次獨立時仉君以全力維持秩序保衛治安故吾蘇人民生命財產無絲毫之損失當時雖有都督主持而仉君實與有力焉爰擬將其政　　以上聞請求省吏轉呈獎叙以勵賢能現巳推定劉迓邠潘濟之吳　培孔康侯諸君領　具禀不日即當呈遁矣 
　　營長夫人落河殞命　駐蘇憲兵第三營長王紹臣君租　十梓街房屋爲寓所其夫人某氏體氣素弱而當有疾病近來病雖稍愈尙未復原前日（二十六號）午間某氏至後河抛棄物件詎在石踏渡上失足落河經王君得悉立即援救撈起時巳氣息奄奄旋即殞命王營長即報告吳縣知事署飭派承審員周慶高君帶同檢驗吏於二十七號前往相驗南區警署亦派巡官李德全到場驗明該氏確係身弱無力失足落河身死驗畢後即由王 
君備辦衣棺於二十七號晚先行小殮俟死者之父母到蘇再行大殮 
　　通緝謀命兇犯　陸軍第二師三旅二團第一營軍隊向駐無鍚前日該營第四連伙夫鄧復盈不知被何人謀斃其屍首倒臥在滬寗鐵路無鍚車站西首南岸經車站查道小工查見報告站長轉報鐵路警局函請無鍚縣知事蒞驗當由無鍚縣丁知事委承審員前往相驗後由丁知事詳報寗垣齊巡按使　屬通緝正兇歸案究辯 
[松江]  
　　偵獲行兇盜匪　舊婁境四十三保十國王姓實屋中李某家被盜行刧李頭部股臂均受重傷並波及鄰右四五人又八國慈濟院信人亦曾被盜斫傷兩案均經李知事那警佐勒限警探嚴密跴緝隔昨法警王慶等偵悉盜蹤當至跨塘橋河干江北小船上獲該兩案正盜周金鈴周金平弟兄並婦女一口起出賊物併解縣署經　承審員訊鞠之下兩周均巳承認惟該婦並不知情當經承審員判即釋放兩盜收禁候辦 
　　警區注重冬防　時屆冬令民有　藏竊盜案件即因之　起　　 
昨日李知事召集城鄉各警區區員至署宴會會商冬防事宜　定區城如有竊盜責或區員詎聞泗涇李區員本屆應召來城而泗鐵局中李之衣箱行李盡被竊匪掠去亦可謂惡作劇矣 
　　章鎭學校紀念會　章練塘顏安小學校開辦迄今巳屆十年本月二十八日開十遇記念會來賓五百餘人秩序整肅校長杜衡伯宣布開會宗旨校董陳伯敬報告學務狀况學務委員曹漱石西人安笛生相繼演說陳設歷年成績以供來賓觀覽五時始畢該處章　兩鄉敎育研究會亦於是日成立故來者甚盛去 
[南通]  
　　拿獲刧案從犯　小海鎭袁士與家被刧呈報鎭縣兩署後以該盜等鎗傷二命曾懸賞通緝日昨經鎭署密探購線在常陰沙拿獲從犯丁老五陸山二名據供首犯亦係常陰沙人早巳遠颺云 
　　知事保存古蹟　南鄉狼山名蹟甚多近聞有人假託機關名義探取山石致將古蹟銷毁殊深可惜事爲盧知事所聞特示禁保留備資觀惑 
[揚州]  
　　文憑詳請加印　女子公學高等班本年畢業九人早經詳請核准所有各項手續現巳完竣特將文憑詳請加印并呈分數表三份以　轉詳至附設之平民小學及女子初等畢業生分數表聞亦附送查核云 
　　區長盤獲巨盜　仙女鎭警察分區黃區長昌鼐昨夜親督長警巡還巡在該鎭荒僻之處遇見形跡可疑之姜德平等三人隨即帶區訊問姜等均言語支吾搜其身上皆有貴重贓物知其係屬巨盜昨巳派警押解來城送縣訊辦矣　 
　　撤換公署醫官　江都縣公署醫官方延良現因奉縣撤職所遺醫官一缺周知事巳選委沈毓培君接任矣 
[安慶]  
　　請撥砲船保護釐局　南陵縣三埠釐局薛局長以該處石硊鎭商民十數家曾被盜匪放火搶刧突遭巨創該局爲錢糧重地僅恃護卡砲船一隻不足以資保衛故於昨日特電禀巡按使請就近飭調蕪湖水上警察砲船兩隻來局嚴防以免危險聞李使閱電後巳批准飭撥砲船前往并飭該縣知事兜拿贓匪務獲懲辦矣 
[杭州]  
　　盬務條陳不尙理想　浙江公立法政學校畢業生秦綬章條陳運署以整頓鹽務欲望稅收增加當採用計口授食法禀請運使核准實行茲聞胡使業巳察核略以所陳各節皆係理想之談按之現在實際實有不可辦到之處查鹽稅爲歲入大宗内則　係國家正供外則關係債欵抵押稍有變更立見絕大影響且現在中國戶口迄未調查淸楚若行計口授食之法則恐鹽務之積弊未除而閶閻間巳受騒擾矣至謂中國人口當在八萬萬以上亦難憑信該生家世服官鹽務流風遺澤必有足資楷模者尙望從事實上細加研究勿徒託高論以聳聽聞昨巳批飭知照矣　 
　　日昇昌債權人之推選　杭縣商會接准杭縣地方審判廳函轉京師地審廳以淸理日昇昌破產一案轉知各債權人先行推選代表各節巳略誌前報茲悉該會巳抄錄原函分别函知蕭山縣彭知事前嘉興縣知事陳毓麟等各債權人略去查此案債戶過多以各省推選代表爲入手辦法自是淸理債權之要點尊處　欠款項曾由敝會彚報地審廳登錄有案茲准前函除分别知會外用特將日昇昌借貨一覽表附抄函請台洽希即聯合本省各債權人選定代表俾促進行並請將代表人姓名報由敝會以便轉報事關債權幸勿稽延 
雜評一 
[果孔子之徒歟（默）Ｐ]  
　　日人之忽發起東華孔敎會果何爲也耶爲重我孔子之道耶則孔子固有敎無類者我道不得南行於身前猶得東行於數千年之後吾知孔子必願乘桴而往也若别有用意耶則孔子之言道以信爲本交友以信道國以信國與國交亦必以信故曰言忠信行篤敬若人而無信者即所謂道不同不相爲謀吾知孔子必斥之曰非我徒也非我徒也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬上兒童學風之感觸亞約]  
　　僕留美九年從事報業纔歸國數月旅居申江頗覺社會上之變遷巳略異疇昔所居北四川路最後之華界空氣尙新間或步行至四川路白渡橋卽總名虹口是也附近一帶小學校頗多當淸晨或夕陽西下每見西人華人日人三種小學生或男或女聯翩結隊不絕於途去今十五年前予曾設墪鏡湖（葡領俗呼澳門）創收男女同校人咸怪之今巳視爲尋常且由七八歲至二十歲以下之女子手挽書包華式洋裝嬉嬉笑笑遍地皆是可知女學之進步巳一躍千丈予以冷眼觀之我之學生與西人日人比較其略有缺點之處殊不可諱㈠體魄彼西童之面部豐滿腰部勁直我之學童每多黃瘦孿腰缺點一㈡衣服彼之童男或穿短袴或穿制服童女必穿長裙　短裙我則參差不齊尤異者男衣長而女衣反短常見及笄以後之女子衣短露臀袴狹如竹筒大不雅觀缺點二　性質我國兒童之精神旣略遜彼嘗見稍豐之家多遣婢僕隨之而行養成一種驕乖倚賴性質豈西人日人絕無富家子弟居留申江乎從未見一人有蹈此積習者缺點三上海學風幾爲全國觀瞻所繋負主持敎育責任者隨時彌其憾焉予之望也 
[昨夜發生之越貨傷人案]  
　　昨晚九句鐘時公共租界北福建路老閘街四十四號門牌恆德押店突被盜匪四人蹤身躍入櫃内各出手鎗利刃嚇禁聲張將賬檯上計值五十餘元之現洋銅元搜刮一空而逸該店夥金文奎因大聲喊捕致被盜匪用刀戳傷腹部登時倒地不省人事隔壁周姓荳腐店主婦聞聲出視亦被刀傷左臂當經該店主翁明淸投報匯司捕房立飭華探目馬阿美率同通班包探到場追獲盜匪一名帶入捕房收押一面派捕將受傷人車送同仁醫院醫治 
[松滬護軍使實行改組]  
　　松滬護軍使於昨日（一號）實行改組茲將一切情形分誌如下 
　　接任之儀式是日護軍使署（即製造局）門前懸海陸軍旗楊克威將軍於上午八時許就製造局公務廳行正式接任禮由鎭守使舊有人員將一切卷牘印信及各職員履歷呈案維時所屬各軍官各職員均巳伺候上海縣沈知事淞滬徐警長亦均往賀禮畢由楊護軍使分别延見略詢數語而散 
　　内部之組織　護軍使署内部組織業經楊君與中央屢次電商大致妥洽惟尙未正式發表聞其組織各科大約爲　參謀處　副官處　機要處　　秘書處　軍需處　軍法處　庶務處　收發處　其餘内外部繙譯調查等職尙在支配 
　　知會之公文　楊護軍使受任後除電呈政府參陸兩部宣武上將軍行署曁分别咨行外並即知會領事團略云本年十一月十八日奉政事堂電傳奉大總統策令任命楊善德爲松滬護軍使此令等因同日又奉大總統申令上海松江兩鎭守使員缺着即裁撤此令等因並奉宣武上將軍電同前因奉此本將軍即於本日改組松滬護軍使除分别電呈外相應知會查照 
[騎都尉追隨彰威侯]  
　　追贈給恤　駐滬憲兵營司務長舒錦秀前因護衛鄭鎭守使至租界内道賀日皇加冕慶典被刺客一併傷害經憲兵營營長張輔漢電由陸軍部呈奉總統給予喪葬費洋五千元另再由部議獎追贈在案茲悉憲兵營長張輔漢君已接部電以舒錦秀慘遭兇匪暗殺係因保衛彰威侯鄭汝成出署所致亦屬因公喪身應照陸軍少校陣亡例給恤並授以陸軍少校銜追贈襲職騎都尉（舒錦秀原隸旗籍）由部呈奉核准着卽飭知該家屬遵照等因昨日張營長巳照錄原電飭知舒錦秀之生父舒德深遵照 
　　盤柩回籍　舒錦秀之靈柩原寄厝於湖北會館茲由伊父舒德深及伊母舅馬倍倫於前日來滬定於昨日出殯盤柩回籍午後一點鐘時先由營長張輔漢督同一連連長吳玉璞率帶憲兵十名乘騎前往湖北會館並由淞滬警廳長徐國樑君派撥軍樂隊二十四名警備隊四十名警察巡士三十名至該會館站隊送殯步兵三十八團馬團長亦派步兵一排佩鎗護送一點三十分鐘時靈柩啓行先由憲兵十名乘馬十四在前開導繼即警廳軍樂隊警備隊警察巡士並陸軍步兵等排隊荷鎗護送由會館往南進製造局西栅門往東至江邊碼頭空地上暫停即由張營長率同憲兵營官佐及陸軍馬團長所部各官佐在舒君柩前設奠致祭行脫帽三鞠躬禮警廳徐廳長亦行三鞠躬禮軍警兵士各行舉鎗禮祭畢即以靈柩舁登小輪送往閘北义袋角登岸運上火車送至浦口換乘津浦火車運歸山東靑州原籍張營長並派司書生黃品山隨同前往料理喪務 
　　升補遺缺　張營長以本營司務長舒錦秀被害出缺查有本營目兵唐福全堪以遞升昨巳飭委任事並即呈報陸軍部查照　 
[南滙迭遭風潮之影響]  
　　南匯一縣地多瀕海本年夏秋之間迭遭風潮木棉禾稻咸受損傷秋收遂致歉薄昨聞該縣橫沔鎭地方近有鄉民意圖入城報荒初僅一二百人現巳聚集至五百餘人勢將實行未知該縣官縣官紳將若　　 
何處置也 
[僞造貨幣之懲治]  
　　法新租界鍚祥里内前有沈仁生胡周氏張瑞林沈徐氏等租賃房屋私造湖北省每紙一千文之官錢局票當爲法捕房包探查獲僞票解經法公堂申送前上海鎭守使署當因案關卾省財政判將一千人證解歸湖北軍署訊辦在案茲悉此案巳由卾省軍法處訊明判决沈仁生胡周氏各監禁五年張瑞林沈徐氏無干開釋前日將沈仁生胡周氏送回上海護軍使署昨由軍法科備文飭警轉送上海地方檢察廳照斷執行 
[防護監犯脫逃之妙法]  
　　滬海道周道尹奉江蘇巡按使公署通飭云准司法部咨開准政事堂單交黑龍江將軍擬請罪犯逃脫責令縣知事捐俸修理電一件奉大總統令勘電悉據稱該省　獄簡陋擬請嗣後遇有罪犯脫逃責令縣知事捐俸修理等語事屬可行應照准交内務司法兩部查照等因抄交到部查各省縣監簡陋居多監犯脫逃頗難防護黑龍江將軍所擬監犯脫逃責令知事修理辦法旣經呈准在案各省情形大致不甚相遠自宜參照倣行以裨獄政相應抄錄原件咨請查照等因並附原電到本公署准此合亟通飭仰即一體查照辦理此飭　　 
計抄原電二件 
　　黑龍江朱慶瀾來電　　大總統鑒竊江省設治未久監獄簡陋甚有就尋常房屋覊押罪犯者絀於財力整理萬難前者迭據巴彥慶城等縣詳報監犯脫逃當即遵照條例均請交付懲戒惟查監犯脫逃縣知事固咎無可辭然監獄簡略防範難周實爲最大原因及懲戒結果縣知事雖受罰俸處分而於監獄之疎漏仍屬無欵修補以是懲戒雖嚴疎脫仍多嗣後各屬遇有此等案件由慶瀾查酌情形先行責令該知事捐俸若干將監獄修理完固以觀後效倘一經整頓不至再有疎虞即呈請恩施免予處分否則仍請交付懲戒以示儆懲旣於條例無違亦於獄政有補擬懇大總統體念邊省特别情形俯予照准實爲幸甚兼署黑龍江巡按使朱慶瀾叩勘印 
　　致齊齊哈爾朱巡按使電　奉大總統令勘電悉據陳該省監獄簡陋擬請嗣後遇有罪犯脫逃責令縣知事捐俸修理等語事屬可行應即照准交内務司法兩部知照等因合達堂三十印 
[販運食品藥料赴美者注意]  
　　上海縣知事沈寶昌君致縣商會公函云案奉滬海道尹公署第一八五七號飭本年十一月八日奉江蘇巡按使公署第六二四六號飭開准内務部咨開准外交部咨准美馬署使函稱本國政府現因保護人民起見特訂有食品藥料專律不准售賣食品藥料之人任意朦混按此律例　物皆應粘貼眞實門票查向來外國食品　料　入美國口岸如係假冒門票即將貨物扣留令其改粘眞實門票方准放行此項辦法實於海關查驗委員多有未便將來擬定頒發通告飭令進口商人知悉如假冒門票巳被扣留三次以後即不准該項貨物進口現由美國農部化學分局備有通告特函送一分以便貴國販運食品　料商人得以知曉等因除分咨外照印美使原送洋文通告一份咨行查照分飭知照等因到部查該洋文通告内載凡運食品藥料赴美國口岸者如粘貼門票有作僞假冒情事經該國化學分局查明扣留分其改粘作僞假冒巳被扣留三次者以後即不准該項貨物進口等語是該國農部之意在求物品之核實而杜奸商之欺朦茲准前因相應咨行查照轉飭知照可也等因准此合亟飭仰該道尹即便轉飭遵照此飭等因奉此除分行外合就飭仰該知事遵即轉行該縣各商人一體知無此飭等因奉此合行函達即希貴會查照轉告各商人一體知照爲荷 
[贛省災民之苦楚]  
　　贛省水災前由本埠紅十字會派員前往調查業巳疊次來函報告頃該會又據調查員電稱萬安一縣被災極貧戶口巳有三萬七千八百七十人倒坍房屋五萬數百餘架現届隆冬災民無屋棲身無食果腹加之凉風刺骨無褐無衣號飢啼寒慘勳心目懇即速募棉衣寄往施放以拯此埀斃餘生等語聞該會巳設法勸 
募矣 
[商界之歡宴]  
　　昨晚（一號）六時　會聯合會報社經理馬　僕君假四馬路一家春大　　　請陳林二司長　聯合會南北總商會正副會長各少代表到者甚衆首由馬君演說此次聯合會開會宗旨不外尊重　家法律云云　由到會　君先後演說鼓掌如雷賓主觥籌交錯頗極歡洽 
[歡迎體育學員]  
　　寰球中國學生會訂今晚（星期四）八時開會歡迎江蘇省敎育會附設體育傳習所全省學員聞其節目大略有十㈠歡迎詞朱少屏君㈡演說學員代表㈤鋼琴邱女士㈣幻術李松泉君㈤音樂邱凌二夫人曁高廖二君㈥考納脫曹鍚庚君㈦鋼琴謝女士㈧　樂史文欽孫卿雲潘楚鄉三君㈨棍棒操郝伯陽君㈩茶點招待李登輝夫人等昨先東邀各會員到會同襄盛舉想屆時車馬紛紜必有一番與會也 
[縣公署定期遷移]  
　　上海縣新公署自在西門内前參府署舊址建浩完江以來爲時巳久茲經沈知事擇於　歷本月十五號遷入新署昨巳將征收錢糧　等先行搬去 
　　又　沈知事擬將舊署原有假山石及頭門外之石獅子一併移往新署惟石　重笨搬　不資現正與監工委員張逸槎　商辦法至地方審檢兩廳及監獄看守所亦須從　遷移以使將舊署基地一體召賣惟該兩廳新廓其址雖巳勘定在大南門外王家　路初因建　費未有着落故未興工現司法部巳允撥三萬金專　建築廳署之用其監獄工費則另行籌撥大約兩廳興工之期亦不遠矣 
[橋堍水管之改作]  
　　本邑城垣拆缷後所有沿濠吊橋亦巳一併拆除其橋之兩旁前由内地自來水公司裝設粗水管高出地面茲經該公司查得大東門小南門兩處吊橋拆除巳久而此項高管尙未埋下故巳派匠改築惟祇於夜間工作因日間停水施工諸多不便也 
[工巡捐局長銷假]  
　　工巡捐局長朱壽丞君前因丁艱請假回里所遺局務暫由莫子經君代理茲一個月假期業巳屆　朱君於昨日回任接辦局務當即詳報松滬護軍使滬海道道尹並江蘇巡按使請爲銷假代 
理局長莫君交缷後亦即赴護軍使署禀明銷差 
[木匠遊街]  
　　工巡捐局文牘科及膳廳等處屢次矢竊墨盒及玻璃燈等物前日被茶　撞見木匠王阿金竊得玻璃等件從邊門（即毛家弄）走出立即扣住禀明局長飭送第一區警署轉解警廳司法科訊究旋經顏科長譸明屬實吊齊原贓飭將該犯遊示半月候再核辦 
[書記官推爲理賬員]  
　　本埠靑藍淺批染業大小同行前因該業董事馬尙傑任事年餘未有淸賬宣佈並侵呑公私各欵一千數百元曾經聯名蓋章投控上海縣公署請予斥退並　追被呑各款當經縣知事沈君飭傳該業代表周新明等及馬尙傑到案當堂理算不明諭令周代表等公舉理賬員一人來署核算在案茲悉該同業業巳公舉前第四第五初級檢察廳書記官陳湘濤爲此案理賬員禀准沈知事於前日邀集兩造在縣公署花廳上淸算聞手續甚繁直至昨午尙未算明云 
[婦人私帶烟土]  
　　婦人楊李氏耿錢氏祝氏等由外洋私帶烟土三十磅乘輪來滬昨爲水巡捕房探捕查獲送至地方檢察廳分别收押候訊 
[搜獲軍火續紀]  
　　江灣裕泰馬房西人達洛斯因失竊時計銀洋報告六區一分所請爲查緝旋由該所長警在該馬房附近一千二百二十三號屋内查獲嚴龍海嚴友生嚴宋氏三人抄出實彈手鎗一支後膛鎗兩支子彈數十粒業由閘北司法科於前日解送淞滬警廳訊究 
[長警拿獲强盜]  
　　五區警署長警前日在八字橋北首拿獲盜匪朱阿二姜元元陸淮琴等抄獲舊式手鎗一支小刀一柄及銷珠火藥等物由薛警政訊同一過解送閘北司法科訊辦 
[續獲攫取財物之匪徒]  
　　匪徒孫小莊仔周桂林因糾黨在海寗路攫取瑞典商輪水手惠司特鈔要現洋六十五元由探將孫周兩匪拘解公共公廨訊實分别押辦並飭緝拿同黨併究在案前日午後又經捕房拘獲供出爲首之王阿狗（即王柏生）一名昨晨押解公廨由中西官略加詰問判王押候函致瑞典領事蒞廨會審再行核斷 
[匪徒强搶金飾]  
　　匪徒龔阿二前日在廣東路攫取婦人江陳氏頭上値洋八十元之金飾圖逃由氏夫及行人楊姓當場追獲搜出原賊扭交包探王實生拘押捕房昨晨解送公共公堂經中西官訊供不認判押候查明於禮拜五再訊 
[盜匪解往軍署]  
　　盜匪王玉龍鄭德高曾與同黨搶刧泰州屬劉家莊某雜貨店贓物逃逸來申又匪徒王東海俞桂生欲往江北地方搶刧均身帶手鎗子彈匿居法界爲探拘獲解經法公堂訊問中西讞員以該四犯在界内雖未犯案惟均係盜匪如照圖搶未成例定斷監禁數年不足以蔽其辜故判令管押候解護軍便署訊辦在案昨由聶讞負飭將各犯口供逐一鈔錄備具公文發交捕房由石總巡飭將王等四犯在押提出驗明正身無訛加上雙銬即派破獲是案之探目黃錦榮帶同包探韓邦達方福林押解軍署收訊 
[修牆釀禍之結果]  
　　四明公所前因修砌牆頭忽然坍下壓斃水作小工頭李阿垣工人頋順卿及管門人沈阿耕等三人昨由該公所司事沈湘甫與李妻王氏顧妻潘氏至法公堂訴稱此次工程係由李阿垣管理嗣因工作不堅　拆卸改做以致牆頭坍下壓斃三人現巳由大工頭給李顧二屍屬撫恤洋一百八十元了事爲特投案陳明等語中西讞員以大工頭殊屬失察判再罰洋五十元充公然後將案註銷 
[機匠被撞跌傷續誌]  
　　黃包車夫顧來富前日拉車至靶子路北河南路轉角將修電燈機匠顧和尙所　之竹梯撞倒致該機匠跌傷面部手指等處當　　 
由工頭張阿福鳴捕拘押昨解公共公堂請究中西官姑念事出無心判顧來富罰洋十元充公無洋改押兩禮拜以儆 
[貨物壓傷工人]  
　　工人管大義昨在浦東湖北丸輪船上運貨詎有重笨貨物忽然倒下致被壓傷腰助當由工頭送往同仁醫院請爲醫治聞傷勢頗重未識能無碍否 
[當頭一棒]  
　　昨有江北工人楊春甫唐阿三在順泰碼頭爭扛貨物唐以木棍撃傷楊之頭部血流如注由九百八十八號華捕一併帶入捕房捕頭飭將受傷人先行送院醫治候核　 
[撞破酒甏]  
　　小車夫沈鍚恩前日承載米石行經大統路與陳連炳碰撞口角之下互相扭毆撞破振興醬園門前之酒甏四只由崗警一併拘入四區警署押候訊辦 
[汽車夫毌再吵鬧]  
　　俄人某甲之汽車夫兪才喜因向仁記路二號半門牌某汽車公　　 
司吳仲廉索討伊洋東所欠工資及代買物件之洋九十餘元被吳以無端吵鬧等詞控由捕房拘押昨晨解送公共公堂訊據供　　 
稱伊洋東之汽車因車價未曾付淸被原告扣留原告曾經允許所欠工資向伊算取是以向之索討並不吵鬧關讞員商之英領康君以被告被欠工資應向洋東索取或投俄領事署控追不應向原告吵鬧判兪交三十元人洋並保三個月内不准再至原告處滋鬧如違即着保人賠洋三十元充公不貸 
[租船案缺席判决]  
　　黃少懐吳芳何緒鏡組織福興輪船公司向日商東亞公司訂立合同租賃永田丸輪船行駛寗波温州等處訂定於四月十號在上海交接屆期該輪抵申黃等因股本糾葛在審判廳涉訟延不接收故經東亞公司延代表律師具控公共公廨請追損失洋六千六百元因該被告均往居内地由廨移請地方廳協傳詎被告等巳聞信避匿原告律師以被告到案無期禀請公堂照原告所控之數缺席判决故於前日午後由王肇之襄讞員與日本西田副領事升坐公堂由原告代表律師到案陳述被告向原告訂立合同租船及屆期船抵上海因被告涉訟互相推諉延不接收繼因被告約至烟台交接詎駛出吳淞口該輪失事頗受損傷今所控者係一個月之船租損失而損壞輪船之賠償尙不在内今被告等旣因内地官廳未曾照章協傳致被避匿應請按照原告所控缺席判决云云問官會商之下以被告旣避匿不到應准原告請求缺席判决如被告不服准於一個月内投案辯訴逾限即照判執行 
[生財抵補房租]  
　　新瑞和收租人至捕房報告房客胡金海欠租逃逸造有生財什物請爲核示當經捕房將物點明飭赴法公堂聽候定斷昨日收租人臨訊不到正擬將物充公旋忽到案判罰洋五角生財給房東領去抵租 
[被告臨訊不到]  
　　四川路七號門牌同泰祥外國成衣店主徐實山偕夥陳仁卿控粤人鄭托與未獲之某甲以選購衣服爲由竊取值洋十七元之柳條花呢等情由捕拘押一再解送公共公堂訊供不認並延律師到堂代辯判存洋五十元保出候核在案昨晨復訊被告臨訊不到由代表律師到堂譯稱此事由被告之友代延敝律師擔任辯護故不知被告下落中西官以被告臨訊不到顯係情虚判候飭提到案再行訊究 
[暗昧不明之訴訟]  
　　翁周民前日與女阿巧將張桂生扭至捕房聲稱阿巧前在九江路某姓家爲傭時被飯司張桂生誘至海寗路張之姘婦周二寶家姦宿兩宵後遂將女帶往大連灣販賣經救濟會查獲派人伴送回滬今在北浙江路與張遇見扭案請究昨由捕房解至公共公廨先由周氏母女上堂禀明前情並經包探投訴張桂生前因犯案發押西牢三月實非安分之徒訊之張供認與翁阿巧私諭不認拐賣兪代襄讞商之英副領事卓君以事甚暗昧遂判將案註銷被告開釋 
[本夫巳來告訴]  
　　王連城控木匠鄔松甫與其弟媳王李氏私姘匿居國慶路各節巳紀昨報茲悉此案業經姜警正傳到本夫王連元訊明屬實轉送閘北司法科究辦 
[無賴屢次誘賭]  
　　無賴王阿根前日在北京路北山東路轉角如意里口擺設三四賭攤欺騙鄉愚被一千一百七十六號華捕查見連同賭具帶入捕房收押昨晨解送公共公堂經中西官訊明王迭因誘賭經英法公堂訊辦七次且巳三次逐出租界實屬怙惡不悛判押西牢半年期滿帶案再核 
[久假不歸]  
　　義記號孫吉齋在公共公廨呈控同鑫號主王味根不理借欵銀一千二百五十兩昨日上午由王襄讞會同美博副領事升坐民庭研訊據原告投訴同鑫係王味根與其父王曉春等父子三人合開借據上王等共同簽押言明即日歸還詎延不料理請求追繳中西官判被告交保着邀同見證於下禮拜三再訊 
[竊賊禁錮半年]  
　　王阿二因竊取梧州路十號門牌日商某社會値洋五十元之鉛字一箱被控捕房派探拘獲解至公共公堂訊供管押候函致日領訂期會訊在案前日午後捕房將王解送公堂由王肇之襄讞員會同日領西田君訊供　實判押西牢六個月以儆 
[水乳交融]  
　　英美工部局衛生處控北四川路底赫林里一百四十二號門牌鴻記牛奶棚主蔡全英出售攙水牛奶有碍公衆衛生等情昨由　　　 
捕房將蔡傳至公共公堂請究據衛生處西人訴稱驗得蔡所售之牛奶攙入小粉冷水食之有碍衛生請爲訊究訊之被告供不承認中西官判蔡罰洋五十元充公示儆 
[工巡捐局批示照錄]  
　　新興公司菜場商人金桂馥禀批　禀悉該商兩次具禀業奉道尹批發本局牌示知照在案查閘北菜場先在萌芽時代往往以尋常房屋通融辦理苟有營造合式菜場者當然一律照准以裨公共秩序之進行該商欲以不完全之舊菜場視爲獨佔之營業試問是何理由本局念其禀辦在先於事前批飭閘北分辦處妥爲調處期其和平解决乃該商屢翻成議堅不就範一再曉凟迹近把持着仍遵照前批辦理無庸多凟此批 
[介紹新刋]  
　　吾國地廣人稠醫士無多衛生不舉每歲之死於非命疫癘者不知凡幾茲有上海同濟德文醫學堂正科生張君家賓陳君驤王君福匯於課餘之暇就德國新出之本更參以師生個人之經驗　 
 
 

Page 11

 
 
　譯　救法公共衛生二　茲急救法巳經出版昨承惠贈一册當此誌謝並　紹於　者 
[氣候報告]  
　　（上海徐家滙天文臺天氣測候報告）　　巳過者之報告　十一月三十日反旋風在江蘇山東間各海岸均有冬季信風上海及揚子流域晴十二月一日上海天晴而期日出時有烟　涼風吹向東北氣歷稍降一日下午四時前二十四小時内上海氣候温度至高六二·五至低三六·五去年同日至高七一·八至低四四·六 
　　未來者之推測　一日下午四時三十分預測海濱仍有冬季信風上海天晴而寒 
雜評二 
[是亦關係地方治安者（訥）]  
　　今日當道以兵力嚴防亂事者非欲維持地方治安乎地方治安之關係果　在嚴防之人乎吾謂此可憐無告之災民平日旣無他念一旦爲饑寒所追迫亦足以釀成亂事影響治安而又非可專恃兵力壓制故處置此災民之　甚於防其他之亂機也然而今之當道事前每不注意以爲此無力無能之人不足慮事至則專謀諸兵力無正當安置之法於是災民苦而地方之騒擾亦苦矣吾聞南滙復有災民聚衆事地方長官其亦關念民瘼而設法消弭之乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲爲鄰人控畢吏部盜酒狀] [  吳悔初]  
禀爲夤夜行竊玷辱官箴懇請嚴懲以維商業而重公帑事竊民等釀酒爲業歷有年所每逢涵熟之時盈缸盈甕莫非佳釀乃歷一日而此缸去其半越一日而彼甕又去其半民等心知有異必有妙手空空兒逞其技倆徒以贓證未獲不敢妄誣良善以取罪戾惟有悉心偵探窮求眞象嚴防多日黑幕始開蓋比鄰有畢吏部名卓者家無擔石嗜飲若狂乘黑夜之無人踰牆竟入開芳樽而痛飲　吻頻張直至酒滿饑腸顏酡耳熱猶徘徊而不肯去民等窺伺多時輕身往捕然巳爛醉如泥鼾聲大作呼之不應推之不起若任其終宵獨臥誠恐宿酲一解兎脫塔虞彼時縱人昭證然而入肚無贓反使有辭可藉不得巳執而傳之互爲伴守及至朝噋初上卓始欠伸方擬導以忠言寛其巳往不料甫開醉眼復肆詈言謂彼乃朝廷長官輙敢公然侮辱大聲恐嚇意在逃逋須知旣屬置身官界宜何如潔身自愛爲民表率而乃毫無廉恥甘心作賊不亦輕朝廷而羞當世之士耶處此商業凋零之際國家厲行新稅之秋民間多一滴之消場即公家多一分之收入而卓徒以口腹之欲作猥鄙之行爲使直接受害者商民而間接受害者國家也於酒稅前途不無小有影響懇乞嚴加懲誡以肅官箴以維商業以重公帑民等不勝感激之至謹狀　 
詩選 
[上石龍] [  漱嚴]  
　　石龍不見前朝寺龍走千山勢不羣絕壁佛牙猶有贊（崖上摩宋仁宗佛牙贊）上方梵唄寂無聞丹黃老樹　霜變南北閒雲過嶺分化盡塵沙三萬刦風輪一轉又氤氲 
[下石龍]  
　　壇冷雲荒下石龍刹竿倒却不聞鐘微塵難覔團　坐廢團還逢賣菜傭山徑樵風來縹　石床泉乳落丁冬吾生久厭枯禪氣矢　何須問佛宗　 
[八卦田南宋籍出也]  
　　龍飛鳳舞舊山川爟火郊壇久變遷千載尙傳耕籍地幾家能守子孫田詩吟禾黍空成恨刦化　泥亦可憐憑弔隨頭嗚咽水冬靑樹散六陵烟 
劇談 
[咫園之玉堂春] [  包大圭]  
　　咫園　江　花之胞弟最近票友中之一新人物也日昨（星期一夜）始現身於第一台所演者爲玉堂春其撈相台步均屬無疵年尙幼穉舉止幽靜不亞夢花惟於上場下場時稍欠研究如（帶蘇三）三字尚未出諸布按口而咫園巳至台口矣慢板中如唱（十六歲開懐是那王）一句時帶笑容尤不合二六板流水板均鏗鏘可聽惟帶笑容時門牙盡露殊不雅觀吾更有一語爲咫園告者當所着之展四週　以水鑽殊與戲情相背蓋玉堂春於起解時對差役有（紅繡花鞋我穿過到如今少前無有後根）之一語足證當時蘇三所着之鞋無後根也而今咫園着一熌爍不此之新式花鞋豈非與戲情大背質之咫園以爲何如 
小說 
[家庭小說嫣紅刦] [  常覺小蝶合譯天虚我生潤文]  
　　第七十七章（續） 
　　威慶見其情態殆類於狂乃白苿特　史君宜少息毌再怒言因按鈴呼女敎士入士敎士曰麥歇苿特瑁史如何威廉蹙額曰無他願汝以安神藥劑飲之女敎士如語飲之復退出威廉曰苿特瑁史汝勿再如此狂怒蓋汝體巳弱甚豈能堪此皮靄卡曰語及前塵不由人不怒耳威廉曰若是則吾請行必不敢再聆君語皮靄卡曰然則汝坐聽吾語畢吾不怒矣於是二人默然有頃旣而威廉乃問曰由是言之則君之怒恨哈勃克實深此後何故又相見會於巴黎皮靄卡又憤然曰渠蓋謂彼等有一絕大之保　位置耳吾豈料其竟欲向予借債用飽其慾壑耶然而往事巳矣吾亦不復深言倘君遇哈勃克時願爲我責之謂皮靄卡死猶有餘恨也威廉曰倘不相遇奈何皮靄卡曰世事無常豈可預料即昨　　 
日者君亦何嘗料及遇我哉威廉不耐再坐姑應之乃起而爲别皮靄下出其枯顫之手令握皮靄卡今雖自承爲罪人然而臨死懴悔猶可稍贖前愆故威廉卽亦不復避嫌逕前與握手而别歸則梅麗尙獨　　迎曰威廉吾以爲汝巳歸英倫矣何久久不返威廉微笑曰剛與苿特瑁史言往事故遲遲歸耳梅麗曰彼乃何語威廉曰吾愛此事頗猥鄙不足告卿梅麗曰但吾巳允告之阿母奈何威廉曰然則汝即以此告阿母可耳梅麗乃如語函書威廉忽笑曰梅麗乃尙稱安西來耶梅麗笑曰吾乃妄之矣今當更正如何威廉見其婉姿之態乃自思曰幸哉世上女子乃不人人如皮靄卡 
　　一禮拜後威慶夫婦又將至他處旅行忽有牧師二人隨一靈柩而過威廉慘然因詢途人出殯者爲誰則曰麥毆蓋一意大利女子茉特瑁史皮靄卡梵莤麗也梅麗曰嗟乎渠殁何速威廉方有所思不答著著曰人生朝露豈獨皮靄卡一人哉 
[奇情小說秘密汽車] [  東埜譯]  
　　第十三章 
　　達而登向琉璃窻外怒目疾　那窻外的面孔也向他怒目疾視達而登的面孔嚇得鐵靑那窻外的面孔也泛得鐵靑達而登嚇昏了手裏那張照片一震　間墜落在地上窻外那個面孔忽然張開口來噴出一股熱氣琉璃上就模糢糊糊罩上一大層薄霧窻内窻外的視線被他隔絕看不淸楚了後來那霧氣逐漸收歛結成一顆顆極小的水點琉璃格晶瑩透澈回復了前時舊狀那窻外的面孔却巳不見了達而登驚魂初定用足向地板上一蹬道是了是了我疑心生　鬼一時糊裏糊塗的想不起來把活人當做死人了秋羅那裏會現形一定是他的兄弟保羅到這裏來作怪　　你這麽樣一個乳臭小兒倒敢向太歲頭上動土想是你的末日到了他老　變怒回到一只圈手椅上一坐正自　思忽見僕人倍生開門遺來問道主人我方纔在樓上從那位姑娘房前經過見房門巳經開了那姑娘在裏邊收拾一只衣箱正要下樓報告主人陡聽得主人在下面銳聲一呼所以趕忙下樓主人是不是唤我達而登用手帕拭去面上的汗點問道倍生今天上午你曾否看見有人闖進宅裏來東張西望形跡可疑麽倍生詫異道我並不見有人攔入主人何以忽然問起這句話來達而登道你莫問且到那邊窻口去望望外面是否有人倍生依言走到那琉璃窻前立定向外面望了一回轉身說道主人院子裏靜悄悄的連鬼形没有半個那裏尋得出人來待我到外面去搜尋　　　 
說着出門如飛而去 
文字因緣 
[間諜生涯序] [  覺迷]  
　　兵法云知巳知彼百戰百勝世未有不度德不量力貿然與人挑 
釁而不至債軍敗國相隨者我國當春秋戰國之交越以甲　五千剪滅夫差秦用縱横捭闔之策兼併天下蓋於彼巳之間三致意焉前淸末葉甲午之役以不知彼而喪國威海軍殲焉庚子之變又以不知巳而召外侮京師淪焉是皆前車之鑒矣乃者天不厭亂歐陸鼎沸若英若俄若法若比若塞集數國之師環而攻德不足益之以日又不足益之以意德所與惟一奥突出奇略結合　　 
土布連橫以應之除靑島一隅斐洲殖民地數處隔絕無援不計外比境里愛巨之役盎凡爾之役土境達達納爾之役俄境華沙　　 
之役所向有功吾人雖不知德之所以强然測其大端要不外知巳知彼四字而巳惟知巳乃能簡蒐軍實隊伍則汰老弱而練强壯軍械則除窳敗而謀改良根本固矣惟知彼乃能避其所長襲其所短兼弱攻昧措施無不嘗矣返觀我國事事落他人後軍隊勇私鬭而怯公戰不足禦外侮軍械旣陳舊而又缺乏不足備緩急至於折衝樽俎之間窺伺敵國外患之協以謀我者尤屬杳兮忽兮漫無把握自前淸咸同之間以迄今日百年來外交失敗史可覆按也此其故由於我國人偷安苟且者半由於此項書籍無多迻譯不足資揣摩借鏡者亦半天虚我生有心人也盰衡世界之大勢供應時會之要求乃命其文郎小蝶與其摯友常覺合譯英人葛賫武博士間諜生涯一書逐日刋登申報於歐戰之動機以及德之君臣上下深謀遠慮知彼知巳之道東鱗西爪隱　紙上登報旣竟閱者相率馳書促刋單本以普其傳且免散佚覺迷聞之曰善是書之作初非徒然吾國之弱坐於不知巳不知彼耳假使人人如威廉街政治部中之人而人人能如凡特伯爵之苦心孤詣爲其國謀幸福者則列强雖多又何能掣其肘哉故吾深願吾國之人讀之而興觀感十年敎訓而三朝奮起又何患乎列强之耽耽哉謂予言過盍觀乎德若以此書作茶餘酒後之消遣品觀毌亦淺之乎視此書矣中華民國四年十一月下旬覺迷序於申報館之尊聞閣 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[司法部呈准任用法官辦法]  
　　（一國内外法政法律三年畢業或在外國法政大學速成畢業經敎育部咨送畢業名册有案或查驗文憑相符曾充法官在民國二年十二月三十一日以前報部有案者 
（理由）查文職任用令施行令第一條内載應暫就文官高等考試令第三條各欵資格人員中遴員呈請試署等語現在關於司法官任用各項法令未奉公布司法官考試亦未舉行遇有法官任用事宜自應比照文職任用令施行令第一條所載辦法暫就司法官考試令第三條所定資格遴請試署此項資格實指文官高等考試令第三條第一二三各欵畢業生之修習法律專科者及關於司法官考試令第三條甄錄規則第一條第二欵所定之資格而言查本部現行辦法亦與此條所載大致符合然慮其素無經驗或開報不實是以畢業有案必重之以曾充法官尤必限之以報案年月層層限制俾免徇濫之弊 
（二）畢業案據如前項而曾充邊遠省分法官在民國三年月以前詳報到部者　 
（理由）民國初元各省任用人員往往延不報部彼時迭次催促乃始就範而邊遠省分如陜西甘肅四川雲南貴州等省之類去京　遠文書到部較遲是以略予展限 
（三）前經本部於民國二年十一月舉行甄拔可法人員考試時考試及格分發京外各廳充實習或候補推檢者 
（理由）此項畢業資格雖巳合格與司法官考試令第三條所定相符然以其未曾充過法官必須經過甄拔考試及格會經分發實習或候補而　事有成績者始予分别呈薦 
（四）曾經薦補薦署之京外法官因裁缺或廻避開缺或辭職者（理由）此項人員均係具有司法官考試令第三條所載之資格且係曾奉正式任命之員雖非由現任轉任他職資格究屬稍優又因裁缺或廻避開缺各員迭奉策令均准予以另候任用字樣尤應隨時酌予任用 
（五）在本部所設司法講習所肄習成續屢列在前經部派往京外各廳充實習或候補推檢者 
　　（理由）本部所設司法講習所肄習各員亦均具有司法官考試令第三條所載之資格然以其未曾充過法官又不及赴甄拔考試因選其尤爲秀異者入所肄習復援行政講習所每屆考列在前准予分發成例由該所所長按照考列成績詳部選派仍就在實習或候補期内辦事確有成績者酌予任用 
（六）合於本年七月呈准之薦任法官資格第二條所列各款經本部總長特送甄拔司法人員會審查免試合格者　 
（理由）此項資格即司法官考試令第三條及關於司法官考試令第三條甄錄規則第一條所列各欵之資格然以法官考試尙未舉行自未便遽甄錄甄拔考試亦未經過因依照甄拔司法人員規則由司法總長特送甄拔司法人員會詳細審查如果免試合格再予派充實習或候補俟有成績酌予任用 
來件 
[中華國貨公司發展趣旨]  
　　國力盡矣民生敝矣金融被吸於海外之商舶物價益騰於國中之市面吾邦人士長此不返其何以爭存耶乃自五月七日以後激於國恥之反勳而施挽利之敏腕僉謂莫提倡國貨若矣本公司却於二月間巳產生於海上乘此時機得迎合社會之趨勢　集各省出品聯絡内地工場貿遷化居以便人之取求面厚巳之勢力如雙方進行不渝初志　國力民生自有起色惟是本公司對於社會欲爲轉移生計之機關不可不厚集其資本以便乘時　張且疊接外埠來函亦以本公司矜持太過不亟推廣恐失時　而督促之此在創辦初意原爲實事求是不敢鋪張茲固可以推廣時矣爰擬續招股份以　進行尙望邦人士樂爲贊助也 
[中華國貨公司簡章]  
　　第一條　本公司以推銷國貨挽回利權爲宗旨　 
第二條　本公司定名曰中華國貨股份有限公司 
第三條　本公司設立上海取莫交通便利俾可推廣營業 
第四條　本公司分五部辦理㈠門市部㈡批發部㈢負販部㈣　製造部㈤寄售部　 
第五條　本公司資本定額五萬元分一千股每股五十元 
第六條　本公司收到股銀後次日起息長年六釐 
第　條　本公司收到股銀後先給收條後換股票息摺 
第八條　本公司股東公舉　　三人監察員二人總經理一人 
第九條　本公司盈餘作二十成計算以四成爲公積以十二成　按股分派以四成分給各幹事員 
第十條　本　司完全成立後當請　商部註册　本公司簡　　未妥之處由股東會修改 
發起人及贊成員　孫梅堂　屠景三　項松茂　王祖德　王正廷　徐春榮　余民進　樂福生　陳良玉　謝復初　虞洽卿　姜品良　袁履登　張椿年　王漢强　徐　華 
 
 

Page 18

 
 
   
 
