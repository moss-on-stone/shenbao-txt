# 1887 - 120 - 4905048

 

Page 1

 
 
[一百十二號畫報出售] 　[  點石齋主人啓]  
　　清風明月之中選來殊色廣厦細氈之地徵到新聲於是據明床酌清酒命梨園子弟奏霓裳羽衣此看戲之樂也乃不爲看而爲串無論與優伶爲伍固大失身分而巳任其勞人享其樂卽使同聲暍采何足爲榮况乎犯法違條當塲出醜哉寗波鄉間有清客串戲被官差捉去裝朿未卸牽而遇市狼狽之狀頗堪入畫准于十六日出售後附淞隠漫錄圖說一則此佈 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分裝　箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後恭差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[求闕齋日記出售] [  申報館代啓]  
　　曾文正公之文章道德彪炳一時其全集久巳行世兹有四知軒主人覔得求闕齋日記底本託本館排印現巳工竣其中計分十類頗有可觀每部釘成二本價洋二角五分卽日出書上海諸君欲購者請至三馬路申昌書畫室各外埠申昌及賣申報人亦均有出售特佈 
[發兌石印綱鑑易知錄告白] [  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹巳爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閱可也此佈 
[論當緝盜賊而整風俗]  
　　近來盜賊横行俟於僻靜之處刼奪貨物視爲常事或且於光天化日之下通衢大邑之中幾於明目張胆無所顧忌檻其由來游勇半鹽梟亦半而地方無賴之徒又從而爲之耳目當事者非不思大加懲創而治之不善上游必以爲多事或處　隨其後矣以是隠忍姑息彌縫掩覆動以五日京兆相諉因循退縮日復一日此盜風之所以漸熾也語云離　之後人心　於平淡江浙自經髮逆之擾創鉅痛深宜乎去奢崇倹返樸還醇兢兢業業持之罔懈而抑知有不然者驕侈淫佚較之於前更有甚焉且加之以暴戻　悍大悖乎人情佻達之徒每值士女出游輙復追逐嬉戲品足評頭量長較短習以爲常恬不知怪當事者但禁婦女入寺燒香而於輕薄之徒肆加侮慢者槪置勿問於是其勢益張此風俗之所以日偷也邇聞金匱縣界適有二事與此相類者請略言之金邑鄉閤有某姓家巨富也所積金貲無算物玩服飾　是時虞盜賊之乘機以入也防之綦嚴不獨峻宇崇墉重門邃室也四周環以湖中設略彴以便人出入夜則去之雖有宵小莫能飛渡有劇盜某垂涎久矣特患無從卜手一日紏集黨羽數十人皆健兄也悉能飛　走壁技藝絶倫者聚飲於旗亭僻地時有强丐乞錢肆主不與恃强嫚駡肆主怒抶之佯死僵臥草際肆主知其詐聽其然不之顧羣盜酒酣四顧無人乃互相訂約刻期舉事曰某日則刼金匱某富家某日集於某處議刼某家丐者歴歴聞其說心殊駭異伺衆他顧匍匐逸去奔告某富者家令早爲備某富家聞言弗　深信但戒丐勿洩於外薄賞之警家丁靜覘其異届期忽有如飛隼者數十奪門而入其疾如風衆驚呼曰盜至矣鳴鑼聚衆捍守前後勿令得逸時已黑夜星月朦朧驟見室中火起烈燄上騰霎時光燭霄漢衆趨撲救而盜已盡逸稽諸室中已失重金乃禀于官并以丐所聞密白之官飭捕役隠伺某處果獲三人解之省垣此一事也又有某姓者亦梁溪世家子也娶妻有殊色伉儷甚篤一日以有勝會薄遊近處婦服旣艶麗貌尤妖冶浮浪弟子驟覩之驚爲天仙評泊妍媸追顧　視以爲笑樂某姓初不之理緩步徐行本有婢媪隨侍婦夫以恩愛逾恒親掖之於是衆始譁然以爲此必勾攔中人故情深若此耳逾形不遜并出穢語媪從旁呵止之聲色俱厲婦夫亦怒發不可遏大聲面斥焉衆乃擁而前或牽婦袖或執婦袪墮珥遺簪履舄盡脫婦窘極而號身踣於地婦夫飽衆老拳身無完膚衆猶未滿志搘撏不足繼以摸索以至於衣衫盡裂裙褲不完而後已至此狼狽情形不堪殫池蓋神魂已飛於天外矣幸有排難解紛者衆始散去視婦已奄然一息自上至下指爪痕如鱗集有心人驟　此狀眞堪髮指遂控之官按是日選事諸人有可指名者置諸狴犴擬盡法懲治焉此又一事也夫家擁厚貲室有豔妻此世間尋常事卽使傳其富有名播遠近亦不得謂之漫藏誨盜也人家婦女亦有不必至寺刹觀戯劇而偶爾出外游覽者亦不得謂之冶容誨淫也乃盜賊之聞風思刦無賴之覩色妄行甯復知上有三尺法哉盜賊之罪固律有明條惟此匪人當事者每以爲無足重輕略加撲責卽行釋放不知此輩膂力剛强性情悍戾游手好閒窮無倚賴卽可流爲盜賊僅子笞杖實不足以蔽辜跡其罪大惡極屢犯不悛者令其站立於囚籠中懲一以警百庶幾此風可少戢也夫抑又言之捕治盜賊整頓風俗但當責於牧令而已外來之盜必有接濟近處之盜必有窩藏城廂内外認眞嚴行保甲之法卽可使其跡凈絶至於窮鄉僻處保甲之法旣不能行則當責之於鄉長道在以良衛良以莠攻莠盜賊無所藏身自然遠去初不在乎嚴刑峻法也清濁旣辨良莠自分彼亦何從寄頓也哉整頓風俗不徒在乎禁流娼絶賭塲杜烟舘已也淫浪子弟競摹時尙一唱百和以煽惑閭閻於是誠者僞樸者漓實者虚一切敗壞風俗者率傲然爲之而不復知所禁忌此最足爲人心習尙之隠憂善爲政者必先於此輩首加懲創庶幾使民務實而去華崇眞而黜僞上之教化旣行而風俗自歸於醇厚矣不操切以爲治不煦嫗以爲仁不沽名不邀譽以實心而行實政是所望于今之當事者哉 
[茶樣到潯]  
　　九江訪事人來函云連日到有祁門寗州等庄茶樣箱數十字約在十五六日開盤聞今年晴雨調和各山所産新茶其汁甚濃香味亦佳於往歲兹將所到各字照錄右方初十日到仙芝二五祁謙仙香二五祁隆仙芽二五祁同茗芽二五祁森榮金二五寍同天寳二五甯隆十一日到春香二五甯益蘭香二五甯隆春芽二五祁同億大二五祁隆魁芽二五祁森雨芽二五祁森同源二五祁森福隆二五祁安十二日到魁芽二五寍安蕙杳二五寗隆雨芽二五祁隆魁茗二五祁永 
 
 

Page 2

 
 
[民變述聞]  
　　江西訪事人來函云距江省千二百里　歲以來屢聞民變大憲因飭賀觀察查辦觀察捧檄前往小駐贑州府城除調集水師砲　扼守章貢雙流外復調陸軍數營擇要區駐紥迭飭哨官親往該處勸令滋事之胡姓武弁親身來贑訴明原委諭令爲從者解散歸農胡弁屢匿不見百姓亦不肯散歸甚有請將該縣某前令辦罪等語統計四月中哨官往說七八次迄今仍未有定議聞該處百姓聚集祗二千餘人贑郡原有鎭兵及所調水陸各兵不下萬人聲威甚壯又有身經百戰之文武大員統領各軍防禦萬一有變摧枯拉朽本易易事惟是百姓無非赤子故各憲不肯遽加以兵云 
[京中大火]  
　　西四牌樓東北拐角有樓房三十餘間其坐北向南者爲正紅漢軍恊尉官廳坐東向西者爲某紙店堆房本月初七日清晨九點餘鐘失愼致兆焚如頃刻間各樓窗齊冐烟焰火光燭天官廳汲桶陸續到來雖各盡力撲救而炎炎上烈四面焚燒致將東面牌樓三柱焚去北面牌樓東二柱亦成灰燼幸將西楹拉倒未經延及街西至午後八旗汲桶曁水母僵齊至竭力救援並將東隣湯鍋房比隣靴鞋　房拆毁以斷火道而登福樓挂爐鋪南墻木柱已成焦炭柱上錫頂化爲烏有所有樓房悉付一炬寸木　存内儲紙張各貨及官物咸被祝融收拾去至四點餘鐘方行撲滅其起火之由詢之被焚者亦莫知其故此係官房應由步軍統領具奏大約該官廳協尉副尉步軍校等難免應得處分矣 
[盜首成禽]  
　　上月杪西河鎭盜案已詳前報兹聞當該盜槍刦西河之後分往南陵縣一路逃竄南邑尊得信立飭捕役盤查異常嚴密一晚城已下鑰拿獲是案首匪兩名供稱本年二月間南陵匪徒蠢動我等皆係羽黨事定後分踞蕪繁迤南交界之區山内江濱等處云云又日前螃蟹磯電線桿上竟有匪徒黏貼匿名揭帖語多狂悖見者皆駭然 
[愼防盜賊]  
　　蕪湖江口横街店鋪日增市面頗爲繁盛年來新築洋房多所儼成熱閙洋場而地處江濱五方雜處多來匪類往往溷跡其中賊案之多幾如恒河沙數該處一帶四通八達各巷素無栅欄現錢邑尊飭令團保向各鋪戶書捐就各處巷尾街頭安設木册且令城廂内外各保甲徹夜梭巡較前嚴密云 
[松試三述]  
　　本月十一日思詩農太守試南匯靑浦二邑童生正塲初十晚蓮漏三下卽升坐點名有一老童已年逾花甲蒼顔曰髮不減四皓鬚眉蹣跚步至案前應名接卷太守見其衰邁已甚細閱年貌册則悞寫六十歲爲十六歲因飭傳禀保更正而禀保適不在塲遂將是童扶出諭以另塲補試昔有人賜老童聮云行年六秩尙稱重可云壽考到老五經猶未熟不愧書生移贈此君頗爲切當特以杖鄉之歲冐稱弱冠之年豈眞猶有重心耶惜無老君葫蘆中先天不老丹子之一服耳○應考文童往往倚勢滋閙上屆教堂之案殷鑒非遙恩太守因將各邑正場試卷大加陶汰抵招覆三之一其被屏者咸興盡而返不復逗遛於九峯三泖間人數旣已寥寥自爾無從選事太守誠可謂處置得宜哉○十四日爲華奉婁金四邑文童初覆之期四書題百里奚不谏知虞公之不可諫經題君子以遏欲防過二句詩題賦得纔了蠶桑又揷田得田字○十三日發南靑兩邑正塲案南匯前十名爲盛玉書傅翔翼盛家驥顧乃德　徐君騁陸君彪閔鏡奎華賡和宋克仁孫景魁青浦前十名爲蔡鍾和朱寳光張家樑吳炳章李元鼎朱宫鑑金福涵仲晋祺徐士鳴果有聲 
[漢臯雜佩]  
　　漢臯禁開烟室之令自去年至今更番告誡不啻三令五申前己將開設大烟館之房屋充公如五霖閣同人泰等處或作公所或歸書院洵爲一舉兩得邇來關憲武觀察自回任以後復張示曉諭立飭委員按坊稽查或有從前將房屋租與他人開設烟館或有自己房屋售烟開燈一經查出均令各具以後不再開燈及不再將房屋租與他人開設烟館切結存案如有違犯定予究懲想從此烟館或可絶　歟○洋街下首有售賣牛乳之某西人平日喂養牛隻外兼養洋雞待價而售上月園外怱來小孩兩三人見洋雞高頭巨爪毛羽班爛啼聲喔喔然相與駐足觀看内有一年略長者拾石抛擊中則拍手歡笑被該西人所見將孩獲住提其耳而碰其頭略帶皮傷復起一足踢中肛門他孩訴知其父母卽來理論該西人飭抬送醫院診治其父母投英領事署控告領事嘉君廉得其情斷罰該西人養傷費二十五元該孩父母見傷勢梢愈願舁孩回家自行調理以寢其事○鄂渚一帶江水上月忽然退落將新年所漲之水不知消歸何處至本月初水涓涓而來江水復漲四五尺近日則晝夜仍可漲三四寸載茶巨艦可以往來無碍矣○鄂垣錢局房屋現已竣工設爐十架分班開鑄錢樣正面有光緒通寳字後面滿字譯係寳武兩字色樣均佳如小康熙錢日出官錢不少裕制軍本擬初六日赴局察看後因鑄錢事宜尙有未能劃一之處尙待籌妥遂攺其初九日往看云 
[烟臺綴]  
　　登州水師兵船前次巡哨來烟以便護漕循舊例也已於上月中揚帆他往○後海灘某鋪購買小錢被巡役識破拿去治罪夫行使小錢本干例禁而若輩及擺貨攤人咸視此爲利藪然别家犯此者皆晏然無事而該鋪獨有破綻是亦有幸有不幸耳○膠州地方亦南口之重鎭也現擬添設電線已委員前往勘量矣○初四夜間聞鑼聲亂鳴詢悉係永興店失愼爾時火勢猛烈施救不及卽馳到之水龍只可救護四鄰不使　燒而已蓋該店適在轉角處四面易於延燒後經極力撲滅焦頭爛額之人洵可以膺上賞而店内諸人亦幸無性命之憂也○種痘局照例舉行前經道憲出示曉諭巳於上月廿四日開局施種黄口兒童皆得早除疾病孰不蒙道憲之德歟○街巷間時有弁兵持令箭巡查以防勇丁滋事日前遇一勇與人口角爭執旣無公籖又無腰牌難保無冐充情弊因移知本標各營查照再爲懲辦○沿海居民皆恃魚鹽爲生計花魚亦春市大宗生意也近來出産頗多漁人往往泛舟施網甚獲利市惟連日南風大作一或不愼卽有傾覆之患利未得而身巳溺矣大海茫茫回顧無岸葬身魚　亦甚可憐○入春以來雨少風多麥苗　澤甚殷禾黍萌芽亦出土不齊初六日濕雲四合細雨繽紛農家者流頗有喜色奈自午至夜雨師卽已返駕麴塵已濕土脈未融扶犂叱犢者仍翹首而盼甘霖也 
[閩省官報]  
　　鹽場吳肇麒卸辦建寗局縣丞曾奇昆卸辦深坑華稅巡檢鄒之畦卸辦白石稅厘均已到省從九董聮元前辦南台稅厘局督辦發審　仍留差巡檢陳慶清奉委西門盤查試用從九劉烈藩進京註册回閩委署福州府經歴彭源崙禀謝委署順昌縣孫楨卸事到省典史趙汝琛委辦泉州秀塗厘卡從九沈念本委辦汀州水亭分卡巡檢劉增委辦水口聮票事均已赴差調署福安縣朱承烈禀謝委 
[賽馬餘聞]  
　　寓滬西商賽馬三日之後又有馬夫賽跑之舉西人中有餘興未闌者相與再賽幾次此因常例如是也昨日午後賽起第一次八馬海琛代沙遜勝第二次八馬順全隆洋行勝第三次十二馬皆係馬夫被海琛之馬夫名德福者勝第四次海琛拉古二馬冋賽此二馬係屢勝之駿　至此並賽海琛佔先第五次六馬又係順全隆勝第六次十一馬又皆馬夫爲西人愛司格之馬夫名阿掌者勝第七次二馬義豐行勝第八次八馬皆馬夫跳　大馬房之馬夫名阿林者勝第九次西水手十五人騎馬同賽水手皆不善駕馭墜馬者居其半又不知勝者何人觀者咸拍掌大笑時巳薄暮相率散歸於是春季賽馬之事終 
[中丞起節]  
江西巡撫德曉峯中丞抵滬後駐節英租界同慶公棧兹悉中丞於前日將晚時乘坐招商局之海晏輪船赴津卽當入都　陛見臨行　本埠各官均至江干恭送云 
 
 

Page 3

 
 
[暫緩交卸]  
　　莫善徵明府本　本月十六日交卸上海縣篆務業巳略記報端兹悉明府以署中公事尙待清釐遂禀請上憲展緩日期攺于二十二日交代並聞代理縣篆之蒯虎臣司馬光華巳於前晚上省禀辭行將莅滬矣 
[蔀屋恒春]  
　　上海縣莫善徵明府行將交卸滬北棲流公所諸董事循例置就德政牌匾擬卽送入署中云云前巳紀諸本報清晨十點鐘時諸紳董衣冠　送至署莫邑尊歡然迎入共話寒暄旋命將牌匾置諸大堂之上牌計四扇無非頌揚之語匾則係蔀屋恒春四字盖地方紳董平日旣與官浹洽當其交卸必有此一番應　酬也 
[被誣覔死]  
　　本邑灣港棍徒王長根近與弟鐵根串同竊賊阿端翔誣同族阿昌窩頓竊贜扭送該處馬橋司巡檢署提訊之下竟判罰阿昌二十元阿昌寃莫能伸投河覔死經人援救得以復甦前日由司將阿端翔移送縣署下午帮審委員吳司馬提案研鞫供稱事由長根昆季串囑小的誣扳阿昌旣巳被誣又遭科罰是以氣忿投河耳司馬以阿端翔旣經犯竊又敢誣良實屬不法巳極遂喝笞八十板押候補提覆訊 
[嚴懲搶攫]  
　　呈　賴婚一案業巳兩記報端前日縣署帮審委員吳司馬提集覆訊先據原告金再生伸訴緣由質之姜定華妻金氏供稱金係著名地根小婦人從未將女兒許配與伊不料本月初八晚突糾楊焯亭等數十人前來强搶乘間攫去棉花衣物甚多小婦人當塲獲住揚張兩人交與地保現經解案叩請嚴懲司馬將情詰訊楊張兩人楊供語支吾張稱小的事不相干實被悞拉送案司馬復詰之金金語塞求恩司馬以金等胆敢於黑夜中搶女攫物實屬不法之尤遂判金楊各責二百板分别押候查明劣跡並補提餘黨到案再行嚴辦 
[相上北去]  
　　相士半顚僧寓居英租界寳善街中市之聚興棧内懸有命相如神匾額下列張香帥欵蓋欲借大人先生之聲望聳庸耳俗目之聽問也近爲兩廣督憲訪悉以其借名撞騙不禁勃然震怒函致海關道龔觀察札飭英會審員蔡太守查辦驅逐蔡太守奉札後查明該相士招搖屬實隨飭差張福將其所懸匾額除去押令速回直隸該相士自知底裏敗露滬上不可存身卽於昨晚搭輪而去說者謂該相士旣操姑布子卿之術自知月建不利卽當先期遠避何待官符飛至而始踉蹌北去豈但能爲他人相而不能爲自己相耶一笑 
[械鬥未成]  
　　虹口某洋行之扛夫頭目向由某甲承充兹因甲患病逝世業由甲之夥某乙承充然他人之妬其利權獨攬者咸謀奪其業糾人持械在某酒肆共飲飲畢而出欲與尋釁幸未相值得免蠻觸爭否則釀成大禍矣 
[准予銷案]  
　　鎭江恒愼京廣貨店倒閉經債主楊祥記等投法公堂控告一節訊理情由屢登前報現在經人調處折償料理清楚楊祥記因於昨日投案遞禀請銷王司馬准予銷案旋據鄭福蘭堂夥投案請領帳簿并當日譚某身畔抄出之洋元物件司馬卽將存在公堂之簿據給領洋元物件着投捕房具領 
[賠洋了案]  
　　夾板船主西人威士林雇用水手係戴洪源所薦蓋有仁康米店葉叶生圖章經法公堂傳葉訊問此係去年冬間之事其詳己載前報該西人當時託唐阿煥覓雇水手由唐轉託蔣旺銀復經蔣託戴洪源故昨日堂期該西人將蔣唐兩人喚到捕房將在押之戴洪源及傳到之葉叶生一併解案王司馬詰問之下據葉供與戴本不認識後因伊時來買米遂相識伊云做小工　須立據倩　戶蓋印方妥爲此蓋一戳　並非薦保王司馬詰其可知西字單上載何言語究爲何事答稱不知司馬謂旣然不知如何蓋印倘紙　外國票子計銀一萬八千兩蓋有圖章卽可算數汝亦不問情由卽行蓋印向爾要銀亦說不知耶又謂唐蔣兩人爾等薦人不妥亦有錯　况前據載供薦人每名扣洋三元五角旣扣工資亦有應得之咎今西人處少洋六十八元着分四股攤賠唐蔣兩人認賠一股戴洪源應賠一股保荐蓋戳人葉叶生應賠兩股唐蔣遵斷稱洋卽交與洋東可也司馬允之着退去戴交捕還押葉准交保限十日繳洋不然押追案遂結 
[英界公堂瑣案]  
　　袁成明同妻袁徐氏控失女後有江春山爲見証知被陳徐氏誘領報捕拘案由蔡太守訊供該氏不認太守飭將該氏交官媒着袁查明確據再　禀候核辦巳列前報昨據句探李錦堂稱據袁報稱尋見女在楊張氏家言經陳徐氏寄養特將各人送案楊張氏稱前數日據陳徐氏領女孩到我家言因與夫淘氣懇將女孩寄養數天卽當領歸旋因不見該氏來故將女孩送去仍不見該氏在家詢之鄰人言該氏素無女孩現被人控拐女孩管押新衙門爲特報知捕房將女送案袁成明袁徐氏申訴前因江春山仍執前詞陳徐氏堅不承認拐　袁成明之女稱被陳徐氏領寄在楊張氏家太守謂陳徐氏誘拐人女其罪非輕隨飭送縣從嚴懲辦着楊張氏投縣爲証女孩交袁成明具領再行投案候質○曹明山稱歐阿得持有羅阿仁所開店鋪字條來取布二十疋計價洋十二元一角半嗣後將字條交羅閱有認明是實後忽言被歐偷竊圖　冐取爲特報捕拘歐起到布六疋尙少十四疋計價洋九元六角有零今旣送案請追字條呈案羅阿仁供歐阿得係我之歇夥今被竊取圖章向曹取布及曹持字條來對認屬　錯及問我各夥並未取過布疋又向曹問知被歐阿得往取歐阿得稱廣東人冐取布疋原是該死惟現已賣去十四疋錢已用宗蔡太守隨飭將起案之布給羅領去着羅繳洋十二元一角半以償曹明山歐阿得押候函送廣肇公所資遣回籍○顧周氏稱有東洋　租與李阿金不但欠租車亦無着爲此報捕拘案李阿金供實因近日生理不佳致將車上之坐墊等件押在烟館無顔還車致被報捕拘案該氏又稱如車尙在請令交還便　蔡太守隨飭該氏同李前往交還東洋車否則交案候辦○二百十三號華捕稱昨見祖三富推貨車停在當街有違租界章程爲此送案祖三富供實因　知規矩以致違章蔡太守姑念初犯從寛開釋 
[法界公堂瑣案]  
　　洋藥局巡丁金某昨在永安街獲到送私人馬阿二并小土　塊一節捕房將送私人馬阿二解到私土呈案旋有洋人到案稱土是巳物遣出店　去被拘金伸說情由王司馬詰之馬阿二據供潮州人在和泰洋行爲出店行在三洋涇橋相近土是行中東家囑我跟隨客人送到小東門在路被巡丁拘來王司馬詰其洋東是何國人是何名字馬阿二茫然不答詰其做出店幾年答稱一二年司馬謂帮工一二年東人名字及何國人一槪不知斷無此理料爾非和泰洋行之出店究竟是何人荐保到行答稱是三茅閣橋堍吉記土號主馬新吉荐去王司馬旋與祁繙譯官商酌謂現在奏定新章凡有大土小土無新關稅務司蓋戳無印花者均是私土獲到照章充公今所獲小土應得充公祁君轉諭該洋人據稱此土在新章以前買得故無印花祁君請王司馬於禮捱一覆訊土存捕房馬阿二交保巡丁着退去到期再行投案候示○昨報列京江棧弄蓬船公司失洋一節捕房昨將出店李阿山解到該行　程生和投案請究王司馬詰其行中雇若干人房屋若干答稱租屋一幢用夥共十一人計帳房一人夥計四人學徒兩人出店兩人尙有一人今已回去連我共十一人司馬詰其如何失洋程照前伸訴司馬詰李阿山可知少洋答不知司馬謂程生和洋元爾交司帳當向伊追賠李阿山是爾行中出店卽交爾帶回自去理追○前報列某甲向某嫗借洋借衣一節捕房昨將某甲卽李三山解到原告胡潘氏稱甲來兠賣米一石說祗須二元九角旋取去洋三元米仍未來高張氏稱李來借去縐裙襖及絨衫共三件借去後將店閉歇逃逸王載林稱做粥店生意李來兠賣米取去洋一元王司馬詰之李三山據供借衣屬實王處之洋是有今日可以料理惟胡處並未借洋亦無兠米情事所付之洋是胡潘氏之子欠我肉錢王司馬善將李三山管押俟其繳到洋元衣服再核○捕房昨解賭徒陳阿春及竹牌等物到案據陳供句容人在滬推車度日住打狗橋南首餅攤内因無事與同伴在店爲葉子戯被巡捕拘去王司馬斷將陳阿春枷號一天發犯事處示衆 
 
 

Page 4

 
 
[上海高易籌賑所撮要]  
　　天順祥寳號陳潤夫先生交到雲南鹽道湯幼庵觀察寄來直賑滇平紋一百兩正核伸規元一百零五兩六錢又交到四川内江縣正堂羅濟川明府奉尊堂黄太夫人命捐助直東賑洋一百元核伸規元七十五兩人錢九分均已如數拜領情殷救濟爰分祿養之餘惠逮流離定卜慈祥之迓謹登報牘藉謝仁忱[  李朝覲秋坪氏頓首謹誌四月十五日]  
[免災修德]  
　　日前本埠博經里有空屋起火幸時尙早旋爲各水龍藥龍撲滅次日錢芸軒仁丈先蒞送來隣居各善士英洋二十七元充直東賑欵自助在内免災之後修德孶孶不勝佩服之至用特列報佈聞　上海北市縣業會館籌賑公所愚弟少欽施善昌謹誌四月十二日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月初八日京報全錄]  
　　　宫門抄○諭旨二道錄前○發抄硃批三道○副都統謙奏爲防軍照册騐放進關片○又奏三省官兵分起騐放出關摺○閩督楊奏鑄就新錢發鋪承領并添購銅片發給製造片○皖撫陳奏委署府縣片○豫撫邊奏爲知縣人地不官開缺留省另補片○楚督裕奏揀員請補叅將片○晉撫剛奏爲借動厘稅墊解船價摺○江撫德奏委署知縣片○四月初八日戶部通政司詹事府侍衛處值日戶部引見二名○延煜謝授四川鹽茶道恩○謙光續假十日○召見軍機文秀延煜嵩申孫詒經○發抄李鴻章奏温榆河果渠村壩埽各工勤項修濬奉硃批該部知道單併發欽此○又永定河下口漫溢擬俟秋後查辦堵閉奉硃批着照所請俟秋後察看情形奏明辦理仍將格淀隄堅築以防南溢餘依議該部知道欽此○又懐柔令革職查抄奉硃批卽着咨行河南巡撫將趙浚　籍家産查抄備抵餘依議該部知道欽此○○謙德片再奴才接准盛京將軍慶裕咨准統領甘軍辦理關外防務陜西固原提督雷正綰咨開所部馬步九管現經奉　旨遣徹回甘沿途經過地方並令照料以利遄行現查步隊各營尙須酌遣南省勇丁一俟開河由大孤山登輪水路赴津擬於二月初九日先令馬隊兩營由陸路起程取由海城廣寗錦州寗遠上道入山海關向保定前進沿途零用食糧車料一切應由經過地方代爲購辦仍令自行給價等因咨轉前來奴才當卽行飭地方妥爲購辦在案兹查該軍於三月初三初六等日到關卽派左司協領增禧等赴關騐放據報騐得管帶甘軍馬隊左營記名提督肅州左營遊擊陳義一員管帶右營記名遇缺簡放總兵郎永清一員帶領營哨弁勇伙夫共五百四員名均照册騐放進關等因除　該管官妥速管帶西行訖謹附片具陳伏乞聖鑒謹奏奉硃批知道了欽此○○山海關副都統奴才宗室謙德跪奏爲恭報由伊犁遣撤吉林黑龍江官兵分起騐放出關恭摺仰祈聖鑒事竊奴才前准神機營咨開現據伊犁遣徹之吉林黑龍江委營總趙升等呈稱前蒙伊犁將軍遣撤回省現已順道來京懇請接濟銀兩辦給車輛俾資回省等情前來除由本營照案接濟餉乾銀兩外此項遣撤官兵内吉林頭二起委營總趙升艮亮黑龍江頭等二起委營總德克德恩布諾們伯勒格爾等四員呈請留京引見各該起官兵咽省需員管帶擬委叅領西隆阿等四員管帶各起官兵囘自飭於本年正月二十三日起分爲四起間二日行走由通州起程咨行察照等因前來當經奴才行飭地方官辦理在案兹於二月十三十七十九二十一等日該四起官兵先後到關奴才派委左司協領增禧等前赴關門照册騐放去後據報察騐得各起官兵内除留京引見並各項事　落後不計外實放出吉林頭起委叅領西隆阿一員委銜弁兵七十八員名二起委叅領常福一員委銜弁兵九十六員名黑龍江頭起委叅領奇車布一員委銜弁兵八十四員名二起委叅領海洲一員委銜弁兵八十一員名均如數騐放出關等情呈報前來奴才核與該叅領等呈遞花名册數相符再查該官兵等沿途行走尙屬安靜地方應付亦無遲誤除各項事故落後官兵到關隨時騐放曁分咨查照外所有伊犁吉林黑龍江官兵分起騐放出關緣由理合恭摺奏聞伏乞皇太后皇上聖鑒謹奏奉硃批知道了欽此○○楊昌濬片再閩省試鑄制錢就水部軍械總局隙地建廠設爐仿照康熙年間八分九分舊制酌定每文八分五厘以敷工本而杜私銷曾經兩次奏奉諭旨准行在案查該局試辦之初工匠招募未齊僅鑄三千餘串又值洪水爲災廠屋鑪座器具均須重新整理上年十月准到部文以後再厘定章程開鑪鼓鑄現已鑄就新錢三萬餘趾陸續發鋪承領行用商民稱便並據福寍霞浦等縣禀請給發前來飭司添購銅斤發給該委員稱認眞製造撙節局用不准絲毫浮費照現定分兩源源鼓鑄尙不至大有虧耗卽私鑄私銷亦屬無利可圖於地方似有裨益理合附片具陳伏乞聖鑒謹奏奉硃批戶部知道欽此○○陳彝片再安慶府知府成善現據禀請給咨赴部引見所遺員缺應卽委員接署以重職守查有太平府知府聮元堪以調署其遞遺太平府知府一缺查有候補知府史久棠堪以署理又涇縣知縣沈鑑現經調省所遺員缺應卽委員接署以專責成查有甯國縣知縣惠恩堪以調署遞遺寗國縣知縣一缺查有天長縣知縣蕭先鎬堪以調署該員惠恩等本任内均無承緝盜案已起四叅案件據藩臬兩司會詳前來除批飭遵照外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○邊寳泉片再知縣爲親民之官必須人地相宜方足以資治理臣督同藩臬兩司於實任人員隨時悉心考察查有登封縣知縣車均汝陽縣知縣車鴻遠夏邑縣知縣鄭藩鞏縣知縣吕佐周人尙穏愼惟與各本缺均不甚相宜未　稍涉遷就致滋貽悞相應請旨恗車均車鴻遠鄭藩吕佐周四員開缺留省遇有相當之缺另行補用其所遺登封汝陽夏邑鞏縣均係選缺豫省現有應補人員應請扣留外補謹附片具陳伏乞聖鑒訓示謹奏奉硃批着照所請吏部知道欽此○○頭品頂戴湖廣總督臣裕祿跪奏爲揀員請補叅將員缺以實營伍恭摺仰祈聖鑒事竊准兵部咨湖南照武營叅將長立調補湖南撫標中軍叅將遣缺係陸路部推之缺行令迅揀儘先合例人員請補等因移咨到臣伏查該叅將駐札臨武縣城兩粤地處苗疆綏輯巡防均關緊要非營務諳練熟悉情形之員難期勝任遵卽在於湖南省儘先叅將班内詳加遴選查有副將銜保留湖南卽補叅將張壽廷年四十七歲湖南着化縣人由武童投効軍營歴在湖北江西安徽江蘇等省打仗出力薦保游擊續經前浙江提臣鮑超調赴霆軍進剿廣東嘉應州於蕩平東南餘孽案内在事經前浙閩總督臣左宗堂保奏同治五年十二月初六日奉上諭遊擊張壽廷着以叅將留南儘先卽補並賞加副將銜欽此嗣因軍務肅清凱撤回籍收入湖南撫標差遣該員年力富强辦事明練以之擬補斯缺洵堪勝任伏查部章請補員缺應以到標人員儘先名次先後爲斷如人地不宜以名次在後之員請補仍將在前之員按名指實又兵部通行請補儘先班次如係聲叙人地不宜至多不得過二十員亦遵照部行官册及續經收標各員内逐一確查除尙沬到標人員無從指實外其已經到標前二十名内儘先名次在張壽廷之前者尙有秦三元楊正洪嚴得勝三員經臣逐加察看或人地不甚相宜或營務尙待練習均未便遷就擬補致滋貽悞張壽廷雖儘先名次稍後而在營歴練有年於地方營伍情形甚爲熟諳飭查前在本省及他省均無叅革朦保情弊與例亦屬相符合無仰懇天恩俯准以保留湖南儘先卽補叅將張壽廷補授湖南臨武營叅將實於營伍有裨如蒙兪允俟部覆至日給咨送部引見以符定制除飭取該員履歴咨部外謹會同湖南巡撫臣卞寳第署湖南提督臣李勝恭摺具陳伏乞皇太后皇上聖鑒訓示謹奏奉硃批兵部議奏欽此○○山西巡撫臣剛毅跪奏爲北洋訂造快船等價奉撥捐欵不敷擬籌動厘稅墊解恭摺仰祈聖鑒事竊准海軍衙門咨北洋訂造快船砲雷等價前經戶部咨撥晉省厘捐銀一萬八千四百八兩又奏撥恊甘新餉劃抵甘肅捐欵銀一萬二千二十一兩二錢以上各項截至上年底止共已解過銀一萬七千一百五十三兩零尙未解銀一萬三千二百七十五兩零現在前項快船巳奏派員弁出洋接帶所需價值立待匯付萬分緊急斷難遲緩失信所有晉省短解銀兩令將巳收者迅速起解未收者赶緊設法籌墊解津等因到臣當卽行司籌撥在案查晉省欠解之欵除本年二月派委大挑知縣澤宣續解銀六百一兩零外實欠解銀一萬二千六百七十三兩零合計正二兩月捐項僅實收銀一千九百四十餘兩較之原撥之數不敷銀一萬餘兩屈指三月底停　爲期甚迫晉省地處山僻一月之間斷難驟捐銀數而北洋訂造船砲價銀需用孔亟自未便以捐數寥寥稍涉拘泥致悞事機臣與藩司再三籌酌晉省正雜各欵入不敷出萬難設措不得巳擬於本年厘稅項内先行籌動銀一萬七百三十一兩一錢四分四厘連同正二兩月所收厘捐銀一千九百四十二兩五錢七分八厘共銀一萬二千六百七十三兩七錢二分二厘卽日委員解交北洋大臣衙門投納以濟急需而清撥項此次借動厘稅俟三月以前續收捐項儘數歸還其不敷若干請就本年厘稅項下作正開銷據布政使張煦具詳前來除批飭卽日委解仍俟捐輸截數另行咨部查核外理合恭摺具陳伏乞皇太后皇上聖鑒飭部查照立案謹奏奉硃批戶部知道欽此○○德馨片再安福縣知縣孫楙病故臣另行恭疏具題所有該縣印務查有信豐縣知縣陶繼曾才具明練堪以調署該員任内並無盜刼三叅屆滿已起四叅及錢糧未完叅限將滿有關降調之案據藩臬兩司具詳前來除檄飭遵照外謹會同兩江督臣曾國荃附片陳明伏乞聖鑒謹奏奉硃批吏部知道欽此 
 
 

Page 10

 
 
[光緒十三年四月初九日京報全錄]  
　　宫門抄○諭旨三道錄前○發抄硃批五道○陜督譚等奏請附祀摺○大臣世等奏爲奏聞摺○楚督裕奏叅革守備歸案訊辨片○豫撫邊奏請暫緩道員交卸片○浙撫衛奏請議叙片○又奏請攺奬片○又奏開具職名清單摺○陜督譚奏請更正片○將軍慶奏籌還軍械銀兩片○閩督楊奏叅知縣虧短銀兩片○四月初九日禮部宗人府欽天監廂黄旗值日無引見○吳鴻恩謝授山西遺缺知府恩○長萃謝授起居注官恩○盛京刑部侍郎英煦請訓○打牲烏拉總管雲生到京請安○豐公假滿請安○崇光請假十日○召見軍機英煦吳鴻恩雲生王文錦○發抄李秉衡奏通判趙慶善等期滿奉硃批吏部知道欽此○又趙慶蕃署平樂令奉硃批吏部知道欽此○又前署永寗牧欠欵革職奉硃批方宗冕着摘去頂戴勒限解交餘依議該部知道欽此○李鴻章奏辦理商務出力請奬奉硃批唐紹儀等均着照所請勵奬該部知道欽此○裴蔭森奏船政學生優加薪水奉硃批戶部知道欽此○○頭品頂戴陜甘總督臣譚鍾麟頭品頂戴陜西巡撫臣葉伯英跪奏爲已故總兵功德在民據情籲懇天恩准其附祀恭摺仰祈聖鑒事竊查已故記名提督原任陜西延綏鎭總兵譚仁芳在任病故經臣鍾麟將該總兵生前功績縷陳奉旨准照提督軍營立功後病故例議卹欽遵在案兹據護理延榆綏道榆林府知府朱文鏡禀據延榆綏各府州屬紳民舉人劉增泰等聮名禀稱故總兵譚仁芳忠勇性成自抄入楚軍轉戰鄂皖豫魯迭著戰績奉調援陜攻克荆紫關勦滅毫頴西竄捻匪旋攻王格村羌白鎭大獲勝仗復將蘇家溝渭城灣等處逆回老巢全行踏燬軍威賴以大振維時粤逆大股入秦盤踞盩厔縣城官兵日久不下故總兵親率士卒晝夜環攻恢復縣城殄滅逆黨甚衆洎全陜肅清甘省追剿萬緊時防回　故總兵屯駐邊隘初防北山繼守邠鳳所至兵民相安秋毫無犯光緒三年蒙恩擢授延綏鎭總兵當在榆之日正亢旱之時斗粟千錢民人四散故總兵捐廉遠道購粮按戶散給另於近城設立粥廠計口授食賑濟撫綏全活災黎無數嗣復收養嬰孩矜全婦女具棺以殮遺骸捨衣以濟貧乏凡有善政靡不畢舉榆林近臨榆綏河每值夏秋雨水暴漲淹没田廬浸及城身官民患之故總兵會同道府捐亷雇匠開鑿石河督率兵勇疏通濬淪加築遙堤以資防護閱十月而工始竣計涸出良田四千餘畝此舉尤爲榆民永遠之利榆鎭地處極邊界連蒙境伏莽時虞竊發故鎭到任以來隨時嚴密緝巡搜捕餘匪轄境賴以安謐馭兵毖律嚴明勤於訓練中外誠信相孚軍民聮絡一氣地方至今德之紳等追念前功久殷愛戴逖聞建立專祠已經停禁惟有籲懇在於榆林地方附祀前延綏鎭劉厚基祠内藉隆報饗等情轉禀請奏前來臣查該總兵轉戰數省在陜功績尤偉莅榆數年整飭營伍安輯善良凡有裨地方事宜靡不　力經營以故善政感人追思難巳該紳民公懇附祀以誌遺愛情詞剴切出於至誠合無仰懇天恩俯准將已故前延綏鎭總兵譚仁芳在於榆林地方附祀總兵劉厚基祠内以彰忠藎而順輿情除咨部外謹合詞具陳伏乞皇太后皇上聖鑒訓示再此摺係臣伯英主稿合併聲明謹奏奉硃批着照所請該部知道欽此○○臣世鐸等跪奏爲繕修漢字檔册恭摺奏聞事竊查軍機處錄存漢字檔每屆五年奏請辦理一次將檔册另錄一分收存備查嗣於咸豐四年因檔案繁多奏請三年辦理一次奉旨允准歴經遵辦在案兹自光緒十年正月起至十二年十二月止欽奉上諭及寄信會議各漢字檔册又屆三年應修之期應請照例遴派内閣中書在於方略館分册繕寫責令認眞核對並揀派漢章京二員總司校勘及方略館供事在彼承值一切紙張筆墨等件均照向例行文各處咨取如果辦理妥速再行查照例案奏請奬勵至供事人等向於告成時隨案聲請議叙如能奮勉出力俟修整檔册完竣時應請查照成案給予奬叙所有繕修漢字檔册緣由理合恭摺奏聞伏乞皇太后皇上聖鑒謹奏奉旨依議欽此○○裕祿片再據署湖北按察使漢黄德道武震　稱據河口厘金局委員查獲私販硫磺解省審辦一案訊有候補守備王永福伙同私販情事當經督飭武昌府知府李有棻傳訊該守備供詞狡展請先行斥革以便歸案嚴審等情前來臣等查王永福係湖北孝感縣人由武童投効軍營洊保儘先守備收入撫標右營當差該員輒敢私行出省違禁販磺實屬任意妄爲亟應訊明懲辦未便任其恃符狡展相應請旨將湖北撫摽右營候補守備王永福先行革職以便歸案提同嚴審確情按例擬辦除咨兵部查照並追取履歴保奬札繳銷外謹合詞附片具陳伏乞聖鑒訓示謹奏奉硃批王永福着先行革職歸案審辦餘依議該部知道欽此○○邊寳泉片再准部咨奉上諭福建台灣布政使着邵友濂補授等因欽此自應飭令交卸赴台惟查邵友濂於二月十三日到任正值赶辦秋審各案吃緊之際現在辦理甫有頭緒一經新舊更替未免躭延誠恐有逾例限應請暫緩交卸俾得一手經理俟秋審竣事卽行飭赴台灣新任爲此附片陳明伏乞聖鑒訓示謹奏奉硃批着照所請俟秋審完竣卽飭赴任該部知道欽此○○衛榮光片再督糧道廖壽豐在任多年辦理漕務籌畫精詳操守廉潔公事認眞歴屆海運事竣均經各前撫臣奏請奬叙有案兹查光緒十二年起運十一年分漕白糧米早經一律完竣著有微勞相應請旨將浙江督糧道廖壽豐交部從優議叙以示鼓勵又補用道杭州府知府吳世榮辦公勤奮有守有爲向例糧道北上其本衙門公事委杭州府代辦該員任勞任怨於一切應辦事宜無不實心經理且經升任撫臣劉秉璋兩次奏保其才可用巳邀洞鑒此次襄辦海運出力可否仰懇天恩俯准將杭州府知府吳世榮開缺以道員侯補並請旨破格錄用以竟其才出自鴻施謹附片具陳伏乞聖鑒訓示謹奏奉硃批覽欽此○○衛榮光片再查案准部咨議覆浙省辦理光緒八九十等年冬漕海運出力請奬各員内有應行查明覆奏再行　辦各　因當經先後行查在案兹據督粮　廖壽豐會同布政使許應鑅詳稱伏查各該員董等經辦光緒八九十等年冬漕海運均屬始終勤愼未便没其微勞現在奉部行查覆奏再行核辦自應分别聲明仍請查照原保給奬又　與定章不符各員亦應聲明攺奬以示鼓勵等情造册詳請奏咨前來臣覆核無異除咨吏部外理合繕單具奏伏乞聖鑒勅部核覆施行謹奏奉硃批吏部議奏單併發欽此○○頭品頂戴浙江巡撫臣衛榮光跪奏爲浙江省奏銷光緒十二年起運十一年分白糧銷算車夫經費丁字沽米折等欵錢粮遵將未完一分以上各員開單恭摺具陳仰祈聖鑒事竊准戶部咨條奏籌備餉需摺内嚴核各項奏銷一條錢粮奏銷各依定限令各督撫一面具題一面先將未完一分以上各員名開具簡明清單專摺奏報由部核定處分先行覆奏仍各於題本内將具奏各員聲明備核其有具奏後續完者准　續行奏請歸水案　復此外鹽課漕項凡經手錢粮各報銷有關處分者一律照此辦理庶經徵人員知所儆懼而帑項不致虚　等因屢經遵辦在案兹據督粮道廖壽豐詳稱稱於光緒十一年分增津銀兩未完職名摺内聲明嗣後奏報未完分　務須開單註各該員己未完分數及實徵巳未完各銀數以　考核兹將光緒十二年起運十一年分各屬經徵白糧銀款未完一分以上職名開單詳請奏咨並聲明遵奉部飭攺照蘇省之式剔除緩　以現在實徵銀數計算十分考成等情前來臣覆核無異除將清單咨部查核外理合繕具清單恭摺具奏伏乞皇太后皇上聖鑒勅部核覆施行謹奏奉硃批該部議奏單併發欽此○○譚　麟片再前次保案清單内同知蔣元吉請加知府銜現據蔣元吉禀稱前經勘辦分界大臣長順奏保免選同知以知府不論雙單月遇缺儘先選用並加道銜已奉部核准在案兹擬攺請賞加鹽運使銜又候選從九王光晉悞寫光善從九銜李星普捐名耕　繕　時悞　其字從九蔣洪燾誤寫洪濤請飭部一併更正謹附片陳明伏乞聖鑒謹奏奉硃批吏部知道欽此○○慶裕片再甘軍現已分别遣撤其購買軍械火藥等項曾由雷正綰奏明分交直隸奉天備用兹查留奉軍械内有該提督自購七響洋馬槍三百桿共價銀六千二百兩並未報銷此項洋馬槍旣留奉省備用所需價銀自應由奉省籌還未便令其賠累該提督現抵營口已飭奉錦道廣蔭由應解奉省練餉項下提撥湘平銀六千二百兩就近送交雷止綰兌收以利遄行謹附片具奏伏乞聖鑒謹奏奉硃批戶部知道欽此○○楊昌濬片再查龍巖州吏目儲梁材前代理甯洋縣任内短交徵存光緒十二年分地丁銀一百七十九兩零任催罔解實屬泄玩據福建藩臬兩司會同督粮道詳請叅追前來　該員儲梁材已於十一年計典案内叅劾所有欠解前項徵存地丁銀兩應奏明勒限追繳倘再宕延卽行復叅提訊監追至該員短欵已定應照同治元年奏案飭由現任人員先將交代結報俾免壓延除咨部外臣謹附片陳明伏乞聖鑒訓示謹奏奉硃批着照所诅戶部知道欽此 
 
 

Page 11

 
 
[慈母游仙]  
　　前辦本埠蘇屬誼園善局蘇紳管秋初襲尉之太夫人忽於本月初八日午時在籍仙逝按太夫人生於嘉慶乙亥十二月二十七日寅時享壽七十三歲爲現任陜西鳳邠鹽法道顧緝庭觀察肇熙之太姑母秋湄太守之第三女歸嘉慶丙子舉人管魚雅孝廉之次子松圃明經諱慶甲生丈夫子三人相夫教子繩武書香愛老憐貧與人無疾　厲　庚申年蘇城失守明經率團丁百五十人與賊巷戰遂死於難後得旌卹如例時太夫人方携兒輩避匿鄉間以日用無所出遂施絳悵以課徒設繡綳而教女流離瑣尾鹽米操勞迨蘇城克復家業凋零長子春初少尉先於同治癸酉年逝世次子夏初上舍嗣三胞妹壽坡後時襲尉入鉅公幕爲翩翩書記近年倦游來滬遂家焉每逢春秋佳日輒以書畫舫迎太夫人至樂叙天倫太夫人方欣欣色喜詎於去秋在籍得嘔喘之病今春又發襲尉兩次回　省視親奉湯藥旋卽痊愈三月十八日又得報書謂病勢復發卽星夜遄回不期醫藥無靈延至佛誕日午時溘然長逝嗚呼慈航不渡愁　寳婺之光畫荻猶存慘變金萱之色想襲尉定能節哀順變慰地下之靈也 
[上海北市絲業會舘籌賑公所施少欽經收山東順直賑捐三月二十四日第一千三百二十六次清單]  
　　現成功德莫要錯過機緣救命摺第七千九百九十號鴻昌洋一元逆順主人一元力不足有心無力人二戶各五角實無此力人無名氏二戶各二角惠而見仁人一角共七戶合來洋三元四開二元八開一元○又七千三百八十二號無名氏十四戶各洋四角又二戶各二角共十六戶合洋六元○又五千六百八十號瑤璸瓚費　蓮洋一元又銅洋一元○又七千五百十八號袁誠德洋一元程集義五角朱集　知愧子二戶各二角省非生一角共五秀由蘆墟恊大局來洋二元○又二千二百七十三號耀記募謝　峯五元謝國　謝黎氏謝伯棠謝友棠四戶各五角共五戶合洋七元○又五千二百三十七號沈筱蘇洋四元沈門　氏一元二戶由安慶太古晉局來洋五元○又五千八百十二號雙槐堂洋二元由巨豐莊來○又二千七百六十號王炳滄王沈氏王朱氏王錢氏穆子奎五戶各一元○又二千五百三十六號無力子藝俶銅洋四元○又九千四百七十一號免過記錢三百二十文陶祝記正記德記三戶各三百文陶楹記徐慶記二戶各二百章逵記一百五十陶興記張松記周正記三戶各一百共十戶合洋二元由溧陽　順局來○又九千四百八十七號張諸鎭程鶴亭募何任徐程周徐六戶不書名各五角張無名不書名二戶各五角胡不書名三角附驥人二角無名一角不書名五戶各一角共十六戶合洋五元一角○又九千四百五十八號鄭愼卿募戴錫堂洋一元不書名二戶各六角張玉照堂寶書堂德豐莊三戶各五角敦頤堂不書名量力人雪琴氏四戶各三角沈桂生二角不書名四戶各二角不書名森泰行信昌行三戶各錢三百五十共十八戶合洋六元九角錢三十六文以上二摺由漂陽　豐庄寄寳順局來洋十二元錢三十六文○又八千三百二十號春風得意氏募李松園氏陳起祥江芷珊三戶各錢三百文　泉山程壬齋江菼氏李福田平西氏彭衙王官無地七戶各二百田記張芝堂應瑞生瞿輔臣李爺劉爷六戶各一百共十六戶合錢二千九百又八千三百五十四號春風得意洋一元愛月軒五角茋記二角思訓堂金氏錢五十有求氏不書名二戶各一千文茨記四百文秀記二百祁記冬日軒召福陶記露記五戶各一百李氏二十文又募伯端錢四百江煥章折桂狀元及第氏金殿傳臚有若無氏五戶各二百有求氏汪　受張靜軒朱熙貴曹漢城五戶各一百李福田曹永福張芝堂有求應軒胡煥臣文午峰張榮發七戶各五十文應瑞氏瞿輔臣祁氏三戶各二十文以上共五十一戶由湖北全泰盛局來洋一元二角虚對開一元錢十三千三百三十文○又一千一百四十七號靑林書屋洋二元○又七千八百十四號林煦崇禮堂愛記力不從心人四戶各洋三角四知堂楊曉記永記黄廷燮四戶各二角五角曹永齡留餘堂丁周福金記陳湧記鍾韞玉記映典記八戶各二角李彩章沈仲耕二戶各一角十八戶合洋四元由杭州協源局來○又九千三百三十一號謝心安募張克義錢五百文心安四自九十文蔣裕新芳慶左張四百文裕順文玉卿三戶各三百文袁聲翎李赤生無名氏林東來四戶各二百文共十戶由杭州正源局來洋三元内有銅洋一元○又二千二百七十號萬安公司梁西垣募蕪搠　裕隆洋十元景澤堂一元無力子五角共三戶合來洋十一元五角○又六千九百二十五號蔣叔平募淞北漁隠洋一元槐蔭書屋求自齋未錫記三戶各二角問政堂無名氏二戶各一角未耦記鶴蕙書屋二戶各一百文原德堂河清蔣餘孫清河四戶各五十文共十二戶合洋二元錢一百八十文○圻州李成翁由元利號來銀九兩六錢批見規銀十兩零零一分義茂和春酒移賑由楷記棧交來洋一百之鄭乾房病愈完愿並斯合平安五十元安定氏求母康健二十元賈翠巖壽菓移助十元滬城不立名周爲妻許愿生産平安今果獲佑完愿五元董愼言積省筆墨資助由杭州全盛局來三元肆好堂存心氏從善子求平安合三元婺源汪鏡泉二无施雲甫完願由坦直橋日生局來二元抱撲子爲子戌生求病連愈先助由練塘全盛局來二元無名士求四季平安二元戶趙氏一元一角誌過軒一元金子香醬士求保平安延壽一元無名氏求雙親康健一元汪翰池一元蛟川尙志書屋洋五元銅洋二元○張嶺南募寶善堂丁蔣朱葉丁土左葉九唐求平安合洋四元五角○潘仲溪經募丁觀保求疾速愈洋三元求病速愈人省藥　移助瓜涇堂徐竈前求病速愈二戶各二元潤州有心無力人徐母求丁亥年合家平安二戶各一元徐坤記錢五百四十文徐明山求合作康健者香居士金二戶各二百文餘生士一百文共九戶申惠泰莊合來洋十元○無名氏募徐清源李崑來陳趙氏楊凱　沈王氏五戶各洋一元楊方氏陳沈氏徐忠巧楊夏氏李張氏李慶堂六戶各五角楊品山徐孝田二戶合四角五分狄子良邵安善王壽松狄王氏吳保生張臘春黄錦文無名氏柳彭齡黄朱氏十戶各二角五分周聚仁五分共二十四戶合洋十一元由漂陽寶順局來○應如居士募不留名錢四百文無名氏陸金福劉承棋不登各四戶各二百文丁子溪袁文榮劉阿增袁來　顧連川馮長生陸鴻福黄榮陸阿士過阿東陸阿二過阿三陸文盛朱阿三王耀德朱阿士龔順川潘順川潘順寶十八戶各一百文無名氏七十五文共二十四戶合洋三元由蘇州全盛局來○寗波長順莊募捧曰堂沈洋一元五角永慶堂馮陳鼎三求女胸痛病愈陸乾房陸　房孫迪堂鄭吳紹棠濟美堂謝七戶各一元書帶草堂鄭本源堂張任徐同志三戶各五角共十一戶合洋十元徐輔德爲妻魏氏醫葉資移助求病速愈並佑合家平安洋十元以上十二戶由寗波靝順局來洋二十元 
 
 
 

Page 12

 
 
   
 
