# 1887 - 322 - 4905250

 

Page 1

 
 
[翰苑分書選注六朝唐賦出售] [  點石齋代啓]  
　　六朝唐賦爲詞學家所宗尙甲戌年馬君分請名公巨卿之精於楷法者各書數頁萹末詳明註解精妙無匹此書向惟京帥有之今　梧書屬得有初印本　付石印尤覺精雅絶倫旣便於誦　又便於臨募俱一舉兩得也分裝兩本價洋八角定於十二日出書售處在上海南北申昌蘇城曹　菴程宅 
[重印兒女英雄傳出售] [  申報舘主啓]  
　　向由本舘排印兒女英雄傳閲者均以爲新奇可喜來購者幾於趾踵相錯現因購罄重排裝盯均已工竣卽日出答每部仍計十六本價仍八角肇鉛字悉用新鑄故點晝分明愈覺奪目至於校對亦格外精確諒閲者自能心識焉售處悉照舊例 
[新印續編綏宼紀略] [  申報舘啓]  
　　吳梅村先生綏宼紀略於明季兵禍言之彌詳顧於通城鹽辛而後闕焉弗載梅亭葉君滚江廣詢博訪得孫李蔓延諸事都凡五卷名曰續編綏宼紀略從未刊版本舘今搜得原稿卽用活字排印每部計二本價洋一角二分卽日由申昌書畫室及各書坊出售外埠概歸售申報人發賣 
[東瀛聞略記]  
　　日本雖僻在東瀛而距我國最近且又爲同文之國其國中文人學士誦詩讀書吟咏詩文無不與我國相同故彼此筆札往還投縞紵結苔岑而修士相見禮者有之近則相交接遠則相慕悦無不如沆瀣之一氣水乳之交黜自日廷崇效西法肄習西學以來時局大變國中民人區爲兩黨一日守舊一日更新每每齟齬而不相入局外之人從　冷眼觀之未有不幡然失笑者日人之效法西人每多固守而難通執符而不化有類於刻舟求劍膠柱鼓瑟其實所得亦止皮毛而已卽以醫而論習洋醫者墨守成法不知變通去年爲時疫而枉死者實繁有徒日官立法過敢弊端百出染疫本無死法洋醫役以藥石而殞者幾居其半漢醫淺出宗伯見而憫之出與日官洋醫互相駁詰開非由染疫之必死實因立法之未善後日官少改章程民間死者其數亦少減日官立法凡經醫生診視知其爲時疫而不報捕房者則罪醫生如屬誤報亦當加罰醫生不能决病症之重輕恐其一旦死亡只須預報時疫倘病不　死而用藥　悮者醫生自可免罪日人染病聞欲送入醫院無不痛哭以一入院中死多而生少也旣已入院卽親　亦不許偕往恐其傳染也幸淺出殺然爭之方許親屬入院侍奉湯繋醫生報疫之　亦　從輕此其善政之一端也非由淺田力爲主者其間安能得哉自我國設立星使駐劄其國中隨員理事各有戯司何子峨星使博學多才長於詩詞時與日之文士相唱和星使離任時悉饋以别金或十元或五元不等所費未至百金而日之文址已頌聲載道矣别後又時時詢其行止感恩懹德恒流露於言語應答之間蓋感人者固不在多也日人性情好利而兼好名與之周旋晉接者當投其所好而應之所以交歡者酒醴玉帛斷不可少出洋人員要當顔色則談義讌會雍容當擇第一等酒樓肴饋不可不豐禮儀不可不周平日間衣服不可不華酬應不可不廣一有鄙吝之熊形於顔色則談笑者卽隨其後矣最可晒者酸丁腐子自以爲儉德可嘉一切概從樸略謂係分所當然胸有成竹執一不回卽有從旁勸之者亦復牢不可破更有自奉奢華饋上者豐御下者薄谿刻性成難與深語要之待人涉世之道尤宜開誠布公而以待鄰國之人更不可不隨時講求以禮文情意相浹洽每遇中外交際之事行之尤宜直道剛柔並濟寛嚴互用務使我無矣禮於人而已設使因循退縮畏葸隱忍則必以我爲懼彼凌侮之乘需索之端覬觎之生卽由此起蓋待知禮之人寛容優厚彼服我度量之宏若移以待强悍無禮者是使彼得售其欺也請以一事徵之前黎星使時隨員中有一武員某君固所稱鐵中錚錚庸中矯矯者也雖文字粗通而胸懹經濟於時日皇千秋壽誕　延各國星使隨員羣赴演武塲觀大閲我國諸人亦預其列日之武弁見華官至前意甚傲慢操日國方言詈之云今聞華兵與法人戰恐汝不久亦喪於法人手某意怒甚顧佯爲不聞也者旋欲驅逐華官令辟路以行人文隨員在前已略爲退讓矣及至某君揮之以手某君亦以手格之勢將用武某君大聲面斥之曰國王命我來者是敬我也今汝如此相待是辱我也我敬具衣冠而至汝豈未之見乎何相逼無禮太甚也我將問之政府其人恐選事負慢客名急趨避去自後逢華官閲操禮貌有加無敢肆其暴戾矣可見天下事有萬不可讓者大度包容上之人所以待下之人耳昔者美國欽使乘車出外埃利士人遥擲以土塊污其車茵某欽使行轅出入升砲忽有西國狂人出而阻之此二者皆肆其無禮者也而兩欽使並一笑以置之靿誕妄之流殊不足與校一則使彼久而思之自生愧懼一則彼政府大員豈聾聵無所聞知不爲我治其妄人也哉若平等相值各持以禮或生侮慢必當時有以制之俾毋敢妄作設使今日畏事則明日多事更甚而禍患之來必由乎漸矣易曰履霜堅冰至可不戒歟以此言之折衝於壇坫之塲揖讓於敦槃之會慷慨陳詞從容進説不則據禮以力爭而使國體彌尊國威彌振豈不繋乎其人哉 
[諭旨恭録]  
　　十月初一日奉上諭李秉衡奏神靈顯應請頒匾額一摺廣西永康州城隍神夙著靈應上年及本年春夏之交該地方疫癘旱災經官紳䖍申祈禱無不立邀護佑寅感實深着南書房翰林恭書匾額一方交該撫祗領敬謹懸掛以答神庥欽此○初二日奉上諭慶裕奏神靈顯應頒匾額並加封號一摺奉天通化縣關帝城隍龍王各廟素著靈應光緖十年六月該處江水盛漲田廬被淹本年夏間復遭水患經官紳䖍誠祈禱均邀護佑轉歉爲豐實深寅感着南書房翰林恭書匾額一方交慶裕祗領飭屬敬謹懸掛以答神庥至所請飭加城隍神封號之處着禮部議奏欽此○初四日軍機大臣面奉諭旨本月初九初十日均着推班欽此○初五日奉旨國子監博士員缺著劉東美補授湖北廣濟縣知縣員缺着彭廣心補授山東東阿縣知縣員缺着胡建樞補授河南確山縣知縣員缺着施廷弼補授貴州永從縣知縣員缺着岳廷楷補授奉天府經歴員缺着楊敬修補授柳恩培着以知縣用余躍龍着以知縣用翰林院筆帖式員缺着英祉補授李廣　着准具補授陳邦瑞着照例用徐紹垣着以運判　　卽補郝炳綸着以知縣儘先卽請沈守廉着以道員選用惠年着照例用欽此○初六日奉上諭聞毅奏特叅庸劣不職各員等語山西潞安府同知　沅年力衰邁精神委頓着勒令休致汾西縣知縣門𦇢榮辦事乖方行止荒謬着卽行革職寍鄉縣知縣王啓綸性情迂緩難膺民社惟文理尙優着以教職歸部銓選以肅官方餘着照所議辦理該部知道欽此 
 
 

Page 2

 
 
[監司仁政]  
　　今秋天津被水災小民蕩析離居幾至無衣無食幸胡雲　觀察痌瘝在抱體恤民艱諭飭官車局所有糧店曁四鄉車輛裝載米麫雜糧來郡者一律免收貼費惟柴炭各廠運柴草木炭車價仍照向章於十月初一日爲始由局仍收貼費以資辦公刻已示諭分别辦理若觀察者謂之萬家生佛誰曰不宜 
[優禮重臣]  
　　南澳鎭總兵劉淵亭軍門永福晉京陛見一事已登前報兹間軍門偕廣束陸路提督方照軒軍門耀於十月初二日行抵都門就阜成門内大街西四牌樓路北廣濟寺暫駐節麾當卽僐具奏摺於初三日五鼓同入内廷恭請聖安均蒙召見上詢劉軍門前次法事越防在略軍門撮要奏對瞭如指掌上頷之色喜初四日晨二軍門仍入内預備召見 
[提撥税銀]  
　　聞之京友云河决鄭州黄流奪溜匯堵築各事工程旣大需欵益繁農部迭籌欵項縷悉上陳聖天子乾綱斷分别准駁然總以所籌半屬緩不濟急值此河工甚鉅蒼生昏墊堪虞堵塞横流刻不容緩因諭司農酌核截留京餉以濟要工部臣綜計本年各省關應解京餉大半解清雖有未解爲數亦屬寥寥無幾不得不移緩就急俾期充裕擬將附近河南之山西等省關應解光緖十四年分部撥京餉案内分籌提撥銀四百萬兩解往河南工次飭司無論何項先行提撥限十月内全數委解到豫卽於明年應解京餉内照數劃留以清數目業經奏蒙俞允刻已繕單飛咨各省關照數籌撥迅速解豫勿悮急需云 
[鄞令履新]  
　　正任慈谿縣趙舜臣大令近奉府憲檄兼理鄞縣篆務於十月初六日至四明暫假察院爲公館旋涓吉初八日午時接印所有慈谿縣公事委捕廳代拆代行 
[松試述聞]  
　　本届科試天氣稍寒日晷較短兼之上四學生員正塲人數繁多點名頗稽時刻比封門命題已曉雞三唱東方漸明矣其中文思遲鈍者直至上燈時候眞草尙未完全以致撒卷者多至六十餘人若而人者旣未及馬之速不知果能如枚之工耶○上四學生塲第題問金石之學白腹書生不知所指多有誤作八音中之金石者不知學憲見之亦將噴飯否○向來考寓中多設牧猪奴戲藉以抽頭惡俗澆風殊堪痛恨此次王益吾宗師面諭提調官恩詩農太守將窩賭家密訪明拿從重懲辦卽與考生童一經犯此亦必照例懲處太守因特飭府縣各差分投查禁一時風行雷厲操五木術者鮮不偃旗息鼓而回 
[王大宗師考試下四學生正塲題]  
　　金山吾學周禮今用之吾從周○上海子曰誰能出不由户一章○南匯子曰有教無類二章○青浦公孫丑曰不素餐兮一章○通塲策問宋王溥作唐會要五代會要徐天麟作前漢會要後漢會要二人之書孰優○通塲詩題賦得直爲鱸魚也自賢得賢字 
[黄梅辦賑]  
　　九江北岸之黄梅縣夏間旣罹水厄秋後又遇旱災此已列諸前報兹聞前任黄梅縣鍾子善明府榖已將該縣災象具禀省憲並請發給賑銀一萬五千兩帶往黄梅縣散放已邀省憲允准發銀解往矣從此子婦丁男不致委塡溝徙遠方孰非明府之所賜歟 
[東報述西事]  
　　日報言法國巴黎京城有名大富貴落絲欺也以路他家之女嫁於洒子詩何翁氏十月十九日在猶太教會堂執行婚禮是日相與成禮及賀喜之人多至四千名總統亦差員來賀其餘各國欽差先後賁臨如此婚禮可謂極一時之盛矣○近來英國倫敦京城有許多無業流民往往聚集作亂當事者窮於措置以致流民愈多益困上月十九日午後竟有四千人集會於哈以他公園英皇聞之敕選委員查問情形且謀安置之法查貧民蠢動之故與前年如出一轍其時商人有財產者皆求保護於官貧民衝進巿中突遇乘馬巡查一隊巡查本受解散之命至不得已而用武貧民受傷者甚衆因此洶洶滋閙翌日貧民又催引四方同類集成大會查倫敦去年乞食者七萬一千人今年添到九萬一千人此外無衣無食狀同乞丐者凡有百萬人是宜善爲撫恤以杜後患也 
[東報彚譯]  
　　中國駐紥長崎理事蔡伯昆明府因公赴神户遂至西京大坂遊歴來往兩禮拜於本月十四號乘輪回署○中國所派遊歴官兵部郎中傳君雲龍刑部主事顧君厚焜搭輪來崎暫駐理事衙門逐日偕繙譯往游各公所十七號至長崎監獄晤池上典獄官引觀各監倉及押犯工事塲炊事室等歴盡而返十八號又偕領事官至長崎縣師範學校及病院等處巡覽晚上長崎縣日下知事設宴於伊林鄉籐屋唤校書十六名侑酒極盡賓主之歡隨於翌日清晨六點鐘坐小火輪赴高島炭坑閲視出煤之所若二君者僕僕往來眞不愧遊歴二字矣○日本三菱公司各輪船購自美國當時訂定约章開船日期須由美國人作主以接美國金山公司船要信故日公司船開行雖有定期常參差一二日至於由上海開回長崎等埠則無事多躭擱也不料十月十四日東京丸由申回崎亦遲延二日因船中二副之西氈日本人作事不合被二副一拳兩　西氈忍氣呑聲一到長崎卽控於裁判所當卽移請長崎縣照會美國領事官請傳二副到案領事卽傳東京丸船主至言及提人之事船主謂二副乃要緊之人刻欲開船何可放其上岸若必要去我船不開每日開消非五百金不可我亦不認領事將此語回覆長崎縣縣官立時大怒又照會領事船聽其不開務要提人直至下一日蝎間有人爲之解紛該二副始上岸僅問一口供而去該船於十六日始行展輪○今次伊藤大山兩大臣巡視冲繩縣及各地方惟冲繩係琉球舊地雖歸入版圖地形尙未熟悉故隨員中另帶法國歸來之油畫師山本某及丸木眞店之成田常吉二人隨兩大臣巡歴寫成各圖以備日後籌設海防之用○中國政府近年整頓海軍鋭意擴充屢令外國購造新艦講求兵器人咸知中國海軍之蒸蒸日上今次中國政府特派新造之兵艦五艘合舊艦編成一大隊向朝鮮近海繞至釜山港一帶試行誠一大觀也 
[揚城火警]  
　　初八夜三鼓時揚州徐凝門外對河某姓柴篷失愼烈炤飛騰光燭霄漢該處草篷櫛比柴堆林立火球飛墜霎時蔓延幸水龍屬集文武官弁紛馳而至分投澆灌始得熄滅約焚兩時之久至初九日黎明餘燼猶熾共燒柴篷五家延及居民草屋數椽聞篷内之柴皆係新上者喪資約值三四千金至起火之由傳説不一容俟續録 
[星使行程]  
　　出使日本大臣黎蒓齋星使於前日乘招商局之江裕輪船赴金陵謁見曾制軍順道回籍再行來𣺣出洋之期約在十一月初旬云 
[指官爲私]  
　　頃有友人述及周浦鎭有萬興醬園者向在鹽公堂中買鹽前日到一鹽船方將卸載是處有防兵百名忽來營官帶勇稽查船上有官鹽票一紙曾在嚴橋卡照票放行且包子較大與私鹽不同路人咸知不知何意營官指定爲私用蠻撑去聞醬園有例每年由運司委查一次不准在地文武差巡過問實成引商稽察原以杜擾累乃營弁冐昧從事指官爲私恐園主未必肯忍氣呑聲也 
[拿獲軍火]  
　　三道頭西捕同華捕至英公堂稱今日黎明時在鐵路舊址見有東洋車兩輛載洋火藥二十八箱内分大小兩號盤問來源車夫指李子富爲押運之人因卽拘至捕房在李身邊搜出小刀鐵鑿倂將火藥大小兩箱呈案車夫言李等共有四人在後三人見李就拘乘機逃遁車夫王阿四供蘇鄉人昨送客至吳淞回時已深夜至張華浜遇李子富等雇我與應茂時之東洋車裝馬口鐵箱不知其中何物李等言須推到高昌廟黎明時到虹口被捕拘拿應茂時供與同李子富供湖南人在吳淞營中當差另有人雇車裝貨不干我事蔡太守謂車夫指爾是雇車押運之人豈容抵賴爾之小刀鐵鑿何用答稱鐵鑿不是我物太守謂爾當從直供明尚可施恩否則照例重辦李執前詞太守細閲洋火藥 
 
 

Page 3

 
 
箱牌號的係吳淞防營商之夏正領事飭將李子富管押洋火藥兩箱小刀一柄鐵鑿一件均存堂車夫王阿四應茂時均交保如逢傳唤卽行投質俟備文吳淞防營查明情形再行核辦 
[騙案集訊]  
　　前報列局騙又見一節昨由開老永成棉綢莊之畢石孫同夥畢友士投案稱監生前在上海與前爲綢莊生理後在印書局描字之汪守之相識汪與倪炳杰識面不過同在華總會吃茶後我回雙林鎭接倪借貸之信我有回信不允借給並無欠伊銀洋及出立本莊票之事畢友士稱倪交之票圖章不符今將眞圖章呈騐包探康阿順禀稱奉飭至吳忠新卽吳忠勝處起贓已被押洋四十四元卽至押鋪吊贓并在施瑞生身邊搜出洋四元亦有圖章與押鋪之圖章相符可見施已分用洋四元倪炳杰供安徽池州人現在吳大人處當内差前與汪守之及畢石孫相識被欠洋五十元此外更有代欠戯資酒菜洋四十餘元伊始給本莊照付洋九十元之票及至該莊收洋則稱須俟畢到其時畢已回里我又寫信往催旋接回信已經呈案因吳大人言票可交伊往收致有此事我亦不知買棉綢事施執如前太守問吳忠勝何等人竟稱之曰大人作此無恥事倪答稱吳向爲忠字營統領現住八仙橋太守謂倪前稱代畢担保洋元本分府問及畢欠何人之洋及何欵項要爾担保爾均不能答今又稱是借欠有信可憑然閲信係畢不允借貸並非約爾還洋且爾卽營混子之流畢係開張店鋪之人如何欠爾銀洋可見爾寔是控票拆梢如係正經應收之欵何必使人以購貨爲名而硬扣之耶畢友士又稱送貨出城同至儀和棧先問帳房言吳大人住在樓上六號房間及同登樓見吳正在吸烟身分甚高呼施等來施等卽在吳前囑付同我至錢庄付洋該棧中尙有莊姓檢收棉綢及後田捕房包探查問該棧言吳尙未到且到案後莊又托巡防局來傳我置之不理太守問該包探八仙橋巡防局鄧委員知吳之根底否答稱吳現住巡防局間壁鄧老爺或者知道押鋪夥請追押本太守商之賈副領事飭將施倪仍交捕房管押俟傳吳到案再訊棉綢銀洋圖據存堂押鋪夥俟定斷候示又謂畢石孫不守本分致與倪炳杰相識有此枝節斥退候核 
[上海縣署瑣案]  
　　昨報列沙港釐局代庖司事程仲山塡寫捐票與存根不符爲閔行釐局金太守查數送程至上海縣請辦前晚縣署帮審委員王鴈臣司馬庭訊之下程衣冠上堂供稱監生一時疎忽將存根悮塡叩求鑒宥司馬謂本委查閲存根祗報錢四百五十文而捐票上所塡竟有四千五十文是豈尋常疎忽顯見舞弊營私程稱不敢司馬飭掌責二百下發待質公所押候核辦○前日鄉民某甲挑花衣八十餘斤黎明時行經紫埭鎭鄉間突被匪徒攫去甲遂投縣控訴裴大令正欲公出以事關强搶遂飭任君帶領差役及原告到紫埭察勘情形再行核辦○本邑西門外人馬坤於春間起造房屋數椽對門有談願榮者以邇來連斃人口小孩今又患病垂危於是惑青烏家言謂馬造房有碍乃於前日將病孩抛置馬家霎時殞命馬遂以談抛屍訛詐等情控縣帮審委員王雁臣司馬訊供之下飭差協同地保至該處勸談弗滋事端泊縣差到時談已投縣署喊控司馬飭差將談看管候質 
[英界公堂瑣案]  
　　麫館夥卲雲生稱送麫到棧房被茶房薛阿虎因戲嬉起見將我推跌左眼旁受　報捕拘薛薛阿虎供嫌麫太冷囑伊换熱伊不依致與爭執伊自跌傷蔡太守騐得卲受傷屬實罰判薛洋三圖爲養傷費○華捕昨見招商局碼頭更夫温阿華將竊錢人高阿仁私刑吊打一倂拘案温供昨見高阿仁竊錢四百文西人囑我綁伊高供爲小工見錢拾取致被吊打受傷蔡太守騐得高受傷甚微判再管押七天并諭温嗣後獲賊卽應交捕如再擅甩私刑定千重辦起案之錢撥充醫院經費○胡維祥稱前日公平洋行之收租人來我言屋漏伊允唤水作修理旋有羅長祥假冐水作來竊衣服二件幸卽知覺獲住人贓交捕羅供姊夫收租因向借錢跟至房客家犯竊蔡太守謂羅犯竊已非一次實屬怙惡不悛着押候笞責二百板贓交胡領○虹口捕房通事張德明稱前日三百四十五號華捕見顧永和狀似乞丐帶至捕房管押一宵欠晨放出後顧卽薙髮换衣又到捕房訴被該捕搜呑錢二百文由巡捕頭駁詰堅稱錢向王姓借來捕頭命帶伊往查借錢之人果係子虚顧始認有名發發者囑伊誣扳該捕冀其斥革送案請辦華捕申訴前情顧永和俯首求恩蔡太守以顧所爲殊屬可惡押候笞責百板○陸氏稱前與陶福金相識近被纒擾不休昨又打我由捕拘案陶供蘇州人前與同鄉陸氏姘識今伊另有所私故與分離向索衣服二件以致口角蔡太守謂該男婦等無恥已極押候遞解回籍○一百六十四號華捕稱昨見妓女王秀珠拉客爲此拘案王浦氏卽王秀珠供蘇州人丈夫王春泉現在城河浜擺攤我不敢拉客蔡太守謂該氏如果有夫何至爲娼飭暫發官媒再行發堂擇配○蔡慶福稱前因涉訟有友人陳心甫爲我作見證後陳屢同馬春夫索酬洋百元已付洋七元今伊又來將持刀尋釁爲此報捕馬供天津人開點心店陳心甫住在我處被欠房飯洋十元由蔡担保已付七元蔡稱並無担保之欵請將伊交保以後不再向我纏擾卽是恩典蔡太守隨諭馬覔保具結始准開釋○鴻文書局夥沈怡亭稱有張裕山混在裱工人等中行竊自鳴鐘絨單等件報捕緝獲人贓送案以前失物不少開單請究張供習裱業尋師借貸不遂乘間行竊贓已起案蔡太守判張枷號七天期滿再押二十一天贓交沈領前失之件無憑不追 
[上海陳家木橋電報總局豫賑處接到赴豫助賑上游之嚴佑之先生九月廿六日由汴梁發來第三號告灾書并附催捐公啓]  
　　杏蓀 
竹坪少飲蕃甫秋坪心如蓮珊綏之諸善長大人閣下前由清江奉上二號信諒已投電嗣奉綏翁電示卽於十四日開車沿途探聽毫無實信廿四日至汴隨晤朱曼伯觀察詢悉被災者十五縣最重者中牟尉氏扶溝西華淮寗等屬其餘四五分六七分不等當衝者已逐波臣無可挽救生者咸棚棲露處高岡之上慘不可言雖鐵涙圖亦不能形容其萬一今早謁撫藩臬與本地紳士所詢大概同弟擬日内先辦中牟尉氏照縣詳兩縣已不下三十萬中所帶之欵固恐不敷尤慮者冬月冰凍道路不通雖有銀錢糧米可望而不可救非多人分頭查户早備錢文散放不可南捐必陸續而來俟欵到兑錢萬難接濟且省城銀價大落曹平每兩不過一千四百文左右兑换轉運節節爲難亦非早爲籌畫不可弟已同司道相商擬在賑撫局先借三四萬金預備錢文俟南捐解到陸續歸還已蒙允定當卽先發電信請示俟回電卽當照辦廉泉兄不知現到何處無從探聽安徽江蘇水勢究竟如何尙祈示悉鄭州决口據外間説有八百餘丈而官塲説祗有五百五十丈目下尙未開工合龍毫無把握恐皖蘇兩省受害無窮大局眞不堪設想矣但求早一日合龍我輩得早一日自肩未卜蒼蒼者其能憐憫否耶蓮翁何日能來務求早日來豫多帶查户之人分頭辦理盼切　切弟臘月初回南葬親不得不明於前也專此佈逹敬請台安愚小弟嚴作霖頓首九月二十六日汴梁第三號附啓者張君廉泉旣賑皖北則河南僅得佑翁一起人手實嫌不敷孫劉諸君趕於月望成行俾得雙管齊下惟如佑翁之言兩縣三十萬人則每人給銀五錢已須十五萬金前解佑翁之欵尙未及半必須赶緊接濟至孫劉諸君此去目前旣多一分解欵日後又多一分接濟無論日後何以支持卽目前亦何以因應况籌捐之法必出於自已發心者方無嫌於衆口必另募不必核獎者方無礙於官捐則舍捐册以外尙何道之從乎伏乞二十三省仁人君子姑以捐册作未見之書快覩爭先姑以賑捐作晦氣之錢及時用去未捐者速捐已捐者再捐合天下之人心與河南之水災相抗水不退避三舍民不重慶更生者必無此理尙施惠於當厄免中輟於半塗切叩切叩同人拜啓 
[上海陳家木橋電報局内豫賑處初十十一日事略]  
　　嚴佑翁來電云三號信到否廿三電示悉初一到中牟放賑慘極尤望及早合龍否則無從補救銀價大落○十月上旬連絲業二批三千兩與昌四批一千兩高易五批二百餘兩一千四百餘元文報四批二千二百餘兩共收 
 
 

Page 4

 
 
規銀三萬二千餘兩洋四千六百餘元錢廿四千有零細數另詳旬單除劃還第五批墊欵外僅得萬金赴豫之孫劉諸公月望起行須解六批河南賑三四萬兩務求仁人早賜濟助○高易六批二千八百餘兩一千八百餘元文報五批二千二百餘兩高郵丁鏡翁三批無錫知仁莊九批常昭凝善堂八九批戲鴻堂黄殿撰潤資一批武昌杭州汕頭電局各一批均到先此報謝○寳應賑捐現託城内通源錢莊内同善局劉紀軒鄭敬夫姜竹坡朱房山季少芝張印江姜寳性徐品三汪雲生朱紫若張鏡涵林　一齋諸公經收善士輸捐可就近託其彚解 
[書周臨芥子園畫傳後]  
　　錢墉周子備笙年甫弱冠精於繪事爲近今畫家所推許手臨芥子園畫傳付之石印鈎元攝微神氣畢肖用以嘉惠後學甚盛舉也余尤服其自序中兩言曰筆無常法但以有法爲常是眞要言不煩而周子之學問亦於此可見矣特爲揭而出之以告世之神明六法者 
[浙省撫轅抄]  
　　十月初三日前山束學臺陸名潤庠由蘇來浙拜會○初四日通判汪桐海昌釐局專丁來省禀謝留辦臨安典史秦業增禀知奉藩司飭知赴任叩謝湯世倬交缷臨海縣丞回省禀到○初五日坐補水康縣丞崔耀章禀知奉委查看河南安徽各灾差禀見 
[蘇省撫轅抄]  
　　初七日候補同知周文煦禀辭奉委督解河南河工經費銀兩差河南補用知縣謝庭芝禀知奉督辦電報事宜山東登萊青道盛札委調河南開封府電報局並運電木物料差署左賢縣丞葉承霖禀辭○初八日候補縣劉德麟禀辭奉委解甘肅餉差准補高郵州界首司巡檢文玉金陵來禀謝飭知卽辭赴任從九沈良瑞揚屬緝補回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十三年十月初一日京報全録]  
　　宮門抄○諭旨三道録前○江督曾等奏黄河漫口亟宜修　舊工摺○豫撫倪奏爲查明黄河漫漫中各屬分籌賑撫情形摺○鄂撫奎奏請簡放總兵摺○十月初一日工部　臚寺廂紅旗值日無引見○豫王謝寛免處分恩○李鶴年謝署河道總督恩○果勒敏假滿請安○長順續假五日○吏部呈進月官卷○欽天監呈進時憲書○召見軍機崑岡恩普德隆德慶慶○○太子少保兩江總督一等威毅伯臣曾國荃頭品頂戴署兩　總督湖廣總督臣裕禄頭品頂戴漕　總督臣盧士杰江蘇巡撫臣崧駿跪奏爲黄　漫口匯淮東注江北淮南數十州縣地處下游亟宜修守舊工别籌分洩以衛民生而保財賦謹將大概情形會同恭摺具陳仰祈聖鑒事竊維八月十四日河南都州地方黄河漫溢水悉入淮臣盧士杰於十四日接到東河督臣成孚河南撫臣倪文蔚電音當卽轉電各處並派弁分探水勢臣裕禄派候補道黄祖絡吳修敱查看各工相機布置亦飭淮揚道廳將湖河各工擇要加築臣崧駿一聞此信卽飭司道派員查明水勢籌備撫恤災黎臣國荃二十二日由金陵起柱二十四日抵揚州接大學士直𨽻總督臣李鴻章電稱欽奉寄諭飭令從緩北上用卽查看各工于二十七日到清江浦適臣士杰接到東河督臣咨送奏　内稱鄭州漫口漸次奪溜正河下游斷流口門制寛三日餘丈深一丈七尺等語因在浦連日面商此次黄河漫口全溜旣已入淮一旦湍流驟至悉注於洪澤一湖旣非黄河之故道又無歸海之正途其患何堪設想查洪澤湖爲淮水尾閭而淮揚兩府又洪澤湖之下游也每年淮水長發在湖堤吃重淮亦岌岌可危今以湍悍之黄河匯淮東下其危險更百倍於尋常黄水入淮所行皆淮之舊路卽當以防淮之法防其見臨湖壩埽槽土子堰及裏運河東清等壩經臣士杰飭該管道廳趕緊修築其高寳一帶情形尤重該處東西兩堤雖已擇要修整惟平時可緩之工今已變爲至急亦經札飭堤工局司道加意增培以防泛溢此修守舊工之大概情形也查治水不外宣防二策而宣之爲用尤多洪湖出路本有二處一由束清壩而逹清江一由禮字河而趨高寳諸湖然皆運河以入江倘宣洩不及則遞啓高郵各壩由下河逶迤入海惟是入江旣患須托入海又恐港窄今者大患特至不能不於湖之上游多籌出路二條分支宣洩庶幾下游之患稍　數千萬生靈之身家性命尙可保全據徐州道叚喆博　羣議稱桃源縣有成子河一道南接洪湖北至舊黄河又北爲空地又北爲中運河若就成子河大加挑挖通於舊黄河再於空地接挑河身使之直逹中運河兩岸各築一堤卽可引所漫之水由揚莊舊黄河至雲梯關入海此洪湖上面新闢一去路也臣等現已議定卽派叚喆辦理一面勘估一面興工以爲分洩大溜之計又據署淮揚海道劉鍾靈廣集衆論稱清河縣境内有碎石河一道西接湖濵之張福口引河東逹舊黄河同治七年前漕臣張之萬曾經挑濬以分湖水若將碎石河大加挑挖亦可引所漫之水出楊庄舊黄河至雲梯關入海北洪湖下　新闢一去路　臣等現亦議定卽派劉鍾靈徐文逹辦理一面勘估一面興工爲亟救目前之策一俟兩河挑有頭緖卽須堵閉順清河使湖水不致闌入運口以順其東出楊莊之勢臣等非不知舊黄河底高於湖面挑挖甚難工費甚鉅中運河來源太多修守吃重祗以求减黄淮各流之盛漲以保裏下河數千萬之民生不得不　盡人謀力圖興辦臣裕禄所派之黄祖絡吳修敱與叚喆劉鍾靈徐文逹均係河工老手實心任事數日之内詳考形勢測重高下詢之老於河務之紳士耆舊僉謂舍此别無良法臣等是以定議但使人力可施卽行毅然興辦此别籌分洩黄淮合流去路之大概情形也至於修守舊工費已甚鉅而别籌分洩用欵更多祗以事機　迫淮南北千餘里民間之性命室家所關太大正宜趁此九十一三個月内晝夜赶辦速　全洩之路不敗拘泥成規往返周折遷延時日致誤事機臣等一面會奏一面在於江蘇司局各庫無論何欵提撥銀二十萬兩並在於江寍司局各庫無論何欵提撥銀十五萬兩以應修隄挖河之急至於勘估要工繪圖貼説籌備經費以竟河工設法撫恤安置災黎勸導官紳商民殷實之户捐助河工帳欵容臣等隨時奏明次第辦理總之力求撙節斷不敢稍任虚糜以期仰慰宸衷於萬一臣等係爲黄淮並至急保下游起見是否有當恭候聖裁所有黄河漫口匯淮東注江北淮數十州縣地處下游亟宜修守舊工别籌分洩以衛民生而保財賦大概情形謹合詞恭摺中驛五百里馳陳伏乞皇太后皇上聖鑒訓示謹奏奉硃批覽奏均悉所籌修守舊要及分洩情形尙屬周妥卽着督飭各員認眞辦理以衛民生欽此○○河南巡撫臣倪文蔚跪奏爲查明黄河經過各屬地方分籌賑撫各情形恭摺馳陳仰祈聖鑒事竊　前將黄河漫口會同河臣親詣察看等情具奏奉到硃批覽奏均悉卽著懹遵前旨將漫水經行被淹處所迅查具奏一面妥籌賑撫以恤災黎等因又奉八月二十四日諭旨着卽籌撥欵項會同成孚將堵築事宜妥速辦理等因欽此欽遵仰見宵旰憂厪痌瘝在抱跪聆之下欽悚莫名伏查此次黄河漫溢由石橋日奔騰泛濫直注東南經過開封陳州兩府屬旁及歸德府屬鹿邑縣境時因驛路被水梗阻文報稽遲先後接據各府州縣禀報水由鄭州東北兩縣東姚等保流入中牟縣市王庄出境被水者一百二十村莊中牟縣城被水圍繞漫水所及三百餘村庄由中牟而入祥符縣境大溜趨向朱仙鎭南之閙店及於西南之趙店正南之井腰鋪東南之西巿等保水趨尉氏圍繞縣城由正北歇馬營折向正東直趨扶溝縣境　長一百餘里域垣四面皆水漫水及於鄢陵縣之郜村等處共淹浸四十餘村莊其通許之吳台邸閣等處數十村莊亦有漫水深　七八尺不等而太康縣境水由崔橋至長營挾河出槽直趨東南入於鹿境其西善縣惟沙河以南三十餘村莊不受水害西善與淮寍商水兩縣接壤之周家中北寨爲淮寍地面亦被水淹淮寍縣境水由柳林集曾賈魯河大沙河之水散漫塺常致淹一千五百數直村莊南流入於项地縣由李村等牌流赴沈邸縣紙店等處遂從槐店出境至歸德府屬鹿邑一縣亦經黄水漫及由西南鄉囚塚集等處流入洺河黄溝河東流入於安徽太和縣境此各屬現被水災之情形也臣許加查核以中牟尉氏扶溝西善淮寍祥符鄭州七州縣爲最重太康項城沈邱鄢陵通許次之商水杞縣鹿邑又次之當黄水初圍中牟尉氏兩城也臣先經飭司派員携帶銀兩分投前往會同該兩縣設法搶廂城埽務期穩固其餘各縣亦經加派妥員會同官紳認眞防範中河堤工督催修築宗因免致黄流灌入並分派委員前往被水之區雇船紥筏濟度災黎散放饝餅搭蓋席棚俾資棲止具繋戀廬舍者尙株守高阜希異水涸節經該印委等勸諭不肯遽離轉瞬天氣漸寒亟應另籌撫輯或添設粥廠或施散粟米多設留養所以紓民困現在口門迤東之陽橋及朱仙鎭店李口中牟之水月菴陳州府屬之周家口等處均已各設賑廠委員前往辦理其餘則由各州縣地方官自行酌定城鄉設廠收養所需米石有常平新倉存谷暫令碾用其無存谷之處發銀採買應需經費一切由賑撫總局發給武陟縣沁河漫口地方災民亦形困苦現亦飭令開廠煮賑此籌辦賑撫先後之情形也臣思堵口一日不合民生卽一日不安惟有赶將堵築事宜會同河臣成孚赶辦一面督飭各員稽查災户安集流亡愼選委員厘剔弊端以副朝廷軫念災區膏澤下民之至意豫省地方平衍隨處散漫地叚寛廣是以水行不速昨接漕臣盧士杰電信八月二十八日清江一帶尙未聞有黄水有人自正陽來云二十五日淮河水長二尺卽係黄流用採所聞上紓宸厲所有查明黄水經過各屬地方分籌賑撫各情形理合恭摺由驛馳陳伏乞皇太后皇上聖鑒謹奏奉硃批覽奏　紓情形深堪憫惻現經發帑截漕專資賑撫維在該撫殫竭血誠認眞辦理俾殘黎得沾實惠稍紓宵旰之憂當無俟諄諄誥誡矣欽此災○○頭品頂戴兼署湖廣總督湖北巡撫臣奎斌跪奏爲總兵因病出缺委員前往接署請旨迅賜簡放以重職守恭摺仰暫聖鑒事竊准湖南巡撫臣卞寳第咨據署永州鎭總兵汪迎順禀鎭筸鎭總兵唐瑞廷奉旨改派致祭帝舜有虞氏陵遵卽帶印程於光緖十三年八月初四日行抵道州城内因沿途感冐風寒觸發舊受傷疾醫　罔效於八月十三日因病出缺已由署道知州起張銘將祭文香帛謹暫封存其鎭筸鎭總兵關防亦經封固派弁齎送省城儲庫等情咨請奏報開缺並先委員接署前來臣查湖南鎭筸鎭總兵唐瑞廷由武童投効軍營打仗出力洊升今職在任十餘年辦事認眞勤於操練兵民均極　戴兹於差次遽爾病故殊堪惋惜所遺總兵篆務亟應委員前往署理惟鎭筸界連黔蜀戾苗雜處爲湘省邊陲重鎭標兵素稱勇勁而性多驕悍駕馭稍失其定易致别生事變非明幹廉潔之員難期勝任查有湖廣督標中軍副將周瑞龍曉暢營務饒有智略堪以飭委署理除檄飭遵照並咨禮部奏請改派致祭帝舜有虞氏陵外所有鎭筸鎭員缺緊要相應請旨迅賜簡放以重職守謹會同湖南巡撫臣卡寳第署湖南提督臣李勝恭摺具陳伏乞皇太后皇上聖鑒訓示謹奏奉硃批另有旨欽此 
 
 

Page 12

 
 
[光緖十三年十月初二日京報全録]  
　　宫門抄○諭旨一道録前○發抄三道○浙撫衛奏審明爭佔水利各犯按律定擬摺○直督李奏保安州天文生司連俊捐助書院鉅欵請旨建坊片○十月初二日内務府國子監正藍旗值日無引見○恭王等專摺謝賞神肉恩○毓秀預備召見○掌儀司奏初六日祭奉先殿載津行禮○召見軍機帛公六額駙敬信毓秀○發抄倪文蔚奏陳明工賑事宜奉硃批覽奏均悉卽着嚴飭印委各員將賑撫事宜盡心經理以期灾黎咸沾實患如有始勤終怠之員立卽據實撤叅至招募壯丁以工代　所籌尙妥着依議行欽此○李嘉樂奏籌邊軍餉等欵不敷撥解請仍動漕項濟解奉硃批户部知道欽此○杜嘎爾等奏查閲邉卡軍台移接印務並起程日期奉硃批知道了欽此○○頭品頂戴浙江巡撫臣衛榮光跪奏爲審明爭佔水利率衆共毆致斃多命案内首要各犯按律定擬恭摺仰祈聖鑒事竊查鄞　革生王儆哉等因爭佔水利聚衆共毆致斃張錫葵等多命一案前　該縣朱慶鏞訪聞會營查拿獲犯騐訊通詳覆審解府因恐案情未確發委審擬由府解經臬司以情罪重大飭交杭州府札調原間府縣會審擬議由前署臬司盛康勘轉解經臣提審無異正在具奏間卽據王儆哉之母王楊氏遺抱張　記以偏護枉斷寃辜等詞赴都察院控准咨解回浙一倂飭發確審擬解去後兹據杭州府知府吳世　會同寍波府知府胡元潔督飭該縣朱慶鏞覆審仍與原供無異旋據報王儆哉在監病故擬議詳由現任臬司蕭韶覆核轉請具奏前來臣覆加確核緣王儆哉卽王修業籍𨽻鄞縣報捐貢生業經斥革房孝桂原籍餘姚縣與籍鄞縣之王繼　蔣泳这應押二蔣永全王繼成王修爵應蔣英房來桂俞沛陽趙雙桂陳三毛頭及在途病故之姚友幅均　大嵩場所轄灶民與已死大嵩民人張錫葵等索識無嫌該處灶民將所管蝦蟆袋續漲沙地圍塘蓄淡改作稻田每年仍照灶　並不按照内地田糧升科又因沿海斥鹵種稻無水灌溉欲强爭上游磊嵩民田之水灌地以濟乾旱光緖元年有昔存今故之職員五壽康等與大嵩紳士陳紹泰等赴縣互控爭佔水利屢次駁斥未准九年二月間王儆哉糾人恃强硬開大嵩河道該處紳民控經該縣朱慶鏞會員勘明大嵩民田不下萬餘畝每畝完糧二錢左右向在上游築壩蓄水專灌大嵩民田蝦蟆袋沙地僅止三百餘畝每畆完納灶課僅及二分且濵海沙地子母相生新舊接漲本無水利不應强佔上游大嵩之水斷令蝦蟆袋灶民自行掘地蓄水並由該前署縣程雲俶捐給錢三百千文作爲水利經費取結完案詎王儆哉領錢以後私自侵用十二年六月天旱無雨王儆哉起意糾衆掘毁大嵩上游民田所築護壩放水直灌蝦蟆袋下游沙地蕭元房孝桂姚友幅王繼佑蔣永之應押三是月二十日往將護壩掘開恐大嵩人復往塡塞土儆哉時偕房孝桂前往探看二十四日早晨大嵩人張錫葵李豐玉倪士訓陳讓愷鄭沅亨各篒鐵鋤農具同往堵塞護壩並未預備刀矛器械以圖爭鬥不意王儆哉卽令王繼成分帶竹鉄刀械往向爭阻並逼土修爵應蔣英房來桂俞沛陽趙雙桂陳三毛頭同往助勢一共十四人偕抵壩前闌阻張錫葵等定欲堵塞護　致相爭毆王繼佑用刀砍傷張錫葵左手腕張鍚葵彎身抬／ 
石王繼佑又戳傷其右後脇張錫葵轉身拚命王繼佑復用刀戳傷其肚腹左倒地先是李豐玉陳讓愷王繼佑拉住王繼成徿護用刀戳傷李豐玉左膝李豐玉釋手王繼放逃回姚友幅赶攏用刀戳傷李豐玉肚腹李豐玉舉脚向踢姚友幅復砍傷其右臁肋包地王繼佑掙脱用刀砍傷陳讓愷　門偏左陳　愷逃走蔣永全用棍毆偒其右腋胑鄭沅亨倪士訓各持木槍鐵鋤赶向樸毆王繼佑用刀格落鄭沅亨木槍砍傷其左肩甲帶劃傷胸膛左腋胑姚友幅亦用刀戳傷鄭沅亨肚腹右並奪獲倪士訓鋤頭撩棄用刀砍傷倪士訓偏左倪士訓撞頭拚命姚友幅復砍傷其項頸倒地倪士訓與張錫葵李豐玉傷重殞命鄭沅亨　讓愷帶傷逃回助勢之　蔣爵應蔣英房來桂俞沛陽趙雙桂陳毛頭均各畏懼走回並未下手傷人惟時大嵩人張錫香徐渭川劉銘良尹中識張雨沅張永根陳陽　陳讓金陳讓川劉銘丁張永珏施徐來徐自蘭李時發許知方史善金等聞閙趨護張錫香用竹棍毆傷蔣永之左手腕姚友幅赶攏用刀砍傷張錫　腦後蔣永之亦用刀連戳傷張錫香肚腹倒地身死房孝桂見大嵩人多慮及受虧與蔣永全應押三各放竹銃抵禦　孝桂竹銃　有砂子中傷徐渭川胸膛身死蔣永全竹銃轟傷陳錫春張雨沅張永玉頭面應押三竹銃轟傷陳讓金劉永根劉銘丁施徐來頭面胸膛等處大嵩人見王儆或等勢甚兇猛連傷多人又見竹銃火勢猛烈立卽匹散逃逸維時李時發許知方史善金劉銘良尹中識張雨沅從上河　逃走姚友幅赶上用刀砍傷劉銘良項頸落河房孝桂拾槍赶上戳傷尹中識脊背落河致各被淹斃命張雨沅逃走落後被應押三追赶失跌落河亦卽淹斃張永根陳陽春陳讓金陳讓川劉銘丁張永玉施徐來徐自蘭從下河沿逃走王儆哉喝同王繼佑蔣永之蔣永金乘勢趕毆蔣永金失趺傷腿不能同追王儆哉在前追趕王繼佑蔣永之隨後喊嚷追至渡頭張永根等慌忙上船過渡因人多堆擠渡船傾覆致各落水溺斃經該縣訪聞會營查翁並據陳紹泰等報縣勘紟獲犯詳批飭緝逸犯姚友幅在逃病故審擬解府發委覆訊解司以情罪重大飭交杭州府札調原問府縣會督審擬解司勘轉經臣提審無異因王儆哉之母王楊氏京控遞回飭發審明並據報王儆哉在監病故由司詳請具奏前來查例載聚衆共毆原無必殺之心毆死一家三命者將率先聚衆之人不問共毆與否斬立決毆死三命而非一家者絞立决又擅將竹銃施放殺人者以故殺論又律載鬭毆殺人者不問手足他物金刃並絞監候故殺者斬監候又例載因爭鬥擅將竹銃施放傷人者發雲貴兩廣烟瘴少輕地方充軍又律載刀傷人者杖八十徒二年又同謀共毆餘人杖一百各等語此鞌已革貢生王儆哉因爭水利起意聚衆共毆復喝同追赶致斃張錫葵等多命已死陳讓金陳讓川係共祖弟兄與陳陽春共曾祖叔姪係屬一家自應按例問擬王儆哉卽王修業除侵用經費錢文計贓輕罪不議外合依聚衆共毆原無必殺之心毆死一家三命者將率先聚衆之人不問共毆與否斬立决例擬斬立决姚友幅刃傷李豐玉倪士訓身死復追毆劉銘良落河淹斃亦應按例問擬姚友幅合依毆死三命而非一家者絞立决例擬絞立决與王儆哉先後在途在監病故應毋庸議房孝桂用竹銃轟傷徐渭川身死復追毆尹中識落河身死亦應從重問擬房孝桂除追毆淹斃輕罪不議外合依竹銃殺人以故殺論故殺者斬監候律擬斬監候秋後處决照例刺字王繼佑刃傷張錫葵身死蔣永之刃傷張錫香身死係屬各斃各命應押三追趕張雨沅落河淹斃亦應罪坐所由均應按照殺鬥本律問擬王繼佑蔣泳之應押三除另行傷人未死及竹銃傷人各輕罪不議外俱合依鬥毆殺人者不問手足他物金刃並絞監候律擬絞監候秋後處决蔣泳全用竹銃放傷陳陽春等頭面並未致死亦應按例問擬蔣泳全除毆傷陳讓愷平復輕罪不議外合依因爭鬥擅將竹銃施放傷人者發雲貴兩廣烟瘴少輕地方充軍例擬發雲貴兩廣烟瘴輕地方充軍王繼成刃傷李豐玉左膝合依刃傷人杖八十徒二年律擬杖八十徒二年與蔣永全分别定地發配折責拘役充軍王修爵應蔣英房來桂俞沛陽趙雙桂陳三毛頭訊止在傷助勢並　下手傷人均依共毆餘人律杖一百折發責落陳讓愷等各傷俱已平復王儆哉在監病斃刑禁人等訊無凌虐情弊均毋庸議所有監斃斬犯一名之管獄官係仁和縣典史樹洪勳例有處分相應隨案附叅至該處水利業經查明大嵩民田一萬餘畝每年每畝完糧二錢左右蝦蟆袋灶地三百餘畝每年每畝完納灶課僅及二分斷難以上游完納民田之水分灌下游沙地况蝦蟆袋係續漲之沙本無水利乃輒恃衆逞蠻無理强佔致釀十六命之多若再斷歸水利勢必釁連禍結年年爭鬥無已應請嗣後蝦蟆袋灶地不准强佔上游大嵩民田水利永爲定案以杜爭端起獲竹銃案結銷燬刀械供棄免追屍棺飭屬領埋王楊氏爭控之案另文咨銷除備録全案供招咨送刑部查核外所有審明定擬緣由是否有當理合恭摺具奏伏乞皇太后皇上聖鑒飭部核覆施行謹奏奉硃批刑部議奏欽此○○李鴻章片據宣化府知府章洪鈞轉據保安州知州榮恩詳稱保安州天文生司連俊慈祥好善凡遇義舉踴躍輸助該州書院經費不足捐入水地六畝七分合銀六十八兩又捐銀一千兩交董事楊星階等發商生息以資膏火實於地方文教有裨並據楊星階等聨名呈請建坊由州禀府轉詳前來臣查與定例相符擬請旨俯准司連俊自行建坊給子樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此 
 
 

Page 13

 
 
[光緖十三年十月初三日京報全録]  
　　宮門抄○將軍奎奏循例致祭海神並外番會盟摺○鄂撫奎奏拿辦强刦盜犯審明懲辦摺○豫撫倪奏審明謀殺本夫按律定擬摺○十月初三日理藩院鑾儀衛光禄寺廂藍旗值日無引見○恩全假滿請安○黄東提督方耀到京請安○廣東總兵劉永福到京請安○召見軍機方耀劉永福奎潤玉衡○○奴才奎順跪奏爲循例出口致祭海神並與外番蒙古曾盟緣由恭摺具陳仰祈聖鑒事　查每歲秋季奴才應循例舉行致祭青海祀典並傳集各旗蒙古王公會盟歴經遵辦在案兹届本年秋祀之期奴才當卽遵照向章分别預傳蒙古王公札薩克台吉等先期齊集盟所並准督臣譚鍾麟例委陪祀官甘肅西寍府知府倭什鏗額隨同前往致祭奴才於八月十二日起程由丹噶爾出口至察漢托洛亥地方十五日卯刻敬謹致祭海神其應祭鄂敦他拉曁阿拉克諾爾等處奴才查照向例派令附近駐牧之札薩克頭等台吉諾爾布逹爾吉前往代祭奴才於十六日齊集各蒙古王公札薩克台吉等會盟俱各按品入宴將承辦綢縀袍褂衣料翎頂小刀茶封等物照章賞給各族千百户番目亦均從優給賞該王公札薩克台吉等均各歡呼頂感望闕叩謝天恩奴才當卽面飭各王公番目等嚴約所屬安靜住牧兼須不時稽查外來番匪勿任滋生事端致千罪戾該蒙番等均感戴皇仁俯伏應命海隅可期久安奴才於會盟事畢於是日折回仍由原路旋署謹將循例致祭會盟事竣緣由繕摺由驛具陳伏乞皇太后皇上聖鑒謹奏奉硃批知道了欽此○○頭品頂戴兼署湖廣總督湖北巡撫臣奎斌跪奏爲拿辦强刼得贓拒捕盜犯審明照章懲辦恭摺具陳仰祈隔鑒事案照前據竹山縣知縣謝裕三詳報江西職員鄭祖勛同姪鄭均啓携帶銀錢衣物由竹谿縣回籍道經竹山縣屬界嶺地方落寓李姓飯店被盜强刼拒傷一案當經前督撫臣批飭緝究疏防限滿開例職名題叅在案謝裕山未及獲犯卸事接署縣鄧焯英比據兵役先後拿獲王士興楊占奎柯洸照王勝才到案提騐均無拷刺痕跡傳騐事主傷已平復認明各犯俱係正盜訊據各供認起意聽糾行劫得贓拒傷事主不諱開録供招禀經本任督臣裕禄與臣批司移道檄委鄖陽府通判龔葆中前往會審鄧焯英適已病故代理縣周顯臣會同提犯覆審明確禀明照章就地正法兹該員俞成慶比緝逸犯無獲録叙全案供招議擬由鄖陽府知府許有麟詳經湖北按審使覺羅或允核明具詳前來臣覆加查核緣王士興楊占奎柯洸照王勝才分陜西白河洵陽湖北竹山竹谿等縣均游蕩度日先未爲匪於光緖十一年十一月十一日王士興在竹山縣秦家坤地方會遇素識已獲之楊占奎柯洸照王勝才在逃之張金才王治邦支老九陳正才共道貧難適有江西職員鄭祖勛同姪鄭均啓携帶銀錢衣物由竹谿縣回籍道經該處王士興先曾目撃當以曾見過客行李沉重料有銀錢起意赶往强刼得贓分用衆俱允從卽於是日一共八人分携刀械跟蹤退赶次日下午行至界嶺地方見鄭祖勛落住該處李姓飯店王士興同占奎等一齊擁進嚇禁聲張挑夫與店主畏勢走避鄭祖勛鄭均啓攏護王十興楊占奎柯洸照王勝才各用刀械拒傷其右額角偏右等處倒地搶得銀錢藥土衣物分携全僻處查點俵分各散該犯等各將分得贓物賣與不識姓名人得錢同分得贓錢花用事主鄭祖勛投保報經該前縣謝裕三會營勘騐詳緝疏防限滿開列職名詳叅謝裕三未及獲犯卸事接署縣鄧焯英到任比據兵役先後拿獲王士興楊占奎柯洸照王勝才到案訊供通禀經本任督臣裕禄與臣批司移道檄委鄖陽府通判龔葆中前往會審鄧焯英適已病故代理縣周顯臣會同提犯覆審明確禀明照章就地正法兹該縣俞或慶比緝逸犯無獲未叙供招議擬由府詳司核明轉詳前來臣覆核無異查律載强盜已行但得財者不分首從皆斬等語又光緖九年湖北省奏定章程拿獲報持刀械强刦聚衆五人以上拒傷事主盜犯地方官訊明後禀請派員前往會審明確卽行就地正法歴經遵辦在案此案王士興起意糾伙持械行劫過客鄭祖勛行李得贓拒傷事主平復楊占奎柯洸照王勝才聽從行刼分贓拒傷事主實屬兇暴昭著同惡相濟原贓雖未起獲犯係先後到案所供上盜情形日期贓數吻合且經事主認明正盜無疑自應按律問擬王士興楊占奎柯洸照王勝才均合依强盜已行但得財者不分首從皆斬律擬斬立决俱已照答正法應毋庸議該犯等均訊無父兄其失察柯洸照王勝才爲匪之牌保傳案責革王士興楊占奎花外爲匪原籍牌保無從覺察應毋庸議買贓人不知姓名無從傳究未獲各贓同逸犯張金才等飭縣緝追獲日另結此案首伙八人獲犯及半兼獲盜首原叅限緝之案應請查銷除全案供招送部外理合恭摺具陳伏乞皇太后皇上聖鑒勅部核覆施行再湖廣總督係臣兼署毋庸列銜合倂陳明謹奏奉硃批刑部知道欽此○○河南巡撫臣倪文蔚跪奏爲親屬通姦謀殺本夫審明定擬恭摺仰祈聖鑒事竊查接管卷内據禹州詳報民婦張馬氏與大功夫弟張泳汰通姦謀殺本夫張水池身死一案經前撫臣邊寳泉批司提省飭發開封府審解該犯馬朗行至尉氏縣署前病故由縣騐訊詳報旋據署開封府知府陳桂芬將犯審擬解由署臬司鞠捷昌覆審招解前撫臣邊寳泉適在假中飭委藩司劉瑞祺勘審無異未及具奏移交到臣親提核得緣張馬氏張泳汰馬朗均籍隨禹州張水池係張泳汰分居大功服兄張馬氏係馬朗之女自幼母故經馬朗許嫁與張水池爲妻過門三載未生子女張水池在城内機坊手藝常不在家馬氏與張泳汰習見不避光緖十二年五月不記日期張泳汰向馬氏調戲成姦後非一次張水池與胞兄張丙寅均不知情七月十八日馬氏回母家居住張泳汰探知馬朗等外出又去與馬氏續舊馬朗回歸撞見張泳汰許爲資助馬朗贪利縱容陸續給過錢物不計確數十三年正月二十五日張水池回家風聞姦私向馬氏盤問不認張水池聲稱如被捉獲定與張泳汰一倂殺死二十七日張水池進城上工令馬氏同回母家向馬朗告知前情囑其留住管教馬朗含糊答應張水池自回機坊二月初二日張泳汰往探馬朗馬氏向告前情慮被捉護並向拒絶張泳汰戀姦情熱起意將張水池殺害以便長久來往允許馬朗格外照應馬朗貪圖厚利應允馬氏亦卽勉從會　 
商遇便行事適二月初八日西南營會塲有戲機坊放工張水池於晚飯後往看馬朗馬朗卽囑馬氏將其留下並令陪赴西樓屋套間往宿馬朗隨卽外出往找張泳汰約同下手初更時潛行回家馬朗自向廚内覓得菜刀同張泳汰暗往西樓屋外間躲匿將門關閉四更時分察聽張水池睡熟馬朗與張泳汰走進裏間燈尙未熄馬氏起身下牀馬朗上前用菜刀砍傷張水池額顱相連右額角張水池驚醒喊疼不能掙起兩脚在牀亂蹬張泳汰接過馬朗菜刀砍傷其右膝馬朗令馬氏捫嘴張水池齩傷其右手指馬氏負疼走開張泳汰又用菜刀砍傷張水池咽喉立時氣絶殞命是時馬朗之子馬振西與同院居住之張志和均住北屋聞喊開門查問馬朗揑稱牙痛令馬氏鉗落痛極喊呌張志和等信實仍各閉門睡歇馬朗商議移屍張泳汰約俟十二日會畢再行抬棄先行移放缸内用板蓋住各將血衣脱换與兇刀收藏櫃内張泳汰走避馬氏裝病在房看守十二日夜張泳汰潛至帮同馬朗用刑筐將屍抬出撩棄胡濵井内各散十三日胡濵赴井汲水瞥見投保報騐馬朗假裝不知前在認屍卽經該州究出謀害情由訊供詳緝獲犯押解至省批飭提訊馬朗行至尉氏縣署前病故卽將張馬氏等審擬招解續據緝獲張泳汰解省將犯招發回飭倂審辦由府提集審擬招解覆審均據各供認前情不諱詰無起釁别故及另有同謀加功之人案無遁飾查律載妻因姦同謀殺死親夫者凌遲處死又律載親屬相姦律止杖徒如姦夫將本天與姦婦商同謀死者姦婦依律問擬姦夫擬斬立决又律載謀殺緦麻以上尊長已殺者斬又謀殺人從而加功者絞監候各等語此案張馬氏與夫張水池分居大功服弟張泳汰通姦聽從張泳汰謀殺親夫張水池身死自應按律問擬張馬氏除與夫大功堂弟通姦律止杖徒輕罪不議外合依妻因姦同謀殺死親夫者凌遲處死律擬凌遲處死張泳汰與分居大功服兄妻張馬氏通姦起意商同張馬氏將張水池謀殺身死棄屍不失亦應按律問擬張泳汰除與大功兄妻通姦並棄屍不失各輕罪不議外合依親屬相姦將本夫商同謀死者姦夫擬斬立决例擬斬立决惟查張水池係該犯大功服兄謀殺本律罪應斬决今因姦起意將張水池謀斃情罪尤重應加擬梟示照例先行刺字馬朗貪利縱容出嫁之女張馬氏與張泳汰通姦復聽從姦夫將婿張水池同謀殺死棄屍井内翁壻恩義已絶應同凡論馬朗除縱姦並棄屍不失各輕罪不議外合依謀殺人從而加功者絞律擬絞監候業已病斃應毋庸議馬朗在途病故解役人等訊無凌虐情弊應與訊不知情之張志和等均免置議馬朗得過張泳汰錢物訊無確數且已身死並免着追無干省釋各屍棺飭屬領埋兇器菜刀發州存庫所有首先拿獲鄰境罪干斬决凶犯一名應叙職名係署息縣知縣傳鍾俊相應開報是否允恊除全案供招部外理合恭摺具奏伏乞皇上聖鑒勅部核覆施行謹奏奉硃批刑部速議具奏欽此 
 
 

Page 14

 
 
[法界公堂瑣案]  
　捕房解到打架之一起人請訊據馬鳳山供山西人做餅店生意被湖北人李洪發借去洋十元還過二元尙欠八元今李欲回原籍並不知照向伊索欠不但不還伊等三人竟將我頭額打破爲此鳴捕李前亦做餅店生意王司馬詰在何處打架答稱在新街上據李洪發供去年到滬本在正豐街茶肆前開店後因病停歇與馬素無來往並未借洋伊慣以拆梢爲事今見我住新街九十九號房屋遂糾同三四人前來尋事伊頭是自已撞破王司馬詰馬鳳山要騐傷否答稱請公斷司馬謂公堂無騐傷之人着將馬鳳山極洪發兩人送縣辦理○前報列法捕房包探在鄭家木橋拘獲露天賭徒三人已於昨日解案包探禀訴情形沈阿掌供川沙人在洋涇浜挑柴度日秦榮榮供常州人作銅匠生意胡小弟供蘇州人拉車度日均不認賭博祁繙譯官謂近來洋涇浜自打狗橋起至新橋止共有五橋該賭徒均在橋堍擺設賭攤此拿彼竄近日有匿名揭帖布滿租界甚至貼到領事公廨前日揭到一紙昨今兩日又貼到大略謂捉到賭徒公堂不予重辦以致若輩之胆更大今領事官亦已查及此事捉到賭徒必須重辦王司馬謂今將該賭徒枷到該處派捕看守何如祁君謂該處橋有五條此拿彼竄仍恐不能照顧司馬隨判將拘到之沈秦胡三人各重責八十板枷號二十天示衆○昨報列撑杉板之寍波人將猪抓住因之鳴捕一節捕房將杉板船户林東狗桑在初解案南翔人周發投案訴稱赶猪入城經過新開河被拖一隻計約重五十斤可賣洋五元在後嗚捕始將所拉之猪還我但已被伊等攔去若干頭王司馬謂所拉者旣經取到爾可退去詰之林桑兩人則舍糊以答繼稱猪已還彼司馬斷將杉板船扣留罰注五元充公俟繳到將船給領法包探李雲發卽挈兩人去將船扣留旋有人將洋繳案遂將人船一倂釋放○陳巧生訴稱蘇州人在新沙遜洋行爲大菜司務前晚入城路過新街忽有一人上前相碰復來三四人不問情由將我打倒適有行路者見之代抱不平鳴捕拘到一人伊之皮帳夾内有洋一元已被打失王司馬詰之姜阿狗據供在城内虹橋堍擺水菓攤因寄信出城回去時在新街口見伊等打架在旁挿嘴卽被巡捕拘押王司馬詰陳究爲何事起再辯論司馬着將姜阿狗交保諭陳巧生尋見証到案再核○洋藥局巡丁陶春元訴稱在打狗橋獲到走私川土一塊并買私人鍾阿四請訊鍾阿四供在西馬路開小烟館土係出洋五元買來王司馬謂開烟館者不應買私土本當罰辦今姑從寛着具改過結備案川土送局變價充公○湖北人王茂春武昌人王文桂在路爭競時已夜深被巡捕拘進昨日解訊王茂春供九月間來𣺣尋叔父未遇住新街十五號花烟館姨母家内因　回去趁搭江裕輪船行李衣箱業經下船後又上岸買物及回被王文桂將物悉數搬去故與爭執王文桂供九月初四抵𣺣住泰豐棧伊之箱籠物件被熊雨三搬去現已交還王茂春欠熊之洋向索不付故搬物件王司馬着自去料理王茂春不應司馬着暫押於今晨傳到熊雨三及十五號花烟館鴇婦再爲核辦 
[賑所紀事]  
　　元和夏心香善士寓居滬城有年患病危篤醫俱棘手因念直東迭惟水患需賑孔殷慨解腰囊以資佽助果邀神佑漸卽安痊今晨謹備衣冠香燭躬詣關聖前叩謝神庥續捐洋一百元其　令郎名時雨者附親戚完愿洋五元濟世肫誠力行罔懈自然災消福至上格穹蒼也 
上海北巿絲業會館籌賑公所施少欽經收山東順直河南賑捐九月二十一日第一千五百二十九次清單○蘇州花橋巷貝敦詩堂由全盛局來洋二十元愧　丨能人求慈親康健合家平安由白䒢壎巿政大局來五元無名氏求子病卽痊二元志祥氏由乍川源隆昌糖行青全盛局來二元李青雲書屋求免小灾小晦由鳥鎭全盛局來二元隱求體康健人口平安一元同春洋貨號錢六百文祥小字三百六十不留名爲室周氏五十壽辰節省筵資移助祈保延年益壽合宅平安湘平足紋二百兩又募銀寳孔陳氏各錢二千四勿齋主佐平李景昭太虚室主李譚氏九芝室主三姑李黄氏李元城襄廷錢氏李蔣氏壽福冬三主三五六十五主夐京麟葵十五户各一千易梅岑羅虎臣各七百文易漸雲四百春香張氏各一百共二十三户由長沙省城託蔚盛長王爾臣翁合來規銀二百二十五兩三錢二分救命摺第四百九十五號存心居士洋一元錫德居一元二户由徐石翁交來又五百五十九號汪禮增募培遠堂敦和堂汪半農三户各洋五角查理夑記安定氏茞人無名氏五户各一角共八户由休南龍灣廣隆號寄屯溪全盛局來洋二元河南賑梅花閣由蔚豐厚交來規銀五百兩知不足主人洋二百元劉則仁善士求保父母康健一百元永興和由蘇州胡理諧寄通裕局來二十元梁溪八第氏由無錫心隱子託羅店同興花行轉寄寳順局來二十元傳攀杏爲妹千歸廷陵蒙親友賜儀理宜宴待茲將筵資移助二十元浙江慈谿宏度子善士五十元隱名氏由崑山會泰源寄寳順局來十元二角王幼蓮求保嚴親入冬後喘不發由嘉善署内寄恊源局來十元張昇求母康寗拾元盛月樹五元和公叙四又日本洋一元義愼氏四元天水求愈氏二元求人口平安二元張松雲一元寶墨齋二元河南氏因病不關卜不服藥求諸恙速愈由王店俞公義寄全盛局來一元汪禮增募鮑廣隆洋一元汪半農一元二户由休南龍灣廣隆號寄屯溪全盛局來岩閻宅利生堂三樂堂有心無力人合洋三元永泰贸桂脈山房葉各洋三角葉鏞陸慶堂各二角四户合來洋一元敬畏齋大善士規銀四百兩不妄求氏洋四拾員勤志堂五元紅樹山房一元八角悟生胡朱氏各一元朱汪氏朱鄭氏各四角朱胡氏朱俞氏各二角共十户由蕪湖大成祥布號寄全昌仁局來規銀四百兩洋五拾元錢塘吕芷薌洋五元錢塘葉子銓翁星伯陳秋坡合三元由寗波江東大關寄全盛局來凌鶴臯洋二元吳善卿顧少美方寶麟吳秋谷恆泰升五户各一元吳孫梅茹孫合一元昌正和祥潘復盛力啓祥顧子端方德茂六户各五角徐子祥吳貽榖李松泉三户各三角祝來興吳伯安守拙氏黄慶餘四户各二角王子漁無名氏吳伯安三户各一角共二十三户合來洋拾三元沈仲起募沈善姓洋二元王善姓一元二户由松郡順成局來慈谿縣帳房募趙琴鶴堂洋一元沈風壬江奕昌二户各錢一百松書屋留耕堂飼鶴山房三户合三百後鋤雲舘黑門趙氏黑端官莊官黑潮官五户令五百碧蘿吟舘胡門江氏胡門姚氏　門沈氏胡婉容五户合五百共十六户由全盛來洋二員錢四百以上二十一日 
[上海四馬路文報局内恊賑公所經收賑捐九月下旬清單]  
　　念一日救災單餘杭胡裕盛堃號募李醢泉了情予胡姚氏三户各一元陳恆德堂鮑金標二户各五角鮑虞臣朱朝升二户各一角無力　五百二十四槐記二百瑞記一百實收洋五元○本埠廣和糖行交來劉耀翁募培德堂三元無名氏三元德壽堂一元又喜　堂等二十三員○李希陸先生畫潤一角○本日共收英洋十五員小洋一角○又收河南賑○本埠廣和糖行交來徐銘鑑先生募培德堂求平安四十九元無名氏一元○本埠恊源莊交來海安同盛號募洪生恭號等三十五户合計規元十兩零七錢一分八厘○要埠惠泰莊交蘇城隱名氏十元有心無人十員不書名一元○周寳元善士二元○浙江棠山庸字監棧募夢幼氏等三十二户四員○吳淞口恊大昌號等户二員○金陵聚星堂聶氏五元○奉邑太日橋安止堂周畏三善士一元○淕涇增盛莊募林味齋一元沈秋亭五百○本埠朱少記紗椴募吳授僧等十户一元○常州寳順信局募交趙次凝等十九户五員三百五十○常熟晋昌號募程履祥等十五元○本埠無名氏共四元六百四十○嘉定金生障善士病愈完願三元○新膝　墓泰和興等十四户四元○本埠憶護生募益記等五十三户六元○本日共收河南捐英洋一百十四元規元十兩零七錢一分八厘錢一千罩百九十文 [ 
 
 
