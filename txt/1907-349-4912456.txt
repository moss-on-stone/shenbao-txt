# 1907 - 349 - 4912456

 

Page 1

 
 
   
 
 

Page 2

 
 
上諭 
八月二十三日奉 
　　上諭民政部右叅議著廷鴻補授欽此同日奉　　上諭民政部内城總廳廳丞著陸鐘岱署理外城總廳廳丞著吳籛孫補授欽此同日奉 
　　上諭民政部左丞著裕厚署理劉庭年著署理民政部右丞民政左叅議著汪榮寳署理欽此同日奉 
　　上諭江西建昌府知府員缺著朱有基補授欽此同日奉　　上諭朕欽奉慈禧端佑康頣昭豫莊誠壽恭欽獻崇熙皇太后懿旨宣布憲政業經明白申諭視進步之遲速定期限之遠近朝廷厪懐憲政盼望至殷近已降旨先設資政院以立議院基礎顧議院言論之得失全視議員程度之高下非敎育普及則民智何由啓發非地方自冶則人才無從歷練　敎育宗旨必以忠君愛國屏除邪語爲歸自治法規必以選舉賢能力謀公益爲主著學部　普及善法編輯精要課本以便通行並著民政部妥擬自治章程請旨飭下各省督撫擇地依次試辦並由該部隨時切實稽查立爲考成勿任空又塞責務使議員資格日進高明庶議院早日成立憲政可期實行　厚望焉欽此同日奉　　上諭朕欽奉慈禧端佑康頣昭豫莊誠壽恭欽獻崇熙皇太后懿旨前經降旨預備立憲原以君主立憲吾國政體所最宜薄海臣民咸當確切辨明免涉誤會内外百官俱有長民之責尤須認眞講明以示趨向著在京各部院在外各督撫迅卽將君主立憲國政體博考各國成案愼選各人論說督率所選各員分班切實研究務期宗旨純正事理明通其吾力學精思貫通治術有裨時用者該管長官據實保荐聽候擢用其不能切實研究於治理毫無體會者亦應隨時烱戒俾各勉爲通才共濟時艱倘或誤入歧途倡爲謬說淆亂國是必須嚴查禁止以杜流弊而端治源將此通諭知之欽此 
宮門抄 
　　八月二十三日召見軍機溥題熙彦沈雲沛論說 
 
 
 

Page 3

 
 
[論地方自治與立憲前途關係若何（諤）]  
　　近頃以來國勢益岌。草茅之彦。感社会組織之不完備。惄　。憂之。爰戚戚然借箸而籌曰。急行地方官自治。自治之制行。而立憲成。矣上之人不知自治之眞意義。喜其尙與朝政無所抵觸也。亦從而和之曰。急行地方自治。自治之制行。而立憲成矣。其意一若舍地方自治。舉不足以逹立憲之目的。而地方自治之外亦舉不足爲立　之準備者。抑知立憲。國地方固無。不自治。而謂和方自治。卽立。憲國。之唯一要素。參以實例典。理想要皆爲。必無之事也。聞者疑吾言乎。則試與之歐物國。俄國者世界所號爲第一之專制國也而地方自治之制。則發逹之由來已久通國分七十八州。十八地方。雖或任命知事。或任命總督。要皆公選議會以佐之分一州爲五郡乃至十五郡。郡有八百十五。亦皆有郡會。又細分爲十萬八千又十二小自治邑。邑邑有邑會。由邑會中選定邑長。及收稅委員。以收自治之效由是觀之。言乎自治。則發逹如。此言乎專制。則完固如彼。專制僣自治。其道固兩無妨也。奚爲而然也。自治制旣行。地方卽有自治權要必有政府任命之官吏。以監督其後。官吏爲自。治體之監督。詎非各文明。國之通例。然以世承專制舊習之國。於人民之自　權。畀以名而不畀以實。其究也往往趨於自治之義務一方面。而不得逹於自治之權利一方面。則雖欲不蹈俄人之積弊。又烏可得耶。故以今日而論。地方自治之聲。幾徧逹於全。國。詎非今日差强人意之事。但不從種種。方面。以促立。憲之成而舉朝野心力。一注集於是。而不復他求。以爲能如是。是亦足矣。吾恐立憲之前途。仍屬於幻夢浮泡耳。或者曰。地方自治權以市町村府縣之議會爲主體是地方自治。一國會之雛形也。以市町村府縣之議會爲國會之基礎。卽以市町村府。縣議會之議員。爲國會議員之先導。政府以治權。委之市町村府縣之議會。宜無不樂以參政權委之國會。地方自治。寗非可喜可賀可希望之事耶。雖然。此中微有辨市町村府縣之議會。其範圍狹。其目微割。國家行政權之一小部委。之自治體故利害不至與政府相衝突。至國會則直接爲政府之監督。而在在足以觸政府之忌。俄國能容十。萬餘之自治邑。使行其自治權。而不能容一國會叅與國政。至一年間再解散之利害關係之疎密。要不可以同日語矣。然則如之何而可。曰立憲國之要素有三。立法權司法權行政權是也。一權分立。而後立憲之精神具。國會爲立法權之所由出。而地方自治。縱爲他日成立國會之基礎。然司法行政之基礎未立。又烏足以促立憲之成立耶。行政權之基礎。當由組織政黨入手。司法權之基礎。當由編纂法典入手。政黨成而他日之新。内閣不患不成立。法典修而他日之裁判所不患不分樹。三者當並時進行。缺其一則立憲之。要素不備。而立憲卒無成立之。一日。奈之何我國朝野間。一注其心力於地方自治。而不復他。求下之人虞。要求重大之權利。而上之人不我應也。姑退而以地方自治要求之。　之人以地方自治與我行政權。無衝。突無妨碍。不如姑與之以間塞大下之口。亦將爲拒絶要求重大權利之。地步而姑以地方自治應之也。於是成今日所謂預備立憲時代之現勢矣。則請重以一言告之曰立憲國固無不行地方自治之制。而地方自治。之制。在專制國亦能容之。吾入所希望於我國者其。目的豈。終於地方自治而己乎。不終於地方自治。而欲曲折以求逹立憲之目。的則必注心　。於立憲所必。要者之全部。非可以地方自治。上之人己應找之要求。而憲己有成立。之望也尤。不俟言矣。專電 
[電一江西（二十三日午後六點）]  
　　昨日（二十二日）拳匪首領穿黃衣持令旗率領匪衆攻贛州城南贛鎭兵出禦斃匪多名匪稍却惟贛州兵單待援 
[電二江西（同日午後七點十分）]  
　　贛南敎民店鋪均被拳匪搶刦 
[電三北京（同日午後八點四十分）]  
　　駐京法使因江西又出敎案昨至外部要求五款（一）懲匪（二）保敎（三）撫卹（四五未詳）外部已電贛撫嚴辦附譯字林報二十二日贛州電云此間匪亂勢己稍葺惟南門外尙有拳匪蹤跡道臺親自帶兵往。勦已有拳匪四名被殺故情形略請 
[電四北京（同日午後九點）]  
　　保和會言中國兵艦朽壞難保和平由專使陸徵祥電請速加整頓 
[雷五北京（同上）]  
　　駐京英使請外部速催山西臬司丁寳銓來京開議福公司案 
 
 

Page 4

 
 
緊要新聞 
[憲政編查舘派定總裁北京]  
　　憲政編查館日昨派定塔克什納。都統唐椿森。閣學爲總裁并派志格等。十員爲調查官現已具奏請旨矣（申） 
[警廳縱盜之怪現狀北京]  
　　日前韓家潭地方韻花别墅雲卿慶華雙壽四妓館連被搶劫該處係屬外城巡警右廳第二區所管當韻花别墅被搶時約在晚問八點鐘該盜初進門係裝作遊客四五人入内卽將長衣脫去各出手槍利刃一盜守門餘則搜括妓傭踰墻逃出報捕拿獲詎該處守望巡警若不聞知求其急鳴警笛亦不之應由是盜膽益壯連劫四家後爲總廳所知又經該妓館等聯名赴廳呈報然後始派　追緝該賊等則已遠颺日昨肅邸以輦轂之下人烟稠密之地且有巡警守望巡邏竟出一晚連劫數家之案平時辦理不力己可槪見因將右廳知事賀國昌記大過一次該區區警長胡警官先行撤差總廳廳丞陳時利亦記過一次并勒限十日内拿獲逾期未獲一律奏叅現在陳廳丞及賀知事等莫不憂形於色說者謂　察爲新政最要之舉開辦至今所用經費不爲不多而其効力如此亦可慨矣（則） 
[外部提議撤回德國學生北京]  
　　外務部提議德人派來學生五十名在。山東境内一帶地方遊歴。並聘請該省候補之人員指受各屬地勢山脈可源。及人民戶口均繪圖詳細考查。此事之宗旨殊難逆料聞該部擬卽照會該國公使。飭令迅速將學生等一筆撤回。免生後患云（白） 
[俾御史請攤司員津貼北京]  
　　御史俾壽封奏略云京内各部司員津貼。不一應請飭下各該部和盤托出酌中核計匀攤。請旨定奪云云旨交政務處知道。（忠） 
[定議緩裁學生奬勵北京]  
　　侍讀周爰諏奏請裁撤學生奬勵並追咎旣往欲將已得奬勵者一律撤销竟蒙硃批交學部議奏部中會議已久摸棱兩可者多惟王儀通王季烈力主裁撤反覆辯論陳義太高决非中國近時二三十年中所能辦到戴展誠爭之甚力條陳十不可裁久未决定自張中堂入都部員又更初議皆主緩裁摺稿現已擬成於本月十九日學部值日之期入奏（申） 
[張相國訂定會議學務日期北京]  
　　張香濤相國自奉命管理學部後昨日會同學部榮尙書商議擬以重訂督學局辦法改良各學堂章程。爲整頓學務之基礎應卽召集本部亟叅以下官員每月逢五之日開會集議。以冀磋商學務俾臻完密云（武） 
[政治官報將次出版北京]  
　　政治官報總理沈林一觀察於月初由滬購辦機器回京現已布置妥貼大約九月初旬准卽出報聞係日日發行其宗旨但將己經議覆出奏之件宣布。所有秘密之件仍不洩漏并採擇本京新聞外省奏摺摘要繙譯外報等件（忠） 
[濮子潼起用消息杭州]  
　　軍機大臣又電致浙撫詢在籍前江蘇藩司濮子潼近日病狀何如是否告痊乞電復等因聞張筱帥復稱濮藩已否病痊尙未碻知現轉逹署撫信勤就近探問奉復云云大約濮方伯仍有起用消息也（之） 
[粤路近事彚錄]  
　　新督張安帥之談論十七日粤路黃協理偕同鄺工程師謁見新督張安帥約談四十分鐘先將公司内容詳詢黃一一具答安帥並言公司大小股東各自設會爲商律所無令黃向各股東調停勿使各生意見致誤大局黃唯唯安帥又言是日奉到郵傳部來電昨日奏派梁震東星使爲總理奉旨依議等語又安帥談次詢及鄺工師該路情形鄺答云該路分段建築内有三段己經工竣將來全路修成可望獲利云　　郵傳部致胡督電護督胡鑒粤路事宜本部於十六日據情奏派梁震東京卿爲總理奉旨依議欽此特先電聞並希傳知粤路公司爲要郵傳部銑印　　黃詔平致梁欽使電上海電報局探報梁震東星使鑒羅葆翁告辭衆舉公總理路事頃奉郵部電昨日奏派奉旨依議弟雖接事一事未辦專候公回乞速起程以慰衆望景棠篠 
　　俾御史淸查弊混摺奏爲粤路關繫緊要官紳弊混甚深商情阻遏擬請實力淸查以重路政而維全局恭摺仰祈聖鑒事竊維近來舉行新政多賴民力北省風氣未開雖零星捐欵猶必計較錙銖南省風氣雖勝於北若論財力富厚民智開通則莫如廣東一省緣其地濱海往各國經商者粤人爲盛又能關心祖國故集股一事實佔優數自督臣岑春煊以鐡路之事與紳商衝突該省劣紳又復爲蒙蔽人心激憤商情退阻至今尙未相安若不及早淸查設法興復恐海外僑民聞而疑畏咸有戒心不復以冋華爲念是自棄其民與財以資外國大局何堪設想此粤路一事所關非淺鮮也查廣東鐡路岑春煊初撥商辦旋欲官爲辦理委員向各行店抽捐且將有藉事查抄之暴動該省紳士謂抽捐　店物價必昻久則商民交困若以查抄爲籌欵粤民何辜而得此罪且卽加一抄掠亦無數千萬之現銀不若商捐商辦海外僑民富　資本鄉人招募自能見信庶幾事機易集該督疑其藉詞相抗遂將紳士叅革拿　幾釀事端迨至和平了結紳商激於義憤互相勉勵一月之間欵異四千餘萬先交八百 
 
 

Page 5

 
 
[第五版]  
餘萬可見粤民踴躍急公富而好義以海外貿易之利爲祖國興利之資豈不甚善孰意粤之善棍竟有蒙領冒銷之事蓋粤省有一種劣紳厠名善堂交結官府專藉善漁利故名善棍岑春萱喜其迎合素爲此輩所愚該紳商先交之鐡路股份八百餘萬善棍皆指善堂承領各股東不允善棍復串揑店若千家蒙混存入實則各人自例私圖各股東因在香港地方公舉陳賡虞楊西巖與之核算周馥接岑春煊仕復派道員沈桐前往查核不知善棍若何運動沈桐遂以數目相符禀覆各股東不服特親自集算該善棍胆敢於會議之際放鎗威嚇今年夏間公舉總理副理眞股東愛惜性命不敢到塲善棍黨人揑名投票而羅光廷黃景棠遂爲此舉迨至岑春煊内擢郵傳部尙書挾陳賡虞楊西巖算欵一嫌電至周馥謂兩人股銀存放匯豐銀行註銷如再抗議定必奏明查辦此舉未識出於何例大學士湖廣總督張之洞議贍此路不知幾費經營粤之紳商因先繳之銀爲善棍把持以後之欵懼爲乾没不敢續繳情殊可憐曠日持久坐失利權必至牽動全局又實可慮伏讀七月十三日上諭特派楊士琦前往各埠勸諭兼施具見皇太后皇上眷念僑民振興商務至意今粤路已有基礎該省大員宜如何提倡保護以底於成方不失爲國爲民興利之義乃商民血本任令劣紳侵漁且復疑忌壓制不解是何居心况鐡路爲富强第一要政欲實行保商之策尤宜力與維持使海外民心藉以收拾日後國家需欵不難一呼百應不止一省一事已也現在粤東路欵弊混若此商情被抑若彼自宜及時淸釐擇地存放嚴治侵蝕之罪力求徵信之方於大局方有裨益。新任督臣張人駿久宦粤省民望素孚擬請飭下該督將鐡路所入之欵項遴委妥員秉公查核據實覆奏如有侵蝕中飽嚴切追究大學士軍機督臣張之洞爲原議贖路之員於該路始末知之尤詳應否飭下張人駿隨時電商張之洞之處出自聖裁嗣後此項路欵飭令提存粤省戶部銀行由總理副理按月將收支數目開列張貼公司門首以昭大信該路總理副理必須傳集内地及久華洋各商眞股東公同選定毋得任由善棍舞弊推舉如此則羣議盡息内外商民悅服奴才爲保商興路起見是否有當伏乞皇太后皇上聖鑒謹奏七月三十日奉廷寄交張人駿查辦欽此 
[定海鄉民暴動紀聞寗波]  
　　定海岑港七大庄鄉民前因徐仁懿被拘紏衆數千人搗毁衙署學堂屢詳前報現定廳高于勛司馬查悉此案實係徐明東主謀爰卽飭差緝拿到案訊明口供詳省憲于二十日將徐明東就地正法梟首示衆詎岑港鄉民疑係徐仁懿首級遂鳴鑼糾衆竟致暴動高司馬當即電逹定鎭吳哲仁鎭軍赶赴定海商辦未知能消弭無事否（行） 
[皖撫爲萬頃湖暴動事覆江督電安慶]  
　　諫電悉辦案不同捕匪仁言利溥使該地方官及各公司早能仰體此意何至重煩藎慮前謝令維喈來禀一則曰形同盜匪再則曰圖謀不軌　　墾民聚衆實公司有以激成之處全不提及殊屬荒謬已電飭文道壯　令先行摘去頂戴并責成該令照鈞處及敝處迭次電飭設法迅速解散抑豪强以平其氣懲健刁以儆其餘公司與墾戶兩得其平庶可長保樂利矣鄙見如此幸賜裁敎（孔） 
淞滬要聞 
[越界設軌之實行]  
　　法人在華界西門外築　電車軌道迭由華官商阻在案茲法署領事照會滬道仍照初次定議務於西歷十月一號（卽八月廿四日）無論尤於不允定須興工並聞法領事核准今晨六點鐘動工恐虞暴動有調集兵艦防護之說現己飭法捕房總巡麥君立飭華探數名前往該處調查有無反對後又論捕房中西各探捕務於今晨齊集捕房聽候調遣派往監視工作兼爲防護云（尾） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要件 
[都察院代遞州同陳焯條陳]  
　　呈爲恭請合訂禮法以立憲政祈代奏事伏讀本年五月廿八日上諭切實預備立憲准呈由考察院代奏又讀六月初二日上諭修明禮敎以預備立憲等因欽此仰見朝廷祇庸典法實事求是至意欽佩莫名竊惟中國自古以禮敎治民外洋於今以法律立國似有古今中外之别其實律法專精必本乎性法憲法要素必出於理法理者禮也禮本性之節文與性法初無二致彼國不知有禮敎之名相沿以爲法律云耳今修纂禮書卽叅疋憲法相助爲理且擇善而從於焉立中外之大防通華洋之學說舉大一統之治而定萬年有道之基莫亟於是矣職粗讀羣經留心禮學縱覽禮書莫詳於前尙書臣秦蕙出總督臣方觀承合纂之五禮通考前大學士臣曾國藩屢稱其書微嫌其不詳軍禮恭繹諭旨軍禮與賓禮學禮並應同時制宜部臣已咨外務部學部陸軍部抄案類編職竊以爲編軍禮卽叅考戰國時國際公法擇其所謂公理原則有合乎周宫春秋義例者斟酌妥訂俾各國一律信用而無異詞學禮爲嘉禮之一更應酌究各國管理章程保存秩序辨正自由平等之非藉爲興學育才之助具餘民間交際社會風俗有密切之關係則叅酌國内民事各法存其是血辨其非使通國之遵循者不惑於歧趨并外洋之法政家亦有所觀感會同中外商槯古今欽定頒行將見人知自治納身於軌物之中國尙大同躋世於仁壽之域矣職不揣冒昧敬献芻蕘是否有當伏乞皇太后皇上聖鑒訓示恭請代奏爲此謹呈奉旨禮部議奏欽此分類新聞 
[政界]  
[督銷總辦發府看管南京]  
　　鄂岸督銷嚮爲鹽務中第一優差自江督端午帥蒞任後曾飭將規費餘利和盤托出並因該局總辦往往藉錢鋪倒閉爲詞致公欵虧損遂設裕寗官錢分局於漢口代收公欵以杜私弊於是總辦不能沾染前總辦范觀察德培現以交代不淸經午帥發交江寗府看管須俟將經手各欵料理淸楚方能脫然無事云（商） 
[通飭一律帶征銀米蘇州]  
　　寗藩繼蓮溪方伯近據徐屬各州縣禀稱上年徐屬因災停征熟田銀米本届麥秋均稔民力尙裕請卽照前次奏案帶徵以免鄉民日久花消設措不易等語方伯當卽禀承江督端午帥批准照辦業己轉飭各屬一律帶征云（一） 
[准咨轉札試辦地方自治廣東]  
　　粤省巡警總局奉胡護督文開准陸軍部火票遞到民政部咨本部奏定職掌摺内聲明地方自治歸民治司稽核業經抄錄原奏咨行遵照在案查地方自治爲民政最要之端各國成法有議事會以爲謀議機關有董事會以爲實行樞紐而監督之權仍授於府縣不特使人民練習政治啓愛國之心亦且衆力易擎百廢因而具舉法之美備莫逾于此惟興辦之始不得其道則武斷鄉曲漁肉平民之種種弊竇由此而生相應咨貴督希卽體察地方情形能否仿照直隷自治辦法督飭所屬先行試辦此外如學會商會及一切關於公益等會皆地方自治之一端應卽將其中章程規則分别聲叙抄列報以異查核自此次文到之日起務希貴督迅卽轉飭各府廳州縣按照以上情節速將辦法造送册部以憑核辦可也等因到本護部堂准此合就文有文到該局卽便照依部咨事理會同臬司轉飭試辦并將一切辦法分别造具淸册呈繳以憑　報云（見） 
[查提積穀存欵辦糶杭州]  
　　浙江蘆瀝場大使李紹祖平湖縣知縣鄧化龍會禀各上台謂本年米價昻貴民食維艱卽經會商紳董提用積穀存欵購米平糶茲據全公鎭經董朱鳳瀛顧乃芬禀稱現將各坊貧戶分别查明填票給執一面查勘積穀公欵除朱信茂元通豫周公昌各戶存放錢四百九十七千零店己閉歇另禀請追外今提回前存天錦高陞泰顧聚興等洋二千一百元又顧頣眞朱錦雲隆昌等錢三百餘千錢洋合計共提用洋二千三百八十六元零先向平邑各米行購運米六百石定期開糶一切辦法悉照縣城辦理如有不敷再將顧泰源隆昌周公順等存欵錢六百八十餘千提用所有局用等耗一切開文統俟事竣開報等情前來除隨時稽查彈壓外據情會禀察核云云（黃） 
[飭莊墊還皖賑銀兩揚州]  
　　皖省賑捐前由西岸運商認定四萬四千兩比因皖省需欵接濟當由運庫墊解現已數月各商仍未繳齊茲經趙都轉札飭淮南局諭令各錢莊先行措欵墊還以重庫欵將來再由欠繳之商認息仍繳局發莊具領歸墊云（止） 
[飛禀搶修西江塘工杭州]  
　　西江塘坍陷後工程浩大官紳籌措爲難月初督工員汪淸麟太守會同各縣通禀省台瀝陳三大難情形需欵至二十餘萬並擬另開一河購地須三千畝曠日持久未有成議十五汎江潮極大自笠山以上未坍各塘日受冲激岌岌可危已修柴塘亦多刷陷聞汪太守昨己飛禀大吏請迅濟急欵一面督同官紳親歷沿塘擇要搶修晝夜不輟須過十八大汛方可轉危云（讀） 
交涉 
[和國法給華工卹欵廣東]  
　　胡護督接香港和國總領事照會略謂和國所招華工在工病故現由檳榔嶼新加坡政府照約發給己故華工等親屬卹欵一萬二百六十一元六毫九仙列明詳細淸單照送並飭本國駐廣州口夏領安面呈卹項匯單一紙計一萬二百六十一元六毫九仙請飭轉發給領爲荷云云胡督已行文工商局將該卹欵照送廣州總商會按照摺列該工親屬姓名住址分别發給收領矣（甲） 
[洋商侵奪參茸利權營口]  
　　北路參茸每在晚秋運營向歸山貨棧十餘家經理現有華人勾串德商設立德龍參茸總會把持行業將參茸利權一網打盡當由闔埠山貨棧公禀商會移請關道核辦奉批候照會德領事阻止云（靑） 
[冰溝煤礦押與外人直隷]  
　　熱河冰溝煤礦經胡學粹押與外人一節茲聞此事係前日胡學粹到津邀請任黃顧樊四君轉懇趙某王某二人以此礦押與河東馬廠某國人借欵二百萬金某國人遂要求分其 
 
 

Page 12

 
 
礦産五成派總辦董事帳房司事人等與胡所派者平權合辦其事遂成惟所立合同悉用華字云（白） 
[設衙專理敎案之消息北京]  
　　聞政府以近來各處重大交涉多由於敎民訴訟不平擬設特别衙署一所聘請西洋律師數人來署遇有敎民訴訟則由律師審判不致起大交涉也現决定先由北京創設俟有成效再推及各省云（木） 
軍界 
[實行安設無線電機廣東]  
　　李鎭請派電生携帶無線電機赴行營安設茲已派出兩人於十六日齎帶電機全副附搭伏波兵輪前往北海矣（乙） 
[寗省另設督查營務處南京]  
　　江督會同提臺札行兩江督練公所略謂南京現擬另設督查營務處一員由提瓜湖三標調船三十隻赶換後膛砲位常川往巡南京一帶以資鎭攝查有奏調江南差委湖北候補道孫廷林堪以派委督查營務處應卽查照前次電奏嚴密偵探各項匪黨詭密行蹤查緝首要聯絡上下水陸各營隊彼此緝拿務期各匪震攝渠魁就擒餘黨悉散以靖地方而保治安除分行外合行札飭該公所分别移行遵照云云（妻） 
[寗軍撤回之慘情安慶]  
　　兩江第三十四標統領艾忠琦副戎所統駐皖各軍奉調回寗己記前報茲聞該軍來皖數月不免身受暑濕傳染時疫約計病故兵士數十餘名該隊起程時巳至躉船又有一兵因小解落水淹斃各兵之親友哭泣悲嘆情形頗爲傷慘云（孔） 
學務 
[不准攺給遊學官費杭州]  
　　前學部咨行各省謂准駐日楊大臣學者應由監督商請本省督撫改給官費等因並將已攺給官費各學生開單請分别行知該省一律發給當經札飭兩司會核詳復謂浙省財力困難庫藏支絀改給一成咨請緩議現聞新藩司檢案詳查並將浙省並未承認緣由再咨駐日欽使查照矣（丙） 
[浙學司批請添撥師範學堂公欵杭州]  
　　杭州初級師範學堂監督沈廷傑前日具禀學司請添撥公欵以資挹注奉支學司批云該校一無憑藉由該職苦心組織而成規則課程壛稱完善現復擴充學額廣被甄陶毅力𤍽心洵屬難能可貴所稱一切用欵非區區學費所能敷亦屬� 
實在情形惟官中財政困難一時無可挹注該職力擔義務尙當勉爲其難一面候本司札飭杭州府查明地方有無公欵可以籌撥再行酌核飭遵可也（丁） 
[茶業抽捐辦學情形杭州]  
　　杭州茶業自辦學堂前因捐欵糾葛已三易校辰本届暑假後又公舉胡鳳樓爲校長一切規則澈底改良並改碗捐爲間架捐由兩縣札派經董六人分任上下東西四城連江墅爲六區捐分三等上　每間二十文中　每間十五文下等每間十文於本月初一日爲始附設學堂内爲公所惟聞所派收捐司事人類不齊有徇私苛索等事假如門面樓屋兩間照章祗捐四十文因其樓上賣茶須作四間算若係走馬樓尙須另加一間若與收捐者稍有瓜葛即捐照填明每天百文亦可減交八折或六七折不等百弊叢生莫可究詰所以同行嘖有煩言云（疑） 
實業 
[湘路公司電請息借粤欵廣東]  
　　廣東粤漢鐡路總公司鑒湘應攤還英欵約長平銀四十一萬兩現已由湘籌銀三十一萬兩匯交蕭太史照收並請蕭太史代向貴公司暫借長平銀十萬兩期限一年歸還息銀按月五釐務請通融以便彚同湘寄之欵買磅赴港上兌爲感借據卽由蕭太史書立湘路總公司靑（靑） 
[禀准設立牯嶺淸丈局南昌]  
　　九江之廬山本天下名勝自英商牯嶺公司租地建屋以來中外官商多往避暑華人近於租界外擇地建屋日多一日惟向章房舍落成後由警局查明所佔地段若干飭認歲租近德化縣以無從稽考易滋流弊因會同九江同知議設山廬牯嶺淸丈局仿公司租地辨法凡建屋者必先認定地租方准動工並照章認繳歲租若干業己擬定章程禀明上憲批准照辦矣（來） 
[札飭復查添開商埠事廣東]  
　　廣東三夾海口添開商埠一案經前署提督李準札飭署赤溪協逹副將春泰前往履勘禀覆現聞營務處以逹副將　禀白礁灣嶺添築砲台並修復烽火角砲台一節事關海岸防務商埠交涉究於防務商埠有無損益特移請新任奏提台再派探明砲務之員前往詳查覆加確核再行分别辦理云（白） 
雜記 
[梟匪圍劫行船湖州]  
　　巢帮梟匪麕聚嘉湖一帶迭出爲患本月七八日南潯絲商吳某之妾由湖濱回潯船經蘇浙交界之稽五漾突被匪船十三艘圍住推墮舟子人水將吳某之妾及僕婦二名女婢一名連船一併刧去其時適有洞庭東山航船經過該匪賈其餘勇擄掠一空匪徒橫行無忌一至於此其目無防營可知竊恐該處居民從此無安枕之日矣（比） 
[鄉民糾衆械鬭台州]  
　　日前黃巖南鄉有陳錫錦與施廷玉兩姓各糾地匪六七百人互相械鬭勢甚猛烈當經管帶黃某臨塲彈壓詎被陳姓抗拒鎗傷防勇十餘人鋪戶驚皇一律停市該縣萬大令聞警後當卽函請台防曹統領派兵前往以資鎭懾（板） 
[飭查道員冒名招搖蘇州]  
　　江督端午帥訪悉丁憂道崔彦在各處冒充督委招搖撞騙因指出所犯情形札飭蘇臬訪查茲蘇臬以查無招搖實據併不知何時捐升應否飭縣查詢等詞詳請督撫核示當經陳中丞批示略謂該員旣在外冒充督部堂衙門委員招搖撞驅難保無奉憲指斥各節自應查明確實情形禀復候核（出） 
[飭造蘆洲買契安慶]  
　　涇縣監生查河淸以蘆洲轇禀奉皖藩批云查該抄黏堂諭斷令爾莊東查子屏將洲套兩業交出估價銀二萬兩歸同慶各莊執業以淸欠欵如嫌價低仍限三個月由查姓將洲另賣善價亦可等語最爲平允至查河淸所稱復興蘆洲一業曾先典與該莊是否屬實有無契據仰太平府卽飭蕪湖縣遵照分别查明禀辦（若） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）二十六]  
　　尼卡忒曰。自此而望之。路若己泯。顧我但自前迹之。穴苟有路可通。則此間至穴之路。亦必有之。言已。三人復各携所負而行。抵石梯側衆乃以糧鼓果。以水潤喉。旣復攀援而上。梯高五十尺。左欹右側。甚不易行。幸衆能仗冒險之精神。無或退志。故不逾時而已逹其巔初。梯之方及半也。已見有絶大之礦穴臨其　。至是就所上之第一穴視之。則大若山岙。而四圍鏟鑿之痕。久而未泯。尼卡忒三思後行。算無遺策。自里富啓行時。卽置楊枝一朿於衣囊中。是時察閱畢。因謂利富賴曰。吾意七穴之中。必有他故。今旣由此第一穴而入。必稍留紀念於斯。使路亦易於辨認言至此。卽出白布於懐中。裂爲數方。以其一縳於楊枝之上。而植之穴旁曰。彼時苟不得原路而出。但循小幟所植。必無迷道之虞。言己。探望礦穴中。昏黑殊甚。乃轉電燈之樞紐。以手携之而入。足方進路甚坦蕩旣而漸行漸仄。約一時詐。日光由穴口射入。略有光線可通。而路則偪仄甚。尼卡忒謂　人曰。今將轉入第二穴矣。尼卡忒之爲是言。不過懸柑議擬。豈知方猱升上。目左而俯視之。則身固己離第一穴中。小旗飄揚於下也。乃復以楊枝縛布。植之如前復自前進。路之蕩平者有之。崎嶇者亦有之。約行五小時之久。巳自第四穴出。道旁泉水瑩然。淸澈可鑒三人遂擬息肩汲飲。尼卡忒握表視之。己逾七時。因曰二君以爲稍憇而復行乎。抑卽展毯以臥於斯也。利富賴曰。我心因甚躁。恨未諳縮地之術。舉存諸意中者。盡呈之於目前。顧君旣爲導引之人。應息與行。悉惟君命是聽尼卡忒曰。路之遠近。未能知之。旣非指日所能至。莫如且如休憇。敦企亦以爲然。三人遂各蒙毯而臥。翌日。天方曙後魚貫而進。穴之大遠信於前。而路亦無咫尺蕩平之處。三人曉行夜宿。困憊難堪。至啓行之第四日。而蹤跡終自杳然。尼卡忒嘆曰。所携之糧。行將告匱。其回里富以增益之乎。抑各自撙節。勉敷數日之食也。敦企曰。自我言之。此刻糧猶未盡。莫如且行前進苟糧旣盡。猶無所見。折回未遲。利富賴曰。此而復回。功盡棄。我之意正與敦企同。尼卡忒曰。二君意旣相同。約計其糧。撙節之明日當尙無慮。前進可也。無如復行一日。仍無所得。至晚而糧已罄。尼卡忒憂心如焚。謂利富賴曰。今晚雖宿於此。明晨不能不遄冋船中。勞勞無得。甚愧於心。利敦聞言。愀然不樂。無何。天復曙矣。尼卡忒睡猶未醒。甫啓睫。不禁驚駭欲絶。急驅睡魔。一躍而起。 
國外新聞 
[美大臣旅日紀聞]  
　　二十一日東京電云美國兵部大臣搭孚脫及駐日公使亞孛連業己到東京搭大臣館于芝離宮大約於九月初一日午時可到上海云二十二日東京電云日本外務大臣林氏及陸軍大臣東京橫濱各市政所及日本紅日字會均將設宴以欵之搭大臣尙須入覲日皇且與皇同宴云搭大臣定於星期三日乘火車自東京赴神戶 
[新西蘭攺作領地]  
　　二十一日倫敦電云英屬新西蘭殖民地旣得改作領地之命韋林登地方卽舉行典禮以誌慶 
[摩洛哥和議近聞]  
　　二十一日倫敦電云法國陸軍將帥屈魯物報稱目下尙有六族士民猶不肯降順云 
[坎拿大首相之言]  
　　二十一日倫敦電云坎拿大首相勞利安在討朗托地方演說時宣稱英國對於坎拿大事務之外交政策均爲坎拿大利益至日英盟約今坎拿大始收其益彼以此約爲不然者其言殊不可恃故坎政府亦未嘗非議此約但尙須絀加研究之現首相之意擬派員考查其事惟因英法東方郵便必取道於坎故亦更不欲斥議此約也坎相又謂英日盟約坎拿大亦屬立約國之一蓋初意日本對於坎拿大必能禁止移民之舉也 
[英倫行駛之疾速]  
　　二十一日倫敦電云英國古那輪船公司新造航行大西洋之船名魯西丹尼者現已駛抵寛恩斯城地方其所需日程共五日另四時十九分己較魯卡那船爲速惟較特資蘭號略見遜矣 
[紐芳蘭政府之意見]  
　　二十一日倫敦電云紐芳蘭政府現决欲使各殖民地盡脫各種地方之限制以免與帝國政府生衝突云 
[太平洋艦隊抵美]  
　　二十一日東京電云海軍少將台登帶領裝甲巡洋艦四艘己於上星期五抵舊金山以上譯字林報 
[貝籐公爵逝世]  
　　二十一日栢林電云德國貝籐大公爵佛祿特立民業已逝世 
[名城淹没]  
　　二十一日栢林電云西班牙巴塞魯尼城大半巳没入水中 
[要求禁制亞人]  
　　二十一日栢林電云紐約報載稱才美卡　之金斯登地方公議會决議要求英國政府嚴定律法限制亞人入口云 
[坎拿大自謂獨立]  
　　二十一日栢林電云坎拿大首相勞利安謂就坎與法國締結商務條約而英政府不加干涉一事可見坎拿大係完全自立云 
[英訪員評論美報]  
　　二十二日倫敦電云太晤士報紐約訪員謂美國各報對於日本之態度頗有以日本於美國遣艦赴太平一事前則叱咤之　聒耳今事已實行則默然無聲而加以譏笑者此種行爲殊堪憂慮云 
[德皇旅英近聞]  
　　二十二日栢林電云德皇與皇后赴英時德相 
 
 

Page 19

 
 
藩魯親王將隨從同往云 
[奥皇召見俄臣]  
　　二十二日栢林電云俄國外務大臣埃斯華司幾及來迪米大公爵業蒙奥皇召見 
[暹邏皇遊蹤]  
　　二十一日栢林電云暹邏國皇己抵意京羅馬城 
[德國對於貝籐公之遺感]  
　　二十二日栢林電云德國貝籐大公爵逝世後德相蒲魯氏尙於承繼大公之佛祿特立第二宣表哀悼之忱並頌其生前爲國盡職之勲功德國各報章亦均頌揚其生時所行之事業謂其爲德國之一大忠臣云現定於九月初一日在卡而斯魯地方舉辦葬禮以上譯文匯報 
本埠新聞 
[蘇藩爲接運贛米事移滬道文。]  
　　據蘇州府禀稱省城平糶局存米無多秋收尙早仍須接續辦糶贛米現己運滬請撥一萬石接濟祈委員赴滬將運到贛米如數提撥運蘇飭發三首縣具領接糶並另派一員在蘇會縣接收應繳米價俟核定禀辦等情到司據此查此項贛米前派沈守璘慶馳往採辦分批運滬詳明由平價局就近照料飭發各屬購領接糶現在曾否運到未據沈守禀報亦未准平價局咨會無從核悉應派候補知州洪鼎棻刻日馳赴上海禀承平價局查明到滬贛米己有若干米價水脚棧費用欵一併攤入每石核見進本若干由該委員詳細禀報聽候本司察看市面會商道局酌定米價詳請憲示通飭各屬一體認數購領省城旣需米孔急應先儘到滬之米提撥一萬石運蘇即派候補知縣邵聞洛會同二首縣在蘇接收交紳接糶應繳米价仍俟核定後飭令照數除詳報移行札委外移請查照辦理施行（的） 
[北新涇委員禀陳地方善後辦法]  
　　北新涇地方前因賽會滋事迭紀本報茲經吳委員德培禀陳滬道並擬善後辦法略稱禁止賽會一事縣示嚴禁於前董保具結於後乃竟有棍徒藐法違抗且縣差下鄉胆敢鳴鑼聚衆捆差毆官勒寫筆據種種行爲實與化外無殊前蒙憲論縣丞傷勢稍瘥卽行到差等因敢不謹遵惟是此案首要各犯尙未全獲鄉愚無知必視局員爲皆可毆辱之人不惟辦事棘手且性命亦覺自危自不得不妥籌整頓善後辦法四條恭呈憲鑒（一）擬請暫時再撥留防營兵一棚前往駐紥以壯聲威俟一月後察看情形再行禀請撤回（一）該處劉公神會應請憲轅立案飭永遠禁止並諭各董准遵（一）此次糾衆毆官勒寫筆據實由唐靄臣沈子剛爲首主謀彼時唐藹臣扭住縣丞髮辮恃衆威逼只得勉强照書唐藹臣復令沈子剛持往與人觀看是否可用據稱須添註五人生死與伊等無干等語究係何人觀看主使添註尤不得不澈底根究擬請飭縣俟拿獲唐靄臣等到案時務將筆據追出究明何人主使添註生死無千字樣一併嚴拿究辦以除蠧害（一）駐防營兵終日無事應否飭令駐防排長逐日督同操練以免游惰之處伏候憲示飭遵以上四條均爲整頓地方保全治安起見是否有當伏乞鑒核訓示祇遵實爲公便云（琴） 
[不顧名譽何用衣冠]  
　　奚朗如與通和洋人涉訟經年未結通和洋人以奚圖賴費用銀兩控奉公廨於昨日將奚提案訊究奚紅頂花翎昻然直入襄讞王明府謂不顧名譽何必衣冠奚旋將翎頂除去請示明府以抗傳不到判交保　訊（新） 
[海關扣留鎗枝]  
　　金陵總砲臺官彭司馬燦昌來申赴京已紀前報現悉司馬此北上係奉陸軍部鐡尙書飭傳因於昨日乘安平輪船起程詎行李中帶有手鎗二支爲海關查見扣留司馬立卽飭丁到道禀明瑞觀察請照會稅司發還應用未知能允准否（莊） 
[工頭上控]  
　　工頭費竹林至道署王控趙竹橋事不干已插身扛帮並賄通公廨丁役人等將案　擱叩求訊究等情瑞觀察以所控無論虚實均應澈究批飭廨員傳提人証秉公訊斷詳覆（軌） 
[縣批二則]  
　　郭錦文禀批查勸學所兩次通告公議辦法三種一續租二推屋三拆讓聽各戶自行審擇如嫌地租過重儘可推屋拆讓何以各租戶發表意見仍議續租大半定局可見輿情允洽並非强人所難事關興學未便以無力認繳率請减租旣據並禀仍候道憲核示飭遵均著知照愼記禀批該票店係屬租戶欠欵逃匿非房主所爲暫時封抵所以警衆爲日已久株累難堪應准啓封給還執業並將該店生財物件查明發交商會暫收聽候飭緝曹蘭生到案訊究核示可也（尾） 
[龍章造紙公司記事]  
　　龍章造紙公司於本年夏間落成規模畢具本月二十二日特邀滬上官商二百餘人蒞廠觀覽其所造各紙超軼他廠瑞觀察極爲賛美著有頌詞以爲振興實業者勸該公司總理龐萊臣京卿亦特備答詞以伸謝悃云（川） 
[宵小挖竊墻上銅牌]  
　　靜安寺附近一帶之各洋房門首墻上均嵌銅牌近被宵小挖竊殆盡昨己飭各包探嚴緝送究（報） 
[積賊被獲送懲]  
　　積賊曹海生徐長生專竊洋行物件昨已由包探陳雲忠緝獲押候送懲（莊） 
[讞員請加公官媒丄食]  
　　公共公廨關讞員曾禀准滬道加給各房書吏薪水早紀本報茲關讞員又以本廨公警官媒各項工食太微難保無藉端勒索情事爰特據情詳請滬道加倍發給以示體恤未知能邀允准否（莊） 
[商會推舉職員]  
　　滬上商會現因續議推舉戊申年總理協理議董諸職員己將章程刊送南市各商俾令照填年歲籍貫計須推舉議董十九人總協理各一人統限二十九日送閱云（夏） 
[失愼罰洋]  
　　前日旁晚太平碼頭萃昌泰燭店失愼幸卽撲滅昨由總工程局傳該店主到局罰洋五元以儆疎忽（夏） 
[上海官事]  
　　代理貨捐局總辦志元昨日飭丁到道禀請病假三天丁憂江西補用知府趙劍秋廣東督轅武巡捕梁幹廷新委閔行厘捐委員沈璘慶等因公到滬昨至道轅拜會禀見法部派赴日本之叅事官麥鴻鈞定於今日乘日本郵船起程（哲） 
訟案 
[上海縣案]  
　　南門沈阿康烟館違禁售烟被巡警局連烟客鍾梅生獲解到縣經帮訊李明府訊係鄰居借鎗吸烟判押候查辦○巡警中局函解楊阿四疑曹阿金行凶楊供　 
 
 

Page 20

 
 
租餘屋同居被欠租洋十月共六十角近竊胞妹布袄當錢二百文查悉理論又被挖破腎囊求辦曹供前年十二月租房付過洋一元二月中卽被訴甲押遷實不甘服明府驗楊受傷屬實判曹責三百板押候復訊○梱保奚仲逹向胞侄關勝催索糧賦錢十七千八十文被關勝路撥糞穢控縣提訊關勝不認謂己繳洋十三元由差帶至糧拒核算短錢三十零禀奉明府姑念知悔向叔服禮免究所短糧錢限明日繳楚（車） 
[總工程局紀事]  
王家嘴角瑞記烟館主婦金顧氏違禁私售由孫明府訊判戒責一百下房屋封閉烟具銷燬○王家馬頭廖阿三烟館未領執照私自挑膏判卽日遷出不准逗留○顧榮生冒挑船上駁起之洋麫四包判戒責　百下發押改過局四月○東區朱生前控木工胡桂福誘匿伊妻奉判帮尋在案兹因朱尋獲後並不報明胡反控用去多資求追判朱戒責五十下一併斥退○江北人張秀與王阿四在籍誘領十二歲孩子陳祈繼來滬賣與三官堂僧人處被巡士拘解到案判各戒責一百五十下陳著發堂待其家屬具領○西區解張張氏控張阿福借去金戒不還判帶出自理○西區解沈大順被劉平甫劉小　子以討欠無著用板橙擲破頭顱一併斥退（夏） 
[公共公廨早堂案] 張彩香前在洋人愛文思處種花乘間將花草樹木共二十六株竊出賣與項瑞生等得洋化用又工人錢阿興私竊紫銅九十餘觔由葉阿妙等串賣經洋東報探張才寳先後解究洋人供除去還洋外尙欠洋二百五十元張供求恩典錢供與榮堂葉阿妙等竊銅是實項瑞生供不知竊來代銷求恩盧三毛供經手代銷並不得洋求察帮讞寳子觀明府商之英巴副領事判張押两月仍追繳洋二百五十元如違加押四月錢葉各押两月項　五元盧從寛開釋完案○假冒洋人非利克司前犯竊案昨又掩入瑞和洋行竊取西式皮鞋皮球洋酒等物判照西例責三十六鞭押西牢两年贓給失主○江北人王三與瞿趙氏妍識前因打降王押三月開壽後王疑氏刁唆所致於前晚用剪刀將氏頭額擊破復用石灰迷其两目經人報由包探朱子藩於昨解究判押西牢九個月氏押候遞回江北泰興原藉交保管束○工人朱阿根與張阿興同在太古行金陵輪船工作乘隙竊取牛油两件判各押半年送縣禁押○陳哲生因定貨不出由義記洋人控奉訊究判交保訂訊○幼女王阿鳳年十三歲在妓院住宿經濟良所報捕解究判留所撫養候伊父母來案具領其婢女金林發所候示○陳照才私收金仁記等之客賑共四百四十八元爲經潤等偵知報捕解究情愿照賠判具結送釋○黃三保竊水烟袋判枷七天○陳阿二與熊長生藉端打降由捕解究熊供妻子被陳誘匿求究判押候查明再訊（莊） 
[法租界公堂案] 林王氏之媳上年被馬陸氏朱陸氏誘拐售與胡榮亭爲王氏查知扭控胡祗認留王媳暫住數天後即出外不知去向復提胡子胡桂寳到案供小的實不藏匿判胡桂寳等管押胡榮亭交保限交某氏到案訊辦○泥水匠徐阿掌　補楊方氏具控紏同楊竹卿强搶女孩一案昨又拘獲同搶之蔡阿水解案探禀揚己聞風逃去方氏之女匿在英界請示蔡供方氏之女由小的與徐阿掌爲媒配與楊竹卿付過茶禮洋十元有庚帖爲憑搶親一節小的實不得知求察判管押補提楊等到案訊辦○茶館主俞和尙迭次犯賭昨日又在店聚賭爲探拘獲解訊供小的名吳順華茶館向俞和尙盤下開設判管押查明該店何人所開再行核辦○飯店主陳金生虧欠張云峰米洋一百廿元被控到案祇交廿元餘洋押追在案迄今日久不交昨又提訊供店巳倒閉求恩出外陸續拔還判從寛釋出措還○載福洋行前控羅才仁誑騙雪茄烟值銀一百廿两求究一案押追至今未交昨原告求追羅供小的無力措交求恩判開釋出外理處（舟） 
[美界租捕房事]  
　　提籃橋西牢押犯吳少山前日病斃即飭地保查明有無屍屬棺殮○甲乙丙三葡人串竊某西人家草帽拘押候究○蘇周氏走失九歲孩子一口報捕查緝捕頭准之○陳阿四昨在墨克登路船上拾取衣包拘押候究○乍浦路四百四十四號林姓報被傭婦竊取首飾十餘件捕頭立飭朱包探查緝○陳長生陳紅生因賭互毆押候解究振務 
[五月初一日起至八月三十日止經收藥捐淸單]  
　　宏大莊洋一百廿元孫復瑞洋一百元增泰盛思義堂两戶各戶洋四十元豐記銅洋十五元李太太無名氏　民居士邵門陳氏朱葆三周利氏不留民潘七戶各戶洋十元戴生昌銅洋六元無名氏唐翔雲李　南無名氏四戶各戶洋五元葉天德洋四元五角揚阿福洋四元三角無名氏沈之吉洛坊两戶各戶銅洋三元戴生昌洋三元謙受堂銅洋三十角無名氏銅洋二元四角銅記洋二　二角姚金冠瑞春號两戶各戶銅洋二元胡　記山光法司两戶各戶洋二元姚金冠仁和泰陳戴生昌葛先生無名氏宏大謝廷燦無名氏戴生馬章才隱名氏十戶各戶洋一元三增泰盛無名氏又無名氏三戶各戶銅洋一元朱全炳洋六角黃萃氏洋五角仙壽窩白痧散一百瓶痧氣丸一百瓶葉天德靈寳丹九百瓶老泰山堂純陽正氣丸五百四十服華英大藥房十滴藥水四百八十瓶慶餘號友臥龍丹一百瓶又蟬酥丸一百瓶又純陽正氣丸一百服周湘雲石林眼卷全副沈仲禮淸快片一瓶臯昌號霹靂散三十服又救急散一百服蘇存德靈寳丹五十服源民居士急救丹一百廿瓶滬北天后宮前廣益善堂司董曾鑄龔心銘施則敬朱佩珍祝大椿葉貽釗嚴義彬周鴻蓀等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
