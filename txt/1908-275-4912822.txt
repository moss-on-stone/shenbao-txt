# 1908 - 275 - 4912822

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　九月十七日召見軍機胡薇元 
[交旨]  
　　九月十二日交陸軍部本日軍機大臣面奉 
　　諭旨陸軍部奏已故總兵黄萬週卹典聲明請旨一摺著仍照兵部前奏辦理欽此同日交郵傳部本日貴部奏籌借官欵收贖京漢鐵路摺又奏議覆張鳴岐奏蘆漢幹路試辦公債收回自辦片均奉 
旨依議欽此 
 
 
 

Page 4

 
 
代論 
[政務處會奏畫一幣制鑄一兩銀圓摺]  
　　奏爲遵議畫一幣制通用一兩銀圓並擬鑄造成色請旨遵行以昭大信而資利用恭摺仰祈聖鑒事八月二十七日專使美國大臣唐紹儀奏請實行商約各欵並速定幣制一摺奏旨會議政務處速議具奏欽此遵查幣制一事疊經廷臣會議並由各省督撫體察情形各抒所見復經臣之洞臣傳霖臣世凱等曁度支部分具説帖於本年三月二十六日奏奉旨著會議政務處資政院總裁協理幫辦會同妥議具奏欽此欽遵在案仰見朝廷整頓圜法審愼周詳莫名欽服竊維今日五洲大通幣制尤關緊要論世界之趨勢則應用金本位論中國之現情則應用銀本位而論幣制進化之理則由用銅而進於用金其中必歷一用銀之階級是中國今日之必當先用銀本位者理也亦勢也惟用銀之制固已詢謀僉同而用一兩與用七錢二分猶未折衷一是臣等詳加復核總計各省督撫覆奏各節主用一兩者有十一省之多而主用七錢二分者不過八省其餘或主兼用兩圓或主改用七錢今該大臣所奏亦以請用一兩爲言夫論國體則宜求獨立而不可棄主權以從人論民情則宜順大同而不可徇商塲以改俗此爲今日立法之根本卽爲異日行幣之權輿臣等業經疊次奏陳無庸贅議兹謹再就主持七錢二分之説與用兩之法熟權利害摘舉要領爲我皇太后皇上縷晰陳之如謂人情之便銀圓鑄造已多推行較易不知用圓之處　合銀兩而行用兩之處並無銀圓可使從前鑄造龍圓原爲抵制墨銀起見國幣果能特立人情孰不信從至於生計程度或有幣重用奢幣輕用儉之説顧主幣必兼輔幣而行五錢更較七錢爲便况小民日用多資錢數但　銅幣無礙於流行則侈俗無因而助長如謂財政之宜銀圓價近千錢子母相權進位較爲直捷不知法償苟無限制則市價常有低昂况公私出入之數無不以兩合錢若令悉改爲元則捲尾抹零適滋紛糾或就法理而論謂幣應計枚不應計量然以元爲幣固可論枚以兩爲元亦可計數旣無展轉折扣之煩正合重如其文之法再推而論之各國交際之間則洋欵向以銀兩折還關税亦以庫平伸算洋商贸易概合銀盤磅價盈虧亦依銀市用兩則可悉仍舊貫利於推行又况鑄造一兩銀幣財政處奏明有案湖北新疆等省通行有年即度支部原議亦有用銀本位則用兩尙無大害之説今本此定議並採兩江督臣端方所奏多鑄五錢銀幣一體通行以此兩種爲無限法貨再鑄每枚一錢及五分兩種以補助之一錢五分兩種則爲調劑向來一角半角之用以防物價騰漲民生困難之病即爲預備金本位之計至度支部前年奏准試鑄七錢二分銀幣意取順民所習輕而易舉以爲暫時通用之法若議畫一幣制立法以垂久遠臣等熟權輕重向來習用之兩錢分釐勢難改廢幣制重量自以庫平一兩較爲合宜惟是鑄造成色一節從前財政處奏定造幣章程謂中國通用足色銀一兩化分實得純銀不過九錢八九分擬定一兩及五錢兩種爲九成六分其次二錢一錢皆以八成五分爲限此次度支部説帖謂中國寳銀向無十足成色以近日化騐高者尙不足九八五若鑄十足成色銀幣當發行之初所有銀塊勢不能驟然不用墨銀與各省舊鑄龍元又皆以六錢數分純銀當七錢數分之用貨幣通弊重則私銷利之所在朝鑄夕燬故二説以減成爲便臣之洞臣傳霖臣世凱等説帖謂綜觀大勢統籌全局現在金幣未行主幣必以十成爲宜輔幣可以九成爲率議者謂十足純銀質軟易敝考俄國半元金盧布重六格蘭五四四内計凈金六格蘭日本十元金幣重二錢二分二釐内計凈金二錢其雜質皆外加用時祗按足金計算此外諸國雖不必爲整數而用時亦僅計足金我金幣未立暫以銀幣代之斷不能一律照辦曾經飭局詳加化驗試造若鑄一兩銀幣外加雜質三分則質堅而聲亦清越至於工火虧耗誠不能不預爲籌及每兩國幣一枚工火　質不過三分可以補助幣之小銀幣餘利彌補之如尙不敷可提銅元餘利彌補之如再不敷可以紙幣盈餘補之更無再虧之理統籌而併計挹彼以注兹自不難以其所贏彌且所絀議者又以部庫收欵成色往往不足此等虧耗何所取償不知國家出納例用足色其州縣交司道庫外省交部庫若銀色或有不　足者儘可批回挂欠飭令補解斷無人敢於抗違再仿外省公估局之法設化騐成色之員專司其事則無慮其虧耗也夫釐定幣制所以崇國體便民生去從前之積弊謀大利於將來固非如市儈之徒探贏奇而逐什一國家若發九成之銀幣則商民輸納於官者亦均係九成之銀幣是國家歲入一萬萬兩今無故自減爲九千萬兩頓少千萬鉅欵議者但知各國銀幣無足色者不知我無金幣而以銀幣代之不得引諸國爲比也至於舊日各省元寳銀錠各外國銀元曁各省所鑄七錢二分大元以及各項小元暫聽行用民間從前官局所鑄大元勿庸收回便漲落聽之市價視爲一種生貨而已自於國幣毫無妨碍也至各省督撫覆奏之説或主十成足色或主九成及九成以外或主一兩之主幣爲足色其餘輔助幣爲減成持論各殊莫衷一是究應如何定議伏候聖明裁斷頒諭遵行謹將擬覆晝一幣制緣由會同資政院總裁臣溥倫等恭摺具陳伏乞皇太后皇上聖鑒訓示施行再度支部係原議衙門曾擬具説帖呈遞軍機處是以臣載澤未經列銜合併聲明謹奏奉旨已錄 
專電 
[電一（北京）]  
　　政務處度支部各堂官現已議定一兩新銀元均歸天津造幣廠鼓鑄 
[電二（北京）]  
　　達賴喇嘛准定二十日陛見十七日理藩部已將應詢藏政事略進呈御覽 
[電三（北京）]  
 
 

Page 5

 
 
理藩部前奏達賴覲見儀注係仿照乾隆年間覲見皇上舊例今樞臣以太后垂簾擬另訂儀節皇太后亦諭該部妥議故改期召見 
[電四（蕪湖）]  
　　河南提法司李經邁今日（十七日）乘江孚輪船過蕪入都陛見 
[電五（漢口）]  
　　奏派江鄂陸軍點驗大臣王英楷今日（十七日）到漢 
緊要新聞 
[蘇省徵銀解銀問題]  
　　蘇省各州縣應徵錢糧經瑞方伯詳請自光緒三十四年下忙起改爲以銀完銀業將附禀登錄前報現聞江督端午帥與蘇撫陳中丞往返電商以糧賦改章關係極大官民兩途均宜兼顧應飭將原有公費六百文减短一百文其隨忙並繳之規復賠欵公費等項仍照舊章或錢或洋聽從民便惟應繳正項忙銀准其以銀完解以免虧累當即批飭蘇藩瑞方伯再行核議詳候電奏方伯奉批以應繳規復等項仍照舊章自可遵辦惟公費减短百文爲數頗鉅仍恐徵不敷解應請查照前詳數目免予核减以示體卹立即具文詳復江督接到瑞藩續詳又復電商蘇撫謂徵銀解銀另收公費之議上年曾屢次入告迭奉部駁今旣舍此别無他法應再重申前請故刻已准如所請不日即行入奏昨日電達蘇藩先行遵照矣　　附蘇藩第一次正詳 
　　爲詳請察核會奏事竊准蘇省各州縣因銀價騰貴由司兩次援案詳請從三十三年上忙起將帶徵規復錢二伯文給還州縣仍隨忙另征賠欵錢二百文格于部議奉駁不行嗣以銀貴錢賤各州縣虧累過甚復酌擬補救辦法三端一以銀完銀一免提忙漕平餘一加征忙價錢二伯文詳請咨商亦以奉部駁覆均無庸議嗣不得已重申前請始蒙大部曲體爲難情形准自世四年上忙起每兩加錢二伯文暫行試辦一年方謂蘇省各州縣得此補苴藉可稍甦積困乃數月以來市價復漲日甚一日每庫平一兩上年兑錢一千六伯八九十文者今竟漲至一千八伯六七十文或一千九伯餘文不等有上海度支部分行帳册可以調查而私鑄充斥銀價日昂繼長增高正未知何所底止卽就目前而論各州縣名爲遵奉部章加征二百其實較之未加征以前以錢價劑其盈朒絶無彌補之實益而困難尤遠過之羣情恐慌環求陳訴皆有岌岌自危之勢現據太倉三十六州廳具會禀前來核其情詞實屬異常艱窘若竟不加補救亟籌變通將來各州縣虧空過鉅必至累及公家即使參追查抄盡人盡法而懲治之亡羊補牢已虞其晚本司有察吏理財之責旣有所知未便緘默敢將此中實情再爲瀆陳伏查蘇省漕賦之重甲于各省而减浮案内核定條銀折價照市每兩折錢一千四百文外加辦公經費錢六百文共收錢二千文亦較他省爲獨輕且加徵公費錢六百文案爲同治初年所奏准其時東南初定瘡痍未復曾文正公爲一代偉人斷不肯優加公費肥吏瘠民所以毅然爲之者誠以體念州縣辦公需欵非此不足以養其廉厥後銀價漲落時有增損同治七年十年兩届奏請各加征錢二百文共收錢二千四百文自光緒三年二十二年兩次核减遂復每兩折收二千文之舊至二十八年以賠欵緊要每兩又加收錢二百文併征分解名曰規復實與州縣所得公費無涉奏案具在班班可考所以每年二八兩月必由司按照市價分忙核數詳請附片奏報一次正以市價無定應增則增應减則减祗可因時制宜未能一成不易（未完） 
[蘇撫賞假戒烟蘇州]  
　　蘇撫陳中丞以前患疝氣時發時愈現在辦理新政一切煩勞更甚於前以致舊病復發今年交秋以後又增血淋之症屢經延醫服藥難見實效精神日漸疲倦曾在發病危重之際實因無法可治試服洋烟抵制竟可立時止痛惟值此禁烟時代未便緘默業於前月備叙病情具摺陳請開缺現由差弁賫回原摺蒙恩賞假百日飭令安心醫治速將烟癮戒除凈盡所請開缺未邀允准 
[政務處奏覆特開制科北京]  
　　御史俾壽奏請特開制科早錄前報現悉會議政務處已於九月十一日覆奏略謂孝廉方正重在實行非可求諸文字考試直言極諫貴乎因事納規若取之試塲則可以預先擬作摭拾空言且其是否出自代倩亦不可知似兩科皆無甚實際惟博學鴻詞一科我朝康熙乾隆年間曾兩次舉行試以經史論策詩賦題義精實文章宏偉得人甚盛且方今中國文學漸微實有道喪文敝之憂諸臣條陳議及此事者頗多是保存國粹爲今日急務擬請飭下學部詳加籌議應如何分析學問門類如何薦舉召試量才錄用之處奏明請旨遵行惟此係專爲提倡中國文學各有取義勿庸牽涉時務以免淆雜奉旨依議 
[八誌達賴喇嘛在京情形北京]  
　　達賴喇嘛此次 
 
 

Page 6

 
 
入京覲見之期屢經改易外間擬議之辭因之頗多現又風聞達賴擬將關於藏地各要政於覲見後詳細入奏并以前駐藏大臣有泰將全藏路礦權利私與某國人訂立約章以十年爲限擬於入覲時面參未知確否又聞兩宫前　召見軍機面詢藏事以西藏改革爲難全在交涉之棘手因面諭某樞臣速飭達壽張蔭棠轉飭達賴將全藏交涉始末詳細奏明果爾則前一説或非無因也 
　　又聞達賴此次來京與政府商辦事宜頗多須將西藏改革各事與政府王大臣會商定局再由該達賴酌定回藏日期 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[吉省籌辦各項學堂之成績吉林]  
　　東督徐世昌吉撫朱家寳會奏籌辦吉省各項學堂大概情形略云吉省地處邊疆開通較晚自光緒三十二年四月將崇文書院改設師範學堂先後考取學生二百名分完全簡易兩科肆業並附設高等初等兩等小學學生八十名是爲吉林開辦學堂之始然彼時寄宿無舍敎員無人屢考屢散難得一學期卒業之生臣等抵任後即籌建中學堂一百餘間定學額二百名並於各處分設兩等小學堂自第一至第十一邇來各堂學生頗以就傅爲榮惟是邊地乏材敎授管理之法未能劃一故籌設模範兩等小學堂一年共五十餘間考選學生百名以樹小學之楷模外屬師資無人不免因陋就簡故將上年師範簡易畢業生一百名飭司分派各屬暫充小學敎員一面調查鄉鎭私塾隨發改良章程以謀敎育之普及又以家庭爲育德之始基故設女子師範學堂共校舍四十餘間定額四十名以女子初等小學百名附人肄業言文爲交通之利器故設滿蒙中學堂就蒙旗官房改造校舍四十餘間定額四十名並咨會郭爾羅斯公選送該盟子弟來吉肆業總計省垣年餘以來宣講所已設十餘處各堂學生已增至二千餘人此外如長春新城賓州雙城農安等屬均能爭　濯磨絃誦之風儼同内地即簡僻如延吉依蘭綏芬臨江等處亦皆聞風興起倘能寛以歲月奮興之機殆未可量九月初四日奉硃批學部知道 
[皖南敎育會議拒貴福蕪湖]  
　　蕪湖皖南敎育會十二日假赭山皖江中學堂開成立會舉定職員提議事件之後宣布寗國府各學堂報告學生聞貴福將到紛紛解散請速維持旋由皖北學界來賓演説謂貴福若到非僅寗國受害亦安徽至體之辱官另發起拒福會公議抵制方法時已四時鳴鈴散　隨即續開拒福會先由寗國學界提議及各會員演説次經反覆辯論決議辦法數條其抵制方法由會員全體簽名力守秘密實行抵制至日暮始散 
[京師近事]  
　　内廷消息皇太后日前面諭内務府大臣本年各省偏災甚重宫廷厪系綦殷本届　壽聖節應行備辦各事凡可撙節者均著核減辦理不得踵事增華致滋糜費 
　　政務處王大臣會議本處事宜關係緊要提調有總司調查之責亟宜改爲實官以專責成刻已决定將正副幫三提調一律改爲實官奏請派員專司其事 
　　外務部因需才孔殷電咨各省於候補班中挑選熟悉交涉之員咨送來京已紀前報現悉直督楊蓮帥已於日前保送陳麟閣朱世文陳志源等三員内二員均係留學美國卒業者外部擬俟各省送齊再行由部考取錄用 
　　吏部陸尙書諭飭司員所有闔署堂司各官無論大小實缺候補均將出身履歷現供各差及年庚生辰詳細開呈以便編入同官錄俟刷訂後每員各給一本以留紀念 
　　陸軍部昨派江蘇督練處總辦袁世輔觀察充本部一等諮議官即電請蘇撫陳中丞飭知 
　　資政院總裁溥倫大學士孫相轼等十三日在院會議分派該院秘書廳員及各科科長科員職任並　清該院開幕後對於内閣憲政編查館民政部都察院等衙門及各省督撫之權限以便釐定該院詳章 
　　直督楊蓮帥近將保定府王守條陳代予呈奏探其内容係請將各直省州縣改爲分職添設裁判理財巡警等員仍由州縣官監督並將進欵分畫爲三以三成充公四成給牧令餘三成歸裁判等官現政務處尙未議覆 
　　政務處王大臣屢次會商防固邊圉改建行省等事大致已有端緒惟因庫藏支絀擬先儘西藏辦理俟辦有成效再行推及新疆等處外間傳説先由内外蒙古入手整頓各節均屬不確 
　　民政部所奏之自治章程自七月二十八日奉旨交政務處軍機處憲政編查館核議後迄今多日尙未頒布聞其原因各王大臣以此項章程爲通國人民所遵守非逐條詳審不足以昭愼重故現在仍存憲政編查館核議未竣發布之期尙當從緩 
　　日前政府接綏遠城將軍信勤山西巡撫寳芬欽差大臣景星會銜長電一道探聞係關於貽榖之案者又有謂關於晋省禁烟之事者二説不知孰確 
　　外務部以各部院講求新政紛紛調用留學生而各國私費學生多不悉其姓名殊非愼重人才之道昨已通電各國出使大臣將私費留學生姓名程度詳細電覆移交該管衙門註册以備各署調用時有所考證 
　　農工商部溥尙書以勸業道一缺關係全省實業嗣後凡有租界省分須遴選精通洋文及熟悉商情者保荐試署否則概行議駁現已補授者應詳加查騐如不勝其任即另行請簡 
　　新簡津浦鐵路帮辦大臣孫慕韓星使日前曾寄外部一電於初九日封送軍機處代奏探係該大臣電奏謝恩並請飭催新簡駐德大臣蔭星使速赴新任尙有另電一件係咨呈使署各官履歷及到差年限各事 
分類新聞 
[政界]  
 
 

Page 11

 
 
[嚴屬種烟地畝一律攺種雜粮杭州]  
　　調署嚴州府桐廬縣知縣何士循禀浙撫文云八月二十三日奉本府札開内地裁種嬰粟前奉部章原係分年遞减嗣因分年易於影射蒙混各省變通辦理大率不分年限立時一律查禁即如本省象山爲産漿最著地方業據禀報禁種凈盡嚴屬前經查明塡表如淳遂桐分四邑裁種者多僅二百餘畝少則七八十畝建壽兩邑據稱自禁種後即無裁種之區果能實力稽查不難立收成效刻下節近秋分嬰粟行將布種飭即明白示禁等因查桐邑種漿田地本屬無多每年不過七八十畝趁此改種雜粮尙無積種難返之勢知縣前經親自下鄉會同莊董多方開導告以洋藥進口已允遞减若不自禁土藥必爲藉口各農佃恍悟種漿之害攸關交涉咸願自今年起一律改種菜子荳麥不敢再種嬰粟知縣當即出示諭禁兹届下種之際深恐陽奉陰違又經諭飭各莊董保實力查禁桐色不種嬰粟係出鄉民自願業經辦有端倪理合據實禀陳 
[批駁呈報全省房捐之含混浙江]  
　　浙省房捐開辦有年並無支銷實錄日前督辦顔方伯將經收光緒二十八年起至三十三年各屬報解大略呈送撫轅經增中丞批駁復查略謂摺開歷年房捐收數均係籠統並不逐年逐月按縣分晣登明亦不將何縣已如數解清何縣尙有蒂欠詳細聲明而三十三年收數與三十四年併計尤屬牽混至收支項下寥寥數筆並以歷年詳明湊抵一語了之究經歷年以洋易銀撥入賠欵若干某欵何時解出現在有無實存待撥種種略而不叙無憑查核仰卽遵照批指逐一查造細數清册呈候查核嗣後務將各縣逐月已未解清按季列表何縣欠解當詳請記過撤任以儆玩泄 
[江督諭拿鹽梟南京]  
　　江督出示云江寗府屬之高淳溧水句容三岸界連浙鹽引地私梟出没靡常每逢冬令販私尤多實於岸銷有碍瞬届菜市誠恐梟黨故智復萌亟應重申禁令凡有私梟一概拿辦窩囤巨匪尤爲法所難容一經拿獲定行盡法懲治 
軍界 
[陸軍部復通飭各屬塡寫調查表格式南京]  
　　陸軍部近通電各省督撫内開本部奏發統計調查表式二十七紙表例二十五條業經通行並電催在案現據内外合衙門已送各表缺略舛錯甚多如式如例者較少雖經逐案駁查實已不勝其繁恐將來續到各表亦多類此合再通電各主管衙門轉飭各軍營局廠並各處庫所均將營制餉章鎗砲子彈欵項器用等類按式比例分别詳塡先列各分數再成合計數毋得分合不全或兩歧尤不得有營制餉章表而無槍砲子彈表或有鎗砲子彈及營制餉章數表而無欵項器用各表如實係該管所無亦即隨文聲叙至營制餉章表内員名等項均按現時額設官弁等分數塡註其有出缺未補及兼别差者均在附記内聲明不得在本欄内扣除俸餉等項均按現時實發分數塡註再於分别减成實發一直格内聲明係按例數減作幾成或某項並無减成卽按例數實發毋得例實混淆若邊防要塞兩項本非各省旗所均有有卽照塡無亦聲叙如接此次電時業經塡送在途即除如式如例者毋庸再辦外其有與例式不合即查照電内事理分别補塡補叙倘再不符一律發回補造惟各將軍都統副都統及各路大臣並會辦幫辦各防與新軍統制綠營提鎭等所駐之地電多未通祗得概以各省城爲主希貴省接到此電即一體分别轉電無電處轉咨以免遺漏爲幸 
[李軍門接統熱河防兵熱河]  
　　熱河防軍統領程軍門允和不日前往長江接統姜軍所遺熱軍由楊蓮帥另派李軍門永芳前往接統 
[購備軍需物件天津]  
　　京師陸軍第六鎭派員在天津購辦秋操應用物件計禮服四千四百十一件軍帽四千四百頂飯盒九千六百十三個肩牌九千五百八十八副鍋爐九十八套業於初五日運抵北京又皮靴一千雙運往黄村 
[不准南贛鎭兼練副後營南京]  
　　南贛鎭邱俊鳳日前具禀江督請將鎭署原兼副後一營留作保衛奉端午帥批云該鎭以南贛等處界連三省敎堂林立匪黨潜滋請將原兼副後一營由該鎭訓練防範自爲保衞地方起見惟查副後一營係江南撫標所轄應交何員統帶當由兩撫部院酌量飭派俞道與該鎭同城現旣兼統該營如果訓練有方自可爲該鎭臂助希即督飭該標各營會同俞道等將南贛等處防務妥爲料理切勿稍存畛域致涉疏虞 
　學務 
[蒙城縣官紳阻撓學務之怪現狀安慶]  
　　蒙城縣僻處邊壤風氣錮蔽該邑王令樹鼎又視學堂爲宼讐日前省垣法政學堂招攷大憲通通飭各屬保送而該邑令竟將札諭秘匿不宣迨有隣邑過境赴省投攷法政者始邀各紳向王令禀請備文申送又經劣紳等從中阻撓更有蒙邑小間集自戊戌土匪猖獗後至今無一讀書之人曾有熱心某紳等自行捐欵在於該集組織兩等小學堂一所定名曰普通求是義塾借祖師廟基址不收學費當將辦理一切章程禀縣轉詳學憲備案詎有劣童丁仰叔丁企緒等素來仇視學堂屢經聚集棍乘徒間破壞經管理人以善言勸免尋又禀縣彈壓乃該縣並不查究以致該劣董更無顧忌仰叔意呼集鄉愚牽牛於講堂上企緒率衆聚於講堂呼盧喝雉隨又假奉縣示强將該學堂改爲飢民放飯廠所有圖書儀器動置什物盡被劣董等毁壞該學員等迭次禀控到縣而王令仍不聞問故興學人士盡爲灰心也 
[飭派學務佐治員薪水寗波]  
　　寗府夏太守前接學司通飭省派寗屬學務佐治員應需薪水川資等費當由府攤派爰卽按照缺分酌量多寡分别攤派鄞縣每月派洋十六元慈奉鎭每月各派洋十二元象山每月派洋八元至川資應俟委員到甬往各縣時按程途之遠近酌給云云業已分飭各縣遵照矣 
[追悼奉天張學使長沙]  
　　湘省學界前接奉天來電知奉省提學使張筱圃學使於本月初五日因病出缺同深惋惜遂於日昨在敎育總會集議以爲張學使前在湖南臬司任内兼充學務處總辦全省學務頗資提倡擬於日内聯合學界同人開追悼大會以誌感情而申哀悃一俟擬定辦法即當擇日舉行 
 
 

Page 12

 
 
實業 
[農務總會電請立案陜西]  
　　陜甘總督升吉帥日前電致農工商部謂蘭州府省城遵章設立農務總會請予立案并請發給關防聞已經商部覆電照准 
[催繳官帖局欠欵奉天]  
　　度支部各堂憲以東省華盛官帖局欠借帖欵爲數甚鉅若不設法收回何以昭信於人且關係地方財政實非淺鮮前經屢次嚴催未能掃數清楚昨又咨行東督仍飭該縣嚴加催徵以清欠欵 
[沙市洋關購買躉船漢口]  
　　湖北沙市商埠各碼頭從前只有招商局置有躉船後被民人打毁附輪到沙之客均須划船上下頗形危險現護荆宜道斌太守特委該關稽查員丁子文别駕赴漢向船廠訂購大號躉船一艘以資便利 
[崇義學堂案仍未訊結寗波]  
　　鄞西南鄉崇義學堂爲地址糾葛纒訟至今雖經省府縣委先後往勘並無切實辦法昨省委吳太守又提應欽榮及美陽等一干人証到案會同府縣逐加研訊兩造各執一詞訊至四更時仍供如前堅不具結祗得暫行退堂限日再訊現聞應某謂此案若非到省終不完結云 
雜記 
[觀察扶柩赴京南京]  
　　江督端午帥之伯母托活洛巴禹特太夫人仙逝後靈柩暫停署傍毘盧寺其嗣子督炯觀察（卽江督之六介弟早由河南差次奔喪來寗十三日午刻自毘盧寺扶櫬乘火車至下關換坐兵輪開往漢口再搭京漢火車北上以便擇期安葬是日闔城文武執紼送至下關　擁擠異常天適大雨莫不淋漓盡致云 
[已歷十四年之拐案嘉興]  
　　前日有三十餘歲之農婦某氏喊冤投嘉興縣禀稱母籍嘉興幼適石門縣鄉民俞姓成婚一年生有一女前因趁船歸寗中途爲匪拐賣於湖州僑民溫州人某甲爲妻已歷十四年本夫俞姓當時與氏母舅糾訟無處追尋母舅竟爲此事憂死至今始得逃回請求伸雪等語胡大令得禀立派幹役分往石門湖州兩處關提原後二夫訊究詰問後夫爾向何人受買此婦着即交案訊究詎某甲供原賣媒人已故大令察其狡詐重責千板斷令原人將該婦具結領回而某甲尤抗不遵結卽將發押示儆 
[蕭山縣監犯越獄浙江]  
　　前月二十八日黄昏時蕭山縣前大街施放蘭盆會觀者非常熱閙詎縣監禁犯得此消息意欲乘機脱逃由某某兩盜　首故意毆打其餘各犯帮同哄閙竟被拆毁監門木栅全數逃去安炳文大令聞知　率兵差圍捕一面飛報城守營派兵閉城大索當將首要各犯拿回惟以逃犯過多一時手忙脚亂帶傷旁人數名兵差亦有受傷者　聞安大令以案情重大並有要犯未獲故至今尙未　聞 
[蘇府委員查勘蝗蝻蘇州]  
　　蘇府何太守前據崑山縣禀報縣境蝗蝻出現有損禾稼等因特委布庫大使嚴翼赴崑山查勘曾誌前報兹吳江震澤兩縣亦禀報蝗蝻爲患太守准即遴委候補縣丞劉秉鈞馳往吳江會同江震兩縣設法捕除 
[一文銅元運解到蘇蘇州]  
　　南京銅元廠新鑄出之一文小銅元現已運解數十萬來蘇分發各錢店行用居民見之甚爲樂用爭相兑換無如各錢店兑出須以一文銅元九十八作一百文算是以民間難以通用近日因兑換而與錢鋪爭吵者時有所聞云 
[匪徒圖刧典鋪寗波]  
　　奉邑西鄔地方有寳和典於初八夜三更時分突被盜匪多人明火執仗毁門進内刦去錢洋衣飾等件約值七八千金當經鄰佑鳴鑼喊捕該盜始放鎗齊往栅墟嶺而逸 
清談 
[達賴喇嘛]  
　　自達賴喇嘛來京。朝廷派大臣勞問也優定覲見儀節也賞珍物也。賞珍物也。傳諭賜宴聽戲也。所以如此優待者。非爲達賴而優待也。爲有運動達賴者而優待也。達賴晉京後。要索提鑪也。請求乾清宫覲見也。託病延期也。不願改省也。所以如此留難者。非爲政府而留難也。爲有運動達賴者而留難也。然則達賴特傀儡而已。政府旣知達賴爲傀儡。雖欲牢　而有牢籠之手叚大於政府者。在則牢籠亦無益。達賴旣自爲傀儡。雖欲藉運動者之勢力。以留難政府。然脱樊籠而就覊的。則留難　無益。政府其思之達賴其思之。 
[藏僧]  
　　趙爾豐將次赴藏。而聯豫以藏僧不肯承認。三次電奏。請銷暫緩赴藏。竊謂趙爾豐前次在藏果有殺僧毁寺等事。則藏僧早應反抗。何以不反抗於前而反抗於後。今日藏僧而果有。反抗之事。則藏僧亦必受人運動。而爲其傀儡也可知。使藏僧無反抗之事而聯豫有此電奏。則聯豫必受有憾於趙爾豐者之運動可知。總之達賴也藏僧也。一切西藏之官吏也皆傀儡而已矣。 
[新三笑（三十四）]  
　　楊紳道。你何以知得底。細吳紳。道你看關院子的人物。阿有好的東西。多是吃不得剩的楊紳道。如是。拜託你了。種種費心。俟事體成功之後。我到紹興去買三十年陳的上等頭號花雕酒。到上海來幾家大館子裏呌幾桌山珍海味龍肝鳳髓極品頂好第一無雙之。肴品。一併謝你媒公如何。吳紳道。酒肴是用得著的。不知我有這口福。没有這口福。兩人笑了一回。吳紳辭别而出。楊紳送到門首復叮囑道。此事全賴足下鼎力。但外間不可説出。吳紳唯唯而别。不説吳紳一路回家。再説楊紳自那日吃了花酒之後。心心念念只在月仙寳琴身上。飲食亦漸少進。睡夢之中忧如與寳琴月仙歡會。那家中的婢僕。日間見家主時時目定凝思。神色有異夜間時聞呼喚私語之聲。私相猜疑。將謂仍舊爲　這個已故的寵妾。愁悶所致。那曉得其中道理。看官在下還有一句説話先要交代。年老的人最犯兩樣毛病。孔子曰。血氣旣衰。戒之在得。這句説話。是的確不磨的。但是所以血氣旣衰戒之在得這　道理。還没有講出。因爲在下要講給諸位聽。這句説話。指一般勞働家而言。年輕的人。以力博食。尙　較易。故看銅錢還輕。到了年老的時候。做也做不動了尋也没有尋處了。故看那些銅錢著實要比牛車棚還大些。有幾位客官問道。你爲何知道指一般勞働家而言呢。在下還有一句説話在這裏不是勞働家。就年紀老些。亦可以博錢。所在在下説是指勞働家而言。但是孔子一句説話是説差的。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
　　蘇省常屬宜荆兩縣 
　　九月初七日下午城鄉士紳於明倫堂開會到者約計千人先由賴邑尊宣講諭旨次史獻甫君演説諮議局設立之關系儲樸臣君解説諮議局章程儲鑄農君報告同郡各縣辦法及公擬之宜荆籌辦初選舉事務所簡章次議公籌經費及城鄉分推幹事調查宣講等員分定期限赶辦次由兩邑尊按照城鄉區圖分發名册及調查須知章程等件并議決設事務所於文昌宫議畢散會 
[宜荆籌辦諮議局初選事務所簡章]  
　　一宗旨本所以補助初選監督籌辦宜荆二縣選舉事務爲宗旨俟選舉事畢省垣諮議局召集開會即隨同省垣籌辦處一律撤銷 
　　二塲所事務所設文昌宫其投票開票區所另由初選監督籌定宣布 
　　三職員本所公推所長一員主持會所一切事務副所長二員補助所長執行事宜幹事八員（内推二員任駐辦）調查員城鄉分社區公推無定屬其投票開票應設之管理員監察員另由初選監督保荐　　 
　　四辦法（甲）選舉人名册由初選監督蓋印分社區公推調查員領發（乙）調查員塡册依公定之期限竣事彚交事務所（丙）曾任實缺官及舉貢生員等類由事務所知照吏禮兵學各書照册查造清單送所備核（丁）刷印調查須知及章程提要等件廣發調查員備參（戊）公推宣講員周歷城鄉鎭市宣講章程理由等類 
　　五期限本所成立之日起至十月初十日爲城鄉調查造册一律完竣之期十一日至二十五日爲宣示名册之期二十六日至三十日爲判定更正名册之期十二月初一日至初十日爲複選監督判定不服者之期十一日至十五日爲確定名册之期十六日以爲後申報名册於督撫及複選監督之期此後奉到複選監督頒發督撫分配議員額數及初選當選額數即行宣布選舉告示將初選日期投票方法連同投票紙簿匭頒發於各投票所並知照各區管理監察等員遵照章程於明年正月十五日爲初選投票之期十八日爲初選開票之期如初選當選人不足額則再行投票一次於二十一日行之二十四日開票二十五日至二月初十日爲知會當選人或當選人願選不願選之呈覆及給發執照榜示本區並申報督撫及複選監督之期以後複選事宜另由複選監督宣示 
　　六經費官紳合籌以預算適敷此用爲度 
　　附則右係本所辦理初選舉簡章應呈由複選監督核定有未盡事宜均按照奏定章程拜辦理並將原章内分項細章抽印宣示以便檢查遵照 
　　鄂省漢口鎭 
　　漢口紳董黄之根鄧子衡諸君以省垣將設諮議局籌辦處而本鎭選舉事宜應及時舉辦昨日在華景街洪元寺官紳會議聞已擬定辦法禀商夏口廳矣 
[官長設立]  
　　浙省 
　　浙省各紳於本月初十日會議於陸中丞住宅已略紀前報兹悉是日到者僅濮梓泉方伯高白叔中翰曁陳叔通吳雷川兩太史而已定議呈請增撫派陳太史爲總辦以陳在日本法政速成科畢業故也湯劉二京卿未到會列名與否現尙未悉濮方伯久就醫滬瀆此次電招而來議畢卽行回滬高亦不日赴滬 
　　桂省 
　　廣西同鄉京官送陳竹銘樹勳唐星航尙光兩編修及蔣伯文繼伊檢事回桂籌辦諮議局事趙侍御炳麟製序送之序文錄後 
　　吾粤西風氣樸　籌辦尤非易易張鳳生中丞問炳麟以桂省人才孰可當是任者炳麟薦陳竹銘唐星航兩太史及蔣伯文檢事中丞奏調回籍籌辦選舉各事少宰唐師約同鄉旅京數百人餞之於京門少宰曰兹事體大不可不贈言因命炳麟握管炳麟竊考政無中外大抵聖哲肇興未有不勤求民隠者所謂東海西海理同心同吾國古時雖無議院之制度而帝世之四聰四目王朝之詢危詢遷隠寓與民同治之意孟子生當戰國王政不綱羣侯放恣民命岌岌故孟子發明政治無一不從保民入手曰所欲與聚所惡勿施曰樂民之樂憂民之憂曰人君進賢退不肖必察之於國人微言奥義雖西國政治家如盧梭孟特斯鳩伯倫知　諸大儒莫能外其範圍（中略）諸君回籍籌辦此事責任不可謂不重矣顧吾粤西兵燹粗平土地荒蕪四民失業衣食日不足遑論敎育是以民間沈迷烟賭不知讀律讀書而官吏亦以治匪者治民不以敎養爲事數千年來凡殺人如麻暗無天理者多稱能吏以道德法律觀之者不容於盛世者也近日張中丞始欲從事敎養謀奠南服而積重難返人才闕乏吾所謂籌辦尤非易易者此也諸君應辟還鄉佐中丞興利除弊良民何以安莠民何以化地方有未盡者何以闢之學校有未立者何以倡之酷吏枉殺荏弱無愬者何以伸理之願諸君持以堅忍處以鎭靜毋以任重地難稍生旁貸之志執守法律百折不回他日吏治秩然民風丕變西南門户不至洞開朝廷南顧之憂可以少息此則旅京數百人延頸企踵以望諸君者也 
本埠新聞 
[寗紹商輪公司第一次股東會]  
　　本月十七日寗紹商輪公司在四明公所開股東大會到會者八百餘人午後兩點鐘開會公舉方樵苓君爲臨時議長即由方君宣布開會宗旨當衆開拆選舉票由各股東公推董杏生費信之趙伯漁三君爲監察員余民進君報告暫時經理人所辦已往一切事務及用出之欵聲明股本總額一百萬元先收四成今已實收到第一期股本念三萬九千二百八十四元零數已過半照商律應開股東會選舉總協理董事查帳人担任公司事務並報告一切用欵係虞洽卿董杏生傅筱安瑞豐莊諸君暫墊王清夫君報告寗波碼頭已租定江北岸上海碼頭或南市大達碼頭或北市外白大橋下尙未租定請各股東投票公决主在南者居多數次議輪船或自造或租辦事須仔細研究俟董事局成立後歸董事籌辦衆皆賛成又由余民進王清夫二君宣布章程畢閉會時已五點鐘矣選舉各職員權數開列於下總理虞洽卿九千八百十四權協理方樵苓三千三百六十六權協理嚴子均三千二百五十九權（董事票尙未核清明日續登） 
[官紳合籌鉅欵維持市面三誌]  
　　滬上官紳合籌現銀三百萬兩維持市面已兩誌本報兹悉滬道商借庫欵聲明准三 
 
 

Page 19

 
 
個月内歸還按月五釐起息蘇藩瑞方伯接電後以市面攸關未便延緩卽於庫存折漕項下借撥錢四十萬元但期限未能預計蓋因此項現洋係存庫聽候撥用之欵設奉度支部行文飭提自應立時歸還現此項已於十五日諭飭庫大使如數動放由火車解滬矣 
　　附蘇撫覆滬道電願電悉已據藩司函禀允借現洋四十萬元即日運滬矣速即補具印文以憑備案毋延 
[滬嘉鐵路設卡收捐]  
　　督辦松滬釐捐總局朱宜振觀察昨禀蘇撫電云滬嘉鐵路詳定十六日設卡抽捐該公司擬候部示屢請展緩惟旣經運貨倘再改遲捐盡遺漏萬難照辦請憲電該公司仍照詳定日期開辦俾免往返駁議 
[松江府札上海縣文（爲禁烟考成事）]  
　　爲札發事光緒三十四年九月初四日奉督憲端札案准吏部咨開所有本部具奏前事等因相因刷錄原奏並所奉諭旨通行知照等因到本部堂准此查禁烟一事所有一切章程辦法均經切實議擬迭次通行且電檄交催而地方官民仍多觀望現准吏部奏定禁烟考成一摺議叙固屬從優而議處尤爲嚴密亟應實力遵行合就排行通飭札府卽便遵照並轉飭所屬將禁烟事宜認眞辦理本部堂惟有照章舉劾無所偏徇其各懔之切切特札等因到府奉此合就轉發札到該縣卽便遵照迅將禁烟事宜認眞辦理毋違 
[再請禁阻洋商至靑陽港賽船]  
　　旅滬洋商擬赴崑新二縣所轄之靑陽港賽船經滬道照會英領事飭阻去後英領以各洋商前往該處賽船係屬年中偶有之事且前上兩年亦未擾事今年自應照辦滬道蔡觀察接到復文後昨又備文辯駁大旨謂該處地居腹裏非通商口岸可比前上兩年准予該洋商等前往賽船本係暫爲通融至於倖安無事皆由地方官照料之力斷不能保無後患且該處紳董因恐洋人再往賽船頑民滋擾致釀交涉曾於春間來道具禀請爲禁阻此事仍難照准請飭各洋商届時切勿前往云云 
[不准承買禁地]  
　　崇明縣境之泗礁山周圍新漲淤地業已成熟三十餘頃兹有該縣紳士李尙志蔡日暄等擬援鴨窩永昌等沙民承買之例繳價承種禀縣批准事爲滬道蔡觀察查悉以沿海各縣屬之外海羣島皆係禁地向章不准民人承買以免輾轉售於洋人今該縣率予批准殊違功令因特派委程參軍其棫馳往確查旋據查明蔡日暄聲名平常此次繳價承買實係希圖佔踞昨蔡觀察爰卽札行崇明縣迅將蔡日暄等承買山地一案立即註銷以杜後患 
[訊結京蘇兩帮珠玉業爭奪公所案]  
　　昨晨十句鐘滬道蔡觀察率同上海縣李大令升坐二堂審訊京蘇兩帮珠玉業爭奪公所一案先由觀察傳諭每幫祗傳二人到堂餘人不准入内遂由蘇幫公舉楊天祥店主楊德銘信昌店主陳宗浩京帮倩哈　聶祐福二人到堂兩造供詞仍各堅執觀察再三勸諭後斷將公所地方歸京幫借用五年在内交易蘇幫則在康園贸易俟五年期滿兩幫各尋地方交易均不准在公所内擺攤所立公所作爲玉業議事所不得再有爭執飭令具結息訟兩造均允訊至此復由李大令勸令和好觀察退堂略憩旋又升座復論兩帮董事謂爾等如有不服儘可毋須具結楊陳哈聶四董同供均各情願决不違諭遂各散去 
[派員赴漢迎迓欽差]  
　　滬道蔡觀察探悉欽派接待美艦大臣毓朗梁敦彦現由京都乘坐火車赴漢特委譚明府廷　束裝往漢迎迓來滬再行赴厦一面飭由上海縣預備行轅 
[預備選舉總董]  
　　總工程局各議董因領袖總董李平書明府業已自行辭退定期下禮拜六柬請滬道蔡觀察到局開會選舉至西南區長仍議續辦一年 
[印人自殘同種三誌]  
　　新租界成都路波彌文鷄毛棧管門印人克乃生被人謀斃已兩誌本報兹悉捕房中西探共獲形跡可疑之印人五名内有兩印人先已開釋其餘三人解入英署訊究因無證據尙未定斷昨晨捕頭又派包探至閘北藥水廠附近查訪的確證人以便質訊該處居民恐被牽累均諉爲不知各包探祗得回禀捕頭再行核奪 
[嚴飭緝拿匪徒]  
　　滬道蔡觀察訪聞虹鎭左近時有匪徒聚衆搶洋情事爰特札飭巡警局夏參事官及虹鎭巡防局隨時查緝究辦以昭炯戒 
[開追悼會記事]  
　　北浙江路尙公小學校於十七日上午開會追悼徐念慈君九點半鐘學生均已齊集來賓亦踵至遂摇鈴開會首由嚴練如君報告次由王湘帆君述徐君歷史舉宣讀祭文行三鞠躬禮全體學生唱追悼歌旣由職員楊翼之莊百俞王漢祥宋仲敏來賓惲鐵樵學生徐學官相繼演説最後徐君介弟粹庵答辭十一點半鐘散會又聞徐君念慈係書業商會書記員該會亦於十七日開追悼會首由陸君伯鴻報告開會次由徐君介弟粹庵述徐君歷史次應君季審讀祭文次行鞠躬禮次樓君卓儒演説次家族答謝四時散會 
城内 
[學生流落]  
　　丹徒人王鵬吞烟圖盡由北五區巡士救甦解送一路警局請訊據供係江南巡警學堂三班畢業生來申流落出此下策游巡官諭飭速尋鎭江同鄉人出立保証到局聽候錄用王叩謝而退 
[愼重竊案]  
　　徽州會館左近駱姓家失竊後由高昌廟巡局拘獲曹榮發曹阿六魏成卿三名經局員李明府研訊不認交保開釋兹又由滬道蔡觀察飭局將曹等三人着保交案於昨日解道請示觀察飭令發交上海縣看管候訊 
[欠租霸屋]  
　　任高氏昨至一路警局禀稱房客禹懋堂欠租甚鉅霸住不遷請爲提究游巡官諭氏退去候飭地甲傳諭限禹於三日内遷讓如違提案訊追 
[官事]  
　　比國留學機器科學生陳頗上海縣李超瓊昨均到道禀見鈞和兵輪管帶候補守備馬廷樹禀知運解第一批秋操應用器械赴皖回滬調辦巡防第四營管帶吳保恕禀知今日到差濬捕局收支委員縣丞郭增益禀請銷假 
南市 
 [P河工告竣> 
　　大東門至西門直浜爲船隻出入要道前因淤塞由總工程局經理開深業已工竣禀明道台派員履勘 
[火警續誌]  
　　甘錦記木作起火延燒鄰屋二十餘幢已誌昨報昨作主甘阿三已由總工程局查獲供認保有火險銀五千兩諭飭押候訊核 
[期票無效]  
　　婦人董氏控外甥單小園將箱内田單兩張私行取去向之取索單將自 
 
 

Page 20

 
 
畸之七圖十六圖兩單交執後央七圖圖書顧子帆等議令給價將兩單取還當由倪文　等經勸償給錢二百五十千交來復泰莊期票兩紙到期無着向論不認求究昨由工程局提訊單供詞支吾判交保候傳顧倪等到案再訊 
[流氓搶火]  
　　流氓汪子桂在洞庭山碼頭火塲攫物由巡士解請工程局訊究判戒責二百下押一月起獲贓物給還失主劉寳興具領 
閘北 
[鄉婦上控]  
　　駕駛靑浦航船之方富林誘拐同鄉何沈氏來滬被氏之親族尋獲扭至巡警局經黄正巡官判氏交其姑何夏氏領回方從寛責釋在案兹悉方釋出後即附夏仲興航船回里被地保姚秀峰誣指夏與方串拐紏同地棍何根福等至夏仲興家毁門勒詐適夏父鳳山患病受驚斃命兹夏母馬氏以伊子在縣控告未能得直復至上海禀請警局查明移縣究辦聞昨又赴道上控矣 
[保衛行旅]  
　　巡警總局裁判員孫大令以新垃圾橋華界沿河一帶時有匪徒深夜搶刦擾害行旅昨特諭飭偵探每晚輪流偵緝以安閭閻 
新租界 
[遷移菜塲]  
　　愛文義路捕房捕頭以該捕房間壁小菜場人聲喧閙諸多不便禀准工部局另在成都路口建築菜場一俟工竣即須遷往該處贸易 
[賴債行兇]  
　　新閘路和樂里居民朱阿坤欠唐阿根洋三元七角向索圖賴反肆行兇當由巡捕拘入捕房申斥開釋 
英租界 
[定期賽跑]  
　　英美捕房華西印各捕秋季賽跑定於華歷本月廿三日即西歷十七號在跑馬塲舉行並賽演各種技藝 
[總會違章]  
　　英租界三馬路樹商總會容留外人聚賭事爲老閘捕房訪悉飭探查明請廨出單傳訊又何紹裕等在廣西路開設總會容留會外友人王新生張計光等賭博亦經捕頭查悉飭探往查 
[遺失皮鞋]  
　　張炎官昨乘某號東洋車遺失皮鞋二十雙當卽投報捕房派探查緝 
[尋獲騙子]  
　　騙取大編綢莊綢縐之騙子陳賢芳昨由該號出店周掌生在山東路遇見扭入捕房押候究辦 
[續獲債户]  
　　王德明等在海門廳禀控鮑菊人朱善奎等欠銀不還由該廳移廨協提朱已獲案訊判交保在案昨又由包探邵阿金協同八十八號西探將鮑提獲解入捕房押候解廨訊究 
[捕房記事]  
　　捕房總巡卜羅斯查得福州路總巡捕房審事間通事董福林在外狎妓將董斥革虹口滙山捕房華捕楊承　王三寳違犯警章各罰操兩禮拜王捕再降充四等巡捕四個月楊捕罰洋兩元充公福州路總巡捕房新招華捕徐禮忠王鴻山掌士于顧如茂等四人由卜總巡諭飭張正巡帶赴敎練所訓練 
美租界 
[移提車夫]  
　　東洋車夫唐小意子前因紏搶酒醉西人票洋匿跡西門外由探拘獲寄押該處警局在案昨日由捕房飭探持公廨信票將唐提回押候解辦 
[粤人兇横]  
　　粤人某甲賃居北四川路前晚與伊妻反目突開手槍誤中同居李秦氏之手由氏投報捕房飭探將甲拘入押候送辦氏送同仁醫院醫治 
[請緝逃妻]  
　　應安新賃居百老匯路發慶里五百五十號房屋伊妻伍氏忽於前日逃逸無蹤應即報知捕房飭探查緝 
法租界 
[鐵匠被控]  
　　某西商控鐵匠陳掌生承造鐵灶不能合用前日由廨提訊陳供承造鐵灶言定洋一百廿餘元向索未付反被控告求鑒中西官判令原告先付價洋五成候再飭探往視該灶再行訊斷 
[保人受累]  
　　大昌洋行控范吉夫擔保徐永記將方單抵借銀一千兩逾期不贖旋經被告延開達律師聲請先繳銀二百兩由前獻員核准在案兹因逾限未繳提案復訊范供求寛限聶司馬商之西官判展限三天將銀繳清如違擬辦 
[移提拐匪]  
　　陳保升串拐丹徒女子賣與英界某宅爲婢被失主控奉丹徒縣王大令備文飭差來滬移提前日由探將陳拘至公堂判交來差帶回歸案訊辦 
[兜銷淫畫]  
　　黄景生兜銷淫畫被探查獲拘解公堂請究判押捕房兩禮拜淫畫焚毁 
[出爾反爾]  
　　烟妓鳳金時被鴇母吳張氏凌虐由生母李董氏報知捕房拘解公堂訊究詎董氏忽又投案求免究辦供係受人所愚聶司馬以原告出爾反爾本應重究姑　判罰洋兩元充公 
小説 
[學界小説風流太史（五十五）]  
　　第十五回孫桐卿喜認掌中珠眞梅谷怒革郭公子 
　　且説孫提學認了兩個絶好的乾女兒。心上二十四分的快活。但是有一件心上難處的事情。這一班拖油瓶的官親兄弟一齊跟著孫提學。赶到這個地方來。指望就像開金鑛的一般。好發一注大財回去。不想到任之後。看看這個差使。是不能撤換的。那個差使。又是不能調動的。竟一個人都安置不來。這還罷了。更有那從乾女兒分上。遞過來的。一位孫大老爺要想一個好好的差使。把兩個乾女兒的嘴唇。差不多都要説乾了。過了這許多時。還對付不出一個差使來。撫心自問。心上怎樣的過得去。千思萬想的。想不出個安放的法子來。正在這裡想著。忽然外面傳進一個公益學堂的禀帖來。孫提學拆開看時。原來是公益學堂監督眞大老爺的禀帖。禀帖裏頭。是爲本校支應委員盧俊廷。辦事得力。要請他加給一個委札。以示鼓勵。這原是一件照例的事情。没有不准的。孫提學就提起筆來。批准了就發到文書課去辦稿。這邊的事。且按下不題。只説這位公益學堂監督眞大老爺的來歷。這位眞大老爺。本來是直隷南皮人氏。進士出身。官名呌作維煜。别號梅谷。性情耿直才調風華。俯視風雲。高見山海任你天字第一號大富大貴的人物。到了這位眞大老爺眼裏。也好像是没有看見的一般。要是結交起朋友來。朋友有用他的地方。他便一味的拚命向前。一定要把這件事情辦到了才罷。眞個是一位不慕榮華。不畏權勢。鐵錚錚的人物當著現在的這樣世界。處著如今的齷齪塵寰居然竟會生出一個這樣的人物來。也就算是個三代圭璋。周秦彞鼎了。閒話休提。只説這位眞大老爺。會試中了進士之後殿試就得了一個榜下知縣。雖然心上十分的不願意。也只得隨著一班同榜的知縣。遵例謝恩。恰恰的分發到這個沿海的省分來。到省不上一年。就準補了香山縣。正是這個當兒。那公益學堂的舊監督江太守。調到别處去了。前任的提學使司齊大人。聽了總務科方大人的説話。曉得這位眞大老爺的性情鯁直。吕格端方。便説如今學界裏頭。正少這樣的一個人物。便下了一個委札。把眞大老爺委了公益學堂的監督。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
路事調查 
[調查瓜清路線報告書（再續）]  
　　右表所列以担計者四十七萬零五百九十六担以貨值估計者十七萬零五百七十四兩（作每担值銀三兩計應得貨五萬餘担）以條計者九萬九千條（以三十條作一担計約得三千三百担） 
　　查北貨外運之數每視年歲之豐　以爲贏絀是年以隔年江北水災故北貨歉減如花生豆油芝蔴等不及旺年之半未可爲常年準數 
（三往來瓜洲清江一帶分報洋關之貨） 
　　查運載出人之貨報洋關用三聯單者已列前二表外其餘均由常關釐卡報捐載運此次調查各關卡請爲開報大半尙未獲到未能統合列表惟自去年十月初一始改淮河各卡釐金爲統捐運南之貨統由寳應納捐運北之貨統由瓜洲納捐具間灣邵高郵等局專司驗補因向瓜寳兩處詢查收捐總數以資攷核 
　　（甲）寳應釐局經收運南貨捐 
　　（上年十月起本年七月止）共十個月計收厘金錢三十一萬千零零五百十四文 
　　（乙）瓜洲厘局經收運北貨捐 
　　（上年十一月起本年七月底止）共九個月計收釐金錢三萬八千八百七十四千四百三十八文 
　　瓜局比較向以八九十月爲最旺九月份可收一萬餘串又桐油烟葉皮末香均另歸運北統捐局經收紙由灣頭起捐均不在内 
　　向來釐金秋冬爲旺照寳應下個月瓜洲九個月之捐數一年收收當得四十餘萬串加以運北統捐局經收及高郵灣邵等局補捐統合計算當在五十萬串左右 
　　至其貨物之數則於關局外更就各商會及商號調查諮詢今將大宗貨物約數列下黄豆自上年秋至本年夏止自運河運至鎭江之黄豆有數可核者計二百十萬石有奇 
　　按黄豆除在鎭江轉運外尙在逕入常州等處之貨爲數亦鉅不在上開數目之例 
　　豆餅旺年近百萬擔近時約四五十萬擔 
　　豆油蔴油花生油旺年二十餘萬擔 
　　米榖小麥菉豆等旺年約一百餘萬擔（米榖由寳應高郵運出） 
　　高梁酒約二三萬擔 
　　棗栗等北貨約數萬擔 
　　皮貨向由陸運到瓜洲數未詳 
　　右運南之貨每年約四百數十萬担 
　　布桐油棉花烟葉紙 
　　右運北之貨細數未詳每年約作五十萬担 
　　總上四項由三聯單出入之貨約作二百萬担計算不由三聯單之貨約作四百萬担計算共六百萬担通扯每担一角五分（水運黄豆每石約一百二十斤由船户包運除完税釐外約可得運費一百六七十文至二百文豆餅每担包運約得一百五十文至一百七八十文糖及雜貨每大包一百五十斤計運費二角四五分棉紗一件作二件半算餘貨依包件大小輕重遞如遞減） 
　　每年可得運費九十萬元 
　　江運鹽舊定北鹽十四萬引（計五十六萬包）新增濟南鹽三十萬小引（計一百二十萬包）同德昌南移引十萬（計四十萬包）共二百二十萬包（小引每包約重九十斤）每包運費作一角二分算約得二十六萬四千元（此項鹽引海清鐵路成後必全歸瓜清轉運） 
　　（四）瓜清搭客計數 
　　現時往來鎭清小輪拖船四蒙（每年水漲水落時小輪均須停班）計戴生昌大東每日各備拖船一號合用一小輪拖帶公記招商各一小輪一拖船其價每人官艙二元六角房艙二元客艙一元烟篷五角每拖船客數海關限定不及二百人而中途搭載擁擠恒逾限定之數計每日四家一往一來總數恒在二千人以外（鎭江揚州另開小輪每日三次不計在内）路成開車往來人數更多今作每日買票二千元計算每年可收七十二萬元合貨客兩項收入之約計已在一百九十萬元左右 
　　今約計路成後支出之欵 
　　一官利約作七十萬元計算 
　　一養路費約作三十五萬元計算 
　　以上約共支銀一百零五萬元以入抵支約存餘利銀八十餘萬元即作收入七折計算亦尙可餘二十餘萬元 
　　至路線接通徐州後擴充輸運之貨有可豫計者列下 
　　耀徐玻璃公司製出品（現已出貨） 
　　徐州工藝局品（如線毯紅氈榻椅等類） 
　　嶧縣煤礦採出品（現由華德公司開採已運銷淮河一帶接通徐州後可廣運暢銷） 
　　利國驛鐵礦採鍊品（現用上法開採將來可改良擴充） 
　　徐屬禁種鶯粟後改種之農産品（本年徐州各屬鶯粟僅種十分之一此項地畝必改植他種品物可增銷無數貨物） 
　　其接通海州後之利益除首項所列鹽斤外尙有海州沐陽安東等處 
　　銷裏下河及長江一帶之貨物爲數亦約在百萬件以外 
　　鎭揚各商多言路成之後願改舟運爲車運細詢其故則船運關卡櫛比沿途停頓查騐四百里之水程非二十日左右不能達一也船户運貨遇包袋等件恒多偷竊即如黄豆一項經一月船中之蒸鬱其重量幾加增一成船夥乘機竊賣防禁更難於他貨二也運河淺處甚多冬春之間運貨尤形遲滯三也有此一難故以改車運爲便利耳或謂路成以後税釐改章將毋類於寗滬之糾葛則亦不能但使統計收數不減於舊斷無糾葛之理而商家視前　省却無形之耗削於國於商正復兩益此可無須顧慮者也 
　　至與路線兼籌各端亦須議及一就瓜洲建築碼頭棧房以期火車輪船 
 
 

Page 27

 
 
上下貨物之便利其洋關騐貨可仿上海浦東棧房之例由關派員渡江就騐不必運貨過江往來煩費一裏下河一帶地方殷富河道相通之處宜設備小輪（現已有大達小輪但不能常年行駛）兼置拖船聯絡一氣客貨兩便運載自盛一瓜鎭往來宜專設小輪運送搭客此皆與敷設路線相爲表裏故附及之 
來件 
[上海中國古瓷賽珍會通告]  
　　示一國風敎之樸醇民智之瑰俊詩歌而外厥惟美術不獨音樂圖畫建築雕刻繡組等足以徵國粹而昭文物即陶磁器皿之細亦何莫不然中國開化之早甲於寰宇大匠名工類多勝以人巧不藉機械即製磁一端亦發明最古精美獨擅迄今景德名窰爲時所重幾與隋珠趙璧同輝媚於川嶽相照耀於東西若效韞匵而藏懷眞自寳將何以勵考工之學而饜稽古之心今設中國古磁賽珍會於上海即此物之志也本年七月二號由董事局集議於英副領事威金生之行館在座者威金生君立德而君柯克士君施丹立君愛司可女士福開森君巴君胡二梅君等首由威金生君聲明此事緣起及其宗旨旋經衆議决定於本年西歷十一月第二星期内開辦將中國古磁陳列比賽擬俟蕆事後綜紀本末並附刊所賽各品之種目及圖樣登載中國美術典内以增神州光采業經選定福君爲本會會計員巴君爲本會書記員所有詳細章程及其餘應辦各事宜隨後詳酌妥定此事頗受中西人士所歡迎樂爲賛助者不少江督端午帥曁當世三數巨公亦曾蒙允出其珍秘送交本會陳賽具徵此事之榮譽光寵會員某二君并議將此次陳賽一切細情登諸歐美各美術報並請訂閲世有好古博物之君子賞鑑收藏網羅輻湊不遠萬里并致五都非侈　瑚如意之豪而彰玉敦珠樂之盛共襄美舉樂觀厥成敝會同人不勝企望惟事當創始慮或不周大雅鴻博幸賜敎言無任欣禱函件請寄壳件洋行巴君處可也 
[總則]  
　　一此會歸英國國家亞西亞北清駐滬分會經理命名曰中國古瓷美術賽珍會 
　　二此會以廣羅中國古瓷並彫琢精緻各器以供好古者鑒賞研究爲宗旨閉會後即由會中倩人將各精品以攝影法裒裝成册以廣流傳所收會塲之費如有盈餘即以之購辦書籍及中國古器送入北清駐滬分會藏書樓中 
　　三會中一應事宜歸各會董經理各會董亦可另請帮董襄助 
[賽會規則]  
　　一會所設於上海德律風公司樓上擇於一千九百零八年十一月第二星期内開幕以五日爲限凡往游覽者入塲劵單日者一元五日總劵三元 
　　二如蒙海内收藏家以瓷器各物寄　者可向書記董事處取空白賽會單將各器皿時代等第詳註單内郵寄書　董事處以便代爲照料但須於開會之先一日寄到 
　　三赴賽諸君運送各器皿時一切須自行經理入會後僵董爲擇地陳列倘有意外之毁壞　董不任其責 
　　四所賽之物須註明主人之姓名 
　　五赴賽之物本會均爲保火險其保費歸本會會董擔任支付 
　　六合格赴賽之品開列如下漢唐宋元明及康熙乾隆嘉慶道光歷朝之瓷淘各器並瑪瑙器水晶器琉璃器彫漆器燒瓷器玉器 
　　七凡赴賽之品如查看贋鼎會董有止賽之　 
振務 
[戊申年各善士捐助洋錢]  
　　劉寅生助洋五元文和清助洋廿元杜寳琳助洋廿元潘玉貴洋一元三經堂蔣助洋廿四元周慶和助洋一元宋國卿助洋五元于有慶助洋一元樊春田助洋五元林鵬英助洋一元張松竹堂助洋二元羅有培助洋一元賀志楨助洋一元蘆馬助洋一元藩署蔣濟川潘子楚涂體安胡榮瑞合助洋十元孟文海洋二元史壽泉助洋四元徐允明助洋二元桐華助洋二元王鳳翔助洋二元何盛林助洋念元楊金標助洋一元陳邦岐助洋五元路子秋助洋一元曹建發助洋一元陳子林助洋一元陳澤培助洋一元周協興助洋一元永豐緞莊助洋五元保安公所助洋一元石東山助洋六元周秀峯助洋二元楊樹亭助洋二元無名氏助洋一元陳雲山助洋一元四知堂楊助洋一元陳春廷助洋四元三禮堂聶助洋五元張榮定助洋一元順興棧助洋一元耿清池助洋二元支繩祖助洋一元施　奎助洋一元學啓堂陳助洋二元鄭敬之助洋一元新順行助小洋四角郭松齡助洋一元泰昌行助洋一元陳海如助洋一元釣船公所助洋一元王尙銘助洋一元敦睦堂黄助洋一元王起順助洋二元知遇子助洋一元張玉山助洋一元無名氏助洋一元冉門曹氏助洋一元聚星堂陳助洋一元尹門劉氏助洋一元蘭陵肅助洋一元李門趙氏助洋一元知不足齋助洋一元李少翔助洋一元梁藎臣助洋二元張靜寰助洋一元王景堂助洋二元謝春庭助洋二元徐敦和助洋二元桂金標助洋八元李炳南助洋一元陳澤民助洋二元公益齋助洋二元無名氏助洋一元愛吾盧助洋二元王錦文助洋一元李湘榮助洋一元任定遠助洋一元李奉玖助洋二元郎鴻翼助洋五元孫海如助洋一元雲子元助洋一元張子清助洋一元封雪澄助洋二元陳秀之助洋一元劉華亭助洋三元戴贊周助洋一元聞世榮助洋二元愼德堂徐助洋一元林子新助洋二元周錦坡助洋一元石振聲助洋二元趙　彬助小洋五角張治安助洋二元黎照堂助洋一元楊士斌助洋一元退思子助洋一元劉相忠助洋一元顧順甫助洋二元周維屏助洋一元黄日升助洋一元張子貞助洋二元嚴二如助洋四元王子涵助洋四元孫少卿助洋三元張桐生助洋二元王念均助洋三元從善堂助洋二元中山徐助洋一元仁壽堂吕助洋二元二江亦秋助洋一元高裕田助洋一元胡伯虞助洋二元陳愼之助洋三元　楊音卿助洋二元江小坡助洋一元楊誼卿且洋一元唐少芳助洋一元　怡燕堂助洋二元　敦禮堂助洋一元孫綬廷助洋一元司毛旭助洋一元正心于助洋二元蘇陰卿助洋一元汪壽生助洋一元王少芝助洋二元萬雨田助洋四元李漢泉助洋一元王子良助洋四元王雨亭助洋一元賈殿臣助洋一元賈心如楊建齊饒馥亭周運西合助大洋一元小洋十角趙子明助洋一元吕鈺甫助洋二元李培軒助洋一元崔立亭魏書紳合助洋一元王星五史佩章合助洋一元邢瑞浦助洋一元楊逢三助洋一元益善堂助洋八元無名氏助洋廿元和豐莊代募徐太太助洋一元寳山縣募北平無名氏助洋十元又九思堂張助洋二元又周玉林助洋一元又陸蘭軒助洋一元又竹林居士助洋四元又周愛蓮堂助洋二元又王蓮生助洋一元又王廖二人助錢二千文又汪甯尹氏助洋二元又裕源仁莊助洋十元連壽山助洋十元鄭維先助洋十元王硯樵且洋五元蘇州裕源　啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
