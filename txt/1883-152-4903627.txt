# 1883 - 152 - 4903627

 

Page 1

 
 
[前後漢書出售] [  點石齋主人啓]  
　　本齋石印書籍近來愈加精妙不特字畵淸楚而且墨色停勻足令閱者賞心娛目以故每成一書爭相購買前印史記縮成四本點畫淸爽朗若列眉早巳不脛而走茲復將前後漢書縮照印出前漢書訂爲六本後漢書訂爲四本皆用堅木夾板綢面裝訂精雅絕倫與史記大小一律以便將來念四史陸續印成無少參差刻已工竣定於十五日出售每部兩套收回工本洋四元五⾓正售處仍照曩例諸君幸卽賜顧可也 
[本館告白]  
　　本舘前擬將光緒八年分頒發之　諭旨按日彚齊敬謹恭錄刊行以便各官紳隨時循讀現已工竣每部釘成一大本其版口與本報內之附張彷彿每本收回紙料印工洋一⾓五分準於四月十二日出書本埠申昌書畵室暨各外埠之賣申報人均可向之償購也 
[四書味根錄出售] [  點石齋主人啓]  
　　石印縮本畵籍創自本齋近復精益求精每一書出購者爭先恐後四書味根錄一書向無善本本齋特倩名手抄寫校雔遵照相石印法原書十六册總成兩本易繁就簡旣便舟車而字劃淸楚又復逐句加圈雖能鍾　視一目瞭如較諸行稠字密注目熟視而難分行句者有霄壞之別現巳印訂成書統售於華商荷記准於四月十三日出書每部實價洋一元五⾓仍由上海申報舘間壁申昌書畵室發售外埠在發賣申報處並申地各書坊後馬路乾記衖蔣同泰綢莊分銷 
[論齋匪]  
　　近日武昌漢口有齋匪擾亂情事淸淮一帶亦屢有所聞竊嘆夫世人之愚而有司之夢夢者亦殊不可解也夫所謂齋匪者何以吃素念所哄動人心亟竊愚無知每易爲其所惑名目不一而其實則同愚夫之翕從不過曰可修來生之福耳在蠢蠢之衆惑於邪說而相與從亂彼其初意亦非欲爲亂也第旣惑其說則必敬愛其人名曰師徒則不啻以手足捍頭目凡其號令皆莫敢違激而爲變殊爲易易迨亂形已露面後宮府起而剝除之其爲首睹逆自是罪無可挽而脅從諸人同遭駢戮其意又若可矜然茍稍存姑息之愛則又恐滋蔓難圖此其事誠有兩難者矣顧當軸者於事前則毫無防範一聽愚夫愚婦之受匪人煽惑而不爲之計臨時又未能覺察偶有風聲人言藉藉而仍以爲民之訛言不足介意聽諸悠悠之口絕無綢繆未雨之方此則大可慮之事也武漢之事該匪等處心積慮實已匪伊朝夕約期舉事雲合響應一處亂作卽各處齋應雖曰烏合之衆然肘掖之間變起倉卒四面八方皆爲匪黨吾　良平不能施其謀賁育不能逞其勇具有不潰敗决裂者幾希矣今武漢之事幸而有朱把總於無意之中恰與匪遇誘之入夥而朱把總遂將計就計假與聨絡而潛爲告變因得乘匪未起立卽捕獲所謂迅雷不及掩耳匪黨乃不能成事耳試思此等吃素念佛之人何地蔑有匪特武漢淸淮而已也城市鄕鎭無知男女倡爲念佛之說或七人或九人或四十九人爲一會羣聚於社廟菴堂等處持珠朗誦大都婦女居多而男于亦圖有之老者居多而壯夫亦間有之地有紳耆亦但笑其無謂而從未禀官查禁葢分以爲此等事無足介意也然苟有人爲之禮惑引誘則此等人何一不是齋匪嘗間嘉慶李年川楚白蓮教匪布散徒黨雖京都亦有潜匿其起事也本亦尅期四面俱應嗣因與都中煤販相爭煤販人衆匪黨有被傷者遂一聲號令拔刀相向煤販見其用刀喝之曰反乎匪黨遂先期舉事直撲禁門爾時有在南貨店爲夥者正在包物聞號卽從櫃上一躍而出提刀入伍凡此類者不一而足幾於遍地皆匪黨倘非成皇帝在靑宮開槍擊斃匪首二人則其禍何堪設想耶然該匪終以先斯遽發不及約會衆匪一舉齊起故其禍尚不甚烈而蔓延亦有年所勞師糜餉而後底定可見教匪之患實有防不勝防者奈何竟不以爲意也此次朱把總告變上憲猶疑其未實幾幾乎坐失機宜幸而朱把總一力堅持絕無阿順并以身家具結始得以動上官之聽而姑飭兵掩捕乃立卽破案倘再一游移則不特武漢一處民生塗炭恐他處亦將有遙應者安知川楚之變不復見於今日也夫近來人心大抵喜動而惡靜思亂者正復不少卽如各處裁撤營勇游手無事者何限哥老一會不啻遍地皆是盞哥老之會在初起時不過以同鄕氣誼彼此聨絡可以互相照應哥老云者猶言老哥之意四海之內皆兄弟並無深意存爭其間繼而漸結漸多蔓延各處凡屬痞棍匪徒罔不入會匪營中之哨弁統領亦多係會中人聲應氣求其勢益盛此等人雖與齋匪分門別戶然其伺隙而動求逞其志則固具有同情一旦禍機猝發以此等兵勇攻剿齋匪誠學泒　一氣訢合無閱又安足恃况法人在安南與中國頗　齟齬之勢外釁一啓內變或乘機竊發實爲大可慮之事所願當軸諸公勿視爲癬疥之疾而輕視之勿因現己畧定而淡忘之密以察之靜以鎭之愼以防之從容而解散之此則抱杞人之區者所願效鉛刀之一割者爾 
[諭旨恭錄]  
　　○四月初六日奉　上諭倪文蔚奏神靈顯應請頒匾額並勅加封號列入祀典一摺廣西鬱林州寒山廟供祀龍神迭著靈應上年秋間雨澤愆期田禾枯稿經該地方官設壇祈禱立沛甘霖實深寅感着南書房翰林恭書匾額一方交倪文蔚祗領敬謹懸挂所請敕加封號列入祀典之處着禮部議奏欽此 
[法人叵測]  
　　○近來法國兵船在上海香港一帶海面不時來往上海諸西人咸疑爲法人將以防中國發兵南下又閱外田報知法國又發一兵船來華己於三月廿四行抵新加坡然則法人之意誠叵測哉 
[民教不和續聞]  
　　○昨報載雲南民教不和法國教士爲土人所戕害一節兹聞雲南地方因此一事不勝惶懼并悉爲首肇事之人官己訪知名姓業經嚴拿重究俟有續聞再行登錄 
[電音錄要]  
　　○本月初十日倫敦發來電音登諸字林西字報言法國前擬定用兵安南之兵費數目現在各官均巳議准外務大臣并言辦理此事不畏中田阻撓也 
[外洋消息]  
　　○前日英公司輪船來滬帶來外洋新聞帋言二月二十四日駐德欽使李丹崖觀察往見德國外務大臣晤談至半點鐘時外人皆揣爲汕頭之事或者業已議妥不久卽可了結也又言刻下中國托總國斯答丁五　岡船廠定造挖泥機船一艘長約二十丈闊約三丈餘皆以鐵爲之其機器又可行船又可挖泥其所挖出之泥卽從船底上放出運機捷向挖泥多將來製成之後卽駛行來華無煩他船拖帶也又言有西人之寓居安南東京者於正月十四日所發一信登諸外國報云法人辦安南東京一節竟不畏中国阻撓以爲安南由法人治理妥貼則華人生意亦大 
 
 

Page 2

 
 
有裨益而安南人亦皆欣喜緣有法兵在安南則可藉資保護以禦黑旗黨人而雲南界邊往來之路不致爲該黨所遏塞也又言英國開設水產博物院中田亦有各種物件送去刻已運到統計六車并有中國木匠兩人同去將來排列中國各物之處必須仍照中國房屋之式池橋水榭莫不畢備也 
[電線工竣]  
　　○香港西字報言廣東九龍之電線業於本月初三日竣工裝至轉灣地方而止聞香港英員巳允其設線以通港中惟此時線雖裝成尚未通報蓋須俟局房造就司事派定然後方可舉行也 
[設電細情]  
　　○前報載日本設電線以　朝鮮一節兹閱日本報更爲詳盡爰再錄之據云瑞典國大北電綫公司頃與日政府定約將長崎至上海之單電線加爲雙綫其一綫由長崎海底　肥前呼子港上岸再沉海底經壹岐對馬直達至朝鮮釜山所有壹岐對馬呼子港以及釜山新設分局　歸日本政府管理以二十五年爲期限日本政府不得另與別處安設電線直通朝鮮惟日本政府發至朝鮮之電信大北公司收費二分之一是以政府泒電信局長石井於三月二十五日起身赴各地興工督辦矣 
[高事雜錄]  
　　○日本報載高麗釜山來信云日本泒駐朝鮮公使館之磯林都司現遊歷朝鮮內地約四月底方可回京至所過之處頗爲安靜各地方官款待亦極其優渥也又云上月十六日竹添公使偕比　艦長笠間仁川副領事杉村屬官木下諸氏帶領護衞兵一小隊謁見高王翌日公使約同艦長笠間氏拜會中國吳軍門十八日公使親閱護衛兵操練自早六點鐘至下午六點鐘操畢賞賜將校五六員兵士二十名又言朝鮮兵隊攺用中國軍服又高廷近時雇用日本人牛場卓藏等五六名期於下月發兌新聞紙且將往來道路加意修繕務期可通車行云今年該地寒氣比之去年氣侯約減十五度各處山頂積雪以及川澤水凍盡已融化矣又云朝鮮使臣朴君泳孝回國之後高廷授爲漢城判尹之職樸君令盡革舊俗并將城內露　拆去民間頗騰物議近聞高麗廷臣有奏請高王將朴君撤任以安民情之說云 
[日報彚譯]  
　　○日本報言去歲檀香山主遣使臣與日本政府訂約內載招工之條是以日本政府亦泒公使杉君往該島查其開拓情形並賀島主加冕之禮今聞公使抵該島時日本人已有百二十名在彼傭工俱覺興旺見公使抵島時咸來欣迎杉君每逢公餘之暇招伊等至旅舘叙談詢問本處情形及公使歸時伊等皆依依不捨內有萬次郎者係播州龍野人向業水夫十年前至該島今己積有萬金將銀六百元托杉君順使帶回故鄉矣又云自明治十二年四月間日本廢琉球爲縣政府卽派鍋島直彬爲該處縣令遇事教導行日本制度至十四年四月間政府又委上杉茂憲代之今年四月間上杉茂憲調回東京授爲元老院議官之職其冲繩縣令一缺政府卽泒岩村通俊任之蓋冲繩縣一缺政府定以二年爲一任也又云日本向來所織綢絹其費甚大價亦昻貴而織戒之綢縀則與中英兩國大相懸殊蓋一切製法不精故也今業此者議欲講求中英兩國製造之法禀請政府泒五百女工赴中英兩國學習刻蒙允准　算費用中國各物皆廉故擬先派女工若干人來中土學習也又云東京之上野山林壑深幽傍依墨江山色靑葱波光掩映誠勝境也山中有博物館勸業館近山一帶則栽櫻花數百株每逢三月花開似錦遊人如織名公巨卿多於公餘之暇　賞其中今歲適値山中排設水產博覽大會是會乃聚本國之水族漁家之器械並各國之珍寶星羅棋布萃於一地故遊此地者不但賞玩風景更可藉捕見聞上月日皇駕幸會場逾歷各所見藏設諸物光煇耀目燦然可觀日皇深爲喜悅並往場內購買珍珠四顆　瑚樹三枝以及水豹皮玳瑁各物甚多聞賣　獲利頗厚盖日皇欲以此獎人力而激百工也又云日本自有黨會以來惹事生端莫此爲甚官長則有帝政立憲攺進等黨士民則有民權自由等黨分門別類各種黨派甚多其中惟自由黨人最盛行爲亦多狂悖滋事之案亦不勝枚　去歲該黨人曾在福島　犯事已經被官拿獲爲首河野廣中氏監禁在案不料上月高田地方又有該黨人紏衆謀爲不軌幸被地方官偵知飭捕逮獲數十名其中爲首數名聞將解任東京司法省訊辦高田地方自被亂之後民心頗不安靜各路巡查盤詰甚嚴往該處貿易之人皆裹足不前以致生意日形衰頹刻聞該管縣令出求曉諭民心漸安而各處會黨有鑑於是亦稍歛跡不似從前之毫無顧忌矣又聞東京司法省衙門連日案件紛繁問官自早訊起直至晚十二點鐘方停大都審訊福島高田之案也又言日本陸軍武弁向例凡乘馬之際卽帶馬夫同行今相處歐州各國武官素無隨帶馬夫之事卽將馬夫一頂裁去矣又云本月初五日有西彼杵郡村民西原氏五名駕小船裝載薪柴來港之際於伊王島地方忽遇暴風船遭沉覆命在呼吸幸得廣島縣之漁船看見趕卽上前施救卽將西原松本根津西原新等四名救起載至本港禀報地方官設法安插該漁船　避風險救護多人業出方官申請朝廷給予旌賞矣又云巡查馬場氏於上月二十二日夜九點鐘時在該郡之守山村地方巡緝盜賊適於路上遇一男子觀其形跡可疑　叱問汝非小峯梅吉乎其人似育驚　之狀卽上前捉拿不料其人拔出短刀將馬場氏砍傷面部數處　馬場氏仍不放手猶取繩綑鄰該賊情急拚命忿鬥又傷馬場夭手足數處以致身負重傷只得聽其逃脫目下正在加緊嚴捕至今不知去向當將馬場氏由警察署送人病院醫治而同事各警官不時赴病院慰問身雖略愈然負傷過重一時殊難就座而辦公之盡職如巡查馬場氏者亦足嘉也又閱大阪日報云日本國家近新立一銀行於東京謂之日本銀行擇於上月二十八甘開辦其屋宇之華麗舖陳之齊整筆難形容是日道賀者貴官巨商接　於途數逾千百而四方之來觀者尤不計其數其行前圍以竹籬以限游人並借巡查數十名分站兩旁以資彈壓總辦吉原氏率屬出迎主賓欵治飲至夜十點鐘始散又云近接東京電報言政府近日添設三縣日佐賀日官崎曰富山均各派員調補矣 
[靈輀回籍]  
　　○前四川學使朱肯甫宮詹靈柩於前日抵申家人約有百餘名聞擬趁江天輪船回籍約十四五日可以到餘姚也 
[袁江官報]  
　　○護漕憲譚序初方伯定於十一日接篆慶蘭圃河憲予十四由舟赴任二十六日接篆云○淸河縣教諭伍允寬奉藩憲委署於上月二十六日來浦二十八日接印○初四日漕轅牌示准署堰盱廳同知蔡鎭着卽赴任○淸江二段保甲委候補大使陳祟榮代理 
[袁江雜錄]  
　　○鈴轅畫暖畫閣風淸開綺席而稱觴捧仙桃以介壽此四月初二日漕憲五十大慶凡𨽻帡幪者宜乎冠裳楚楚步履鏘鏘輿馬喧闐終繹於途矣乃漕憲財喜淸靜惡囂煩自鎭憲道憲以次均一槪謝絕各屬官更無論矣壽文壽詩以及鞭砲畫燭亦一槪壁返各禮物更無論矣以此湯文正之抄汪鈍翁壽序一事不可後先輝映耶○兩淮鹽務候補人員例有額定薪銀以贍其身家無如候補者日漸擁濟後來未免有向隅之嘆今自徐分轉星槎蒞　海州分司後復將坐領薪水廣出三十分每分銀八兩使其帮同緝私分轉之體恤同官眞不愧杜少陵廣厦萬間之襟抱也○自前月中　以來細雨廉纖時陰時晴天氣嫩憲蠶性畏冷頗難調護卽低田所秀之麥被水所浸生機欲絕倘能早日放晴收成或可不致大耗耳○淮屬縣考本定二月二十日當因阜寍考棚工程未竣淸河桃源料理漕船過境是以展緩日期迨至三月二十日業經出示曉諭各童於四月十六日取齊復因教匪訛傳民心不定阜寍考棚仍未建成又攺示於本月二十日開考前三日取齊自此長日如年想屇時馬遲枚速當必各盡所長矣○鹽河挖出之石玲瓏剔透具有山形若作盆盎淸供掩映於花間草際頂多雅趣故擔筐來浦售賣者點綴街 
 
 

Page 3

 
 
衢間實繁有徒特未知有米顚其人否○每歲四月中例有都天盛會雖係無益之事然肩挑負販之流藉此獲利者亦復不少今歲先因教匪暫從緩議兹聞譚方伯不日蒞止居人無不望風而慄且市面淸淡亦樂得而作罷議焉○淸河雉堞臨河城根卽運河堤堤沿𨻶地每爲河兵偷租於各柴廠向者火患屢作幾致累及城內各官憲遂大申禁令凡沿城脚一帶柴堆槪令淸除誠要政也無如日久玩生近自北門迤西綿綿不斷約有二三里倘不爲徒薪之計恐火患靡有己時也 
[江西官報]  
　　○三月十九日藩憲牌示吏部咨覆分先典史淩兆駿准補南康縣典史員缺應行飭赴新任三月十八日撫憲牌示現在報名投課各候補州縣定於三月二十一日辰刻來轅聽候又牌示擇於三月二十三日換戴凉帽又聞調署南新二縣於二十一日辰　接印四月初三日進署前任南昌縣賀於三月廿八日起程赴豐城縣新任云四月初一日藩憲牌示委署永新縣上坪司范杞據禀無力赴任繳委所遺汎務以補用典史吳曾塗署理 
[違禁造屋]  
　　○江西城內合同巷前年有萬壽宮圍墻外店屋二十餘間被焚本係官街屋基被人佔造故官憲禁止以後不准復造乃今年有蘇某於四月間雇匠造屋業已上梁被巷內衆隣用繩牽倒並具禀縣中將　蘇以違禁之咎云 
[宜昌疫症]  
　　○宜昌傳來消息云近日該處霍亂之症盛行城內諸人犯此症而死者甚衆現已漸及城外聞有一家六口因患是症竟死其四天灾之流行可畏哉 
[父子重逢]  
　　○杭省下城豆腐巷內有李小毛者工師之巨擘也年近花甲而抱鄧攸之戚數年前收一螟蛉子雖虫呼類我而羝每觸藩是以父子之間不甚相得也先是李髪妻本有一子一女因妻早死以子女托隣婦代撫之次年寇陷杭城李爲賊擄去而子女亦流離散失生死遂不復知矣是時子方五歲而女亦僅七齡亂後有人傳說其子爲某堊人帶去賣與某僧寺爲沙彌然亦得諸風聞無從考其下落其後李自賊中逃歸續娶一婦而卒無所出不得己抱他人子聊勝於無今歲二月二十一日巷內大火李之住宅亦遭一炬幸李爲人誠信諸東家皆信任之共解囊以助遂得重興土本不日而頓復舊觀是日李方於新屋中設宴盖一以酬親友救火之勞一以爲大厦落成之慶也賓朋滿座拇戰方酣突來一少年僧徧揖座客問誰爲李某者李應聲而出轉詢所自則僧巳長跪叩頭流淚而言曰兒卽五歲失去之于也李聞之驚喜參半急欲聆其顚末僧自陳爲新墅火德廟中某僧之徒某僧於去秋病革時始明告曰汝係杭省孩兒巷內木作李某之子也自五歲賣入廟中今巳二十八歲矣汝父如在試訪之或可父子重逢也言畢而逝兒自去秋卽至杭訪問徧求不得今春因天竺進香之使重來尋覓偶問及巷口之茶愽士得知其細云云李心中大喜奈面目已各不相認難辨眞僞幸有舊時鄰居之兩老嫗尚在令其辨識兩嫗一見决爲是子無疑盖緣其頸後腦後皆有暗記也兩老婚撫之流淚而李與子亦相抱大哭其後母亦出而撫之滿堂賓客無不代爲揮淚者一客獨捧觴而起曰此事當爲主人賀何徒作楚囚相對耶於是滿座歡笑盡醉而散聞李欲勸其子蓄髪還俗子執意不可盖廟中香火賴其主持且其手下收有兩徒不能以廿餘載苦行付之流水云此事衆所目　因備記之 
[金陵瑣聞]  
　　○某甲者不知何許人也宦遊秣陵寓於狀元境客棧携一幼僮自隨年僅十六七頗解人意甲好爲狹邪之遊而僮亦血氣未定不覺見獵心喜乃伺主人睡後卽偷步主人後塵未幾囊中金盡遂暗將主人衣履付諸質庫以爲買笑之資嗣竟數日不歸主人心疑及查檢衣物則己化彩蝶飛去急覓人四出巡邏始挾之以歸主人憐其幼薄加訓飭卽置之不問而該僮天性未漓撫躬自愧遂於夜間服阿芙蓉自盡及次早衆人知覺則已不及灌救矣○金陵近來盜案疉見本月初三日又有易中和錢土店被刼之事該店開設於江寍大勝關鎭上是夜三鼓後忽有人明火執杖劈門而入計失去并蚨五十九元烟土五十餘兩及衣服二十餘件並友人所存皮箱一隻當經地保投縣報明桂邑尊卽親往履勘一面嚴諭捕役勒令具限跴緝未知能破案否○自前月杪暴熱之後繼以大雨滂沱氣候亦漸轉冷本月以來微雲似幕細雨如絲頗似養花天氣惟節候已交夏令而峭寒逼人太重一麥未免受傷是則擊壤老農所以急望陽烏稅駕也○某甲者籍　湘中以軍功洊保游擊從軍關外而留其家屬於秣陵家中有一妻並于女各一子年尚幼而女則已及笄頗有大家風範貌亦端麗前日甲妻誤信鴆媒遽將女許字某丙之子丙恐事有中變急擇日迎娶迨過門之後始知丙業成衣所居又極逼仄幸丙子去歲巳入太平縣庠新人尚借此自慰然觀者究爲抱屈而甲妻聞之亦悔恨切骨欲得水人而甘心及遺人四比尋之則已如黃鵠高飛不復知所在矣○某媼者秣陵人因家貧不能過度乃傭于富人仰十指以受値嫗有子年已而立然素無　不治生產嫗知不足深恃私集洋蚨數十元存於主家以爲日後養生送死之費前月嫗有姪媳臨辱接媼前往照料迨媼去後某于卽設法將存尖騙去及媼復來主家告知前事媼大驚失色急問其子則己用凈盡媼念半生辛苦一旦爲不肖子浪費無復生人之趣遽於夜間服阿芙蓉而死次日主家始知憐其服役多年子以棺槨之資令其子自行收殮云○寍江縣試本有三月初十日舉行之說嗣因上江　縣更調在卽是以暫緩現在七縣會商已通禀各憲定於本月初十日一骼開考約計院試當在暑浪凉生之候矣○某甲者湘中人也以行伍起农洊擢都戎缺少人多故仍　水師管帶舢板砲艇春初甲因染疾謝世僅遺一妻雖年已三旬而貌猶都麗有同營哨官某乙見而艷之因讬媒嫗　致殷勤欲效求鳳之舉甲妻曰孑然一身飄流異地本如水上浮萍無所倚賴前途旣不以齒長見棄須先送聘禮百金俟前去管塟已畢然後安心相隨耳媒嫗返命乙喜從之迨吉期已近忽有某丙者素稱無賴向與甲友遽山阻曰甲我兄弟也今甲雖亡甲婦理應扶柩回籍何得另抱琵琶此事我必不允後經乙託人勸其勿中梗許以重酬丙遂緘口無言懷金逡巡而去而乙始得成其好事云 
[孝行司嘉]  
　　○周德廷楚北天門人也早失椿蔭母子僑庽於　江煆鐵爲業侍母極孝所賺微資悉以供甘旨年二十許尚未娶也後値母喪家貧不能購棺衆憐之醵資相助棺殮旣畢停柩於鳩水之南地當曠野德庭乃於柩傍搭一茅蓬棲止其中寒暑無間左近有關帝廟廟中老僧憐其孝供給飲食無虛日如是者四年縣令聞　嘉之乃率邑中紳耆以鼓樂迎德庭於柩側觀者如雲此係楚友函述者噫古之人廬墓十年人有譏其于譽者矣然而善善從長一節堪稱亦何妨表而錄之 
[自貽伊戚]  
　　○江憲駐防城土人名之曰皇城以其地爲前明紫禁城也城西有白下亭卽古白下縣所治後人因名其出入之小門爲白下門高季迪白下有山皆繞郭曹始能春光白下無多日　漁洋白門一決須臾事皆指此也該處有隙地延袤約十數畆不知誰氏之戶籍亂後已鞠爲茂草久無過而問者有某甲創　　舍於其上借地利之坐廢遂日事　镢或擕鴉鋤月種梅花或呼龍耕烟種瑤草久之而春初　韭秋末晚菘居然一大菜測矣由是淸晨一擔呼賣街頭與深巷賣花聲參差相應歸而市白粲米花猪肉與妻子笑語醉飽於士堦茅茨之間無懷氏之民與葛天氏之民與此樂誠不可及也某乙者以莩末而敦洽比者也見甲種値無主之業己一生吃着不盡心豔之思割管幼安之席求之甲甲不可乙遂投役營下爲羡卒俗語云秀才遇了兵有理說不淸拿謂此可以脅甲也一日邀中相叙於某茶室復申前說惜無有爲之解圍者乙 
 
 

Page 4

 
 
遽上前批甲頰者再甲乘間得脫哭訴於某營席地待乙乙旣歸哨官遂十　鴨嘴棍五十下並諭甲如再相擾准其扭禀定照軍　從事乙相顧失色各叩頭而出論者謂乙之所以篡名軍籍者圖甲耳而不知春蠶作繭繭成反以自縛否則一無拘束如盤空蒼鷹饑則攫肉以相噉飽則側翅而遠颺甲又將奈伊何哉自貽伊戚乙殆有焉 
[沈船拍賣]  
　　○三月念八日營口大風損壞領港船一艘次日船底見已滔於沙泥中聞此船裝有生鐵所以陷入極深本月初三下午拍賣與撑舢板人計銀五十二兩惟拔起後船中人桅仍須歸還船主據稱船中生鐵有三四十担銅器有七八担尚有金表一隻洋銀二十元如能尋獲表洋則工價已出矣卽使不得表洋能撈起生鐵銅器什物計亦不至虧本又聞新製此船時工料銀約用千餘兩今陷在軟沙設無大損當能售價二三百金也 
[以寶爲寶]  
　　○荊州孝廉某世族也諸父昆季列名賢書者不一其人家藏鼎彝圖畫最富撫摩秦漢規仿晉唐世間之寶悉萃孝廉之家而孝廉曰居今而嗜古者𨓜情也有宜今之物人人知所嗜而俱不言其所嗜者矯情也予有所嗜予不嫌於自溷於是以寶癖名其嗜寶也每官寶予以天地元黃次其數貯以沈香之櫝襲以蜀錦之囊偶當風和日麗烹茗焚香出所藏物雜陳於琴書翰墨之旁鏗乎其體翹乎其邊燦乎其紋皎乎其色孝廉流覽於目鑒其精光之焜耀摩挲於手又賞其質性之堅凝也或有以懷寶賈禍戒孝廉孝廉不爲動然而孝廉之品度固渾如金而温如玉也天下之寶無逾於金玉孝廉有此二寶卽寶其寶乎庸何傷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[津人回籍]  
　　○津人李占鰲等送縣後除將李收禁外其餘津人十六名本擬遞解回籍日前由豐順輪船先解六名十一日早又由利運輪船解四名今晨又由永淸輪船解六名業已悉數遞解矣 
[妓女吞煙]  
　　○英租界西合興里有某妓女與寍人某甲相狎雙宿雙飛永朝永夕眞不數漢家温柔鄕也前夜甲與友人某乙同至妓處乙忽失摺扇一柄徧尋不見欲令傭婦賠償傭婦出言不遜乙勃然大怒欲揮以老拳甲與妓從中排勸頗費氣力次日甲竟不到妓處妓以爲此必傭婦開罪于乙甲亦因此不來遂倚門而望佇立良久而意中人仍不見來正在懊惱適見乙翩翩然來妓迎謂曰昨宵孟浪幸勿介意且賜甲何以不來得毋介介於傭婦乎乙日非也甲另有新歡不念舊好矣聞昨夜宿於淸河里某妓院刻下尚未出門妓聞言卽懇乙領往某妓院附近處欲伺甲出而與之理論乙遂與同往則見甲自妓院出妓卽與之口⾓又同甲至已處乙已乘間別往妓歸後僞自修飾而暗吞洋烟令傭婦雇馬車欲往靜安寺游玩此時甲已覺妓之顔色有異旣登車卽囑馬夫駕至仁濟醫院妓尚不肯不車甲乃挽妓入醫院醫生如法救治雖經嘔吐而生死尚未定也噫望之子兮不來鬱余懷而誰訴妓殆深於情者乎然世間不少薄倖兒郎寄語有情人愼毋自毁紅顔遽悲黃土也 
[水手被押]  
　　○法租界洋涇浜一帶頗多外國酒店前日傍晚時有法國水手四人入內飲酒酩酊而歸醉態可掬見人輙打適法西據到來一水手卽將西捕毆打該西捕初則猝不及防繼則寡不敵衆遂回禀捕頭派中西捕前往協拿則三人早已遠颺祇拘一人管押一宵然後釋放云 
[點燈贖罪]  
　　○裹虹口恒來槽坊內有皮匠某甲因家居鄕間每晚必將皮匠檐寄放於該槽坊內至次日而往取如是者已五六牟認某甲陽則以寄担爲名而陰則以胠篋爲事每晨入內挑擔必竊米而出數日前忽被該坊夥窺破當場獲住後經衆人解勸令某甲裝點路燈四盞甲亦自知其過允點路燈以贖罪戾云 
[別生枝節]  
　　○妓女李秀寶從良一事經妓母胡殷氏續禀已蒙陳太守批准覆訊旋因有人從中勸胡殷氏照官斷之身價外酌加若干以免經訟事已說妥然李秀寶前在王金珠家爲娼時尚有帶擋洋迨李秀寶贖身而帶擋尚未料理是以王金珠之母干氏尋見李之兄長胡竹淇爭論不休由捕一併拘送英公堂干氏申訴前因胡竹淇供此事與我無干陳太守謂李秀寶從良之案本當覆訊今又別生枝節本分府當澈底根究姑著干明白具訴胡竹淇管押 
[代客出票]  
　　○廣泰公司東投英領事署訴稱曾被住居西公和里之妓女李鳳仙借去洋三百元立有借票係王潔亭代筆載明華歷三月底淸還至期向素無着今將借票呈請訊追由司歸領事備函并將借票照會陳太守飭差傳妓李鳳仙到案於昨晨會訊原告洋人投案申訴李鳳仙供客人洪信之前在廣秦公司經收房租因虧空洋三百元洋東催歸無着意欲控追洪乃向我婉商言欲回寍波措辦銀洋而洋東迫不及待令我代出期票一紙决勿相累詎今已到期而洪尚未返滬我知洪住寍波慈溪縣城內洪港街頭地方容卽央人前往追洪來滬陳太守閱據係李鳳仙簽名者應准照追旣稱與洪代出着先賠繳洋百元餘限一禮拜追洪來滬料理倘逾限不至惟爾是問票據存堂夫緩急人所時有而勾欄中人乃肯代客出票亦近今所罕觀者矣 
[認限催人]  
　　○怡和洋行之西人某投英領事署控稱曾被開元泰報關號之津人徐兆賢積欠水脚銀四千餘兩現聞元泰號已攺爲元泰容棧向索銀兩徐則避匿不見請爲提究由司副領事照會陳太守飭差傳徐到案候訊及原差往傳徐兆賢當有徐之胞侄徐景棠稱叔不在滬願代伊投質隨同差到案怡和洋行之西人申訴前因徐景棠供叔父徐兆賢欠怡和行之銀兩本當料理今叔在招商局辦事現往通州求思寬限十日卽當函追來滬太守商之司副領事俯准所請着卽具限保釋 
[押舗可惡]  
　　○昨儲涌大守臨法捕房時據朱蕙生訴稱有印花布帳一頂係向友人處借來者於正月初四日質於城河浜小押鋪得錢二百五十文昨日持票向贖而該舗稱　滿期但帳乃友人之物定要原物翁太守詰之押舗夥蔡升福據稱我店祇兩月爲滿今此帳己押三月是以賣脫且帳亦破碎不堪太守謂無論破碎當還原物現今奉上憲查禁押店爾等必須攺當如力有不逮卽當閉歇今朱蕙生之帳如不能交還原物則着賠洋兩元着將蔡升福管押俟繳到洋元再釋 
[再搜畫稿]  
　　○昨晨翁太守臨法捕房時將賣淫畫之人歐成研詰拍照之底究藏何處答稱實無藏處太守謂不用刑諒不肯招卽喝笞責一百板始供出藏在英租界某處翁太守着法包採持名片至英會審署請簽差協拿再當解案覆訊 
[英界公堂瑣案]  
　　○天津人許相稱開設烟館客寓有曾爲伶人之吳桂希躭擱在我處初曾付我洋一元嗣被吸烟及寓資爲數不少令往別處住宿反誣我欠伊洋一元　擾不休由捕拘案吳則手持畫像一幅并黃布帳額一個聲稱前爲伶人因患病而流落至此實被許欠洋一元應向索還太守見吳情殊堪憐飭差送棲流公所安置○華捕將投河之李福生送案李供餘姚縣人在滬賣荳腐花途遇似曾相識之人被詐去錢千文致資本無着不能餬口欲尋萁人則己不知去向欲圖回里又苦無川資只得投河自盡陳太守問回籍需川資幾何答稱須洋兩元太守飭送李至棲流公所再行資遺回籍李叩謝而退○昨由包探陳阿尢獲顧永泰一名搜出銅蓋二個將人贓解案誠包探禀稱自來水公司行查失銅盖六個現祗查得二個顧供搖糞船爲業銅盖係一人拋棄在地我不過拾取者太守判顧枷號一月贓交捕給還失主 
 
 
 

Page 10

 
 
[京報第四百十八號]  
[光緒九年四月初三日京報全錄]  
　　宮門抄○旨一道錄前○楚督涂等　奏審明定擬摺○又　奏委署提督片○晉撫張　奏審明定擬摺○楚督涂　奏靖暫行斥革世職審辦夾片○四月初三日工部鴻臚寺八旗兩翼値日無引　見○世序預備　召見○延煦病痊請　安○希隆阿服滿請　安○前河南學政廖壽恒到京請　安○墨爾根城副都統恩合刊京請　安○寍夏副都統常星阿請　訓○密雲協領常陞謝　恩○八額駙英麟各請假二十日○召見軍機　世序恩合常星阿常陞　○○湖廣總督臣涂宗瀛湖北巡撫臣彭祖督跪　奏爲世職因案不服審問咆哮公堂現經審明定擬恭摺具　仰祈　聖鑒事竊查湖北漢陽協營雲騎尉世職吳忠保因職員莊文波與石時懋互控房屋涉訟該世職係屬案內要証由武昌府知府嚴飭傳案質訊該世職不服審問咆哮公堂一案經臣彭祖賢前於兼署總督任內謝片奏請將該世職吳忠保斥革審辦欽奉　諭旨着照所請該部知道欽化欽遵轉飭提集人証確訊尖辦在案兹據武昌府知府嚴防審明錢擬由湖北布政使王大經按察使　德　覆核轉詳前來臣等覆加查核緣吳忠保卽吳少章籍　漢陽縣承襲雲騎尉世職飭發漢陽協營學習與江蘇人莊繼宗並職員石時懋均先不認識吳忠保有祖遺房屋一所坐落省城所有局舗與劉君振房屋吡連劉君振之屋先年租給楊鳳亭開設客棧同治六年典與莊文川旋卽身故莊繼宗隨其本生父莊文波赴甘肅未歸劉君振因事需錢將典給莊文川之屋賣與楊鳳亭爲業議俟莊繼宗來楚由劉君振歸還典價嗣楊鳳亭將屋賣與吳忠保承受吳忠保復於光緒三年將此屋同祖遺房屋憑中王臨川等一併賣與石時懋管業光緒七年莊文波帶同莊繼宗來楚查知屋已轉賣劉君振楊鳳亭俱已身故無處淸查疑有盜賣情事卽赴江夏縣具控該縣傳訊供請各執詳經批飭武昌府提審該府提到人証集訊適吳忠保在家飲入醉郎到案不服審問咆哮公堂詳經臣彭祖賢前於兼署總督任內府片奏叅革職飭審詳辦兹據該府審明議擬聲明吳忠保咆哮實因酒醉所致委非恃符逞刁由司轉詳前來臣等覆核無異應卽擬結此案已革世職吳忠保賣給石時懋房屋訊係祖遺及自置之產尚無盜賣情事惟於該府提訊時咆哮公堂雖由酒醉無知並非有意逞刁究屬不合吳忠保卽吳少章應酌照違制律籎杖一百業已革去世職免其發落仍飭原籍漢陽縣查明應襲之人照例詳請接襲劉君振典與莊繼宗嗣父莊文川房屋約內註明任憑回贖並無絕賣字嫌應聽出賣應還莊文川典屋原價未曾交淸現在劉君振已故無從追莊繼宗未免價業兩空準情酌斷應令吳忠保與石時懋帮給銀兩以爲回籍之費房屋仍歸石時懋管業無干省釋是否允協除取造供招送部外謹合詞恭摺具奏伏乞　皇太后　皇上聖鑒訓示謹　奏軍機大臣奉　旨該部知道欽此　○○涂宗瀛片　再准兵部咨光緒年正月十二日奉　上諭傳振邦着准其開缺調理湖北提督着程文炳補授欽此欽遵咨行到臣伏查提督統轄全省營伍政務殷繁兹傳振邦旣已欽奉　諭旨准其開缺調理新授提督程文炳到任尚需時日所有湖北提督印務自應先行揀員接署以重職守查有統領襄防武毅軍記名提督吳鳳註撲誠勇敢營務精勤堪以署理除檄飭就近接署外理合附片具陳伏乞　聖鑒訓示謹　奏軍機大臣奉　旨知道了欽此　○○山西巡撫臣張之洞跪　奏爲審明棍徒詐官逞威擾害商民按例定擬仰祈　聖鑒事竊在代州棍徒劉定邦向在口外歸薩等處倚勢橫行積爲商民之害惟其雄于資財廣通聲氣屢被控告到廳到道到省均經輾轉營脫經臣飭拿奉革委提人卷來省發交太原府審辦去後兹據該府馬丕瑤訊明由藩臬兩司解勸前來臣親提研訊緣劉定邦籍　代州寄居薩拉齊廳向在歸化城等處開設糧店素性狡黠强橫人人畏　同治九年報捐　擊銜輒敢揑稱由軍營保舉副將銜遊擊擅用二品頂戴勾串防營將弁各衙門官吏丁役囑托詞訟把持行市並雇打手金全存等十餘人各執刀槍出入自衞威嚇商民十餘年來專以買空賣空爲事贏則立時取貨虧則寺强狡騙由此致富商民多被坑害各城街市爲之惶惶前大同鎭總兵馬陞訪聞劉定邦勾結匪徒游六緝獲脫逃迭被民人周大禮等控告多案光緒七年夏間劉定邦因歸薩等處商民畏避不敢與之交易復起意赴薩拉齊廳屬之包頭鎭買空賣空從中漁利在聚源元純兩店內謊立福星聚字號定買廣豐等十八家糧店麻油二百四十萬斤每油百斤價銀四兩三錢至五兩七錢不等共合價銀十四萬餘兩詭稱秋標付銀取油轉運他處售賣廣豐店等信以爲眞立有定帖嗣屇標期油價賤落劉定邦旣無現銀又慮虧折復狡稱油有攙雜堅欲退回廣豐等店不允屢向索價劉定邦卽率領金全仔等將廣豐等店油斤封存不許售賣價仍分毫未付復先架詞控廳傳訊將油騐明加封諭令分別交銀取油或酌給油店賠項劉定邦均抗不遭斷以致各商民被封之油旣不能照帖取銀復不能轉售他主十餘萬之資本盡成虛懸一時闔鎭鋪戶凡與十八家糧店來往者因封貨興訟帳不能結債不能收受累者甚多竟有閉門歇業者被各商民來省控告臣素聞其劣蹟多端爲害地方當卽密飭署大同鎭總兵張樹屏設法捕獲解省並將其職銜奏革復咨准寍夏將軍善慶查覆並無劉定邦保案提集人卷審秀前靖不諱應卽擬結查例載凶惡棍徒屢次生事行凶無故擾害良人人所共知確有實據者發極邊足四千　安置凡係一時一事實有情凶勢惡者亦照例擬發又奸民買空賣空賭賽市價長落其賣空者照用計詐欺局騙人財物計贓准竊盜論罪止杖一百流三千里買空之犯照爲從律减一等又凡無官而詐稱有官並未造有憑札但係圖騙一人圖行一事犯該徒罪以下者發近邊充軍各等　此案劉邦起意買空賣空從中漁利向廣豐等店定買麻油二百四十萬觔値銀十四萬餘兩之多嗣因油價賤落挑剔狡賴並率領金全仔等赴廣豐等店將油封存不准售賣架嗣揑控該廳斷令分別交銀取油復斷酌給油店賠項一味狡抗不遵以致各商民鉅資虛懸事外舗戶多家亦因之賠折苦累且其平日以遊擊銜假冒副將勾串文武營署雇養打手威嚇街　憂害商民實屬　　勢惡大爲地方之害查該犯空買麻油尚未空賣自應按例問擬劉定邦除勾結大靑山匪徒游六訊明僅止結交匪人尚未隨同滋事免置議及起意空買空賣假冒副將銜遊擊諸輕罪不議外合依兇惡棍徒屢次生事行兇無故擾害夏人人所共知確有實據者發極邊足四千里安置凡係一時一事實有情兇勢惡者亦照例擬發極邊足四千里充軍到配折責安置　擊職銜部照追出繳銷廣豐店夥朱永明恒興店夥牛承恩公盛泉店夥王銘復盛錦店施德潤永和咸店夥張　于劉定邦買痲油訂期交價均係實貨存店繼該廳騐明加封並非空賣且不知劉定邦有意空買未便科以賣空之罪惟田外糧店悉兼兌換銀錢該舗均係行頭當劉定邦謊立　星聚字號並未照五家亙保之例報官存案又未查明劉定邦有無資本輒與交易致興訟端累及案內案外衆舖戶實屬不合所　　豐店朱永明恒興店牛承恩公盛泉店王銘復盛錦店施德潤永和店張翽應與未經到案之各店夥並代開福星聚字號之聚辦店夥冀步靑楊椿齡元純店夥丁如佐均酌照不應重律各擬杖八十張翽係廪生照律納贖追取贖銀入册報官朱永明等折責發落匪徒游六早經在　病故已據歸化廳騐訊擬結周大禮控案亦經訊結均毋庸議金全仔等緝獲另結劉定邦所定而斤雖係空買而廣豐等店所賣之油係屬責存不得謂爲賣空免其入官案已訊結未到人証免提省累查山西買空賣空之風甚熾名曰虎盤　錢米麥花布油鹺洋藥一切大宗百貨皆可爲之大抵皆奸商地棍借此以陷無知之富人籠愚弱之賈販始則情同賭博繼則計等局騙其因此而破家蕩產者指不勝屈皆由地方官吏貪其陋規以致悍然無忌省城附近之平遙祁縣太谷等處皆所不免口外歸化薩拉齊廳尢甚臣現已飭地方官認眞　絕如有得規庇縱者卽當嚴行叅處除將全案供招咨部查核外所有審擬緣由理合繕摺具　奏伏乞　皇太后　皇上聖鑒謹　奏軍機大臣奉　旨刑部議奏欽此　○○涂宗瀛片　再據湖北布政使王大經按察便蒯德標詳據鄖西縣知縣謝翼淸詳稱兼　雲騎尉世職文生余錦芳平日潛穿文職五品補服擅掛朝珠假充文職欺壓鄕民風經訪拿未獲現據民入郭在發以伊妹張郭氏身死不明余錦旁受賄主令私　等情具控飭　余錦芳並起獲所掛朝珠到案提訊供詞狡展查余錦芳係鄖西縣學文生丙其父增生余承瑞　賊陣亡詳經奏准議給雲騎尉世職於同治九年十二月初十日奉　旨准以文兼襲在案理合詳請斥革以便審辦等情由司轉詳前來臣覆查無異相應請　旨將兼襲雲騎尉世職鄖西縣學文生余鐵芳　行斥革以使確審究辦除飭縣傳集人証訊究詳辦並咨兵部暨湖北學政查照外謹會同湖北巡撫臣彭祖賢附片具陳伏乞　聖鑒訓示謹　奏軍機大臣奉　旨着照所請該部知道欽此 
 
