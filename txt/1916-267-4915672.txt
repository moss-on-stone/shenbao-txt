# 1916 - 267 - 4915672

 

Page 1

 
 
   
 
 

Page 2

 
 
時評 
[再論徐州會議] [  冷]  
　　徐州會議推其至當之原因不過所謂自保權位而巳以自保權位之初心進而演此先發制人之手叚此探本之論也 
　　雖然天下事往往發源在此而結局在彼非人初料所能及者故徐州會議之初意雖若此然而有人乃欲利用之者矣此變化之一可　也以會議之故激起反對者之反動此變　　二可懼也以攻擊爲保守之作用此徐州會議之本心也然以攻擊之故遂至政局　然不安而大局乃受其應響此變化之三可懼也有此三可懼而徐州會議不及時歛　者他日之大患安可勝言者 
　　是故謹愼之士不敢輕舉妄動以張權勢者非其志之弱而力之薄也恐作始也微而所演鉅也 
[命令]  
　　九月二十六日大總統令河田貫三常吉德壽均予四等嘉禾　此令 
　　又令陳具逹給予五等嘉禾章王潤生王士偉趙國麟張榮完歐亞均給予六等嘉禾章張晋魁閻蔭棠均給予七等嘉禾章鄒賢南郭會霆閻耀卿王成志伍秉衡潘緒芬黄樸熊佐文馬維麟羅鳳喝均給予八等嘉禾章此令 
　　又令任命謝重光署理湖南綏靖鎭總兵此令又令陸軍總長叚祺曹呈准江蘇督軍馮國璋咨請通緝在逃軍官董萬靑等並予分别禠官勿再錄用等語陸軍步兵上校董萬靑陸軍步兵中校蕭光濆劉維漢王正邦中校銜陸軍步兵少校朱英傑陸軍步兵上尉張永森姜錫朋王連德蔡正藩王有才王善玉梁振球杜廣德王興隆陸軍步兵中尉唐溓中尉銜陸軍步兵少尉陳新禮陸軍步兵少尉朱棟庭一等軍需吳玉珂章本立一等軍醫江濤均著即行觀職通飭緝拿飭獲嚴懲以肅軍紀餘如所擬辦理此令 
[專電]  
　　北京電　經修改之借欵第一約又探得内客八條（甲）同實業借欵（乙）額五百萬元（丙）一年半償還但滿一年後可隨時償還（丁）回扣九四（戊）利六釐（己）以制錢餘利作擔保（庚）用途爲毁制錢製銅幣（辛）此合同簽字後九月九日之合同及附約作廢 
　　北京電　五百萬借欵並不取消另議久原出資六百萬係設廠資本非借欵 
　　北京電興亞借欵改約辦法將前次正副合同三紙取消另訂二約（一）五百萬借欵之約計　　分八條内容與原約畧同惟還期改爲一年半並加入以收集制錢所得餘利償還此欵（二）合辦製練制錢廠之約計十三條内容要點㈠由久原氏出資六百萬元在天津設一制練制錢廠㈡廠由兩國合辦㈢專收毀制錢製造銅幣以供中政府之用有餘以之售賣㈣資本由久原擔任以收足一萬噸之重量爲限或云六萬噸㈤自此廠設後中政府不得再許他人設立㈥利益中政府與久原均分㈦廠限三個月内成立或云六個月内㈧逾限不成則以久原在東京所有之廠製練此約俟國會通過始發生效力巳由日代表中山氏致電回國詢問可否云 
　　北京電東京覆電巳到對於興亞改約尚不满意當局頗持前議擬請中山氏回國一行有所商榷據此問題解决尚需時日　　北京電唐紹儀辭職非僅由於武人干政因政見根本上與段總理未合 
　　北京電唐段政見不合某派人否認之惟言唐實不肯輕易上台 
　　北京電黎總統派范源廉許世英丁世嶧於昨晚赴津挽留唐紹儀　唐意恐不可留 
　　北京電海軍程總長辭職擬赴通州孟河養疴如不准則請假　　北京電交通被裁者又控訴許總長 
　　北京電段總理以各部擅自改組提案防止非新官制頒布不得變更法定職員不得增減即有因公進退須依程序辦理 
　　北京電政府電催邊省軍事代表限十月上旬來京集議 
　　北京電農商部擬將鑛例改訂對全國礦産取開導主義 
　　北京電國慶日閲兵秩序㈠總統出新華門至天安門下車臨閲兵台㈡到天安門秦樂臨台鳴砲二十一響㈢執事者有大禮贊禮掌儀司樂招待外賓等官及文武侍從㈣閲兵時總統中立外賓立左海陸軍員立右國務總下各總次長薦任以上官及王公喇嘛等皆後立 
[譯電]  
　　北京電唐紹儀辭職但未堅决其致總統與總理一書詞頗迂曲略謂張勳侵犯國會權利龍濟光盤踞要津而眞爱國之李烈鈞則爲政府所棄置唐文自叙其衰病可憐之情狀謂年力不逮請另簡賢能以代其職實則唐在天津禮查旅館日食四餐頗爲健飯據見者云除膽怯之重大感冒外起居固甚佳也唐氏退縮不前之眞正理由大約因謠言而起近來謠諑紛傅謂軍人派不久將生政變藉以推翻黎氏權殘國會今張勳活動等事可視爲軍人派行將排斥國民黨組立武人政府奉宣統爲傀儡之證云云此種謠言有何根據無從證之惟國會如有不愼重之舉動或有干涉行政之不適當行爲則此種事變或將隨之而生第國會雖組織之分子多數爲國民黨員迄今並未有顯然愚妄之行動其所可加罪者不過爲其孤立無助而巳今若謂軍人派將於時局尚未予以口實之時遽巳準備作極端之行動則似不免言之過早如唐氏出山共任時艱而不卸責則其所慮將發生之禍變或不致有發生之危險也（二十六日）字林報 
　　北京電唐紹儀電致總統辭外交總長職聞其辭職之舉乃因張勳倪嗣冲所發起徐州會議之態度而起據某某方面云徐州會議云者乃從北京方面所定之一種巧謀欲造成國會與軍人間之誤會聞張勳提議下述事件（一）各省聯合擁護中央政府（二）會議各省監督國會行爲（三）不許國會干涉中央政府（四）要求張耀曾辭職（五）阻止唐紹儀就職（二十五日） 
　　成都電重慶西南半圓徑地方内如榮昌永川合江等處盜風仍熾故重慶商人電囑成都暫勿運貨綿竹縣情形未有更勳蜀當道刻仍與盜魁吳吉人（譯音）磋議一切崇慶州聚有大批土匪彼等前稱護國軍今則改樹保清之旗幟其目的不過搶刦而巳（二十六日） 
　　東京電同志會開大會全體贊面政府三政黨之併合另組一新黨包括下院大多數之議員加藤男爵在同志會演説謂此舉不過應合世界政治之趨勢並不爲内閣變遷或政策改變之先聲云云該會巳舉定疏通他黨改組新黨之委員（二十六日） 
　　以上路透電 
　　北京電張勳與他督軍數人聯名電請政府准許唐紹儀辭職但政府仍派許世英范源濓丁世嶧前赴天津勸唐就職（二十七日） 
　　北京電英文京報云政界傅説内閣行將改組留職者惟段褀瑞與敎育總長而巳（二十七日） 
　　北京電衆院昨拒絕借欵合同中日公司收 
買制錢之條件（二十七日） 
　　北京電民國六年預算全國收入共爲四萬二千六百二十萬元地税約九千五百九十七萬元鹽税約九千四百七十七萬元關税約七千一百三十二萬元（二十七日）　　以上德文電 
[東方通信社電日本人組織]  
　　北京電黎總統對唐紹儀辭職之態度有必當挽留之意向因特派秘書長丁世嶧授意赴津惟此中有非常重大之意義故觀測者以總統府與　務院之衝突恐將再演云（二十七日） 
　　東京電現徐州會議武人之䟦扈此間視爲重大之事一般人之見解以其結果不過恫喝而巳僅段褀瑞一人决心巳足收拾云（二十七日） 
　　南京電倪嗣冲本日午後二時半來寗卽入督軍府與馮督軍交換重要談話亘三時間直至五時半始退出歸任倪氏此次之來惹起多大注意（二十七日） 
　　奉天電鄭家屯事件發生以來出動之公主嶺騎兵聯隊巳於昨日歸營（二十七日） 
　　北京電龍濟光率赴瓊州之兵表面上稱 
 
 
 

Page 3

 
 
　　爲五千其實約達萬人龍興朱慶瀾協議之後暗中防備陸榮廷等（二十七日） 
　　北京電張繼爲挽留唐紹儀赴天津（二十七日） 
　　漢口電武漢兩地近日續續捕獲携帶炸彈之人因此警戒又極嚴重（二十七日） 
　　漢口電漢口日本派遣隊之交代歸還部隊於本午後四時乘御用船色丹丸出發就歸國之途（二十七日） 
　　北京電衆議院二十六日開秘密會議農商總長谷鍾秀蒞院報告謂興亞公司之借欵變更擔保或改訂契約目下正在交涉故尙未能具體的報告大約三四日内當可報告請求同意（二十七日） 
　　東京電東京市市債一千五百萬圓確定於來月中旬開始募集（二十七日） 
　　東京電新瀉縣筒石車站地忽陷落鐵道埋没（二十七日） 
　　東京電東京灣恒例觀艦式定於來月二十五日舉行（二十七日） 
[戰電]  
　　其一（英人路透電） 
　　巴黎電今日下午公報云法軍巳佔據佛里桀柯爾全村敵軍在貝胡勒與松末河間回攻均爲法軍擊敗敵軍在錫哇芒防禦工程及佛勒里猛攻均大受損失法軍偵察隊深入公白萊塋地抵該村南邊法軍巳在該村東南佔據戰壕一道俘德步兵一隊昨日所俘敵兵迄今巳點見八百人松末河境有天空戰事四十七次法軍擊落敵飛機五架且重損其三架 
　　今晚公報云法軍巳佔據公白萊全村俘敵一千二百人獲機關槍三十枝法軍佔據佛里桀柯爾北面赴摩代爾半路之小叢林一處該叢林與貝胡勒東面聖比勒代叢林間固防之陳地均入法軍之手法軍所俘未傷敵兵迄今巳點見一千二百人又點見機關槍三十枝（二十六日） 
　　羅京電公報云外錫爾伐里亞桀爾山谷有劇烈之戰事羅軍巳在該處前進敵軍在杜白魯加密集進攻三次均爲羅軍擊敗星期一日下午有敵飛機一隊攻擊羅京其炸彈落於一醫院及孤兒院死六十人並傷多人婦孺居多夜間有齊泊林飛船一艘攻擊羅京死孩童五人（二十六日） 
　　倫敦電官中宣稱敵飛船數艘於晚間十時三十分與午夜之間飛過東海濱與東北海濱在北郡與北米特倫數處抛擲炸彈東海濱聞亦有飛船一艘續據官中宣稱敵飛船夜至東北郡與南郡者大約共有六艘曾在北郡擲下炸彈稍有死傷及損失續據官中宣稱敵飛船擲下之炸彈死二十九人伹並未損及廠所與軍事工程攻擊東南東北及東海濱與北米特倫者共飛船七艘注重攻擊實業中心點悉被逐退　毁小屋及草房若干所諸飛船並未飛近倫敦（二十六日） 
　　雅典電希臘參謀總長摩斯恰波洛斯將軍巳辭職續電云摩氏尚未辭職彼曾與官軍五百員奏請希皇脱離中立（二十六日） 
　　雅典電維里齊洛斯氏巳抵克里特島之蘇達港將於明日登岸（二十六日） 
　　雅典電維里齊洛斯氏發表宣言書謂彼爲時勢所迫巳組織臨時政府非　傾覆雅典皇阼惟求組織大軍以保希臘之馬其頓彼與海軍大將康氏之行動純爲國家起見彼等嘗竭精殫慮以合法之計畫圖得國家一致之行動雅典政府如能依正軌而行事彼之同黨擬盡力助之云（二十六日） 
　　倫敦電孟哲斯德之棉紗廠機器甚多現閒置不能工作因女工缺乏之故少年女子數百人離廠充當電車售票人（二十五日） 
　　其二（德人德文報專電） 
　　柏林電九月二十四日德軍大本營公報云昨爲安克河與松末河間砲戰之第四日英法軍會同進攻正午開戰至夜始止勢甚劇烈安克河與褔柯爾拉貝葉間敵軍之衝擊者悉爲德軍砲火擊散或在德軍陳前敗退被創甚重敵軍在福柯爾拉貝葉東面獲勝且奪獲廣特柯爾至波俠凡斯萊陳線上之各村固爲必須認之事但敵軍以全世界之力準備數月之久協力進攻而德軍奮勇與之對抗其戰績亦不可没法軍在波俠凡斯萊附近及稍南屢次攻均遭失敗所受損失至爲重大（西境戰况）敵軍在瑪拉巨夫附近猛攻六次均被重創而退俄國大飛機一架激戰後在波爾古尼附近爲德飛行家擊落敵軍復在魯杜伐猛力進攻均未得利（東境戰况）赫滿斯太特之德軍仍在從事攻擊羅軍佔據斯杜克與佛爾干山隘兩面之高地德軍擊退進攻山隘之敵軍但今夜巳下令退走（西班布干境戰况）前敵無重在戰事（巴爾幹戰况）二十四日泊里斯巴湖東面曾見戰數次布軍獲勝佛洛里拉兩面有活動之砲戰（馬其頓戰况） 
[公電]  
　　公敎進行會致北京電北京大總統段總理參議院衆議院諸公鈞鑒憲法草案第二十九條第二項國民敎育以孔子之道爲修身大本與草案　十一條信敎自由之規定殊爲牴觸且列國敎爭前車可鑒必貽吾國以信仰之紛爭請速廢除除公舉代表進京請顧外會先電陳江南公敎進行會全體會員陸伯鴻朱志堯等叩宥公敎進行會江南總交部 
　　金夑等致梁任公電申新時中華時事各報館轉梁任公鑒閲致省會有電不勝駭異夑等以浙人言浙事何必借用機關名義原電可按何得妄指内省不疚人言奚恤責人責己深幸再思金夑等五十九人 
要聞一 
[徐州會議之京中調查者]  
　　　徐州會議四字各報喧傅閱者亦相驚以伯有近日京中謡諑紛紜其所傅多駭人之語茲有立法界某君聞徐州會議之事於數日以前親赴徐州調查一切昨日返京道其眞相曰徐州近日情形大爲熱閙各省督軍代表集焉各特别區代表集焉即如各護軍使亦有代表除四川雲南貴州廣西諸省外無不有代表蒞止予（某君自稱）曾唔代表多人詢以此會之最終目的皆不得要領且有不以爲然者各代表之性質亦不一贊成者有之虚與委蛇者有之藉以探聽其中内容者有之於開議之日確爲二十三日傅聞其議案凡八條一固結團體鞏衛中央以免爲少數人所牽率一凡我軍民長官各宜精白乃心共謀郅治一國會爲立法機關本應尊重倘竟各懷黨見違反眞正民意不顧國家至不得巳時亦當爲正當之干涉一憲法爲立國要素務在審度國情按切時勢有必不可行之處當共抒正論俾埀久遠一雲土一案陰謀滋大張耀曾實犯嫌疑靦然就職建議無效應如何力爭一外交關係中國全局應有海内人望主持一北次會議宗旨坦白應不避嫌怨一致進行一如各報所傅述爲張勳所提出者也二十二日倪嗣冲率秘書參謀營務處坐辦以俱至以此八條爲太和平乃又提出數條皆對人關係如攻擊唐少川攻擊張鎔西攻擊谷九峰攻擊孫伯蘭之頪至其結果如何則不得而知矣但此次會議並非張勳所發起乃倪嗣冲之意由倪發通電召集及各省覆電至徐張始知之云 
[徐州特别快信]  
　　各省區聯合會今日（二十六）可會議終結倪嗣冲准明日回蚌埠江蘇督軍馮國璋之代表何希古省長齊耀琳之代表崔鳳舞亦准明日乘車回寗 
　　連日會議秩序極亂日前曾有省區聯合會之宣言書發表聞係張勳之秘書傅某手筆倪嗣冲段芝貴以宣言書未得各省代表同意且措詞平平豈非示人以弱故内部嘖有頪言 
　　連日開會會場係在巡閱使署大花廳關防極嚴各省代表入會場時均須先受張勳之巡捕檢查然後始許入場代表均由張勳臨時發給徽章以昭鄭重 
　　連日會議結果極爲秘密除張勳之心腹萬繩栻甘常憲熊名道數人與聞其事外卽署内之秘書及參謀長惲禹九亦猶是門外漢誠令人不解 
　　徽聞大會散後各省區即將實行委派常川駐徐代表來徐俾以後有問題發生得臨時召集一致進行 
　　又聞此次會議結果多數主張對於現政府目前只可行正當之干涉不可有劇烈之舉動免陷國家於危亡 
　　連日會議聞持論最激烈者爲倪嗣冲段芝貴袁乃寛至張勳表面雖爲主腦之人而發言最少亦極平穏蓋張爲人魯直且耽螧好左右搖惑者乃投其所好以惑之故此次軒然大波張實供人利用而巳 
　　龍濟光前日來電探詢會議情形蓋龍之離粤與否須俟大會結果始定 
　　連日會議結果昨巳電政府要求履行 
[東報評論徐州會議]  
　　二十四日大阪每日新聞云徐州會議由張勳主動直隷山東山西陜西河南江蘇江西湖北熱河東三省察哈爾綏遠城等督軍都統俱遣代表蒞會蓋强半袁氏舊部帝制餘孽也考其所以成立則困排斥急進派者與保守武斷者同一用意故相連絡用意維何曰互爲聲援自固其位置而巳彼輩旣無現時代智識不明世界大勢昧於國内思潮徒以冥頑不靈之頭腦運用陰險機變之手叚以達自私自利之目的要知中國對外關係錯綜複雜故爲政者必須洞察各國意向然後施政非可閉門造車良以當今之世一國治亂興亡影響必及於友邦故其爲政也當然不能悖乎國際衆意若徐州會議之團體何能解此故雖或勢力極大亦必不得列國同情其欲有所成就蓋難矣勉强行之惟得亂國賊民之結果自就淪亡而巳徐州會議之團體其猛省諸 
[龍兵赴瓊時之廣州政局]  
　　字林報十八日廣州通訊云第一批龍兵約有千人巳於十六日開赴瓊州隨帶醫士數人照料軍人衛生並辦理該處醫院事宜據知内容者洩出消息謂龍濟光軍隊號稱二萬三千人實則平時兵額不足當數月前戰事發生之初軍隊不過二萬人嗣後陣亡與受傷者約有五千而刦資遠遁者數亦稱是故現有之兵不足萬人但龍猶告薩鎭氷曰吾部不共有二萬三千人非得二萬三千人之軍餉無以解散之也朱省長刻諭令各秘密社會一律立卽解散結朿切苟逾限期當視爲匪徒辦理粤省各縣多自練鄕團藉以保衛梓里自戰事發作後鄕團改樹獨立旗幟聽岑春煊指揮今因行將復歸省憲管轄頗抱不安若竟有不服省憲者則内地將又有無窮之擾攘矣近日各縣盜匪案件習見不鮮卽今日之廣州亦正是强盜世界就軍事言廣州表面上固尚安寗但眞正之爭鬭猶在將來目下善後政策仍蹈三年前龍濟光初督粤省時之歷史龍第一着即爲撤去舊人辦理清鄕兩事今朱之治粤亦取汉於此夫撤去庸劣官吏肅清匪蹤紙上條陳頗爲妥善但若良吏不來而當道以屏絕新進專用舊官僚爲心則恐閱時不久而民間之怨言又將作矣朱省長似有澄清吏治之意但假手腐舊幕僚爲其辦事茲者運動之陰謀漸見顯露前之惡吏又慶彈冠朱到粤後未能有所建樹徒以不能約束幕僚故耳民軍都司令巳正式將民政權移交省長故朱漸更動各縣官吏民軍刻正退讓所據之地但聲稱監視廣州政府之行爲換言之若廣州政府之行爲不能使人滿意則彼等將又出干涉也 
[興亞借欵之一段秘密] [  一記者]  
　　五百萬借欵致令湖南水口鉛礦安徽太平鐵礦斷送一事陳谷主張最力而范源濂孫洪伊反對最力巳喧載於各報誰知此中尚有一段秘密致熊希齡孫洪伊兩人與谷鍾秀歐陽振聲大起交涉其原因則係簽字而後歐陽君曾致一密電於湖南譚督將此事分過於熊希齡孫洪伊一則謂其同與訂約之事一則謂其簽字之日亦曾接洽此項密電爲熊希齡所發覺遂與孫洪伊與歐陽君嚴重交涉不知其如何了結也今將密電附後　此可以見借欵事前之鬼祟而熊希齡孫洪伊之被拉入則與事實未合者也 
　　附歐陽振聲致譚省長電長沙譚省長鑒字密借欵關係水口山籍事前困日人内部不諧巳作罷論嗣於本月九日日人又願協同擔負逕與段總理繼續開議政府以需欵孔急昨日國務會議允可將來如果合辦必須與湖南政府協商湖南每年收入合辦後如有減少時由政府補償增加歸湖南自用卽遣伯蘭九峯將此意與日人訂約翌早一律正式簽字於水口山合辦之條件以大借約爲條件如大借欵三個月不成即作廢其條文大旨如下（一）將來水口山鉛礦合辦應與湖南礦務局協商將從來之原有設備公平評價依礦務條例合資經營此合同簽字後日人定五日内交欵五百萬元但以後三個月内八千萬之大借欵不成政府仍不負合辦責任此欵爲日人八大公司合資名爲興亞公司承攪逕與段總理商議巳經簽字旣九峯謂簽字之先未經湖南政府認可某甚不謂然政府急不能擇之情形亦殊可憐並聞段令陳谷簽字之日熊秉三亦有接洽護先據實以告此事政府當另行詳細　商究應如何處置祈示遵辦聲文 
[杭州快信]  
　　臨海寗海兩縣人民請求省議會公議另設縣治一案現由建議股審查以變更區域似非省會所能擅專擬將原案請願國會 
　　省議會沈議長昨電復梁任公謂金夑等　電純係個人建白並未冠以省議會及議員名義有電辱敎不敢拜嘉 
　　省議員徐文霨辭職以候補議員湯爾和遞補杭嘉湖三屬人民對於抵補金一事力爭原案近更奔走呼號函電紛馳大有非達目的不巳之勢 
　　水利委員會委技士陳康宇測量隊長羅少秋同往調查浙東各河道水利及沿岸農業情形 
　　靑田縣旅杭同鄕會公推代表呈控該縣知事張　於省公署臚列種種不法事實 
　　呂省長以承審員職司問案若與地方士紳應酬恐有弊　特令高等審檢兩廳長通令特飭嚴禁 
　　呂省長通令各廳長謂各屬警佐管獄員對於警務獄務事宜職任重要嗣後非奉各該長官核准不得擅自離任 
　　高等檢廳長殷汝熊以甯紹兩屬獄務久無起色特派書記官任友之前往詳查 
[南京快信]  
　　徐州連日會議對於唐少川張耀曾谷鍾秀孫洪伊四總長攻擊極烈决用省區聯合會團體名義電政府請速罷唐張谷孫四人免釀政變聞徐州連日捕獲嫌疑八十餘名現覊押執法營務處 
　　叚總理以憲法爲立法根本政府不能干涉昨特通電來寗以後各省憲法條陳槪不復 
　　明日（二十八）爲關岳戊祭之期由馮督軍自任正獻官委王廷楨師景雲爲分獻官王桂林劉潤田爲糾儀官 
　　齊省長嚴飭各縣知事厲行烟禁 
　　官産處長曾樸　省議員就官職 
　　程學懌爲　徒稅務所長尚未發表 
　　運河總辦馬士杰被控溺職昨二次上呈决辭 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[改約與彈劾之因果]  
　　財政總長陳錦濤農商總長谷鍾秀日前擅以太平山水口山兩鑛産爲借欵之酧勞品未簽字以前旣未關白元首簽字後數日因議院質問始出席答復爲議院所駁　責令廢約聞元首對於該約亦認爲失宜當諭令議廢而陳谷二總長以約旣簽押可改不可廢允設法修改約内容以避議院彈劾聞修改之目的日向五百萬之價權者訂有頭緖擬於星期二日再到衆議院報告一切其　商辦法聞係與日本三井洋行密商由三井洋行代出五百萬元抵此墊欵以取銷兩處礦山之約而以銷毁制錢之利益許與三井洋行凡中國全國所有之制錢皆包與三井洋行銷毁所得之利益中國與日本各得一半説者謂此種辦法我國所損失者比兩處礦山之損失更爲鉅大但不知巳否簽字耳其在參衆兩院一方面本巳决定彈劾陳谷兩氏惟因政府方面早派親近與議員疏通故遲遲未即施行兩方之交換條件即政府限於此星期内修改此項契約倘政府能辦到議會即當將彈劾之舉由根本上打消現在可望辦到故閣員辭職議會彈劾兩事巳不成問題矣國務院以此項借欵發生之初因其契約内容涉及湘皖礦産湘省人士反對之聲甚高今此借約旣由兩方修改自宜通告該省官紳昨日午後巳電致譚督軍轉致該省議會及實業協會矣至於四國銀行團代表致函財政部詰問與興亞公司借欵一節茲聞此項詰問之函實於二十日送往財政部昨據某外報駐京記者所云銀行代表詰問者不僅興亞公司之一端即前數月與美國借欵之事亦在詰問之列詰問之目的乃請求説明兩項借欵之内容云 
[唐紹儀行止有中變消息]  
　　上星期五日段總理特派外交部參事伍朝樞往津力約外交總長唐紹儀來京伍氏於上星期六日得晤唐氏代達叚總理之誠意當據唐氏答稱亦極欲到京一行興黎總統段總理及各方面要人等對於時局交換意見無論如何本星期四日可到京至於就職與否則尚未提及又聞唐之逗留津門實因船上感受風寒到津後因外間謠傅紛起頗形憤懣嗣有唐　某要人力勸其來京一行以息浮議但昨日外交　尚　接到派接新總長人員之新總長啟程報告惟聞唐氏無論如何必來京一行並有公府秘書某議員與之往返商量　任事宜唐氏似有就職之意並唐於接見天津日本總領事吉田氏時力言其　日之對外政策則唐似於外交巳成竹在胸然又聞外交部特派赴津迎接唐總長之僉事吳葆諴日昨有快信來京謂唐總長因小有㣲恙明日（二十五）不能來京云云然則唐之　止巳大有中變之勢外間近傅其將行辭職殆不爲無因也 
[彭婚彜與湘鑛爭論間題]  
　　水口山鑛間題發生後旅京湘人激烈反對日前湖南公會開會時有人以國會議員彭允彜氏事前聞知其事幾至以暴力相加彭氏昨特致湘人公函以自剖白其文云湖南旅京同鄕諸公台鑒敬啓者鄙人到京以來同鄕諸公不以鄙人爲不肖選舉鄙人爲湖南公會會長受職後滿擬對於館内館外諸事悉心整理以慰諸公責望之盛意適悉借欵事件發生探其内容危害及於吾湘水口山鑛衆論譁然促鄙人開大會討論鄙人遵章召集大會一報告本會近來所經過之事二請公衆研究水口山鑛問題不意正在討論中錢維驥君突然登台執黄克强先生致鄙人及熊范孫谷殷諸公公電中靜仁兄必早知其事之語厲聲大呼曰質問議員彭允彜是否早知其事鄙人答語未發會場内磨拳擦掌聲震勤牆屋幸斯時持正論者多否則幾遭暴行鄙人俟秩序稍復乃從容解釋曰黄公電語詞意係推想不能據以爲罪錢君卽欲持此以證實鄙人早知其事激怒大衆誠不知其用心何在少頃錢君復登台大聲曰又質問彭議員日前衆議院郭人漳提起查辦胡瑞霖案表决時何以不起立鄙人應曰此事當郭君提案時鄙人未悉其内容至提案後曾在湖南議員俱樂部公同議論一次鄙人曾表示主張辦法吾人論事任事各有自由非可强合且按照臨時約法二十六條之規定議員對於院内之言論及表决對於院外不負責任鄙人今日對於錢君之質問實無答覆之必要於是會場内呼呌之聲又軒然大作鄙人以會長非高官美職任會長者係依章公選而來今勉從人所好辭去會長之職以讓賢能鄙人非畏人懼强暴實自謀節勞苦也至於鄙人自身出處進退辭受取與鄙人自有生平年來履危居困撫躬自問差幸無所干犯望各自爱摶毌苦相煩擾散會後竟有人投函鄙人强誣鄙人對於借欵曾朋分回扣又鄙人自接任會長職後從未經手會内銀錢并開用會長名義通函電他處合并聲明手此卽頌時社彭允彜謹啓九月二十三日 
[湘議會爭鑛之近訊]  
　　昨日（二十日）午前九時省議會因爭鑛事特在會開一茶話會對於抵制上之進行大加討論其結果以前日議决委託在京湘議員爲爭鑛代表應速用會中名義去電關照以便按洽同時再用各議員個人名義向參衆兩院遞呈請願書要求提案反對又致電黄克强等請力主廢約至國民大會事務所之幹事各團體尚未舉齊現正淬厲進行惟省議會近接歐陽振聲巧電謂今日午後衆議院開會财政總長赴津未回叚總理及農商總長出席多數許閣員於一星期内與日人交涉廢約或修正否則將原合同交議聲當力促九峯竭力廢約决不放棄責任譚省長亦按谷鍾秀皓電謂將來合辦水口山鑛事旣爲與論所不許政府巳提出國會自行負責向日人修改前約假如日人堅持不改决意使三個月内大借欵不成功合辦之約自廢現在墊欵五百萬與鑛無干請釋錦慮敎育總長范源濓來電則稱鑛事國會亦力主挽回現正磋商改約　以上各電則湘鑛或有挽救之望也茲再將省議會致參衆兩院續電録下北京參衆兩院鑒中央大借欵准日人開辦太平銅鑛並批准日人合辦水口山鉛鑛在中央欲整頓財政原有不得巳之苦衷惟水口山鉛鑛全湘命脈所　此中有絕對不能與外人合辦之情形不得不爲貴院陳之（中略）以上各情前電呈大總統奉准力予維持政府蹂躪民意竟擅奪地方公産以作國際報酧其始由我湘政學商各界電詢則曰傅聞失實繼則曰大借欵之權操自日本自不得不與以相當之利益其電覆湘省省長之詞甚至有此電萬不可發表等語是明知此事不可告人其居心百思不解足見不以誠意待吾湘且欺我湘民實甚眞正共和豈容有此現在全湘人民對於北事異常激昂死不承認貴院代表全國民意機關並聞以此約關於　庫負擔要求交議伏乞俯念三千萬湘民向政府力爭必逹到廢約目的而後止剥膚之痛急不擇言幸爲埀察除另具請願書外特聞湘議會印哿 
　　自水口山爭鑛事起郭議員等忽來一電具言譚兼督代表張其鍠參與其事故省議會昨特致函譚督質問云敬啓者頃接國會湘議員郭君人漳等致敝會霰電内稱昨議員公舉代表謁段總理據云水口山事有熊希齡長緘條陳張其鍠代表湘政府贊成等語張僅與歐陽振聲一人接洽膽敢揑稱巳與議員團會商漳變等現正抗議力主廢約並公電省長究問乞速援助等語閱之極爲詫異查水口山事匪特敝會與全湘人民誓死不肯承認即貴省長亦　電力爭乃近日以來證以各方面情形則敝會及各界人民　身於五里　中雖奔走呼號徒供賣鑛諸公之笑資而巳查張其鍠進京時與熊希齡所派之何國　同伴此中含有何項意味是否與賣鑛事有關局外人不能臆斷要不能釋疑究竟貴省長所委託之張其鍠其權限若何範團若何如張其鍠果係假冒則請速行電院將張撤銷代表名義並按律懲辦如張其鍠果係受貴省長之委託參與其事則貴省長是否能負此責任爲此緘請明白答覆此致湖南省長譚 
[皖人繼起爭鑛]  
　　中央借欵議以皖湘兩省鑛産作抵湘皖人士多爲不平茲將湖南來電及皖省敎育會通告書照録於後 
　　湖南公民保鑛會來電省議會農工商敎育各會湖南同鄕會鑒此次中央以貴省太平鐵鑛及敝省水口嶺鉛鑛爲借欵之報酬品暗准日人合辦喪權辱國莫甚於斯惡耗傅來不勝憤恨全湘人士死不承認貴省爱國不讓他人爭鑛廢約必表同情敝省公民巳組織公民保鑛會假省敎育會爲事務所於馬日成立公舉彭關和爲正幹事長余鏡爲副幹事長凡關於保鑛之件務乞一到進行誓逹廢約目的事關主權萬勿放棄爲　 
　　安徽敎育總會通告書敬啓者此次中央借欵以本省太平山及湖南水口山兩鑛爲報酬品湖南來電巳組織公民保鑛會誓逹廢約目的我省事同一律似難放棄茲由敝會發起邀請紳商各界代表於明日下午一時在敝會開會討論事關主權時務乞駕臨爲幸 
[國務院答復俄人招工事]  
　　參議員𥘿錫圭等質問俄人遍地募華工一案現巳經國務院答復説明義成公司包招華工訂立合同經外交部復核並由俄使擔保不預職事方予批准且招工一事早爲駐俄劉公使報告來部並擬具預防與戰役及保護免受危險一切辦法至此外張寳髯席靜庵王作林王同文何果忠等五案係由駐哈爾濱江省鐵路交涉局總辦馬忠駿與俄領事商訂合同先由俄領簽字經外交部認可又據質問稱俄人到處招工旣無限制又無監督之法是否無危險事件發生外澡對此有無挽回補救餘地查招工地點業經地部迭加限制並通行直隸山東奉天吉林黑龍江等省長官聲明如有招募華工者必先將合同送部核准工人出國之時更須由地方官當面詢明各工人實係情願應募始准前往但俄使仍事要求外交部正與交涉並擬嚴訂模範合同通行各省嗣後非遵此項合同辦理一概不准招募以爲預危險及補救一切之計相應咨請貴院查照云云 
[湖北通山會匪復熾]  
　　前月湖北通山縣有哥老會匪佔踞雨山坪抗隊擄掠由省垣調派大軍剿散在案昨聞該匪近復嘯聚聚 
勢燄又熾特再録其情形如下 
　　前日該匪猖獗時由省會警隊圍攻雨山坪匪衆出隊抵抗小受挫折擊斃七名生擒六名解縣正法匪乃棄雨山而遁入赣境之三介尖懸頭灘兩高山上　洞以居官克復雨山後以山深林密路徑不熟無從追緝不料懸頭灘扼湘卾入贛閩之孔道該匪又勾結蒲崇咸三縣士匪及湘屬陵安悍匪千餘名捲土重來大肆騷擾向山下各村莊結隊打擄行刦并遍貼僞文告蓋用僞印署名護國軍第四軍總司令其文云照得本軍創義原以救護國家一殺殘暴軍隊二殺沔吏貪官三拿富豪惡　四救寃獄良民紀律維嚴維謹買賣一主公平諭示居民人等愼毌誤　自虞云云　又致函該縣及駐防之警備隊約期宣戰尤荒謬之極也該匪前次之猖獗本由知事張翊六優柔養成巳由省公署大加申斥茲因匪勢復張王兼省長以該員旣防杜於先又未能剿絕於後實屬捕務廢弛昨特責令張會隊迅行剿滅具報再准赴黄岡新任以專責成 
 [P西報述打箭爐兵變事> 
　　字林報九月二日打箭爐通訊云近數月來打箭爐尚稱安謐不意八月三十一日夜間駐紥此間之兵相率譁變紛出刦掠鎭中人民初未料及故全無準備當晚九時忽有鎗聲一鄕蓋叛兵所發之信號也於是鎭中各處携械之兵任意向天空開鎗繼乃從事刦掠初赴大商家要求現欵因未饜其求故乃刦掠商品且有痞徒混雜其中此次以商家被殃最甚各公署均未波及敎會與外人之産業亦均無恙電報交通暫曾被阻縣知事曾拘獲叛兵與痞徒各一人處以死刑期儆餘衆停止刦掠此事與實際並無效益不過借以示威耳翌日縣知事復出示文謂此次劫掠乃曾經遣散之莠民所爲敬非軍隊出力保護損失更將重大云云此可表明當局毫無權力鎭壓叛兵且不啻侮辱久受創痛之人民也聞起意劫掠者乃營中嗜賭之兵蓋因無錢可輸且因一時無發餉之望故相約爲此加以鎭守使時適他往故益便舉事叛兵入鎭任意搜索未過抗拒故居民無喪生者但資本貨品損失甚巨且經此事變商民咸有戒心勢將紛紛移居安寗之處此後商業必大爲減色殆無可疑變起之時且恐叛兵縱火焚鎭但未出此猶爲不幸中之幸事也按打箭爐於兩年之内遭遇浩刦三次第一次爲大火毁財産甚巨後數月因陳步三之襲擊商業大受損失今次刦掠巳爲第三次浩刦矣 
[川政府商借鹽欵問題]  
　　羅督軍致北京電萬急北京財政部鹽務署稽核總所鑒華密據川北稽核分所卞協理到省面稱協理奉命交卸由耿協理接任等語查鹽欵現奉復准撥暫濟蜀急則以後交撥手續亟宜商訂正與卞協理商辦間適耿協理到川其意似不以卞協理辦法爲然又不肯來省直接商辦查此次請撥鹽欵係供川省軍事善後之手必軍事辦理寗帖斯鹽務乃相因發達此中情形卞協理在川日久知之最悉故一切皆易商辦耿協理偏執己見情形隔閡誠恐於交撥鹽欵多所留難不惟有礙軍事進行抑亦足妨鹽務發達現兩協理尚未交氏擬請商飭卞協畀暫行留任俾便商辦一切事關川省緊急要需故敢越分請求務望卓裁公决迅示施行護理四川督軍兼省長羅佩金叩號印 
　　稽核總所致分所電自流井南分所鑒頃致成都張經理電云本所七月三十一日之＝電諒巳逹覧昨據貴分所八月一日電稱等情中國政府現己决定將川南川　兩處由八月至十一月之内之四個月所收鹽稅除開支鹽務機關之行政經費外所餘之欵當悉數撥交川省政府作爲協餉惟前巳撥給川北五通橋及其他各地方軍隊之欵項與及將來或須撥給者均應由此項協餉内如數扣除貴經理應照此與代理督軍羅佩金妥爲接洽由十二月一日起則應將鹽匯交上海歸入鹽欵賬内并應由重慶中國銀行現存三個月所收之稅欵内撥出二十萬元歸還各運鹽公司其餘則聽候財政部就地　用查所有川北稅欵行將匯存重慶之中國銀行故此項協餉自可由該行撥交但尚有其他較善之辦法卽希具議前來以憑核辦總所八月二十四日到 
[川政務會議之要題]  
　　紳學界請設大學 
　　前日（十三號）省公署又開政務會議是日羅護省長未出席由政府廳長尹仲錫代行主席其會議之結果第一案（清理財政處簡章）結果付修正第二案（警團聯合辦事簡章）修正後正咨交省議會第三案（酌辦四川大學）經費擬在中資捐及財政廳某項經費内撥用茲將川省紳學界請建大學致省長文録下敬日啓者世界　文明敎育日益發達東西最强各國其軍學旅政治　品之日進無疆者皆其外見之標也其根本未有不出於學校者也中國以廣土衆民　見絀於全球者學校不完全也川省以廣土衆民而見絀於各省者亦敎育不發展也中國學校之不完全敎育部限之也中國方制萬里東南北三方地勢平衍交通便利尚有五大學星棊羅布之議西南各省士廣人衆地邊路險議賦稅則名曰大省而推爲冠　議學校則名曰邊省而棄若弁髦不求政策之均而欲人心之平其可得乎近來議敎育者陽以提倡國民敎育爲名高而陰以消滅人材敎育爲實策馴至各方大學未開而各省高校盡停一般青年學子進無所歸退無所就中小各校望風阻喪而議者方以推廣小學爲大願其可得乎紳等前於陳督任内曾具理函請達部就現在高校推廣講室籌三十六萬元酌辦大學數門附設預科爲全省　學生深造之地部覆深諒苦衷一則曰事屬正當再則曰實堪嘉而卒以經費支絀招生困難爲辭緩而廢之竊謂川省歲費幾何其有益於民者幾何區區之數又得歲費百分之幾何政府不難按册而稽也經費誠支絀矣他務何不盡停獨至學校而吝之此部文之難解者一也各專門學校招生難足誠爲事實民國二年春高校擬招生二班而各縣畢業中學生踴躍前來遂添招至四班尚不能盡是中學生之普通心理欲進大學以深造者多欲專門以速成者少况距今三年停止招生則中學堂之希望升學者人益衆心益切而概以專門例之此部文之失察者又一也今者專制旣倒共和重新則敎育行政似宜在地方權限之内中央一秉大公當不苛爲限制日蔡督蒞任宣言川省可以有爲願矢十年心力以强川省者爲强中國之本圖英雄卓識逈異羣流紳等何勝感佩竊念川省隅以人數論之多於日本德國日本建四大學八高等德國柏林大學一校學生多至萬二千餘人其餘大學不可勝數四川區區一高校至多僅容五百餘人今并此而裁之不知謀國者將何術爭衡於列强乎今雖蔡督病退以大府素同心力託重川局紳等前以此説進深蒙嘉納允提各欵急建大學并通告滇黔協商并進紳等或忝參顧問或分司敎育仰思國家根本之圖俯念人民憤懣之意旣不忍國事全誤於章程尤不忍川民沉淪於僕隸是以再四籌商合詞上懇大府力爲主持地方自行籌欵速建大學先設預科電請中央許可卽行着手試辦以慰羣情不勝祝之至曾繿陳鍾信曾培趙熙駱成驤周翔顔楷廖平陸愼陳彰海文澄田明德廖家淦朱華綬龔道耕譚張錚劉彜銘文龍辜德華鄧汝昌文天龍劉震王蜀瓊 
[川省議會與戴戡]  
　　四川省議會昨咨省公署云爲咨請事本議會於九月七號開會據員鄧壽等臨時動議以會辦四川軍務戴戡對於束結護國　主張先剿後撫一案此種辦法如果實行不特無以服起義者之心轉足以重吾川人之禍查川省民軍起義適當戰爭方烈 
 
 
 

Page 7

 
 
　　之時其間實心爲國者國多而假名騷擾者亦在所不免是宜分别眞僞出以公誠亂兵加以跦除而義旅須妥爲招致此案附議者共十五人認爲議題成立照本議會議事細則第六十三條及六十六條之規定變更議事日程即時附議當經多數可决標準一面由本會直接電達戴會辦查照辦理又一面咨請省長轉電戴會辦分别招撫除由本會電達戴會辦辦理外相應除咨請貴省長煩迅速電讀戴會辦查照妥愼辦理 
　　戴戡覆省議會電云省議會公鑒庚電奉悉戡忝會辦蜀中軍務一切辦法隨時皆與督軍籌商至對於川東軍事收束大别爲三項辦法甲編制成軍乙定價收鎗給　遣散丙不遵甲乙兩頂者擾害地方者探查確實方予征剿知注特復敬頌公褀　靑印 
[浙省會第十八次常會]  
　　省議會於二十六日開第十八次常會政務委員五人議員九十六人一時四十分開議沈議長報告議事日程後某議員動議重訂投票表决昨日未畢之籌辦商品陳列館附設勸工場一案贊成者與反對者爭執頗力議長以出席人數確爲百零一而票數又與數相符實無疑義可言將昨日兩次投票當衆檢查白票五十二藍票四十九兩次相同且有各議員親筆可證書記長亦當衆認咎各議員始無異詞此案遂開二讀會議長討論修正案此修正案動議係昨日八十三席所發當時贊成頗衆百五十席以爲雙方爭執甫平討論一層實未預備應請變更議事日程提議他案衆贊成開議第二查辦第八區烟酒公賣局違法征收案衆以此案當然成立惟原文中無違法證據未可輕言查辦議决付法律股審查再由提出者將違法征收之事實詳細證明俾可咨請查辦通過後休息十五分再入席提議第三回復各統捐地點及各貨捐率建議案衆以係維持本會法案（因局所地點前經議會規定議會解散後官廳自由增設變更）極端贊成議决付財政股審查第四修正浙江省征收店屋捐章程衆意主張將房捐章程一併交會同付審查當决先將此案交法律股審查第五關於籌備義務敎育之造就師資案衆於師範講習所歸併師範學校毫無反對惟師範講習所經費係四成縣稅内支出當然截止討論之下議决縣稅維持至十二月爲止適棒時巳過法定時間遂散會第六第七兩案延至二十七日再議 
[江蘇省會議員之補缺]  
　　省議會正會長沙元炳决意辭職迭經副議長錢崇固電請不來首席遂懸以特選秘書處連帶迄未組織各區議員亦遲遲多未到省故預備會一再展期查近數日來陸續簽到者巳逹員額一百六十名三分之一現有二十日開會之説錢副議長以各議員因病因事出缺者不少第一區江寗高鑾第二區吳縣胡褔元第三區丹徒劉桂馨均因病出缺第二區崇明顧南庸第五區東台周鉞均因犯刑事出缺巳一併咨請齊震歲省長查明各區候補議員之名次列前者遞補以足法定　數昨據齊省長查各區候補人名中應以于起東遞補高鑾黄槐遞補劉桂馨金天翮遞補胡褔元王豐鍾遞補顧南庸宋銘勳遞補周鉞除咨復省議會外並飭令各該縣知事轉知各該應補議員催促迅晋省並以巳　來省及將行來省各議員公費旅費待欵以需特訓令財政廳撥洋五萬元解交省議會以便分發應用胡廳長刻巳　令如數照撥矣 
地方通信 
[蘇州]  
　　看守所脫逃拐犯吳縣第一看守所内拘禁之拐犯夏老五於前晚四鼓時乘看守所丁熟睡時從三號　開　門踰牆逃逸比經所丁沈坤察覺報由所長知會崗警四處兜尋巳查無影跡呈報孫知事咨請軍警通緝并經孫知事查悉夏犯原籍江陰一面咨請江陰縣知事協緝一面責成偵緝隊隊長潘秀清派探偵緝務獲究辦 
　　振市新劇社行將開幕商民何錦文爲振興閻門馬路商業起見集資組織振市新劇社禀准鎭道後現正竭力籌備月初卽可開幕朱鎭守使於二十四日召集各軍警領袖會議軍警觀劇規則准照該社原章優待辦理規定每逢星期軍警假日制服軍警概予免票平日酌收半價朱使并以崔廳長所擬取締劇場規則過嚴諭令酌予修正後卽行發給照會云 
　　陸巷刦案近訊陸巷鎭裕德興當及俞亮君家中被大帮盜匪搶刦並先後拿獲李炳榮耿德褔一案迭誌本報前晚八時又有該案在逃要犯樊褔江樊桂江兄弟兩人帶同婦女茅爱仙匿居閻門爲禁衛軍第八團偵探偵獲經團長劉夢九略訊後卽押送吳縣署經裁判員再三研詰該兩犯均供係退伍軍人僅諰茅女係屬姘婦不認搶刧昨經第二次審問聞巳供認不諱裁判員得供後諭令將兩樊上銬嚴禁女犯暫發女看守所收押併案辦理陸巷鎭歸湘城警察所管轄該所巡官係警廳司法科長仲鐵如之子仲亮臣當搶刦時仲適在蘇州與太平橋水警被盜拒捕被害時同不在所孫知事以仲巡官　離職守前案巳記大過兩次北案從寛再記大過一次留任以觀後效昨巳訓令仲紓矣 
[鎭江]  
　　私販繳價領船駐鎭兩浙緝私隊長王小波日前督率士兵在東碼頭緝獲焦山帮私鹽船一隻扣留小關口交江快看管本擬鋸船示衆嗣經該鄕紳董再三説情俯念貧民無知准令繳價承領業囑各鄕董轉飭該小販備洋四十六元自行領回另謀正當營業勿再違禁販運所有起出私鹽三擔餘悉數充公點交鹽局驗收所繳船價聞巳轉報營長按照定章分别給賞 
　　派員關查登錄憑證部定登錄憑證章程常期十年一換短期一年一換早己遵辦在案茲届一年期滿各牙户應照章呈請換給日得齊省長特派委員來鎭調查抵埠後與袁警佐晤商一切業經通令城内外警察各區飭警澈查具報並另派專員向各牙户督促換領矣 
　　八港口發生盜案鎭郡對江八港口地方富户王玉成家於昨晚黄昏時突來盜匪數十人明火執械用石撞開大門進内被刦去現洋衣飾等物爲數頗鉅業由事主開單報縣請求勘緝刻經地方官勘驗屬實並咨請水陸軍警帮同協緝矣 
[南通]  
　　派隊緝匪聖牧鄕某四市警區昨報告有匪三四十人由小港乘船携帶五　快鎗至巴掌鎭跋壩沿入内勾通陳康生羽黨騷擾管鎭守使慮知事得報後卽派警備隊及保安隊前往剿逐 
[安慶]  
　　警務處新委職員錄皖省警務處兼警廳長易迺謙履任數日巳將廳内各職分别委任茲將該廳新委員錄下總務科長趙占元行政科長周之潤司法科長黄顯承衛生科長梁禹瓚考績科員慶元會計科員謝勉成統計員管忠忱務科員黄錦文户籍科員夏琳保安科員席元英司法科員劉建藩督察長程鵬萬督察員許楚監印員蔡家堪收捐員馬榮淼朱世相吳昌庸視察員方夢超徐炎朱浩方明進調查員王少農馬志遠萬紀南陸趙銓稽查員王尚忠巡官汪浩文周禹範張坤王開元 
[杭州]  
　　考察柞蠶之答覆日前財政廳會派員赴奉考察柞蠶省議員聞之當以柞蠶狀况質問省長茲聞呂省長昨日答覆略以柞蠶飼育較家蠶尤易歷據考查浙東各舊府屬宜於植柞育蠶處所計非少數前清勸業道蓋元亮雖　擇地飼蠶然中更變故尋卽中止致未收效非盡由土地不宜所致民國以來兩級師範學校庶務員蔡德文樂清大荊鎭自治議事會議長陳永清及黄　正南鎭董事會董事章憲傑等先後呈議提倡柞蠶或請給蠶種或詢查飼蠶繅絲方法足見人民於是項事業希望頗多適民　廳長王文慶以派員赴奉考察作蠶等情呈請到署當即批准照行此後應作何改進須俟考察報告到後再飭審愼擬辦云支 
[寗波]  
　　台帮漁民之蠜横象山石浦　每届漁汛台州帮漁船停泊江濱才約有六七千號時有蠜横漁民購物不給價値商人恐滋事端不敢計較官廳亦不干涉也本月九日該漁帮又糾集多人肩荷快鎗無端將話新茶園打毁一空經該園主張鶴年哀求管帶湯兆德出而彈壓詎湯亦不敢開罪彼軰僅婉勸解散而罷未知當道亦有所聞否 
[山東]  
　　楊道尹開缺原因濟南道尹楊慶鋆免職巳見命令查楊　朱啓鈴奥援故由警察廳長一躣而爲道尹孫省長以其在任劣迹恐將來爲省議會彈劾故到京後與中央商妥將該道尹實行開缺此亦孫省長順從興論之一端也 
　　各界歡迎康南海孔敎會會長康有爲前赴曲阜祀孔省城敎育及行政各機關公推敎育會長許德一君爲代表前往歡迎聞康君定二十八日乘快車同許君來濟各界巳預備歡迎矣 
　　孫省長回濟山東省長孫發緒日前回京公畢巳於二十三日回濟聞善後欵項亦粗有眉目云 
[天津]  
　　天津縣開徵下忙天津縣公署布告云應徵本年下忙糧租並節处尾欠銀兩除呈報被災村莊另行查勘核辦外其餘成熟村莊自應照常徵收以供報解茲定於民國五年九月二十日在縣設櫃開徵除飭令該管地方往催外合行出示布告爲此示仰津邑居民人等一體知悉自示之後爾等所有應納本年下忙糧租並節年尾欠銀兩趕緊赴縣投櫃清完不得私交地方包　代納致滋斃資亦不得觀望違延致干未便 
雜評一 
[權利] [  一子]  
　　以湘皖鑛喪失權利之巨而爭改抵品必其所改之權利喪失較輕於前者也然而今日之包廢制錢則又以喪失更巨而將起而爭之矣吾謂以後無論易何抵品爭必不免何以故以所易而權利之喪失輕者債主必不允也所易而權利之喪失相等或加甚者則易如不易爭必不巳也此區區小借欵而抵品之難巳若是則將來大借欵其難更何特言乎雖然此乃中國借欵之公例也所謂爭權利者不過作一曲折耳當民國成立之初唐氏首倡大借欵數爲六千萬鎊熊氏繼之屢議屢輟而改倡小借欵之議以起至周氏又議大借欵減其數爲二千五百萬鎊復經若干時之磋商而僅能成立於國會開會这日自倡議以迄成功約經十六閱月之奔走當局自以爲於權利上之補救甚力然而一經大會之會議則反對立起其所以反對而秤擊之者非仍以條件苛酷而喪失權利者大乎令小借欵之抵品旣爲難而大借欵一千萬鎊之擔保品又正磋議吾不知其擾擾將何時巳而權利之結果不知何如也嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新問 
[恢復各級自治之好音]  
　　江蘇議員聯合會代表楊靜山君友熙赴京請願迭誌前報茲楊君到京後先至兩院請願恢復自治昨日該會接到楊君來函謂參院議員幸漢提出巳經三號讀通過完全成立衆院亦經提出於三號初讀通過宣付審查本定十八日大會報告通過適以借欵風潮殊多質問故緩至二十六日列入議事日程大約終可通過楊君並云二十三日上午謁見内務部孫伯蘭長暢談一小時孫君云前議照清制先恢復自治機關再議自治新條例全國統一辦法後因一旦恢復不及一二月卽須改組朝合夕更殊覺非是現主張由内務部在半月内將新自治章程草案提出議會通過一二月即可明令發表云云楊君答以辦法雖善奈近數年來各縣知事蹂躪民權侵佔公欵指不勝屈急待縣議會成立以維持－之早恢復一日卽人民少一日困苦若新自治章程頒布及改選又需數月殊不足慰人民渴望自治之意孫君又云各省地方自治章程祇浙江江蘇兩省有單行法現浙江各級自治機關政府並未過問云云並囑將江蘇自治章程即送一份寄去揣孫總長之意浙煤有此成例江蘇即恢復自治亦未嘗不可聯合會接楊君來函後當卽公推李右之君起草上書孫總長原文錄下總長鈞鑒敬肅者逖仰鴻謨同深慶慰恢復自治問題前荷蓋籌提出交議尤在饜衆望盻頒命令載飢載渴玄韞等前有電　　　　　　　　　　　　　　　　　　　　　　　　　　 
呈諒邀洞鑒茲得代表楊友熙君來函藉悉晋謁崇階備阾樂論同人感佩莫可言宣查自治章程江浙兩省均有單行法現浙江巳經回復自治悉如原狀蘇省事同一例巳成之局賢者勿廢一切仍盻主持蘇省幸甚幸甚全國幸甚送上江蘇暫行縣制及市鄕制各一册即請鈞覽專肅敬頌崇安江蘇縣議會聯合會費玄韞莫錫綸李味靑楊友熙邵玉銓方家珍梁鴻卓等謹啓 
[禁烟聯合會對於張耀曾之憤懣]  
　　代理全國禁烟聯合總會正會長安銘昨致各省軍民長官函云此次上海烟案司法總長張耀曾實有重大之嫌疑本會以此案與烟禁前途關係甚鉅曾於八月十六日呈請大總統勿稍姑息將該案中之關係要人盡法懲治原文諒邀清覽乃案經逾月在大總統一方面或者因内閣甫行成立爲維持現狀計不欲輕予更動孰意兩院盲從遽投同意而張耀曾腆不知耻率行就職以此寡廉鮮耻之人總長司法豈非民國莫大之羞重以貴軍帥省長此次通電（原文二十日始見）詞嚴義正諒足寒彼奸膽側聞政府之意仍主調停竊以我國法紀陵夷官方敗壤無非調停二字誤之本會膽念烟禁前途良用憂懼因於本月二十一日再呈大總統採納輿論暫免張耀曾之職並指令總檢察廳將此案關係要人提起公訴俾成信讞宣告中外我公熱心烟禁爲國除毒諒具同情特將本會呈文另紙油印伏希敎匡正不勝盼禱之至（按該會上國務院轉呈大總統呈文巳見報端不復贅錄） 
[籌措依周塘開闢商埠之經費]  
　　吳淞江接通楊樹浦之依周塘（卽依周港）係上海寳山兩邑所管轄前經浚浦局勘得是處堪以開闢商埠振興市面惟須將該港填平築路並在沿塘砌築石片斜岸巳經該局會同工巡捐局估定工料價値繪圖貼説送交上寳兩縣知事會詳齊省長請爲籌撥公欵一面商之閘北市經董就地籌費塡築道路其築駁工程巳由浚浦局估價二萬此係浚浦範圍以内之事故另由該局工程師函交涉局在浚浦項下撥欵興工云 
[師船兵艦會𠞰梟盜續誌]  
　　巨匪徐老窩子管大肚子等現率羽黨聚集崇明之小黑沙海島由水警第二廳趙廳長電飭鈞和遊巡艦及水警第一專署等迅派師艦駛往搜剿巳誌昨報茲悉該匪徐老窩子所部匪黨共有五百餘人均有快鎗子彈並有船百餘艘專在内河各鄕鎭搶刦自在吳縣陸巷鎭刦掠裕德興當之後因水警組織之臨時遊巡支隊長沈兆榮督率槍划四十艘分投蘇屬各内港查緝甚嚴徐管二匪乃竄往小黑沙沿海灘躱避擬在洋面搶刦民船勢甚猖獗昨日鈞和巡艦巳於清晨由滬先行出日水警第一專署長沈葆義亦飭第三分署長王壽良調派師船五艘大號砲艇一艘共撥兵士一百二十名定於今日即二十八號由靖湖兵艦拖帶出口又派安靖兵艦艦長段蔚亭駕駛赴淞會同第一廳長温幹臣所派之廣艇十艘一併開往小黑沙海島嚴行剿捕 
[公廨第七次研訊日人被害案]  
　　崑山路中洋印刷所主日本人池原與夥鴨井被人謀斃後由捕將與該日人私定僞造湖南湖北官錢局鈔票之湘人胡儒珍（即身帶實彈手鎗之李正華）與高志盛冠文等先後拘解公共廨迭次研訊均詳前報昨由虹口捕房將胡等三被告解廨續訊仍由見證粤婦董阿四上堂由被告代表斐斯律師與捕房代表村上律師向董盤詰良久並由斐斯律師將所繪一千二百五十七號門牌房屋之圖樣給董閱看令董將胡所租之房間指明後又由見證郭汝高上堂由村上律師詰據供稱於去年七月間至崑山路一號中洋印刷所主人池原家拉包車除主人外惟鴨井有時乘坐今年七月二十八號之前兩天我曾拖主人至各主顧家自五六月間至紙店内購紙後迄未去過被告胡儒珍我認得他常至印刷所與主人談話每月約來兩三次二十八日我送招牌紙至主顧處不在店中主人出外故未知悉直三十號主婦向我云主人自前天隨中國人出外迄未歸家囑我至吳淞路胡儒珍家找尋始悉其事旋因不知胡之住處復由主婦令我至鴨井家邀請鴨井娘娘偕往詎至胡家前後門均巳緊閉並無一人迨第二天與印刷工人韓籘前往始見胡儒珍手拿洋傘向小菜場而去我即呌他詎胡聞喚即下車圖逃乃由我等將他扯住呌他至店中談話他不允偕往堅欲掙脫被我執住不放胡即給我鈔票洋二十元並稱稱停至千奈齋再付我八十元令我將韓搿住放他逃去我不願取他鈔票旋即同至胡之家内我託一日人通信主婦與鴨井娘娘及金川等均各到來至後面小房間内約談一刻之久胡始隨同金川至店其時我即至飯店果腹云云訊至此因時己薄暮關讞員與日副領事加籘君宣佈退堂三被告判仍還押明日再訊 
[氷廠被盜搶刦]  
　　閘北太陽廟北首沈錫根所開之協豐氷廠於前晚一時被盜二十餘人毁門入内將夥友宋佛榮黄德順等六人用繩綑縛刦去大洋二元銅元九千文及衣服等物事後由鄰人到來逐一解釋投報四區警署請爲查究據稱各盜中有數人面貌極熟均係住居附之客姚警正卽飭巡官帶同探警前往勘查以憑　緝務獲解辦 
[擒獲傷害巡官巡士之夥盜]  
　　淞滬警察二區第三分駐所巡官韓思貴警察李步德在林家弄地方捕匪被拒鎗傷殞命一案前經該廳偵緝隊士李鴻强等兩次緝獲案犯郭井四仲言文等四名訊據供認聽從盜首吳四等糾邀夥衆持鎗往林家弄某姓家行刧因被警察所見上前盤詰由吳四等開鎗拒捕擊傷韓巡官等不諱經徐廳長錄供呈解松滬護軍使訊明懲辦在案茲悉徐廳長將此案呈解軍署後因巳由軍法課向獲犯郭井四等訊出在逃首從各犯多名奉諭補緝當飭偵緝隊嚴行查緝去後現經隊士李鴻强楊保庭等偵有夥盜劉錫元即劉再浦等多名　匿公共租界南成都路第六百十四號門牌成衣舖樓上特於昨日上午十時禀明廳長帶同眼線前往該管捕房報明前情當奉捕頭加派中西探捕陳雲忠等協往成衣舖樓上查拿該盜劉錫元開鎗拒捕幸人手衆多立時擒獲劉錫元黄長友朱得勝等三名並起獲白郎林手鎗及六響手鎗各一枝子彈四十三粒當票下六張一併帶入捕房押候解送公共公堂訊明移請引渡究辦 
　　又一訪函支著匪劉宰輔（卽劉恩元）前因糾黨持械圖刦徐家匯某姓家財並開鎗拒捕將巡官韓恩桂擊斃逃逸曾經内地官廳通緝未獲現該匪匿居新閘南南成都路六百十四號門牌屋内事爲新閘捕房捕頭訪悉密飭西探自非司蓋潑協同華探目陳雲忠包探張林泰衛金福等於昨晨九時許前往將劉匪拿獲當場抄出手鎗一支子彈四十三粒並同黨朱得勝黄長友一併拘入捕房由捕頭略詰一過諭令嚴密管押候今日解送公堂訊究 
[海軍總司令部之回復]  
駐滬海軍司令部自去冬肇和軍艦攻擊製造局後即由袁政府飭令撤消改設海軍總輸機處派委齊辰爲處長並設海軍第一第二兩艦隊司令以曾澤霖饒懹文二員專事調遣各艦出巡等事現海軍部程總長擬將海軍總司令部恢復舊狀曾經呈請政府核示聞總司令部恢復後所有總輪機處必須裁撤至第一第二兩艦隊仍存其名惟並無司令名稱業經大總統批示候將此事交由國務會議解决云 
[修理軍艦之整備]  
　　海軍總輪機處前以海圻海容飛鷹福安等艦均須修理詳部請撥巨欵興修去後茲奉海軍部批示以刻値庫欵萬分支絀該軍艦等旣須理事難延緩姑准照修惟各艦修費不得逾十萬金仰卽撙節支用云云 
又聞海圻巡洋艦久欲駛滬入塢修理因浦江潮水過小難以進口該艦長湯廷光又因陸家嘴江面下有沙帶恐有攔淺之患是以久不駛滬茲聞船塢洋工程師毛根以現値大潮特於昨日親往淞口將海圻軍艦駕駛來滬停泊製造局浦面預備二十九號進塢興修 
[恢復鳳凰山煤鑛之進行]  
　　安徽宣城縣鳳凰山無烟煤鑛區域十方里前由王體乾集資開辦民國元年訂定章程呈請皖督柏暨實業司劉批准立案並發給憑照以資探採挖井口三道煤質俱佳嗣因二次革命停止進行現以共和復活復在滬上聯合資本家力圖恢復以興實業云 
[道尹公署記事]  
　　滬海道尹公署敎育科科長顧有容呈新任徐道尹文云竊有容猥以輇材荷蒙温諭照常供職仰見鈞座不棄薱菲無任感企惟是夏秋以來疾病侵尋近復怔忡不寐擬卽請假就醫自維學識謭陋不足毗贊高深矧鈞署正着手改組詎容以孱軀承乏致誤要政爲此上書辭職伏乞鈞尹賜准令遵實爲德便 
　　昨日徐道尹發出手諭三道照錄於下（一）本署實業科長李之毅敎育科長顧有容呈請辭職情詞懇切並予照准此令徐元誥布（二）本署司法主任一缺應即裁撤經手未完事件着送總務科接收此令元誥（三）本署敎育實業兩科長業經辭職照准所有文件暫交内務科接收此令元誥 
[財政廳錯怪烟酒聯合會]  
　　全國烟酒聯合會推舉總幹事陳良玉等赴京請願減輕捐稅巳迭誌前報茲悉江蘇齊省長以據財政廳長胡翔林等呈稱烟酒爲銷耗品非人民日用所必需重征之不爲病近滬上發生烟酒聯合會奔走號召各地響應以致商民誤會動啓觀望應收牌照印花公賣等稅大受影響請飭各縣諄切暁諭嚴行稽征倘事藉端抗繳立罰毌貸等語齊省長昨巳通飭上海等六十縣知事一體遵辦矣 
[公廨復訊私土烟膏案彙紀]  
　　曾爲西崽之羅德貴携帶未貼印花之印土四只在蕪湖路兜售被洋藥公所調查人查見嗚捕拘入捕房解送公共公廨訊供收押在案昨晨復訊先由洋藥公所代表律師詰據承辦是案之總巡捕房西探海明惠聲稱被告拘至捕房後於二十二號帶至寫字間詰問據稱先在西人木歇處爲西崽辭出後遇見西人牛爾生勿浪姆該二人面貌相似一有有鬍髭牛爾生欲用伊爲管事言明每月工洋十五元因其尚未租定房屋故未着實牛於十九號約伊至牛門西飯店内等候是日被告先至該飯店　問牛與勿浪姆據稱未來旋有现高大汽車到來見牛爾生與另一西人及一住居法租界少年西婦同來未幾牛卽與男女二西人出來伊亦同坐汽車由黄浦路折至廣東路左近牛即下車囑伊同去走至弄内牛將物一包交被告携取囑令送至蕪湖路十二號門牌客棧四號房間内交於李姓當至棧内找尋李姓業巳出外有一老者開見内有四人一戴眼鏡因李姓不在棧内攜物退出甫至門外即被帶眼鏡之人將伊拖住指爲販賣私土嗚捕入捕房等語言至此卽將所錄西文供單呈案由原告律師之繙譯將供單宣讀一過繼由見證美國人珈來投訴是日與牛爾生並一西婦及被告同乘汽車至廣東路被告與牛爾生先後下車惟被告下車行走甚速我與被告素不相識亦不知有携帶私土之事又由洋藥公所西人上堂聲明此項印土未向海關納稅係屬私土並將私土呈案請察訊之被告廷羅傑律師到堂代辯並由被告供訴各節與在捕房所供相同又由原告代表律師投稱被告雖不承認販私究屬知情照律有罪應請核辦被告辯稱被告係由洋東囑令將一包送交李姓不知内藏何物且巳在捕房據實供明並帮助捕房調查確未知情不能照中國第二百六十六條新刑律處以三四等有期徒刑或五百元以下之罰金請爲明鑒 
 
 
 

Page 11

 
 
　　俞代襄讞商之英卓副領事判被告押西牢一月土送海關銷燬 
　　虹口元芳路一百八十七號門牌烟膏店因私藏紅土並將紅土煎膏混售被洋藥公所查悉協同捕房前搜獲烟膏將該店主劉子貴劉經九一併解公共廨訊供判候驗明烟膏再核在案昨晨復訊由洋藥公所代表律師與公所驗土西人上堂譯訴被告將紅土與料子在該店附近一百二十號屋内煎膏出售業經驗明請爲訊究訊之兩劉延斐斯律師到堂辯護關讞員商之英康副領事判兩劉暫退候將烟膏送請工部局西醫化驗再行訊核　　陳德興因私藏紅土被洋藥公所查悉協同捕房抄出私土將陳拘解公共公廨諭交人洋並保候訊在案昨晨復訊由洋藥公所代表律師上堂譯訴案情請究中西官判候禮拜五訊明核斷 
[培德學校之聖誕紀念]  
　　虹口清雲里培德學校於前日（二十七日）舉行孔子誕日紀念種種陳設極爲可觀行禮奏樂後學生全體唱頌聖歌並開懇親茶會學生家長男女來賓到者百餘人是晚又在校内開演百代公司影戲並由商務印書館助以自製幻燈影出孔林風景及國中名勝男女來賓入座者三百餘人洵爲一時之盛 
[再紀婦女寄養所之經濟問題]  
　　閘北慈善團婦女寄養所因新建習藝所房屋置辦織布製禨等機以致經濟竭蹶曾紀前報茲悉該所婦女學習紡織者現有三四十人所出之本廠布現巳存有二三百疋將來出貨日多更須籌備資本方可繼續不輟總董沈聯芳君除籌墊止半年不數欵項計一千七八百元外昨又暫墊洋五百元作爲工藝資本藉資周轉云 
[工程師防有損失]  
　　淩浦局在南市十六舖楊家渡迤南至南碼頭一帶沿浦會同工巡捐局招工分别承包改築石片斜式駁岸開工以來所有久記承包董家渡迤北工程現巳逾半其南叚由淩浦局直接招工包辦現方進行茲因日來時有風雨深恐發生風潮故由淩浦局洋工程師預爲佈置將貴重物料妥爲安放以特風息潮平再行堆放工次以便應用 
[驗收管卷處新屋工程]  
　　道署城内舊管卷處房屋前經禀准翻造完工昨由上海縣沈知事派科員鄭寳芝前往驗　工程當據舊管卷處王委員聯璞報告東邊拆去樓房八幢披屋三間西邊拆去樓房三幢平屋五間現在新造樓房平屋共計十六間及四週圍牆均甚堅固鄭科員當卽照圖點驗據情報告由縣將驗收工程情形分詳省道各署請爲察照 
[拆毁義塚圍牆之薄懲]  
　　泥水匠張褔生在梅白格路白克路轉角拆毁水爐公所義塜圍牆被該公所内之杭國治鳴捕拘解公共公廨訊供收押在案昨晨復訊原告延担文帮辦畢士華律師上堂譯訴前情請究訊之張供係由海山囑往拆卸中西官判張罰洋三元充公無洋改押三天以儆 
[水菓同業之樂觀]  
　　南市水菓行共有三十餘家而專做閩粤各貨之汕頭帮則不在其内汕頭帮水菓行在南市者十家在北市虹口等處者六十餘家專做甘蔗等閩粤菓品與本帮行家各營各業不相聯絡其關設之區均在十六舖以南至大馬頭一帶常年生意約共五六百萬在南市各業中亦頗佔勢力該業向分兩類一爲行家均領行帖入公所自在産菓各地設莊收買轉運來滬資本旣富營業亦鉅如實成阜成協豐公昇大成合興義源東昇隆江增茂民記源康同餘益成等皆是一爲販户雖間入公所多不領帖本店並無莊客惟向上述各行隨時批貨轉售其資本營業均不及行家之鉅如張恒大潘源盛恒泰恒茂同茂祥茂等皆販户中之最著者稽其來貨除本省出品外北則天津烟台南則閩粤汕頭無不兼而有之常年生意向有夏貨冬貨之分夏貨不及冬貨之盛故該業之能否獲利多視冬貨之盈虧而定本年夏貨生意沿稱平穏現在冬令將届各項冬貨收成凾佳近巳陸續上市來貨旣旺銷路亦復不惡故該業中人頗抱樂觀將來年終結賬當可獲利云 
[皂廠同業之齟齬]  
　　肇新肥皂廠主樂裕亭遣夥陳友龍李德文等控同業長興肥皂廠執事魏春潮來廠乘樂不在廠内擅自車去肥皂十一箱値銀數百兩請求提追當經二區警局飭警傳魏到局並將起出原物一併移送地方審檢廳訊核 
[崗警查獲私鹽]  
　　滬上所賣私鹽俱由浦東鹽販暗運來滬昨由南市崗警在十六舖碼頭查獲私鹽十三包一併截住連同挑夫張明福帶至第一區署留候查明核辦私鹽先送鹽公堂收存 
[銷燬花會紙張]  
甬人毛阿炳前日在貴州路一百二十八號門毛仁甫家書寫花會紙張被捕查見當將二人併拘入捕房昨解公共公廨經中西官訊供均不承認判一併開釋賭博紙張燬去 
[汽車碾傷行人]  
　　福建路永泰旅館所僱招特人張祥發昨至外灘太古碼頭接客忽被汽車撞倒於地肚腹腿際均被車輸碾傷當由乘車西人另僱黄包車將張送入同仁醫院請爲醫治 
[滾水燙傷小孩]  
　　小孩楊翰炳昨在海寗路某弄口老虎灶門前被人潑翻滾水燙偒胸部頭面等處由家屬投報捕房送入同仁醫院醫治聽候查辦 
[水手酗滋鬧]  
　　停泊浦江内之美國商輪史古内號有水手卜求克係美國人日前乘醉持刀向船主威令姆尋釁滋鬧由該船主報知水巡船拘送美領事署經按察使駱賓克君訊明判卜處拘役五星期以　 
[弔贓拘人之抵抗]  
　　竊賊王褔庭日前竊得皮鞋雜物藏匿吳淞路一百零五號裕森祥蔴油作内王被包探緝獲詰知寄賊之所昨由西探及一百九十號華探薛錦昌帶同該竊前往弔出原賊並欲將作主陳阿義拘去詎有陳之義子陸錦桃出而抵抗與西探互紐逞兇遂一併拘入捕房押候究辦 
[搗毁煎熬牛油之鍋竈]  
　　邵阿本在鐵路北租賃姚萬利之房屋開設牛骨作每晚煎熬牛油臭氣四佈隣居大受其累前晚因熬油火力太猛冒穿烟囱房東姚萬利往救時乘間將鍋灶一律搗毁邵欲令賠償致起衡突由崗警一併拘入四區轉解司法科經嚴科員訊明以邵熬煑臭油違犯警章惟姚亦不應毁人物件着各罰洋十五元具結斥退 
[取洋一元而去]  
　　姜寳珊在烏鎭路欲圖自盡由四區巡警帶署解送司法科轉送慈善團留養已紀前報詎姜前日以出外贖取衣物爲由向賬房内支洋一元而去至晚不歸昨接其由郵局寄來一信云巳遇同鄕借回浙江該團卽函告警署請爲查核 
[馬夫疏忽受罰]  
　　馬夫蔣金生駕車不愼在海寗路將婦人王許氏撞倒趺傷由捕將該馬夫拘解公共公廨訊判存洋候原告傷愈再核在案昨晨復訊中西官以原告傷巳平復判蔣罰洋十元充公以儆 
[虐特牲畜之科罰]  
　　馬夫陸三仔前日因將病馬駕車被四百號印捕查見拘入捕房昨解公共公廨經中西官訊明以該馬夫虐特畜類判罰洋十元充公並令將馬送請畜牲會醫治 
[輪船搭客殞命]  
　　昨晨江天輪船進口攏至碼頭時有一搭客在船不省人事當由買辦報告捕房舁送廣慈醫院醫治無效於晚間五時身死因其並無家屬在申即由捕房拍照存查屍送同仁輔元堂收殮 
[同伴不能同意]  
　　天津人俞三陳阿狗等四人近由新加坡回至滬上前日陳等三人欲先回籍俞三堅執不允謂由新加坡起程時所購衣服係四人公共之欵乃在新北門民國路互相爭扭當由巡警上前將俞等四人一併帶入一區二分駐所由王警佐訊供之下判令四人同去將衣服當洋共得若干歸四人分派速卽回里俞等皆遵論而退 
[檢察官指點當事人住址]  
　　婦人陳鄭氏在地方審判廳控被陳錦發侵佔基地三分前經該廳派員提訊陳供並不侵佔有田單爲證原告則稱被告田單係是僞造間官以僞造田單涉及刑事遂卽將案移送檢察廳一面諭令原告自投檢廳起訴兹由林檢察長於前日飭派法警至滬城舊校場附近往傅陳錦發來案候訊該警旣至該處未悉門牌乃就近至宗檢察官庽中詢間當經宗君指點陳錦發所居地點該警即遵諭往傅 
[外甥控告舅母]  
　　商人張錫瑜在地方審判廳控其舅母劉趙氏借單不還昨日午後由許推事官開庭提訊原告伸訴前情請求究追劉趙氏供丈夫月卿於民國元年病故此項田單計有二張共田三畝五分七釐有零户名顧竹泉坐落二十八保十八　前清宣統元年七月間夫妹張劉氏即錫瑜之母歸家將此項契據借去至是年十月間由我前往索回不料其居心叵測串通該　地保莊子香莊樹祥將歷年糧串攔去今又來案誣控求察又由證人王根香上堂證明張劉氏從前確有借單情事問官以兩鵠供詞各執判令一并退去候再研訊 
[皮鞋店准予拍賣]  
　　永利皮鞋店主曹友生虧欠久大衣莊欵等項被各債權人呈控公共公廨迭經訊明判令破産料理在案昨晨又由王襄讞會同美博副領事開庭研訊先由被告代表爱理師律師上堂聲稱現經理賬員估計存貨價値約二萬有零應請給諭拍賣次由原告代表律師投稱被告律師所請照理賬員所估之數給諭拍賣原告亦表同情中西官以函造律師均巳承認理賬員所估價値准予函致理賬員將皮件等全行拍賣得欵繳呈公堂候核兩造律師均遵諭而退 
[索償損失之訴訟]  
　　仁記興業公司控保合泰公司陶漢泉不賠損失一案昨由公共公廨傅訊據見證黄天昌上堂證蛤南造因押款糾葛所有議單雖經我與李藍田李寳齋等簽押外此事並未成交並由原告代表律師向黄盤詰一過中西官判被告仍交原保候再復訊 
[要求提前訊理]  
　　陳爱寳控同康錢莊經理陳松齡不付存欵銀三千兩巳由公共公廨將陳傅案交保候訊昨晨原告又至公廨聲請提前訊理中西官諭候核奪 
[衹可賣産抵償]  
　　潘連生前至法公堂控稱侯金生曾將賤價田單兩紙押去洋二百十元日久不贖核計利息共須洋三百餘元請求追繳經中西讞員訊明判候交保限繳本利洋三百五十元在案今巳逾限分文不繳昨又由廨提訊候請再行展限措交聶讞員判候管押候將該地變賣抵償欠欵 
[田單歸還原主] 　 
　　杜杜氏杜顧氏前曾失去坐落四　七百五十號杜西川户名之宅基田單一張查無着落曾在法公堂禀明有案並登報聲明爲證至上月間有陸聖銓陸根生兄弟兩人因爭産涉訟該田單始行出現當爲杜氏顧氏妯娌兩人所知同赴法公堂請將原單追還故特傅到四圖地保諸志香詰訊據稱此事係前地保經手惟查得七百五十五號之單實係杜氏宅基之原單陸聖銓之地與此單不符該地原單不知落在何人之手難以查察判令登報如有人執有陸聖銓地産原單者限一個月内投廨禀明候核現已逾限無人到案聲明故又傅同原被判决聶讞員諭曰此單實係杜氏顧氏袓産原單應給杜顧兩氏領去惟此單係由陸聖銓呈案聖銓之地准其備價升科執業與陸根生無涉堂費着原被各出一半完案 
[債務人約期料理]  
　　康生榮前至法公堂控稱張阿三曾將田單一張抵去洋五十元逾期不贖請將本利一併追繳判張交保限還本利洋六十元在案迄今尚未保出昨日原告又請訊追張供在押難以設法况地上建有房屋値價甚巨請求釋出於十天内理明聶讞員准予開釋限十四天還洋如違將地拍賣作抵 
[過犯又犯竊案]  
　　陳褔庭前日在北京路郵務局竊取河南路三十四號門牌紙店所寄之包封被捕查獲昨解公共公廨請究經中西訊知陳係過犯判押西牢一年期滿仍逐出租界 
[道署外交主任獲獎]  
　　道署外交主任楊國樞政府以其有功民團特獎四等嘉禾章由公府諮議王君代催寄滬聞印鑄局得公府電話　業已備齊寄至楊君滬庽云 
[天不絕黨人之後]  
　　烈士唐繼星係廣東香山縣人曾遊學英美德三國畢業電礦兩科返國後在北京開辦京華報館鼓吹革命爲清政府所不容被北洋大臣袁世凱誣陷緝捕得其夫人彭氏運動之力始免誅罰監禁四年武昌起義遂與王竉惠諸君同時出獄南北統一知袁氏不足靠復在天津北京等處暗布一切失敗後來滬再與闕麟書黎蕚諸人組織機關極　進行去冬肇和之變主動者烈士也故袁政府惡之剌骨今年三月六號夜被人誘騙至勝家灣先警察多人在該處準備捕拿解送北京於三月十四號遇難北京南苑其夫人遂與闕麟書張少良胡軍倈諸人維持一切力圖進限以謀雪恨數月來奔走運動不辭勞苦乃天佑善人不絕其裔其夫人於本月二十三日生一遺腹子戚友聞之喜躍惟烈士平日見義勇爲輕財好施就義之日家中已一貧如洗今後寡婦孤兒何以爲生不知政府將有以憐卹否諸同志又能代爲籌助否也 
[工巡捐局批示照錄]  
　　增興押舖禀批據禀已悉此次吊銷執照事關奉令飭辦未便躭延仰即仍遵前諭繳銷執照違干未便此批 
[頒發一等電報局兼理電政監督章程]  
　　上海電報局長汪洋昨奉交通部令發一等電報局兼理本區電政監督職務章程照錄如下㈠國有電報除有特别任務者外分區設置兼理電政監督㈡兼理電政監督之管轉區域及名稱另以部令定之㈢兼理電政監督承交通總長之命令對於所轄電報局有指揮監督之權並得執行左列事項（甲）考核員司（乙）稽查欵頂及材料（丙）整下業務用擴張業務（丁）修巡線路（戊）關於電報事頂與行政機關接洽（㈣）兼理電政監督職務内交通總長就本區由一等電報局局長指派之㈤凡兼理電政監督辦事處均附設於兼充監督之一等電報局内㈥兼理電政監督辦事處置下列各員及計文牘巡線　管核算生書記上列各員名額由兼下監督按事之繁簡酌擬人數呈請交通總長核定㈦兼理電政監督辦事處規則另以部令定之㈧本章程施行後電政管理局職掌塹行章程即地廢止 
　　又聞上海電報局係是特别區域本爲一等電局兼電政管理局近因交通部取消管理局名義改爲兼理江蘇全省電政監督昨日汪局長巳奉部令正式加委當卽遵照部頒章程實行組織 
[藝徒流爲乞丐]  
　　江北人王紹先之子和尚現年十七歲向在本邑西門外劉利記帽作内學藝今年五月間乘間逃逸找尋無蹝現由王紹先來申與作主劉利榮在南碼頭尋見各尚已流爲乞丐當卽扭送一分駐所陳明前情飭卽覓保領回並諭該作主不准虐特 
氣候報告 
[上海徐家滙天文臺]  
　　巳過者之報告九月二十六日黄河及揚子間反旋風勢力增大南凉風自該處吹向北方東蒙古及滿洲之低度區域南方則東北風吹向南海颶風區域其中心現向巴拉率爾進行二十七日雲重　晴氣壓表上升有東北偏北凉風二十七日午後四時前二十四小時内上海温度至高七九·二至低六六去年同日至高七七至低五九·四 
　　未來者之推測二十七日午後四時三十分豫測本區天氣晴好南海之颶風仍向東京灣之南而進太平洋那霸東南有新低度之朕兆 
雜評二 
[徐州會議之宗旨] [  訥]  
　　徐州會議事件國人所急欲問者則其宗旨是也然而據報紙所傅之宗旨則述離倘怳不可究詰一説謂其僅恐議會彈劾而先發制人也一说謂其反對民黨也一说謂其主張復辟也一说謂其擁護袁氏也一説謂其專固北洋派之勢力也一説則謂其自身無宗旨不過爲人利用也一説又謂其宗旨僅在各固其個人之地位也吾謂如上所列舉者無論何説皆不可以告人夫以不可告人之宗旨而欲奮然大有爲於國中豈非世界之至愚者耶嗚呼宗旨如此則其所議條件更不必問矣 
來函 
[澄衷學校余天遂第二次來函]  
　　前爲包車撞傷蒙親友饋藥　謝之至今已舉動如常在校上課矣乞舒錦注 
[商團通訊處來函]  
　　敬啓者日昨貴報載以敝通訊處擇定西北城絲業公所爲假定開會之地云云惟敝會雖有此議而未確定故不發表况絲字係書字之誤地點在新北門内書業公所每逢五十爲開會之期尚未實行今已見諸　報恐諸同志有誤會之處爲特專函更正一俟議定辦法再由敝處函請登報商團通訊處啓 
[上海平民義學半日女校來函]  
　　逕啓者敝校招收學生原定四十名章程業經散佈茲得鄧苑章丁湘田譚玉卿諸女士之助力擔任敎科受議擴充學額至六十名誠恐未及周知用特函呈貴報希將此函登入報端以代佈告是爲切盼上海平民義學半日女校鄭卓文謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[擬呂洞賓過海曲] [  塵夢]  
　　呂洞賓才八仙之一也工呤詠嘗有朗呤飛過洞庭湖句爲千古傑作今則神仙飛行之術大有進步茫茫滄海猶且飄然而過回視洞庭湖眞如一杯水矣豪情逸興又復如何因廣朗吟之意擬作過海之曲 
　　（南商調）（梧桐樹）風濤撼地翻烟水連天瞑·四顧茫茫·目斷飛鴻影·脫却紫羅袍·卸下黄金印·飛出紅塵·飛入清虚境·到此問·方領略天空景· 
　　（東甄令）那千秋業·萬古名眞似鴻毛一樣輕·電光不及年華迅·成與敗·方回瞬·那閒非是莫相爭·有酒且須傾· 
　　（大聖樂）海闊天空·極目虚清·月光寒·風力猛·我朗吟無限清幽興·非跨鶴·不騎鯨·更匪是扶搖直上乘飛艇·便走過烟水迷漫萬里程·回頭細認·見靑山一髪·暮天無盡· 
　　（解三醒）你看他英雄行徑·你看他慧業聰明·你看他朱門酒肉繁華景·你看靑史功名·你看他風流倜儻千般性·你看哀艶淒頑一片情·荒墳冷·只賸得清明寒食芳草靑靑· 
　　（前腔）倒不如疎狂性·倒不如放蕩怡情·倒不如塵緣擺脫都亁淨·倒不如飮酒吹笙·倒不如烟霞深處棲遲穏·倒不如雲水光中自在行塵夢醒只臨風長嘯·一兩三聲· 
　　（尾聲）飄然一去飛冥·蹝跡茫茫何處尋·空勞他·塵網重重張得緊· 
小説 
[絕塞奮椎記（續）] [  聞野鶴譔姚鵷雛評]  
　　這時節宿雨盡收風響亦靜這淪漪一碧的長空只是昏慘慘的没有聲響少選似乎天公覺得太寂寞了便把太陽慢慢地放將出來起來要是平澹後來竟放得分外昭麗那酒樓前面有十幾株楓樹日夕凌霜巳是絢爛逾恒若施脂粉經了太陽一晒紅光掩映越發妍麗好像炫出自己的本領要他人獎許的一般那時毓忠和鐵人二人正在那裏譚着國事鐵人道咳士心嬰　狐豕據塗那舊日的銅駝應在荊棘裏日夜歡息哩毓忠道正是正是我們漢人没志氣給他人家來作主瑰越之士滯於下路阿後之子習爲媚容説將起來能不令人撫髀太息呢説完便把一雙象箸不住的把碟擊起來擊得那鐵人也興發了提起着喉抗擊嗚嗚的歌起來鬧了一會二人喝罷了毓忠從囊子裏摸出一塊錢來給了酒保便聯臂舒嘯而去旣下了樓鐵人便把那馬贈給毓忠並説道江毓忠你也知這馬的來歷塺毓忠道没有知道鐵人道説將起來倒也是狠有趣味的我記得那一年我爲着事同了幾位朋友到蜀中去旣經到了他們只管辦着事我公務趧完了便一處一處的遊起來那一天到了峨嵋嶺下時光巳晚我縱目四望但見得餘霞展錦羣樹歛昏我爲了爱着這淡烟薄霧黛痕糢糊的山色在石壁下踱來踱去眞個有些徘徊不忍的光景忽地斜剌裏斗的起了嘯聲我轉頭一看見得是匹好馬立在這裏也别縛着繮我便騎了不住的跑回到寓裏竟没人來同人問難我見他雄駿便替他定下了一個名字呌做逐風駒毓忠兄你道好不好呢如今我正没用了那馬狠配給吾兄騎吾兄便收了罷説完便要回去毓忠道鐵人慢着荒荒絕塞忽觀相知萍水之緣是狠不容易得的不如到這古寺裏去細細的談一回罷鐵人道不能不能我此刻有些事停會兒再見罷説完便飛步向西而去毓忠放眼一望已是不見但聽得深林裏落葉經了踐踏的聲音屑屑𫃊𫃊個不住和那悲秋的哀蟬悠揚婉轉的唱着他新曲兒唱得那些一草一木眞個盡含了陰森的氣象毓忠也没心緒去聆他心内一想今宵的宿店還没着不如去尋一回罷便慢慢的望南走去走一會兒尋有了那宿店的外表倒也狠是皇麗不是同那酒樓一般圯斜的便按着馬進去早有個蒼顔白髪的逆旅主人出來和他欵洽後來更同他進去參看毓忠一看不覺吃警原來那宿店裏頭竟是汚穢得了不得的總計不過十間來房屋每間裏安下了三張坑坑上更是布被敗絮惡陋不堪毓忠一眼瞧見便大不稱意况且這些屋裏都有了客只有一間空着毓忠無奈便定下了閑着無事腔子裏仍不住的閒想想了一回竟得了二句詩便堤高着聲響念道 
　　荒堡悽悽秋正闌花飛欲與萬人看（未完） 
譚言微中 
[我之拉雜談] [  寄塵]  
　　（一）予近移居某處牆外爲空地登樓一望可及數里然短牆之上復有竹籬絕好景緻都被遮却此誠大殺風景事余命匠人去之匠人曰此所以防賊也先生獨不畏胠箧之徒乎余曰否否吾家無被賊之資格也 
　　（二）讀書聲最可聽者也然而中國人讀外國書吾殊不喜聽其聲調非出於自然故也 
　　（三）宋襄之仁雖曰迂闊然猶是一片眞心孟嘗之義雖曰狡詐然猶有一分實惠今日並此種仁義亦不可見矣 
　　（四）呂晚村曰文章之壤不壤在文章而壤在人心風俗吾亦曰政治之壤不壤在政治而壤在人心風俗也 
　　（五）做文章做深者易做淺者難做淺者易做淺深適宜雅俗共賞者難此自由談中游戲文章之所以爲可貴也 
　　（六）言所以達意者也意已盡何必多言文所以代言者也本無言何須作文故文有兩種一種自然而成者一種勉强而作者出於自然者不佳自佳出於勉强者雖佳不佳 
　　（七）清史館長趙爾巽欲於清史中爲袁世凱立傅論者謂對於八十日之假皇帝頗難措詞趙氏曰吾終當措詞得體云云記者不敏嘗爲代思著筆之法不如謂袁氏恢復帝制實過渡時代之一種手段他日帝制根基旣固即當迎宣統復位惜乎所志未成遽爾謝世致令項城苦心無人深知云云如此措詞極爲得體不識趙氏以爲然否 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[推廣蠶桑以裕國計民生而興綢繭絲三大實業] [  王文典王介安]  
　　竊以我國連年迭遭烽鏑瘡痍满目國計民生日形艱窘且財政困難整理非易自非從根本上急籌挽救以培養元氣殊不足以圖存亟謀根本救濟舍振興實業以外他無善策查吾國以農桑立國全球皆知故各頂實業莫若廣育蠶桑獲利最優實爲當今切要之圖而不可咸緩者也茲就事勢言之有不得不從速振興而推廣之者吾國江浙兩省自近年繭行盛開鮮繭收買殆盡悉數售與洋商致江浙産綢各區絲織原料日形缺乏機工生計勢將絕滅是以歷經絲綢商迫切呼籲與繭商爭持經年旋蒙江浙省公署派委會縣與絲綢繭業代表磋商籌議始克劃定絲繭區域規定條例各在案今繭商不但就原有産綢區域廣收鮮繭轉售洋商且於明年在浙省添設繭行至百餘家之衆行多繭少勢必將鮮繭收買殆盡綢業原料勢將告絕機工失業人心惶懼若再不亟籌推廣則天産品盡數出洋製造品勢必全歸澌滅國貨前途何堪設想而與國計民生尤屬爲害至鉅爲今之計亟應仍照向章限制添設繭行爲救急之圖一面廣興蠶桑以培植原料爲根本之解决實與綢繭兩業均有莫大之益茲據税務司報告日本每年絲額出口兩售於口國以吾國人地廣衆幾十倍於日本若能竭力推廣豈僅挽回固有之利益巳哉茲就意見所及將其利害關係條列於左 
　　一宜開關荒地查吾各省荒地甚多土壤沃膄坐令荒蘇殊爲失計若能招集失業人民飭令開墾種植桑秧兼補種副産物品以興地利則不數年間昔日荒蕪之區將盡爲膏膄之地矣且桑樹一物只須培植得租最易生長無論堤邊隴畔皆可種植其利一也 
　　一吾國氣候温和土壤膏膄各省之宜於蠶桑者十居八九惟以内地風氣尚未大開人民狃於積習不知生利之方且以提介乏人無從仿效查蠶桑事宜無論老幼婦稚皆能爲之今吾國民生凋敝匪伊朝夕以致流離失業者日衆其弱者不免餓斃溝壑强者流爲匪盜閭閣爲之不安爲害伊於何底且蠶桑非若他種實業須具有雄厚之資金方可舉辦凡數口之家植五畝之桑卽足以贍養而有除輕而易舉莫善於此亟應招撫游民領墾荒地並由地方官廳會同紳商購辦桑秧分送播種俟桑秧成林卽選購蠶種頒發試育查上海繭商沈君聯芳鑒於産綢區域原料缺乏洋商購辦供不敷求於是每年籌資二千元購辦桑秧親往安徽蕪湖一帶廣爲勸導分送鄕民種植並演講育蠶之利歷經三載於茲每年鮮繭成熟又往該處收買現在該處育蠶者年盛一年庶幾流民日少民生日裕盜賊不牛閡閻安堵與地方治安實有密切之關係其利二也 
　　一今繭商收買鮮繭轉運出洋而洋商俟製成熟貨再行輪入吾國一轉移問獲倍蓯之利金錢外溢何可勝數若蠶桑廣興絲繭出産日多綢業原料充裕儘可自行仿造查吾國綢緞近年力加改良以來貨品異常精良進步之速盡人皆知故運銷歐美各國及南洋高麗一帶者日見發逹現以原料無着無從發展影響所及傾覆堪虞按他項國貨或有難以推廣銷路者惟絲繭綢全球需用甚廣銷路之鉅可以無慮固不但發展應有之實業且足以挽回巳失之利源其利三也 
　　一繭商現於産綢區域搜羅鮮繭亦有供不敷求之慮不若繭商於産綢區域以外其他省分廣爲播種設行收繭運銷國外不獨推廣吾國天然産品而於江浙兩省綢業原料旣为致有缺乏之虞且數千萬男女機工亦無失業之患矣其利四也 
　　一育蠶事業適値農𨻶之際故無碍於農業俟蠶事告竣農事始興使人民多增一分生計即國家多裕一分税源其利五也 
　　綜按以上各節利害關係瞭若指掌惟人情惡勞好逸相習成風者久矣非由官應督飭舉辦難　有濟其入手辦法約分標本二端詳陳於左 
　　一爲治標計凾應保守現狀以維絲織也查江浙兩省自劃定絲繭區域規定條例以來綢業原料雖有缺乏然尚勉可敷衍支持按浙省規定繭行遵守條例其第一條曰凡各屬城鎭鄕周圍各距五十里以内無繭行午准於適宜地點設立繭行一處其　三條曰每行單灶限十乘以内雙灶限五乘以内又第四　曰設行後如因就地情形必須設立分行者應報明地點呈由公署核准但分行至多不得逾二處云云按第一條則凡五十里内得設繭行一處然猶恐繭　濫收無度有碍綢業故又以三四兩條制定灶數分行以爲限制其維持絲織截　原料可謂至矣然今年江蘇則巧立名目設有半烘繭捐及鮮繭捐等項查半烘繭則十乘之灶可烘二十乘之繭若鮮繭者現因交通便利將鮮繭運滬再烘故向章雖嚴定限制行灶而今則等於　懸是但濟洋商而不顧絲織生計且由蠶成繭經過手續時光至繁且久然天時有寒燠人事有參差其缺點之處在所難免則　收豐歉自難一定倘過蠶汛不旺及歉收之際而繭商收買如故則綢業原料頓形缺乏故蘇浙絲織原料自繭行盛開以來久有匱乏之虞幸近年浙省産絲尚旺不特蘇州綢業頼以救濟即南京　江湖州盛澤杭州等處各綢業亦莫不全恃浙絲濟用即照原有繭行綢業巳覺原料缺乏今浙省忽於明年添設繭行竟至百餘家之多置機工生計於不問棄限制成案於不顧其妨碍實業損害民生之處至大且鉅一旦實行江浙數千萬男女機工必致失業不特綢業銷滅且於地方治安至有關係應請仍照向章規定行灶　目於原有以外不得再行添設以期保全綢業原料而維機工生計 
　　一爲治本計急宜廣興蠶桑揀選種子以期根本解决也查我國蠶絲每年洋商收買至鉅若備就産綢區域搜羅凈盡亦不足供洋商之需要按我國士絲向來出産甚旺惟以蠶病日深轉相傳染年盛一年且鄕人貪利急售往往不待其蠶十分成熟於蠶吐絲未盡之時即行採下出售因致絲額暗受虧折供不敷求是揀選種子以滅蠶病至爲重要其法當於蠶蛾下子後用顯微鏡細察其血是否有殶如有病者卽棄之年处如是則蠶病自然年滅一年日久自無蠶旣無病不但絲可多得且能潔淨肥匀合於組織但此項手續應責令地方官廳會同紳商切實　諭鄕人遵辦以　愼選種子蠶病日滅所有鮮繭必待十分成熟之後始准採售庶幾絲額不致暗受損失攷從前法國蠶亦不病種類幾絕後有名巴斯得者講求生理之學知蠶病在於種子於是創行揀子之法法國蠶業得以復興意國日本從而效之亦收其利是以日本近年産絲在旺此亦一原因也吾國土壤肥沃蠶桑隨地皆宜亟　從速推廣以關利源而裕民生應由部咨省統籌全局飭行各屬播種桑蠶每年成績列表比較限期振興庶幾産絲日旺旣可發展繭商之營業以供洋商之需求而綢業原料亦無匱乏之慮機工無失業之患矣如此標本兼治於絲綢繭業及國計民生均有莫大益焉用敢將研究所知一一條陳以供諸先生之參考敬祈垂察而指敎焉 
 
 
 

Page 18

 
 
   
 
