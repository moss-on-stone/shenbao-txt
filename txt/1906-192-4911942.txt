# 1906 - 192 - 4911942

 

Page 1

 
 
西歷一千九百六年七月十七號禮拜二 
[電傋宫門抄]  
　　五月二十四日　召見軍機肅王吳兀愷　　 
[論松郡商會]  
朝廷商業之疲壞也。商情之渙散也商智之未闢也。於是詔各省會以迄郡縣巿鎭。設立商會。以振起之。夫商會之設誠善矣。然苟主持者非志趣 
 
 
 

Page 2

 
 
純正事理通逹之人。而又能顧全大局。共謀公益。則非特商會之設。 
地方必不得其益。且將爲商家之蠧增人民之累。是不亦與朝廷設立商會之意大相剌謬乎。嗚呼吾念及此而不禁重有感於松郡之商會矣。 
松郡距上海地方不逾百里人物殷富。所産米粮布疋。又素著名於時。徒以水道不暢輪舶不能直逹城巿。因之商務不能繁盛然地居郡治。郡屬各村鎭購貨者皆於松巿是賴。振而興之未始不可以人力挽也邇年以來。各處皆設商會。以總持一郡商務之大綱商業之疲壞者。則思所以振興之。商情之渙散者。則思所以聨絡之。商智之未闢者則思所以開通之。松人士有見於此。於是亦有創設商會之議。然有商會必有商董。任商董必由公舉。以一郡之大。豈無志趣正大事理通逹。而又能顧全大局共謀公益之人。膺公衆選舉者乎。而不意總持大綱儼然任爲商董者。竟爲某甲其人也。 
某初操典業。好恃勢凌人。頗不理於人口。及聞有舉商董之事。於是竭力運動。思膺其選。維時允其求者。僅典業衣業錢業等數家。他業則寂焉無聞也。某慮由地方官轉逹或遭駁詰於是密以禀逕呈商部。商部疑之。訽之郡人之在京者又言不盡意乃行文地方官飭查某。之品行。能否可任商董。地方官則照會各绅查覆。某懼事敗。乃終日奔走各店鋪。懇其具名保荐一面商之某君。臚舉照會所列各紳之名。具詞禀覆。名爲公呈。實則爲之彌縫掩飾者。僅某君一人主持其餘各紳並未與聞。并有原照會而未見者。地方官據呈轉詳。商部以爲本地紳商旣經認可。例給關防。而某於是逹其目的。居然任爲商會總董矣。 
原夫某之百計營求。謀爲商董者。不過謂可藉此以趨承官府。聨合諸紳在商界中一擴其勢力耳内地商界中人。素無學問見識。以某之出入官場。妄自尊大也。亦相與尊視之。以爲苟觸其怒。必有不利。而某益趾高氣揚。種種妄作爲。於是起矣。在某品素陋劣此等行爲。本不足責。獨不念所謂商會者。責任何等重大。名義何等高貴。苟主持者而非志趣純正事理通逹之人。必致凡事墮壞於冥之中。而不可救。藥今姑勿論某之素行若何。第問其任商董己半載。曾有一事足振。興商業聨絡商情開闢商智否。以彼其人。而任爲商董。吾恐非持不爲商家之益。且將爲商家之蠧。增人民之累矣。松郡商業前途。將何所希望乎。吾故略伸其說。某或能深自愧悔。力改前非。亦未嘗絶其自新之路。否則地方官紳。未必皆係聾聵。一經發覺。恐必有潰敗决裂之一日。某固自貽伊戚。而又重爲吾松商界羞也。 
[本館接到商部奏改路務議員章程專電]  
　　廿五日戌刻到 
北京專電云商部前奏路務議員章程經直督袁宫保奏駁兹由商部將章程改訂重行具奏大致派員查察歸商闻主持黜涉路員歸管路大臣主持己奉旨依議（懷） 
[英輪遇盜傷害西人續紀]  
　　念四日香港電云前禮拜五夜問英國輪船散納姆號在西江爲海盜七拾餘人所攻刦船主及水手數人皆受重傷教會醫生麥克道納爾君則受致命重傷盜黨旣將搭客財物掠取後卽躍登帆船而去廣州英總領事滿思飛爾君己坐砲艦摩痕號前往被刧之處查勘譯字林報○二十四日香港電云前禮拜六電傳英國輪船散納姆號遇盜兹悉遇盜之處在三水附近深漫沙（譯音）地方惟當時盜黨乘人不備突出攻刦致船主及大副等均不及覔持軍器船主之胃府受槍擊當經醫生麥克道納爾君前往抵救亦遭盜擊卽行倒仆一盜復持槍擊其頭遂爾昏暈船主之傷實係致命船上司機西人面部亦被火傷盜等掠取銀洋二千元後於福灣（譯音）地方改乘在旁等候之帆船五艘而遁其時英國砲艦摩痕號適停泊三水該艦西醫當往救治受傷者中國己遣派魚雷艇一艘帶領兵隊前往查勘船主現在香港醫院胃内所受彈子己設法取出譯文匯報 
[駐京美使對於日本開放滿洲之意見]  
念三日東京電云華盛頓信息謂駐京美國公使柔克義君曾述其意見於美外部羅脫君謂美國應請各國行文日本政府冀得逹開放滿洲門户之目的惟此等信息東京並不以爲確譯字林報 
[奉省日本軍政署劃分權限奉天]  
　　奉天各屬日本軍政署己奉該國政府訓條自西歷七月一號起（卽五月初十日）凡地方交涉事件均歸領事官管理該署不必預聞各　政官己遵照辦理矣（丙） 
　　按此條己略見前日譯報 
[湘鄉縣學界與縣官衝突湖南]  
　　湘省工藝學堂教習禹某現因暑假向湘鄉原籍抵縣後卽議及縣學堂辦法見其經費不敷擬在該縣鹽務提抽若干以資津貼因邀同學界數人向某鹽號查詢號主及司事某均稱此事爲闔縣鹽業所關非某等一家所能主持以故堅不承認禹等逼欲定議以致彼此爭持大相鬨鬧禹等隨赴縣署面禀某大令請飭差將某鹽號主人及司事立卽帶案各予笞責一萬以爲阻撓學務者戒大令以刑律具在無論何等罪犯並無笞責一萬之條且現當酷暑例應减刑斷不能遽允照辦禹等以爲學務所關倘任其阻撓不予嚴懲難保各學生暴動大令見其出語不馴意圖要挾訖未准理禹等亦以辦理學務全賴地方官極力提倡似有責以尸位素餐卽應自行告退之意於是悻悻而出大令卽於是日據情通禀省垣各大憲請予核辦聞此禀於十三日遞到未識如何批行也（旦） 
[學部電詢萍鄉鬧學情形江西]  
　　萍鄉鬧學情 
 
 

Page 3

 
 
形前紀前報兹聞日前學部有電詢問略謂據贛省學界電禀萍鄉鬧學一事請將原委及查辦情形各節電覆贛擦當即電覆云現委學務處提調殷崇光前往查察俟接禀覆卽行電商請示辦理（用） 
[揚守赴寳應查勘莠民毀學揚州]  
　　本月 
念二日揚府榮太守接寳應來電内開有莠民閙毀學堂並波及衙署太守得電隨於是晚命駕登舟前往查勘（詳） 
[電告吉安平靖并撤辦委員江西]  
　　吉安府警電己紀前報兹悉十七日晚胡太守祖謙電禀撫憲吳仲帥鑒十六日辰刻莠民毀拆電桿並攻防營經文武協拿計共傷斃數人始各散去現漸平靖仍出安民餘詳專禀謙叩同日電報局電禀吳仲帥鑒十六日約萬餘人先後與袁軍打三次皆逃十七日平靖尚閉巿頃先將下游所毀電桿十餘根先支起一線須事平方能全行修理謹禀十八日午刻吉安巡防營統領袁坦電禀藩臬台兵備派辦處均鑒吉營現存兵丁二百五十餘名昨午將匪衆擊退斃匪三百名現己平靜坦叩同日吉安清賦局何師吕太守電禀派辦處憲鑒廬陵幇催趙委員本月十二日而禀昨日催各鄉花户舊欠被頑民阻撓鳴鑼聚衆謡言有十五六日進城之說因此　城當令該委禀知府縣十五日果有無數鄉民來城藉映鼓譟十六日毀去電桿比經文武解散十七日平靖刻下鋪店漸開此事如何釀成是否趙委員所激己撤差移會府縣招告查辦卑府十六日因無從發電十七日早卽將情形專差馳禀候示師吕禀巧○贛撫吳仲帥以吉安民變實由清賦委員候補從九趙以鼎操之過蹙釀成禍端飛電撤委查辦以安人心並飭府縣出示招告澈底根究以平民怨恐將來該　難免懲處清賦局總辦亦恐有掛誤處分也（用） 
[密查帮匪竄匿蹤跡紹興]  
　　前者紹屬屢有幇匪糾衆散票兹因新城肇釁謡傳有匪目竄匿紹境欲與新昌等土匪聨合起事民皆惶惑故由府縣營汛密派兵役訪查扼要防守（　） 
[運河水勢又漲詳志鎭江]  
　　入夏以來江北運河水勢盛漲致沿河隄岸危險異常近以霪雨連旬其勢更岌岌可慮二十一日邵伯裏下河附近己有三圩被水浸入所有田禾漂没殆盡其餘各圩均經農民合力堵塞己將圩岸加高一尺五寸至二尺不等詎料日來由邵伯至寳應運河一帶綿長二百餘里水又增漲拍岸平堤一經灌入則田廬皆不能保己屬危急萬分刻經揚屬運河堤工總局司道親率員弁營勇星夜馳往竭力防護並查勘沿途堤工水勢如有應行加築之處赶速督率防汛勇夫加高修築以防冲決之患云（特） 
[天津日領事升任之消息]  
　　文滙報云天津日本領事將奉派爲倫敦日本使館隨員 
[考察政治大臣回華隨員名單]  
　　二等叅贊周樹模字少樸江西道監察御史湖北天門縣人劉彭年字惺安户科给事中直隷天津縣人陳恩燾字幼庸直隷補用道福建人三等參贊馮國勲字孔懷江蘇補用知府廣東番禺人唐寳鍔字秀豐翰林院檢討廣東香山人柏銳字峻山英國大學工科畢業生商部通藝司員外郎廣州駐防廂白旗人嚴璩字伯玉江蘇補用道福建侯官縣人隨員曹復賡字雲清留學美國大學校畢業生江蘇元和縣人趙從蕃字仲宣工部製造庫郎中江西南豐縣人戢翼翬字元臣外務部主事湖北房縣人楊壽枬字味雲商部保惠司主事江蘇無錫縣人錢承鋕字念慈日本官立大學堂法科畢業生商部主事浙江仁和縣人段慶熙字芝晉浙江補用知府江蘇蕭縣人夏曾佑字穗卿安徽特用道直隷州知州浙江錢塘縣人姚鵬圖字柳屏山東候補知縣江蘇鎭洋縣人劉鍾琳字璞生汪西候補知縣江蘇寳應縣人劉恩源字文泉候選同知直隷河間縣人黄瑞麒字笥腴翰林院庶吉士湖南善化縣人錢錫霖字澤農候選知府浙江嘉興縣人尚久　字翹仲候補知府漢軍廂藍旗人王慕陶字侃叔候選主事湖北宜昌縣人德奎字文伯分部筆帖式廂黄旗滿洲人周藴華字子榮鹽大使銜順天大興縣人劉長禮字冠廷外務部三等繙譯官順天府寳坻縣人文瀾字筱奇知府職銜内務府正黄旗漢軍人趙保泰字儀楷中書科中書銜京師大學堂檢查官江蘇長洲縣人供事韓宗瀛字莘儒四品銜候選知縣安徽望江縣人護衞榮陞字保菴三等護衞烏拉熙椿字厚安三等護衞（力） 
[滬寗鐵路舉行庖錫段開車典禮]  
　　昨爲滬寗鐵路行蘇錫一叚開車興禮之期本埠中外官紳及公司洋員等均于上午至車站稍憇至蘇各車計十一輛除車站及蘇滬火車均經設彩外並有兩江留防勇丁及船塢護勇八十名駐劄車站荷鎗巡察捕房亦派中西探在車站附近巡選九點三十分由上海開車經眞茹南翔黄渡安亭陸家浜五站而至崑山縣縣主己出城在車站迎迓停車片刻卽開復歷止儀唯亭外跨塘三處正午始抵蘇州時適大雨中西官紳皆冒雨下車步往站旁所搭之大蓆棚内嘉肴臚列西樂疊奏蘇撫陳筱帥商約大臣吕尚書盛宫保李伯行京卿各國領事及該公司總辦鍾沈王三觀察總工程師格林森銀公司代表克錫等列坐一席餘以次入坐酒半陳筱帥起立演說鐵路之利益由譯員譯以英文繼而鍾柴垣觀察操英語代唐少川大臣致詞頌滬寗鐵路之成效公司西員濮蘭德君演說由沈觀察答詞西員克錫君代銀公司答詞终則總工程師格林森君復起而略述數語大旨謂滬寗鐵路之工及半皆由中西在事人員和衷共濟所致每一人演說畢鼓掌之聲有若春雷謂今日蘇州無錫叚開車實爲盛事可喜可賀云云鐘鳴二下席散賓客皆至馬路游覽蘇城士女亦皆結隊往觀迨三名半鐘專車復開回上海陳筱帥親送吕尚書登車後命賀回轅是日中西官紳中滬往觀盛典者不下數百人沿途所經之處皆燃放砲竹伸賀該公司並派有僕役于車内照料一切尚稱周至專車抵滬己鐘鳴六下矣 
[督辦滬寗鐵路大臣唐侍郎來電]  
　　滬寗各局華洋員司同鑒　今日滬錫開車深愧不克蒞工爲國家舉行主禮謹派鍾道台代　表遥想主客歡洽不勝忻慰敬祝王道蕩平增進幸福儀咸印 
 
 

Page 4

 
 
附隨辦滬寗鐵路事宜鍾文耀代督辦大臣唐侍郎行開車禮並致頌辭今值光緒三拾二年丙午歲五月念五日爲滬寗鐵路白滬至蘇至錫工竣開車之期渥蒙大帥曁各官紳中西士商翩然戾止共觀厥成洵盛舉也唐大臣極欲南來爲國家舉行主禮祇以部務交涉鄭重繁賾致難如願特命文耀恭承其乏敬代唐大臣頌兹路之前程祝嘉賓之厚福文耀不才躬逢其盛幸何如之溯自光緒念九年八月兹路經始以來僅閱三十月己成全路十分之四約二百餘華里自錫至寗雖未竣工然鑿山縋嶺工程之艱鉅者亦己提前興築全路告成期亦不遠早得行車之利卽早樹　路之基他日路權在握商務日興三吳士民永沾利益此可頌者一說者謂舟車並行其利不溥非通論也歐美軌綫縱横錯雜幾遍全洲而商日以盛國日以富此皆彰彰者無待不才贅述卽　吾國京漢一路言之自發軔至今不但路政日有起色而長江輪舶又復歲歲增添倍於疇昔其故何歟吾國地大物博甲於全球臨水之區利舟楫矣要不能强内地富有之物産自移水濱致委棄諸地啓外人之逐逐甚非計也邇者人盡知鐵路有關於國計民生羣思興築而滬寗一綫實開東南各省之先將來風氣大開文明灌注庶大不愛道人材因觀感而日興地不愛寳礦藏因利運而日闢富國在是强國亦在是此可頌者二於斯二者一以開莫大之利源一以奠永固之國本不才謬膺重寄隕越時虞上不敢負督辦大臣之委任下不敢失三吳士民之期望日惟以撙節用欵鞭促工期爲應盡之義務幸也蘇錫忆工竣開車矣然開車固自今日始而前此二百餘華里之工程皆盛宫保經營創始之艱辛曁總管理處前後各總辦與洋工程司和衷共濟董率賢勞故料堅工速有如是者至若購地遷墳水利彈壓在在得人而治民無怨言則購地總辦曁各叚委員属恭將事勞怨不辭尤賴大府之维持保護有司之合力贊襄乃能羣策羣力得有今日觀成之盛唐大臣未敢言功特命不才敬謝前型勉策後勁他日全軌慶成請以期言爲劵 
附前管理處沈仲禮觀察演說稿不才承乏滬寗鐵路两年於兹矣自知於鐵路工程之學素未問津每於綜核之餘輙深兢惕蓋工程之進步雖速或仍有速而未善之虞一切用欵雖省或仍有省而未當之慮故於滬錫一叚將近開車之先知難求退以冀匡予不逮繼起有人今果得施省之觀察工程熟悉學識兼優從此滬寗鐵路後半工程定期格外節省益加妥速此眞滬寗全路之幸亦江蘇人士之福也今日爲滬錫己成二百四十里鐵路開車之期諸公賜臨蓋爲本路賀焉不才與在事諸君均深感謝第不才更有深望於蘇省者竊以爲此時蘇錫鐵路雖成尚不足深賀也請爲諸公畧陳之按江蘇省爲東南財賦之區濱海帶江縱横約四萬四千五百英方里户口約三十八兆與英倫一島五萬八百六十七英方里户口二十七兆四十萬三千相較則江蘇面積雖遜而户口實多昔年英國調查全島鐵路有居民一萬須有鐵路五英里又四分之一唯比則江蘇居民三十八兆應有鐵路一萬九千九百五十英里矣蓋同爲財賦之區應可相提而並論也乃竟不然且今年英倫一島鐵路己增至一萬五千七百五十英里而今日江蘇己成之路才有九十英里與英國相衡眞有天淵之隔此其故可得而知也查歐洲實業以英國爲得風氣之先七十年前卽千八百三十年問英國初創鐵路之時民間謡言四起有謂煤烟捐害田禾者有謂侵奪舟車之利者羣起爲難一如近日之中國不才聞諸人言昔年華人不僅以鐵路爲無益且轉以爲有害甚至謂鐵路乃搜括地方財産者卽如李文忠公創辦京漢鐵路之時民間婦女横臥路綫之内覇阻開工京漢鐵路河南叚内初創之時百姓異口同聲謂爲損害地方之舉各項車夫尤積不能平以爲奪其生計未幾京津鐵路進欵日益加多百姓亦因之獲利甚厚河南近日各站向出騾車十輛者近且增至百輛糧食運出之數較前有多至四五十倍者於是人漸知鐵路者所以發逹地方財産者也英國亦係於初創十五年以後人人始漸知鐵路之利益而路綫遂多近年鐵路進欵每年己增至二百四十兆兩而地方財産之發逹更可不言而知則從前之阻塞與後來之開通中西國土雖隔而情事無殊故不才以爲滬寗鐵路要爲開通全省利益之先河將來亦必有幾千萬里之鐵路相繼設立亦如近日之英國至斯時也江蘇全省之財産當亦百倍於今日而民富唉民富而國亦强矣其樂何極不才所深望於江蘇者在此所爲江蘇賀者實亦在此倘有以爲此未來之事爲不可知則不才更指一事爲諸公告試觀今日江蘇士紳業己招股於滬寗之外續開蘇嘉鐵路且將於南北要道接續創興己有成議此非江蘇鐵路日益發逹之現象乎諸公其無以不才之言爲何漢（助） 
[俄人對於英艦來俄之意見]  
　　二十三日倫敦電云俄京宣布俄國之意畧謂英國艦隊赴俄海口游歷行展緩以俟他日夫英艦之來俄誠歡迎恐政界上或謂横議反傷两國睦誼耳英俄两皇己彼此致電深表和好之意 
[法總統擬先晤俄皇]  
　　二十三日栢林電云法京遍傳法總統法理亞擬與皇　晤後再與英皇意皇相見 
[俄國兵變]  
　　一十三日栢林電云俄國中部丹娟白夫地方之馬隊皆變叛哥薩克兵攻之 
[宴請駐華英公使]  
　　某西報云英京中國公會會長特請英國新簡駐華公使喬籐君宴飲譯字林報 
[日本與坎拿大商約業己核准]  
　　二十四日倫敦電云日本與坎拿大所訂商約業己批　此村於坎拿實業頗多　益 
[俄民作亂]  
　　二十五日倫敦電云俄國南境俄倫尼士省之農民乘酒醉與火焚燒村莊擄殺牲畜毀壞田苗該省受害甚烈所有地主均己作避地之計 
[英德兩君相見尚未定期]  
　　二十三日柏要電云英皇與德皇相見尚無定則 
[德兵征東斐洲叛黨]  
　　二十三日栢林電東斐洲德屬叛黨己被德兵征服故兵隊己　息從征 
[秘密黨人反對美國]  
　　二十三日栢林電云墨西哥之秘密黨皆反對美國墨總統設法　服之譯匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各省土膏改辦統稅鎭江]  
　　各省土膏稅捐現經財政處户部奏明推廣辦法一律改爲統稅通行遵辦嗣後無論何省所産何省所銷均由第一關局一道收清黏給印花執照聽其運銷何省不復加徴以晤劃一除奏派大員會同地方官設局辦理外己由柯督辦刋印習示於日昨頒發到鎭遍貼曉諭矣（特） 
[委充銀幣局總稽查武昌]  
　　銀幣局改造户部銀幣諸事力求整頓日前鄂督特委梁署臬兼充該局總稽查一差（房） 
[委員暫代縣篆紹興]  
　　新昌縣楊古醖大令被劾降級當奉藩憲札委蘇耀臬大令署理現尚在嘉郡辦理絲捐不堯卽至故由　海臣太守派委分紹差遣之汪大令赴新接代以重職守（早） 
[委署海屬泰屬分司揚州]  
　　海分司鄭分轉泰分司陳分轉蒞任纔數月現均因事奉飭交卸所遺海分司篆由趙都轉札委巡警局總辦袁分轉世傳署理泰分司篆委淮南局員任分轉文瀾署理本月十六日己分别牌示矣（詳） 
[改委出口整總辦蘇州]  
　　蘇撫以總辦上海出口釐捐局 
莊令復恩比較虧改委候補知縣劉鼎鎣接辦劉令於五月初一日接差突於本月二十二日又奉札飭撤差派委候補同知樊炳煦前往接辦（廟） 
[謀差不易南昌]  
　　本年自南昌教案出後西官後來贛查勘 
在省候補人員百計營謀求交名條於胡中丞得委優差者不下三十餘員仕途艶羨之近日稅局某委員來省面求當道更徟優差怀蒙俯允猶恐難操左劵特請某領事致函介紹當道閱函在怒以爲中國用人行政自有主權豈外人所能干預該委員倚外人爲護符要求差使殊屬荒謬己極斷難允如所請云云鑽營同而得失迥異亦祇可歸之命運而己矣（用） 
[江北添設電報房原因鎭江]  
　　前日招商局飛鯨輪船因風 
浪岂急自鎭關码頭激行至焦山口門將鐵錨拔起倉猝間將電局所設之江心水線損壞以致電不能通鎭江電政委員陸又民分府急於對岸江北地方暫設電報房一所遇有北省電信雇輪送往發並遞禀知駐滬總辦請卽日派工程師到鎭估修（工） 
[蘇省徴兵准收外籍鎭江]  
　　兩江督練公所派員重蒞鎭江設局續徴兵士向章專招本籍人民外籍一概不收乃近來應徴者不甚踴躍尚未滿額出徴兵官陶君禀奉督練處核准嗣後如有湘皖贛等省人民寄居鎭郡情願投效者准覓妥實保人來局報名一律騐看收用以廣搜羅而宏造就云（特） 
[揚郡速成師範學堂成立揚州]  
　　揚城盧君自行籌欵創設速成師範學堂一所禀蒙兩江學務處移咨轉詳江督批准在案現准暑假後擇期開學以年在三十以内念歲以土國文通順爲合格報名限五月念一日起至六月初一截止如額未足尚可展限（詳） 
[創設東文學校揚州]  
　　周吉甫莊殿臣等以揚郡雖學堂林立而東文尚付闕如因特創設東文學校一所專爲商學界之遊學預備科現己聘定東瀛名宿爲教習擇日開校聞報名處在李官人巷周宅或彩衣街公館内莊宅（詳） 
[警察學堂之腐敗安慶]  
　　皖省警察學堂己經卒業一次嗣以經費不多日漸腐敗去冬尚有教員二三人今春各科僅由劉某一人擔任卽監學名目亦劉兼之劉又性好冶遊恒不歸校學生二十餘人頗極自由而日前放假卽草草舉行卒業式發給　單聞　撫以無可改良有另辦一警察堂之說（多） 
[湘撫電催運米武昌]  
　　日前湘撫電致卾督略謂現在湘省民食缺乏賑局僅存五日之糧深爲可慮請迅催辦米委員運湘以資接濟鄂督接電後卽飭委員將辦到之米速卽押解湘垣（八） 
[派員來鎭採購賑米鎭江]  
　　鎭道陶觀察近奉江督札准湘撫龐中丞咨此次湖南水災慘重待米孔殷現派候補知縣李令赴鎭採購秈米若干石運往湘省賑濟災黎請飭關騐照免稅放行等因觀察遵卽函請鎭關稅司查照辦理至李令己於日昨戾止（特） 
[蜀中仿鍊樟腦重慶]  
　　鄰水縣某紳遊歷東洋學成熬煉樟腦之法去歲回鄉見蜀中樟樹成林乃措資設廠如法熬製果得質堅色白之腦近己有二十餘家仿之熬煉聞每一爐可得腦一百二三十兩如有人提倡將來必能大獲利益也（古） 
[沿江各洲圩呈報水災鎭江]  
　　鎭郡自端陽節後大雨兼旬江潮泛漲現在鎭屬之東沿江各洲圩及姚家橋低窪之處均己成災漂没民田不少農户入城報災者日有數起道憲陶觀察不爲之計僅飭丹徒縣郭大令於念一日起出示禁止屠宰設壇郡廟虔誠祈晴即自謂能盡地方官責任異哉（特） 
[湖南放振彚志長沙]  
　　湘省水災除山撫憲派員分赴本城及各屬散放急振外所有省城被水災民復山籌振局飭派各處地保挨户查明註造清册第人給錢六百文卽近城各鄉户亦皆查明散給撫憲龐劬師日前通飭被灾各屬於城鄉遠近凡五十里設常振局一處分派委員專辦賑濟事宜俟熟月卽行停止湘潭縣水災較各屬尤甚所有例得賑欵己經迭次將被災各户查明註册合計十二萬餘名田撫憲撥給帑銀二萬兩穀六千石下縣其銀巳换成銅元凡極貧之户每大丁給銅元三十校穀九升小丁銅元二十枚穀四升次貧有錢無穀大丁給銅元二十六枚小丁二十枚於本月初七日起城内由城　廟給發總巿由火宫殿給發湘潭縣前由盛大臣撥給銀兩米粮洋麫若干轉委妥員解運到縣賑濟灾民即將銀两换成銅元按照本縣所註清册每户給銅元五十枚洋麫兩斤所有米石因閒有水　俟晒乾後始行散放潭邑又蒙西人紅十字會來該縣放賑每户給銅元五十枚洋麫兩斤潭邑又奉袁大京兆出蕪湖購米四千石暫存平糶局以資接濟（車） 
[馳馬傷人蘇州]  
　　蘇垣武備各學生現己　假二十一日晚有甲乙二學生高騎怒馬至養育巷撞倒西路巡警局路燈夫一名聞被馬蹄踏傷兩腿經某巡長將人馬一併拘解至局由文明府畧詰情形移請吳縣訊騐邑尊張蓬仙大令騐得該夫役幸無重傷卽將甲乙二學生大加訓斥罰繳養傷費洋十二元以後不准在大街疾馳二生准斷而退（且） 
 
 

Page 10

 
 
[來函]  
[美儒李佳白先生演講前美使藩安仁事畧]  
　　美儒李佳白先生開第八次講期於尚賢堂時首座者爲稽察美國遠東各口領事美總領事哲君其言曰我儕今日相聚一室靜聽李佳白先生末次演講中外名人事實要知李君所演講者不獨可以爲講義凡聽講者皆當感謝之且余自信李君開講數次于到堂聽講者實大有裨益也夫尚賢堂之宗旨在東西人士瓦换知講俾中外睦誼益敦諸君子當共知之余每以謂中國實需一機關部俾中西人士互相討論政治道德及一切有關世道人心切合時勢之事尚賢堂非卽此機關部耶今夕李君演講之題爲前任駐華公使蒲安仁君考蒲安仁君之愛中國人皆知之彼曾奉中朝簡充大使游說各國外人之充中國使臣者蒲安仁一人而己彼後奉使歐洲辦事未畢而中道崩殂今華人道及其名無尚不稱之爲中國之信友也余願李君再詳論之 
李君先述蒲安仁君一生之事畧曰考蒲安仁君生于一千八百二十年居于紐約省受學于米西千大學卒業後于哈佛大學肄習律法因留居子瑪撒初色省講求法政年三十七充美下議院曾員在事七年其間有名白洛克司者于議院攻擊院紳蘇姆南駁斥鬵奴事清辯滔滔蒲安仁獨起而反抗白洛克司輿論稱之一千八百六十一年奉命充奥斯馬加公使奥廷以其曾論匈加利自由事因拒不接待美總統林肯遂改派蒲安仁爲駐華公使在京供職有年其後任滿復蒙中朝任用榮膺使命前往歐美有約各國宣布德者此實中國遣使泰西之始一千八百七十年赴俄事奉告竣而卒享壽五十歲 
余再爲諸君子一述蒲安仁君爲中國效力之處當一千八百六十三年中國海關總稅務司雷君奉命至英　備兵艦數艘聘用英國水師將校數人教練海軍兵學雷君率砲艦八艘回華由歐斯朋君統帶歸雷君節制月需經費銀七萬两總理衙門不允將合同批准駐京英使白羅史君附合雷君之議十月某日忽傳稱英使與總署絶交幾至啓釁蒲安仁君居間調處勸令將各艦開往即度發售數日間印轉危爲安矣當日從中排解之人幾無一人較之蒲安仁君更爲相宜者盖蒲安仁君旣係英使之友人而華人復信任之蒲安仁君爲人有才大度性情和易無疑心無驕態當蒲安仁君來華之時總理衙門甫設中國禄有意與各國聨合蒲安仁君與英法俄各國使臣皆願子中國以一臂之助彼此協力辦理交涉其所忠告中國者皆有裨于中國者也一千八百六十七年蒲安仁君任滿中國當道皆愛之當其至總署辭行時王夫臣皆以其去爲可惜蒲安仁君告之曰余今回國代中國剖解歐美各國誤會之處文相國祥筦爾而言曰執事其將爲中國之使臣乎恭親王復曰我儕深喜得執事其人者爲我國之大使蒲安仁君旣出卽往訪總稅務司赫德以文相國恭親王之言相告赫總稅務司亦以此乃中國遣使出洋之　會其後恭親王及各大臣答拜蒲安仁君臨别出上諭一道示之派蒲安仁爲中國頭等公使前往各國 
如是則蒲安仁君遂爲中國　說客於歐美蒲安仁君素擅辯才因乘機宣揚中國之盛德並游說各國及時與中國通商修好其所言者皆誠實無妄蒲安仁君於中國之歷史宗教政治皆極欽佩彼曾謂中國之强盛期不在遠各國人士容有以誤傳誤之處然卽如是而中國要當視藩安仁君爲良友盖中國實未能再得一如蒲安仁者爲中國宣揚中國己往之事未來之情形於泰西各國也 
當蒲安仁君奉使至美時美外部大臣爲薛華德君其人處事能持大體與蒲安仁君訂立新約表明中美两國之邦交中國自與各國立約以來未有如此約之出於和好之至誠者也盖此約與戰後受逼之約殆不可同日語矣考條約内第五欵原文曰大清國大美國切念民人前往各國或願常住入籍或隨時來往總聽其自便不得禁阻爲是現在两國人民互相來往或遊歷或贸易或久居得以自由方有利益除两國人民自願往來居住之外别有招致之法均非所准是以两國許定條约除彼此自願往來外如有美國及中國人將中國人勉强帶往美國或運於别國若中國及美國人將美國人勉强帶往中國或運於别國均照例治罪云云按此欵僅載明两國人民得任便往來居住至彼此人民移居两國境内之辦法則俟以後之約始行訂定也 
統以上各節觀之足徴蒲安仁君之實心愛助中國矣故中國於此亦甚感謝之 
余今日尚有一言爲諸君告諸君亦知余所選擇演講之中外八大名人尚係十之四百之四凡來華西人無論男女其願中國興盛者殆指不勝屈也惟近來中外屢起衝突且中國爲中國人所有一說遍布遐邇其意不專在於排外實舉向者外人輔助中國之惠亦皆忘之矣夫西人誠以輔助中國爲分所當然毀舉在所不計然苟有向之稱謝鳴感者不更足令其奮發耶余講八次自信可使中瓛人士互相敬服以互相敬服卽可望互相和好也 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
　 
[常州布業學堂正則東學西學冠英驛西南郊各學堂于定一等公禀]  
　　爲請驅逐清凉寺僧清海事 
竊本年閏四月二十日常州府學務公所奉府憲照　轉行學部批准僧綱司代僧人清海等　請清凉寺設立海靜學堂一案仰見學部振興學務一視同仁之至意欽佩莫名伏思教　以普及爲先而學堂尤以多設爲貴僧人雖係方外果能熱心興學自屬美舉但創設學堂之人必公正明白者方足以勝　至辦理之法又不悖輿情爲指查僧人清海本係外來游僧自住持清凉寺後驟擁厚貲日行恣肆甚至欺壓良善干預詞訟侵占坟地歷經被人控告有案合郡紳民含憤己久該僧自知惡跡照彰不容於衆急籌自固之策本年三月十六日喧傳有日本人坐綠呢大轎招遥過巿羣情怪異莫測所從迨細爲訪問知係日本僧人伊籐賢道曾至浙江託名保護寺院與地方父涉有案此次清海招來爲其護符該日僧到常後分謁府縣自稱清凉等寺皆係我佛教徒蒙地方官竭力保護良用歡謝等語幸府憲洞燭情弊婉　拒斥並由明保護寺院爲地方官分内之事安用外人致謝并令該日僧呈驗遊歷護照明示以保護之責隠消其覬觎之　該日僧始廢然而返一切詳細情形曾由府憲通禀蒙憲飭查該僧劣跡在案而僧人清海己宣告於衆云特聘日僧保護我寺卽地方官長亦無如我何因是合郡紳民痛惡僧人清海之心益甚而日僧己去方幸可以無事孰知僧人清海狡詐異常忽另生一計託名興學由僧剛司代禀學部仰邀批准該僧復私延日本僧人來常主持學務定一等聲信之下憂惧萬分常府本係腹地風氣未開學務一端萌芽初出盡心倡導猶恐羣相觀望今僧人清海勾結外人陽以興學爲名隂寳恃爲濟惡之具大足爲學界之差况僧人清海素行不法旣以外人爲護符則必因之凶燄更熾洎怨憤叢生釀成巨禍愚民不察　保不殃及池魚近日各處因謡言偶起率卽焚燬學堂者目見耳聞皆可指數夫以言語虚傳之故肇禍己如此其烈則寳足以動人公憤者爲害吏當何如定一等每念及此輒爲不寒而慄一再籌思非將僧人清海立予驅逐則常州學界必首蒙其害且足以啓他日交涉之竇况該僧禀設學堂即爲勾藏外人之地勾藏外人卽爲負嵎自　之謀連類並舉不可分解狡詐如斯預防　　必立予驅逐方可拔本塞源定一等泰在學務竭蹶不遑豈願干預外事祇以事關大局悵望前途杞憂無己禀乞將清凉寺僧人立予驅逐另選公正人住持並責令開辦海靜學堂由官嚴加督察庶爲長治久安之計大局幸甚學界幸甚（下畧）蘇撫陳筱帥批此案迭據商務分會及紳士錢以振等先後禀呈到院業經批飭按察司會同學務處飭府查辦在案兹復據禀前情查該僧清海膽大妄爲不安本分旣係衆口如一自難姑容惟曾准學部咨行保護有案仰按察司會同學務處迅遵前批仍飭常州府立卽查明通詳辦母稍遲延 
蘇撫批常州紳士錢以振等禀據禀該寺僧清海種種不法並勾結日僧伊籐賢道藉爲護符等情實屬刁狡己極仰按察司會同學務處迅飭常州府嚴行查辦如果該僧確有劣跡卽行就逐另選母稍姑容其海靜學堂應如何議章妥辦並卽由府核明詳復察奪（　） 
[新穀運省米價己平江西]  
贛省近日米價己平因内地穀米免釐之後吉贛一帶販運來省日有多船復田南瑞撫建各郡早稻不日登場而九江湖口又禁運出省穀米不得不平價求售且贛　地近廣東天氣較熱早稻收穫最先月望之後卽有新穀運至省垣價值之平可立而待矣（用） 
[滬城官事]  
　　出洋考察政治大臣澤公昨日命駕入城至道轅答拜○總辦磁器公司江西候補道蔣星階觀察煇南京人前日來滬住鐵馬路橋新武昌路春暉里又外務部員外郎張部郎元濟又候補道虞洽卿觀察和德又考政大臣隨員周藴華君趙從蕃君楊壽枏君昨均先後到道拜會禀見○江蘇候補知縣李茹眞明府嶽衡前奉江督札委來滬公幹現己公畢昨至追轅禀辭回寗（宜） 
[考政大臣行轅紀事]  
　　前任湖南臬司張鶴齡廉訪修補道吳觀察馨湖南永順縣趙大令從嘉龔太史心銘　補縣謝人令上松昨晨皆詣行轅禀安未見○滬道瑞觀察得悉澤公入城故諭稽查密件委員安直剌鍾愷會丈局總理商大令言志籌防局總理楊大令贄同支放營餉委員程大令時煇洋務委員方叅軍濟川収發委員劉少尹文蕃地方収發委員曹少尹昌。熾警察學堂堂長程賢訪君警察法律教習楊玉森君警務教習梅蔭萱君十員在道署大堂站班候迎又派警察巡士四十名滬軍營兵五十名砲隊營兵四十名荷鎗在小東門候迎並有東南西北四警局員沿途隨　○今日兩欽使委參贊陳幼蓉觀察赴各國領事署答拜（力） 
[蘇撫電飭培護堤塘]  
　　滬道瑞觀察昨奉撫憲陳筱帥電諭謂近日霪雨不止沿海濱湖各隄塘誠恐潰决爲災望卽飭屬督率夫工擇要加培並由文武紳董日夜駐防母稍疏忽觀察當卽轉行太倉州飭屬一體遵辦矣（宜） 
[江督札禁嗎啡進口]  
　　滬道瑞觀昨奉江督周玉帥札開略謂嗎啡一物其性最毒近日滬上所售成烟丸藥動多攙入此品爲害不淺飭卽轉致江海關稅司嚴查如有嗎啡由外洋運滬一概禁止進口云（宜） 
[商會分會舉定業董]  
　　滬南施家弄商　分曾定於今日開特别大會己志本報兹悉是日由各商董預經舉定業董拾六人在會代表公議商業情形並演說一切（寳） 
[滬南商圑體操會定期開操]  
　　滬南各號商議設商圑體操會於商船會館羣情頗甚踴躍均赴愼記號報名業　會董製備操衣聞有定期七月初一日開操之說額共一百二拾名（寳） 
[醫學研究會鄭重衞生]  
　　滬城醫學研究會　長查得城廂内外擺售冰凍凉水及肩挑出售之冰其淋均用生水稍加白粮製成與荷蘭水不同飲之必生疾病現　租界己經禁售因函致各警局請派巡士一律驅逐亦鄭重衞生之一道也（宜） 
[道批彚錄]  
　　上海道瑞觀察昨日發出　示四道　下衆鄉民禀批禀悉昨奉兩院憲電諭近日霪雨不止沿江沿海濱湖堤岸誠恐潰决爲灾望速飭屬查勘督率夫工擇要加培並　文武紳董日夜駐防母稍疏虞等因業經行州轉飭在案據禀前　仰寳山縣王令遵照憲電彚案辦理具報母違張廷祚禀此該職等所舉嚴馮二紳能否足任開埠　董之責輿情是否允洽旣據禀縣有案仰寳山縣查明核議復奪沈慶鴻禀批據呈學校唱歌　兩册己數見不鮮是否實係該生編輯候移詢學會查復再行核可也書存送陳錫周禀批此案曾於上年四月間據屠前委詳銷迄己年餘何以尚未理楚所稱賄关冒結恐非無因仰會審委員關　勒提楊榮齋到案澈訊究追報母任玩延結附（嚴） 
 
 

Page 18

 
 
[奬勵包探]  
　　滙四捕房三道包控米順上月間拿辦著名帶刀流氓羅阿坤江阿龍胡阿榮陳阿五張阿榮陸三毛劉阿珠陳德生嚴長春周松林吳金富陳大毛等多人老巡捕房總巡捕頭以該探辦理此案膽識兼優昨着賞給洋三十元以獎其能其幫同辦案之包探陸恊庭楊掌生亦俱不無微勞着陸升爲頭等包探楊升爲二等包探以爲辦公出力者勸（力） 
[未便遽行發封]  
　　四馬路聚豐園酒館股東因帳目糾葛在公共公廨涉訟判發商會理處在案己詳本報日前商會函致公廨請將該酒館先行發封俟結清帳目再奪關司馬准卽簽差土濤至捕房恊探前往捕頭核得此案未經華官審訊不便遽加封禁故先派捕看守着原差禀覆廨員候奪（力） 
[瀆請交保被斥]  
　　醫生俞鑑坡因私鑄銀洋案發由英捕房獲案解訊判押西牢其女到道禀訴冤累提縣押候覆訊在案兹因一再遞禀請保前晚汪大令提案嚴斥謂此案本己判押西牢六年嗣因具禀被累姑准提案伸理己屬法外施仁何得藉詞請保應在押安分候示不得再行瀆禀（嚴） 
[不准消案]  
　　美商美孚洋人投該管領事署控華人汪元慶積欠貨洋經讞員關司馬准卽傳汪訂訊由汪具禀公廨以前與余永康交易向借火油拾一箱現己理楚明白請爲將案註銷等情昨奉司馬批示謂爾係被告具禀到案應候會訊核奪何得率請註銷殊屬不合着仍候訂期會訊届時投案備質（力） 
[拿獲命案凶犯]  
　　浦東茂生紗廠小工周耀生被工頭張祥寳毆斃報縣騐明懸賞緝兇在案前日有眼線密報捕頭徐文在大花園左近將張拿獲解縣大令飭先収所候究當堂給賞線人洋五拾元（宜） 
[嚴拿攔街晒衣]  
　　北局警員藍茂如二尹查得界内居民又有攔街晒衣情事昨出六言告示嚴禁外並飭地甲挨户傳知母再故違致干究罰（宜） 
[弟弟可風]  
　　蔣阿元不知何許人住英租界北香粉弄一百四拾五號屋内其兄在某輪船執役前日得病逝世阿元聞悉之下痛不欲生潛于夜半二點鐘吞服生煙圖盡昨早家人知覺報知老閘捕房轉送仁濟醫院求治據醫生謂受毒甚深恐難奏效云（力） 
[傳諭屍屬領屍]  
　　蘇州寳帶橋徴兵所駐之營本月拾四日遭風坍毀厭斃金山縣徴兵李武康章昇昌二名由保報請元和縣照章移請隣封吳縣張大令詣騐屬實昨由吳縣禀請滬道瑞觀察札行金山縣傳諭屍屬赴蘇領棺歸葬宜 
[上海縣案]  
　　留　十四隊營勇　漢　　斃蔣子田一案前晚經大令提訉楊初諉稱蔣先兇毆失手悞傷大令喝鞭靑二百下又　鐵鏈始供與蔣同隊常勇食宿一處蔣恃力大常將小的毆辱取樂尸非一次前日　同　轉言欲向小的供　不允以致一嫌二十二夜營門將閉蔣猶在外小的　意喚進反　追人臥室詈罵爲此持刀抵拒不料　穿　腹畢命是實大令復詰無異西判釘　收禁聽候詳辦○寡善賈　氏喊控夫兄賈阿和等逼醮悞搶伊姊一　昨日覆訉楊林金供本月十四陳　姑來稱伊妹賈　氏願再　小的爲妻收　身價　七十元媒　廿元有婚據呈電氏氏賈李氏供寡熄倪氏由伊姊作主再　婦人收洋廿元是實陸順林供前晚　半站母陳倪氏被楊糾人强搶狂呼救命小的出阻亦被扭去　閉　知悞冷不能放歸始扭總巡局朦控求察陳倪氏供並無爲妹作媒立據之事實因楊欲强搶胞悞搶　人大令喝將陸與陳倪氏各掌頰五十下　訊賈倪氏供姑與夫兄貪　身價誣姊　媒婦人不願再　求恩大令判陳倪氏賈倪氏發堂賈李氏將所收之洋　元繳案候再訉斷○汪大令前飭差保往閔行鎭驅逐各花煙間己經盡絶近有土妓王阿毛何小妹潛回原處仍操是業該差協保拘案解訉王供年十八歲　在家童媳父親王德祥開小煙間小女子回家探親致　拘拿何供年廿五歲與夫雖聞烟間不敢爲娼大令得供判俱發堂候示施毛毛顧掌福串竊龔阿毛耕牛两只追雜送局解縣責押昨日復訉各供後常悔過因判姑寛開檡再犯嚴辦（宜） 
[總工程局裁判案]  
　　總工程局革探　德勝屢次　案被革不准化名復充近竟自稱探夥前晚糾同陸雲山在楊家渡陳　奎家見有人在内抺牌索賄不胆將賭徒八人拘獲中途贿縱五人餘人欲送縣署被探目薛貴查知當將人証及趙一并　局押候嚴究○興昌錫箔店局徐桂祥挑送錫箔被流氓冒稱丁行兇强攪　傷頭額報由南區吩辦處拘獲彭東生一名解局請究在案昨經陳參軍提訊彭供向爲庖丁解勸悞拘參軍飭戒責三百下始供出同黨多人因判押候提案　○丁宏泰釘鐵油蔴行夥丁順熙有鐵練一根重二百三十七斤夫年有人承未取暫寄同業張永興　詎被賣去丁向索取批毆店主張文輝扭局請究陳參軍立予提訉張供被毆受傷並稱鐵練己經　洋十五元情願賠償官判准予胸還貨價著丁向張服禮了事○南區解南馬頭乾昌煙問王馬永祥控貼鄰王雲示　槍請究參軍判王戒責二百下贜給馬領○朱阿三在小東門義昌烟間竊煙槍一支由巡士解究參軍判戒責三百下因在該竊身畔搜出　票數帋押候吊贜再辦尺 
[英租界捕房記事]  
　　老閘捕房四百四十號華捕見一病婦年二十許倒臥路隅當卽雇車帶入捕房捕頭正擬送醫此婦旋卽氣絶華探石金榮見而憐之禀知捕頭願爲出資棺殮捕頭准之○北海路二號房屋陳阿三妓院日前失竊象牙筷六十四雙報捕查緝昨由包探沈阿炳在法界某押店查到原贜禀知捕頭核辦○某女郎前晚十一點鐘經浙江路牛莊路轉角有馬鞍作工人陳連生等數人與之調廨女郎窘甚倏忽之間失去頭上金耳挖一支嗚捕將陳拘人捕房旋以此女不願赴笑涉訟由捕頭斥釋（力） 
[法租界公堂案]  
　　三十六個黨匪目於阿元曹福林　在浦江以佔奪輪船鋪塲爲由串竊塔客物件近又肆其故技竊取夏姓　三十元綢衣三件什　不計經夏函禀捕房拘究昨有曹福林之兄曹光黼挺身到堂自稱在法興報館排字代弟伸辨請免究辦陳大令不准所請當堂逐出旋提於等嚴訊供出同黨俞阿貞林阿福及阿拘阿根等共十數人因判押候飭探拘案一併嚴辦○探夥許雲槎勒索釀命一案己誌前報兹悉包探湯九寳張掌福以行許實係　充因卽拘入捕房昨日解案請究屍妻錢氏投案供稱氏夫悞收竊贜畏罪吞煙實被許恫嚇所致求請究辦中西官得供之下判許押捕房三月○立茂船夥扭控張阿二竊黄荳請究大令判押十天○施陳氏被陳阿生竊去皮箱二只内有　三十九元衣服不計經城内捕役李阿元拘獲麥總巡以該竊犯案乃在租界飭探禀縣吊回昨日解究陳供原贜具在惟箱内之洋己被李捕搜去大令判贜　　主認領李　繳　二十九元陳押二月○啞子李季方由父李阿明扭案禀稱屬次犯竊求請究辦大令判押一年○蔡國良因妻自縊身死經捕頭報縣相驗昨日解堂請究大令判送縣訊奪○太古巡丁扭積竊陳榮　　究判押十天○胡建堂控軍夫仇德華土光華推失行李請究判仇押候查明覆訊王姑交保○陸侯甲竊周榮生銅吊帳子買與李三子高文正報捕拘究判陸押五天李高交保○鐘根生探曹亭山竊竹　三十四疋由探解究判押候查明覆訊（臨） 
[美租界捕房事]  
　　王阿琛徐招生在北河南路搶傅春華牙扇一柄由探朱柱生拘　押候解辦○某西人乘醉在百老匯路胡閙由印捕拘獲押候醒核○馬阿二竊嘉興路朱有福家衣服永煙袋等由探倪順泉拘押候辦○丁榮郎雇吳龍郎東　車論價不合將吳　部踼傷由　捕一併拘究奉飭丁　候解辦吳送醫院求治○張雲齋等　户在西華得路　倒　圾違章由工部局西人知照捕房的廨出單傳罰○某西人　王　六馬車不遂　捕將　拘究奉飭押候送廨訊奪（似） 
 
 

Page 19

 
 
   
 
 

Page 20

 
 
宫門抄四月初七日刑部都察院大理寺廂紅旗值日無引見文煦恭送壽物覆命張百熙謝賞壽物恩山東副將　韓友倫謝恩　南副將易英和謝恩棍貝子回京請安英信請假十日延曾文紳德林預備召見召見軍　機延曾文紳德林 
[安徽巡撫誠奏所有添設緝捕營以靖地方緣由片]  
誡勲片再安慶爲省垣重地蕪湖係通商碼頭巡防彈壓最關緊要並設防營業遵新章改編一恊責令專事訓練雖有警兵分叚站街恐有顧此失彼之勢爲防患未然起見必須添設緝捕一營與巡警相輔而行方昭周密惟餉項支绌不能不力求撙節當經叅仿新章先後派員招募两營每營正兵一百四十四名綠兵十名排長十四名加以管帶隊官教習及護兵匠夫人等共計二百三員名月支薪餉賞號等銀一千零一兩駐蕪湖一營於上年九月成軍駐安慶一營於十月成軍但省會人烟稠密居民雜還稽查尤應加嚴原設衞隊營本爲防護兹飭恊同巡緝惟所支薪餉尚有叅差不足鼓勵軍心因復從優酌增以期得力查該營薪餉每月原支銀五百二十三兩四錢今加銀五十八兩九錢每月實支銀五百八十二兩三錢卽於十月爲始敕令於防護之餘輪流會司緝捕督嚴密巡緝溯自去冬以來閭閻安謐頗著成效所有添設緝捕營以請地方緣由除將各該營章制分咨查照外謹會同署両江總營臣周馥附片貝陳伏簻聖鑒謹奏奉硃批該部知道欽此 
　　財政處户部奏擬　飭下該管理大臣妥議推廣土膏統捐辦法片 
財政虚户部片奏再土膏統捐現僅八省合辦其浙江直隸山東山西河南陜西甘肅等省出産行銷情形亦復相　且有壤地連接之處雖各省亦辦膏捐究恐未能一律零星散漫旣難稽察更不無浸灌之虞擬請飭下該管理大臣妥議推廣辦法並會同各該省督撫通盤籌畫將各　近年實收之數作爲定額分别撥給應用其合辦之後如溢收數目較多尚可酌提數式分給各省應用至如何分發俟該大臣查明徴有確數再由户處臣部酌核辦現庶聲氣聨絡捐務易見起色於餉源尤有裨益謹附片陳明伏乞聖　謹奏光緒三十一年十月二十三日具奏奉旨依議欽此 
　　　直隷總督袁奏懇恩俯准京　肄業外省學堂援例免扣本衙門資俸片 
袁　凱片再政治法律之學無論官紳皆當肄習庶將來推行新政指臂相資臣於直隸省城裁併課吏館開設法政學堂使官紳一律入學就紳班一項而論人數踴躍往往有京曹各員自請入堂查京員出洋游歷游學曁奏調外省辦理學堂充當經理監督總分教習者俱准免扣資俸歷經有案可循此項京員願入外省學堂其孜孜向善之虚懷與出洋游學無異而刻意堅苦甘心淡泊較辦理學堂人員有過之無不及非免扣資俸不足以昭平允而廣陶成合無仰懇天恩俯准京員肄業外省學堂援例免扣本衙門資　似於策勵人才之道裨益良多謹附片具陳伏乞聖鑒訓示謹奏奉硃批該部議奏欽此 
宫門抄四月初八日工部鴻臚寺正藍旗值日無引見英慈謝署卸恩江西叅將徐文科謝恩江南参將李東武謝恩宗芳棫興多普沁多爾濟預備召見召見軍機宗芳槿興多普沁多爾濟 
　　　財政處户部奏爲八省土膏統捐宜併力籌辦擬將收支各數飭由總局彚核分晰開報摺 
財政處户部謹奏爲八省土膏統捐宜併力籌辦擬將收支各數飭由總局彚核分晰開報恭摺仰祈聖鑒事竊維土藥膏捐以兩湖爲合辦之始繼而贛皖合於兩湖是爲四省較之各省分辦之時溢收頗鉅臣鐵良上年抵鄂查看情形以宜併蘇閩兩廣八省合辦奏經財政處臣部議准並蒙簡派貴州巡撫柯逢時管理八省土膏統捐串宜原以其挈領提綱與各省疆臣同舟共濟乃兩廣旋以軍餉緊迫奏請自　二年己有却顧之意其宜昌總局專辦兩湖則以両廣蘇閩附於赣皖亦不無異視之心而柯逢時奏報開辦日期摺内又請將各省收支數目按月由各局報明各省並奏報總局按李由各省册報户部仍咨總局備案等因是各省自爲收支而總局止於備案並無者成之靑稽核未必認眞恐分局之奉行亦形怠緩名雖八省合辦實未有畫一之規立法尚嫌疎畧比歲練兵籌餉勢出萬難祇此膏捐一項差爲新闢之利源若各存疆界之私兵糈何賴雖各省同此支絀莫不欲稍留有餘藉資挹注而臣處臣部權衡財政亦豈願竭澤而漁但以收支造報之不實久爲成例卽如近年各省膏捐溢收之數甚鉅獨兩廣以請獎之故三個月報收銀五千餘萬其餘各省報敬之數仍屬無幾則徴多報少之情形亦可概見方兹合辦之始内外尤貴相維臣處臣部旣不强紧所難各省卽當共顧大局力除積弊臣等公同商酌所有練兵處的餉擬如該撫前奏按年批解二百萬兩多收仍堂儘解等因暫行照辦惟各省所收之數必須由該撫一手經理俾專　成應令轉飭各省分局將收支各數隨時報明總局按季由總局彚齊分晰開單咨送臣處臣部核辦綱舉目張乃無紛歧之患如分局開報不實卽由該撫查明指名嚴叅拒部仍不時派員調杏再有各項弊端定惟該總局是問又梧局徴收之欵雖暫歸兩廣應用亦當由總局彚核開報並截清二年定限勿再推展其鄂湘二省撥給若干蘇閩二省銷數有限究竟撥給若干均應早勒定額以免含混總之練兵恃此爲專欵柯逢時奉命管理固屬責無旁貸而疆臣素著公忠亦豈得置身事外所貴通力合作多收一分捐項卽益一分餉需國家自强之國關係至董應令將一切章程妥爲釐定並請飭下該管理大臣及各省督撫租衷商辦以期捐務日有起色是所至要冉現距開辦之期己逾數月應令將練兵處餉項分批起解並按季收支各數目由該總局分晰開單咨送查核其各省徴收土稅子口落地各科則前查膏捐加徴若干現辦統捐加徴若干亦卽隨單聲注以憑稽考所擬核實合辦膏捐並由總局彚核開報緣由理合恭摺具陳伏乞皇太后皇上聖鑒謹奏光緒三十一年十月二十三日貝奏本日奉旨依議欽此 
　　　慶親王等奏所遺章京一缺應以工部候補主事章華充補其所署章京段書雲一缺應以内閣候補中書尹克昌充署片慶親王等片查軍機章京兵部郎中高樹現補授江南道監察御史所遺章京一缺應以工部候補主事章華充補其所署章京段 
 
