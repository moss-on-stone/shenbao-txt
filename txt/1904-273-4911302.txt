# 1904 - 273 - 4911302

 

Page 1

 
 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹地一幟而其閩發精義類皆詳　無遺本齋前將此三書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六无五經備旨每部定價詳銀七角○十七史商摧一書爲干西莊先生所輯議請超卓考　詳明論世知人折衷至當有志史學者不可不加意　　兹亦用頭等潔白連史紙印成每部定價洋銀五角卽日出售 
[釋謠]  
　　前者民間忽譁傳廷旨令各營兵士斷髮攺裝并稱金陵等處已接奉行知其說起於滬江漸且沿及南北洋各處始而各報爭先紀載厥後茶樓酒肆妓館烟寮娓娓而談一若身親目擊執筆人嗤之以鼻曰嘻此謠言也烏足信以爲實客曰於何知之曰我蓋靜觀其微而知之夫中國之兵誠弱矣其營規誠窳敗不堪收拾矣平日吸鴉片嗜賭錢鵠面鳩形幾類鬼薪城旦偶遇大吏按臨簡閱則豫期操演俾步伐稍稍止齊彼綠營之短棍藤牌刀矛弓箭無論已卽湘淮諸勇及近時所謂練軍者改習洋操亦只學其形式欲求同仇敵愾决勝疆塲雖孫吳再生亦苦無能爲力不斷髮攺裝固無用卽髮已斷矣裝已攺矣而不去其委靡之氣畏葸之情終無以威武奮揚收殺敵致果之效朝廷詎不見及於此奈何不嚴加策勵而獨從事於斷髮攺裝此我所以知語出無稽由好事者憑空幻造也抑今之斷髮攺裝者亦正不少矣彼少年子弟之在各學堂肄業者大抵去其髮辫仿效洋裝草帽革靴短衣窄袖終日街頭蹀　五成羣見神像則毁之曰此特土木偶人也遇官長則詈之曰此特尸居餘氣也值老成謹厚者則狎而侮之曰此特頑固不通迂拘無用者也及考其所肄之業則非矮伊鳥愛卽捱皮西提略讀東西文一二年輙趾高氣揚不知天地爲何物每有自命維新俊傑而不能舉十三經二十四史之名者更論上下古今天地名物之大其尤爲下劣者陰結排滿之黨恣爲狂悖之詞奉逆首康梁爲宗師引亂民洪楊爲同調如癡如醉無父無君叩其宗旨何如則革命也易姓也自由也平權也忘却天高地厚之恩輙思作亂犯上之事臆斷髮攺裝之收效若此朝廷方禁之之不暇而謂反令各營尤而效之有是理乎所可笑者某報謂此事先札行各營一律遵從而後於明歲之初綸音宣布夫服色係一王之制度庸詎有綸音未降而臣下敢輕事更張者某報更矛盾其詞謂兩江總督魏午帥已令南洋營務處轉飭各營兵士去真髮辫攺作西裝而江蘇巡撫端午橋中丞則嚴飭各營武弁等人一律短裝不准服色離奇有裝營制試思攺裝爲何等重大事豈有　在江蘇一省而金陵旣改從新式蘇州仍守定舊章者在秉筆者或出自無心而閱者已明知其語出不經無殊道聽途說矣抑近數年來支離怪誕之謠言亦已司空見慣矣謂太后已定期歸政謂皇上尚幽禁瀛臺謂近臣請建都西安謂深宫竟猝遭大事種種妖詞逆說其始肇於保皇保國諸匪會旣而從逆者附而和之無識者聞而信之甚或立說著書繁徵博引以堅愚人之信僕以爲愚人信之猶可說也至報章爲指迷之南鍼照夜之燈火彼亡持筆政者宜若識見高人一等而亦曲爲附會大書特書甚且有議論洋洋較愚人而信之更確者獨不慮其見聞孤陋貽笑通人耶今者此種謠言已不期息而自息且有登錄京師電報聲明前說之悮信風聞者然而曾參殺人巿中有虎謠言之起非自伊今僕故不必明以辯之惟於此種支離怪誕之浮詞削而不登庶閱者無自亂其心而報章亦不致自貶其聲價耳 
[本館接奉電音]  
　　昨晚丸下鐘越二十五分時京師友人飛電傳來上諭二道敬謹譯登○八月二十三日内閣抄奉上諭國子監祭酒著柯劭忞署理欽此同日奉上諭前據御史劉汝冀奏參庫倫辦事大臣德麟溺職營私各欵當經諭令奎順確查兹據查明覆奏德麟雖查無貪婪驕縱實跡惟辦事操切人地不宜著開缺來京當差蒙古繙譯色楞札布招搖生事著卽行革職驅逐回旗嚴加管束餘著照所議辦理該衙門知道欽此 
[電傅宫門抄]  
　　昨晚九下鐘越二十五分時京師友人專電告知本館云八月二十三日皇上召見軍機大臣及奎善 
[俄襲日營]  
　　日本大阪某日報云某日東京大本營得遼東某統帥電報内開東歴九月十七日有俄國步兵七大隊砲兵二中隊携帶野戰所用之砲八尊由平臺子迤邐向撫順進發註平臺子在本溪湖北方約距離三十華里我守衛奉天街道之步兵一大隊騎兵若干隊携帶砲六尊與之鏖戰自正午以至三下鐘許血飛肉薄奮不顧身迨四下鐘時敵人始望北方退去我砲兵且追且擊約歴三十分時敵軍傷害甚多其大部雖已勢不能支尚分出一枝竭力抵抗直至傍晚鐘鳴七下始各收兵翌日此項俄軍尚駐在我日行營之前惟大部則已退至海浪寨奉集保一帶 
[詰責俄人]  
　　英京路透電報云前者有美國商輪船名阿臘皮亞者行至某處海洋突被俄人所拘交海軍審斷署中訊判西歴八月三十號美國國務卿海依氏移書聖彼得羅堡俄政府詞氣甚爲堅决犬要謂貴國若此行爲是中立國不關戰務之商民亦必因之被害必欲封堵港口則請將何者爲戰時應禁之貨何者非戰時應禁之貨明白宣言否則貴國雖已判定充公我合衆國斷斷不能承認也 
[處置俄艦]  
　　德京柏林來電云俄軍艦名迭衣阿拿者駛抵越南西貢後一切軍裝定於西歴九月十二號移至岸上存儲并於是日將國旗卸下目下其大砲所附各種機件則暫就製造軍械廠留存水手依然留宿艦中惟將弁若干員繞經法蘭西遄回俄國 
[奉天客述]  
　　營口來電云頃有客歸自奉天談及邇者俄人將城外農民所藝高粱概行芟刈雇工在西南鄉距城八華里許掘濠築壘綿長至數十華里之遙昕夕經營殊爲急急目下凉颷洊至薄寒中人俄帥派人赴新民屯采辦華人衣服運歸省會俾兵士藉以禦寒省城所駐俄兵刻已悉數移駐城外各城門皆有華兵守衛譏察頗嚴 
[]  
 
 

Page 2

 
 
[日船失事]  
日本大坂某日報云神户日商某姓有輪船名八網丸者承運商人有馬氏所販之酒及各種貨物共一千五百餘件某日行抵營口時適晚潮迅疾以致錨鍊迸斷逆流而上突與某兵艦礑撞右舷破壞潮水汩汩而來未幾卽沈入波心貨物悉行漂没核計所失約值日銀三萬五千圓猶幸在船諸人無一慘遭水刼然已飽受虚驚矣 
[英船失事]  
　　日本長崎來電云有英國帆船名路希亞者滿載雜貨由上海開往牛莊某日行至旅順口外相距約二十海里我滅水雷艦三次向詰行蹤且告以事須格外留神倘非順風且緩進口時已深夜船中人皆睡鄉深入突聞巨霆怒發潮水飽灌艙中船體陡化塵埃飛揚四散第二司機人迭何矮因氏抱一木板漂浮水中翌晨始經我軍艦救援自餘各人淹斃殆盡 
[派員與議]  
　　日本東京某日報登中國京師電信云明年美利堅國開設萬國鐵路議會中朝由比利時國介紹派定委員四人屇時前往華盛頓京城與議一切 
[仰光歲歉]  
　　日本東京某日報云刻聞横濱某商人得緬甸仰光埠電報悉今歲農民所藝禾稻約較昨年少收英權二十五萬墩蓋以暘雨失時禾　皆因之捐害也 
[法弁赴贑]  
　　江西采訪友人云前者有一法國淺水兵艦駛入贑之湖口直抵鄱陽湖演放巨砲一時巨霆怒發人皆惴惴不自安旋悉此艦名法蘭脫途中水淺膠滯不克展輪艦中正管帶羅格副管帶安德物因攺乘小划船帶同一舌人及洋兵六各於月之某日詣省垣暫寓老貢院前天主堂内十三日乘輿至撫轅拜會撫憲夏菽軒中氶自陳邇日新昌樂平兩教案謠言四起是以奉駐滬法總領事之命來此彈壓以保無虞中丞告以新昌一案早經了結樂平亦有紳士擔承教堂萬無他虞無須貴兵艦前來保衛乃唯唯致謝而退次日中丞呵殿赴天主堂以禮報謁聞羅安二法弁擬乘暇赴章江游歴然後駛返滬江云 
[日駁學章]  
　　南洋官報云京師練兵處所定咨送日本學習武備之陸軍學生章送刻經日本參謀本部酌議有不允者數事其一章原擬學生在日本學習武備卒業回國時由練兵處考其積年所學以定優劣優者奏請授職守備次者授千總次者授把總此項武職卽作爲該學生出身開寫履歴時均按授職之年係以某某年守備千把出身字樣俾與保獎之武職示有區别如該學生本有官階則照原有之官晉一秩文職亦照原品晉一秩入營帶隊以相當之武職借補而其出身仍均係以守備千把等職日本之議以爲此節不能遵照因卒業學生在日本兵隊中所授之職已與守備相等豈可降爲千把總其一原擬在未定章程以前凡中國自備學費往日本學習兵事之諸生由駐日大臣及監督察其志趣向上學業精勤年限未滿者隨時咨明練兵處貼給旅費改爲官派學生嗣後凡學習兵事自應田官派遣不得私自往學以歸劃一而資造就日本之議以爲此節亦不能從因中國將才甚少正應多方造就以期廣收干城之用若專恃國家派人留學人數勢必無多實不願中國有此限制其一則爲津貼教習之事日本不願受此津貼之名若中國自因抱歉之故欲輸此欵須另設一名目云 
[匪擾懷集]  
　　香港循環日報云邇來粤東三點會匪散佈各鄉播散流言誘人從逆除順德之東西馬甯及恩平開平新寗各縣外以懷集爲最多聞所糾不下萬人其中貧富不一月之初旬貧者約期起事富者恐禍生不測竭力阻之旣而縣民錢植兩姓不知因何忽釀成械鬥之案匪黨遂乘機刼殺縣城昕夕戒嚴連日鄉民扶老携幼避至四會一帶者相屬於途而來往古水渡及懷集之渡船與夫各鄉小艇均畏懼不敢開行四會上游石澗船亦相約停橈不發以致難民狼狽萬狀進退兩難迨十一日又傳有匪人進攻懷集縣城之信四會爲之震動富家亟謀他徙省城曁佛山巿不期而至者約有七八百人十七日省垣又到有避亂之婦女數百人至懷集失守之說人各異辭匪黨雖多半係强行裹脅意大吏必速發大兵雕剿以期消禍於於無形也 
[洞苗助剿]  
　　廣西桂林省城來函云羅城縣境有地名三防者萬山重疉苗民結寨而居其人習用土式鳥槍發必中的且健步善走登峯攀嶺其捷如猱萬衆一心至死不變近年游匪擾及迭經苗團擊退匪雖恨之剌骨然亦無可如何本月突有渠魁褚大者率同匪黨數千盤踞羅城融縣適中之龍岸墟太肆焚掠大吏聞警飛調銘字熙字等軍尅期進剿祇以山嶺險峻無計攀援督憲岑雲帥因檄令某員携銀三千兩及綢縀布帛美酒等物馳赴三防分犒羣苗曉以大義勉令殺賊立功羣苗咸踴躍歡欣願出助勦因卽挑選一千名帶至柳州分給快槍率往山洞中搜捕匪人以輔官軍勢力之不逮 
[湘軍報捷]  
　　南洋官報云本月某日湖南辰沅兵備道莊心菴觀察飛報本省撫憲陸春帥略稱月前桂匪盤踞溶江竄出龍圖貴峒等處兹據統帶鎮筆鎮標續備軍熊游戎督帶定字旗劉守戎及管帶道標練勇莊鍾溥先後禀報犬旨謂某日各營旗分路進攻龍圖槍斃游匪十餘人匪徒見勢不佳紛紛逃散嗣官兵又進攻貴峒直撲賊卡火燒木栅奮勇前進匪黨死傷不少並奪據貫峒要隘等情春帥批飭在靖州糧臺撥銀三百兩分别稿之 
[匪魁受戮]  
　　香港循環日報云廣東香山縣境著名巨匪林壬卽林伯父開堂拜會擾害地方本月某日由绕綫人羅永探明蹤蹟禀請喜字前營管帶莫君國機率勇前往拿獲解交水師統巡李觀察訊鞫供稱小人向爲龍鳳堂先鋒本年二月自立會龍鳳堂向來往各商船勒收行水並糾合仁義悅義喜媵聯英四堂改稱泗利堂手下　囉不下數百觀察見該匪身受得傷刻已禀大憲就地正法矣 
[鄂省官場紀事]  
　　武昌訪事人云湖北荆門州知州諸肖鞠直剌可權任事未久忽丁内艱因急交卸遄回在家讀禮○膏捐局事務自歸併藩憲兼辦後一切支欵裁减殆盡每月僅開支銀一百數十兩供員司丁役薪水工飲○湖北第四批京餉已從藩庫撥出由藩憲札委候補通判徐别駕家模候補知州吳剌史勤修押解赴京交納○本月十三日藩轅牌示興國州州判員缺飭新選之周本榮赴任供職興國州寗池口巡檢鈐務詳委試用巡檢白曾焜署埋 
[潤郡官場紀事]  
　　鎮江訪事人云新署丹徒縣知縣請補崑山縣知縣張大令紹棠下車伊始卽遵奉江蘇巡撫端午橋中丞之命將所有錢漕簽稿等僕概行删沐一律攺用員司○署江南提督兼南洋兵輪船總統楊鏡巖軍門前赴金陵謁見兩江總督兼南洋通商大臣李勉帥籌商防務事畢遄回於本月十七日乘策電兵艦過鎭文武各官咸登舟晉謁○前者駐滬葡萄牙國總領事博蒂業君因事赴金陵至本月某日乘某輪船東下道出鎮江小駐行旌旋卽返滬○日前署兩淮鹽運司升任江蘇按察使恩新甫廉訪赴白鬥謁見兩江總督兼督鹽憲李勉帥禀商要公兼賀任禧月之十七日附某輪船駛抵京口小住征驂卽於翌晨乘官舫遄回揚州本署○鎭江下游由邗上釐捐總辦胡志雲太守近因 
 
 

Page 3

 
 
捐數短絀比繳不足乘舟馳赴所轄南門象山小河各分卡嚴密稽查以資整頓 
[笛涉冶秋]  
　　金陵訪事人云城北鐵湯池出有命案經上元縣主趙友班大令蒞驗後高懸賞格購緝正兇未幾卽由某公館主婦某氏奔赴公庭自首大令升堂研究氏稱丈夫某甲係本省候補人員現充上海某局提調死者係其養子邇來任情忤逆屢訓不悛丈夫雖忿怒難平原不遽欲置之死地乃養子不自引咎反敢逞兇致被丈夫刃斃旋因奉檄趨赴差次未及到官自陳大令研詰再三恐有不實不盡將氏暫交代質女所候函詢某官然後核辦○此間學務處考選官紳派赴東瀛學習速成政法兹已選定正取官紳各十員名備取若干員名發榜曉示及傳至學務處騐看正取官紳中忽有三人以病辭學務處因於備取中選取三人升補按名發給治裝銀兩禀奉南洋大臣兩江督憲李勉林制軍委派許觀察炳榛率領首途附船東渡 
[平山折桂]  
　　揚州訪事人云本月十一日之晚江都縣人朱大令接奉上憲釘封文著將盜犯某某等二名正法本擬翌日行刑嗣以是日觀者甚多遂攺至十三日清晨由獄提出如法綑綁會同城守營守備孫守戎押赴西門外斬决旋將首級解往犯事地方懸竿示衆聞二犯卽今春間行刼東鄉某姓家之正盜至此遂正明典刑云○兩淮泰屬河垜場大使朱鹺尹署事期滿運憲恩新甫都轉以正任某鹺尹方另有要差將南鹽廳查騐委員趙巽卿鹺尹詳准督鹽憲魏午莊制軍委令庖代日前已下札飭知矣○前者三汊河一帶隄岸坍卸河面過狹有礙舟行地方官因令往來淸淮鎭各輪船上水時抵五臺山而止下水時抵瓜洲口而止以免意外之虞刻下各輪船公司主以南圩各鄉禾稻均已登塲禀請本管領事官轉商常鎮通海兵備道兼鎮江關監督郭月樓觀察仍照常行駛以免中途起剥周折良多觀察允之 
[獅林拜石]  
　　蘇州訪事人云本月十四日撫憲端午帥親送派赴日本學習師範之候補知縣方大令鍾等七員及紳士管孝廉尚勲等十三名高等生金鴻翔等六名尋常生彭世芳等八名由胥門外官馬頭登舟誠培值人才之要務也○撫憲端午帥擬將城中巡警北局攺造省學堂現已檄委某司馬經理其事另以王廢基地址攺造營房爲安頓警兵之所不日卽可興工矣○襄辦練兵事務之兵部侍郎鐵寳臣星使自蒞蘇垣駐節八旗會館原擬本月十四日閱勘蘇經蘇綸絲紗兩廠及武備學堂適遇天雨連綿因此展緩數日○本月十六日午後蘇城懸橋巷王姓家不戒於火霎時轟轟烈烈上燭層霄當經各氷龍星馳電掣而來吸水狂噴始得漸漸熄滅僅焚去王姓房屋三四椽左右鄰均未殃及亦云幸矣 
[上海官場紀事]  
　　今春蘇松太兵備道袁海觀觀察札委江蘇候補通判周振公别駕管解餉項至京都練兵處交納練兵處王大臣以别駕辦事精勤保升知縣歸候補班先前補用昨日大令領憑南下趨詣道轅禀知卽日赴省虹昨日本邑西門外保甲巡防局委員羅耀靑二尹樹勲因有要公趨詣上海縣署禀見縣主汪瑤庭大令○南巿十六鋪保甲巡防中局委員王坤元參軍前患感冐飭丁投蘇松太兵備道轅請假調治刻已安痊遂於昨日親詣道轅謁見道憲袁海觀觀察禀請銷假 
[稅司北上]  
　　本邑江海新關副稅務司斐式楷君曾於四年前襄議中日通商條約續修稅則數易寒暑始得告成邇已定期華歴九月中航海北上矣 
[迎神姑志]  
　　駐紥南巿日暉港之督標奇兵營駐紥南馬頭之提標滬軍營旣又江南機器製造局砲隊營勇丁約同在局衆工人於昨日舁高昌廟附近瞿眞人偶像游行前導除尋常旗鑼傘扇外有檯閣十餘架以五六齡男女孩童扮成戲劇並高蹺數對龍燈數條雜以惡薄少年沿余彈唱所過之處觀者如堵情是誠所謂勞民傷財作無益以害有益者矣 
[潭水葬身]  
　　江北某邑人徐世德年甫十七向在法國新拓租界中陶金所開鞋底作學藝前晚至泰山路爲厠悮墮旁水澤中遽爾淹斃後經左近虎灶主王阿根所至向陶告知陶隨將屍身撈起報知其母徐范氏迨前來殮視稱身上有傷痕數處遂投報捕房未識能免公庭對簿否 
[東三省新民屯紅十字分會資遣難民清單]  
　　六月二十一日趙萬梁直隷昌黎人吳小理直隷寗河縣人梁玉山山東堂邑縣人郭銀直隷遷安縣人范潤身奉天錦州府人姜發同上藍廷軒山東德州府人駱成喜奉天錦州府人二十二日季帽開山東滋陽縣人王克信山東齊河縣人劉正海直隷阜城縣人常復寛山西徐溝縣人王桂直隷灤州人王泰同上徐國昌直隷遷安縣人叚汝善山西徐溝縣人孫仲直隷撫寗縣人二十三日陳仲文直隷臨榆縣人王有恒直隷臨榆縣人二十四日李魁臣直隷樂亭縣人伊家名直隷遷安縣人賈正濟直隸鹽山縣人鞠高林山東昌邑縣人齊玉山直隸天津人府嚴恩會直隷靜海縣人楊連居直隷寗河縣人唐貴福奉天錦州府人崔廣朝同上二十五日王永魁直隷樂亭縣人龍煥章直隷昌黎縣人王寛直隷玉田縣人周二直隷豐潤縣人孫玉新直隷獻縣人王廷治直隷深州人侯錫三直隷高陽縣人李鳳名同上史清堂直隷阜城縣人王桐林山東博平縣人徐平金山東齊河縣人趙文林山東武城縣人趙又明同上李潤魁直隷天津府人李潤來同上呂明奉天綏中縣人呂永泰直隸昌黎縣人鳳惠南奉天寗遠州人張田玉直隸昌黎縣人呂彭魁奉天綏中縣人二十六日石大行直隸交河縣人竇書田同上孫喜山同上荆玉則山東平度州人荆圭田同上伊爲鈞同上顧永太聚三皆直隷饒陽縣人男二名女二口小女一口王橋直隷寗津縣人李殿林直隷灤州人侯殿池直隷玉田縣人張允清奉天甯遠州人恒昌直隷撫寗縣人二十七日姚大平直隷交河縣人姚蘭會同上張有貴同上王春業直隷獻縣人王立桐同上李發起直隸蠡縣人徐蔭恒山西交城縣人張洪奉天寗遠州人李齊直隷灤州人金福直隷遷安縣人張保成同上張洪起同上趙連城直隷寳坻縣人賀福云鳳章皆直隸交河縣人二十八日吳永碧直隷慶雲縣人劉瑞清直隷遵化州人張殿永山東平原縣人李寳直隷遷安縣人謝寳宗直隷南皮縣人秦得勝直隸撫寗縣人王玉田直隷三河縣人潘玉有直隷滄州人孟光椿同上趙玉堂周椿皆直隷盧龍縣人金時恩奉天錦州府人唐中滿同上楊德椿直隷樂亭縣人董左成奉天廣甯縣人魏相太山東東平縣人魏相云同上馬田元同上史本林同上張家安同上劉勇德直隷滄州人葛起直隷遷安縣人李春華同上劉新德同上紀文有同上二十九日張順直隷大興縣人王殿順山東掖縣人劉珊沈喜皆直隸清苑縣人陳鳳林直隷豐潤縣人屈福德直隷薊州人姜錫有王永海皆直隷深州人李昌祥賀云皆直隷鹽山縣人李明同上周新成同上王義同上福海同上劉寶林同上劉老有陳勇王老套福堂皆直隷滄州人王玉順同上劉桂福李萬春山東樂陵縣人陳國義奉天綏中縣人程之全直隷樂亭縣人陳玄宗直隷昌黎縣人韓慶有直隷錦州人李田木山東平原縣人宋洪亮直隷撫寗縣人上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[麋臺秋眺]  
　　姑蘇訪事人云蘇省各處衛田爲糧船户養擔之資每船一號領田二百畝一切事宜胥由衛守備經理自前奉旨裁去衛守備後攺歸吳縣知縣兼理至於完賦納糧等事仍由伍丁承值所謂伍丁者蓋卽經造地甲之類也有周瑞初者生平專以包攬詞訟爲串曾被前蘇州府某太守訪聞飭縣拘拿釘鐐下獄洎釋出依然怙惡不悛近日糧船户胡某病故瞰其子胡元熙年幼可欺唆使族兄名元錦者務通吳縣門丁張某以元熙吞産等詞繕禀控告縣主李紫璈大令被其朦蔽諭飭元熙將船交與元錦元熙不服上控府轅日内已由府尊許子元太守准詞提究矣○道前街恒隆酒肆主徐某之族弟徐甲於月初某日偕養育巷某銀樓夥朱乙及閶門内某綢莊夥李丙至寳林寺中作葉子戯正在興高采烈之際寺中所養之犬不知因何發瘋驀地奔入將三人次第嚙傷延醫療之越三五日傷口已平復而小腹膨脹如五石瓠呼痛聲慘不忍聞翌日卽相繼逝世其毒如此亦可謂駭人聽聞矣○欽差大臣鐵寳臣星使駕蒞蘇垣示期本月二十日親臨大校場校閱各營掠法連日撫標續備常備及警察等軍分佈各操塲認眞練習自朝至暮槍砲之聲不絶於耳○拒敵鹽捕後營槍斃李艙長之梟黨經蘇　營胡遊戎飛划右營黄副戎先後拿獲一十九名解經撫憲端午橋中丞飭交蘇州府許子元太守率同襄讞委員在發審局迭次研訊中有遊戎所獲之四匪及副戎所匪之三匪實係拒傷官因飭上脚鐐紛發司府縣各獄收禁聽候禀請午帥核辦 
[上海縣署瑣案]  
　　莊李氏控莊許氏霸吞田産等情縣主汪瑤庭大令升堂研訊有李春芳者供稱莊李氏係小的女兒女婿於今年二月某日病故所遺出房産業除女婿生時抵押與人外尚剩田十餘畝均被小姑霸占致女兒度日艱難尚求公斷莊李氏供丈夫在日雖曾將田地抵押在外尚剩若干由婆婆經管迨丈夫故後婆婆唆令顧關松顧榮堂將小婦人所有衣服金銀首飾盡行搜去以致餬口無資不得已暫回母家叩求鑒察莊許氏供兒子素患癆瘵延醫服藥費用不貲故將田單向人抵押此刻祗存莊國珍户名地四畝有奇今持檢呈田單求恩核斷關松榮堂同供小的等人並未搜取莊李氏之衣飾太令飭將莊許氏所繳田單暫存案内諭令措貲贖回抵出之單然後核斷關松榮堂合賠莊李氏失去之衣飾計洋銀四十元○洋商租地會丈局員某君函送庖丁吉兆信到案大令研訊之下吉供稱小的係揚州人胞兄兆元在局治庖小的於七月中到滬在胞兄處司執爨之役本月十八日局中閽人某甲有事出外至晚始歸查得日間確有人送信到局此外並無閒人出入當晚甲忽稱失去物件誣指小的竊取然小的並不犯竊求鑒大令飭押候查明再究 
浦東保甲總巡局瑣案註○前日本邑浦東爛泥渡迤北茂生紙烟公司執事洋人查獲私取紙烟之甲乙丙三人遣丁送至保甲總巡局總巡謝岳松明府飭押候帶案訊供以懲核斷○浦東保甲總巡局班房内押有甲乙二人前日乘看役不及提防扭斷鎖練而逸迨局中人查悉據實禀明總巡謝明府飭提看役至案責其疏忽已極命押候獲緝後一併重懲 
[馮路工程局案]  
　　昨日南巿十六鋪仁和小輪船局執事人吳竹榮扭駁船户顧劉本至馬路工和局訴稱伊借攬裝貨物爲由乘機竊取小銀圓一千四百餘枚請爲追給總辦翁子文太守命押候升堂質訊 
[英美等國租界會審公廨紀事]  
　　二百九十一號二百二十四號兩華捕先後送貧病可憐之難民蔣紀壽徐毛毛至公廨讞員黄耀宿司馬飭轉送棲流公所留養醫治○前者張杏卿控談阿二誘賣伊女等情經司馬訊供押追在案昨日談在押所患病值日差據情禀知司馬諭令交人保出就醫一俟病痊卽當交案○德商禮和洋行主控莊永泉經租地畝歴年未經妥洽等情司馬查得案中牽涉姜錫山沈拜鄉二人家於租界之外因移請上海縣主汪瑤庭大令拘拿歸案押候訂期會訊○某號華捕解送女郎陸阿香至公廨禀稱被姑凌虐苦楚不堪請即妥爲訊斷司馬著暫交官媒收管俟傳齊案中人訊供核奪 
[英租界捕房紀事]  
　　寄居美界北四川路第十二號第二十七號洋房内之某某二西人先後投捕房報稱家中失去藤椅等物請卽追查捕頭允之令包探劉銘芝查知著名積竊曹福生所竊因之拘獲吊贜押候解送公堂禀請讞員黄耀宿司馬懲治○日前倫兒王順記掩入瑞嘉洋行徐肇元沙茂洋行沙阿三兩家竊取衣物報經包探李星福拘獲解入捕房捕頭著押候解送公堂禀請訊辦○漢口路惠麟洋行傭人林阿明竊取箱上鎖匙前晚乘行内無人開箱行竊適爲洋人所見獲送捕房捕頭著包探王長桂前往查明然後押候解送公堂票請訊究○一百十九號五百零一號兩巡捕巡至南京路見一不知姓氏之某國洋人揪住第五千五百八十一號東洋車夫某甲肆行毆擊因一併拘入捕房捕頭騐得車夫身上受傷二處著將洋人押候解送本管總領事署中禀請訊究○曹忠香所御小車横梗路上適寄居泥城外第一百零一號洋房之某西人高駕馬車而出互相磕撞車爲之傷遂喚令馬夫王阿桂將曹扭交一百七十四號印捕帶入捕房捕頭騐得西人之車果被撞壞令將曹押候解送公堂禀請訊明罰繳修費 
[美租界捕房紀事]  
　　前日午後一百七十二號巡捕投捕房報稱華記路第二百零和號門牌某老虎灶茶肆每日招集賭棍聚賭抽頭捕頭頷之卽令包探沈阿岳前往查緝○前日傍晚時甬人邱明生不知緣何在西華德路將葉光法肆行毆擊致傷眼角適爲五十一號巡捕所見一併帶入捕房捕頭令人送葉至同仁醫院求治邱押候解送公堂禀請讞員黄耀宿司馬訊究○甬人陳阿順不知因何開輫於衆小工前日午後行至匯山馬頭突被若輩用糞穢塗面目木穉風味觸鼻難聞因卽奔投捕房據情聲訴捕頭揮之使出令沿途聲喚巡街捕將小工扭送前來○昨晨妙手空空兒張和芝串同其黨董芝增莊德生潛八某姓家竊取金鎖片報時鐘及衣服等物報由包探朱桂生拘獲解入捕房捕頭令押候轉解公堂禀請訊明懲辦 
[謹將江蘇學台唐木宗師經募紅十字會捐欵第四扯清單抄登公鑒]  
　　崑山敎諭徐嘉洋六元洪福森洋一元吳鶴章洋一元王仁彬仁靖洋二元張傳勲洋二元周祖望洋一元俞守先士先洋一元徐晉模洋一元徐升昭洋一元施炳淵洋一元　仁龍洋一元徐　鷹洋一元徐國珍洋一元朱兆棟洋一元沈杏卿洋一元唐棣華洋一元王景嵩陳渭士洋一元夏體仁洋一元顧萬倩洋一元徐聘臣映墀洋二元吳德培陸孺孝洋一元戴望祀蔣允虞洋一元周潭生蔡十龍洋一元凌楚良朱大鼐洋一元杜友菊洋二元山陽文意徐鍾　洋三元支世綬世纘洋一元祥益典洋一元朱愼齋洋一元朱文煒洋二元王　訓洋一元龔成勲洋一元陸楚喬洋五角朱焙源洋一元許寳仁洋一元彭龍立洋一元朱友如洋五角顧大文大章洋二元顧源來洋一元顧易奎洋一元顧廷忠洋一元朱孝純洋一元顧廷綸瑞洋一元張家楨洋一元談寳錦洋五角馬鳴銳洋一元李世　洋一元廷之鑣洋一元夏功業洋五角周夢雲洋三元張遇高洋一元孫炯洋五角錢邦彦洋一元錢弗慶洋一元王　寳洋一元王瀼溪洋一元孫介堂洋一元朱　　洋一元王家　洋一元郎國棟洋一元朱國瑞洋二元○蘇州府學敎授蔣瀚勲訓道王槱林洋各十元程積善堂洋五角程積德堂洋五元程玉記洋四元陳處實堂洋一元　　洲洋一元　先生洋一元吳菊航洋一元姚維臣洋一元張星槎洋一元程貞肅洋一元汪豫立堂洋十元汪星輝洋四元汪延慶堂洋二元汪餘慶堂洋二元汪餘善堂洋六元千頃畫屋洋四 
 
 

Page 10

 
 
元程增錕增燮洋五元朱性德洋二元陸澗鶴洋一元程慶堂洋一元陶德齊洋二元朱眞解洋二元方性空洋三元顧壽仙洋一元惡履謙洋四元無名氏洋一元胡寳書洋五角程琅洋四角施　淵洋一元張源祖洋二元金秉璋洋二元金兆祺洋五角潘堯奎洋一元王濟洋三角柳念曾洋一元陳萬源洋　元陸言楊洋二角王鉅動洋一元汪韻書洋五角王仲卿洋五角俞亮洋二元陳其光洋一元錢人鳳洋一元求是生洋八角抱所子洋六角養浩居洋五角疏野齋洋五角垂裕堂洋八角戴冠千洋三角邱蔭樾洋三角潛園退士洋一角李懋勛洋一元○鎭江府敎授周震洋四元訓導汪亮鈞洋十元姚承憲洋五元蔡慶恆洋一元劉景仁洋十二元莊啓傳洋三元吳光國洋一元王士楨洋一元柳預生洋四元何　浩洋三元孫藻洋三元盛景增洋一元沈冠瀛洋一元楊正齡洋三元陳聯第洋一元徐覲宸洋一元何長慶洋三元陳金生洋六元陳善洋一元王潭洋一元凌源琛洋一元殷弼臣洋一元周熙鎬洋一元潘銀　洋一元徐國藩洋三元史廷衛洋三元周涵永洋一元狄懈洋三元林亮謙洋三元張恭保洋三元潘禮與洋三玩戴奎漳洋二元李本厚洋三元魏有本洋六元鮑長吉洋一元殷桂芬洋一元張恩樞洋一元萬本惠洋一元楊良駭洋三元　文灝洋三元吳煦埏洋六元吳十榮洋一元史同寅洋一元張鼎生洋一元李錫庚洋一元　蓮蓀洋一元上海萬國紅十字會同人謹 
 
 
 

Page 11

 
 
   
 
 

Page 12

 
 
太子少保湖廣總督兼署湖北巡撫臣張之洞跪奏爲署缺知縣揀員請補恭摺仰祈聖鑒事竊照調補黄岡縣知縣洪錫爵在寓病故當經咨逹開缺聲明所遺要缺容另揀員請補在案查截缺章程内開丁憂病故之缺有本日可計者卽以各本日作爲開缺日期今黄岡縣知縣洪錫爵係光緒三十年二月十三日病故應歸二月分截缺係要缺應照例揀員請補查例載知縣應調缺出令於現任人員内揀選調補如無合例堪之員始准以候補人員題補如候補無人亦准於應補人員内揀選題升又准部咨題調缺出仍令照例於現任人員内揀選調補如果實無合例堪調之員准以奉旨命往及曾任實缺候補並進士卽用人員酌量補用其軍功勞績保舉初任人員概不准請補各等語今黄岡縣知縣係衝繁難要缺爲黄州府附郭首邑政務殷繁撫字催科在在均關緊要非精明練逹才識兼優之員實難勝此繁劇臣督同藩臬兩司在於通省實缺知縣及應升人員内逐加遴選非現居要地卽人地不宜實無堪升堪調之員惟查有補用知縣潘誦捷年五十一歲江蘇長洲縣人由附貢生遵例捐縣丞分發試用因採辦江鄂兩省漕糧案内出力奏保俟補缺後以知縣升用光緒四年六月初五日奉旨依議欽此旋加捐指分江西本班先補用又因浙江轉運冬漕出力保加五品銜復於浙江海運案内出力奏保俟得缺後以知縣仍留原省補用七年七月初七日奉旨依議欽此因江西停止分發攺指湖北補用赴部驗看九年八月初三日到省加捐海新班先補用免試用十三年六月准補蒲圻縣縣丞十四年月二十日到任十五年呈請開缺遵例捐免保舉補交附貢生四成實銀並捐離縣丞任以知縣候補十一月初三日由吏部帶領引見奉旨著照例用欽此十二月二十六日囘省嗣於轉運陜西糧餉案内出力奏保俟得直隸州後加四品頂戴並隨帶加二級旋經部議攺爲俟補知縣離任歸直隸州班後加四品頂戴並尋常加一級二十八年九月二十二日奉 
旨依議欽此臣覆查該員潘誦捷才具明敏辦事安詳以之請補黄岡縣要缺知縣洵堪勝任惟調缺請補與例稍有未符但人地實在相需例得聲明奏請合無仰懇天恩俯念黄岡縣知縣員缺緊要准以補用知縣潘誦捷補授實於地方吏治均有裨益該員係候補知縣請補知縣銜缺相當毋庸送部引見據湖北布政使李岷琛按察使岑春蓂會詳前來除咨吏部外理合恭摺具奏再湖廣總督係臣本任毋庸列銜合併陳明伏乞皇太后皇上聖鑒敕部核覆施行謹奏奉硃批吏部議奏欽此 
湖廣總督張奏爲簡缺知縣照例擬員更補摺初六日 
太子少保湖廣總督兼署湖北巡撫臣張之洞跪奏爲簡缺知縣照例擬員更補恭摺仰祈聖鑒事竊照松滋縣知縣陳偉哲革職遺缺前經本任撫臣端方奏請以差遣委用李天柱補授旋准部咨並非軍功候補人員仍留湖北　委並未奏留補用仍不得請補咨行到鄂復經奏請仍以該員李天柱補授斯缺並經奏留補用又准部咨查外補各官例應到省後方准補缺今該員雖經奏留補用於光緒三十年二月初七日奉旨已在松滋縣出缺之後卽使奏留在先遇叅革之缺該員又非軍功出力保候補人員照例不能請補所請以李天柱補授松滋縣知縣應無庸議其松滋縣一缺仍應按照例限揀員請補等因光緒三十年四月二十九日具奏奉旨依議欽此咨行到鄂伏查定例知縣叅革所出之缺專以軍功候補人員請補今松滋縣知縣陳偉哲革職遺缺自應遵照部咨另揀合例人員更補臣督同藩臬兩司逐加遴選查有候補班補用知縣劉肇墀年五十四歲直隷獻縣人由監生遵新海防例報捐縣丞指分湖北試用並免騐看光緒十七年七月二十三日到省嗣於湖南岳州府會匪汪殿臣等迭次糾黨豎旗謀逆兩省合力剿捕將首要擒獲懲辦案内出力奏保以知縣仍留原省補用十八年八月二十五日奉硃批著照所請獎勵欽此隨在京捐免保舉並補交監生四成實銀十九年八月初二日由吏部帶領引見奉旨著照例用欽此九月二十六日到省業經試看一年期滿甄别以繁缺留省補用覆查該員劉肇墀穏練精詳究心吏治所有松滋縣知縣員缺應卽以該員更補再該員係軍功候補班補用人員請補知縣銜缺相當毋庸送部引見據湖北布政使李岷琛按察使岑春蓂會詳前來除咨吏部外理合恭摺具陳再湖廣總督係臣本任毋庸列銜合併陳明伏乞皇太后皇上聖鑒勅部核覆施行謹奏奉硃批吏部議奏欽此 
甘肅學政葉奏爲恭報鞏秦平固涇三府三州及蘭州府歲試完竣情形摺初六日 
甘肅學政翰林院編修臣葉昌熾跪奏爲恭報鞏秦平固涇三府三州及蘭州府歲試完竣情形仰祈聖鑒事竊臣於去年八月蒙恩留任學政當經具摺叩謝天恩在案臣旋於今年二月十六日出棚先試鞏昌次及秦州平凉涇州三屬其固原州屬照例在平涼調考五月十八日回省與陜甘總督臣崧蕃會考咨送京師大學堂預備科師範館學生六月初一日舉行蘭州本棚歲考試半月蕆事隴士文風向推秦州爲冠自近日攺章試士蘭州以地屬省垣見聞較廣又經督臣創設立高等學堂提倡中西學術省垣人士肄業著多藉以考求時務爭自濯磨故統校各屬今以蘭爲最優鞏秦次之平固涇三屬亦皆風氣漸開各有起色臣仍認眞校閱嚴密關防甘省士習馴樸槍替等弊本較他省爲少自臣上年在寗夏慶陽等處查獲槍手懲辦之後士子知無可嘗試不敢輕蹈法網此次試塲極爲安靜臣自奉命度隴上屇科考通省已歴一周使車所到宣布朝廷德意申明學校條規發落之日諄諄勗以講求實學而尤以通經爲致用之本固宜示之塗經以造就通才尤當納諸範圍俾無滋流弊庶幾稍盡微臣典學之職仰副聖主求賢之意當臣於秦州試畢後在赴平涇途次接奉禮部行知本年恭逢皇太后七旬萬壽恩廣學額等因臣到平涼卽欽遵辦理慈仁普被多士臚歡其已考過之鞏秦兩屬臣查照舊章當留到科考時取進及平凉試畢又奉部文議覆順天學政臣陸寳忠一摺將古場攺爲二塲試以一策一論臣到涇州後卽按照新章考試並通飭各屬一律遵行在案所有臣歲試鞏秦平固涇二府二州及蘭州府屬完竣情形合先恭摺具陳再臣所過地方雨暘時若民情安鑑惟回省之後六月初旬適當考試蘭州本棚之時連日大雨上游山水衝發河流驟漲沿河廬舍不無漂没業由督臣專摺奏報並飭屬撫卹均無失 
 
 

Page 13

 
 
所堪以上慰宸厪臣拜摺後臣自省起程西赴甘凉各屬舉辦歲試合併附陳伏乞皇太后皇上聖鑒謹奏奉 
硃批知道了欽此 
雲南巡撫林奏爲臨安建水二府縣被匪劫失錢糧各欵籲懇天恩免其追賠以示體恤摺初六日 
林紹年跪奏爲臨安建水二府縣被匪劫失錢糧各欵籲懇天恩免其追賠以示體恤恭摺仰祈聖鑒事竊上年四月間廠匪周雲祥肇亂臨安府城失陷被匪劫去倉庫存儲錢糧前據已革臨安府知府邱淮已革建水縣知縣吳朝昌等各禀請免賠當經檄行司道分飭接任各員查明銀米各數禀報核辦在案兹據署糧儲道郭燦會同布政使陳燦善後局團練處司道詳稱光緒二十九年四月二十一日周匪陷踞臨安府城已革署臨安府知府邱淮已革建水縣知縣吳朝昌死守以相受縶不屈被匪劫去該府庫内徵存二十八年分米折銀四十五兩八錢二毫秋米米折欵費坐平共銀十二兩二錢一分八釐六毫倉内徵存採買備供本色兵米二百三十二京石七斗八升又劫去該縣庫内徵存二十八年米折銀七百七十五兩四錢六分倉内徵存備供本色兵米六百五京石三斗二升秋米米折欵費坐平共銀七十七兩二錢一分八釐二毫六絲隨糧抽收團費錢五百三十九知五百五十文積榖錢一千一百六十千七百八十三文飭據接任臨安府建水縣逐一確查屬實取具邱淮吳朝昌等並無虚提虧短情弊印甘各結禀經該管道府查明加結由該司道復核會詳請奏前來臣查此次周匪變起倉卒已革臨安府知府邱淮已革建水縣知縣吳朝昌不及預防城陷死守受縶不屈情有可原合無仰懇天恩俯准如請免其追賠以示體恤出自逾格鴻慈除將各結分送部科查核外所有臨安建水二府縣被匪刼失錢糧各欵請免追賠緣由謹會同署雲貴總督臣丁振鐸恭摺具陳伏乞皇太后皇上聖鑒訓示謹奏奉硃批著照所請户部知道欽此 
湖廣總督張奏爲要缺知縣揀員請補摺初六日 
太子少保湖廣總督兼署湖北巡撫臣張之洞跪奏爲要缺知縣揀員請補恭摺仰祈聖鑒事竊據黄州府申報蘄水縣知縣高培蘭在任病故當經咨逹開缺聲明所遺要缺容另揀員請補在案查截缺章程内開丁憂病故之缺有本日可計者卽以本日作爲開缺日期今蘄水縣知縣高培蘭係於光緒三十年四月十七日病故應歸四月截缺係要缺照例揀員請補查例載知縣應調缺出俱令於現任人員内揀選調補如無合例堪調之員始准以候補人員題補如候補無人亦准於應升人員内揀選題升又准部咨題調缺出仍令照例於現任人員内揀選調補如果實無合例堪調之員准以奉旨命往及曾任實缺候補並進士卽用人員酌量補用其軍功勞績保舉初任人員概不准請補各等語今蘄水縣知縣係衝繁難要缺地廣賦繁治理百易會匪未凈教案漸滋撫字催科均關緊要非精明練逹才識兼優之員實難勝此繁劇臣督同蘇臬兩司在於通省實缺知縣及應升人員内逐加遴選非現居要地即人地不宜實無堪升堪調之員惟查有卽用知縣徐培光年五十一歲貴州修文縣人由廪生應光緒元年乙亥恩科本省鄉試中式舉人十五年已丑科大挑一等以知縣簽分江西試用本科會試中式貢士殿試三甲第五十六名朝考三等五月初十日由翰林院帶領引見奉旨以知縣卽用欽此簽分湖北八月初八日到省二十二年十二月二十日聞訃丁父憂並接丁母憂囘籍二十五年十月服滿就近在京併案題復經部給照是年十二月二十九日回省接到部文准其起復臣復查該員徐培光年力精强才具明幹以之請補蘄水縣要缺知縣洵堪勝任惟調缺請補與例稍有未符但人地實在相需例得聲明奏請合無仰懇天恩俯念蘄水縣知縣員缺緊要准以卽用知縣徐培光補授實於地方吏治均有裨益該員係卽用知縣請補知縣銜缺相當毋庸送部引見據湖北布政使李岷琛按察使岑春蓂會詳前來除咨吏部外理合恭摺具陳再湖廣總督係臣本任毋庸列銜合併陳明伏乞皇太后皇上聖鑒勅部核覆施行謹奏奉硃批吏部議奏欽此 
湖廣總督張奏爲各該員試看期滿詳加甄别留省補用片初六日 
張之洞片再准部咨道府州縣無論何項勞績保歸候補班人員以到省之日起予限一年詳加察看出具切實考語奏明分别繁簡補用等語兹查花翎二品銜候補班前補用道鳳淩自光緒二十九年五月十二到省之日起連閏扣至三十年四月十二日試看一年期滿又儘先補用直隷州知州程恩培自光緒二十八年二月十一到省之日起扣至二十九年二月十一日試看一年期　據湖北布政使李岷琛按察使岑春蓂取造各該員履歴清册詳謂甄别具奏前來臣查該員鳳淩年力精强才具明穏堪以繁缺留省補用除清册咨送吏部查核外理合附片具陳再湖廣總督係臣本任毋庸會銜合併陳明伏乞聖鑒勅部查照施行謹奏奉硃批吏部知道欽此 
湖廣總督張奏爲各該員試看期滿例應出具切實考語分别繁簡奏明補用片初六日 
張之洞片再損納試用道府州到省一年期滿例應出具切實考語分别繁簡奏明補用兹查花翎二品頂戴新海防試用道劉廷鈞自光緒二十八年十月初三日到省之日起連閏扣至二十九年九月初二日試看一年期滿又新海防試用知府謝翺自光緒二十八年十月初六到省之日起連閏扣至二十九年九月初六日試看一年期滿又花翎試用知府鄧鶴鳴自光緒二十九年六月初六到省之日起扣至三十年六月初六日試看一年期滿又新海防試用知州李傳蔚自光緒二十九年六月十一到省之日起連閏扣至三十年正月十一日試看一年期滿又新海防試用知縣江秉乾自光緒二十九年三月二十三到省之日起連閏扣至三十年二月二十三日試看一年期滿又議叙試用知縣迎安自光緒二十七年十一月初十到省之日起連閏扣至二十九年十月初十日試看一年期滿均據湖北布政使李岷琛按察使岑春蓂取造各該員履歴清册詳請具奏前來臣覆查該員劉廷鈞年力精强趨公勤奮堪以繁缺留省補用該員謝翺年富力裕才具明晰堪以繁缺留省補用該員鄧鶴鳴器局詳穏才具明通堪以繁缺留省補用該員李傳蔚年力富强考求吏冶該員江東乾老成暗練辦事勤能該員迎安年壯才明趨公愼勉堪以本班留省補用除清册咨 
 
 

Page 14

 
 
送吏部查核外理合附片具陳再湖廣總督係臣本任毋庸列銜合併陳明伏乞聖鑒敕部查照施行謹奏奉硃批該部知道欽此 
盛京侍郎溥奏爲二十九年分牛運米豆徵收完竣謹將大概情形具陳摺初七日 
奴才溥類跪奏爲二十九年分牛運米豆徵收完竣謹將大概情形恭摺具陳仰祈聖鑒事竊以光緒二十九年分應徵牛運米豆自上年十月間開徵伊始卽深悉各莊户因變亂之後遷徙流離本屬不易自時疉據户部咨稱冬振需米孔急乃於附近山海關之中後所等處自行籌買乾潔粟米三千餘石以備接濟京倉要需至此項米豆將來究能作何催征之處容由奴才隨時查酌情形再行馳奏業經奏明奉旨欽遵在案不意年來日俄搆釁各莊户皆附處於遼海牛蓋各城正當其衝則向之遷徙他方者未經還集而甫經還集者又將又將流離失所奴才雖履次嚴催各界無如民無生業家鮮蓋藏卽使比以鞭箠究似追呼莫應嗣經各莊户仍以攺交折銀相繼籲請奴才細加體察值此日俄擾攘之際各莊户猶能以兵燹餘生不惜剜肉醫瘡以急天庾正供自屬具有天良若必責以解運本色將催科雖力而不稍事撫綏勢必盡迫爲流亡矣萬不獲已只得遵依上屇一律折收現已掃數全完除以前籌買粟米業於五月間由直隸委員運交京倉其米價已抵補無虧並造册咨部外其額徵及帶徵豆六千五百九十五石零二升每倉石折銀一兩六錢共合瀋巿平銀一萬零五百五十二兩零三分二釐自應解交户部兌收所有二十九年分應徵牛運米豆業已完竣情形理合恭摺具陳伏乞皇太后皇上聖鑒謹奏奉硃批户部知道欽此 
盛京侍郎溥奏爲册地更名需索累民擬請化私爲公以順輿情而裕餉源摺初七日 
奴才溥頲跪奏爲册地更各需索累民擬請化私爲公以順輿情而裕餉源恭摺仰祈聖鑒事竊自庚子變亂後部中及各城旗署案卷册檔燬失無存是以前署侍郎薩廉清釐各項地畝酌擬章程六條業經奉旨遵行在案自奴才到任目覩餉項之奇絀民力之維艱滿擬竭盡愚忱使諸務立有起色無如半多掣肘有利當興而時尚未可者有弊當除而勢有不能者必須假以時日逐漸清釐斷非旦夕可以奏效惟查册地更名一項民間買賣册地向由該管官加具印結送部更名其中層層核轉皆以辦公爲詞需索使費迨經到部已累月經年民間懼守候之苦累需索之頻仍往往隠匿不報久而支節百出訟牘之繁多緣於此近來淮令買賣主邀同鄉鄰族保携帶文契納糧印領自行赴部更名民間稱便雖遠鄉僻壤無不恐後爭先但由部更名後札交該城旗鈐印其中仍不免有需索則是踴躍於前者幾何不退縮於後耶奴才詳加體察如其假公濟私悉歸中飽何若化私爲公藉裕餉源擬請嗣後無論成案買賣主逕行到部更名由部鈐印發給執照每價銀一兩收庫平稅銀三分三釐以三分入庫充餉以三釐留作辦公經費按月將投稅花名榜示一次俾衆周知並行各該管官知照一歲徵銀若干年終報部似此一轉移間在官可免勒費之弊在民自有樂輸之誠而於餉項亦未嘗不無小補奴才爲除弊興利起見是否有當伏乞皇太后皇上聖鑒訓示謹奏奉 
硃批户部知道欽此 
湖廣總督張奏爲各關提存出使經費仍照向章解交江海關存儲片初七日 
張之洞片再前准總理各國事務衙門咨光緒二十一年十月十四日具奏各關提存出使經費仍照向章解交江海關存儲等因奉硃批依議欽此咨行到鄂當經轉行欽遵辦理兹據湖北漢黄德道江漢關監督梁敦彦詳稱查江漢關第一百七十四結提存出使經費銀兩業經委解江海關騐收詳請奏咨在案兹查第一百七十五結徵收洋商輪船進出口正稅六成銀三十六萬三千六百二十四兩零二分五釐按十成計算應提一成五釐出使經費銀五萬四千五百四十三兩六錢零四釐又收招商局輪船進出口正稅四成八釐銀二萬七千一百八十二兩零五分五釐按十成計虎應提一成五釐出使經費銀四千零七十七兩三錢零八釐遵照部覆每萬兩扣解經費銀二千兩卽在　提出使經費内扣給委員解費一千一百七十二兩四錢一分八釐計實解銀五萬七千四百四十八兩四錢九分四釐飭委饒補知縣沈國瑛解赴江海關騐收詳請奏咨前來臣覆核無異理含會同南洋遁商大臣兩江總督臣魏光燾附片具陳再湖北巡撫係臣兼署毋庸會銜合併陳明伏乞聖鑒謹奏奉硃批該部知道欽此 
湖廣總督張奏爲暫向商號息借長平銀五萬兩匯赴廣西龍州交行營兌收以濟餉需片初七日 
張之洞片再前准户部咨議覆兩廣總督奏咨各省每年認解廣西恊餉不得短解一片光緒三十年五月初四日具奏奉旨依議欽此單杪原奏内開該署督擬自本年起由湖北廣東兩省每年各認解廣西邊餉十三萬兩由廣西省每年認解十二萬兩湖南省原派十二萬務須解足應如所請辦理立案卽由各該督撫提前籌解不得稍有蒂欠等因查鄂省餉項久苦支絀本年加增各欵尤爲繁多本難認定此項鉅欵惟念　西邊防吃緊龍州客軍孤懸飢潰堪虞誼難膜視當時與粤湘等省往返電商此係臣創議儘力認解邊餉嗣後兩廣督臣岑春煊來電籌商辦法臣卽復以鄂省無論如何爲難願與粤省認籌之數一律照辦决不推諉以顧邊防並卽督同司道竭力設法暫向商號息借長平銀五萬兩較淮砝碼先於三月十二日發交漢鎮百川通商號匯赴廣西龍州交督辦廣西邊防四品京堂臣鄭孝胥行營兌收以濟餉需據湖北布政使李岷琛善後局司道會詳請奏前來除分咨外理合附片具陳再湖北巡撫係臣兼署無庸會銜合併陳明伏乞聖鑒謹奏奉硃批户部知道欽此 
卸署成都將軍蘇奏爲奴才交卸兼署將軍印務日期摺初七日 
卸署成都將軍副都統奴才蘇嚕岱跪奏爲奴才交卸兼署將軍印務日期恭摺具陳仰祈聖鑒事竊奴才於光緒三十年五户十九日接准兵部咨開四月十五日奉上諭成都將軍著綽哈佈調署清銳著署理荆州將軍欽此現在綽哈佈於六月二十八日行抵四川成都省城奴才將任内所辦事宜料理清楚派委印房協領廣善署中軍副將况文榜於七月初一日將成都將軍印信及勅書文卷等件齊送綽哈佈接署任事訖奴才卽於是日交卸所有文卷兼署成都將軍印務日期理合恭摺具奏伏乞 
 
