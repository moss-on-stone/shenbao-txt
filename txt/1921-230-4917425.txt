# 1921 - 230 - 4917425

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[財政部之財運（老圃）]  
　　今日北京可謂窮矣然財政部當局猶紅光滿面喜氣迎人問其所樂何事則曰新發公債三千萬已折得實數二千萬也問其何術以致此則曰某某兩交易所包辦及某某銀行分擔也問其欵作何用則曰補發欠餉早已瓜分無餘湖北前敵亦僅得一百萬今勉留三百萬乃以充太平洋會議經費國務院所議决者也然此項債票則尙未出現於滬市 
由此推之二千萬之數固藐乎小也即以二萬萬二兆兆之數投之財政部亦一吞而盡一分而盡即充極其量以無量恆河沙數之金錢投之財政部財政部之貧乏如故也更由此推之多與之錢不加富即少與之錢不與之錢不加貧使財政部始終不借内外債亦不過如今日之貧而止在財政部之辦事人及操縱財政部之武人或因此而加貧然就財政部國庫而言固不因此而加貧也昔嘗聞人言有饕餮者其物經歲不食亦不餓死然食量無限盡所有而食之亦不覺飽此怪物也始猶以爲寓言今而知天地之大無奇不有 
命令 
八月二十二日大總統令内務總長齊耀珊呈准甘肅省長咨請任命王會圖爲清水縣知事秦一臣爲成縣知事喻烋爲西固縣知事郎嵩壽爲寗縣知事詹澤霖爲隴西縣知事潘藝林爲會寗縣知事張鳳瀛爲西寗縣知事王興滄爲海原縣知事廖元吉爲平羅縣知事潘瀛爲漳縣知事朱璿爲高台縣知事陳宣爲洮沙縣知事林蔭檂爲永昌縣知事李紹沆爲理中縣知事鄭震谷爲岷縣知事王棣爲化平縣知事謝汝瀛爲貴德縣知事尉瑞成爲兩當縣知事汪葳爲張掖縣知事曹英爲崇信縣知事康敷鎔爲靖遠縣知事張詒爲華亭縣知事鍾文海爲敦煌縣知事畢不盛爲武都縣知事徐傳鈞爲東樂縣知事劉本楨爲伏羗縣知事高鏡寰爲定西傳知事趙炳泰爲靈台縣知事汪國傑爲撫彝縣知事張業廣爲環縣知事傳金榮爲涇川縣知事周秉鈞爲紅水縣知事梁鎭濤爲鎭番縣知事褚鼎卿爲巴戎縣知事馬長升爲隆德縣知事斯欲仁爲正寗縣知事黄象權爲金城縣知事陳鴻烈爲鎭原縣知事胡執中爲禮縣知事黄振河爲合水縣知事周嵩壽爲鎭戎縣知事均照准此令 
八月十七日大總統令陸軍總長蔡成勳呈請任命田仲濂爲陸軍第四混成旅步兵第一團團附應照准此令 
又令京兆尹孫振家呈考核縣知事敬舉循良卓著各員應請命令獎勵等語大興縣知事崔麟臺躁釋矜平庶政修舉宛平縣知事湯銘鼐實心任事勞怨不辭署武清縣知事唐肯勤明幹練政績釐然通縣知事李杜勤政愛民循良之選署涿縣知事袁勵杰學識淹通才堪濟變均著傳令嘉奬交内務部查照此令 
又令茲修正陸軍刑事條例第七條公布之此令 
專電 
　　漢口電湘直二次議和又破裂湘代表唐義彬蕭光禮漾（二十三）返長沙直軍中右兩路卽同時總攻擊吳在中路汀泗橋督戰張福來漾日自省乘江岸犀艦趕赴石路羅山督單右路由張克瑶旅登陸衝鋒另由楚泰楚同兩艦掩護王都慶旅及二十四師一團溯江而上猛攻城陵磯湘軍已得後方援助應戰甚烈中路火綫在汀泗橋中伙餔間之官塘驛兩軍互以開花砲轟擊死傷極多漾日兩次運回傷兵四五百名聞公安方面湘軍與第八師發生激戰川軍窺鄂亦急秭歸知事已逃蕭令盧金山旅鎭壓宜昌趙榮華旅扼守大支坪野山關孫傳芳已就上游警備司令職吳蕭促赴上游防川 
漢口電寄泊鮎魚套王惠河口三等鐵甲艦拱辰號養（二十二）夜被風將錨掀起摇播不定旋被江鯤撞傷左舷沉没淹斃兵士五名 
漢口電張鈁漾來漢聞係奉吳電召來商决陜事（以上二十四日下午六鐘） 
北京電曹錕巧電各艦會同張王兩旅水陸進攻篠（十七）日克復簰州嘉魚卯石市老鸛嘴龍口寳塔洲卽晚向新堤進攻吳使卽日親率艦隊前進（二十日下午七鐘） 
北京電趙傑告捷復電嘉奬 
北京電吳密請中央遴派砲軍下級軍官百員往前敵任用現參陸兩部就差遣中挑選足額 
北京電加拿大銀公司借欵三百萬今日簽字靳命先提兩百萬解交保定轉鄂（二十日下午一鐘） 
北京電吳電前敵軍事得手速滙百萬接濟（二十日下午一鐘） 
北京電靳請徇曹吳請下討湘令徐不欲明發擬交處照轉 
北京電李靜誠仍用桂長名義由港拍來密電謂外間盛傳桂系已均降服實則散處四方仍以桂人治桂宗旨與粤抵抗查粤軍並不聨屬西南亦各走極端中央能出迅捷政策維持前途當有統一之望唯集權斷難收效分治過甚將有尾大不掉之虞宜順潮流所及而折衷濟之事必可諧誠實力盡愧難負責（二十日下午七鐘） 
北京電奉張因内部調和就緒征蒙軍仍次第出發來電催餉甚急財部允再撥百萬（二十日下午四鐘） 
北京電院復贛陳寒電悉粤軍犯邊方軍獨立此項軌外行動理應以堂堂之鼓正正之旂調兵聲討念粤軍尙有理喻方部被人煽惑務先分途敦勸令其各歸正軌若再執迷不悟中央自應調兵討伐然於疏通之際前方不可疏忽並宜多派軍探偵察一切 
北京電閻督電漢中毗連川省不得不嚴戒備請濟餉五十萬以利防務（二十日下午七鐘） 
北京電安總稅司以報載加入十年公債基金管理處絕非事實疑政府有意利用除以私人名義更正外並向院部詰責某當局因關新債銷路頗現恐慌（二十日下午四鐘） 
北京電今日午後三點二十團體在中央公園開茶會如太平洋問題討論會太平洋協會報界聨合會專門學校辭職敎員聨合會北京敎育會各界聨合會全國和平聨合會女學生聨合會自治聨合會等均有代表到會討論出席太平洋會代表問題主張開國民外交大會以研究代表人物並應付太平洋會意見（二十四日下午五鐘） 
北京電優林派格氏携文由奉來京至東車站經奉軍稽查處扣留駐京赤代表抗議旋將格氏釋放惟文件均被檢查確有重要關係恐談判之中俄商約又付停頓 
北京電政府接濟陳遐齡大批槍彈已交鄂轉運（二十日下午一鐘） 
北京電京奉通車亦被水中斷 
北京電敎育費仍無着開課又將延期（二十日下午四鐘） 
蕪湖電皖人以李兆珍昏瞶陶鎔營私長皖一致反對 
蕪湖電日前風雨沿江圩堤潰决甚多淹没圩田數十萬蕪湖兩岸水深過膝（以上二十五日下午三鐘） 
揚州電洲圩民齊赴縣署報災遭警隊長毆公電分請懲辦（二十五日政进七鐘） 
香港電蔣作賓養（二十二）電粤請兵援助 
香港電川議員王湘前師長石青陽養日抵粤聞關湘鄂事龍州軍事尙無確耗 
香港電祝捷會定感（二十七）晚大巡行香港電福軍將領昨謁孫請願北伐（以上二十五日下午八鐘） 
公電 
　　北京國立八校電申報轉各報北京國立八校招考日期由敎育次長面囑八校長展至本月二十八日起舉行北京國立專門以上八校皓 
南京來電申報新聞報轉各報並皖同鄕會李仲老余壽老曁諸公均鑒頃致政府一電文曰李兆珍前長皖媚權失政民怨已深茲復至皖臨民八皖多才寗乏其選若謂迎拒不一李來拒必一致乞收成命另節賢能愛皖愛李均利賴之等語乞察主持皖局幸甚王浩如叩 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[飛渡大西洋之飛船失事]  
　　二十四日倫敦電飛船Ｒ三十八號準備飛渡大西洋今晚五時四十五分飛於赫爾之上突然爆炸船中火燄四射落於亨白河中 
二十四日倫敦電飛船Ｒ三十八號飛行時觀者盈千累萬炸裂後衆皆星散以避墮落之物迨該船落入亨白河河中各船皆急往拯救受傷之人均舁登岸上送入醫院死傷幾人今尙未悉船中共載四十七人内有美人二十現信餘生者共僅六人六時二十分撈獲屍身兩具據目覩者云至少有四人以下降傘降落且有三人共携一傘者遇救諸人中有名巴特滿氏者謂彼方在船尾攝影忽覺該船自城心向右急轉而趨亨白河船中之水平梁一枚未能應此急轉是時地面觀者見飛船附近發生濃烟繼起重大炸聲船背似已破裂該船乃帶火燄落下若再前進則將落於城心幸轉趨亨白河故落水中巴特滿氏懸於船尾落水後經一拖船救起駕船之華恩氏受重傷遇救據謂彼見船中發生危險乃急趨亨白河否則落於城心其爲禍將更烈云陸軍中將美特倫氏亦在船中顯已罹禍氏於一九一九年曾附飛船Ｒ三十四號飛渡大西洋按該飛船乃美政府所購船中之美人乃美國海軍士官擬於受訓練後駕駛該船渡大西洋英海軍已將該船交付美國代表此爲英國所造最大之飛船原擬照此式建造若士艘後經取銷該船長六百九十五呎闊八十五呎能載重八十三噸裝三百五十匹馬力之哥薩克引擎六具其煤氣容積力爲三十萬方呎較最大之徐伯林飛船容量更大其飛行力爲六千五百哩實爲世界航空之翹楚不意升空甫三十五小時即遭慘禍 
二十五日倫敦電據官中宣稱飛船Ｒ三十八號載英客三十二人（内有軍官八人下士十九人專家五人）美客十七人（内有軍官六人下士十一人）計四十九人遇救者今查明僅有五人惟據非官場消息此五人中美人僅一後仍因傷殞命餘四人爲船長華恩氏其一亦受傷另二人未傷 
[太平洋會議中之法日]  
　　二十四日巴黎電時報東京訪員探悉日本擬於華盛頓會議中表示願望請法屬印度支那於稅務施行最優惠國之待遇日本各界今頗注重日本與法屬印度支那經濟關係之發展問題各界之意法日兩國間之經濟合作可使結合兩國之友交連鎖更爲强固兩國前嘗締結條約而求遠東權力均衡之維持 
二十四日巴黎電白里安氏在衆院聲明美政府曾通告駐美法使謂外間所傳華盛頓會議將專用英國語文之說全無根據白里安氏又謂法政府不能參與不以法國語文爲正式語文會議按一九一九年之談判英法語文同爲正式語文 
[國際聨盟會開會預備]  
　　二十四日巴黎電石井子爵决計親自以上西萊西亞問題之報告提交國際聨盟行政會蓋以西班牙代表勒盎謝絕此任也 
二十四日巴黎電國際聨盟行政會西班牙代表勒盎氏通告石井子爵謂不能接受報告上西萊西亞問題之任後石进子爵决計自爲之國際聨盟顯欲藉此决計表示其有解决受委託事件之至高權也 
[美員之英美中日四國談]  
　　二十四日倫敦電好和士大佐（刻在倫敦）曾以論華盛頓會議一文登諸費城公錄報謂大不列顛與其殖民地雖甚贊成美國關於亞洲與太平洋問題之態度但帝國大會仍一致主張英日盟約之賡續所能代之者唯近於英美日三國聨盟性質之事務好和士之意邀請中國參與會議實爲正當之舉又謂如會議之發展應由太平洋之列國共締條約則當設法令此條約成爲四國之條約 
[英人所述之俄國災况]  
　　二十四日倫敦電某英人寓亞斯特拉克漢多年今日歸抵倫敦計自出發至今已歷數數月之久有以斯文斯加日報所載之消息示之渠謂亞斯特拉克漢之焚燬非不致有之事又謂俄國之狀况外人不能明其眞相今大局日見惡劣農民輟耕產榖區域糧食之缺乏甚至過於莫斯科若以亞斯特拉克漢尼尼諾夫哥羅等諸大鎭較之莫斯科則莫斯科不啻天堂也羣兒紛集街首覔取棄肉得一爛魚首視爲珍品如此狀况焉保不發生變亂該英人月薪七萬盧卜僅敷購一兒日需牛乳半月供給之費有數百萬人詢問曰英人何時來乎 
[馬可尼之無綫電談話]  
　　二十四日倫敦電馬可尼氏今日在馬可尼公司常年會議宣稱彼近在其游船試驗無線電後覺空氣中之障碍幾全可以人力控制之馬氏希望不久可與數外國通無線電話但須與郵政局先有協定且希望於英澳間建設直接無線電話於是澳相休士氏不難藉電話與倫敦會商政務云 
[各國近事記]  
　　二十四日巴黎電善後總長洛歇爾氏今晨回抵巴黎與白里安氏討論關於德國賠償之各問題此項問題將爲維斯巴登會議討論之基礎洛歇爾氏與德國善後總長賴齊諾氏定期星期五日在維斯巴登會商一切 
二十四日瑙德里電據摩洛哥米里拉消息西班牙步兵萬名騎砲兵十三中隊助以飛機戰車武裝摩托車與摩洛哥人八千名交戰摩人大敗戰事仍在進行中二十四日巴黎電勘畫羅馬尼亞與匈牙利界線及南斯拉夫與匈牙利界線之委員團已於昨日行抵匈京二十三日華盛頓電巴拿馬外交總長通告美國國務院謂柯斯太里亞如占據爭地巴拿馬不加抗拒 
二十四日馬黎電巴黎迴聲報探悉霞飛上將已展期（原定九月二日啓程）啓程游歷印度支那與日本大約須在年底首途 
二十四日倫敦電愛白凡爾鋼鐵廠閉門六個月因以賦閒者八千人今豫備即行開工據現象觀之商業復有日趨興盛之象 
太平洋路透電 
[湘鄂戰信]  
　　二十四日漢口電據確實消息北軍已佔據城陵磯昨今兩日汀泗橋有激戰北軍取守勢吳佩孕親自督戰聞湘軍已在中部得手側面湘軍現距咸寗不足十五里湘軍已佔據該地之車站李烈鈞刻在湘軍中漢口諸均安靜 
[日本答覆邀請太平洋會議文]  
　　二十五日東京電日本外相内田子爵答覆美國邀請參與華盛頓會議之文已於昨日遞交美代使文内言日政府掬誠接受請書深以哈定總統之倡議爲喜哈定總統聲望卓越而美共和國向以和平是務故此項倡議實含有特殊之適宜内田子爵復聲明日本期望世界和平之衷願故日本熱切歡迎軍備之撤除以輕妨害實業敎化重大之擔負並贊成規定戰爭新器施用之限制日本視消除誤會任何原因之討論因以告成各國間之同意實爲絕要之舉文内又切言日本於遠東與太平洋之和平極爲關心故渴望會議能獲實際之結果保障此二地之永遠和平美國建議在會議開幕前規定太平洋與遠東問題討論之範圍各國於此可自由交換意見日本對之殊表同情日本希望議事程序與其七月二十六日公文中之建議相符合俾會議得速收圓滿之結果文末謂美國牒文中於近代軍備危害文化之情形述之頗爲明正减輕危害之企國决不容稍事姑息 
[俄黨人要擊日軍]  
　　二十五日海參崴電日本武裝火車一輛於星期二日在鳥蘇里鐵路第二百零三俄里爲俄黨人炸毁日兵旋與黨人交戰死傷六名濱海省赤塔軍總司令賴平將軍命各師長勿與日兵衝突違者重懲 
國内要聞 
[湘直軍戰况近報]  
　　武漢通信社消息云南北兩軍近日態度變更載事益形激烈南軍方面雖小有頓挫然士卒一心仍努力前進雖赴湯蹈火亦所弗惜故能抵禦北軍未至潰退現在南軍對於戰事計劃因水路無兵艦可恃新堤方面决取放任主義惟於城陵磯安置大砲以防侵入岳州至陸路方面從前旣獲全勝大可注全力於此與北軍拚死激戰北軍此時係生力軍頗爲猛烈且彈械亦甚完備南軍槍械絕少所恃者惟士卒之盛氣聞其行軍方略頗爲狡黠每虚張聲勢哄騙北軍乘其不備又抄其各方加以射擊北軍死者甚多南軍死者亦復不少連日在咸寗正面激戰北軍安置機關槍嚴陣以待南軍則用舊時之戰鬭品如劍戟屯牌等物以屯牌掩護身體向前方猛進一遇北軍則用刀劍砍剌奪其槍砲子彈等物故北軍之受傷者刀劍剌傷居其大半又每值大雨之際南軍冒雨作戰北軍遍體淋漓遂失其戰鬭能力截至二十一日晨南北兩軍時勝時敗尙未判若何勝負惟北軍軍官兵士昨前兩日死傷回省者實以千計内中軍官死者二十四名已在某店購得價值六十元之棺木十六口并在鄢東昇購價價值八十元之棺木八口將該陣亡軍官裝殮至水路方面中外輪船均不能行駛大元昨已回漢在中途被擊死二人故中國船之固陵號昨已開駛忽又折轉至海軍小艦游弋江面者甚多 
另據漢報消息云前方戰事自北軍取反攻後戰鬭非常激烈汀泗橋方面自十九日起雙方酣戰勢極猛烈直軍取三路反攻戰至六小時南軍因彈火不濟大砲缺乏始於傍晚退過中伙舖北軍火線移至距中伙舖以北之五里同日官埠橋方面直豫兩軍亦聨絡反攻先由二十四師所編之一個混成旅衝鋒前進向鄭家灣南軍大隊攻擊不料南軍將隊伍散開衝鋒隊突受包圍後援隊見前隊已受包圍乃猛力向南軍側面攻擊始獲脫險現二十四師仍有一隊不知下落於是雙方暫行息火至二十日直軍復大舉進攻南軍亦取攻勢其火線中面在中伙舖左面距官埠橋西南十里之譜雙方以性命相捕陣地互相得失至數次中伙舖方面南軍在正面抵禦另以一隊抄右路轉搶汀泗橋北軍陣地幾乎被其衝動嗣因後方督戰甚力始獲將其擊退截至二十一日戰火仍屬猛烈昨日由武岳路接濟快槍及機關槍子彈約在千餘箱現在前方火線以十三旅爲幹隊戰事之結果正面仍在中伙舖左路南軍已退却三十餘里憑險扼守又聞南軍左路增加生力軍一萬餘人仍取攻勢又據交通界消息云二十日北軍進攻白螺磯南軍以全力迎戰兩軍各不下萬餘人自拂曉至日中劇戰數小時雙方死傷不少二十一日拂曉該處又發生劇戰雙方各以猛力進攻蓋因北軍利用砲艦急欲攻下岳州南軍以白螺爲江北盡頭險要不得不極力保守是以攻擊較爲劇烈戰至當午南軍力不能支紛向城陵磯退却北軍遂將白螺完全占領雙方死傷甚衆正面蒲圻方面自二十日北軍大獲勝利後前線佔有中伙舖地方並無若何休息二十一日北軍二十四師一部（張福來所部）向蒲圻方面猛力進狼南軍亦猛烈還擊蓋南軍自前日（二十日）退敗後軍實不充槍彈缺乏本擬退守羊樓司待援惟兵士尙屬勇悍可以勉爲作戰是日血戰數小時死傷不下六七百人尙將該縣死守但頗有不能持久之勢至崇通方面雙方軍隊俱不甚衆各自取守待援前日（二十一日）亦有接觸但無若何激烈戰爭沔陽方面自吳蕭　劉部往援以來聞亦略有戰鬭又據前敵某軍官受傷回省語人云直軍因宋鶴庚大本營集中於蒲圻知正面不易着手乃一意專注於水路因水路能假兵艦以爲策應對於前進似覺得利現吳氏之意擬將中路暫緩攻擊力囑張福來猛攻右翼以便直搗岳州截斷南軍後路再分兵進據公安由醴州貫出直撲長沙宋鶴庚一面飛電粤貴川滇黔告急一面調集所部死守待援連日因直軍搶正路攻左翼乃力請趙總司令調常德吳劍學一師往援以圖再振云 
大陸報二十四日漢口電云湘鄂雙方現暫停戰兩日此乃吳佩孚電令趙恒愓蔣作賓孔庚派員來漢議和所致但湘軍在汀泗橋力拒雙方死傷皆多聞吳氏所以欲議和者實有所畏蓋慮戰爭不息致損其兵力且慮張作霖藉援助之名派兵由京漢路南下也第二艦隊當道已隨同吳氏向北京索餉英砲艦已奉特許如遇岸兵轟擊輪船時得開砲還擊之英又二十三日電云湘省仍不變其對鄂之態度粤軍可望於本月底到湘今日午後吳氏從水陸兩面力攻湘軍 
[湘中之鄂戰消息]  
　　十九日長沙通訊云湘直兩軍從十一日起即經下令停戰停戰時日原約爲四十八小時以下令停戰之夕北軍曾以大砲向湘軍數次轟擊湘軍曾擬向北軍提出質問故又改定停戰時期從十二日起至十四日止此四十八小時内北軍每至晚間即數數向湘軍衝鋒希圖奪取湘軍陣地湘軍惟極力拒守不予還擊期限旣滿北軍復要求展期三日湘軍雖知其詐然以己軍亦須休養故又許之於是决自十五日起至十八日止爲停戰時期現下期限又滿前綫軍官均一致主張决戰不肯議和蓋北軍於停戰期間迭次向湘軍衝鋒思乘虚致勝爲湘軍所深憤也湘軍總指揮宋鶴庚氏因據軍探報告吳佩孚之第三師已經分配於前敵各處吳氏並於十三四五六七等日兩次親赴前綫察看形勢目下已就前綫各處布置完好除電請曹錕加派軍隊赴鄂增援外並决定親統勁旅進攻嘉魚擬由嘉魚水陸併進大舉反攻其計劃蓋欲由水道進窺岳陽以截前綫湘軍歸路宋氏得此報告以究應如何應付應請示趙炎午辦理遂先將第七縱隊全部調往左翼以厚兵力己則於十八日親身來省謁見趙氏請示機宜趙氏對於吳氏此舉極爲重視深恐稍有疎忽即誤大局十九日上午八時特偕宋鶴庚親往前綫慰營各軍並赴左翼各地相度形勢以便布置一切省城方面則責令戒戰嚴司令擔任維持秩序並將新近到省之第三混成旅長謝國光留駐省城帮同照應臨行之際又密電某某兩旅雀準備一切候令加入前綫就上述情勢觀之湘直兩軍恐尙有一番大激戰也 
長沙中美通訊社消息云此次北軍防守計劃係堅據石頭山石家山張家岑各山横斷鐵路後臨汀泗河惟汀泗橋可通日來西水大漲北軍祇能進不能退故誓死以守湘軍自蒲圻分三路逼進九十兩日即將各山佔领尤以左翼第十團佔領石頭山爲得勢因爲中路係北軍正火綫防禦甚力故取緩進由兩翼包圍北軍地勢不及湘軍湘軍倘乘高直下北軍必難抵禦八月十一日湘軍突奉停戰之令故暫停止進行北軍乘此時問增加兵力聞已逹兩旅以上十二日晚即以兩營之衆向湘軍十團石頭山暗襲相僅二百迷逹之遠爲第三營哨兵所見當即猛力射擊斃北軍不少北軍經此痛創仍不少衰連夜仍向石頭山射繫均經擊退蓋石頭山形勢極好如關山船形山可以遥擊汀泗橋之北軍故北軍非取此不能自存湘軍第十圃之左翼及後方連日已增加兵力正面與右翼方面北軍取守勢僅於每晚遞次放槍蓋欲牽制此兩方面使不能援左翼方面耳現湘軍右翼之葉開鑫一旅及憲兵王得慶之軍已抵咸寗之馬橋地點尙在汀泗橋以下（距汀汀橋九十餘里）僅距咸寗三十餘里彼方北軍抵抗亦力機關槍甚夥蓋此方面實甚重要倘此地一失即咸寗不守遑諭汀泗橋故北軍拚命死守也川軍猛下宜昌趙榮華迭電告急蕭耀南日昨派楚材等軍艦軍兵赴宜救援被駐嘉魚之湘軍查覺連發數砲將該艦擊沉所載兵役全活甚尠昨已有報告到省又鄂軍總監部於昨午後六時接日本無綫電話云援鄂川軍確抵宜昌附近已於巧日（十八）開始交綏鄂西爲民軍數年苦守之區蟄伏志士散佚械彈均屬不少自治軍興紛紛崛起蔣作賓以爲急應安撫收合俾資統一而便驅使昨特委任何成濬爲鄲西安撫使電知川軍劉湘請飭前方軍隊聨絡進行一面通電鄂西民軍統受何使指揮 
[鄂戰中之調和聲]  
　　黎黄陂等與蔣趙往來電黎等去電長沙趙總司令并轉蔣雨岩先生保戰定曹仲珊先生武昌吳子玉蕭珩珊先生鑒前電懇請停戰想蒙鑒察今王督已去鄂民處水深火熱之際稍獲蘇息咸冀諸公同心戮力宏濟艱難况唇齒相依尤關休戚設兵連禍結大局益不可支即有未决問題正可彼此協商何必煮豆燃萁訴諸武力務望約束所部靜候雙方解决無任感禱并盼復示黎元洪周樹模熊希齡田文烈范源濓張國淦劉揆一陳宦夏壽康郭宗熙胡瑞霖李開侁饒漢祥馬鄰翼元蔣氏覆電前奉佳電當於覃日電復茲奉元電仍諄諄以停戰言和爲請諸公苦心敢不共諒同人初意亦謂驅王而後即可偃旗息鼓實行自治不料吳蕭各奉僞令以投機漁利攫取地盤爲幟志張大其兩湖巡閱湖北督軍之頭銜聨袂而來調集北兵紛紛加入戰線我愈退讓彼愈猛進戰禍之開彼輩實爲戎首吾輩起兵驅王爲自治也湘人出兵相助爲援鄂自治也王氏遣兵抗拒爲阻遏自治也今吴蕭步王後塵率兵抵抗果何爲乎諸公酷愛和平深慮戰禍似宜分别立論察視戰釁肇自何方即向何方要求停戰又宜顧及自主義不致因停因停戰而受犧牲而後可言停戰否則混言停戰自治之目的得逹與否巡閱督軍制之妨碍自治制與否吳蕭所率駐防式之北兵與王占元舊率駐防式之北兵有異與否繼續加入戰缐負戰禍之責者爲誰援助自治與反抗自治者孰爲合理絕不提及空言和平恐和平終不得見戰禍反益延長也諸公望重鄕邦一言九鼎甚願本自治之志爲弭兵之方作賓何人敢不拜命區區之愚伏希鑒察蔣作賓巧印趙氏覆電元電奉悉前奉佳電比於文日肅復計逹尊覽鄂人憔悴於虐政之下無可呼籲求援湘省湘念兄弟之邦纓冠往救實非得已旋聞王已去鄂又承諸公之命即飭各軍停止前進靜候和平解决其無侵佔地盤这心當爲天日所鑒惟連日以來我軍正遵令停攻一面進行交涉而彼軍反時時施行猛烈射擊且以兵艦多艘運兵上駛意在大舉襲我後路若相逼太甚致以部局之爭牽動大帮延長戰禍則禍國之罪當有攸歸諸公關懷國家再三勸導下風逖聽欽感莫名恒愓絕無成心但期有以慰鄂人之喁望彼此互諒相見以誠自無不可以商量也專電奉復敬候明敎趙恒愓叩巧 
王芝祥與蔣趙往來電王芝祥去電趙總司令炎午蔣雨岩孔文軒兩弟均鑒歐戰平後内亂環生外交緊迫山東問題俄蒙問題英日續盟問題及尤爲緊要之太平洋會議問題應付一有不善危機立至祥與諸公患難生死之交同具愛國血誠敢請速息内爭急令停戰毌爲自殺政策所誤以保我炎黄遺胄同心協力兼謀國是以維危局掬誠奉告不盡欲言鵠盼明敎王芝祥叩文趙氏覆電文電敬悉我公以悲天憫人之懷建禦外救國之策廻環莊誦欽莫佩名湘省此次出師援鄂純念兩湖爲兄弟之邦連受兵變搶刦之慘拯溺救民完成民治不獨無南北之見實欲奠統一之基迭次宣言計邀諒鑒國人共企和平敝處已飭前方停戰主持正誼正待公論我公倡導和平仁言利溥定必有以慰鄂人之喁望解時局之糾紛國家前途實深利賴推誠奉復願聞明敎趙恒愓叩篠印（蔣作賓等覆電已錄昨報茲略 
[留日學生對太平洋會意見]  
注意代表問題 
　　全國學生聨合會總會各界聨合會合各省農工商學會各圑體鈞鑒太平洋會議關係我國前途與極東平和至爲重要關於選派代表問題業經電陳政府諒邀公鑒竊以爲今日之外交國民之外交也代表者代表全國國民之公意國際會議者集言各國國民之公意而爲共同之解决也其得失利害雖視代表之能否折衝而尤在國民公意之能否完全表現此不必徵諸遠者前此巴黎會議山東問題幾至鑄成大錯卒因國内國民之反對與在法工學會之臨時阻止專使乃拒絕籖押可見國民公意之重要有若是此次會議所關尤鉅竊謂於南北政府合派之代表外國内各團體更宜各派代表一人或數人前往集合於會議地點協力鼓吹積極表示俾各國咸悉我國民意之所在并可就近策勵吾國代表俾不至有違反民意之表示較諸遠道之傳逹事後之補救效益弘多諸君子熱誠愛團洞察幾先當不以爲迁遠而忽之專此順頌公祺中華民國留日學生總會啓（八月十四日） 
徐菊人孫中山先生鑒全國各報各團體均鑒歐戰以還我國内治紛紜影響外交屢失機宜憂國之士莫不憤慨今太平洋會議又將開幕矣極東問題以我國爲主要而陰謀野心之國方捭闔於其間内外國人蓋莫不知之其結果之如何則視國人人之能否審於自處關於内政者姑不具論專就外交方面言之必須愼選適任之人才爲一致之表示乃聞南北當局將各派代表二人赴會果有此事是自訴國内之分裂重與外人之口實如此而蘄增進己國之地位解釋國際之糾紛無異郤行以求前也故内治問題縱未能即時爲正當之解决然對外則不可出於紛歧自速危亡之禍英日兩國此次對於選派代表皆極愼重矧在我國情勢攸殊關係彌巨南北當局果不忍犧牲國家務當破除畛域黨派之私勿執成見勿排異己先由各團體推舉衆望所歸之人南北當局會商任命庶可代表全國國民之公意竊以爲選派此項代表不僅在於學識之诠衡更須求德望聲譽爲全國所信仰列强所推崇者方可是則無若伍廷芳顧維鈞兩人且伍顧曾駐美有年感情久孚尤可收無形之效益以之充太平洋會議代表必能折衝樽爼因應有方國家前途實利賴焉敝會同人迫於愛國之誠竊附薦賢之義特此佈陳伏維公鑒不宣中華民國留日學生總會啓（八月十四日） 
[粤軍攻入桂林與陳炯明]  
　　粤軍自攻克陽朔後沈鴻英所部退回桂林粤桂各省部隊分途追擊滇軍胡若愚更從側面進攻劇戰之後卒於十三十四等日完全佔領桂林城張民逹團長十六日電云逹於十四日率隊由陽朔出發即於是夜入桂林城李部長所部之先遣軍於十四日與我部称後入城沈殘部向全州方面退却已由賴部派隊追擊吳謝兩旅長十五日電云本部於十五日晨抵桂林城滇軍於十二十三兩日與沈部在西門外激戰十數小時死傷約二百餘人嗣該兩旅部隊逼近敵乃敗退查滇軍胡若愚所部約四支隊現駐桂林該兩旅入城時獲槍枝數百大砲四尊軍用品無算賴梯團長十五日電云十上夜二時到桂林沈向靈川興安全州退却另有殘部向永福等縣潰竄除派隊追擊外所部暫留桂林與各司令維持秩序 
陳總司令抵南寗先慰勞韋黄曁各要人沿河村莊均竪歡迎旗幟燃放爆竹村民老少　集岸邊以先覩爲快二時許輪抵南寗粤桂兩軍夾岸鵠立舉槍致敬連至數里陳總司令登岸步行至園見客至一點餘鐘始得少息南寗總商會致饋筵席洗塵市街店舖無不懸旗結采大放爆竹自陳抵　後各界開歡迎會者日有 
 
 

Page 11

 
 
　　所聞昨八日桂省議會開會請總司令登台演說大意略謂粤軍此次原爲扶植廣西自治而來並無别意自去年莫榮新馬濟等在廣東驅逐滇軍惟恐兄弟與滇軍聨合彼時兄弟並不理會及滇軍去後又聲言將攻禱建並不行先兄弟商酌實欲借攻閩以襲我軍此時兄弟以桑梓之地不忍輕開兵禍幾經退讓後以相逼太甚勢不獲已於是有汕頭潮陽之戰自桂軍敗後本可以直上梧州兄弟以此不過一二人之事不忍加兵於廣西仍持粤人治粤宗旨後廣西同志會以陸陳爲禍廣西誓將驅逐屢請討伐兄弟亦不允又經沈鴻英再三要求仍不答應及陸調兵遣將宣言攻打廣東粤軍仍固守邊防不肯輕動至桂軍已攻到靈山等處兄弟方下動員令陸陳以北廷帮助餉械可操勝算殊不知北廷對於西南各省但利其交鬨旣不能帮桂以攻粤亦不能帮粤以攻桂及北廷餉械不至一無可恃遂終歸於敗今者桂局將次底定聞貴會有開會制定省憲之議兄弟甚爲贊成以爲解决現下糾紛除省自爲治外並無别法惟從前貴省當道方致力於用兵障碍實多民治决難實現今陸陳已去障碍已除粤軍扶助桂人自治目的已逹此外更無他求諸公爲人民代表所望堅心毅力迅將省憲制成民治前途庶其有豸廣西廣東同一珠江流域彼此互助共進文明余之志也至於十年以來變亂相尋推厥原因由當初不能採用聨邦制致使中央集權敎育實業無由發展今各省日言自治而自治仍不能實現須知自治起點先由各區始各區能自治而縣無不治各縣能自治而省無不治各省能自治而國無不治自治一事蓋非空談可以不致也惟是現在南寗方面最重要之問題厥爲維持紙幣收束軍隊兩事一俟辦有頭緒粤軍便當東歸云云 
陳總司令聞李協合率師援桂已抵柳州特派施正甫前往犒師並致函李部長云協和部長仁兄執事迭讀電敎如對英徽凝竚之懷如何可喻此次趙援桂省遠承命將偕行公意私情同深感佩比諗貴部已逹柳州鞍馬載勞縈馳至切茲派施正甫君代致鄙意詣軍慰勞敬希察照我軍頃已入邕秩序無驚軍民甚洽足紓清注現在桂局略定惟部署善後事宜一俟結束妥貼即行揚帆東返五年闊别積恨彌胸良唔匪遥得重賡西窗剪燭之話則此行誠不虚耳 
[陳炯明贊成在滬開會電]  
　　各總司令各督軍各省長省議會敎育會商會各報館何護軍使各報館均鑒民國建立於今十載變亂相尋迄無寗歲内則羣奸賣國外則軍閥擅權宇内河山分崩離析揆厥原因良由大法不立國基未固至使强徒政客各肆其好言國是者或侈談集權或倡言統一徒飾外觀終無實際循是以往國將不國敬讀盧督軍通電先定省憲以樹民治之基進議國憲以圖統一之效宏謀偉略誠爲今日救國良方至爲欽佩繼讀盧總司令號電同聲相應足徵仁者所見異地同符擬招各省區代表集滬開議協定大法付諸國民公議是得民和眞諦足以建吾國永久和平之基炯明不敏敢不贊同即請子嘉督軍領銜通電全國定期在滬開會届時當派代表出席敬隨諸公之後炯明近日率師援桂行營屢移郵電屢轉方到是以覆電稍遲尙忻見諒陳炯明叩巧 
[南潯路改選後之情勢]  
　　李盛鐸遥領潯路總理濫借日債以致路事危險萬分京滬股東及交通部迭電贛督長促令改選南昌派張勳等擬舉蔡儒楷爲總理贛南派則爲謝遠涵組織吉安派因商會改選事與南昌派齟齬亦爭助謝公司核發股權選票不過百十萬元謝竟得七十餘萬大有當選之勢五日開第十二次股東大會蔡謝李三派互爲搗亂無結果散陳光遠楊慶鋆以屬意蔡氏乃囑令實業廳長鄒日　出任調停一般輿論亦以謝素有政客之名未必較李盛鐸爲善多冷淡對之謝自知不得官廳助力不能有成表示讓步願就協理蓋以爲蔡居天津未必就職仍可掌握路權也公司條例會期可順延五日逾時無效官廳商令路局於十日繼續開會詎蔡之代表熊石秋（公司職員）欲爲其弟棠村謀取坐辦臨時與李派聨絡表决裁去協理一人投票結果蔡儒楷張肇違（張勳姪）當選爲總協理初鄒日煃請議員傳國俊熊元煌出任調人擔保謝氏必得協理至是謝竟落選傅等以官廳故開玩笑謝又責其賣友連謁省長報告熊石秋騙票情形請求爲謝設法調劑（謝租股票用洋七千元）楊當借給金庫劵一萬元交由調人所得收據寄請蔡張認還謝受此奚落憤不可遏已赴廬山避暑衆股東均不直熊所爲已向官廳聲明謂潯路種種腐敗均由李盛鐸遥領職務所誤如蔡將來仍蹈覆轍亦必提出抗議並擬電張勳將坐辦權限縮小改爲總務主任以杜熊等陰謀日前改選揭曉陳光遠楊慶鋆即電蔡張致賀蔡氏覆電謂路事敗壞已極楷焉敢負整理之責旣承諸股東選舉固辭又近矯情月杪赴贛一閱内容倘事有可爲惟力是視犧牲一切報我鄕人張勳則電代乃姪辭職十四日股東會再電蔡張速駕張勳又電寗缺毌濫十六日股東會又電張請曲全已成之局頃據京訊日使爲潯路債事謁顔總長謂不能如期還債即照契約履行收管營業外顔交張已將日使問答情形告知蔡氏聞蔡定二十日後偕張肇逹一同返贛九江同鄕已預備開歡迎會矣 
[嘉興省選風潮詳誌]  
　　嘉興此次重行初選原定二十八日投票嗣因覆選監督成氏責令於二十三日以前辦竣初選（因成氏已决定二十八日覆選不再展期）遂又改爲十九日投票而第六第八第十等區因管理員反對監察員之依法辦理致届時未能開所投票及監察員來縣報告之後初選監督汪瑩即令改爲二十日投票不再通知各監察員再有第十七區管理員並不携帶票匭票紙空手到投票所致選民未能行使投票經監察員報告縣署並電省請予查辦乃二十三日開票忽見第六第八第十第十七等區票匭内均已滿投票紙經參觀人提出質問汪瑩强詞答辯遽令開票各開票監察員覩此情形不願負違法舞弊之責任即行宣告退席參觀人又以監察退席未能開票相要求汪瑩無法黹對付遂喝令拿人即有衛隊長湯懷瑾率同全班長警從攔躍出各開票管理員齊聲喝打槍剌槍桿亂戳亂擊並有不穿制服之警隊多名將逃竄之參觀人扭回痛毆縣署大門早經扁閉在塲參觀各人無或幸免（據聞汪瑩因知外間反對開票甚烈二十二日曾數電省中請示最後得一覆電囑以實力制止汪遂請求司令部派兵彈壓開票司令部不允乃暗調警備隊及警察約三百餘人有武裝者有便服者密佈開票所内一聞拿人命令即同時發作故是日反對派多被毆傷）當時受傷最重者有顧紹鈞周之冕姚在忠褚勤襄内損咯血並帶外傷計宗型褚輔成均係槍剌戳傷流血不少其餘如孔慶澄屠斗三等受輕微傷者不下二十餘人汪瑩自打退參觀人後即督同各管理員（並無監察員）開匭檢票一面又將被傷各人曁沈鈞儒等派警持械監視不令自由並電稟省垣云杭州少長鈞鑒今晨開票選民會激烈派到所任意鬨鬧阻止開票並欲搶票匭警察制止不從一般明理之人見而起憤羣出抵禦雙方衝突遂至用武混亂之際人多手雜互有跌衝微傷現仍重整秩序依法開票褚轉成等五人因犯衆怒恐遭辱毆派人保護謹聞嘉興縣知事汪瑩叩漾印至褚輔成等旋經自治委員勸解始得出外當晚即乘夜車來杭省憲法會議派去慰問之董亦韓袁道冲許養頣王卓夫等亦遂於中途折回當延杭縣律師公會會長阮性存副會長許壬向高等檢察廳提起刑事訴訟由陶廳長轉令杭縣地檢廳檢察官謝鴻慈派吏馮永年驗明褚等頭部腿部均受槍柄擊傷及剌刀等傷惟屠斗三内傷須俟醫生診斷已呈報高檢廳轉請省長核示辦理聞沈省長已令錢塘道尹查辦張道尹業於二十四日赴禾調查一切當日下午即匆匆返省現嘉興方面興情頗爲激昻該縣敎育會商會農會於漾日電呈督長請依法查辦（原電云杭州督軍省長鈞鑒今日開票初選監督汪瑩種種違法經人民依法檢舉該監督喝令衛隊用槍桿擊剌選民褚輔成計宗型姚在忠褚琴相顧紹鈞孔俊明屠斗山等身受重傷血流如注其餘參觀選民受傷者不計其數現關門開票禁止出入受傷選民均被衞隊圍住痛打危急萬分請速派員依法查辦嘉興縣敎育會商會農會漾）昨公民陶元鏞等亦分電軍民兩署請將該知事解職交司法官廳律辦茲錄電文如下嘉興省議會初選前以縣署職員私擅開匭宣告無效案懸未結此次重行初選縣知事兼初選監督汪瑩於本月二十三日上午九時在縣署宣告開票當有參觀人褚輔成等就此次辦理選舉違法之點提出質問汪知事支吾其詞不能置答於時參觀人席中有相繼質問者汪知事忽老羞成怒揮警役喝打各警役如蠭而起或待槍或舉凳向參觀人亂剌亂擲參觀人見勢兇惡負傷引避被各警役追逐曳拖復加叢毆其時已將縣署頭門關閉不准出入其投票所前後左右均有警役把守參觀人夷傷奔竄無路可逃而高坐堂皇之汪知事即於此時急令開匭檢票坐視喋血公庭目不一瞬是役除被拳足交加不計外凡被槍剌之傷皮破出血經醫生驗明有據者褚輔成計宗型姚在忠顧紹鈞周之冕褚勤襄孔慶澄等七人内顧紹均姚在忠褚勤襄三人受傷最重或當場咯血或徧體鱗紫皆已不能行動汪知事於慘劇未終即電省並宣告謂今日選民自相衝突官廳依法制止查是日選民在參觀席中秩序井然均傾耳而聽兩方之問答並無一語交接衆目睽睽豈容强誣元鏞等於汪知事諒其欠治劇才惟應肆尙似活潑未忍加以訾議不料此次辦理選舉受人民質問之故竟出此喪心病狂之舉人民所托命之地方有司敢於如此則凡有武力可藉者對於人民草獮禽薙何事不可爲試問我民將何所措其手足此次選舉違法與否姑置另一問題惟該知事似此暴行已負刑事之責任豈容再事臨民除由被傷人向司法官廳驗傷陳訴外迫請鈞長俯鑒情形立將該知事解職交司法官廳律辦以伸國法而保人權不勝迫切待命之至 
[皖鄂水災之慘狀]  
　　皖督張文生省長聶憲藩昨致齊督王省長電云皖省地近江淮奇災層見本年春間陰雨連綿二麥歉薄每畝僅收四五分或僅二三斗者已屬困苦不堪不料七月以後連日大雨如注晝夜不息皖南如含山秋浦皖北如壽縣泗縣宿縣鳳陽風台懷遠五河靈璧穎上渦陽等十餘縣盡成澤國平原禾黍悉付汪洋倒塌房屋不計其數婦孺老幼露立雨中合里淮堤半皆潰决秋令已屆補種無期蕩析流離慘不忍觀業經電懇中央發欵賑濟當此杼柚空虚丁茲厄運轉瞬秋冬更難爲計惟有籌辦捐賑暫救顛危特此通電用作將伯之呼爲百萬災黎請命所有仁人君子宏施惠澤共澹沈災文生等奉揚仁風謹當九頓首以待臨電不勝翹禱之至 
鄂省長劉承恩昨致齊王兩長電云鄂省本年入夏後霪雨爲災三道所屬皆有水患秭歸施恩咸豐利州建始五縣陟發蛟水房屋田畝冲毁甚多江陵松滋石首宜都襄陽榖城鄖縣潛江荆門漢川黄陂應城孝感雲夢等十五縣或被江水淹灌或被山洪冲倒或被湘水波及情形雖有不同而其受災則一其最重者則爲沔陽宜城鍾祥京山天門枝江公安監利等八縣有全城淹没者有漫淹百餘里者其大小堤潰决不可勝計田廬悉成澤國人民死亡無算慘苦情形實有目不忍睹耳不忍聞者承恩凉德未能感召天和良用疚心雖經隨時撥欵散放急賑並電呈大總統請予撥帑賑撫在案惟是災區甚廣難民過多杯水難期溥濟衆擎乃易爲功現擬籌辦義賑藉資拯救素諗諸公飢溺爲懷誼敦救卹尙祈協助巨欵並予廣爲勸募彙集成數源源匯鄂俾九死一生之災黎得以苟延殘喘異日必啣環以報謹代竭誠請命除捐册隨後郵寄外佇候惠復無任翹禱 
[南京快信]  
　　湘鄂兩省旅寗同鄕昨又續電吳佩孚蕭耀南趙恒愓蔣作賓請息兵禍以免生靈塗炭 
旅寗贛同鄕會昨接旅京同鄕會來電請協電驅陳光遠楊慶鋆一致進行 
全國菸酒事務署派汪瑞　充駐滬紙烟捐總辦昨汪由漢乘輪抵寗即日赴滬開辦 
内務部昨電省署急需各省區最近戶口數希將七年全省戶數及男女口數於本星期電部備查 
敎育廳呈請委陸裕枬充省立第七師範校長省署照准王省長又委盛開偉充本署名譽諮議 
日本長崎舉行萬國敎育展覽會胡敎育廳長昨通令各縣小學校徵集各項成績以便送會陳列 
農商部令蘇實業廳在各道創設工藝專門研究所一處所長由道尹會同實業廳長遴選工業專門畢業人員充任仰會同各該道尹迅速籌備組織成立以興工藝外傳軍署開軍事會議各省代表列席查無其事省署牌示代理灌雲縣知事李作改爲署理 
張一麘因車阻尙留京 
河南新野知事陳漢章因案潛逃法部昨通令協緝嚴財廳長昨日晚車因公赴滬 
齊督派參謀曲巖代表赴滬祝何護軍使太夫人壽 
下關江岸水已退出惟城内各處被淹之房屋馬路水勢仍未稍退 
地方通信 
[松江]  
暑假後之學務縣市鄕立男女學校現已先後開學上課惟省立三中及私立景賢女中均定九月一日開課三中自本學年起實行分科惟分科制祇行於二年級生以下三四年生則沿舊制授課聞該校分科後文科人數較多數理科則寥寥數人而已聖公會附設之維四專修學校本學期起改爲維四高等小學現已由牧師葛丕六延聘敎師定期開學第一區勸學員吳子祥召集本區小學敎員假松江市公所舉辦國語講習會延聘馬袁錢三講員按日輪流講演現定於二十五日期滿閉幕縣敎育會現將新入會會員審查完竣印刷公佈并定於九月内開常年大會重選職員 
[蘇州]  
　　縣署預備交代吳縣公署近因温知事交卸在即各科辦理結束異常忙碌司法部分對於審理案件除警廳移送烟案及急速刑事仍按日開庭外其餘應查應傳事件已一概停止進行預備移交新任辦理 
籌備长途汽車蘇州紳商發起之長汽車公司進行極爲迅速首先通行之鄧尉一路現已動工建築並於昨日由發起人舉定潘子義爲籌備主任另以吳蔭玉宋友裴程志范馮心支沈益之陳惠農謝序卿吳帙書潘景桓丁宰州丁南州等十一人爲籌備員 
[無錫]  
　　法警查烟衝突錫地烟禁廢弛早騰人口趙汝梅知事蒞任後因鑒楊前知事任内各稽查員之騷擾特將該缺裁撤歸警所辦理各警所等初尙潔奉公守詎未及一載即百弊叢生包庇得賄情事時有所聞前日縣署司法巡長薛子華在縣屬開化鄕南方泉地方查烟因勒索甚奢以致激動衆怒將薛等毆打該處地保聞信見肇禍端即與薛接洽願以百元爲壽薛即允之當將拘獲之沈阿根等解縣薛抵城後知賄洋難於隱瞒乃將該洋連人一併解署由李崇本承審員略訊一過以案情複雜判令押候核奪 
[鎭江]  
　　各洲紛告水災連日風狂雨急江水𨺗漲濱江沙頭七濠八濠益課棗核順江連城和尙天生御隆永固圖山等十餘洲圩岸均被風浪冲破水深丈餘早晚兩稻淹没殆盡房屋冲毁財物　没牲畜淹斃殆不可勝數居民蕩析離居者不下數萬人呼救之聲到處皆是現經丹徒縣張知事將各洲被災狀况電陳省署另與地地方紳董籌欵趕放急賑二十三四兩日錢業糖業曁慈善家以此次各洲災情奇重實數十年所未見均備辦麵粉饅首等各種麵食雇用小輪五艘運往災區核實散放心救生命 
購緝藥房命案鎭江商埠警察總局張局長以本月二十二夜銀山門大街中英藥房有暴徒一人入内用刀砍斃廚夫小李並傷及店主之子黄伸延及學徒陳順逹各一名此等暴徒實屬目無法紀除通令各區破獲外一面懸賞購緝如能將該暴徒拿獲送案者奬洋五百元知風報信因而拿獲者奬洋三百元 
[揚州]  
　　各區水災彙紀揚城二十一日自朝至暮大雨如注繼以狂風河水陡增東鈔兩關已及城門沿河樹木半遭摧折東鄉萬福橋亦因水勢澎湃折斷五丈有餘揚鎭小輪因此一日未能開駛旅客郵件頓爲阻滯至城内低窪之處以水勢暴漲皆成澤國商店固無交易即擔　贸易之徒亦束手鎭日損失甚鉅所幸次日即放晴光水勢漸退惟由揚開鎭之小輪則仍未開駛高郵車邏壩已於二十日開放洩水入海惟運河下游揚屬各地水勢仍未退落致南鄕霍家橋一帶之下三圩新橋圩駱大圩小五港圩八港圩及西北鄕廟頭以北之北山西圩同興圩許家巷圩曁朴樹灣之三圩同於二十一日夜潰决田廬牲畜均遭淹没現各圩農民紛紛來城報荒誠數十年來未有之浩刦也揚城東關外沙河壩以受江潮鼓盪二十一日夜坍塌數丈由洲民黄景沂黄乃秋等呈請縣署修護並電省長報告聞運河工程局已派員監督搶修矣　瓜洲爲運河之尾閭東西兩圩農田各逹數十萬畝均賴河堤保障連日潮水泛漲水量增高西圩六淺八里鋪等處水已漫堤勢甚危險各圩民已集千餘人至圩防護並由該市農會長劉文鑑據情呈請縣著派員覆勘聞王知事已委警佐陳鏡如於二十三日前往查勘矣 
[泰興]  
　　江北大水記江北泰興泰縣等邑自陰歷六月杪迭次大雨水勢浩大橋梁被水冲坍者所在皆是然田禾尙未大損詎陰曆十六日夜忽疾風暴雨兩日夜不止雨水旣猛江潮又乘風大漲有進無退致該縣　窩口等處冲破圩堤不一而足低窪之地旣成一片汪洋稻禾盡被淹没即高原秋禾亦皆被風吹倒偃仆水中其尤慘者該縣對岸之太平洲連破三十餘圩溺斃人民及冲毁房屋甚多其受災狀况幾於目不忍覩說者謂自清光緒二十七年以後尙未見有此大水云 
[靖江]  
　　農會報告災情電南京齊督軍王省長鈞鑒急連日大雨傾盆風潮暴作靖邑沿江圩岸十九潰決冲没田廬漂溺人畜災情極慘腹地兼因北水灌浸亦成澤國災民嗷嗷朝不保夕除已函縣會紳趕辦急振共籌救濟外謹先電陳詳容續報靖江縣商會農會叩迥 
雜評一 
[嘉興省選風潮（默）]  
　　選舉爭潮各省如出一轍然他省所爭僅在一會中之一黨一派而浙江之所爭則不僅在一會亦不僅在一黨一派雖謂爲開選舉爭潮之新局面可也 
此次嘉興傷人之慘劇名爲爭省選違法而實則仍爲省選與省憲之爭主　省憲者非僅政客也有大力者在主持省選者亦非僅熱心議員者也有大力者在故其爭愈烈而其發作之勢亦愈猛特吾不知今日爭省憲者何必定欲停省選將來省憲果成則省會當然改組吾又不知今日爭省選者又何必急於速辦將來省選雖成亦不能阻止省憲之進行其勢皆彰彰者奈何兩方不悟而競爭若是 
吾因是有感矣省憲潮流湖南倡於前非不蓬蓬勃勃也浙江繼於後又非不轟轟烈烈也乃蓬蓬勃勃之湘憲因一再頓挫而遂入於若存若亡之中轟轟烈烈之浙憲因一再爭持而遂陷於不進不退之境後此繼湘浙而言省憲者前途亦大可知今日鄂人之爭自治慷慨激昻義形於色不惜拚生命毁家產擲重大犧牲以爭之結果能免此種景象乎思之寒心矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎休門公使及其談話記]  
　　新任美國駐華公使休門君偕其夫人女公子等業於前日抵滬稍作勾留定於二十七日北上本擬乘津浦路車早已由江蘇交涉公署函請路局預備花車嗣因該路阻水不通擬乘輪船赴京當由許交涉員特派交際科長陳震東秘書楊小堂赴休公使前接洽大約預備改乘長江輪船仍由津浦鐵路北上云 
江蘇交涉公署定二十六號下午開茶話會歡迎休公使昨已發出請柬并已派該署庶務科飭派夫役將本署辦公廳稍事鋪張懸以五彩電燈盛設花草松柏以便公使蒞臨藉伸歡迎云 
昨日下午五時美國大學俱樂部假座法租界杜美路五十號哥倫比亞鄕下總會開茶會歡迎新任駐華美使休門君並舉行跳舞甚爲歡暢到者如美國按察使總領事商會會長等與卜舫濟穆藕初郭秉文李觀森許樹屏謝介子索克思君等約百人休門君與到會諸君鬯談一切至六時許始盡歡而散 
大陸報云新任美使休門博士昨謂星期五日在美人商業團體宴會時渠可略言其任職後所採之政策然此僅爲泛論蓋今日時期太旱未便有確切之佈告也博士又謂美國參議院之拒絕和約中山東條欵渠完全贊同起初有人主張接受和約但附以美國應令日本將在山東所得權利交還中國之了解嗣後稍經研究多數贊成必對山東等事附以保留始可接受和約討論之最後結果乃爲拒絕和約美人與論有如是之决定者山東條欵實有以助成之而美人近年所以更注意中國事者亦山東問題有以致之也博士以中國南北之爭苟假以時日當可自了而全國可復處於統一政府之下不過各省須得更大權利耳美國南北统一經若干年而始成願吾美國人士未可以中國遲於適合時變而遽苛責之也云云又中美新聞社譯大陸報社論云吾人當與美國人士掬此熱誠一致歡迎美國派駐北京新公使傑可白古爾德休門吾等已曉然於休門博士經久與卓著之事業曾爲康乃爾大學校校長而亦曾爲美國之外交界多所盡力今似不必詞費申論其詳要之當今日之時代中國頗急需一美國能人執節來斯邦今以博士之經驗與夙具之才智周旋於外交壇坫之上是必大有造於中美兩國也六七星期間哈定總統所召集之裁兵大會議將舉行於華盛頓太平洋問題爲會中討論諸問題中最重要之一端此問題而得以滿意解决　裁兵問題亦可實行是則今日與十一月十一號之間吾等可知新公使大部分之時間當在熟察太平洋此岸對此問題之意見而博採各方面之輿論休門博士此來之於彼自身極有裨益者則彼方直接從華盛頓來美政府關於太平洋問題之目的與主張彼必了了在心尙有一端於彼顯然有利者則休門博士於啓程來華之先曾在華盛頓與其前任之苪恩施博士及克蘭君有所接洽集思廣益處事自亦較易措手紐約時報論日本對於哈定總統邀請其入會之答覆稱此會爲非常舉動與不合時宜因彼對於太平洋及遠東諸問題有特别權利無所用其討論然此等問題如懸而不决試問裁兵問題其能付之實行乎紐約時報又謂日本公布對於中國已另有一種政策此政策能使美國完全滿意者前約翰海氏之施行開放門戶政策於中國曾得五六大國之贊同即日本亦在其列一九○八年美國與日本之間曾有一種協定兩政府聲言願以自由和平之步驟增進兩國太平洋上之商業并保持開放門戶政策之精神凡在中國之工商業中須利益均沾不得專擅中復謂兩國力保中國之主權獨立與領土完全而各國之在中國經營工商業者亦主均勢云一九一七年十一月間美日兩國又有藍辛石井之協定美國承認日本在中國之特别利益因中日兩國海岸互相接近之故顧雖如是而中國之主權不可有所侵蝕美國政府極信日本政府徒以地理上之關孫獨得特别利益而决不欲妨害他國之贸易事不顧中國於條約中所許與他國之商榷美國政府與日本政府均否認有侵犯中國主權獨立與領土完全之野心更須切實聲明者則兩國仍曾竭力遵守開放門戶政策之主義即於中國之工業與商業上各保均勢也以上云云爲美日兩國間協定中之言預料今後亦當依此軌道進行或别定一意旨相類之新政策此吾人所當拭目以俟者也質信之美國爲未來之會議計必須有對於中國似必須有一具體之政策此政策云何不敢預言然休門博士於此必將努力進行以利兩國而吾等亦甚樂觀其大功之告成也 
字林報云字林報訪員叩休門博士以目前美國人民對華之態度博士答稱美人對華之注意從未有較今日爲尤甚者美人對華態度向來友好惟從前未甚知中國事故其注意限於狹小範圍今日則逈異於昔其於中國與中國人民及中國問題知之較詳故其洋意亦較深切全國無不表同情於華人中國政體改爲共和後兩國人民之情傃更爲親密美國自知在中國新敎育上佔有重大勢力中國學子留學於美國大學與專校者數以萬計因此往來日密知識愈廣美人對於中國解决各大難題之努力遂大注意矣美人深望東方共和國有强固統一健全得國民信任外人尊重之政府太平洋大會之召集爲討論限制軍備及太平洋與遠東問題而起目前有二三事可得而言者第一爲中國之被邀與會與各大國同美政府之請中國與會及以良好機會給予中國俾中國得以其需求願望與政策爲世界告焉余於此時適被命使華余自以爲幸甚第二軍備限制與國家政策兩問題今已合而爲一國家政策之衝突爲戰事之原因國家苟未屏除戰事原因則不願解除武具凡各問題現使國家政策衝突者果能解决則軍備自隨之减少矣謀和之道在除戰事之因使各方面互有了解各把好意與和讓精神則各方意見之參差與未了問題之爭論固未嘗不可於華盛頓大會中融釋之也第三爲世界之窮乏與商業之凋殘今日所需用於生利事業之資金已消耗於戰事之中苟非個人與國家一致節省將無以彌補虚隙而政府最大支出之一項即爲軍費世界經上次大戰已血盡精枯此後當能大减此項開支凡資本家勞動家與銷費者固無一不與此儉政一舉有關係蓋旣用於軍事即不能用於生利事業也故就經濟點言之華盛頓减小軍備大會可謂爲趨向重整實業恢復商業之一重要步趨云 
[省敎育會大會第二日紀]  
　　昨爲江蘇省敎育會大會之第二日上午九時仍由副會長黄炎培君主席提議事件先討論會員吳家煦提議之整頓理科敎育案是案原提六條經評議員會改提四條第一條高等小學理科鐘點應酌量增加第二條國民學校應加自然觀察課目第三條各縣應設置中央理科敎室第四條各縣於暑假寒假時應舉行理科講習會結果一二兩條合併討論議决由本會函請師範附屬小學校聨合會將現在已經實行該兩條之方法詳細開明後再行通告各縣各校照辦三四兩條議决由本會函請敎育廳通令各屬施行至原案中尙有（甲）條請中學師範入學試騐應加試理科（乙）條請縣視學於視察學校時對於理科應特别注意視察二案仍由吳會員申說其重要理由提出討論結果（甲）條議决由本會請敎育廳通令各縣勸學所及師範中學等校照辦又分函師範中小學等校一體注意切實進行（乙）條議决視察理科係視學當然这事毌庸另列專條表决時討論長久次會員王成意等交提議請維持各縣已經立案學產議决照辦次會員賈豐芸提議維持中資捐收入擬請官廳釐定轉换華商道契章程以杜取巧案議决是案大體成立提交新職員會詳加論再行核辦十二時午餐午後一時午繼續開會主席先報告明日（二十六日）中午本會與上海總商會上海縣敎育會上海縣商會寰球中國學生會銀行公會錢業公會青年會紗廠聨合會在上海總商會歡迎新任美公使許門君請會員屆時赴會公議請郭兼文君與九團體之演說代表王正廷君接洽屆時代表本會發布本會意見次即討論評議員會交議之顧樹森等提議組織本會附設工藝敎學研究會案議决通過并提交新幹事會討論辦法又次討論縣視學研究會提議評議員會交議之請省廳解釋縣敎育會議勸學所規程施行細則第二條第四第五欵列席人員之規定案議决原案之兩條辦法於事實上窒碍難行毋庸提議表决結果原案取消又次討論通俗敎育研究會提議評議員會交議規定社會敎育經費並請各縣補助通俗敎育協進會經費案議决照評議員會議决辦法由本會將此案分函各縣敎育會勸學所將已辦之通俗敎育事業切實進行設法增加經費未辦者從速舉辦隨時與上海擬辦之協進會聨絡辦理至此提議事竣即選舉職員檢點人數及票數後先舉正會長張審七十五票當選次多數袁希濤四十一票次舉副會長黄炎培一百三十七票當選次多數袁希濤七票次舉幹事員當選者如下譚廉遜四十票吳和士三十七票蔣昻三十七票朱亮三十六票沈恩孚三十五票張世鎏三十三票林文鈞三十一票劉海粟二十九票濮仲蔚二十九票盛建勛二十八票潘文安二十六票范祥善二十六票金家望二十二票楊鄂聨二十二票章慰高二十一票穆湘瑶二十票當由會長分配職務計學校敎育部爲濮仲蔚君盛建勳君范祥善君楊鄂聨君社會敎育部爲朱亮君林之鈞君劉海粟君金承望君調查部爲譚廉遜君吳和士君蔣昻君章慰高君庶務部爲書記沈恩孚君（駐會）張世鎏君會計潘文安君穆湘瑶君選舉畢已午後四時會長宣布翌日下午五時開全體職員會遂散會 
[航業消息彙紀]  
　　此次各輪公司由上海運往汕頭之麫粉總數爲二十萬包因小麥來源稀少各粉廠出貨無多故迄今尙未運竣大抵在此一二星期内可以運畢又有大荳餅二十萬片現亦將次運完儘本月内結束自九月一日起各輪船不再裝運荳餅至汕故近來各公司紛紛加添臨時班云 
法郵船高爾弟埃號在洞沙擱淺後船客等皆已救出刻在上海惟該船頗無出險危望前日船右沙泥陷落船身遂向右偏側至二十度拖船不能駛近船員水夫等乃乘救生船而出昨夜船身忽平正船員等乃復登船迨至昨晨又向左傾斜十度而平均舵已中斷此船恐不能保全上海保險行尙不致大受損失因該船裝至上海之貨僅六百噸也藍烟囱輪船格拉克斯號擱淺後二十四小時内未有變動船員水夫等並未離船洞沙擱淺之亨利號輪船此船係順亨洋行所有船身計誌册噸爲七百六十噸先曾由寗紹公司經理行駛大連等處至本年春間始由開濼煤礦公司賃用專裝秦皇島至上海等處之煤此次裝載滿船烟煤在揚子江口擱淺聞情形尙不嚴重現有拖船在旁擬曳之出險云咋日太古公司之通州號由天津裝來有俄國維羅比洋一箱計值洋五千元又有金條一箱計值三千元又本日怡和洋行之永生號裝赴汕頭有元寳一箱計銀三千兩又明日太古公司之鎭安號出口本埠大德昌銀號又有大條銀一百十六條計銀二十萬六千兩裝至永德云 
提督公司之第二號新輪船樞石邦號昨日已由西亞圖開抵上海現泊招商局中棧卸貨裝滬之進口貨共有花旗棉紗一千五百件電報線七百九十五圈洋木九千零八十四根共七十五萬四千五百六十七尺糖菓二十二件油漆十一件白脫油二百箱雜貨十九件又有從神戶轉來之東洋肥皂一千三百七十箱現定明日開赴小吕宋香港 
印英郵船公司之丹逹號昨由印度格爾喀噠來滬裝來蔴袋及星加坡紅木兩項共計有一千噸本日開往神戶矣 
英國郵船公司之關什摩挨號今在日本出月二日由申還歐上海出口貨中有大宗茶葉六百噸（一萬餘箱）花生仁二百噸生油三十噸蛋黄蛋白一百五十噸芝蔴一百噸雜貨五百噸又有特裝法國等處之湖絲甚多惟數尙未定大抵出口貨計在二千五百噸之譜歐洲商務今日已逹活動之時代矣 
昌與輪船公司滿地高號由香港開來八月二十六號晚八點鐘可抵吳淞接客小火輪二十七號上午十一點鐘到新關碼頭再開往温哥武送客小火輪禮拜六早晨七點鐘離新關碼頭云 
[華僑聨合會歡宴紀]  
　　昨日下午七時華僑聨合會李登輝許冀公兩君假座大東酒樓歡宴台灣華僑林熊徵君安南華僑王迪臣君新金山華僑陳順君暹羅華僑蔡俊卿君等列席者均係各界要人宴叙盡歡至十時許乃散 
[旅滬皖人反對李兆珍長皖]  
　　旅滬皖事改進會致李兆珍電云北京安徽同鄕會轉李兆珍先生鑒倪道烺馬聨甲同惡共濟驅逐省長聶憲藩以鉅金爲執事運動長皖民國四年間倪嗣冲爲將軍執事以巡按使恂恂自儕於下屬不敢分庭抗禮皖人至今目執事爲倪氏之承發吏倪道烺視安徽爲其私產徒以攫取之機未熟遂踞執事於洪爐之上爲彼先驅司馬之心路人知之執事老矣豈堪再辱現長江形勢險惡皖局糾紛人方視爲畏途執事垂暮之年甘心爲人傀儡不惜以身名殉之衆矢之的將在執事雖後悔之亦無及矣知足不辱知止不殆自全自戕唯所擇焉旅滬皖事改進會 
[交通大學經濟部近訊]  
　　交通大學北京經濟部由該大學滬校鐵路管理專科移京改組等情業已屢誌前報茲悉該科已奉交通部寄來二等免票七十餘張并囑於九月十五以前赴京上課等因當由該科協會職員方蔡二君召集在校同學議决辦法數則如下（一）由滬寗路啓程各同學定於九月六七兩日乘九點五十分車赴寗在下關三馬路儉德會戴君錫紳處報到領京津車票翌晨乘九點三十分津浦車北上（二）認定六日或七日由申扄程之同學希於九月三日上午十二點鐘以前通知滬校校外宿舍方定墀以便定車購半票（三）不由滬寗路赴北同學車票掛號寄交本人（四）由滬寗路中途啓程同學按時在南京戴君處領票會齊北上 
再該科已由校長葉恭綽主任胡鴻猷聘定徐廣德關賡麟瞿季常等數十人爲敎員云 
[電請奬勵參與鄂戰之海軍]  
　　本埠海軍總司令公署昨接駐鄂第二艦隊司令杜錫珪自新堤發來湘鄂戰事電報一通内稱吳使子玉於本月十四日抵漢布置防務次晨與珪同乘楚有軍艦前赴新堤督戰湘軍節節增兵意在窺取簰洲嘉魚金口等處兩處軍情亦甚緊急現下兩軍集中沙湖口而新堤已於十六晚克復是役湘軍傷亡頗多鄂軍無甚傷損三數日内簰洲方面湘鄂兩軍必有一塲劇戰但此次我軍派往前敵各軍艦員兵均異常出力其餉糈雖由吳使接濟而員兵身臨戰缐親冒矢石應如何給予犒奬及津貼前敵各員兵之辦法應請參照民國二年成案准予轉部核示祗遵以資策勵而示體恤錫珪叩篠云云何護總司令接電後除據情電呈海軍部核示施行外一面電復杜司令知照矣 
[中國生絲檢查所認股問題]  
　　上海中國生絲檢查所已由陶迪君來滬與沈聨芳總理等組織就緒祗候法義瑞士等國機器運滬即可裝置開幕在案茲悉沈總理近以股欵問題前已與陶迪君訂定股額先籌六萬元（美金）分爲二千四百股每股美金二十五元中美各半分認所有中國方面之股欵雖已填繳而股額尙未派定茲因開辦在即亟應速行派認故於前日總公所會議之時與各廠商討論此事衆意此項股欵應由各廠商分别認繳而沈總理之意以生絲檢查所關係我國全國絲經對外贸易之信用所括一切絲經在内派股一節亦應大公無我所有股權應由廠絲黄絲白絲灰絲各商一體分認是以昨由沈總理分函黄白灰各絲業團體以便訂期開會公議分認云 
[中法銀行債權人之會議]  
　　英文滬報云中法實業銀行内有若干勢力僨權人二十五日午後開初次預備會議討論該銀行之現狀及如何召集債權人大會之方法云 
[友華銀行銀市報告]  
　　中美新聞社譯友華銀行二十五日報告云昨日倫敦銀價近期高半便士遠期高一便士之八分之三紐約銀高半分倫敦紐約間滙價高二分又四分之三今日此間開盤金鎊價不動金洋高一分之四分之三交易價金鎊八月份爲三先令八便士又四分之三九月份爲三先令八便士又八分之五金洋八月份爲六八又四分之三九月份爲六八又八分之三市况終日寛鬆 
[滬杭車昨日車運進出之銀洋]  
　　滬杭甬鐵路上海南車站昨日（二十五）由杭開滬之早快車運來杭州造幣廠新幣四萬元分裝八箱係上海中國銀行二萬元上海鹽業銀行二萬元又楓涇張成泰運交上海九豐公司現洋二千元以上共計四萬二千元當日由鐵路運送處裝入塌車分列送交矣 
昨日（二十五）滬杭路同和運銀公司承運中國銀行寳銀四箱計重一萬二千兩又交通四箱計重一萬二千兩又鹽業五箱計重一萬五千兩由早班車裝至杭州造幣廠 
[新粳到貨漸旺]  
　　周浦新粳到滬開盤已有四五日初開盤時市價爲十二元後復因各米店進貨踴躍遂又升至十元二角嗣後到貨漸旺漸鬆三四角昨日年有大團馬橋六灶等處業有糙粳裝到鄭家木橋裕盛泰米廠及閘北致中和振興穗等均有貨進裕盛泰業已開碾據云此項新粳碾白成色约在七七七八身分較往年爲遜蓋新糙粳總以八折爲衡也新糙客秈滬寗火車亦陸續有到各廠均有上棧云 
[米業將開聨席大會]  
　　南市各米行前因北市機器碾米各廠爲斛費及攙肩等費一事行家每石須扣十二文廠家方面祇允扣每石十文雙方堅持董事皆爲張樂君一人故兩方不能稍涉偏護祗有不問由來此事已拖延四月有奇堅持不能解决且南市行家對於廠貨竟然缺少茲因各處貨均將上市若不早爲調解米客廠家各有損失故現有米客等懇請葉惠鈞調解訂期邀同米行米廠米客開一聨席大會俾於新榖登塲前了結云 
[麥市因來源受阻之步漲]  
　　小麥現正出新之時各麵粉廠購買原料爲製粉之用自本月初旬以來市價步步增高明光小麥由三兩四錢漲至三兩八錢之外緣各廠用塲浩大又加一般做投機者在市收買是以全頼客麥之來源茲因津浦路線一帶水患未退而黄河决口冲潰隄岸江水盛漲一時無從運出故各該產地雖有存貨運輸已受阻滯漢口小麥亦以軍事影響來源甚少久無售開長江各埠又變水災人心即一致看高做心思者近日在公會放盤吸收故雖無出口而市價亦一時難小云 
[棉市最近消息]  
　　棉業中昨接通州快信報告謂大生紗廠已於本日抛進新通花數千擔訂明見新交貨價洋四十二元係由花行家賣出此係第一次開盤成交云花衣兩次風潮花田咸受影響市價飛漲適美花此三天内亦漲起一百餘個磅音昨日物品與棉業兩交易所之期花漲銀一兩上下火機花由寳成廠買進五千包係西曆十一二月交貨每擔銀二十六兩寳成廠又買茂新美盛兩洋行美花五百件（洋架子）每擔銀三十兩零二錢云 
[糖市轉呆之昨訊]  
　　車糖市呆劉盤小一角東白三五温劃十兩零五錢太古市盤難開即跌小五錢眼前亦無人問訊錦茂號昨到細沙白一萬二千袋此項貨色地頭六月裝船交解七月份八兩頭之抛貨棉嗬白現貨約價十兩香港嗬白市疲緣該處糖價亦聽上海市情嗬來電地頭見好此間亦未開過小吕宋青已到五六萬包尙未售開云 
[苧蔴受軍事影響漲價]  
　　苧蔴日來市價頗高滬上招商太古棧房存底本不豐裕不滿萬件鄂湘贛三省本爲出產地點昨據該業行家云漢口輪船因受軍事影響下水輪船避難人衆各產處有貨者運輪極難不敢運漢故湖北貨已有半月未到而江西貨亦均在九江裝輪亦被貨多不能裝載退關致此間市上甚形見缺江浙各機廠家亦稍購辦洋莊亦有辦去故開盤市價步漲現頭號貨開至二十一兩之外較前星期又漲一兩之譜 
[藥業反對領照之近訊]  
　　法租界各藥店前因法公董局取締領照各同業羣起反對公舉王沛麟爲代表特赴上海縣公署請爲轉呈交涉公署向法領事交涉各情已迭誌前報茲悉上海縣沈知事昨奉許交涉員訓令内開據呈藥店領照一事當經據情函致法總領事查照辦理茲准復稱查法公董局所定法租界内藥店領照辦法係檢查私賣鴉片嗎啡及含有毒質物品起見此項執照并所定罰則專爲對於領照各店私售禁品而設如果查有私售情事所擬罰則尙嫌太輕此項取締章程實係有益公衆之事較之各國所定取締藥店章程尙覺和平茲竟出而反對實所不解相應函復即希查照飭知等由准此合就令行仰該知事查照飭知云云沈知事奉令後當已轉行該代表等遵照矣 
[總商會募金團近况]  
　　總商會募金團初擬募集二十萬元共組四十分隊每隊祇須五千元即已足額茲悉該團自成立後以錢業一隊最爲踴躍除前已繳到五千元外昨日又繳到洋二千二百元已超過定額之外將來各隊聞風繼起可預卜也 
[商品陳列所消息]  
　　連日商品陳列所派員催促各廠家出品因爲規劃陳列部位起見各家出品應早送到該所茲聞前日（八月二十三）送到之品有恒豐永及大北公司之地毯振豐廠之衛生衣汗衫毛巾恒昌廠之火柴錦華廠之錫紙公益廠之各種玻璃器馥茂廠之各種花露水中華興記廠之各種香皂三發廠之各種扎帶三新染織廠之各種嗶嘰蔴紗申昌裕之各種被面床毯中國化學工業社之各種製品化妝類牙粉香水花露水生髮油雪花精雪花霜蜜糖膠香蜜膠潤髮膠等藥品類有蚊蟲香臭蟲粉立退油漬藥水等飲食品類有𦆭檬杏仁菠蘿香蕉各種露其裝潢均極精緻云 
另一訪函備述商品陳列所自設籌備處接收出品以來計送到者不下三百餘家共計各品亦有二千餘件惟係香烟水肥皂罐頭食物火柴等雜品居多大宗如生絲茶葉棉紗布疋雖亦有送到者尙祗數家至綢緞出品除物華廠及永愼昌兩家已向陳列所接洽外餘均未有動靜近日該所迭派專員分向雲錦公所緒綸公所盛澤公所接洽據稱均在籌備出品但聞盛澤公所同業因盛綢種類繁多每種出品一疋所費甚巨頗有觀望不前之態度主持盛綢業者係孫吉甫陳保卿君對於同業現正竭力勸導孫陳二君深知陳列所爲推廣國際贸易而設近年盛綢正有推銷海外之機會倘於此次出品不見豐富將來恐難逃社會之責備云 
[旅滬江都丹徒玫邑人乞賑函]  
　　旅滬江都丹徒兩邑紳商陳葆珊陳松霖董保之周仙符等致濟生會函生敬啓者敝鄕地居江都丹徒兩邑之間東至沙頭江邊南至焦山三面環山地勢低漥江潮爲患無歲無之本年入夏以來霪雨連綿江潮盛漲溝渠皆滿潦倒田禾經鄕民用水車以及人力車等搶救月戧之久差幸積水暫退稻將成熟方冀秋收稍穫得以延喘不料本月十七八九狂風大雨連日通宵又值 
 
 

Page 15

 
 
　　潮汎泛溢圩提崩潰水勢滔天現如虹橋上段及新橋鎭福一圩五圩義興圩保巢圩白燈子草鞋底等處均一片汪洋盡成澤國平民蕩析離居風餐露宿呼號待振慘不忍聞所幸鎭江對面之八豪江蕭家灣等處沿江大岸經鄕民聚集二三千人日夜防護未經崩潰現值江潮正盛危險萬分如圩再决則全洲覆没矣葆珊等梓桑情切素仰貴會慈雲普被廣濟羣生用特爲災民請命擬請派員前往災區調查狀况如何給振之處出自裁奪珊等代災民九頓以請 
[請求免加房租之集議]  
　　山東路南界聨合會山東路麥家圈尙仁里小普慶里曁石路一帶近因房東潭同興增加房租曾由該處居戶議函請房東免加未蒙房東允可昨晩假座該路商界聨合會開會擬派代表向山東福建兩路商界聨合會會長要求將商民近來困苦情形去函轉逹房主多數贊成 
　　漢口路商界聨合會漢口路會賓樓等三十七戶因房主哈同有從八月初一日起加租之議聨名蓋章請該路商界聨合會長向該房主暫加租該會長除致函哈同請緩加租外昨時開會討論到會者六十七人由正曾長吕靜齋主席歐陽福疇記錄奚占一黄正鑾康德全張雲樵黄榮生顧成林張東明于子良周輔章黄石峰陳玉香任文韻程樹芝張有全喬子美任梀臣徐永和朱樂平等各代表均有演說大意均謂近今商業困難若再驟加房租將愈不能支持云云末由主席謂當向房東婉商緩加房租云 
[梅地審廳長將次蒞新]  
　　新任上海地方審判廳長梅詒榖係蘇州高等審判廳長朱獻文所特調而朱高審廳長自奉司法部任命後因丁内艱未及到任即請假回浙江治喪梅氏亦隨朱赴浙弔奠現朱己一月假滿行將到蘇故梅氏亦有定於陽曆九月初到滬接任之說姑誌之容再探錄 
另一訪函云新任上海地方審判廳廳長梅貽榖奉令迄今延不到任者因去年梅任上海地方檢察廳檢察長時與滬人士感情不甚融洽此次重來聞有先派代表來甲向各機關疏通接洽後然後擇日到任云 
[索陋規毆斃人命續誌]  
　　流氓小丹陽楊天福王阿三阿五阿狗等日前至法新租界藍維藹路地方向賣藕之蘇州人朱金生拆梢不遂糾同黨羽十餘人各持器械於前晚至該處將朱扭住痛毆以致受傷斃命旋由探目黄金榮徐阿東韓邦逹將以上五人拘入捕房管押一面將尸車送同仁輔元堂騐尸所聽候稟請中西官檢騐各情已紀昨報昨日下午三時經中西讞員蒞塲檢騐檢廳亦派張檢察官帶同沈檢騐員到堂騐明該尸委係生前被鐵棍擊傷腦部腰部滿身青紫致命身死當着尸父朱招生自行備棺收殮聽候核辦 
[認商加額三成成續辦之廳令]  
　　江蘇財政廳長嚴家熾前曾令知上海稅務總公所俞所長所有各業認稅均應照額一體加增三成以裕稅餉一案當即轉函縣商會知照各認商之將屆期滿者務照三成加額去後均以二成半或二成之數紛紛赴所請爲續辦迄今尙有未盡解决者現嚴財廳長又令該所長遵照前案進行催促各認商之期滿者均着照案繼續惟須將稅額一體增加三成勿再爭持等因俞所長又函縣商會請再知照各該業認稅商人迅行照三成增加例繼續認辦云云 
[各學校消息彙紀]  
　　第一高小小東門内老學前縣立第一高小（即敬業）學校創辦最早成續卓著本學期始業原有及新招學生合數九百餘人校長潘贊麟及敎職員等二十六人分十四級主課昨日上午行開學禮九時全體齊集講堂分班行敬禮後由潘君曁敎職員等先後致訓勉詞十時半散幕今日正式上課聞此屆報名新生踵至舊有校舍不敷支配爰定自本學期始每生增加學費一元儲備將來添建校舍擴充學額之用期宏造就云 
育材高等小學大東門材高等小學近年來對於敎授管理訓練設備各方面莫不積進極行是以學額日增本學期寄宿生自遠道而來者踵趾相接原有宿舍不敷容積决計將前面樓房十三幢重行翻造以資擴充并新　校門另闢游戲場大約於陰曆九月中可以竣工在未竣工前暫由南首王氏宗祠大門出入聞於昨日（七月二十二日）舉行開校禮新舊生到者約二百八十餘人云 
博文女學法租界打鐵浜白爾路博文女學已於本月二十四日行秋季始業式本學期仍循向來主張注文國文英文算術文藝專修科及高小國文由校長黄紹蘭女士親自敎授專修科溯及六書音韵高小科亦加授孟子左傳說文部首以明文字源流立國學根底經費除由黄女士籌墊外名譽校長張退庵校董徐朗西諸君均極予贊助云 
珠玉業學校候家浜珠玉業學校於昨日行　季始業式本屆學生共有二百餘人是日校董鄭雲芳王友松曁各敎職員均有訓詞來賓有樂羣校長王緯之民化校長李學文等亦相繼演說云職業夜校小西門尙文路師範附屬小學内附設之職業夜校補習科凡係工商界人無論夥友學徒均可入學茲由該校同學唐耀先張榮與吳鑒清徐斷芬姚鵬飛金祿莊等十餘人迭次出外勸學曾誌本報一星期間來校報名者已逹百餘人現尙有餘額如有志求學務請從速開學日期定於陽曆九月一號云 
基督公學基督公學之義務學校成立二載成績昭著茲聞該義校准於八月二十九號與日夜校同日開課有志入學者可速前去報名云 
美術專師暑期學校上海美術專門學校上海專科師範學校合辦之暑期學校於前日下午二時在上海女子美術學校行休業禮首由校長劉海粟君給證書並致詞次由由敎員汪亞塵君及辦事主任吳夢非君相繼演說末由學員李榮壽君答詞茲將該校此次及格學員之姓名照錄如下甲圖畫音樂全習陸瀛方啓宸朱重三陳虚竹金家瑞許友聲龐亦鵬士騏蕭之文乙專習圖畫胡仲敬吳之瑾張磐石王自然張志剛黎澤芬李家耀沈家驤上官正曹春菲姚掌珠潘望顧鑑陳承惠趙劍雄黎伯伊蔡吉光邵子博陳柏張乃靜張鐘桂照張巧生邵魁唐國鈞張夢禪陳之龍胡正誼兩專習音樂黄醒黄德暉李榮壽張燾孫懋俊潘飛君張淑誠袁湘茳張頌勳丁曉波陳維敏徐文淵蔡謙吉秦蓉裳 
[太虚法師赴京講經]  
　　北京人士近來學佛者極多由民國八年聽太虚法師講維摩經發心者爲尤夥故今歲廣集緇素重組講會僉以爲經非法華不能滙羣流之所歸師非太虚不足饜衆望之所屬乃藉太虚相善之僧俗人等先以十數起之請求得勉允暫離西湖淨慈寺赴京三月遂正式具敦請書派史楊二君至杭迎請茲聞昨已來滬滬上有十數居士隨之北行准於陰歷八月一日開講於京師廣濟寺云 
[義濟善材會開成立會]  
　　邑廟豫園商業聨合會附設義濟善材會昨晚七時開成立大會會員到者百餘人全班軍樂隊奏樂會員向國旗行禮首由主席陳潤生宣佈開會宗旨發表職員名錄次由籌備主任王樂堂報告經過情形大致謂本會於本月六日開始籌備發起者黄金榮范回春等二十人各助開辦經費刻已發出二十五元之中種義材二具迄今贊成入會者已逹百餘人究其進行之速全賴發起諸君熱心而致云繼由蔡伯琴開讀簡章及會員名錄并謂本會每年舉行會員大會四次所有收支情形按期通告此次所收開辦經費及會員認納月費准於第一期登報鳴謝總董陸子文會董蔡伯琴發起人張銀奎來賓葉冠千相繼演說主席宣讀歡迎詞畢發給職員圖章及徽章等奏樂散會已鐘鳴十一下矣聞該會所推總董爲黄金榮范回春徐世澐陸子文云 
[普益社之通俗演講]  
　　普益社商酌聨絡該社鄰居事宜議定每星期開交誼會三次（星期一三五）晚七時半至九時按期敦請名人演說預備各種遊戲映演偵探滑稽新奇影片並先期分送入塲劵分文不取云云 
[聨益善會收殮之心碌]  
　　美界梧州路上海聨益善會經天福米號周仲鶴君報告稱有高郵人王文照年二十四歲病死於同仁醫院無資收殮該會即給材一具前往收殮葬於閘北分水廟壇上又有王小龍江都人年十八歲拉車爲業病死於華界道前街由淞滬警察廳行政科填具聨票至該會亦即飭令扛夫前往殮葬於放生局義塚 
[省令催促展覽會徵品]  
　　江蘇省第二次物品展覽會應徵物品雖經各勸導員切實籌勸間尙有未經應允籌備者現奉省令催促趕辦徵品以便從事規畫會塲地點及陳設物品之一切橱倉等類如有已經應微之各物品先行開列清册呈報來省以憑稽核而便佈置等因上海縣沈知事奉令後已據情函致縣商會查照轉知各實業家遵照先行將籌備各種物品若干約數呈報俾可轉詳陳設云云 
[半淞園陳列瓜會兩星期]  
　　南市半淞園定於本月二十四日即星期日起陳列瓜會兩星期並育各種古樹盆景而尤以江上草堂所列之獨木樹根天然五臺几爲特色并有永安公司於星期六星期日兩天隨同門票每客贈送　家牌香烟一包以助游興云 
[地檢廳看守所長之交替　　上海地方檢察廳看守所長張祖斌近奉蘇州高檢廳令飭撤差所遺職務由上海地檢廳王渠檢察長委書記官高毅字梀臣暫行代理云 
[電令海容艦調防武漢]  
　　海軍司令部前接江蘇齊督軍電請調派軍艦赴漢駐防茲該司令部查有海容巡洋艦一艘泊防江陰要塞武漢一帶旣因江防吃緊准調海容赴漢駐防爰於前日電令海容艦長迅速開往長江上游防禦武漢要隘云 
[永平兵輪開駛浙洋]  
　　滬商高玉珊月前由日購到第五霧島丸輪船來滬即進江南造船所大加改造修配一新茲悉該輪船近由三發洋行介紹已轉售於浙江外海水上警察廳計得銀三萬二千五百兩當即改名永平開駛寗波鎭海巡洋矣 
[函請飭遷濬浦障碍物]  
　　上海濬浦局洋工程師查利君定於本月三十一號准將海龍號開往指定濬浦線内即於是日開工挖掘惟水警第三隊王隊長查得此次指定濬浦地點並非水警第三隊管轄汛地該處係爲淞滬警察廳水巡隊所轄範圍之内驅逐障碍之本牌各物應由該水巡隊辦理昨特函致淞滬警廳請飭浦江水巡隊迅即勒令各業主速將竹木各牌曁久泊不移之躉船等尅日遷泊他處以便動工而維水利云云 
[慈善正劵開奬紀]  
　　慈善正劵昨上午九時起在南市開奬頭奬五千六百八十二號本埠有利源經售二獎一萬零三十五號北京月中桂經售三奬五百四十七號本埠廣源經售四奬一萬四千零三十一號本埠阜康經售四奬四千零九十四號南京萬利源經售五奬二萬零五百二十四號本埠有利源經售五奬二萬四千三百八十一號本埠飛來福經售餘奬可觀今日對號單 
[緝私營函請協緝朱家行私販]  
　　蘇屬緝私第一團第二營營長余炳通咨軍警各機關文云　咨請事案據敝營第二隊呈稱貴治朱家行鎭爲職隊承汛地點查該處地銜兩縣橋南屬於上海橋北屬於松江以故私販人等　集於此一經堵緝兵至即散兵去即來往返徒勞於事無補茲經訪聞確有著名秤手李燕生蔣銀生張阿大等匿居該鎭操縱其間消息靈通行止靡定若不拘獲嚴懲實恐課稅前途殊受莫大影響伏乞准予咨請隣境辦理俾難漏網據此查朱家行鎭地屬兩縣梟販視爲逋逃淵藪已非一日旣據該隊訪實著名秤手李燕生蔣銀生張阿大等自應拘解以儆其餘惟念逮捕人犯事爲行政範圍除分咨隣縣外相應咨請貴署查照煩爲飭警協緝拘案法辦以裕國課至紉公誼云云 
[發給紳郭廷鉁褒揚單據]  
　　已故邑紳前慈善圑董事郭廷鉁熱心公益勞瘁不辭前早市徵仿局主任陸文麓呈縣轉省逹部請予褒揚在案茲滬海道尹奉江蘇省公署第八一一號訓令内開准内務部咨開疊准咨開據各縣知事呈送各人民事實册證明書曁褒揚費請予褒揚等因先後咨行到部本部詳加復閱計經核准彙請褒揚之案除金陳氏等十三名口准予免費外相應開列清册並檢同褒揚費收據咨行查照分别轉飭發給可也等因並附清單曁褒揚註册費收據到署准此除分行外合亟分别抄單檢同收據令發該道尹查收轉給祗領此令等因計抄單一紙收據二紙到署奉此合將收據令發仰該主任查收轉給祗領此令計抄單一紙收據兩紙 
[虚設煤公司控案候續訊]  
　　謝伯勛王玉林王宜仁同在公共公廨以刑事起訴劉餘慶假投標承包工部局電燈公司礦煤名義在寗波路設立堃慶煤公司陸續　去洋一千百八十元等情准詞出票飭探婁寳生協同十號西探將被告逮案諭交六百元保候訊在案昨由中西官升座提審先由原告代表甘維露律師上堂述畢案情並詰據謝伯勛訴稱被告設立堃慶公司招股時謂已由電燈公司承認其得標迨至四五月間尙不見被告交煤與電燈公司後憶及投標係在陽歷一月乃起疑心曾屢次向劉詢問劉俱以我不諳工部局章程等詞答復及至四月二十五日被告忽聲明退股將堃慶公司解散我等雖亦係股東然劉則股東而兼經理解散之權操於彼手自彼將公司解散後曾一再轉託人向電燈公司探聽虚實日久未得消息始延律師起訴一而由律師致函電燈公司得復知被告確曾投標惟未中選云云旋由被告律師向謝駁詰良久因時已逾午官諭被告仍交原保無保押候下禮拜四續訊 
[收受絲廠失贓之訊供]  
　　錢阿大行竊新閘北成都路十五號門牌協源絲廠潘端甫之價值三千元白絲被捕後供出消贓與廣東路五百六十九號門牌生昌絲線店主張錫林及張夥州人徐雲卿昨由華探目邵和鈞包探何正聲協同西探勞勃生將兩收贓人拘解公共公廨稟明錢阿大獲案時係由義領陪審請將收贓案與竊案併訊仍由原審理云云而兩被告即同延律師到堂辯稱被告在租界開店已有三十餘年係屬體面商人捕房不應贸然逮捕即使被告收贓亦應稟請公堂出票傳提今被告要求交保出外云云時原告潘端甫亦延律師到堂聲明被告請求交保原告極端反對因被告店舖雖係數十年老店而其店内之人似非完全規矩且收贓至五次之多爲數甚巨原告失竊後即登報聲明被告所收之絲焉有不知爲竊贓之理至捕房逮捕被告亦係應盡之職被告律師謂爲非法恐尙未悉捕房辦事章程云云經張襄讞與美約副領事磋商之下諭收贓之生昌絲線店主張錫林與夥徐雲卿各交一千五百元舖保候禮拜六解訊 
[滬杭車乘客病故]  
　　昨日（二十五日）滬杭路由滬開杭之快車上三等乘客某甲將至南星橋車站相近時忽患急病登時在車中斃命當由該車車長到站派夫役將屍移至站傍外一面致電車務管及醫官報告知悉 
[汽車撞傷行人二則]  
　　昨日下午二時許有五千一百四十八號汽車駛經北川路横浜橋塊撞倒人力車夫江北人方陳春胸腹等處受傷收北四川路捕房五百三十號華捕瞥見前來押令汽車載送方陳春投同仁醫院醫治一面帶汽車夫入捕房稟候頭核辦又有寗波人十歲男孩吳啓堂於昨下午二時半在九江路遭三千三百五十一號汽車撞倒跌傷腦部知覺全失當經老巡捕房四百十三號華捕到來帮同汽車夫扶上汽車送往仁濟醫院醫治旋即帶汽車夫入捕房請究 
[請追汽車撞傷之醫藥費]  
　　馬殿奎之子某陰曆七月初三日從學校歸家午膳被汽車撞倒碾傷當由四區二分所將汽車夫蔡文元拘解司法科暫交妥保馬孩自行延醫療治在案昨馬具呈司法科稱伊子傷勢己漸復原僅剩足骨傷未痊已無性命之虞惟此次所耗醫藥費爲數匪細應請着保將蔡交案訊辦責令認償損失云云段科員諭令退去聽候傳訊核奪 
[期票糾葛候復訊]  
　　中華襪廠主謝月英前投法公堂控跑街胡兆官於五月間代廠經售線襪一百打計銀一百三十餘兩由胡持來益豐號期票兩紙屆其往收詎屬僞票故將胡扭案求請訊追詰之胡兆官供此票實由益豐號内陳子卿給與民人不敢僞造奉判着原告補詞到案再核昨又提訊經中西官畧詰一過遂判胡交一百元人銀並保出外聽候復訊再核 
[誌謝]  
　　昨承半淞園贈優待劵十張又中國商業信託公司贈信託業務須知一册書此併謝 
專件 
[江蘇省敎育會第十七次常年大會會務報告（十年一月起八月止續）]  
　　　　（呈省公署陳述選舉不良影響敎育請通令各縣切實調查戶口） 
本屆衆議院議員初選舉迭據各縣人士報告辦理草率種種誤謬本會以選舉不良最足以墮落道德而影響敎育尤關重要因即呈省請通令各縣切實調查戶口造成詳密之戶口册以正本源得復即令縣遵照内務部及齊前省長所頒規則辦法迅速籌辦報候彙核（三月）（呈省公署函敎育廳請通令各縣勸學所每年經費之預算决算除呈官廳外須印送敎育會商會農會及其他各團體）各縣勸學所關於地方敎育經費之預算决算向少切實宣布者各團體有關於敎育進行之計畫無預算决算以爲根據諸多隔膜爰特陳請通令各縣並送各團體備考得復照辦（四月）一函敎育廳請通令各省立學校派員參觀遠東運動會）本年遠東運動會在滬開會集東亞各國體育選手於一地謀此後各校各項運動之改良因請敎育廳通令各省立學校派員參觀以資借鏡得復分函各校照辦（函敎育廳請通令省立各中學校派員赴東南大學暑期學校學習童子軍並令省立各師範學校組織童子軍）本會附設中華民國江蘇童子軍聨合會因各縣學校組織童子軍大半未能持久請籌救濟方法因查事業進行惟經濟人才兩問題組織童子軍經濟問題前已呈省通令各縣轉令各校列入預算此後所急應計畫者爲人才問題適東南大學暑期學校有童子軍一科爰請敎育廳通令各校派員學習一面令師範學校一律組織童子罼以培師資得復即分函各校查照（籌議改良說書戲劇以維社會風化）此案經職員會議决先分函各縣通俗敎育館主任及會員設法與說書及戲劇家接洽以便改良嗣又因上海一埠說書戲劇最爲盛行而程度亦最爲不齊復經幹事員會議决先從上海入手組織通俗敎育委員會公推朱叔源張良叔陸規亮章伯寅毛子堅五君任之章君爲主任先調查各游戲塲關於此項事業之實况調查旣畢即召集各該塲說書戲劇家兩次開會討論進行方法根據本會附設通俗敎育研究會簡章草定通俗敎育協進會辦法十一條以研究實施方法爲宗旨議决將此項辦法移交通俗敎育研究會大會時共同討論（籌議推廣義務教育經費辦法）本會以地方行政會議在南京開會正在畫分國稅省稅按稅法原理直接稅應歸地方應將本省地稅概作省稅漕糧特稅歸縣市鄕分派充義務敎育經費即電致本省行政會議代表請提出意見一面并請省議會一致電逹（通告各敎育團體推舉業餘運動聨合會代表）本屆遠東運動會開會時有數委員欲乘此時機組織此項聨合會以謀中國運動上之統一本會特通告各敎育圑體推舉代表來會共商加入辦法結果由七十圑體推出二十一代表加入該會發起會（以上均五月）（提出籌辦義務敎育案於本届省敎育行政會議）本届第五次省敎育行政會議於七月二十日開會本會以設施義務敎育最爲目今要圖先期登報徵求敎育界對於推廣義務敎育之意見嗣就收到各處意見書編成籌辦義務敎育案十四條函送敎育廳提出敎育行政會議（七月仍未完） 
雜評二 
[總商會募金團（訥）]  
　　一國工商業之盛衰視工商敎育之盛衰爲轉移而所謂工商敎育者不僅學校而已也凡足以增進技能開發知識之種種設備與學校相輔而行者皆爲工商業最切要之事總商會以陳列所與圖書館二事爲提倡可謂爲知所先務而工商界之能否熱心以助成此舉亦足覘我工商界程度之高下今募金圑之踴躍如此已足見我工商界思想之進步矣雖然此種輔助工商敎育之事業模規愈大則效愈宏設備愈周則益愈大各界人士能眞知灼見此事之重要慷慨捐輸使此次所募之數突過於所預定之數而得逐漸推廣此百年之大計發展此根本之良圖則造福於工商界詎不更大耶 
公布欄 
[江蘇高等審判廳]  
　　民庭判决徐慶文與葉樹華爲貨欵糾葛聲請再審上告一案（判决主文）本件上告駁回本審訟費由上告人負擔陳鳳池與陳夔卿爲房屋涉訟上告一案（判决主文）本案上告駁回本審訟費歸上告人負擔徐紫峯李桂生爲執行異議上告一案（判决主文）本件上告駁回上告審訟費歸上告人負擔宣蔭周興莫家銓欠欵糾葛上告一案（决定主文）本件上告視同撤回應予註銷李楨祥與董菜僧爲票欵糾葛上告一案（决定主文）本件上告視同撤回應予註銷吳長鑫與吳鶴亭爲選舉訴訟一案（判决主文）本件訴訟駁回訴訟費用歸原告人負擔吳茂宏與馬春芝爲田畝糾葛上告一案（判决主文）本案上告駁回本審訟費由上告人負擔沈時濟與張孝若因選舉訴訟聲請撤銷一案（判决主文）本件訴狀准其註銷 
批示陸榮生一件呈請發還顧蔭培上告原卷由呈悉查本案原卷已於本年八月九日令發上海地方審判廳轉發矣仰即知照此示以上八月二十五號 
[江蘇高等檢察廳]  
　　批示黄錢氏狀件均悉已送同級審廳核閱矣此批王齊保等狀及委任狀均悉仰候提卷核辦此批龍威德狀悉所請碍難照准此批陳萬元補具上告理由　遞一狀業經本廳查閱候呈送　檢察廳核辦仰即知照此示八月二十五號 
[上海縣公署]  
　　批示二十三保分十九圖公民孫長庚新仁記呈爲創辦魚　興實業請立案給示由批呈粘均悉現據該圖人民黄關生等聨名具呈以附近田地近被人包填泥土任意挖掘已有多處　田被其侵碍古墳亦遭盜擱環請禁阻以全公益等情該民等所稱剏辦魚池難保非假託名目朦混掘泥以圖私利着將築池工程即日停止開掘候併案令飭鄕經　查復聽候核奪飭遵此批又二十二保十九圖民人黄關生等呈爲任意掘泥侵礙農田環求禁阻以全公益由批呈悉現據該圖公民孫長庚新仁記呈稱創辦魚池請求立案等情恐即係來呈所指任意掘泥假託魚池名目取巧朦混已令飭該鄕經　併案查禁諭候勘明復奪矣仰即知照此批 
 
 
] 

Page 16

 
 
   
 
 

Page 17

 
 
   
 
 

Page 18

 
 
申報第五張十八版 
自由談 
遊記 
[杭湖小駐記（七）] [  吳靈園]  
　　西南至玉泉寺約三里道旁無遮蔭光熱炙背且勢又趣上故苦勞頓寺亦名清連玉泉發見色緑而味甘甃石爲池方廣三丈許清徹見底底積苔絨中立石塔畜五色魚百許頭大小不一盲者側嘴者淨沉上下除　草食餅外不知復有何樂旁簷下題曰魚樂國康長素有匾曰非魚知魚樂魚局局魚逐逐康氏非魚安知魚樂哉坐皺月廊下烹茶一壺二人對坐以餅投水魚皆奔競吞餌余曰以如是觀奔競求食魚且不得樂飽居池復有何樂别去尋細雨泉契衣走出回岳墳飯仍於杏花村自廟前呼渡逆風而北午日當窗余曝右臂在舷歷一句鐘歸紅赤腫痛者累數日午後無所遣興適逢大世界開幕購票入門坐共和廳上品茗聽歌所建築有未全屋舍亦草創雖仿滬上大世界式而建築直平凡一覽無餘小報一種作贈送亦題大世界壁間幛聨輝煌門口列招待收票員無慮數十初視之幾欵爲誰家舉婚事坐以待歸耗四句鐘晚七句鐘小立湖濱未作湖上游夜景賴雲生色不少如欲圖之宜乎油畫矣湖上之游在夏中誠以傍晚爲勝然不論日夜不論四時終以瀏覽湖山大景爲合湖山之點綴以自然爲貴内中多莊居雖富樓台僅供一人之娱樂各地皆有不過會集較多人每重視之費時費力無所當也此足告今日之忽促游湖眞知游湖者 
九日天熱上午得禹鐘并游藝週報社來信草七夕餘話一則廣告一則下午二句鐘走至大方伯意欲閱書報亦適值圖書分館曬書期内敗興而返過薦橋路乾源義源諸金肆高大西屋毘連爲業若滬上大馬路方九霞楊慶和一帶最注人目若足代表一街之文明者余竊噧文明之點綴各地不過如是其餘諸行業肆皆整潔在滬上河南路四馬路之間惟無路旁水門汀而代步之物僅有黄包車居家所備之包車鳴警用警鈴已不行於滬地杭城隨在可聽也 
筆記 
[墮溷記] [  張乃豐]  
　　黎明霞無錫士家女也父毓才擁遺產田數百畝屋若干幢自以爲銅山金窟用之無窮遂不事生產日惟賭博一擲千金不少吝也兼嗜阿芙蓉日瞑方起起即赴博塲詰旦始徐徐歸時且晝夜相繼三日不輟惟藉鴉片以提精神是故賭愈甚烟癖愈深而賭運不齊負亦愈巨良田夏屋漸易其主毓才仍不悟沈溺且益深不五年間產業蕩然小康之家乃墮而爲　民矣戚串中雖有當裕者顧以毓才一再假貸且有借無歸復惡其人之不堪提携遂相率拒之於門外毓才外援旣絕内更日受其妻之噪聒漸覺不能堪而良心未畫泯亦覺無顔以對其妻女於是憤然棄家隻身作遠游時明霞年僅十六齡也明霞少聰穎貌亦昳麗見其父之濫賭心輒不以爲然嘗當其父將出時牽衣欲阻其行父不顧摔之而去明霞證目望之俟其去已遠乃依於其母之膝下告之曰父又出博矣兒阻之不得深恐一宵未盡千金又飛入他人囊　矣言旣涙瑩瑩然奪眶而出母覺其語之剌心涙亦𥰡𥰡落女嘗對泣終宵母更嘗私語曰個妮子年雖幼而心思言語已類成人俗有幼時過分聰明將來恐無善果然則吾對於吾女不能無所惴惴矣毓才潛然旣出二人固未免傷心然反落得耳根清淨蓋毓才出與不出家用之困難絕無少異且可免毓才之搜括作爲博資時因而起吵鬧也明霞母甚耐勞爲人浣衣以自活兼養其女栗六終日幾無暇晷明霞不忍見其母獨任辛苦時亦束衣捲袖竭力助之而每當夜深人靜後輙念其父不知流落何所近况何如思念之至涙乃疾落如雨蓋明霞實具有純篤之天性者也明霞渾渾樸樸天眞未鑿每於助母之暇輒往比隣張嬷嬷家嬉張有小女年較明霞幼性情頗相合故二人甚愛好夕陽西下後二人即並坐門限上指點路人評　美惡張以此非女子所應爲屢訶止之二人亦即不復作此狀惟居室中恣爲說笑而已張有内侄宋廣生者居於近處常來張家得與明霞識二人似具宿緣一見便稱莫逆時明霞年已十八情竇初開易爲外物所惑宋更爲獵艶老手能因人而用其手段然此明霞安能不墮其術中受其患弄哉 
諧著 
[蕭吳二娘覆王婆書（原書見日前本報）] [  金嘯梅]  
　　王嬷垂鑒拜讀華函敬悉一是辱承謬奬媿也何如顧嬷羡人之得志悲己之途窮哀唱驪歌怕聽鶴唳嬷乎事之成敗人也常情况今之攘人者焉能不爲人攘逐人者安知不爲人逐所謂循環斯理也嬷固老於世事豈有不解者乎且嬷世號泊六素工拍馬勉力再籌捲土重來不難一洗今朝之恥來日方長老境之娱正未艾也而嬷以轄下之潑潑婆娘等大闖窮禍引爲恨事而在儂等視之皆嬷自己取其咎也蓋嬷遠涉京津長途馳毂回旌之日逞一時利慾靳區區糈餉致衆潑婆娘離心何異自速其敗亡今旣有千金之禮以餽趙五娘奚弗早賄部下之潑婆娘當無如是之巨變即變亦無如是之速也嬷之失策甚矣宜爲人鳴鼓而攻復受趙五娘之窘也以嬷之術施諸嬷身俗諺所謂閻羅受鬼埋怨强盜碰着賊伯伯也嬷安得不抛戈棄械而逃乎但媽自謂年逾花甲風燭殘齡眞已老耶昔子牙年八旬而相周今古播爲美談與嬷較則正當努力猛進之秋也奚言老乎尙有一事堪爲嬷賀者則諸潑婆娘攪事之夕殃及東西强鄰若輩倡言將傾嬷之財產作損失之賠償設果實行嬷其殆矣儂等初聞頗爲嬷危今嬷隻身兔脫未破絲毫慳囊僥倖孰甚爲嬷計雖棄地盤而逃民脂固猶盈槖不失爲面團團之富翁若儂等則如江湖術士所言初到貴地志在揚名終欲搜括尙非其時且所有濃汁已爲嬷吮吸殆盡僅剩餘瀝殘湯供儂等解饞而已嬷之捷足先得尤爲儂等所不甘羡妒之餘復爲嬷賀也至儂等之舊主旣號雌虎豈畏雄鬍鬍終騷臭（諺云十個鬍子九個騷）安敵虎威嬷这過慮不啻杞人憂天焉足值識者一哂若趙五娘則更不足道在嬷則已同打慌之狗覩枝影而驚心見草動而喪魄以儂等觀之直草芥耳母勞嬷之眷眷也臨陣草草諸維垂諒敬請逃安愚妾蕭氏吳氏襝袵 
小說 
[社會小說衆醉獨醒（四一七）] [  瞻廬]  
第六十二回乍合乍離前因後果不緇不磷衆醉獨醒 
大家聽了那有好好的口碑駡一聲劉剥皮的刻薄鬼絕子絕孫一定没有好報難怪他的兒子要跳海身亡分明天有眼睛大大的給他一個警告又有人說似剥皮這般造業重重作惡纍纍欺壓貧民私販米榖他死一個兒子還抵不了他的罪惡論不定要天火焚燒滿門滅絕又有人說似剥皮這般的人家郤修得一個貞烈媳婦聽說六月十八日便要抱牌做親過門守寡糞坑裏面郤生出了一翦素心蘭委實奇怪又有人說他的媳婦那有絲毫貞烈的氣味打扮得妖妖嬈嬈慣在熱鬧的街道行走遇着漂亮模樣的小白臉他把兩隻水溜溜的眼睛左一瞟右一瞟贏得少年男子失魂落魄步步回頭蘇州城裏誰不曉得他的醜歷史玉如聽在耳裏方寸宛如刀割郤把他最後希望又大大的受了一番打擊他這番怱怱南下潛探暗訪只指望老父改悔親事取　他便要趕回家裏伏地請罪現在聽得這般說法絕望之中更無餘望至於翠娥抱牌做親的事他做夢也夢想不到他在京師時屢次接到翠娥的肉麻信札中間還夾着許多醜絕趣絕的歪詩（不是香絕豓絕）似這般輕狂女子斷不肯居處無郎得了自己的死信巴不得别訂良緣再聨嘉耦萬不料翠娥過門守寡竟慕着貞烈的虚榮演這抱牌做親的怪劇他本想借着一死解除束縛現在郤愈纏愈緊没法可以解脫又不便在蘇州躭擱被人瞧破了便不免　生枝節因此離了蘇州便在杭州地方覓個冷僻的所在暫時棲隱借着著立說做些文字生涯也好圖個自立 
餘瀋[  枕緑]  
　　或曰不得玩眞山眞水得畫中山水亦佳不得見眞美人得書中美人亦佳其意蓋謂慰情聊勝於無也然亦大可憐矣 
然畫中山水與書中美人其足取以慰情者求諸今世而猶尠焉則又奈何 
 
 

Page 19

 
 
   
 
 

Page 20

 
 
常識 
常評 
[說傿] [  老圃]  
　　賣物者張大其價以待買者之還價謂之傿天下有至愚之車而世俗相沿不以爲非者此類是也古稱淳俗則曰市不豫價古稱盛德則有韓伯休之不二價然今日市井之中講價之聲猶譇詉不絕所謂庸人自擾者也試游於英法德諸國雖細物無傿者東歸過意大利則稍變矣更東行歷印度洋以東則各地土人鮮有不傿者矣知傿雖小事實於文化有關世界無論何敎皆以誑語爲大戒而市井乃公然行之則有傷於道德人世不論何業皆當惜分陰而講價者浪費光陰則有害於經濟故爲商人計不論大小事業皆應革除傿之惡習以維道德而節時間且不獨商人爲然也小而人事交際大而内政外交以忠信篤敬行之皆無取乎傿以今日國事言之頻年媾和無成亦傿之爲害也 
道德 
[我之持身涉世談] [  潇湘白蘋]  
高而不傲謙而不卑 
人譽我勿喜宜加勉 
人毁我勿悲宜自省 
美色當前樂而不淫慾念使便可潛然消去 
人當失意時毋自餒宜思其不如我者 
人當得意時毋自满宜思其勝於我者 
辦事克盡厥職子弟善加培養便是忠於國者 
人之不如我者勿存輕視心 
人之勝於我者勿存妬忌心 
英雄豪傑須刻苦自期不可徒以勉人 
與陰險人共事言語不宜太直 
名譽爲人生第二生命宜常保其清白使不染污點 
抱定宗旨兼顧各方爲成事之母 
無論環境如何窘迫應自保其人格 
責人宜先責己 
人能自愛便是眞自由 
言甘者其心必險宜少親近 
甘受人憐惜者便是無志（乙種酬） 
[誤常熱] [  蕭公元]  
　　誤字是社會上一個大魔鬼他的勢力是很兇險的不論那一件事被他加入就要被他弄糟吾人試看今之堂堂武人官僚誤於勢力金錢而致害國禍民英俊少年們誤於戀愛自由而致學問無進步大好商人誤於空盤抛盤養成徼倖心至於從前德國誤於强權二字而釀成歐戰之慘劇國與國誤會就要發生戰事人與人誤會就要相駡毆打你想這個誤字何等可怕呢 
所以吾們青年立志要知道凡做一件事興一種業必須經一番的考慮和觀察纔可實行其事纔不被誤字所破壞阻障反之率爾從事甚至一誤再誤悔亦何補受害不堪設想了（乙種酬） 
[西方格言（一八二）] [  謝介子選譯]  
老人之少妻即其赴墳之驛站也（德意志諺） 
憂已眠毌令醒（英吉利諺） 
快樂之生活成於德（臘丁諺） 
甘美中恒有苦（英吉利諺） 
隱痛最深（莎士比亞）（Sakespeare） 
惟德驅惡（皓累斯）(Hotace) 
順潮流而游泳（英吉利諺） 
讓步可以弭戰（德意志諺） 
盲目之熱心轉生損害（德意志諺） 
青年當具其翼（英吉利諺） 
經濟 
[清節堂宜改革] [  雅昆]  
　　中國的女子向來都是依賴男子而生活的假如依賴的男子死了没有遺產便哭得要死哭的原故一半是其他原因一半是以爲要餓死了這個情景好不可憐所以慈善家就設了（清節堂）給他們房子住和飯吃但終日鎖他們在房子裏裏面和地獄一樣對於那些節婦不過使他們不死而已對於社會就添了許多不工而食的游民了這還能算純正的慈善事業嗎 
在我看當敎這般節婦能工作才是個眞好事呢（脫離依賴生活增高他們的人格）這事是容易做而容易收效的因他們有男子可依賴的時候多不願做工如今依賴失了想來他們是願做的了這是一層其他工場是不給工人飯喫房子住的但清節堂的女工是出來有飯喫有房子住的這是二層開設其他工塲最要籌畫的是錢但清節堂本來給食給住節婦作工反可生產經濟上是决無絲毫困難的這是三層至於工作的種類是很多的如養蠶剌繡紡織 
都是很好的工作呀 
在他們作工之暇還當敎他們些常識（現在清節堂婦女大多終日念（南無）刻刻拜木偶）固有益他們自己且有益他們的子女（因兒童失火依母而生假若爲母的有知識施以好敎育實是爲子女的幸福） 
我小時候也嘗過清節堂生活的滋味以上所寫都是我幾年來最感觸於心的不知道中國的慈善家辦清節堂的先生們以我的話爲對嗎（乙種酬） 
衛生 
[牀上看書之害] [  翔高]  
　　臨睡前在牀上看書是識字人易犯之惡習原此種惡習實爲惰性之表現故具此習者即足以斷定其人無整飭之精神高潔之品格間有藉以掩藏偷閱不正當之書籍者其爲墮落更不待言此牀上看書之有損於道德者也至若生理方面害處尤多茲略舉數端如左 
（一）傷目力牀上看書任用何種方法其取光决不能適當或因身體牀帳之阻礙致光缐太弱或因白紗帳之耀映致光線太强且燈與人之距離及書與目之距離斷難一一適宜委曲從事必成近視 
（二）妨害呼吸及消化牀上看書任用何種方法必難免於彎頸傴背此種姿勢害處極多其最甚者爲呼吸器與消化器考彎頸傴背勢必胸廓收縮胸廓收縮勢必呼吸短促以祗有肺尖一部份能營呼吸動作也背傴胸縮腸胃必受其壓迫而不能自由營其消化動作呼吸與消化人身營養分之所由來也呼吸不充消化不盛則營養分不足而害及健康 
（三）傷腦力人之所以異於禽獸者以思想靈敏也思想靈敏實原於腦部之發逹腦部之發逹實本於身體之直立試觀偶能直立之猿類其思想亦較他動物爲優故横臥或俯體而用腦力實背生理積之旣久腦必退化 
（四）妨害睡眠睡前不宜用腦以用腦後多量血液充積於腦部神經興奮不能立即安眠也故睡前在床上看書實有害於睡眠（乙種酬） 
法制 
[國際法上之國家] [  超然]  
　　（一）國家之性質國家之組織雖有單一複雜之殊而要必有土地人民統治權三要素此與國内法相同也但國際法上之國家其成立必得外國之承認方能列於國際團體中而享有國際法上之權利無論爲國體之變更抑爲新邦之結合總當經此程序也 
國家與國家間以疆界分明爲首要其表示之法或以山川或以標誌或以經緯度數爲準凡在疆界以内者上徹空際下徹地心概爲其國統治權所及之範團若海則有領海公海之分領海舊定自海岸起在三海里内認爲其國領土之延長一八九五年之巴黎協會更决議爲六海里外爲公海矣 
（二）國家之權利有二曰自主權曰自衛權 
自主權者凡一國之内政外交不受他國之干涉而自由處理之謂也故外人之在我國者我有容留及驅逐之權在我國犯罪而逸入他國者我亦有依約請求交付之權即外人之在國境商船之在領海亦當服從我之司法權及警察權但亦有例外如治外法權及領事裁判權是 
自衛權者國家因生存之必要對於加危害於己國者得以實力排除之之謂也此與個人刑法上之正當防衛權類似須事實上將受他國之攻擊危害迫切無暇要求其國之防止時方可以實力入其領域而排除之解釋上固不得不從嚴也（乙種酬） 
雜錄 
[國民應有之能力] [  如一]  
　　吾人恒以能力薄弱見譏於世因作斯篇以爲自修標的並錄之告我國人 
一曰工作力人不能不經營事業故必有洞悉事理之知力堅强耐勞之體力精明幹練之才力期勞心勞力兩俱能任以自助助人 
二曰組合力人不能營個體生活故求事業之發展尤必有組合力以結爲團體然此之所謂組合力當植基於互愛與同情如純由利害關係結合則其團體必不能持久 
三曰觀察力對於任何事物皆有精密之觀察力能見其大亦不忽其小能審其現在之實况亦顧及其未來之趨勢如是事業始不致失敗 
四曰判斷力對於任何事物皆有正確之判斷力孰是孰非孰眞孰僞旣經判定即去非行是舍僞就眞如是事業始不致失敗 
五曰適應力時勢變遷社會需要因以增進則我必改善我之事業以期適應環境如墨守固執不合時宜則其罪事業心失敗 
六曰創作力適應固足貴然惟知適應時勢模仿他人而己無創作力則其事業必落人後最多亦不過與人並駕齊驅决不能駕人而上之故創作力較適應力尤重要 
七曰讀書力文化日進人生必需之知識程度隨之增高故經營事業者亦必有讀書力於職務之餘擇讀有益書報否則其知識必不如人其事業亦必遜於人 
八曰鑑賞力人不可不抱虚生之憂亦不可不知有生之樂故經營事業者亦必有鑑賞力於職務之餘欣賞藝術品以增其生活之樂趣否則其精神易枯燥而懈弛而事業或因之失敗（乙種酬） 
敎育部審定文明書局敎科書 
高等小學國文讀本（顧倬編）全三册定價六角 
小學筆算新敎科書（張景良編）全五册定價八角 
新地理（姚明煇編）全六册定價二角七 
新理科（藍田璵編）全六册定價三角六 
中學動物學敎科書（錢承駒編）全一册定價九角 
中學植物學敎科書（華文祺譯）全一册定價一元 
中學化學敎科書（虞和欽著）全一册定價一元 
中學生理衛生敎科書（華文褀譯）全一册定價六角 
上海棋盤街文明書局發行各省中華書局代售 
 
