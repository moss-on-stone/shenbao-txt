# 1916 - 136 - 4915542

 

Page 1

 
 
遊記 
[羗海雜誌（二十四）（生入）]  
　　西北行省田畝之弓丈鄉異而邑不同定例每畝二百四十弓每方里得田五百四十畝邊方畝積少則兩畝折一畝多至八畝折一畝有以方里計者每方里平均祗得百二十畝甚或不及百畝有以晌計者一日可犁之地約十畝爲一晌（亦有以三十五畝爲一晌者）四十五晌爲一方有以籽種計者每二升五合爲一畝計籽種一石得田四十畝然籽種一石之地面常在一方里而外地勢之高下參差大小畝規劃不一邊地荒蕪祗望民間多墾又何暇於畝數之廣狹而吹求之弓丈旣寬田賦亦輕合計夏稅秋糧及草束每籽種一石慬征倉斗糙米二升折銀二錢有奇而農戶猶以爲重靑海墾務章程所定升科例上則地每畝納糧五升中則三升下則二升一槪不征草束係據西寗賦役全書而更核減之者然田畝弓丈有限制較之邊糧常額不啻加至數十倍衆墾戶不免疑沮要求弓丈寬展此亦情理之至是以丈量之際其勢不量予通融按屯墾成案每畝弓丈加二合二百八十八弓爲一畝後爲各戶多留餘地爲燒灰蓄漲之用墾戶要求旣遂更請將地畝槪列下則照章程所定荒地宜分等則爲三膏腴平衍多水者爲上地高低凹凸或平坡少水者爲中地又次而可耕者爲下地若磽确飛沙鹵斥窪潦之鄉均不列等而墾戶願領者聽此次墾戶所請欲不分差等槪列下地余示之曰地有肥磽而徴糧則一徭賦不均孰願舍良田而履瘠壞耶每畝寬丈則可每人多領亦可若地無上下而使之齊是猶舉人之長短肥瘦物之精粗美惡而一之豈可哉再與墾戶約所領畝數亦有限制一夫授田上地不得過五十畝中地不過百畝下地不過百五十畝遠邊之地則倍給之如或貪領無厭一時不能遍墾三年後須一律起徴至此將何以爲計當時報墾者每人任意改名一人列十餘册共領有千畝之地家有三人即領三千餘畝常至荒地一方他戶不能沾潤衆人將聚衆爲難故余爲是言而申誡之也 
　　丈地不難分地最難放墾之例每册無論人數多少承領何處地段公家祗歸總丈量而給之由其自行劈分後乃繪圖貼說編列字號此常例也否則當初不分戶出一人墾種成熟以後自行劃爲塊段拈鬮認領而後繪圖編號亦一法也此次墾戶要求當場劃淸以免私分啓釁一勞永逸事誠兩便惟地面寬窄方圓不一形經理頗覺繁雜又過於遲延一日所放幾何余思得一法每一畝面積縱爲十六弓横爲十八弓中間合之適成二百八十八弓其法用二繩一長十八弓一長十八弓相定局勢縱横量之勇丁執鍬鋤相隨縱面每弓直犂一鋤橫面每弓橫犂一鋤每五繩爲一行縱面每行立標桿以紅牌爲識横面每行立標桿以白牌爲識丈畢合成若干畝按册中人數均匀分配爲若干分譬如一方有地五百畝墾戶二十人即分爲二十塊每塊合田二十五畝每塊四角盡以紅土編列字　用籖二十根依次抽抽得何字隨將姓名註於下先期約衆携牛二頭犁具二副抽籖以後令各照四角紅土黎爲界線中以碎石鋪列人人自爲標記倘或一方之内有上地有下地則先分上地再分下地所有尖斜畸零等塊一槪讓出不算其願自行分界者更以他法授之一　前明灰算法以灰盡地而數其眼方六尺爲一眼一眼爲一步二十四步爲一分二百四十步爲畝謂之癡算一爲前淸棕網法以棕繩爲網每六尺爲一眼遇地之畸零袤斜難算處則以此網鋪之灰算便於平陸棕網便於山坡此二法常於淸丈時所用放墾時無取乎此而農民私分畝數必須分毫不差用此二法恰當其每步每眼即一弓也 
要件 
[游戲敎育（六）（婺州廢民譯）（芬來專遜女史原著）]  
　　吾輩最先之游戲爲歷史的而以歷史中新奇之事爲根據其穩由可得言焉 
　　（一）在誦讀時兒童己注其興味於此等新奇之事實而搆成明晣之形像於心中也 
　　（二）余希望兒童卽應扮爲書中眞確之人物而勿爲野史中之妖異與神仙蓋此等游嬉非爲尋常娛樂計若僅爲此則將大貶敎育之價値耳以野史之事實將鼓勵自覺之能而氣爲之餒也 
　　（三）以余之協助當授課之時學子已組成學校之藏書以備應用此中書籍完備彼等游戲之談話與佈置均自此選出焉且於此等書籍中彼等早經覔得演述歷史中眞確之人物者多幕是皆頗適於學校中玩耍與游嬉之需要者也 
　　而爲余所似應特别注重之點即最先之游嬉當根據眞確之人物是矣兒童者均誠實而無欺最傾心於信實之故事者也 
　　以游嬉與扮演之術爲學習敎課之法其最大之利益則不必絶對敎授於特别之講堂而可簡易演習之於露天之所即其一焉吾輩常扮演歷史中之事實於沙墩或於白堊蔓延之穴中或卽在校中之遊嬉場也 
 
 
 

Page 2

 
 
時評 
[千變萬化（冷）]  
　　凡事一出常軌則其變化有非尋常人所能測者故在今日而論前途之如何如何皆非當於事實者也 
　　即以今日最大之一端言之非和即戰耳和戰之原因退位與不退位耳乃　月以來旣不退位復不言和又不開戰而忽有所謂南京議會發生南京議會之主旨在於召集不助政府不助獨立各省結一中立之助力以左右政府與獨立各省者也乃左不滿意於政府右不滿意於獨立各省立於二者之間不能解决時局而他日復爲時局所當解决之第三者此即所謂變化之一端也 
　　况乎財政也外交也社會各種情狀也其變化更有無窮盡者 
[專電]  
　　北京電全體閣員提出辭表徐菊人出京勸挽並代籌解决 
　　北京電據某要津傳昨叚向項城請假三日惟未准 
　　北京電中央直接軍餉亦主發紙幣 
　　北京電許世英有長財部說 
　　北京電李思浩升長鹽署 
　　北京電美借欵約日内全付 
　　北京電粤運使姚煜携印來京 
　　北京電駐英施使電詢甯會政見 
　　北京電聞黑按畢桂芳赴任被阻 
　　北京電派張鳳翽赴晉宣慰 
　　北京電聞王某奉遣赴浙運動取消獨立 
　　北京電擬調曹錕赴某省轉戰經國務院會議阻止 
　　北京電陸建章電告抵豫日内來京 
　　成都電近日川北土匪蠭起居民不堪其擾地方官幾於無力彈壓川東亦復不靖聞巫山轄境水警譁變與匪勾通聚結百餘人四出搶刦影響及於湖北建始陳將軍雖屢次電迫項城退位與之宣戰奈項城不答無可如何近復徑電曹錕謂項城不久退位無用兵之必要着將川境北洋軍悉數撤退以安民心如不辦到川省人民欲全體與公爲難宦巳與中央脫離關係不任保護之責曹覆此間未接中央命令不能遵照但陳宦對於川紳宣言予一定達到推倒袁氏及撤退北洋隊伍目的並密使劉存厚出而向紳民擔保陳宦决非擁袁派人故陳宦目前如不能將二者辦到似乎難對川民因之進退兩難又一說陳宦擬請劉存厚替其職務將欲離開四川云 
[譯電]  
　　北京電刻有强力反對南京會議陜晉兩省不允派代表袁氏靜待關於其一己地位之解决梁啟超因各省代表赴寗會議者皆由將軍巡按使選出非由國民公舉且因海珠一案故拒絶馮國璋之請求不願來寗與會（十九日）大陸報 
　　北京電從可恃方面探悉袁總統與段總理間發生重大之意見段或將因此辭職財政政府謂如不設法挽救巿面則商人將被逼停業云云物價日昂將有財政上之大恐慌（十九日） 
　　漢口電昨日漢口日租界某屋内製造炸彈忽然爆裂轟斃一人前大通都督某受傷 
（十九日） 
　　漢口電昨晨八時三十分日租界北衖第五號屋内突起炸聲有湘人劉孟甫（譯音）者登時殞命前大通都督黎宗嶽受重傷聞該屋專製炸彈分散各處肇禍後日警局卽派人入屋調查獲炸彈五枚恐轟發乃投諸江中即晚九時二十分漢口華界警局門首有華人擲一炸彈傷警士負販及行路者各一人今晨一時四十分德警察見華人三名形跡可疑一人忽擲炸彈入海關監督公所幸未爆炸故未傷人擲炸彈者由德警與法警協同拘獲（十九日）字林報 
　　北京電蘇鄂贛吉奉諸省對於禁止兌現令皆有嚴厲之反對内閣刻正討論取銷前令方法天津商界聲言如無補救之策則將罷巿張作霖電稱南滿若實行此令必致與日人發生重大交涉（十九日） 
　　南京電會議日期前聞業已展緩但今日午後聞已實行開會（十九日）以上字林報 
　　北京電成都消息滇軍佔領叙府蜀軍已退聞蜀軍刻向北退至成都大約滇軍不戰而可據有鹽業中心點之自流井矣 
（十九日） 
　　北京電濟南電報不通北京對於山東大局頗多推測之言（十九日）以上路透電 
　　北京電袁總統因有某種困難尙未將禁衛軍及模範團之指揮權交與内閣（二十日） 
　　北京電某某數省之行政官及商會雖反對銀行暫停付現金而政府仍不肯暫行取銷（二十日） 
　　北京電中交銀行停止付現後農民售物不肯收用紙幣以致北京糧價逐日飛漲 
（二十日） 
　　北京電英文北京日報載稱政府爲防荒起見議設榖倉及平糶局蓋因商會促請政府從速設法挽救大局以免貧民因饑釀亂也（二十日）以上德文報 
[特約路透電]  
　　倫敦電中國財政情形略較沉靜聞中國銀行可無須外人銀行之助力（十八日） 
　　倫敦電銀巿星期報告銀巿尙佳惟價値漲落頗不一定購銀鑄幣者仍多但共過於求因除尋常來源外印度商場亦有銀出售也墨西哥不禁金銀出口但金銀輸出者須按値繳百分之十之出口稅中國財政困難更無銀貨出口之望 
（十八日） 
[東方通社信電（日本人組織）]  
　　南京電此次南京會議聞與會各代表之意向於平和解決之希望皆無異議唯就其方法商議而巳至退位或留任似尙未成問題云（二十日） 
　　東京電據北京内報段祺瑞有倣馮國璋之法亦於北京開同一會議之意其目的爲與馮氏勢力對抗以作决定袁氏之退位如何之機關（二十日） 
　　北京電禁止兌現之後政府財政之命脉反致窮逼叚國務卿取消該命令之意見與梁士詒之維持交通銀行意見究難一致爲此恐不能免衝突（二十日） 
　　東京電據各方面情報及北京之内報皆以停止兌換不外袁氏欲誘列國之干涉俾於其間尋出活路故出此惡辣之手段已由前後之關係漸漸摘發其可信之事實因此對袁政府須益加警戒云（二十日） 
　　東京電援助中國交通兩銀行停止兌換一事若如上海爲地方的援助與中國政府之財政尙無關係則財團公使團之意見日本政府亦甚贊同至北京政府期望之一般的援助似已中止若使其議再爲公使團之問題日本政府將反對之（二十日） 
　　北京電陜西獨立軍司令陳樹藩現與陸將軍交涉陸將軍部下之捕虜交還事件陳樹藩提出之條件爲軍費二百萬元並在陜西所有之軍器彈藥全行交與獨立軍等（二十日） 
　　濟南電山東在野之有志者因慮山東革命黨瀰蔓糜爛地方特出開始運動調停昨與周村民軍代表會見協議關於媾和事件並將與靳將軍代表開正式之談判 
（二十日） 
　　北京電大藏省當局說明關於對華金融機關諮詢之件曰中日滿洲兩銀行案昔以調查不能十分之故以延期之意爲貴族院所擱此次預交調查會諮詢調查期無不十分之非難俾三十八議會完全得其協讚故有此準備也至政友會之反對資本兩分之可否一節特設諮詢之條項以長期借貸之目的發行債劵係取聚集資金之法（電文不明）資本兩分則避與旣設銀行之衝突中日銀行專做借欵滿洲銀行則以不動産押欵爲主如此分立信可便利云云（二十日） 
　　東京電中國北部民軍之有力者劉大同氏近將出發山東第二軍其部下之準備已完成云（二十日） 
　　東京電中美借欵一事此間接到内報謂彼之三百萬元借欵似未正式調印假令成立爲防南方之激烈反對必於契約中故設不得挪爲行政費用等條項敷衍局面（二十日） 
　　東京電日本郵船會社之宫崎丸船在法蘭西北岸都巴附近爲德國潛航艇襲擊幸獲無事逃遁郵船會社本社已接此電報矣（二十日） 
　　東京電今日都下各新聞均痛陳其美　橫死且評論孫文派之打擊對於此點之批評一致（二十日） 
　　濟南電北京政府爲防山東之亂有急派北軍一旅來濟之風說當地官民之對此舉均表反對（二十日） 
[戰電（英人路透電）]  
　　巴黎電今日下午公報云末斯河東兩軍發　互轟法飛機隊仍在凡爾登北面攻擊以大口徑之炸彈擲擊各要所德飛機攻擊者未釀重要損失德步軍偵察隊在瓦斯河與愛恩河間進攻爲法軍擊敗今晚公報云愛恩河北面之法軍擊散進攻洛佛龍南面戰壕之敵兵枝隊末斯河左岸之敵軍猛轟後於下午五時以大隊進攻亞伏柯爾叢林及三○四山爲法軍砲隊所止大受損失全境砲隊甚爲活動末斯河右岸有間斷之砲火（十八日） 
　　倫敦電公報紀埃及戰事云澳軍與紐絲綸之軍進攻巴宇特敵軍不敵而逃英軍追擊之但以天氣炎熱沙地難行而止是役獲駝三十六頭軍火若干且毁敵營（十八日） 
　　彼得格勒電俄軍近在斯凡台湖境所獲之勝利乃在加布洛夫加南面得手所致除侵逼伊魯克斯四周之德軍外且以波尼維巨鐵路爲其目的物俄軍如續獲勝利則德軍將被逼棄其秋冬所力守之地點而退（十八日） 
　　倫敦電海格將軍報稱昨有天空戰爭十三次有敵機一架直注而下想係翻落下午數軍猛轟後佔據英軍所守維米山脊之地雷陷穴一處昨夜敵哨隊圖衝擊維爾桀附近防營一所受挫而退今日無要事可報 
（十八日） 
　　亞姆斯特丹電官場云德國辯稱德潛艇曾向英戰艦放一魚雷未曾擊中閱十日此雷浮起致將荷蘭商船土邦第亞號轟沉但荷蘭政府將續與德國交涉指明魚雷藥性不散不能浮起並聲明當時目覩魚雷來攻者確有兩人（十九日） 
　　倫敦電英漁船一艘爲德潛艇擊沉船中人未及出險致死一人傷二人（十八日） 
　　瑞典京城電德國大商船三艘在波羅的海爲俄潛艇擊沉事前曾予以警告德人失蹤者四名受輕傷者四名有一船長被俘（十八日） 
　　倫敦電法商船密拉號（三○五○噸）被沉 
（十八日） 
　　倫敦電路透電社探悉協約國與希臘巳美　解决裝運比軍之問題比軍將由海道裝往薩洛尼加（十九日） 
　　巴黎電協約國已擔保亞倫島戰後不建砲台（十九日） 
　　倫敦電外交大臣葛雷今日在下議院宣稱郝華特爵士通告政府謂羅馬敎皇並未與人商及媾和問題僅曾致文德政府勸其停止潛艇戰爭（十八日） 
　　巴黎電財政總長里波氏提出臨時經費案擬加烟酒酒精等稅估計此項所加之稅可得英金三十六兆鎊首相白乃安氏演說謂吾輩正在分决勝負之時全賴政府與國 
會互相信任始可制敵衆聞此言大爲稱讚故下院展緩彈劾政府之辯論（十九日） 
　　倫敦電張伯倫氏今日在下院預標戰後帝國商業新政策之旨趣旣非完全保護政策又非自由貿易主義但是一種縱不完善亦可發展帝國商業之辦法張伯倫言及財政議案謂英國財力極偉非德國可比製造家犧牲一切以期注重戰事生活應爲政府所注意英人輸財助戰政府當使重要之實業繼續存在並使英國戰前所未有而與英國有存亡關係之實業維持不絶又謂英國代表之參與經濟大會者不可爲經濟上嚴酷思想所束縳（十八日） 
　　倫敦電軍役議案二讀已在上院通過 
（十八日） 
 
 
 

Page 3

 
 
　　倫敦電聞愛士葵將於二十三日請國會票决英金三百兆鎊戰費（十八日） 
　　倫敦電比國陸軍部諭令留英比人年在三十五歲以下者一律赴比軍營投效（十八日） 
　　倫敦電每日郵報杜白林訪員稱愛士葵决計廢除愛爾蘭現有之治法擬組織愛爾蘭行政廳於杜白林對於英國下院負責任但無立法或增稅之權餘情俟首相回倫敦後再爲討論至於實行自治議案内所規定之自治辦法一節未曾籌及大約倫敦討論爲時甚短如衆贊成則此新計畫將立即實行 
（十九日） 
　　倫敦電愛爾蘭亂事調查會今日第一次開會會長哈定巨氏稱愛爾蘭官場以何法獲取關於亂事之消息旣得報告後採用何種辦法此爲本會所欲調查之事前愛爾蘭副總督納森氏首先發言謂愛爾蘭國民義男隊共十八萬人其中贊助亂事者不過一萬一千人彼等恐强迫軍役案將施行於愛爾蘭乃加入新芬黨杜白林一處謀變之義勇隊共約三千人當時愛爾蘭政府决定愛爾蘭義勇隊不應成一軍事機關故卽設法不許其獲取軍機至於仇英之愛爾蘭人與德國如何聯合一節向無切實之證據直至起事前三日始知之政府檢得通告一紙内有德國擬於五月前由海陸天空三方面同時進攻以獲勝利愛爾蘭義勇隊當凖備接應等語政府探悉德國擬派潛艇暗運軍火入境故即飭軍警嚴密稽查又聞杜白林枹台將被攻擊之說乃特别防備並施行嚴厲辦法如拘捕黨魁等事當鎗聲初起之際政府正討論其他治亂之策政府所以不解散義勇隊者恐激其怒致與亂黨聯合也政府始以警察之力足以彈壓暴動警士二千五百人挾機關槍三架無時不在凖備中而却拉一處又有警士二千五百人詎亂事大作警士之力竟不敷用此爲事前所未料及者執械者憑照未曾實行乃因爲合法之作用而執械人數甚多之故禁止不合法集議之令未曾實行亦未禁止操練非不欲行實因政治起見不敢行耳亂黨爲奪取砲台之試驗及訓練婦女爲救傷看護婦之舉動政府未嘗不知特不便干預蓋一干預即將引起流血之禍也政府以爲聽其自然任其消滅庶可免大局之糜爛納森氏言止此調查會宣告展會納森氏又謂杜白林曾發見槍彈及德國白砲數尊（十八日） 
　　倫敦電愛士葵已回倫敦（十九日） 
要聞一 
[兩粤聯軍出發之凖備]  
　　北伐布置粤事解决後岑西林爲兩粤聯軍都總司令龍都督爲粤軍都總司令陸都督爲桂軍都總司令均預備出征茲聞陸督日前以出師在即遄返武鳴稍爲料理現以各事佈置就緒業已督師出發所有都督任務槪委陳軍長坐鎭邕南暫行代理並調陸團長裕光升代第一師長防守桂林以備後援又駐紥河淸陸軍二團一營係前陳都督炯明舊部取消獨立後歸太永寬統帶自太永寬升任統領交副官尹驥代理因全營官長兵士皆籍隸湖南曾受尹氏敎育感情尤洽自滇黔舉義全營士兵早欲舉尹氏爲司令首先響應以時機未至不果近聞廣西陸都督决計征湘尹營長率衆投効願充前敵蒙陸都督委爲廣西北伐第三十一支隊長業經開赴潯梧 
　　軍事條例軍政府以北伐軍事計劃亟宜嚴守秘密不容稍涉疎漏現已規定軍事秘密條例犯者當以軍法從事探其大要如下）一（戰時軍隊編制駐紥地及出發時期（二）戰時後方勤務之計劃（三）整旗計劃及凖備（四）要塞地域内之兵備及關於防禦之營造物（五）關於戰鬭進行之狀况（六）戰時軍械軍需之運輸及存儲地點（七）關於軍事之外交事件尙在交涉中者（八）關於軍隊中異常之變動（九）關於分合及征調軍隊之計劃（十）關於軍械之添置及缺乏（十一）軍官軍佐關於軍事之任免或調遣未經宣佈者 
　　内部預備李宗泰組織軍醫團一節現聞李接兩廣都司令部電促前往已於本月十二號行抵肇慶當經都司令覓地撥欵開辦軍醫團刻正部署一切擬先行召集軍醫二百員看護等千餘名將籌備最完善之野戰衛生機關近日各軍醫并普通西醫生及曾充過看護醫兵者陸續集中肇城投團効力又聞都司令岑西林現擬向美國工廠購運堅固飛機數架爲攻取北京之凖備所有交涉手續聞皆委託譚根前往辦理又星期六晚有岑都司令舊部徐某胡某乃日本留學生由港搭大明輪船西餐樓前往肇慶謁見岑都司令聞係有要事欲與其磋商 
　　改編民軍各路民軍首領陳炯明朱執信等僉以都司令取締民軍辦法甚苛頗難就範查民軍隊伍皆以駁壳槍爲最多卽村田士乃打大𠲵鎗等類亦復不少其有以上鎗枝者應如何改� 
編辦法並未見有明文昨特擬具意見書聯派代表赴肇請示核酌岑都司令如何批答尙未詳知並聞最近新會又有幾次惡戰民軍方面謂濟軍統領吳良召從兵殃民繼與民軍衝突遂起戰事濟軍方面之報告於龍督者則　民軍將領黃定中奉岑都司令到會改編民軍致起爭鬭龍氏即本此電肇詢問岑都司令於十號復電其文云靑電駭悉敝處并未派有黃定中其人前往新會改編軍隊煊未便直接指揮尊處營縣仍請由尊處電知新會當事按律拿辦凡於尊處治機有關斷無不商辦之理何况改編軍隊如此大事以後遇有以煊名義在治下經營何事而尊處先事未得煊知會者請不必電詢即行懲辦煊叩云云即此以觀民濟兩軍之未盡融洽與改編民軍之諸多周折均可槪見一斑矣 
　　贛商請兵粤省獨立瞬已月餘而内部究未盡布置妥協故出師贛閩之舉亦尙遲遲其行茲者旅粤贛商昨已致函香港報界公會請爲宣布其文云啓者贛省李純自廣東宣布獨立即調北軍萬餘密布贛南大庾等縣嚴拒粤邊今北軍所駐紀律全無騷擾百出姦婦强押時有所聞而檢查郵件盤詰行旅禁報入口種種舉動非常嚴厲贛南何辜受此摧殘商等亦國民一份子素明順逆詎袁氏妄想天開窺竊神器而李氏毫不量力圖抗義師刻正整頓軍馬指日人攻南雄爲粤省咽喉未駐一兵一卒商等家居贛南飽受蹂躪而旅商雄郡又在垂危若非調兵痛剿貽害無窮素仰貴公會爲民代表迫將苦衷略訴一三懇登各報俾粤省軍政諸公知邊陲存亡在此旦夕庶幾督師入贛掃蕩妖氛以蘇民困實爲德便此請著安江西贛南大庾信豐十三縣旅粤商人嚴庾峯鄺成福等鞠躬上訴 
　　李氏謝詞南寗各界歡迎李烈鈞各節曾詳昨報茲聞李去邕時有函致謝其文云西江流域爲南崑崙山系中沃野之地海風播揚人才傑出都督陸公以天南一柱之雄姿力持正氣宣布獨立人心翕然諸父老丹心浩氣炳若日星烈鈞低徊羡慕爲日旣久今乘茲嘉會親過貴邦聞同仇之聲歡騰野益歎仰不置征帆甫卸即蒙諸父老開會歡迎并辱示嘉詞獎勗逾格藐茲薄德曷任悚惶昔諸葛武侯有言漢賊不兩立今茲師出長江雖不敢必袁氏之必獲就戮亦惟有竭股肱之力繼之以忠貞以副國人期望以謝我諸父老之盛情而已感衆志之成城益勉力以報命刻復鼓輪東下匆肅數言敬謝高誼廻瞻雲宇不盡區區李烈鈞 
　　歡迎桂軍港報云陸蘭淸已由三水上梧州於十一號下午六點鐘時在河灘地方（附近人和筏左右）操演軍士隊伍　爲齊整聞陸蘭淸此次上梧州係歡迎李烈鈞南下緣李烈鈞前數日曾拍電到梧州商會言日間將帶兵南下須經過三水地方請預先通報商民免致臨時驚恐等語又聞昨有三水城之巡城馬某甲由三水到港者述稱李烈鈞確已抵三水聞此次李氏帶來軍隊共有八千之多現經到三水者亦有四千餘所有廟堂會所衙署一律爲該軍住滿云 
[西報述濟南十五夜戰事]  
　　字林報十六日濟南通訊云昨夜商埠中鎗砲聲大作自十一時起至天明始止吾人皆從睡夢中驚醒凡住於商埠及南關之外人皆聞機關鎗聲及炸彈聲商埠某外人屋脊爲鎗彈擊中拾鎗彈而細察之顯爲毛瑟手鎗所發出者此種軍械乃魯省黨人所常用者也今晨出外詢問探悉昨夜大批黨人進攻將軍府但未得手聞黨人陣亡約五十名今日城門仍開營業照常聞靳將軍派兵五百往救周村約兩日即可行抵該處查黨人由學生派之少年軍官指揮每一枝隊輒携機關鎗一架足見黨人非絶無軍事訓練也 
[雲南快信]  
　　近日滇黔義軍因川將軍陳宦亦願加入護國軍共同擁護共和請求延長停戰一月故無特别戰况發生茲將關於軍事消息彙錄於后 
　　日昨龍濟光張鳴岐又有電致唐劉陸云諸公擁護共和義聲震溢寰宇粤雖不敏願步後塵從此風雨同舟休戚相共輔車唇齒誓澈始終尊處軍事進行如何尙乞隨時相聞勿却敎示臨電盼禱云云 
蒙自來信云頃接粤督電致蒙自何道尹電文略云粤省於四月六日宣布獨立現與桂省聯合和平解决并組織護國軍籌備進行方針旣定則趨向應歸一致况在桑梓之邦尙可不稍融意見望卽飭少誠與滇軍疏通和平解决互相聯絡共維治安爲要并盼電復濟光 
　　何道尹國鈞復電略云尊處屢次來電經均照轉并加函勸導昨復派臨裝箇石紳商多人前往珂里接洽殊少誠弟兄終不見信仍招匪聚盜再欲一逞其復函中竟有背城一戰之語至黃成柏等尤爲不識大體鈞致函勸導并派員與其接洽均置之不理日昨復竄至臨安西南莊各村寨肆意滋擾被害人民不知凡幾街談巷議咸歸咎台端名譽之損無過此者前曾屢電詳告意實欲與挽救現查鈞府其出征各軍官均念桑梓無不可以和平解决惟少誠及黃成柏等前招各匪所持鎗械現須應繳以免他虞繳械以後該等一切生命絶無危險尊府財産及珂里治安鈞并承認力爲保護如恐盜賊爲患鈞認酌派軍隊暫行駐紥以資保衛如何盼速電復並須飭知少誠尅日繳械爲要國鈞宥云云 
　　唐都督電致龍司令怡庭云江電悉昆玉表示贊同極深欽佩顧瞻大局固知非協同一致不足以資維持尤非早日解决不足以謀自固執事明達望與陸梁諸公切商辦理不甚企幸貴昆仲素重桑梓爲心令姪所爲諒非本意但臨箇旣被蹂躪邱彌復憂創痍現黃成柏朱朝恩輩尙肆意妄爲迤南一帶幾無寗土奸盜豪猾均標尊府徽幟繼堯始終以地方爲重仍主剿撫兼施而滇中父老子弟切齒痛心貴昆玉雖眷念故鄉亦恐無辭以自解現臨安阿迷附近死灰復燃實逼處此不能不予以痛懲惟人民何辜徒遭殃及操戈同室智者不爲幸執事有以敎之 
　　大舟驛蔡總司令電達唐都督略云陳二庵電接京電段芝貴去奉張作霖代許世英去閩李厚基代廣東都督係岑春煊龍濟光充軍長段芝老總理内閣兼長陸軍王揖唐内務孫寳琦財政曹汝霖交通張國淦敎育章宗祥司法劉冠雄海軍陸徴祥外交金邦平農商所可怪者閩奉及内閣事均係本人通電並無明令以弟判斷袁已乘機而去俟得確報再達等語合轉聞鐲叩云按以上諸事我國人固早已知之不過陳二庵竟能以此事電蔡總司令其去袁歸滇之心自已早决矣 
　　日昨通海來信云昨據探報有匪百餘人在距通二十里之上街路持鎗出沒派團前往該匪竟拒捕互戰五小時斃二名傷數名奪鎗三支搜獲布票一方載匪名李保鴻蓋僞印文曰雲南濟武軍混成旅長之印下蓋私章陳聯芳印餘匪逃竄追里許突來匪約八九十人接應團少不敢深入隨函駐防各軍隊嚴防以免竄擾 
　　昨有八團上尉宋伯約由威　報告都督以叙瀘失散軍械匿藏昭邊久則徒滋匪用急當招撫一成勁旅二獲利器三靖地方四足戰備擬在鎭雄一帶招撫宿士造練新軍懇乞都督撥帑等語已准核辦 
　　李軍長到蓮發出中國銀行紙幣二萬元責成地方掉換龍元補助軍餉經軍長出示宣布釐稅鹽課均可通用惟因巿面狹小不能擴充而鹽釐等局間有留難者日昨該處縣知事林君來電懇求軍府飭知鹽局釐局一律通用 
[貴州快信]  
　　貴州都督府以全省按年應支軍政各費照組織大綱第六條之規定應由軍府召集財政會議議决後發交該廳按照支付所有五年分貴州軍政各費預算已於三月九日開會議决除一月分各機關經費多已請領勿庸列入本預算案内將來另作結束仍歸入本年决算外自五年二月起至十二月止總共預定四百三十一萬九千八百十元内計經常費一百一十萬零二千八百九十三元以後各機關請領時應由財政廳切實審查 
　　貴州自舉義後舉辦團務非常認眞故進步極速内中以貴陽縣第四區團務局賈綏之陳馨齋更爲認眞現因預防匪患操練鄉兵特於本月三號召集各鄉團甲率領鄉兵到局會操旗幟鮮明器械整齊共約三千餘人於午前九時開操後又巡行各村巿直至午後三時始散 
　　貴州劉都督以現當軍務倥偬之際尤恐各屬匪徒乘虚擾亂乃飭令各縣知事速行舉練鄉兵以保閭閻 
　　貴州紳商於日前就黔創設征兵撫恤會應需經費除由各發起人擔任籌措外不敷尙鉅日昨參議處乃召集全省紳界會議籌商征兵撫恤籌費辦法議决四種認捐甲戶每月認捐黔幣一元乙戶每月認捐五角丙戶每月認捐二角丁戶每月認捐一角有欲多捐者聽便以戰事解决日爲止 
[南京快信]  
　　昨日（十九）馮將軍又召各省代表齊集軍署預商正式會議事宜至午後七時始散旋得續函謂據確息十九日軍署之集議即係正式會議惟關防極嚴未得詳情究竟如何容探續報聞倪嗣冲日前曾秘密入京一次 
　　此次大會蔣雁行祇能列席旁聽 
　　馮將軍電駁國家銀行停止兌現之院令昨得復電准按照當地情形通融辦理 
　　馮將軍發出之東電八條現聞已修正删易數條列入此次大會議案 
　　馮將軍與段内閣提携一語報紙相傳甚久其實馮頗不滿意於此次之新内閣茲覔得其日前致國務院密電一道略云新内閣成立以來旣無立法監督機關一切政策之設施似難洽民意不唯於責任内閣之效力上無所表彰且徒貽南軍謂爲敷衍之口實設使一旦南軍國會先我召集從此南北對立不啻自行分裂國步前途眞有不堪設想者也云云 
　　軍民合治中央昨致電馮將軍徴求同意 
　　長江巡閱使參謀長惲毓昌近與張勳意見頗不融洽聞已請假赴滬 
　　倪嗣冲日昨接乃弟毓棻來電云已率所部離湘不日可抵鄂 
　　馮將軍所部之禁衛軍駐北京之第四團日内即開㧞來寗駐防 
　　財廳因本月軍餉發放期近昨特派委多員分赴各征收機關提欵 
　　外交團要求派員來寗參觀各省代表大會聞馮將軍已電中央婉拒 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京内閣與南方政府]  
　　軍權與財政茲據軍界某要人云段芝泉内閣此次出山原擬將中央一切軍權統歸内閣轄制以昭劃一詎料履任以來已逾兩旬而模範軍拱衛軍及全國警察權均未劃歸内閣將來時局緊迫之時當如何分定責任殊屬一大問題特於日昨（十七）封呈袁公密要說帖一件聞段氏對於政府未交此三項軍權極不滿意若上此說帖仍無效力聞卽將决意辭職又財政總長孫寶琦此次被任財部揆席原非出於本意實迫於强制不得已始就斯席日前國務院下令停止中交紙幣兌現之舉聞並未與孫總長協商卽行確定孫君甚形怏怏遂斷然决定辭職段國務卿擬使許世英君入閣繼其後任前日特由天津招許來京商議斯事許君與段内閣雖屬同鄉且有親莩關係然而許以爲前居福建曾主張獨立反抗中央現今礙難入閣又深知財政部内幕黑暗異常終無整理之望故當時即極力拒而不受昨日復回天津矣許旣不允其後遂議定梁士詒任之聞已大致商妥矣 
　　議案與通電南軍新政府成立後中央政局業受種種影響中央對付之策雖有一紙之駁斥恐難發生效力十六日項城特交國務院要片一件其中開列者共計四事一南軍新政府旣已成立此後關於和議前途應取如何之方針一政治方面所受之影響宜作如何之維持一對外之邦交應取如何之態度一國會召集牽受影響之處應作如何之辦法飭令從速討論相當方法並聞南軍政府首領唐繼堯岑春煊梁啓超蔡鍔等十六人昨又電袁政府及各省將軍巡按使略謂袁某不退總統職位斷無停戰展期之可言况袁氏組織官僚内閣曾一再電促解散而迄今仍未實施足徴袁氏無和議之誠心刻已决定南北和議之成否視袁氏之退位爲唯一宗旨前提各項條件均應緩議等語 
[山東陜西之獨立消息]  
　　靳雲鵬九日通電英文京報云山東將軍靳雲鵬氏昨有一電致統率辦事處其文略云此間佳日通電係因某國人再三迫我獨立我以元首業允退位已無獨立理由拒之彼復稱獨立者乃自治之謂中或政府無力保護山東應即獨立歸他人保護等語以此揣之蓋迫我脫離中國非獨脫離中央也故通電有脫離全國云云謹電覆陳伏祈賜察原按語云人必自侮然後人侮之當局强行帝政激成内爭數月以來各省已糜爛不堪當局尙復不從根本解决速行退讓俾早收拾時局致令外人乘機干涉吾人尤深痛憤也若再糜爛日多大局更危當須自任其責今日之事當局惟有從速退讓用以收拾時局否則視耽耽而欲逐逐者不僅在一山東嗚呼當局宜速猛醒又十七日天津日報云據某處消息初八日山東革軍首領居正率其部下親往訪靳將軍迫其表明態度謂倘仍持噯昧態度即率部下進攻靳氏左右支吾未曾確答然第五師長張樹元慫恿靳氏謂現時大勢已去寗可崛起宣布獨立而巡按使蔡儒楷拱手旁觀靳心大爲動搖山東獨立似與馮國璋張勳等態度大有關係若馮張表同情於北方派必甚困難然近傳馮氏非長與叚倪張等互相一致仍執趨避主義其態度極曖昧於山東獨立無大障碍云　　陳樹藩攻入西安十七日天津日報載北京電云陳樹藩反抗陜西將軍陸建章昨已宣布獨立並將攻擊西安現陳率其部下行抵距西安五里之地方西安巿民要求陸將軍從速開城人心甚爲動搖又云北京政府因陜西不穏深恐波及山西故派前山西巡按使陳鈺急赴該省又同日新支那報云昨據西安消息距該處三十英里之三原鎭守使陳樹藩率其部下宣布獨立初八日已到距西安數英里之地陜西將軍陸建章派其子陸承武旅長往討承武被捕現陸將軍有不得已將西安交與獨立軍之勢否則西安不免化爲兵燹之場又十八日順天時報云據國務院傳出消息陜北鎭守使陳樹藩自宣言獨立以後即率軍傳檄毅然决定與陸建章之軍隊交戰因而陸氏大恐當時遂將其部下全軍及軍械子彈等項全數讓歸於陳束手投降矣並據政府中傳聞日前九日中央接到該鎭守使宣告獨立與中央斷絶關係之通電後密議對待之政策三日之久始有辦法曾發電令任命陳爲陜西帮辦軍務迄未接到覆電昨因接到密報因全省獨立陸建章被拘之耗因又議再公布明令特任陳樹藩督理該省軍務有即日發表之說 
[外交界之停兌影響]  
　　英文京報云自中交兩銀行停止兌現後各處巿面日漸動搖並聞經外人管理之各機關已不收受該兩銀行紙幣茲得確實消息各省海關確已不肯收用蓋海關所收欵項須存各國銀行而各國銀行早已拒用中交兩行紙幣故也又聞代收鹽欵之五國銀行日昨因此事曾開會議經議决後通告中政府謂以後一切鹽欵收入須用各國銀行承認之貨幣否則不受但所謂各國銀行承認之貨幣中交兩行紙幣不在其列然則政府對於鹽欵收入之事又增一困難矣 
　　另一消息云上海各外國銀行團已議决援助中國銀行上海分行之兌現付現擬由外國銀行團貸與現銀二百萬元由上海領事團要請駐京公使團同意昨日已由英國公使朱爾典君通告各國公使徴求意見京中外交界之意見多以爲此事非獨救濟上海分行維持巿場且於各國商業上之利益頗有關係惟此次事件非由普通營業關係亦未由經濟界之原因其原因全在於政治且政府突然以一紙命令停止全國金融機關兌現付現關於其善後策必不可不愼重思慮如救濟上海則漢口南京天津亦將發生同樣問題其結果　更有援助中央之必要且其原因旣發生於政治必須由政治上解决徒爲一部之救濟恐難收功况現今亂象日熾尙未覩和平之曙光對此問題尤不能不格外愼重是以各國公使均未表示可否大約非得本國政府訓令不易實行也 
[京商會亦知不兌現痛苦]  
　　停兌令實行後各省羣起反對北京早處於孤立無援閉塞不通之境地當局近來頗有欲行設法取消之意京總商會知此趨勢昨已具禀國務院財政部農商部警廳提督京兆署其文略云竊京師自奉國務院中交兩銀行暫不兌現命令後卽經警察廳步軍統領衙門京兆尹飭令總商會招集衆商開特别維持會議當經列憲蒞會開導衆商公同議决先從維持小商小民入手兌現以一元爲斷多設銅元兌換所俾下等商民生路不絶業蒙允准次第照辦在案惟此等辦法僅係苟且補苴並非聽其自然况大商富戶財政旣不流通下等商民自無從仰沾餘潤循此以往必有困不能支之日所謂維持現狀可暫不可久者此其一至於大商雖云尙可支持而其中亦有亟須顧慮者京師洋貨一行購於洋商之貨居多欵目亦鉅以不兌現鈔票與之斷不收受必須政府與各國交涉俾其一律維持金融從權辦理則大宗鈔票始可流通 
否則必至引動外人詰責官商兩受其禍而大商首先失敗此不但不能持久亟當尅日設法者又其一我華普銷中外之貨茶爲大宗現在收茶之時若無可大可小順手之貨幣僅恃不兌現之紙幣茶商何以應付此更刻不容緩當尅日設法者又其一若夫居於衆商之中爲官商士民軍警各界日日不能離者確爲雜糧米麫行該行以運糧轉餉爲業京師向無儲蓄每日恃外糧運入爲生活今春風多雨少麥苗不茂禾苗不全農家之隱憂正急其運糧赴巿求售者爲時方耕作開銷耕夫工資也若槪以不兌現鈔票與之無大宗銅元以濟其窮則必不適於用至轉運來京之糧米商率皆來自外省不能行現欵僅與以不兌現之紙幣不能向農戶收糧何能轉運來京即使苦口勸喻而此次觖望而去從此裹足不來我京師必至告饑而擾攘譁潰恐在意中尤必須亟籌萬全之策另謀特别辦法不能與他項行商同日而語若執一而論不能通德類情至禍患逼於眉睫首善之地同爲饑民則殆矣且政府命令之行以普及爲要領乃風聞懍遵而不兌現者僅在京師外省各縣未能一律遵行是明受閉塞隱受損失者惟京師一隅恐困阨日甚縱無罷巿之心而無利可求漸即枯涸必有閉歇踵相接之一日總商會爲衆商滙萃之地均世爲商業之人統今昔之所經察理勢之所向不兌現辦法斷斷乎可暫而不可久人皆知之爲不易之定理卽外洋雖有此種辦法亦斷不能久而不變純乎蹈虚者也請祈以不兌現之法暫濟眉急亟籌萬全之策以保治安實爲我華朝野上下之至幸伏冀院長總長軍統總監尹憲鑒核施行謹禀 
[江蘇財政之獨立南京特約員]  
　　時局紛擾已久北京與各省所受之財政困苦不堪言狀江蘇浙江北京素稱爲報解踴躍者蘇專欵四百萬年初尙擬加增爲一千萬浙專欵爲五百萬去年皆掃數解淸浙江獨立每月即絀四十萬江蘇雖未宣布獨立而馮將軍下令禁止解欵凡一切徴收機關所有欵項槪存本省金庫聽候撥用最近維持南京中交兩行之基金五十萬即出於此 
　　江蘇政事槪循舊軌與北京僅有通訊之誼財政方面對於北京則爲獨立的狀態全省收入狀况較之平日自然短絀最苦者近日凡征收局所解欵槪用上海交通鈔票無處兌現極爲困難馮齊對此禁兌令連發元電删電痛切駁覆有此項辦法有萬死而無一生有萬害而無一利等語 
　　財政部以蘇省今年協欵未能照解文電星馳催促甚力財廳以將軍之令不能遵照財部乃派遣參事賈志毅僉事孟鐸來蘇催提孟鐸專查特殊機關如　酒公　局沙田局官産處等守提解欵賈志毅專與財廳接洽菸酒公賣局本係直　烟酒事務署不受省吏干涉嗣因將地方烟酒捐稅歸併後與省財政即有關係聞該局擬與二千元以爲面子尙須請示方可照辦沙田局成績不良孟已至蘇催查官産處所收産價前後不足四十萬元已解二三十萬餘爲本處及各分局經費此次催欵聞只解四千元外間所傳二三百萬者想係財政部員之希望耳 
[江蘇地方維持會詢問各縣現狀]  
　　江蘇地方維持會致各縣敎育會商會農會曁代表函云敬啓者前由發起人具函通告並附上本會簡章等件度早邀鑒現在各縣推舉代表者陸續來函已有二十餘處一俟得有多數再議開會進行惟是本會以聯絡各縣維持治安爲宗旨必先周知各地方現在情形方可資以研究比者時局未定來軫方遒或受軍事上之影響或感金融界之恐慌以及陰雨淹旬蠶麥兼損農情商業交困可知各縣雖所處地域不同而所遇之艱危當無少異貴會執事關懷桑梓聞見確眞擬請將一月以來一邑中實在狀况詳細調查函知本會以便共同商榷稍謀補救昨武進商會交到調查報告一通用特照印附覧藉可參證一一統祈惠賜敎言不勝企禱江蘇地方維持會啓五月十九日 
[調查武進地方自澄事起後大略情形]  
　　武進受兵禍之處爲大寗豐東豐北三鄉是處爲江陰入常之孔道有小茅山子藥庫在地勢險要凡過兵之處鄉董必備酒肉及筵席爲犒軍之需其費則由鄉民派捐所到之兵皆無輜重被褥鍋灶等一一皆借用統由鄉董辦差軍隊所到先後不一而到一次即辦差一次至代雇舟車軍隊亦發價惟不能無賠累鄉民之無端飲彈而死者有河口鎭米店主須晉榮一人挪家村鄒姓十五歲之女一人鄉間富戶被强索者據探詢所得河口鎭姚九如家索去百餘元鄒家村劉亮寅家索去七八十元餘未探悉該處焦溪本爲大鎭商店林立自軍隊來往十餘日間一律閉巿日間尙有每家一二人守門入夜反鎖店門另宿他　幸祗有軍隊反無盜賊三鄉往年富産蠶桑今以被難流離蠶花委棄十分之七刻雖兵事已平該三　董事因無從挽回而風聲所布武道全境誤謂大難將至往柱將蠶花棄之河中　董等極力勸阻亦無效縣知事聞知曾出示晚　伹亦無甚影響往年武邑産絲約在三四百萬之間本年廠絲價昻養戶愈多而經此挫折其損失總在百萬元以外 
　　當軍事擾攘之際城中一夕數驚陰曆三月十六日軍人紛紛向當與質去被舖一被索至一二十元人民愈形驚慌十七日寗軍到一營始鎭定然富戶已紛紛往滬巿面立見蕭索大街西滬里爲巿場所集店夥束手坐櫃無交易刻事定已半月尙未活動前月月杪電燈公司收月費以無現欵皆拖欠電話每月每戶僅兩元半亦欠十成之三惟銅錫器店有交易爲鄉人來城辦嫁妝大抵每人必辦脚爐一鏡箱一以爲不日將被亂故草草辦婚嫁至今尙然據銅錫業藎言目下雖有此小小交易然每年冬間例有大宗嫁裝今年無此希望矣 
　　巿面以錢莊爲營業之總樞紐武進錢莊辛亥年前貨出之欵總額在六百萬兩以上本年調查全巿不足二百五十萬兩自籌安會發生以來綿延最久故鋭減如此至軍事起後其所受影響一各舖無欵上莊即有零星亦自收藏留周轉之餘地二各舖旣久欠莊欵不償即有滙劃亦自行設法不由錢莊出入三各存戶以巿面不穏紛紛提現有此數因江河日下無可收拾向來巿面緊急分釐必漲至七錢以外今反跌落至六錢九分餘蓋無欵放出故分釐反無增漲也今證以火車轉運銀行所得之運費本年陰曆正二三月與上年同時比較不足五分之一其蕭索可知矣 
　　當典亦爲營業之大宗武邑城鄉十五家向來春間爲上架極旺之時一年營業全賴春間最旺者每家每日除探贖外秘上五六百元今則至多以二百元爲限少者日數十元而莊欵之息在一分二釐以上有併無欵應酬每日開門一二小時者年終結賬虧耗可想而鄉民質物向可得一元者今祗得二三角其農田所需之資本自然減少矣 
　　紗布兩項武邑出入最鉅紗牌不一最通行者爲水月牌茲將水月牌紗與上年列表比較 
年分月分價値銷數 
乙卯二月一二一元五○○九八九件 
乙卯三月一三六元五○○八九三件 
丙辰二月一三八元五○○六五五件 
丙辰三月一二九元五○○四二七件 
　　白布之中名目繁多茲以扣布之價與上年列表比較 
年分月分價値銷數 
乙卯二月三二元○○○三五八九五○疋 
乙卯三月三○元五○○三三九九五○疋 
丙辰二月三四元○○○二七二一五○疋 
丙辰三月三三元○○○二四五六五○疋 
　　觀以上比較其蕭條可見大抵受金融與大局影響故敗壞至此其他如南北貨業紙業綢緞業色布業等向以批發爲大宗者以大局危險到處皆然放出之賬如遇變故即難收回如澄江戰事以後向來做此生意者店賬即無從收取故已放者絶無把握未放者相戒停止至各業所欠外欵無從歸償卽敷衍門面之欵亦難籌措而存貨不消以久　而生損壞此等損失各業皆然祇聞愁嘆之聲無從計數也 
　　武邑織布廠自晉裕廠發起以後陸續增加城内五家城外三家粗細布織共一千一百部左右澄事猝發以城内外交通不便大半停工貧苦婦女藉此爲生者生機將絶現雖陸續開工而銀根奇緊存貨山積緣各廠之布向消安徽及江北一帶刻外埠無人辦貨恐不久皆將停閉廠家旣難維持女工尤爲可憫至外埠工廠或停夜班或日夜全行停止日有所聞至鄉間輟業工人回鄉者到處皆是故目下無論城鄉皆頓覺游民增多此尤地方之隱憂也 
　　以上情形僅掣大略皆顧然易見者我國商人向無統計又爲收稅之官吏所困每每不敢以眞情相告或以創巨痛深之餘一發露恐於牌面或有動搖故調查至爲困難然即如所述已有岌岌不可終日之勢大局之相持正急人人心中以爲正大難將至之時生機已絶呼籲無門 
　　貴會以維持爲主旨可否將地方情形調查彙集陳諸當道俾得稍顧人民痛苦速定解决之方人民實受無窮之賜武進縣商會謹具 
[吳門軍事之活動]  
　　各軍隊均將趕操南京會議八項辦法已將開始討論惟馮將軍恐議定辦法後獨立省分不允承認難免兵革相見以故蘇省亟亟擴充軍隊新編混成旅兩旅（其官兵實數在三萬五千名左右）追加軍費每月至一千萬元即用以爲保護省防昨又下一緊急命令於駐蘇第二師七十六團禁衛軍安武軍等各令尅日將所屬士兵趕速訓練不必從基本敎授逕令演野外實習指令將歷來預定之術科實施表卽日實力施行俟習熟後詳請軍署派員視察二師第六團係在覓渡橋南首之寳帶橋大營房操場演習禁衛軍暫在北寺塔之敎場内七十六團在上津橋四十六標之操場安武軍在虎邱一帶操練至城内外梭巡勤務均由憲兵營警察各區隊並商團之各支部擔負稽查之責 
　　測量隊到蘇繪圖日來馮上將急切於軍事上設施先行派兵扼守各要道以昭愼密又以軍隊駐紥貴在地勢之得宜以便彼此聯絡急則可以呼應靈通戰時又能進退各得其利然欲圖周詳妥穩允宜先看地勢規定防禦線接濟隊後應兵大本營屯糧處等均須　盤籌劃庶可以操勝算故特飭派江蘇省之測量隊分至省外各道縣測繪詳細明晣之軍事地圖俾得按圖索驥一目了然蘇常道屬係派寗湘鐵路第一隊測量隊員前往太湖虞山福山等處險要地方繪測正確地圖作爲軍事上駐紥兵隊之張本該隊業於十九號上午一時到蘇暫由趙道尹招待在署即日實行出張限期甚爲短促因馮將軍立待察看後急於派兵本省各要道區域也 
　　禁衛軍續開來蘇禁衛軍原係馮氏之本軍（馮氏兼爲禁衛軍軍長）猶張之定武倪之安武姜之毅軍也該軍分駐蘇州之第四團兩營前日忽下命令調還南京擔負省防故該軍在蘇擔任之城門警衛監獄看守軍械子彈局庫等保護責任均經蘇軍警分别接替預備開還金陵惟因朱使晉省故暫且留守數日詎知調還之命甫下而留蘇之令繼至其原由因本省施設軍務計劃初在活動之時而預防决裂時之爲黨人圖謀也聞各要道縣尙須一律添加兵額槪不減去原有　力又查知四團二營之缺額甚多特於昨（十九）日上午經該軍師長王廷楨飭將在甯垣招募之新軍編組四排（一連一排）計士兵實數共一百六十名委派排長四員隊官一員（卽新軍内之連長）率隊由寗乘專車來蘇到團部後經劉夢　團長諭第二營營長孫仲堯編列營内餘多者撥移第一營抵補懸缺現在該軍已有一千二百餘名（上月未補之先初時僅六百七十餘名嗣後兩次招募均補充第一營故現今之新兵專令補入二營内）至該軍是否仍駐蘇照常服務須靜候寗垣會議竣事規劃後再行飭知 
　　軍需品將發來蘇軍人之命脉實任槍械與子彈之充足蘇州獅子口之軍裝局白塔寺十里亭兩處之子彈庫前於王局長錦文接差時將各種快槍七千餘支子彈數百萬顆雇船百餘只解送甯局（此項槍支子彈極新式異常靈便即係初次光復時張勳所帶江防營繳存者）現存者爲數甚微且均不甚新式茲因本省軍事　施設戒備開始活動王局長恐將來新兵領槍無應有 
 
 
 

Page 7

 
 
　戎機昨特詳報南京總局局長孔慶棠酌撥最新式步馬手槍三種與普通者各發其半其數多少應信總局核奪聞已允准大約不日即可到蘇也 
[蕪湖破獲黨人機關詳誌]  
　　自粤浙相繼宜告獨立後蕪湖水警第三署隊長鄧倫得因運動獨立爲定武軍捕獲鎗斃未幾謠言復熾大有風聲鶴唳之槪軍警因而戒備加嚴警廳偵探隊長田松齡稽查員陳春泉得探報　馬路十三道門第十號陳姓家有黨人暗設機關遂於五月八日晨率同探警馳往拿獲黨人劉述貞一名帶隊訊問定武安武兩軍聞警齊至田隊長將劉述貞拿獲帶隊後因無確鑿證據頗費躊躇後在劉之行李中抄出委任狀兩紙一係皖南護國軍軍統委任劉述貞爲工程營營長一係委任趙岐山爲護國軍第一團第二營營長田得委任狀即將劉述貞解送警廳經劉兆麟廳長隨禀祝善甫道尹即於是日午後又將劉押送道尹署審訊據劉供稱直隸保定人年二十五歲前在大蕪鮑鎭守使電話隊充當哨官自帝制發生凡我四萬萬同胞異常憤恨此次來蕪實係運動軍隊圖謀獨立侃侃而談聞者動容劉述貞在道尹供出三署甲乙兩巡士密與同謀祝道尹當飭劉廳長將二警交案訊究又供聯絡二次革命時退伍軍人五百名定於前月起事着王正斌以炸彈轟毁電燈公司後舉火爲號乘時蠭起劉則爲臨時總指揮適値大通事敗故暫隱忍而待云云視道尹得供隨飭探警查悉王正斌已聞風逃往當塗采石鄉鎭乃跟蹝至該地方緝獲解蕪其趙岐山一名現在南京被拘於陸軍執法處乃備文遣田隊長赴寗關提回蕪歸案辦理一面由祝道尹劉廳長分電倪巡按使請示昨得覆電飭從嚴懲辦並聞近日先後拿獲六七人不日皆須鎗斃云 
[蕪湖快信]  
　　定武軍第六路帮統兼營務處吳桂生由大通公畢於十八日乘陞豐輪來蕪 
　　淮泗道尹黃家傑又由蚌埠偕同安武軍副官吳國浩乘平鏡差輪拖帶民船數隻内載夏季軍帽及帳蓬等件於十七日午刻抵蕪黃道尹曾登岸晤謁蕪湖道尹祝善甫是晚開輪赴省 
　　安武軍第六路第二營全隊早經由省開蕪前日該路第一營帮帶劉金聲偕同第三哨哨長郭國棟第四哨哨長黃盛璠率領兵士兩哨抵蕪後卽搬入南岸前道尹公署居住蕪湖對江下游九十里之和縣地方有黨人圖謀運動縣署衛隊擬於十三日獨立適是日大雨基事未成當經該縣知事裴景宋得報先後拿獲多人内有鄭某一名已於前日鎗斃 
　　皖省今春雨水過多榖雨間天氣又寒故皖江南北兩岸内地所出新茶色澤不佳收成亦較去歲稍遜將來茶價恐有增無減也 
[奉天知事潛逃之交涉]  
　　挾欵潛逃之盤山縣知事沈明善在日警署中自認爲南軍黨人不允引渡而跟蹝偵察沈知事之警務長常倫（直隷雙陽縣人）同車到皇姑屯時並未令沈下車迨到南滿車站因沈下車常即上前阻止當時帶有警兵二人令警迫沈上車致被日警署一併拘去今已數日沈已無引渡之希望而常等三人亦未交回探其原因日警署與日領事館均稱警長帶同警兵在車站内行使警權違犯鐵道行政權昨今兩日（十一十二）已將常某等三人訊明供詞作爲證據並擬提出條件爲嚴重之交涉能允所求始能將常某等釋回現經馬特派員承張將軍意旨連日赴日總領事館磋議結果如何尙未詳悉聞沈在日警署呈出南軍委任狀查驗並有往來書信又稱伊史兄沈子才充廣東軍署參謀曾匯欵到奉令其赴南云 
[皖省軍政近聞]  
　　倪兼使自交卸督理安徽軍務後以安武軍總司令部亟應組織成立以便指揮昨日已將將軍行署改爲安武軍總司令部並於該部設立參謀軍需副官三處其參謀處長仍委李玉麟軍需處長已委陳旨章副官處長已委王普充任 
　　倪兼使前令將省公署遷移蚌埠所有公署各科人員均已据擋一切候倪使來電即得啓程昨聞蚌埠行轅來電謂倪使在甯會議省公署移蚌一節尙須候令施行云 
　　自倪兼使移節蚌埠後所有中央及各省來往要電均由彼處收發以故電報事宜異常繁冗昨已將省公署電報生領班李振聲調往蚌埠行轅襄理電務 
[蘇州鄉民賽會之肇禍]  
　　滸關區某鄉上水廟佘村廟等處日前發起迎神賽會該鎭第一警察分所長林元鎭因近日各處地方不靖恐有匪徒附和滋事特諭該圖地保設法阻止乃該二處鄉民並不遵諭仍行迎賽迨迎過滸關鎭巿閧動衆人觀看事後林元鎭所長即將不遵命令之該　地保趙男大解送吳縣知事署請辦乃該處一帶鄉民等惑於迷信以佘村上水二廟賽會之後其餘湖山等五廟亦應相繼迎賽否則神必降災故湖山等會已經定期迎賽林所長得悉神賽會恐有匪徒附和滋生事端自應嚴行禁止各圖董經造等均以俗例難禁爲辭林所長遂諭候請縣長核示而各圖董等置之不理至五月十九號湖山會遂迎賽矣 
　　該會中有檯閣小轎高蹺并扮演各種戲劇拜香臂香臂　等項由鄉迎賽至閶門及山塘一帶閧動城鄉各處紅男綠女聯袂往觀頗形擁擠下午四時經過閶門外下津橋四十六標營盤場時觀者愈衆故憲兵營各軍並警察均派人四面彈壓有日本人三原（該日人前在城内養育巷開蛋餅店兼理髮店今已閉歇遷至馬路泰源里專以磨擦剪髮機及剃刀爲業）站在土埂上觀看該土埂係操場四周圍之土崗約有二尺餘高月某兵士向該日人勸告以此土埂不甚堅固不能站人該日人不聽致相爭執某兵士拖其下埂該日人不服以致兩相爭毆不知如何該日人竟跌倒在地大聲喊呌旋經憲兵警察等到來勸解該日人聲稱已經受傷當即送至馬路回春醫院診治（聞醫院中人云該日人震傷腦部）鎭守使署（朱鎭使已赴寗）得悉即派某副官至該處調查起衅情形一面派人至回春醫院慰問該日人受傷情形復候核奪 
地方通信 
[無錫]  
　　商巿近况無錫各種商業巿面自滇事發生即受景響及上月澄錫兩軍交綏各業停滯澄城收復商貨交易甫得流通而又受中交銀行停止兌現之風潮巿面大遭打擊一般銀行錢莊受抵堆存棧中之米糧各貨其數不下百萬元一經到期無不推延非但不能歸本即子金亦收不到可見銀根之緊急矣現　白米錫斛每石賤至六元五角小麥因廠家不進自五元鬆至四元六角機器麵粉每包二元二角跌至二元一角三分麩皮每百斤前値二元今售一元七角上年冬間之囤積麩皮者無不大虧其本洋紗每箱亦跌數元綢布兩項價目未減而鮮有購戶金巿本隨滬巿爲轉移自先令日漲前竟由每兩五十五元回至五十元今又漸復原狀現在各商家盼望春繭上巿商業或有起色伹時局如斯不知能免再有變端否 
[鎭江]  
　　警士檢查行旅鎭江商埠警察局章兼局長因車站爲旅客往來要道迭經省飭嚴爲檢查昨特派遣巡士八名一律着新嚴飾至該處帮同各稽查員將旅客行李包裹逐件認眞檢查以防夾帶危險物品 
　　警察改換服裝鎭江商埠警察新設七八兩區添募巡警六十名又各區添募十名均無服裝而各區原有服裝亦復破爛者多不適於用故由章局長於前月派員赴申訂購警服五百套昨已運送到局轉發各區給領矣 
　　保衛團之得力鎭郡南鄉天王寺地方民人王有成以販布爲兼近年頗有餘蓄早爲匪人垂涎昨夜黃昏時其家突來盜匪多人明火執械　門行劫事爲附近二莊保衛團所覺立即開鎗兜拿盜匪膽怯奔逃王某深感該團長保護之德翌日特備盛筵數席親往叩謝 
[揚州]  
　　運使抵任接篆新委兩淮運使劉文揆接到任命後卽由徐乘津浦車抵甯旋卽來揚郡城各官長曁軍警機關排隊至河干迎迓劉君此來帶有定武軍一營預備改編衛隊抵揚之翌日（十七日）午刻即行接篆各界均往道賀 
[天津]  
　　聯合運勸會紀事天津各學校於前日下午一鑛在南開體操場開第十三次聯合運動大會是日男女來賓參觀者甚多其運動秩序一奏樂開會二二百二十碼終場三二百二十碼阻物終場四植竿躍高五半英里六四百四十碼競走七一百二十碼高阻物八躍高九擲鐵餅十擲鐵餅十一一英里十二躍高十三百碼終場十四半英里接力十五一英里接力賽畢由嚴範孫張伯苓王夢臣孫子文促子鳳等發獎以總分最優學校南開獎錦標一面（售品所贈）銀杯一隻（巡按使贈）總分次優學校新學書院奬錦標一面（本會贈）十大項最優南開王文達獎銀杯一隻（縣長贈）五大項最優南開張念㴿獎錦標一面（本會贈）五英里最優官中杜庭條獎錦標一面（本會贈）獎畢奏樂閉會 
雜評一 
[府令（步陶）]  
　　中交停兌爲第二號院令所發布昨日京電乃言將以府令取消之是蓋新内閣成立以來所可注意之一端也 
　　停兌事早爲各省所反對取消之誠是也然院令所施行者何不逕以院令取消謂院議未通過也豈府令即可迫院議所不欲而强行耶謂院令難反覆也豈假手府令即可謂院令始終執行如一耶行一令而全國騷然羣來責問是新内閣對於人民已無若何信用可言行一令而進不能迫各省以必行退不能坦然自認錯誤早圖改變而必朝三暮四另以他項名義之命令借爲　旋是新内阁對於自身之職任亦無若何自信之能力矣鳴呼人旣不信任已又無能力所謂完全擔負責任之内閣固如是耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[八誌中交兩銀行之强弱]  
　　擔認借欵之覆電外交部交通銀行總管理處隴海鐵路施督辦覆上海總商會電已於五月二十號接到照錄如下總商會銑電可照辦惟維持巿面之責交通亦同任之已照會各使如商借二百萬兩之欵分交中交兩行協同辦理政府可以擔認等因巧電另借七十萬兩專濟交通滬行亦經照請英使聲明政府擔認轉飭麥加利照辦特復希接洽外交部皓愼接滬商會銑巧兩電滬行鈔票重荷商會維持至深感纫業經籲請外交部即日致函領袖公使希轉致商會并達謝忱總效總商會鑒銑巧兩電敬悉卓見所擬辦　佩甚近日賤軀抱病未克親與當軸諸公接洽惟閔已與駐京使團磋議一俟定局即當電聞先此告慰藉釋遠　肇曾皓印 
　　經收關稅之藉口江海關所收稅餉抵償庚子賠欵曩由源通豐裕兩銀號逐日經收前淸末葉因源通豐裕相繼虧倒始由政府議定撥歸大淸銀行（即現改之中國銀行）經收每月解交滙豐等行歸還償欵自入民國以來仍繼續進行相安無異茲聞外交團以此次國務院令停止中國銀行兌現提存搖動巿面喪失財政信用雖經官商設法維持照常營業惟政府出此下策已足見其財政艱困難保不將前項關稅挪移他用馴致償欵無著　擬將經牧關稅一事要求中政府改歸他行經理現正籌商一切云 
　　北巿商會之會議上海總商會因軍巡兩署特派委員徐調元李兆闌來滬會議維持交通紙幣辦法特由該會訂期昨日下午二時開會到者有南北巿商會總協理周道尹楊交涉員海關施監督上海縣沈知事中交兩行長護軍使署委員及省委與錢業董事嚴漁三商業各領袖等四十餘人會議良久始散 
[十誌殖邊銀行之風潮]  
　　本埠殖邊銀行派員赴各處分行提欵預備十日期滿兌換紙敝曾誌前報茲悉該銀行連日接到派往各處分行各員來電共已籌有的欵六十餘萬元惟因銀行風潮各處滙兌一時未能靈通故滙到欵項尙僅及半昨日復分電各處催欵聞來電均以趕即設法挹注爲詞并由出發各處提欵之行員來電　告商辦情形大約停兌十日期滿即可照常兌換不致有失信用也茲將來電照錄如下　　赴奉天行員戴吉堦來電效電　達此間正與岳行長協議除原撥五萬元外再於日内措集四萬五千元滙滬請電京行即日電奉催解俾免延誤增籌 
　　赴北京行員鍾中枚來電措欵事現與項協理熟商俟開董事會取决後即就近在津雙方協定條件欵以二十五萬元爲限　日可望成議特先電聞枚　 
　　赴哈爾濱行員　衡毓來電效日曾將哈匯滬欵五萬元電知諒經接洽茲金行長正與哈商會協商就糧行挪撥現欵五萬元共足十萬之數匯　接濟餘函詳毓號 
[金陵輪船被焚續誌]  
　　太古公司長江輪船金陵號於陰曆十八日上午三時駛至江陰江口失火被焚已略誌昨報昨日招商局之江華日淸之大利丸抵滬載來金陵船搭客三百餘人並該輪買辦張傳倫及公票局之查票員孫蓉齋等據云是晚一時由鎭江起椗時甚爲安逸二點五十五分鐘進江陰口忽聞前艙巨聲炸烈即見濃烟直起火勢熊熊其時各搭客均已安寢由夢中驚醒一時哭喊求救秩序大亂該船主立開太平龍頭及救火藥水灌澆無如勢已燎原無濟於事乃急放杉板四只俾人逃命柰船小人多復遭傾覆約溺斃四五十人繼經駛至沙灘各人始得拖泥帶水逃至岸上約三百餘人其時天尙未明各人赤脚科頭身穿單薄衫褲其情極爲可憐而該輪之火已燒至二三層樓全船焚燒紅光滿天至天明未息該處慈善家見各難人可憫立即分發棉襖褲及草鞋數百套迨江華大利兩輪至澄始搭該兩輪來滬惟該輪賬房高某與掛得麥司（水手之稱）二名茶房五名均已溺斃高之尸身昨已撈獲官艙房艙之男女搭客尙有未曾逃出者非死於火即溺於水一時確數尙難調查至該輪所裝之貨計桐油二千餘桶黃豆綠豆芝蔴及秈米七千餘包荳餅一萬數千片聞均保有水險該公司刻正在彼打撈屍身撲滅餘火辦理善後諸事聞起炎原因實由長江積賊挾恨縱火所致按此情形當係鎭江上下客貨時施其毒計致釀此禍此說果確該賊誠罪不勝誅矣　 
　　又聞金陵輪船專駛長江係於西曆一千九百零八年下水機件艙位極爲堅固寬綽爲該公司長江船中首屈一指此次失事地點係在江陰下游數十里南通轄境之羅季港該公司得信後即派陳姓司事帶同小工數十名駕坐太號拖駁馳往失事處查明辦理 
[陳其美被害三誌]  
　　民黨巨子陳其美突遭暗殺已兩誌前報茲由該黨傳出消息謂此次陳之被害因缺乏經濟以致兆禍查現處嫌疑地位之李海秋爲黨中有用人物平時陳其美深爲倚重是以籌欵一事歸李海秋擔任近有李之友人王姓介紹許谷蘭（又名蘭石）與李會面許稱可將某公司股本向洋商抵押黨中深信不疑而許谷蘭迭欲與陳一見屢經李海秋阻止未允引領入内此次因許谷蘭堅稱借欵業已商妥祇須陳君親手簽字即可取銀等語故由李告陳訂定十八號午後接見届時許即乘坐汽車而至迨至會見即肇是禍刻經孫中山查知某公司係屬虚揑顯見蓄心圖害且　主謀之陳某現尙脫逃至李海秋不能察破許欲蘭之詐遽行引見實屬疏　决非同謀尙可深信故已於昨日分派黨員四出偵查在逃各人之匿迹地點以便報告房飭探緝辦云 
　　陳其美被害之後陳之同志即於次日（十九號）下午至法界善鐘路某號洋房集議陳之身後事宜共到四十餘人陳戚楊某及前滬軍都督府參謀長蓄郛代表陳氏家屬蒞會致謝至陳之靈柩有人倡議以陳之被害與宋漁父無異擬將陳柩葬入寳山路宋之塋地或謂宋塋係由政府頒發官幣所經營陳因反對現政府而死未免違其初志意見不一尙未决議 
　　昨日法總巡向已獲之許谷蘭等詢知尙有與是案有關之吳國華寓居公共租界山東路三百三十七號門牌同安旅館内即飭西探目阿而屬西與華探報請福州路公共總巡捕房派華探尤阿根與一百五十二號西探栛往同安旅館内將吳拿獲搜出藥灰一包帶入總巡捕房經捕頭略詰數語即交法包探帶回歸案訊辦又詢知另有一人現匿九畝地某弄中昨亦飭派探捕協同巡警往查未獲即回捕房禀復 
　　法租界訪員報告前滬軍都督陳其美及丁人傑於十八號下午五時在法新租界蕯坡賽路十四號門牌機關部内被人鎗擊殞命已兩誌前報茲悉擊斃之人並非丁人傑實係王介凡現正由捕房飭探查明是否兇手王之屍身昨日尙在輔元堂驗屍所内無人到來收殮丁人傑祇左手被擊受傷自往醫院醫治尙無大碍至陳其美之屍身車回白爾部路新民里十一號住宅後其妻某氏及祖華祖龢兩子一年四歲一衹兩週由原籍接電來申擇於昨日下午四時成殮再行擇期出殯法捕房飭派華捕及安南捕各一名在門外保護如有吊奠之人須將名片交於該捕持入門内允許後言准入内至捕房拘獲之許谷蘭因係白來尼蒙馬浪路三十九號門牌鴻豐煤礦公司内之人故飭探捕仍在該公司看守昨日又由包探拘獲宿振芳一名解入捕房石總巡諭令管押聽候錄供核辦現悉捕房陸續拘獲與此案有關者五人及跡涉嫌疑者兩人共計已有七名云 
　　昨日大陸報字林報紀載此案情形與昨日本報所載某西人方面之言大要相同惟稍詳盡茲將兩報之文譯錄于下 
　　大陸報云是案佈置甚爲周密與謀者尙不止六七人行刺諸人先集於公共租界某日人宅内聞共有十六人之多蓋會商與陳其美有關之礦務問題也彼等自　爲陳之代表會談片刻謂事宜與陳面商故即向湖北路某汽車先由數人乘之往蕯坡賽路十四號餘數人則分乘馬車續往該日人亦同行蕯坡賽路十四號乃黨人機關在一小弄第二家日人名山田者居之計屋兩幢屋前有花園外有高牆且設鐵門旣至乃囑汽車夫候於尙賢堂門前以五人執手鎗伏於薩坡賽路俾行刺者被　時出而接應餘則分佈各要點另以四人入仙未遭留難　　現　此　人者　　　　　　　　者四人旣過花園入餐室環案而坐陳自他室入亦坐案前卽命日本下女敬茶於是互談鑛務後陳謂彼於某某數端不能了然座中一人即曰余等之圖留於汽車余往取示自能了然是人乃出室儆戒門外狙伏之人使知屋内即將行事須臾復入曰余誤矣圖未在車於是復周旋數語談論旣終興辭而别陳起立送之而坐於陳側之一人即㧞手鎗擊陳連發三響皆中其首陳即倒地日本下女耳際被創大約爲的鎗觸傷室中無他彈痕跡兇手見事成即奪門而出兇手逃時門外諸人驚而開鎗擊其同伴致又擊死一人傷數人死者爲誰尙未證明衆旣逃至門外乃登汽車促速開車汽車夫初聞鎗聲心知有異於是下車故閉其機關繼復登車作開車勢而機不能動因告車上諸人曰機損矣衆聞其言急下車逃且棄手鎗二枚於車中有一枚僅餘兩彈其機關已損故第四彈不能發出殺陳者必此鎗也霞飛路値差之某西捕曾拘獲在路飛奔之人一搜其室藏有鎗彈七十粒與暗殺所用者同式尙爲案中之要犯也昨日民黨領袖如李平書鈕鐵生居正居正等皆往陳宅吊唁咸痛哭失聲聞陳爲江蘇革命黨之主任負運動本省獨立之責陳之遺任將由居正繼之 
　　字林報云昨日（十九日）法租界會審公廨各員曾至蕯坡賽路十四號星内勘驗一過據寓主某日人稱彼於案情所知甚少當時彼在樓上聞樓下鎗聲突出兇手出室時曾向開鎗逃出門外彼回至室内取手鎗下樓則兇手已逃入街中矣捕房至昨日下午共拘獲與此案有關之人四名聞内有一人曾供認一切據南滿鐵路公司聲稱寓蕯坡賽路十四號之日人已於正月間辭職今與公司毫無關係 
[省立學校待欵孔亟]  
　　江蘇省敎育會致齊巡按使電云迭據省立各校長報告經常費僅數校領至四月餘均兩月未放挪墊俱窮請轉　惶急情形我公維持敎育夙有表示乞迅予撥放俾免渙散鵠盼賜覆江蘇省敎育會皓 
[浦東昨夜大火]  
　　昨夜浦東方面於七點餘鐘發生火災聞係陸家嘴祥生廠隔壁禮和棉花棧失愼故其火光在英界浦灘中央之對面至一名餘鐘本報付印時隔岸觀之猶紅光燭天火勢由南向北其損失當已不少 
　　又據該員報告昨晚九下鐘公共租界之火鐘亂鳴旋分九下探悉係浦東禮和牛皮棧與花衣棧失愼發時紅光燭天各界救火會各西人均驅汽車洋龍在浦灘一帶瞭望不能過江往救而返惟江海新關之救火小火輪開往灌救無如火勢甚猛杯水車薪無濟於事直燃至一句鐘尙未熄至如何起火焚燬若士　俟明日探登 
[講演蒙氏敎具紀要]  
　　江蘇省敎育會於本月二十日延請美國巴士第夫人講演蒙鐵梭利氏敎育法已豫誌前報昨届開會之期午後三時許巴夫人偕同某某女士三人携其子女二人又蒙氏敎具全副到會親自分部陳列四時十五分開會副會長黃炎培君首致歡迎辭嗣即夫人演說由張叔良君譯述國語先述蒙氏之歷史又發明此種敎育法之原因次將敎具逐件說明其功用並一一使其子女二人演習以佐說明未講創製此種敎具之意見又謂陽歷九月間擬設一幼稚團招生三十五人每人收費十五元注意幼稚敎育之人可往參觀聽者極有興味巴夫人講畢後黃君致感謝之詞並請胡彬夏女士演說詳述蒙氏訓練法之精義略謂研究蒙氏敎育法宜重精神不在形式要　其宗旨之所在蒙氏之敎具純從尋常日用之知識上着想中間刺取蒙氏之聞見以爲引證於是宣告散會時已過六名半鐘矣是日到會者男女賓約二百餘人尙有幼稚敎育研究會討論事宜由發起之鍾黃二女士招集到會之人另行開會因散會已遲容另記綠 
[關於保護米船之覆函]  
　　上海縣知事沈寳日君昨復南商會函云接准貴會函開米商常熟錫金南帮蜆帮各公所函請轉詳上將軍巡按使飭派兵士砲船常川駐巡一案並附原禀前來查此安於本月十四日奉上將軍巡按使會電以據貴會文電請派砲船保護飭緝等情已電水警二廳飛派砲船護運嚴緝並准嘉定縣以此案咨准水警二廳復稱業經派船將百餘號米船護送到滬並於寒日在章家涇地方跴獲搶米案犯二名同時起出糙米二石黃豆一袋破衣服十三件刻下正在研訊已將破獲情形電達軍巡兩憲等語函復前來准函前因除錄原禀　詳外相應函復即希查照 
[周道君辭職誌聞]  
　　頃得官場消息滬海道尹周金箴君因外交分組權限未明辦理殊多掣肘聞已提出辭職書電呈外交部請即另派賢員接替未知能邀准否 
[海甯路又出盜案]  
　　前晚八時許有盜匪五人突至美租界海寗路一千九百九十七八號門牌爲保險　客之顧玉林家賺開大門入内各出手鎗恐嚇刦去値洋二百六十元之金珠飾物事後由顧報告滙司捕房立飭通班中西包探往拿未獲即向事主詢明該盜等年貌服式回禀捕頭轉禀麥總巡通飭各捕房中西探捕一體留心偵緝 
[事主指拿强盜]  
　　匪徒周連根近在浙江鎭海地方糾黨持械搶刦居民范淸裕家値洋四百元之衣物分贓逃匿滬北公共租界茲范有事來滬於前日在途與周遇見鳴捕帮同扭入老閘捕房經捕頭詢明諭周收押昨晨解送公共公廨請究據范投訴周之同黨阿才已由該處警廳緝獲且曾供出周逃匿上海等語中西官判周還押候函致鎭海警廳將阿才供詞送廨證明展緩兩禮拜再行訊核 
 
 
 

Page 11

 
 
[續獲揑名嚇詐之同黨]  
　　同寓四馬路大觀樓番菜館後面級陞客棧内之陳忠直鈕克明用護國軍名義書寫湯明出面之恐嚇信囑令茶房韓蘭生持至福建路六百六十六號門牌廣泰烟膏店向店主金達三商借洋五千元否則以激烈手段對付等語金卽持函報告老閘捕房派探沈阿岳與一號西探目前往將陳鈕二人連同茶房韓蘭生一併拘解公共公廨經中西官訊供判韓交一百元人洋並保陳鈕押候補提人證再核在案前日午後又經沈探續獲陳等同黨周雲龍時定恆二人於昨日併解公廨請究先由中西包探投訴將被告各人緝獲情形當經王襄讞會同德領宓君向各被告略訊一過以案關嚇詐判韓仍交人洋並保陳等四人還押聽候查明於下禮拜六再訊 
[誑騙烟士之控訴]  
　　靖遠街四十八號門牌粤人簡福控住居武昌路七十五號門牌之同鄉人梁狄以代銷烟土爲由騙去値洋一萬八千三百五十元之大小土和四十只昨由捕房將被告傳至公共公廨請究原告延禮明律師上堂譯訴案情請追訊之梁亦延魯定格律師到堂代辯並聲請交保中西官以爲數過鉅未便交保判梁押候訊核 
[兄終弟及之特派員]  
　　發行印花烟土特派員一席自蔡乃煌槍斃後仍由其弟元灝接充惟廣東獨立後因粤民反對現已不能行銷蘇贛兩省亦因時局不定急謀維持茲將京電曁蔡元灝一函錄後 
　　北京來電本埠各機關昨接北京内務財政稅務處電開查蘇贛兩省貼有標記印藥前經禁烟特派員訂有人合同准其行銷在案頃據上海蔡特派員諫電稱近日謠言四起恐有誤會致受影響請予竭力維持等語查標記印藥訂有辦法除分電蘇贛兩省將軍巡按使外應卽分飭所屬仍照合同辦法力予維持以免糾葛特電部處皓印 
　　蔡元灝函繼任蔡特派員致楊護軍使函云案查印花印土經前特派員奉准政认訂定合同辦法行銷在案近自粤省獨立家兄遇害此項標記已有阻滯而蘇贛兩省近復謠言四起恐有誤會致碍遠行除電請部處咨請兩省軍巡各長官飭屬維持外查上海爲行銷之處相應函　貴使查照飭屬維持以免誤會　 
[辯論會之興趣]  
　　寰球中國學生會日　於昨晨開辯論會校長楊德鈞君宣布問題爲舌與筆之能力比較分正反兩面互相辦駁正面吳其坤陸冠章姚世凱王天祥謂凡人未能用筆以前必以舌傳達思想舌爲肇之基礎古人著書今人撰報亦必先訪周其事實而　筆之於書故舌之力實較筆爲優勝反而秦德崔文成朱　琪陳慈龍謂筆能力可傳數百世能達千萬敎師授徒家族　信非筆不能故筆之力較　於舌可目覩也後請徐紉蓀林禹川董東蘇沈久之史文欽諸君避席詳判乃推徐君紉蓀登壇發表兩而理由皆充足惟以演說之態度及措語次序較之則正面之優處更多應以正面爲勝合座鼓掌即行散會 
[商業夜校之戶内運動]  
　　四川路中國靑年會商業半夜學堂於德智體三育莫不注重現以體育尙未實地試驗故特於前晚（十九號）開戶内第一次運動會各生成績頗優來賓鼓掌如雷計百碼賽跑姜維良第一林槱第二跳高沈祖章第一匙蛋跑周效山第一跳闊奚儲芬第一囊足跑陳保忠第一三足跑林槱尤文魁勝輸流賽跑張明袁伯卿馮瑞生勝個人分數以林槱爲最優運動畢由該堂校長卓　詩敎務長李墨西兩君給發獎品至十句　散會聞該學以戶内會場狹窄不能遍招來賓下期擬就北四川路該會新操　開會運動云 
[冬漕尙未結束]  
　　民國五年分上海縣上忙照章應由縣公署擇期開征無如去歲冬漕延宕至今尙未結束業由縣知事沈君詳細調查皆被四鄉各圖地保拖欠或督催不力之故被欠之數總核尙有萬餘金事關國稅未便再事拖延乃於前日諭飭各催征吏將虧欠最鉅之各地保先行報告以便提案追繳 
[誘拐女子之刑期]  
　　趙小山誘拐女子金阿四同乘新濟船偕逃爲救濟會偵探拘送地方審檢廳訊辦在案昨午由趙刑庭長會同檢察官樓君開庭提訊金阿四供年十七歲住在九畝地母親金顧氏向來帮傭女子在家爲人洗衣苦度趙小山雖與認識素不來往此次騙我到汕頭地方開設烟紙店因此信以爲眞與之偕行先到八仙橋伊之友人處住了一天次日乘新濟船啓行致遭拘案但我母尚未知悉現在女子已知趙非好意希圖將我價賣求恩究辦質之趙供南京人爲薙髮匠與該女向不認識此次由胡邦福張老三等設計將該女拐出托小民送上輪船被獲是實金阿四堅稱被趙所誘樓君當庭起訴趙小山和誘罪已經成立實犯三百四十九條刑律請爲公判問官會商之下判趙處四等有期徒刑監禁二年六個月金阿四還押候傳伊母來杂具領 
[小工失妻之追究]  
　　向在製造局内充當小工之江北人宋阿三於今年正二月間與秦宋氏之女完姻後因十六日氏忽私逃即向妻母追問旋悉秦氏本在南巿王利川丸藥店爲傭逃出後仍躱在王之房客楊李氏鄧陸氏處當偕其姊顧宋氏投報一分駐所指爲串誘並將所捲衣服九件寄存在内等情即派巡警傳同兩氏詰問據稱二月間宋搶親成婚之後秦氏仍在王家往來衣服亦寄在彼處等語旣至王利川店内取出衣服九件洋布一塊秦氏則不知下落宋仍指定被該兩氏串誘由劉警佐飭送警廳司法科訊核 
[女子遇見仇人]  
　　安微人胡月林鎭江人周三於去年夏間在滬串拐鄉間女子王阿秀王阿巧二人先至大連灣繼往長春將二女價賣阿巧已被販往哈爾濱阿秀乘間逃出訴由該處電報局内之蘇州人代報警署飭拿拐匪未獲阿秀暫留嗣由阿秀函訴總巡捕房華探目李星福轉請婦孺救濟會設法將阿秀帶滬現在北京路二百二十號門牌爲傭前日出外購物適周三乘坐黃包車經過被阿秀暼見鳴捕帮同將周扭入老閘捕房禀明前情並詢知胡月林匿居胡家宅復將胡拘入捕房一併收押昨晨解至公共公廨請究先由李探目投訴阿秀在長春通信故請救濟會設法將伊帶滬然阿巧已被周等賣往哈爾濱恐難提到繼由阿秀投訴被誘至輪船艙底關閉帶往大連灣初寓客棧後被帶至長春伊等均不見面據一老嫗云爾等已被價賣與我不許啼哭旋　阿巧賣往哈爾濱且在大連灣客棧内時周胡因我二人啼哭用籐條等物將我等痛責所有金環金戒亦被二人取去應請併究又據阿巧之兄王水泉投訴伊妹已許字與人擇於去冬迎娶因妹被拐現在涉訟訊之周三供唱文明戲與王阿秀等係同船相識不認串同拐賣質之胡月林供稱一向跟官現在來化丸輪船爲管艙與王阿有姘識不認串拐中兩官判被告押候查明於下禮拜六再訊 
[坍牆壓傷工人]  
　　上海縣公署自遷入新署後所遺舊原址已經工巡捐局勘築馬路直達葡萄弄一帶兩旁有碍民屋一律發給官價興工拆除昨日有各工匠在葡萄弄兩面拆卸民屋偶一不愼牆垣坍下各工匠避讓不及致將王毛毛等三四人壓傷工頭聞警趕來即將王等設法救出立送上海醫院等處求救 
[印捕窮追馬車]  
　　昨日午後三時有一馬車在新閘牯嶺路疾行撞倒通州人曹龍聰之人力車損壞輪葉等處人亦仆地經曹喊捕爲一百四十七號印捕窮追直至福州路河南路轉角始由八百七十八號華捕攔住拘解捕房着該馬夫陳抬子先繳洋三十元存案並着曹龍聰於禮拜一八時半將被損之車帶赴公堂候訊再核 
[馬夫被毆受傷]  
　　三馬路大舞台戲園内之何瑞林丁金生前日因將馬夫朱阿六兇毆受傷由捕一併拘入捕房飭將受傷人車送醫院醫治何保釋丁則收押昨解公共公廨經中西包探投訴前情中西官判被告各交五干元大洋並保候原告傷愈再行訊核 
[提訊虹口菜場之命案]  
　　屠桂生於前月十七號在虹口小菜場向楊杏生牛肉攤上因硬買鹹肉起衅遽取尖刀將楊猛戳數下傷及要害醫治無效身列由捕報請公共公廨中西官蒞驗並將屠拘押在案前日午後由捕傳同人證將屠解廨經關讞員會同美郭副領事升座提訊先由捕房刑事科代表牛門律師上堂譯明案情繼據西探目姚克禀明調查情形並將尖刀兩把及攝影肇事地點之照片三張呈案察核並據見證兪阿二投案訴明被告硬買鹹肉不遂口角遽將楊杏生用刀戳傷斃命訊之被告延律師到堂辯護中西官判屠還押候訂期復訊再核 
[警廳長干涉蓄髮]  
　　淞滬察廳長徐輔洲君昨日通飭所屬各區驚察署所云查得現届夏令天時漸炎所有各長官警察等之頭顱每有仿照某國之式稍蓄短髮於額頂之上及後腦等處自爲得意殊不雅觀現擬查照北洋陸罼體制槪宜光頂秃頭着即轉傳各該警察一體遵照如有蓄留短髮者宜速剪除以期一律光頭本廳當於今日（二十一）午刻特派衛生科員分别查看如有不遵故意違抗者查出後定予科罰等語各該署所奉飭後立即傳知各棚長警一律剪除 
[保護路旁樹木]  
　　製造局李總辦昨出六言示諭云照得龑龍華斜橋馬路兩旁樹木皆係本局所栽煞費經營之力夏日綠樹陰濃足避行人暑熱且能淸潔空氣尤與衛生有益凡屬附近居民自當保護珍惜乃屢被人砍伐實屬不愛公物刻已加派稽查沿路嚴密偵察合亟出示曉諭務各互相勉惕須知種植非易愼勿再行摧折倘有不肖匪徒仍敢覆蹈前轍一經拘獲到案定予從嚴懲罰勿謂言之不預後悔噬臍無及 
[會丈局歸併交涉署]  
　　上海會丈局向辦洋商租地灘地升科等事今春擴充範園遷至靜安寺路由王克誠爲局長現楊交涉員因節省經費起見擬將該局歸併於交涉署内兼委曾勉濟爲局長禀奉外交部巡按使核准昨已飭行交接日内即當實行 
[准給保護商標之告示]  
　　滬海道公署昨日牌示商人泰康祥記唐子祥云照得該商以案經註冊請求給示保護以防假冒商號影射商嫖等情據經批縣查復註冊屬實所請給示保護自應照准仰該商來署領示張貼可也 
[同鄉不應欺騙]  
　　陳正友近自江北來滬謀事日前在黃浦路遇見同鄉劉雲中劉以代荐生意爲由向陳騙去洋三元昨陳至閘北將劉尋獲扭控四區警署押候訊辦 
[呑沒鈔票之牽涉]  
　　虹口百老滙路瑞泰昌洋貨店學徒姚金寳因將店主囑令收取之鈔票洋五百二十五元呑沒謊報盜刧經該店主查悉報捕將姚拘解公共公廨訊押在案茲經該學徒供係劉洪鈞指使故昨由捕房將劉拘解公廨請究並由見證趙蘭寳上堂證明前情中西官判姚劉一併押候查明再訊 
[最先起訴之權利]  
　　許立忠許尙　蔣濟川等前延德爲理律師代表至法公堂控被沈泳興皮鞋店主沈瑞山虧欠貨欵等洋二千八百二十五元迨經飭傳沈已病故沈子金發亦已避匿故判將該店拍賣備抵現已賣去又有許同壽等各戶同控被沈虧欠洋銀請求附追又有潘明訓延蒲石律師聲稱沈瑞山前將該店生財什物及已成未成之皮革皮靴一切貨物抵於潘明訓計洋三萬元立有合同爲憑請將拍下之洋給潘具領德律師稱許等控告在先拍賣之欵應歸許等三人如數具領聶讞員商之法副領事德君判拍賣之洋先儘許等三戶具領如有餘多再儘潘明訓具領再有餘洋准給許同壽等各戶分派 
[限期交還本利]  
　　王仁泰前延愛倫律師代表至法公堂控金慰如於前淸光緒二十九年間將升科單向王抵借銀一千一百兩後金向王情商將升科單轉換道契另將田單一張暫抵俟轉出後再行掉換王信以爲眞將單交金取去後一味延宕至今置之不理核計本利共有四千餘兩請爲訊追當因飭傳不到改出提單於昨日提案金供在上海縣署爲册書前因下鄉收糧故未投案向王抵借後於下年間將坐落戈登路地皮三畝三分推抵於王已經轉出道契過割淸楚求察王稱戈登路之地另行出價向金購下不涉抵欵之事旣已過割何以在十餘年之内不將田單抵據取去請堂上明鑒聶讞員問田單是否汝之産業向王作抵金答稱實係己産向王作抵有之遂判人銀兩保限一月繳本利銀二千五百兩 
[調查債務人産業]  
　　徐寶全至法公堂控作頭陳忠庭虧欠木料價銀一千五百三十八兩判令交保限繳嗣因挺押不保判限十四天先繳五百兩陳仍分文不理昨又由原告投稱陳向有作場一所今將作場底貨售去將洋藏匿况陳原籍置有産業並非無力請求嚴追判陳還押論原告查明陳之産業坐落何處禀覆候核 
[不認索詐攫物]  
　　張郎林至法公堂控稱商人住居寶裕里向爲洋貨生意昨日在家吸烟忽有胡阿生闖入商人家中誣指私售洋烟索詐不遂即將烟具强行取去商人喊捕後由巡捕將伊拘獲請求訊辦胡供民人在寶裕里同慶公客棧爲茶房並無向張索洋强取烟具之事實被誣指求察判押候查明再核 
[押店當本無着]  
　　海寗路元大押店主翁蘭記收押陳炳謙失竊之銀器具一百二十九件被捕房查悉將翁傳至公共公廨訊供候核在案昨晨復訊原告延律師上堂代表請究訊之翁亦延律師到堂辯稱當時有人持此項銀器付質持有原告之子陳其浩卡片稱有急用付質不知竊贓中西官判姑寬免罰當本不追所有起案各贓交原告領回 
[粤妓串竊鈔票]  
　　虹口狄思威路一千四百二十九號門牌粤妓院妓女陳連桂王玉珍因串竊狎客某西人鈔票洋一百二十元被控捕房昨由包探將兩妓與鴇婦盧梁氏一併拘解公共公解經中西官研訊屬實判鴇妓各押女所四月示儆 
[搶物案辯論終結]  
　　婦人王徐氏被匪徐伯林搶刧金飾爲英捕房西包探追獲指交巡警押送地方檢察廳訊辦在案前日下午由審廳趙刑庭長與樓檢察官特開簡易庭提訊該氏投案供稱是日赴邑廟游玩行經維新照相館門前該匪徐伯林將我頭上金挖耳搶去當時氏回頭見徐手持原贓奔逃氏即大聲喊救幸由西包探追獲指交巡警惟原贓　經不見求究徐供鹽城人向爲小本生理有友人張德洪在邑廟設攤貿易虧欠小发錢一千餘文是日向之索取道經該處忽被誤拘到案樓君當庭起訴略謂徐伯林白盡刧物已據原告證明實犯三百六十七條第二欵之罪請爲公判趙君以該犯供詞狡展判氏還押候究昨日午後復由堵推事官會同劉檢察官將此案移入通常庭内再三駁詰徐俯首無詞惟求恩宥問官認爲辯論終結判氏退去徐還押聽候宣判 
[小工竊取紅礬]  
　　南巿十六舖寗紹碼頭火燬之第三四號棧房現有小工多人將　餘各貨連日翻掘以便拍賣茲有小工孫厚增私將扒出之紅磐一包約重數十斤擋至法租界或售被法捕房查獲因其衣　上有小工銅牌一塊將人喊送至第一區署由蘆警正間明屬實飭發犯事處示衆五天期滿後罰作苦工十天原喊存候失主認領 
[謝劵]  
　　明强靑年會定本月二十七號午後在北西川路懷恩堂内請人演說並演新劇及唱歌昨承　劵二紙書此誌謝 
雜評二 
[航業界之厄] [  宇]  
　　溯自歐戰啓釁以來交戰國之商輪毁於水雷潛艇者已不知凡幾綜其所失何止數千萬萬此誠航業界之大厄也若在中國之航業則並未入此旋渦宣可安然無事矣乃未及一月旣有新裕輪船之遇撞又有金陵輪船之被焚雖兩船肇禍之原因不同所受之損失亦輕重不等而其遭厄則一也鳴呼航業 
來函 
[中國靑年會來函]  
　　本會商業半夜學堂於上星期五晚八時特請周厚坤君演講新發明之打字機周君爲商務書館機器工程司说近年中發明製造中國打字機暫時已能打四千字雖未能完備而於日用之字已囊括無遺矣　晚演說津津有道聽者莫不欽佩將來發明妥貼便利國人豈淺鮮哉周君允於本月三十一號重行試驗再爲詳解一切凡有意參觀者可准時蒞臨一廣眼界 
[南滿洲鐵道株式會社上海支所來函]  
　　謹啓者今閱貴報登載陳其美在蕯坡賽路十四號洋房被害一節詳及該屋係南滿鐵路辦事員山田所居等云云惟山田已於本年正月份業經辭退於事實不符請貴報將此函登入來函欄内免惑觀聽實爲公便不勝幸甚 
[安徽漆商公所來函]  
　　敬啓者閱十九日貴報載註銷抛棄屍身之訴訟一則案經公廨傳訊有洪永生供稱此項傳單係漆商董事所刋發等語查此案發生實激於公積本所董事雖經同業報告預聞其事其公啓係由漆商同人分佈並非本公所董事所刋發爲此具函請貴報登入來函欄内以昭實在　於訴訟一切仍由漆商同人援照法律繼續進行不難明其眞相安徽漆商公所謹啓 
[製送保赤定驚丹]  
　　僕等依太醫院錢鏡湖先生辨症奇聞所載保赤定驚丹之方配合敬送此丹歷試皆驗活兒無算且將原方登入廣告（見本日報内）以供善士廣製分送事關慈善請登入來函爲感法界朱家橋顧宅北京路紫陽里久記博物院路永興洋行新閘仁濟里張宅同啓 
[國貨維持會通告]  
　　逕啓者頃悉農商部吳匡時先生於昨日來南道出濱竊查吳君於上年國貨展覽會主任陳列事宜故於賽會出品一切最爲精詳茲經本會竭誠挽留暫駐數日茲定於陽歷五月二十一日星下午二時假中旺弄錢江會館特開歡迎大會邀請吳先生蒞會報告賽會一切事宜届時必有一番宏論偉議以饜各界至期務請各出品　號各業代表曁　會員　冗惠臨藉聆敎言以誌景仰是爲至盼中華國貨維持會啓 
[福佑路居民來函]  
　　敬啓者自新小東門起至小東門止福佑路一帶向係城基陰溝流通今一律購築巿房建造告竣而道路泥濘陰溝淤塞一逢陰雨垢穢滿積且便溺狼藉臭氣逼人暑天將届恐釀疫癘附近居民實有不堪行路之苦敢乞貴報將實在情形登入來函俾主路政者得以派員履視飭工修治以重衛生而維公益實爲幸甚 
福佑路居民公啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孫氏族長通告書] [  劍秋]  
　　謹啓者寒門不幸自某會發生以後卽日不肖子弟月英者竄名其中上書勸進趨附權貴希圖封爵廉恥喪盡聲名狼藉上污先世淸白之名下貽孝子慈孫百世之羞令族父老同深濆怒鄙人爲顧全家聲起見曾於去年貽書訓誡冀其悛改（書　去年報何意月英頑不受敎日與楊劉諸人四出運動利慾薰心至此已極迨情　危迫欲逃不能欲留不敢則又裝腔托病尋死覓活（某報載其以鴉片和入茶内擬　自盡爲侍妾奪去）報紙騰載 
貽笑天下竊維我孫氏一族自受姓以後四千年内代有名人於楚有孫叔敖於吳有孫武子於漢　黃由不犯之孫期（見范書儒林傳）於晋有不肯曲筆以媚桓温之孫盛於宋有泰山敎授孫明復於明有關外督師孫承宗載之史　斑斑可考月英乃忘棄祖德竊步華歆賈充之後甘與楊雄劉歆爲伍將來操史筆者追論禍首列於侫倖或奸　傳中我孫氏之面皮不且爲其削盡乎鄙人忝爲族長未便置而弗顧因於某月某日大開宗祠召集合族父考子弟公同議决將不肖子弟月英永遠逐出族外並於宗譜除名不認爲孫氏子孫誠恐全國同胞未盡周知特此通告孫氏族長謹啓 
[戲咏時事集成句] [  石吉生]  
　　凖擬今春樂事濃雲開水殿候飛龍顧敎靑帝長爲主鳳輦時巡出九重 
　　西來騎火照山紅驀地燒天驀地空世事茫茫難自料豈知垂老歎途窮（不受酬） 
詩選 
[小] [  鵷雛]  
　　科頭小閣坐愔愔積念沈憂自不禁舉世創痍同患苦閉門風雨似秋深十年哀樂身　老一代風華氣漸沈尺錦夢中還欲盡剩將恨賦答蛩吟 
[夜坐] [  前人]  
　　一雨生處籟江頭春水深此樓閱今古我輩任浮沈曼衍魚龍夜荒涼松竹林（見遺山詩）不須賦招隱黃鵠自歸心 
　　盪氣廻腸夜英多磊落人殘燈破恩怨孤劍狎風塵卽月憐閨思淞江斷素鱗意多世常短俛仰總傷神 
[答劉三見懷] [  貞壯]  
　　落落吾將審所歸悠悠君與俗相違　　高臥非沈隱置驛來詩亦累欷小飲尙思秋楔樂狂歌不畏巿人　阿蠻醉倒當年語好事流傳涕欲揮 
海外摭奇 
[世界最小之電動機]  
　　一千九百十一年一月法製就一種動機稱曰脫來派馬達者其形之小爲世中所僅見一時工僉認之爲世界最小電動機頃者更有阿司幾氏本好勝之心創製一更小之機是機底板之徑不盈四分高則僅當脫來派馬達之半用電池一個已足使之運轉無滯製作之難遠過大機西人好奇之深於此可見一斑矣 
滄浪餘韻 
[小鹿樵室詩話] [  遇春]  
　　我家日千公幼有神童之目爲明季諸生明亡絶意進取屏跡荒僻不求人知自號九峯遺黎間作詩文輒棄去今流傳所謂頗頷集者皆出友人所甄錄詩極悲壯蒼凉而不刻露亦時勢使然也如細林燕集云閒雲野鶴偶相値我輩何曾有去來吳越山川共杯酒仳離天地此登臺千章密竹春陰合一樹衰桃夕照開痛飲狂歌擬申旦長年三老莫相催春寒云苑外層水繞曲塘江頭 
蒲柳望詔光微陽不散千山雪新月還疑萬戶霜綺席笙簫愁玉指深宫花萼　硫黃何當旦暮東風至霧榖輕綃一換裝錢葆馚齋分韵得寒字云西風騙鴈曉霜寒秋杪相逢菊未殘駒隙幾保嗟闊　蟹螯入手且盤桓古今頓覺衣冠盡出處俱憐道路難倚劍獨歌哀郢句樽前多淚不成歡中秋云四序平分日淸秋獨可傷萬方多難後永夜共相望積水生寒露空天炫海光故都諸父老　照鬢如霜茂陵　茂陵枯柏自　岏露重珠襦馬上寒獨與銅人相對哭凄凉殘月下金盤題畫　云幽闌雖芬芳靈均自憔悴三戶寂無人託根在何地此與鄭所南畫蘭去土同意題蘆鴈云水落沙洲闊霜淸蘆荻寒南來終是暫莫作故鄉看日千公曾以詩受知於陳大樽觀此知雖親炙而不盡沿其派者 
　　五言古詩琴聲也醇至澹泊如空山之獨往七言歌行鼓聲也屈蟠頓挫若漁陽之怒撾五言律詩笙聲也雲霞縹緲疑鶴背之初傳七言律詩鐘聲也震越渾鍠似蒲牢之乍吼五言絶句磬聲也淸深促數想覊館之朝　七言絶句笛聲也曲折繚亮類羗城之暮吹其說見管韞山論文雜言韞山以制義名世不知於詩學尤精遽謂沈歸愚詩　而庸當題劉大槐海峰詩鈔後云當代論詩最不羣寒氈橫槊氣如雲飛沈竹嘯軒名在至竟尙書愧廣文大　曾任　縣敎諭 
塵餘觚剩 
[天涯客話] [  胡寄塵]  
　　飛將軍 
　　飛將軍者海盜也其黨萬數千人戴一人爲之魁魁曰王其次曰將軍曰軍師各以文武受封號將軍所轄船以百艘計艘十餘人至百人不等而悉將軍命令王則指揮將軍軍師爲劃策而已以此橫行閩浙沿海大吏屢捕之而不能得其中有號飛將軍者尤以俠義稱著　易服爲商人裝率小舟十許載麵麥之屬至閩廣交界地洋面遼闊行舟　稀忽迎面有巨船來其旗幟曰赤馬將軍蓋亦同夥也飛將軍佯爲不識已　巨船　羣盜喧囂鼓噪紛紛刧麥船飛將軍立船頭長揖言曰吾聞將軍只取不義之財若何而害及商賈吾等離鄉背井逐什一之利風濤烟瘴九死一生出門之初不卜能生還與否幸而無恙則此區區貨物一家老幼所特以爲　者也將軍得之不足多小人失之足以制列命今不見赦不特無義亦且不勇耳赤馬將軍曰善揮衆令退數百人聞命肅然飛將軍自去赤馬未識也越數日至召赤馬將軍前飲以酒賜之金帛旣退與飛將軍遇掀髯笑曰汝識麥船主人耶不義之財無取勿失爲丈夫非然者罪不赦矣一笑而散於是人知赤馬賜飲必飛將軍言之於王矣嗣是而後人無敢妄肆刧掠者皆飛將軍此舉之力且其黨所恃以不敗者亦以紀律森　故耳或曰飛將軍本嶺南士子淸光緒初曾入庠爲諸生旋科試以字畫不中繩墨被黜乃憤而爲盜其初聯絡　盜將大有所爲然卒未聞有所舉動或羣盜不足與謀又遁而之他耳鳴呼抱不世之略鬱鬱不得志至於淪而爲盜此則誰之咎哉然而盜賢於士大夫遠矣 
小說 
[俠情小說紅蘩蕗别傳] [  天虚我生]  
　　第四十章 
　　跨龍坐一斗室中燈光如豆透窗櫺而出幻作銳尖之影而濛濛細雨時復洒及紙窗瀟瀟然尤令人無　馬克格尼爾一手執亞猛之信目光痴注若有深思案上更有一信則猶深緘未剖蓋即紅蘩蕗所付己者令於萬不得已時乃始拆閱者安特魯則默然枯坐與夫人相　彼本住於第一層樓上迨亞猛書來　夫人之召乃始下樓時賚書之人已得夫復書返報亞猛故室中僅有二人四邊聲浪均寂但有細雨敲窗時作鬼泣冷風從窻隙吹入燈黯復明而二人均不覺久之馬克格尼爾始歎息曰安特 
　　勳爵此事果作何解亦曰吾夫以書授我時因謂此書必須萬勿得已彼竟不能自持致不能不獻出嘉蓓　汝乃拆閱此書不幸今日竟届其時矣安特魯曰夫人毋慮吾知白拉根内必月奇謀足以兩全者著獻嘉蓓以與己性命互易此種懦弱之事豈白拉根内所屑爲彼當時以信授夫人謂必須萬不得已時乃始折閱從知　是時彼固早以成竹在胸今之允彼往覓太子即爲白脫計耳夫人曰嗟乎安特魯但願上帝福汝汝料非差吾不知柏爾西日來復孱弱奚　明日之事能安然無危險否安特魯曰今且剖此書以吾思之其中必有計　則吾人即中依之而行矣夫人乃拔其　上金釵剔去火漆封啓其中乃有二函其一初無題名知爲　己及安特魯者而其一則標爲致瓊英路第十五號勃斯男爵夫人湂然曰彼奈何致書　此惡人 
 
 
 

Page 15

 
 
   
 
 

Page 16

 
 
   
 
