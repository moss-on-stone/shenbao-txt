# 1909 - 86 - 4912988

 

Page 1

 
 
   
 
 

Page 2

 
 
上諭 
　　監　攝政王鈐章閏二月十二日 
上諭續經報到保荐人才經派榮慶等查驗詢問茲已一律召見引見完竣所有單開之前署江西提學使汪詒書著交軍機處存記調補江西吉南贛寗道俞明頣着以應升之缺交軍機處存記存記海關道留直補用道李德順着仍以海關道記名簡放升用道廣西平樂府知府徐宗蔭着在任以道員記名簡放開復原銜前湖南候補道金還著以知府補用引見之補用　　州　　 
 
 
 

Page 3

 
 
　　河南候補知縣陳文藻着以直隸州知州仍發往河南遇缺即補欽此 
上諭聯魁奏府廳州縣興學考成分别舉劾一摺所有實心興學之新疆焉耆府知府張銑前署鳥什廳同知温宿府知府彭緖瞻均着交部從優議叙共興學不力之前莎車府知府降補通判甘矅湘前代理英吉沙爾廳同知候補通判劉傑寗遠縣知縣李方學前署伽師縣知縣孚遠縣知縣王𢡟勳前署于闐縣知縣准補哈密廳通判安允升均着即行革職餘著照所議辦理該部知道欽此軍機大臣署名奕劻世續張之洞鹿傅霖假那桐假 
交旨 
　　初七日軍機大臣欽奉 
諭旨貝勒載濤等奏擬訂禁衛軍服色章記繪具圖式清單呈覽一摺又奏繪擬禁衛軍標旗及馬隊旗式呈覽一摺又奏繪擬訓練大臣徽章及射擊徽章式樣呈覽一摺又片奏製發官員夫投軍衣等語均著依議圖單併發又片奏開用關防日期知道了欽此又奉 
諭旨憲政編查館奏議覆國籍條例開單呈覽一摺着依議欽此又奉 
諭旨步軍統領衙門奏請暫留升任總兵王文煥一摺著准其暫留該部知道欽此 
初五日經内閣奏派大臣驗看初六日覆奏奉 
旨廕生熙嘉着以侍衛用文衡着以文職用保送繁缺道給事中承平着以簡缺道員用俸滿湖南臨武縣教諭魏丙着以知縣用欽此 
同日經内閣奏派大臣驗放廣東佛岡直隸廳同知周炳江蘇　州布政司理問彭鴻勛山東濟寗直隸州州同李運開擬補西安將軍衙門筆帖式定智浙江東江場　大使張士琨均堪以准其補授保舉直隸補用知縣陳與尙廣東補用知縣李立才均堪以照例用初六覆奏奉 
旨依議欽此 
論說 
[論華婁之違法選舉續昨稿]  
　　投票人之書票。無論其依式興否。監察員無干涉之權。即不依式。不過無效而止。而决定其有效無效者。開票所職員之事。非投票所監察員之責也。且選舉旣取秘密主義監察員本不當逼視其書票。旣不得逼視。則書票之是否依式。本不勞監察員之指示。而干涉其自由。乃婁縣初一日投票。有鄉民因朱錢兩人均曾知照。擬先書朱名繼書錢名。監察員朱某。見其書寫已名已畢。遽令投匭。不知鄉愚無識。固屬可嗤。然即一票兩名。不過寫不依式。（第五十五條一項）会諸無效而已。乃必强爲干涉。一若監察員之職掌。固可以指揮其書票者。卽此以推。彼所干涉。當不止一鄉民揆諸章程一百二條。非所謂違法涉選舉人之投票者歟違法二 
辦理選舉人員。有保守秘密之義務。章程於漏洩選舉票上之姓名。施罰尤重。（第一百一條）所以示辦理者。不可不守。秘密也。婁縣兩次投票。朱某皆任監察員。寫票時。必立案旁監視。不終日間。而某人舉某人。某人得幾票。票匭未開。而外間已喧傅殆徧。非辦理人員之漏洩。孰從而知之辦理人員之監視寫票。旣以朱某爲唯一之認眞。則非朱某之漏洩。又孰從而知之違法三。 
（丙）選舉人之違法 
章程第九十五條載（以詐術獲登選舉人名册者。虚十元以上一百元以下之罰金。）所謂詐術者。就狹義言。則以不正當之手續。而兾因欺騙以倖違其目的是也。當調查時。婁縣朱某。以積年老癮。經審查員除名。投騐前。干謁該所某提調。旣叙師生。復送贄敬。其後三日過癮之物。皆由提調預備。其結果遂得復登選舉人名册。事果磪　。則揆諸九十五條之規定。非詐術而何。非困行使詐術之結果。獲登選舉人名册而何違法一。 
以上所述不過犖犖大端。其餘若杜某年齡。官册實年。均未滿三十。乃彼旣揚言不憑官册。而婁縣選舉人名册。又置杜於已滿三十之列。此端一開。則選舉人以詐術獲登名册者。僅年齡一項。已紛不易理。而選舉權被選舉權之區别。失其可依之。標準此外違法之點。未據該邑。人士之報告無從懸測。總之蘇屬選舉之違法就今觀之。當推華婁爲最著。就華婁觀之。尤以婁縣爲奇特。夫使辦理者。稍有其乖方之點。而不致顯違章程。則過渡時代應歷之階級。自或有種種之怪象。蓋事屬創辦。諸未熟習。在上者固當寛以待後。即論事者。亦當諒其困難。而不必爲求全責備之論。以妨其進行。若夫前述之現象。則違法彰彰。無可遁飾。苟在上者。不加究詰在下者不即揭發。則法律失其効。兩邑蒙其羞。惡因旣造。良果難收。他邑交尤則。他邑之選舉壞他省效尤。則他省之選舉壞他年效尤。他年之城鎭鄉選舉效尤。靡所往而不。壞然則奈何。曰選章章程。第七十九條第二項載。辦理選舉。不遵定章者選舉無效。第八十條。載初選有前條第一二欵情節者。其初選爲無效。華婁之違法選舉。旣如前述。興其姑息放任。而影響將及於他邑他省他年他選舉。孰若即初選乍完之際。而急加查究如果辦理者。不遵定章。則適用七十九及八十條之規定。令其尅日再選仍不誤於諮議局成立之期。而懲一足以儆百。是籌辦處之責也。若夫該邑士紳。旣知種種之違法。與其騷擾糾紛。社會無安寗之秩序。孰若亟搜證據。適用八十七及九十九十一等條之規定。而行正式之呈控。此則該邑士紳咸有責焉者矣。本報對於。諮議局事。素持積極助長主義。今觀華婁之違法選舉。恐其妨我選舉前途也。故揭其所見如此。 
專電 
[電一（北京）]  
　　魯撫袁奏改訂刑律宜求其本非巡警監獄成立新刑律終不能行我國新政變甲不變乙並甲亦無效者甚多臣不爲苟且之圖亦不爲凌躐之計在東先創一大監獄爲入手辦法刑律草案己飭司簽註臣閱之甚然其議 
 
 

Page 4

 
 
[電二（北京）]  
　　昨日攝政王班見王公百官共有三百員 
[電三（北京）]  
　　代俾壽常徽作摺之李某將遞解回籍　 
緊要新聞 
[詳紀新滇督召見情形北京]  
　　滇督李經羲前次召 
見時攝政王諭詢皖事及皖省軍界情形李督奏對良久攝政王對於皖省軍界頗有貶詞又垂詢長江一带匪黨情形復諭滇事緊要可速請訓李對擬與該國駐使一晤俾以後交涉案件易於着手並擬在京等候錫良詳詢一切攝政王諭大約有十餘日躭擱可矣李對擬定閏月半前後請訓攝政王又諭云滇省邊僻素有乏才之患如意中有磪實可靠之人儘可隨時奏調聞第二次召見奏對約一點半鐘之久 
[攝政王注意東省吏治北京]  
　　東三省從前所有補署 
奏留各事無不立邀俞允近來攝政王辦事認眞東督徐菊帥等所陳各事屢交部議此次奏請留江各員吏部擬議令照章補繳捐離改指指小分發及班次捐免保舉等銀如數交清方准以原班留江補用不日即可覆奏 
[内城地方審判增設民刑兩庭北京]  
　　法部奏稱 
臣部總持法權有監督裁判之責自改訂官制議設四級裁判於光緖三十年六月十二酌擬京内外各級審判廳職掌事宜會同軍機大臣大理院奏定地方審判廳於重罪爲始審於輕罪爲第二審取外國合議制以三承審官主之舉一人爲之長並聲明京師内城設立一廳外城設立一廳每廳設廳丞一人分立民刑各兩科科各二庭設推事六人内外城各二十四人掌審理刑事民事案件復以創辦伊始經費待籌擬請權設一廳略增庭數各等因當經奉旨允准在案嗣於是年冬僅將内城地方審判廳設立分民刑各兩科科各二庭每庭遵設推事六人若以原定内外兩廳額缺計之不過祇得其半現查該廳自開辦以來每月承審之案不下二百餘起其間管轄區域之廣受理詞訟之多不獨視初級審判　爲最繁劇即較之高等審判廳與最高裁判之大理院亦實有日不暇給之勢臣等統籌全局深懼案牘繁多致滋貽誤自以添設外城一廳爲要義顧籌欵維艱一時究難猝辦臣等公同商酌竊以案件旣日增而月益設廳又事鉅而費難擬請仍遵前奏略增庭數辦法即於内城地方審判廳内增設民刑各一庭每庭暫設推事三人以一人爲之長承審民刑各案件每庭設録事二人藉供繕冩而地方檢察廳内亦擬暫設檢察官一員分理蒞庭監察事宜庶幾各專責成俾免延誤俟外城審判廳建設後即將增庭員缺分撥如額以符定章如蒙俞允臣等遵即愼選明於法律長於聽斷之員派赴該廳任事如果實在得力再行遵照定章奏請試以署昭愼重 
[直督奏陳改設巡警學堂情形天津]  
　　直督楊蓮 
帥奏稱查天津巡警學堂設於光緖二十八年名曰北洋高等巡警學堂無論本省富籍由堂招考文理通順之人入堂肄業原定學員額數一百名期以二年畢業兵學生額數一百六十名期以一年畢業省城巡警學堂設於光緒三十二年定章由本省各府廳州縣申送與貢生監考選入堂分爲高等普通兩班彼時以需材孔亟用速成教法高等學生一年畢業普通學生六個月畢業即以學資之高下派充各廳州縣教員巡官區長等差經前督臣袁世凱先後奏咨在案前年臣到任後查畢業學生派赴各州縣者暫可敷用即飭寛定學期俾資深造當於省城天津各學堂添設完全高等警察一班定期四年畢業所授各科學有爲部章所有而本班所無者有與部章分配稍異而大致相同者此後應即遵照奏定章程將限期課程一律更定以資遵守查北洋巡警學堂學生由京城各部院曁江浙河南甘肅黑龍江吉林等省咨送人員居其多數前後共計録取官學生七百六十六名已畢業者六百七十六名除在本处及赴各省當差並咨送回籍者不計外現畢業留堂學生五十名未畢業者五十名亦飭遵照部章改令加習伏思天津爲通商口岸華洋錯居保護地方巡警尤爲注重且此間所用警員警兵多係取材於學堂設立已歷年年成效昭著與各省外府向未設立者情形不同應請仍舊辦理以廣造就其省外各廳州縣向設巡警傅習所即飭遵章改爲教練所應習科學及畢業限期亦一律遵章辦理俾歸畫一 
[郵部進呈各路盈虧表北京]  
　　郵傳部奏稱臣部自開 
辦以來於各路財政盈虧時加考核大抵情形互有不同贏絀即因之各異現除京張廣九汴洛三路尙未完工暫無盈虧可計外其全綫已通車之路京漢京奉則貨源素量利率尙優惟京奉一路有南滿洲鐵路與之爭衡京漢一路恃正太汴洛道清各路爲之縈注亟應迅籌的欵從事擴充此外萍昭爲運煤之路無須付息出入相抵尙有盈虧餘惟正太滬寗兩路則原估工程之費已屬不敷因不願再借洋債由臣部設法　補統計歷撥工和車輛等欵爲數己多去年全路甫通進欵仍不敷付息按照合同均應由臣部籌給道清一路情形亦頗相同推原其故滬寗道清皆與水道並行客貨因分而少而沿途釐捐重疊致阻運　又爲各路之通病且正太道清全恃轉運礦產因附近新開各礦出產尙不甚豐致運費亦形减色此各路盈虧之大槪情形也臣部職任年關自當隨時籌畫并飭各該路總辦總工程司等設法招徠認眞撙節以期補救茲謹將光緖三十四年分各路財政盈虧大槪列表恭呈御覽 
 
 

Page 5

 
 
[禮學館酌擬凡例並開館情形（再）（續）]  
　　一品官相見乾隆道光兩通禮略同然現行官制多與會典不符今修明禮教應補會典所未備分王貝勒貝子與品官相見鎭國公以下與民公侯伯品官相見其品官分平行官非屬官屬官内官與外官文官與武官致仕官與現任官現任官致仕官與士各相見禮稱謂拜揖迎送坐立皆爲之定式致仕官未仕士與庶民分别服親非服親亦爲之秩序以維禮教其現行相見禮有卑亢失體者悉奏請更正 
一欽定八旗通志載康熙九年十一月順天府府丞高爾位奏鄉飲酒禮滿漢均霑以廣聖恩以敦教化奏旨依議並載康熙二十四年十月至雍正十二年正月舉行鄉飲賓介姓名雖乾隆道光通禮於順天鄉飲未載八旗直省鄉飲未載駐防而以前事證之則鄉飲爲滿漢通行禮節固不待言今滿滿更無分畛域而典禮所在不且偏廢謹於本條後案詳之 
一通禮恭載列聖列后忌辰於吉禮陵寢篇内伏查雍正四年十一月聖祖仁皇帝三年大禮已滿世宗憲皇帝諭禮部曰朕追念罔極親恩欲於皇考忌辰每歲遵照三年内祭禮舉行朕終身永慕豈三年所能限制欽此祭義所謂君子有終身之喪忌日之謂也顧與陵寢同列事禮似非祖宗追孝之意且陵寢篇内所載皇帝親謁列聖列后陵寢以至皇子謁陵諸大禮並無素服與哀者列諸吉禮似亦未安考宋史禮志於上陵祭日均列凶禮謹仿其例恭録列聖列后忌辰及皇帝皇后以次謁奠陵寢諸篇均移居列聖列后大喪後 
一三年喪服國初因旗兵額少且日從金革故滿洲蒙古漢軍守制舊例不便離任遽同漢人伏讀世祖章皇帝實録載順治十年四月禮部覆廣東道監察御史陳啟泰奏謂令滿洲部院各官俱照漢人例一律離任丁憂詔從所議嗣後雖經吏部另議具奏然欽定八旗通志喪禮門統載前後詔旨可以考見當日聖人議禮不分滿漢之至意現在迭奉明諭化除滿漢畛域飭修畫一禮制近又變通旗制尤與國初旗兵可援金革無辟之禮訓者情形不同自應無論滿漢官員士庶均爲父母持服三年服官無論京外均離任佟制以厚風俗 
一乾隆道光禮皆有冠服通制儀衞通制宜依例修補並於喪禮内增入五服喪服圖以便省覽 
一坊民之禮條理極繁將來書成應將關涉士庶禮制條目另刊頒布以便單行 
[京師近事]  
　　日前攝政王召見軍機時飭將先朝内外臣工條陳各摺及因格於成案例章未便議准各摺件分知各該部院衙門一律自國初分朝編訂進呈御覽 
前奉電旨四川提學使趙啟霖勿庸來京汛赴新任已誌前報茲悉硃批趙啟霖初四日呈遞謝恩請覲摺有云趙爾巽電奏學務重要促　就任已降旨令卿迅赴新任可不必來京請訓 
日前宗人府具奏請欽派王公隨扈梓宫行走當奉旨派出莊親十載功貝勒載潤貝子溥倫毓橚公爵溥佶溥　毓歧毓璋溥閣溥釗等十名敬謹將事昨已由該府分傅各該員矣 
憲政編查舘奏定考核憲政章程各直省每六個月奏報一次現由樞府諸公議定電知駐英德日三國考查憲政大臣等奏報考查憲政之摺仿憲政館定章每年二月八月奏報兩期本年上期即須考查一切其有特别事件不在此例 
慶親王以外交事件頭緖紛繁必須專心辦理又擬請將軍機一差開去聞攝政王亦以爲然擬俟選得漢軍機大臣一員在軍機處學習數月始准慶邸辭退 
度支部京察實缺司員於初五日過堂候補學習額外於初十日過堂所得京察人員開列於後 
一等（滿員十二名）多誠　如銓　全順　　峻　奎隆　文綬　孚恒　昆敬 
熙明　柏年　銓秀 
一等（漢員十名）閔荷生　李毓芬　董玉卿　郭集琛　徐敬立　張　芳　谷如墉耿道冲　唐瑞鋼　錢承誌　 
備一等（滿員六名）錫璋　潤普　　　　崇仁　激厚　松　 
備一等（漢員四名）聶興圻　趙曾棣　方鑄　吕彥枚 
上二等（滿員五名）奎濂　文鎭　彝叙　恩保　愛伸 
上二等（漢員九名）王育樑　李蘭馨　任文燦　曹葆珣　王璟芳　王宗基　宗壽徴馬鎭桐　張茂炯 
度支部以各省清理財政局委員關係重要旣由本部司員中選派則此項人員月支薪俸必須酌量從優以免通同舞弊倘以後再有弊端一經查覺必定從嚴懲處 
甘督前曾奏請甘新鐵路擬借外欵興辦以圖迅速現郵傅部李尙書以度支部新章借用外欵須與部議已電甘督將詳細情形咨覆度支部核議矣 
日昨軍機處交片奉旨己革前兵部司員李鐘豫任意招搖着即遞解冋籍交地方官嚴加管束 
北洋陸軍第二鎭現已訓練三年應由部派員會同直督核閱曾經鐵尙書咨行楊蓮帥定期於閏二月内舉行大操現因陵差在即公務繁多已决意咨商緩期辦理 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要聞 
[南洋印刷官廠辦法誌詳蘇州]  
　　江督端午帥據南 
洋印刷官廠態道希齡詳稱遵飭擬議先定宗旨辦法並呈試辦各品章程請賜核准等情並章程到本大臣據此除批詳摺均悉查南洋印刷官廠原爲規定法律執持信用而設現在官用紙品各從其類多所參差旣非畫一程式不足以示整齊而昭鄭重其商民沿用紙品淆雜更甚往往由證據不明弊端百出改良審訂尤爲要圖惟創辦伊始風氣未開自應首先責令各署局學堂將應用一切紙品速擬程式呈送本部堂核定飭發該廠印刷以爲商民之倡如契尾彩票兩項應由財政局擬辦鈔票一項應由裕寗裕蘇兩官錢局擬辦學堂文憑課本圖　畫籍各項應由寗蘇兩提學司擬辦釐捐票一項應由寗蘇滬三釐局擬辦茶稅單照一項應由皖南茶釐局擬辦運鹽獲照重鹽執照各岸銷鹽水程各項應由淮運司擬辦車捐票一項應由巡警路工局擬辦糧串一項應由寗蘇兩藩司擬辦當票一項應由江南商務局轉飭商會擬辦其餘表册報告書各項應由各署局處按照向塡種類分别擬辦候即通飭一體遵照刻日擬定呈送此外如申移札封馬封排單申文詳册咨移文札文牒文清册稿紙册簿以及呈詞狀紙白禀田房契紙合同租借劵婚帖各項均應由該廠擬辦呈候核定以上各種每一種印刷出貨後即禀請定期通行嗣後 
本省官界何項奉飭通行即應遵用違者以違式論商民各項證據如訂立在定式通行以後仍用舊式者作爲無效因事到官槪不准理以期一律實行各省能否向該廠訂辦應俟各項通用程式擬定刷印由廠彚齊呈送再行分咨查照徐圖擴充至此事繁重所請於本衙門特設管理文案專員一節自係爲鄭重公事起見候即飭委補用知縣金森隨時妥愼經理惟辦事之權本係該道專任仍應責成該道綜核全局認眞籌辦不得稍涉推諉餘均照所議辦理仰即遵照外仍候蘇撫部院一體飭遵　　 
按章程録第四張 
[西報譯要]  
　　日簡親王恭送梓宫字林報載十一日東京電云日政府已簡東伏見宫依仁親王赴華化表日本恭送德宗景皇帝梓宫奉移福島中將爲該親王領袖隨員 
俄報評駁哈埠將改租界又載同日東京電云哈爾濱俄報評駁外間所傅哈爾濱因鐵路管理權糾纒之故有改爲萬國公共租界之說 
德國第二批撤兵啓程北清德國戍兵第二批撤退之兵綜計兵弁三百名已於初九日乘德國郵船開離天津　 
分類新聞 
政界 
[杭府對於管带不法之卓見浙江]  
　　杭防秋管带虐待張雲飛等 
逼供通盜等情迭詳前報該處紳民施尙褧等公禀昭雪撫憲閱禀大怒批飭從嚴参辦以順輿情杭府卓芝楠太守大不爲然昨批示云此案附生張鵬翼即雲飛莊董高生球即阿毛到案時即據供認受買盜贜不諱並有張雲飛親筆供詞存案張雲飛等身列膠庠或充莊董乃竟不知自愛暱此匪人而該紳民等尙復爲之辨白將爲張雲飛等之行爲無關法律上之規定耶因據張雲飛等又稱爲盜所脅不敢不買核與委員密查相符其情尙有可原之處近日盜風甚熾撫憲嚴飭營隊拿辦惟恐保護爾等性命財產容有未至無以對百姓如實在有關盜案之犯按諸刑事自有正當之處置乃該弁旣獲買贜之人不即送地方官審訊輙用非刑虐待殊屬措置乖方違背法律本府裁判之意見如此該紳民等靜候定案詳辦可也 
[官紳繳欵之衝突福建]  
　　省紳代可肖雅包辦新全鹽幫與前運憲 
鹿廉訪約明賣鹽一包報解課銀一兩九錢五分陳亮伯運憲下車以該帮欠繳課欵委員提解該帮遂請退辦糾葛之欵因何紳供職江蘇延請林惠亭太史與陳運憲面結請領委員長提之欵運憲每包定要增課三兩零林太史以該幫尙在虧空堅執不允幾成衝突云 
[組織立憲分會之消息福州]  
　　閩省擬設立憲分會暫附於商業 
研究所聞已舉郭紳幼培爲正會長陳君能光爲副會長其内容如何容續探報 
[完銀請復舊制安徽]  
　　皖省州縣經片錢糧定章每正銀一兩完 
銀一兩四錢正耗火耗解費平餘紙張均在其内旋因零星小户完銀不及一兩者不得不變通改收銅錢適中定價每兩作錢一千九百三十文行之數十年官民稱便茲聞泗州態直牧祖貽以現在銀價極昂錢價極賤若再收錢解銀每兩須賠錢一二百文該州額征二萬餘兩賠累甚鉅爰即具禀皖撫請飭仍照定制一律收銀庶免虧累 
[嚴飭整頓契稅浙江]  
　　浙藩顏方伯具詳撫轅請頒發全省契尾 
數目各節昨日奉到中丞批札略謂查契尾定額浙江全省每年應領十萬七百張今册列上年各屬請發契尾數目總計祇有六萬二千四百六十張不及定額十成之七短絀甚鉅於湊解償欵大有關碍該司有籌欵之責何得任聽玩違領不足數上年該前司詳報此項數目當經前撫院批飭查照定章實力整頓擇尤懲辦在案何以時閱一年缺額幾將及半未據詳請懲儆一二倘長此因循將契稅永難足額茲姑不咎旣往惟於此次批示之後是項契尾務必嚴飭各屬按照派額請領倘再領不足數則是有意玩違應即由司破除情面分别撤任記過從嚴示懲並飭查領 
 
 

Page 11

 
 
不足額之各屬勒令繳價具領足額毌稍疎縱切切特札 
[籌撥習藝所經費南京]  
　　儀棧詳撥欵興修儀徴縣罪犯習藝所 
當奉午帥批云據詳已悉該道等現因儀徴縣開辦罪犯習藝所經費無出擬以該棧三捐餘欵四千三百餘串撥充該縣習藝所之需内提三千串發典生息作爲常年經費其一千三百餘串作爲開辦經費所辦甚是應即照准仰江藩司會同蘇臬司轉移遵照並由司飭縣趕將此項工程核實估計興修造册呈核如有不敷即行由縣設法就地籌足勿延 
交涉 
[大東沙島之近聞廣東]  
　　日人佔領惠屬東沙島一事現聞已由 
廣東大吏飭據該處關廠調查證明該東沙島嶼磪係粤屬領島羹由粤人在該處置有生產事業歷經往來居住均照屬土管領不得指爲無人之島已電致外部詳告各事至日人在該島如何樹旗經營妨碍國家主權之處俟派員確切詳查再行議辦 
[預防外人私買荒島蘇州]  
　　崇明縣境之馬鞍山島前因鄉民黄 
仁林盜賣與洋人李德立建造房屋有違約章責令退價贖回在案現經江督以南洋外海各島係爲領海主權所繫亟應設法預杜外人侵佔特飭外海水師蘇狼福三山鎭於四季會哨之外飭各師船隨時查察如有鄉民盜賣山地立即禀請核辦三鎭奉文後已飭各師船遵照矣 
軍界 
[練營改巡防隊之意見福建]  
　　閩省練營議改巡防隊曾紀前報 
惟一經更張緑營盡廢督右水師各營均應裁撤僅留督中軍松帥日前與水陸提督洪梓青軍門往返熟商尙待斟酌然各司道爲孫靜山統領之言所動頗欲贊成尙方伯則謂本司見近年裁兵時多而餉項支絀成效毫無當此國帑空乏惟望各將領激發天良云云諒當事者聞之不無捫心難安也 
[徐淮巡防隊之請獎南京]  
　　徐淮巡防除陳統領喣亮近將光緖 
三十四年員弁獲匪總數開具清摺禀請江督擇尤給獎聞江督以緝捕匪盜乃係營哨員弁應盡之職分且上年徐屬盜風甚熾搶刦頻仍各處悍首頭目多未就獲重煩本部堂籌撥鉅欵飭辦清鄉是該營哨員弁應盡之職分尙未做到本難准予給獎惟閱摺開所獲各匪爲數亦屬不少允將向春林等二十一員分别記功朱鶱朱樹華兩員給予五品翖頂以昭激勸王冠英一名原犯情節較重應候審明結案再行察奪 
學務 
[銅山創辦女子小學堂蘇州]  
　　銅山縣藍令光策日前禀各憲云 
據舉人韓志正禀前年遊學東洋並挈長女中英在女學校習師範卒業歸來現由教育會公同酌定東嶽廟地址辦一女子小學名曰坤成女子初等小學堂前己領請開辦費二百千文加以同人捐助業敷經營其常年費蒙於學田加租項下歲撥常欵二百千文請轉禀立案等情大令即與該舉人切實磋商諄諄誥誡其宗旨在養成賢婦賢母一切離經畔道支離誕妄不合中國古先聖賢講求女教者皆所不取防閑旣周弊端亦可泯滅業已通禀各憲立案 
[安吉請加契稅助學浙江]  
　　安吉縣鍾令通禀省台以該邑瘠苦 
學務不能普及一再會紳妥議遵飭創辦教育會勸學所各一區爲全邑學界樞紐以便分段劃區推廣小學並擬加收契稅損錢撥充該兩所常年用欵城鄉紳董衆議僉同請准立案以維學務日昨經顏方伯核准飭於宣統元年上忙爲始每契價銀一兩带收捐錢二十文札行該府核飭遵照辦理並嚴禁書差不准於現加捐數之外多索分文 
[定期選舉勸學員蘇州]  
　　長元吳勸學所紳董因辦理學務成效 
素著當奉學憲照會接辦在案惟該所以各區勸學員本年應重行選舉定於閏月十四日借教育會事務所開會選舉 
[整頓各屬學務詞訟安徽]  
　　皖撫朱中丞日前通飭各屬整頓學 
務詞訟略謂查近年開辦學堂以來地方劣紳則爭產之念多而急公之念少地方有司衙門則興學之事簡而理訟之事繁公德不彰私嫌易起盖以功不已出權不我操則必以破壞爲能雖一切公益皆可抹煞而不顧藉端攻擊聚訟紛紜案積連篇釁尋累世學務不能有進步地方不能有起色靡不由此本部院心滋戚焉嗣後清理學務詞訟本部院一以扶植善類爲宗旨如各屬辦學士紳誠爲實心任事操守不苟之人縱有一二好事之徒心存覬覦挾嫌誣告地方官自應力任保護不爲搖惑以端士習而振學風 
實業 
[路工用藥轟炸之預防安徽]  
　　津浦鐵路南叚路工多山自非用 
藥轟炸不能開通該總辦羅道等因皖北一带地處荒僻鄉愚無知將來用藥轟石及試驗藥力之時恐自蹈危險或因創見别啟驚疑致生阻力業已禀由南洋大臣轉飭鳳陽滁州泗州等屬愷切曉諭實力彈壓并咨皖撫一體飭遵云 
[粤路公司用欵之報銷廣東]  
　　粤路公司昨致北京電云督辦大 
臣張中堂郵傅部鈞鑒粤路二期收股分存銀行未用第一期收股六百三十餘萬兩佛河支利三年約十萬兩黄沙車利約一十二萬餘兩一期股銀存息約共三十萬兩總計銀六百八十餘萬兩内還洋欵一十九萬八千七百餘金磅連平水合銀一百六十餘萬兩又金元小票連水共銀四萬二千餘兩現存機器材料及公司大屋傢私共值約一百五十餘萬兩有册可稽可以查驗又湖南讓黄沙地價銀二十四萬四千餘兩又黄沙添購屯積地價約銀四十餘萬兩又盛大臣購地一欵十萬兩及小松等薪費内應擬還善後局銀約四萬兩又置小輪三號約一萬餘兩又已開路基尙未行車八十七里約需銀五十萬兩零以上總支銀約四百五十餘萬兩不關築費除外實在築路用銀二百二十萬兩現己開車一百二十八里二每里平均約費銀二萬三千餘元公司支欵護路勇糧及前年風潮耗費一切在内每里二萬三千元内尙有購地多餘未計再除備抵不過每里築費約二萬元有奇合先就年結大槪欵目摘要電陳上　 
 
 

Page 12

 
 
憲厪伏乞垂鑒 
[商會總協理到會任衙蘇州]  
　　蘇州商務總會前經董舉定總 
協理報部立案各情已紀本報茲奉農工商部批云禀悉查張履謙倪開鼎旣據該會董等公舉爲總協理足徴熟悉商情素孚衆望應准立案除批示外合行加札札到該總協理等即便遵照定章悉心經畫毌負委任該總理等奉札後業於初七日到會任事 
雜記 
[景德賣淫之風江西]  
　　景德鎭地方近年以來匣缽廠一带賣淫 
婦甚多業此者以河口樂平兩處人居多數該妓等每歲須送各衙署曁保甲局等三千餘金又送匣絊廠龜董倪元昌等一千餘金自縣署門稿梅兆明與廣東人爭風一案縣官一味偏袒不加整頓以此妓界更無忌憚近日竟有借游春之名盛粧飾乘駿馬與狎客龜妓聯騎而行招搖過市亦社會風俗敗壞之一端也 
[提訊革黨之秘密浙江]  
　　温防拿獲革黨張偉文前奉撫憲電飭 
解省於前月杪到杭發交首府歸案訊辦業已訊過五次聞闕玉麒供詞與張匪所供無一符合並有牽涉官場及温處學界情事承審各員以其信口誣衊毫無左証勢難作爲信讞惟提訊時秘密異常每次均在讞局密室兩委員一訊一録即在局書差親隨亦不得擅入 
[警局查究冒收房捐蘇州]  
　　蘇城平江路朱馬高橋廣太米店日 
前忽有自稱警局中人到該店收取房捐因抑短錢價與之理論特將情節函詢商會請向巡警總局查詢馮總辦閱函不勝駭異當即函復商會以蘇省房捐係抵償賠欵要需特設專局歸兩司及朱觀察督辦札飭各州縣代收敝局向不與聞今來示云警局派員收捐不知何路警局其捐票如何寫法與歷届捐票是否相符收捐之人是何姓名務希詳查指明見復並將　票速即交下一閱以便訪查懲辦 
初選舉之醜歷史（續） 
[一名哭松江]  
　　廣演說令子赴鄉暗運動請肱吃麫大鵬聽見其子的說話。呆了良久。方纔問其子道。爲何要這　多酒席點心。如何請法。倘然八塊大洋一棹酒席。二八要一百六十塊大洋哩。還要百餘碗爆魚大麫。不是要二百塊大洋麼。萬一運動不到。不是偷鷄不著反失把米麼。這個事情我看起來有些不妥。你還有别的法子麼。鵬子道别的我没有法子大鵬道旣然没有别的法子。這也無法。不過如何請法。鵬子道。這個我早已算計定了。我縣第一區投票所。豈不是在東木庵麼這也是我祖宗遺下的恩德。這也是我子孫享受的幸福。偏偏住在這裡。大鵬一聽摸不着頭路道。你說的是甚麼。第一區投票所與我的住宅有什麼關係。其子哈哈笑道。有絶大的關係。我們所住的宅子。豈不是西南北三鄉鄉人至投票所衝要扼喉的場所麼。孩兒先到四處八方去運動。一到了投票的日子。孩兒就守候在門前。招待那些選舉人。先請他們吃茶吃麫。後請他們吃酒。如此不怕他們不。選舉你。大鵬聽得開心。便頓足道。我兒如此。正要說下去。鵬子又道。不但如此。還有一句說話要交代。（鵬子曉得其父素來吝嗇若化去二百大洋必定有些肉痛的眞是知父莫若子）大鵬道。何事。鵬子道。不但必定運動得到。還是東西旣好。價錢又巧。方纔所說八塊大洋一席。這是萬萬用不著的。那些臭鄉下人。不識叮咚。辦得出什麼好歹。燒幾碗精壯有表水的大肉。這是最要緊的。自古道饑者易食。渴者易飮。那些臭鄉下人。一早跑到松江。已經滿頭臭汗。肚腸饑得轆轆的響。若他們一見了爆魚大麫。翡紅大肉。已是心花大開。比龍肝鳳髓還要好吃些哩。這個時候就要他呌一聲爺。他也　呌的。僅喚他寫個名字。他們那有不肯的道理。不是東西又好。價錢又巧麼。不過還有句緊要的話在這哩。肉是萬萬不能燒酥的。 
[十丈橋望南屏諸山]  
　　（南湖） 
小萬枊堂在南湖之濱跨湖爲橋辟門於蘇隄之上南湖遂爲吾所獨有無與爭席者矣橋長十丈故以名之隄外即外湖爲吾堂泊舟處建有毛木小坊芝瑛題楞嚴四字其上曰暫上便去 
風入松篁韻乍清。放梅天氣似春晴。十年不見南山面。依舊嶒崚骨不平。啓事 
[敬覆金山黄芳墅諸君書]  
　　昨奉賜教極深感佩惟華婁此次選舉被人指摘者。大抵在選舉人違章運動之　。此等狀態。竊恐他縣亦不能免。魯衛之政兄弟也中國程度如此。無從　强。即素　調查極嚴之廳州縣。亦安能絶此弊　乎。第報館限於聞見。未經揭其眞相耳。至此次被選人中。間有牽涉曾患烟癖。而爲郡人所指名者。統華婁不過二三人。此二三人者。審查時已早除名。嗣經　驗而後復權。其責任不在選舉事務所。而在初選監。督故未能即指爲調查時敷衍之明証。敝同人前次對於諸公禀控華婁調查不實之事。並無一定成見。而有所私於謝葆鈞諸人。此次揭載婁縣選舉之種種情狀。亦非有惡於當選諸人。不過欲希望　來之改良耳。貴縣　理初選情形。敝　未經詳悉。得諸公指導於前。諒必無種種運動之醜態。留人齒頰間者。果爾。眞貴縣之幸也。聊貢臆見伏希鑒察。敝舘主筆房同人啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選舉開票]  
　　江蘇蘇屬（蘇州長元吳） 
長元吳三縣初選監督昨日各在本署重行開筒宣佈票數計長洲實到四百三十六票應選十一人以二十票當選元和實到四百四十六票應選八人以二十八票當選吳縣實到五百四十八票應選八人以三十五票當選茲將當選入録下（長洲）沈祖蔭四十八票（鄉）（湘城）周鳳翔四十二票（鄉）（湘城）倪開鼎四十一票（城）章鈺三十六票（城）吳鳳清三十五票（鄉）楊廷棟二十八票（城）馬應驥二十二票（鄉）（黄埭）陸基二十票（城）尤鴻翥二十票（鄉）按該縣應選十二人此次當選九人初選當選者爲潘承鍔朱祖輝二人合計尙少二人仍將次多數加倍開列於下費廷璜十九票（城）縬炳翔十八票（城）謝鵾十八票（城）胡柏十六票（鄉）（元和）江衡八十二票（城）沈恩籛七十一票（鄉）（周莊）祝　綱三十五票（城）金國楨三十四票（鄉）（用直）陳世培三十二票（鄉）（章練塘）陳昌壬二十八票（城）按該縣應選十二人此次當選六人初選當選者爲陶惟坻王同愈曹士龍鄒福保四人合計亦少二人將次多數加倍開列於下蔣鴻元二十四（城）顧兆釐二十四票（鄉）夏康保二十四票（城）金曾炘二十三票（城）（吳縣）顧彥聰一百二十三票（鄉）（木瀆）吳本齊五十一票（城）馮澤衍五十票（鄉）（光福）潘祖謙四十八票（城）曹元弼三十八票（城）按該縣應選十九人此次當選五人初選當選者爲孔昭晋尤先甲蔣炳章王亦曾等九人核計尙少三人將次多數加倍開列於下徐基三十三票（鄉）馮兆琇三十票（鄉）陶治元二十九票（城）顧慶初二十八票（鄉）吳錫熊二十二票（鄉）姚銑二十票（城）其餘如沈恩孚得十七票劉昌熙亦得十七票以限於額數不在重選舉之列 
現經各初選監督以缺額無多商定將各投票區歸併一區定十四日各在本署舉行第三次重選舉當晚即開筒宣佈票數 
[官長設立]  
　　吉林 
吉省籌辦處日前公布各區已報到選舉人數並暫行分配數目照録如左 
現據吉省全區報到選舉人總數一萬五千三百六十二名（除吉林賓州選舉人數已確定外其他各區人數尙有更動者）以議員定額三十名除之應五百二名選舉人得議員一名再以五百十三之數分除複選區選舉人總數而各複選區應得議員之數如左 
複選區　　選舉人總數　　　　議員　　　　所餘零數　　 
吉林府　　　四二六○　　　　八名　　　　　一四六 
長春府　　　五一三一　　　　十名　　　　　　一六 
新城府　　　三三九八　　　　六名　　　　　三二六 
依蘭府　　　　二○七　　　　不足分除 
賓州廳　　　二○八三　　　　四名　　　　　　三五 
綏芬廳　　　　一八○　　　　不足分除 
延吉廳　　　　一○三　　　　不足分除 
以上吉林長春新城賓州四複選區共得議員二十八名按照定額尙缺二名應分配于依蘭綏芬延吉三處至于如何分配之法尙未議定 
吉林應出初選當選人八十名長春應出初選當選人一百名新城應出初選當選人六十名賓州應出初選當選人四十名再以各該複選當選人額數除各該複選區選舉人總數視得數多寡定每選舉人若干名得初選當選人一名吉林應五十三名選舉人得當選人一名長春應五十一名選舉人得當選人一名新城應五十六名選舉人得當選人一名賓州應五十二名選舉人得當選人一名再以各複選區應得初選當選人數分配于各初選區如左 
[（吉林）]  
各初選區　　選舉人數　　　當選人數　　　所餘零數 
吉林府　　　二四五四　　　　　四六　　　　　一六 
敦化縣　　　　　八○　　　　　　一　　　　　二七 
磐石縣　　　　四七九　　　　　　九　　　　　　九 
伊通州　　　一一三九　　　　　二一　　　　　二六 
濛江州　　　　　八九　　　　　　一　　　　　三六 
樺甸縣　　　　　一九　　　不足分除 
以上六區共得當選人二十八名尙缺二名照章應依次歸零數較多之區選出表内零數惟敦化濛江較多則他區零數應歸併濛江敦化　區選出二名 
[（長春）]  
各初選區　　選舉人數　　　當選人數　　　所餘零數 
長春府　　　二六二三　　　　　五一　　　　　二二 
農安縣　　　二二○二　　　　　四三　　　　　　九 
長嶺縣　　　　三○六　　　　　　六 
以上三區當選人適足一百名之數 
[（新城）]  
各初選區　　選舉人數　　　當選人數　　　所餘零數 
新城府　　　　八六五　　　　　一五　　　　　二五雙城廳　　　　六○○　　　　　一○　　　　　四○ 
榆樹縣　　　一九三三　　　　　三四　　　　　二九 
以上三區共得當選人五十九名尙缺一名表内零數惟雙城較多則他區零數應歸併雙城選出一名 
[（賓州）]  
各初選區　　選舉人數　　　當選人數　　　所餘零數 
 
 

Page 19

 
 
賓州廳　　　一一三三　　　二一　　　四一 
濱江廳　　　　一三四　　　　二　　　三○ 
五常廳　　　　六○六　　　一一　　　三四 
長籌縣　　　　二一○　　　　四　　　　二 
以上四區共得當選人三十八名尙缺二名表内零數惟賓州五常較多他區零數應歸併賓州五常二處選出二名 
江蘇蘇屬 
松江府戚守前曾具禀各憲以辦理諮議局初行選舉事宜如有訴訟者須令本人親目前來投呈若由郵局遞呈禀詞槪不准理以杜妄控請通飭遵辦茲奉江督端午帥批云據禀請申明選舉訴訟須親自前來呈訴凡郵遞禀詞槪不准行自係爲嚴杜挾嫌妄控起見仰按察司會同藩司核明飭遵具復仍候撫部院批示 
又 
蘇籌辦處批丹陽縣詳報初選當選票數清摺請示云查該縣初選當選二十一人尙缺額十三人重行投票實到八百六十九人應以缺額名數與實到投票人數平均折半方與館章第五十六條不背照此算法計三十三票爲當選察閱來摺仍缺額三人應再重選以期足額仰即遵照妥速辦理無誤 
又致上海縣函云頃閱報章所載貴縣初選當選人缺額二十二名重行投票實到一千二百九十八當以缺額名數與實到投票人數平均折半方與館章第五十六條所定者不背照此算法此次應以二十九票爲當選祈即更正以符定章 
[來函]  
　　駁正震五區監察員電文（原電見初九日各報） 
（原文）投票日職員因照料乏人臨時商派與曹纘明無涉 
按照章程投票所職員初選監督尙不專主必俟詳准複選監督然後派充安得於投票日私自臨時商派是其不遵定章已自供認至謂照料乏人一初選區何至需員十九人之多爲招搖乎爲迫脅乎爲恐運動之無效也使監視寫票乎何以他區均無需乎照料員招待員也且商派云者與管理員商耶與總稽查商耶抑與被派各員共商耶曹纘明之爲總稽查旣在派之列矣獨不在商之列耶安得謂與曹纉明無涉且總稽查之位置在監察管理之上監察管理應亦受其稽查矣吾不知監察員果以何故竟自放棄其責任自退讓其權限特商派一總稽查員以管轄之也吾願與當局者一硏究此問題 
（原文）串塡漏洩並無其事 
串塡白票一節自有實據在訴訟時自當發表至謂並不漏洩何以未開匭之先預知曹吳銓孫祖禄及曹纘明得票最多迨開票果符即係鐵證尙何辦哉張明良白 
[沭陽選舉調查事務所報告管理員之人格]  
　　沭陽初選舉之管理員先由縣令張公派定十區共十人其中極無人格　　 
者凡四人一爲史久慶）沭陽縣丞駐高流街慣作富家　犬熬押無　不輸原告一歲之中由勒索而得者以千計近日烟館賭局但得納賄　常開設且酷嗜鴉片每對客曰可以一日不官不可以一日無烟故烟禁雖嚴而渠之癮如故也）一爲張景福（係江蘇候補典史往來海洒曾與土妓　　卿結姘又因以爲利市人呼爲　先生取大　之　且現　胡某指控說賄案尙未清）一爲徐進（係縣學堂教員去冬　出宿　爲學生攻訐旋經省視學濮仲垕君查禀學使札縣裁汏）一爲張金　（係江蘇候補主簿其品行與乃兄景福同）聞事務所諸君面謁　令請以署内之舘師城中之守備鄉鎭之壓汛相替代而張令未省也新令夏公於閏月初三日始接篆知之而未便更換云 
[婁縣黄橋區投票記事]  
　　本月初一日爲初選舉投票之期黄橋一带與選者半是農民其中識字者十之八九識字而能書寫者僅六七鄉人從未經歷不知選舉爲何事投票爲何因熙熙然來騐劵領票簽押後經招待員引至偏室則監察諸君咸在桌上開有一紙祇寫吳陸陳三人姓名令寫票者於三人中擇取其一此外槪不准寫間有一二稍具知識偶有不從吳君等更爲多方飾說必使遂其意而後已所以初一日黄橋之票吳陸陳三人獨多嗣因額猶未足初七日重行投票於是鄉人經人請解稍稍覺悟思欲有異於前適陸因事停選而吳陳計又變出於未投票之前先喚差保等入内授以意旨凡投票者到門預爲附耳低言令其書寫吳陳之名更令某學堂教員二位在場招徠并有著名訟棍累遭訪案未獲之某甲在村外探望見有相識者來前則一一爲之指引爾寫吳爾寫陳且有人領　後普未云自不能寫而幹事員潘某等將票接去云我代爾寫竟有投票出來詢其所舉何人而茫然不能對者投票旣畢不到之人尙餘票數十張吳陳二人各取若　請教員執事諸君書寫已名投入匭内管理員顧廣文常住醉鄉連日在黄橋飮酒以致吳陳諸君得暢所欲爲云 
本埠新聞 
[李大令出缺]  
　　本縣李紫璈大令於前晚（十一日）十時 
痰湧仙逝擇於今日小殮奉滬道蔡觀察札委公共公廨襄讞李　仙大令暫理縣篆今日接印任事 
[津浦鐵路會辦到滬]  
　　津浦鐵路會辦大臣修補京堂孫慕韓星 
使前日由津乘坐招商局新銘輪船到滬假匯中旅館爲行轅 
[華商圑練會紀事]  
　　鎗靶教習徐通浩君奉隊令升爲教練教習 
兼總理員正棚長袁恒之君則代管第一排事務隊友何德興王　侯楊振驤三君升爲副棚長 
[華圑考充軍醫]  
　　萬國團練會會友經工部局總醫官司旦雷君 
考取紅十字急科軍醫給與該會文憑華圑計取四人茲將姓名考分録下徐通浩君八十二分楊振驤君八十一分石運乾君七十分胡筠秋君五十七公 
 
 

Page 20

 
 
[城内]  
　　道批○王志徴等禀批查推廣租界四址係東自美界楊樹浦起至周家嘴止西自泥城橋至靜安寺鎭止又由靜安寺鎭畵一線至新閘蘇州河南岸止南自法租界八仙橋起靜安寺鎭止北自虹口租界第五界石起至上海縣北邊界限爲止即上　兩邑交界之線何以下至周家嘴直綫上爲止所有工部局此次擬築之東華德路至引翔港鎭馬路前據各董王增元等繪呈草　似在擴充租界之内本無阻理因所盡路線與民房古墓　宇有碍路界移北十餘丈均係空地應令改道購地移築是經據情照會租界領袖比總領事飭遵尙未接到來禀所稱報載領事答復一節顯有誤會惟洋局購地築路須於動工之前與業主預先商議如有墳墓非其家屬自行允准不得動遷載在虹口租界章程王增祺何得擅自定價簽領且領出價銀又非照數發給禀果非虚大爲不合仰上海縣速即提案訊明澈究具報 
到底尋着○孫朱氏前控李阿福串拐伊女阿新捲逃曾經獲案訊供交保出尋在案詎料李阿福保出之後即避匿無蹝該氏屢次投催昨由原差在西門外與李遇見遂即解縣押候訊究 
官事○松海防同知查燕緒昨日到道禀銷監放滬軍營餉差 
[南市]  
　　快馬車碾傷脚指○住居蓋家渡之沈耕莘昨乘馬車將大違碼頭小工周芸谷脚指碾傷由巡士將馬夫陳再伯拘至工程局押候酌給傷費周着回家醫傷 
討孀婦未有證書○無錫婦人余高氏扭馮馬氏至南區控　馬氏去年因夫故再醮與子福隆爲室過門多時尙未立據不料去年八月乘于忠病私逃今始尋獲解由工程局　得旣未立據判馬氏留候伊姑具領 
八歲孩○甬孩陳福生年八歲在大違碼頭迷路由巡士带至工程局留候家屬認領一田單○錢葆生前在工程局控被鮑伯生向伊弟借去田單一紙轉輾抵與陸合興延不料理迭經訊判在案近由孫明府傅同陸及带鮑質訊判錢先湊集洋二百五十元繳案並着陸十天内繳單到案分别給領 
[閘北]  
　　權紀過限破竊案○巡警總辦汪觀察查得三四　路境内邇來竊案疊出警務廢弛昨特諭飭警法警政兩科將兩路正副巡官弁記長警人等按照新章從嚴記過一應竊案限十天以内務獲究辦逾期撤差不貸 
小交涉越界訴訟○沈阿根前日投四路分局控被蔣慶祥偷去乳牛二頭請究當經孫巡官提案質訊蔣供小的之牛去年十二月憑中賣與沈阿根議價洋二百六十元當時祇收定洋十五元屢次向討延約不付故於前日將牛牽回並非偷竊質之沈供甚支離巡官判蔣交保邀到中証人覆訊詎沈住居租界昨忽投靜安寺捕房控告捕頭飭探至局移提孫正巡官許之 
[英租界]  
　　賃房屋私造香烟○甬人張順源朱致福在法界寗波會館後面賃屋私造各牌香烟經晋隆烟公司查悉報捕飭探將張朱及製造器具等一併移提到廨請究張朱代係江北人李裕廷出資囑令代做况烟盒各物亦李買來求察據李供在香烟公司執役偵悉張朱私製僞烟報捕拿獲　係挾嫌誣指求鑒判張朱各押捕房四月所有冒牌各烟一併毁去 
押兵丁因違禁令○飛划營兵李裕山與侯俊傑指張少卿爲匪人吳少卿一案昨奉訊據川沙八圑地保夏炳春投訴張少卿即吳少卿在川沙犯案逃滬前居小的圖内因此認識判吳送川沙廳訊辨而李與侯不應在租界拘人判李押滿一月侯押滿十天 
好媳婦被人拐去○楊阿泉金阿桂楊邢氏串拐鄉人金祥林之媳王氏匿居虹口由探查獲昨解公堂請究判邢氏開釋楊金各押三月王氏交其翁領回管束 
幼女兒自我拖來○濟良所昨送百福里幼女王寳珠到廨復訊女母王張氏偕二房主陳王氏投訴來滬找夫不遇因乏資回徽州原籍傭於妓家因女無處容　是以带女同居實無知悮犯求恩領回判陳王氏罰洋二十元充公女暫留濟良所候核 
做生意騙去番佛○某騙子昨至　建路萬恒豐烟紙店内稱兌銅元數十元囑令隨往取洋該店遺夥隨送詎至老閘唐家弄某烟炭店門首向店夥取洋三十九元即從該店後門逃逸店夥俟久不出知爲所　投報捕房請緝 
出風頭失落珠花○福州路平安里妓女趙香玉前晚在湖北路失去襟上所懸之珠花一朶計值洋六百元即投捕房報緝 
[美租界]  
　　日親王蒞滬○駐滬日總領事永瀧君昨往吳淞迎接日本某親王 
美捕房落成○美捕房内新建三層洋房一所昨己工竣將辦公處遷入新屋 
挾嫌恨縱火燒草屋○單孝惠必投捕房報稱在公平路蓋有草屋數間被人縱火燒燬請究 
貪財利設計拐髮妻○郭阿二昨投捕房控稱其妻蕭氏被　惠生拐賣請爲查缉 
俄人虧○俄人　旦保因用虧公頴二百餘元經人在俄署告發昨禀俄領事訊實判禁西牢二月 
日婦狗○日婦内　畜犬不带嘴套爲捕查見禀請日領事傅該婦至署罰洋五元 
俄婦夫○某俄婦昨投捕房控被拐夫無端毆辱飭採將該俄人拘押候送俄署核訊 
[法租界]  
　　竊衣物賊心難改○積竊陳阿三沈阿寳通同陳英福行竊戴俞氏等家被頭衣物拘獲解訊陳沈俯首求恩判陳枷一月押捕房一年另八月沈阿寳枷一月押八月陳英福枷一月 
獲綿袍有口難分○嚴逸清在北京輪船失去綿袍一件在召州人王金發藍内查獲原贜並抄出同舗人與永興手鎗一支珠藥數粒送廨請究龔供在甬江某署當差手鎗是主人之物王供衣是有人偷去棄在碼頭拾得並非行竊判龔交保王押候查明再訊衆流氓公然搶刦○西門外與華界　連之居民近時被流氓李金林陳三孫小二仔何金鏢等紏黨夏福生陳洪福明目張胆日强内竊事主阻止反敢恃衆逞兇近由包探會同巡警偵探嚴密拿獲並將收贜之徐陸氏譚鴻林一併移廨嚴究判李陳孫等四人各枷一月各押半年夏陳二人拍照驅逐徐譚收贜從寛　押捕房三天 
小車夫互相推諉○車夫韓小文子因損瓖所租之象皮車輪由公司控案不認飭提合租人葉洪生審訊在案昨葉傅案供稱韓　夜班小的是租日班交車與韓時車輪並不損傷韓亦供交彼時無損官以互相推諉判令各賠償洋一元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江浙鐵路公司駁字林西報所登倫敦泰晤時報北京訪事人述滬杭甬路事失實函]  
　　莫理循君閣下倫敦泰晤士報之名大矣閣下爲該報北京訪事之多京久矣此次遠來良苦聞前往蘇路微有齟齬後與浙總理不期而遇於禾硤之間遽謂中國鐵路不好專指舗軌未畢之工叚以槪浙路以槪中國豈可哉及見登報之函請英國政府令商人以後不可借欵與中匣誠如是也將中國實拜閣下之賜豈惟江浙閣下英人也以英人爲英商議我江浙之路亦無足怪獨怪議之太失實似故意毁兩公司並毀浙總理個人之名譽豈泰晤士報與閣下自己之名譽亦不顧乎原函不能無辨者凡十三條一謂股票七折求售僕等皆江浙人也江浙路如有七折之票請閣下盡數交來當盡數收買之無勞求售也一謂總工程司爲郵傅部代表所派兩公司並不承認查總工程司爲兩公司總協理命令總辦選聘總工程司但能守合同豈有自命令之而不承認之理至於辦事之權總工程司照全同行事閣下即欲强之違棄合同其如總工程司不能違棄何郵傅部何時派有代表倘可以姓名相示乎三謂所用止華人以華人用華人猶閣下之必欲用英人也而取憎焉適示人以不恕耳四謂浙江工程司僅在美國新金山預備學校留學一載此蓋指濮顧問而言濮先在北洋大學堂鐵路專科四年畢業復以自費往美國嘉利福尼工學院之鐵路正科四年畢業復實習一年於前年夏間返浙因浙路略助學費特盡義務爲公司顧問若築路之工程司在關外鐵路充分叚有十餘年之資格前督辦大臣胡侍郎所薦者今以年滿他就矣嘉利福尼工學院爲大學九院之一濮係直接入大學聽講無所謂預備曰僅留學一載豈所給四載畢業單大學校長與該省總督簽字之文憑爲僞物乎閣下其必有所據矣五謂留學一載之工程司爲總理之子婿浙總理恨私人私弊之通病生平以避嫌爲宗旨被舉總理雖子弟罕及公司之門若以子婿爲工程司萬不能瞞股東萬不能瞞董事會他事可揑造子婿亦可揑造乎初不意泰晤士報訪事人所訪之事乃無影響至此則其所言工程之不固亦可知矣六謂遇管二十英里之工程司無學問而得奉委派以曾受業於總理之門不論工程司也如全公司内現能查有一子婿一門生則總理可認大罰若揑詞誣衊請問能免於罰例否浙路公司呈部定章職員必五千以上之股東薦保即總理有門生亦無權引進况董事會方惜總理避嫌太過子弟親戚門生雖有佳者經合例之股東薦保亦必不用曰寗矯情以防私弊孰料閣下反以及門相議也至謂總理精於孔子之學聞之欿然如不克勝以不學之故累孔子亦爲分謗殊自疚耳七謂橋工皆不堅固閣下所閱江浙橋工有不用洋灰築成者否閣下誤矣全路所用之洋灰純係香港所製之青州牌蓋英廠也旣承指示英廠洋灰所築之橋工皆不堅固此後杭甬各橋所用之洋灰不得不舍英廠而他求是爲英廠堵絶銷咱閣下宜任其咎矣願東南各省人聞之香港英廠青州牌之洋灰勿再用之橋工莫君以英人而不爲稍諱大書於報謂皆不堅固也八謂鋼軌係舊式土造此言也閣下爲我江浙人增高程度不少感謝感謝江浙人於鐵路誠所不習今居然能土造舊式之鋼軌豈不足自豪於中外哉所愧者江浙人所用之軌實在不能土造皆由湖北漢陽廠洋匠機器所製大冶爲精鐵所出該廠不用以煉製新式之軌不知向何處去尋如許廢料造爲舊式之軌以赚我兩公司我商部郵傅部且爲之通飭銷用兩公司將據闍下所報以控漢陽廠並願各省鐵路公司聞之莫君以泰晤士報訪事必兼習工程旣謂江浙路所用之軌係舊式土造不幸江浙人已受漢廠之欺矣各路如信莫言勿再受漢廠所欺也特不解漢廠之軌經莫君指爲土造指爲舊式累我江浙人爲方家所笑該廠迄無一言以自解而爲江浙人解己矣漢廠殆自認爲舊式默許爲土造矣（未完） 
南洋印刷官廠試辦官用民用品物章程 
[第一章官用品]  
　　一契尾查稅契一項現正由財政局籌議改良新章聞將用本板刊行應請憲台札飭該局將辦法程式擬定交職廠發印通行 
一鈔票查鈔票一種爲國家幣政所關無論東西各國莫不由官廠製造南洋各省通行鈔票自應統由南洋官廠製造以杜流弊而挽利權除經另訂印刷鈔票專章詳定在案外應請憲台札飭裕寗裕蘇兩官銀號及咨行安徽江西撫憲轉飭該省官　號嗣後所有鈔票須由職廠製造以昭鄭重而絶弊端如有私自製造者槪作私票論不准通行其湖北湖南浙江河南及内地各行省如有未設官廠者應由職廠將本省鈔票印成樣式詳請憲台咨行各省督撫憲如有欲向職廠定製者職廠當一律製造精良不分畛域 
一各學堂文憑課本圖畫書籍及各署局所表册報告書查從前各學堂文憑及圖畫書籍各種多交商店承印現時職廠旣已成立自應統由職廠辦理應請憲台札飭提學使及各署局一律遵行 
一釐捐票茶稅單照運鹽護照重鹽執照各岸銷鹽水程查以上應劃一程式以資信守應請憲台札飭鹽運使及牙茶釐二局議定程式詳復飭發職廠照印通行自詳由憲台定期實行後如有仍用舊票舊照者槪不作准 
一各項捐票路工局車捐各票查各項捐票種類不一均須由職廠印刷以昭鄭重其籤捐彩票除江南原有彩票應由職廠製造外其餘各省彩票欲由南洋印刷者本廠當一律辦理 
一糧串查各州縣糧串均應統由職廠印刷以杜流弊應請憲台札飭各州縣詳繳程式發廠印發通行目示期實行後或有仍用舊串者應請將該州縣官議處 
一各署局申移札封馬封排單申文詳册咨移文札文牒文清摺稿紙各項册簿查以上各件應請擬定樣式呈送憲台飭定　式通飭各屬一律通行惟查上列各件現官廠製造務求精美而取價當較舊值及市價不相上下以便流行如自詳定示期實行後或仍有用舊式者槪不作准並將該承分别懲處（未完） 
 
 

Page 27

 
 
譯件 
[土耳其重頒之憲法（續）]  
　　第一百十一條每鄉應設總會一所以統一各同社該會應司稽查等事載明如下一發起人或本地俗例規定之各項進欵不動產慈善費之管理法二遺囑捐助之佈施救濟等欵之運用法三遵照專章設立之卹孤院其公欵之管理法每會以同社員公舉之會員組成應照將來專章辦理此項總會應歸地方官或各省總會管轄 
第一百十二條康斯但丁及外少之自治局事務應歸公舉之自治員管理自治局之組織職務及會員選舉式由將來專律規定 
雜欵 
第一百十三條設查得本國某處兆有亂象政府得飭行軍律民法暫置不用至地方管理法應暫照軍律之處由將來專律規定如有公認侵害治安之人又經巡警處信實報告則土帝有將此項人等迸逐出境之權 
第一百十四條凡亞多芒均受初級小學之强迫其詳細辦法由將來專律規定 
第一百十五條不論何條憲法不得藉辭間斷或毁棄 
第一百十六條如查得憲法中確有關係之處則亦可更改數條其更改法應照下開各節辦理部臣或上下議院所陳擬改各條應先交下議院酌奪如經下議院三二多數許可則再交上議院如上議院亦經三二多數許可則呈請土帝主裁一經旨准即定爲國律凡憲法中擬改各條經上下院酌奪後其停行日期自廷旨照准日起 
第一百十七條法律分三院解釋民法刑法歸大審院行政法歸叅事院憲法歸上議院 
第一百十八條凡現行各項律例習俗苟不爲國律定章所改廢則依舊照行 
第一百十九條土歷一千二百九十三年十月十號（即一八七六年十月二十八號）所頒暫定訓條之關於國會者行至第一期開會告竣日爲止　　　　　　　　（完） 
國外新聞 
[英員擬作東游]  
　　十一日倫敦電云據傅吉青納君將於本年西 
九月間辭去印度陸軍統帥之職前赴中日兩國遊歷並贍觀日本陸軍大操　 
[英國入稅近聞]  
　　十一日倫敦電云英國上季入稅較之上年同 
時增多英金七萬零一百磅惟核計全年入稅（一千九百零八至零九年）少入英金四百九十五萬零三百九十五磅 
[駐英日使演說]  
　　十一日倫敦電云日本駐英大使加籐男爵近 
在海軍建築家年會赴宴席間演說謂日本之利益均與英國相同 
[英國海軍事務近聞]  
　　十一日倫敦電云英國殖民部大臣克里 
維伯爵近在里其斯脫演說謂外國所傅内閣對於海軍問題意見不一之說殊無意識議院海軍事務大臣曼克萊買拉君近在海軍建築家大會席間演說宣稱政府對於海軍政務已有預備 
[美擬簡調駐英大使]  
　　十一日紐約電云美總統塔孚脫業已承 
認擬將部事哈凡特大學校長伊里　脫君簡爲駐英大使以繼里特君 
之任 
[美國預備接待日艦]  
　　十一日紐約電云美國海軍部聞日本巡 
洋艦不日抵舊金山措置接待各艦事宜 
[香港禁烟政務近聞]  
　　十一日香港電云香港議政局投票議决 
撥欵一萬一千六百十三元賠償領取烟館執照者因歇業所受之損失十二日香港電云昨日議政局集議商會代表希維脫君反對撥欵一萬一千六百十三元賠償領有烟館執照者因歇業所失之損失希君謂此欵應由英國國會供給云 
[英國入稅續聞]  
　　十二日倫敦電云英國前季入稅頗見豐盈是 
年歲入總數綜計英金一百五十一兆五十七萬八千磅是年所缺凈數共英金九十二萬六千磅 
[近東大變局百二十七誌]  
　　十二日倫敦電云北德日報不認俄 
國逕然承認奥國歸併巴斯利亞與赫齊戈維拉兩省係出於德國之壓力該報謂德國當時僅以一已之見冋各國呈明承認之必要而已十一日倫敦電云塞爾維亞内閣允認各國忠告並將公牒呈交奥國奥政府接此後頗爲惬意同日栢林電云各國現擬照對会塞爾維亞辦法施待孟的尼格洛奥政府亦願與孟的尼格洛聯絡財政交　俄外務部大臣伊斯華克辭職之舉似將允准大約奥國實行歸併塞爾維亞與赫齊戈維拉爾省後即可定决聞外務部次官歇里柯甫可繼此任云 
[唐紹怡行抵柏靈]  
　　文匯報載十一日柏林電云中國專使大臣 
唐紹怡偕載　貝子業已行抵柏靈將在該處調查德國銀行及其他財政營業規則 
小說 
[譏彈小說滑稽魂（三十三）]  
　　第六回吃番菜曲辮子坍檯應堂差紅倌人出局 
當下包松濤又把前後事情細細的說了一遍。話還没有說完。早聽得蕭靈峯哈哈的笑道。你這個曲辮子。竟是個加工雙料。不二價的曲辮子。與那尋常的曲辮子不同。包松濤聽了。不懂他說些什麽。便道。我不管他曲辮子不曲辮。子總而言之。上海地方的人。都是要欺負外教的。蕭雲峯又笑道。大約你也不懂什麽叫曲辮子。你不要聽錯了話。我說的你是個曲辮子。包松濤聽了。想了一想。又把手摸了一摸辮子道。我的辮子好好的爲什麽叫我曲辮子。說着。一眼看見了蕭雲峯的辮子。蓬蓬鬆鬆的。便道 
 
 

Page 28

 
 
我倒不是曲辮子。你才是個曲辮子呢。一句話說得大家又笑起來。蕭雲峯笑了一回。方才把曲辮子的道理。和他講明白了。又道。上海地方的人固然有些欺負外教。但是你這個内教。却又内教得過分了些。怪不得要請你吃巡捕官司了。便又把包車和野雞車的情形。和他講了一遍。包松濤聽了。還有些不信道。據你這樣說來。怎麽我到雨田那裡去看他。又是坐的鼎陞棧的包車呢。蕭雲峯道。這是客棧裡頭預備給客人們坐的。不是那人家的包車。包松濤聽了。方才明白。蕭雲峰對他笑道。别人的曲辮子。是苦於没有思想。你這個曲辮子。却又思想太高了些。正說着。只見外面又走進一個倌人來。裊娜多姿。長身玉立。目澄秋水。眉歛湘烟。小蠻楊枊之腰。樊素櫻桃之口。覺得剛剛走到。便有一道光華。直射過來。把一個包松濤。看得呆子。暗想怎麽上海的女人。這般好法。只聽得蕭雲峰對他笑道。彩霞來了。可恨今天兩個頭標。都給雨田占了去。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
