# 1887 - 164 - 4905092

 

Page 1

 
 
[新印印雜志出售] [  申報館主啓]  
　　滇南雜志係上海曹春林先生樹翹編輯網羅闕失博彩遺聞分爲八門釐成廿四卷滇中古今事實備載書中本舘環用活字印成每部訂作中本計價洋六角卽日出書伏祈購閱 
[古事比開印告白] [  點石齋代啓]  
古事比一書爲國初方田伯先生所著閻百詩徵君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶雇班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻肩裁紅之賦手得此一編可以用之不竭惜原板久佚書肆罕覯今聽蕉主人出其家藏原本付點石齋石印字跡必求工整校對不厭精詳洵爲藝林鴻寶訂成六本定于八月出書如蒙賜顧請至點石齋帳房面訂可也印書無多幸勿遲悮 
[大題觀海初二集] [  點石齋主人啓]  
　　石印大題文始於多寶船而文彚文府掄元等繼之然皆陳陳相因雷同者什之九甚有將原書重印攺換名目藉以漁利本齋心竊鄙焉用是不指重資購求家藏舊文於東越吳氏得國初以來鄉會墨硃卷房稿選本文二萬七千餘篇延請名宿詳加選擇始自踟初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉會墨什之二窗稿什之五試讀課藝選本專稿什之三其巳見文彚等書者概從删薙是爲觀海二集自大學至孟子題亦惟備間有一題兩篇者必一整一散一奇一正相問而登便於取材而評語圈點校勘無一不臻美署庶獲免於草率從事沾沾漁利之譏也於去年六月間登報搜文九月開選定於本年十一月出書躉售格外公道特此佈聞 
[英國皇在位五十年祝詞]  
　　今夫君人者必有以入人之深而後人之愛戴也出於至誠而無所不至此非可以强而致之亦非可以勢而迫之也今年英國皇亞勒三的利那維多利亞在位五十年之期英國爲君民共主之國其稱皇也曰君主國之人無論在本國在他國或爲官或爲商或爲士开爲民無老無少無男無女莫不欣欣然有喜色而相告曰大君主自十八歲時君臨我英國其時在西歴一千八百三十七年七月二十日卽中國之道光十七年也登極以來我英人家給人足國日益富兵日益强是非特大君主之福足以當之實大君主之德與才有以致之憶此五十年中天無氂降血雨地無山崩川　人無大癘甚疫物無怪産異徵英國人之仕於其朝者皆樂爲之效馳驅供奔走不寍臂指之相使也耕於其野者皆願爲之勤胼胝敦桑麻不啻腹心之相與也商賈之藏於其巿者咸欲爭奇炫異以致利巿而稅釐之抽收無怨辭也工師之居於其肆者亦多鈎心鬥角精益求精而爲國家造攻具製防器無不踴躍樂爲也大君主之撫馭我英人如此其深且淳斯我英人之所以報我大君主者必不容以自薄今值　佳節其可不有以鋪張揚厲以仰答於萬一乎於是在本國者不遠千里詣京舉觴抱足以鳴愛戴不待言矣卽在外埠英國各屬地亦罔不權忻鼓舞相與從事上海有英國租界寓居界内英人實繁有徒先期集議定於今日爲舉行慶典之期一切布置早巳井井華客中亦有樂助其興者乃殷然問於英國主人曰英皇何如主也主人曰聰明仁智雄略之主也華人曰何謂之聰明主人曰有阿非利加使臣至英問於君主曰英之國富兵强至於如此果恃何寳而致此君主不言甲兵之利不言金帛之多不言舟車之盛不言人物之精而但示以聖書一卷曰我國之所以致此恃此故耳蓋阿非利加初無政教卽許以示之無益也不如示之以靜穆無爲之道俾蠢然者不思動則治之要也此卽聰明之一端而其他可類推矣華客曰何謂仁智主人曰君主建華宫於蘇格蘭及威德之島爲避暑休息之所每出游行至民舍遇有疾者親爲撫視并以聖書口授而慰之此卽仁之一端至凡有善事靡不帮助尤不可以勝計也君主受母教精琴瑟喜吟咏長詞賦工繪事兼格致植物諸學能言歐洲數國方言是不亦智乎華客曰何謂雄略主人曰君主英武奮發用兵有年近時如埃及之師阿富汗之防在人耳目間者無非武殺所展布此其雄也至於與貴國前雖失和今則言歸於好且交情倍密知俄人有蠢動之意而先據高麗之巨文島以扼其吭事平則舉而還之於貴國此其略也夫大君主自誕生於西歴一千八百十元年五月二十四號卽中國之嘉慶二十四年屈指年巳六十有八而登位以後五十年中國事旣莫不如意卽君主一身亦無一不可以稱得意所闕者當君主年二十一時納德國一部君主之子名曰亞爾北爾的以爲贅壻使之值樞密院助君主參議國政籌所以益民者正在深資倚　忽於一千八百六十一年卽中國同治元年婿遽薨逝雖巳生有子女九人而終覺有所缺陷然君主悲悼竟至廢食力疾治事其憂思之苦迄今莫釋值婿生忌日輒益哀悼美飾其墓以抒悲永素其衣以誌慟如此則所以待婿者可謂厚矣且四男五女皆英英露爽則階前蘭玉亦足以顧而生慰君主之德才福三者俱備如此夫是故大英庶民皆大歡喜爭以珍奇之物獻於大君主以表敬忱凡英人之旅居各處者咸祝萬壽無疆往來各友邦特遣公使致賀方今大清國與大英國愈徵和睦兩國欽差駐紥京都保護通商民咸樂業友誼日敦商務日盛惟兾大君主子孫克肖則華英二國彼此相助而獲福無窮矣吾子高明盍以數言爲我英國大君主祝華客曰唯唯敬聞命矣起而爲祝詞曰赫赫英邦雄視歐洲奕奕君主默運嘉猷民安國富利賴是籌遐邇逖聽風聲油油屈指在位大衍巳周民旣無癘國亦無尤爰舉慶典商民同休黄童喜躍白叟優游俾我華人得豁醉眸願祝君主於萬千秋 
[上諭恭錄]  
　　閏四月二十二日奉上諭邊寳泉奏神靈顯應請頒匾額一摺河南陜州等州縣城隍等神素著靈應每遇地方水早災異經各官紳祈禱無不立昭靈貺保衛羣生實深寅感著南書房翰林恭書匾額各一方交邉寳泉祗領飭屬分詣州城隍廟惠濟白龍神祠明山白龍神祠城隍廟劉猛將軍廟洧川縣城隍廟禺州城隍廟九龍王廟金龍四大王廟敬謹懸掛以答神庥欽此 
[江塘坍塌]  
　　邇來梅雨經旬久不放晴前之望澤者今變而爲苦雨矣杭城濵臨錢塘江近因江水驟漲溢閘入河巳閱數日海塘巳出險工雖幸踴躍槍護得保無恙第恐再有衝刷難免潰決之慮也至紹興之三江閘江水亦巳平閘浸灌内河者亦歴數日水勢未見退減上月杪忽聞錢塘對岸聞家堰半片山之團頭地方以雨勢過水江流衙擊 
 
 

Page 2

 
 
塘身又當面窄脚鬆之處陡坍二十餘丈漂没民居物畜甚多西興蕭山一路平地皆水不能安居人皆餐宿於樓上聞家堰距杭城不過十里故 
近城螺埠地方之人見江中漂下板木箱櫃多有撈獲者惟該處人口有無傷害一時無從探悉恐亦不能盡數保全矣 
[日下紀聞]  
　　禮部爲咨行事祠祭司案呈本部具奏五月初三日孝誠仁皇后忌辰是日不報祭不還願不作樂不宴會不理刑名照常辦事等因奉旨依議欽此欽遵到部相應行知各衙門飭屬一體遵照○總署奏准咨取各員分日考試以便派往出洋游歴經六部保送七十三人所有姓名照錄於左區德霖富勒渾成堃福蘇理曾鰲瑞林王旭東賀松蔭金鵬續承周滋大張芬張標雲熙文左庚榮昆洪勳李慶延隆瑆余彬吳振先吕賢堃福培姚榮壽鍾寳僖繆祐孫吳湘李鶴皋徐宗培建衡李秉瑞裕麟傳雲龍崔洤顧衍高寳泉陳用賓恒安費德保存厚劉啓彬松岳鄭其光張從恪汪鴻基曾紀先崇林程紹祖啓勳鮑應豐蔡霞標連山馮桂芳邵思民顧厚焜常聯閻錫齡雙奎李瀛瑞孔昭乾平安余和壎何宗楷王春波志善李鼎銘郭應中張奎孫慶祺劉肇唐梁煥蔣實英孫豫榮嚴庚辛陳爔唐○東直門内針線胡同三教寺房廊深邃時有多人在内賭錢住持因得蠅頭利遂不復下逐客之令事經本地方步軍校所聞派步甲領催李目率步兵二名前往偵探各賭徒愍不畏死預作拒捕之計迨李進寺不由分說名持木棍鐵器攔截行兇二步兵見勢不佳早爲兎脫迨廳官集兵至寺見李身帶重傷倒臥在地賭徒則均巳走散未獲一人詢諸住持支吾莫對廳官怒甚將住持鎖交步軍統領衙門究出賭徒姓氏里居以便緝拿懲治○聖上至北海看箭如待衛中有連中五箭者賞以大卷尺頭一個○希貝勒及介弟卓侍衛凌阿請假六個月回科爾沁旗籍修墓上月二十七日偕瀛眷起身出都　○神機營左右翼驍騎馬隊十處前鋒護車馬隊内火器營馬隊八漢砲隊於上月二十二日清晨齊赴安定德勝門外兩黄旗教塲預備該管大臣會看合操○姜碴胡同某甲一夫一婦饒有積儲花甲己周尚無嗣續昔年曾撫一螟蛉子自襁褓迄今二十餘載現巳充補護軍三年前復撫一子現巳十四歲上月初旬甲病故二子遵制成服衣衾棺木頗極精良迨接三日清晨突有一人叩門而入喚長子出逾時不同甲妻倩人出看則巳蹤跡杳然迄今十餘天毫無下落誠不解其何故也 
[潯陽近事]  
　　九江府王太守德化縣金明府因各路萑苻不靖風鶴頻驚遂督率保甲局員並會同水陸營汛勇分巡潯城内外嚴查匪類以衛閭閻而於歇店烟寮稽查尤爲嚴密日來各歇店無不小心盤詰遇形跡可疑者屏之門外不敢招留烟舘亦祗售賣烟膏徐榻高懸無復芙蓉之燄是非賢長官關心民瘼加意防維鳥能至此○大江南北山深林密之間每當春夏之交往往有蛟爲患此月令所以有伐較之玫也邇來黄梅縣屬之考田山忽有蛟患初時毒霧迷漫咫尺不辨面目不逾時大雨悴至平地頓成江河水源噴起丈許正如黄河之水天上來泙　奔騰一瀉千里居民屋舍捲去無存田園亦冲裂不少淹斃男婦數人直至湧出大河舖水勢始緩云○鰣鰉二魚俱産大江中夏時之雋固也每逢上巿之初官商爭以梁指爲榮每一鰣魚非三四百文不辦鰉魚價稍廉然亦非儉腹郎君所能飽飫近日江水盛漲臨流舉網者無不歌大魚鱗鱗小魚戢戢担賣於大街小巷幾於爛賤如泥使孟嘗君食客見之當不嗟深彈鋏矣○有某甲者自滬上購得洗衣機器凡搓之揉之捶之擣之無不藉輪輔轉移不煩人力兼有去油去墨等藥水雖劉寛汚羹之朝衣相如貰酒之犢鼻自中一經洗刷頓然簇簇生新現在南門湖邊大水洞前赁屋數椽設坊開洗無論中西衣服及紗羅縀布交其浣濯皆可除舊更新是誠於浣紗溪上濯錦江邊别樹一幟者也○霪雨彌月江水陡與岸平上月二十一二等日大雨尤若傾盆街衢積水盈盈高過階石行人來往雖無滅頂之凶然巳有沾衣之苦矣 
[杭試紀餘]  
　　浙江學憲瞿子玖宗師雖有閱文幕友然恐屈抑真才故生童試卷均親自覆閱或由下等拔至上等或由上等抑置下等一時士論翕然○幕内閱文友人中有一安徽人方姓者頸患疽毒竟於考試生員正塲日病殁署内棺殮後於晚間鑿墻開門而出○謝同春酒店夥某以送酒進學院適遇經古點名任意觀看遂忘出門迨封門後宗師查知遂發巡捕管押因伊好看點名每日點名時飭令長跪門旁俾其仔細觀看至今尚未得釋○生員補歲考大概草率完卷以此等考卷學憲從不披閱故也瞿宗師處處認真補考之卷亦親加批閱内有府學某卷文不對題某卷不完卷牌示仍作欠考未完并交該學戒飭○生員覆試塲内牌示佳卷提升名次草率者分别降扣故多有做夾卷者迨正案出府仁錢三學名次調動幾及一半洵足以昭獎勸而示公允矣○上月廿五日發落叅謁宗師向一等生諄諄朂以品學兩字言行巳有耻不學無術願與諸生共勉之再二三場工夫切宜平日加功鄉試之以經策獲售及見擯者向時固有近科更多勉之勉之再言衛中丞擬將鄉試進場人數大爲減少約以八十人中取中一人爾等務囑考遺者赶緊用功明歲錄遺我當格外從嚴幸勿自貽後悔 
[鶴巿紀聞]  
　　上月初九夜閶門外八字橋某姓家忽兆焚如爲時尚早赴救者　僅燬房屋兩椽不致延燒隣舍然近隣巳飽受虚驚不覺手足無措矣○上月十四日絲行開秤之期是日各鄉民投行贸絲者人山人海幾于擠擁不開聞頂高之絲價洋二十有四元稍次者二十二元下者十八元今年收成錫金得十之八九分各鄉統計則在七八分之間○孔廣鍾係孔廣雨之弟昆季五人俱爲暴客案發擒其二逸其三上月二十四日之夜釘封文到省翌晨衙叅之後　赴法場處決行刑時該犯嬉笑自若毫無戚戚之容其殆戾氣所鍾性與人異者歟○梵門橋某甲畫工也上年病故後遺下一妻五子一女平日得其指授皆藉丹青　生涯近有歇夥見其可欺將主顧盡形攬去以致饔殄不給灶突無烟甲妻無可如何潛飲阿芙蓉奔至夥家毒發而死其子聞耗報請吳縣臨騐怪共吞烟自盡與威逼致命者廻殊飭夥置備棺衾爲之殯殮并恤諸孤以了其事○上月廿四日未刻巳色隱天雲隂垂地陣雨甫過輕雷遠間忽電光一閃霹靂轟然廟堂巷龔公館中有亭翼然擊去一角或云有毒物濳藏故遭天譴然聞之老工師言木之雙心者必遭雷殛西人云木心有電氣雙心則電與電觸是以發而成聲耳是說也頗覺有理○桃花塢側有隙地焉烟荒草蔓四無居人經潘偉如中丞之　串薛氏捨資購得建一精藍工成顔曰龍瑞延優婆夷於此焚修每當月上花之風來蘭若雲堂寂靜魚梵時聞過其地者咸謂此中爲清淨法門與奪婿瑶光者迥别近忽來一德士雄赳赳無異打山門之魯智深設席徧請葢隣酒半揚言曰此係俺舊時卓錫處聽鐘洗鉢亦巳有年祗以行脚天涯以至暫舍布金多地豈容女沙彌移蒲轉於此將　於粥鼓齋魚之暇效妙常之暗約潘郎耶尼不堪其擾向薛言之薛遂據實鳴官馬漁珊明府謂抱呈家丁曰此蛬旣是該僧舊址理合歸還佛言須戒貪嗔何必盛氣難降嘵嘵然向公庭涉訟乎且爾家主住侍其巷距此菴甚遠何弗就近覓地另建俾令該尼焚修聞薛氏不能輸服未識尚有風波否也○倉街某婦晨起攤被於樓窓口尋捉跳蝨一蝨跳而逃婦急起逐之不隄防不失足從高墜下蝨巳不知去向婦則身受重傷昔某禪師見人捕蝨謂撲希佛子是大罪過豈是婦爲佛氏所嗔故令受無量痛苦耶一笑 
[慶典大備]  
　　今日爲英國大君主登位五十年之期本埠英商預備一切慶典及燃燈賽會等事均巳登列報章兹見辦理慶典之各董事印出單張内開薛賀英皇之電報巳於昨日發去惟送呈英皇御前則定於今日本埠今日早九點半鐘規矩會中人在浦灘規矩會堂會齊依次行至三馬路紅禮拜堂内十點半鐘禮拜堂内懴經致祝並排列各會及官商所坐位次至十二點鐘泊在浦江之各英兵船放砲五十門浦難之西商團練兵亦放砲五十門應之團兵作樂奏祝嘏之章樂止大聲合效嵩呼者三至下午四點半鐘出會各商人在老巡捕房空塲會集舟車旗馬各以其會中所有與會車利尼亦以兩象與會盖象係印度所産乃英國屬地故献其土産之獸也五點鐘啓行由四馬路朝東至江西路向南過洋涇橋至法租界大馬路東至法界浦灘北行入英界英總領事署而散維時英署花園大開高搭彩棚三座陳設酒點花果縱客遊宴凡上 
 
 

Page 3

 
 
海各國西人均可入内隨意遊玩并施放日本所製白晝可觀之烟火晚八點鐘各處燈火一齊燃着丸點鐘又放烟火一處在浦中活馬頭施放一處在浦灘空地中施放仁記洋行面前所造噴水之處自八點鐘至十二點鐘間噴火燄九點鐘則出水龍會各水龍均在法界會齊十點鐘啓行一路至英界浦灘迤邐至公家花園過大橋經禮查客寓至三菱公司折而南仍回至法界浦灘而散水龍曾中諸人均至英署花園大餐然後歸蓋一國之皇在位至五十年之久亦屬不可多得故此次英皇慶典十分熱閙昨日檐溜不止惟願今晚天朗氣清則諸人尤覺興高采烈也又見法租界浦灘一帶自洋涇橋南堍起迤南至新開河橋北面止兩面均竪木桿數十根上懸英國旗幟以伸慶祝木桿空處裝以横條鐵管燃點各式燈大自鳴鐘門前鐵欄杆上亦裝横條點煤氣燈正中紥西字燈兩個兩邊均紥蜘蛛燈届時燃點常有一番暗色法巡捕頭備君諭三道頭轉飭中西各捕今日出差巡緝格外認真免致肇事又聞車利尼馬戱於今日暫行停演云 
[英廨告示]  
　　會審分府蔡爲出示曉諭事照得本國五月初一日卽西歴六月二十一號爲大英大君主在位五十年之期中滬之英國官商懸燈結綵籍申慶賀届時中外人民觀者甚衆難保無宵小溷跡其閒除令巡捕等人加意梭巡彈壓外合行出示曉諭爲比示仰鋪户居民及諸色人等知悉務宜各自小心照應門户勿爲匪徒乘間生事致貽後悔凡有游手好閒藉端肇釁之人一經獲案定子嚴辦勿謂言之不預也凛之切切特示 
[公堂停訊]  
　　今日爲寓滬西國官商共賀英皇之期西官無暇到堂遂由蔡二源太守王雁臣司馬各知照捕房暫停訊案一日 
[滬城瑣事]  
　　前日有某姓家舁一女棺厝於新北門内觀音閣前泥墩下至晚卽被賊撬去棺蓋將衣裙簪珥盜取一空其時天漸黎明適有路人過此賊恐被獲棄物而逃屍屬聞之重復殯殮○本城姚醫馬弄某氏婦邇因患病服藥照方以金湯煎之遂拔頭上押髮一支交傭婦如法煎服迨煎成傭婦偶爾不慎連藥渣傾倒街頭及憶著往尋則巳不知去向婦以傭婦疏忽勒令賠償傭婦苦之步至街坊涕泣旋聞被賣角黍之王阿四拾得卽向阿四乞還阿四靳而不允不知以後如何 
[攺架鐵橋]  
　　英法交界之洋涇浜自外洋涇橋起迆西之西新橋止其中惟二洋涇橋及西新橋尚係木橋餘均攺成鐵橋現聞西新橋亦欲攺造鐵橋巳經英工部局繪成圖　送與法工部局核議一俟議定卽行興工或云此橋各柱巳由浦東鐵廠備鑄將可完工矣 
[逃妻給領]  
　　徐桃桃投縣控稱妻室孫氏不安於室時宿外間近被馬阿狗誘奸與之偕遁尋馬理論一味支吾爲此叩請飭提嚴爲究辦蒯邑尊提集一干人請帮審委員宋二尹升堂研訊該氏供稱小婦人並未私逃亦無與馬通奸之事二尹轉詰之馬馬亦不承又問該氏曰爾旣未脫逃出外何事答稱在親戚家勾留數日再三駁詰堅執如前二尹謂徐曰爾平素失於管束以致自取其咎今旣逮案可卽領回　旣不肯認着具並不誘逃該氏切結備查交人保出 
[英界公堂瑣案]  
　　伶人吉勝奎訴稱小的于今年二月十六日由留戱園管班人郭同來邀往該園唱戱每月工洋七十元至四月二十日辭歇算至四月十六日巳滿二月之期應收工洋一百四十元祗收一百元被欠四十元且旣巳唱至二十日應再加一月工洋七十元總共欠去一百十元向之索取一再遲延昨夜至　房與論郭竟逞蠻毆打并將右手小指咬傷復持刀砍傷頭額左脇爲此訴捕拘郭郭係著名流氓前因吵閙公堂鹽禁脫逃請爲究辦郭供吉由郭秀華薦來至四月十六日爲止巳付工洋一百四十元並未唱至二十日伊圖再支一月工資自來尋釁小的並未毆伊更無持刀行兇之事吉又呈四月十七八九等日之戱戰并稱旣云十六日爲止此後如何單上尚列小的之名兆豐洋行買辦陳芳水稱行中所開留春園托郭爲執事昨夜戲止時我適在帳房見吉突如其來自行砸破頭顱其餘伶人亦均目見蔡太守間其餘見証在否陳招徐世芳投質徐供郭曾否毆吉小的未經親見惟知在園唱戱每月的係七十元兩月工資早巳付楚惟吉以唱至三十日始行辭歇冋索一月工資口角之餘小的曾爲之調處囑郭給吉半月工洋三十五元兩造均巳允許約於二十六日付洋届期未付吉候至二日郭避而不面因此忿恨昨夜相逢爭扭及小的赶至吉巳訴捕拘郭矣吉稱在園伶人皆偏護郭此亦一定道理太守謂徐之所訴事尚近情然吉旣稱被郭持刀砍傷有無見証答稱見者甚多恐皆不肯作証太守向吉曰爾旣因多演四天欲索一月工資亦當將情直說不得妄供致壞自巳聲名今仍飭徐秉公調停如果不服禀候察斷可也賈副領事請太守問陳園中所演有無犯禁之淫戱太守問陳陳稱不敢違禁賈君謂如果將來知該園演唱淫戲定須懲辦太守然之○二十五號西捕禀稱昨在浦濵見姚之金肩挑衣包在旁行走小的囑走中間姚非但　依反以挑摃擊撞小的胸前爲此拘至捕房捕頭以事屬細微當時開釋豈知姚在寫字房内吵閙不休爲特暫押送案當時有西人蔡得士目見願爲口証該西人申訴前情姚供小的係安徽合肥縣人向在某營當勇昨因挑担行走哭被西人毆擊頭角受傷四捕稱小的並未毆伊蔡太守謂姚旣稱有傷飭差送至縣署騐傷候示姚　願到縣大聲曰清平世界無端遭毆旣到憲案何須再至縣署騐傷乎太守謂本署素無仵作如其傷勢輕微槩歸醫院騐看今爾旣告西捕行凶設到醫院恐爾不服爲此請縣署騐傷以昭公道姚仍嘵嘵置辨語多挺撞太守大怒飭將姚交差看管以俟親送道轅○周施氏訴稱湖州人家中有翁姑丈夫及男女孩日前携帶綿綢來滬求銷昨經中和園門首津人郭阿二喚買綿綢計共價洋四元二角向之索取囑到樓上付洋及登樓仍不交付向之催索被推跌仆并舉足踢胸前二下當時吐血且失去頭上所捕翡翠錫飾爲此報捕拘案叩請騐傷郭供小的開設　和園酒館向買綿綢因丈尺不符欲向折價祗與口角並未行凶蔡太守飭將郭押候傳官媒騐明該氏傷痕再行核辦○陳圖嘉訴稱向在鎮西輪船有皮箱一口内儲各友寄帶之洋信九封暫寄凌阿玉烟館内及向取箱巳少洋信一封計洋五十元向索抵賴爭執間報捕拘案凌阿玉凌嚴氏同供小的等係夫婦陳寄之箱巳經取去並未開過如何妄指失洋惟聞陳曾有洋五十元借與友人陳又稱自巳有洋十五元借與友人鄭二與洋信不涉蔡太守以練陳所控無憑姑飭將凌夫婦交保俟查明實在情由再行核辦○賣魚婦人趙何氏控沈周氏買魚論秤以秤錘敲破頭顱一案蔡太守訊供之下飭將沈周氏暫交官媒俟趙何氏投醫院騐傷云云巳登前報昨日趙何氏投案聲稱傷勢雖愈惟沈周氏兇横異常請爲懲辦沈周氏俯首求恩蔡太守判罰洋五元給趙何氏爲養傷費○莫宏蘭沈大德二人乘馬在租界飛奔由捕拘案請照違章例判罰莫供上海人在家讀書偶然乘馬不知租界規矩沈供寍波人昨與友人乘馬偶爾加鞭以致和奔駛蔡太守判各罰洋一元撥充院經費 
[法捕房瑣事]  
　　某氏婦昨日至法馬路玉露春茶肆西首某茶葉店揀茶葉不知因何起釁閙不休并將洋燈打碎經讀店鳴捕將婦拘入捕房捕頭研問該婦甚形倔强因將管押俟備總巡捕頭訊問後再行核奪○有某甲行竊法公司輪船上之物由該公司報捕後當經法包探將甲拘到暫押以待解案 
[招領失孩]  
　　三馬路陳與昌棧來信云羅店人李祥增送來失路男孩一口據云寓居點石齋後面侯家宅内昨晚該孩在門啼哭卽出盤間口稱姓曹年十二歲家在龍華長橋周家巷父母俱亡堂兄一口敦生一名阿棠○再湖北洪信臣先生送來女孩一口據云今晚八句鐘時在永安街普安里春記烟棧内叙談忽聞弄内有呱呱之聲卽出審視係一女孩年僅五齡所穿衣服巳被拐匪剥去祗剩頭上紅辫脚上舊鞋問其姓字則稱姓張名金鳳家在城外 
 
 

Page 4

 
 
[延醫施診]  
　　謹啓者震澤沈芝生先生道出申江寓在大同書局弟過訪據云小住數日卽欲回里敝堂定於九月朔日起逢單日敦請内外法家先生診治施醫貧病給藥本年天時寒暖不匀時症必多弟等面懇沈锭生先生屈留數月如遇危險急症奉求施診蒙芝生先生樂善爲懷一視同仁慨然允諾竊思大同書局卽要開張内無靜室現擬卽日遷移大馬路鴻仁里後街興隆里口東首朝南第一石庫門内暫作公館承情慨允實深難得貧病幸甚敝堂幸甚今特登報奉聞上海六馬路仁濟堂經理施醫局葛蕃甫何碧山賈雨臯蔣挹之施少欽同啓 
[上海絲業會館籌賑公所接嚴佑之先生自濟南來書]  
　　少欽先生大人閣下前臨行時接奉賜示知匯票五千兩巳經寄東省嗣子廿六日開車初四到省沂州以北一帶訖旱盼雨甚殷于章夏路遇朗帥詢悉東省情形南岸目前平安北岸凌汛王家圈開口至今未堵濟陽以下惠濱霑海四屬五六百里一片汪洋麥熟無望秋稼亦不能種所指望存活者僅恃賑撫耳王家圈一日不堵下游一日不安卽使勉强堵禦而河不容水此堵彼決彼堵此開徒勞無益億萬災黎嗷嗷待哺爲日甚長卽有數十萬金撫卹亦不能保其必生况并此而無之乎日來南　捐事如何尚乞善長大人多方勸募大聲疾呼俾賑欵源源接濟災民藉此苟延歲月則幸甚矣弟約潘振翁初八九日到省面商切准於初十日先赴惠民查放連年尊處解到正氣丸太乙救疫丹并痧暑等藥災黎獲益非淺口碑載道刻下災區病症必多務請多勸寄來俾得救急知念附聞專此佈達敬請台安[  愚小弟嚴作霖頓首閏四月初六日第元號]  
[上海四馬路高易籌賑公所撮要]  
　　昨奉江安粮儲道憲馬觀察賜函并第二批賑欵漕平紋一百兩本洋三百五十元合伸規元四百零八兩另英洋七十元因省中匯侃未便由本埠同慶公南棧内同發合號王正翁先生墊交敝所照數拜領各捐户台銜候原册寄另錄清單登報同日奉到四川川北道黄觀察賜函并吳容普太守勸募東賑川平紋一百一十八兩七錢七分由百川通號匯到除匯費平色銀四兩三錢二分核伸規元一百二十兩零六錢照數拜領除按原册填掣收條備函奉繳另錄清單外彚登報簡藉謝仁慈李朝覲秋坪氏頓首并誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋課旣交漫成長歌題原稿後附呈天南遯叟紫詮夫子誨正]  
　　君不見方今海内多才士走筆縱論天下事紛紛各具一是非有喙三尺安所置又不見摩兠鞬銘久不磨有言畢竟皆風波何必痛哭流涕長太息何必激昻慷慨動悲歌世事從來不可說天地容我安謇拙行年五十祗知非片詞隻論未敢掇今兹長篇累牘胡爲乎寍非自炫求價而沽諸不位不謀古有訓越俎之羞有以夫然而鼓宫宫自鼓角角自鳴宫角自相感適性兩忘情都來四千四百字付　洪鈞大化共流行[  白下鈍叟殷芝露呈稿]  
　　薄游滬上晤崇川故人驪睡軒主談次詢以近作卽出所題澥天三友圖長句見示讀之輙神往焉僕雖筆墨久荒不禁見獵心喜勉成里句奉題卽請高昌寒食生大吟壇教正○澥天甸茫茫中外渺無際不圖三友中莫逆敦古誼我初來滬濵卽巳識其二岸老與鷗生覿面挹高致惟有何水部未得問奇字此心常懸懸欲執門牆贄吾友爲余言先生尤瑰異秉性真崦和爲文純而肆詩名庾鮑齊詞派　柳繼　玉如㻬琈早具明堂器祗爲待賈沽韞匵不輕試問年將服官衣裳猶在笥經濟羅心胸指掌談時事信乎史筆嚴卓識達清議方今言路開當不弁髦棄吾友巳心傾令我益神契何當登詞壇近襲芝蘭氣不吝萍水交相知在道義披圖開吟眸助我游於藝傳神尺幅中别有一天地東臺少山崔寳善擬稿於海上客次 
[寄懷長白黄佾庭硯兄郵呈郢正並希惠我好音]  
　　屈指分襟日怱怱十二年嗟君覊異地使我憶遥天消息何從問飄零各自憐倘逢雙鯉便書寄滬江邊[  西湖西隱楊槐卿稿于申江]  
 
 
 

Page 10

 
 
   
 
 

Page 11

 
 
[光緒十三年閏四月二十三日京報全錄]  
　　宫門抄○發抄旨四道○彊撫劉奏新設城守尉到省擬將滿營遷併事宜會商並請飭頒印信摺○又奏領隊大臣交卸任事片江督曾奏請建立專祠片○楚督裕奏解京餉鹽厘銀兩片○浙撫衛奏查閱營伍完竣謹將應劾員弁繕單摺○又奏爲海運漕船全行兌竣放洋日期摺子○又奏機廠失火當令委員賠脩片○閏四月二十三日内務府國子監鑲白旂值日無引見○永德服滿請安○福楙謝授詹事恩○文陞耀奎各預備召見○耀年請假五日○召見軍機福楙文陞耀奎明安○發抄劉銘傳奏唐景崧赴臺灣道任奉硃批吏部知道欽此○陳彝奏知縣虧欠交代請飭勒追奉硃批石成之着暫行革職勒限完繳餘依議該部知道欽此○盧士杰奏續完漕粮之蘄水令多祺等請開復處分奉硃批着照所請該部知道欽此○又知縣戴昌言張多壽續完漕項請照現在未完分數議處奉硃批該部知道欽此○○尚書銜降一級留任甘肅新疆巡撫二等男臣劉錦棠跪奏爲新設古城城守尉現巳到省擬將滿營遷併事宜會商辦理並請旨飭頒印信以資啓用恭摺抑祈聖鑒事竊臣前奏滿營遷併古城應否仍設立佐領防禦等官應俟城守尉到任再行會商核辦奉旨允准欽遵在案現在古城城守尉德勝巳於三月十九　抵省臣比照會到任惟古城滿營衙署兵房因匠役缺乏工艱費鉅修造尚未及半城守尉辦公無所商令暫住省垣德勝此次出關值天山雪深難行遶由南路進省於巴里坤古城旗營情形未能查悉各該營兵丁亟應切實查明通盤籌畫　便早日酌定旗分營制可裁則裁可併則併庶幾餉不虚糜兵歸實用臣巳商令德勝刻日馳赴巴里坤城並由臣加派遇缺題奏道英林會同前往核實點檢並便道查看古城地方工程情形臣仍面飭催承修委員將衙署兵房趕緊修理俾各旗營得以及早遷移城守尉得以專意統轄現在古城工程旣未告竣各處旗營尚難歸併除烏魯木齊滿營事務應由富勒銘額移交德勝接辦外巴里坤相距較遠德勝旣駐省城難於兼顧該處領隊大臣應請暫緩交卸俟歸併古城之日再行奏請移交至城守尉一缺係屬新設未頒印信臣現刊刻木質關防顆文曰鎮守古城城守尉之關防暫給啓用應請飭部鑄造鎮守古城城守尉印一顆頒發應用以昭信守合併陳明所有古城城守尉到省日期並會商辦理各情形謹會同署伊犁將軍臣錫綸陜甘總督臣譚鍾麟恭摺具陳伏乞皇上聖鑒訓示施行謹奏奉硃批着照所請該部知道欽此○○劉錦棠片再烏魯木齊都統及各領隊大臣等前經奉旨　缺另候簡用上年烏魯木齊都統臣升泰丁憂其時新設古城城守尉尚未到省都統尚有應辦事宜經臣代奏奉旨卽着富勒銘額暫行護理欽此欽遵在案兹准頭品頂戴副都統銜護理烏魯木齊都統署領隊大臣堅勇巴圖魯富勒銘額咨稱新任古城城守尉德勝現巳到省應將烏魯木齊滿營事件並領隊大臣文卷一併移交城守尉接辦原刊隊領大臣木質關防一顆應請收銷其都統文卷應請就近經收銀印一顆應請代爲送部並請代爲奏請交卸等因咨會前來臣查烏魯木齊滿營事件並領隊大臣文卷城守尉德勝旣巳到任自應移交德勝接收其護都統任内支領糧餉係由藩司援案照發原由滿營自行報銷自應赶將以前一切報銷　理完竣由臣接收以清眉目至富勒銘額歴署烏魯木齊領隊大臣及護理都統事與臣共事於一切巡防要務靡不和衷辦商識見老成洵爲不可多得自以身受國恩亟思圖報除由臣咨覆請將經手事件趕緊清厘外可否籲懇天恩准其交卸並應如何擢用之處出自鴻施理合會同署伊犁將軍臣錫綸陜　總督臣譚鍾麟附片具陳伏乞聖鑒訓示謹奏奉硃批知道了欽此○○曾國荃片再巳故大學士左宗棠奉旨准於湖南原籍及立功省分建立專祠當經分别咨行欽遵在案兹據紳婺源縣知縣吳鶚禀稱據士朱家銓等禀以咸豐同治年間左宗棠駐師婺源保全合境功德在民經該縣捐廉倡建專祠一所現巳工竣禀請奏列祀典前來臣查左宗棠前由婺源出師進規皖南浙右等處是該處實爲立功之始旣據該紳士等遵旨建立專祠以伸崇報足徵事由論定遺愛在人合無仰懇天恩俯准將左宗棠專祠列入婺源縣祀典由地方官春秋致祭以紀前績而順輿情謹會同安徽巡撫臣陳彝附片具陳伏乞聖鑒訓示謹分奏奉硃批着照所請禮部知道欽此○○裕祿片再前准户部咨豫撥光緒十三年分京餉案内提撥湖北鹽厘銀十萬兩行令理批起解等因又准户部咨奉上諭光緒十三年内務府經費撥湖北鹽厘銀五萬兩陸續徑解内務府交納等因欽此咨行欽遵辦厘業經籌撥第一批京餉鹽厘銀二萬兩委解赴部交納在案兹據湖北布政使蒯德標鹽法武昌道江人鏡籌撥本年第二批京餉鹽會銀一萬兩並第一批内務府經費鹽厘銀一萬兩隨解拾費布袋劈鞘等項銀三百三十兩飭委補用同知高成烈補用知縣賈良榮此同管解赴京交納等情詳請奏咨前來除分咨外理合會同湖北撫臣奎斌附片具陳伏乞聖鑒謹奏奉硃批該衙門知道欽○○頭品頂戴浙江巡撫臣衛榮光跪奏爲校閱浙省水陸各營官兵全行完竣謹將應劾員弁繕單恭摺奏祈聖鑒事竊臣於本年三月初四日帶印出省查閱浙東營伍當將起程日期恭摺具奏欽奉硃批知道了欽此欽遵在案臣於拜摺後卽日輕舟減從由簫山而紹興寗波按營閱畢乘坐輪船歴定海海門温州次第校閱畢仍由水路至處州復由桃花嶺旱道至金華乘舟歴衢州嚴州按營校閱完竣於四月初四日回省兹將閱過全省各標營官兵逐一考校内滿營曁收標左右兩營杭州協城守水師海寍三營提標城守六營定海海門温州衢州處州五標營曁乍浦恊台州協各官兵陸操陣式步伐整齊施放槍砲聲勢聯絡跳舞籐牌爬越雲梯亦皆便捷馬步箭鳥槍中靶分數俱多逾額均堪列爲一等又嘉興澉浦湖州太湖紹興象山石浦鎮海太平寍海樂清大荆磐石瑞安平陽玉環金華楓嶺嚴州各恊營官兵陸操布陣亦尚整齊操演如法對械雜技亦俱靈更槍箭中靶尚能足額均堪列爲次等當於陸操畢復校閱提標左右兩營定海鎮標乍浦恊並海門温州兩標瑞安玉環水師各營官兵分起　演於折戧行駛泅水爬桅均屬靈便施放連環槍砲火器亦皆迅疾致遠詢以風濤沙線及内外洋駕駛事宜俱各登答明晰其間以提標定海温州鎮標乍浦協爲最餘次之所有各營施放槍砲以及弓箭各靶均照定制安設並無加寛　高及攺近情弊查騐兵丁粮數以及軍裝旗幟馬匹悉皆足額水師戰船亦俱完固各營奏免騎射人員均照新例攺習鳥槍各鎮將備尚能講求訓練營務認真其技藝嫺熟者當塲獎賞並隨時咨明督臣分别記升記拔具弓馬平常年力尚壯者或交營察看或記過降補另　分别核辦間有年力就衰難期振作者卽子斥革以示懲儆臣順道詣看鎮海海門温州各處礮臺均尚堅固做法合宜沿途查騐留防水陸營勇曁各營練軍亦皆精壯各屬在地菜麥一律青葱民情安貼足以仰慰聖懷謹將各營應劾員弁繕單恭呈御鑒所有校閱全省營伍完竣分别等第並臣回省日期理合恭摺具奏伏乞皇太后皇上聖鑒訓示謹奏奉硃批該部知道單併發欽此○○頭品頂戴浙江巡撫臣衛榮光　奏爲恭報海運漕船全數兌竣放洋仰祈聖鑒事竊照浙省光緒十三年起運十二年分漕白倉正耗等米五十一萬八千三百餘石巳中滬局委員禀報頭批米二十三萬三千餘石於二月初十日放洋業經奏報在案又截至二月二十五日將二批米一十六萬三千九百餘石内輪船裝運米七萬四千二百餘石商船裝運米八萬九千七百餘石配船三十四隻陸續開放今于三月十一日將三批掃數米一十二萬一千三百餘石内輪船裝運米五萬五千餘石商船裝運米六萬六千二百餘石配船二十四隻陸續開至崇明十滧地言候風放洋赴津交卸總共正耗米五十一萬八千三百餘石分裝輪船商船全數起連據滬局委員稟報前來臣覆查無異除咨飭沿海水師實力　護外合將本届海運漕船全數兌竣放洋日期恭摺具奏伏乞皇太后皇上聖鑒謹奏奉硃批户部知道欽此○○衛榮光片再上年十月間據軍裝局委員候補　府祝慶年禀報十月二十二日亥刻西邊舊機廠失火當卽救熄軍裝子藥保全無恙經臣親往查勘並將該委員祝慶年先行撤差記過停委一面檄飭藩泉兩司會詳防軍支應局司道分别查辦去後兹據詳稱被燬處所原係保國寺舊有破屋數間兵燹後就地攺作廠屋嗣後權作器機廠邇因機器新建有局歸併一處此廠專作匠工看庫及丁役住宿之所柱椽本巳朽壞板片俱不整齊早擬拆卸另造無從估計其餘車裝子藥向存藥庫隔别收儲並未延及提訊工匠胡泰思蘇國寅等堅供不知失火原委所有被燬機器舊廠左右墻垣屋宇當令該局委員祝慶年賠修完固業經撤差記過停委請免置議工匠胡泰忠等疎於覺察巳發杭州府分别枷責以示懲儆詳請奏咨等情前來臣覆查無異除咨部查照外理合附片陳明伏乞聖鑒謹奏奉硃批知道了欽此 
 
 

Page 12

 
 
[江西官報]  
　　候補縣劉光煥謝拔委一次兵部主事徐貞由揚州來江親拜雷文明謝咨補鉛山典史豐城典史陳廷熙豐城大江司潘金安進賢典史謝元杰俱騐看但壽椿謝咨補新城縣丞候補縣李祥和謝拔委一次署永豐縣丞孫鎮南禀辭從九吳壽松府照磨沈炳俱謝記大功一次范啓興往石城縣丞程國鈞往宜黄從九錢汝燮往建昌府俞利熙往瑞州府宋祖熺往鄱陽高銓往鉛山張日誠往臨川張緝熙往泰和朱錫榮往寗都州布經熊瀛往袁州府未入范松壽　監江府李榮植往浮梁史致安往南安府俱催地丁從九許璧往臨江羅伸謨往贑州梁承恩往南安沈裕昆往臨川東鄉俱催稅契潘常經往臨川逢蔭棠往鄱陽宋家琳往袁州俱催減平錢應顯往吉安張鑄秋往袁州朱蓉往南新豐進劉國蘭往饒州汪道霖往寗都余廷珍往贑州查廷幹往鉛山巫績臣往上饒馬維翰往南唐許溥往崇仁俱催稅契黄毓秀往武寍汪光祿往上饒鄭承志往廬陵方承祜往會昌施名琛往雩都張立元往南新豐進王用予往奉靖俱催地丁 
[滬北棲流公所來函]  
　　啓者本月二十二日據英界大馬路香粉弄内潤康客棧保送病人施成德來所詢係雲南府昆明縣人現年三十歲前從楊雲階軍門麾下効力隨征諒山等處保有武職旋因遣散來滬謀事現患勞怯病實不起且資斧巳竭衣服均藏質庫祗有懇爲留醫當經照章留養一面倩醫診治醫云真元虧極藥石難以挽回勉擬養隂理氣之劑况不見效延至二十七日申刻病故報由原保以并無親友在申回復敝所付洋二元轉向保安堂代賒副號棺木收殮暫埋義阡所存當票十五紙計當本錢三十三千九百九十文同客棧帳戰藥方等一併存儲其餘所穿衣服悉數入棺如有施成德之親友見報望爲通知該家屬抑欲來滬領柩可向敝所領取可也敢請登報以聞 
[格致書院丙戌秋課案出忝列超等之末詩以紀之并序]  
　　之輅少賤且貧童子軍曾未一試舉業無論巳或有朂以入書院者笑頷之學詩面外亦從未立一論說曩承李迂老謬以文章見許且獎譽過情實深惶愧無何芋老未面謝世私心向往乾惟天南遯叟而巳後聞共掌教格致書院喜不自勝曰今而後請業有自矣奈飄蓬斷梗寄食依人莫遂登龍之願徒深跂鶴之思旣而院内中西諸董出有季課新章自内戌春季起凡在院肆業諸生無論各省府縣中宦隱士庶皆得預課噫其主義何深且大也其用心何精且苦也方今海内風氣漸覺宗實古書院於經學而外亦頗有旁及雜藝時事講求實理者顧猶不免聲氣標榜之弊求其如古人文以明道不苟爲炳炳烺烺務采色夸聲音以爲匪者蓋亦鮮矣此古聖相傳格致之學轉讓西人獨步也西人殫精堨慮事事務求真實其心不過爲利初不聞格致名目及器與法流之中國中國通明者見之憬然曰此大學格致之功也小用可以致富强大用可以躋聖哲而格致書院於是乎立儒者方且以西學鄙夷之至於今不易良可慨也溯自徐雪村傅蘭雅諸君子倡導以來歴有年所嚮風趨慕者固不乏人而季課未興推行未廣終無以化拘迂之習今自遯叟入爲監院而課文之議乃創甚矣文之不足以取士也久矣循名喪實此正中國偏重之弊不矯之而又蹈之何哉輅於此乃深窺其立意之善也誠以格致之學求之於童蒙則格乎其難入求之於嗇夫則渾乎其莫知卽求之於商買工匠之徒亦惟循乎故轍而不能加廣也率乎成規而不能造微也知其然而不知其所以然卽亦步亦趨者尚罕其人安能盡格致之實功以超越大西人而遥企夫古人乎然則欲求其人舍士誰歟課以文所以誘天下士也其心不良苦歟故雖如輅之一藝未試不齒士類者亦且動其感奮磨厲以須况其他乎意謂中國之大應課當不僅幾千人也卽上海一隅如求志辨志等書院文會亦皆濟濟多士移而就之數亦甚巨乃春季案出以十一之取計之尚得數百步夏委幾減其半心竊異之或曰應誅者如懷矣玉待價始沽每視題之大小難易而爲進退不屑以絶大之手筆博數兩之膏火故凡題之愈大愈難者其課卷必愈少蓋不得其值不售也然歟否歟輅於此二課均未暇及秋季題曰中國近日講求富强之術當以何者爲先論吾不知此題爲周觀察之所命歟抑格致監院之所命歟何其大而切也凡在食毛踐士之倫含英咀華之輩皆可獻其一得以抒其忠愛之忱遂亦率爾操觚函封以上至今年二月十七日案出登報乃先總其數曰都八十三卷閱至此不禁喟儋以歎以爲斯題之大僅有此數旣而听然以喜以爲斯题之切而猶有此數則雖置我於八十三名之未猶且榮於劉蕡之下第逮閱至十名殷之輅五字乃轉不知歎不知喜默然久之展閱旣竟而神與之會矣越日得七律一章叙應課之本意卽以代柬錄呈紫詮夫子教正他日執經請訓當不以商瞿之老季子之貧而揮諸門墻外也○珍重牛刀久護持偶然小試得真師高山流水知音少白雪陽春屬和希形隔何殊陵與欲聲求巳似鐵逢磁扶輪賴有此遺老翹首天南繫我思[  金陵散人殷之輅待定稿]  
 
