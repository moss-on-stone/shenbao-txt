# 1893 - 284 - 4907360

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○　　　東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼　一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月瘼碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[勤能補儉論]  
今日之天下一奢華靡麗之天下也衣服則必求其錦繡綾羅飲食則必求其肥醲甘脆或且飾珠玉於衣襦冠履效西人之燔炙烹烹一出入也必以輿馬爲榮一起居也必以安逸爲樂以致風氣日卽於驕奢而不知變俗尚日趨於淫佚而不知返有心世道者欲以人力挽天心廻狂瀾於旣倒於是爲去奢崇儉之議然而持此議者空言仍無所補也必也在上者躬行節儉以爲民先而後草上之風必偃試問今之在上者孰則能國奢示之以儉國儉示之以禮者乎說者謂奢華之俗莫甚於通商碼頭此何以故旣爲通商碼頭則西人亦必處於其間西人之手臂闊綽用度浩繁其一切起居服御之間所費較中國之人倍蓰中國人旣耳濡目染或出而與西人作交易不得不步趨其後遂亦日卽於奢然則中國此時奢靡之風實西人之所傳染也而不知西人之奢固足以開中國之風氣而西人之所以救其奢者則别有在焉蓋西人之勤過於中國人遠甚也黎明卽起步行浦灘以收淸氣竟有寒暑無間者而中國之人則六七點鐘至街上店鋪皆閉而不開大約男子八點鐘起床尚稱爲早婦女則更無論矣中國人之躭於逸豫如此而謂可以效西人之奢乎且人以西人之用爲奢其實非奢也假如一人之身每日可進銀十兩而一日之中飲食起居用至七八兩則見其闊綽矣而彼則尚有二三兩可餘若一日之中所用則需七八兩而所進乃僅四五兩則每日須虧空三四兩此其所以效法乎西人者正其所以深審夫巳身者也卽就余一家而論向在鄉間每年以靑氈餬口所入不過六七十千家無擔石之儲開閂七件事必資乎此余亦不敢少有浪慶布衣蔬食泊如也繼而遊學於外每年秘獲稍盈則略爲章身之具不苟從前之韋布自甘又久之而來上海當初至時仍不敢妾用也有人邀至醉樂居小叙見其一舉而費三百餘文竊以爲奢洎乎今日則亦司空見慣若以數百文請客將有笑其寒儉者矣不過吾輩雖不免移於習俗而尚不敢遽失本來迎目而於勤之一字則猶可以自信余起身夏則六點鐘冬則七點鐘一起身卽躬自拂拭窓几必使其明凈盥櫛之後卽操不律無一日不然雖有小恙亦不輟有公事則辦公事無公事則或爲酬應之律墨一早晨終不令有所佚盖以早間有淸氣神亦爲之淸爽余又短於視晚間雖靜不能握管也自余作之而家人婦子亦不得不早起然則一家之中苟有一人躬行勤儉卽不難羣起而從推而至於一鄉當亦如之又推而至於一邑當亦如之更推而至於一郡一省極而至於天下五大洲當無一不如之以故西人以勤補其儉而國日以富兵日以强而中國自與泰西各國通商以來競欲　乎西人而上之而其所以學步西人者止得其皮毛而且於皮毛之中止得其瑕玷譬如學字者摹顔魯公帖而專肖其大刀之捺臨柳正字書而專效其蹺　之鈎學其弊而不學其利得其損而不得其益不亦深可惜哉出使外洋之各　員與夫游歴各國之人員往往以西人之舉止闊綽爲羡而極意摹仿之孰意反爲外人所笑若此者殊不乏人而中國之人其寓居通商各馬頭者則無不　於奢華學爲豪舉由漸而移入内地風氣亦漸卽於奢此則中國之大患稽而八焉必有江河日下之勢故前此如蘇　實方伯力行節儉嚴禁奢華惜乎行之未久而不能竟其功此外則各官雖未嘗不大張示諭令人去奢崇儉而南面　先不能自儉又不能以勤自補其儉人亦孰從而信之不過視爲故事之虚行而已故曰上有好者下必有甚焉者矣君子之德風小人之德草斯言不我欺也如欲挽回弊俗力返敦龐必先自在上者躬行儉始 
[大部鴻文]  
　　吏部爲曉諭事所有光緒十九年八月分月選員外郎李威郭奎等二員内閣典籍鮑恩綬一員知州方旭一員知縣王本坫謝庭蘭周樹枬周芳松等四員共八員相應出叙傳令該各員於二十四日赴部過堂二十五日黎明赴天安門外本部朝房伺候掣籖如有不到定卽指名題叅毋違特示○兵部爲知照事武選司案呈所　奏請兼襲騎都尉世職之候選鹽運判王念祖一員本部於八月十六日帶領引見本日奉旨王念祖著准其兼襲騎都尉世職欽此欽遵到部除咨該原籍閩浙總督外相應知照吏部查照○鴻臚寺爲知照事本寺鳴贊成允升補刑部堂主事遺缺將學習鳴贊揀擬正陪於八月十八日帶領引見本日奉旨鴻臚寺鳴贊員缺著擬正之巴克逹拉補授欽此欽遵到寺相應知照吏户二部曁廂白旗蒙古都統查照○禮部爲知照事儀制司案呈本部奏請新中宗室文舉人覆試日期一摺於八月二十日具奏本日奉旨著於八月二十七日在保和殿覆試欽此欽遵到部相應黏抄原奏知照各衙門查照辦理○管理太常寺事務禮部尚書臣宗室崑岡等謹奏爲奏請派祭事准禮部咨據欽天監文稱科爾沁博多勒噶台忠親王僧格林沁神牌謹擇於光緒十九年九月初三日卯時入顯忠祠吉等因到寺查核臣寺祀則例案援引比擬是日應由散秩大臣中奏請特派一員前往顯忠祠於科爾沁博多勒噶台忠親王僧格林沁神牌前讀文致祭業由侍衛處將散秩大臣銜名咨取到寺謹繕單恭呈御覽伏候欽派一員侯命下之日再由臣寺轉行遵照理合具奏伏乞聖鑒謹奏於八月廿一日奉硃筆圈出委散秩大臣一等承恩公德壽欽此○兵部爲知照事武選司案呈安定門門千總劉景山選升守備遺缺應歸八月分由部推選按照銓選章程此缺係第二十一輪第三缺應用三科班查二科班正班無人應以三等武舉抵選查有康景沂年三十六歲正藍旗漢車人由壬午科武舉癸未科揀選三等以衛千總選用遵章情願以門千總攺選赴部投供在案應將該員擬選此缺相應知照正藍旗漢軍都統轉飭該員於二十五日黎明赴天安門外朝房聽候掣簽萬不可悮 
 
 

Page 2

 
 
[總戎陛見]  
　　新授湖北宜昌鎭總兵傅鎭軍廷臣現因熱河防務稍鬆遵旨入都陛見於上月十九日到京暫寓東安門外賢良寺隨卽辦具安摺緑頭膳牌由軍機處蘇拉於二十一夜子初呈由奏事官一併遞入鎭軍於二十二日寅刻趨詣西苑暫於奏事處少矩嗣由軍機處發出傳單令傅廷臣於第一起入見上御勤政殿詢以熱河防務數語鎭軍遵將所問條對畢退出西苑乘騎返寓至午刻往諸要津處禀安 
[京碑雨雹]  
　　八月十七日下午兩點鐘京城内東北角一帶地方大風雨兼以冰雹大若梧子急陣紛紛須臾而止所可異者東安門以南地安門以西並未見一冰雹不過小雨數點城之西南一帶只見大風一陣而止據聞安定東直二門外直至東北高里營等處亦皆雨雹有大核桃者幸頃刻卽止計被雨雹地方長約七八十里寛則一二里五六里不等 
[請易榷員]  
　　户部寳泉局監督禮部郎中魁榷使麟現屆期滿例應預行咨取各衙門司員帶領引見請旨更換由户部行文各部院衙門卽於京察一等之理事官郎中侍讀員外郎出具切實考語保送一員如一等不得其人或有經手未完事件准以二等人員出考保送務於三日内開送過部以憑辦理 
[直餉抵京]  
　　直隷藩司委員管解奉撥京餉等銀四萬三千兩分裝木鞘於上月廿五日抵部當卽赴當月司掛號訖卽雇人分將餉鞘扛入部署堆積後庫院中用鎖繫結由原解差勇往彼看守聽候銀庫示期騐收 
[電傳廣西鄉試題名全錄]  
　朱永觀横劉奉章全賴求松軍江温瓶柳蒙敏愼滕霍維熊蒼羅邦乘昭黎肇紀林唐尚光桂龔仁壽貴胡德恝象　姚繼崇宜施献璜横王贊中柳龍應祥融趙福保桂馮盛世太張鴻炎博羅朝綸柳王政修臨關冕鈞蒼陳繼茂玉　曾文鴻永何鳴翔容李連璧慶王國棟宜趙元杰陽朱遠善臨石廷瑞平石金章義周紹昌靈呂鳳儀宜呂爚綸玉　鍾棉思吳受宜靈朱遠受桂陶天得武李惟寅懷黄周桂黄熊祥潯桓書勲玉蔣汝梅全雷崇厚宜林友蕊泗　張衢驤潯謝孫英太陳智偉臨張永林臨歐顯莪太文銓宣蔣夢庚全 
[副榜]  
　　李炳杰寗梁作林來梁祖楝永張國棟永于元善臨朱永松横况士材臨吳錫庠來徒三江容 
[電傳貴州鄉試題名全錄]  
趙鏡源淸鎭廪廖襲華印江附周學海石阡廪聶樹奇修文教傳夔貴筑附李名樹鎭遠廪袁瀚淸淸鎭廪李永年貴筑廪楊國棟鎭遠廪樓嘉藻黄平附何微芝貴筑廪喻其昌遵義廪趙棨楨貴陽副張璧雲貴筑附陳撫彬安化增楊楙林畢節廪龔緜元修文附唐瑞錫貴筑附石天榮貴筑增周杭遵義監黄家琮安屏附周諴麻哈附劉大崧開州附楊燦春畢節附呂釣璜貴陽優安以雅安化附余安國貴陽附徐培元貴筑附夏同龢麻哈附肅壽增銅仁廪趙永關黄平廪年煦春貴筑副董玉林安順附劉廣魁畢節增唐光祖貴陽教唐朝楛平越附王啓彬貴陽貢趙桓遵義附李紹蓮忠南廪猶海龍桐梓附吳正樞貴筑附叚世悃仁懷廪胡紹銓貴筑附廖樹銘安順附年鴻逵淸鎭教范友欽鎭寗增白贊元貴筑附晏懷新遵義廪楊卿元平遠監熊振鈞貴筑附 
[副榜]  
　　李道敏平遠監朱澈貴陽增吳元釗畢節廪萬定義安順附李源貴筑監楊良猷遵義廪宋超驤貴筑增鄧金昶普定附 
[浙江榜信]  
　　杭垣官塲傳說文闈殷周二星使頭二塲文字早已評定三場試卷再閱數日一律掃淸撫憲崧振帥擬於十二日揭曉但需俟初五六日進闈與二星使約定方有確期也至謄錄所則早已告竣初二日各謄錄手已發放出闈矣 
[鐵甕濤聲]  
　　楊家巷有曹甲者年未而立素以糊骨子爲生積銖累寸在西門橋下賃屋數間開設玩器鋪門常如巿附近某乙之婦粉靨含嬌蓮鈎似束甲見而垂涎遂撥琴以挑之婦亦雅善風情以卓文君自命因緣旣訂形影不離乙漸有所聞不甘將一頂録頭巾戴上遂於八月二十四日訐言囚事他適薄墓遄回侦知甲方在巫山十二峯頭不覺怒髮衝冠　集無賴多人闖入臥闥姦夫淫婦魂飛魄散難脫網羅遂被諸無賴用繩綑縛玉樹珊瑚交枝接葉置諸榻上迨破曉時欲送有司衙門辦理旋有魯仲連其人出爲排解令甲出番佛四十尊始免屈膝琴堂○上月二十五日午後三陽碼頭有考船停泊舟中人頗嗜秀才風味在某醬園購醋一罎雇人挑送正欲上船適大色黑暗大雨不止地滑如油挑夫立足不稳遂跌於馬頭上經人扶起則已氣息奄奄細視腰間受傷甚重不得已延傷科爲之敷治據云傷及小腹恐有性命之虞合藥調之卒無效騐延至薄暮魂遊地府後親屬馳至將屍舁回家中舟中人憐其貧窶贈以洋蚨二十元爲棺殮之貲魂如有知當默禱諸公折桂秋風大吉大利○萬家巷某甲日前在大街廣昌和竹布店購竹布一疋店夥某乙向甲掉換鵝眼錢數十文甲不允致啓爭端唇槍舌劍之餘各以老拳從事有翻江　海之勢乙偶一失手將甲推倒在地昏暈良久始甦乙自知理屈央人調處願爲延醫養傷始寢其事○有周姓僑居浮橋巷向充輿夫所得微資不足以養妻孥任其沿門托鉢有女曰成鶯年十五六矣一日行至板壁巷某醫室求乞醫僕某甲正與醫生閒話見此尤物忽至門前高聲曰昨有某姓走失童養媳託吾尋覓此其是矣乃謂女曰吾送汝去自有好處遂拉女去女不肯行大聲呼救適有過客三人向前攔阻細述顛末甲尚堅稱逃媳過客曰汝不必强辯女家何在吾當遣人通報甲知已露破綻在人叢中逃逸杳如黄鶴女則流涙而歸告知父母向醫生理論現尚不肯干休也○有王氏婦於上月二十六日陡發痴癲症滋擾不堪旋持利刃將頸刺破鮮血淋漓喧天明有人知覺卒以傷重而斃其子哭之慟至午後亦氣絶身死何所遭之不幸也 
[邗上採風]  
　　前署揚州府許太守蒞任一載凡有利於地方者莫不整躬率屬次第舉行其餘訪拿匪棍嚴懲靑皮尤未敢一日稍懈故地方賴以安謐現屇期滿交卸本郡曁各鄉鎭商民感恩戴德無計攀轅遂於前日恭製牌傘及匾額等呈送府署藉揚德政以誌勿諼許太守謙讓未遑温語慰謝商民再四懇求太守猶堅不肯受云○揚屬甘泉縣徵收錢糧冋係裁串後由糧書催納李明府以錢糧爲國課攸關裁串後納其中難保無弊因禀准大憲仿照江都成案亦於大堂設櫃令完糧花户自封投納並於縣屬之甘泉山邵伯鎭兩處各設分櫃俾各鄉民就近完交刻屆啓徵本年下忙錢糧巳於上月廿一日開徵分立三限至十月初一日一律淸完除出示曉諭外復令坊保傳示城鄉各鎭一體遵照說者謂此亦賢令尹愼重國課之道也 
[宜昌近事]  
　　上月初八日後街某姓家午炊後人俱在外廳吃飯不料廚下爐火燃及烟囱頃刻冐穿屋頂幸爲隣右瞥見赶急鳴鑼援救水龍風馳電製而來當卽撲滅祇燬屋椽數根○宜昌街巿以南門外爲最盛而賭風之熾亦以南門外爲最烈到處茶烟館每值洋船抵埠時 
 
 

Page 3

 
 
輙園上大人紙牌雖輸赢甚微然敗俗傷風莫此爲甚爲民上者當必有以整飭之也○上月十三日爲張仙菩薩聖誕各廟自十一日起至十三日止城内外婦女進香者呼姨喚妹絡繹於途凡進香者必在廟吃素飯一席名　吃齋每人捐香資一百零八文每廟每日多至數十席不等昨有一婦貌甚醜陋而裝束雅合時宜被靑皮等評長品短四面圍住婦窘極狂呼幸有正經人出爲勸釋靑皮始散○前報紀宜關稅務司將次建造關署兹已擇吉動工將所購民房盡行拆去臨街紥起一道木栅以便築登削馮聞某木匠包攬其事議定價值約近十萬銀之譜一年之内須要完工此後關署落成洋馬頭生意定必更形興旺也○十年前所訂洋馬頭租界章程上下俱有限地近則租界之外又有西人買得基地又將盖造洋樓故龍王廟下首空地俱爲西人所有想不日又當大興土木矣 
[琵琶亭載筆]  
　　西門外大碼頭某姓婦茹苦含辛持家勤儉長子年屆弱冠幼亦成童婦雖愛如珍寳而錢財未嘗假手無如長子性好遊蕩每與無賴輩三五成羣尋花問柳喝雉呼盧以致負債纍纍無從措償時至中秋索債者盈門婦知之將其子痛責一頓其子羞悶塡胸計無所出遂密購紫霞膏一盞吞之及婦知覺施救業已中毒過深返魂無術矣○上月廿四夜泰和輪船上水抵埠時搬運貨物捉獲一偷綿紗之賊送領事府究辦領事梁君函送總辦洋務發審江防府盛菊蓀司馬當堂喝笞百板取具嗣後不再犯事切實保結完案○招商局碼頭每屆輪船抵埠提籃賣磁器者恒麕集於此上船招攬生意昨有一人向賣磁者選得帽筒一對茶壺一把飯碗五個論價則啞不能言惟以手作數而已價定在懷内取出錢票一貫與之賣磁者見係本街錢票深信不疑納諸囊中迨持往取錢知係贋鼎赶尋原主而啞人已不知去向矣 
[告示照登]  
　　欽加五品銜代理德化縣正堂加三級紀錄十二次薛爲出示嚴禁事照得　郡爲數省通衢商賈雲集上下輪船到埠停泊正值忙亂之際原不許閒雜人等上船兹本縣訪聞城外各客棧每遇輪船到埠不待搭就跳板輙先乘划上船爭接客商阻撓行囊爭毆滋事失落客物甚至預著棧夥搭輪前赴漢口蕪湖一帶招接良莠不齊混雜其間致令扒手冐充棧夥以接客爲名乘間撈摸拐騙種種惡習實爲商旅之害亟應嚴行禁止除飭河保并巡勇人等在碼頭巡查外合行示禁爲此示仰各客棧人等知悉爾等須知客商投寓應聽自便嗣後輪船到埠不准棧夥乘划上船以及攔路紛紛接客自示之後惝敢故違一經訪聞或被告發定卽立拘該棧主到案分别從嚴懲辦本縣言出法隨决不寛貸各宜凛遵毋違特示 
[金價昂貴]  
　　福州金價十分昂貴每兩約價需四十一二千之譜所異者民間如有金出賣不過值四十千左右如向金鋪購買則少出一二兩亦不輕售由於所藏有限也 
[積重難返]  
　　福州花會小錢成爲積習地方官非不認眞嚴禁奈衙役官兵爲之耳目故有恃不恐耳近來花會西南各鄉俱有小錢每百攙和有二十文左右各錢鋪票面尚敢以小戳登載約支十足大錢等字樣條禁具在視若弁髦有心時事者良用惻然 
[中丞亮節]  
　　粤闈三塲試卷皆已謄錄完竣監臨剛中丞本可出闈回署適八月廿五日爲中丞嶽降良辰司道各官咸禀請早日出闈以便屬僚叩賀中丞答以予父當日亦享大年未嘗拜壽予安敢徇同寅之情而忘父兄之訓諸公幸毋多瀆而督憲李制軍亦以手書相勸中丞以闈内公事未完婉詞推却迨廿五日督憲以下文武各官均往撫署道賀中丞預飭巡捕官概行擋駕所餽禮物亦皆璧還廿六日始出闈回署說者謂中丞亮節高風不特爲近世所僅見卽方諸古名臣亦不遑多讓矣 
[嘉應蛟災]  
　　嘉應州屬之興寗長樂兩縣前日蛟水爲災雷轟電掣雨驟風狂水由山中湧出如萬馬奔騰不可遏抑平地水高丈餘　墓田園悉遭淹没人民逃避不遑被水冲斃者不知凡幾是亦奇災也想大憲聞之又須設法賑恤矣 
[認眞闈務]  
　　署江西藩憲福餘庵方伯八月朔日出示嚴禁謄錄積弊指陳親切如繕寫倩以好手使字畫秀潤銀硃和以洋紅使顔色光亮卷背擦以香藥使氣味芬芳甚至串通舉貢充當謄錄改竄文字種種弊端本屆一概禁革諸生讀之無不鼓掌稱快旋聞監臨方佑民中丞内提調鄧蓬裳觀察迭次嚴諭謄錄官認眞辦理務期弊絶風淸由是各書手皆不得任意糊塗間有錯訛太多者當卽笞責不貸并罰令再謄淸楚不得仍前玩誤甚或房官校閱見有不可句讀者亦卽發回謄錄所再行淸楚謄出卽二三塲有錯訛太多不可句讀兩主試亦令發回再謄各大憲於此事極爲認眞整頓統計本科一萬三千餘卷頭塲於十一日發謄十四日謄竣二塲於十八日謄竣三塲於廿二日謄竣各書手於廿三日始行出塲廿四日監臨方中丞始照向章出闈辦公仍飭提調監試及巡察各官嚴密關防毋稍鬆懈中丞仍不時入闈監臨以昭鄭重聞廿五日復調書手二十名入塲謄錄大抵頭塲已經呈薦因二三塲訛脫字句不能遽定棄取飭令謄淸楚以便秉公校閱煌煌大典爲國求賢恩榜特開尤屬難得各大憲謹愼將事倍矢精心非公忠體國曷克臻此將來入彀者必皆知名之士足以饜服人心允孚衆望不禁翹首跂足俟之 
[焦山高會]  
　　兩江總督劉峴帥按臨象山勘視砲臺各情已詳本報初五日邗江文武各員在焦山陳設華筵恭請峴帥及德中丞赴宴已牌初報峴帥中丞鳴騶蒞止黄觀察保統制江都轉曁各員迎入獻茶畢以次入座主賓欵洽美盡東南擘麟脯於樽前眺鯨波於檻下酒闌人散報時鐘已交二點峴帥中丞卽乘登瀛洲兵輪衝波而下往圖山關閱勘砲臺約一二日後卽須回轅瀕行時揚鎭兩屬文武各官均在焦山恭送新湘各營弁兵齊集江干站隊旌旗蔽日槍砲轟天兩戒山河一時生色 
[星使涖滬]  
　　出使美日秘大臣崔惠人星使任滿回華乘坐公司輪船至廣東由香港換坐招商局富順輪船於昨早六點鐘抵埠停泊金利源馬頭上海縣黄大令於黎明時出城躬詣舟次謁見道營等官亦均鳴騶迎迓星使旋卽登岸乘坐緑呢大轎前導有頂馬一匹及軍件大傘等迤邐至滬北廣肇公所行轅駐節至午刻星使乘輿赴城廂内外各衙門答拜禮也 
[冠盖往還]  
　　前任蘇州織造榮尚衣卸篆來滬巳見前報兹悉尚衣抵滬後卽在英界長發棧暫駐行旌昨晨本埠各當道均往禀安 
[小船編號]  
　　寳山縣之吳淞鎭濵臨大海爲各路船隻聚集之所土客混淆良莠雜處上年寳山縣馬漁珊明府趙金選凌正接充寳山縣捕役承緝盜案殊稱得力卽令此二人添招壯丁在該鎭設立冬防局本年仍照前辦理惟該鎭所泊杉板船駁船向無船埠管理遇事殊難稽查馬明府將傳各船户編成號數連環具保就中擇老成長厚者爲領袖如是辦理庶不致散漫無稽也 
[紅絲牢繫]  
　　南匯縣二十九圖地方有瞿晉良者自幼售與張姓爲僕銖積寸累之餘頗切求凰之念遂娶某氏爲妻數載以來並未産育自嫌寂寞與龍王廟開小茶肆之友人春和商議欲將其次女寄名將來擇一佳婿亦可藉慰桑榆春和首肯卽選吉日將女送去瞿出入顧復愛之不異於所生今因女已長成許字王七寳爲妻鳳諾已書鴛飛有日不料爲舊主人張順榮張阿炳所聞向之饒舌以瞿不應擅自將寄女配與他人遂商同女之親父春和與瞿爲難瞿不得已投鎭董羅新春處求爲理勸卒仗孔方兄力始得言歸於好 
[小工墮浦]  
　　前日有某輪船停泊公和祥馬頭正在起貨有小工某甲偶不經心失足墮浦爲同伴諸人所見雇舟打撈已與波臣爲伍矣慘哉 
[拘拿流氓]  
　　著名流氓小胡羊糾黨四十二人名曰四十二個黨在滬北楊樹浦地方調戲婦女視爲常事前晚該黨徐聖忠毛慶文混 
 
 

Page 4

 
 
名通臂楊猢猻等三人正在掉臂游行適織布局女工朱小妹趙小妹朱囝囝等工罷回家手携飯籃行經楊樹浦橋該流氓四顧無人上前調笑將所携之飯籃攫去趙小妹等不敢與之計較奔回家中訴知父母以其欺人太甚禀明織布局總辦楊觀察派勇拘拿務獲懲辦 
[忍心害理]  
　　薙髮匠某甲在滬城三牌樓某乙店中爲夥嗣因患病被乙抛棄門外衆隣與地甲不服同往理論始將甲收入店中旋卽氣絶身死爲昨報所已紀兹悉甲斃命後乙又欲將屍抛棄荒郊大衆不忍坐視竭力阻擋令乙備棺收殮乙竟置之不理揚長而去衆以屍身未便久擱遂報知善堂給棺收殮若乙者眞忍心害理之尤者矣 
[財命相連]  
　　蘇人沈七倌年逾而立在滬城新北閂内義順祥眼鏡店爲夥邇來虧用洋銀八十四元店主某甲將沈辭歇令其暫住店中務須歸淸欠洋方准搬取鋪蓋沈連日出外措借頭緒毫無愈思愈忿遂於前晚私購洋烟吞服偃臥在床甲與各夥均未知覺至次晨九點鐘見沈尚未起身令學徒往喚見其面色有異告知店主登樓察看始知已吞洋烟急送仁濟醫院求治醫生告以受毒已深難以施救未幾沈氣絶身死甲不得已將屍舁至新開河浜對面城根息影公所中暫放一面告知沈之家屬沈母某氏年將花甲聞信之餘痛不欲生以兒子自盡實被甲威逼所致遂糾合親族大興問罪之師甲自知理屈央人排解情願從豐棺殮而該氏等以子死於非命執定不允如何了局尚俟續聞 
[帶犯順供]  
　　因姦謀命一案由上海縣黄大令訊實後擬將兇犯吳妙林吳桂華曹德標張金堂馬阿二俞阿六卽獨眼阿六及阮張氏備文解府已列前報昨日下午大令命將各犯帶案順供畢加蓋指印騐明面貌遂諭曰爾等到府當照直實供不可狡展各犯俯首稱是大令著將曹釘上鐐銬仍與諸犯分别還禁聽候點解就道 
[押犯患病]  
　　上海縣差夥顧裕生曹錫榮向嘉興航船陳四發勒詐一案經前任上海縣袁海觀大令訊實解省發回擬定軍罪聽候起解近聞顧在内監患病四肢發腫不能行動延至前日病勢增劇管監禁卒禀明黄大令諭飭撥醫診治 
[施及其時]  
　　謹啓者敝堂接奉胡梓卿仁翁交來浙東性存居士大善士樂助賑洋五十元傅祥蓀仁翁交來柴袁氏大善信求氣虚速愈樂助三十元又程漁卿校書病愈完愿樂助洋十元居安思危大善士樂助銀六十兩均助順直急賑當此三十四州縣遍地鴻嗷勢在垂斃轉瞬嚴寒無衣無食岌岌可危今蒙諸善士慨助而來正是救命之錢施及其時尤爲無量功德謹請登報叩謝仁施上海六馬路仁濟善堂籌振公所施善昌等謹誌 
[中澤蒙恩]  
　　謹啓者敝堂接奉楊藝芳觀察交來無錫王芙伯大善士求母病速愈樂助順直賑洋一千元又奉東海在陽居大善士樂助洋二百元當此哀鴻病鵠啼飢號寒乃蒙大菩薩大發慈悲推恩錫類孝善所施福壽無量望雲拜領登報揚仁上海六馬路仁濟善堂籌賑公所施善昌等謹誌 
毎瓶兩元○又一元信力自給主人啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茶帮演戲]  
　　南台茶帮夥友有誠流軒義成堂兩帮素不相合現因神誕該帮就在橋仔兠當出廟於上月二十二十五兩日合梨園子弟　戲以答神庥頗形熱閙云 
[拐孩破獲]  
　　厦門一隅四面皆海港汊四通八逹拐匪乘船誘拐偵獲尤難外淸保某甲小經紀爲生夫婦年已半百僅有一子年甫九歲愛如掌珠月前忽有内姪某乙由同安鄉來因在渡船會遇某丙彼此言　投機乙引内至甲家中借宿甲亦推烏愛待内甚殷此後丙卽時常　來與甲子認識不料丙向以拐帶爲生者於月之初旬忽至甲家向其子誆云兩之表叔在某處觀戲命爾將水烟袋送去甲子年幼無知卽携　衙偕丙前往迨晚間甲夫婦回家尋子不知去向挽人鳴鑼找尋杳如黄鶴夫婦矢兒痛不欲生購烟膏以圖畢命者數次均爲人救活嗣隣人見其子偕丙同行走告於甲甲疑内姪某乙串拐尋乙追究乙無以自明亦擬自尋短見者再并求人偵尋拐匪恰於十二日途遇卽將丙揪捉偕回始則抵賴迨後認明誘拐供出將孩寄在高崎地方某姓家某姓者專寄頓誘拐男女之窩家也旋將小孩尋回該云丙帶伊看戲後卽言同尋表叔無着命與同附小船孩始不從丙卽用刀嚇禁欲痛哭呌喊卽被掌擊近日誆云送我回厦總未見内之面等語但據丙云因有某處一女婢未曾拐到俟誘入手卽擬携赴同安南安各鄉售賣矣此種拐匪拆人骨肉絶人宗祠不顧人之生死性命較之殺人放火尤爲兇惡現已由地保禀送地方官究辦想爲民父母者定能執法重辦也 
[因賭釀命]  
　　寍郡小教塲後面史姓子年二十餘家有老母因貧尚未授室在甬江某號習業一日同店及某甲與乙丙丁在雙街某鹽貨行棧房樓上作馬吊戲史適前往甲有要事邀史庖代迨終局史輸洋四元衆向索取史設詞推却後竟被甲擅付史某之帳被史之母舅所知以史不應與賭大加斥駡史某有面靦面目遂萌見吞烟以圖自盡迨毒發經人灌救已無及矣賭之害人竟如是其烈哉 
[寍郡辨志精舍秋季課題]  
　　漢學番小畜卦義攷采薇出車兩詩出師歸期受舉斝之卒爵而飲之解○宋學情意辨子夏掬溜播洒說論韓蘇學術○史學兼掌故武侯自比管樂論書明史安南傳後中興以來增攺府廳州縣考○天文兼算學北極當爲氣母說置太陽於宇宙中心常靜不動論問氣盈朔虚算法○輿地三朡攷相其陰陽觀其流泉解問司馬法二百里爲州三百里爲野與周禮甸地稍地異稱何歟○詞章趙營平條屯田使宜十二事　以因田致榖威德並行爲韵倉頡頌焦山古鼎歌 
[潤州宦轍]  
　　八月廿九日爲統領新湘等營陳軍門基湘懸弧令誕印委各員及標下各營哨各具壽儀登堂叩祝復議集公分擇於初二日招集梨園子弟就營中演劇稱觴檀板一萬花齊放軍　當亦顧而樂之○卸署鎭江營守府何守戎開元卸篆後在千字橋新兵前營暫駐行旌聞守戎俟交代淸楚卽須起程赴金陵謁見各大憲○丹陽縣何大令報丁内艱所遺之缺近奉藩憲札委保甲總局劉照靑明府暫行署理明府定於九月初二日詣各衙門禀辭初三日由皇華亭碼頭登舟赴任想竹馬兒童爭迎道左明府必當丕煥新猷以慰蒼黎屬望也 
[委辦保甲]  
　　鎭江保甲總局劉照靑明府現奉上憲調署丹陽縣事保甲一差已委海防理事府錫司馬昌庖代擇於初三日進局視事按鎭郡爲南北要衝靑皮地棍雜處其中想司馬長才素箸當必有一番整頓也 
[皖省官塲紀事]  
　　新任貴州藩司嵩書農方伯請訓南下航海赴皖已列前報兹聞方伯因家務尚未料理淸楚暫緩行期擬俟黄菊飄香時起節履新○新選廣西桂平縣周明府應桂於八月二十日由京來皖明府前任廬州府屬之巢縣數載以來政聲卓著今者又選桂平當有以慰彼都人士之屬望也聞明府擬於本月初旬束裝就道○前署安廬滁和道劉子幹觀察作樑前丁太夫人艱杜門讀禮於今三載當卽起復仍至安省聽鼓於八月十六日行抵會垣十七日謁見沈仲復中丞呈遞起服到省文憑旋拜會兩司及同寅各官各官亦咸往答拜輿馬紛紜一時稱盛 
[章江波浪]  
　　江省八月初旬章江水漲數尺未幾消退近仍拍岸平堤前日風伯揚威雨師稅駕各考生覓舟回里多唱公無渡河之句有考生十二名同坐一船乘風破浪駛至蟻灣地方長年欲下帆暫停考生不許冐昧而行不數武船卽覆沈考生皆淋漓盡致幸旁多魚船砲船當經悉數救起而衣物書籍文稿皆入水晶宫中實不幸中之大幸惟所裝錢四百串遺失無存船身刻難撈起亦内河小刦也又苛生初沾熱症腹痛作瀉因用大黄略瘥遂重用大黄不數日而没又一生亦沾熱症凉補雜投以致輾轉斃命如是者不下數十人未得錦標之歸先抱輿屍之痛亦考塲小刦也 
[巡局瑣案]  
　　某甲者係本邑人家道小康置有房屋在滬南萃豐馬頭相近藉收租以度日近以房屋未修卽欲雇工翻造而各房客皆不肯遷移甲不得已投十六鋪保甲南局禀控鍾偉臣二尹前日准提到案研訊之下以聚新閣烟館等不應蠻覇本當究辦姑念女流著甲給遷費洋十五元剃頭店給遷費錢十千尚有馬頭上之小船四隻飭勇押逐○前日有黄學紹扭堂弟學釗至十六鋪南局喊控借錢滋擾鍾二尹訊供之下著學紹給學釗洋二元具結了事 
[英廨瑣紀]  
　　談四福年甫十四向住三林塘地方嗣因父母均已逝世子母出外流落滬江適有坭城外某西人住宅園丁某甲見而憐之爲之援手令其帮種花園居久之甲之同事某乙謂談四福專噉閒飯並不力作反與馬夫相助安用此人爲甲聞而忿甚將談驅逐出門惘惘露宿終宵被印捕所見拘送公廨蔡太守問有人肯留養否談供曹家堰地方有堂祖母當肯招留太守派差往查禀候核示○潘葉氏控被林柏祥欠銀一百五十餘兩向索不還求請提訊蔡太守准詞飭差往提該差先至捕房請派包探唐寳榮恊同前去提到林柏祥押候傳同原告質訊核辦聞林柏祥前曾牽涉潘泰觀控告陳小漁等誘賭案避匿不出今因錢債事逮案想須追究前案也○顔錦海與妻顔錢氏素以賣花度日被王陸氏積欠花洋七角向索不付兩卜爭毆由巡街捕拘至捕房移送公廨蔡太守飭候訊斷○馬王氏家畜有雌犬一頭珍愛逾恒昨有捕房所派捉狗巡捕見此犬項無皮帶遂欲捉去該氏不依遂致爭閙該捕以該氏行兇拘至捕房移送公廨俟次晨會訊 
[法捕房瑣事]  
　　禮和洋行買辦之親戚某甲乘招商局江天輪船回甬將次鼓輪被偷兒乘間竊去衣包一個内有被頭三條適法捕房包探在彼巡緝將偷兒拘獲與衣包一併解送捕房訊據供認不諱飭探通知因失主已往寍波卽由禮和買辦代領原贓竊賊陳仲甫又名回善供稱在烏山船帮爲水手捕頭命押候詢問明確再核如果無人具保當解公堂請究○德明里閂首有縫工某甲設立一攤包攬成衣前晚二點鐘巡街捕見有人睡在作檯上將伊喚醒拘送捕房捕頭飭探詢問縫工不肯具保卽命押候解送公堂○高昌廟左近有甲乙二人同租一室不異鳥鼠之雙棲甲因有事出外當晚未歸乙頓萌惡念將甲之鋪陳携出向吉祥街某押鋪質錢四十七號華捕見其形迹可疑拘送捕房直　不諱捕頭命押候訊辦 
[鄂省官報]  
　　八月二十七日黄州府經歴吳明奉藩憲委解　批京餉缷事回省禀到侯補府經歴袁鳳丹禀知丁母憂○二十八日署理嘉魚縣知縣事試用通判胡得立禀見謝委候補通判徐文詔禀見謝留辦石碼頭釐局候補典史沈雲駰禀見謝留辦鮎魚套釐局候補典史毆陽琴禀知捐過府經歴由京騐看回省禀到 
[金陵官報]  
　　八月二十七日候補道王禮辭赴都委署江浦縣藍采錦　委○二十八日署高湻縣李前泮專差禀謝南洋海防案内蒙保補缺後以直隸州用委署六合縣姚德鈞謝委知縣沈韻　北十叚胡杰南二叚均謝委保甲差○二十九日新授江西贑州府遺缺知府　格由京來　署江浦縣藍采錦辭赴新任○三十日候補光祿寺署正薛葆連到由京來○九月初一日委署六合縣姚德鈞赴任辭候補道劉秉楨奉直隸憲李委縣直省順直賑捐差 
[蘇省官報]  
　　廿六日張晸辭赴徒陽河工差五品銜候補班補用知縣周恩楙　江人服滿過班引見回省指分江蘇試用典史胡樹蘭浙江人　省○甘八日震澤縣唐專丁來省謝徒陽賑捐案内獎加知府銜知州朱秉衡八月廿七申時病故廿九巳時大殮○廿九日前任榷憲榮廷辭行初三日起程吳江縣李專丁來省禀謝　　　捐案内給獎加知府銜代理武進縣孫禀辭請補宜興縣縣丞李湘謝飭知分發江蘇勞績班前先補用從九品李興　湖南人由京騐看到省委署荆溪縣典史魏湘辭赴任 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
