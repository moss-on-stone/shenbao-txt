# 1934 - 96 - 4908613

 

Page 1

 
 
[校正經餘必讀] [  圖書集成局代啓]  
　　經餘必讀一書爲雲間雷曉峯先生所輯搜先秦之秘籍採諸子之遺編抉擇甚精繁簡得當與百子金丹任氏述記同爲不可不　之書近今風尙鄉會制藝均取陸離斑駁之文若非釆摭古書翦裁而運化之則文氣不見濃厚而詞句亦不古雅能將是編時時檢閱擷取菁英下筆時自然鏗鈞彪炳語語驚人然則是書固海内有志之士所宜家置一編者也原板久已模糊本局爰用新字排印成書墨色精良紙張潔白校對精審無魯魚亥豕之訛每部實價洋六角欲購者請至上海四馬路古香閣書莊選取可也此佈 
[四史復出] [  圖書集成局啓]  
　　四史者何史記前後漢書三國志是也本局疉印數次因字跡較别家爲大刷印較别家爲淸是以購者　爭先快覩早已消罄茲仍用潔白連吏紙重爲印出裝釘每部六十册定價實洋四元二角售處仍在三馬路申報舘並申昌書畫室 
[中西禮節懸殊不必强同論]  
　　性情嗜好天下萬國之人所同者也而風俗禮節則各國不同我中國與外洋各國隔以大海尤爲不同之甚小者姑勿具論論其大禮莫若君臣夫中國君臣之分極嚴廉遠堂高威儀肅穆故内而卿相外而疆吏入覲　天顔莫敢仰視若泰西則不然其視君臣也與友朋不甚相懸待友朋之禮則免冠執手接吻抱腰而已而臣之見君則亦惟免冠執手甚者屈一膝或以面親手已耳然此已爲禮之至重非常常行之矣證以我中國臣下見君之禮繁重威嚴为啻天淵之隔若必欲强其從我勢固有所不能通商以來各國皆有駐節使臣同治十二年間曾一行入覲之禮此後遂不舉行蓋以中西之禮不同故多疑慮也嗣於光緖十六年我皇上修睦鄰之誼擴懷遠之謨上諭各國在京使臣於明年正月由總理各國事務衙門奏請定期覲見自後每歲正月均照此舉行總署遵旨議定爰於明年正月三十五日特旨令各國駐京大臣覲見從此遂以爲常至其禮節則惟進三鞠躬退三鞠躬而已從西而不從中聽其所願令之自擇也先是無錫薜叔耘副憲熟於洋務以各國使臣互相駐紥皆以得見君主爲榮君主亦必接見之以示優異各國公使駐我中國以未覲天顔疑有薄待之意不無私議恐將來有合力入覲之請曾上一疏預籌所以待之之法疏中謂願行中禮或行西禮各聽其便并言雍正年間羅馬教皇遺使到京世宗憲皇帝允行西禮乾隆五十八年英國遺使馬戞爾尼來華亦奉高宗純皇帝特旨准行西禮賜以筵宴推副憲之意以爲使臣之行西禮我朝早有成案似於體制無妨後皇上特旨令各國使臣覲見本副憲之意聽其自行西禮亦從副憲之疏也夫西人行西禮固其所願而實亦不必迫令其行我中國之禮何也蓋彼固以是爲敬非以是爲慢也但旣允其行西禮則凡我中國之儀注一切均可從略乃本年正月二十五日皇上御文華殿召見各國使臣德國使臣某君覲見畢由甬路而下對引大臣敬中堂見其有失儀注拉使旁行翌日上賜宴於總理各國事務衙門各國使臣陸續俱至而德使獨遲遲不來請之再三至以敬中堂名片相邀而仍不至後并欲電奏德廷幾乎因此細微釀成事故幸李中堂急赴德使府第善言排解得免違言本館派赴京師采訪友人曾將此事郵函相告錄入上月廿二日報章執筆人閱之竊謂敬中堂顧名思義旣充對引大臣自當爲之輔相繩愆絆謬實是一片好心初非故尋瑕隙不料德使誤會其意不懌於中而敬中堂此舉則殊可告無罪雖然敬中堂固不可厚非要亦不可不謂之多事夫外洋之禮簡而略其視君也又不如中國之尊故免冠執手以爲禮而其他儀注之不講概可見矣今我中國旣允其遵行西禮則當天顔咫尺之時且未嘗責之完備而忽於他項儀注欲其就我範圍不違定制敬中堂苟深思而權度之則亦當以多此一舉爲悔夫於其面君時拜跪之大則强我以從彼於其退朝後步履之失則欲範彼以就我昧於重輕雖曰挽其所失實亦未足以示中國之尊嚴也設竟以此事與德使相詰則德使方將以遵行西禮爲藉口中國煩瑣之儀固非我外國人之所深悉而我亦無以難之李中堂之調停殆亦有見於無詞以對非僅以事小而不必爭也或曰九重殿陛何等森嚴德使失儀殊爲慢褻敬中堂規之示以　朝儀之不可犯使名分之尊尙存一二守法嚴而立心甚正可謂侃侃之大臣然不思德使失儀德使之昧禮於我固無損也若因此而致啓齟齬則殊失邦交輯睦之誼失儀在彼其事甚小啓事在我其事轉大平心論之覲見之禮旣允從西則此區區者似置之不問可也當世君子以爲然乎否乎 
[本館接奉電音]  
　　昨日上午京師飛電傳來上諭一道敬謹譯登○二月初八日奉上諭馬蘭鎭總兵兼總管内務府大臣著松安補授欽此 
[儲憲錦旋]  
　　揚州訪事人云浙江糧道鄭芝巖儲憲因北上之便道經維掦珂里本月某日抵埠當卽乘坐便輿登岸逕至丁家灣本宅越日命駕往各當道處拜會復至各親友處暢叙離衷蓋儲憲自通籍後卽供職京曹洎榮任之江又將數載故鄉風景久已暌違父老親朋急思情話兹以公便暫返梓鄉酬酢之忙不言可喻初四日運憲江都轉設席平山邀請讌飮在座皆本郡官紳高談雄辯四座風生直至日墜崦嵫始各盡歡而散儲憲原乘之官舫尙泊河干聞一二日内卽須解纜䌫北去 
[監司回任]  
　　金陵訪事人函云督轅牌示江南鹽巡胡道家楨飭回本任觀察接奉　飭當卽趨轅叩謝至署任之唐觀察際昌則蒙督憲委辦江南鑄造銀元制錢局務唐觀察奉札後詣轅謝娄赶卽料理交卸事宜大約胡巡憲於本月上旬可以涓吉接篆矣 
[俞樓經說]  
　　杭州訪事人云浙省擬設中西書院已籌集巨欵由撫憲札委杭府林太守爲總辦延請教習考取生徒住院肄業名曰求是書院教習業已抵杭由林太守出示招考爰將士文照錄於後爲曉諭事現奉撫憲設立求是書院特請教習來杭傳授化算圖繪等學及外國語言文字無論舉貢生監年在三十以内素無嗜好無習染願住院習學者務於三月初五日以前開具姓名住址年貎邀同公正紳士作保加結赴院塡册如有稍通化算圖繪外國語言文字者均於册上注明由監院造册呈送示期先試以經史策論錄取若干再會同教習覆試額取三十名每名按月給飯食洋三元雜費洋二元每月朔課考試化算等學望課考試經史策論分别優給獎洋定以五年爲限不准託故辭覆出院常時除假期外均須常川住院不得私自出外其額外諸人仍照原取名次列册以便挨補爲此諭令諸生人等知悉如願報名赴院肄業赶卽塡册聽候扃試無負大憲培植人才之意至詳細章程可於塡册時至院觀看各宜凛遵毋違特示○節届淸明荼市將起而天氣嚴寒未見報靑加以前月中旬雪珠錯落大受損傷今年明前芽茶恐難多得矣 
 
 

Page 2

 
 
○杭州武林門外離城三十餘里之遥有小和山山上有眞武廟供奉北方眞武大帝每年香火極盛俗傳三月三日爲大帝誕辰佞佛者均往進香兵燹炎後片瓦無存僅剩園葵兎麥而秦亭山上亦供奉大帝偶像進香者輙於此展拜迨小和山重新廟貎秦亭山之香火遂仍移至舊處僧人以無利可得忽生一計在秦亭山下營造山門金碧輝煌上鐫老和山字樣聲稱大帝當日修煉實在此間成神後乃遷於小和山愚民無知信以爲實於是爇一辦心香頂禮慈雲者又復絡繹而往今年又於山頂建一石臺約高二丈餘名爲七星臺復在廟後疏濬小池圍以石阑雕刻精緻名曰劍池云取此水飲之能却邪魅鄉民來杭進香者聞此異跡咸欲往觀故香火甚爲熱閙云○崇文紫陽二書院甄别已經發案連翀叔王同伯二山長擇於上月廿八日同日考試師課是日因兩司接印山長固辭送院由監院請示題目黏於講堂崇文生員四書題君子哉子曰君子病無能焉至小人求諸人詩題賦得曉來江氣連城白得江字童生四書題所以動心忍性至而後作詩題與生同員紫陽生員四書題時子因陳子詩題賦得湛露浮堯酒得堯字童生四書題季孫曰詩題賦得薫風起舜歌得歌字是日敷文發出甄别案共取生卷三百四十本童卷一百二十本望課當請吳左泉山長示期考試又東城甄别五百餘卷由林太守委候補同知卓司焉凌霄卽用縣胡大令裔麟張大令賡銘大挑縣署布政司經歴楊參軍葆光候補縣盛大令鴻壽吳大令躍金李大令應玨王大令啓文校閱已於上月廿七日閱竣銷差 
[沙渚錦鱗]  
　　沙市訪事人云沙市粥廠於二月二十日停止不意連日大雨滂沱繼之以風災民扶老携幼不能遄回鄉里哀鴻滿目凍餓難堪倒斃路旁者時有所聞二十六日上廠仍舊開杓蓋本埠各商所施捨也○湖北補用府劉子翼太守翰翔安徽廬江縣人督辦沙市牙釐局將及半年二月中旬忽爲二䜿子所擾延醫診視藥石無功廿五日遽騎箕而去局務由省憲暫委縣尊張大令代辦○荆州東門及公安門皆八旗駐防之所舊歲十一月廿八日有西人三名偶來游歴出公安門至仲宣樓卜被衆擊石已紀前報卽所云法商是也事後將軍飭步營查獲滋事之人係正藍旗七甲閒散富色哩從重枷示公安門滿日照例鞭責著該管官嚴加管束是日此二門値班章京以其呈報遲延曁經過地方失察彈壓之步營街道各官俱咨部記過停陞値班兵丁一律照例責懲辦理如是聞西人尙未首肯也○荆江水師後營本爲捕盜而設其餉歸十三帮協助本埠若有搶刼案出則唯該營是問卽尋常盜篋竊鈎亦不得辭其責每夜巡行水陸鷄鳴始已黃叅戎統帶斯營未及兩載現已易記名提督張軍門矣○前歲武漢械鬥一案迄今未辦在官憲固有愼重民命之意該兩帮人應宜激發天良知所悔悟矣然武漢南三帮民甚頑蠢動輒肇事沙市酒館皆武昌籍日前劉家塲程興盛酒店有座客數人三爵旣過傳杯拇戰豪興勃然同伴旣染麴秀才之習皆爲陶醉而無復有屈醒者飲畢不名一錢狂呼寫帳酒保不允彼此爭執竟至用武客旣沈醉而酒保人多大受窘迫狼狽而歸孰知客乃湖南籍業成衣住晏公廟左右鄰皆其同鄉呼衆蜂擁而至醉中不察誤入對面同興公酒店掀鍋打竃搗毁一空旣而審知非是復擁衆至程興盛店中極力抄毁大肆鴫張適糧捕府沙市分司聞風往拿武剛營亦至塲彈壓捉獲三人帶回管押次日兩館皆未啓門聞已繕禀訟之於有司矣○荆南書院甄别之期向在杏花時節歸府尊考試今歲二月廿五日荆州府舒暢亭太守照舊章舉行一時應課生童不下千餘人生員文題子曰孝哉閔子騫二章詩題賦得緑滿窗前草不除得除字童生文題見其二子焉至長幼之節不可廢也詩題賦得杏花春雨江南得花字 
[北固山踏靑記]  
　　鎭江訪事人來函云三月初三日爲淸明令節各衙書隷醵貲舁府縣城隍神出巡名曰振濟孤魂流俗相沿一若新鬼故鬼眞有求食之心然也是日天氣融和纎塵不起會中人興高采烈於淸晨八下鐘時咸詣廟中拈香行禮然後排齊儀仗恭請神像向府署前進發迤邐出西門會中除旗鑼傘扇外有萬民傘二柄孔雀尾結就燈傘四柄其餘燈棚臺閣等類莫不鈎心鬥角踵事增華他若裝扮頂馬對馬者亦皆衣履新鮮掦鞭自得再次則十餘齡童子數輩扮作小鬼判官隨會遊行樂工吹彈絲竹餘韻悠然殿以提爐十餘對香烟縷縷繚繞氤氲神像舁以八人轎由大街過銀山門至小碼頭邑厲壇然後由原路回廟會過之處衣香鬢影塞巷塡衢閙市各茶寮座客皆滿可謂舉國若狂會至京幾嶺有某甲在酒肆沽飲而出酒氣坌湧東倒西歪在人叢中擠軋偶一偏斜橫仆於某女郎身上女不覺紅暈桃腮低聲唾駡甲非但不服反以惡語相加行人代抱不平當將甲圍住敬以老拳旋經認識者竭力解勸始各釋手醉漢乃蹣跚而去○南門外福慶宮又名蟠桃宮供奉西王母俗以三月三日爲王母誕辰届期焚香膜拜者絡繹如梭璇閨麗質莫不鞵兠鳳小扇掩鸞低時向柳陰深處姗姗而至廟後更搭臺演戲三日於是村落之中大有城市之象矣○本月初四日午刻有王某者手持縐紗腰帶至忠裕當鋪質錢旋有某線作主某甲至當鋪掛失鋪夥允之遂將帶贖去翌日王持票向贖鋪夥以掛失之票示之王艴然不悅謂帶係已物爾豈疑我偷來耶遂邀地甲與之理論繼復相約至富春樓茶室評論曲直旋經旁人勸令各認一半王始首肯而罷○甘露寺前有長渠一道每到春時桃花水漲必有好善者購取鱗介之屬放生於此歴年以來龜鼈鰍鰻蚌蛤鱖鯉戢戢鱗鱗充物其内有素以老饕自命者每待更闌人靜安置笭箵𫅽一網無餘貫以柳條燔諸翠釜一家圑坐藉佐淸樽宫斯士者若不設法禁除恐在藻依蒲者此後將無噍類矣 
[桃渡淸波]  
　　金陵采訪友人云省城風俗較之下游通商各埠雖樸實過之而日習於淫靡怠惰則正未有底止也卽以賭錢而論其始不過紳富子弟意興自豪抑或無業游民設局擺攤藉以抽頭度日近則此風大熾無諭大家小户莫不旗鼓高張呼么喝六之聲幾於到處皆是前日信府河地方有甲乙等輩聚衆賭博箇中人皆于于而至某丙者宦途中人也亦有劉盤龍癖是日聞知該處有賭遂携帶洋蚨若干元以博勝負不料五木無靈連呼負負除將現洋輸罄外並欠一百餘元丙見勢不佳托故遁去比及衆人覺察蹝跡至家則以時近三更外户已閉衆因於次晨登門索欠内怒其有意騷擾飭門丁拒而不納衆遂恨恨而去越兩日丙見全無動靜以爲衆固莫可奈何矣廼雇轎晨出拜客方轉出巷頭詎意甲乙等早已偵知在此伺候覷内至卽攔住去路聲言負欠不還將用繩索縛詣督轅憑官訊斷丙進退維谷幸街鄰某鋪家出爲和事老向衆懇商各人遂一哄而散嗣聞債主以番餅五十枚交鋪家代爲了結其事始寢○前報載省城天氣陰霾霪霖不止河潮暴漲民間房屋多有被風雨漂摇不免傾圮者數日以來屏翳飛廉依然接踵戾止某夜魚更二躍薛家巷後面有種菜傭某甲家瓦屋三椽室如斗大雖年久失脩尙不虞其遽然倒塌祗因雨勢如銀河之倒瀉加以狂飇怒吼屋瓦動摇正驚駭間左面墻垣已經倒下適有老嫗不及趨避竟被壓傷頭角皮破血流急用藥敷之逾刻始醒惟嫗年已老邁受此重傷難保無性命之憂也○鍾山書院廖山長荃蓀因有公務故將上月師課改期考試兹廖山長公事已竣補舉師課題目錄後文題入其疆土地辟田野治詩題賦得風柳自摇春得春字○金陵近日竊案層見疉出居民咸有戒心督署鹽務幕府汪君篤甫寓盧妃巷地方某夜魚更四躍時聞有響動立起追捕賊蹝已沓惟見墻頭掛有軟梯一串係粗繩絡成長二丈餘該竊由此入内追達寢室傾囊倒篋搜括一空所有裘服貂褂及内眷金銀首飾貴重各物均被攫取計値一千餘金汪君俟至天明開具失單遣僕詣縣呈報旋經上元縣張大令親臨勘騐飭提坊甲更夫從嚴比責簽差恊捕勒限務獲但鴻飛冥冥果入弋人之手否 
[蘇臺覽古]  
　　武進縣知縣吳大令炳現經上憲調省另候差委所遺是缺藩憲聶方伯於上月二十四日牌示以丹陽縣知縣趙大令以煥調署遞遺丹陽縣缺以候補知縣陳大令際唐酌委署理○客歲蘇省錢價昂貴洋價低賤每洋一元祗易錢八百餘文經紀小民受虧殊甚藩憲聶仲芳方伯體恤民隱設法補救爰遴選幹員吳寳之大令督工開爐鼓鑄并製官錢票發商行用以資周轉及歲杪洋價蒸蒸日上每洋一元　　　　　餘文行旅紳商均沾實惠日來閶門外一帶已見新錢行市喜新者莫不揀取數文以供玩賞枰之果有六七分重 
 
 

Page 3

 
 
[鐵路紀要續聞]  
　　淞滬鐵路開工及借用民田堆放工料各節詳紀前報兹悉局中洋工程師連日率同丁役人等自虹口迤北新築打靶塲相近橫樓地方起直達吳淞一路詳加察勘沿路建立様旗標記務使高低一律俾便設軋行車至各路運來碎石等物刻皆堆積於張華　一帶招集江北小工用鎚擊碎以爲平治道塗之用並聞東洋車小車不得往來此路不日卽當由局出示曉諭以便遵行 
[上海官塲紀事]  
　　本城東局委員王二尹經餘業奉關道憲劉康侯觀察札飭撤差另委所有東局一差委候補從九陳少尹乃熙接辦昨已到局任事矣○上海縣黃愛棠大令於前日下午命駕出城渡浦赴勘淡水溜河工程六下鐘時回署 
[星軺遄發]  
　　專使英國慶賀大臣張樵野星使定於初八日起節出洋已列昨報兹悉昨日上午十點半鐘星使由美界天后宮側行轅乘坐轎式馬車至外虹口三菱公司碼頭早有皇后公司輪船所派小輪在彼伺候星使隨卽登輪本埠道憲劉康侯觀察松海防劉乙笙司馬上海縣黃愛棠大令以次文武印委各員皆已鵠立碼頭投遞手版恭送如禮星使一一謝别卽命開行駛出吳淞口外再登皇后公司輪船出洋前赴英國 
[慈雲遙蒞]  
　　江蘇藩憲聶方伯之太夫人由湖南原籍附江裕輪船於昨日午後一點鐘抵埠旋卽換坐官舫向姑胥進發 
[大閱團兵]  
　　寓滬西商團練各兵每年必由香港將軍派員至滬簡校軍容以覘技藝之嫺習而收捍衛商旅之功本届校閱之期派副將戈登君乘英公司輪船於初七日抵埠定期昨日操閱車徒一點餘鐘各團練兵均至浦灘整齊行伍計共有馬兵三十名砲兵五十名步兵百五十名樂工及司鼓吹角等四十餘名隨帶大砲四尊藥彈兩車由英大馬路迤邐至跑馬塲鵠立以待鐘鳴四下戈登君蒞止先將軍械察閱一週並令各軍士雁行而行以齊步伐旣而下令操演各種槍砲行陳軍威甚盛極如荼如火之觀演畢命兵官至前指示得失授以經武各機宜使之勤爲訓練時已六下餘鐘各軍士遂整隊回至浦灘而散 
[慈航普渡]  
　　滬南董家渡外灘一帶潮水緊急往來船隻偶不經意恒有失事之虞前日救生局中撥船一艘常泊該處以防不測亦濟人之惠政也 
[花窟虚驚]  
　　前日午後一點鐘時新淸和坊某妓院廚房忽然失愼鶯鶯燕燕惶急異常挈妹呼姨爭先逃避幸在白晝人手衆多當卽撲滅然梁柱木器均已焦灼不堪查起火之由因有該院帮傭夫婦二人偶以細故爭閙廚子某甲與有葭莩誼聞聲出勸忘却釜中已有熱油以致火勢上熾幾兆焚如然不致釀成巨禍亦云幸矣 
[白頭花燭]  
　　陳吟香者不知何許人卜居本城西門内登雲橋畔年已古稀家道小康子孫繞膝因嘆𩻴魚無伴思續鸞膠適有某氏女年過大衍尙未字人陳倩某甲爲執斧柯遂諧姻好擇期前日迎娶入門兩新人雙鬢皤然與銀燭紅妝互相掩映嘗閱近人白頭新傳奇彷彿如此景象 
[香巢失物]  
　　四馬路新淸和坊花妓家日前被偷兒般阿妙挨門而入竊去廚内之皮棉綢衣四件銀水烟袋一支時花妓尙在睡鄉毫不知覺及傭婦見房門洞開不勝駭異當卽查檢始知被竊各物投報捕房請爲查緝昨日包探黃四福將殷緝獲起到各贓尙有某某等家之贓爲數甚多惟不肯言明失主尙待細查想卽須解送公堂請官嚴辦也 
[幾遭滅頂]  
　　前日有商船一艘裝載貨物由某處駛至董家渡左近値風浪緊急舟子力不能支一轉瞬間卽行顛覆船上共有五六人泛泛如鳬盡遭滅頂幸救生船上人見之立卽駛往援救得以悉數援起無一與伍大夫爲侶者然已受驚不淺矣 
[英界公堂瑣案]  
　　包探黃四福禀稱王榮生與毛芝軒同居日前乘毛他出闖入臥室竊去皮棉綢布衣服二十餘件經小的緝獲入贓送案請究毛芝軒供與王同居前日有事出外致被入房開箱竊去衣服二十餘件今旣緝獲求爲給領質之王榮生供蘇州人行竊該死叩求恩與屠别駕商之單繙譯判將王責一百板遞回原籍○包探徐榮珊禀稱鎭江人何阿金陳阿寳都是過犯曾經公堂遞解今又潛行來滬經小的緝獲送案請究何陳同供是鎭江丹徒縣人前雖犯事業已改過求恩别駕以旣屬過犯豈容逗留判責一百板均交捕房遞回原籍○包探沈金隆禀稱昨有蕭榮卿假裝跟班隨同主人到陳三雲骨董店内購買時辰表千里鏡等件言明價値隨往取價不料行至中途乘間逃逸今由小的緝獲送案請究陳三雲投案請領失贓質之蕭榮卿供紹興人實因失業無聊出此下策别駕判令責一百板交捕房押送寗波勒令回籍○包探黃四福禀稱全順信局送信夥友邵善萬郎明華私拆客信内有匯票兩紙各洋一百元一紙已被取領洋銀逃逸今經小的獲住向詢贓洋已少六十三元爲特送案請究全順局主遣人投案請追贓洋質之邵郎二人同供貪小起見如今只求恩典别駕判將二人押候追繳餘洋再行發落○二百五十六號華捕拘解王子品張阿順二人到案禀稱此二人昨在四馬路萬華樓茶館打架小的前往喝阻亦被毆打號衣號帽均被打壞爲此拘送請判萬華樓堂倌役案申訴前情並稱巡捕實被毆打是實質之王張同供江北人實因口角起見不敢毆捕别駕以王張二人行兇滋事情殊可惡著枷號五日發犯事處示衆○包探洪阿寳禀稱周阿年慣用銅洋受害甚衆昨向虹口徐德利處買物又以銅洋混用當被看出破綻扭送捕房小的向之盤詰據言近來已用過七八十元因特送案請爲訊究徐德利張連記投案供稱先後均被此人來店買物誤收下銅洋多元求爲究辦質之周阿年供鎭江人所有銅洋亦是悞行收下求鑒别駕著仍交捕房帶回查明覆訊○包探趙銀河禀稱女子陸阿金與金秦氏本是鄰居彼此來往熟悉不料昨又至金秦氏家乘人不備竊取元縐包頭上有珍珠十四粒經小的查獲送請訊究金秦氏投案供稱與阿金本是同鄉且係鄰居故不時來往不料被竊求訊陸阿金供認行竊以後不敢求恩别駕謂姑念無知判交官媒管押五日○包探施奎江禀稱朱仲如與李連寳同居被竊銀飾十件衣服四件經小的查獲據言曾挽傅五松勸說認賠惟情有可疑故一併送案請究李連寳投案申訴前情並稱確曾由傅出勸傅供確曾出勸認賠朱仲如供蘇州洞庭山人行竊該死求恩别駕著將朱仲如遞籍○包探孔阿才禀稱過犯王文喜前曾犯事懲辦今又行竊公信洋行之洋布一疋由小的緝獲送究公信洋行買辦投案請領失贓質之王文喜供紹興上虞縣人行竊該死别駕判責二百板交捕房押送寗波勒令回籍 
[法界公堂瑣案]  
　　南市十六鋪元豐錢莊王均賢前投法公堂控同順昌魚行主孫蓮浦結欠往來銀二千餘兩屢索不還經鄭大令准詞飭提到案訊供以孫蓮浦牽涉沈少坡股本銀兩著交保出外邀同沈少坡來案候訊已見前報昨日禮拜六堂期鄭大令會同蘭繙譯升座孫偕沈少坡投案遞禀並呈合同大令閱畢問孫欠款如何歸償孫供蒙准交保出外理處詎王反避不見面且此事尙有張順之在内與王均賢聨爲一氣所有帳目係張經管現在太平碼頭聚元盛棧内避匿求請飭提到案研訊沈少坡供當時王等曾許收淸帳目開明紅帳詎料職回家之後王等並不理帳反來朦控求恩明察大令得供與蘭萌君會商著將孫交原保沈斥退候提張順之等到案復核○日商小泉洋行前投法公堂控沈仲林承接花子二萬餘擔立有承攬言明過期不付加倍照罰迄今無貨可交求提追給鄭大令准詞提沈到案訊供交保出外限日理明嗣因患病保出已逾限期昨日堂期大令著保交案沈呈遞禀詞求請展限大令著交原保再限十日内理楚延干提比○協昌魚行孫厚卿控楊杏卿積欠貨欵三百餘千圖賴不還經鄭大令訊供諭令赶緊理償昨日堂期孫投案求追聲稱楊自保出之後依舊玩延置之不理並稱欲赴道轅 
 
 

Page 4

 
 
控告求請究追楊杏卿供魚行四人股開孫欲吞没盈餘是以不還大令閱視禀詞語涉不經問此禀何人繕寫楊稱小的目不識丁倩友人代寫大令將原禀擲還再三申斥謂合股開行必有合同何得硬指爲有股希圖飾卸楊稱均無合同由小的經手租房開設尙有金宼二姓在内請提到案對質孫供金宼二人與小的三股合開立有合同楊執定有股應分餘利大令著押候嚴追孫斥退著下期呈遞合同再核○去年八月有寳泰豐米行主包佩齋控執事王鶴溪舞弊侵吞各欵迭經大令訊供押繳嗣患病交保出外諭令赶緊理明迄今案縣日久昨日堂期大令著保交案究追旋據沈雲溪投案遞禀聲稱王鶴溪病勢沉重不能到案遣小的來案候訊所虧包姓銀兩已請公正人帮同料理因包姓現回江西一俟來滬卽當理明禀求銷案大令斥退着再限五日内理明延干追比○包探禀稱長江積竊王富明卽大林子屢次犯案遞籍今又潛來滬上與同黨蔣正江行竊一并拘案請訊旋據將正江供稱泰興人與王同乘江裕輪船來滬餘語含糊大令再三研詰王供此次來滬在虹口竊取馬褂一件爲同黨押於某質鋪大令謂爾等積案纍纍今旣到案從實供明王依舊狡展大令着與蔣正江一并押候嚴比○包探禀稱外國薙髮匠侍者周鴻卿竊取洋人小洋送案請訊質之周鴻卿供稱在英界十九號門牌洋人處爲侍者並無行竊之事大令謂洋人因連次失竊小洋特於包上記有式樣今旣破獲尙欲狡賴周稱實係寃枉大令着押候查明覆核○包探禀稱偷兒沈錫奎在小東門捕房後面停泊之航船上竊取鄉人衣包一個爲巡捕拘獲送案請究質之沈錫奎供向爲野鷄挑夫衣包一個係崇明航船上人雇車時遺落在地被小的拾獲不敢行竊大令着押候笞責二百板贓存捕房待失主認領○小東門花烟館龜子包廣明前因烟妓糾曷爲原主尋獲涉訟公堂經鄭大令訊供責懲旋因患病交保出外醫治今限期已逾病仍未痊昨日堂期大令着保交案命禁押捕房如果病未痊愈飭探帶至醫館療治 
[作善降祥]  
　　日前本館協振所接得溧陽退思齋主人來函云閱川東告災電音殊爲心惻曾匯寄英洋一百元兹又閱前月廿九日報知川宜兩處災狀皆慘不忍聞須兼籌分解特再匯寄川振宜振共洋二百元又無名氏捐洋二十元又十七户合助洋十九元或慨解囊金多多益善或集成裘腋源源而來皇天無新惟德是輔想諸善士具此慈祥愷惻之心他日必邀福佑也爰書數言以爲左劵之證 
[鉅欵助賑]  
　　川鄂被災甚重需賑孔殷敝所疉奉來函敦囑迅籌解濟業經鈔登日報布告同仁兹承辛氏太太求夫病速愈助洋一千元脩竹主善長求父病速愈助規元四百兩慈谿韓景祺善長因去年十月太夫人六旬大慶蒙諸戚友賜儀奉慈命將筵資移助爲諸君造福洋二百元朱無名善長助洋五十元均囑分半解交災區散放藉資接濟從此德門集慶福壽綿長感謝之餘同深頌禱請登貴報以勸後來上海益湯弄絲業會館籌賑公所制施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[上海華英大藥房戒烟玫瑰參片聲明假冐]  
本藥房自向泰西採運藥材選擇經騐良方虔修丸散膏丹藥水藥酒療症如神是以名馳遐邇接踵購取而戒烟各藥理法深參去宿癮如反掌惟玫瑰參片志在濟世照本發兌無怪宿癮盡除其品超恆流方出枕秘故此片銷行尤廣近多不肖以形色名號冒充仿造購者切須審辨色香味並刋華英字様外有雙龍封口仿單上印証　傅相賞賚匾額乃是元家嫡乳庶作僞之徒無從覬觎今將外埠分售各店號及地趾註明於下以便諸公就近購之○京都華英藥房○德承厚○天津同昌○牛莊益盛遠○瑞成恆○恆昌德○煙台寳昌○順泰○合順○長沙華英藥房○漢口華英藥房○天福○維揚西美堂○南京華英藥房○廣亨○杭州華英藥房○德記○蕪湖華英藥房○茂盛○九江興泰○江陰日新恆○泰興泰朱三餘○吳淞同升順○鎭江文萃○新昌○復春○蘇州華英藥房○德記○彭和泰○常熟天成祥○德記○常州華英藥房○撫州華英藥房○寗國府德大昌○四川點石齋○萬縣信義仁○寗波廣生源○老源記○文美齋○蘭谿同林堂○绍興蔣柳堂○餘杭義成興○黃巖趙公茂○硤萃石古齋○定海華英藥房○石浦華英藥房○姚江華英藥房○温州萃昌和○平湖華英藥房○嘉興江左漢記○豫垣華英藥房○溧陽華英藥房○上海只設一鋪在四馬路東首老巡捕房對面紅磗大洋房便是 
[廣東普太和花柳解毒丸]  
凡染花柳之毒當時不自覺然有輕重之别雖無性命之憂實有終身之累本號深慮及此故用珠珀上藥配製是丸專解諸毒無論初起舊發及白濁一切悉皆取效妙在有毒解毒無毒化濕淸熱風流之士請嘗試之方知其妙○每瓶洋二角上海棋盤街廣東普太和啓 
[法文公書館]  
敎習沈君伯英現經朱杞翁聰請在英界老閘橋南首新昌里第九十五號朱公館内設席每晚七點　起至九點鐘止凡有志攻法文者届時赴彼面訂可也培德齋主啓 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無論禮拜夜深均可改印賜顧者請送交三井帳房 
[中西大藥房叭𡃿杏仁露]  
此露純用叭𡃿杏仁釀成精液專治上焦風燥肺熟喉炎胸膈氣逆時行頭痛以及老年痰飲聲啞服此均著奇效誠潤肺淸心化熟疏風之佳品也用送官禮尤爲珍重每瓶五角　賜顧者請認牌號不悞　上海中西大藥房製 
[浙紹水澄劉氏修譜]  
啓者吾族自縣幕公遷水澄經念臺公編定家譜　雲公繼之至乾隆十八年宛委公續輯後失修已久現議續修凡我各處同族務將上下相接世系及字行支派生卒年月日名號職銜妻妾姓氏並現在住處詳細開明限一年送紹城大雲橋悅康南貨店劉子莘或寄鄂省臬司獄劉玉書收均可丁酉春劉氏公啓 
[源裕輪船公司]  
自造快輪洋式拖船逐日往來申蘇官艙篷艙格外克已申杭價亦便宜申鐵大橋北蘇南濠杭湖墅珠寳巷禾北麗橋 
[廣東延春閣精煉]  
戒烟人參丸此丸捷法戒烟易如反掌每癮一錢吞丸三粒癮重照加每粒六文○順氣化痰丸每瓶洋三角凡痰之所致雖有風寒暑溼熱及酒食生冷之不同而實皆由於氣此丸治痰先治氣氣順則痰自除矣○調經雙料坤順丸每丸洋一角二角半耑治婦人月經不調子宫寒冷久不受孕緣此本號秘方與乾健丸方俱不傳出外爲種子第一良方○神效白帶丸每兩洋二角半此丸耑治婦人赤白帶下服之卽止○扶陽乾健丸每兩洋二角半此係本齋秘方與坤順丸並行不悖相濟爲功男服乾健女服坤順自能受孕屢試屢效所謂乾以健行坤以順受造物自然之道也○代針太和膏每張大三角中二角小一角此膏得自秘傳統治外内諸般症效爲用不一照單按照穴道敷治奏效如神○四鞭壯陽種子丸此丸壯陽固腎益髓塡精行痰去溼開胃提神專治陽虚氣弱脚踵腰酸夢遺夜溺精冷火衰陽事不舉服之卽晚見功久服自然生子各項丸散膏丹發售鋪在上洋棋盆街中開張 
[石印飛影閣叢畫初二集]  
是集爲元和吳友如先生所繪筆吐烟雲胸羅邱壑實爲當今繪事精品現已兩次石印初集外加錦套每部四本實洋四角二集四本實洋四角○紅薇館傳奇連套洋三角上海棋盤街博文書局四馬路文宜書局及各書坊發兌 
[穆天興貢縀莊]  
南京分設今移英大馬路集賢里口石庫門内本機元淺貢縀批發門市零剪元靑斜條天靑套披馬褂等料其價劃一槪歸洋碼照批格外公道如蒙賜顧請來此佈 
[聲明監守自盜]  
寗人陳介亭家住仁智里舊年十二月中說合余股開乾豐泰雜貨生意余彼時聽信劃足資本　陳擋手詎料陳自備洋箱匙私取洋四百餘元浪費嫖用在外　搖撞騙指東說西小號初開未滿一月余留心看出破綻　　拐諞當卽着伊交出帳目陳不别而行一無抵補串出老娘向余懇求延約至本月初五日來號淸理余不允陳毌言要拚命余恐防不測准其初五來號理楚詎届時守候到晚無音尋至伊家探問鄰居共云陳家昨晚連夜扛運皮箱數只私自遁避不知何處余將伊桌斗内搜出乾豐泰　　　　　　　　　　　　　　　　　　　　　　　　　　　　　　　　　　　　　　　　　　　　　　　　及湖北常德花廠圖章可見人心難測倘有各號莊貴客與陳介亭交往進出銀貨與小號無涉佈此申報上海四馬路老巡捕房捕房東首乾豐泰德記白 
[遺失股票]  
今遺失通海天生紗廠第一批收據二紙計生字第一百十二號葉湘名字三十股計規元七百五十兩正又生字第一百十三號顧季洲名字十股計規元二百五十兩正經向該廠掛失補給新票該票他日尋出作爲廢紙特此登報佈聞戚玉記啓 
[燕製補丸善能利背四肢]  
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[靈效如神止咳順氣化痰丸龍涎斷根哮丸]  
咳嗽之起多原於痰痰之生雖有寒熱之别究其實乃氣之所致故古之醫治痰者乃先治氣董氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳晚咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成陰虚等症每服一錢立卽見效每瓶洋二角　　此丸專治遠年痰鳴喘急喉如牽鋸不能坐臥或老積頑痰凝結肺竅風寒牽引卽能發作自少至老屢醫不效以致中氣漸虚形體瘦弱百病叢生投以此丸如湯沃雪每次只服丸八枚痰喘卽消水不再發每瓶洋二角半遠處函購信局帶奉廣東鹿芝館分設上洋老巡捕房斜對門 
[上海中英大藥房奇香生髮水]  
髮稱血餘栽培不易此水專能培髮根祛垢膩無論產後病後一切蒼萎凋殘不數旬卽見蓬蓬而盛價二角半 
[嫩面香水粉]  
此粉細匀滑澤芳郁超羣凡姿態痿黃顏色靑黯按日傅抺卽增嬌妍洵閨閣之珍品價二角半 
[三月初九日錢銀洋並匯票行情列左]  
新匯劃收市七錢三分三一二五 
銀拆　一錢一分 
洋找頭　七錢三分四 
錢找頭　八百二十文 
市　錢　一百二十四千文 
卡錢　一百二十三千文 
衣牌　九百二十文 
足赤　三百五十五兩五 
遠期標金　三百四十六兩 
現貨標金　三百四十八兩五 
銀行電匯銀票　二先令九辨士二五 
銀行現銀票　二先令九辨士二五 
銀行三十天期票二先令九辨士三八 
銀行四個月期票二先令九辨士半 
[三月初九日進口輪船禮拜六]  
華利　輪船　由長江　麥邊行 
張家口　又　由福州　太古公司 
愛仁　又　由天津　招商局 
江裕　又　由長江　招商局 
江天　又　由寗波　招商局 
[三月十一日出口船禮拜一]  
德興　輪船　晚往長江　鴻安公司 
華利　又　晚往長江　麥邊行 
龍門　又　晚往香港粤省　禪臣行 
江裕　又　晚往長江　招商局 
破浪濤　又　晚往烟吧琿春　禪臣行 
新裕　又　晚往天津　招商局 
北京　又　下午往寗波　太古公司 
芝罘　又　晚往牛莊　太古公司 
盛京　又　晚往烟台天津　太古公司 
樂生　又　晚往烟台生莊　怡和行 
[三月十二日出口船禮拜二]  
吉和　輪船　晚往長江　怡和行 
富順　又　晚往香港省城招商局 
快得　又　晚往烟台長崎仁川釜山元山海琛威道勝銀行 
江天　又　下午往寗波　招商局 
淡水　又　晚往牛莊　太古公司 
財生　又　晚往汕頭香港省城怡和行 
[三月十三日出口船禮拜三]  
益利　輪船　晚往長江　鴻安公司 
鄱陽　又　晚往長江　太古公司 
[三月十四日出口船禮拜四]  
鯉門　輪船　晚往香港粤省　禪臣行 
 
 

Page 9

 
 
[上海縣署瑣案]  
　　沈元元在上海縣控沈新夫爭佔地基一案前日由蔣剌史升堂提訊先據沈元元供稱本邑人年四十二歲務農爲活小的家隔河時有賭徒聚賭曾被父親逐去至上年十一月間突有沈新夫前來將小的産田车分餘佔去田上尙有房屋其田於道光年間買下現求訊斷沈新夫供稱年三十二歲與沈元元是同族有地一分餘上祖父價買沈老良之産上實沈老良供稱本地人有地一分餘實係賣與沈新夫後已贖回並無爭佔等情求察剌史得供判沈元元給洋五十元與沈老良爲價賣之資各具切結了案○楊應氏控張木勝將伊誘賣等因一案前晚由蔣剌史升堂提訊據楊應氏供稱年三十一歲應蘭怦上堂兄丈夫楊和尙前曾偕婆婆將小婦人時常毆打於去年五月間有姑夫張木勝伯婆楊陳氏欲將小婦人價賣不遂又遭兇毆心有不甘控請訊斷質之楊和尙供稱妻子應氏不守婦道時常出外後因翁故不肯成服又不聽訓斥反來控告求訊張木勝供實係應氏不守婦道並無將伊價賣情事求察楊陳氏供稱應氏是婦人姪媳此次實係聽信伊兄惡棍應蘭怦之言誣控求察楊宋氏供稱是和尙之母應蘭怦供稱楊應氏是小的之堂妹伊在夫家時常吵鬧往勸是實不敢從中多事求察應仁和供應氏是小的之侄女聞伊在家時常出外實有不合刺史得供以楊應氏不守婦道反敢誣控着掌頰一百下應蘭怦顯見串訟責五百下以儆應氏飭着楊宋氏領回○唐炳奎控張炳章欠銀不還經法公堂移送至縣前晚亦由蔣刺史升堂集訊唐炳奎供稱湖北人職員在永安街開設雜貨鋪張炳章是學徒因念其貧苦故曾代伊娶新現已生有一子嗣後遂將店中銀錢令伊一人經手詎料忽變初心欲於漢口娶妾將銀錢花費職員知其有此等不端之事故將帳目查閱竟被用空銀兩甚多向索不認是以扭控公堂轉送案下求請究追質之張炳章供稱年二十七歲亦是湖北人欠銀是實求請公斷雷錦堂供稱亦在該雜貨店爲夥小的曾經出勸張虧空銀六千一百兩曾許作三成歸還並將所有房産作抵後張忽悔賴以致被唐控告求察吳子峯供與略同刺史得供以張炳章不應虧空花費著責四百板收押候繳洋二千元並將房産作銀一千三百元尙少四百元限於四月十五日如數繳案如延嚴比 
[上海巡局紀事]  
　　方阿康年近弱冠不務正業每日在街市遊蕩浪費錢文旋至其父處竊取物件質錢肆用前路又至家中將手飾匣一　　出典用已盡不敢回家路經大東門外吊橋被栅夫某甲瞥見以其形跡可疑留在栅中至天明送至十六鋪中局訊究李蘭史二尹審訊得　判責手心二百下傳其父領回管束○流氓吳俊發張掌發前日至大關左近聚源館内果腹不知何故與堂倌某甲口角繼復互相扭毆甲力不能敵身受重傷吳張二人見勢不佳當卽逃逸昨日被該館司帳陳子鰲將吳扭至十六鋪中局請究李蘭史二尹升座訊問判責吳一百板張掌發尙未拘獲限吳三日内交案辦理 
[美界捕房紀事]  
　　本地人陸金保昨晨不知自何處被人毆打遍體鱗傷血流滿面倒臥於裏虹口公平路成衣所左側小木橋堍旋爲三百廿八號華捕所見撫之氣若垂絲牙關緊閉立卽雇車載入捕房捕頭察得受傷屬實飭卽轉送同仁醫院療治並派各包探四出嚴查肇事之人再行核辦○積竊王四楨湖北漢陽縣人也素精穿窬之技闪晚怡和碼頭元和輪船彽埠王混入人叢中東張西望適倪包探巡緝過此知其不懷好意遂拘送捕房押候解廨究辦○某掮客在某棧内提運福橘多　喚某小車載往南市不意途經西華德路一轉瞬間彼此走散車夫四覓無蹝徬徨歧路爲四百六十六號巡街捕所見一併送入捕房奉諭將貨及車存候原主來領再核○某東洋車前晚行至天潼路時已昏黑遂停車路側向某店買燭詎有乞兒倪阿三乘其不備竊去車墊車夫見而狂追當由四十九號西捕將倪攔獲拘入捕房捕頭念其爲數甚微從寛飭押乞丐牢一宵以儆墊給車夫領去○昨晨裏虹口軒轅殿左近空地上忽有孩屍一具暴露途旁無人顧問旋爲三百十二號巡街華捕所見回告捕頭當飭二圖地保虞坤寳速往遷埋義塚 
[蘇垣官報]  
　　三月初二日直隸州周煦山由寗回通判郭廷沛由太湖查騐漁船回又陳鎬由昭文公幹回乙酉拔貢張元節辭行辛卯舉人曾樸由常熟籍來從九姚鴻聲禀銷海運滬局差又吳樹楷禀銷婁齊葑門外厘卡差又察鍾麒禀知赴寗見制憲又陳寬潤未入楊遠徵均禀辭赴海運津通周差○初三日首府三首縣均禀知赴虎邱祭壇總捕劉禀知本日紫陽書院散卷畢卽赴虎邱祭壇同知羅承恩禀知奉委赴滬點收紫銅差又鄧又堉禀知奉委赴奉賢騐收河工差卽辭通判鍾壽康禀知奉委解金陵餉差知縣莫鎭疆禀知赴滬縣丞陳慶銜禀知赴　江見漕憲卽辭典史胡廷珍禀知奉府委代理震澤縣縣丞事卽辭赴任委辦兩江洋操營務處提調候補知縣鄭汝　由吳淞來○初五日藩轅牌示照得金山縣典史林杰病故遺缺查有遇缺先典史韓鼎堪以請補蘇海防同知王用龢禀辭赴海運津通局差同知羅承恩禀辭赴上海點收紫銅運蘇○初六日藩轅牌示三月分輪應考試候補同通州縣直隸州州同州判無差各員月課定於本月初八日考試委署蘇州府海防同知陳德濬禀辭赴任同知方澤含禀銷發審局差卽辭赴同里厘局差知縣林尙辰禀謝奉委發審局卽日到差又葉光祖禀知奉委解餉赴滬卽辭 
[邗江官報]  
　　二月廿八日儀徵縣朱大令三江營張守戎文傑均到分發大使文　尹　禀到任分轉杰騐收　工回○廿九日北掣繆司馬抵掦○三十日湖北楊守戎崧解餉來○三月初一日南掣金司馬到揚公幹 
 
 
 

Page 10

 
 
   
 
