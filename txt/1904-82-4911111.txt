# 1904 - 82 - 4911111

 

Page 1

 
 
[勸捐萬國紅十字會經費] [   
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輸船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫肹慈雲敬叩善安伏維垂鑒 
[重印十三經注疏○五經備旨○十七史商搉出售] [  㸃石齊啓]  
　　自來　經解經之説莫詳于十三經注疏一書其次若五經備旨則疏解五經語意雖各樹一幟而其　發精義類皆詳盡無遺本齊前將此二書讐校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本毎部定價洋銀六元五經備旨毎部定價洋銀七角○十七史商搉一書爲王西莊先生所輯　論超卓考据詳明論世知人折衷至當有志史學者不可不加意　　茲亦用頭等潔白連史紙印成毎部定價洋銀五角卽日出售 
[談兵]  
　　日人之與俄開戰也已四十餘日於兹矣其間一戰於仁川五戰於旅順此外寂不聞兩軍相見喋血沙塲至於日之攻海參威　艦發砲至二百餘出俄人惟是靜以鎭守絶不以一矢相加豈兩國皆兵力之未充歟胡爲乎審顧遲回曠日持久若此也曰是非審顧遲回也兩國蓋皆欲不戰以困敵人使之久而自斃耳今夫俄大國也亦强國也西入每項以大陸之獅目之罔有不懾其烕𦦨者顧俄之威𦦨亦惟在本境足以懾人若欲飛越重洋勞師襲遠則不特海程數萬里徵兵轉饟累月兼旬且戰事旣興各國皆守局外中立之例雖褊小如埃及亦得援引公法禁軍艦之過蘇彝士河其他購械屯煤亦皆有所不便所恃者惟是西伯利亞火車鐵路得以朝發夕至絶迹飛行此俄皇誓師之言所以謂將使陸軍五十萬名鼓行而東以百之罰加諸日本也特是師行以糧食爲要俄國溸素不產米惟以麥麫供饔飧試問五十萬大軍日需食物幾許加以舊有之兵士諸艦之水師歴久相持饟源易竭矧火車祇有此數運兵則不能兼轉餉轉餉則不能兼運兵勢必兵愈多則需餉亦愈多而日食將虞不給欲收士飽馬騰之效幾於難若登天兼之海軍本非所長失一船卽少一船久之必且不成艦隊而煤火亦將告乏無地可以購求日人知之故於陸上按兵不動以困之俾如拿破崙之入俄京久且片甲不返曾是意氣激昂如日本者而謂肯遲回審顧不敢與之交鋒哉雖然日本行軍竊謂其亦未嘗無缺憾日本壤地誠近矣轉輸誠便矣海戰得捷其士氣固鋭不可當矣通國人民不惜傾囊以獻其軍費亦不患難籌矣軍糧旣可購自仰光又與高麗立約聯盟不患其不以糗糧接濟三軍之士更無憂枵腹執殳矣十洲三島之間地不愛寶煤如山積足供戰艦之所需矣所最足憂者日民夙號窶貧今惟激以義膽忠肝遂不惜毁家紓難我恐忠愛之心愈熾則閭閰之困益深猶且增貨税增地租仰屋而籌羅雀掘鼠日後民之蓋藏已竭而物之價値愈昂必至昕夕勤劬難謀一飽况行間多一荷戈之士卒卽市上少一製物之工人坐令戰事未終而上下已交相困憊是俄之不遽出而摶戰者亦未始非洞燭時勢欲使日人坐以待斃漸至貧弱無可作爲豈眞未敢與日人一戰哉或曰近聞中朝欲撤銷局外中立之事與日師聯合攻俄日師旣不利於久延曷弗及時糾約華兵併力掃盪如彼逐鹿或犄或角與之踣之詎非策之上者則笑應之曰嘻予其效癡人之說萝耶是說也我嘗見之日本報章在胸無繩墨之流或竟從而阿附稍有知識者固知其爲日人自製之安心丸夫中朝豈食言而肥者當夫日釁初開俄船遽毁中立之局朝廷早經明降綸音邇者益復徵調大兵戍邊關杜敵濟皇皇汲汲昕夕靡寗豈有一見日人張皇六師稍奏戰功於海上而即殷勤獻媚助之以拒俄人者况我之以局外自居者蓋以日早宣言力顧友邦不貪土地俄亦前旣將東三省向日本索還中國兹更訂明戰事旣了仍將土地交還是以中朝謂俄日皆和好夙敦不得視之有輕重之别假令拒俄聨日是輕重迥乎不同矣曾謂聲明交物如我華者而肯出此然則戰事將何時得了曰了期固未可豫卜惟鄙意了之於勝負旣分之後則負者暫甘蟄伏而宇内可望數年或數十年平安了之於勝負未分之時則目前縱得弭兵不久卽仍開兵釁然我逆料俄日之終無甚大勝負也惟俄得東三省則鯨吞蠶食勢必漸及於津京若東三省而入日人手中則必還之中朝而另索他項利益日後舉以酬報者其在與臺灣隔海相望之八閩乎註日本各報每謂福建一省已在日人勢力範圍之内故有是言謂予不信拭目俟之 
[俄備日軍]  
　　華歴二月初八日英京倫敦來電云日軍之在高麗者舉動皆較俄人靈捷刻已進駐安州四圍用砂土築成營壘有俄帥米鎭國者統率騎兵六千名在近地擇要安營昕夕嚴爲之備 
[日報讆言]  
　　華歴二月初九日俄國駐滬辦理軍務大臣德希路君致書本館云頃得初八日上午十一下越四十分鐘時盛京所發電報知日本各報所稱初三日日軍以開花砲攻撃旅順口及日俄兩軍在高麗交戰俄軍死六百名日兵已由大東溝左近渡鴨緑江云云皆係空中樓閣蓋讆言也 
[俄師誓師]  
　　俄京聖彼得羅堡半官報云某日亞東海陸軍統帥苦洛拔托金氏登壇誓師大致謂我俄自古軍行困阨每數倍於目今然破竹之勢一成卽威武奮揚敵人不敢輕侮此次敵雖强悍本師亦祗視若等閒耳他時宣力沙場定卜凱歌迭奏爾等其各養成銳氣以待時會之來可也 
 
 
] 

Page 2

 
 
[日廷命將]  
　　日本東京來電云東歴三月十七日日皇特降綸音以陸軍中將從三位勳一等功二級男爵山口素臣爲陸軍大將補軍事參議官教育總監部參謀長陸軍中將從四位勳二等功四級一田有澤免本職補第五師團長陸軍中將正四位勳一等功三級寺内正教補教育總監 
[俄增軍艦]  
　　　香港某西字報云頃得英京倫敦來電悉俄廷近又調集軍艦四十號諭令列隊東下限於兩三月内啓行蓋欲踐俄皇誓師之詞謂日人突將旅順圍攻我必以百倍之軍烕痛加懲儆也 
[日兵多病]  
　　日本下關友人來信云東歴三月十七日日本紅十字會醫船弘濟丸歸自仁川駛入門司港口船中載有抱病兵士一百一十四名及三等軍醫原田氏武弁甲乙二氏中有三十三名病入膏肓恐致不起其餘九十五名所患者類皆氣管枝發炎尙無大害刻已由陸路送往小倉病院矣 
[俄興大工]  
　　　日本大阪某日報云近日俄人在鴨緑江右岸上游昌城地方併日經營建築砲臺三四座俾與安東縣聲勢聯絡易於保護安全安東縣沿江刻亦造成砲臺七座尙有五六座正在與工輜重之運送遼陽者途中滿地荆榛人皆繭足不得已雇令土人供役由單家鋪逹通遠堡開闢馬路以利遄行併於金家河新建土橋俾免臨流唤渡 
[借地儲煤]  
　　英京倫敦來電云俄人所製鐡甲巡洋艦若干號益以原有諸艦編成水師隧定於西歴六月内鼓浪東來途中督帶運煤船十二艘未免行程濡滯因商諸法國請在紅海之岸西貢迤南借一海島爲屯煤之地尙未識法人果樂讓與否也 
[美將談兵]  
　　香港某西字報云頃聞美國陸軍某副將談及俄國平時大小武弁共四萬二千員戰時可增至七萬五千員士卒平時一百餘萬名戰時可增至四百五十萬名戰馬五十五萬餘匹核計通國人口二千八百萬而弁兵多至四百五十七萬五千員名蓋每五人中有一人可執干戈以衛社稷矣至其財賦就西歴一千九百零一年計之徵入一十七億九千一百四十五萬七千一百五十五盧布以視美人與西班牙交戰之際美國歲入最巨時亦祗三分之二而已 
[美婦熱心] � 
　　美京華盛頓來電云頃有美國善會中侍疾婦人推貴婦馬幾氏爲領袖於西歴三月四號由希耶獨路埠附日本郵船會社伊豫丸東下以便馳赴戰地收養軍士之負傷者約計本月二十四號可抵橫濱蓋亦熱心行善者也 
[遼河冰泮]  
　　天津來電云春意融和遼冰將泮去冬寄泊牛莊之英美二軍艦早至西歴三月二十號遲至二十號將展輪駛出口門矣 
[運米入關]  
　　天津來電云邇來奉天新民府下溝帮子諸處華民所存米糓逐日運入山海關蓋恐俄人闌入遼西强行購取或被馬賊所劫故也 
[記倫貝子過日事]  
　　日本神户友人來信云東歴三月十七日淸晨九下鐘時中國遣赴美國聖魯易博覽會之倫貝子率同參隨各員乘平安輪船過馬關十八日侵曉六下鐘時展輪抵兵庫縣經和田　檢疫所遵章稽察一周隨於七下鐘時就稅關馬頭下掟日本式部官松平氏兵庫縣知事服部氏華官則由駐日大臣楊星垣星使率同神户正領事吳君仲賢及衆商人盛服往迎十下鐘時員子乘縣廳所備馬車至諏訪山西常磐旅邸稅駕薄暮鐘鳴六下衆華商讌於中華會館主客都百有十人十九日赴大阪一游縱覽造幣局等處至夕仍回神户二十日清晨九下鐘許自三宫驛乘特設臥楊之火車東上擬於覲見日皇之後遍視帝國大學博物館陸軍士官學校諸處小駐七日然後回抵橫濵以便附美國郵船由太平洋西發 
[覲見日皇]  
　　　昨日日本東京來電云中朝簡赴美國聖路易博覽會之倫貝子於華歴二月初八日觐見日皇正午鐘鳴十有二下日皇賜以御筵并以大寳星賞之所帶隨員三人亦各荷寶星之賜 
[户部奏酌擬變通捐輪條欵摺]  
　　奏爲酌擬變捐輸辦法條欵恭摺具陳仰祈聖鍳事竊准政務處咨稱議覆軍機處片交户部代遞主事王伊條陳籌餉一摺於光緒二十九年十一月十八日具奏奉旨依議欽此并抄錄條欵知照前來臣等詳閲議覆各欵内除官捐等四條無庸核議捐復一條應由臣部會同吏部兵部另行妥議具奏外鞭職官捐升一條內尙有未盡詳備各節應由臣部參酌例案妥定章程惟此次暫行推廣各條係專備練兵要需原與尋常捐輸不同政務處原議均全在部庫上兌無論何省槪不准援照奏請卽臣部兌收此項捐欵亦應另欵存儲以備練兵處隨時提取抑臣等更有請者臣部現擬籌收金欵以充鑄幣之需嗣後如有捐生在各省報効鉅欵由各該省將軍督撫府尹奏請奬給官職者一槪全繳庫平足銀如奉特旨允准仍由臣部飭令將此項金欵解交部庫俟銀庫兌收後再由臣部知照吏部註冊至收捐期限擬請以此次奉旨之日起定限一年限滿卽行停止所有推廣捐輸章程條欵繕具淸單恭呈御覽如蒙兪允卽由臣部通行遵照理合恭摺具陳伏乞皇太后皇上聖鍳謹奏○謹將推廣捐輸章程酌擬條欵繕具淸單恭呈御覽計開一職官捐升係指已有實官人員方准加捐升階而言原奏斷自州縣以上始准報捐應之升階自係爲慎重名噐澄淸流品起見惟查知州以下應升知州者内有直隷州州同知縣以下應升知縣者内有教授學正教諭直隷州州判等官或係與人五貢本班或爲舉人恩拔副貢專缺均係正途人員此外尙有應升知縣之四項大使雖非正途亦係正印若槪不准捐升州縣未免向隅且府經歴縣丞一經厠名勞績卽行保升知縣者尤多殊與捐輸大有妨礙誠如原奏與其濫保開倖進之門不如收捐得報効之實擬量爲推廣無諭京官外官凡八品以上悉准捐升八品以下不准捐升正印官階至攺捐降捐並新海防例原准收捐各條此次一律遵准收捐惟有實官加捐各項升階仍照原奏均不得越本職應升之級如有續行加捐者赴選人員應俟吏部註册後分發人員應俟吏部騐看後方准以次遞捐以示限制其收捐成數亦應照原奏按新海防例核收凡報捐雙月班次分缺先分缺間本班儘先花樣等項四品以上按五成收捐五品以下按四成收捐如加捐遇缺先花様應統照八成收捐由臣部核准後知照吏部仍歸新海防例一律選補一舊海防以上各舊例人員如已在各省或在部庫遵常例七項捐輸報捐三班分發指省等項歸原例試用補用者今加捐各項花樣仍應查照新海防例章一律過班鄭工新海防例以及勞績議敘等項人員如已在各省或在部庫遵常例七項捐輸報捐三班分發指省等項歸鄭工新海防例試用者此次捐輸旣仍照新海防例如加捐各項花樣自無庸過班惟加捐遇缺先花樣應照股票請獎辦法將已捐雙月班次分發指省等項作爲遵新防海例已捐人員成數一律補足八成如已在廣西省先捐分缺先分缺間本班儘先　 
 
 

Page 3

 
 
等項花樣者今在部庫加捐遇缺先亦應比照辦理一現行常例部庫及山東等省所收七項捐輸内有准捐分發指省一條係按例定十成銀數收捐此次准捐各項係按照新海防例减成章程核收嗣後由新海防例實職人員如在部庫加捐分發指省自應按照减成章程核收至各省代收七項捐輸案内所收分發指省仍應查照奏准例定十成銀數收捐以示區别一查從前各省捐册到部内有捐生或在部具呈扣奬或因欠交捐項均以臣部核駁之日起如逾一年期限或本身攺奬或移奬子弟實官等項均令赴部庫捐交三成免逾限銀兩若逾五年期限捐交六成免逾限銀兩始准攺奬移獎今擬量爲變通嗣後各省捐册凡有經部核駁奏駁者仍以核駁奏駁之日起如逾五年定限攺奬移奬實官貢監令其捐交三成免逾限銀兩如攺奬移奬銜封等無庸核計年限亦無庸捐交免逾限銀兩均准一律奬攺移奬仍照向章不准移奬外姓以示限制並查部庫已經上兌之捐項無論大捐常捐旣經交庫卽與佫省册報到部無異嗣後如有已經交庫未經核准各捐生應以銀庫兌收捐項之日起按照此次所定攺奬移獎章程一律辦理槪不准零星撥抵外姓以免歧誤奉旨依議欽此 
[蘇州歳試初志]  
　　　姑蘇訪事人云江蘇提督學政唐春卿大宗師自本月初四日按臨卽將考試場期分别牌示定於二月初五日辰刻虔謁聖廟并閱闈放告初六日考生員經史新學初七日考童生經史新學初八日考江震崑新常昭六縣學生員初九日覆生員經史新學初十日考蘇長元吳四學生員十一日生員補考十二日江震崑新四縣童生正場十三日覆試生員十四日常昭二縣童生正場十五日長元吳三縣童生正場十六日提覆第一場童生十七日提覆第二場童生十八日提覆第三場童生十九日考教官二十日覆試童生二十一日總覆二十三日奬賞二十三日起馬兹將初六日考試合屬生員經史新學題照錄於下易七八九六解敎　子解鄭康成以禮說詩考西漢經學惟詩存毛韓兩家後之讀者得悟古人内傳外傳之體試引伸而證明之說文自叙轉注一說戴氏以互詞發明之江氏以分部發明之而朱氏通訓定聲指鄦爲　乃易其說曰體不攺造引意相受直以叚借當之矣然歟否歟孟子法先王荀卿法後王論唐太宗命李靖等爲黜陟大使分行天下論范文正建蘇州學延胡安定爲師論朱元明道學屬中國心理哲學爲德育專家論農工商虞本末輕重論上兵伐謀其次伐交其次伐兵論雅典尙交司巴逹尙武論泰西公法與中國春秋同源春秋如會盟聘問征伐平亂行成存亡繼絶人情天理悉秉大公今西國公法紛歧出入每與春秋家言多馳背者試本經訓義例以駁彼國公法之失西國計學家言母財首常住次循環常住循環之中何以各分爲四物其相輔而行之法若何方今度支奇絀整頓財政宜求良策南懷仁謂推步之學未有略形器而可驟語精微者阮文逹深韙其言故六義之製悉歸懷仁手定中國天學首推郭守敬其創授時術專主實測一袪前代鍾律卦氣之説又能精製簡儀仰儀景符闚几諸器是以測候算造自漢以來七十餘家罕有倫比諸生究心天學試舉中西推步家凖斯義以評衡之平江逐縣水勢各不相侔宋趙霖興俢三十六浦以大築圩岸高圍民田爲上策其開浦篇置閘篇築圩篇詳言先後緩急之序郟亶單鍔以後論最精當近今東南水患屬有所聞相度形勢師其意以治之果能大獲利益歟試縷析言之太平洋東偏羣島西偏羣島考雙曲綫與抛物綫反對之性情可以微分式騐之試詳其説有物不知數取句　减句與絃較和適等若倍股加直積三分之二以句絃較除之則與倍句較較等只云絃和和加句較和平方開之得物數問句股絃及物數鐙火生音與水之生音其理同否其生音之高低有云視管之長短然否乃亦有不用管而生音者何故昔克辣得尼沙夫告處田大里等咸有試騐鐙火生音之法能詳考歟光浪與聲浪之盪　有異否光行之速率較聲行之速率奚若有一原質化爲數種之物其性其形各不同有數原質合成一物分劑適同而性形功用俱異其理安在試略舉各物證之錇鉑置酸水内何以能化電氣鋅之消化能使電氣流行其理安在近格致家查得確據之理若干事能備述歟螺有角也距也　也積也綫也刀有方形也三角也冒頭也灣頸也圓口也一沙模藝也一手磨工也事若甚微而藝之優劣卽由此分焉其淺深要害能詳闡之歟膽經中西醫書互異辦西藥略釋一書論中藥功用多與本草不合試詳參其得失 
[上海官場紀事]  
　　　前日海縣汪瑤庭大令政體違和遣丁投道轅請假一日昨已喜占勿藥因卽親詣道轅禀請銷假○昨日北新涇巡防局委員陳仲玉二尹詣上海縣署謁見縣主汪瑶庭大令禀陳公務○江蘇候補知縣吳品英兪壽田兩明府因於昨日詣縣投刺拜會縣主汪瑶庭大令飭丁擋駕○昨日江蘇海運滬局委員錢調卿明府絲茶北卡委員屠小漁明府因公詣縣與汪大令互商良久而出○去臘安徽藩司某方伯委候補巡檢姚賡笙少尹候補典史汪仰之少尉解貢棕五萬觔入都行抵滬江封河伊邇爰卽將棕寄存招商局棧房以便回省禀復昨日重復來滬乘招商局協和輪船押解北上淸晨趨詣道縣署禀辭行 
[讞員交替]  
　　本邑法界公廨讞員魏蒓塢大令奉蘇松太兵備道袁海觀觀察委辦籌防局事務昨日偕新委讞員陳楚生大令蒞人公廨將一切案牘移交旋卽由陳大令會同法總領事署繙譯悹魏武逹君訊理各案 
[公廨停訊]  
　　　昨日英美等國公共租界公堂輪應英總領事署繙譯官寶述德君會訊案適寶君别有公務飭人禀知讞員黄耀宿可司馬停訊一期司馬允之 
[正月分教職單]  
　　教授山東武王玉相濟南甲正諭直隷龍門張紳天津江蘇劉鼎臣淮安靖江陳鉌沛揚州山東臨淸韓邦憲登州蓬萊臧兪臣靑州萊陽胡進異沂州江西新建陳賡吉安四川資州胡樹猷成都俱舉訓導直隷廣昌宋春華冀州山東　遠荊士莪濟南安邱丁庭鯉登州山西沁源趙佃太原河南鎮平王澤榮光州江西玉山敖鍚璋盬江德化盧式捷臨江俱舉四川威遠汪世芳車慶拔合江黄仲宣成都舉復諭江蘇安東李春渠通州恩山東觀城王培欽靑州廪費縣周鏡芙濟南舉昌樂戴振德臨清廪河南登封許藍田衞輝拔江西崇仁劉珍邦吉安廪玉山李中鼎撫州附會昌李光榮南昌廪廣西昭平黄國佐鎮安拔復訓江蘇丹徒顧光昌蘇州人金壇曹蓉鏡穌州廪揚州府陳爾　徐州舉高郵州朱端江甯廪靖江顧光頤蘇州附安徽廬州府章如璋滁州歳山東濱州祝壽齡靑州單縣王玷武定俱附陜西鄜州南兆霖西安舉雲南安寗州李尙文臨安廪鶴慶州吳貞祥 
[正月分選單]  
　　小京官司務兵部姚文淸江蘇附知縣山西汾西周賡禧湖北監甘肅華亭陳翰聲山東甲江蘇六合李明鏞江西廪浙江麗水李樹聲奉天舉山東海豐楊增輝雲南甲霑化鍾樹森安徽監安徽黟縣李有渠江西會昌劉炳輝湖北附安仁李瑋堂山東甲福建寗化秦德埏浙江山東卽墨周尙鏞四川俱舉按經山東王淇勳順天供事州判湖北興國周本榮西川供事府經浙江處州李常庶四川監縣丞江西樂平李肇漳山東廪吏目甘肅涇州余滄海河南吏員典史江西玉山祝襄四川監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　正月二十日吏部翰林院正黄旗值日無引見景麟等謝挑在清門恩江西知府何汝翰謝恩崇中堂請假五日莊五請假十日溥侗請假十五日吏部奏派騐看月官之大臣派出溥善張英麟景澧戴鴻慈綿文張仁黼崇勳劉永亨桂年徐士佳左紹佐貴秀英奎王乃徵朱顯廷高潤生召見軍機大臣及何汝翰○二十三日户部宗人府正白旗値日無引見雙齡因伊子桃在乾清門謝恩恩輝等謝加級恩恩壽續假十五日召見軍機大臣及葛寳華○二十四日禮部太常寺天紅旗値日無引見兠欽請假五日召見軍機大臣及葛寳華○二十五日兵部太僕寺廂白旗値日無引見岐公謝賞房間恩裕中堂等磨勘試卷覆 
命興伯請假十日掌儀司奏二十九日祭奉先殿洵貝勒行禮召見軍機大臣有張英麟○二十六日刑部都察院大理寺廂紅旗値日無引見順天學政陸寳忠請訓周克寛請假十日召見軍機大臣及陸寳忠○二十七日工部鴻臚寺正藍旗値日無引見 
崇中堂恩順各續假十日榮公續假十五日召見軍機大臣及李紱藻○二十八日内務府國子監廂藍旗値日商部引見二十員理藩院十一員内務府五員全福假滿請安志公請假十日掌儀司奏二月初一日祭奉先殿濤貝勒橚貝子行禮召見軍機大臣及張百熙 
[兵部喬遷]  
　　京師訪事人云客冬兵部請欵購定東安門内河沿某姓巨屋一所攺建衙門嗣以部中時有解送軍流人犯之差不便出入内城刻由堂官奏請將刑部街迤北鑾儀衞署攺爲兵部署另將西長安街舊日所稱八爺府第攺爲鑾儀衞署已奉旨允准大約當擇吉 
喬遷矣 
[令嚴治盗]  
　　京師訪事人云邇者陳玉倉侍郎以京師盗案繁興非盡法嚴懲不足以寒若輩之膽因上疏奏請嗣以遇有盗犯一經獲案訊明攺照行營章程就地正法勿庸解部覆訊以歸簡易未知朝旨允行否也 
[上海巡撫紀事]  
　　前日捕役在途巡見陳天福黄掌郎二人形迹可疑拘送二十三七鋪巡防局局員李伯屏二尹研訊之下判令各責一百板交捕帶去○昨日浦東保甲總巡謝岳松明府飭差持函投二十三七鋪巡防局禀稱有陸雪卿者經人控訴有案現匿境内請派地甲拘提歸案訊懲局員李二尹立飭勇甲拘獲交來差帶去○船户錢阿慶朱鳳生爭運恒生馬頭左近德大米行之貨滋閙不休被行主扭送十六鋪巡防局局員黄衡堂二尹研訊之下將朱大加申斥命向行中服禮 
[馬路工程局案]  
　　日前有吳桂冬者因事赴南匯遣人送行李至南巿公義馬頭尹學林所駕航船未及開行船夥倪聚生忽稱行李已被人取去吳怒控諸馬路工程局總辦翁子文太守提倪訊鞫著交取物之人昨日帶案覆訊倪供小的已央人尋覓今尙未獲叩求寛限日期太守限於兩日内赶緊尋交 
[英美租界公堂會訊案]  
　　去秋英商葛荔投本營管總領事署控華商姜蘭亭等積欠股票銀兩等情斯時鄧鳴謙司馬方權讞篆接准英總領事照會將姜傳到會同英繙譯官迪比南君迭次研訊以案中尙有應訊之中西大藥房股東王月亭等人諭候傳集復訊近日讞員黄耀宿司馬查閱接管卷飭差分别往傳昨日傳到王月亭王竹銘莊菱晨阮寳亭四人約同迪君升座王月亭等延律師佑尼干曅道立聲辯迪君以原告葛荔未到商請司馬著王月亭等央妥實店鋪保出俟禮拜一即本月十三日午前十點鐘時到案候訊佑律師起而言曰王月亭等均係有體面之華商奉傳卽到今尙未訊卽欲交保殊失商人體面此事恐難允遵司馬謂只保其屇期到案並無他意佑律師謂公堂訊案向無此章辯駁良久司馬著將各保單繕成送請迪君查閱雷律師遂將王竹銘帶去○英商伊德控華人鄭湘藻欠銀不還等情昨經司馬會同迪君研訊伊德投案聲稱商人被鄭虧欠銀三千三百兩請向嚴追鄭供小的原籍鎭江所欠之欵現願回鄉變產以償司馬商之迪君予限五日央的實人保出自行料理○英商葛栛控花旗洋行買辦許品南欠銀二千零八十四兩一錢五分等情昨日司馬會同迪君訊理葛延律師雪孟投案候示許供商人所欠之欵現願將小中庸洋行欠欵一千九百餘兩抵還迪君謂各帳各理不能混淆許又稱此案現已由保人許子亭陳正東清理商人願以衣服抵償司馬著交人保出限兩禮拜内理明禀覆 
[英租界捕房紀事]  
　　偷兒姜新法掩入鄭夏氏家行竊衣物報經包探張寳成緝獲解入捕房捕頭著押候解送公堂禀請讞員黄耀宿司馬訊辦○周彬以李阿金竊取鈔票洋銀二千四百元扭訴捕房捕頭著將李押候解送公堂禀請訊究 
[法租界公堂瑣案]  
　　浦東人張菊秋控嚴金華攫取洋銀等情新委讞員陳楚生大令研訊之下菊秋浼其兄慶坡投案訴稱胞弟菊秋被嚴騙至租界中攫去洋銀二百餘元兹因患病卧牀特遣小的來案質証嚴供小的與菊秋相識前日同作葉子戲輸去洋銀五十元反將鼻烟壺取去小的向索致被兇毆今竟砌詞誣控叩乞究懲大令商之法總領事署繙譯官魏武逹君判罰菊秋洋銀三十元嚴罰洋銀二十元○前者唐友卿將餘屋租與周姓嗣忽促令遷居致被徐和福徐阿三攢毆并將唐妻蔣氏撃破頭顱因卽交捕拘案請究和福供小的偕妻母賃居唐處見唐時時出入恐不雅觀故與爭論並未行兇大令騐得蔣氏受傷判責和福三百板阿三二百板○去年十一月某日薙髮匠楊慶山被學徒童仲儀竊去洋銀四十一元控經前讞員魏蒓隖大令訊供比追延至歲闌以童無力歸還判責手心二百下近日童行經彼處被楊曳入處以私刑并向背上猛刺一刀巡街捕聞呼救聲拘解公堂禀請究辦大令判責楊二百板童遞回湖北原籍○蔡王氏僑居虹口桂芳里其女彩寳前　鄰人蔡金林誘匿至前日獲諸法界某烟館内一并扭案請懲彩寳稱願隨母親回去大令判責手心一百下交其母領回管束蔡笞臀二百板○朱文耀偕其妻范氏訴稱女兒秀珍待字閨中被李三誘占爲妾兹經尋獲叩請究懲李供稱去年八月某日借住泰和客棧之朱寳齋聲稱姪女　珍願嫁小的爲妾議定身價洋銀一百二十元由其母范氏出立婚據秀珍供小婦人不願爲妾求卽斷還母族大令飭一并管押候傳棧主到案訊究李交人保出○夫年臘月某日劉子林楊王氏誘拐張姓家男孩售與粤人陳俊記控奉大令訊供押交必日陳將孩交案大令飭交其母領回楊王氏枷號一個月責手心一百下劉枷號兩個月笞臀五百板陳笞臀四百板取具攺過切結然後交人保釋 
[美租界捕房紀事]  
　　前晚無賴周慶雲張福其在吳淞路索欠互毆旋復扭至捕房申訴捕頭以兩造均非善類令各押乞丐牢一宵以儆○昨日鴇兒袁張氏投捕房訴稱在吳淞路開設花烟館烟妓桂紅被三百零七號華捕設計誘逃請爲查緝捕頭允之○昨日甬人尤望三扭江北流氓劉六子至捕房訴稱行至篷路偶爾不愼與劉相撞劉卽借端行兇攫去銀質對時表一枚捕頭令押候解送公堂禀請讞員黄耀宿司馬訊究○昨晨偷兒陳炳生潛至虹口某姓家行竊衣服報時鐘等物携之而出被包探劉阿炳邏獲解入捕房捕頭令押候解送公堂禀請懲辦 
 
 

Page 10

 
 
○昨晨跑灘賊金東英掩入旗昌馬頭所泊某號駁船上行竊洋布被包探顧福其邏獲帶入捕房捕頭令押候轉解公堂禀請訊辦○昨日小竊吳雲生至靶子路某作塲行竊木板肩荷而出被包探顧福其拘入捕房捕頭令押候解送公堂禀請訊究○昨日有張某者投捕房訊稱僑居裏虹口某里胞姊蔣張氏在胡家木橋勤昌繅絲廠工作無端被管事范先生兇毆身受重傷捕頭令某包探往查起釁之故 
[金陵宫報]  
　　正月二十七日將弁學堂陶營務處夏候補道舒紹基總統楊城守恊陳安六營叅將瑞恆遊撃陳得勝炮台官王世綬准補泰州張赴蘇後赴任准補句容縣龍赴任孔家涵厘捐知縣林介鏞湖业知縣晏孝先均辭理問張元俊訓導賈矅庚到楊宗彩叩謝隨徐道赴大通江西知府李士彥到澄波輪船王金相辭赴大通秣陵司巡檢高朗辭二十八日　補淮揚道楊陸　學堂錢調辦正陽關鹽厘王辭候補道劉篤烈交缷統領合字營回刑部主事張恆湘甘肅知縣楊榮順天府繙譯委員甘聯　千總林建章王惠祖均見安徽知府李輔壽辭請補江都縣陳叩謝准補飭知知縣承厚辭赴蘇候選同知彭嶽岐丁憂新量知縣魏霖澍辭二十九日將弁學堂陶師範學堂楊　　查禁私鹽薛華培中恊蔣城守恊陳叅將李紹裔遊撃王盛齊湖南來委代奇兵左旗黃壽益叩謝知府傅增堉淮左營守備湯懷仁辭世職陳加泉奉示騐看均見吳增僅銷格至書院差准補城守恊吳繼培到運判譚信鈞鹽大使譚道淵刑部主事張恆湘赴鎭江均辭支應局曾常備右軍前營葉天厓左營余忠勝右營洪連勝均見六安營叅將瑞　湖北直隸州左念惠均辭二月初一日粮道胡巡道徐善後局何禀知四粥廠停撤保甲局龔商務局劉洋火藥局奭由滬回膏捐局王水師學堂黎陸師學堂錢將弁學堂陶農工實業格至學堂黎銀圓局潘候補道崔來臨劉秉楨魏秉銓江西湖口船廠陳元祥到江西候補道蔣松齡總統楊中恊蔣城守恊陳准補城守恊吳繼培遊府李淞北恊徐傳隆首府羅知府王　嘉江西知府李士彦准補江都縣陳其璟知縣周祖同上海會丈局陳會培辭初二日准補淮揚道楊候選郎中張通典均見准補城守恊吳繼培禀知任事統領常備右軍陳禀知交缷城守恊徽州營恭將吳玉昆到知府傅增堉謝委充師範學堂提調查濟元禀知到長江内河總巡差護軍副右營譚華武辭浙江嵊縣黃彬辭師範學堂敎習高世傑湖北來常備有軍副中營張家駿禀知到差 
[正月份經收施米捐施藥捐淸單]  
　　陳　棠翁助施米洋一百廿元唐培鋆翁洋二元魏慶甫助施藥銅洋一元顧榮伯銅洋一元魏姓銅洋一元銅小洋四十七角無名氏銅洋一元何善熹洋二元無名氏銅洋三元四角施春岳銅洋一元二角杏花樓洋三元敏愼堂洋二元大通廣裕大銅洋五元又銅小洋三十六角葉細妹洋四元王盤祿翁求保平安洋四十元榮陽銘記洋五元五角楊吳氏洋一元葉勉卿翁洋二百元以上總共收洋二百七十九元五角銅洋十三元銅小洋八十九角滬北天后宫前廣益善堂司董嚴信厚龔心銘施則敬朱佩珍葉貽釗周鴻孫等謹誌 
 
 
 

Page 11

 
 
   
 
 

Page 12

 
 
縣吐魯番廳屬闢展巡檢攺升鄯善縣阜康縣屬濟木薩縣丞攺升鄯遠縣以上添攺十廳縣擬請照例各額設文廟武廟 
文昌廟社稷壇神祇壇先農檀龍神祠一所列入祀典自光緖二十九年秋季起一體春秋致祭每歲共需祭 
祀經費湘平銀一千三十三兩五錢二分請由司庫作正開支俾歸劃一造具細數淸摺詳請奏咨前來臣覆核無異相應請 
旨勅部立案以重明禋除將淸摺咨部查照外謹會同陜甘總督臣崧蕃恭摺具陳伏乞皇太后皇上聖鑒訓示謹奏 
奉硃批該部知道欽此 
[陜甘總督崧等] [  奏爲精河叅將擬請攺隷伊犁鎮摺十五日]  
　　頭品頂戴陜甘總督臣崧蕃甘肅新疆巡撫西林巴圖魯臣潘效蘇跪奏爲新疆撫標所屬精河叅將擬請攺隷伊犂鎮就近管轄以裨地方恭摺仰祈聖鑒事竊維新疆幅員周二萬里通省營伍向分五標北路鎭迪道屬地方近省各營隷巡撫本標東路鎭西哈密奇台各營隷巴里坤鎮標南路喀什噶爾道屬地方分駐各營隷阿克蘇鎭標西路伊塔道屬地方分駐各營隷伊犂鎮標界限分明督察均便惟伊塔道屬精河廳地方向設叅將一員守備一員步隊一營馬隊一旗係隷巡撫本標距省千有餘里平　調省合操諸多不便點騐察閲鞭長莫及查前次欽奉上諭陸軍須歸訓練方能得力著各該督撫各就地方形勢量更舊汎合營併操畵一訓練等因自應欽遵辦理精河距伊犂只四百餘里且伊犂鎭道均歸將軍節制若將撫屬糧河一營攺隷伊犂鎭就近管轄實於營務邊防均有裨益惟撫屬庫爾喀喇烏蘇營從前分哨設防與精河營定期會哨互相稽查將來精河營攺隷伊犂鎮標仍應照常與庫爾喀喇烏蘇營會哨以資聨絡如蒙兪允敬懇飭部立案施行所有新疆撫標所屬精河營叅將擬請攺隷伊犂鎭屬就近管轄以禆地方各緣由謹會同伊犂將軍臣馬亮喀什噶爾提督臣焦大聚恭摺具陳伏乞　　　皇太后　　皇上聖鑒訓示再此摺係臣效蘇主稿合併聲明謹奏奉硃批該部知道片併發欽此喇　　 
[云南巡撫林奏爲查明各員賢否分别舉劾摺十六日]  
　　頭品頂戴雲南巡撫臣林紹年跪奏爲查明所屬各員賢否分别舉劾恭摺仰祈聖鑒事竊維爲治之道首在得人而入才之奮興必先彰癉臣忝膺疆寄隨事留心無日不與所屬各員相勵勉雖全才難得而其中實有志趣超卓才具勝常盡心民事不負委任者至才識庸淺辦事未甚穩練之員則指不勝屈然臣仍不敢一味刻覈必先諄諄朂戒期其攺過自新或撤省再加察看　實在惡劣不堪造就者卽亦不敢稍予姑容致有誤事兹旣訪查明確自應分别舉劾據直上陳以仰副聖主澄叙官方之至意查麗江府知府李盛卿遇事講求僧夷感服署思茅同知試用知府謝宇俊才識俱優志趣遠大署永北同知緬寗通判江藴琛勤求民隱卓著循　署箇舊同知試用知縣雷元澍胸有經緯志操不卑署昆明縣知縣順寗縣知縣桂福體用兼備政績可觀各該員經臣等再三考察實屬不可多得之員相應請旨嘉獎以示鼓勵又廣通縣知縣孫延吉押斃多命民怨日滋試用知縣梁正麟貎似有才巧於漁利試用知縣沈承鈺藉端婪索罔恤民艱候補知縣蔡桐珍狡滑任性聲名平常羅平州學不朱章品欠純正會澤縣訓導宋培厚物議沸騰署普淜州判崔紹望藉團苛派廣西州吏目陶榮森聲名惡劣施甸巡檢劉濟清貪鄙不堪分缺先典史周鳳蓀不顧行檢宜良縣知縣徐樾才具過庸事權旁落南寗縣知縣魏鴻燾報驗揑飾甚欠振作署南安州知州鄧川州知州張傑精神委靡信用官親易門縣知縣郭顯球才識短淺吏胥攬權署呈貢縣知縣祿勸縣知縣李紹閔過於寛厚聽斷欠長署劍川州學正金楚琛雙目失明據各該管止司先後禀揭前來經臣等復查屬實相應請旨將廣通縣知縣孫延吉試用知縣梁正麟沈承鈺候補知縣蔡桐珍羅平州學正朱章會澤縣訓導宋培厚試用州判崔紹望廣西州吏目陶榮森施甸巡檢劉濟清分缺先典史周鳳蓀均子卽行革職宜良縣知縣徐樾南寗縣知縣魏鴻壽均以府經歴縣丞降補鄧川州知州張傑易門縣知縣郭顯球祿勸縣知縣李紹閔文理尙優均以教職歸部選用試用訓導金楚琛以原品休致此外各員容臣等詳加查看如有實在出衆及庸劣不職之員再隨時據實保荐認眞紏叅所有興劾各員是否有當謹會同署雲貴總督臣丁振鐸恭摺具陳伏乞　　　皇太后　　皇上聖鑒訓示再宜良易門各縣缺滇省現有應補人員應請扣留外補合併聲明謹奏奉硃批另有旨欽此 
[署理雲貴總督丁奏請罷斥藩可司摺十六日]  
　　署理雲貴總督臣丁振鐸跪奏爲藩司意見偏執聲名平常微臣督率非材争應罷斥謹據實密陳恭摺仰祈宸斷事竊維滇居邊徼内訌外釁刻刻堪虞舉凡吏治民生餉需軍務無不以藩司爲總匯自非公廉率屬利濟同心卽不免政令紛歧事多牽掣一經貽誤挽救何從查雲南布政使李紹芬精明强幹綜核實其所長色事均尙諳練惟心地未能坦白操守亦欠謹愼臣忝攝兼圻何敢徇隱不言靦然尸素謹就臣所磪知者略爲皇太后皇上密陳之臣於本年春間行抵黔省卽聞該藩司去冬赴任一入滇境沿途索要門包臣復逐站密查皆有確數可考及臣抵滇接篆示諭官廳禁絶本署各色人　不准有茶敬門包等名目違者與受同科該藩司亦曾出　該署宫廳而其門役人等至今需索如故也又藩庫發欵扣减平餘陋例相沿原可不論乃自該藩司任内於各屬領解之欵向准坐支以領作解者該藩司一槪不准一領一解界限畫然多一番出入卽多一番尅扣火耗一項每一百兩比舊日驟加兩餘歲增入已之貲爲數甚鉅滇省缺分瘠苦又因攤派賠欵理新政地方官力已不支該藩司只圖利　不計損人亦屬不知體恤本年四月周雲祥肇亂數日之内竄陷臨安臣卽電調副將謝有功回援石屏詎謝有功未能赶到石屏已失臣與撫臣奏派按察使劉春霖出省督剿頻行時臣與劉春霖密商現値匪勢披猖調募刻難應手兵力單弱危險萬分爲今之計只有扼紥通海先顧北路以免蔓延其襲踞石屏之王顯琮家隹該州壩心黨與尙衆距臨安數十里距省五百餘里賊援甚近此時謝有功一營斷難克復卽幸而克復必不能守徒分兵力不如將謝營調至通海恊力堵禦俾賊不能北竄俟各軍齊集進剿臨安北路正兵但能得平石屏之賊非降卽潰城可不攻而下劉春林亦以爲然迨謝有功已抵通海該藩司輙嚴電該副將仍赴石屏責食尅期攻　 
 
