# 1890 - 283 - 4906283

 

Page 1

 
 
[嚴究匪徒] [  申報館主人啓]  
　　歴來屢有　人撰成論説索詐人家不遂所求卽託稱將登申報本館見係已往之事未予深求日内聞又有匪人持論藁示人揚言將登報蕳虚聲挾制訛取貲財此等行爲實係招搖撞騙情殊可惡未便姑容爲此佈告遠近諸君倘再遇此等匪人平空要挾請將其人及論藁送至本舘以便解交官署禀請盡法嚴懲至被詐之人决不稍有拖累幸毋心存畏懼隱忍不言也持此布陳惟冀共鑒 
[  讀西説釋疑再質所疑接前稿]  
又曰算各行星繞日一周之遲速云云安怪其難合也僕原自謂不解數所疑西説者亦不重在數而重在陰陽之理數生於理理不合數縱合亦未可深信况其於數亦實有未盡合者乎數雖未盡合而用以推測較勝舊法則不妨節取用之而不敢其理以免惑人斯有益無損安得信之太過謂理數皆合乎盖數統於理舍陰陽之理　言數安怪徒勞計算於理終難合也又曰地心吸力云云故無聲也前説謂地轉當有風非謂無聲也卽以聲論空氣隨地球旋轉氣外無他阻拒無聲可也氣内有地上高大矗立諸物皆可與氣阻拒何亦無聲乎今以樹之一枝手而旋之猶有風聲何數丈之樹枝葉繁盛隨地旋轉於空氣之内反無風聲乎且地上舞球亦非相擊於空氣外也又曰地之吸力亦隱於無形云云原非樓板可隔樓板之説出於西人僕以其不近理故疑之今曰非其可隔然則亦以其説爲非矣何怪僕之疑乎又曰吸力雖視體質之大小云云亦何嘗不受日之吸力也夫月之距日雖遠於距地而地之距日亦遠於月之距曰日之距月雖遠於地之距月而日之吸力應大於地地之吸力尙能攝月使繞已日之吸力自更能之何月只受地吸而繞地而不舍地以繞日乎雖月似亦隨地繞日而實繞地非繞日果繞日則總不能爲地所隔而月蝕矣且西人重學吸力之説其不近理正多月猶可强辨如僕前説蟲飛地上與附樂間而地不能吸落及琥珀磁石吸芥與針地不能吸使不拾不引皆足徵地吸力之無據豈得但執月隨地轉遂爲確證也又曰總之天地萬物云云自信爲不受惑者夫有理固卽有數數中固復有理然數中之理亦豈能出陰陽之外哉卽西説所謂天文之理與夫重學光學氣學之理亦豈能出陰陽之外哉夫中西人地雖殊固同此陰陽造化也乾坤互有動靜而廣大其生天下之動貞夫一此固天地陰陽之眞理而中國聖人之言也古聖人而果愚人不知理數也則其言或不足信西人之智而果過於聖人也則　言雖悖於聖人亦或可舍聖人而信之今之言天者旣震於西人所言之數又拘於聖人所言之理旣篤信西人又不敢公然不信聖人每言及西説異於聖人者則曲筆遁詞以幹旋廻護西人而强合於聖人不知西人與聖人所言陰陽之理實大不合聖人是則西人非西人是則聖人非斷難中立西人不遵聖人之教不讀聖人之書其不信聖人固無足怪也吾輩幸王聖人所生之地受聖人之教讀聖人之書而言天則不信聖人而信西人嗚呼是視聖人不西人若也夫使聖人言天果不若西人可信則是聖人不知天道而西人知天道也夫聖之所以爲聖者爲其知天知人也聖人而不知天道則是聖人不足爲聖人矣聖人旣不足爲聖人所言天道旣不足信則其所言人道亦不足信矣聖言旣不足信則西人之言乃足信而一切天道人道皆可惟西人之言是信矣此風一開流弊有不堪設想者此僕所以力辨聖人言天之可信而西人不可信也觀管窺子之言當非不尊信聖人而惑於西人者正當教西人之數歸聖人之理取長棄短折中立言　不解旣尊信聖人何復偏信言悖聖人之西人而力主其説其可辯者不惜刀爲辯之卽其萬不能辯者亦必力爲强辯之務使其説必可信不必疑而後已竊恐此説若行世之惑於西説者當更增其惑卽未惑者亦將相從以入於惑而羣以爲聖人之智不若西人而不以聖人視聖人矣僕愧不知數亦不知理而但能不惑於西人非僕之智能不惑也西説悖於聖人信聖人不敢復信西人也此非游移無據亦非執一萬難合數之理以致疑也僕固無足輕重而僕所執以致疑西人者皆聖人所言陰陽之理果爲眞理焉有萬難合數者焉有聖人所言陰陽之理萬難合數者西人所言之數萬難合聖人所言之理耳管窺子旣欲爲西説辨則當舉僕所致疑者一一辨駁之果能不悖聖人之理又合西人之數僕亦安敢不信奈何旣不肯一一盡辨其辨者又仍不足釋僕之所疑非僕之好疑也所辨不合聖人之理數雖倖合終不能無疑也而徒自謂不必疑前説具在天下人皆見之果眞不必疑乎夫僕原非必欲致疑西説正欲得理數兼明之君子釋僕所疑管窺子旣欲釋僕之疑用敢瀆陳所疑望勿笑爲大惑不解更有以釋之幸甚幸甚 
此稿係竇君名延郵寄前來並附有助賑洋十五元是亦可謂才大而心慈者已陸續付排至此始畢至於其説之是與否則明眼人自能辨認非本館所敢臆斷也[  本館附識]  
[瀛臺秋眺]  
　　京師來信云總署所取供事現已傳補幾竣卽宜考取以充各股鈔胥之用刻由總辦擬照案考取禀諸堂憲核奪以便咨取内閣翰林院詹事府宗人府各將本處　事保送並出示招考○科爾沁博多勒噶台親王伯邸之母卽僧忠親王之福晉近因二豎爲災延醫調治而年邁身弱藥餌無靈延至八月十七日已刻薨逝伯邸當卽遵制成服棺殮如禮十九日接三在邸第招集喇嘛僧道唪經數棚然後奉移園内暫安約明春方安窀穸云○黑龍江將軍依軍憲克唐阿奏稱光緖十六年黑龍江應進索偷貂皮現已一律辦齊計二十箱除遴委員弁領解北上外先將箱數皮數開單恭呈御覽奉硃筆覽欽此○東安門北池子二條胡同倉書何某家雙罪緊掩寂若無人有知者謂因馬張等人被獲送部恐爲牽涉拖累遂于夜深時逃避他處云○上月十八日淸晨皇太后皇上幸醕王府看視丑刻始行傳旨預備幸道路未撤修墊惟沿途各巷口應行搭席遮帳之處未能一律　齊執事人　有隨後赶往者皇上由府回鑾已逾申正皇太后還海則戌初矣並悉中秋日皇上亦奉皇太后看視四點鐘後傅旨預備未至午刻已回鑾醕邸所給侍衛官弁校尉人等飯食銀錢悉如其舊聞醕邸病勢已漸輕云○祿米倉黑檔米事發遂將各倉身後緝獲交部傳聞此倉前已奉文打放淸斛而釣膳黑檔仍未絶止或謂倉中四壁皆空業經封門待查以 
 
 

Page 2

 
 
期虚實畢現日内刑部已將倉匪刑訊根究倉中積弊并聞皇上密派嵩大司宼潘大司空前往淸查據實覆奏云○綏遠城將軍克軍帥蒙額在任三年奏准入都陛見赶將軍篆移交奎副都統接署上月十六日到京駐節舊第繕備安摺膳牌於十八日子刻齎父奏事軍機二處呈遞御覽寅初抵西苑門與　朝臣少叙寒暄　卽傳令頭起入覲軍帥遂趨入勤政殿面聖先免冠叩謝天恩卽將歸綏地方要情面逹天聽上復略詢數語軍帥一一覆對然後碰頭出海此卽古述職之遺意也○本年秋審人犯雖奉殊恩停止勾决然仍須舉行朝審俾準情酌理分别情實緩决上月二十日刑部開單奏請欽派大臣覆覈奉硃筆圈出大學士恩承協辦大學士吏部尙書徐桐兵部尙書許庚身工部尙書潘祖蔭吏部左侍郎許應騱户部左侍郎續昌理藩院尙書松森禮部左侍郎文興禮部左侍郎徐郙理藩院左侍郎慶福欽此得旨後即由刑部咨商各堂訂期在天安門外朝房看册帶犯過堂約期在九月中旬舉行○會典館招考界畫測繪兩門謄錄已詳前報旋經總裁各憲訂於八月十七十八兩日在館扃試先期傳令報考界畫測繪各謄錄等屇期寅刻赴東華門内會典館報到聽候點名考試聞旂漢報考者共一百六十餘人○上月十八日晨八點鐘刑部由獄内提出山西司承審明火盜案擬定斬梟四犯絞决二犯當堂綁縛由南門扶出裝入囚車每犯一車内有官役一人站立該犯身後外有二役在車門把守並由北營調到官兵二十餘人隨車護衛該犯尙顧盼自雄高歌不已旋迤邐出宣武門至瑞露居捨酒處痛飲畢始往菜市口法塲囚棚少待旨到卽按犯行刑○固山貝子溥倫奉旨指定副都統佛佑之女爲貝子夫人六禮旣陳擇吉八月二十日寅時迎娶十九日過妝王公大臣躬往道賀副都統備齊車馬簾帳衣服首飾全分嫁妝計二百五十擡並有上賜物件十二擡由本宅經東安門大街向南進梯子胡同抵甜水井貝子府貝子派護衛官八員乘馬率鼓手二十四人往迎副都統亦派六七品官四員乘馬帶鼓手二十四人押送沿途觀者莫不嘖嘖稱羡 
[鳩兹近報]  
　　蕪湖關監督成端甫觀察往金陵叩謁曾宮太保旋於上月二十一日乘某輪船遄返屬下各員迎接如禮○仲秋以後火災疉　取水不便以致燎原王邑尊特諭各首事公議疏濬二街市河及陡門巷等處溝渠俾河水通流不致倉卒中無從汲取各首事急公好義欣然樂從日内已挨户書捐從事畚挶矣○市上所售火油素無堆棧設漕火患援救爲難上月十二夜井兒巷火災某洋油鋪適與毗連幾付楚人一炬事後王邑尊以火油與火藥事同一律市肆不准囤儲因諭令一律遷移另擇空曠之區建棧存放各鋪之零售者每家只准存放　箱待售完再行運至如違定干重究是亦勤修火政之一端也○新穀登塲大開米禁適順直水災洊至客商皆採辦米石赴津大抵附載長江各輪船由滬上轉運往北惟邇來漢口出口貨甚夥以致下水輪船早經裝滿蕪湖之米不克多裝各米號將米預儲躉船竟有經月不能運去者恐致霉敗嘖有煩言不知有何策以使之流通也○殘秋已届瞬又三冬地方官防患未然咸議舉辦冬防以弭盜賊上月二十六日王邑尊柬邀各叚保甲委員設筵署内商議章程保甲總辦孫詞臣太守以額設局勇不敷分巡擬禀請上游在東梁山練軍營調勇二十名以資分撥○蕪湖素有停棺不葬之風一望荒郊屍棺滿目風宵雨夜詩唱鮑家入耳之餘不覺悽心動魄日前王明府大張曉諭路謂停棺不葬律有明條穢惡薰蒸尤易釀疫今出示限兩月爲期着令有主者速行遷葬無主者卽由地保雇工擡埋澤及枯骨此之謂乎 
[柴桑秋色]  
　　九江一帶兩月無雨蕎麥豆粟枯槁欲燃顆粒無收赤地千里日來塘堰河港滴水全無田中坼裂作龜紋幾無尺寸溼土城内各并綆汲惟艱挑水夫　運江水入城往往居爲奇貨且風高物燥火燭堪虞時症流行醫生尤異常忙碌德化縣張玉珊明府方在舉行縣試覩此旱象深切杞憂乃出示嚴禁屠牲設壇縣城隍廟中委董捕廉晨夕拈香虔求雨澤想至諴上格不難立沛甘霖也○黃梅縣屬考田鎭大王會廟供奉江西福主每遇力田之際旱魃爲災經地方有司禱祝之餘無不甘霖立沛每年八月二十二日俗傅福主誕辰鄉人必歛集貲財迎神賽每六十年大會一次今年適値其期遂用竹木搭就牌樓高九丈九尺上用五色彩布紥成花草人物鈎心鬥角極　窮奢牌樓頂上高懸白布兩疋飄忽空中宛若玉龍飛舞又用松柏紥成戲臺一座嵌以飛禽走獸無不栩栩如生上月二十二日黎明時廟祝與衆檀越奉福去木偶由大王廟出游前導有全副儀仗並旗鑼轎傘高蹻鞦韆臺擱　件迤邐至大村行臺　中執事者多至數千人是日鄰近十數州縣男婦老幼無不爭先麕聚以快觀瞻水陸舟車人山人海黃梅縣李明府失期出示嚴禁婦女看會以免滋生事端至二十三四日會期已過方准婦女至廟觀劇連日鬢影衣香粉白黛緑呼姨挈妹絡繹於途是役也各項經費用至三千餘金無怪乎舉國若狂爭看熱鬧也○九江府鮑伯熙太守之女公子於上月十三日在湖口遣嫁快婿爲前江西内河統領萬軍門重暄之文郎璧月璧人交相輝映洞房花燭其樂可知至前報所云蓋訪事人之所悞也 
[東河菱巾]  
　　杭州武林門至塘棲鎭一望皆水鄉居民多以種菱爲業每當夏末秋初花疏葉嫩田田貼水剪碧玉兮玲瓏裊裊凌波點黃金而散合迨至秋高八月節近重陽或倩妖童或偕遊女棹將移而藤挂船欲動而萍開露四角之纎纎採盈十指似雙鈎而步步摘滿千頭淺碧深紅迷離篷　一篙雙槳蕩漾波心早入國門爭趨塵市沿城康河二三里兩岸盡泊菱船每埠設立行頭以主其事自朝至暮大户小家如鳬之趨如蟻之聚權來輕重價定高低木杓　來喜緑紅之相開筠籃負去爭多少而無差倘教活火燒來味同新栗恰好登髙人至品佐題糕待到船空居然市散荷錢笑數荇帶頻穿今朝蘭墏移歸盼斜陽之四照明日菱歌再唱指秋水於一方 
[淸江火警]  
　　八月二十二日十二點鐘淸江觀音寺大街王姓磨坊失愼風猛火惡撲入對過葉近文刻字店遂延燒街北古董店烟袋店生生堂藥店賜福齋帽店板鴨店街南萬年銀樓　濟衣店景福漋南京房畫室紙紥店義盛園酒館街北上風延燒錫匠店洋槍店裁缝店三家與磨坊毗連皆草房刻字店東首延燒隆昌錢店布店巷内油店此十五家皆瓦房火至南京房西燒入後面民舍又數間刻字店之婦磨坊之子均被焚死三點鐘火始熄洋龍水龍乃告歸起火之由聞由店内做飯者塞火灶中出購豆腐遂致燎原現店主尙未尋到不知躱向何處越二日聞油店缸中起出一屍尙有合字營號衣係救火者想怱促間誤墮入内因而炸死是亦慘矣 
[鹿門秋汛]  
　　臺灣訪事人云臺北某雜貨鋪夙與西門外某米行有往來一日有某甲者手持匯豐銀號洋銀四百元之票據一紙稱係米行夥來此存放並欲支取現洋一百元鋪中人知係往來主顧且以多換少不復他虞遂如數付繳現洋甲乃緩步而去至上燈時擬將票據付與匯豐騐明膺鼎却而不收鋪夥急詢之米行中人米行中人茫無頭緖及至説明原委始知遇騙而騙賊已不可踨跡矣世道日窮奸詐百出貿易塲中可不愼之又愼哉○宜蘭縣某紳家被賊竊去門窓十餘扇遂就近訴諸某局局員比捕獲賊訊其贓在何處則已賣去矣賣於何處則爲某木作及某某諸家葢是日賊携贓至城西横擱於路向人求售有酒店主等數人或買一扇或買兩扇貪其價廉而分受之初不料其爲賊贓也旣供出諸買主尙未得知忽有地保協同差役譁然而至扭解到局酒店主等恐被拖累輾轉求人設法費去靑錢五六千木作主則掌頰六十下○某世家子輕衫紈扇顧影自憐問枊尋花殆無虚日一日自外歸登榻而臥未炊許大呼腹痛蓋已濳吞阿芙蓉膏矣赶急延醫灌救得慶更生至因何服毒則非他人所得知也○全臺商務總局爲出示曉諭事照得臺灣奏辦鐵路商務原爲通商便民起見惟山路崎嶇工程浩大必須分 
 
 

Page 3

 
 
叚興工方期早日蕆事現已逐漸告成查大稻埕至錫口一帶火車早經通行現奉爵撫憲諭大工未竣本不便遽行搭載然念該處爲行人必經之道旣由外洋購到貨客各車自當先行試辦以便商民大稻埕錫口附近車路地方各設票房按名取値以便該商民買票搭車除擇日開辦外合行出示曉諭爲此示仰往來商民一體知悉如欲乘坐大車以及貨物搭載卽向票房按照定價買票以便登車倘有額外索費等弊准該商民投局禀揭以憑究辦切切特示 
[遠迎靈柩]  
　　原任户部侍郎曾襲侯之靈柩暫停滬南高昌廟前製造局中嗣侯之女公子忽患疫症遽賦仙游靈柩亦暫停局内按女公子早經許字合肥李氏尙未于歸日前李氏派大號紅船四艘停泊十六鋪浦畔擇於昨日午刻將柩迎回當發引時前導有本埠督標忠信兩營滬軍營水師營提標右營製造局砲隊營洋槍隊及鼓手執事香亭容　黃亭魂轎獨龍槓大紅繡縀材　由製造局向北至法大馬路轉向東過大自鳴鐘東首轉過三茅閣橋至英界四馬路向西過石路轉北至大馬路向東出黃浦難至十六鋪上船須俟今日襲侯靈柩上紅船然後由鈞和兵輪船帶至長江分别扶回本籍云 
[賭輸圖盡]  
　　某甲家住本城大東門外前日與人賭傅輸去洋蚨二十餘翼至傍晚回家忿無所宣私購阿芙蓉膏吞服幸有家人覺察救治得生 
[拐匪甚多]  
　　昨報紀寓滬姑蘇人某甲失去小孩至今尙未尋獲而昨晨本城縣橋南首耿姓又失去一九歲女孩南門内某乙則失去六歲男孩四處訪尋至下午耿始將女孩尋獲乙子仍影曫全無噫何拐匪之多竟至如此耶 
[拆梢送縣]  
　　潘子賢在本城十鋪地方開設信和線店昨晨有朱雙桂俞仁寳二人向借洋銀不遂所求卽紏同多人邀至某茶寮講諭潘見係拆捎之類卽扭至縣署喊寃陸邑尊飭差看管候訊 
[騐屍兩志]  
　　王長壽卲金林拽裝載磚瓦之車過盆湯弄新大橋碰傷王阿江醫治無效而死由屍父王阿連協同三圖地保報縣請騐昨晨英包探顧阿六　寳榮等將王邵及工頭王勝發帶至醫院伺候十點鐘時上海縣陸邑尊督同仵作書役等人臨院先與醫生黃春圃晤談因傷斃命各情隨飭仵騐明阿江左額壓傷碎骨傷腦以致身死邑尊親騐屬實屍父訴稱小的係本邑老閘浜北人兒子年二十三歲向藉肩挑餬口前月廿九日下午四點鐘時行至新大橋北　突有貨車飛駛過橋轉灣向東致被撞倒壓傷求恩究辦王卲同供稱小的等皆在木作塲當小工作頭翻造舊屋搬運碎磚瓦及垃圾灰塵過橋時阿江肩挑大小酒壜在河沿停担歇息被車悞撞碎去酒壜三箇遂將車扳住不許卽行豈知扳在前面車仍順勢直前以致車中碎瓦傾出壓傷勝發供稱小的係工頭阿江如何壓傷並不知悉地保禀訴前情邑尊着勝發帮同屍父備棺成殮王邵帶回候訊○江海新關副打樣西人某甲家出店人王銀喜因携凈桶失足跌下樓梯受傷後送入仁濟醫院醫治無效而死經三圖地保報請騐屍已詳昨報昨晨陸邑尊騐明阿江屍身後接騐銀喜之屍見身上並無傷痕惟指甲靑紫係患痧暴亡醫生稱前月十八日英公堂送銀喜來醫傷有服事之人言是日將凈桶潑翻主人以其汚穢擊仆下樓以致傷重邑尊立命家丁請朱森庭明府至向問案情明府言西人用銀喜爲出店因携凈桶下樓從樓梯上跌下西人以其不知謹愼跌碎磁凈桶且時時碎物將伊辭歇伊不肯去交捕帶至捕房轉送公廨訊知身上有傷送入醫院並不知有擊仆情事邑尊以案關人命務須澈底根究隨偕明府臨該西人住所踏勘並傳訊各傭人皆言並無擊仆之事又有比隣耶松船廠西人宅内無錫細崽某甲訴稱是日淸晨聞有碎磁器聲蓋與此處祗隔一矮墻故聞之親切卽往探視則銀喜跌仆於地磁淨桶已碎盖在身上隨經工人扶至臥床銀喜亦無錫入年三十九歲並非甯波產西人稱銀喜由東洋人薦來當出店時在醉鄉屢次碎物是日洗過凈桶三個携之上樓將至樓面忽然失足墜下隨給付工洋兩元將伊辭歇伊不肯去遂送交東洋人後又來家爲此送交捕房轉送公廨發交醫院醫傷邑尊詰之各傭人皆稱銀喜失足跌下扶登床無甚要害西人並無擊仆之事邑尊以比隣細崽與死者同鄉其餘傭人亦皆華產事屬可信並勘視扶梯及碎磁凈桶始回醫院又訊詰各情並騐得初因跌悶送醫院醫治未痊事陋十餘日又患急痧身死屬實隨飭棺殮發壇俟屍親來滬具領 
[英界公堂瑣案]  
　　包探何瑞福禀稱日前寗波婦人孔童氏投捕房訴稱堂姪孔茂生竊去金銀珠寳洋銀共値三百餘元逃往鄞縣所轄江北岸伊兄春生在滬願同前往指提禀奉大老爺給文附輪船前往中途春生曯船中人張樹生先行報信茂生以致往提未獲春生亦乘間脱逃張曾承認春生托伊報信查春生家在慈谿縣境小的已將張帶回解案請再備文投鄞縣慈谿兩處移提茂生春生以便訊辦孔童氏申訴前情張供稱與春生同鄉確曾諄托知照茂生逃逸朱森庭明府飭交捕房帶回候備文移提歸案訊究○綢庄主陸季雲被夥張坤和捲去綢縀値洋三千餘元隨由包探陳阿九獲張起到各贓値洋千元之譜解經蔡太守訊明飭陸先將起案之贓具領張押令將餘貨檢交再行訊辦前已列入報章昨晨該包探禀稱小的現又吊到各種綢縀陸訴稱現在續吊各贓亦請給領合而計之兩次吊出之貨尙未及半雖有人爲張理勸許償五百元然亦空言無補請仍比追張供稱歴年虧空甚多不得已而爲此朱明府飭陸將續吊各贓開單具領張仍管押着赶緊料理所有身畔搜出之洋銀七元暫存公堂○三百四十號華捕禀稱小的巡至北京路見楊老全携一衣包偕訐二扣行走遮遮掩掩形跡可疑詰究來源據稱伊等均是小車夫曾在南市有人雇坐遺下衣包啓而視之内皆布衣如今失主尙未來案楊許同供稱小的等推車餬口前在南市有人雇坐遺下衣包朱明府飭交人保出衣包暫存捕房俟失主認明給領如有别情准其呈控○甘王氏訴稱小婦人開設竹器店女兒彩寳上街買物路遇何阿蓮紏纒不休近於調戲并圖攫取銀臂釧由巡捕拘案請懲彩寳所供相同何稱小的係寗波人年二十四歲失業無依曾與該氏爲隣是以與之閒話朱明府以何情殊可惡判令笞責一百板枷號一月發犯事地方示衆○巨騙朱東生經上海縣陸邑尊訪拿到案旋由英捕房請暫移英廨訊究兆豐衣莊義豐鐘表鋪被騙各贓朱明府訊供之下飭包探顧阿六帶出吊贓冉行發落昨日該包探禀稱小的帶朱至南市某當鋪問明原贓具在惟當票已失去無蹝須俟失主備本贖取然查失主現均不在上海爲將朱解案請斷朱供稱小的已蒙大老爺訊明連犯騙竊尙乞開恩朱明府以其連次騙竊法不容寛判令管押半年惟原由上海縣訪拿未經訊辦應先送回俟縣署懲辦後再請移至本公廨照斷管押各贓待失主來滬備本贖取○包探張松樵禀稱姜仁榮報失綢布衣服八十餘件經小的查明竊犯任昌鈿隨往拿獲起到原贓三件其餘質在城内者居多且無質票今先解案請爲移吊姜申訴前情並呈失單一帋任認竊求恩朱明府飭交捕房帶回所有並無當票之贓候移查贖取再行核辦起案各贓先行給領　一百七十號華捕禀稱小的見有瘋人躺臥路旁無人照顧爲此舁請安挿該瘋人語言顚倒不能取供朱明府飭暫行管押着値日差查明家屬傳令領回醫治否則送城内普育堂留養 
[法界捕房瑣事]  
　　營口萬仁義分設上海坐莊客王耀亭虧欠各錢莊銀一萬六千兩經各庄控請提王訊究葛同轉着押令將裝到之磁器等檢交備抵此已紀諸報章昨晨同轉在捕房元大亨葉丹亭等四錢庄夥同投案下訴稱昨日奉諭檢點王之存貨今將兩船磁器悉數過 
 
 

Page 4

 
 
船暫行存棧惟虧空甚巨區區之貨不足以償務請究追再　分派同轉曰爾等可知王實係虧空抑或有意圖呑答稱王本係經手人號主仍在營口開設字號請卽押追來申料理同轉謂爾等可回去候訊出眞情再來案候示葉等均遵諭而去同轉命將王提至問昨日是否將存貨全數檢交供稱上海之貨一併檢交約値銀六千餘兩問尙有欠銀如何料理供稱小的素來貧苦無力賠償求恩交保出外協同各庄夥至營口向號主索取此外别無方法問爾將貨物運往營口爾號主爲何不匯下價銀累爾被控王供稱上海之莊開設迄今已十餘載邇來錢莊拆息太貴不能牟利窮年累月虧耗甚多以致積欠如許問錢莊拆息難道年終不止乎供稱每年結帳時須借用過年銀三四萬兩惟去年略少問爾來此經手幾何年矣供稱約經手四年今春曾回永平府家中號務由張李兩夥代管至閏二月來申張李隨携銀六千餘兩往江西定辦磁器迄今數月音信毫無屢次函詢號主請赶緊匯銀來申料理庄欵號王竟置之不問所來回信並無着實語言且云所欠一萬六千兩限三年拔還以此心急如火務求諭令各庄夥同往營口向索可也謂主夥係手臂相連爾今被累如此可繕函告知號主請其速爲料理答稱昨日已發電信去目下未得回音謂旣經發過電信爾可速將檢交各貨約値若干具明切結交保料理供稱所欠銀兩均係號主之事目下已將存貨抵償其餘銀兩儘可同往索取無須具結同轉曰此乃公事必須具結嗣後爾號主如另生枝節自有官斷不用畏懼遂着還押赶緊具結○流氓王連生紏同黨羽宰猪阿新卽陳阿新兇毆探夥蔡桂堂經蔡拘王送案葛同轉判令笞責三百板遞解回籍昨晨包探王榮培禀稱小的今將陳拘送案下務請嚴懲同轉間爾冋操何業爲何將蔡毆傷臥牀一月幾有性命之憂　稱小的向開小烟館五月中已經閉歇與蔡稍有寃仇是以爭扭並未毆傷蔡禀稱陳曾取某婦銀練一條婦投捕房報失由小的查到人贓後陳向婦求情始得了事不料因此挾怨紏同王等守候在途見小的至時陳先將樹扁擔擊破小的頭顱腰間亦被擊傷醫治一月始得告痊包探王榮培票稱小的查得陳本是著名拆梢屢次犯案前日拘王時悞認别人通信竟將其人痛毆其人業經受傷回去矣同轉謂陳曰爾怙惡不悛情殊可惡喝令笞責二百板枷號一月復謂王曰爾上次犯案枷期旣滿尙須笞責一百板姑念有病從寛發落不料仍復如是實屬目無法紀喝令重責三百板押候遞解回籍○小烟館主王福成與王鍾氏攅毆某華捕葛同轉訊明情節着將該男婦分别管押候查明核訊昨晨包探王榮培禀稱小的查得王卽王桂生王鍾氏卽湯桂林本爲皮肉生涯前次因與王有瓜葛曾投案下控王拆梢葛同轉着將該男婦一併帶案謂王曰爾屢次犯案尙未重懲今又開設小烟館深夜開燈有違工部局定章并容留匪類可知罪乎王一味游供毫不承認同轉着笞責二百板枷號一月王鍾氏掌頰四十下 
[潤資助賑]  
　　西蜀楊文樓先生爲仲毓太守之介弟靑年鋭學工書法兼通繪事與乃兄齊名凡山水人物花卉翎毛無一不能亦無一不工盖合關荆董惲而爲一手者也近寓滬瀆時以翰墨代面心益重之刻以各處災荒望賑甚切慨然願以繪事問世　以所得潤資移助賑欵良工心苦亦好善有誠矣余欽之敬之乃爲定其潤格如左計開中堂八六五四六四三二元橫幅同價屏條减半扇册琴條每件二角帳眉立軸一元山水花鳥人物士女　價點景及泥金加倍餘件另議書潤均减半信力自給十日取件由四馬路文宜書局蕙風閣扇店兩處代收先潤後畫一俟集有成數悉以彚解賑所[  古越髙昌寒食生識]  
[浙省撫轅抄]  
　　八月十四日試用巡檢黃慶雲由京騐看來省禀到○十五日前富陽縣歐景芬禀知藩司委帶解東北邊防經費銀兩差正任桐庭縣丞劉錫嘏禀知藩司飭知回任叩謝並銷假○十六日署昌化縣潘駿禀見禀辭赴任○十七日卽用縣温繁炘由京分發來省禀到十八日侯補縣丞余文鉞禀知聞訃丁父憂 
[蘇省撫轅抄]  
　　二十二日靖江縣典史袁同正禀知督憲騐看事畢回省禀到○二十三日候補縣通判許之玨禀知奉委赴松江府公幹卽辭○二十四日新任臬憲張定於廿五日卯時接篆試用州同王顯鉁禀知服滿回省禀到候補理問王慶祥禀辭赴上海糖捐局委員差試用主簿朱龍光禀知秦搉憲委解靑海緞俸差○二十五日卽用知縣劉元諕禀銷管解京餉鐵路經費差前署靑浦縣馮渭於本月二十四日未時在省城鈕家巷公舘病故擇于二十六日午時大殮○二十六日候補府戴文佐禀知丁父憂○二十七候補通判陳鎬禀知奉委管解廿餉差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江雜錄]  
　　今年西土收成甚好販抵浦上零星出售每兩計錢一百八十文較之去年約賤三十又　隱南山者可以高枕無憂矣○澹園者漕署中之遊釣地也其勝概以荷芳書院業桂山莊爲最兹又於西偏起峙經樓東偏則剪茅爲亭以供遊憇簾鈎斜日欄曲春波又添幾許詩情畫意矣○某姓田間樹上有其鄰人自縊於比左右莊隣地界相連者驚駭之餘共謀醵貲殮葬可謂无妄之災也○特邑尊於上月十七日由獄提出盜犯一名當卽過堂發绑會同都戎押赴校場處决 
[上海北市絲業會舘籌賑公所施少欽經收順直山東賑捐八月初五至初九日第二千五百七十五至七十九次淸單]  
　　靑浦縣錢明府求合家平安洋一百元又求病速愈二百元綸爲性情迂執祈豁逹化悟由顧雲錦來洋六十元又無名氏爲病愈了願洋四十元永興土棧五十元廣東隱名氏求遇事平安合家順適廿元浙紹新昌縣署門丁沈福求愈速愈洋十五元潘法通寳祖父冥福求保合家平安十五元仁記規元十兩求免灾洋十元掦州何小眉爲子病痊十元杭省鳴琴醉墨軒主人求子肺疾速愈六元掦州濁泉道人求保大小平安四元吳鳳洲求合家平安二元掦州有心無力子求母病平安洋二元無錫浦正昌浦厚齋求母病速愈二元刋溝九松道人一元丹陽匯昌典隊吳氏求病愈一元沈姓一元○太郡當邑周琴邨鄒濟廷募許先福鄒美幹求合家平安各一元周琴邨七角半湯寳泉焦勉卿賁萬程三户各五角龍秉心洋四角孫春元求妻病愈二角半韋蔣氏一角共九户合洋五元以上初五日○如臯孫堯欽翁募映雪山人手俊民氏大善士由南市王梅溪先生送來洋八百元鎭洋縣學任斵殊廣文募必先子洋一百元菱湖無名氏由湖氏姚守梅兄寄來洋一元長沙楊永福堂求孫病速愈由蔚泰厚來銀廿兩合規元廿一兩一錢二分崔森記由同愼祥來廿元長沙雜元興求合店淸泰水陸平安十元包小記求岳母王夏氏病速愈由徐石士兄來洋五元嘉興徐宗藩求合家平安消災益壽五元公義記三元無名氏求人口平安二元袁昌言率男祥熊龍祥虎二元松江朱文寳募朱學生再求病速愈洋二元乍浦廣和木行盛鹿賓求母病速愈一元○吳淞張慕留募仁德堂張隱姓氏懷古堂席思思堂張四户各洋四元恊大昌行九思堂山裕德堂吳三户各二元仁壽堂顧存義堂繆各一元共九户合洋廿四元内銅洋一元○如臯孫堯欽募嚴子呈保妻鄭氏生產平安爽快二元嚴鄭氏保生產平安爽快二元大女領保病痊十元二女粉保換乳如常强健病痊洋四元○金陵沈紹笙募吳式衡洋一元楊哲卿募四知堂天祿閣各錢五百文全太盛錢四百文莫恆源立記劉棣記伴蘭子敬和氏魏太淸生姜和甫太古晋八户各錢二百文海外散人錢五百文無名氏沈吳植記注壽記汲古山房福潤傅悦來葉翰臣袁維榮八户各錢一百文施震卿募珊記錢二百文郭慕記趙鄉記孫善記濟記蔭記平記安記八户各一錢百百文共十三户合洋五元本洋一元以止初六日○安定氏求妻病卽愈由怡和棧房來規銀五十兩雲間子世壽求父瘧疾速愈由惠泰莊來洋五十元平記足疾已愈洋廿元瞿樸卿未病速愈洋廿元自越遷吳子爲慈四十誕辰奉命將壽筵資移助洋十元又求合家平安女病卽愈廿元鑑道子十元浙江藩署馮煥亭爲女病愈家口平安還願洋十元南翔震泰莊不書名求恙速愈洋十元蘇城椿蔭堂節省日用洋十元茸城張信來張逸儒同姪仁聲中秋酒資求合店合家平安四元太倉繆朝芬募無名氏保產平安二元太倉繆朝芬童馥堂募桶捐第三批一元角江洋廣局葉鴻發　鏡記各洋一元五角浦左綿力子續助洋一元成章泰四角以上初七日○漢口源裕莊募莘學耕堂由豐泰莊來洋一百元仰且堂由同仁和顏料行來規銀五十兩甬江聚康莊　誠記洋廿五元江寗回介夫爲子蔚紳出門求保平安由泰康祥來洋廿元香山李麗宗爲兒病愈許炷經資移助完願洋八元無名氏洋五元金裕記四元銅洋一元河南伯子洋四元不留名爲母病求速愈二元坦直橋施雲甫一元陸雲生求病愈一元餘大莊來求德堂余洋四十元潤記三十元菊澤記十元日昇昌來冷梅山人洋十元致中堂八元無名氏三人六元永安堂五元西湖行客四元無名氏張大各二元以上初八日○安徽器手代不書名求平安助寒衣規元五百兩朱星彩求痢疾發熱速愈由新泰木號來洋一百元如臯無名氏由南市王梅溪先生交來一百元祈安氏十齡童子節省浮費由恊源莊來十元黟縣無名氏求保合家平安十元翁順財順源七元嶺南何筱園爲添丁助賑保易長大由無　寄來五元丹徒省過子祈母福壽安康五元湖賑局未收筆露閣潤資四元松江知足居祈平安二元楓江釣子二元金恊堂爲母年八十有一壽誕移助二元尺節堂求父壽二元淸江錢悔生嘉錢門李氏求病後體健一元嘉定隱名氏一元十六鋪中局充公六角○漢口怡昌油行託元豐昌來復盛源號募無名氏楊十三元又吳十元無名氏十元存德堂七元有餘堂積厚堂馥慶堂三户各十元王輔臣爲次子病愈十元鄭本有還願六元祈安氏爲求病愈家外平安四元洪十户合洋九十元以上初九日 
[上海北市六馬路仁濟善堂施子英經收順直賑捐棉衣第一次淸單]  
　　周秉鈎規銀五百兩無名氏規銀一百兩一錢七分三厘無名氏英洋三百元關帮一百元劉福房三十元盧東橋三十元新大行五元又各友廿元王純立十五元陳彩章十元求惜居士五元陳鉅紀求女病愈洋五十元徐貴福二元席潘氏洋二元韓長春韓茂春張有德宏茂昌四户各洋一元安宜通源莊同善局來第一批追遠堂洋一百元慶裕堂洋廿元無名氏五元君德堂四元鄭敬夫二元場延璧徐品三各一元劉紀軒錢八千文姜竹君錢三千文林一齋錢二千華山僧慈光六百文張光彩錢三百文以上十二户共合洋一百三十三元錢十三千九百文除同善局友提支勸捐經費錢五千文外共來洋一百四十二元貽德堂新棉衣二千件成志堂二千件錢平甫觀察一千件安徽潑源縣十四齡閨女胡秋嬌一千件公記一千件合記三百件康記三百件救災人三百件有心人三百件○以上共收規銀六百兩一錢七分三匣英洋六百十五元新棉衣八千二百件合併聲明○附啓者則敬前奉順直各大憲先後電飭勸辦賑捐事竣准其照章請奬業蒙諸大恙　分别捐助銀洋棉衣存候九月初旬敦請各賑所湊撥鉅欵携赴災區躬親查放惟災廣户多頗難　手仍求樂善君子迅賜援救慷慨解囊俾災餘飢黎免致同塡溝壑不勝迫切待命之至如蒙惠助請交仁濟善堂代收則敬已另刋捐册卽當按户塡奉并按月刋登日報以照徵信將來核奬時卽以捐票爲憑謹沏附聞伏祈垂鑒八月二十九日制施則敬子英甫稽首謹啓 
[虹口廣益善堂安懹捐册第二次細數]  
　　湖南總署諸善士沈求徵陳少軒沈安慶沈麟陳奉仙周詠生沈香生郝芸軒沈香孫劉明齋楊梅菴錫三堂陳氏張晏亭合助洋十一元錢二伯七十二文落落如石齋陳光裕堂各助洋六元吳光裕堂助洋七元二角竹林居華如寳各助洋五元漢口阜昌洋行梁榕王梁德臣味人合助洋五元公泰棧安命子愧蔭書屋桂記求安氏合助五元南通州周鄭氏習忍齋各助四元四留居士助三元程修德堂助銀四兩正黎里祥裕公典徐銘笙湖北壠司郭祥伯務滋堂汪富春堂不留名各助洋二元壽宣堂無名氏沈子藩知止軒心與願速合助本洋二元英洋二元范德盛助一元五角不留名無名氏見册勉力子見册勉力子世恩堂岳雲陽無名氏唐堯功唐門俞氏　西鄭人紙田　主心幕無名氏杭省承忠　屯溪楊吉甫溧陽洪謙益堂各助乙元蔡德涵百勉氏宋元鏡王文錦李文芹王文煥各助洋五角四知堂揚助洋四角無名氏存心居無名氏居易書屋無名氏愼思堂無名氏有心無力合助洋二元八角錢廿四文茅樹堂聞幹臣王德芝郭汗卿王耀林王和壽馬濟權鈞記泰記謝步雲無名氏羅運鴻合助洋四元隱名氏自思氏合助洋四角盛記曾紹龍羅小山張明德合助五角吳翥九洋一角無名氏錢八百文孫成蓮助錢二百文補過氏沈廷栻各錢四百文無名氏錢二百文太倉錢保書屋陸存仁大房金世德堂王愷五東　周省吾省堂逸仙居土翠雲書　陸楚卿雲帆季恆福盛祥江桂峰施思誠王墨卿吳益齋不書名不書名而付陸朱氏王門　氏金寳仁王藍喜梅岑氏不孝氏周氏悟生恰生生生氏募張氏無名氏無名氏不孝氏無名氏常熟王治熙味雪齋各聚元昌各助錢三百六十文不知名品菊山房弄笛軒雙　豆生茅屋　介納軒無名氏合助錢一千另五文○八月初七起廿三日止共收洋一百另二元九角共錢十五千五百四十一文銀四兩茶葉六十斤 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月廿二日京報全錄]  
宮門抄○諭旨一道錄前○發抄硃批四道○江督曾等奏查明勸捐放賑各員遵　旨擇尤酌保摺○陜撫鹿奏請起用廢員片○又奏商州等屬被水籌賑情形片○又奏叅革武舉片○又奏委署道府片○蘇撫剛奏請旌表片○閩督卞奏委署府篆片○將軍裕奏委署州縣片○八月二十二日吏部翰林院廂監旗値日無引見○豐公松溎德隆各假滿請安○絪貝勒德銘明安各請假十日○　貝子請假五日○恩全續假二十日○尙昌懋續假十日○兵部奏派武舉覆試之王大臣派出莊王徐中堂嵩申許應騤文興徐鄉豐烈薜允升○召見軍機許應騤續昌廖壽恒皇上明日卯初二刻至○壽皇殿行禮○發抄魏光壽奏記名總兵唐華光原保底銜銀誤請更正註册奉硃批兵部議奏欽此○卞寳第奏請以台州協都司吳鎭東調補紹興協都司奉硃批兵部議奏欽此○又署建陽令李聨琨虧欵勒限完解奉硃批着照所請該部知道欽此○又請以遊擊廖文景補授福寗鎭標遊擊奏硃批兵部議奏欽此○○兩江總督臣曾國荃江蘇巡撫臣剛毅安徽巡撫臣沈秉成跪奏爲查明光緖十四年江蘇安徽及外省勸捐放賑出力各員遵旨擇尤酌保恭摺仰祈聖鑒事竊臣等前因江蘇安徽捐賑完竣會奏在事出力員紳可否擇尤保奬於光緖十六年閏二月十六日奉到硃批准其酌保數員毋許冐濫欽此仰見朝廷於愼重名器之中仍寓激勵人才之意欽偑莫名前項賑捐各委員於勢成弩末之際共勸集二百餘萬兩之多俾兩省數百萬災黎全活無算放賑各員深知集捐不易靡不親自散放不敢浪費絲毫民沾實惠非獨蘇皖兩省官紳勇於趨事卽浙江湖北等省司道亦皆不領薪水廣勸接濟而以山西省爲尤多兹據各司道開其奬册經臣等大加删减以各省統計稍覺其多以每省分計仍覺不少查外省官紳代辦直隷賑捐經直隷督臣李鴻章奏奬已荷天恩允准蘇皖事同一律自應援照直賑保奬成案均歸尋常勞績請奬未敢稍涉冐濫所有前署山西布政使現任安徽按察使嵩崑前署山西按察使現任湖南按察使沈祥山西河東道邁拉遜山西冀寗道俞廉三浙江布政使許應鑅前浙江按察使現任河南布政使廖壽豐二品頂戴浙江候補道鄒仁溥湖北候補道瞿廷韶惲祖冀均能不分畛城協濟鄰封又江蘇候補道吳炳祥郭道直候選道劉傳楨安徽紳士二品頂戴指分補用道李天鉞捐賑並籌始終其事自備資斧勞瘁不辭合無仰懇天恩俯准將嵩崑等十二員交部從優議敘俞廉三賞給從一品封典其餘出力各員紳謹繕淸單懇恩俯照所請奬勵以昭激勸除飭取各該員履歴造具淸册咨部外謹合詞恭摺具陳伏乞皇上聖鑒訓示謹奏奉硃批吏部議奏單併發欽此○○鹿傳霖片再光緖十五年三月十六日欽奉恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在京聽該衙門在外聽該督撫查明詳開緣由奏明請旨等因欽此欽遵在案兹查有前扶風縣知縣孫士喆年六十三歲直隷舉人咸豐五年報捐知縣分發陝西歴署延長朝邑洋縣等縣知縣補授扶風縣知縣軍功保運同銜直隷州知州在任候補調署咸甯縣知縣光緖十三年交卸因感患瘧疾經前撫臣葉伯英以年力漸衰難期振作奏請原品休致臣查該員歴任各處均能勤愼從公民情愛戴調署咸甯縣知縣係省會首邑措置亦能裕如前因患病奏請休致今病已全愈恭逢恩詔起用廢員該員謹愼安詳精力强健獲咎亦非大計貪贓可比棄之殊爲可惜據藩臬兩司會詳前來查山東省勒休濟陽縣知縣陳代卿曾經該省撫臣張曜奏蒙錄用該員事同一律相應援案仰懇天恩俯准將運同銜候補直隸州知州休致扶風縣知縣孫士喆由臣給咨送部引見恭候恩施謹附片具陳伏乞聖鑒訓示謹奏奉硃批孫士喆着交吏部帶領引見欽此○○鹿霖片再查陜省各屬五月下旬及六月初間大雨連霄逹旦接據各屬禀報或山水陡發或河水漲溢田地廬舍橋梁間有淹浸冲損除未成災各處隨時撫卹外惟商州據報被水冲淹水旱地一十九頃七十三畝叚漂塌瓦房草房共二百四十三間溺斃男女大小七十二丁口華州具報淹浸水旱地三百六十餘頃該州督率民夫堵截决口疏濬樍水立時涸出者甚多其沙泥淤積之地約僅十之一二境内驛路通衢羅紋遇仙兩橋冲塌勘估籌欵速修渭南縣具報沙壓民田一頃七十四畝冲塌七十六畝三分三厘華陰縣具報東西鄉沙渠柳葉等河隄岸决口沿河約長六十餘里寛五六里七八里不等地内積水數尺秋禾全被浸沒尙難淸查畝數平利縣具報西鄉梁家壩等四保水豁泛溢冲壓山坡沙地不成叚畝正在細查各等情臣查該州縣等處猝被水災秋成失望民情困苦可憫當飭司移行該管道府馳往覆勘督同各州縣查明被災輕重地糧確數分别蠲緩先行出示停徵一面淸查極貧户籌發賑欵及義倉口糧籽種給資修房埋屍諭令業户宣洩積水補種晚秋以資接濟惟商州被災較重查需賑銀一千四百餘兩批司照數籌發分飭各州縣等一律妥爲賑撫務期災黎衣食有資毋使一夫失所除俟查辦完竣另案彚保外所有商州等屬被水籌辦賑撫情形謹附片具陳伏乞聖鑒謹奏奉　硃批着卽飭屬認眞賑撫以恤災黎餘依議欽此○○鹿傳霖片再據　城縣詳該縣武舉張光耀揑稱妻故誘娶張連有繼女李掉女子爲婚後經張連有查知其妻尙存控經南鄭縣斷令各還庚帖禮物李掉女子另行擇配具結完案詎該武舉張光耀聞知張連有將女攺許余興合爲妻輒敢紏領多人强搶李掉女子姦占等情由藩臬兩司會詳請叅前來臣查張光耀係光緖十一年乙酉科中式第十七名武舉今因誘娶良家子女爲妾未成恃强紏搶姦占實屬恃符妄爲目無法紀相應請○旨將張光耀武舉先行斥革以便歸案嚴訊擬辦除咨部外謹會同陜甘總督臣楊昌濬附片陳明伏乞聖鑒訓示謹奏奉　硃批着照所請該部知道欽此○○鹿傳霖片再陝西潼商道文光於光緖十五年大計卓異現已奉文調取引見所遺道篆查有現任同州府知府賀爾昌老成穩練辦事精詳堪以委令護理遞遺同州府篆查有候補知府李希哲篤實勤能堪以委令接署除檄飭遵照並由司札委外謹會同陝甘總督臣楊昌濬附片具陳伏乞聖鑒謹奏奉硃批吏部知道欽此○○剛毅片再案據昭文縣人浙江候補巡檢陸上逹禀稱故父從九品銜陸恒德幼習詩書長敦孝義常慕贍族之法欲建義莊適遭宼亂契劵毁失齎志以歿職今年逾七旬力圖繼述兹將故父遺下坐落常熟昭文二縣不等都圖糧田六百六畝六分一厘四毫又將坐落昭文縣在城都東北二圖房屋十間作爲莊房俱係祖遺的產統計田房約絶契價銀三千餘兩所有歲收祖息除完賦祭掃等用外其餘悉係普贍閤族孤寡貧乏以完先人素志職又捐置昭文縣二十七都規字號田九畝二分設立義塚俾掩骼埋胔以免里中貧民棺木暴露之慘呈乞照例奏族立案以垂永久等情卽經前撫臣崧駿飭縣查取田號莊規册結詳辦去後兹據昭文縣具詳請奏前來臣查士民捐田贍族銀粟准値干兩以上例　請旨建坊族表今昭文縣已故從九品銜陸恒德誼篤宗支情殷任恤常存贍族之心未遂建莊之願其子浙江候補巡檢陸上逹仰承先志克紹前　捐田高推解之風恩周一族割地擴掩埋之舉惠及重泉旣例案之胥符自旌揚所宜逮相應請旨將已故從九品銜陸恒德旌表立案以維風化除抄奏咨明禮部曁將送到田號莊規各册結咨移部科查核外理合附片具陳伏乞聖鑒訓示謹奏奉硃批着照所請禮部知道欽此○○卞寳第片再福建延平府知府雷榜榮患病禀請開缺當經委騐照例具題所遺延平府篆應卽遴員接署以專責成查有候補班前補用知府唐贊袞明幹有爲堪以委署據署藩臬兩司會詳前來除批飭遵照並咨部外臣謹附片具奏伏乞聖鑒所有延平府員缺閩省現有應補人員照例應行留補合併聲明謹奏奉硃批吏部知道欽此○○裕祿片再署寗遠州知州逹崇阿因案撤任所遺員缺應飭現署鳳凰直隷廳同知正任寗遠州知州朱克揚回任遞遺鳳凰直隷廳同知一缺查有正任承德縣京縣知縣張丕績勤明練逹堪以署理除分檄飭遵外理合附片具陳伏乞聖鑒再府尹興陞入都陛見故未列銜合併陳明謹奏奉硃批吏部知道欽此 
 
