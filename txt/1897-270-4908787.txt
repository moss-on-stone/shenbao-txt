# 1934 - 270 - 4908787

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲泰漢古本文筆深奧稽古之士靡不涉獵　于世者以杭州局刻本爲最善借卷帙繁重定價甚昂塞士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔曰連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[王氏潛齋醫書五種○𢫕學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論閎議縷晣條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[閱報紀虐媳致斃因書雲南寗洱縣貞烈黃李氏事]  
　　在昔帝堯之世吳爲可徒敂敷五教五教卽五倫也五倫者君臣父子夫婦昆弟朋友也田君臣而推之則有主僕官吏將卒與天堂可憲屬之分皆以貴賤爲衡由父子而推之則有祖孫叔姪與夫螟蛉撫　嫁繼如律所稱三父八母之稱皆以親疏　斷田大婦而推之則有妾媵侍婢與夫外婦私夫之屬由昆弟而推之則有嫡堂宗族與夫中表門年之誼由朋友而推之則有師弟主賓與天寅僚社譜之類人生大地間所以相維相繫恩義兼盡厚溥得宜者恃此道爾至於婦女中如妻安以夫爲綱其他惟少朋友一倫若夫妻之與妾王母之於婢嫗猶君臣也姊妹妯娌猶昆弟也而母女之與父子其親無別由母女而推之則爲姑媳媳者息也國語云一介息女是媳猶女也姑視媳猶女媳視姑猶母是以古禮今律媳持舅姑之服與子侍父母之服同惟舅姑爲媳持服則嫡婦與庶婦冡婦與衆婦微有分別特是古子女子二十而嫁有故二十三年而嫁六禮不備淑女不行聘則爲妻奔則爲妾解經者云奔卽六禮不備之謂非私奔也然則女子未婚而嫁於古無徵今俗所謂養媳者不知始自何時顧江浙各處城鄉小家每有虐待養媳之惡俗甚至釀成命案登諸日報者屢有所聞執　人亦　者爲論說以作苦口之勸而無如此風卒未少戢如本月初一日報紀虐媳致斃一則其言曰鎭江北門某氏婦異常　悍數年前曾撫呆姓女爲童養媳現已及筓猶復時時凌虐氏素有烟霞癖每晚令媳侍奉非至天明不得女睡相有倦容卽以燒烟簽戳之日前媳偶抱病氏疑僞託大肆鞭笞媳忿極私購阿芙蓉膏吞服旋經旁人察知設法灌救奈受毒已深卽時殞命近鄰咸忿不能平擬將氏送官懲治云此等案件在被虐者沈冤地下無有已時而南面人治之則每謂姑媳大倫難以常論卽律載無故殺死子孫亦無擬抵之條惟母殺子之爲父後者則有死罪此外如抑媳陷淫不從致死罪止斬絞監候後來俱可量减若如此案姑以細故虐斃養媳卽令問罪僅止抑責由是世之爲姑者多以媳爲可斃之人尢以養媳之命爲無足惜殊不知國家衡情定罪有變通於常例之外者雖大倫爲重而大義亦不可輕如本年七月初三日邸抄所載滇撫黃中丞槐森一疏略云寗洱縣學文生黃奇珍帶子黃大獐在外教讀妻黃袁氏在家開客店生理光緒二十一年十月內有龍姓客投宿黃袁氏見其有錢令女黃祖英與龍姓姦宿二次得銀六銀十一月二十一日龍姓復至欲同伊媳黃李氏姦宿先給銀六兩黃袁氏貪利應允冋黃李氏冉三勒逼不從將銀退還龍姓走後黃大獐回家黃袁氏稱媳忤逆令子毆打嗣因李氏胞兄李楨祥聞知屢次往接黃袁氏不准歸寗二十二年正月二十日李楨祥邀衆前來將黃奇珍父子赶回理論黃李氏說出逼令賣姦情由黃奇珍令子與衆服禮各散幷將妻女斥駡毆打卽回學堂黃大獐未卽同去是晚黃袁氏以李氏累害受氣逼令黃大獐毆打復用脚踏折李氏右肋骨黃大獐不忍再毆黃袁氏令女將繩縛住李氏咽喉兩手將剪刀剪落舌尖及左乳頭割去下體皮肉又用木棍戮人當卽殞命由李楨祥查知報縣獲犯訊供詳解提勘定案查律比例黃袁氏逼媳賣姦不從挾恨謀殺恩義已絶毫無人理而剪割毆戮殘慘直同支解滇省夷情貪利鮮恥婦女尤多殘忍似事出情理之外於世道人心大有關繫應請旨卽行正法以維風化餘犯各擬絞杖有差黃李氏潔身自愛甘受慘害至死不變矢志洵屬可嘉理合隨案附請旌表以彰貞節而慰幽魂等語觀此可知婦女貞淫如隔霄壤雖以姑虐媳而立置重典不稍寛免亦以人命至重斷獄者不敢失出也然則世之爲姑　萬勿以媳爲可虐之人哉 
[新撫蒞蘇]  
　　金閶訪事友人來函云新授江蘇巡撫奎藥峯大中丞於本月初四日由滬啓節用小火輪船拖帶來蘇省中地方文武各官咸於傍晚時集胥門官馬頭預備迎接蘇州府桐太守總捕府劉司馬長元吳三邑尊則雇坐官舫出境鵠候撫標各營官亦整率隊伍出境恭迎至初五日破曉時遙見一縷靑烟衝風破浪而至太守等遂飭家丁呈遞手版登舟叅見旋回至胥門馬頭少頃藩臬兩司亦鳴騶出城憲舟已抵馬頭各官重復請見一時脚靴手版忙亂異常兩岸兵丁及水師砲船然鎗升砲登岸至接官廳與各官相見時趙中丞亦命駕至接官廳兩憲謙讓遜謝握手言歡有頃奎中丞重復登舟繞至葑門起岸先詣靈官廟拈沓然後排導入葑門逕至滄浪亭行轅駐節准期初六日辰時接印聞趙中丞一俟交卸篆務後卽當啓節入都履刑部左侍郞新任云 
[升調風傳]  
　　聞嘉興縣劉邑尊有升調之說然未見明文不知確否俟有續聞再錄 
[接篆緩期]  
　　前報紀新簡常鎭通海道長久山觀察擇於九月初一日接篆云云兹聞署鎭道憲曾經郛觀察禀明南洋大臣劉峴帥因經手各事料理未淸必須緩日交卸現又奉督憲檄飭赴揚州盤查運庫曾觀察因有要公卽於初四日下午排導出城由怡和碼頭乘吉和輪船取道申江換舟赴蘇垣謁見撫憲趙展如中丞面禀一切如在省無甚躭擱五六日內卽可回鎭然後赴邗上盤庫大約長觀察接篆之期當在二十左右云 
[放榜傳聞]  
　　金陵自監臨起程後貢院之前異常冷落中東西三路蓆篷均被人扯去無遺駐紥棘圍外各健兒亦同遣散惟頭門口仍派供給所親兵數名盡日看守以禁游入擅入至發榜之期或云二十二日或云二十六日未知孰是俟有確音再行登報 
[歹人被獲]  
　　本月初五日倫敦來電云俄皇幸華爾沙城時有德國歹人潛於要隘之路設法鑿空實以炸藥以便轟擊俄皇猶恐未及其時先行陷下乃雇令磚瓦匠砌築堅牢磚瓦匠恐被株連奔赴捕房首告捕頭急令巡捕四出查拿未幾卽拘獲歹人一百廿名押候訊鞫迨俄皇行幸得以共慶平安 
 
 

Page 2

 
 
[探海新船]  
　　香港循環日報云法國海軍部於布裂斯度海面大操預備十六艘水雷艇佯作敵軍探海船模樣追隨海軍之後作種種窺探情形按此探海船船身所塗油漆係是新法能使敵軍望之不見卽追隨其後竟無人知覺如遇晚間敵軍施放電光而此種油漆有反照之光就此光可以窺探敵軍舉動瞭如指掌誠探海未有之新船也 
[德文開堂]  
　　金陵儲材學堂教習均由總辦楊觀察延定先後蒞堂惟德文教習蕭君俊生至前月杪始至兹已開堂課讀由觀察禀知督憲矣 
[日官拜客]  
　　九江訪事人云上月廿七日有日本兵船一艘駛至潯陽卽於江心下椗管帶官於翌日登岸拜謁關道誠果泉觀察小坐片時興辭而出觀察隨往答拜禮也 
[委員提案]  
　　九江府聨敷靑太守委育嬰堂委員林輔臣少尹志忠前赴瑞昌聞有某案要證須提案讞鞫也 
[謄錄緩放]  
　　浙省鄉試謄錄書手歴屆以來約在九月初二三可以竣事卽日啓門發放本科士子試卷三塲完備者雖祇九千五百有奇而謄錄書手八百名中因病出闈者三十餘人在所患病給假調理者約有二百餘人以致謄寫稍遲迄今尙未完竣聞須俟初四五日方可發放也 
[飭辭會考]  
　　浙江學政徐大宗師於上月二十九日恭請撫憲會考優拔廖中丞以政務殷繁飭人往辭故由宗帥獨自命題考試惟試卷繳齊後仍請中丞評閱以遵定例 
[粵東試事]  
　　廣州博聞報云學政三年試士例應考優一次下錄長才上貢天子法至良典至重也兹者惲文宗業已牌示考優日期特爲登報以供衆覽牌云案准部行考試優生頭塲四書文二篇經解一篇策一道五言八韻詩一首仍由學政考試頭二塲會同督部堂撫院覆試騐看其覆試題目比照拔貢覆試之例試以四書經文策各一篇所有頭二塲覆試各卷全行解部磨勘並於卷面註明頭塲二塲覆試字樣等因合示各生一體遵照特示○又諭各學教官知悉案照同治四年十月初六日准禮部劄行嗣後各省選舉優生應由學政考試頭二塲後仍比照選拔之例會同督撫覆試騐看將頭二塲並試覆卷一併送部磨勘等因兹本部院歲試各郡據報考錄過各學優生先經列册咨報及行各府州廳縣轉行各該學取結申送考核在案仰各學教官立卽備具點名册帶領各生於八月二十六日赴院考試首塲二十八日考試二場俟再加覆核後聽候照例曾同督部堂撫部院定期覆試騐看其有未經出具結者立卽查明申繳毋違特示 
[鵝湖水災]  
　　香港循環報云惠州府屬和平龍川二縣於季夏之月迭遭淫霖山洪漲發泛濫成災衝塌民房五六日間紳耆赴縣禀報邑尊馳詣勘騐災情屬實立卽具文通詳請欵賑卹業經省憲札委補用縣蕭明府開啓試用縣朱明府寳文分往二縣會同地方印官詳查災戶人口分別散給銀米所需欵項飭令菉蘭曰沙兩厘廠就近撥銀數千由餉項畫抵俾省運解之勞以資賑卹之用焉 
[北鹽定限]  
　　鹽爲食肴之將諺又謂開門七件事柴米油鹽醬醋茶是鹽爲人生日用之大宗不可一日或缺兩淮北鹽係專銷皖省一岸每年共運六擋每擋十二批每批五百引派員二人由都轉儀棧會同檄委卽於揚河選雇內河鹽船駛赴淸江藏家馬頭至江運棧掛號挨號受載押運南回至十二圩交納向來每批不過四五十日卽可銷差去歲淮北海水爲災鹽數不敷北鹽委員到浦故皆略須守候間有至三五月之久尙未銷差者刻經棧憲查悉以此雖由於鹽之不敷然亦不免意存觀望希冀水脚稍廉似此情形非惟成本攸關且亦成何政體爰特議定新章每批北鹽由下札日起統限五十日卽須押運到圩倘逾限尙未銷差卽記過停委一時抱關擊柝者見之莫不凛然恪遵無敢稍懈惟近日河水盛漲大壩迭開鹽船均須繞湖途中不無略費周折耳 
[失照作廢]  
　　兩淮各塲垣商每於鹽引滯銷資本轉輸不及准由運商設法借給欵項謂之濟收由垣商分期償還並由淮南總局給發收照爲憑還銀之期運商卽持照收領兹聞鄂岸運商忽將第五期收照在輪船遺失緣該商福和順的名殷誠仁承運鄂鹽有年其給領濟收收照一紙計二百十八號向存漢口號內第一二次收銀皆係派夥來揚具領三四次因有要事不克分身擬歸入五次期內併收本年適屆五次還銀之期當於七月初十遣夥劉三裕携帶收照裝入枕箱附搭瑞和輪船至揚具領詎行至九江相近因船上人多天熱夥忽患痧不省人事及至灌醒而枕箱已不知去向當卽報知船主密查無著夥無奈回報東人東人亦以事出倉猝無可如何又加以輪行迅疾不遑禀報地方官勘查籌思全再只得買舟至揚禀求淮南局憲俯賜存案局員令覓妥保方可照准乃挽岸商普慶安的石江靜瀾作保緩日如有人將失照抵押或赴局冐領均惟保人是問局員衡情酌理俯如所請已於上月二十七日據情出示曉諭並謂該商現已存案此後無論何人檢拾均作廢紙云云見者咸謂長途迢遞如此要據祗派夥友一人前往亦覺太不鄭重矣 
[𥞊陵天氣]  
　　前月之杪陰雨連綿秋潮復漲幸二十九日午後銅鉦高掛大放晴光近數日又復晴霽如恒轉眼重陽想畢卓一流人大好載酒登高詠謝眺驚人之句矣 
[皖省官塲紀事]  
　　寗國府知府桂太守鍈去冬因事撤任刻奉藩憲札飭仍回寗國本任太守當卽詣轅禀謝想不日卽當啓節履新也○安慶懐寗縣縣丞畢二尹因事撤任札委候補巡檢徐士謙署理懸牌數日無人奉札司吏徧查之下省中竟無其人現已改委候補府經歴傅叅軍滉者理人咸謂仕途擁塞每見有納粟入官隨轅聽鼓十數年來不得委一差署一缺宦海茫茫其苦萬狀或因貧病而斃或卽遄返家鄉而婢膝奴顏專事鑽營每得置身貴顯宦途尙可問耶彼徐公者殆亦見幾而作者也○前報紀安慶徽州府歙縣知縣易華俊大令因休致遺缺上憲委候補知縣劉明府彥前往署理茲悉易大令實任黟縣前云歙縣一時涉筆之小疏也 
[蘇省官塲紀事]  
　　蘇州訪事友人來函云崑山縣知縣諸大令可寳經上憲調委廉差兹已事竣言旋於本月初四日抵省禀到後卽經藩憲聶方伯於初五日懸牌飭大令回崑山縣本任○代理常熟縣郭大令署理新陽縣蘇大令震澤縣許大令溧陽縣劉大令均於本月初五日淸晨來省稟見新任撫憲奎中丞 
[接篆誌盛]  
　　署理蘇松太道蔡和甫觀察擇吉於初六日已時在敬業書院行轅接篆已紀前報昨晨蔡觀察排導進西門經太平街迤東至行轅先行祭門禮本縣黃愛棠大令先在伺候恭迎觀察入內在客廳小憇鐘鳴十下松海防同知劉乙笙司馬縣主簿孫立幹少尹將蘇松太道印信關防恭置黃亭送至敬業書院觀察整肅衣冠命啓大門升砲迎入恭置大堂正中俄報吉時己至觀察朝衣朝冠恭設香案望闕行三跪九叩禮然後拜印旋易公服升座受本署書差人等排班叩見本埠文武印委各員咸來道賀冠蓋紛紜車馬絡繹觀察均以禮接之其中如松滬厘捐　督辦福和笙觀察提右營叅將周雲龍叅戎撫標滬軍營統帶龍鎭國遊戎等觀察皆送至大堂始別道轅親兵營督標奇兵營製造局砲隊營撫標滬軍營各勇丁咸整隊護送印信並在行轅站立叩賀是以城中旌旆飛揚戈矛曜日往來馳騁盛極一時午後二點鐘蔡觀察挑齊全副儀　乘坐綠呢大轎遍往各衙門答拜至縣署黃大令飭丁擋駕 
[備憲節]  
　　前任江蘇巡撫趙展如中丞將次來滬一節已列前報兹悉趙中丞定於明日抵滬是以本縣黃愛棠大令已飭辦差人等 
 
 

Page 3

 
 
在小東門外金利源馬頭預備供張以待憲節蒞臨矣 
[總鎭辭行]  
　　昨日蘇松鎭總兵陳印波鎭軍福山鎭總兵韓晉昌總戎並駕進城往各衙辭行至縣署時黃大令在敬業書院叩賀新道憲接印遂由家丁回明擋駕 
[局員拜會]  
　　洋務局委員夏芝蓀明府昨日午後命駕進城至縣署拜會黃大令面商要公良久始別 
[二尹儉德]  
　　上海縣主簿孫立幹少尹本年適屆五旬昨日爲懸孤之吉同僚均擬稱觴介壽而少尹儉德自持槪不受賀惟本署書差地甲人等進署叩賀而已 
[支應移局]  
　　江南輪船支應局向來設於新閘刻下新總辦許朗軒太守以新閘辦公未便擬遷至城中設局辦事昨日特命文案某君在縣橋南首一帶覓房以便卽時移入云 
[讞政展期]  
　　署理蘇松太道蔡和甫觀察擇吉於昨日接篆英讞員翁笠漁明府法讞員鄭景溪大令於淸晨至敬業書院道賀並伺候一切故先知照領事及各捕房停訊讞政一天 
[淸查水缸]  
　　本邑南市附郭一帶曁各處街巷向設太平水缸由城內同仁輔元堂專司其事前日堂董特知照十六鋪二十三七鋪各地甲著將所轄叚內太平水缸共有若十赶緊查造淸册分別呈核如有破碎滲漏以及有無木蓋一併詳送以便隨時修理添置並令貯滿淸水亦未雨綢繆之意也 
[拆卸碼頭]  
　　小東門法捕房後面向有水碼頭一座凡由吳淞來滬之小火輪均泊於是處現因十六鋪迤南新築馬路工程告竣卽在此處建造橋梁以便直接租界日內將欲動工爰將碼頭拆去以便車馬往來此後小火輪至滬祗能停泊浦中用小船駁運登岸 
[諭保鐵欄]  
　　近日浦江中潮汐盛漲湍流頗急南市沿浦灘各項小船咸就馬路鐵欄畔駐泊時有人跨欄而過工程局委員朱森庭明府查知後飭十六鋪地甲傳各船夫頭到局諭以此項鐵欄爲防虞起見今各舟子在此跨行難免損毁着爾知照嗣後如再效尤定當提案究辦一面飭局差按叚查察如有木排等項亦不准在此爲上卸之所 
[花船傾覆]  
　　前日下午有一花衣船滿裝子花三百餘包駛至浦東爛泥渡左近不知如何頓然傾覆隣船見之赶急援救雖將各人救起而貨物已順流而去船主潘慶華得信後立卽倩人打撈昨已撈得二百餘包餘皆無從撈取矣 
[水手落水]  
　　虹口華順碼頭浦江中泊有某公司輪船一艘前晚九點鐘時輪船上有西國水手七人雇喚劉秋霞所駕之杉板船登岸閒遊詎船小人多杉板船立時覆沒輪船上聞聲急卽援救祇救起六人尙有一人已隨三閭大夫去矣屍身至今未獲舟子頭面等處擦傷頗重未知有無性命之虞否 
[飽受虛驚]  
　　前晚上燈時四馬路靑蓮閣茶室正値上市之時野雞倡妓翔集飛鳴登徒子一流人亦絡繹而至打情駡俏亷恥毫無忽聞人語喧譁疑爲失愼茶客及野雞娼妓莫不驚惶失措爭先恐後逃避不遑因人數衆多樓梯竟爲塞斷失落珥呼姨喚姐之聲喧嚷不絶及至事後細查始知事屬子虛毫無影響實係無賴輩興波作浪欲思於人叢中一施攫物之伎故作此驚人之舉耳然凡在座諸人皆已飽受虛驚矣 
[建房碍墓]  
　　有名良卿者不知其姓以賣菜傭起家積資數千金居然面團團作富家翁矣邇來見褚家橋一帶巿廛日闢遂向某善堂租賃空地一方建造房屋出賃取租詎是處毗連義塚曰骨纍纍見者皆爲之傷心慘目而良卿若爲不睹是何性之殘忍耶 
[失犬轇轕]  
　　南巿小南門外捕盜局於本年六月間失去所豢小洋犬一頭四出招尋蹤影杳然某家丁於前日在大東門外如意街地方潮州人某姓家見有一犬與所失者無異爰向查詢某姓乃稱此犬已豢三載何得妄認彼此口角家丁卽欲將犬牽去詎被犬嚙及手指於是忿怒訴知局中立喚十六鋪地甲前往理論等情蓋此犬是否該局所失想不難水落石出也 
[一竅不通]  
　　寗波人某甲向爲小本生涯娶妻某氏卜居於英租界錦華里之門樓上雖家計蕭條而琴瑟之間頗稱和好氏珠胎易結成婚未幾六甲遽懐前晚臨盆居然得弄璋之慶中欣然色喜以爲嗣續有人詎細視之五官四肢不異尋常獨糞門一竅不通不覺大異隣人咸來觀看亦皆詫以爲奇昨日甲將產下之孩懐送虹口女西醫處醫治不知能一施刀圭神術爲之鑿開渾沌乎 
[蓮出於泥]  
　　烟妓周寳琴不知籍何處家有椿萱貧無立錐地遂以女價賣與某烟花館爲倡名爲寳琴惟寳琴雖淪落風塵而頗不甘爲此下賤之事前晚偕同熟識之陳又玉投英公廨呼冤値日差向詢情由則稱小女子淸白之身不願爲路柳牆花任人攀折求請超豁値日差當卽入禀翁明府著暫分別押候訊究 
[埠頭情急]  
　　昨日上海縣黃大令回署時有內河船埠頭陳瑞生攔輿遞禀聲稱小的接充埠頭以來適値浦灘開築馬路裝運泥土須用船隻實係苦差正在掣肘之際忽有兪燮向各船戶知照自稱新接埠頭之役嗣後各事悉由其夥馬勝經辦云云小的得知之下不勝情急是以來案叩求大老爺鑒憐大令閱禀飭陳靜候批示 
[逆子漏網]  
　　前報紀虹口梅家弄兪姓薙髮店女郞名小妹逃遁一節兹知小妹本與楊樹浦著名流氓陸乾元有私此次實被陸誘匿鄉間爲兪姓尋獲領回詎陸膽大如天竟敢於前日糾集黨羽蜂至兪處將女刦去回家意欲成親其家在二十三保六圖家有老母其母尙知禮義以逆子橫行不法因卽奔巡防局據情自首並稱小婦人祗此一子素行無賴仵逆親長欺壓良愚種種情形非家法所能處治求請究辦李葆初二尹據禀大怒卽派巡勇多名往拿已被逃逸二尹恐有賄縱等弊至前晚十二點鐘時督帶勇丁親往兜拿無奈該流氓早已聞風遠遁是以未曾獲案想須嚴行查緝務獲按律懲辦也 
[拿獲流民]  
　　本邑南巿董家渡及浦東十五圖地方由美國洋人丹福在被創設機器磚窰公司被該處流氓動輙滋擾時與工匠爲難遂由丹福據情禀知美國總領事佑尼干君函請蘇松太道轉知上海縣黃愛棠大令出示禁止並簽差前往查拿昨日差役在南市萬裕碼頭得月樓茶肆中拘得流氓張子良一名卽協同二十三七鋪地甲拘解至是處巡防局然後解縣請究想黃大令嫉惡如仇决不爲之輕恕也 
[上海巡局瑣案]  
　　前晚楊樹浦巡防局員李葆初二尹帶勇巡至三五圖陸家宅地方忽聞許桂生所開小茶肆內有賭博之聲飭勇入內兜拿當將許及嚴茂郞趙小榮唐金大四人帶回管押昨晨二尹提案詰訊以嚴茂郞曾充地保知法犯法許桂生聚賭漁利喝令各責一百五十板趙唐二人均係經紀人從寬各責一百板各具悔賭結交的保釋放○楊樹浦大德榨油廠對面吳永金所開整容店由蔣阿四保薦許阿才爲夥許於前日辭歇搬取鋪蓋吳以被許欠洋一元錢六百數十文故將行李扣留許訴知蔣阿四邀同流氓多人登門硬索喧閙之餘勢將用武適爲地保兪勝卿所見當將兩造一併拿送巡防局請訊李二尹詰問之下姑念生意中人呵斥至再交許連中保出○老嫗胡王氏在南市大東門外沙長街居住以糊冥鏹爲生撫有一女年已及筓許字與附近李徐氏之子爲媳成婚已數月日前忽然走失其姑四出追尋杳無蹤影乃有 
 
 

Page 4

 
 
鄰居陳周氏者至其姑處僞稱爾媳已被女母售去矣爾何若置之不聞耶李徐氏聞言卽往理論始而口角繼卽扭控十六鋪巡防中局請爲究辦等情經局員蔡蓉卿二尹准詞提案硏訊李徐氏供稱兒子曾娶王氏女爲室聨姻之後素不莫逆日前忽然逃遁小婦人再四尋覓迄無蹤影因有陳周氏來稱由女母售去故與理論致被控案務求恩宥胡王氏據供親家徐氏至小婦人家內時時爭吵誣稱將女兒賣去求請訊究陳周氏在案一味唐突二尹怒其多事申斥再四廼判兩造曰爾等兒女至戚毋庸妄起鼠牙自應帮同尋緝嗣後宜和好如初兩造遵諭而退 
[英廨紀事]  
　　陳錦淸與潘春山二人不知因何事故在三馬路互相爭毆扭結不解爲四百三十四號華捕所見當卽一併拘入捕房捕頭略詰數語命暫送英界公廨値日差問明情節禀知讞員翁明府著暫押候訊○漆工朱阿如昨與同業之顧金生並陳蔣氏在大馬路某茶肆因結算工帳起見始而角口繼竟角手紛紛擾擾吵閙不休茶肆中人恐釀事端勸解不理遂喚巡街捕到來將朱顧及蔣氏一併拘入捕房轉送英界公廨翁明府著分別押候訊核○曾光海金利生金利元三人同以鑷工爲業肩挑担子出外謀生前日相聚於新署前之廊下旋有一人來倩薙髮曾等見有生意上前爭攬以致爭閙不休後由三百三十九號巡街華捕將三人一併拘入捕房捕頭飭令轉送英公堂翁明府著管押候訊○昨晨有男孩一口年約五六歲在英大馬路中且行且泣窺其情形似係失路者適爲捕房侍者某甲所見當卽帶回捕房告知捕頭轉送英公堂値日差禀知明府著暫爲留養候蒙屬認領 
[美捕房紀事]  
　　木工楊阿和刻在楊樹浦老公茂紗廠內工作前日投是處捕房控被蔣亭海竊去斧頭一柄布衫二件黎捕頭飭包探金阿三稽查旋知楊雖失物並非蔣亭海所竊捕頭諭令再行查緝○陸德順潘桂生二偷兒前晚同至西華德路東王家宅某姓家串竊衣服水烟袋等物途經包探石金榮緝獲拘入捕房押候解送英公堂訊究○偷兒周旺山前日午後至公和祥碼頭竊取檀香若于持至中途爲包探石金榮查獲人贓一併拿解捕房押候送廨訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂案略]  
　　伶人天　旦卽張玉金　天福戲園執事練廣泰逼勒登臺以致爭吵由黃包探解送到廨曾紀本報前晚翁明府升堂提訊陳供去年九月間聘張唱戲議立合同每月辛資洋二百元房飯資洋十九元今屆期滿尙少每月停演之日計共二十九天理應補演張不肯允從因此爭吵不敢恃强行兇叩求察斷張供去年到天福演戲今已期滿尙被短欠工資故此停歇每月停演之日緣演唱燒骨計一齣連日唱演辛苦異常小的心有不愿　主武春山　吳金丑相勸曾許每月停歇二三天以爲休息之地故曾停歇二十九天並非小的不肯演唱之故如何須補陳兇橫性成糾同流氓恃强逼勒小的畏其兇橫報捕拘案叩求恩斷吳供與張同事去年因張演唱辛苦園主曾許每月停唱二三天由小的相勸是實旋據郭秀華投案供稱小的曾爲兩造解勸囑張演滿日期包銀如數找淸聽憑往別園演唱决不攔阻若張恐行兇受辱則小的願甘具保叩求察斷翁明府得供以郭理勸甚屬秉公着張演唱至十六日爲止再補唱十天惟不得再演燒骨計戲劇所欠包銀著陳如數找淸兩造均各遵斷而退○前者有馬宦控孟　楨價賣基地不遷墳墓由翁明府提訊據供墳係徐全林寄葬不肯搬遷求請飭提到案等情前日原差將徐呂氏提到翁明府於晚堂集訊孟供訴前情呂氏供淸江人丈夫因事回籍所葬棺木係小婦人之翁姑今已三十餘年彼時孟之叔祖曾收過洋十元錢十四千文允將永遠不遷現孟旣將是地價賣與人小婦人情願起出搬回原籍但棺已朽爛不能搬動必須備棺檢骨因所費甚鉅小婦人貧困無資孟雖許貼洋三十元然尙不敷開銷故此延擱求恩公斷明府得供謂孟曰爾旣允許貼洋三十元今著再加洋廿元共五十元給呂氏搬柩回籍兩造均各遵諭遂一併飭釋○前由汪愼齋控汪夢園私收客帳翁明府於前晚提訊汪供紹興人在治下開設瑞昌義隆兩綢莊汪係店中執事今莊已閉歇被汪私收各帳並放出董振桂一款貨銀一千八百餘兩計共銀四千有奇前曾　許了理延約至今前日遇之於途是以扭案求追汪供徽州人在汪店爲夥莊事由汪自行經理與小的無干並無私收各帳情事求鑒明府訊得兩造所供各執判令汪夢園還押候函致綢業董事將帳核算冉行訊核汪飭退 
[法界捕房紀略]  
　　小偷某甲竊取金利源棧堆積之雞毛爲巡丁拘獲送入捕房捕頭命押候堂期解訊○車夫某乙竊取東洋車一輛爲失主　獲扭送捕房捕頭命押候解堂訊究 
 
 
 

Page 10

 
 
   
 
