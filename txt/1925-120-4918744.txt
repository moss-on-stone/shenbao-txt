# 1925 - 120 - 4918744

 

Page 1

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
 

Page 2

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
 

Page 3

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
 

Page 4

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *時評 
[明日張膽（冷）]  
　　不名譽事遮掩以爲之得名譽之事假借以爲之此近時人心之常也今則從而尤有進焉者遮掩欲使人勿知也旣不能使人勿知且更勿問人之知與不知人即知之而依然公開其遮掩是豈人心之常也歟假借欲使人誤認爲眞也人旣盡知其非眞且或知其與事實相反然亦依然公開其假借是豈又是人心之常歟故曰今日者實明目張膽以行其萬不能明目張膽者也誠可謂人心之反常 
　　然而實非反常也彼等之所以如是者實無名譽不名譽之念在其胸中也亦無遮掩不遮掩假借之意在其目中也彼等惟知凡此種種皆爲便於已之方法依方法而行此外别無計較公開若其分内明目張膽又以爲應爾 
國内專電 
　　北京電　魚（六日）使團會議加拉罕不到謂中國關税附加賑捐按之獨立國原則中國自已作主今中國爲條約所壓迫向各國徵同意各國不諒而提出交換條件六項之多本人以平等對中國當然不便出席嗣辛丑和約關係國推義使主席以中國對 
於第六項有要求修正俟中政府正式文到再議（七日上午十一鐘） 
　　北京電　使團息關税二五如來年實行不能獨存滙豐須分存滙理正金中國花旗華比五行（七日上午十一鐘） 
　　北京電　俄駐奉代表爲洮齊路正與交涉署交涉一時不易解决關於哈埠封閉俄報交涉奉方主張在俄京華人亦可辦一報如不爲俄法律所許則哈埠俄報不許復業四洮路將購大批橋梁材料數百萬元因原築木橋已到年期原用車輛借自南滿今年均須自備王正廷語日人洮齊鐵路交涉係外交部職權内事不在本會議範圍民七日俄協定俄承認日本有松花江航行權此約對中國不能適用當然無效　　北京電　中東路副理事長波茲葉夫已回俄京由格蘭德升副理事長該路决於六月一日將非紅黨人員一律開革恐有風潮　　北京電　四月鹽餘已開支配單除付爲數寥寥（七日上午十一鐘） 
　　北京電　陸洪濤派其弟董士恩爲參政府以董與賄選請改派（七日上午十一鐘） 
　　北京電　楊以德將調治河督辦閻澤溥長直語又起（七日上午十一鐘） 
　　北京電　財部對外部咨陳籙派李駿爲粤奥賠償股咨復同意（六日下午九鐘） 
　　北京電　税處封日使請安東新義州間電流免税仍難照准（六日下午九鐘） 
　　北京電　滬商埠因内部與鄭謙堅持縮小孫寳琦有改任關税籌備處長説（六日下午九鐘　） 
　　北京電　蕭耀南電促駐京代表周斌王運孚返鄂昨夜行（七日上午十二鐘） 
　　北京電　商聯會魚（六日）大會到十八省區三十五人張主席減輕工業出口運費維持舊印花票限制軍隊擾商等案付審查并推關中敷等七人爲審查員（六日下午九鐘） 
　　天津電　高凌霨宅被查抄旗産清丈處遷 
　　北京電　交葉偕常蔭槐魚晚專車過津晋京 
　　天津電　譚慶林曁赴歐調查政治員李賡昌昨謁楊省長 
　　天津電　六日唐德萱晋京七日顧鰲晋京 
　　天津電　分直候補人員對吏治研究所考試資格似嫌太泛（以上七日下午三鐘） 
　　哈爾濱電　昨理事會議九四命令吕榮寰説明應歸理事會决之理由 
　　哈爾濱電　哈總商會改選定六月五日 
　　哈爾濱電　昨特地廳訊僞造東鐵假車紙案 
　　哈爾濱電　護路軍駐哈騎兵二元步兵一元之津貼因費絀從四月起裁減 
　　哈爾濱電　邊業銀行鈔幣仍貯東三省銀號待時而發（以上七日下午二鐘） 
　　青島電　紗廠工潮經中日市民調停已緩和將恢復工作 
　　青島電　青島貿易生業促進會定灰（十日）舉行博覽大會（以上七日下午五鐘） 
　　漢口電　外委會陽（七日）午十二時在老圃側開五七國恥紀念會到五千餘人議决通電全國繼續封日經濟絶交二時半散會分組游行武昌各校停課以風阻未渡江僅在公共體育塲開會亦到五千餘人 
　　漢口電　王汝勤魚（六日）乘大吉輪到漢寓第八師駐漢辦事處蕭當派員迎入督署至晚返漢聞王擬日内赴京 
　　漢口電　覃師範魚由湘返鄂報告湘西近况 
　　漢口電　屈佩蘭王運孚魚（六日）晚自京返鄂楊會康魚（六日）赴京（以上七日下午十一鐘） 
　　重慶電　涂黄兩代表支（四日）電覆楊森請停止軍事行動令各師旅撤回原防兵工造幣兩廠鑒欵交代手續與劉湘商妥即晋省監交 
　　重慶電　李樾森派童參謀長往楊軍王兆奎處調停與賴心輝事王約賴會商於内江萬里坡江（三日）賴派李鴻書司令爲代表與王談判無結果 
　　重慶電　昨劉湘讌駐渝英美法德日義各領事及教會銀行商會籌賑川荒達八十餘縣災民約千萬急賑需三百萬元議定鄧井關龍王洞兩路以工代賑各領聯名電華洋義賑會請撥鉅欵并派工程 
　　重慶電　渝黔軍當局爲籌集臨時軍餉魚（六日）召集該部各税收機關開緊急財務會議共商辦法（以上六日下午九鐘） 
　　香港電　當局近日極注重西江防務調梁鴻楷部增防肇慶并調潮梅許軍一部回防西江因劉震寰部有取西江消息 
　　香港電帥令任胡思舜兼惠州善後督辦　　香港電　南順絲廠女工罷工潮解决絲行定陽（七日）開始購繭禡（二十二）開始繅絲各女工并議决盡用土人拒絶外工因迭次風潮均外工熾逼而起故拒之免再生事　　香港電　胡思舜昨返省 
　　香港電　中央執行委會委孫科爲中山縣長 
　　香港電　汪精衛五日抵港六日赴汕晤許蔣 
　　香港電　粤滇湘軍擬各撥一旅約共萬人組討唐聯軍以譚延闓或方聲　爲總司令 
　　香港電　蔣介石定十日就潮州善後督辦職 
　　香港電　譚延闓程潛各調所部回駐粤路北段英德馬壩等處阻劉震寰軍回桂劉軍現在源潭以下佈防極嚴 
　　香港電　楊佈閔支（四日）抵港與各方代表接洽孫科回粤説不確（以上七日下午十鐘） 
　　厦門電歌（五日）小溪有戰事張毅調兵赴援聞爲民軍 
　　厦門電　漳州自四十五團調同聯軍入閩謠甚盛傳張毅部眷屬多移厦孔昭同自四十八團抵泉對高義擬澈底解决張毅代表李德盛以雙方趨極端謝返泉 
　　厦門電　蔣啟鳳歌（五日）赴樹兜視防線 
　　厦門電　惠安到省軍三營吴旅已到楓亭傳省軍日内對洪永春總攻擊 
　　厦門電　厦總商會改選洪鴻儒當選正會長黄奕住當選副會長 
　　厦門電　商會長莊篤明被孔昭同扣留原因未悉（以上七日下午十鐘） 
　　福州電　陽（七日）晨陸軍審判處在西關外執行死刑夏鏞等六人梟首槍决各半查係麻（六日）晚所破獲該布告指爲私設機關圖謀不軌 
　　福州電　海軍警備司令布告認陸隊撤除旅團爲謠傳 
　　福州電　各商帮麻（六日）向軍民兩署爲撤銷舖户特捐請願（以上七日下午五鐘） 
　　鄭州電　開封各界定佳（九日）追悼胡前督新任陜長劉治洲代表執政致祭聞今日可抵鄭對陜事將與各方協商（七日下午四鐘） 
　　蕪湖電　今日織布工人四千餘人要求加薪不遂全體罷工 
　　蕪湖電　廬和米業行商反對附加分半米捐省長復電謂並未額外加征賣商虞（七日）日賣商開會再電省長令買商將已經捐欵悉數發還（以上七日下午九鐘） 
　　安慶電　常德盛殘部在徽邊境經皖贛各軍包圍王揖唐已派員往勸陸續繳械資遣（七日下午五鐘） 
　　霍邱電　西鄕清鄕隊剿匪陣亡二名孫文棟全家八口被匪戕五口獲匪探一名解霍聞固始民團在段集剿匪陣亡易教練等數十人（七日下午二鐘） 
　　南京電　本日兵災十八縣代表見盧要求各縣表决權盧允商諸委員會午後在善後會開談話會各代表陳述兵災詳情痛詆該會令人失望之處結果由主席明日提出大會請通過第災區加一人與會 
　　南京電　鄭謙陽（七日）夜十二時由徐州開車定庚（八日）晨抵寗 
　　南京電　蘇兵災十八縣善後代表許銘範等陽（七日）在善後委員會開議話會報告災區損失總數在三萬萬以上要求每縣各推代表一人加入善後委員會當經議定於庚（八日）大會時提出公决（以上七日下午九鐘） 
特約路透電 
[中國時局記聞]  
　　七日北京電　今日國恥紀念無甚舉動警察禁止學生開大會或作未威運動馮玉祥之兵在營塲鳴砲三十二響並唱國恥歌 
　　七日北京電　外交總長致書美使謂凌源與察哈爾二處現正在剿匪請戒外人暫勿往游該二地 
　　七日北京電　官塲徵實憨玉琨於三星期前死於嵩山之説 
　　七日北京電　許州美員電稱汝州地面安静秩序已復教士白格倫與尼斯杜爾二女士均已被釋 
　　七日北京電　廣州外電稱時局仍緊急隨時有爆裂之虞昨日廣州盛傳南寗復將被圍 
 
 

Page 5

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *特約路透電二 
[英議院中之中國債談話]  
　　六日倫敦電　外相張伯倫今日在下院答保守黨米却爾氏之問謂此京英使因馬可尼與維克斯八厘借欵未付息事屢向中政府交涉中政府最近答稱現無欵以付此債務此説良確蓋中政府久已在破産之狀態中矣英使遇有適當機會自當催辦此事但目前若催促中政府補發債息恐無用也云張伯倫又答保守黨波華特之問謂津浦路德債之息迄未補發北京英使已催中政府從速發給英人此項債息云 
[大批麻醉品之搜獲]  
　　六日羅洛特丹電　今日此間警察搜獲麻醉品一大批據盎凡爾消息某著名私販以保險箱兩大箱運至洛特丹其中大約藏有麻醉品警察在某貨棧搜獲保險箱每箱重一千七百基洛格勒姆四圍夾層中排列小盒滿盛鴉片警察又在他一貨棧搜獲顔料十箱其中亦裝有鴉片總計共獲鴉片約一千基洛有寓於盎凡爾之某俄人因嫌疑被捕 
[英工黨議减茶税]  
　　六日倫敦電　工黨查爾登氏動議將茶税由四便士减爲一便尼工黨史密士氏附議謂此税殊不公允廉價與高價之茶葉現納同樣重税似應糾正之茶價高者納税可略多云財政部格殷納斯答稱茶税現視戰前爲低去年茶税之减低確使用户得益但目前用户不復享此完全减税之利益貴賤兩種茶葉之平均價現較去年預算案以前僅少一便尼茶價之漲起是否由於需求之增多抑由於供給之减少難以斷定惟供給旣短少若再减税則將引起需求之加增間接即引起價值上不相當之加增且若照動議减税國家在一全年内將喪失入欵五百萬镑云查爾登之動議遂被否决 
[英税則與歐貨]  
　　六日倫敦電　沿英吉利海峽諸口岸近來甚忙因歐陸方面以大批鐘表與馬達車輸入英國也邱吉爾近在下院作預算案之言論曾聲明七月一日起恢復麥甘那氏之税則歐陸爲避免此税計故將此類貨品趕早運入今日下院有詢及此事者邱吉爾答稱渠曾預料及此但若收入預算有逾分輸入之徵則渠願請下院畀以提前收税之權力今税關已愼重紀錄各種進口貨庶有提前收税之必要時可追取貨税云 
[英棉業團反對人造絲税]  
　　六日倫敦電　孟却斯德棉業團體之聯合委員會今日通過一議案反對人造絲紗税以此物乃棉業必要在原料爲理由委員會以爲此税將加重成本而使現迅速發展之工業大受打擊絲業之聯合會議亦反對生絲與粗絲税要求積極修改 
　　六日倫敦電　財政部格殷納斯今日在下院稱在一全年内可收製成天然絲税四百五十萬镑人造絲税二百五十萬镑共七百萬镑而在一九二五·二六年内可收製成天然絲税二百九十萬鎊人造絲税一百五十萬镑共四百萬镑 
[英國棉業情形]  
　　六日倫敦電　孟却斯德棉業會議從棉業各僱主團體舉出之聯合委員會以調查棉業情形者現發表報告謂棉貨價格無從低减以大體言棉業現漸恢復但因用户購買力不强故仍有妨礙云 
[在斐法軍拒退里孚人]  
　　六日巴黎電　摩洛哥公報云法軍已將陀拉高地敵人逐去敝敵人此次抗拒甚猛時報載菲士電稱法軍陣亡軍官四員兵四十四名傷兵一百五十名里孚人死十倍於此 
　　五日巴黎電　法政府今日决計遣派援軍赴摩洛哥以微創侵入法境之里孚人所派援軍大都爲工程兵飛行隊及紅會救傷隊摩洛哥法軍現共有六萬人其可用以拒里孚人者約居三分之二聞里孚人兵力共有二萬至其後備人數則不知之戰線延長數百哩之山地現與里孚人對壘之法軍共分三路聞皆勝利 
[德民主黨抗議總統選舉]  
　　六日柏林電社會民主黨因此次興登堡上將被選爲總統諸多違法已提出抗議要求此次選舉應作廢 
[英國之恩給計劃]  
　　五日倫敦電　邱吉爾近在下院所略述之恩給金計畫其詳細辦法已見於今日發表之孀孤衰年醵資贍養金案中附有政府説帖此項新計畫擬以六十五歲而非七十歲爲可得衰年贍養金之年齡凡於辭歇時不復納强迫保險費者或於此新計畫未頒介時已停止保險者可自擇繼續停止保險或以自願醵資人之資格再爲保險而納僱主粤受僱者尋常合繳之資凡與受僱時保險至少兩年者可享此新計晝之利益自由醵資人與受僱人同亦須保健康與贍養金險凡可免保健康險者如其受僱條律中無孀孤衰年贍養金之規定則現須依此計畫保險凡在此計畫未頒行時已死者之孀孤另有給養與贍養金之特别規定此案中又有保障此計畫以防作弊之規定凡男子年逾六十而娶妻者須結婚五年後其妻始可得贍養金惟在成婚後生有子女之孀則不以結婚五年爲限如遇某種情形爲受惠人計孀孤贍養金可付與第三者如法庭查知不合時孀婦贍養金得以註銷或暫停給孀婦如與男子同居則喪失領取贍養金之資格凡保險者必須在死前或在六十五歲生辰前繼續住於英國至少兩年而其最後之職業除暫時者外亦必在英國境内政府估計財政部擔負基本金之債務共爲七萬四千六百萬镑 
[各國近事記]  
　　六日開羅電　暗殺英司令案之被告九名已定十二日由法庭開審 
　　六日海牙電　第二議院今日否决擔保以一百萬佛洛林爲一九二八年亞姆斯特丹舉行萬國運動會經費議案　　六日日内瓦電　英外相張伯倫氏已定九月九日召集國際聯盟議會其議程中含有日内瓦議定書　 
[公電]  
　　北京通電一各省衙門均鑒臨時執政令任命沙克都爾扎布爲伊克昭盟備兵扎薩克此令宋哲元劉驥均晋授陸軍中將蔡紹忠他應生胡三傑朱瀛海聶光韜程干青汪浩均授爲陸軍少將李清溪授爲陸軍步兵上校此令陸軍部呈請授姚順仁爲陸軍步兵中校曹世昌爲陸軍輜重兵中校姚繼權爲陸軍步兵少校並加中校銜顧玉書爲陸軍步兵少校均照准此令審計院院長莊藴寛呈請任命楊晋署協審官應照准此令京徵（五日）印 
　　北京通電二　各省衙門均鑒臨時執政令派李壽金署交通部鐵路警備事務會辦此令京魚（六日）印 
　　南京第四師司令部來電　各報館鑒溧陽城垣附近前有散兵潛匿經敝部駐溧部隊派探偵查尚未弋獲突於五日下午三時有着雜色軍服及便衣帶盒子槍匪徒二十餘人勾串散兵鳴槍擾亂希圖搶刦幸事前防備綦嚴未肇大禍經駐溧十五團二三兩營分頭彈壓遂即撲滅地方秩序如常因恐傳聞失實用特電一貴報登載聲明藉悉眞相第四師司令部陽印 
　　廣州中内通訊社電　申報鑒陽全國勞動大會末次會議審查工賊名單選舉執行委員成立中華全國總工會通過宣言行閉會式中央通訊社虞印 
　　溧陽各公團由無錫來電　申報轉各報館鑒徽日溧陽兵變城廂刦掠一空並擊斃市民縱放監犯損失不可數計溧陽各公團電 
國外要聞 
[國際貿易與美遠東貿易之統計]  
　　紐約通訊交通愈便利商務愈發達則各民族間之往來日益頻數而世界文化亦愈有進步是故審量世界文化之進步所用方法雖不一而國際貿易之盛衰亦其一端考一九二四年國際貿易據紐約植業公司報告約共五十八秭（一千兆爲秭）美金較之歐戰前一九一三年僅有四十秭美金者增加殆將及半惟視歐戰結束時之一九一八年達於六十秭美金者未免遜色蓋是年適值大戰告終作戰各國瘡痍未復無暇言及實業而人民之需求則驟旺國際貿易當然有非常之激增也更考之近一世紀半國際貿易狀况一八○○所僅有美金一秭五百兆元一八五○年增爲美金四秭元更五十年至一九○○年增至二十秭金元一九一三年加一倍爲四十秭金元一九一八年又加半倍爲六十秭金元翌年更激增至七十五秭金元其後乃稍減前年爲五十秭金元而去年則比前年增八秭金元此項數目僅能約略統計尤以近年各國匯兑時有漲落難得確實之數目惟其計算係根據三十餘國之官報當然可靠再計算國際貿易時恒以各國之出口總值與進口總值併計故各項商品價目旣計入此國出口貨中又計入彼國進口貨中因此國際貿販之商品總值實際祇有半數如去年總值實僅二十九秭金元更可異者某貨之出口總值恒較進口總值爲少此蓋由於進口貨價值須併入運費計算而估價時亦較審愼也 
　　歐戰之後英德俱疲遠東市場美國遂占獨步查去年美國與遠東各地貿易共約兩秭金元左右陸運海航不以路遠而稍受影響美國之與中國適居地球對面例如紐約至上海經巴拿馬運河海道一萬○八百五十五哩經蘇彝士運河海道一萬二千三百六十哩而去年中美間貿易共達美金二百二十七兆元美與香港貿易達三十三兆元美離日本稍近紐約至横濱經巴拿馬運河海道一萬餘哩而去年日美貿易則有美金五百九十兆三百八十萬一千元之鉅此外美與扑哇貿易約美金三十八兆元美與印度貿易約美金一百二十八兆元美與菲列濱貿易約美金一百五十兆元美與澳洲貿易約美金一百二十五兆元 
國内要聞 
[北京通信（Ｈ）]  
　最近時局杌　之一般 
　　形勢緊張四字數月來幾成一般人之口頭禪而究竟如何則内容未易明了但目前所知者張宗昌督魯令下後津浦車輛集中徐州天津兩處而津浦局長更換與京奉局長爲一人當然亦爲運輸之便利起見加以膠澳督辦改任朱慶瀾亦係奉方之要求奉方以京奉津浦滬寗三綫與自奉迄蘇之海岩權相爲表裏全入掌握其目的已完全達到國民軍方面則馮氏注意訓練已經數月張家口綏遠迭次開會内容雖不得其詳而要爲整飭軍備之事最近則張之江李鳴鐘聯袂來京在警衛司令部在南苑督辦署逐日會議報紙謂係軍事教育問題然决不止於此前日某報且有馮軍將集中北京之説故今之所謂緊張者以現象言似亦各有先集爲霰之兆説者謂去年解决一德發債票案造成直奉之戰曹錕遂倒今次解决金佛郎案奉方馮方之所得約各六七百萬不知又將造成何種變局也 
　　奉方之籌集餉項今亦成公開之秘密據聞直隸所擔任者爲三百萬李景林之查抄直系禍首財産與此問題有關而將來之江蘇山東亦須擔負一部分外傳定江五百萬山東二百萬確否雖未證明然不敢謂絶對無因也最近奉方與北京之違言即所謂可賬問題在距 
今五六日前李思浩幾站不住而此事之由來則爲分配法退賠欵問題財部所允與奉者爲七百萬左近其與馮之欵亦稱是然有人向奉報告謂多與馮而少與張張因此大怒鍾世銘之在奉也因此大受張之斥責鍾謂此不干我事一切有總長做主於是張氏乃有請加撥欵項·否則澈查財部賬目之電説者謂張所欲查乃查付馮究若干也段得電亦怒曾親擬一覆電語頗强硬爲左右所阻未發最後修改發出之電乃叙明付奉若干伏馮若干可信財部收支並無弊竇尊意欲澈查政府已派員辦理俟查得結果亦可奉告云云且聞段以分配之責任完全自負之並不諉責於財李而奉方在京之楊毓珣邴克莊等皆代爲解釋葉恭綽到奉張亦詢以此事聞葉之所答亦爲於解釋誤會者爲多故李思浩於近三日來漸覺可免搖動然而此事之發源固與兩大勢力間有重要之意味也 
　　目前一般人所注意者厥惟山東安徽之問題倪朝榮等之排王行動迄未中止對鄭亦不表歡迎而調鄭赴皖亦非段本意前日指令鄭士琦未到任前安徽軍政仍責成五揖唐今晨鄭士琦到京而於魯督並未交代此中係何原因大耐人尋味觀山東近狀鄭之第五師及施胡之各一混旅皆集中待拔而鄭之來京又聲明未交代前由施從濱負責夫施胡皆主留鄭者外間且有種種風傳謂彼等對張宗昌軍入魯將有如何如何之表示故以與徐州天津集中車輛之消息參看咸慮山東問題將爲導火線而蚌埠倪軍又與奉方素有接洽姜登選駐徐亦覺咄咄故此兩省之形勢實不亞於春初之保大也 
　　豫陜問題據外間所傳孫岳入陜之主張國民軍絶未抛棄故劉治洲長陜令下而馮即主以孫岳與劉治洲對調岳維峻電劉亦觀其勿受長陜之令而孫岳一次請十日假二次請一月假皆不就豫長之表示雖三軍對陜行動報紙所傳尚難證實而國民軍之主張孫岳赴陜則固已明言之即第二軍方面之陜人談及劉之長陜亦多不謂然謂與豫陜計畫有破壞之慮此三四日來劉治洲頗難自處欲辭則事前對段已經默認欲就則國民軍與陜人又不贊同報載劉之辭呈已上然依愚調查所得則劉正備辭呈尚未送府劉氏昨日赴津須彼歸始定也但段以劉長陜旣抵制孫岳又爲吴新田謀便利實爲得意之筆孫劉對調段絶不肯而此一問題又變與國民軍側與段争陜與奉方之與段争魯同雖西北方面與奉無與而亦時局杌揑之一端矣（五月三日） 
[北京通信（求舊）]  
　　陜西問題已陷於難境 
　　此間執政府一日所發表之對陜四令本係照半月前之預定計畫而發表者其對陜四令中之劉治洲長陜令實執政府用以阻止國民二三兩軍攻陜之策略蓋執政府以劉係掛有國民軍系招牌之一人苟命劉長陜則國民二三兩軍當不致再進行其圖陜之計畫也唯執政府之策略雖如此而結果則殊不盡然劉治洲於執政府命令將下時（三十夜半）一面躬赴張家口訪問馮玉祥徵求同意又一面則致電岳維峻以諮詢治陜方針爲名藉探意見旣而馮之答言謂當盡力之所能者加以援助岳維峻則報以東電决然阻其赴陜其電云（北京農商部劉定五兄鑒陜事糾紛雅　不願過問旣承兄諮詢敢佈腹心吾陜事笠督在日以孫禹行有功國家主張以孫督陜馮煥帥亦同此意一致進行諒爲兄所稔知笠督雖死而諸將遵其遺志决不變更以期貫澈且因遺囑推重煥帥更宜以煥帥平日之宗旨爲依歸生者死者之意均應服從苟渝此志必滋泯棼弟對笠督煥公亦在諸將士之列萬難異議誠如來電所云此事與吾陜及國民軍全局有關未敢以私交而不顧公義致以愛兄者悮兄以順從政府者轉礙政府也區區愚忱敬希裁察可否緩予發表請酌並盼覆岳維峻東印）劉歸自張家口爲一日下午八時半時此電已在中途但劉因馮不加反對竟認爲毫無問題當即入府謁段報告謁馮之經過且謂當先於六日赴豫代表執政府祭胡然後再行就職段得報甚喜乃立即發表命令并作一書託其帶往鄭州交與孫岳勸其即就豫長一職劉亦受之而不欵蓋劉是時尚自以能疏通國民軍自居而段亦信劉有此能力也旣而劉歸自段邸忽見岳電始知馮玉祥援助之表示純爲敷衍手段而岳維峻欲送孫岳入陜西則爲利害所關决不肯中止乃於二日上呈執政府請辭陜長并辭弔喪及代勸孫岳就任之 
附帶任務而陜西問題究將如何之疑問亦復缘此劉治洲之辭職而發生矣 
　　據接近段政府而又深知河南形勢者云本問題將來當成爲段政会與國民第二軍間之問題段政府爲維持威信起見自必力促劉治洲赴任縱劉不赴任段亦必虚此一席使吴心田爲事實上之兼省長至國民第二軍方面則將佯爲不知陜西已有督長大舉侵入陜西即擁孫岳爲事實上之督辦唯第二軍之擁孫岳實非全爲孫岳計乃半爲自身計蓋第二軍實欲以岳維峻自兼豫長而欲達此目的則非將孫岳送入陜西不可也段政府之態度如彼而第二軍之態度如此則將來意見上之衝突自不能免今所不能無疑者則爲段政府與岳維峻之争執影響究至何程度或謂將影響於國民軍之大西北主義與鎭威軍大東北主義之争者亦未可行也 
要而言之陜西問題在督長命令未發表以前尚有少許可以轉圜之方法而在命令發表之後則竟陷於無可轉圜之形勢此亦今日大可注止之一事也（五月四日） 
[國民第一軍在北京會議（新）]  
　　以定今後國民軍之行動 
　　北京通信關李鳴鐘來京之消息記者已具有報告矣茲聞李鳴鐘業於三十日下午八時半抵京與李鳴鐘同來者尚有一張之江下車時鹿鍾麟等以汽車出迎旋即同赴鄜鍾麟之司令部會餐是晚李鳴鐘即留宿於司令部驉張之江則下榻於旃壇寺夾道友人宅中今日李張均以下午三時往執政府謁段與段磋商察哈爾移治事宜直至四時半始出府结果尚無從知至李張兩人來京之使命記者前此所聞者以解决張家口交還問題爲最要但據今日所得消息則似此問題尚屬次要而最要者爲召集北京會議之問題也此會議之議題必與奉軍有關其地點今日（一日）在警衛司令部明日（二日）則將改在旃壇寺夾道張宅列席人物爲國民第一軍要人及旅長以上之軍官最重要者有八人㈠京兆尹薛篤弼㈡馮軍總參謀劉驥㈢綏遠都統李鳴鐘㈣察哈爾都統張子江㈤代理第十一師師長宋哲元㈥暫編陸軍第一師師長兼警衛總司令鹿鍾麟㈦暫編陸軍第二師師長劉郁芬㈧暫編陸軍第三師師長鄭金聲就中除鹿鍾麟本在北京外餘則悉從外來據聞此次會議將於二日第二次集議後即行閉幕閉幕時當在　英番菜館聚餐藉便（聯歡）三日宋哲元劉郁芬鄭金聲等即各回原防李鳴鐘及張之江則以會議之結果赴張家口告馮玉祥此後國民軍之行動即將以此次會議之結果爲根據矣（五月一日） 
[恢復法統潮之經過]  
　　拒賄議員在津活動政府方面疏通情形 
　　天津通信自執政府公布國民代表會議條例並明令聲明法統銷滅後復封鎖參衆兩院議場致使拒賄議員大起反感褚派議員揭護法不護憲之旗幟於前日襆被出京而非褚派議員因在京不能開會遂願與結合於是來津者已有三十餘人前昨在日租界某飯店開會密議對付現政府之辦法决定將反對段執政承認金佛郎案之通電拍出繼又討論謂旣以護法爲名當求護法之實此後政府將如何組織黎黄陂旣不願補滿任期則將以何人繼任褚派議員主張實行委員制舉張爲委員之一非褚派議員主張選張爲大總統各執一辭未有定論更有一部分人主張與賄選議員合作者亦爲褚派議員所反對故無結果據政界特訊段執政對於拒賄議員之出京亦十分注意曾派姚震·李思浩·烏澤聲·曾毓雋等分頭疏通許以今後集會不再干涉將來建設會議成立許有建議國民制憲之特權聞欲出京而尚未出京之議員已有數人容納此説决定暫不出京矣褚派議員則决定不日將離津赴滬（堯） 
　　北京通信恢復法統數日前聲勢汹湧近則稍覺冷静其中亦自有故自前日拒賄議員聲言欲發表反對金案電後政府方面即託與政府接近而向在國會内有相當潛勢之人如王家襄等出任疏通因拒賄議員薄建設討論會而不爲乃决計另設一憲法研究會許拒賄議員分子全部加入每人月薪擬四百元至六百元同時並許其有提憲法草案於國民會議並出席説明之權而隱比於曩日兩院合組之憲法起草委員會以示優異此種調停方法一部分拒賄議員已認爲滿意故二日中央公園水榭之集會已有人主張將前日所擬就之反對金佛郎案通電暫緩拍發者惟本日值日非常會議行政委員之褚輔成派則堅主將宣言之通電發表故其結果仍舊發表但内中之團結力已不免稍减矣（帆） 
[五一勞動節之北京各界（捷）]  
　　务界在民大開紀念大會 
　　工界游園學界放假 
　　昨日（五月一日）爲五一勞動節即各國所公認之（Ｍaday)乃世界工人争得作工八小時讀書八小時休息八小時勝利成功之（五五）紀念節日前數日即由國民黨北京市黨部·民生週刋社民治生活社·學聯會·女界聯合會·等五十餘團體發起並開會議决定於是日午後二時在太平湖民國大學大禮堂舉行五一紀念大會敦請名人講演以期喚起羣衆對於五一紀念之了解昨日午後一時許各界人士即羣赴民國大學大禮堂與會到會者共約一千餘人異常擁擠後至者無地可容乃鵠立於門外二時振鈴開會當推定黄日葵報告開會宗旨紀人慶楊漢輝等擔任招待黄君宣布開會後即公推民大校長雷殷君爲主席宣言謂工人要求每日即制八小時工作極爲正當譬如機械尚須休息何况人類世界工人旣争得每日八小時之工作則其餘時間以數小時讀書以數小時休息且亦可與聞政治以免爲省數人所專制所壟斷彼等所以取得最後勝利的原因是由羣衆勢力集中的團結奮鬥而成者也此種紀念日吾人應深深印入腦内永遠勿忘次譚熙鴻君講演智識階級應與勞動階級聯合携手之必要再次劉式如君演説謂今日五一節紀念有一重大意義即吾人感受帝國主義與軍閥壓迫已淪陷於失業的貧困的無産階級之地位自今而後當向農工羣衆中宣傳組織以改善其自身狀况是爲至要又此紀念日更有一意義即爲全世界被壓迫階級互相聯合竭力奮鬥以反對帝國主義之紀念日我國工人如欲逹到工作八小時制非與世界工人聯合不可非打倒資本家不可此外顧孟餘君胡春霖君等均有演説惟預請之吴稚暉鄒魯于右任李石曾諸人或已南旋或因事未及蒞會均未演講演説畢即將下列五條議案提出討論結果一致通過直至六時始散會㈠慶祝第二次全國勞動大會的成功與勝利並希望本届大會對全國勞動羣衆有切實的指導㈡各地紗廠工人罷工我們希望各界與以經濟和言論的援助㈢全國勞動羣衆今後應作廣大的團結一致向毁治階級要求罷工自由工人組織工會自由工人的言論自由出版自由更一致向資本階級要求工資的增加八小時工作制之實行㈣本紀念大會要爲童工要求禁止用十二歲以下的童工禁止使用童工作夜工一般青年工人至多只作六小時工作青年工人與成年工人享同等工資縮短學徒期限學徒不爲師傅個人服務要求廠主和官廳爲青年工人辦義務學校㈤對於婦女勞動者我們要求男女工資平等保護母性（生産前後休息六星期不扣工資月經期給與休假不扣工資）工廠中有益於婦女衛生的設備及女工的義務教育之實施 
　　工界各團體方面本預定昨日午後一時先在天安門集會講演然後一齊出發舉行游行示威運動並預備種種小旗及口號嗣爲軍警機關所探悉深恐勞動工人有越出範圍妨礙治安之虞特向工界各團體首領處竭力阻止並嚴爲防範因而未能達到目的又中國新社會民主黨本部爲紀念五一招待勞動工人起見特函商中央公園農事試驗場及城南公園請專爲優待工人特别開放一日已得許可故昨日中央公園等各游樂場所（中央公園門票每人十六枚城南公園門票十枚農事試驗場門票二角）隨處有勞動工人三五成羣游覽此爲平日所難得之景象 
　　學界方面自前年曾由國立一校教職員代表聯席會議及八校校務討論會議决以本日爲精神勞動紀念日每年各校均放假一日以表紀念之竟本日京内國立各專門大學及公立各中學均照例放假一日並有數校聘請名人講演惟各小學則依然授課並未放假（五月二日 
[奉方放還京奉車説]  
　　字林報六日北京雲云關於京奉車輛集中奉垣之令茲悉張作霖意在準備一切俾張宗昌赴任魯省如起反抗時即可立刻運大兵南下又據塲消息今日魯省情形不致反對張宗昌故此項車輛不日即可放還交部方面更稱目下已有數輛自奉站開出至官塲對於徵車命令則諉爲有大宗糧食待運藉資掩飾也 
 
 

Page 6

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *[天津市民籌備五七紀念（舜年）]  
　　宜講：：：游行：：：散傳單 
　　天津通信團體代表會籌備五月七日國恥紀念事狀殊忙碌在最近旬日已開會集議四五次大體决定如下㈠派馬千里鄧超頴赴教育局接洽請各小學於五月七日一律放假結隊加入游行大會㈡請學生會派人與鄧超頴向商務總會接洽要求各商號懸掛關於國恥字樣之旗幟並加入游行㈢派門乞中安幸生向新聞印刷國民代表會議促成會各租界華商公會等團體接洽要求作一致之運動㈣派郭静華聯各租界之學校㈤草擬通電印刷傳單㈥趕製五七紀念小旗幟數千枚大旗幟由各該團體自製並於今日（四日）下午七時開最末次之籌備會據該籌備會人云業有六十餘團體應允加入游行大會届日下午一時先集城内廣東會館聽名人講演然後整隊出發其游行區城爲圍城馬路南市各街衢呼喚口號爲抵制日貨取銷二十一條反對帝國主義之侵略等 
　　本埠中等以上學生聨合會於前日（二日）下午二時假直指菴小學校開會計到有高等工業·英文商業·南開自治勵學會·青年文藝社·學生恊會·新學書院·法政專門·匯文學校·女子師範·官立中學·甲種商業·水産·第一師範·扶輪等代表七十餘人公决如下㈠已印傳單三千張仍加印數千張㈡請旅京名人高一廷·吴穉暉·陶夢和·李石曾·顧孟餘·李大釗·于右任·韓麟符·諸君來津講演派王應生携公函晉京敦請㈢請本埠名人蔣廷黼·江著元·李宗武·于芳舟·諸君講演决定即日分發公函敦請㈣製大旗一面小旗由各校自備㈥五月七日下午二時假南開大禮堂開講演大會然後結隊游行㈦呼喚口號爲否認二十一條·打倒帝國主義·民國革命萬歲·促成眞正國民會議·剷除賣國賊·否認一切不平等條約等日來各街市發現一種小招貼上書五月七日毋忘國恥觸目皆是蓋即團體代表會所揭布也 
[湘趙最近討論聯治之兩電]  
　　湘趙最近有覆湯漪及蕭耀南各一電討論聯治問題亟錄如此㈠覆湯電云接誦巧電悉我公近努力於國憲之運動以期貫澈聯治之主張政見從同曷深佩慰湘省前提五案乃專爲臨時政府求其根據各省制憲索其保證他如國權分配之大綱軍財兩政之整理亦專對臨時局勢而言至於正式政府之如何組織國憲内容之如何釐定自屬另一問題提案界限早經聲明吾兄解人當邀明察間常搜求憲史有邦聯爲國與國劃爲邦之兩途今後果循民會條例所規定依制憲程序以進行國憲早頒聯治確立如中南美各國建立統系弟亦初無成見惟在國憲未成立以前儘容各省先制省憲實行民治縱或國憲省憲究有抵獨之點然國憲旣布省憲有不適合者不難依法修正揆之執政馬電所宣示國省兩憲本屬並行不悖即令成立有先後内容有歧異而與吾輩制憲造邦聯治救國之初衷並無所背謬也至於借聯治爲手段以遂其武力之野心不獨我公疾首痛心亦非惕所願聞也㈡覆蕭電云奉讀巧電論督兵無罪越法其罪越法之由實由無憲因歸本於制憲立國行憲遏戎洞見亂源欽佩曷極恒惕前讀執政馬電所謂制定國憲促成省憲者要在並行而不悖原無先後之可分熟察各國憲史雖有邦聯爲國與國劃爲邦之兩例究隨國情而創制初無定式之足拘方今國民會議條例行將公布由國民會議以産生國憲再由國憲以確定聯治政體先國後邦如中南美各國建立之程序各省亦自無所異議惟外觀大勢内審民情國民會議自選舉以至成立須若干日國憲制定自起草以至表决又須若干時前路茫茫殊難預測若心坐待國憲之成功而着手省憲之籌備豈非國憲以前省治已先得其法律之保障耶恒惕之愚以爲省各制憲而不妨害國憲之成立不惟無背統一之旨且有促進統一 
之功必謂國憲未定各省竟無制憲之權何異膠柱鼓瑟忍餓求生哉且眞正之統一在法治而不在自治今日全國之不寧與夫各省紊亂大抵由於迷信勢力至争雄者以致四隣之局勢不安而一省之秩序亦且不保具以及此良足痛心袍澤知交當有同慨果能厭辭憂生知足不辱皆如尊電所云保境安民各完職責則省政以省憲爲依托國政以國憲爲準繩全國上下均受治於國省兩憲之下不言統一而自無不統一者矣湘憲頒布倏閲三年中經護憲之役恒惕孤危撑柱所以犯萬難而不辭者良以憲典爲一省之綱維深恐堤防一决則大浸稽天也湘鄂唇齒之依守望相助得兄登壇先喚省憲早頒三楚一家益敦隣睦恒惕不敏當竭其所知隨時爲我兄作桴鼓應也 
[鄂西八師内訌可解决]  
　　長江上游司令盧金山繼荆宜鎭守使王都慶繼宜昌通信長江上游總司令第八師師長王汝勤因不能統馭部屬將士離心其引爲心腹之白參謀長·孫團長·傅團長·王團長·沈團長·冀團長·劉執法處長·王軍械處長等皆於一月之内聯翩去職王孤身無託見大勢已去無可再留乃於前日發出告誡軍士之傳單表明去意略謂在職多年並未吞餉（實則該師每月領餉十二萬元而王只發七萬元）今當去職仍必向軍士剖白云云一面又電執政自請下野段氏曾來電慰留准給病假三月但王氏在鄂西於事實上已告終了王當將細軟收拾令其寵姬小金鳳先行赴漢聞昨已附沙市輪成行王之本身大約數日内並即離宜聞該師官佐及地方紳商尚擬爲之餞行以敷衍面子至王去後之長江上游司令聞政府擬畀師長盧金山荆宜鎭守使以王都慶旅長繼任八師師長由劉玉春旅長替升十六旅旅長以張福臣團長接充三十二團團長以劉玉德營長充任八師内訌至斯可告解决矣（五月二日） 
[常德盛部已陷重圍]  
　　皖邉防務吃緊 
　　婺源通信常部退駐海口越時兼旬躑躅窮途欲歸不得連日饒州馮紹閔及蔣鎭臣各軍紛調於樂平德興一帶繞截歸途實行包圍常處四面楚歌中若鄰境不肯網開一面或將迫而出於收編解散兩途否則困獸猶鬭恐仍不免於一戰耳昨日（二十九）常部遣散傷病殘軍二百餘人經過婺城由縣署着派衛隊分道監送出境隨常駐海趙旅日前率所部由婺西油山邊境向浮梁景鎭歸去所餘部衆聞本有三千餘人近有一部分入駐婺南曹門嚴陣固守蔣馮兩師將亦各派軍隊進驻婺南太白（與曹門對河）據海口上流監視行動惟以上兩處均屬皖境昨經徐營及官紳趕派代表前往交涉使其即日撤退不得自由越境駐軍惟近日贛軍蔣馮兩部之迫近海口戰禍不久即將接獨一旦雙方攻擊婺南適當其衝婺邊防務形勢較前緊急除由官紳電省請示機宜外一面由徐營調派重兵開赴中雲横斜口入口要隘防堵以重防務寄住婺城星江旅社之常師眷屬及駐海軍士一律不得自由出入縣城日夜加緊戒嚴免生不測日來米糧雖微有輸入然杯水車薪無濟於事沿河船隻大都視爲畏途逃匿不見本邑新茶已届開園值此鄰境風雲日惡人心惶惶影響茶業尤非淺鮮矣 
[川省戰事仍在進展中]  
　　楊森大獲勝利段執政派員調停 
　　成都通信楊森此次先發制人迭在東南兩路大獲勝利日來已將附近省城南路之劉成勳軍驅走遠方楊自將劉之温江雙流彭山攻克後三軍（即劉成勳軍）實力大挫三軍本部在新津縣城遂受二軍包圍楊昨接到督辦署參謀長何陳九（即新編之警衛軍第一路司令何疇）由新津電來捷報云（昨十八夜間之四鐘二軍確） 
實佔領新津三軍因敗生憤竟將城内民房燒燬甚多劉率三軍向卭州方面潰退沿途亦焚燬民房我軍正派隧追擊並籌辦新津善後等語）新津爲劉成勳之大本營自温雙歸二軍手後三軍部隊多聚於此共計不下萬人槍枝原頗充足惟子彈缺乏且現欵無多兵少利器以致不守且聞攻津部隊多係劉氏舊部地理人情皆甚熟習以致如此容易得手如二軍第七混成旅旅長陳憲周第十師師長何金鰲皆曾隸屬三軍爲劉取銷職務者此次假公濟私故益見奮勇 
　　據軍界消息二軍已佔領崇慶縣城但據商家接到十八日郵寄來函尚蓋有第一混成旅旅部檢查驗訖字樣似崇慶尚在三軍手中也卭崍與崇慶尚可聯絡三軍全部集中未散必尚有戰事發生在卭崇縣境第三軍現有一混成旅劉國孝部警衛旅黄榮卿部及第十一師張存孝部參加作戰惟駐灌之第八混成旅鄭世斌圖保實力未往援助其原因爲劉令其自籌戰費故鄭不高興已派員向楊疏通有改任第二軍第八混成旅長説東路賴心輝軍不及集中兵力同於十五日失去資中陽縣内江賴氏下令將邊防軍全部集合在内江隆昌境内捭木鎭一帶待重慶瀘叙接濟子彈運到再圖反攻賴軍共有一師三混成旅亦在萬人以上楊森已派二軍九師師長郭汝棟第一混成旅旅長吴行光兩部在内江與賴部對抗其他二軍一師長王纘緒三師長王正鈞十二師長白駒三部亦次第開到資中立可增援前方楊委之前敵總司令黄毓成已至資中城矣 
　　聞賴心輝近與劉文輝陳洪範李樹勳聯絡由叙（府）瀘（州）嘉（定）三地分道出兵向楊方三軍進攻白駒原駐威遠此次分兵攻資威地兵力單薄陳洪範師乘勢侵入白師聞耗又復回兵禦陳劉文輝之師現已分佈於自井瀘州境内與李樹勳賴心輝聯合動作該處距省較遠尚未聞戰事情况惟預料戰區擴大一時一地之勝負不足槪括全部也 
　　續訊川省戰局現起變化一面進行攻擊一面進行調停良以雙方將領意見紛岐不得不用此雙管齊下之策楊森素稱能用單刀直入者今因段執政及劉湘袁祖銘諸方面關係亦委曲求全戰事開端以後各方信使接踵於道調停主腦在平分鹽税兵廠兩事段執政代表徐鳳書黄雲鵬在渝奔走此事頗爲忙碌曾電楊氏商榷楊覆電表示贊成交劉湘接收但此屬表面問題而裏面則尚有防區位置種種秘而不宜之隱情渝方聯軍藉平分　税兵廠　事以倒楊森而擁劉湘楊森自知威望不及劉湘而武力較勝圖謀拆散重慶聯軍之臺分途對付彼方高級將領如擁戴劉湘並交好袁祖銘近且聯絡鄧錫侯委鄧爲川陜邊防總司令並委鄧部江防軍司令爲第十五師師長又派賴淑鈞到賴心輝處接洽楊固不惜遠交近攻最近對於劉成勳陳洪範劉文輝各師防地竭力進攻十九日午後七時已將陳之榮縣佔領十九午後四時收復劉成勳之新津立即派二軍之四個混成旅追擊二十日午前十一時追至新津卭崍間之羊場雙方接觸劉部旋即潰走午後五時追至距卭崍縣城二十里之東嶽廟分頭進攻劉又潰走楊部即直入卭崍城劉部遂向蒲江雅安方面潰逃楊森前曾加委川邊前敵總司令羊清全爲寗屬邊防副司令囑羊派隊分途出攻邊軍奉到命令後即分兩路出發一路經金口河直搗嘉定（陳洪範防地）一路經雅州名山到卭蒲現已由漢口到達名山距卭只一百二十里據此以觀劉成勳軍實力消耗防地减少再由邊軍出擊則南路戰事指日可望解决矣 
　　定滇軍左翼總司令黄毓成此次經楊委爲前敵總司令黄已於十一日在省就職旋即出發東路以禦賴心輝黄在簡陽行營特出布告代楊宣布此次出兵主旨完全武力統一政策楊氏繼承吴氏（佩孚）之宗旨未知前途如何耳（四月二十六日） 
[桂戰與粤局之影響（木庵）]  
　　南寗范軍小挫粤當局應付劉部桂軍之異動　　桂省戰事自前月十六七等日在南寗劇戰後雙方略有損失查十七日一役戰事焦點一百南寗一在武鳴武鳴方面聯軍獲勝南寗方面則聯軍范黄兩部略爲小挫其原因以十六日滇軍接邕軍胡若愚部已由百色開至武鳴人數約二千之衆當時范軍第五旅長徐德率全旅及警衛大隊開赴武鳴抗禦胡若愚雙方遂大戰於武鳴結果胡部不敵損失所部千餘但南寗城内之唐軍龍雲部以范軍五旅已開赴武鳴西門方面聯軍力弱遂於十七日乘此弱點率部由邕城西門衝出圖與胡部夾擊勢極兇猛聯軍以徐旅及警衛大隊已調赴武鳴就近無兵可調遂一時暫退黄紹雄部退賓陽屬之五塘范部退蒲廟范黄二人以圍城之師忽退急趨前線督戰并由范氏調所部第六旅長楊苠率部向龍雲軍反攻詎此時龍雲爲背城借一之舉殊爲死戰范部楊旅不支該旅長楊苠奮勇赴前線親放機關槍向敵陣掃射詎竟於槍林彈雨中中彈陣亡所部以其軍官被敵擊斃進攻愈烈卒將龍雲等部擊敗復退回南寗城刻下范黄二人已由潯州續調生力軍加入黄部之縱隊司令俞作柏已奉令赴南寗范軍則增兵一大隊由永淳西上作第二次之圍城但此役之後雙方死傷不少黄部學生軍及范部第六旅兵士之受傷者已先後運回貴縣後方病院醫治十七日以後兩軍受巨創之餘已無形中停戰大約雙方補充完妥後始開二次之激戰矣此爲范軍在南寗小挫之實情滇唐軍以胡若愚援軍開至南寗尚無大功南寗龍林各部又未能出南寗一步因此特派員赴港與劉震寰磋商請速調駐粤桂軍返桂以爲南寧唐軍之聲援劉氏因此日昨特由港遄片省城盡調由飛鵝嶺撤退石龍之桂軍韋嚴各師秘密返省候令動作故前月二十九晚突有全部桂軍分水陸兩路回省之警耗劉部桂軍抵省後以一部駐於范石生部第二軍之後方辦事處附近陰懷監視之意復以桂軍名義將吴鐵城所部警衞軍平日徵收之旅館附加軍費佔去不俟政府之批准昨已派員前往辦理一面對於省城防務經費主張分商承辦意欲打破從前籌餉局之統一辦法因籌餉局处范石生入桂後尚續撥范軍應得之餉三月以爲計唐之用今桂軍主張分商承辦即擬直接將范軍應得之餇瓜昐間接斷絶其討唐軍餉之接濟此舉實足爲范軍作戰上一大打擊當局因桂軍此種舉動曾召集楊希閔譚延闓程潛方聲濤等會議對付桂軍辦法席間各要人均以滇唐無故興師入桂希圖蠶食兩粤凡兩粤人士義當聯結爲一致之抗禦今幸得范石生提師入桂戢彼野心如劉震寰軍返桂吾輩當一致勸止之倘滇唐尚不知悔早日調兵離桂則駐北江之北伐軍各部如程部湘軍方部閩軍何成濬朱培德部及陳青雲部豫軍先調西上以爲聯軍之助另由譚延闓楊希閔撥一部湘滇軍爲後盾云云據外間所傳則謂此項會議純因近日駐粤之桂軍運動爲滇唐内應而發蓋滇唐藉劉部桂軍在粤搗亂故當道亦藉粤中各軍之力爲之監視此爲實力上制止聯治派軍隊活動之方法至於滇唐近已通電就副元帥職此間當局又恐其假藉名義以號召近有某要人曾有將大本營改制之提議聞其辦法擬將大本營從前之單一制改爲委員制取銷大元帥副元帥之名義以免唐氏之憑藉此事在日前大本營會議已提出一度之計論嗣爲某氏所反對謂宜取愼重態度故一時尚未實行焉（五月二日） 
[蕪湖米業反對附加米捐]  
　　蕪湖快信皖省自上年江浙戰事告終後馬聯甲在安徽督理任内藉口辦理軍事善後令蕪湖米捐局徵收輪運出口附加米捐每石七分共計不下十餘萬元之鉅至此欵究竟作何用途並示明白宣布迢馬去王來米商因無力擔負曾三次電省呼籲要求省當軸准予取消後未奉復電米商以爲已經默許乃中途停止繳納詎 
料王揖唐由省入京後而代行督辦職權之參議盛典型忽來馬電致蕪湖米捐局前局長李忠信轉函廣潮烟寧四帮米商囑令仍　舊照繳以免影響軍費並派軍需課員黄紫瑜來蕪會同米捐局長李忠信向米商疏通黄以米商態度堅决無法進行即回省復命後經皖南鎭守使王普出而斡旋形勢已見轉圖乃電召省委黄紫瑜復行來蕪與米商一再協商米商方面仍要求略减黄委員不能專主其時適王揖唐已由京抵寗黄即由蕪赴寗請示王揖唐王氏以商業凋敝固屬實情不得不兼籌並顧遂擬定兩種辦法㈠每石减爲六分期限一年爲滿㈡倘米商要求再減期限即須延長至中途停繳之欵仍須如數繳納米商對於停缴之欵因米客久已離蕪無法追繳則减爲六分亦不肯承認最後與黄委員磋商始决定减去二分每石改徵銀五分原定五月二日實生繼續啓徵賣客每石徵銀一分五厘運商三分五厘廬和七屬米業行商以此項附加捐前次僅徵運商現又加及賣客誓死不能承認於四日下午召集全體米商在廬和米業行商公會開緊急會議討論結果决定自五日起全體一律暫行交易以法消極抵制並由米業公所通知各米行在未解决以前各行商米客不得私自交易違者議罰經全體簽字贊成一面電請省長財廳飭令取消其文曰（安徽省長財政廳長鈞鑒六厘加捐自倪聶許吕數任省長雖經提議迄未實行上年江浙戰争馬前省長因軍餉告急臨時籌運商七分米捐權濟糧餉言明軍事定後即行撤銷等情惟此項米捐名爲加自運商實際仍出於賣客商民奔走呼號正議呈請取消旋據蕪湖米業公所通知米商云自五月二日起實行加抽賣客一分五厘運商三分五厘目下市面蕭條商民凋敝前此僅徵運商現又加及賣客商人誓死不能承認我公來長鄕邦商民喁喁望治以蘇民困豈容留此恶例經年累月爲害何可道里計是歷任諸人所不敢行者公則毅然行之不恤民艱事關桑梓大計尚望收回成命即飭取消全皖商民馨香禱祝者也臨電直陳伏希明察駐蕪廬和米業行商公會叩）此電發出之後米商態度頗爲堅决故今日（五日）廬和米業行商全體已一律停止交易下午繼續開會討論除再電講省長財廳收回成命免釀風潮外一面電請廬和七屬米商一致力争不達取消目的不止並聞礱坊帮米業對於此項附加捐亦有不肯承認之説定於六日召集全體開會討論以便發電一致力争（五月五日） 
[江蘇兵災捐失之賠償方法]  
　　兵災善後聯合會所擬一没收肇禍財産 
　　二蠲免災區十年忙漕 
　　三截留交通附税海關附捐 
　　江蘇慘遭兵禍受災颧域達十八縣捐失幾及萬萬江蘇振務處辦理急振總共用欵僅五十餘萬元杯水車薪無濟於事且此五十餘萬元中出於募集捐助者三十餘萬動用省税者十餘萬動用國庫之欵不及十萬災地人民流離瑣尾待賑孔殷中央執政旣已承認賠償江蘇兵災善後聯合會擬具籌欵方法三項業經呈准次第舉行往來文電如下㈠執政府軍務廳電南京盧宣撫鑒執政交下江蘇兵災各縣善後聯合會主任袁希濤等呈開呈爲請求籌欵賠償兵禍損失事竊維政體變更揭𣖶民國民爲主體確定於約法第一條故民國� 
政府之設施當然以國意爲根據苟有所違反不論功罪對於主體之人民均負完全責任無可欵也江浙戰事醖釀有時兩省人民奔走呼號以求和平者無時或息而烽火之警自去秋至今迄未少休人民生命之犠牲財産之損失不知凡幾考其致此犠牲損失者均爲國家吸收民富以豢養之軍隊夫人民之願盡租税義務爲國家養兵者將以禦外侮也今外侮日亟低首以迎之而出死力以從事者惟茶毒人民之是務以德報怨至於如此政府寗能稍諉其責故希濤等本去秋以來被兵損失各縣人民之公意請求政府對於去秋以來人民之兵事損失一律予以賠償以實踐民爲主體之法文而爲將來施政之鑑戒查去秋兵事開始迄今受災者計嘉定寳山太倉崑山宜興上海松江青浦金山奉賢江陰無錫武進丹陽常熟丹徒吴江吴縣等十八縣均爲江蘇財賦之地所有損失大槪情形就省長公署委託東南大學教授組織調查團到地切實調查刋有報告之嘉定實山太倉崑山宜興上海松江青浦金山奉賢等十縣爲去年九十月間齊燮元軍隊所蹂躪而損失者約計六千萬元有奇其次則陳樂山部張允明部所蹂躪者計松江上海青浦嘉定四縣次則江陰武進丹陽丹徒無錫常熟六縣爲本年一月齊燮元叛軍所蹂躪又次則吴縣吴江爲秦洸部隊所騷擾此三次之災况尚未調查清楚約而計之人民損失當在五千萬左右合計自齊燮元部隊出動以迄於今江蘇人民之有形損失必不弱於一萬萬元所有詳細清册正分縣按户調查尚未　事謹舉約數爲政府籌欵賠償之標準伏乞鑒察至籌欵之途權在政府惟自顧邦本之古訓默紀主體之地位不得不就人民希望之公點爲吾政府陳之查齊燮元爲肇禍首魁政府已有没收財産之令然未切實從不殊不足以昭未公信頗聞齊燮元在原藉寗河地方置有鉅大地産天津北京上海各銀行均有鉅大股份在農商部主管公司董事名簿中有可稽考應請迅令各地各機關切實調查一體没收以供賠償賑卹之用災地人民希望有着之欵此其一被災各縣無辜被禍計算損失雖五十年不能回復而賦税之輸納如故是政府旣縱軍隊奪人民快樂之生命而更將壓迫其刧餘之生命也於理當免除之以休養民力顧被災各縣人民以爲免除賦税病在不均擬懇仍按各年豐歉情形分别征收將被災各縣之忙漕屬於國税部者一律截留彙交省政府掌管按照受災輕重審定分率按年分賠以十年爲度此實人民之自救而非政府之殊恩也災地人民所希望有着之欵此其二交通附税權自我操海關附税法須協議然使政府有顧念主體之 
人民之誠意一面將交通附税延長若干年一面切商通商各國繼續附捐使人民之生計得以稍裕則購買力加增商務因之而盛亦非絶對不可能者伏願政府切實交涉連同交通附税均以江蘇境内所得者爲限逐年交付省政府管理按率分償以若干年爲度災地人民呼籲經年而不得達其目的肇禍當事者又爲政府之官吏其軍隊爲國民脂膏所蓄養則人民旣遭反噬政府不能不負賠償之責願政府重爲注意切實施行以慰民望况戰事所損害外人財産生命政府萬不能不切實賠償則本國人民之損失更不可避充分之賠償而爲少數之賑卹重外輕内國乃不國此理至明願政府參照而反省焉茲託毛祖模蔣乃曾赴京籲請伏懇鑒核施行不勝激切待命之至等語相應轉達即希查核并盼見復爲荷臨時執政府軍務廳江㈡盧宣撫覆電北京執政府軍務廳鑒江日抄電奉悉蘇省慘遭兵禍損失重大該聯合會所陳亦係實情此項損失直接間接雖難爲精密之統計然已有具體之調查瑣尾流離念國爲虐亟應軫恤籌欸方法該會請求列舉各項一没收肇禍財族除南京各銀行已經調查分别提取外其他各産應請由中央主持辦理二被災各縣忙漕屬於國税者就實在之情形定蠲緩之標準或以蠲緩之數目爲撫卹之標準現已提交江蘇善後委員會俟議决核辦正與該會用意相同但以十年爲限一層應由財政部核辦三交通附税自應如該會所請以江蘇境内所得者全數截留处延長年限惟海關附捐必須請外交部與各國切商查照舊案繼續辦理總之此次江蘇善後振卹欵項斷非一省財力所能擔任無論中央財政如何爲難應請通盤籌畫特别救濟並行知内務部會同妥籌以副執政關懷民艱之至意所有遵諭查核緣由理合電復敬希代陳鑒核爲荷盧永祥删印 
 
 

Page 7

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *亞光游藝叢刋 
[藝術當求普遍顧肯夫]  
　　古時藝術爲貴族所專有平民少亨受之機會故藝術之精神不能活潑近世民權大張藝術遂爲平民之公共有物而其精神遂亦較從前爲活潑 
　　社會之有藝術所以欲求以爲社會用也故熱心藝術者當竭力以求其普遍使社會中多一人亨受即多盡一份天職 
　　電影週報將重映（情女之天堂）於職工教育館是劇藝術之商知者類能道之余以其能盡力於普遍藝術之工作有足多者爰爲一言爲熟心藝術者告 
[電影演員成功之要素]  
近年以來我國自製影片公司接踵而起投身影戲界者日見增多電影事業有關社會文化在此萌時代已能呈蓬勃狀態不可謂非好現象也然電影演員若不自知地位之重要自高人格則欲求影戲事業之發達難矣僕以爲電影演員欲達成功之途當具六種要素爰臚述於后以資電影界之參考 
　　㈠修養品格電影事業非兒戲也扮演者當用鄭重之手段始能將劇中精神描摹盡緻品格卑鄙之演員徒在銀幕上自暴其醜不特無益且失電影之價值且男女並演尤宜自高品格若藉扮演影戲爲男女交際之機會則其失敗可立而待也 
　　㈡提高思想銀幕生活是藝術的生活不有高尚之思想必無合於眞理之表演故電影演員當有純潔的思想遠大之懷抱以社會改革家自期始可與言電影否則直胡閙而已 
　　㈢練習體育名導演家葛禮菲斯有言曰（電影事業爲體育優美之人之事業也）誠以不有强健之身體何能有活潑之舉動演員之精神飽滿容顔豐潤較劇中佈景尤爲重要故電影演員當以合於衛生之方法養成優美之體格 
　　㈣廣求學識銀幕上之形形色色皆社會中之形形色色也雖根據乎劇本亦貴乎演員之描摹然胸無學識必無透切之描摹電影作家如於扮演之餘暇當時手書報孳孳爲學以求其藝之進步 
　　㈤廣求經騐電影演員每日之生活即其經騐也一片旣成即增一度之經騐能自知此片之缺點必圖第二片之進步若忽略自已之經騐則永無成功之希望也 
　　㈥不畏艱難一片之成不特耗無數資本且費許多時日非易事也爲演員者能不畏艱難忍苦耐勞始能盡厥職責 
　　青年男女子投身電影界者誰不冀其事業之成功乎誰不欲爲電影之明星乎天下無難事有志者事竟成耳願諸君勉之（李滌塵） 
[游藝消息]  
　　天津平安電影院近訊天津平安電影院向以開映著名影片稱有已在上海開映者亦有新自外洋運到先在該院開映然後再來滬上者最近該院又租到著名影片多種如卓别麟導演之（巴黎一婦人）賈克哥根之（我王萬歲）及卓賈合演之（尋子遇仙）等（巴黎一婦人）一片已於六日開映（我王萬歲）亦已定於下星期三（十三日）起開映（尋子遇仙）一片則日期尚未確定云（伯長） 
　　承天游藝會消息本埠婦女節制會特定今晚七時起假座虹口沈家灣承天中學禮堂開一籌募教養院經費之游藝會節目㈠國歌㈡演説（劉湛恩夫人或美國鮑定女士）㈢絲竹（本校學生）㈣歌唱（啟英女學與該校學生）（㈤舞蹈（啟英女學）㈥影戲（同胞異命）券價分一元六角二角三種臨時或尚有他項節目加入云 
　　女青年會展覽會上海基督教女青年會將於五月二十九三十兩日假黄浦灘六號開展覽會陳列各種家庭用品剌繡絨織物及骨董恩物等標價極廉並有中西音樂歌舞短劇等助興入揚劵每紙一元劵資補充該會經費云 
　　勵志團之國恥劇牯嶺路勵志宣講團新劇部應上海市民對日外交大會之請准於五九國恥日表演愛國劇劇名外債毒 
　　易進社票房成立有旅滬商人馬君等十數人創立一票房名易進社社員多商界中人教師梁痴富有戲劇經騐地址在北京路貴州路口六十九號云 
[談催眠學]  
　　催眠述近幻術王漁洋池北偶談云（叔祖季木史部家有一方士能代人飲食）想是催眠術一流人物但約略言之不甚明了而明末遺老桐城錢飲光澄文所爲劉臣向墓表中有（數年前有人能行運氣法坐者啼笑舞蹈皆不自知臣向異之乃精虚舍聚市中慕長生者得十人傳其法法甚秘誓不語人十人中獨臣向與楊翁皖水素相善常行之皖水壽終而臣向遂以是得心疾健忘問答多重複）等語此與近日催眠術之作用尤相吻合又曾文正辛未八月某日記云（有守備馬昌明善於道家内功云能爲余治目疾與余對坐渠能自運氣移於吾身五臟云云因與余對坐三刻許）是運氣亦可治病也辛未距今不過五十四年此術當有流傳所惜者吾國發明新學術者每秘不肯示人即有克傳衣缽者亦鮮有肯爲之表彰者絶技之不傳比比然也 
　　催眠術或以電或以藥或以手法皆能於頃刻之間使人入催眠狀態最顯者有吴挹清先生者嘗隨使法國後爲出使意大利大臣嘗言在法國時遇一衛者雖隔萬里重洋能見家中一切事情因請試其術彼具言吴家中人口幾何屋字幾何及人之大小男女屋之方向位置一一不爽並言吴母方病然無慮也未幾果得家信盡如所言殆亦催眠術之流亞耳 
　　有名爲催眠實則幻術者蓋取其能令人看朱成碧視神經起錯幻之感覺也其實非催眠術也幻衛家藉之以資號召耳 
　　如何而可明催眠學曰當先知人身機體人身何以稱機體蓋人身實一副大機器也大機器中又附以多數小機器人之所以有五覺七情及人主肌自主肌之運動者機體之自動及被動也非人所能自爲人實無權於知覺運動也知覺運動各有專司之機如耳機壞則聾聾則不能聽腦機壞則痴痴則不能靈故各有其專司之權今試以機器比機體之所有者言之眠者撮影機也眼球凸者成短視若以凹鏡助之即能視遠老年人眼球内黑水虧則眼球扁扁則不能近視故又以凸鏡助之此明明機器作用也耳者德律風也其内膜即聽筒之鎭鏡也腦者留聲機也其灰質即蠟板也凡事物印入腦灰質後撩之即再發現昔人言腦灰質大者能强記今始知所謂大者非重大之大乃平面之大故腦摺紋多者類能强記大腦之際尚有兩筋昔無專名近則稱之爲高等部劣等部二筋如寒暑表然西儒又稱之曰二我筋一爲天君筋一爲别善惡筋即宋儒所謂天理人欲之二我也此二筋常争漲落而成種種思潮知乎此乃可以言催眠術 
　　催眠術家考得人身實係機器作用又見人平旦清夜之時惡念不常起遂悟人之惡念由别善惡筋而發於是研究種種方法令别善惡筋不用事别善惡筋不用事時乃成催眠狀態成催眠狀態時腦灰質上所有昔時印入者撩之即發聲不解欺飾一如留聲機故偵探家利用之而奏金釣深索隱之功又高等腦部（即天君筋）位高而尊實握全身樞要别善惡筋不用事時（即催眠時）其所發命令全身奉之爲神明故醫學家利用之而成精神治療之法昔耶穌呼跛者起癩者愈識者謂即憑此理 
　　腦際之善惡筋觸之最易發炎其發炎時能奪人之恒性中國性理家所謂克慾蓋即指此此筋最易得兩種病症一歉病一炎病人之觀念上見有可欲者欲而不得此筋即發一種歉病不義之取倫竊之行緣此而生歉病之甚乃發炎病炎病之來竟至有入市見金不見人者凡搶奪强姦類多由歉發炎乃致犯法其他訟獄之事毆批之源罔非炎病有以致之故視罪人當如病人蓋罪人實一病人也病人宜如何調護如何使其勿再患病歸原於心理上之教育尊重人道者不可不講催眠學本其學理可以治療此種歉症及炎症可知催眠學之功用施於偵探則能保大羣施於　療則能救疾若施於法律則能阻止犯罪之根源大矣哉催眠學也（尚文） 
[記評劇家任坤林之唱]  
　　任坤林粤之鹤山人生平醉心歌曲暇輒引吭高歌聲聞四座其最使予欽佩者爲模仿名伶之聲調口吻逼眞雖令原人聽之殆亦心折而不審其果具何神通也君尤工於唱武生小武小生丑脚等喉俯拾即是措置裕　所謂信手拈來皆成妙諦者君其有然 
　　粤丑千歲鹤所演（打雀佬遇鬼）（單眼仔娶親）兩趣劇君學之絶神似如唱（方纔羊城去買豆日落西山轉回頭中途遇着幾個好朋友左拉右扯上酒樓睇見青山綠水年年有野草殘花滿城頭只見農夫耕田畝牧童牛背唱歌謳不覺來到三叉路口又只見一位娘行哭倒墳頭）數句中板妙到毫端抱病時出場之慢撞點板（千差萬差當初差怪我唔查佢外家誰知佢在家唔曾嫁尅煞未婚夫打瀉茶唔怪得俗語常有話勸君米踏野草殘花世界何曾有咁大隻哈　隨待咁跳任你來拿從今將我來打怕重有嘧閒心來共佢再弄琵琶米個將我來撚化待等我身子全愈擺佈於他）唱時故作氣急敗壞兼帶口吃狀固活盡一千歲鹤也 
　　此外若仿小武新周瑜林之唱（雪凝梅）大審曹頴毫一段（聽他言）與仿小生新細論之（萬古佳人）三卷痛哭利教孃（見佳人）一段中揷以南音莫不給影繪聲洵難得也君微特善唱而月旦當代伶工尤極精確一以藝術爲依歸亦不可多得之才也（光磊室主） 
[海上秋聲]  
　　程鹽秋兩次來滬備受顧曲界之歡迎故海上各戲園不惜重金争相羅致卒爲共舞台捷足先得 
　玉霜（艶秋字）南游醖釀已外客冬玉霜函予即稱共舞臺派人來約而遲遲至今始成事實滬人望眼欲穿一旦得覩妙舞快慰何如度此一月中共舞臺門前車水馬龍途爲之塞矣 
　　玉霜色藝雙佳舉世公認母待費詞而年來藝術進步甚猛其佳妙自更可想所排新劇咸膾炙人口除（紅拂傳）（花航緣）（鴛鴦塚）（風流棒（梨花記）（龍馬緣）等已在滬上演遇者外又有（賺文娟）（金鎖記）（玉獅墜）（孔雀屏）諸種皆撥出演以餉滬人（賺文娟）取材於眉山秀傳奇（金鎖記）即全本之（六月雪）（普通僅唱）六月雪）（帶法場）（玉獅墜）演吴幻娘事（孔雀屏）演　后選壻事諸劇皆情節曲折唱做繁重而玉獅墜）且重念打吃力異常設易他人斷難勝任即使勝任亦未必若玉霜之精彩此玉霜新劇之所以獨步一時歟　　玉霜所携配角大元仲衡外若喜瑞之净富琴之旦二庚之丑春彦之生亮臣之老旦又荃之小生以充裏子均稱不弱可謂得人 
　　此次包銀俟詢玉霜再續報告某君所紀謂玉霜得七千五百元爲數少於前次殊屬失實至 
謂喜瑞得千二春彦九百尤不可靠蓋侯張二伶拿不到此數也（看雲樓主） 
 
 

Page 8

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
 

Page 9

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
 

Page 10

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *國内要聞二 
[浙省議會反對金案電]  
　　段執政鈞鑒金佛郎案喪權辱國黑幕重重曩者曹氏竊國此案垂成幸國人誓死力争懸而未决其時公固通電反對此案之最力者也曾幾何時不圖此案竟以變相承認之方法而成於公之手今特就公之箇電駁之夫關税會議與金佛郎案判然兩事公亦曾言之旣認爲兩事何得又以法國政府批准華會條約爲解决金佛郎案之條件箇電云云對外是爲外交失敗之大恥對内是爲欺騙國民之妄言而公乃詡詡自鳴得意此本會同人所大惑不解者一庚子賠欵依據一九零五年換文所定之電匯方法此爲國人力争金佛郎案之焦點今公以法國政府正式承認一九零五年所定之電匯方法一若即爲解决此案莫大之功也詎知公等此次解决之方法實無異正式承認金佛郎且無異全部及却法國之退還賠欵夫中法銀行復業一事與退還庚子賠欵本不能併爲一談茲姑遷就事實而論政府借與中法銀行之欵其總額爲七千五百餘萬之美金即吾國此後二十三年間應付法國庚子賠欵之總數三萬萬九千餘萬佛郎所折成者也先以法幣三佛郎七五合關平一兩再以國幣二元合美金一元爲其計算標準則此後二十三年間並無所用其電匯方法而金之漲跌鎊之餘虧更不成問題若以法國目下電匯之佛郎計算之其相差之數當在一萬萬以上是不僅將退還之庚子賠欵悉數提供中法銀行之用更將此後二十三年間之鎊餘一併提供之名雖以原有之債務易爲債權其實不啻債務之上又加一重債務耳我國何辜忽又須負擔如許重大之損失此本會同人所大惑不解者二普通借欵手續首重擔保聞中法銀行借欵契約中之擔保品爲該銀行之無利債券約四萬六千餘萬佛郎合國幣五千萬左右其數僅及借欵總額三份之一更以中法銀行之財産及其營業紅利資本官息等項爲無利債券之擔保直謂之無擔保可也至於利息幾何償還何時並無明確規定此種借欵契約之訂立寗非世界上一大怪例此本會同人所大惑不解者三綜觀上述各節其喪權辱國實有甚於曹錕之所爲而公猶自謂本於孟子此一時之義其誰欺耶本會代表吾浙三千萬人民鄭重宣言　變相承認之金法郎案及無確實擔保之中法銀行借欵萬難承認特聞浙江省議會陽印 
[浙省自治法會議紀]  
　　六日上午十時浙江省自治法會議第六十三次大會出席八十九人由褚輔成主席依照議事日程開議省自治法草案第一百十一條馮中鈞云監察員十一人應於選舉之時選出同數之候補當選人姜恂如主張規定被選資格莫永貞云被選資格另以省法律定之不必在本法規定蔡信芳主張選舉監察員以每舊府屬爲一區王簡廷反對舊府屬字樣表决結果監察員每舊府屬各一人葉杏南云馮代表修正案第二項遞補法三字亦所罕聞毛蒙正亦表示反對當由馮中鈞撤回李次九云少數人之投票可組織選舉會每一府區投票則人數衆多如何組織選舉會黄强云分區選舉無非爲便利投票組織選舉會五字可删衆然其説王廷揚云馮代表修正案第二項應加但書（但本區人不得被選）吴庶晨云以一區之大僅選舉一人不致有如何競争及投票舞弊情形不必加入但書衆然其説）惟監察員被選資格潘豪主張規定阮性存反對規定張廷霖云無從定其標準主席以規定被選資格付表决在席八十三人起立贊成規定者二十一人少數否决遂將本條改爲（監察院設監察員十一人由全省選民分區選舉之並同時選出同數之候補人前項監察員每舊府屬各一人其選舉法以省法律定之）第一百十二條（監察員任期四年不得連任）馮中鈞主張改爲（監察員任期五年連舉得連任但以一次爲限）李次九云任期定爲十年不得連任阮性存吴庶晨莫永貞反對連任張廷霖黄强韓寳華力主連任表决結果仍照原文通過時已中午散會 
[杭州快信]  
　　滬杭甬路局現定先建松楓段之三十一號橋梁擇十　三日斷路拆去木橋更換鋼橋限三天竣工斯内各貨暫行停運客用船渡其三十四號橋亦不日拆換 
　　此次浙省招待班禪費用聞已奉政府電令准於國税項下動支原定經費四千金溢出兩倍尚慮不敷 
　　杭州造幣廠自去冬吴憲奎接辦開鑄迄今滬市洋厘安定逐月有盈無絀前廠虧短四萬餘元聞已如數彌補尚有純益 
　　省垣各踏布公司（即砑坊）警廳因其砑布時聲震屋宇有妨左右住民安寗現已限其工作時間上午六時起下午九時止砑工及布業均稱不便籲請變通 
　　浙省派赴歐美考察教育專員張佐時張維鹤兩君已於今日（七號）快車返杭明後日赴省教育會報告此行狀况及考察所得 
　　班禪游杭瞬已七日八日下午九時許决乘專車離杭返滬轉輪往甬孫夏及各界要人均詣城站歡送西湖飯店之歡迎事務所即撤銷 
[南京快信]  
　　鄭謙南下過徐時須有接洽約七日下午至遲八日上午抵寗各機關各團體於七日上午十時後紛紛赴下關及浦口歡迎 
　　前督辦公署被裁官佐及留院療養傷兵六日均赴省署坐索欠薪及撫卹費當派員極力安慰惟欵仍未發　　江南兵災十八縣善後代表因接洽賑務先後來寗假慧圓街大方旅社設事務所 
　　省防第一旅旅長張中立前因省防營須開赴江北駐防預行前往佈置刻已返省即謁盧宣撫使韓省長冷總司令報告籌備情形 
　　江蘇印花税處處長厦啓瑜以印花私銷甚多税收大有影響現將本省發行印花加蓋蘇字新戳以資識别並定整頓辦法五條通行各機關查照 
　　無錫米業總董趙夔等呈以無錫機器碾米廠前經定案五年以内不准添設碾機請照原案予以限制省令實業廳查酌地方情形期滿後是否應行開放核議復奪　　本城農界及四鄕農民代表爲本地清潔所壟斷肥料高抬價值妨碍農家生計定今日假縣農會開談話會預備設法抵制 
　　江浦縣知事奚侗迭被地方人民控以縱屬殃民吞公苛歛等字樣省令金陵道尹澈查具復 
　　蘇藉留蘇任用之簡任薦任職所組政治共進社六日下午七時假第一春設宴歡迎社長章震宇由吴鳴麒張之坤等致歡迎詞章演説蘇人治蘇之眞正精神 
地方通信 
[松江]  
　　修葺舊府文廟舊松江府文廟（駐軍隊）東廡房屋年久失修形將傾覆業由駐軍知照縣署轉令洒掃局姚董大任僱匠修理業已開工重修以宏廟貎而壯觀瞻　　牙税收歸内辦松江縣各種雜税自光復後大半歸内辦惟承充地保以及牙貼等仍由外辦現楊鴻藩知事先將牙税收歸内署科員過眖先承辦業已發表聞田房税充保正等亦將收歸内辦之説 
　　屍棺運滬剖驗松江縣楓涇鄕一保三圖石河裏祖龍庵住持僧龍根被人謀斃後棄屍河中由圖董徐桂相出而代爲掩埋爲屍之俗姊周巧寳偕周杏生控經松縣委員相驗該屍係生前落河身死等情迭詳本報茲悉屍屬不服上訴高等廳令委上海地檢廳孫廳長轉楊文俊檢察官帶法警王雪卿於四日下午來松至署傳集人證五日預審六日楊君率承辦是案之松縣法警張連德乘車至楓步行至庵（該庵離鎭約六華里）詳勘一周即傳同原被人證略訊一過原訴人稱屍身被移在庵之東黄沙港内又據該處鄕人謂在庵前河中拖起由邵某扶進庵内收殮等語並補傳該案之關係人證徐松山包阿金蔡二觀之弟某一併至案訊問後復至移屍地點查勘畢諭令屍棺准於八日運滬以便西法剖驗（聞請寳隆醫院）案内一干人證一併到廳候示楊檢察官回松後即於七日下午乘車回滬矣 
[蘇州]  
　　執法處長赴徐之任務第一軍駐蘇前敵執法處董韻松辦理實件向以鐵面無私自豪前日（六日）奉張宗昌電召董處長奉電後即日須赴徐州至赴徐之任務聞爲溧陽發生兵（變董於抵徐之後即須赴溧陽調查） 
變兵以便懲治又蘇地於五日晚即盛傳溧陽兵變金融界紛紛發電往詢眞相至昨日（七日）上午據所接覆電此説業已證實且謂兵變後即搶錢典兩業損失最鉅變兵則已向廣德方面竄去 
　　蘇警界要訊雜記蘇警廳長陳健君以委任本廳之衛生科員楊啓藩未滿半月即將撤差現被楊向省署呈控謂陳廳長吞没屬員俸給請省澈查究辦東區警察署長王紹之近來對於警務頗能整頓特就警署内設立長警旗語補習所並令各分所舉行精神講話以補充警士應有知識均已實行又警廳近日派員考核各區警務成績結果以閶北東三區辦理最佳 
[崑山]  
　　水警士被讐殺斃駐用直鄕蓮花墩之水警六號船上水巡張得勝於六日夜間值崗時不知被何人槍貫腦部而斃據水警中人云係遇匪抗捕因而被害據地方人云是夜未聞匪警係被讐殺 
[無錫]  
　　兵災善後局總辦辭職無錫兵災善後局自開辦迄今已逾三月災區調查等事已告完竣平糶亦已開辦惟善後諸事賴欵項奈省庫空虚無欵可撥而振務處於振欵及局用等項又多方留難指駁辦理殊多爲難該局總辦蔣曾燠本係第一届國會議員未預賄選之列茲忽電請盧宣撫使鄭省長准與辭職已定於八日北上赴京不識省署能否允准也 
　　溧陽警報與防衛錫邑銀行界於前日（六日）下午接到溧陽某銀行來電謂駐軍潰變連刦商店二百餘家銀行亦有一家遇刦至晚上又得到溧陽專足之報告與上述相同且謂潰兵現紛向鄰近各縣竄逃縣署得到此項消息後深恐擾及縣境已由清鄕分處長林幹材令行清鄕游巡隊注意防範相機堵截 
　　清鄕分處長出巡四鄕無錫縣知事兼清鄕分處長林幹材偕清鄕副出任顧彬生帶同清鄕游擊隊隊附孫耀中等乘座巡船於四日由城出發先赴天下市八士橋經懷上市張經橋懷下市嚴家橋等處五日由懷下市安鎭赴北上鄕后橋經南延市蕩口等處六日由南延市鴻聲里赴泰伯市后宅鎭拿獲騙財案一起用鉛餅騙李小虎巨欵騙犯王同甫·唐竹山·吴少卿等三名午後赴北下鄕東亭鎭一帶巡視晚間六時餘返城稍事休憩再赴青城萬安等市鄕巡查此次林分處長巡視各市鄕時沿途頗注意匪類以便隨時拘捕惟青城市南雙廟玉祁前洲北七房石幢禮社等處賭風素熾深望林分處長注意及之也 
[常州]  
　　前横鎭之拿賭風潮武邑昇西鄕董高翰霄前日偕警所長湯成基往前横整理派出所事宜瞥見湯錫清等明目張但在待聚賭當即呈請縣署提辦以儆效尤縣署即派法警高學成率領副役不鄕將湯錫清扭至船中正在啓椗之際突有賭徒百數十人圍址該船除將湯錫清刦去外並將警船扣留幸高學成乘間沈出來城飛報縣署姚知事得悉大爲震怒隨令巡邏隊三十人會同法警趙福全等於六日上午馳鄕捕獲賭徒十一人湯錫清則早已逃匿解常後於昨間十二時開庭均不供認有賭博及拒捕清事承審員命將湯茂清等七人各責軍棍百下賭棍湯錫清則著戴圖董三日内交出待退庭已夜深二時許 
　　軍隊赴宜駐防武邑西門外運河内於六日有軍隊乘船十餘號向南河進發開赴宜興溧陽一帶駐防據目睹者云此項軍隊係前時原駐宜邑之省警備隊 
[鎭江]  
　　鎭關監督問題業已解决鎭江關監督兼交涉員前曾由張軍長委派程伯容代理惟當時本係從權辦理現在軍事業已收束自應恢復前狀故國會議員沙彦楷等近特代電省公署謂軍事之初張軍長委派冒景瑋代理金陵關監督兼交涉員程鎔代理鎭江關監督兼交涉員原係一時從權辦理現今軍事漸次收束冒代監督已將關務交涉交與廖監督恩　執行職務賈監督士毅與廖恩　同係中央簡命人員且在鎭有年領事税司曁本埠士紳感情素洽應請商明張軍長飭令賈監督回任以重公務韓省長據電即行派員與張軍長面商近據該員復稱謂賈監督業已謁見張軍長奉諭飭即回任程監督另請省廳量委要差韓省長據復後除分别令遵外並令財廳調派程君爲鐵路貨捐局會辦現賈監督已經來鎭預備回任惟因程監督在徐未回暫假租界典業銀行餘屋爲辦公地點並暫刋本質關防以資信守 
　　違禁藥品管理局長易人内務部鎭江違禁藥品管理分局局長江曙前因某項事宜曾經一再呈請辭職現已經滬局照准並另委趙宋裔來鎭接辦今已互相交代矣 
[揚州]  
　　電話局長調潯揚州電話局長汪木君刻經交通部調充九江電話局長遺缺另派王某接充該局頃已奉到飭知矣 
　　集議公推涵董瓜洲（即邗陽市）地處運河尾閭兩岸腹部形如釜式兩圩水利皆賴各河涵爲灌漑是河涵之啓閉關係農業甚大近年來各處河涵無人管理不顧公益者私自啓閉利已害人刻經該市農會長劉文鑑等集議公推管涵之人而重水利計推朱鑑臣爲東堤各河涵總涵董孫永和爲西堤各河涵總涵董並推王桂馨爲瓜洲至三　汊河涵董紀永興爲三　汊河西石人頭涵董樊桂亭爲東堤由瓜洲至八里埠涵董吉祥儀爲八里埠至揚子橋涵董昨已呈請縣署分别給委以重責成 
[東台]  
　　招搖敲詐拿獲四犯東台縣公署警衛隊隊長張希望排長馮玉峯承催吏朱宸及已斥革之法警花泉等近在何垜有斜等處招搖敲詐被害者帶同證據赴縣告發經廖縣長核閲屬實立派妥警前往跴緝於三十日在犯事地點將四名一併拿獲暫交警察總所看管聽候傳提通案人證訊辦 
[徐州]  
　　要聞雜錄㈠第一軍第二十九旅第六十八團（今五日）午紛紛土車聞係開赴濟南駐防㈠江蘇軍務幫辦陳調元昨赴徐西查看防地今早到碭山三二日内即可回徐㈠第一軍長張宗昌已將蘇皖魯三省剿匪總司令印信送交姜登選接收聞姜登選已定於明日就職即日啓用關防現已通知本埠各法團知照矣㈠地方各公團因張宗昌軍在民國元二年間率光復軍駐紥徐州彼時即與地方各界相處極洽現張不日離徐特於今午借座徐州花園飯店設筵餞行並聯合攝影以誌紀念 
[湖州]  
　　南潯商事公斷處選舉處長南潯鎭商會附設之公斷處職員任期届滿於上月二日舉行改選業誌本報茲於本月五日由當選評議員互選處長到會投票者十三人前任處長張表士得八票以最多數當選連任當由該會造具職員履歷名册送請官廳備案矣 
專件 
[段執政新公布之兩法制]  
　　各省區法定團體會長互選參政程序第一條臨時參政院條例稱各省區法定各團體係指依法令成立之省區教育會·總商會·農會·工會·高等審判廳本廳所在地之律師公會·及北京天津上海漢口總商會而言第二條各法定團體之會長若因事故不能應選時得以文書向選舉監督聲明逕由各該會之副會長加入 
互選第三條互選應自本令公布之日起一個月内舉行其依臨時參政院條例第七條規定改任時應於該會改選成立後一個月内舉行第四條互選應於各省區最高行政長官駐在地行之以該長官爲選舉監督監視投票開票但於前條期間内各該會之會長半數以上在臨時政府所在地時得會同聲請内務總長就近舉行其選舉監督即以内務總長任之前項但書情形内務總長應即通知各該省區長官第五條互選之投票地及日期由選舉監督從速决定公告之第六條互選用有記名單記投票法以得票較多者爲當選票同抽籤定之第七條舉行互選或改任之日各該會尚未成立或會長副會長未選出者不算入舉選數内其僅有一會成立者得由選舉監督呈請臨時執政即以該會會長充參政第八條投票日期互選人均不到場不足三人並無第四條但書情形時應更定投票日期更定之投票日期仍不能舉行投票時得由到場之人就互選人全額抽籤决定當選之人若互選人仍均不到場時得由選舉監督呈報臨時執政由臨時執政就互選人全額中擇一派充第九條當選人選出後應依第六條規定選出候補當選人一人當選人不能到院時由候補當選人補任第十條當選人及候補當選人選出後選舉監督應即呈報臨時執政第十一條本令自公布日施行 
　　國憲起草委員會規則第一條國憲起草委員會設委員長一人理事六人由委員用無記名投票法分次互選以得票較多者爲當選委員長整理議事維持會場秩序對於會外代表本委員會委員長因故不能出席時由理事依次代理理事輔助委員長整理議案及一切關係議案之文件第二條國憲起草委員會非有委員總額五分三以上之報到不得開會國憲起草委員會之議事以委員統額過半數之出席開議出席委員三分二以上之同意議决第三條國民代表會議條例第二條第二項之憲法案起草期間應自國憲起草委員會開會之日起算第四條本委員會委員得分部起草國憲分部起草及各委員之分任方法以出席委員過半數之同意定之第五條本委員會委員得就國憲問題全部或一部提出議案但須有十人以上之連署前項議案須附理由書提交委員長先期印刷配布於各委員第六條委員會會議錄除登載公報外由委員長及理事署名送交政府保存會議錄須登載列席委員之姓名委員對於會議錄所載如有異議委員長及理事應連名答覆或更正之第七條國憲起草委員會議事細則由委員會自定第八條國憲起草委員會設事務處由臨時執政派員籌備管理本委員會各事宜並監督所屬職員前項事務處置秘書四人承長官之命　理本處機要事務設文書議事編輯庶務各科置科長各一人科員共二十人技士二十人秘書科長　請臨時執政派充科員技士委充事務處因繕寫文件及襄理雜務得酌用雇員事務處辦事細則由本處自定第九條本規則自公布日施行 
 
 

Page 11

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *教育消息 
[專電]  
　　香港電　遠東運動廣東選手六日由省起程赴菲男排球隊黄仁讓李虚生吴求哲趙善勝黎連楹李仲生曹且贊羅桷科謝應麟林權勝孫權劉權榮劉權達李景謙黄培昌昌費邦女排球隊張愛新林月清李翠濃張杏蘭盧秋貞梁華容林漢恩譚月娥碧如貴吴玉香梁志光盧偉卿關潔余碧瑜鄧志豪 
（七日下午十鐘） 
　　蕪湖電省立一商學潮雙方各走極端省令停辦該校舍由縣署保管（七日下午九鐘） 
　　南京電　教長章行嚴電教廳派僉事謝冰來寗解决東大風潮請協助 
　　南京電　東大以部派謝冰與鄭謙同車南下特請趙叔愚張範村於魚（六日）赴徐州迎鄭謝陳拒胡理由（以上七日下午八鐘） 
要聞 
[鄂教廳限制專校濫收學生（召）]  
　　近年鄂省私立學校頗形發達不限資格濫收學生所在難免尤以專門各校爲尤甚現教廳廳長范吉六氏有鑒及此特令限制俾符部令而免濫竽茲錄其通令專校令文如下案查專門以上學校招收學生原以中學畢業者爲合格酌收同等學生一條前奉部令截至民國十年秋季始業時爲止當經分行各專門以上學校遵照在卷近查各專門以上學校遵行者固多而藉口繳有中學畢業保結濫收學生者亦屬不少此端一開流弊甚大不惟學生無普通學問以固基礎研究專門動多窒礙難期精深且啟希圖僥倖之心易滋流品複雜之誚一有不合必遭部駁公文往返動輒經年學生受課已久去留均覺不便此等困難諒亦學校當局所共感茲特重申前令再示限制凡專門以上學校招收學生時非繳呈中學畢業文憑各校不得收考册報新生時非呈繳中學畢業文憑本廳亦不予核轉籍以袪積弊而資整頓須知本廳考核各校不以人數之多寡爲準實以成績之優劣爲憑務望各校遵照辦事勿得濫竽充數除分行外合行令仰該校即便遵照勿違切切此令 
[國立東大易長風潮之昨訊]  
　　沈恩孚再復張濟翔書廷玉學兄鑒頃又見報載復書覺心氣已較前和平甚佩進步之速但違法及别有用意等字樣似尚有悮會應再掬誠奉告教部批准校董會修改之簡章旣有議决科　系之規定則提議者自無不合若主張之是否適當與最近行嚴先生主張改革八校之意見略同不過大小之比例而已此能不能之問題非可不可之問題也與馬氏不查教部核准之簡章而自行違反部令者未可相提並論凡提議案業經議决即由全體負責此係通例不獨校董會爲然至校董會之用意在求蘇省國家經費之收支適合及不願各科俱受削足適屢之累兩害相權則取其輕此意可公告於全國故指爲違法與别有用意者决非校董會所能承認也若論人數多少校董自較各教授爲少各教授自較學生爲少豈能以四十八教授與十五教授之比較爲例乎以執事曾受東大教育謂宜事事以東大全體之利害爲前提而以一科與一校全體之利害比較其輕重固判然也用再函復以廣東大蕪工科諸君之意復頌近綏沈恩孚謹啟 
　　東大畢業生王藻馨至沈信卿書信卿公鑒頃於報端閲公致湯用彤等教授書中關於廢止工科一段益激不平之心公等斤斤言法請即就此點言之查所謂教部備案之東大組織與行政科之增加廢止或變更由教授會建議系之增加廢止或變更由科教授會建議均由校董會决定之去夏校董會未經教授會建議逕行議决廢止工科經全校師生之力争校長布告照常續辦暑假期中學生回里借督軍省長之令仍行廢止夫東大爲國立　大學督軍省長究何所根據而有取消科系之權諸公果目中有法則不應未經教授會建議而遽行議决亦不應懾於督軍省長越職之令而不以法力争事過半年未聞諸公取消非法成案亦未聞諸公以職權問題向督軍省長争不向之争是爲失職不待建議而逕行議决是爲非法非法失職首在校董諸公亦自知之否乎前聞督軍省長之命令即係大人先生之建議今閲公信果爾如此校董建議於督軍省長以取消科系究根據何種法規第幾條目一誤再誤校董以之矣東大之設工科係根據創辦東大之部令今無故議决不經教部核准逕行廢止夫豈合法之手續耶諸公必欲言法應請諸公悛改前失恢復工科今工科設備未遷學生未走果欲恢復亦屬甚易君子之過如日月之蝕過也人皆見之更也人皆仰之及今轉　尚不失爲大丈夫磊落光明之氣度否則天下雖大尚何有諸公談法之餘地耶嗚呼項城取消共和而中國多故校董廢止工科而東大糾紛法理自在人心豈能盡行緘制夫屈於威武淫於富貴已爲先哲所恥况掌其事毁其法而破壞其機關者乎願内訟良心努力自愛再取消工科係公與黄公三人主張議决此處所稱之（校董）與（諸公）均指公與黄郭公與不與聞此事之校董無涉附此聲明南高東大畢業生王藻馨謹啟十四年五月七日 
[蘇教廳慰留省立五師校長]  
　　江蘇省立第五師範學校校長任誠近以經費枯窘力竭計窮向教育廳懇請辭職業奉蔣廳長慰留指令云呈悉資省費支絀時會使然經濟艱難各方同慨仍仰勉力支持以濟時艱所請辭職萬難照准 
[鮑士偉博士已至寗]  
　　美國圖書館恊會代表鮑博士於昨日六日下午三時到寗赴下　觀迎者有洪有　·李小緣·沈學枝·馮紹蘇·施廷　·金閲·陳長偉·曹祖彬·長曰瑚·俞家齊·陸規亮（江蘇教育代表）各代表携有各團體旗並佩有鮮花乘汽車進城當晚有公開演講並佐以影片在東南大學體育館由鐘敬進主席洪範五翻譯八日上午八時參區金陵大學並演講十時參觀金陵女子大學十一時參觀省立第一圖書館並由該館設宴歡迎鮑博士下午一時遊清凉山掃葉樓三時參觀法政大學三時半參觀貢院四時開歡迎會假鐵湯池丁家園路口紮有一電燈牌樓上面有中央文歡迎鮑博士數字秩序如左㈠開會㈡奏樂㈢報告開會宗旨㈣國樂合奏（嘉賓宴）㈤致歡迎詞㈥答詞㈦鳳笙獨奏（廌和雛）㈧演説㈨古古琴獨奏（平沙落雁）㈩演説㈩㈠笛　（蓮英托夢）㈩㈡攝影㈩㈢遊園㈩㈣宴會㈩㈤奏樂㈩㈥散會是日由教育廳蔣廳長主席當晚公宴鮑博士團體有中國中等教育恊進社·中國科學社·中華教育改進社·圖書館教育委員會·全國水利局河海工科大學·江寗縣教育局·江寗縣教育會·江蘇圖書館恊會·公立南京工業專門學校·平民教育促進會·法政大學·省立第一女子師範·第一農業·第一中學·第一圖書館·第四師範·通俗教育館·省立學校聯合會·省教育會分事務所·教育廳·教實聯合會·金陵大學·金陵女子大學·南京安徽公學·南京私立中等以上學校聯合會·青年會·南京圖書館恊會·國立東南大學八日晨上午八時半參觀科學社圖書館九時參觀東南大學圖書館九時半開討論會（在東大圖書館）十一時參觀省立通俗教育館十二時遊秀山公園下午二時參觀古保存所二時半遊明陵三時半遊靈谷寺六時半出城到下關　 
本埠 
[赴菲遠東運動日選手今日抵滬]  
　　明日在新公園及新棒球場等處練習 
　　日本派赴菲律賓遠東運動大會之代表選手除棒球選手南滿俱樂部棒球團十餘名於六日抵滬外其餘各項選手一百六十餘名定於今（八日）日午後一時許同乘美船格蘭頓總統號抵滬本埠日人體育協會幹部及東亞同文書院陸上部日本小學校有志等已預備約集多人届時赴招商局虹口碼頭迎迓並定九日在新公園開歡迎運動會日選手抵滬後將分别在新公園及海軍青年會三井社龜等處練習比賽至十日原船赴菲其中網球選手將於九日先行出發俾便練達菲島大會會場狀况又此次日本赴菲之棒球選手抵滬者計有十七人現在滬梢留數日將於九日（星期六）年后在天文臺路新棒球場内與滬上著名棒球隊比賽茲錄該隊人員名單及其職位如下（領袖）井上芳雄（指導員）岸一郎（發球員）西村豐·竹中次郎·石原先雄（接球員）尾家文郎·田村道堅（第一站站員）木原慶次郎（第二站站員兼隊長）沼田平五郎·神户　郎（第三站站員）阪木一次（接應員）中澤不二雄（左外場員）北川一士（中外場員）岩田春雄·瀨尾益美（右外場員）增田定治·榎本光太郎等 
[菲島華僑之預備參加遠東運動]  
　　孟尼拉中國青年會體育主任張學良在滬之談話 
　　菲律賓在前六次遠東運動會之成績每次均有進步菲在離華非近消息又未靈通國有恒苦不知其體育發展之苦何程度以及如何發展之方法以爲借鏡之助昨悉孟尼拉（Ｍanila）中國青年會體育主任張學良君在申候輪赴美記者特往見之張君和靄可親記者每有所詢必盡其所知群答無遺故三十分鐘談話之所得勝似在菲居住二年其述談地政府提倡之認眞人民參加之熱烈則其體育進步之迅速是京在意料之中又述該地華僑對於體育一項非常注意如林珠光等諸人均係千萬家産以上之富商每能捐助巨欵協同進行該地中國青年會可謂該地提倡體育事業之總機關該會設有極大之運動場一所場内各項運動一應具備故歴年所造就之人材頗多數月前彼曾函致中華全國體育恊進會名譽主任幹事沈嗣良君擬率選手數人回國比賽後沈君回函請其在菲待候至中國運動員蒞菲時再行共同加入遠東運動會故現仍在菲日事練習又述及中國運動員在菲之寓所及飲食等項彼在離菲前該地青年會職員已在籌備中大致領袖教練及男運動員將寓在該地青年會寄宿所女運動員將寄居於該地尚螺女學校内至一切飲食等費均由華僑林珠光等分别擔任其費約在四千菲幣以上云云記者於告辭時又約七時同往見沈嗣良君至時張沈二君由記者介绍畢即開始談話二君志同道合故不久如同故舊沈君堅遊張君同往菲地以資熟手然後再回滬候輪赴美張意如在九日前赴美手續或未曾完全當能赴菲一行云云茲將張君所述菲律賓體育狀况以及該地華僑選手成績中之要點又分别另錄於後以資參考（甲項）菲律賓體育狀况㈠每逢十月間該國各大學中學分别開運動會該會告終後即舉行各大學中學等之聯合運動會㈡十一月間各島之大學中學聯合組織全島運動大會㈢在二月九日該地舉行華嘉年會時各島聯合之全國運動會亦 
同時舉行㈣如該年爲遠東運動會舉行之一年則全國運動會在閉幕後其中選手即集齊於孟尼拉（Manila）從事籌備日間按時練習晚上各項教練乃召集開會對於本日各項運動員之缺點以及必須改良之處均有詳密之研究乃能逐漸修正以趨完美故在此三月（二月至五月）時期内其進步眞有一日千里之勢至本年各項運動成績大致如下（甲）田徑賽·田徑賽在前六届内連勝五次末次爲日本所敗回國後奮發練習力圖前進故各項均有進步其中百米四百米八百米跳高鐵 
球標槍成績尤佳（乙）游泳·游泳一項在前六届中曾勝三次刻下該項成績與前大致相同無甚特殊進步（丙）網球·網球一項頗有進步但或不及日三（丁）·棒球棒球一項該地非常普及本年錦標極有把握（戊）足球·足球一項近日訓練甚勤大有一鳴驚人之舉（已）籃球·該國籃球隊之負盛名與中國足球隊等該隊隊員其資格均在六年以上於守衛擲抛各點研究甚精故造詣極深但本届中國籃球隊亦頗精練故本年錦標之誰歸亦在不可知之間（庚）隊球·該國隊球夺前六届中與中國各勝三次）據近日考察所得似無甚大進境（乙項）華僑選手成績㈠　球隊該地中國青年會籃球隊係各大　中　　所組　如前鋒　一綏蔡振華中鋒黄厚泉均一時之選其中内衛林萬金尤爲特出之才即該國代表之籃球隊亦認其爲不可多得之一人將來中國籃球隊赴葬比賽時如能邀其加入軍勢必尤見雄厚㈡田徑賽·田徑賽中亦頗有可取之才如百米林上金跳高林川澤三級跳遠郭應麟蔡嘉謀等數人云（道勝） 
[上海十中學舉行聯合運動會]  
　　會場在約翰大學今日預賽明日决賽 
　　上海十中學聯合運動會於今明兩日假梵王渡聖约翰大學全國預選大會會場舉行參加者爲南洋大學附中復旦大學附中曁南第二師範江蘇公立商業專門中華職業南洋中學滬江大學附中聖約翰青所中學聖約翰大學附中等十校今日下午三時赴預賽明日下午一時起决賽風雨無阻職員如下總裁判李文昌田賽裁判長杜連科裁判吴德懋·董承康終點裁判長徐國祥裁判賈子錚·夏翔·張茂林總記錄蔣湘表發令員張信孚徑賽幹事周家麒徑賽記錄吴邦偉田賽記錄史乃康記時長經達人記時員屠鼎鍈·許茲·聶體仁等茲錄節目於下（第一日）㈠㈠百米預賽共六組每組取三人㈡二百米低欄預賽共七組每組取二人㈢百米次賽共三組每組取二人㈣四百米預賽共四組每組取二人㈤一百十米高欄預賽共五組第組取二人㈥二百米預賽共六組每組取三人㈦一百十米高欄次賽共兩組一組取三人一組取二人㈧二百米次賽共三組每組取二人（第二日）决賽㈠百米㈡擲鐵球㈢八百米㈣跳高㈤二百米㈥擲鐵餅㈦四百米㈧跳遠㈨一百十米高欄㈩擲標槍㈩㈠二百米低欄㈩㈡一千五百米㈩㈢撑竿跳㈩㈣八百米替換跑每項運動取五名除替換路不計分數外其餘皆第一名五分第二名四分第三名三分第四名二分第五名一分團體優勝奬銀盾一具個人優勝按名次奬金銀古銅黄銅鎳牌各一塊各校運動員姓名及號數如下㈠（南洋大學附中運動員號數）一張鍾聲二楊祖恩三葉伯璵四袁熾昌五劉歡曾六沈夔銘七葉貽芳八阮尚正九盛源清十楊振華一一費福煦一二金建藩一三逃其蕃一四張鑄一五郝履端一六張傳瑛一七嚴有庚一八黄懋任一九戴林經㈡（復旦大學附中運動員號數）三一胡仁階三二余臬三三李静平三四周汝霖三五奚旭三六吴冠英三七容子達三八陳景賢三九曾觀濤四○陳隆照四一陳英泉四二包步瀛四三何廷元四四龐惠之四五周惠廷四六李静邦四七葿蔣世適四八葉福祥四九田頌前五○賴履延五一馮運佑㈢（曁南學校運動員號數）六一朱木祥六二鍾連基六三温官茂六四郝春德六五陳進和六六丘天送六七陳瑞松六八蔡應運六九楊文成七○文可亭七一黄世乾㈣（第二師範運動員號數）八一楊自新八二張在德八三劉漢民八四談澄字八五趙翼範八六錢浦勛八七曹華秋八八張廷相八九蔡厥孫九○沈子康九一衛宋元九二張書廷九三吴甡九四唐漢珍九五倪德盛九六朱文庠九七馬德增九八吴升昌九九嚴文煥一○○鮑哲謀一○一黄鼎銘㈤（江蘇公立商業運動員號數）一一一朱勝一一二阮志遠一一三陳士豪一一四虞家駿一一五盛增壽一一六朱夢威一一七許壽彭一一八郁藴琨一一九楊福生一二○黄思文一二一沈夢良一二二姚杏全一二三唐本眞一二四倪學仁一二五馬則龍一二六姚董霖一二七潘光勳㈥（中華職業學校運動員號數）一三一陳木火一三二丁樂祥一三三楊蔭槐一三四施卓儀一三五唐本良一三六陳上霖一三七汪道南一三八金渾㈦（南洋中學運動員號數）一四一程鴻一四二莊其一四三石樺一四四邱仁廉一四五吴馨桂一四六戴淦泉一四七王仁東一四八郭興華一四九俞昌準一五○鍾悟求一五五張元生一五二金之傑一五三方桓一五四胡家法一五五許承浩一五六李毓藩㈧（滬江大學附中運動員號數）一六一徐敬直一二二章文驎一六三葉鳳山一六四樂耀龍一六五黄克維一六六徐叔承一六七張培源一六八陳慶福一六九安源生一七零沈雲榮一七一張培德一七二趙資邦一七三譚永壽一七四王萬鎰一七五陸鐘恩一七六葉官興一七七温鼎新一七八周壬林一七九章文踆㈨（約翰青年中學運動員號數）一八一蔡文鴻一八二瞿鴻德一八三陳康宏一八四孫譽莊一八五衛錫麟一八六莊松一八七倪世榮一八八陳炳坤一八九陳本立一九○曹國楝一九一陳啟鳳一九二劉清洪一九三劉理深一九四吴福綿一九五唐書紳一九六鄭醒民一九七陳道純㈩（約翰大學附中運動員號數）二○一黄祥安二○二劉文通二○三李明德二○四俞佩　二○五蔡亞鼎二○六蔡順敏二○七曹荆川二○八彭世鍇二○九何瑞堂二一○郭星孫二一一邱鎔金二一二紀存貽二一三陳壽長二一四程漢星二一五梁西林二一六李　爵二一七瞿鴻仁二一八刁光輝二一九王傳煊二二○關興華二二一陳炳三二二二黄　成二二三王鐘偉二二四孫鵬遙二二五紀樂三二二六徐良弼二二七孫乃　二二八馮建綱 
[滬海道教育聯會常會紀]  
　　滬海屬縣教育聯合會第五届常會舉行於金山曾　本報茲悉前日（四日）各縣出席代表連袂乘坐小汽船到朱涇有（上海）朱伯華·程石聲（松江）楊繩武·朱匯生·王希祥·陳念慈·懷伯明（南滙）丁守吾（奉賢）朱醒華·胡永宏·王道明（川沙）胡紹伯·季子峯（太倉）李芍初·蔣博如（嘉定）王勉旃·武鑑衡·楊　如（寳山）王詠仁·王豐榖·浦擷英（青浦）曹祖參由朱伯華代（金山）宣子宜·范叔寒·黄芳墅·楊道弘·張釋銘·陳端志由吴劍士代共計出席二十七人金山以地主關係除代表外尚有各機關主任亦均參與列席濟濟一堂頗極一時之盛先時各代表於上海出發直至下午一時許抵埠先到藏書閣會所内欵點攝影繼由招待員引導參觀各學校通俗教育館曁林第鵑蘭會旣畢到縣議事會議場休息片時即振鈴入席時下午四時先由當值縣會長宣子宜主席致開會辭上海代表朱伯華代表全體答辭再由金山縣教育局長張繹銘報告全縣教育狀况縣視學揚道弘報告全縣各學校教學槪况畢由主席介紹教育廳國語指導員劉紹成先生演講講畢散會休息片時聚餐餐上八時三十分重行振鈴開會歷三小時始畢共計議决案件十九件（甲）屬於審查報告即付表决者一件本聯會應添會長二人並組織執行委員會案一件增進本會效能案上案兩件由第四届常會議决付審查推定南匯海門兩縣代表議决查照原審查辦理一件本會每次開會應請江蘇省教育會同時在開會地點舉行講演會案右案由第四届常會議决付審查推定南匯海門兩縣代表議决查照原審查辦理（乙）屬於提案討論者一件省費補助各縣中等學校曁小學校經費呈請省署飭廳行縣就近劃撥案一件請議由會呈請省廳通令各縣就地劃撥補助小學經費案以上兩案併議議决廳由本聯會呈請省長轉飭財廳令行各縣將十二年度應領補助師範小學各費一併如數劃撥並推定黄芳墅·朱鹤孫·張景晅·黄任之·張繹銘·朱伯華代表本聯會赴省請願一件教育附税特税等應由縣教育局逕向征收機關劃收案議决查照十二年三月省長通令准省教育會函請將陸會員規亮整　附税簡則五條中之甲條辦理一件請議滬海道屬各縣學校兵災應請省署設法賠償案一件本道屬各學校所受兵災損害應從速設示補救案一件請求省政府迅速賠償學校兵災損失以維教育案以上三案併議議决應由本聯會呈請省廳並函致善後委員會懇將兵工廠變價曁抄收齊變元家産充作各縣學校兵災損失經費一件請議呈請省廳准撥十成之二捲菸特税以充義教經費案議决捲菸税已收有成效應由本會呈請省廳准撥十成之二以充義教經費一件請議滬海道屬設立女子師範學校案議决應由本聯會呈請省長令行教育廳將滬海道屬應行設立女子師範學校經費列入十四年度預算并請迅予指派籌備員尅目籌備一件編輯江浙戰事之原因戰况及影響於滬海道屬各縣之實業教育民生等以爲補充教材案議决轉知各縣教育局將去歲東南戰不情形編成鄕土史充作演講材料一件嗣後小學教育請注意公民教育·軍國民教育案議决嗣後小學教育亟應注重公民科即由本會轉請各縣教育會分别函知各學校一體查照辦理一件請議推廣平民學校議决應由各本縣酌量情形辦理一件各縣教育會應着手調查各本縣境内外人設立宜傳宗教之學校並籌劃收回教育權之相當辦法案議决推定金山縣教育會起草調查表式印發各縣先行着手調查一件請由本會分電教部省署切實挽留新任教育廳長案議决由本聯會分電教部省署切實挽留新任教育廳長沈彭年並促即日履新案一件請由本會電請執政府曁教部懇予撤銷閣議教育廳長迴避本藉案議决照原議案通過一件移交本聯會逐期案卷以便稽考案議决照原議案通過一件議定第六届開會日期案議决本年十月中至夜半會議終結盡歡而散下届開會抽定川沙縣當值 
[籌備南京職業教育大會之進行]  
　　中華職業教育社定五月二十七日在南京貢院舉行第八届大會先一日舉行中華職業學校聯合會第四届大會各節已迭　　　現　距期已近降由該社委托黄君竹銘徐君伯听不日先赴寗垣籌備外並邀請李　賓·周聘庚·潘碧如·王昭雲·陳君起·潘仰　諸君分任招待文書職一面準備議案請阮介蕃·孫玉書趙師復·王企華·潘吟閣·章天覺·錢心農·孫伯符諸君草擬職業學校課程因同時江蘇教育廳召集舊制乙種實業學校校長會議討論依新學制改組職業學校問題就中課程一項最關重要如能略有標準即可供各校實行改組時之採用又請黄竹銘·潘仰堯·姚仲良諸君草擬災後設施職業補習教育辦法因江蘇自經戰事各處瘡痍未復對於一般貧民極應傳授種種小工藝以裕其生計至會前組織參觀團在上海南京兩處並赴蘇州·無錫·常州·鎭江·江浦·當塗等處查一節頗得各該地職業教育機關歡迎現定五月十九日出發該社當推黄任之·楊衛玉·鄒恩潤·黄警頑諸君加入以便招待江蘇教育廳第二科長　規亮君省視學章伯寅君亦擬偕行云 
[職教社提倡職業指導近訊]  
　　中華職業教育社鑒於職業指導不僅佔職業教育上一重要位置即一般教育亦當注意及之尤以中學一級爲其庶幾在修學訓育及升學選科等等方面皆有所根據除劉湛恩君北上往各重要地點提倡外黄任之君鄒恩潤君曾應蘇州青年會之請赴蘇演講職業指導公私立學校及教會學校之學生聽講者二千餘人該地將有職業指導委員會之組織以資研究進行前日（六日）楊爲玉君鄒恩潤君又應寗波青年會之請赴用演講由該曾幹倪德昭謝介眉及四明當級中學初級中學等校校長樊正康　華棠沈修賢等殷勤招待學生聽講者約七百人並由楊鄒兩君與有問題提出研究之學生開談話會互相商權興致甚佳楊鄒兩君已於六日晚乘輪回滬現除已請會曾經職業指導之學校仍繼續外尚有崑山初級中學滬江附中等校加入試行該社對於此事積極提倡希望各中學皆採行視爲學校行政方面之一重要　部分云 
[上寳平教會定期開歡迎會]  
　　請各校出席 
　　上寳平民教育促進會昨致本埠各大學各中學函云敬啟者北京平民教育促進會董事長熊朱夫人及總幹事晏陽初先生均於昨日蒞滬敝會定於本月十日即舊曆四月十八日星期日下午二時假尚文門外陸家浜職工教育館開歡迎會請熊夫人晏先生演講平教情形務祈届時撥冗惠臨是爲至盼即行台安上寳平民教育促進會謹啟 
[小學研究會徵求自然教學槪况]  
　　上海小學教育研究會昨致公立各學校函云敬啟者案照本學期會期預定表五月十日舉行分科研究（自然科）茲准於是日午前十時半開會務請貴校諸君早臨是盼前本會徵求自然教學槪况現在祗有尚公小學送到印刷品三十份並附討論問題二㈠上海自然課程各類（自然生活自然現象等）如何分配㈡上海地方校園藝除敝校所行方法外還有什麽好的辦法抄送台察敬候發表高見並盼各校多示教學槪况 
[南洋童子軍舉行露宿旅行]  
　　南洋大學附上童子軍自去歲派教練員參預丹麥萬國童子軍大會回來後對於團務積極進行又民童子軍事業不在室内及書本中求子須在野外練習故於露宿一項非常注意校内常期露宿三月中已開始實習茲聞定期舉行四十八小時中之旅行露宿所有旅行生活中應行預備物品均由各童子軍自行携帶並須徒步前行自八日下午四時起程至飛機塲安營次晨天明再前行至七寳鎭早餐由七寳再往泗涇午飯自泗涇再行至余山安營翌晨再自余山繞道松江回滬其間路程約有一百餘里云 
[同德醫專昨已上課]  
　　遠東通迅社云麥根路同德醫專前日（六日）被鄭邦彦等類案到校發生風潮已誌昨報茲悉該校學生自發生風連後即報告捕房由捕房飭探察看後即開啟被封各室故昨日已照常上課 
[華英海關郵務商專之發表計畫]  
　　提藍橋滙山路華英海關郵務學校自教育家曹善祥君接任校長以來頗爲教育人士所注意頃又新聘前方大學監學蔣逹文爲訓育主任整理學事再擬新辦商業專修科並郵務海議函授部已聘復旦大學教授鄭君覺民計畫一切另設日文專修科業調南大教師陳君景新主其事不日將開始招生復定於本星期晚宴請全體教職員討論校事進行方針云 
 
 

Page 12

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *自由談 
銀幕漫談 
[誌戰功新影片] [  鵑]  
　　大中華公司之（戰功）曩曾窺豹一班亟稱其佳日者全部試映於中央大戲院得睹全璧其精湛處絶夥正如雲錦衣裳華彩照人在國産影片中不多觀也 
　　王元龍以一身兼飾王藝華朱卓夫二角頗能措之裕如飾王藝華以英爽勝其描摹一男子厠身二女子間左右爲難之狀尤妙到毫顚 
　　張織雲亦以一身兼飾張逸君童懿涵二角盤馬出獵精警可喜寫童懿涵因情失意之態亦恰至好處 
　　黎明暉飾藝華之妹麗華天眞爛漫活潑潑地正與但二春同爲電影界天才未可强致視其接得張逸君電話向乃兄作鬼臉并爲乃兄及張逸君寫生入廚下手製點心等一舉一動無不入妙覺曼麗畢克馥去人不遠 
　　全片穿揷自然加以某君之滑稽畫師尤覺生色布景亦富麗安排得當惟前數本不見一僕人不無小疵字幕畫佳而書法未善字句則甚簡潔無拖泥帶水之弊或謂此片純係歐風失之太新顧吾謂今日之新家庭率皆如此不足病也 
[西海雲槎錄（巴黎小通信）] [  紅葉山人]  
　　徐又錚將軍精力過人禀賦獨厚前在法京欵宴新聞記者小巴黎人Le　Petit　Parisien日刊載其即席演説有云（予及幕僚諸君每日視事多至十五小時）比較歐洲人士八小時工作之論幾已增加一倍在巴黎人心目中已甚驚奇而將軍對人言猶以法文日刋所載爲未詳盡謂（予平日作事致多十九小時少則十四小時平均計之約得十七小時）云 
　　柏林旦報Berliner　Tagedlatt駐法記者著論謂將軍廣顙豐頣髮長僅及米達尺之三釐望之如天竺如來而法國將校及教育部次長莫胡君Moro |Giafferi咸謂將軍身材氣度極肖法國之大拿坡崙 
　　將軍此行於考查列國政治經濟面外尤喜以中土聲樂流播遐方隨同游歐之參隨有褚瑞符宋任東兩旅長翁克齋秘書長林子峯司長孫中堯團長李友嵩少將司令支營長汪子長王崇一朱佛定蔡厚茂諸秘書韓在厂上校謝東發進士張文軒褚哲文董世五薄以衆諸隨員英法德俄各國文字專才應有盡有而善聲樂號知音者二之七八周旋異國冠裳間頓增進趣將軍兼通英德法日諸國文字嘗謂（歐遊最感快樂之事爲在法境近海某軍艦與老於乘桴浮海之某將校談話其英語程度竟若視予爲更淺云）蓋英爲海洋大國老於航務者幾無不擅長英語我中國人之英語能與西方老斷輪手抗衡洵足爲星海雲磋永留佳話矣 
 
[　不可無此君]  
[觀佛記（下）] [  延年]  
　　范宅之彩觴主其事者爲張嘯林發請帖三百餘份而佈置座位五百方以爲可應付裕如不意事旣傳佈親戚朋友俱來索劵未便固拒是日到者竟至八百餘人所定座位不能容後至者頗窘是日座位男女分座中國女子到者可百餘人惟西洋女子則男女不分坐女律師雷聲布聞亦到蓋亦看熱閙者也 
班禪本定三時至故一時後來賓即陸續至嗣得電話謂頁遲至四時至四時班禪仍不至來賓於是不能耐主人乃先命演戲以娱來賓惟聞場戲如大回朝黄金台桑園會等均無甚看頭且來賓志在看班禪戲則隨時可看故頭均向後轉演劇之人頗難提起精神且以一般人均注意於班禪之來乃時有無端風波門外有汽車聲嗚嗚至衆忽傳班禪已來争出觀望人聲嘈雜時臺上方演桑園會祗得輟演而觀者且登臺遙望及見不至則又續演李桂芳等演查頭關時亦有風波至四時三刻班禪始至眞令人望穿秋水矣 
　　班禪至由浙善後會代表護送厥狀其恭升座中廳後圍而觀者不計其數而班禪呆坐無語兩旁植立大堪布四名如看西洋景班禪頗有難爲情色乃時以手摩鬚聊以解悶而已班禪所坐之桌前有黄色桌圍上有歡迎班禪活佛六字惟迎誤作𨒖� 
　　西賓中以律師居其多數羣欲與班禪交接班禪贈以哈達一方均視若異寳今此之歡迎班禪者羣以一得活佛親賜哈達爲榮或以爲哈達係此項藏綢之特别名詞實則哈達係彼土呼禮物之謂凡禮物均可謂之哈達也变猶羣人呼沙漠爲戈壁戈壁即沙漠耳 
　　班禪爲後藏領袖其教權不及前藏達賴之大惟達賴專司教事而班禪則以教主而兼司地方事於政治上之關係較大也 
[送春記] [  徐碧波]  
　　我今有一絶大之怨念怨乃怨我父母生我之時何以不爲我具一媚骨否則亦不致侘傺至此樓息滬壖舉　悉係路人方寸忉怛不知如何而後右短氣之餘恒欲自速其死死易事耳特我每瀕死之際必有一慈影救我所以抵今猶未死也人云愁裡光陰每苦其長我則反覺日月如流時序之速蔑以復加瞥眼之間九十韶光去已無蹤當絢爛好春時恒欲一攬名勝以舒積鬱苦爲稚子所嬲竟弗能遂我之願悵且恨即龍華桃花半淞邱壑近在咫尺亦不遑登臨傷哉傭文之苦不圖超於傭工而虎阜曉色天平烟景鄕思游緒錯綜腦海入夜遂偪而爲夢平川綠波層巒聳翠花光樹影相映多趣是夢游而臥游矣比醒驀聞殘鶯亂啼朝日烘窗頓覺可畏之夏日已不旋踵而至矣我至是深欲一問春人消息究載得幾分歸也雖謝靈運有云（首夏猶清和芳草亦未歇）第我則勞人草草旣未能盡清興於芳辰寗反得遨遊於夏初耶是日爲立夏令節亦即夏初之第一日不禁有感於中發爲牢騷之什以送春去迥憶總角之時遵俗例作秤人聲自知體重不足以逾人陰　一石權衡畢重量仍未足超羣兒訝絶叩諸母母但微笑今茲思之當時自以爲智其愚眞不可及母子微笑殆哂我騃耳特人之騃者多騃福我旣騃矣奈何更益以賽塞是則欲問諸蒼蒼之天矣雖然茫茫大地中與我身世同處境等者正不知凡幾其亦都筆諸於文耶　是以觀多見我不能忍耳 
[八洞神僊的新生活] [  蕨蘋]  
　　説到仙人自然要數着上八洞神仙資格最老名氣最大了近來他們覺得世界潮流側重維新因此也把千年用不壞的服裝法寳一件件都改良起來已是氣象一新不像從前守舊派的模樣了如今且待在下把他們的新裝束新事業説個明白免得各位寫生家墨守成法純陽吕祖師畢竟是個識時務的俊傑他見目前軍人最佔面子就把自已二尺來長的鬍子剪得短短的望兩旁一拉·拉成了個八字形的菱角小　又把手中的拂塵竪在頂上背着的寳　掛在腰間打扮成督軍模樣好生氣慨 
　　最分守本分的該推鐘離大仙了他見現在是商戰時代便在十馬路上開了一爿生熟肉莊天到晚突起了個大肚子坐在坫　旁邊拿着芭蕉大扇不住手的拍蒼蠅 
　　鐵拐李眞壞極哩竟把葫蘆裡的仙丹頌掉重新裝滿了一葫蘆金丹跑到山西去換了許多鈔票回來又把鐵拐鑽通了裝上紫沙烟斗現在跪起了拐腿專門躺着抽雅片了　 
　　藍彩和到底是個未經世故的少年直到現在還没成家立業而且跟着朋友玩耍爽性把手裡的花籃送給某花旦充場而去咧 
　　韓湘子眞會玩他見崑曲不行便把笛子丢掉另外買了一隻京胡拉的一手好西皮二簧曹國舅張果老都來凑趣就一個拍板一個把魚筒翻轉來當做板鼓點起眼來到學會了不少的戲齣最妙的是他們倆唱起黄金臺硃砂痣來天然色相不須紮扮後來因爲缺少旦角把荷仙姑也拉了進去豈知仙姑另外學了幾齣古裝新戲獨當正角他們祗姨給伊充個副手罷哩若語那支荷茶呢早被什麽大少爺偷去預備厦天大大的出個風頭列位等着瞧熱閙吧 
[破涕爲笑] [  悔菴]  
某老兒富有田産性極頑固因他常聞怎麽秀才將軍秀才督軍所以他要聘一西席唯一條件是要秀才出身的有個少年·登門自薦道俗語説秀才不出門能知天下事我天天熟讀日報天下事都很明白秀才資格可稱有餘了老兒大喜道我就請你教日報上海日報的發達甲於全國但不知那一種最好呢少年冷笑道旣知甲於全國你想甲字中出人頭地的除掉申報還有那個呢 
 
[海上蜃樓（一七六）] [  釧影]  
第十九回夜露沾衣鈿車携佳麗晨照檻曦繡褓裏寗馨 
　　祖書城道旣然知此便教着他做做詩唱酬唱酬瞧他有做得不妥的地方給他修改潤色一下子做一個絳帷女弟子豈不很好季蘭馨道這也是時代潮流所趨在二三十年的時候照你的那種辦法也很彀了近來却還覺得不彀未免有些陳腐氣現在流行的開學校這非開學校不足以震動人你要知道一時代有一時代的流行品一時代有一時代的出風頭反乎此便算不得時髦人物不是我苛刻的説一句話他們這些舉動多少有些廣告性質在内你想那位李文韵校書年紀已經二十六七歲了堂子裏的先生一過二十歲漸漸成爲過去人物年華老大須得想個什麽法子足以引動人他旣估識得幾個字想出個辦學校的方法少不得還要登登報披露那所辦青樓半日學校的宗旨也要登幾天告白人家也知道這位李文韵不是一個尋常的人了至少也有人去叫堂差看看是何等樣一位風雅而熱心有志的人這就他的生涯不就此好起來嗎祖書城道這個話你也未免説的太苛刻我想好名之心却是有的一定説他做廣告這個廣告費也不小啊季蘭馨道若説廣告費還不是在捧他的老爺們身上出稍嗎他還自已挖腰包也没有這種笨人啊我聽得人講這位梁溪李在無錫時候已經嫁過了人了他那男人是縣衙門裡一個差役他嫁過去就不願意鬧了幾塲便逃到上海來當妓女男家也知道縳不住他出了幾個錢把這段婚姻了斷咧祖書城笑道那自然呢他還自命是個女詩人咧怎麽嫁一個縣衙門裡的差役呢自然要嗟歎遇人不淑這位女詩人不知做了許多自傷紅顔薄命的詩咧據此看來就是那女詩人害了他要不是女詩人也守着那個縣衙門裡的差役過活了季蘭馨搖頭道你這話不對照你這樣説便是爲近來大家所反對的一句話喚做（女子無才便是德）的做詮註了可不被現在的新學家駡死依我説爲（名）字上着想到底幸虧識得幾個字你想倘然他嫁了這縣衙門裡的差役也不過做一個縣前大叔的老婆如今也許兒女一大淘説不定這位縣役弄得養瞻不來如今雖然當的妓发究意吃得好穿得好也用不着一天做到晚怎不寫意空來張園愚園坐馬車兜圈子還有那些老爺大人陪伴他社會上尊他一聲詩妓他那梁溪李文韵的名字便灌入人家耳朶裡比了做個縣役的老婆不是强得多嗎説話中間止樓裡又來了許多客便把祖書城和季蘭馨的話就此打斷了 
 
 

Page 13

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *本埠新聞 
[前晚南黄浦砲聲詳情]  
　　泊於高昌廟浦江之海容艦前晚八時一刻因見一小輪駛近防線發令命其停機不聽致發砲轟擊等情已誌昨報茲悉該小輪名經明係屬海關差遣船是晚專在該處巡查不意爲海容艦所轟擊也　聞此事原因海關方面是日得一秘密消息知有大批烟土由某處運來藏於高昌廟浦江某船上即將起岸故特派經明輪於昨日日間在南浦江一帶巡查視察究竟因未得端倪故晚間又駛往察視適爲海容艦發覺而不知其爲何方之船特打紅燈詢問照例經明須打白燈以應之乃經明還打綠燈且不停機仍向海容方面開來致海容開槍示威後因愈駛愈近乃用實彈砲射擊經明船身爲其射一大洞現仍泊於高昌廟南浦江邊恐海關方面將起交涉云 
[各方反對公賣烟土之激昂]  
　　華界公賣烟土發覺以來各方面反對日見嚴厲全埠中外人士均極注意昨日紛紛派員前往南市探查據云此項烟土現又由某艦運入吴淞口四百箱泊於南市江面前晚南市突起槍砲聲亦與此事有關承辦賣土機關之程某現正與李某等商榷務使此項大土從速上岸又賣土總機關定章所有小同行開張營業須向大同行轉買交易如從他處販來每箱須另貼總機關五百元又各團體昨日派員往南市者甚多至傍晚始紛紛返本處報告茲將各種情形及各團體反對電文分錄如下　　烟土印花之格式昨日據各團體聯合會派員調查報告賣土機關分爲二種一種爲大同行有保護者烟土上貼有白紙藍字方形印花其大小有一寸方闊四邊印卍字花紋中印圓圈六個已由調查員假冒買客購得作爲證據並將製就鋅版佈露另一種爲小同行爲私賣而非公賣無切實保護遇必要時即犠牲小同行數家以掩人耳目 
　　警察廳查禁小同行本埠華界自開始售賣鴉片以來已引起各團體之反對昨據各團體方面所得報告警察廳因華界賣土事受各方詰賣昨日特將老北門賣烟之小同行兩家查禁至大同行則因有人保護毫不畏懼 
　　租界當局之注意英法捕房因華界賣土極爲注意除派得力探員前往調查外並令各探嚴查界内有無賣烟機關一律嚴禁云　　市民拒毒大會之籌備各團體聯合會連日據各方報告華界賣土消息後即着手籌備市民拒毒大會昨日下午二時特開籌備會從事商借地點云 
　　拒毒會所採反對之步驟中華國民拒毒會昨日除通電各當局請求協助拒毒嚴申烟禁外並通告本埠各公國召集聯席會議曁徵求販賣情形之報告茲彙錄之如下（召集各團體聯席會）敬啟者疊據報載本埠南市小東門九畝地一帶設有公賣鴉片機關二十餘處已於夏歷四月初七日開始營業又據報告有潮帮大同行土商二十一家聯合認納賄洋公然由租界遷至南市營業已得某當道許可不加干涉烟土則由瀏河起岸運至大碼頭地方機内存儲且有軍警保護尚有多家亦將實行開市各等語查内務部前有鴉片專賣之提議迭經本會約同全國分會曁各法團電京反對並曾推派代表赴都堅請政府不可實行其議漸寢繼又傳聞政府雖不敢毅然進行而賠中計劃仍未稍懈又有某商人借寓禁於徵之説從旁助虐愈使政府難以忘情亟欲達其罔利行私之目的又經本會及各法團再起反對幸未見諸事實正深欣慰不料惡耗傳來以中外具瞻通商要埠之上海竟有明目張胆公然販賣毒物之機關豈非至可驚駭最可痛恨之事夫雅片流毒之深禍害之烈婦孺皆知今昔一轍而我國歷受烟土之毒獨厚且慘外交之失敗因此内亂之頻仍亦因此他如工商業之窳敗民生之困苦亦莫不因此若非喪心病狂没却人格者决不敢甘冒大不韙而經營此種亡國滅種非人類應有之商業也但貪夫殉財自古已然此輩惟利是圖不惜昧其良心從事毒殺同胞不假刀兵之營業固已自儕禽獸凡我民衆亟應羣起撲滅之母使换魔楊威於光天化日之下而以負有維護社會安寗保持人民康健責任之官廳相距咫尺置若罔聞如非有意縱容亦難逃溺職失察之咎人言藉藉良有以也我等對此切膚問題自應速籌應付之道茲特訂於本月十日（禮拜日）下午二時三十分在天后宫橋上海總商會樓上常會室内開各團體聯席會議討論對付方法素稔貴會熱心公益拒毒事業尤蒙贊助届時務望推派代表一人或二人駕臨指示一切不勝盼禱之至再者貴代表赴會時請携貴會給予正式公函以便招待此爲本爲愼重會議起見並請查照是荷（徵求販賣情形之通告）日來本埠盛傳華界公賣鴉片本會現正搜集確實證據以便向負責官廳交涉並將實在情形擇要公布俾衆周知惟本會見聞難周所獲正據尚未十分完備爰特徵求查報下列各項之消息㈠烟商之姓名住址㈡烟行及機房之字號地址㈢保護是項轉運及營業之官廳或軍警流氓之姓名住址㈣轉運及販賣之方法㈤其他實在情形查此事關係國際信用及公安前途甚大深望各界人士隨時查訪明白作成報告掛號寄交圓明園路二十三號本會事務所或於每日午前九時至十二時之間親來接洽本會對於報告人姓名住址當爲嚴守秘密務祈不吝教益是幸中華國民拒毒會謹啟（致各方之通電）北京段執政　内長奉天張督辦張家口馮屯墾使南京盧宣撫使濟南張督辦並全國各報館鑒鴉片之禍盡人而知内戕民命外損國譽此次日内瓦禁烟大會我國鴉片情形乃成爲列强詬病之因咸謂我國毒物充斥且流入國外以致他國未能禁絶故欲各國一致限制出品當以我國能否禁絶爲定國家體面竟因鴉片掃地以盡不謀自動禁絶必且召列强毒物共管之禍本會成立以來從事於全國拒毒運動之提倡力竭聲嘶原期以喚醒國人之迷夢羣起　清毒物使二九年下次國際禁烟大會時我國獲有相當成績不致無而目重與各國代表相見（中略）上海爲中外通商大埠萬國觀瞻之所在尤應雷厲風行嚴密查禁以範全國而　信用不圖近日南市一帶竟土行林立公然販賣官廳伴爲不知軍警視若無覩與論譁然而當局仍無取締之表示在奸商市僧唯利是圖不顧國家人民之福利喪心病狂已屬罪不容　而自命保衛治安施行法律之官廳乃亦掩耳盜鈴任其自然殊屬令人不解本會疊據各方報告咸謂當地官廳實有同謀而從中取利之嫌疑同人職責所在不容緘默爰特矑列現狀專電奉陳尚望執政督辦諸公依法查辦從嚴處罰以示禁烟之决心而維國際之地位苟不此之圖而放任部屬倒行逆施何異率野獸而食人將來必爲國人所共棄一得之見當蒙採納臨電憤激不盡欲言中華國民拒毒會叩虞 
　　總商會致執政電總商會昨電北京段執政云自滬埠廢使撤兵方期導揚民治模範全國不謂遷延數月築室道謀駐滬艦隊昨又發生衝突槍砲互轟南市開設土行多家官廳熟視無覩狡黠者方將以上海爲甌脱之地造成全國所無之罪惡淵藪必貽對外絶大笑柄殊非我執政與民更始之盛意伏乞特奮乾斷早定至計上海總商會叩陽 
　　浦東同人會致段執政電浦東同人會昨致北京段執政公電云吾國自厲行烟禁以來雖未見大效而吸者固已逐漸減少寗非國家之幸民族之光敝會鑒於貧苦黑籍同胞之莫能超脱特設戒烟所勸導烟民免費戒烟以期爲社會减少烟民藉爲禁令萬一之助不意日來上海南市大東門敦厚里中華路松安里老北門宴海弄新開河潤德里新北門盧家弄九畝地富潤里老北門穿心街等處設立販賣烟土機關破壞烟禁流毒人羣且恐引起重大之交涉並碍及國際地位興言及此殊堪痛恨爲此籲請執政迅令滬官廳嚴厲禁止不勝迫切待命之至浦東同人會叩虞 
　　蒲淞市議員之呈文蒲淞市議員蔣俊廉昨呈上海縣公署文云竊於今春敝市議會春季常會期内由俊廉提議請查禁鴉片公賣一案蒙縣長指令鴉片公賣一案究竟有無其事本署未奉明文未便率爾轉呈仰即知照此令等因查鴉片流毒盡人皆知俊廉爲未雨綢繆計應請縣長預會禁止勿使演成事實不意近日各報所載上海華界竟有鴉片公賣之機關多至二十餘家人言藉藉與論譁然若不有人包庇奸商安敢明目張膽公然販賣夫鴉片之毒吾中國蕩産傾家猶其小事弱種病國後患方長若任其公然推銷不特多年烟烟禁廢於一旦抑且違反國際條約必將引起列强之責問騰笑全球近據萬國禁烟會日内瓦會議我國代表朱兆莘氏屢被列强胥以中政府壞禁烟條列一旦烟禁廢弛何詞以對言今及此能不痛心具有心肝者誰甘噤口不言俊廉爲杜絶鴉片流毒保全國際信用與國民人格起見用敢直陳懇請縣長鑒核火速查明賣土機關發封究辦勿稍寛縱實爲德便云 
　　楊心正致李鍾珏函上海各市鄕禁烟聯合會籌備主任楊心正昨致市鄕行政聯合會委員長李鍾珏函云平書先生大鑒逕啟者昨開十九市鄕行政聯會常會時心正曾提議鴉片公賣實屬有傷國體除發起市鄕禁烟聯合會自行拒毒外要求先生協助進行當蒙顧全大局允向官廳提起質問惟證據必須確切等語領教之餘遵即倩人導引至販賣鴉片各機關收買證據先至小東門南敦厚里鄭洽記土號購得紅土一兩價洋四元一角後至老北門内穿心街東首七十六號石庫門新康士號購得紅土五錢價洋二元核土包封上均貼有印花茲將印花扯下一併奉上務乞察閲迅向官廳嚴行交涉立即取消以維國體而除毒氛不勝迫切待命之至 
[公賣鴉片聲中之警廳佈告]  
　　官樣文章 
　　淞滬警察廳前日發出佈告云爲布告嚴禁事查鴉片一物流毒社會戕生弱種爲害至深是以海牙會議立有禁約吾國刑律更定專條不惟販運售賣者應置重典即私自吸食者亦觸刑章本廳長到任以來迭次布告嚴禁不啻三令五申並督飭各屬嚴密查禁以期廓清毒品不使貽害人民近聞竟有不逞之徒意圖嘗試殊屬膽大玩法亟應澈究重懲除分行外合行布告嚴禁須知鴉片爲害傷身蕩産律有罪名如敢甘冒不韙故違刑章一經查出或被告發定即從重懲處母謂言之不預也其各凛遵母違特此佈告云云 
[瀏河發生奪土命案續聞]  
　　前晨一時許瀏河客民上船搶土致被兵士等開槍擊斃二命重傷二人一案已誌昨報茲續得消息駐滬奉軍辦事處已於昨日上午特派東三省陸軍三十一旅六十九團團副彭某與該團一營一連連長莊某二人同乘滬太汽車前往肇事地點調查内容據稱此係完全出於誤會特令二死者家屬高某李某等到來各給撫恤費洋二百元即令具結棺殮完案 
[蓬路工商會函詰三商會]  
　　爲保舉警廳長事 
　　文監師路工商聯會因本埠發現大批烟土事特開職員會議研究烟土之由來以期絶滅當由金君提出今日報載内地售土機關詳載地址此外并有三商會保舉常廳長眞除一事應併案討論結果電政府當局請求取締并函三商會質問保舉事函云逕啓者頃閲報載貴商會等聯名電請段執政盧督辦韓省長力保淞滬警察廳長常芝英眞除廳長之職有遇事躬自偵緝不數日諸案悉破聯各保舉絶非我各公團等私言云云聞之殊爲駭託他不具論僅就中外各報所載近有大批烟土由南市關橋起岸運遂於各販土機關列舉牌號地址朗若列眉閧動全埠而常廳長竟然充耳不聞豈即所謂躬自偵緝因而破獲耶抑即係貴商會等認爲廳長之政績而以保舉爲非私耶貴會等固猶是法定團體也一舉一動應以全市民意爲從違今竟出此令人失望爲特略舉烟案逕塵清聽此外如盜刦重案未能破獲者尤列僕難數焉除電呈執政政府反對外謹此質問諸希查照示復是荷 
[辛亥同志俱樂部通電]  
　　糾正段氏廢止法統令 
　　上海各報館鑒曹錕以竊國覆亡三數軍人擁前總理段氏爲執政暫保北方現狀雖攝官承乏應權宜而毁法亂常遂成習慣段氏於四月二十五日下令自稱負改造之責不知此權自誰授之乃又云主權付之國民法統已成陳跡名實錯謬莫此爲甚按中華民國主權本在國民全體此之代表會議非由國民發起則與執政私黨無殊况憲法起草委員尚由聘請并代表亦不得操筆削之權何論國民全體所謂還付主權者果安在哉法統云者自賅約法全部非局指總統國務院國會而言三者容可暫時停頓若中華民國之名義全體人民之主權國家領土之區域此果已成陳跡否也段氏於民國六七年間以督軍團稱兵内亂迫散國會私造 
迄今彌甚雖守府之未能窮極凶惡而一言壞法實能馴至亂流法統苟隳民國何恃雖異族窺伺小腆生心亦恐無辭以拒至乘此營私賣國所不必言我國民處此漂搖之境豈無感憤我舊日革命同志與西南護法諸省素持大義志不後人若不力圖撥正則上無以對全國人民次無以對先烈死士所望戮力一心自圖解决主權所在名器不可假人勿令矯僞者得售其奸也辛亥同志俱樂部叩江 
[縣聯會請願省會修改制憲規程]  
　　江蘇縣議會聯合會前經召集各縣縣議事會縣參事會開討論省憲大會對於省議會制憲規程表示不滿業經電請修正已誌前報茲悉該會以省議會將次召集第二次臨時會（省議會章程二臨可修改一臨議决案）當經提出請願書請爲修正規程原文照錄如下爲請議修正江蘇省制憲規程審查應予縣議會表决應予市鄕議會懇祈二臨會時議决加入事查立法貴乎平平則公公則久此爲法律之原理苟涉偏頗即不得謂之公法按貴會本年第一臨時會議决修正江蘇省制憲規程案共分起草審查表决三種程序其起草委員之選舉係由省議會主持審查員之舉出由省議會及省法團辦理表决權之行使付諸全省公民大會但認爲時機不適當時得由各縣縣議事會及縣法團代行其職權此爲修正規程所定之辦法查修正規程於起草審查旣經訂明爲兩種各别程序省議會自不必於同一之省憲取得起草及審查兩種之權能同規程第八條之但書雖有但起草委員不得被舉爲審查員之語似於組織省議會之自然人已有區分而於省議會爲一個法人之意義究未明瞭又查本省現行自治制度劃分省縣及市鄕爲三級修正規程於表决程序僅許各縣縣議事會代行全省公民大會一部分之職權在全省公民大會可以召集時仍不令其參與表决詳繹統規程全文本省自治機關祗有制定規程之省議會有權制憲其餘中下級縣議會及市鄕議會均在摒除之列亦屬不妥至縣議事會四字文義不甚明顯應改爲縣議會字樣方臻妥洽爲特臚叙理由請求貴會迅將修正江蘇省制憲規程第七條第一欵江蘇省議會舉出十一員字樣改正爲江蘇各縣縣議會聯合舉出十一員字樣又同規程第十四條第一欵各縣縣議事會字樣改正爲江蘇各市鄕議會字樣庶貴會免專斷之嫌即自治機關亦無向隅之憾好在制憲規程有必經之程序三曰起草曰審查曰表决而自治機關適有公法團三曰省會曰縣會曰市鄕會以三公法團分任三程序天經地義毫無勉强位置平均自無輕重此種公法學識盡人知之矧在貴會諸公祗須貴會能放棄審查權將第七條之第一項第十四條之第一項於二臨會時提出修正其他各條無庸更動此萬無不可能之理一轉移間旣合法意復順與情務祈貴會迅予提出議决修正實爲公使謹陳江蘇省議會（下略） 
[兵工廠變價歸還墊欵之請求]  
　　江蘇兵工廠變賣地價歸還軍用墊欵被災各縣聯合委員會公推該會執行委員費鴻聲·洪蘭祥·張芝·錢邦泰乘出席江蘇監算交代委員會之便向盧便面呈意見當於本月六日上午九時往見并面送節略首由張芝費鴻聲述明來意次由洪蘭祥提出二點請求照辦㈠由被災各縣每縣推出代表一人加入兵工廠估價委員會㈡請宣撫使轉呈執政府將兵工廠所收全部地價歸還被災各縣軍用墊欵俾蘇民困當由盧使允予轉呈次由費鴻聲請宣撫使表示對於兵工廠意見盧謂兵工廠事余亦略有所聞茲因部派委員辦理不善現已撤回至該廠而積有一千餘畝價格高低不等沿江地價較貴須分段標價俾求切實萬不可爲一二人所壟斷諸公均係地方紳士耳目較近説話亦較有力量自當合力做去鄙人對於兵工廠地價歸還軍用墊欵深表同情自當力爲轉違該代表等認爲滿意遂與辭而出俟於大會時出席報告云 
[總商會呈報道送潰兵用欵]  
　　本埠總商會因去歲經辦遣送潰兵後所用之欵雖經電呈在案但詳細賬目迄未彙報故昨將遣送散兵時交付欵目情形呈報財政部並附清摺收據以憑查核 
[東省學生對日人最近要求之會議]  
　　駐奉口本領事向當軸要求八項條件東三省旅滬學生聞耗昨特開臨時大會討論一切應付方法已擬分電全國各主要機關一致援助各校出席代表與議者約四十餘人 
[籌備五九紀念昨訊]  
　　上海對日外交市民大會國恥紀念籌備委員會昨日開第四次會議出席者高唐石等十餘人公推唐豪主席朱曉雲紀錄首由翁國勳·許競公·報告南市國恥游行接洽情形㈠集會地點定西門外公共體育場集合時間議定九日上午九時㈡救護仍請紅十字會擔任㈢除南市保衛團已允擔任沿途彈壓外並函警廳派隊保護㈣童子軍已接洽大同大學㈤路由已規定如下由公共體育場出發走方斜路進民國路轉中華路至西門散隊報告畢討論儀式决定將演説列入（國恥紀念演講日）分組舉行較有實際游行出發前大衆低頭静默三分鐘南北市同行此種儀式次推舉南市游行職員當推翁國勳爲總指揮其餘職員由會聘任云 
　　又南市國恥游行已加入之學校爲二師附小及童子軍·兩江女體師·時化學校·留雲小學·美專校·城東·育材·女子文專·南區初中·滬海商業公會·民立女中·國樂研究社云 
[滬寗路管理處昨開常年會]  
　　滬寗鐵路管理處於昨日（七號下午）特開常年會議報告上年分營業盈絀各項賬略及本年分興革事宜事前經領袖議員沈成栻局長束繳洋議員畢德森（怡和大班）韓德（匯豐大班）華議員鍾文耀本路洋總管克禮阿等出席會議至午後四時各議員相繼蒞局旋在二層樓會議廳振鈴開會主席爲領袖議員沈成栻局長首由洋總客克禮阿報告上年分營業賬略計除去開支利息净餘二百二十四萬餘元欠報告本年分本路興革事宜及各項預算書等惟上年盈餘一項華洋會討處核算不同蓋洋會計於上年江浙戰事寗滬全線開駛兵車槪行作價核收運費故有若許之盈額（該費雖未收到洋會計以作欠賬）而華會計於是項軍事運費槪不作費故按照華員方面核算上年分營業尚須虧耗二百餘萬元此案昨經各議員發表意見互有討論一時尚難議决結果由沈局長請示交通部枔核奪俟下次續開會議解决云 
[總商會徵詢赴俄互市之意願]  
　　致茶業山東兩會館函 
　　總商會昨函茶業會館·山東會館云逕啓者本月七日接駐俄使餘李家鏊代表函稱據蘇俄尼日尼廓羅特商場事務處處長馬榴適夫函開蘇聯政府以中俄兩國之商業關係至爲重要再從而發展之於兩國實有裨益而尼日尼廓羅特商場適爲發展中俄商業之良機本處特請鈞座將此意轉逹貴國商界並請於本年貿易期内（自八月一日至九月十五日）前來尼日尼廓羅特商場貿易使吾人能重見貴國商人於尼日尼廓羅特商場實深欣幸想貴國之原料如羊毛皮革毛皮等類必能暢銷於商場我國工業近來日臻發逹其出産品如織料器皿鋼鐵各貨亦可藉此行銷於貴國以爲原料之交換品從此則我兩國之事業益臻鞏固於我兩民族之利益實裨焉將來貴國商界中於本年願來商場貿易者均係何人尚祈預先通知本處俾得事前設法使彼等貨物能就近道來俄不至發生困難總之能設法以謀彼等之便利吾人無不樂爲之也特布微忱並將最誠懇之敬意表示於貴代表之前等語據此查此等市集爲兩國通有無交換貨物之場合每年集市一次各國商人皆携貨樣赴會交易實爲通商之捷徑研究之機會况我國與蘇俄行將訂立通商條約關於蘇俄産品之種類多寡商場交易狀况貨物運輸之手續及費用與繳納捐税之數目均應實地調查方可以資應付擬請趁此機會選派富有商業經驗之商董帶同各行商人携帶貨品前往參加實地考查旣可以獲直接交易上之利益又可以得間接商約上之精神定統盤之計劃以收知已知彼之效况華茶爲銷俄最大之品而該事務處偏未提及即如山東繭綢亦復如是此皆關於我國經濟問題應提出特别注意此項舉動爲借貿易之機會兼以調查所費無多得益甚大各國年有此舉彼此往還互相研究無怪商業之日增月盛富强之基胥賴於此至選派何人帶同何種物品價值若干數量多寡及經由何路前往應請先期詳示以便轉知該事務處預備招待並設法以謀來者之便利除咨外交部轉咨農商部 
 
 

Page 14

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *通令周知曁分行外相應函請貴會相照迅速倡辦並希見復爲荷等語到會查俄國自政變以後中俄貿易數額較前鋭减此次如能携帶貨樣赴會旣爲直接貿易之先導不難恢復昔年通商之盛况所有赴俄綼續該 
事務處旣願招待力謀來者之便利又得駐俄使館爲之先容一切困難自可無慮應請貴會邀集同業詢問有無願意赴會之人統於十日内見復過會以憑轉復駐俄使館是荷此致茶業會館·山東會館 
[黔省奇荒之外訊]  
　　上海泰晤士報云本埠又接貴州法教士來函述該省災况非常悽慘父母恒售其子女以易些少之米或玉蜀黍荀延殘喘而黔西等縣鄕間竟有食人駭聞災區偏及六十餘縣人民餓死者日衆竟有困守家園坐以待斃者亦有流亡在外垂盡路畔者苟不急事振濟災象將益見慘酷現距下届稻熟尚有五閲餘月該函係黔西教士所發略稱一月以來鄕民食糧斷絶僅恃青草樹葉爲生今則青草樹葉亦搜羅殆盡少壯者紛往城市覓食受傭於富家幾同奴隸二星期前據報數十里外某村竟發生食人慘劇然此風僅屬開端而已鄕間庢廬空廢日甚居民多出外逃荒老弱者死亡路畔遍地皆是省政府雖協同教會竭力救濟然災廣欵少無濟於事且以累年菲氛省庫非常空竭竟無從應付此項救荒急需云 
[瓊崖旅滬公民大會預誌]  
　　瓊崖旅滬學會·瓊崖新青年社·昨日發出通啓略謂吾瓊不幸自鄧本殷覇據以來勒餉派捐縱兵殃民苛政百出民不堪命今竟變本加厲濫發紙幣擾亂市面金融向美新銀行團借欵三千萬元以瓊崖實業爲押長此盤踞遺禍無窮本會社同人等本愛鄕之熱忱特發起召集瓊崖旅滬公民大會討論對付方法茲定於本月九日（星期六）下午二旬鐘假西摩路上海大學第二院開會届時務希出席共策進行爲幸云云 
[今日午後無線電話中之音樂會]  
　　程艶秋郭仲衡演唱京曲 
　　今日下午五時開洛公司無線電話站特請名伶程艶秋郭仲衡兩君演唱京劇約半小時凡本埠之裝有收音機者可准時對準電浪接聽云 
　　到寗并即知照 
[浚浦局否認寳山教育局隱沙産權]  
　　浚浦總局致寳山縣知事公署函去接奉來函内開寳山教育局呈稱本局原斫取隱沙蘆草並謂該沙灘地爲該局之産業等語查寳邑教育局並未依照浚浦章程第十二條經浚浦局估價升科之後由會丈局得到正當管業之權今旣未獲是項之管業權則本局對於該局所要求之地産一節未能予以承認也即希轉知爲荷云 
[會計師譯詞之解釋]  
　　會計師公會呈部文 
　　英使要求我政府飭改會計師名稱之英文譯詞一案所有外交部咨農商部文及農商部令上海中華民國會計師公會文已見前報該公會自經理事會議决提出理由呈請農商部轉行駁復後茲聞此項呈文業已繕發並有附件數宗以爲譯詞適當之佐證今將原呈探錄如下 
　　呈爲遵令據實聲明會計師譯詞並無岐混情形伏乞鑒核轉咨以釋誤會事案奉鈞部訓令第三五○號開准外交部咨稱關於會計師譯詞一節英使以英語Chartered　Accountant二字有所專指引爲華語會計師之譯詞未免滋生岐混請轉商農商部頒發飭令釋明此語並非華語會計師之適當譯詞或更另爲指定等語應否轉飭注意更正之處請查酌辦理並希見復等因前來查該公會章程内所引用會計師譯詞之英語Chartered　Accountant二字旣准英使照稱足以滋生誤會應即另行選定英語呈部查核合行抄錄外交部原咨令仰該公會查閲此令附發抄件等因奉此·自應遵照辦事惟查英使來照所稱或由不明我國情形或由不諳各方事實確係一時誤會敝公會有應行聲明者四端謹爲鈞部陳之我國會計師職業係屬按照規定資格呈奉政府核准而來與英國之Chartered　Accountant爲政府核准之TheInstitute　of　Chartered　Accountant　in　Englaud　and　Wales所認許加入之會員者請實略同故中國之核准會計師譯爲英語惟Chartered　Accountant最爲恰當但不過用爲一種譯詞所以表示中國之核准會計師等於英國之Chartered　Accountant初非藉以自名且譯詞之上·有華語會計師之名稱人自一望而知實際仍可辨别安有滋生誤會與岐異之慮况會計師名稱有規定資格經中國政府核准者爲能用之如照原照會所云英語Chartered　Accountant並非華語會計師之適當譯稱則何以在華英國之Chartered　Accountant亦譯用會計師之名詞（附件一）此應聲明者一譯詞之爲物當取其國之固有者以便外人易於了解而各詞尤然Chartered　Accountant一語習慣上已成核准會計師之普通名詞故英譯者未必舍而他求原照會所稱望華人將會計師譯稱Pudlic　Accountant或Ｒegitered　Accountant等語不知Pudlic　Accountant爲公共會計家之意初不含有核准意義即一般無規定資格與未經核准者皆可稱用Ｒegistered　Accountant至多亦不過註册會計師之意仍無核准意義自與核准會計師名實不符况在外國並無此名牽强譯用豈特不足以表示此種職業之眞相或且更令外人滋生誤會無已惟美國有Certified　Pudlic　Accountant之名尚可比附但英使今日旣能爲停用Chartered　Accountant之要求則美使他日何不可援例拒用Certiied　Publie　Accountant之譯詞耶是改用一譯詞轉增多數之粉　此應聲明者二也查The　Institute　of　Chertered　Accountant　in　Enfland　and　Wales之規則會員特别名稱分爲二種一爲Fellow　of　Chartered　Accountant一爲Associate　Chartered　Accounant惟該會會員能使用之至於Charted　Accountant之名稱則除該會會員外如The　Society　of　Accountants　inEdihborgh 'The　Instiute　of　Accountant　and　Actuariet　inGlasgow　The　Society　of　Accountant　in　Aberde　The　Instituteof　Chartered　Accountant　in　Irelan四會會員皆稱CharteredAccountant此猶得曰在英本國也即加拿大會討師公會中如Chartered　Accountant　Association　of　Manoitoba及Institute　ofChartered　Accountant　of　Nova　Scolia等亦稱CharteredAccountant此猶得曰係英屬地也其他在華之法國會計師亦稱Charered　accountant（附件二）足見原照會所稱ChareredAccountant乃專指The　Institute　of　Charered　Accountant　InEngland　and　Wales會員者與事守完全不符今英使旣未否認 
上列各方之使用何以獨思干涉華人此應聲明者三也縱今英國法規事實對於Charted　Accountant之名只許某一種人稱用然此不過英國國内之現象按諸國際通例殊難以之拘束中國人民强其遵守此應聲明者四也敝公會平情討論詳加研究以爲Chartered　Accountant譯詞已成一種習慣華人引用自無獨慮滋生岐混之可言况名詞之譯用原以近眞爲主爲名國彼此所同尤難獨對某方加以限制法理事實至爲明瞭原照會所稱各節不過憑在華某項人等褊隘之詞致生誤會以大部及英使之開明之經據實解説前項誤會自可渙然冰釋也所有會計師譯詞並無混岐情形理合據實縷陳伏乞鑒核咨行外交部轉復英使查照實爲公便謹呈農商部 
[運到大批閩角之呼籲]  
　　上海商帮公會昨日致函海關朱監督云謹啓者私角進口一日不絶則金融市面一日不平故救濟之道尤、 
重檢查檢查苟嚴劣幣末由入市價何由跌至若停止使用僅其次焉者也近閲報載大批閩角忽又進口商界拒用消極抵制然此乃治標而非治本爲社會治安計爲維持金融計不得不籲懇鈞座轉飭關員一體嚴厲檢查來源絶市價自平市價平物價自低造福社會寗有涯涘此上云云 
[輔幣劵問題在擱置中]  
　　救濟輔幣問題前由銀行公會及總商會商擬由中交兩行發行輔幣券差有成議本擬即行召集聯席會議正式决定聞現以錢業方面尚有異議尚在接洽云 
[僞鈔票案中索賄案訂期再訊]  
南翔紳士陳巽倩·警察所長巴澤田·巡官顯恂伯被甘維露律師告索賄二萬元一案昨日下午二時半由公共公廨關讞員會同英馬副領事升座第五庭正式開審被告之代表律師以法租界會審公廨審理陳志剛第一案尚未終結本案不能進行請求改期旋據法捕房所派到堂觀審人稱法廨之案約兩星期方可結東遂由中西官磋商後諭三被告仍各交五千元原保候法廨陳志剛等控案判决再行訂訊 
[捲烟業風潮仍在争持間]  
　　本埠南北市捲烟業小同行反對南北分征處違法加收捲烟特税補助費經由上海捲烟業公會一再排解小同行方面地求定於五月一號起三方面（即大同行小同行公會等）各推調查員若干人分赴各捲烟舖户調查門莊批發究有若干之營業然後再行公估票面（原定甲已丙丁戊已庚辛壬癸十等自三十元起至二元止）而大同行方面均不滿意此種辦示祇允取消補助費惟税收不足之數仍欲加之票面以致雙力堅持無讓步餘地前日小同行方面自分發通告在此事未解决前請各同業停止領取執照後故南北分征處本月份之收數尚未滿二百户該分征處本擬請示局長而吴伯寅局長數日前因公赴寗並未返滬聞已電請吴局長即日回滬辦理此事云 
[航業雜訊]  
　　兩日輪展延進口東洋汽船公司大洋丸此次由美國舊金山來滬又西比利亞丸從香港至申均定昨午至上海大洋丸留泊吴淞西比利亞丸則將駛入浦江停留於黄浦碼頭乃昨日該二輪於午刻忽同發電報至滬報告吴淞三夾水外洋面以天氣不良海面上有大霧致便航路方向均爲霧迷不能辨别遂停止開來延期一天改由本日上午九時半進口而西比利亞丸且不駛進吴淞港一切旅客之往日美港斐者曁本埠之出口貨等統由該社通知各客商改於今日上輪至於南滿俱樂部所選派至小吕宋參列遠東運動大會之選手十七名來滬後刻因格蘭脱總統號之客位已完該選手團由監督井上方雄·森田康太郎·岸一郎·等於昨日轉向東洋汽船公司改定本日出口赴斐之大洋丸輪先生往小吕宋該團當購定二等室十五間即於本日下午在新關碼頭上小火輪送致吴淞轉乘大洋丸於四時半離滬 
　　日海軍司令將來日來海軍省之第一外遣隊其留上海之駐華海軍司令一職令已由日政府另簡海軍少將永福氏充任該司令昨已有電至滬報告准十五日來滬接任 
　　駐荷使館隨員放洋荷蘭公使王廣圻還國現已由滬赴京其長子王念祖已經中央任命爲駐荷公使館之參贊員昨已奉命南下搭乘法郵船安得來朋號赴法轉往荷蘭使館任事 
　　華絲出口之起色運歐湖絲自戰事發生後出口額即不甚擁擠及至本月始漸有起色每遇英法兩公司之郵船出口恒有四五百件運出惟本月十二日由滬赴孟買轉往歐洲之大英公司輪蘇狄尼亞號開出時華絲之運赴英法者有價值二百五六十萬元之巨額湖絲一千二百件之報裝今距開船期尚有多日届時或將更不止此數此誠爲本年華絲出口之最多一批云 
　　藍烟囱又造新輸英商藍烟囱公司之中歐航業在上海爲英商航業中之最巨者其使用船已有九十艘逹六十五萬噸以上今該公司又接英國總公司來電報告爲擴充中國歐美各航路營業起見除Ｅ字級四新輪甫經落成行將派行來華刻下又添造六千八晨噸級之摩托巨輪六艘今巴森達號一艘已將竣工該六新輪亦係指定行駛中國歐洲間云 
[漁會請設旗燈船]  
　　免漁船誤觸陰　 
 
竊敝會於上年春季據本埠漁户葉顯能項國珍等聯名環請謂北洋陰　設於各島附近向未佔及中流近年不遵舊例任意佔設又不裝置標記網對因而受害破網不知凡幾非請官廳出示嚴行取締則北洋漁區必盡遭殘壞而後止等由據此當由敝會據情轉呈定海縣知事張請其轉飭該　裝置標記以免網對誤觸旋奉指令第一號内開奉呈閲悉查竹桿標記隨陰　傾倒不如酌設旗燈船較爲明顯候令鎭定指南兩公所董事查核辦理公海捕魚彼此均無妨害以昭平允云云再此時陽曆已至五月底阾　之臨時裝置不便查陰　之設置向例在清明節後定海知事改有旗燈標識之指令爲此及時呈請知事咨行定海知事外海水上警察廳查照去年定海縣公署第一號指令令飭該　辦理旗燈船以免網對誤觸春汛孔亟望邙乞迅賜施行云 
[浙洋海盜猖獗之請緝]  
　　浙洋台州一帶邇值漁汛盜匪益肆猖狹旅台福建同鄕會昨據商民陳勝記報稱伊船陳勝裕被盜截刧並傷舵工二名該會當已據情會電吴淞全國海岸巡防處請予飭屬追剿聞該處原有加派楚泰軍艦游弋台洋之舉刻據商電特委參謀鄭君隨同楚泰馳往剿捕業於今晨出發又石塘漁會昨電全國海岸巡防處文云春夏二季台洋漁汛期旺海盜充斥在洋截刦蹂躪漁民懇求暫留風艇駐防就近巡弋云云聞該巡防處原有海鳧長風兩艇於上月派往浙洋游弋並已陸續緝得盜黨六名今該漁會以盜氛益熾疊馳文電懇派風艇專駐 
其地情詞迫切故處長許繼祥允電飭風艇照辦 
[班禪今晨由杭來滬]  
　　班襌剌麻携同繙譯書記及隨員隨從人等定於今晨（八日）由杭返滬當由路局特備花車四輛·頭等餐臥聯合車四輛·二等車三等車及行李車各一輛·共掛十一輛專車於上午十時由杭出發經過寛橋松江等站略停數分鐘惟在嘉興須停一小時因班禪以車行震動不便飲食故停車進膳至下午三點三十八分可抵上海北站聞孫督辦飭派原代表二人及憲兵護路隊二十名隨車照料護送一面通飭經過沿路各站軍警在站歡送一體保護滬杭路車務副總管楊先芬·滬楓段長黄純道·鐵路警務段長王長慶·等已先後赴杭籌備并於今日隨同專車來滬沿路招待一切并聞班禪來申經過租界時各捕房早由交涉署預告請派中西探捕沿路保護云 
　　又訊班禪活佛定於今日由杭返滬休養一天明日即乘新江天輪赴普陀昨日下午三時旅滬普陀山僧衆假座圓覺精舍開會計論歡迎班佛手續到者各寺代表三十餘人由了强主席首由志圓報告籌備歡迎班禪之經過情形並報告定海縣來電商榷班佛駐錫問題畢當公决如下㈠指定法雨寺爲班佛駐錫之所㈡公推知衆少青師·知客覺梵師·先祜師·書記明潤師·及副寺長齡籌備儀式員迅速趕辦㈢班佛由了强志圓兩法師伴送登山擬定歡迎儀式 
[駐紮北站第一軍開拔赴寗]  
　　駐紥上海北站四五號貨棧之第一軍兵士五十餘人奉命開拔業於昨（七日）下午一點四十五分隨帶豆餅及糧食等物共裝載鐵篷車十七輛特開專車赴寗即轉道至徐駐防 
[滬杭路橋拆舊换新之電告]  
上海縣商會昨接滬杭甬鐵路管理局局長沈成栻快郵代電云上海縣商會鑒滬杭路松江楓涇間之三十一號及三十四號兩橋去年因軍事被燬後暫架木橋通車目下新鋼橋購到先將三十一號橋配妥定於本月十三日斷路拆舊換新約三日可告成三十四號橋亦繼續興工配置儘繭茶上市前竣事俟斷路拆換期定再行電聞在拆換期内通過該段之貨暫行停運客用船渡除飭工程車務警務各處妥愼辦理並分電兩省軍民長官曁沿路各地商會查照外理合電聞沈成栻魚 
[市鄕聯合會請匀配户籍費]  
　　上海市鄕行政聯合會昨關第六届常會計論欵産處以户籍經費應付爲難函請會議適當辦法示復一案公决户籍經費分開辦·經常·兩項現若按照縣議會議决案開辦費不敷甚鉅當查欵産處尚有户籍項下存欵洋五千餘元應請其分别發給抵還各區墊欵一面請縣議會變更議案務以區域之廣狹户口之繁簡分别支配若將全邑十區僅第一區稍稍加增其餘九區不分軒輊似覺未得其平至開辦齊集後將來經常用途則需費較鉅者收費必較多似各市鄕收交欵産處彙總存儲而按月應領之欵由欵産處公開支放但使各區無賠墊之累其中各項困難均可立解至總事務所請月支九十元第六區所請追加一二兩月開辦費亦以抵補賠墊之故是以有此請求也惟經費必籌來源竊思縣警察費一項在縣收房捐項下照撥有盈無絀是各市鄕應提之馬巡費似可挹注於户籍費内以期經常費稍有把握亦應函請縣議會變更除另向縣議會請願外函請欵産處查照云云 
[四區户籍員之布告]  
　　詳述編查户籍之重要 
　　本縣各區户籍業已次第舉行着手編查第四區區域合浦淞法華兩市鄕爲一區地方最爲遼闊户口衆多兼之接近兵界工廠林立寄居客民亦不在少數現當開始調查之際由該區户籍員干思頣先生撰就佈告發給各圖董保張貼通衢以利進行茲錄其佈告文云上海縣第四區户籍事務所爲佈告事案奉縣公署令開案奉省長公署訓令内開案准省議會議决户籍條例並施行細則曾於民國十一年十二月公佈施行在案茲奉省頒鈐記一顆令仰從速辦理等因奉此遵於本年一月十三日到所任事啓用鈐記現在首先着手編查業由本所製就表格分發各圖董保按户清查照表塡注將來編查完竣即行塡發三聯軍張貼門牌分别本籍客籍另置身分登記簿登記出生·死亡·婚姻·離婚·承 
繼·廢繼·招入養子·養子歸宗·禁治産·及其他法令所定事項一爲地方肅清盜賊一爲人民保障財産與人丁捐税絶不相關各住户應據實報明董保詳細塡寫切勿隱瞞虚僞及阻礙行使職權侵害他人利益致干律究現當初辦入手頭緒紛繁編查務求詳細告誡不厭週詳除呈報縣公署曁分行警署協助調查外深恐各住户未盡週知滋生疑慮用特剴切通告俾衆週知幸勿誤會干咎此佈 
[馬橋鎭商會分事務所改選職員]  
　　本埠西南鄕馬橋鎭商會分事務所所長鈕元晏以任期届滿刋發通告訂於昨日下午一時假座馬橋鄕公所開選舉大會並請鄕董王承堯蒞場監察先舉各業董事計當選者鈕元晏·張益謙·何炳餘·何林峯·等十五人繼由各業董互選所長開票結果紐元晏得八票楊正祥得二票前任所長鈕元晏已連任兩次自願遵章辭退當場决定以次多楊正祥當選備文呈報云 
[漢璧禮路商聯會會議紀]  
　　前晚八時漢璧禮路商界聯合會舉行常會到會者正會長胡石泉代表朱殿臣·副會長朱舜臣·等五十餘人公推張賢芳主席朱舜臣報告經過事項畢會員永泰隆烟紙號報告日前因僞鈔與某銀行交涉由本會援助得以圓滿解决云次由新昌成號報告因流氓滋鬧閙由本會報捕拿辦深資援助云後由鴻興館報告因銀會糾葛得蒙本會爲之和解了事云主席提議以近今入會會員頗爲踴躍原有會所不敷應用擬改賃虹橋塊市房兩幢以謀發展全體贊成通過當推張賢芳等七人爲籌備員旋又提議此次大　中日博覽會一案多數反對並議决與對日外交市民會共同合作及參與五九國恥紀念均通過斷由會員同泰興號陳曾蒸因房東又欲加租近年以來迭受修橋修路及裝置糞桶等阻礙交通凡二年損失不貲請爲援助議决先由租户聯名蓋章致函房東請其體恤再行公推張賢芳朱舜臣與房東磋商議畢散會 
[海寗路商聯會之選舉會]  
　　海寗路商界聯合會在本月三夜八時開選舉大會會員到者頗稱踴躍副會長徐楨祥主席余仰　提議推舉檢票員徐志儉等四人檢得虞洽卿君五十票當選正會長余仰聖君三十七票宋霞川君十票當選副會長又馮聯甫張茂生等九人爲評議陳子祥李吉生等十一人爲幹事員次提議以下各事㈠淞滬特區不應歸省長管轄議决函段執政及省公署聲明意見㈡米石特捐咸决暫擱㈢納税西人召集特會公决取締意工表示贊成碼頭增加取締印刷品兩事不能承認由本會函納税會顧問設法打消㈣會務及會費公推吴可法陳佐卿葉祥雲等進行 
[西人自戕送醫]  
　　昨晨二時有西人某甲在公共租界二白渡橋花園内不知因何開槍自戕彈中肚腹受傷倒地血如泉湧經人瞥見報捕派探往將甲連同手槍車送公濟醫院醫治聞甲傷無礙不致有往命之虞云 
[汽車撞斃行人]  
　　昨日下午三時戈登路有某號汽車駛過撞倒年約四十許之短衣男子　受重傷知覺全失由三百三十一號華捕到來　汽車號碼抄錄另雇車送受傷人往仁濟醫院醫治及抵院已斃命由捕頭令捕將屍車送騐屍所候騐 
[漢璧禮路命案犯之押儆]  
　　顧金林於去年五月十八號夜在東漢璧禮中永祥北里被人開槍擊斃除已拿獲黑皮小弟等解由公共公廨訊明懲辦外近又緝獲俞來發（即小來發）解　押候訊究在案昨晨提審即由包探張稼軒·西探　鐵分另上堂禀稱俞係於四月二十五號夜在兆豐路拿獲當顧金林受傷送入醫院時據顧稱係黑皮小弟·小來發·小阿海·小四寳等行兇而開槍者則係黑皮小弟小來發兩名隨將俞在捕房承認開槍之口供單呈案請禀又據顧妻王氏訴稱顧在醫院向渠言黑皮小弟小來發小阿海小四寳等均各有手槍質之被告俞來發否被捕房呈案之供單係其顧意所供謂係被毆迫供至梁厚發我實不認　等語並延律師辯護關讞員商之美領雅君以被告旣稱被捕房毆打則身上必有傷痕因命被告常庭解衣察騐之下並未發現傷處關君遂判押西牢五年期滿帶堂再核而美領判俞押十年期滿逐出租界 
　　尚有本埠新聞轉入後頁 
 
 

Page 15

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *本埠新聞二 
[提倡國貨大會第四日]  
　　昨日爲對日外交市大會在閘北慈善團舉行提倡國貨大會之第四日到各界人士約近萬餘人下午一時半開會由婦孺救濟會軍樂隊奏樂徐春榮主席致開會詞略謂中國現在提倡國貨與製造國貨者較之前數年已大有進步但吾國民窮財盡日受强鄰壓迫皆由國貨不揚舶來品充斥母財外溢陷財政於破産地位有以致之兄弟敬告製造家盡心研究國貨製造之進步俾國貨得與外貨并駕齊驅非但使國人盡用國貨進一步更將國貨外銷在世界商場上獲一立足地位以挽以失利權并敬告吾全國父老昆季姊妹日用所需應以國貨爲歸且當牢記國恥云云次由陳翊庭·陸文韶相繼演説二十一條由來之痛苦及旅順大連之應當收回復由陶君武大力士表演武藝以四百五十餘斤之砌石二條壓置陶君胸前用鎚猛擊石碎而陶仍安然而起繼用坐九人之汽車在陶身上駛過該車約重三千餘磅而陶安然無恙繼鄭正秋演獨幕劇王老大説夢邑廟義學校雙簧少年演講團化妝演講愛國賊演畢始散 
[旅滬奉化同鄕會之公電]  
　　爲公訴警佐案 
　　旅滬奉化同鄕會爲公訴奉化西塢場警佐縱容捉賭殺人案昨日致代電於浙省長曁警務處長云夏省長·葉警務處長·鈞鑒奉化西塢警察便服越界至三板橋捉賭擊斃米商五位正一案敝會疊據鄕報不勝憤激因事關人命審愼再三特派專員從事查報及西塢分商會與金谿區自治會函告詳情按西塢警佐湯慶恩平日藉捉賭爲名敲詐鄕民怨聲載道復用姜山革警林超爲巡長如虎得倀此次夜半兜拿王位正不及逃避致被擊斷脅足逮將位正送縣騐傷該警等知已肇禍裝傷圖遁鄕民護送縣署實防意外更不得目爲拒捕縣警所不問是非將鄕民繩懸棍夾復派警亂拿三板橋人民鷄犬爲之不寗縣署草草騐傷囑命抬回醫治翌日位正傷重身斃始將警察詹柏卿一名發押候查聊以塞責吴知事抱舍死救生之旨爲枉法袒警之謀警所私刑逼供旣充耳而不聞位正斷脅將亡復熟視而無覩視人民如草芥等法律於弁髦敝會桑梓關懷涕涙交併籲請鈞長痐癏在抱迅予按律分别澈究懲辦愼重民命不勝盼禱之至奉化旅滬同鄕會公叩虞 
[錢業公會捐助徐孝子墓欵]  
　　閘北慈善團昨准上海錢業公會函云閘北慈善團諸公鈞鑒逕啓者上月間閘北大火有徐孝子根生君以老母徐倪氏尚未脱險率其婦錢氏冒火入救不幸而同歸於盡何其慘也當此風俗日薄倫常日非欲求一孝子已不可得有孝子而復有孝发婦更屬難能孝爲百行之先烏可聽其湮没邦人君子有爲孝子孝婦卜葬者有爲孝子孝婦建坊者更有爲孝子孝婦善其後者無非爲慰幽魂風末俗意至善也同人不敏景仰關懷表揚乏術謹湊集銀圓五百元送請貴團代爲支配聊作涓埃之助藉表欽仰之忱若夫表彰孝行維持風教是在當也宏逹名流播諸篇章以垂不朽順頌均綏惟鑒不備上海錢業公會啓 
[普善山莊加惠枯骨]  
　　閘北普善山蔣近以浦東一帶人烟稠密抛棄尸亦屬不少届夏令實於衛生有礙該山莊因於陰曆四月初一日在浦東旗昌棧地方設立分檢收處已由第三區解署長出示保護在案迄今分設半月已收葬孩棺草包一百五六十具並陸續送至同仁輔元堂義地掩埋又悉該山莊在租界膠州路小沙渡等處收葬大小棺柩四百餘具均運大場塚地妥爲埋葬似此辦理有裨於地方公共衛生實非淺鮮也 
[各公所請准自發運柩護照]  
　　上海各寄柩公所運柩回籍時向由警廳發給護照祗取印花税一元自常警廳長蒞任後特定新章六條已誌前報惟護照費每紙須三元二角以致各公所存靈柩及施材等不能運回停集如山天氣漸熱殊有礙公共衛生而苦寒治喪無力領照隱泣道途聞者莫不心痛茲將各公所運動消息彙錄如下江淮公所自四月一日接警廳知照領照新章後即召集董事會議公推代表韋伯成赴寗向省公署請求備案由該公所自行發給運柩執照遵章貼印花一元茲據該代表消息已蒙韓省長批准立案由該所局發執照并通飭所屬各關卡知照放行 
　　又維善山莊吴江會館等因警廳苛索照費手續煩難滋感固難特於昨日聯絡各公所交換意見擬聯銜電向執政府請願請求維持善舉妥惠枯骨聞贊成者已有十餘所云 
[前晚滬南火警]  
　　前昨十二點十分鐘時滬南華商電氣公司西首張家宅地方江北客民所搭之草屋内忽然火起頃刻災救炎聯合會立即鳴鐘旋分六下各區救火會均驅邦浦前往施救得即熄滅計焚去草房二十餘間云 
[慈谿岐山同志會籌備記]  
　　慈南岐山頭地方旅滬商人余有泉余安慶等因見本鄕旅滬人士頗衆特發起岐山同志會藉謀地方之發展業於陰曆四月十五日虚四馬路石路恒豐泰衣莊樓上開籌備會一到二十餘人公推余子美爲主席當場認定常年捐者異常踴躍並聞該會將來尚須開辦鄕村義務學校及一切地方公益等事云 
[起義傷員生計籌備處游藝籌欵]  
　　武漢起義傷員曾由黎前總統嘉獎年予撫金詎至民六卹金遽停從此生計遽絶迭議晋京請願要求政府恢復工場收容廢疾習各種之工藝造有用之國民乃辦事經費毫無着落昕夕焦灼徒呼奈何茲由方浜橋共和影戲院於夏曆四十七日下午允助永日計有新片影戲超等雙簧中西魔術等游藝邀請各界領袖品評絃歌娱樂雅懷想樂予襄助義舉也 
[匪徒攫取洋布]  
公共租界九江路大有里永源洋貨號昨午遣出店金興初車送洋布往南市不料行近小東門大生弄口忽有匪徒李泰元上前攫取洋布四疋逃逸金在後窮追李情急避入大生弄底婦人周徐氏家由金報警恊同入内將李泰元人贓拘送一區二分署復將牽涉之周徐氏傳到諭令一并申解警廳訊辦金着自行投廳領贓 
[美領開示美商餅乾公司商標]  
　　駐滬美總領事致函交涉公署以美商國有餅乾公司用於乾餅乾糕薄脆餅等件商標十四種經江海關註册請出示禁止仿胃並附商標清單一紙聞陳特派交涉員已布告商民母得仿效如有假冒一經發覺官廳定行依法究辦不貸云 
[賴税司今日宴客]  
　　江海關税務司賴發洛近因有某項要公須與本埠各長官磋商特訂於本月八號晚間在静安寺路寓所宴會昨已遍發柬　矣 
[函證出貨遲交之原因]  
　　上海總商會因長和號售與興成洋行之生仁等貨並非故意遲交實因河南戰事關係交通阻滯非人力所能挽回恐該行不明眞相發生糾葛故特致函英總領事請代證明以昭實在 
[請給購運綠酸鉀護照之復音]  
　　上海總商會徇裕昌火柴公司之請曾電江蘇省公署請給購運綠酸鉀護照以便赴關請運昨按省署復稱謂照章須咨陸軍部辦理故已照咨核辦矣該會接批後已錄送裕昌公司查照遵辦 
[水手私販烟土之發落]  
　　寗波人張阿新·張裕門·充當輪船水手近在漢口私販大宗鴉片烟土搭鳳陽丸輪船來滬前日該船到滬兩張携土一箱在東陽公司碼頭起岸經過揭子路被五百三十三號等華捕截獲帶入捕房昨解公共公廨請究被告延羅傑律師辯護中西官質訊之下判兩張各罰洋三百元無力各改押西牢三月烟土銷燬 
[汽車撞傷行人]  
　　某號汽車於昨日下午四時許駛經浦灘撞倒通州人沈阿六頭部等處受傷由老巡捕房一千一百八十九號華捕抄錄汽車號碼另雇車送受傷人往仁濟醫院醫治一面持傷狀單歸報捕頭請究 
[混用僞鈔票之押儆]  
　　住居派克路六百零五號門牌之常桂生·及陳錦章·沈福林·　長發·李正環·唐興山·趙道生·等均因行使十元假鈔票被探長陸連奎緝獲抄出假票一百零五張連同嫌疑人周連生併解公共公廨押候訊究已誌本報昨晨提審據陸探長禀稱查得常前已曾犯過行使僞幣案今係過犯云云質之常供認不諱餘人除周連生外皆稱該票係常交給混用等語中西官核供判周連生無干開釋常桂生押西牢三年其餘各押一年半分别押儆僞鈔票銷燬 
[金榮生兩案併究]  
　　金榮生前在工部局警務處七十六號西捕處充當西崽嗣因事被歇本月五號金混入福州路總巡捕房竊得七十二號西探聽克拉氏之實彈手槍一支並竊取西探榮勃生氏之銀茶杯一只携　逃出將銀杯質洋後帶手槍混入哈爾濱捕房九十四號三道頭西捕臥室内圖竊爲該西捕所見金即出手嚇禁聲張隨取毛巾一幅蒙住該捕頭面該捕恐遭不測故當時不與抵抗迨金逃逸乃據情禀由麥警務長通飭各捕房一體查緝至次日（六號）金之姘婦張劉氏投虹口捕房報告其姘夫避匿吴淞路四號門牌某地貨行内由捕頭派包探侯福林協同西探目堯克馳往將金拿獲抄出手槍一支子彈二十粒帶回收押旋在某押店吊出原贓銀杯昨晨解送公共公廨請究即由勞勃生氏上堂證明被竊銀杯情形又由九十四號西捕黑登投案禀稱被告入我臥室時　在前晚十一句鐘我見其入室即從床上躍起詎被告突出手槍聲稱勿許響當被用毛巾蒙住頭面我恐其行兇不與抵抗致被脱逃云云質之金供認行竊銀杯槍彈不諱並稱往哈爾濱捕房尋找西崽因被該捕撞見故出槍示威等語陸襄讞核供商之美貝副領事判金榮生監禁西牢五年贓給原告領云 
[誘拐男孩子拘究]  
　　江北婦人王氏前日在檳榔路誘拐顧劉氏之七歲男孩三十子被包探施金生查見拘入普陀路捕房昨解公共公廨中西官略一質訊論被告收押查明再審 
[誘匿女子被控]  
　　婦人吉狄氏之子吉學禮將潭子灣石橋地方女子小四子旅入租界藏匿旅館該女之兄顧榮春昨將吉狄氏扭入四區一分署移送法庭奉檢察官訊供之下判該氏押候補人提證來案再審 
[公共公廨訊案彙錄]  
　　昨日公共公廨訊理民事訟案併認於下㈠李姚氏延羅傑律師訴夫弟李桂泉阻止建屋案堂諭函請會丈局將兩造争執之地勘丈見復再訊㈠沈槐孫延楊國樞律師訴周春咸不理由永裕祥瑞餘担保方單抵借洋三千元案被告代表江一平律師以有和解希望請求改期堂諭兩造旣欲和解准改期兩禮拜排訊㈠陳連生訴潘國章不付票洋案堂諭函詢江海關十一年前河泊所服務有無邵儀其人或稱姓姚名芳洲究竟爲邵爲姚改期一禮拜候復到再行宣判㈠程季氏等聲請執管已故程友興遺産案堂諭准給諭程季氏·程祖懋管理程友興全部遺産㈠李學明訴東方明嫂嫂不理担保劉壽山借洋案堂諭查本案原告呈閲之借據劉壽山係主債務人應即改具訴狀將劉壽山列入第一被告地位聽候將訴狀分别送達再予審理㈠陳顯恭延露雪臣律師訴詹李氏不還存欵案堂諭詹李氏旣另無財産准具結出外有力時料事㈠李永興訴王瑞卿欠貨洋案堂諭本案改期着原告賠償被告律師費銀十五兩被告律師請將證人王行綸先問口供應照准王行綸所簽字跡兩張附卷㈠張子良延慕思律師訴胡福全欠房租洋案堂諭着被告付給原告積欠房租洋二百五十元四月二十日之内遷移不得　延堂費被告負担着交一百元舖保㈠袁榮芳延朱樹楨律師訴鍾夑寳欠借洋案堂諭展期兩禮拜再核㈠同發米號延朱樹楨律師訴趙鹤生欠米洋案堂諭限被告七天遵判償還原告如再違延提案押追㈠順興皮號延朱樹楨律師訴吴文炳等欠貨洋案堂諭飭被告並保人到案執行㈠正大地貨行訴鄧阿毛欠貨洋案堂諭被告屢傳不到原告呈據證明應予缺席判償原告洋九十四元六角九分並堂費㈠莊錦標訴邱阿寳盜賣汽車案堂諭無限改期㈠豫豐米號訴周祉增欠米洋案堂諭准予銷案㈠德商立大洋行訴袁老六等欠貨欵案被告代表海德禮律師請求减輕交保堂諭減輕荐五百兩出外候特别訂訊㈠德商禮和洋行訴長興煤礦公司貨樣不符案堂諭改期續訊 
　　誌謝 
　　昨承銀行週報社惠贈第三百九十七號銀行週報一册又承商務印書館惠贈兒童世界第十四卷第一號小説世界第十卷第一號各一册書此併謝 
 
 

Page 16

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *商業市况 
[北京專電（七日下午六鐘）]  
　　前場玖陸開盤三一五高至三一八五收盤三一五五成交二百三十餘萬整陸現貨開盤七七七五收將盤七七七柒長現貨開盤七零四收盤七零三後塲玖陸開盤三一四低至三一三收盤三一六二五成交一百二十餘萬柒長現貨開一盤七零二五整柒開一盤八一 
[釐漲拆平]  
　　昨日注釐又漲早市價掛七錢三分一釐七毫五較前日高起二毫五午市又漲七毫五掛七錢三分二釐五比較上日共大一釐銀拆早午兩市均懸掛二分與上日仍同未有升降 
[國内滙兑市况]  
　上海銀行五月七日國内滙兑行市報告云今接京津來電銀滙漲起五錢計京公砝爲一千○五十四兩五錢津行化爲一千○六十二兩五錢洋滙未動京爲一千○○二元津爲一千○○一元漢口無電此間漢匯掛牌洋例爲一千○二十九兩洋爲一千○○五元濟南濟平爲一千○三十八兩五錢洋爲平滙青島膠足爲一千○七十二兩洋亦爲平匯均與昨日相同烟滙烟估爲一千○三十八兩洋爲一千○○二元無甚漲落閩匯福州爲一千○十三元厦門爲一千○○八元略見跌落九江爲一千○○五元漲起一元長沙爲一千○○六元稍見漲高云 
[神户英美滙市電訊]  
　　昨日神户滙兑市午前電日美賣價四十一元八角七分五七月期買價四十一元八角七分五六月期日英賣價一先令八辦士七五較上日高○六二五買價一先令八辦士八一二五不變正午來電日美賣價七月期不變仍爲四十一元八角七分五買價六月期四十一元九角三分七五較午前高六分二五日英賣價一先令八辦士六八七五較午前跌○六二五買價一先令八辦士七八一二五較午前跌○三一二五午後來電與正午市價同　 
[法滙掛牌價改賤十五法郎]  
　　昨日星期四各外匯掛牌價仍於九時半開出惟法匯掛長十五法郎改掛一千四百三十法郎餘均未有改動計先令仍掛三先令○七五印匯仍掛二百○四羅比半美匯仍爲七十四元二五香匯仍掛七十四兩二錢五東匯仍掛五錢六分七五嗬匯仍掛一百八十四盾新匯仍爲七十六兩七錢五 
[先令市况仍定]  
　　昨日先令掛價未變仍爲三先令○七五開出及成交時間已照舊例上午仍爲九時半下午爲二時半開始計銀行做開價格賣出爲三先令○九三七五至三先令一辦士後仍爲三先令○九三七五買進價爲三先令一辦士至三先令一辦士○六二五再至三先令一辦士交易由滙豐等銀行買進數萬鎊價三先令一辦士至三先令一辦士○六二五午後市價最緊時賣出爲三先令○八七五買進爲三先令○九三七五結果與上午仿佛市况前市較後市爲軟 
[美滙市况平平]  
　　昨日美滙掛價弗動仍掛七十四元二五計銀行上午賣價七十四元半買價七十四元六二五午後無甚上落與午前相仿云 
[東滙市况回好]  
　　昨日東滙市况掛價未動内盤較上日喀見回好交易亦甚暢旺計上午銀行賣出五錢六分三一二五最鬆至五錢六分一二五再由五錢六分二五致五錢六分三七五買價爲五錢六分一八七五至五錢六分又由五錢六分一二五至五錢六分二五正金買進八九月份束匯二百餘萬元價五錢六分至五錢六分○六二五朝鮮買進十萬元價五錢六分三一二五後市賣價爲五錢六分四三七五至五錢六分二五又爲五錢六分半買價爲五錢六分三一二五最高至五錢六分四三七五回至五錢六分三七五云 
[標金回漲一兩四錢]  
　　昨日星期四大條近期縮一二五計掛三十一辦士三七五遠期縮○六二五爲三十一辦士四三七五美匯兑開盤小一二五收盤小二五銀價小一二五日美日英均弗動六月份標金開盤較漲六錢爲二百七十六兩六錢先令揭曉祗法滙大十五法郎除均無變初時人心因束東滙平平故無甚漲跌後見東滙漸鬆以致最小價跌至二百七十五兩四錢將收盤時東滙又能轉緊三一二五致金價復漲二兩爲二百七十七兩四錢後市開盤較上午收市小一錢爲二百七十七兩三錢初銀行做開甚緊故金價曾升至二百七十八兩二錢爲全市最高之價後東匯稍疲抛者略多故金價回小六錢又至二百七十七兩四錢收盤與上午收盤價同統計全日相差二兩八錢較上日好起一兩四錢炲赤未有成六登賬結價五月份二百七十六兩六月份二百七十七兩補水二百七十六兩交易甚爲暢旺云 
[公債續跌市况尚佳]  
　　九六分債將開期貨交易 
　　昨（五月七日）期貨市况較前續佳市場人氣漸有起色現貨市况仍極平平全日期貨交易共一百二十六萬元内整六較旺占六十七萬五千元七長次之計三十一萬五千元金融亦開出二十七萬元現貨成交額共二十一萬八千元九六占十四萬五千元金融五萬元整六一萬八千元五大五千元至昨市各債市 
價趨勢下跌仍頗速在前市開盤時一跌頗巨後市仍續漸見疲結果較前以七長期貨下跌最巨各月份平均續跌一元一角許金融現貨陡降八角其他各債期現貨亦各續跌四角左右較前日均趨續疲 
　　又九六公債開做期貨問題藴釀業將月餘於前夕（六日）華商證劵交易所理事會及經紀人公會董事會方始議决復於昨日田經紀人大會通過其辦法亦已大致擬定證據金定率决較其他各債期貨爲高本特證共八百元各計四百元較各債計多二百元九六現貨之代用價格僅定十元蓋純爲審債計耳至開做期日與辦法細目須俟下星期該所理事會通過方可公佈茲分述昨市市况如後 
　　金融公債金融現貨千元票祗後市成交一盤價八十七元三角較前日驟跌八角期貨五月期八十七元四角半比前市小一角半比前日續跌三角半六角期全日無市七月期八十八元四角半較前市好起二角比前日續跌五角半 
　　整理六厘整六現貨前市無市後市開收盤價均爲七十七元二角較前日續跌三角期貨五月期七十七元六角與前市價同比前日跌下二角六月期七十五元零五分較前市好起一角半比前日續跌一角七月期七十五元三角半與前市開盤同較前日亦續跌三角半 
　　七年長期七長現貨昨仍無市期貨五月期六十九元七角比前市小三角較前日陡跌九角六月期七十元較前市縮一角半比前日驟降一元七月期祗前市開出價六十七元三角比上週五猛跌一元三角 
　　九六及其他九六現貨三十一元四角比前市開盤跌下四角較前日續小四角五大現貨僅開出一盤價八十四元二角較前日仍無變動 
[紐約植業公司歐美各種公債行市報告]  
　　駐滬辦事處上海九江路二Ａ號花旗銀行内 
　　名稱　官利滿期時日四月廿五月六期滿時約　　九賣價日賣價得之利息 
　　杜白禮機器公司債劵　六厘一九四九年七月一日　一００·五０　一００·五０　五·九五 
　　捷克斯拉夫政府公債　八厘一九五二年十月一日　九九·五０　九八·七五　八·一五 
　　古巴杜米尼根糖公司債　七厘五一九四四年十一月一日　九七·五０　九七·五００　七·七五 
　　芬蘭擔保地方公債　六厘五一九五四年十月一日八七·五０　八七·００　七·六０ 
　　智利公債　七厘一九四二年二一月一日　一０一·六二五　一０二·００　六·八八 
　　巴黎里昂地中海鐵路分債　六厘一九五八年八月十五日七五·００　七六·五０　八·０五 
　　賽因河工昂債券　七厘一九四二年一月一日　八五·０五０五　八六·五０　八·五五 
　　法國公債　七厘　一九四九年十二月一日　八八·００　九０·００　七·九五 
　　德國公債　七厘　一九四九年十月十五日　九三·五０　九四·五０　七·五五 
　　那威公債　六厘一九四三年八月十五日　九九·五０　九九·七五　六·０五 
　　丹麥公債　六厘一九四二年一月一日　一０一·五０　一０一·五０　五·九０ 
 
　　瑞典公債　五厘五一九五四年十一月一日　九九·五０　九九·五０　五·六０ 
　　加拿大太平洋鐵路公司債券　四厘無限期　八０·００　八０·五０　四·九七 
　　比國公債　六釐　一九五五年一月一日　八四·五０　八六·００　七·一五 
　　恩特司銅鑛公司債　七厘一九四三年一月一日　九四·七五　九六·七五　七·三五 
　　德國通用電氣公司債　七厘一九四五年一月十五日　九三·七五　九三·七五　七·六五 
　　蕯克邇公共工程公司債　七厘一九四五年二月一日　九二·００　九二·００　七·八０ 
　　古巴大北鐵路公司債　六厘　一九六六年七月一日　九一·五０　九一·五０　六·六０ 
　　道奇氏兄弟公司債　六厘一九三九年五月一日　九九·００　九六·七五　六·八四 
　　芬蘭公債　七厘一九五○年三月一日　九四·００　九四·００　七·五五 
　　安那康達銅鑛股票　七厘一九三八年二月一日　一００·五０　一０二·００　六·七五 
　　右例各債劵之價目皆以美金爲單位如有疑點當以紐約總公司之報告爲準 
[紗花平穩]  
　　外棉續跌：：：現銷寥寥 
　　昨日星期四美棉初因天氣不佳而漲旋因布市清淡及多頭了結重行回小計期貨跌二十八至三十九磅音現貨跌三十磅音英棉期貨漲十至十四點現貨漲二十二點印棉初隨美棉消息跌小後因空頭抵補而漲計孟加拉跌一羅比七八月期白羅溪漲三羅比四五月期白羅溪漲四羅比大阪現紗二十支藍魚及紅財神各跌一元十六支福島未動十六支三馬跌二元本埠紗花初因外棉續跌市價跌小旋因賣方争先補空新多頭陸續購進稍呈堅勢茲將期現紗花市况分列於後 
　　期紗紗布人鐘標準前市因美棉連跌下已市勢仍疲近遠期各月均跌二錢至五錢後市因補空關係回漲二錢至五錢全日共成交二萬九千二百包收盤價列後 
　　五月期　一六六·九０　漲·二０　八月期　一六二·００未動 
　　六月期　一六四·一０　漲·二０　九月期　一六０·五００跌·一０ 
　　七月期　一六二·八０　未動　十月期　一五八·五０　跌·一０ 
　　現紗客帮方面頗形清淡漢口帮進一百包内地帮進五十包北帮進四十包其餘廣東江西蕪湖寗波天津等帮共進二百餘包價跌二錢五分至五錢廠家未曾開出各牌市價列後 
　　十六支大發　一六六·五０　二十支雲鵬　一七五·００　十支麒麟　一四五·二五 
　　十六支鴻福　一六七·五０　二十支立馬　一七七·五０　十支雙喜　一五三·九０ 
　　十六支水月　一七二·七五　二十支水月　一七五·七五　十支人鐘　一五三·００ 
　　十六支藍鳳　一七０·二五　二十支豐年　一七八·００　十支豐年　一五三·七五 
　　十六支丹鳳　一六八·五０　二十支仙桃　一七六·六０　十二支金鷄　一六三·五０ 
　　十六支富貴　一六九·五０　四十二支陽鹤　二四三·００　十二支天官　一六一·００ 
　　十六支日光　一七０·二五　四十二支雙鹿　二五六·００　三十二支立馬　二三三·００ 
　　十六支豐年　一七０·００ 
　　期棉通州標準前市初因美棉又跌三十左右磅音市價仍疲旋因新多頭陸續買進略見回堅近遠期漲五分至一錢五分後市平平全日共成交三萬四千四百擔收盤價列後 
　　五月期　四０·四０　漲·四三　九月期　三九·七五漲·一０ 
　　六月期　四０·六０　未　動　十月期　三八·三五　漲·一０ 
　　七月期　四０·八五　漲·一０ 
　　現棉公會消息成交無多市價如左 
　　陜西花　四０·一五　陳公茂進　一○○件現貨棧交 
　　印度花　四五·００　鴻裕進　　三○○件現貨送廠 
　　西南湖　三九·五０　三井進　　一○○件現棧交 
[洋莊絲市平穩]  
　　昨日洋莊絲市尚屬平定歐美等莊雖以海外銷路不暢來價仍低角滬埠華絲商咸因存底不充態度轉硬是以成六各絲經價尚穩定新滬廠經昨由信孚諸行進錫山等牌絲二百七十包絲價均仍堅穩輯里乾經美莊尚有進意惟以華絲商不允讓價未能談就川黄絲經印莊稍有成交價無變化灰經以華商市價看漲美絲商不願增價故交易尚在相持之中 
[元芳呌莊]  
　　實銷清淡：：：市價跌多漲少 
　　昨日星期四輪值英商元芳洋行第二千五百二十七次不限價拍賣之期排列泰西緞元絨羽綢元斜紅布市布原布竹布漂細布漂布等各項疋頭四百九十六件計二萬九百九十疋比較上届少六十三件計二千七百十疋市况稍見回軟緣實銷仍無囤户買進居其多數各價跌多漲少羽綢因鎭江帮略有進胃價稍增漲計拍出（泰西緞）五十件計一千四百五十疋跌二釐半至一分二釐半惟亦有漲二釐五至七釐半（元絨）十件計二百疋九芳跌二釐五九日如舊（羽綢）一百五十六件計五千二百十疋漲者自二分半至二錢二分五内亦有跌去二分五至七分半（元斜）六件計二百四十疋宜昌塔五子登科各跌五分海潮寺亦小七元半龍飛鳳舞漲五分（紅布）四件計二百四十疋一磅佛手比前小二分五四磅天姬亦跌一錢七分五六磅漲二分半（市布）六十件計三千疋漲一分至一錢九分然亦有小去一分至一錢四分（原布）一件計六百五十疋藍三元漲一分五子登科因久未排呌故無比較（竹布）二件計一百疋價平軟（漂細布）六件計三百疋五花洞加三分教子跌二錢九分（漂布）一百九十二件計九千六百疋跌者自一分至三錢一分間有漲自一分至一錢一分 
[現期粉暴漲六分]  
　　昨日粉市發現鉅大之反動緣前日近期狂跌後揑貨最多者而維持是以現期暴漲六分縱觀近期粉市際茲青黄不接各廠存粉不充七八萬包之洋粉雖已運滬究屬無濟於事即俄國近抛巨額之坎粉亦祗聊敷本國之需求更兼各散廠及業外之空方一見市價狂跌羣起抵補多方若不急起維持勢必受巨大之犠牲盡力高抬亦意中事耳昨日上午開抛後空方抵補殷繁客帮以遠期價小而起抛購加之多方競相擯持各月市盤均趨漲勢近期本月份漲起二分餘閏四月份計漲分餘違期五月份亦漲近分六月份祗有七釐半之漲度午後多頭高抬益力空頭搶補亦殷市價逐步上漲收盤結果本月份價爲二兩三錢八分七五較前日收盤價計漲六分閏四月份爲二兩一錢五分七五計漲二分七五五月份爲二兩零五分六月份爲二兩零四分七五均各較漲一分七五期粉成交額上午二十四萬一千包下午二十八萬九千包收市二十二萬七千包共計七十五萬七千包股票成交一百七十股價由五十七兩五錢步漲致六十兩零六錢旋跌至五錢計有三兩之漲度現粉輸出行將發動云 
[四月份上海物價指數表]  
　　財政部駐滬調查貨價處所編四月份上海物價指數云本月總指數爲一五九·三比上月僅跌落百分之○·六變動可謂甚微自本年一月以來每月指數之相差終不及百分之故本埠物價大致可稱穩定惟總指數總在一王九至一六○之間比一九二○年最高時之指數有過之無不及而迄今兩月依然難以鬆動此則深堪玩味者也至各類之中頗有出入如其他食物疋頭及其原料·金屬·工業用品·及其他物品五類同時回落而糧食燃料·及建築材料三類轉形上漲總計一百四十七種之物品上其上漲者凡四十八下落者六十六而站定勿動者赤三十三茲列表以 
明之如左 
　　類别　比上月增（减）百分率　品數漲落平合計 
　　糧食　一０·八　七·一　一二　二　０　一四 
　　其他食物　一·八　一·二　七　一二　七　二六 
　　疋頭及其原料　一·九　一·二　六　一七　四　二七 
　　金屬　一一·五　六·一　一　七　三　一一 
　　燃料　二·一　一·二　六　二　四　一二 
　　建築材料　二·一　一·五　五　六　三　一四 
　　工業用品　二·五　一·六　四　一０　七　二一 
　　其他物品　三·九　二·九　七　一０　五　二二 
　　線指數　一·０　０·六　四八　六六　三三　一四七 
　　觀上表可知跌價各貨以屬於五金類爲最劇如紫銅錠·竹節鋼·大條鉛·馬口鐵片·點銅·純銻·生鐵塊之屬無不下落荷蘭點銅上月杪爲一百零五兩今僅九十八兩五錢湖南純銻自四百十五兩跌至三百六十五兩此爲最著故該類指數遽跌去百分之六·一其次爲其他物品類亦跌去百分之二·九則以紙·烟·皮·油等類跌多漲少之故漲價各貨首推糧食類除莞荳·芝蔴外無一不漲其指數高至一六○·七實六年以來所僅見本月份指數表列下 
　　目别　二年　十四年　十四年　十三年 
　　類别　二月　四月　三月　四月　 
　　糧食　一００·０　一六三·七　一五二·九　一三一·七 
　　其他食物　一００·０　一四五·九　一四七·七　一五六·九 
　　疋頭及其原料　一００·０　一五九·九　一六一·八　一五八·七 
　　金屬　一００·０　一七八·三　一八九·八　一六七·四 
　　什燃料　一００·０　一七二·九　一七０·八　一五九·三 
　　建築材料　一００·０　一四一·三　一三九·二　一五五·四 
　　工業用品　一００·０　一五一八　一五四·三　一六六·九 
　　其他物品　一００·０　一二九·四　一三三·三　一三二·九 
　　貨什貨平均　一００·０　一四八·八　一四九·四　一五三·六 
　　總平均　一００·０　一五九·三　一六０·三　一五三·七 
[日本對華貿易出超]  
　　據大藏省發表四月中旬日本對華貿易輸出爲四千六百四十五萬六午元輸入爲二千四百五十二萬三千元兩抵出超二千一百九十三萬三千元 
 
 

Page 17

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *本埠增刊 
[先施傢私部近聞]  
　　先施公司五層樓傢私部新到各式銅床精美居多現在减價期内照原碼六折出售購者甚多又皮箱格價甚低其餘籐製坐椅及孩兒坐車式樣玲瓏極爲安適定價亦頗公道云 
[紐約表行新設時鐘部]  
　　南京路北石路口紐約表行近復添設時鐘部將各種手表眼鏡削本賤賣二十一天以廣招徠向之市售十八開眞金雙騎馬手表價值二十元者現僅收十五元五角其他時式擺鐘掛鐘靡不一委削價以致顧客肩摩大有應接不暇之勢云 
[文明書局美術部修理竣工]  
　　南京路文明書局二層樓美術部日前重行修理現已竣工照常營業内部布置頗具美觀并新自歐美運到大批彩色人體及愛情明片數百種價頗便宜云 
[出版界消息]  
　　乙丑社所發行之新上海雜誌内容極豐富而售價甚低購者頗形踴躍該社志在提倡不在營利故抱犠牲態度然每期銷數過多則將來虧折必巨是以每期祗印一萬册目下赴天后宫橋南該社預定者日多矣 
　　現近唯一之文藝刋嘯聲第十九期已於前日出版内容豐富異常小説如童心園君之水菓錢周振聲君之破蒲扇陸静山君之沙場白骨等篇皆爲難得之傑作餘如愛葵浪漫生諸君之雜作趣話亦甚雋趣該期并刋有心園静山愛葵諸社員之小史今該社爲廣送閲者起見函索須附郵一分寄北四川路西崇福里嘯社即得一份云 
[少年宣講團近聞]  
　　中華路少年宣講團化裝演講股前在羅店服務四日深得彼處人士之歡迎回滬後即應提倡國貨大會之約自五月四日起八日止連綿服務五天計四日至七日之講題（爲愛國同心）（賣國救國）（愛國之賊）（親善毒）（八日）則爲（當心東鄰）（九日）國恥紀念日間游行宣講夜間則表演（愛國緣）或（安重根）云云 
[友聲旅行團旅行志聞]  
　　本埠友聲旅行團訂本星期日（十日）旅行松江佘山鳳凰山乘滬杭早班車出發並備大號汽船預在松江車站等候以便下車後逕駛往山麓此次旅行除團員外並有浦東同人會會員又該團杭州支部是日亦旅行西子湖花塢等處云 
[徽社開會歡迎陶知行]  
　　徽社係由徽州旅滬青年學子所發起成立三載出版微音月刋研究學術討論社會上實際問題發行以來頗爲士林推重最近出版之第二十二期大加革新銷路激增訂閲日多可向法界麥賽而蒂羅路五五號徽社事務所接洽該社并訂於本星期日開會歡迎同鄕陶知行先生并請其演講云 
[天氣報告]  
　　徐家匯天文台昨日下午四時三十分氣象預報云天陰有降雨及霧之象因江西發生低壓所致颶風進行極緩作静止狀揚子江口以北北風稱强馬鞍島以南有南風至東南風不等又昨日下午三時前二十四小時内本埠氣温最高七七·七最低六二·六去年同　日最高七五·九最低六○·四 
 
 

Page 18

 
 
1;第一萬八千七百四十四號;中華民國十四年 西曆一千九百二十五年五月八號
星期五 * *   
 
