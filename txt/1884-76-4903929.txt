# 1884 - 76 - 4903929

 

Page 1

 
 
[石印五經註出售] [  點石齋主人啓]  
　　五經體註一書向無書本漫憑惡劣不堪寓自近來坊間雖刋有小本而訛悞悉仍其舊本齋不惜重貲敦請文士逐行遂字反覆校　先後不下五六次並延善書宋字者統體　　無大小出入之獘行間悉遵監本而式樣則仿巾箱本之大小以便舟車携帶紙張潔白字畫精湛魯魚亥豕一掃而空夫亦不遺餘力矣業帖括者可家置一編焉茲定於二月二十八日出書每部三套訃釘十六本價洋兩元六角尙祈賜顧爲盼售處仍照曩例 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[收訪志書] [  點石齋告白]  
　　本齋現欲訪購各省通志除江南浙江安徽廣東四省巳有人承買雲南貴州亦經託友函購外其餘各省如有珍藏家肯割愛者或現在設局纂脩坊間可以代辦均請移玉本齋面議可也此啓 
[論閩防亟宜整飭]  
　　法越之事亟矣中　邊防專重在粤自彭宫保督師以來一切布置自必十分完密卽瓊州一處雖孤懸海外守之爲　亦且未雨綢繆不敢稍涉疎懈况瓊州之地番民雜處法人卽使據而有之亦不易於防守或尙可以無虞而獨閩海邊防則不可不早爲之備蓋兵法避實擊虚法人旣知粤防之鄭重如此必不敢率意攻粤則旁騖竄　舍閩何適哉前者屢有人言閩邊防務末極認眞本報有聞輙錄以冀當軸者入耳關心或者皇然有所變計而極意整飭以奠閩嶠於磐石之安乃如昨報所載閩事數則比而觀之則知閩防酒未盡周密也閩之防務台灣實爲最要現聞有楊厚菴制軍將奉命赴臺督師楊公爲老成宿將自必能勝其任而此外閩防之可議者正多焉如厦門遣散之游勇刻下大爲地方之害此事頗爲可慮夫攘外必先安内未有内宼充斥而可以禦外侮者此等游勇素非安分之徒在營諒必屢干法紀故大憲决意裁撤而遣散之顧若輩在營尙有軍法可以相繩卽使不安本分猶不至明目張胆顯爲刦盜若一經遣散則譬如劣馬而弛其覊靮未有不横行無忌者一經滋亂大則定貽國家之憂小則亦叢閭閻之害况正當防務吃緊之時而遽將游勇遣撤是不啻驅之爲盜也設法人舍粤而趨閩乘其蟊賊内訌之時而蹈瑕抵隙以入卽不必内外勾串而已苦於左支右拒應接不遑矣此則閩防之大患所不可不早爲籌及者也又如廈門舉辦舖團一事上憲飭令速辦其經費則歸地方上捐助不准開報而該處近來生意清淡市面蕭條攤捐殊形棘手又令大舖獨任練軍一人小店則兩舖合出一人無事在店貿易有事則出助軍威而各舖戶皆未卽允捐董事委員亦以無款經手不甚上緊辦理委員曾稟上憲謂奉命勸辦團練各店皆以軍裝價貴碍難奉行而上憲則謂軍裝小事卽竹竿鐵鋤凡一切動用之噐　可以殺人噫此言也直不禁令人啞然失笑已夫舉辦團練原欲使其保衛地方守望相助卽古時寓兵於農之意顧　以爲今日之團練但能防内奸而不能防外宼前者赭宼之亂各處皆有團練而究之殲除大憝則並未得力於團練曾义正以團練湘勇起家卒城大勳是爲辦團練以來所僅見而此外之團練鄉兵終無一路可以出境剿賊者浙紹鄉　居然以在籍大員爲之督辦亦期於如曾文正之克建殊勳而孰知賊尙未來兵已先潰其後賊匪下鄉肆掠其中團勇頗屬不少則團勇之設其效盖可知矣其後鄉兵如包立身陳朝雲等最爲鐵中錚錚庸中佼佼然陳氏先潰包亦覆果之下無一完卵可見鄉兵團勇僅足自守而不足以攻人故前者曾有人議及粤防團練之法爲上策者心竊以爲不然第果見爲不足恃而不行舉辦則巳旣經舉辦則必爲之籌餉源置軍械立章程定賞罰勤操演齊步伐演槍靶如是而後可以希冀萬一之得用非可以兒戯視之也今舉辦團練而不爲之籌餉源是將使之枵腹以從戎乎不爲之置軍械是將使之徒手以搏賊乎章程不立賞罰不定何以成軍操演不勤步伐不齊槍靶不演是眞所謂以不教民戰是謂棄之殃民者不容於堯舜之世者也謂竹竿鐵鋤之屬皆可執以殺人曾亦思夫所殺者爲何如人哉旣惜經費則勿如不辦旣辦矣而以兒戯視之誠亦思團練之設爲何故耶因備强敵而籌海防因籌海防而辦團練而所辦之團練乃不過爾爾則其所籌海防諸務亦可槪見矣閩防稍一疎懈法人勢必乘隙而入偶一有失天下震動此何等事而乃爲此戯談乎昔謝安以圍棋賭墅談笑而却秦兵閩省官憲之爲此言意殆胸中早有成竹而姑借此以步太傅之後塵歟然而抱杞憂者則不能默爾息矣 
[北甯續信]  
　　北寗失守之信早經列報兹接香港本月二十日來函述及大概情形云法人於十二日出兵開仗逼近北寍先將附近炮台二座奪去十三十四一　鏖戰二晝夜華兵並黑旗皆短兵相接法人死傷甚衆法帥仍督軍前進誓死不退華兵因藥彈俱用罄而北寍城又被法人用大砲轟坍一缺隨於十五日退守太原是日北寗卽被法人奪去此卽電音所傳之說也而來信又云據某棧夥談及日前之信不的現有本埠某行水客卽乘益得火船由海防來港者云法人偶有小勝卽大加張揚海防地方各商不敢多言若稍涉軍情法人知之卽將店主重罰今雖回香港仍緘口不言因與知交再四探問始言其大槪據云十五日以前被法人先奪去附近炮台二座十五日退出北寗法人旣得北寗軍心稍懈岑宫保乘其得意不作准備督大隊復衛北寗又與黑旗合剿是戰也云損壞法兵船二隻奪得小大輪五隻傷死法人三千餘名遂進克北寍云此該棧夥所聞於某水客之言也又云於前數日遇同鄉宦途中人言華正月内法人大敗數百人全軍覆没亦係岑宫保用計先傳說黑旗與華軍不睦自樹一幟不助華軍所以法兵斗胆進逼北寗後又經黑旂圍繞故有是敗謂此係美員見兩廣張制軍親自言及者以上諸說究不知誰非誰是姑照有聞必綠之例拉雜書之 
[蠶食不已]  
　　外洋新聞帋言紅河之旁有地名倭北法人現欲得其地該報因言倭北地方與英屬之阿墩相近今法人欲據此地恐英法又將生事未可知也 
 
 

Page 2

 
 
[探事言旋]  
　　香港西字報云泰唔士日報館之訪事人有電報來港云北寗之戰伊所目　現在法人已得北寗故卽將啓行回港也 
[惠匪續述]  
　　惠州土匪作亂一事已屢列報兹悉本月十四日方軍門印耀督軍由平海馳赴紅石灣地方該處附近之紅磡圓墩芙蓉長排王宫前鹽灶背稔山等鄉皆有匪徒屯聚十五日卯刻親督隊伍直搗賊巢而各鄉團練齊出助戰該匪究屬烏合之衆一遇大軍卽紛紛　逸官軍乘勝水陸並進奪獲火藥噐械無算又獲賊多名並搜　各賊巢穴現在一律平靖並將前被困之平政司巡檢及委員周明府救出現飭各團搜捕日芒花等處散匪又相近之鼇和鄉丁口甚衆聞官軍至立卽攺換白旗經紳士等帶領村長簟食壺漿來平海謁見軍門矣 
[前禁忽弛]  
　　前報述港督出示禁軍裝出口以六閱月爲期一節兹閱港報知港督現在復出一示將前禁除去仍可照常販運軍火云但忽禁忽弛誠不解其何故也 
[日便傳聞]  
　　日本駐朝鮮之竹添公使前有接榎本全權公使後任之信後因固辭仍就朝鮮公使本任兹聞竹添公使業已拜命將赴北京云云未悉果否屬實去年榎本全權公使回朝之際其夫人因避寒氣尙在北京聞得公使夫人及眷屬皆於本月初旬可以抵京也 
[田本大火]  
　　二月初八日將黎明時日本東京南神保街二番地賣酒黑澤音四　家堆物房起火時適西北風猛烈皆於睡夢之中驚醒手足忙亂自五番至一橋通街延燒戶數七十七家半燒者四戶又一橋通街燒起至十六番戶百零二家半燒者五戶至六點半鐘各處水龍畢集盡力施救始行撲滅其時燒死救火之小林宇三郎一名又同夜四點鐘光景前野　高橋義高家大門起火將該家大厦及堅牢棧房盡行燒燬至五點鐘方熄先是初七夜日本橋區地方叵祿初聞係第八番開鰻魚店之柳川家失火後探得實係九番開酒館倉田屋吉田家裏面他人之空屋起火時值風猛火烈延及隣街數條本街共燒去珀十三戶半燒一戶燒　川瀨石鄰町一百十九戶半災者七戶及新右衛門街百三十四戶又在材木街全燒十家半燒三家又平松街遭是難者三十戶半燒三戶一夜之中共燒民居三百餘家並燒死救火者一名傷者數名聞係匪徒縱火所致當此世景之苦一旦罹此非常災難其被難者之悽情慘狀有非筆墨所可形容者已甚三郎者年已六十餘歲聞得人言係伊起火害及鄰右一時逆火上升躍入火中幸得人救起自此不知蹤跡或謂已死於火噫慘矣哉 
[新設巡船]  
　　日本向來只有陸地巡查而水上巡查議尙未成今聞東京設立水上警察總署擬定章程行將先就長崎兵庫横濱新瀉箱館五港次第設立矣 
[英國人數]  
　　日本報言近得英國人口籍册内開英倫及阿爾蘭二島人口總數二千五百九十七萬四千四百三十九名口其中外國人之居留該島者一百十一萬八千餘名口云 
[兼理使篆]  
　　日本西字報云英國駐華欽差巴大臣近奉英廷簡命兼理駐高麗欽使事務云 
[朝鮮近信]  
　　朝鮮元山信息稱去臘元山港天時晴暖地無積雪海無浮冰實爲近來所少見去歲全年進入口貨物金額八十五萬二千六百九十五元有奇出口各貨超過一十四萬七千五百七十五元有奇雖當貿易之難尙能獲利實出意外也 
[議用日人]  
　　東瀛報載有高麗信息云逝日高麗海關因稅捐不旺而海關辦事西人工痪較鉅不敷分給欲辭西人而用日本人穆君麟德則以爲不可事遂不果行 
[攺革兵制]  
　　聞得朝鮮政府擬將全國兵制盡行攺革業己定議攺爲練軍設鎭台十員分布國内要害等處云 
[學徒勤業]  
　　去年朝鮮信使聘於東洋所帶學生徐戴弼等一十五名留於大學校學習兵法該生徒等自入學校以來日夜砥礪無或有怠風霜雨雪惟日孜孜自辰至申勉力勤讀及退學之後仍於庽所研究兵法是以學業大進不久當可座業聞徐生係貴胄乃能循守學規勉勵如此誠不易得國人敬之佩之使朝鮮人之在外學西法者人人皆如徐生則將來朝鮮人材不可限量也 
[禁烟近聞]  
　　吳中烟館迭經譚方伯嚴行查禁然近來城廂内外廣烟膏店名爲挑賣實可燈吃二十日譚方伯親臨司前街某廣膏店果見明燈照耀短榻雜陳當獲烟客數人隨發交該處保甲繼巡丁明府杖責釋放該店主發交首府桐太尊從嚴懲辦又寓司前街之緝私委員徐君亦於是日因公至葑門見一烟館中爲索錢起釁唇鎗舌戟彼此聲喧徐君呼喝不止卽將該烟館主帶囘公館送交丁總巡枷責示衆想如此風行雷厲不子寬容若輩可稍知歛迹矣 
[藥彈來華]  
　　昨日三菱公司輪船來滬船内裝有美國運來藥彈六百箱先在下海浦將藥彈盤上後再行停泊馬頭云 
[德皇壽誕]  
　　昨日爲德國皇八十七歲懸弧令旦故本埠各國兵船均張掛五色綵旂遙爲慶祝德領事公廨尤極煊爛中間高扯者係德國旗兩旁則間以綵色旗幟一望如錦樓上用自來火鐵管裝成洋式太極圖夜間然點光彩奪目並請各國領事赴宴想德皇年彌高而德彌劭政事勛業尤足動人傾　宜恭祝嵩呼者無遠弗届也 
[團操誌略]  
　　西商團練兵定於昨日操演已經列報昨午後三點鐘時團兵齊集老巡捕房空場先行試操至四點鐘時排隊迤邐向北轉西山坭城至跑馬塲操演各陣計炮隊有銅炮二尊鋼砲二尊每尊兵八名馬隊十六名奏樂者二十名槍隊約百二十餘名步伐頗覺整齊也 
[供詞各執]  
　　昨報唐突西施一則尙未詳盡兹悉乙子名程二狗蘇嫗卽蔣某氏自程二狗誤拉車上婦人被法巡捕驅散之後蔣某氏聞之恐貽後累遂邀同舖甲仍將甲女遂至程二狗家當有衆鄰婦指甲女唾駡謂其至城外私奔台基反欲誣人强奸實屬不知廉恥一時兩不相下蔣某氏與申女有衆寡不敵之勢均被扭住掌頰地保不能喝阻適巡防局勇經過一併拘解到局由局員訊據程坥狗供甲女屢往鐵路雙間門面某氏之台基住宿是以往彼領回被開台基之大阿姐邀同各女流氓追至老北門外相近拉入紫來閣茶館吃講茶當被該處各流氓拉扯攫去英洋三元旋據蔣某氏及甲女所供與昨報相同局員謂甲女須從實招供本委員查知雙間門面者名爲大台　想爾或有其事女仍執前供謂程圖奸　衊鐵路大阿姐實係親戚矢口不移復訊甲子不願再住伊家因程不肯還物之故聞局員擬將全案人証移縣訉究也 
[發封房屋]  
　　泰吉莊執事人潘仁銳投英公堂禀稱壽泰號之東人顧容齋與純泰莊執事人曹學豪同陳竹山曾將股份票七百八十一股前來抵銀連利共合銀八萬有零旋因股票行情驟跌虧耗甚鉅催贖之際該號莊均已倒閉其東人顧容齋並不出理現知眷屬亦巳搬移住宅内祗剩管門者二人查是房係顧自己之産爲請發封等因黄太守准卽泒差往封一面提管房之甲乙二人到案問主人何往眷屬何時搬去甲乙同供主人於去冬回南潯迄今未返眷屬於二十二日帶同僕婦人等出外云往杭州燒香潘仁銳又禀稱樓下確有管房人所有物件均蒙派差查檢發封然樓上門戶均已反鎖應請飭差眼同查點物件太守謂顧係殷實之家或者尙須料理至其卷屬旣稱燒香設或回滬亦未可知姑再靜候幾日再行核奪管門人仍令回去照料惟派差看管 
 
 

Page 3

 
 
[法界公堂瑣案]  
　　械鬥案内之姚阿超經豐興竹布店主保出後翁太守原着其查明禀覆昨據原保人將姚交案太守诘保人名姓稱名翁錫初訊之姚阿超據稱出外查得本帮中人至張姓烟館吃烟爭論多少與蔣顧氏起衅至德泉樓茶肆講理經茶館主人調停業已敢結俄而本帮人復去尋衅翁太守詰其兩下共有多少人答稱本帮中約計三四十人不知名姓粤帮約有十餘人太守詢其由何人邀出姚阿超稱不知太守謂本分府早已訪確廣艇船上人均由爾去邀出艇船係金同盛與吉利兩號又謂翁錫初爾保鬥衅之人亦應深究今姑免議着卽退去　阿超交捕隔别管押○胡和尙偕妻胡周氏并胡阿揚遞呈稟詞太守閱竟詰之受傷人王長福究竟如何起釁答稱因阿妹小順仔出外泡茶被胡和尙等扭打我與爭論致被打傷詢之小順仔及其母王卜氏供與相同并稱胡和尙等住居弄中甚爲兇横太守見案下尙有四人一稱姓雲名八拉車度日住在王家聞閙出外被拘一稱梁萬華拉公昌泰行包車亦住王家聞喊救命一稱王炳生卽阿二我弟阿三被胡和尙用硬木打破頭顱現在醫院不能前來一稱王保奎係王長福之父投案候質訊之胡和尙據供小順仔出外買水在我門口小遺并將所買之水澆上流進門内致與爭論江北人甚多將胡阿揚打傷并捋去銀鐲一只太守謂年幼女子不諳情理卽使在爾門首小遺自當訴母或報捕房公堂豈可擅自傷人着將胡和尙胡阿揚管押受傷之王長福着自往醫院俟王阿三傷勢略痊卽行到案 
[英界公堂瑣案]  
　　包探陳阿九稱緝獲竊犯陳培芝搜出滋大德昌等當票吊閱衣服係王氏李氏陳雲亭等報失之贓今將人贓送案失主亦投質各當舖夥請追當本黄太守着各失主各繳當本一半始准分别領贓陳培芝管押六月○吳祥寳稱由友人薦在洋東處拉東洋車詎歇業之潘小弟以我不應接做伊之生意與我尋釁逢捕拘案潘小弟供與吳素相識爲向商借錢二百文不允致被毆打黄太守謂旣稱向吳借錢不遂豈有遭毆之理殊屬飾詞判責潘小弟白板 
[收殮浮屍]  
　　前日新閘港中氽來一屍年約三十餘歲新剃頭眇一目身穿元布棉馬褂藍布長衫藍布棉襖脚穿白襪雙梁素鞋由該處厘卡某司事雇人打撈一面知照地保查其腰束搭膊内有大錢百餘文别無他物逾時並無親屬承認只得報堂棺殮發壇標記云 
[捐局來信照登]  
　　連日貴報以新閘北卡拏獲漏捐布疋一案指爲巡丁太横委員縱容等情如果屬實夫復何辭殊不知其中情節蓋有大不然者請爲貴館陳之查　局定章凡往來各貨僅征落地水厘各一道任其所往滬屬各卡槪于騐放不復重征花布爲松滬土産應繳厘金抽自商販並不取之鄉愚近以車多價賤奸商輙里小車駮運繞漏水厘新閘一帶軋軋之聲絡繹不絶北卡所司何事焉能置之不見不聞日前布車五輛計一千疋係本城店家赴鄉收買運來滬上者旣非小販營生尤非抱布之流計金李姓各五百　並無卡票呈騐故而扣留金則尙知守法當飭補捐放行李則赴鄉糾集數十人手持匾擔來卡肆搶不由理說先自毆打巡丁受傷者二人故飭砲勇將其扭送來局據其不法情節卽送縣嚴辦亦不爲過乃僅以科罰了案何刻之有查科罰定章須視漏捐之情節輕重與夫貨物之粗細以爲斷故未能限以定數洋關稅章查獲漏貨全數充公釐卡則僅照章科罰所以　寛於　也故由一倚以至數倍而止從無罰至數十倍者若罰之數十倍何如全數充公首至謂泰西各國捐例較中國爲善亦未必然第就洋關辦法觀之或新衣一件新鞋一雙皆指爲漏稅隨意攫取恐未必彼善於此兹特據實奉告尙望列之報章以質諸目睹此事者 
[山東登萊靑道方佑民觀察致施少欽封翁書]  
　　少欽仁兄大人閣下日前接奉手書敬聆壹是就稔履祺納福潭祉延釐引企矞輝式符臆頌弟筦櫂齊東尠善足述東省賑欵仰荷廣爲勸捐源源接濟感佩良深兹承寄到第四批申公砝銀四千兩適值陳中丞節臨烟台當卽回明蒙諭將前項賑銀就近送交帶省等因除將前項賑銀四千兩並閣下致中丞信函一件送呈中丞察收外專肅奉覆敬請台安諸惟愛照不備愚弟方汝翼頓首二月二十日 
[泰州公善堂許善士致絲業會館書]  
　　少欽封翁善長大人閣下新正二十八日奉到華劄並捐册二本敬稔德門多慶霖雨蒼生仰企慈航時殷心版承委勸募直東春賑捐款自愧素寡交遊恐負雅囑因思時已仲春期甚急迫未可久延勉力勸辦並　親友分投趕捐半月之久僅湊集二七寳一隻計曹平五十兩一錢三分英洋九十四元錢念三千九百四十文一一四合洋念一元兩共計洋一百十五元仍　戴淦兄轉寄卽祈查收彚解山東交令郎子英孝廉附放利津内有指賑直隸順天之欵爲數無多亦祈彚轉是禱肅此恭請善巡伏惟惠照不宣鄉愚弟許寳書頓首二月十九日 
[步前韵答子猷十章]  
　　翩翩華胄託簪纓亂後王孫乞食行人世滄桑多變幻極天喬木有枯榮吾宗近日大衰傳經早歲承家學吐句無端得小名余豈欲以詩名哉血膺胸能勿叱夜深風雨劍龍鳴○荆花瑟瑟鴈行稀滿把瓊瑰濺客衣燕石儘聞先玉售鷦鷯容易誚鴻飛海雲蓬梗音書斷潭水桃花别夢稀手攬星辰瞻白岳安徽山名故鄉人物己全非○楚歌騷佩託將離萬里歸心兩地知慙爲冗官抛骨肉苦勞明月寄相思蛟龍豈竟池中物麟鳳須遊聖者時手贈孫吳心法在莫將才氣浪吟詩勿徒欲作一詩人○寸草春暉日未忘旨甘幸有阿連償弓前猿臂於今拙久廢射事鏡裏虬髯過昔長　鍊精神承間氣磨礱習俗向遐方美人醇酒非吾事裂破情天洗醉鄉酒色并廢久矣○歴盡人間道路難機逢虎尾竟能安遇禍患小人往往出於意外然竟無損于我祗緑秉志松筠直遂覺浮生宇宙寛天日豪懐盟畏友友取直諒反是則屏絶之風塵游戯　微官一枝得失何容說晚節羣推傲歲闌○烈士驚秋感不禁叩天無語獨沈吟五洲風氣忽將合四海波濤爲底深不　周流環地軸轉於拂亂見天心一匡九合才如作願鑄夷吾范重金○昻藏寍許俗人憐放　論時敢着邊猛士中原方蠖屈羣蠻外域已雞連奸庸枉受弓刀賜忠義期伸斧鉞權莫訝工共能觸柱柱頽請煉石還天○手拽銀河水倒流蛟　驅走頭驚鸛無涯福好能知命不世功成早掉頭晉室銅駝眠夜月漢陵石馬泣高秋沙塲裹革男兒志只爲蒼生社稷愁○勞筋天與耐蹄輪大合滔滔粟一身奇氣半由山海助好書獨與漢唐覩囊弢彩筆光華歛水濯靑萍鐵銹新舉世韋脂工色笑雄談捫蝨冋誰人○幼習雙丸俠氣粗狂名未與魯朱殊只今折節成佳士敢擲微躬入險途袖裏龍韜繙陣法掌中螺迹數輿圖祥金躍冶翻成棄鑄我全憑黄化爐涇川吳廣　孟霖甫待定草 
[讀須江奇憤生詩仰天長嘯實獲我心惜不識其姓名遙贈一律以爲異日班荆把臂之先聲云]  
　　撑胸奇憤不開平熱血題詩四海驚字挾風霜聲裂石憂深薪火語危明諸公經濟行看展我輩牢騷草漫生便擬一官如敝屨投軀長嘯訪豪英涇川吳廣霈瀚濤甫未定草 
[蘇州天庫前順天直隸山東賑捐公所經收正月廿九日至二月初二日止清單]  
　　宜興縣潘邑尊印祖棻助富貴源頭册指東五十元又指直五十元申衙前程公舘二元○以上廿九日○擬善堂來蘇一百九十五號四省册二戶二元東海悟華氏對開一元楊實翁募畢肖屏四元又募畢芸　二元又募畢又甫一元得見齋募電六十一號如意册廿九戶三千三百文○又募電六十七號如意冊五戶一千八百文○又募電六十二號如意冊廿八月三千二百文以上三戶實收洋六无錢二千八百五十文○以上三十日○倪蘭生十元黎里毛大源募蘇二百九十六號册耕源坊十元沈梅蓀募無名氏三戶對開三元藴經卆屋十元金匱學交來續字第十六起解欵蘇子璠募沈耀南二百文華培慶一百四十文華萬 
 
 

Page 4

 
 
昌一百文華鶴臯一百文股芝庭陳吉甫募南門各行二元陳愼大一元以上六戶共收洋三元錢五百四十文○以上二月初一日○虎邱男晋濟堂三十元河南郡頴川緜之氏求病症速痊許願携醫藥費移助十元古松堂來無名氏節新歲進香資二元又錢五百文力行軒病愈完願十元一介書生祈文字聰明二元單程氏十元吳門程氏求病體速痊十元休寗七四老人黄雲山一百元○以上初二日 
[蘇州天庫前順天直隸山東賑捐公所經收二月初三日至初七日止清單]  
　　常熟無力小子趙光鑑祈病痊四元四齡童子朱衍源積押歲康熙錢四千文乘騮主人爲因兒媳吃烟願求改悔十元○以上初三日○代敬神一元錫山五雲居士二元金匱學來續字第十七起解欵王驥程募王保滋三元萌茂三元陳方路募鄒裕昆一元鄒少琴一元鄒成記一元鄒子亷五角鄒蘭溪三百五十文尤爾梅四百文履祥堂德記七百文鄒蘭田四百二十文鄒門畢貞慧五元可園來周銘山募三元樂安氏病妻生子平安愿三元以上十三戶共實收洋二十二元錢二百三十文○以上初四日○勝蓮花室二十元兪實卿五元○以上初五日○謝有功先生指捐湖北十元○以上初六日○余順泰燭鋪悞收和記之貨情愿樂助錢八百六十文每節局來老人和辱記桶捐洋三元對開一個四開一個錢一百四十七文内有邵太太念經洋一元上海鹽公棧徐曉秋募電字一百二十一號如意冊陸戶十七元錢一千一百文又募電字一百二十二號如意册念四戶拾元五角錢一千三百文以上兩戶實收洋二十九元對開一個四開一個金匱學募河濼口來三戶十三元又募張曉齋來八戶十四元對開二元錢五百文又募張涇橋來十三戶三元錢三千文無名氏求解咽喉硬痛之急速愈四元華建杳十元○以上初七日 
[接錄上海陳家木橋金州礦務局内順直山東核奬賑捐公所經收二月廿二廿三日第四十八單]  
　　盛澤王邵吳王四君經募靑籐舘主五十元小破慳子四十元大明子方麓生東木子生軼塵子四戶各三十元積久齋懐德子各念元王存妙十二元邵隆卿吳寶善各十元沈熙妙八元抱一子七元勉愼子四元衍慶子三元以上十五戶共三百四元○海陽信女陳氏五十元滬山月人三元楊公館二元○附核奬鄭國祥庫銀二百念二兩二錢朱兆霖庫銀四十六兩八分楊守訓羅祖升蕭深恩朱人杰朱文杰畢肇靈六戶各庫銀三十四兩五錢六分○蘇州電局協賑公所解來五紳瀛交到江西彭孟楊三君經募規元三千一百九十五兩七錢二分一厘○復言人二元汕頭森峰布店二元　溪董隠名保産平安二元德清王維震募戴麟祥戴禎祥各一元升號天申坊各半元○核奬嘉興陸嗣　由萬豐木行來庫銀合元十三兩八錢二分四厘 
[浙省撫轅抄]  
　　二月十九日敷文山長周親拜辭行前貴州藩台沈日應奎由黔來浙進見通判王世鈞謝給咨赴都引見叩辭知縣熊志方混郡回省銷軍火差宋和韻禀辭赴寗郡會算交代蔡秉澄奉委廣東公幹禀見叩辭前署淳安典史李鈺交卸回省禀到候候補縣丞邵寳訓禀知粮道委催前桐鄉鄧令解欵差○二月二十日候補同知潘志禀知厘捐局委平河厘局禀見禀謝運判湯宗望京餉差禀見通判陳壽復催歸安地丁差新選壽昌敎諭朱鳳毛稟見候考騐給憑赴任 
[蘇省撫轅抄]  
　　二十一日直隸州吳政祥禀知到水利局文案差從九文煒稟知奉札咨送松滬局並銷盛澤厘局差遣差卽辭赴滬○二十二日候補同知施澍揚州　　囘溧水縣施春膏禀到○念三日南匯縣王禀知交代算清卽辭候補縣陳鳳儀禀知奉委赴通州公幹張紹文縣丞黄德培均服關禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月十日京報全錄]  
　　宫門抄○發抄旨四道○浙撫劉奏審明分别擬辦摺○大臣明奏特叅委員革追摺○都統恭奏調署各員夾片○二月十七日戶部通政司詹事府廂白旗值日無引見○湖北宜昌鎭總兵賀搢紳到京請安○掌儀司奏二十日祭奉先殿謨公行禮○召見軍機賀搢紳○發抄卞寳第奏拿獲冒充宗室二品花翎赴督署投遞名片之雙平　交刑部奉旨知道了欽此○又請將擅自回省之施南協中軍都司張慧謙降補守備奉旨着照所請該部知道欽此○國英奏交卸廣西臬篆日期奉旨知道了欽此○徐延旭奏梧州守梁俊留省會審要案奉旨知道了欽此○○頭品頂戴浙江巡撫臣劉秉璋跪奏爲士客挾忿滋事燒殺多命獲犯審明分别定擬恭摺仰祈聖鑒事竊照光緒九年二月初間秀水詞鄉二縣土客　事一案經臣將獲犯提省審辦緣由附片具奏五月初十日遞回原片軍機大臣奉旨知道了卽着該撫將此案提訊確情按律定擬具奏杭嘉湖各府客民開墾荒地與土民時啓釁端該撫當督飭屬員將地畆詳細清查酌議章程妥爲辦理務令日久相安欽此同日並准車機大臣字寄光緒九年四月二十八日奉上諭御史黄兆檉奏江浙匪徒蟠結請飭分别懲辦一摺客民墾荒全在平時安插得宜勤加撫馭俾得土著日久相安並着劉秉璋將客民妥籌安置母任四出紛擾原摺均着抄給閱看等因欽此遵旨寄信前來經臣欽遵分飭並將妥辦嘉屬客民分别妥籌遣留地方　謐情形切實陳明奉旨知道了欽此各在案嗣據委員候補知府徐士霖等候補道唐樹森查明士客滋事情節禀報並據該府縣營汎及在防　陸各軍先後拿獲案内各犯曁傳証佐人等批解來省發委審辦去後兹據杭州府知府奬世榮前署杭州府知府林祖述訊明議擬詳由布政使德馨署按察使豐紳泰會同　審明確詳解前來臣親提各犯　鞫高錫毛卽高阿九毛葆成卽毛婁國吳加大卽賈大陸村榮錢阿　姚阿三唐阿五徐愼大與監斃之陳木大刀卽陳先風朱五　朱勝龍姚得元分隸秀水桐鄉等縣劉琴山卽劉孝權係湖北江夏縣人沈汶元卽草線　係江蘇震澤縣人浙省杭嘉湖三府屬自兵燹以後田土荒無迭經出示招墾多有兩湖豫皖及本箥寍紹温台各客民搭棚墾荒該客民與土民情意未洽每因口角細故釀成衅端甚至强賓壓主遇事逞凶無惡不作雖經地方官遇案懲辦　客民恃衆横行怙惡不　土民懼其凶蠻久深積忿光緒九年二月初三日嘉興府屬桐鄉秀水交界之前珠廟酬神演戯有在該處經塘橋墾荒之河南湖北客民葉少明王老七等赴廟聽戯與擺賣搪攤之江北人買糖爭論客民將江北人毆傷土民陳小拿徐小四等旁觀不平帮同江北人爭鬥獲住客民張福三等評理　少明等邀人奪回初四日該客民糾集多人復往前珠廟報復打毁附近土民住房數間土民莫不忿恨當有陳木大刀出頭聲言客民屢次强横士民難以安生起意放火燒燬客民草棚乘勢驅逐與高錫　毛葆成商議高錫毛毛葆成均以爲然陳木大刀當去糾邀地保陸村榮民人錢阿三姚阿三唐阿五徐愼大帮助陸村榮等不允陳木大刀毆駡逼脅陸村榮等無佘允從　葆成赤轉糾　吳加　朱五姚得元同行並添雇太湖漁戶沈汶元漁　高錫毛備帶鎗械火煤是月初八日早咸至睦門地方會齊陳木大刀先令陸村榮錢阿三姚阿三唐阿五徐愼大鳴鑼助勢自與高錫毛毛葆荿喝同吳加大朱五姚得元在塘南塘北客民草棚分手放火登時火起因風延燒草棚二十餘間棚内客民不及逃避燒死程方金一命不識姓名客民三命高錫毛又用鳥槍轟斃不識姓名客民並薛郭氏等三命陸村榮錢阿三姚阿三唐阿五徐愼大等畏懼均各先回陳木大刀等復至董家橋新勝濮院一帶放火驅逐該處土民亦多隨聲附和每處被燒草棚一二間及六七間不等客民趕上撲打陳木大刀希圖抵禦喝令高錫毛等一齊亂毆致傷斃客民鮑才有鮑桂生工人王武全王運來等一家四命因人多手雜不知何人致傷何人並焚壓另斃三命沈汶元在塲助勢並未動手陳木大刀等自知罪無可逭將各屍身抛棄河内而散經該府縣營汛訪間馳往彈壓捕拿禀報比土民陳木大刀等起意驅逐客民紏衆放火因而殺人之實在情形也旋經委員徐士霖等會同府縣將秀水境内河南等省被累客民妥爲撫卹其有情願囘籍他徙各戶或給　資或還墾本分起押送出境案内屍親及應訊之人暫留備質此外本省寗紹客民均願仍留墾種酌給耔本照常復業惟桐鄉被累客民該縣尙未開報於四月間屯聚鳥槍地方先祗三十餘人以找尋紳士伸寃復業爲詞麕聚社廟劉琴山向在該處開小押舖從中煽惑卽至該處同知衙門要求復業一經官爲開導當卽退出隨有無賴游民聞風附知聚至二百餘人沿街　索使費居民不免驚惶卽經札委候補道唐樹森等馳往查辦立將劉琴山拿獲解省附從之人亦卽解散查出桐屬河南湖北客民實有原業可指者除自願承領墾本之十七戶不計外尙有三十七戶酌給棚廠牛具資本清還原墾之田仍前耕作此又客民劉琴山煽惑客衆屯聚要求尙無逞凶滋閙之實在情形也所有滋事首要各犯曁証佐人等先後飭經拿獲傳集解省審辦嗣據報案犯朱五姚得元陳木大刀先後在監病故又經批飭訊騐核案詳辦兹據杭州府等審明擬議解由藩臬兩司覆審解勘到臣親提研鞫據各供前情不諱詰無另犯不法亦無圖財搶掠情事究詰不移案無遁傭查例載悏仇放火止欲燒毁房屋洩忿並非有心殺人者若致死一家三命以上首犯斬决梟示從犯擬絞立决又凶徒並非圖財挾仇放火燒燬房屋殺人誘脅同行者杖一百徒三年又在外刁徒直入衙門挾制官吏不係于巳情事發近邊充　各等語此案陳木大刀因客民屢次强横起意商同高錫毛等放火燒燬草棚驅逐因而燒殺多命實屬兇頑查該犯喝令亂毆鮑才有等致死雖非有心榖人已屬一家三命以上白應按例問擬陳木大刀卽陳先風除事後攫取財物及乘屍各輕罪不議外合依挾仇放火止欲燒燬房屋洩忿並非有心殺人者若致死一家三命以上首犯斬决梟示例擬斬立决梟示業已監斃仍戮屍梟首示衆高錫毛毛葆與成木大刀商謀滋事或轉糾多人或備帶槍械火煤致斃多命實與陳大木刀同惡相濟厥罪維均並無首從可分應請將高錫毛卽高阿九毛葆成卽　婁國一例問擬斬立决梟示以昭炯戒吳加大卽賈大朱五卽朱勝龍姚得元聽從下手放火均合依從犯擬絞立决例各擬絞立　朱五姚得元業巳監斃應毋庸議沈汶元卽草線蛇受雇同行僅止在塲助勢與下手放火傷人從犯情稍有間應請於從犯絞立决例上量减一等擬杖一百流三千里定地發配折責安置陸村榮錢阿三姚阿三唐阿五徐愼大被脅同行並無放火帮毆情事均合依誘脅同行者杖一百徒三年例擬杖一百徒三年陸村榮係地保知法犯法應照例於徒罪上加等擬杖一百流二千里與錢阿三等分别定地發配折責　置充徒陳小拿卽陳阿五徐小四卽徐阿四因聽戯帮同江北人爭鬥亦屬不合應與不及敘阻之　保盛守芳均照不應里律擬杖八十折責發落盛守芳仍革役劉琴山煽惑客民屯聚求官雖無逞兇滋懮情事糾結亦未至四十人惟敢於直入衙門　制官吏究屬玩法亦應按例問擬劉琴山卽劉孝權除私開小押輕罪不議外合依在外刁徒　入衙門挾制官吏不係干已事情發近邊充軍例擬發近邊充軍定地發配折責安置陳木大刀姚得元朱五在監病故刑禁人等訊無凌虐精弊紳士人等亦無主使請事均毋庸議已獲各屍均己由縣分飭殮埋未獲各屍飭縣訪查具報鳥鎗查起移營配用杭嘉湖三　屬客産並止客保中業經飭　委員分别清查並禁止嗣後不准客民續至墾種以杜爭端劉琴山小押舖業己押歇無千省釋陳木大刀等監斃職名飭縣查明另　除將全案供招咨送刑部查核外所有秀桐二縣土客滋事獲犯審明分别定擬緣由理合恭摺具奏伏乞皇太后皇上聖鑒勅部核覆施行謹 
奏軍機大臣奉旨刑部速議具奏欽此○○奴才明春春跪奏爲軍營支應委員虧空公欵甚鉅擬請革職追交恭摺具奏仰祈聖鑒事竊奴才本年裁撤防營後飭令支應處委員花翎候選同知文秀將遣散文武員弁書役等應領欠餉找發清楚並委花翎都司邱文林支應處書識張志翕會同文秀將歴年收支軍餉一切出入欵項撤底清厘造冊報銷茲據該都司等禀報文秀虧短存欵銀九千餘兩查軍餉絲毫關重該委員文秀專司收發竟敢私自侵挪至九千兩之多寔屬貌法巳極相應請旨將花翎候選同知文秀先行革職途交哈密廳管押勒限嚴追倘逾限不交或交不足數再行從嚴叅辦以重軍需謹將委員虧短公欵擬請革職追交緣由恭搨由　馳奏伏乞皇太后皇上聖鑒　示謹奏軍機大臣奉旨文秀着先行　　勒限嚴追倘逾限不交或交不足數卽行從嚴叅辦該部知道欽此○○恭鏜片再奴才曾經具奏署烏魯木齊領隊大臣恩澤蒙恩　授吉林副都統其領隊大臣篆務請以左翼協領富勒明額　署所遺左翼協領以　左翼佐領都成額接署俟奉准諭旨後其佐領防校各缺再爲潾員遞署以重職守等因奉旨知道了欽此欽遵在案查有署右翼防禦蘇克敦繙譯明白堪以調署左翼佐領所遺右翼防禦一缺查有署左翼驍騎校伊克精額熟悉所務堪以調署所遺左翼驍騎校一缺查有左翼前鋒校景文差操勤愼堪以接署除由奴才分别飭遵外理合附片陳明伏乞聖鑒謹奏軍機大臣奉旨知道了欽此 
 
