# 1886 - 43 - 4904613

 

Page 1

 
 
[六十七號畫報出售] [  申報舘主人啓]  
　　法人性情傲岸意氣矜張於与軍攻守一切有寗輸人不輸陣之目乃自諒山大敗舉國驚惶雖經議和而其所以致敗之由寔亦未知咎屬伊誰兹其議院人員將東京元戎柏里也提案會審本齋特圖之以明中朝致勝之良非易易准於十六日出售後附淞隱漫錄圖說一則此佈 
[四書人物類典串珠告白] [  點石齋主人啓]  
　　染翰爲文每苦支絀間有類典掛漏殊多惟上元臧仁齋先生四書人物類典串珠最爲謦本類分四十計目六百七十餘條經大不遺足稱該俻掃葉諸坊檢交本齋代印惟是引証紛煩易滋錯誤本齋不惜高貲精加校勘書雖雜而根據分明字極微而鬚眉畢現無烏焉帝虎之訛遂右有左其之便洵枵腹之膏腴饋貧之精粺也分訂四本外加　套定價一元掃葉醉六文填及南北各埠申昌發售如欲萬買格外從亷此佈 
[裁撤長江水師論]  
　　京友來函稱有某大臣奏請將長江水師裁撤改演海軍並擬於長江各標營汰其老弱所有年富力强者留備海軍之選等語奉已諭旨准如所請此眞識時務之俊傑其所見高出尋常萬萬不在其位不謀其政素未知兵何煩饒古特意有所感亦託于獻曝獻芹試約略言之夫長江水師本非歴來經制也咸豐同治間粤宼鴟張據金陵爲窟穴大江南北數千里幾無乾淨土諸將帥提兵轉戰輒以水陸不能兼顧績久弗成十是曾文正創設水師褚汝航夏鑾等開其先迨楊厚師彭雪帥繼之規模整肅壁壘一新而江漢之師如雷如霆遂以靖狂氛而成偉業東南底定勢不能舉數萬貔貅盡歸農畝乃議立長江水師原爲一時之權宜初非百世之利賴至於今不過十餘年耳雖有操練之勤巡防之密一遵定制未嘗變更然爲勇爲兵久不臨陣卽勁旅亦漸頽唐與其帑項虚縻積爲無用何若因時制宜於裁汰之中萬簡拔之意人非求舊政貴從新豈徒節餉糈而收利益者哉自古但有海防未聞海單自泰西諸國開埠通商而中原形勢之區因之一變琉球則并於日本矣緬甸則屬於英國矣安南則歸於法蘭西矣此猶邊隅藩屬無與於中原也若伊犁之近俄羅斯西藏之近五印度臺灣之在南服朝鮮之列東藩環顧幅員欲求長駕遠馭之規保境息民之策非紙上空談所可了則沿海一軍在此時爲第一要義焉獨是以長江水師改爲海軍人僉謂船則猶是船耳炮則由是炮耳技藝　猶是技藝耳一轉移間事則半而功已倍親另行召募加意經營者豈不甚易而不知長江之船除長龍舢板外無所謂鐵甲火輪蚊子之屬也長江之炮除船頭船尾外無所謂水雷漁雷之屬也長江之技藝除使帆盪槳外無所謂風濤沙線暗礁之屬也坐言者易起行者難安得謂向爲水師今改海軍遂可雄視亞細亞洲而莫之或抗耶然則海軍之設無論以長江水師改隸與否而一精製造一儲材幹一勤訓練三者皆急務焉邇聞俄國所設水雷自德國船悞行其上寂然不動可知軍器購諸外洋卽承辦者實事求是並無私心而所得者係二三等物終不肯以第一等利器借資於人此尤顯而可見必當考其成法參以新思不特與彼軒輊且能駕而上之始可以震懾遐方又安海甸人才以歴練而成急而求之鞭長莫及此時武備學堂旣設必有閎才偉器出乎其中無事多爲顧慮至於訓練之法則醇邸奏稱擬定海軍事宜共調一萬四千人分作六班訓練兩月一換每年六班輪流操演其值班訓練之時照支口分不值班者停給云云似此更番操演周而復始旣於經費節省頗多又得專心誠練誠一舉而數善備焉總之江也海也中邊旣異戰守各殊必設之以電繳而後信息靈通輔之以鐵路而後往來便捷屹之以砲臺而後口岸可固環之以船舶而後攻守皆宜法制當一也無輕爲更張約束宜嚴也無輕於徇縱神而明之存乎其人正不特精製造儲材幹勤訓練已也抑子貢之問政夫子告以足食足兵民信之矣是知欲强兵者先富國國用不足而僅僅有兵可恃非久安長冶之模何論内江外海哉方今礦務大興度支漸裕而天下大利必歸農能信古耕屯之法斯爲得之是必有起而行之者 
[匯豐銀行清帳]  
　　昨日黄公司輪船來滬帶來匯豐銀行西歴一千八百八十五年七月起至十二月底止收付各帳及董事辦理情形閱之不勝欣喜内開半年之間除開銷一切費用及清還各處利銀并提出應還各利外淨賺洋九十九萬八千八百零零三角八分并上屆所餘五萬零七百七十九元二角二分亦在其内内除一萬元分給各董事又須付各股友每股英金二磅半計六萬股共洋六十六萬六千六百六十六元六角六分照現在洋價每元值三先令四辦士今算付各股友則照每元四先令六辦士核算所餘均以便宜各股友如此則應多付洋廿三萬三千三百三十三元三角四分又除房屋折價二萬五千元尚餘洋六萬三千八百零零三角八分滾入今年帳内由此觀之該銀行之獲利大有可觀查該銀行尚有歴年提存公積項下洋四百五十萬元又有另存洋五十萬元以備貿易設或稍清仍可分給各股友息洋似此辦理得法算無遺策該銀行之方興未艾正未可量且核計每股得英金二磅半應合洋十五元該銀行每股資本一百廿五元而半年之中得洋十五元則一年可得洋三十元其獲利之厚爲各業所不及尤當爲該銀行各股友額手慶之 
[香山總局被焚]  
　　廣東香山總局設於城内之崇義祠民廛環繞崇墉比櫛百室充盈往常局内存貯火藥數十桶以備軍需突於元月五日祝融稅駕由大門以至大堂寢室悉付焚如是時遠徙之人多于救火者所幸火藥遷往城外安置不過兩月耳否則霎時之頃滿城屋宇恐等于高岸爲谷矣伊可畏哉說見循環報 
[開徵鹽課示]  
　　署淮運司程示照得淮南引鹽經前司詳請奏明設局收課各商按引完納由局彚解運庫在案兹本署司擇於本年正月初六日已時開徵除行知局員曁諭商遵照外合行示諭爲此示仰淮南各商販一體知悉屆期務各多備課銀以應吉期此後仍各按卯踴躍完納毋得觀望切切特示 
[山洞遺屍]  
　　杭垣去冬革旱至臘月十八日祥霙始降積至四寸有奇至二十日雪霽有某客約伴登吳山之巓旋從紫陽山下行至半山見石洞中有一男屍大爲驚駭歸而函報錢邑尊次日邑尊親往檢騐屍約廿餘歲下體盡赤刀傷四處似係被人謀死者現在查緝凶手尚未得有端倪也 
[蕪湖火患]  
　　正月初七日天將曉江口横街某姓草房忽然火起風高日燥勢易飛騰報警鑼喧水龍麕集一經澆救幸卽火滅烟銷然住宅五家已付楚人一炬矣有一放火匪徒當塲捕獲扭送保甲局枷杖以懲 
 
 

Page 2

 
 
[襄垣耳食]  
　　去歲粤商購米赴五羊多至千餘萬石今春初七日頭帮又已駛到計輪船三艘共裝十萬餘石楊璞生明府通諭米行十三家凡出境之米每石須抽洋一厘以充救生局經費業經各行具結准於初十起遵行矣○匯泰洋行西人阻稅滋事一事前已兩紀簡端兹聞南洋大臣曾沅帥曁撫憲吳健帥均批飭按照通商條欵辦理蕪關道梁小若觀察接奉憲批除札飭地方官將華人訊明擬議詳辦外並照會領事將該西人看管以便移文上海總領事請爲查辦此客冬之事也至本年新正初九日楊明府會同洋務提調沈輔廷剌史親臨該行勘騐並提該行某學徒研訊隨將該徒帶回管押以憑對質並在該行搜出帳簿十餘本連招牌帶回縣署云○前紀蕪湖洋藥稅釐經華洋商董具禀道轅環請變通辦理說者謂從法立弊除無復私土充斥矣至舊臘之杪新沙遜洋行從京口遷來專售洋藥華洋各商董擬令該行首爲之創先按新章完稅行主以通商條約從無先納進口稅之例須俟售出後歸客自行納捐故日來釐局緝私尤覺密以加密云○去臘至今天時不正釀爲瘟㾮岐黄家利巿三倍○客歲蕪巿之操奇計贏者獲利首推洋藥次錢業次米業其折閱本資者莫甚於油糖雜貨洋貨布疋京廣貨結帳後非另集股東卽閉門停歇江河日下何時得有轉機哉 
[丁沽紀要]  
　　北洋海防經費每年約需四百萬現奉部議酌提若干以擴京營兵餉及一切支需傅相以北洋正在開辦海軍而經費反行裁撤殊覺大費躊躇云○天津新設報章名曰北報其局在英租界怡和洋行之後聞俟開何後機器到齊當可開報矣○去冬武備學堂於臘月二十日散舘學生各回營度歲憲意以諸生年已長成學難再進本年二月或當酌留若干餘皆遣歸各營差遣○杏花村對河行宫舊址分設武備學堂現以寒沍不克興工大約落成後當另招及歲新生肄習也○武備學堂教習李保原係訂定三年去冬甫及一年卽行辭去李保係德意志寔缺都司前經開缺來華聽候委用辭職後自以無面見江東父老遂入京禀請德欽差向總理衙門商議後仍襥被回津鬱鬱處此不免髀肉復生之慨云○津沽待雪孔殷疊次設壇祈禱至夫臘廿一日祥霙渥沛平地約深數寸祁寒屢日積不能消待澤三農因之大慰津河亦由此而氷窮民之托業氷槎氷窖者尤覺欣欣然有喜色云○小站盛軍右軍正營兵丁在東大站遇盜受傷當場捉獲三盜認明均係鹽丁臘月二十三日在天津營務處過堂三盜堅不肯承鹽汛某弁亦上堂分訴内有一廚司業經省釋餘兩人押候再查據該兵稱是日小的等携錢十千銀二兩有奇途遇各鹽丁形影相隨或先或後行至東站即被搶劫刃傷因禀明統領拘拿到案盜稱並非當塲捉獲實係被誣云云想明鏡高懸自能分别皂白也○樂軍哨弁王恩友四五年前由德人瑞乃爾禀陳李傳相招令學習軍中鐃吹連年帶領幼童數十八在紫竹林間住遇有當道宴會獲賞頗豐去冬派上定遠鐵甲輪船未及數日告假歸津假期旣滿水師營務處促之就道又復逗留嗣竟私往小站賈統領處充樂教習嘉平月初關道飭縣押其兄長着交統領遂將王送歸海關道轉送營務處提訊之下責以軍棍百下越日覆訊復責五十勒令交保俟開河時仍上定遠充當樂弁如敢逗逃惟保人是問云 
[歲朝新話]  
　　金陵萬壽宫在中正街爲仁廟南巡時翠華駐蹕之所重簷納陛儼然禁籞規模各員定例在此處拜牌故除夕分歲後東華門西華門已有衣冠蹌濟者往來延望少頃將軍制府率滿漢實缺文武各按其官之品級分東西行三跪九叩处朝賀禮禮畢各散威儀肅穆時各署騶從人等不下數千人亦皆肅靜無聲○除夕爲貿易塲中之關鍵故雖片刻光陰不惜鉤心鬥角慘淡經營幾不知東方之旣白聞金陵生意去歲仍以錢士兩項爲巨擘次則糧食至布縀綢莊則等諸自檜以下矣○夫子廟一帶爲百氏呈伎効能之地聚天下之愚者智者巧者拙者能者否者薈萃于此而一歲中尤以正月爲最盛今歲履端首三日忽下一二寸之雪畏寒者方圍爐之不暇故有心人不得不怪東風多事矣○有農丈人來題年糕者例薦椒盤斟柏釀以餉之酒次叩其所見則稱元日天未雪時十八姨軒軒霞舉大有排山倒海之勢元武湖北有小村落草舍可十數家有某姓炷香爐中被風吹灼爐係高砌在牆上者距椽僅尺許椽年久枯燥近火卽然頃刻間已不可嚮邇俗例吳回過後其家必露宿火塲者三畫夜方得入人門户不料是日天將晚雪花如掌大入夜嚴寒澈骨隣村人憐其飢凍難支共爲之掃除一室破例延納之否則不堪設想言者至此心猶惻惻○初六日藩署前之栅上所高懸五牌一飭張沇清回句容縣本任一以新選興化縣劉國澍新選豐縣王乃霖均已繳憑合卽飭赴新任一飭現署安東縣事本任寶應縣杜法孟赴寶應本任所遺安東縣缺卽以候補知縣車運昇署理又委候補知縣曹明志署理阜甯縣事以原任阜甯縣已因案撤任也知縣王茂中奉委慶餘橋厘捐差 
[爭賑誣控]  
　　江甯縣圩田以南門外之沙洲圩爲最巨有田一萬六七千畝圩有董事趙某者家饒于租能以升半賙人困乏以故仰給者日益衆前數年某官以勘灾至圩圩人戴香水次環繞官舟者數匝官不得出經趙一言而散官轉銜之趙由是家幾爲之破幸素得貧寠心久之官亦有所聞案始解解後官仍委趙以圩務力辭不獲盖趙與圩人習非趙則事無以綜其成今歲圩又浸議賑者核以每人給米一半四升歸董事總領而分散之趙已如數散訖矣不料圩人有與趙爲仇者搆爲疑似之說謂賑米每人原有八半今董事僅以此區區者思爲屯膏之計吾等命在旦夕而董事太無心肝何不據實陳之於孔邇父母之前則未轉溝壑者猶可望食其餘也圩人不知輕重竟揑詞禀官去臘官以圩人攻之者衆雖夙信趙之爲人不無疑事出有因亦卽傳趙到案令其當堂自剖以釋羣疑趙在案下將領米若干散米若干與領米之原領狀一一查對明晰在控者可以廢然思返矣而猶嘵嘵不置官不得已卽將此一于人交差繫之申明亭下令其查察明白一面據實詳請制府核辦以儆刁頑盖鄉愚無知一遇水旱偏灾聽刁衿劣監之唆使往往與官爲難况沙洲實爲所治之民望倘一聞太阿倒持則起而效尤者必西崩而東應故不得不是則是非則非使逖聽風聲者毋得藉爲口實也 
[恩銘挾纊]  
　　粤東向例年終由藩署備荒項下提銀若干採辦棉衣散給窮黎去年各縣告災此欵早經支罄張香帥見飢民無衣無褐卒歲爲難因批飭司道在厘金内撥洋一千元委員製造棉衣切實散放似此恩深挾纊澤沛孤寒中澤衷鴻定必歌功頌德也 
[珠海春潮]  
　　署理番禺縣裘伯玉明府政聲卓著寔惠及民在任二年口碑載道現奉大府檄署陽春縣篆務交卸有期屬下紳民恭製匾額一方懸掛大堂以誌愛慕甘棠餘蔭明府有焉○劉淵亭軍門抵省後咸欲一瞻丰采以致求謁者車馬盈門年終僚屬餽送禮物軍門一槪璧還亮節高風罕有其匹矣○無賴數人專以娼寮賭館爲魚肉肆行滋擾敲詐多端保甲局聞之立飭勇緝拿送縣縣尊訊得各人曾在營内當差保有官職遂詳請督憲發交營務處押候開印後從嚴懲辦○大北門直街某翁性情慷慨樂善好施每屆年終必親携錢米票散給貧民去歲之杪翁奉行故事行至四牌樓有匪徒數人將翁推倒街心意圖搶掠適孫太守排道而來覩此情形赫然震怒喝今差役追拿數匪悉數就獲帶署嚴懲翁以行善之故致若輩陷于罪戻心有未安轉具呈求請寛免云○某甲身充某署公差狐假虎威無惡不作日前糾率十餘人向某賭館勒索陋規手執九槍肆無忌憚街隣怒其兇暴赴縣禀陳邑尊立提甲枷號示衆聞者快之○除日某號夥出門收帳一去不回店主懼累報知夥之親屬親屬疑係店主謀憲相與紛爭經人排解許以月給安家洋數元始罷○去年盜賊猖獗刼掠頻聞至除日當鋪押店均請兵湧彈壓文武印委各員亦率同兵弁晝夜梭巡搶刼之風爲之稍戢○每屆新正無賴之徒咸在寺觀開設賭檯招聚匪人最易滋事倪豹臣中丞洞悉此弊遂 
 
 

Page 3

 
 
札飭南番兩縣先期出示嚴禁○客歲各府州縣均被水災巿面蕭條爲數年來所未有幸火患甚少居民得以樂業安居臘鼓聲中猶見昇平景象云 
[京口火災彚誌]  
　　京口西門外山巷間有貧民結草爲屋聊蔽風雨去臘廿七日夜祝融稅駕將屋七茅龍盡行捲去嗣經營兵及各水龍馳往救熄僅焚去草屋六七椽又除夕瓜洲地方居民不戒於火焚去瓦屋草房二百餘户又新正初七日新河碼頭西岸某姓住宅被匪徒縱火經隣人竭力灌救方得熄燄否則不堪設想矣 
[京江雙鯉]  
　　去臘二十七日有划船户蕭某帶同二夥自瓜洲載貨傍北岸開行甫至七濠江面遭風覆溺適有義渡船經過赶卽救起帶至救生會給換衣袴按京口救生船皆在南岸此次若非義渡船則蕭某等之性命休矣○大除夕五鼓將近望見東北方有一巨星若隱若見光甚閃櫟其尾下垂由狹而闊約長丈餘未識主何休徵 
[元旦得雪]  
　　皖垣客冬晴煖雨雪罕逢至除夕狂風怒號同雲密佈元旦黎明聞鄰童笑語曰瑞雪降矣盍塑作雪獅以供新年嬉戲乎起而視之則蘚砌苔階一白如玉空中猶霏霏不絶無異柳絮因風直至初二夜始止計得雪七寸有餘農人咸謂豐年有兆玉梅杳裏曝背閒談莫不鼓腹酣嬉懽深雀躍云 
[竹西勝事]  
　　歲除日有屠户陶四糾黨在某妓寮兇毆滋擾嗔鶯叱燕笞鳳鞭熒小　子膽碎心摇幾如梨花之遭春雨龜子更縮頭屏息不敢聲張任其摧辱一番昻頭而去事爲總巡周仲峯明府訪聞將陶拘提到案從重笞責荷以巨枷人間陶頗知苦楚否陶微笑曰桃符初換賢使君卽獨桌欵留優待吾儕亦云至矣夫何苦○維揚爲鹺商總會之原富麗繁華甲於大江南北每當金吾不禁玉漏無催鰲戴銀山龍御火樹花燈之盛幾如不夜城開自經焰扇紅巾灰飛碧榭竹西歌吹久已銷沉卽前之錦簇花圑光明璀燦者亦漸漸凋零闃寂大不如前惟有明月二分照耀於雷塘春草中耳今歲海氛已息民樂昇平都人士復趂此風月良宵大賽花燈爭奇鬥麗五光十色照耀通衢寶馬香車往來不絶春風十里捲上珠簾嬝嬝娉娉香含荳蔲春江花月夜不足喻其風流眞冶游之外篇中興之盛事也○新正大財神廟前多有乞兒坐臥簫吹巿上藉免啼飢一日有一女郎艷妝濃抹姗姗而來至大殿拈香畢各處隨喜壯出山門遽爲羣丐所窘牽裾强乞兇横異常更有無賴少年從旁嘲謔女郎心急智生從容與所隨老嫗低聲耳語嫗旋大言曰要錢者隨吾來卽探手衣内握青蚨若干向空抛擲數次乞兒爭相俯拾而女與嫗已在廟前雇坐小車飛馳而去矣 
[鄂撫行期]  
　　升任湖北巡撫譚序初由丞交卸江蘇藩篆後行將起節北上大約二十左右憲旌總可蒞滬云 
[倒帳案結]  
　　丁埠泰來錢莊倒案涉訟及三年各户望償甚切苦累萬分去冬經署臬憲朱朱竹石廉訪當堂公斷先赴擬結分别匀攤將細數牌示在案計該莊東吳仲耆顧蓉齋先後措繳現銀曁劃撥並查起帳箱内所存銀飾並股分票等項共得銀九萬三千二百餘兩顧蓉齋應繳銀八萬兩僅據陸續繳到銀一萬四千兩自限五日内再繳二千兩按照先後呈繳之數分别匀攤以昭公允號商首先請追礦帳係屬公欵均先照六成核給其餘各户均先照四八九二成核給惟號商應繳存領銀一萬二千一百餘兩屢催抗不繳案旋控經撫憲奉批飭司照辦適又在朱廉訪第二次署任期内故去臘十八日復奉牌示云案照號商蔚長厚等及各户控追上海縣泰來莊倒欠銀兩一案兹經本署司將追繳現銀並劃撥曁查起帳箱内所存銀飾並股份票等項按照各户控追之數分成匀攤牌示在案嗣據顧蓉齋將限交之二千兩如數繳案而號商延不將領存之欵呈繳以致各户迄未具領現經該號商冀子餘控奉撫憲批查此案前據司詳並該號商等具呈當經明晣批示在案兹據前情查該號商等前領銀兩本係作爲暫存司斷遵照牌示分别繳領尚屬公允該商等以涉訟年久苦况萬狀亦係實在情形據請將應領股份禀銀八千三百餘兩情愿弗領事尚可行惟下短之銀三千七百餘兩顧蓉齋現在並無續繳有欵自應先由該號等繳案以符一萬二千兩之數所有顧蓉齋名下短該號商等銀兩將來追出後仍按數匀攤以昭公漙等因並據冀子餘將前欵呈繳前來應卽遵批辦理惟該號商原攤應搭股份票銀八千三百餘兩今旣准予免領自應將前項股份票仍攤入各户名下以符原數除各總數前經開列不復重叙外所有改攤之數合再牌示仰各户查照後開攤定確數于本月二十三日親自來轅具領等因計開礦務局應攤六成計股票銀六千八百三十二兩另現銀四千八百八十八兩另賑務局六成計股票銀一百兩五錢朱啓梅票二千九十二兩現二千五百廿五兩李文耀票一千四百七十兩現一千七百七十四兩何衡源票一千三百五十六兩現一千六百三十七兩沈敦太票一千一百八兩現一千三百三十七兩朱滋仁票九百三兩現一千九十一兩許堃票八百四兩現九百七十一兩徐鴻逵票二百六十八兩現三百廿三兩閔顧氏票一百五十七兩現一百九十二兩徐嗣昌票八十八兩現一百八十三兩王文瀾五十九兩以上各户陸續具領完結惟號商獨領得現銀五萬餘兩股票免搭亦便宜矣三年纏訟一旦豁除何快如之合亟詳錄于報以供衆覧 
[查夜認眞]  
　　昨晤日暉港人來稱滬西港汊紛歧盜賊時虞竊發去冬幸得陳宇山梅村兩軍門統忠信兩營駐紮是處按叚分派哨弁每夜督率營勇巡邏兩軍門又不時親出稽察以防疎忽始得户無厖吠人各燕安過客鄉農咸深感頌云 
[預備稱觴]  
　　出使英俄大臣劉芝田星使行將來滬上海縣莫邑尊已在滬北天后宫預備行轅此已列報兹聞官塲以星使六旬榮慶爲期伊邇同擬演戲稱觴惟天后宫不甚寛敞尚須另覓地方云 
[添員帮審]  
　　縣署帮審委員王雁臣司馬兼辦水利局差公事冗繁常苦日不暇給因欲辭去帮審之差上憲以司馬佐治琴堂素微幹濟遂未准所請隨委十六鋪局員李君秀鍾襄理讞務 
[佳節勝游]  
　　元宵佳節邑廟豫園遊人如織點春堂亦重門洞闢曲徑通幽雖料峭春寒尚含凍鄿而清波瘦石亦足陶寫間情至南巿各會舘則皆招雇梨園登場演劇紅氍毺上妙舞清歌一曲未終喝采聲已如雷鼓眞新年樂事盛世和聲也縣署亦停辦公事一天以誌慶賞 
[縱媳爲娼]  
　　甯婦顏楊氏之女名昭弟許字同鄉趙婁氏之子金官爲童養媳近趙婁氏挈同子媳來滬被顏楊氏訪明縱媳爲娼因卽來滬根尋初與壻見面卽令邀女來婿尚支吾旋被尋見女果作妓家裝束立卽報捕拘趙婁氏金官昭弟一併送英會審公廨羅太守飭令分别管押候訊 
[拐逃訊結]  
　　杭人余文良以妻封氏遭劉名昌及韓富榮與開登豐棧之沈阿松行兇圖賣劉名昌則指封爲妻被余誘拐來滬嗣由封德桂來滬投案認該氏爲女認劉爲婿疊經羅太守訊供派差移送錢塘縣訊理各情均列前報兹聞劉名昌於該氏逃遁時曾在該縣備案及來滬尋見被該氏反噬又經韓富榮函致家屬呈請關提錢塘縣允准之際適羅太守已將通案人証解到當由錢塘縣一再駁詰喝責余文良千板荷枷示衆該氏鞭背三百下掌責二百下交丈夫劉名昌具領管束完案 
 
 

Page 4

 
 
[搶女續述]  
　　昨報搶女述聞一節兹聞搶女者爲高阿三或謂在法界恒德當南首開馬口鐵店或謂在酒店爲夥女之父汪來興在興聖街開客棧汪已斷絃家中諸事賴女支持高因人言藉藉遂在英界珊記碼頭賃屋作搶親之舉詎料紅鸞未照白虎先臨旋被英巡捕拘獲送歸法捕房後捕頭着將男女分别管押嗣經吉祥街裕茂酒店主陳某將男女保出故禮拜六解案興否尚未定也 
[協吊贓物]  
　　某洋人至英捕房控侍者偷竊手鎗銀盃等物旋將該侍者送案詰問之下據供手鎗等賣在法租界三洋涇橋西首某舊貨店内英捕頭卽飭包探康阿順至法捕房請爲吊贓法捕頭飭包探嚴頌眉協同英包探前往吊到贓物送歸英捕房 
[圖搶未成]  
　　八仙橋捕房二十三號華捕前日在路巡緝見横街停有馬車一輛上前詰問有無照會車中坐有兩人見捕來卽颺去捕亦不以爲意少頃卽據馬車夫報稱頃間有甯波人某甲不知姓氏雇馬車欲作搶親之事聞伊在雞毛棧爲夥現在因事停歇去年訂娶某氏女言明財禮洋一百六十元當時出洋八十元現在無力再一出急欲回寗波故擬與女同去我等受伊之雇並不干涉捕頭着該馬夫退去諭巡街捕留意偵察 
[賭犯移縣]  
　　粤人高脚阿全設賭局於小東門外集水碼頭陣設迷龍耽博者咸趨之若鶩前晚爲十六鋪巡防委員錢君訪悉立卽率帶勇丁恊同地甲裘福前往拘拿諸賭徒正在喝雉呼盧不提防多人毁門而入獲住阿全及某甲二人帶回局中略加詰究移送上海署莫邑尊飭收押候訊 
[逞强劫婦]  
　　前日下午長橋鎭人姚大寶倩人舁至縣署訴稱唐關慶糾黨攫去妻室小的出爲攔阻致被毆傷值日差據情禀明莫邑尊當晚卽升堂詰訊姚稱耕種爲業幼馮陸子亭作伐聘定陸李氏之女爲妻嗣該氏與唐有私妻母探悉姦情恐其私遁商同族長陸萬章於臘月初卽將該氏送交小的成親至本月十三日唐驀地糾同私販唐錫山邢阿男等十餘人强將該氏搶去小的聞聲出阻反　毆擊鱗傷叩請檢騐邑尊飭仵作騐視旋據回稱頭面鼻孔受木器傷三處邑遵隨諭姚回家妥爲醫治並邀同妻母及主婚之人前來候質一面出單提唐錫山阿男等到案核訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　兩淮候補鹽知事王汝惠奉委會辦省河緝私兼立成堂事務候補道吏悠遠奉委辦理患民門事務同知劉家棣管解第十批漕折銀進京候補縣馬蓁委辦高北門卡南昌府賀良貞奉委盤查藩庫候補同知林祖炘接辦候審公所補用縣蔡瑩委辦義甯州查津門私卡○藩憲牌示署萬載縣李紹衣調省差委該縣印務以袁州府同知韓筠署理所有袁州同知印務以候補同知鄭榜詔改委署理補用縣彭繼昆騐收城垣工程通判雷啓麟往樂平縣提案按司獄胡鏻往奉新等縣縣丞萬國琛往南安府屬俱催地丁回從九劉崇模日建昌府屬未入宋慶昇往鄱陽等縣俱催稅契回補用縣陳兆棻湖南人禀貢生縣丞甄官保未入朱紹霖俱浙江人俱繳照禀到補用縣胡欽騐收軍火局修理工程府經顧祥麟浮梁等縣催地丁回朱慶成廬陵等縣催屯糧回縣丞陳奎修萬安等縣催稅契回雲都縣典史顧楨俸滿騐看是邦翰解九江關餉進京陳鼎昌解陜甘恊餉往甘肅谷錫田管解第十一批漕折進京 
[楊城官報]  
　　正月初九日晚吳柏莊觀察由省回揚聞日内將赴邵伯一帶周視東西堤工○裕秀山司馬恒於初八日押解京餉起程○聞張屺堂都轉於元宵後抵揚北上 
[上海絲對會舘核奬籌賑公所施少欽經收山東賑捐正月初六至初十日第九百十三次清單]  
　　唐昆華經手售物大洋三元足對洋一元八開一元周姓交來無名氏洋二元陳姓交來無名氏銅洋三元陳日新盛求兩耳復聰洋十元唐均甫求合家平安四元同春號三元嘉善詹寶周大洋一元足對洋一元勸賑人銅洋三元蘇藩署傳事房陳柳主人由通裕局來洋三元又張墅山代念經資洋一元又有心乏力子書畫屏各六條濟紅連托茶碗兩只卽代售得洋七元周東來隱名氏求子增壽洋一百元又隱名氏求子洋五十元太倉瘙世楷求室人陸氏病速痊由永義昶局來洋五元該信局又來里東無名氏求室人臨産平安洋三元愼遠堂望八壽母求足病速愈二元又銅洋十元嘉興姚寶杰仝妻汪氏求保吐血卽止永不復發續完愿洋八十元日新盛増號各友省戲資洋八元太倉邵求病卽愈由致大局來洋五元唐均甫求平安續助洋四元螺陽鹺吏還妻産轉危爲安愿由尊生乾昌局來四元又二正楓涇河署阮還長媳分娩母子平安愿由順成局來洋二元常熟不列名得吕宋票小彩提助洋二元完愿人洋四元恊同慶號來福建晉江縣署沈煥㫤自助洋三元又　募陳福田建板洋十六元又募省三堂三畏軒敬心堂胡讓之隨便堂五户各四元又壽萱堂惟善堂各二元又善履堂謙德堂愧無力無名氏異癖氏弗人氏樂善堂敬萱軒敬義軒九户各一元又福建善後局經募餘慶堂七兌洋十元陳旭初庫番銀七兩二錢彭鳳池又一兩三錢二分顏弼記錢二十千文葉小樓十千文丁鼎臣邱輯夫各八千文羅榖臣六千文何述齋高用召秋露軒李笑中羅堯氏敦木堂李卓如程挺記余培元九户各四千文兪鳴齋李尚謀魏性之朱蘭生四户各二千文沈鳳笙鄒子長各一千文又福建募銳字一千八百九十五號册衆善士錢七千文又募銳字一千八百九十四號册衆善士錢二千文以上四十三户通由恊同慶號合來上海規銀一百二四兩五錢二分京都同人　募京平足銀五百兩卽由源豐閏票號合匯來上海規銀五百一十兩古岡無名氏求卽愈父病由謙愼安虎來洋十元越州隱吾氏由福潤局來洋十元浙杭陳昌陛仝弟求卽愈母病洋五元又二元李月林求合家平安四元有心無力人求生意順遂合家平安一元不留名求卽愈外症洋五角　乩無名氏洋一元○附登同康莊陳永貴洋二元又陳永貴毛長貴經募江寗昌字一百一號册大頭菜帮衆善七洋十元毛元泰號洋四元楊錦成號洋二元考盛緞號洋二元以上二十元通指助江寗附登於右 
[上海四馬路浦灘文報局内恊賑公所經收賑捐正月上旬清單]  
　　初一日恆利莊交來杭州同善堂募金閨福幼册英洋十元○初五日厦門商局交來台灣府海東恊賑公所募第二永中路撫民分府鄒銀二十四兩特授澎湖水師恊　蘇番銀三十四兩澎湖左營都司楊番銀八兩一錢六分右營都司李番銀八兩一錢六分台灣縣正堂沈番銀五十兩實收爐胚洋一百九十三元虚對開一个昆陵莊少尉善士英洋十元杭州同善堂交來宗文義塾櫃收十二月分錢四百五十四文南匯縣正堂祁令募發曲四十七號奚世材善士英洋四十元○初六日石姓家宅平安二元○初七日蘇城太湖救生局募王啓記求病速痊二元宋玉蘊二元徐華伯一元同里金小甦翁募正月分一文願無名氏錢一千八百文曹子蕃一千五百文同裕典祥泰典金紹卿三户各五百四十文同福典雲旅居士戴十二愿人福記屠福釗黄氏六户各三百六十文金士芳金維坎兩户各二百四十文姚沈記三百八十文張陽麐松玉記香雪廬公泰隆周吳王金小臣宋劍泉幼琴七户各一百八十文　雲石室樊杏生思補軒無名氏金丕謨乾和仁清和冬記七户各一合廿文張百忍一百八十文合收英洋九元錢三百八十文林湘泉募張善士顧善士兩户各一元無名氏銀練鎖一付重二兩九錢振記銅洋一元○初八日謝筠亭翁交來復山隱者箭亭子英洋廿一元八角蘭冀氏二角常　虞陽退士募月常明舘主人一元恆利莊交來杭州同善堂募金閨福幼册二元楓經裕本鹽棧錢文梓先生募同契居士八元嘉善吳鼎潤綢緞莊吳季鶴先生求幼孩平安無恙四元○初九日招商閩局交來閩省士行楊合春號英洋九十一元五角天津招商局交來隱名氏廿元高　丁鏡齋翁募第十九次朱氏太九九錢五十千文不留姓氏仝女九九錢四百文合收英洋四十五元○催單漢口茶業公所文虎卿翁募余崇儉堂二元○初十日杭城周修堃善士英洋三元○銳册源豐潤號交來長蘆運　季隷平化寶銀五百兩歸化場張廷梓八兩二錢二分又募楚軍馬隊左右兩營拱衛正副兩營善士東海郡英洋三十元陳輔廷胡瑞堂兩户各四元蕭義勛十九張秀峯張篤生張傳綸張家　張星齋張厚山報暉堂陳蔭候徐佐卿徐秀亭十户各二元張子雨歐笏山徐子忠徐延齡徐正國陳子京陳國卿陳敬齋陳滄海鄭崇德楊倬章楊輝山梁立臣朱穉臣劉柱臣趙長青趙挹青勾攀龍向福林戴飛能葉金榮胡靜齋胡鴻卿何佑之王愼先汪瑞章蔣秉忠繆正和念八户各一元趙鼎臣陳少湖合一元王稷臣顧吉亭合一元錢仁貴王正章合一元劉錫三德星齋合一元葛輔臣韓正德合一元劉之寶毛筱南合一元楊際虞蔣君懷傳松蕃合一元劉占雄楊占魁陳洪發黄玉堂曹定國周德慶陳文寅韓正江八户各六角二分五厘吳賛臣吳調卿王槐蔭書屋桂蔭堂四户各十元候補運同嚴信厚津化平銀一百兩天津分司運同楚秀三十兩薊永分司運判麟喜念兩廣積庫大使章祥霖傖州批騐大使王鳳岡蘆臺塲大使周德釗豐財塲大使苗立芳嚴鎭塲大使齊錫爵海豐塲大使于樹屏六户各十六兩石碑塲大使謝謙濟民塲大使方恭鉞越支塲大使楊壽名張灣鹽巡檢鄭承培四户各八兩候補鹽課大使壽崑候補鹽巡檢楊兆麟合四兩又募衆善士五十八位津平化寶四百十九兩二錢海防支應局湘平銀一百兩合收津平化寶銀一百零一兩二錢長蘆通綱津平銀一千二百兩又交來天津批騐所陳募津平化寶銀二百十六兩三錢二分實收規元三千零廿三兩七錢○京都仁昌金店交來周通政募規元一百三十四兩六錢九分○天順祥號文來京都全芸軒翁募京平銀五十兩申合規元五十一兩六錢又交來董子餘顧景棠雷子良三位善士募京平銀一百兩申合規元一百　三　二錢○幸免人昨夜近隣失愼幸賴轉危爲安英洋十元○本旬共收賑規元三千三百十三兩一錢九分英洋二百八十六元計規元二百零九兩零六分六厘爐抷洋一百九十三元計規元一百十五兩八錢銅洋一員烊見規元一錢四分六厘虚對開一个計規元二錢九分二厘小洋五角計規元三錢六分五厘飾銀二兩九錢計規元二兩二錢二分錢八百三十四文計規元五錢五分六厘八項共合收規三千六百四十一兩七錢三分五厘○附收江寧賑規元六十八兩英洋三十八元計規元廿七兩七錢七分八厘○運前共　規元十八萬七千五百八十九兩八錢零八厘英洋二萬零五百元計規元一萬四千九百六十五兩共合收規元二十萬零二千五百五十四兩八錢另八厘○付解江靖賑規元五百兩○連前共解規元十八萬三千六有另七兩三錢二分五厘英洋二萬另五百元計規元一萬四千九百六十五兩共合規元十九萬八千五百七十二兩三錢二分五厘○實存未解規元三千九百八十二兩四錢八分三厘俟湊成一批起解嚴佑之先生合并附註 
[附收江寗賑捐細日清單]  
　　初六日同康莊交來胡炳南翁募昌字一百三十五册崑和號振泰昌陳祥泰隱名氏四户各英洋一元天孫錦錦云章兩户各二元不留名三元不留名四元袁詩舟翁募昌字一百八十一册無名氏同泰行義茂隆無名氏四户各一元裕泰莊蔚泰莊萬順行三户各二元臺灣關陳子斌翁募昌字二百十四册旗後陳秉賢六八番銀廿元洋藥厘局張順記陳順和三户各十元孫雅卿通商局楊和記榮記海關恩銀號林六户各六元慶記上元鄭衡甫陳子斌葉卓雲鄧春庭鄒崇　五户各二元合收規元六十八兩○初十日新泰厚號交來福州石碼徐懋叔翁募昌字一百十六册劉鑑之海滄鹽舘兩户各二元孫望之程子初兩户各一元李天翔徐懋叔兩户各五角徐懋叔六元合并聲明 
 
 
