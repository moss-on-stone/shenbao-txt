# 1889 - 151 - 4905793

 

Page 1

 
 
[重印外科證治全生集出售] [  申報館主人啓]  
　　是書爲林屋王洪緒先生所箸先生生於雍乾之間承其曾祖若谷公之傳醫法精良肱稱三折而於外科一道尤能着手成春暇時箸爲是書以道生平所心得首論症緣次治法次制　後乃以醫案殿之要皆闡發精深動中綮　不特　醫者當奉爲枕中鴻寶卽我人案置一册亦可供流鑒之資本舘昔年得其源刻曾用鉛板仿印流傳近巳售罄多時而問價者仍接踵而至因爲之細加校勘重付手民鉛字一律從新裝釘亦較前精雅刻巳工竣每部分釘二本價洋一角二分諸君子請移玉至本埠申昌書畫室及各外埠申昌或經理申報人皆可購取此啓 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才慎加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[書陸春江明府嚴辦地棍事後]  
　　今天下至惡至很極貪極暴之人莫如地棍爲地方官者必先除暴而後可以安良譬諸農天之治田稂秀不去則良苗不生此古今之通例亦中外之至理不可以少易者也近來地棍之多遍處皆是如寍波則有地痞天津則有混星揚淮則有青皮上海則有流氓以至於嘉湖杭州等處之客民皆地棍之類也凡爲地方官者亦知此等地棍足以爲害地方必先設法以除之而卒不得其所以除之之法惟有下車伊始煌煌示諭首言除暴安良然託之空言初無實濟其先若輩亦稍稍憚之久之而寂然則漸漸試其伎倆而彼爲地方官者耳若充焉目若瞽焉則知龐然者初無一蹄一吼之伎而胆日益壯惡日益肆遂至於不可收拾而地方之遭其糜爛人民之受且荼毒者乃無所控訴矣余每見各處地棍其胆之所以肆與夫毒之所以厚往往由此以爲官固無如地棍何殆亦天生此種以爲下民降殃而官之勢力有所不及者乎昨觀於金陵友人所述陸春江明府三蒞江寍縣而地棍至於望風生畏歛迹恐後則又不禁爲之深詫噫是豈以告者過歟抑操術有獨神者乎繼而思之彼地棍者亦猶是人也古諺有云任爾人情似鐵難逃官法如爐官之法固若是其可畏哉當其初任也聞其爲鷹鸇之逐或者爲沽名釣譽起見亦如他人之到任發給例示也者未必真能使豺狼不敢當道也乃未幾而所謂三十六天罡七十二地煞者一一榜列於通衢必欲認真訪拿懲辦則事非兒戲地棍雖頑亦不得不生其畏於是匿跡銷聲不敢輕試其法網直至其去而後復肆至第二任仍以此爲雷厲風行之始則彼等望影生畏攺業惟恐不先卽有一二故智復萌有務窮根究柢以捕之按律執法以懲之而若輩更不敢逞其志矣至第三次復蒞斯任而若輩乃出其不傳之秘交結其署中差役拜師餽禮求庇於宇下先期詭名姓投門下惟恐不及此則若輩之絶披所謂狡兎三窟以期免於韓盧之擒是盖先發制人之計設或有所舉動則近水樓屋先得月樞機所發他人不知而我巳先知可以早爲之地卽使麗於恢恢之網亦可以有所恃而不恐護身之符護花之鈴胥於是乎賴之如此則明府雖有神君之號當亦無如彼何而孰知明府則又早巳知之其密訪勒拿從嚴懲辦一如其前兩任時而且出示曉諭開其自新之階杜其覆轍之蹈然則如陸明府者地棍見之當亦有時而窮其技也由是觀之官也者亦地棍之所畏非謂官之於地棍皆無可如何也諺云人怕虎虎亦怕人虎猶之地棍也官猶之人也虎雖見人而撲擇肥而噬然亦惟恐人之設穽以誘之發機以斃之故雖豺虎縱横之鄉亦未嘗有見人不避之猛獸地方雖有凶惡刁奸之棍徒彼亦不過魚肉乎鄉民究亦不敢顯然與官捕相敵特以官之畏之如畏虎但求其不出而噬人决不敢懷入虎穴得虎子之志則虎而冠者且食人於巿而縱横莫當矣他處吾不敢知但就上海而論地方之爲痞棍者城廂内外何可以僂指計硬則强取軟則智奪所謂拆梢之事幾於無日無之公堂案牘捕房拘拿亦幾於無日不有然而拘者自拘犯者仍犯且不但仍犯而巳變本焉而益加屬講茶有禁講烟有禁立法未嘗不嚴打架則拘拆梢則拘定制何嘗不密枷則枷責則貴辦理亦何嘗不認真而無如地方痞棍年年有增而無减意者公堂刑法過輕不足以懼若輩乎治亂民用重典此輩尚不能謂之亂民然人之畏之也則甚於盜賊此而不從重懲辦官亦自覺抱慚於心有所不安殆由於仁慈之心油然自生因是而若輩潛窺默伺於其旁乘隙而動防不勝防焉耳顧天下之官如陸明府者當亦不止一二人卽欲爲好官者亦必不止陸明府一人而乃於懲辦地棍一事獨推陸明府爲得法望而却步匿影銷聲是豈明府一人之幸也哉實地方上無窮之幸事也竊願良司牧之有志於安良者皆以陸明府之心爲心庶幾棍徒無可施逞而民間咸受其福矣於是乎書 
[都門近事]  
　　薛叔耘廉訪福成奉派出使前巳綴錄報章兹聞總署據情照會各國欽差其文曰爲照會事前經本衙門奏請簡派出使英法義比等國欽差大臣奉上諭布政使銜江蘇按察使陳欽銘著充爲出使欽差大臣欽此業經恭錄諭旨照會貴大臣查照在案本月陳大臣因病奏請開缺復奉上諭二品頂戴候補三品京堂薛福成著充出使欽差大臣欽此相應恭錄諭旨照會貴大臣查照須至照會者○兵部行文侍衛處稱現有都司二缺應歸部選按照銓選則例及奏准變通新章應由以都司用之期滿漢藍翎侍衛之嗣銓補查有漢藍翎侍衛陳翼係 
 
 

Page 2

 
 
湖南醴陵縣人庚辰科武進士藍翎侍衛四年期滿引見奉硃筆圈出以都司用欽此又漢藍翎侍衛劉永吉係直隷南和縣人癸未科武進士藍翎侍衛四年期滿引見奉硃筆圈出以都司用欽此應將該二員均擬選補都司爲此行知貴領侍衛内大臣處轉傅該侍衛務於本月二十五日黎明赴天安門外朝房預備簽擊勿得違誤○吏部以内閣漢中書一項現應考試巳經文選司禀請堂官傳令投考一俟人數相符喜行奏請欽派考賦大臣所有各直省舉人副榜恩拔附歲優廩增各貢及由舉貢立身之八九品實任候補候選京官如願考試内閣中書者務於十日内　具同鄉京官印結赴部投遞報考○欽命督辦東三省練兵事宜定星使安奏稱侍衛鈕楞額奉旨補授正黄旗蒙古副都統自應飭回京師供任惟該員現充齊字營幫統管轄馬步十營一切籌防訓練責重事煩未便遽易生手又記名副都統蘇嚕岱奉旨補授寗夏副都統亦應令其赴任惟該員現充東三省練兵全營翼長爲全車樞紐該員尤能以簡御繁諸臻妥協擬均請留營暫緩赴任以收得人之效云云奉硃批着照所請該衙門知道欽此○鎮楚將軍祥軍帥奏稱湖北荆州駐防八旗官兵所有差操一切及養赡身家皆恃歲支俸餉軍興以來俸餉減成支放以致入不敷出困苦難塂現值整飭營伍之時若不亟籌補救殊不足以體恤兵艱查京師八旗官兵歲支俸餉蒙恩按照舊額全支荆州駐防同係國家世僕擬仍照章全數支放俾官兵稍紓困苦旣無衣食之虞自於差操益加勤奮云云奉旨令户部議奏大卜能否准如所請　○禮部示傳覺羅官學　補教贊黄卿夔八旗官學候補教習屠樹榮等限三日内親身赴部騐到並備帶筆墨以備填寫親供當堂覈對筆跡○四月二十六日由南海發出葛紗哆囉蔴紗料六卷紗袍褂料四卷特賞恭親王經内監齎送恭邸恭邸卽就府中望闕謝賞然後領收 
[遊員行程]  
　　奏派遊歴日美等國之顧少逸比部厚焜聞遊竣美國及英屬地後於去年十月下旬由美國華盛頓赴攤排海口攺坐火船至古巴十二月至秘魯正月取道智利二月至巴西三月中旬回紐約中途抱病多日腰圍頓滅咳疾不巳其僕熊增亦一病幾殆三月下旬赴華盛頓四月初一至舊金山初四搭里烏入來露美公司船回日本廿五抵横濵卽赴東京謁黎欽憲比部急　至神户補遊未經之地且欲與徐繙譯橘孫水部切磋所譯之書有無舛錯惟病猶未愈急需服藥調治方可復原大約端節前後可往神户等處所著美利堅合衆國地理兵要等書聞將脫稿他時排印成編南北亞墨利加洲之事如在目前搜奇述異當不讓瀛寰志略也 
[鹽販抗官]  
　　寍波府屬慈谿縣新設官鹽局其初定價每斤制錢十六文販户以價值旣與私鹽相埒販以出售亦可稍獲蠅頭是以向之販私者相率挑官鹽契賣矣後局中漸次增價每斤售至錢二十四文販者以無利可圖羣閧然曰是絶我輩謀生之路　乃糾衆持械闖入局中任意壞物旋且將屋拆毁無遺是處向有大旗會適會中人新製一大旗若輩卽借以號召大有聚衆抗官之勢地方官無計可施飛禀省中大憲崧振帥急檄委候補府楊太守葆銘候補副將劉副戎瑞卿帶勇六百名於本月初一日渡江前往查辦云 
[杭省火災]  
　　本月初二日下午杭州官巷西首滿營　紫門内某姓家主人出外未歸婦女亦往隣家閒話家中闃其無人不知何故忽然火起一聲報警水龍飛駛而來各旗兵亦奮勇爭先竭力撲救僅焚去草屋四間祝融氏卽霽威而返 
[新店遐禍]  
　　杭州存橋大街新開一茶食店一日有某者中人强用小錢購物店夥不允若輩遂倚托官勢攀折櫃外欄杆蜂擁入店中任意毁壞器物鄰店見而仇甚縛　兩人少焉某官在左近拜客回若輩卽飾詞以訴某官命住橋傳該店中人問話時執事者適他出衆夥不敢上前僅傳到一製餻餅工人行至轎前立而不跪某官惡其無禮飭卽帶回四隣大抱不平咸謂堂堂大員何致　役殃民反將安分商人鎖去阻住差役勒令釋歸斯時某官之轎在前猶未知有此事也及回署經差役禀知不覺勃然大怒飛飭該縣提犯嚴懲縣尊不得巳飭差拘店中人訊辦杭垣訪事人所述如此確否未敢臆斷也 
[火車攺章]  
　　臺北所築鐵路由大稻埕直抵錫口火車來往商民便之現又中錫口接至水返脚時值新茶入巿裝運者絡繹如梭總辦張瑾卿太守遂酌攺章程十餘條禀定於四月十五日開辦向章由大稻埕至錫口頭等坐位每人收洋銀三角今改爲一角五分二等洋銀二角今攺爲一角三等洋銀一角今攺爲五分自錫口至水返脚其例從同 
[營口叢談]  
　　日前謡傳災歉之後必有瘟疫上月廿四五等日老爺廟前乞丐無病而死數人咸謂時疫將口并又有假託乩語刊帖街道者近口人口安然無恙衆心稍定四月廿九日二更時雷聲隱隱大雨一陣次早又見微雨田疇尚未霑足所望蒼蒼者再沛甘霖以慰我民之望也○前者禁止紅糧出口以東直兩省民食難繼經直督東撫先後奏請弛禁仍准商船採買糧價因之飛漲但奉省出糧之處在于東北數城近因天旱日久水運不通西邊惟錦州一府産糧最多日前商販雲集地方官深恐販空卽飭巿商盤杳闔境存樍之數查得去秋共出紅糧八十餘萬石常年本境消食亦需六十萬石所餘止二十餘萬巳經備賑及販運出口共有十餘萬石據情禀覆省憲以存糧無多遂仍禁止出口并聞省憲巳移咨直隷山東轉向上海採買大米矣 
[之罘談助]  
　　四月十三日登萊青道盛觀察躬率屬卜在天后宫設壇祈雨禁屠三日以冀默感上蒼翌晨卽細雨溟濛沾衣欲濕至午後而止○四月十三日烟臺諸家村人舁神駕來烟旗幟傘扇遍揷柳枝蓋寓祈雨之意也十五日又有世回堯人賽會儀節與盡家村略同○客冬登州鎮章鎮軍因事赴津其夫人旋歾於烟臺鎮署三月下浣鎮軍事畢回轅擇於四月十四日發引郡城各紳士相約於前二日恭送奠儀○有喚妓侑酒者例由龜奴劍負以往地方官以其不雅觀也出示禁止風行雷厲無敢犯者一時長街短巷之間蓮步輕挪大有行不得也哥哥之苦矣○糧價雖昻小民尚不致憂餓餑而巿中行乞者日必倒斃數人總由烟癮病魔兩相纒擾耳○近日天津新到戱班班中子弟約百餘人大半皆玉貌嬌妍珠喉嘹亮登塲一曲傾動萬人現在威海口小住數天聞不日將來烟演唱一時好事者咸引領拭目以俟之 
[南浦朝雲]  
　　江西臬署頭門外和向有石牌坊上鐫總持風化四大字去年被風吹倒兹經首縣承修易石以木其規模則悉照舊時云○舡婆不知起於何時大抵蠢俗婦人不知事理産婦偏信其說往往貽害良多江西琉璃門外某甲之婦當分娩時延某姓穩婆接生穩婆拖婦大腸出婦大呌一聲隨卽斃命後甲察知其事將興訟端然巳無及矣或有謂此係某乙與甲婦有仇賄囑穩婆致斃此則莫須有之事君子存而弗論可也○德勝門外某姓夫婦偶占脫輻之爻遂吞服洋烟以圖自盡旋爲夫所知覺延某醫生救治醫索重酬夫無以應某善士聞之曰此甚易救也可急用生大黄五錢冷水浸透取汁和鹼水五錢服之果立愈○某甲游手好閒不務正業邇日忽拐帶一婦由鄉入城適爲某生所見生素與婦稔驚問其故知其被誘將婦及甲扣留一面知照其夫赴來投保鄰理論有謂應鳴之官者有謂應罰以錢者議論多時後不知其究竟 
[真除在卽]  
　　潘梅園觀察駿德總辦天津機器局有年勤榮素著傅相久擬調補要缺俾抒抱負並示調劑現適清河道劉觀察鶯遷傅相遂具摺請以梅園觀察補授如奉部覆　准觀察卽獲真除矣姑先記之以誌喜 
[賽會紀盛]  
　　天津楊柳青藥王廟供奉普濟真君年例於四月廿六七日恭舁神駕巡行謂之出會就地取材其會景實爲闔津之冠年來道府兩憲飭令邑尊示禁賽會　神適值旱乾該廟首事遂以祈雨爲名於旗幟上稍插楊枝香亭中張貼叩天求雨字樣掩耳盜鈴依舊門旛 
 
 

Page 3

 
 
中旛勝舞彩罈重閣登雲高蹻秧歌鶴齡雲齡太獅少獅吹歌法鼓寳座香亭扇繖旛幛色色具備於夜間行會火光照耀如遊不夜之城其餘興未闌鼓舞於日之方中者謂之拜客叅伍錯綜鳴金代鼓聲徹遠近緑女紅異每聞鼓樂聲輒出街頭爭先快覩不啻萬人空巷鬥亲妝也廿七日約五點鐘鶴齡會中人等在村西拜客時有高氏婦下作晚炊燃蘆葉以代薪徒聞金鼓聲心旌摇摇急擲剔火棍閉關下鍵步出胡同看會但見往者過來者續如入山隂道上應接不暇加以粉曰黛緑爛其如雲彼此清辯滔滔忘却室内無人灶下有火之能肇禍也詎料火巳蔓延灶外積薪烟霧迷漫徹於屋上隣人號救氏踉蹌歸亟擬拔關而北門鎖鑰巳炙手可熱是時人如蟻集有强有力者踼倒雙扉火遂從中滾出其人毛髮被燃過半取水澆救杯水車薪無濟於事赶緊鳴鑼報警村中水會聞警趨前火巳燎原不可收拾幸在日間易於爲力當將房屋拆開始不致株連隣右而該屋三間巳靡在孑遺矣火剛救滅行會如前該氏巳如失之巢燕茫茫然無所歸矣聞此會所費不貲而闔村人等之摒擋衣飾留待親朋費尤信蓰村中計有典當三　會之前後廿五八兩日其門如巿不下於除夕傷財之鉅略見一斑矣 
[不肯承招]  
　　賭犯沈德寳經法公堂懲辦枷號後忽有人潛於捕房門首黏匿名揭帖大略謂每月曾送賄捕房中人此次何得若此重辦且無多幾日有巡捕三人各取洋銀一元云云末後畫兩烏龜其旁書東海長　阿福薙頭阿福等名字捕房揭得明查暗訪悉此事實陳永義扬爲因着包探將陳拘獲研訊之下初不供招及至笞臀始供稱因　阿福東海燒烟阿二二阿姐黄胖金牛小和尚等不和故託鄭家木橋堍測字人寫就揭帖上列三人名字意欲遺害彼等近日裴大老爺飭緝賭徒伊等皆巳逃去葛同轉飭包探　陳押往先後拘到測字人蔣兆鴻强元炳質對之下兩人皆不認代緒同轉着暫交保前日由保人送案李郁兩包探復將兩人之測字器具并爲人代寫之　詞信札命書一併取呈同轉分别研訊比較筆跡見强字與揭帖相同及將陳研訊供　實被東海　逞强肆毆是以列彼名字揭帖係託强繕就筆資尚未致送蔣實無于同轉提强研問强矢口不承同轉着一併交捕帶回分别管押將交原保旣到捕房着兩人照揭帖語各繕　書一紙以便較對强初寫正體稱不能作行書嗣經捕頭　嚇始繕就此前日事也昨晨同轉　捕房提陳復詰陳仍照昨供及提强與陳質對强一味狡賴同轉謂不比焉肯供招着卽掌頰强狡展異常出言挺撞責至二百下仍不直承　轉着還押傳將到案謂爾之筆跡與揭帖字不符着卽開釋諭以作事當隨時謹慎蔣叩謝而退 
[不子窮]  
　　一百十二號三道頭華捕至英公堂禀稱昨夜劉員氏至捕　訴稱表兄王法高至伊家尋釁小的前往拘拿詢知王前因私販軍械送縣管押六月該氏前往虹口王家宅當王釋出卽向該氏滋事致被咬傷手指控訴捕房捕頭以伊等係親戚未經解案現該氏移居别處祗三四天王又往逞蠻究不知其何故劉賀氏供寍波人年二十二歲丈夫在某兵輪船充當水手家有母親及胞弟賀阿連前月王向小婦人調戲小婦人竭力拒之致傷手指嗣後時來家内因之告伊不許再來今巳移居不料竟持刀械前來叩門闖入扭毆不釋阿連見而解勸被扭髮辫肆毆髮際流血甚多是以報捕拘王　案　林氏供稱小婦人與該氏同居昨夜王來叩門由小婦人開入時適劉賀氏下樓被王扭住毆擊當紛紜之際似聞王言花過多錢今定與之折命王供寗波人年四十五歲現開煤炭店表妹劉賀氏不守婦道小的時往規勸該氏非惟不聽反致成仇前月某日曾至小的店内辱駡兇毆今日小的行過門前該氏又加辱罵小的安敢持械至伊家中蔡太守再四研詰各執前詞太守問劉賀氏曰爾旣稱王手持刀械目今刀械何在答稱諒巳抛棄矣問李林氏及華捕見刀械乎均稱未見問李林氏曰究竟劉賀氏與王扭毆在門外乎在門内乎答稱在門外問爾頃供由爾開入然則扭毆當在門内何又供門外乎答稱王來叩門小婦人正欲開入而劉賀氏巳問知急阻不許入是以在門外爭毆太守判王管押一月期滿交人保出不得再與該氏尋釁本館按此案顯有别情大抵不離乎拆姘頭者近是太守不爲窮究僅子薄懲真深得訊獄之體哉 
[吞洋圖害]  
　　江西金谿縣人余夢相至英公堂訴稱小的現在點石齋裝釘書籍去冬曾托同鄉朱怡卿帶洋銀十三元至家被朱吞用屢次向索朱竟口出惡言爭執之餘朱懷恨在心欲將小的殺害適有親戚王啓賢與朱同房得知消息告知共兄啓生轉向小的關照小的隨在朱鋪下搜出菜刀一口是以報捕拘案請懲啓生供稱胞弟與朱同房而睡知朱欲殺余因卽告知小的向余轉告隨同搜出菜刀啓賢所供與同荀冬如訴稱小的與余朱王皆同鄉又同事余向朱索取吞用之洋朱非但不還反欲將余殺害朱供小的雖曾吞用余洋銀十三元但早巳付還更無藏刀圖害之事此刀實因鏽壞是以棄擲房中並非在鋪下搜出蔡太守飭將朱暫押侯查明實在情由再行核辦 
[竊犯遞回]  
　　粤人黄阿來何阿雲閩人陳承潞枼細述在日本横濵迭犯竊案經羅少耕領事拘懲遞滬江海關道龔觀察飭發上海縣遞回原籍 
[傳諭地保]  
　　前日上海縣裴邑尊飭傳二十三五七等保各圖地保到案諭令將應繳年租分卯繳清毋許延玩如難收取儘可禀明各地保唯唯遵諭叩頭而退 
[盜犯畫供]  
　　盜犯張玉標劉得勝王玉標等因夥劫引翔港周和記布米莊拘拿訊實前日之晚裴邑尊升堂覆訊各犯一一畫供盖印指模邑尊着暫收禁候詳解府司過堂訊勘 
[給還錢票]  
　　本年四月間朱森庭明府代理法公堂事務時有貝金發投遞禀詞并黏呈票據兩紙共錢二十餘千係乙亥丙子二年由沈茂榮所出上列王正標姓名明府問因何故控案貝訴稱沈曾充金利源小工頭此錢屢向索取非但置若罔聞反逞兇辱駡是以叩請提懲嗣是貝竟一去不來至昨晨始投捕房訴稱現在沈巳回寗波意欲赴浙向索請將票據給還葛同轉略詰情由將票發還貝領票叩謝而退 
[同轉釋囚]  
法捕房枷犯多至二十餘名昨晨葛同轉蒞捕房時謝副捕頭擇將滿期者七名送請發落同轉逐加詰訊着卽一併開枷復提犯竊之陳寳琴劉思誠李雲亭王寳初四名賭犯高阿榮一名窩贓之王春明等六名分别開導諭令釋出後各回原籍不准逗遛尚有陳彩桃卽道道一名亦看開枷暫爲管押 
[英界公堂瑣案]  
　　徐蔣氏訴稱兒子福隆早經嗣出近以不務生理漸入下流被嗣父驅逐回家小婦人斥其非是竟敢出言挺撞是以交捕送案叩請永遠拘囚小婦人願償飯食錢俟死後爲之棺殮福隆供稱小的年二十二歲母親定欲辦死小的小的亦無所怨推欲辦與否可否叩求傳間父親蔡太守判管押三月察其能否攺過自新再行核奪○沈翠濤訴稱路過某花烟館正在𥩟足閒觀忽有周阿佳徐文奎等前來碰撞扭住圖詐财徐同供小的被撞口嘝不敢訛詐捕禀周徐素來游手好閒不務正業蔡太守判各枷半月發頭門示衆○日前陳春山訴稱小的偶與同業朱小弟戲嬉被朱咬傷耳朶蔡太守判罰朱洋銀四元給陳爲養傷費昨日朱訴稱奉斷繳案之洋實在無力求恩交保出外趁得工錢定嘗隨時拔付太守准之○一百十七號華捕禀稱昨日小的巡邏街道見樂阿也在馬房門外洗車有違租界定章拘請究罰樂叩求恩恕蔡太守判罰洋銀一元撥充醫院經費○潘世金訴稱小的在自來水公司經管水管昨見李照福圖取管上鎖匙竊水因之交捕送案李供蘇州人年十五歲初見水管近前看視决不敢取匙竊水其母叩請從寛蔡太守以李年幼無知交其母領去管束 
 
 

Page 4

 
 
[上海四馬路文報局奉東振捐收解處接到烟台電局寄來青州周少逸先生書]  
　　諸善長大人閣下敬啓者青屬災况前曾電達大略諒早鑒及查四縣情形業博災區最廣高壽雖受災村庄略少然亦不甚相懸就樂安而論城内巳多啼飢四鄉絶無完善其東北近河沿海及瀕臨小清河與淄泮織等河之五百數十庄俱巳餓殍徧野白骨撑門所存者盡係鵠面鳩形奄奄一息待斃於坍墻倒壁之中悽慘之象形容難罄不特振則死卽移錢就人隨查隨放每有匍匐不前憊甚而倒絶者蓋方圓數十里内疉遭水旱民間不得正經糧食入口巳五六年矣然前此各村　尚不乏一二小康　窮民所仰給者至今年二月風潮内灌各處悉遭沖淹無論貧富同歸於盡潮退之後田土都變堿白數百庄不能耕種生機頓絶自此或拆房屋或賣妻小啜粃慷不得則挖草根剥樹皮以充飢現在該處樹皮草根亦不易得至忍食狗彘不食之食數日尚不能一飽眼前光景慘不忍覩此後不毛何堪設想此係樂安東北一偏被災最重衆目眧彰之實在情形也其餘三縣大略相同卽使災民僅止十餘萬口巳覺離乎爲繼而聞振歸來者每縣又不下數萬口現在來者尚多洋賑又撤其必需接濟者又約有二十萬人統計四縣災民總在四五十萬口間卽　每口給大錢一千糧食二十斤亦恐轉眼卽完難救兩月性命是接賑之不能不辦也明矣然青屬一共祗八萬金糧食到齊之後亦不過合每口十斤之　卽以一賑計之所短甚鉅遑論接賑刻下災民之得苟延殘喘暫免死亡者因錢數粮數均未放足無非以一口之貲騰作數口之用兾接濟到後逐漸彌補若中道而廢則此數十萬衆不久必仍填乎澣壑矣伏望發慈悲心運廣大力博施濟衆早接鉅欵俾諸同人不致半途撒手衆災民得慶冉生則幸甚幸甚臨啓不勝急切待命之至○再現在疫症巳起霍亂脹悶胃痛之外有面腫至五官不分兩目剩一縫者有脚腫匍匐不能起立者十居四五所見所聞直是地獄變相承頒到各藥以甘露茶消毒丹爲最效如意油辟瘟丹紅靈丹正氣丸等亦均有效尚望多賜惟糧價仍未大減高粱每斗官秤十五斤尚須大錢一千八百較前巳跌二百文較向來仍貴一千文樹皮每斤四十文柳葉每斤二十文粃糠每斤七十文蓋種麥僅近城圍之十里以内所以粮價仍不能減而樹皮等仍有行巿也離城五十里忽有豺狼不知來自何方逢人便噬甚有巳埋之屍從半里外穴洞啣出者每至傍晚行人絶跡卽中午亦須結隊前行若二三人則仍果狼腹飢疫並興豺狼當道蒼蒼者何獨忍於斯民也[  樂安賑務處周冕叩四月廿二日]  
[醫局分設]  
　　現届夏令炎蒸之際難免時氣侵染因念無力貧民醫藥維艱雖滬上城廂施送醫藥等局甚多而十六鋪一帶偏在一隅本局向設城内恐難徧及特禀請於大東門外龍大廟内設立分局京近延請士仿臣醫士在局送診自五月初一日起以迄仲秋每日清晨八點鐘開局至上午十二點鐘止凡城外有病無力延醫之人均可到局診視隨時開方發藥不取分文[  江海關施醫局啓]  
[正誤]  
　　昨日本報後幅許蘭坡歸併聲明告白連字誤刊除字特爲更正 
[蘇省撫轅抄]  
　　廿九日藩轅牌示照得太倉直隷州州同鄧雲驤病故所遺要缺本填候補委用兩班無人例應以大挑知縣借補查有大挑知縣程桂林堪以借補斯缺候縣同知袁保基禀知奉委解甘餉差候補縣林鈞澤禀知奉飭派蘇差委○三十日候補道錢寶傳卸署常鎮道事回○五月初一日程桂林禀謝牌示借補太倉州州同缺准補昭文縣白茆司巡檢倪錫慶禀謝飭知赴任巡檢盧桂芳禀謝奉江藩憲飭知咨補鹽城縣沙溝司巡檢　從九錢恩培服闋回省典史畢蘭禀知交卸代理上海縣黄浦司巡檢事卽辭仍回上海工程局差○初二日請補丹徒縣王芝蘭禀謝飭知先行赴任署理委署上海縣典史葉面禀辭赴任○初三日咨補金匱縣望亭司巡檢王　禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣客談]  
　　福建訪事人來信云福州圜法之壞極矣現在民間持票到大錢鋪支取每百攙和小錢及新私鑄錢約有二十七八文向小錢鋪支取每百可支大錢八十七八文攙和私錢十餘文巿面自禁小錢所有買賣盡用大錢每百票作九十文折算如所買物件不上四五十文着自行支取大錢買者明受小錢之虧巿價又昻貴異常禁用小錢須一律嚴禁自無弊病若照現在情形錢鋪店家均獲其利而平民反遭荼毒此亦大不平之事也卞頌臣制軍到閩以來認真辦事凡閩中花會賭博地棍數十年之積弊一旦嚴禁歇絶真八閩蒼生之　父母也錢法亦歴經示禁并札委員拿獲私鑄人犯閭閻同聲稱頌制軍近又查出城内外所有小錢鋪及錢樣店平日以攙和小錢爲生活大有碍於錢法面諭地方有司着其一律閉歇詎該小錢鋪等在栢姬廟議事朦禀督轅制軍批其略云查例載收買私鑄攙和行使在十千以上者發各省駐防給官兵爲奴不及十千者於遣罪上減一等杖一百徒三年定例何等森嚴豈容違犯該錢樣店歴來攙和行使卽係以身試法利在攙和私錢否則所圖何利據稱嗣後不攙具誰信之前據府廳縣會禀錢樣店資本尤微專事盤支大錢攙和私鑄缺數短少漁利病民尤甚於票條店實非泛論查近來南臺文昌鋪人王士棟泉開恭興號錢樣店出寳承號票條旋又搬移地方攺開春源號倒閉逃避易號更名此倒彼開錢樣之流弊害人較然明著是以禁止私錢必須杜絶銷路杜絶銷路必須禁開票條錢樣店據請照常安設斷難准行仰福州府卽迎會督廳縣遵照前禀批示嚴行查禁辦理黏抄附發○船政廠新造龍威鋼中兵輪船於上月十六日下水駛到管頭便停輪督造學生陳魏諸君加意修理一書夜至次日又開出洋過馬祖澳數里許試演空砲詎船身進退不能自如幾有不測時裴星使與執事人管不下數百人莫不慄慄危懼幸未開田大洋星日風浪平靜幸無他虞現經拖回浮江藉資修理尚未告竣也聞該船機輪一面可進難退一面能進非退當購買時巳被洋人朦混至其船身機器如何配合均有分寸現多攺式以致貽誤未知確否姑存其說以質諸目擊其事者○東街柯某由海關書吏起家擁資數十萬現在納粟捐官成一鄉紳矣封翁在日終窶且貧曾向城内陳某借錢數百千立票并黏繳紅田契數紙爲據封翁與陳相繼物故迄今數十年未有人知其事者甲有堂姪某孝廉於上年間查知其事執據向柯索取柯要還本讓利兩相齟齬歴控有司衙門至今尚未了結現在孝廉公車南返偕二三同年在某酒館飛觴遣興乘醉而歸至東街口遇柯之子某乙一言不合便起爭鋒孝廉等直抵柯家將廳面物件任意摔毁其天井大掳執事牌亦多自損壞柯情急遣家丁到街頭喊救時巳三鼓隣右人等恐是火警皆披衣往救保甲委員某君聞報亦到向孝廉等開導再三始行退山柯巳瀝情禀控閩署未知將來如何了結也○再醮婦某氏長邑人現在某公館爲傭子二長子在南臺工作次子某甲年甫十四寄食於某肉桌供奔走之役月得錢二百文甲不堪其勞又嫌工資太少告假回家氏向之怒詈甲進退　路頓萌短見於上月廿九早向伊兄乞錢一百六十文以一半買阿芙蓉膏調酒吞服尚到氏處訣劉氏見其神色有異詰得其情邀到大中專戒烟局内經醫士診脈用藥水灌救無效延至下午溘　長逝吁慘矣 
[江西官報]  
　　候補縣黄廷輔委往崇仁催倫故令征存銀兩吏目沈泰禀謝准補義寗州吏目行知縣丞黄廷珍調查章内保甲朱錫榮聞訃丁父憂江蘇候補縣蔣鱗解榖回金陵候補道張興留會辦書局事務江蘇候補道馬先松由金陵回住鹽局分部主事宋彭年由四川進京路經江省候補縣胡欽監修撫轅臬署均興工劉至健酌委一次未入李鈞麟記大功三次攺指道惲祖祁投文禀到江軍水師統領譚文秀由吉安查哨回省卽用縣林履端委往撫州帮理讞務同知王祖蔭拔委知縣一次通判洪祖詒拔委本班一次同知洪子煃交卸礁合卡調辦沿溪渡卡徐之莘拔委知縣一次補用縣陳翰光卸辦生米卡問省張之銓由上海查採銅鉛價值回江巡檢郭模繳照廣東候補通判朱爾田由兩淮來江查引順道赴河南江軍哨官張金榜委辦鹽餉往金陵揚州典史龔鏡清拔委一次前江蘇候補同知梅謁春扶送母柩回籍遵例入城准調南豐縣德賡准補龍南縣何品玉新選南康縣鄭世璜均飭赴新任 
[感懷]  
　　保日消魔障雙眸望欲枯春心拌水冷傲骨仗花扶造物忌光彩暗塵蒙寳珠　知阮籍哭不止爲窮途太痴漫筆 
[上海北巿絲業舘籌賬公所施少欽經收奉直豫皖山東揚鎮賑捐四月十七八日第二千另八十六七次清單]  
　　巢湖保甲牙厘總局憲錢安甫善士奉巡撫憲命捐募由福成莊來洋三百元退思軒善士由開源莊來曹平足銀一百兩合規元一百另七兩九錢九分一厘臺灣府崇德堂由源記號交來洋一百元葉與九保合家平安由晉和府來一百元虞陽翁曾榮善士由源恆隆來五十元蘇城同盛和知過子爲室人陳氏生産平安且喜弄璋敬助五十元蘇州姜靜軒同孫命樂三君募集五十元内銅洋三元童文鴻洋廿元陳林氏由陳鳳庭兄來十元無名氏金四開三元兌見洋十八元八角皖省虚白齋主人因子病愈完願十元無名氏十元汪秉翁代朱丙初求病愈十元蘇省孫雨生翁募設桶捐無名氏六元　長平安鄭續助二元姜麟閣五元衆善堂由泰亨源來四元又燕南布衣居士根本堂嘉善堂芝玉堂四户各一元抄溪葉善熙三元句章何求病愈三元牛莊仁裕號敬業軒三元郭珪元林樂卿陳秀記省親子四户各一元鄭長明二元浙東穎川氏還病願一元單瓢婁空子求妻沈氏目疾全愈一元太倉元成典程善昌募隱名氏還心願一元又求妻疾全愈一元四明月州書屋張銅洋一元夾石張真洋五角殳山樵子馮景湖各三角王鴻生歸仲虎方永森茅成菴四户各二角許麗金一角共八户合洋二元蘇城斗齋氏募依仁堂懷北道人斗齋三户各錢三百雙夾蝶軒錢二百六十補過軒玩月軒各錢二百茫茫道人一百五十文伯鹿子思危子思誠人三户各一百文吉祥軒錢五十共十一户合洋二元以上十七日○八十五力不足叟洋一百元又傢中老少等湊助藥資三十元醉經室主求子喉症危險許願卽見康泰一百元龍溪濟陽積慶堂廿五元古越志心人心願由恆升直來廿元無湖陽羡廿劬氏考妣八十冥壽懺資移助以資冥福十六元松江張秀記來濕温症速愈金山丁敦仁堂主人續助次媳張氏求病速愈各十元紹城孔康甫募王厚岑求子病速愈十元嘉興程宗伊妻沈氏求病速愈十元徐祖英未見足疾速俞十元朱傢角同和典午節并十三關聖誕酒席費移助十元無名氏一元無名氏五元太倉錢昌韋求病速愈合屬康泰五元温州欲寡過齋病愈助賑五元提州吳伯林求妻生子强建四元張新之求病速愈四元桐城裕泰四元葉惇厚堂本洋四元葉知止軒本洋二元姑蘇震記程乾甫祈夏季生意順適合宅吉祥洋三元王店仁興典隱名氏三元均記二元椿記一元隂榮生求病速愈二元沈莊甫代募二元世恩堂岳二元維善居保母壽二元又保室人免災　二元周桂求病愈一元京江陳伯倫求子病愈一元蘇州徐王　徐悅廷徐珍德三户各一元徐翔鳳兆麟各五角同憫子畫潤由青藜閣來二角法文公書舘上等第一分衆學生錢一千文常熟東塘巿育元堂殷修德加修各洋十元加行五元殷修净三元張加思加觀徐黄氏殷欲和揚增興許倪氏朱張氏朱克靜沈亮記九户各二元柏加貞張加意張加孚蓮照錢加懦如參加空朱修　趙修默趙修順朱梅江翁朱氏翁之軒石敬城趙城記稽加智朱貴貞十七户各一元何加忍徐加音陳加成張加慧羅加真朱修妙石修妙石修達謝來亭施文泉十户各五角唐修謙倪修省各三角分水塾積善二二千六百文增興五百文楊加盛四百文倪加純張加順周加清徐加悟徐王氏顧加久吕加誠七户各三百文王加琴吳加醒各二百文共五十四户合洋七十四元内銅洋一元沈亮記銅洋三元朱楝記稽誦記孫曉記三户各銅洋一元松記沈錦春募無名氏猶姓各洋十元唐姓顧姓各二元沈女顧男各四角顧女二角共七户合洋廿五元銅洋一元閩省南洋恤憐氏募臧遜卿莊彩文洪梅若陶眉洲董蓉仙倪文卿寗奎元林永裕八户各洋四角章彩琴張少蓮葉長福盛福祥臧奕長崔蔭南陳福金無名氏重芹香沉臧氏鋤經堂倪　記趙秀記趙審卿林琴記鄭芳記十六户各三角共廿四户合洋八元以上十八日 
[上海北巿絲業會舘恊賑公所施少欽經收奉直豫皖山東揚賑賑捐四月廿二三日第二千零九十一二次清單]  
　　無錫無名氏求生意順遂人口平安洋一伯元元大昌布號募繼述堂五十元龍平裕生興無名氏由元豐昌來三十元張吉孚因子求病愈十四元姚玉波保平安十元王楨求母病愈速愈四元有心無力人六元青浦百歲廬二歲小兒沈詒孫押歲錢移助四元無名節省四元揚州蕃素心人書院膏火四元粤東逢吉銀莊甲申莊　信謹堂修齊堂無名六户各四元隱名一元任積慶堂四元揚承順堂一元源開　諸同人二元頴川氏因合室小男獲痧子求人口太平二元羅衡齋一元黄月樓兄來吳惠堂五元又售歲冬代六合各號上棧小麥至今均代售清該欵如數繳楚惟存屯面爛麥三十二担緣身朝地氣升上以致面上結有氣花則爛麥均各併和難分今由三泰行友銷去代六合各寳號諸友造福田共洋廿一元二角五分又募開記小記各五元月記三元三記位記各一元永記七角五分共八户合洋四十二元蘇垣茂苑程保衡募行素廬求安子韓世德仁義堂錢凝僉堂管補過子六户各一元葛顧梅嶺梅廬陳傳經憐貧氏四户各五角共十户合洋八元蘇省誠心氏募柳天興錢五伯鄧氏振記阿朱阿南阿照鱗記丁氏七户各二百文張氏濮洪海各一百文共十户合洋二元閩省樓衛甫錢八百又募曁陽顧麒兒顧麟兒各番銀半元顧子誠錢一千顧清輝八百文史亮孫六百太乙壇女弟子顧趙氏松月山房每户四百曁陽顧金兒顧榮兒綠天書屋朱雅生王俊孫許新生王梓履史幻銘八户每户二百文共十六户合爛板洋六元以上廿二日○抱　善士求病速愈五百元浙紹斗門三江塲不書名祈保痰火病速愈五十元吳興氏求第三子痧袋速愈由元源莊來五十元小同蘭由南關來三十元樸縣李世達廿元蒲上無名氏由程氷　布號來念元又蒲上隱名氏二元又無名氏銅洋廿八元劉章浩由大通利和莊寄來洋五元又吳　善堂一元杭省馮利泰四友軒四元又三户各二元雨金堂翁求病速全光洋四元森銀一元爛板三元輕爛板二元隱名氏求病速愈三元積善堂吳三元蘭谿寳成樓洗心條慮軒月課一元無名氏由安孚莊來一元漢鎮　大參號徐竹聊求母病愈一元三泰莊和元莊銅洋二元招商局來天津嚴朝萱翁募無名氏嚴韶章每户十元源豐潤五元科巽泉朱補史每户三元汪志誠同興昌富春堂劉春研嚴楣東曾槐秀六户每户二元無名氏張胡合秋芬氏葆瑜氏莫卿氏靜齋氏安慶堂徐李心耕謝鶴林九户每户一元共廿户合洋五十元恊同慶來閩省宗菴縣署酬願氏東萊氏募星村分縣蔡開達六錢洋番二元衷宗甫一元吳應達七一印洋一元鍾張臣六五洋一元鐘文林六四洋一元陳立三六一洋一元同善堂鄭嘉茂各五七洋一元曁之華王六洋一元衷淑涵鄧又　安智堂三户每户五五洋一元鍾朝輔誦豐堂每户五四洋一元詹子章忠盛堂每四九洋一元以上十七户共重十兩零四錢七分換光英十四元並自助還願六元合洋廿元以上廿三日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年四月廿九日京報全錄]  
　　宫門抄○諭旨一道錄前○發抄硃批四道○大臣溥奏員外郎期滿題銷試俸摺○將軍額奏叅旗官請旨革職摺○粤督張奏兩省鐵爐不分官私煽鑄片○川督劉奏道員循例甄别摺○四月二十九日吏部翰林院侍衛處值日無引見○恭王等謝賞紗葛恩○莊王貴鐸各假滿請安○莊王等謝寛免欠項恩○崇禮尚昌懋稽查中左右門覆命○克王裕公花尚阿各續假五日○德銘景澧各續假十日○召見軍機敬信薛允升徐用儀派出閱卷○張中堂翁同龢許庾身麟書崑岡潘祖蔭嵩申祁世長許應騤廖壽恒寳昌沈源深現換麻地紗袍褂○發抄張曜奏候補守劉景宸補曹州守奉硃批吏部議奏欽此○又候補守李清和補東昌守秦○硃批吏部議奏欽此○王文韶奏上年徵收新舊錢糧完欠數目奉硃批户部知道單併發欽此○奎斌奏巳革守備王大雲毆斃人命案審擬奉硃批刑部議奏欽此○○奴才溥芸意普志元跪奏爲員外郎三年期滿循例題銷試俸恭摺奏聞仰祈聖鑒事竊據泰陵禮部四品銜員外郎默爾格春呈稱係正黄旗滿洲福壽佐領下人由繙譯生員於同治九年十月考中繙書房繙譯官光緒二年八月調補實錄館繙譯官由繙書房歴次議叙准以筆帖式卽用五年正月充補本館協修官六月充補纂修官十二月因恭修穆宗毅皇帝實錄慶成經本館保奏奉旨以六部主事遇缺卽選並加四品銜於六年四月充補聖訓校勘處總校勘八年十月因恭校穆宗毅皇帝聖訓慶成於十二月經本處保奏奉旨以員外郎遇缺卽選十二年二月補授今職是年四月初七日到任連閏扣至光緒十五年三月初七日試俸三年期滿等情呈請前來查例戴滿洲人員由各項議叙陞用者亦照捐納人員之例試俸三年准其調陞等語今該員三年期滿與調陞之例相符應請題銷試俸歸部銓選理合循例奏聞伏乞皇上聖鑒俟命下之日奴才等咨行吏部照例辦理謹奏奉硃批着照所請吏部知道欽此○○奴才額爾慶額跪奏爲特叅任性妄爲縱勇索餉之旗官請旨革職以示懲儆恭摺仰祈聖鑒事竊查頭品頂戴記名簡放提督剛安巴圖魯管帶惠遠後旗署理塔爾巴哈台屯防副將徐得標以獲咎廢員經前伊犁將軍錫綸奏懇天恩開復原官棄瑕錄用前奉派隨奴才帶隊同赴塔城駐守復經奴才奏請署理塔爾巴哈台屯防副將宜如何激發天良力圖報稱以贖前愆奴才去年遵照部議將所部馬步各營旗自本年正月初一日起一律攺支坐餉以資節省業經伊犁將軍奴才色楞額會同奴才恭摺奏明在案乃該署副將奉文後陽奉隂違縱容勇丁以索取前在伊犁存餉爲名抗不領餉奴才派員再三開導置若罔聞輒敢關鎖營門意存要挾現當整飭營伍之際似此任性妄爲怙過不悛之員若不從嚴叅辦何以肅軍政而儆效尤相應請旨將頭品頂戴記名簡放提督剛安巴圖魯管帶惠遠後旗署理塔爾巴哈台屯防副將徐得標卽行革職以示懲儆除將該旗勇丁實在應領存餉核明數目咨由伊犁撥解散發外謹會同伊犁將軍色楞額陜甘總督譚鍾麟甘肅新疆巡撫劉錦棠合詞恭摺具陳伏乞皇上聖鑒訓示謹奏奉硃批着照所請該部知道欽此○○張之洞片冉粤省諸礦惟鐵爲多歴年粤省所銷洋鐵爲數甚鉅必須將土鐵疏通利導旣興地利亦塞漏扈前經臣奏請開除東西兩省鐵禁變通章程暫免釐稅裁革規費各節均經奉旨允准通行欽遵辦理在案上年以來復經委員分赴兩省查訪鐵務情形實力整頓據稱近來運鐵之地畛域雖除鑄鐵之爐累獘仍重是以流通匪易而出鐵不多推求其故大爐餉稅重土爐餉稅輕私爐無稅無餉私爐有吏役地棍包庇者有官爐影射匿稅者官爐報充報停事煩費重於是大爐漸化爲土爐土爐漸化爲私爐爐名愈少餉稅愈絀近來有名之規費雖禁而無名之需索不能絶私爐之占奪不能止私爐雖無官稅必有私規又時爲官爐所牽制亦不能暢所欲爲以致官爐私爐獲利皆薄旣不能多鑄自不能多銷且鐵爐皆係山僻散處力作貧民若必欲禁絶寛之則虚文而無實嚴之則滋櫌而不值以故雖有地利觀望仍多無益餉需徒滋中飽臣督飭司道詳加核議僉謂欲除積獘惟有化私爲官從此盡去官爐私爐名目凡開爐座無分官私均係自食其力應聽其任使煽鑄所有從前爐商悉行注銷官爐無須報充私爐無須隱匿不報充則無官規不隱匿則無私規擬自光緒十五年起暫將爐餉爐稅停徴三年俾其傳播鼓舞盡力鼓鑄設法開採三年限滿歸入運餉所過厘卞帶徵照數撥補約計粤省巿面所銷土鐵之數以厘抵餉斷無不敷如此辦理餉稅無日减之虞胥吏失需索之柄必於鐵政大有裨益查廣東爐座向有大爐土爐之分大爐每卒應納爐餉銀五十三兩每兩加火耗三分事隷藩司土爐每座應納爐餉銀五兩三錢每兩加平三分三厘事隷運司從前爐座尚多屢因停歇無徵迭經咨部豁除近年大爐每年共徵正耗餉銀一千三百五十九兩零二分五厘土爐每年共徵正耗餉銀三百一十二兩七錢二共應徴銀一千六百七十一兩七錢二分五厘然猶逐年短欠催繳維艱廣西所抽名目爐稅有鐵爐有土爐名目不同每座均徵爐稅銀十兩每年共完爐稅二百五十兩事隷廣西藩司合計兩省所徵之數均屬寥寥惟均係報部之欵令暫予停徵其現年應完之數未便虚懸應卽照近年徵足數目廣東每年共銀一千六百七十一兩七錢二分五厘廣西每年共銀二百五十兩在兩省閑欵項下暫籌抵補俟將來限滿仍照上項原數在厘廠帶徵撥歸藩運兩庫抵還應徵爐欵統計兩省所停爐餉爐稅爲數不及二千兩而種種無等之煩費不禁而除種種獘端一洗而蓋此後煽鑄日盛運販自通果使土鐵之厘日旺外鐵之銷日絀官民皆饒何有於千餘金之爐餉洵屬無煩庫欵有益商民並擬設法招集商股置辦機器求鎔鍊之法仿照洋鐵鑄成各種合用料件以期推行盡利據廣東布政使司會同兩廣鹽運司東厘務局司道廣東布政使司會同西厘金局司道具詳前來當經通商廣西撫臣沈秉成意見相同相應奏明辦理除咨部外謹會同廣西撫臣沈秉成附片具陳伏乞聖鑒再廣東巡撫係臣兼署無庸會銜合併陳明謹奏奉硃批户部知道欽此○○頭品頂戴四川總督臣劉秉璋跪奏爲道員試看年滿循例甄别恭摺仰祈聖鑒事竊查道府丞倅州縣等官無論何項勞績保歸候補人員卽以到省之日起予限一年詳加查看出具切實考語專摺具奏分别繁簡補用等因兹查有試署年滿應行甄别遇缺儘先題奏道安成現年五十六歲係京城正紅旗滿洲倭和布佐領下人荆州駐防咸豐四年因粤匪竄擾楚境奉派隨營出征浩子口等處打仗出力經前荆州將軍官文給予六品頂戴十一年調赴安徽大營襄辦文案同治元年克復廬州府縣城池保以八品筆帖式選用並戴六品藍翎又於克復盩厔縣城出力保以免選本班以知縣選用並加同知銜十年攻克王疃賊巢殲擒首逆保以本班留於甘肅補用並換花翎十一年剿辦寗夏西岸回逆保以免補本班以直隷州知州仍留甘肅補用又於克復肅州城垣關内肅清案内保以免補本班以知府仍留甘肅題補光緒元年六月初八日經帮辦新疆軍務大臣烏魯木齊都統臣金順檄委代理鎮西廳同知兼辦巴里坤轉運局六月初十日接印任事十月初七日交卸廳篆仍辦局務克復輯懷城烏魯木齊昌吉呼圖壁各城案内保奏四年二月初四日奉上諭留甘補用知府安成着免補本班以道員仍留甘肅遇缺儘先題補並賞加按察使銜又克復瑪納斯南城出力五年七月初一日奉上諭按察使銜甘肅遇缺題補道安城着仍以道員留於甘肅遇缺儘先題奏並賞加二品頂戴欽此八年收還伊犁案内保以軍功加一級十三年八月遵例捐離原省攺指四川仍以原班補用二十八日經○欽派王大臣騐看九月十七日蒙吏部帶領引見奉旨着照例發往欽此九月二十日經部給發執照承領起程於光緒十四年正月二十二日到省扣至十五年正月二十二日試看一年期滿由藩臬兩司詳請甄别前來臣查該員安成年力强盛應請留川照例補用倘哉始勤終怠仍當隨時核辦斷不敢因甄别在先稍事姑容致滋貽誤除咨部外理合循例恭摺具奏伏乞皇上聖鑒謹奏奉硃批吏部知道欽此 
 
