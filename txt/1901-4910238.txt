# 1901 - 216 - 4910238

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今困中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論鄂省議行彩票事]  
　　九月初四日本報紀議行彩票一則略謂湖廣總督張香濤制軍前接行在户部來電以此次中外議和賠欵不　甚巨卾省須每年籌解銀一百萬兩等因當卽傳見司道各官公同商酌擬於地丁項下按畝加派田捐如尚不敷則將百貨釐金加抽三成以資挹注及與撫憲端午橋中丞面加商榷中丞謂田捐迹近加賦恐難奏請准行加抽百貨　金亦恐商情有碍日前制軍復傳見司道各官擬於鄂省奏行彩票每月開彩一次每次所售之票合銀二十萬兩以十萬兩作彩銀十萬兩歸賠欵所有票紙責成所轄六十八州縣分别認銷現已札飭司道公議章程詳候核辦云云執筆人閱之不禁矍然曰異哉制軍之爲是舉也夫彩票者雖無賭博之名而有賭博之實此法本權輿於南洋之小吕宋　西各國以其國旣貧且弱無欵項可籌不得已特允其售賣彩票俾每月略得徵利以益度支當時滬上分店如林　者甚衆未幾而中國富商涎其厚利借報効爲名禀准江督就滬上設江南義振彩票子以專利六年之權每月售票之多　　乎駕吕宋票而上之旣而和濟合衆廣益普益等相率聞風興起多至五六家咸托名洋商在工部局輸有捐欵租界中分售之店觸目皆是居人士之購票者上自　商下至僕隸無不趨之若鶩而婦人女子之無力者甚或質　珥典衣服以購之舉國若狂禁無可禁然得者一而失者百往往有貧苦無力之人平日縮食减衣積成小洋銀數枚以求徼倖於萬一迨一擊不中猶思收拾燼餘以圖再舉迄乎屢戰屢北形神喪失悔無可追譎者流爲奸盜以冀　　　者或竟輕生以圖畢命蓋　彩票之行而居民之受其害者已不知凡幾矣幸自去歲以來工部局西人　然决然將租界中各彩票店一律勒令停止即中國奏准之廣濟彩票亦不准在租界售賣芟夷　清心目爲之一　夫租界之有彰票每月須在工部局捐銀千兩西人得此巨貲似於經費不無裨益維持保護理所宜然而乃反禁令　申若　　之必須抉去所以維政體而保氏財者不亦能見其大哉今者鄂省因籌欵艱難忽思行彩票以爲補　之計夫以一省而欲歲籌銀一百萬兩筦度支者誠屬爲難然於無可籌畫之中爲苟且目前之法毋寍舉行田捐一事　能得人而理或尚不至弊竇叢生乃端中丞以迹近加賦不願舉行不知永不加賦之說煌煌祖訓固所當遵然試　今之方面大員所辦各事其果能悉遵祖制乎諸事未必能遵而獨於此加賦二字兢兢焉若惟恐或冐不　者夫亦徒務其名而不務其實矣張制軍以加賦一事旣與中丞之意不合若逕行已見又恐有乖和衷共　之道不得已而議及彩票一事或尚冀籌集巨欵暫濟目前所難者此事果成褻政體而耗民財卽不必計及而每月須銷至二十萬兩之彩票恐當此民力　敝之餘購之者未必踴躍若竟責成各州縣分别認銷則恃勢抑勒之弊端必至因之而起是上未得充裕之實而下已有繁擾之虞迨上下俱受其虧而其法亦斷難持久明逹如制軍豈有見不及此者哉特貢芻言聊備愚者一得而已矣 
[本館接奉電音]  
　　昨日之夜閿鄕行在飛電傳來上諭一道敬謹譯登○九月初五日行在内閣奉上諭升允奏喀爾喀親王奴僕毆辱職官據實糾叅一摺據稱本月初四日據潼關廳同知趙乃普面禀該願委員候補巡檢李贊之經派委照料親王那彥圖行臺因隨從人等攫取鋪墊什物該委員向前理阻致被捆縛毆辱等語前迭經降旨諭令隨扈王公百官將隨從人等隨時嚴加管束不准滋擾乃那彥　所帶親隨竟有毆辱職官情事該親王未能約束著交理藩院照例議處並將滋事之人卽行交出著升允嚴訊懲辦以肅法紀欽此 
[駕抵閿鄕續電]  
　　昨日清晨閿鄕行在發來專電云本月初五日聖駕行抵河南　鄕縣屬之閿底鎭時天已過午隨卽駐蹕按自潼關五里經金陡關入河南閿鄕界又二里七里屯又十里青龍　又三里閿底鎭亦名閿第鎭青龍澗卽玉溪酈道元水經注玉溪北流逕皇天原西漢世祭天於其上又北逕閿鄕城西是古閿鄕卽今閿底鎭其西南十餘里東莊等處皆潼關插花地計是日聖駕行二十里 
[葡使東來]  
　　華歴本月初四日英京倫敦來電云日前葡萄牙國簡前内閣大臣栢朗古君航海赴中國京師與外務部議定澳門交界事宜 
[俄艦東行]  
　　日本報譯登俄國官報云近日俄廷忽派巡洋艦名烏路氣者就中途烏港　足煤火迅速駛赴東方按烏路氣係一等巡洋艦載重六千五百墩每一下鐘時能二十五海里艦中自統帶以迄軍士等人共五百六十員名似此汲汲不遑誠不知其有何秘計也 
[不煩越俎]  
　　徐家匯匯報登京師來電云傳聞某國駐俄使臣以滿洲之事叩之俄國外務大臣　君蘭君答以此事應由中俄互議他人不必干涉其　 
[阿國防邊]  
　　日本報云日前阿甫汗王薨逝後國人立其長子爲君旋卽調動大軍鎭守本國邊境　以俄兵方　集西北境外故不得不豫爲之防也 
[美興水利]  
　　徐家匯匯報登泰西來電云英國近與美人訂立約章允美國疏鑿亞美利加洲　士麥斯河俾 
 
 

Page 2

 
 
各國公其利益倘無戰事毫無禁阻一旦兵爭猝起則美國可示禁河中來往之船刻下新任總統已下議准矣 
[韓廷大赦]  
　　日本報云高王自前年閔妃被弑之後尚未有人正位宫中兹於上月涓擇吉期舉行册立元妃典禮隨宏施渙汗大赦罪囚所有犯官朴泳孝張博趙義淵李圭寛鄭金皓趙重應申　熙等七員已飭内閣大臣察議矣 
[詰奸禁暴]  
　　京師訪事友人云近經慶邸奏設善後協巡公所以期綏靖地方隨就地安門外迤東設善後協巡總局東安門外設左翼善後協巡局西安門内設右翼善後協巡局北長街設右翌善後協巡分局復將去歲紳董所設安民等公所七處改爲八旗地面善後協巡公所分隸東西城派員會辦藉以捕盜詰奸八月某日總局示諭居民大略謂每一街巷公舉街長一人以十家爲一牌舉牌長一人按巷均設立燈桿夜間點燈各户門首灑掃凈潔整頓小鑼會以符守望相助之義清查十家户按保甲例嚴禁烟館娼寮賭局查拿頂香醫症扶鸞禱聖諸邪說之　惑人心者并嚴拿編唱淫詞歌曲沿街唱和引誘愚民等事以挽澆風遇有詞訟案件罪在笞杖以下者准由各公所隨時發落罪犯徒流以上者解交步軍統領衙門審訊公所不得定案 
[鬍匪被困]  
　　營口訪事友人云鬍匪劉彈子及林七等聚黨萬人四出騷擾及官兵至則窟穴大孤山負嵎抗拒上月某日官兵會合俄軍奮勇擊敗遂退主帽兒山死守各軍乘勝圍之聞此山在懷仁縣境離縣治四百餘里山下冋駐巡檢一員力難堵禦過江卽同麗國界山路崎嶇攻入頗非易易惟匪黨外無接濟必不能爲持久之計想終不難一鼓盪平也 
[裁吏述聞]  
　　蘇州訪事人云頃聞官塲中人傳述上月下旬某日撫轅接到政務處六百里排單聞係裁撤胥差之事日來各大憲方在嚴密籌商大約不日即有明文揭曉矣 
[關稅更章]  
　　厦門訪事人云閩中各稅關向由鎭閩將軍監督遇有中外交涉則與稅務司互商近日大憲擬將常關併歸稅務司兼辦在關胥役逐加裁汰以節度支 
[請兩廣總督陶芷芳制軍飭南洋振興孔教禀]  
　　五品銜前署廣東香山縣訓導候選教諭張克誠爲瀝陳寓洋華人擬建尊孔教堂設傳教士并建中西學堂謹將商議章和抄粘郵禀大人閣下恭請察核懇恩批准札飭駐坡領事頒示施行以開民智以正人心以拔仇教之根以成文明之治事職教自光緒二十三年卸香山學篆二十四年請咨會試不第南歸遂航海遊歴南洋各島時值頒行新政詔英美日本各埠僑寓華民創立學堂兼肄中西文字海外華民伏讀詔書悉歡欣鼓舞指日舉行卽南洋各埠旅居英屬者百餘萬人亦莫不仰體我皇上振奮自强之意咸擬捐貲倡辦踴躍殊常旋以國家多故殷富紳商懼累事遂中止然華人聞風興起此心固惓惓也去歲拳匪事起國勢益危西人斥之爲無教爲野蠻視前益甚於是諸紳商各陳所見商議章程僉謂宜倣耶穌教會法簽題經費建尊孔教堂設傳教士以敎我尊孔之人俟經費豐裕建中西學堂以教我尊孔俊秀之士職教亦不自揣輯孔敎撮要篇十卷又條目續編十卷以備講教之用今復聞我朝和約大定舉行新政又恭讀憲臺圖存四策等篇海外紳商固明知此事可以舉行也無如殷富終憂被累是以諸志士與職教商酌勢必將商議章程講教書籍禀請憲臺核定批准頒示得示之後禀明英憲各殷富紳商乃敢於明目張膽竭力贊成竊念拳匪之變根於仇教仇教之由實根於彼有教堂而我無教堂彼有傳教士而我無傳教士我中國之人雖共師孔子而實能明孔子之教爲何如者千百中不獲一二是以教無宗主學無歸宿陷之於野蠻而不覺西人以野蠻待之而猶不自反因不知自反而恨人以野蠻相待也於是乎仇教仇之者衆有桀黠之徒以鼓　其間於是乎作亂夫基督教之以天爲主卽孔教之畏天命也基督敎之一視同人即孔教欲立立人欲逹逹人也基督教之講天文地理電學化學一切卽孔教格物致知之事也論宗旨本無不同其間有異者亦無難互相切磋求衷一是由此言之孔教之宜講審矣孔教不講卽民智不開民智不開卽人心不在本不端源不清而欲息仇教之禍不能也仇教之禍不能息而欲立國家富强之根基啟黎庶文明之運會其可得乎内地然外埠亦然諸善士汲汲爲此是實爲端本清源起見職教忝膺司鐸際時局之垂危幸人心之未死事關教化分應維持委曲轉旋勢宜呼籲伏乞大人將章程察核改正裁定批准並迅札飭新嘉坡總領事頒示施行豈惟寓洋華民之福哉抑五洲幸甚職教所輯孔教撮要篇條目續篇其稿底前寄潮州府城就正友人今公議附呈敬求核定職教已函託金山書院山長卽用知縣何壽朋囑善書者繕楷具禀代呈由潮州轉遞視往返重洋較屬方便職教覊旅異邦自郵寄禀不得不然且聞舉行新政必以黜虚文除壅蔽爲當務之急今職教敢以下僚而郵禀憲臺又敢求憲臺迅批頒示通上下之情去胥吏之弊亦黜虚文除壅蔽之一端也并此聲明恭請崇安伏惟垂鑒職教克誠自南洋吉壠埠馬　街十四號門牌書館謹禀 
[示禁棄屍]  
　　營口訪事友人云八月上浣此間疫氣流行至初十日以後患者尤衆關王廟迤東各店鋪皆在鄕間租屋遇有患此者立卽送入其中近日俄官見街市中棄屍高積如山因卽出示禁止營民何辜遭此浩刼噫慘已 
[妓院獲盜]  
　　京師訪事友人云八月二十三日傍晚時前門外楊梅竹斜街鴻豐錢店忽來一人聲言欲兌換銀錢鋪夥甫與接　驀有十數人蜂擁而來把守前後門叱令鋪中人不許聲張隨將櫃擊開攫去白金二百餘兩次日之晚前門外百順胡同某妓院有甲乙丙三狎客揮金如土意興甚豪鴇兒見其携有六門手槍知非善類陰囑諸妓小心陪侍　請五城練勇總局書手某丁至院　出破綻叵局帶勇重來乘其不備縶之而去訊卽服蓋三人乃去歲潰勇留京無業甫於前一日劫奪鴻豐錢店得資作狎游及用重刑復供出夥盜窩匿處所爰派勇前往捕獲八人解案候鞫 
[盜犯成禽]  
　　寗波訪事友人云八月十八日黄昏時鎭海縣境駱駝橋左近方景和南貨鋪被盜劫去贓物甚多當入室搜索時事主認明内有彼處團勇五名遂開列姓名報知縣署縣主畢大令按名拘訊知尚有寗郡巡防勇一名及中營革兵二名在内立卽飭差分别緝獲解回訊懲 
[甬東盜案]  
　　寍波訪事友人云本月初一日之夜鄞縣西鄕十字港左近某當室忽有盜匪排　直入開槍恐嚇室中婦女不敢聲張一任傾筐倒篋而逸事後檢點所失約值洋銀五六百元遂開單投報縣署未知能尅日破獲否 
[甬上聞警]  
　　寍波訪事友人云上月二十九日平明時忽聞雷聲隆隆旋卽大雨如注說者謂目今節近霜降而雷未收聲天時不正概可知矣 
[珠江秋浪]  
　　廣州訪事友人云粤東各處房捐近已次第開辦省垣除旗街已收二千餘金外連日各委員在城廂内外挨户抽收頗有日昃不遑之勢○新城縣境石室天主教堂司鐸梅志遠君近奉教皇升授主教上月二十四日舉行慶典先期柬請督撫憲　會届時　制車因政體違和委中軍官李協戎撫憲德中丞以文　監臨尚未告竣委中軍官張叅戎先後詣堂致賀○黄沙修築海担自　善堂起至鄭家祠一帶每日用河艇數百號從事刻已填築數百丈此事創議之初由葉吉裳與郭氷壺主持一切並未商通商首盧少屏盧心滋不悅據情禀諸藩憲丁方伯方伯批示曰承築黄沙海坦一事係該商盧少屏葉德謙蔣煥章黄雲瑞等出名禀承而盧商之名居首計自給　准辦至今已閱年餘工築 
 
 

Page 3

 
 
未興成效未覩本司方冀該商等早日開辦聿觀厥成以興商務乃披閱現禀則彼此各存　見競起爭端遽操同室之戈有乖和衷之義究竟甚中是何實情候札南海縣傳詢理處以息紛爭可也○前月某日白雲山鄭仙祠僧人携同二工人帶有銀若干　至平山亭左近被甲乙丙丁四匪謀害事後由僧徒禀請番禺縣主騐明屍身飭緝兇手旣而徒疑及省垣惠來香燭鋪主陳某有串匪同謀情事禀請縣主提懲不知其中究竟若何也 
[鷺島秋雲]  
　　厦門訪事人云鼓浪嶼海關被刦報經厦防廳同知張司馬勘騐後懸賞購緝旋於八月二十一日在同安縣境菴尾社擒獲盜匪九名解廳刑訊内有五名訊係無辜另候核辦四名則供認不諱並牽涉海關哨船户某甲及哨丁某乙司馬因移提到案一併釘　收禁○同安物產以士漿爲大宗應征釐金現遵新章歸商人包繳每百斤計銀六十兩給發印花黏貼無論發往何處概不重征○厦門新海防捐派銀十五萬兩自設立總局以來捐未足額卽欽奉上諭無論何項事例永遠不准報捐實官限一月截止報部廳尊張可馬因傳諭各紳董將所認之捐從速照繳以便解省核奬倘逾限補繳將來祇准酌奬銜封貢監○東門外某姓媼年近花甲生有一子不務正業日與匪類爲伍八月二十四日午後不知因何與媼爭閙被毆仆地媼憤甚奔至道署呼冤似此梟獍性成南面者諒須按例懲治也○上月某日有王某者偶與其友戲言起釁以致爭毆友身受重傷越日殞命其家屬控諸厦防廳署廳尊張司馬立卽飭差拘王以便按律懲辦○節届　　天時依然酷熱民間患寒熱之症者甚多操岐黄業者無不利市三倍 
[請移巡局]  
　　本邑北鄕引翔港向設巡防局一所近因是處劃入西人租界由某鎮董赴蘇松太兵備道轅禀請將局移設虹鎭以靖地方聞道憲袁海觀觀察已准如所請矣 
[濬河示諭]  
　　上海縣主汪瑶庭大令以陸家浜年久淤寒亟須設法疏通勘得沿河一帶居民往往就河滑搭蓋水閣遂飭差傳諭一律拆除昨日復出示曉諭曰照得陸家浜河道淤塞前據紳董曹基善等禀請撥欵開挑業奉道憲袁飭知以欵鉅難　援案照會撫標滬軍營管帶龍軍門派勇開挑在案所有沿河居民侵佔官河以及搭蓋水閣有碍挑浚應各先期拆讓以便施工合亟出示曉諭爲此示仰該處沿河居民保甲人等一體知悉自示之後務卽各自查照一律讓出倘敢抗違阻擾定干提究不貸特示 
[攔輿訴苦]  
　　昨日縣主汪瑶庭大令公出回衙時有金子香者攔輿遞禀稱小的有翡翠臂釧售與寄居治下之顯宦許姓家悔不給價以致被累不堪叩求提訊大令飭差看管候究 
[搜獲僞銀]  
　　昨日上午本邑英租界捕頭遣七號西包探投南市新馬路捕房協同某號華捕至老白渡裏街某小錢莊搜查銅質僞洋銀不獲旋至太平馬頭莊主某甲家中搜出僞洋銀十餘枚及僞小銀錢二十餘枚遂將甲帶回捕房暫行管押候解送英美租界公堂禀請　員張柄樞司馬訊究 
[水脉交通]  
　　法界工部局度地本邑南市建設自來水廠並就浦濵一帶安置鐵管現已接至十六鋪橋由水面逹對岸繞出捕房後門以至租界各處 
[禀求銷案]  
　　桂仙　園主張國英以伶人譚鑫培卽混名小叫天者違背前議擅赴丹桂戲園演劇投控英美租界公廨並延博易律師聲辯讞員張柄樞司馬准之正在飭提訊詰丹桂園主延律師小烕金生到案訴稱丹桂園主先在京師與小呌天立合同桂仙不應半途拉去司馬諭候晚堂集訊旣而兩造忽邀人理明自願了案因於前日具禀求銷 
[上海縣署瑣案]  
　　日前趙承祖冋廣東人唐明元尋仇旋卽自殘斃命報經縣主汪瑶庭大令騐明前晚提唐研訊唐供小的賃居美租界白大橋北仁智里曾與趙所識之某妓狎趙因此挾嫌伺小的行經武昌路糾人蜂擁攢毆繼復拔刀猛戳小的受傷　地大呼救命巡街捕　聲到來趙情急自戕以致身死目下小的傷尚未痊叩求鑒宥大令飭仵作騐得唐傷勢與所供相符遂令押候傷痊再核○日前唐海榮投縣訴請騐傷前晚大令升堂研訊唐供小的有地一畝三分有奇係上祖所遺近被堂姪强厝屍棺向論遭毆求恩騐明提究大令　令退去　候飭差查明核奪○沈炳卿陳士卿控地保康子雲　阻買田大令研訊之下陳供小的在虹口天通菴附近開設洽隆米店上年沈浼小的爲洋人購地四十畝内有八户計地二十五畝冩立賣契由地保蓋戳付清價銀尚有十五畝地保唆使失主收取價銀不交地址求恩訊究康保供稱各失主因陳尅扣價銀不願交地小的並無唆使情事求賜鑒察康鶴祥康玉堂沈蘭根同供陳旣扣價銀復賄通包　將小的沈　根拘押捕房至年底始釋出徐玉堂供小的所售之田祗有三畝業已交楚尚少洋銀三十元吳瑞香供小的被扣洋銀三十元太令判令將康保　頰五十下陳等從寛免責赶緊立契成交 
[上海巡局紀事]  
　　前晚本邑南市二十三七鋪巡防局員邱友林二尹率同勇甲巡至商船會館門前見栅　尚未下　命提栅夫高某至輿前笞責二十板繼至萬裕碼頭左近見張阿二深夜游行飭責二十板驅逐出境○前日傍晚時售報人陸連生至大東門外升吉里陳姓家收取報紙誤被家丁朱福指爲歹人陸不服互相爭閙隨扭至十六鋪巡防中局聲訴緣由局員黄衡堂二尹研訊之下謂陳太覺鹵莽申斥一番釋之使去 
[美租界捕房紀事]  
　　昨日清晨歹人陸成福持銅質僞洋銀十餘元至西華德路向各店鋪混用適爲包探張阿五所見拘入捕房陸稱此項僞洋銀係虹口楊兆富之物捕頭令張探將楊拘獲一併押候解送公堂禀請讞員張柄樞司馬訊辦○姚掌發向在篷路第六百十三號門牌開設成衣鋪去年曾購鄕民姚木林之田二畝有奇計洋銀八十餘元日前將田轉售與人得銀一千餘兩木林聞之突於昨晨前往强欲找價掌發不允口角之下投訴捕房捕頭令包探劉光震將木林拘獲押候查明實在情形然後解送公堂禀請究辦○甬人王榮來在百老匯路第一百零三號門牌邵成康西式饅頭店爲夥陸續收用帳欵洋銀七十餘元事爲店主某甲查悉投報捕房捕頭令包探顧福其將王拘獲押候解送公堂禀請訊究○前晚偷兒吳阿榮掩入卜宅裏虹口之農民某姓家竊取衣物正欲携之而出適爲事主所見扭入捕房捕頭令押候解送公堂禀請懲辦 
[光緒二十七年八月分教職單]  
　　教授甘肅蘭州姚琮寗夏恩江西撫州董鳳元饒州舉福建興化郭兆祿福寍甲福寍裴壽春福寍甲福寍裴壽春福州舉建寗吳大有福州舉四川成都湛丕基潼川舉正諭直隸玉田王彥成廣平舉福建清流黄金波福州舉雲南宣威葉本義雲南舉廣東順德黄興邦肇慶舉訓導山東博興李坊萊州舉河南蘭儀魏廷鑑南陽舉浙江新城錢榮祖紹興舉廣東饒平何嘉琿廣州舉四川江安林和觀叙州歲長寍夏棨重慶挨復諭直隸廣昌德愼鑲黄漢舉山東范縣牛蔚堂青州恩山西　社耿映星解州廪興縣王本清汾州廪榮河趙恩沛汾州廪河南襄城劉藩陜州廪陜西武功陳良均商州舉浙江江山毛誦華嚴州拔孝豐葉宗　寍波附瑞安程伊瀚嘉興恩福建壽寍李春雲泉州舉廣東西寍劉航廣州舉大埔陳連輝瓊州電白吳尊周瓊州俱附會同羅坤廣州舉復訓直隸新城徐世桂承德增順天昌平高錦堂正定恩豐潤李紹藩冀州附浙江金華陳蒞常紹興廪福建延平劉搢官建寗歲長汀陳肇芳臺北恩湖北潛江張占霖武昌附廣東歸善林正華雷州歲澄海王凝祁廣州增廣西永安莫吾鑒梧州附 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂岸催運]  
　　揚州訪事友人云日前十二　淮鹽總棧督辦曾觀察接湖北督銷局來交内開北邊界地設立局卡原以敵川鹽一敵北私必眞梁上色方足抵禦兹查岸存僅有五十引各局卡紛紛請領實不敷分派前經運司咨會鄂岸壬辰新綱已於六月初五日開辦迄今多日應請飭局迅催各運商赶急訂單運岸以濟銷市而免脫擋之虞仍祈將已經領運各商花名引數先行咨復云云當卽札飭淮南局員遵照局員隨示諭各商迅將應運新殘各綱卽日訂運其已報咨繳價者立卽領運開江未繳價者亦卽繳價報咨訂買均毋再延說者謂當此秋高氣爽江濶潮平各商有利可圖定當踴躍從事也 
[英美租界公堂瑣案]  
　　積賊王阿二行竊陸阿泉家綢布衣服三件報經包探倪順泉拘解請究陸投案領贓王認竊不諱　員張柄樞司馬商之白繙譯判責五百板發押捕房三月贓給還失主○包探石錦榮解经睚鴻炳到案禀稱此人前曾行竊議興之黄豆案發由同黨王義生瞿阿二扳出大老爺飭緝未獲今始由小的拘案務請究懲張供黄豆實係王瞿所竊小的並未與聞司馬著押候移送上海縣訊究○俞桂華行竊朱阿明家絨毯水烟袋等物報經包探錢榮棠拘解請究司馬判責二百板贓給還失主○　裕卿劉榮生向馬新瑞葉阿朗及西人羅治騙去布袋六百口米一石皮被條報捕後由包探劉光震拘獲昨晨解案各原告投案請追司馬諭令帶回捕房候吊齊各贓再核○包探趙銀河解歹人馬福生到案禀稱此人在四馬路觀盛里左近攫取李桂英所籠金約指及金鑲臂釧經小的拘獲解請訊究桂英投案請追馬供小的與桂英私識三年近彼别有所歡遂視小的如陌路横被誣指叩求鑒原司馬斥出不理○　賊金阿生不知在何處竊得衣服數件携至某押鋪求質適爲包探張寳成所見連贓解案司馬判責四百板遞解回籍○流氓王阿三陳有仁錢和尚屢因訛詐遞解回籍近復重來經包探胡瑞龍張寳成拘獲解案司馬判錢責二百板陳三百板王押捕房半年仍分别遞籍○洋人多門以細崽陳桂榮行竊金練金戒指投報捕房隨經包探懸天林拘獲解案多門投案訴稱所失各贓現僅吊到金練一條尚少金戒指一枚值洋銀一百六十元叩求追給陳供金約指早已失去小的現願賠償尚求寛宥司馬著暫行管押限一禮拜内追賠洋銀一百五十元笞責三百板如違則責五百板押一年 
[法租界公堂瑣案]  
　　上期喻春華控王子明侵吞資本洋銀六百餘元讞員杜枝園大令研訊不認著押候復訊核奪昨日大令會同費繙譯升堂重理是案王供與喻合股貿易立有合同早經中人理明並無侵吞情事喻供王侵吞貨欵有馬雲峯魯正榮張春廷目見大令飭將王交人保出著喻於下期邀馬魯張來案候核○某報關行執事人周仁章控行夥羅文輝侵吞稅銀四千餘兩大令訊供之下飭交人保出限十日内理明禀復兹者限期已過周投案求追大令命提復訊周供羅文輝經理帳籍每將稅銀數目虚冩陸續侵用以致積成巨欵羅供關稅由陸寳生經理小的惟司帳目虧銀五百餘兩一時實難措還求恩寛限周稱陸年幼無知請治羅監守自盜之罪大令著押候嚴追○周王氏前控吳阿泉誘拐養媳迭奉大令訊供責比飭賠財禮洋銀八十元迄今案懸日久玩延不理昨日命提復訊吳供小的禁押在此家中度日維艱周王氏旣欲興訟求恩送縣可也大令著押候嚴比○楊伯寅前控劉翰甫串同伊姪少屏僞稱宏元錢莊有銀出借騙去四圖田單二紙大令提訊之下因翰甫存銀二千兩准予中人保出著將少屏押追迄今已逾半年田單尚未呈案昨日大令飭提覆訊劉少屏供此項田單向在翰甫叔處向翰甫追還大令著押候覆核○敖發一控周武生積欠會項洋銀七十餘元昨日大令升堂研訊敖　案請追周供小的實被首會所累求准交保出外陸續拔還敖稱去年立摺時曾許每月拔還洋銀五元至今分文不付彼言殊不可信大令著先繳洋銀三十元其餘仍照前議每月拔還五元周母余氏呈繳洋銀十五元代求寛限大令著將洋銀給敖領去周准予交人具保諭以首會如有欠欵爾可具禀　案以便提追○丁同高訴稱前日道經小東門外突被流氓李開甫李長根攫去皮夾一枚内儲洋銀七元同索被毆喚捕拘案二李同供小的等在某酒肆沽飲横遭誣竊心實不甘大令著押候查明復核○包探禀稱陳阿二在鄕間竊取衣服烟槍來滬求售經小的緝獲人贓解案請辦大令判責三白板贓存候失主具領○包探禀稱王子良至某姓家扭斷鐵鎖入内圖竊由事主拘獲送案請辦大令判責三百板驅逐出境 
[煦物皆春]  
　　韓景祉善士求尊閫病愈助振洋一百元姜　善病愈還願洋一百元蘇坦恒孚銀樓經募蔣墨洋一百又零户洋十九元四角次洋一元四角青島輪船羅壽泉洋三十元諸善長慨念時艱多方佽助以善感者以善應延釐篤祜理自可憑又平湖俞陸二君以兩月潤筆資移助振洋一百十元小洋五百角雅人深致高諠可風良因精藝入神故尺素寸縑人爭寳貴耳紙領之餘併此誌謝上海六馬路仁濟善堂籌振公所施則敬等敬誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　太子少保頭品頂戴南洋通商大臣兩江總督臣劉坤一跪奏爲金陵關第一百五十九結期滿經徵稅釐繕其收支清單恭摺仰祈聖鑒事竊查江寍設關通商業將一百五十八結收支數目開單奏報在案兹據金陵關道徐樹鈞詳稱自光緒二十六年三月初二日起至六月初四日止係一百五十九結期滿所有徵收各國商船及華商船隻進出口正半各稅鈔並徵收華船洋藥釐金曁照章提支傾鎔火耗及月需經費並撥解各項銀兩别分開造册摺詳請奏咨前來臣覆覈無異謹分繕清單恭呈御覽除將原册分咨總理衙門户部户科查照外理合會同江蘇撫臣聶緝槼恭摺具陳伏乞皇太后皇上聖鑒謹奏七月十五日奉硃批該部知道單二件併發欽此 
　　劉坤一片再上年軍事起後徐淮地方空虚經臣分飭徐州鎭總兵劉青煦添募馬步七營淮揚鎭總兵繙萬才添募建字二營以資分布奏明在案嗣因奉調北上之武衛先鋒左軍及銘字馬隊等營先後南旋當飭劉青煦藩萬才將新募各營一律改支旗餉截至上年十一月初十日止本年正月間復飭潘萬才將建了六旗悉數裁撤正餉截至正月底止現在元字三營調回徐州兵力已厚應令劉青煦將截改之馬步七旗全行裁遣餉項截至六月底止又上年江防吃緊沿江各營酌量添募勇丁計駐紥江陰之自强軍馬步砲隊十一營添設員弁勇夫共八百八十四員名步隊營務較繁營　公費每員加給銀三十兩駐紥鎭江之新湘五旗增募成營現在和局漸定庫儲奇絀應將自强軍馬步砲隊各營增添之員弁勇夫等項一律裁停仍照原定營制辦理新湘五營仍令改營爲旂餉項一併截至六月底止以上先後新募各勇均飭收繳軍械于正餉外另給恩餉一月分别派輪及由各該營押送回籍妥爲遣散俾示體恤除咨部查照外理合附片陳明伏乞聖鑒謹奏七月十五日奉硃批該部知道欽此 
　　劉坤一片再欽奉電傳諭旨現在宋慶馬玉崑所統各軍已先後調赴河北即著該提督等會商河南巡撫擇要分别填紥程文炳所統五省援軍十七營著卽全數帶回分飭各歸原省由各該督撫酌量裁留以節餉項等因欽此臣查提臣程文炳所部威靖兩營係在江南支餉現在防務已鬆餉項奇絀業經臣咨行程文炳轉飭該兩營員弁將勇丁帶回　　等處收繳軍械妥爲遣散正餉截至本年四月底止另給恩餉一月俾示體恤謹附片陳明伏乞聖鑒謹奏七月十五日奉硃批該部知道欽此 
　　劉坤一片再臣准總統武衛先鋒左車雲南提督張春發咨管帶先鋒左軍正中軍花翎儘先推補副將楊得勝江西萍鄕縣人於同治年間投効老湘軍隨同剿匪轉戰陜西甘肅新疆等省疊克名城積功薦保以副將儘先推補並黽勇巴圖魯名號光緒二十六年二月委帶先鋒左軍正中營五月奉調率隊北上七月二十五日在河西務地方接仗殞命咨請奏卹等因前來臣查該故副將楊得勝臨陣捐　深堪憫惻合無仰懇　天恩俯准飭部從優議卹以慰忠魂除將履歴清册咨部查照外理合附片陳請伏乞聖鑒訓示謹奏七月十五日奉硃批著照所請該部知道欽此 
　　奴才奎成跪奏爲交卸將軍印務日期恭摺具奏仰祈聖鑒事竊奴才奎成前於本年五月二十七日具奏交卸歸化城副部統印務摺内曾經聲明可否將將軍印務移交奴才文瑞暫行署理抑或俟新任將軍信恪到任後再行交卸之處恭候欽定等因具奏在案兹　六月二十四日接到原摺奉硃批綏遠城將軍印務著文瑞暫行兼理欽此欽遵奴才奎成卽於是日派委恊領春普糧餉同知吉泰將將軍印信及應交一切事件齎送奴才文瑞暫行兼署訖所有交卸將軍印務日期緣由理合恭摺具奏伏乞皇太后皇上聖鑒謹　七月十六日奉硃批知道了欽此 
　　兼署將軍印務歸化城副部統世襲二等男奴才文瑞跪奏爲兼署將軍印務日期恭摺叩謝天恩事竊於本年六月二十四日接奉硃批綏遠城將軍印務著文瑞暫行兼署欽此卽於是日經奴才奎成派委協領春普糧餉同知吉泰將將軍印信及應交一切事件齎交前來奴才當卽恭設香案望闕叩謝天恩祇領訖伏思奴才一介庸愚滿洲世僕渥荷聖恩甫經補授歸化城副都統涓埃未報正切傳　　復仰荷鴻慈兼署綏遠城將軍印務受恩愈重圖報愈難推有於應辦一切事宜隨時隨事竭盡血誠黽勉辦理以期仰酬高厚　慈於萬一所有奴才兼署將軍印務日期感激微忱理合恭摺叩謝天恩伏乞皇太后皇上聖鑒謹奏七月十六日奉硃批知道了欽此 
　　涼州副都統奴才明惠跪奏爲防禦因傷病舉發呈請休致改題爲奏恭摺仰祈聖鑒事竊奴才據署莊浪城守尉全安咨呈據莊　八旗蒙古防禦積玉呈稱現年五十一歲于同治光緒等年跟隨涼州副都統額爾慶額等五次出師涼州鎭番永昌新疆西把截堡等處共打　六十三次受矛傷三處得過賞銀四十兩殺賊十三名生擒四名因前在軍營受傷兼兩骽積受潮濕赶急醫痊尚能當差現在傷病俱發難期　痊誠恐貽悞公事懇請原品休致等情署城守尉全安查騐屬實轉呈前來奴才覆核無異查例載各省駐防若有具呈休致五品以上官員經該管大臣或奏或題聲明具奏請旨俟命下之日再行開缺等語今防禦積玉旣因傷病舉發呈請休致合無仰懇天恩俯准將莊浪八旗蒙古防禦積玉原品休致該員曾經出征打仗受傷著有勞績可否賞食半俸以示體恤之處出自逾格鴻慈除將該員履歴册　咨送兵部查核外理合恭摺具奏伏乞皇太后皇上聖鑒謹奏七月十六日奉硃批著照所請兵部知道欽此 
　　青州副都統奴才噶噌岱跪奏爲循例坐補協領員缺恭摺仰祈聖鑒事竊青州右翼廂紅廂藍旗協領敬文於本年六月十一日因病　缺查有本翼廂藍旗佐領斌秀于光緒二十一年十二月間揀選協領擬陪出具辦事敬愼考語咨送部旗於光緒二十二年二月初五日由　　帶領引見奉旨記名欽此今敬文所出廂紅廂藍旗協領員缺奴才看得斌秀辦事敬愼並未改常合無仰懇天恩准以奉　記名之佐領斌秀坐補理合恭摺具奏伏乞皇太后皇上聖鑒謹奏七月十六日奉硃批著照所請兵部知道欽此噶噌岱片再練軍營制遇有更換管帶等員均　隨時聲明今青州佐衛馬步練軍總理管務協領敬文于本年六月十一日因病出缺其　　營務差使查有恊領晉祥堪以接管所有改員接管　理管務緣由理合附片具奏伏乞聖鑒謹奏七月十六日奉硃批兵部知道欽此 
　　聶緝槼片再據江寗布政使恩壽詳稱碭山縣知縣陳諴係福建長樂縣進士由卽用知縣捐指江蘇准補碭山縣知縣光緒二十三年七月二十一日到任拿獲鄰境盜犯蒙保送部引見二十六年四月交卸旋因母病回籍省親於二十七年四月初六日到籍詎親母黄氏先於是月初二日病故該員係屬親子例應見喪丁憂所遺　山縣知縣係沿河要缺例得由外揀員請補等情詳請奏咨開缺前來臣覆查　異除分　部籍查照外理合附片具陳伏乞聖鑒敕部查照謹奏七月十六日奉硃批吏部知道欽此 
 
