# 1906 - 18 - 4911768

 

Page 1

 
 
[諭旨恭錄]  
　　十四日奉旨廕生普雲著以旗員用慶綬著以旗員用山西道監察御史員缺著錫鈞補授湖北荆州府理事同知員缺著瑞謙補授截取禮部郎中王慶平内閣中書宗樹楷俱着照例用保送直隸州知州理藩院主事夢麟著交部記名以直隸州知州用擬補内閣中書李維楨漢軍中書存榮吏部員外朗鍾祿主事胡思敬俱著准其補授保舉山東補知知縣胡永年著照例用捐復前江蘇試用知縣范守右著准其捐復原官照例用欽此 
[電傳宫門抄]  
　　十二月念二日召見軍機松壽 
[乙已週年中國大事記其一春季]  
　　正月四日政務處奏准曾議章程七條川督錫奏准租捐爲川漢鐵路經費户部造成度支簡明表 
　　六日外部飭各督撫不得私與外人訂約潮汕鐵路歸商部主持 
　　七日俄以重兵窺我庫倫伊　駐京英使要求敷設川藏鐵路 
　　八日户部借外債英金一百萬磅在倫敦柏林開募年息五 
 
 
 

Page 2

 
 
釐每百以九七收兑 
　　九日俄兵入伊犂略什爾德人禁華人在即墨縣勞山伐木 
　　十二日俄人在奉天訂造户口册又占我盛京兵刑工三部衙署爲營務處 
　　十四日征西官軍在慶遠府屬擒獲匪首陳老妹等十一名俄兵占我新疆省巴爾魯克山 
　　十五日成都罷市俄兵在法庫門刦我糧車一百二十餘輛 
　　十六日商部咨各省飭将工藝局列表具報 
　　十七日留美學生電致外部請廢合興公司粤漢路約鐵良回京覆命　　十九日川漢鐵路奏派逍爾豐爲督辦奉宸苑領欵一百萬两修理三海及頤和園工程 
　　二十日上諭升允爲閩浙總督曹鴻勳爲陜西巡撫 
　　廿三日繼　調補吏部左侍郎壽耆調補吏部右侍郎 
　　廿五日中法商人集股二百萬兩在天津創設華興銀行由直督批准咨部 
　　廿六日吏部奏除書吏直督擬募外債商部刋發甲辰年紀事表 
　　廿七日練兵處議設參謀學堂駐法孫使電請廢粤漢路約 
　　廿九日法使要求南寗府開闢租界張翼以開平煤礦局訟於英京得直 
　　三十日西匪平粤督岑由梧返粤 
　　二月一日商部奏請整頓圜法 
　　四日日本佐久開福民以司在福州招募華工運至墨西哥墾種 
　　五日四川　爲縣紅燈敎聚衆二萬人作亂 
　　七日美法比三國擬合股承造京粤鐵路江蘇京官奏請收回淮撫成命 
　　九日日使與外部爭論不准日僧入内地傳敎召見趙爾巽密議東三省事宜 
　　初十日閩省京官請派陳寳琛爲鐵路總辦奉天将軍增祺被俄兵擄去是日始歸 
　　十一日京師學務處議飭各省學堂列表具報德使要求津德鐵路敷設　 
　　十三日馬玉崑奉旨防守北方以杜俄患江蘇京官奏請收回江淮設省成命 
　　十四日美使照會外部由美國與英法德粤意比六國共結倮全中國之盟 
　　十六日剌客王漢謀剌鐵良不成自盡 
　　十七日湖州敎士佔地案在上海議結 
　　十八日福公司道澤鐵路歸併蘆漢鐵路 
　　十九日四川嘉定府亂事愈烈官兵已被擊敗 
　　廿三日鐵良署理兵部尚書 
　　廿四日刑部奏免三事一戮屍二梟首三剌字景陵隆恩殿火災 
　　廿五日鐵良奏請整頓两淮鹽務電訓唐紹儀磋商英藏新約增祺電稱日軍拘去之華官十七人釋回 
　　廿六日户部籌庫欵百五十萬两定期開設銀行准逹賴喇麻回藏 
　　廿八日江督周奏請開鎭江仙壕等處米禁 
　　三月一日駐藏幫辦大臣鳳全因議收回瞻對被巴塘番戕殺支解 
　　三日命柯逢時辦理八省土膏統捐以升允調補陜甘總督而以崧蕃爲閩浙總督俄兵入吉林長春據之築輕便鐵路 
　　四日吉林将軍電告俄兵占據省城川督錫奏瞻對土司不服命提督馬維祺率兵助剿 
　　五日奉天将軍增祺奉旨開缺陛見以廷杰署理奉天将軍 
　　七日德使要求津鎭草約改爲正約政府拒之英人亦反對之 
　　八日上諭大小寺院及一切僧衆由官保護不准刁紳　役藉端滋擾 
　　九日練兵處奏准設立貴胄學堂　王公宗室子弟入堂肄習中德兩國全權在上海訂商約 
　　十日户部調查全國人口共有四百二十六兆四十四萬七千餘人 
　　十一日洪澤湖梟匪滋事德領事請外部禁止華人在莒州及日照縣開鑛 
　　十二日電諭沿海督撫嚴防波羅的海艦隊陸元鼎接江蘇巡撫印上海捕房擅派印捕監守會審公堂 
　　十四日俄兵侵入新疆地方英人在威海衛招用華兵千餘名户部　撥北洋新餉三百萬兩派伍廷芳爲平和會代表人 
　　十五日政務處議定各省銅元廠均歸户部經理政務處會同練兵處覆奏各省製造廠統歸練兵處節制以湖北爲中局以萍鄉爲　局以山東爲北局 
　　十七日德使要求登萊青三府開鑛　及屯兵上諭裁撤江淮巡撫以淮揚總兵改爲江北提督 
　　十八日練兵處奏准提取各海關平餘銀两 
　　十九日澤道鐵路向福公司收回 
　　二十日上諭凌遲梟首戮屍三項着即永遠删除 
　　廿一日滬寗鐵路舉行開工禮 
　　廿二日元和輪船在南通州　火焚溺死者百餘人 
　　廿四日俄國命璞科第爲駐華公使清江罷市 
　　廿五日英美德意粤五國公使将修　商標章程送外部查核江督周奉電旨赴清江泉州楊嘉鍾集欵一百二十萬開設銀行 
　　廿八日英巡洋艦炮艦駛入鄱陽湖 
　　廿九日法使因法敎士四名在瞻對遇　向我外部交涉 
[中日條約用寳京師]  
　　十五日皇上召見軍機大臣後卽傳諭懋勤殿本日外務部有國書用寳事件赶緊預備勿得貽誤旣而外部官員恭捧國書進内請用御寳其用寳時祗将紙尾年月露出不准展開閲視聞此項國書係與日本議定滿洲條約故特如是之秘密也（龍） 
[營口議設會審公廨奉天]  
　　奉省總辦交涉交涉事務兼攝驛巡道孫幼谷觀察日前由省至營口謁見日本領事曁監督各官聞係商議在營埠設立會審公廨以便辦理裁判事宜（陽） 
[兵操演須先知會官天津]  
　　月前塘沽德兵操演打靶時誤傷華人旋卽殞命現經海防府禀明搉署照會各國提督嗣後出操打靶務須一禮　前知照地方官以便曉諭居民臨時小心母再經過操場旣而英國恊領文德立氏出示云以後英國各兵官如有欲練槍操者須於七日以前知會中國地方官方可舉辦（月） 
[外務部愼重機密要電北京]  
　　日前外務部王大臣會議前因愼重要電改用密碼仍恐有宣洩於外者尚須設法改良以昭愼密擬卽揀派精明持重司官數員老成可靠供事八員專司其事如有往來機密要電飭令當堂繙譯倘有洩露情事惟各該員是問其餘尋常電報照舊辦理（龍） 
[侍御奏請認眞整頓政務京師]  
　　聞日昨劉侍御遞具封奏一件略謂查各部院衙門近以改良政治奏請化私爲公惟聞未能痛除痼習滋弊尤深徒負虚名難收實效卽至化私爲公之欵但供堂司員分肥毫無裨補時事每於辦公仍有乏欵之慮月其文牘摺奏積厭遲滯更甚於前實屬名實相背請旨飭下各衙門堂官妥訂章程認眞整頓總期弊絶風清日臻上理以副朝廷 
 
 

Page 3

 
 
孜孜求治之意（師） 
[鐵大軍機條陳要政京師]  
　　前日鐵寳臣大軍機呈遞封摺奏請勤修内政聨絡外交革除舊習增益新章黜華崇實興學練軍任用賢能寛加俸祿等事兩宫深爲嘉納（師） 
[擬飭洵貝勒赴日考察政治京師]  
　　近聞両宫擬飭洵貝勒前往日本考察政治其經費則由内廷撥給（盈） 
[諭飭愼選熟悉洋務章京京師]  
　　日昨兩宫面諭軍機大臣以現在交涉事件日益繁多務須愼選通逹時變熟悉外交併通外洋文字問答敏捷之司員數名充補軍機章京以備襄辦一切交涉事宜（龍） 
[奏請裁改副都統缺北京]  
　　黑龍江将軍逹桂署齊齊哈爾副都統程德全奏請将齊齊哈爾通肯阿勒楚喀伯都訥四副都統缺裁撤又請将布哈爾副都統裁去改設總管両缺奉旨交政務處議奏（陽） 
[張尚書催将改官制摺議覆京師]  
　　近聞張冶秋尚書在政務處諭飭總辦諸司員速将振貝子請改官制之摺議覆以便奏請施行（盈） 
[商部商標局重訂條規北京]  
　　商部商標局前因内容章程尚未完備聞現又将局内一切辦事人員曁章程條規重加增改擬設局長一員裁判長一員審查長一員裁判官三員審查官三員書記官十二員又分爲六所曰掛號所曰審查所曰註册所曰收發所曰會計所曰裁判所每所設所長一員又延聘敎習委員在局研究審查裁判法規以期熟悉大約明春卽須開辦矣（光） 
[兵部咨請塡注兵餉表廣州]  
　　岑督准兵部火票遞到總理練兵處咨據軍政司案呈查各省舊軍名目繁多餉項紛雜前雖據該省旗電覆總數而遺漏甚多卽間有具册造報者率皆眉目不清難資考查具報者十無四五原有之軍已不能知其兵數将何以裁舊更新現由考功科擬定簡明表式擬請鑒核刷印分行各省旗嗣後凡已遵章改編新軍無論成協成鎭以至標營但已改編成伍者均須每年按春秋二季呈報詳册至舊軍無論幾枝不拘多寡但係營制餉章同者卽塡一表共有幾項分塡幾表亦按春秋二季呈報以便考核辦理等情前來相應将刷印表式咨行貴督查照按季詳報本處以憑辦理（空） 
[會詳變通臺砲續裁砲兵辦法江寗]  
　　兩江督練公所及支應局籌防局會詳江督略謂金陵鎭江江陰等處砲臺所設老式前膛砲位前遵檄飭一律停操裁遣勇丁分别停支餉項報明在案卽經温總臺官裁撤老式前膛砲裁勇九十六名仍留一百五十四名月支餉銀八百十四两五錢核計一年約需萬金若待快砲添設尚難預定時日畱勇旣屬糜餉而報部尤恐駁詰且留養日久不免額實名虚操用及期又或招新抵舊擬将該勇祗留四等者三十餘名看守砲位其餘一百二十名暫遣撤每月可省銀六百數十兩一併咨部較爲妥洽俟新砲安設後再行添招彼時若就舊勇酌撥熟手搭配生手隨同操習似亦不難精熟應否照辦理合會銜具文詳請仰祈鑒核批示飭遵（同） 
[練兵處電飭考驗水亿兵弁北京]  
　　練兵處以江南水師各營兵弁多有不諳水性海道以庸懦充數者現值整頓練兵之際不得不認眞裁汰等情昨已電飭南洋大臣将水帥兵弁認眞考騐以重軍制（盈） 
[両宫注重學生品格京師]  
　　日前學部尚書榮仲華大軍機召見時兩宫諭以現在推廣學堂原期培植人材無如近日各省學堂學生時有風潮實不足以端品恪嗣後務須通飭各項學生或心學問勿染驕矜之習並須隨時考查各生語言舉動所學課程分别進黜庶得眞才而免流弊（師） 
[實業學堂忽堂忽起衝突京師]  
　　日前實業學堂敎習因授課時言語驕矜欺侮學生是以大動公憤全堂退學幸經監督紹英極力調停刻已照常上課矣（官） 
[兵工廠年終經費甚絀武昌]  
　　漢陽兵工廠常年經費專恃宜昌土藥税釐三十餘萬又江漢關指撥十餘萬合共五十萬之譜此外則以鄰省代鑄軍械價值爲補助大宗今年土藥税厘旣解未足數而鄰省代鑄之欵亦不甚旺以致年終經費頓形不敷積欠各洋商料質價目約二十餘萬年内均不能付楚云（文） 
[九續梁啓超記東京學界公憤事並述意見]  
　　雖然吾知諸君之斥我者必有詞矣曰名踐所忍者一身之辱也吾輩所不忍者一國之辱也求學欲以振國耻耳耻而不恤則其所以活用此學之精神已先尖寳此死學何爲也此其義之不合於論理姑勿論以此義適用谥此事件爲文不對題又勿論藉曰果如諸君所希望八千人皆歸矣無一留者矣則非特使日本人昨舌卽世界萬國猶将動色而相視矣然此等舉動細剖分之果含有何種之性質乎曰中國國民與日本國國民絶交之性質是也此性質何以可貴卽两國國民爲權利上之抗爭而我寗犠牲一切而不肯屈辱故可貴也旣以不肯屈辱而絶交則旣絶後而以客位之資格先温交情者即爲繼續其屈辱此論理之所明示也而此次之絶交非個人而國民也使國民中而有一人焉先就彼而温交情者是即國民全體之屈辱而前此之名譽經此汚點而不復保其價值也則試問此次全體歸國後諸君敢保北京政府及各省疆吏永不復送學生乎且科舉旣廢學生廷試旣行認箣國爲終南捷徑者不可悉數諸君又敢保今後私費生永無一來者乎吾恐今雖全體歸國迨明年今日而八千之數又盈矣否亦逮其半矣於彼時也彼日人将冷笑於旁曰子不我思豈無他人吾固早料支那人終必屈於我而我固爲最後之戰勝也果爾則今兹之運動直謂之毫無效果之運動而已更充類以至於盡而曰吾八千人者歸而以其雄辯折服當道以其熱誠感動社會安見不能使自今以往官私費之學生悉絶跡於日本信如是也則此次倡歸國論者之目的可謂完全貫徹而無遺憾也然信如是也則爲中國前途之福乎抑非中國前途之福乎此又不可不審也夫數年以來國内所以有多少動力者何一養日本學界之反響即諸君所以能有今度偉大之精神者亦豈非學界剌激磨礪所非成也以三四年間所造之因而今者所收之果如是比例推之更閲三四年因愈深厚而果愈光大從可知也若反於此現象此三四年間無日本學界則其能逾於三四 
 
 

Page 4

 
 
年前者幾何比例推之則學界從今中絶更閲三四年後其能逾今日者幾何又從可知也夫寗得曰今者學界所齎歸之學識已足供給吾國之需耍而無俟外坟也吾有以信其必不能也不能而曰日本學界可廢絶吾不知其所持論理果何在也爲負氣之言則曰吾寗國亡耳而不肯忍吾所辱以求學此種思想吾無以名之强取譬焉則猶與庖人賭氣而　我不食也何損於庖人徒自取餓莩耳論者或曰吾之歸國非消極的政策而積極的政策也必歸國然後取消之目的可望逹也况歸國猶非我最後之手段吾尚有一武器焉抵制美約前事之師也雖然吾以爲日政府而肯屈讓者則旬日之間當决矣旬日而不决則必其取消之不可能也彼文部當局澤柳政太郎氏不嘗宣言曰雖八千學生一人不留日本决不以爲意乎（見十七日東京日日新聞）然則謂必能以歸國易取消吾所不敢言也夫取消之　吾旣詳言之矣使其終不取消則我所謂積極的政策全屬無效有盡歸於消極的而已若夫抵制日貨則誠足以制日之死命雖然抵制日貨之實行有視美貨更難辦到者吾恐亦成理想上之一佳話而已且此規則之解釋旣如吾前此所云云今以區區小故而濫用此最後之武器毋乃蹊牛於田而奪之牛乎漢臣曰脱有盜長陵一坏土何以待之吾以爲此武器常有適用之時而此問題爲動機恐牛刀　雞喪其効力而已而論者固又曰求學豈必日本彼歐美其又日本之本師也吾将謀學界之大移殖誰能禦我雖然吾以爲此强詞耳夫預備留學歐美之財力與預備留學歐美之學力其所需皆借蓗於日本此論者所能知也今學於日本者十人中能有一人學於歐美斯云幸也而安見移殖之足云也且問以何因緣而必須移植則曰以相驚以取締之嫌疑故率此以往苟眞能移植而以八千人任聚於何國之一都會吾恐引等嫌疑之嘗　我者則日相接也吾又相驚而又移植焉幾何其不爲宋人之苗矣嗚呼吾所以不憚以一身爲數千學生之知的而嘵音瘏口以和此最逆耳之言者無他焉誠不忍見東京學界之解散而已東京學界之社會雖不無缺點然在中國現在種種社會中吾敢言其爲最良之社會無疑也且勿論其将來所收之果何如即以現在論而監督當局指揮輿論已隱隱共認其潛勢力此潛勢力非一日所致積四五年之時日刻刻爲有機體之發逹及於今而進化階級適至是也如個人然今方在成童之期前途希望如海如潮而忍以薄物細故白經於溝瀆也頗聞主破壞者之説曰吾将挾此社會超東海而東建設之於上海嘻此又空花之夢也竊計此闪歸國圑體中盲從者居若干焉脅從者居若干焉其眞出於國耻觀念者得半已云幸矣而此半數中往歐美者将若干焉歸鄉里謀於地方上有所建樹者又将若干焉又去三之二矣若是乎其能居上海以繼續此社會之遺産者十人中最多得一二耳以一有機　之社會而驟减去其員數（即組成社會之分子）十之八九且移根以植他地而謂其能成立乎吾知　矣即使成立則亦别添附些少之原子於上海之學界社會而必不能指爲東京學界社會之相續者章章明甚阤然則最良最有力之東京學界社會竟因此區區意氣而澌滅也夫使其事件果屬於國權的關係則犧牲小羣以保全大羣猶可言也而所爭者毫無輕重則若彼而乃以前途最有希望之圑體殉之雖右手　吾胸左手捫吾舌吾猶曰期期以爲不可也（未完） 
[上海道擬增商船公會簡章四條]  
　　商船公會簡章十三條早紀本報兹經上海道禀陳大憲稱領有旗照之船自應妥爲何護不准關卡畱難需索所慮船户良莠不齊不知定章保護之美意或倚恃旗照不受關卡查驗希圖闖越偷漏以及藉詞誣揑控告等弊此節似應於章程内添叙俾有鈐束又此項章程似專指民船而設小輪不在其内惟民船發給華旗牌照原欲使冒旗民船去洋復華收回主權起見現在各處小輪多有華商自置而托名洋商掛用洋旗者似亦應由公會隨時查明勸令改掛華旗以清權限云云兹将詳酌商船公會簡章另行添擬四條錄後一商人装運貨物每用小輪拖帶應由關道向税務司查取商名船名開單知會商船公會以後如有增减仍由税務司隨時查明亟請關道轉知備查一小輪船每有華商轉倩洋商出名影射應由商船公　明查暗訪得有憑証由公會勸令改領華旗華照如其不遵再禀關道轉商領事核辦一領有商船公會船旗牌照之各華船公會隨時開　關道或釐局或地方官以資稽考經過關卡照章停候騐放毋許闖越一各關卡若有留難需索情事准就近禀明關道或釐捐總局或地方官澈究如其查辦不　再行呈控督撫或商部行查辦理仍不得誣告干咎（經） 
[檄調水旱雷營赴江陰練習吳淞]  
　　吳淞小沙背有水旱雷營各一哨係由水師官黄守戎訓練歸南北洋海軍總統薩軍門節制近奉軍瘦檄今調赴江陰會同鎭江等各水旱雷營演習一切技藝俟一年後訓練諳熟各回原防駐守昨日黄守戎已率隊乘建安兵輪船赴江陰酌留三小隊在淞看守藥庫併派王弁在淞管理（通） 
英國舉行普通選舉彙記 
[白爾佛君之失敗]  
　　二十一日倫敦路透電云前任首相白爾佛爾君當孟嘎斯得舉行選舉時大爲失敗計當時所投之票自由黨領袖霍利基君得六千四百零三票聨合黨領袖白爾佛君僅四千四百二十三票自白爾佛失敗之信傳至倫敦時人民大爲稱快然意格立斯地方再行選舉時白君或可仍得確當之们置（按上次意格立斯普能選舉時白君得二千四百五十三票） 
[選舉之潮流]  
　　同日倫敦路透電云聨合黨各圑體乍知選舉之潮流已趨向自由黨且恐益形失敗卽大有力之待選人員亦異常震動不敢自信自由黨總會則非常快樂深信此次選舉必能大佔優勝之勢 
[張伯倫之失計]  
　　同日倫敦電云保守黨各報章頗注重此次選舉之關係自由黨極現歐欣之状態緣張伯倫黨之回抵倫敦者僅得二人也譯字林報 
[工黨勢力之擴張]  
　　同日倫敦路透電云據社會黨及工黨所投之票其數亦較前大增計千九百年舉行時該黨所投之票僅二萬零七百三十一票而今則多至六萬三千六百三十二票也譯字林報二十二日電云倫敦太晤士及斯丹逹兩報預料此次選舉工黨可得最優之位置譯文匯報 
[法國與維鈕齊拉之交涉]  
　　二十日倫敦路透電云法國與南美洲維鈕齊拉國之外交刻已决裂紐約與該國之電信亦已阻絶二十一日電云美國已允保護法國在維鈕齊拉國之利益譯字林報二十二日電云法國停泊高提落勃之艦隊已起程前往維鈕齊拉譯文匯報 
[摩洛哥交涉]  
　　二十一日倫敦電云德國派往摩國會議之代表人逹登白克伯爵在巴黎伸説謂摩洛哥交涉可於二個月内議結惟不能預决能否於二個月内訂立盟約譯字林報 
[聲明日報所載之不確]  
　　二十一日柏林電云大阪朝日新聞所載德國有强迫英國撤退威海衛之説實屬毫撫根據譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉飭委查學堂鎭江]  
　　金壇學堂腐敗情形經常鎭道及江蘇學政均批飭鎭江府秉公查辦承瑞卿太守奉文後卽札委候補知縣王大令前往確切查明以憑禀辦（此） 
[高等學堂考試豫科畢業将次揭曉蘇州]  
　　日前江蘇高等學堂學生禀請陸中丞於本年年終甄别期内舉行豫料畢業以便早日開辦本科中丞閲禀卽於初一日傳見堂中學長錢煥綺程文　吳應機舍長朱文鑫瞿宗等五人詳詢各生程度旋於初十日蒞堂考試計程并及格之學生三十五人試以論一篇策一道十一日考騐譯算将臨時考試之分數與平日各科學之分數叅酌核算凡每科平均計算得八十分以上者爲最優等六十分以上者爲優等四十分以上者爲中等聞現已評定甲乙最優等計十人優等八人中等十七人不日卽将揭曉矣（外） 
[甘泉縣白令僅記大過蘇州]  
　　甘泉縣白大令擅責舉人張承鋆一案現經藩臬兩司會同詳結畧云此案旣據揚州府督同楊監督明查諳訪白令擅責十人確鑿可據卽使該舉人張承鋆或語言頂撞目無官長亦應照例詳辦乃計不出此率将舉人張承鋆戒斥處置失當實屬鹵莾甘泉縣白令承頤業已署事期滿撤省應再酌記大過一次以示薄懲刻已詳請督撫憲核示矣（業） 
[發懲私售房屋吳淞]  
　　寳邑西門外近有天主堂張神甫購買民房倡立敎堂中有夏姓房屋四間爲該堂所必需屢向價買未成近被某流氓之母湯姚氏串同夏姓已醮之女盜賣與堂定價祇百元於月前先收五十元約期找價事爲業主夏少岩偵知具禀寳山縣請爲追究縣尊王緯辰大令飭提湯姚氏到案責頰二百下收押勒交定洋退歸售主井函致該堂主敎聲明一切（通） 
[懲辦索詐船户吳淞]  
　　日昨已革關役崔阿三冒充關哨向船户詐得洋數元私放貨船入口當爲巡船洋員撞見立将貨船拘回懲罰一面将崔送交河鹽廳張二尹懲責三百板枷示一月（通） 
[滬江官事]  
　　電政大臣吳仲繹侍郎商約大臣吕鏡宇尚書昨均因公到道拜便○蘇松鎭總兵徐吉雲總戎傅隆因公來申昨詣道轅禀知起程○奏調荷蘭國出使隨員江蘇巡檢鄭篤周少尉延祐由蘇來滬住福興棧（近） 
[俄船來申]  
　　前午有俄國魚雷艇一艘由外洋駛入淞口逕進上海（通） 
[圖吞彩銀控縣]  
　　劉竹卿等昨赴上海縣禀控施發倫圖吞合股購中湖北票三彩銀兩等語奉汪大令諭候核辦（近） 
[謀斃案牽涉縣差]  
　　王雪卿被劉金松等謀斃由南匯縣騐尸詳司核辦外其凶手劉金松及王之姘婦楊氏均由上海縣獲訊之下解府過勘在案兹奉本府親提因牽涉上海縣差丁釗雲故奉府憲飭縣於昨日将丁解松訊究（近） 
[飭造控案清册]  
　　上海道袁觀察近飭所屬各縣及上海縣等一體将本年所控各案已結未結共若干起於年内一律造册呈候轉詳上台鑒核（近） 
[催繳牛捐]  
　　上海道袁觀察近以認包牛捐之義商利生德利公司應繳春季捐額刻未繳到飭該公司從速措繳（近） 
[猪行環求免予遷地]  
　　滬南肇隆等各猪行近因總工程局以各猪行在南市驅屯猪隻臭穢不堪有碍衛生飭令遷徒然租界定章亦能将猪隨時驅運故經環禀縣尊汪大令求請免遷并轉詳道憲核奪（近） 
[禁售浙江分票之原因]  
　　江督禁售浙江分票已志本報議者以湖北福建各票一律在滬行銷何獨禁止浙江票兹悉分票乃於正票額内抽取若干號每號印作三十條價廉售易係由南洋票局首先禀辦以補正票銷數之不足藉抵長江私票之侵漁原爲南洋獨闢利源浙江近亦仿行因請分清境界以示限制非併浙江正票而禁之也（宜） 
[添派巡長恊巡]  
　　總工程局總董以現届年關南市各錢荘送銀往來絡繹於道恐有匪徒搶奪除前派巡士晚上巡防外現又添派巡長一名協同巡士六名日間亦在該處梭巡以免疏虞（近） 
[法租界火警二則]  
　　八仙橋西首菜市塲對門萬萃醬園前晚六點半鐘不戒於火延燒左右鄰烟間押店等樓房四幢逮救熄後萬萃執事陳渭文由捕拘入捕房昨日捕　訊陳供稱該店僅保火險銀一千五百両火因司帳人在樓上給算帳目偶不經心而起捕頭准予交保俟堂期将司帳人交訊○昨午後三點三刻鐘新開河城河浜某店失愼共焚房屋若干及如何起火訪明續錄（居） 
[上海縣案]  
　　宋姚氏控樊竹泉卽佐其一再圖賣等情經汪大令提訊氏供丈夫宋和尚聽樊愚弄領氏來申交樊託荐傭工被送入胡家宅花烟間爲娼婦人不願當日回至主家碼頭樊之家内越日双被送入三馬路花烟間仍幸逃出奈樊不容回鄉佯稱荐往某處傭工領至茶館議價圖賣爲此扭案坟辦質之樊堅不承認蔡陳氏供被夫蔡長林押入花烟間爲娼樊與宋和尚同來遊玩見氏患病出洋二十五元贖身現在毋家調治宋供託樊荐妻傭工不知竟欲圖賣蔡陳氏贖身一事亦樊慫恿而成乞鑒大令核供查閲舊卷因二十六年樊曾姦拐朱姓婦有案實屬可惡判樊宋各掌一百下姚氏著宋具領陳氏仍回母家擇配樊押改過局六月再核○竊海防署洋龍皮帶之顧啓文由英廨獲解到縣前晚亦經大令訊究供與看管洋龍之王阿根爲友託小的往英界查緝皮帶果在茶館查見竊賊詎卽被逃包探疑卽小的所竊獲解是實大令斥其所供無理判責二百板押候復訊○二月間開釋之積竊張雙全近又糾同張順林夥竊南市某姓衣服由捕獲解到縣判各責三百板押改過局一年○金單氏控郭阿榮藏匿女孩亦經大令復訊郭将女孩梅英交案供由氏夫寄交畱養大令判交單氏　領完案（近） 
[總工程局瑣案]  
　　裏鹹瓜街順和蜜糖行劉文田将楠木壽板五付托掮客嚴俊甫售與祥和板木行價洋五百四十元已收定洋一百元久不出貨昨日投局具控奉傳祥和行主邱榮生及嚴到案經陳二尹訊問邱供因貨不合銷路求請減價二尹諭候函致木業董事商理○業洋廣貨之鄧湘舟前晚在關橋被流氓多人搶去帽子各物由巡士拘住陳阿四一名二尹判責手心三百下押改過局三月并提餘黨究辦○王升愚扭航船夥林阿根控欠貨洋六十餘元二尹判林交保限一禮拜理楚○丁蘭生在關橋被煤炭塌車壓傷脚骨由巡士将車夫陸阿二拘局二尹判罰洋五元充公再給丁醫傷費洋五元○顧阿新宋阿三李鶴鶴串竊洋布及瑞和米行之麻袋二十五只託更　王阿狗代銷被探查獲并在身畔抄出洋兩元及當票一帋供明麻袋賣與恒恊和店主當将該店之婦陸劉氏傳案併訊二尹判氏罰洋二元顧等四人各責手心三百下顧押改過局一月其餘三人開釋抄出之洋給賞包探○王家馬頭廣發烟間主林廣香扭竊烟搶之陸阿妹及烟客王步青請究二尹判陸責手心二百下釋放王無干開釋（欣） 
 
 

Page 10

 
 
[英美公廨晚堂案]  
　　曹顯祖控荘智方圖賴貨洋奉訊押繳在案前晚關司馬覆訊曹投案請追洋二百元質之荘供求寛限先繳一百元司馬判仍還押限七天繳洋如違帶比○妓女王墨蘭不願賣娼投廨喊寃亦奉提訊王供年十九歲在王文蘭妓院賣娼稍有不遂卽遭凌虐小女懷孕六月不堪磨折求恩超豁司馬判送棲流女所留養擇配○捕送老婦趙李氏婢女高小妹請爲安插質之趙供安徽人因事由北京來滬家有兒媳兒充營勇媳被歹人拐逃沿途追尋無著流落至此司馬判交官媒候移解上海縣遞籍其婢高小妹供年十三歲家有父母判送棲流所懸牌召認（見） 
[英美公廨早堂案]  
　　張炳堂經手将王全全之地永遠出租與美商易孟士轉換道契已閲多年王孫佛法近忽投廨呈控關司馬判令呈照糧串在案昨晨司馬會同美安繙譯覆訊佛法投訴前情並請追還該地質之張供他係美商向王全全立據出租事在九年以前佛法何以今日始控求察司馬以尚有原中談子卿高海松未到判張交保候再覆訊○已革七百四十九號華捕張秀山前日掩入德興輪船竊汪信榮洋三百三十元經探獲案解究中西官判押西牢一年工作○方阿六與陳安心串竊鈔票洋一百元經失主送究判各押捕房兩月○徐小毛陸福郎因借工洋兩元不允起釁用刀戳傷陸之頭眼報捕解究司馬以行凶屬實判押捕房三月○常州人包阿六在四馬路一大烟間吸烟被周成榮報捕指控在美界紏黨攫洋九元四角由探解究包供在大觀樓下常州點心店内王慶生處爲夥並不搶洋實遭誣妄司馬以所控無憑判卽保釋○周必法竊陳阿四等七家衣服報捕拿究判押西牢一年○王阿三與張小芬竊金炳章等家衣物由捕解究判各押捕房兩月○押犯王阿德添富林朱瞿生等相約用銅尺挖洞圖逃經同鄉犯人吳阿茂等兩人道破由探解辦判各加押一月○過犯沈阿榮竊葉祖先家衣服又王春祥竊曹阿二家報時鐘由探解究判沈押半年王押三月行凶之黄紀春押捕房六月（見） 
[法租界捕房發落]  
　　船户徐長生将磚瓦堆積洋涇浜爲捕巡見拘入捕房陳大令判罰洋十元以儆○啞吧某甲時竊家中物件由父送辦大令判押二月刻已将次届滿不料前日忽在押所逃逸當卽拿獲解案請示大令判加押二十天○捕解徐春林竊銀表一枚朱春發在途强搶車墊請辦大令判各押五天（居） 
[美租界捕房事]  
　　某國水手二人各乘脚踏車至楊樹浦路将九歲小孩劉中富撞侄暈去由捕帶入捕房捕頭以孩已甦醒飭傳其父領回二水手訓釋○瞿步州闖入西華德路高裕昌家圖竊由高交捕詢無贓証斥釋○王生林竊某作塲木反由捕拘究因無失主寛釋○馬夫許得榮駕車至百老匯路将周六羣東洋車撞碎車輪由捕将兩造送究捕頭以各有不合斥釋○崔公勝在新記浜路刀傷胡桂生左腿由捕将兩造一併帶入詰問捕頭以情跡可疑飭探查知係崔妻某氏被胡私識爲崔拘獲胡卽自刃受傷遂飭将崔開釋胡送醫求治再核（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[商部謹奏爲紳商招集股本創設輪步公司呈請奏明立案摺]  
　　商部謹奏爲紳商招集股本創設輪步公司呈請奏明立案恭摺仰祈聖鑒事竊臣等接據臣部頭等顧問官翰林院修撰張謇開缺署兩淮鹽運使四品卿銜湯壽潛安徽候補道許鼎霖等呈稱竊職等於本年二月間呈請創設上海大逹輪步股分有限公司堂奉批示准辦在案遵卽公同議定先就上海十六鋪最近地方購定地基建築碼頭以度船步所在酌增造棧基地起造棧房再行接續訂造輪船開辦行駛原議招集股分規銀一百萬兩分作一萬股每股一百兩兹議分作十萬股每股規銀一十兩先儘創辦人曁認股各股東分認五萬股共計規銀五十萬兩其餘五萬股另招股分限期收足所有認股附股均於繳銀之日卽行起息統俟第一届結賑時照章如數核付衆議允洽訂立合同簽字爲憑今由張謇湯壽潛許鼎霖曁認股各股東公舉候補五品京堂劉錦藻爲總辦商部四等議員分部郎中李厚祐爲會辦另舉經理兩人專司其事卽擬測定地段開辦工程除繕具集股辦事章程創辦認股合同遵章呈請誩册外應懇核准具奏等情臣等伏查中國幅𢄙寥廓海綫延長而揚子江流域更且通貫數省欲求商業之振興端在變通之利便則推廣航業多設輪步實爲目前要圖溯自中外互市以來航路棣通門户盡闢所有沿江沿海各口岸貿易多爲東西洋商所佔奪華商除輪船招商一局外未聞接續辦理若不早圖擴充殊恐利權日失該修撰等有鑒於利源外溢思欲挽回倡議招集股本創設大逹輪步股分有限公司先就上海十六鋪地方購地建築碼頭起造棧房以爲興業基礎一俟股本招齊卽接續計購輪船增築船步爲逐漸擴充之計洵屬因時制宜有裨商界所擬集股辦事章程創辦認股合同臣等逐加詳核亦均詳審周密斟酌盡善自應准予立案俾資開辦除由臣部照章先予註册外所有紳商創設輪步公司呈請奏明立案緣由理合恭摺具陳伏乞皇太后皇上聖鑒謹奏光緒三十一年八月二十七日具奏奉旨依議欽此 
　　宫門抄十月十一日推班召見軍機 
[川督錫奏請編修胡峻仍派日美兩國考證實業學務片]  
　　錫良片再川省學務經前督臣岑春煊奏派在籍編修胡峻赴日本考察回川參酌辦理年來規模漸具普及可期惟應設實業學堂多未開辦竊維農藝爲民生所繫工商尤富强之基而非從敎肆人手則講求總屬憑虚非先洞悉源流卽辦學亦虞隔膜亟宜派遣學有根底之員專考東西洋各項實業學務情形及其學堂辦法庶幾參鏡多資圖功較易該編修胡峻識粹思精深維大局一切有用實學無不極意研求兹仍派日美兩國将實業學務詳切考證必能得其窽要有裨振興除分咨出使日本美國大臣曁咨外務部商部學務大臣外謹附片具陳伏气聖鑒謹奏光緒三十一年九月初三日奉硃批該衙門知道欽此 
[四川總督錫奏爲故紳學行可風懇恩宣付史館立傳以勵儒修摺]  
　　頭品頂戴四川總督奴才錫良跪奏爲故紳學行可風懇恩宣付史館立傳以勵儒修恭摺仰祈聖鑒事竊據四川在籍紳士翰林院編修伍肇齡胡峻等呈稱已故國子監典簿銜截取知縣劉沅四川雙流縣人生禀異姿幼承禮訓蜚聲黌序早登拔萃之科振藻儒林旋列賢書之荐道光六年由舉人截取知縣因母老而不仕望古人而與謀孝悌根於性成德望孚於鄉里裁成後進親炙者數千人著作等書手訂者百餘卷優游沐德純固葆眞念懿行之宜彰懼遺書之就失謹呈該故紳所著易書詩三禮春秋恒解曁四書恒解孝經直解古本大學質言史存等書共十一部計一百四十三卷並開具事實清摺呈請具奏前來奴才覆查該故紳劉沅至性純厚内行篤誠編纂羣經歷髦年而不倦楷模多士育英俊以成材允立標示夫儒風宜荷褒揚之令典合無仰懇天恩俯准将已故國子監典簿銜截取知縣劉沅遺書事實宣付史館立傳以勵潛修出自鴻施逾格除将該紳遺書事實清册咨送國史館查核外理合恭摺具螴伏乞皇太后皇上聖鑒訓示謹奏奉硃批著照所請該衙門知道欽此 
　　宫門抄十月十二日吏部翰林院正黄旗值日無引見吏部呈進冬季搢紳英勛預備召見掌儀司奏十五日祭 
奉先殿醇王行禮召見軍機英勛 
[兵部奏爲武職保案請旨飭造履歷隨案咨部核議著爲定章以肅戎政事摺]  
　　兵部謹奏爲武職保案請旨飭造履歷隨案咨部核議著爲定章以肅戎政事竊自軍興以來武夫健兒効力行間者每歲接仗多至數十百次每案列保多至數千百員名其不能造送履歷隨案咨部者勢限之也乃承平旣久各疆臣因案奏保之員往往遲至數年之久始将履歷送部當其奏保時係諭旨允准之案臣部欽遵註册先行知照各原保大臣如奉旨交部議奏並咨部核奬者臣部查照例章分别准駁議覆後知照各原保大臣均咨行飭造詳細履歷送部查核註册此臣部歷年辦法也夫使其所請官階果係應升之階則一奏一咨已可議結不致事後駁查始終轇轕以至再奏三奏而不已乃臣部核其後未送到之履歷無論軍功銜翎頂戴多無底案卽由微員保至提鎭有中間漏保一一階者有虚擬補缺後陞階作爲實官開何者有並無一階而開列多案者雖經臣部隨時行查奏請改奬縮抵而該員弁等於其投效服官省分多倖得要差並有奏請補署官缺者蓋疆吏於員弁歸標投營時旣未細查其履歷及列保時各員弁任意開列又復不加詳考及至保案經部議覆後卽以升階序補不知部中尚須調醒履歷其核符者准以升階註册不符者仍須奏請遞改然其故皆由未能隨案造送履歷有以致之臣等公同商議與其改奬更正縮抵於數年數十年之後不如隨案查核明確再行議覆始足以肅戎政而杜弊端相應請旨飭下各将軍督撫大臣嗣後例應奏奬之員應由原保大臣查明該員弁等出身履礰調騐歷保奬劄總以得其現在確實階級方准開保並将詳細履歷隨案咨部其奉旨俞允著照所請奬勵者如查有官階不符之員應由臣部據實聲明請旨飭下原保大臣查明覆奏至交部議奏及咨部核奬之案卽由臣部先核履歷再按例章分别准駁如有軍務省分凡係軍營出力奏保咨奬員弁應予限六個月造具履歷送部再 
 
 

Page 15

 
 
行核議其餘各項勞績不得援以爲例萬一有因輾轉行查未能造具全案人員履歷臣部應就其送到之履歷先行奏咨完結其未能同時造送者仍俟履歷到部續行核議惟臣部嗣後議覆之件旣須先核履歷其奏覆咨覆之遲速亦視履歷之繁簡難易及其到部之先後分别議結合併陳明是否有當伏乞皇太后皇上聖鑒訓示遵行謹奏光緒三十一年九月初一日具奏奉旨依欽此 
　　宫門抄十月十三日户部宗人府正白旗值日無引見羅維垣預備召見召見軍機羅維垣 
[湖南巡撫張奏爲拿辦南路會匪擒渠散從地方一律平靖摺]  
　　調署湖南巡撫山西巡撫臣張曾敭跪奏爲拿辦南路會匪擒渠散從地方一律平靖恭摺仰祈聖鑒事竊臣前因南路會匪蠢動密飭河東道督率查拿業将匪徒滋擾及迭獲首要派兵彈壓大槪情形於七月初二日電奏承准軍機大臣電開旨著嚴飭營縣認眞防守並查拿首要從重懲治匪首童志修及餘匪渡河竄逸著陳夔龍飭拿務獲等因欽此欽遵咨行在案伏查晋南平蒲解綘等屬民情素稱樸愿自光緒二十六年匪拳匪餘　投入江湖等會由是内匪與外匪勾結刧案日多臣訪聞近來匪風愈熾派員密查據稱該匪白晝開堂放散票布黨與日衆奸淫刦殺鄉里畏其報復莫敢舉發迭據河東道吳匡及該處官紳密禀情形及查開著名匪首大致相同卽飭該道督率續備軍管帶章芹李松鶴運安營哨弁丹金彪等會同各州縣同時密拿迭在猗氏臨晉等縣緝　首要多名投出逆書語多悖逆起意倡亂並據犯供會中頭目有僞大王僞軍師僞參謀之稱當經批飭将著名爲首之楊彦彪楊文彪岳望南史雲彦高海峯荘升仝獻章等先行正法並令各屬何護敎堂一面派常備軍分統傅德生督帶馬步四旗砲隊一哨前往彈壓詎該軍未到之先綘縣獲犯楊毛杓王修林等分别禁押該處匪首童志修突於六月十七夜糾黨百餘人入城刦獄将該犯等奪去又刧失庫銀七千餘兩拒傷兵役經敎習劉占奎槍斃二匪始漸郤退由城南冷口峪竄入山中又平陸縣屬茅津鎭匪徒勾結營勇於二十日夜聚集二百餘人闖入鎭内該處及張店駐勇四棚均各潰散匪遂戕殺哨官萬金衡焚搶鋪户當卽分竄入東山石膏窰分黨數十人渡河南逸臣接據電禀飛飭營縣嚴緝案犯又咨豫省飭屬恊拿並令常備各旗整隊周巡匪多各屬再擇要分紥以資鎭壓綘案匪犯經太原鎭派兵會同綘州知州朱善元入山搜捕獲犯平玉石等八名又續獲安根深王木文並被刦逃匪楊毛杓王修林等旋經獲犯供出匪首童志修逃所經常備軍幇帶皮振東會合綘縣垣由巡兵於七月二十七日在河南新安縣小西溝煤窰内将該匪首童志修緝獲經臣批飭正法茅津案内匪犯經章芹及平陸等縣緝獲皇甫世英崔四娃朱隨川等多名又經河南陜州拿獲朱城盛史桂趙守城三名趙守城畏罪自戕并續獲楊榮盛一名均飭正法盧氏縣又獲楊雙虎李占鰲二名飭河東道迎提歸案訊辦各犯供稱匪黨共有五股各有頭目本擬約期會合倡亂緣匪首楊彦彪等先經拿辦黨與四散未能應期起事適因哨宫萬金衡緝捕過嚴挾仇将其戕害搶刦得贓各散等語現計獲各犯業經批飭正法者會匪頭目楊彦彪等二十六名綘案匪犯童志修等十六名茅津案内匪犯皇甫世英等三十名此外餘匪均飭詳訊擬辦情節較輕者分派各屬覊禁被脅勉從者卽予保釋並出示曉諭脅從人衆槪予免究現在人心大定所在敎堂保護無損地方一律綏謐仍責成營縣辦理清鄉守望各等事宜查拿倡亂滋事之首要勿留餘孽積年隱患冀可從此消除此次在事各員經營累月緝獲要匪七十餘名均屬著有勞勩新授山西按察使河東道吳匡督率營縣審度緩急悉恊機宜得以迅速蕆事擬請交部從優議叙續備罼管帶補用守備章芹雖分防棚勇有潰散情事惟其時該員在外辦匪致難兼顧此次著名匪首大半皆其緝獲其過可原其功實不可没擬請以都司補用署綘州忻州知州朱善元知府用在任候補直隸州知州署猗氏縣靈邱縣知縣陸叙釗常備軍分統補用守備傅德生續備軍管帶補用守備李松鶴運安營哨官補用千總丹金彪督率兵役設法購拿疊獲要犯朱善元擬在任以知府補用陸叙釗擬請以守備補用以上七員均係案内尤爲出力仰懇天恩俯准照擬給奬以昭激勸其餘出力員弁查明咨部給奬及酌給外奬河南緝獲匪犯各員咨查職名再行請保署綘縣沁源縣知縣丁嘉璠獲犯收禁猝值匪徒多人入城刧奪兵役力難抵禦致監犯庫欵均被搶失雖匪首童志修及刧犯楊毛杓王修林等均經該縣協同緝獲其庫欵除獲匪起出銀兩外餘令照數賠繳惟究屬疏於防範應請将丁嘉璠照例議處署臨晉縣候補知縣汪敦元縱令家丁荘升爲匪業經另案參革應毋庸議續備軍哨官五品頂戴把總萬金衡因辦匪過嚴致被戕害死事甚慘其妻萬孫氏亦因傷殞命應請将該把總萬金衡敕部從優議卹萬孫氏並懇恩旌表以奬忠節而資觀感所有拿辦南路會匪擒渠散從及在事員弁分别奬勵請卹各緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　宫門抄十月十四日禮部太常寺正紅旗值日無引見肅王謝管理理藩院事務恩裕中堂謝管理禮部事務恩湖北學政裴維侒請訓並謝賞廕生恩紹英等同鄉官謝恩桂伯鍾靈各假滿請安出使大臣黄誥請礪訓廉興預備召見禮王荘王錫公各請假十日興伯成章紹英各續假十日召見軍機廉興黄誥裴維侒 
[四川總督錫奏爲審明劣紳詐贓誣控按律定擬摺]  
　　頭品頂戴四川總督奴才錫良跪奏爲審明劣紳詐贜誣控按律定擬恭摺仰祈聖鑒事竊查江津縣舉人捐指雲南試用知縣張泰階串同拔貢生杜柄等索詐鄉民誣告官長等情一案據該府縣查禀經奴才飭提人卷來省發委成都府讞局訊供狡展由藩臬兩司會詳　奏請将張泰階革職歸案審辦奉硃批著照所請該部知道欽此並将拔貢生杜柄等咨部斥革在案兹據該府督同讞局委員訊明詳由藩臬兩司覈轉前來奴才覆加查核緣張泰階於光緒十九年由廪生應癸已恩科本省鄉試中式第五十四名舉人二十七年遵順直賑捐例報捐知縣指省雲南試用杜柄於光緒十一年由廩生考取乙酉科反貢江淮於光緒十五年歲試入學二十二年科試補廩二十七年遵順直賑捐例報捐貢生加捐縣丞指省河南試用並於本省捐輸案内奬給五品銜 
 
 

Page 16

 
 
張家修於光緒十四年科試入學張泰階張家修與張祥卽張海潮張錦雲張海帆均同姓不宗張泰階人極狡惡向在地方搜事詐贓平日與杜柄江淮張家修串同一氣狼狽爲奸人皆側目光緒二十八年張泰階藉修張氏宗祠向李祥募銀一百两張说因其並罪同宗明知挾詐畏其兇燄無奈付銀五士几張泰階因未遂意隨後藉捐官爲名向張祥借銀二百两張祥不允張泰階心懷忿恨於二十九年正月間會遇杜柄江淮述及前事起意邀糾杜柄等聨名将張祥揑控杜柄等應允張泰階又往約得舉人黄瀚出名在縣揑告張祥包攬税契前署該縣武文源到任未外於張泰階等平時爲人未及查知黨經批准轉喚黄瀚聨名具控後因會試赴京張泰階又支使張家修等向張祥胞弟張松森危言恐嚇稱須給銀數百両方能息事張松森慮恐張祥負屈吃虧允許給銀四百兩當措現銀一百兩交付張家修轉交張泰階杜柄等使分花用復在鴻金號錢鋪借得碱百兩票銀一張張錦雲張海帆及在逃之蹇樹森親交張泰階等收訖嗣經該縣武文源訊明張祥並無包攬税契不法情事係屬張泰階等串同藉案索詐諭令張祥阻止鴻金號　出此銀張泰階等見銀票無用始呈請作爲學堂經費武文源未予批准並根究詐得現銀一百兩致拂張泰階之意卽藉事揑情誣告武文源禀請飭提至省審辦蹇樹森本係張泰階一黨聽聞委員至縣提解先卽潛逃嗣據該縣将人卷解省發委成都府先就提到之張海潮張松森等查訊據将迭被索詐情節逐一供指並據張錦雲張海帆等確切証明又於杜柄手内将詐得銀票追出張泰階等猶敢恃符狡展由藩臬兩司詳經奴才将張泰階等分别奏咨斥革審辦錄供通詳北據審明轉詳前來查律載恐嚇取人財者計贓准竊盜論加一等又竊盜贓一百兩杖一百流二千里爲從者減等各等語此案張泰階因藉修理宗祠爲名向同姓不宗之張祥索詐得銀五十兩迨後又藉捐官復向張祥借銀不遵輙敢挾嫌糾約杜柄等揑稱張祥包攬税契赴縣控告一面支使張家修等向張祥之弟張松森嚇詐得現銀一百兩鴻金號錢鋪票銀三百兩因該縣訊係誣控諭令張祥将鴻金號票銀往向阻交張泰階等心懷不甘復揑情誣計本屬官長實屬刁詐查張泰階向張祥索詐得贜兩次係屬同時並發雖贜係一主究有両次按贓多之次科罪惟張松森所給鴻金號銀票尚未得銀與實在得贓者情稍有間應仍許其入已現銀一百兩之數按律問擬張泰階除誣告張祥並本屬官長各輕罪不議外應如該府委所擬合依恐嚇取人財者計贓准竊盜論加一等律於竊盜贓一百兩杖一百流二千里罪律上加一等擬杖一百流二千五百里係職官犯應請發往新疆効力贖罪杜柄江淮張家修均合依嚇詐爲從減一等擬杖一百徒三千里江淮係職官犯旋請發往軍台効力贖罪杜柄張家修均分别到配充徒該犯等恭逢光緒三十年正月十五日恩詔雖事犯在是年正月初一日以前惟係誣告官長擾害良民情節較重應均不准其援免張錦雲張海帆過付銀兩訊係恐嚇勒取應與訊無包攬税契之張祥並伊弟張松森均無庸議贓銀照追給領銀票註銷舉人黄瀚究竟是否知情聽從誣告應俟回籍時由縣傳案訊明分别辦理蹇樹森飭緝獲日另結無干省釋除供招咨部查核外所有審明劣紳詐贓誣控按律定擬緣由是否有當理合恭摺具陳伏乞皇太后皇上聖鑒訓示謹奏奉硃批刑部議奏欽此 
　　宫門抄十月十五日兵部太僕寺鑲白旗值日無引見直隸總督袁世凱到京請安橚貝子假滿請安吳喣預備　召見召見軍機吳喣袁世凱 
[直督袁等奏爲時局日艱敬舉辦理交涉人才以備任使摺]  
　　太子少保北洋大臣直隸總督臣袁世凱頭品頂戴署理山東巡撫直隸布政使臣楊士驤跪奏爲時局日艱敬舉辦理交涉人才以備任使恭摺具陳仰祈聖鑒事竊維治國之要人才爲先方今萬國交通列强環伺庶政紛乘而待理事機蕃變而日新非有通曉中外情形明逹時務之人不足以濟艱難而備緩急然今之談洋務者往往薄植無本甚或徒沾習氣並無實濟奔趇发應則有餘折衝禦侮則不足求其更歷政事老成持重體用兼賅者尤不可多得兹查有直隷試用道蔡匯滄品端學粹心細才長向在南洋辦理通商交涉事宜於洋務夙稱練逹歷經前督臣沈葆楨劉坤一交章論荐該員淡泊自矢不喜趨營服官數十年迄未置身通顯爲國家大用臣世凱與之相處最久稔知其明通樸實爲守俱優曾於各國條約素所究心遇事研求反覆不厭精詳繼奉委辦銀號糧餉轉運各差該員躬親規畫實力整頓措置裕如上年七月侍郎臣鐵良奏調隨赴江南等省查考事件差竣回津准鐵良函稱該員多所贊助深資得力臣士驤奉命蒞東商調該員赴東相助派令總理商埠洋務各事皆能籌策周詳條理精密該員實心任事不矜才不使氣而守正不阿廉能卓著實爲今日宦途所僅見惟是年逾六旬亟宜假以尺寸俾資展布合無仰懇天恩俯念時局日艱交涉人才難得可否准将道員蔡匯滄飭交军機處存記量予錄用之處出自鴻施逾格謹合詞恭摺具陳伏乞皇太后皇上聖鑒訓示謹奏奉硃批蔡匯滄著交軍機處存記欽此 
[熱河都統松奏爲遵設罪犯習藝所辦理情形摺]  
　　奴才松壽跪奏爲遵設罪犯習藝所辦理情形恭摺具陳仰祈聖鑒事竊查前准刑部咨議令各省通設罪犯習藝所並體察情形迅速奏明辦理等因奴才查罪犯習藝所之設旣啓其悔過之心復授以謀生之術法良意美無過於斯惟籌設之初必求詳愼熱河地處邊瘠辦理尤難節經督同道府切實體察悉心籌辦熱河所屬处府州縣若令分弃一區當此籌欵維艱同時不易並舉惟有先在熱郡籌設一所各屬徒犯及軍流各犯常赦所得原者槪行收所習藝約計每年軍流徒人犯不過三四十名之譜擬将量予監禁罪犯中素不安分犯罪本輕未便遽釋者由地方官詳定年限一體收所責令習藝其在郡貧民自願入所習藝者亦酌量收所另行敎授暫定以一百名爲額所需常年及開辦經費熱屬各項攤捐前已奏明　免未便派令攤解應統由求治局税課項下撥發核實動用房屋係就熱郡西粥廠空閒官地建造共計六十二間力求撙節實需工料銀二千五百兩又置備各項器具及一應開辦經費共需銀一千兩現已将及工竣各悄罪犯有應收所習藝者均飭停止發配俟工程造竣卽行飭解收所其房屋制度務求高爽尤以便於防範管束爲合法敎導必期寛嚴並濟使其默化潛移勉爲良善應習各項工藝現在風氣未開難期精美先定織布織帶 
 
