# 1908 - 247 - 4912794

 

Page 1

 
 
   
 
 

Page 2

 
 
   
 
 

Page 3

 
 
[論說]  
[論再鑄銅圓之害]  
伊古以來。中國晉用銅幣。一幣之值。須與成本無參差。乃足以暢行而無阻。成本過重。溢於巿值。則私燬多。成本過輕。不足巿值。則私鑄多。私燬多則患錢荒。私鑄多則患錢擁。就最近之時代論。自光緒十三四年間。迄於二十七八年。錢值日昻。而有恐慌之象。則以順治雍正康熙道光之制錢逐漸私燬也。自三十年來迄於今。錢值日賤。而有充塞之憂。則以津鄂粤蘇閩。浙各省之銅元日多私鑄也。前之制錢。衡以現時之銅值。則爲成本過重。安得不私燬。今之銅元。衡以現時之銅值。則爲成。本過輕。安得不私鑄。利之所在。雖有禁令。弗能從矣。 
法之行也。自上始。銅元之流通。期於錢糧關稅。一律完納。憲示煌煌。民未忘也。乃行之未久錢糧或三七搭用。關稅或峻拒弗納。於是銅元之信用稍稍失矣。而民生日用。方以銅元充斥。物價飛騰。愀然怨詈之言。載於道路。官吏聞之。輒曰。是奸商居奇也。不知商亦有不得巳之苦衷在。假如每洋兌銅元千文。所進貨物。值洋一元。即值錢千文。翌三月而每洋兌銅元一千一百文矣。其售出之錢碼。仍照進貨時計算。即每洋一元。折閱百文。於是不得不相率而加價。繼以加價不利於衆口。且慮滯銷也。又相率而改洋碼。改洋碼。即不用銅元之别名也。以今錢串如是其飛增無己。其無形之加價。甚於有形。迺官吏弗能禁。且尤而效之。有結合轉體。爲以銀徴銀之請。是亦不用銅元之别名也。其無形之加賦。甚於有形。夫官旣不用銅元。商亦不用銅元。惟貧民工價所。得率多銅元。而日用所需。倍蓰於疇昔。其不迫而爲盜賊者幾希。 
前此朝廷憫民間疾苦。停鑄銅元。然且以强輕爲重。獲利過厚。私鑄仍不能禁約。致錢串繼　。增高莫可抑遏。民間疾苦。仍不得舒。且加厲焉於是减折之舉。罷巿之風。四方響應。大吏函電交馳。飭州縣申禁。民之懦者不敢復申前說。其强者悍然不顧莫敢如何。（浙屬多八折及九折用）噫法令不行。豈盡可委過於民者乎。兹大可憂也。 
或曰。各國現行銅幣。亦未嘗不强輕爲重。以求餘利者。如日本之當十銅枚。其輕重與中國相等。然其圜法秩然。不聞銅元有充斥之患者。蓋認定價值。銅幣僅僅爲補助用。銅元爲補助品。正本位。限法償。夫是以有利而無幣也。今中國非以銅元爲補助品。直以銅元爲本位而己。以銅元爲補助品。有法償以眼之。雖强輕爲重。而流弊自少。以銅元爲本位無法償以限之。斯强輕爲重。而流幣滋多。斯亦中國受害之本原乎。度支部深曉此理。乃有劃一幣制之奏以七錢二分銀圓爲本位。自餘銀角銅元爲補助幣。循是行之。亦未。始不可稍救錢擁之害。乃法償之限非惟未見諸施行。而過量之鑄。則又形之章奏。銅元之害仍横溢而未知所終。斯眞商民所大惑不解者。按前此部鑄銅元定章。本云斟酌巿面盈虚。以爲收發。揆之目前情形。不遽收回。無以平巿價。乃各省大吏。迄不一提者。良以財政竭蹶萬難。照章。斯猶爲商民所共諒。最不可諒者。銅元之擁擠。震動巿面。如此其恐慌。各省乃藉口於餘銅尚多。虧空尚鉅。相率而請添鑄。部臣又徇疆吏之請而准之。各省一齊開鑪。指顧間事。害民之政貽於何底乎。昔胡 
 
 
 

Page 4

 
 
文忠之言曰。剥民自剥其身也。如割肉以充饑腹。未飽而身已殘鑄銅元以求餘利者。何以異。此不得不爲部臣疆吏正告之曰。勿以是累民勿以。是誤國。 
專電 
[電一（北京）]  
晋撫寳棻電奏逹賴喇嘛定於八月二十二日或二十九日啓行由正定換坐火車帶有經咒百餘箱貢品二百餘件隨從二百六十二人下車後乘馬至黄寺應飭預備馬匹該喇嘛擬住京一月即徑回西藏覲見禮節懇即頒布因該喇嘛催詢之故奉旨該部知道 
[電二（北京）]  
林紹年電商軍機處擬請修墓假三個月各樞臣以倉塲侍郎一缺責任重要覆電催速來京毌庸請假 
[電三（北京）]  
沈家本以未得法部侍郎且新定刑律多被議駁頗有退志 
緊要新聞 
[張相請起用瞿鴻禨被斥北京]  
　　張中堂請開復瞿鴻機起用被慈宫申飭己紀前報專電兹悉其原因於某日慈宫召見軍機時諭及目下人材缺乏辦事之人實少如有所知你們不妨隨時保薦張中堂當時面保岑春煊瞿鴻機請旨起用聞慈宫於岑頗有欲用之意曾云他總是託病不肯出來於瞿則大不爲然故張中堂大受申飭 
[民政部財政困難之原因北京]  
　　聞民政部經費異常支絀今年將内外城警官巡丁裁去幾及四成仍屬入不敷出預算欵項至八月底己庫空如洗矣其故由肅邸以親貴之躬素來簡默與各疆臣不甚聯絡而各疆臣又以本省財政支絀致奏定攤解之欵一再遲延更無論望其擴充坐此原因而民政經費幾有毫無著落之勢云 
[逹賴喇嘛預備晋京]  
内務府大臣繼祿昨日召見時面奏黄寺已收拾完竣裝飾一切亦經備齊慈諭逹賴到後飮食一切總須格外留心預備此時各項工程尤須堅固完善繼遂面簡請派大員會同覆勘當蒙慈宫硃筆圈出瀾公前往 
逹賴喇嘛定期本月二十七日起程由晋撫電告政府奉旨准由龍臬關行抵定州改乘火車晋京現經軍機處抄出清單内開逹賴行抵山西省城改乘火車北上凡經過州縣俱照前次辦理按逹賴此次改途進京所過地方將來又多一塲紛擾矣 
[御史奏參倉督率收壞漕北京]  
　　某御史以浙省漕米太壞上摺奏參己紀前報專電兹悉其原奏略云南漕爲天庾正供何等重要乃聞本届浙省海運漕米極糙而受潮己甚入倉過久必致霽爛有礙大局倉臣竟若罔知率行收倉恐難免徇私之弊云云奉旨交諭倉塲總督知道聞倉督對於此事頗爲焦灼亟欲澈底查究云 
[魯撫理財之手叚出東]  
　　聞魯撫袁海帥因東省財政困難擬仿照蘇省整頓田房稅契辦法當經電詢蘇撫陳伯帥云聞貴省近年整頓田房稅契成效昭著每買契價銀一兩收稅銀若干有無官中官契最後新章係何時爲始是否奏咨有案尚乞軍示並懇飭承將詳細章程及奏咨緊要各件抄錄一分由郵局寄東俾便仿辦伯帥旋卽復稱蘇省稅契自光緒二十五年議章整頓之後契價每兩收正稅銀三分革除耗銀三十年四月爲始一律改用官印契紙官契一張出錢一百四十文契尾每張出錢二百四十文三十二年五月奏明九月由戸部核准原案詳章飭繕另呈先此奉復云云聞海帥接電後當即會商藩司擬俟蘇省將詳細章程寄到即參酌東省情形奏請仿照辦理 
又聞袁中丞到任後以理財爲第一要政見諸奏讀者如鹽斤加價裁節陋規等事近又將通省大小長短各差擇其事之較簡及掛名者共計裁去二百餘差但節費每月不及萬金聽鼓者大有沈淪之歎云 
[蘇省諮議局改名籌辦處蘇州]  
　　蘇撫陳中丞於八月初一日接到憲政編查館咨行諮議局章程等件以蘇省諮議局前己設立業經分派員紳開辦現旣通飭先設籌辦處自應將該局改稱蘇省諮議局籌辦處以歸一律爰將原奏章程及選舉票式匭式執照等件於八月十一日札發諮議局通頒各屬府州廳縣一體遵照辦理一面札飭善後局另刊諮議局籌辦處關防送候飭發應用 
[晉省諮議局派員調查自治山西]  
　　本月初四日晋省諮議局議員特開大會聞係决議戒烟問題礦務集股兩事普提議研究奏定正章公舉起草人員等項其决議議案尚未宣布 
諮議局奉寳撫面諭派員赴天津調查自治等事聞己派定文牘課課長 
 
 

Page 5

 
 
劉志詹於本月初六日起程前往矣 
[沙民聚衆毆辱官紳彚電]  
狼山李鎭通州關牧禀江督電前准敎育會勸學所呈常陰沙各案灘地擬仿中心沙辦法以加二成三扣除溝渠道路港岸擠出餘地歸學助費一案當將委員會紳議辦情形於六月内通詳憲鑒旋據汪學正家玉會紳面禀俗稱掛脚者共計四千餘畝除清賦案内各案認明二千畆零迭奉憲批催辦繳價升科亟應清理報升約多一千餘畆各業戸情形不同必須逐圩細造花戸全册方能澈底澄清等情當即出示曉諭一面委員會紳飭差督同圩總洲保查造戸册以便分别核辦兹據委員姚國衡禀報十六同逹紳壽增往沙會督董事陳美棠圩總湯潤庚等連日查造共計二十一圩僅永豐南大興北大興三圩未造二十四往永豐查造忽有敎民朱文秀出來阻止頃刻鑼聲四起聚集多人始將湯潤庚毆打典史開導復將典史逹紳衣服撕燬毆打勒寫字據要挾四項不升科完糧不立學堂不辦掛脚不查毆傷員紳之人幸哨官來護送至船回城等情當即移營飭差查拿首要兇匪一面照會陳紳美棠分諭董事查匪捆送聲明脅從附和准其自首解散免議去後因思案經迭委員紳查議出示曉諭圩民如有不便何不來案呈明乃於查造戸册時鳴鑼聚衆毆傷員紳實屬形同化外鄕愚何知其中必有主謀之人此次兵差往拿難保其不恃蠻拒捕特先電陳鈞鑒如敢持仗拒捕可否准其格殺照律勿論之處候示遵行再查該處爲常陰通三境毗連之地孤懸江心梟帮匪徒出沒靡常恐有混迹其中藉衆滋事合併陳明 
通州敎育會代表李審之孫寳書勸學所顧儒基周匯瀛等電禀督憲詞意略與前同 
江督第一次復電電悉鄕民不服清查聚衆毆辱員紳誠屬藐法但以民間久佔欺隠之田迫令擠出捐助學費本難望其人人樂從此時旣已滋事爲首主吏之人自應拿辦惟派兵彈壓只可遠紥遥示聲威責令自行綑送一面設法開導解散脅從專拿首要不得操切從事致釀成巨案仍將辦理情形隨時電禀此電並示敎育會勸學所諸紳督院 
第二次復電前據電禀永豐圩沙民因官紳清理掛脚查造花戸細册胆敢鳴鑼聚衆恃蠻抗阻毆辱官紳形同化外業經電飭責令董保查匪綑送按律懲辦查鄕愚無知何敢暴動此中必有大戸隠匿多田意圖永佔指使愚民滋閙藉爲挾制要求地步此種刁風斷不可長應飭李鎭關署直牧選派兵役督同明幹員弁馳赴該處解散附和愚民嚴拿主唆首要確訊嚴懲倘該圩各業戸仍敢聚衆不散甚至持械拒捕應准格殺照律勿論該州即速先行出示明白曉諭俾期覺悟而免誤會惟事須愼重由該鎭等相機妥辦仍不得稍事操切務將辦理情形隨時電禀督院 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫批准孫啓麟案免予深究蘇州]  
　　寳山縣廩貢生孫啟麟干預糧務一案業經滬道訊結錄供詳請蘇撫核示旋奉陳中丞批云此案前據該道電禀訊結即經飭候詳到核辦在案兹據前情查孫啟麟干預錢粮迹近包攬私刊圖記尤屬謬妄本應嚴予懲儆惟昨據提學司禀明孫啟麟恃符滋事胆大妄爲攔收公捐敗壞學務由司批飭革去衣頂並將所充勸學員及勤敏學堂校長商務分會書記員一併撤退在案應如所詳從寛保釋免再深究倘再不安本分定予重辦所刊圖記由道銷燬仰即尊照辦理並候札行三司知照 
[浙省京官函請保全蠶學館杭州]  
　　浙省京官葛寳華陳邦瑞沈家本俞廉三吳士鑑樊恭煦徐定超吳緯炳勞乃宣等致函浙撫略云查奏定學堂章程内開農業應備之科目聽各省因地制宜擇其合於本地方情形者酌量設置不必全備等語浙以蠶業聞天下設置蠶學專門學堂實與章程相符杭州蠶學館戊戍歲創辦於前杭州林太守允得風氣之先久著改良之效壬寅歲前任筱帥動於浮言欲行裁撤經弟恭煦乃宣請實地試騐以定去留設試騐所於長慶寺以館中新法與土人舊法同時飼育及採繭繅絲官紳同蒞面試新法所獲繭量絲量遠勝舊法衆論翕然浮言頓息乃籌定的欵接續辦理歷年以來所製蠶種各屬爭購全省蠶病逐漸益除畢業學生各省爭相延聘分往各處開曾者計己十有六省成效卓著本年六月河南巡撫以蠶學畢業奏請奬勵即館中畢業生所辦之一也第各省孳乳之所多已入告且有畢業請奬者而本省肇基之館至今尚未具奏立案實爲闕與弟等正擬籲懇我公奏明擴充辦理適接鄕人來電知星帥札飭學司擬令暫行停辦添設林業科目改辦初等農業學堂深慮己成之局隳於半途是以由電凟請懇賜保全今繹　電現擬照章辦理且將力求擴充是大有造於吾浙也弟等公同商酌擬求飭司查明　辦案據照原定章程督飭館員認眞辦理該館學科核與定章中等實業學堂程度相符應請由司具詳奏明立案定爲中等專門學堂仍乞設法籌欵再求擴充以期日起有功漸臻高等振實業以廣利源固全浙士民所禱祀而求者也至林業一科亦屬要政但蠶館原設經費無多專辦蠶學尚虞拮据若就原欵再添他科勢必兩誤尚乞另行籌欵設立免動蠶館原欵以維成局銘泐實深近得杭人來函具有說帖將星帥行司原札逐條班正語尚詳明用敢照錄一通附呈鑒察以備採擇該館一切情形陸春翁陳藍翁知之甚悉我公晤時尚乞面爲諮詢當洞曉其中底藴也 
分類新聞 
政界 
[增中丞履勘海塘浙江]  
　　浙撫增中丞牌示云海寗州東中西三防海塘實爲七郡居民田廬之蔽障近因潮汐洶湧凶猛異常紳民紛紛到轅禀請勘修業經本部院札飭杭嘉湖道督飭印委各員擇要赶修以資捍衛一面遴派廉幹大員先行馳在查勘本部院定於本月十七日親詣東中西三防海塘覆加勘閱所帶隨員人役食用一切均係自備不准地方官絲毫派累民間倘有不肖官員以及隨從人等藉端滋擾定予嚴參不貸凡各紳民倘有洞悉塘工利弊之人均准條陳所見以資參考即該處鄕耆父老於塘工利弊確有所見者並准自詣行轅陳說以備採擇 
[楊訓導上控戚守松江]  
　　寳山訓導楊錫章松江華亭人也昨日具禀督憲云松江火藥局一事蒙大人竭力維持得有遷移山中之日此大人之洪恩吾松人常鑄爲銅像者也維松江尚有無形之火藥局七縣皆蒙其影響者則得伸手包龍圖之美譽者也龍圖爲誰戚太尊是太尊用媚上罔下之手叚機械變詐之心思雲譎波詭神出鬼沒雖明察如臯陶猶恐受其蒙蔽之巧惟善於用人者使貪使詐别有權衡如太尊者洵當世之能員也而吾松人所以贈此美譽者或以其每事納賄如某總書之案凡有數次勦土匪之役大獲其利去年販米出口衆口一詞然此皆事出有因查無實據之例不足辨也其可議者有四端焉一曰獵人功名勦土匪一役其出死力以打仗者徴兵之功也太尊多方緣飾居之不疑遂得統帶鹽捕營之任其發餉也自携算盤與士卒明算以表絕不尅扣之意其以包龍圖自命者如此然自帶之後鹽務日形騷擾怨聲載道矣一曰阻人爲善去年九峯采石事起太尊以爲奇貨可居授意黄舉人開會抵抗王總理一禀湯總理一書乃其萬無可逃之罪案迨釀成鄕愚暴動之事事主張葆培願以賠欵一千元捐於火藥局而太尊對朱委員言藥局之費己足訓導辛辛苦苦而勸之而太尊以片言解散非阻人爲善而何華亭華文鍾一案吾松人莫不寃之而太尊以釋辦兩難遂命張令通詳以冀上游之分謗前龍游知縣楊葆光致書剖白以再商兩字答之訓導等三十餘人動一公禀留中不發經撫憲批示仰松江府親提訊問亦置之不睬竟命張令於初十夜收監聞文鍾親手所辦之土匪施慘毒私刑極力報復一恃才傲物之詩人正不知性命何如矣此士有奇冤而不雪者也其族侄某於去年到松三謁不見於門房中口出惡言太尊聞之竟欲送縣究辦某族侄乃自投縣中泣而訴曰吾家家叔前年鄕試之秋尚向吾家借貸今家産有十萬金而待我如此之刻悲哉後經兩縣各送四元得以回紹行路聞之莫不太息此族有寒士而不濫者也夫太尊以寒士出身而家産有十餘萬之富此伸手龍圖之美譽所由來乎如此名譽果然不誣俾知心機徒工口碑如鑄亦足以褫其魄而奪之氣監其心而刑其魂也倘龍圖的是龍圖伸手並不伸手乃吾松人喪心病狂之語如駡魏了翁爲僞君子眞西山爲眞小人在太尊心地光明磊磊落落亦安足損其毫末哉而摭拾蜚言以毁盛德請大人斥革訓導以謝吾太尊爲妄議官長者之警而訓導心中利欲之私本易於竊發竊發之時覺貪鄙齷齪之思當與太尊無異清夜撫心咎有應得如蒙斥革必無悔念與怨言而訓導轉得以遺棄一切養性觀心從事撰述倘得稍有就緒未始非玉成訓導之事不勝悚惶待命之至 
 
 

Page 11

 
 
[菸葉暫准照舊認捐安慶]  
　　休寗縣菸業王義以同業受災甚重商情困苦具禀撫轅懇請緩征菸捐奉沈中丞批云改辦統捐扼要稽征童道豈不熟悉情形妥協辦理何待該商越俎代謀私圖自便所禀殊屬巧黠惟本年休邑災情較重各貨大半淹沒商情困苦尚係實情應照舊章認捐暫緩抽辦以示體恤仰勸業道查照辦理 
[交通銀行總辦到差漢口]  
　　交通銀行總辦劉子濤觀察逝世由其家屬電禀郵傳部派員接辦己紀前報兹聞郵部己札委李觀察頤於日昨乘快車來漢接事 
[新守注意巡警常州]  
　　武陽巡警屢次易人辦理毫無起色沿街垃圾向由清道避打掃自歸併巡警局後街巷積穢幾於無人過問最易釀成疫氣新府長太守特傳警員大加申掠不知從此能加意整頓否 
交涉 
[絲艇被搶之交涉廣東]  
　　粤督張帥准英領事函稱據時昌行禀前向美綸店採買絲觔六十包先交定銀一萬元兹據該店報稱將定銀由綸記絲艇寄往南海縣屬熬頭杏巿村採買路經譚姓地方詎譚姓生員譚國治縱容子姪譚恩串同譚綿候駁艇經過之時突出將銀搶去二千五百兩起存譚姓祖祠志華書室等語查絲觔爲粤省出産大宗貨物此項生涯最關緊要有此搶奪難免商人畏懼裹足於商務甚爲有碍應請貴部堂札屬追贓給領獲犯究辦云云安帥據禀已札南海縣嚴拿譚恩譚綿到案傳同該絲艇夥件質訊明確期無枉縱 
[俄國副將參觀新軍浙江]  
　　俄國副將某氏游歷蘇浙各省參觀新軍己誌前報昨浙撫接到蘇撫來電謂該副將准於十九日由蘇啓程來浙故督練公所以及一二標各營軍官均己預備歡迎并派王省三觀察爲招待員以其熟悉外國方言也 
[本簰與躉船交涉續聞安慶]  
　　蕪湖英領前請飭讓本簰一案現在駐京英使迭赴外部面催請速議結當由部咨江督查明該處係屬徽寗木灘旣稱與各躉船及新築碼頭均有妨碍似以遷讓爲是特飭蕪湖關道迅即妥等辦理以免意外交涉並咨皖撫一體遵照 
軍界 
[添練憲兵之計畫廣東]  
　　粤省擴充新軍添編憲兵各情迭紀前報現聞督練公所以粤省新軍部議共練兩鎭其憲兵額數亦須酌定以期陸續訓練現在新軍成協第一期支隊憲兵亦己畢業擬續選第二期憲兵一支隊計兩鎭共募四隊新軍陸續成立而憲兵亦陸續畢業於憲兵敎育可期完善於稽查糾察亦不虞窒碍云 
[營弁解省審辦蘇州]  
　　江南提標太湖水師左營前哨外委葉文煥與中軍守備吳登紅互控缺額冒餉一案前奉督撫憲批飭督辦緝捕清鄕事宜瑞方伯核明飭提解省審辦現經方伯派委候補府岳太守福前往太湖東山晤商太湖協張占奎副戎將已撤守備吳登紅革弁葉文煥舵工張連升等一千人証提齊押解來省發蘇州府審辦 
[帮帶挺撞統領撤差蘇州]  
　　蘇省飛划第一營帮帶兼領哨蔣福棟因陳統領飭緝某案要犯出言挺撞統領大怒立予撤委遺差以該哨哨長許正榮暫行兼充俟遴有得力之員再行札委接辦 
[鎭軍勦捕梟匪鎭江]  
　　淮北緝私營統領李定明鎭軍以桃源安東一帶梟匪麕集大肆滋擾奉江督札飭剿辦己於十五日率隊馳往 
[鄕民毆斃營勇續誌蘇州]  
　　蘇省鹽捕營勇楊得勝被鄕民誤疑竊牛聚衆斃毆一案兹悉兇手實名衛老大屍妻楊王氏以夫無辜慘斃昨己禀請陳統領轉禀督辦瑞方伯飭縣照例擬抵以重人命 
學務 
[湖學會又爭出洋學額杭州]  
　　旅杭湖州商學公會昨又移請支提學略謂謝永森補充官額應時由同伴湊助并蒙移給川資等費具佩藎畫惟應時學費旣藉同伴湊給祇賴交誼並無契約人事遷變萬難久恃查正取孫顯惠爲高等學堂敎員如故實未啟行熱心敎育與自求學問事難兼顧孫生敎授高等具有大學資格何事遠行旣飫修脯又支學費如留以有待高等敎員需人翌歲猶今歲籌費遣學爲國家非爲個人使人人如孫生之藉口遷延則黄金虚牝成績無期正不欲行備不得取輿論譁然應時苦心向學處境實窮頃接申電知其因憂咯血甚爲惻然望嘉其志憫其情孫生旣不西行請即扣除以應時升補云云未識提學司如何答覆 
[電復補給官費爲難杭州]  
　　浙撫近接歐洲留學生蒯監督來電以自費浙生丁雄到英四年在孟契斯德大學考得法學士銳志續留務懇卽補官費以昭奬勵　丞復電云聖彼得堡中國公使薩大臣轉蒯監督江電悉此次新派美留學生僅籌有二十名額費現額己滿勢難添派 
[定期考試留東學生杭州]  
　　浙省支提學以安定學堂畢業生馮建自費赴東留學詳奉增中丞批飭照章考騐現經該學司照會安定學堂定於八月十八日試騐轉諭該生遵照 
[女學堂開紀念會揚州]  
　　揚郡幼女學堂由郭女士創設己届二年昨由郭女士邀請學界中人及在城紳士到堂開紀念大會是日男女賓來者約近三百人 
[實業學堂均歸提學管理安慶]  
　　皖撫近接學部來咨以森林農業各學堂管理一切規則均爲提學司職守所關斷難置諸不問以後凡專門實業敎育亟應重申定章不得以經費籌自他處致將權限劃歸他處管理以符部章 
[方言學生要求之無效江西]  
　　江西方言學堂學生黄含芬等聯名禀懇學使撥人高等學堂肄業以資深造現奉林學使批云查高等學堂外國語以英文爲主課近議開辦正科將來各種科學自以英文敎授爲宜該生等旣未經肄習英文即使留堂聽講亦殊多窒碍仰候模範中學開辦後一體隨班肄業可也 
[湖南旅蕪小學成立安慶]  
　　皖省李定明軍門以湖南紳宦兩途僑居蕪湖者甚多擬在該埠創辦旅蕪初等小學一所學額六十名所需 
 
 

Page 12

 
 
常年經費經該提督議向在蕪各商界量力捐助俾資經久業己禀請撫憲批示立案 
實業 
[電話改歸商辦續聞杭州]  
　　杭垣電話仍擬改歸商辦定十二日提議辦法業記前報現聞是日由浙路公司電務科長經君會同總商會曁城北商會公同提議先籌股欵五萬元以三萬元繳還官墊其餘作爲推廣預備減裁縻費減繳裝費以及月費等項之用並擬以後凡係公益局所學堂商會等處一律減收半費以廣招徠 
[考騐電話機器蘇州]  
　　蘇垣農工商局總熊觀察據德律風調查委員黄縣丞及司事路少尹等禀請設法改良因特親蒞該局考騐機器等件 
[籌議粤漢全路劃一辦法廣東]  
　　粤漢鐵路原由粤湘鄂三省分作官紳商三項辦法故各省應用旗式各各不同粤省所定式樣係尖方黄心四角紅藍黑白地長方式純一商旂湘鄂則别爲一式現聞張大軍機奉派督辦粤漢全路大臣擬訂劃一辦法即各處路務旗式司工服式肩章等亦將擬定欵式以昭劃一爰擬定行查條欵先向郵部及各省查詢一切情形以便將來該處開辦時即彚同酌籌劃一辦法 
[議設商務分會之計畫湖南]  
　　湘潭縣爲商務繁盛之區近年七帮紳董屢擬設立商務分會以兾聯絡商情藉資進步日前由帮紳等發起在該縣火官廟開會演說先行報告設立分會之理由次及固結團體之公益以及成立後種種之關係與會紳商均極贊成并謂將來辦法應遵省垣商務總會所定章程隨其時地斟酌辦理公舉西帮蕭筱泉君（潭邑大宗商業以江西帮居其多數）爲分會總理本帮歐陽價人君爲協理西帮劉福渠君爲坐辦本幫唐寅生君爲庶務長一俟議有端倪即當具禀總會請予報部立案 
雜記 
[桐廬紳董被押上控杭州]  
　　桐廬革書盛鴻藻虧欠公欵責令紳富賠繳一案經俞耀英胡福基二紳聯名赴藩轅上控詎顔方伯以該紳係當時原保之人並聽該縣何令先入之言遽將俞胡二君發交錢唐縣遞回原籍押繳致合邑紳商學界大動公憤傳集旅省同鄕開會公决對付之策一面電禀民政部及同鄕京官各大報館請伸公論一面向撫院聲訴當經增中丞批准飭司改委幹員將胡俞二紳交委員帶同赴桐調集縣卷秉公訊斷又有東京法政畢業生柯毓琛君等聯合學界請釋俞胡二紳一禀亦經中丞批示以此案係個人交涉與商學界無涉該生等果係公論當靜候委員查辦可也 
[查復巡檢並未庇賭杭州]  
　　浙撫增中丞蒞任之始稔悉浙江賭風素盛致盜賊蠭起民生日蹙卽經嚴札通飭厲禁其時適有餘姚合邑紳商上控三山司巡檢林葆榮得規包庇花會貽害地方各節當奉憲批有地方開設花會該管官藉以漁利坐收規費玩法害民莫此爲甚該管知縣近在屬境何以毫無覺察仰紹興府迅即遴員密查屬實詳參毌徇等語兹據紹興府孫太守濬查明禀復以三山司林巡檢任事廿年從未庇賭此次花會收規半係差役所爲云云大約該巡檢可以逍遥無事矣 
[冒充警察調查員寗波]  
　　甬郡有鄒生觀者素不安分人也日前胆敢冒充鄞屬警察調查委員在巿蠶鄕一帶招摇誘捐嗣經該處某商覷破立即赴府指告由夏閏枝太守飭提訊辦 
[閶胥巡警分局遷移蘇州]  
　　蘇垣閶胥門外巡警分局向借寳蓮寺爲辦公之所近因新添巡捕二十餘名寺内房屋湫隘不敷居住經該局巡官查得上津橋舊營空屋甚多禀請上憲准予遷移 
[請撤查米分局之批示浙江]  
　　山會蕭三邑米商美濟等數十家聯名公禀各憲請撤江干查米分避己誌前報現奉藩府批示錄下藩憲批云據該商瀝陳有三不必七不便情形請嚴尖山之禁將該分局撤去以卹商艱事隸釐餉局主政着即具禀聽候核辦並候撫憲批示飭遵杭府批云查紹屬曹娥桑盆等處係屬出海之地區干設立分局查騐過塘米石原爲杜絕偷漏出洋之弊前奉藩憲因地制宜變通辦理該商等旣己雇運不便應否裁撤之處旣據通禀仰候撫憲批示遵行 
[商會議救銅元充斥之害寗波]  
　　定海近因銅元充斥商民交受其困兹由商務分會邀集同人商議變通辦法　巿上貿易滿千文者槪用銀元滿白文者槪用角子至百錢以下始用銅元并謂鑄用銅元本爲救濟錢荒起見應仍作爲零星找補之用惟巿上各貨亦須酌平價目不得任意加增云云此議未知能實行否也 
[礦工小說]  
一夢十三年（三續） 
翌日抵維多利亞河東。下車庽於逆旅。匆匆書片紙。投該處報館。囑登廣告七日。其辭曰（一千八百八十二年九月十號。紅印度河銅礦。夜半井裂。同伴老人史立生君。曾否失陷。如有知其消息者。速到維多利亞河東。洞淵旅館三十二號報知。自常厚謝。墨德罕廣告。）所謂史立。生君者。卽當時伴余之老僕也。 
越四日早晨。余方起倚窻吸空氣忽有推門入者。視之鬚髮如银之老叟也。余問其爲誰。渠答曰我即史立生墜井而。後與君同事十三年。矣胡一日不識也。余瞠目直視不知所。答史君笑曰。目下我卽爲君之書記。君忘之耶。余細審其而龎。雞龍鍾老態。而眉目間。尚依稀可認。余愈大惑急握其臂。耳語以故史君乃大笑曰。嘻我知之矣。君墜井後。井中諸工人。死者七八。君獨獲救迷而不省者五閱月。幸得良醫。一劑而愈。我與君。遊於澳之西部。作工於巴位山之銀礦。兩年而後。君之礦衛大進。忽由君手覔得鑽石礦於地腹之第三層。該公司之礦師。以君爲不世奇才。延君副其事。數年之内。大建奇功。我亦沾君之惠。而君富矣。礦師死後。君遂獨握勘礦之權。娶澳地名家之媛。功成同歸巴黎。君之年剛三十一齡耳。此十三年中。君晨夕辛勤。未嘗少暇。但時有眼睛直視之病。醫生以爲得自先天。非藥所能爲功。不知君之腦宫有疾也。君前日未昏便睡。殆頭觸於榻畔之銀鐘腦筋復其故態　。遂忘十三年中之歷史耳。豈有借體還魂之事哉。余沈思良久。啞然失笑。然余終無以自解也。遂挾史君及僕仍歸巴黎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[贛撫奏辦萍鄕礦廠會匪摺]  
奏爲訪拿匪黨訊明分别懲辦恭摺仰祈聖鑒事竊照湖廣督臣派駐萍鄕礦局文武委員會同該縣張之銳訪獲匪黨劉志和等一案經礦局委員河南候補道林志熙會同張之銳提訊錄供議擬禀經湖廣督臣趙批由江西按察司札委候補知縣章定瑜會同代理萍鄕縣知縣汪都良會禀訊與原審無異即經批飭將犯分别懲辦去後兹據擬議由府司核轉經臣覆加查核緣劉志和盧玉成分隸湖南湘鄕湘潭等縣均先不爲匪盧玉成向在萍鄕縣屬安源礦充當工頭與劉志和素不認識光緒二十九年間劉志和在湖南醴陵縣屬清江埠開設飯店會遇洪江會匪首馬幅益邀令入會劉志和允從馬幅益當令劉志和充當廻龍山老滿三十一年間劉志和因清江埠飯店生意淡薄復在萍鄕縣開設麵館馬幅益潛來萍鄕旋被兵役拿獲解赴湖南訊明正法又經會同匪首蕭克昌接手另開嶽麓臥龍兩山劉志和爲臥龍山老六復與逸犯王春和李柏雲劉正鰲四人同升爲正頭帮辦會内事務劉志和並未開堂放票蕭克昌亦旋被拿獲正法劉志和亦畏罪逃匿盧玉成先在匪犯袁九勝名下充當巡風從在馬幅益處升爲老三復在蕭克昌名下稱爲大爺亦未有開山堂放賣票布據印委各員覆訊議擬由府司核詳到臣伏查光緒十八年奏定懲辦會匪章程内開嗣後拿獲會匪如訊係在會名目較重者審實即行就地正法如有雖經入會並非匪中頭目情罪稍輕之犯酌定年犯監禁等語此案劉志和聽從湖南先獲正法洪江會匪馬幅益邀令入會充當廻龍山老滿復經續獲正法之蕭克昌提升正龍頭雖未自行開堂放票實與馬幅益等同惡相濟核與就地正法章程相符臣於核明後批飭將劉志和一犯就地正法以昭炯戒遵照新章免其梟首示衆業己處決應毌庸議盧玉成亦充當巡風復升爲老三稱爲大爺供雖游移惟已悔罪之郭元等指証似難曲予寛縱應請將該犯盧玉成遞回原籍湖南湘潭縣監禁十年限滿是否安靜守法能否改過自新由縣察看分别辦理逸匪緝獲另結所有訪獲匪黨訊明分别懲辦緣由謹會同兩江督臣端方恭摺具奏伏乞皇太后皇上聖鑒飭部查照施行謹奏 
本埠新聞 
[江督批飭爭回主權]  
　　江督端午帥據滬道禀稱上海寳山兩縣界浜被英工部局塡築馬路係由滬寗鐵路公司允許但此浜係兩縣界線豈能塡滿且事關地方主權該公司亦不應擅允自應責令商明照舊開浚等語業巳批飭滬道會同該公司迅即商請工部局仍照原式開挑至于所拔界石亦須照舊立還以分界限而免爭執 
[蘇撫札滬道文]  
（爲英國商船雇用中國水手事） 
准外務部咨光緒三十四年七月初九日准駐英李大臣咨稱英國各海口如利物浦喀狄富等處俱有流庽華民或操浣衣業或充當水手大都來去無定故實數無從稽考統各處計之約不下五百餘人從前英國並無限禁外人入境之例我國僑民來此謀生者得以來去自由近年以來英國政府以英人之失業者日見其衆推求其故端由於外工之爭奪於是頒行約東外人入英之條例凡外人來英務須挾有資本五磅否則不准登岸本年正月又頒行新增商船條例該例第十二欵載云凡外來水手之不諳英語者不准受雇於英國商船但此例雖頒而並未切實奉行故半載以來中國水手之不諳英語者仍得受雇如常近則英國各處水手會以此事與彼等利益大有妨碍於是開會演說聳動人聽其爲首者爲下議院議紳威爾生己將各情禀告商部商部大臣以英船各水手無論何國人民總須能諳英語否則船遭不測船主號令水手茫然不解殊多意外之虞並云各國人之充當英船水手者旣須諳英語華人自當一律辦理云云因是數月以來凡華人之不能操英語者皆不得受雇已來者旣不能他往後來者又復接踵而至爲數旣衆無論無欵資遣即使有欵亦恐去而復來日前英商部曾脈員前來以此事私詢卽將各種爲難情形逐一相告現開英商部擬頒一暫行辦法章程凡華人之不諳英語者三月之内仍准其雇充當水手俾免流落本大臣查英國自東來各船大都雇用中國水手到英後即給發工資隨便遣散不復過問商船新例未行之先水手人等不難在英各海日受雇今英政府旣頒行新例爲保安商船起見則華人之在英充當水手情形即與前不同應請大部迅將以上各情咨照沿海各督撫總飾海關洋員凡以後外洋船隻之雇用中國水手來英者須責成該船船行或該船之中國經理人與水手等妥訂合同言明自何處口岸雇用仍須由原船帶回原口岸萬一該船不回中國應在外洋何處口岸資遣並發結回華川資該船外洋船行係在何處經理人係何姓名均須一一載名合同内此合同必須先呈海關查驗然後放行一面由海關呈報使館備案查核庶後來中國出洋水手不至中途虐待流落異邦等因前來相應咨行貴撫查照轉飭遵照辦理等因到本部院承准此合就札行札到該關道即便分移各關道一體遵照辦理毋違 
[謀殺親夫駭聞]  
　　新租界新閘路復興牛肉店主王正和之妻向與店夥李老二私識前晚被王窺破向之詰責反被奸夫搶取牛肉刀將王腿際連戳三刀其妻亦帮同扭住髮辮王極聲喊救即由鄰人將奸夫獲住喚由印捕拘入捕房捕頭飭將受傷人車送仁濟醫院醫治李押候嚴辦 
[拆毁竹笆之原因]  
　　住居北四川路之英人塔莫森屢次被竊又哈咪洋行契地上所圍竹笆被人竊取均由西官照會滬道轉請閘北巡警局整頓警務查拿竊賊在案兹經偵捕隊偵探查獲拆笆之瞿孝岩解至總局研訊瞿供於光緒二十一年向徐春林買田三分葬有父母棺木現被徐盜賣於塔莫森圍有竹笆是以拆去又今年二月間小的將竹園地基由西崽阿喜爲中賣於哈咪洋行計洋一百五十三元另償竹價三十元現竹價未付小的祇得將竹砍去求鑒判押候補提人証再行訊奪 
[渡船傾覆]  
　　擺渡船戸李龍泉昨偕廿四保十六圖地保朱洪大投縣喊稱於一點鐘時在浦東董家渡口載渡客二十餘人駛至策電兵輪旁因潮水甚急撞於該兵輪之錨練上船即傾覆淹斃幾人現尚未知實數小的之弟和尚亦不知死活爲此投案禀明求鑒李大令諭飭靜候查核又一訪員報告云昨日午後一點鐘時董家渡之義渡船載客渡浦被浪衝覆男女搭客二十餘人盡行下水旋經救生船救起十餘人餘均隨波逐浪而去又浦東陸家渡某渡船於前日旁晚由搭客某甲代爲撑篙失足落河船戸某乙急欲援救亦即跌下現屍身均未撈獲 
[洋人附控兇犯定斷]  
　　德商廣豐洋行西人施鐵恩控法界二十六號電車司機人李甘扣撞倒跌傷一案昨由法捕房飭派探捕蔣李解至英公堂請究原告延逹商律師投稱德人施鐵恩於華歷四月間在法界石牌樓地方被司機人李甘扣駛車不愼撞倒東洋車跌出受傷曾投法捕房控告不准兹李於華歷五月十七日碾斃龔王氏母女二命由法 
 
 

Page 19

 
 
捕房拘押是以原告投廨控究請爲核辦質之李甘扣供並無在石牌樓地方撞倒洋人情事求察旋據三十六號安南巡捕禀稱李在彼處撞倒東洋車事實有之寳讞員商之西官判李押捕房四十五天期滿仍送回法捕房管押 
[上海敎育會今日開會]  
　　今日午後二時上海敎育會在學宫明倫堂開成立會昨日禀請滬道蔡觀察上海縣李大令到會提倡並請觀察宣布訓詞監督選舉 
[函詢處置私鹽辦法]  
　　淞滬巡防隊第一營左哨哨長蕭得有初八日在浦東鍾家廟地方查獲私鹽三百六十二包並船三只該營統領徐太守以此項私鹽應送何處變價充公應由道台主政爰於日前函致滬道請爲核示 
[行軍水壺運往浦口]  
　　姜軍門桂題奉命防守長江駐紥浦口現因行軍需用倭拉密林水壺二千九百個咨商江督札飭江南製造局照撥應用現張總辦已如數備齊點交來員領回一面報由滬道轉致稅司免騐放行 
[約翰學堂建立基石]  
　　梵航渡約翰大學堂於二十四日下午四時爲思孟堂建立基石邀請名人演說　届時必有一番熱閙也 
[城内]  
控告地保○山鎭基昨日投縣喊控稱被地保王少園盜賣基地由李襄讞提案審訊山供本地人年廿四歲曾隨父親在廣東候補廿八年份父親病故遂奉母親扶柩回籍後悉地保王少園串同姚兆貴將祖遣田産四畝三分另將糧串爲憑盜賣其歷年糧串因父親在粤均存地保處今將田單呈電請爲追究判候查明再核 
展限三天○張李氏前控孫叔明騙取田單抵押鉅欵由縣押追在案昨又提比孫一味哀求請再寛限判限三天交還如再挺押不繳定予嚴比 
召領卹洋○滬道蔡觀察昨出牌示云曾雪潭上控廨差冒領卹洋一案現經本道飭據會審官先執解洋一百元呈請給領前來爲此牌示仰曾雪潭知悉着即來道到收發處具領可也如三日内不到即將此欵送商會轉給并即知照 
賞罰計數○一路一區巡警分局昨出牌示略云本局七月份各案罰欵計瞿紹裘等廿六案共計罰洋三十一元六角又巡長記功項下計陳光明等三人各賞洋一元 
道批三則○盧鎭禀批此案前令兩造各舉公正人調查理處無非以源利莊所執過戸道契韓孫氏堅稱當時由伊子韓申三受騙代簽不能執爲完全憑據而源利莊則謂押産過戸時因韓潤生病重命子代簽并有由韓潤生親筆簽字者故批由公正人公任杳核以期是非顯白處斷一秉大公今洋商愛爾德本係韓潤生産主掛號之册戸旣因被韓孫氏等控諸英署具禀矢誓而原告復奉催不到以致英臬署將案註銷並令償還被告房租費用顯見此項押産該洋商代韓潤生過入源利戸下實得有産主授權憑據並無錯誤而韓孫氏即不得再以伊子受騙代簽等詞希圖抵賴况公正人爲兩造明其公是公非而設韓氏又安得舉其私親藉爲延宕之計應由公廨諭飭韓孫氏等赶緊設法向源利莊自行理贖並妥諭該執事推念韓裴從前交情於正項押欵外將利息及往來欠欵從寛酌予减讓以期和平速結倘韓孫氏仍不遵照惟有聽該莊將産召變先歸押欵仍准將應得息銀及來往欠賬禀候核飭究追决不再任狡辯也仰公共租界會審官分别傳諭遵照仍將兩造已未遵辯情由限批到半月内具禀聲復察奪母得違延原禀抄粘附發仍繳南巿水爐公所司年徐順卿禀批案經飭廨提訊着即赴廨候訊毌得多瀆孀婦黄朱氏禀批爾子黄鴻翔經理丁氏賬務舞獘營私挺押不理一再來轅飾瀆殊屬刁狡案經飭縣提究距容多瀆抄件擲還 
官事○試用同知黄恩培候選員外郎張銘彝昨均到道禀見巡警學堂敎練官陸炳章請假四天 
[南巿]  
勿再多言○總工程局裁判所昨出原諭云照得堂規理宜嚴肅凡遇堂事所有站堂值役人等自應靜肅無譁卽或原被言語不通聽未明晰只准照話傳話不准平空揷嘴爲此諭仰偵探正夥所丁人等一體知悉自示之後如敢當堂揷嘴多言除面加申斥外定予革究决不姑寛 
巡士逃逸○總工程局前向城内巡警敎練所發借之畢業生内現有查雲樵查崇聲兩名抛差逃逸業已函報巡警局催查保証嚴緝究辦又本局巡士夏南璋亦巳逃避由警務處革卯嚴緝 
拐匪暫押○南滙縣鄕人陳雨垂昨至工程局控告瞿乾生拐匿伊妻由孫明府訊知巳在南邑禀控有案判瞿收押限陳於五天内報明該縣備文移提歸案訊辦 
料理貨洋○豫興竹行夥黄康侯控沙船夥陸老虎謝阿寳欠貨洋一百三十五元由南區解至工程局請究判交保料理 
不認欠洋○義豐小錢莊主錢安仁控蔡合記牛行主蔡應昌欠洋三百六十五元昨由工程局傳訊蔡不認欠判退去自向經手人理算 
責成會證○黄朱氏昨至工程局控鐵店主浦張氏浦阿福母子欠會洋一百二十元判邀會證理處 
[英租界]  
總巡回滬○英美捕房總巡卜羅斯印捕總巡　立脫赴日避暑曾紀前報兹均於昨日回滬照常辦公 
改換雨衣○英美捕房中西各捕每逢天雨向穿兩接呢衣兹總巡卜羅斯另定新章飭令改穿椽皮長雨衣以示體恤 
提回逃夥○信大莊夥洪菊州虧空巨欵逃匿寗波兹經廨差持文至慈谿縣將洪關提到案押候過堂訊追 
補提人証○顧炳均控揚林華混用銅洋昨由公堂復訊楊仍不承認判還押候補提人証再訊 
賭徒罰洋○褚成發施瑞仙在嘉興路茶館聚賭由探拿獲昨解公堂請究判罰洋五元充公 
公堂瑣案○增裕麫粉公司控船戸嚴邦才　取小麥訊不承認判押限二禮拜向原告理處工匠李炳發郁阿友串竊日商製革公司牛皮各押六禮拜立發洋行控過犯鞠愛廬即鞠其光欠洋一案昨日復訊判再押限一禮拜繳洋再核洋人控出店陳友堂竊取手搶訊無憑証判陳開釋某洋人控西　王阿濤竊取鈔票洋三十元一案昨解復訊王將洋如數繳案判交保開釋 
過犯李長福圖竊道信號衣物判押西牢半年逐出陳芝祥騙取蔡金榮皮統押六禮拜林阿二王金泰串竊錢阿三等衣物判林押捕房四月王押一月過犯張永章逐出復來判押兩禮拜逐出 
[美租界]  
行夥兇横○小販陳根全昨至天潼路泰利水菓行購貨論價口角被行夥甘阿楠耿阿清陳阿旺等攢毆巡捕向之喝阻亦被兇毆並撕破號衣該捕急吹警笛始由他捕帮同拘獲帶入捕房押候送辦 
押犯病斃○陸阿榮前犯拐案由公堂判押捕六月在案近以患病送至同仁醫院醫治無效於前晚身死捕房即傳地保查明有無家屬即行棺殮 
誣指行竊○金阿坤昨扭吳阿生至捕房稱被竊去銀表衣服吳則不認捕頭飭探往查確無實據遂即斥釋 
强搶金飾○張阿鑫搶朱阿三家小孩金圈由李扭交巡捕帶入捕房捕頭因訊無証據斥釋 
竊取車照○瞿福生竊東洋車照會由探 
 
 

Page 20

 
 
查獲帶入捕房押候查明失主再究 
[法租界]  
伊誰縱火○前晚三點鐘時菜巿街一百九十六號門樓下無端起火延燒西鄰某肉莊東鄰周仁昌新衣店等房屋三幢捕房查得該衣店保有火險情節可疑飭探往拿店主未獲遂將肉莊主沈全全拘入飭令交保出外聽候查辦 
例須具結○新租界凌萬熊釘鞋店前因失愼經公堂判令罰銀一百兩另償鄰居撫卹銀二百兩在案昨捕房飭傳該店鄰人陳小良馬益庭丁步堂周桂林等到廨諭令覓保具結再行給領 
搶金圈○陳王氏前日乘坐東洋車行經城河近被匪徒周阿三攔住搶奪金圈氏即將周扭至捕房押候究辦 
竊白米○小工陳金生掩入大通輪船偷竊白米被巡丁拘獲扭入捕房押候解究 
拆竹籬○吳金鳳在新租界某作塲偷拆籬色被該作看役扭住送入捕房押候解訊國外新聞 
[日首相演說財政問題]  
　　十七東京電云昨晚日本鈔票交換所開會首相桂太郎演說整頓財政事宜謂歐美金融困迫業已紓解日本絲業現已漸見起色榖麥收成皆有豐裕之望今日國民宜同心戮力以發逹有用之事業使内外民生日臻榮盛并保持世界和平之永久云云聞者大爲感動 
[美主敎磋商禁烟會事宜]  
　　十七日華盛頓電云美國主敎裴倫脫己抵華盛頓與美政府會商萬國禁烟會事宜 
[英國周濟失業工人]  
　　十七日倫敦電據某商會報告利佛浦一埠工人失業者已逹百分之十洛汀干姆商業總公會已要求政府設法周濟該會會長宣稱葛萊斯同君己允將公家保險强逼扣取小費以爲周濟之用同日又電云政府己撥欵二千磅賑濟搿萊斯戈失業人民搿萊斯戈巿政局决議每日以三餐供養貧孩並在近處購地一百七十畝以爲失業工人做工之地 
[俄京患疫續聞]  
　　十七日倫敦電云俄羅斯東部之瘟疫近復傳至俄京聖彼德堡二十四小時内患疫者己有三十七起不治者十二人 
[美艦隊將赴小吕宋]  
　　十七日紐約電云美艦隊現正在奥爾培萊上煤預備開往小吕宋 
[慶賀俄國學士壽誕]  
　　十七日紐約電云俄國托斯逹伯爵八十壽誕全國慶賀頗爲熱閙 
[美海軍部注意飛行船]  
　　十七日紐約電云美國海軍大臣曼脫茄甫宣言拉愛脫發明之空中飛行船爲海軍必需之物以上泰晤士報 
[波王下詔大赦]  
　　十六日柏林電云波王己下詔大赦 
[丹國大臣盜用鉅欵]  
　　十六日柏電林電云丹國前任刑部大臣哇爾培盜用公欵今查得實數共一千萬馬克有奇 
[德國陸軍操畢]  
　　十六日柏林電云德國陸軍在洛萊恩大操己畢與操軍士頗爲勇健德皇於該軍操畢之日即回柏靈 
[埃及有亂]  
　　十六日柏林電云埃及京城開洛近有暴動聞爲設立大學之故以上譯文匯報 
○今日小說移至第四張○ 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（五續）]  
[江蘇]  
　　　　銀二千二百零三萬九千一百六十二兩零 
共實應徴錢一百五十四萬零一百八十三串零 
　　　　洋九萬七千四百九十六元零 
　　　江西 
地丁租課糧折漕折漕項雜稅厘金常稅洋稅鹽課土藥稅雜欵共實應徴銀五百一十五萬六千六百四十六兩零（未完） 
小說 
[學界小說風流太史（廿九）]  
第八回陳劣跡敎習離堂受侮弄先生辭館 
且說袁大老爺回到學堂。心中想道。天下的事情。每有不可解說的地方。即如姓杭的這樣的一個入物。學界中人。倒反這樣的歡迎他。究竟是個什麽道理。想了一回。也想不出這個緣故來。也就罷了。過了幾天。袁方壺剛剛在杭先生房門前走過。忽見一個穿着短衣服的人。赤着一雙脚慌慌張張的。直走到他房裡去。袁方壺看了。也不在心上。回過頭來。只見幾盆晚香。玉排在那。邊夾着幾盆的珠蘭苿莉一陣陣的香氣襲。人袁方壺不覺立在花前。徘徊一會。知不覺的。一脚跨進杭先生房中。猛然抬起頭來。見那剛才走進來的鄕裡人。己經穿了鞋襪。又穿了一件大衫。正在那裡和杭先生交頭接耳的說話一凶袁方壺進來。兩個人都紅了臉。好像有些不好意思。袁方壺見了。心上又覺得不懂起來。怎麽一個人走進他房内。就變了一個樣兒。看着他身上的那件大衫。又明明是杭先生家常穿的衣服。兩個人又無緣無故的交頭接耳。不知他們說些什麽。看着他們兩個人。都面紅耳赤的覺得不便。便連忙走了出來。心上始終不懂是怎麽的一件事兒。隔了一天。方才曉得學堂裡頭新來了一個庶務。這個庶務。姓蘇。叫蘇小香。就是這位杭先生薦來的。袁方壺方才恍然大悟。曉得這位新來的庶務員。主是昨天的赤脚朋友。昨天的赤脚朋友。就是杭先生的相知。袁方壺自此更加看不起這位杭先生。等到放了暑假。杭先生說要到日本長崎去避暑。公益學堂的監督江太守。便要托他去採辦儀器。怡怡的學堂裡的一架風琴壞了。又順便托他去買風琴。又有那幾個學堂裡頭。這個請他買書籍。那個請他帶儀器。杭先生帶了地一千多銀子。高高興興的起身。幾個學堂裡頭。還眼巴巴的望他帶東西回來。那曉得到了七月裡頭。杭先生只剩了一雙空手。走了回來。幾個學堂裡頭。問他要東西時。他却白瞪着一雙眼晴。故意裝着那一付詫異的樣兒追。難道這些東西都還沒有帶來麽。 
 
 
 

Page 27

 
 
   
 
 

Page 28

 
 
   
 
