# 1912 - 134 - 4914099

 

Page 1

 
 
評論 
[國會組織問題] 　　（選） 
　　近世文明各國議院組織以採用兩院制為多數兩院制之優點最著者有二端一則調和政府議院之紛爭不至因一時一事之衝突遂陷於極端二則國家人民及地方利病可望劑平不至流為一院之專斷我國版圖寥闊生殖繁賾以漢滿蒙回藏五大民族建造共和國家將來國會組織以採用兩院制為最宜近日輿論已漸趨於一致此則民國開幕以來研究共和建設者最有興味最有價値之一大問題也　兩院制之名稱有稱上議院下議院者有稱元老院庶民院者有稱貴族院衆議院者其名稱各異而性質略同蓋上議院具一種特別性質所以代表特別階級或法定團體及部分下議院為普通性質所以代表國內之人民誠以代議政治之精神在使共同生活於一國者權利義務常劑於平不至陷入偏枯之境此等制度意美法良風靡全球各國基於民情歷史或有民主君主之不同斷無不採用代議制度其領土寥遠及國民分子稍複雜者亦斷無不採用兩院制此殆近世政治之共同趨勢也頗聞我國參議院已議决採兩院制名稱問題有第一院第二院左議院右議院之建議日來委員會研究之結果聞已定為參議院衆議院兩名稱參議院卽沿用現在之名辭衆議院則抄襲日本而來此不過表面上文字問題初無研究之價値記者所汲汲欲商榷於國人者則有如下二端 
　　第一參議院由各行省及蒙藏各地方出議員此等代表地方之外可否合商工教育及僑民各團體選舉幾分之幾為議員 
　　第二衆議院比較人口多寡出議員然滿蒙藏人各有特殊困難之點必如何而後推行盡利 
　　參議院為特別性質若僅由各地方選舉議員似無以表示其殊點而反與衆議院性質不能為嚴格之區別若合商工教育及僑民等團體得選舉議員加入以不過參議院四分之一為限度不特與各國之通例適符且與代議政治之精神脗合衆議院比較人口多寡為選出議員之標準此則毫無疑義惟西藏及內外蒙古交通阻滯語言多與內地不通此時距開國會期僅五個月而國會選舉法尙未頒布必致理想與事實相左滿人之散居各省者往往無常產亦必稍涉於掛漏偏枯竊願規定選舉法及從事於選舉調查者於第一第二兩問題再四思維而加之意以期無悖於代議政治之徽旨國會開幕之大幸矣 
命令 
[五月二十一日臨時大總統命令]  
任命許世英為大理院長此令任命王丕煦署理山東布政使陳榮昌為山東提學使姚炯署理山東鹽運使荘洪烈署理山東巡警道石金聲署理山東勸業道孔慶塘署理山東兗沂曹濟道此令 
專電 
　　墊欵交付三百萬後資本團忽要求大借欵須照此條約方肯續付 
　　臨時借欵草合同今日（二十一）由參議院正式通過 
　　唐總理因受參議院之指斥上書辭職熊總長亦自辭袁總統無法挽留閣員震駭熊先以黃留守屢電請欵催促甚急曾擬退職經唐及各閣員面懇始暫任今見唐辭職遂繼之 
　　熊希齡投函京津各報舘自任借欵波折之咎與唐總理外交部無涉唐仍宣言認過 
　　中國借欵稽核員定以徐恩源（浙江留美學生）充任係由陳錦濤薦以自代 
　　駐京各國公使均電召各該國博士來華聞擬密查中國財政之內容 
　　六國公使因宗社黨散布各處恐滋事端特於二十日謁見淸太后聲 
 
 
 

Page 2

 
 
請設法解散 
　　袁總統電飭陸徴祥由比赴英將英兵入藏及西藏改建行省與復還達賴喇嘛教權等事向英政府直接商議 
　　總統交議西蒙增加議員案今日經參議院否决 
　　外交部將設國際條約研究所請伍廷芳主任 
　　趙爾巽將於日內來京商改東三省官制及籌欵事 
　　交通部施總統因與葉兆崧衝突呈請辭職 
　　內務部趙總長提議修復東安門城樓鐫刻滿淸遜位詔書於上以作紀念　　　　（以上北京） 
公電 
　　天津商會電　上海奉直魯恊會支部鑒咸電悉敝會已上書索賠惟蘇寗究竟損失若干賠償若干已否發欵仍乞查覆為盼津商會箇 
　　北京劉一淸等電　黎副總統黃留守各軍長師長各都督各省議會各報舘鑒國務院昨經議定各院部總次長暫不支薪其餘員司均給津貼六十元錄事以下員役卽由各院部自行酌定業經通知一律實行現參謀陸軍兩部總次長仍擬另行提倡國民捐以資補助値茲民國初建庶政待舉因財政之竭蹶致險象之之環生此時經濟問題即生死問題欲以集鉅欵而羣邦基仍賴合力提倡毀家紓難夫豈無人幸垂察焉劉一淸覃師範沈郁文王賡雷壽榮陳晉陳從義王而坤叩箇 
　　廣東鹽業協會支部電　上海鹽業恊會總部鑒粵支部成立舉定會長孔季修君代表孫召民君孫准六月五號起程赴申餘函詳粵支部馬 
　　工商勇進黨電　北京袁大總統唐總理交通部參議院均鑒民國初立郵政尙未普及窮鄕僻壤幸賴民局輔助遞寄亟宜雙方并顧上海信業聯合會多係本黨黨員屢來總部聲稱近來郵局多方抑勒苛求難安生業相應電乞鼎力維持飭下郵司不得苛勒俾民局得安生業鄕僻可便交通俟將來郵政普及再行規定妥善辦法實為公便上海工商勇進黨總部叩 
　　濟南墾植分會電　袁大總統叅議院國務院代理拓殖總會長盛先覺黎副總統拓殖協會總會長黃留守各省都督議會各報館各政團均鑒拓殖協會魯分會於五月念號開成立會舉劉冠三為正會長史澤咸王志勳為副會長于書雲曲建章為總務部長朱兆垣牛獻周為調查部長陳錫璋于印甲為交際部長再拓殖擬暫改用墾植二字并聞墾植恊會魯分會 
　　江西都督電　袁大總統國務院參議院黎副總統黃留守各都督各報館均鑒頃接黃留守兩電請取消留守府以釋疑慮而期統一並通報南方軍隊裁撤情形足徴力顧大局劃一政柄公誠亮潔無任欽仰惟烈鈞傾服之餘默念前途猶懹杞憂當此民國初建正賴全國諸公化除畛域胥泯猜疑戳力同心方克有濟南京設置留守原為鎭撫地方支配軍隊暫時權宜之計案經參議院通過重以大總統任命機關旣為法定政令仍秉中央衡情度勢並不虞或紛歧黃留守就職以來首事裁併軍隊節省兵餉其熱心毅力純為大局起見久為國人所共仰茲復迭電催請取消於事實必已熟審無妨大總統綜籌全局必有至當之辦法特留守府取消以後南方軍隊須裁者應如何裁汰宜留者應如何支配軍餉如何領籌軍心如何固結此皆善後要舉中央所宜早定近來財政奇艱民生凋敝邊警迭見內訌時聞爭權者則竄氣囂聲有為者率遁世見志人心變詐險象環生吁我神州曷其有極此尤不得不大聲疾籲仰賴大總統為根本之救濟以維國脈而救危機黃留守謂機關一日不取消即為南北疑慮一日不能消滅鈞愚欲更進一解以為化除疑慮首在意見之消融不在形式之解渙否則機關雖滅畛域仍存終非國家之福我大總統曁明達諸公當必洞鑒及此憂特之極發為狂瞽尙祈亮裁臨電神惻贛都督李烈鈞巧 
　　新疆伊犂代表電　各報館並轉呈黎副總統鈞鑒伊新停戰代表等來塔協商冀早和平解决始知從前各公電均因袁大化阻遏未轉伊犂至多隔閡查大化於共和政體始則仇視繼則隱諱旋又假認口口巧避夸詐離奇毫無宗旨卽如國旗未改頂戴未除行文兼稱都督巡撫部院外表加此其他可知不獨惑亂人心抑且騰笑鄰國現南疆溫宿焉來庫車疏勒相繼告警新任都督袁鴻祐被害均由大化種種惡感而生北路人心亦多憤激其行政已失効力新省種族雜居强鄰緊逼對內對外險象環生非得人主持早謙統一後患方長除電國務院轉呈大總統並俟新省代表到塔和衷妥商外西事素蒙關注謹肅電陳伏乞垂鑒伊犂代表賀家口馮大樹李輔黃同上 
譯電 
　　茲接江孜轉來五月十五號拉薩電皆謂華軍仍被藏人圍困於南鄕某廟之內糧食子彈均已告罄砲聲亦寂然無聞現以運輸輜重所用之死牲口暫充食料河之兩岸紮有藏兵一萬五千名絕其歸路不日恐遭殲滅之禍　　　　　　　　　（新拉） 
　　土耳其內閣近開特別會議决於两星期内驅逐意僑遷出土境惟工人貧民寡婦不在其內　　（君士坦丁） 
　　英國郵政大臣薩來爾君在下議院宣言擬築一火車專供倫敦運輸郵件之用　又述英國振興無綫電報辦法擬先設無線電報局六所其地址為英倫埃及東斐洲印度新加坡六處每所需費英金六萬磅　（倫敦） 
　　德國議院已將每陸軍議案通過全院歡呼若雷並贊成施行財產稅之舉財政大臣謂政府預備於一千九百十三年四月三十號之前以財產稅議案呈入國會　　　　　　　　　　（帕林） 
　　比國飛船家克神培在比國哇斯湯附近某處昇空渡海飛至英國坎脫白里擲下禮物後卽向卡萊飛回並未停頓　　　　　　　　　　（倫敦） 
要聞一 
[十六號參議院紀事]  
　　　　　　新排最新劇 
　　五月十六日九點三十分開議江辛又有提議案題為建議劃分行政區域其主張改縣為州因縣字含有專制之意現為共和政體應改州字省改為部部改為省省字有省察之意宜於中央部字乃部署之意宜於地方各州各以名山大川為界無名山大川者則定二百里為一州畫作四方式云云衆縱聲大笑歷有數人上檯痛駁語雜譏訕付表决贊成者僅得二人然提議者與贊成者原案上固署有九人之名也此案原極離奇但討論之際詼諧百出轉覺極有趣味然而難乎其為江辛矣 
　　次報告河南都督與省會爭論事件省會要求有議决官制官規及承諾否認行政主管官之權都督不允因電請參議院判决於是各議員大發議論之機會至矣先爭論應議不應議主張應議者謂參議院為最高立法機關事關約法不可不議主張不應議者謂院法及約法參議院無裁判省會與都督爭議之權此點未决忽又爭論省會有無定官制官規之權主張有者謂中央官制未定與其都督專定不如省會參預之南方各省皆然主張無者謂各省會之參預皆由各地自定非參議院所議决今院議許可則省會之議官制將成為法律上應有之權與以前專就事實取得此權者不同本院旣以統一為前提斷不能允許河南省會之請求此點亦未决定忽又爭論省會是付表决分三層（一）允許河南省會之請求少數（二）不許河南省會之請求亦少數（三）勸告河南省會與都督勿爭執靜候中央之頒行亦少數衆大譁笑不得已有議付法制審查會者遂决交審查是日拍掌聲極烈其實皆含議員互相訕笑之意京諺所謂呌例好者非歟 
　　附河南省議會電　參議院鑒豫省議會法係參照鄂晉蘇等省會法斟酌規定於臨時北京參議院開院時攝影 
有無承諾否認行政官之權主張有者謂官吏腐敗非予省會以監督權不可主張無者謂任官爲總統職權參議院僅對於國務員及大使有同意與滞之權若許省會對於省官皆有承諾否認之權是權且逾於叅議院且於行政方面甚不便利三點交戰正如夏雲多奇峯疊起相爲雄甲論第一點而乙以第二點乘之丙復執第三點以爲質問糾不清秩序漸紊於約法並無背馳張督於第六條權限內第三款議决本省暫行官制官俸官規第九欵承諾或否拒本省行政主管官之任用堅不承認移文飭令覆議當經議覆按照臨時約法官制官俸未經中央頒行以前各省暫行官制原無限制省議不准議定之文查晉議會法有議决本省官制官俸之條重訂各司官制之案敝會何獨不能有此權限且所訂臨時官制軍政分權於中央官制草案適相符合各司長及縣知事亦係採仿他省暫行制度而事有專責當於維持現狀不無裨益旣俟中央法令頒佈卽失效力揆諸統一官制之原則自無妨碍第六條第九款承諾或否拒本省行政主管官之任用於大總統用人特權亦無衝突承諾及否拒係在任命發表以後得議會之同意與否係在任命發表以前一省行政主管官原非國務員及外交公使可比事前固不必得議會之同意然其人果孚衆望則議會决然承諾若為輿論攻擊議會亦萬無聽其任用非人貽誤地方而不否拒之理前淸任用督撫因人民否認尙有收回成命之時豈共和時代之議會并此權限而無之與其事後彈劾何如事前否拒之為愈也以上兩端乃敝會目擊時艱參酌規定但期於法理不相背謬卽對於國民可告無罪為此陳請貴院主持公論極力贊助全豫幸甚河南省議會靑叩 
　　附河南都督咨文　為咨送事中華民國元年四月二十六日准本省臨時省議會咨請將所擬臨時省議會法公佈施行等因到本署都督准此查所擬各案均尙妥協周密惟第二章第六條第三款有議决本省官制官俸官規第六條第九欵有承諾及否拒本省行政主管官之任用等語核與臨時約法抵觸卽揆之本省情形亦難適用當經備文照請復議茲准該會咨覆仍執前議除照覆外相應將該會所擬臨時省議會法曁往復文照抄摺咨送貴院提議解决請煩查照施行 
[參議院秘密會議之鱗爪]  
　　十三日參議院與各國務員開談話會秘密會議借欵辦法已將略情探紀前報茲得京友函述詳情云是日之議係為借欵條件須得參議院之同意特先商定大綱先由唐總理陳述借欵之由來及兵變後之波折與別借比款等情議員中有質問此欵用在何處何事者唐不能答熊總長報告借欵决裂後至今磋商之情形現外人允將監督裁兵一說取消并將行政費之監督權削去另擬辦法七項（一）稽核員先要求專用西人現改為中西各一西員由銀行團公舉中員由財政部派（二）用欵先列淸單交稽核員承認（三）財政部决算冊分送銀行團（四）部中簿記槪用新式各項收條俱須粘存備閱（五）關於兵餉及裁兵由陸軍參謀兩部派高等軍官會同該地方稅司查照應給之數照撥先從通商口岸起仍先商都督協助俾無窒碍發欵後須備三連收條一存都督一存陸軍部一由稅司交財政部（六）需用之欵除儘關稅撥充外再由稽核員照撥其稅欵仍由稽核員撥還（七）北京及近京裁兵由軍官會同稽核員辦理收條亦係三連陸軍 
 
 
 

Page 3

 
 
　第三版 
部財政部及稽核員各存一份以上辦法外人業經商允照辦詰問參議院之意見如何衆討論良久某議員云可否卽設會計檢調院聘一外人為顧問而廢去以上七條某議員起言會計檢查乃行於旣用以後外人要求稽核乃未用以前恐難舍此就彼論外人之對於中國借款辦法始終有監督主意如洋工程師也查帳員也與此次之稽核員何所區別不過前此借欵僅用於路或礦之一事外人即就或路或礦之一事監督之今借欵以裁兵外人自必監督裁兵近而借款以供中央行政經費外人乃并中央行政監督之前後一貫何必於此時始為是動色相告之狀前有埃及後有高麗皆借債以供政費故政權遂歸債權者之手今不知不應以外債支持行政而惟怪外人之監督豈可得乎為目前救急計不敢故作急激之言以釀禍惟請各國務員在五個月內速備他項財源為五個月以後之政費則外人監督行政僅以此五個月為止若五個月以後仍賴外債行政則吾輩預備為埃及高麗之續豈第監督云乎哉至條件大意想難更動字句之可酌改者悉諸國務員是賴衆始相顧無言又略有討論至夜八時始散 
[大總統催訂各省議會法]  
　　袁大總統以近來各省議會紛紜滋擾最近如河南臨時省會與都督約法上之爭尤甚劇烈非速訂各省議會法不足以鞏固立法機關聞日前催令法制院人員從速起草一俟成稿卽提出於叅議院公同議决 
[海軍部劃分政令]  
　　世界各國陸海軍政令皆係劃分吾國意亦仿此如陸海兩軍部外特設參謀部是也惟海軍總長劉冠雄欲總攬海軍政令全權擬於海軍部內附設海軍司令處殊背學理海軍部編制遲遲尙未發表職是之故幸黎副總統日前來電力主劃分故海軍軍令處現已確定隸屬於叅謀部茲將黎副總統電文錄下海軍總長劉次長湯鑒民國初立海軍作戰機關未能專設擬暫就參謀部內設立海軍軍令司聯絡海陸統一國防計無有善於此者除分電總統外即望貴部贊同此舉元洪叩 
[陸軍部會議改良軍械]  
　　陸軍部十四日下午二鐘開議叚總長蔣次長以及參事秘書長司長等全體到席探其所議大綱係研究改良軍械製造問題其結果决定辦法二端（一）合併局所以厚經費并派專門人員監視各項工作俾得物品精良有裨軍用（二）將各局所工人逐加檢定擇其資深技良者分別由部發給獎照派為藝師藝士其不合格者即行斥退並另訂獎勵優待各章頒布各廠以資策勵 
[黎副總統反對干涉遣散]  
　　軍隊 
　　聞黎副總統前日傍晚有電分致袁總統唐總理熊總長云軍隊之遣散乃我自由權何用外人監督資本團倘有監督遣散軍隊之要求自係有意侮弄即請加以駁斥蓋投資者祇有察看債欵用途是否與約章符合及將來歸還本息無訛之權合全球上决無監督債務國財政之說更無監督遣散軍隊之理事關中國存亡望諸公萬勿漠視 
[粵蜀教育團討論教育獨]  
　　立電 
　　四川教育總會鑒電悉教育獨立必將下列數 
疑點解决始能實行一立法結果必生費用增减設國會不通過預算案則法立不行是無所謂獨立二非立法者不能盡監督職若教育行政監督權專屬教育會則會部獨相對待國旣採法制度設遇政務問題起將背連帶責任制三若分屬國會教育會又恐政務問題兩機關意見衝突四責任內閣一部政務問題牽及全國是教育會直可搖動政府全部五農工商兵其藉口處亦如學界紛紛繼起則國家無總立法機關六政教分途抽象分類非語實行尼此意義則執行部亦當在政系外今所倡制部固無論即會亦政系上一機關七軍事亦教育能劃入此範圍否尤足証政教分途决非論據八教育與宗教異以培養國民為目的屬國家生存最要事業觀於各國英前純歸教會近且收復其權然英美之近放任終不若德法之主干涉可見教育不宜立政事外竊意今政治現象教育會當口但位置宜在行政系統內為部補助機關若叅議廳制以部員中央大學優師校長各省選出教育家組織之今國旣從歐洲法系則政府有提案權凡教育法案先由會議定次由部提出則足補國會教育知識久缺是實收滬說之益而不擾及政系如何之處乞速指示粵教育團 
 [L要件 
[邊藏最近聞見錄] 　　（續） 
　　西藏之財政　川協藏餉年五十萬由西藏委員鏳提解分為五次每次十萬運費二千兩前由番商匯兌層層剝削受虧甚鉅乘此提餉之便募兵數十或百餘名令補藏軍缺額藉可護送餉糈上年募兵百四十一名於成都未成軍前月餉四兩成軍後則兵月餉五兩七錢及抵江達將餉銀軍裝及烏拉二人共支一頭脚價等合而計之實支銀四千二百六十餘兩 
　　四川五十萬兩之協餉用於軍警兩部分藏軍向不足額如步兵第三營出關年餘每月領餉者至多四百二十員名馬兵一營僅有三百餘名缺額幾占三分之一且馬隊於前年二月已報成營所有兵餉馬乾均照全營開支其實二月開招十月成營此項截餉卽為駐藏大臣大宗入欵剝我膏脂飽其囊裘聯豫為那桐至戚莫敢誰何馬隊一營約有馬二百六十頭每頭月發馬乾銀五兩有奇管帶自購草場一區并開磨坊一所以供馬料每頭約月費銀二兩餘為管帶侵蝕一年不下七千金 
　　拉薩江孜靖西三處之警察費年約八萬兩靖西尙未開辦此上年之預算西藏擬設理事府十三處已設者為碩般多拉里江達拉薩援藏五處未設者為曲水山南江孜定日噶大克哈納烏蘇三十九該八處靖西以商埠委員兼理將原設之同知裁撤理事官分為三等總理事月薪三百兩公費九十兩正理事月薪一百兩公費六十兩副理事月薪一百兩公費三十兩綜計各處理事府加以塘兵費用年約六萬八千餘兩 
　　前設之糧台制營塘兵在內每年用欵約九萬兩向歸四川建昌道核銷現糧台改為理事府制營已一律裁撤以其所餘補軍警兩部分之不足 
　　前淸駐藏大臣公費每月一千兩左右參贊每人月支薪公銀七百兩奏調道員月四百兩知府月三百兩州縣以下及武員月百六十兩均在四川瀋旗支欵凡奏調人員無論兼差若干不另支薪聞報部時則不然此又駐藏大臣格外入欵之一大宗他如造幣局之餘利製造廠之報銷委員中飽者年數千金如何分肥無從查悉拉薩有一夷情部院以理藩部司員充之專營三十九族及德摩事務因前淸某貝子駐藏時帶有蒙古兵若干進藏遂以該兩處賞之夷情部院之用費聞在四川支取 
　　藏無兵不保無餉必變以餉久未接濟關外變故迭生不知當軸者何心處之 
淸談　[  （東吳）]  
　　將少用舊人則舊人怨將少用新人則新人怒前郵傳部之錄事旣集會以抗甄別之諭今交通部之司長且持槍以要秘書之席共和成立不謂第一難問題竟在濟濟之羣彥諸君聽之諸君平昔之宗旨皆以救國為前提而所謂國利民福之事不必盡在政界中也何用此擾擾為哉 
小說 
[俄王之偵探] 　　（八十）　[  （無名）]  
　　余又問他道他們夫妻兩口可是時常口角的麼店婦人道不是他們兩口平時極是安靜的只有這一遭余見問不得頭緒因別了店婦人回到了倫敦息寶大客棧裏一夜無話到了明日一早便往泣溪去尋愛末姑娘前與密烏蘭爾同學的學堂到了泣溪是離倫敦閙市約有三里之遙這學堂叫做厥登大學是個極大極好的女學余一到裏邊見其各事布置合宜便知其不是平常無名的女學余卽求見校長那校長是個有年紀的婦人容貌甚是嚴肅余見他時便在他書房裏他係坐在寫字桌的後邊余見他後先向他告了纒擾之罪然後問他道我這來不為別故是因要訪貴學堂一個女生呌做愛末的他是兩年前出了這學堂的他的父母是住在豆漢的那女校長道我卻記得他的余道我知道他家中稍有挫折我是他家屬另一部分人託我來訪問他的我是他姑夫呌我來的這學堂裏可知道他現在的下落麼女校長道十分抱愧這學校裏卻也不知道他我只記得他臨去時是他舅父勃倫男爵領他去的我想他國現在必是到了遠處或是外國去的余道那麼這裏同學中有和他相好的學生可知道他的下落麼女校長道他最好的女友是姓來脫考脫名呌密烏蘭爾的可惜自己出去後不久也出了這學堂了也是出遠門去的如今也不在倫敦 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇都督府行署組織草]  
　　案 
　　一都督駐寗以蘇為行署都督駐蘇以寗為行署二行署設秘書處置秘書長一人秘書二人文書兼電信員二人會計兼庶務員一人以下酌設錄事若干人 
　　三行署由民政財政兩司各置副司長一人仍分科治事每科得設科長科員助理員各一人事簡者兼職不兼俸以下酌設淸稿寧卷錄事若干人 
　　四行署專役四人逐日輪流往來傳送文件 
　　五民政財政文件屬於行署範圍內者由該司主稿逐日送本府經司長核定再呈都督判行其不屬行署範圍者應逕送本府核辦 
　　六軍政司法外交文件逐日逕送本府主管各司核辦軍政外交兩項如因便利起見得由該司陳請都督指派行署秘書承接調查一切 
　　七行署不屬各司及密要文件由秘書處主稿逐日送本府逕呈都督核判 
　　八行署一切文件均由本府簽繕印發原稿即交郵役帶回歸檔 
　　九行署稿件應將本案緊要卷宗隨送備考 
　　十行署無直接對外正式文件其尋常交接事項得因便宜以行署名義用函簡往還惟此項函簡除查詢或答復事件外不能發生効力 
　　十一行署有緊急重大或密要事件應由主辦之員隨時電陳或來府面述請示 
　　十二本府政務總廳月朔會議行署秘書及副司長應來府與議 
[蘇都督指令三則]  
　　爭奪拙政園之指令　蘇民公權研究會及各團體呈請將吳園（卽前八旗會館之拙政園）改歸官有毋庸奉直人干涉奉指令云查此案前據王秉璋等具呈到府經荘前都督指令以蘇州府志載拙政園在前淸歷為官署卽認為官有房屋提示後旋據呈粘李翰文所撰八旗奉直會館創建碑記確有各出俸餘照原買價並加修葺工本如數繳公等語即經指令准予保存又據呈稱會館購產印契遺失請立案等情並經指令應先自向棫興澈底追查再行呈候核辦各在案該會館之產應俟查到印契核奪至官有之產無論土地房屋均應分明省有縣有市鄕有性質另訂租借規則通令飭遵仰即知照 
　　漁業公會立案之指令　江蘇漁業十八帮帮長楊明德等組織江蘇漁業公會呈請立案奉指令云漁業乃天然美利該漁民等有志改進以保我固有權利用意深堪嘉許如有不肖地方水快書吏各種需索准該漁民隨時向該管長官指名究辦所請立案之處應候漁業法頒行後再行酌奪 
　　認檄紹酒捐之指令　蘇垣紹酒代表章平源具呈認繳紹酒捐每年一千八百串請核示奉指令云查此案前據蘇州民政長呈稱紹酒為蘇州銷場一大宗調查從前稅額每年總在三千串左右商人王公弼等所認稅欵未能核實擬請仍照議案按貨征收等情業經指令照辦在案茲閱來呈每年認稅一千八百串較之舊額尙屬懸殊自應仍令按貨征收仰蘇城稅務公所轉飭知照 
[揚州審檢廳開庭]  
　　揚州訪函云揚州審判檢察兩廳定於今日開庭（五月十七日）審判廳長為徐正林檢察廳長為陳次靑均巳奉有都督委任經市議會公認所有臨時裁判長方琴伯即於是日取消惟兩廳所用書記各員例應學堂出身詎一般舊書吏差役等人忽於十六日大起風潮將裁判所卷宗携回私宅全班告假以為要挾之計現汪彜伯州長正在調處 
　　又二十日續函云審檢兩廳本定舊暦四月一日開庭以書差風潮是以改期今日（二十日）開庭時陳賜卿徐振聲兩廳長及典簿學習科員一槪入署（署在舊甘泉署）由警察長姚樹人將印信交兩君承受計該兩署中人員除推事錄事由署任委外其餘均係舊書吏及揚州人士云 
[趙烈士追悼會紀盛]  
　　趙烈士伯先靈輀歸鎭暫厝琴園已紀報端五月二十日上午九時鎭屬大港辛豐諫壁三處義務團約六七百人整隊蒞園追悼先由招待員導至休息室少頃至整儀亭由糾儀員告以禮節導引入塲至烈士靈前排班立正奏軍樂行三鞠躬禮禮畢趙氏答禮該團復排班而出十一時僧界全體蒞會所有禮節亦如前午後一時趙氏家奠計男女戚族來會者亦有五六百人之多由糾儀員排班男賓束序立女賓西序立立定後鳴鈴開會烈士介弟念伯翊三兩君主祭職員蔣宗湯君高唱禮節一升砲二下半旗三入場四排班脫帽五左方奏軍樂六立正七行三鞠躬禮八升二十一響哀炮九宣讀烈士介弟念伯翊三祭文及趙祠公祭文十右方奏軍樂十一上供開祭禮十二再行三鞠躬禮十三禮畢退班全體攝影遂散會 
[鎭江之風流官]  
　　前晚駐鎭衛戍隊第三營第二連排長方兆率領兵士在城外後街一帶梭巡經過三元巷嶺南春酒館門首聞樓上喧嚷異常聲達戶外該排長立派下士二名往看情形見有着西服者十一人妓女二十餘人珠圜翠繞絲竹喧闐該下士等當上前婉勸囑其稍為斂迹詎座中有某交涉長盛氣凌人佯為不理將門關閉興高采烈如故該下士等未敢阻止回報排長方排長以現在戒嚴期內深恐有匪徒羼雜冒充姓名藉端滋擾情事即親往查勘見某仍在座詰伊姓氏始終不理反將坐椅搫去聲言我某姓傳語爾師長及司令長我在此挾妓飲酒無關緊要云云方排長見其語言狂悖聲勢汹汹恐有別情擬即拘往師部一證來歷旋有同席某某二人出為調解當給該排長名刺二紙排長遂回本營報告營長盧君祥麟轉報十六師部辦核 
[伍朝樞催請日輪移泊漢]  
　　口租界 
　　日商大阪公司輪船初至漢口時日本尙無租界故暫借華界河街馬王廟碼頭泊船後德商美最時洋行以河街為華洋交界之區起運貨物至便亦置地皮買碼頭援大阪例安設躉船前鄂督張南皮以該處緊接襄河若任洋商紛設躉船於民舟往來有碍不允所請該洋行以日商有例為詞交涉至再遂允每年賠該洋行不設碼頭損失銀萬九千兩俟大阪移在租界日淸公司碼頭後卽行停止但大阪因在彼處泊船利便終不移去我國因之年賠德商損失刻外交司長伍朝樞君以日本租界已開闢落成特照會駐漢日領請飭該日商從速移入租界以符原議而昭公允否則須索巨租以償我國之損失而保領土之權利云 
[劉心源允任湖北民政長]  
　　鄂省臨時議會議長劉君心源自奉袁大總統任命署理湖北民政長之後黎副總統即親往拜晤面請速卽任事查劉君自贛臬解職家居巳及十年今見副總統一番誠意萬難再辭已允權篆兩月至期樊雲門不歸渠亦不再庖代惟省議會衆議員又以議會為全省最高立法機關正欲有老成碩望者領袖俾人知尊重輿論劉君去後替人頗難爰於十八號午間開會討論挽留方法惟民政長為行政長官與議會立於對待絕難混合不得兼任聞衆議員以議會固重民政長尤關緊要咸主張暫行舉人代理議長亦以兩月為期一面催促樊雲門速歸以便劉君卸肩蓋樊氏非不願出山特恐軍民分治之初諸司不樂受其節制故此遲遲今以劉君開其先當必歡然肯來也 
[歡送駐漢俄領事歸國紀]  
　　盛 
　　漢口俄國領事敖康夫君任滿回國當由鄂省起義同人贈以綉花磁屏一座綴以贈行序言一通並於五月十四日由孫君武邀集起義同人公餞於德間西飯店酒半酣先由主席孫君武舉杯宣言略謂起義以來為武所最銘感並為我中華民國所最銘感者則俄國領事敖康夫君其人也當滿兵大至湖北老兵與戰死亡殆盡幸敖君出場調停致書馮國璋轉致項城磋商數日始有議和之局使當日無君之仲裁雖成敗不可預知恐我國共和未必若是其速此事焉能為天下後世諱言之今者敖君奉政府訓令榮升回國入告其后速認我中華民國之獨立為列强倡尤所望也謹持杯酒以祝其行衆大拍掌次由敖君以法語答復略謂速認獨立一屆回國時當極力鼓吹之以完成我始終對於中華民國極表同情之意衆大拍掌次由閻錫麟君演說事關外交秘密暫不錄繼由孫發緒君演說略謂當民軍起義之初發緒晤敖君時卽詢外人對於此次戰事果協助滿政府乎抑扶助民軍乎敖君曰依國交論列强可直接協助滿政府而不能直接扶助民軍果列强不直接協助滿政府者卽為間接扶助民軍之鐵証民軍果欲博列强以交戰團之待遇似宜首先極力保護外僑生命財產以免列强之敵視則外人自然嚴守中立矣發緒卽將此義宣佈之於民軍並實力踐行之交戰團之名義因以成立儼然敵國矣旋滿政府遣使締和發緒代表民軍卽於俄領事府開談判爭辯甚烈敖君調停其中發言尤多曾憶其最扼要之語有曰有歷史來凡政府與國民宣戰者其究竟政府殆無不處劣敗之田地列國如此中國何獨不然北使之氣為之大折今幸議和告終共和成立非有敖君之忠告不能遽有今日也所願諸君共感其盛意者此耳衆大拍掌舉杯互祝簽名紀念盡歡而散 
[副總統尊重司法權]  
　　鄂省自軍務稍定即將省城商埠各處審判廳一律規復各縣亦正在籌辦黎副總統以司法獨立為文明各國所同迭次諭飭人民等凡遇民刑訴訟均自赴審判檢察各廳具訴各行政衙門槪弗受理惟都督府軍務司收受行政訴訟與軍事訴訟權限本極分明無如人民多未能明了此旨以為凡屬長官皆宜為民伸冤因之無論何項事件仍舊紛赴都督府各司署呈訴雖屢經飭令赴廳具訴然批者自批呈者自呈秘書廳不堪其擾前日特請黎公嚴諭收發處人員以後如有關於民刑訴訟禀呈一槪擲還不受以淸權限而免紛歧至關於行政訴訟軍事裁判及其他各項呈請案件必須呈遞本府者無論稟摺抄件應繕具二份以備分別存查及轉行之用 
[湘路第二次股東會紀事]  
　　五月十五日湘路公司假教育會開第二次股東會選舉總理恊理董事及查賬人股東到者千數百人凡到會者由頭門騐票簽名即至前樓發票處領取紅白黃三色選舉票各一紙至樓右寫票處塡寫以紅票書所舉總理一人以五千元以上名譽素著之股東為合格白票書所舉協理二人一以五千元以上之股東充之一以鐵道畢業名望素著之學者一人充之黃票書查賬人二人董事五人董事以三千元以上之股東為合格查賬人則仍選五千元以上者依法塡寫均各記投票人姓名寫畢即至樓左監匭處投票分紅白黃三種投入箱內旋依權數舉定陳君文瑋為總理文君斐龍君璋為恊理胡君璧李君達璋譚君澤國童君光策楊君沛為董事帥君學棻朱君恩綬為查賬人當選舉時有無賴三人混入塡票處凡來投票者卽掣騙代寫舉黃沅王在沅向鏡川張某吳某等五人鄕人多為所騙旋經監察員發覺逃二人獲一人送交警署遂公决票中凡舉黃等五人者均作無效 
[湘軍出防各屬]  
　　湘省軍隊自由各省陸續撤回後均在省垣駐紮前經軍務司召集各師旅團營長官開軍事會議僉以各屬時有匪警亟須派兵駐防爰特分配地點呈請都督命令各師旅分防各處藉以維持秩序保全公安茲探悉駐省各軍除前次業經派遣出發外其第一師第二旅第三團已由團長謝安國率帶原駐城隍廟眞人殿兵隊開赴醴陵安化茶陵攸縣等州縣駐紮第二師全軍分駐衡永郴桂各屬其餘各師旅亦將於日內一律首塗按照分配地點駐紮防守 
[敘府番族投誠]  
　　敘州府所屬雷馬屏三縣地近諒山與番族雜居時虞騷擾沃壤雖多大半荒棄且礦產亦甚富前淸時曾有人議開墾而政府未允現在番族十三支頭目巳來投誠雷馬屏紳士等因之協議集股墾荒聞已擬定墾務公司章程禀請都督府暫集股本三萬元每股五十元不日即可批准而軍政府亦傳知各軍營准於陽暦四月初四日陳兵接見投誠十三支番人等並預備羊酒品物以作犒賞務使番酋懷德畏威以奠邊疆而綏遠人聞賞賫後即派兵護送回巢云 
[荷屬華僑又來告哀]  
　　閩省政界及各社團接有婆羅洲八釐八版華僑來書云四月三號晚上六點鍾荘口荷人演電影戲凡華巫人均得入看華人譚亞萬自搬一椅來因事暫離忽有巫人一男一女來坐其椅譚某不與之坐彼此口角相爭譚某讓步隨其坐下及戲演完該巫人呌其同黨數十名來尋仇各執利刀來看戲華人雖有二三十名因無器械不與之較佔坐椅位之巫人竟將譚亞萬刺傷手臂譚不能忍往尋一小樹枝欲與之鬥當時荷官關都柳與荷警察頭亦來看電影戲聞人聲吵鬧同出巡視見譚某手執木棍跑來關都柳即着警察頭發鎗中亞萬頭部卽斃命華人大譁欲上前與之理論警察頭再發二槍傷二人有一華人適近其旁警察頭槍彈已盡拔刀刺傷該華人腹部立時斃命關都柳復慫恿巫人尋殺華人計被暗殺五六名衹得屍一具餘均埋沒及醫生來騐屍時衆華人請其發給中彈斃命證書醫生不允意欲含糊過去縱有交涉亦無證據嗚呼我華人在滿淸時代為外人賤視猶有可言不意為共和國之民尙遭外人如此殘虐若不合我華人羣力與荷人交涉將來更不堪設想矣敝埠鋪戶不上三十家工人約共千餘名勢力薄弱辦事無人現祇罷工抵制乞列公合籌對待方法倘有賜教請函電三馬林打中華會館轉交為荷 
[請拆施瑯功坊]  
　　泉州城南鼓興街舊有施瑯紀功坊矗立通衢巍然下瞰頂上刻施瑯騎馬鄭成功跪呈降書日昨南洋怡保大霹靂福建公會張旂葉承祖黃怡益諸君以鄭成功奉立明裔海上流連矢志秉節實為漢族功臣乃受此二百餘年之奇辱現値漢族光復共和告成亟應表揚前烈故特寄函請都督援照拆毀曾左專祠之例將施瑯牌坊拆毀以快人心 
[杭垣時疫流行]  
　　杭垣近日時疫流行大小里巷民戶幾至十人九病而貧苦一流身遭疫癘往往以醫治無力聽病之自然以至於死者比比皆是最近三日之內除死戶自備棺橔外省城善堂施材局捨材竟達三百餘口之多若不從速設法後患恐更不堪設想矣 
[拆橋演成慘劇]  
　　寗波鄞奉兩邑交界之徐家渡鎭向有跨江石橋俗稱念四洞橋建自朱明成化中葉為該郡西南古蹟之一光復後忽有江起鯨者由川省逃回原籍謀充自治議員揚言江族式微實由該鎭石橋破其風水並謂連年水災亦被橋阻釀成突於本月十五號糾衆千餘人各執洋槍刀械蜂擁至鎭督拆石橋因就地居民不服致起衝突江起鯨膽敢喝衆開槍當場擊斃農民張阿愛一名其時合鎭鼎沸秩序大亂江黨乘機擄搶四出放火商民房屋慘遭一炬者共三十四家現經該邑紳民聯名電禀都督及各司長環請伸理以重民命 
[浙江匪警續誌]  
　　江山縣黨匪蠢動聚衆拒捕及監犯反獄電省請兵等情已誌昨報現統領劉忠楺已星夜馳往援助並訪聞該處匪黨實有江西潰兵溷入贛督李烈鈞深恐此項亂兵四散騷擾於昨日續電蔣都督擬請會師搜勦免貽民患云又聞金華府饑民因聚衆擄搶商店全城罷市昨日下午竟將知事公署焚毀業已電禀都督謂饑民暴動兵力勉可鎭壓惟以人道為主義不願痛剿寗受姑息之咎要求派員接署等情尙不省軍府如何措置也 
 
 
 

Page 7

 
 
 [H第七版 
[皖省近事記]  
　　鹽行暗通鹽局　去冬皖省財政司以鹽帖係前淸給執今民國成立且巳改鹽行帖為上上則名實不符自應將舊帖一律作廢爰示諭鹽行全更換新帖以符定章嗣以各行抗拒不從是以另頒新帖招商承領備文通飭在案刻下商人之願在大通棕陽等鎭開行領帖者已數十家均遵新章呈繳帖費洋六百元詎該鎭舊鹽行從中把持違反命令並以重金賄通督銷局故意與新開各行留難需索聞新鹽商擬聯名上控矣 
　　蕪湖開辦糖捐　蕪湖糖捐在前淸時代巳設局征收定章每包納稅銀二錢計蕪埠每年所入之欵約二萬餘金光復後他項捐稅如鹽米厘菸酒稅土膏捐等均有人辦理獨糖捐一項迄今無人計及頃有程英者華涎此差因陳述糖捐利弊具呈都督竟效毛遂之自荐聞栢都督以程旣於糖捐熟悉情形當卽委令前往開辦以專責成 
　　和州請撤貪官　和州自治總董鮑君孝先以滿淸時代該縣官吏往往勒捐凌虐小民苦之自共和告成所有前淸陋習自應革除詎該州知事陳延禩蒞任以來始則勾結　書狼狽為奸繼則利令智昏所收各欵盡入私囊遇事專橫地方不堪其擾特呈請柏都督迅速撤換以維治安云 
　　勸諭兵士歸農　柏都督近以共和告成所有皖省添練各軍隊亟應認眞改編於日前將省城各軍隊大加裁減詎各兵士奉裁之後均紛紛搬住各旅館當經都督聞知以各兵士逗留省城最易滋事故特出示勸諭略謂軍士資格最為高貴所有退伍各兵士自應早日歸農以保名譽云 
　　籌備司法獨立　頃栢都督以皖省司法機關迄未規復法律為人民保障亟應組織籌備以為獨立之標準特委曹君樓培充任司法籌備處處長辦理各屬民刑訴訟案件并孹養設立審判廳一切事宜以期鞏固法權刻曹君正相度地址一俟覔定卽行開辦云 
[單防營痛勦土匪]  
　　徐州碭山縣土匪龐盛洪竇金山等自去冬倡亂以來糾衆數千往來徐穎之間攻碭山破豐邑渦陽敗歸徐兩郡官兵人人望風傷胆今春單縣巡防馬隊四棚棚頭劉遵先帶領同黨數人逃投龐竇結連內地匪徒並有江防營及十三協潰兵衆約萬餘快槍數千枝馬數千匹焚掠荘村殺戮姦淫慘無人理單境之內幾無完土幸陸軍二十標方君玉普來單於舊歷二月下旬會同防營敗賊於虞城之大朱寨後於三月十三日又會同徐州陸防曹防各營敗匪衆於夏邑之程大荘當塲擊斃者數百人生擒著名杆首劉遵先等一百五十餘名雖龐竇諸賊魁尙在逃未獲然有陸軍在單當不難鏟鋤根株也 
[秦州反正顚末紀] 　（續） 
　　陰曆去臘聞川軍援陝北伐先遣張文華赴廣元達意隨部函蜀軍政府懇其就近撥軍助援陰曆本年正月初五六日復遣張桓寇淮亭至漢略與李司令煜森會訂草約聯絡以成其時幕友李君蔚軒魯君洛康黃君厚修黎君叔琴湘蘭丁君錫光周君月舲盧君叔衡流寓蔡君鎭西王君文伯趙君和庭秦紳張君育生董君儆三杜君杰董君幹卿皆同志也而周君芷生陳君墨西劉君　同譚君薌陶受君榮亭亦先後畢至匡予不逮陽曆三月十一即陰曆正月二十三為我軍反正之日晨起七鍾入城市民安堵鉞逕入道署鞏秦階道向君樂谷以禮歡迎秦州直隸州張君幼履守備梁君國楝千總韓君虎臣州吏目杜君元模城防軍隊長杜杰等相踵咸集紳商至者百餘人鉞宣布約章所以反正理由乃存甘肅聯邦之資格促蘭州官紳之進行非有自私自利之念介乎其間聞者歡忻鼓舞公推鉞為正都督向君為副都督鉞復諭以才德淺薄暫肩茲任一俟蘭州反正組織完備即行取銷衆認可遵議就道署建立甘肅臨時軍政府是日也閉城約二鍾許挿國旗之候婦孺奔走環觀為樂防衛之勇站立廛市商民奉杯茗致敬惟游擊玉潤當我軍勸諭反正時發槍抵抗被擊斃命雖經以禮殯殮並保護其眷屬財產然不無遺恨中華民國元年三月十二湖南溈陽黃鉞佑禪謹述 
　　更正　四月二十八日報載長沙籌餉總局勒捐贛人李明祍各節查係傳聞失實應卽更正 
本埠新聞 
[日人謀財害命案近聞]  
　　華人蘇佑泰被日本人森山三田等謀斃一案兇犯已經拘獲由駐滬日領事豫審供認不諱解歸該國長崎裁判所訉辦在案茲由屍兄蘇振廷至上海地方審判廳禀訴略謂日本人森山等先前卽誘我弟蘇佑泰至旅館謀斃死後又復搜掠身畔銀洋支票金練等物實屬全無人道主義應求代聘律師前赴長崎辯訴要求償命等語審判廳長黃涵之君聞禀後以該日人等兇狠已極實為萬國法律所不容况中華民國成立之後屬於兩國人民交涉之要案此為第一件若不據律爭論不足以張國權所有屍兄蘇振廷禀求照約延聘律師前往辯訴一節尚可照准爰印據情咨請駐滬通商交涉後陳貽範君轉電駐日公使代為延聘日本律師前赴長崎裁判所辯訴昨日午後復發出批示一道照錄如下　狀悉該民之弟為日本人森山等豫謀殺害刧財逃逸該案發生后迭經本廳數次與交涉使函牘往還催請緝犯幸未漏網嗣後旣限於領事裁判權不能由我審理復限於日本豫審制度不得判庭觀審致兇犯久稽顯戮良用憤慨前准交涉轉到駐日公使電稱日本採檢事原告制度私人毋庸訴追等因查日律並無被害者遺族不得訴追之文茲據呈訴仰俟卽行咨請交涉使電咨駐日公使令長崎領事就近延請律師代為訴追並附私訴請求賠償國權所在決不絲毫鬆懈也仰卽知照 
[龍華鄕民之虛驚]  
　　滬防水師第八營管帶王楚雄於十八晚七旬鐘時接製造局電話謂龍華地方現有匪船兩隻開槍抗查請速派兵協助等語王管帶當即親督中哨一隊後哨四隊兵士四十名乘坐松雲小輪趕往查察詢據右哨一隊王浩福答稱傍晚時在紅密港浦面見有大船兩隻船上約有五十人該處鄕民疑是匪類立即報由製造局之工船前往查察當時因該船戶不服盤查工團卽開空槍兩排船始停泊旋又由工團司長朱鎭南率領工船三四十名登船查驗確無軍械等違禁物件乃係裝繭船隻後有小輪駛來拖帶而去等語其時製造局之保衛隊及駐紮龍華之遊擊隊與滬防第七營右哨各兵士本均到此查明實係繭船因不服盤查致涉嫌疑遂各回隊但是夜各鄕民陡聞槍聲且有兵士到來人聲鼎沸實已受驚不淺現王管帶等已將是晚實情報告滬防李統領請為查係昨奉指令云禀懇本統領担任防務商民過境均在保護之列該管帶遇事　重不欲輕舉妄動致招商民惡感殊堪喜尙務　始終如一體會防衛之至意本統領實有厚望焉 
[鮑氏弟兄之慷慨]  
　　鮑公德鮑祖壽遞禀滬軍都督府弟兄云為發願毀家紓難兄弟共表同情懇請立案聊以提倡事竊公德等祖籍常熟現俱旅滬執榮國書從公撿察均係從戎咸因悲現時局危迫外人乘債要挾國勢岌芨若不急謀自救埃及印度之慘卽在眉睫幸有黃留守血心救國發起公債國民捐冀挽將倒之狂瀾支持將傾之不厦惟是同胞夢夢應者寥寥公德等慨念與其為人奴隸何如合謀自救奈公德等寒素淸貧難負鉅責血誠徒抱心與願違但此心總不能自巳中夜轉輾因思原籍尙有房屋兩所以之變價購償並公德個人家私雜物書籍服玩等全數拍賣輸捐或可添支一木想人之急難誰不如我必有聞風興起者業將房產契據家私細賬於上月廿六日悉交商團公會聽憑變價拍賣已蒙該會長李葉二君贊成荷蒙代發公電兩通呈明大總統各法團惟恐電令查復為此具呈伏乞大都督俯念公德等毀家紓難係出血誠懇請立案備查無任念切除稟南京留守及蘇都督外耑此上呈　計開　房號兩處俱屬常熟縣原籍坐落西南區市中　田產六畝附屬常熟原籍　家私雜物書籍版片服飾器玩零星股份以上六項約佔萬餘金細賬均存上海商團公會 
　　陳都督批示云呈悉該公民願將原籍房屋田產并家私雜物書籍服飾等全數拍賣輸入國民捐民國何幸而得此毀家紓難之國民殊深欽佩惟察閱呈詞所有房屋田產悉在常熟原籍僅據開單交存商團公會該公民熱心救國願變產充公不如自行售賣所為產價悉作為國民捐方是正辦否則社會之程度不齊恐有取巧之人竟將極有瓜葛之產或巳抵押在外或非應得之財任意指捐卜公義之名行仇陷之實皆得援該公民之例紛紛效尤地方從此多事國民捐亦均受惡聲與該公民救國初懷轉致大相刺謬流弊所至口實方滋本都督殊不取焉惟該公民一片熱忱萬難辜負似宜自行變賣充捐以為有財產者之倡本都督馨香視之夢寐祈之此批 
[總商會挽留總理]  
　　前日本埠總商會選舉總恊理周金箴君得票最多舉為總理貝潤生王一亭兩君舉為協理曾紀前報嗣周君因年老力衰函會辭職並登報聲明當經總商會於本月十八號開會公議挽留茲將總商會致周君原函錄下　前奉惠函內開本月十二號總商會選舉總協理謬承諸公推愛舉為總理當此市面凋敝自應勉担義務共濟時艱惟年力就衰維持無術與其覆鍊於後不如見機於先除登報聲明外特此辭謝等因先生茂實並榮中外推重尙復虛懷若谷謙讓不遑求之古人亦難多得曷勝欽佩惟商會為提倡商業之機關總理有綜攬會綱之責任現値會務改組伊始非有斵輸之手難收建設之功當於本月十八號邀集各業代表開會集議僉謂我公久歷商場富有經驗旣經舉為總理照章應請担任速函挽留以維公益等語足見衆望所歸羣情一致我公熱誠素著當此商疲工困定荷遺大投艱茲訂於陽曆六月一號為新舊交替之期務祈先生勉為其難俯賜担任俾　進步而慰衆心不勝翹跂待命之至 
[國民捐勸導團開會]  
　　滬軍都督陳英士君照會民政總長李平書君籌議開辦國民捐業已迭紀前報茲復由附設南市商務分會內之商學會組織國民捐勸導團於商會樓上昨日下午兩時該團特開大會邀約諸同志到會陳述意見並聲明現在民國成立費用支絀須賴諸君盡力扶持公同勸導俾一般國民能知國民捐之理由踴躍輸將方足以展國威而長民氣云 
[保護繭行之文告]  
　　上海民政長吳君出示曉諭云案奉江蘇都督程第一百四十號府令內開據民政司稱立夏後鮮繭登場各地繭行設立分荘備欵收買亟應隨時保護以免疏虞深恐一經開稱或有匪類藉端滋狀阻碍商業除飭旅長統領轉飭駐防各營隊師船隨時防護外合行通令各該民政長出示曉諭並卽妥為保護毋稍疑懈切切等因奉此合行出示曉諭為此示仰合邑人民一體知悉毋違 
[基督徒之愛國熱]  
　　二十日下午三時上海傳道聯會各牧師齊集北四川路講書堂提議民國成立財政困難我國民當急起直追竭力捐助國民捐以盡義務當場推舉余士廉君為會正周亮亭君為司庫俞宗周君為書記公定五月二十七日卽陰曆四月十一日下午五時開大會於北京路思　堂實行籌勸並請俞宗周周亮亭二牧師演說 
[砲彈廠工匠行竊]  
　　製造局砲彈廠所藏之白金絲皮曾被竊去五十餘兩佔價値銀三千餘金由李總理派探查緝在案茲經偵探員陳福於十八日會同偵探衛子純查知此項白金絲被砲彈廠工匠黃根全王機孫二人偷出託同業王堂鈴於正月十六日售於新北門外某五金店計售去白金絲皮二十七兩五錢得價洋三百八十六元迨往緝拿黃根全與王堂鈴先已逃逸現將王機孫拿獲解至製造局禀奉李總理發交市政廳訉辦一面仍查緝逸犯務獲併究 
[黃浦江中之刦案]  
　　盜匪沈柏生陳阿生張順泉周毛毛錢錦方阿四王阿金蘇順昌史阿金楊阿香王阿二周坤生陳學才沈阿炳王阿關唐金生等前晚駕一小舟駛至浦東洋涇港口見有停泊候潮之崇明船一艘沈等卽各執刀械躍上該船將船戶胡小四李金海並艙內婦人朱胡氏女子胡銀寶趙蓮姐等用繩縛住將刀架於胡等領上嚇禁聲張當被刦去現洋八十余元並將氏等金環銀簪銀練攫去跳上小舟飛掉逃逸胡等見盜黨已去始敢大聲喊救適水巡船經過聞悉望見前有一舟行駛甚急遂尾追至浦西該匪等登岸奔逃水巡復追至岸上急鳴警笛當由總巡捕房夜差中西印各捕聞警兜拿將以上各盜一併拘獲帶入捕房押至昨晨併解公共公堂請究先由水陸巡警禀明當時追捕情形並稱在該盜船內抄出單刀三把尖刀兩把手槍一支又在沈盜身畔搜出槍彈十四粒一併解請澈究訉之沈陳張周錢五盜均供係由在逃之阿林糾往搶刦餘人均不相識關獄員商之英康副領事以洋涇港係屬華界判將該盜等一併解送檢察廳訉究惟查方阿四陳學才均係過犯如訉無証據着仍送回本廨核辦 
　　另一訪友報告云花衣街章益大號在崇明購定沙布等貨前晚由船戶曹子泉承運來申進口時泊舟於楊樹浦候潮詎至夜半突來盜船一艘有匪多人持械上船將男女搭客及船主所帶之洋銀八十六元小洋十一角及布疋棉被等物搜括逸去嗣由新關水巡船聞警追趕拘住盜船除被逃去數匪外獲住沈柏生陳阿生張順全錢金周毛毛方阿四王阿金陳學才沈阿炳王阿關唐金生楊阿香王阿二林仁昌史阿金周坤生等十八人搜出手槍一支單刀三把刺刀二把並原贓等物旋有船戶吳阿尙報稱日前失竊一船今已認明請卽給領該水巡當卽一併移解南市華洋裁判所請為訉究 
[日人私賣軍火]  
　　僑居虹口吳淞路八百八十五六兩號屋內之日本人啞奇專以私販軍械為事前日為北四川路新建捕房包探周小弟偵悉協同一百八十四號西探前往將該日人拿獲並在馬桶箱內抄出手槍十六支一併帶入哈爾賓捕房經捕頭詢知此項手槍係由某輪船私運來滬已在各旅館內售去八十四支遂諭將該日人暫時收押昨送日本領事署請為訉究 
[演講陸軍大意預誌]  
　　上海教育會昨發通告云本會定於陽曆五月二十六日上午九時半特請滬防全軍統領李英石先生演講陸軍大意敬請各公署各學會各商會職員各校職員學生及本會會員屆時聯袂惠臨藉聆名論（會所在尙文門內六十七號定觀堂） 
[馬橋鄕選舉揭曉]  
　　本邑西南馬橋鄕鄕選舉事宜提前趕辦定期分級投票業登本報茲聞甲乙兩級應選議員准期照額分級選定並定於六月初二日開新議員會互選議長副議長卽於是日選鄕董鄕佐所有兩級當選議員姓名列左乙級　楊維幹順帆　鈕元晏靜菴　沈聯第少山　鈕永祥錫三　周宗琮甲生　楊正祥品卿甲級　朱禮儉意誠　王傳馨錫祺　張本楨倬雲　劉宗漢秋田　奚祖繼煥章　翁大奎竹深 
[歡送陳總長]  
　　法領事署譯員徐仁才昨假滄州副墅設筵歡送工商總長陳英士君北上並請成都法領事顯寶君及公堂會審副領事李臯利君民政長吳君英法公堂關聶兩獄員等二十餘人陪宴席間陳徐兩君互致頌詞盡歡而散 
[反對加租之結果]  
　　法租界菜市街實裕里住戶二百餘戶日前因房東加增租金每間每月須洋兩元致與收租人爭吵互訴捕房由麥總巡同至公堂請示判候下期核斷在案昨日房東投案稟稱各房客毆打收租人之事請免究辦惟所有欠租須請追還房租亦須於本月起加增聶獄員與李副領事遂傳各租戶代表張寶卿周鴻生徐桐臣楊筱棣章連生等至堂諭曰加租一事係房東自主之權本廨不能强捕惟本月起即加恐有貧苦之戶不及遷徙今已勸過房東遲緩兩月但據房東答稱已於正月間知照各戶一律加租此時不能再緩等語今本廨酌中定斷再緩一月起加各租戶如嫌租貴儘可於一月內覔屋遷居爾等各代表應卽轉告各戶如不聽從或有向代表為難情事准赴捕房報告轉禀本廨究辦 
[私售澳門彩票]  
　　徐守培在華界私售彩票前日被三區拘解警務所經預審處提訉徐供在北四川路華界曹錦堂所開之興富烟紙店為夥店中寄售之澳門票係向法界老北門外恒記批發判徐押候查明再核 
[謝贈]  
　　陽曆五月廿五廿七兩日為萬國體育會賽馬之期昨承惠贈人場券兩紙券此誌謝 
瑣聞 
[城內]  
　　民政長批示○二十七保二　地保錢文歧禀批查爾初次禀請發給諭戳聲稱投充之案已於上年八月批准係故總書結保當以違背定章批售還請　董具保去後旋據續禀議懲已交故書　董現未舉定取有梱業何永群何雲祥何廷英等保結前來復又明晰批示着將具保之何永祥等邀同來案驗充當堂加押再予發給諭戳在案今忽禀稱　務難辦請退另選殊堪詫異爾果隔年豈能因法定取保之煩竟敢違章請退如果不應隔年又何能揑保朦充恐有爭奪情弊察核先後禀詞爾僅有一故總書為爾結保斡旋弊混顯然飭吏查復該　　董康文鈺何各禀稱現未舉定逞刁朦試未便寬恕候即照會該　　董查明本屆究應何人臨梱趕緊備結來案投充春漕足數完限急迫未可稽延致誤要公一面將爾所呈保結是否揑飾因何忽充忽退據實復候察核提究　吳程氏禀批據禀氏家遺失單契係因氏子股聞花荘虧倒走避被各債戶至氏家內搜索難保不被債戶取去復欠雖已兩載未見發現究與尋常猝遭水火盜竊之遺失不同所請立案仍難照准本署定有遺失田單暫行規約隨批發閱報紙粮串發還 
　　檢察廳批示○姚其云呈批據訴已悉樓阿二等向該民人借洋當時旣有田單抵當按月又照付利息迄今已閱四年之久是債務者對於債權者業已中証完全契約當然成立核其情形實屬善意的法律行為絕非惡意的不法行為所控串詐取財不識何所依據殊不可解據稱抵當物尙不値三四十元如果屬實該民人當應允訂立契押之時縱或出於疎忽未加審查而四年之中亦豈絕未調查耶所稱殊難憑信至索欠被毆拳如雨下略受微傷三語尤有離奇不可思議之狀况何也盖推測該民人被毆之時設或拳如雨下則所受傷害當必奇重何以略受微傷已甚 
明此等純然民事案件該民人對於債務者僅應到限催贖延不履行儘可依據所結契約照律逕赴同級審判廳提出請求書當可達到權利之目的回復原狀正不必以刑事為前提也所訴殊有誤會應卽却下再狀後聲明抄黏借據底稿遍查并無此物此批 
　　勒交原贓○商人黃沁梅在檢察廳呈訴唱灘簧之施麗生與施蔣氏行兇攫物昨經檢察廳長傳訉黃供於去年六月租施餘屋居住被施陸續竊去貂套貂褂等物今施反誣指欠租强搬什物向阻被毆求究訉之檢供黃已於本月間搬出因黃有找租未付是以搬物檢察長詰其曾否竊衣供多含糊判施收押限三天交出贓物向黃服禮如不料理須將行兇之施蔣氏等交案究辦 
[南市]  
　　瘋婦被棄○森康報關行主葉梅仙娶平湖婦人殷氏為妾殷氏因被大婦凌虐致患痴病葉卽厭棄前日殷氏在法界肆間由捕帶至捕房送往西區移解裁判所傳葉到案訉明葉不肯具領卽飭解至檢察廳請為發落 
　　强搶草帽○無賴李福生前晚攫取陳增甫之草帽迨經追獲贓已無着當由巡士拘至裁判所訉實判押習藝所一年 
　　限期理處○李海帆至裁判所控稱馬滋仁前年代作頭吳晉記借洋三百元本利無着現知馬巳雇吳造房將欵劃付是以請追訉之馬堅不承認判交保限十天理明 
[閘北]  
　　須問見證○徐占元王有財日前在裁判所控告張嘉善　吞貨車押租洋二百六十元昨經孫裁判長集訉原告投稱向張轉租匯芳公司橡皮包車二百二十部由張出立收存押租據為憑詎張近忽登報廣告謊稱遺失圖章前出筆據一律取消作廢顯係狡賴是以控究質之張果以已經登報為藉口所長以其所供日期不符判暫交妥保候原告邀到見証再行質訉 
　　曾否知情○張顧氏前偕贅婿張仁淸至裁判所控告錢王氏高余氏串同巳革巡警張小仙將其女順金拐逃經孫所長判錢交保高押　查辦在案昨日該氏復扭孫壽泉投案控稱小仙前租房屋係孫担保且查張孫係是至親請為澈究判孫押限三天交出小仙順金再核 
　　先給醫費○寓居五壞頭地方之銅匠張金標昨至警務所控被猪毛棧夥吳榮生等多人硬剪髪辮與之爭論卽被吳等踢傷下部以至不便不通曾經控奉該處警區諭令自行醫治茲聞吳等已被釋放請為究辦當由預審處略訉一過移交孫裁判長訉判先給張醫傷費洋二元候該處警區將吳等解案再行研訉 
[英租界]  
　　索償損失○義商新大昌洋行控房東謝某不修房屋以致滲漏損壞貨物日前午後經公廨關獄員與義陪審官羅君會訉兩造各延律師到堂辯論良久旋據見証西人卡司特上堂証明請追損失費銀九百餘兩並請飭令　　修理中西獄員判謝交保候會同　明於下禮拜二再訉退座後卽乘馬車前往會勘一過分道返署 
　　勒限淸理○朱關福控沈玉樓沈玉峯串同地保楊鶴亭不理借欵一案前晚由廨復訊原告請追洋一千元及應得利息質之各被告同供求免拍賣寬限料理聶襄獄姑念被告再三懇求判各交原保展限三天理淸逾期仍須將該地拍賣抵償如有不足再向各被告追繳 
　　弔閱帳簿○錢根元因盛志千合開志興羊毛行股本糾葛控奉公廨訉供管押在案前晚由廨傳問從前經理帳目之時松泉楊阿燦訉據同供帳簿實在盛處判盛還押限兩禮拜交出帳簿再核 
　　流氓搶帽○流氓楊阿全搶取于增卿之草帽逃逸被捕追獲昨解公堂訉供不諱判押一月示儆 
　　乘問攫物○前日有匪徒某甲至河南路楊慶和銀樓內以兌換金飾為由乘問攫取値洋三十元之金戒兩只飛逃當時追捕未獲遂投總巡捕房投請派探偵緝 
　　淫棍受罰○無錫人陸子雲控妻高氏與曹　　私識捲逃匿居法租界內曾經公堂判氏管押女所三月期滿交本夫領回管束曹存洋一百元交保候核在案昨晨由廨復訉原告代表博易律師上堂譯訴曹奸拐各節請為嚴辦訉之曹延律師穆安栾力為辯護并由二房主杜玉林証明屋係陸高氏所賃實之陸高氏供認與曹姘識是實關獄員商之英康副領事判氏仍照原斷還押曹誘奸有夫之婦本應重究姑寬判罰洋五十元充公押候繳洋開釋 
　　貼還遷費○英商掰來生控王阿虎李和尙佔地不讓一案昨經公堂傳訉原告代表哈華托律師請飭遷讓訉之王等供稱此榮前經寶前獄員傳案交保候示迄無動靜今奉傳案請為斷給遷費中西獄員准之諭令原告給遷費洋一千五百元限三個月遷讓 
　　定貨糾葛○德商地亞士洋行控泰興號主顧啓泉不理定貨虧銀五百九十餘兩昨由捕房將顧傳至公堂留候禮拜六解訉 
　　挑夫惡習○野鷄挑夫沈義德前日在三菱公司碼頭硬搬客商朱秀廷之行李被朱控奉捕房昨派包探將沈拘解公堂訉實判押十天以儆 
　　仍須送還○醫生徐某控石樹林誘拐其妾何四寶俞彩鶯婢女徐媛媛並捲取値洋三千餘元之衣飾一案昨晨由廨復訉徐與妾婢等均不到堂由代表律師愛理司投案譯訴前情請為澈究訉之石延赫雷司律師辯稱徐之妾婢三人逃匿後由徐自在蘇州尋獲並未上堂質証擅領回家今日徐又不到被告一人不能質証請為察核並由法捕房中西包探投稱此案發生於法租界且原被均居法界應請提回歸案聶襄獄商之英翰副領事仍以原告曾入英籍應由本公堂訉斷遂判石先送法公堂查訉供後仍送回本廨再行訉奪 
　　奸拐婦女○姚慶泉奸拐閘北住戶陸阿大之妻王氏匿居租界被陸偵知報告捕房於昨日派探將姚與王氏一併拘解公堂訉知事出界外判送閘北市政廳訉辦 
　　並非有意○王阿有因誤將陳夏氏男孩之門牙打落被控昨由捕房拘解公堂訉據供稱並非有意判罰洋十元充公 
　　非奸卽骗○無賴王天生前因誘拐女學生徐兆珍至三馬路某客棧內奸宿曾經公堂訉辦甫經釋出前日又向林梅榮骗取脚踏車被控捕房昨晨由探將王拘解公堂訉實判押十天車交原告具領 
　　小孩迷路○女孩季小兒子男孩龐連生均因不辨路徑由捕查見帶入捕房轉送公廨盤詰季女供年十歲江北人餘語含糊龐孩供年九歲父名金保因出外購物不記歸途致被送案判季女留候認領龐孩暫留本廨候查傳其父來案領回 
　　吞沒存欵○劉席氏控姚麗靑吞沒存欵洋六千五百元昨由捕房將姚與中人劉雨蔭一併傳　公堂判均交保過堂候訉 
[美租界]  
　　一去不回○住居唐山路七百四十二號之劉長春昨至捕房報告稱有十二歲之男孩於前日下午出外不歸恐被匪徒拐賣請為查緝捕頭准之 
　　婦女跌仆○前日傍晚有婦女徐阿寶搭十五號電車至西華得路茂海路轉角處跳下跌暈於地由捕車送同仁醫院醫治 
　　凌虐養媳○昨有王陳氏養媳名小文年十三歲因被其姑凌虐逃出至西華得路啼哭由捕送入捕房傳到該氏飭卽領回以後不准虐待如違究辦 
　　失竊報捕○伯頓路四百八十七號陳姓家前晚失竊綢衣器物等件昨晨投報捕房捕頭卽派包探前往勘查 
[法租界]  
　　是否說謊○俞朗溪控張星甫虧欠貨銀六百十七兩昨日由廨提訉張供此欵係與尙姓合欠商人尙有貨物存在該棧旋指原告稱是說謊並無貨物判　交保候查明再核 
　　釋放兇徒○任才昌前與王阿毛因賭博起爭將任踢傷由捕送往醫院療治王押候懲辦在案茲任已醫痊出久外不到案捕房將王解廨請示從寬開釋 
 
 

Page 8

 
 
   
 
 

Page 9

 
 
   
 
 

Page 10

 
 
 [H第三張第二版 
自由談 
游戲文章 
[壬辰旅滬同年團公啟]  
　　蓋聞團龍褂者乃前親王之禮服團魚籃者乃太學生之美名團之為團由來尙矣况乎除夕祀祖先則有團年之飯新正會親友則有團拜之筵足見體非團不堅面非團不富今者團風日盛團學日明鐵血團則已收鐵血之功銀行團則巳奏銀行之效靑年團則更顯靑年之美貌白相團則益精白相之工夫以及敢死團之敢死爭先外交團之外交進步虛無團之虛無可怕實業團之實業堪欽又如漁團則湘陰相國之宏猷師團則日本天皇之美制鄕團著稱乎鄕里商團發見於商家女子團求參政權童子團開模範會歡喜團則丫頭送禮肉蒲團則和尙參禪雖同一團糟之糊塗却有八團花之熱鬧我壬辰進士先會合同年并聯集年伯年叔年兄年弟年姪年孫等為同年團研求團聚講究團圓乘一團高興之時湊一團和氣之局上街則團扇爭搖無屋則團瓢可借并擬糾合鄕試會試新科舊科各同年自辛未始迄辛亥終結成一同年大團携天上團月之茶唱人間團雪之曲用東坡為團練副使微斯人吾誰與歸倘北京設團防大臣有王者必來取法仿王陽明之十家團保儒者知兵效于忠肅之四大團營名臣報國庶幾持蟄共嚼九月團而十月尖切勿扁馬相同今日團而明日散謹啟 
　　本會事務所暫設在上海裏虹口朱家木橋塘山路一號値年龔心銘寓所所有一切詳細會章俟開大會後公同議定刊登報章又啟　發起人　惲毓嘉　夏孫桐　張元濟　汪　洵　唐文治　趙從蕃　伍元芝　楊士晟　　王仁俊　尙其亨　陳瑜　吳士鑑　趙　熙　呂鈺　周鈞　葉爾愷　黃允中　王　得庚　陳樹屏　龔心銘 
[花元帥曲院去思碑記] [  愛]  
　　自武漢起義至南京光復南北統一而後北京兵變武漢兵變南京兵變蘇州兵變獨一剪淞波稱為避秦之桃源泰然無風鶴之驚人謂得租界保護之力吾謂實花元帥縱兵冶游先有以殺其驃悍之氣使成為游惰孱弱之習而得免姦淫擄掠之灾也且各地一經大兵過境商塲旣多敗落花界尤苦蹂躪惟吾滬繁華依然車水馬龍不减承平景象而楚館秦樓神女生涯反覺加盛於疇昔若非吾花元帥有謝太傳東山絲竹之風曷克臻此賈似道羽書莫報樊城急方得蛾眉正少年之句正堪移贈吾公且劉後主樂不思蜀得保餘年杜牧之書記冶游何妨政績偽道學乃以訾公多見其不知量也公行將有日矣北地胭脂南朝金粉多情人視之原無涇渭之分同施雨露之惠與其學守財虜糞窖之藏何如効浪蕩子虛牝之擲也花公雖取之盡錙銖嘗不利於人羣而用之如泥沙實有益於我輩是不可不立石記之以誌去思之彌永也他日脩花史而數闊客者有不臨風隕涕視同峴山之墮淚碑也哉 
海外奇談 
[最大之望遠鏡] [  頌斌]  
　　西報載法國近來調查地球上最大千里鏡有三一在美京華盛頓天文台上於一千八百七十二年製成費去法郎二十六萬元一千八百七十七年火星經過美洲時某學士藉此得見火星旁有小星若干為從來所未發明者一在布高襪城天文台上費法郎六萬二千元一在英國某紳家重二萬餘觔費法郎十三萬元亦云夥矣近聞巴黎天文台上擬造一極大之千里鏡其式仿華盛頓天文台上之鏡而鏡體放大三分之一專為攷察日月星辰之變遷及風霜雨雪之預兆造費現已集有法郎三十八萬各種材料齊備不日將告竣也 
[歐美各總統皇帝之體重]  
　　據生理學家考較歐美各國元首之體量美國大總統塔虎脫氏軀幹魁偉體重約二百二十一斤於各國元首中為最次為法國大總統一百七十一斤又次比國皇帝一百六十七斤諾威國皇帝一百四十七斤英國皇帝一百四十七斤瑞典國皇帝一百四十一斤德國皇帝一百二十七斤奧國皇帝一百二十四斤西國皇帝一百二十一斤俄國皇帝一百十六斤半義國皇帝一百十四斤荷蘭國女皇一百八斤云 
尊聞閣詞選 
[題平波羨釣圖] [  瘦蝶]  
　　脫却塵繮歸去來鶯湖深處築平臺老漁是個忘機客寄語圖　莫浪猜 
　　夾岸桃花紅似錦沿堤楊柳綠成陰此間儘許垂竿釣何必　　世外尋 
[無題和子丹韵]  
　　絮果蘭因付枉談綺愁如夢太痴癲解將玉珮盟同証乞得瓊漿味自甘別淚替垂憐絳蠟情絲牢縛比紅蠶桃花依舊人何處崔護重來幾費探 
　　刻骨相思意緒縈京江邂逅剖離情好緣豈竟慳斯世密約移書踐此生兩地魂消芳草色十年夢醒玉簫聲殷勤為報休惆悵佳 
 
 

Page 11

 
 
偶天收指顧成 
[感春] [  無相]  
　　小別龍山路春風又二年紅飛三月雨翠漲一溪烟寶劍隨風動新詩對酒聯夕陽簫鼓閙惆悵養花天　　極目東臯望殘紅帶雨飛佳人宵費夢遊子暮忘歸旅館送春色深閨愁落暉垂楊絲未盡終日槃簾幃 
心直口快 
　　新聞事業非盡人可為隻字片言俱足以轉移人心之趨向有曾作專制官深中八股毒見識悖謬反對人羣之進化者亟宜閉門匿處以終餘年何物某報記者不自料量縱其奴性著為論說反對移宮意在擁戴亡淸回復專制無恥之語成篇累牘堂堂民國現此妖孽貽我報界全體羞不羣起而逐之更何待　　草帽漏巵已不堪收拾然在熱心愛國之士猶作挽回萬一之想有寗戴夾紗小帽而不戴草帽者冠華馬敦和等諸帽商乘此需要之機會製成種種夏帽應售雖未能大愜人意不可謂非深知愛國者之心理也冠華所製之英國式通草帽確係完全用本國原料惟帽口太直腦後宜再下垂方為合式馬敦和所製之黑紗平沿帽人戲呼之為周倉帽戴者頗不乏人惟售價二元四角未免太昂蓋以同等之紗製為瓜皮帽則售八角而加一帽沿即增價一元六角似不稱也[  鈍根]  
　　外國貨進中國口岸徴稅何其輕微中國貨到外國口岸納稅何其苛重嗚呼亡中國者通商條約也海關稅則也　　欲救中國之亡非大興實業不可欲大興實業非收回海關管理權平均中外稅則不可吾終望維持國貨者毋畏强暴亟起圖之　　外國人將中國綢綾販往各國利市十倍可見絲綢之見重於世界乃吾國人士偏謂綢類不合乎西裝嗚呼亡國語耶漢奸語耶　　維持國貨乃中華民族人人應盡之義務而中華國貨維持會定章凡入會者納徴章費一元使大好同志格於經濟欲入不能吾甚望在會諸君刪除此例以廣團體而速成效[  徐靑雲]  
戲攷[  健兒]  
[忠孝圖一名殺狗勸妻]  
　　曹荘娶肖氏為妻有老母在堂雙目已瞽荘事之甚孝然家甚寒日以樵採為事妻性兇悍不耐貧苦時與姑勃谿荘屢戒不悛心常鬱鬱一日荘入山樵採未囘肖氏在家竟不為姑炊姑饑腸雷鳴向媳索食肖氏與以殘羹冷汁且雜涕唾姑食不下咽怒投於地與狗食之戟指大罵其不孝肖氏不服反唇相譏并摔姑地下足踐其身齒嚙其皮揮拳痛打傷痕遍體曹荘回家見老母扶杖而坐涕泗橫流兩目盡腫傴僂其背呻吟不巳大驚泣下詢為何人所傷母知荘性褊急囁嚅不說荘再四苦詰始直告之荘髪指眥裂卽入房拽肖氏出唾其面而責以不孝之罪肖猶嘵嘵强辯荘怒不可遏卽拔刀欲殺肖氏以洩胸中之憤肖急逃避呼救荘追逐之適為狗所阻荘即殺狗以奔肖氏肖乃跪地哀求指天自矢此後願盡孝事姑荘氣稍平即令向母服罪母亦為之緩頰荘始釋之小如意演此劇摹出兇悍之狀尙愜人意跌甩工夫本屬拿手故殺狗一塲之做工他伶俱不能及惜滬上無好小生搭配曹孝子一片苦衷終不能曲曲傳出亦憾事也 
小說 
[短篇小說難兄難弟] [  頌斌]  
　　巴黎之東有某村焉田野膏腴民風淳樸中有一農家兄弟二人兄名勃特弟名恩笛手足之間友於甚篤　　然家貧僅有祖遺薄田數畝在某教堂之側二人通力合作成熟時均分其麥因以度日其兄勃特已兒女成行而其弟恩笛則尙孑然一身未諧伉儷因此發生一極耐尋味之趣事頗足令人解頣也　　某年麥秋兄弟二人以所收麥均分作二堆積於田畔　　一夜月明如水光照床前弟尙未睡獨坐閒想且自語曰吾兄旣有妻子其日用必較大我以一人之身而平分其麥於心實有不安宜有以補助之語畢一躍而起披衣出戶逕往自己麥堆中抽取其麥潛加於其兄之麥堆蓋雅不欲其兄之知也詎同日之晚其兄在室謂其妻曰余弟年幼未娶必當多與以麥使之預為儲蓄以為他日娶婦之用語畢亦一躍而起行至自己麥堆處取麥潛加於弟不知巳之所减卽弟之所加也　　翌日晨起兄弟二人各出戶竊視麥堆頗訝其多寡之相等惟有暗中詫異而已　　由是每至夜深人靜時二人必先後起而取麥互相贈送翌晨觀之則多寡仍舊久之二人奇極而疑乃於某夜伺察竟夕兄弟乃不期而遇始各恍然相與携手大笑各回寢室而去巴黎人聞知此事爭相稱述一時傳為美談　　鈍根曰世風日下昌言權利敝屣人倫絕口孝義兄弟鬩墻已成通習爭產涉訟連年不結賄賂萬千寗贈官吏破產方休懊悔無及偉哉法人勃特恩笛一介農夫且知愷悌閉目瞑想為之感泣無以稱之難兄難弟 
　　江陰吳孟芬君鑒久別正深思念忽奉大箸欣慰奚似尙祈惠示現在居處俾得通信為感[  賡磐]  
 
 

Page 12

 
 
   
 
