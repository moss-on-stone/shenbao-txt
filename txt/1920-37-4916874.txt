# 1920 - 37 - 4916874

 

Page 1

 
 
   
 
 

Page 2

 
 
   
 
 

Page 3

 
 
時評 
[種種新警信（冷）]  
　　據國内外各電一日之間所得警信乃有數起焉此皆於今後有至大之變化者也其一北京政府對於學潮之變態也其二南方議會對於制憲之無望也其三日本罷工浸浸乎繼各國而起也其四歐洲戰犯之要求將有關乎和局之前途也此其事雖不在一國而其利害復不限於一方然而世界多事之兆不難望氣而知焉 
　　雖然他國之事我勿之論若我國之所謂兩警信者皆在無事自擾自暴自棄之例非必不可免者也嗚呼 
[命令]  
　　二月四日大總統令任命趙明德署陸軍第二十七師步兵第五十三旅旅長此令 
　　又令李鋭司青山均授爲陸軍步兵上校此令 
　　又令國務總理靳雲鵬呈请任命慮德璚爲印鑄局僉事應照准此令 
　　又令陸軍總長靳雲鵬呈請任命趙立業爲模範牧場場長應照准此令 
　　又令黃恩緒給予五等寳光嘉禾章此令 
　　又令白鶴鳴晉給四等文虎章此令 
　　又令山西省長閻錫山呈考核屬吏據實舉劾懇予分别獎懲等語調署新絳縣知事徐昭儉老成練逹循良卓著署介休縣知事張賡麟心精力果克　艱鉅均給予四等嘉禾章署汾城縣知事紀澤蒲勤救愛民卓著循聲署聞喜縣知事黃庭槐通逹政體廉能足風署繁峙縣知事熊　精明幹練饒有吏才署岢嵐縣知事汪志翔關懷民瘼堅忍耐勞均給予六等嘉禾章署翼城縣知事班廷獻熱心興學倡　有方署　關縣知事張廷琇學道愛人不煩不擾署黎城縣知事陳觀韶爲守兼優羣情愛戴署陽高縣知事高　　　　實政任怨任勞署和順縣知事陳迺蓉穏練樸誠庶政咸理均給予七等嘉禾章署平　縣知事潘祥和才猷練逹治邊有方署長治縣知事康佩珩幹練有爲弊絶風清署虞鄉縣知事周振聲才具開張勇於任事均著傅令嘉獎已撤興縣知事石榮瞕廢弛烟禁漠視船渡已撤稷　縣知事傅增祥措置乖方控案纍纍已撤昔陽縣知事沈嗣霖才具平庸玩視烟禁均著交文官商等懲戒委員會依法懲戒此令 
[專電]  
　　北京電閣議對學潮主張嚴辦朱深攻擊尤力結果頒兩明令（一）整飭校風（一）命軍警嚴重干涉又閣議如令下無效第一步戒嚴（五日下午七鐘） 
　　北京電昨閣議决定對學潮先派人勸告如不聽卽發兩令一誡學生軌外行動一飭軍警依法取締昨晚院派員與教職員會見結果無法勸制今早兩令擬就遍送閣員署名定今晚或明早發布（六日下午六鐘） 
　　北京電靳派曾夏唐勸告各校長適四點法校開校長會議曾等晤蔡元培湯爾和等述靳意見蔡等祇允轉達學生不負責任（五日下午七鐘） 
　　北京電靳雲鵬昨見段詢問外交方針段卽面斥汝辦事糊塗至閙得學生無法無天汝快去將學生制止好了再談正事靳退院卽發命令國務院除明令外並通電各省對於學潮極端阻止 
（六日下午四鐘） 
　　北京電國民大會决自行停開軍警分隊巡行學生停演講尚無衝突（六日下午六鐘） 
　　北京電五百萬鎊借欵改爲美金一千五百萬日金二千萬前日英法美日四國銀圑代表開會决定條欵五項（一）專充裁兵用（二）須俟南北统一後交付（三）監督用途（四）以關鹽餘作抵（五）烟酒墊欵五百萬美金由銀圑公共籌還政府方面現正商議尚未答復（六日下午六鐘） 
　　北京電曹錕支電年關吃緊尅日撥欵方濟眉急（六日下午六鐘） 
　　北京電交通部欲將中東路收歸部管鮑貴卿請籌四種預備外交措辭預備人材籌劃經費護路軍隊（六日下午四鐘） 
　　北京電鮑貴卿定五日赴哈察看中東路情形（六日下午六鐘） 
　　北京電鮑貴卿五日赴哈議中東路事並請奉黑派代表籌商辦法（六日下午四鐘） 
　　北京電楊增新東電塔什干開來俄新黨軍隊甚多宣言保護外國僑商（六日下午六鐘） 
　　香港電憲會議員離粤逹百五人陰曆年内難開會卽明春各黨能疏通亦不足法數昨議長開談話會决除勸勿離粤外再派員赴津滬勸南下（六日下午五鐘） 
　　香港電東夜贛粤交界龍南太平堡富紳賴麒峯家治喪來賓逾千被股匪刦警練與戰被斃四傷百餘焚祠屋二百餘焚斃數十人擄賴家人二十餘來賓失踪二百餘財産被刦數十萬（六日下午五鐘） 
　　香港電軍府電告閩南已照條件解决各守原防（六日下午五鐘） 
[各通信社電]  
　　北京電昨學生數千人在前門外分組演講經軍警勸解將學生勸至天安門維持臨時交通 
　　北京電政府以俄亂日亟將開邊防緊急會議（以上五日） 
　　北京電將以陳籙任法使顧維鈞轉次長正徵同意　　北京電徐對講演學生手諭軍警長官善爲勸導護送歸校八字 
　　北京電廖宇春覆命曹錕已允將學生釋放 
　　北京電聞將發明令誥誡學生勿爲軌外行動 
　　北京電學生仍演講並定在天安門開國民大會 
　　北京電靳派員訪各校長勸誡學生勿再有出軌行爲謂此後惟依法辦理不能再寛（以上六日） 
　　以上中華通信社電 
　　北京電閣議學生演講不得阻礙交通及有暴烈行動由警察監視違即取締 
　　北京電外界消息美對國際聯盟仍未允加入代表 
　　北京電各校仍有罷學主張蔡元培擬續辭職學生方面異常激昂京師已無形戒嚴（以上五日） 
　　北京電駐英公使施肇基電阿富汗雖云獨立然與英國及波斯各國未了之事甚多通商一節宜從缓議政府决暫行拒郤 
　　北京電哈爾濱電西伯利亞全部均入新黨手中舊黨無可與抗聞新黨首領現已有趨重和平建設之意 
　　北京電俄無正式政府事故發生無從交涉當軸令邊吏相機自衛惟勿干預俄人黨爭 
　　北京電赤塔被激軍包圍之説尚未證實惟激黨有衆十五萬聲勢極盛謝米诺夫已窮蹙 
　　北京電日使因川田事向我外部抗議政府决議據警廳報告駁復 
　　北京電魯案聞外部將答覆日不據德約談判 
　　北京電海長薩鎭冰擬將龍口建築軍港以固海防刻正召集部員籌議一切 
　　北京電陸榮廷復開龍州會議力谋和局奉天亦有各省代表集議聯絡促和（以上六日） 
　　長沙電譚延　不直廖湘芸與田應詔周學濟生意見湘西南軍恐有戰事聞黔軍亦以誤會牽入（六日） 
　　香港電檢廳檢查冒名蒙古議員國會恐影響於出席人數於議决案發生問題擬請打消（六日） 
　　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
里昂無線電（路透社送） 
[戰犯名單與德代使]  
　　五日巴黎電戰事罪犯名單已於星期一晚間九時送交駐巴黎臨時代理公使勒思勒氏另附牒文一通當由勒思勒氏退還大使議會會長米勒蘭氏另附一畵謂曾一再懇請恊約國不必執行凡爾塞和約第二百二十八條（所開列之數共有二十三次）迄未接滿意之覆文故今不能接受恊約國之牒文又謂彼現已辭職擬於即晚離巴黎云云米勒蘭氏於是卽召集大使議會星期二日晨間開會晚六時又開會議决各節擬直接通告柏林政府法國各報對於此事大爲驚詫小巴黎人報載稱德國代使美葉博士或　於今日回抵巴黎 
[法總理之對俄對德談]  
　　五日巴黎電法總理米勒蘭氏昨日午後在衆議院外交股員會前宣述外交大槪情勢與法國對俄政策並德國履行和約條欵事宜米氏援引和約各條證明恊約國於和約全文實操有保證和約履行之必要利器法政府决計迫令德國試行各項義務繼乃涉及俄國問題謂彼擬襲行克勒滿沙氏之政策此種態度實符合上年十一月間與恊約國恊定之决議毗連俄羅斯之諸國恊约國近已承認其獨立矣苟爲勞兵政府所攻則恊約國必予以助力恊約國現正試行對波蘭人之約言源源以軍機材料接濟之米氏將於下星期二日在該股員會前宣述東方政策 
[各國近事記]  
　　五日巴黎電匈京電稱匈牙利媾和代表圑定期本月九日啓程前往巴黎 
　　五日巴黎電英船凡萊西亞號已由哈佛爾開往加拿大哈里福克斯船中載有華工八百人 
世界路透電 
[補救國際兌滙之會議]  
　　三日倫敦電官場宣告今日午後會議滙兌問題事謂財政專家委員圑聲明其所提出之問題與匯兌現狀無關但係數月前在亞姆斯特丹屢次會議之結果以期設　補救歐洲數處之經濟危險耳委員圑又説明其意見謂公共或私　之資助如准其繼續則第一條件當使歐洲各政府支出不得越過其所得税項與他種經常費收人之範圍苟能如此卽可得私人財政信用云聞關於匯兌難題之各項建議明日内閣將討論之 
　　三日倫敦電財政大臣與若干著名政客（工黨代表亦在内）及銀行家與財政專家等今日午後在財政部開會討論國際滙兌問題今日美匯又非常低落英金一鎊或等於美金三元四角七分二五同時比利時已頒禁令不許於對外匯兌中作投機營業否則嚴加處罰美國今漸有一種見解以爲美金價高乃美國經濟上最大之敵蓋無異停止世界之市場也今歐洲各國多取銷在美國之定貨單倫敦財政報云　産多輸出多乃救時之良法而進行之道則在多向匯率最利於吾人之國　　貨品今匯率最宜者爲德奥兩國似宜就此提倡 
[法國之贊助國際聯盟大會]  
　　三十一日巴黎電昨日索爾本舉行贊助國際聯盟大會公推普恩賚氏與戴香納氏爲主席波學懷氏爲主要演说者詳述聯盟之目的其第一目的卽不容戰敗之敵人再擾世界之和平 
[中國對俄之抗議文]  
　　三十一日巴黎電中國致文列强抗議　爾瓦特將軍所發關於中東鐵路事宜之示文（按霍爾瓦特將軍於一月十七日出示謂現因與元首及中央行政機關隔絶交通故自思以爲當與元首復相接近以前不得不執掌對於中東鐵路一帶俄民之完全政權） 
[美國近事記]  
　　四日華盛頓電工部宣稱擬於下星期開始調查全國各大城之生活狀况 
　　四日華盛頓電陸軍部宣稱已派伐龍山號輪船赴海參崴載運捷克兵回國 
　　四日華盛頓電參議院通過衆院議案規定於來年增加陸海軍海濱衛隊公共衛生人員之俸金共計需美金洋五千九百萬元 
太平洋路透電 
[馬尼剌之大火]  
　　六日香港電據馬尼剌私電聲稱嘉年會會場昨夜爲火所燬死傷者必多詳情未悉 
　　六日上海消息法公董局無線電臺今日午後三時接馬尼剌嘉年會大火消息其第一段文句不全餘謂自動車陳列處之人紛趨二狹太平門驚亂之際重傷菲列濱人數十人火熖蔓延甚速蓆棚藤架未及半小時均遭焚燬廣數哀克（每哀克約華六畝）之陳列處連同辦事處房屋均成焦土消防隊竭力撲救助以警衛兵乃得將火救熄兵士曾將飛機陳列處之一面拆毁保全飛機數架此項兵士多屬甫抵馬尼剌之西比利亞戰士損失之數約披索五十萬元按嘉年會歷年舉行極爲順利此次不幸遇災預料所未被火之部分仍將於明日開會供人游覽 
[俄國黨戰之新形勢]  
　　五日哈爾濱電據赤塔消息加貝爾將軍之兵（伏志柯夫斯基將軍伏爾柯夫將軍克拉西爾尼柯夫將軍之殘部均已加入）已占據伊爾庫次克聞勞兵會諸代表均逃入森林中續得消息加貝爾將軍且奪得現金柯爾恰克將軍存亡未悉顯未於伊爾庫次克覔見之又稱加貝爾將軍已與謝米诺夫接觸捷克軍對於此次事變之態度未明據傅彼等現取中立態度或謂已恊助加貝爾將軍 
[日本鐵廠之大罷工]  
　　五日東京電九州八幡官立鐵廠工人一萬二千人未先敬告全行罷工滅熄各爐諸工人今日正在集衆示威 
　　五日八幡電官立鐵廠工人代表今日謁見　道提出減短工作時間增加工資之要求時有工人約千人集衆示威當道調警察憲兵大隊維持秩序但並未發出暴烈舉動工廠今全部停工賦閒者逾七千餘人八幡鐵廠爲日本最大之鐵廠該處有烟囱五百天空黑烟迷漫今則全無動靜聞大鎔鐵爐均已熄火 
[五百萬鎊借欵之公文]  
　　六日北京電下載之公文曾於昨日致外交部英法美日四國代表爲應中政府急需起見願託四國銀行圑發行約英金五百萬鎊或等於此數之借欵其條件如下（一）該借欵應以鹽税或中政府與銀行圑互相商妥之他項入税爲抵押品（二）南北談判應速重行開始（三）中政府應開始遣散南北方面之冗兵撥此借欵之一部分以充經費（四）四國政府與四國銀行　得　力監督此借欵之用途並監督遣散冗兵事宜 
[軍警與學生之衝突]  
　　五日北京電今日午後軍警驅散示威反對與日直接談判山東問題之學生傷學生二十餘人政府現派北京軍隊一部分以變相之戒嚴令處置以後之示威行動聞政府且擬停閉各學校 
　　六日北京電鍾文耀已任爲上海新造幣廠總理 
[國外要聞]  
[西比利亞之農民與多數黨]  
　　柯爾却克傾覆之由來 
　　中美新聞社譯詩家谷講　報西比利亞拔可扶加村通信云此間人民多信彼等所奮鬥者爲正　即政府教會與大地主所有之土地應歸平民均分依照俄羅斯共産黨之制度耕種彼等立誓必將哥爾却克式之舊政治思想推翻必將日本之武力干涉拒絶而恢復平和（勞兵會）一語成爲一般人民之口號莫斯哥直暫時成爲聖地記者曾問數十人云（勞兵會於汝究有何意味乎）彼等皆答曰地産與自由耳夫吾美國人之一言及（勞兵會）一　也則腦筋中立覺有一浴血之人一手握火把一手執手槍跳躍於前然在此冰寒可畏之西比利亞　中則此（勞兵會）一語在彼等農民耳中非常之動聽一若有融和之春日與嶄新之希望挾以俱來者因此對於彼等所愛土地與自由之奮鬥亦下一新决心而有百折不回之槪也記者於三日前從巴士多爾納乘火車到此間由美兵護送軍官名格拉哈姆頗有胆略中途駐在一山中小屋時廣義派領宙數人來見今世界之人莫不以爲廣義派人者野蠻人也願以記者所目覩則此等領袖亦皆平易近情而爲彼等之正義理想奮鬥耳在西比利亞之美國兵士其天性本愛民治主義與正義故亦能了解俄國農民之心計在西比利亞之美兵共有六千人現在殆無一人不惡柯爾郤克之姓名而表同情於一般奮鬥之民衆此等美兵目擊世界企圖擁護柯爾郤克再設頑舊之　治目擊柯氏之部下慘殺人民焚燒村莊又目擊西比利亞之農民聯合各大城市之羣衆推倒柯爾郤克世界之以爲脱勞斯基之赤旂軍擊敗柯爾郤克實則大誤推翻柯氏及其政治者乃此等樸實良善之人民之精神與奮鬥力也當十八個月前西比利亞國民軍組織時此等人之子弟皆奮勇從軍致其希　於沃木斯克政府迨柯爾郤克之政策眞相暴露此等國民兵立即背之而去柯氏之兵力遂至一蹶不振今柯氏已爲伊庫資克之社會革命黨政府所執羣衆已獲勝利但又須防日本之干涉頃有一白鬚老人詢記者云聞日本兵兩師圑正在經過海參崴信乎記者告以自新年後祇有日兵數百人到該埠老者又曰果日軍干涉吾人者吾人必抵死作戰至吾人盡死而後已美國亦能有所援助乎言時狀至懇切記者之筆墨决不足以傅逹之於五千英里以外之美國使美人如見其人如聞其聲實爲憾事要之此等俄人實與吾美同胞無異正直而温良宗教之信仰極深記者在此多日所見男女兒童竟無一人不富於犧牲精神願以其生命易其所信仰之事物彼等之一生時時想望地産歸公人人均分依共産制度而耕種又望人人得享參政及自治之權至於和平尤爲伊等所渴望俄民所奮鬥而爭者不過如此蓋俄民在帝制時代備受專制之蹂躪困苦呻吟莫可告語無怪其希望自由之切吾美素來飽享自由之人殆有不能了解其眞相者當俄國革命之後俄民即没收政府教會與大地主之地産每村皆照共産制而耕田彼等並不欲行激烈行動所谓某某主義某某主義彼等實亦莫名其妙其所欲者無非土地和平與自由而已西比利亞農民於沃木斯克政府初組時大都贊助之蓋當時組織之分子固抱民治主義者也迨柯爾郤克握權其專制幾與俄帝（沙爾）時無異令農民讓棄已得之地交還自治之權迫令農民在柯爾郤克旂下當兵作戰倘農民不願供給壯丁馬匹食物則立卽派兵入村肆行燒殺毁壞於是一霎那間羣衆立反戈攻柯爾郤克組織小軍隊隨地作戰柯氏部下亦發生革命思想愈傅愈廣然哥氏甫倒日本之干涉又來故俄民極望美國予以力助彼等純朴之心愛美國極深然見美之撤兵亦絶無怨意彼惟求美國之諒解而已倘日軍一撤退彼等將立與各城市中反對柯爾郤克之勢力聯合組一新政府與莫斯哥提携倘莫斯哥勞兵政府又不能實現土地和平與自由之希望則彼等又將繼續作戰以反抗之自今日（一月十六日）起三十日内倘日軍猶不撤退此等農民軍即將會同柯琐爾郤克軍隊及赤旂軍與日軍作戰將來和平恢復恊约國若不干涉則此等俄國農民（占全國人口百分之八十五）將有完全之發言權實行民治主義倘世人有不信俄之農民具有治理俄國之能力與精神者則請來此冰天雪地之西比利亞實地一觀彼白髮之叟與青年之子爲理想而奮鬥之精神可也總之李寗與脱勞斯基之日將終不久將爲俄羅斯農民之時代矣 
[專使圑會議紀錄（十六）]  
　　第五十次會議錄（八年三月十九日十二時出席者王全權施全權魏全權王公使唐中將嚴參事王專門委員岳秘書長）（一）嚴參事報告昨日二時半出席經濟條約會美國代表主張凡恊商國與敵國雙方所訂之經濟條約一律取消其有願繼續者自行聲明至多方之公約如無中立國在内者英國代表亦主張一律取消但條約包含政治經濟兩種性質者本會權限所在祇取消經濟之一部分而不侵政治之範圍又討論郵政公約時歷舉加入郵政公約之國並無中國在内當將中國於何年何月何日加入郵政公會向衆聲明（二）嚴參事報告昨日五時出席關税委員會英美主張以共通待遇德奥法國　　北京學界游街大會攝影（北大出發之景况） 
之意則欲於五年之内使德奥不得自由修訂税則英美均不贊成英國代表云至多以六個月爲限美亦主張是説（三）劉參事報告昨晚有學生李君等八人來見適崇傑外出由蔣君百里徐君振飛接見李君等所談者與前月各專使出示之平和促進會來函大致相同此種捕風捉影之談從何而來實非崇傑所能臆料學界對於崇傑旣有誤會崇傑不能不略爲解釋現已擬好一致李君之函稿惟牽涉外交不能不請示各專使是否可行竊思崇傑一舌人耳即於外交上思有活動亦必秉承長官而後　到此以來　數星期下車即抱病嗣後往觀戰場前晚甫返總長之出游是否與崇傑有關係崇傑在此對外有無不規則之行動各專使均能知之無庸剖辯崇傑備員參隨已十餘年非奉長官之命對外從不輕發一言學生所謂親日派者不知何所指而云然如以崇傑曾留學日本曾爲駐日本國外交官卽指爲親日派則實無價值倘别有所指亦必道出來歷豈能以此囫圇之言妄加判斷至所謂對於總長過日與日本外交當局之談話亦公然爲證實之言　屬可笑崇傑亦中國人也愛國之心豈在人後且即謂崇傑來爲日本作證人亦必以事實爲　豈有事實未見而横加誣罔之理學生具愛國熱誠誠可欽佩但未免墮人反間之計耳事關對外交涉非崇傑個人之事如學生再來訪問應否接見以及如何措詞今日總長旣不在此應請各專使指示蓋崇傑對外宗旨始終抱一不自由發言也（第五十次會議錄之附件）劉參事復王世杰王鳳儀謝東發徐廷瑚李麟玉函敬啓者昨承枉顧失迓爲歉昨在專使旅館獲讀諸君公函今晤蔣徐二君備述諸君言論諸君憂時愛國之熱誠實所欽敬然因此而有所責善於崇傑崇傑愧無以克當也崇傑外交部中一事務官耳以奉行長官命令爲其職責諸君函中似謂陸總長以崇傑之故不安於其位驟然離法並縷述對日行動等語崇傑曾隨總長過日本以崇傑所及知者並無授人口實之處談話本無記錄諸君函中公然爲證實之言誠所不解崇傑二月中旬抵巴黎即病承總長給假且遣醫診視病愈後因梁公出游戰地竊欲同行以廣眼界續假十日歸而始聞總長已適瑞士總長此行聞與政治外交並無關係其中原因專使諸公知之自詳崇傑到法以來對外並無絲毫言動更無持與我國人表相異之態度區區此心可質天日至外交政策非吾儕末吏所宜言惟諸公所告語蔣徐二君者有個人良心主張一言崇傑國民一分子也自信愛國之忱决不甘居人後若謂外交官曾駐剳某國或留學某國即應爲該國鷹犬母乃將全國人一槪抹煞若以意揣度加崇傑以敗壞外交之罪斷不敢承今日當外交上千載一時之遇正我國民萬衆一心之時對外絶不容有所異同雪國恥復國權日夜勵精分途赴功猶懼不給安有此閑光陰閑精神以從事傾陷耶崇傑爲部中一屬吏行止皆長官所命非能自由諸君相愛盛心深可感紉崇傑則惟受長官之指取進止耳本當答訪以酬厚顧但諸君旣於崇傑個人之性行有所誤會非立談之間所能辯晰恐言辭不逹徒增支離謹草寸函藉表歉忱順頌學祺劉崇傑啓三月十九日再此函已呈專使閲看並以奉聞 
國内要聞 
[京學界演講之風潮]  
　　昨早（四日）十時北京大學曾開全體學生大會報告學生聯合會議决之經過其詳不可得而聞惟據學生之傅説學生聯合會共議决四事（一）游行講演（二）國民大會（三）罷課（四）未詳又同時已預定國民大會在本星期六以前開成立大會在未開國民大會以前繼續游行講演不懈同時並已决定此次講演態度之三要點（一）與市民不生惡感（二）與日人力避衝突不得已正當防衛（三）講演不得中途散漫並爲防止散漫起見用點名法每班舉兩督查員專負此項責任以期講演之整齊講演圑之組織則合北京中學以上二十七校編成昨日各依預定地點按時出發前隊手持白旗多書（國亡家何在民氣勝武力）（趕緊拿出良心來救國）（萬衆一心力爭外交）等字樣尚有大旗一面大書嚴懲暴吏四字其餘小旗不計其數在前門大街大棚欄觀音寺一帶講演者爲北京大學高等師範中國大學等校在順治門一帶講演者爲法政專門高等工業等校在東西長安門一帶講演者爲高等女子師範高等商業等校前門大街原爲商賈通衢學生爲欲促國民覺悟起見故於前門一帶講演圑之排布較他處爲多人數當在三千人以上前門大街大棚欄觀音寺一帶手執白旗之學生　繹於途在各交通要衝由一學生站立高凳之上爲熱烈之講演其他不講演之學生皆環立其側維持秩序前門大街馬路上每隔數丈即有一學生站立高凳上講演遥望之旗幟皆白大約聽講人數當有五萬餘人由前門起以至於天橋凡屬各胡同之出入口如西河沿廊房頭條二條大棚欄六必居施家胡同珠市口大蔣家胡同鮮魚口肉市大街打磨廠等處均有講演隊排布大聲疾呼救國不置因之人數愈聚愈多竟無隙地可通車馬汽車馬車約有五十餘輛均頓諸中途迨下午二時交通居然斷絶而偌大之名利藪竟成爲學生之講演場矣 
當講演圑演講時有汽車一輛由南而北旁立護兵二名電掣風馳威風凛凛硬由人叢中闖過撞倒數人市民大憤呌打學生和之遂將該汽車玻璃打破數塊此車中人急行下車據傅汽車號數爲五百四十並有（公府特准）字樣或謂係軍警督察長馬龍標之汽車或謂坐車者係直隸督軍署之李題賢於汽車被打後曾向警察方面報告謂汽車行至學生面前學生令其下車聽講李因有事不肯下車遂肇此禍究竟眞相如何尚未明瞭未幾而京畿衛戍司令部步軍統領衙門警察總監下令派保安隊游緝隊前往解散至四時許學生講演意興將闌之際突由城内湧出武裝軍警約千人上下至前門橋頭在前門大街至珠市口兩旁馬路上作八字陣包圍講演圑將手持白旗之學生（不持白旗者不干）約二千餘人全體拘入天安門内學生態度冷靜并未抗爭進天安門之後首先將各學生擁上天安門城樓學生上城樓之後意氣激昂猶手摇白旗俯　城下大呼不止警察當卽勒令各學生抛却白旗然後徐徐挾持各生進入第二層門（即端門）内之三殿暫行拘留拘留之後由軍警當局下令通知被拘留之各學生有欲出天安門者聽其自由不欲出者卽在天安門内停頓一宵惟學生意志甚堅甘受拘留軍警於學生被拘後即將中華門東西長安門斷絶交通聞在天安門内外一帶任警備之職者有第九師第三十六圑第一二兩營第十五師第五十七圑第二三兩營又保安隊八百游緝隊六百警察三百 
　　學生被捕消息傅出以後學生聯合會極爲忿懣當由幹部發出急電一件略謂本日京學生爲外交及津事全體出發講演悉數被捕急切特聞云云一面並由各校同學用大車裝運被褥多件送與天安門之學生當經軍警允爲轉交又警察總監亦備饅首四五百斤分送各學生充饑至晚十時前後在天安門監視之軍警隊官忽令學生舉出代表有話面説學生恐有作用未肯舉人嗣復經隊官再三勸説始舉出北大學生王自治高師學生某君法政專門學生某君三人爲代表軍警嫌人數太少學生又舉出十餘人隊官便請此十餘人代表至别處會談命兵警二人挾一人將學生全數押出天安門外令其各自歸家尚餘三十餘人（代表在内）聞於十一時押赴衛戍司令部（或云警察廳）尚未放出至被拘學生中有受傷者約十餘人之多云 
[天津事件之呼籲聲]  
　　京校長晉謁靳氏津學生上書府院 
　　天津軍警傷害學生事件至今毫無解决北京學生非常憤慨因有大規模演講及準備罷課之説北京各專門以上各校長乃公推代表陳映璜湯爾和張瑾等三人晉謁靳氏請求釋放天津被捕代表陳君等於昨日（四日）上午面見靳氏述明來意並請靳氏去電囑令曹楊速釋各代表以免風潮愈演愈大靳答謂此次天津風潮眞相如何各方面報告不一一時殊難辦理且地方之事中央不能過於干涉如學生以後再不閙事則代表等自可釋放語意極爲含糊各代表不得要領而出天津學生聯合會上府院　云竊自日本提出山東問題向我國直接交涉以來外交情形日趨險惡生等分屬國民義難坐視因曾通電宣言一致拒絶一月二十九日復根據宣言本旨齊見省長曹鋭请求代電政府力爭外交並卽日恢復本埠集會結社出版言論自由釋放被拘代表及學生二十餘人迺曹鋭固拒不見捕去代表張若名郭龍眞周恩來于蘭渚四人縱令軍警三隊圍毆學生槍柄剌刀紛紛投擲學生赤手空拳抵禦無力惟有約束全體垂手忍痛一時逃亡無路呼號宛轉頭破者嘔血者暈绝者穿透頸項者剌破眼球者腰折者腿斷者共六十餘人血肉横飛慘不忍言當由南開紅十字會抬送本埠各醫院奄奄一息存亡莫卜將 
 
 

Page 7

 
 
來縱得苟全然已一肢半體殘廢終身業由醫士檢驗傷痕拍照爲證咐單貼呈其他　傷較輕者約八百餘人各歸調治迄今未愈愛國學生遭蹂躪專制時代無此暴戾不圖於共和國家見之生等痛民權之剥喪念國難之未已五内俱裂憤不欲生欲圖報國進行無由欲計求學方寸已亂爰於二月一日全體散學用示决心冀以犧牲感動國人雖在顚沛流離之中不忘碎身報國之志謹以哀切誠懇之詞作最後呼籲之舉幸垂鑒焉（一）請政府明白表示拒絶山東問題與日本直接交涉也我國前此拒簽德約原期保留山東問題以待國際聯盟之公判美　上院已有保留山東問題之議决今我國乃不待國際聯盟之公判而欲與日本直接交涉彼强我弱詭詐百出寗有幾希挽救之望耶是而可以承認無異承認未簽字之德約無異承認威迫刦奪之條約爲正當無異爲二十一條密约更增一層保障生等不識前此拒簽德約之爲何而尤不識國人拚死力爭以要求政府拒簽德約之爲何也政　而果出此非特不足以自解將何以對國人更將何以對美邦千鈞一髮稍縱即逝懇速明白表示拒絶直接交涉信昭國人（二）请依國民主張速辦福州交涉也福州係我國領土日僑竟敢肆意横行打傷學生毆傷　警並　其領事署警察長指揮一切消息　出舉國共憤日政府不自謝罪反袒護彼國僑民派艦示威欺凌我國無以加矣政府若不速依國民主張嚴重交涉則國體何存國　可有（三）請將中日間一　不平等條約飭專使提出國際聯盟設法廢除也日本乘歐戰方酣列强不暇東顧之時以威力强迫我國締結未經國會　　之軍事恊定　高徐順濟路换文等密約按其内容極不平等有一承認足以亡國懇速飭專使提交國際聯盟設法廢除以保主權（四）請速明令罷免省長曹鋭也生等赴署請願舉動純出愛國並無逾越法軌之處迺省長曹鋭旣拒不見復縱令　警痛加毆擊民意任意摧殘教育慘遭蹂躪共和國體之下竟有如此殘虐無良之長官若不明令罷免封疆大吏率而效尤民無噍類國將不國（五）請嚴辦警察廳長楊以德及保安隊長丁振芝也我國勢力微弱外患頻仍後盾外交專賴民氣迺楊以德丁振芝任事以來甘心媚外對於生等愛國運動多方摧殘去歳秋間拘捕演講圑員國慶日復毆擊游有學生干犯國典衊視共和此次先後打傷學生拘捕代表囹圄之内　刑拷打體無完膚横暴殘忍往古酷吏無以加之若不從嚴拿辦則生民塗炭津無寗日矣）六（請速恢復本埠各界集會結社出版言論自由并釋放被捕代表及學生也集會結社出版言論之自由載在約法人民愛國原係天職保護不暇何忍動加干涉被捕代表及學生慘遭凌虐尤屬非法去歳六月十三日國務院曾明令通飭各省疆吏保護學生并許以言論集會之自由曾幾何日竟食前言縱不爲教育　途計國家前途計　不爲中央威信計乎（七）受傷學生請予撫卹也此次學生受傷沉重至於六十餘人之多爲國犧牲情堪憫惻允宜加以撫卹以平士氣而順民情凡此七端旣關國命復繫民權倘政府俯順民情圓滿解决則民氣伸張國事可爲生等有返校之望若以教育爲可棄民氣爲可摧來日大難靡非止極恐犧牲不僅　等而犧牲者且不獨學業　也迫切陳詞伏維鑒納（附一月二十九日軍警在省公署毆傷學生之姓名及傷格）李津南　學生吐血　口背受重傷趙長泰南　學生前胸左部受傷後腦被繫神精恍惚徐恩　水産學生春背受傷六處皮　未破易守康法政學生後腦皮膚破裂二寸臉部左偏皮破一寸均受鋭利之器所致左肩右踝傷痕三四處皮未破唐寳珍女師範學生脊背傷痕五處發現青紫色受極笨重之鈍器所繫郭恒楨女師範學生背部槍柄傷左手腕剌刀傷李靜軒女師學生腰部肋部均受槍傷吉志安南開學生胸部出血昏迷不醒陳元凱北洋大學生胸傷陳泮嶺北洋大學生胸傷黃書勳新學書院學生胸傷王克珊新學書院學生腿傷周延旭新學書院學生腰傷薛沛昭新學書院學生皮膚傷雷策先南　學生後腦傷痕二處皮微破左腕傷痕一處皮破一寸係爲鋒利之器所創左腿傷痕發現青紫色湯旭初私立英文學校學生皮膚傷黃輝水産學生腰傷湯世隆南開學生頭傷童世璧師範學生目傷張龔三師範學生目傷邊同元師範學生目傷傅宗熙南開學生手傷頭傷邵鐵漢南開學生腿傷夏文燕高工學生腰傷梅貽珍女師學生臂傷梁銘　南開學生頭傷佟士璧私立英文學生腰傷范同來私立英文學生骨傷范佐初法政學生骨傷富寗錫新學書院學生左手傷王世明中西女學生頭傷王愷中西女學生骨傷侯悦琴女師範學生頭部剌刀傷左腿槍柄傷周三廉女師範學生腰部槍柄傷腿部剌刀傷歐陽傑女師範學生左肋骨腰脊骨均有傷痕郭玉珍女師範學生腦震失神李錦祺官立中學生腦後剌傷至骨腰部亦受擊傷張譽新學書院學生左脚傷吕少炎新學書院學生皮膚傷富鈞新學書院學生左手傷張金榮新學書院學生左脚傷黃贊元新學書院學生胸傷范同德師範學生腰傷張杰中西女學生骨傷王世珍中西女學生骨傷鄺芸生中西女學生手傷鄺　生中西女學生左腿傷宋梅增中西女學生頭傷聶澐中西女學生足傷胡調濤水産學生骨傷李延恒水産學生目傷許乃莊水産學生口傷崔克恭高工學生手傷李玉貴高工學生左手傷董鑑涵高工學生右手傷陳文軒高工學生背傷王存彞高工學生頭傷李右襄高工學生頭傷牛漢融官中學生臂上剌破曹先曾官中學生頭上剅刀傷劉俊修官中學生指折胡嘉漠官中學生脇肋受傷嚴永忠官中學生臂上剌破王固珍官中學生腰間扭筋邱鳳　南開學生手傷張錫祿清華學生頭傷李寳森南開學生腰骨傷朱錫三南開學生腰傷嘔血張士雋南開學生頭傷 
[美報紀五百萬鎊借欵]  
　　中美新聞社譯密勒評論報云北京政府於陰曆年關至省需欵一千萬元銀圑五百萬鎊借欵之談判尚在進行日美兩國似皆不贊成此借欵美國之不願因不欲於此時使中國得鉅欵或再延長内亂日本則自欲單獨借欵又恐加入英法美之圑體後英法等即藉作根據而組織新銀圑將滿洲東蒙亦劃入新圑活動範圍之内至英法兩國則　爲此借欵非貸予中政府不可因年關逼迫兵隊欠餉如不發譁變堪虞故美日二國如一變而贊成此借欵則中政府將不難渡過陽曆二月二十號否　　借日欵不可北京诸閣員均言如五百萬鎊借欵不成政府必須貸欵於日本倘英法美一致行動中政府自然容易抵抗日本之反對否則安能　中政府之借日欵乎此五百萬鎊借欵擬在美日兩國市上發行規定專作裁兵之用三成歸廣州政府七成歸北京政府除去銀行家回佣匯費外中國可淨得一千萬元北京將得七百萬元尚不滿一個月之出欵閲員僉言此項借欵其能贊助中政府者雖多然絶不足以影響國内政局其擔保品將爲鹽税盈餘惟數年來政府方恃鹽餘爲入欵之一大宗今再抵押五百萬鎊後鹽税　無盈餘以後政府所恃之的欵更少矣然而中政府今日之所爲正如中國古語所謂頭痛醫頭脚痛醫脚又豈暇顧及將來哉 
[徐樹錚倒靳之計畫]  
　　字林報載英人巴克斯特氏投稿論小徐之陰謀略曰靳總理之地位甚不穏定未必能支持二三月當靳就職之初安福部頗有趨附之者嗣見段祺瑞不願助靳以制小徐此輩乃相率舍靳而他適靳今日乃處於孤立之境段爲靳之主人翁靳不得主歡决不能久於位段旣反對靳之操　程序則自無予以助力之希望　靳内閣之壽命殆難延長换言之靳踽踽獨行前之趨附者今已抛棄之矣段冋以靳雲鵬徐樹錚爲其所最親信之人故以要位置之實則此二人積不相能時相倾軋比較言之徐較靳爲漂亮逐鹿政界徐輒占先籌狡獪超出靳上捧靳上臺乃出徐謀以作遇機中傷之張本蓋靳不當要衝則徐莫可施攻故運用其謀置靳於政界之極峯然後攻擊其人指摘其政策而將來靳在政界之成功機會逐由此毁矣日前設法捧靳上臺者小徐他日毆法逼靳出閣者亦小徐今徐黨否認徐與日人有關係之説蓋謂與日本締結密約者卽是靳氏吾人近常見小徐機關報紙竭力爲徐洗刷而歸罪於靳靳却無反唇相稽之舉動非不欲辯實不敢爲蓋段常使人語之曰使汝爲總理者乃欲汝服從安福部之命令而非欲汝破壞安福部也靳見段時輒遭叱責於是靳愈不敢倔强矣靳屢思於其在位時促成南北和局並擬羅致心腹爲閣員但所謀輒左段不贊成周自齊長財政故周自齊三字旣已提交國會而復撤回今日國務員無一爲靳自擇之人分握政權者固全是安福系也小徐以將其政敵一一划除爲目的與其互爭段寵者惟有靳氏今靳旣已勢成弩末早晚行將下臺徐即將對於其他政敵開始攻勢徐今尚不欲自爲總理必俟敵黨勢力無存段爲總統然後擔任總揆席徐之目的卽在於此徐駕馭北京國會頗能如意似此方面可無他慮所可慮者厥爲其他武人凡不與徐同系者徐皆嫉視之故利用段之勢力挑撥各督軍各司令使其彼此互成冰炭俟其圑體破裂然後加以訓練較善之新軍摧朽拉枯勢順事易中國之大惟我獨尊矣段現依徐計行事唆令直隸派自相衝突段反對陳光遠現已有效不久繼陳爲贛督者將爲投効段徐之某少年段又不許李純保舉自己屬員爲上海護軍使段復分王占元在湖北之權是以長江三督之勢力今已完全動摇直隸系領袖馮國璋已死王士珍不願爲馮之替身曹錕又無擔任領袖之能力而李純復無統率直隸系之資望形勢如斯段乃得伸其勢力於長江乘時行事此之謂也凡直隸系之少年軍官苟有投効段派而願爲先驅者則段輒　予位置焉小徐進行如能非常神速或可逹其中國惟我獨尊之目的但恐時不我待耳中國官僚往往行事不速致使其敵黨得以及時破其計謀今小徐舉動頗較迅速但能否趕及則爲問題目前徐之政敵一一摇動是徐初步已見成功但若稍一頓滯則徐黨將自行分裂而另有野心領袖起而控制小徐蓋徐黨乃以利合而非眞有愛於小徐也一旦旣握權勢將不甘爲他人作嫁彼等旣不知愛國又無一定之政策見利忘義勢所必至今所以結合者乃欲推翻各督軍而代有其位宗旨所在不外乎升官發財故今日圑合之徐黨一俟敵黨銷滅後吾人將見其一變而成許多自相殘害之黨派矣北京現有傅説謂列强贊助日本承認段祺瑞一派供以財力俾鞏固北京政府之謀憶從前列强曾資助袁世凱大有除袁以外中國無人之槪今列强豈又將資助段祺瑞而謂除段以外中國無人乎列强豈將於日本指導之下援助段與小徐乎使北京政府而爲安福部所支配也則吾知日本必承認而擁護之故日本現擬運動他國同意以行其維持北京政府之計畫謂英法美日苟不承認北京則無政府恐慌將發生於中國但吾人不知决定列强對華之政策者果爲誰歟豈英法美將聽令日本决定其在中國所應行之政策歟 
[京華短簡]  
　　外交總長陸徵祥歸國以來迄未宣布就職部務仍由陳籙代理陸氏以外交問題難以對付歸國之初已萌去志各方面招宴亦未列席現因假期將滿已决計上呈辭職表示决心 
　　駐法公使胡維德丁憂辭職迭經政府慰留詎胡使前日覆電仍請開缺守制意極堅决絶無挽回之餘地聞政府以法使一缺關係重要未便長此虚懸擬以現在外交次長陳籙繼胡之後所遺外次一席則因閩魯各案諸待解决亟須遴選能員以襄助理連日斟酌擬以駐美公使顧維鈞調京轉任現正與各該關係人磋商接洽俟經同意即可發表 
　　山東烟臺爲我國北部濱海重要商埠與上海商務關係素密滬烟之間電報一項向由青島轉遞自我國對德宣戰日軍佔領青島後德人所設海底電線遂已停止通電中國電報局之海線頗不足供該埠商民與上海通電之用甚感痛苦近者該埠中外商界向政府陳请安置滬烟海線以謀通電之便利聞此項陳請已由外交圑轉逹我政府矣 
[東三省通訊（國奴）]  
　　過激派與我國邊要之影響 
　　哈爾濱已入危險狀態 
　　哈爾濱函云俄國過激派近來勢極猛烈其故由於西伯利亞美兵决計撤退俄國舊黨無力支持沃木斯克政府自伊爾庫克退至赤塔旋退旋敗至今已烟消雲散上月二十日以後激黨在海參崴地方非常險惡駐崴俄軍見勢不佳已無鬭志重以下級軍官咸受激派之煽　　馮國璋出殯之攝影（馮之靈柩） 
動遂盡附激黨自海參崴至雙城子一帶之鐵路及地方悉被該黨佔領崴綏間之交通盡行斷絶駐崴俄遠東代表羅贊诺夫知激黨勢力之大不能與抗仍前反對轉致不妙故將所拘新黨人物槪予釋放對於政局雖未爲何種明白之表示究其歸宿或竟贊附激黨亦未可知哈爾濱東通崴埠北逹滿洲里設俄黨有何舉動哈埠先受影響此向例然也此次俄黨勢張哈埠俄工大都親附新黨竟於二十五六等日召集多人大開會議議論激昂不可遏抑其結果則主張一面推翻霍爾瓦特使同派之人爲之主長一面防制日人不使日本官兵乘機　利一月二十七二十九等日日本運兵北行將開往貝加爾地方擔任防護詎哈埠俄人聞之大不爲然遂議製旗幟五千面以便游行街市慶祝激黨之成功旗幟上書驅逐日人驅逐霍爾瓦特一時轟轟烈烈　市若狂我國官吏大爲隠憂駐哈外國官商亦深憂懼濱江道董道尹睹此情形以俄黨混雜在我境内爲此漫無紀律之行動難保不發生意外不得已商同駐哈護路軍　司令部張焕相氏對於俄人爲嚴切之誥誡大致謂哈爾濱爲我國領土萬國官商雜居設有危險同受其困俄國内部黨爭在我原無所用其干涉第如此游行罷工不啻妨害治安我爲維持治安計不得不準備最後維持之法霍爾瓦特亦知俄工行動甚爲不合擬將俄國軍隊暫爲遣散應用工人悉用華工目下地面雖尚未發生變故惟俄人中之受新黨鼓動者數不在少時不在暫防制之法尤不可緩據當道消息鮑督軍徐省長已與東三省巡閲使定有計畫派兵駐邊以資鎭懾猶恐不足更電中央請派重兵聞國務院業與邊防處接洽大約另有布置至中央原派之第九師現駐東邊頗資得力聲譽亦佳俄人對之感情極好日前哈埠霍謝鬭爭之頃霍爾瓦特印發布告如下　刻因最高行政官及中央政府斷絶關係迫不得已本長官在最高執政恢復以前暫對中東路界之俄國人民施行國家統治權按照中東路與中俄政府原訂合同鐵路界内高上主權原屬中國故俄國人民應注意中東路僅爲俄人在中國境内之營業務期俄國人民與華人兩方融洽俾得安居樂業此布中東鐵路界俄國機關總長官中將霍爾瓦特一月十四日）此項布告發出我國軍民長官不以爲然特提出抗議以正其非故現在哈埠地方軍權尚覺統一特未知防制激黨有此能力否耳 
[魯人力爭外交問題之近訊]  
　　國民大會之籌備 
　　三日午後山東各界聯合會就省議會開會由張公制議長陳述日昨會議之結果請由各界代表發表進行之意見旋由同人議定先决國民會議之日期及地點並開會後所有進行之步驟以便各界推定籌備員依次籌備結果議决國民會議之日期爲二月五日十二鐘地址卽在省議會中其應行籌備之事項（一）預備入場劵由各圑體分頭傅送以免臨時有奸人混入發生其他危險（二）預備臨時之宣言書俟開會後郵傅全國（三）預備上中央政府之呈文及請求各省恊爭之通電（四）分函各圑體由各該圑體預定出發之代表俟開會時當場宣布此項代表之出發約分赴都赴滬各省之三類至人才之選擇以熟悉法律及通曉外國語言者爲標準以備接洽各友邦公使領事及新聞事業之人士不發生臨時困難（五）通知警署之文函以便臨時派警保護所有推定之籌備人員如下李鶴卿鄭道泉徐雲亭魏子厚李蘭齋鞠思敏張吉瑞張其昌劉仲永羅亞民朱範九陳文如聶湘溪胡冠臣莊仲華劉漱泉李子善 
[南京快信]  
　　南京各校學生對魯津兩案决誓死力爭日内即開國民大會並趁寒假逐日四出講演 
省立各學校一月份經費昨已發放惟二月份財廳尚須設法籌撥各校催促甚急 
　　李督昨電粤軍府請暫停制憲免和局益增糾紛 
李督派赴滬招待意國飛機隊之軍署外交顧問謝傅安昨來電報告意飛機隊尚無抵滬確　擬返寗一行李督復令在滬候勿遠離 
　　王廷楨由津來電改十日來甯 
　　收容所撤銷後房屋已歸還省議會接收 
　　蘇議員鮑宗漢蔣士杰葛夢樸均於今晨北上 
　　馬聯甲昨由蚌來甯今晨轉輪赴蕪湖 
　　銅山縣知事余家謨呈報省署縣署一日晚間失愼案卷略有損毁 
[地方通信]  
　　蘇州 
　　定期開國民大會上海全國各界　合會特派代表趙萬山分赴蘇常等處接洽趙到蘇後蘇州各界聯合會即於四日下午四時在舊皇宫開緊急會議各界代表均到山評議長沈炳奎主席報告開會宗旨並宣讀上海全國各界聯合會來函及報告趙代表到蘇情形後討論良久决定爲天津學生之後援定七日在北局内開國民大會公决辦法旋即散會 
　　市教育會改選蘇州市教育會職員任期已滿於前日在公共體育場事務所改選是日因天雨人數不多選舉結果正副會長仍由沈公寰陸恩兩君當選連任 
　　縣教育會组織校　展覽會吳縣縣教育會龔會長近發起組織校具展覽會宗旨專供研究不含比較及批评性質共分教授用具·教室用具·兩項教授用具如標本·儀器·模型·圖表·之類教室用具如桌椅·黑板·模型·書架·痰盂·水　·粉刷·之類而學校園·童子軍·及其他課外作業之用具亦得列入凡體積過大·轉運不便者可以圖畫模型或照片代之定二月十日至十八日爲收集期二十五日至二十七日爲展覽期二十八日至二十九日爲研究期已預發通告及表格俾各校逐件塡註送會研究　　崇明 
　　　山漁民受傷斃命嵊山保衛圑總蔡政純於陰曆十月二十四日帮同兇手魏金寳等開槍彈斃台州漁民黃永來又彈傷温州寗波漁民林定選等八人聞林定選受傷最重已於十一月二十三夜斃命聞定選之親屬擬向當道起訴不識能昭雪沉冤否 
　　杭州 
　　浙　教員電救津學生浙江省會中等以上職教員聯合會因天津學潮事由法政一中宗文安定女師五校評議員請求開會討論辦法當於五日下午一時假第一中校開臨時评議會由副評議長張佐時主席討論結果一致主張致電府院教部請其澈查眞相速定公正辦法並請正副幹事長晋謁本省教育廳長請其主持公論以維教育原電錄下北京大總統國務院教育部均鑒天津學生请願省長横遭慘禍駭人聽聞國家以教育爲本扶保尚且不暇豈容任意摧殘抑國體旣號共和民意自應尊重學生又安可蔑視况青年愛國熱忱尤宜維護以培元氣報載　游日界槍斃代表各事如果屬實人心將日激而日憤學潮將愈擴而愈大興言及此能不寒心乞即派員澈查眞相迅定公正辦法昭示天下慰謝國人浙江省會中等以上學校職教員聯合會歌 
　　安慶 
　　安潁路將改行汽車旅京皖同鄉集議擬就安潁鐵路路線改築汽車路定股本二百萬元已派代表張武馬伯瑶兩君來省與常局接洽並籌商辦法一俟就緒即行舉辦 
　　檢查所訂期　貨國貨檢查所昨在商會開會集議將已查獲之日貨訂於五日下午一時假公共體育塲焚燒 
家庭爭産之省批合肥民人李靖國家　和縣用産千餘畝供其母及其妻子養赡費用爲李抵押化用經其母備價贖回現李又欲變賣曾赴和縣起訴該縣金知事以案關家産涉訟遂批令親屬調解故未予傅案刻李以該縣知事延不訊判指爲違法因赴省公署控告當奉省長批云該民此項田産旣經該民之母備價贖回案關家産以直接尊親屬代爲解决和縣知事未予傅案亦不得指爲違法該民清門世德尚業儒修夫妻涉訟已　鄉評母予違言尤傷名教必欲使高堂　　詞證配偶對簿公庭家範何存清議可畏甚爲該民不取也此批云云 
雜評一 
[力之分合（默）]  
　　力以合而强以分而弱合其力以用於根本問題則强分用於枝節問題則更弱中國之力本不得謂之弱也然而分之於南北南北又分之於官民官又分之於軍閥與黨派民又分之於學商意見不一致（如近來川桂等學商衝突之類）則其力所餘有幾况乎官之方面雖日以官民合力對外爲言而舉動則在在與民相背在在引起枝節使民分用共力以對官（如最近京津學潮之類）因此官與民互相對付之不暇更安有餘力以對外乎 
　　是故今日之官民而果眞覺悟者則宜互相力防此枝節問生即已發生亦宜速以誠意消釋而勿使愈煽愈烈如是始能言對外一致然而今日之爲官者尚無此種眞覺悟方日以挑撥惡感爲快而自破壞其力予外人以進取之機斯則無可如何者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國各界聯合會對外宣言]  
　　反對中日直接交涉魯案 
　　全國各界聯合會爲反對中日直接交涉對各友邦宣言云中華民國九年即一千九百二十年二月中華民國全國各界聯合會謹以至誠宣告於各友邦之前曰自歐洲戰爭發生日本乘機提倡大亞細亞主義勾結我國之少數頑强官僚武人私訂條約冀以此種手段逹其併吞中國獨霸世界之目的不惟我國全體國民疾首痛心諒各友邦之篤愛正誼者亦已窺破其詭計矣本會成立之始曾以吾人之兩種主張宣告各友邦一爲直接收回德國前在山東之一切權利一爲取銷歐戰以後中日間之不平等條約今日本政府忽以繼承膠州灣租借權及德國前在山東之利權通牒我國並託名交還此項利權要求北京政府與彼直接交涉我國人民聞之不勝驚愕爰將吾人反對中日直接交涉之理由爲各友邦言之兩國宣戰所有條約槪行無效此爲國際之公例我國於一千九百一十七年對德宣戰亦經聲明解除中德間之條約則德國根據一千八百九十八年所取得之膠州灣租借權及在山東之利權自應由我國直接收回雖此項權利猶爲日本以武力佔據自我國人民視之直與强盜佔據他人之物産無異是以巴黎對德和约第一百五十六條至一百五十八條以膠州灣租借權及德國前在山東之利權歸入日本我國工商學界不惜犧牲其平日之職業以拒絶簽字於是各友邦人士漸了解對德和約關於山東問題之規定不公美國上院且通過山東保留案我國人民渴望國際聯盟會將山東問題鄭重考慮以矯正前此之謬誤乃日本反藉口對德和約調印强未簽字之國允其繼承膠州灣租借權及德國在山東之利權實爲吾人所不解若不簽字與簽字等則國際條約何必有簽字之一舉乎不寗惟是日本援引一千九百一十五年五月二十五日之中日條約及换文要求北京政府與彼直接交涉尤爲吾人所不願聞因一千九百一十五年五月二十五日之中日條約及换文係日本以哀的美敦書强迫締結凡未經我國國會同意我國專使王正廷顧維鈞二君前在巴黎和會提議廢除實足代表我國全體國民之意思也美國政府已正式宣告不承認一九一五及一九一八兩年之中日條約各友邦其肯聽此類違背正義之條約之存在爲國際眞正和平之障礙耶吾人以根本否認中日間不平等之條約之故即使日本完全交還膠州灣租借權及德國前在山東之權利亦不能與之直接交涉也自日本通牒遞到以後我國人民疊電北京政府主張原封駁回北京政府皆不之顧蓋彼輩素依賴日本之軍械及借欵以壓迫人民趨向直接交涉亦意中事倘直接交涉之舉實現無論其條件若何吾人絶對不能承認望各友邦共鑒存之 
[商界拒絶直接交涉之嚴厲]  
　　各馬路商界總聯合會昨爲山東問題致北京電云北京總統府國務院鑒山東問題國民爭持半年報載當局有與日本直接交涉之意試問全國人民呼號奔走懲奸拒約所爲維何當局縱不爲國權計寗不爲民意計乎縱不爲自身計甯不爲表同情於我之友邦計乎密約旣已鑄成大錯臥榻豈容鼾睡他人况國際聯盟將次開會提交公判異口同聲政府旣失着於前甯不悔禍於後若一意孤行違反全國民意鐵路風潮籌安覆轍借鑒不遠際此自决新潮振盪之秋忝爲主人翁者不容政府之媚日賣國也迫切陳詞諸祈採擇 
又致各省督軍省長電云各省督軍省長鈞鑒山東問題反對直接交涉提交國際聯盟爲中國已定之外交全國已成之輿論若舍此不圖另求途徑則德约之拒絶簽字變爲兒戲美國之保留案亦無意識完全置已定之國是友邦之善誼國民之公意國際之信義於不顧此後外交更將從何着手利害得失無待著龜乃聞北方賣國私黨又欲抄袁世凱僞造民意之故智徵求意見於各省軍民長官使各長官希顔承旨陷國家於萬刧不復之地徒爲賣國私黨作分謗之舉殊不值得本會同人外觀内顧時切殷憂除一面電京力爭外一面敢以全國意表示於鈞座之前萬望内順輿情外覘大勢母貪一時之祿利而忘萬古之是非旣居公僕地位應唯主翁之命是聽况此次外交失敗爲前政府所鑄成諸公前旣未力圖挽救事後詎容再事因循邪正忠奸爭此片刻何去何從惟鈞座實　之 
[海寗路商聯會之要電]  
　　不認直接交涉恢復人民自由撤辦天津曹楊 
　　海甯路商界聯合昨晚七時開職員會議到者十餘人王介安主席宋誠彰記錄當由宋誠彰余仰聖提議山東問題政府主張直接談判天津曹鋭楊以德殘傷公民毆捕代表亟應致電北京總統府國務院外交部曁廣州軍政府參衆兩院及衡州吳子玉師長阻止拒絶直接交涉並懲辦曹楊經陸祺生虞兆芳討論後付表决通過次陸祺生宋誠彰提議擬籌備第三義務學校通過當有李全章擔任義務教員議畢散會茲將電文錄下 
　　致北京電北京總統府國務院外交部鑒日本通牒到後全國均主原封駁冋公等獨趨向直接交涉曹鋭楊以德且在天津壓制國民愛國運動傷數百人重傷數十人並將各界代表毒毆侮辱此種舉動是否公等授意務乞迅速駁冋日牒恢復人民種種自由權撤辦曹楊以謝國人倘仍怙惡不俊土崩瓦解即在目前希圖利之上海海寗路商界聯合會魚 
　　致廣州電廣州參衆兩院曁軍政府鑒北廷賣國媚外已成慣習近復違背全國公意主張直接交涉不惜嗾使曹鋭楊以德大演慘劇以壓制民氣消息傅來薄海同憤素稔公等薰蕕異路尚希力維正誼仗義執言宣告不承認與日本直接交涉並嚴懲曹楊恢復國民種種自由迫切陳詞尚希亮察上海海寗路商界聯合會魚致衡州電衡州吳師長鑒北京當局不惜與全國民意宣戰傾向直接談判天津曹鋭楊以德殘傷公民狂毆代表顯係彼等授意公係魯人聞此直接之媚外舉動寗不寒心尚希仗義執言阻止直接交涉援助津人庶不負軍人衛國之本志也上海海寗路商界聯合會魚 
[常熟醒國圑反對直接交涉電]  
　　申報館轉上海學生聯合會全國各界聯合會鈞鑒報傅魯案北政府傾向直接交涉此信果確已墮日本狡計彼軍閥派祇求目前之榮罔念日後之辱我民何辜同淪萬刧魯雖一隅繫乎全國循此而往不至國亡種滅不止矧和會我旣拒簽德約美上院並通過保留英法亦表同情公理猶在是宜將此案提交國際聯盟會聽諸公判苟懾於日本一度通牒遂開私議不特自違初旨抑絶友邦正義之援助也貴會等之通電實舉國民意之主張萬乞貫澈斯旨敝圑願爲後盾外交幸甚全國幸甚常熟東唐市醒國圑全體叩微 
[旅滬蜀人關切津事]  
　　四川旅滬各界聯合會昨日爲天津事特開會議公决通電各地各圑體一致聲討電云（上略）直隸省長曹鋭天津警察廳長楊以德甘心媚外摧殘學生拘禁代表阻礙愛國運動並解散各界聯合會封閉學生聯合會種種不法行爲殊堪髮指主權在民載在約法官吏爲民公僕乃倒行逆施若此主人翁資格安在爲特懇請貴會圑體一致聲討國家前途幸甚人民幸甚四川旅滬各界聯合會叩魚 
[京津學生代表來滬]  
　　北京及天津兩地學生聯合會因外交問題及天津事件派遣代表往京滬京漢兩路各大埠圑體接洽茲已抵滬聞其所帶任務爲報告中日交涉形勢及京津最近情形要求各處對於北京政府嚴加監督對於被拘代表積極營救據云外交之勝負全恃民氣之强弱爲轉移吾人處此惟有舉國同心一致對外京津已開國民大會發表人民對於外交之眞意深望各處均開國民大會爲一致之主張並擬聯絡各埠發起召集國民外交大會於北京一面使山東問題提交國際聯盟會議解决並謀博得外交勝利之道增進中國國際上之地位一面監督北京政府使中日不得直接交涉此會召集有日其代表卽由各處國民大會或各界圑體派出至於京津學生被傷被拘犧牲極大但只求國家之福利犧牲誠非所計惟北京政府之摧殘京津學生卽爲摧殘全國民氣願各處設法援助云云 
[上海學生聯合會之通函]  
　　定九號大游行舉行化裝演講 
　　上海學生聯合會昨致各分會函云津事緊急本埠各界已定九號（下星期一）下午一時大游行本會亦當加入且本會評議部又議决舉行化裝演講請貴分會會員届時全體聚集公共體育場共同出發再本星期日評議部會議時將有京津代表報告情形望貴分會評議員准時出席如評議員已回里希派人代表萬勿缺席至要至盼副會長彭昕鄭學海同啓 
[滬上紳商公餞法領]  
　　本月三日星期二下午七時半滬上紳商因法公堂會審官副領事德賚沛君行將回國特假上海總商會公讌餞行席上除法商會正副會長及會員外有新任法總領事雷務君繼任會審官副領事雷樂君法公董局董事賴勃理公董局秘書辣尚德實業銀行總理李雍滙理銀行總理代表高德法公廨讞員陳介卿交涉署交際科長陳震東逖百克律師巴仁律師義品銀行總理歐納義法電車公司總理賴發克恊理辣福來秘書逹賴曁陸伯鴻陸崧侯朱志堯朱魯異朱孔嘉張文彬諸君均在座席間由主席贈送銀杯以作紀念賢主嘉賓歡聯中外頗極一時之盛其頌答詞如下 
　　頌詞今日敝會同人特設粗肴爲德賚沛君餞别蒙諸君不嫌怠慢聯袂光臨不勝感謝鄙人不善詞令祇能以誠懇之意思爲簡短之演説尚祈鑒諒天下之最足以感人者情而已惟情能感人故疎可使之親遠可使之近譬諸春風令人和暢譬諸冬日令人愛慕無古今無中外　其理一也德賚沛君法之有情人也蒞滬十餘年爲法廨會審員歷辦公案不偏不倚得乎中正之道入其市頌聲載道知其在華日久於吾華風土人情知之有素乃能措置裕如公務之暇嘗與時賢相晋接遇忠告必虚懷採納華商多樂與之交嚮者法界隙地獨多市廛以外一片荒蕪寂無人居比年以來商店林立富商巨賈之卜宅於斯者　次櫛比一望無際招之使來歟抑不召而自來歟其果何術以至此無他善政民畏之善教民愛之質言之不外乎人情而已今者德賚沛君行將回國滬人士去思殷切不覺其在滬之久轉覺其去滬之速頗有行旌未發歸期先訂之况情之所至一至於此佩珍等竊愧不文謹就私衷所樂道者表而出之以爲臨别之贈亦不能忘情之見端爾上文所述實爲代表全商會曁本地绅董之眞意鄙人謹再加一語以謝諸公之惠然光臨同人等希望今日之筵席即爲過去與將來之一種連結物雷總領事與雷副領事久與我國官民相周旋必能鞏固法領署與上海本埠間固有之親睦也 
　　答詞今天得蒙商會總恊理朱葆三先生沈聯芳先生還有諸位先生寵召大家歡聚一堂諸多謝謝又承過分獎讚狠覺得慚愧虧我是個男子要是女子一定要害羞躱在桌子底下了我雖然是法副領事德豈知我是一個粗魯的人虧了諸位先生隨時指教帮忙纔得這樣即把公堂審案而論不是照法國的法律也不是全然照中國的法律不過是照公道判斷而已所以諸君讚我不偏不倚我恐怕敗訴的人不免也有抱怨我的法界市面的興旺雖説是公董局改良市政的緣故然而没有諸君帮忙也不能到這地步中國是開化最早的古國從前交通不便狠多隔膜現在世界水陸舟車各種電報路程縮短所有文化彼此可以交换華人法人彼此可以進步猶如一家男女性情稍異面已我現在雖請假回國到底日子不多幾個月後就能再來中國仍舊和諸君會聚想到了那再見的日子那時更歡喜得了不得我雖然走了然而有雷總領事和代我的雷副領事在上海辦事諸君可以交接這兩個不是中國孔夫子所説的迅雷的雷也不是中國和尚道士所説的尖嘴雷公的雷實在他們兩個是和平的雷請諸君不要聽了雷聲害怕二君明亮猶如雷電光明發生異彩諸君又賜我的珍品本不敢當然却之不恭祇好拜領留做回國的紀念 
[西人續述擴張電氣部之主張]  
　　字林報云愛資拉等二十一人聯名致工部局之函自昨發表後頗爲衆所討論衆意固不願電氣部之營業與實業界之需用稍受打擊然際此時日銀價奇貴募債爲難而工部局所借之欵大有全爲電氣部所吸收之勢將使其他必要之需求受其影響故工部局財政頗有全盤籌畫詳細研究之必要字林報訪員昨往見愛資拉氏詢以對於以電氣供給界外之意見愛資拉答稱此即致函質問之一要點余固知售電愈多則成本愈輕而用電燈之尋常居户出費愈廉故電氣祇求賣本固不問其賣與何處也但界外用電者如法租界電車公司江南造船所及閘北等處皆非在公共租界繳捐之人今予以其舍此莫可得之利益在理應使其給予適當之報酬以余所言擴張之電氣内有十分之六係用以供給界外用户者今余條述余等之主張如下（一）用户請求供給多量電氣時須計算供給其所需電氣應有之成本而於合同中註明用户須按此成本購買土部局債劵百分之三十三此指租界内用户而言若在界外則須購買工部局債劵等於電氣成本百分之六十六（二）現有之合同他日滿期續定時應加入此條（三）凡合同之未訂明期限者此條當然有效（四）宜在英美募集金鎊與金洋借欵專供在英美購置電氣機械之用能照上述辦法行之則工部局不愁無銀以供本地之需用余曾計算之廠家姑不算入僅以電氣升降機一項計之工部局公債亦可銷出十萬兩矣云云 
[太平洋公司海線尚未修復]  
　　大陸報云太平洋商務電報公司通美國之海底電線在甘姆與米特威間中斷恐兩星期内尚難修復目下發往美國之電報皆由大東公司傅遞或取道歐洲或取道澳洲約須需時五日之久 
[汪精衛在職業學校之演講]  
　　本月五日下午三時汪精衛先生赴陸家浜中華織業學校參觀各工場内容曁學校内一切設施當由該校主任顧蔭亭君導引并召集全體學生於禮堂請汪先生演講汪先生所講者（一）勞工神聖（二）留法勤工狀况大略謂人所以爲萬物之靈不僅腦之组織細密又在手之運用敏捷吾國向來學者但知用腦不知用手用手都屬農工商各界因是有勞心勞力之别實在不適於今日之生活現在應該手腦並重互相爲用腦所思想者用手以實行之手所運用者由腦以支配之雖各自獨立而實則相成不使有所偏枯庶幾成爲完全之人格此間半工半讀深合斯恉希望諸同學尊重勞工努力進取不特個人人格得以完美卽國家社會胥受其益此間又設有留法勤工預備科所以鄙人再就在法時所見者略爲報告現在國人對於勤工儉學往往誤會認爲即係半工半讀之辦法其實勤工者未必卽與儉學兼營並進而且赴法勤工必須有相當之工作技能技能愈高所獲工資愈多除去日用諸費各就所餘儲蓄積至二三年已足供儉學之用倘並無技能或技能薄弱者所得工資僅足供其生活或並生活費而不足前途殊爲危險即如山西閻錫山督軍曾派留法勤工儉學生三百名均係高等小學畢業程度毫無工作技能到法後無從安插旣不作工學何由進此後國人可引爲般鑒此間同學對於工作技能十分注意將來嫻熟以後大家赴法前途定有良好之希望云云汪先生講演約一小時參以科學意味更覺娓娓動人該校同學都異常滿意起立致謝而退是日並有雲南教育參觀圑數人適在該校參觀亦得列席旁聽云 
[民生女學討論普及貧民教育]  
　　法租界貝勒路民生女學校長胡韞　女士因欲擴充下學期教育計劃特於昨日下午五時召集教職會議討論辦法先由胡校長發言略云本校於民國七年開始招收免費減費學生實行普及貧民教育至今雖已兩年而貧民之來校者仍不甚多故鄙人擬於下學期改變辦法至究應如何改變請諸位共同討論當由國文主教張九韶發言略謂本校所定之免費減費規則祇便利少數貧民而多數貧民仍舊失望蓋多數貧民爲職業或家務所牽不能終日求學故本校欲實行普及貧民教育應當設法減少時間與科目云云次教務長任矜蘋發言謂本校所定免費及減費規則僅注意年幼貧民而於年長者仍未顧及非普及貧民教育之法但年長貧民旣有職業與家務之牽制不能如年幼者入校求學則本校即當如張先生所云從減少時間與科目入手依鄙人意見本校應卽添設星期日義務班與義務晚校並兼收選科及旁聽生使有職業與牽於家務之貧民皆有求學之機會各教職員對於張任二君之意俱表同情當即推定張九韶任矜蘋郝賦天周宗模四君爲委員商酌進行方針並定本月十一號重復開會討論云 
[學生總會調查科常會紀]  
　　昨日（六日）學生聯合會總會調查科開常會科長王文彰主席潘卓吾記錄所議各案列左（一）通過辦事暫行細則（二）錢肇榮報告調查上海振興公司地球嘜火柴情形（三）推舉錢劍秋嚴棣吳寅爲書記（四）排定幹事及書記值日期（五）主席報告國情調查進行案件（六）主席報告由本會派往如臯調解學商衝突事本科一切事務暫由副科長潘卓吾代理 
[抵制劣貨聯合會會議記]  
　　二月四日下午上海抵制劣貨聯合會在老北門事務所開緊急會議到會圑體十二公推徐炳南主席程仕勇紀錄議案列下（一）張志鵬提議修改章程第三條（幹事）爲無定額議决將本會章程印刷後再行討論（二）虞植卿提議各圑體之加入本會者應塡志願書張志鵬附議通過當推張君起稿（三）章晴蓀報告調查紙張三種并有紙業公會證明已將寳記報紙發還并具志願書以後不買賣日貨（四）章晴蓀報告與滬西商業聯合會接洽恊同辦理利用劣布作衣事並由章君及馮志卿共同擔任手工及棉花費三十元議决訂於二月六日下午三時在公共體育場裁剪衣料當即推舉章晴蓀與虞植卿監察再函請公共體育場王壯飛作公正人（五）張志鵬提議理事董克仁自舉理事後未嘗到會應卽另舉以重會務議决函詢後再選（六）四時散會 
[各店請還日貨]  
　　本城内外各洋貨廣貨海味洋紗紙店等各業於舊曆本月初旬爲各圑體先後前往搜獲日貨送往公共體育場除由衆公判當衆焚燬外其餘悉數存候公判在案茲悉被抄去日貨各商店以目下陰曆將届年終此次被抄之貨除焚去不計外其餘保存之貨能否給還或如何處分特聯名報告某路商業聯合會轉致該圑體等請爲明白宣佈 
[清理殖邊銀行之近訊]  
　　聯合通信社云本埠殖邊銀行停業以來雖經債權人終年呼號從未能動北京當局之一顧自滬上外交圑有取締租界華商银行發行紙幣説及公堂票提該行股東之事發生始邀財政當局之注意緣該行之股東農商部亦其一也本埠交涉公署爲體恤該行債權人之艱苦及維護政府之身分乃派該署通商科長卓健伯氏至京陳述一切請速清理歷時二十餘日昨始旋滬祇聞農商與財政兩部刻已會同派員著手清理矣其方法如何則不得預知云又據新自北京來滬政界某君言農商部自聞會審公堂有票提殖邊股東消息後疊經會議善後方法迄無結果主張雖多多屬言不踐行惟當道已知事非敷衍可以了財政部派項參事王泉幣司長農商部派辛參事陳工商司長會同恊商清理善後辦法將來或以公債分期償還或另籌現金折數付給此時未能預爲臆擬總之上海殖邊銀行經此風潮後較之從前寂然無聲已有進步惟一般執有該行存簿及鈔票希望得欵度年者則不免成爲夢想耳 
[華豐銀行開幕]  
　　南京路上海華豐銀行昨日（六日）開幕是日計收存欵一百十餘萬收進儲蓄二萬餘本埠紳商各界往賀者如朱葆三·宋漢章·盛竹書·倪遠甫·周金箴·等三百餘人當由該行總副經理許承之范少珊招待欵以茶點而散 
[米價驟漲之原因]  
　　近三日内滬上米市忽然暢銷頂高廠機米價每石漲至八元四角推其原因有三（一）滬地某某等行在内地一帶大批搜羅打成包子從乍浦偷運出口日有數千石之多（一）一般做出口者接得香港來電該處米價漲至港洋二十九元趕囑裝貨運往故近日内在南北市搜羅無論高次之貨均被打包出口（一）一般有力之囤户見今冬出貨湧旺之時市價步昂而來年春夏青黃不接之際市價勢必飛漲故購辦上棧者南北兩市每日有五六千石又值天雨不止來源不多有此種種原因致市價愈抬愈高且内地産米之處見此情形不肯將貨運滬出售尚待高價觀此年内米價有漲無跌也 
[報關公所明日開大會]  
　　南北市報關公所昨發通告略謂本公所集議所有公所業産文契保管問題兼報告查竣歷年賬目事宜茲訂陰曆本月十九日下午二時在公所開全體大會凡我同業務祈賁臨萬勿有悮 
[汪慶辰代理軍署參謀長]  
　　代理松滬何護軍使以本署參謀長兼陸軍第十師步兵三十八圑圑長馬鴻烈業經隨隊赴浙所遺參谋長職務自應派員充任茲查有汪慶辰堪以代理除令委外並於昨日通令各軍警一體查照矣 
[四誌檢察廳賄縱烟犯案]  
　　上海地方檢察廳書記官程冠吾得賄擅釋送監執行之烟犯劉鈞根案發經梅檢察長飭將跡涉嫌疑之另一書記官唐少霞法警丁俊提案訊押聽候勒提程劉到案併究等情三誌本報茲悉此案蘇州高等廳王檢察長據報後以程棄職逃逸到今已逾旬日此項人員在司法官署辦公竟敢知法犯法斷不能以案發後一逃了事是以行文地檢廳着趕緊設法偵查務獲到案訊懲其在逃之劉鈞根亦應拿案併究 
[夾底箱内查獲烟士]  
　　安徽人陳宗義雇一黃包車上載箱子二只鋪蓋一個已則在後押行迨行至南碼頭爲崗巡瞥見以其可疑喝停檢查詎該箱爲夾底做成内藏烟土六十四兩遂將陳並土拘入一區一分所於昨日下午轉送地檢廳訊辦 
[日華紗廠工人要求花紅六誌]  
　　浦東陸家嘴日華纱廠男女工人因向廠主要求發給花紅未遂同盟罷工已五誌本報茲悉該廠司事翻譯及工頭人等已得廠主允許各發薪資兩月惟工人方面只允發給三日並在廠門首張貼佈告以示决心三區 
 
 

Page 11

 
 
曾署長連日派警四出勸導各工人已有允從之意但該廠以此次停工已届一星期損失頗巨各工人得所賞三日工資應即扣算彌補事爲各工人得悉故迄今　米入廠工作 
[赫林里舊案請卹之道批]  
　　民國五年春閘北巡警在北四川路赫林里附近開槍撆斃中外人民一案當時有中國女學生倪碧城亦罹斯厄迄今四載有餘其家屬尚未領到卹欵碧城之父倪文炳現爲江海關帮辦近具呈滬海道署略謂巡警故殺無辜久未結案政府應負責任懇請卹償以重民命等因昨經王道尹批示云查此案雖經公廨查訊有女子倪碧城係巡士開槍擊斃之説然中國官廳因無確切證據以致案懸至今迄未擬結前據該帮辦來道申訴經周前道尹批候交涉署核示在案據呈前情仰仍逕呈江蘇交涉員公署請求查案核辦可也此批 
[鞠三狗被人毆斃三誌]  
　　扛搬工人鞠三狗於本月三號午後在虹口華盛碼頭與甯波人蔡生法因爭扛水菓起釁鬭毆被蔡打傷要害身死由其族弟鞠渭渭報官騐明棺殮兇手蔡生法當時逃往華界後由華探目蔣榮生西探目柏生·查悉據情禀由捕頭轉請公廨簽發提票移提等情兩誌本報昨日將蔡移提至廨即由該探等禀明前情以尚須詳細偵查請求改期開審當經陸襄讞及英包副領事核准着將被告帶回捕房收押於下禮拜三解訊 
[槍决盜犯十名]  
　　松滬護軍使署於昨槍决盜犯十名茲錄布告於下案據公共公廨法公廨先後呈解盜犯陳金奎（即陳老裁縫）·馬良鶴·陶　（即陸阿鳥）·行販（即李春陽·）陳癩子金富麻皮（即方金富）·李培章（即小癩子又名培章癩子）·張金三·姜榮義·陳梅記·洪小寳·錢牛奶·十二名抄錄供詞連同起獲陳癩子家中收藏及洪小寳身邊携帶之手槍各一枝一併解送到署發交軍法課迭次開庭研訊除錢牛奶一名在押病斃應母庸議洪小寳一名訊係結夥持槍圖刦未成應押候查訊有無其他犯案另案核辦外訊據該犯陳金奎（即陳老裁縫）供認先後夥衆持槍搶刦倍開爾路同興公　漢璧禮路永豐祥·楊樹浦路久太·兆豐路新和泰等烟紙店及敏體尼路有慶里張蔡氏家得贓共五次又夥衆持槍搶刦東西華德路師善里鮑方氏家金鐲並共同開槍擊斃事主鮑方氏之子承煒身死一次又夥衆持槍攔刦敏體尼蔭路婦人俞高氏金鐲一次據馬良鶴供認先後夥衆持槍搶刦倍開爾路同興公·兆豐路新和泰等烟紙店及敏體尼路有慶里張蔡氏北福建路新陽飯店沈潘氏等家得贓共四次又夥衆持槍搶刦東西華德路師善里鮑方氏家金鐲並開槍擊斃事主鮑方氏之子承煒身死一次又夥衆持槍搶刦敏體尼蔭路婦人俞高氏金鐲一次據陶羅（卽陸阿鳥）供認先後夥衆持槍搶刦東漢壁禮路永豐祥·楊樹浦路久大·兆豐路新和泰等煙紙店及敏體尼路有慶里張蔡氏家得贓共四次又夥衆持槍搶刦東西華德路師善里鮑方氏家金鐲并共同開鎗擊斃事主鮑方氏之子承煒身死一次又夥衆持槍攔刦敏體尼蔭路婦人俞高氏金鐲一次據行販（即李春陽）供認先後夥衆持槍搶刦倍開爾路同興公·東漢壁禮路永豐祥·楊樹浦路久大·兆豐路新和泰等烟紙店及敏體尼路有慶里張蔡氏·師善里鮑方氏家金鐲并共同開槍擊斃事主鮑方氏之子承煒身死一次據陳癩子供認先後夥衆持槍搶刦倍開爾路同興公·東漢璧禮路永豐祥·楊樹浦路久大·兆豐路新和泰等烟紙店及敏體尼路有慶里張蔡氏家得贓共五次又夥衆持槍搶刦敏體尼蔭路婦人俞高氏金鐲一次據金當麻皮（即方金富）供認先後夥衆持槍搶刦東漢壁禮路永豐祥·楊樹浦路久大·兆豐路新和泰等烟紙店·及敏體尼路有慶里張蔡氏家得贓共四次又夥衆持槍搶刦東西華德路師善里鮑方氏家金鐲並同共開槍擊斃事主鮑方氏之子承煒身死一次據李培章（即小癩子）供認先後夥衆持槍搶刦東漢壁禮路永豐祥楊樹浦路久大·兆豐路新和泰等烟紙店得贓共三次據張金三供認先後夥衆持槍搶刦東西華德路師善里鮑方氏家金鐲并共同開槍擊斃事主鮑方氏之子承煒身死一次又夥衆持槍攔刦海寗路行路婦人某氏金鐲一次據姜榮義供認夥衆持槍攔刦敏體尼蔭路婦人俞高氏金鐲當塲被捕據陳梅記供認夥衆持槍搶刦北福建路新陽飯店女店主沈潘氏家金鐲當場被捕各等情不諱查該犯陳金奎（即陳老裁縫）一名供認先後夥衆持槍侵入商店及民居行刦得贓共五次又共同强盜殺人一次又夥衆持槍在途行刦一次馬良鶴一名供認先後夥衆持槍侵入商店及民居行刦得贓共四次又共同强盜殺人一次又夥衆持槍在途行刦一次陶蘿（即陸阿鳥）一名供認先後夥衆持槍侵入商店及民居行刦得贓共四次又共同强盜殺人一次又夥衆持槍在途行刦一次以上三名各按照懲治盜匪法第三條第一二五等欵之規定判處死刑行販李脊陽一名供認先後夥衆持槍侵入商店及民居行刦得贓共五次又共同强盜殺人一次金富麻皮（即方金富）一名供認先後夥衆持槍侵入商店及民居行刦得贓共四次又共同强盜殺人一次以上兩名各按照懲治盜匪法第三條第二五等欵之規定判處死刑陳癩子一名供認先後夥衆持槍侵入商店及民居行刦得贓共五次又夥衆持槍在途行刦一次應即按照懲治盜匪法第三條第一五等欵之規定判處死刑李培章（即小癩子又名培章癩子）一名供認先後夥衆持槍侵入商店民居行刦得贓共三次應即按照懲治盜匪法第三條第五欵之規定判處死刑張金三一名供認共同强盜殺人一次又夥衆持槍在途行刦一次應即按照懲治盜匪法第三條第一欵之規定判處死刑陳梅記一名供認夥衆持槍侵入商店行刦得贓一次應即按照懲治盜匪法第二條之規定判處死刑除飭將該犯陳金奎（即陳老裁縫）馬良鶴陶蘿（即陸阿鳥）行販（即李春陽）·陳癩子·金富麻皮（即方金富）·李培章（即小癩子又名培章癩子）·張金三·姜榮義·陳梅記等十名提出騐明正身押赴行刑場依照軍法執行槍决外爲此布告軍民人等一體知悉此布 
[各學校消息併紀]  
　　育才公學工部局育才公學去歳曾送數生考試香港大學初級茲已得報告謂已錄取三生嚴雋培·張念徵·丁叔强·嚴各科均優而尤長於中文一科與張同得特殊之獎語云 
　　中西女塾中西女塾定於今日（星期六）下午一時起六時止在意定盤路一號本校開懇親大會凡學生家屬無論男女均可到會 
　　上海公學白克路上海公學於昨日舉行寒假休業式因校長楊德鈞北上故由教務主任陳漢卿主席十時開會陳君致訓詞次唐堯陶演説散會已將十二時該校國技部平日練習寒暑不　本學期寒假每日上下九時學生仍到校學習 
　　毓賢小學愛文義路毓賢高等小學係應毓賢創辦本學期應君因事務繁冗將該校歸唐君豪繼續辦理茲悉該校於本月八日（即陰曆十二月十九日）舉行第一次畢業式並將平日學藝略行表演昨已柬邀各生家族到校參觀矣 
　　涵德學校新閘派克路涵德學校訂於夏曆十二月十八日午後二時舉行第六次游藝會並行寒假休業式明春正月十一日開學 
　　紹興旅滬公學虹口東唐家弄紹興旅滬公學學生三百餘人因校舍不敷該校長朱堯臣邀集校董商議進行辦法現已添聘教員另闢校舍定夏正十二月十九日行寒假休業禮並第三次畢業禮畢業者胡維堅婁青　羅紹維李文謨鄒常興傅其家何如川蔡秀堂韓金堂等二十八人 
　　勤益學校七浦路唐家弄徐家花園中華少年社學校自吳聯庚接辦易名爲勤益兩等小學校延請鄧伯賢爲校長日前女學部行寒假禮有中西女賓演説男學部則於昨日行休假禮有文劍虹張枕綠高市義演講聞該校訂於庚申正月十四日開學並附設義務學校俾工商兩界幼年失學者得有補讀之機會 
　　求是小學同孚路求是男女兩等學校於昨日舉行寒假休業禮並舉行第一届國民科畢業禮請邵仲輝·狄侃·顧霖周發獎單畢業證書及演说後由校長陶雪生同女教員趙愼一女士及全體學生致謝來賓攝影茶點而散 
　　泉漳小學十六舖泉漳高初等小學校素以國文英文算術爲重學生逐漸發逹本届學生逹一百七十人定於夏曆十二月十八日寒假明年正月十八日開學 
　　浦東兩小學浦東洋涇鎭私立進修小學校於昨日上午舉行寒假畢業式由校長成輔卿致訓給憑給獎畢業生姓名如下計尚動·徐家駿·楊雲豹·戴祥熊·高冠羣·又洋涇市立第一國民學校於昨舉行第九届畢業式由校長陸虎臣致訓給憑給獎計畢業生八名吳百　·温玉潤·黃繩治·黃樹善·黃樹佳·黃繩福·盛時彦·凌鴻川· 
[小學校圖畫手工成績展覽會展緩舉行]  
　　江蘇省教育會本擬於寒假期内舉行小學校圖畫手工成績展覽會曾通函歐美留學生徵集歐美小學校圖畫手工成績品以資參考茲因此項成績品尚未有寄到者已議决於暑假期内在上海舉行其開會確期及陳列辦法届時再由該會分函通告 
[造屋領照逾限之取締]  
　　滬南工巡捐局前定城廂内外各處營造房屋山匠頭呈報地點請領工程執照註明年間限日完竣如有逾限不能工竣者經局中常會時公决應由該匠頭重行報告到局查勘後由局補給繼續營造執照並令該匠頭續繳照費茲姚局長已知照路政員對於此項執照須注意查察如有逾限不報者應即飭傅工頭到局予以相當之處分仍着補領繼續工程執照如或故意違抗者應加嚴罰以儆效尤 
[宿字魚雷艇入塢修理]  
　　海軍宿字魚雷艇内裝鍋爐之汽管共有數十根邇因年久損壞不能儲汽故由該艇艇長高憲乾稟呈藍總司令允准昨已令飭造艦所迅速修理矣 
[策電艦修理工竣]  
　　外海水警第一廳策電巡艦前因機器汽鍋均有損壞駛入江南船塢修葺在案茲悉該艦刻因急欲游巡洋面故由該船塢督匠日夜趕造業已工竣約於日内開駛回淞候令出發 
[丁潤庠家突來多人之疑竇]  
　　寓居公共租界馬霍路崇仁里三百五十七號門牌之川沙人丁潤庠（即已故鉅商丁子祺第三子）曾被其母丁奚氏在公共公廨呈訴違忤行兇日前傍晚有形似暴徒之七人敲門入内口稱欲見丁先生男女僕人見來勢兇惡上前攔阻並由鄰人大聲喊呌若輩見勢不佳一擁走出當時雖扭獲一人旋被兎脱事後由丁據情報請新閘捕房准飭中西包探查緝聞丁姓以若輩此來並非盜竊爲某項問題前來紛擾因前次曾有包車夫阿福被人軋去業已釋回故疑及於此云 
[控告買辦擅毁合同之辯論]  
　　俄商五利洋行在公共公廨刑事科呈控買辦陳子言於去年十二月九號擅將與源茂魚行所訂賣魚合同毁去一案業已將被告傅案谕交五千元人洋並保候訊昨日下午俄副領事麥拉夫君蒞廨會同陸襄讞升座第二刑庭提審先由原告代表律師上堂譯稱原告曾與源茂魚行訂有鹹魚六千擔之合同交給被告保存其魚陸續出去三千擔迨至去年十二月十九號被告與該魚行經理童芝楣將前項合同擅自毁去有見證可以證明此事云云即由證人傅照昌等上堂證明伊於十二月十九號與被告同在五利洋行寫字間見童偕應安茂來取出合同童乃與被告用鉛筆　去合同上所簽之字將合同棄入火爐焚去至被告借給原告之欵是我做中等語至此被告之律師略有辯論並向見證人傅照昌駁詰一過遂向其當事人陳子言詰據供稱在五利洋行爲買辦僅五閲月訂有買辦合同墊銀三千兩後又墊過兩次原告又向我借银八百餘兩由傅爲中均有借據等語其關於毁合同之口供則閃爍不定旋因時已暮問官宣諭退庭被告仍交原保改期再訊 
[控掘界石證據不足]  
　　英商黑墨爾及恩勃路司呈控王旭賢（即王樹卿）擅掘界石希圖佔地一案昨日下午由關讞員會同英卓副領事升座第一公堂續訊先由原告之律師上堂將原告所執該地之方單呈察次由見證陸雲甫證明該地係伊出資購買與原告無干等語而被告亦延律師代爲辯護問官以原告所控證據不足判令將案註銷 
[控追律費辯論終結]  
　　逹商律師前在法公堂控劉問芻不理律費银一千兩求追等情被告延逖百克律師代辯判聽候再核在案昨又傅訊先據逹商律師稱敝律師前代被告所辦一切手續證據呈鑒當時因被告乃體面之人故言明先辦訟務隨後交付酬勞費不料案已終結向索欵項置之不理請求訊追被告律師稱於前年七月間有朱孔揚陳揚餘兩人向被告兜攬訟案雖有其事衹欠三百兩之酬勞費並無如此之多請求公斷又據見證陳揚餘稱前年間由商人向朱孔揚托辦劉之訟案後朱即托原告辦理是實中西官判退去聽候下堂諭飭遵 
[費虁揚被控案展期再訊]  
　　徐金松在公共公廨刑事科呈訴費虁揚黃誠記揑造假力單及借據朦混控訴作僞陷害等情昨晨由廨傅訊即據原告代表朱斯芾律師上堂譯訴前情以被告費虁揚臨訊不到要求提究並由費之代表律師到堂代辯旋由黃誠記投案候示中西官核供判候展期七天再訊 
[吳成德被控案將特别訂訊]  
　　杜芳林代表四明馬車漆業同議會會員二百餘人在公共公廨以刑事起訴該會司事吳成德私用各會友託爲保存之會費洋一百六十四元一案昨届續審之期旋因捕房解案甚多經兩造之律師同意請求改期當由中西官諭被告仍交二百元人洋並保候特别訂訊 
[昨日公廨訊案記]  
　　昨晨公共公廨張襄讞會同美丁副領事升座第四民庭續訊民事訟案兩起（一）（姚庸記控已閉同康運大兩錢莊主李炳生倒欠銀四千零零六兩九錢）此案前已判决原告勝訴茲原告以至今該兩倒莊清理處尚未將判决之欵交案給領故延朱斯芾律師到堂請求該律師譯稱該莊清理處收入可至九萬元付出則祇八萬元聞有種債權人已傾得欠欵等語而清理員主鴻烈亦延律師到堂對於原告之請求領欵不表同意（結果）以原告請求不准（二）（金星公司控夥陸玉生在閩省私收客賬一千六百五十三元及陸反訴該公司賠償名譽損失案）由陸之律師向陸詰據供稱往福州招徠生意係總經理俞子莊令我去的故所有信扎均係與俞往來保費亦係滙交俞收即我應得之佣金以及交際費車馬費均係向俞要求俞係我母舅邇來與我感情不佳照算我尚多付與公司洋三百餘元等語復由原告之律師向陸盤問常初與公司訂立合同之情形此次在閩之行爲嫖賭花錢若干直至午正始畢（結果）改期再訊 
　　又午後第四民庭由俞襄讞及美約副領事傅訊之案亦爲挨次紀述如左（一）（李遐昌控李泉生押欵糾葛案）被告不到由原告之律師請求登報通知（結果）看原告登報兩禮拜（二）（增美木行經理王增芳控樹興恊記木作塲主邵厚生許春記不理代爲完工承造法租界寳昌路沙彌洋行之房屋二十八間墊去工料價銀四千兩案）此案初審判决以該被告並非該作塲主將案注銷被告開釋因原告不服謂有新證據可以證明被告實係該作塲主故准予復審新見證口供再核直至開庭兩被告均未到堂於是原告之律師與被告代表林百克律師辯駁不已旋經問官將此問題解决始行訊問新見證口供而所謂新見證者計有嚴壽福楊榮泰二人嚴之所供滿口聽説據聞等詞楊則供稱我此來係向樹興恊記索討所欠支票洋一百五十元若呌我做見證亦無不可等語故被告代表林百克律師對於此種新見證口供表示不能作爲復審之證據（結果）以復審證據不足應即註銷仍照原判執行（三）（嚴雯雲控姜文卿不還米價洋四十二元八角案）被告存洋保出不到由原告訴明被欠情形（結果）缺席判决償清並擔負訟費（四）（大豐木行控李純甫不理貨欵銀一千六百六十兩案）兩造均未到堂未曾開審 
[再誌浦江中傾覆棉花船]  
　　崇明船户某甲裝運通州棉花行駛來滬在南市浦江内倾覆一事略紀昨報茲悉該船户係滬南生義衖通州某花號所雇前赴崇明通州等裝運棉花二百三十包抵滬進口後駛過太古碼頭浦而適有某公司之長江船進口在彼掉轉船身其時潮流湍急該船户駛近其旁避讓不及致遭誤撞船即傾覆在船之棉花均向南漂流直至南市關碼頭外檔始由水巡隊杉板船帮同撈取並向各鄰船划船等所撈得之花查追暂由水巡隊保管當該船失事時由新關小輪即巡江吏坐船）追隨至浦南相助撈救至昨晨已在南碼頭一帶各船上查獲所撈之濕花十餘包山水巡隊限令交出暫存該隊以待船主認領 
[誘拐案之發覺]  
　　崇明人黃金福之女阿英年二十歳已許未嫁日前該女忽然潛逃昨經黃侦悉被寳山人吳章寳誘拐藏　浦東楊家宅當即報告三區警署將吳章寳連同女子黃阿英及媒人吳丁氏一併拘解至署曾署長以案關誘拐判原被併解地方檢察廳訊辦 
[甘肅路德興坊火警]  
　　昨晨三句餘鐘虹口甘肅路德興坊六百九十六號門牌趙姓家突然火起霎時冒穿屋頂殃及六百九十五號金姓六百九十七號林姓六百九十八號吳玉蓀君冠生六百九十九號熊伯　等各户樓面捕房得報立即知照消防隊中西隊員　車馳往撲滅計共燬屋五間事後經該管捕房中西包探查得起火之趙姓曾在某公司保有火險銀兩且察其家中除爛繭一堆外别無長物故已據情回稟捕頭核示 
[失愼科罰一百元]  
　　前晚二句餘鐘時乍浦路一百三十號門牌向爲掮客之廣東人葉節持家不戒於火燬去樓面三間並波及隔壁一百三十一號門牌之樓面救熄之後由該管捕房派華探周小弟·譚鳳池江標·及八十四號西探目利扶司查得葉曾向香安公司保有火險銀三百兩而左右隣居對於此種起火頗有議論故於昨晨傅齊人證將葉拘解公共公堂請究先由該西探稟明調查情形以雖查被告無縱火痕跡然而漫不經心亦屬罪有應得次由見證陳九章·陳剛·陳寳才·曁老婦王氏次第上堂證明起火情狀質之葉供實係無心並非有意等語陸襄讞核供商之英包副領事科葉節持罰洋一百元充公示儆 
[汽車夫違章科罰]  
　　汽車夫王珊明日前駕車至法新租界不聽一百五十一號巡捕之指揮當由該捕抄錄號碼回稟捕頭昨日飭探將王傅至法公堂請究先據一百五十一號華捕上堂稟稱是日我在該處站崗因前面有電車馳來故我舉棍不料王所駕之汽車不聽指揮向前疾馳至馬路中險肇禍端請究詰之王珊明稱是日民人駕車至該處因見馬路旁有小孩游玩民人要緊照顧孩童是以未見巡捕舉棍自知不合求宥中西官判主罰洋十元充公以儆 
　　汽車夫陳阿根前日在南京路開駛八百二十一號汽　不照工部局定章被四百八十一號印捕查見向阻不聽指揮當被抄明號數回稟捕頭請廨出單於昨由捕將陳傅至公共公堂經中西官訊明違章屬實判陳罰洋五元充公示儆 
[汽車撞倒行人]  
　　昨日上午十時许有某號汽車駛經新閘路撞倒寗波人余紀根頭足均傷當由新閘捕房一百三十四號巡街捕到來抄錄汽車號碼另雇車送受傷人投醫院醫治一面歸報捕頭候核 
[塌車壓傷車夫]  
　　塌車夫江北人金和昨午拽儎重塌車行抵四川路某棧房前不知如何塌車忽然翻倒將金壓於車下身受重傷知覺全失經老巡捕房一千三百零四號華捕查見雇車送人醫院醫治未識能可無恙否 
[救濟會留養男孩病斃]  
　　婦孺救濟會江灣鎭留養院男小孩陶三係揚州人前晚該孩忽染急病不及醫治而斃由該會報告地檢廳委派熊檢察官沈檢騐員等於昨日午後乘坐火車前往該院騐明無訛令由該會棺殮 
[私賣烟膏罰一百元]  
　　法租界大自鳴鐘捕房捕頭阿而風西君日前偵悉東新橋街一百二十八號門牌劉紀生家私賣洋烟前晚帶同包探等前往該處時劉正在煎熬烟膏當由捕頭將　鍋及烟膏抄獲並又抄出售烟之傅單紙數千張一併帶入捕房諭令交保候究明日傅解法公堂請究先據捕頭上堂稟明前情並將烟膏等物呈鑒詰之劉紀生供詞圖賴中西官以證據屬實豈容抵賴着罰洋一百元充公烟膏銷燬 
[設榻售賣鴉片]  
　　陳士桃·陳士榮·兄弟在江灣鎭上租屋設榻售賣鴉片前日有張生大·趙學生·在内過癮被六區一分所崗警查知入内將一干人一併獲住連同烟具解入該所經警佐米沛田訊問之下解請司法科究辦 
[科罰兩燕子窠之主客]  
　　婦人施吳氏在甘肅路六百七十六號屋内私售燈吃又浦東人施珠崑亦在密勒路一百十二號屋内開設燕子窠前日均爲各該處捕房捕頭訪悉率同華探西捕分别前往將兩處燕子窠主及烟客俞培福·朱記泉·殷阿龍·錢培榮·蔣桂生·及嫌疑人龔阿林連同烟具帶回收押昨解公共公堂經中西官次第質訊之下判施吳氏罰洋三十元無力改押女所一月施珠崑罰洋二十元俞培福罰洋十元　開釋餘各罰洋三元充公烟具銷燬 
[賭博吸烟之懲罰]  
　　流氓戈阿根近在雲南路大慶里二百零六號屋内私設總會聚賭抽頭兼備烟榻供人吃鴉片烟被老閘捕房捕頭偵悉前日午後派令華探顧阿根恊同西探　勃脱往查屬實當將煙賭客於世章·胡伸瑛·馮仲瑛·錢海海王仲益·楊子德張錫龍虞仁生范和尚·俞阿二等十人連同烟賭具及烟膏一百七十四合一併帶入捕房飭各存洋二十元保出昨經公共公堂傅訊即據中西包探上堂稟明前情將烟賭具及烟膏等呈案請察並稟明爲首之戈阿根被逃云云訊之於世章等均否認聚赌吸烟李襄讞核供商之英卓副領事以被告等賭博吸烟故違禁令判各罰洋五十元充公如無力繳洋改押西牢一月烟賭具烟膏併燬諭探查拿爲首人解辦 
[調戲釀成兇劇]  
　　住居楊樹浦路七百二十九號門牌甬人張阿祥之妻某氏向與其母同在東方紗廠作工前日該廠司事徐慶　與氏調笑被氏母所兄嚴加詰責後致起釁端該氏歸家欲圖吞金畢命經氏之夫見張阿生詰悉其情立即率同其弟阿祥等多人擁至楊樹浦路八百零七號門牌徐慶寳家内將器具什物搗毁一空徐即報告該管捕房派探季立仁將張氏弟兄一併拘入捕房押候解廨訊究 
[金洪濤被人毆傷]  
　　住居閘北王家宅之金洪濤（即小崇明）前日有張二郎王申記糾集多人向之尋釁將金蜂毆受傷迨五區二分所崗警聞信到來張與衆帮兇已逸去惟將王申記及受傷人帶案經警佐牛玉麟訊 
問之下昨解司法科核辦 
[行兇各罰十元]  
　　提籃橋改良所内教習巡捕王步高日前手持某國　魚在虹口西華德路中虹橋相近爲寗波漆匠石阿小·項品生·董阿炳·王阿松·等瞥見諷以不應購此種劣貨以致衝突王被毆傷經二百八十號一百另九號兩華捕將石項董王四人拘解公共公堂諭各存洋三十元保出候原告傷愈再訊茲悉原告之傷已愈昨晨捕房傅同原告及證人朱正祥將四被告復解請中西官逐一質訊之下以石等不應行兇判各罰洋十元充公示儆 
[收押贓物當本充公]  
　　法租界民路亨大聚源·及褚家橋之德盛等三押店前因收質價值一百餘元之鑽釙時表金戒等竊贓後匿不報捕現爲捕房捕頭查悉當將贓物吊出並將各押店主傅至法公堂請究被告廷巴和律師代辯稱原告所報之價超過市價請爲查察判聽候由捕房查明後再行核辦昨又傅訊先據捕頭稱現將贓物估得原告所押之數實係超過市價惟被告收質之數目亦係太少請爲核示中西官判將當本充公完案 
[醫腹疾失竊銀洋]  
　　蘇州人周安慶由原籍來申購辦貨物行經南市關橋附近見有江湖醫生山東人李德泰陳榮堂在彼設攤施技周即駐足閑觀倩其醫治腹疾李陳察得中有痞塊須用針術施治遂言明醫資小洋五角當場施以針砭醫治後周忽失去兜肚内所藏銀洋兩元遂指陳李乘間挖出即向追索口角紛擾由崗警到來一併帶入一區警署經趙　林署長問明飭將原洋兩元給還周具領外陳罰洋一元李罰洋兩元從寛斥退 
[淞滬警察廳批示照錄]  
　　淞滬警察徐廳長揭出民婦王李氏稟批云據呈該氏爲夫遺棄各節如果實在則按照新刑律第三百四十一條規定巡警官廳自當予以救濟保護惟詞出片面亦難即據爲憑信茲姑念女流無歸應候令區查明辦理可也 
[誌謝]  
　　昨承商務書館贈九年第一號少年雜誌一册謝謝 
來函 
[湖南學生代表圑來函]  
　　申報館鑒敬啓者同人虎口餘生慨念桑梓不惜犧牲學業反抗强權驅除張氏蓋直接以救湘民疾苦間接求貫澈愛國初衷耿耿此心當爲明遠所共諒乃到京月餘蜚言蠭起或謂本圑少數被金錢收買私造呈文勾結張氏並具悔過書陳情表杯弓蛇影以訛傅訛報紙亦間爲登載幾若信以爲眞竊同人抱極大犧牲與湘督張敬堯誓不兩立圑體極固自信極堅爲湘省同學計爲個人人格計均不至有此無聊舉動查此項謡諑　係宵小從中播弄跡其用心無非欲破壞同人圑體以遂其保張之陰謀同人人格所關成敗所繫用是特别登報申明以清黑白專肅敬頌撰安湖南學生代表圑柳敏·何元培·徐慶　·易巽·彭以立·吳俊臣·李思密·李啓漢·彭先澤·鍾季·陳純粹·劉作舟·高也如·蔣竹如·張耀鑾·徐瑛·李振翩·張樹聲·章新民·陳士銓·李思安·彭光球·劉定富·朱後鄭·曹揚籬·王去非·歐陽皎如·高標·符狄梁·毛斗文·汪國霖·黃英·胡維寅同啓九年二月三日 
[江陰滙綸布廠致江陰學生聯合會函]  
　　逕啓者頃閲陰曆十二月十四日申報第二張地方通信欄内載有江陰學生檢貨之受辱一則爲江陰中等以上學生聯合會公啟云各界男女同胞公鑒敬啓者昨夜得一報告謂南外滙綸布廠私上日　已非一日當往檢查致被兇毆等情云云殊深駭異查敝廠素與貴學界抱同一宗旨自五四風潮而後從未進過日紗至於扭人兇毆各節更屬無稽不識貴會係據何人所報告實與敝廠名譽有關且查報失實致敝廠無辜受誣旣爲公理所不許亦即人情所不甘用特柬函奉佈務希速賜查明即向該報更正以昭實在誠爲公便無任企盼江陰滙綸布廠謹啓 
雜評二 
[今年之民食（庸）]  
　　近日滬上米價已漲至八元四角亦冬令所罕見者也入冬以來天時亢旱農民所穫之穀礱磨殆盡且大抵多已出售故内地之米要唯存於屯户或米商之手農民蓋藏什九已告空虚衡以常例農民蓋藏鮮者米價必日趨於昂貴今新穀登場未久而貴已如是轉瞬青黃不接之時米價之飛漲又將伊於何底 
　　今年之民食問題眞有不堪設想者然而奸商之私運當局之縱容且依然如故嗟乎平民能不絶糧是憂耶 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　第三日上午十時扺滿洲里站已近俄境矣中俄國界距停車場尚有十八俄里然中俄税關則設於此在滿洲境内之鐵道亦卽以此站爲終點地屬臚濱府居民約四千人俄人居此者商民鐵道員役亦約四千人而哥薩克騎兵則逹六千人以上站旁有煤礦一産煤不多而煤層甚厚亦爲俄人所採中國税關收入年約十八萬兩正税占三分之二照中俄通商條約中俄國界一百里内無税而軍用路用之一切物品食料槪行免税税關收入之日蹙職是故也 
　　俄例無論内外國人出入國境均須有合式之護照由關吏簽騐放行聞對其本國人之出境者查驗尤嚴蓋其國民多不慊於政府之所爲國内警吏密布偵探綦嚴有所運動必求諸國門之外之哈爾濱逋逃藪故彼查驗其本國人之出境尤苛嚴於查騐外國人之入境也查騐旅客時一切行李均由行李車上運至站中一巨室内由官員查看任意抛擲余未出行時有人告余以携箱之不便故余一切行李均以皮袋盛之得不致大受騷擾後抵聖彼得堡將皮袋售去另購一俄國大木箱載之同車有某俄人夫婦二人暇時與余閒談一日將到關站懇余代匿雪茄烟一箱余知俄國違警律極嚴故不之允而俄人亦不改其常度及抵站關員來查覺余床墊下有異以竹試之旋囑余起坐余應之關員即揭開床墊見書一册知有誤用白筆書（騐過）兩字即去 
國性談 
[戰後賸話] [  君豪]  
　　王儒堂先生日前蒞臨南洋公學演講中頗有關於大戰爭之事緣掇拾一二納諸本報 
瑞十國之自衛的精神頗足人生敬彼國國民人人皆兵自十八歳以上四十五歳以下皆有當兵之義務十八歳之青年大率先服務營中二年以後逐漸減少期限至四十五歳時僅須爲兵七口此種辦法與生活方面毫無抵觸蓋幼時仰給於父母無困難之可言而老年之人爲期旣少自無艱苦彼國政府另有獎勵爲兵之策人民於爲兵期内中靶愈多納賦愈少德皇成廉於一九一二年嘗游瑞士校閲其兵隊退語從者曰瑞士不可欺也後戰端旣啓德人能破壞比利時之中立而不敢侵及瑞士者良以此也 
　　吾（正廷先生自稱下倣此）於此大戰爭後頗有感觸每思取一二紀念品以誌不忘某日行經一戰場上見積尸若山頗爲凄慘俯視地上有皮鞋一隻思拾而藏之孰知鞋甫在手而腿亦隨之而起蓋一鞋之所在即一兵之身死處也相傅某次法兵一千七百四十七人開赴前敵長官出令令此輩奮勇前進德人終莫如何卒之此一千七百四十七人死去千七百四十三人所倖存者僅四人耳 
　　中國政府自加入參戰後未派一兵思之殊深慚恧然十五萬華工赴法其裨益於恊約國甚大吾輩聞此輩華工在法除規定工作時間外頗多閒時乃寓函留學生囑其赴法爲彼等講學計美國十餘人英國五六人法國一人聞此消息於戰雲　漫之時馳往法國其熱忱頗爲可佩但此十餘留學生之家庭聞之深反對此種舉動責爲多事實足戕身惟吾以爲彼華工亦人也亦中華民國之國民也其於學生復何區别乎 
　　西人嘗戲謂支那人無腰骨事事低頭此次拒絶簽約竟能昂首誠前途之好　象此語甚沈慟甚願國民三思之勿再讓人也可 
科學談 
　　脚踏車之測量法英國礦學會會友約翰克爾潑近來發明一種自由車以測量地形車之製造與尋常者大同而小異輪上有標尺尺上有針計分寸輸轉一次針動一分測量員觀尺上所指之處即可算所經之路程云[  瓊生]  
　　空氣乾燥易感電電學家謂空氣濕時易洩電空氣燥時易顯電誠非虚語美國加拿他省天氣乾燥少濕百度寒暑表在負十七度至四十度不論何人在地毯上行走後身觸金類物立發電火某旅館有跳舞場中有鐵柱跳舞者屢至觸柱被電致傷男女之髮髮尖現千萬光芒奇幻眩目人 
欲點煤氣燈若無他火只須將足在地毯上磨磋數次以指觸煤油燈卽大放光明去年十二月下午一句鐘外間空氣熱在負二十一度及十六度之間人行毯上數十步以指觸地上鐵管即有十二米利邁當電光閃爍空氣燥時能使電之易現若此[  瓊生]  
　　取養氣新法法國格致家佐治克勞德新發明由空氣中取用養氣之妙法據云以空氣鎔化由化成流質之空氣中分出淡養二氣質復於旣化流質之空氣化成尋常空氣之時雖　消散而消散之次序不同故可將纯清之養氣取出於工藝上生計上各公地及衛生上有無限利益蓋純清之養氣得來旣易價又奇廉可使氣候之温度增高而五金類由是可化成流水旣着磨鑿之工又得釬口之妙法並可隨意取用養氣以供燈火使烟燄中惡氣全消而城市空氣便不含毒質故於人身之利益處不可勝計[  瓊生]  
劇談 
[仙韶寸知錄] [  天亶]  
　　北曲與南曲不同之點甚多北曲剛勁南曲柔媚此固盡人皆知余嘗請益於崑曲名手　謂北曲字多而　促促處見筋南曲字少而調緩緩處見　北宜和歌南宜獨奏深知此理者自然設施得宜不難字字咬出漿來 
　　世人能歌崑曲者百人中平均不得一二人　此能歌之一二人大抵視爲一種消遣品等於博弈游戲之具誰肯　玄索隐以求曲之正理或者有一二風雅之士極力提創然精於韵學可與言平仄四聲陰陽擒縱之道者無如絀於舞台經驗令其檢正宫商辨清正犯則可令其袍笏登場　地試演則不可苟曾從　班中人練習得來者其身段動作果　合中符節而又平仄　如清濁不分且　工脚本每折必有幾十别字於是以訛傅訛大好文字遂與覆　糊窓之小題正鵠等類幾同此賤值云 
詩錄 
[游紅梅閣古春軒次壁間惲次遠先生韵] [  劉文彬]  
　　此是神仙地宜居塵外人我來聊避俗客至亦游春翠竹參差映紅梅點綴新曈曈晴日照小憇愛芳辰 
[游天寗寺訪冶開師] [  劉文彬]  
　　東郭天寗寺（寺在常州東門外）江南第一稱人來參古佛我至訪高僧寳殿靈陰護禪房花氣凝問他何相色銅錈錮蓬　（不受酬） 
新聞拾遺 
　　南洋公學近聞兩則南洋公學學生所組織之南洋學會自去年秋後改組頗有精神該學會所出版之學生雜詰本應九年一月出世嗣因廣告收稿致延期數週茲悉該誌已於昨日（六日）出版定名爲圖書館號關於圖書館之紀載極爲詳盡其他新文化之文字亦復不少定價三角各大書館俱有代售云該校圖書館開幕確期言人人殊茲悉該校校長唐先生發出佈告准三月十三日（土曜日）開幕并有中學兵操爲點綴想届時徐匯路上又有一番熱閙也[  君豪]  
　　第二師範之新教育尚文門省立師校校長賈先生對於教育新改革研究不遺餘力近因男女同校之説頗盛乃研究其得失數月以來良信男女同校實係有利無害遂决定於年七月間招新生時添招女生云[  君豪]  
　　棒打野鴛鴦頃有友自粤來言粤屬台山縣下坪鄉日來發現一宗命案事甚離奇死者一爲男教員一爲女學生以致遐邇喧傅資爲談柄先是有趙某者爲人風流藴藉有衛玠璧人之目執教鞭於四九墟某校且兼教操故凡遇有慶典卽率諸生列隊遊行趙丰采旣都復好修飾遂爲一般青年男女所注意四九墟附近下坪鄉有女學生伍姓者見而慕之因結爲友女年二八姿容甚麗趙力與周旋由是此往彼來情逾伉儷二人旣墮情網末由解脱積久漸爲清議所不容蓋台由雖屬得風氣最先之地而於男女防閑則素取嚴格主義以故年終發生姦案頗少女有胞叔性素剛烈適自鄰縣返鄉聞女與趙某往來事忿火中燒謂此賤人玷辱門楣例當殺却免遺家庭羞然因事無左證未敢造次而其心中固已無時或釋矣一日趙來訪女爲女叔所見叔竊喜有機可乘因取鐵棒執手中排　直入將二人猛擊二人受擊幾暈無復有抵抗力一任其叔之所爲至力竭始已不期用力過猛事後視之則二人之靈魂皆已證果情天所遺者僅兩具臭皮囊而已鄉人得訊驚告趙父並將趙之屍骸由甯陽鐵路運　彼鄉（聞趙係浮石鄉人）其父（名芷汀又名沅芬　充台山督學局長）聞耗以此事無論如何不應有此　　滅裂舉動擅自致人於死特與之大開嚴重交涉並一面控縣請代伸雪云噫牽牛以蹊人之田固有罪矣而奪之牛　不已重乎[  清暉]  
小説 
[十四號英國刦而司台維著（）] [  蔣夢芸]  
　　湯姆曰余回後約二小時佛萊伯爵率其從者數人來此訪君謂華盛街十四號之絡麗姑娘忽　是晨失踪且携去銀行存單　重要契據極夥云湯姆言至此出一名　示雪洛克曰此名剌伯爵云得自絡麗之臥室　署名爲十四號與華德君匿名函中具名者同雪洛克接之安置於懷中曰湯姆汝意云何余意此二案實二而一者也我已略得端倪設余能得十四號其人者案且立破然至遲明日此時必能得其眞相華德夫人處汝可代我往告渠幸勿過悲華德君雖已中奸人之計然必無大碍旦夕間即可復歸也 
　　湯姆云後雪洛克亦持杖出便步至城之書店街其地爲書局印刷廠之匯集處雪洛克向各店經理索一三號名剌之樣片復至印務局囑其印十四號三字於其上然後取伯爵所遺之名剌一一相比較良久欣然曰得之矣我旣得知此名剌係中央印務局之出品則我至該局一查顧客名簿此託名十四號者之眞姓名立能探知因急至中央印務局索顧客名簿觀之至　字三十九頁上有曰佛萊愛而昔史購三號片兩盒印十四號及佛萊愛而昔史各半雪洛克欣然笑曰余固疑個妮子作怪劇今乃果然惜乎佛萊伯爵猶懜懜未覺也 
　　是日天將晚雪洛克伏案治餐狀甚匆　旣乃謂湯姆曰湯姆吾儕宜速畢餐事過晏恐已無佳座今晚戲院中觀客必較平日爲多也湯姆曰佳昨晚本擬往觀劇以事未果今夕必不再失此機會言未已忽室門自闢侍者手名剌入示雪洛克曰外有一女客訪君云有要事求見雪曰噫有客乎此時尚有客乎湯姆今晚恐又將掃興焉然此女客來亦大佳湯姆汝俟此女客人室後速鍵此門我將演一佳劇享汝湯姆未解其意唯唯而進少頃一翩翩女客已應聲入此女客服晚禮服而部則網以重紗度其年當在妙年而風姿如何則以蒙重紗不能見雪洛克亟起立笑迎之曰密史晚安深夜降此有何見教言時目視門後湯姆湯姆點首示意此不速之女客則就椅坐徐曰雪洛克君余冒昧來此緣有要事乞君恊助言至此稍停似乞雪之允許者旣續言曰余名愛倫住華盛街與絡麗姑娘比鄰而居昨晨洛麗姑娘失蹤此事佛蘭伯爵當已來此告君惟此事僅余一人知其中秘密故特來此報告顧余亦有一事請求於君設君能應允我者則准以此爲報告之交换條件雪洛克聞言狀至欣慰然不露於色仍冷然曰密史洛麗姑娘之失蹤案佛蘭伯爵曾倩余爲其訪查此事案情頗易得其眞相余已略得端倪專待密史來此則此事之眞相畢露矣 
[自由談之自由談] [  不冷]  
　　天安門天安門爲學生被拘之處不止一次矣其所以拘之於天安門者其爲天然安樂之所以示不虐待歟抑爲安福系之天然勢力範圍故藏之不虞意外歟此則非局外人所知也 
 
 

Page 14

 
 
   
 
