# 1881 - 185 - 4902943

 

Page 1

 
 
[點石齊印售書籍碑帖字幅價目] [  本齊主人啓]  
　　本齊於去年在泰　購得新式石印機器另用照相之法照印各種書書皆能與得本不爽　銖且神采更覺煥發至照成縮本尤極精工舟車携带者可無累墜之　且行列并然不費目力誠天地間有數之奇事也今在申報館申昌書書室出售合將印成每種價目列左 
　　書籍○縮本字彙二角五○晚笑堂書傳三角五○漢字入門一角五○耕　圖五角○華英字典五角○聖諭像解五角○簡明目錄七角五○鴻雲因緣圖記一元○廣治平略五角○歷代名媛圖記七角○華英通用要語一角五○狀元圖考一角○　越先賢圖傳二角五○萬壽盛典五角○華英文字合璧二角五○黑蠻風土記二角五○華文譯英文字典八角○汗簡二角五○詩書　六角五○帝　圖說六角○　華英說部撮要四角○華英尺牘二角五○殿版初印康熙字典每部一本實洋二元又每部四本康熙字典實洋二元三角○篆呚四書七角五○無師自通英語錄五角○泛槎圖洋一元○叢畫每部連夾板澤一元○夢跡圖洋三角五分 
　　碑帖○玄秘塔二角連裱六角○王樓夢墨蹟連裱三角五○董其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王閑邪公家傳八分連裱一角六○多寶塔一角八分連裱三角八○徐昌赭書陳文恭語五分○聖教亭二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上曾滌相詩七分連裱二角二○沈桐　書王右丞遗事七分裱加八分○表忠　碑縮本一角巳裱二角○近今翰林墨蹟三角連裱六角五○爭坐位一角巳裱二角○趙子昂龍興寺碑一角巳裱二角五○文徵明前赤壁賦墨蹟一角五巳裱二角七○董其昌秣陵碑一角五巳裱三角五○梁文定公墨蹟七分巳裱一角五○汪士　幽風墨蹟一角巳裱二角二○虞恭公温公碑一角五巳裱三角板面三角五○皇甫君碑二角五巳裱五角加板面五角五○御製官箴孫玉庭書連裱一角○靈飛經二角裱者四角○顏魯公祭姪稿一角半裱者二角七○九成宮體泉銘一角五○董文敏公蘭亭叙一角二裱者二角七○譚　合詠劉石菴王達齊兩先生書二角半裱者四角○　府君墓誌銘曾君熙書七分裱者一角九○戴夫人墓誌銘戴君熙書四分裱者二角七○十思疏祁君廷杰墨蹟六分○詒晋齊巾箱帖每部收洋四角裱成紙面而加夾板者則洋八角裱成板而面加錦套者則洋一元○完人帖未裱者計洋四角巳裱者計洋七角五分○成道記未裱者計洋一角五分巳裱者計洋三角五分○郭蘭石九成宮未裱四角巳裱紙面洋七角板面七角半 
　　字幅○陳鴻壽行書立柚一角綾裱三角五○王　山行書小屏六條八分○汪聯鄉行書中屏四條一角裱者四角○王雪山行書中屏四條一角○莫友芝條幅六張未裱五角巳裱一元○元和沈共之小篆條幅每堂二角五綾裱另加四角五○毛意香行書條幅每堂三角五綾裱加四角五○　養泉書五尺字屏條每堂實洋四角裱成者每堂實洋一元 
[論封銀行流弊]  
　　銀行可封乎曰聽其拆息則烏乎不可封封銀行有益乎曰銀行中之現銀不令流通於市面則銀行拆必貴而洋價必跌洋價一跌則前此銀七十二兩核洋一百元者今則一百以外矣為此計者安得無益然則弊奈何曰滬上市面以銀根為本銀根一貴則各行業莫不折閱不特作空盤者有身家性命之憂即各店舖亦不免暗中耗折其受累殊非淺鮮也天下之事大都有一利必有一害害輕而利重者上也利害適得其平者中也利輕而害重則不矣然亦必視乎所求之利如何若有利於已無害於人則上之上也有利於已有害於人則又下矣若因一人之利而害及於衆人則不特利之可必與否尚在不能自主即使必得而集衆人怨憤愁苦之氣而成此利其可以長享也否乎今之封銀行者意以為我出拆息於洋人而令其閉住現銀不與流通此何與於衆人之事而乃以為流弊如此則應之曰幾千幾萬作大輸贏有大進出者姑無論矣其有資本無多或開一店或創一舖門前買客皆属洋錢交易而以付行家則皆須作銀價核算一日短厘許即屹　不少倘封銀數日銀價大漲有不支撑不住者乎即曰門庄洋價亦可作賤然所賺究不及所耗之多且又恐門莊生意不旺而稍稍遷就者其吃虧為更甚因此而歇業者有之因此而逃亡者有之因此而人亡家破妻離子散者又有之是眞所謂作孽錢又焉用此嘗謂一人之身但得衣食無虧俯仰無愧即可知止知足盈千累萬而積之亦無謂也而守虜則不然積之惟恐不多用之惟恐不省吾不知其留此倉箱將為誰有嗚呼何其不明至此乎銀洋拆息但求其平不可使　畸輕畸重拆息平則人之心亦平市面之氣象亦平以至物價貨巴無一不平拆息一有偏重即無一不有偏重此注意於銀洋拆息者所以自視為握要之圖也然而為己謀則善矣而人之陰受其害者至於不可勝數則其謀又焉得謂之臧哉官府禁作空盤因其事近乎賭而貪多者或至一蹶而不能振致有身家性命之憂與局賭者使人人亡家破初無異致故禁必嚴然猶未知作銀洋拆息者之害至於如此苟知其故有不愀然以悲决然以禁者乎乃近日之作大拆息者且欲憑一人之私見害大衆之生計當此銀根尚未甚緊之時而封銀行之現錢以使銀拆日益加漲而　乃得行其壟斷之謀數日前銀拆貴至一兩職是故也護撫譚公於整頓市面一道最為留意即如小錢之禁極其認眞原以防狡獪之商人有害於閭閻而小家店戶暗受其累故不憚細心察訪以力除其弊上海雖屬租界亦係江蘇地面譚公之政教固所能及特未知此中之弊實故尚未及施禁耳如知其弊則必將嚴為厲為勿使碩腹大買得售其奸各業小本暗受其累吾知一經札飭嚴禁而大腹買亦將無所施其技矣吾以為大腹買之所以為此譎計者或亦以不知其　之害至於如此耳夫彼亦有子孫亦思長保其富厚之業即不能積德以貽子孫亦斷不肯以作孽之錢為身後之累苟有人焉為之細加開導俾知謀利之中亦有義在但憑一已之私意恐適足叢怨毒而多藏以致厚亡則或者幡然變計不待官憲之密訪嚴懲而忽然　消瓦解則猶足以為晚葢之方而止怨尤之集否則冥頑不悟子智自雄不但官憲知之必將嚴為禁止痛加懲辦即幸而得免其害重獲其利而清夜自思恐亦未必可以質鬼神而盟屋漏損人而不利已何用此悖入之貨為哉 
[總兵革職] ○本月初六日江撫李牌示照得贛州鎭王永勝現經　欽差前兵部右堂彭咨會奏請革職所遺篆務經本部院查有南昌城守恊副將巴彥布堪以署理遞遺城守恊事務酌委標下左營候神游擊張大雄接署此牌示語也聞此案係經彭侍御世昌在都揭叅彭雪琴宮保乃奉　密旨查辦者并悉案內尚有因該鎭牽連同賭之水師統領營官陸路營官及某道員以至巡檢等共一十七人皆巳名登白簡此外文武干涉者尚指不勝屈須由李中丞再行核實辦理云 
 
 

Page 2

 
 
[斬决瞽犯] ○本月初七日江右斬决犯人一名乃雙目俱瞽者聞因設計刺死仇人壯丁二名自行投案之犯當時同綁一女犯出城旋又帶回收監人有疑其誤綁者其實係陪綁向亦常有是例也 
[改充闡姓餉規] ○前報澳門之承充闡姓餉規計銀一百零一萬五千元兹悉承充之人曰黃和原擬糾合股分以成斯事嗣因各股觀望照章之應先繳銀十萬又未能如數繳呈是以駐澳西官定於本月二十一日另行招人承充惟聞此事業已奏達蒲廷數不能减如屇期承充者未及前數應少若干仍須黃和補足云 
[誣竊致死] ○寍城南門陳姓祠內庽有小溪箍桶匠某甲日前因所着之鞋失去誣稱同庽某乙行竊乙與理論甲以手推跌致乙死於河灘衆以事關人命即報地保詎圖脫卸教甲以舟將屍載回乙家佯稱急病驟亡云云迫屍到家事已破露屍親當召多人前來索命甲與地保畏罪避匿央人講和願出六十金為棺殮之費事始得寢 
[奉民好訟] ○寍波府衙門邇來奉化告狀者頗多每逢告期不下十餘起觀宗太守近批袁海木控姦一事可民間之好訟實由差役之舞弊太深也其批示照錄如下　查閱抄案袁海木控女姦已有數月袁唔哎即光法避不出頭但令其母具禀迭訴既稱其子年祗十六又稱赴上海為人作夥且其母禀詞但稱寡由袁毛氏竊物而其子投案禀詞又稱寡由海木竊樹就其狡展抵制處察之被控通姦諒非無因來控之袁海木哭訴云控訟數月事既未直媳又未回訟質不貲已變賣田產情甚可憫仰奉化縣立即飭差赴袁毛頭家將袁毛氏提案提同提案之袁光法捉姦之袁光徐質訊貴懲一堂了結此非雖辦之事難提之人斷不准差役輾轉延宕使小民因訟累破家所貴乎父母官者固在公平亦在聰察若此小控案亦聽書役暗作手脚今日幻一詞明日轉一票見罅漏之詞而不詰受譸張之伎而不知小民苦矣獄訟滋矣即如此案抄粘內差禀光良毆差袁江氏禀將其子光良擒禁毆吊勒寫憑單此豈細故哉該縣理應於光良到案時立即傳訊如果毆差應懲光良之橫如無毆差應責差役之誣如果毆勒應詰所勒為何單如無毆勒應責其母之虛幻不但案之眞情可由此而得而差役士民亦仰縣官明察而不敢嘗試若不究眞情不辨是非率爾交保入其謂官何本府公事甚多而每一告期奉化人告狀者最多固由奉民好訟恐亦在位者未用聰察而易事成難小事成大也 
[鹽梟投誠] ○蘇郡鹽務自經韓叅戎暨張守府統帶巡勇整頓巡緝以來已經屢見實效茲松江府屬張家沙有鹽梟某甲者素為私販頭目歷來巡員未能戈獲此次水陸梭巡周圍嚴密某甲知難漏綱乃自帶鹽船二十餘號及手下散夥三百餘名親至張守府營前反縛投誠情願效力贖罪守府遂帶同某甲進省報知叅戎請示想甲既自悔罪叅戎當不咎既往許以自新苟即令充當巡緝控制有方則以毒攻毒不難收指臂之助矣 
[禁拿辦] ○日來蘇郡烟館雖未敢公然開設而陽奉陰違者仍復不少前因譚護撫接篆在即由巡查保甲局掮牌鳴　重申舊禁其畏法者固皆改弦晚轍恪遵功令乃元妙觀前洙泗巷某姓烟館依然開燈設榻招攬熟悉主顧外則開門閉戶內則吐霧吞雲自謂蹤跡秘密外人不得而知詎本月初十晚間有撫署幹役查訪確切排闥入室適座中客滿榻上燈紅一呼一吸三起三眠正在沉浸濃郁時也當拿獲烟客兩人館主館夥各一名此外烟燈烟鎗烟膏隨人並解十一日護撫憲即飭縣將烟館房屋發封其違禁各人分別懲責並令游街示衆云 
[操練廢弛] ○福州設有輪船營務處原　統率各船共期整頓向章或隔日一操或數日一操乃近聞某輪船終年灣泊江心從不操練且每逢禮拜日及禮拜六駕弁則登岸　博舵水等或嫖或賭往往沿街滋事被人告發者不一而足查每號輪船月費多則二三千金少亦千數百金營務處更有加焉乃有以整肅營務為心但以戲樂為事豈非上負憲恩乎現聞將軍督撫各憲有申飭之面訓之而若輩習慣自然恐未易洗澡心革面也噫 
[禀求考試] ○閩省官場冗雜每年到省者雜職固多同通班亦不少欲得差缺難如登天從前雜職之優差皆為同通所謀奪此時同通之差轉不及往時之雜職若得缺則各有前因更難以資格論矣近聞同通以下各班非由附生捐納者紛紛禀請勒中丞考試蓋恐岑中丞　任後嚴為陶汰也查自開捐以來各省人員無不劉擁惟閩省地瘠缺苦來者尚稀近因別省有停止分發者又有因隣省人數已多者於是因利乘便之士皆呼朋引類而來雜職固多寒素同通無非紈袴雖其中長於學問經濟者未必無人而目不識丁舉筆若千鈞之重者亦所在多有夫作官原期任事何須倚馬萬言然苟腹無墨瀋則公事悉聽丁役主持其為患不可間矣現在請考者雖多尚未知試寫履歷乎抑作論策乎噫各省宦途若此究有何術以疏通之耶 
[丐僧荷校] ○五月十七日漢市金庭公店正街韓萬泰雨傘錢　店到一丐僧嗚梆求乞店主與鵝眼錢一格僧求更　者弗許乃更嗚梆繁且響冀具厭惡而速與換也韓被煩聒叱之僧亦惡語相侵韓甚奪其梆　擲街心似有碎聲僧愈怒罵不已正在爭鬧適趙別駕路遇見一僧一俗爭詈停轎拘韓及僧當街各笞四十板其時觀者如堵咸為韓　不平嗣至十九日有差押僧至該處荷校示衆人心始釋 
[石佛遇劫] ○世間好物不堅牢彩雲易散琉璃脆白樂天哭蘇簡簡詩也乃有寶相荘　具金剛不壞之身而一朝壞之者偏在佛門嗚呼是亦石佛之大不幸矣聞石佛為天長鄉人掘地得之宣君瘦梅摩挲辨認見背有開皇元年佛陀金耶敬造十字知是六朝時物以三升米易之歸　庋已久及瘦梅客游盂城携以置放生寺僧不之異適有阮文達公之第九孫景岑者博雅好古金萬石賞鑒極為海內所宗聞寺有此佛欣然借觀嘆其筆力遒勁正書而兼分體的是六朝書法愛不釋手自拓數十帋既留自玩兼贈同好而水法之淺深墨痕之濃淡窮極精神一一盡致于是好古之士爭相購求固不止供奉一菴已也豈意該廟某僧聞之動貪痴念急欲拓送貴官並附名以收重利妄將碑陰磨平一角勒以己名時瘦梅己　道山復倩人為跋數語假其名而刻于左僧又自不能拓復假手于手民某並此手民之名而亦附焉噫異矣此石　　　徑尺有奇突兀崢嶸淺手摹之猶難得其大概况俗工於難拓之處另以木刻成圖者補之神致何能形似至水法之若何墨痕之若何更不必問矣因思俗工固不足言彼托鈢禪林者何亦欲廁名爾雅始則龕以玻璃奉以香火欲為維持保護繼則名利紛心遂將千百年不壤之金剛妄為毀裂是石佛何幸而遇宣阮于前何不幸而遇僧于後也好古者乃深惜之 
[菜傭暴亡] ○前月十四日揚州鄉　有一賣菜傭挑菜進城行至西門遇僕問價引其至家鄉人負担隨行將入巷忽停担云腹痛甚不能行走汝可另買之他人僕未及答傭已仆地口噴鮮血不止僕驚逸須臾鄉人遂死由地保嗚官請騐招屍親認領有識之者謂傭名張友松住六里庄專好食鼈今或中毒云 
 
 

Page 3

 
 
[試鎗傷勇] ○昨早十二點鐘時有蘇省巡勇炮船某哨官帶撫標勇丁在英租界洋涇捠眞榖春茶肆下恒德昌洋貨店購買十響手鎗看定後恐其未必靈便先為試放詎機發彈出正中勇丁薛大民咽喉下寸許軟肉內當見而流如注他勇赶忙扶信巡捕亦來為送入仁濟醫館探得鉛彈已入腹內不能取出而西醫以為或可救治不知究能愈否聞薛年二十六歲江陰人曾在太湖營當勇其恒德昌店主已被捕房拘住當解公堂訊究也至鎗係何人所放尚未知悉試鎗何得裝彈諒必舊所留存者但此等凶器　非可以狎玩放者固宜謹愼看者亦貴留心是物本于例禁不准私售今則顯然違犯恒有置以為玩具者性命非比草菅人其鑒諸 
[控欠案銷結] ○前有張杏卿控林德宇舊欠一案翁太守原斷謂此係已倒欠欵不便控追着自行倩人商處昨據張杏卿遞稟稱經人調停林德宇已願出銀六十五兩完結事經呈訴合求銷案翁太守准予銷案云 
[投審案講和] ○十二日報列妓女投審一節雙慶堂夥妓翠娥投到後縣署猶未訊質即經人出為調處聞前晚在眠雲閣烟館說妥由張福堂父女兩人出洋完結倩原告華子安具呈求銷華已應承按此案本　圖准不圖審不然豈有結髮之妻作此勾當數年來不知消息待至控告情亦急切而該妓既已投到即又瓦解冰銷具情可見諒防提審後官將究提案內之人故兩願銷案耳 
[逃婦掌頰] ○昨報獲婦求懲一則翁太守臨捕房時據劉榮川帶妻劉周氏投訴稱昨日回家後我妻仍思出外我為喝阻被妻將手抓傷又我不在家時小寍波竟敢隔浜呌罵太守將劉周氏嚴加訓斥飭掌貴四十下以示薄懲劉榮川求移提小寍波訊辦并追還周氏携去衣物太守謂不必移提待其再來擾衅可即嗚捕拘拿解案嚴辦至周氏物件德興里近在咫尺著即同周氏前往搬取設有攔阻等情即將其人交捕劉榮川謝退去 
[陳鈎肇] ○滬上有一等人性好　鳥如百靈黃鶉盡眉等名目不一其籠飾象牙彫花十分講究食缸或用古製銅鈎或用金銀絲鑲嵌一鳥有值價百金者一籠亦然廢時失事靡費無益弊習也某甲有一籠鈎用金箔附銅打成名曰陳鈎盖從前陳姓銅匠之美製今匠不能倣作值洋十五六元甲不識其價於日前托某乙變賣乙為向人掉換百靈一　此鳥祇值五六元旋甲知此鈎之貴以乙從中必獲餘利約乙至萬成泰烟館評論時有甲之友人某丙在傍乙大聲曰陳鈎之值必丙所言遂至爭論而乙忽出外片刻復入丙見甲面變色大有殺氣隨暫避而喝曰乙帶有兇器當經人勸乙出門既出乙始於袖中出刀示人又經人再四解勸而去聞乙係妓館帮傭者何若是之胆大橫行耶 
[借錢生事] ○前日午後五六點鐘時英租界寶善　地方有天津無賴子向伶人借錢爭毆旋各糾衆帶兇器而至將一决雌雄捕房聞風飭中西捕往拿均巳竄逸矣 
[復復測彗星] ○月之初六夜實測彗星高距並經緯抄登初八日報章於初七夜約略又見不能細測似乎近極二度許以後至十二夜天稍晴朗於九點鐘細測彗星距勾陳大星十一度四十分距北斗天樞星二十二度二十分彗在六甲之西實東　彗算得日近極一度半初六日至十二日距原位九度有奇算得再後六天能至不動處距四度彗在西實東再後十九二十之外彗行極上矣此次雖經復測因恐徒勞筆墨开受人厭棄所以不擬抄登今日得讀董司馬大作並實測距度較諸未測相距只二十分可見測量一事原有一定不然何如是之同耶董司馬勛高位重久切葵傾不期於測算中得通聲氣未始非鄙人之幸聊誌數言悃非一一　江南末吏魏建人拜識 
[題倉山舊主楊柳樓臺壁上] ○花事闌珊畫閉門忽聞良友闢幽軒千條楊柳饒春色一角樓臺遠市喧詩酒流連皆健將風光隱約是隨園我來漫畫旂亭壁博得騷壇一笑溫　心遠何嫌地更偏靜來端合聳吟肩塵勞愧我貧兼病風雅如君吏亦仙十里笙歌春夜晏六朝金粉夕陽天憑欄別有閒居樂綠蔭蕭疏聽暮蟬　凇波一剪氣如秋圖畫天然萃此樓吟罷竹枝情更遠結來蓮社契相投新茶煮熟香浮鼎長笛史殘月上鈎蝸寄休云空嘯傲論文忘却五更籌　依依弱柳指簾低風景爭傳馬路西歌扇撲殘飛絮雪香車碾碎落花泥薰爐靜撫琴三又疊捲慢欣着雨一犁深院畫長春似海餳簫吹斷惹鶯啼　無須百尺接雲高如此登臨興亦豪抵掌縱談蘇季子感懷且讀楚離騷袁安雪印留鴻爪坡老風情戀解螯待得隔籬秋菊放更來大會借題糕　鵬湖漁隱未是草 
[題楊柳樓] ○春陰漠漠柳絲絲罨畫樓臺四望宜殘月五更鶯喚夢疎簾一角客填詞陳登放達容高臥張緒風流憶昔時聞有隣園堪買夏滿天梅雨正相思　萬釗劍盟甫草 
[題楊柳樓臺請倉山舊主暨諸大吟指鉄] ○借得風光入書樓一簾空翠豁吟眸才人麗句題盈壁騷客新詞憶舊游無限夕陽情最好有時明月影長留恨無五色生花筆同賦千秋鸚鵡洲　曲阿庸愚子林廷浩松濤甫初呈稿 
[光緒七年六月初四京報全錄] 　 
　　宮門抄○發抄　旨五道○皖撫裕　奏為遵　旨查明據實覆奏摺子○湖督李　奏籌解第二批京餉夾片○閩督何　奏叅革武員訊辦夾片○立月初四日理藩院鑾儀衛光祿寺廂白旗值日無引　見○絪貝勒崇禮各假滿請　安○張之洞謝授閣學　恩○銓林請假十日○倉場奏漕船五日回空○召見軍機○發抄　張殿雄奏出洋統巡日期奉　旨知道了欽此○劉光明奏巡閱洋面情形並撤巡日期奉　旨知道了欽此○丁寶楨奏官運局請飭鑄銅質關防奉　旨該部議奏欽此○又記名提督夏毓秀署松潘鎭總兵奉　旨知道了欽此○又提督劉德順請免騎射奉　旨着照所請兵部知道欽此　○○頭品頂戴安徽巡撫臣裕祿跪　奏為遵　旨查明據實奏恭摺仰祈　聖鑒事　奴才於光緒七年二月十四恭奉二月初六日　寄論有人奏安徽候補道吳修敱與胞姪假補縣丞吳承恩同官一省並未聲明迴避又鳳穎立泗道任蘭生巡閱邊界需索供應並在太和縣有擅殺民人之事所奏是否屬實着裕祿確切查明據實具奏毋稍徇隱原片着抄給閱看等因欽此謹即欽遵札行藩臬兩司按照原叅各節逐一確查去後兹據查明會同詳覆前來奴才詳加查核如原奏所稱候補道吳修敱與胞姪候補縣丞吳承恩同官一省並不聲明迴避一節查候補道吳修敱候補縣丞吳承恩係曾經引　見騐看到省人員均有部咨履歷存案當即檢查該員等官冊履歷吳修敱係江西新建縣人光緒五年以道員引　見到省履歷冊所開三代係曾祖一崑祖嗣葵父敬炤吳承恩亦籍隸江西新建縣由保舉安徽候補縣丞迴避族叔前任安徽藩司吳坤修改捐湖北又因迴避胞弟湖北候補知縣吳國恩改回安徽原省同治十三年領咨到省光緒立年十一月委署懹寗縣縣丞履歷冊所開三代係曾祖嗣芬祖敬熙父修敏本生父堉修核對該二員三代各不相同並非同胞叔姪傳問吳修敱據稱該員與吳承恩係共九世祖啓坊支下所分久無服制開具宗圖呈核奴才復恐別　隱匿又經飭司傳集該員之同鄉在皖各員詳加考察據籍隸江西之候補通判李家駒等僉稱吳修敱吳承恩實係同族無服出具印結申送各等情是吳修 
 
 

Page 4

 
 
敱吳承恩核之官冊履歷二代既不相同考之同鄉各官衆口又復如一其為並非同胞叔姪尚屬可信至省城保甲事宜向歸臬司專辦吳修敱係以候補人員帮查街道巡緝江面本無管轄地方官之責懹寗縣縣丞並非所屬亦無以堂屬自居之事查定例道府與丞倅牧令佐雜等官　祖孫父子伯叔兄弟及同祖兄弟叔姪不准同官一省其同族無服者止迴避本屬今該員等係以同族在一省候補並無統屬不在例應迴避之條惟分發人員定例如有應　迴避之親族先在該省分巡數府之道員及知府以下等官或先在該省候　應令於補缺以前呈　咨部存案俟輪補到班時如適遇為所統轄將該員候補後以別道別府相當之缺揀調該員吳修敱與吳承恩雖同族無服同省候補例不迴避惟到省時末將同族一節聲明存案殊属疏漏又所叅鳳穎六泗道任蘭生巡閱邊界需索供應一節查皖北毗連江豫各省地方遼闊　清以後伏　　靖曾經奏明由鎭道馳赴各處輪流巡查以資彈厭云歲冬間係任蘭生出署巡閱鳳穎六泗等屬奴才飭　查據各該州縣先後稟覆該道巡閱屬境均係自帶夫馬經過地方並無供應沒途間用雇用人夫之處亦係自行發價實無需索情事且該道原　道署夫役及營務處小隊足敷隨巡亦無須地方另供夫馬各等情奴才履查任蘭生此次巡閱非止一處果有需索夫馬供應斷難掩人耳目又經密派委員前往該道經過之瓦河泗州婁壁宿州蒙城渦陽毫州太各阜陽霍邱六安等地方逐細查訪詢之沿途鄉民命言該道過境時並無由官供應夫馬之事至原叅所稱任蘭生在太和縣擅殺民人軒轅冠卿等一案查此案係光緒六年十月間據太和縣知縣鄒鐘俊稟報該縣於是年十月十四日訪聞有河南太康縣人軒轅冠卿曾充當營勇遺撤回籍與會匪李鳳袍勾結往來九月內因李鳳袍造言該處有異人出見與軒轅冠卿及在逃之徐　銳等燒香拜盟圖為不軌四出邀人軒轅冠卿至太和縣境乘日久不雨人心惶惑之際遂允王振岐等定於十月十五日與李鳳袍同時　旗相應乘勢搶刦經該縣鄒鐘俊先期訪聞會營分帶兵役集練往捕正值該犯等放火逼　鄉民當經鄒鐘俊親督查拿胆敢拒傷練丁隨將該匪軒轅冠卿並同謀拒捕之王振岐王沅李員張傅一併拿獲餘衆逃　又續獲　　之周泳祥等分別訊供請示奴才當馳赴該縣訊明該犯軒轅冠卿王振岐王沅李臭張傳五名供情均與縣稟相符實係會匪滋事法無可貸當即遵飭查照懲辦土匪章　將該五犯就地正法同謀在逃各犯飭拿務獲其同時被獲訊係被　並未拒捕之周泳祥等發縣分別訊釋　時河南匪首李鳳袍亦經豫省商水縣拿　錄供　院與軒轅冠卿等所供相同經河南撫臣批飭將李鳳袍一犯在豫正法是此案皖豫兩省同時拿辦確有案據皖北民情　悍游勇會匪根株　盡時虞竊發迭經奏明隨時拿獲派委道府大員訊明照章就地嚴懲年經彙奏以期綏靖地方此次所獲滋事之軒轅冠卿等各　經任蘭生訊明正法係屬遵飭辦理亦並無未經具稟擅殺平民之事以上各節經奴才逐一訪查均属確實該道任蘭生於同　三年到皖光緒五年補授鳳穎六泗道在皖十餘年之久凡整頓地方辦理營務事事實踐躬行不避嫌怨係皖省道府中賢能出衆之員其平日廉介自持毫無浮誇之習實為皖北紳民及合省寅僚所共見不敢稍有隱飾至候補吳修敱與候補縣丞吳承恩同族無服同省候補例不迴避惟例應於未經補缺以前將同族一節呈明存案以備將來輪補到班時是否適遇應行迴避之缺照例迴避該員等現俱未經按例呈明雖與實在例應迴避人員及補缺適應迴避避而匿不呈明者情事不同究屬疏漏應請　旨將候補道吳修敱候補縣丞吳承恩均交部議處所有遵　旨查明覆奏各緣由謹　摺具陳伏乞　皇太后　皇上聖鑒訓示　奏奉　旨已錄　○○李瀚章片　再前准户部咨奉　上　光緒七年內務府經費撥湖北鹽厘銀五萬兩陸續徑解內務府交納等因欽此行令欽遵辦理當經　飭司道　撥本年第一批內務　經費鹽厘銀一萬兩委　管解赴京交納聯合會片奏報在案兹據湖北省布政使王大經鹽法武昌道　德　續撥第二批內務府經費鹽厘銀一萬兩並隨解平餘抬　布袋劈鞘等項銀三百三十兩飭委補用知縣易學灝大挑　用知縣謝裕三管解赴京交納等情詳請奏咨前來除繕咨文飭發該員等小心管　並取起程日期另行分咨外理合會同湖北撫臣彭祖賢附片具陳伏乞　聖鑒謹　奏軍機大臣奉　旨該衙門知道欽此　○○向　片　再　江　濟恊副將張金榜說揭該營都司侯秉誠於奉派兵丁建　砲台藉詞冬餉未放而領回冬餉又延不散給復敢出言不遜高聲咆哮　請叅革並據都司侯秉誠　訐張金榜　扣　餉濫提津貼各等情當查該副將等先後詳稟情詞彼此各執惟該管上　果能一秉至公　巳率屬則屬員何敢遇事咆哮出言頂撞至屬員目無上司動則列欵攻訐　同　制此風亦斷不可長該都司侯秉誠先因迴避　與台中營都司曹武功對調巳准部覆隨將該都司先行撤任留溫查辦一面檄　溫處道並咨浙江提臣密查實在情形覆核叅辦云後兹據溫　道溫忠翰以委查情形　覆並准浙江提臣　少春咨覆案准前署提督喻　明咨　據平陽恊副將梁雲山查覆各情並聲明奉職合營　兵各結因該弁異或　汛操防或挑歸據練軍一時未能集無從飭取等情據稟轉咨前來臣查此次溫忠翰及梁雲山等先後查覆各情非推懹　所致諉之事出有因詞話　　難保不無粉飾　徇情弊即浙江提臣來咨亦係據情照轉不贊一詞是該　　互訐各　事非盡虛　在言外該副將張金榜身居專閫為一營之表率如果飭攤兵餉擅提津貼而合營弁兵復不敢遵札具結固為有玷官箴至該都司侯秉誠兵馬錢糧是其專資　敢遲淚兵丁緩放兵餉先則頂撞咆哮繼又列欵要挾均屬不容寬貨相應請　旨將准調浙江台中營都司現任　清營中軍都司侯秉誠先行革職　　表恊副將張金榜一併　行革職均　交浙江臬司會同藩司　　確　分別叅辦早　　政而儆官邪所遺樂清恊副將及台中營都司員缺俱係陸路題補之缺　臣揀員照章請補外臣謹曾同浙江巡撫臣譚鐘麟　浙江提督臣張其光合詞附片具陳伏乞　聖鑒訓示謹　奏軍機大臣奉　旨着照所請該部知道欽此 
[浙省撫轅抄] ○立月初八日正任海鹽縣司開化縣　俱稟知奉　司飭知回任稟見叩謝　王　枬稟知藩司委署孝　縣事稟見叩謝　○初九日嘉湖道　海　　省差人稟安　○初十運副王瑞年甯屬　連鈺江蘇華　奉金南　俱叩　督會　　缸差運判湯宗望著稟知運司委赴廣信會辦鹽局差稟見叩謝即辭　　經歷葛稟知臬司委赴黃岩一帶挨查驛　遲悮差叩辭　補武康典史黃楫稟知藩司准補叩謝　○十一日　示為曉諭事現准禮部咨六月十九日午時為　皇上請髮吉期王公百官軍民人　均於十九日一律　髮等因除咨行外合行出示曉諭為此示仰官紳軍民人等一體遵照毋　特示 
　　　　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
