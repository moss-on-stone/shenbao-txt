# 1894 - 151 - 4907586

 

Page 1

 
 
[經策通纂續集開印啓] [  點石齋主人告曰]  
　　經策通纂一書久已紙貴一時不脛而走天下矣其引用之繁夥體例之詳贍無煩贅言兹有浙東名宿及延陵君高足數十人竭三年之力攷正集之少備者補輯攷正成書百卷周秦諸子皆句梳字櫛編蒐經學家攷訂之語如正集經史之例毫無遺漏又攷諸史藝文中古書之存嘗者皆詳述其大旨并板本之源流皆不潭遐搜又於金石門及東三省西域輿地爲加祥焉又加禁書目錄一門以便多士知功令之當遵此外一一照原書　分補輯可謂絲髮無遺憾矣現付本齋石印其體製式樣悉照原書想海内君子必以先覩爲快焉准六月中出書惟此書皆由脩儒辛勤纂輯而成卷牘並少於原書而成書較難採輯更難不准翻刻願諸君弗與寒士爭此區區焉此啓 
[合肥相國賜壽圖原底照印出售] [  點石齋啓]  
　　合肥相國名振華夏功盖寰區天下咸知其功蹟亦毋煩贅頌所有七秩賜壽圖今本齋覔得原底仍用硃砂套邊圖畫壽章與原板一樣毫不縮小紙墨印工並皆佳妙有目共賞無庸自述外加錦函每部定實價洋三元又歴代賦彚每部碼洋十元賞鑒家祈移玉至上海棋盤街申昌及本分局各書坊購取其餘各省京都廣東福建四川成都重慶南京杭州向各分局亦可此佈 
[論扒竊剌面]  
　　有九江友人郵函謂稽查輪船扒手委員范玉山明府出示懸掛躉船大略言屢奉上憲嚴札明定新章扒竊剌面自此之後有犯卽剌不問贓值幾許因恐頑梗無知會縣諄諄告語乃敢怙惡不悛安心不顧羞恥旣獲實犯眞贓豈徒枷責而已爲此特諭擔夫務守碼頭規矩每每扒手混雜皆由爾等擁擠之故並有借事攘奪各物者其行徑亦正與扒手無别况又巧於割包竊物尤屬目無法紀在官夫頭必須自立崖岸以分清濁勿使良莠混淆免致于連拖累日後倘有故違定照新章辦理云云所謂新章者盖卽指剌面而言也刺字一法載在律例竊賊初犯刺左臂再犯刺右臂三犯則刺面其先不使之刺於顯處尚欲養其廉恥也至他犯則皆刺面然亦必俟定讞之後其於刺字一層若此其鄭重也髮逆之亂其有自賊中逃出者或再爲賊所獲則必刺字於頰上作太平天國字樣使之無可再逃然刺字而仍逃出者則卒不乏人蓋頰上有此等字可知其不肯從賊實爲良民故其有此等字者不但不足爲辱而反足爲榮其必犯官法而刺字乃足爲終身之玷也上海流氓衆多拆梢誆騙攫奪打降等事無日不有曾有獻策者謂凡有此等流氓被獲到案立卽刺字於面以别良民又慮刺字不得擅自爲政必須按照律例或恐有所不便則請以藥水寫其面作字此種藥水沁入卽不能去必俟另用藥水洗刷方能擦去故定以限期或一年或兩三年不復再犯有人具保可以爲之洗去否則終身不能去可以一望而知之乃雖有此策而卒無人焉起而行之王可莊殿撰爲蘇州守見該地流氓地痞之多首創此議竟以刺字爲懲辦流氓之第一要策犯則刺之不一月而地痞絶跡惜乎天不假年行之未竟其功而竟薨於位至今蘇地居人猶嘖嘖然稱道弗去口夫爲官者有一分心思到民斯民卽受一分之惠除民之害卽所以保全良民也而地棍流匪其爲害於地方者爲何如若視以爲故常無足怪而祗以笞責了事枷號畢事彼爲流棍者又豈惜此區區之臀與頸哉惟刺字於面則人人皆一望而知其爲何等人皆將不與之齒再欲施其伎倆而人必不入其彀中而有不幡然以悔者乎能悔過者便是好人而良民之害以除矣若刺字之後仍怙惡不悛則當照例加重辦理以爲懲一儆百之計此則所以辦流氓地痞則然若輪船上之扒手與夫挑夫等或有割竊等事而亦施以刺面之罪則或有議其過重者何則彼或知悔而面上之字已不能去終身留此瑕玷人必望望然去之又從何處求生活哉顧近來通商各碼頭此等人之爲患於行旅殊屬害人匪淺其有行李被竊而進退兩難投江覔死者或有公文要件被竊而貽誤要公害及功名者諸如此類指不勝屈故上憲特設此稽查之委員使之專查此等匪徒獲則無論贓之多寡卽行刺字於面若此則扒竊之流有所識認决不敢於再犯然而輪船往來之客其遭扒竊而失物者仍報不絶書意者紙上之空談未嘗不嚴且厲而按之實事則固尚未舉行此則又上下其手者之故弄神通而委員亦無從著力者也若　挑夫旣有官與私之分意者亦與上海之有羅間有野鷄在初至上海之客最怕遇野鷄余初至滬上曾受其累輪船甫攏岸彼卽不問皂白爲之扛者扛擔者擔疾趨而先行急足追上幸未挑去而抵寓之後勒索力錢聲勢洶洶似將爭閙不得已忍氣給錢而去而報上挑去行李及割挖客貨者亦時有見聞此則借一棒一繩爲扒竊之階梯而更防不勝防例以扒竊獲卽刺字罪亦宜之九江查船委員旣出此示豈眞僅屬空言果能照此辦理而若輩或亦稍爲歛跡乎惟是九江一處行之則若輩卽不難顧而之他竊以爲刺字一法不惡而嚴各處皆不妨仿而行之而其要則仍在於辦理者認眞稽查執法不同 
[本館接奉電音]  
　　昨由哀友電傳諭旨二道敬謹譯登○四月三十日奉上諭吏部奏上駟院貽悮應差馬匹遵旨嚴議處分各摺片上駟院署堂郎中員外郎世序着革職留任管理上駟院事務總管内務府大臣兵部左侍郎巴克坦布上駟院卿福森布增潤均着降一級留任不准抵銷員外郎慶瑜綏德均着革職留任以示懲　欽此同日奉旨鎭國將軍載津之第二子着命名　價欽此 
[星使陛辭]  
　　裕廖二星使奉旨往四川查辦事件於四月十八日具摺恭請聖訓卽於寅刻進内　旨旋由軍機處發出傳單裕德廖　　同於頭起入見上御乾清宫西暖閣將派查要情密爲訓諭兩星使循例陛辭退下謁見樞垣祗領交　退出大内假寓梵宇俟交付印鑰畢帶同司員吏部郎中李正郎紹芬等出都　　　往 
[電請醫生]  
　　昨日香港來電云上禮拜六卽華四月二十九日新患疫症者有四十八人染疫而死者七十六人在港醫生不敷診治是以請上海工部局延聘醫生六人附船首往分派醫船醫院俾病者得以藥到病除云 
[香港疫耗]  
　　四月二十一日午前一時内港中新患時疫赴堅彌地醫所者二人赴玻璃局醫院者二十一人同時死者二十一人計玻璃局十九名醫所二名是日玻璃局存病者四十一人醫所十七人醫船十四人共七十二人至二十二日午前一時内新患疫癘者共二十一人祗一人赴堅彌地醫所餘則赴玻璃局醫院同時死者玻璃局十七人國家醫院一人醫所醫船各一人共死二十人現在玻璃局存病者四十四人醫所十七人醫船十三人共存病者七十四人○邇日新患疫症之人尚未見其减少惟潔净局員則謂清除疫癘之事現有把握不日卽可使疫氣消除矣○當疫癘初起時差役查搜屋宇不遺餘力竟有終日奔走越十點鐘之久或十五點鐘之久而未得稍息者上官體恤人 
 
 

Page 2

 
 
情更定新章每人查搜屋宇日中分上下兩班各查搜三點鐘俾免過於勞苦○營兵奉命帮同酒掃患疫之屋宇雖有裨於潔净事宜然心頗不懌第以將令所在莫可如何然觀近日情形則不日卽可歸伍毋庸協辦矣○自疫症旣起潔净人員將患疫之屋遍洒樂水此事大有益於民生蓋太平山等處之民居中多不潔曾有一屋經潔净人員搜出汚穢之物四車似非一朝一夕所能積者穢氣薰蒸則癘疾叢生無怪疫症流行如此其久也○查搜屋宇之事前者華民頗滋鼓噪目下民心漸服卽巡捕官到查各人亦無甚抗阻巡捕官復俯順輿情將搜屋兵差分爲六隊由東華醫院派出醫生六名隨同查屋遇有病人由醫生查騐果屬時症然後舁往醫院○前數日差弁麥伊華赴吉祥街某屋查搜見一女子患投欲舁往醫院而親屬不允差弁再三勸諭始無異言遂舁至堅彌地醫所調理幸已痊愈歸家惟是處頗多患疫之人迨差弁復往查搜女及親屬咸向稱謝○軍功廠有華人因病身亡有疑爲染疫者先是其人居太平山曾因患病請假數日至二十一日始回廠作工僅越數點鐘卽死故廠中西員卽將各華工住所用藥水洒之以防傳染 
甲午恩科殿試題名全錄 
甲一名張謇江蘇通州一甲二名尹銘綬湖南茶陵一甲三名鄭沅湖南長沙二甲一名吳筠孫江蘇儀徵沈衞李家駒正黄徐仁鐘順天朱啓勳江蘇吳庭芝江西張琴四川沈雲浦江蘇茹思彬山東沙元炳江蘇汪聲鈴安徵桂坫廣東汪一元徽州黎承禮湖南陸士奎江蘇范溶四川李組紳江蘇麥玉華廣東蔡琛福建王英冕江蘇浙江吳貽榖湖北關冕鈞廣西劉昌言林丙修浙江江慶瑞徽州饒芝祥江西吳式釗雲南孫鳴皋直隸張祥齡袁桐廂藍張超南黄秉湘四川何葆麟安徽陳昭常廣東陳　耀福建　守愚浙江張懷信直隸胡葆頤河南王景濬直隸謝世珍四川陶邵學廣東景褑廂藍張啓藩顧祖彭江蘇蕭文昭湖南逹壽正紅夏樹立浙江林炳章福建徐宗源浙江姚舒密山東紹文張濂經山東吳敬修河南李灼華浙江程友琦廣東沈鵬江蘇玉彬廂紅孫國楨江蘇張錦春貴州龔啓芝浙江譚文鴻李翹芬廣東劉慶篤甘肅涂步衢江西謝質四川葉大可四川林鉞福建馮紹斌廣東馬瀛煥湖南陳德銘靳學禮河南沈同芳江蘇儲英翰江西鄭崧生江西蕭立炎梁文燦山東孫同康江蘇王學尹山西劉錦藻浙江譚承江西趙鴻貴州辛可耀山東莊綸儀江蘇謝遠涵江西葉大年福建周培直隸吳燕紹江蘇陳品全四川郭育才山東孫文貽江蘇黄鳳岐湖南吕承瀚湖北楊鴻壎貴州張介祿山東陽裕芬廣東周震江蘇梁士詒廣東李兆林孫愚廣麟正藍陳培庚湖北郭傳昌福建壽明廂黄陶世鳳江蘇黎元熙廣西王元慶安徽沈祖桐浙江葉芸山東梁秉年浙江周紹昌廣西翰屏翁城琪孫文翰江蘇趙怡貴州袁玉錫湖北王叔謙山東胡汝霖張林焱甘肅王會釐湖南徐鋆江蘇王之傑陜西楊士安徽李樹森陜西熊賓河南金文翰江蘇汪述祖安徽張琨雲南江衡江蘇孫錢浙江周宜清四川楊炳震河南俞省三浙江方策安湖北尹春元江西保謙繼曾正黄梁志文廣東范公謨廣東楊長藻山西譚紹裘湖南孫星煜山東項芳蘭浙江楊增鈺四川沈衛劉廷深江西李見荃河南劉宜篤江西趙潤生廣西文溥正藍單溥元安徽周祺湖北佟文班王湖定貴州賀鴻基四川蔣明發四川賡勳翁有成浙江陳壽琯福建施之東杜召棠浙江王廷鉽陜西單啓山東李良年廣西鍾傑雲南楊懋齡雲南温聨桂順天曾文玉廣東鄭輔東安徽廉慈廂紅施有方雲南楊蔚江蘇于晉源山東裴汝欽江西王熙齡江西李士田山東王永慶四川鄢坤江西林怡福建張淑棟貴州陳永壽直隸葉泰椿廂藍郭家葆河南楊寅揆安徽趙從蕃李維世奉天陳諴福建王揆一廣西張肇基甘肅齊今辰張忠雲南鄒銘恩湖南劉鳳翰直隸徐苞江西謝崇厚廣西成象乾山東楊錦江浙江李祖蔭安徽范楊芳安徽王照順天朱宗翰廣西林陽光福建徐冲霄陜西單夢祥山東韓兆霖江西管德泉江蘇李繼沆山東胡慧蝠廣東莫如晉廣西程世杰安徽陳仕楊廣西柴樸甘肅史堃陜西曹子昻直隸蔡中燮湖北李德徵雲南齊忠中奉天來熊浙江陳汝梅福建張恊中甘肅鄭玉林貴州李清珂福建侯錫彤河南鄭憲典雲南劉德光山東武丕文山西胡紹蘇江西朱錫恩浙江韓紹徽貴州江春霖福建李九烈江西陳瑞徵陜西鄭炳山山西周正岐山東余毓瑞湖北張升南甘肅江承允甘肅劉橒燾直隸汪康年徐樹昌浙江鄒榖洪雲南徐允清雲南譚先節湖南茹震横江蘇羅文秀陜西涂翀鳳江西陳瑞鼎湖北續儒廂紅韓墀河南章燮臣安徽李允廉陜西鮑德麟浙江周子懿雲南陳世瑞貴州孫友連山東彭統祖廖鳳章廣東萬慶昌江西胡鑑營安徽劉衍茂四川劉寶壽許夔颺四川續綿廂藍田鴻文奉天王瑋日福建肅蓬源福建張彝陜西李延慶山東啓泰廂黄李英安徽温亮珠山西高暄陽江西賀國瑛安徽郭南溪陜西容益光陜西胡調元浙江胡愷林廖允儒湖南祁永膺廣西許堃湖北陳景星貴州蔣汝楫高麟超河南傅運生江西馮錫環廣西戴永清雲南陶聨琇安徽李蔭坦山東胡逢恩山東俞晉芳湖北高積政河南賀錫齡陜西薜炳姜湖南魏逵文湖北周楙謙湖南夏奠州河南郭書堂河南林極藩李藹江直隸陳瑞玉浙江 
昨由京友寄到本科殿試題名錄漶漫　糊有數字幾難辨認且二甲中兩見沈衞其人是一是二亦難懸揣只有守疑者闕之之例姑先照登一俟接有官板全錄再行校正[  本館附識]  
[機器小損]  
　　漢口怡和洋行之昌和輪船於四月二十日由宜昌開赴漢口駛至沙市上條關地方機器忽折聲如雷震旋卽設法將船泊近岸側幸保平安客貨皆無損壞當卽傳電至漢報知該洋行二十二日該行令公和輪船駛往駁貨將昌和拖回漢口 
[臺疆瑣語]  
　　有河南人沈光有者向在滬尾定海中營充當勇丁前因不守營規被逐復在滬尾一帶逗留滋事經管帶魏君查知禀明統領將沈送交淡水縣遞回原籍以肅營政○基隆所出金沙前由商人包辦凡欲淘金者須從包商購牌一具方可前赴産金之地淘取近來産金之處日多淘金之人亦日衆五方雜處艮莠不齊小則口角爭毆大則糾衆搶刼大憲惄焉慮之特委前署宜蘭縣事之蕭輔臣大令賛廷爲總辦蓋以此處毗連宜蘭縣界民俗刁悍大令前宰是邑故委是差也○滬尾有配運局者係配發各館售賣民間食鹽之所内有鹽倉一所　積　石近因倉屋褊狹不敷存儲擬於倉基右首添蓋數屋以備臨時應用惟此地係學海書院官業民間或未周知有曾在此地支搭茅屋數間者兹旣擬建鹽倉由局員禀明鹽務提調姚西牧司馬函請淡水縣飭差押令拆毁每間酌給洋銀十元以資津貼一俟民屋拆遷卽須起造鹽倉○大嵙崁地方賭風素熾有前當管帶及某局員等恃有護身符糾合本地土棍開設賭館新設清軍府孫蕚齊司馬蒞治之始深惡賭博之害人擇其 
 
 

Page 3

 
 
尤者懲治一二其屋則標封充公若輩稍知儆戒相率遠遁○府城北門外一帶土阜纍纍爲貧民叢葬之所歴年旣久風雨摧殘牲畜踐踏殘骸斷骨狼藉荒郊見者爲之惻然淡水縣李大令乘輿經此怦然有動於中接篆未數日捐廉飭差協同該處總理一律掩埋俾妥幽魂誠善舉也 
[朝鮮近事]  
　　國王自前歲修整舊宫至今告竣於四月初三日十點鐘時遷徙儀從甚都土民來觀充塞街衢有此一徙則舊宫旣新而新宫亦由漸而舊矣○忠清道商人携資赴京至水源界被盜所刦商伏地哀求盜憫之留其還鄉之資商旣得資訴於官府官遣役捕盜獲之盜贓悉充官府而差役復婪索不已商乃嘆曰今而知官不如盜也○華商錦成東南棧被盜約失洋二百元○四月初六日漢城小東門内外姓家失愼是日西風大作火勢因之愈猛波及鄰近十餘家廊舍悉成瓦礫祝融之虐甚矣○韓姓在銅峴以賣烟爲業與其隣金某嬉戲相撲誤傷韓致命之處登時氣絶金亦遁去至今尚未拿獲○四月初八日海龍輪船由平陽至仁港載鮮錢六萬串洋銀市價因之昻貴○國王將往龍山遊觀盛飾彩船以便蕩漾中流近因全羅之變事遂中止○紳宦李某之女許字金主簿之次子婚嫁有日矣女與其鄰其甲有湊洧之約因之偕遁李覺而追之縶某甲於官女旣歸夜間服毒自盡李怨甲益甚賂於官誣以强姦致死定讞論抵○商務總辦袁公傳諭各商凡在外道採買土物者急令言旋蓋因全羅之亂故也 
[嚴辦機匠]  
　　杭州帶料機坊皆藉綢莊之資本以爲營運每開一機須先向莊上支取洋六七十元爲置辦傢伙之用而機匠人等每多遇事生風聚衆滋擾稍不遂意動輒停工倘莊上稍加責備遂藉詞閉歇所領之洋往往被其乾沒事爲仁和糧廳張二尹所聞出示嚴禁諄諄勸諭無如此輩置若罔聞有仁記莊者係本年新開所放料機共有十餘張内有一張自正月開手至今未交尺貨莊夥往催反出惡言相向四月二十三日莊主帶同夥友棧司將貨物取回該機匠反邀集多人到莊吵閙莊中人立喚地保禀知糧廳出差拿辦大衆均紛紛逃散當塲獲首事者三人張二尹立卽升堂命各重責二百板次日送縣枷號示衆聞枷期满後尚須發遷善所關禁一年以儆效尤自經此次嚴辦想各機匠當知歛迹也 
[禾中小誌]  
　　護理浙撫劉中丞交卸撫篆由杭啓行於四月二十五日午刻過禾嘉協兩營弁兵咸至三塔塘列隊以迎水師砲船亦往恭迓時值大雨傾盆各弁兵鵠立雨中燃鎗放砲鼓樂喧闐憲舟至西門外官碼頭暫泊傳見各官略叙寒暄卽命解纜經麗橋河向蘇州塘而去各官恭送如禮○嘉興府宗太守日前因公赴省兹已言旋送劉中丞出境然後回轅時已傍晩矣○新任嘉興縣劉大令頒發紅諭定於四月二十七日卯時接印 
[宦途紀錄]  
　　兩淮運司江都轉由邗江起馬四月二十三日抵金陵二十四日赴督轅禀見面回要公隨往各同寅處投剌賓主往還輿馬絡繹令人想見監司大員晉接隆儀焉 
[粤東近事]  
　　粤垣第十鋪曾巷某烟館某晩初更時烟客雲集明燈相對短笛横吹笑語喧闐其樂無極忽來暴客二人手執刀槍勢極兇惡將所有什物搶掠而去館主奮力與爭匪人放鎗擊之轟然一聲竟中要害倒地而斃匪徒猖獗如此有緝捕之責者將何以處之哉○清平大巷口某娼寮有妓名金玉者碧玉年華緑珠顔色艶名四播傾動一時妓亦位置自高落落寡合鴇母見其不能多招佳容錢樹一株竟同枯槁不禁大怒鞭撻頻施妓痛苦難堪遂萌短見某夕以一盞紫霞骨背人吞服迨毒發時人始知覺香魂一縷已赴重泉矣紅顔薄命觀此益信○四月十六日有犯人多名押赴法塲行刑所過之處皆有營兵排隊護衞氣象森嚴見者皆不寒而慄 
[信船被盜]  
　　上月二十八日黎明時盛澤全盛林仁記福潤永利四信局划船開往新　行至聖塘港被盜行刦失去銀洋貨物若于信包亦遭刼去想必報案請查矣 
[書院課案]  
　　蘂珠書院三月十二日廳課共卷一百零九本已由松海防廳劉司馬評定甲乙計取超等十名汪錫增李鴻膏張在新葉景澐謝元培奚慶良沈悅向唐祖繩程桂清楊逸 
[電局慶筵]  
　　大北電報局爲丹墨國人所開迄今已二十五載涓吉上禮拜五卽四月二十八日就總會中設宴欵賓以志慶賀室中遍懸各國旗幟并盛陳傳電機器各領事及諸巨商絡繹而至傳杯弄盞其樂無涯誠一時盛會也 
[飭探查疫]  
　　邇來粤東香港等處疫症盛行滬上西官曉諭居民預防傳染本館已迭紀之矣兹聞法捕房克捕頭亦飭包探凡有旅客自廣東香港乘輪而至者有無身患疫症立卽查明禀覆亦思患預防之意也 
[流氓肇禍]  
　　本邑人某甲賃得美租界新記浜路一百二十二號房屋開設東興園茶肆葛屨褐衣之輩日麕集其中比隣寍波人阿鰲之妻陳氏小字媛姐者華年二九楚楚娟娟兩頰霏紅申申作女嬃之詈流氓中有名妙法者突然而起搴其衣襟探手胸前肆無忌憚媛姐情急取刷虎子之竹帚抵之妙法掄拳肆毆致傷其臂一時大聲喧嚷驚動衆鄰阿鰲聞之亦踉蹌奔至媛姐乃得突圍而出彳亍歸家默坐枯房愈思愈忿遂於次晨乘阿鰲出外聳身躍入河中諸鄰見而救援不致葬身澤國流氓之肉其足食乎 
[連殺二命]  
　　昨日鄉人蔣洪如荷籠中之鷄沿途求售行經南市陸家浜西首突一少年策馬飛馳而至避讓不及將鷄籠踢翻有二鷄亂跴成臡少年亦跌傷頭額蔣忿甚向之揪扭務欲照賠少年無可如何給以小洋銀六角嘗閱小說載一縣令新到任有人以白晝鳴雜連殺二命控訴者急訊之則賣糖人手擊小銅鉦踏斃鷄雛二翼也兹少年幸急出貲賠補身耳否則瀆訴公庭不又成連傷二命之巨案乎哈哈 
[醉人肇事]  
　　前晩八下鐘時美租界太平路某西式酒肆前有甲乙兩三西人酩酊而歸手舞足蹈二百四十八號華捕恐其肇福意欲扭赴捕房三西人拳足交加肆行毆擊捕懼急吹號呌二十六四十六號西捕聞聲而至三西人尚不肯相讓迨某號印度捕恊力相勸始得拖拽而回捕頭詰問情形令管押一宵次晨解赴該管領事公館請訊 
[蟲豸可憐]  
　　烟鴇大弟子在小東門外一枝春街開設花烟館邇因厭倦紅塵欲得有情人而事之適城内烏木作工人某甲鰥居無偶該鴇遂以身委之繼知使君自婦深恐醋海興波棄捐團扇遂返枇杷門巷重理舊業與天津人某乙姘識乙多方獻媚鴇恨相得之晩旋爲乙之大婦偵知興師問罪鴇自念無地自容購阿芙蓉膏背人吞服乙歸知之以禍由已起事關命案深恐捉將官裏去遂亦效鴇之所爲拚投枉死城中對簿於森羅殿上幸經人知覺設法施救兩人同慶更生不然相對相當又結下來生冤債矣 
[打撈屍身]  
　　昨報紀驚駭墮河一則前日朱桃根赴上海縣求請打撈屍身黄大令准之面倩帮審委員葉臨恭司馬提朱桃根問曰爾之妻弟究竟因何墮水從實供來不可誣混朱供裝稻柴從南匯來申銷售夜間潮漲空船回去行經嚴家橋朱家墳山相近該處有巡卡船停泊大呼看艙小的答以空艙不必查看卡船叱令攏岸小的依然摇櫓卡船放棹窮追未幾卽追及巡丁一躍上船徧處搜尋妻弟王阿炳年紀幼小驚惶失色呆若木鷄兀坐平基板上巡丁欲掀平基將王一推跌入波心迄今屍身無著司馬問曰爾妻弟今年幾歲家有何人供年十四歲家有老母並無弟兄小的實難對岳母求恩伸寃司馬又傳魏明到案供小的充當廿八保副十五圖地保其時適在黑夜小的並未得知事後據朱桃根向小的言如此未知虚實竟如何容小的問明巡卡卽行禀請大老爺核斷司馬准之飭令速去雇船打撈屍身兩人遵諭退去 
 
 

Page 4

 
 
[未奉回文]  
　　去年四月有泥水匠楊阿來被德國水手蜚舍爾等戳傷身死一案屢紀前報上海縣黄大令憫屍屬寃苦兩次申請前任蘇松太道聶仲芳觀察咨請出使德國大臣許欽使商同德政府妥議辦理不使死者含寃生者漏網迄今未奉復文前日黄大令回署楊母施氏攔輿訴稱德國究竟如何辦理求請明示大令諭曰本縣已請道憲申請駐德欽使與德國妥商辦理應俟回文到日卽行傳諭爾等楊施氏遵諭而退 
[請帶巡丁]  
　　巡鹽勇丁王官官周鴻遠向鄉人嚴阿生王春官索詐洋銀五元經巡街捕拘解公堂宋通剌令押候函請營官於禮拜一到公堂會訊此已列入報章昨日營官吳君福海拜會宋通剌請將王周帶回治以應得之罪未知通剌允否也 
[上海縣署瑣案]  
　　老北門嘉泰茶號係袁復堂葉日阡陸書堂等股開袁得一股葉三股陸五股每股五百兩開設多年店務歸袁一手經理袁於去年逝世核算帳目虧空銀一千三百餘兩葉陸兩股東赴縣呈控屢次堂訊均登前報昨日葉司馬升坐花廳先提司帳沈志藩到案諭曰此案兩造一係股東吃虧一係孤兒寡婦甚屬難斷祗好勸原告認虧將就了案庶不負袁復堂在日照料店務之勞沈唯唯又傳陸書堂之子燮祥葉日阡之叔壽春到案兩人均遞白禀求請追償司馬閱後將帳查核尚未清晰飭令司帳沈志藩當堂細開清帳司馬曰查閱帳簿袁自已虧空一千三百餘兩伊有經手雲記娥記存項六百餘兩此項應還袁記沈供此項袁亦已用去並無存欵司馬又曰袁空一千三百餘兩祗好作三股分派三股東每派四百五十兩念及孤兒寡婦焭獨堪憐卽可了事陸葉兩人供袁所記之帳均有不符不能遵諭司馬飭袁復堂之子仁清翌日與沈陸葉三人公同將帳對算禀候核斷各人遵諭而退○前日黄大令回署時有江北人吳王氏攔輿訴稱丈夫吳鳳山南京人在滬南開設同興元興客棧去年丈夫逝世有長在棧中住宿之秦二娘串同夫弟吳鳳鳴將女小紅拐去報經英公堂查緝未獲今小婦人在曲江里某妓院内查見小紅妓院中人聲稱有名金發者霸阻不放求請提究黄大令諭曰爾旣在英公堂報案可到英公堂控究不必歧控吳王氏遵諭而退又有張李氏亦在輿前訴稱江西人因夫故無依流落異地竟無容足之處求大老爺念桑梓之情賜給盤川俾得速歸故里恩莫大焉黄大令察非眞情且近來作此等伎倆者頗多難以深信飭令速行回籍不得纏擾 
[福緣善慶]  
　　謹啓者敝堂施醫號數漸增經費益絀兹蒙黄薰南翁助三月二十廿二兩期施醫藥洋五元八角五分黄君華瑛經募盧觀永翁助洋十元又鄧綿芳翁五元張容勝翁兩元又瑞記行許子垣翁交來李竹女史求保身體平安助洋十元先後祗領感戴同深惠及黎元挽殘生於垂斃誠通蒼昊卜福履之咸綏請誌報章藉伸謝悃[  上海虹口元濟善堂董事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鬻娼禁]  
　　舊金山日報　華人私帶婦女至　　爲娼　今已逾二十九載雖屢經地方有司設法查禁無如棍徒或冒爲使君之婦或自稱羅敷有夫查禁者以其系　良家不　　止登岸則楊柳青青竟植章臺之工以故稅關人員防不勝防卽或設立新章將其查出扣留而護花有鈴卽發電報回華再設别法以遣婦女前在務使律例難行治窮於法而華美奸詭之從以其可圖厚利莫不恣其兎蜮伎倆蓋由香港破一女子到美所費不過一千二百圓抵埠後鬻諸惡鴇可得二千五百圓或三千圓雖或因查察維嚴未能登岸然財可通神苟破却慳囊卽無人阻止職是之故相率效尤據華人言此次輪船由香港到埠所載婦女確爲良家者僅五之一而冶葉娼條實居其四現計埠中婦女二千有奇其鬻身於人者實逾一半上等者則爲青衣蓋埠中稍有餘積之華人莫不鬻婢以供使令故鴉婢之繁不知凡幾道出華人街道觸目皆是其次則爲娼妓此輩大都父母逼於困窮罔計娟娟此豸日後若何祗貪貲財將其鬻賣或則被人哄騙有登岸後始知落花墜溷不願以清曰之軀役於汚濁向鴇母哀永超釋而樊籠旣入欲脫無由遂自尋死路以免柳絮沾泥者奮禁例未頒行以前婦女出入無忌到美甚繁及禁例旣旗携帶婦女者分兩路以進美其一由港附船至域多利埠扮作印度婦女潛進美京以至金山此等婦女多有不知底藴被人誘騙以爲旣至埠中卽可嫁與名商巨賈得享半生清福然惟少不更事者始爲所騙至於馬齒稍長曾經閱歴之婦必不受其愚也其一則冒稱生長金山偶　回華復旋美境然此事須大費躊躇蓋埠中生男育女皆須赴　報明及至回華又須赴者領取護照其假冐者卽向回華之女購照影射惟自一千八百八十二年而後各照皆粘有映相註明年貌倘非本人甚難冐名故此輩頗難施伎倆　生長埠中者必熟識街道及風士人情而棍徒又將街名風俗刊刻成書在船中教令熟記及至抵埠　吏查問則應對如流卽或偶有叅差不准登岸棍徒卽執例折駁　其不照美例以保護金山土著之人且有美人貪圖洋蚨　翼爲之保護赴案作証者又有素不相識之華婦到案認爲已女商人認作妻室務使官員無從留　任其登岸棍徒復别營　屋以貯阿嬌使關員及武弁雖來查方亦以爲良家宅眷不疑有他遲一二月查祭稍懈棍徒卽稱女大須嫁央媒撮合於是有冐認爲夫婿者赴案禀報及至婚期用車迎接卽將女裝飾登車而實則將其販賣卽或未嫁之先循例赴狀師處矢誓然女子不諳美語美人不識華言其　須舌人爲之傳述棍徒卽從中上下其手顚倒言語女子受其蒙蔽被鬻後猶以爲前之矢誓已允將身轉鬻而不敢異言棍徒遂輾轉販往别埠逼令爲娼而將矢誓紙交與龜鴇如遇查緝則藉口此紙指爲眷屬官亦莫奈伊何卽或由傳教人將其救援然及至放出而人地生疎無可依倚仍復隷藉平康是以此等婦女旣入牢籠卽終身莫脱以埠中娼妓若是其繁也安得千萬護花鈴使青蓮盡出火坑哉 
[續拘賊黨]  
　　昨報紀江寛輪船拿獲積竊王聾子之徒某甲解送捕房經克捕頭訊尚之下供出同黨飭探密拿郁探　同探夥至南市十六鋪長興泰烟館及附近之某飯店拘獲三人禀知巡防中局飭令地中協同局勇護送至小東門旋將三人解入捕房押候堂期解訊 
[英界公堂瑣案]  
　　包探解吳阿興顧阿大方安益王來發吳阿四王阿金江阿更包阿來朱阿彩到堂禀稱伊等在某茶肆吃講茶紛紛滋擾有違租界章程宋通刺詰得釁由吳起遂與薩副領事再三商議判令管押兩禮拜餘俱管押一禮拜○耶松船廠守門之印度人某甲拘獲竊取生鐵之小工王阿坤送請究辦通刺判令管押三日○一百十八號華捕禀稱駁船戶楊毛毛王掌發曹阿岳因爭生意在虹口公和祥碼頭打架楊傷及腰脇小的旣拘入捕房捕頭令將楊送入同仁醫院醫治據醫生云須閱三禮拜傷勢方可告痊是以先將王曹送案通刺著將王曹管押候楊傷痊再訊○某號華捕拘解行竊褚高甫家衣服之楊阿明請訊通刺判令管押一月贓給褚領去○二百七十一號華捕禀鄔李氏與吳江明在蓬萊路互毆小的見之拘案請究通刺判令將吳管押一日○包探竇如海將蟻媒洪傅氏陸咸泉及過付身價洋銀之徐星橋許阿二等一千人送案通刺著一併押候過堂覆訊○某包探禀稱煥文書局成德豐廣永安震大及某某等六家先後失去衣物爲數甚多小的查係積竊周春山所竊送請訊追周供稱小的係揚州人失業無聊流而爲賊尚求老爺格外施仁通刺判令管押二月期满解回揚州原籍○包探張阿五禀稱小的見王淮林田永添杜布高陳少亭宋榮元王慶金等六家時過九點鐘尚在馬路中傾倒垃圾有違工部局所定防疫章程是以拘案請訊通刺以田陳宋保出後並未到堂判各罰洋銀三元杜及二王各罰洋銀二元○何瑞福孔阿才二包探同禀稱竊賊周欵橋在嘉興某姓航船上竊取翡翠首飾約值洋銀一百餘元質錢使用小的等知之向伊盤詰伊又招出曾竊倡婦金月娥處之金臂釧及金鑲藤臂釧各一雙金約指四枚有王錫堂者俵分金約指二枚是以一併拘案並在周身畔搜出洋銀十餘元周供稱小的係松江人王供認分贓略不諱飾金倡遣龜奴投案叩請追贓通刺判令將周遞回松江原籍王則管押半月並著繳出洋銀十元一併給金倡具領○包探孔阿才禀稱施在林竊取許卓元家馬車上玻璃燈兩盞拘案請究施供稱小的向當馬夫乏錢使用暫時借燈付質通刺判令管押五日○包探何瑞福拘送竊取葉小發家棉被之張金生通刺判令管押五日○包探黄四福禀稱小的見金子山手持銅質洋銀向福建路某小錢莊兌换拘案請究金供稱小的係江北人失業後無可餬口故藉此略圖微利通刺判令遞回江北不許再來滬上○包探黄四福禀稱積竊徐竹堂前者屢犯竊案送請蔡大老爷遞回原籍今又來滬拘案請訊徐供稱小的係崑山人前雖犯事今已改過自新矣通刺着押候仍遞回崑山原籍如敢再來滬上定當加等治罪○包探顧阿六禀稱楊福生　取嚴阿生家銅茶船三枚是以送請究辦嚴投案領贓楊供稱小的係崑山人通刺判令解回崑山原籍贓給嚴領去○四百四十一號華捕禀稱小的查得小孩陳阿掌掩入廣西路汪友山家竊取水烟袋一枝是以　請訊究陳供稱小的父母俱亡惟叔父在滬通刺判令交伊叔領回管束 
[蘇省官報]  
　　四月廿三日知府沈鳳韶盛澤釐局　又彭文明禀知巡卡回崑山縣葛新陽縣萬實山縣馬均禀到正任　陽縣蘇品仁知縣范樹恆均銷假又許肇基車坊又陳香祖木瀆均釐局乘又季逢辛辭赴見制憲上稱縣吳淞司巡檢麥燊徽禀到並謝飭知請補長洲縣主簿缺巡檢劉澤寰謝飭知請補崇明縣貊貔司巡檢缺並謝上年水巡案内記功二次未入陳葆和解秋審人犯赴上元回 
[江西官報]  
　　四月初二日候補縣周衍祜禀知山東　捐奬給花翎陳乃績解南字營餉往金陵府經吳文煥查德内保甲王國香往南新催漕折通判晏蔚琦缷辦樂平緝私卡禀謝起服行知孫新令解文武鄉試錄由京回未入陳　霖謝儘先補用行知臨川典史曾廣墠據報病故以候補縣丞張樹芬署理○初三日署新建縣何其坦送撫憲德中丞至吳城回蔡汝嘉解九江關餉由京回金福保代　建下鄉公幹回張學培蕭家莊一帶公幹回郭立朝崇仁等縣催漕折回張壽齡委辦良口卡黄子箴張維城鄭紹康俱解九江關餉進京同知王祖蔭饒州公斡回府經黄榮椿安福等縣催道欵回○初四日馬　修禀謝拔委一次行知從九陸元昌往豐城何延年往廬陵俱辦保甲請補吉永縣華文匯現奉部覆准應行飭赴新任○初五日署南昌縣周晋鑣禀謝調補清江縣行知通判運隆驗收德外大王廟背修溝地岸工程代理布理問陳鳳韶禀謝拔委一次行知 
[邗江官報]  
　　四月廿一日分發知甫吕鹺尹鳳鳴巡檢徐鹺尉紹堯均禀到湖南高千戎承禮解餉到揚○廿二日湖北周守戎玉寳解鹽課銀來○廿三日准補富安場黄鹺尹燦起程赴任○廿四日徐鹺尹瑞芬回六閘差江鹺尉元釗禀赴三場緝私 
[金陵恊賑公所經募第八次清單]  
　　楓岩居士善士洋一百元顧徐氏洋五十元張樹村潘成義堂祁全福堂顧求平安傅紹楣無名氏七戶各十元羡善軒鋤經堂各六元福記與考生修省居　東瀛楊吉羊室徐崇　堂傳經堂七戶各五元鳳台無名本洋四元諸善士怡昌公嚴伯屏朱郅香叚叔翁勤業堂彝訓英塘灣鄉試憫時友梁溪聞香閣主人補道主人十戶各四元大善士祁以慶希志青朱希孔王鳳楊湛記同裕公宿承啓堂協聚鑣局無名氏十戶各三元章恊卿管佑卿慶安和邰鶴青邰筱安章善友徐錦泉祁以賢江安五蕭厚卿馬炳卿唐君梅胡雨亭孫　賓徐　衢鑄記手三村生東海生姚雪記汪棟記勉記怡記緝記調記第記彭記鼎記長記合計雪記燮記都逹記瞿紀人飛濤主人居安思危人張孫氏味餘氏無名氏無名氏無名氏功德堂渭水堂趙慈蔭堂嘯云居士四十四戶各二元曾　輝一元七角三分三善堂一元五角無名氏一元二角七分　過子一元二角　在耕齊守治齋知遠張子宗伍寓公鎭歙如蕪湖縣胡懋齋錢景榮俞書田孫步逵蕭蔡村郎少逸張貫之周香坪孫逹九楊際春王文伯馬徽五周懋菴周厚　蕭芷亭龐莘田許雲程張鞠泉汪佩之柯銀壽楊稼田沙燕南張遇韓　益川王受臣凌子章王觀清袁善臣李　封李琢勤謝春華于金鑑僧本慈靉薄居曾篤記柏子記傅雲　　　記丁無名省蓮室范鉁王姓安吉廣源漱石主人澡雪主人何必書名人松柏主人恆無名梯雲居士金壇大善　郃郭氏朱袁氏郃楊氏劉李氏戴蘭氏二位隱名氏各助　位無名氏各助金氏爾政堂壽萱堂中和堂實善堂四　堂善德堂三善掌　暉堂隴西堂三槐堂八十五戶各一元俞賛岐王惠生胡爾康張自東嚴錫九俞　廷程佩齋嚴希　李子襄薛宇文吳敦五吳敎常葉向生王振光縣張榮王德明汪繁雲彭康三常朝賓王耀西丁漢卿游品三陳朝庭周行中毛金門張晋言王亦韓周厚菴孫益茂邰馨生　介　張友棠郁春池姚愼齋孫益泰黄樹卿　馨伯黄茂棧黄　昌宫聘之徐聘卿陳新岩郭漸佳天知名不求名竇無名包無名吳氏名不留名補過子臯平有心無力人求平　主人桂馨書屋蓮青詩　談大　徐氏三位無名氏各助徐氏德　韓五雲堂姜一善堂餘慶堂　直堂百忍堂六十三戶各五角吕無名角張學古雙否堂不留李無名　無名舒無　洪無名張無名沈氏陳氏十戶各二角張璧田錢十千文元康五千文王楚賓四千五百文不留名三千文半部書屋二千文大廠盖上村前陳紹有公一千四百十二文　記手一千四百文新大廠一千三百六十文海州朱張　三位合明一千一百文同和恆昌邰潤鹿生王具慶景無名不留名王曹氏無名氏八戶各一千文王后山徒大全公九百四十六機器織廠木廠各九百三十文孫家岩李懷遠公九百文機器砂廠八百八十文張鷙文周善雲公獻椿公西徒宗學公四戶各丸百文盖上村後陳本國公六百六十文大善士江南鄉試大善士二戶各六百文機器新廠五百五十文王　　　卿劉南山張金甫戴文僧呆輝醉墨廬方翰翁東殳子岳毓璞季善士甫無名丹青助賑人三位無名各助常州府七作百江寗王天爵堂湯文運堂臥雪堂素履堂不書　　一戶各錢五百文一善士各助松筠堂百歲堂三槐堂慶字房同興源馬天和三經堂周姑娘不書名不留名德慶　五戶　錢四百文京羅　龐安祿公錫三百二十文大善　　　氏不留名　位無名氏王三槐堂蘭香室沈子陶徐靜之周子寛裕和順吉源豐韓裕泰陳奎蔡先生十九戶各　三百文江　安五二百六十四文吳竹甫　善士錢一千六　　丹青助賑人一百五十文鄭爲漁五十文此單未完後歸第九次内併登上海六馬路仁濟善堂籌辦順　賑捐施則敬謹誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年四月二十三日京報全錄]  
　　宫門抄○諭旨一道錄前○大臣惪等奏廢員脫逃請旨飭緝究辦摺○　浙撫劉奏解南洋海防經費片○閩督譚等奏揀員請補知縣摺○又奏揀員請補知縣摺○江撫德奏九江新關洋稅收支數目摺○四月二十三日戶部通政司詹事府八旗兩　值日吏部　　見九十八名○肅王謝議叙恩○鄭嵩齡謝授浙江督糧道恩○倫貝子請假五日○文熙請假十日如松葛寶華預備召○召見軍機鄭嵩齡如松葛寳華○○奴才惪銘吉陞阿跪奏爲軍台効力廢員二次由配脫逃請旨飭緝究辦恭摺具奏仰祈聖鑒事竊於四月初二日據張家口管站主事榮堃詳稱前經奉飭將各台廢員按月詳查是否在台當差有無潛逃每月呈報一次等因奉劄在案今查得六台廢員文鐸並未在台復行飭役至鄰近查詢遍無踪影實係潛逃等情呈報前來奴才等當卽派員分赴口内外及該台左近地方認眞嚴查未獲案查從前遇有廢員逃走均經奏請通緝在案查廢員文鐸係孝陵正黄旂满洲人已革防禦經光裕等奏叅撥往軍台効力贖罪於光緒十九年六月十五日到口派在第六台當差曾於十九年八月間據該廢員由配潛逃當經奏請嚴拿嗣准刑部咨已革防禦文鐸經東陵辦事大臣等　聞拿獲奉送到部應卽擬結合依徒因役限内而逃者一日笞五十每三月加一等罪止杖一百仍發原配從新拘束律仗一百仍發往軍台依原犯徒三年從新効力贖罪等因旋於是年九月二十九日准兵部將文鐸押解前來當經解往原台當差在案今廢員文鐸到台當差未及半載又復由配脫逃實屬怙惡不悛自應照案辦理除將該廢員年貌籍貫開單飛咨鄰境直隸總督山西巡撫熱河都統轉飭所屬並奴才等嚴飭所屬地方一體查緝仍先行咨報兵部刑部外相應　　旨飭下馬蘭鎭總兵步軍統領衙門順天府五城一體　拿務獲究辦所有軍台効力廢員二次由配脫逃請旨飭緝緣由理合恭摺具奏伏乞皇上聖鑒訓示遵行謹奏奉旨已錄○○劉樹堂片　再准總理海軍事務衙門咨南北洋海防經費奏准撥海軍衙門作爲常年餉需經費之用又准戶部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋充作光緒十九年分一切用欵等因當經行關遵辦去後兹據護理浙海　寍紹台道吳引孫詳稱浙海關第一百三十三結自光緒十九年八月二十二日起至十一月二十四日止共收華洋各稅銀一十五萬二千六百八十九兩五錢一厘除於四成銀數内提解部庫加放官兵俸餉銀五千兩外尚餘銀五萬六千七百五兩八錢應提南洋一半銀二萬八千三十七兩九錢現已照數兌足發交號商楊源豐照案彚兌於光緒十九年十二月初十日匯解起程前赴南洋大臣衙門投納等情詳請奏咨來前來臣覆核無異除分咨查照外理合附片陳明伏乞聖鑒謹奏奉硃批該衙門知道欽此○○太子少保閩浙總督臣譚鍾麟頭品頂戴福建臺灣巡撫臣邵友濂跪奏爲揀員請補海疆要缺知縣恭摺仰祈聖鑒事竊案查恒春縣　縣高晉翰於光緒十八年七月初五日在任病故經臣友　具題開缺照例以病故本日作爲出缺日期業歸十八年七月分截缺案内詳咨在案所遺恒春縣知縣係海外疲難調要缺非精明强幹熟悉海疆風土情形之員不足以資治理臣等督同臺灣司道查得閩省現任知縣及應升各員非現居要缺卽人地未宜一時實乏堪調堪升之員復於候補知縣班内逐加遴選查有現署恒春縣事儘先補用知縣陳文緯年三十一歲甘肅皋蘭監生祖藉浙江山陰縣光緒五年遵籌餉例報捐從九品指發雲南試用於剿辦蠻夷土教各匪案内出力保舉免補本班以府經歴仍歸原省補用又於攻剿騰越夷匪案内出力保請免補本班以知縣仍留原省儘先補用並戴藍翎經部核改俟補缺後以知縣仍留原省儘先補用遵鄭工例捐歸知縣仍留原省儘先補用因親父宗海係雲南候補知府遵例廻避改捐指省福建仍歸原班補用於光緒十八年五月二十九日抵臺繳照禀到委署恒春縣知縣篆務光緒十八年七月十九日任事考試取列二等試看期满甄别留閩補用臣等會查得該員陳文緯年强才裕趣向克端現署斯缺一切措理得宜且於該處風土民情最爲熟悉以之請補恒春縣知縣洵堪勝任雖調缺請補與例稍有未符第人地實在相需且與變通補署章程亦相符合合無仰懇天恩俯念海疆員缺緊要爲地擇人准以儘先補用知縣陳文緯補授恒春縣知縣俾要缺得人而理實於地方有裨如蒙俞允該員係儘先補用知縣請補知縣銜缺相當毋庸送部引見惟係初任人員仍俟試署期满另請實授并免核計叅罰據臺灣布政使唐景崧臺灣道兼按察使銜顧肇熙會詳前來臣等謹合詞恭摺具奏伏乞皇上聖鑒飭部核覆施行謹奏奉硃批吏部議奏欽此○○太子少保閩浙總督臣譚鍾麟頭品頂戴福建臺灣巡撫臣邵友　跪奏爲揀員請補海疆要缺知縣恭摺仰祈聖鑒事竊照宜蘭縣知縣沈繼曾人地不宜經臣等會摺奏請開缺另補於光緒二十年正月二十七日奉硃批著照所請吏部知道欽此轉行欽遵在案除俟奉到部覆另行截缺詳咨外所遺宜蘭縣知縣係海外疲難調要缺非精明强幹熟悉海疆風土情形之員不足以資治理臣等督同臺灣司道查得閩省現任知縣及應升各員非現居要缺卽人地未宜一時實乏堪調堪升之員復於候補知縣班内逐加遴選查有現署宜蘭縣事候補知縣汪應泰年五十一歲廣西臨桂縣增生同治壬戍並補行戊午科本省鄉試中式舉人辛未科大挑二等以教職用選授平南縣訓導丁母憂開缺克復下江廳永從縣各城及剿平各　匪巢出力保舉免選本班以知縣分發省分歸候補班補用呈請分發錢掣福建光緒十六年十二月初六日領照到省試看一年期满甄别留閩補用調臺差遺委署埔裏社通判調署宜蘭縣知縣光緒十九年正月十三日任事臣等會查得該員汪應泰老成謹飭悃愊無華現署斯缺措置裕如於該處風土民情極爲熟悉以之請補宜蘭縣知縣洵堪勝任雖調缺請補與例稍有未符第人地　在相需且與變通補署章程亦相符合合無仰懇天恩俯念海疆員缺緊要爲地擇人准以候補知縣汪應泰補授宜蘭縣知縣實於地方有裨如蒙俞允該員係候補知縣請補知縣銜缺相當毋庸送部引見惟係初任人員仍俟試署期满另請實授並免核計叅罰據臺灣布政使唐景崧臺灣道兼按察使銜顧肇熙會詳前來臣等謹合　恭摺具奏伏乞皇上聖鑒飭部核覆施行謹奏奉硃批吏部議奏欽此○○頭品頂戴江西巡撫臣德馨跪奏爲九江新關第一百三十三結洋稅收支數目開列清單恭摺具陳仰祈聖鑒事竊查案准戶部咨抄奏内開各海關洋稅收支數目辦理未能畫一以致無從查核應請飭下通商大臣曁管關督撫將軍監督一體遵照前次奏案卽將征收洋稅及收支數目按結開列清單奏報一次仍按四結奏銷一次一面造具四柱清册曁支銷經費銀兩清册分送戶部曁總理各國事務衙門以憑核銷等因同治十三年七月十九日具奏本日奉旨知道了欽此欽遵歴經查照辦理在案兹據九江關監督誠勳詳稱查九江新關征收洋稅以英月三個月爲一結前經截至光緒十九年八月二十一日第一百三十二結止業將徵收各數開單詳奉奏咨今自光緒十九年八月二十二日起至十一月二十四日止第一百三十三結期满共收各國輪船及招商輪船並夾板船正半子口各稅共銀九萬三千四百二十兩五錢六分二厘共支解銀八萬四千四百兩七錢二分五厘又上結支欵不敷融借此結銀十八萬一千三百九兩三錢三分九厘實不敷各國輪船稅銀十三萬二千七百八十八兩三錢七分一厘商局輪船稅銀三萬九千五百三兩一錢三分一厘其本結支欵内扣解部庫存儲四成各國輪船稅銀二萬三千二百八十五兩八錢六分六釐内除奉文每結提解加放俸餉案内銀六十兩已經報解外實撥賸四成稅銀一萬七千二百八十五兩八錢六分六釐又扣解部庫存儲五成二厘商局輪船稅銀一萬六千二百四十三兩九錢二分六釐又應解總理衙門三成罰欵銀三百九兩八錢七分容分别歸入下結提還及詳員批解清欵等情具詳請奏前來臣覆核無異除分咨戶部總理各國事務衙門外理合恭摺具奏並繕清單敬呈御覽伏乞皇上聖鑒謹奏奉硃批該衙門知道單併發欽此 
 
 

Page 14

 
 
[光緒二十年四月二十四日京報全錄]  
　　宫門抄○諭旨一道錄前○蘇撫奎奏鎭江關徵收華洋稅鈔及支解數目摺○又奏鎭江關徵收洋藥稅厘銀兩並開支數目摺○又奏審明盜犯先行正法片○閩督譚等奏叅火藥房失事各官分别革職議處片○又奏甄别知縣片○又奏甄别知縣片○陜督楊奏調補守備片○又奏都司因病出缺片○四月二十四日禮部宗人府欽天監侍衞處值日内閣引見前十名○張中堂等讀卷覆命○松溎等呈進繙譯試卷○長萃等塲内專摺請安○文海謝授侍讀學士恩○儒林謝授左庶子恩○吕海寰謝授常鎭通海道恩○茹泰翁斌孫預備召見○侍衞處奏派保和殿監試之王大臣派出頭班澍貝勒明安伊勒洪阿崇蘭志鈞二班澤公恩燾全福文樸果勒明阿○又奏派主宴之大臣派出果勒敏○召見軍機讀卷大臣翁斌孫茹泰吕海寰皇上明日卯初升太和殿傳臚○狀元張謇江蘇通州○榜眼尹銘綬湖南茶陵○探花鄭沅湖南長沙○傳臚吳鈞孫江蘇儀徵○○頭品頂戴江蘇巡撫奴才奎俊跪奏爲鎭江關第一百三十三結期内徵收華洋稅鈔及支解數目繕具清單恭摺仰祈聖鑒事竊照鎭江關徵收稅鈔截至一百三十二結止疉經按結具奏在案兹據鎭江關道黄祖絡詳稱自光緒十九年八月二十二日起至十一月二十四日止第一百三十三結期满共徵洋商船隻進口正稅銀二萬七千五百七十七兩零進出口半稅餘存案應行提存銀二千四十三兩零外净銀三千九百六十八兩零洋船鈔銀五百二十四兩零子口半稅銀三萬六千九百二十八兩零華商船隻進出口正稅銀一萬一千四百四十五兩零進出口半稅餘存票應行提存銀一千五百六十九兩零外净銀七千三百七十八兩零華船鈔銀二百六十六兩零洋商正稅内提解部庫四成華商正半稅内提解部庫五成二釐華洋船鈔内以三成解交總理衙門其餘七成提交總稅務司收用以上徵存各項銀除開支司稅經費鎭江關經費委員薪水子卡司事巡丁薪水工食傾鎔火耗出使經費並解固本京餉淮軍恊餉戶部京餉等欵外連同上結存稅共實存銀二十八萬三千七百七十二兩零留備稅務司提用經費及奉撥各餉所有歴結借撥未經提歸洋藥鹽稅等銀仍俟下結再行分别歸欵造册詳請具奏前來奴才復核無異除將原册分咨總理衙門曁戶部查照並令將是結徵收稅鈔及洋船往來各數目造册送查外理合會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道單併發欽此○○頭品頂戴江蘇巡撫奴才奎俊跪奏爲鎭江關第一百三十二結期内徵收洋藥稅厘銀兩並開支數目繕具清單恭摺仰祈聖鑒事竊准戶部咨各海關加徵洋藥稅厘一欵旣歸海關併徵自應照章存儲關庫聽候部撥又准部咨凡指明由加徵洋藥稅厘項下開支銀兩應各歸各欵動用其收支數目另列清單按結奏報等因均經先後轉行遵照已截至一百三十二結止具奏在案兹據鎭江關道黄祖絡詳稱自光緒十九年八月二十二日起至十一月二十四日止第一百三十三結期满鎭江關共徵洋藥正稅銀三萬八千七十六兩洋藥厘捐銀八萬二千三百三十六兩除分别支解外連同上結實存稅厘共存正稅銀一十萬一千三百一十六兩零厘捐銀一萬二千一百六十九兩零共存銀一十一萬三千四百八址六兩零一併存儲關庫聽候撥用等情開摺詳請奏咨前來奴才復核無異除將該關原摺分咨總理衙門曁戶部查照外理合會同通商大臣兩江總督臣劉坤一核繕清單恭摺具奏伏乞皇上聖鑒謹奏奉硃批該衙門知道單併發欽此○○奎俊片再據署睢甯縣知縣徐樹鍔詳報先後拿獲因行刦事主涂文德家得贓拒傷事主平復案内匪犯任小住卽任二李小三仔卽李小娃仔徐景業三名並徐景業臨拿拒傷勇丁奪獲盜械洋槍尖刀到案訊據該犯徐景業等僉供認於光緒十八年七月初二日夜聽從在逃之徐景業夥同戴九等同夥十三人各執洋槍等械行刦事主凃文德家衣物逸犯徐景業放槍轟傷事主平復及徐景業臨拿拒捕傷勇不諱當因該犯徐景業執持洋槍迭刦得贓臨拿拒捕傷勇兇暴已極解道訊明先行正法梟示將現犯任小住卽任二李小三仔卽李娃仔均審依强刦之案但有一人執持洋槍在塲者不論曾否傷人不分首從均擬斬立决梟示通行俱擬斬立决梟示徐景業業己正法應無庸議又據署海州知州謝陶詳報拿獲因行刼事主成廷香家未經得財放火燒燬房屋致斃成王氏等三命案内匪犯夏四卽夏良甲陳學紅二名到案訊據該犯陳學紅供認於光緒十九年四月初三日夜起意糾同已獲之夏四並被事主格殺之邱從幅在逃之夏汰加等同夥十五人各執洋槍等械行刦事主成廷香家撞碎門板事主堵禦轟傷夏四格殺邱從幅伊目擊同夥陳學紅放火燒燬房屋致斃事主成王氏等三命不諱質之夏四供亦相同將該犯陳學紅夏四卽夏良甲均審伏强盜殺人放火燒人房屋斬决梟示例擬斬立决梟示先後解由徐州道曁淮揚海道親審明確咨經臬司陳湜覆核備招詳請將該犯任小住李小三仔陳學紅夏四照章批飭先行正法核奏前來奴才復核無異除將該犯任小住卽任二李小三仔卽李小娃仔陳學紅夏四卽夏良甲四名遵照刑部通行批飭先行正法梟示並飭勒緝各逸犯務獲究報曁各案供招咨部外謹會同兩江總督臣劉坤一彚案附片具陳伏乞聖鑒敕部核覆施行謹奏奉硃批刑部知道欽此○○譚鍾麟等片再據代辦機器製造局委員指分福建鹽大使蘇紹良禀光緒二十年二月十一日據製造洋火藥廠委員府經歴銜監生蕭殿芬報壓藥房失事卽經蘇紹良馳往查勘轟毁房屋六間壓藥機器一架傷斃工匠七人其餘房屋機器間有被震損傷其如何失事緣由因在事工匠同時斃命無從查究等情經臣批飭速將傷斃工匠酌量撫卹毁損房屋機器分别修置去後查製造火藥關繫緊要應如何格外愼重雖由工匠失事不得預防而斃命至七人之多該委員未能先事董戒究難辭咎相應請旨將該管委員府經歴銜監生蕭殿芬卽行斥革代辦機器製造局委員指分福建鹽大使蘇紹良有兼轄之責并請交部照例議處以示懲儆理合附片具陳伏乞聖鑒訓示謹奏奉硃批另有旨欽此○○譚鍾麟等片再定例捐納分發各官俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因兹查補用知縣劉肇經試用一年期满自應照例甄别據臺灣布政使唐景崧臺灣道兼按察使銜顧肇熙會詳前來查該員劉肇經才猷練逹堪以知縣留閩按班序補除將該員履歴咨部外謹會同兼管福建巡撫事閩浙總督臣譚鍾麟附片具陳伏乞聖鑒謹奏奉硃批吏部知道欽此○○譚鍾麟片再勞績捐納分發各員自到省之日起試用一年期满詳加甄别歴經辦理在案兹福建候補班前先補用知縣黄雲龍試用知縣黄家興先後試看期满據藩臬兩司照例甄别會詳請奏前來臣查該員黄雲龍才具明晰公事留心黄家興年力正富心地明白均堪以知縣留閩分别按班序補除履歴咨部外謹附片具陳伏乞聖鑒謹奏奉硃批吏部知道欽此○○楊昌濬片再臣接准部咨借補陜甘固原提屬下馬蘭營守備王彦清固原直隷州人係屬本州例應廻避令卽揀員對調等因臣查肅州鎭屬江崖堡守備楊振清蘭州府皋蘭縣人該員年富才强堪以調補陜西固　提屬下馬蘭營守備所遺肅州鎭屬江崖堡守備員缺卽以王彦清調補均屬人地相宜與例亦符合無仰懇天恩俯准以王彦清楊振清二員互相對調如蒙俞允查楊振清係引見回任之員應請飭部一併發給劄付以符定制除查取楊振清履歴清册　部外謹會同陜西固原提督臣雷正綰甘肅提督臣李培榮合詞附片具陳伏乞聖鑒訓示謹奏奉硃批兵部議奏欽此○○楊昌濬片再臣接據西寗鎭總兵鄧增呈稱署鎭標後營都司之鎭屬白塔營都司王敏得患傷寒病證醫藥罔效於光緒二十年二月二十二日在署任病故呈請核辦前來臣覆查無異相應奏明請旨開缺除查取該故員原領劄付及委員承查印甘各結另咨送部外所遺白塔營都司員缺陜甘現有應補人員容臣另揀請補理合附片陳明伏乞聖鑒謹奏奉硃批兵部知道欽此 
 
