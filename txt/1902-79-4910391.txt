# 1902 - 79 - 4910391

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時曰至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[愼重考試說]  
　　國家曷爲而有考試曰將以求人才也考試何以能得人才曰士人伏處草茅窮年矻矻於民生之体戚政治之得失因源以達委考古以知今旣已了然於心若燭照數計而龜卜矣然非試以藝而考察之則若者藴蓄素深若者虚聲　盜何由顯爲區别以期効用於國家故考試者朝廷所以搜羅天下之人才分其孰賢孰否而將以用之也嗟乎執是說也其何以解乎今日之所謂考試哉國家承元明舊制以經義取士者幾三百年閭巷子弟甫握管爲文卽出　郡縣試每屇三載朝廷又特遣學使者巡行郡國以其時考之獲雋者復試之於省會試之於京師揆其情形非不鄭重然合中國廿一行省地輿之廣狹旣殊人才之多寡亦異卽或地之廣狹人之多寡皆同而其人才智識力此　而彼贏此優而彼劣核其情狀亦屬萬殊故國家而不欲於考試得人才也則已苟欲於考試得人才則宜悉我畛减之見授衡校者以便宜行事之權以文風之優繙定額數之多寡雖所取者未必皆傑出之才而於本意尚不相背乃今之定例無論鄉會及歳科試皆設定額縊於額者雖優亦遭屏斥不及額者卽文理庸劣亦必勉强取之以國家遴選眞才之大典而下等於吏胥之所爲殊不可解不特此也童子之應試先郡縣而後學政者蓋欲逐漸測汰而免開徼倖之端也謹按學政全書康熙三十九年禮部議准府州縣考取童生不必限數如荒謬不通故意　混准學臣核叅乾隆八年議准府試童生錄取之數向無定額惟　其文風之高下酌量錄送若不論文理優絀一慨申送恐　臂代售諸弊叢生十四年議准府州縣官錄取　生　無定額正考之　不准一人輔考嘉慶五年議駁御史張　嚴奏童生慨行全送條奏云查童生取進責在學政面例以府縣試先爲浸沐與生員鄉試必限以錄科之額同一意也若縣試不論文理之通否但身家清白無刑喪過犯等事者卽全數錄送是但取族鄰甘結卽可逕送學政何必更考文字更何必多一府考云云可爲扼要之論乃今之府縣考試往往全數錄送從未删汰一人甚或府縣考正榜無名至院試臨塲始行補考者竟多至數百名至鄉試錄科時更不分等第之高下旁搜傳採悉入網羅不如是卽目之爲苛刻是非　上者藉此以羅人才實在下者因之以邀名譽揆之國家愼重考試之意不亦大相刺謬乎夫自來求才之道惟選舉最爲公而少辭若憑一日之短長以爲畢生之去取已難免開後人倖進之階然苟能處處核實事事從嚴則利弊猶可叅半乃不意相沿至今非拘守太過卽冐濫成風上以虚求下以虚應以此之爲而欲俊傑奮興賢豪雲起不亦如却行而求前揚薪而欲止沸也哉今雖時文攺爲四書五經義較前此羣習迂疏之學者似稍有間然痼疾未除舊章猶是恐徼倖者仍接踵而起而眞才終無由得也爰作考試說弁之報端一得之愚當事者或有所取擇焉 
[諭旨恭錄]  
　　二月初六日奉旨東城副指揮著丁維忠補授欽此同日奉旨南城副指揮著郭義保補授欽此 
[本館接奉電音]  
　　昨日午刻京師飛電傳來上諭一道敬謹譯登○二月十五日内閣抄奉上諭長庚奏領隊大臣籲懇陛見並因病請假據情代奏各摺片額魯特領隊大臣英裕旣請陛見又稱觸發　疾請給假　抬等語實屬任意瀆陳英裕著卽開缺欽此 
[宫門抄]  
　　二月初五日工部鴻臚寺廂白旗值日工部引見八員都察院二員正白漢十八員廂紅蒙二員兩翼二十五員内務府十一員武備院四員恩公會章各續假十五日葵公請假十五日　貝子請假十日琦　伺候召見召見軍機及琦璘敬信皇上明日卯初二刻升中和殿看版初六日内務府國子監廂紅旗值日無引見陜西總兵孫萬林到京請安繼祿因伊弟調郎中謝恩陳中嬀謝以四五品京堂候補恩溥善等由東陵回京請安志公王垿各請假五日吉恒續假十日華煇伺候召見掌儀司奏十一日祭奉先殿奉旨派慶王行禮召見軍機及溥善陳璧華煇皇上明日寅正至社稷壇行禮畢還宫 
[法擬聨英]  
　　東文報云法國某武弁曾論及我法兵源漸涸而德國日益豐饒若幸得與英國或意大利同　則我法庶可安全無恙卽一旦與德人開戰兵船亦得任意在海上往來若能與英國訂一攻伐同豐之約則互相聨合可將德國諸港口堵封大約將來必見諸施行特目今尚事機未至耳 
[海軍紀數]  
　　香港循環日報云目下泰西水師以英國爲最盛共得員弁五千零六十二人兵士九萬九千八百二十一名法國員弁三千三百三十二人兵士四萬五千三百一十五名俄國員弁二千一百人兵士六萬名德國員弁一千七百人兵士二萬三千二百四十一名意國員弁一千六百三十八人兵士一萬九千七百九十二名奥國員弁 
 
 

Page 2

 
 
一千零二人兵士九千三百八十八名美國員弁一千六百四十人兵士二萬五千名至於日本近亦增至員弁二千一百十九人兵士二萬二千四百一十五名 
[制軍乞休]  
　　金陵訪事人云兩江總督兼南洋通商大臣劉峴莊宫太保前緣偶沾清恙乞假調理邇雖日漸痊可而精神尚衰憊異常當此時事多艱自念衰病之躬未堪久肩重任爰於本月初五日具摺奏請免官另簡賢員爲東南保障惟此係得之官塲傳述其確否實未敢知也 
[桂匪亂耗]  
　　廣西散勇勾結土匪在邊境滋生事端大憲遴派官軍前往剿辦云云已登前報兹閱香港循環日報云日來匪人已蔓延至東西兩粤及雲貴等省邊陲粤東高州府屬石城縣與廣西博白縣毘連南寗則偪近雲南富川土司境現在各處人心震動遷徙靡寗匪中僞軍師郭姓者熟悉輿圖匪黨豕突狼奔皆恃爲水母之目某日鄭鎭軍惠霖督帶安勇兩營取道廉州馳往防堵高州鎭總兵馬介堂鎭軍亦統率部下大軍回鎭守禦惟匪勢浩大恐難迅速敉平也 
[協署被刼]  
　　香港循環日報云本月初七晚初更時有盜數十人擁至廣東省城米市街恊領署將當差兵役綑縳一隅然後闖入宅門肆行搜劫去後南海縣裴大令聞報立卽委典史周少尉帶同書差人役馳往履勘飭捕緝查盜賊猖狂刼及官署則店户居民之寢不安枕更可知矣 
[禁鑄私錢]  
　　邇日滬上所行蘇省當十銅圓間有僞品攙雜以致市人多所挑剔小民嘖有煩言不料粤省所鑄銅仙亦有奸人用黄銅僞製者頃閱香港循環日報登有廣東善後總局及鑄錢局憲會銜出示曰爲嚴禁事照得現在市面覓得私鑄全黄銅仙一枚騐係翻砂爐非碾片印造計重一錢七分本省鑄造龍紋銅元係因銅貴錢荒銀價日落於光緒二十六年奉院憲垂念民隱飭令鑄造每個重二錢頒發行使爲利便民用起見早經出示有案乃現有不法之徒竟敢全用黄銅私鑄銅元攙用實屬可惡已極查私鑄銀錢大干例禁除札南番二縣嚴密訪拿外合行出示嚴禁爲此示諭軍民人等知悉爾等須知私鑄銅元并干例禁嗣後毋許再行私鑄倘不法匪徒仍敢私鑄銅仙攙用一經拿獲定卽從嚴究辦其各凛遵毋違特示 
[爲國儲材]  
　　杭州訪事友人云浙省創設武備學堂延日本某君爲教習日夕訓練爲國儲材本年由總辦聨立甫太守添招新生一百名示期本月初八日考試以定去留 
[浙江課吏]  
　　杭州訪事友人云去年八九月間自道府以至佐貳紛紛禀到多至八百餘員浙江撫憲汪筱沅中丞擬於省城開設課吏館自同通以下無論到省先後概行傳考其有才具優長通達時務者儘先拔委其次則照例輪委至識見明通而於吏治或未能曉暢則留館學習才識平常難以造就者勒令回籍已於本月初五日札委候補道許豫生觀察會同藩臬兩司悉心辦理矣 
[催造清册]  
　　金陵訪事人云去歳兩江督憲劉峴帥欽奉上諭飭查江南銀元局贏絀情形當將大略入陳一面飭總辦劉少峰觀察查造四柱報銷清册觀察奉飭令各廠員司分别册報奈自開辦以迄目下迭次更换總辦從未澈底清釐萬緒千頭查核頗需時日是以迄今尚未呈送報銷刻聞峴帥亟欲覆奏已於日内飛檄嚴催矣 
[一麾出守]  
　　杭州訪事友人云正月二十四日新選浙江嘉興府知府惠式堂太守格由京領憑來浙暫假八旗會館小駐征驂本月初四日接奉藩憲誠果泉方伯札知飭赴新任隨赴各憲轅禀謝擇吉起程新政之施拭目可俟已 
[化莠爲良]  
　　温州訪事人云浙江温處道童紹甫觀察以此間民情浮惰類多遊手好閒爰在倉河巷捐局舊址創建遷善所十八楹札飭通判李古漁别駕爲督辦擬將翼房押犯分别案情輕重收入所中詢知向習何藝督令逐日作工並擬訪拿游惰棍徒收禁三五年或六七年俟其悔過自新始將所積工資給還交人保釋是誠化莠爲良之善法也 
[白門火警]  
　　金陵訪事人云城内三坊巷徐源記茶棧規模軒敞房屋宏深其第四進爲堆積茶葉及雜貨之處平時院門不輕啓閉且四面皆有高墻邇日運到茶葉若干箱旋購取炭百餘斤以備焙烘之用本月某日三鼓後祝融氏忽爾惠臨光燄熊熊上衝霄漢棧中人從睡夢中警醒鳴鉦告警各水龍紛馳而至無奈墻垣高峻計無所施直焚至四鼓之後火勢始漸衰計所失約值四千金左右鄰居得免池魚殃及亦幸事也 
[茸城火警]  
　　松江訪事友人云本月十一日清晨八下鐘時西門濠畔某姓猪行遺火積薪霎時烟霧迷漫紅光上燭幸經鄰人取水奔救僅燬茅屋一椽波及瓦屋一間 
[紹郡官塲紀事]  
　　紹興訪事人云代理浙江山隂縣姚子祁司馬景夔前奉藩憲誠果泉方伯飭回葭芷同知本任本擬於去臘某日交卸後以調署是缺之汪夢紱大令一麟在湖州安吉縣本任尚多未了事宜不克來越大約須花朝左右方可赴葭芷履新也○曹娥釐局委員錢子勛大令汝安瓜期已屆藩憲誠方伯札委鮑叔衡别駕家鼎接辦上月某日别駕由省垣來紹禀見府尊及紹釐總辦熊胡二太守然後蒞局視事 
[甌郡官塲紀事]  
　　温州訪事人云新任浙江泰順縣張雨人大令樹德於本月初六日由滬上附招商局普濟輪船抵温禀見道府憲旋卽赴泰履新○新任景寗縣蕭勵川大令逢源於本月初六日由滬上附招商局普濟輪船抵温旋卽折赴任所 
[四明瑣紀]  
　　寗波訪事人云鄞縣地棍鄔得標鄔阿廷邵阿卿出紀友呼朋引類專以敲詐爲生事爲縣主黄鞠友大令訪聞飭差拘拿到案各予重責荷校遊街○象山縣人陳彚聚之妻吳氏被寗波水果販董阿四誘出售與龜奴丁阿金處作皮肉生涯事經陳訪知將情訴知衛安營統帶轉禀道憲札縣往提丁龜聞之擬卽挈氏脱逃幸縣差消息靈通獲解至案大令判將丁重責二千板吳氏掌頰四十下董發押聽審處聽候重懲隨將吳氏交陳領回嚴行管束○寍郡崇實書院歸寗紹台道主政正月二十一日爲開課之期題係春王正月義月湖書院歸寗波府主政示期二月初二日開課鄮山書院歸鄞縣主政示期二月初三日開課孝廉堂則向由寗波府課試現尚未定開課之期○甯之奉化與紹之新嵊交界處時有盜匪刦掠居民寢饋難安日前奉化職員毛步雲等聨名具禀寍紹台道轅道憲春會東觀察批示云據禀盜黨盤踞擄掠横行 
 
 

Page 3

 
 
至此尚復成何世界而地方文武員弁所司何事何竟茫無聞見殊堪詫異仰寗波府立卽轉飭奉化縣查明是項盜匪麕聚何處匪首爲誰赶緊會營嚴密緝拿務將匪穴掃除凈盡悉數弋獲懲辦一面關移附近防運營汛曁紹屬新嵊兩縣一體恊同搜捕以絶根株而安閭閻毋任玩泄疏縱切切 
[鸚洲碧草]  
　　漢口訪事人云花樓左近某客棧藏匿自立會逆匪餘黨二名經夏口廳差役訪聞前往拘獲解請馮少竹司馬訊懲○自交二月各鋪俱已開張現在市中美孚牌洋油每箱售銀一兩七錢數分黄荳每擔售錢二千三百文芝麻三千六百文油餅一千五百文官硝十五千文官磺五千九百文牛皮每擔售銀二十八兩左右是亦留心商務者所宜知也○二月朔後襄河水勢暴漲招招舟子咸有戒心至初四日波浪漸平然已拍岸平堤非復舊時風景矣○賢樂戱園房屋由木工黄紹記承建議定銀六千八百兩旣而黄轉包與小工齊三興袁春發本月某日因分利不均各率黨羽惡鬥鏖戰良久互有損傷兩造旋各具詞控諸廳署不識馮司馬將如何判斷也 
[横雲挹翠]  
　　松江訪事友人云邇來郡城好事之徒迎賽花燈鬥巧爭奇興會飇舉華亭縣林霨生婁縣屈吉士兩大令以時屇考試恐人衆滋生事端爰卽會銜示禁並飭各圖地甲逐户傳諭不得故違思患預防意至美也不意若輩膽大妄爲竟於本月初七日冐繕府尊余石蓀太守告示黏諸府署照壁與兩大令文告用意大相逕庭事爲太守所聞立飭差保嚴密偵查務獲究辦○東鄉人朱某前曾隷名細柳營嗣以犯事斥革乘間竊取快槍一枝事經某哨弁查知轉請帮帶李君禀明中軍張華垣叅戎緝獲研詰知槍已售與鄉人陳某遂將朱送交華亭縣署訊追陳聞之急投縣訴稱家住東鄉細景浜離朱家不遠朱曾竊鷄被衆所擒肆行鞭撻因此結怨意圖嫁禍等情縣主林大令提集研詰兩造各執一詞乃判令將朱笞責收押化莠所中陳發待質公所看管候再訊供○有邱某者江右産也年逾弱冠投筆從戎久之染成瘵疾因與方塔住持僧有舊移往養疴藥石無靈遽歸泉壤僧遂遵佛家火化之例於本月初六日凌晨略備衣履倩人舁屍至提轅對岸世英堂後曠地上付之一炬一時穢氣薰蒸人皆掩鼻而過噫亦忍矣哉○本月初六日爲上丁釋菜之期府尊余石蓀太守方率同文武各官行禮忽聞喧聲發於殿上異而詢之知助祭諸生不俟祭畢貿然攫取蠟炬醃魚果品之類不禁勃然大怒令府華婁三學廣文查取姓氏翌日府教授温廣文傳汪某等到署嚴加申斥士風澆薄於此可見一斑矣 
[電調捕頭]  
　　前日蘇松太兵備道兼江海關監督袁海觀觀察接奉署理直隷總督袁慰庭宫保來電内開目下天津將次索還應辦巡警事宜需人襄贊查得滬上南市捕頭王經年深諳捕務著卽傳諭帶同印度捕五名迅速赴津以資臂助等因日内王捕頭方請假回崑山大約一經假滿到差卽須飭令就道矣 
[接見日員]  
　　昨日午後四點鐘時蘇松太兵備道兼江海關監督袁海觀觀察排導赴泥城橋外北洋務局接見日本領事巖崎君山雄傾談良久而返 
[詳辦劣生]  
　　去冬上海縣汪瑶庭大令訪拿文生汪錫春訊出劣跡多端交主簿看管在案兹者大令已禀詳松江府余石蓀太守核示矣 
[移查行帖]  
　　淞滬釐捐總局督辦朱詵伯觀察查悉本邑南市元泰豐記裕泰等號均朦頂行帖聚豐號則並未輸捐請帖因於日前札行上海縣署著卽提案訊究昨日縣主汪瑶庭大令飭差提到元泰行夥范寳林豐記號夥陳正茅裕泰號主吳農祥聚豐號主姚阿元分别看管候訊 
[英界火警續述]  
　　前晚七點鐘時河南路三百三十號門牌失火已紀昨報兹悉火起於源發祥廣貨店延及生泰同順泰興昌祥威建藥房計共房屋八幢各店均保火險諒不致大有虧折也 
[上海縣署瑣案]  
　　前日南市馬路工程局總辦翁子文太守函送唐恒山扭控陳昌芝王金龍圖賴火油價銀一案至縣縣主汪瑶庭大令升堂研訊唐供小的在虹口發昌祥廣貨店爲夥日前陳昌芝王金龍兩人來店向小的購定火油二百箱計銀三百三十八兩囑送至南市增祥碼頭船上收兌價銀迨送去後王陳忽彼此推諉意圖吞没是以扭至工程局轉送案下求卽訊追陳供前由吳姓客托小的向王購火油適王店中無貨轉向唐處購得應付價銀三百餘兩因王前曾欠小的洋銀二百五十元自願劃扣王供小的前雖欠陳米價洋銀一百餘元然火油係陳代客購定未便扣除大令飭將陳交人保出限五天内將貨銀如數付訖至王旣欠陳欵亦應覓人具保出外算清○前日陳明揚扭地保某甲至縣控其得賄作弊等情大令升堂研訊陳供小的年七十二歳在治下某鄉耕作前將地二畝有奇活賣與姪兒先收錢七十千後又兩次加錢三十六千今備齊本利邀中向贖堅不允從訴知地保因已賄通置之不理爲此扭案求斷大令謂爾姪旣掯不放贖何不扭之來案反扭送地保一人殊屬非是本應笞責姑念老邁從寛諭畢叱之使退 
[上海總巡局瑣案]  
　　日前顧裕玉扭某羊毛店主唐子舟至十六鋪巡防北局控稱小的兒子祥甫被唐誘令賭博請卽訊懲未幾唐妻連氏投保甲總巡局訴稱丈夫被顧賄串局丁私押總巡朱森庭明府立卽函致局員姚榖蓀二尹將原被提回研訊顧供小的悮信兒子祥甫之言致肇此事自知不合尚乞恩寛明府著當堂將祥甫掌頰一百下以儆將來○日前積竊王阿榮潛至某公所中行竊被丁四祿拘獲解送保甲總巡局總巡朱森庭明府研訊之下王供小的流落異鄉無可餬口不得已而出此下策前次所竊珍珠三串質在法界公館馬路某當鋪尚乞施恩明府判責二百板枷號一月發犯事處示衆 
[英美租界公堂瑣案]  
　　著名流氓施芝生屢次犯案經讞員張柄樞司馬遞解回籍兹又潛入租界中由包探張寳成拘解請究司馬商之美領事判責三百板押捕房半年期滿仍遞回原籍○陳阿香行竊方桂蘭家銅水龍頭一枚經包探趙銀河拘解請究司馬判責二百板○前晚陳紹巖潛至洋人喴凌家擊碎玻璃窓意圖入内行竊經某包探拘獲解案請究司馬判責一百板○積賊陳掌全行竊徐阿順家衣服經包探張全林拘解請究司馬判責三百板○興太紡紗廠工人陳富全私取廠内皮帶一條由管門之印度人拘獲送入捕房昨經包探金阿三解案請究司馬判責二百板○陳長生在蘇州河畔强拉行客附坐小輪船適爲包探顧阿六所見拘解請懲司馬判責一百板○鄉人李裕堂出售攪水棉花由騐花洋人送案請究司馬判罰洋銀三元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
P>車業暫停 
　　金陵訪事人云邇來省垣商務局憲以各處修築馬路創設路燈添立巡卡一切經費所缺尚多因飭各車行主自本年正月爲始每馬車一輛按月加捐洋銀二地東洋車加捐洋銀二角業此者咸以生意清寥商力竭蹶相率籲請免加局憲披閱禀詞駁斥不准於是各馬車東洋車主訂期會議自二月初二日爲始概行停駛如有私行攬載者罰不容寛蓋緣省垣車業艱難若再加捐勢必無以餬口故不如輟業之爲愈也 
[南市捕房紀事]  
　　江北船户王長發泊舟南市毛家弄馬頭昨日徐州府人劉景琪向借洋銀五元未遂所欲卽被扭至馬路中肆行毆擊四十二號巡街捕見之一併拘入捕房捕頭令押候轉解工程局禀請總辦翁子文太守訊究○昨日周海榮泊舟三泰馬頭工程局巡丁向收船捐周非惟不付反肆口詈之巡丁怒唤令四十八號巡街捕拘入捕房捕頭令押候解送工程局禀請訊究 
[法租界公堂瑣案]  
　　王雨農訴稱小的在法國兵營中工作被火夫顧阿三竊去衣服二件是以扭案請追顧阿三不認行竊讞員杜枝園大令商之某繙譯以王指竊無憑未便准理當堂開釋○邱王氏訴稱流氓趙阿四混名小方磚糾同羽黨擁入小婦人家搶去簪環洋銀等物報捕拘案請卽訊追大令判枷一個月責四百板○去年十一月蔣李氏控謝方氏借去洋銀一千八百元圖賴不還經大令訊供押候交人保出理處謝方氏挺押不理反遣顧少良赴道轅上控牽涉包探索賄等情道憲袁海觀觀察准之札飭大令訊明詳報昨日大令飭將蔣李氏及謝方氏帶案復訊謝方氏供小婦人禁押捕捕不知何人上控大令著押交顧少良到案訊究○倪連發陳金福潛入某輪船串竊王德林所携竹籃内儲洋銀一百八十元携至某老虎灶分贓隨將竹籃及洋銀四十元寄存老虎灶内破案後經包探吊到原贓並將老虎灶夥林連生解案大令訊取口供飭押候嚴比昨日王投案求追林之姑母王林氏遞禀求恩大令著交老虎灶主到案質訊核辦○輪船積竊方海廷李秀山李榮富混入某輪船竊王硯祺所携皮箱一口報捕後經包探查獲解奉大令訊供押候嚴比昨日命提復訊大令著各重責四百板驅逐出境○徐永清因蔣阿大蔣金寳拐孩逃逸將其母蔣陳氏扭解至案大令訊取口供押交伊子昨日徐邀同見證人龔楊氏投案備質大令飭將蔣陳氏交人保出尋交伊子到案訊追○王子清前因犯賭逮案大令判罰洋銀十元昨日捕頭因延不繳案令包探解請訊追大令著重責四百板以儆○楊阿耀王玉泉同訴稱小的等開設因館爲業某日被同鄉人秦逢吉僞繕字條騙去烟槍一枝銅鍋二口報捕拘獲吊到原贓送案請辦大令判責二百板贓給王領回 
[美租界捕房紀事]  
　　昨日清晨偷兒張阿慶掩入虹口某姓家竊取衣服若干件携之而出適爲包探張阿五所見連贓帶入捕房捕頭令押候解送公堂禀請讞員張柄樞司馬訊辦○昨日亭午時甬人某甲乘脚踏車至西華德路適張阿二拉一東洋車轔轔而至不及避讓將甲撞仆於途面部受傷鮮血交迸某號巡街捕見之拘張入捕房捕頭見甲所傷不甚沈重且係兩不小心所致一併釋出不予深求○前晚歹人蕭阿大混入寄居唐家弄之甬人某姓家圖竊適爲事主所見扭入捕房捕頭令押候解送公堂禀請訊究○昨日午前浦東咪吔洋行火油棧工人張菊春不知因何與應肇雲忿爭突出利刃刺傷左腿負痛而仆血若飛泉事爲管棧之某西人所知令將應舁送同仁醫院求治一面函告捕頭請派包探將張拘押以便解送公堂禀請懲辦 
[解欵聲明]  
　　江隂靖江兩邑冬振請張雪堂先生經放所放災黎户口振欵清單早乞登報不敷洋一千九百五十元六角由江隂錢以湘善士與張雪翁借欵今由鎭昌莊匯交江隂錢以湘翁洋一千七百十七元又張雪翁洋二百三十三元六角歸墊清訖是欵由義善源莊焦樂山翁撥助洋一千元本堂洋九百五十元六角合併聲明[  上海六馬路仁濟善堂籌振公所施則敬謹誌]  
[加福增夀]  
　　月之十三日爲湯君蓮笙文孫彌月之期啼聲初試英物稱奇湯君顧而樂之善念頓生節湯餅之餘資作濟人之盛舉頒到藥捐洋二十元又吳蘋初翁交來夀岳洋十元祝益夀洋八元其意亦以爲作善降祥願泰山籌添海屋半子之情可謂至矣敝堂連類誌之以爲家有慶事者勸乞附報章藉希均鑒[  滬北天后宫前廣益善堂司董嚴信厚襲心釗施則敬朱佩珍唐榮俊葉貽釗等謹誌]  
[皖垣官報]  
　　二月初四五日鳳頴道張成勳委辦徽州土藥分卡巡檢易簡均到卽用知縣陸春官到由江南探磺價回候補直隸州李會棻知奉委辦三埠管厘卡初六且委辦鳳凰頸厘卡知縣曾希文到謝以直隸州仍留原省補用攺指安徵大挑試用知縣周兆鏞到江西人辛卯舉人知縣陸恩夀到赴京引見回典史藩湛祥辭回淮北差遣初七日指分安徽試用道鄭德謙到浙江人號蓀復本任宿州桂中純到勸辦振捐回歙縣薛邦襄知奉委赴繁昌查案前任安慶衛趙匡辭交代清楚縣丞汪孝銘知奉委解永師月餉赴金陵初八日候補知縣劉籌委署祁門縣鳳頴道張成勳辭行卸辦運漕釐卡知府黄國資到初九日委辦倒湖厘卡淮補建德縣李辰郁到指分安徽本班儘先補用巡檢楊彙眞試用府照磨巢蔚初巡檢徐在衡均到江蘇人從九劉敏到江西人徐景鏞謝超委一次初十日本任歙縣薛邦襄辭赴繁昌查案卽用知縣陸春官知奉委藩署文案候補知府黄國璸知奉委求是學堂提調知縣周運知泰委代理懷寗縣鄭學　知代首下鄉勘案李榮墀辭赴引十一日夀州州同張紳到求是學堂提調知府黄國璸知到差指分安徽本班儘先補用縣丞唐謙到湖南人試用州吏目董根生到江蘇人十二日委署靈璧縣陳正源辭給咨赴引候補知縣　梅知在江西籌餉新捐案内捐賑升知府仍措原省試用並銷各差 
[上海虹口元濟善堂經收正月分送堂一文愿捐清單]  
　　彭麗生彭叙五各二元無名子四元汪柏如一元延公館三角韋陳氏正月至五月分五元無名氏十户各一角南鳳祥樓鄭淑康二户各二元篤敬堂二元無名氏萬安堂增德堂三户各一元高善氏一角隱吉氏求安氏高氏三户各二角逸名氏四元包大昌衛昌泉鄭傳珊三户各一元張志道鄭文炳楊竹坪康永林劉福全王桂全祝炳華陳鴻記永記窮記盧培卿葉氏無名氏毛春卿無名氏何焕章汪章記西記耿旭氏一釗醒樨梁照記廿三户各二角尤柳居二角五羅記黎氏譚燕山氏無名氏四户各三角炳記三角五陸蓮記負圓氏各五角邵錦記四角　陽居士一元善慶堂五角心平子一角日升堂四角夀荔氏邵春庭紫英主三户各二角曹義茂號五角謝廣梁衆士廿九户共錢六百文肖記顯生二户各四元麥容氏麥子記麥何氏麥植記四户各五元少記任記麥汝芬麥阿妹麥徐氏五户各二元鼎言永康二户各一元顯臣月記兩户各八角胡溶記蔣逸記二户各二元永安號一元新大方棧一元三玉芙蓉館五愿全年二元馮安保二愿全年九角餘慶堂二元張築記一元霍應潮我盡我心人二户各五元麥余氏一元余梁氏一角麥福兒有名氏麥燕釵女史梁榮富四户各二角小蓮錢五十文何四錢廿文陸逸輝吳炳坤二户各一元武陵氏五角郭善慶四角毛大一角廣泰祥陳均南二户各五角董大和周選三餘慶堂三户共洋一元一角大同祥記十角恊泰源一元丁元福人心無力人新山人新山淦氏四户各二角葉氏三角翰相書屋一角晋和號一元二賀文炳四角郭謙修正月分二元無名氏一元李澄波五角何叔祈宋子禎林述祖薩修賢四户各一角陳幼園林衡臣二户各二角李春華李仁效陳吉芳金炳南鄔鼎友王敏章陳高陞七户各一角李春林忻禮江二户各五元無名氏永順莊二户各二元其猶病諸大豐號高松年三户各一元江厦勉力子廿角易隱名氏五角周子璞天仙二户各二角鄭祥鄭忍二户各一角無名氏三元崇明無名氏一愿全年四角三分無名氏銅小洋一千二百五十七角無名氏二户銅洋九元廣成合銅六元忠懲堂銅四元陸逸輝陳金滿二户銅洋各一元隨善氏銅二元無名氏銅四元八角五無名氏銅四角李寳記銅五角無名氏銅二元無名氏銅十七角瑞生祥無名氏銅一元共收洋一百三十八元一角三分銅洋一百五十九元一角五分錢六百七十文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
