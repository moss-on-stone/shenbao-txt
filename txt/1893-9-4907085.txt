# 1893 - 9 - 4907085

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[續上節餉减釐論]  
　　所慮者釐卡旣裁釐金亦减歲入度支益形不給必有格於吏議者則宜加重洋税按各國税額以值百抽二十四十爲多亦有值百抽百者更有以兩國有釁而多至值百抽二百者皆視其事之損益以定税之重輕其所以能自例者於條約本無關也中國以值百抽五定税則載在條約然並無不淮加税之文曩者以整練海軍首籌巨餉當事始議加捐洋藥適英以俄進兵阿富汗有窺伺印度之意欲結中國之援俾國無東顧之憂而得以全力拒俄於是允中國加抽洋藥釐金計每箱釐税並徵銀一百十兩核與英常税值百抽二十之數相等似亦無可議加矣况洋藥爲絶大漏巵每歲進口以七萬箱計耗銀三千數百萬卽收回厘税七百餘萬亦耗銀二千餘萬舍民間二三千萬之財博關津六七百萬之税剜肉補瘡瘡不見愈其如肉已糜爛何今雖流毒已深斷難禁絶然萬一天心厭禍一旦掃除此項又何從取給乎故人以加洋藥税爲亟蒙以加洋藥税爲緩竊謂今之亟宜加税者莫如洋布查近年進口之布花樣愈多銷路愈旺而中國之抽其税者縀布每疋不過納銀二錢色布每疋不過一錢五分花布後疋不及一錢其餘尚有不及一錢祗納數分者如扣布每疋納銀四分是也雖曰值百抽五期實不及抽五又如洋烟洋酒泰西徵税極重至值百而抽六十在中國開洋酒店者尚須納規領牌而今進口之捲烟吕宋烟麥酒葡萄酒則以爲西人食物概不徵税近來華人之吸食者多銷路乃日見其廣前鎭江關康税務司嘗以此事申報總税務司議行抽捐爲赫德所阻兹又二十餘年矣亟宜列之貨物内不得復以食物目之竊議加重洋税宜仿泰西之例均以值百抽二十爲斷華商與洋商一律以昭公允進口之洋貨納税於海濵之通商正口出口之土貨納税於内地第一子口悉照新章完納一征之後任其所之不復重征是舉前此弊端一掃而清之也乃或謂通商以來但見人與我爭利權未見我能整頓者其如洋商不允何曰免厘加税固爲中國之利而洋商亦何獨不利按今定例洋貨進口完正税後轉運别口在三十六個月内納發免單逾期則照完正税爲復進口正税洋商運洋貨及入内地購土貨皆值百抽二五爲内地半税今以一次完納雖若稍重然仍可加之售價内以取償於華民且關税交納後運入内地無守候騐貨之煩無逐卡停留之苦行運旣速成本亦輕有何不可况税則十年一換例有明文乃自咸豐八年與各國重修舊好立約以來從未一改豈眞守定税則以昭大信不能改換章程以伸大權乎雖加税之說勢所難行然遇修約之期據公法以與之爭執大義以與之辨卽不能一時盡改或可由漸而增是所望於總署及出使諸臣洋藥之税旣無可加而亦無庸加則惟有俟其熬膏後再議抽厘税土則其權在人抽膏則其權在我宜照新嘉坡西貢香港例設官膏局於通商口岸招商承充近日新舊金山亦有是例每歲輸餉多者百餘萬少者亦數十萬今中國若行此法以生土熬成熱膏猶以洋貨變成華貨權自我操雖英廷不得撓我自主也况鴉片係害民之物卽横征暴斂亦不爲苛誰得議其後者[  此稿未完]  
[京津雪電]  
　　時屆隆冬農田待澤孔殷深望滕六君惠然肯來俾下隰高原咸霑膏澤昨接京師來電知已得雪三寸有奇又接析津來電十八晩彤雲密布瑞雪紛飛約一晝夜已積數寸從此麥隴泥融茅儋喜溢來歲豐稔可以預卜而墨客騷人亦得高聳吟肩共鬥尖叉之韵矣 
[玉京瑶札]  
　　新任通政使司副使顧漁溪少銀臺璜擇吉於十一月初二日已初履新由經歴司示仰合署官吏弓皂人等以及各直省提塘知悉至期赴司一體謁見各宜凛遵毋違特示○吏部示傳據雲南咨請揀補　北縣典史一缺相應示傳候補候選典史未入流有願列揀者限五日内取具同鄉京官印結親身赴部投遞揀選如有執照携帶呈騐毋違特示○本年恩賞八旗各營官兵半月錢糧所有戶部頒發應賞不應賞清單照錄於後計開應賞官兵人等驍騎校護軍校前鋒校親軍校鳥鎗護軍校護軍校驍騎校兼委署步軍校覺羅護軍校前鋒校覺羅護軍前鋒藍翎長前鋒護軍親軍領催弓匠長親軍筆帖式四兩柏唐阿由前鋒護軍領催委驍騎校護軍校馬鎗護軍校看倉領催披甲弓匠看門披甲技勇兵槍甲委前鋒三兩匠役三兩砲甲三兩司鞍三兩司轡三兩拜唐阿砲手馬甲鳥槍馬甲看倉披甲步甲領催食二兩錢糧打牲等各項拜唐阿二兩匠役二兩砲手敖爾布步甲養育兵鰥寡孤獨宗室孀婦孤女覺羅孀婦孤女一兩五錢門軍一兩各項匠役食兵餉貼寫筆帖式隨印筆帖式由兵丁考取教習聽事兵未满週年孀婦永食半餉陣亡兵丁孀婦庫吏渡口等吏各衙門鞭子手莫及格更夫哈哈珠子校尉匠役頭目不應賞人等閒散宗室閒散覺羅下五旗王公包衣佐領人等閒散考取貼寫筆帖式庫使外郎官學生大臣官員隨中公主格格看門看墳披甲廢員考取教習咸安宫官學生已满週年孀婦又内務府不應賞人等漢教習看守墳墓人等民匠役民水手民網戶民苑戶民園隷○斬犯宗室銘榘卽明舉前已奉○旨貸其立决加恩歸入本年朝審情實勾到犯内經宗人府另進黄册候旨處决十月二十八日由内閣進册請旨勾决當奉諭旨宗室銘榘卽明舉一犯著加恩派左宗人率章京等將該犯解往墳地處所勒令自縊以昭炯戒等因得旨後由宗人府獄内將該犯銘榘提出當堂綑縳畢裝入車内由巡捕南營調到官二員馬步兵四十名沿途擁護由宗人府迤邐出朝陽門復有左營宫二員馬步兵四十名護决至東人里莊墳地處所預用杉木搭架以繩做套令該犯緣桌而上俟項入繩套卽撤去緣登之桌因繩套較長未能緊　　嗓只勒於頷後俄而繩斷該犯當卽墜地尚未氣絶令仵役復繫逾時始斃按銘榘處决一事前已登報兹因 
 
 

Page 2

 
 
所述較詳故再錄之○直隸總督李傅相兩廣總督李制軍會銜奏稱據廣東香山縣在籍紳士花翎三品銜卽選知府劉學詢呈稱本年順直災重需欵浩繁措捐實銀一萬兩兌解津局濟賑等因查劉學詢由進士報捐郎中曾於十六年順直水災捐銀一萬兩奏奉特恩以知府卽選在案兹因畿輔被災又捐巨欵實屬體念時艱樂善不倦部定賑捐章程捐銀一萬兩者准其專案奏奬查新海防捐例由候選知府加捐道員中論雙單月卽選實銀不及三千兩該員所捐銀數加至兩倍有餘應如何優予奬勵之處出自殊恩等語十月三十日奉硃批劉學詢著以道員卽選欽此○吏部爲知照事祠祭司案呈恭照本年十一月初三日冬至大祀天於圜丘皇上親詣行禮前期一日進壇駕宿齋宫所有不陪祀之王公文武官員咸穿朝服於初二日初三日辰在午門前跪送跪迎聖駕相應知照各該衙門轉行一體遵照○戶部銀庫於十一月初一日開庫撥兌内廷預提年節内帑銀四萬兩又四萬兩每千兩盛以布袋上黏押封用荆筐二十餘抬由後庫門沿兵部街進東長安門至内廷交納○侍衞處爲知照事初二日奉旨朕於寅初二刻由壇内齋宫乘禮轎至拜臺行大祀禮禮成後仍乘禮轎還齋宫更衣用膳畢乘禮轎出天壇門進正陽門關帝廟菩薩殿拈香畢進大清門天安門端門午門走協和門進景運門乾清門還宫辦事召見大臣後乘轎出内右門隆 
宗門西華門進西苑門德昌門至豐澤園門步行至儀鸞殿皇太后前請安侍膳侍戲畢步行至豐澤園門乘轎出德昌門西苑門進西華門隆宗門内右門還宫欽此○兵部爲知照事武選司案呈所有行走期满之漢頭等侍衞李夢說一員本部於光緒十八年十月二十三日帶領引 
見奉硃筆圈出行走期满漢頭等侍衞李夢說著以叅將用欽此欽遵到部相應知照貴領侍衞内大臣查照○吏部爲示傳事所有擬補内閣中書陳再廉一員本部於十一月初六日帶領引見相應示傳該員於初五日晩在内城左近歇宿於初六日黎明穿天青褂備帶補褂元青褂並佩帶對子荷苞手巾赴吏部朝房書到聽候排班帶領引見再傳於初四日午刻衣冠赴部演習口奏履歴如是日不行赴部卽將引見扣除毋違特示○宗人府爲知照事所有奏請奬叙期满右翼宗室學漢教習張慶同一員本府於光緒十八年十月二十三日帶領引見奉旨期满宗室學漢教習張慶同著以知縣用欽此欽遵到府相應知照吏部查照 
[蘇州火警]  
　　本月十九日清晨蘇州閶門内泰伯廟橋相近某姓家因煮雙弓米以作晨餐突遺星火於薪蒸中頃刻間紅燄飛騰漫天匝地急卽鳴鑼報警龍夫舁各水龍飛駛而來吸取源泉分投噴薄地方官亦先後到塲彈壓閲一時許火勢漸漸告衰計焚去房屋五六椽所奇者觀音閣亦付之一炬海南大士坐視祝融肆虐不能以一滴楊枝水滅此三昧火致香工某甲葬身火窟之中嘻佛法果靈乎哉○虎邱蘇州名勝也山塘十里月满花芳墨客騷人往往於此遣綺懷尋艶蹟青衫紅粉絡繹如梭雖刦歴紅羊大遭蹂躪而承平日久依然水膩山温暮雨瀟瀟聽唱吳娘之曲眞不數秦淮勝事珠海風光焉山巓有一古刹赈鐘晩唄聲徹雲霄諸名士之挈伴登臨者醉墨淋漓幾满四壁碧紗籠處佳話常留有一小沙彌年纔十一齡頗識皈依象教本月望後某日手持紙燃火嬉戲階除誤觸柴堆以致轟發斯時回祿君正閩坐講經臺下聽演無生之諦一見光光者投其所好卽大張旗鼓跋扈飛揚左突右衝其鋭無匹是處距城較遠苦乏水龍惟藉鄉人提木桶而來取水施救而飛廉氏又助之爲虐聲勢洶洶直將精藍盡付刼灰始息怒而返 
[縱火宜防]  
　　本月初十夜蘇州閶門内桃花塢及元妙觀前干將坊一帶時聞屋瓦作窸窣聲起戶視之咸見有短衣窄袖之人飛奔屋上翌晨居人登屋尋覓或見遺有洋油紙捻或見瓦縫藏火藥包以致風鶴驚心夜不安枕所望賢有司設法查緝照例重懲庶幾此風有豸乎 
[江右採風]  
　　諺曰窮文富武謂考文者多窮考武者必富也乃今日則有大不然者江西各屬考武者人數頗多竟有一縣多至二千數百名宜若有富厚之家魁梧之士出乎期中詎意銅山金穴究未前聞命中挽强亦屬無幾甚至流品混淆爲正人所不齒大抵一入武庠則士農工藝皆不能爲旣無正業可圖不得不爲教師引人習武而游手好閒之輩亦藉武童武生爲護身符結黨横行每逢試期滋事者多係武生卽平日窩娼聚賭逞兇包訟者亦武生居多盛宗師訪聞此弊自去冬以至於今每按試一府發落新進武童及一等武生之日必諄諄嚴諭令其安分守法不得藉一領青衿爲非作歹亦整頓學校之一端也○私宰賭博已成痼習上高縣此風尤盛自江明府涖任以來會同武營出示嚴禁不啻三令五申始則嚴禁門丁汛弁收受規費繼則嚴禁書差兵丁串同包蔽終則嚴禁地保牌甲巧爲掩飾近處則親身查訪遠處則委幕友巡視有犯必懲無奸不破務令衙門營汛弊絶風清如徐家渡茶亭嶺距落遠之處素爲私宰賭愽之淵藪至此亦一律禁絶一時頌聲交作有口皆碑賭博之攤羅列如林清於此者濁於彼過客往返見之不覺有動於中慨然太息安得治邑者皆如江明府其人哉 
[飭種樹秧]  
　　特授鎭江府正堂王同知銜丹徒縣正堂王爲給領樹秧事照得丹徒荒山彌望曼衍最利種樹現在籌欵購辦各種樹秧鄉民願領者刻日赴城内網巾橋北郡廟前普仁堂内種樹公所報明有地若干畝願種某樹先行挂號聽候查勘示期給領毋得自悮切切章程開列於後一種樹與墾田不同立案不加租賦一各區近山荒田無論有主無主限十一月三十日以前到局報明過期不收一荒田左近相連在五十畝以上者準領不及五十畝者不準領一報明領種種活之後按叚查明優給奬賞一領種之樹由本府縣出示保護一有主荒田公立合同報局存案將來按有分之家公分花息一無主荒田準附近各村村董具呈公領存案將來花息按有分之村均分提作本村公用一限满不報查出大叚荒山卽作爲官山由城内善堂派人經理花息亦歸善堂一現在不報種成之後呈契爭執者立案作爲廢紙以杜取巧一各村有自購樹秧者及能開塘養魚者準到局請頒示諭禁止偷擾種成報查一律給賞一將購種樹秧名列於後桕柔松柳栗毛竹利息最大收利最速 
[憲示照登]  
　　欽命浙江分巡兵備道趙爲出示嚴禁事據温屬厘局彭守禀據狀元橋厘卡委員候補府經歴趙國藩禀據狀元岙等處商民莊興必等禀稱向由各岙頭販賣魚鹹過卡每有汛兵地保人等抽取羹菜索擾商民各等情案關汛兵地保等衆非卑局所能禁止理合據情禀祈示禁等情到道據此查各衙門兵役索勒商船陋規經各前道移行禁革有案何得尚留羹菜陋規名目甚至地保人等相率效尤哄聚多人恣意婪索若不概行禁革日久恐滋事端據禀前情除移行營縣約束查拿外合亟出示嚴禁爲此示仰運魚商販人等知悉嗣後每船到埠如有兵役旗長漁總地保人等聚集多人借抽羹菜爲名登舟勒索准該商販來轅喊禀定卽飭縣嚴拿懲辦本道言出法隨决不姑寛各商販亦不得挾嫌誣指自干咎戾其各凛遵毋違特示 
[關道接篆]  
　　江漢關孔觀察因病出缺疉登前報兹聞大憲以湖北候補道恭養泉觀察暫攝斯篆已於十二日未刻接任漢陽府逄太守漢陽縣陳大令及其餘印委各員相率趨轅道賀輿馬如雲異常熱閙 
[鄂垣官報]  
　　初四日管帶知津輪船候補千總陳鳳藻赴宜昌管帶楚功輪船候補副將馬鴻圖赴南省俱禀辭管帶楚功輪船補用千總王恩平接帶禀知丁憂漢陽恊樊奉委管帶荆江水師前營記名總兵朱逵陸奉委管帶荆江水師後營俱進見赴兩院禀謝初五日黄岡縣圑風巡檢夏延彭准補應城縣長江埠巡檢孫貽謀俱禀辭湖南候補道錢康榮自京來省初七日大挑縣皮坤奉藩臬憲委武昌府讞局帮審案件差赴兩院禀知初八日候補府沈保祥奉臬憲行知拿獲會匪案内蒙憲臺保准補缺後以道員儘先補用候補縣李增榮奉委辦大冶運路禀謝 
 
 

Page 3

 
 
赴撫署禀見署糧庫大使符秉忠興修養濟院初八日開工赴兩院禀知初九日卽用縣張延鴻奉憲臺委調辦大冶鐵山開礦事務禀安謝藩憲王爲諭知事照得本司道會同籌欵按月輪流課試官吏禀奉兩院憲批准舉行除章程榜示官廳外爲此諭仰候補同通州縣以及佐貳雜職各員一體知悉於本月十二日齊集督憲衙門聽候扃試先期赴本司經歴衙門報名以便造册呈送惟定章本係每月初六日截止現因期促展限三日庶可周知愼勿觀望自誤其各遵照勿違特示 
[豫章官報]  
　　翰林院庶吉士杜作航由京回清江籍卽用縣王愼猷過新海防遇缺先補用班署贑縣典史陸疇星子渚溪司熊德隆俱禀辭赴任指分從九林品珊禀到係浙江監生翰林院庶吉士陶福履由京回新建籍通判吳蘭頤由順直賑捐奬加鹽提舉銜劉鴻政繳照係安徽監生候補縣胡欽禀謝准其起服行知雷樹人勘估豐城堤工同知師恩喜委辦塘口卡張麟委解第三批漕折進京崇泰記功二次郭俊委解第四批漕折進京趙普煦委辦都昌卡胡毓祺由浙江籍來江任國銓記功一次縣丞周克讓往德化催道欵府照徐景琦往泰和催漕折指分府照江壽椿禀到係安徽監生 
[京江祈雪]  
　　鎭江一帶近日天氣亢晴三農盼望祥霙崇朝引領王大令關心民瘼自十一日起每晨向金山寺默禱以期感格穹蒼自十五日起出示禁屠想蒼蒼者或能鑒此眞誠驅百萬玉龍游戲天空俾下隰高原得以咸霑膏澤也 
[穗城寒雨]  
　　粤省官塲每逢佳節籌辰僚友屬員皆有禮物餽送幾以爲予不傷惠取不傷廉撫憲剛子良中丞整躬率屬廉潔自持蒞任之初卽嚴諭屬員不准餽送節壽各禮於是闔省官員無不洗心革面爭以清潔自厲月之初六日係藩憲成竹銘方伯壽辰屬員頌禱情殷紛紛餽送禮物方伯概行璧謝屬員之赴轅叩賀者一律擋駕上行下效捷於影響吏治民風有不蒸蒸日上者哉○河口厘廠總辦候補府尹仰衡太守現丁母憂銷差回省所遺該廠事務大憲另委補用府朱輔臣太守接辦按太守前曾辦理是差今又奉檄重臨自能收駕輕就熟之效也○粤東肇慶府屬金利墟前月演戲失火焚斃多人前報已紀其詳兹聞該處紳士查明起火之由係對面蜆剛鄉李姓匪人所縱遂與通邑紳士同赴省垣向各大憲衙門控告當蒙各憲批准調撥營勇馳往查辦以儆兇暴而雪沈寃蜆崗鄉李姓以族内各人素來安分營生並無放火情事該紳所禀係屬挾嫌誣陷等詞赴各衙門呈訴此案情節甚重公論難逃各大憲明鏡高懸自能無縱無枉也○訟棍區次彭高要縣人厠名庠序横行一鄉前數年因犯擄人勒贖之案經大憲訪拿擬邊遠充軍幸遇恩赦得以開釋區仍不悛改匿跡省垣無惡不作近與承辦闈姓商人劉某有隙布散謡言竟圖傾陷劉某卽將實情禀明大憲大憲惡其摇惑衆志有碍餉源立卽相飭南番兩縣嚴拿究辦惟區黨羽甚衆消息靈通乘差役未來時先期逃逸大憲恐其竄匿港澳咨會洋官一體嚴緝務獲究辦○老城地面失竊頻聞鋪戶居人幾至夜不安枕緝捕局委員李芷香大令引爲已責督率勇丁終夜巡查日前在雅荷塘地方查有舊屋一間匪徒數人匿跡其中破扉直入得以悉數拘獲房屋請縣查封由是匪蹤爲之漸戢○善後局撥出軍火甚多札委幹員解往梧州交轉運局接收轉解鎭南關以備邊防之用 
[甌江柑味]  
　　温州人諸葛壽珍年屆六旬素喜行善見閩汀諸義塚素有金鉢佈施收埋暴露屍骸遂倣而行雇人拾取道路遺胔以兩罇盛之一仰一覆編列號數置之稻管牆隈以便選擇吉期爲之埋葬本月十四日居民忽然哄聚大肆喧譁謂邇來各處多被賊刨棺不料眞贓現獲附會其說奔告邑紳不知重輕輒以開棺戮屍控諸邑署邵補堂明府庭訊之下將諸葛笞責一千五百板地保笞責七百板發翼房管押候懲訪事人述之如此并謂賢有司秉公判事不遜蘇學士之於冷泉亭執筆者惟有據事直書不敢從而置喙也○花會之害人幾於擢髮難數客歲永嘉縣邵大令拿獲陳光泮之婿痛加懲治此風由是稍殺本年柟溪山僻之處故態復萌竟敢私自掛巴招人猜壓閭閻流毒貽害靡窮本月十四日大令飭拿花會師三名當堂各笞數百板發押查辦想此後賭風遏滅良民當不致受駭失事何莫非賢宰官之賜哉 
[請歸公産]  
　　漢鎭木作坊文武兩帮因魯班閣所懸匾額文武二字互相爭論致啓訟端九月間值魯班閣會期此兩帮均欲趁賽會之期興師動衆經署理禮智司巫琴堂少尹出示禁止届期臨塲彈壓冉三開導又經統理升字營之常高兩都督各帶隊伍藉壯聲威烏合之衆始不敢逞兹聞漢鎭後湖濟生局紳董同赴道署呈請將魯班閣歸入濟生局以補經費之不足且免此兩幫互相報復未知道憲俯如所請否 
[巴山清曉]  
　　本月初八日係黄道吉辰民間婚嫁實繁有徒又值天氣晴明但見彩輿載道鼓樂齊鳴昇平景象於此見之○某縣門役某甲係北省人咸稱之爲二太爺平時擅作威福新太守到任訪聞弊竇立卽斥革人皆服太守之公明○利川公司在宜開設保險行生意日見暢旺所有章程亦能斟酌得宜長袖善舞於兹益信○學憲起程後良院一帶作赶考生意者相率他往惟書肆數室仍復其門如市大約臘鼓聲中始行收歇也○江水已退老岸大半涸出河下一帶蓬屋星羅櫛比貿易亦旺可於此卜一年利市矣 
[滬北火警]  
　　昨晩天氣陰　遥望長空同雲密布似有釀雪之意七點鐘時忽聞捕房蒲牢怒吼係英租界老巡捕房對面粤人所開籐器店失愼推窓南望但見紅光照耀幾疑赤城之霞火鴉萬點横空飛舞各水龍聞警之餘紛紛馳至汲取自來水灌救濺玉跳珠源源噴射無如風力甚緊火勢披猖猝難撲滅其北延樂樂善堂書坊其南延燒永振源廣貨店文章綢縀店何均年接元堂廣福林等丸藥店日升洋廣貨店爲止對面新造洋房所搭陰架亦被帶傷厥後火勢復折向西南其時英廨讞員蔡二源太守一聞警報率同差役到塲彈壓捕頭督同包探巡捕分投照料亦極嚴密至八點半鐘火始漸熄至其如何起火及焚燬若于統俟探明再錄 
[疑拐無憑]  
　　無錫人某甲年近五旬在英租界帶鈎橋北首綺園烟舘爲夥勤儉異常人亦誠實有同鄉女子在小東門外某花烟館爲妓時至仁濟醫院療病有時向甲乞借車錢甲以阿堵物皆自辛苦中得來靳而不與每見女至避之若浼前日忽有老嫗偕乙丙等闖至甲處謂此女現已遁逃必被爾誘匿須卽交還印聞言毫無頭緒其同事諸人亦力保甲必不爲此店主知之謂老驅曰女如果被甲誘匿自當送官究辦如無其事爾亦不能辭誣扳之咎嫗及乙丙等瞠目不能對紛然各散 
[龜牙打落]  
　　近有一種無業流氓成羣結隊在法界小東門外花烟餣薈萃之處掉臂游行拆梢打架遇事生風每日必有數起有横涇阿三者本是流氓中之羽黨現與某鴇婦姘識在小東門外開設花烟館龜之披蓑衣者也如有烟妓進出阿三卽于預其間甚致賑賣人口無惡不作日前因販賣事被流氓軋住邀吸講烟一連數日尚未調停兩下邀集同黨多人至一泉樓茶館評論聲勢洶洶大有氣吞雲夢之意不料風聲泄漏爲捕房三道頭華捕張湘寳所聞告知捕頭暗遣西捕兩人在一泉樓左近守候欲待伊等來時悉數拘拿詎料流氓等已有所聞及西捕往業已紛紛走散遂回告捕頭至晩間該流氓又集黨羽多人尋横涇阿三欲得而甘心阿三寡不敵衆致被擊落門牙兩顆鮮血直噴正欲鳴捕流氓已去如黄鶴矣 
[續述火災]  
　　本邑西門内九畝地某姓家失愼已紀報端兹又悉某姓卽源來染坊主坊之西首有草屋二椽卽棧房也前日薄暮晩膳已畢掃灶下稻草灰業諸草屋旁不隄防火尚未熄以致上炎由草屋延燒東首平房勢遂大張地甲聞警之下急奔告各善堂旋有坎濟社果育堂等洋龍到塲施救然已燬去瓦房草屋各二椽矣 
 
 

Page 4

 
 
[集議傳聞]  
　　英租界抛球塲地方廣興木器店及順直賑捐請奬局等被火後由英廨讞員蔡太守上海縣黄大令往查係廣興起火店主何桂芬廚同吕芬則稱火由捐局後面射來疉經訊問前報已紀其詳兹聞寓滬粤人以火非由廣興而起廣興店主受寃未雪旋請廣肇會館董事於前日下午公同集議尚無成見或謂如非由廣興起火店主廚司枉被覊押誼關桑梓不忍坐視當代爲剖明環求保釋第不知究竟如何俟有確聞再錄 
[續訊失火]  
　　英租界抛球塲失火由上海縣黄大令飭提廣興木器店主何桂芬庖人吕阿芬到案訊供吕不認失火大令判將吕收所未訊之何桂芬交差聽候覆訊此已詳登前報前日晩間大令又升堂研訊先提吕至案供稱係廣東人在廣東店爲庖人平日店中於午後四點鐘煮飯五點鐘用膳素不用洋油燈一至晩間内外皆點自來火燈至八點鐘吹熄各自安睡本月十二日黎明忽聞火起小的從夢中駕醒見火由西南角板壁上燒來火星亂飛揆度情形似係賑捐局起火是否實在小的亦難指實惟我店素用自來火熄滅之後不用洋油燈此外亦無引火物件可見此火决非我店所起况店中資本生財值價甚巨祗由保險行保銀三千兩店主决不肯放火大令一再盤詰吕新定前供大令命提何桂芬至案研詰何供稱監生係南海縣人今年二十八歲向在原籍貿易去年冬間乘輪來申於十一月初一日抵埠當卽購置生財什物於是月初十日開設廣興木器店素來謹防火燭此次實非我店失火大令復加駁詰何矢口不移大令曰爲爾無心失火不妨從直供明若照大清律例鄰家無心失火延燒庫房祗有杖一百罪名爾旣係監生則爲有功名人應毋庸議爾但須供明無心失火本縣卽可迅速結案凡事總須三思而行不可固執已見何堅稱火從板壁中燒來大令怒曰旣不是爾店起火爲何爾店披屋兩間盡行燒燬賑捐局披屋並不延燒何供稱我店披屋一半被保險行中人前來拉坍並非被火焚燒大令再三盤結何吕各執前詞大令判將吕還所何仍交原差看管候再格訊 
[縣案彚錄]  
　　前日午後有張惠惠投縣控稱係本邑人家住廿一保五十一圖引翔港地方向以耕種爲生生有一子年已弱尅曾娶某姓女爲室伉儷之間尚稱輯睦本月初十左右小的胞弟與兒子口角繼以用武延至十五日兒子受傷斃命是以來案喊控叩求伸雪值日差禀明黄大令奉飭靜候核示○山芋香卽山嘉大在法公堂控林田甫卽金希生將妾趙阿照誘拐一案由葛同轉訊供斷結將　照發堂寄養金則送縣訊辦此已列諸前報前日午後同轉備函飭勇將金解送到縣值日差禀明黄大令飭將金暫行收所聽候訊辦 
[英廨瑣案]  
　　吳瑞生控韓永年趙鳳林串騙衣服值洋二十元蔡太守訊供之下飭將韓趙二人押令繳洋在案兹因二人延不繳洋太守委宋二尹提二人訊問爲何不將洋銀繳案二人供詞支吾二尹喝令掌責一百下仍行管押○施阿榮控奚孟雲强借不遂逞凶毆擊奚孟雲亦控施阿榮欠洋不還宋二尹訊供之下兩造各執一詞施又稱被毆受傷有人目覩奚孟雲稱並未行兇二尹飭施阿榮將見証人邀到再行訊問○鄉婦張俞氏扭寡媳張姜氏至廨控稱兒子阿金患病逝世寡媳姜氏忽糾人將衣箱什物搬取一空求請提究值日差禀明蔡太守飭令將張俞氏明白具詞呈候訊究 
[法捕房瑣事]  
　　海南輪船侍者陳亞四行竊西人六門手槍一枝並零星物件遁逃上岸匿於虹口地方由該西人具禀公堂請卽飭差提追葛同轉准詞後立飭包探郁庭湘等將陳亞四拘獲吊到原贓送入捕房管押候訊○某甲在滬上犯竊已久從未破案前日忽被法捕房包探查獲搜出押票四十餘張吊贓質問内有翡翠戒指三隻白玉圖章一枚皆經失主報捕又將收贓之某乙一併拘獲送押捕房以待公堂訊問 
[壽星造福]  
　　謹啓者敝堂昨承東來升金號交來吳大善士師杰惠函云本月十四日七旬賤辰蒙諸親友惠賜厚儀除備粗餚外尚有敷餘璧返似乎不恭兹悉各處待賑孔急集成洋一百元送呈貴賑所彚解災區惟冀諸親友壽考無疆云云仰見大善士仁心仁術慨解仁囊壽世壽人　登壽域謹揚盛德以勸來兹[  上海六馬路仁濟善堂籌賑公所施善昌等謹誌]  
[墨寳助振]  
　　謹啓者皖撫忱大中丞之女公子許篆卿内翰之德配名壽慈幼承慈訓才德兼備工詩能文尤精書畫行草篆隷無美不臻山水追蹤四王花卉直入宋元人之室與惲賓女史後先輝映閨閣中得此全才眞可入無雙之譜尤可敬者宏慈善願軫念災黎借此硯田潤彼涸鮒今寄夾山水花卉堂幅屏條册頁以及行篆書七八言對聨大小共七十三條非特筆墨秀雅亦且裝裱精良託善昌銷售得值悉數助賑謹仿奪彩之法編票千號每票售洋一元計得大小彩一百號原來七十三件善昌敬篆鎭宅催生綾裱大符以足其數惟願好善諸君德緣廣結如此辦理彩票售罄卽可開彩災黎得此鉅欵早解一日早活災黎千人之命善昌卽可報命女大菩薩以慰慈念總之救災貴速務及早購取所有得彩大小章程另印花名彩單存堂以便諸公取閲旣獲連城之寳復完造塔之功敬盼鴻慈伏祈公鑒上海六馬路仁濟善堂籌振公所施善昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悍妾私奔]  
　　漢鎭沈家廟上首參號主劉某於光緒九年間憑媒某甲娶張氏爲妾出錢數十遦張氏將前夫靈柩扶回故里又爲之代還舊欠亦可謂義重恩深矣詎料張氏桃李其姿豺狼其性相從未久串通前夫親族戚友人等在道署呈控劉奸佔張氏爲妾經武觀察提訊燭破隱情將親戚人等懲責張氏仍歸劉某行文漢陽府漢陽縣立案清查此後張氏因所謀不遂與劉時時反目甚至以白刃相刺經該號夥友所見上前排解始不致慘罹凶鋒今年八月下旬張氏乘劉出外竟將首飾衣服銀兩花票携帶逃逸杳如黄鶴約計所失不下五百餘金嗣經劉偵知張氏藏匿某姓家劉遂告知地保已在漢陽縣呈控未知陳大令將來若何斷結也 
[鄉民飲恨]  
　　客有自高資而抵鎭江者言及該處附近某甲以犂雲耡雨爲事辛苦終年僅能温飽素性懦弱人皆視爲魚肉適鄰邨某姓家女郎逃逸赴司署控訴羞役見甲可欺遂誣指爲姦拐拘至署中甲生長田間畏見官府自念與其困繫囹圄不若早歸泉壤遂令其妻購阿芙蓉膏吞下斷送殘生親友聞知此事咸抱不平鳴鑼聚衆聲勢洶洶齊集司署欲得而甘心司官大懼卽請鄉董出爲排解鄉董某平素爲人推重一言重於九鼎始得解紛排難令出番佛若干尊給某甲家屬作爲殯殮之資衆始紛然各散 
[上海六馬路仁濟善堂籌賑公所施少欽經收山東順直徒陽賑捐十一月初一至初十日止清單]  
　　山東江西鉛山縣署陳由延康莊交來朱大堤大善士助規元二百九十三兩五錢四分從善氏次銀五兩隱名氏鄭善士交來無名氏二戶各洋一百元胡蔭椿病愈完愿楊子萱翁來烏程周鋭聨甡號三戶各洋五十元培心堂羅洋四十元恆孚銀樓慕無名氏無名氏陳隱名謝廣漢四戶各洋二十元程徐氏求符治氣痞速愈李起勳求病速愈歙邑汪福意求病速愈楊啓字求病速愈恆孚慕無名氏筠無名氏六戶各洋十元開化縣署潘洋八元潘文高洋六元恆孚募汪子開求次子病愈余錦庭求已病及小兒病均祈　愈胡廷開朱振記謝正大謝正　六戶各五元溧陽乾泰募周吳氏求病速愈陸文富祈家宅平安二戶各四元潘馭臣三元周鎖思求妻陸氏病速愈許文輝爲子入墊見儀移賑不肖子爲父陰壽求資冥福蘇州萬泰祥來學稼童閩中知非子潘巽華徐載耕悟迷八戶各二元周渭川祈諸友順遂病丐完願賀士俊從善氏沙姓胡景和胡廷春胡明懷不書名潘富龍潘德昌潘保福潘榮祥潘佩儒潘望昌凌龍寳十六戶各洋一元胡福義胡之同二戶各五角式記一角劉崇德堂花洋五元謝正大銅洋三元鄭永奎全泰盛二戶各銅洋一元恆孚銀樓門前桶内零戶錢五百八十文以　共收山東賑規元二百九十三　五錢四分次銀五兩洋六百十八元一角花洋五元銅洋五元錢五百八十文○順直彙康莊交來儀徵總棧上下衆善士洋二十六元王玉和祈幼女天花平安金陵府學李朱少梅三戶各洋二十元錢康甫洋十元李姓五元青山氏三元石陽悔過人規元十兩以上共收順直賑洋一百四元規元十兩○徒陽錫山茂記布行芷記求身健無名氏三戶各洋十元陸幹臣爲求合家平安隱記求父平安亦記求平安三戶各洋五元張篤生等四元隱名氏二元以上共收徒陽賑洋五十一元 
 
 
 

Page 10

 
 
   
 
