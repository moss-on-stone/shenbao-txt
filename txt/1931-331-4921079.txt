# 1931 - 331 - 4921079

 

Page 1

 
 
   
 
 

Page 2

 
 
   
 
 

Page 3

 
 
國内要電 
[國聯覓得下場途徑]  
　　决議案附日本剿匪權聲明　　我國將提偏重法理之保留 
　　日軍沿齊克路向馬部進迫 
　　北平學生二千餘南下請願 
[國聯起草會聽取中日意見]  
　　施肇基準備接受决議案 
　　日本同意另附聲明辦法 
　　（巴黎）一般人士以爲滿案爭端今已有早日解决希望、今晨施博士語起草委員會、謂渠所接南京政府之訓令、已使其可以接受照目下方式之行政會决議案、惟如有任何修正、而爲其所接訓令中所未包括者、則渠當、示於南京、渠所接關於錦州現狀之最近解釋、爲錦州華兵並未增援、亦無進攻之意志云、起草委員會認中立區域爲緊急問題、但今晨集議時、並未考慮關於此事之切實建議、白里安今日將晤芳澤、聞芳澤今日可接到東京政府關於國聯决議案所未解决各點之切實訓令、聞剿匪問題現已議定、可不列入議案或導言中、芳澤對於此事、將作特别之保留、現又有人建議議案第五條與調查委員團職權有關而爲日本所反對者、將移列於導言中、但其文字仍未完全商妥、又聞芳澤將於今日提出關於錦州中立區域及其地位之切實建議、日本代表團今午宴待行政會十二會員、及其主要顧問、施博士亦被請、但未赴宴、（七日路透社電） 
　　（巴黎）關於滿洲問題解决之方案、今日因日本方面意見紛歧、故國聯理事會於起草决議案之工作上、毫無進展、中國總代表施肇基辭職消息所造成之恐怖、今似已成過去、今日理事會起草委員會與日代表團法律顧問伊藤、對於决議案第五欵繼續討論、據云、日本代表團仍不允國聯調查委員團與日本撤兵問題併作一談、惟伊藤已將國聯之態度報告本國政府、并希望能於二十四小時内接得東京之新訓令、國聯方面深恐日本將决議草案完全推翻、但望東京方面能相機而動、對於中立調查團及日軍剿匪自由等項、作相當之讓步、此亦非絶對不可能之事也、理事會起草委員會兹復定於星期一晨、與中國總代表施肇基晤談、因施氏已新自南京接得訓令也（六日國民社電） 
　　（巴黎）起草委員會今日與伊藤晤商、從午後三時半起、至四時三刻止、所商之主要點、爲議案第五段與調查團職權有關者之文字、日本所提出調查團如由下屆行政會會議囑其報告日本撤兵事、得繕具此種報告之建議、起草委員會認爲不能接受、因其限制調查團職權也、經再討論後、另建議一種方案、但未有决定、至於芳澤在公開會議時得宣佈日本自由剿匪權一事、未曾議及、（六日路透社電） 
　　（巴黎）伊藤昨提出形式含混之建議、謂行政院對於調查團之使命、與其在目前作决議、毋寗俟下次常會時加以考慮、蓋在中間時期以内、調查團當已達到滿洲、一切情由自可完全明瞭、而該團有益處之任務、自易妥爲决定云云、（六日哈瓦斯社電） 
　　（巴黎）今晨十一時起草委員會重行開會、以聽取施肇基之意見、中立區域問題似未談到、施氏與委員會僅談及議决草案及行政院主席宣言、據本社所知、施氏雖受愛國分子重大壓迫、仍可承認議决案、惟將提出若干保留、此項保留、與其謂爲注重實際、毋寗謂爲偏重法理、然則關於决議案之協定、終必成立、午後三時半白里安將接見芳澤、十二委員會當於五時開會（七日哈瓦斯社電） 
　　（東京）據此間負責方面消息、日政府準備接受國聯行政會所發日本應另行聲明以保留其在滿洲剿匪權之建議惟須附以中國不得提出對案、以取銷日本此項權利之條件、日政府又决定依允伊藤所提議關於調查團職權之方案、上述兩事、乃國聯議案中須徵求日本同意之點、日政府訓令今夜可發往巴黎、（七日路透社電） 
[國聯公布英視察員報告]  
　　（巴黎）今日公佈之錦州英視察員報告、謂錦州除日飛機飛來偵視外、狀况如常、通遼自日軍撤退後、各事亦如常態、日軍留百人駐凌河口、以衛新民而防匪患、北寗路英職員現監督饒陽河附近修橋工程云、今晚發表之另一英員備忘錄、謂遼河以西有日兵三百、巡邏北寗路綫、自稱匪衆活動、故有此舉、但英視察員則未見有匪衆活動之證據也云、法視察員報告、自上次報告後、事態毫無變更北寗路車現漸照常行駛、（六日路透社電） 
　　（巴黎）日前英國政府報告行政院、謂有日本人四百名、正式用瀋陽總領事館義勇隊名義、業已到達哈爾濱、兹由日本代表團報告國聯會、謂爲錯誤、據云、該處英國總領事館并未接有此項消息云、此項報告署名者係日本國聯代表辦事處處長、（六日哈瓦斯社電） 
[施肇基否認被毆受傷]  
　　（巴黎）今日此間有驚人傳說、謂施博士爲中國學生毆擊、面部受傷云云、此說全無根據、今晨路透訪員往謁施博士、施否認被毆事、施現略感寒疾、並無被毆之顯跡、面部亦無傷痕、（七日路透社電） 
[日軍逼近寗年馬占山部嚴陣以待]  
　　（哈爾濱）五日日軍騎兵六百、保護滿鐵路工、掛車一列開至齊克路、强修塔哈爾橋梁、步砲兵千餘五日晚向齊克路綫移進、仍欲壓迫我黑軍、該地距寗年站四十五華里、（六日專電） 
　　（哈爾濱）馬占山五日晚派樸司令赴前方傳達命令、齊克路塔哈爾站我軍、五日午向寗年集中、與該方守軍聯成鞏固防綫、待日軍來攻、（六日專電） 
　　（哈爾濱）馬占山委第三旅參謀長石蕊斌爲砲兵五十五團長、歸納十旅團隊砲兵爲一團、駐林甸、黑步一旅長苑崇穀、現在拜泉、津報有載其戰死於三間房者不確、（六日專電） 
　　（哈爾濱）五日日軍第二師團長多門離黑時、黑垣無恥紳商餞宴、多門席間發表、日軍此次來攻爲大不幸事、除余弟以少將旅團長戰死外、兵士死亡達八百人、實爲始料不及云、（六日專電） 
　　（哈爾濱）五日晚日軍續自長春運抵黑垣騎兵千餘、城内外各軍營均住滿、（六日） 
[美代表報告形勢尚可樂觀]  
　　（華盛頓）美國務院中人對於東三省事件、刻正靜觀巴黎國聯理事會調解之進展、不欲有所評論、但道威斯報告則謂形勢尚可樂觀、（七日國民社電） 
[日航空隊在瀋演習爆炸]  
　　（哈爾濱）日軍以飛機三十架四日始在瀋演習爆炸、並佔城東楊官屯土木廠福陵大石廟等村、城東數十村民、均逃散、（六日專電） 
[遼省日軍分頭擾害農村]  
　　以肅淸土匪爲由 
　　飛機隊施行轟炸 
　　昌圖方面有戰事 
　　（北平）錦州電、本莊六日晨派遣飛機十餘架、分向新民左近及遼陽西北各村落、以肅淸土匪爲由、肆行轟炸、農民被害者三百餘名、同時昌圖方面、發現大股小白龍黨羽、正與日軍交鋒、（七日專電） 
　　（北平）日方近由東京汽車隊運汽車五十餘輛至遼寗、用途不明、（七日專電） 
　　（北平）遼寗東站至白旗堡間、有日兵一旅團、砲兵一聯隊、由江省抽調之一旅團、均駐瀋陽附屬地各日人家内、（七日） 
　　（北平）錦州電、白旗堡六日早十一時、又到日兵五十餘、赴附近村莊、搜索畢復返新民（七日專電） 
　　馬占山部向寗年集中抗禦日軍日飛機在北寗路附近各村落投擲炸彈北平學生二千餘人自平南下請願蔣主席接見武大學生（見國内要電）全印國民大會通過抗英運動决議案（見國外要電）汪精衛鄒魯雷粤邀四屆中委北來舉行全會（見本埠新聞） 
 
 

Page 4

 
 
時評 
[學生愛國運動平議]  
　　九月十八以來日軍加諸我國之暴行。以及國際聯盟對我極端不公平之判斷而感。凡有熱血之國民决難忍受决不能坐視。以此種事實之刺激更益以我外交上之步步陷於失敗地位正義潛銷。魔鬼晝行。亡國之禍。迫在眉睫。於是而感覺敏鋭。意志純潔。而又血氣方剛之學生靑年。乃嘩然奮起。七旬以來。全國靑年在同一目標之下。罷課遊行。請願示威。斷指投軍。甚至自殺。使國内空氣。頓形緊張。此種激越之民氣。充分顯示我古國之民族精神尚未死盡。在「不許抵抗」之環境下。而尚有此激越悲壯之舉動。吾人蓋不能不承認我民族之一綫生命。應其在斯。 
　　今日國内輿論。對於學生此種悲壯行爲之觀察與批評極不一致或爲同情。或爲惋惜。或爲厭惡。甚且視爲洪水猛獸。爲國家法紀所不容。惟自吾人觀之。究以爲目前學生靑年之奔走追呼。疾聲呼籲。雖以事實之剌激與反應。而偶有逸出正軌外之錯誤。而其情則可原。其行則可敬。其艱苦卓絶之泣血呼籲。則可歌可泣吾人應予以絶對之同情絶對之諒解厭惡固不可。視爲洪水猛獸。則更非所宜。 
　　寇深矣。國危矣。環觀國内。尚有如學生之慷慨激昂不避艱辛爲國難而奔走追呼者乎老成者持鎭靜。消極者作旁觀。怯葸者則更甘屈服。外患日益迫近。外交日現失利此時我國家旣未可以武力與强暴相爭持。則以激昻之民氣。作政府與外交有力之後盾。并昭示世界以我民族不屈於强暴之奮鬥精神。此種行動實爲有五千年歷史之民族所應有。設并此消極之抗爭而亦無之。舉國鎭靜死寂無聲吾人但一閉目設想。此復成何國家。在國難方亟之秋。正恐國民之不肯負責。而今乃對於學生之悲壯行爲。加以非笑與厭惡。甚且加以疑慮與猜忌。吾人不能不承認此爲最足惋惜之現象。設使厭惡學生者。今日而亦爲純潔勇敢之學生。處於今日時危勢急情勢之下。其遂能視若秦越人之肥瘠。漠然毫無喜戚乎。國至今日。外迫强敵内困洪　。使學生不能安心於所事。而不得不疾聲呼號喚起國人自救。此種可悲可痛之現象。除愈益堅定吾人反抗强暴奮鬭自救之决心而外。更有何話可說。 
　　據文官處與中央宣傳部之宣示。皆謂目前學生種種逸出軌外之行爲。皆由於誤信謡傳對政府誤會果如是固爲吾人所深欣幸。然而以如此嚴重之外交問題而我國内一切消息都仰賴於外電之傳遞。任其以訛傳訛。我外交情勢。又不公開。使舉國人民都陷於迷離恍惚之濃霧中驚惶錯愕。不可終朝。是則學生目彰之有此錯誤行爲。當局者似亦不能辭咎。靑年爲社會之中堅。爲我國家他日之柱石。如吾人視今日之靑年如洪水猛獸。不可親近。則我國家之最近將來。尚堪問乎故吾人認爲處於今日情勢之下予學生以極端之同情接納學生之誠意。導之入於有效奮鬥之正軌則可厭惡則不可。視爲洪水猛獸則更不可。 
　　抑吾人有不能不向學生諸君摯誠陳辭者國處今日艱難已達極巔吾人具有愛國之熱忱。尤應認淸奮鬥之目標。今日我民族之最大敵人爲日本帝國主義者。吾人應認淸當前之大敵。以一致之步調。衝向敵人之營壘絶不容混亂步伍趨入歧途。以破壞整個戰綫。此其一救國之道在於有效之奮鬥。在於人盡其職大好之精神。與寳貴之學業。實不容輕易犧牲。在準備犧牲之前。應須估量其所得之代價。故此後之行動應加以充分之考慮。務求其不徒然犧牲。而毫無補於實際。此其二國至今日百孔千瘡。禍機潛伏匪伊一朝。欲救此瘡痍滿目之古國固非一蹴所能成功。必持久奮鬥。終始勿懈持其志而不暴其氣。有其初而亦持其終人人以堅苦卓絶之精神準備作長時間之奮鬥。欲長時間奮鬥。不能不有賴於學問。國家前　　其得救此其三。蓋求學爲學生之本分救國固重。求學亦重。即國破家亡。而「最後一課。」亦應終讀。目前東北學生。多團結數人各飮苦水一杯。自勵自矢。不與日人合作。堅决反抗强暴。同時亦刻苦自修。不放棄救國之基本學問。此種行爲最足效法。若。多作無代價之犧牲則用心雖苦。而收效實微。此則我舉國靑年所應理解認淸者也。 
　　（北平）柳河溝駐日兵二百餘人、巨流河六日運到子彈及糧秣車一列、日機二架赴溝帮子偵察多時、（七日專電） 
　　（北平）本莊繁因北寗路修復通車、深表驚訝、極不滿（七日專電） 
　　（北平）錦州來平某談東北近况云、北鎭城東土匪约二千名、每日騷擾城北千名現已投降、改編成軍、縣長王大中因附日被民團囚于城内、民團總數約千餘人、黑山民團相繼成立、縣長每日與各機關人員、輪流巡查、通遼城内市民二千人自動組織成軍、準備襲擊蒙匪、（七日專電） 
　　（北平）彰武土匪猖獗、除騎兵第三旅鎭壓外、民衆組民團嚴防、（七日專電） 
　　（南京）北寗路局電鐵部稱、大虎山新民間橋樑已修復、客票自四日起、售至皇姑屯爲止、請轉知各聯運站、（七日專電） 
　　（瀋陽）據此間日當局聲稱、日軍曾在距瀋陽西北八十哩之昌圖與匪交戰、詳情未經發表、大約匪已不敵而退也、又聞營口亦有戰事、結果亦未經發表、是匪是兵、殊難知也、又據營口消息、鐵路一段被毁、但受損情形亦不之知也、今晨瀋陽曾聞炸聲數次、來自皇姑屯方面、因有人見日飛機三架曾飛向該方面、故皆謂必係日飛機抛擲炸彈所致、但此間日軍司令部則否認曾知此事、（六日路透社電） 
　　（東方）據瀋陽消息、日軍又在昌圖東南三十哩處攻擊東北獨立軍第二十步兵團、正在激戰中、該團约有二千人、服從中央政府命令、不受瀋陽僞命、按昌圖在瀋陽之北七十五哩、距南滿車站不遠、（六日國民社電） 
 
 

Page 5

 
 
國内要電二 
[日軍猛攻東平]  
　　洮南設旅團部 
　　張海鵬部退却 
　　（哈爾濱）日在洮南設旅團部、指揮與救國軍作戰計劃、五日晚日軍猛攻東平、張海鵬部不支退向洮安、（六日專電） 
[張學良未接本莊警告]  
　　（北平）京電、傳本莊有最後警告、送達副張、要求盡撤錦州及錦州以東各地之中國軍隊云云、截至今下午四時止、張本人尚未接到是項警告、（七日專電） 
[蒙匪佔洮索路]  
　　屯墾軍退突泉 
　　（哈爾濱）洮索路爲蒙匪佔據、屯墾軍留守不滿一營、勢不敵、退突泉（六日專電） 
　　（北平）山海關電、日多門中將六日派東山嘴子日軍一團去長春、内雜蒙騎五 
十餘名、（七日專電） 
　　（北平）靑海公爵雅楞丕勒、近向本莊請纓進攻内蒙、（七日專電） 
[日軍事當局暗助白俄活動]  
　　圖謀擾害中東路綫 
　　謝米諾夫準備起事 
　　（巴黎）今晨此間白俄報紙載稱、東三省白俄領熵正在招兵對付蘇俄、巴黎及柏林白俄要人已得謝米諾夫函告、日軍官向謝氏接洽在烏蘇里起事、建立新邦、作爲蘇俄與東三省日本勢力間之緩衝地帶、謝氏已接受此議、刻正從事籌備、（六日國民社電） 
　　（北平）日特務機關派白俄赴海拉爾、聯絡俄匪、擾害中東路線、被我捕獲一人、搜出證據、（七日專電） 
[滿鐵派員測量長大路綫]  
　　來年四月興築 
　　（哈爾濱）滿鐵派員協同長敦路員測量長大路、第一段由農安至扶餘、第二段由扶餘至大賚、來年四月興築、（五日專電） 
　　（北平）日對吉長長大兩路、確將明春興工、（七日專電） 
　　（哈爾濱）滿鐵派課長村上到吉晤熙洽、商吉會路接軌事、（五日專電） 
　　（哈爾濱）熙洽恐民衆反抗、派軍隊一營護行、（五日專電） 
[四國武官調查榆關兵營]  
　　我方由何柱國招待 
　　報告榆關最近情况 
　　（北平）山海關電、李宜春陪同英美法德四國武官、五日晨到山海關視察、向我日兩方兵營調查、我方經何柱國招待、將經過情形俱以實告、各武官對我印象甚佳、午後返錦、（七日專電） 
　　（北平）朱光沐電平稱、法武官費詩、英參贊達安里、德參贊　寳、美參贊奥瑞德、昨夜十二時出發、六日晨七時抵山海關、何旅長柱國等到站迎接、各國武官詳詢最近情况、經何旅長據實答復、略謂日方所傳增兵决無其事、前於六日日本守傳隊長率隨從士兵數名、全付武裝、意欲進城、我國守城官兵、因駐山海關中日雙方軍事長官、前有協定、凡日軍大宗兵入城、事前必須通知、始可放行、此次并未通知、故加阻擱、日守備隊長即認爲汚辱、大肆咆哮、經何旅長親自解釋、始得無事、又日方婦孺在津二日事變前兩三天、即離此他去、壯丁均移往日兵營内、 
又日兵營附近、常有洋鐵桶裝置爆藥、遇我票車來往通過、即燃使爆發、有時並放砲鳴槍、意似恐嚇等語、美德參贊親往日兵營探詢、據日守備隊長面告、中國軍隊一切如常、並無增减、亦無兵車開往關外云云、日兵營外築有堅固工事、形同堡壘、該視察員當時攝影帶回、法英武官則往法意兵營等處探詢、均與何旅長所言相同、該視察員等認爲滿意、於本日午後五時抵錦、美武官接美使轉國聯來電、謂我駐兵三旅開抵新民一帶、均經榮參謀長正式聲明、並無其事、彼等亦甚相信、各武官均七日赴瀋、駐東京美武官、六日由瀋抵錦云、（七日中央社電） 
　　（北平）錦州電、米春霖返錦後語人、中央對日問題已確定辦法、六日飛機因雨未來、各國視察員定七日赴大凌河視察、由瀋來錦之駐日美參贊、午訪榮臻、榮對錦州一帶軍事情况、開誠以告、（七日） 
[津市昨日戒嚴]  
　　密報有便衣隊圖暴動 
　　公安局獲嫌疑犯二人 
　　（天津）七日晨公安局接密報、三馬路頣壽里、潛伏便衣隊、企圖佔領省市政府、該局即於午刻、派特務隊一二三四隊全體隊員、協同保安隊、前往兜捕、同時河北宣佈戒嚴、然便衣隊已聞風先遁、僅獲嫌疑犯兩名、迨至十二時半、侯家後河北茶社、突有暴徒以巨石抛擊該社鉛鐵屋頂、隆然一聲、人民疑係炸彈、羣相奔避商居關門、電車停止、全市立刻特别戒嚴、斷絶交通、法工部局急將萬國橋拉開、至一時四十分、知無變故、將橋放下、二時半華街始解嚴、恢復交通、記者五時由河北乘汽車返寓、經過公安局附近、被警察攔阻、謂已戒嚴、示以通行證、乃得放行、（七日專電） 
　　（天津）中國當道對於此間局勢、仍甚憂慮、今日正午左右、即宣布禁止路人來往律、據謂乃因便衣隊又出現之故、但一小時後、取銷此令、一切如常、惟中國界内之居民、終爲惴惴不安也、（七日路透社電） 
　　（天津）七日晨八時至十時、法兵在東局子演習打靶、市民受一虔虚驚、一時半、海光寺方面有機關槍聲數排、據稱亦係日兵打靶、市民又受一度虚驚（七日專電） 
[重光葵報告與顧談話情形]  
　　（東京）日外務省已接駐華公使重光葵報告與顧維鈞部長談話情形、謂顧氏堅持中國不能與日中直接談判錦州中立區之議、且中國關於此層、亦祇徵詢英美法三國意見而已、又謂中國已拒絶錦州中立區之建議、現日陸軍省及外務省中人聞此報告、認北寗路日軍之撤退、未免受欺、又大唱採取有效之自衛手段、保護東三省日僑利益（七日國民電） 
[日本增兵東省]  
　　（東京）日本又續派兵赴遼、除鐵路隊一隊已於昨夜在東京出發外、陸軍第二帥團留日各隊、已奉命立即自仙台開拔赴遼、按第二師團即係多門所統率、其大部份本駐滿鐵附屬地、（七日國民社電） 
[日本向國聯報告東省軍事消息]  
　　（巴黎）今晨國聯秘書長發表日代表團轉來關於中日軍隊行動最近消息之文件謂日騎兵一聯隊、工兵一中隊、已於十一月三十日由齊齊哈爾撤回、留駐該處之兵、現因天氣奇寒、凍傷頗多、已於十二月一日由新自日本來滿之鈴木混成旅派兵替回、故遼河區域之日軍現已撤退、又據十二月四日報告、長城以東之華軍迄未减少、騎兵一混成旅已抵錦州、又騎兵第三旅確已開始向新民屯進發、又步兵第十旅之一部分已抵彰武、華兵刻在瀋陽之西進行、有包圍瀋陽之勢、日代表又報告胡匪與中國散兵活動與人數之若干詳情（七日路透社電） 
[張景惠表示不願赴黑]  
　　（北平）哈電、本莊派參謀坂原來哈晤張景惠、定七日赴海倫、晤馬占山、對樹立黑省新政權事、仍積極、張景惠表示不願赴黑（七日專電） 
　　（哈爾濱）滿海各鎭民衆通電、反對假借民意組織之黑省府（五日專電） 
[瀋僞政府令各縣府改組]  
　　（哈爾濱）瀋僞自治指導部令各縣府改組、並改稱縣公署（六日專電） 
　　（哈爾濱）溥偉委族人桂香爲大中銀行經理、該行有張學良股被没收（六日專電） 
　　（北平）傅偉正與韓瑞廷連絡（七日專電） 
[日軍招編土匪]  
　　準備攻取錦榆 
　　（北平）日軍部利用我退伍軍人、招編土匪、接濟餉械、以攻取錦榆、已發表大批旅團長、並委張昌渤爲遼西總司令、（七日專電） 
[大股鬍匪準備往投馬部]  
　　（哈爾濱）哈郊發現大股鬍匪、樹救國軍旗、擬在該地補充槍馬後、往投馬占山、依蘭縣郊發現鬍匪、有中學敎員學生數人、冒險往匪衆、請其往投馬占山、共謀救國、該匪竟感動採納、（五日專電） 
[赤色國際喚起世界工人團結]  
　　對付日本帝國主義 
　　（莫斯科）赤色國際工團聯合會執行委員會、今日發一宣言、主張全世界工人必須互相團結、對付日本帝國主義、冀化資本家之戰爭爲内爭、請世界無產階級、尤其英美法之無產階級、踵起援助中國同志、組織示威行動、要求日軍撤回、并謂日本刻正變東三省爲進攻蘇聯之大本營云（六日國民社電） 
　　倫敦反帝國主義聯合會·蘇俄朋友協會·合作會社等各團體、今日舉派代表團往謁駐倫敦日大使署參贊齋籐、告以英國勞工界現對於滿洲事變、甚爲憂懼日本如以任何不友好之行爲對待蘇俄成中國、勞工則恐將在英引起反動、屆時英國之路工與海員、均將拒絶爲日本運貨合作社且擬宣布抵制日貨云、（七日國民社電） 
[瀋僞財廳改製印花稅票]  
　　（哈爾濱）瀋僞財廳改製印花稅等、上印奉天字樣、東北各鐵路運費、由僞交委會命令改行滿鐵制（六日專電） 
[平學生請願團專車過津南下]  
　　三晝夜盤據之結果 
　　路局爲撥車十九輛 
　　東車站昨晚有衝突 
　　路警受傷學生被捕 
　　（北平）居留東站三晝夜之請願學生、今晨路局備妥車輛十九輛、午開車南下、總數約千九百餘人、至豐台再與該處候車學生三百餘人、登車同行、今晨鮑毓麟邵文凱至東站、向學生表示當局體念學生愛國熱忱、允准開車、學生代表議决赴京請願基本條件、（一）反對設立中立區（二）反對直接交涉（三）請對日宣戰、平漢路局尚未備車、故北大學生尚未離開西站、東車站午後已恢復常態（七日專電） 
　　（北平）平津客車七日恢復通車、下午五時接前門站電話、謂又有學生及團體約萬餘人、索車晉京、路局實難應付、已與駐站軍警衝突、高紀毅見狀歎曰、如此閙下去、抵有鐵路破產、恐平津交通、八日又將阻斷（七日專電） 
　　（北平）今日下午五時、有學生六十餘人、至東　欲登車南下、路警阻攔、發生衝突、路警劉振淸被毆傷、送鐵路醫院捕工學院學生江子周蔣元科二人、送副部行營、一時站内秩序大亂、（七日專電） 
　　（天津）北平學生二千餘人專車七日下午三時半抵津、記者往新站訪問、共十九個學校兩個團體、分爲兩組、一組爲請願團、統率十個學校、由張承訓率領、行動和平、又一組爲督促政府對日宣戰示威團、統率九個學校及兩個團體、由蔣光宇率領、行動似稍激昂、但兩組名稱雖異、主張則同、晉京目的、（一）反對劃錦州爲中立區（二）反對壓迫民衆愛國運動、（三）日本不撤兵、反對直接交涉、（四）反對軟弱外交（五）督促政府對日宣戰（六）擁護和平統一、（七）歡迎蔣總司令北上、收回東北失地（八）援助馬占山收復黑省失地及政權學生專車進站後、即戒嚴、禁止出入、原定五時轉道南下、因津浦駐津辦事處接總局來電、略稱、七日晨有學生二千五百人、由于軍長學忠發給乘車執照、在前門站開行、請備機車接運等語、已報告國府、在未奉令前、無論如何、不得擅自開車等語、事爲冀省主席王樹常所聞、以爲天津形勢萬分緊張、二千餘學生逗留津站、萬一激生事故、影響實大、即向津浦駐津辦事處交涉、無論如何、非開車不可、辦事處乃於五時半掛機車開往滄州、聽候國府准否南下之命令、（七日專電） 
　　（天津）過津南下之學生專車、擬在滄州停止、靜候國府准否南下之命令、乃學生不允、遂開行（七日專電） 
[濟南十二校學生决欲全體入京]  
　　蔣去電勸勿跋踄 
　　濟當局阻遏無效 
　　津浦北上車被扣 
　　（濟南）昨晚交通恢復後、今早平浦二零一與二零二津浦一次二次車均過濟、高中學生阻止二零二、因係朝大請願學生返平、故未果、其餘未阻、高中生决定八日早八點、徒步赴京、均著單軍裝、韓欲接濟川費、不受（七日專電） 
　　（濟南）全市十二校學生、共二千五百餘人、前晚議决、今早全體赴京、敎廳昨晚勸阻無效、今早男女學生冒雨在津浦站集合（七日專電） 
　　（濟南）蔣六日電省府轉請願學生云、暴日侵陵、全國共憤、中正負黨國付託之重、夙夜不這、誓以身殉職、與國家同存亡、此志此心、已爲愛國靑年入都請願時所共諒、最近謡傳錦州設緩衝地之說中 
 
 

Page 6

 
 
日直接交涉之說、均爲别有作用者所造作、絶非事實、中央已分别切實聲明、無庸過慮、中正言出至誠、精神應感、無異覿面、務望安心歸校、勿再跋涉、中正北上在即、沿途晤談機會良多也、（七日專電） 
　　（濟南）午後四點、敎廳長何思源、建廳長張鴻烈、濟市長聞承烈、邀學生代表十三人到市府、示蔣電、勸派代表入京、勿全體、如學生同意、何·張·聞·擔任謁韓索車、學生旋開會答覆、仍堅持須全體入京、濟市警備司令雷太平再召學生代表 
懇切勸導、請推代表入京、勿過百人、俾雙方下台、代表再回站開會、（七日專電） 
　　（濟南）津浦路北上之十次二零二次車到濟、均被學生扣留、（七日專電） 
　　（濟南）到車站男女各校、計女師·職業·一中·一鄉師·一師·育英·二職·正誼·女中·齊中·愛美·一職·連高中共十三校（七日專電） 
　　（徐州）津浦路下行平浦東及一次車、五六兩日在濟爲學生請願團臥轍阻開、未能到徐、平浦車七日晚始過徐南下、一次車八日晨可過徐、徐濟交通中斷兩日、現告恢復、（七日專電） 
[北大示威團一部遣送回平]  
　　一部尚留中大體育館 
　　京各校代表謁蔣請願 
　　敎部不准蔣夢麟辭職 
　　（南京）北大示威團前日游行示威、被衛戍司令部暫押孝陵衛之一百八十五人、已於七日晨護送回北平、尚有一百零二人、住於中大體育館、今日下午開會議、决定八日招待本京記者、（七日專電） 
　　（南京）首都各校代表張樹德等四十人、七日午十一時、赴國府請願、援助北大被捕同學、蔣親自接見、對首都學生抗日救國應注意事項、有極詳盡之訓勉、繼對北大生被捕原因及經過、亦報告綦詳、末謂被捕學生、已於今晨護送回平、政府並給欵三百元、以備路上食用云、蔣訓話畢、即由各代表申述數點、一、政府對民衆如認爲有違法事件時、須以合法手續逮捕并須經過合法手續審判、二、負責維持治安、當局防止意外行動時、有超過範圍以外情事、須請政府注意、蔣表示接受（七日專電） 
　　（北平）敎部電蔣夢麟、請照常維持學校、不准辭職、蔣今派劉樹杞·王烈·鄭天梃·樊際昌等四人南下、料理被拘學生（七日專電） 
[中大學生决議暫緩舉行示威]  
　　朱家驊請家長召回學生 
　　金大學生全體决議罷課 
　　（南京）中央學生七日開全體大會、决暫緩舉行示威運動、並函京市各校抗日會、對摧殘救國運動之各校長、予以嚴重警告（七日專電） 
　　（南京）中大校長朱家驊以各生曠棄學業、置學校勸告不理、今更自動無期罷課、學校敎導責任、無從擔負、特電各生家長、請暫將各生召回、改變環境、（七日中央社電） 
　　（南京）金陵大學學生七日上午舉行全體大會、决議、一、援助北大南下示威團、二、派張會德等代表本校、與首都各校代表、赴國府請願、三、派孫耀華到中央黨部敎部、請轉衛戍部釋放被捕學生、四、即日起罷課、日期視政府對日决心爲轉移、如認爲圓滿時、得隨時復課、否則繼續罷課、並由各委員會排列罷課期内工作、五、呈請政府准顧維鈞辭職、並撤銷金問泗、（七日專電） 
[中大六院長召開全體敎授會議]  
　　（南京）中大在京六院長、七日下午一時、召開全體敎授緊急會議、聞决定由各敎授發表對政府請願書、關於外交問題及學生運動、有所陳述、並通過勸告中大學生、嚴守秩序、從速復課、（七日專電） 
[武大學生請願]  
　　蔣主席接見訓話 
　　（南京）武漢大學請願團七日至國府請願、蔣在國府大禮堂接見、略謂學生向政府請願、原爲信任擁護政府、使社會安定、俾得專心對外、如有假借愛國運動、而參雜其他意義、行動越軌、妨碍治安、影響政府外交、是不啻爲敵人張目、則爲請願學生之害羣之馬、政府不得不加以制裁、日前北大示威團與警察衝突、實不勝遺憾、學生爲有理智之分子、其行動尤應恪守紀律云云、復次對學生請願各點、表示接受、并逐一解釋、謂决不劃中立區、决不直接交涉（七日專電） 
[敎部制止學生妨碍交通]  
　　（南京）敎部准鐵部咨、以各校來京請願學生、對於乘坐火車、往往自由行動、妨碍交通、七日再通令各省市敎育廳局、及國立專科以上各院校、轉飭制止、（七日專電） 
[敎部電各大學]  
　　解釋中央外交方針 
　　（南京）敎部電各大學、解釋中央外交方針、略謂近各報載關於錦州天津及與日本直接交涉各種消息、多有根據外國電訊與事實上未符者、以致　心外交靑年聞之、易滋疑慮、現在中央　　　外决定之方針、披露報端、猶恐各校　　　、觀聽未周、特將關於錦州天津及直接交涉各問題、摘要電達、錦州問題、外部昨急電施代表、謂日方要求在錦州設立中立區、吾國不能接受、我國認錦州問題付託於中立國視察人員、設法防止雙方衝突、日方提議之緩衝辦法、中國决難同意、日方如攻錦州時、國聯行政院應予制止等語、現在中央已决定三要點、一、錦州方面如國聯行政院及中立國無切實担保、中國絶不能接受緩衝地帶辦法、至錦州省政府、必須維持其存在、如錦州受攻擊時、我軍當採正當防衛手段、堅持到底、二、天津問題中央决定保障河北省府之安全、必須盡最善努力、從事正當防衛、至外傳施代表向國聯提出天津共管之議、政府未有所聞、殊無根據、三、與日本交涉問題、我國早定方針、如日本不撤兵、决不與之直接交涉、昨文官長發表談話、對於此點、負責聲明、政府决定東三省事件、應於國聯保證下解决、最近復將此意、電達施代表、在日本武力侵略之下、决不與之直接交涉、以上各要點、希即向學生詳爲宣布、務使各生對於中央所定方針、深切了解、安心求學、爲國府之後盾、是爲至要、（七日專電） 
[昨日外部要員均未到部辦公]  
　　徒手軍警到部保護 
　　李錦綸辭職經慰留 
　　（南京）外交部今日重要職員概未到部辦公、僅情報司有一二員、衛戍部警察廳派徒手軍警百餘人往部保護、俾學生前來時、加以勸阻、入晚無事、（七日專電） 
　　（南京）顧維鈞辭職、經蔣懇切挽留、辭意似可打銷、惟七日仍未到部代理常次金問泗亦在請假期中、（七日專電） 
　　（南京）外部政務次長李錦綸辭職、行政院指令慰留、令云、該次長襄理部務、卓著勤勞、現値外交吃緊、相需甚殷、務望體念時艱、繼續任事、以副倚畀、所請辭職之處、應無庸議、（七日專電） 
　　（杭州）顧維鈞六日電復浙省執委會、受命危難、興亡有責、但求疆土能保存、主權不損失、堅持奮鬥、主張到底（七日專電） 
[外顧求去原因]  
　　（南京）外部七日非正式公布顧維鈞求去眞相、謂外顧消極理由、决非由外交緊急畏難求去、實因到任僅數日、正値外交最吃緊關頭、晝夜從公、尚虞不繼、乃各方請見及請願者紛來、靑年學生代表熱衷國事、各不接談、則似乎斤斤於一而之情、勞彼等跋涉見候、於心實有不忍、若一一接見、則人多費時、不免貽誤要公、職責所在、方寸難安、因値此緊急關頭、自晨至夕、外交形勢、一日數變、至若出席會議、處理部務、研究要電、頒發訓令、及與施代表電商緊急問題等等、實已絶無餘晷、左右爲難、不覺頓生去志、（七日專電） 
[粤成立中黨部]  
　　接收非常會案卷 
　　開執監首次聯議 
　　四代表準備北上 
　　（香港）中黨部秘書長劉紀文七日早九時、到非常會接收案卷、即在原址成立中黨部、職員由非常會舊人撥充、（七日電） 
　　（香港）七日下午二時開首次執監聯席會議（七日專電） 
　　（香港）張達七日晨赴虎門接任要寨司令、（七日專電） 
　　（香港）孫伍李陳四議和代表、定八日來港、轉輪北上、續商和議問題、胡决同來港暫住（七日專電） 
　　（香港）馬超俊談、汪在滬召集開會、所選十中委、實不成問題、因此十委名單中、粤會亦有選出、（七日專電） 
　　（香港）白崇禧七日出頣養園、定八日來港、偕黄紹雄回桂（七日專電） 
[抗日救國運動]  
　　（南京）首都各界抗日救國會緊急代表大會議决、請政府罷免顧維鈞、另選賢能、實行革命外交、請中央電施肇基、打銷辭意、本原有革命精神、繼續努力、並通過援助被捕學生案、（七日專電） 
　　（南京）首都各界抗日會七日推代表五人、至國府詢最近外交眞相、并表示援救北大被捕學生、府派秘書朱文中接見、答復圓滿、各代表請於最短期内以事實證明、（七日專電） 
　　（南京）首都農工商學婦女各界代表、舉行對日外交緊急大會、决議、一、反對直接交涉、二、反對設中立區、三、敦請中央從速電促四全會中委尅日來京、組織統一政府、一致應付國難、（七日專電） 
　　（汕頭）汕報載有奸商集資二十萬、私運仇貨、從香港台灣、用帆船運閩粤海邊、然後用艇駁往澳頭海門南澳韶安、轉内地發售、海關及抗日會極注意、（七日專電） 
　　（福州）戒嚴部本日派員禁止學生在縣黨部開開、縣黨部亦將改組反日會、省府准林時霖等籌備募集救國儲金、（七日專電） 
　　（香港）廣州全市學生、七日晨十一時、在中大操塲開擴大抗日示威運動大會、通過議案多起、臨時動議、一·請漢當局就地槍决杜煊泰、二·請汪迅赴京主持大計、促蔣北上、三·請陳友仁詳細宣佈赴日經過、四·尅日組義勇軍北上援黑、散會後列隊巡行、秩序整肅、（七日專電） 
　　（香港）粤工學界擬聯合向國府及各軍師旅長請願、即出兵抗日、速成統一政府、否則通電全國、一致罷工罷學、（七日專電） 
 
 

Page 7

 
 
國内要電三 
[吉大經費無着]  
　　（北平）吉林來人談、吉林大學自東北事變、熙洽令敎廳長榮孟枚兼管、所有職敎員薪水及工程購置等費、一概停發（七日專電） 
[蒙會擬定辦法調解康藏糾紛]  
　　（南京）馬福祥語人、康藏糾紛發生後、中央即派唐柯三爲調解委員、專事處理、近傳藏方堅不願還甘瞻兩縣說、本人未接報告、現蒙委會爲求早日解决起見、已擬定調解辦法數項、一、請行政院核示、至甘省事變、須聽中央處置、報載陜軍已與雷中田部接觸、但本人接吳子玉等來電、並未談及（七日專電） 
[全國受災省分劃分工務災區]  
　　（南京）國府水災救濟會將全國受災省分、劃爲十八個工務災區、每區設工程所、辦事人員、由導淮·建設·黄河水利·揚之江水利·順直水利會委員會調用、每災區撥美麥一萬噸至三萬噸不等、工人悉由地方召募、每區平均以一萬人計算、約可容納災民十八萬人之譜、各區預定在本月中旬一律施行水利工程、工作時間爲六個月（七日專電） 
[伍朝樞繼任粤省主席]  
　　（香港）粤府七日臨時會議决（一）准林雲陔辭粤省委兼主席（二）任伍朝樞繼粤主席（三）中大校長許崇淸免職、以林雲陔繼、（四）劃瓊崖爲特别行政區域、設行政長 
官、隷國府、以伍兼行政長官、（五）分令一四集團即集相當部隊、凖備出發東北、（六）任黄紹雄桂實業督辦（七）派陳章甫·金曾澄·林雲陔·梁華基等爲高中以上各校軍訓會委員、（七日專電） 
　　（香港）鄧澤如七日辭國委本兼各職、（七日專電） 
[贛各縣成立聯合勦赤機關]  
　　（南昌）贛東餘江·餘干·萬年、贛西萬載·分宜·宜春、贛南尋鄔·會昌·安遠·等縣、先後成立聯合勦赤機關、（七日專電） 
　　（南昌）省府電湘何、請令茶攸酃桂收容永新寗崗蓮花等縣埀死難民、粤陳電復省府、已令平梅興焦等縣收容會昌尋烏避匪難民、（七日專電） 
　　（南昌）危宿鐘指揮蓮萍七縣警隊、與李抱冰羅霖部合勦湘邊匪、萍蓮交通已復（七日專電） 
[實部擴充紗廠組織]  
　　（南京）實部爲擴充本國紗廠組織、呈奉中政會核准、以庚欵向英國購置紗綻業經庚欵董事會通過、部派工業司長方指鈞、在滬與英商訂立合同、經幾度會商、大致就緒、程頃已返京、報告接洽經過、（七日專電） 
[財經兩委會昨流會]  
　　（南京）財政·經濟兩委員會第二次會議、在滬各委員、因交通關係、未能到京、故七日又流會、（七日專電） 
[察哈爾蒙部組織法]  
　　（南京）蒙藏會以蒙古盟旗組織法、關於察哈爾呼倫貝爾兩部、及其所屬各旗之組織、微有不同、乃根據該組織法第四條、並兼顧法律事實、擬就察哈爾蒙部適用盟旗組織法辦汉各條、咨送察省府查照、並派員前往、切實商洽、以求週妥、（七日專電） 
[京市籌建和平紀念堂]  
　　（南京）中委李石曾等、以京粤復合、和平實現、爲留永久紀念起見、曾函京市府、撥地建和平紀念堂、經市府令飭土地局遵行、已覓定馬家山公地二十畝、爲建築基地（七日專電） 
[府令禁公務員需索]  
　　（南京）府令各機關、凡公務員因公出 
差、不得向地方機關需索旅費、以重廉潔、（七日專電） 
[自强軍艦赴蕪巡弋]  
　　（南京）自强軍艦七日由通駛京、即赴蕪湖巡弋、（七日專電） 
[王以哲部集中平綏線]  
　　（北平）王以哲部集中昌平·沙河·淸河·一帶、加緊訓練、王宴請鄉紳、詢兵士如有滋擾情事、决嚴懲（七日專電） 
[商震部加緊訓練]  
　　（北平）商震今午抵平、旋訪萬福麟·戢 
翼翹、 約時謁張、報告防務情形、商部除 
高黄二旅外、現正加李杏村部二萬人、在順德加緊訓練（七日專電） 
[傅作義等昨午返綏]  
　　（北平）傳作義·王靖國·孫楚·李生達·苗培成·今午離平返綏、張繼夫婦同車赴綏、考察西北實業、孫李苗將經大同返晉、（七日專電） 
[北寗路貨車出軌]  
　　（天津）北寗路由津浦平二十八次加車 
、七日晚九時半駛經漢溝、有兩輛貨車出軌、未傷人、路局急派救生車前往、至十一時納入軌中、（七日專電） 
[馬鴻逵過濟赴平]  
　　（濟南）馬鴻逵定今晚赴平、韓派省委張鉞代表謁張、亦定今晚赴平、（七日專電） 
　　（濟南）胡若愚過濟赴平、馬鴻逵由京來濟、韓到站迎迓（七日專電） 
[靑大校長電請辭職]  
　　（靑島）靑大校長楊震聲、以學生赴京請願、有違部令校章、若加懲處則挫折靑年愛國鋭氣、四日電部、引咎辭職、又該校赴京請願團一七九人、在濟被阻、七日晚十時返靑、（七日專電） 
[葛雲龍遄返黄陂]  
　　（漢口）葛雲龍六日由京返漢、七日返黄陂、該師馮旅已奉調赴黄安剿匪、（七日專電） 
[朱慶瀾由潯赴漢]  
　　（漢口）朱慶瀾七日由潯起程、八日可到漢、何成濬候朱到赴京（七日專電） 
[陳誠路孝忱等返防]  
　　（南昌）出席四全會各將領陳誠·路孝忱·李韞珩等陸續返防（七日專電） 
[朱紹良將到贛就職]  
　　（南昌）朱紹良因行營賀參謀長電促、定日内返省、就綏靖職（七日專電） 
[閩省府查財廳賬目]  
　　（福州）何公敢請假赴滬就醫、省府派陳爲銚·吳憲仁·到財廳查賬（七日專電） 
[汕市商會改選未成]  
　　（汕頭）市商會五日改選新執委、各同業公會以商會組織不合法、呈黨部暫緩改選、黨部飭商會遵照（七日專電） 
[鹽城大批難民逐食]  
　　（江隂）西鄉蘆埠港到鹽城難民船五百餘隻、人數二千餘、七日保安團十連前往彈壓、難民向武進鄭渡橋而去、（七日專電） 
[命令]  
　　國民政府七日令、兹制定僑務委員會組織法、公布之、此令、又令、趙先烈聲當遜淸末葉、倡導革命、追隨總理、首先發難賫志以殁、民國肇建、雖經褒卹、策贈猶虚、宜晉崇階、彰顯遺烈、著追贈陸軍上將、以昭黨國崇德報功之至意、此令、 
國外要電 
[全印大會宣言决不對英妥協]  
　　非武力抵抗行將復作 
　　路透七日喀爾喀特電觀孟加拉全印國民大大今日之决議、可見印度非武力抵抗又將發作、其性質之嚴重、或較以前運動更甚、全印大會於通過議案後、即作無妥協的宣言曰、重作非武力抵抗、此其時矣、許多方面以爲此種宣言、乃消極抵抗運動之起點、衆料甘地回印度時、此項運動必即正式開始、孟加拉大會主張透澈計畫、其所一致通過之議案中、規定對於全部印貨及英人銀行保險行輪船公司等、皆加以抵制、議案中並規定抵制外布、將來最受影響者、爲英日棉布、 
[日閣議核准新預算案]  
　　不足一萬七千萬元 
　　發行公債以資彌補 
　　議會定兩週内召集 
　　國民社七日東京電今日内閣會議、核准藏相井上提出之預算案、計支出日金一·四七九·九○○·○○○元、收入日金一·三○七·八○○·○○○元、兩比不足一七二·○○○·○○○元、閣議並核准藏相發行公債一三二·○三○·○○○元、以彌補預算案缺乏之計劃、並將增高稅率、俾增多收入四○·○七○·○○○元、今日閣議首相若槻亦出席、此爲上星期患流行性感冒症以來之第一次也、第六十次日本議會將於兩星期内召集、屆時將研究政府之財政措施、現因滿案未决、故此次在議議召集之前、各大政黨均未草擬重要議案、將來開會時、其主要辯論必爲政府對華政策也、 
[國際淸償銀行召集專家委員會議]  
　　國民七日巴塞爾電國際淸理銀行已應德國之特别請求召集楊格計劃下之專家委員會、該委員會今晨在此開第一次會議、開始調查德國之償債能力、會期大約需兩星期之久、據昨夜抵此之財政專家史悌華聲稱、法德意見今雖大相歧異、但調查之舉、可望獲美滿結局云、惟昨日該委員會開談話會討論推選主席時、各員已發生爭論、故一般人士對於史氏之言、不無懐疑、 
　　路透七日巴黎電衆料專爱委員會今日開會考慮賠欵問題時、將有歷時頗久且感困難之討論、法政府方面謂此委員會因以召集之德國備忘錄、並未表示德國欲此委員會僅討論有條件的賠欵、但欲此委員會應付全部債欵問題、即停止楊格計劃、或另立賠償辦法是、德國又欲將私人債務與賠欵相聯合、但法代表將要求不得涉及無條件的賠欵與私人債務、因私人債務不久將由銀行家特别委員會在柏林考慮之、决不可與賠欵相混也云、 
[德將頒緊急令普遍减低生活代價]  
　　國民社六日柏林電德内閣今日有重要會議終日、除進膳外略未休息、所討論之事項、爲减低人民生活程度之各項緊急命令、約在明日即可公布施行、依照該項命令、人民一切日常用費、均有减輕之望、如鐵路運費郵費房租電車及公共汽車費水電煤氣等費、均將有普遍之低降、此外復有工資减低之議、但因社會黨及天主敎各工會之力爭、已將該議緩行、而官吏之俸資、則須即日减低自百份之五至十不等、連本年年初已經施行之减　俸金、已减去百分二十矣 
[蘇俄政府反對軍縮大會展期]  
　　國民七日莫斯科電蘇俄政府當軸今日竭力反對明年二月間之日内瓦世界軍縮會議應展緩舉行之建議、中央執行委員會之機關報伊斯凡斯蒂亞報、今日詳述各國希圖緩展開會之各種宣傳、又謂倘此會果展期者、則和平將受一重大打擊、中日間之滿洲爭端及遠東之時局、今急需此會之召集云、 
[法蘭西銀行損失額]  
　　受英鎊跌價影響 
　　國民七日巴黎電、法蘭西銀行大受英鎊跌價損失、雖盛傳一時、但迄未有確數發表、今晨各報悉載金融界消息、估計竟達二十五萬萬佛郎之驚人數目、 
[英銀市續長八七五]  
　　國民社七日倫敦電今日倫敦大條收盤、近遠期俱長八七五、計近期二十便士半、遠期二十便士六八七五、 
　　又電今日下午二時、倫敦對紐約匯價開三元二十四仙半、 
要聞 
[海倫謁馬記]  
　　黑軍收容與整理 
　　海倫省府之狀况 
　　馬氏談戰事經過 
哈爾濱通訉、愚於十一月二十七日、自哈赴海倫、訪謁黑龍江主席馬占山將軍、兼調查黑軍目下配備狀况、三十日回哈、在海兩見馬氏及軍政要人、得詳情如次、 
　　齊克路之我軍佈置日軍沿齊克路攻進數次、悉未得手、日前退集齊齊哈爾黑軍騎兵第一線、乃進駐於塔哈爾河、（距黑垣四十五里爲齊克一小站）在該方者、爲程志遠旅第五十四團涂全勝部、第二線爲寗年站與富海站之間、距泰安鎭百二十里、距塔哈爾河七十里、在此地者、爲程志遠旅第五十二團朱鳳陽部、第三線爲泰安鎭與鰲龍溝之間、距克山縣城四十五里、在此地者、爲程旅五十三團周作霖部、吳松林旅第三團王克鎭部、總預備隊騎兵吳旅第四團沙力佈、第二團劉斌兩部、駐在克山縣、所有黑軍騎兵主力、均佈置於齊克沿線、馬氏爲指揮便利計、委程志遠爲騎兵總指揮、吳松林爲副總指揮、總指揮部設於克山縣、騎兵純採游擊性、不挖戰壕、不拘防線、無事互相聯絡、有事一舉而前、董齊克路線泰安鎭以上、仍多平原、作戰騎兵、較爲得力、無險可守、挖壕築壘、殊非重要、自鰲龍溝以下斜出至拜泉、由步兵苑旅擔任、第一團劉宏萱部駐鰲龍附近與騎兵聯絡、第二三團李趙兩部駐拜泉、步兵第三旅與騎兵第一團徐靑山部、爲海倫拜泉克山間聯絡隊、駐雙陽鎭、步三旅李靑山部駐雙陽鎭、爲預備隊、補充團周興祺部、衛隊團徐寳貞部、駐海倫、衛戍當地、步二旅蘇炳文部吳玉書之第四團、回駐海拉爾、防範内蒙、步一旅張殿九部孫鴻玉之第三團、回駐富拉爾基、防範景星方面、當十九日黑軍退却時、以倉卒奉命退却、遂未能集中一地、其由齊克路沿線退却者、因有後方軍隊之掩護、未遭敵軍襲擊、隊伍亦未紊亂、其奉命令較晚、并因敵方以坦克車飛機衝擊、乃致隊伍星散、此以步兵爲甚、故退却之方向、亦未能悉如馬氏之指定、由海倫附近繞越尋覓本管團隊所在者、頗不在少、有不得旅團駐所之小部隊伍、乃紛至其他旅團、要求改編、所以各旅團隊面目猶昔、實質已易、暫編步兵第一旅苑崇穀部、原有三團、以十八日擔任三間房正面、退却稍遲、七千餘健兒、死傷之外、收容至現在、祇得第一團劉宏萱部二千人、若李團趙團、僅到五六百人、原來砲兵一營、野砲九門、所餘只三門、其餘六門、已遺漏於陣地、實力之減少、差逾兩倍、步兵第三旅馬占山部徐靑山之第一團騎兵、騎餘四百、李靑山之步兵第五團、收容至六百、步兵第一旅張殿九部孫鴻寳之第三團、收容到七百、步兵第二旅蘇炳文部吳玉書之第四團、收容至九百、步兵補充團周興祺部、收容至七百、步兵衛隊團徐寳貞部收容至四百、騎兵第八旅程志遠部、收容至四千、騎兵第一旅吳松林部、收容至三千、總計各旅團隊、收容至現在共萬一千名、較戰前相差五分之二、各旅團隊槍砲、多半作戰過力、或爆炸廢棄、或以馬四被炸斃、不及拖運出陣地、即騎兵所乘馬匹、亦多傷斃、故補充整理、均須相當時間、 
　　新編民團槍械缺乏新編之各縣民團、因槍械彈藥兩缺、雖各縣已有編成者、實際則尚無辦法、故頃正計畫徵收民械、黑東各縣民團、如綏 
稜·綏化·肇東·肇州·海倫·望奎·拜泉·靑崗·克山等處、每三縣委一上校總隊長、每總隊分四中隊、每中隊分三分隊、每一中隊騎兵百二十六名、限於十二月十五日編成、屆時馬氏親往校閱、肇東太賚間、有内蒙四旗某王、日前謁馬、請編練蒙兵、馬氏已允、以現在情形觀察、馬氏率衆反攻、雖無確期、約不出下月以内、行見士馬 
飽騰、恢復故土矣、至於海倫、原一縣邑、大軍驟臨、遂不免深感擁擠、各商店·團體·旅店·機關咸駐滿軍隊、門前均貼有某旅某團營連辦公處字樣城内各小學爲軍隊及各機關佔據、不得已而停課、軍政聯合辦事處、則設於廣信湧油房内、該商號爲黑省官辦、院宇宏敞、所有邊署軍法·參謀·承啟·軍需等處、均設於内、副官處則設於東大街順記雜貨店内、參謀副官、一部則居於西大街福和厚、軍醫處設於模範學校、衛隊團本部設於東豐飯店、糧秣廠設於義記糧棧、敎育廳設於敎育局内、省黨部設於縣農會内、雖形勢上近於紛擾、實際士兵與商民間公買公買、毫無紊亂之象、馬占山并委衛隊團長徐寳楨爲警備司令施行戒嚴、每晚八時後、市間靜街、禁止通行、兵士夜間在外游蕩者絶少、軍政聯合辦事處、辦公無規定時間、每早六時、各人員即到廣信湧、終日埋首工作、直至放午方散値、馬氏本人、亦居於廣信湧内、宵旰憂勤、不眠不休、事到立即處决、故工作人員、反忙碌異常、各廳處長及省委到者、有民政廳長劉廷選、建設廳長馬景桂、敎育廳長鄭林臯、省委潘景武、黨委到者爲王賓淸·吳煥章·王化南、警界到者爲龍沙公安局長梁横等、各機關重要人員到者約百餘人均在分别理事、積極謀復常規中、 
　　三間房戰敗之要因愚於二十七日晚八時、訪馬占山主席於廣信湧内、承啟處啟達後、即延入馬氏所居之東跨院内、時外室中坐滿軍政要人、馬氏猶在室内會客、少選客去、承啟禀白、遂遜愚入、馬氏着灰湖縐羊裘、靑花緞棉履、面頰瘦削、軀幹中人、蓄八字鬚、襯以有光之兩目、威稜逼人、蓋一神彩奕奕短小精悍之丈夫也、見愚入、起立中堂、微笑讓坐、不待叩問、即謂此次未能打好、勞君遠道存問、愧甚我軍之退此、不過避難一時、一俟計劃妥定、將遷往他處、詢以此次致敗之主因、馬氏蹙額而言曰、我軍之所以敗退、三間房無地形、非用武之區、平原一片、無險阻之可守、當初日軍逼我時、我軍稍退、致失大興江橋之險要、余於十一月六日至前方督師反攻、因援應不繼、未能一鼓過江、收復江橋、不得已、乃以三間房爲陣地、明知不易扼守、顧猶冀支持至十一月十六日、以爲國聯决案、能發生效力、則日軍或少存顧忌、不來侵逼、孰意敵軍悍然不顧一切、大舉進攻、致我軍難以固守、此失利之原因一、三間房湯池等地、爲沙磧區域、我軍戰壕、難築堅固、敵軍以坦克車重砲環攻、戰壕遂爲毁平、我軍隊不能固守壕内、此失利之原因二、我軍作戰、騎兵爲多、顧黑省精鋭、均調往關内、所餘悉老弱之卒、無大戰經騐、復不能團成一片、致敵砲火得以發揮其威力、專擇隊伍密集處轟擊、於是騎兵旣失却聯絡、陣線乃致動摇、此失利之原因三、自作戰以來、無援無彈、我軍砲火器械、本來不如敵之犀利、尤以敵軍以重砲排比來攻、自三十里距離處、即可轟射我陣線、我軍所備之野砲、射力最遠不過十五里、敵發重砲、我之野砲遂覺無用、兵士苦戰十餘日、伏處戰壕内、晝夜不敢闔目、敵軍又以我軍旣無援軍替換、遂時以小隊來擾、疲我士卒、且敵又專向我軍輩薄處攻擊、此爲失利之原因四、余在十七晚戰事激烈時、擬悉調哈滿線其他步兵兩團加入前方、詎兩團尚未開到、敵軍即用坦克車掩護、擊破我之右翼、此爲失和之原因五、如果余有相當兵力、早已反攻、不待敵軍之猛擊我軍之死守也、兵士中有畏敵者、余誥誡之、以日兵亦係一人、我亦係一人、人與人何畏懼之有、飛機來投炸彈、宜散臥仰射、勿惶駭、勿走避、旣在戰線、何得有安全地帶、故士兵遵余訓誨、方同仇敵愾、抗敵多日、當前方緊急時、張長官（景惠）來電話數次、謂無論如何、兵士先退、秀芳（馬字）你可不退、留在省城、與日方晤面、談一辦法、余答以四爺（景惠）爲東北之老長官、命令烏敢不聽、惟馬占山自信係一好男兒、絶不降日本、四爺如降日本、則人各有志、不必相强、如四爺受日本委託來黑主政、吾在原則上不反攻、但須左右無日人、如仍用日本人充顧問等、或日兵仍駐省城、則四爺等於投降日本、占山亦以敵人一律對付、盡我力量、以相周旋、其後、我軍退至此處、張長官（景惠）派代表二人來見余（按爲張蘭鈞李含川）求余諒解、并述不得已赴黑之原因、余仍答覆如前、且告以四爺如不受日人支配、則吾甘願聽受一切命令、否則爲亡國奴支配下之亡國奴、吾絶不幹、吾惟有拚命到底、兩代表赧然而去、聞在呼海車中、遭盡旅客之唾駡、是亦可見民氣未盡銷沉也、談至此、以時已晏、馬氏掾屬候命請示者復多、乃道别歸寓、 
　　馬占山之堅决表示二十八日午後二時許、愚再度往訪馬占山主席、通報後即延見、時馬氏正向第三旅副官長李顯章指示一事、因得惻聽其事爲駐安達站張殿九部焦團長來電、云有土匪千餘、集合於安廣大賚間、要求改編、馬氏令 
李副官長轉告於焦匪如誠意抗日、則須先有舉動然後聽憑收編、不然、亦須勿要求多端、勿擾民、勿勒索、駐於安大間、一俟命令、隨同動作、李退去、有海倫紳商領袖多人求見、馬氏延入後則係爲一保衛中隊長姜某求情者、因黑軍退却時、輜重甚多、調各縣保衛團隊兵往接運、姜某途中竟有賄放民車、及偷漏彈械情事、馬查出後、轉訉民夫、一民夫告知馬、并云、渠因國家到如此地步民間能盡力一分、即盡一分、故其家屬雖已花錢若干、取得　某之釋放許可、但渠激於義憤、仍願爲官家盡力、馬氏聞其語、感觸至於落淚、故甚恨姜某、是早、派隊將姜捕去、交軍法審訊、數士紳爲此要求多時、馬氏弗允、謂如不嚴懲、何以肅法規、而整軍紀、衆要求多時、無結果而退馬氏於諸人去後、遂與愚談話、略云、國人每恨外人之欺凌須知外人之欺凌、多由於吾之自招試以此事看、我軍現處何境地、而此無良者猶爲此利已行爲耶、日本之所以敢打中國欺壓我至如此地步多緣人心偏私、凡事上下不能合作、不然、日兵何足畏、即兵士各個比較論、我軍雖弱、戰鬥力并不次於敵方、不過氣質與物質不及耳、大興湯池之役、日軍爲我軍包圍、至於棄甲曳兵、號哭而遁、其爲我俘獲者、亦飮泣彈淚、是則與我何殊也、談至此、愚問今後計畫馬氏謂、關於軍事行動、不便詳告、亦不便載諸報紙上、俾敵注意、刻所可談者、我軍此後不攻硬、不守堅、純採游擊性質、遇機會到來、即勇赴之、齊克路綫、多屬平原、我軍復缺乏砲火、故補充妥竣後、將注意訓練騎兵、省府設此、亦非固定、如時勢逼迫、或爲辦事利便、亦許移往他地、日軍如刻下來逼、仍盡力與抵抗、黑東爲吾第二故鄉、余闔目亦能尋得進退路敵雖全力來逼、余亦不懼相談此至、海拉爾警備司令蘇炳文派一軍需官來報告馬即傳見、軍需向馬報稱云、該旅第四團吳團長、在五湖馬戰役、深夜中爲敵包圍、左後腦着敵一刀、傷入數寸、當時佯死不動、後爲兵弁救出、現調治於醫院、已無性命憂此外并謂蒙兵百餘、於二十四晚開入海拉爾、尚無動作、馬氏於其報告畢、即令速行回防、轉知蘇氏、補充隊伍、哈滿沿邊一帶、由其便宜處分、至此復有人來求見、愚遂辭出 
　　馬占山之家庭狀况馬氏遼寗懐德籍、現卜居海倫、年四十八歲、妻妾三、男女公子各一、公子名奎字子元、年二十七歲、現充黑省布西縣征收局長、女公子名淑琴、壻董、即近日傳自日本輟學歸國者、馬氏起家行伍、歷充吳俊陞之第二十九師排連營長、以迄團旅師長、民十五直奉二次戰役、充騎兵軍長、善將騎兵、能以少擊衆、嘗以五百騎追擊西北軍一萬於彰德、繳其半數槍械、故終吳俊陞之世、悉領騎兵、歷戎行三十年、官階逐級陞遷、從未辦過
交卸、一遇戰事則 
 
 

Page 8

 
 
精神煥發、聲音亦爲宏亮、雖數晝夜不眠息、殊無倦態、黑省有馬小個子渾身是胆之諺、（按小個子指矮而言）即指馬氏也（十一月三十日） 
[平津記者團饒陽視察記（續）]  
　　鐵甲車隊奮勇殺敵此時我東北軍之鐵甲車隊中山號甲車、適停於饒陽河車站、該車隊長沈士楨、聞得日軍鐵甲車及兵車西進、有意挑釁各情形、當即急電溝帮子鐵甲車隊總隊部、向該隊司令曹曜章請示辦法後、即在饒河站阻止日軍前進、日軍甲車開距饒河站東半里許之三十八號橋地方、即向我中山號甲車開砲轟擊、中山號車身當連中三砲、幸該車構造堅固、僅將車之外身鐵甲打壞一層、車身並未受傷、該車隊長沈士楨、遂指揮還擊、雙方相持約二時許、日方甲車之車頭被擊毁、棚車一輛被焚、日軍不支、始退去、下午一時許、日軍兵車及鐵甲車復前進、仍在饒陽河地方與我方之中山號相遇、日方另派飛機七架、盤旋空中、向中山號擲彈轟炸、日軍之步騎亦下車、分由左右取包圍形勢、轟戰半時許、日軍砲兵亦下車、將左右兩翼接設砲位、分三面向中山號開砲、雙方轟戰至當日下午十時半、發現日軍騎兵由後方抄來、因無援軍、隊長沈士楨恐日軍將後方路軌拆晰、遂指揮撤退、我方退後、日軍即進逼、中山號當夜撤至唐家窩 
舖、日軍遂將饒陽河厲家窩舖兩站佔據、另外派步兵二十餘名、搜查厲家窩舖以西唐家窩舖以東以至王家窩舖爲止、惟王家窩舖以東未曾發現日軍、 
　　饒陽河站被刦一空日軍將饒陽河厲家窩兩站佔據後、即分頭赴街市搜查、遇人便問何處有中國駐軍、誰家有軍隊隱匿等語厲家窩舖路警二名、因穿路警制服、當被日軍開槍打傷一名、彈由頭部穿過、傷勢較重幸未致命現已抬至打虎山鐵路診療所診治、饒陽河鄉民三人、因見日軍突然攻來、奔走躱避、亦被日軍用機關槍擊傷、日軍在該兩站搜查畢、即分别住於車站之公事房内、並在饒陽河站内裝設無綫電一具、厲家窩舖車站、尚無若何損失、饒陽河站公事房内之桌椅及車站附近之民房兩間、均被日軍拆毁升火、鐵路公務人員之私有物品及衣服等物、因臨時未及運走多半被日軍携去、饒陽河之賬目、亦被日軍焚燬、客票一部焚、一部被日軍散置地上、貨票因鎖於鐵櫃内、未受損失、記者到厲家窩舖時、見該站公務員正在整理一切、公事房内之周圍墻上、均爲日軍用藍墨水塗寫各種字跡、兹記其所寫者如下（一）六中隊小野忠吾隊步兵五聯隊、十四旅步兵五中隊二十七日來（一）昭和六年十一月二十七日、四旅步兵五六中隊、鈐木小隊占領（三）大日本帝國萬歲第一分隊山口書、（四）日本靑森兵隊來送（五）昭和六年十一月二十七日、大日本帝國步兵少尉鈐木熙以下之四十一名佔領、等等字樣、令人讀之、不勝感慨　　沿站破壞不堪寓目記者到達饒陽河時、見該站戰後遺痕、隨時隨地、均觸眉睫、計其最大之遺痕、站台上有砲彈穿過、勢將坍塌、辦公室房東南、被砲彈轟去一塊、玻璃被流彈穿毁六十餘塊、站東洋旗被擊倒、路警房屋全部被毁至沿路之破壞、計由唐家窩舖、以東一里許三十八號道牌起、路軌被炸斷兩處、該兩處相距約一百米達、類似飛機擲彈炸毁者、再向東距厲家窩舖一里增之三十一號鐵橋、該橋共分三孔、距河底
約二丈、每孔長一丈五尺、其最西之一孔橋樑及道木、全被轟去、類似用砲自東向西轟擊者、厲家窩舖站東之洋旗外、道岔一叚被轟毁、再東百餘步之三十二號鐵橋被炸、該橋亦爲三孔其最東之一孔、橋樑被炸彎曲、另用三十六號貨車一輛、傾置於被毁之處、再東距饒陽河站二里許之三十三號橋、及饒陽以東之三十六號橋、亦被炸毁、記者到達時、業已修復、 
　　路局員工趕緊修復北寗路經此次破壞、自二十七日起所有客貨車東段、均以打虎山爲起終點、自二十八日日軍忽又撤退後路局爲恢復交通起見、遂趕派員工、運送材料、積極修理、東段因柳河溝橋樑、亦被日軍破壞、自厲家窩舖以東至柳河溝爲止、由皇姑屯派員工西來修理、西段自唐家窩舖以至厲家窩舖以東之三十二橋爲止、由打虎山員工修理、北寗路工務處長王奉瑞、親身到達該地、每日乘壓軌車來往梭巡、督促員工修理、所有中外工程人員及路工三百餘人、均會集於該處、厲家窩舖以東、截至三日午後六時、已全部修復、材料車當時亦開到厲家窩舖以東之三十二橋邊、西段自唐家窩舖起以至厲家窩舖間之路軌二處、三十一號橋一座及道岔一段、至下午六時、亦已修復、至橋樑被炸毁之處、全用道木垜起、上敷路軌、自三日晚間起、全部工人均集於三十二號壞橋地方、當夜全體工人趕修、限於當夜修竣、四日即可全部通車、　　新民日軍構築工事截至現時止、日方雖聲明撤兵、但新民縣地方、尚駐有日軍三百餘名、並由南滿路調來站長一名、在該處料理鐵路事宜、並在遼河以東築有防禦工事及設鐵絲網事軍事準備、並時常派兵車一列向西至柳河溝白旗堡一帶梭巡、視此情形、似無撤退模樣、自饒陽河以東至新民縣一帶、已無我國駐軍、僅中山號鐵甲車停於唐家窩舖之站内、至地方治安、皆由當地居民組織民團及義勇軍等維持治安、民團均以藍白旗爲標幟、來往梭巡、（十二月四日） 
[日人亦知經濟封鎖之危險性]  
　　本月二日日本名古屋新聞對於援用國聯盟約第十六條對日經濟封鎖、發表社評云、「聯盟各國對於違約國斷絶一切通商上金融上之關係、並禁止與違約國民間之交通」「如不從聯盟之協定、則加以徹底的懲戒、」吾人就此點觀之、違約國之經濟混亂、不言而知、此次中日紛爭、苟聯盟各國引用此條施諸日本時、則對於我國之輸出入、旣然杜絶、而我國對外貿易輸出十四億元輸入十五億元、以及貿易外交易支付等五億元、將完全停滯、斯時我國豈不陷於絶境歟、故我國對於此舉、應從下述二點觀察之、即（一）苟聯盟各國實行對我經濟封鎖、其輸入棉花達五億元、自可轉銷他方、而我國輸出棉絲與棉織物七億元之銷路、將如何處置耶、蓋我國生絲輸出之大主顧爲美、美雖不加入聯盟、然彼必與聯盟之態度相同、此可慮者一也、（二）世界經濟旣經封鎖、而一方中國對我亦必經濟絶交、果爾、則依昭和五年度之計算、對華貿易輸出四億三百萬元、輸入二億八千三百萬元、我國若失去此路、則產業的根本上完全動摇、况對華輸出額四億元、幾占我輸出總額三成五分、由中國每年輸入之廉價原料品日用品等、旣利於我國之產業、而我國之工業精製品、從此杜絶銷路矣、此可慮者二也、然而我國强硬論者、曾不顧及此二點、其不明國勢情形、莫此爲甚云云、 
[湘潭發生學警衝突案]  
　　長沙通信、湘潭學界、自東北事變發生後、即組織湖南學生抗日救國會湘潭分會、工作極爲努力、上月二十五日下午六時、一中學生自治會宣傳隊在樂羣電影院宣傳時、有湘潭電報局職員陳其洪因不願久聽學生之演講、故鼓手掌以阻之、并大呼快映電影、學生大怒、當將陳扭往縣公安局、以便報告抗日會懲戒、電報局長許靖邦得信、即於次日向公安局司法科長孫韋侯保釋、及二十七日抗日會開會議决懲戒陳其洪辦法後、即有學生二三百人整隊至公安局索陳、不料陳已交保釋放、學生大譁、勒令孫韋侯交人、孫無以應、學生乃將孫擁往縣立第一中學、準備召集大會、討論辦法、時湘潭保安團長羅夔·敎育局長陳大鎔·縣長繆笠仁等、聞信趕到、極力調處、結果由孫出立字據、準於二十八日上午十時以前將陳其洪交出、次日（二十八日）學生數百人、依時前往公安局、由局長劉裔誠出而接洽、謂已勒令保人交出、但尚未交到、此時孫韋侯見學生情勢汹汹、恐風潮閙大、遂乘機離局、擬往縣黨部商量辦法、不料被學生瞥見、追至途中、將孫扭住、責其不應受賄釋放仍將孫擁回公安局、責令交人、當學生追扭孫韋侯時、公安局長劉裔誠大不滿意、以爲學生恃衆逞暴、侮辱太甚、及學生隊擁孫抵局後、局内武裝警察、即緊急集合、將學生包圍、一時秩序大亂警士一面向空開槍示威、一面以剌刀向學生刺殺、結果學生被捕二人、（羅畏安鄧國光）被傷二十餘人、（唐新民·傅名揚·龐昌熾·劉軒昂·黄志修·郭文鳳·譚恢·賀錦章·賀　·馮任之·何志厚·胡篤輝·黄旭·黄球·陳琮·黎振坤·馮樹春·朱巽卿等、聞黄旭賀雯二人受傷最重、恐有性命之憂）此慘劇發生後、全市崗警即一律罷崗、集中公安局、全縣學生亦一律罷課、集中學生會、形勢頗爲緊張、現省政府方面已派秘書楊績蓀馳往調查、以便决定處置　　　十二月二日） 
[胡漢民返粤後之廣州四全會]  
　　第九次會議初選中執監委 
　　胡伍等提出黨政軍新制案 
廣州通信、粤四全大會、自本月一日第七次大會通過接受胡伍建議書、放棄推翻滬和平會議决議案後、胡漢民復於二日偕同孫科李文範陳友仁伍朝樞等返省、是日下午一時許、廣九專車到大沙頭站、軍政各界均在站歡迎、與胡等同行者、尚有傳秉常·白崇禧·黄惠龍·及日前四全會退席代表二三十人、胡等抵省後、即赴二沙頭漁廬暫憇旋在漁廬開談話會、到有陳濟棠李宗仁馬超俊鄧靑陽石靑陽、席間討論今後解决黨務軍政政治等、及應付時局大計、至下午二時散會、胡漢民孫科復於三時許分訪鄧澤如蕭佛成、晤談甚久、今日（三日）上午九時、四全大會在中山紀念堂開第九次會議、出席代表三百四十人、列席代表九十六人、主席團出席者蕭佛成·鄧澤如·李宗仁·經亨頤·李揚敬·黄旭初·關素人·姚　昌·行禮後、開始討論、議决下列各案（一）加推胡漢民伍朝樞兩人爲主席團主席、（二）推選議案整理委員會委員、由主席團提出、由各組審查會負責召集人互推一人、共九人、爲議案整理委員（三）推選寫票員十二人、唱票員六人、監寫員六人、監唱員六人、（四）代表介紹第四屆中央執監委員候選當選人、當即發票開選、結果選出候選當選人區芳浦·（二三○票）香翰屏·（二三○票）余漢謀·（二二八票）黄季陸·（一九六票）黄同仇·（一七七票）李品仙·（一七三票）李任仁·（一五八票）陸幼剛·（一四九票）謝瀛洲·（一四五票）黄河澧·（一三六票）詹菊似·（一二八票）陳中孚·（一一六票）王保眞·（一零四票）林萬卷·（九七票）高方·（九四票）裴鳴宇·（九四票）崔廣秀·（九四票）曹勿四、（九三票）伍智梅·（八八票）李綺庵·（六九票）陳劍如·（六五票）王崑崙·（六三票）鍾天心·（五九票）楊愛源·（五九票）共二十四人、又主席團介紹候選當選人唐生智·白崇禧·張發奎·劉文輝·郭泰祺·曾仲鳴·何世楨·陳羣·張惠長·林翼中·李揚敬·周鳳岐·繆培南·黄旭初·姚禔昌·孫競亞·關素人·林直勉·程天固·楊熙績·陳慶雲·張定璠·梁寒操凡十二人、下午二時、繼續舉行第十次會議、出席代表三百九十六人、列席代表一百十二人、李揚敬主席、宣布開始討論提案、主席團提出胡漢民孫科伍朝樞李宗仁四委員之提議、一、爲修明政治、防止獨裁起見、於若干省政储之上、設政務委員會、在國民政府指導之下、監督各省行政、其詳細由國民政府規定之、二、在中央執行委員會指導之下、設執行部於重要地點、分别監督各省市黨部、其詳細由中央執行委員會規定之、三、爲國防及剿匪起見、於必要地點、在軍事委員會指導之下、設軍事委員會分分、其詳細由國民政府規定之、結果一致通過（二）孫科李宗仁提議、國民政府指撥國稅一部份、分期償還歷年海内外革命債欵案、其辦法、由中央責成國府指撥國稅收入一部、特别儲存、以爲歸還海内外歷年以來對於革命所舉債欵之用、一俟此項債欵調查完竣、凡有案可稽者、即以此項儲欵歸還、結果一致通過（四）爲古委員湘勤盡瘁革命、功在黨國、擬請大會决定、由國民政府明令開辦湘勤中學校、附設小學校及幼稚園、以資永久紀念案、一致通過、至此時已傍晚五時、遂散會、（十二月三日晚） 
　　附錄胡伍建議書如下第四次全國代表大會主席團曁諸同志惠鑒此次四全大會、對於上海和議議决案、發生誤會、以致四全大會之進行、亦不無波折凡我同志、莫不惋惜、竊以爲和議結果、不能認爲盡滿吾人之意、固無可諱言、惟當此暴日侵凌我東北之時、全國人民極盼统一政府早日實現、俾全國一致對外、我和議代表在滬處此環境、故但求原則上與國民政府馬麻兩電宗旨不悖、尤其是獨裁制度不能存在、則其他不妨讓步、此固具有不得已之苦衷也、顧吾黨以建設民主政治爲已任、則民衆之願望、不宜過拂、國人之意旨、宜加尊重、總理所謂國民之方寸、即吾黨之地盤、正以此耳、此應注意者一、粤方諸同志、數月來確能精誠團結、故有今日之局面、反對者思破壞之、其最辣手段、爲一拆字、然多方百計、無所施其伎倆、今若彼之所不能爲者、我自爲之、我雖至愚、必不出此、此應注意者二、明此二者、則目前之困難、不難解决、况細繹和會議决案、實於四全大會之議决案、并無衝突、謹私擬辦法三項如左（甲）第一二三屆中央執監委員、及候補執監委員除共產及反動份子外、一百十二人、由主席團列名分别提出四全大會、爲第四屆中央執監委員及候補執監委員、通過之、如謂爲必要時、并可聲明此爲求和平統一不得已之舉、謹按（一）大會所對者、以第一二三屆委員爲第四屆當然委員耳、然和會並無此議决案、關於此點和會十一月七日之議决、爲「雙方協商中央執監委員候選人產生方法、」和會代表談話時之商定辦法「爲中央執監委員總數一百六十人、一二三屆中委及候補委員、除共產黨外、一律當選、惟不必用一二三屆中委名義、計共一百十二人、其餘四十八人、雙方自由選舉二十四人、並互相承認選舉」故始終并無所謂當然委員之議、（二）一二三屆中委一百十二人、擬由主席團提出大會通過者、一方尊重大會之選舉權、一方求本黨之大團結故也、其間或不免有爲代表所不滿意之人、然求本黨重復團結之苦衷、黨爲全黨同志所共見共諒若更作聲明、則此苦衷尤爲明顯矣（乙）除上述一百十二人外、大會選舉二十四人、至寗方所選二十四人、大會議决、於四屆中執委會第一次全會開會時、得由該會三分二之决議承認之、謹按寗方所選二十四人、固未嘗不可由大會决議承認、然大會前日通過議案「必須蔣氏踐言下野、並解除兵柄、如蔣不下野、即在粤組織中央黨部」云云、是以蔣氏若不下野、而大會承認寗方所選之二十四人、徒助蔣耳、故不如由大會授權四屆中執委承認之、似較妥當且對於大會選舉中委之權、亦無損碍、必須該會三分二之决議者、免寗方中委之片面承認也、（丙）在議决之日、以前所有因政治關係、被大會或中央執委會開除黨籍之黨員除共產份子外、概予復恢黨籍、謹按旣求本黨之大團結、則所有因政治關係而除籍之黨員、宜恢復黨籍、寗方已有此舉、我大會表示寛大、未可後人、且此點與我一二三屆中委之選舉、亦不無關係、以上私擬辦法三項、無非本於上述應注意之兩點、一以求全國之和平統一、一以求同志之精誠團結、是否有當、尚維採擇是幸專此敬請黨祺、胡漢民伍朝樞謹啓、 
地方通信 
[奉賢]  
　　公安局搗毁始末縣公安局昨因禁阻賽會、被暴徒搗毁、兹悉是晚（四日）六時許、該局據報有道院灣裏端江王、大批賽會、經過南橋、當以冬防期内、有關治安、故即派巡長王梅前往阻止、勸其改從南街進衖出鎭、詎該會衆即出來抵抗、當場將警察毆打、一方並直衝街市大聲呼嘯各警士無法防止、乃在夾和衖口、朝天放空槍一響、藉避危險、不意會衆激於氣憤、頓時糾集五六百人、强抬神像、蠭往該局、包圍取閙、局長李志斌親出開導、竟置罔聞並有多人、上前喝打、遂將該局門窗器具文卷各件、搗毁殆盡、後經縣長沈淸塵率警到塲、力爲鎭壓、同時縣執委翁祖光士紳沈夢蓮等·亦聞訉趕到、婉言勸告、並邀得會衆代表曉以利害、始各解圍、現縣公安局對於損失方面、已查得確數、統計連築一分局曁各警私人衣服、約在二千數百元之數、至其善後辦法、縣府昨已召集地方緊急會議、討論結果、僉以該會衆事出誤會、姑念無知、免予深究外、所有公家損失、應由會首六房、負責賠償、而於肇事暴徒、則着公安局查明從首、拘案重辦、以維法紀、 
[松江]  
　　各團體勸募援馬餉糈暴日侵佔瀋陽、負守土責之軍人、以不抵抗主義節節退讓、不數日而遼吉疆土、爲寇盡據不謂黑省馬代主席占山以絶援之孤軍爲國家民族爭生存、振臂抗拒、中外震警、屢挫日寇、義薄雲天、本縣各界爲激厲士氣、由縣黨部縣政府製印捐册、分發各機關團體勸募捐欵、省女中實騐小學、特於昨晚開游藝大會、舉售票所得、盡以匯付海倫馬將軍充軍糈之用、想愛國志士、必有毁家紓難之義舉也、 
　　商賬以一月終結束、商家習慣、向以舊歷除夕爲商賬結束之期、自去年厲行國歷、視環境之便利、略有更動、本年商賬結束之期、已經上級擬定以一月終結束、以昭一律、縣商會奉令後、即分函各同業公會、轉告各商家遵照、 
[蘇州]  
　　省廳澈查筵席捐風潮吳縣菜館業爲反對代怔筵席捐、發生風潮、公安局認爲故意抗稅、將該業代表王祥寳等捕押、迄已一星期尚未釋放、該業亦不請保聽其自然、而一面分呈各機關求援、縣商會對于此案、已電請省廳迅速派員查辦、蘇省府昨（七日）指令縣商會云、東電悉、此案昨據該菜館業逕電、已令財敎兩廳飭查核辦在案、候令廳併核迅辦、仰即勸令各該業靜候委查、毋得紛擾云云、現菜館業經會員大會議决、請由官廳直接征收、 
　　刦盗在深夜被獲駐蘇第六十師師長沈光漢、因蘇地連日發生刦案、所有盗匪、均持有槍械、殊與地方治安有關故邇日親自率帶衛隊、出外巡查、六日深夜十一時許、在留園馬路見有一人、形跡可疑、喝令止步、詎此人即行開槍、于是衛隊亦開槍回擊、此人中彈倒地、當即獲住據供名潘貴芳、並獲住女子二人、當即帶回師部訉辦、聞此人與金門外張福順米店及油車弄口刦案有關云、 
　　東吳學生全體罷課東吳大學全體學生、於昨日（七日）下午起、議决一致罷課、援助北大在京被捕學生 
[無錫]  
　　反對征收用電保證金第一區長錢鍾亮、以戚墅堰電廠、近向用電各户、收取保證金、致引起市民之反對、查電氣原屬公營事業、依照法令、可由自治機關辦理、至該項保金、就本區情形、約需十餘萬元、該廠如强制繳納者、惟有集資自辦、現旣歸建設委員會經營、在用電各户、按月出費、自無再繳保證金之必要、且戚廠開辦多年、向未有征收保證金之舉、此次驟然施行、未見公布、究係上級命令、或新行制度、抑爲自定辦法、區民疑慮、自必詢其根據、以謀解决、本公所認爲此項保金征收、倘由於戚廠辦事人之意思、而有行爲上之表示、一小部分業已實行收取、則請體念衆意、自行取消、已收之欵、呈予發還、倘係執行上級命令、或制度規定、値此年歲荒歉、社會鐸濟索縮、亦請下情上達、暫緩施行、庶幾法令人情、兩相並顧、昨特致函戚廠查照、同時鎭區長、又接得城區用户章拯等數十户公函、對于該項問題、有所主張、請求轉函戚廠、收回成命 
[江陰]  
　　省令借漕七萬元江陰今歲遭大水爲災、時局關係、銀根奇緊、商業淸鑒、上月財政局曁敎育局、因地方敎育欵項拮据、無法籌欵、由縣府府同財政避、呈准省廳淮予暫發地方敎育兩項印借據各一萬二千元、預計扣三個月一分息、准在豪二期地價稅項下完用現在币上各商號與機關學校往來大多以此借據推託、以致商業金融、更覺緊急、上月份莊拆開六毫半、本月份尚未開出、錢業中消息、在此兩月内、莊拆尚有增加、前日馬縣長晋省、省府爲運工經費需欵、面諭回澄後、限本月底在糧漕項下借撥七萬元馬於昨（五日）反澄與財政局會商後、定期召集各商富籌措、惟際此銀根奇緊進行甚覺困難耳、 
敎育消息 
[要聞全國學生抗日聯會通電]  
　　全國學生抗日救國聯合會通電云、上海各報館轉全國各學校各團體公鑒、此次北大示威團與南京衛戌司令部衝突事件、在一方面衛戌部壓迫人民、措置殊爲失黨、我全國人民應一致加以反對、在又一方面、北大示威團旣非北大全體同學所組織、而其在南京之行動與言論、軼出抗日救國之範圍、顯爲少數惡化分子所操縱、大足影響愛國運動之前途、我全國同學以及全體同胞亟應加以鄭重之注意、幸勿使抗日運動變爲歸俄運動因此吾人應於反對政府喪權辱國之中、盡量防止惡化分子之活動、五卅慘案以後之運動、可爲借鑑、望我全國同學以及全體同胞注意及之、 
[浙大農學院敎職員抗日救國會致電顧維鈞]  
　　國立浙江學農學院敎職員抗日救國會、爲近日外交緊急特電詢顧外交部長、兹探錄原電如下、南京外交部顧部長鑒、日來對日交涉、似有急轉直下之勢中立區問題、在國聯方面、甚囂塵上、請問在我國土之内是滞可容納中立區設立之提案是否已由閣下電令施代表、可以接受此種提案、應請明白答覆者、此其一、近日重光進京與閣下晤談、果爲何事、是否我國欲放棄日不撤兵不與交涉之原則、應請明白答覆者、此其二、上述二點、羣疑莫釋、當此全國民衆痛心疾首、堅决抗日援黑力主恢復失地之嚴重時期、中外有接受設立中立區提案之消息、内有日兵未撤、即行交涉之形勢、違反全國民衆意旨、莫此爲甚、請閣下注意及此、萬勿以一念之差、致喪權辱國而陷我國於萬刧不復之境、浙江大學農學院敎職員抗日救國會江、 
本埠 
[市敎育局嚴催私校呈請立案]  
　　上海市敎育局對於私立學校立案、前曾呈准敎育部展期至本年底截止、並一再嚴催呈請立案在案、兹悉尚有少數私校、延不呈請、該局已再分令各校嚴催矣、又訉、該局十一月份發表准予立案者、私立審美女子初級中學附屬小學、協進初級中學附屬小學、上公小學、滬東小學、靜安小學、眉州小學等六校、准予試辦者私立華北小學、純一小學、培坤女子小學等三校、應予取締者私立惠工婦女職業學校、粤僑勤宣義務小學等二校、 
[各大學昨電請國府釋放北大同學]  
　　丨并厲行革命外交丨 
　　限國府於廿四小時内答覆 
　　丨昨日代表大會議决丨 
上海各大學學生抗日救國會、昨日上午十時、在西門少年宣講團、開第二十次代表大會、到各校代表三十餘人、兹將詳情、分誌於後、 
　出席代表出席學校代表、有大夏·法學院新華藝專·中醫專門·東吳·交大·滬江·大同·光華·中法藥科·同德·正風·國醫學院·中國醫學院·人和助產·文化·約翰·中國體專·曁南·東亞·上海藝專·中法工學院·東南·復旦·中公·兩江·商船·江南·上海美專等、主席大夏許冠彬、紀錄法學院唐瀚生、 
　　開會情形行禮如儀後、即由主席報告各項工作情形、旋由南京中大代表報告援助北大被捕同學、及中大同學被捕被傷情形、全場代表、感極憤慨、繼即開始討論、通過各項議案、（一）電政府要求立即釋放被捕同學、並厲行革命外交、（二）反對直接交涉（三）反對設立中立區（四）反對共管天津（五）反對調查團來華（六）反對顧維鈞長外交（以上諸電、限二十四小時内答復）（七）如政府於二十四時内、無圓滿答復、則率領全市三萬同學赴京、并通電全國、一致罷課（八）致電政府内、註明請政府决定最短期間、出兵日期（九）請政府解釋、被捕同學理由、及口號標語不妥之點、（十）派復旦交大向國醫學院當局交涉阻止學生愛國運動之不法舉動（十一）電留法學生會、請阻止施肇基簽訂辱國條約、否則請就近以國内同學對付王正廷手段對付之、（十二）確定後日爲下次代表大會期、至一時許、始散會、 
　　致電中央南京國民政府鑒嗚呼今日之中國亦焦頭爛額危若纍蛋之中國也、遼吉被佔於前、黑省失守於後、錦州中立天津共管之聲調、又復愈唱愈高、更可注意者、日兵未撤而有調查團來華之議、失地未收、而有直接交涉之勢、凡此種種要皆政府未能盡其保國安民之責任、軍人未能盡其过土衛境之本分、以及外交官未能盡其厲行革命外交之能事、所以使之然也、當此危急存亡千鈞一髮之際、民族存亡、實息息相等、政府旣不能履行其職責、人民自當本民主政治之原理、在國政上應行使其請願權、在危急時、應行使其生命自衛權、以及其他遊行示威等等應行使之權、生等根據以上理由、遂有要求政府立即釋放在南京被捕之北大中大同學、及厲行革命外交、並允許下列七點之要求、（一）反對直接交涉（二）反對設中立區（三）反對共管天津（四）反對調查團來華（五）反對顧維鈞長外交（六）决定最短期間之出兵日期、（七）解釋逮捕同學之理由、及其口號標語不妥之處、以上七點、限政府於廿四小時内答復、如無圓滿答復、是政府自絶於人民、非人民先絶於政府也謹當採取不得已而爲之手段、率領全市三萬同學赴京、並通電全國一致罷課、以與政府相周旋也、呈、言念及此、不禁心痛、生等萬分不希望有此最後步驟之採取、果其有此種步驟採取之必要、則我政府之麻木不仁可知、國軍之糜爛不堪更可知、古云、輔我則后、虐我則仇、生等請易之曰、衛我則友、危我則仇、望三致意焉、謹此奉聞、上海市各大學學生抗日救國聯合會叩、按上電中校聯會亦具名、 
[中學生决昨日起罷課]  
　　代表會議議組織罷課糾察團 
　　本市各中學抗日救國聯合會、於前日開緊急代表大會、議决通令全市中學罷課、以促進政府出兵抗日、昨日起各中學罷課、并於午後在上海中學開第六次代表大會、討論罷課後之工作及糾察各校罷課情形、兹將詳情誌之如下、 
　　罷課情形昨日起全市五十餘中學、均奉中校聯會命令、實行罷課、惟務本啟秀大同三校、因事前未曾得訉、故未罷課、各校抗日會、并令學生罷課後、不得荒愈嬉戲、每日仍須到校、從事救國工作、 
　　昨日會議昨日午後二時後、開第六次代表大會、到四十二中校、由惠靈李彬·公時陳立言·正風方模爲主席、民立女中易璧紀錄、議决案件如下、（甲）罷課後之工作應如何施行案、議决、（一）在罷課期間、定期舉行擴大宣傳（二）加緊軍事訓練、（三）定期派代表晋謁汪精衛、代表產生、由各校推舉三人、待先派人接洽之後、再行决定、先行接洽人員、由本會主席團互推、（四）通知各校同學自動研究日本問題、（乙）發表通電表示此次罷課之目標案、議决、通過、其内容由幹事會參照全體大會意思决定、（丙）大學部代表報告、發表通電、要求政府立即釋放北大中大被捕同學及厲行革命外文、本會應否取一致行動案、議决、通過、取一致行動、（丁）罷課期間、本會是否需要組織上海中學生罷課糾察團、議决、通過、由每校推派代表一人組織之、（戊）如罷課 
發生困難時、本會應取何種態度、議决、交糾察團辦理、（己）第一次糾察團、定於明晨上午十時、在民立中學舉行、議决、通過（庚）以後代表大會、由主席團召集案、議决、通過、 
[工部局修正補助私校章程之用意（續昨）]  
　　敎育委員會某委員、又引述費唐法官之報告中之意見、謂工部局對於唱導國際惡感之學校、不宜予以補助、現今之規定此條文、即欲避免此種情形、查費唐氏之報告有曰「關於工部局管理其所立各學校、及輔助其他國立或私立學校、余意須有一項條件、倘加入無論何項施行新敎育政策約規内、足以維護租界全體之利益、此條件即凡有管理工部局所立學校之計畫、或補助私立學校之計畫、其學校無論爲外人學校或華人學校、皆不得有引起國際間及民族間互相仇視之敎課是也、試一觀現今若干學校中所用之敎 
科書、則此項條件實不可認爲過慮、夫公共租界之基礎、爲國際合作、非但外人與外人之合作、亦爲外人與華人之合作、工部局旣係由各國人之代表組織而成、爲各方共同之利益而執行職務、如果有意的或默許的支用其捐稅之一部分、供給某種學校、同時各該校乃敎其各國籍之學童、使彼此互視爲歷史傳統的敵人、或以仇恨他國之人視爲國民之最大責任、此其不當、豈不甚乎、工部局中之國際合作不能根基於學校中之國際仇恨、故凡反對某一國或某數國之宣傳、皆應禁之、雖事實上、此項禁令、未必能確實充分施行、而此原則旣經公衆承認、則已足爲一種保障、而爲趨向正途之一大步驟也」 
　　現在此項正條文、旣成爲工部局敎育方針之一部分、則所費之討論、可謂有圓滿之效果、此項規定、無論何國國籍之學校、皆望其尊守也、 
　　上述問題旣經解决、工部局遂以敎育委員會之建議、函致上海市長張羣將軍如左、 
「敬啟者、上次納稅人會議、准由敝局撥欵、對於界内私立學校之敎授完善及經費不足者、予以補助、籍以發展界内居民兒童之敎育、此項補助費之章程、今已擬定特奉上一份、按照該章程之規定、該項私立學校、須遵照其校内多數學童之本國敎育程度、而對於華人學校、並特爲聲明、應遵照中國政府之定章及標準、斯項補助費之發給、將依據敝局敎育委員員之華人委員分會之建議、而關於華人學校之選擇、該處甚望責市敎育局予以推薦、凡華人學校欲得補助者、似可令其直接向敎育局陳請、由敎育局長加以按語、轉送敝局敎育委員員、至凡經敎育局推薦之學校、或不能一一皆得補助金、其未經推薦之學校、有特殊情形者、亦或廳予以補助、惟敎育局長之意見、必由敝敎育委員會詳加考慮、敝局深信如能施行此項合作辦法、必能增進雙方互相之諒解及善意、甚望貴市長能予以同意及協助」關於施行敎育章程其内載有補助華人私立學校一事、在最近工部局董事會席上、有某董事陳述本局敎育委員會、願與中國敎育當局合作、以施行此項章程、彼稱該會各員一致主張、在本租界内之華人私立學校、應在可能範圍之内、盡量使之歸中國敎育當局之管轄、对與中國方面之合作基礎、已在董事會紀錄中詳爲記載、本此方針進行、固似有工部局不願管理華人學校之意、但敎育委員會之意、以爲旣有前述之保障條件、則此項政策必於中外居民互有裨益也、董事會對於該委員會所主張之政策、全體一致、予以採納云（完） 
[上海各大學敎授抗日救國會緊急會]  
　　上海各大學敎授抗日教國會、鑒於時局緊急、持於六日下午二時、在東吳法科召集臨時全體大會、通過種種重要議案、並發出下列各電、（一）南京國民政府鈞鑒、請願出於愛國熱忱、出版屬於人民權利、請即釋放被捕學生、撤回禁止請願命令、停止檢查新聞、對於一切抗日救國運動、不得加以壓迫、倘與民意背道而馳、則是自絶於國人也、（二）南京中央黨部轉特别外交委員會鑒、對日方略遊移莫定、施代表之驟變態度、顧外長之逕行、談判確係違反民意、貴會責職所在、若不急圖補救、則誤國之罪、萬死莫贖、特此警告、上海各大學敎授抗日救國會叩、 
[江蘇商專同學會成立]  
　　江蘇省立商業專門學校歷屆畢業同學組織之同學會、昨日下午二時、假寗波同鄉會舉行成立大會、到敎職員及同學一百三十餘人、推許學伊蔣信晤童傳中丁大烈張克昌郁秉剛五人爲主席團、倪古蓮紀錄、行禮如儀、主席致開會詞、師長訓詞、會員演說茳討論章程、選舉職員、推馮子明陳子密二君開票、計蔣信昭·許學伊·童傳中·虞中望·張克日·郁秉剛·陳子密·徐多·馮子明·李林桂·姚冕羣·鄒祖烜·周孝庵·黄曾杰·丁大烈等十五人當選爲第一堀執行委員、金雄飛蕭楷錢魔生等三人爲候補執行委員、即日宣告正式成立、暫假泗涇路十九號信昭查賬局爲通信處、凡未曾加入該會之同學均可向通訉處接洽云、 
[鐵華中學義勇軍宣誓]  
　　法租界巨籟路鐵華中學、原有學生義勇隊訓練軍事培植軍國民基礎、兹因抗日風雲緊張、遵照中央規則、改編爲靑年義勇軍、先成立一大隊、計有一百五十餘人、該校長陸鐵民、自任大隊長、延聘軍學專家敎練學術兩科、另遴女生四十名、編爲看護隊、一律白色服裝、頗具規模、昨日上午陸隊長親率全隊男女人員、在該校大操場舉行授族宣誓儀式、軍容整肅、 
[國難出版]  
　　上海華龍路八十號通問編輯社最近出版「國難」一書、内客除編述有系統之「日軍侵佔東北痛史」外、並載「日本對華侵略及逞兇年表」「二十一條全文」「濟南慘案及萬寳山案始末」、末殿以有力之「救亡政策」等文、爲抗日救國必要之讀物、聞每册祇售銀二角云、 
[「化學工業」六卷二期出版]  
　　中華化學工業會所發行之「化學工業」專載化學工業上之重要研究以促進吾國實業之發展、自出版以來、頗著聲譽、大受學術界及實業之歡迎、現六卷二期已出版、其要目有陶延橋之「對於應用人造肥料之我見」、許炳熙之「中國漆與改良製漆之研究」、沈熊慶之「維他命研究之新發展」、余雪楊之「不含鹼金屬肥皂之創製」徐名財之「電化鍍鉻法」、柴景旭之「鑽及鑽顔料」、王文治之「樹膠化合之炭黑」、琳琅滿目、實爲化學界有價値之名著、聞該刋每册定價洋四角、在上海白爾路三六六號、該會發售上海商務印書館及生活週刋社均有寄售云、 
體育 
[本週東華兩次大戰]  
　　星期六逢曁南隊 
　　星期日遇樂華隊 
　　均有中華棒球塲 
丨西人足球會本週秩序丨 
　　本週東華連有兩次大戰、星期六逢曁南、星期日遇樂華、地點在中華棒球場、兹錄西人足球會公佈之本週秩序如左、 
　　星期六（十二月十二） 
　　東華隊對曁南隊甲組循環賽中華棒球塲 
臘克斯對西捕隊　高級盃二週　上海隊球塲 
上海隊對英海軍　高級盃二週　西捕足球塲 
嶺南隊對RA·O·C·字林盃二週　中華足球塲 
華伶隊對上海隊　字林盃二週　虹口第二塲 
約翰隊對東光隊　字林盃二週　約翰足球塲 
滬江隊對德律風　字林盃二週　虹口第一塲 
寳塔隊針沙壳爾　幼級二補賽　虹口第三塲 
　　星期日（十二月十三日） 
東華隊對樂華隊　高級盃二週　中華棒球塲 
林肯隊對史谷德　高級盃二週　西捕足球塲 
震旦隊對愛利隊　字林盃二週　虹口第二塲 
東光隊對R·A：O·C·幼級二補賽　虹口第三塲 
　　星期六（十九日） 
爲隊對美公　乙一　四時 
同文對法院　乙一　五時 
約中對鷹隊　乙二　六時 
也是對江灣　甲組　七時 
滬江對敢死　甲組　八時 
晚星對曉星　乙二　九時 
[今日女子籃球會秩序]  
華夏對南洋　五時　裁判員陸鍾恩 
大夏對强南　六時　裁判員周家騏 
東南對崇德　七時　裁判員邵　驥 
丨昨晚結果丨 
江江勝上中　（乙組）　二十三比十二 
强東勝兩兩　（乙組）　四十一比七分 
兩江勝中國　（甲組）　四十七比四分 
[中華運動裁判會月會]  
　　今日下午六時半 
　　上海中華運動裁判會、定於今日下午六時半、假四馬路同興樓舉行叙餐月會、並有討論關係會務事項多件、各會員須准時列席、 
[西靑籃球約翰勝華東]  
　　法院勝猶太（乙）丨二二比二一 
　　也是勝敢死（甲）丨二四比七分 
　　約翰勝華東（甲）丨五十比三四 
丨今晚二場丨 
西靑籃球、昨晚約翰又勝華東、三組比賽、結果如下（一）乙組、法學院勝猶太、三十二比二十一（二）甲組、也是大勝敢死、上半時二十四比七分總結果三十八比十二、（三）甲組、約翰以純熟聯絡、準確投籃、上半時三十五比十一、大勝華東、下半時以預備隊作戰、華東乃漸追上、結果約翰仍以五十比三十四分勝、 
翰约　犯規　得分 
侯學敏右鋒　○次　十四 
魏宗鐸右鋒　二次　二分 
繆連恩左鋒　○次　六分 
誠景星左鋒　○次　○分 
陳詳龍中鋒　二次　十五 
許維新中鋒　一次　五分 
林澤羣右衛　二次　四分 
吳卓洪右衛　一次　○分 
吳幼林左衛　一次　二分 
吳幼良左衛　二次　二分 
總結　十一　五○ 
華東　犯規　得分 
梁國權右鋒　○次　十七 
戴麟振右鋒　○次　五分 
凌憲揚左鋒　一次　二分 
歐陽永源左　○次　二分 
黄運良中鋒　二次　八分 
陳啟東右衛　一次　○分 
黎寳駿左衛　四次　○分 
許道賡左衛　○次　○分 
總結　八次　卅四 
　　上半時約翰三十五分　華東十一分 
下半時約翰　十五分　華東念三分 
今晚二場 
海賊對紅隊　甲組　七時 
持志對江灣　甲組　八時 
丨下週秩序丨 
星期一（十四日） 
約中對西靑　乙一　七時 
海賊對曁南　甲組　八時 
麥令對靑光　甲組　九時 
　　星期二（十五日） 
紅隊對江灣　甲組　七時 
滬江對持志　甲組　八時 
　　星期四（十七日） 
海賊對持志　甲組　七時 
划船對吳中　乙二　八時 
　　星期五（十八日） 
也是對華東　甲組　七時 
約翰對麥令　甲組　八時 
紅隊對夏先　甲組　九時 
丨各組成績丨 
　　十一月六日至十二月五日止 
丨甲組丨 
隊名　勝負次次　分　數　勝球　負球 
滬江　五○　一○○○　二一八　一五六 
約翰　五○　一○○○　二一五　一五七 
麥令　四○　一○○○　一四六　九六 
海賊　三○　一○○○　一○九　六六 
持志　三一　七五○　一七○　一三九 
曁南　二三　四○○　一六九　一六六 
也是　二三　四○○　一六二　一八三 
靑光　二三　四○○　一五五　一七六 
紅隊　一三　二五○　一四三　一八一 
江灣　一三　二五○　一二二　一六六 
華東　一四　二○○　一四六　二○七 
敢死　○四　○○○　一一八　一五四 
夏光　○五　○○○　一二○　一八六 
丨乙一丨 
滬中　三○　一○○○　一四○　　六二 
猶太　二○　一○○○　七○　五○ 
法院　一一　五○○　八七　六五 
沙壳　一一五○○　六一　六六 
美公　一二　三三三　七二　一一六 
同文　一二　三三三　五七　一○八 
翼隊　○三　○○○　七三　九三 
丨乙二丨 
曉星　二○　一○○○　七四　四九 
晚星　二○　一○○○　五七　四九 
划船　二一　六六六　一○六　七六 
吳中　二一　六六六　七八　六八 
鷹隊　一二　三三三　九九　一一八 
約中　○二　○○○　三七　五四 
西靑　○三　○○○　六二　八八 
 
 

Page 9

 
 
本埠新聞 
[汪鄒昨電京粤兩方]  
　　滬粤中委晉京之動機 
粤代表汪精衛·鄒魯·六日接蔡元培等由京來電、昨特轉電孫科·伍朝樞·等粤代表云、廣州孫哲生·伍梯雲·李君佩·陳友仁·諸先生鑒、頃接南京來電如下、國難益急、和平統一、若不速求澈底實現、無以慰民衆之渴望、無以挽黨國之危亡、現四全大會業已閉幕、四屆中委業已選出、務懇根據上海會議之决定、立即就近邀集各中委、集中南京、舉行第一次全會、以解决一切黨政軍問題、建立一致對外之統一政府、黨國存亡、繫於俄頃、此間同志、擬於本月中旬、舉行第一次會議深望迅即赴京、以便準備一切、至深感荷、蔡元培·李煜瀛·張繼·張人傑·陳銘樞·吳鐵城·同叩魚、謹聞、並盼轉知在粤同人、何時啓程、並祈示覆、汪兆銘鄒魯陽、又同時覆蔡等電云、南京蔡孑民·李石曾·張溥泉·張靜江·陳眞如·吳鐵城·先生鑒、魚電敬悉、已即轉電廣州、並已約同在滬及在各處同人、俟廣州同人到時、會同入京、先此奉覆、汪兆銘·鄒魯·陽、 
[汪精衛談話]  
　　關於學生與當局衝突事件 
　　主組織民衆團體代表會議 
各記者昨因連日各地發生學生與政府當局衝突情事、恐引起意外糾紛、特趨謁汪精衛先生於其寓邸、叩詢其對於此項事件之意見、蒙答覆如下、（記者問）日來因中外各報、登載錦州將劃爲中立區地帶·及天津將劃歸共管之傳聞、以致各地學生、紛紛請願、與警察鐵路及敎育當局、發生衝突、對於學生行動、社會人士、批評不一、有嘉其愛國者、有斥其越軌者、不知先生於意云何、（汪先生答）鄙人意見、大略已見於昨日對南京學生代表談話之中、惟尚有欲請大家注意者、即民衆主張對外强硬、每被認爲不負責任之高調、余則以爲、對外政策、固宜十分審愼、但若外國相逼太甚、使吾國進退皆不免於危亡、則吾國人痛下决心、寗壯烈而赴死、不苟且以偷生、此項决心、實係合理、不宜貶抑、蓋苟不幸戰敗、以致國破家亡、此種巨大之損失、用係人民自己負擔、人民敢於唱强硬論、亦係人民有犧牲之覺悟也、反之、若不得已而至於隱忍求和、亦宜有最低限度、至少須使國家有圖存之希望、且此種最低限度之隱忍求和、亦須要人民了然於心、相與臥薪嘗膽、負擔一切屈辱與困苦、倘使人民無此種了解及此種負責之决心、則所謂隱忍求和、亦不過馴豢爲亡國奴之材料而已、又何取手、（問）此種根本方針、先生固言之詳矣、唯日前各地學生民衆、紛紛直接行動、究應放任、抑應阻遏、頗難决定、先生看來、應如何處理爲宜、（答）鄙人以爲對於此種運動、不宜從事禁壓、必須採善導之法、現今外交關係嚴重人民熱心關切、亦固其所、而在政府方面、關於此種和戰大計、亦應使人民有預聞之機會、倘徒事壓抑、使人民覺如蔽目塞耳、而坐於波浪洶湧之舟中、不知自己之命之、必致激動民衆之反感、余以爲民衆對於國事、能如此熱心關懐、正人民進步之表現、主張民主政治者、正求之不得、此時最好即請各民衆團體、各自選出眞正之代表、以組織一種民衆團體代表會議的機關、其名稱不論爲何、只須爲眞正民衆團體之代表、而非政府御用或奸人操縱之代表、即可爲人民與政府間意志溝通之最好機關、如此、則政府得於可能範圍内、將外交情形、經由該機關報告於民衆、而民衆亦可斟酌各種情况、以向政府貢獻其負責之意見、如此則政府與人民、得眞正合作、以一致對外、不辜負民衆之一番熱心、亦即實現民主政治之一種良好訓練、余信此種組織民衆團體代表會議之主張、實目前應付國難之一切要方法也、 
[靑年援馬團被阻後昨晨步行出發]  
　　當午抵眞茹暫住曁南 
　　定明晨繼續步行前進 
靑年自動赴東北援馬抗日團、在北站與 
全滬各界民衆、開沉痛悲壯之大會後、揮淚出征、誓不生還、實爲空前壯舉、後因路局奉令阻止開車、乃於昨晨步行出發、已抵眞茹、在曁南大學休息、該團定明日繼續步行前進、惟昨日客車因之被阻、兹將事項情形、分誌如下、 
　　步行出發該團團員、共計二百七十餘人、一律照章購團體票、前晚由路局預備三等車一輛、鐵蓬車一輛、原定掛前晚十一時四十五分京滬特快車出發、後因路局奉蔣主席諭、由何應欽·陳希曾·蔣毅·前往勸阻、始終無效、市抗日救國會義勇軍第三團第三營六連七連曁第二團義勇軍、一律戎裝、臥客車前軌道下、阻止車輛行駛、直至今日上午十時、該團步行時始止、 
　　全體歡送該團團長張少傑·副團長宋一痕、以路局奉令阻止乘車、不得已將所帶行李、不便携取、均願棄諸車中、每人祇着薄衣數襲、於昨日上午九時將已購之團體票退回、率領全體團員、整隊於十時三十分、由北站出發、沿京滬鐵路步行、市抗日救國會義勇軍范克遜·程耕農·百餘人、一律戎裝、隨該團後歡送、沿路雖天有微雨、但秩序甚佳、前日晨四時到操塲、直至昨晨十時未寢、但精神振奮、全無疲倦之色狀、於十一時零五分、始抵眞茹、 
　　曁大歡宴眞茹曁南大學抗日救國會、以該團團員、以大無畏之精神、决心赴東北援助馬占山將軍、欽佩無極、當 
購備大批饅頭蛋糕大餅曁茶水等、赴眞茹車站歡迎、並請全體團員、暫在曁大休息、於是遂齊往曁南、暫宿該校、抗日會並於昨日下午六時、在曁大飯廳内歡宴、　　客車被阻京滬路北站、前晚十一時四十五分特快夜車、因靑年自動赴東北援馬抗日團出發、以致未能行駛、海軍司令楊樹莊·及出席財委會之張公權·王曉籟·劉鴻生·榮宗敬·等、均被阻而回、前晚之特快車、直至該團出發步行、始於上午十時餘、開至麥根路車站、又被阻退回、至下午二時、始能開出、上午五時五十分快三四等車、至十時五十五分始開 
出、上午九時三十分特别快車、至下午二時始開出、上午七時快車、至下午二時五十七分始開出、上午十時頭二三等慢車、至下午三時二十八分始開出、 
　　加入人數該團抵眞茹曁南大學後、少數團員之家屬、父母兄弟妻子姊妹等、特趕至曁大牽衣而泣、阻止前進、但各團員已抱定决心、一致拒絶、惟有迫於兒女之情、含淚退出者、有許起李偕煌王斌吳疆汪承奎曹慶雲等六人、而臨時趕赴眞茹加入該團出發者、有吳月槎胡勇爲吳得林李進之等十一人、 
　　明晨前進新聲社記者、於昨日下午驅車赴眞茹、訪該團副團長宋一痕、據談、同人等抱定决心、赴東北援馬將軍、雖路局奉令阻止乘車、不得已步行出發、今承曁大抗日會歡宴、在該校休息、定明晨整頓組織、作革命人格之具體表現、並請中央軍官學校敎官孫慕迦君、講演民族運動之眞義、定後日（九日）晨、整隊沿京滬路綫西進、過崑蘇常錫鎭時、各留一二日、從事社會調查、並宣傳援馬抗日之精義、但此次我們絶無政治背景、政府如有抗日决心、我們誓作先鋒、以求民族之生存云云、 
[張發奎復縣黨部電]  
　　上海縣黨部、鑒於倭患日深、曾致電張發奎將軍、請率師北上援馬守黑、兹接張氏來電謂、上海縣黨部公鑒、倭寇披猖、國勢埀危、若不急起圖存、寗有噍類、辱電藻飾、且勗以尅期出師、具見我革命同志、敵愾同仇、感奮之餘、彌深佩慰、現正力謀貫澈、篠電之請、以盡天職而副責望也、張發奎叩、 
[女子參政會發電慰留施肇基]  
　　中華女子參政會、昨發電慰留施肇基代表云、日内瓦施代表肇基博士鈞鑒、自日寇强佔東省、先生獨脚舞台、周旋於數大强鄰之下、與狡詐百出之日寇戰、兩月以來、無辱國喪權之行爲、先生苦心孤詣凡屬國人、莫不心香欽佩、以盼切外交上最後之勝利也、今先生忽退志辭職、同人等甚爲詫異、竊間有進詢畫某地爲中立區、某地爲共管區、若不得已即退出國聯等等於先生前者、此皆出於愛國熱忱、及深信先生之人格、始有極誠懇之言語以貢獻質問者、正即爲先生對内對外之後盾也、至讓步有中立、共管之弱點、出自何時、何人主張、婦人孺子、皆知種禍之由來、値此生死關頭、依誰挽救、國人只得向先生哀、决不爲先生過、水落石出、岳秦自判、請先生努力前進、本總理外交之精神、勿效袁曹賣國之虎倀、則四萬萬同胞、誓死從國格上爭也、先生勉乎哉、中華女子參政會委員會陽叩、 
[國貨同盟會反對中日直接交涉]  
　　昨電請政府拒絶 
提倡國貨大同盟委員會、昨電請中央黨部·國民政府·蔣張總副司令·顧外長、堅决拒絶中日直接交涉、電云（銜略）暴日横行、侵略我國、破壞世界和平、推倒非戰公約、及九國公約、毁損國聯威信、實爲人類之公敵、引起各國公憤、一切交涉、應於友邦公正協贊之下、求公平與合理之解决、兹聞日本有提出中日直接交涉、我國當局有傾向之說、是不特中日本奸譎之計、且不啻城下之盟、在威迫之下、有俯首承認任何條件之危、即施公使奮鬥折衝於國聯會、馬將軍誓死抵抗於黑龍江、與乎全國民衆一致抗日救國之熱烈情緒、維持世界公約、及和平之勇敢精神、一旦盡付東流、言念及此、詎不痛心、兹經屬會第三屆第八次執委會議决、以堅决條件、概不接受在案、爲特遵議電請鈞部府座長考慮存亡利害關係、貫澈革命外交初衷、俯從民意、予以採納、黨國幸甚、不勝迫切待命之至、提倡國貨大同盟委員會·曁中華國貨維持會·上海市民提倡國貨會·上海機製國貨工廠聯合會·上海國貨工廠聯合會叩、虞印、 
[本市七十餘工會昨開緊急大會]  
　　電蔣主席不承認對日直接交涉 
　　爲資方藉口壓迫工友發表宣言 
本市郵務·各區水電·棉織·造船·捲烟·出版業·等七十餘工會、於前日下午七時、舉行緊急大會、首由晉京請願代表、傅德衛報告經過、繼即開始討論、對時局外交等重要問題、當場議决（一）電蔣主席即日北上、以武力收復失地、反對直接交涉（二）爲資方藉口國難、壓迫工友、發表宣言、兹將電國府文曁宣言分誌如下、 
　　電國府文國民政府蔣主席鈞鑒、日來紛傳贊同國聯理事會劃錦州爲中立區、並有自動向國聯國際共管天津之議、且有我政府已趨向於中日直接交涉之傳說、全國民衆、不勝駭異、鈞座屢經宣布政府自有最後辦法、决不損失分權寸土、更决不訂喪權辱國條約以負國民之望、果前述種種即爲政府之最後辦法、適足以促成喪權辱國之實現、誠爲全國民團所大惑不解而誓死不能承認者、居今日而信賴一切一切俱不足恃、惟有敦請鈞座、即日北上、以武力收復失地、一面督飭施公使及顧外長、堅持我全國公意所繫之主張、完整我領土、保護我國權臨電迫切、不勝企盼之至、上海市各工會率八十餘萬工友叩、 
　　發表宣言各報館轉全國各界公鑒、自濟案發生以來、全國同胞咸激於義憤、矢犧牲精神謀忠誠團結、此固我國民爲國應有之表示而義不容辭者也、奈近來有少數廠主、不明大義屢藉國難有護符、不惜施壓迫之故技、或則停廠而解雇工人、或借故而開除工友、大新染織廠之無故關廠、又如大東書局之大批解雇工人其他糾紛、不勝枚舉、雖我黨政當局、三令五申、資方仍陽奉陰達、終致我工友陷於顚沛無依之境、噫我工友以國難當前、痛苦已達極點、蓋以無情資本家之壓迫、試問天地之大、何有我工友立身之地、本會等素持和平救國之主張、對於資方無故停廠及開除工友種種行爲、不特陷害工友、抑且破壞黨國、除呈請黨政機關、予以公平制止外、特再鄭重宣言幸各界人士一致主張、謹此宣言上海市各工會十二月七日、 
[顧外長復江蘇耆老電]  
　　江蘇耆老馬良等、昨接顧外長復電、略謂、支電敬悉、誡勉殷拳、曷勝感悚、猥以菲材、服務外交、夙旨所在、保衛國權、一息尚存、矢志不懈、邇來受命危難之秋、益懔興亡有責之職、關於錦州問題、已詳政府致施代表訓令、關於天津問題、亦見外部發表之消息、今日均已披露報章、諒荷栽鑒、此後自當繼續堅持國際正義、誓挽狂瀾、盡瘁鞠躬、奮鬭到底、倘竟事與願違、惟有引身而退、决不負公等之望、而貽父老羞也、辱荷敎督、敢布愚忱、顧维鈞魚叩、 
[顧維鈞復滬友聲辨電]  
　　外顧復滬友電云、弟自就職外長、甫經一週、所辦交涉、悉秉承政府與外委會旣定方針、實非弟一人所得擅專、承詢各節、兹謹答復如下（一）錦州一隅、非關係東省全部存亡、吾國一面準備實力、以資捍衛、一面仍由運用外交、以保國土、故當上月二十日左右、日軍進逼錦州、旦夕可危之時、施使在國聯要求緊急處置、同時此間與英法美公使接洽、請三國擔保日軍不再前進、凡此種種、原係臨時辦法、内外協力、苦心以求、皆欲牽制日軍、而破其攻錦州之謀、現在日軍已退、日本在國聯要求吾方亦將軍隊後退、中國一切行政機關及維持地方秩序之警察、照舊執行職務、我對於撤退本國軍隊、拒絶未允、目前爭點、即在此層、日本所謂錦州中立區問題、即是雙方退兵問題、在我錦州仍在一兵未撤、而日軍竟已後退、至所謂鐵路區域、方幸形勢稍見和緩、徐圖應付、而國人不諒、竟疑慮叢生、不勝感慨、惟事實具在、無可諱言、（二）天津問題、絶無共管之議、天津爲錦州後方重鎭、設有變故、錦州軍心動摇、難期苦戰、除駐津日軍、已兩次肇釁、幾成不可收拾之局、津埠當局、以及地方紳商、鑒於對方之陰謀險辣、有請駐津各國官紳出爲援助之議、希望於沿日租界附近數百米突地帶内、臨時帮同維持治安、以制日方之謀我、惟以各國深懼牽入漩渦、此事迄無頭緒（三）關於直接交涉一層、重光曾兩次來部晤見、說明日軍已退、希望吾國亦能自錦州撤兵、經弟拒絶之、說明吾方之見解與立場、不承認有另行商議辦法之必要、並言明所談並非交涉性質、渠亦同意、並謂彼之來部、亦僅係說明日方之立場、蓋日方正在與國聯商議此事、全不願與我方開始交涉、使國聯有所藉口、而將日方提案置之不理也、總之、我國與日旣未絶交、自不能阻日使之來部、旣來不能阻其發言、彼旣發言、說明日方主張與見解、我亦不能不說明我方之意見與觀察、此種談話之非爲交涉、甚爲明顯云 
[續有助馬軍餉匯哈]  
　　統稅署職員捐八千餘元財政部統稅署曁所屬各機關全體職員、捐俸八千餘元、電匯馬占山、昨已得馬氏電復、屬交滬中國銀行代收、該署當將各欵交付中行、兹將兩電、彚錄如後、（一）職員慰電、海倫探交黑龍江省府行營馬主席勛鑒、側聞孤軍禦敵、薄海同欽、本署局所全體職員、同心救國、謹捐月俸合共大洋八千二百二十五元、用表欽崇、藉資慰勞、惟應如何電匯、方可親收、而免冒領、希先見復、以便立即匯奉、財政部統稅署曁所屬各區統稅局管理查騐各所全體職員同叩、東印（一）馬氏復電、財政部统稅署曁所屬各區統稅局管理查騐各所全體職員公鑒、東電奉悉、辱承藻飾、並叨厚貺、三軍袍澤、同布謝忱、本政府現移海倫、尊欵請交上海中國銀行代收爲荷、馬占山、微、 
　　典業兩公會匯二千元上海市典當業同業公會曁租界當業公會、以黑省馬占山將軍、率部抗日、不屆不撓、微特爲民族爭生存、且爲國家增光榮、特集資洋二千元、即日電匯海倫、請馬將軍照收、轉發部下、以示慰勞、 
　　鴻慶坊衆捐匯一千元北四川路鴻慶坊商店住户、以馬占山將軍抗日救國、薄海同欽、除捐付各團體援助外特又發起坊衆集捐、親行電匯、以爲滬上各坊里之倡、頃間即得千元、已於三日、由花旗銀行匯去、并拍一電奬慰馬將軍勇戰、望祈從速收回東三省失地、兹得覆電文曰、鴻慶坊商户台鑒、來電奉悉、辱荷宏奬、愧弗敢當、復惠勞金、感何可言、謹代袍澤敬致謝忱、本省政府、現移省東海倫縣、尊欵已派人赴哈爾濱接洽撥轉、并聞、馬占山印、 
　　電報總局同人捐二百餘元上海電報總局同人、以黑龍江省馬主席仗義守土、全國欽仰、决意節薪助餉、兹已集得大洋二百六十四元五角、先交中國 
 
 

Page 10

 
 
銀行滙去、候再集有成數、當陸續電匯、并上馬將軍一電、文曰「馬主席勛鑒、倭氛迷漫、蒙公仗義苦戰、搘柱危局、全國共欽、尚懇堅持正義、相機痛擊、人心不死、合當有濟、同人誓節薪資助餉、兹先由中國銀行電匯洋二百陸拾四元五角、敬祈察收、示復爲禱、上海電報局同人叩 
[各界籌欵救國]  
　　民智學校發起節約儲金民智中小學全體師生、鑒於國事日趨險惡、定於今（八日）日起、每天至少節省消耗車資果餌等費、敎職員大洋五分、中學生銅元三枚、高小二枚、初小一枚、即日以該校全體師生節約救國儲金名義、向可靠銀行立一儲摺每星期存儲公佈一次、以備救國急需、並於即日起、坐車者改爲步行、吃麵包者改吃大餅、極力節約、踴躍儲金、聊以提倡、希望全國各機關各學校共起仿行、 
　　請節賀年郵費移充捐錢靑浦縣諸時致本報函云、萬急·申報館大主筆先生大鑒、逕啓者、時已十二月初旬、想各界又將紛紛預備賀年片、照例作親朋間之酬應、然今非昔比、國難臨頭、危如纍卵、國亡無日、哀之不遑、何賀之有、鄙意與其粉飾太平、强顔歡笑、不如各自節省賀片郵花之欵、移充援黑犒軍經費、不難立得巨金、以勵士氣、以伸民意、以表示國人之未心死、誠可謂一舉數善、報紙爲輿論之代表、尤其是全國有數銷路普及海内外之貴報、乞即將該函登報、無異登高之一呼、全國熱心同胞、必有起而響應之者、一俟宏達君子、作收欵有系統之組織、鄙人亦將投微些賀年之資、冀免能言不能行之譏誚耳、尤有進者、拙草俚句如下、「國難當前、何忍賀年、印費郵費、悉充捐錢、以之援黑、不讓人先、凡我同胞、其各勉旃、」 
　　閘北華英公學遊藝募捐、閘北華英公學抗日會常務會議議决、經半月餘之籌備、始克决定、於本月十四日下午一時至五時、假座開封路口更新舞台、舉行援馬救國基金遊藝大會一天、所得券資、除開支外、悉數助作馬主席戰中軍費之用、再者本校勸募隊、現分作三隊、向各界勸購入塲劵、聞各界愛國志士購劵者甚形踴躍云云、 
　　海員籌捐救國基金辦法中華海員工業聯合總會、近以倭奴禍華、國難日亟 
特飭會内職員抗日救國研究會、擬具籌捐海員救國基金辦法、呈核辦理、兹查其辦法、業經一再修正、原文如下、（一）凡在機關團體服務人員、本年十二月份所得生活費五十元以上者、抽捐百分之十、五十元以下者抽捐百分之五、（二）凡現在船上工作之海員、本年十二月份所得工資、一律抽捐一天、月份無論大小、均以三十日計算、（三）製册及二毫四毫二元二元劵派員或託各縣員、向各界勸募特别捐（四）演戲兩天、製五元三元一元入塲劵、由第一項人員、分任勸銷、（五）前募各欵、設保管委員會、隨收隨存於殷實銀行、（六）前存欵項、須海員特别黨部常委·海員總會常委·及職員會代表、共三人簽字、方可支付、（七）前欵收支賬目、由前項保管委員會、每月終結報一次、除發徵信錄外、並用海員總會名義、轉函海員特别黨部備案、（八）本辦法自海員總會函准海員特别黨部核准公佈日施行、 
　　大成劇社今晚演劇募捐大成劇社定今日下午六時、假榮記大舞台演劇、籌募黑省抗日將士慰勞金、想熱心愛國者定必踴躍參加也、 
[各義勇軍消息]  
　　市義勇軍重推職務中華社云本市抗日救國會義勇軍委員會、昨假市商會開第十次執行委員會、出席委員陳亞夫·李永祥·胡鳳翔·褚慧僧·林康侯·王昌源·王曉籟·湯俊生·周學湘·王文華·朱學範·張子廉·余華龍·任矜蘋·等十四人·主席胡鳳翔·記錄吳建之、開會行禮如儀、甲、報告事項（略）乙、討論事項（一）葉惠鈞陳亞夫二委員、懇請准予辭去常務委員職務案、議决、照准（二）本會現已增加委員八人、内部職務、應重行分配、以利進行、是否有當、請討論案、議决、重行分配、並推定林康侯·褚慧僧·王曉籟·張子廉·李永祥·等五人爲常務委員·任矜蘋爲秘書長（三）重推各處處長案、議决、除秘書處長任矜蘋兼任外、推定王漢良爲總務處長·陳亞夫爲參謀處長·胡鳳翔爲訓練處長·余華龍爲執法處長·（四）本會預算表已審查完竣、應如何實行新預算案、議决、由總務處會同參謀處重行具造、每月以一萬元爲度（五）冬季服裝預算、業已審查完竣請公决案、議决、俟財務委員會成立、籌有的欵、再行辦理（六）國歷結賬屆期、本會虧負七千餘元、應如何籌備討論案、議决、呈抗日會、（七）本軍委員會章程及各處組織規則、業已審查完竣、請通過案、議决、修正通過（八）本軍委員會編制表及隊部編制表、業已審查完竣、請通過案、議决、修正通過、（九）王屏南建議本會向中央請領槍械、或於二十一年一月一日率領全體軍士徒步赴京、面請中央發給、是否有當、請公决案、議决、保留、（十）第一團第一營第一連全體士兵、自動退伍、請發還服裝費、保證書、所領服裝符號、存候呈繳、請討論案、議决、不理、丙臨時動議、（一）查本軍近有少數士兵不守紀律、違抗命令、應如何處置案、議决、查明屬實後、應即開革、（二）本軍改編業將完竣、各大隊長是否應即委任、請討論案、議决、委童祥龍爲第一大隊長、鄧敬烈爲第二大隊長、張子安爲第三大隊長、王成志爲第四大隊長、議畢、散會、 
　　滬西義勇軍成立國民社云、滬西義勇軍、自經張綱·李俊峯·羅正·等發起以來、努力徵求同志、已達一連之衆、昨日下午開會成立、到者甚爲擁擠、會塲幾無立足隙地、義勇軍委員會、特派公毅同志出席指導、當推李俊峯主席、致詞後、由張綱演說、語極沉痛、聽者動容、議决、本星期三開始操練、至散會時、已萬家燈火矣、 
　　華僑代表之請願北平華僑實業協進總會主席南洋荷屬坤甸中華總商會代表謝復初、昨分呈蔣主席·及寗粤和平代表云、（致南京云）謹呈者、爲歐美荷澳各地華僑、以暴日侵迫、擬自捐欵項、組織義勇軍、回國効命、以救國難、請予照准、並助進行事、竊查革命功成、民國底定、海外華僑、亦與有勞、蓋華僑愛國、固不讓于國内之民、而慷慨俠義、或且過之、雖其在外工商、久居異土、數傳而後生長漸蕃、鄉音盡改、宜若相習忘形、數典忘祖、無如外人對我、旣存畛域之分、復懐種族之見、奴隷牛馬、嚴律苛征、留印之象愈深、思國之心愈切、日惟企望祖國、早爲雪恥、故于革命事業、佽助獨鉅、凡屬國債戰費水災兵燹、無不慨解義囊、以應捐募、甚至赴難從戎、身親鋒鏑、如民元姚元平總司令、領軍北伐、軍中兵士、僑屬居多、並其餉械、亦自供給、此我國婦孺皆知者也、前淸末葉、朝廷興復海軍、華僑報效之欵、數逾千萬、乃慈禧太后、竟以移作頣和園工程之用、民國旣立、歷年所募公債、華僑亦復認購、何止千萬、今値暴日强佔邊疆、遼吉黑三省、已在其囊括之中、又豈肯視若罔睹、恝然置之、南洋僑商、雖於近年來、同受金價影響、折閱領區、然對於興軍籌餉、餘勇可賈似宜由政府宣示、准其組織義勇隊、自備餉械爲政府國軍後援、同行國難、復初以素負外僑代表之責、並承政府特達、知責任所在、豈敢缄默、謹將管見所及、呈請鑒核施行、實爲公便、謹呈國民政府主席蔣·國民政府代表蔡張吳·廣東和平會議代表汪鄒· 
　　市聯會之請願上海市特區市民聯合會、爲組織義勇軍事、將於明日起、分向當局請願、業經推定代表如下（一）由王漢良·王屏南·蔣君毅·王肇成·陳鐸民·向淞滬警備司令部·市黨部·市政府·社會局·請願（二）十日上午九時、由胡鳳翔·王屏南·分向汪精衛·王柏齡·請願（三）十一日上午九時、由王漢良王屏南·向于右任請願、該會正在趕備呈文云 
[各機關紀念週彚誌]  
　　市執委會昨日畢行第十二次總理紀念週、吳開先主席、領導行禮後、即報告最近國内政治現狀、旋由總務科職員劉筠及監委陳白二同志繼續演說、禮成散會、 
　　市政府、昨日舉行總理紀念週、秘書長俞鴻鈞主席、行禮如儀、旋由主席報告一週間工作實施概况、至十時餘、禮成散會 
　　淞滬警備司令部昨日舉行總理紀念週、主席許參謀長金源、行禮如儀主席訓辭、際此國難日亟外交緊張之秋、服務人員、當嚴予遵守部務會議之决案、切實奉行、並日夜努力工作云、由副官處蔣耀東演講三民主義禮成散會、 
　　縣黨政機關昨日舉行聯合紀念週、主席嚴縣長、領導行禮後、報告近日外交形勢及一月間縣政重要工作情形、次由縣黨部監察委員姜彥秋及財政建設敎育各局長相繼報告、禮成散會 
　　兩路黨部昨日舉行第三十一次紀念週、由魏雲樓同志代表主席、報告四全大會經過情形、從略、 
　　兵工廠昨日舉行紀念週、由副廠長楊繼曾主席、行禮如儀後、並演講總理遺敎、十一時半禮成、 
　市商會昨日舉行總理紀念週、秘書嚴諤聲主席行禮如儀後、主席報告最近外交情况、次由職員演講黨義、十時散會、 
[時人行踪錄]  
　　楊樹莊·鄭洪年·魏道明、於昨晚十一時四十五分、乘京滬路夜車晉京、 
　　首都各界迎汪請願團、於前日來滬、推代表謁汪、請其入京、主持黨國大計、當由汪表示接受、故該團於昨日下午、乘通快車返京、 
　　李石曾昨由京乘早快車來滬公幹、 
[美商會復市商商電]  
　　市商以以日本恃强稱兵、東北盡陷、曾電美國商會、請其主張公道、兹悉紐約商會昨電復該會云、上海市商會鑒、敝會開會時、已議决陳請敝國政府、努力免除戰禍、維持平和、紐約商會會長施麥爾、 
[靑年救國宣傳團成立]  
　　靑年救國宣傳團爲張亞白·鄭慕僑·嚴正、趙之靑·潘公勵·王一齋·李劍平·邵鵬飛·孫天白·顧迅夫·周作民朱春霖·等二十餘人所發起、集合愛國靑年志士、或作文字上之貢獻、發刋書報頒發各界喚起民衆、或研究對日及國際問題建議於政府、公佈於社會以供政府及國民之參考、或担任演講、使救國運動、深入廣大羣衆、並組織國際通訉、警告國聯、籲世界民族同情之援助促成聯合戰綫、務各本其喚醒民衆訓練民衆之天職、不僅努力都市宣傳、使救國運動緊張起來、而對於鄉鎭學校農村工場軍隊各中下級社會襄、工作尤爲積極、俾能喚起全民覺悟、造成整個民族的力量、與暴日作殊死鬥該團業已在法租界白爾部路太和里設立辦公處、積極進行工作、並希望熱血靑年愛國志士踴躍參加、 
[黨訓同學組抗日救國會]  
　　前上海黨務訓練所畢業同學、以國難日亟、非以實力、不足抗日救國、因特發起組織黨訓同學抗日救國會、於日昨下午二時、假法租界樹人中學開成立會、到者四十餘人、主席在勵吾、行禮如儀、並報告畢、當票選汪勵吾·夏夔幻·俞元爵·陳柏心·陸樞·等九人爲執委、秦伯賢等六人爲候補討論事項、（一）電張發奎請速出兵援馬占山（二）電國聯反對設立中立區（三）通告散居各處同學來會登記、隨張軍長出發援黑龍江、由本會外紹政治宣傳或軍事等工作、議至四時散會、 
[上海縣衛生運動]  
　　縣府議决舉行地點 
　　本月十五日爲舉行衛生之動之期、上海縣政府特於昨日提出縣政會議討論、决定是日上午十時、假第五區浦東陳行舉行、當即着手籌備一切矣、 
[全國商聯會等電請取銷通過苛稅]  
　　海關稅例、凡係轉口之貨、概免納稅、至於厘金雜稅、更不待言、上海潮商懋記行内益昌行、昨報運布氈各貨、由滬經汕轉暹统稅署運單、業經註明江海關查騐無異、到汕時、忽被廣東裕源公 
司汕頭專稅局、將貨扣留强勒捐欵數百元、益 
昌汕分號以船期所關不得已勉繳捐欵保留交涉、經益昌行經理林恪書、報由全國商聯會、潮州同鄉會電逹汕頭潮梅催收財政林專員、及汕頭市商會專稅局、請將捐欵發還、以後勿再有此等扣捐情事、兹錄電文如下、汕頭潮梅催收財政林專員、市商會專稅局均鑒據益昌行報稱、頃運布氈各貨、由滬經汕轉暹统稅署運單、註明江海關查騐無異現被汕專稅局扣貨勒捐、查轉口貨向不納稅厘、該局突然扣貨勒捐殊難索解、請予救濟等情、查轉口貨向不完關稅、何况厘捐、應請即將貨欵發還、以恤商艱血維成案實爲公便、全國商會聯合會叩、江印、潮州同鄉會電文、大致相同、從略、 
[江浙漁業局擴允警力]  
　　槍枝業經部發給 
　　韓有剛返滬談話 
江浙漁業管理局長韓有剛氏、昨日由定海乘福海巡艦弋巡返滬、華東社記者晤之於該局、據韓氏談、 
　　海盜情形江浙兩省海盗共約數千人分爲南北兩帮、南帮即浙之台州北岸一帶、約一千餘人、北帮係蘇省之通州啟東等處、不下二千人、所有槍械、能以種種方法、得於官軍、言之殊堪痛心、而海盗剿滅、頗非易易、因其散匿各港、即搶刦時亦係零星盗船、遇官軍進剿、則逃至巡艦不能行駛之　港内暫避、或則捨船登陸、致官軍無從將其一一弋獲、 
　　擴充警力本局所轄兩省海面、頗爲廣闊、僅有巡艦四艘、名爲福海、海鷹·表海·慶安、每巡艦平均約三百噸左右、每艦有官長士兵等三十名、有機關槍、步槍、木壳槍、復以警力不充、日前又運購大砲數尊、日内即將託江南造船所裝置、前者、請實業部發給槍枝、現已領到、各種約百枝左右、實力頗爲充足每年海盗最猖獗時期、爲春間之二三月黄花魚汛後、現在冬至時帶魚上市時期、本局巡艦、須有漁船集合出發捕魚時、隨同保護、達到捕魚處、仍須在旁弋巡、俾免意外、惟本局巡艦行駛速度、較漁船爲快、以致每一巡艦、與漁船同時出發時、巡艦必先至捕魚處、再折回中途漁船處、如此往返二三次、漁船始克達目的地、惟巡艦本身、耗煤不免太多、現已計劃添置巡船（帆船）以便可以與漁船同時行使、不致有艦快船緩之慮、本人因目前帶魚市已屆、特於上月乘福海巡艦赴定海石浦一帶弋巡、甫於昨日返滬云、 
[續發東省兵工廠員工維持費]  
　　東北事變發生以來、東三省兵工廠員工、 
多已失業、無法維持、迭由賑務委員會派陳文奎君發給第一二三批人員維持費洋各四元、兹於昨日仍在瞿眞人廟發給第四批、計共一百二十四人、每人仍發維持費四元、由陳文奎親自監放、秩序極爲整齊、惟昨日發放之際、正値風雨交加、陳君頗能負責耐勞、並由市社會局委員孫幸生、公安局第二區巡官高子强、到塲共同監放、業已竣事、惟查被難員工、久居滬上、終非長策、並公推代表請求發给遣散費、以便早日歸里云、 
[法公董局被革華員昨至市府請願]  
　　由兪鴻鈞接見允負責交涉 
法公董局此次開除大批華員二百十七人、業經該局華人聯誼社决心援助。昨日上午九時、全體被革華員二百餘人、依照前日緊急會議决案、至市府請願、並推邱高岡·沈才根·彭全福·楊悟岡·四代表、陳述報告被革經過、當由市府兪秘書長接見、允爲負責向法總領事交涉、至遲半月必有圓滿解决云云、請願華員等、以市府已表示援助、當認爲滿意而返、當復於下午、該社又推上列四代表至法公董局六華董處及市黨部等請願援助、結果均表同情、 
[西北航空改期試飛]  
　　十三日由滬飛平十五由平飛迪化西北航空線之開闢、據歐亞航空公司主任李景樅談、該線第一次試航、已改於本月十五日由北平出發、洋主任史密德、定今日先行乘車赴平佈置一切、本人則准於十三日偕機師駕駛員等飛平、屆時將提取郵局、是日到收到之寄往新疆平信五公斤、携帶赴迪化經過途程、計自滬至迪化、約共三千七百餘公里、十三日出滬抵平後、尚須略事布置、然後於十五日上午八時許、自北平出發、赴柏林廟、約在上午十一時許可到、佈置一日後、十六日飛熱水河、約在上午十二時半可到、佈置半天、於十七日飛哈密、上午十時半可到、略事休息、十二時直飛迪化、約於下午二時三刻可到、在迪約五六日躭擱、但飛搭城伊犂店等處、現尚未定、大約俟到迪時再定云、 
[載僑返國新銘輪明後日可到]  
　　僑胞總數約在千四百人以上 
　　當局令外辦處於抵滬時招待 
招商局新銘輪、自上月三十日奉交通部命令、赴日載運留日華僑歸後、兹悉該輪抵日、所有歸國僑胞、均已登輪、總數約在一千四百人以上、昨日已由横濱啓椗、開往神户、當日便可到達、今日如在神户無甚躭擱、即可啓程來滬、至於此大批歸國僑胞到滬後之安置問題、聞當局將令外交部駐滬辦事處、於僑胞抵滬之時、設法派員前往招待、並籌措暫行安置膳宿等事宜云、 
[交易所經紀人會商維持公債辦法]  
　　結果請當軸共同維持 
遠東社云、自暴日强佔我東三省後、本埠金融市面、頗受無形影響、兹悉交易所方面、鑒於近日各項公債價格、日益跌落、若不設法維持、前途難望樂觀、爰特於昨日由各該所經紀會、召集會議、討論維持辦法、據聞會商結果、擬呈請當軸、設法共同維持云、 
[工程師學會職員交替]  
　　中國工程師學會、係前中國工程學會及中華工程師學會合併組織而成、第一届董事複選、已揭載上月廿四日本報、兹悉董塥會已在南京召集開會、並推執行部職員如下、（總幹事）裘爕鈞、（文書幹事）莫衡、（會計幹事）張孝基（事務幹事徐學禹、（總編輯）沈恰、新舊職員定於今日（八日）下午六時在上海寗波路四十七號會所内舉行交替手續云、又該會各地分會已報告改組成立者、計有京·滬·杭·唐山·四處、選舉分會職員如下（一）上海分會會長徐佩璜、（副會長）朱其淸（書記）李俶、（會計）鄭葆成（二）南京分會（會長）程振鈞（副會長）吳承洛（書記）張自立、（會計）薛紹淸（二）杭州分會（會長）李熙謀、（副會長）胡仁源（書記）茅以新、（會計）孫雲霄、（四）唐山分會（會長）羅忠忱、（副會長）宫思恩（書記）陸增祺、（會計）伍鏡湖、 
[全國醫師代表大會籌備訉]  
　　全國醫師聯合會、第二次全國代表大會、已定於二十一年一月二三日在杭州靑年會舉行、各地如雲南黑龍江湖南湖北廣東安徽四川江蘇浙江等各省、所屬各地醫師公會代表、均已先後報到提案遞到者有三十餘件聞提案截止期爲十二月十五日、其他如大會議事細則、提案及臨時提案細則各草案、亦已審查完畢、先到提案、開始付印、大會職務推定如下、常務兼稅務、文書兼宣傳、經濟兼會計、編輯兼審查提案、及編排議事日程、監察兼招待、另設招待組、宣傳組、交際組、陳列組、該會因本屆大會期、適値國曆元旦、爲便利醫藥各界陳列藥品起見、特設陳列部、計各廠預定者、計（本國）大華織廠、新亞樂廠、信誼藥廠、集成藥房（英國）寳威藥行、英瑞煉乳公司、（美國）普强公司（法國）百部洋行、（瑞士）汽巴藥廠（德國）謙信洋行、哈腦大陽燈公司等、屆時均將赴杭參加陳列、以供全國醫師參觀、並聞出席各代表、將彚集上海海三十一日下午快通車、聯袂赴杭、兹將該會最近致各地分會會員通告如下、逕啟者、本會第二屆代表大會、定於二十一年一月一二三日、在杭州召集、業已假定杭州靑年路杭州靑年年爲會塲、除遵會章第五章第十條通告各會員團體、推派代表出席外、凡我同志、咸得列席參加、發揮讜論、爲此函達、屆時尚希撥冗蒞臨、共襄盛舉、何日命駕更祈先期示知、以便恭備膳宿、派員迎迓、再有提案、亦乞於十二月十五日以前惠下、俾列議程、無作盼禱云云、 
[正威藥房補品大會]  
　　本埠正威藥房、老店南京路英華街）（分店北四川路）現聯合舉行補品大會、並增設化妝品部、聞定價非常便宜云、 
[武進同鄉會徵求新會員]  
　　常州旅滬同鄉會、近爲力求團結起見、因特邀馬長壽等加入、俾事頓理、並於昨晚假大西洋公讌馬君·及馬祥生·周邦俊·蔣君毅·馮志銘·何士根·等、到王彬彥·劉少鈞·等數十人、席間討論會務之改進甚久、並决（一）於十三日在同孚路該會委員會臨時會議（二）重行擴大徵求新會員、以事團結、 
[中華片譜公司贈送樂譜]  
　　本埠閘北鴻興路裕興里八號中華唱片樂譜公司、印有大批高亭唱片樂譜、係由作者根據高亭唱片絃索、翻譯成譜、堪爲學習京胡風琴及研究京劇者、指示極準確之標準、譜分甲乙兩種、甲種簡譜、乙種工尺譜、凡高亭紅牌京劇唱片、均已完全譯出、附郵二角、可以索取四份、 
　　尚有本埠新聞轉入後頁 
 
 

Page 11

 
 
本埠新聞二 
[淫穢不堪主人强汚婢女]  
　　爲家貧送女爲婢 
　　豈意當夜起風波 
　　鍾金大無恥已極 
　　姘婦亦通同作惡 
常州人鍾金大、去年與賣淫婦同鄉人張氏女（十八歲）結不解緣、遂進而同居於勞合路德裕里四　　　　　　　　　　　　　　　　　　　　　　　　　　　　　 
十三號門牌、但鍾並無常業、日用開支、皆賴典質、度此難闢、然終非長久之計、乃商議如何方可持久、最後始决定仍由張氏重操舊業、以皮肉換來之金錢、供日用之所需、本月三日、鍾至愛文義路三百四十五號沈少昌所開薦頭店、託代僱一婢女、須人品忠實者、方爲合格、沈允之、時有常熟婦人王周氏本在億定盤路念四號某姓家爲傭、因爲生活所壓迫、遂將其十三歲生女王美蟬送至沈少昌處、命代薦與人爲婢、沈以適鍾欲僱此等婢女、遂於翌晨九時、飭夥將女送至鍾家試用、詎王女旣至鍾家、張氏於下午即挈女至天韻樓遊戲場玩耍、至深夜十時、方纔歸家睡覺、而令王女與鍾氏夫婦同床、女睡子内、張氏居中、鍾則睡於外床、女以雖與男主同床、然有女主同在、不疑有他、不料至十二時許、張氏怱着女與鍾通姦、女拒之、氏遂用强暴手段、將女小衣撕破、以手堵女口、使不能聲張、然後由鍾强行姦之、致褥被之上、盡染血跡、即女之褲上、亦盡染汚血、女雖痛極、但口被人堵、不能呼喊、及鍾姦畢、即用種種甘言密語騙之、並囑勿聲張、翌日、女即潛出、奔以告母、王周氏聞此消息、即向沈少昌交涉、由沈偕同王周氏前往老閘捕房報告、捕頭常派華探龐玉書·崔金川·往將鍾氏夫婦逮捕、連同染有血跡之被頭、一併帶入捕房、分别收押、昨晨、解送第一持區地方法院刑一庭、由周翰刑庭長升座提訉、捕房代表律師汝葆彝以本案有關風化、請求禁止旁聽、庭上准之、乃由法警令旁聽人退出庭外、遂進行訉理、先由汝律師陳明案情、並稱被害人王美蟬、係十二月念五日生、故雖名爲十五歲、實尚未滿十四歲、今兩被告之姦淫王女、其目的係欲使女與鍾張氏同操淫業、彼可於中取利、但强姦案件、須告訴乃論、當時捕房曾詢王周氏是否欲提告訴、經氏表示必須告訴、是以捕房依照刑法二百四十條之强姦罪起訴、應請從重處斷云云、繼由王美蟬投稱、當三人同臥一床之時鍾張氏即將我褲褫去、後我拒絶、張氏要求與鍾金大通姦、鍾遂與張氏當我之前、舉行房事、约十分鍾始畢事、未幾、即對我施行强暴、歷半小時之久乃罷我下部至今猶覺疼痛云云、汝律師起向女詢問在鄉間之時、曾否與男子發生過關係、女答無繼由王周氏·沈少昌·投證一過、詰之鍾金大·鍾張氏·均絶對否認有强姦王美蟬之事、謂當夜係女與氏同臥床上鍾則蓆地而臥、被上之血、非處女膜破裂所致、乃女之月經所染、求鑒、汝律師聞被告代言、即向王美蟬詢問月經於幾歲時來的、女答伊月經並未行過、被告所言非實、汝律師遂向庭上聲稱、據被告鍾金大言、彼是晚臥於地上、此點頗屬離奇、世上决無主人臥於地上而讓傭人反睡床上之理、可見係屬狡辯、周庭長核供、遂讑本案改期一星期、鍾金大·鍾張氏·仍分别　押、王美蟬送法醫處檢騐、 
[充公日貨製衣賑災]  
　　三區黨部之建議 
　　市抗日會决遵辦 
本市抗日救國會成立、實行扣貨以來、所扣日貨、爲數甚多、此項扣留貨物、拍賣則勢有不可、焚燬則似屬可惜、本市第三區黨部有鑒於此、以爲此全國水災連綿、災民號寒啼飢、將成凍餒、内患外侮、相迫而來、國家無力救濟災民之時、擬利用充公日貨、將棉毛絲織等料、製成衣服、並於其上綴以「此爲充公日貨所製成」等字樣、分發災區災民、則救災抗日、兩有裨益、經呈准市執委會轉令市抗日救國會遵行、聞抗日會經已議决照辦矣、 
[朱慶瀾函謝厦江聲報]  
　　厦門江聲報日前匯撥賑欵一批、交朱子橋先生並附函云、敝報此次在厦向讀者公開募賑、九月九日至十月八日一月中、募得三萬二千九百八十七元一角九分、經已先後陸續滙上、敝報外埠收賑十一月二十日亦已結束、計收七千五百餘元、兹有捐賑團體劃上海陳嘉庚公司橡膠發行所滙票三千三百二十四元七角九分、經敝報蓋章聲明、托先生在滬收取、祈往洽收、計本外埠收賑已達四萬零五百餘元、以厦門人口不及二十萬及閩南數縣區域而有此數、已在不少、且經敝報介紹先生後、聲明除指定一定機關外、均由敝報匯先生直接放賑、計先後募七十二日、無一另外指定機關者、具微一般民衆對先生之信用、實有逾於國家機關、而敝報亦與有榮、其餘賑欵俟各地郵信到齊、定十二月一日掃數滙上、朱當覆函云、敬復者、頃由貴社駐滬特派員潘怡生先生送來貴報經募匯劃上海陳嘉庚公司橡膠發行所滙票一紙、計賑欵三千三百二十四元七角九分、并展大函、拜讀之餘、感佩萬狀、計由慶瀾經手先後　到貴社經募賑欵達三萬六千三百十一元九角八分具徵貴社諸執事慈仁利濟、載抱癎癢、用是精誠感召、功德圓成、慶瀾承乏救災工作、謬膺重任、辱荷各方好善、期許過甚、委託至殷、祗有矢勤矢愼、將所有振欵支配災區、啟代爲切實散放務求欵不虚擲、災民能受實惠、除餘欵俟收到、再行電復外、知關注及、抒誠奉聞、并代災黎申謝、 
[何香凝主辦救濟國難書畫展覽會]  
　　何香凝女士發起之書畫展覽會、昨日午後三時在華安八樓舉行第一次常務會議出席者何香凝·李盛鈞·朱少屏·柳亞子·鄭洪年·（朱代、黎沛華·薛保倫·錢瘦鐵·賀天健·王瑞竹·包振玉·張善孖·關漢光·何品泉·李祖韓·李秋君·周蕃蘋·王濟遠·劉海粟·孫雪泥等十九人、公推朱少屏主席、議决大要如下、（一）常務委員會分設銷券、徵集、宣傳總務四部、推定鄭洪年葉譽虎爲銷劵主任、劉海粟錢瘦鐵爲徵集主任、汪英賓賀天健爲宣傳主任、李祖韓朱少屏爲總務主任、 
（二）定本會名稱爲「何香凝主辦救濟國難書畫展覽會」（三）假定開會地點在寗波同鄉會、日期自十二月二十八日至三十一日止、（四）售劵方法共發劵五百張、每劵定價三十元、另設特别陳列室標價出讓（五）由孫雪泥捐送招貼五千張、（六）加推蔡子民·潘公展·吳開先·周翻蘋·王瑞竹·包　玉·關漢光·何品泉·爲常務委員云、 
[瞿宏聲控致和莊沈盈祥案續訊]  
　　俟查吊賬簿後再核 
致和錢莊經理沈盈祥、近被瞿宏聲延倪絅律師在第一特院以刑事背信罪控告、請追存欵三萬兩等情已誌昨報、昨日午後、又經馮世德推事 
蒞刑二庭集訉、被告沈盈祥、亦偕代理律師鍾洪聲·蔣國芳·到案·即據原告瞿宏聲投稱、余與被告向有往來已有多年、本年七月二十號、被告忽勸余將將來户名改爲存户、因往來每千兩月息祇有二兩、而存欵則可六兩半、余被其誘惑、故而更改、由被告出立存摺、迨至八月十九號該莊忽然倒閉、距余更改存欵之期、未滿一月、故被告殊早知莊中内部空虚、故意欺騙余之欵項、應請澈究、且查被告賬簿内、於八月十八日尚有大批莊票開出、約計數十萬元、均爲其子沈承福即泰和洋行經理以去云云、詰之被告供稱、 
余與原告往來已二三十年、從無欺騙之事、此次實係原告貪得重大利息、自動更改户名但查致和錢莊開設已有數十年、平日信用卓著、放欵亦達數百萬、此次實因一時週轉不靈、故而倒閉等語、并由其代理鍾·蔣·兩律師起立聲明現致和錢莊已奉鈞院委派唐在章會計師淸理、照敝律師所知、致和莊人欠者、達一百七十餘萬、而欠人者則祇一百四十餘萬、兩相抵算、尚餘三十餘萬、况查原告所控其條文爲背信罪、今按照本案情形而論、萬不能搆成背信之罪、且被告賬簿内載明於八月十七八日尚有欺項收進付出、殊非早有誠意倒閉、可請庭上查吊唐會計師處之賬簿審視、即能明瞭云云、經馮推事核供、靈本案改期、候查吊賬簿再核、被告沈盈祥、交隨傳隨到保、 
[浦東電氣公司擴充線路至高行鎭]  
　　明年二月可竣工 
浦東電氣公司、自東溝延長綫路至高行張家橋及新陸三鎭業已動工敷設、先行豎植桿木、約共三百餘根、俟德國銅綫裝運抵滬後再行放綫通電、大約明年二月内、即可全部工竣、預算共需工料費一萬三千餘元、高行鎭爲上海市與川沙縣交界之處川境部份、本不在該公司營業區域以内、不願越界供電、惟該處居家商店五十餘家、一再聯名函請放綫通電、並公推代表黄龍生到廠催促、復由川北電氣公司具函聲明無力供給、自願放棄、聞該公司以情難推辭、擬即徇各用户之請求、就川境街市、實行植桿架綫、專以供給鎭上各户用電爲限、即將呈請川沙縣政府核准、並轉呈江蘇建設廳核轉建設委員會備案云、 
[京滬車乘客遺失巨欵]  
　　皮包内價値二萬 
　　經隨車稽查追獲 
昨日下午五點五十分、第二七次京滬二等車中、有女乘客一人、名吳鐵君、係本埠法當局某法人之妻、携有小孩一赴蘇、車過黄渡時、該客挈孩入厠内便溺、偶一不愼、竟將手携之小皮包由便桶中落出、當即告知隨車兩路警務稽查章弘由章换乘由京開滬之慢車至崑山下車、向西行約五六里路旁、幸將該小皮包拾得、隨乘五次車到蘇、將原皮包交於該旅客具領、惟皮包内有銀行存摺四扣、計洋一萬餘元、六萬佛郎、　借據一紙、私章兩顆、及另星物件、價値二萬餘元、遂由該旅客给予奬金二十元、章稽查亦未領受、 
[岳母控女婿放火]  
　　强汚妻妹逼令作妾 
　　母女不從縱火焚燒 
住居滬西虹橋鎭南首李更巷十號門牌已故農民李小弟之妻李俞氏、現年五十四歲、生一子二女、子名順大、年十三歲、長女囡囡、現年卅五歲十九歲時、憑媒嫁於附近諸家塘業太保之高鑑生爲妻、祇生外孫女高桂琴、今已十六歲矣、次女林書、年方雙十、尚未字人、鑑生悲百道之無後、早擬納妻妹爲小星深恐母女不允、遂設計誘騙、今夏廢歷五月初六日、囑伊妻囡囡回家、以過節爲餌、堅請林書來家吃飯、林書不疑有他隨同前往、飯後林書同甥女桂琴適在房中、詎鑑生突然闖入、先將桂琴擯諸門外、繼將房門禁閉、材書見事不佳、擬欲逃出、早被鑑生搿住摟抱上床、剝去衣褲、强行非禮、雖經林書極力掙扎、大聲疾呼、無如該屋前後、並無鄰居前來援救、致無法對抗、卒被姦汚、歷一時許、始得脫身逃回、哭訴老母、俞氏因顔面攸關、隱忍不宣、至廢歷七月十八日、鑑生至李更巷逼令岳母將妻妹嫁伊爲妾、如不允將汝全家燒死等語、並挽姑母沈李氏爲媒、前晚（五日）九時半、李俞氏家中突然起火、頃刻延燒幸鄰居察覺尚早、鳴鑼告警帮同灌救、無如風助火威、一時不可收拾、直至十時廿分鐘、始得撲滅、計焚去瓦屋四間、敲毁兩間、損失二千餘元、事後細察確係有人放火情形、而對於高鑑生、蛛絲馬跡、不爲無因、遂昏夜報告該管六區一分所虹橋鎭派出所、請求拘辦、經警長李國賓派警前往、該犯高鑑生、早已聞風逃逸現悉俞氏母子撰狀法院、控高强姦放火、不日立將開審、 
[電梯失事傷二人]  
　　愛多亞路香港飯店、昨晚十一時三十分、電梯失事、司機康阿田及一女乘客錢錢氏均受傷、送仁濟醫院治療、 
[花園石橋謀殺案訊證]  
　　張全生開槍 
　　慶祥亦在旁 
浦東花園石橋已故張林生之子慶祥、與母舅張全生、母張張氏、殺害伊兄張國祥、張裕祥、致國祥受傷、裕祥身死一案昨日地方法院沈檢察官、復飭傳張國祥及地保謝阿龍、並朱喬氏、張包氏、提同在押之張全生、張慶祥、質審、經張國祥指明係由張全生開槍、慶祥亦在其旁、原因爲奪遺產、張全生爲張張氏之胞弟、張慶祥之母舅、渠則爲異母之子、情形灼然、請求究辦、經問官分别訊問各人一過、亦均略供大略情形、遂諭被告等一併還押、 
[郵差一再盗用滙欵]  
　　法租界康悌路郵政局信差李榮樓、於本月二日、將友人吳煥明託寄之洋七十元盗用後、被吳查出、報告郵局長、派調查員鄒爕仁調查、又查得於十月三十日、有河南開封地方張建業匯欵若干來申交老西門内陳宇澤收、此欵亦被李私領化用、因即報告捕房、將李拘押、昨日解送第二特區法院、捕房律師費席珍陳明案情、謂查得被告犯刑法三六三條·一三八條·三六六條·三八五條·竊盜侵占凟職僞造文書等罪、請求依法訉辦、繼由告訴人吳煥明投稱、商人現在市敎育局辦事、因李榮樓前亦在敎育局充當信差、是以託伊代寄洋七十元往通州蔡姓處、曾由李付給我郵局收據一紙、不料旋接通州蔡姓來函借欵因此詫異、往郵局詢問、始知受愚等語、又據陳宇澤稱、十月三十日、由張建業從開封寄來欵項、被被告私刋圖章、將欵冒領、直至郵局調查員查出、始知并由郵局調查員鄒爕仁投訴調查經過情形、訉之李榮樓供、年二十三歲通州人、在郵局任事、已有三年、每月薪水四十元、此次實因賭博輸負無奈、作此不法之事、求宥、羅人驥推事諭還押、聽候查明、是否尚有别犯他案、再行訉核 
[楊瑞林亦因傷重身死]  
　　法租界福開森路三七六號美國人馬克敦家西崽天津人楊瑞林、於本月四日下午四時、與阿媽北京婦人席韓氏爲分送禮賞金四元不匀、持牛肉刀將氏胸腰連戳二刀身死、肚腸脂肪流出、楊亦自戳右小腹一刀圖自殺、經捕房得悉將氏尸車入騐尸所、報請法院騐明、由屬收殮、一面將楊送至廣慈醫院醫治各情、已誌前報、兹悉楊在院醫治、於前日竟圖脫逃、由看護覺察通知捕房派探看守、乃楊亦因傷重、醫治無效、於昨日下午四點一刻身死、由院通天捕房、將尸體舁入同仁輔元分堂騐尸所、候今日報法院檢騐、 
[半淞園路盗案破獲]  
　　本月二日晚八時許、南市公安局二區總署轄境半淞園路二六五號弄一百號本地人包榮江所開 
之順泰昌米號内、曾被三盗侵和、出示手槍、當在包妻周氏手中刦去大洋十八元、洋襪四雙、臨去時、並開槍示威、事後該區凌區長自覺蒞任未久、該盗等竟敢在轄境内持械行刦、更且開槍示威、殊可痛恨、當即通令偵緝員限日破案、直至廿四日、偵緝員領班曹鈞達、始據眼線密報、謂是案盗匪、現匿跡法租界達拉斯脫路某號屋内、請速往秿等情、該員立即率同通班探員按址拘獲一人、帶區訉問一過、據供張克禮、山東人、年二十五歲、直認糾集住居高昌廟江邊碼頭名老黄者及與黄同伴之同黨等三人行刦該米號不諱 
、惟手槍實係以三角小洋之代價由邑廟購得者、當行刦時、黄執利刀一把、渠則執假手槍、但祗刧得洋襪四雙、並無銀錢、求宥、凌區長復派往拘老黄、但已聞風早竄、訉畢遂於昨日備文申解司法科訉究、 
[三種新刋出版]  
　　國際週報國際週報爲中文唯一之國際刋物、内容分論文及國際消息、論文採取客觀態度立論粗警深刻、消息欄力求系統化、出版三期、風行海内、第四期已於十二月六日出版、内容有町人武士協調下的日本侵華新策略、在推輓中之日本金再禁問題、明春軍縮會議有希望嗎、錦州中立區問題、及國聯消息、日本、歐美、要聞、等、每册定價大洋四分、國内全年連郵二元、社址浙江路芝罘路三八號 
　　新時代週刋、新時代周刋、爲新時代所出版、發行以來、甚得一般人士及靑年學生之愛讀、第二十一期現已出版、其要目如次、斌存底國際態度與錦州設立中立區、抵制日貨之效力、喬天佑譯底不自由毋寗死、姜開泰底民族藝術前途的路、中國戰勝日本之言論、唐文底上海大中學生二次請願、記者底北上援黑的東南救護隊、邵冠華底鐵的力在跳舞、　卿底賣小報的大學生、丘斌存底碎錦、等篇、並有珍貴的新聞照片數禎、每本祇收代價三分、代售處爲四馬路現代書局及各大中學校左各書店等、 
　　甜心雜誌、甜心圖畫雜誌二十四期現已出版、内容進步不少、紙張計銅版紙十二頁、桃林紙四十八頁圖畫均係名家作品、並有三色版閨秀攝影兩幅、文字有葉靈鳳先生之長篇創作未完的懺悔錄、及其他關於學校生活電影文藝之佳作、每册祇售一角、總理售處棋盤街五馬路口文華美術圖書印刷公司、各書局各報販代售、 
[梅園酒家新到佳殽]  
　　四馬路梅園酒家、爲滬上甬商袁履登毛和源所創設、已將三載、其饌肴之豐美、裝璜佈置之富麗堂皇、滬上同業、無與倫比、在該園要客者、軍政商界領袖居多、上月間一百元一席之菜、售出二十餘桌、營業之盛可見一斑、該園所發行之禮劵、數目大小均備、印刷精良、頗得各界人士之歡迎、婚喪喜慶、送禮咸宜、所發出者爲數亦甚巨、再該園三蛇龍鳳會海狗魚蛤蚧金錢豹山瑞等珍品、新由廣西運到大批、業已上市、 
[女國醫葉蓁診所遷移]  
　　女國醫葉蓁、前設診所於八仙橋、婦幼臨所請診者、肩踵相接、前月屈臣氏汽水公司經理鄧惟一君子女三人、一連患病、皆由葉醫士於最短期間治愈、現因業務發達地址不敷、遷往天主堂街郵局隔璧三十三號樓上辦公、女士著有畢業紀念刋一册、索者付郵一分、即可照贈、 
[美麗健康養成所之創業]  
　　本埠愛麥虞限路三八弄一號、設有最新頴美麗健康養成所、爲謀滬上婦女界高尚利益起見、特宣告「具美軒」之創業該所在美國人指導之下、一切佈置與設備極合華人婦女之需要、所有美容强身之具、更能使就治者化媸爲妍、轉弱爲强、至於其他電療紫光燈皮膚面部各種治器、無不應有盡有、旣能預防喉鼻等症、兼有輔助滋補之力、滬上地氣寒濕對此尤宜注意、聞該所可以按照醫生囑託、代行施術 
[三友社提倡半打米]  
　　三友實業社、近感於滬人之慣食白米、精搗碾軋不惟暴殄天物、抑且於衛生上原則、亦大相違背、蓋食米一經精碾、外層之滋養料（維他命乙）即逐漸消失、故患脚氣胃病者、均因久食白米所致値此外侮天災之時、宜事撙節防荒、爰即實行提倡食用半打米、革除食用白米之不當、因思社會上不乏熱心同志、惟此種半打米、滬上米店不易購得、爲便利提倡起見、特多備精裝布袋義務出售、裝法改良、（每袋五十市斤極便取携）至滬上普通米店均可購得時、該公司即行停售 
[同業公會消息]  
　　烟兌業烟兌業同業公會、昨開緊急會議由陳良玉主席、所議事項、（一）本業營業稅、早經呈請當局、准予豁免在案、兹奉財部批復、自營業稅法公布後、中央征收之烟酒牌照稅、除中央留十分之一外、其餘撥歸各省市作爲地方收入、關於烟酒營業稅之征免辦法、兹經重新規定、凡以經營捲烟或酒類爲主要、而並營其他商品之商店、其主要營業部份、均經繳納烟酒牌照稅者、其營業稅應予剔除免征、至其他兼營部份、仍應照征營業稅以符成案、據呈前情、除令行上海市財政局遵照辦理、曁代電上海市商會知照外、仰即知照、此批等由、查我業以烟爲主要、雖有其他物品經營者、年計不過千元、照章例應免征、議决、再行呈請市政府飭財政局准予一律豁免（二）華成烟公司印刷一事、鮮案發生後、該公司早具愛國心切當將各項印刷、完全交華商天一·及華勝·兩家承印、現有人無端誣衊、實屬故意破壞、竊思國貨捲烟、該公司首屈提倡未便任其摧殘、議决、通告同業、仍應一致擁護、提倡推銷次議其他各案畢、六時散會、 
　　駁運船業駁運船業同業公會、於本月七日開會到會全體委員主席馬仲翔、紀錄朱鼎賢、議决事項（一）商會來函、爲駁船裝運仇貨、仰即制止裝運案、公决通告同業、一致拒絶、以後不准裝運仇貨、並加添檢查員十人、日夜出發檢查（二）普益公所來函爲該帮裝沙石釣船、曾經加入爲會員、現有該帮少數船隻、組織公會、應以設法制止案、分爲二點、（一）呈請黨政機關、調查該公會應否存在之處、及與本會抵觸處（函知普益公所、改爲上海市駁運船業同業公會沙石釣船帮辦事處、委任葉連生爲該帮主任、三）滷潭船帮代表馬子良來函爲請求發給會員證書及該帮名稱案、公决該帮定名爲上海市駁運船業同業公會浙東滷潭帮辦事處、至該行號領取會員證書須填寫人會志願書及代表履歷、經調查後、當發給會員證、（四）翔記等行來函爲裝運貨物、履次失竊、損失不堪、特聯合多數行號、組織船業聯合保險處、以免同業損失案、公决、准予依法設立、其組織法呈會備案考查、（五）馬子良等呈、請組織拒日外海運煤處、其宗旨專爲救濟日商洋行自備船之華老舵退出後之津貼費用途、並請派員監視、分函煤業公會、協助辦理案、公决、准予組織、並分函煤業公會、協助辦理、俟成立後、另派專員監視（六）各行號之會費、應限日繳淸案公决、准予五日内缴淸、　　新藥業新藥業同業公會、昨呈内政部云、呈　管理成藥規則及管理藥商規則、深感窒礙難行、懇請鈞部准予修正、俾便奉行事、竊查十九年各該規則頒布之初、屬會曾以此項規則、與藥商經營習慣及學術理論、頗多牴牾、爲特根據事實、擬具意見、呈請前衛生部修正補充、再予施行、奉批内開、呈件均悉、核間臚舉各點、其中雖不無出於誤會、或非行政程序所許之處、然其餘或根據學術、或徵諸事實、可資參考之處、亦正不少、應候各該規則修正時、斟酌採納、以利推行、仰即知照、此批等因在案、具見吾衛生當局、俯念下情、體恤商艱之至意、屬會除一面微集全國同業意見、凖備於修正之時、派員遞呈、並得參加會議外、惟有靜待各該規則修正之早日實現、乃時隔年餘、關於該規則窒礙牴牾諸點、未蒙加以若何改善、而成藥規則即日施行命令、怱又頒到、即管理藥商規則之施行預料、亦將接踵而至、屬會對於展期與否、認爲尚非切要、設能修正缺點、甚願以團體之精神與實力、促進整個健全的管理規則及早推行、惟於未臻妥善尚待修正之先、殊未敢隱忍奉行、爰於前月二十六日、函請上海市商會、據情轉呈鈞部、懇將各該規則、一併准予修正、並在未修正前、暫緩執行、嗣奉鈞批、竟未邀准、竊思一法之行、關係商業民生、至大且巨、作始之際宜如何博引旁徵、察納週詳、期於妥善、嘗於呈前衛生部文中、三復鄭重陳之、是故法規之制、初非絶對不容改善者、訂立之初、竭立法當局之公允與才智、猶不克逆覩、其流弊則已旣見之矣耯雖再三修正之亦無不可也、今管理成藥管理藥商各規則、其寛猛失濟窒礙難行之處、屬會早經於頒佈之初、條陳當局、批准在案、且查各該規則末條、均附有本規則有未盡處、得隨時修正之規定、是則修正之可能、業已明白確定、而修正之手續、亦無背乎行政程序、一年之久、不得謂不充分矣、乃明知必須修正、而必欲於修正之前、强其不可行者一推行之、以留一痛苦之經騐、致數百萬藥業商民、感其一度之不安者、良非吾賢明政府提掖之美 
意也素仰鈞部關懐商情、察納下言伏祈迅予召集藥業各項管理規則會議、並准屬會派員參加、以臻完善、俾早奉行、實爲德便、謹呈國民政府内政部長鈞鑒、 
[各工會消息]  
　　藥行工會、昨開理監事會議、主席桑玉堂、討論（一）各飮片藥材、對事行棧司所送之貨、多不蓋回單、誠恐日後發生誤會、而起爭執、本會應如何糾正案、議决、函致國藥同業公會及藥材同業公會辦理（二）各行尚有未入會之工人、應何辦理案議决（甲）責成各行頭腦棧司查明報告、如不報告、應予是問（乙）限定本年年底爲入會期間、如在限期内不來入會者自明年（二十一年）正月起、一律作爲徒工論、通過、 
　　安徽旅滬工界協進會昨召開改選會、到四百餘人、公推胡玉山主席、報告開會宗旨及本會經過情形、當票選呂海卿·徐鍾輔·王子連·李月三·等九人爲執行委員、胡玉山·張秉臣·等五人爲候補·各委員當塲就職嗣討論事項（一）皖省今年大水奇災、來滬謀生活者、（二）整頓會務（三）設法救濟安徽旅滬工人失業案、旋即散會、 
[上海公共租界工部局衛生報告]  
　　傳染病統計 
十二月五日中夜前一星期患病及死亡人數表症　别　外僑住在租界　華人（人口約九八七八九○人） 
　　　　内及租界外工 
　　　　部局道路患病 
　　　　情形曾經報告 
　　　　者（人口約三七·七七○人）　患病經報告者　死亡人數 
天　花　七　　七　　六 
猩紅熱　四　　　　　一 
白　喉　三　　七　　二 
腦膜炎　　　　一　　一 
癆　病　三　一六　一三 
傷　寒　四　四　　七 
類似傷寒四　二 
赤痢　　四　一二　　二 
白　痢　 
流行性感冒　　一 
瘧　疾　一　五 
麻　瘋　　　一 
疹　症　　九　五　七 
出疹傷寒　　一 
血蛭病　一 
患各種數症死亡人病　一四　　三○五 
讀者通信 
[五告讀者通訉諸君]  
　　爲抵制日貨打開一條新生路 
　　諸君來訉、關於抵制日貨者特多、有多人感於私進私售日貨之奸商、到處充斥、無從處置憤而來問辦法者、此類以内地爲尤多、請就此點貢我意見、 
　　歷來、抵制仇貨、所最感處置困難者、就是奸商私進私售一問題、有人說、在全國同聲抗日憤激之下、尚有私進私售之奸商、此是宣傳勸導不力者之過、其論甚正、其事實難、以日本國民敎育之普及、而馬占山之軍械一部分、尚私購之於日本商人、明揭於大建日文報紙、可見商人重利輕義、到處皆然、此點如無適當解决方法、則抵貨之舉、眞是根本上行不通、 
於是來訉提出種種主倀、有主查得後將貨焚毁者、有主將該奸商拘禁者、有主令游行以示辱者、最激烈者、主張明殺或暗殺、 
　　世界進化至今日、列國並立、處處須着眼於國 
 
 

Page 12

 
 
際、欲在國際間所得地位、首在備具文明國家之資格、所謂文明國家、最少限度、須具有世界通行之法治組織、治者執行、被治者守法、取得各國同情、纔能取得國際間地位、上所云處置私售仇貨商辦法、痛快誠痛快矣、其如國法何、 
　　欲不犯法、即無法處置私進仇貨商、即無法抵貨、即無法救國、奈何奈何、則請鄭重反省一下、眞愛國乎、眞欲救國乎、則惟有準備聽受法庭裁判、請將現行中華民國刑法摘錄如下、 
　　第一五七條公然處罰施强暴脅迫者、在塲助勢之人、處一年以下有期徒刑、拘役、或三百元以下罰金、首謀及下手實施强暴脅迫者、處六月以上五年以下有期徒刑、 
　　第二八六條、當塲激於義憤而殺人者、處一年以上七年以下有期徒刑、 
　　第三一六條、私禁或以其他方法剝奪人之行動自由罪、處五年以上有期徒刑、拘役、或三百元以下罰金 
　　第三一八條、以强暴脅迫使人行無義務之事或妨害人行使權利者、處三年以下有期徒刑、拘役、或三百元以下罰金、 
　　現在各方處置私售仇貨商之普通辦法、其所觸犯之刑法、大概如右、 
　　眞愛國乎、眞欲救國乎、何勿向法庭自首、 
　　第三八條、對於未發覺之罪、自首於該管公務員、受裁判者、得減所首罪之刑三分之一、向被害人、告訴人、或有請求權之人、自首、而受該管公務員裁判者、亦同、 
　　請更述一事實、 
　　上海抗日會檢查科葛雲亭、楊海昌、施新民、居宗炎、檢查大慶紗布號、查昨十全牌紗布、送送封存、被捕房起訴於特區法院、刑庭長周翰、判葛等四人、共同以强暴脅迫使人行無義務之事、各處罰金二十元、緩刑二年、十一月二十六日本報、 
　　此葛楊施居四先生、及法官周先生、均値得吾人起敬、眞爲救國、而檢查仇貨、如葛楊施居四先生、終可爲一般人模範、因其愛國而仍不廢國法也、依法判罪、念其犯罪之原因、出於愛國、旣從輕判、更予緩刑、如周先生、眞可爲一般法官模範、因其愛國而仍不廢國法也、 
　　處置仇貨處置私售仇貨商而皆如此法官而皆如此、從此爲抵制仇貨打開一條新生路、於國民道德、於國家法律、何嘗有絲毫虧損乎、但有須鄭重聲明者調查須眞確、萬一誣害其人、無論出於故意或無心、皆爲法律所不容、爲道德所不許、 
　　汪通君訊（詢問募捐總數事） 
　　此次上海各大學學生爲援助馬占山將軍、發起募捐、停課三日、參加者不下十餘校、人數甚多助輸者亦甚踴躍、成績必甚可觀、然募捐迄今、已有半月餘、究竟總數若干、延未報告、是否匯寄馬將軍、抑另有措置辦法、亦不揭佈、實不能使人無疑、似此暗昧不明、試問何以昭大信於社會、何以對馬占山將軍、鄙人亦屬捐輸者之一、故特投緘貴報、以代質問、伏希賜登、俾學聯會知所注意、 
[通訉印花]  
　　通信時貼此印花並附相當數量郵票 
[天氣報告]  
　　徐家滙天文台昨日下午四時三十分氣象預報云、揚子流域及山東天曇有霧或間歇雨、馬鞍島以南天曇、黄海東海之上有勁峭之北風至東風不等、颶風中心於上午十一時許進至距北緯十二度東經一百十四度交點一百二十哩以内、向西方進行、又昨日下午三時前二十四小時内本埠氣温最高五九·七、最低五四·一、去年同日最高五八·一、最低三九·六、 
[來函]  
　　逕敗者、閱貴報六日登載陳亞夫函請更正義勇軍委員會派王成之童祥龍等、率百餘人、包圍第一團部經過一則、語多不符、兹特聲明如下（一）官長更調、權屬委員會、非一人所得擅專、查是日指令團長移交之公文、係陳亞夫一人、用編制處名義、令行勒逼移交、並非委員會名義行之、（二）陳亞夫謂已向委員會辭職、日未到會辦公、何以公文上係陳委員之名義、究係王成之意祥龍假借陳之名義、抑陳委員自知事已做錯、事後掩蓋、誠令人不解、特此聲明、以明眞相、此致申報編輯先生、葉昭隔啟、十二月六日、 
 
 

Page 13

 
 
自由談 
[玳梁憶語] [  燕子]  
　　暴日踞蛉洲三島。儼然以東亞主人翁自尊。然一考其生聚之繁。風俗之壞。有非筆墨所能形容者。彼邦以櫻花爲國花。每當春季花開時。紅男綠女之嬉游於花下者。採蘭贈芍之韵事。時有所聞。友人朱君。固風度翩翩之慘綠少年也。游學東瀛。入法政學校垂二三年。課餘歸來。與逆旅主人之少女八尾子。嘘寒問暖。形影不離。由友誼而進爲鈿盒盟。綠窗問字。鴛鴦之顚倒難分。紅袖添香。鸞鳳之和鳴可卜。未幾而藍田種玉。居然一索得男。閨房之樂。有甚於劃眉者。何如得隴望蜀。又移愛於小娛。一箭雙雕。九尾子平分春色。逾年朱軍業歸國。彼娥愥竟追隨不捨。同蒞故鄉。洗手調羹。事翁姑克盡厥職。未及匝月。八尾子所生之子。遽爾夭折。哀痛之餘。時有　外行動。朱熱心愛國。本爲老同盟會員。奔走四方無暇顧及。彼姊妹花。頓生異志席捲而遁。十載恩情。付諸逝水。留東外史之窮形盡相者。竊恐未能狀其萬一也。一般靑年學子之溺於倭花者。盍以朱爲前車之鑑也可。 
不除庭艸齋夫談薈 
[佛蘭克林（五）]  
　　小徒弟列傳之一 
　　佛蘭克林四十歲才開始電之研究。一七四六年司賓斯從蘇格蘭來到波斯頓玩了一些電的把戲給他看，他覺得很有趣味，可惜司賓斯不是内行，玩处不大好。他回到費城之後，不久，倫敦皇家學會會員，科林孫送給他的圖書館公司一根玻璃管。他便拿了這根玻璃管復演司賓斯没有玩好的電的實騐。過不多時，他便成了這些實騐的老手。許多朋友拜他做師傅。他便設了一個玻璃管製造室，吹了一些玻璃管分送給朋友們，因此會玩這些電的把戲的人便一天多一天。内中有一位名呌金耐爾司勒Cinnersley,賦閑在家，佛蘭克林勸他到各處表演電的實騐，收聽講費過活。演詞是佛蘭克林代寫。每次演講，聽衆都很踴躍。演詞中有一篇題爲閃電與電氣是同一的東西TheSameness　ofLightning　and　Electricity,寄給倫敦朋友，皇家學會會員們笑笑把它放在一邊。但科林孫畢竟將它付印，連出五版，不久便譯成法文，意文，德文，拉丁，風行一時，竟成爲當時電學唯一之傑作。法國科學泰斗諾累Nollet反對佛蘭克林之新學說，但達利巴Dalibard與德羅DeLor則於一七五一年根據佛蘭克林著作中所建議之實騐在馬里Marly地方將閃電引到地下來證明佛蘭克林學說之正確。巴黎人士蜂擁來到馬里參觀這破天荒的實騐，從此，佛蘭克林便一躍而爲當時電學之權威。 
[述吾國守土不屈之英雄（下）] [  淸癯]  
　　閻麗亨麗亨。名應之。順天通州人。崇禎十四年。爲吾蘇江陰縣典史。嗣以流寇蠭起。隱居邑之砂山。迨南都亡。各州郡畫地自守。都起民兵以自保。乙酉精下薙髮令。有諸生許用德者。率衆倡義。一時踴躍爭附者萬人。以陳明選主兵事。邵康公爲將。周靖龍泊江口以相犄角。未幾。淸師壓城下。徽人程璧復散家資二萬五千餘金。以
充饟糈。而乞師於吳淞總兵吳志葵。時陳明選邵康公已戰敗。而周靖龍亦於江口失利。勢危甚。蓋事在閏六月上旬。陳明選急。乃詔衆曰。「予智勇實不如閻麗亨。此守土之責。非閻君莫屬。」乃於黑夜馳騎往迎之。閻遂告奮勇。率家人四十人以赴。入城。兵卒殘餘無幾。餉亦匱乏。計無所出。不得已。首料尺籍。後令户出一丁。餘傳飱。終勸喻巨室。輸無須金。菽米布帛可用者是。又以前曾化龍所製火藥悉貯之堞樓。於是不保朝暮之危城。始得有守禦。然敵已圍合於外。薄城脚者。奚止十萬。面閻命堅守。用鐵葉裹門板。貫鐵　護之。城中更築土壘。束藁爲人。人竿一燈。立以誘敵。比曉。獲矢無算。淸師中有劉良佐者。本與閻稔。傳語欲見。閻乃登城陴答之曰。「汝從賊。復有何面目以與我見耶。」卒不屈。而江陰雖彈丸之地。死守至八十餘日。始亡於淸。皆閻一人之力也。以視敵未至。而望風先遁。一若先去以爲民望者。眞羞死已　　黄陶庵明吾邑人。名淳耀。字藴生。爲諸生。崇禎壬舉於鄉。迨成進士。觀政都察院。不謁選歸。初與陸元輔輩。結直言社以通聲氣。甲申京師陷。福王立。諸進士皆授官。陶庵獨避之。入乙酉。南都復破。時邑城亦危。勢且不保。陶庵與其弟淵耀謀固守之。迺與侯峒曾等集士民千餘。以與敵相持。不久而陷。峒曾溺宣家池。不死。立水中歎曰。「人死亦大難事。」後卒殉焉。陶庵知大舆已去。入西林庵將自盡。僧人無等謂之曰。「公未服官。奚以死乎。」陶庵曰。「城亡與亡。豈以出處貳心。」乃索筆書曰。「宏光元年七月四日。進士黄淳耀自裁於西城僧舍。嗚呼。進不能宣立王朝。退不能潔身自隱。讀書寡益。學道無成。耿耿不寐。此心而已。異日寇氛復靖。中華士庶。再見天日。論其世者。尚知予心。」書罷。顧其弟已赫然梁間矣。陶庵仰屋而嘆。遂縊其側。時年四十有四。其口血噴壁間。以流於石。迄今天陰雨晦時。猶隱隱可見。名曰「留碧。」蓋其精靈。歷久不泯云。先陶庵在京師。有見臚傳時。鼎甲先上。人每嘖嘖稱羡。陶庵爲之太息不已。曰「天地間自有數千年一人。或幾百年一人。今人不肯爲。而必欲爲三年之一人。何耶。」淵耀年甫弱冠。聞變。即習弓刀。讀孫吳書。亦慷慨自命。噫。値此暴日侵凌之際。苟不自衛自救。其何以存。吾願稍有血氣者。皆當秉此决心。崇拜往昔之人豪。以圖最後之爭勝也 
[世界小事記] [  海客]  
　　一分鐘的黑暗。近世界最偉大的偉人。要算是最近去世的美國大發明家愛迪生T.Edison了。無論是華盛頓拿破崙。只爲他們的一國立功。無益於别國與别國的人。惟有愛迪生却使全世界的人都受其惠。我們每夜在電燈下工作。就應當想念到這位偉大的發明家了。此次美國爲追悼他起見。所以在他殯殮之夕十點鐘時。將全國的電燈完全熄滅一分鐘。從大西洋岸以至太平洋岸。在這一分鐘間都成了黑暗世界。連那鼎鼎有名的自由神像右手中高擎着的電炬。也漆黑無光。當時有一般神經過敏的人。深恐在這一分鐘的黑暗期間。那些愍不畏汉的盗賊。將大肆活動。施展他們雞鳴狗盗的手段。然而追悼這位大發明家。是人同此心。心同此理的。所以這黑暗的一分鐘安然過去。一些没有事情發生。全美國的警務當局。都吐了一口氣。定下了心了。 
[英人之言] [  斅]  
　　友人鍾君。留學英國。頃來書。爲述我國旅英留學生。於上月某日。在倫敦開反日大會。該國劍橋大學史學敎授馬剌嘉氏。亦蒞會演說。語多警惕而懇切。聞者爲之動容。鍾君並將氏之演詞錄示。兹轉紀於此。以餉國人。 
　　（上略）設日人久佔滿洲而不撤兵。且危及關内。試問諸君於此時。果作何種思想。予意諸君自必發憤歸國。結合團體。以與日人拚命。此等思想。余甚欽佩。在貴國亦屬難得。但自余觀之。恐仍無濟。蓋貴國人之就義。只能自尋短見。不能殺敵致勇。只有一人進退出處之思想。並無國家存亡利害之觀念。吾自歷史上觀之。如明末時。殉難盡忠者。非不多。或閉户自盡。或投河奔井。甚則駡賊而死。絶不有一致命於敵人者。此與國家有何利益。 
且多死一人。即少一殺敵之人。無益於己國。而反利於敵人。我英國人民决無如此思想。如此行爲之人。 
　　余今更舉例以證之。諸君其勿怪。余讀揚州十日記。嘉定屠城記。余深歎支那人種。是天生在應行淘汰之列。蓋當時揚州城内。尚有人民八十萬人。淸兵來者不過數千。兩人敵一人。可以殺死四十萬。即以十人敵一人。亦可殺死八萬人。而其時人心渙散。尚各希冀免死。祇思鼠走兎奔。不想集合大羣。同心禦侮。至刀斧臨頭。則惟有引頸就戳而已。故往往聚數千百男女。令一兵驅之。如驅羊豕。莫敢發一聲者。夫人類究非牛馬貓犬。何以馴服一至於此。試問今日列强競爭。天演淘汰。地球上尚能容此等人種以占據一席地耶。今諸君苟大發義憤。不惜一死以救國亡。余敢以一言正告諸君。諸君决不可如前之爲一身進退出處而死。要當爲一國存亡利害而死。爲一身進退出處而死。死不免爲匹夫。爲一國存亡利害而死。
死乃無愧爲國民。 
　　余實深願諸君勤學好問。勉成世界學者。諸君爲求學而來。亦無不願勤學好問。以成世界學者。但至國家存亡一髮之際。又不願諸君僅以求學之心。置國事於不問。貴國開明者少。諸各對於本國實負絶大之責任。諸君而不問。更有誰問國事者。幸而無事。諸君在此讀書。亦應注意尚武精神。使一面爲學生。一面即有軍人資格。貴國習於文弱。向以執兵爲恥。亦一亡國之原因也。不幸而中日竟至决裂。諸君留待學成。緩不濟急。余勸諸君各歸本省。集結團體。各自保其土地。儘力與日人抵抗。使人人能殺敵致勇。有身可殺。家可破。土地不可失之意。則貴國四萬萬人。雖甚貧弱。誰能亡之乎。余希望貴國自立甚切。故不覺與諸君言之過摯。諸君其善思之。 
[志摩之死（五）] [  劉海粟]  
　　「我此行眞是不虚。海粟你再到我家去談一會好不好。」志摩在車中說。一直講到福煦路。我因爲第二天去杭州所以堅持着要回家。他與文柏下了車。就此不得復見。 
那第二天。我便坐了快車。向杭州去。在硤石。遇見志摩的父親申如先生。他和我講着志摩。講着他們家庭的事。一直談到杭州。 
　　諸位。西湖是我所愛的。我離别它已經有五年之久了。 
　　我旅歐期間。也曾經在瑞士作畫六月。那多變的萊夢湖也是我所極愛的。現在又來到淡泊的西子湖了。若問我愛那處更甚。這却難答。萊夢湖是極其壯闊的。它的周圍有兀立的雪山。我愛它的神秘而偉大。我願意歸心低首於它。西子湖是淡泊而秀雅的。它點綴着蘇堤和白堤。我愛它玲瓏而幽默。這也許太抽象。然而我只能拿人的畫筆來形容它們了。這次我到西湖畫了五天畫。無來由的引起我無限的傷感。十一月二十日那一天我同周碧初鄢克昌二位跑上丁家山去作畫。目擊着一天園的荒廢。敗壞。我想起南海先生。不覺憑在開天天室的窗上。臨風涔涔流了許多酸淚。那天晚上歸去。有二處請我吃飯丨嚴次平等及林風眠輩。我先到嚴君那裏去吃了幾杯酒。不多時姜敬廬來簡催我去。他說「林君住在半山。恐怕你不認識。所以我親自來同去。」我想這眞是當不起的。即時就趕回旅店。姜君等已經在大門口等着。 
　　「你今日看報没有。」姜君闢頭就這樣問。我說還没有功夫。是否黑龍江失守。他說是的。不過還有一件使你更傷心的事呀。你的朋友徐志摩乘飛機焚死。我聽了這一句。正如靑天霹靂。渾身冰冷。這一晚轉輾反側。慟極痛極。第二天我就先回上海。先到滃洲别墅去着王文柏。知道志摩之死是無疑的了。後來又到志摩家去。只是悽慘的靜默。 
　　我的心酸腸斷。我終覺得從此心後我失却了知己。我深深地覺出了宇宙間凄楚與孤立。（完） 
　　本刋啟事近來諸同文賜寄詩詞聯語者。日見其多。致與本刋宗旨相左。兹鄭重聲明。以復請勿再以詩詞見貽。如有短篇新頴之作。則不勝歡迎。自由談編輯部啟 
說部扶輪會 
[與子同仇（五）] [  顧明道]  
　　第一章漁陽鼙鼓 
　　一夜的砲火。轟醒了許多人的睡夢。驚碎了許多人的心胆。S城中的文武官員有些已如驚弓之鳥。高飛遠颺。有些已作階下之囚。横被幽禁。城内外已入於騷亂狀態。到處。只見太陽國的軍人。荷槍持械雄糾糾氣昂昂。殺氣滿面。都是殺人不眨眼的惡魔。可憐S城的人民雖然無抵抗。却不知枉送了許多人的性命。因爲他們已將S城佔領。四出搜查。順便搶掠。此時中國人的性命不値錢了。被殺了還要算爲暴動的土匪咧。在那S城的東門外。有一個愛國大學。是那裏最有價値的大學。遐邇馳名。校長熊鳳也是個軍人。年少英俊。捐輸出他的家財來創辦這個大學校。因他鑒於太陽國的步步逼人。着着進取。行見大好河山。將被他們宰割而去。有心人能不浩嘆。空言愛國。無裨實事。所以主辦了這個學校。實施軍事敎育。要造成將來爲國干城的人才。校中新式槍械皆全。且有飛機兩架。練習航空。所聘的敎員都是有很豐富的軍事學識的專家。校中學生也有一千多人。男女兼收。在女同學中很不乏花木蘭沈雲英之輩。但有些熬不起磨練。耐不住辛苦的學生。大都半途中止。逃學而去。留在校中的盡是有堅忍毅力的靑年。所以這個學校。在中國地方可說是破天荒的。假若全國大學校都有這種切實的軍事訓練。只要及到愛國大學的百分之五十。菁菁者莪。將來怕不是愛國志士。有强固的體魄。高尚的智慧。一旦國家有事。可以效命彊圉麽。那太陽國人因此對於這學校十分嫉視。而又有三分忌憚的。所以在他壓迫的勢力之下。便有一大家太陽國軍逕向愛國大學包圍。愛國大學裏的學生們早已知道這個警耗。有幾個熱烈的靑年。很願冒死一戰。可是自己那邊究竟不是軍隊。况又在無抵抗命令之下。不敢輕啓戰釁。祇得紛紛四散。各自爲謀了。 
 
 

Page 14

 
 
商業新聞 
[金融標金下落不己]  
　　再跌十三兩昨標金一再趨跌、市况萎靡、然起落無措、終日有十兩外迴顧統核繼續跌去十三兩之　、人心未定、終歸趨虚、而求供殊覺複雜、初即疲軟。蓋前天銀市報升。更以美國銀鑛與印度等有提高銀價之會議、尤因時局不良、旋後趨向愈下、破進六百九十兩。往後大户復購、多方以　抬高、謂掉期關係。殆外匯明暗俱鬆、嗣則轉平、乃金市復已冒出九十兩内外、後市忽高忽低、波折不小、進退於九十兩關外、無如匯票鬆濫、厥後賣方逾恒、僅爲八十七兩有零　　晨開即跌七兩七自早開即降七兩七錢、計六百九十三兩、大條銀又漲十六分之三、美銀加四分之三、尤以國外對日仍無辦法、以此人心向卜也、次因零户稍進、即行抬上三兩、爲九十六兩、不意福昌永豐乾昌祥元茂永同太昌及零星客户等紛紛脫售、遂又低落八九兩、惟片刻間有一二兩升降、至於英金銀行初進十一便士一八七五、旋後三一二五、至九點二十餘分爲八十七兩、未幾時回上二兩光景、計八十八兩七八錢、英金揭佈掛長半便士、美金亦只半元、乃匯兌續小不休故耳、時退至八十七兩二錢、入後福昌永豐元茂永萃昌永恒餘等追進、匯豐麥加利買去正月英金三一二五、三井吸美金三十二元三七五、故已哄上七兩零、十點二十餘分爲九十四兩五、此時同太昌乾昌祥大興永等忽有出售、當又抑小五兩餘、十點三刻爲八十九兩、嗣因大户復進、計乾昌祥義豐永鴻康永日昌恒餘恒昌永元康祥并萬興順利等皆有樂購、乃英金三一二五可賣、而結者活動、計一八七五至二五、市面頓呈佳象、扶摇直上、聳高九兩之多、惟僅一二兩盤旋、直至十一點半達九十八兩、往後賣户不怠、且以匯票似平、英金可結二五、更因孟買電漲八安那、致價不支、十一點三刻爲九十二兩八錢、復又抬至九十五兩五錢、然午收仍爲九十四兩、總而人心迷惑也、揭價爲七百六十八兩計撳八十兩至七十兩、 
　　後市進退於九十兩關、後市開盤九十三兩半次、由二兩半至四兩半、復以元成永大德成萬 
興等售出、又英金見硬、一月份三七五、三月三一二五、故又退至九十兩○一錢、入後匯豐吸三月三一二五、又銀行互做一月美金三十二元三一二五、場内裕和元茂永物品套頭等來進、遂向上乘、至三點時爲九十五兩、詎賣者又見活潑、並以孟買又大八安那、立即跌去六兩、三點一刻爲八十九兩、倐忽間大連帮及同太昌等追購、即行穿出九十兩、三點半後爲九十三兩七錢但時局形勢不佳、人心惶惶、尤以英金轉鬆、凡買與銀行者須計半便士、美金三十二元半、交易脫手、大興永源茂萬興聚昌日昌益豐等等傾向供給、是以價格重陷疲寰之境、一瀉六七兩、自三點四十分至四點二十餘分、互有二三兩起落、旋後猝爲八十七兩、時又加上一兩、迨四點三十分、收市爲八十七兩八錢、繼續做至七八兩、比較上週六（照掛牌）計降十二兩九錢、已迭跌四天、共計二十九兩光景、按終日最大價九十八兩、最小價八十七兩、計有十一兩差次、物品早市九十三兩五、午收四兩五、下午三兩五、收市八十八兩、揭價計撳七十五兩至八十兩、登賬上午九十兩至九十四兩、下午八十四兩至八十八兩、補水九十兩、下午八十四兩、赤條計加六兩　　交易熱鬧之至檯面上交易統計順利·萬興·日昌·恒昌永·福泰亨·恒興·義豐永均進、餘大·天豐永·大德成進而又出、源泰·大興永·志豐永·鴻康永·元茂永乍出乍進、頗形熱鬧、永豐·福昌·乾昌祥先出後進、恒昌永·元大永進多出少、同大昌出而復入、統核售出四五百條、下午元茂永·恒興·志豐永·順利·萬興·同太昌均進、鴻康永·源泰·福泰亨·隆生·恒餘·大德成出納甚忙、恒昌永·永豐·餘大·同昌·益豐·元成永·聚昌均出、大連帮共進一千八百餘條、出四百餘條、廣帮售出五百餘條、進少數、 
[外滙步步鬆絀]  
　　昨日匯豐掛牌已放長二檔、因隔昨銀市均升、且英美匯兌一再低落、故英金長半辨士、計一先令十辨士七五、美金僅長增元、爲三十一元二五、香港則小去一二五、計七十六兩三七五、餘均改長、殆銀行實際交易之市、初鬆後平、復見萎絀、下午尤鬆、結果比上週六、計英金長七五、美金則長六二五、乃滙兌軋小故耳、至於金市屢跌不已、已破進六百九十兩内、總而國内外時局未能樂觀、兼之美國又有提議銀價問題、故人心終難堅持、華商有所扒結、計英金成交二十餘萬鎊、銀行方面、日商售出匯豐納進、遂已轉售予金帮、因華商不予日商交易也、故則轉賬、福昌等先出後進、又孟買來電、購買若干萬鎊、又下午買美金、至於各金號亦有結進、惟數無多、
約共成交三四十萬元、而市况近期較鬆云、 
　　英匯内盤終日計有三一二五升降、最緊價一先令十一便士一二五、最鬆十一便士半、上午出價約計十一便士、買價○六二五、匯豐買三四月一八七五至二五、麥行進一月三一二五荷囒滙豐對做一月三一二五、三井出三月三七五、（孟買進）又與題豐對做三七五、麥行三井互做三月三七五、住友出三一二五、住友·盤根對做三一二五、盤根出二五、住友·匯豐又做三一二五、匯豐出二五、午收出價二五、進價三一二五、下午中孚·中法互做月三七一五、台灣售與匯豐三月三一二五、三井·住友出三一二五、住友·匯豐又做四月三一二五、收市出價四三七五至三七五、買價半便士至四三七五、 
　　美滙内盤有半元升縮、最緊價三十二元、最鬆三十二元半、上午出價约三十二元、買價一二五、三菱進二月三七五、華比及浙江互做一月三七五、匯豐進三月三一二五、午收出價二五、進價三七五、下午三井住友進一月三一二五、三井出一月四三七五、（孟買進）匯豐進三月四三七五、至四點時市况尤鬆、半元難賣、迫收市出價三十二元四三七五、買價五六二五、又美金一元、合銀三兩二錢云、 
[銀拆又現高峯]  
　　市場概况上週銀拆逐漸遞鬆、人心於以奠定、市氣乃隨之平和、迄於昨日星期一、銀行開關、忽聞又有大宗收欵、且錢業同行咸以年關收束時期、頭襯之多缺、類率歸納正軌、當然未有餘裕、於是形勢又現緊象、銀拆乃復抬高矣、然此項小折波、諒無重大妨碍、不能轉移偉大之金融關鍵也、 
　　厘拆價格（洋厘）早市及午市同爲七錢二分四厘三毫七忽半、較前日改好七毫半（銀拆）早午兩市同爲三錢、較前日驟昂一錢一分、故市上氣象爲之一振、銀行掛牌一錢二分、劃頭加水亦有一錢五六分、 
　　輔幣巾情江南小洋早市爲六錢四分四釐半、午市爲六錢四分五厘、做出交易早市三千五百角、午市二千角、廣東小洋早市爲六錢五分二厘八毫七怱半、午市爲六錢五分三厘半、交易早市十七萬五千角、午市四萬五千角、銅元回縮五百文、爲三百七十九千文、 
　　銀洋進出（銀欵）昨日値星期一、按理收解較繁、祗以市面蕭索、收解遂淸、華商收解票欵二百九十餘萬、外商收解票欵三百餘萬、各種貨匯稅什諸欵收解八百五六十萬、特欵三百餘萬、進倉一百十萬、錢莊銀公單收解四千七百餘萬、劃頭欵收解四百四十餘萬、各路滙欵收解四十餘萬、解現一百餘萬（洋欵）匯劃票欵早市做出一百六十萬○五千、鈔票七萬五千、午市匯劃票欵八十四萬五千、鈔票三萬、場外鈔票早市十一萬五千、午市七萬五千、銀行交易早市互市七十萬、午市互市六十萬、各銀行洋户往來收解一百四十餘萬、鈔票進出二百三十餘萬、錢莊洋公單收解五百三十餘萬、洋劃頭欵收解一百八十餘萬、拆借洋欵進出一百二十餘萬、小錢莊交易四十餘萬、客路去冒三十餘萬、 
[證劵公債復跌二元左右]  
　　昨（七日）華商證劵交易所各債市况、現貨開出、仍有多種、成交不寂、期市則依然不振、雖價下跌頗勁、但市上僅有零星交易、買賣人氣、沉靜如前、蓋外交消息惡劣、一般人心虚弱、雖大户態度尚佳、未有鉅額售出、金融業方面亦殊鎭靜、特求售者頗多、而買方則非常冷淡、需要益稀、故各債劵價、除關稅期現貨稍回漲外、如一九善現貨下跌達三元半、二○捲現貨跌三元一角、统稅裁兵現貨伋一九善十二月期各跌二元五六角、其他均降一二元不等、即九六亦小半元、觀證券市之形勢、似續仍虚弱云、計全日現貨交易五萬零五百元、期貨上午三百八十四萬、後市祗一百七十餘萬、合計五百五十七萬五千元、 
　　債别　期現　前開　後收　 較前日　成交數 
整六　現　......三一·○○　跌一·○○　一○、○○○ 
整六　十二　三一·五○　三○·二○　跌一·八○　二五、○○○ 
關稅　現　三二·○○　......漲○·八○　一、○○○ 
關稅　十二　三二·○○　三二·○○　漲○·二○　七○、○○○ 
編遣　十二　三一·八○　三○·六○　跌一·○○　三五五、○○○ 
裁兵　現　三二·五○　五二·五○　跌二·五○　一六、○○○ 
裁兵　十二　五三·八○　五二·八○　跌一·六○　四一五、○○○ 
一九關十二　四三○·○　四二·一○　跌一·七○　七○五、○○○ 
一九善　現　三八·五○　三九·○○　跌三·五○　一一、○○○ 
一九善　十二　三九·○○　三九·二○　跌二·六○　五一五、○○○ 
二○捲　現　......　三五·五○　跌三·一○　一、○○○ 
二○捲　十二　三六·○○　三五·八○　跌一·七○　五七○、○○○ 
二○關　十二　三七·五○　三七·五○　跌一·九○　八九五、○○○ 
统稅　現　三九·○○　三六·九○　跌二·六○　八、五○○ 
统稅　十二　三八·五○　五七·九○　跌二·一五　九二○、○○○ 
鹽稅　現　四○·○○　三八·五○　跌一·七○　三、○○○ 
鹽稅　十二　三九·八○　三九·三五　跌一·六五　九六○、○○○ 
九六　十二　七·○○　......跌○·五○　五五、○○○ 
[債劵市之維持觀]  
　　邇來本埠工商各業曁各界所視爲最重要問題者首推對日交涉、次即債劵無限止之跌價、而後者對於金融各業投資者關係尤切、爲目下各方所集中注意而猶未得妥善辦法兹略分述如後、 
查我國政府發行之債劵、其已流通於市面者、約計已逾七萬萬元、以前北方所發者、如九六等猶未計入、由過去情况以觀、因政府重視債信、經過殊屬良好、一般投資爲債劵買賣者、漸感興趣、其在金融市塲就最近數年來言之、確已佔有甚重要位置、惟自今夏以來、以國内多故、每呈低落、趨勢尚猶緩和、不幸日軍無理突於九月間侵佔東北後、外交形勢嚴重、戰禍一觸即發、遂致人心慌亂、成債劵市空前未有之慘跌、數月内繼續猛降達三十餘元、令金融市塲受重大之壓迫、 
　　債劵市價之變動、其關係至廣、大自一國内政外交政策之决定、小如一般社會金融之變化、以及稅收及年歲豐歉等、一切均足以影響債市、我國現處空前未有之水災及外侮、人心虚弱已極、購買力大减供過於求之債券市塲、自爲必然之趨勢、其如何籌劃令市面緩和、振作人心、是須統籌兼顧、實力維持、空言已無濟於事、若更偏于一方、更足令人心不安、失其信任而已、 
　　就上兩月之維持經過言之、各方可謂確盡相當力量、如交易所方面增收保證金、金融業酌行收購、並允做押欵、凡此均已收一時效果、特在最近兩星期内、其處置頗有未盡善者、如以十一月念四日價爲標準價格、爲最低限價、絶對禁止賣出新交易、禁止新賣出、交易所方面昔曾行之、事屬一時權宜、固難非議、至標凖價究以何爲標準、實鮮根據、就實際言、債劵漲達八九折不爲高、今之下跌、亦自有其原因、有此規定、適令人心益呈不安、甚或更釀成嚴重之局勢、將擾亂金融市場惡果、蓋將來各價事實上果低於限價時、則市塲將無法結價、收貨者儘可以此藉口、棄置不顧矣、而由前日消息、復有謂債劵將再有維持辦法、定以後公債買賣一律須用現欵現貨、不得以少數保證金作空虚鉅額交易、又定以後公債價格跌落最低、不得超過上月二十四日之最低標準、跌價如逾此範圍、可隨時停止交易是則所謂標準限價者、固猶穩定如前也、至謂不得以少數保證金、作空虚鉅額買賣一語、此乃直接與交易所法衝突、以交易所法二十八條固明明有期貨交易之規定、若一切交易均須現欵現貨、便何必有此期貨交易之規定、是於事實於法理、均有違反、使果實行者、徒令市面益增糾紛、市塲人心益覺不安而已、 
　　但就事實上言、目下證劵市確已達最嚴重時期、設法救濟緩無可緩、救濟之道、安定人心、鼓勵投資、自屬當今急務、政府修明政治、和平统一、善處外交、外侮不至、爲最上策、次則就可能範圍、設法减債、通令全國金融業酌量投資、規訂奬懲辦法（目下如本埠金融業方面、除作爲發劵保證金外、債券收存、聞屬無多、外埠當尤甚、）若集中力量、不難安定人心、抬高市價、收維持之實效、對於交易所方面、一方任其自由交易、以示債信、一方可令加徵保證金、限制投機、一切枝節辦法、其足令人心益增不安、貽未來之糾紛者、概予除、嚴密從而監督之可矣（梧） 
[紗花紗市抛風濃極]  
　　紗市又疲、跌勢尤劇、因暴日在東北騷擾、形勢日見嚴重、致人心虚弱、且有大户抛出、市上實銷益覺呆滯、各帮均無極大銷路、然近來之變動太巨、漲跌未免太暴、所以前途恐有一度起伏云、 
　　本月標飛落三兩八、人標前市開盤、以美棉平淡、場中賣氣尤甚、近跌三兩、遠跌一兩一·二·錢、午後近月又跌八錢、遠漲一·二·三錢、全日成交统計四萬五千包、查賣出明德一千三百包、天隆一千○五十包、榮興二千一百包、長豐二千五百包、義餘一千二百包、買進泰興五千五百包、賡豐四千二百五十包、大孚一千四百五十包、裕大一千三百包兹將收盤價列左人標收盤漲跌存賬數 
十二月一五一四跌三八　三九、二○○　三月一五三六　跌一二六九、○五○ 
一月一五一九　二五　六三、○五○　四月一五三八　一○五五、五四○ 
二月一五二四　一八　七三、○○○　五月一五三九　九　二九、六五○ 
　　現需求未見殷繁現紗銷路尚平、查全日各帮買去七百包、同行中進四十包、行情平平、客帮中四川進三十包、蘆州進六十五包、汕頭進一百八十五包、内地進一百六十包、寗波進一百包、廣東進三十五包、雜帮進八十包云 
[棉市在黯澹中]  
　　棉市平疲、趨勢十分暗澹、美棉呆滯、但印棉趨漲、以年成荒歉故、然各廠購進外棉殊巨、對於本棉絶少問題、不過國内均遭水災、漢路來源凋敝、所以多頭拉緊不放、照大勢狀况仍然軟化、三十一二兩之價、深恐有一度長時間之盤旋也云、 
　　漢標形勢平軟漢標以美棉平、印棉漲、金價又疲、市氣軟化、各月跌一·二錢、午後近月漲一錢、遠漲五分至二錢、全日成交统計六萬三千九百担、查賣出天降五千九百擔、瑞源五千九百担、吉豐一千八百担益昶二千六百担、買進賡豐七千五百担、泰興一千四百担、益豐一千二百擔、源大一千三百担、兹將收盤價列左、 
漢標收盤價漲跌存賬數 
十二月三一三○跌一○二三、五○○三月三一七五跌一○一九九、三○○ 
一月三一五○　○五　一七九、五○○四月三一八五　○五　一五二、五○○ 
二月三一七五　丨　二○四、四○○五月三一九五　一○八二、六○○ 
　　陜花做開四百件　現棉交易略動云、 
　　陜西花　三三·二五○○崇信進　四○○件　現貨送廠 
史屈烈米特令三四·三○久興進二○○件又　棧交 
[上週印棉續形堅穩]  
　　孟買五日來電報告一週中之棉市云、上週當地棉市、續形堅穩、新花上市之稽緩、足令套賣被限、更以存貨太枯、致執貨者惟以己意索價、且金磅價狂落售棉者益不顧抛棄其貨也、奥姆辣需要活動、故價格非常堅挺、歐洲於現貨平茄爾及新特頗有問詢、日本亦略有交易云、附一週中之原棉統計如下、 
　　去年十二月今年十一月今年十二月 
　　四日止二十六日止三日止 
自九月一日始之總到數　三六二　一五四　一七九 
自九月一日始之總輸出　五一二　二五八　二七三 
輸往歐洲　一二九　五三　五五 
輸往中國　　九六　八四　　八七 
輸往日本　二八二　一○五　　一一五 
輸往其他各地　五　一六　一六 
週末存數　四二六　三七五　　三六三 
[糧食米市形勢堅定]  
　　南頭昨日各帮到頭不多、城鄉店銷揀頂略動、中關貨似覺懈淡、緣早晨天時小雨客方一度喊起、厚新粳又增角許、薄稻存貨雖豐、銷場最暢、行情高緊次定、洋杜尖客帮略有應酬、市無升沉、陳破貨缺、價漲一角、變陰元胃納尚佳、市形挺秀、 
　　新閘昨日常錫靑角等帮來貨約三十艘左右、本街去化初呆後活、市形難以捉摸、常錫白粳略有上落、普通貨開盤定局、南港早晚稻提高殺次、買氣不弱、洋杜尖昨到一筒、如數斛脫、故價喊起數分、全市河廠各貨斛脚五千三四百石光景、 
[北帮與漢帮試辦洋米]  
　　現洋米銷路旺暢...期洋米又有成交 
昨日洋米市况、轉形活潑、因有本街續辦外新有北洋帮與漢口帮在市試爲辦裝、人心隨爲望好、行情亦略形挺秀、開出小絞米四千包、價十元一角至九元八角八分、又一號西貢五百包價十一元二角半、客秈現米開出新到温州米八百包、價十一元、次九元八角二分、期米回藉米開、洋行續有抛出、成交安利二月份小絞一千七百噸、價四兩五錢七分、禫臣四月份小絞三千噸、價四兩八錢半、均爲本街收進云、 
[遠月粉廠出趨低]  
　　昨日粉市、上下午開盤後、各月份市面、又趨不振之象、雖洋麥之報價、曾見回漲、惟以目下局勢之不寗、實際銷場之减退、遂使人心摇動、難於維持、查本月份之標準、各大廠均已自動不另加價、任客帮之抽套、實底之豐足、不難推想故上下午均因此故、市勢尚定、遠期各月份、則各廠均有出檔、數量巨大、藎進近出遠業外之買方、又受打擊、所以遠期步落、使做多者、不易再擯也、觀察後步、近期雖覺見穩、惟後步之難、一關、仍不能免也、結果本月份較前週末小二厘半月份小七厘半、二月份小一分二厘半、三月份小二分、四月份小二分二厘半、五月份小二分麵粉交易所對於陽歷結賬、已定本月二十五半云、 
日爲止、一律停市、明年一月四日、照常開市已公布市場云、 
[期麥入疲滯之局]  
　　昨日期麥市面、上下午開後、各月份市面大致呈平疲之象以環境不佳、人心平平、兼之陽歷年終不久均須結束、一般内地帮、已不若幾月前之活動、所以買氣不暢、氣比較無力、廠家方面、對於遠期洋麥定貨、又　有定或、往後之麥市、自然又少希望、故後步局面、仍看疲滯也、結果本月份較前週小二分、一月份小二分、一二二月份小三分、四月份小二分云、 
[絲茶海外絲電仍鮮轉滬]  
　　昨本埠洋莊絲市、仍趨淸疲、查黄白廠經上週末、各歐莊發往海外之電報、昨均不轉、歐美各莊態度仍堅、昨祗安利等進白乾經二十包、克昌進黄絲十六包、價仍平定云、 
[紐約粤絲開價尚堅]  
　　優等新式廠絲價開美金一元九角 
　　紐约各綢廠、近因綢銷疲滯、力主减輕成本、對於高價之絲經、均無進胃、粤絲市盤向與日絲相頡頏、廠進尚不寂寞、售價仍堅、優等新式白廠絲每磅價開美金一元九角、約合華銀七百餘兩（每百斤價）云、 
[茶市沉靜]  
　　昨日本埠洋莊茶市、依然沉靜、婺源高莊珍眉綠茶、法莊胃、仍　呆滯、全市僅祗怡和裕隆兩行、買進珍爲針眉綠茶九十八箱、珍眉價開一百十五兩、針眉價開四十兩、其餘均無交易云、 
[五金英鋼板暴板三四錢]  
　　五金交易、邇來異常岑寂、但到貨踴躍、人心萎靡、所以各貨均多見回落也、而英鋼板最近跌勢較之其他更爲嚴烈、良以市存暴富之影響、去路在此國事蜩塘之時、頗爲稀少、因是同業求售心切、而行情愈見下游、刻市二釐半每擔祇售八兩五錢半分六兩一錢、七釐平五兩三四錢、一分五兩分半以上均祇售四兩八九錢、查比之先前行情、均已回落三四錢不等云、 
[煤炭煤市淸淡異常]  
　　昨日市塲煤市交易淸淡異常、蓋日來襄路客帮、採貨不勤、本埠同行店家買進亦懈、是以全市交易統共不過一千五百餘噸、計各種白煤塊三百○五噸、屑八十噸、烟煤统三百八十噸、屑五百二十五噸、塊二百十六噸、市價仍無甚上落、惟烟煤統售價稍疲、如博山統十一兩二錢五分、白谷囤統十三兩七錢五分、小山統十一兩云、 
 
 

Page 15

 
 
   
 
 

Page 16

 
 
社會消息 
[對日經濟絶交以後（下）劍萍]  
丨効能之大可知丨 
　　（五）沿海日船幾全滅 
　　抵貨至今、已近二個餘月、日貨來源全斷、影響於日船營業者最大、外洋綫内、首先由大阪公司將上海至歐洲之一路、實行撤除航路、併入日郵、分社裁减者達二十餘處、而川崎日郵等之太平洋班各輪、在上海出口、每船僅裝一二噸貨件、又中日班内之日郵社各輪、因無貨可裝、暗虧極大、由日政府訓令先停上海班四艘、長江綫七艘（由日本至長江者）而自上月中旬起、大阪公司又將廣東班輪停航二船、汕厦閩輪停業三輪、大連汽社更將營口班安東班大連班之貨船停行二十一船、南華班停行四艘、又川崎洋行又將上海天津班内兩輪實行撤班、日淸之南北洋五輪已奉命减去三艘、查日本在中國沿海商輪、在最發達時、有一百七八十船往來中日及南北洋各口岸、及今次抵貨事起、兩個月中、相率因無業停班者、已達百分之九十分已上、而現在留行之各輪、勉强行駛、而空駛往來者、不過十一二艘矣、 
　　（六）長江已無倭商輪 
　　商輪爲發展對外貿易的先鋒、日本於航輪一業、最爲重視、商人集巨資以造船、政府給津貼以奬勵、歐戰以後、日本噸位大增、駸駸乎與英美相頡頏、日人之航運之目的、在遠洋則謀雄覇太平洋、而奪中美一路之航運權、意在壓倒美國、故於太平洋一路中、在最近之五年内、大造新輪、期與美航界一角勝負、在近海方面、則謀發展對華航業、冀圖壟斷中國運輸、以取得在華航運上之特殊勢力、故其政府於奬勵航業條例中、對於中國方面之日航商、特别予以補助、意在使全中國之商輪、盡入日本商人掌中、蓋知我國之航業幼稚、船舶老朽、而經業者只求目前私人利益、不顧國家交通與航商運便利、日商窺破我國之弱點、而乃乘勢搗虚、以故日本船之在我國者不論南華·北洋·長江·内河、均有其航綫也、而日人之尤所重視者、厥爲揚子江耳、揚子江爲中國天產饒富之區、而原料出品、日人須取給於是者、益以揚子江沿綫遍及六行省、而爲日貨銷售之主要地段、日本人在華創航之初、首先在揚子江内通輪、由大阪設立而後轉移於日淸、日淸竭全力經營此路、歷年爲其囊刮而去之水脚客脚、正不知數千萬元矣、今日外灣五馬路口之巍巍巨厦、此不過被其囊刮而去之餘利中的數百分之一耳、年來日淸營業之人發達、竟超過國人所辦之招商局、招商局亦向以視長江綫爲大本營者、若與日淸較、招商在營業上、碼頭上、棧房上、船隻上、在在比日淸爲佳、然而生意上與水脚客脚之收入上、則不如日淸、一則年有盈餘、一則不敷開支、一則置屋造船、一則抵押負債此中得失、殊費人索解也、在本年春間、曾聞某日人言、日人對長江航業、經多年之航營、已漸次達到其計劃之一部、苟再俟一二年、可收揚子江内之航運地位、達到永占優越之境、而後再經沿海綫、已預備四十艘最新式輪、費四年之血心、定可將現行之老朽遲慢之中國船驅逐至無客運貨無人乘輪也、而我國之主持航政者、苟不及早猛省、恐收回航權一語、空爲紙上談兵耳、此次自抗日事起、全國一致痛恨暴日、上下一心、實施抵制、取經濟上自衛之策、而首先受最重大之打擊者、爲日本商輪、長江一路、上自四川下及皖蘇、各客家咸停止與日船貿易、客帮停止裝貨、旅客概不乘坐、甚至碼頭工人、亦相率罷工、上游引水、拒絶領江　而日本江輪乃不得不停班輟業矣、其長江内之先已停業者、計有下列之各船 
長陽丸　一○三三噸　宜昌重慶綫 
信陽丸　一九六九噸　漢日宜昌班 
當陽丸　　一、五七三噸　漢以宜重班 
大貞丸　二、四二一噸　上海宜昌班 
大吉丸　一、八九一噸　上海宜昌班 
嘉陵丸　三六六噸　漢口宜昌班 
嘉陵丸　三六六噸　宜昌重慶線 
雲陽丸　一、○三七噸　宜昌重慶班 
武陵丸　一、四五八噸　漢口湖南班 
大享丸　一、六四三噸　上海宜昌班 
大福丸　二、五五五噸　長　江　班 
瑞陽丸　三、○七八噸　長江　班 
涪陵丸　六二一噸　宜昌重慶班 
宜陽丸　九四三噸　宜昌重慶班 
沅江丸　八七五噸　漢口桐澤班 
洛陽丸　四、三八六噸　長江班 
大利丸　二、○○五噸　長江班 
巴陵丸　二、四二七噸　南北洋 
　　此外尚有行將停班者、爲華山丸、廬山丸等海輪、而揚子江上游、尚有日輪長風丸一艘、亦已停駛矣、長江上下游之日本船舶、已無一艘、甚至各埠之碼頭棧房、亦均收閉、數十年經營而剗於一旦、經濟絶交之效能、其巨可知、 
　　（七）南滿航業亦全阻 
　　滿鐵於陸運之外、兼營海運、近年自將大連汽社收歸該社辦理以來、在上海靑島大連間、開行客郵、更於營口安東、開闢航綫、添造巨輪、支配行駛、以與華商競爭、東北營業十分之九、爲日商奪去、而上海營口、上海安東、上海靑島大連間、幾盡爲日船勢力、去年更造三千八百噸之巨輪八艘、凖備添行上海港粤班、與南北洋班航路、而沿海航權、爲滿鐵占奪者、幾遍全中國、今回抵制事發生、營口安東各地華商、雖處日兵勢方之下、而亦不裝其船、其他各海岸、更與日輪斷絶往來、而滿鐵之兩條南華新路、即未開行即原行營口安東等路者、亦相率停業、現據調查、在十月中旬起、該社停行之輪、計有下列之船舶、 
　　鞍山丸　三、八九○噸　北洋各埠 
一進丸　一、四四○噸　上海靑島 
黑龍丸　六、一一二噸　中日線 
萬進丸　三、五六一噸　滬津線 
新屯丸　一、五七五噸　同右 
英順丸　二、一五六噸　大連線 
山西丸　三、八○○噸　南洋線 
長順丸　二、二四五噸　滬津線 
海龍丸　四、三六五噸　南北洋 
興順丸　二、一八九噸　南北洋 
老虎丸　三、三二八噸　滬連線 
東罰丸　四、一六八噸　同右 
烟台丸　三、四六一噸　同右 
湖南丸　三、八○○噸　南華線 
博進丸　一、四八二噸　上海大連線 
古城丸　一、六八一噸　上海靑連 
滿洲丸　五、二六六噸　上海大連 
龍鳳丸　三、一九一噸　滬靑線 
洮南丸　四、三七○噸　同右 
山東丸　三、八○○噸　南洋線 
湖北丸　三、八○○噸　同右 
（八）内河日船改名義 
　　内河日輪有戴生昌輪局、上海方面原有滬杭班、申蘇班、申湖班、常熟班等路、近年已改變名稱曰源通輪局、惟在湖南方面、若洞庭湖、湘潭、長沙、各地、仍有戴生昌輪船、且有碼頭棧房、外輪之侵占内河、要以戴生昌爲最、渠在江西蕪湖安慶等内地、亦有航輪也、今次抗日事起、上海戴生昌即將牌號剗除、一律改用源通名義、而湖南江西安徽各省之戴生昌、同時亦將公司名稱改爲源通輪局、亦用華人名義、朦請換照行駛、已被各地黨部查出、呈請各省省政府嚴行取締、並拒簽船照、不許其行駛經營矣、 
 
 

Page 17

 
 
靑年園地 
[放氣] [  征鴻]  
　　冷淸淸的課室裏、只寥寥的坐着幾個人、外面下着細雨、陰沉的氣息、佈滿了一室、使大家都不起勁、各自靜悄悄地、預備着功課、 
　　「喂、怎樣、你們覺得悶氣嗎、陰雨眞討厭、」勇似乎給沉寂壓迫得快要窒塞了、隨便說句什麽話破破沉寂都好、 
　　「本來、有誰歡迎陰雨的呢、尤其是悶悶地關在學校裏的人、」一個似乎響應又似乎反駁的聲音、 
　　「但是、歡樂吧、别管牠是陰雨、今天是我們的總理的誕日呀、」武一本正經地說着、「想一想、六十六年前的今日、我們的大偉人出世了、他也是一個平民、像我們一樣、他也是生在内憂外患的時期、像我們一樣、而他却能抱定堅忍不拔之意志、大無畏的精神、以救國救民爲己任、終於爲國家爲人民、立定了自由的基礎而我們這時代的靑年呢、口號是會喊的、 
 
 

Page 18

 
 
喊聲也許比當年的總理還高吧、而實際呢、鬧了一陣、也就算了、喊到了什麽、就算做到了什麽了、看看眞有些威風、而其實現代靑年只有一張嘴是可稱讚的、」 
　　「好了、好了高調是誰也會唱的、我倒要問你、你自己怎樣、大概是一個實行家吧、二個嘲諷的聲音、 
　　「這不用問的、我和你和其他的人都差不多、好像是一個模型裏出來人、誰逃得出這個流行病啊、」 
　　「哦、旣然大家都是一樣、那末誰都没有譏刺誰的資格、」 
　　「甚麽、我是在譏刺嗎、這是事實呢、......但是、也好、一個人煩悶的時候、難道就不能自己譏刺自己嗎、」 
　　「能夠自己譏刺自己、那總算覺悟了吧、」甚麽人哼的一笑、 
　　「倒也未必、吃鴉片的人、未必不知道鴉片是毒的哩、」 
　　「不必計較罷、總之、現代靑年的頽廢、是事實、無可諱的了、」這是立的無聊的聲音、她把預備着的書往面前一推、也加入這談話了「起初呢、鋭氣是有的、可是碰到了一次挫折、鋭氣就减少一次、最後、便意懶心灰不起勁了、什麽勇往直前、百折不回、不過是說說罷了......這像海浪打岸一樣、打不落岸、也就退回去了、」 
　　「你這比喻、不見得對罷、海浪衝不掉岸、固然是退回去了、但是牠立刻湧起再來的啊、而且聲勢是一回幾一回兇猛了......現代靑年呢、與其說是像衝岸海浪不如說是像退潮的水吧、順着勢頭、寫寫意意地流去就算了、」 
　　「哦、這樣嗎、我想現代靑年不致這樣吧、我的意思是、我們現代靑年勇氣未嘗没有、却是愛護者太多了、不讓他們去勞苦、你看、當一個靑年要發展他的靑春之熱力時、要奮鬥時、就有一個仁慈而嚴厲的面容、用一個威重而親愛的聲音說、「啊、不要動吧、這是無益的、我是愛你的、不忍看着你走進歧途啊、」於是這個靑年在仁慈與威嚴交攻之下、無所用其勇氣了、倘使是威逼、不許他怎樣做、那倒是不怕的、因爲奮鬥的樂趣、反抗的快感、也足以使他不顧一切了......總之、現代靑年是被軟化了」這是又一個聲音、 
　　「咦、怎樣、你們的談話、竟没有完的嗎、」那邊一個似乎聽得討厭起來了「而且你們的談話裏、不、是議論吧、充滿着陰沈的氣息、無聊之極、我請求你們、可以不可以、談話不要陰雨化、聽着這種談話眞像處在陰雨裏、一樣使人不爽快...唉、這種陰沈的天氣、陰沈的談話、我眞有些吃不消呢」 
　　「其實、我們也算不上談話、老實講、不過因爲關在學校裏、煩悶不堪、放放氣罷了、」 
　　這時候、别一間敎室裏、有口琴的聲音傳來、吹的是一只大家熟習的曲調、於是大家不約而同、放開各别的嗓子、跟着口琴唱起來、 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
