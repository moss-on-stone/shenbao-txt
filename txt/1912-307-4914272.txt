# 1912 - 307 - 4914272

 

Page 1

 
 
社論 
[虚金本位制（一）（幣）（眼）]  
　　虚金本位卽設定一本位之金幣實際則以銀幣代之以爲貿易媒介之用其對外則以匯兑法操縱之亦稱爲金匯兌本位如印斐斐列賓等國皆行之而有效者也此議本初起於赫德及精琪諸氏近我幣制顧問荷蘭人衛林斯氏亦主張此制惟其内容非剖解之無以明略述其梗槪以與留心幣制者爲參攷之資焉 
　　虚金本位之起源及性質 
　　自大地交通商業日盛而國際借貸之關係生焉於是有倡國際間共同複本位制度之議者此即關於貨幣本位議論最劇之點也然此議祗騰於學者之口說而絶無見之實行自德國一千八百七十三年採用金單本位制度以來世界大勢爲之一變殆有趨於以金爲貨幣本位之勢焉雖然此可期之國民經濟發達之國國民經濟之猶未發達者要莫能一躍而至以金爲貨幣之程度如此之國其於國内經濟上之交易即以銀爲交換之媒介亦無甚不便所覺爲不便者惟對於用金之國一遇金銀比價之動搖匯兌巿價驟見漲落不但於往來上不便殊多而阻害貿易之發達也即欲自採用金幣而資本雄厚之國輸入外資以從事於産業之改良而謀本國富源之開發彼金幣國之資本家往往恐金銀比價之動搖而遇有危險遂不肯投資加以金貨國之屬地亦有其實際上以銀爲貨幣爲適當與其母國之關係遂因之而錯雜不可治者於是欲自貨幣制度而更進一步以除去實際上金銀比價變動之危害使未能以金爲貨幣之國仍採用銀而實際能與採用金幣收同一之效遂轉輾而成此制也蓋世界各國皆主用金而應乎其間遂不可不有一種特别制度比虚金本位制之所由來也虚金本位以銀爲無限法貨使一般流通之與銀本位無異所異者其銀幣不許自鑄造而於鑄造發行額有所制限且高其價値以與外國金貨保持一定之比價此其與銀本位不同之處也由此觀之所謂虚金本位之制於實際上並不鑄造金貨國内亦不流通金貨祇使與外國之金貨保持一定之比例而巳採用此制之國其價値之標準爲金而實際之所用者仍爲銀而所以稱爲金匯兌本位者因此制在内國銀貨與外國金貨之間保持一定之比例而置重於與金貨國之匯兑對於銀貨依其特定之比例以賣去其金匯兌且有時買進者也此其理由甚繁頣容别論之 
時評 
[蒙古獨立問題（無名）]  
　　蒙俄秘密條約發見而外蒙之事不可爲於是總統府會議國務院會議參議院會議各政黨會議而均無良好結果何則旣不能訴之矣力一時又不及懷柔蒙人而又無法以與彼狡獪貪狠之俄人交涉此所以進退而兩難也 
　　夫兵力者外交之後盾也然而非謂無兵力即不能有外交今日中國之兵力雖不敢言有然亦不得全謂之無也然而蒙俄交涉久置不論使俄人得藉口之資者是全無外交也外交長不能有外交是外交長之罪也政府任用此無能之外交長是政府之罪也政府不能鞏固以致屢起而屢仆因無迴旋之餘地以致力外交是參議院與政黨之罪也是故蒙事之失敗我國上下胥有罪焉然則今後之補救當如何曰盡全力以固結内蒙之人心任活潑明敏之外交家以挽回外蒙之危局 
專件一 
[陸軍學會江蘇支部草章]  
　　第一章總綱 
　　第一條本支部集合陸軍同人粗織陸軍學會於南京故定名曰陸軍學會江蘇支部 
　　第二條本支部根據北京本部以圑結感情砥礦學旘尊重武德爲宗旨 
　　第三條本支部所訂研究之科目及辦法均適用本部草章第五條所規定 
　　第四條本支部事務所暫設南京碑亭巷江蘇憲兵司令部内　　第二章組織 
　　第五條本支部之組織及職權如左甲名譽會長若干人扶持本支部進行事宜乙會長一人總理本支部一切事務副會長二人恊助之丙評議長一人評議員若干人凡關於本支部一切事項經評議員議决會長認可而後施行丁編譯員若干人擔任本支部一切編輯翻譯事宜會計員若干人擔任本支部款項出入事宜書記員若干人擔任本支部一切文牘事宜庶務員若干人擔任本支部應行一切庶務事宜關查員若干人擔任本支部應行一切調查事宜司書二人輔助書記員服務一切 
　　第六條本支部職員選任規則如左甲名譽會長全體會員公推之乙正副會長全體合員公舉之丙評議員全體會員公舉之以得标最多數者爲評議長丁編譯員關查員會計員書記員庶務員由正副會長在會員中推舉經全體會員公認之戊司書由正副會長聘用之 
　　第七條本支部職員一年一舉惟有不稱職者得臨時改舉熱心任事者亦得連續舉任舉任時期以每年最末之例會舉行　　第三章會局 
　　第八條本支部會員及名譽會員均以本支部草章第十四條　　第十五條爲準則 
 
 
 

Page 2

 
 
　　第四章集會 
　　第九條本支部集會分例會臨時會職員會三種甲例會每年三月初一及九月關兩次全體大會議决本支部全年一切進行方法及他執行選泰等事乙臨時會遇有重大事件發生時得由本支部職員二分之一認可由會長定期召集丙職員會每月開全體職員會一次 
　　第五章經費 
　　第十條本支部會員入會費及常年捐特别捐各項之規定均以本部草章第十七條第十八條第十九條第二十條爲準則　　第十一條本支部各職員槪不支領薪水司書津貼由正副會長酌定給與 
　　第六章權利 
　　第十二條本支部會員及名譽會員之權利均適用本部草章第二十一條第二十二條之規定 
　　第七章義務 
　　第十三條本支部會員及名譽會員之義務均適用本部草章第二十三條第二十四條所規定 
　　第八章約規 
　　第十四條本支部會員之約規以本部草章第廿五條爲準則　　第九章附則 
　　第十五條以上所列各條如有未盡事宜及應行增改之處俟開成立大會時公同酌議 
　　發起人茅迺封任鶴年傳鑫宋式畾吳藻華丁鴻飛黄爾乾盛南苕黄奎徐振中李鐸江逐巴澤憲顧乃鑄孫伯文文錫祉蒲鑑徐濤梅永貴路考恊周揚亞黄煃元梁史翟長發高震龍方策王世忠康伯笏馬志動陸瑞麟吳炎曹建　徐彦朱元嶽項翔胡培新支士端胡馳驥邱　黄朝元楊卓楊　沈　許崇　宋世松黄在中徐應麟王徵白武朱俊章煥祺洪属徐卓錢藴忠徐世溥濮祐章炳文張楝楊　錢謨王柏齡嚴欽澄呂本端莫献琛鄧超郭渡彭明俊譚道南魯　亭陶猷鎔黄　福陳譚丙陸霈陸同一章鑒铁憶年汪邁李鋭謝時宋子揚高一某一王應時諸迺斌奚保夢葉華鑾謝鳳鈞湯家駒孫關朱崙林華盛劉靖鮑縱超呂漢環陳承經李炳雲 
贊成人張一爵黄郛陳懲修章梓趙正平解朝東 
命令 
[十一月十一日臨時大總統命令]  
　　任命史履晋署直隷勸業道此令 
　　章嘉呼圖克圖贊助共和前己加給封號賚予其父母等應再特予封鍚以昭優異章嘉呼圖克圖之匀台吉噶爾瑪林沁著晋封輔圃公其母蘇木濟特著晋封公夫人其弟帕克巴扎布著給予五等嘉禾章其師父達齋扎木蘇著賞給默爾根堪布名號杜英果勒呼圖克翻之代表達喇嘛林沁巴勒著賞給綽爾濟名號此令 
　　前因扎賚特旂貝勒瑪拉普丹輸沈内向特予晋封郡王其餘該旗效順各員自應同膺懋賞署扎薩克印務四等台吉托克畢里克圖梅楞銜四等台吉紳克大賚均著授爲頭等台吉該貝勒之織母巴旺瑪守正不阿深明大體着給予福晋封典阿家喇嘛等勸諭各旗竭誠贊助厥功甚偉前經分别奬叙應再特加封錫阿家喇嘛着换給車臣堪布名號台吉烏爾圖那蘇圖着加輔國公銜鎭國公銜伊克明安公巴勒濟尼瑪着進封鎭國公其森皮勒諾爾布烏爾恭額色木巴等三員旣知改悔前非應從寛免其置議此令 
據蒙藏　事務局呈稱敖汗右旗扎賭克親王照例預保長子應准其俟承　時給予公銜等語應即照准此令 
　　前因郭爾羅斯扎蕯克輔國公效順民國勸道各旗特予進封鎭國公並加貝子銜所有該旗出力人員自應普加褎奬用昭激勸　伯烏佑關應得奬叙着移奬伊子達木臨多爾吉俟及歲時改襲二等台吉色多爾濟應得奬叙着移奬伊子齋默特多爾吉俟承襲世職時改製二等台吉業布扎拉參着進爲二等台吉丹巴葉希丹巴均着加二等台吉銜蔡音吉雅　着加管旗章京銜薩炳阿寗吉特僧阿額勒和均着加海楞章京銜那遜巴圖鍾銘旺金欽超克素榮均着加扎蘭銜齋默特多爾積着進爲三等台吉此令 
　　令海軍部海軍部參事李鼎新海軍爲經武要圖現在各艦散泊亟應派員校閲以重軍備茲據海軍部呈請派參事李鼎新率同洋員哈卜門巴西並酌帶進員卽日馳往校閲應即照准並責任該員等認眞考驗分别整理務期號令齋一布置適宜勿稍寛弛此令 
　　令内務部長江水巡總稽查黄漢湘據該總稽查呈稱前水師副將劉炳庭等將各員捐建之祠宇　田産木料捐助水巡學堂經費請予給奬等語應交内務部查核辦理此令 
　　令財政部四川民政長據該民政長呈明四川鹽務前後情形及補救辦法應由財政部詳核辦理此令 
　　令農林部據該部僉事秦嵩呈請交部以參事薦任等語各部參事應由部長薦任非本大總統所能情托該僉事旣稱曾充南京法制局參事何以於此等規制尙未明瞭咋據該欱事以私函干求姑予從寛不理嗣又公然呈遞多條懇請諭交前來以民國新造高自期許之人員竟蹈前淸末造奔競鑽營之惡習尤而效之又甚焉殊堪浩嘆著農林部總長轉行誥誡仍隨時考察該僉事學行如何秉公進退以肅官規此令 
[專電]  
　　北京電今日（十三號）趙總理偕各國務員於下午二時蒞參議院說明對付俄蒙恊約辦法 
　　北京電外交總長梁如浩因蒙事失敗恐參議院詰責已具呈辭職　　北京電共和黨民主黨協議擬通電各省詰問政府對於蒙事因循坐誤十大罪狀 
　　北京電國民黨發起於今日（十三）十二時聯合共和民主兩黨開會研究對付俄蒙恊約辦法 
　　北京電阿穆爾靈圭偕同蒙古聯合會代表齋貝子於咋晚（十二）到京 
　　北京電此間自本月一號起大雪兩次連日隂凝冰凍不開 
　　南京電程都督昨接第二軍長徐寶山電第二軍並無派隊駐淮事乞電劉護軍使速即曉示以安人心而息謠諑 
　　南京電津浦鐵路南叚火車營業異常發達初時每月收入約五千元逐漸增加上月己收入二十五萬元 
　　南京電財政司發行之新紙幣巿面均一律通用 
　　南京電混成第三诱長李顯謨電請緩裁軍隊程都督仍飭令從速裁汰以符蘇督省三師之制　　南京電駐滬三十七圑程都督特飭歸江防水師統制章駕時直接管轄 
　　南京電財政部催將蘇省明年上半年應行解京各欵迅速估計電知大數以便編入預算　　南京電吳縣靖江儀徵興化碭山等縣民政長以兩項選民册逾限未送程都督飭該管覆選監督先行記過嚴催造呈 
　　南京電程都督通催各縣塡送軍事費用表 
　　南京電中國銀行總理金伯平總統府秘書張一麔於昨日晤程都督會商要公旋乘津浦車北上 
　　杭州電紹局蕭山等縣土匪猖獗朱都督今日（十三）派隊運機關鎗一架馳往防禦 
　　杭州電嵊縣因匪亂重行戒嚴　　杭州電嘉善硤石鎭共進會肇會肇事今日（十三）都督府電飭該縣勒令解散 
　　杭州電講武堂斥退學生多名軍隊大譁 
[特約路透電]  
　　北京電茲悉外交總長梁如浩己上書辭職前往天津聞梁之辭職係俄蒙問題所致蓋國務院主張與俄國開議蒙事而梁氏則謂此無異承認蒙古自治權也參議院定今日午後開特别會議届時國務員亦當列席　　北京電聞梁如浩曾在天津晤唐紹儀回京後即上辭職書目下梁尙留京惟今日並不到部視事對人聲稱辭職之意已决大約顔惠慶有繼任之望 
　　北京電山東都督周自齋業己抵京　　廣州電此間常道擬將被焚區域仿新式體制重爲建築現正在璧盡一切故説者謂頃間大火殆有造於廣州也茲聞當道巳決計將官俸一項一律减縮並樽節他項用欵藉充建築經費 
　　廣州電廣東外交司反對裁撤該司將所有外國領事與粤省交涉事務由都督直接辦理之議 
[譯電]  
　　北京電國務院全體今晨（十三號）爲蒙古問題及大借欵問題出席參議院 
　　北京電政府因内蒙古現亦蠢然思動希圖獨立故由熱河及張家口派兵至察哈爾以防蒙匪内犯 
　　北京電本月十號有馬兵四標由張家口開往蒙古邊界 
　　北京電此間敢死隊現三次呈請政府准其開往庫倫文内有參議院不啻半死之機關國務院則長夢未醒參謀部如同虚設等語 
　　北京電此間均料各國務員行將辭職蓋各員大半皆厭居其位也　　北京電六國銀行圑似已預備將管理中國鹽課之要求擱起代以他種條件銀行圑及中政府於其他條件均互相讓步故大借欵合同現己大有訂定之希望中政府現急需此欵整頓各事俾大局益可安定云 
　　北京電大借欵之談判因克里泊斯借欵未見勝利及因蒙事日急故巳大有進步惟六國銀行圑現仍堅持重要各點不肯有大讓步殊與外間所料者不同而華字各報爲政界勢力所範圍者則故謂六國銀行圑於重要各點將有讓步云 
　　北京電大學校校長馬良因年老不能勝任擬卽日告退各學生要求仍請嚴復復任聞黄興現薦其友人某某以任此職　　買特里特電西班牙首相卡拉爾茄斯被剌于途　　倫敦電西班牙首相卡拉爾茄斯獨行赴内閣會議在某書肆前小竚忽來一少年無政府黨名馬丹者舉鎗轟撃連發四彈首相倒地而斃兇手亦卽自盡首相之屍旋經人舁至内閣置于案上國王聞耗即駕臨内閣跪於屍側爲之祈禱國民見王者皆大呼致敬内閣旋舉泊里托暫攝首相之職 
　　馬爾太電英國滅魚雷艇拂洛底那號巳奉命開往東方 
　　倫敦電布國爾僵議長與奥國外務部大臣之會晤此間之人極爲注意而於奥　嗣君之赴德注意尤甚 
　　倫敦電土政府昨晚（十一號）致電列强訽問巳否得巴爾幹各邦停戰之條件蓋土政府自請列强調停戰事之後迄今尙未接復故也據巴黎消息列强巳命駐巴幹客帮公使會同以土耳其邀請列强調和一節通告各帮政府並探詢各帮願否媾和若然則須以何種條約始能滿意 
　　倫敦電奥國南部斯拉夫人種所住各部分近常聚衆以表贊助巴爾幹聯邦之意齋唱塞維亞國歌及稱塞王彼得爲克洛亞底那王斯巴萊特巿政局舉行提燈會衆人皆執巴爾幹各邦之國旗聞布軍中現發生虎剌拉疫症 
　　蘇菲亞電布國米爾報載稱塞國欲在亞特里亞的克得一海口實爲巴爾幹問題必要之條件今奥國執意不允是不啻阻止該問題自然之解决奥之此舉或將留將來戰爭之種子其範園之大非吾人所能逆料云云 
　　君士坦相電布國已于十號開始攻撃沙太爾茄土軍之前鋒終日未曾停戰是役非常劇烈茲有傷兵甚多運抵土京各醫院巳爲人滿故已特轉運至白洛薩地方　奥　里區帕斯脱報戰地訪事韋其納陸軍中尉近嘗發一戰報詳紀自開戰後兩軍所用之戰略文中承認亞特里洛泊爾之戰防頗爲堅固據謂陽曆十月底血戰之後土軍氣不爲餒將士仍勇敢從戰布軍之大砲雖頗得力然其數過少土軍砲台數處皆按新式築就非常堅固布軍進攻殊見懈怠死亡甚巨某次出陣共步兵兩大隊歸者僅兩中隊 
　　雅典電希臘首相巳赴薩洛里卡王太子已請登岸之外兵各回艦中希軍輾轉大戰後巳占據班台批茄提亞山隘該地爲茄里那之門戸　　華盛頓電聞塔孚脱總統巳决意將英美公斷條約作罷其最大之原因乃爲英國駐美大使白利斯君之辭職云 
[公電]  
　　岑鎭撫再駁陳楚楠論違法電旅滬福建公會陳楚楠君轉各報舘均鑒陳君尤電悉查刑訴律第七十條明謂偵查中得傳喚被告人第七十九條傳喚不到卽可勾攝是有偵查權者顯有勾攝權卽八十五條勾票由司法警察吏執行而司法警察吏應據第四十九條解番包憲兵卒在内此案以都督府令以城守司令官督率兵卒執行有　不可來電不惟不顧事實且絶昧於法理煊縱非磁石能不勉受曲針續有非難恕不作覆再刑訴律草案　時本未公布適用便迭次來電據此姑　以相駁併及岑春煊文 
[要聞一]  
　　俄蒙協約發表後之八面觀 
　　俄國政府特派廊索維慈與庫倫活佛哲布尊丹訂結恊約一節已誌前報茲悉俄政府將此協約訂定後已於日内知照各國並飭令駐京俄使與中國政府開始談判以資辦理特將近日各方面情形彚錄如左 
　　庫倫電局之警告庫倫電局總辦顧保衡初六日忽有急電來京謂俄蒙條約己於初五日畫押簽字俄領並調來電報生十餘人將電局占據以防機關洩漏并逼伊等回京不准在庫逗遛云　　中政府之抗詞中國政府接此消息後卽日開國務會議決定致電駐俄代表劉人鏡通告俄政府略稱中國政府於外蒙古有宗主權活佛與外國政府擅行恊約本國政府斷難承認等語刻下尙未接覆不識如何辦理也 
　　俄政府之狡辯俄政府因中國人士羣起攻撃謂此舉不但承認北蒙之獨立實有呑併蒙古之意議論　然日前揚言抗辯曰此次特派廓索維慈一事除調查北蒙實情及聲明政府方針外一因俄國關於蒙事之照會迄未答覆因北京政府無力保護俄國現行之利權不得已與蒙政府正式交涉全係經濟性質並無政治之意味 
　　外交界之讕言近日據外交界中人宣言云此次協約係按照西歷千八百八十一年由蒙古自主權訂結之條約再行確保俄國經濟上之利權該恊約條項定有五六條與蒙古獨立並自主權毫無影響俄國政府早認蒙古自主權爲根本條件提議駐兵移民及不干涉内政等項迄未接中國政府之答覆不得己而就蒙古政府之意遂帮助其自主權故使中國政府欲與俄政府開始談 
 
 
 

Page 3

 
 
判首先承認上提各案及此次俄蒙恊約然後俄政府亦可磋商善後事宜若使中國政府維持現狀無改其故態則蒙古獨立之事絶不可避云　　内蒙古之千鈞一髮　　東蒙贊助共和吉林陳都督日前有電到京内稱頃據東蒙調查員報告自齋公等長春會議贊助共和後現在東蒙十旗所屬巳現共和氣象爰將近日所見聞者四項報告如下㈠東蒙十旗所屬現已高懸五色國旗㈡年號巳改用中華民國取消大淸宣統字樣㈢剪髮者巳日有所見惟不剪者仍佔大多數㈣現由各旂首領發起擇日擬開慶祝共和大會用特轉呈以慰風系　　察哈爾寗籌防務近日内蒙一帶自達爾岡厓之亂蒙匪遂乘機蠢動昨日熱河又復擾亂察哈爾毗連蒙旗實爲重鎭日咋何宗蓮電京述防堵情形略謂杜倫落巳派馬隊駐守倘該處蒙旗如有暴動藉資防禦而保商務其各要隘則派卓薩總管酌爲分防以期蒙匪無隙可入至違爾岡亂匪均屬烏合連日與綏遠馬隊協剿甚爲順手諒不致再有他虞云　　綏遠城墾務進行綏遠將軍張紹曾自到任以來於整頓軍隊興辦實業極爲注重昨日電致政府條陳蒙地墾荒辦法略譯蒙旗荒地前淸時多有讓歸官辦開放者近日軍興又復收回所有一切人民在彼墾田均被逐回而人民有巳經納上押荒者不能不最爲安置只可於附近荒地巳爲官辦者酌給地畝以資營業至於後套渠工現巳多半停止工人亦相率入口只可俟明春再行續辦惟墾荒一節現値蒙古多事之秋必須妥議法方期有效現擬設墾務研究所以便討論一切進行手續 
　　兩呼圖分管境域蒙藏事務局貢桑諾爾布總裁昨有密呈一件致大總統略稱章嘉甘珠爾瓦兩呼圖克圖於察哈爾屬蒙古各旗情形甚爲熟悉且與各寺廟喇嘛感情極洽請卽派章嘉呼圖克圖管理察哈爾左翼四旗寺廟喇嘛甘珠爾瓦呼圖克圖管理右翼四旗三牧廠及寺廟喇嘛以資熟手而便聯絡 
　　阿王留奉襄辦長春會議後阿穆爾靈圭爲吉督請赴吉林商議要政日昨張錫鑾到任後以阿王名望素爲蒙旗所欽仰倘就近恊商蒙務實於東蒙會議大有脾益且前次會議承經蒙古承認條件尙待解决日昨電致政府請將阿王留東襄辦蒙務暫勿回京 
　　各王公絡繹來京此次東蒙和平處决雖係奉吉黑三督調停之力然實廓爾羅斯齋公之功居多日前經阿玉及奉吉黑三督先後有電到京保舉大總統特行電飭齋公從速到京當經阿陸爾靈圭傳知後刻齋公己訂於日内由長春起行乘火車來京謂見同行者有吉林統滯官孟恩遠君昨大總統己派人預備歡迎矣黑督宋小濂昨日電致政府謂長春會議後所有此次贊成共和之卓哩克圖等王公不日進京一覩民國氣象除飭沿路妥加照料外電請於該王到京後格外優待以柔遠人當即由國務院交蒙藏局核擬矣 
　　新舊借欵糾葛談 
　　克利斯財圑之歸併麥加利存欵交涉自經六國銀行圑抗讙後初五日麥加利銀行費利亞氏前往財政部面晤周總長以麥加利銀行日前接到長蘆鹽運司函長蘆現無欵項可以儲存麥加利銀行不識何故嗣由周總長告以六國借欵復活情形費氏答云今日來訪之意專爲關係存欵問題此項碍難擅行答覆云云刻聞該財關有加入六國資本圑改組消息聞其原因在政府對於克利斯浦一方面以鹽税爲此欵抵押物後即有六國資本圑出爲抗議意見堅持難於解决欲將他種税源改抵又苦無著而克利斯借欵條件雖較六國資本圑條件稍輕但有第十四欵如湖北大賫洋行借欵又與此條互爲衝突巳經發生問題辦理頗有困難加之專倚克利斯借欵額無多金旋借旋散在政治上全不能行積極的方針且抵押物件在各方面釀成意見殊難有恃無恐耳　　大總統之調停中國政府關於鹽税抵押克利斯借欵由六國外交團及資本圑一再抗議外交財部兩部擬稿答覆始終主持强硬意見袁總統之意則以現今中國百事待理政府此時若因小故釀成轇　實無一利而有百害宜少從讀步開誠布公磋商妥法和平了結初七日特在總統府宴英國公使朱爾典君陪席者顧問莫利遜蔡廷幹外交總長梁如浩秘書長梁土詒諸氏磋商借欵事宜暢談良久開英使巳於六國資本圑稍示寛意本擬於日昨趙總理及周總長與六圖資本圑及克利斯代表會同磋商嗣因是日雙方有要務又改定期云 
　　劉代表之聲辯駐英代表劉玉麟近因六國資本圖對於克利斯借欵以鹽稅抵押提出抗議未免誤初六日寄書全英報界聲明略云此事先由六國外交圑提出抗議稱曰鹽税收入巳經抵押庚子賠欵中國政府不能再將此項抵押他欵等語本代表深知事出誤會中國政府此次關於克利斯借欵但以此次確保償金不令賠累並無如何實行方法現巳另撥他項收入儲存麥加利銀行以資遵守合同矣 
　　參議院通過匯業銀行案 
　　十一月八號下午一點半參議院開會議長吳景　主席議員出席者六十八人政府委員到者二人開讓中央模範工場官制案度　衡製造所官制案國籍法案通過後卽接議興華匯業銀行則例案（大總統交議）（財政審查報告）殷汝驪登台報告畢議長問贊成開二讀者舉手又問卽可二讀者舉手均得多數遂逐條朗誦第一條興華滙業銀行爲股分有限公司議長問贊成修改如此者舉手得多數第二條第三條第四條至第六條贊成者舉手亦得多數陳時夏云中央銀行通融欵項下加但其數以一千萬元爲限贊成者起立多數又云贊成全條者舉手多數時三點鐘議長宜告休息十分鐘至下午三點二十分續行開議議長謂適問己表決至第六條現在表决第七條諸君有無討論如無討論請贊成者舉手舉手者多數議長又自第八條逐條表决至第十三條皆贊成舉手者多數秦瑞玠云第十四條十個月可以改作六個月議長付表决贊成舉手者多數汪榮寶云第一項三字可以删去議長付表决贊成舉手者多數議長又以全條付表决贊成舉手者多數秦瑞玠云第十五條四分之一可以改作三分之一議長付表决贊成舉手者少數議長云諸羣對於第六條有無討論彭允彝云本席以爲此條但按第十七條云云以下可以删云劉彦云本席以爲董事任期一年未免太少可以改作二年孫鍾云本席亦贊成將任期改爲二年但董事五人以上似乎毫無限制本席之意以爲應改作五人以上十人以下李國珍云照董事制人數不應雙數皆應單數本席以爲應改作十一人以下孫鍾云本席取消巳數而贊成李君之數劉盥訓云由財政總長特别任命之下可以加由銀行認可者一語議長云現在付表決人數請賛成董事五人以上十一人以下者起立起立者多數議長云任期一年改爲二年請贊成者起立起立者多數議長又以劉盥訓之説付表决起立贊成者多數議長云現在全條表决贊成者請起立起立者多數議長云諸君對於第十七條有無討論孫鍾云行長副長可以改爲總裁副總裁汪榮寶云本席以爲推選宜改作互選至後半叚本席以爲可另作一條改爲財政總長認爲必要時得於前兩條額定職員外命中國銀行總裁或副總裁兼興華匯業銀行副長或董事議長云請贊成汪君修正者起立起立者多數議長云贊成推選改爲互選者起立起立者多數議長又云贊成將行長改爲總裁者起立起立者少數議長又逐條表决第十八條第十九條皆贊成舉手遂接議他案 
短評一 
[梁如浩辭職]  
　　鳴呼梁如浩今始辭職耶　　溯自庫倫宣布獨立以來將埀一年政府怵於俄人之恫愒不敢以一矢相加訴之於武力此固曰困於國力無可如何也然當廓索維慈車駕赴庫之初俄蒙條約協議開始之際我外交部苟依據國際法規聲明外蒙係中國領土之一無與外國訂結國際條約之權利而宣告絶對不承認則俄人雖貪狠而國際成例具在亦未必敢悍然獨行其破壤卽不然恊約雖訂結而在我旣宣告不認於先自佔地步則今日尙有强硬抗議之餘地而今己矣因循坐誤大錯鑄成非口舌所能爲力矣 
　　梁如浩旣敗壤於前又不圖補救於後喪領土失主權誤國至此而尙欲以引咎辭職爲脫卸責任唯一巧計嗚呼巧則巧矣其如國民之不汝恕何 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[溫州鎗斃亂黨]  
　　溫州城内忽於本月八號謠言將於夜間起事梅統領因有要公晋省未回一時人心皇皇城門早閉火藥局各衙署均皆戒嚴是日適値南路分統周元灌移公館演戲宴客更深熱閙至九號晨八點鐘果有匪徒多人身穿黄衣手執黄旗鋼刀由三角門進城闖入巡防司令署内據云奉新皇命令着統領速卽察出以作行宮兵士以爲無稽之談不與理諭揮之使出旋以該匪手執鋼刀形跡可疑即追至大街墨池坊口拿獲五人拘回營中飛請知事及縣檢應公冋審問搜出黄紙僞告示一張上書奉玉帝命令着楊某爲中國皇帝前以宣統帝代理嗣被革命軍篡位今着於十月朔日卽位等語據供係奉新皇帝命令且巳承水陸統領許可詰問新皇帝何人云係楊姓現住三角門外西山寺中當即派兵至該寺將楊某及羽黨十餘人一併拘回審問始悉楊某係一小本經營後以生計不給欲尋短見至西山寺落宿夢一神人告伊有九五之尊後福無量等語信以爲眞故演此劇當道以民心不安當於是日下午卽將爲首四人一併在西郊鎗斃矣 
[旅杭俄土店歇業]  
　　旅杭俄西售土案迭經朱都督向該國總領事嚴詞質問違背條約巳得俄領復電遵於本月十一日閉門現查悉該店確於是日閉歇矣茲錄其來往電文如下 
　　來電浙都督朱鑒啓者俄商修土一安議定準本月十一號閉門此頌大俾駐滬總領事格九號 
　　覆電上海俄總領事鑒九號　悉俄商土店議定本月十一號閉門具見確守條約辦理和平良深感佩容卽電逹中央得復奉達浙都督朱十一日 
[浙屬縣知事兼管防務]  
　　浙都督以地方不晴曾經召集軍事會議公决各縣知舉一律添設小隊現因經濟困難特仿照副總統治鄂政策變更前議通令各屬云案查前准國務院文電内開奉大總統令准地方官招募土著小隊數十名以便立卽捕拿零皇匪徒嚴辦以安長懦等因准此當總通令行知在安惟查浙省七十五縣以每縣酌配小隊數十名年需餉欵約需數十萬元之鉅値此庘藏支絀公家曁　措雜艱民困未抒地方亦何能担負惟有引申大總統命令仿照副總統治鄂方法加縣知事統帶兼銜之例量爲變通所有匪盜較多之臨安於潛昌化嘉禾嘉善海鹽石門平湖桐鄕吳興長興德淸武康安吉考豐紹興蕭山諸曁餘姚上虞嵊縣新昌臨海黄　天台仙居寧海太平金華蘭溪東陽龍游江山淳安遂安南田禾嘉瑞安樂淸平陽秦順玉環靑田四十三縣知事均者兼管防務事宜以重責任而免諉避各該統領知事等當知緝捕盜匪保衛治安均屬分内應有之事務須會同認眞辦理各盡職務各該知事對於防務上之權限責任另訂專條隨令頒發外其各遵守愼勿視爲具文 
[佈告惠潮鐵路之利益]  
　　惠潮鐵路自陳軍統競存馬參事毓航發起建築後嶺海人士無不冀早日觀成頃由汕頭保工局長何佑君又將該路補補利益刊發傳單報告惠潮同胞茲特轉錄如下 
㈠此路與軍事之關係也惠潮地處海濱强鄰遇近萬一海堰有事運軍措械不能不仰給於省城吾國海軍未復散以兵　扼守海道軍械皆無從接濟兵力因此不足防守因此空虚此間之生命財産勢將任人魚肉危險之機不待筮卜築成此中由省面惠而潮卽日可達收神速之效免海運之危可以固我國防亦可以保護惠潮之生命財産其有益於軍事及地方此理固甚明者也 
　　㈠此路與商務之關係也全路建築費决議集二千五百萬元以工料約各得其半計之則此一千二百五十萬元之工資必爲惠潮人民所分有蓋築路零工勢不能不就地招應斷未有舍近而求諸遠者此項工資旣歸之惠潮人民或顧衣食或贍家室無不間接以輪之商揚此必然之事然其利猶小也路成之後内地土産貨特到處可以流通旣無　滯之患日用或有所缺可以隨時輸入又無不足之虞交通旣便輸轉復靈商業之發連地方之興盛尤可操劵以待此其利實久大而無窮况以惠潮人而付此路股先巳得回千餘萬之工資路未成巳先受益路成後又復有無窮之利莫有益地方商務常亦爲我父老昆弟所樂助其成者也又况護定章程祇收五元一股無論貧富皆可投資固不特富者獨享其利益我惠潮父老昆弟其亦聞風而興起乎鄙人不禁拭目望之以爲惠潮變以爲廣東及中國慶也油跟洋務兼保工局長何佑啓 
[湘省派送留學生之風潮]  
　　湘省派送留學西洋學生七十六名派送日本候補西洋公費學生十三名派送日本留學生一百八十七名業經譚都督令行敎育司揭榜曉示在案其中約分三種一首義有功之人一先烈子弟一各校高材生出榜後學界及各報館大爲反對以爲名額太多需費甚鉅且未經考試多係私人迭由學界在敎育會開會並分赴都督府曁敎育司廣間甚有拍集大罵者越日又有農工商界亦以學費過多人民擔負太重徧發傳單在敎育會開會均以取消原案另行考送减少名額爲詞數日以來風潮愈激敎育司恐致暴動　訓兵隊駐紥署前爲自衛計各學校全體課兩日都督見其反對甚力遂出示曉論謂此次留學費僅止十三萬有奇係從敎育經費預算項下開支並未於歲入外加增人民擔負近日外間有以各界名義刊發傳單集衆開會號稱全年學費五十餘萬人民負擔因此增加顯係揑詞播弄爲此示仰各色人等無得誤信謠言致滋事端云云又批反業留學代表呈文以爲程度相當一項本爲妙選高材而設本都督耳目或有未周自應更加鑒别應即暫行緩送再行核實辦理等因各代表見此批示准將原案取消風潮由此稍息各校亦照常上課不意又有多人發佈傳單仍在敎育會開會提出條件有全體罷巿罷工之舉當譚警察干涉勸令測去此條竟至大起衝突旋由電話禀知都督都督飭派軍隊擎槍運砲到場彈壓　會之人見其携有槍砲始各破窗踰垣飛奔散去是日仍有多人堅持反對再發傳單並擬有討譚都督檄文立言狂妄意在煽動軍人從而干涉當經譚都督令行巡警廳如再有揑造傳單希圖煽惑軍人或登門迫齋倡言罷巿者仰卽嚴拿重辦等因林總監遂通令各署一體認眞查緝務獲究辦以示儆戒 
[財政部覆蘇都督文]  
　　爲發行紙幣事 
　　南京發行兑換紙幣百萬元巳記昨報茲又將財政部咨復江蘇都督文錄左 
　　爲咨復事准貴都督咨開近來鍜根緊急擬在寧垣繼續設立兌換處先　官欵二十萬元另向本省印刷　訂製紙幣一百萬元先行發交該處廿萬元按照巿情緩急酌最增發以後必儲五成以上現金以備兑換由都督及財政司擔負完全責任一俟國幣頒布卽將此項紙幣收回銷毁等情並抄送章程前來細核章程尙屬妥善與將來推行新幣　亦無阻礙自應照准立案惟將來紙幣則例頒布後仍應一律遵守近來各省濫發紙幣爲敷甚巨遂致要價日以低落物價因之昻貴務望貴都督飭知財政司嚴令該兑換處謹守定章不得變通濫發並派員隨時稽覈準備金數目必須存儒五成以上現金不得暫時短缺以重幣政而免恐慌此咨 
[丹徒莊鏡蓉案判决書]  
　　巳死莊張氏丹徒人問生年二十歲告訴人張善昌張藻文丹徒人嫌疑人莊鏡蓉丹徒人四十九歲鏡係裕長潤錢莊經理於前淸光緒三十四年八月爲其子莊介祐娶張善昌胞妹張藻文等胞姪女爲妻明年二月某日莊鏡蓉喚家人莊張氏等鬥牌爲戲以足加莊張氏股莊張氏差憤交加遽起痛器遂回娘家具告其母張劉氏母卽招婿介祐賁之事揚於外鎭人士羣薄莊之爲人鎭土風俗凡新婦回娘家者例須回家過端陽節四月下旬莊氏以端條瞬居飭人送歸張氏號泣不願回其祖母及其母促之介祐乂與私約節後仍回娘家居住强而後可遂於四月之晦怏怏而回介祐亦伴妻宿於家介祐爲厚源餘錢莊夥節近端陽店務忙碌初二日晨告張氏今夜不歸張氏答以店事爲重勿以我爲念等語翌晨莊鏡蓉之妻莊李氏訝張氏房中久無聲息推戸以簪去鍵啓戸視之驚見張氏縊於床左側急延西醫蔣懷仁救治無效遂以自縊身死訃告張家張氏母兄聞信奔至當時略有爭論旋經勸息即於初五日入木飾終之具槩視常有加事已寢矣而紳學界人以莊鏡蓉舉止輕佻新台有刺疑張氏之死出於莊之毒計傳説紛紜喧騰報章有陶某者爲端方幕客時端督兩江陶與張又屬戚誼聞其事大爲不平言於端方旋杞丹徒縣令王得庚查辦而張氏胞督張藻文亦目鄂回以張氏身死不明控莊鏡蓉於縣五月十三日王令遂携仵作趙石庵往檢驗驗得仰面面色發變兩眼胞開兩眼睛微突口開舌抵齒微出咽喉下有布帶痕一道平繞周匝圍量一尺闊三分深二分紅色有血應兩手散委係生前被勒身死爾時莊鏡蓉以身爲商人張爲潤州望族勢力不敵早經濳身遠避其妻李氏不服所驗遇訴於府知府承某廉得莊鏡蓉平日行爲人言藉藉訊問供詞又多符合置不予理王令以莊鏡蓉爲此案正兇捕莊頗急或告王令張氏被勒其女圑子實爲帮兇並誣圑子父女間有噯昧情事王令捕莊不獲卽以嚴刑逼圑子認供圑子不從其母李氏以圑子年僅十八尙未適人不妨驗視以明虚實當飭穏婆探騐果係處子暫押裕善堂候審嗣以莊鐘蓉仍未逮案復提圑子刑訊五木備嘗卒無實供而關子自經此酷刑憼駭成疾後以刑傷潰爛瘐斃於裕善堂押所是年八月莊蓉鏡被逮於山陽之福祿庵屢次嚴訊堅不供認時王得庚巳離任所縱之者爲倪令曾驚獄久不决紳學界人及張氏疑倪有輕縱情弊上訴長官仍飭王令到鎭訊問於前淸宜統二年二月卒以調姦不遂謀斃滅口等詞定讞五月解勘至省莊鏡蓉堅稱張氏係自縊身死不認有起章勒斃等情承審官無法折服易員十數懸案三　終不得其憂領去年八月兩造各具甘結求請蒸骨復驗問吏飭具行有日矣適光復軍起案遂中止民國成立張藻文以此案久懸求靖定讞上訴高等檢察應批令赴犯罪地審判應起訴旋據丹徒縣審檢懸以全體推檢有忌避之嫌請求移轉管轄由高等審檢廳於本年四月十三日指令移轉到廳當卽傳集人証開始豫審訊據張善昌供稱莊張氏身死後吾人往視並未知其如何致死雖小有齟齬卽行從豐槍殮後以外間物議可畏遂以身死不明控告於縣縣令王得庚驗係勒死求請懲治等語莊鏡蓉供子婦張氏實係自縊身死且當時張宅親族男女到者七八人未有一人説是被勒死者嗣以紳學界人播弄是非致成寃獄求請開檢申雪等語據莊李氏供稱子婦於二月間回娘家校直至四月未歸嗣以節近端午飭人去接兒子介祐亦去接過至四月三十日下午回家並無爭閙情事初二日兒子到店未回初三日晨以子婦房門不開呼之又無聲息啓戸視之巳縊於床横頭即喚莊鏡蓉同救見以脚帶於咽喉上向後繞去又折向前打結再由前面挽結吊於横　上解縳後以手心微温卽延西醫蔣懷仁救治未經救活等語旋到鎭江訊問蔣懷仁亦稱往診時巳脉摶呼吸巳絶無可希望惟見領下咽喉上有紫痕色而巳是縊是勒未敢臆斷等語屍母張劉氏等供與張善昌略同（未完） 
[皖省又槍斃六犯]  
　　婺源縣馮知事電禀柏都督云此次保安會餘黨借名保安　聯絡紅帮案由電溪發現首犯黄少三即黄必慶從前屢在婺源犯案被拘倖逃現　休邑本擬迎提並辦恐在途逃走復貽後患可否懇求電飭休禀縣知事就近槍斃以儆頑惡至前拿之唐春山程通善程嘉舉葉元鈞王硯齋五犯業已遵示槍斃人心爲之大快刻繹柏督電復云該匪黄必慶藉保安會名義騷擾國閣實屬不法昨巳飭休寧縣知事就地鎗斃以寒匪胆而鎭人心 
[漢口建築大計畫]  
　　漢口巿街建築處新擬漢口街道圖一張比原關收縮而比商會所擬者規模稍大繁簡頗爲得中呈請軍民政府咨交議會議决施行兩政府當卽照請交議矣茲將所擬關說照錄於下 
　　該圖係修長馬路兩條均自橋口起一至歆生路止一至招商局止修横馬路四條自蔡家巷四官殿五彩巷邱家壋四處河岸起各横行通過後城馬路長横各路均寛九丈谷街道又自集家嘴河岸築横馬路一條（此由地方出欵）均以五丈寛爲率因由商民自行建築不拘形式故未國繪此次改定路線較前寛長經費約須多出二百餘萬茲將各項要用經費調查錄下㈠河岸城垣購地價値共需銀三百五十萬㈠橋口至散生路等處四横馬路共需銀一百五十萬㈠河邊駁岸共需銀七十萬㈠各路石堍約共需銀一百五十萬㈠各路溝渠鐵板及測豈等款共需銀三百萬總共需銀一千零二十萬建築經費業己向大萊公司代表磋商就緒數目較目前爲少專備建築之資不得作他項去用該代表己由漢赴滬須順延三星期方能言旋再行分期交欵云 
[山西倪圑長秋防北上紀略]  
　　山西第四師　圑長倪君譜香爲秋防事於十月二十一日由省率師北上念二日抵忻縣　値該處舗戸連日失火幸軍隊均駐城外且能嚴守紀律聽從長官約束除特派稽查及彈壓者外並無一人進城而烈火俱未延燒事面如常安靜軍民和洽無有異言倪圑長因商請地方官紳查明致火原因以資臨減兼彈準疑查旋明一因鑪火延燒一係炒樂失愼二十四日派二營開赴朔縣倪圑長於念六日率同第一營由忻出發二十七日至陽明堡因公圖退伍未畢猶在代城遂暫駐陽明該處人民畏兵如虎辦差者竟厚衣以待打蓋積威之漸有如此者當經倪圑長好言撫慰且戒兵士母得與農人爲雜二十九日爲省城舉義之紀念日乃商同該地紳民搭棚於堡東北端空地大開紀念會頗可一時之盛觀者數千人皆盡歡而散會畢并在娘娘廟内演戲以便兵民共觀土民漸敢與軍人相親不復如從前之畏懼矣沿途尤留心辦髮在陽明堡熱心提倡稍有知識者咸愧憤自剪數日來巳除去豚尾數百條矣 
[地方通信蘇州]  
　　補還揭曉城巿公所補選縣議員七人巳於十二號開票揭曉計吳傳鼎顧兆釐胡竇書委小松潘誦煌張兆蓉徐浩然七人當選又陸墓鄉補選二人胡伯芳金仁壽　墅鄉補選一人鏢驚淸均巳呈報到縣矣 
　　愼重路政蘇城各街道自電燈公司建立電桿後致將溝路阻塞一遇天雨積潦盈途現各商舗特致函該公司謂上年建立時曾向工匠屢次商酌囑其勿樹桿溝道中而工匠置之不理實與路政大有妨碍刻該電燈公司函復謂嗣後各處修理道路如電桿有阻礙溝道之處自願貼資揿建改築以重路政　　澈查棍騙開門馬路富春坊有仇志遠何貴麒等人開歡新民新漢礦務官藥料戒烟公司門上竟書奏辦新民戒煙官藥料有限公司兼書涇縣礦務總公司并有常州人程一奇者揑造總統都督批諭登告白於新蘇州報并用總經理名義在外招股幸破綻早露無人受騙前此都督在蘇時查悉情形特飭軍政司派員將該公司寶在情形查辦並調查涇縣究竟有無此項礦山地點及是否何人開加着卽趕緊查明申詳都督以便查核 
[松江]  
　　調查營産調查蘇省營地局長朱大斌係前淸南匯都司於營産素所熟悉前日由朱君派蘇王兩委員來松調查卽在蘇君宅内設立調查局近巳發有告條限於本月二十三號卽舊暦十月十五日徵收房秋地三項租息惟前松軍司令辦將提署舊址大校場　熟之基地南滙之牧馬廠禀准都督委托華亭民政長接管徵租爲創辦游民習　所之用近日續禀立案復奉都督批稱基地營産暂歸省有江應松作爲租借應由都督委托代表行使所有權受委托者旣規定以房屋土地所在爲限其在華亭縣之提署舊址及大校場與南匯縣之牧馬廠均應委托各該縣民政長代行使其所有　即着轉移遵照各按租借規則辦理云云則與調查委員遍懸告條限期徵租不免互相抵觸矣 
　　稻種送部松郡爲産米之鄉稻種不下十除近因農林部微集稻種由謝民政長飭東北鄕民搜選六種轉呈充 
[湖南]  
　　送電地點都督府電報房通電云各電局均鑒頃奉舊馳擬定各局專送各處電報地點表如下一長沙局專送長沙瀏陽一遺陵局專送攸縣茶陵一來鳳局專送龍山桑植二富川局專送江華永明一全州局專送新寧城步一南安局專送桂陽桂東一衡州局專送衡州郴州永興興寗安仁來陽常寗鄂縣桂陽州一岳州局專送岳州平江巴陵臨湘華容一永州局專送永州零遠新田祁陽寧遠逍州藍山嘉禾東安零陵臨武　章一辰州局專送辰州瀘溪辰谿　浦永綏廳古丈坪永順府保靖一湘鄉局專送湘鄉實慶新化一沅州局專送沅州芷江麻陽一洪江局專送洪江黔陽會同靖州通道綏寗武岡一鳳凰局專送鳳凰　乾州應一常德局專送常德桃源漢壽慈利永定安化一益陽局專送益陽沅江一溰州局專送溰州石門一津巿局專送津巿安鄉南洲廳嗣後均須按照以上所指定地點專送以節報費而免貽誤收報人亦須按照定章給予差費耑此通知希卽錄電存案查照辦理都督府電報房宥印 
[短評二（萍）]  
　　嗚呼政府之綏蒙術 
　　自共和成立五族一家而蒙藏兩方面不解共和眞諦對於民國時在若合若離之間今者藏事未有端倪外蒙己公然與俄人恊約獨此内蒙各旗之王公貝勒政府不惜名器之虚榮大加錫賚一而再再而三以從事於籠絡而覊糜之分也亦其宜也 
　　雖然使政府别無弭變之術以爲後盾而徒恃一再優加錫賚之虚榮其所以綏服此蒙古者抑亦末矣 
本埠新聞 
[大飛行家之慈航]  
　　美國新發明水面空中飛艇家愛德華君别出心裁創製水陸飛艇能於水面行駛速率每點鐘行五六十英里並能由水面躍過停泊之輪船空中水面任意上下能高飛至五六千尺較從前各飛艇更具特色現願將所得看資撥充賑欵及紅十字會善舉經費日昨巳由鍾紫垣君柬請各圑體至灑寗鐵路公司聚議到者有周金箴貝潤生陳潤夫唐露園勞敬脩朱葆三朱仲賓楊信之王立紉古柏醫士諸君及紅十字會副會長沈仲禮代表江趨丹吳敬仲二君臾飛艇家愛德華君議定於舊暦本月十六日即禮拜日下午二點由吳淞張華浜水面起演先演飛高落下趨過船面諸奇術再由張華浜水面飛行至製造局前速率約九分鐘演示種種能力復再飛回張華浜並將艇中機械當衆宣示並爲便利水陸兩方面之觀客計一擬租江輪搭載遊客赴張華浜水面觀賽一借製造局招待由陸地前往觀賽之客並開特别快車至吳淞張華浜水陸可觀所得看資撥充善舉 
 
 
 

Page 7

 
 
　　復議定柬請中西紳商於陽曆十五號（卽禮拜五）下午准四句鐘在四馬路望平街東首中國紅十字會總辦事處績議進行手續 
[駐藏華兵來滬]  
　　前日下午有駐藏華兵三百六十五名乘某公司輪船抵滬其隊官等登岸之後卽由程都督所派之委員三人與之接洽即晚將該兵士等由專輪運往南就准其休息一日後分别送回四川湖南湖北等省聞目下留藏之華兵僅有四百名遣散者則有千名分三批出發其二三兩批不日亦將到滬 
[財政部謂查銀行情形]  
　　吳民政長接程都督訓令云財政司案呈准財政部咨開軍興以後各處官商各銀行號遵章呈請註册者固多而未遵章程呈請註册亦不少本部現正釐訂幣制凡各地金融機關精形及紙幣發行額數宜先切實調查通盤籌畫以謀幣制之統一而立財政暈固之基爲此製訂表式四種咨請轉飭各該官商銀行號按照本部頒定表式迅速造送以便查核並請轉飭未經註册之官商各銀行號從速遵照註册以符定章至新定銀行通則行例俟參議院議濯呈大總統頒布後各該官商銀行號仍須一律遵守相應咨行查照並飭各地方官轉飭各該官商銀行號遵照辦理等因並送表式四種到府准此除江蘇銀行由府逕令塡送外合亟令仰該縣民政長遵照轉飭所屬各官商銀行號按照表式詳細塡報並令未經註册各銀行號從速赴部註册以符定章一面報府備考 
[關於城濠工程之議案]  
　　城濠路工工程科以拆城砌溝現均開工轉瞬限期將届而牽掣工程之處尙多因擬就辦法十二條呈請縣議事會公决前日（十二號）議决七件因時己晚其餘五件俟下星期一續議茲將己經議决者錄下㈠擬放闊新北門支路以便城内外交通（議决放作三丈寛儘西首放）㈡新北門内靠城門西首眼鏡店銅器店二家房屋均應拆讓是否歸本科辦理（議决應歸城濠路工事務所辦理併酌量調還相當之餘地）㈢新北門舊有隂溝係隨城墻轉灣斜出城河内出水現旣將支路開直此段隂溝將來在民房之下通修頗覺不便應束依支路直出（議决改作直綫接溝儘可由事務所辦理另開賑單）㈣振武台雖於城外路線無碍惟城内路綫頗不雅觀應拆去門面數尺（議决振武台必須全拆）㈤寗波會舘南首法租界洪灘現有房屋此處應築二路倘將來預備建築電車路此時先應放闊（議决先問法界房屋是否拆除）㈥拱辰門朝南至西門河道較闊如照議會所定五丈闊之馬路隂溝祗能在浜中（議决此係報告案應母庸議）㈦紀念城門應留何處請公議福佑路有四明銀行房屋小東門内商民來函要留囊城圈不拆以爲老北門之水龍間（議决城垣旣己拆除如欲留紀念不妨拍照萬無再留城門之理此外各處亦應一律拆除水龍間另行擇地改建 
[上海將設水巡學校]  
　　長江水師總稽查黄漢湘君前將編制情形分别報告財政海軍兩部查核業經該兩部核准一切經費允其作正開支現黄君擬在交通便利之區先設水巡學校一所定額一百名一年畢業以植水師人材至校費則將前淸水師衙門舊有鹽票十張先行塾本運售每年約得餘利七千餘元又前淸提湖瓜三標在兩淮鹽商生息銀七萬五千兩悉數提還生息每年約四千兩又釆石公祠租每年約三千元乂水師官弁捐助大木約値三千餘元此外各省水師公産一律調查明晰提作校用現己電達政府一面分咨各省都督就現充水師人員選送肄業 
[强盜砍斃事主]  
　　浦東三林塘鎭附近農民吳姓家於本月十二號夜一點鐘時突來强盜二十餘人明火執杖用刀砍開大門一擁而入先將大小男女多人逐一綑縳嚇驚聲張然後搜括銀洋衣飾等物呼嘯而去臨行時事主吳某厲聲辱罵該盜等惡之返身入室將吳某立時砍斃昨地方檢察廳長陳松生君得報即委檢察官汪肇甲與檢騐員沈錫慶等於今日下鄉騐勘查緝 
[濟渡社定期開會]  
　　上海自去歲光復以來他處人民流庽滬上者實繁有徒近來天氣漸寒思家者衆但客居巳久難免困乏有欲歸不得之歎本埠商學各圑體覩此情形特集同志二十餘人立一慈着圑體取名濟渡社專爲無資回籍者資助船票聞己籌得洋數千元並擬定草章定本月十五日即舊曆十月初七日下午三句鐘假座南巿新舞憂開會籌商辦法想届時到會參議者必不乏人並聞並不分送入塲証劵均得隨意到會所有該社簡章草案照錄於後 
　　㈠定名本社爲他處流庽上海之人資助回籍面設故定名爲上海濟渡社 
　　㈡地點本社設立上海巿政廳 
　　㈢組機本社係慈善性質由上海各界同志自由集合凡協助本社事務或捐經費者均認爲本社社員本社公推社長一人副社長二人辦事員若干人俱義義務不支薪水　　㈣集欵本社經費係各社員自由捐募其捐募手續以習慣法之募捐册蓋用本社圖記欲集之 
　　㈤機關分財政執行兩部財政機關如集合支付欵項各事宜由社員公推口入任之執行機嗣如報名照料查驗各事宜由社員公推口人任之 
　　㈥辦法凡無資回籍欲本社資助者須親至本社報明姓名年齡籍貫擬至何處等項由本社發給憑劵一紙載明附乘某號輪船停泊何處何時上船傾劵人均須遵照上船後由本社派員查驗　劵相符换給船票 
　　㈦路線本州資助回籍之路線江輪以蕪湖至漢口爲限海船南以福州至廣州爲限北以烟台天津爲限凡江輪海船所達　　較近之處無資回籍者亦得報名領劵惟必須有確實之保証 
　　㈧查察如有膄領本社憑劵或領劵校轉售他人者資出發究 
　　㈨介紹凡婦女小孩如有不便親來本社報名者得由各社　或商號開單蘇章介紹由本社驗明給劵惟姓名年貌籍貫等必須照第六條詳細開載以免朦混 
　　㈩時效暫定自本年陽曆十一月口日起每星　分批資送擬以陽曆年底爲止　否廣續進行届時由本社再行公議 
[催理楊兆椿滅逼人命案]  
　　奉賢公民吳頌揚因被前任奉賢民政長楊兆椿苛罰鉅欵咸濕致死曾由江蘇邵督訪悉令由程提法司派委俞委員往查果係自刎當將楊民政長先行撤任並飭管司法衙門該奉賢檢察　因碍於私交延不訊理以致楊光椿潜滬避匿故由該家屬在派延請徐懷霖律師爲輔佐具呈蘇都督請令奉賢地方檢察應移文上海檢察應飭傳楊兆椿赴奉歸案訊究當經程都督調令奉賢檢察　云公訓令事提法司呈案據公民吳宗德呈餘民父被前民政長楊兆椿偏聽苛　威逼致死衆蒙派員查明免藏並將此案歸司法官廳核辦在案迄今數月未見　集人証預賽經民失次訴傕仍未派警傳案不得己又繼呈催奉批察問本案殊多椱雜前檢察長曾經具呈請示迄尙未奉指令旣已如此批示不得不請迅頒指令俾該應早日預審終結提起公訴等情據此查此案前據該民呈控前民政長楊兆椿徧總苛　威逼致死曾經派員查明免職並歸司法官應核辦在案該民旣巳一再赴廳訴　何以該廳並不傳集人証預審而以案情複雜尙未奉到指令爲辭一再推諉不知該前民政長楊兆椿旣巳免職究竟有無威嗣苛罰致死情事旣由該廳核辦復由該民訴催應卽實施偵杳提起公訴自不能以案關前民政長遂致不理置職權於不顧且此案情節如何該廳何時具呈請示本都督府吳案可稽合行訓令該廳迅將此案廳否起訴情形核實查明兢日呈復以憑核辦勿延 
[軍營協緝盜案]  
　　上海地方檢察廳陳檢察長因查西南鄉長橋鎭北之二十六保十一二十七　内農民阮松泉家於本月初被盜搶刧又中新涇之三十九保頭關鄉民鍾國藩家於十月底被刧又浦江行駛之信局划船被　刦去信洋等各案均未破獲前日特移文陸軍混成第三旅李旅長通令所部水陸各　一體嚴密查緝務獲解辦 
[駐烟光復軍資遣回籍]  
　　前由新濟輪船載　之烟台遣散光復軍計有八百餘人當由陸軍第三旅派照料員曹君梓桐在碼頭彈壓因見該兵士所穿衣服均係縊縷川資盡器斷難回籍當卽襄由李旅長商請都督府　　通信處科長王子良君給予資遣回籍業於前日代雇江孚輪船各給船票送回兩湖原籍矣 
[外國兵鑑更調]  
　　駐泊吳淞口之德國兵艦二艘一名（你錫能）裝砲十四尊兵士六百五十名一名（衣姆定）裝砲十二尊兵士三百名又美之（栅喇柬）兵艦裝砲十四尊兵士六百名均於前日駛進上海現泊浦江前在滬江所泊之德國兵艦一艘名（立必席）業於昨日舉命駛赴外洋游弋 
[提右營仍交縣署管理]  
　　城内福字軍駐紥所本前淸江南提標右營衙門光復時爲劉福彪所得禀由前滬都督屯兵春間現因福字軍奉調移寗該署旣爲地方公産故由劉司令移交民政長收管禀請程都督核辦矣 
[卜總巡懸賞緝匪]  
　　公共租界河南路源和錢莊出店張福壽槍送賁銀出外過匪槍刧致遭刃斃一案雖經總巡捕房通伤各捕房中西採捕嚴密查緝迄未破獲茲又由英笑總巡卜羅斯君移請法捕房及南巿閘北驚務公所一瞪協緝並於昨日發出賞格一道謂如能訪知該匪等下落報告本總巡因而獲案者訊實後當洋一百元决不食言仰各留心偵察 
[再誌携帶手槍之嫌疑]  
　　台州人王順德于子厚均携帶手槍在租界内行走被捕查獲一併拘解公堂押候查究在案茲經捕房查得主顧德與鎗傷五馬路廣成昌焑膏主鐘子鳴及刃斃源和莊出店張福壽兩案似有關係派探李星福至問北均濟里七百九十七號門牌王順德家内抄獲洋槍三支剌刀兩把大小槍彈七匣另二十粒皮彈一根當票九張一併寄存二區警局昨由李探投　禀明前情並將于子厚解案請究卽經王襄讞會同英康副領事訊得于之手鎗實由張伸梅在南巿竊來于出洋價賣姑寛將于斥番手鎗照章送至南巿檢察廳着于自行投案候示所有王領德家内抄出之槍椷等物候備文吊案再核 
[開濬洋涇浜]  
　　英法交界處之洋涇浜淤塞巳久污穢不堪茲聞法工都局以該泝素爲滬運貨船隻　集之處不能任其淤　故機於外洋　橋起至周涇淇止卽日雇工開挖以疏水道 
[提究閲行土棍]  
閲行鄉十六保三十九四十四五十二嗣等處近有土棍阿品商　炎卿沈孝林等近在該處一帶搭台演唱花鼓淫戲男女混雜傷風敗俗爲寗非淺業由閔行鄉公所調查確實函准上海縣民政長伤提該土棍等究辦矣 
[信業聯合會續開大會]  
隂曆十月朔日兩句鎭南巿信業聯合會續開大會首由會長宜皆信業受郵政虐待現報民國告成應享共和報福除已呈交通都請應外凡我業全體應以固有之營業謀業固之進行若不羣策羣力難期有效旋由各埠代表陳述僉謂郵局苛待殊甚當茲共和時代豈容再受專制應謀抵制嗣經公决靜候部批如果交通部仍用前淸壓力同業誓不承認當再派代表晉京要求不達目的不巳衆贊成遂散會 
[解職人員之請求]  
　　前滬軍都督府各司科縣職人員因陸軍部現巳續布補缺實官章程特舉代表謁見前都督陳英士君要求照原任階級申請補授開陳君已允如所請囑令前人事科科長高一某調查各屬履　造册送部矣 
[秋季賽馬三誌]  
　　昨爲旅滬西商秋季賽馬之第三日計賽九次第一次十六馬西人馬勒代馬立師粉紅衣帽黑馬勝第二次十一馬洋人克來登代新裕泰黄衣藍帽白馬勝第三次十二馬工部局西人魯白衣黄帽白馬勝第四次十四馬洋人老文司代瑞記洋行黑衣帽黑馬勝第五次九馬西人馬勒代馬立師粉紅衣帽白馬勝第六次十馬馬勒代馬立師粉紅衣帽白馬勝第七次十八馬馬勒代英補房副補頭紫紅衣帽黑黑勝第八次十三馬工部局西人魯白衣黄帽白馬勝第九次二十馬順全隆洋行白衣紅帽白黑勝並聞雖浜日期亦巳擇定於十六號即隂曆十月初八日午後緊行 
[]  
　　滬南巿政廳水巡隊近奉警務長命令將水面緝補事宜大加整頓以故該隊譚巡員已加派水巡在浦而扼要之區日夜巡察並着將白蓮涇盜案趕速破獲以攝匪膽警務長得悉後以該巡局振刷精神不難剋期破獲惟恐巡船無多不敷調邊爰再加撥靖江號汽船一艘俾與小輪船往來巡查不稍問斷 
[和尙盜押公産]  
　　閘北太陽廟係姜姓老嫗於前淸光緒年間募捐建造該嫗故後招信人帝心爲住持去年光椱後卽被光復軍佔住所有偶像均已抛棄近因該軍巳經遣散巿政廳擬將廟址改爲流民習藝所不料帝心巳盜押於洋商希關抵制前日由該洋商帶同印人數名前往收管當經錢巿長蔣警務長派探往查帝心巳不知去向送將客師顯　帶案該洋商亦隨同來廳聲明受押情由錢蔣二君答以此廟係地方公産該僧無權出抵令將看廟印人一律撤去顯楞暫釋著交帝心到案再行核奪該洋商溢即　同印人而去 
[城内]  
　　地方審判廳民庭批○（王更生訴陸祥震案訴强衛執行此）狀悉准予縮短期間再行傳案如陸祥雲等仍不到庭檻可由該原告聲請缺席判决以爲救海所呈拘提不合法律未便購准部俊臣訴章養和案請執行批）狀悉據稱章養和所有産業均在無錫原籍請求照會無錫審判廳遵章執行等情核情自應照准仰候咨請無錫地方審判廳轉知該處初級審判廳强制執行可也（陳紹唐訴鄭　章圖賴股欵批）此案早經前淸縣署斷精鄭斐章亦已遵判繳洋乃該商等迭次奉傳延不具傾存案十年輙關翻復前淸斷案纍纍倘一一重行起訴則人民不能一日相安且查此項存案之洋上年光復之後未據前縣揿交是該民自已放藥權利與人何尤特斥不准 
　　地方檢察廳批○（余家實呈求保釋伊父守喜由批）狀悉崇海公所查獲之私土旣係爾妹之物看即將爾妹交案按律處治（唐桂華訴吳阿大　訓　産行兇請備案由批）狀悉旣據呈訴第四初級廳受理着即靜候該廳處分母庸越　 
　　索欠衝突○庵人劉竹亭虧欠郎家橋附近某肉庄往來貨洋昨日由該店東夥顧金咸張子怡王龍生等向之索討無着遂起衝突將劉毆傷由巡警拘解第二初級廳轉送地方檢察廳訊　午後由葛檢察官提案預審驗得劉竹亭頭額等處所受之傷尙無大稱何合自行醫治顧等押候交保俟劉傷痊再行訊斷　　　　學徒入監○本邑人程二寶在三泰碼頭合興和處行爲學徒本年正月痱行中失物後由二寶身畔落下當票數張旅即逃走巳由二寶之母賠償了事至七月初十十二兩日二寶又到行中竊取銅器酒　等物十五夜復往匿在柴堆内被查　送由第二初級檢察廳略詰情由移送地方檢察廳預審廳實心押在案茲於前日起訴同級審判廳開庭審理二寶供認屢次行竊不諱惟稱當票係自己之物判程監禁四年棉被當票給還失主其餘入張由家屬傾去 
　　分别懲治○呑用帳欵之趙奎發及竊賊劉阿慶陳榮生等由警務所解送地方檢察廳昨經檢察官分别提案訊明判趙收押十月陳押七月劉押四月以儆 
　　勾引寡妇○施張氏昨投檢察廳訴稱家住滬杭火車站地方有一寡嫂施王氏在家守節素無異志詎近被　媒張李氏百計引誘出外杳無蹤跡求恩提案着交陳廳長諭傾批示辦理　　竊賊無厭○新北門内馬姚弄沈姓家於前日夜半被賊從梭門上屋掩入後房開箱檢取衣服數包尙不滿意後招同類二三人硬撬房門其時沈某未歸沈妻聞聲驚懼聞窗喊救賊見衆鄰畢集知難抗拒潗喊而逸反失落帽子一只事後標沈妻云當開竊呌喊時見竊賊二人均穿綢衣且在巡士身旁閃過云 
[南巿]  
　　搭客跌斃○寧紹公司甬與輪船前日傍曉開往寧波將次啓綻時忽有搭各甬人某甲見船將開行倉卒登樣失足跌斃業涇傳知家屬收殮矣 
　　客棧還章○滬南王家馬頭東來小客棧近因留人吸煙違犯警章被三百三十九號崗巡查知報告禀區由巡員率同長警前往該棧查獲吸烟人聞瑞根金掌生二名一併帶區飭令與該棧茶房魏小弟及煙具移送一區警務所訊究 
　　軍人與賭○倉綦弄十七號門牌綦氏婦家深夜聚賭請擾不堪茲由鄰居公禀南區請爲究治又經五百零四號巡士訓區報告爰飭巡員率同長警往查獲住兵士周振東高慶相嚴齊洪劉士朝榮連生張德恭六人並抄獲骨牌念九只銅元七枚一件解區區員以周等係軍界中人姑寛斥退賭具毁銷了事不料事後該軍人反以失去銀洋暖帽等物欲向巡士索償經區員申斥一番不予准理 
　　不戒於火○昨日旁晚六點餘鐘如意街某號石庫門内不戒於火頃刻冐穿屋頂火勢甚烈幸爲時尙早卽由各社洋龍灌救熄滅 
[閘北]  
　　聞風逃避○偵探隊長李華田訪開有盜匪某某等匿跡南林里八弄特派探員倪順泉帶領長警往拿該匪己經逃逸遂　歸禀司法科將屋内所有衣箱等特車送警務所留候緝獲該匪再核 
　　承認行竊○探育蔣長淸緝獲積竊陸阿三徐阿根徐阿德劉阿四等四名解經司法科訊問供認行竊三區境内某姓家衣物判各各十天以儆 
　　輯獲拐子○偵探張福沈坤標緝獲拐帶婦人金王氏之趙保生一名解經司法科訊實分别收押候辦 
　　閘北巿政廳报○（水業公所費煥廷等禀批）禀悉該郭姓新開老虎灶旣係違背行規經該董等前往勸導並允補貼築灶工料以期和平解决該郭姓有意破壞强自開張迄今巳途四月尙未選移殊圍不合仰該董等再行持批秉公妥爲勸導以息爭端如其始終固執抗不遵勸導許再禀候移請審檢廳封閉可也（陳茂彩等禀批）據禀富家里二弄一家後披新建房屋現有人欲開老虎灶雖開爾等老店祇有六七問違背公所行規等　　竟是否　實仰卽報明公所董事前往勸導理論阻止如果抗不運理由　檢颼封閉可也 
[公共租界]  
　　姓名不符○英美電　公司控傳榮泰私接電綠盜用電紙由廨傳訊判傳存洋二十元交保候查在案咋晨後訊原告西人偕征袁梧生上堂聲稱被告在　根路隨姓家裝設電燈五盞水向公司知照寶係私接應晴訊究訊據傳供蕭生曾經知照公司派人驗看是以裝設嗣因原告調查姓名不符疑係私接乞鑒中西官會商之下判傳仍存洋交保候傳蕭姓到案質明再核　　不安本分○薛慶餘顔胡憲帶領婦人蕭趙氏　劉氏錢阿弟至虹口元芳碼頭擬乘和生輪船他在被流氓陳朁深所見拆梢不遂在途爭執被捕一併拘入捕房分别押候查明再訊在案茲經捕房查得薛等男女五人均非安分之徒昨晨解廨請訊判各押一月示儆錢阿弟從寛開釋 
　　築機　物○陳阿雲賀阿題王妙龍俞阿良董孝忠乘西商馬之時專在人業中擢取婦女飾物諓深查獲昨解公堂訊供一過判均押候查明於禮拜五訊辦 
　　横衝直撞○華安保險公司用人王子康前日乘坐汽車行經南京路因事機人高阿坤開車不愼撞倒行路鄉人被總巡捕房八號西捕查見昨將高傳至公堂訊明判罰洋十元充公 
　　毫無情義○週阿毛因將婦人王阿大毆傷頭面被控昨由捕房角至公堂訊係拆畊起绅惟碼不應行兇着制洋五元充公並貼原告醫費洋五元無洋改押十天示儆 
　　不認串竊○浦東火油池西人控工人孫良泉吉糼菓串竊　洋八百元之火汕二百五十箱逃匿楊樹浦地方昨由捕房將二人併解公堂訊供不認判押候查明於下禮拜三再訊 
　　私售牛乳○王松泉前日在海寗路出售牛奶被工部局西人查知並無執照卽將王拘入捕房昨解公常訊明判罰洋十元充公 
　　逐出復來○驅逐出境之金子卿李阿定均復入租界由探一併查獲昨解公堂訊實判各押西牢半年 
　　巡捕獲賊○劉小桂倪秋江錢海寶在西華得路火燒場内串竊水漬綢縐被捕一併拘獲咋解公堂訊實判各押一月示儆　　野蠻手叚○住居海寧路之王徐氏昨至捕房報稱丈夫王桂福前代周阿榮担保向法界某日人所開之包車公司租貨車輛拖欠車租該公司經理張某將夫誘去私刑吊打至今衙未放出求請援救捕頭諭投法捕房控告 
　　苦無見証○俞達羣昨扭陳小弟至捕房控稱伊妻陳氏去年被陳柺逃請　究捕頭詢無見証斥退不理 
　　木匠受政○木匠劉阿才昨向乍浦路三十八號某洋人家索討工資無着反被扭控捕房經捕頭詢明釋放 
　　設攤誘賭○過犯陳福田昨與蕩婦戴陳氏在天潼路擺設賭控誘人賭博被探查悉拘押捕房候辦 
[法租界]  
　　體恤巡捕○法捕房捕頭以現届冬令天氣漸寒咋特傳諭中西安兩各捕於即日起換穿冬季衣袴並發給各華捕快靴各一雙如遇冷天出差並准穿著大衣以示體恤 
　　愼重冬防○法總巡麥蘭君因時届冬令霄小易於竊發昨特傳諭中西安南各捕加意查緝並於晚上加派探捕在新老兩租界嚴行巡防以保治安 
　　並不虐待○法馬路寶昌里妓女某氏昨至捕房聲稱在黄二實妓院内爲錐妓因被凌虐求恩超豁等語當經捕頭飭探往查並無苛屬惰事卽將黄二資交保俟禮拜五由廨傳案訊奪 
[短評三]  
　　甚矣南橋緝私營之草菅人命也民船夜行事所恒有何能遽指爲鹽船即退一步言該船自有形跡可疑之處旣未抗拒亦河能逕行開槍轟撃况明明爲花子船乎草菅人民如此此而不懲鄉民尙有噍類耶 
該營自有主者責任所在萬無可逃檢察廳祗須勒令交出可矣固不必自行緝兇致反墮袒疪者之術中也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[兜率天宮仙籙法條例（續）] [  心室]  
　　依樣葫蘆之條例 
　　照貓畫虎之文章 
　　强題就我之規定 
　　第三章仙籙之喪失 
　　第十二條天宮人有左列各欵情事之一者喪失兜率天宮仙籙一慕下界榮華取得人間之仕版者二子爲下界人經其子迎歸者三依自願降生下界取得下界民籍者四無天宮許可私走下凡爲人問君相受天宮召歸之命令而不從者依前項第二欵喪失仙籙者以依天宮法未歷刧及非天宮人坐騎爲限依第一項第三欵喪失仙籙者以依天宮法有道行並經太上老君詐可者爲限 
　　第十三條依前條第一項第三款喪失仙籙者須經太上老君認爲無左列各欵情事之一方生效力一届値日値年年齡未免服役義務尙未服役者二現値日者三現任天宮文武官職及爲五方揭諦功曹者 
　　第十四條天宮人雖有第十二條第一項各欵情形之一并無前條各款情事若有左列各欵情事之一者仍不喪失仙籙一爲刑事之嫌疑人或被告人二受天刑之宣告執行未終結者三受破産之宣告未撤銷者四爲民事被告人者五有滯納之貢献或受滯納貢献嚴分未終結者 
第十五條喪失仙籙人之妻及未歷刧子若隨同取得人間民籍時喪失兜率天宮仙籙 
　　第十六條天宮人喪失仙籙者喪失非天宮人不能享有之權利喪失仙籙人在喪失仙籙前己享有前項權利者若喪失仙籙後三個月内不讓與天宮人時歸屬於天庫 
　　第四章仙籙之回復 
　　第十七條天宮人因思凡關係喪失仙籙者思凡關係消滅後經太上老君許可得回復兜率天 
宮仙籙前項規定於依第十四條規定喪失仙籙人之妻準用之 
　　第十八條依第十二條第一項第三款規定喪失仙籙者旣於天宮有住所並具備第四條第二項第三欵第四款條件時經太上老君許可得回復兜率天宮仙籙但飛昇人及隨同取得仙籙之子不在此限前項規定於依第十四條規定喪失仙籙之子具備第四條第二項第二款者準用之 
　　第十九條第十條規定於第十六條第十七條情形準用之 
　　第二十條回復仙籙人自回復仙籙日起二百五十刧以内不得爲第十一條第一項各欵神祇前項制限太上老君得經諸天會議解除之　　第五章附則 
　　第二十一條本法施行規則以法旨定之 
　　第二十二條本法自公布日施行㈢ 
海外奇談 
[死而復生之女子] [  頌斌譯]  
　　泰西俗尙人死後必逾一盡夜始准殮葬因恐暴病猝亡或猶甦醒也惟西班牙人近來多有不遵此例者斷絶生機勢所難免今年六七月間該國瘟疫盛行有一女子名堯瑟者年十歲忽患疫氣絶速醫士至亦云身冷如冰早登鬼籙矣乃不用棺木舁至公墳掘土未深即瘞埋之翌日有人偶經其地見此女哭泣道旁引之回家迄今三月有餘此女巳飲食如恒精神逐漸回復使當時厚殮深埋此女不能自出不將絶其生機乎現聞該國生理學家醫學家自此女死而復生之後咸欲研究眞理藉知人之眞死與非眞死但氣之斷與不斷其理甚微頗難揣測惟有一生理學家名楷特ＣＡＤＥ者日夜研求稍有門徑現正構造器具以爲斷氣與不斷氣之試騐表 
[燃而不毁之木柴] [  頌斌譯]  
　　俄國製造家渡納爾ＤＯＵＭＯＲ近日别出心裁覓得木料一種用藥水製之爲柴火燃而柴不毁每枝可用數十次且引火頗易灰燼極少價亦較廉故俄國中等之家巳莫不以此柴爲烹燒食物之用 
[葛勞克氏之著作談] [  耕慶譯]  
　　英國小説大家葛勞克氏現尙生存其著作甚富嘗述其著作之法曰余每著一書先行稽造緩而且細一故事或經數月數年在腦府中未嘗下筆時時增益之改定之多方潤飾迨心中白足乃屏除雜務急錄草稿筆不停揮告終而後已起草愈速則愈得意緩則恒不如心 
閒談 
[名花有主]  
　　名菊釣絲鈎花瓣有鈎品格風雅因以得名惟失傳巳久此届貧兒院菊花會獨見之可爲園藝科中放一異彩觀者咸稱奇特昨有種菊雅士惠雨亭先生到院品賞稱羡不己後拈號取物適得此花陶公有癖如願以償亦一段佳話也又聞此花僅三四株較之凡卉獨能耐久尙有旬餘可供品賞云 
戲評[  玄郎]  
[八十八扯之大觀]  
　　大舞台以月樵壁雲文奎賣蓮金籌萬　燈二桂芬等唱八十八扯各伶力爭上游非常着勁文奎與壁雲首先出場説至唱戲各呼弟兄姊妹出月樵文奎金壽眞小桂芬飾丑壁雲實蓮小桂芬萬盞燈飾旦先唱龐德下書文奎嗓音宏亮一鳴驚人壁雲嗓子究嫌小而弱唱（埋步且把寶帳進元帥喚我爲保倩）二句力量尙够定軍山叚二六則力薄聲嫩不似白病子生口吻入場後眞小桂芬出唱龍虎鬥（探馬不住的如飛來報）字抑揚頓挫調甚鏗鏘動聽萬盞燈飾探子黄信出此場止有幾包白口無長足錄桂芬又唱七星燈（先帝爺白帝城龍歸海境捆江山一旦間就託付山人）兩句正板二黄一墳字人字婉轉悠揚疾徐中節采聲雷動復唱斬姚剛小桂芬飾姚期出場四句二六嗓子薄弱唱凈角亦嫌不够雙獅圖中四句搖板尙好金籌扮虎出揚與萬盞燈唱飛虎山復唱黑風帕婢學夫人毫無長處月樵出場唱洪羊洞全倣孫關自是長技（食爾祿必須要答報皇恩）（磕睡沉沉）一報字沉字倣得更爲出神入化復唱捉放曹眞小核芬飾呂伯奢小桂芬飾陳宮唱（陳宮心中似刀扎）假搖　鳴咽悲凉酸人心脾寶蓮出場唱李陵碑（盼姣兒）一段原板唱得平穏工正尙愜人意復唱忠孝圖文奎飾肖氏身叚肥胖臂腹　然裝飾奇特見之殊發大嘛此劇名角濟濟殊較他馴爲熱閙惜所唱戲曲則仍舊貫未見增多劇中以使調節論應推眞小桂芬爲第一 
　　附曾言談戲 
余自鄂乘隆和船返滬舟中遇譚老板金秀山德　　二年未見暢談　樂譚至夜間精神愈旺興趣益高談大老板之好　大老板者卽陳長庚也後論楊月樓孫菊仙之短效其音調令人發　旋喟金秀山曰爾我唱戲在十餘年前巳膾炙人口突但疓脚之好處不必以啍啍見長蓋以金秀山喜用鼻音也金秀山恭身答曰是是你所説乃鼓勸我是要我好譚又效木人戲木人戲者卽欲所謂被寓戲也其音最粗欲可厭然譚學之亦　入耳亦可怪矣 
余詢　　　到滬何以打鼓板之李五拉胡琴之大鎖皆未見譚歎息曰　於今年死矣喜聽我戲者聞梅胖子死莫不歇惋余失此左輔右竊雖復登臺巳無興趣矣余聞之亦大不樂復問曰梅大鎖旣死何人堪任此職譚曰余帶一邱姓勉强能拉山中無老虎猴子稱代王誠可歎矣 
嗟夫梅大鎖死譚某之戲必稍濊色若打鼓罵曹一齣梅拦之胡琴愈培之鼓緩急相應其音若拈在一處不復能分何爲胡琴何爲鼓音譚某之鼓亦眞可謂絶技矣回首思之巳成隔世寧不可嗼耶 
譚乃湖北江夏縣人住大東門外前年湖北水災同人請譚在湖廣舘演劇助振譚慨然許諾並將歷年前淸孝欽后所賞之銀數百兩悉數捐出亦可謂急公好羲者矣 
余居京時得暇即往譚處一談其論戲最精處曰唱戲者要臉又不要臉不要臉又要臉余問要臉又不要臉何解曰凡唱戲者太要臉則不能好所謂外重者内拙也故須不要臉余曰然則不要臉又要臉者何耶曰太不要臉則近於油滑輕挑無矜愼之意戲匯末須知自愛乃能成家其言可謂老當（未完） 
小説 
[短篇小説江隂獄（再續）] [  率公]  
獄上大指朱意値是時德守以他故解任去繼其後者爲仁和某君某君履任禀辭日朱談次偶及是案謂德守辦事失之寛厚是案非重懲吳女不足以成信讞業巳駁府重訊務須從嚴詳辦某君素以察察著面奉憲諭不敢不仰承意旨甫抵任之第一日即籖差親逮吳女訊問如鞫大盜始而威嚇繼而誑騙終而刑逼無非欲坐女以誣控反坐之罪以博能名是日自上午以至傍晚某君自與二幫審員高坐堂皇更番質訊百計周内甚至疑失婦不和而諷及床第問事女長跪終日惟呑聲飲泣以不知對餘無他語再三問亦復如是袁子見女綠慘紅愁粉痕狼藉心知其寃意大不忍亦相對大恫代爲乞免某君始終不允男女哀求不巳皆痛哭失聲堂上下聞之無不酸鼻如是者三日女不堪其苦卒誣服於是此絶代女子斷送於斷頭臺上矣悲夫此淸光緒丁未年事也率公曰此事余曾親見之故能縷縷言之也方當某君刑訊時吳女備受諸荼毒哀啼宛轉願得死所雖使鐵石人亦當涙下某君以迎合上意推翻成家爲宗　下特無哀矜心抑且欣欣然有喜色倒行逆施是眞别有肺腸者嗚呼專制淫威徒尙嚴刑峻法以摧殘我民氣得一酷吏又從而推波助潤　　禍及閨閫演出種種黑獄如此者蓋不知凡幾　（完） 
 
 
 

Page 11

 
 
   
 
 

Page 12

 
 
   
 
