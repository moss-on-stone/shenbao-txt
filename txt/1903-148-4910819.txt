# 1903 - 148 - 4910819

 

Page 1

 
 
[九通目錄定期增價啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關键其在是乎本局初以嘉惠藝林起見每部售洋銀一元八角曾購本局股票者僅售洋銀一元邇因購者如雲虧折太甚定於五月初十日起每部一律售洋銀二元特此佈聞諸維鑒及 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事育龎雜抉摘尤難是編總裒諸書采輯精要而芟煩冗每條泩明原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽　　每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請　申　館索閱樣本可知全書之奎略安外埠各坊均有出售此啓 
[論兩江總督魏午帥親巡各要隘事]  
　　兩江地大物博舉凡理財經武察吏安民諸要政合蘇皖贑三省之繁　聚而待治於一人之身位至尊也權至重也較之此外各總督兼轄兩省或僅專制一省者難易之勢判若天淵况近年交涉日繁因應之方尤賴智珠在握膺是任者非才猷練逹經略宏深必無以安中外之心而副軍民之望昔曾文正沈文肅左文襄曾忠襄劉忠誠相繼在任功業彪炳聲施爛然原其圖治宏謨類皆有艱苦卓絶之行而忠誠公値國家多難之日鴻才卓識尤能以靜制動事無巨細處以鎮定人自服其明决不敢稍肆欺蒙蓋國家任專柱石貴務其大者遠者不在區區形迹勞逸之間也今者魏午帥由滇省移節白下以目今時勢内憂外患相逼迭乘慨然奮發有爲下車之初撝謙自矢屬員晉謁無論職之大小概以禮貌相加又革除門稿簽押等名目所有公事不准家丁與聞改用委員分别辦理鈴轅之内固已弊絶風淸矣而猶恐營務廢弛軍實不整並各局所之有名無實徒耗國帑而無補時艱也不憚勤勞策騎出轅分詣洋火藥局機器製造局巡視一周復登雨花岡附郭山獅子山次第閱勘砲臺詳察形勢每至一處必令軍士演砲有不如法者親爲指示又至不師陸師各學　查詢各學生課程巨目宏綱瞭如指掌然止限於省會重地猶非統籌全局之宏圖也爰於上月十七日輕車减從由省會而江陰而鎭江而吳淞凡要隘巖疆親　考察并簡閱各營軍士考其優劣默識於心迨帥旌遥蒞滬江駐節製造局稽查一切軍械及各項工程復以别有機要事宜傳電邀請江蘇巡撫恩藝棠中丞來滬晤商謀定後行和衷共濟駐滬各國總領事亦爲之傾心焉未及一旬而政策張弛機宜俱已得其樞要由是而因革損益斟酌其間造福三江可操左劵夫今之身爲督撫者非必無濟變之才慮患之識或中於暮氣老成持重雍容高坐鎭之名或抱負奇才好大喜功號令有不時之誚欲如午帥之勵精圖治勿貪逸豫勿事紛更孜孜以整飭戎行講求武備爲目前救時之策蓋戞戞乎其難之此外竊位苟祿非專其責於司道卽委其權於幕僚更或寵任私人招權納賄平日深居簡出因循苟且無所作爲甚至典重蒐軍一再奏請展緩迨不得已持節而出又多敷衍塞責席未暖而行色怱怱一若政體大綱尙有重於此要於此也者夫國家糜帑千百萬練兵造械特定三年簡閱之期寵以綸音重以特簡朝廷所望於督撫者何等鄭重乃當軸者漫不經心一至於此其他政令何者更縈寤寐之間詩云王事靡盬不遑啓處蓋久矣不可復望於今之擁高位而攬大權者矣今午帥悉矯其弊嚴以馭下謙以待人愼以施政勤以治躬一洗封疆大吏養尊處優高自位置之積習如是而理財經武察吏安民諸要政有不舉措咸宜者吾未之信也追紀新猷非敢爲午帥頌惟願凡爲督撫者皆以午帥之心爲心則中國其庶有豸乎 
[本館接奉電音]  
　　昨日午前京師友人飛電傳來上諭二道謹敬譯登○五月初七日内閣抄奉上諭前因京師雨澤稀少朕親指覺生寺拈香派恭親王漙偉前詣大高殿恭代拈香並派醇親載澧等分詣時應宫等處拈香旬日以來尙未瀝霈甘霖農田待澤甚殷實深寅朌允宜再申祈禱朕於本月初九日親詣覺生寺拈香大高殿著派醇親王載灃敬謹前往恭代拈香時應宫著派貝勒載濤昭顯廟著派貝勒載瀛宣仁廟著派貝子漙偉凝和廟著派鎭國將軍漙侗同於是日拈香欽此同日奉上諭河南開歸陳許道員缺著曹福元補授欽此 
[電傳宫門抄]  
　　昨日午前京師友人專電告知本館云五月初七日皇上召見軍機大臣及增厚吳筠孫誠勳 
[請允償銀]  
　　華歴五月初七日日本東京來電云日本紗棉會館各商禀陳日政府請將中國償欵准用銀兩蓋以折合金磅則銀價必賤恐與中國往來商務多所阻碍也 
[日購船利]  
　　華歴五月初七日日本東京來電云上海麥邊洋行業已將所有各輪船及長江一帶碼頭棧房售與日本輪船公司管業計共價銀一百五十萬兩 
[俄茶改道]  
　　漢口某茶行得俄京聖彼得羅堡仝業公函云現已定議運茶之路改由旅順直逹木司科蓋此路稅則運費每一鋪得共需五盧布前此取道　　　蹤　稅項　　　　　難特甚去歲俄商　德所　之茶迄今尙 
 
 

Page 2

 
 
留滯泰豐棧内不但多糜保險費抑且銷售失時况由崴以逹俄京每一鋪得運費稅則至少須盧布四元六角有奇今由此路轉運所費無幾而旣速且妥萬無意外之虞刻已由諸俄商聨名禀請戶部上逹俄廷報可矣 
[學堂火災]  
　　華歴五月初七日英京倫敦來電云華歴五月初六日英國伊頓地方所設學堂忽然失火學生均由樓窓躍下得免於災惟有二童躍避不及遂致葬身火窟中慘哉 
[吕宋火災]  
　　香港循環日報云華歴四月二十三日小吕宋島杜羅蘇地方忽遭火厄屋宇焚燬一空端渡亦同日被焚巿廛燬去其半事後估計民居之被火者至少二千五百椽民人之無家可歸者至少一萬二千名口誠巨灾也 
[定界泊船]  
　　廣州安雅書局世說編云香港自歸英人管理以來商務日有起色近來各國兵商輪船之寄椗港中者日益繁盛港督遂將九龍灣及紅磡之東劃定各國兵船停泊處所日前行文駐廣州英領事照會中國大憲并附送詳細界限單請飭各兵船管駕官遵照辦理計西界電報海線地塲之東界線南界由黑頂山桅杆起至東北八十一度之直線東北界以水深三十英尺之處爲止 
[鐵路述聞]  
　　漢口訪事人云喬口一帶向爲上游商務總匯之地兹由鐵路公司設立碼頭以便載卸貨物此外由大智門起至喬口軌道道亦已告成定於五月朔日行駛火車聞將來襄樊支路卽以喬口爲發朝之處 
[詰奸除暴]  
　　廣州訪事友人云前者粤省大員以惠州府屬匪徒肆擾仿照淸鄕之法委員實力搜捕嗣經彭大令履勘情形議定各鄕如有匪徒屯聚者即由各營派勇圍拿如匪徒潛回鄕中則由紳士來營禀報以便緝拿一面由紳舉辦團防遇有匪徒自行綑送惟仍須分别首從不許挾嫌妄拿其偶被脅從並無作惡實跡者准各紳保釋能查報匪黨姓名認眞從事並拿獲著名匪首者賞給五六品功牌以示鼓勵所需團防經費卽由各鄕按田抽收交殷商存贮是亦詰奸除暴之要圖也 
[劣弁伏誅]  
　　廣州訪事友人云廉州府郭太守統領新振軍各營蟲有查悉營中管帶阮朝忠　盜賣軍火接濟匪徒情事因以提証人質訊明確禀請大憲核辦旋奉憲批著卽以軍法從事爰於三月二十九日明正典刑 
[械鬥未平]  
　　廣州訪事友人云番禺縣屬石溪南箕兩村人因爭鴨埔釀成械鬥之禍上月十四日午後各用大砲轟擊次日縣主吕大令會營馳往傳到紳耆曉以利害各紳耆均願遵諭將所築砲臺毁去並當堂具結令兩造卽日投案任憑公斷大令遂留勇八十名分駐兩村然後回署詎料附近新莊及沙溪等村因往助鬥又生牴牾復於十六日之夜互相攻擊語曰一波未平一波又起是之謂乎 
[十五續四川總督岑制軍奏設成都勸工局程]  
　　第六章病院規則一此病院專爲遷善所及工藝廠副廠學徒無家罹病之人而設二此病院分傳染病房二不傳染病房種三傳染病房人爲一房　傳染病房數人一房而别牀四病所設立司事一人雖無病人時亦設之五凡各處有病人者皆由各監廠監所委員騐過後發給病票送人病院司事驗明收入六病院應立官醫二人兼醫二處一切病症而以診視病人爲專責七病人至司事處通告醫者來診視其傳染卽撥入傳染病院診後司事加戳至指定藥室取藥資官給藥單按曰呈送總辦八經理病者之人傳染病者二人置看護一人不傳染病者四人置看護一人皆視病者多少臨時雇入九凡取藥煎藥傳送飲食掃除病室皆看護人之責十凡病人皆官備被薦痰盒藥罐各一十一弗論何病室每日必以辟穢之藥薰換三次病者去後必將被薦薰曝痰盒刷洗傳染病重者或有病死者之被薦卽不再用十二病者飲食燈油費司事按日領於總支發處而報銷之十三病院司事應備表式二種一病者姓名醫者姓名到所時日病由病愈出所時日表二病院用費種類數目表第七章經費規則工藝廠總辦一人月支薪水銀一百兩提調一人月支薪水銀五十兩文牘官一人月支薪水銀十六兩教師未定學徒二百人每人月支薪水銀二兩雜役十人每人月支薪水銀二兩二錢遷善所監所官一人月支薪水銀十六兩督工官一人月支薪水銀十六兩司事一人月支新水銀六兩雜役四人每人月支薪水銀十兩司事一人月支薪水銀四兩病者未定雜役未定以上額支經費每年共需銀二萬四千四百二十七兩二錢 
[設線傳言]  
　　武昌訪事人云兼署湖廣總督湖北巡撫端午橋中丞以鄂省地方遼闊各衙相距甚遥遇有要公不及隨時知照且與漢口一江相隔遇有交涉事起函商一切輾轉爲難因飭善後局在武漢各衙局一律安設德律風線現已由電報局員鳩工庀材分别辨理從此傳消遞息可免稽延壅隔之虞矣 
[警察呈能]  
　　江西訪事友人云贑省自開辦警察以來日事練習技藝頗精日前護撫柯遜菴中丞躬親校閱均能如式因諭於五月初一日爲始分派各街照章巡警從此閭閻可以安謐矣 
[公司折閱]  
　　江西訪事友人云江省樟腦公司開辦以來迄無成效聞撫州某公司已因虧本停歇雖雇臺灣工師煎煉祇得水油並無樟腦吉安某公司雖有梓腦而所出無多虧本亦巨勢不得不自此歇業現在省垣某公司又有人禀請往滬貲購機器延雇工師以便定期開辦但不知能有成效否也 
[潯陽興學]  
　　九江訪事人云江西九江府孫景裴太守遵旨創設學堂由德化縣江雲卿明府挑選生童送堂肄業計正取生員四名童生三十名備取童生二十五名日前出小諭曰諭小學堂生童知悉覆試校閱原卷又理尙優均堪造就惟學堂經費不充碍難一律留堂不得不稍示區别定其先後本縣聘訂中外各學教習擇於四月二十四日開學其有名列正取者限於前五日内該童禀明父兄親赴禮房報名塡明三代年貌籍貫并取的實保結彚造淸册聽本縣前一日送堂肄業如正取中有不願入堂者准在備取中捱次遞補自此入堂之後該童等讀書明理須知國家圖治百度維新務要恪守學規志趨端正以倫理爲本以器識爲先虚心受教爭自濯磨本縣下車伊始卽知當今急務首重學堂故苦志經營無非爲地方培植人材起見諄諄告誡愼毋負予之厚望焉特諭 
[浙省官塲紀事]  
　　杭州訪事人云記名總兵劉總戎耀廷經兼督崇留守札委署理樂淸恊副將現已咨會浙江撫憲翁大中丞加札飭知俾蜊早日履任矣○省城牙釐局會辦經上憲委徐澍聲觀察士霖接辦銅元局總辦委劉敏齋觀察更新辦理防軍局會辦委郭馥齋觀察集芬接辦已於五月朔日下札矣○署撫中軍馬叅戎長春向充省防常備軍左營管帶現因接任中軍遺差由撫憲委記名總兵陶鎭軍應科接辦○奉化縣縣丞缺出署藩司崔方伯札委試用府照磨余慶邦署理○寍波府釐捐總辦潘菊年太守現屆期滿由總局憲札委候補府 
 
 

Page 3

 
 
白佑三太守曾烜接辦太守奉札後於本月初一日禀辭赴甬○省垣擬興警察由翁中丞札委候補道劉雲樵觀察矞祺會同兩司辦理并委候補府宗子戴太守舜年爲提調大約月内卽須開辦矣 
[安省官塲紀事]  
　　安慶訪事人云望江縣何大令恩煌調補宣城刻已奉到飭知遺缺由候補知縣黄明府瑞勳署理○調補靈璧縣于太令普經藩憲飭赴新任○丁艱候補縣彭大令文傑接奉督辦電政大臣札飭爲安慶電報局帮辦○皖南道童觀察德璋因公赴省假善公祠爲行轅上月二十六日詣各憲轅禀見卽於二十八日回蕪湖○卸署太平縣陳大令良楨於上月二十八日詣撫轅禀到並禀知交代淸楚○劉明府寅度辦理冬防保甲總巡地方安靖上峯奬以提前酌委優差一次記大功三次明府接奉行知隨詣憲轅禀謝○委辦蕪湖警察總巡周通守家煜於上月二十八日赴省趨詣各憲轅面陳要公○安慶城守恊副將傳協戎永貴於五月初一日入京陛見印信交中軍李參戎暫行護理 
[茸城榴火]  
　　松江訪事人云邇來各縣催葬綦嚴鄕間桀黠之流每任意將柩舁厝田中爲侵佔地步婁縣主屈吉士大令有鑒於此諭令四鄕董保　圖中荒地開明區圩號數呈候立石作爲公塚聽憑無主無力之家舁棺埋葬至有佃戶舍自已墳地向業主田中盜葬者定當勒限遷讓提案重懲現已出示曉諭矣○近日西門外時有匪徒在人烟稠密之區肆其胠篋探囊技俩某日武弁王姓手獲一匪詰知羽黨某某窩頓長壽橋南某客棧因卽前往搜獲牽入東嶽廟縳置大鐵香鑪上恣情鞭撻然後解入婁署翌日婁縣典史姚少尉詣各客棧农一淸查俾匪徒無從托足○浙省梟匪吳某率其醜類分駕槍艇四號擬赴南匯下砂道出松江南門外浦濵乘隙將富室楊某劫去家屬聞信追往餽以洋銀二百元始得釋　某日有廊下人名二官者携其眷屬乘舟赴某處途中突被吳梟所掠經入說項僅將其婦送歸又郡中某故紳之子由滬回松行至某處突遇梟船致被劫去索餽若干金不知能否卽脫樊籠也○華亭縣陳仲陶大令以邇來縣屬各鄕匪黨繁多不得不用嚴刑峻法爰飭工匠製成挺棍巨枷之類以冀若輩聞風斂跡旋又製一雙連枷兩端貫以鐵條約重百餘斤置之案旁俾犯法之人望而生懼是亦足見賢長官之孤詣苦心也 
[法兵過滬]  
　　昨日午後二點鐘時有法兵四百十六名由法國調至滬上暫駐新拓馬路顧家宅左近營中聞日後卽須調赴天津俾戍兵受代回國 
[命案移縣]  
　　包探竇如海解鄧錫高至英美租界公堂禀稱此人前向王仁金索取租價口角之下將王踢傷報由小的拿獲一面送王至某醫院醫治無效而斃現經屍親備棺收殮求免報縣騐屍大令以案關人命重情飭送上海縣署核奪 
[邑宰騐屍]  
　　昨晨包探竇如海沈阿炳解林阿彭黄阿五至英美租界公廨禀稱昨晚張壎巖至二馬路口福和昌炒麫店果腹不知因何起釁被店中林黄等人擊傷要害而斃報捕拘獲林黄兹運兇器解請訊鞫讞員孫建臣直剌以案關人命諭令投報上海縣署　後縣主汪瑶庭大令帶齊仵臨塲相騐旋據仵役唱報死者左眼角右耳背微傷均不致命肚腹膨大係年老血衰氣閉而死大令離座親視無訛傳問屍屬卽由屍子供稱前晚父親偕親串周瑞生等三人至林店食麫因麫未熟囑令回鍋林非特不依反加辱駡旋喚令五六人併力兇毆以致氣絶倒地求恩伸雪大令飭指明傷痕以便復騐答稱小的不能指定惟願備棺收殮免予發封大令允之飭具呈領棺結府兇手發回捕房解由公廨送縣　懲先是昨日午前英租界長發客棧夥蕭洪炳偕十二鋪地甲金文投縣報稱寓客張姓吞烟自盡屍身現在新北門外息影公所求恩作主大　頷之及赴二馬路驗屍畢卽鳴騶往公所旣升案金甲禀稱小的見張並非病死因係長發棧送來是以偕蕭報案蕭供稱死者係四川人自稱張姓二月之杪來棧借宿本月初六日淸晨出外至傍晚始回見其神色有異詰之自言吞食洋烟施救不及舁至此間甫入門卽已氣絶聞伊有姪住泰安棧中尙不知其究竟大令命仵役在屍身上檢出寃單一紙上載姓徐在滬日久無業可圖貧苦交加致萌短見云云隨飭差往泰安棧傳喚其姪旋回稱小的查得棧中並無此人大令乃飭仵役細心察驗良久報稱騐得此屍確係吞烟斃命並無他傷大令命公所司事給棺收殮交金甲領去暫厝荒阡聽候屍屬認領 
[擊犬傷人]  
　　邇者本邑各租界中瘋狗甚多工部局董遴派西捕留心查察見卽用槍擊斃昨日美租界四十五號西捕行至北西藏路見有瘋狗一頭當卽開槍轟擊彈由犬腹飛出傷及茅屋内江北人應衛氏之乳經某號巡捕舁送捕房捕頭派包探沈阿炳雇車送至仁濟醫館求治 
[上海巡局紀事]  
　　邇來南巿二十三七鋪境内竊案迭出經各失主報捕查緝迄未破獲巡防局員韓仲甫二尹以是處並未派有汛捕特傳十二圖汛捕戴全川到局諭令協同地甲逐日稽查速將所報各案赶緊緝獲以便究懲○前日滬南恒大米行失去洋銀一百餘元衣服數件昨日行主某甲開單投報十六鋪巡防中局請派捕役緝查局員允之○船戶徐狗狗王海靑同投十六鋪巡防中局控稱小的等突被無賴王阿炳糾衆扭至永順昌烟館任情訛詐局員黄二尹立飭勇往拘及至則王等已如鳥獸散矣 
[馬路工程局瑣案]  
　　船戶張六桂扭張錦華至捕房由捕頭轉解馬路工程局總辦翁子文太守倩襄讞委員黄稀堂二尹升堂研訊張六桂供小的裝運漕米二百二十五石停泊浦東突錦華前來索詐心不能甘爲此扭案控陳叩求究辦張錦華供小的由招商局林姓倩查六桂所載漕米查得私雜粞糠因向理論反遭誣指叩求明察二尹判責五十板○前日女孩王富貞徘徊馬路中巡街捕知其迷失歸途帶至捕房轉解工程局黄二尹向之研詰女供年一十有三原籍崇明母親張氏現住美租界菜巿左近今日隨往南碼頭忘却歸路二尹著函送普育善堂留候家屬認領 
[英美租界公堂瑣案]  
　　包探陳雲忠解張曉巖到案禀稱伊在黄家庫開設義泰米店兼私押鄕人衣服兹由小的搜得押票呈請究罰張叩求恩宥讞員孫建臣大令商之迪繙譯官判罰洋銀四十元○包探徐阿華解王祥生到案禀稱伊係過犯今又潛來滋事故由小的送請究懲大令判責四百板遞解回籍○包探倪順泉解張小生到案禀稱此人前由張琴生等控欠經大老爺研訊之下押繳洋銀二百八十元今逾期不繳故由小的送請究追大令判責三查板管押三月○包探陸阿四解楊阿生到案禀稱伊行竊某姓家洋紗一包故由小的送請究辦大令判責五百板洋紗存待失主具領○包探徐榮珊解徐金福到案禀稱此人攫取潘王氏頭上銀簪故由小的送請究辦大令判責五百板枷號二月○包探竇如海解李紀生到案禀稱此係小流氓將女郎王阿毛攔路調戱故由小的送請究懲大令判責三百板枷號一月 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陶湘如控寡嫂蔡氏串賣墳地等情前晚縣主汪瑶庭大令升堂訊鞫蔡氏供小婦人有墳地四分六釐坐落八仙橋西首光緒二十六年永遠租與某洋商得洋銀五百五十元將棺九具遷葬二十五保五圖計費去洋銀一百二十元當時屢邀湘如在契上簽押避匿不到後分給伊洋銀一百二十元餘欵爲超薦祖先之用兒子阿生素來痴獃此事並不在塲阿生供小的在外學業售賣墳地係母親主持小的並不知悉陶湘如供光緒二十六年北地拳匪擾亂小的遷往瀏河寡嫂蔡氏串通四圖地保林少卿私賣墳地小的並未得知近聞蔡氏又欲將五圖内新墳售去勢必棺木再受翻掘之慘務求諭止以妥先靈大令判曰已賣者旣往不究新墳斷不能再賣如違重辦○前日李黄氏投縣訴求騐傷大令訊詰之下供丈夫兄弟三人次三均未生子祗夫兄生有一子小字阿大十年前丈夫撫掌生爲義子業已娶媳生孫夫弟早逝由阿大兼祧迨今春丈夫亦病故阿大欲將掌生夫婦逐出小婦人不允致被兇毆受傷因倩胞弟黄瑞生作抱控求訊騐黄所供相同大令諭候飭差查明有無别情再行核斷○前日蔡高氏舁其子到縣訴求騐傷大令訊究之下氏供兒子忠杰被石渭泉欠錢一百七十文前日相遇向索不還反喝令同伴五六人兇毆受傷致身畔經摺一扣及洋銀三元小銀錢數十枚一律失去求恩騐明提究大令飭仵役騐得忠杰肋邊受有微傷諭令退去醫治靜候飭差查明訊核○前者馬販米二控何松林李少亭卽陳八等人設局賭騙一案當經大令查悉何李皆係賭棍米亦非安分之徒所控不盡不實故允何交人保出李仍收押今奉臬司效廉訪札開何李兩棍徒現有人投轅上控飭卽審辦詳報等因因飭差役赶緊提何到案與李一併訊辦○前者改過所委員李二尹將收押所中之著名惡棍蘇阿如趙和尙沈桂生送普育堂醫病旋被脫逃報經大令飭差嚴緝昨日始由捕役徐文將沈拘　解案請訊大令命收押所中候究○三月二十三日有渾名唱灘黄阿五者與家居二十三七鋪之阿福口角爭毆旣而阿五患病延至昨日斃於本城喬家浜左近家中屍親訴知二十鋪地甲投縣禀報大令正在命駕往騐旋據攔輿求免并稱阿福已願從豐棺殮大令准之飭具切結存案 
[法租界捕房瑣案]  
　　曹榮泉前因犯案由包探解奉讞員孫建臣直剌訊明判令荷枷一月昨已期滿代理讞政之李茹眞大令命帶案開枷重責五百板釋之使去○枷犯朱三仔曾少堂昨已期滿大令命帶案開枷各責五百板然後開釋○竊犯張阿四前因　　某客竹籃内金對時表及洋銀等物報捕查　解奉讞員孫建臣直剌判枷號一月昨已期滿大令命開去所荷之枷重責五百板還押候核○李阿三因事到案經讞員孫建臣直剌判令荷枷一月昨已期滿大令命將枷命開去重責五百板然後釋出○竊犯孫阿林由包控解奉大令訊供著重責四百板○前南洋公學劣生楊子卿約烟妓周琴仙至鴻運樓飲酒無錢給付騙令將臂釧典質以償旋被周妓扭送到案大令著一併押候訊懲昨日命提到案將楊責手心四百下周妓掌頰二百下○有某甲者携翟順許順二家丁來滬失去衣服疑翟所竊令許送案請究大令以翟许互相訐控礙意臆斷著一併管押捕房昨日命提研訊翟供當日小的隨主人出外拜客留許在寓詐稱患乘間病行竊衣服質錢買物求鑒大令判將許責一百板押候補提見證質對○山東人劉阿二在新拓租界中設攤聚賭被巡街捕拘獲解案請訊劉供小的向在某營當勇現住寳興里並不聚賭大令著暫行管押嗣查得賭錢屬實因於昨日提案飭責手心五十下○流氓袁阿四冐充探夥向竊賊郭祥其勒索陋規被包探拘獲一併解案大令判將郭責一百板袁責二十板○吳阿二前曾犯案監禁改過所洎釋出後又在某處行竊鈔票洋銀若干被包探拘獲解案請辦大令判責一百板驅逐出境○積竊劉玉堂迭次犯案怙惡不悛前日又在某輪船圖竊被包探拘獲解案請辦大令判責一百板驅逐出境○浦東人顧杏生年十三歲迷失歸途經巡街捕帶回捕房昨日解案請究顧供兄名和尙向業木工前日迭小的來滬學業途中相失不知所之大令著留候家屬認領 
[美租界捕房紀事]  
　　上月某日虹口著名惡棍渾名皮鞋錦三者糾合羽黨王金才錢阿松等人將徐海松雙目挖去報經捕頭緝拿迄今未獲前晚王錢二人潛往英界五馬路春仙戯園觀劇適爲虹口包探朱桂生所知帶同夥役前往拘獲解入捕房捕頭令押候轉送公堂禀請讞員孫建臣直剌懲辦○前晚小竊某甲混入北河南路某姓家行竊衣物携之而出適爲某號華捕所見連贜帶入捕房捕頭令押候解送公堂禀請訊辦○昨日扛夫陳阿二劉阿康二人在公和祥碼頭貨棧中爭扛貨物以致互相扭毆某號印捕見之一併拘入捕房捕頭令押乞丐牢半天以儆 
[金陵官報]  
　　四月二十八日鹽城查禁私運候補道薛華培到候補道沈佺由蘇州來高廷蘭辭赴蘇指分江蘇試用道劉國安湖南來進京前江西臬台陳澤霖淮左叅將郎桂林均到正任通州直隸州汪樹堂辭赴蘇州知縣戴運寅叩謝委署南匯縣牌示辭回蘇州知縣羅治霖禀知交卸署宿遷縣事回通判馬儉餘辭禀知奉委解銅元赴蘇州知縣陳世輔禀知奉委辭赴浙蘇滬提絲捐差徐樹森辭赴蘇見撫憲前泰州羅允猷禀知泰州任内正雜各欵於初叅限全數結淸知縣楊激雲禀知前署高湻縣姚故令德鈞任内正雜各欵一律兌收淸楚 
[上海虹口元濟善堂經收送堂一文愿並施醫捐淸單]  
　　郭謙脩正二月分洋四元無名氏李細地羅亞葉各一元延公館三角洪樹範洪賢炳洪謝氏竺恆生竺厚濟樂承發竺濟生顧儉謝川生汪　鈺十戶各一愿全年連閏共錢三千九百文伸洋四元　角無名氏羅黄氏　沛賢共洋二元廣成合銅洋四元二角共收愿洋十三元八角銅洋四元二角○羅煕泰隱名氏醫藥洋各十元黄略酧四元沈門胡氏二元豫和號聚豐號共二元蔡永豐花洋二元共收醫　洋念八員花洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年四月二十五日京報全錄]  
　　宫門抄諭旨均錄正張○護浙撫誠奏報購地建造練軍營房操塲應豁銀米摺○又奏獲匪出力之員籲恩擇尤酌保片○兼楚督端奏委員代防萬城大隄緣由摺○盛京戶部侍郎漙奏莊戶元氣未復不堪擾累請將牛莊米荳免交本色摺○兼皖撫聨奏同知丁憂循例奏聞　 
頭品頂戴新授安徽巡撫護理浙江巡撫奴才誠勳跪奏爲購地建造練軍營房操塲應豁銀米仰祈聖鑒事竊查欽奉諭旨各省兵勇一律操習新式槍礮認眞訓練以成勁旅等因欽此前經通飭各營旗抽調精壯勇丁來省編爲武備練軍分爲四旗合爲一營派委候補知府聯豫統領卽在艮山門外筧橋地方勘定民地會同仁和縣飭派莊丈各民逐一查丈由防軍支應局核明給價購賈建造營房教　新操共計民地二百四十八畝四分一釐應豁免銀三十兩四錢二分三釐閏年加豁銀五錢八分八釐例不征米請豁銀數内應豁地丁銀二十兩六錢八分三釐閏年加豁銀四錢二釐應豁漕項銀九兩五錢七分閏年加豁銀一錢八分六釐應豁河工銀一錢八分例不加閏　縣造具册結詳由藩司糧道會同逐加查核悉屬相符應請自光緒二十八年爲始歸入奏銷案内除額照造司册詳送察核具奏前來奴才覆核無異除册結送部外理合恭摺具陳伏乞皇太后皇上聖鑒敕部核覆施行謹奏奉硃批戶部知道欽此 
誠勳片再台州地方負山面海面爲匪盜出沒之區目著匪吳玉葵吳全寛等伏誅後陸路匪蹤爲之斂戢又有海洋匪首李錫圖卽老長者爲臨海縣踏道人糾結王盈籠卽小老五徐潮金卽老趙分爲三股各有悍黨數十人在於寍温台洋面撥人船隻刼奪商貨輒復伺隙登陸焚掠姦淫犯案疉疉隨經飭調水陸各軍分道兠捕該匪往來飄忽避實蹈虚上年五月以後　海營兵及護商師船一再追及於魚腥腦　飯比礁洋等處該匪首李錫圖親揮黨衆開槍拒捕互有傷亡陸路防營伺其登岸截擊擒斬吳仁妙徐愼錫等九名奪獲洋槍四十杆並號衣旗幟等件匪衆受創而李錫圖仍以狡計兎脫兇燄漸張奴才到任後嚴飭水陸各營分叚防守合力兠剿咨由提臣吕本元海門鎮總兵余宏亮就近督率調度另以水陸師各一枝遊弋追逐並於海岸故虚一路以誘致之本年正月該匪冐爲扮商師船形式由横門山駛入松門連檣十餘艘統帶中路練船遊擊黄文琮遂乘威遠永靖兩輪船緊躡其後進至靈門正遇匪船卽加痛擊水軍練船四面圍合匪勢不支紛紛鳬水逃逸淹斃二十餘名槍傷積匪林啓齡一名諸軍舍舟抄追又獲悍黨陳倍田陳同法二名訊明正法李錫圖負傷竄至小茭陳收合餘黨尙有百數十人海標練軍左旗右哨守備彭竹春率領練兵奮勇追擊該匪抵死抗拒彭竹春忽被彈傷殞命練兵二名同時陣亡該匪首夜遁入海爲扮商師船堵過不得出復於二月二十二日竄回踏道台防統領副將王立堂率副中營管帶曹世華據伏二路以待右哨哨弁包効忠迎頭發砲匪首李錫圖中彈當時倒地並斃匪黨王道燾一名均割取首級奪獲洋槍十五杆餘衆四散時匪目王盈籠一股至麕聚馮家地方曹世華會　練軍右旗掩至奮擊該匪目中槍陣斃亦經割取首級並於身上搜獲黄呢風帽又獲悍匪六老六項　盈二名奪獲洋槍刀械子藥多件其徐潮金一股方與其黨閻桂祥卽外路小王率衆分竄因叅洋扮商船管帶黄崇良追至該匪上山列陣堅拒黄崇良督勇圍剿立將該二匪擒獲解訊供認與匪首李錫圖等合夥分股水陸行劫不記次數其有地方姓名可指者計三十餘起内擄掠勒贖及拒殺姦佔共數十人洋槍子藥係從商船陸續劫來各等供當飭將該匪等就地正法並陣斃割獲各匪首級一併縣杆示衆商民稱快地方獲安又准海門鎭總兵余宏亮咨稱並據水師統領副將吳杰台防統領副將王立堂具禀前來奴才杏匪首李錫圖糾結悍目王盈籠徐潮金率黨二三百人疉在洋面及濱海村鎭肆行刼掠抵拒官軍稔惡已久今經水陸各營　合剿捕首要名匪次第就戮足寒匪瞻而快人心除仍飭令搜捕餘匪務絶根株並將傷亡弁兵另行彚案請卹曁咨部查照外所有在事員弁涉歴波濤出入鋒鏑不避艱險卒能殲除巨害尙屬著有勞勩可否仰懇天恩俯准釋尤酌保數員以資鼓勵而策將來謹會同兼　閩浙總督臣崇善附片具陳伏乞聖鑒訓示謹奏奉硃批准其尤酌保數員毋許冒濫欽此 
頭品頂戴兼署湖廣總督湖北巡撫奴才端方跪奏爲委員代防萬城大隄恭摺具陳仰祈聖鑒事竊照湖北荆州府萬城隄濱臨荆江爲闔郡及下游各屬民田廬舍保障每屇夏秋二汛例應督撫輪年赴隄督防如省城有應辦要事未克前往奏委該管道府就近駐工代防歴經　理在案本年輪應巡撫前往　防奴才仰蒙恩命兼署督篆省城事務尤爲事要必須在省督率司道局員隨時籌辦不克分身前往夏汛瞬臨自應委員代防以專責成查荆州府知府舒惠在任年久于隄務最能悉心講求堪以委令代防現經檄委該府會同文武員弁親駐工所晝夜梭巡預備守水器具遇有險要工叚遂時搶護並札飭荆宜施道余肇康隨時察看督辦務臻穩固所有委員代防萬城大隄緣由理合恭摺具奏伏乞皇太后皇上聖鑒再湖廣總督係奴才兼署毋庸列銜合併陳明謹奏奉硃批知道了欽此 
奴才漙頲跪奏爲莊戶元氣未復不堪優累籲懇將二十八年分牛運米豆免交本色以抒民困恭摺仰祈聖鑒事竊查前署盛京戶部侍　薩廉奏牛莊應運米豆擬請自光緒二十九年分起征收本色一摺准戶部議覆所有二十八年分應征米豆及帶征二十六年緩征之項一律征　本色由火車運京等因飛咨遵照辦理當經札飭經征之員分飭各莊戶一律解運本色在案現據各莊戶紛紛呈懇以前遵諭旨交納折色實屬力不可支若再改交本色現値靑黄不接旣無可周章而囤寄維艱更難於運解瀝請免征本色等情奴才甫經到任體察以前情形委因各莊戶散處於省南各外城鎭自漕庚子之變均携家逃避遠方現時尙有未復業者有已經復業而無力耕種者甚有昔號素封而現變爲窮黎者前此若無折征之諭旨幾於追呼莫應嗣經陸續交納實係竭蹶萬分及接奉部文令其改交本色在莊戶四散未歸勢難家喻而戶曉之爲甚何堪剜肉以醫瘡此前署侍郎薩廉兩次籲請誠不得不然之勢也奴才非不知京　需米孔亟理應向各莊戶力切　呼但於元氣未復之際以徴收完竣之欵責令再買米豆運解牛莊非惟莊戶虧賠過甚勢不能得保餘生而徴催前後紛岐亦不足以昭大信奴才再四籌思如其不准折交必致鞭箠之督迫何若免徴本色而使實惠之均霑惟有籲懇天恩俯准將二十八年分經徴米豆及代徴二十六年緩徴之項飭部免其改運本色遵將折徴銀兩造册解交部庫其二十五年應徴米豆再行責令各莊戶於秋間新穀登塲時提前交納本色運京以供要需出自逾格鴻施奴才爲各莊戶元氣未復不堪擾累起見是否有當伏乞皇太后皇上聖鑒謹奏奉硃批戶部知道此欽 
聨魁片再署直隸州知州准補池太同知鄭淑璋年四十六歲福建侯官縣進士刑部主事記名分發安徽直隸州知州光緒二十一年六月二十七日到省二十七年委署直隸州知州二十八年正月初一日到任旋借補池太同知經覆准兹於二十九年正月初九日接到家信知繼母陳氏於二十八年十二月十九日在籍病故係親子例應丁憂開缺回籍守制　該縣報由藩司具詳前來除咨部查照外謹曾同兩江總督臣魏光燾附片具奏伏乞聖鑒飭部開缺施行再所遗員缺安省現有應補人員應請扣留外補合併陳明謹奏奉硃批吏部知道欽此 
 
 

Page 14

 
 
[光緒二十九年四月二十六日京報全錄]  
　　宫門抄諭旨均錄正張○護浙撫誠奏爲江皖兩省行銷浙鹽請免另行加價摺○又奏爲浙省仿鑄銅元以維圜法摺○東撫周奏遴員調補知縣摺○江督魏奏恭報淮北辛丑鹽綱完竣並接辦壬寅鹽綱片 
頭品頂戴新授安徽巡撫護理浙江巡撫兼管鹽政奴才誠勳跪奏爲江皖兩省行銷浙鹽免另加價並請將閩私抽捐給照卽行停止以衛引銷恭摺仰祈聖鑒事竊照兩浙引鹽前因籌備償欵由戶部奏准每斤加價四文業經前撫臣通飭一律照加當將辦理情形彚案奏報旋以行銷省分議將此項加價各半分用亦經咨部查照由司彚收分解各在案嗣准安徽撫臣聶緝槼以償欵不敷擬照湖南等省辦　每斤另再加價二文一併歸案湊用奉諭旨咨浙欽遵復准護理江西撫臣柯逢時擬將廣信一府行銷浙鹽每斤另加口捐四文並將廣豐鉛山二縣侵銷閩私按斤抽捐二十文准予給票運售鉛廣兩地藉征爲禁咨浙飭遵各等因准經奴才先後飭遵去後兹據兩浙鹽運司黄祖絡詳據紹所中商並徽廣廣信經綱各商聯名禀稱兩浙引鹽向係由商認領包課與他省情形不同商等所認引地均因山路崎嶇轉運旣難耗費亦重自光緒二十一年及二十七年兩次加價以後銷數日形其短照額僅及七成而課仍全完額多銷滯積累賠課甚鉅皆係有册可稽今江皖兩省於部定加價四文外各又另議加增雖係取之於民似若與商無涉不知官價愈昂私鹽益有利可圖官滯私　名爲加增捐欵實則賠减官銷不特商等賠課受累卽浙省新加課價亦必驟於虧短於本省償欵大有妨礙至閩私每斤抽捐二十文准予給票官運雖僅指銷鉛山廣豐一縣勢必蔓延鄰境遍地充斥昔爲違禁私鹽堵緝尙能爲力今旣奉官運售行將到處衝銷兩縣引地固成廢棄卽其餘五縣亦同歸傾廢以浙省完課之地爲閩私佔　之塲利歸閩販坐收課由浙商賠繳商情委屬難堪且閩私係無課之鹽浙鹽係額包之課成本旣未價目高下人情避貴趨賤私暢於宫勢所必致今江省委員復减捐　徠每斤止收五文或六文不等且每票以一月爲限則私銷日形其暢官鹽將片引不銷引地旣失課從何出處此鹽務積疲緝私兩難再四籌思擬懇詳咨江皖兩省免再加價並請將閩私給照官運卽行停止設因籌欵未敷請由商等　籌恊貼以顧大局仍照案緝私以衛引銷而維商困倘蒙准予免包額課照續加新課一律按銷完繳則兩省加收口捐商等亦尙勉從等情具禀來司查江皖兩省籌欵爲難自宜兼籌並顧以重鄰誼除原分二文照常分解外現經飭商於無可設法之中每年勉力共籌銀二萬兩　　彚收四季分解江皖兩省作爲協貼償欵之用請察核奏咨等情前來奴才覆加查核均屬實在情形若再另行加價竊恐官價愈昂私銷愈旺梟　　難抵制償欵同屬虚懸與其名加而實減不若平價以保銷至閩私一項歴係兩省會合堵緝前因梟風甚熾復經前撫臣任道鎔咨商江　撫臣會同示禁在家今閩私若抽捐給照寛其限期在公家所得無多而私鹽奉公行銷必藉端影響蔓延四處敗壞鹺綱官商交困該商等勉遵司諭擬籌欵貼請於原加課價外不另加增以顧成本藉敵私銷仍由各該省協力緝私以衛官運實於償欵鹽務兩有裨益若遽准退包課勢必掣動全局與本省所籌償欵更無把握惟江省籌欵同屬爲難自宜設法兼顧擬仍飭商勉再加籌協貼俾得共資挹注以顧兩省大局除飭司妥速籌辦並分咨查照外所有江皖兩省行銷浙鹽免另加價並請將閩私抽捐給照卽行停止緣由理合會同兼署閩浙總督臣崇善恭摺具陳伏乞皇太后皇上聖鑒訓示謹奏奉硃批戶部議奏欽此 
頭品頂戴新授安徽巡撫護理浙江巡撫奴才誠勳跪奏爲浙省遵旨仿鑄銅元以維圜法恭摺仰祈聖鑒事竊准部咨欽奉上 
諭近來各省制錢缺少不敷周轉經福建廣東兩省鑄造銅元民間稱便著沿江沿海各督撫籌欵辦理等因欽此恭錄咨行到浙伏查浙省以因制錢缺乏商民俱形不便光緒二十二年間前撫臣廖壽豐專摺奏明設局鼓鑄旋因銅鉛價貴虧耗不資仍行停止年來錢價愈高銀價愈賤自非鑄用銅元與制錢相輔而行無以救錢荒而致周轉欽奉前因經奴才在藩司任内禀商前撫臣任道鎔田庫籌墊鑄本在於省城舊軍裝局旁相度地址起造廠屋遴委候補知府楊葆銘爲總辦咨取蘇鄂章程參互考證赴滬與英商訂購外洋著名喜敦廠機器已於本年正月間一律運到陸續裝配齊全卽於正月二十六日開工查銅元規制計分三等第一等重四錢當制錢二十文第二等重二錢當制錢十文第三等重一錢當制錢五文浙省現在先鑄當十之一種俾濟民用所鑄式樣一面鐫光緒元寳四字并將浙寳二字鐫以淸文周圍鐫浙江省造及當十字樣一面全鐫龍紋察騐質地堅細輪廓分明與各省所鑄無異計每日可成五萬餘枚將來機器馬力開足所出尙不止此凡民間完納錢糧稅釐以及巿廛賣買貨物均准一律通行其當五當二十兩種容再體察巿面情形續行添鑄逐漸擴充以維圜法兹據布政使翁曾桂詳請奏咨前來除咨戶工兩部查照外所有浙省仿鑄銅元開辦緣田謹會同兼署閩浙總督臣崇善恭摺具陳並將鑄成錢樣咨送軍機處恭呈御覽伏乞皇太后皇上聖鑒訓示再現購機器可鑄大小銀元容俟三種銅元鑄造較多足敷巿面之用再行併陳明謹奏奉硃批該部知道欽此 
頭品顶戴兵部尙書銜山東巡撫臣周馥跪奏爲揀員請補要缺知縣以資治理恭摺仰祈聖鑒事竊查魚台縣知縣史恩培於光緒二十九年正月十四日奉旨革職應以五日後行文按東省照限减半計算扣至二月初四日作爲開缺日期歸一月分截缺所遺魚台縣知縣員缺係衝煩難沿河要缺例應在外揀員調補定例州縣應調缺出俱令於現任人員内揀選調補如無合例堪調之員始准以候補卽用人員題補等語該縣濵臨運河管理隄工水利必須明幹有爲之員方足以資治理據藩臬兩司於現任知縣内逐加遴選非現居緊要卽人地不宜實無堪調之員惟查有曾任實缺候補知縣逯蓉堪以調補魚台縣知縣會詳請奏前來臣查逯蓉現年五十歲直隸東明縣人由廪生應光緒二年丙子科順天鄕試中式舉人十二年丙戌科會試中式貢士殿試三甲朝考三等引見五月初十日奉旨以知縣卽用欽此簽分雲南告近改掣山東十二月初六日領照十三年二月初五日到省十六年西紙坊合龍案内出力保以本班儘先補用並加同知銜委署觀城縣知縣代理長山縣知縣各印務十一年補授掖縣知縣九月二十七日到任十月二十九日丁憂回籍服滿起復二十七年捐離雲南原掣省分仍指山東補用十月二十九日由直領咨回東二十八年五月初四接准部咨該員老成穩練辦事實心以之請補魚臺縣知縣實堪勝任與例亦屬相符合無仰懇天恩俯念員缺緊要准以曾任實缺候補知縣逯蓉補授魚臺縣知縣實於地方有裨銜缺相當毋庸送部引見亦毋庸聲叙叅　除咨部查照外理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此魏光燾片再淮北辛丑綱票鹽經前督臣奏明仍照正額辦運二十九萬六千九百八十二引於光緒二十八年二月二十七日開辦是綱引鹽經署海分司等督各員認眞疏銷不遺餘力截至十二月二十六日將全綱一律售竣核計十個月並未逾限卽於十二月二十七日接開壬寅新綱據兩淮鹽運使程儀洛詳報前來前署督臣未及具奏移交到臣覆核無異除飭將壬寅綱票鹽循照舊案仍以正額爲准並將辛丑綱所收課釐赶緊具報外所有接開准北壬寅綱日期謹附片奏明伏乞聖鑒勅部查核謹奏奉硃批戶部知道欽此 
 
