# 1911 - 318 - 4913933

 

Page 1

 
 
   
 
 

Page 2

 
 
第一張第二版 
代論 
[張謇請袁内閣代辭宣慰使農工商大臣電]  
　　本月二十六日報載二十三日諭旨。張謇派爲江蘇宣慰使。二十八日奉儉電。簡謇爲農工商大臣。無任惶悚。自庚子禍作。迄於事定前後賠欵幾及千兆。海内沸騰。怨嘆雷動。謇時奔走江鄂。條陳利害。須亟改革政體。未獲釆陳。乃專意於實業敎育二事。迭有陳說。十不行者五六。自先帝立憲之詔下。三年以來。内而䙔密。外而疆吏。凡所爲違拂輿情。摧抑士論。剝害實業。損失國防之事。專制且視前益劇。無一不與立憲之主旨相反。樞密疆吏。皆政府而代表朝廷者也。人民求護礦權路權無效。求保。國體無效。求速國會無效。甚至求救災患亦無效。謇在江蘇。輒忝代表。瞠目橋舌。爲社會詬責。無可解免。雖日持國運非收拾人心無可挽回。人心非實行憲法無可收拾之說。逹之疆吏而陳之樞密者無濟也。諫行言聽之無期。而猶大聲疾呼之不已。誠愚且妄。今年内閣成立。親貴充任總理。鐵道國有之政策發表。謇適由社會公推入都。晤閣部臣時。復進最後之忠告。謂實業須扶。國防須重。輿情非可迫壓愈壓則反激愈烈士論非可摧殘愈摧則憤變愈捷。一再披瀝。不留餘蓄。并以假立憲者眞革命之說儆之。而川省之事已起。趙爾豐之。焰頓横。謇復電端方告瑞澂爲進。治本須疏通治標須撫慰之策。而鄂難作矣至江寗。且爲鐵良張人駿言鄂難須從政治根本解釋。鐵猶唯唯而張不省。曾未彌月而響應已十二三省。人心決去大事可知。方謇流轉江海曉音瘏口之時。我之立憲。但求如日本耳。不敢望德。尤不敢望英。今則兵禍已開。郡縣瓦解。環觀世界。默察人心。舍共和無可爲和平之結果者。趨勢然也。假使灤州兵士。陳請。條件沛然明發之諭旨。在要求國會之日。或内閣成立之時。容不致有今日之禍。今無及矣且罪。已之詔方下。而蔭昌漢口兵隊於交綏之外所淫焚掠。 
萬於前。張勳。江寗駐兵。不在戰期。閉城淫掠。屠戮五六百人於後。其最慘者。凡無辮白帽結。白辮線呢布褂褲之學生及非學生。無不一律搜殺外人觀戰之訾論。譯登報紙無不痛恨廕張之野蠻殘酷慘無人道中國報紙更無論已。尚有何情可慰。尚有何詞可宣。使猶可以宣慰釋。之則聖賢亡國敗家之誡。盡屬期人吏氏覆宗絶祀之紀。不足爲鑒矣。無已。再進終後之忠告。與其殄生靈以鋒鏑交爭之慘。毌寗納民族於共和主義之中必如是。乃稍爲皇室留白世禋祀之愛根。乃不爲人民遺二次革命之種子。如翻然降諭。許認共和。使謇憑藉有詞。庶可竭誠宣慰。所有今日宣慰使之職。無效可希。不敢承命。至於政體未改。大信已漓。人民託庇無方。實業何從興起。農工商大臣之命并不敢拜。謹請代奏辭職。謇艷 
[專電]  
　　昨日（二十九）有民暈三千名由鎭江開抵高資車站内有浙兵甚多俱步行向龍潭進發其行旅糧食等物則由火車運往龍潭附近聞尚有民軍三千名駐紥該處張勳已派軍五百名前來迎敵現離南京未遠 
　　鎭軍都督以張勳負嵎自固蘇浙潯三處援軍雲集電致滬都督請再續發大宗軍火以資進攻 
　　張勳各兵在金陵城内任意殘殺各城門屍體山積居民日夕盼望民軍之至 
　　南京城内糧食將罄米每石價十三元猪肉每斤半元尚無購處 
　　南京居民憤張兵慘殺少壯者均結團自衛與張兵格鬥 
　　長江水提程今　蘇都督　 
艦隊助政　 
 
 
 

Page 3

 
 
第一張第三版 
　　鄂軍一等參謀官黎宗嶽已　贛軍一萬二千人由大通起程助攻金陵 
　　大通　二十三日宣布獨立舉王念祖爲民政部長 
　　官軍集後漢口平原難守有民房全燬無所遮蔽惟於大智門築土壘五處架三寸徑砲十二門力主堅守屢爲民軍砲擊未成（以上蕪湖） 
　　今日清廷有旨擇定十月初六日宣誓太廟將資政院所擬憲法内重要信條十九條切實遵行由攝政王恭代行禮 
　　吉林及黑龍江省城均仿照奉天辦法設保安會　　由保定運往石家莊之子彈均被民軍中途刧去刻下官兵軍火已罄束手待降 
　　昨有俄兵一隊護送某親貴之婦人二名及小孩一名出京赴哈爾濱遷避 
　　京師各官現紛紛逃避陸潤庠已附京張鐵路火車出張家口沈雲沛已避往靑島 
　　京師各部員司均在東交民巷賃屋辦公衙門中祗留看役值日 
　　新授度支副大臣陳錦濤請懇收回成命奉諭着遵旨蒞新共挽時艱毌得固辭 
　　直督陳夔龍電陳近日病狀請予開缺奉旨慰留 
　　駐美欽使梁誠電告外務部以留學生因費用告竭紛紛索資回國請由學部撥欵維持（以上北京） 
[譯電]  
　　九江民軍近得大勝利有巡洋艦六艘魚雷艇兩艘高懸新旗泊於九江江濱其統带皆新派之員由馬都督及參謀官認可當二十四日各艦駛抵九江允降民軍各統带皆登岸赴宴民軍以其屢次反覆故於暗中防之詎意翌晨各艦果欲私逃即爲砲臺開砲阻止旋派人登艦移去砲準命滿洲士官離艦赴滬聞並給以川貲而去二十六日派粤人某爲海軍統領正午各艦皆升砲致敬間有兵艦六艘施用探海電燈聞有數艘已開往漢口其餘各艦則赴南京抵敵官軍 
　　南昌地而安靜江西全省皆歸附（二十九南昌電） 
　　昨日下午本埠接電謂前日清晨民軍攻擊潮州府焚燬府署與官軍互戰三小時之久擊傷府署衞兵甚多府道各官均逃民軍現懸賞洋六千元招人捕之汕頭曾派出民軍百人目下城中已安靜如常（二十九日廣東電） 
袁世凱專使蔡廷幹業已回京有往謁者據稱於二十日　　 
正午入武昌至翌晨十時離城彼以袁世凱贊成按照資政院所立之十九條憲法詳爲黎氏宣黎氏及各部代表均在座堅不承認此議衆口一詞要求建設共和政體清皇應退出中國本部之外如能允此則共和政府願從豐歳給皇室赡養金及津貼愛新覺羅氏之族蔡氏並謂民軍之紀律熱心深堪欽佩清廷所云意見不和之說實屬毫無影響 
　　今日清廷降諭宣布攝政王將代表清帝於十月初六日發誓遵守資政院議决之憲法十九條 
　　陳錦濤辭受度支部副大臣之任清廷不准叚祺瑞允赴湖廣總督之任（以上二十九日北京電） 
 
 

Page 4

 
 
　　黎元洪都督覆東督趙爾巽之電謂民軍不欲攻伐滿洲可請寛慮 
　　吉林齊齊哈爾已組織保安會 
　　長春俄國戍兵復增步兵六隊 
　　長春商業已全無秩序諮議局議員及長春紳士曾電請北京答覆諮議局自治之意見然一般人士則謂清政府勢力薄弱頗欲自理本省政務如清政府反對此議則吉林亦將反對政府所要求云（以上二十九日奉天電） 
　　梁起超已由滿洲返抵神户康有爲住宅據稱清廷如不切實聲明實行其憲政之意見則彼擬辭受法部副大臣之職 
　　東京有數報恐中國擬借之戰債將促各國之干涉 
　　日本赤十字會顧問員某博士應中國赤十字會會長沈仲禮之請定期今日由横濱啓程赴華同行者有醫生一員理事一員該博士抵滬豫定一星期之久（以上二十九日東京電） 
　　據墨西哥電稱墨西哥政府已允照國會議决案賠償中國洋一百五十萬元了結墨西哥革命時殺死華僑三百五十名之紏葛 
　　前泰晤士報别訪事考爾康君近著論登報謂彼承民黨領袖許可宣布該黨要事孫逸仙博士不日將抵上海辦理各事其第一事則建設軍政府由美將郝未里指導一切云（二十九日倫敦電） 
[公電]  
　　各報舘鑒頃發警電計已逹覧海屬土匪四處揭竿刻緊刻板浦兵少糧絶危在旦夕聞得各省已立都督府並不鹽茶糖酒照常征稅條示伏查鹽爲財政大宗淮北三塲之鹽行銷江蘇皖豫四十二州縣所有現運在途以及存塲鹽設遭蹂躏則待至明春三四月方能曬掃四十二州縣人民立卽淡食無鹽與無糧等實爲肇亂之源是以顧淮北三塲根本之地即顧三省四十二州縣億兆之人民本當親詣南中效秦庭之哭無如清江之電隔絶十餘日惟有再伸急電請各貴報館登報乞新政府速爲救援其援兵或調清江十三協或派兵輪由長江吳淞駛至海州奶奶山登岸或調徐州巡防隊均可刻期除另電禀江蘇都督府程外敬再告警江蘇海州自治會並淮北垣票全體鹽商泣叩（板浦） 
　　各報館鑒袁世凱徇情蔑理舉動矜張惟彼尚知取决輿鑫或我輩有所悞會倘彼仍能開誠布公泣使滿廷退位論心恕罪仍可推爲總統今聞在北京開會取决是明欲羅致私人欺罔公論悖謬可笑况一路哭不如一家哭共和政體乃中外同贊成吏何議之有袁之騎牆觀望漢口焚市南京屠殺之慘皆袁所釀成尚言不願血戰於心滋愧又責任政府甫建即多庸惡小人如段芝貴楊士琦輩紛紛引用中外齒冷北京合詞要求退位調和漢滿數日可畢乃兩端取巧導爲黨派日久之後兵連禍結使不可收拾明是愛身袒黨梗心阻難實即嗜亂之蟊賊亡國之奸徒凡有血氣皆與偕亡勿再望其反正梁起超楊度等小醜如欲不負所學應卽力衞祖國若挾黨派立異同報私嫌欲留異族一姓之永祚忘其本相衣冠禽獸大失我等之望張公謇與伍温兩大臣退位請願書太昭士報稱爲中外交欽袁欲網羅幾於汚衊大賢我等熱誠致敬於伍温張諸公願始終爲我民請命早迫遜位旅歐華僑泣血再布（歐洲） 
要聞中國光復史 
[漢臯鼙鼓談]  
　　二十一夜張彪率兵三四百人由新溝用帆布搭橋意欲渡河攻襲漢陽民之後經防守湘軍用砲轟擊死者十餘人餘俱返逃聞張彪左肩確已受傷連日北軍又在漢口鑫買草繩麻袋前往新溝不知何故 
　　二十二日北軍所據招商局躉船一艘現爲靑山民軍擊沈 
　　昨夜大雨北軍聞砲聲自相驚擾劉家廟之衆與大智門自相射擊死者二百餘人 
　　北軍在四官殿廢垣内設大砲一尊子藥庫則在歆生花園附近 
　　二十三日北軍在橋口一带築砲台二座並築有行軍鐵道 
　　北軍於王家墩驩子湖地方（即劉歆生所築氷窖之土台上）設有九寸口徑大砲三尊並以漢口水塔爲瞭望台 
　　北軍糧餉存儲之處以招商躉船爲最四官殿及大智門火車站次之 
　　漢口自二十四日下午開戰後連日尚未停息當鄱陽輪船二十七日由漢口啓椗時有人尚親見民軍與北軍在英租界背面開戰民軍沿某堤進攻官軍砲火猛烈租界中墮落砲彈無數内有一彈在英領事署天井炸裂幸無損傷當時領事署對面江邊 
 
 

Page 5

 
 
並　華人竚立吸烟至爲槍彈轟落一指北軍現仍在放火焚燒漢口餘屋 
　　赤十字會西醫麥克維理田士二君於二十五日至漢口巡游被焚各處計全城被焚之處已占四分之三全城民人七十萬留者僅二三萬人耳但死屍未埋者無多且未見有受傷之人該處民人大都於起火之前先行逃避起火時城内居民亦有逃避機會但貧苦與臥而未覺者則多死於火中耳 
[袁使乞和顚末記]  
　　匈奴未滅何以家爲袁世凱議和代表不得要領已見昨報茲悉當二十一日下午一時袁派劉蔡二人渡江詣武昌由草湖門進城面會都督講和黎都督當電集各部長科長參謀等在議事廳接見都督面詢來意劉卽代表項城意見略謂現時各省多已獨立大權俱在漢人掌握滿政府本無能爲項城惟三代事滿不能坐視危亡現滿政府已允實行立憲捐去一切苛政財政事宜歸各省自行辦理故項城意見欲各省不再動干戈免生民塗炭至於滿政府則如和尚之推戴佛祖然不過形式而已况日俄兩國俱派有海軍提督壓境不知是何意見望都督熟爲籌謀無釀瓜分之禍言未畢黎都督當曰愚哉項城瓜分之語豈足以嚇湖北革命黨無論各國向守公法不至有不正當舉動或有之而鄂省數千萬同胞無一非熱血捐命之徒亦可與辦正當交涉斷不容異族侵占我有土地權且中華同胞不革命滿人能擔認各國不瓜分乎至於項城命二公來表意見余已敬聆窺其意是蓋欲現時牢籠各省都督不加兵力嗣後即設法反間使自相衝突維時大權在項城手再以兵力驅逐滿人而自立惜乎其意雖佳艱於實行若項城現率所部轉取冀汴尚不失爲都督將來大功告成公選總統時以項城威望或可當選否則約期决戰多言無益至謂三世事滿受恩深重試問猶記溥儀初立頭顱幾落之時代乎此時大局已去恐項城今世永無見用於滿之日且中華土地本我漢有譬如我之家產被强人所占我之妻孥被强人所奪而强人猶欲派我管事縱令極凉血動物亦斷不至尚認强人爲有恩於我者二公俱漢人不知以爲何如蔡默然無言劉當答门都督金石之言回去時定當明白代答言時各部長俱起痛駡項城之無人格譏兩使之無價值兩使人惟紅漲兩頰默坐靜聽而已黎都督隨謂今日聊備小酌請二公痛飮一宵明震再恭送過江於是各部長陪同飮畢散去該使人即宿於諮議局次晨始去 
[紫金山下之惡風雲]  
　　南京大戰在卽張勳日前曾親行出城察看地勢現已退入城中預備與民軍開戰 
　　張軍仍在搗毀學堂用具其部下所殺之死屍倒臥道旁無人收埋勸業會會塲全遭焚燬現置哨兵於浦口城外以防民軍分兵由楊子江北岸攻擊 
　　張兵私逃者頗多且有在城門搶刦逃難人之物者星期四日下關城門至滬寗鐵路附近之某橋擁擠民人二萬餘名蓋聞張勳出示將挨户搜查以致民人咸棄家逃生其顚沛之狀令人慘不忍覩甚至家有白带或白衣者均於暗中焚燬綜計民人逃出寗城者迄令共有十五萬人之多 
　　民軍現擬分三面進攻江中廣布大隊水師以資策應江北浦口並紥有大隊民軍以防張勳北竄之路 
　　吳淞軍政分府李和總司令前已派兵二營赴鎭會師進攻金陵茲聞李司令擬於日内續派二營前往誓將張賊滅早定東南大局 
　　上海軍政分府於二十七之夜曾派民軍一千五百名開往鎭江民軍離火車站時各戚友咸歡呼相送並有中國鐵路辦事人數名集資購餅乾六百聽以贈綜計民軍自二十六起至二十八日之晨三日間自上海乘火車抵鎭江者有三千人之多携带大砲糧食馬匹等物甚多 
　　上游派出攻擊張勳之軍隊九江之軍已於前星期四夜開抵安慶共步兵一千三百名安慶復助以馬隊五百砲隊六百步兵二百與大砲四十八尊全隊已於前星期五夜離埠向江寗進發同時蕪湖有步兵二千名由陸地進行 
　　張勳派兵二千渡江至浦口抵敵留兵三千保守南京城其大隊已向東進行抵拒上海進攻之民軍星期五日兩軍先鋒在龍潭棲霞間小戰官軍約一千人爲民軍敗退是夜八時至次晨三時兩軍開砲互戰張勳並在龍潭親自督陣民軍曾得一電謂兩 
 
 

Page 6

 
 
軍先鋒前隊有小戰大約無足輕重云 
　　同日午間樸愛德君得民軍進行消息謂第一隊民軍五千人自鎭江直向南京進發第二隊兵二千名沿鎭江山脚小路進行第三隊由水路進行以便助攻 
締造新邦之二大要素 
　　組織聯合機關蘇省大都督程德全等日昨分電各省軍政府各團體文云各省反正宣布獨立歡欣無旣惟興義伊始各自爲謀聯邦之景象已成共和之目的未逹一或不愼稍分畛域釀成割據立召瓜分德全等深用殷憂爰組織發起同志聯合會并擬在滬開辦大共和報近以扶助臨時政府之成立遠以催促共和政體之完全其會所暫設蘇州軍政府内駐會幹事員暫由本會選定請各公選駐省幹事員四人電告姓名住址以便通信并祈擔任捐助經費隨時賜敎爲感 
　　排斥議和謬說宋敎仁昨致李燮和司令函云滬上軍務旁午猶蒙兩賜手札惠我無量足徵雄才大略游刃的餘何勝佩慰金陵負固不下大兵雲集蠢然小醜不足慮也袁氏號召私黨扶翼滿族陽假議和之名陰爲添兵之計其人本不學無術其品更惡劣可鄙此間早與斷絕聯兵北伐以一中原籌之已熟滿存則漢去漢興則滿亡萬無並立之理吾黨孤窮海外此志不改况目下大局已定卓見以爲何如黎攝内政黄總兵戎弟擬抽閒赴滬與公面商一切晤敎匪遙餘容細述 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[皖垣時局又危]  
　　皖垣自舉朱大都督以後民心頗極安謐惟因前有江西軍隊赴寗助勦張勳道出皖江議定如留駐皖垣其餉稰須由皖給發計每名八兩四錢數頗不貲經諮議局及商會約以三日籌款至二十五日仍無頭緒該軍隊即齊集都督府要求當經朱都督知照財政部籌發旋以庫欵支絀人數衆多又恐發給該軍隊則駐皖之巡防衞隊新軍等亦未便使之向隅以致未能照發延至是日下午三句鐘該軍不勝憤憤遂向都督府開放排槍朱都督見勢不佳即行趨避聖公會敎堂聞是夜即乘輪赴寗是時城内商民尚不知事之緣起驚惶萬狀城内外店舖霎時間一律閉市而商會及諮議局竟無力定亂以致軍械局藩庫均被搶一空當搶軍械局時更有地痞流氓從中搶穿軍裝假冒軍人一同搶刧至九句鐘時忽四牌樓火起幸是時大雨未至蔓延同時被刧者自倒扒獅子起至四牌樓以及三牌樓爲止大小舖户約計一百餘家而以天寳銀樓被刧四千餘金爲最鉅皖省精華均被搶空其餘被刦者北門正街百餘家西門城外大店數十家四更後北門又火起鼎興鼎和兩當典亦均搶擄凈盡槍　竟宵不息幸未傷及一人此二十五一日夜之情形也然究竟此次變端言人人殊祗付之浩劫而已及二十六日清晨軍政分府拿獲搶劫流氓九人梟首示衆并出示曉諭商民一律照常開市本軍願盡保護之責毌得再生疑慮致碍公安然民心終不安靖城内居民扶老携幼紛紛出城者不知凡幾四城均有軍十把守不准出城人民擄帶物件云尚祈軍政府速籌弭亂之策使之回復秩序也可 
[皖省光復後之談片]  
　　安慶自獨立後所有應設各項職務已經各界公開正式大會分别選派組織頗稱完備惟軍械砲彈尚形缺乏今由鄂皖聯合會　吳君春陽面請朱都督特備正式文牘移請鄂省迅速接濟小口徑毛瑟槍三千枝子彈三百萬粒要塞砲六尊子彈六百粒過山砲一隊陸路砲二隊子母彈五千顆葡萄彈五千顆刻日交給來員解皖以資防禦惟經濟問題頗形恐慌現經朱都督除飭通用紙幣外頃又會同財政部長竇以珏君商諸在事各員擬派武君炎康帶敢死隊一百人乘安　兵輪馳赴大通守提鹽款無論若干萬務須儘數解濟餉需已飭該輪准於翌日起椗下駛此間傳言南京戰事甚形吃緊日前所組織之敢死隊已有四百餘人由路君　邨先带二百名赴寗助戰二十五日業已起程聞不日尚有數百名向南京出發至欄江磯礮台台官劉漢早經奉飭懸掛獨立旗該員本北洋練兵處畢業學員饒有才幹頃以該處爲長江下游門户扼守最關緊要擬請朱大都督迅速添撥民軍數百人歸伊管带并請發給新式砲彈以便禦敵 
[山東宣告獨立之眞相]  
　　山東宣告獨立外间頗有疑慮茲承魯友函示其眞相畢露矣函云該省自紳商學界於十七日要求孫撫代奏八款經由資政阮議决頒行到魯卽於二十一日由孫撫出有告示標首數字曰山東臨時政府部院孫末後尚奉舊日正朔宣統三年九月字樣茲將其告示及致内閣與各督撫電照錄於左 
　　臨時政府之告示爲通示周知事照得近日時局艱難人心浮動朝廷宵旰憂勞政令不能及遠深慮事權不一無以應外界之變遷保本境之秩序迭據本省紳商學界禀請設法維持本总院有保衞疆土之責處此危難之秋不得不通權逹變是以電奏情形擬設臨時政府凡用行政調兵理財諸大端槪由本部院相機裁决辦理不復拘牽成例一面飭令紳商學界聯合同志組織臨時議曾本部院惟當博挅輿論竭力改良政治廓清積弊總期合全省官紳軍民共謀本省治安不使稍有搖動以維大局至於全國政體自當凡各省派出代表討論公决必有一定辦法現在本省兵力財力困難已極惟有劃守本境力維秩序勿使人民生命財產稍受損害我通省官吏以及熱心政治之士當必與本部院共表同情也仰通省官紳軍民人等一體遵照　　致内閣及各督撫電内閣袁宫太保陳筱帥趟次帥吉林陳簡帥周少帥寳湘帥張安帥朱經帥岑宫保程雪帥張堅帥福州松制台桂林沈撫台洪密近日東省紳商學界盛倡獨立之說集衆會議洶洶不可遏抑迭與代表來署環求語多要挾苦口曉諭始終不解若不稍示變更深恐激成暴動擾及全境牽連外交一潰不可收寳琦負保疆土責萬冰得已擬卽組織臨時政府凡用人行政調兵理財暫由本省自行主决不復拘守部章與約力保本境秩序不預戰事一俟大局定後中興政府完全無缺卽行撤銷合爲仰懇天恩俯念事出非常保境爲急准其便宜行事不爲遙制俾免另生變端再第五鎭軍隊應即歸寳琦節制調遣不勝惶悚待命之至請内閣代奏孫寳琦嘯 
 
 

Page 11

 
 
[東光復後種種]  
　　軍政府布告改元剪髮令都督胡爲佈告事照得民國已成與民更始首滌羶俗在復黄歷剪辮髮本部都督用是敬告於我邦人使咸喩旨粤自我祖黄帝始造甲子用以紀元至令可數四千六百餘年間雖彝狄亂華無代無之然未有竊據神臯僭頒正朔如滿洲僞統之久者自明季甲申三月十九日以至於今凡二百六十六年滿洲奪我甲子篡我國統以臨制我人民日月不明天地晦塞皆我族爲奴𨽻爲婢妾之日我邦人念之能勿恥痛天乃使武漢義師大興未及匝月舉國反正是乃我邦人深恥深痛積之旣久乃有今日迄用除去滿洲年號以洗我數百年之恥又我國自夏殷而後天子以世及故纂弑刦奪乘於其間於是斷代紀元年號遂紛是皆以天子之位私於一家一人之效甚非我軍政府今日建國之義也本都督秉我軍政府建國之義用告我邦人自茲以往共和爲治是宜以黄帝紀元表我國民之制與前代殊無有疑惑辮髮者在漢時爲西南夷之俗在宋時爲女眞之俗今之滿洲即女眞别種也滿清順治二年乙酉閏六月再下薙髮令違者殺無赦於是吾族皆辮髮垂後蓋又至於侫矣我邦人一念辮髮所自來能無亡國之慟當知我國舊俗皆總髮爲髻惟吳越之間有祝髮者有剪者未辮髮者也辮髮非我國之禮迄自今始凡我邦人宜一律剪辮髮以芟夷國恥遠帥往古不　復總髮之俗近倣泰西庶有合吳越之風嗚呼我邦人其念之夫禮俗之興張皇耳目所關匪小愛國者未有不愛禮俗者也滌舊染之汚奉維新之命爲此通告一體遵照切切黄帝紀元四千六百零九年九月二十日 
　　總商會維持金融機關議案九月二十五日香竱體假座總商會會議李聘臣主席兩點鐘開議紙幣問題先宣佈軍政府來函由軍政府委員蘇棱諷陳述理由經衆詳細討論决定辦法七條（甲）通知政部接收舊藩庫官幣送出總商會當衆點騐實數以昭大信（乙）借用此項舊紙幣限定五百萬元使與軍政府現在借債數目相當俟將來新紙幣發行准令換回（丙）財政部現在舊大清銀行辦事應即以該處爲兌換機關（丁）舊官紙幣兩次風潮收回十之八九現在行用商塲不過百餘萬元連借用之五百萬元共六百餘萬元而存放各商店及購置產業足以相抵有餘應請軍政府派員查核公布鞏固金融信用（戊）通知港商代表團在港會議行用舊紙幣照常匯駁（已）請軍政府分行洋關及稅關釐廠一律收納（庚）由總商會刋派 
傳單布告省城行商如常行用（傳單錄下）公啓者粤省軍政府成立金融機關設在舊大清銀行但新幣尚未發行不能不暫借舊紙幣以利流通經軍政府派員到總商會會議僉以共和政體國民應同負責任金融問題最爲重要稍一搖動牽碍大局公决辦法七條所有疑慮儘可排除務請各行商店一律照常行用此佈總商會七十二行九善堂曁各團體公啓 
　　華僑捐助軍餉之踴躍粤垣旣宣布獨立惟庫欵多被舊官呑沒軍需孔亟由胡都督商允香港代表先借現銀十萬元於二十一晚特僱河南輪船載運上省是夕四邑商工總局集議各團到者甚衆當場捐助軍需約得五十萬元人心之踴躍即此可見一斑又霹靂全屬華僑以光復祖國事於九月十二日在育才學堂開漢族全體大會該學堂高懸漢政府靑天白日旗及掛孫汶黎元洪黄興各烈士肖像赴會者約數千人午刻開會推胡子春主席李孝章羅宣布茲將捐助軍費名列後胡子春捐助軍費一千元鄭子靑一千元區君濂一千元其餘百元十元五元三元者不可勝數云 
　　總商會集議籌餉情形念四日七十二行九善堂及各團體假座總商會會議公推莫任衡臨時主席一點三十分鐘開議主席起言共和政府成立凡屬國民皆有責任現在重要問題（一）調和軍隊（一）籌備財政此次革命志功全得軍隊戮力現由軍政府派員會同各團體先行歡迎香軍到諮議局其餘來省民軍及反正各軍另日通佈再行正式歡迎則第一問題可以解决至籌備財政問題粤省軍政府成立諸事草創需才孔亟當經港商代表團體提出籌備五百萬元設立港商籌餉局其决定要點（一）以兩年爲期每元還銀一元五毫（二照） 
各國募債通例每百元提出一元撥充籌局經費由大都督發給籌餉職員憑照省城籌餉局擬在廣州總商會附設應如何組織請諸公研究尅日開辦言畢提出條件逐一宣布討論（一）省城籌餉局旣指定總商會爲機關各屬籌餉局卽附設於各屬商務分所以便聯絡衆贊成（一）内地各局章程參照港局辦理義務權利與港局一致衆贊成（一）本局事官除由軍政府經派籌捐義務員外其餘總商會九善堂七十二行及各團體通告尅日舉出（甲）籌餉人員係屬名譽不受薪水（乙）籌餉人員每員至少認借一百元（認多者聽）以爲之倡（丙）籌餉人員或無力認借能募借二百元以上亦可充職（丁）籌餉人員無論軍政府指派及各社團舉出如因事故聽　其自由辭戰由本局隨時報告（戊）粤人好義舉派籌餉人員勢難普及如有自願充當籌餉職者請隨時到本局報名 
 
 

Page 12

 
 
（已）籌餉人員先行由本局發給籌餉部據其職員憑照俟交到認借之欵或募集之欵始行按名發給隨時詳報軍政府并登各報此條再三討論未决加入兩項目（庚）各堂各行各團划欵由各該代表募集收齊彙交本局其餘逕交本局均按日轉送財政总簽收（辛）籌餉人員除代表外其餘祗任勸募不任收銀一定期九月二十五日開局辦事衆贊成一請大都督發給粤省籌餉局關防衆贊成一本日議案表决後請軍政府核定即生効力草擬籌借章程即以此爲根據衆贊成一將來遇有發生關於籌餉重要問題隨時與港局協議請於軍政府衆贊成主席再提出現在財政部假定原日大清銀行爲出納機關部長李煜堂君請通知省城各團體趕緊舉派代表協同香港代表團辦理衆議先舉總商會坐辦及銀行馮心畬馮依儕當押行黄瑞朝嚴仲良各位即日晤商財政部長詢明需人若干如何權責然後公舉辦事以昭愼重譚民三提出共和政府成立應組織監督機關主席和議衆贊成莫主席提出大局粗定凡百待舉應定每日十二點鐘在總商會會議爲軍政府補助洗冰檢和議衆贊成議畢在座百數十人因見軍隊調和疑團盡釋異常歡忭隨即簇擁香軍往諮議局接洽 
[杭州新事記]  
　　杭垣日來籌畫軍餉接濟商市在在均極迫促財政部勉力支持困難已逹極點以致莊部長堅决辭職前日改選杭紳高子白原擬即日交替嗣因敢死團同志不願以高易莊羣起反對湯都督力任調和復於九月二十八日晚再開談話並請該團領袖出席和衷協商議决以高任部長即以莊君改充該部參議長俾得和衷共濟合謀進行研究多時全體贊成遂得通過所有錢業公票告示業於本日發出一面電告上海總機關速將軍用票及預備金剋期運杭頒發 
　　滿城於光復時搜獲軍火多種逾於册載三十餘倍罪業經伏誅而連日續行搜獲者尚源源不絶二十九日晨鴻福橋河下有二三頑童發見陰溝内有錫製鎗彈報告駐紥民軍同往發掘計得前膛鎗手鎗等十七桿子彈多至四千餘斤同時在錢塘門官廳破灶内查獲刺刀十餘柄當塲拿獲滿奸一名一併解送司令部懲辦先是二十八晚間據巡警密探報告滿奸丙海密謀組織毒藥隊以重金賄買荆州帮窮苦旗丁及十二三歲之旗童扮作小販沿途叫賣糕餅食物即於糕食中暗下毒物據稱同黨共計十七人一切費用槪由旗籍某大員資助等情卽經軍政府警告全體軍隊並飭巡警各局區及駐防該營民軍嚴密防範出入搜查以防危害　　二十八日晨軍政府發出北京光復清帝遁逃捷電遍致各團體展轉傳布一時全城人民萬衆騰歡各商界中且星夜趕製三色星旗預備懸燈慶賀即晚軍政府亦召集臨時會議公舉張君元濟爲全浙代表赴鄂會籌組織中央政府各手續以爲推翻舊政府組織新政府之預備而駐杭英日兩領事聞有此項消息兩次電詢上海領事團皆云未悉續又公請轉電北京公使久亦未復二十九日午刻日領池部君遍謁紳商學各界據云袁世凱到京有電組織内閣有電其餘拒欵救恤及種種外交無不有電斷無北京失守反杳無一字布告之理由並歷舉種種疑竇謂此事恐係訛傳以致杭人大爲掃興 
[查封盛氏財產餘聞]  
程都督密札巡警總監派員查封盛氏財產迭記前報茲悉蔣總監據各委員遵照都督單開各處封訖禀復後即經移請蘇州商務總會會同查明妥議辦法該會以都督原札及示諭並無會同商會明文一再拒不受理復派課員等一再到會請其會同查辦一面並派某科長親赴盛許氏（即張巧珠）住宅（該宅亦在被封之列派有巡警看守）與該氏面談頗形紛擾盛賊爲普天人民所共憤想蘇商會素持大義必能秉公澈查大快人心也查封後之翌日盛許氏司帳盛星齊即被軍政府拘去看守九月二十九日又由軍政府派員飭提留園總經理程稻生司帳盛玉林田租司事崔潮夫地租司事戴福森等一併押至參課廳拘候訊究並有隆慶寺僧及某庵女尼聞亦被拘以此數人皆與盛氏有密切之關係也現閶門外西園某僧亦覺慄慄危懼擬懇現駐留園之紅十字會移駐寺中以冀仗彼護法云 
[清談] [  （平子）]  
　　民軍之起義。甫匝月耳。虜庭喪膽。薄海從風。戰事雖不出於江漢之間。而響應已及一十六省之廣。其事機之捷。可謂至順雖然北伐之大動未集。而東南之競爭迭見。湘省肇其端皖贛繼其武。位置都督有如奕棋。似不可謂非盡美之遺憾矣。夫旣以爲勝任而舉之。又何必以競爭而奪之。在湘省猶或有不得已之苦衷耳若皖若贛果胡爲者。 
　　記者今日竊敢以一言忠告軍政府曰。當茲玄黄未判之時。亟宜同心戮力刻刻以傾覆虜庭爲事。不必挾睚眥之微嫌此尋仇致蹈唐末五季之禍。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[中華銀行開幕]  
　　上海軍政府以軍興時代支欵浩繁非組織銀行則機關不靈非發行軍用票則流通不廣是以由財政總長沈縵雲君邀集商界領袖認定份股即在南市久大馬頭創設中華銀行刻因布置就緒定於今日開幕一面預告紳商學界及各團體請臨塲參觀以曉大衆聞其内容組織均按照銀行規律各職員司亦已分别支配矣 
[密拿寶子觀]  
　　前公廨讞員寳子觀侵呑華洋各商控案繳欵六萬餘金曾由各領事照請關絅之票提追敬茲悉英德美三領事訪聞寳子觀現將潛行逃避此項被呑各欵爲數甚巨設或潛逃誰任其咎故於前日復照催公廨務須卽日出票簽提聞關讞員准即照辦業已繕票交由三領事簽　諭飭中西探捕前往小沙渡滄州别墅密拿 
[辦理洋務案件之困難]  
　　領袖領事前日照會公廨關讞員謂嗣後凡有各領事照會公廨辦理之事無論何案須於文到二十四點鐘内辦復卽照請簽提各案亦須於所限時刻内辦妥不得逾延云云因此關讞員日來辦理洋務各案頗爲掣肘 
[集議流通軍用票]  
　　滬南商會董事因中華銀行業已成立軍用鈔票亦將次發行是以前日邀集各業商議充洽擔任通用刻以北市英法美三租界各業行號尚未接治特由分會移請商務總會諸董邀同各業領袖趕爲提議一體維持俾中華銀行開幕之後鈔票一律流通想熱心如滬北商界無樂爲贊成也 
[製造局紀事]  
　　製造局李總理以邇日米糧雖較前價稍减每石尚需七元之譜局内各工匠均係食力之輩深恐購食爲難故於前日爲始購辦米石在局平糶每石只五元五角大洋一元可購三十八磅惟以局内工匠爲限外人不准冒糶 
　　製造局各廠工匠大半均居住附近邇因軍事緊急恐有匪徒乘機竊發是以前日公同集議擬組織工匠保衞團夜間排隊出巡以保治安所需軍械現擬禀請李總理核給以壯聲威 
　　列字魚雷船及飛艇兵艦均於前日進口停泊製造局碼頭 
[公廨中之一喜一懼]  
　　英美會審公廨押所自經外交團議歸捕房管理後所有整頓押所事宜已次第舉行茲悉外交團以公廨正副三讞員民俸微薄擬每員月加俸金二百兩以資辦公惟吏役人等則將請關讞員酌量裁汰以免冗雜 
[油荳米業提議報効]  
　　滬南油荳米同業以刻下軍務正急應需餉項全賴百貨流通藉資周轉茲值商業阻滞餉需尤慮竭蹶滬上爲華洋通商水陸交衝之埠若不設法流通商困難甦卽餉源永難發逹故該業董事定於初二日午後在城内萃秀堂開會邀集同業司年司月提議流通商貨之法以期餉從貨出即可持久樂輸聞其辦法仍於近日免去之捐款中酌提報効議用黑白子令各商代表意見投之筒中以白子爲贊成如檢視多數卽行擬章開辦 
[閘北自治公所紀事二則]  
　　致民政總局照會敝公所成立以來與閘北機關聯爲一起蓋疊次磋商理應隷入自治範圍之内查商團訓練已及五月本月十三日起全隊出防不遺餘力保護滬寗車站拱衞貴部總局晝夜從公未敢稍息惟是團員各有商業自不能舍其商務而專事操防現值貴總局部署大定警政得人改於每晚六時起至次晨六時止仍派全班通宵出防伏祈貴總局通告各區長特飭崗警巡邏各隊與商團會員互相聯絡如有口號預先知照倘能緝獲竊盜匪徒隨時交由巡士解局或由該會員逕送區局均請盡法懲治以儆奸邪 
　　第二次議决案自治公所前日開第二次會議據董事錢君允利報告經費雖捐集二千元不敷尚鉅擬開辦地方捐以資輔助嗣即公决議案三條（一）閘北清潔所於十月初一日起實行歸陳賢鄉承辦（二）閘北消防議分二段一在本公所一在賓山路商務印書館（後該館經理夏瑞芳君報告云敝處向有民團六十名及消防器械俱全無庸另行組織）（三）清道路燈於十月初一日起統歸公所經辦 
[敢死隊開赴吳淞]  
　　軍政分府特别敢死隊奉陳都督命令飭調二百名前赴吳淞彙齊赴寗助勦故於昨晨由董家渡碼頭雇船以小輪拖带向吳淞進發所有該隊軍服亦由司令部按名給領全體一式以壯聲容 
[廣肇公所勸募撫恤陣亡家屬捐啓]  
　　自武漢起義各省響應凡懹抱恢復祖國之熱忱者莫不血如潮湧心與電馳願以七尺微軀爲國犧牲一月以來胡虜未滅戰事方酣執殳前軀裹創喋血戰死於沙場者不知凡幾誰無父母誰無妻孥乃能棄室家而不顧犯鋒鏑而而辭嗚呼其志固可敬可拜其事寗非可悲可憫乎哉風雲泱漭覩茲慘劇人類有情時能遣此矧流血之苦痛人受之共和之幸福我享之於心其能安乎本公所本此不能安之心發起斯舉凡我同胞夙以樂善好施爲懷必能樂贊厥成俾愛國男兒雖沙蠱其忠骨而寡妻孤子猶得賴以存活毅魄烈魂終古不泯當亦㘅感於地下也已記者按裹屍馬革本無食報之心而垂死豹皮猶有反噡之愛矧無定河邊之骨夢斷紅閨不周山下之頭徧流碧血飢餐胡虜渴飲匈奴志畢而命亦捐後顧茫茫未有以妥其精爽者揆之於情後死之人羣不已忍乎廣肇公所本愛國熱誠倡捐鉅款撫恤陣亡家屬相期仁至義盡咄嗟之頃已集千六百餘金人之欲善誰不女我海内外同胞动深念旃 
 
 

Page 19

 
 
[文告一束]  
　　都督府執法科畏蔡示一案准先鋒隊正司令洪承典解送第五分隊逃軍施德當一名請即訊明發落等由前來准此當即會同陳楊二科員傳訊訊得施德當投軍効力本未經家人許可嗣在營門外被父母及妻尋見迫令回家當將軍衣等脫付伊兄施定倐繳回營中後至兄處方知尚未繳回並不知罪投營親繳致爲護兵拘獲等情一再嚴鞫� 
均無異詞查施德當發顧從戎初志可嘉惟未經正式退伍遽爾回家雖非已意究屬違犯規則姑念五日以内自行投到與從他處捕獲者有别尙可從寛末減現在禁錮已有五日着即取具切實保結即日開釋 
　　都督府執法科長蔡示二案准諜報科報稱訓練科扭獲旗人縱火嫌疑犯即冐充漢民楊玉富一名請即訊明律辦等因前來准此當即會同陳楊二科員傳集人証嚴密訊問訊得楊玉富並非旗籍縱火情形各人証亦未能証實嗣據訓　科科長張國威呈稱楊玉富被嫌放火圖事業蒙發還原處調查在案茲經細察根底確非旗人放火亦無實據惟該犯在前有圖遁情形致涉嫌疑爲此呈請執法科發落以免疑案久懸等情據此查楊玉富一案傳訊旣無確供調查亦無寶據復經該科長具呈剖辯未便率得拖累久久覊押楊玉富着交保即日釋放 
　　都督府人事科通告現在致函投効者日數十起旣無切實介紹書亦無本人住址寶難答復嗣後凡有義勇壯士志願効力及曾經致緘投効者應請取具切實介紹書親至本科俟詢驗後送往招待所欵留聽候調驗錄用可也 
　　上海市政廳示所有向收各項捐欵充地方公用者照舊徵收業經民政總長示諭在案查各項船捐及免裝垃圾照費係屬本處地方公用應照舊一律徵收合行布告各船户知悉向來繳捐之船捐及够裝垃圾照費仍照常遵繳毋得遲延此布 
　　滬軍一標二營先鋒前隊示諭日前奉滬軍都督諭令招募先鋒隊爲吾同胞共復大漢昨有顧雲方領十餘人前來入册本隊官先給洋四元與之同往點名詎至半路逃隠本隊官即飭幹弁緝獲查所定營律如有遂匿者應據處斬姑念新募未識軍律爾等初次不懂營規鎖示三日割耳遊營如再逃隠者罪加一等本隊官言出法隨爾等務各遵守營規特此諄諄諭知 
[探捕更代差役之實行]  
　　公廨洋商案傳提事捕房摞歸探捕經辦並派捕到廨站堂各情已誌昨報茲悉昨日早堂捕房派有華捕八名到廨雖未上堂承值然關於交保過堂等事已由該華捕等管理 
[救苦救難之醫車]  
　　寗鎭𤇺烟生靈塗炭滬寗鐵路總辦樸愛德君測然憫之特備紅十字醫車數輛由寗鎭一带往來駛救一遇傷兵即行搶救至傷車内隨到隨醫一路開駛至鎭江紅十字分會醫院留養設病榻不敷再運至上海車站或徐家匯紅十字總醫院天津路紅十字分醫院該會理事總長沈仲禮君與樸君協商妥貼職掌醫車这醫士爲英人齊福果君培林君兩醫博士該醫車鐫就紅十字標識往來馳救並不搭客云 
[大慈大悲之掩埋隊]  
　　武漢血戰陳屍累累白骨燐燐忠魂義骨爲狗雀爭食蠅蚋飛集不特灰勇士之心阻從軍之志中國紅十字會理事總長沈君仲禮特發宏願於捐款項下湊足一萬元倩朱慶章爲隊長屠也香沈石農周佐堯林世豐姜彰容姚蘊甫諸君隨带蘆蓆繩索石炭酸噴壺鐵扒等物三百數十捆定昨晚乘日清公司大元丸出發假漢口俄界寳善里並由沈君備函致黎圥洪都督覔武昌隙地從事掩埋事定之後再行築墻建塔以慰忠魂 
[浦東三林塘之團防]  
　　浦東一带爲梟匪出沒之區民氣素號强悍上月初間三林塘附近屢被搶刦近由各界代表聯合會議組織紳學商三團公推湯蘊齊趙韍芝錢蔭紳三君爲團長每晚於地鼓後率領團友梭巡街市風雨無阻因之居民安枕雞犬不驚 
[赤十字第二團開會]  
　　廿九日下午二時赤十字會第二團在事務所日即新閘江寗公所開董事會到會者張梅谷程鴻賓張駿良鄭錦峰周頌屏程松卿丁鑒生張道庵王翰伯郁彪如陳子斌李悦生周樹三徐字君余子涵謝俊臣郁葆生孫大年華瀛庭郁頌榖陶鳳山譚海秋鄭幹卿辛仲卿馮仰山陳漢三諸君先由田君北湖報告辦事狀况及開會秩序當即公推辛君仲卿主席辛君請鄭君普一代表衆皆賛成所有議决事件一函請全體董事推舉領袖二每星期日下午三時在事務所開董事常會今日到會諸人均須常川來所辦事三公推夏君逸齊爲經濟主任四到會諸人均簽字擔任極力勸募旋由主席提議慨捐二十元及二百元以上者分别贈給金銀銅質徽章又議另擇醫辽地址衆皆賛成及散會時當場交捐者陶君鳳山五十元徐君宇君二十元郁君彪如五十元丁君夔生一百元陳君漢三一百元 
瑣聞 
[城内]  
　　入門問禁○滬軍都督府現奉陳都督命令如有一切緊要公文及到府面會各職員須由問事處查問明確方可引入内署各處信札文件則須交明挂號處挂號倘若無憑混入者查出嚴辦不貸 
　　考選書吏○上海縣民政部司法長於昨日辰刻傳集刑承兩房書吏進署考選計到者十餘人題爲整頓房科積弊説一俟評定優劣即當懸榜揭曉 
[南市]  
　　資遣難民○湖北漢陽府之漂陽災民李豐泰等男女老幼三十九名日前由寗波軍政府派探護送來滬由民政總長諭令暫留息影公所歇宿已記前報茲悉昨日業已每名給洋一元送至大元輪船押令回里矣 
[閘北]  
　　舉定總稽查○閘北總局現舉蔣君囗囗爲總稽查考察各區所辦警政以憑甄别而明賞罰 
　　發給餉銀○各區隊警員九月份銄銀已於昨日下午在總局發給 
　　商壓開業○閘北商團近因各各會員日　出巡無暇操練昨經司令部傳出命令定期初一日開操云 
　　分别開釋○閘北商團會員前日在火車站查獲形迹可疑之僧人心忠一名及通州人王驥臣一名解交總局司法科訊據該僧人供原籍松江前在實善街新登豐客棧爲司賑現從蘇州來滬云云王供因兒子在坟圾橋北裕和雜貸店學業來滬探望等情孫科長一再盤詰並無作奸痕跡旋由新豐棧主裕和店主分别具保開釋矣 
[英租界]  
　　提訊鎗擊廨幕案○公廨幕友王博謙控陸惠生指使陳小甲子姜小連扣鎗擊圖害一案迭經前讞員寳子觀會同英領研訊嗣因大陸西報登載供詞以中有毁謗公堂之語寳不愿再訊禀請劉道另行委員復訊以避嫌疑迄未實行茲悉英領以案懸日久未便再延前日照請公廨轉飭捕房於昨日將陸等三人併解公共公堂復訊先由穆安素律師代表陸惠生上堂譯稱此案原告已愿求銷且捕房所錄供詞被告不能承認應請將案註銷捕房代表侃克律師聲稱原告並不到堂未便註銷應請訊核關讞員核供會商英康副領事判陸等仍一併還押候禮拜四上午十時再開特别公堂研訊 
　　又是带刀違章○浙江民軍敎員張熊因聞吳淞軍政分府李司令官組織北伐敢死隊特來投効經遇租界因身带指揮刀被捕查見带入捕房昨解公堂經王襄讞會同英台副領事訊明以張違章屬實着問洋一元充公刀發還 
　　道士告和尙○羽士張全福控僧人儲永春以建醮爲由被騙去弔挂懺裨質洋八十八元混充民軍逃逸等情昨由捕房　該僧獲解公堂訊實判押四月示儆如以將當本繳出准予隨時酌核 
[美租界]  
　　冐充民軍○滿人喜昌前充海容兵輪管带現已歸順民軍住居密勒路六號洋房前晚忽有匪徒數人冐充民軍至其家恐嚇訛詐並被攫去什物多件後由該滿人飭家丁李阿三禀報都督府派招待員偕李同報美捕房請爲組辦 
 
 

Page 20

 
 
來函 
[其一滬軍都督府聲明]  
　　本月二十八日上海民立神州新聞各日報軍政府紀事門内載有上海軍政府爲赴川救卹會致武昌黎都督並黃將軍函一件查本都督府並未發有此種信件且巴蜀同胞前此因路事問題首先反抗滿政府揭竿倡義萬衆一心其勇果之槪本都督府方欽仰不遑而該函乃信口誣衊良用　詫除請各報館將該件投稿人切實查明聽候懲辦外合行登報聲明以後各報舘登載此種文件務須調查確實以免誤會 
[其二]  
　　各報轉謝各界同胞承點等自維愚拙謬膺重任辱承同胞車站送别并賜饅頭點心各物感激莫名惟有努力勦虜以副厚望而已先鋒司令洪承點曁全隊軍士公叩 
[其三]  
　　讀二十五日某報所載之蜀商公所同人公啓妄誕之言本不尼較竊武漢舉義以來稍具有天良者莫不奔走呼號喚醒同人共襄艱鉅摧彼專制還我自由况我蜀中父老正在水深火熱之中尤當設法拯救是以駐漢同人始有組織義師之舉爰命宅三來滬報告一切尤冀在滬川人羣策羣力聯絡一氣適接路欵之章子鈞等在蜀商公所開會是日到會者約百五十人由程劉二君演説提路欵以救川人衆均贊成童當反對經衆面斥嗣議决紳商學界各舉籌辦員四人組織進行維商界東支西吾不舉人亦不會面不知是何居心自命非凉血動物者果如是乎數日以來禁無聲息誰實爲之至此事如何組織必經衆議而後行宅三並未經理財政騙局二字從何説起漢上組織此事者共六七十人之多如焦直程宇春諸君尤格外熱誠其眞僞本可調查而得十八日在蜀商公所有任君带有漢陽鐵廠合同盖有鄂軍政府之印當衆驗明不虚以此相証宅三之來滬確非無故自鄂單總督府來者云並無此事來者究係何人並未指出其搪塞可知以上種種破壞情形無非欲便其私區而已司馬之心路人皆見此種舉動直等之喪心病狂何必與較竊恐海内人士未燭其奸以爲川人眞無熱心者置不寃哉宅三之個人名譽猶其後焉者耳大局如斯凡有血氣者皆當維持爾等即不爲大局計爾等祖若父尙在川也何不靜心思之而甘但不膛也 
[  謝宅三白]  
[海上閒談] [  鈍根]  
　　友人爲余言。某日乘法界電車自西門至黃浦灘。同車有一鄉人。健談革命事。臨了大聲曰。革命黨眞好本事。忽有一人批。其頰。怒叱之曰。不准稱革命黨。當稱民國軍。言次又批其頰。鄉人大恐。奔出。將一躍下車。諸客力挽之。得免於跌死。至大自鳴鐘。車停。鄉人始含淚去。 
　　嗚呼。批頰者果民國軍中人耶。抑借端欺嚇鄉愚者耶。黨非惡名詞。何足爲諱。鄉人因譽革命軍而反爲革命軍中人所毆辱。其心必不甘服。吾恐黨與軍之所爭者小。而民心之所失者大也。願軍政府留意焉。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[冥王覆陽主書] [  愛]  
　　陽世大王殿下。敬覆者。日前奉到手諭。并媵錫箔一千萬。感荷隆情。無任旣極。但寡人素有鐵面之號。雖陽間嘗有以冥鏹賄我國内判官小鬼者若被寡人察出。無不加以嚴懲。蓋陰廷若如陽廷之所爲。則含寃更無平反之日矣。今寡人若拜厚賜。則大王貪私。何以風示天下之臣民。爲特敬謹奉壁。至云取冥間專制之法。行之未久即召革命之禍。此尤殿下不察之甚矣。蓋敝國之設刀山劍樹。血汚油鍋。原爲陽間亂臣賊子。貪官汚吏。生前漏綱。未加斧鋮之誅。故以是種極刑。懲於其後。藉洩含寃者之氣。非所以治良民也。今殿下意藉是以作平治之用。無怪民軍羣起而攻。斥爲野蠻之政府也。果如是。則是殿下自取之咎。於人乎何尤。而欲借敝國之兵以痛勦之也耶。况敝國陰兵。僅敷調遣。設如有餘。亦難應命。蓋敝國爲是非關頭。不以爵位論。惟以善惡論。試思秦槍等在日何等威勢。今下於第十八重地獄。永無超昇之日。若增殿下兵威。必至濫殺無辜。使我枉死城中。無插足之地。含寃莫伸。必至陰陽兩界。俱成不可收拾之象。是烏可哉。且今日不但不能添如虎之翼。卽在殿下處之作功狗妄行。燒殺之諸將帥。寡人亦已命無常諸鬼。日隨其後。將乘炸彈着時。即拘其魂魄至冥間而重懲之矣。至若貴國君臣。萬分危急。欲在敝國黄泉路上。避難一端。謹當遵命。蓋亦仿中立國有保護敗亡國。人君之例也。方命之愆。諸祈曲諒爲幸。 
[麻雀傳] [  逸民]  
　　麻雀者。齊易牙之苗裔也。其先嘗隨桓公伐孤竹。中途迷失道。爲右。骨都侯所得。孤竹君引與語。大悅之。妻以宗女而賜之湯沐。號方城君。其後遂以爲氏云。麻雀生而警敏。多藝術。面白晳微麻。長身玉立。孤竹君使善相者視之曰。異人也。相君之背。不能食肉。相君之面。萬鎰可致。然當刑而貴。勉之。異日騐吾言也。麻雀内自憙。乃爲雕靑槧墨以湼其面。斑斓額上。笑曰。此足當面黥。矣。戚友見者更相揶揄。以其類俗所謂雀斑也。號曰麻雀。雀聞之曰。然哉然哉。吾聞知其白。守其黑。藏垢匿瑕而支離其形者福。吾其隱於麻雀乎。遂亦以自號云。麻雀爲人和易。與物無忤。而内實介特。與善者恣過從不厭。即不合。一望輙引去。終已不顧。人以是益賢之。自爲白衣。貧窶已甚。及發跡。家僅中貲。嘗爲小章。自署曰白。曰發。曰中。又曰。吾東西南北之人也。亦隨其所至以自名焉。當麻雀之世。海宇承平。四方無事。京輦貴人。自蟋蟀宰相蝦蟆尚書以下。皆重麻雀。延爲上賓。下而富商大賈。販夫走卒。皆以得一識面爲榮。酒罷茗餘。爭出金爲方城君壽。陪京嗇夫金王孫尤禮重之。昕夕寒暑必偕。王孫家世貴盛。食客千人。會稽麴秀才。柯山棋道士。與夫一壺先生。五木居士之徒。皆爲上客。獨方城君至。則皆蒲伏走匿。退避三舍。莫敢與均茵馮。王孫妻壽。大將軍董賢女也。雅愛好麻雀。出入房闥無禁。内外兼寵。男女雜坐。履舄交錯。自得也。一日南都大姓折簡召王孫。坐良久。麻雀欲出謁。大姓以王孫持重。尼之。王孫覺。立趣之出。前握其手曰。君不在座。使人不歡。頃者何避之深也。因極歡而罷。麻雀雖隠於方技間。然倜儻工手談。聲震四筵。有陳驚座風。每至自據專席。而居客以下座。皆不爲迕。且環坐而與之語。麻雀高談闊論。莊諧間作。四座皆眉飛色舞。目有視。視麻雀。耳有聽聽麻雀。口有說。說麻雀也。（未完） 
海外奇談 
[瑞典人創製火衣] [  子堅]  
　　當十九世紀初十八世紀末時。有瑞典人某創製火衣。能入火不燃。隨意進退。一日以衣一襲獻於德皇。德皇不信。命試之。其人入火。果不燃。歷十餘分鐘而出。於是皇厚賞之。 
[俄國童子軍]  
　　俄國海都於駐防波羅的海之克龍期逹地口。及黑海之紐克來夫海口。各兵船上均有數萬童子軍。年約十三四歲。朝夜練習駕駛攻禦諸法。 
[日人之覲見熱] [  欽]  
　　華盛頓有一日人。闖入白屋皇宫。 
 
 

Page 25

 
 
被拘。自稱欲覲見塔夫脫總統及總統夫人。警察搜其身。並無兇器。疑其有神經病。已送往醫院醫治。 
尊聞閣詞選 
[哀秋寓言] [  楚南靜叟]  
　　羽書急急向誰揮。事到危秋始覺非。漫借黄花如我瘦。獨憐靑蟹爲人肥。雲驅怒馬從南。逸風激征鴻往北飛。大好江山殊自好。勞勞多士幾時歸。（靑蟹指清政府爲人肥指爲慶等肥也。） 
　　間誰仙翮謝籠樊。斗酒滌除萬斛煩。漢土已焦灰尙熱。江濤朱息怒仍喧。白門雨泣和花泣。蜀道霜㾗雜血㾗。除却春甲一席地。天涯無處是桃源。（江濤未息指張勳賊未除也）日來戰事等談經。申報軍審作座。銘南悵楓顏多是血。北哀山色已無靑。夕陽雖好天將暮。秋月難圓夢始醒。莫奈西風不助力。宫愁懶訴止穹聽。（申報軍信最確可作座銘讀靑當作清 
　　存亡氣數莫違天。日月今仍螘磨旋。蟄到俯時霜有信。雁來征候暑無權。靑蕪寰宇斯人定。黄葉深山任我眠。酒後酣歌提秃筆。紅羊浩刦記辛年。（署無權指酷政府無權斯人指黎孫黄也 
[豁廬雜誌] [  豁公]  
　　名優汪笑儂。口齒清爽。板眼純熟。音調尤佳。完全鬚生也。襲在建業。隷慶昇園。余嘗往觀劇。時笑儂方演文昭關。喝彩之聲震耳。唱至（恨平王。無道。亂楚宫。）處。歡聲雷動。余獨呼倒好。笑儂頻以目晲余。演畢急趨余前。拱手問姓名。兼詢住址。余具告之。時觀者已散盡。笑儂曰。時已夜半。想先生將歸就寢矣。明日當造府請敎。余曰諾。遂歸。翌午笑儂來。問余曰。昨先生連呼倒好。想唱做之處。必有缺點。願明以敎我。余曰否否。唱做俱佳。使　伶演之。余當呼好不逮惟君則否。以君本負文名也。君昨晚唱時。不有恨平王句乎。夫平王者死後之謚也。伍員過關時楚王尚生。何遽知其爲平王。此等處自是昔時編戲者失察之故第君旣爲文士。且以改良戲曲爲已任。而於此大謬之辭。竟不更正。無乃過歟。此余之所以呼倒好也。笑儂曰。先生言然。吾劇本固已改爲恨主公矣。余疑其掩耳盜鈴。笑儂即出劇本示余。果如所云。眞不愧爲改良戲曲者。 
瞎費心思 
[改唐詩] [  松隱虜]  
　　折戟沉雪鐵未銷　　　（原文是沙） 
　　回樂峰前沙似雪。 
　　十二樓中霜）自明　　(原文是月) 
　　受降城外月如霜。 
　　輕（香）小扇撲流螢　（原文是羅） 
　　羅衣欲換更添香。 
　　（灰）照半籠金翡翠　　（原文是蠟） 
　　蠟炬成灰淚始乾。 
　　煙波江上使人（樂）　（原文是愁） 
　　閨中少婦不知愁。 
　　漢文皇帝有高（樓　　（原文是臺） 
　　一去紫臺連朔漠。 
　　銅雀春深（縳）二喬　（原文是鎖） 
　　千尋鐵鎖沉江底。 
　　（步）入尋常百姓家　（原文是飛） 
　　身無綵鳳雙飛翼。 
戲攷[  吳下健兒]  
　　拜壽算糧。平貴之征西也。魏虎欲陷於死地。掯不發糧。及聞平貴得勝。乃於王允生辰。厚賂金帛。託其斡旋。王允大開筵席。蘇龍魏虎夫婦。俱捧觴上壽。而寳川於登門叩賀。王允笑其零丁孤苦。禮節不周。魏虎夫婦。又揶揄不已。寳川毫不介意。冷笑而回。即邀平貴。生至相府。趾高氣揚。昂然直入。將向日之抑鬰不平。盡傾吐於席間。冷嘲熱駡。羞辱王允。衆人莫敢攖其鋒。又盤詰魏虎。十八年來之軍餉。何以把持不發。魏猶嘵嘵强辯。平貴即拽魏至金殿。御前結算。衆亦不歡而散。此劇各園率以梆子靑衫演之。而尤以崔靈芝爲最佳。聲如裂帛。響遏行雲。其白口字字清脆高綻。如并州剪。哀家梨。屬耳之餘。令人胸中一爽。 
小說 
[愛情小說周利亞（一）] [  閩縣超西子著述靑浦鈍根入潤辭]  
　　美國書生林勇悟者風流倜儻少年也平生富於愛情然不輕垂靑物色佳麗幾十年始獲美女周利亞而納交之兩情繾綣將欲申婚約而未出於口 
　　林友陳生者性迂拘惡女色嘗勸林勿戀周利亞以誤大業且謂自古英雄苟不爲愛情之奴隷則今日史上必不致如是寂寞 
　　一日陳將有歐州之行特詣林爲别林以知已遠離不勝戀戀之情陳則慨然曰大丈夫當冒險進取方可大有爲於世若家居自適雖有才能不過齊家而已島足與孫大事君苟不爲周利亞情絲束縳者請與君同遊以窺世界之奇雖然君情人也不敢妨君美愛自今以後願君與周利亞倍見親密言畢怱怱去 
　　林頗羨陳之壯遊思奮袂相從而轉念不能捨周利亞計不如速逹其目的俾與周利亞携手而爲環球之旅行 
　　思至此心旌搖搖不覺振筆濡墨拂紙作書濃情流溢綺語纏綿自謂世界上之求婚書未有如是之懇摯動人者也 
　　周利亞修眉妙目英姿爽骨性高傲不肯輕示人以可千故雖愛林之切而故爲落落若甚難合者 
　　會當春光明媚獨坐凝思女婢乘間以林書進女佯怒責其不應爲林傳遞叱之出然中心頗欲一覩林書之内容則又呼之返佯問之曰試觀時計何時矣婢固習知女意置所問於不答而更以林書呈女女惡婢狡奪書碎之於地復叱之出婢乃抿唇忍笑去 
　　女料婢去已遠則俯拾地上碎紙湊合讀之先見情！病！林！三字心中突突不已亟接吻於碎紙曰吾將置汝於懷！吾將臥汝於床俟汝病愈而後已（未完） 
 
 

Page 26

 
 
[（羅森泰洋行啟事）]  
敝洋東日前來滬以現銀購買珍珠寳石曾登申民各報聲明收求茲因要事往港大約往返三星期之間可以抵滬自今日起所有珠寳各品各出主可與敝行華總理謝其潮君接洽可也謝其潮啓事鄙人承理羅森泰洋行購買珠寳事每日上午十時至十二時在新閘上靑島路沿三十一號敝宅候駕幸乞光臨賜敎爲幸 
[吳縣朱潤甫兄鑒]  
聞鄂省來人云府上己到申不知何處望見報速到西門外沿浜銀河里一弄第五號敝庽一叙至要戴書倉啓 
[吉房召租]  
打鐵浜南蘇州會館東首怡昌里四幢四廂樓房一所披屋樓自來水一應俱全合意者問前面葛宅領　或至　海路朱森泰議威均可朱森泰經租啓 
 
 

Page 27

 
 
   
 
 

Page 28

 
 
   
 
