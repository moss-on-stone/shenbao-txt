# 1907 - 91 - 4912198

 

Page 1

 
 
   
 
 

Page 2

 
 
[今日本報錄]  
　　第一張論說專電緊要新聞本部要聞 
第二張要摺各界新聞 
第三張畫史本埠新聞振務 
論說 
[論政府將重用使臣事續初七日]  
　　使臣之職務如彼其重。故非有明敏之才調。宏富之學識。斷不足以。勝任。然此才調學識。非可驟然而致之也。必有賴于養成。蓋外交者。處理國家與國家關係之術。而外交家者。以靈敏之心思。雄快之口。舌。活動之手腕。施行其術。於樽俎之間者也。國際之交涉。關係國民前途之幸福。勝利則全國蒙其庥。失敗則全國被其禍。此東西各國。所以皆特制定其任用令以養成使臣之才歟。 
日本之外交官。出於考試。考試之法至詳且備。依明治二十六年十一月所頒之外交官及領事官試騐規。則須年齡二十歲以上之男。子未犯重罪亦未犯服定役之輕罪亦非嘗受破產及家資分散之。宣告未經復權或受身代限之處分債務未淸者。方得應試。應試之先。須遞親筆書寫之履歷書及論文並英文法文或德文。（須於英文之外兼通法德文之一種）之翻譯文於試官。試官認爲可以與。試。方得應第一次考試。所試之科目。爲邦文公外國語。邦文公文摘要。邦文口述要領筆記之四。項第一次考試合格。乃得應第二次。其所試之科目。以憲法。國際公法，國際私法，經濟學，爲必修科。應試。者不得任意取舍。外此則有行政法，刑法，民法，商法，刑事訴訟法，民事訴訟法，財政學，商業學，外交史，商業史，十項爲隨意科。應試者得。以已所研究擇其中之二科以應之。而第二次考試之方法。則又有筆述口語之二種。筆述不及格者。不得。應口語考試口語合格。乃得。依。 [外交官領事官任用令。 ]用之爲外交官補。然後令其就職於。外國以養成其閱歷。閱歷旣久而後拔其尤者而可以爲使臣。良以。使臣之職務如彼其重。關係如彼其巨。非有明敏之才調。宏富之學。術。湛深之閱歷。其何能通曉列國大勢。而持其眞知灼見。臨事從。容以保持祖國之權利。而角逐於機械變詐之域哉。而吾國之養成方。法。則何如。 
間嘗論之。通使以還。吾國之外交官。可分爲三期。而以第一期爲最勝。郭曾諸公。以忠正之慮幹練之才。特節以往。乃心祖國。雖或缺於。法律之知識。或短於交際之語言。（外交官不可不知法律不通言語他日別論之）要其行誼。有足取焉。逮入第二期。而黎薛諸氏以文學之儒。當折衝之任。外交不振。有由來矣。顧其爲人尙非心乎損。辱國權者。其能力之不充。使之者實分其咎。然而不肖之徒。乘間竊。發。以出使爲宦途捷徑者。已駸駸而起。竭其能力以駕軺車。於是專。寵妖姬隨軺海外。國威墮地。騰笑全球。蓋爾時政府之視使臣。但以。爲調劑之一途。而於如前所述種種職務。彼固未嘗知之。抑亦不欲。知之也。庚辛以還。變態益幻。取材範以語言。失權視爲常事。蓋政府對於使臣之觀念。但以爲交際之必需。而無職務之必要。於是若譽美拳匪之前義使某。奸污洋婢之前奧使。某拐誘婦女之義使某摧辱學生之日使某。莫不欣欣向榮。久於其任。西報有言曰。 [國中使臣者滑稽畫之良題也。一嗚呼噫嘻。豈吾國政府。固將以使臣爲題。以。一試各國之畫家耶。不然。何阿翁家之狀態。若斯之甚也。（未完） 
專電 
[電一北京（二月廿五日申刻]  
　　閩督奏請將福建船政歸胡國廉一人承辦並請派大員督理（大） 
[電二湖蕪（二月廿五日戌刻]  
　　蕪湖縣轄境運漕鎭敎民金大東於前日糾衆搶 
 
 
 

Page 3

 
 
米巡警營張得全已馳往彈壓（內） 
[緊要新聞]  
[學部勿問留日學生衝突事北京]  
　　日本留 
學生副監督王克敏迭次電禀學部詳述衝突情形謂學生不守部章藐視法紀學部置之不理王自覺掃興遂又電部辭退監督學部亦不復答緣王之簡任副監督係楊使奏請外部蒙准由外部商請學部奏派並非出自榮尙書之意故學部自謂居於中立地位絕不爲之調停亦並無挽留王監督之說其現象甚覺可怪云 
進士館派出之留日學生多係部院授職人員爲榮尙書之門下士而王克敏所派之檢察員妄自尊大輒加陵衊以致該學員等函電交馳赴愬於學部榮尚書之前略謂門生等身爲職員受國厚恩豈有更萌異志乃王監督輒令檢察員察偵查幾視爲革命黨人言動失其自由誠堪詫異云云　 
前數日外間傳說學部派李枊溪赴日查辦其實並無是事上年本有簡李爲日使以代楊使之議李力辭不往學部卽果派往查辦李亦必推諉不肯遽作調人也（大） 
按王克敏一事各報皆言學部仍令照常當差今本報最近訪函其所言又如此姑照錄之俟續行探訪再錄又十六日本報專電所登李家駒往日查辦一節今據訪函謂無其事大約係據當時外間傳說也 
[不允唐侍郞辭職辦路北京]  
　　唐少川侍郞以郵傳部屢被言官彈劾頗萌退志兼以侍郞歲入甚微不能兼督辦鐵路差使用欵浩繁入不敷出特懇袁宮保運動周玉帥奏調回粵督辦粵漢鐵路俾得離任另行設法實不外拜金主義也不料聖眷尚優不令離任己傳旨粵督略言唐紹儀現有要差不能赴粵該省鐵路事官著該督另行籌商奏明辦理欽此唐侍郞自奉諭後於掌握粵路事恐已無餘望矣（之） 
[外部照請拒絕日商干預鹽政北京]  
　　日前外務部照會駐京日本公使略云現准盛京將軍趙電稱有貴國商人迭次要索包賣食鹽雖經嚴詞拒駁該商人仍復執意要求查鹽務有關民食爲中國自有之權利未便任情干預應請速電貴國領事轉爲禁阻以免爭執而重邦交（智） 
[俄使要求滿洲雜居]  
　　俄使璞科第以日本人民得有吉林及黑龍江城內住居營業利益日前要求中國政府欲援此例凡在蒙古一帶之俄人亦得雜居內地貿易第俄人欲援此例實爲誤解蓋日俄戰後條約及日淸協約均未涉及蒙古之事且吉林及黑龍江內地雜居亦非日人特有之權實與各國共之者也譯大阪每日新聞（穎） 
[軍棧大臣虛心納諫北京]  
改良政治百度維新宜收集思廣益之效昨己諭飭各章京嗣後凡有應議要政及興革事宜本大臣等倘有過失或有見不到處准其隨時呈具說帖據直陳當與諸君悉心討論以匡不逮云云（氣） 
[郵傳部擬調顧問官北京]  
　　郵傳部擬設顧問官久經提議近聞林軍機商同唐吳兩侍郞擬奏調盛杏生宮保充頭等顧問官想宮保久置閒散得此機緣必又宦情一動也（貢） 
[東三省要聞]  
　　東三省財政窘乏東三省稅務自經振貝子考察覆命後將各省到地稅金輕减故度支日形支絀奉天巡警局向恃此欵今無可挹注所有經費僅供三月之用云日人設立菜巿場日人近在奉天集資設菜巿塲一所於二月十五日開始 
俄使察視鑛山日前程將軍德全與俄人議定備價購回黑龍江省七處金鑛此信傳至俄都俄人大不謂然紛紛反抗此事現俄使璞科第於日前親往各礦產查視不省又作何計較也 
　政學堂合併奉天將軍趙爾帥將東三省法政學堂與奉天法政學堂相併共收學生一千人并附設一繙譯部已提出開辦費五千兩 
俄人獎勵商業俄人在滿洲一帶獎勵本國商品不遺餘力近又定議將本國自製商品凡酒糖煤油紙烟等物一槪減收税金以上譯東報 
電飭妥訂會審公廨章程外務部王大臣現議電致盛京將軍趙次帥以奉省設立會審公廨令其叅仿上海會審公堂章程妥爲訂定送部詳核以備施行（氣） 
飢荒錄要 
[搶米匪徒電請正法松江]  
　　松江府與華婁靑三縣將拘獲搶米要犯審訊明確電禀各大憲略謂搶米案犯靑浦先後獲二十餘名華亭六名婁縣四名擇尤提府連日督同三縣令隔別親訊並經環質內惟潘狗觀錢和尙情節較重錢和尙堅不成招潘狗觀供本月初一與在逃之麻子陳阿根等在上海張方廟飮齊心酒聚議麻子阿根錢和尙鳴鑼紏衆約初二動手伊携花袋餘執扁担木棍及徒手不等共數百人擁入靑界孟繼周家打開米倉伊搶得米荳初三搶潘思藻家老宅伊搶米一袋初四搶潘思藻相距 
 
 

Page 4

 
 
半里之新宅伊得一匣内有簪镯戒指又搶衣褲四件麻子阿根搶得衣佈並有放火拒捕情事初五到程家角搶米被獲等語究詰不移查潘狗觀聽紏聚衆連同搶米並搜劫衣飾實係要犯供情已確請照土匪就地懲辦如蒙俯允擬在靑浦犯事地方正法俾昭炯戒並飭拿首要陳阿根等及餘犯發縣復審分别擬詳發落云云（此） 
[通飭嚴緝搶米匪徒。安慶]  
　　土豪劉子貴劉子玉等紏衆搶米經麥州牧禀報省憲在案查該州隠賢集與六霍交界故皖撫恩新帥札飭皖北水陸兩路等營旗認眞巡緝務獲究辦並嚴札壽六霍各牧令如再漫不加察定即嚴叅（美） 
[示禁私收米厘偸運出口安慶]  
　　皖撫以去年江北水灾米糧缺乏札飭被灾所近各屬一體嚴禁米粮出境并出示諭略云此時江北被灾之處祇准粮食進口免徵釐稅倘有司巡人等或勒令完稅或需索規費准由各該商販指實控告定將該關卡委員撤叅司巡嚴辦至運糧出境早經飭禁如有私運出境或假道取巧以進口爲出口一經關卡拿獲定將該商從重治罪仍加倍示罰如竟賄通關卡私自賣放並將該委員司事巡丁分别加等懲辦（孔） 
[批行保貸法以救米荒。安慶]  
　　霍山縣崗保灣保出米之地去年均遭荒歉近來米價日漲人心皇皇該縣紳士因議行保貸之法以救米荒當卽擬定章程六條略仿紫陽社辦法禀由縣令擔保准貧民向各富戶挪借欵項刻該縣已准先行試辦矣（孔） 
[請究搶米巨棍。蕪湖]  
　　蕪湖浮橋口永豐泰礱坊前日由内河購稻六百石裝運回蕪行經宣城姬公旦地方（十八日本報電誤作荆山灣）被巨棍陶興宏紏衆搶去礱坊商董邵振邦因内河一帶米船連次被搶若不嚴究殊於商務有礙爰卽特開商會妥議辦法并禀請嚴究此次搶米之巨棍云（内） 
[奉化鄕民閙米。寗波]  
　　奉化縣童夾岙鄕民近因米價昂貴于日前聚衆鳴鑼意圖搶刦米舖經地方官先時彈壓未至閙事近日民心未靖邑尊恐再起事端特禀請浙提吕道生軍門調遣十一隊練軍前往駐紥該軍己于日昨拔隊前往矣（行） 
[誣禀浙路公司囤米。杭州]  
　　錢唐縣程輔堂大令誤聽某紳之言前曾面禀信方伯風聞浙路公司有囤米情事信方伯據禀當卽札府飭錢塘縣嚴查時浙路總理湯京卿適以購買客車事赴滬事經半月程大令查無實據禀覆上台湯京卿乃以正式公文移會錢塘縣有貴縣面禀藩憲風聞敝公司屯米究竟風自何來聞自何人飭查已久諒見端倪應請復示各等語程大令接到移文驚惶失措立卽照復力辦無面禀方伯誣告公司囤米之說略謂敝縣秉性誠實應爲貴總副理所深悉何至以影響全無之事昌言於長官之前論理論情决不謬妄若此云云（别） 
[貧民滋擾富戶揚州]  
　　揚州東鄕吳家橋貧民糾集匪徒三百餘人在附近吳姓家肆行滋擾坐食兩日經地保馳禀江都縣袁大令當卽率帶小隊前往彈壓貧民恃衆肆横不肯解散當由袁大令拘獲爲首二人各責四百板衆始一閧而散（止） 
[官紳會議禁米出口松江]  
　　十九日府尊戚太守偕華婁兩縣並城内外紳董會集於醉白池議嚴查私販米石出口聞嗣後米船出入槪需由商會給發護照以免私運云（此） 
本埠要聞 
[電議王子展觀察代寗省借欵事]  
　　庽滬王子展觀察代寗省向戶部銀行借欵四十萬請以鹽票作抵并由滬關蓋印稅務司簽字作保一事江督異之電致滬道瑞觀察略謂接盛宫保電土子展商借疑項戶部銀行允先借四十萬須由敝處用印以票指四岸復價餘疑作抵分三年歸還首二次各還十萬第三次還廿萬滬關蓋印稅司簽字作保等語弟能蓋印已足明信必煩稅司不知何意除電復杏翁轉致子展外請執事就近與子展相商是否戶部銀行必以稅司爲要點稅司是否肯出而簽字抑銀行逆料稅司亦未必簽字而故以相難此事應如何商定云云觀察當復以遵查印票由稅司簽字係襲從前息借商欵華洋流通之辦法出自衆商息借尙不足深怪今款借自戶部銀行而寗省併有官股在内復何足盧乃不重印票而重稅司簽字見輕外人有傷國體戶部銀行爲錢商首領先倡此議實阻衆商信心且事亦斷做不到先准王道函商當卽駁復原文錄後乞察酌辦理文曰外省自借自還之疑向無稅司簽字辦法上年伊犂借匯豐十四萬亦係由澂蓋印担保如果疑經稅司之手彼必請示於總稅司總稅司又必請示於外部更須咨商度支部轉折旣多且恐度支部以欵非部借部不過問未必允行鄙見借疑總歸澂擔保而抵票旣須加蓋滬道關防則重在滬道與關防非必專以澂爲保人澂不過爲滬道並滬道關防代表而己以澂之聲價固不敢貿然保此鉅欵以上海道之聲價尙可勉任仔肩卽借戶之所以需澂擔保者亦無非爲上海道之聲價尙値四十萬金上海道之關防尙可徵信耳將來設有變局自有上海道担其責任如届時澂巳交卸仍可向管理關防之滬道理論故抵票之内不妨加註如現在上海道他調後任上海道仍一律担保字樣以示保人之可靠借戶固無庸疑盧也倘謂後滬道不肯承認則稅司亦有更調之時未免重視稅司輕視滬道云云（了） 
[劉學詢仍須赴粤候訊]  
　　劉學詢與香港匯豐銀行匯票紏葛有數十萬之鉅行主訴諸廣州英領事照會粤督交涉劉亦延律師訟于港督衙門案懸多時屢記前報茲聞英領事不以在港歧控爲然並知劉仍逗留上海請粤督周玉帥電逹江督飭傳劉學詢立卽赴粤聽候訊判（坐） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[川督錫良奏覆查明陜西糧務等參案摺]  
　　頭品頂戴四川總督奴才錫良跪奏爲查明陜西糧務等叅案實情遵旨併案據實覆陳恭摺仰祈聖鹽事竊於光緒三十二年九月二十七日承准軍機大臣字寄九月初七日奉上諭陜西布政使樊增祥奏督臣升允挾嫌誣陷奴視使司請飭查辦一摺著錫良按照所陳各節確切查明據實具奏毋稍廻護原摺著鈔給閱看欽此旋復三次承准字寄九日十四日奉上諭曹鴻勛奏督臣藩司因公起釁據實陳明一摺著錫良歸入前案一併查明具奏毋稍廻護原摺著鈔給閱看欽此十月初七日奉上諭升允奏陜藩驕盈跋扈所管粮務任意浮銷請旨澈查一摺著錫良歸入前案一併切實查明具奏毋梢廻護另片奏陜西糧務局請仿照善後局章程辦二十三日奉上諭有人奏陜西藩司樊增祥貪財肥己緃吏擾民請飭查辦一摺著錫良併入前案確切查明據實具奏毋稍徇隠原摺著鈔給閱看欽此欽遵當卽遴委四川候補道周善培酌帶隨員馳赴陜西先後鈔發各原摺飭令嚴密查訪並調取各項卷宗悉心稽核據實逐節具覆茲據查明禀覆前來奴才覆加查核此案樊增祥以不服升允札查粮務因而具疏抗辯升允原叅曹鴻勛原奏皆因糧務而陳則言官叅摺亦以粮務爲重自應先將糧務局事件澈底查明是否開局以來果如該司所奏之兵民交悅抑仍不免於兵民交病抑或兵民交病更甚於未裁粮道以前方足以定是非功過謹據查覆情形爲我皇太后皇上縷晰陳之查陜西粮務無非徵之於民發之於兵粮署官吏卽於收發之際從而得其羨餘其徵之於民也曰本色曰折色光緒十四年奏定無論本折均按省城民粮市斗巿價九成折收此外不准加收顆粒在案然巿斗每石實大於京斗六斗一升卽按九成扣算正粮一石應加收耗羨四斗四升九合據粮務局兩次年滿造報所有徵收本色雖土樣餘粮仍舊未除而合計所收正耗尙未逾於照巿九折之數惟於完納本色者恒有淹留時刻挑剔米色之事或由書吏人等積弊所致其折色一項調查二十七年至三十年前粮道所定折價核之縣報巿價均照章程不出九成左右自改設粮務局以來查至三十二年十月止以局定牌價與當時縣報巿價比較祇七成以上不及九成者凡十見其過定章九成以上至十成者凡三見過十成以上者凡二十四見十一成以上者凡八見又粟米之價過於十二成以上者凡一見通計加重之時多減輕之時少所加竟有至三成者所減則不及二成且其減價多値巿中粮賤而加價反在粮貴之時蓋該司不願徵收本色有意操縱其間稔知粮賤則民間樂輸本色故稍減折色之價以爲招徠糧貴則輸運本色爲難故益重折色之價以操大利夫至粮貴民困之時公家反因而多取之小民其何以堪是升允原叅謂其弊甚於前取盈有加言官原叅謂牌價與巿價懸殊小民受困所言均非無據該司摺内自稱斗減十餘錢曹鴻勛亦謂其比前減讓殆指所裁進單旗籤抬斛財神　雜費而言據查裁欵粮民每斗可減錢數文或十數文然民間減免之雜費何足以補加收之粮價况本色向係每票取貼子錢三文　改爲每斗取票錢九文尤爲朝三暮四之術此粮務局之病民者至於所發兵粮曰本色曰買片所謂買片者以現錢折價買回旗兵領糧之片據而不復給發本色也利於買片而不願發糧是在粮道時已然惟設糧務局以後則其病益甚奴才查准西安將軍松溎等咨稱從前兵丁粟米或支或賣任其自便設局後每丁祇准領一人食米向例馬匹料豆每甲每月大草乾領豆八十餘石小草乾領豆四十餘石設局後每甲每月祇准領十石五斗並據該委員所查相同推原其故蓋從前旗兵領有餘粮轉賣民鋪雖不無折掯尙可去此失彼自該局專設官糧舗凡民鋪收買旗粮者查出罰懲官鋪得以益肆壟斷故旂兵惟有聽受抑制多賣片而少領粮該司自謂兵食好米得米且難遑言求好再查該局買片折價之低計至多時不及牌價七成至低時竟不及三成率以四五成爲常旂兵安得不困其尤爲予盾者設局時該司手訂章程以去壅隔利旗兵爲主義並禁包粮鋪剝民尅兵乃未幾而頓改定章惟恐買片之不旺特將經手包賣糧片者分等給獎自十石至九十石每斗給獎錢十文至三十文不等旂兵不得直接此項包粮蠧棍陜人名之謂米蟲計養此中飽之需歳糜一二萬串名爲由官給獎又何異攫分諸賣片千百窮苦之兵丁謂非病兵恐該司亦無以 
自解調閱該局第一次年滿詳文有曰以後牌價加大片價加小買片愈多則獲利愈大其得利更不啻倍蓗等語夫不折價不買片疑從何出誠有如該司所言然牌價愈大則民愈病價愈小則兵愈病兵民有限之脂膏詎足以償該司倍蓰之大欲該司乃不恤悍然爲之公然言之抑何忍也　　　　　　　　　（未完） 
交涉 
[天津擬設會審公堂。天津]  
　　從前天津各國租界商務未旺居留人數亦屬無多因此華洋交涉之案頗少故向未設立會審公堂自庚子以後各國增關租界商業日見發逹於是交涉之案日多而近日復有東洋工人謀斃華商及英人高林私携炸藥兩事均以無會審公堂之故鐵多未便津海關道梁觀察敦彦特禀准直督擬照上海租界章程設立會審公堂現正組織一切章程俟擬妥後卽請袁宫保咨會外務部向各國公使籌議云（貢） 
[湖廣總督借貸日欵湖北]  
　　兩湖總督張之洞近向日本三菱公司借疑一百萬元一切契約均己議定茲三菱公司己電逹日 
 
 

Page 11

 
 
本總公司將次交付矣譯大阪每日新聞（穎） 
[批示購回敎堂買地案江西]  
　　南豐縣申報耶穌堂置買葉姓田地業己轉商購爲官地一案經洋務局批云據申已悉查該縣耶穌堂置買葉姓田地前經本局批令查明四址錄契報查如果並無紏葛又何必由縣買爲官地此中情節本已不問可知惟據該令向其商妥買爲官地敎堂買契已繳縣作銷本總局亦不欲過於深求然亦卽應由縣將如何購作官地緣由抄錄契據尅日據實禀復立案庶免日後再生枝節仰卽遵照辦埋勿得稍有諱飾致干委查並於敎堂季报册内将此田地删除造报均毋違延切切此缴（臺） 
政界 
[議派員調查邊省民智北京]  
　　政府諸大老以現在預備立憲各省須次第試辦地方自治惟各邊省民情錮蔽風氣未開必須詳細調查方無阻碍因議選派熟於法政之員前往陜甘雲貴等省考察民智風俗以便與各該督撫商酌良規卽行舉辦（仁） 
[房捐收數驟增武昌]  
　　房捐一項自經梁臬整頓之後無論官民一體認眞繳解如有拖欠之戶立卽拿局懲辦故正月以來取數異常踴躍卽以北局戶口最少之地而論現已收有一千七八百串較之曩昔相去天壤矣（失） 
[濮藩司查勘淮河鎭江]  
　　前江蘇藩司濮紫泉方伯現奉江民船赴淮河查勘（文） 
學務 
[學部議設八旗女學堂北京]  
　　學部所訂女學章程己於正月二十四日具奏業經奉旨依議日前榮華卿尙書與各堂商議决定設立八旗女學堂惟因經費無出擬與八旗都統籌商一切籌疑事宜並聞榮尙書召見時亦經面奏請辦八旗女學己蒙兩宮兪允矣（氣） 
[派生赴法留學天津]  
　　北洋袁宮保近與學部商議欲就天津各學堂中選取嫻熟法文學生十五名給予官費派赴法國留學以五年爲期譯大阪每日新聞（穎） 
[全省師範生分期入堂安慶]  
　　全省師範學堂考驗各屬申送諸生業己揭曉計取三百名現該堂以人數衆多　以分期入堂庶可查對相片以免頂胃因特牌示鳳潁六泗各生十七日繳費二十日入堂徽寗池太廣各生十八日繳費二十一日入堂安盧滁和各生十九日繳費二十二日入堂（若） 
[批飭攘奪校舍紹興]  
　　紹興女工傳習所係借大悲禪院設立本月初旬劣紳宗能述借開坊學爲名率領多人到堂滋擾意欲强佔該所該所遂於十一日邀同學界同人集議當卽電禀撫院及提學司請飭保護茲經提學司批示略謂各屬興辦學堂原准借廟宇公地爲校舍該郡女工傳習所借設大悲禪院並無不合宗能述如欲開設坊涫以紹興一郡之大何難另覓校地以保固有而圖兩全縱令校地一時難得相當亦可和衷商榷俾得擇地遷移何得率領多人闖入所中攪擾如果屬實殊屬非是仰紹興府立飭由陰縣將女工傳習所妥爲護持一面會紳協議應如何將兩校兼籌並顧之處妥爲經畫具地以免紛爭而維學務至菴屋係地方公產尤不准尼俗擅自出賣致生枝節云云（别） 
軍事 
[陸軍小學堂挑選目兵武昌]  
　　陸軍小學堂因房屋不敷添造洋式樓房五座不日落成擬仍委三十二標白統帶充當提調藉資熟　其學生則就各新軍挑選聰頴合格目　入堂肄業（忘） 
[徵兵暫編軍隊安慶]  
　　安省徵兵本擬徵足後再行編立成軍現淮北徵兵局巳先送徵兵四百餘名到省督練公所以皖南北選徵足額需時尙久此項先到該徵兵未便任其荒嬉因特具詳撫擬先編立暫時軍隊請派執法科提調王國翰暫行兼充管帶並派隊官二員排長四員司務長二員幇同督率藉資訓練至開支一層則自隊官以下均從到差日起照章以六成支給其管帶則只領提調原薪不再另外開支云（孔） 
[察哈爾請添練軍北京]  
　　日前察哈爾都統奏稱將來京張鐵路全綫殳通察哈爾爲北方第一重鎭非添練精兵不足資防守除將駐防旗兵認眞訓練外擬再添練新軍一營以固邊圉而資鎭攝云（仁） 
[咨查軍火槍械數目北京]  
　　陸軍部擇地修建槍砲製造廠己誌前報近日鐵尙書諭飭咨查各省每年需用軍火槍械數目及鄂省製造廠出入欵項以憑豫算常年經費並藉以籌備一切（仁） 
[陸軍部徵選學生杭州]  
　　日前浙撫奉到陸軍部咨文內開本部擬定陸軍速成學堂章程業己奏奉諭旨另文通行在案查浙省照章應選學生四十名希卽按照奏定格式認眞選送如額切勿稍涉遷就以致徒勞往返並希先期造冊咨送到部派員帶同學生於五月內徑赴直隷保定府城柬陸軍速成學堂投到候考相應咨行查照辦理云云（別） 
[處府禀請寬留制兵被駁杭州]  
　　處州府蕭叔衡太守禀將制兵擬裁二成寬留三成經信藩司批駁略謂此次裁汰綠營編設巡營係欽奉諭旨飭辦要政浙省各屬業已通飭遵照均裁五成該府屬未便獨異所請寬留三成礙難照准仰卽會同處州鎭速將應裁五成制兵遵飭依限汰竣造冊通報一面督飭所屬赶緊籌辦巡警以資保衛云云（別） 
[定期會議軍政]  
　　陸軍部設立後堂官及各科監督並不按日到漸鐵尙書以創設伊始部務軍政均須整頓爰定每月逢五自 
 
 

Page 12

 
 
堂官及各科長等均須蒞堂討論一切譯大阪每日新聞（穎） 
實業 
[振具子注重礦產。北京]  
　　農工商部尙書振貝子日前與熙侍郞會商現在興辦礦產務須認眞稽查以盡地理應咨各督撫嚴飭府廳州縣查明所屬產礦無論已開未開均須一一詳查履勘如有現經開採及己勘未開昔開今閉曁巳報未勘各礦一併依類分晰列表咨送本部以便與部存礦表校對庶免稽遲遺漏云云（智） 
[創辦自來水公司。寗波]  
　　　郡有童紳德厚招集股本　辦　　 
自來水公司日前具禀寗道喩庶三觀察批准令該紳等測量地叚妥籌辦法（行） 
[製皮廠造陸軍用品。武昌]  
　　中和門外新造製皮廠現已開工所招工人均經西匠試驗合格方准錄用聞所製各物以陸軍需用品爲最多云（失） 
[鐵路公司年結細數。廣東]  
　　前報紀鐵路公司總辦鄭官應等將粵路進出款一年總結刋印發佈等情今已得其細數上年閏四月底截止計收第一期二成小股銀六百三十四萬餘兩另存放息銀四萬八千餘兩又三水車利銀三萬四千餘兩其大宗開銷者首則攤還匯豐贖路借欵本息磅價四十萬一千餘兩次承湘省黃沙幹路銀二十四萬四千餘兩又次則湘省按揭銀一十五萬一千餘兩其餘撥支工程購地處銀一十六萬三千餘兩及購置公司房屋傢私七萬六千餘兩併繳費外尙存放出五百一十六萬九千餘兩另存現銀一十三萬三千餘兩（多） 
[議擬編輯農業全書。北京]  
　　農工商部各堂官日前會議以現當振興農業之時亟宜認眞整頓擬卽調查各省農務事宜飭令造冊報部編輯成書並將外洋播種之法附入以便頒發各省力求改良而興地利（氣） 
[發給鋼鐵廠免稅護照武昌]  
　　漢陽鋼鐵製成機械船骨路軌橋屋以及一切鋼鐵等件所有出口轉口內地厘捐等稅前經盛大臣會同鄂督奏准展免五年在案前日盛大臣特將護照刋發照上蓋用總辦關防編列字號以便塡寫應用（忘） 
[商會開辦註冊鎭江]  
　　各處商會均令各業赴會註冊惟鎭江尙未舉行頃總理吳君己定議於三月間開辦（入） 
官事 
[奉省奏補官缺奉天]  
　　奉省牧令各缺因無合宜人才多未奏補刻經趙軍帥遴員奏補十三缺探錄如下新設荘河海防同知以調奉山西另補知縣項則齡升補岫巖州知州員缺以調奉安徽桐城縣知縣陳正源升補承德縣京縣知縣以調奉湖南侯補知縣田微葵請補興仁縣知縣以留奉知縣陶彬請補彰武縣知縣以候補知縣唐忠源請補康平縣知縣以調奉選用知州紀應澜請補安東縣知縣以留奉知縣吳國光請補蓋平縣知　　　　　　　　　　　　　 
縣以保過班知縣范一瑞請補奉化縣知縣以試用知縣崇廉請補懐德縣知縣以調奉山東試用通判馬葆光借補開通縣知縣以補用知州忠林借補通化縣知縣以留奉知縣慕昌治請補安廣縣知縣以試用同知孫自鎔請補（未） 
[調員辦理鋼鐵廠湖北]  
　　鄂省漢陽鋼鐵廠現調前大冶礦務總局辦劉紫瑛主政琪辦理（西） 
雜紀 
[象匪發回確訊。寗波]  
　　前次鎭防統領吳吉人軍門在石浦拘獲象山匪徒千六千七二人解交鄞縣收禁日前寗道喩庶三觀察會同浙提呂道生軍門詳加審問供稱搗毀新橋敎堂並不在內一再盤詰未得確供當卽發禁鄞獄日前該邑耆民聨名具禀道署請爲保釋喩觀察以該二人雖未附衆搗毀敎堂惟平日是否安分從無深悉因擬發回象山原籍飭交黃大令訊明禀覆核奪（行） 
[揚州小輪船近事。揚州]  
　　招商局小輪船由淸江下駛在邵伯地方撞毀米船一艘覆沈賑米二百八十擔該局小輪往往恃勢橫行駕駛不守規則故肇禍之事屢有所聞今又撞翻振米船隻非從事懲罰責令賠償斷不足以示警戒也日前有販布之北路人乘大東輪船由鎭江來揚不知何故與茶房啟釁竟約同七八十人將該局搗毀以致脫悮早班聞虧累甚鉅恐不易了結也山東人于某近備小輪四艘專開鎭江淸江長班與大東戴生昌招商局爭利未能和洽恐早晚將起衝突矣（止） 
[獲解梟匪松江]  
　　浦南松鎭梟匪小蘭生投誠後在飛划營當差旗官見其野性未馴卽行斥退該匪遂仍與舊黨爲伍專事賭博現被鹽捕營哨弁伍雲桂拿獲解至華亭縣收押待質公所以待訊懲（此） 
[匪衆圖刦未成松江]  
　　十九日東門外華陽橋鎭到有匪徒八人僞作販茡薺鄕人入夜團聚於鎭北顧姓墳屋內墳丁異之出爲驅逐詎被擊傷兩人附近居人聞聲來援若輩始紛紛逃竄遺下匪船一隻　式若碼頭船估値約在三十元左右說者謂該匪紏黨來此必圖行劫富戶幸即爲人窺破驅散然遺下匪船尙恐其心不死也（此） 
[拿獲地痞九江]  
　　德化南門外距城二十里之仁貴鄕有地痞周官茂藉觀音會爲名紏合男女數百人混跡其間該處紳士恐滋事端赴縣具禀施令卽轉禀道憲汪觀察派撥常備軍一百四十人於十八夜會同施縣督差前往彈壓當將爲首之周官茂及同黨數人一併拘回訊究（他） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
國外新聞 
[日本收回鐵路日期]  
　　日本政府决計將國內私有各鐵鐵估價購回至收回日期决定如下九州鐵路北海道鐵路限西七月一日京都鐵路阪鶴鐵路北越鐵路限西八月一日總武鐵路總房鐵路七尾鐵路德島鐵路限西九月一日關西鐵路參宮鐵路限西十月一日 
[俄人减少軍備之躊躇]  
　　俄人以英國對於海牙平和會須提議减少軍備問題故日來對于此件頗躊躇不决尙未答復然各國之意皆與英表同情且俄人固爲第二次平和會議發起者胡爲躊躇若此耶譯大阪每日新聞（穎） 
本埠新聞 
[道批東佘山石子自行開採事。]  
　　蘇路公司前欲開採東余北簳兩山石子咨移上海道松江府靑浦縣請爲毅力主持（咨文己見前報不複錄）日前靑浦縣張蓬仙大令禀呈滬道略謂據東佘山鐵董陳珍彝北簳山鎭董胡枉馨復稱該處山地坆墓叢雜且均係有主執業兼之佘山建有敎堂若由公司前來开採石子竊恐諸多窒碍衆情不允等情察核所禀恐未盡實因順道往勘實勘得北簳山坐落東鄕佘山坐落南鄕距城各十八里北簳山四面皆係坆墓開採諸多不便東佘山坆墓雖多然離採石處所尙不十分逼近如果劃定界址由各山主自行開採承賣似不致窒碍難行至敎堂係在西佘山中隔一弄與東佘山並不毗連復據舉貢生監黃恩煦沈葵胡桂馨陳珍彝等以開採石子有碍墳墓環求據情轉復等情查建築鐵路採用石子亦係近今路工必需之物旣勘明與居民墳墓無碍自不不妨通融辦理等語茲經瑞觀察批示略謂此案准蘇省有限公司來移已行府勘辦據禀東佘山墳慕離採石處尙不逼近如果劃界自行開採出售不致窒碍難行仰松江府訊再復勘查傳董耆業主妥爲開導飭議辦法飭遵具復並行該縣云云懦 
[批斥揑函投禀]  
　　上海縣批王倪氏禀云氏子王金榮被控 
有案經前縣移提抗不投訊己屬不合該氏乃用文弼名片具函投禀妄請備文移復無錫縣希翼免提無論文弼爲何如人該氏假冒揑函敢於嘗試卽係世家顯宦或與本縣夙有交誼之人業經於關防告示明示以不准干預詞訟乃竟如此荒謬實屬胆玩巳極仍候查案移催無鍚縣嚴提氏子金榮到案訊明併究所請不准（車） 
[官塲定期宴會]  
　　滬道瑞蒂儒觀察偕同海防秦錦泉司馬本縣李紫璈大令擇於三月初二日申刻在洋務局設筵公請岑雲帥呂鏡宇統制袁海觀京兆李伯行京卿劉星階閣學製造局總辦張弦樓觀察宴飮（哲） 
[叅戎回滬]  
　　委署提右營萬棣花叅戎昨日由松回滬即赴吳淞公幹（車） 
[不允提調辭差]  
　　閘北工巡局提調李太守具禀滬道请假 
回籍葬親當奉批示該局自徐前道總辦以至歸併上海道以來深資臂助現當閘北馬路工程事方過半且開放巡警事宜布置站街措施一切更未便遽易生手宜始終其事相與圖成云云（返） 
[寶山縣採領平價米糧]  
　　總工程局設立平價局定期三月初一日運發米糧寶山縣王大令特會商紳士解銀二千兩到局採領米石回縣平價散售（永） 
[移提惡黨頭目]  
　　上海縣李紫璈大令訪聞七十二個黨頭目錢耀山卽徐杏杏匿跡虹口分水廟一帶當移文公共公廨請移提到縣歸案訊辦關太守卽備文飭差協探拘提昨據該差禀覆由該圖地保擔承㧦送到廨云（泉） 
[持刀搶洋又見]  
　　呂昌明前晚行至英界河南路突來二流氓將呂連戳五刀呂喊救由華捕將二流氓拘入捕房捕頭著押候解公廨訊辦呂送仁濟醫院療治（泉） 
[懲辦攫物匪徒]  
　　前晚西門大街行會時有王阿狗搶某氏金簪一枝當被巡士拘局朱叅軍喝責三百板　示西門（哲） 
[嚴查槍斃西捕案]  
　　槍斃西捕茅露一案英捕頭以日久未破日前特派三道華探米順偕夥伴至嘉興一帶跴緝昨日米探回滬禀無蹤跡捕頭又派包探王寶生在蘇滬火車站駐守查緝（編） 
[華捕違章毆人]  
　　前日午後有華捕在南京路持棍毆打爭奪生意之東洋事夫又目該捕友人在傍幇打適爲麥總巡瞥見著該車夫于次晨至老巡捕房聽候訊奪（舟） 
[移送肇事印人]  
　　前晚十點鐘上海縣李大令飭差勇押送一印度人至英界老巡捕房緣該印人前在南巿打毀店舖由巡士拘入工程局轉送至縣由縣再解捕房捕頭當將印人收管候禀麥總巡再核（根） 
[移提竊洋棧夥]  
　　英界寶善街老椿記客棧某客前失竊洋四百數十元經棧主楊某賠洋了事現棧主訪悉洋爲棧中茶房秦阿二所竊現回海門完婚當卽投訴捕房捕頭飭探至公廨請關讞員發給移文至海門將秦阿二移提到案（荘） 
[行路難一]  
　　昨午有西人乘四輪馬車在泥城橋外向西而馳適土正邦東洋車錯走來往路以致互撞王輾　足腿由印捕將兩造拘入捕房捕頭謂王咎由自取著自行醫治一併斥退（荘） 
[行路難二]  
　　前晚有車袋角某廠司賬行至英界麥根路被流氓奪去洋傘手巾包等物事後投報靜安寺捕房捕頭允派探拿辦（溥） 
[押犯病斃]  
　　蘇人魯仁生四犯賭爲公共公廨判押一月尙未滿期詎於昨晨身死捕頭即傳地保收殮（返） 
[限繳欠捐]  
　　南巿貸捐局總辦以上海吳淞兩處米粮落地認捐商協源豐等欠捐不解發當卽詳奉督憲批飭此項捐厘仍收歸自辦一面分知吳淞分局及各卡派　手巡丁嚴查偸運出口并 
 
 

Page 20

 
 
第十二版 
勒限協源豐迅將欠捐速解違干未便（夙） 
[手工專修科生入校]  
　　龍門師範學校添招手工專修科生昨日開學諸生均各到校昨報戴龍門師範於昨日開校小有傳訛并正於此（了） 
[正字]  
　　昨報日俄在滿州流通貨幣政策之異同同字誤作開字附正於此 
訟案 
[上海縣案]  
　　去年鄭子明羽黨小炳泉王正邦將同黨顧爛頭戳斃經英探將小炳泉王正邦拘獲收押前日英廨將二犯解縣當由李大令訊究該犯均各推諉大令喝將小炳泉責八百板王正邦責九百五十板釘鐐收禁○席甫周錫耕互扭到縣喊求驗傷提訊席供有王少雲爲媒將張雲洲寡嫂陳氏招小的爲後夫成親之日忽有周鍚耕紏人將小的毆傷周供小的胞姊嫁與張裕卿故後裕卿續娶陳氏今聞陳氏招贅後夫小的以外甥慶堂年長不該招贅往詢反漕席毆打張雲洲供小的均不知情大令判各交差候傳張慶堂到案訊奪○前晚帮審委員洪希甫明府提訊荘家涇搶米匪徒荘裕坤陸邦左及五圖地保朱竹亭四圖地保褚勝廷荘裕坤供當時貪小將手帕包米數合陸供相同明府喝責荘二百板與陸一併交保共两圖地保至今未將爲首匪徙查獲喝將朱責三百板褚責二百仍交保速將首匪拿究（哲） 
[總工程局紀事]  
　　前晚某局巡長在王家碼頭正興客棧查得趙阿東偕某備婦同宿當卽解局判罰洋三元以無洋求免俞收押候解訊○東區巡士在某猪作内查獲賭徒十二人解局値事處命爲首四人各罰洋二元餘各罰洋一元（永） 
[公共公廨紀事]  
　　潘萊章控賭棍葉伯衡托盧味梅經手將僞造元和縣田單五十五張向故父抵借洋一千四百元事後避匿求追　員關太守飭差協探將葉拘入捕房今日解堂訊究○女子王味生迷途哭泣由捕送廨候示○捕房飭捕送臥路無依之病人陳桂芬石子卿石阿松陳金夫陸金春五名至廨請爲安掃太守飭送棲流所醫治（舟） 
[英租界捕房事]  
　　袁鳳祥竊自來火行煤燈紗罩十二只報探將袁拘入押候解辦○沈阿明至北京路竊取布衣孫福生至蘇州河船上竊綢布衣服均由包探拘入押候解辦○無鍚路信昌隆執事報稱昨夜在怡和碼頭爲賊竊去小呢十二⽦又江西路金連生報被賊竊去呢衣羢毯夾被等物捕頭飭探上緊嚴緝（泉） 
[法租界捕房事]  
　　王阿友串竊某姓洋六十九元昨日遇見拘入捕房飭押候交同黨併究○李阿根搶某婦金挖耳一枝鳴捕拘入捕房押候懲辦○夏月章扭李和尙至捕房稱被李竊去銀洋衣服李不認竊飭押候查明核辦○趙正發掩入某作塲行竊木板拘獲交捕飭押候解辦○王阿六竊得皮鞋在途銷售巡捕拘入捕房押辦○高陳氏專代竊賊銷贓爲探偵知拘入捕房飭交保候傳訊究○過犯張桂卿昨在某弄圖竊爲探拘入捕房搜出質券五紙飭押解公堂訊辦（契） 
[美租界捕房事]  
　　前晚北蘇州路某洋房被賊竊去牙柄大餐刀十餘柄又鈔票數十元由洋人報知捕房捕頭飭中西探查緝○某甲竊有恆路胡姓布被維物由探拘入押究○張阿二在鄕間竊得脚爐等件來滬銷贓由探拘入押辦○江北流氓陳如山屢辦不悛昨又向星財拆梢行兇星財持西函投報捕房飭探查辦○倪阿章昨向徐阿堂索欠遂被毆卽投報捕房飭赴廨控告（西） 
振務 
[皖北義賑捐疑甯滬两局今正接收第五次報告單]  
　　山東楊蓮帥庫平銀一萬两廣東官捐庫平銀二萬两直隷官捐庫平銀一萬五千两河南袁杏南方伯甯銀平五千两天津周緝之都轉庫平銀一萬五千兩四川方提學三千两廣西余方伯一千两江西沈方伯二千两廣西張中丞五百两懷甯舒故道家屬遵遺命捐一千两六安史海坪觀察故女遺囑將匲資助賑甯平銀一千两上海商會總革李雲書觀察規銀一萬两上海徐海實業公司英洋五伯元又交來曾少卿觀察續墊規平銀五千两桂太守殿華遵父　捐甯平銀一千两合肥李承德堂龙洋四千元合肥李慶記龍洋一千元合肥張九思堂龍洋一千元合肥李襄廷觀察龍洋一千元合肥李佑三觀察龍洋一千元合肥劉子徵鎭軍本洋二百元合肥周六皆中翰本洋二百元合肥張立卿觀察本洋五百元合肥張厚單觀察本洋五百元合肥李季重觀察寗平銀五伯两合肥李君健甫英洋二千元無爲州金冶臣大令龍洋一千六伯元江寗商董宋君玉堂王君竹溪龍洋一千八伯元宋君續寡寗平銀一百九十七两四錢龍洋五伯九十七元銅圓二百八十二千五百文約合龍洋二百五十元江寗蔣春睴堂龍洋一千五百元合肥蒯禮卿觀察寗平銀一千两龍洋二百元全肥周子昂觀察寗平銀五百两合肥郭月樓觀察龍洋四百元合肥李叔倫觀察龍洋三百元合肥張君鳳藻英洋二百元　西園觀察龍洋五十元寗平銀十两又募十五戶計龍洋四百三十元太湖趙培堂英洋一百元揚州劉愼餘堂龍洋二百元盧江劉建之觀察龍洋二千九盧江劉銘齊觀察英洋一千元儀棧徐積餘觀察英洋一千元盧江章少卿觀察龍洋三百二十元寗平銀四十两劉中丞第寗平銀一百两庽寗皖籍官紳龍洋五百五十六元二角合肥李宫保第英洋二百元廣西王臬台庫平銀二百两肝胎吳君同蒡祖甯平銀一百两盧江曹君麟安龍洋一百元署九江道汪頡荀觀察龍洋二千元懐甯汪子鑒盧江劉子鶴鍚眉三觀察龍洋一千五百元湖南朱雨田封翁甯平銀三百四十五两湖南鹽道朱礦務局徐两觀察募集同鄕官寗平銀一千两招商總局英洋五百元宿松叚季維觀察甯平銀一百两望江何芝舫觀察龍洋一千元盧江吳鑑泉觀察龍洋一千元涇縣朱觀濤觀察英洋五千元中外日報汪頌穀中翰英洋三千元李餘慶堂壽儀助賑英洋二千元新聞報汪灙溪大令規平銀一千两申報舘鹿子偑觀察英洋一千元何君維健英洋一千元獲業董事謝君綸輝英洋一千元時報館狄楚靑太守英洋五百元上海華商新年圑拜會撥交英洋五百元徽寗公墊英洋五百元上海典質業英洋五百元徽婺公墊英洋五百元吳君鼎業英洋四百元孫鏡湖大令英洋四百元蕪湖新安公所英洋一百又英龍洋一百五十九元小洋二十四角祁門謝君鈞亭募英洋二百零七元銅洋二十一元小銅洋一百十八角內計長源泰五十元照料所四十一元張君子謙二十元太古昌復昌恆久記同愼洪君愼之各十元同泰震記同源天源詳胡君蘊之各五元恆大四元筠翁書筠二元詳記永順和源發泰福茂豫程君金聲汪君鴻遇洪君楚珩王君緝生各二元吳君炳泉徐君子甫江君三源汪君釗庚各一元同泰銅洋十六元又十八角愼裕銅洋五元又一百角石荘慶餘典汪君牧奄英洋三十元又募英洋一百十九元小洋六十七角內計婺北企賢堂五十元慶餘典十二元復源復泰來各十元戴君振壽楊君嘉善無名字吳君峨生隠修堂張两銘堂無名氏義記各四元無名氏二名方君致和姜君樂善孫君熾甫各一元馬復泰小洋四十角德壽堂八角許君平安吳君南賓各五角高無名三角杜君吉庵吳君　庭郭君汾堂各二角王少谷大令及謝筠亭余魯卿二君募交英洋一百二十九元內計周君筠如七十元萬昌當二十六元裕詳當晉元協來質各十元徐君耀亭三元鄭君經募心水堂英洋二十元杭州泰和典韓君少若募交英洋十二元內計泰和典邵君隠名者各二元綿力子一元五角呂劉方群不留名各一元延陵郡五角汪君麟閣募交壽筵移賑英洋十元伴鶴山人英洋六十元汪君秦培英洋五十元蔣冠記英洋五十元蘇進山人龍洋十元寗波北門局無司友英洋三十元衆寡人英洋十元寗波源豐潤官銀號英洋十元安徽方明農子英洋十元乾豐荘小洋一百角公平銀行經租　房銅洋二十一元萬昌當銀洋十七元晉元銅洋五十三元房租公司銅洋二十八元六角無名氏銅洋二元以上寗滬两處共收庫平銀六萬零二百两众平銀一萬陸千两寗平銀一萬零八百九十二两四錢又七千五百两英洋二萬二千八百零陸元龍洋二萬三千八百零三元銅洋一百四十二元小洋一百九十三角小銅洋二百二十四角 
[蘇省鐵路公司經收淮北工賑第三十次報告]  
　　王丹揆亷訪交來汕頭張溶　賻儀一百两新寗陳暢廷余見樓賻儀七十二兩 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
