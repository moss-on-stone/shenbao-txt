# 1919 - 244 - 4916724

 

Page 1

 
 
   
 
 

Page 2

 
 
   
 
 

Page 3

 
 
時評 
[疏通吳佩孚（冷）]  
　　余以爲王代表不必南來也吳佩孚不當疏通也何則反對王代表者不止一吳佩孚而吳佩孚之外有當服從故不必南來也若吳佩孚之反對則無論當與不當實有軍人干政之嫌故當訓制不當疏通也 
　　今北京當局則不然王代表仍擬南來吳佩孚極意疏通豈吳佩孚外之反對皆以爲不必顧問而吳佩孚之反對乃以爲大可懼耶是則依然武力臭味而己豈國人想望和平之本意哉 
命令 
　　九月七日大總統令海軍總長劉冠雄呈請授陳向爲海軍中校唐德炳爲海軍輪機中校蔡世瀠李世甲爲海軍少校韓玉衡爲海軍輪機少校均照准此令 
　　又令陸軍總長靳雲鵬呈准正白旗滿洲都統貢桑諾爾布咨請以立保陞補公中佐領應照准此令 
　　又令李維源給予二等嘉禾章此令 
　　又令藍逹理給予三等嘉禾章此令 
　　又令國會議决縣自治法本大總統依約法第三十條公布之此令 
　　又令茲制定民國八年公債條例公布之此令 
專電一 
　　北京電王揖唐正擬議和主張及告起程通電俟行前發表 
（八日上午十二鐘） 
　　北京電王今日赴保定與曹錕面商疏通吳佩孚定明晨回 
（八日下午十鐘） 
　　北京電王揖唐赴津晤倪又十二號南行說現有改動 
（八日下午六鐘） 
　　北京電政府聞軍府拒王說决不理會仍令王南下但暗中仍主疏通聞正式電卽日可到 
（八日上午十二鐘） 
　　北京電安系揚言如軍府拒王則破壞和平在南不在北元首實具此旨（八日上午十二鐘） 
　　北京電段令王放膽議和如懼阻撓我自有法對付（八日上午十二鐘） 
　　北京電倪嗣冲北來與政局微有關係王揖唐赴津晤倪南行期仍未定（七日下午六鐘） 
　　北京電某館得粤電軍府己根據政務會議决定電京拒王 
（七日下午六鐘） 
　　北京電龔復直曹時局險危所賴同心協力豈宜同室操戈吳師長久隸戎幄得公一言九鼎當可渙然冰釋豈惟心湛之幸 
（七日下午六鐘） 
　　北京電靳雲鵬代閣己内定財總亦擬易人惟安系反對聲言閣不動（八日下午七鐘） 
　　北京電龔辭說因安系議員表示如臨時會期提正式閣可贊成如仍兼代不如留龔現己不成事實（八日上午十二鐘） 
　　北京電内閣案安系主張朱深兼代非安系主張靳雲鵬暫攝相持不决遂暫留龔（七日下午六鐘） 
　　北京電總理己密定靳暫攝俟十號卽國會開會日發表安系否認現正磋商（八日下午六鐘） 
　　北京電院電倪嗣冲准由馬聨甲代行皖督巡閱公牘安心調治龔又私電問疾並請愈後來京（七日下午六鐘） 
　　北京電倪嗣冲前日過濟時張樹元親往車站迓晤并同車至德州（七日下午三鐘） 
　　北京電軍警界議定衛戌仍與警廳提署京兆尹平行不相統轄惟提署左右翼衛戌能調用（八日上午十二鐘） 
　　北京電曹錕魚電警廳呈報福音堂設十八團事務所明日開會又天津紳商請願團訂七日在商會開會（七日下午六鐘） 
　　北京電北大學生公電蔡請速回校免政府學生均陷難境 
（八日下午三鐘） 
　　北京電僑工局將改僑務局 
（八日下午三鐘） 
　　北京電奥約有今日簽字說 
（八日上午十二鐘） 
　　北京電津英人爲魯事電英外部助華力爭得復允辦 
　　北京電西藏交涉因英國方面催迫决下星期起續開議 
（七日下午六鐘） 
　　北京電東海本日餞行美使閣員作陪（八日下午六鐘） 
　　北京電派賈士毅赴滬籌辦對無約國行國定稅率 
（八日上午十二鐘） 
　　北京電長春交涉今日四時四十分在外部開議（八日下午十鐘） 
　　北京電公布之八年公債條例額定二萬萬元抵補預算不足利息七釐還期二十年五年内付利六年起抽籖還本以地租作保以息據繳納租稅可作現銀用（七日下午五鐘） 
　　北京電中交封存票開用票價暴落至五折各機關數月未發俸公府日内約銀行家會商 
（八日下午六鐘） 
　　北京電孫烈臣電謝米諾夫又有圖黑意現商張使調隊扼駐索倫山（七日下午六鐘） 
　　北京電孫烈臣電各艦己開行請責成劉使與俄嚴重交涉 
（八日下午六鐘） 
　　北京電楊增新電俄人在伊强徵回敎俄民進攻俄内地請交涉（八日下午六鐘） 
　　北京電楊增新電俄激黨由塔什干派馬隊千名來新聲稱捕拿俄領現正力阻（七日下午六鐘） 
　　北京電黑孫督電告謝圖逼東省己商奉張派隊守索倫山 
（八日上午十二鐘） 
　　北京電倪嗣冲覆允病痊卽來京（八日下午六鐘） 
[五彩精印蘭譜]  
世界交通交友益廣一言投契通譜聯盟情同骨肉本局特製五色蘭譜二種前有序言詞句淸雅籍貫家屬排列於後任人塡寫紙張精美可以耐久敬告廣交諸君採購爲幸每張價洋二角　五彩精印結婚證書 
甲種每幅五角附結婚儀式說明書一册乙種每幅價洋二角　上海棋盤街文明書局發行 
[周韶琴再啟事]  
敬啓者鄙人此次對於疏通存貨一事受同業洋布公所華灜棉布公會洋貨集益會洋布公會洋布商會洋布公益會六團體全體大會時所委託同時受此委託者爲李柏葆傅德予共爲三人有全權委託書可證奔走月餘曉音瘏口稍有端倪不謂卽此根本廓淸之計劃竟至招忌於人而一般利用抵制者更大肆其陰謀種種破壞防不勝防前日會場且有謂鄙人無發言權者並有以鄙人因無日貨生種種疑竇者信口雌黃令人寒心除已即日致函六團體聲稱辭職外恐未週知特再登報奉聞至此事之功敗埀成非特對於司業諸公負罪良深即韶琴個人亦隱痛萬分雖韶琴平日爲日商佣人國民良心未敢稍味區區苦衷可質天日尙祈公鑒 
[上海久恒徳機噐製悍公司廣告]  
本公司爲提倡工業挽回權利起見呈請農商部註册創設機器製桿公司專製各種安全紅頭所需火柴桿子自出品以來極承各寶廠歡迎購用咸稱貨品精良茲爲推廣營業利便主顧復經呈請說務處批准在上海出口時祗完正稅一道凡過關卡槪免重徵如蒙　惠顧價目格外克已以廣招徠恐未週知特此廣告　總批發處上海南市機廠街久記木材公司內 
[寗波翔熊公記軟蓆陽傘股份有限公司招股廣告]  
緣起國勢凌夷喪權失利民氣囂張空言抵制竊謂愛國之道捨良心與實力别無第二辦法苟有良心則愛國熱忱當能堅持不懈若無實力則雖日言抵制究於事實何益實力維何振興實業是也然又不可漫無成算必須擇有把握而切實可行者從事組織庶幾日興月盛成效可期史君翔熊曾發明草織品軟蓆改良蓆及日需要品等并用本國原料仿製陽傘發賣有年精良適用價廉物美人皆歡迎今經同人等悉心考察實堪提倡不但可以抵制外貨挽回利權且能補助貧民生計爰爲發起集股擴而充之願關心實業諸君子同爲贊助以促其成社會幸甚國家幸甚章程列後　第一條本公司就寗波原有之翔熊工廠擴充爲股份有限公司遵照公司條例辦理定名曰翔熊公記股份有限公司　第二條本公司以製造機織軟蓆改良蓆等草織品及仿造西式陽傘爲營業　第三條本公司工廠設在寗波地方設總發行所於上海　第四條股本額定銀元廿萬元分爲整股一千八百股每股銀元一百元零股一千股每股銀元廿元　第五條股本一次繳足塡付收條俟公司正式成立換給股票　第六條股本利息定爲長年八厘以繳股之次日起息　第七條股本在本年舊歷八月內繳足者得享有優先權優先權之支配由董事會規定之　第八條本公司專招華人股份非華人者一槪不収　第九條本公司假定董事會七人監察三人由股東會選舉　第十條本公司經理一人由董事會推舉總技師一人由董事會聘任之　第十一條發起人應受之報酬於股東會議决之　第十二條股份由發起人認定後卽行接辦俟股本招足召集股東會議訂立章程選舉董事及監察人　第十三條本章程適用於招股時間如有未盡事宜由發起人會議修改之收股處上海泗涇路瑞隆顏料號何楳軒君　上海河南路敦餘錢莊樓恂如君寗波恒孚錢莊劉文昭君寗波西門外高唐墩本公司製造廠 
發起人　樂振葆　姜炳生　方椒伯　石運乾　孫宏達　樓恂如　劉星耀　劉文昭　張延鍾　傅德裕　陳鏡如　施才臯　何楳軒　王雲甫　陳如馨仝啓 
[交通部郵政總局擬建造北京中央郵局房屋招致建築包工人之廣告]  
中華郵政擬於接近前門座落在户部街路東所置之地基上建造北京中央郵局新房計三層樓大房一所連同地室一層並他項外連之羣房特行招請投標凡有經騐之包工人願意投標承包此項工程者准於陽歷九月十日或以後缮具禀帖向上海圓明園路十九號Drnbim登漢先生索取圖樣說明書隨附合同之條件以及投標書之格式凡索取圖樣及說明書者須隨繳押欵銀元二十五元此項押欵於收到確實可靠之投標書時或於一星期內將圖樣及說明書繳還時即行退還但祇有建造宏大洋式房屋確有經騐之包工人方可請投各請投標人應將其近來建造之公衆房屋開具淸單附呈查閱凡投標合格認爲可以承辦此項工程之包工人須覓殷實保人二家保其對於合同確實履行凡按規定格式所投之標均須封呈加以火漆　誌外面註明建造北京中央郵局之投標書字樣寄交北京交通部郵政總局限於中華民國八年九月三十日午時或以前送到但中華郵政對於價值最廉之標或他項之標不必一定取用所有因投標而耗之各項費　郵政槪不發付此告 
中華民國八年九月八日　上海郵務管理局郵務長李齊奉　郵政總局總辦令特告 
[開林鉛粉有限公司分銷處啟事]  
本分銷處於閏七月十五日遷移至西華德路第三千二百六十八號永同昌五金號內該處與本公司貨機相近進出貨物極爲便利凡與本分銷處有事接洽者逕至該處可也特此通告 
[中國自製造白鉛粉漆之光鋒開林鉛粉有限公司廣告]  
鉛粉白漆爲輪船房屋鐵路所必需我國向無出品全數仰給於外國本公司爲挽回利權計於民國四年特設工廠從事此項造製積數載之研究集多數專家之心思發明最便捷之機器與最新頴之方法故製成之雙斧牌上白鉛粉及ABK白漆三種質地細密乾後色澤光潤屬目能耐太陽潮濕久不變色歷蒙熱心國貨諸君購用稱許近復承上海五金公會　諸君惠臨參觀詳加考究僉以敝廠設備完善實事求是與其他徒事舖張有名無實者迴不相同故出品精良在國內固首屈一指卽方諸舶來品亦大有過之因力任爲敝公司推銷藉挽外溢之利敝公司深感　諸君熱心維持益當奮勉精益求精　副雅意倘荷各　寳廠局　光顧請就近各五金號接洽可也　本公司事務所及製造廠在上海閘北寶山路●電話租界北三一○一華界閘北三十七●發行所在西華德路三二六八號永同昌五金號內●電話北二一四四●代售處上海各五金號 
[淮北濟南大源製塩股份有限公司董事會公告]  
第三次否認檢查人利用監察名義特開股東會 
頃又見監察第三次通告仍不納忠告違法集會敝會否認理由已詳迭次公告通函之中茲不贅述今但將此次通告謬誤之處條列於下幸我　股東詳察焉（一）舉險查辦事董事首先贊成原通告謂有不願者果有何證又多一層誣衊（二）忽云全體有嫌疑忽云疑竇弊端頗多今則云心迹可以大白自相矛盾（三）旣云檢查爲董一所贊成又云心迹可以大白何以檢查報告不肯交董事會審核亦自相矛盾（四）公司名稱固可用極簡者然决不可旣用詳名而獨删有限二字致啓人疑監察三次通告三易其名尤爲可怪　總之窺監察用意無非誘人到會利用股東會極短時間逞其誣衊而已敝會决不能承認想我　股東以股本爲前提亦决不願爲人所利用而僕僕道途也謹布 
[大源公司仍定於閏月二十日在揚州開會]  
第三次通告 
敬啓者監察承會場股東委託檢查前屆賬目竣事之後依法如集臨時股東會以備據實報告而董會一再登報堅拒百思不得其解查四月間開會之時執行業務之董事內有不願檢查者餘則無不贊成豈不以會場旣有詰責非查不明茲旣檢查竣事正董會心迹大白之日議解前此之糾葛共圖將來之維持方奔走赴會之不暇何有於拒至戊午年結贏餘是否眞有此數股東到會自悉已未贏餘此時尙難預定再所稱删去有限字樣關係重大等語查本年四月董事召集常會所登申新兩報其標題爲大源公司股理常會日期通告十二字而已亦删去有限字樣則又何說總之檢查結果應候諸股東到會解决茲仍定閏月二十日在揚州開會决無變更會期迫促以後董會再有登報均置不答此佈監察楊毓藻於鴻先仝啓 
[九江西門外慶和順記銀樓聲明]  
啓者前九江慶和裕記銀樓因股東不願繼續己於已未五月十五日揭底將招牌生財聖堂店基曁金銀各貨與放賬及一切店中所有等件統盤與慶和順記爲業所有裕記該人之欵已由裕記股東歸還淸楚此後如有發生槪歸無效惟人該裕記之款槪盤與順記接收恐未週知特此聲明 
[地基房屋召賣]  
今有坐落浦東老白渡新街地方地基六分四厘二毛沿街市房大小十一間升科單上首老契一應完備如欲意者請　駕新北門外名利大旅社十五號房間周君接洽可也 
[西醫楊鍾甫啟事]  
鄙人現承朱葆三樂葆庭鄭雪塘程慶濤陳箴堂錢達三丁梅生洪文廷諸先生爲浙江定海時疫盛行彼處時疫醫院需醫贊助特囑前往療治需時約一二月之期所有本埠厦門路敝醫寓門診暫時停止一俟事畢返滬再行登報應診特此聲明諸希　察鑒 
[自來血是最滋補血輪的良藥]  
血輪 
這圓輪形用五個血字組成　中間寫作血輪二字　是何意義呢　原來血輪名血球　是人體血液中一種緊要機體　若用五百倍顯微鏡照之　則累然成串　個個如血輪一般　大凡人體康强　那血輪必然是充足端正的　若衰弱的人　遇着面色枯白　肌肉消瘦　四肢無力　精神困頓等種種病症的時候　那血輪就早已缺乏　或竟變形的了　故講究體育的人　無不研究這個血輪的道理　除了各種運動　及深呼吸等等而外　並常餌服補劑　以保其血輪充足端正也　人造自來血　能直接滋養血液　爲補身却病第一的妙藥　能使血輪紅潤充足　所以本藥房在報上將各處來的確實保証書　錄登出來　以供諸君攷鏡　欲知你的身體究竟血有虧否　但須自問己身有面黃肌瘦麽　有肢軟神疲麽　有病後失調精神不能復元麽　若有以上種種病症　便是血虧的表示　那自來血便是對症良藥　百試百驗的了 
人造自來血　定價每大瓶售洋兩元每小瓶一元二角　功效服法另詳仿單 
注意防疫藥品 
入秋以來各處疫勢仍未稍减故預防之法不得不注意研究茲將本藥房所製治疫各藥分列於下霍亂吐瀉藥大瓶四角小瓶二角五分瘟疫預防藥大瓶五角小瓶三角急救時疫藥水大瓶五角中瓶一角小瓶五分最小瓶每盒四十瓶售洋一元二角辟疫太極散大盒五角小盒三角痧氣奪命丹每瓶五角辟瘟防疫香水每瓶五角本外埠各慈善家如欲大批購備施送取價格外克已以答誠意諸惟公鑒 
本藥房批發秋令要藥 
原桶臭藥水　原桶樟腦丸 
化食消毒良丹　花露水 
百花牙粉　花露粉 
銅盒藥皂　痱子粉 
立斃臭蟲粉　淸香聞痧藥 
他如各種除病補身經騐良藥醫用器械藥品綳帶藥棉照相材料化粧香品無不濟備倘荷　惠顧零售批發一律歡迎 
上海四馬路棋盤街轉角五洲藥房謹啓　外埠五洲分號及各經售家均有發兌 
[本館添設電鍍銅版廣告]  
本館除已設立照相銅版照相鋅版並兼製鉛版外茲特添設電鍍銅版一部各界如有欲製以上各版者請至本館接洽可也　申報館啓 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電岑春煊歌電准林葆懌聲明帶衛隊三營駐詔安八月青日有電復此外並未調兵又東電英美法組織新銀團該團現如何進行乞詳示 
　　北京電院電軍府阻李烈鈞攻贛（八日上午十二鐘） 
　　香港電南方實力派皆拒王揖唐（八日下午二鐘） 
　　香港電褚輔成由滇電告唐繼堯主拒王持和議原案 
　　香港電譚督粤莫調桂傳有不利軍府國會前岑親晤莫卽因此（八日下午二鐘） 
各通信社電 
　　北京電某使館得粤電軍府己電京拒絶王揖唐爲總代王改二十日内啓行徐定佳日設筵餞之 
　　廣州電唐繼堯艶電請軍府尊重國會意思主張正式拒王爲總代表 
　　廣州電各省各軍駐粤代表江日會議一致主張拒王今日軍府電徐龔正式拒王請改派總代表並　　電南代表勿與王開議（以上七日） 
　　廣州電滇省議會巧電陳德約拒簽善後辦法七欵大旨主提交國際聨盟會公判宣布中德戰爭終止南北早定外交方針 
　　廣州電吳佩孚感日通電反對王揖唐並有將命全部撤退回直大局决裂不負咎之語 
　　廣州電郴州湘南國民大會宥電請軍府拒王否則再見兵戎湘人當執戈以待等語（以上五日） 
以上平和通訊社電 
　　北京電曹錕復電謂吳佩孚反對王總代己遵派員赴衡面勸 
　　北京電藏水災撥賑二萬元 
　　北京電郭宗熙來第四次辭職電政府俟决定繼任人員即發表 
　　北京電將簡元愷爲熱河實業廳長（以上八日） 
以上中華通信社電 
　　北京電參陸處得陳光遠二次告急電一面電陳嚴防一面再電西林詰問 
　　北京電頃傳西南己正式來電反對王揖唐惟府院方面仍秘密 
　　北京電蘇督電允疏通吳佩孚並謂己派某參議前往湘南（以上七日） 
　　北京電河問允向各方疏通促成和局不允入京　　北京電裁兵委員會决擬設立總機關設京師并於卾西湘西贛南另設分處西南方面如何辦法擬俟和議席上取决惟主任人物北段南陸仍照前議 
　　北京電謝米諾夫前有赴奉謁見張作霖之說近日陳毅電稱謝布又犯鳥恰參陸昨電張令對謝注意 
　　北京電黑督電蘿北縣匪經剿己逃散地方安靜 
　　北京電俄軍强駐華界政府據鳥梁海嚴佐理員報告向俄使交涉 
　　北京電當局聞南京將有學生請願團北上電省長敎廳設法勸阻（以上八日） 
　　以上中孚通訊社電 
公電 
　　鎭江第六中學來電申報時報新聞報館轉各處學生聨合會本校一小部分暴烈學生進校攔阴上課並假自治會名義爲被逐之八人飾辯油印多紙分登各報恐淆耳目特此聲明江蘇第六中學學生自治會路透電 
[歐洲戰事之餘波]  
　　七日倫敦電星期泰晤士報節錄德國前海軍大臣竇譬士氏所著紀事文略謂德國唯渠一人深惡英國　摧殘德國之意苟無政客中梗則渠早己注德國全力以對付英國矣又謂德國無限制潛艇戰術原應厲行到底緣此乃可救德國免於失敗之唯一利器也戰局初幕德海軍本有獲勝之氣象但英國海軍之威望使德國領袖喪其一試其鋒之勇氣且惜巨特倫島一役渠未得隨軍督戰之機會否則一經决戰世界歷史當改觀矣竇譬士言及德國外交之失敗謂渠主張續增海軍一九一二年二月七號德皇宣佈海軍議案後英國海爾丹爵士乃游柏林挾其外交之能游說德皇哸以斐洲大帝國之希望　面僅要求由好望角至開羅之鐵路爲英國所有其實無異要求以斐洲爲英國所有也海爾丹未予德國同等之利益居然使德首相取銷續增　軍案至於戰時英國守中立之要着則英國始終避之不訂此約也竇氏責德參謀部之輕視英國陸軍謂雖在一九一八年秋間尙未確知其實力渠常在主張薈集全力以割斷英國交通欲獲英吉利海峽諸口岸雖使海上艦隊冒險决鬭亦所當爲但首相不願如此而不知英國之加入戰局實具必勝之志也德國要人多不知海權之義最後時代若置大砲於格里斯角以控海峽而阻英國之交通並砲轟倫敦則其効力當視一九一八年轟擊巴黎爲大但首相從巴林氏之言主張保留艦隊故不允艦隊冒險入戰遂失機會良可惜也 
　　六日柯洛恩電距柯洛恩西南二十八哩之猶斯克成鎭之德人與英兵大起衝突德人聚衆攻擊英兵英兵一人受創甚重英兵司令令該鎭繳罰欵馬克十萬元德工人領袖古泊氏己由軍法裁判所判定死罪將加槍斃 
　　六日倫敦電每日郵報載稱愛蘭堡將軍將於本月九日返英泰晤士報載有社論謂聞愛蘭堡將軍現返英促請以叙利亞管理權委託法國某某數界現信愛蘭堡將軍所請如不邀准則將辭職 
　　四日倫敦電英法美意四國亞洲學會在倫敦開聨合會以四日爲期討論東方學術之考究法英國賴愛爾爵士致歡迎詞各學會所備演講之文件種類不一分爲近東印度遠東二種賴爵士謂集議之目的在協定方法以圖協約國人考究古物學之進步戰後氣象一變從前封鎖之區域今後可供科學上之考究印度今己爲加入政治舞臺之一國故印度人之心理思想與期向尤有透澈研究之必要柯第爾博士宣讀所著之文謂中國藝術與其藝術上佛敎勢力之研究近二十年來大有進步 
　　五日羅馬電下院採納政府提出之女子選舉權議案修正文除賣淫者外各界婦女在十一月以後之各選舉皆有選舉權 
[各國近事記]  
　　六日倫敦電泰晤士報開羅通信員電稱埃及當道早知有人希圖暗殺蘇丹首相愛蘭堡將軍 
　　一日倫敦電海姆泊希亞號輪船星期三日自倫敦開出己抵柯克有驅逐艦一艘尾隨之謡傳該船載有軍火其運往地點未詳 
　　三日倫敦電稅關及軍警人員現正嚴查海姆泊希亞輪船尙未查見軍火 
　　六日倫敦電八月份英國入口貿易共英金一百四十九兆鎊較上年八月份增多英金三十八兆鎊出口貿易共英金七十五兆鎊較上年八月份增多英金三十一兆鎊前八個月内入口負易共逹一千兆鎊較上年同一時期增多一百四十七兆鎊出口貿易共逹四百七十五兆鎊較上年同一時期增多一百四十一兆鎊 
國外要聞 
[巴黎發展之歷史]  
　　法國無線電社巴黎通信云城巿生活雜誌載有巴尼愛氏所著一文詳述一八○○年以來巴黎居　　　之狀况其言足資研究非特藉此可知巴黎己　　　史日可推測其未來而爲大規模之預備也其　　　黎　一八○○年己劃分爲三十八區其中每受　　爾面積有居民千人者僅有二區其他各區每愛克　爾居民不及百人（如香愛利萃一區内居民僅有二十七人）其後巴黎附廓之地亦劃入城區之内如巴亞松尼唐泊勒聖馬丁等區於一八一七年劃入羅勒巴平哥兩區於一八三一年劃入盧森堡於一八三六年劃入於是巴黎居民之數乃大增自一八四九年至一八五一年巴黎戸口數絶無變動據一八五一年統計全城居民共有一百○五萬三千二百六十二人而在一八四六年居民人數則爲一百○五萬三千八百九十七人云在此時期内巴黎各種建築工程日增月盛如開通利華里路及毘連諸路改造加羅塞爾演武場展拓蒙德馬特路凡此諸端　居民之衛生極有關係蓋可减少戸口稠密之數也 
　　自一八五六年起巴黎之建築工程仍進行不己如開闢維多利亞路及展長利華里路其結果使居民稠密之區得以減少戸口例如亞爾希納一區每愛克答爾面積本有居民一千五百八十五人繼因遷居新區之故遂減至五百三十五人迨一八六一年拿破崙三世曾將巴黎附近古代之區域隸入京畿版圖劃分巴黎全城爲二十區是時法京居民之密度每愛克答爾滿一千人者僅有五區如巴納奴凡（一一五九人）聖亞華（一○九○人）聖咸凡（一○九六人）蘭紫爾愛邁帝愛（一○四○人）蘭哈勒（一○三四人）等是也一八六六年巴黎重復擴張以前居民密度平均每愛克答爾爲八百九十四人者至一八六六年則僅三百三十七人而己一八七○年普法戰爭後法政府重復修繕道路如修造劇場路開通蒙石路學校路聖哲門路等均是其後巴黎因近郊發展之結果中央區域居民密度漸稀據巴尼愛氏之統計巴黎在一八○○年每愛克答爾之面積約有居民二百十四人而在一九一一年則有居民三百六十五人依此推測巴黎之擴張殊不容再緩巴氏預料巴黎再逾五十年至一九六一年則戸口必更密在一九一一年巴黎全區佔地四萬九千四百八十二愛克答爾者至一九六一年必須展至十七萬四千一百八十七愛克答爾於是賽納州幾將完一劃入京畿之内是時巴黎之居民將增至六百萬人而近郊之居民约爲八百三十萬人總計將有居民一千四百三十萬人云 
[美國裁兵墾荒計畫]  
　　中美新聞社華盛頓通信云美國共和黨國會議員所擬改造計畫内有反對民主黨内務總長藍恩氏提案一節按此提案係請由國家籌撥美金五百兆元購買本國南部與東部荒地釐訂優待章程給予回國兵士從事墾闢此項兵士名義上即由政府雇用從事於灌乾土竭水澤移去樹根（在曾經伐木區域）並建築道路屋字敷設鐵路總之凡一切開闢建設事業悉力爲之由政府補助授以農學上社會生活上及巿場上種種智識即以該地地價作爲此項兵士之工資兵士受地後設有匮乏則由政府以低利借與小欵不數年間地產旣豐本利清還則此地產名義上全歸該兵士所有脫然無累矣按藍恩氏爲一最有智識之政治家在威爾遜政府之下善於開發公共事業具有專長即如此項計畫爲散伍兵士謀安揷之法舉數百千方里之廢壞一轉移間利用無窮卟徵其規畫之善且外觀上忽發生千百小地產主是其保守主義尤不可及變荒區爲沃壤地價陡漲則公私兩利且因此出現鄉農新社會其規畫井井爲自來美國社會經濟公共道德家所贊許而未克實現者氏皆將一手成之其規劃可謂偉矣共和黨所以反對者特恐其因此巿惠於民擁權太重哥崙比亞大學新聞學敎授畢脫金博士譚此事云藍恩之計劃含有四項程序（一）墾闢荒區（二）以兵作工（三）國家資助（四）發展社會其土性肥沃之大荒壤如由路西拿州至紐加西州一帶尤可用兵工墾成田畝其地大率距他鄉村不遠一經開闢收穫必豐尤妙者使各鄉農小社會聨絡一氣而不孤立如縢漢氏計畫之施行於加立芬尼州者己卓著成效此種兵農小社會成立後當地居民皆將享受其利益可斷言也雖　　爲救急起見於短時期内吸收一班散伍兵士此　　者在未休戰之前預爲籌備不尤愈乎且此計畫　　　上似於鄉村改造規模宏遠伹按之實際則不　一班素諸農事情形之人己預料其失敗且有謂如是　速之區兵士樂赴者必不多其前往者大抵不久將生厭而謀回繁盛之區但吾人對於此等預言尙未敢遽信蓋利之所在人必爭趨况少年血氣之倫勇於進取見政府優訂章程授予地產有不踴躍爭赴者乎惟現在美國南部黑人在本土因遭虐待頗傾心於北部相率北遷者甚衆回國兵士又多不願歸農蓋見世界繁華多留戀不能遽捨村學敎師參與戰事者以數千計戰時餉項所入頗足自給或且稍有餘裕視其舊日生涯用力多而得資少居處卑陋不合衛生相去奚啻霄壤其不願回鄉亦自在意中凡是諸端以及其他種種變故皆今日破壞村農社會之原欲補偏救弊宣將此項兵農安揷於人口稍多之鄉區如由亞羅斯多之瞽芋田以至聖地谷之　檬樹叢一帶尙宜略購近巿新田稍經墾治者並由政府派專員督察凡道路水井籬落屋宇倉廪等均應逐一修築布置井然並於集中地點建築巿場農民環居四圍便於買賣牲畜之類且近巿土田之肥沃亦不下於荒區此凡研究農家者莫不知之譬在喬治州中有新田八兆哀克甫經墾治即可耕種巿價每哀克自一元至十元不等東部各州此類新田亦甚多每哀克價二十五元或不及此數美國千萬小村如每村安揷年富力强之少年從事農畝則其地不久且大爲改觀假如有兵士十萬人散處五百舊鄉村中從事田工則足養兆民己身固得安宅他人亦咸食其賜且將結成數百社團平民政治之基或即肇於此未可知也 
國内要聞 
[北京通信（霜羽）]  
　　吳佩孚通電之影響 
　　吳佩孚之於王揖唐大唱反對十餘日中電京己四次其第一次與譚延闓聨名當局以湘南兩方將帥去年即聨電主和司空見慣不之奇也第二次乃單獨致電且以通電出之於是龔心湛致電切責謂其中梗和平乃復電未逹而第三電又至申論拒王之旨同時又電王勸辭至三十一日復有大罵龔氏之通電己第四次矣而吳氏猶不自己四日更來一電詰龔何不答復龔氏本擬置之不理至是而不得不答乃有五日復吳之電京中近日幾無不以吳佩孚爲談資矣 
　　自王揖唐被命而後西南雖有反對之聲而爲部分的非全體的至於今日軍政府對於王氏是迎是拒迄未彰明政府與安福部對之巳不甚置意且有自稱悉南方内情者謂就軍政府現勢以觀即有反對亦不難就條件以疏通故龔心湛於王氏之行頗主張暫不南下且先接洽條件俟條件就緒即和議能成蓋見軍政府久無表示己認爲不劇烈拒絶也若輩此種觀察無誤與否雖不可知而料南方未必能拒絶到底者在京頗占多數然自吳佩孚接二連三之電則反對之聲勢將日高難保不影響於西南故政府與安福部不能不重視吳佩孚而有一種驚訝之象矣 
　　其重視吳氏反對之故有二一即恐長西南之氣燄引起反對之聲二則以吳爲直隸系恐開口者吳而背後不止吳一人也原來直隸系之於皖系意見本未消融當吉林風潮起時己深懼曹錕及長江三督從中暗助且直皖兩系爭湘省之地盤卽所謂吳佩孚欲爲張敬堯代興者久播人口故其於吳氏之電竟與馮派（卽直隸系）段派之爭等觀上月下旬即曾致電長江三督囑其疏通吳氏及第三電至又急電曹錕向吳疏通然事己若干日而長江三督絶不盡力吳氏仍拚命反對三督嘿無一言曹錕之答復則謂直湘路遥只憑函電疏通未必易於奏效且有非正式的表示謂除非以湘督𢌿吳乃可着手勸解然湘督豈睚敬堯所肯讓政府雖曾有默示吳如一變態度贊成王氏將來亦可以督軍而指明督湘亦難辦到今曹竟云云益以引安福之重視以爲蕭牆之憂矣 
　　當馮河間任總統時吳氏己屢露頭角攻段攻徐否認新國會早喧傳爲中有馮在近則馮雖下野而伯有相驚如學生罷課也請願也罷巿也殆無不疑其有關者且去年馮段同時下野曾有同抛政擢之約今段派之勢力依然且益　賬故彼等頗疑吳氏及曹李陳王之熊度仍爲馮派之不平恐引起重大之變化故着手爲聨絡馮氏之計東海頃己派使命實手書請馮入京共商大局即欲以聨馮者聨直派而防其與安福爲敵也惟馮肯來與否尙未可知耳 
　　當此之時忽有龔辭總理之聲浪此其由來因財政問題前於聨席會議時龔歷述困難情形對於陸軍部要求發給之軍費槪不允撥段氏在座予以呵斥龔不能堪乃有辭職之舉然吳氏之電亦爲其中之一因今日公府方面己以兼代總理一層與田文烈接洽田依舊不允而第四次段閣之聲浪因以突起政局上之變化似又萌芽矣 
　　至於吳氏反對以後王揖唐之態度如何乎王氏排日請客宣布意見大有驪駨在門之勢然前說九月十日以前出京今則或說十一二問或說月半以前或說二十以内直無一確期即其所往之地亦先云上海繼云南京大約赴滬一層亦將有待不得謂非受吳佩孚之打擊也且政府方面所憂西南正式之電經吳氏一逼不久必到而以得吳氏之援亦必出於反對或益强硬焉此亦今日北京空氣之一也（九月六日） 
[王揖唐尙思卽日南下]  
　　其如西南己拒却何 
　　王揖唐南下日期外間傳說不一據昨日某方面消息王氏己决定於十二號出京南下（昨日王揖唐向人談論亦如此說）隨行者除吳鼎昌决計不去外凡在京之代表俱於是日一同南下（計抵滬可共有八代表）並有洋文秘書王峨蓀漢文秘書汪聲玲日前蘇督派來之隨護照料委員米振儀亦於是日同行以便沿途照料並聞王揖唐昨己有電致蘇督報告十二日决定起程之事又府院兩方似亦有電拍致長江方面告以王氏南下確期昨晚九時王氏在外交大樓招待中外新聞記者席間王氏演說極力標榜和平宗旨其措詞略謂政府猥以菲才俾領和席揖唐懍公義之難辭期糾紛之迅解不日當偕各代表等南行賡續開議惟茲事體大羣策攸資輿論後援至不可少而指導輿論之責胥將於諸君子是賴慨自民邦肇建内爭相尋閱牆貽譏有識所痛推其致此之由固緣政治措施未臻公允而雙方互有誤會始以感情問題繼且影響政局遷流靡及良用憮然報紙爲輿論中堅關係極爲重要須知南北之相持半由少數之挑撥情誼旣多隔閡主張遂走極端今後融洽調和允宜先袪誤會誤會旣袪成見胥捐舉凡法律事實各問題均可從容商議迎刃而解爰本斯旨勉策進行尤願諸君子鼎力鼓吹藉資促進倘大局早解泯棼庶人民克減痛苦卽諸君子揚榷平和之素懷亦可稍慰云云王之與各方周旋似與朱啓鈐前此南下之際更爲週到但聞西南己正式有電拒却恐王即南下亦一場没趣耳 
[内閣又有改組說]  
　　龔心湛力辭兼職 
　　内閣改組之說又宣傳殆遍矣聞此事發生之原因在於財政困難軍費無着陸軍部方面索欵尤爲急迫靳陸長主張將五千萬公債先以敎令公佈龔則主張俟新國會通過後再行公布因此稍生問題而各處催欵者絡繹不絶龔遂有求缷仔肩之意昨日國務會議己經議决將五千萬公債在國會閉會期内先以敎令公布又邊業公債前曾提交新衆院因該院不久閉會未及提出討論昨日在國務會議同時議决先以命令公布惟龔氏辭意頗决非但舍去代閣一席即財政本職亦將并辭辭呈正在擬辦中東海己派人懇切慰留如龍果去志堅决擬商田農長暫行兼攝昨己遣人向田示意並告以係暫時維持將來和議有成另行改組决不多累微聞田仍以按照閣員順序尙有陸海諸部在前爲言故昨日又盛傳靳陸長兼攝閣揆之說 
　　另一消息龔心湛之辭意决於前星期四（四日）閣議之後其辭職係一種口頭上之聲請龔於四號下午謁見東海所發表者也其辭職原因外間傳說仍係財政問題而皆關於軍餉（一）各省軍隊欠餉者至少亦有二月之多近日來電請欵日必數起無省無之動以一經譁變誰負其責爲詞且多派有代表來京催促守候連日各軍傕促尤　　爲第一原因（一）龔靳前兩次爲軍餉發生意見本未十分消釋星期四靳爲各省軍餉問題與　又有爭論此爲第二原因龔前日向東海辭職時當蒙懇切慰留刻下龔雖未取消辭意然於清理欠餉辦法己有所計議聞分爲三項（甲）將所存七年度公債七百萬抵押於某國在京之某苛公司目下正在進　（乙）繼續發行八年公債尅日以命令公布（内）向外國方面訂議一切大小債欵或在津或在京派員進行一切以資救濟 
[江庸仍回留日學生監督]  
以其善於借欵 
　　留日學生代表王俊張景銘以駐日公使旣特任劉鏡人而新監督未見發表並閱報載江庸有再去消息乃往見傳次長云前見順天時報載江庸仍爲留東學生監督昨見某報亦有同樣之登載此事是否屬實特來詢問傅云不錯實有其事代表云江庸之不見容於留東學界觀留日學生總會呈府院部各電與呈文及代表等屢次面謁之陳情次長諒己洞悉無庸贅述况江庸自己巳向政府提出辭呈次長己對代表等聲明决不便江氏再去代表等爲江庸人格計爲敎部信用計爲留東學界前途計實以不令江氏再去爲好傅云你們所說偏重理論未諳事實國家財政支絀即本部亦困窮不堪於留東官費自無撥付之能力而各省如湘南四川及其他等亦歷年不撥付經費各學生官費之所以能發給者實賴江氏借欵之力故江氏經手借欵迄今己逹百戧萬之多是以不得不令伊再去代表云此等固屬事實問題然江庸之所以能借日欵者以中華民國留日學生監督之資格非江庸一私人之資格凡有此種資格者均能辦到何必拘拘於江庸傅云不然凡屬借欵必有抵押品試問監督處果用何物抵押而能借此鉅欵耶代表云然則江庸一個私人的資格較中華民國爲大也此語誰得而信之傅云事實如此故國務院及財政部均欲令江氏再去收束本部何能獨持異議且因借欵關係本部物色多人並無敢去而接替者代表云如次長所云則留日學生監督眞非江庸莫辦耶夫監督原爲維持學風而設自非品學兼優能得學生之信仰而與之感情融洽者不可今政府偏欲令衆所反對之江庸再赴任監督代表等恐東京風潮繼長增高終不知伊於胡底這種責任貴部不能不任傅云惟要大家了解政府的苦衷纔好如不見諒風潮繼起待後再說云云代表等於是辭出聞江氏己定十日起程赴東 
[海陸部購買潛艇與飛機說]  
　　海軍部自前年因向某國商人訂購無綫電大受國人攻擊後近來該部與外商之買賣行爲亦暫爲停止乃近日忽傳有與意大利商人訂購潛水艇一百艘之大計畫查此事之起原實由於駐英使館海軍副官徐祖善上半年游歷意大利參觀工廠等處其時歐戰己停歐洲各國殘廢剩留之軍器艦艇等正苦無處發售徐氏到意後該國某廠適有剩留之潛水艇多艘該廠主慫恿徐氏謂貴國如能購買彼願賤售并與中國以種種便利徐當時含糊答應謂俟與政府接洽再定該商遂派代表來華與徐氏細商一切蓋該商知徐氏不久將請假歸國故也乃意商代表到京而徐氏纔到上海尙未至京該商遂托人介紹與海軍部交涉部中初以此事不甚接頭却之該商乃設法與劉冠雄之子劉學堅（係天津泰來洋行買辦前歲經手購買無綫電者）暗中拉攏於是購買潛行艇百艘之事遂日形進步聞草合同己在商議之中購價爲三千萬佛郎約定五年後償還其回扣若干則尙未悉又聞陸軍部亦有以一百六十萬鎊向英商購飛機百具之說現亦在商議進行中 
[美報紀芮公使在華之成績]  
增進中美間友誼 
　　中美新聞社譯密勒評論報云各國駐華公使於其去任之後留得許多人之友愛贊美殆罕有如今之美公使芮恩施博士者芮博士之爲人眞正足以代表美利堅主義今將於本月十三日去華回美中國人士之視博士爲友爲師爲顧問並爲彼等自由罳想之擁護人者莫不深爲憾惜威爾遜總統之承受博士之辭職也 
 
 
 

Page 7

 
 
謂祗因博士極力陳請願回國居住以藏力於國内許　　 
多事務故不得己而准之云云博士當此重要之時而辭職自然引起許多人猜測評論一般華人與遠東美人皆信博士之與華盛頓政府脫離正式關係係因威爾遜總統未克在巴黎和會贊助中國之故按和會之判决山東問題在五月三十日消息一傳至中國博士立即提出辭職意見此電於六月六日逹華盛頓作爲對於其元首因日本威嚇讓步之一種缄默的反抗當時華人所設之亞州新聞社與最高當局有密切關係者曾送出一頗耐尋味之新聞云當一九一七年芮恩施博士奉美國務院訓令勸中國對德奥絶交時似美政府并未允許於戰後和會中保護中國利益而芮博士取得美政府之許可口頭向當時國務總理段祺瑞擔保謂美國願極力贊助中國政府取得和會之一席並助其對中歐列强之要求迨和會　後中國代表本此美國公使之諾言於本年五月問在和會要求膠州及德人在山東之一切權利直接交還中國迨後和會判决山東問題完全贊助日本芮恩施博士大爲驚異遂立卽向華盛頓國務院辭職云云按博士駐華六年聲名洋溢於中國各國公使中與各界華人交情密切尤與歸國學生融洽無間者首推芮恩施公使中國愛國及抱進步主義之官員皆信任博士凡值國家及國際問題輒向之商酌彼等實視博士爲友不視爲外國政府之正式代表留學西方歸國學生尤視彼爲彼等之領袖時時向之析疑問難博士對於彼等從不吝其贊助中美兩國之友誼由博士之努力近來增進不少博士自一九一三年到北京就公使任後對於華人改良社會建設社會事業等之活動莫不非常注意北京通州間及北京與西山間現有馬路兩條係水災難民所建築其經費大半爲博士向美國紅十字會募得此事即爲博士盡力於中國之一端中美協會之組織歸國學生每夏之開會及其他種種社會活動博土皆力加奬勵凡有公共集會請彼演說無不到去年回國學生在北京開第一次會議博士極力贊助且開會歡迎英使館因亦開歡迎會以表同情由美國退還賠欵之一部分所立之清華學校之學生視芮恩施博士如師保其他學校之生徒亦然此因博士於中國敎育事業極爲注意恒以私人資格勸中政府以新方針改良敎育並條陳種種明逹之方法也博士之以公道正義待華人尤爲京中人士所公認彼雖保護其本國及本國人民之權利然不肯以不公道待中國人曾有一次有人以某美人商行之不合情理態度告諸博士博士答曰君等但從正道行事可也必得吾之贊助吾决不擁護吾本國人所爲之不公平行動也博士待華人之精神如此實爲北京各國公使中所罕見故博士有所求助於華人華人亦如響斯應如戰債募集之舉可見一斑華人對於彼之勸告極踴躍以應之彼祗請華人助美金十萬元而結果共集得美金一百二十五萬元即過於所求十一倍又中國加入戰事亦大半從博士之勸中國參戰之結果是否有利今尙未知須視美參議院關於和約中山東條件之判斷如何而定倘山東德人權利能直接歸還中國則博士之力勸中國參戰實有大勲於中國反之如爲日本所得則明逹之華人雖自有其見解而智職較闇之華人或將以中國參戰而反失土地歸咎於博士雖然不論如何美國在中國之名望實己大增此多由於博士勢力所造成也（未完） 
[京華短簡]  
　　　　昨日星期六閣議例僵聞討論要案（一）停止兵工廠工費案刻下南北議和財政困竭所有各省兵工廠製造軍器經費自應一律暫停議决通過（一）妾桂題請延長懲治盜匪條例期限案姜以各省地方不靖前頒之懲治盜匪條例期限己屆請爲延長討論結果交司法部核議此外尙有一二例案 
　　西藏問題經英使與外交當局談判不果後復直接與龔代閣開談並謁見東海作長時間之談話均無結果現英使回國期迫此項交涉不得不暫行擱置惟據倫敦確電該問題自北方方面停止交涉後倫敦方面中國駐使與英外部間己開始討論一次 
　　前在上海修正之關稅爲我國與各締約國間之協定稅率現在政府因協定稅率國權旣損收入又少此於國家財政上之前途實有莫大障害惟前定稅率爲成約所束縛我國不能自由損益至於今後對於尙未締約之國及曾經締約而業己宣告廢棄成約之國所有輸入貨品之徵稅稅率應不能適用協定稅率亟行自由制定國定稅率以便應用聞己在籌備進行 
　　吉省長郭宗熙日前辭職曾經當軸慰留而吉人方面仍有謂郭去志極堅者前日吉紳聨電蘇省長齊耀琳（齊氏吉人）薦舉宋小濂徐鼐霖兩員接任齊旋以電詢張作霖張亦贊同齊己據以電京其文如下吉林省長郭宗熙退志茂堅邊疆重地外交艱棘内政殷繁非有資深望重才猷卓越者接任斯職不足以資整理而收宏效宋小濂徐鼐霖二員或曾任封疆或久司民政廉明公正洞悉邊情夙所深知疊膺保薦近接吉省議員紳耆紛來函電皆以宋徐二員衆望所歸如來治吉人地實在相宜各方久殷仰望必能挽回危局日起有功請轉電前來政府用人自有權衡惟耀琳桑梓所關且爲國家治邊計不得不舉其所知上陳鈞聽如蒙擇一任命實於吉省政務裨益匪淺區區愚忱伏祈垂鑒齊耀琳支印 
　　安徽督軍倪嗣冲帶隨員三十餘名於昨日（六日）乘坐津浦通車來津在站下車後即赴英租界本宅有於今日下午四點赴京消息聞倪於歌日由蚌電政府略稱患病經年精力衰減入秋以來連夜失眠精紳恍忽牽及腿疾步履維艱迭經延醫調治迄未痊可不獲己於本日赴津就醫藉便養息適皖南鎭守使馬聨甲來蚌視疾所有督軍曁巡閱使署公牘即委該使代拆代行其重要事件仍寄由嗣冲親自核辦一俟稍就痊愈即當泥首府門面陳要政云云 
　　財政部清理官產處自經新國會認爲駢指機關應行裁撤後己於七月二十四日奉令取銷惟善後手續亟應清結現在除己將京城京兆熱河直隸河南安徽山東山西陜西安徽甘肅新疆奉天黑龍江湖北福建等省區各官產處分别歸併裁撤外其餘如江蘇浙江吉林等省因召變官產多有處分未盡事宜須延至年底即可結束清楚聞己於日昨呈請批令照准矣 
[奉天雜訊]  
　　三省之聨防計畫前吉事發生風潮軍隊征調以致吉省各縣胡匪乘間竊發現雖經鮑督軍剿捕惟高士儐在吉時收有胡匪首領數人其餘約有一營現因無餉在伊通一帶竄擾由四旅十三團在吉林黑頂子與該匪等接仗匪雖傷亡尙未消滅該團刻己專任剿匪事宜並令由奉邊各縣協剿以期殲滅又聞奉吉黑當局現以胡匪猖獗邊事重要爲清除積患起見擬將三省防務聨合以奉天雙山昌梨安撫輝海與吉林伊通雙陽長嶺農安樺甸濛江爲聨防區域奉之安廣鎭東與黑之大賚泰來吉之扶餘爲聨防區域吉黑中東路線爲聨防中樞沿邊爲聨防區域東省邊防事務擬設大員率重兵永駐黑邊此席聞吳興權最有希望 
　　設立敎育廳近訊敎育廳經費由部規定惟奉之敎育廳雖發表多年未經成立其經費之增減宜視現在本省之學務狀况如何而定昨由省署敎育科檢發敎育部前定之奉省敎育廳經費預算書交財政廳核議經財政廳按條增減定爲由國家支出者常年經費每月一千五百九十四元臨時動支由地方欵撥用者不在此例至該廳組織内容廳長一員月支薪俸四百元三科長兩員月支一百二十元一員月支八十元科員五員一員月支一百元又一員六十元三員各三十元僱員七人月薪由廳長酌給 
　　談廳長之實業方針據某要人云昨晤新任實業廳長談鐵隍談奉省實業狀况謂現己具有四大方針視事後即當次第實行（一）各商報領鑛區有無外人投資資本若干存放何種銀行務須調查明晰其報領未經開辦者限三個月一律開辦逾限取消鑛權（二）水利開辦以來成績如何須派員澈查（三）電燈電話營業發逹與否及内部情形如何須查明設法改良（四）硝磺營業雖說賺錢然此等機關勢同贅瘤實無存在之必要應歸併兵工廠以節糜費 
　　榮道尹之查辦說遼瀋道尹榮淑章近當局有查辦之說聞查辦之主要原因爲該道尹自義號（西義順）倒閉後屢次請辭經當局一再慰留而該道尹對於義號事竟持敷衍主義地面金融之緊迫錢法之荒毛皆不顧及蓋義號果能敷衍至一二年後其營業可回復原狀而其他商號則將因之而陷於不利地位榮氏之所以出此手段其中不無别情故當局擬以是爲查辦之重要問題不知是說果可靠否也 
　　鮑吉督病重消息吉林督軍鮑貴卿患病多日尙未痊愈茲據吉林某局長來奉云鮑督軍近日病勢日益加劇飲食少進并因吉省財政異常困難所有存項俱爲孟高攫去故鮑督接事而後心甚焦急致病益加重云云但未知日來己稍愈否耳 
[湘省敎育界之悲觀]  
　　湘省敎育事業年來受軍事影響睡府財政奇絀上學年各校經費僅發至四月份爲止各校虧欠甚多支持匪易現在暑假期滿學生紛紛到省各校長雖得政府批准下期經費仍准陸續給發以維學務但何日可望發款實陀領到若干此時尙無確實把握而學生相繼回校又不能不按期開學各校長處此進退維谷之地位爲顧全目前計祇得暫就學生入校時所繳之學膳各費作爲開學時一切用項然亦僅能支持一個月之久一月以後仍望政府發欵接濟有就所收學膳費尙難敷衍目前者則各就力所能及代爲墊給亦有自量實無墊欵之能力祗得哀求引退另覔相當能墊欵之人以爲己代至其不收學膳費之師範學校以莫名一錢之故開學迄無定期且有校長以左右爲難辭職又不照准遂奉身他去不問校事者以致員么飄摇頓呈瓦解之象昨第一師校全體學生以該校現下情形極形渙散使一旦解散則數百學生或興功虧一簣之嗟或抱半途中斷之痛丁其厄者己增社會游散之嫌後之　者更有師範慘淡之鑑其影響他日誠有未忍言者爰具呈省長請對於該校特别維持或電促原任校長回湘任事或另委校長懇卽批令遵行並將欠發本校上期經費併予補發限令即日開學免學生失業玩時不知政府對此究將如何辦理也湘省敎育經費旣若是其支絀公立各校又絶無恒產且敎育事業爲國家根本要圖自不能因噎廢食竟任其倒閉而不圖補救各校長對於此點曾再四磋商以公家旣難如時發欵以資接濟應即另行籌劃以免中途倒閉之虞查湘省公欵尙有交通部退還之湘路米鹽公股可以撥借遂决定由校長聨袂入都與熊秉三斟酌請即將公股撥借若干暫作學校經費各校長昨己首塗尙不知結果如何耳 
[江西各界聨合會之發起]  
　　江西學生聨合會連接京津各界聨合會來函請該會聨絡各界組織聨合會以爲民氣後援三日該會開常會議决派代表與　公私團體接洽並一面刋發白話傳戰藉以喚醒各界四日代表盧任華李凌鶴張晋蕃余漢欽四人携帶該會證明書先至美以美會晤牧師王世清君盧等說明來意王甚贊成謂俟開會討論得有結果　派代表赴會繼至城外白紙行與楊會董接洽又晤吉州十屬商會姜步瀛錢業公會張繼周金業行胡明堂洋貨業羅朗山安息日會廖祥雲諸人均表贊成并希望從速成立俟五日商學農各會接洽後卽由各團體推舉代表開正式成立大會茲將該會組織聨合會之緣起錄下天禍中國外侮頻侵民生凋敝國勢阽危自歐戰告終强權屈伏吾人方額手稱慶滿冀正義公道將大伸於天下而吾國國際間種種不平等之待遇亦將賴此面回復乃不幸和會開幕東人恃强使吾國以參戰有功之國不能與協約各國享同等之權利反受失地喪權之辱我同胞外鑒世界之大勢内感切膚之痛苦知長此委靡不振萬不足以圖存學界首倡工商繼起遂有罷課罷巿罷工諸運動雖無成績之可言然拒簽德約罷免曹章陸不可謂非吾人精誠所感之所至也邇者京津各處又聨絡各界組織聨合會以眞正之民意作外交之後盾盡其所知竭其所能使呼籲之聲充塞宇内於國家前途求其少補吾贛爲二十二行省之一愛國之心人所同具前次雖有各界聨合會之發起無如組織不合致使不能成立同人等每念及此未嘗不歎爲贛人之羞此另行組織各界聨合會之所由發起也抑尤有進者政府受人民之寄託固將以民意爲歸宿民之所好好之所之所惡惡之此次馬良禍魯魯民之力非不能驅逐之也徒以有政府在故請願政府以查辦之乃惡耗傳來不蒙容納反被捕辱是豈吾中華民國之政府旣不能代表民意爲國造福則我同胞念匹夫有責之義尤不能不出而救亡語曰衆輩易舉又曰衆志成城際此千鈞一髮之秋所賴各界先覺提携匡扶急起圖之雖爲吾贛之幸抑亦國家之庥也此啓 
[贛省續募短債消息]  
　　頃據錢業中人云財政廳九月一日到期之短債三十萬零己如數照兌惟顧此失彼一方面能保全信用一方面應付之軍政各費即無着落值此金庫空虛各稅局稅收不旺之時楊廳長頗覺無法挹注昨聞財廳又擬發行短期公債六十萬除請本城擔認二十萬其餘四十萬則由各縣攤派並儘十月内募齊蓋一過十月各縣業己開漕稅收亦漸起色其時自有解欵接濟不過此兩月問財廳點金乏術舍短債外實無補救之方好在短債信用並未失過一次募集想亦不難惟還債未久又來借債商民甚苦其煩耳至是月應兌之證劵本擬展期三個月兌現刻聞該廳己與商會長龔梅生磋商仍仿照上年辦法凡到期證劵暫免兌現惟無論何時均可上庫如在十日内者每元補給利息銅元一枚二十日内者二枚三十日内者三枚商家此厚利當亦不至急於兌現而財廳方面亦得有無形之通融藉紓目前之急矣 
[皖人杜絶謀賣聖廟之呈請]  
　　皖代敎育廳長董嘉會謀賣文廟事業經闔邑士紳開會電請敎育部查禁己誌本報現又呈請省署立案以維文敎而杜交涉茲將其呈文照錄如下竊維中國數千年來國脉得以相延人心得以不死者胥惟孔敎是賴故歷任大總統必以尊崇孔敎首著爲令各省縣文廟特設奉祀官俾有專責所以爲保守文廟者深且遠也懷寗文廟正在從事重修適有郵務員路茂亭李鏡寰等到維持分會持有照錄安徽敎育廳長董嘉會開來名單一紙計開邑紳舒鴻貽張伯衍等十七人姓名聲稱外國人曾與董廳長面商收買文廟基址爲建築郵局之用得董允爲効勞此單係照錄董廳長所交名單内如舒彬如劉文川產翰舟馬伯瑶名上各加雙圈以爲此數人較難說話請外國人格外注意能得認可事即有成云云查近年哄傳賣國事實皆係一二當局與外人締結密約暗中主持迨全體週知挽救己無良術山東青島可爲殷鑒董廳長職司敎育提倡宗風對於文廟應極力維持之不暇而乃於外人提出此件時旣不嚴爲拒絶反親書邑紳名單加圈爲記指示途徑其意何居邑中士紳自信皆讀書種子堂堂黌序售與外人誓不甘服先後報告並聨名公函請由分會開會表示拒絶不賣之意事關公益勢在必行爰於八月三十一日在懷甯公益維持分會會同地方財政局紳曁在會會員省議會懷甯縣議員等當場公决僉以文廟重地文敎所繫中外具瞻若實售與外人建築崇樓寗獨懷邑士夫之羞將來釀成外交恐董廳長不能不尸其咎爲董對外計但曰孔子廟地與耶蘇聖地等非　賣與外人者數言决矣而乃畫蛇添足開招致外人之漸涓涓不息後患方長會員等爲保全聖地杜絶外交起見用特公呈籲懇省長賞准立案永不許將文廟基址議賣外人對内對外兩有裨益除電請敎育部查禁並登報聲明外理合依到會先後名次叙列並蓋用懷寗公益維持分會圖記藉資徵信 
[杭州快信]  
　　省城附廓松木場發現形似軍人攔路搶刦案經該管巡邏二分隊警士曾同保衛團當場格斃盜犯一名并於路畔拾衣一件領頭裏面書有李雲和三字己連同原贓送請杭地檢廳涖騐存庫候查 
　　孫寳琦前日由京來杭寓西湖張公祠軍民兩長昨俱往謁談良久 
　　寗波交涉員孫寳瑄昨晉省面陳要公 
　　甌海道尹黃慶瀾昨晋省謁見省長面陳礱米漏海案商界被煽罷巿狀况 
　　桐廬習藝所長胡家溶呑欵浮報控案疊疊己令金華道尹尅速派員查辦 
　　新巿仁記公司（即電燈公司）不　定章取締業奉交通部嚴令處罰至與舊公司股東糾葛被封機件己飭發還令雙方自向法庭呈訴 
　　長興霪雨之後繼以蛟患致該處駱駝壩被水衝坍損失田廬牲畜無算派委查勘受災確重刻己飭該縣設法振撫矣 
　　鹽平塘工局長丁紫芳呈報海鹽各屬搶修險塘現己趕築完竣省長昨委知事陳曾任馳往騐收 
[南京快信]  
　　楊善德靈柩今晨（八日）七時由滬甯車運送抵寗李　　督齊省長定十時率通城文武齊赴下關江干祭奠 
　　李聘屈永秋充名譽高等顧問子澤世充名譽諮議 
　　賈士毅赴滬聞係奉龔心湛命籌議國定稅則 
　　李督昨又電京促參謀長何恩溥返甯 
　　則部限制各省私借外債辦法昨由院通令　行　　 
　　齊省長續派田寳榮赴灌雲查辦陶士英案 
　　蘇常鎭守使朱熙昨由寗返蘇 
　　邊防督辦處　熱河毅軍軍米共八萬包均聲言係未禁採運軍米之前購定齊省長己令各關卡驗照放行實業廳長張軼歐　設之商品陳列所因經費難籌現又停頓 
　　軍署訂定剿匪清鄉辦法劃定徐州爲第一區海州爲第二區淮揚爲第三區張文生白寳山馬玉仁爲各區司令官 
　　憲兵楊司令定删日舉行各隊秋季學術試驗 
地方通信 
[松江]  
　　警所示禁賽會本年因發生疫癘迷信者倡議迎神藉以驅疫豈知此唱彼和一發不可復止故匝月以來自城而鄉幾於無日不有賽會官廳初未加以裁制因而好事者意興愈高甚或假借名義中飽捐欵茲經警察所出示禁止限於古曆閏七月十五日起不准迎神會如有不遵即將爲首者拘罰 
　　敎育會長辭職縣敎育會於七日上午開改選後第一届常會各職員到六十餘人新任會長倪世昌向會衆口頭辭職略謂世昌學望未孚未敢輕就且擔任勸學事務恐亦無暇兼顧云云會衆認倪會長辭職理山不甚充分一致挽留次報告本年度經常會被前會長支去若干討論嗣後應如何劃清畧限免滋糾葛辦法並議實行分科辦事及輪派司月等職均因時間不足尙未議决 
[蘇州]  
　　官中援例請求給還登錄稅各省官中經國會議决一律裁撤後蘇省財政廳議定各官中原繳登錄稅（每名七十五元）凡己經過半年者一律没收通行各縣去後各官中紛紛上禀請求給還均未邀准近悉浙省各官中己逕稟財政部核准令行本省財政廳議定如數分年給還吳縣常熟太倉三縣各官中己公同議定聘請太倉律師張傑爲代理人援照浙江成案赴省公署及財政部提起行政訴願請求如數給還聞其餘各縣官中亦有臨時加入者不識將來能如願以償否 
　　崗警扭獲攖飾賊五日午後一時許有一鄉婦耳戴金絲圈背負小孩山觀前街至臨頓路被無賴某甲所見跟蹤至南顯子巷口乘行人稀少時突將該婦金絲圈二只强行提去向南顯子巷東首逃逸該婦兩耳均被扯破血流不止當即狂　呼救爲該巷附近崗警將人贓一併擒獲扭解該管東區第二分所訊辦 
　　監犯製造物品之奬勵金江蘇高等檢察廳近奉司法農商二部訓令云各省監犯製造物品日漸精美頗能獲利特會商規定奬勵章程令廳遵照發龠犯人以示鼓勵其規定辦法共分六級（甲）每人一元八角（乙）一元四角（丙）一元二角（丁）一元（戊）八角（己）六角 
[南滙]  
　　縣敎育會近事南滙縣敎育會改選省議員陸秉淵君爲正會長後茲於九月七日開新職員會由陸會長主席經到會職員議决各件照錄於後一挽留金副會長連任編輯主任案一推舉本會交際員調查員案一製定本會八年度預算案一函請各巿鄉敎育會報告近狀以便聨絡案 
[鎭江]  
　　金壇縣開採煤礦金壇縣屬陰山宕山兩礦區所產白煤極爲合川現經商人鮑哲泰等組織煤礦公司以便集股開採預定資本一百萬元己聘請礦師赴該兩山先行試探矣 
[揚州]  
　　塲商籌捐皖賑通泰塲商公恒茂濟南塲商大德等以皖省水災袤延十餘縣之廣遵塲運局函飭募賑遂於日昨召集全體在淮南塲鹽會館議决捐助賑欵七千元先由該會館向錢莊息借於下月始各商售鹽時由塲運局按引代扣捐欵十六文以收足爲度六日陳報塲運局查照辦理矣 
　　敲詐犯之判决駐揚陸軍第一混成補充旅部於本年春初拿獲藉端敲詐北門外吉家酒店之案犯李駟等九名解送軍署軍事審判處訊判茲悉業經審判處判决李駟擬以無期徒刑留省執行其餘宋登瀛等八名於六日發回江都縣照普通例擬辦以示懲戒 
　　佟知事挽留商會長揚州商會會長周榖人就職十載近以辦事棘手具函各會董辭職各商號曾作一度之挽留而周去志堅决事爲佟知事所聞加以各商之公呈挽留爰於七日函勸周會長仍舊供職以資熟手未識能打銷其去志否也 
[嘉興]  
　　請求另派勘災委員禾邑今夏霉雨成災田禾淹没曾由各區人民電陳當軸請求派員履勘經省委田澤勲蒞禾視察回省報告謂該邑秋收舊嘉字約佔十分七八秀字約佔十分五六成災者僅一分零鄉民得此消息大爲不服業經各團體分電省署請再派委切實履勘以蘇民困 
[杭州]  
　　新商會長之就職杭總商會新選會長王湘泉前日由京回杭各會董再四要求勉爲　難情詞懇切並邀同新選副會長倪幼亭君共同商榷定於七號上午開會董會議是日到會者爲新舊正副會長顧金王倪四君及會董全體入席後首山顧君報告擔任會務由協經而總理荏苒十年無甚成績深抱歉衷並述此次辭職大旨末謂王倪二君當選爲正副會長殊爲商會得人鄙人與金君暫維會務業己多時今日盛會請即爲新舊交替之期云云繼由王倪兩君先後陳述表示辭意　各會董同聲勸止兩君堅持不獲遂以擔任矣 
[南昌]  
　　菸酒支棧不歸官辦之說明於酒公賣第一區分局長周予治鑒於商民反對菸酒分支棧收歸官辦之激烈萬難强行昨特赴商會長龔士材私寓說明派員接收之理山並非收歸官辦請向各商擔保以免誤會復以正式公函致南昌總商會以爲不歸官辦之信證茲該局致商會原函如下查南新分支棧現由敝局派員接收係山原經理人等承辦未善比額短絀綜核積欠之數將近萬元是以將該經理人等暫行停職藉資清理但須商欠了清即行招商改組或仍由原經理人繼續承充並非收歸官辦昨據南新菸酒兩帮代表李煥章等具稟到局業經明晰批示在案茲聞本日民報登載巿　萬舍兩區烟酒商民前赴貴會遞具節略其中措詞頗多誤會用特將敝局辦理情形先行函逹貴會請煩查照希將敝局派員接收原屬維持現狀責清積欠之意轉向各該商等分别傳知俾明眞相而慰羣情 
[漢口]  
　　英海輪歐戰後第一次抵漢英商航海藍烟筒巨輪載重數萬噸自歐戰停止後此爲第一次來漢者昨己停泊英租界四碼頭計載來英商卜内門洋鹼二萬箱其他洋雜貨稱是業己雇夫起缷不日裝載雜糧棉花諸物出口矣 
來函 
[江蘇督軍署副官處函]  
　　逕啓者敝處奉督帥諭往年鄙人生日承各處至交戚友袍澤寅寮在遠不遺關愛備至或饋以珍品或錫以藻詞或遺蘧使惠臨或勞命駕枉顧撫躬循省受寵若驚祗緣厚誼殷拳不敢過事拂却盛情雖拜嘉三肅惶悚實縈乎五中默察近來外交日亟國步益艱統一未成罔裨滋疚正嘗膽臥薪之日非開筵言壽之時本年生日所有遠近來賓恕不酬接即家庭中亦槪不舉動此係鄙人怵於時勢具有不得己之苦衷决非客套謙詞也所望鑒諒愚忱勿再施惠受賜多矣望即分别通知預爲辭謝並登錄報章等因特此奉逹即祈分神代爲登載至紉高誼祗頌文綏江蘇督軍公署副官處啓 
雜評一 
[八年公債（默）]  
　　内債歟變相之外債也 
　　各國相約於南北未統一以前不貸欵中國故今日之借外債己無望矣於是不得不變計以借内債 
　　然而吾謂今日之所謂内債非内債也實際仍變相之外債也蓋以内國公債票爲秘密抵押外債之用己成慣例則今日所發行之公債他日卽可盡入外人手中而仍於我國民取償之非所謂間接之外債乎况乎以内債抵外債期必短條件必苛危險較以他項抵外債爲尤甚此則不可不覺悟者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[學生總會各界代表會議紀]  
　　昨日上午十時各界各團體代表四十餘人齊集法租界貝勒路學生聨合總會開聨席會議公推王德熙主席劉振羣爲速記主席報告本日開會爲研究昨日大會所議决各條件應如何實行辦法沈卓吾提議本埠各界聨合會未成立以前所有各界聨合會議議决事暫推學生總會及上海學生聨合會爲執行機關全體通過沈卓吾又提議速推定起草員擬英法日文公函致駐滬各國領事請轉逹北京公使聲明我國人在國會未得完全行使職權以前所有中國與各與國間所結政治的及經濟的各種條約我中國全體國民决不承認並派代表到各領事處說明國民意見再將各界大會議决之條件各送一份全體通過劉振羣提議各界聨合會限一星期内成立多數通過沈卓吾提議各界聨合會中商界應當以租界及城廂閘北各馬路各街道之商團爲入會單位全體通過朱賡石提議今日到會各代表須擔任疏通各團體入會各界聨合會籌備處暫設在學生總會内俟正式成立後另覓相當地址全體通過陳寳鍔提議第二批請願團俟己往北京之請願團來函報告消息後再定行止多數通過時鐘鳴十二下主席宣布散會 
[上海各團代表赴京請願書]  
　　爲請願事查此次歐洲和會之對德和約將德國在山東之權利槪歸日本繼承我國專使不得己而拒絶簽字輿論一致贊同蓋以簽字則山東權利爲甘心斷送不簽字日人雖可强佔終難逃世界公論之責備乃近聞政府有主張補行簽約之說一面日人復百端慫恿以山東問題與彼直接交涉二者有一實現即是斷送山東且近日美參議院方謀修正和約以山東權利歸還我國人况主張公道我益宜自奮乞明白宣布在山東權利未收回以前决不補簽德約且不與日本單獨訂約以釋疑慮此應請願者一也民國四年之中日二十一條件由日本迫脅而成非我國所甘願民國六年之軍事協定係兩國軍閥所訂名曰共同禦敵實則引虎自衛今德奥戰敗目的旣失己無存在之理由至高徐順濟滿蒙四路之條約及膠濟路之換文均因當局履新伊始財政竭蹶告急日人不惜鑄成大錯致日人在巴黎和會振振有詞而我國完全失敗應自懺悔之不暇繫鈴解鈴責無旁貸且凡此條約均未經國會通過按諸約法不生効力乞槪行宣布取銷以維我國一線生機此應請願者二也前參戰督辦段祺瑞實軍閥派之領袖任職年餘於參戰事業一無成績徒知借欵借械殘殺同胞禍國病民衆所共棄今參戰處雖撤復設邊防處以位置之邊防自有邊省各軍帥負其責無設處之必要段氏殘民以逞更不能任其手握大權西北籌邊處與邊防處事同一律所以設籌邊處者曰以防俄之過激黨耳實則俄自革命後四分五裂過激黨實力未充自顧不遑寗有餘力足以侵我所傳激黨南犯之語皆段徐等過甚其詞以欺全國乞即日罷黜段祺瑞徐樹錚撤銷邊防處及西北籌邊處以平民憤又安福俱樂部爲徐段之黨羽賣國營私虐民亂法綜其罪狀指不勝屈乞即日解散以謝天下此應請願者三也戒嚴一事本爲宣戰及内亂時期不得己之舉豈可妄施於平日今山東毫無變亂之徵而濟南鎭守使馬良妄行呈請宣布戒嚴又復擅捕良民非刑拷打繼以槍斃即在戒嚴區域豈宜出此倘不嚴懲則以後手握兵權者便可以一己好惡而生殺他人國民生命無復保障且馬良公然以中日合併之論昌言於衆更屬荒謬絶倫罪何可逭乞將該鎭守使褫職嚴懲山東督軍張樹元身爲長官不能遏制馬良之行動亦應一併懲戒此應請願者四也人民有言論出版集會結社之自由爲世界各文明國之通例且載諸吾國約法者也迺政府視約法如廢紙人民各項自由妄行剝奪集會則無端解散報紙則無端封禁充其極直欲使全國人有口而不敢言有心思而不敢用此等專制淫威在君主國亦不多覯矧爲民主更當尊重人民之自由又外交公開爲近日政治潮流之趨勢蓋外交秘密則易使主其事者因緣爲奸吾國歷年來一切喪失國權之條約何莫非秘密外交之賜以後外交事件宜開誠布公使全國共見共聞集思廣益或不致如前之失敗以上兩事乞以明令申明此應請願者五也以上五則皆國家存亡所繫國民當誓死力爭共和國家民爲主體政府當以服從民意爲榮以剛愎專斷爲戒國家富强政府與有榮施國家危亡政府寗能獨利迫切陳詞伏祈亮察謹具 
[天津代表函告寗鎭情形]  
　　天津代表韓瑞五歷汴卾贛皖浙各省周行演說京津請願之情形及國民救國之年段自浙來申往寗後昨致本埠商界某君書云别後因限期己促未克至蘇常兩處至以爲憾鎭江情形大佳各界聨合會己籌畫就緒代表尅日赴津南京第一批代表己於五號出發第二批亦準備妥善又派代表分赴各處組織蘇浙請願團作再接再厲之進行民氣蓬勃到處皆然不勝欣幸滬上動作大足轉移全國務望鼎力維持俾各界聨合會早日告成共濟國是無任企禱之至 
[處置請願代表之國院解釋]  
　　松滬護軍使署接國務院歌電云上海護軍使鑒接上海江蘇省敎育會曁各團體江電悉此次自稱爲各界聨合會代表等聚衆滋擾情形己詳本院布告該代表等不服勸導不得己始由警廳强制解散並無拘禁及虐待情事報載全屬訛傳查約法第六條所載人民各項之自由權係指法律範圍以内而言人民誠能爲法律内之自由在人民爲奉法之民在國家亦即法治之國政府復何所用其干涉無如連次請願陳訴並非按照法定程序辦理此就法律而言也至事實則京師首善之地聚衆數百人包圍府院遮斷交通臥具溺器狼藉街衢試問五洲萬國何處有此現象政府勸令解散正爲内樹威信外崇觀瞻起見來電乃謂友邦指爲民國之辱恐友邦不願見此現象也要之國家興衰繫乎人才而人才消長視夫學校今日講求學問之人即他日從事政治之人各生等誠能潛心向學蔚爲實用則効力於國家者正長若徒意氣自用抛荒學業干涉政治逾越恒軌不特自誤且以誤國殊非國家培植人才及各生求學之意希將以上各節詳切勸諭俾各安本業母滋誤會爲要院歌叩 
[基督徒今日會宴預紀]  
　　今日（九日）下午四時廣東基督敎救國會發起人南方司法部長徐季龍舊國會直隸議員王葆眞曁鈕惕生等特備茶點假北四川路青年會食堂樓座欵接上海基督敎佈道聨合會上海基督敎青年會基督敎重要人物及熱心佈道諸女士并報告廣東基督敎救國會北京基督敎救國團十人團等成立槪况俾上海諸同志亦見聞風興起同時除王葆眞諸君報告外尙有徐季龍君演講基督敎救國之要義屆時到會聽講者諒必不少聞湘鄉曾氏聶太夫人熱心宗敎亦在被邀之列云 
[旅滬魯人之反對公售存貨]  
　　山東會館旅滬同鄉致洋布公所李柏葆函云柏葆先生大鑒敬啓者日前有人以中華促進實業會章程相眎細譯宗旨無非借疏通存貨之名牟公售費用之利與抵制方針大相剌謬斯會如果實行非特易滋流弊抑且啓國人忘恥之機違志士中心之願種種障礙楮墨難罄敝帮同人不便隨聲附和早己函覆謝絶比聞該會利心未泯運動成熟並假足下大名列於發起之首以致人言嘖嘖羣起責難不知足下於斯會内容是否明瞭果爲會中主動之人抑係被動之人想足下於發生抵制問題時熱忱踴躍人人欽佩此事若爲主動則五分鐘之熱度不免詒譏於大雅若係出於被動則受人愚弄有損平素令名敝帮同人與足下都有往來感情素厚不忍聽旁人之汚衊用敢直言布逹尙祈見機而作弗涉迷途是所切禱附覆函紹坡聘三先生大鑒接誦華章敬聆種切并承摯言勸喻銘感五中此次中華商學促進實業會係周韶琴君主動一番美意原爲抵制某貨根本解决目擊業此者陳貨山積倘長此擱置轉瞬九底難關勢將橫决其全無心肝者肆行無忌無損些須而恪守範圍者身家蕩然猶虞不給勢必挺而走險破壞抵制不難懸揣而知與其勢到萬難終歸破壞無如疏通陳貨一方面蘇其困難一方面絶其來源　爲直捷了當情理兼至故於疏通陳貨之餘提佣積儲以備興辦實業此周君主動斯會之本意也嗣周君與學界份子知商情之困難者磋商就緒稍有端倪鄙人始與聞其事而鄙人之所以與聞者緣以忝列一業主任同業丁此四面楚歌苟力所能爲當然誼無推諉爲公衆謀非爲箇人謀此鄙人與聞斯會之立意也詎料國人不諒詰責頻加數日之問報端函示紛至沓來鄙人閱之極佩熱忱在諸君據理執言自應爾爾而鄙人原情虛事亦屬坦然好在鄙人與聞斯事不過爲保全大衆計爲根本抵制計並無一毫私意於其間也今若此則事關公衆仍當决之於公衆爰訂於今日下午新鐘四時在敝公所事務所開同業執事全體會倘衆以爲否此事不妨從此而止云云（後略）振華堂李柏葆謹啓 
　　該會館又致全國學生聨合會及上海學生聨合會函云敬啓者吾國作事通病每每有始無終虎頭蛇尾所謂五分鐘熱度久己貽人以口實此次發生抵制問題悉本箇人良心主張故能萬衆一心聞風響應方幸相持百天尙未懈怠果其不屈不撓奮厲進行固可一滌從前之染而使野心人生畏退步此爲吾同胞所同具之希冀也不意功効尙未曾稍著而破壞忽現於目前如滬上近日發現所謂中華促進實業會者查是會之設不知何人發起上月中曾有人將是項章程相眎細察宗旨無非假公售存貨之名爲圖佣沾利之計旣與促進實業四字名實不符且與抵制方針顯相牴觸此風一開流弊滋多敝帮同人絶端否認當先函覆謝絶詎料該會利心未泯四出運動並以各帮反對復加商學聨合字樣但不知此商學兩字何所取義在商界方面則己各帮反對羣起詰責矣在學界方面亦屢見貴會報端聲明似未預聞其事第查該會中非無學界份子從中効力貴會如無其事則請速予取締使該會取銷所用學字以避嫌疑苟有害羣之馬不顧不局則請宣布理由以明眞相庶悠悠之口不致黑白混淆冒昧陳詞伏希鑒納敬頌公綏山東會館同人公啓 
[燭皂公會覆促進實業會函]  
　　燭皂公會昨復中華促進實業會函云日昨接讀惠函囑敝會推舉代表參預末議伏念貴會以促進實業名義號召當世當世人士詎有不知實業之可貴（中略）報載貴會宣言定貨公售以陽曆五月底爲止諸君人格之判斷可以此數語而定五四風潮吾人破產者有之糜肌膚者有之不圖諸君乃正於此紛纭擾攘之中行趁火打刼之事諸君清夜回思必以爲人棄我取人取我棄商業之經濟理果然耳特不知無形之中己造成子孫取隸之性質抛去祖宗安固之邱墓矣不自知懺悔乃復欲於光天昭昭之中肆其鬼蜮之謀以爲可欺良心者卽可以欺世人滅天理者卽可以臧人事此梵語所謂修羅道而諸君所謂極樂國者宜乎與世格格不相入也吾今明告諸君中國所以爲今日之中國者正維邪說亂正機詐勝道是非混淆廉恥滅絶之故今日諸君以學商名義促進實業而適成其爲日貨公售之機關則此學此商恐將爲入所羞道諸君以東貨一部分之商人敢假全體名義可謂極有肝膽用此肝膽以圖國是國是必有其定獨惜以如許肝膽竭誠通欵於鄰邦則亦安用肝膽爲耶國家非能自亡有如此肝膽方許賣國彼段徐之悍尤不能無動於學潮而諸君乃居然敢爲一手掩盡之謀此本會所以不憚力駁爲世間爭公道爲人類爭人格决不以諸君以一家之慟而稍變其職志也所有推舉代表一項理宜拒却合併聲知中國皂燭工業聨合會啓 
[南京女師範風潮之經過與善後（省敎育會之調查報告）]  
　　江蘇省敎育會因南京第一女子師範學校發生風潮關係重要迭次推員赴寗實地調查己將調查狀况分函報告省公署敎育廳茲將函稿錄後 
　　敬啓者此次省立第一女師範學校風潮事件本會先接到學生請願書一件當經幹事員會公閱以書末僅有全體學生字樣未署姓名無人負責無從提議嗣有該校三年級生倪亮二年級生顧品月一年級生方偉娥預科生王佩珍來會面陳種種情形與請願書語相合大致不滿意於吕校長之嚴格管理其中最堪注意者爲乾没校友會存欵一百二十元一節當經推舉會員鄒君楫俞君泰臨前往調查冀明眞相嗣復公推副會長黃君炎培赴甯徵取各方意見先後報告摘其要點如下一吕校長自學潮起後即於六月十六日向省公署及敎育廳呈請辭職經省廳一致挽留嗣又迭向敎育廳面辭經廳兩次派第二科長前往慰留現復具呈堅辭業己允准派省視學鄒君暫行代理二此次風潮之起近因在外交失敗學生迫而爲愛國運動不受拘束遠因在平日管理過從嚴格學生不無積憤遂致臨時暴發而職敎員間思想紛歧於此事大有關係南京社會非常複雜思想未盡開明吕校長辦理該校前後八年翕然無間蓋求適於此等社會亦有不得不然之處無如青年心理世界思潮大相扞格其所指摘之種種無非根據此心理而來於敎育上固多研究之資料於行政上似無從認爲過失今旣辭職自可無庸置議三乾没校友會存欵一節有關人格爲調查主要之點茲查得該項存欵一百二十元去年暑假時由敎員兼校友會事務部長吳庭翼交與舍監范慶蘭附以經費大槪清單冩明付存江蘇銀行摺上大洋一百二十元而實則並未交存銀行卽將現銀及此單并交范手比開學時事務部長易人點查存欵問吳吳言交范問范范言己交會計蔡某旋又言交與校長且又言舍監秦某在旁目覩而校長言並未收到秦某亦言未目覩蔡某則先己去職校長不欲多事遂自行認賠而秦范吳均願負責遂由四人均攤賠訖當經調閱校友會江蘇銀行存欵簿去年九月十二日存入銀一百二十元此其經過實情也此欵無論當時誤在何人之手而旣己分攤認賠完結確於銀行簿上如數收訖即不得指爲校長乾没且爲過去一年前之事而猶以此爲指摘之資一經實地調查殊覺種種誤會聞吕校長前經自請查辦應由行政機關復加調查明白批示藉爲該校長表明心跡 
　　今該校吕校長旣己辭職則此時亟須研究者爲繼任問題同人徵集各方意見再三討論提出關於繼任者之資格兩條如左一繼任者必須女校長方今新敎育最重訓練若以男子而長女校且受敎者皆係年長女子必非男校長所能實施訓練况女子敎育應以家事爲中心現行師範學校規程於此點至爲注重使非女子主持必多隔膜一繼任女校長必須富於新敎育學識並有經騐者敎育理法日新月異青年心理己隨世界潮流駸駸向上若主其事者僅守舊時師說而不能得學生之同情過嚴固有所不行過寛亦豈敎育所許蓋新敎育之要義在提倡自動自治一以發展天賦本能俾應用於事物爲主要須主其事者有左右學生之能力爲學生所心悅誠服然後鼓其活潑之精神而不流於放即有時裁抑其己甚而不失爲苛使非富有新敎育學識與經騐者豈易辦此質言之今後之校長苟非其人斷不能安於其位也 
　　茲將本會對於此案調查所得之實况與對於選派繼任校長之意見縷陳左右務乞采納敎育幸甚專泐敬頌公安 
[華僑全體聨合大會之先聲]  
　　華僑聨合會昨致海外各埠華僑團體通函云本會自民國元年成立計八周歲矣元二年間創辦各項公益事業海内外人士莫不集視線本會之設立内以輔助政府發展實業救國之政策外以招徠聨絡投資祖國興辦各種工商實業無黨派無私見惟以利國福民爲主旨規模之宏關係之鉅燦爛莊嚴誠民國以來最有聲譽最有價值之團體詎民國不幸内閧屢起干戈擾攘無有息止華僑未返祖國者固未敢輕易嘗試即己返祖國者且相繼避去遂致本會沈寂無聞者數年今者歐戰告終世界共趨和平吾國當然順世界潮流謀根本之和平所謂根本之和平莫急於振興實業近日祖國政府以及各界人士莫不注意招徠華僑投資祖國興辦各項實業本會此時續圖發展實萬不可緩查上海一隅華僑創辦之先施公司永安公司南洋兄弟烟草公司張裕釀酒公司香亞公司華僑有限公司維逹公司等等營業俱極發逹且繼續加入本會熱心贊助團結尤堅本會之發逹可預决也謹訂民國九年四月在上海本會舉行全體聨合大會並將舊有章程略加修訂伏思貴團體爲僑界泰斗南針之錫極所歡祝謹將各項章程奉寄數册其中有無不妥之處倘望貴團體酌賜修改於大會時公同討論議决施行届時並望貴團體選派代表一二人於九年三月内到滬以便擇期開全體大會選舉各項職員所有本會會務以後種種統歸新被選職員執行本會之盛衰與吾數千萬華僑固有絶大關係即與吾祖國前途亦有絶大關係諸乞鼎力贊助成茲偉舉華僑幸甚民國幸甚附呈團體聨合願書一紙乞迅賜填寄至爲盼禱 
[國貨團體歡迎僑商紀]  
　　南洋吧逹維亞僑商大資本家劉清美徐商隠二君因痛祖國實業之不振來滬考察各工廠以從事提倡七號晚六時各國貨公司邀集同志假東亞旅館開歡迎會到者頗多演說者十餘人其開會秩序如下（一）計健南宣佈歡迎會理由略謂劉先生見國内實業不振生計日艱此次來滬必有一番指示（二）劉清美演說用英語因其在外洋日久未能操本國言語之故由徐商隠繙譯略謂我國人數之多版輿之大冠於全球乃近數十年來奄奄不振反爲外人奪我權利佔我土地虐我人民皆由人民不知自振實業不興之故余此次來滬與諸君共叙一堂講論實業始知吾國實業家之熱度日高一日惟望持以百折不回之志無退步之心放大眼光圖國力之發展則吾國前途庶幾有豸矣（三）鄭楚庭演說略謂劉徐二先生不遠千里而來原爲實業起見在席諸君多業國貨中人定必有成績出品以慰二君遊覽之深意夫二十世紀爲經濟競爭之世界而吾國貧弱之總因首在利權外溢今欲挽回利權在求出口之貨多於入口之貨此其道尤在奬勵輸出而減少輸入蓋交通時代不能禁外貨之來惟有改良土貨自足減少其輸入而奬勵之法不但免其關稅凡有貨品精良而資力不足者宜以國帑補助之應用原料粗品產於他國可以供我國製造之資嚴立殖民地之制使母國之製造家得以占其特殊之利益而殖民地之原料粗產亦宜使之專售於母國此不可不注意者故政治家視殖民地爲母國歲入之新財源吾國產原足供國人所需可以無求於外惟由成本過重價值較昻遂使外貨流入而莫可遏制使有經濟家出任提倡機械工業之事則製造精巧成本亦輕自必質良而價廉不惟對内足以供取求對外可以謀競爭且神明之胄足跡遍全球夙富進取之性能生具經商之天才所不克與外人相抗衡者以保護之不力奬勵之無方耳苟以政府之力扶持而助長之則事半功倍矣云云繼由莫紫珊徐貴華汪星一汪兆麟及各界各團體各代表先後演說然後集餐攝影盡歡而散時己十句鐘矣 
[日本郵船將開往德國]  
　　英文滬報云聞日本郵船會社己决定開航業於德　亨堡口岸休戰之初該會社即籌備及此半月前己收集貨品以便裝往德國同時德國亦向日本定購紡織貨等品故該會社今有遣船赴德之舉第一次出發之船將於九月間由神戸開行經過倫敦盎凡爾洛特丹而至亨堡云 
[麫店夥友罷工續紀]  
　　本埠南北巿麫館夥友近因要求店主加增工資將錢碼改作洋碼不遂分發傳單於前日下午起一律停工己誌昨報昨日南北巿該同業夥友仍不上工且於薛弄底麫業公所房產主權與店主方面有所交涉所以兩造雖舉出代表和解一時恐難解决昨日該業中之店主於店中諸事善於操作者則督同學徒在店工作故公共租界内各麫館照常交易者居多然店主係外行者昨日只得停止貿易云 
　　公共租界福州路（即四馬路）一百七十一號門牌四時新麫館夥何友寳張阿毛因向各館主要求加給工資不遂擬創設夥友公會惟經濟無着於前日午後以該業公所均德堂名義自立捐簿勸令衆夥友每人月捐銅元三十枚偕至四馬路近水臺麫館向各夥友勸捐冀藉衆力逹到加給工資目的詎被該店主萬才元毛金榮所見以何等不應勒捐擾亂行規報請老閘捕房派西探鼐鐵往將何張兩人一併拘入捕房押至昨晨解送公共公廨請究即據中西包探上堂禀明前情並將捐簿呈案請察旋據萬才元毛金榮偕證江炳泉相繼投案證明被告籌假均德堂公所名義勒捐擾亂行規並煽動各夥友罷工等語並延律師到堂代表譯訴前情請爲訊究訊之何張兩人據供近來百物昻貴不得己要求各館主加給工資多數贊成惟原告等數人反對且此事曾經春陽館主徐阿洪出爲調停並不向衆勒捐亦無非法行爲求鑒旋據徐阿洪投訴在六馬路開設麫館並不帮助夥友唆使勒冩月捐云云經張襄讞核供商之美包副領事以何友寳張阿毛前曾犯過路刦經公堂懲辦有案未便輕縱會判何張兩人各押西牢半年期滿均仍逐出租界徐阿洪斥退 
[米船罷裝之第十五日]  
　　江浙米船帮爲要求增加水脚及折讓升合事罷裝以來至昨己及半月昨日同里殷實米行豐泰裕協豐正豐推舉代表四人扒　蘆墟兩埠亦派有代表來滬詣商帮公所晤嚴莊兩董遂訂於下午二時假邑廟萃秀堂召集米客並船帮代表曁各米船主開會磋議同里代表等以全照船帮議定辦法則全年水脚升合兩項同里一埠受虧甚鉅萬難承認嚴董及滬上米行僉以米價己漲至九元若長此因循不决則民食同受損害行家有巿無貨亦殊難堪竭力勸解該代表堅持只允半數船帮周蘭生等亦不能允從厥後由同里代表函商該行再行决定故仍無切實結果又昨報所言己允照加之各埠卽將開裝之說茲悉是日經船帮會議後以同里扒　等處未决之前未便獨異故仍未開裝 
[電工聨合會常會紀事]  
　　電器工界聨合會執行部前晚開第二次常會主席報告會務請中華佈道圍幹事龐子賢爲文牘主任中華工業協會書記謝申嶽爲文牘員愼昌洋行工師周炳全等爲交際員旋據匯通公司執事陳月夫倡助儲金洋一百元衆議决由交際部諄勸會員各認按月儲金以固本會基礎衆贊成十一時散會 
[殖邊債權人開緊急會議]  
　　本城西姚家弄思敬學校内催兌商困事務所因殖邊滬行忽被封閉特於昨日下午二時餘開緊急會議商榷辦法首由主任報告前自財政部特派張栩人君至滬行清查後即與本事務所接洽議有分作五年遞還無論存欵鈔票悉照常年存息核計惟以先還幾成須俟張君回京與新舊股東商妥允於上月杪函覆核奪詎屆期音信杳然本事務所拍電往催迄未得覆旋於本月一日見報載該滬行忽被公共公廨實行封閉本事務所即向該清理機關歷次詰問據云對於清理手續仍在積極進行請弗過慮至於行屋現己邀請律師要求啓封云云本事務所以該銀行屢次爽約未敢深信且本所開辦至今己逾三載精疲力竭無術催索諸君如有高見請亟提議以策進行各債權聞悉頗爲憤懣當有議以亟推代表繼續向北京總行交涉者有議另籌他項辦法以相抵制者議論紛纭莫衷一是嗣經决議事務所旣有電催復有快信亦應再俟三四天觀總行有無覆到滬行能否啓封俟下星期開會時再行定奪散會己鐘鳴六點餘矣 
[浦東三墩鎭抵制之成績]  
　　　　浦東三墩鎭商學各界组織聨合會辦理抵制事宜積極進行照目下調查該鎭各商界之某貨或賤價出售或付諸烈焰業己報告肅清公議嗣後倘有私自批入者一經查出即行當衆焚燬 
[淘沙塲一帶備裝救火龍頭]  
　　上海救火聨合會前因城内淘沙場一帶迭遇火警取水爲難施救束手擬集欵裝設救火龍頭以備不虞奈自該處起始南至肇浜路北至方浜路東至三牌樓西至石駁岸各段中間不獨無救火龍頭且地無水管街道銜接極長需費頗鉅曾於民國六年二月間發起舉辦會歐戰方酣鐵料昻貴欲辦未果現歐戰告終物料稍平聞該會業經提議查案繼續進行日昨派員在該處一帶查勘並面商自來水公司主任擬在薛弄底迤西用六寸管由土地堂石皮弄接至石駁岸中間設龍頭三處一在育德里北口一在土地堂一在石皮弄中往南用四寸管由東西淘沙場接通肇浜路中設龍頭四處一在絲線公所東口一在九芝里北首一在果育堂口一在天地良心口往東用四寸管由張家弄接通三牌樓中設龍頭三處一在福祥里口一在牛角尖一在養正後門口以上約計水管四千餘丈救火龍頭十 
 
 
 

Page 11

 
 
處需銀六七千金業由該會通告各業戸踴躍捐助俾得早觀厥成共保安甯云云 
[師善里刦案疑犯尙犯另案]  
　　虹口西華德路師善里二千六百六十四號門牌包雨塘家於上月二十六號夜被盜匪結夥持械侵入刦去包妻方氏所戴值價一百二十元之金鐲一只逃時開槍擊斃包子承煒一案業由匯山捕房華探目蔣榮生及一百八十二號西探等先後在茂海路等處查嚴關係人錢牛奶張金三馬良鶴（即馬良顔）洪小寳並在洪身畔抄出實彈六響手槍一支解經公共公堂諭令押候澈究等情均紀本報茲悉該探等又偵悉培克而路八十三號門牌某雜貨店主顔利成家於六月二十號晚九句半鐘被盜刦失大小現洋一百三十五元及婦人趙王氏於七月三十一號夜半在北浙江路海寗路相近爲匪徒攔刦去值價五十五元之金鐲一雙該匪等臨逃關放手槍四響等案與錢等皆有關係且又訪聞若輩在法租介亦犯有越貨傷人巨案於昨將錢張馬洪四名一併押解至廨禀明前情以調查手續尙未告竣請再展期開審張逵卿襄獻與英副領事包君核禀諭准予展期兩禮拜將四被告帶回捕房嚴行收押查明解訊 
[四誌北福建路越貨傷人案]  
　　北福建路（即唐家弄）五百五十二號門牌新陽飯館主婦沈潘氏於上月三十號晚十時許在門首納凉被盜匪多人擁上捋刦手臂所戴值價一百二十元之金鐲一只臨逃開放手槍彈傷氏之腿際旋經巡街華捕特别巡捕及該管滙司捕房華探聞警追至北山西路楊家墳山相近由行人帮同攔獲盜匪台州人陳梅記一名抄出原贓解經公共公堂諭着押候原告傷處治愈提到同黨激究等情己三誌本報昨晨由廨提訊因捕房尙須調查被告有無另犯他案且原告之傷亦未痊愈故中西官仍諭將陳帶回捕房澈底查明展期兩禮拜解訊 
[警官查煙吸煙之懲戒]  
　　浦東奉賢縣境西三鄉胡家橋烟賭素盛前日西二鄉張區員率同巡士數名前往調查烟賭後至河南販賣鴉片之阿書處吸烟適爲該鎭惡少所見將張捉出用練綑绑砲以老拳復吊於樹上以鞭鞭之後由章巡長出作調停始行釋放事爲孟縣長得悉立派委員調查屬實判令該區員革職並禁錮半年以儆 
[函送江寛案判决書]  
　　江蘇特派交涉公署昨接滬南海軍軍法審判處公函云逕啓者江寛楚材兩船互撞一案經本法庭於八月二十一日宣布判决在案茲將判决書十本送請察閱並轉致旁聽之各國領事各一份至紉公誼云云 
[滬杭路紀事兩則]  
　　製備新式路簽箱滬杭甬鐵路車務總管因路簽一項（即開車之憑據）與行車安危最關緊要國四年滬寗鐵路夜貨車互撞路產損失數十萬元亦因站長誤發路簽所致現屆滬杭鐵路開駛夜車伊台對於此着急應設法改良查中途之站路簽均有兩副或三副（三副路簽之站如新龍華一往徐家滙一往老龍華一往莘莊兩副之站則其上下鄰站是也）彼此易致混淆故特令工程處製備新式路簽箱箱内分爲兩格或三格箱面標明站名並製成路簽所用帆布之袋亦註明站名分掛於箱之兩旁及箱之下端則携取路簽時必不致一誤再誤惟全路之首末兩站路簽僅有一副可以無需此項辦法己於昨日（七號）通告全路各站遵照一俟工程處製就之後即可應用 
　　開鑿電燈線地道華商電氣公司近因華界各處添置電燈之數日多急需增線惟電桿上原有之線己極擁擠勢難再增現擬仿照租界電氣公司辦法另用地線惟是山該公司至西門一帶有滬杭鐵路車站橫梗其間若照高昌廟與西門之電車軌道開鑿工程浩大成本過鉅故山該公司總理商請滬杭甬鐵路任局長准在南車站内擇地開鑿地洞當經滬杭鐵路局長令由工程處就近派員勘擇相當地點須與行車無碍者繪圖呈閱以便覆令遵辦現己經該路軌道稽查西人勘測在上海南站月台盡處之空場下可以開鑿己由該路任局長復知華商電氣公司該公司己於昨日（七號）興工開鑿矣 
[騐放軍用馬匹之公函]  
　　江海關監督公所昨致稅務司公函云本年九月四日奉財政部訓令内開准陸軍部咨開查陸軍第二師派連長馮兆年第四師派馬醫李振鐸第九師派團附解立昌第十三師派副官蔡長盛第二十師派馬醫官萬長源由豐鎭運馬其二百三十匹分至漢口上海豐台清華園通縣等防地除由部辦給運馬護照并分行外相應咨請貴部查照轉令免稅放行等因到部查前項軍用馬匹旣經陸軍部核准自應准予援案免納釐稅放行除分行外合行令仰該監督轉飭各關俟報運時驗明匹數與護照相符立予放行可也等因奉此除分行外合亟函致查照如遇上項馬匹驗明照數相符即子放行云 
[海軍醫科長之防止霍亂法]  
　　海軍司令公署醫科長兼吳淞海軍醫院院長許世芳因本年夏秋之間疫癘流行誠恐海軍兵士傳染特擬就預防霍亂及消毒方數則刷印成册呈請藍總司令核准分發各艦艇曁陸戰隊練習營遵照以資防禦茲將其原文錄左以供衛生家研究（霍亂之由來）該病係自熱帶傳佈而來一八八三年科霍氏Ｋoeh在埃及印度發現此種桿菌（卽微生蟲）凡患霍亂病其糞便及腸壁組織中均有此蟲（水與蠅及排泄物等皆爲霍亂傳染之媒介）水爲人生日用必需之物須愼擇清潔之水例如近厠所附近之井水及河水每每含有毒質若飲用此水卽有傳染之患蓋病人之排洩物（便溺等）有由種種機會侵入人體此等有毒之水若誤爲飲料或使用卽能傳染於人體故本病往往發生於一社會或學校及多人聚集之處尤宜謹愼其他由蠅而傳染者亦爲多數由病人之衣服而傳染者有之但本病對於空氣之傳染殆無之因本病細菌一經乾燥卽行死滅但其抵抗力頗强須經三日之後始能完全死滅（眞霍亂症狀略述如下）腸腹絞痛上吐上瀉不止頭暈耳聾聲啞脈數小腿筋肉孿縮眼力昏花四肢厥冷甚至漸覺麻木當症劇時則手面皮膚皺襞更甚其所瀉之便始則爲水樣稀便繼則變爲米汁色此乃眞正之霍亂其他雖有吐瀉而無以上特别症狀者則不得以治霍亂之法治之（消毒法有四）（一用藥皂）（二）石灰（三）消毒藥水（四）火化凡有接觸此等病人或其便中物件時手宜以藥皂愼密淨洗庶無傳染之虞石灰有殺菌（即微生蟲）之效如厠所溝渠牆角之卑濕處宜常以石灰粉掩蓋可防細菌之繁殖及蒼蠅之麕集或吐瀉器具中先置石粉寸許厚方可用之消毒之法不外日光及藥力而己火化者凡經病人所用之衣物等當以火焚化爲滅菌最有力之法也用消毒藥水或好醋二分和沸水五分兩洗濯之亦可凡食物煑沸後復經蒼蠅所集須再行煑沸俾無傳染蓋蠅喜集汚穢之物其脚有毛最易染帶病人之毒故一切用具均須蒸沸俟用時然後取出（附則）（一）起居飲食須有定時勿過醉飽勞逸宜均則可免蓋如鄰居有霍亂之症防避之法用Ａaxdsulfehorie　Ａrowotie五滴（此藥西藥房均有）如無此藥則用濃醋十五滴早晚一次和沸水半杯飯後二時服之（一）病人愈後宜將病房用石灰密掩三天後極力洗擦開通門戸空氣流通日光常照則細菌乾燥而死滅至病者雖告痊愈對於飲食起居仍須謹愼至兩星期後始無復發之患（一）西瓜及甜瓜水菓等最足以助霍亂症蔓延之勢切不宜食如偶食水菓均須煑熟爲要（一）際此夏秋之交最易受冷晚間睡時最好製一本絨圍肚免受寒氣此亦防病之一道（一）人能完全守此防衛之法雖處霍亂之地庶可保無恙如染霍亂之症宜速延西醫診治爲要當疫盛時宜先注岩霍亂免疫藥液以防患於未然 
[漢冶萍公司捐助賑欵]  
　　仁濟善堂接漢冶萍公司董事會復函云奉惠書以蘇浙皖卾四省災情奇重待振孔殷設處勸損囑爲接濟等因仰見諸君子痌凝在抱飢溺爲懷曷勝欽佩敝公司財力雖絀敢不竭盡棉薄以襄善舉惟本年卾振前接農商部田總長來函勸捐敝公司業己勉力捐助茲奉台囑謹以漢冶萍名義捐助蘇浙皖三省振洋五千元務祈查明災區輕重擇尤散放以慰鴻嗷除囑敝公司會計所將捐欵另函照數撥解外合先函復云云 
[醫校學生勵志會歡迎新會員]  
　　西門城内石皮弄中醫專門學校學生勵志會因該校暑假所招新生三十餘人爲聨絡感情擴展會務起見特於昨日（七日）開歡迎新會員會到者八十餘人秩序如下（一）摇鈴開會（二）奏樂（三）列隊向國旗行禮（四）新舊會員行相見禮（五）會長報告開會宗旨（六）致歡迎詞（七）新會員答詞（八）演說（九）摇鈴閉會惟因會員尙未到齊集須於下星期開選舉職員會云 
[圖畫美術學校敎授之革新]  
　　本埠西門圖畫美術學校昨日下午開職員會議列席敎職員二十餘人由校長劉君主席議决案十餘件對於敎授方面大加革新添聘東京美術學校畢業江頴彦君爲敎務主任　學士陸露沙君擔任敎授藝術解剖學程虛白君擔任師範科主任討論結果所有各級課程均注重冩生務使學者得窺美學之眞諦云 
[志成學校之宣講會]  
　　勞勃生路志成學校九月七日下午新鐘三時開第四次宣講會到者四百餘人請女界聨合會王宗漢女士演講合羣之益聞者動容次青年勵志社葉飛君演講高麗亡國之痛史又留日學生泣懇救國團代表洪野君演講不求學之害均娓娓動聽演說畢加以魔術敎職員合演新劇愛國鴛鴦學生唱歌茶點散會己鐘鳴六下矣 
[京畿憲兵營第五連取銷]  
　　駐滬京畿憲兵營改編爲京師憲兵第三營編制情形己誌昨報茲悉京畿憲兵營之第五連名稱己經取銷所有連長周萬清排長耿懷森張遠珂現奉京師憲兵陳總司令調入司令部聽候差遣昨日己將第五連之鈐記案卷等件呈送駐滬憲兵營核銷矣 
[三十七團部擬遷滬南]  
　　步兵三十七團團部原設閘北現因所部二三兩營駐於斜橋之南商辦軍務殊爲不便現擬將團部遷往斜橋俾與該二營全駐一處便於商辦云 
[菸酒牌照稅新舊認商之互控]  
　　江蘇二區菸酒公賣分局劉局長前將該區菸酒牌照稅事宜歸陳傑認辦一而將前認商顧元基撒銷其時顧己征收是年稅欵五千餘元故由陳傑具呈該局咨請淞滬警察廳長捉顧追交而顧以收此欵後曾付陳洋三千五百元即投廳陳訴事實經司法科劉科長察核案情以原被數目不符飭兩造呈繳清賬以憑核對明確再行復訊去後顧元基將牌照稅征收情形及種種黑幕和盤托出並訴明陳傑經征六縣牌照稅實收三萬五千餘元將各縣收數分别造具清册呈請核示内中上海一縣每年可征收牌照稅一萬四五千元徐廳長閱悉前情昨己令飭劉科長傳集陳顧二人來廳將兩造所呈賬目核對清楚再行根究 
[南巿垃圾仍未清除]  
　　南巿第一區警署趙署長查得大碼頭沿浦地方仍有垃圾堆積久不清除特傳船夫頭林某到署諭話飭令多備船只限日運清不料該夫頭任意違抗致爲是處商家具函責問又詳請淞滬警察廳徐廳長轉飭經辦是項清道之行政科長將該夫頭嚴行懲處在案昨日午後趙署長經過該處察得仍未清除甚至堆積路旁穢氣四佈妨害非淺當即用電話知照該科長速行嚴懲該夫頭責令即日雇船運清 
[混售死畜之科罰]  
　　昨日第一區警署趙署長據崗警報告查得關橋北首協興肉莊將己斃猪隻向宰牲公作朦蔽宰剝蓋印混售請爲核示等情當即派出巡長前往該號將瘟猪一頭並店夥趙阿美帶署問明前情飭罰洋六元具結不准再違起案之瘟猪押令埋訖又李阿二昨在十六舖萬豐鷄行内購得死鷄五頭携回烹飪售人吃食妨害衛生適被崗警查見帶至一區警署趙署長問明屬實飭罰洋三元起獲之死鷄一併埋訖 
[私煮煙膏之查獲]  
　　潮州人朱孟齡在文監師路祥麟里一千三百四十七號門牌屋内私煮鴉片烟膏秘密出售被代理滙司捕房捕頭麥搿利搿與九十六號西捕查悉將朱連同烟膏一併拘入捕房押候解廨請究 
[探捕查獲燕子窠]  
　　通州人周其香在嘉興路一千五百六十六號門牌屋内私設燕子窠容留同鄉人陳桂生開燈吃食鴉片被包探薛正昌與粤探江標西探麥道及二十五號三道頭西捕查見將周與陳連同烟具一併帶入捕房押候解廨訊究 
[周守清解送警廳]  
　　行刦閘北胡家木橋北首湖州會館司事陳鴻生家衣服銀幣之夥盜周守清（即周協成）被四區崗警在途攔獲起出原贓供出同黨張學寳張文見屢誌前報茲悉此案昨經張警正諭解司法科轉解淞滬警廳請辦矣 
[指控誘匿女兒]  
　　曹家渡鄉婦陳陳氏之女阿妹日前被鄰居婦人張李氏誘匿圖賣經女母偵知下落報告崗警將張李氏與阿妹一併拘解四區四分所經警佐李得貴預訊一過判將一干人併解司法科究辦 
[餅司戳傷姘婦之懲儆]  
　　餅司山東人趙得勝於八月八號在虹口塘山路一千七百六十七號門牌屋内與其姘婦史潘氏衝突用刀將其戳傷經氏負創投滙山捕房報告捕頭飭探楊阿泉車送醫院醫治並將趙拘解公共公堂訊押候傷者治愈質訊等情曾紀前報昨晨山捕將趙得勝解請中西官續訊而氏之傷己經醫愈故亦投案訴稱因姘夫疑我與他人有噯味情事遂以向我借金戒開端未與其願逞兇持刀遍體被戳十四處腸流腹外幾至不治等語詰之趙俯首求恩堂上以該被告兇殘己極姑念傷者幸經治愈格外從寛判着禁錮西牢一年半以儆 
[夾帶烟土禁押一月]  
　　前日下午二時半某公司輪船從外埠來滬抵楊樹浦秦皇島碼頭有江北人桑九子身藏鴉片烟土三包山該輪登岸步趨甚速爲四百五十六號華捕查見向其究詰抄出烟土帶回捕房押至昨晨解送公共公堂請究據桑供稱伊在輪船作工烟土係艙中拾得等語中西官核供以桑夾帶私土有違禁令判押西牢一月烟土送關焚燬 
[再控鄉董呑没橋捐之呈文]  
　　西鄉漕河涇鎭公民史夔（即史啓祥）等十餘人赴上海縣公署呈控該鄉之董楊心正（即楊福元）春没橋工藉飽私囊等情該鄉董楊心正等亦聨名互控史等誣告請治以應得之罪沈知事正在派員查辦昨史等又具呈到署略云爲吞捐證據確鑿環求拘案究辦事夔等前奉旨令仰見縣長一秉至公不料楊心正將橋捐吞没反敢朦蔽官廳誣指具呈人爲揑名誣控奉傳訊判各在案嗣於八月一日邀同原具呈人赴案并檢呈清單劉裕記助洋二十元原信一件當堂證明奉庭諭飭探將證函携至劉裕記調查對照則該董假公濟私侵吞橋捐之罪狀己屬毫無疑義迄今多日未見明文竊思楊心正早經募有的欵何以延不修治而夔等具呈之後復敢砌詞朦稟實屬仗勢欺人爲此再呈應請迅賜飭傳到案質訊云云聞沈知事以此案雙方屢凟日内將傳同質訊實究虛坐云 
[撞船溺斃船夥之理論]  
　　船戸俞蘭泉日前由平湖裝載小麥來申出售行風駛至南黃浦江塘口相近被黃阿發裝載麵粉桐油之船開赴内地順流而下勢頗迅速致將俞船碰撞一孔船夥屆阿三登時墜浦越日由某貨船將屍撈獲棺殮現俞查得黃己在申昨日向黃理論並要求優恤屍屬經人從中調處尙未了結 
[電車碾斃塌車夫]  
　　無錫人沈新炭在卡德路錦泰煤號爲送煤車夫前日上午十一時許拽儎重塌車行經愛文義路口被某號電車撞倒塌車收留不住將沈新泰腹部碾傷甚重當經新閘捕房三百五十九號巡街捕到來抄錄電車號數雇人力車載送受傷人往醫院醫治及晚即因傷重斃命由院用電話報知捕房後昨將飭捕用車送屍往騐屍所時經死者親友投捕房請求免騐備棺自行收殮 
[電車撞跌行人]  
　　江北人劉林松昨日下午行經南京路遭某號電車撞倒跌破頭顱血流被而由老閘捕房一千一百三十八號華捕前來抄錄電車號數另雇車送劉林松往醫院醫治 
[請求撤消婚約之照准]  
　　番菜館管事人蕭琴堂控未婚　周夢熊姦佔伊妾沈氏致損失洋一千數百元由公共公堂引渡上海地方審檢廳訊處周夢熊詐欺罪監禁六個月周不服提起上訴在案茲悉原告蕭琴堂以伊女二囡雖會許周爲室尙未成婚此次被告姦妾騙財殊屬無行不願再悮伊女終身於是又投地審廳具稟聲請撤消婚約前日經推事官提案審理原告上堂伸訴前情要求將婚約撤消問官飭將在押之周夢熊提案研訊一過允准原告請求判將周夢熊與蕭二囡所訂婚約即時撤消蕭琴堂之主婚約亦撤消之判畢諭令將周還押候示 
[免騐汽車撞斃之男孩]  
　　婦人周紀氏之七歲兒子周福寳在愛多亞路被汽車撞傷車送醫院不及醫治而斃屍送同仁輔元分堂報請中西官相騐昨午地方廳委派許檢察官毛檢騐員等前往會同法公堂中西各員同蒞該堂即據周紀氏投案請求免騐情願自行棺殮問官准之 
[行兇案解送檢廳]  
　　沈榮桂向在西鄉曹行開設小茶肆近與龐炳生等結成仇隙迭次尋釁本月初七日龐又糾合無賴等將沈軋至鄉間兇毆次日又有姚炳根姚陳氏母子等擁入沈所開茶館中將一切什物打毁事後沈投報地方警署將龍與姚母子一併拘獲連沈押送地方警察事務所當因案關刑事即命備文飭警將兩造移送地方檢察廳訊辦 
[合帶煙土被獲]  
　　殷洪生張老安近從外洋合帶烟土五六十磅乘某公司輪船於前日抵申正擬携土登岸間爲水捕房何探目一併查獲解人捕房梅捕頭諭將殷張二人押送地檢廳訊辦烟土送海關候燬 
[控告革保盜賣墳地]  
　　張文耀控己革某圖地保趙阿斌與朱棣山等盜賣西門外祖墳基地得賄瓜分一案業經地檢廳查明將趙朱提案並傳到原告研訊之下判趙等收押候補提案中牽涉各人到案復審 
[過犯攫取金鎖片]  
　　匪徒顧阿二前晚在湖北路串黨攫取婦人陳魏氏家女孩林寳金鎖片一個銀鐲一只圖逃當被喚捕將顧追獲惟贓物己被同黨取去遂將顧拘入捕房昨解公共公廨經中西官訊知顧係過犯判押西牢半年期滿仍逐出租界 
[指控私用賬洋]  
　　東橫盤街日商渡邊洋行指控式拉夫周肇弟（即周小弟）陸續私用賬洋六百五十三元二角等情昨由捕房將周拘解公共公堂經中西官略詰一過判周押候日領堂期解訊 
[串竊紡綢分别押儆]  
　　江北人周小本前晚與婦人張李氏黃包車夫姜爾元串竊閘北恒豐里二十一號門牌某染坊内值洋一百四十元紡綢十九疋携至公共租界戈登路被該管捕房包探顧金林查悉當將以上男女三人連同跡涉嫌疑之張大奎一併帶入捕房昨解公共公廨經中西官研訊明晣判周小本押西牢四月張李氏押女所二月姜押兩禮拜張大奎訊無干涉釋放贓交原告領回 
[搶土與帶土並儆]  
　　流氓全傳清日前糾黨在法租界後新街攔刦潮州人周一聲手中所持籐皮夾内之烟土八只圖逃當爲巡捕將全追獲逕同原贓一併帶入捕房諭令原被一併管押候解公堂訊究在案昨日解送法公堂請究先據捕頭上堂稟明前情並將烟土呈鑒詰之全供認搶土不諱中西官判全押西牢三月期滿永遠逐出租界原告周一聲不應私帶烟土着罰洋一百元充公烟土没收 
[冒牌仿造香因之科罰]  
　　姚維榮日前租賃法新租界愛來格路某弄十八號門牌房屋私行仿造英美烟公司之魚翁牌香烟事爲該公司洋人得悉報告捕房飭探前往將姚拘獲抄出仿造香烟數盒帶入捕房候究昨解法公堂請訊先據原告上堂禀明眞僞區别求究詰之姚供此項香烟實係李明山售與民人不敢冒牌中西官以證據屬實豈能抵賴判罰洋一百元示儆仿造香烟銷燬 
[兩竊賊分别押儆]  
　　法捕房包探任水揚日前巡緝至法新租界寳隆路查見竊賊陳子文在孫文氏家竊得銀盆一只圖逃當經該探拘獲人贓又殿寳林於日前竊取强怡興家之金戒等物逃逸現爲包探拘獲帶入捕房昨日併解法公堂謂究先據各原告上堂稟明前情詰之陳等供認竊物不諱中西官判陳押六月殿押七天以儆贓給各原告分别領去 
[三汽車夫違章科罰]  
　　汽車夫陳阿寗張德寳朱金生等三人日前各駕車至法新租界僻靜之處開行快車不燃燈火違背路章適爲捕頭脫雷沙克君查見錄明號碼於昨日飭探將陳等三人傳至法公堂請究先據捕頭上堂票明前情詰之陳等供認違章中西官判陳張兩人各罰洋五元朱罰三元充公以儆 
[縣署批示二則]  
　　王趙氏呈爲無力取贖祗得出賣請核示由王秀坤王美觀戸各單地該氏分得四股之一計地五分一釐八毫二絲五怱前經該氏將分產字據呈騐有案至於應否出賣該氏旣有產權斷非族中所能干涉毋庸請示 
　　唐德業呈爲遵例註册請給照公告並給示保護由呈悉准予註册給照公告並發給布告可也註册費銀三元存 
[淞滬警察廳批示四則]  
　　許培山批呈悉查趙義堂因嫌被逮正在偵查預審之中果係枉抑自能超釋該民等事不干己毋庸來案多凟 
　　胡友記批呈悉案經呈請會審公廢及英法捕房查追自無再予備案通緝之必要仰即知照 
　　王錢氏批旣據一再續呈姑准行區秉公核辦可也 
　　朱均海等批呈及照片閱悉候發交偵緝隊隨時查緝可也 
來函 
[吳淞江水利工程局來函]  
　　昨有自稱上海果仁善堂董事致書於本局者其具名人爲樊時章曹秉忠朱葆元張維城唐乃昌其地址爲新垃圾橋北洽興里附以捐册二扣一爲籌募江皖水災急賑捐啓一爲勸募本堂經費之澤及同胞捐啓接閱之下不勝疑訝夫救災恤貧本屬美事惟近來人心不古常有一種歹人糾合同類賃屋數椽借善舉爲名刷印捐簿捐扈廣發信函於城鄉舖戸一切公共機關募捐乞助以圖飽私囊者所在多有上海爲尤甚其窮無聊賴騙人錢物罪猶小其以僞亂眞使好善之士誤投錢財致損及於眞正辦理善舉之地則害實大今洽興里所設之果仁善堂是否逐年呈官有案其樊曹朱張唐諸人現操何業是否果係實心救災之人鄙人未敢懸斷惟念災賑之欵極關重要必須付托得人始事有實濟現敝處所接該堂寄來募啓其號數己在一千以外諒各地之接其同樣之信函捐啓者當己不少應請詳加查該其堂其人是否眞實可靠如各地善士助賑有心而查訪未實寗將願捐之欵送交向所著名之上海六馬路仁濟善堂及寗波路濟生會掣取收據之爲妙無遽以救命之錢送交該堂董事也陳寄愈謹啓 
[洞庭山人王養吾姚志高致同鄉函]  
　　敬啓者竊查上海自今夏發現時疫以來幸賴熱心善士分投設立救疫醫院竭力救濟全活甚衆現在滬上己疫勢稍殺方深幸慶不己近數日來疊接家鄉函告謂洞庭東山一帶時疫蔓延勢甚劇烈一經傳染早不保暮甚至一家數口死亡過半抑且患疫之人勞動界居其多數一人疫死全家失其養赡傷心慘目無以復加不圖疫氣密佈轉接再厲甚至居民相戒不敢行諸道路蓋緣山間向無西醫而中醫方藥一無效騐一經患疫即無藥可治也鄙人爲洞庭人民之一份子驚心桑梓痛乏良謀因念吾鄉不乏好善之士當能急起圖維爲此不揣謭陋敬告我同鄉諸大君子顧念東山現在遭斯慘疫雖曰天災實由人事之未盡共體天地好生之德同施慈悲敎苦之誠或援申江地例要求中國紅十字會時疫醫院派員赴山設立臨時救疫醫院或仿照上海辦法聘請精於西藥醫士前往施治救斯民於殘喘挽浩劫於一鄉想諸鄉長念切痌瘝必不忍袖手也惟水深火熱頃刻難延急起圖維同鄉幸甚專此懇請不勝迫切待命之至 
[學生聨合會總會來函]  
　　本日報登昨日公共體育塲開各界大會紀事關於對外决議條文内合法國會未「成立」以前一語實係合法國會未「得完全行使職權」以前之誤請予更正爲要此頌撰安中華民國學生聨合會總會啓九月八日 
雜評二 
[南京女師範之善後事件（庸）]  
　　南京第一女師範風潮事件吕惠如旣己去職學生方面目的己逹己聲明照常上課即吕以前處置之失當與否亦成過去問題無再注意之必要今後所希望者惟在後繼之得人而己 
　　江蘇省敎育會對該校繼任校長之人選提出二點前者尙屬於女交特殊之關係後者則全國敎育界經此次空前學潮以後凡爲敎職員者應以此爲共同之原則不特一校爲然尤不特校長爲然此獻身於今後敎育社會者所當自知而長敎育行政者尤宜注意者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　垚夫 
　　自由談三字皆有當代名人字跡每星期調換一次今日係侯堯夫先生手書 
新談 
[濟南觀察談] [  一之]  
　　（十一）各種報紙之面相 
　　山東省城發行各報完全由本國人士舉辦者凡九種其家數之多幾與我中國第一大埠上海相若誠不能不令人動色相驚異也吾人觀察濟南近狀由此一端即足證明我華人之種種弱點其第一端我國多數新事業大抵有名無實不妨外强中乾第二我國共同事業每因少數人之無弊法律不足示懲儆多數人不能信任少數人遂不得不各自爲謀第三我國人士自私之心過重凡事祗喜自張聲勢不問大多數人民之福利與禍害凡號稱新人物者一鳴驚人之論齒莽滅裂之談無非如庸醫輩妄施診斷祗顧騙得醫金不問病家之死活也故濟南各日刊家數雖足頡頏上海而人民程度之卑瑣視茲洋塲十里間尙覺望塵莫及游濟南者祗須往各書攤一見其爲猥陋不通之唱本舊小說疊置紛陳即知濟南報紙對於人民　長知識問題亦幾如芥舟堂坳不足以當浮海之桴也 
　　記者對於濟南各報之觀察絶無一毫朋黨之見更無所謂好惡之私茲篇僅就出版號數之多寡爲先後而一一揭指其面相焉（一）簡報出至五千四百五十六號每日出一小張淺文石印内容分命令專電時事要聞本省新聞四類其特點有二（甲）所採新聞大抵删繁就簡（乙）本省新聞中槪括本城其訪昌似皆由公署中人充之於『簡』字外尙兼有一種實事求是工夫自不至捕風捉影弄巧成拙也（二）大東日報出至二千六百二十四號日刊一大張有半其正張内容同簡報附張略載來件其正張編輯法每一問題比類而詳記之有時逐節加『某社消息』某報載『某地電訊』字樣字行太稀篇幅有限每以其不就原文别加删節致有尾大不掉之譏蓋純乎北京式之日刊也（三）山東日報出至二千四百十一號日刊兩大張材料最豐富首張冠以專電次要聞命令字最小　張首本省新聞次本埠瑣聞其特點（甲）要聞選材最扼要（乙）每條新聞標題穏適動目又不過爲張大之詞纯乎第一流大報氣派其標題如『吉事完全結束』『棉業界在中國之地位』『軍事協定之弊害』等節平直出之絶無矯揉造作之弊洵可貴也（丙）字行縝密（丁）東省新聞亦多與他人不同處（四）山東商務日報出至一千零五十二號日刊一大張門類稍多有小說短評代論等專件中虎疫新論尙佳惟其以『中國代表團在巴黎發表之意見書』爲代論大字密圈一續再續續之不己令人生壓一種敷衍情狀頗與北京各報相似（五）齊美報出至一千零二十六號日刊一小張冠以時評立言尙有見地要聞先後緩急似無一定審擇之法其特點爲濟南寒暑報告及錢巿價格（六）新齊魯公報出至六百四十五號每日一大張有小評並爲山東問題特闢一欄齊魯要聞中有數則略可採（七）山東通俗白話日報止一小張出至三百八十一號白話而云通俗讀者顧名思義即知此報確具一種特有之本色也其特點（甲）演說中所舉『美國華盛頓總統獨立建國後以三事訓國民一勤敏二屏嗜慾耐勞苦三多積蓄』等語至理名論有益世道人心不淺絶非好爲大言之新人物所謂『推翻舊道德抛棄古文明』等說所能比挺（乙）各新聞　演成通俗白話己别經一重爐冶自可去糟粕以存精粹不至再右數衍堆砌之弊（丙）本埠瑣聞中所　　事亦極有一讀之價值與他報鄰猫產子』之記述法不同（　）　聞上當頭林　　引用一種新有之事實發爲　論亦頗可喜（戊）『白山鐘』即短行批評也其所論列别　意趣（己）『益俗談話』箴砭社會對於種種惡習慣畢舉靡遣亦爲山東人士所當一讀者其精神當爲濟南各報冠記者平昔宗旨本非反對白話者也如我國提　白話文者無其他之作用盡能如此小報之專從通俗二字着想專以人民幸禍爲前提記者對之固當稱佩之不遑矣（八）山東法報出至一百二十八號每口一大張特加『高檢廳批判』攔一望知爲司法界之機關其本省新聞尙豐富亦有時評（九）海岱新聞甫於本年八月五日出版記者過灣南時纔出至第十一號每日一大張有半其字行甚綿密編輯法頗有包舉萬象之勢竊恐其心有餘而力不足也惟其報後告白欄有一極可喜之現象即實業公司等字樣幾占其大半也附張中譯論甚多文獻叢輯中有句云『西國前哲文德武功較之吾國即云互有短長而社會習憤之不同又豈能以異族之精神國結吾國之人心乎』尙不愧爲時下對症處方之論且足代表山東人士不喜盲動之特性云 
　　各報面相多數均帶北方之蟲疏氣山東與北京相接近近暈者黑難免不沾京塵中汚染也惟簡報短小精悍不容輕視山東日報精神足與軀體相稱似不至云大而無當山東通俗白話報猶之野老農夫不失本來面目豆棚瓜架間令人樂而忘倦但若人人盡作此態則亦不成世界此正所謂人心之不同各如其面也豈徒報紙爲然哉 
雜錄 
 
[意大利奇諾佛造像之四]  
[小說雜談（十一）] [  瘦鵑]  
　　長篇小說動輒一二十萬言非有恒心有耐力者往往不能竟其功予頗苦之舍迻譯十餘　外未嘗自爲舊有『紅顔知己』之作亦止二三萬言而己西方小說家以長篇小說稱者英有狄根司施各德法有囂俄大仲馬每一書累二十萬或三十萬言篇幅雖長始終不懈正類蒼頭突起之軍持大刀闊斧斬將刈旗逐北數千里外非屑屑於立功肘腋間者吾國作家如曹雪芹施耐菴其功力之偉不亞西方諸賢而曹氏所作止一紅樓施氏所作止一水滸終不如西方諸賢之人各十數書或數十書也短篇小說着筆較易然至少須三四千言始有可觀若在一千言以内即不易作前輩天虛我生嘗戲爲三十八字之小說凡二種一曰冩情小說一行書其文云『海麗得情人書遂赴約詎爲奸人所紿　爲倡覓死弗得後遇情人卒成脊屬奸人以誘略受處分』自謂編爲長篇可作十四章化爲三萬八千言云又社會小說天網云『某令以資得官出宰盡括脂膏幕友亦驛宫各置田產納妻妾合室而居恣淫樂猝遇光復均被殺』附註謂演爲長篇亦可得二三十章凡屬官場現形記中材料均可抄襲揷入若編新劇可保賣座三日今特大勉强作成三十八字云云竊爲三數十字究不能作小說友人碧君謂欲徵求十字之小說其事更難予戲拈十字云『某生遇粲者悅之弗諧死』自視不覺失笑十字之中尙安能求情節之曲折此誠所謂大勉强矣或謂言情小說千篇一律此寥寥十字亦能抵得他人千言萬語耳足發一呱去歲小說月報嘗有小說俱部之組　一題曰邂逅哀情小說限四百字凡辵部之字不許閑入篇　蓋禁體也主者王子　農敦囑一試因以四百字慮之其文云『日之夕矣鴉影兼兼駃斜陽掠碧空而去綠楊如薺摇　颺中似兒女子絮語石湘　之第一次見其意中人關明　也在陽有三月方自幼稚闈歸見綠陰下有稚女撲蝶爲　倩影動斜陽中綽約如仙湘舲痴視经間即助女禽蝶女大悅貺以眼波并通姓氏而二人心坎中　牙茁矣 
小說 
[戰争之賜法國毛柏霜原著（二）] [  万玄甫譯]  
　　厥後隆萬祺先生鼓勇言曰子來前吾等可前進審愼諒無妨也言畢乃又前進穿一葡萄小圃而過权葉扶疎僂背及地匍匐而行行時耳目交川防敵踪也欲抵江邊須越荒郊彼等馳而過迨抵水涯乃匿身蘆葦叢中馬立蘇德貼耳及地細聆有無足音方向此間而來良久不聞聲息一若此間僅剩彼等獨綴景物者心咸釋然於是彼等垂綸下釣尋其舊樂慘淡之馬倫忒島適當其前大足爲彼等對岸之屏障江邊小酒肆則布帘收捲視之似己荒閉多年矣 
　　薩萬祺先生先得一銀魚馬立蘇德先生次之二人漁釣老手也偶曳其綸則必見竿端垂有瘦小銀魚鐵鱗閃閃令人眼纈彼等乃輕投網中網織頗密即置足畔於時二人中心愉快難以言宣誠以此調不彈己久一旦重彈有不心曠神怡者乎而日光多情亦如水銀下瀉浹彼等僂背俱喛此際萬籟皆息萬慮都消但願終老漁歌於願己足視塵世擾擾攘攘直多事耳正於此時忽聞有聲隆隆然似發自地下山河爲動吁此槍聲也何爲乎來哉馬立蘇德回首向左一望則見江岸遥處可畏之凡里林山巔有一陣白霧蓬蓬而出未幾第二陣又作又未幾而轟然爆裂大地盡動白霧上騰不息山巔硝氣迷漫若牛乳色然漸漸升入和平之晴空盤旋盪漾於山巓左右薩萬祺先生雙肩微震失聲曰嘻戰爭又作矣時馬立蘇德方靜觀其釣絲之浮沉波動驟聆砲聲擾彼清興彼亦一酷愛和平之人對此嗜殺之瘋魔不禁勃然而怒憤憤曰如此互相仇殺豈不大愚薩萬祺先生曰以予觀之若輩殘暴更甚於獸時馬立蘇德適受寒風微顫因大聲曰思之思之自有政府以來無古無今嗜殺則一薩萬祺先生擔言曰然吾共和國固不願爲戎首也馬立蘇德止之曰國有君主易開外釁若爲共和恒多内亂亦五十步與百步耳於是彼等以和平之胸懷與夫公民之資格靜靜及於政治問題議論風生厥後趨於一致深歎彼等將永不能見夫大同之盛而凡里林山雷聲不斷子彈不仁授人以隙摧毁我廬舍毒殺我人命驚人清夢絶人美望芟人方興未艾之幸福致令幾多慈母良妻嬌女呼號啼泣於無窮豈不痛哉薩萬祺先生曰我生不辰逢此厥凶馬立蘇德答曰如此苟活不如速死 
[自由談之自由談] [  不冷]  
　　安諠或有爲安福二字之解者曰何爲安汝安則爲之之安何爲福福者禍之門之福 
 
 
 

Page 15

 
 
[吾人未來之大研究]  
生乎死乎　將來乎　靈魂乎　鬼乎　神乎　仙乎　佛乎 
萬化有生必有其死有始必有其終此天地循環之理吾人生活於世無論其爲富翁爲貴官爲商人爲苦力而于一死終不能逃避終不能豫測然死後之事生前有足以研究者若何之形相乎若何之情境乎生活于何處乎能有知覺乎能記憶生前乎生人祭祀果能蒞臨而享受乎焚化紙錠果有實用乎凡此種種雖以吾人之聰敏材智終不能逆知其將來本書採集學理窮年研究始知死後確有其物確有其事實情實理一無虛飾世人閱之可以明死後之眞相可以推死後之究竟可以察死時之情况可以見死鬼之一切行動離奇怪誕令人不禁拍案呌奇世界神秘莫測之秘篋一朝豁露凡爲國民當必以先睹爲快現以出版一曰死後之將來一曰靈魂世界分訂洋裝二大册茲將二書要目列下 
死後之將來 
人之將來不外一死死後之眞相罕有能知之者本書向神壇恭錄　諸仙佛神祇乩語擷取精華分類編成計六大編凡三十章章下供引證事實以昭應騐世人讀此大覺大悟之書死後之眞相生前便能洞曉誠空前之奇書也（目錄摘要如下）·死之解釋·死之分類·今人之死（附事實）·有鬼之實據（附事實）·鬼之分類（附事實）·鬼理·鬼之形相（附事實）·鬼之能力（附事實）·鬼之記憶（附事實）·鬼之意想（附事實）·鬼之年歲·鬼之居處（附事實）·鬼之衣服（附事實）·鬼之飮食（附事實）·鬼之使用（附事實）·鬼之交際（附事實） 
[靈魂世界]  
靈魂爲人體之素質生則爲靈死則爲鬼特鬼爲基本單位在鬼之上者有神有仙有佛在鬼之下者有虫有豸有畜生無不皆由靈魂變化本社員研究靈魂學有年深知靈魂實有决非虛無神道設敎决非迷信特苦心編纂是書旁証曲引事實燦然誠爲吾人將來必須研究之唯一奇書（目錄摘要如下）·爲鬼之資格（附事實）·成神之資格（附事實）·成仙之資格（附事實）成佛之資格（附事實）·鬼之等級·餓鬼·惡鬼·靈鬼·鬼仙（各附事實）·神之等級·上神·其餘之神（各附事實）·仙之等級·人仙·地仙·天仙（各附事實）·佛之區别·在家修行者·捨身正覺者·附仙佛小史 
全書二種每册定價五角二册一元實售七折外埠函購每册郵票四角二册八角帶費在內原班回件 
靈社出版總發行所上海閘北義品里廣文書局分售處上海四馬路中市大東書局 
[商務印書館英語週刋]  
二百期大紀念 
本週刊早經教育部批奬極承學界歡迎茲因出滿二百期特將從前所登各件作一結束自二百零一期起除將內容特别刷新并增加多門外更行發售特價以作紀念茲將簡章列下 
一定閱半年。止收八角。（較前減三角）。定閱全年。止收一元五角。（較前減五角）零售仍照舊每册五分。 
二無論半年全年。如定閱數份。抑或一份而定閱數年。均可照前條辦理。 
三無論半年全年。須槪從第二百期以後定起。以前不能補定。 
四此項特價。本年陽曆八月一號起。年底爲止。過此仍照舊辦理。 
五郵費仍照舊辦理。 
商務印書館英語週刊社啓 
[家庭工業社批發各種牙粉原料]  
炭酸鎂　本社自造之炭酸鎂屢承各埠來函訂購向因每日産量有限只敷自用不克分售爲歉旋經擴充除原設南北兩廠外已添設分廠五處現在出貨頗多而美國定貨亦復大批運到故除自用外堪以供給社會需要特定廉價批發每磅大洋兩角二分五厘可裝三錢重之擦牙粉四十包但係整塊原料以便證明非外國貨冐充倘須本廠代磨另加工洋五分五厘如願自磨可向本廠購鋼絲篩一具大洋一元 
滑石粉　本社所用之滑石係由營口分社自闢礦山選用特等石料運申托由恒茂瑞泰兩廠代磨成粉向亦僅供自用現因需要者衆特行添運大批石料來申一面並在營口添設廠屋自備電氣磨機日夜開工碾磨可無缺乏之虞特定廉價批發每磅大洋三分可裝小包擦面粉一百二十包 
鉐炭養　東洋牙粉原料多用鉐炭養（一名炭酸鈣）本社因製純炭酸鎂專爲本牌擦面牙粉之用須將所含炭酸鈣分析提凈故此副產材料亦多除供自製普通牙粉外特定廉價批發每磅大洋五角次等者每磅大洋三角可裝五錢重之紙袋牙粉二十四包 
右定價目均在上海交貨若寄遠埠川稅裝箱均須另行計算此項辦法係爲便利各處製造牙粉無須取材異地起見故所定價格極爲低廉不加何種利益蓋因鑒於國內工業近來紛紛繼起者厥惟牙粉一類良以購用現成粉料一拌卽成洵稱簡易特惜所用原料大都購自外來本社有鑒於此特盡棉薄擬塞巵漏於萬一現更勘定基地建設總廠自造沙濾水臺並僱機匠鑄造蒸汽鍋爐完全利用汽機發動期於陽曆年內完工預算製出純炭酸鎂及滑石粉足供全國需要想我同志必樂觀其成也如願定貨或附股者可向本社總務處接洽 
●附無敵牌擦面牙粉說明 
本牌牙粉所用之炭酸鎂與尋常市售者逈然不同係加工漂洗至二十小時絕無鹹味鹻味即滑石粉亦經飛鍊絕無些微粗礪雜質所用硼酸則係西醫藥用之劑一切香料亦均選用堪以內服之劑故入口下嚥均有益而無損用以擦面能除油光暗晦免生粉刺雀斑面皰瘰粒而無損皮膚用以擦牙能除乳酸積腐免患風虫牙痛齲齒駁蝕而無損牙磁此外如皮破出血腋臭脚濕痱子熱疹風濕煩癢一切皮膚諸病但用此粉糝上無不立愈並去衣服沾汚油漬無損色澤功勝藥房所售去漬藥水用擦金銀器皿能發光彩功勝飾鋪所用舶來紅粉故家庭備此實爲便利是否有名無實一試便知無待贅述本社爲尊重國貨信譽起見自六月份起更將鎂量增多至一百分之九十并已一律改用紫牡丹香價目照舊不加每袋計容量五十格重庫平三錢三分定價大洋三分批發對折瓶盒七折川運外加原箱出口經農商部咨准稅務處立案註册但完正稅一道沿途槪免重征惟現值定貨擁擠不論現欵往來均須捱次限期交貨尙希鑒諒是幸如係零星批購請向各埠經理處接洽可也如索樣包但寄郵票三分至上海西門靜修路總發行所即當郵奉不誤　上海西門内靜修路家庭工業社啓電報掛號七二○○ 
[三馬路廣昇祥總經理漢口鄭榮記國貨]  
衣刷　㡌刷　頭刷　床刷　鞋刷　指甲刷　綢縀刷　呢絨刷洗頭刷　製皮刷　理髮刷　油漆刷　洗船刷　洗衣刷　批發從亷 
[江蘇句容華僑曁南墾牧公司啟事]  
啓者本公司由前淸宣統三年購買田地於民國元年開辦經已八載所有買賣一切均是現銀交易本公司司事人等無有揭借抵押欠帳或担保或保証等權限如有此種情節乃經手是問與本公司無涉特此聲明以免後論　本公司總理人駐巴達維亞梁炳農啓 
[羅士提神補氣丸]  
羅士提神補氣丸乃取草木之精華用最新科學方法煉製而成能治胃疾肝疾腸疾血疾等各症功效卓著絕無流弊誠家居旅行不可不備之要藥也 
價目每瓶五角每打五元總廠美國紐約埠總發行所上海華羅公司各大藥房均有出售 
[事凢親眼證實者必可靠耳聞得來者不足信]  
今請問於諸君滬上汽車何者最爲社會所歡迎如要敝公司答復此問極易但敝公司須請諸君自己審定不必馮敝公司之言而即見信諸君試往熱閙之處如南京路外灘等處察視往來之汽軍則哇弗輪特之車輛爲最多諸君當可深信哇弗輪特實爲滬上社會所最歡迎之汽車矣諸君得暇請至敝公司參觀當告以種種好處及價目並可出外試乘總經理上海仁記路愛字二號電話中央三八○九中央汽車公司啟 
 
 

Page 16

 
 
   
 
