# 1921 - 94 - 4917289

 

Page 1

 
 
   
 
 

Page 2

 
 
   
 
 

Page 3

 
 
時評 
[世界所同苦（冷）]  
　　生活愈高則費用愈大費用愈大則生活愈高此二者已有互相增長之機矣况又加之以生活愈高則賦稅愈加賦稅愈加則生活愈高二者又有互相增長之機乎如此情形蓋今日世界之人同受之苦也然則此繼長增高之勢至何日而能止乎曰是難知也物必有其極至其極而爲人人所不能任受我意即爲止之日矣若今則猶未也然而人之處境不同其任受之量亦不同故於其間必多擾亂之事自今以往即其時矣由此以觀世間之幸福與平和今尙非其時也 
[專電]  
　　北京電某學者言内閣將倒誠誠然但現内閣係臥者非站者站則可倒臥則無法再倒誰能携數萬萬上台耶（十一日上午十二鐘） 
　　北京電南苑奉軍第一師改編一旅赴察張作霖已下動員令 
　　北京電科布多趙步青電俄蒙匪數千我軍僅四百設有忽虞全軍覆没請催楊督出兵增援否則惟有退歸承化寺院急電新督將承化新疆軍進科（十一日上午十二鐘） 
　　北京電優林八日致節略於外部反對吾錄用前俄領事并任盤踞使領館又謂此等人表同情於恩琴宜取締（十一日上午十二鐘） 
　　北京電小幡函外部請嚴飭黑省撤銷興安嶺伐木禁令謂此項禁令牴觸森林借欵合同（十一日下午一鐘） 
　　北京電日人庄司鍾五郎俄人謝夫諾克合資採伐黑省森林院電吉黑督查覆（十一日下午一鐘） 
　　北京電外部電邵領向崴領事圑聲明在伯力之法人及阿米尼亞人由華領事代爲保護（十一日下午一鐘）　　北京電比使函外長津浦疫减防疫費餘欵尙多請撥助北京防疫常設機關比使語予北京街巿衛生比前退化（十一日上午十二鐘） 
　　北京電柏卜昨赴正定游歷 
　　北京電那威公使米賽勒昨離京那政府命令參贊克努聰代辦 
　　北京電駐古巴使向由駐墨使兼領部議設專缺（十一日上午十二鐘） 
　　北京電雲南德領署文劵器物部准那威敎士代管（十一日上午十二鐘） 
　　北京電外部咨交部意人持有德奥代發中國債票意使來詢如何辦理請核復（十一日上午十二鐘） 
　　北京電英使要求賠償山東徵收紙烟稅外長照復並非新稅無賠償理由（十一日上午十二鐘） 
　　北京電李厚基電院粤情變化孫稱總統防務益緊萬難裁兵且請發欠餉三十萬以固軍心 
（十一日下午一鐘） 
　　天津電曹錕允由直魯豫軍抽調三個全師爲援庫第二路任馮玉祥爲副司令 
　　天津電眞（十）（一）午有庫倫難民八百人抵津（以上十一日下午十一鐘） 
[公電]  
　　趙恒惕反對非常會議舉總統電唐伍唐總裁陳總司令鑒頃接林議長陽電稱本日在廣州開國會非常會議議决中華民國政府組織大綱舉出孫文爲中華民國大總統等語查國會自再集廣州以來法定人數不足無可諱飾大總統選舉原有成　可循今以非法手續率予變更旣啓紛擾尤損尊嚴况此種惡例一開尤而效之禍伊胡底此事於聯省自治前途障碍實多惕已切電參衆兩院聲明否認並電孫公勸其嚴詞謝絶母允輕就我公如以爲然望速商軍政各界省議會一致否認事機迫切應如何維繫西南促成自治之處並希密示趙恒惕青印 
世界路透電 
[英礦工罷工之轉機]  
　　十日倫敦電首相喬治氏昨向路工運輸工提出新條件即政府不復主張司抽水機二人於談判開始前上工但礦工須允不干涉投効司抽水機之人煤礦爭端之更有轉機希望實因此故路工與運輸工領袖曾勸礦工接受此條件三角聯盟卒乃宣布星期一日礦工與礦主將復開談判並戒工人勿作挑釁行動大局雖漸有希望但防範計畫仍未稍弛政府仍四處招募願赴礦穴工作之人據陸軍部聲稱應募者甚爲踴躍又據官場消息全國存糧今殊豐富政府已下令禁止居家存備一星期以上之各項糧食據目下種種現象觀之三角聯盟之聲言罷工會員並不熱誠贊助路工甚多已宣布不願遵守罷工命令車工千人今日在伯明罕開會通過議案請三角聯盟展期至四月十七日發表罷工通告俾容各會員投票表决此可見運輸工亦有不願與聞此次爭端者 
　　十一日倫敦電星期六日礦工决議不干涉保全諸礦之計畫後即於全國發生效果今除法愛夫夏外昨日午後礦中職員均復開始從事抽水南威爾斯全境諸礦之抽水機工人宣稱願回礦工作政府現仍竭力佈置應對風潮之計畫今日會議之希望特點乃在政府宣布願暫時資助不甚生利之煤礦且擬改善礦主所提出之工資計畫 
　　九日倫敦電勞森白倫有礦穴一百二十七處特漢有礦穴二百二十九處均已停工該兩處有人縱火數次一次曾將紐開塞爾之唐摩爾飛機停駐所完全焚燬據守所者聲稱曾爲携手傖戴假面具者所攻擊同時裴林登煤礦公司所備供礦穴馬匹用之蒭秣二百噸亦爲人焚去且有人圖毁茄羅與南希爾斯間之電線砍斷電桿多枝當道已拘獲數人此種暴舉多係新芬黨所爲 
[美國與協約國之將來]  
　　十一日倫敦電華盛頓電稱美國近致協約國之文關於雅泊島問題者乃美總統哈定政策之關鍵此文說明美國所欲堅持之原則而此原則且可擴張於美國與恊約國間各種重大懸案若恊約國承認此原則之有效則可望哈定總統發展其與恊約國極有裨益之政策不然則美國對於與德單獨媾和以及協約國對美債務與太平洋問題等事之態度將有使協約國不愉快之變遷　　九日菲拉台爾菲亞電斐興將軍在此間演說勸衆戒防外人運動疏離美國與協約國間友誼之舉動 
[各國近事記]  
　　十一日倫敦電前德后病殁 
　　十日紐約電據西班牙京城電稱西班牙地中海海濱有大風雪 
太平洋路透電 
[南方選舉總統餘聞]  
　　十日廣州電國會議員數人因反對舉孫中山爲總統現束裝離粤 
　　十一日北京電某外員由廣州抵京據稱唐紹儀對於選舉南方總統之舉殊不滿意已宣布擬離廣州陳炯明之意選孫尙非其時孫能否爲粤省之主治者大約後十日内之重要發展將决定之香港電聞報載稱選舉孫中山爲總統之會議曾通過總統職權大綱附加之條文規定總統有任免各職官員之全權當選總統時唐紹儀不在廣州聞伍庭芳現請各國承認新總統孫中山大約將於後十日内履任 
國外要聞 
[東京通訊（夢城）]  
　　日本政局之各面觀 
　　近頃東鄰内部政爭固非一端而内閣存續問題殆爲各方面注目之焦點夫現内閣至近日弱點畢露兼之南滿鐵道會社之黑幕及大連民政署之販賣烟土尤足授反對黨以口實此次議會開會衆院質問貴族院彈劾彷彿開始總攻擊而文相中橋氏因學校昇格問題更爲糾紛於是有謂内閣將全體辭職者有謂將先一部改造者更有謂在皇太子歐游中内閣不至解體者傳說紛歧殊難測其眞相大致以吾人揣想不外一現内閣改造二現内閣之延長的中間内閣之出現三現在之反對黨與官僚結合而成聯立内閣四組織以憲政會爲中心之内閣是也但仍有不能已於言者現内閣之原首相雖陷於四面楚歌之境卻有八面玲瓏之才頗不易對付縱終歸於坍臺還須經幾許波折而同時反對黨如憲政會者亦分子複雜旨趣不純亦似有令人不滿意之處最近該會首領加藤高明之手翰爲他方面揭破後情形亦極狼狽綜之旣云政黨總不免帶些須自護的臭味此代議政治之缺點也至内閣繼任人物或取之於貴族院或取之於反對黨或取之於與政友會接近之官僚均未可料而一般呼聲較高者爲現任東京巿長之後藤新平男 
　　我國在清政府時代與日當局所訂之五校官費合同明年四月即届期滿北京敎育部已正式通告日當局期滿後不再繼續而日本各方面認此爲一種親善之媒介乃不惜大聲疾呼意在陳情其政府退還庚子賠欵充此項費用蓋明知我國經濟窘迫實有廢止留東官費之决心不得不藉此轉圜此事發軔以西京帝國大學爲中心而尤以該校之四明會爲最烈將擁戴法學部長末廣重雄氏連絡各校開大會表示態度至中國留學生方面西京帝大有一二主倡者東京方面較爲冷寂反對者有之贊成者有之中立不相聞問者亦有之要之此次我國政府旣持此决心而留東學子亦雅不願陳情政府要求繼續今主動旣在日人方面故亦只得聽之坐觀其變動可耳 
　　日本此次第四十四議會業已閉會其中所議法案如借家借地法郡制廢止等皆甚重要而米榖法案（即常平倉制度之變形）尤認爲根本切要而不可忽者今姑舉其涯略如下日本近兩三年來米價翔貴爲從來所未有自去年歲歌大有米價乃驟減顧一般消費者至爲滿足而農人生產者乃大呌苦蓋近年物價較前增至數倍稍優之米果減至三十元以内即不敷生產費於是農人方面乃有不賣同盟之約政府亦以農民占全國人口十之六不能不使其生活穩固遂由農商務省召集委員會幾經周折乃成就所謂米榖法案者彷彿我國社倉義倉積榖倉制度所以使供給需要兩得其平也此制日本古時亦曾仿行之明治初年賴其調節之力亦甚大在野名流學者有極端贊成者亦有素持農業社會主義認此非根本解决者然以大體言一般趨向多認爲救時之唯一上策近農商務省已著手實施先調查各地倉庫並研究價格時期及數量全國之主要集散地除東京外約於相當地方設六個事務所此法行之是否有利無弊只得俟將來成績如何而評判之但其政府之苦心孤詣於此可見而我國古稱農國農民占大多數當局每遇各地豐歉不均則厲行防榖之令或禁止出口或嚴禁販運此雖能使米價不至翔貴於消費者煞有利益然究於生產方面未爲公平澈底之設想一般物價較前昻至數倍政府不之禁也而農人恃以唯一交換之米榖則務使之老死不變豈得謂平至維持城巿貧民生計自有方策安得挖農人之肉之補之無惑乎農業不振而農人生計日墮落焉歐戰前舉世皆趨重工商比歐戰起罔不有糧盡之恐大有牧馬而箝之槪今各國爭務農矣我國坐擁天然富源而日視其衰頽奈何（四月二日） 
國内要聞 
[張家口緊急中之蒙事]  
　　俄蒙匪勢日益南下昨（九日）聞政府接北方探員電告云俄舊黨首領恩琴現在恰克圖致電庫倫各匪首謂彼獨當一面佔領恰城爲期不及一月而南圖叨林烏得各軍始尙踴躍今則似無甚進步實有碍蒙局請將東西兩路歸併南方俾將滂江張家口佔領個人願撥軍隊襄助進行俾底於成又蒙匪於南攻滂江之外又分兵西略科布多新疆新督楊增新昨日有電報告俄黨將以烏里雅蘇台爲根據以進攻新疆茲將其原電錄次頃據探報俄軍舊黨私運軍火由古城繞道潛赴烏台接濟刻已將奸細拿獲供稱俄軍供給庫城槍砲共計五百餘件已經古城繞道運赴烏台俾使在烏台俄軍向我進攻除飭令古城各軍嚴爲戒備外謹電奉聞楊增新叩又據政界確息中央與曹張商定援蒙方針决計由直奉雙方出兵兩師編練十大支隊分路進攻其出兵計晝擬分三路一由臚濱（即滿洲里）進攻東蒙俄黨一由綏進取烏得一由察哈爾進攻哈順并三路至東蒙俄黨一由綏再謀恢復庫倫惟以外蒙近日氣候仍未和暖特令陸軍軍服廠多備皮呢軍服以資應用又新任綏遠都統馬福祥抵京後東海於八日傳見垂詢甘事頗詳並望其尅日赴任馬即表示願征蒙不願即往綏遠履新云 
[政府籌議對日飛航辦法]  
　　航空公約我國尙未承認日前外交部及航空處忽得日使來函聲稱日本飛航學校演習飛機訂期四五月間飛航來華其施行路線决由朝鮮經長春至大連再由大連用輪船裝運回國請以安東爲入境之第一站函請查照云云當局以日人飛航入境旣係演習自未便阻止特於三月二十八日邀請各部處派員會議就日使來函所稱各節逐一加以討論並定出限制辦法九條一此項學校演習飛機不認爲軍用並不得作他用在入境之第一站即安東地方由我國檢查二先由日本公使將下列各項除已定外餘均開送查核甲入境地點（已定爲安東）乙飛行目的（學校演習）丙欲至地方及經過路線（由朝鮮經過長春至大連）丁出發及到大連並在中國停留日期戊離中國出發之地點（在大連裝出口）已飛航員及其他航務人員及姓名庚飛機之式樣及數目標誌發動機之式樣及馬力三準照原定路線航行不得飛往他處四不得携帶違禁物品照相機器無線電機及郵件此外除飛航必需物品外並不得携帶其他物品五按照中國指定地點昇降但此項指定地點僅供臨時一次之用六沿線經過人烟稠密地方不得爲紙落之飛行致於人民生命財產發生危險七飛行中不得向天空向下撤落物品八此項演習飛行必須携帶各種飛航必備之證書及日記以備檢查九以上辦法係學校演習飛航入境臨時一次特别允許之辦法以上九條經外交部覆核以九條之外尙須增加一條謂與中國尙未批准之航空條約無關云云已於昨日提出閣議議决照辦矣 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[敎職員辭職後之京學界]  
　　自敎職員實行總辭職後校長圑方面將辭職書退回勸職敎員勿辭並前往謁總理請示辦法聞靳氏所答仍異常空洞一方面言極願維持敎育而又一面言國庫空虚無可爲計惟當極力設法籌措云云校長不得要領而退九日又在法政學校開議僉以職敎員旣全體辭職若各校長又自行引退則校務將完全陷於無人管理地位後益不可收拾决定暫不辭職以支持危局並擬十日再向總理方面調停務使此問題解决而後已至敎職員方面自七日宣言總辭後八日復在美術學校開第十三次會議議决將聯席會議名義由八日起改爲（北京國立專門以上八校辭職敎職員代表聯席席議）及發表日前本會議代表馬叙倫姚憾陳世璋三人與交通總長葉恭綽會晤始末又决定十日下午一時半在前京畿道北京美術學校招待京内外新聞記者說明同人苦衷並備有茶點略示歡迎之意已於日昨遍發請帖請各報館各通信社各京外報館駐京特派員及通信員到會 
至學生方面昨日上午九時由謝紹敏劉兆湯何玉書梁鐸等在女高師會齊八校代表先往謁敎育總長及至該部時號房云敎育總長已赴天津繼請見次長亦云次長尙未到部而秘書司長亦未到部代表等不得己逕往谒總理及至該院門口衛兵不許進内代表等在門外鵠立至二點鐘之久仍尙無消息異常憤怒幾欲向號房施以嚴重懲戒隨庶務員某出而道歉代表等始作罷論因總理及秘書長在國務會議不能分身派秘書夏某接見代表等即上前詢問貴秘書是否可以代表總理夏某云可以代表代表等謂政府對於敎育究竟辦否夏云當然要辦不過現在無錢甚麽都不能辦這回總理設法維持什麽法子都想完了即如庫倫出兵因無兵費迄未實行各部欠發薪水多則十餘月少則三五月也没有法子解决不平等的機關多得很漫說敎育罷代表謂不平等的事自然多如陸軍部辦陸軍大學交通部辦交通大學内務部辦警官學校財政部辦稅務鹽務學校他們都有經費爲甚麽敎部所屬八校還要停辦夏云總理已經向財政部交涉大約有點希望不過財政總長當國務會議討論敎育經費時兩次都請病假所以現在不能决定代表繼詢總理對於此事有無把握有無辦法有無别的用意夏云現在實無把握無辦法亦舞别的用意全視財部所籌的二十萬能否辦到若不能籌得將來移用别種欵項以維持敎育亦未可料代表等云無把握無辦法無别種用意你可負完全責任嗎夏某云可以負完全責任於是代表等請夏某將等來意轉達總理即告辭而出午後又在女高師開會首由主席報告開開會討論事項並將北京專門以上各校校務討論會來信宣佈次由八校代表推出一人報告本日上午到國務院經過情形政府對於罷課各校仍是毫無辦法次由法專代表報告近日所得校長圑方面消息及校長圑數日以前謁見敎育總長及國務院各節譚話並云兩禮拜以後可有决定辦法此消息係探聽的報告主席因時間已久宣佈討論學生以後辦法當由各校中代表提議四條一對政府二對敎職員三對校長四對學生自身對於第一條討論時間甚長結果本日所擬對政府辦法作爲提案再由各校代表回校將本日所擬辦法開大會徵求同學意見再討論進行對於第二三兩條因高師代表提議將四條提前討論結果對於第四條各校罷課學生不得於此期間内出京作爲本日議决案二三兩條容後斟酌最後由北大提議組織新聞圑推出北大高師兩校擔任並由兩校學生中對於新聞界有聯絡者組織云 
[京學界與交通部索欵經過]  
　　在距今兩星期前北京敎育界對交通部曾有要求撥欵之交涉當時外間頗傳交通方面已有允意而范敎長亦適於此際銷假故北京報界曾一度有學潮轉圜之消息謂春假以後即可上課不意遷延至今形勢急轉直下敎職員方面竟演成總辭職之事實據昨日各校職敎員聯席會議所辦半週刋載有職敎員代表與交通當局會晤始末一叚則知交通部所允撥欵維持者措詞本極圓滑此亦學潮决裂之一原因也亟錄如次以見眞相上月二十八日第七次會議僉以外間傳說葉交長於二十六日會晤范總長接洽八校經費事並由各方面報告葉交長頗願與敎職員圑體有晤會之機會應委託本會議主席先往范敎長處詢問與葉交長相晤情形當由馬君提出如范敎長萬一提及葉交長願與敎職員圑體晤會之意應如何答復衆意如敎長介紹當然可以會晤二十九日午前十時馬君往訪范敎長范敎長謂我因敎育經費事曾託人訪葉總長二十六日葉總長亦來相訪對於敎育經費但云同是國家事總可帮忙但無何等確定今日國務會議席上我當再與之談馬君復詢敎育部究有辦法否范敎長答謂我已擬一手摺將於今日提出國務會議請總理批明以後敎育經費究從何出積欠經費如何辦法是日午後五時范敎長電招本會議代表馬君叙倫陳君世璋姚君憾至部范敎長與王次長同見范敎長出總理批手摺語相示且云積欠分月撥還一層我今日曾詢財政總長究分幾月月撥幾何周總長云尙不能定當由馬君答謂看總理批大部手摺似與八校敎職員所請求之意未符且總理批謂自本月起每月由政府籌得的欵内撥敎育經費二十五萬元今日距月杪止兩日政府的欵尚未籌得則此語已屬空言積欠分月撥還前次大部已曾失信范敎長又云尙有一事報告今日在國務會議上與葉總長再談經費事葉總長謂前日所語帮忙事今不能辦探其意乃以敎職員所辦半週刋第二號中攻擊交通方面之論說故忽將前意變更馬君答謂敎職員本向政府說話無所謂攻擊不攻擊至半週刋所載有關交通方面之論說本是滬上各報之輿論彼報早已傳播當然不成問題三十日第八次會議馬君將先後會見范敎長情形報告後代表中有以昨日午後有人親聞葉交長言仍是甚願擔任經費之意與范敎長所說不符此中恐有别情不如由會議正式推舉代表往謁交通當局以明眞相遂議决仍由馬陳姚三君前往並去函約定三十一日午後四時會晤是晚馬君電詢范敎長何以葉交長昨日午前午後言語不符范敎長亦甚詫異謂今刻於宴會上可晤葉總長我當再與之談次日（四月一日）午前十時范敎長電招馬君往其寓所馬君抵范寓范敎長即云今日已約葉總長共會於勸業專使公署即可同往一談否馬君諾之遂偕往葉所由敎長介紹於葉交長葉交長略謂此次各校敎職員請以交通欵項充經費惟交通欵項雖係收入之一種但與其他徵收之收入不同其他徵收之收入除須開支手續費外皆純收入也交通欵項有支出且國家收回各路之欵理應由國庫支出而國庫從未支與交通部一錢皆由交通部自已設法加以借欵關係及上年安福部之濫費交通部實已毫無餘欵然今日尙不至如財政部之竭蹶者皆由人爲之力耳且交通欵項本不能移充他用而外間一般觀念似誤以爲交通欵項可以隨便充作他用者即社會優秀分子明於理解之敎育界之觀念亦似有此誤如敎職員正式機關報半週刋所載者殊爲可惜至如他報有不滿意於交通部者皆由不明眞相兼有黨派作用然已可使國家交通事業蒙此影響至不滿意於敎育界者亦未始無之甚有謂三不成材者此固不悉内容之言也余素注意敎育交通欵項理雖不應移充他用然歷來用於政費者已不少如經濟調查局之類其經費交通部皆有協助與其虚耗於無用之地則用於敎育上自較有結果關於敎育經費一層余已與范先生言之矣馬君答謂亦曾聞范先生言先生對於敎育經費願爲帮忙甚好但適才先生所言似亦有誤會我國政治向不公開國人固無從詳知各部内容敎育界素與政治上不接近故亦只有相當的明瞭至於此次八校同人呈請政府指撥鐵路郵電等項的欵充經常費者乃由在自身上着想非有此種的欵不能維持所以指定此種的欵正由政府不將政治公開敎育界不知究有何欵較善於此但以所見此種欵項爲較的耳至於敎育界向立於超然地位與何黨派皆無關係此次敎職員所辦半週刋本係謀報告之便利爲臨時機關第二號所載評論大半取之京滬各報所以載入此種評論者以其表同情於自身非取其中有一節攻擊某人某事者先生試看各評論中是否篇篇皆有攻擊某人某事者即可明矣總之此次敎職員係與政府說話無所謂攻擊不攻擊也若外間對於敎育界有不滿之評論亦不足怪即敎育界自身亦何嘗滿意但所以致不滿意者有一大病根在即無確實經費是也兩三年來各校勉强開門設備不完處此科學時代身任敎育之責者雖善敎授安能盡以空言赤手使成人材今日正以雖欲勉强亦過不去所以下一决心非使各校立於穩固之地位不願再敷衍了先生旣允由交通部擔任八校經費學校穩固了敎育自然有向上的希望時葉交長顧范敎長云辦事手續尚須與財政部商量馬君謂在政治系統上是當然的手續此點敎職員亦均明瞭惟敎職員方面將來恐亦有一種手續須與政府接洽再八校每月經常費二十萬元雖由交部擔撥但敎職員此次要求目的中有兩條件一即八校以後之經費其一即八校以前之積欠費積欠經費中有學校之生活費有敎職員之薪修敎職員中雖亦有經濟充裕者但寒士爲多積欠薪修至數月之久於個人生活上影響甚大至學校以後雖有確實經費可以維持以前所欠舖賬如在以後經費中彌補則學校仍是不了故此次非將目的中兩條俱辦到不可現在雖辦到一條而積欠不清目的未能完全達到此事便尀戢完全解决個人意思頗望先生並此項亦擔任交通部亦有困難情形但如先生適才所說比較財部總活動些若積欠不清此事不了且無論敎職員現在絶無積欠可以通融之意即退一步說如總理批敎育部之辦法正恐以後因小牽大糾葛不了不如痛痛快快一下了了時葉交長顧范敎長云積欠究有多少范敎長云六十萬葉交長云是新内閣所欠否范敎長云是從前所欠馬君云無所謂舊欠新欠敎職員薪修正領到上年十一月份止便尙欠十二月至本月份凡四個月至内閣有更迭敎職員所不問也葉交長頷之並云三月至六月四個月内交通部應付之欵甚多要一時拿這麽許多錢出來實在爲難遂顧范敎長云再與財政部商量看馬君云此事該兩先生再商酌一番下午相見再談遂興辭葉交長云昨接敎職員聯席會來函約以今日午後四時會晤現擬遲一點鐘不另復函矣是日午後五時本會議代表馬陳姚三君詣交通部見葉交長馬君云午前所談盡已告知陳姚二代表惟有此機會尙望先生再談一回葉交長乃申說云云與午前對馬君所談無大出入馬君答語亦同惟復鄭重向葉交長云八校每月經常費二十萬元旣由交通欵項内撥付積欠經費仍望先生一起擔任以便迅速解决葉交長云積欠還是經費全部還是薪水馬君云經費全部如交通部照總理批敎育部手摺八校經費自三月份付起則積欠不過四十餘萬葉交長云要交通部一時就拿這麽許多錢出來實在爲難再與財政部商量看陳君亦語葉交長云八校敎職員呈請政府在國家收入欵項内每月撥付八校經費二十萬元現在是否確由交通部擔任葉交長云這已說過幾次可以不再提了遂又申說關係收入情形而散 
[新銀圑文件披露（四）]  
　　（八）美國務院覆函（一九二○年四月廿九日）美政府已收到四月三日日本帝國政府節略經細密討論而後茲美政府答覆如下日本政府預備欣然承受美政府之提議而取消其於三月三日函中所開要求承受日本所提方式之請求美政府聞之極爲欣感至關於日本政府函中所開之二項提議則以美國銀圑代表拉孟德君似已在東京與日本銀圑代表協定調解辦法當此正有希望有關係之四國行將以拉孟德君之調解辦法爲依據而得一協定之際日本帝國政府竟提出此種問題美政府甚爲遺憾設日本堅持須討論所開二項提議美政府深懼其結果僅足延宕此事之進行而已爲有關係各方之利益計美政府特以誠　之意信任日本帝國政府願將該項提議取消而滿意於美政府所提議且由日本政府業已表示預備承受之保障美政府爲順從日本之意願起見預備允准由拉孟德君在東京所提議之調解條件關於日本之第一項提議日本不啻要求一種權利得阻止銀圑建築一路自洮南府聯絡中東路線其理由則謂此項延長路線等於錦愛路線之復活而爲數年前日本所抗議者美國政府對於任何事件之與日本生存利益衡突者極無行使之之意願美政府所宣言願行提供之保障似已可完全保障日本之利益就美政府眼光觀之新銀圑成立而後已啓新時代之曙光而情形大爲變動竊以爲各國應共同工作以和衷友好之互助代替從前之競爭設令以得阻止建築某路之權畀之銀圑中任何一國似與銀圑所根據之主義不相吻合關於第二項提議中所預想之事實據美政府之意見似規定於五月十二日在巴黎所定銀圑合同中之第四欵第十九節此項合同美政府業已表示承認美政府茲特以誠摯之意信任日本帝國政府能承認美政府之有此觀察係出於最友誼之精神並信任日本政府能與其他三國按照所提議調解辦法之方針和衷共濟共策進行美政府對於日本政府之擬令日本銀圑與拉孟德君繼續磋商以期得一解决深爲欣感美政府希望日本政府現能有辦法下此命令而不附加如前所提議之保留庶可於拉孟德君尙在北京之際各銀圑間已締定最後辦法且將美日兩圑代表間所有必要之書函交換以最無延擱之情形辦理之（九）日本大使館函（一九二○年五月八日）答復四月三日日本政府節略之四月二十九日美國政府節略業經日本政府於五月三日收到并業經細密查考美政府對於日本政府之信賴美政府三月十六日函中所舉之保障預備取消其請求承諾日本所提辦法之提議甚爲欣感美政府對於前所提供之保障復表示重視之意此二端均爲日本政府所聞而欣慰者也至關於洮南熱河鐵路及自洮熱路聯絡海口一線之日本政府所提二項辦法美政府似以爲此項提議係新發生之提議並以當此正有希望有關係之四國行將得一協定之際而日本政府提出此種問題特表示遺憾美政府更似抱有一種意見對於第一項提議即關於日本對於洮熱線延長之意願者視爲等於要求一種絶對阻止權而與新銀圑所引爲根據之原則不相吻合日本政府當時提出此項提議並無提出新條件或新要求之意願僅爲免除將來之誤會起見特舉此一端作爲實例之一表示何項企業足以妨害日本之生存利益而爲美政府所保障之要件日本政府深信含於此事中之問題旣在保障範圍之内則與銀圑有關係之各國政府當能以互相信任友好之精神了解日本之意見至關於日本政府之第二項提議日本政府提出此議僅在表明於洮熱線及聯絡海口線實行建築時日本政府所視爲有請各國協助之必要之情形日本政府於茲明白表示其希望其意在訴之爲銀圑基礎之協助精神此外無他意願日本政府雖持有如上述之意見但並無堅持要求美政府對於二項提議須有明白保障或許可之意日本政府之意僅在使有關係之各國了解日本對此方面之看法而已美政府以友誼之精神曾重行聲明美政府所提供之保障儘足保全日本之利益日本政府特信賴此項友誼精神以後不再堅持此二項提議之須提出討論並爲組織新銀圑之便利不致稽延時日起見日本政府於目前僅將其對此問題之看法告知美政府而止並預備贊助有關係銀圑間協定之告成且畀以必要之批准（十）美國務院函（一九二○年五月八日）一千九百二十年五月八日之日本帝國政策節略答覆上月二十九日美政府之節略者美政府業經收到日本帝國政府對於有關洮南熱河線及自洮熱線聯絡海口之二項提議謂無堅持要求美政府明白保障或許可之意美政府深爲欣感又日本帝國政府預備贊助有關係銀圑間協定之告成並按照美英法三國之辦法對於此項協定無條件的畀以必要之批准美政府亦極欣悅新國際銀圑裏面之主義與政策現已完全了解而互行承認於是銀圑之代表可着手進行組織並討論實行後之辦事細則美政府極爲欣慰美政府茲特再明告日本帝國政府美國政府對於現告終結之過去一切交涉其唯一目的無非欲得到一種恊定以互有利益並於中國永有利益爲根據而鞏保有關係各政府間之完全互助美政府對於银行圑協定中所含友誼之互助特刮目相看深信此項實際共同進行之計劃係兩政府善意與成功之新紀元之開始（完） 
[京聞拾零]  
　　星期六閣議例案昨日星期六國務例會各閣員於十二點半入席一點三刻散議由王葉兩長進府報告其公佈議案計兩起一司法部提議將署直隸高等審判廳長凌士鈞署河南高等審判廳長許受衡擬請准予實授議决照准一内務農商交通三部提議江蘇督軍省長曁地方紳民電請將海州地方闢作自開商埠派大員督辦等情前經三部會商擬請簡派段書雲督辦海州開埠事宜議决照辦 
　　舊議員在京活動四月八日爲民國國會開幕紀念日旅京舊議員特在東鐵匠胡同中原公司開紀念會到者一百餘人僉謂西南之統一無期東北之風雲日急領土喪失擁兵者坐視不救人民塗炭受禍者呼籲無門加以職員全體辭職首善之區敎育破產前途所届可爲寒心同人等職責未終天良具在際此危急存亡之秋不能不亟圖負責共維大局議决結果先在京津兩處設立通信機關徵集各地同人意見並再定開一大會共籌一切進行手續 
　　各省區選舉情形各省區新選舉辦理情形據最近調查初選復選完全辦竣者四處奉天吉林安徽江蘇初選辦復選未辦者三處直隸山東山西初復選均未辦者十三處黑龍江河南陜西甘肅新疆湖北江西浙江福建廣西蒙古西藏青海不辦者五處廣東湖南四川雲南貴州 
　　京滬間旅客航費北京上海間之旅客航空費近聞已定出價格即每人一次二百八十元八小時即可到達若附帶生命保險費須增加四十元萬一不幸賠償一萬元一台棊多可坐十二名云 
[豫財廳長易人後之局面]  
　　河南財政廳長陳善同被擠去後以王光第代理曾誌本報王本以縣知事資格得保爲記名道尹去秋始在鄭縣交卸臘初即被任爲鄭州許昌信陽一帶查禁毒品專員本年遂一躍而爲財政廳長省令發表後大有淮陰登壇拜將一軍皆驚之槪其實王任廳長朱係趙督與張省長之苦心因豫中政界人物資格較高者甚少或頭腦太舊或意見不合均不中式趙張夙持以豫人治豫主義擬就資格較好者推推薦數人去歲陳善同之長財政廳張之銳之長實業廳與王之代長財廳同一勉强不過陳張之聲望较王爲高耳王視事後初擬暫不更動屬員旋奉中央來電准其暫行委署王氏遂於四月一日調總務科科長黄琳爲荆紫關征收局局長調征榷科科長全耿光爲總務科科長調票照處主任陳瑾訓爲征榷科科長制用科科長曾傳薪仍舊此外張某徐某亦均在淘汰之列近日盛傳王氏以廳中冗員太多擬大加裁汰本月七八兩日懸牌裁去七十餘人即張省長最親信之公署秘書長李學钧之快壻彭某亦在淘汰之列一時大梁城内有（金剛努目菩薩低眉）之謠以王光第爲知事時爲著名四金剛之一張省長爲人忠厚有類菩薩故也王之大批更動屬員本已怨聲四沸乃又將被裁各員之缺添聘一般刑幕派之老刑錢竽充數廳中要事悉以咨之該派又互相汲引大有死灰復燃之勢河南財政從此又落於刑幕之手整頓益覺困難矣 
[湘議會選舉省長紀]  
　　湖南改選省長省議會已於六日上午舉行結果一致選舉趙恒惕當選舉之前省議會曾於四日開一協議會多數主張選趙議長彭兆璜主張尤力故雖有少數反對亦不得不降心相從也六日到會議員七十八人首由議長報告（一）到會人數（二）選舉條例（三）收到匿名函數件應否披露衆議不必披露（四）投票係用記名式（五）請討論監視員人數衆有主張三路各推二人者有主張由兩副議長承乏者爭執良久卒採用後說於是依次唱名發票完全投畢主席報告票數與人數相符遂開票趙恒惕得七十八票當選爲時省長全場掌聲大作主席又諮詢大衆謂行文時省長兼總司令是否叙明李容巨主張兼否由趙自定不必叙明謝光焯主張叙明免總司令又須更易戴丹誠主張由議長與趙氏先行磋商再行確定李海謂今日舉趙係應時勢之要求係對人問題係將軍政納入民政係促成民治故必須於文内叙明以免事實上發生窒碍段莪亦主張於文内叙明請其兼任惟書面上則不得書省長兼總司令字樣丁先道主張於趙氏就職後再說此時文内不必說起姚聯奎謂省長兼總司令係事實問題以叙明爲是邱才英主張行文祇言當選省長文尾再說貴省長原任總司令職關係重要請仍兼任等語於是主席聲明本日討論省長兼總司令係提倡民治併非軍民合治至行文辦法應照邱議員主張辦理衆贊成遂散會附錄省會致趙氏原咨如下案查本會前准湖南總司令部來咨召集省議會臨時會業於四月二日開會並咨報在案現經本會於四月六日提出選舉臨時省長案到會議員七十八人發票七十八張開票結果台端以七十八票當選爲湖南臨時省長除另送遞當選證書外相應備咨請煩查照即日就職以維湘局至台端原任總司令一職仍請兼任不勝盼禱 
[記香港大學]  
　　香港大學創辦於一九一二年慘淡經營於茲十載早經英國各大學認爲有同等程度迨一九二○年三月復經劍橋（Ｃambridge）牛津（oxford）兩大學認爲同等於是香港大學四字遂得與全英各大學並列近一二年來復大加整頓茲略紀數事如次一去年以經費支絀經該校董事竭力籌劃乃於今春得香港政府輸助洋二百萬元蓋爲常年經費外之特欵現已收得其半餘待續付更由香港巨商納瑪齊（Ｎamarzee）君捐助洋十萬元故該校經濟頓見裕如二學生聯誼會以會所逼窄去年由代理副校長佐頓博士（Ｇ．Ｐ．Ｊordan）募欵六萬元於大學Ｍain　Building前空地另建新屋内分書報室彈子房音樂室茶話室理髮所會長及書記辦事室等建築精良規模宏大氣象爲之一新三該校自前任副校長伊律雅勳爵（Ｓir　Ｃharles　Ｅliot）就日本大使職後繼起人才頗難其選現由英政府介紹前埃及行政官布倫賢勳爵（Sir　William　Brunyate）充當此任布君在英係名政治家名理財家名數學家已於三月三十一號偕其夫人到港本月七號行就職禮並由該校校長香港總督施德勃勳爵（Sir　Reginald　Stubbs）給予前代理副校長佐頓博士法學博士榮銜即晚佐君請全體敎職員學生會餐於大禮堂布君對於大學期望頗深必能展其才猷爲該校生色也四該校工程科分土木電機機械三項敎員衆多機械完備現復由何東勳爵（Ｓir　Robert　Hu－Tung）輸助洋十萬元爲推廣原有工場之用刻正着手興辦向英國訂購各種引擎並將添設冶金廠以供該科學生實習大約明秋可望實現五該校向分醫工文三科另附商科兩年卒業並無學位現英商會鑒於中國商業人才缺乏願輸金添聘敎授將該科改爲正科四年卒業頒給商業學士銜將於今秋開始實行 
 
 

Page 7

 
 
[南潯路發現售票舞弊案]  
　　南潯鐵路公司坐辦兼營業科長張毅平日辦事向取放任主義自張正月晋京後其任務工程師黄復憲代理忽於前日發覺票員夥同舞弊案查南潯路客票係由伍文華印刷店包印並立有保險契約此票由計核課發出亦由計核課驗收不知何時該課主任胡伯誠竟與九江站票員張志霽童瀛洲南昌站票孫嘉祿過處票員敖颫紹葉子揚等串通每日售出重號客票若干行之已久查票員亦無有察覺者詎料日前有查票員鄒輯民忽聞其戚某在郵局内見有南昌站寄來廢票知此中必有黑幕遂商同車長蔡斐文查票員劉金美嚴密檢查自二十六號起至三號止果查出重票一千餘張旋携往計核課與驗習生劉樂夔密對逐日報告確爲重號無疑當往質問票員張志霽童瀛洲張等自知犯法即在某酒樓向鄒等乞憐鄒等以此敲得竹槓洋二百元並手票洋二千一百元詎因分贓不匀竟被報告工程師黄復憲黄立傳計核課主任胡伯誠票員張志霽童瀛洲等當面詢問張童均供認不諱惟不肯供出起自何時　並不涉及胡伯誠個人黄以與胡無涉故僅令胡於二日内將報告一律彙送公司查閱詎胡忽於次日潛行逃走始悉胡爲夥同舞弊之人刻已將張志霽童瀛洲並南昌解來之孫嘉祿敖瓞紹葉子揚曁鄒輯民劉樂夔劉金美等飭交路警看管預備移送法庭已電請李總理核示其所遺計核主任一職已委九江站長潘鳳林充任遞遺九江站長一職己委副站長夏克勤升充說者謂該路屢苦經費竭蹶而不知黑幕中尙有每年七八萬元之損失現値此爭潮劇烈之時各股東必更有所藉口不識主管人將如何卸責也 
[中國造林業之現狀]  
　　中美新聞社譯金陵大學農林科學長約翰雷斯納氏文云中國目下之林業確在進步之中一九二○年春種前之一年間林業狀况遠勝於前一年是年特别之發展可列舉之如下一山東省設一省林業機關二各省林業推廣三南京省立林塲擴充活動四隴海京漢津浦三路皆擴張種樹五樹秧產生之增加六各地知事農會小公司及個人從事林業者日多計是年用於各種育秧及種樹事業之經費至少當有二十萬元以至二十五萬元其一千餘養樹園中所產出之樹秧計有一百兆株其在十六萬五千哀克土地上所種之樹計有二十五以至三十 
兆株此等數目較諸林業發達之他國自不爲多而在中國則注重林業不過數年而有此結果亦可謂難能矣中國政府近來雖頗注意林業然尙未能以鉅欵加以經營辦理林業者大都爲小公司小圑體或個人故此等私人圑體於中國林業前途大有關係現在植樹節已全國遵行自高級官員以至小學生徒皆踴躍爲之學校種樹之風氣亦復大開由學生而推及公衆其影響於林業者甚大江蘇省立林塲開辦於一九一六年地點在明陵附近塲長爲宋廷模君畢業於斐列濱林校助手二十一人其中二人亦曾在斐島肄業去年該林場預算爲三萬四千元由省議會通過財政廳撥付目下墾闢之地計三萬四千畝植樹二百五十萬株其中有上年春季種於一萬一千畝地上之樹一百萬株有育秧園三所占地三百七十一畝移種之樹二百七十五萬株種子約三百萬枚共七十三類植樹節所分配於各處之樹計有五萬餘株此外又於省中他處設分塲三處目下又擬添設兩處在總塲實習之學生現有十六人由全省各縣派送上午授課下午實習三年畢業後各回本地植林其在山東省則由林業專家凌道揚發起設立一全省林業機關置主任一人助手十一人現已有林塲三處育秧園三所下季擬再添兩處共二千畝地上已種樹五十五萬株擬再種三千株預算用費二萬二千元由省財政廳支出各國有鐵路現均自辦林業以供給路用木材經費均由路局自籌隴海路林業由赫司氏主任年費一萬七千元用人五十名連工人在内已設養樹塲一所分塲三所占地計共一百二十畝其移種及下種約有一百五十萬株至沿鐵路兩旁所種之樹已有四百萬株津浦路林業預算約六千元由哈佛大學林科畢業某君主任已種樹八十五萬株養樹塲兩所其一所移種及下種約六十四萬株京漢路林業由密歇根州立大學畢業生安海（譯音）氏主任在河南南部一大區之山地上植林進步頗佳至各地方林業企圖難以詳述總之中國全國一千八百縣治中現自有養樹園者已達百分之二十五南直隸養樹園每年經費一千六百元由四十縣各出四十元浙江第二林校之林塲經費一千五百元占地六十畝移植及下種之樹一百五十萬株陜西第二林塲經費二千四百元江蘇模範林場年費一千九百五十元有養樹園一所移植二百萬株此外不暇悉計總計中國北部及中部林業企圖共二十一起是年所用經費共十萬六千元產生種子一千六百五十萬枚占地一萬五千畝最大之養樹區域係在江蘇北部揚州一帶每年產生及賣出之樹共三四千萬株其中一半爲松樹目下各省農校中皆增授林業智識安徽省共有五農校現有四校增設林科浙江有一第二林校年費三萬五千元林科畢業生出路愈廣中國之林業大半由美國人或留學美國畢業生所提倡及經營皆處於負責任之地位以應中國之需要而從事贊助此吾美人所堪引以爲榮者也 
[南京聯合運動會紀（三）]  
　　此次省立學校聯合運動會選手競技較多圑體運動較少其報兵操者祗有省立第二農校與第一中校嗣農校臨時取銷而第一中學遂單獨表演該校兵操向由洪敎習福元（崑山人前清陸軍畢業）擔任敎練至是日入塲表演連敎練時有兵操評判員督署參謀某君從旁視察稱贊不已表演畢集合諸學生而謂之曰諸君於研究文學以外練習兵操而能整齊嚴肅精神奮發到底不懈即專練陸軍者亦不過是甚不易得云云評判分數聞密集敎練得九十五分散兵敎練得九十分平均得九十二分半列入甲等已由胡敎育廳長獎給證書矣 
　　童子軍權輿美國歐戰以後我國各高小學校同時仿行迄今甫及二載而操練之純熟步伐之整齊動作之敏捷設備之週到在在均有可觀始以軍樂隊繼以童子軍最後殿以紅十字會及通信部儼然有作戰之計畫焉又有第一女師範附屬小學女童子軍一部附隨其後亦復活潑潑地由此推之蘇省男女各校其愛國尙武之心均能一致奮發蓋自其少小時而已然孰謂南方風氣之弱哉 
　　省立第一女子師範自上學期革新以來於體育一科多取歐美最新敎材其體操敎員楊效讓孫徵和二女士敎授頗爲認眞本届省校聯合運動會第一日該校附設中學及保姆生四十人合演匈牙利式舞蹈及游戲兩種第二日該校師範生三十六人表演徒手操與進行及手巾舞皆極盡能事八日閉會時當塲公布分數該校師範部與附設中學及保姆傳習所運動成績居第一爲與會女校之冠得最優勝大紅獎旗二面整隊而還并有該校附屬小學女童子軍奏樂前驅一路觀者如堵皆贊美不置云 
[南京快信]  
　　第一區覆選監督夏翊宸被控舞弊案調解無效昨夏已具答辯書派人代表赴蘇高等廳候訊原告包超等今晨已偕律師赴蘇 
　　段書雲當選爲衆議院議員昨由清江乘輪來省謁軍民兩長聞段之海州商埠督辦已閣議通過命令即下航空署派員在大行宮華洋旅館設臨時辦公處現擬在通濟門外中和橋西北端建築航空站房屋附帶棧房修械所各一間又油庫技工室各一處已將略圖章程合同說明書等件備妥招人投標定十四日下午二時開標通州總商商代表馬炎文來省與寗總商會協商各事昨已妥洽即日乘輪返通 
財部昨又電財廳催辦所得稅務儘四月内實行 
　　齊督昨派陳廷謨赴蘇州無錫犒勞軍隊 
　　金陵基督中學學生三十四名昨由敎員陳烈文帶赴皖北一帶旅行 
　　蘇高等廳派郭碩遠來寗考查江寗地方廳推檢官成績 
[杭州快信]  
　　前日中等以上各校長在工校舉行會議到十五校首由九年運動會總務部報告賑欵匯解情形次討論本届地方紀念日繼續開聯合運動會决定由法校工校一師一中弘道行素六校輪値會塲仍借梅東高橋大營分圑體國技田徑賽三種經費六百元請官廳列入預算 
　　省立第一師校校長姜琦呈請出洋游歷已奉官廳照准昨該校全體開會討論繼承校長問題 
　　省農會昨午後開評議會提議修正評議會辦事細則及陳請補助費（五千元）列入預算兩案因不足法定人數宣告延會 
　　高審廳昨委劉光鼐充金華地審廳民庭庭長王秉彝充金華地審廳民庭推事 
　　此間官紳定十三日上午致祭先哲張蒼水祠 
　　衆院議長王幼山昨由京來浙寓城站旅館明午（十二）省長柬請在本署飮讌 
　　時届春香毳手麕集杭縣王知事現查獲七賢衖口香船竊案湖墅保衛圑偵探王慶良確有賄縱嫌疑已連同竊賊一併拘獲嚴辦以安行旅 
地方通信 
[松江]  
　　古浦東塘開壩古浦塘西塘河工業於本月四日工竣開壩其尙在浚治之東塘河工亦由河工局通告各界於十日行開壩式是日到局觀禮者有縣知事代表陳贊舜一等　警佐代表張德昭公欵公產總董耿公達等上午十時先由各局董會議結束河工事宜議决下列六事（一）函縣嚴催河工捐（二）保獎河工委員及河工總稽查（三）以河工捐收到數百分之一酬勞糧　徵收處（四）即日裁撤河工分局（五）河工警察解散費每名酌給二元（六）印印刷河工報銷册議畢即集官紳來賓合攝一影午後全體沿河步行察看各段工程至午後三時始鳴砲開壩 
　　農會選舉風潮縣農會於十日開改選職員大會縣公署委那鶴年警佐到會監視投票是日雖値天雨而新舊會員之到會者極形擁擠該會附近之温公廟等處均有運動當選人設立投票招待所各會員到會時先繳會費二角所得收據即以之赴發票處換取選票選票分會長職員兩種會長票每紙塡兩人職員票每紙塡四人悉係單記名票投至午後三時因發現有人一次併投六七票羣言投票舞弊選舉無效嗣經人再三解釋謂此次併投之票旣未投入票匭則已經投匭之票自不能牽連無效各會員始無異議午後三時三十分投票截止即行開票復經人聲言應先點檢繳費據如果開出之票超過繳費據時選舉應作無效經會員一致承認推出代表二人檢得繳費據共四百八十三張會長票以每紙二人計不得超過九百六十六票及唱名結果盛元音得六百四十六票吳履剛得四百三十五票戴平章得二百七十四票李奎璧得二百五十八票張芝得二百二十五票另零星散票七紙廢票十九紙共計一千百五十四票超過繳費據將近一半遂决定選舉無效而散當晚即有一部分會員陳鳳儀等電省查辦其文云縣農會本日選舉舞弊表决無效先電呈乞查辦 
[蘇州]  
　　提倡種植美棉吳縣模範農塲主任陶鎔前日具呈縣署略稱主任等於去年規劃棉區五畝以三畝植美國脫列斯棉如法試種差幸尙有成績茲届春令爰將留藏棉種軋去棉絮儘先申送七十斤並就經騐編撰種植美棉須知十則附呈鑒核温知事閱呈後以事關提倡棉業當將呈到棉種及種植須知分發各巿鄉董事曁各農會會長按法如期試種俾資推廣 
　　運動員獲勝回校本届省立學校運動會比赛結果以吳縣草橋省立第二中學第一得王省長獎給金盾一面内刊干城之選四字省敎育會給大银爵一座前敎育符廳長給銀牌一方該校運動生共有十餘人其中以趙經章陸銘鼎周德史　朱大德王星馳爲最優昨已乘快車返蘇校中接得電告後全體學生以及軍樂全隊均至車站歡迎整隊回校觀者莫不　　稱贊 
　　偵探隊長被控飭查警廳偵探隊兼縣署偵緝隊長潘國俊任事多年緝捕尙屬認眞近被曾充探士之　榮之赴警廳控潘有違法行爲昨經李廳長批云呈單均悉該告發人曾在偵緝隊服務多年如該隊長果有違法行爲何不隨時告發今忽呈控想有别情旣據臚陳各條仰候派員查明再行核奪 
[清江]  
　　道自治所開學淮揚道自治講習分所設清江東門慈雲寺内自奉省令核准開辦後遵照部章組織佈置於四月五日上午十時舉行開學式首由淮揚道尹兼所長趙椒圃致訓辭略分已往現在及希望三大時期並謂現時設所本旨乃爲各縣儲備自治人才即爲實行地方自治之用次即敎職員談子方吳孝侯應筱亭張越西等相繼演說來賓演說有淮陰縣視學范叔璋前道署一科程謹原省巡廻講演趙受茲等祝辭則淮揚馬鎭守使淮陰朱知事省立第四工塲陳場長等十三縣學員定額共一百零二人因運河水淺交通不便未能齊集報到者約半數以上來賓如高等分廳審檢兩廳長勸學所長商會長曁紳商學各界到者甚衆最終復由趙兼所長邀來賓曁該所敎職員全體合攝一影盡歡而散 
　　覆選監督赴寗第四區覆選監督龍曜樞比因覆選手續完竣例須入省報告一切經過情形除於四日在覆選開票所（淮陰縣商會）將各當選人姓名籍貫曁當選票數榜示外昨日（六日）特買棹南下當時送行者有道尹縣知事警局長與各當選人等至所中未盡事宜則暫委該所庶務科長胡威侯兼理 
　　軍隊剿匪捷報自宿遷匪首郭汝恩於上月率其黨徒二百餘名南下窩踞小陳集後當經駐防該地附近郁漢川旅長率五六兩圑兵士前往搜剿計自上月二十一日出發二十三日開火當繫斃匪徒二十餘名救回被拾男女八十五口二十五日追剿至大小孫莊斃匪二十救回被拾男女十二迨二十六日至江家圩又斃匪三十六名救回被拾男女小孩二十八口並奪獲槍支甚多郭匪等勢不能支現仍折回宿境故泗北一帶目下似頗安堵 
[鎭江]  
　　喉症盛行此間天氣乍寒乍熱城廂一帶喉症盛行傳染迅速死亡相繼中以小孩爲多昨警局已飭屬嚴加防範設法消弭矣 
　　絲巿消息鎭郡絲巿洋莊銷路日趨活動昨今爾日開盤上白細絲每百兩已漲至六十五元據絲業中人云絲巿在新繭未上巿以前價格有增無減蓋因存貨有限之故耳 
　　嚴拿拐匪近日南馬路小馬頭一帶人家幼孩屢有失蹤之事以故鳴鑼呼呌招尋幼孩者日有多起據云刻有大帮拐匪來鎭專拐人家幼孩以便販往他埠售賣事爲丹徒張知事所聞特飭所屬一體嚴拿 
　　米價驟漲江蘇食米禁止出口早經當道三令五申嚴行取締在案無如一般奸商貪圖漁利故偷運時有所聞近來又有人放價收買白米爲數頗鉅雇用民船運至浦口裝車北上米價因之飛漲現上白秈米每石已提至七元九角尙有續漲之勢 
[揚州]  
　　催報銀行表册財廳訓令縣署以前令查塡九年度銀行錢莊營業狀况表曁發行紙幣及存欵數目迄未據報仰即迅速查報以憑彙核王知事奉令已於八日函知商會查照塡報 
[嘉興]  
　　分派戲捐數目嘉興補助學欵之戲捐業由莫所長向縣具領自八年十一月至九年十二月止共洋五百三十三元六角九分現已按照學區分派分函各區學務委員到所具領轉給各校支用茲將各區領得數目錄下第一區一二四元九二九第二區二八元八二六第三區一○七元八四二第四八兩區六七元八一第六九兩區五三元四六四第五區七一元九二第七區七八元八九九 
　　籌設履中　廠嘉興襪廠林立城内外不下百餘家惟資本多不甚充足故規模宏大者僅精勤一廠而已此外多時開時閉於商業前途毫無關係現悉富商殷某籌集資本五千元於南門楊柳灣地方開設一履中織襪廠並請石某爲該廠經理顧某爲發行主任於前日起招收女工開廠織紉矣 
　　賑捐照常征收嘉興各商號對於捐稅附加賑捐一成曾一再電呈官廳請求豁免以蘇商困惟官廳方面以該項附捐係撥充浙東災賑曾分别解釋故各捐局已將附加賑捐分别征收而各商號對於此項附捐亦遵章繳納矣 
專件 
[美國耶魯大學中國林科學生反對張勳任林懇督辦宣言]  
　　民國成立十載於茲兵革紛紜禍亂不已推厥原由夫豈在法之不善實用人失當爲厲之階蓋帝制餘孽尙握兵樞復辟妖魔重登政路社鼠城狐一窩三窟與言守法無異就虎謀皮此同人等所以痛心疾首對於任命張勳爲林墾督辦一事不能已於言者也 
　　按張勳者亡清功狗民國罪人前任皖督時怙縱蠻兵中外同憎尤復弄兵　池延禍民國實屬罪無可逭久當併絶四夷乃赦而不罪已成昏天黑地今復重行起用竟屬無法無天溯北方自湘防退後宣言遵守約法誠意言和吾民久苦兵爭極厭禍亂何嘗不酷愛和平故對於南方重組軍府亦多表示反對乃北庭此等舉動以毁法者行法不啻對南方爲無誠意謀和平之表示而國民見政府之倒行逆施亦將紛紛解體從此無信服中央之觀念遂由近日各省自治聲浪中不免一進而謀自主再進而成獨立何難四分五裂收拾無從將見中國統一無期或竟召瓜分之禍實此一紙委任命令有以致之民 
　　若夫振興實業爲拯救中國惟一要圖普通恒人類能稱道即憒憒執政亦嘗聲言注意從事提倡最近四國銀行圑以外人眼光觀察且有借欵必歸實業用途之宣言以國人之屬望也如彼外人之贊助也如此當局者應如何謹愼將事以求有成乃以目不識丁之張勳督辦墾務何異擲泉弊於流水究其結果不外二途（一）外人見我政府之用人失當措置乖方望而却步銀圑靳不借欵而實業無由振興將見稅源告竭國庫空虚而不免破產之禍（二）外人勉强借貸而我任用張勳之流毫無學識惟知結納軍閥用欵他途勢必至虚擲國帑成效莫覩還欵無期而列强紛攫抵押監督財政隨之國將不國則又此委任張勳之一紙命令有以致之也 
　　我國歷來林政失修童山濯濯土壤冲蝕河流淤塞水患遍全國爲今之計急聘林業工師專門學者從事規劃建設尤恐不及乃以罪魁張勳督辦林墾引用復闢餘孽蛇鼠一窩以致能者却步專門人才盡被排擠將見林業前途一落千丈水患無從補救年前直隸淮北大水奇災一再發現而黄河流域數千萬居民生命財產盡送於此一紙委任命令之手也悲夫 
　　歐戰旣終民主民治潮流日益澎湃政府用人行政非復能如專制時代之高壓手段昏昏憒憒可能了事實無待言故曹章陸輩之罷黜非政府之所願民意爲之也德約不簽押山東案之拒絶直接交涉非政府之所願民意爲之也南北停戰言和北庭宣言遵守約法辦理選舉非政府之所願亦民意爲之也民意民意其現今最大之潛勢力乎一省長一京兆尹之任命人民有羣起而反對竟達目的者矣使關於實業任命行政官吏之倒行逆施而無反對者豈國人明於小而眛於大親一省而疏全國乎夫孫振家之流尙非如罪大惡極張勳之比而羣起反對者有人而政府竟以屈服今張勳之任命外人且不大滿意而加之批評是可忍孰不可忍我國人父老豈可甘受而不表示拒絶乎且政府非能盡不率人言也要在吾民之態度如何耳張勳之委任爲法律經濟實業民生各問題及國脈之生死關頭旣如上述我國人父老農工商學各界曷興乎來奮力反對有以逼迫政府之悔過乎黄元吉李順卿姚傳法沈鵬飛傳葆琛 
雜評一 
[今之策士（默）]  
　　舊派之政客以帝王爲奇貨故每慫恿人爲帝王新派之政客以總統爲奇貨故每慫恿人爲總統此種奇貨爲利幾何古之策士已有計算之者呂不韋謂其父曰耕田之利幾倍曰十倍珠玉之贏幾倍曰百倍立國家之主贏幾倍曰無數曰今力田疾作不得煖衣餘食立君則利可遺世願往事矣蓋古之策士已預計此項奇貨有無窮之利而挾之以遂其願者也今總統之身價無異於帝王爲人運動總統之利無異爲人運動立君且今之策士皆精於計算者旣舍農商十百倍之利而就策士游說之生活有不以古策士相傳之法爲法哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局增加地稅房捐之提議]  
　　地稅增千分之一房捐增百分之二 
　　工部局在字林報披露啓事一則通告納捐外人略謂工部局所擬提交四月十四日納捐人大會之議案第六條早經公佈茲因工部局職員薪水調查會之報告將由工部局酌改通過續增經費勢須籌措故擬將第六條議案所載一九二一年預算表中按照租界中估定地價徵收地稅千分之七一層改千分之八又房捐原案徵收百分之十四一層改爲徵收百分之十六統自七月一日起實行 
[西人反對取締印刷品之續函]  
　　西人尼爾生氏又投函字林報再論工部局取締印刷品議案略謂議案文字明白而無疑義無怪華人見之爲之不寗字林報謂意不在此以釋其疑然則所謂意不在此者原案文何以竟明明白白言之耶苟果無此意則原案字句固不難另行斟酌庶使讀者對其意之所在不復有含疑之餘地也裁判員多依據法律之字句而不問立法者用意之所在設令商人刋布其油印之傳單表揚其貨品之價廉物美而未先行註册使此裁判員審之不將判以罰鍰或監禁之刑乎此事甚爲簡單祇須修正字句使工部局居心無他則重擬議案文句以袪羣疑今猶及也若現有字句恐徒勞無益蓋納捐人縱通過之而領事圑縱願呈報於各政府（恐領事圑未必願意）然各政府未必能核准之也云云 
[關於取締印刷品附律之談話]  
　　書業公所書業商會日報公會書報聯合會等四圑體昨派代表三人往謁工部局秘書李台爾君詢問取締印刷品提案之内容茲紀其問答詞如下 
　　（問）每次註册事經字林報解釋後已知祇須一次註册惟對於附律尙有不明瞭之點請一一解釋 
　　（答）附律宗旨爲帮助工部局當局對於地方有害治安之印刷品易於查悉來源起見將來註册辦法必取簡單 
　　（問）印刷人三字是單指自然人抑並指法定人譬如某某公司所印之件是否祇須印公司之名抑或須兼印印刷人個人姓名 
　　（答）祇須公司名及地點惟註册時須將公司各董事及經理姓名及印刷所所長姓名并住址詳細註明 
　　（問）附律上印刷品指明包括一切機械之印品是否一切謄寫版油版鋼筆版均在内 
　　（答）如印刷品内容有關於地方新聞及評論無論機器印品及非機器印器皆包括在内 
　　（問）地方新聞以何爲範圍譬如公司開股東會刋布之傳單及小册是否在範圍内 
　　（答）不關於地方而僅關於一公司之事不在範圍内 
　　（問）散布謠言擾亂治安之文字本有相當法律懲罰所提議附律無非欲知危險印刷品之來源内有罰金三百元或監禁三月云云是否無能力付罰金者方科監禁 
　　（答）罰金與監禁不以有能力付欵與否爲定須由法庭審判定之有此附律即在擾亂治安範圍之外如印刷或發行或散布有害地方之印刷品亦可依附律懲罰之 
　　（問）註册之後印刷品上偶或漏印印刷者牌號及地點與故意不註册而印刷者同一受罰金或監禁之懲罰似恐輕重不均 
　　（答）故意或偶然漏印其懲罰當然有輕重之别如以細微事故而處以監禁將爲輿論所不容譬如附律施行之後居民感受不便時工部局自當提議修改請納稅人通過 
　　（問）附律中載凡散布無印刷人牌號之印刷品者亦須處以懲罰但現在華人勞動者不識文字頗多儘有代人散布並不知印刷品中有無印刷人牌號且工部局有何方法使一般勞動人均知印刷品中須印印刷人牌號 
　　（答）此層本意欲使危險印刷品難於散布但工部局於附律未施行以前必須設種種方法使一般勞動人均能明白 
[砲台灣浦邊新建築預聞]  
　　吳淞口砲台灣浦邊昔曾有碼頭一所後經拆除自濬浦局成立後在該處離岸數十丈之浦江中東西建築石埂一條下置石塊上澆水門汀成爲駁岸計長千尺其建築原因聞爲緩水勢起見告成以來已十餘載其駁岸之内將浦中挖起沙土陸續塡築已成灘地百餘畝並不建築房屋祗有工程師住房在彼至今一片空地其間留有水池俗稱安樂潭如有口外帆船陡經暴風劇浪往往進内避險現該潭一帶由濬浦局中外測量師連日在彼規劃聞將在此石埂中間向北築出長數百尺之新埂一條埂内亦須塡土並須將安樂潭用泥塡滿以便建造棧房而駁岸之外建築碼頭俾使輪舶靠埠現此項築埂工程之椿木業經運到將次開工矣 
[昨日金價之變動先漲後跌]  
　　邇來先令掛牌雖弗動大條銀價則日有縮短或一二五或三七五各銀行結價逐步放鬆可見銀根之明鬆暗緊矣昨日鎊價仍掛三先令一辦士東匯忽長七五計八錢其時一般金業中人尙未悉各外國銀行結價之如何故標金紛紛抬價至三百五十八兩零旋悉廣帮大德昌銀號售出美金洋三千餘枚價七錢四分二五又香港先令已長半辦士此項消息傳至公會金價立時疲跌售過三百五十兩零七錢（詳情巿價參觀商務欄）其時銀行結出東匯之價較星期六又小半分計七錢四分此次之金融價内外相去懸殊係蹈去夏之覆辙惟聞其原因與外國礦工大罷工協約軍佔德界頗有關係且進出口貨不能相抵是以本埠存銀雖豐國外之銀價仍看漲勢恐尚有大變遷云 
[昨日滬寗路運來之絲繭]  
　　昨日（十一日）滬寗路火車裝來泰孚日魚牌頂號絲八擔乾甡跳舞牌頭號絲六擔裕昌愼頭號絲五擔瑞康愼頂號絲九擔運繭處裝來乾繭八百五十包 
[一週中之米麥雜糧油餅巿况]  
　　米巿繼長增高來價稍疲 
　　雜糧平定油餅初鮮後疲 
　　米本星期來本埠米巿又復繼長增高糧米價格已在九元之外考其原因實由天氣陰雨致到貨稀少之故且上年米荒過甚以致新貨一出紛紛運出脫銷内地存貨亦屬不多近一週中河下到貨每日不過十餘艘且聞常錫等貨仍有人囤貨居奇以致人心益高最近價計廠機北粳九元一角内外南粳八元四五角白元九元三角較上週漲三四角之譜上星期六天氣放晴到貨三十餘艘巿面始略爲鬆動然昨今兩日又雨到貨寥寥說者謂米巿在近幾星期中必將再高云 
　　麥本星期來麥巿初平後鬆粉廠仍有買進其故因粉價稍疲致廠家需要較少之故惟漲落不過四五分之譜尙屬不大最近價計明光小麥三兩七錢七南京小麥三兩七錢五至三兩七錢三徐州小麥三兩七錢七至三兩七錢五懷遠小麥三兩七錢一跌價錢許惟苟天氣晴暖粉銷日旺則麥巿當能升起也 
　　雜糧各種雜糧本週之中均形穩定惟黄荳價稍見疲據大連最近電訊荳價四月期四元一角四五月期四元一角八六月期四元二角零一釐較之上週巿價又疲數分本埠則本街客路雖有去路而因大連巿面見軟故價亦略低生仁巿面大好不但廣帮去胃漸大洋莊亦復日有動辦以是趨勢極有進步價格因之提升較之上週大不相同最近開出之價計山東生仁四兩四錢五徐州生仁四兩五錢河南生仁四兩六錢五較之上星期巿價已高三四錢之譜矣看勢洋莊當能繼續動辦也餘如南京扒荳　荳遲荳等均平平交易日有芝蔴稍活動云 
　　油餅本星期來油餅巿况初鮮而後見疲據大連電報荳油價計現貨七元六角五期貨四月八元五月八元二角六月八元五角較上週又跌數角兼之本埠交易稀少客帮辦貨甚稀以致價格難望抬升開出絶少價與上週相彷生油曾漲二錢之外旋即疲去餅巿亦見疲銷胃不大最近成交者價計一兩二錢七之譜一時尙難看好云 
[本廠布價格日疲]  
　　今年本廠布銷路稀少致價格日就疲軟近日以來客帮辦紗雖旺而布巿仍是麻木異常往年此時則正當銷令之時也即土布出口近來亦復稀少以本月巿價較之上月份時跌落甚巨茲據調查所得將本月初及前月初之巿價分别列後 
　　三月初價　　四月初價 
　　十一磅　四兩四錢五至四兩二錢　　四兩二弑彺至四兩零六 
十二磅　四兩七錢五至四兩六錢五　四兩四錢五 
十三磅　五兩二錢至五兩　　　　　五兩二錢至四兩七錢 
十四磅　五兩六錢五　　　　　　　五兩七錢 
十五磅　六兩二錢至六兩一錢五　　六兩一錢五至六兩一錢 
十六磅　七兩七錢至七兩　　　　　六兩九錢至六兩七錢五 
[出口巿面之近訊]  
　　出口巿面自陰曆新年以來兩月之間已漸見發動絲經成交亦多本埠美莊紛紛購進上等牌子價常在一千一百兩左右計陽曆三月份成交包數達二千七百餘包廠經幾當全數五分之三以較上年年底已不可同日語矣其餘如羊皮雜皮巿面均甚佳蛋及蛋屬產物成交亦多茲分述如下 
　　絲經近一旬來東洋莊辦進七里灰經計七百三十包扯價七百十五兩寳克安利美廳愼餘等行辦進雙龍星光金雙　三跳等廠經計四百餘包扯價一千零八十二兩昨本埠絲商接美國來電該處存貨已少目下需絲甚殷但均須現交中國若能供充量之現貨則美國銷路當有可觀云惟本埠廠家因繭價高昻成本太重絲價又難再抬故並不願意售出對於現巿殊形冷淡云 
　　皮件入春以來巿面大佳尤以羊皮爲最近月來兎皮獐皮貂皮及各種雜皮交易亦旺巿價漸高按皮貨人夏極易蟲蛀故出口洋行均趁日來天氣尙寒紛紛辦進連日極形忙碌計陽曆三月份成交兎皮一項已達四萬餘只之多皆銷法莊又據海關報告云自三月二十一日至三月二十七日一週間裝往日本有皮件六二九六擔又七六三二○○張裝往德國亭堡一二七八擔又一七○四六張云 
　　蛋蛋之銷路向恃日美平均兩國輸蛋額每星期約在七八百萬枚以上新年以來蛋白銷路尙好本埠有德人洋行專以廉價收買各廠之陳舊腐蛋陽曆三月份運往亨堡計達六千七百七十餘噸不知其有何作用也 
[航業消息零拾]  
　　法郵船公司之亞瑪森號此次由法來華業於昨晨抵滬旅客共三百五十七人中有留法華工二百五十名亦附塔該輪還華又有該公司之總大班勃里廷君Ｂridou偕同夫人亦乘該船到滬係爲法界電氣事業代表巴黎公司到申會議云 
　　法國公司之巴勒介號郵船原定四月六號從馬賽開來中國昨得法國總公司來電謂該輪因在法國有事故六日開華期臨時取消現該公司已將上海方面之購定艙位者宣告悉數退票云 
　　美國舊金山之羅城郵船公司因遠東航業日見寥落故已將所設上海之辦事處撤去矣 
　　日本郵船會社自本月一日起已不受該國政府之補助金惟每年祇收歐洲郵費日金八十五萬元美國郵費四十二萬元澳洲郵費十八萬元共日金一百四十五萬元云 
　　太古公司商輪六十三艘計十三萬一千三百七十五噸今又有大擴充之計劃業經港滬兩公司中一再會議决定再行添造（Ｋ）字新輪六艘除貴陽一輪已在建築外尙須加造荆州號Ｋinngchow廣州號Ｋwangchow江蘇號Ｋiangsu廣東號Ｋwangtung及張家口號Ｋalgan等五船聞本年均須陸續製造云 
[外洋輪船進出口行程紀]  
　　日本郵船會社之近江丸昨自日本神戸門司來申乘來旅客有華人林一通等十二名日人中村忠等四十七名來貨中以紫銅爲最多共一萬二千錠餘爲打包花衣及洋布等項又太平洋郵船公司之新船金邦號此次運來進口貨有香烟一千一百八十箱烟葉四百六十七件汽油二百桶罐菓六百箱荷蘭荳五十箱屋頂油蓋一百十五件乳油五百零五件洋紙二百五十件鋼鐵條九十四件餘爲雜貨又有天祥洋行此次新自紐約開來之基廷登宮署號裝來有二千七百噸之進口貨其中以棉花香烟銅塊三項爲多現定今日開往神戶又有維昌洋行之貨船錫蘭號原定本月十五日可自瑞典到申又高麗號原定二十五日抵此今該行接到兩輪來電因裝貨遲緩延期一月須至五月十五日及二十五日該兩輪船始可抵滬又有藍烟囱公司之奥里雪司號由英國利物溥開出後即日將到上海該輪來滬後須開往漢口定五月五號由申裝貨至日内瓦尙有哈克托號亦爲歐洲至揚子江班輪大約本月二十八日可以進口到滬後即赴漢口卸貨故還英期須在下月之下旬云 
[南洋大學消息]  
　　總長兼任校長上海南洋公學唐山工業專門北京鐵路管理及郵電學校等四校改組交通大學一說已成事實本月九日該大學董事會在京開會推舉葉總長爲第一任校長南洋全體職敎員均去電歡賀 
　　土木科之前途近來盛傳土木工程科有移併唐山之說各科學生聞之大不滿意呈請北京董事會取消歸併之說並求助於同學會請協力維持故同學會總會已於大東旅社開會討論辦法會議結果允在校同學之請致公函於北京董事會詳陳種種理由請保留土木工程一科尙未得覆最近本校鐵路管理恊會會員徐君在北京來信謂土木管理二科遷移事交通部已經决定該科學生乃於昨日（十一）致電交通部及董事會原電錄下北京交通部總次長曁交通大學董事鈞鑒滬校土木科萬難移唐懇另籌辦法並乞批覆上海工校土木科學生叩 
　　學生之集會忙校内向有學會級會體育會同鄉會等之組織現距開學已近三星期各會均紛紛重行召集而體育會方面因今年有遠東運動會關係已舉定數人預備出席各項會議 
　　新添物理儀器該校物理一科雖非專科然儀器完備非他校可及今年又新添最新儀器約千餘金已於前日由美運到 
　　美國贈送電機電機工程科開辦最早造就頗宏歷年以來常受美國著名電氣公司贈送物件前星期三日又運到高力變壓機一大座機油兩大聽均係美國馬朗奈公司贈送 
　　無線電之進步無線電臺成立以來爲時未久而進步甚捷主任張貢九碩士悉心佈置不遺餘力近又由美購到Ｇaloanometer　its　parts一件正在裝置而無線德力風機一付早已向美國電氣廠訂購聞不久亦將運到云 
　　主任云將蒞校自唐校長辭職後一切校務由代理校長凌君竹銘主持現在正式校長業已派定張君劍心（該校畢業生）爲主任想蒞校視事之期當亦不遠矣 
　　春假後之開學該校已於八號開學除電機土木管理三四年級旅京未到外各級已一律上課云 
[學生總會歡迎敎育參觀圑]  
　　中華民國學生聯合會總會於本月十日午後六時假座一品香歡迎菲律濱華僑回國敎育參觀圑張達生詹菊似佘伯昭顏文初劉春澤五君到會者除本會職員外有陪賓狄侃何世楨邱培洵邵禹襄湯宗威諸君西餐將畢首由代理理事長喻育之致歡迎詞略謂諸先生遠道回國辛苦備嘗今日更冒風雨而至具徵熱忱惟政治社會不堪言狀吾人殊愧對僑胞當此敎育破產之際諸先生猶從事參觀其留心祖國可以想見鄙人覺吾國在國内外受敎育者有兩大缺點（一）國外學生不諳本國之歷史與情形（二）國内學生囿於學生不得干涉政治之見解五四之役霹靂一聲已漸有覺悟矣諸先生積學有素對於祖國歷史早已熟覽此番參觀對於祖國情形必尤明瞭惟國於地球當有一種中心點以維持其存在如人之有靈魂日來國立數校陷於悲境則靈魂旣失如何挽救之處尙盼指敎次敎育參觀圑張君演說略謂同人來此蒙貴會關照乘此聚談不勝欣喜菲屬自歸美轄注重平民敎育美國對菲屬之敎育從而援助之（一）經費以商界營業稅百分之二或百分之三充敎育費且代爲徵收不取手續費（二）組織華僑敎育會向政府領費分配各校計有十三校内一女校學生共三千人此外有夜學校以工商人爲多總數亦不下三千敎育上之特點以英文及西班牙文爲主要美政府對於英文尤爲注意當地人爲適用起見故亦不得不如此但旣爲中國人决不能不知本國文故現在辦法半日習外國文半日習本國文英文課本與菲律濱所設學校相同故畢業生亦可直接入該邦之中學國文課本則採用中華及商務兩館發行者吾僑人在小呂宋者約六千而入學者僅二千敎育亦不普及且吾僑僅有小學未設中學故畢業生不得不入該邦之中學學生以福建最多廣東次之因言語之故於是上國文課時福建廣東學生不得不分别敎授故此外尙有一廣東學校尤有一點須聲明者南洋方面地方主義仍未打破故福建廣東兩省人界限頗分明在菲島則無此情形（三）組織敎育研究會各校敎員咸爲會員每月開會一次共同研究敎授管理上之改良於是各校亦得時常聯絡同人等此次回國亦由敎育研究會開會四日通過二十四條議案而派代表來參觀即其議案之一至於考察辦法則利用現在時間蓋此時菲島天氣甚熱正爲署假時期故同人等來此擬先至上海再經浙江北京山西等處回國時道出香港以時値春假故直來滬候回菲時尙須赴南通廣州等處同人深慮人地生疏未能有所得不意來此後多蒙各圑體贊助即如學生會歷年愛國運動久縈同人腦海此次又蒙殷勤招待實深感荷次詹君略謂同人此來專爲考察敎育尤重小學有一問題須請敎者即華僑學校敎授國文應如何改良欲保全本國文化而適合該地狀况不能不並習中英兩國文但自學生方面言實不勝其繁重（一）需要太多勢難並顧（二）氣候較熱過於用功有礙衛生（三）中國所出之小學課本但按全日鐘點支配而華僑祗半日習木國文何能適用爲補救計與其從英文設法不如從中文設法中華商務兩館敎科書似不宜於華僑現在小呂宋開始編輯華僑敎科書其敎材如本國歷史地理授本國文外國歷史地理授外國文至於音樂圖畫亦用外國文課本諸君以此爲然否次佘君略謂飫蒙招待慚感交集諸君求學甚忙救國甚殷分工爲此感激無已同人在外有三五年或十數年不等學識讞陋慚愧奚似華僑敎育如何業由張詹兩君報告鄙人僅述其危險狀况吾國居菲島者什九係商人曩者僅營土產如椰子麻糧食之類銷行中國日本美國等處綢緞各店不少此外尙有十店專供給柴米油等營業稅在元年百萬六年增至六百萬近已增至八百萬該處土人爲西班牙人管轄時程度不甚高故華人地位占十之八九近二十年來美人提倡敎育土人程度日高而我華人依然如故相形見絀矣土人程度旣高於是輕視華僑時有侮辱之舉即如糧食之買賣向純操諸華人之手碾米廠共三十二家三十家乃華人所設於是特定條約除白人外不得私自買賣又有西文簿記事曾於前兩年提議兩次後皆打銷近竟由總督提出遂經國會通過其理由爲調查營業稅欵時須用譯員手續太繁通過時下議院附有條件即財政上有困難時可以取銷乃上議院爲無條件的通過雖屢次由領事商民抗議皆無效現華僑舉定兩代表赴美請願蓋照憲法規定行政部不得以行政上之便利而侵犯人民之自由兩代表赴美尙須經過祖國要求外部力爭此事重要蓋中國商業機關甚多如一用英文簿記則種種秘密咸須揭破而商業根本搖動矣且該處排華思想口見發達故華僑亟須聯絡圑體提倡敎育更望祖國日趨强盛則僑民亦受無窮幸福蓋同人等見彼邦之待日人與華人　然不同頗覺傷心故此次回國深願與國内各機關時謀互助以圖發展次顏君略謂主席頃云愧對僑胞我亦中國人祇算愧對自已耳學生實引外人注目華僑無他犧牲祗有投資助本國之發展願祖國對於西文簿記事力予聲援次劉君略謂我且舉華僑之生活狀况以告當民國元二年時赴菲甚覺暢快現在謀生不易來往尤艱凡積有資產者多不願回國恐被有形與無形之盜匪刦掠此係政治不良所致願諸君以刷新政治爲已任次陪賓狄君略謂鄙人認爲最要者有三（一）華僑敎授國文應如何改良一問題可由總會敎育科將詹君意見函達各地學生會並徵集敎育家及學生對於此種問題之答案然後擇尤寄往菲島以供參酌（二）西文簿記關係重大不要不力爭（三）彼此有事宜常通音問不惟融洽感情且可互相協助時已鐘鳴九下主席道歉謝語遂散會 
[各社會協助華僑抗爭簿記案]  
　　菲律賓華僑抗爭簿記案代表薛敏老等於日前到滬已紀前報茲聞該代表等連日謁見王正廷余日章聶雲台陳光甫朱葆三上海交涉員諸君并上海商界聯合會全國青年會協會寰球中國學生會全國學生聯合會華僑聯合會國貨維持會各圑體請求援助各圑體以事關華僑之利害安危均願力助抗爭王正廷余日章聶雲台諸君并代函達北京外交當局及美國各界要人請爲華僑援助許交涉員擬乘此次美政府特派員前任菲督卜士及軍界要人鬱將軍赴菲調查事件途經上海之時即會同紳商各界開歡迎大會以敦邦交而爲華僑申訴滬上各大報館及大陸密勒各英文報允爲主持公論學界如江蘇敎育會中華職業敎育社新敎育共進會商務印書館華僑學生會亦皆樂爲贊助云 
[兩中學學生赴杭過滬]  
　　江蘇省立第六七二中學校學生旅行圑各有三十餘人於昨日乘滬杭路快車赴杭 
[吳淞開辦高小學校之預備]  
　　吳淞鄉公所朱俞兩經董以吳淞區域内祇有國民學校四所尙無高等小學故於去歲將薀藻浜南岸書院公地及毘連之鄉公產亭基出售與巨商榮宗敬氏作爲建築實業工廠之用即以此項售價充開辦高小學校經費業已購買吳淞公共體育場後面民地十餘畝預備建築校舍該地購就後内有墳墓數起刻正令墳主搬遷以便鋪塡泥土招工投標建築校舍至此校開辦後之經常費該經董擬再籌劃云 
[吳淞商會開會紀]  
　　吳淞商商昨日開會會董到者二十餘人此次提議事件有二一會董問題該會前定會董二十三人現擬增額四人計共二十七人經衆議决業已呈部請爲核奪二所得稅問題該會接寳山縣署公文謂所得稅一項業奉財政廳令催促辦理云云議决須俟裁釐後再行進行當即據情函復縣署矣 
[訂期集議請免吳淞附加稅]  
　　吳淞各業商因悉滬商願籌春振反對加徵貨物稅已奉財政廳核准故亦擬仿照辦理已函呈吳淞商會轉呈財廳核示而上海南巿各業商如油餅業磁業鮮猪業柴炭業醃臘鹹魚業北貨業等均與吳淞稅所有連帶關係若該處徽收附加稅勢必有碍滬上之商業爰由各該業認商代表紛投上海縣商會陳明反對意見請會籌商辦法另案進行務達滬商之目的而後已云云該會長前已一再緩約乃因該代表等屢催進行爰訂期本月十三日即陰曆三月初六日下午四時開會邀集各認商中與吳淞稅所有關係者之各代表到會籌商辦法云 
 
 

Page 11

 
 
[糧食維持會請禁私囤]  
　　淞滬糧食維持會現因米價又復步漲昨特函致工部局懇請查案示禁原函如下敬啓者竊敝會成立之始曾奉上年十二月三十一號貴局復函允予贊助並蒙出示布告嚴禁囤積一面移咨麥警務長分飭探捕調查界内米業棧店存數嚴予限制等因米價遂跌至七元同聲感頌現又有人囤積致價復貴兩元敝會回顧前途杞憂彌切應請查案示禁並咨照捕房按季調查規定存數足紉公誼淞滬糧食維持會發起人孫鏡湖謹啓 
[六路商界發起商圑之會議]  
　　滬北六路商界聯合會發起組織商圑於本月十號午後邀各公圑開聯席大會一節已誌前報是日開會時大雨滂沱到會者如棧業公義會工商友誼會西華德路法租界商業聯合會電器工界聯合會等十餘圑體檢查發出公函不足三分之一遂改開談話會正會長成爕春因事未到由杜樁蓀代表發言略謂本會擬組商圑事本爲公益起見謀我本埠商人健全之體育以衛地方安寗爲職志際此民治肇端國家裁兵又可防禦擾亂等情請大衆討論辦法當由江錦春起立表演共和時代之商人與君主國家商人之區别（詞長從略）並對於該會發起商圑極表贊成繼由沈佩蘭發言謂鄙人本係曩年在滬歷辦商圑之人此次得貴會通告緣起法良意美無限樂觀但此係組織創舉甚願討論完美協力辦成庶可爲各馬路之表率今日因天雨致各公圑體到者尙少鄙意須另定日期通告各圑體再開聯席大會以付表决不知衆意如何當時馬家木劉屏山周運法曁到會全體起立表示贊成遂改定本星期六即四月十六號重開聯席會籌議進行方法云 
[美公使將由浙回滬]  
　　美國公使克蘭氏前由京南下由滬赴杭游覽等情已誌前報茲聞克公使由杭赴甬前往普陀游玩經黃涵之道尹設筵欵待並陪往各山參觀昨江蘇特派交涉公署接浙督署來電謂克公使定於本星期一回滬希查照接護云 
[官廳改期祖餞義總領事]  
　　駐滬義總領事德樂時請假回國本埠官場已定本月十二日歡餞等情已誌昨報昨悉此項公餞業已改期本月十八號舉行聞已由交涉公署遍發柬帖矣 
[趙慶華赴京後消息]  
　　滬寗滬杭甬鐵路管理局長趙燧山氏於日前赴京已誌本報茲悉趙局長是日偕同警務處處長董芝初及兩路内務處長兼英文秘書何子賢赴京聞董君由京乘坐京漢路火車往漢口一行故董何二君已分别先後回滬惟趙局長在京須勾留旬日始可返滬因此次聯運會議與路政司長有所接洽大約十九日偕同路政司長一同來滬然後赴杭會議云 
[敎徒赴佘山准開專車往返]  
　　上海徐家匯等處天主敎敎士曁敎徒等每年春季均往松江附近之佘山天主堂瞻禮現已届瞻禮之期前日（十號）經華商電氣公司總經理陸伯鴻向滬杭甬鐵路車務總管商量開駛專車往返各一次當由該路車務處電知上海南站長備車已於昨日清晨四時半許由上海南車站出發計中西敎士得一百餘人掛頭二等客車各一輛當晚八時由松江原車開返來滬至上海南站下車第二次瞻禮大約本月十七八九等日所需車輛較此次更多係往姚涇港下車已經車務處電知南站長 
届期預備多輛開駛專車往返各一次其車價准照圑體减價辦理云 
[逆倫案之檢廳訊問紀]  
　　浦東三林塘張萬興米店主張駕雲遭伊子欣生毒斃一案已奉法法庭派員下鄉踏勘候究在案昨日下午又奉郭檢察官開庭飭提在押之張欣生張徐氏夫婦及朱潮生朱健臣等一干人犯到庭隔别審問良久直至五時許始行訊畢退庭各犯仍飭還押候示 
[捐助賑衣賑糧折價核獎]  
　　海關監督滬海道尹均接江蘇省長公署訓令云案准内務部咨開准督辦賑務處函開准華北救災協協函開部頒義賑獎勵章程所規定獎勵事項係專指捐助賑欵而言於捐助糧食及棉衣鞋帽者應否獎勵未有規定在事實上旣有糧食衣服之捐助似不容遺置不獎揆内部之用意或將糧食衣服折合價値歸入捐欵一同核獎然依此辦理則必有折合之規定核獎始免紛歧查糧食一項可按當時巿價折合銀元棉衣一項前清時每套折合庫銀一兩現在新棉衣一套應當折合銀元若干舊棉衣一套又應當减折若干統請貴處從速核定數目通行辦賑各機關一體照辦俾核獎之從同即希示復等因到處查該會函稱各節所見極是應請貴部核定賑衣價格新者每套折合洋若干舊者每套折合洋若干函復至處以憑轉行各辦賑機關藉昭劃一等因到部查此次北省災黎前經督辦賑務處派員採購棉衣據報價格新衣每套約二元左右舊衣每套約一元左右自可據此折衷規定茲定新棉每套折合銀二元舊棉衣每套折合銀一元不成套者以兩件作一套至糧食等項自可准照時價折合與捐助賑欵者一體核獎以期劃一除分行外相應咨行查照等因准此除通行外合行令仰轉飭所屬一體查照此令 
[絲綢機織聯合會開會紀]  
　　江浙絲綢機織聯合會前曾公推徐申如爲代表携呈赴京要求府院部從速批准去年在杭絲綢會議公决五條辦法曾紀報端茲徐代表業已回滬故該會特於前日召集兩省圑體代表在九畝地中華國貨維持會内開臨時會請徐代表報告在京請願情形是日到會者有蘇州杭伯華程幹卿杭州徐笙巢代表陳莫孫吳興鈕介臣上海綢業代表蔣雲如汪星一等十餘人下午三時振鈴開會公推程幹卿爲臨時主席遂由主席起立請徐申如君報告略云鄙人自被推舉後即倩孫慕老張仲老介紹分謁府院部面遞呈文均允設法維持以救商困而靳國務總理之言尤爲肫摯此次在京深荷慕老仲老關愛桑梓力爲援助本會理宜專函伸謝並請其始終襄贊克底於成是否有當請衆公决旋議决公函道謝後杭伯華提議蘇省議會已定本月十五號開議深恐復提繭行開放案可否函致南京緞業公所請先設法打消公决照辦議畢各用茶點而散 
[通緝援庫逃兵]  
　　松滬護軍使署日前接准陸軍部令開准援庫總司令張景惠副司令鄒芬咨稱據第五支隊長劉錫齡呈報據第一營營長東方炎報稱四連四棚正兵趙雲峯副兵龐德勝携械潛逃呈請通緝等情據此相應咨請查照通緝等因到部查該正兵趙雲峯龐德勝二名乃在戰地脫逃膽敢携去槍械實屬罪無可逭相應咨請查照飭屬一體協緝一俟獲到着即一逕解察哈爾都統署按律懲辦等因何護軍使昨已轉令所屬各軍隊一體查緝矣 
[國内輪船運貨進出口之調查]  
　　進口貨（寗波）太古公司之新北京輪船昨由寗波裝來之貨有乳腐八百壜土酒三百壜香粉五十五包藥材一百二十二件草蓆三十八件竹頭一百九十件葵扇十五件窰器二十四件鴨毛四十七件綢子一件雜貨十九件（長江）太古公司之武昌輪船昨由長江裝來之貨有白米四千一百二十五包紙頭二千六百六十二件夏布三百七十七件牛油一百二十二桶礦砂一百二十桶皮油一百桶芝蔴九十一包小麥二十四包砲竹六十五件沙泥八十六桶磁器三十三件鵝毛四件雜貨二百五十一件（汕頭）招商局之愛仁輪船昨由汕頭裝來之貨有赤白糖二千三百十包冰糖四百十九包茹粉二百八十六包烟絲一百九十八件白臘一百件元茘一百五十五件牛皮二十八件空箱二百件花子二十一件雜貨六十六件 
　　出口貨（寗波）太古公司之新北京輪船昨日裝往寗波之貨有大米二千六百八十八包麵粉一千五百包靛青五十桶鹹魚五十箱洋布十箱藥材五件雜貨七十二件（閩粤）招商局之廣利輪船昨日裝往厦門之貨有麵粉二萬三千五百二十包烟葉四百二十一件竹蓆一百零五件白米二百二十四包洋紗二百五十六件糖二百包生餅三百件紙頭一百零七件黄豆一百十包芝蔴之十六包生薑一百零六簍洋布六箱雜貨三十六件裝往汕頭之货有豆餅一千塊麵粉一千包生餅二百六十九件肥皂三百箱生肉五百零二件烟草三十件雜貨二十八件（温州）招商局之海晏輪船昨日裝往温州之貨有白米四千六百包花衣六百八十包洋布一百四十八箱麩皮六十包雜貨四百二十件 
[友華銀行銀巿報告]  
　　中美新聞社譯友華銀行十一日報告云上星期六日倫敦銀價近期漲四分之一便士遠期漲八分之三便士紐約銀價漲至五八又八分之一紐約倫敦滙價漲至三九○又四分之一此間今日定價與上星期六同惟金圓漲至六○又四分之一日金漲八○巿况終日堅定投機家多賣出各銀行因無要求故不願買進倫敦紐約銀巿均穩 
[豐盛實業公司開幕記]  
　　昨爲豐盛實業公司正式開幕之期由晨至暮各界來賓之往賀者軍政界如何護軍使姚監督許交涉員王道尹沈知事徐警廳長杭關杜監督陶監督蔣運使陳樂山師長孫副官長陸秘書長汪參謀長商界如南北商會會長秦潤卿姚慕蓮周金箴李雲書朱葆三沈聯芳錢新之傅小庵謝蘅牕孫衡甫潘澄波西賓如友華光裕益興美興等大班曁駐京美國商務參贊不下數百人此外此京及各省當道賀電楹聯贈詞題額不計其數並有特派代表來滬致賀者均由總協理盛澤承厲樹雄及各招待員殷勤招待並指導參觀欵以茶點而去茲將上海總商會頌詞錄下鴻圖駿業震外鑠中兼收并蓄易事通工懋遷有無媾接西東文明日啓世界大同經之營之式廓式穹識時爲傑捷足乃雄　彼權利張我國風貨殖成傳首載豐功（餘不備錄） 
[大北地毯公司將卽開幕]  
　　毛質地毯爲吾國北方著名出品近來因潮流所趨於質地花文逐加改良以故西人恒樂用之自歐戰罷後裝運出口者逐年加增營是業者咸穫厚利現有北方實業家董蘭舫宋子霞沈溪橋等鳩集鉅資在本埠靜安寺路設立大工廠專事織造改良時式地毯並設營業部於英大馬路勞合路西面南洋房内名曰大北地毯公司各種貨品均已陳列整齊旬日之内即可開幕聞日來西人之前往參觀已絡繹不絶將來營業之發達定可預　也 
[澄衷紀念聲中之消息]  
　　本月（四月）十六七兩日澄衷學校開念週紀念會並舉行校主葉澄衷先生銅像落成禮軍政商學各界咸有頌贊匾聯之贈是日王省長將派沈知事至該校致頌詞王正廷蒞校演說該校同學會有會塲新聞發刊并聞該校學生會有一聲特刊出版物内容分宣言評論思潮譯叢小說詩隨感錄特載等門共有五十餘頁美術封面爲完全學生之自動刊物云 
[閘北巿立學校遷移]  
　　閘北巿立第三國民學校係於去春呈案成立開辦以來成績尙優生徒發達現因原租大統路發祥里房屋狹小不憋容置已於本月十日遷移新民路興業里二號内授課矣 
[青年會協會委員會年會記]  
　　青年會全國協會昨日下午五時開協會委員會年會到有駐在陜西天津太原杭寗蘇滬之委員等二十餘人首由會長鄺富灼博士致開會詞次余日章總幹事報告全國協會最近一年來事業之經過並提出建議案大衆討論多時大致通過後有來賓羅賓聲君（係北美青年會協會童子事業總幹事漫游歐亞今適經滬）演說午後八時許散會今日午後三時起該會接待來賓參觀新會所午後四時半舉行開幕典禮程序如下（一）聖哉三一頌（二）潘愼文博士祈禱（三）鄺富灼博士聶雲台先生致歡迎詞（四）宣讀祝詞頌詞（五）開幕頌（六）張伯苓博士演說（七）余日章先生答詞（八）國歌（九）麥樂意會基祝福又本日上午七時半在大束旅社開盛大之紀念宴由王正廷博士主席致歡迎詞美公使克蘭先生曁許秋帆交涉使等將有重要之演說並有音樂佐興云 
[旅滬四川自治期成會電訊]  
　　重慶全川自治聯合會鑒江電警悉貴會聯合各縣人民代表奉持社會民主主義以建設平民政治改造社會經濟爲唯一之目標所列信條悉合川人心理現在軍閥勢力未盡掃除進行之間或生阻力惟望公等以猛勇的奮鬭貫澈主張抱犧牲的精神破除障礙庶幾改造事業可以收功平民幸福不難實現也旅滬四川自治期成會叩 
[浙江藥科學生參觀五洲藥房]  
　　日昨上午十時浙江公立醫藥專門學校藥科旅行圑至五洲大藥房參觀該藥房經理項松茂引導參觀畢至下午一時假第一春讌會至五鐘散聞該旅行圑復須赴亞林化學工廠參觀云 
[海軍聯歡社昨日之讌會]  
　　代理海軍總司令何品璋昨在靜安寺路海軍聯歡社設筵柬請駐滬日本總領事山崎君及駐泊楊樹浦浦港之日本兵鑑土富號之艦長艦員等宴飮並請練習艦隊曁第一艦隊司令蔣拯伴飮席間經何代總司令舉杯致祝賓主盡歡而散 
[司法官懲戒法適用條例]  
　　司法部近擬訂司法官懲戒法適用條例呈奉大總統指令照准通行各省高等以下各級審判廳遵照茲將此項章程錄左司法官懲戒法適用條例第一條懲戒處分之等級如左一褫職二停職三降等四減俸五誡飭第二條司法官有左列行爲之一者褫職一行止卑污者二夤緣奔競者三對於管轄訴訟或非訴訟事件勾通律師作弊者四直接或間接購買訴訟案内物產者五從事與報館有關係之職務者六隸籍黨派或雖非隸籍黨派而爲黨派活動者七受刑法上拘役以上刑之宣布者第三條司法官有左列行爲之一者降等或停職一曠廢職務或擅離職守者二對於訴訟或非訴訟事件爲人請託者三擅自處分公欵者四漏洩應秘密之文書或消息者降等降現叙之等一等若係最低等者減其月俸三分之一第四條司法官有左列行爲之一者停職或減俸一關於國内具體政治事項發表言論者二從事與商業上有關係之職務者三出入娼寮者四受刑法上罰金刑之宣布者第五條司法官有左列行爲之一者減俸或誡飭一關於署内行政事項未受司法部允准變更定章者二關於簿記表册等項違法不設備者三雖非從事商業上之職務而投資商業者但爲股分公司之股東不在此限第六條司法官有左列行爲之一者誡飭一長官對於屬員捲欵潛逃失於覺察者二長官知有屬員犯凟職罪不舉發者三處理案件失於出入者四應廻避而不廻避者第七條司法官有前五條所列舉以外之行爲應付懲戒者比照各條情節之輕重分别處分第八條受懲戒處分後於三年内再再犯者依第一條所規定之等級加重一等三犯者加重二等或褫職第九條在職中犯事去職後事發者仍得依司法官懲戒法第十二條褫奪其爲司法官之資格第十條懲戒之處分競合時除應處褫職不執行他之處分外其餘併執行之第十一條本條例自公布日施行 
[警廳長注意路燈]  
　　淞滬警察廳長徐國樑查得城廂内外各處街道之電燈間有因電力不足致燈光時滅時明殊於地方治安有關爰特令知本廳衛生科通傳各區署所清道路燈員一體遵照着即分段查明有無電燈久不揩擦被　垢污積或燈泡日久不換遮敝電光等事一經查出許即開單呈報即便給換並着派夫役按燈揩擦明亮至各小巷所懸玻璃路燈殘破不全每至被風吹減者亦着一體查明速行呈騐更換一面嚴查各燈夫有無偷減燈油以昭鄭重而便行旅 
[實行長警互調新章]  
　　淞滬警察各區署所之巡長警察等現經徐警廳長召集各該署所隊巡官會議後諭令查察各該長警之履歷及任職日期妥爲呈復以憑切實整頓茲已訂定新章將各長警職務日久者恐與地方人民有所交接未免暗中徇情實與警章有碍是以規定照新章實行與浦東閘北南巿等處之長警互相對調以重職務而維公安 
[許交涉員抱恙]  
　　特派江蘇交涉員許秋颿近以略受感冒故日來到署中西賓客無關要政者均由各科科長代爲接見 
[來根路貨棧鉅竊案近訊]  
　　滬寗鐵路麥根路貨棧内之雜糧等貨由船戶徐杳生（即徐阿發）私裝至南巿銷贓爲巡警查獲送請地檢廳先後提到該棧司事陳燮臣等一干人證研訊收押聽候偵查在案昨午又據滬寗鐵路車務副總管袁紹昌將麥根路貨棧中之帳簿數本親自携呈到案當經檢察官迎入客廳茗談片刻乃將該賬簿存候研究袁始告别 
[救火員行竊之押儆]  
　　新閘救火會救火員浦東人陳阿林　串同工人許大行竊北蘇州路某公棧火場内之洋緞六疋被張菊生投匯司捕房告發將陳許兩人拘獲昨解公共公廨請究即由中西包探上堂稟稱查得被告陳阿林前已竊取該火塲内之白布等物寄藏華界老蘇州路永順里第三弄第二家許大之友人處本月三號夜又竊取洋緞持往寄藏均爲張菊生所見報捕將被告拿獲云云次由張菊生上堂證明目覩被告行竊寄藏情形而救火會會長西人華特亦到案請求嚴懲被告以儆其餘質之陳阿林供洋緞係向小工購買非伊所竊許大供洋緞係由陳囑爲掮送不知其係竊得等語中西官核供以陳行竊屬實判押西牢九月許大押滿十四天開釋起案贓物交瑞和呌貨行領去 
[盜賣墳地之請究]  
　　婦人沈陳氏投地檢廳稟稱家住火腿弄十五號祖墳在大南門外三官堂地方前日前去掃墓至則該墳已遭掘毁翁姑棺木亦已不知去向現查係莊杏元王子春等串掘盜賣請求提究譚檢察長准派法警往拘昨將莊杏元獲解到廳稟請訊究惟王子春已聞風避匿奉諭着押候往傳原告來案質訊 
[昨公共公廨訊案紀]  
　　昨晨公共公廨民四庭由俞會審官及美約副領事傳訊（一）張俊卿訴趙松壽不還託爲保存古玩案業於上年六月間判决原告勝訴茲原告律師到堂請求執行判决而被告不到延律師到案請求改期（結果）傳保人及被告限七日到案再核（二）婦人錢四記訴已拆姘夫不付存欵案前經判决註銷存摺附卷茲雙方律師均到堂各自請求將該弳摺發還（結果）將摺註銷附卷（三）鄭華華訴金小雲佔地糾葛案由鄭上堂將地圖上之界址指述一過（結果）改期續訊 
　　又午後民一庭由俞襄讞會同日林副領事訊理公記號訴任炳榮夏梅堂賬欵糾葛案前判本案刑事註銷着原告以民事起訴茲原告代表高露玲律師遵諭缮遞民事訴狀請追（結果）改期再訊請求破產案據該號之律師稱該號因受先令縮短之影響致欠人之債數逹二十餘萬雖其内有十四萬金均有擔保品然現存貨物祗値七萬五千元故不能維持營業請求破產（結果）着聲請人登報十四天如無人反對再核（二）杜阿富汪萬利環訴王榮實不還借洋案（結果）原告臨訊不到註銷（三）華子玉訴華啓賜欠銀五百兩洋一千元案兩造律師同意請求改期再訊（結果）照准（四）丹國人泡而忽來克湯姆生訴吉輪船公司無故將其辭退請飭賠償三個月薪水洋六百六十元川資洋七十五元案（結果）改期宣判 
[指控勒索訊明開釋]  
　　紹輿人胡長生前日下午至北四川路捕房報稱有天津人馮德恒糾黨三人突入北四川路八百五十號門牌伊所開之煤炭店内用言恐嚇勒索洋六十元等情捕頭立飭華探目劉森堂將馮德恒一名查獲押至昨晨解送公共公廨請究據胡長生供稱伊在城内小世界相近設有分店昔年該分店被盜開槍拒捕擊斃一人時因巡警石某之面貌頗似盜匪故警廳即將石某及其他涉及嫌疑之三人一併拘留直至本年正月由閘北偵探緝獲刦案眞盜經局長訊明確與石等無關將其開釋並向石等聲明誤會諭令不得與我爲難迨至前日馮忽來我店邀往茶館啜茗馮云石姓無辜被累現釋出但謀事無成貧病交加彼欲回籍而無川資爾可佽助等語我以石姓被押確係無辜惟彼所欲數大殊難允許且此事發生城内須與巡長會面而後再定豈知被告聞我言欲唔巡長即拂袖而去昨午竟偕同三人來我占中强索六十元是以報捕云云並據彼告馮德恒供稱當時我與石姓等被原告誣指爲盜寃押數年今幸眞盜成擒得以釋出因欲回籍故向告貸數元並未强索等語李襄讞與美赫副領事核供判着被告具結開釋以後不准再向原告滋擾 
[縊斃准予免驗]  
　　住居法新租界寳昌路二十八號門牌内之奉化人張子才前晚不知因何解帶自縊迨同居之人得悉前往施救已經氣絶身死當即報告捕房飭探將尸車送同仁輔元堂騐尸所昨日上午經中西讞員蒞所檢騐當由尸妻某氏稟請免騐中西官准如所請諭令自行備棺成殮 
[兩人猝斃之併騐]  
　　昨晨有年約五十餘歲身穿藍布破棉袍頭戴毡帽形似鄉人之某甲至法新租界西門路蘇州會館對門某茶館内啜茗忽然氣絶身死當由該茶館主報告捕房又前日下午有年約四十餘歲身穿灰色棉袍頭戴同盆呢帽之某乙行經法大馬路太昌祥洋貨店轉角忽然倒地氣絶身死當爲巡街捕查見並在該屍身畔檢出殘書二本小洋一角錢一百二十文康熙錢六七枚又字條一張上書周鳳鳴唱書等字樣帶回捕房稟明捕頭先後盆探將兩屍車送同仁輔元堂騐屍所昨日由中西官蒞所騐得該兩屍委係因病身死並無别故因無家屬由堂棺殮厝壇候家鳳認領 
[指控串竊衣飾銀洋之訊究]  
　　住居法新租界之婦人倪李氏於日前身故後即被用人張坤華使女倪春蘭串同將氏所有價値頗巨之皮衣首飾等物行竊圖逃事爲李氏之親家母陳李氏得悉報告捕房飭探將張及春蘭拘獲吊出金銀衣飾鈔票現洋帶入捕房昨解法公堂請究先由原告陳李氏稱倪李氏係婦人女婿倪菊增之庶母菊增之父早亡倪李氏寡居在家忽於日前因病身死當由春蘭與傭人張坤華成噞後即將藏在箱内之衣飾一併竊去旋被婦人察悉代爲報告捕房今菊增在隴海鐵路爲稽查員須十餘天可以來申請爲訊核詰之倪春蘭供主母未死之前即將存在某處之銀摺一扣給與女子取出作爲喪費所有金練一根係主母送給女子餘供支吾張坤華供死者倪李氏係民人之表妹未死之前即囑令民人帮同料理家務餘詞與春蘭相同中西讞員判張及春蘭還押聽候倪菊增到案再行訊核 
[兩被告交保候訊]  
　　婦人胡瑞湘在公共公廨呈譤　椿榮（即村農又名季恢）代荐伊夫盛斯蔚生意爲由取去保證金計洋四百七十三元延不請理連利共洋六百三十三元八角二分又西人史梯芬控曹瑞不理欠欵等案昨晨由探將被告兩人先後傳至公堂稟奉中西官諭令分别交保過堂候訊 
[私賣鴉片之科罰]  
　　法租界大自鳴鐘捕房捕頭偵悉寳裕里内楊萃標劉省三魏雲寳等三戶私設挑膏店秘密售烟前晚帶同包探等前往抄出烟膏甚夥當即連楊等一併帶入捕房諭各交保候究昨日傳至法公堂請究先由捕頭上堂稟明前情詰之楊等供稱此項烟膏實係前次存貨不敢私售中西官判楊罰洋一百五十元劉魏兩人各罰洋一百元充公抄案之烟膏一併銷毁 
[科罰燕子窠主客]  
　　婦人王張氏因在新閘路一千六百四十一號門牌開設燕子窠被新閘捕房包探何正喜陳保錄查悉協同西探往將氏與吃烟人張四寳侯阿大李阿四徐阿金沈新舟等連同烟具一併帶入捕房分别交保拘留昨晨解送公共公堂經中西官訊明判王張氏罰洋三十元餘人各罰洋五元一併充公烟具銷燬 
[誌謝]  
　　昨承大世界游戲塲惠贈三月份游劵十五紙謝謝 
雜評二 
[敎育與互助（訥）]  
　　國内敎育旣時有杌隉不安之象而國外敎育亦時有不能自由發展之困難於是國内敎育遇事呼助於國外而國外敎育遇事亦呼助於國内此情勢所必然者也然吾謂與其遇事而呼助孰若講求互助之法於平時之爲得蓋今日中國之敎育旣不望依賴於人則謀所以生存之道惟有國民自盡其力而已欲國民自盡其力惟有國内國外之人聯合爲一體互相援助而已然我國民非無此種覺悟也觀近年來之商界實業界國内國外漸能互相提携互相親愛事業即有發展之象而一切疑難問題之解决亦倍易於曩昔然則敎育界而果能内外互助不分畛域如手足兄弟之痛癢相關其收效之宏不可預决乎 
公布欄 
[上海地方審判廳]  
　　判决主文（民一庭）一件决定張裕堂與徐姚氏爲欵項涉訟一案主文本件窒礙之聲明照准（民二庭）一件判决陶桂卿與徐慶祥因欠租遷屋糾葛一案主文被告人應將租住原告人經租佩德里房屋一　　讓並將本年舊　正月底止房租洋二十元小洋二十五角及自二月一日起至執行終了日止按月洋五元小洋五角計算之房租一併交由原告人具領訟費歸被告人負擔 
　　批示一件趙文裕　請銷案由狀悉准予銷案此批一件徐仁江狀領賬簿由准領此批一件楊逢春狀領單契由准領此批一件邱沈氏狀請執行由狀悉查本案業據爾於六年六月二十日聲請註銷經本　批准在案礙難再予執行着即知照此批一件周少山狀領欵洋由准領此批一件　伯英狀領欵洋租摺由准領此批一件陳全林狀領印紙　洋由准領此批一件左廷邦狀請立界由狀悉查本案判决主文係將爾之請求駁回本無執行之可言據稱情願讓出通行地辕等語着即自向唐　棠理楚可也至呈案單據等件已於本年三月二十一日發給該民領去矣着併知照此批一件許冠羣　狀保劉伯璜由准保此批一件陳潤生狀交欵詳由准交此批一件夏瑞邦狀交欵洋由准交此批以上四月十一日 
[上海地方檢察廳]  
　　批示范萬生狀悉查楊佛園對於爾女咨英是否騙婚虐待應　民事範　至圖賣一節亦係　語並無積極證明所訴不准此批劉漢堂狀悉准予核辦此批周金生狀悉所訴如果屬實仰候傳訊核奪此批黄張氏狀悉業已票傳仰即遵期到　候訊此批許阿三狀悉候送同級審判廳核辦此批倪壽嘉狀悉准即保外候訊此批汪文發等狀悉應候周玉生舊痊後核辦所請着母庸議此批張家林狀悉仰即提出理由書以使申送此批俞海南狀悉據訴各節即雙方來廳點交以爲異日證明之地步所請銷案於法不合應母庸議此批劉金標狀悉仰即遵傳來廳候訊此批徐阿品狀悉案已起訴仰候審判此批以上四月十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[鄧尉探梅記（下）] [  指嚴]  
　　出寺門又一攝影蓋自祠賢嶺至此已攝二十餘紙矣亟登輿返舟時已四鐘半輿中疊前作云平生夢想香雪海此日眞疑仙佛身輿卒都饒烟水氣寺僧能說宦游人芳風不斷樹交路古意先探洞裏春（萬峯寺後有眞假山石洞康南海題曰壽洞）更有畫師工寫照天花法雨畫精神平生夢想香雪海不道身親到此間古柏笑人窺怪相疏松引路入禪關樹稀亦有滄桑感花好庸悉裙屐間畢竟吳門春信早披裘爭欲五銖還（是日天氣奇暖）舟抵閶門已九時矣至愛天香許半狂介弟次範君邀宴笙歌聒耳殊不耐人回思昨宵清談之樂野鶴癖性嗜好洵與俗殊鹽酸也旋返庽爲眠雲書聯幀數事以舟中口贈諸君絶句及贈天香等聯書之絶句云金閶游保儘多情踏徧名山一日程爲愛天香春自在萬峯寺裏證仙盟又聯云愛好天然人入畫香盟月底譜修簫又小香聯云小於么鳳輕於燕香勝綺羅艶勝花又青香聯云青鳳固疑無我相香菱原是可人兒十九日入城訪劉大脊生陸子忍謇談良久又新至鳳凰街晤半狂三時出城獨游虎邱冷香閣聯語强半出吾邑人手陽湖派之流風遺韵殆未艾也晚赴脊生忍謇邀宴九華樓歸即臥二十日復往蔡君際雲家齊門外膳茗暢話五時始乘車歸滬斯游雖匆遽未能周匝趙君云尙有石壁石樓諸勝不及往也然大致已入目中且游侶多情諸趣畢備不病枮寂不落囂膩津津若有餘味焉又汽輪速達無眠食之摒擋鄉導多人有掉臂之野趣明姿雋語豁人胸襟則更足寫我憂者矣 
筆記 
[殺女記] [  張凰]  
　　俞立甫婺源人業木有女曰明玉質與容俱美宛轉善如人意中郎有女可以不重生男顧當其幼年形踪忽失俞使人遍覓之弗獲則心重傷之其後十年俞以夤緣得仕宰割其民匪所不届而適以是歲喪婦其婦悍獅也俞夙憚之弗敢有貳焉至是脫覊之馬任意而馳則以務公之餘出没於北里眞名隱匿冀保政聲而以一年屈知命之夫厠身其間揮金能不如糞土乎有綠珠者個中翹楚也花信已過妖嬈特甚俞以某友之介得親芳澤魂爲銷而骨爲蝕眷之彌篤晨夕瞻臨風雨弗替已一日俞獨造綠珠之樓無意中微叩其身世綠珠泫然曰妾豈賤骨相甘作下流人原名明玉家亦氏俞父爲木商愛我如命幼年遭匪人之誘乃輾轉墮入青樓誠有能出我於水火之中俾獲委以終身者是不啻生死人而肉白骨矣涙隨聲下牽俞衣而膩之俞私自驚駴突探其袖而撫其臂狀若慰藉百微睨之舊瘢宛在蓋其失女固曾火灼其臂之膚也俞旋辭歸懊喪未已惟念言已虧矣事暴於衆且傷已譽不如藥之明晚復訪綠珠與之對酌乘間下藥其杯中而殷勤勸酒情倍平日又三日毒徐發而明玉死時方有客在門俞執而誣之加以死罪客上控上峯廉得其情乃釋客俞論抵焉 
劇談 
[觀劇談] [  楝材]  
　　社會風尙之轉移視人心善惡爲標準世事之入於眼簾觸於耳膜善耶惡耶其能導人也深矣戲劇其一也 
　　余自昔耽於游宴曲院歌台尤爲予酣嬉之所近雖求放心而專一於學業幾絶跡其地然於觀劇之經驗不可不謂深且富矣撫今思昔悲感叢生試舉其關於風俗人心者言之夫戲劇爲社會敎育之一是舞台不啻一公民講堂也今之台主大率以生涯爲前提建設舞台必擇人烟稠密之地即以上海一隅論絲管歌聲每聞於十里洋塲間惟新舞台僻峙南巿揆諸普及敎育之旨缺憾孔多是予之所以悲者一也西國文化之進步敎育之普及得力於劇員多矣故其人民之視劇員也一若蒙童之對帥長愛敬備至而我國則不然若輩以演劇爲餬口生涯編排劇本無他觀念惟令座客喝彩爲佳傀儡登場謔浪笑傲任意爲之情節之善惡不問也如某舞台之普陀山某舞台之宏碧緣某舞台之應時戲劇類皆情節荒誕實爲社會惡導惟新舞台從事改良勸善懲惡時有所聞且能激發愛國熱忱而爲蚩蚩者發聾振聵有時聞及鄰省饑饉而援手恐後則登高一呼俾萬山響應可謂有心覺世者矣而於濟公活佛一劇悖謬亦甚則盡美而未盡善也不無遺憾存焉有謂上海爲萬惡之區戲劇之不改良是其一大原因此余之所以悲者二也或有難曰從事一業必求其發達而有贏利臺主劇員亦何獨不然若輩旣惟利是圖自不得不迎合社會心理目前社會之風尙愈趨愈下幾乎一往而不復返有識者靜溯原因歸咎於演劇者之不有學識不爲無見顧彼入座者之眩於聲色而爲之目眩神迷致令方寸淆亂殊堪垂憫合戲劇而與社會敎育爲一俾一般觀者改其怡情悅目之意旨一入劇場如臨敎室豈不暢然滿意矣乎特不知此願果何日償也俟河之清人壽幾何我將援此兩言爲今之大敎育家垂涕道之 
新聞拾遺 
[活] [  光]  
　　蘇州護龍街朱某業木匠體素壯健年届花甲精神　鑠日前赴戚家讌飮歸時已晏抵家門　呼頭痛不已其妻扶之登榻旋痛益劇呻吟竟夜比黎明延醫施救至則氣絶詎茲日晌午忽死者氣息續續嗣復發言妻大惶恐奔逸室外死者起言曰昨夜吾飮過多非死也安用懼哉其妻始異之嗣見其面色如生悉係醉酒欣幸異常現某操作如常並不有異一時鄰里傳爲奇聞 
[苦日] [  江夏若農]  
　　前天津路景行里來一少年年約二十餘歲身着西裝手持短杖金鏡革履蹲坐堦石上地鋪一白紙洋洋千言碍難記錄僅其中有句云（因被繼母虐待不得已挺身出走沿途求乞）等字樣尾後署名（四川萬縣高等小學畢業生陳英泣告）一時圍而觀者如堵咸詫以爲異其人口不作一語有時出紙草書英文示衆衆皆瞠目不識僉曰有痴疾如是約三時始踽踽而去 
小說 
[社會小說衆醉獨醒（三一八）] [  瞻廬]  
　　第四十七回照紅鸞丈母憐女壻放白鴿頑父駡親兒話没說完早把訣别書的說話一一看在眼裡怒火裏面又添了幾塊炭說時遲那時快嗤的幾聲訣别書扯做粉碎紫漲着面皮一疊聲的該死該死其實書信裏面並没甚麽觸怒的說話不過說（兒今長往矣犧牲一生促吾父改悔多積金錢徒爲怨府宜稍散之以平衆怒柳氏表妹兒未承認爲婦聽彼適人以斷瓜葛兒琪最後忠告）寥寥數語明明是一服清凉散無奈邦平見了竟化作乾柴烈火不可嚮邇人傑見這光景只得起身告别邦平卻把他勉强留住說道劉世兄屈留一天明日是小媳抱牌做親的吉期滿城的官紳都要到這裏表揚貞節兒子不掙氣虧得媳婦掙氣似這般的盛舉千載難逢你何妨寛住一宵在這裏增長些見識人傑本不願躭閣但聽得抱牌做親四字恰是見所未見聞所未聞起了一種好奇心所以今天的贈旗贈匾人傑也在旁參觀萬不料二十世紀的新中國尙有這般不可思議的怪現象當那衆人讚歎聲中人傑只是垂倒了頭暗暗悶氣話休絮聒比及交了午刻大門前一陣喧鬧新娘的彩輿早到砲聲大作鼓樂齊鳴在這當兒做新郎的理該了堂行禮但是新郎在那裏（吟香必曰在這裏在這裏）早見一個妖妖嬈嬈的丫環抱着霽紅色的花瓶輕移慢步走上氍毹正是 
　　歡聯秦晉界判幽明穩瓶在抱以代藻砧 
[餘瀋] [  豐]  
　　古語云英雄造時勢時勢造英雄吾謂能造時勢者方得謂之眞英雄 
　　顧所謂之時勢係建設的非破壞的係和平的非擾亂的至若徒逞一時之威祇圖私利不顧大局是誠人類之暴徒國家之賊子安得謂之英雄 
　　然而環觀今日之自命英雄者畢竟如何嗚呼 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本刊啓事]  
　　本刋每月惠稿者常以百計人數旣多逾時過久不易清理茲定酬資啓事發表三月後如仍不來領欵即將酬資移振特此聲明 
　　楊友林君上海人蘇州某（隱其名）校學生本月二日農業常識欄曾載渠之稻田養魚法一篇茲查係抄襲實業淺說酬資照例取消此佈 
常評 
[國際常識] [  老圃]  
　　治外法權與領事裁判不同領事裁判又與會審制度不同外國元首外交官軍隊軍艦等爲駐在國之法權所不及國際法學者謂之治外法權此治外法權根於國際之慣例不必特訂條約要爲各國所公認故就嚴格之治外法權而言無所謂收回無所謂不收回 
　　所謂國際法本發生於基督敎各國之間其後與東方異敎國接觸適用之時往往發生特例所謂領事裁判即由此而起因東西宗敎風俗不同法律因之而異歐人不願處於異敎國法權之下遂要求訂立特約由其國領事自行管轄此其例始於法國與土耳其訂約而推行於亞洲中國亦然故外國人在中國犯法不能以中國之法治之須交領事按本國之法辦理此所謂領事裁判本不得謂之治外法權但國際學者或以此爲治外法權之一種而西人習用文字亦皆以此爲治外法權今所謂收回不收回者即指此而言 
　　若會審制度則與此大異按照原約本爲中國自有之權徒因外交當局以延宕敷衍爲能事遂不能勵行條約若收回領事裁判權則爲改變條約之事不能并爲一談條約中應有之權利尙不能實行而輕言改變條約擴張其條約之權利乎 
敎育常識 
[嗚呼學生之途殯] [  忍不住]  
　　近滬地有所謂大出喪者人數儀仗凡人力可以搜求者愈多愈妙初不問其合理否也 
　　出喪是否須浪費是否須力求熱鬧姑不必論即欲浪費即欲求熱鬧亦自有食力之徒可供點綴何苦累及我可愛之小學生 
　　今大出喪中學生送殯亦視爲必要之條件男生女生男童子軍女童子軍亦居然與背花圈之乞丐扛魂亭之苦力同一陳列於通衢大道中嗚呼此是何等痛心事 
　　學校募捐欵不易送一次殯而可得若干捐欵遂視送殯爲募捐之一法出喪之家略費若干錢可得學生送殯大出喪本以費錢爲事所謂捐欵者彼視之與扛魂亭背花圈之僱値無異也 
　　小學生將來之國民也童子軍以爲國家社會服務爲鵠的者也使之墮落人格一至於此眞所謂罪孽深重者矣 
　　吾見送殯之小學生中有五六齡之幼兒矣其體力是否能 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限春有語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報　甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　行如許之長路力弱而强之行是戕賊之也戕賊幼兒與殺人同罪校長無知固無可恕出喪之家屬一念及此亦何忍爲已死之祖先更造此一番惡孽乎 
　　或曰死者有功於社會有益於學校送殯所以表揚之並以勸來者夫有益於學校者熱心愛護我學生者也死而有知忍見此學生墮落人格乎學生送殯是違死者之志也對於欽仰之人而違其志可乎 
　　蔡松坡先生舉殯之日某校學生自法租界行至徐家匯復由徐家匯送至金利源碼頭中多六七齡之童子往返數十里送殯之明日校中告病假者紛紛余大非之彼猶曰崇拜英雄也犧牲可愛之青年以崇拜英雄昏聵糊塗眞不可救藥矣 
　　王培孫先生毁家創辦南洋中學夫人沈佐之對於校務晝夜關心遇學生之有病者看護同至學生敬之如慈母夫人死學生擬送殯王先生力拒之祁冕廷先生辦時化貧民小學獨力籌費已畢業之學生先生復爲紹介於工商界咸能自立先生殁校長某君力止學生送殯謂祁先生愛惜學生斷不願有此種舉動學生遂一奠而已此二事可法也 
　　我敬掬熱誠告諸校長學校所以培養學生人格發育學生之體格者也送殯之舉實背此義以後勿更爲告出喪之家學生爲可愛之青年將來之責任至重勿賤視之與扛魂亭負花圈之賤役等以後即有學生請求加入送殯者亦力拒之則敎育界前途之大幸也（未蓋章） 
道德叢話 
[勸國人宜講求（不畏强禦）之美德] [  法學博士吳昆吾]  
　　詩大雅以（不侮矜寡不畏强禦）美仲山甫可見此種美德自古尙矣吾國士大夫於（不侮矜寡）四字多能身體力行至（不畏强禦）之美德則講求者可少是以强暴之徒反得逞其私謹愿之士徒咨嗟太息而草可如何此所以數千年以來社會根本從確立而社會事業竟沉寂無聞也 
　　前清時曾令各省長吏辦地方自治矣有官知縣者告余曰自治蠧民太甚余深訝而亟詰之則曰（地方賢良紳士均不肯或不敢露面而一般刁紳劣監勾結把持藉自治之名以魚肉鄉民强項吏有時懲辦一二人可以救濟一時然亦非治本之道猾吏且與若輩相勾結以舞弊營私小民更無從呼籲矣）云云夫一地方賢良紳士乃一地方之中堅一地方之自治事業即全國治理之基礎今賢良紳士乃不肯或不敢出而任本地方之事則自治事業寗有望耶夫賢良紳士之不出豈有他哉母亦曰（畏强禦）而已 
　　清季以前行政司法混淆不清律例繁亂非專家不能讀人 
 
 

Page 18

 
 
民幾不知何事爲適法何事爲非法司讞者得上下其手舞弊營私時有所聞武健嚴酷之吏可日榖數十人而莫敢議其非（昔有滅門知縣之謠可見知縣之威炙手可熱矣）此均著者目擊之事一縣之中又何嘗無巨紳望族若輩覩貪官酷吏之無狀又何嘗不爲小民暗中呼寃然均以事不關已（各人自掃門前雪休管他人瓦上霜）幾無一人焉挺身抗議爲小民主張公道者此無他母亦曰（畏强禦）而已 
　　以上兩端不過舉隅吾國士大夫多爲（潔身自好）四字所誤馴至養成一種畏葸柔靡之習遇橫逆之來不敢抵禦作（姑受一次或不再至）之想浸至太息咨嗟日趨消極或諉禍亂於天數或希冀强禦者之伏天誅殊不知禍亂之來皆人造之吴天無私何薄於我强禦之徒何地蔑有任其强橫終釀禍亂試翻一部二十四史權奸匪盜之得志何嘗非一般正人君子所養成哉 
　　歐洲古代宗敎專制貴族專地制人民憔悴極矣然馬丁路德竟敢於舉世皈依敎皇之時獨創新敎段敦羅伯士比拉發葉特諸氏竟敢於偶語棄巿之時大倡革命之數賢者皆本（不畏强禦）之精神爲世界闢新運爲人類造幸福至今談歐洲文化者莫不歸功於（宗敎改革）（政治革命）二事他如美利堅之離英獨立比利時之建國巴爾幹諸民族之抗土耳其又均本（不畏强禦）之精神以各求自由之幸福也英文Ｇentleman之一字通常譯作（士君子）實含有柔不茹剛不吐之意英人習尙凡青年男子無不朿身自勵以期合乎Ｇentleman之身分態度庶爲社會所重視而一已事業始有成功之希望吾人見英人勢力普遍全球殊不知其立身行已之功夫却有大過人者在也 
　　著者構思至此忽憶及一事可資印證旅粤英人曾組織一輪船公司在珠江内航行輪船搭客載貨兩次遇盜乘客損失甚多一日駛至半途盜又至每次盜之至也皆在碼頭時扮作乘客上船中途舉事勒令停船即有無數小舟檥近輪船爲盜載贓而去此次盜起時料復如前勒令停船船主不可盜以焚船相恫嚇船主告之曰願同歸於盡盜欲奪司舵室（船主所居）船主令水手持槍伏上層艙板上繫之盜死數人仍不得前遂縱火焚船船主一面放呼救信號一面加船行速率鼓浪直駛盜之小舟多被撞沉未幾抵一埠呼頭兵警至始泊岸船上之盜悉就縛船焚未及五分之一受傷不重而從此球江無盜事聞於英廷英皇特賜船主以寳星勅諭之曰（君可謂眞能代表大英帝加民族不畏强禦之精神而保存其令名矣） 
法律也公道也正義也必先有不畏强禦之精神而後茲數種乃有所附麗否則徒托諸空言耳試問吾國現狀何以異是夫一國無法律無公道無正義試問尙成何等國家即無外人之蔑視我寗不愧於心乎 
　　箸者尚有數語欲告國人夫一已之安全誰不顧惜然吾人托足於社會倘社會之根本能爲少數强禦者所搖動則吾人將安所適所謂棟折榱崩僑將厭焉覆巢之下寗有全卵倘欲恤同胞愛子孫則請先養成自已（不畏强禦）之美德設使能人人如是則社會風氣必爲之轉移而後國家始可進於法治之域以與歐美文明先進國相提携否則不揣其本而齊其末法律也道德也雖日相號召究何益哉究何益哉（未蓋章） 
科學常識 
[銧表發光的科學解釋] [  公武]  
　　銧表又呌作夜明表近來最通行的那種鷹格索（Ｉngersoll）表便是這類的代表他所以能彀夜間發光便因爲内面含着有銧質的原故但是銧質（Ｒadium亦有譯作鐇錠者）這個東西價値很爲高貴現在的巿價差不多一克（Gram）要合美金十二萬元一溫司（Ｏunce）要合美金王百三十六萬元像這樣價錢兩三元的夜明表說他含有銧質在内豈不是很爲奇怪麽 
　　但是實在考究起來也没有什麽出奇處原來銧質這個東西具有感應發光的性質普通的夜光表便利用這種性質把硫化鋅（Zinc　Sulfide）或者結晶鋅（ChrystalizedZnic）乾乾凈凈的用刷子輕輕刷在表的號碼上再把銧質放射過去這鋅受銧的影響便灼熱了銧是有爆燬性的所以把鋅爆燬成許多微點於是就發了光大約銧的放射越久便越光明不過因放射過久他的爆燬的力量越大所以也就容易消滅哩 
　　照上面視來夜光表的發光僅僅是由於銧質感應的發光所以並不要消耗幾微銧質據外人的計算現在世界每年若出四百萬只夜光表所耗的銧量也不過九克Ｇram罷了（乙種酬） 
雜錄 
[報紙插畫之新研究] [  累生]  
　　近來報紙之發刋日興月盛人民知識旣開又兼輪船火車交通便捷報紙勢力之發展可稱極點幾於無處無之惟吾有所研究者報紙一經過時散棄抛擲等於草芥即有利用之者然以之裏食物則慮沾煤毒有妨衛生以之包衣物則恐染油污有碍形色近來滬杭各報其告白上所繪各種插畫靈巧可愛吾以爲最好將其剪下集其大小相彷彿者粘於黑色紙上（較爲醒目）彙訂成册其畫筆簡單者則視其所畫者爲何物旁以粉字書之如畫爲鷄則書以鷄字如畫爲火車則亦以火車書之其他各種動植鑛物亦如之訂成後可給六七齡之兒童敎其觀畫識字如能加以講解則更好如鷄乃飛禽養於人家中火車乃機器組成其行甚快等等均足引起兒童之興趣即畫法稍繁複者亦可彙成巨帙資兒童之臨摹如是不　買給兒童以字塊畫帖旣可節省經費又得引起兒童之希望心不致作無益之玩嬉蓋報紙固日日發行者彼兒童甚望　父兄之給彼也抑更有進者邇來商業競進商法日圖改良告白一項幾於層出不窮無奇不有吾願各商舖對於登刋告白上各種插畫務將有益於兒童者聘倩畫師運用巧患繪印報端以博人人之歡迎如是則亦商業上之廣告法也將來吾言能行則商業敎育兩獲其利矣（乙種酬） 
 
