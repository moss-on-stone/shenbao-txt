# 1918 - 26 - 4916149

 

Page 1

 
 
   
 
 

Page 2

 
 
時評 
[奇異之變化（冷）]  
　　馮總統忽又改親征而爲出巡是眞所謂時局中奇異之變化矣 
曷謂奇異之變人也蓋以不必出巡不當出巡之時而有此突然出巡之事不謂之變化之奇異而不可得也謂出巡爲激勵將士歟則北方之軍固主戰者也謂出巡爲緩和人心歟則出巡之由實自親征蟬聯而下者也然則究以何故而有不得不出巡之舉耶 
嗚呼變化如上奇異國事前途更不知若何收拾矣 
命令 
一月二十五日大總統令任命鍾志鴻署理四川財政廳廳長此令 
又令任命張季煜爲兩淮鹽運使此令 
又令審計院院長莊藴　呈審查决算委員會坐辦審計官陸世芬懇請辭職陸世芬准免本職此令 
 
 
 

Page 3

 
 
又令任命嚴鷗客爲審計院審查决算委員會坐辦此令又令　任命馮閱模爲審計院審計官此令 
專電 
北京電馮已赴津（二十六日下午十鐘）北京電公府命交部備專車十 
五輛馮定今晚八時出京赴津濟等地檢閱軍隊督促出兵約一週返京都中地方秩序由王士珍段芝貴等九人力任維持　商會舉代表謁馮請勿離京外交團亦以事關大局爲口頭之勸告惟馮意甚堅决計南下（二十六日午十二鐘） 
北京電昨馮召十五師長劉詢令抽撥一混成旅爲鄂應援昨已出發（二十六日上午十二鐘） 
北京電第十五師劉詢率一旅護馮南下京商會留馮暫勿出京免舊曆年節商市恐慌（二十六日下午五鐘） 
北京電　馮擬定張一麐師景雲何紹賢張宗昌等隨行馮昨發出通電有赴南巡閱字樣 
（二十六日上午十二鐘） 
北京電上午馮宴臨時參議員馮仍主以舊法召新國會錢内務王財政均主先戰再議政治似爲臨時參院迴護甚力 
（二十六日下午五鐘） 
北京電馮出京先與曹張等密議究竟戰有把握與否如仍不能出兵赴敵則一面援岳令死守一面即定和議（二十六日下午五鐘）北京電　馮意仍未棄和主戰派聞李純未脫離調停任務又攻李甚力且言王金鏡不戰而退范國璋有意縱敵但另一消息張敬堯等不肯救岳實主戰派暗使（三十六日下午五點） 
北京電吳光新電告襄樊收復 
（二十六日上午十二鐘） 
南京電　李督因北先攻荆對岳事未便置詞但急電阻馮親征（二十六日下午十鐘） 
南京電　西南代表紛回滬 
（二十六日下午十鐘） 
南京電　山岡擬明日赴鄂（二十六日下午十鐘） 
南京電　張敬堯遣子來謁李督述即拔隊援鄂（二十六日下午十鐘） 
南京電　魯軍赴贛因岳事有變更說（二十六日下午十鐘） 
南京電　石星川退石首係包圍攻岳策畧（二十六日下午十鐘） 
南京電　施從濱晚十時專車回滁（二十六日下午十鐘） 
南京電　李督委朱參議辦防疫事（二十六日下午十鐘） 
香港電　龍軍佔據高州高雷鎭守使隆世儲於化州一役陣亡高州道尹回省化州縣知事爲龍軍司令鎗斃廣州連日派大軍赴高州抵禦龍軍 
（二十五日下午三鐘） 
外電 
　　北京電　英文北京日報謂馮總統偕段祺瑞昨訪徐世昌表示願親率大軍南征之意此說無從徵實衆意馮願率兵南征以恢復中央政府之威信或屬事實但馮未必果離北京蓋馮出京勢必辭總統職也（二十五日） 
北京電傳說譚浩明於力戰後巳佔岳州北軍退入湖北境内岳州要城一經失守則北方欲與南方議定美滿之和局將愈增困難 
（二十五日） 
宜昌電　吳光新部下之北軍昨入荆州與沙市南軍退至公安（二十五日） 
宜昌電　今晨英領署全燬於火文卷保全（二十五日以上路中透電） 
北京電　馮總統將於明日率第五師出京親征南軍岳州被佔之消息到京後總統府即開臨時會議馮與段祺瑞徐世昌商議後遂有此决意若馮果出京則中國國内戰爭將眞正開始（二十六日） 
廣州電　孫文與非常國會雖不公然反對廣州所組織之護法聯合會但不以實行聯合會之手續爲正當此會章程或將咨送國會與軍政府核閱（二十三日） 
（以上大陸報） 
北京電　華字報云政府將同時發表三道命令大赦三種政治犯一爲梁士詒及助袁稱帝之罪魁一爲張鎭芳及與張勳同謀復辟之人一爲孫文及與廣州非常國會有關之人大赦政治犯固屬政治關停上之相當條件但調停尚未就緒遽大赦帝制派其足激怒南方之與論乃意中事（二十五日） 
北京電　防疫事今似較前大爲滿意江會長親赴疫區頗有影響阻力似巳不作太原楊格醫士電稱晉督施行防疫法刻頗認眞並請政府諭令秦省官場禁止黄州下行之船隻防堵由包頭鎭入秦之大路大同西醫巳挨户查疫城内不復有疫症城外有兩起附近一村中有四起二十三日豐鎭又有二人前後共二十七人歸化敎士約計該處死於疫者共百人傳染尚緩歸化蔡都統報告巳在所屬各處設立驗疫局自疫症發生後各屬共死二百人云正太鐵路及與京漢路線接軌之各車站刻巳驗視行客京漢鐵路今亦在察看中防疫委員會允在南口設一驗疫局京漢鐵路佈置甚佳續延中外醫士七人石嶺支路通至山西大道者現已全停接軌處將設驗疫局正太路客將留驗四天保定順德刻設醫院全路各要站皆有醫士每次車行輒拖帶尋常車輛爲醫院車及驗疫車消毒與驗客兩事將施行不斷（二十五日） 
（以上字林報） 
北京緊急電　馮總統台前電所述於今晚八時由京啟程南巡内外重要官民前往恭送者甚衆（二十六日） 
北京電　北京人士一般觀測馮總統出京其命意所在大致如左　一馮總統以檢閱北洋軍隊之名義南下實將在南京另行組織政府二藉以威嚇南方三馮總統與徐世昌段祺瑞密議之際爲保己之面目起見偶然流露南下之言預料徐段必將勸阻詎徐段並不勸阻而反贊成遂爲勢所迫不得不有此一行以實其言　四意欲勸北方督軍議和　五馮總統將藉此脫離政界（二十六日） 
北京電　據消息靈通之某君語人云今日馮總統之出京係用宣撫督軍之名義表面雖聲稱俟各督軍一致贊成即發出戰令然其眞意似仍在南北議和故萬一總統與各督軍意見不能一致恐總統將逗留南京而不歸北京云云（二十六日） 
北京電外交部昨日經由英國公使照會外交團云馮總統以往返一星期之預定日程巡行天津濟南南京漢口等處（二十六日） 
北京電　今日各部總長及高級武官在總統府開會議馮總統出京巡行之事巳經最後之决議故今晚八時馮總統出京之事及確實之消息（二十六日） 
北京電　今日總統府會議内容無前烈之狀極其平允惟首由馮總統報告南方形勢有親身出征之意同會亦無何等表决（二十五日） 
北京電今日總統府開會二次第一次爲軍警會議狀如前電無結果第二次午後國務員及高級武官會議即贊成發表南方討伐令至馮總統之親征反對者居多但馮總統主張豫定一星期赴天津濟南爲犒賞軍隊出京定於明日出發現正準備其政務一切囑王總理擔任然一般人對於馮總統之明日出京是否實行尚抱疑問云（二十五日） 
北京電　馮總統准於今日午後八時將赴天津濟南或再至徐州南京犒勞各軍隊啓程之事均已豫備預定日期爲一星期或　展延一星期臨時酌定（二十六日） 
漢口電　襄陽黎天才因荆州陷落知不可守欲取銷獨立經義國敎師申明於王督軍 
（二十六日） 
漢口電王督軍所派岳州　援之第十一師第四十一二旅及騎兵一營砲兵一營雖急出發緩不濟急岳州已報陷落此　大受影響來避難者甚夥云（二十六日） 
南京電日本山岡第七戰隊司令官及千代田　長於本日上午十一時偕高尾領事謁見李督軍（二十六日） 
南京電　第七師陸軍因無船隻不由浦口經過改由河南赴岳州方面援助（二十六日） 
東京電　在法國戰地之英國陸軍總司令官沙道格拉斯海格元帥因日皇受英國陸軍元帥之稱號特呈祝賀之電於日皇日皇得電後巳致覆電於海格元帥海格元帥之賀電曰茲因陛下此次新列　英國陸軍元帥特充在法蘭西英國軍隊之名義恭呈懇　之賀忱於御前日英兩國間存立已久之同盟因此益加鞏固吾人所無任欣喜者也聞我遠東同盟國之君主列於我軍隊之班首尤爲余所指揮之軍隊及余個人所最爲强意者也日皇覆電曰此次朕列入英國陸軍元帥之班承卿及卿所統率之勇敢之軍隊以賀電寄朕朕深喜之蒙英　皇帝陛下以此榮稱相贈朕已無任懽欣又承戰　赫赫士氣盛旺之英國軍隊表示歡迎之誠意實所以更加重此榮稱也朕深以與英國軍隊之偉業有關係爲欣幸祈將朕敬謝卿等　忱之意代爲傳達一般將士咸使聞知（二十五日） 
以上東方通信社電 
戰電 
瑞　京城電　芬蘭中等社會之保安團與紅旗衛隊血戰於維波地方紅旗衛隊得水兵援助後轉敗爲勝（二十五日） 
俄京電　軍工代表會大會定今夜在陶里特宫開會（二十四日） 
俄京電　白里斯特里土夫斯克之俄國代表請德代表規定關於被佔土地之條件東境陣線德軍參謀昆郝夫滿將軍展布戰圖以指　一線起自芬蘭灣濱經月島東穿過福爾克特文斯克白里斯特里土夫斯克俄代表又述及南境陣線被佔土地郝夫滿將軍答稱此須由吾人與烏克蘭民國談之俄代表中有一人問曰吾人如不承認此項條件將如何郝夫　將軍答曰苟如是德軍將於數星期内佔據里凡爾德人宣稱此次媾和會議之延會　爲德人所能承認之最後一次云（二十四日） 
亞　斯特丹　德首相赫特林伯爵在聯邦議會總股員會演說請白里斯特里土夫斯克之談判進行頗緩此項談判異常困難俄國以無線電報布告世界之奇異文件令人疑及俄人之眞誠惟余今仍堅抱談判不日可得滿意結局之希望德國與烏克蘭代表之談判進行亦頗順利協約國迄未應請加入談判故德人對於彼等不再負有義務而有與俄戰獨媾和之自由權德人關於協約國且不爲俄代表提出公共和局之條件所限制喬治氏不復一味叱駡矣且似欲表明其有談判之權此爲余前所懷疑者惟余讀其演說之文字裏行間無　和之熱誠而對於德人亦無善意彼謂從未抱有滅亡德國之志甚至稱譽德人之政治經濟敎化各端惟並指德國曾行種種罪　竟欲加以判决此種語調德人不能承認其有蘄和之熱誠赫氏繼又云及亞爾薩斯勞蘭純粹於德國後以暴烈手段違背公道與德判離德人於一八七○年要求收回以不端之行奪去土地非侵略可比而即今日所謂非兼併是也威爾遜總統要要之第二端爲海上自由德人將來之要求其一即求戰爭與承平時航行之完全自由德國與威爾遜　統對於此節可謂意見脗合惟將來航行自由之最重要者則爲英國須放棄萬國重要航路上如支白拉特瑪爾太亞典香港福克倫等之鞏固要點是也云云（二十四日） 
公電 
十七旅旅長報告佔領荆沙電　大總統國務總理參謀陸軍部督軍省長各報館鈞鑒石星川朱兆熊佔據荆沙勾結湘軍破壞統一本旅奉令進　特令二團團長張繼善率營長屈德　張沛霖田鎭南等任前驅先將古老背白洋等處要塞口軍節節繫破朱兆熊於　日親率湘鄂兵隊九營本兵一營大砲六門砲艦一艘前來抵禦復經該團各部大破之於枝江屬之董市奪獲大砲四尊鎗枝無算殺敵數百人當令該團並加派一團營長秦毅乘勝追躡一百二十里於本夜十二點二十分將荆州沙市完全佔領查荆沙地方被口徒騷擾不堪口軍均已渡江向公安方面　逃除派兵兼程追逐並將荆沙地方人民妥爲安置外謹此電聞十七旅旅長李炳之養 
要聞一 
[北京特别通信（二百四十六飄萍）]  
　　政府之具體表示 
折衷的　會　題 
當段前内　　倒之日愚即主張以快刀斬亂麻手段不必完全組織内閣而先表示解决時局之方針由今思愚之所陳縱未免過於急切然身居當局者毫無定見毫無犧牲地位以救國家之毅力與精神致令　小縱横全國驚擾久而久之惟因雙方俱疲不能再戰乃始覓得一線和平之機民巳不堪命矣此吾人不能不以資備賢者之意責備當局者也雖然凡人當一息尚存之日縱令晷刻甚短苟有一言一行可與爲善則吾人必奬勵而厚望之况當局者對於國家之大事乎主戰派之終歸失敗愚從理論事實兩方早已爲之斷定政府於此機會障礙漸除方欲對於時局表示具體之意見此固較足樂觀之事愚今先述南北兩方極端之主張再叙政府所定折衷之計畫 
[西南主張之要點]  
　　（一）取消龍濟光之巡閱使（二）撤換劉存厚之四川督軍（三）退去岳州北軍（四）以陸榮廷仍爲兩廣巡閱（五）以唐繼堯爲趾　黔巡閱（六）恢復舊國會 
[主戰派主張之要點]  
　　（一）龍濟光不更動（二）劉存厚不更動（三）撤退在湘桂軍全部　明令聲討西南（五）不許滇黔駐兵川境（六）暫以臨時參院代行國會職權將來依該院所修正之兩法召集新國會 
上之二項各走極端其初政府爲主戰派之所包圍態度似偏於主戰然此純屬皮相之談最近當局對於主戰一派用盡種種迂廻曲折之手段其形勢漸見緩和而政府所希望見之於事實者則如下之所記是即所謂折衷的主張也 
（一）恢舊陸之兩廣巡閱或與陸以他種類似之地位龍濟光之任命可以撤銷（二）唐爲滇黔巡閱不包括川省可以照辦（三）岳州與湘省之北軍桂軍同時撤回原地（四）撤換劉存厚稍見爲難（非絕對不可）惟許滇軍以一師一旅駐川黔軍以一旅駐川（五）依舊有之加會組織法選舉法召集新國會 
讀者有須注意之點上述各方面之主張其前數項爲地方問題最後之國會一項爲政治問題言其表面所爭者固爲政治問題言其裏面則所爭者實爲地方問題放解决之方法必由裏而及表如治疽然必先清内毒而後可以收口也今日政府與西南之意見旣有日趨接近之勢其調停時局之先後次序即已定先决地方問題而後及於政治愚前函曾有報告言政府將有最後通電發表今日所間則此最後通電者業巳脫稿内容包括各種問題之折衷辦法以總統名義行之因此種具體表示將爲調停南北之基礎故必須提出於明日之閣議以現勢言閣員之中主戰派與現政府派實爲参半（讀者須認明主戰派非政府派）其能過必有若干困難但所謂主戰派之閣員者以主戰督軍爲後盾督軍團之形勢旣巳分離則閣員或不至持强硬之態度此愚樂觀之觀察也然尚有數事在事實上不易即行辦到如龍濟光雖爲段系人物但與政派之關係尚淺至劉存厚則旣屬於段系而與交通系之關係尤深必死力運　以相抗又如國會問題政府目下之主張固屬折衷兩方之意見然彼非　非馬之臨時參院雖爲前内閣遣産之一而現政府曾以無意識舉動提出兩種法案於該院恰如小主人與醜丫頭有染而巳懷孕之程度不日兩法産出咨達政府政府在情理上不能不爲公布故前次將提出兩法時某閣員力反對之近日之内務總長尤對於此事非常憂慮或將　巳修正之兩法中檢舉不當之條文令其再議以遷延時日一面祈禱　會問題之早有着落乃於兩法未公布前即取消之然此亦身居當局者自始毫無定見毫無犧牲地位以救　家之毅力與精神有以自貽伊戚者耳與醜丫頭之臨時參院又何尤者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[赦帝制犯與赦陳錦濤]  
　　昨日各報紛傳洪憲帝制犯將蒙特赦據聞此事之由來巳非一日第二次段内閣時代即有此議以時機未熟因而停頓其後交通次長葉恭綽即向公府方面漸次疏通一致最近　持梁士詒自日本所寄之函並面陳總統謂梁睠懷祖國且不屑如朱啓鈐周自　等之運動外人向政府運動特赦而自行輸誠且龍濟光之出馬梁之出力爲多如蒙特赦不獨爲國家盡力卽對於總統個人亦竭力援助馮當時謂燕孫將來總可歸國而現在南北問題未决似不必遽談及此以增反對是數月以來若輩之運動特赦固巳無孔不入梁士詒自請周自齊朱啓鈐轉托外人而葉次長亦力盡朋友情分爲之說項然帝制二字終難見恕於全國也至昨日之特赦說則聞係前日國務會議時在休息室中各閣員談及此事並未列爲議案其最主張者爲陸軍總長段芝貴謂國家人才有限梁士詒朱啟鈐等皆可算一種人才梁近日游歷日本又備受日本各界接待今爲愛惜人才起見應取消其通緝之令云云司法總長江庸則謂己之意見與對於張鎭芳之案同段則言復辟犯與洪憲罪魁稍異復辟之事今尚時有謠言至總統欲爲皇帝者當不至再有其人云云江又言恐貽西南以口實且表示决不副署然此種運動確將或熟但尚須稍延時日耳又聞是日閣議尚議及特赦陳錦濤案此案與上述之事毫不相涉前司法總長林長民曾提出於閣議因段祺瑞曹汝霖反對中止江總長以爲此事無須經過閣議蓋特赦之案皆然不必因陳錦濤而異遂逕呈總統以證據不充審判上與行賄人處罰比較稍欠平允爲理由總統仍付院議昨乃提出通過惟江總長即聲明不能與上述之案同時發表並聲明自己不署名於取消洪憲帝制罪魁通緝命令中因前此司法總長亦不署名也 
[攻荊援岳之政府策畫]  
政府日前援到曹銀聯銜請明令討伐之電即復電各處大意不過謂軍隊到達地點命令即隨之而下此中别有元妙自不待言而鄂督王古元咸日復電則主張欲固通岳必須先平荊襄茲將原電錄左　電云願電敬悉軍隊到達地點明令隨之即下老謀深算仰佩實深現岳防吃緊兵力單薄亟應先集其勢以作决裂之預備若我軍未集一旦命下彼方以全力攻岳恐非岳州現在軍隊所能抵禦此先布命令而後進岳斷斷不可行者也同爲救國起見祇要團體固結積極籌備斟酌於緩急之間而盡力援助布置旣周因應自能裕如而命令之後先固無甚關係也抑更有進者卾省爲幽燕屏蔽而荆襄尤爲心腹重患現石黎猖獗意圖進窺自新堤以至武勝關均須節節設防刻擬討伐荆又須分别進兵共計在鄂兵力巳去十之七八荊襄不平並無餘力援應岳州此欲與西南開戰不如先從荆襄著手也擬俟荆襄平定騰出兵力盡數開赴通岳方面此時明令討伐旣無内顧之憂當可操必勝之權也謹陳愚見伏希察納占元咸印 
卾督王子春前因接據通城劉旅電報近日三埠橋附近湘桂軍增加二千餘人砲十五尊麥市方面增加二千人現尚陸續增加通岳方面日内當有戰事通岳不保荊襄難不武漢即在危急之中迭電中央速派大隊赴漢應援並自電徐州張敬堯督辦陳明眞意一致主戰力白前此附和和議之非並云譚浩明已於元日開始攻擊通城將由通城通山以進窺崇蒲明明　自彼開忍無可忍促請張師立即赴援中央因亦電命張師嚴裝　發張氏先得王氏之電信其實已舍和言戰旣復得中央電令即日編就一混成旅擬於二十二號躬率登程不圖於二十一號突接王氏皓日（十九）表明心跡之通電内有不敢以模稜兩可貽誤國家又不欲以反覆無常見譏明友大計悉聽中央主持等語張氏以此電純係諉責中央又疑王氏前電所論舍和言戰之說絕非誠意謂不模稜兩可正屬棧稜兩可深慮抵鄂之後彼此意見仍有參商致不能協同動作於大局反爲無益以故昨又頓兵不發聞已電詰王氏再討眞意俟得覆後乃定進止 
吳光新所部近日次第攻下當陽宜都石星川兵敗出走荆沙巳入北軍之手聞吳部近之所以如此出力者實係禀承馮總統文（十二）日一電吾人於馮電雖未得窺全豹然不難於吳電想像之吳電云自頃西南數省勾結稱兵背叛國家醜詆政府任情要挾藉黨陰謀值國步艱難之時行私人割據之計以言靖國則招聚土匪糜　地方搜勒金錢淫戮黎庶以言護法則破壞統一敗滅紀常私立機關　假名義其餘罪狀更傑難終律以邦刑均在不宥段前總理知其不可理喻潔身引去冀解紛爭我大總統惻怛爲懷迭申訓誠冀其覺悟國家之於彼黨亦可謂優容巳至矣猶不投誠悔禍則是自絕於天惟有明正其辜大張撻伐以修國紀而清亂源不意蘇督等狃於偏見挺身言和以爲兵氣可銷敉平有望詎知孫爲念秧之渠陸本萑苻之類所率非跳梁小醜即無業流氓本無政治之主張惟以私利相競逐今視馬扁爲要人尊盜魁若敵體國家尊嚴掃地以盡人類廉恥蕩然不存遂使狼子野心得寸則尺假和議爲護符以遷延圖進取湘誤於調停川被其影響大局質動于涉可危此豈言和者始願所及料良心所忍安者耶迨停戰之令旣頒通款之使迭出適足益其狡展張其氣燄侵害潮汕　　鄂境荆襄獨立湘桂勾連意在進窥中原犯我元首　滅軍派之實力破壞國家之中堅權位供彼之朋分土地供彼之攘奪祇求逞快甘見淪亡喪心病狂夫何可忍月前光新率隊援宜荆襄逆軍三路進逼經我朱旅擊退加以殊創時以未奉明令不敢率然進戰伏讀大總統文日通電燭及奸謀痛心疾首主持嚴厲示及百僚仰佩高深同增敵愾光新等見危授命不敢憚勞謹率所部由長陽白羊當陽三路進攻荊沙巳於本日同時出發與鄂有豫各軍協同動作以期一鼓殲滅掃除障碍然後會師　下以蕩羣邪尚望我太總統奮斷乾綱明令討伐以正觀聽而勵有功謹電奉陳不勝迫切總司令吳光新旅長李炳之朱廷燦劉躍龍叩寒印　電内列名之旅長李炳之劉躍龍兩員吳光新所部也朱廷燦一員王占元所部也 
第二路軍隊不援閩而援岳之經過外間知之者少茲據参陸辦公處某要人言原來主戰派屢次請戰府院兩方面竊於應付又恐非眞願打仗而但虚聲恫嚇有誰願打請誰打之辦法命曹督爲第一路張督爲第二路第一路軍隊專事岳防第二路軍隊專行援閩嗣以南京不許假道江西母庸添兵於是第二路有亦願援岳之請政府初意仍請其援閩當派何宗蓮赴寗疏通據復仍難假道乃派張宗昌赴鄂疏通王督正爲荊襄問題遂滿口應承曰本有此意張氏復報公府遂容納張魯督加入岳州戰團前日張督（二十 
日）號允將滁州之施從濱師撥隊援岳中央恐張督即以此電爲塞責用由參陸處加令張督儘力出發前晨王廷　南行總統曾諭王道出濟商務請張督將第二路全數赴岳并謂魯匪責成唐天喜專剿則張敬堯亦可向鄂出發云云故日來　海與京漢之運兵不絕於途 
[吳軍出發時之宜昌]  
　　文滙報十八日宜昌通訊云此間軍事情狀仍使民　　擾不寗勞慟界被軍人拘去執役者數以千計街中幾無苦力之蹤跡車轎巳不復見凡平日男子所執諸役如挑水等事今皆由婦人代庖往往有一家數日全恃男子謀生計者今田子被拘去婦孺乃坐困家中無以養生加以數日來米價倍漲生活之難尤可　見星期一日吳光新之兵由此出發分三路行　攻南軍一趨下游直攻沙市一向東行進窺當陽一趨西南以扼長陽對而之江岸謠言甚多實信難得但知距此六里虎牙峽下之古老背鎭已爲北兵所據傳說北軍在距此東九十里某處與南軍相遇大戰一次焚毁房屋甚多惟此說迄未微實兵士之在江岸者無論屬於何方一見來船輒行鎗擊上次吉安船下駛曾受攻擊江和大亨兩輪上駛時亦然即美孚洋行之油船亦不能獨免目下往來船隻多由砲艦保護而行郵件今在中途被阻蓋由漢口來之函件遵陸而行必經駐兵地點也刻已兩日未獲信件有時郵件嵇期而至據郵差云某某地點不許夜行以致遲到民食問題在上星期已甚迨切當道發給執照准鄉間驟夫運米入城日内又到有米船一二艘故民食稍裕但糧價仍甚貴也 
[湘鄂間大戰前之各方行動]  
據昨日電訊岳州巳爲南軍攻克而荆襄則爲北軍收復是前兩日中湘鄂間兩方正在血戰也茲得鄂省訪員二十二日通訊歷叙各方面大戰前之行動爰爲彙紀於左 
[岳通方面]  
　　武岳警備司令王金鏡前因王子春有中立之意盡調岳防各軍回鄂曾於四日回武昌擬辭去司令之職改任帮辦軍務繼以中央不許鄂督卸去岳防責任弗准王金鏡辭職復令返岳督師其第三師三旅及補充旅遂又調往岳州牆李奎元十一師之一部開回武漢附近塡防茲王氏以岳防各軍種類複雜渠爲岳防總司令而無調遣各軍實權仍有辭意中央以岳防非資望素孚者不能勝任舍王外無適宜之人特畀王上將銜節制各軍擔負岳防專責聞南軍因岳州一帶防禦極堅由湘陰華容一帶攻　北軍可用軍艦掩護不易得手擬由通城崇陽攻抄岳州後路並約荊州湘西各軍由監利攻新堤潛江以資牽制崇通爲湘鄂分界之地處處皆崇山峻嶺現北軍於通城之南蒲圻之北以至崇陽桂口之西凡羊腸鳥道可以進攻之處皆築壘掘壕架炮密如蜘蛛張網　南軍進攻之時必有一番大戰也 
[荆宜方面]  
　　荆州續得常澧鎭守使王正雅之一師　助乃以張學濟軍力圖宜昌王正雅軍固守荆監現宜昌四而被圍愈逼愈近吳光新朱廷燦恐其難守以晨攻破荆州不得生路遂拚其死力頻在宜都枝江間與荊湘軍衝突故荊州勢已岌岌至監利方面原爲北軍第三旅盧金山之第五團兩營駐守盧旅係段芝貴在鄂時編練其官佐多雜鄂人荆軍獨立之初其第六團長率兵駐守公安石首爲部下鄂籍官佐迫令向荆軍繳械後經王督將該　長楊承楨鎗斃其第五團在監亦與荆軍勾結城中民軍突起各官佐即自逃遁兵士無主紛退新堤湘軍乃乘虚而入現王督已將盧之少將官職褫奪責令帶罪圖功收復監邑故十七日之戰盧旅頗奮勇而湘軍係朱澤黄舊部亦頗勇敢毛樹駿周崇岳函團死傷倍於北軍終不　讓十八日續戰湘軍已襄城佔領距城二十五里之車　護伯山仍頑强抵抗王督已命十八師長王懋賞移其師部駐紥濳江爲攻擊監利石首沙市各方南軍之後援並聞王曾責盧金山限三日收復監利否即以軍法從事現監城已復想必可免罪矣查盧爲段芝貴之妻弟本無軍事學　王督前命該旅防守公石監亦失着也又　傳聞云　復初現來鄂王督密派其疏通湘西援荆軍刻隨王懋賞在潛江軍中云 
[襄陽方面]  
　　襄河及豫邊一帶之鄂北民軍因不得黎天才助力紛紛敗潰一般黨人刻皆向鄂東武黄一帶各縣逐官刦署攻城掠邑黎天才孤軍獨守襄安亦未能有所發展謠傳襄陽附近曾有戰事頃又有傳言黎因襄陽被圍巳率軍離襄擬退往荆門駐紥俾與荆湘各軍聯合一氣云 
[湘軍第三旅變亂紀]  
自傳良佐到湘第三旅駐紥常德旅長陳嘉佑擬附獨立被陳復初　迨人省由傳軟禁該旅官長兵士憤憤不平及第六　到常陳復初與原任第五團彭團長相繼逃走陳旅長爲收拾軍情計電令團副李濟安營長暫代該團團長及開駐下游一營營長唐芬若覬覦團長頗與李濟安齟齬李漸知地位不穩因與湘南總司令部參謀長胡兆　有同學之誼乃揑造事　以第五團不可　告胡且禀程總司令於是由程總司令令委胡兆鵬接充團長適陳旅長因公入省在回蹟渡遇胡由陳之馬弁詢諸胡之馬弁始知胡奉命往新市接事陳當約其折回省城會商一切胡拒未受命逕赴　部首治盛筵大宴連長以上各軍官並厚賞兵士每名大洋一元該團各兵士仍不表歡迎用由陳旅長具情呈請程總司令另委接替以固軍心程總司令當允委本部參謀長楊源濬接充約歷二十餘日以指令發表詎胡兆　即將機關鎗營調齊拒楊并嗾使各營長聯名禀請留胡又由程總司令委第一師參謀長葉隆柯同楊源濊往查同時該團營長三人連長十二人仍請胡復職而兵士三十餘人面禀謂總司令旣委楊爲團長當然奉令接事是晚第一營二營三營集合點名傳布公事下令本夜特别警急戒嚴九號夜第二營營長朱濤忽集合隊伍下令進攻旅部各兵士不從舉鎗欲擊朱濤朱乃自懷中出命令一紙略謂命該營火速進攻旅部攻殺陳旅長云云署名者爲團部副官周大賚軍需正魏伯陽及書記何某何某已知事敗遠颺當將周魏二人拿住朱濤爲脫禍計乃自面票陳旅長陳不之信繼兵士捆周等至並由朱出命令紙爲證始知爲實事各兵士要求陳旅長按法槍斃陳下令聽候處置不得干預並以電話禀知程總司令趙師長於十日訊明周魏等口供屬實當將周大賚鎗斃惟魏伯陽職任軍需經手欵項恐有吞蝕將其收押追取公帑十一日陳旅長奉程總司令手書令將周等解由本部訊辦陳當　實復禀是晚由趙師長傳令該旅準備出發前敵另以第四團開駐長樂周家　附近一帶令陳將在周家嘴黄子範家所設司令部遷讓次早有第四團兵士數十人至其處中有一兵士因識陳旅長私告以將有不利宜速遠避忽門首鎗聲隆隆陳知難作倉卒出走於是有携槍追陳者黄子範家男女老幼大受恐慌損失甚巨當時各軍官兵士多曷服而走亦有逃歸省城者前日巳由聯軍譚總司令傳該團逃歸某馬弁考得詳情已連發四次急電責成劉建藩鎭守使查辦昨日並由該旅長據實呈報譚總司令請示處置現陳旅長之生死尚未探得下落又聞事發後程總司令曾有一電致譚君略謂陳旅長抗命釀變已將撤换該旅旅長暫由林修梅旅長兼攝云云譚昨已電令韋榮昌總司令　克昭旅長速爲彈壓救陳旅長出險茲將程總司令訓令錄左一月十二日通令本部各軍官爲通令行事案查獨立第三旅旅長陳嘉佑抗命釀變各節業令將該旅長撤差聽候處分並令第四團團長廖家棟率隊前往鎭攝各在案茲據廖團長報告均經遵令辦理就緒惟該旅旅部仍須組織旅長一缺未便虚懸卽着由第二旅長林修梅暫行兼代迅將該旅旅部組織成立俾免停頓致誤戎機除分行外合就令仰該鎭守使各師旅團營卽便遵照此令 
[北方防疫之最近辦法]  
　　陳祀邦等自大同致政府電云一月二十一日 
諸醫士在大同會議由祀邦主席司美禮充任書記小管勇約弗雷鶴見三人均列席關於中國北方之防疫　法議决數端　一京綏鐵路爲第一議題當即議定在南口設一檢驗所（甲）按照萬國鼠疫研究會之規定旅客須受拘留五日此可參考報告書第三百九十一頁該段謂須設拘留所於第六站以便在空站消毒並須準備一二三等旅客之通行至少須有容留一千人之住所（乙）預備接觸者與疑似者分居之　（丙）訉疫症醫院以便有確患疫症者之居住（丁）由張家口來之火車不得經過南口如車中有疑似者發現則於車之開回張家口以前須先清毒（戊）接觸者之衣服被褥須經消毒故須爲彼等預備衣服被褥以便更換並宜隣置一殺　器如不能辦到則可在蟻　水中消毒（己）余等建議由北京保安隊兵士編成一衛隊歸一外國兵官節制以監　隔離所及　口之口（庚）主持醫務者須有總督官一人細　學家一人均須曾受外國　育者另在本國學西醫者七人醫院侍者二十五人（辛）爲中外醫士準備房屋二對於張家口余等建議請江將軍巡查其巡查情形與在大同時相同如無疫症發現則大道與鐵路均須設法檢驗如有疫症發現則亟須設立傳染病院　三　於正大鐵路現决議與在太原府之楊懷德醫士接洽取一致之防疫方法　四對於京漢鐵路因據渾源報告有車輛向保定府東行故亟宜設法預防陳祀邦約弗雷小菅司美禮鶴見 
部致直隸曹督軍電云效電計達頃接正太路局據白醫士面請將直晋往來孔道之固關山西五台至直隸之長嶺山　西盂縣至直隸平山縣之六嶺關山西平定至直隸順德之馬嶺關等處籌晝設防又據陳檢疫委員電據大同敎士報告伊在渾源遇有來自歸化之車輛或能傳染疫症於保定一帶之京漢路各等語查此次疫症自綏入晋迭經閻督軍節節設防南至平定已達晋省邊界渾源一帶據報稱與京漢路線有關亦經電請閻督軍酌量設所檢驗惟直省境内與山西毗連地方應如何扼要防範請即飭屬詳察情形妥爲籌備並希見復爲盼交通部内務部印 
江朝宗致部院電云衛密本日已派中西醫士於城内設隔離所並分區開始檢查現尚未見疫症發生惟距城西北八里之陽商坡村民李德報稱伊父生元嫂吳氏妻梁氏均於本日吐血身死伊兄李忠於前五日亦係吐血斃命當經商同鎭道派員調查屬實明日再派陳檢疫　及司麥雷小菅勇前往該村施行消素方法並相度情形遮斷交通以防傳染故豐鎭地方因急切未能前往特電約喬鎭使何檢疫員黄知事於　日來大同面商防務以便切實進行再綏遠包頭一帶爲發生疫症之區伍醫官旣經回京應請從速派醫員前往該處接續辦理以期早日杜絕疫素而奠民生無任翹企江朝宗禡 
蔡成勳致部院電云綏區預防傳染除歸薩五包附近衝要買當等處已隔絕交通外茲復將東北路之陶不氣拐堡保爾合少大灘大營子東南路之西溝　門殺虎口正南路紅門口七磴口八磴口各地方自嘯日起派兵堵截暫以兩星期爲度察酌情形再予開放在未經開放以前無論軍民商貨一律禁止往來其已經到境者並須扣留六日以上始予　放除電知晋察軍事長官並分别通飭布告外電請查照蔡成勳皓印 
[徐州軍事短簡]  
七師有一部分准二十五日乘津浦早車南發刻正用牛車十餘輛運輸鎗彈及軍用品至站 
毛兵聞將開拔逃亡者甚多 
七十四旅有即日來徐駐防說 
張敬堯現又派員赴皖北一帶招兵聞伊擬在豫皖兩省境内招募新軍一旅 
赴東北鄉剿匪之七師軍隊昨晚（二十三日）已悉數開回惟新安武軍一營尚在汴塘鄉駐防此次剿辦匪巳聞風早竄仍是空勞往返又前日該隊至泉河附近之彭莊寨時該寨董賈某因未辨明是兵是匪（因匪亦軍服齊整與軍隊相混）未敢開寨門相迎致觸該軍桃營長之怒下令圍攻逾時攻開當將賈子擊斃並焚其住宅搜捕其全家綁送行營拘禁後經全寨人民叩求具保始行釋放 
 
 
 

Page 7

 
 
[紀贛省之兩大火災]  
　　南昌翠花街口萬翠祥首飾店於十九日晚炊時遺火柴内至翌晨四鐘始透行發是時風猛火烈不可響邇故延燒計有八十餘家之多經軍警及商團救火會竭力施救至八鐘始行熄滅計被焚店舖（洗馬池）廣興隆洋貨店魯家眼鏡店泉茂泰布號王元和洋貨店大亨貞線店江聚隆線店元升裕布號段公盛帽店祥泰洋貨店同和昌洋貨店章正順線號春祥生線號（書街）正蘭齊糖店文興齋筆店翰墨林刻字店生花館筆店源茂紙店文翰閣紙店同同福鞋店合記皮鞋店天寶樓筆店詹彦文筆墨店義發皮箱店振華鞋店義恒順紙號五蘭齋糖店恒升祥鐘店起鳳樓紙筆店王大眼鏡店廣華軒燒餅店霞蔚軒紙店源泰紙號振順扇店晋茂染號永盛　繡花店義昇剪刀店文寶齋鐘號維新紙號荆新發烟袋號同泰剪刀店日升和帽店永大生帽店怡泰隆烟袋號義泰生扇號文寶樓墨店成寗紙號木天居紙號兩宜堂書店貞順鞋店維新印票處協盛全藥號慶昌漆店豐泰利信局信茂和紙號竹筠軒紙號雷豐順扇店廣益紙號周虎臣筆店友臣紙號品蘭齋糖店金蘭室紙號玉蘭齋糖店席和園茶店（府學前西街）同興和布號祥豐德烟店天愼祥眼鏡店張永太煙袋店源興齋鴨店寶豐昌錢店此次大火爲災其故有三一由取水太遠（二）由街道太狹（三）由無圈門以間火線以致火勢一起卽不可收拾翌日怡昌洋貨店店主李晉生有見及此提議集資在總鎭坡開鑿一大水池預備不虞並及時恢復圈門以免再有危險聞贊成者頗多不日即實行集欵興辦此次起火地點爲翠花街延燒書街府學西洗馬池一帶照街上成例凡被災之店碍頭瓦屑均起堆於起火之處因此書街府學西洗馬池各店翌日均將瓦礫挑至翠花街堆放下午該處堆成一座石山交通因以斷絕 
鄱陽縣東門外大街日前亦遭大火於午後三句鐘時起火至薄暮始息共計焚去店屋及居民住屋約百餘家自德化橋起至裕豐米店止概成焦土並焚斃老少二名其起火原因係汪長庚鐵店向某荒貨店購買舊鐵一塊置爐中熔化不期此　入爐後即轟然一聲如開花之炮火星四射店夥某甲頭額均受重傷火即隨之以起一說謂此鐵係五磅鋼彈挑荒貨擔者不知從何換來該店不知貨爲鋼彈故爾釀成鉅災聞各户損失約值數十萬云 
地方通信 
[蘇州]  
　　高審廳長履新新任江蘇高等審判廳長林棨業已到蘇本月二十六日接印任事 
警務近聞兩則唯亭警察分所長周詠之間將　差繼任者係沈祖侃現正塡寫委任狀繕就即當發表　光福警察分所長何震堃屢經鄉民凌一革等　舉劣迹赴縣告訴嗣又訴奉省長令行吳縣秉公查復吳知事奉令後即派員密查一俟查明實情再行辦理 
[松江]  
相驗女　住居金山縣張　　附近之江北女子宋阿七寶日前忽然身死其父宋萬秦以先數日晚問其女曾與該處都民趙阿五同路到鎭時互相齟齬疑被毆傷致斃遂卽報告該鎭警所經徐亞伯警佐將趙阿五派警拘獲一面並　屍親自行赴縣報驗現該縣詹知事業巳委派第一科長洪樹棠帶同檢驗吏前往相驗矣 
冒官嚇作　天津人錢鳴臯自稱省署禁　委員至松屬泗涇鎭向私賣烟土之家嚇詐巨欵事爲那鶴年警佐所聞即派委前往偵查知錢已　得欵項向新橋而去當經該委跟蹤赴新將錢鳴臯拘獲在其身畔搜出每張二百文之當票三紙並洋四元七角併解警所訊問據供實因貧困無聊不得已而出此等語當判暫行拘押候送縣署究辦 
盜案兩起　近日松屬浦南各鎭盜賊横行刦　　出前晚張堰東城隍廳地方有兩鄉婦經過忽遇兩盜持刀攔路將一婦所戴金戒等飾物盡數攫去又汝五　王炳雲家於二十三晚間被盜二十餘人破扉而入進房搜刦事主因不肯說出藏洋之所致被盜匪以洋燭灼傷兩臂雖經就近派出所聞警前來追獲盜犯張海雲一名然所失贓物巳被他盜携去並無所獲刻巳解由警所收訊並派委沈檢查員前往履勘矣 
[鎭江]  
　　抽捐舉辦團防　　屬溧陽縣知事爲預防盜匪起見擬組立團防以保地方治安惟因經濟支絀乃於日前召集城鄉士紳議决在畝捐項下抽收附加捐以資補助巳據情具陳省署請爲核示遵行 
一夕出四刦案　　屬揚中縣各鄉鎭近來時有搶刦之案前晚老洲某鄉民家忽　盜匪毁門而入刦去衣服銀洋銀飾等物約值百餘元其時另有盜匪多人亦在前村某某三鄉民家行刦一夕中地方　出盜案西起幸所失均不甚巨宋縣知事得信後立派偵緝隊上緊　緝 
焚斃八旬老嫗二十四日夜四鼓時鎭郡金山河左近某姓失火延及張宅並燒敝一八句老嫗手足皆化爲灰燼可謂慘矣 
[江北]  
　　小輪一開一停　江北運河解凍係因山東開放湖口閘水勢增大之故清鎭小輪已能開至高郵　利達小輪開往泰興昨在距楊莊十二里之鉗口壩地方爲流氷撞損刻正召工修理一時恐未能開班 
農校發見疫症　省立第三農校發見傳染病全校幾遍最重者寒熱而外繼以略血每日中西醫士非常忙碌聞有提前解放寒假消息 
高等分廳開庭　江蘇高等分　成立後業於一月二十日上午十時行開庭禮惟審理案件按照合議制必須推事三人或五人方能實行開庭而分廳推檢各官棲遲甯滬尚多故邱錢二監督連日發電多起除將本廳　庭日期報告司法部外並電促各推檢從速來浦就職 
[揚州]  
縊案上訴結果　鹽阜食商同德號轎夫小羊子竊去木料破獲畏罪自縊屍屬李明山不服周前知事判决上訴高等廳一案由廳訓令縣署伸雪昨（二十三）經王承審開庭研訊李祇要求撫卹遂判令同德代表張子明酌予卹金以示體恤此案遂結 
城内布店失火　本城馬市口元順興布號於今日（二十四） 
上午二　不戒於火致兆焚如延燒隣店六家幸各水龍施救敏捷得即　滅未肇巨災 
雜評一 
[總統勞軍（步陶）]  
　　據東訊馮總統將南下勞軍此殆由親征之議所變化而來也夫親征云者乃躬親師旅以從事征戰之謂勞軍云者乃慰勞士卒以整作其精神之謂一爲實歷戰陣進退必以戰事爲終始一爲隨意巡行久暫雅有自行伸縮之餘地是故有此一轉移當局者震怒之神情已可概見一斑矣 
惟是前敵各軍隊中平日慰勞之使犒賞之欵固所在多有即今巳行敗退之駐岳北軍在十數日前中央且曾特派專使往頒十萬圖之賞欵茲果欲鼓勵士氣多派員多發賞斯已足矣奚必大總統之身親前往者此其無可　解殆較親征之說爲尤甚歟雖然明知親征之難見實行而不能不爲一度之籌議明知勞軍之無關宏旨而不能不鄭重出之以聳動一時耳目此以見北方震驚於岳耗之嚴重而内部份子之　惑雅未可以尋常舉動震撫之矣嗚呼眞正南北之大戰爭其將從此開始也夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閩督請派援軍之急迫]  
　　福建督軍李厚基因滇粤桂聯軍大舉攻閩勢甚争迫昨又電請浙江督軍楊善德松滬護軍使盧永祥迅即派軍援助盧護軍使接電後以調兵援閩一事業已迭次派員前往南京報告李督軍請爲核示並屢經電商在案今又據該督續電請援甚迫而滬地防軍因值陰曆年關一時殊難抽調故又將情轉電南京李督軍請即核奪矣 
[殖邊滬行年内開兌之爽約]  
　　上海總商會接北京殖邊銀行總管理處公函云貴便張程兩代表來并奉惠書聆悉之餘本處實深愧歉惟敝滬行復業一事所有本處一切經過之詳情及備受之因苦與目前積極籌備之狀况并將來翔實之把握均經詳細面告張程兩君統祈轉達矣總之本處關於貴會及一般債權者决不忍稍存漠視籌備開兌一節尤不敢略事延宕三個月前本擬陰曆年内開兌及因政局驟更以來農部情形變遷應償本行巨欵頓遭停滯刻距陰曆年關不過二十一日農部欠欵未得本處致負食言之咎惶歉愈增矣此次貴會代表來除曾由本　同人偕往農部面催速償當承部允即日加緊再向財政部懇切催取撥償本處外其他敝分行分籌情形亦經面達張程兩君只待部欵撥劃定必集合運滬開兌届時即當通知貴會藉慰衆望也　附農商部向本行押欵入股合同一紙及取本行押欵收撥一紙對於本行素還債欵復函一紙 
農商部與殖邊銀行押欵入股合同　一農商部向殖邊銀行借大洋七十萬元以潔冶萍股票一百五十萬元作爲抵押品二前項借欵即由農商部移充殖邊銀行股本七十萬元計七萬股一次交足　三銀行不得將漢冶萍股票賣却與人惟得享有使用權　四借欵期以三年爲限但經雙方同意得推展之　五借欵期未滿前農商部得隨時分次償還每次以十萬元爲最低額但必於三個月前通知銀行　六每次償還後即按相當數收回漢冶萍股票　七本合同以雙方簽字蓋印之日起發生效力　農商部總長次長委任會計科吳鍾麟印殖邊銀行總理徐紹楨印協理項驤印民國三年十二月二十一日農商部印殖邊銀行鈐記 
農商部收　　爲給發收據事茲收到殖邊銀行押欵銀圖七十萬圓相應給付收據須至收據者中華民國三年十二月二十二日農商部印 
農商部公函（六年函字第五七三號）逕復者指據函稱民國三年十二月大部以漢冶萍股票額一百五十萬元爲抵押品向敝行借押大洋七十萬元借欵期以三年爲限本年十二月即届三年償還之期請將是項押欵如期償還以維業務等情除咨請財政都籌撥欵項以便償還押欵收回股票外相應函達貴行俟財政部覆到再行函復此致殖邊銀行總管理處六年十二月十八日 
[上星期之金融狀况]  
　　本埠各銀行上一星期内進出現銀爲數不少茲將自二十一日起至昨日止之銀洋大條來蹤去跡錄下　二十一日滙豐由東洋公司輪船　來大條八百十一條華比四十四條中國銀行裝往漢口洋十五萬元二十三日滙豐裝往漢口銀十萬兩客帮裝往天津洋十八萬元又漢口洋十萬元又開封洋二萬元二十四日交通銀行從鎭江來洋四萬元蘇州來洋四萬元米帮裝往嘉興松江洋七萬元又崑山洋三萬元花帮裝往崇明通州洋九萬元又靑島洋五萬元二十五日中孚銀行裝往漢口洋五萬元客帮裝往武昌洋五萬元二十六日花旗銀行由東洋公司輪船　來大條銀七十五條滙豐亦由該輪　來大條銀二百九十八條又裝往漢口銀十萬兩 
大條銀於此六日中由正金滙豐等行交各銀爐熔化　銀者共計一千二百十三條每條一千兩合規銀一百二十三萬兩 
大條銀價自二十號至二十六號共縮一辦士○七五先令亦縮一辦士日本滙水每元漲銀一分 
龍洋與墨洋均跌二毫半銀拆尚平因舊曆年　在即各錢莊進多出少之故惟江南小洋漲銀四釐半銅元跌四千文緣有人預爲囤積以待來年之善價也 
本月份標金之價最大者爲二十二日午後收盤二百五十二兩三錢最小者爲二十一日上午二百四十六兩四錢較之上届相差銀三兩 
調查各銀行星期六日所存銀洋大條之數列後　麥加利存銀二百二十五萬洋一百五十四萬滙豐存銀三百六十五萬洋一百八十八萬大條一千零五十八條德華存銀四十六萬正金存銀四百八十五萬洋七十一萬道勝存銀二百三十二萬洋十七萬大條十條通商存銀二十萬洋五十萬東方存銀二百零九萬洋十五萬花旗存銀一百七十萬洋九十二萬大條七十五條華比存銀三十萬洋四十萬和　存銀三十萬洋九十七萬中　存銀一百八十二萬洋二百四十五萬台灣存銀九十六萬洋六十九萬住友存銀二十萬洋五萬各錢莊存銀三百二十五萬洋一百二十萬交通存銀三十一萬洋一百十五萬有利存銀二十萬洋十萬中　存銀四十二萬洋二十六萬三井存銀十三萬洋一萬三菱存銀十萬洋三萬總計存銀二千五百五十一萬洋一千三百十八萬大條銀一千一百四十三條比較十九號多存銀一百零八萬少存洋六十萬大條銀多存十四條其中華商方面除四明興業中孚中華永享等行外共存銀五百五十八萬洋五百三十萬較上届調查時亦多存銀七十六萬洋則少存七十五萬 
[總商會常會議題]  
　　上海總商會於一月二十六號開本年第二期常會提出　題三則照錄如下 
（一）蘇省實業廳奉部令籌設棉花檢查所案　案准江蘇實業廳公函（原函已載二十五日本報茲從略）等語此事於商業行爲國際貿易皆有關係如何可以預防流弊應請公議 
（二）駐滬日本領事署調查本會會董歷史案　駐滬日本領事署以奉該國政府訓令調查我國商界著名人物歷史本會業將同人錄檢送一份茲又准來函以尚有會董諸君略歷未經明晣開列一單請會將歷史大略分别註明以憑轉報等由愿否由會將單開會董歷史開送抑由會董開交本會彙送統希公議 
（三）報告新入會商號　孫梅堂君代表美華利鐘表商號入會係會董謝蘅牕會員方穛苓二君介紹　趙　墉君代表信業公所入會係會董錢達三丁欽齋二君介紹　以上應否准予入會及年納會費應定若干統希公議 
[修理氷凍地裂後之軌道]  
　　滬杭甬路局任局長以今冬天氣極爲寒冷沿路所鋪軌道每因氷凍地裂枕木鬆動火車壓力甚重恐有肇禍情事亟宜謹愼查勘如有枕木鬆動地土崩裂之處應由工程處速用石片塡砌築實以防不測業於昨日函由工程處派撥工匠沿途修砌矣 
[砍斷電桿之查究]  
　　上海電報總局周局長接松江電報局快郵以本月十八日上午松滬電線忽被阻不通即派局丁分投洞線巡查現查得靑浦縣屬之七賣鎭地方有砍斷電桿數根沿路斷線甚多致不能通行當此戒嚴期内恐有奸徒破壞交通等情周局長接函後即派工人馳往修理現已通電並於昨日函達松滬護軍使請卽通行軍警各機　嚴密訪緝務明眞相云 
[葡人誤傷鄉民之賠償]  
　　葡人薛而維（譯音）前在寶山縣境打鳥誤傷鄉民顧炳昌當經寶邑王知事將該鄉民送交醫院醫治一面據情禀請交涉公署向葡領提起交涉業經薩交涉員與葡領往返磋商以該葡人游臘誤傷鄉民固屬疏忽猶幸被傷之顧炳昌業經悉心醫治可望安痊尚無怪命之虞故經雙方議定由葡人薛而維賠償該鄉民　藥用費洋一百二十元聞已發交寶山縣王知事轉給該鄉民具領了事矣 
[兵工廠加造快砲]  
　　陸軍部擬自民國七年份起增造快砲以備撥濟各省軍用惟能否如數告成曾飭上海軍廠議復在案茲悉該廠總辦謝錦章君遵經核議預算須添雇工匠雇足六百餘名並每夜加做夜工四時半方能照額造竣業經復部核准飭令炮廠黄主任遵辦矣 
[沙船兩遇海盜]  
　　南市董家渡某號有一沙船於上星期自大連運貨來申途中猝遇大風已頗危險詎將至浙江境某洋面又有盜船數艘擁　船旁有盜數十人一　而上將所裝荳油一百數十　及船夥等衣物掠取一空其時水手人等因來勢兇横不敢與較任其飽掠而去事後　魂未定又有盜船數十艘内有一艘自稱領首遍　船旁一擁登舟詰聞該沙船號數及船主姓名地址船　等答以我等祗悉沙號係南通張姓股開其他概未聞知該盜首見船中巳空無所有即變其刦掠主義佯爲保　迫令將沙船開駛浙境海門停泊派黨監守一而將船老大等兩人閉置山内另派一人挾同耆民來申找尋號主令出保護費洋數千元並出示盜首信片一紙刻聞該號主正在籌商對付尚未解决云 
[麫粉船被匪搶刦]  
　　駁船户嚴潮生前日午後承裝某洋行麫粉一千二百餘包渡至浦東太古公司碼頭轉裝奉天輪船出口當以天色巳晚不及運上輪船故即停泊浦江過夜迨至夜半一時許忽來匪徒十餘人駕駛划船一擁上船搶去麫粉十九包值洋四十餘元携贓呼嘯而逸翌晨卽由該船户投報水巡捕房請求飭緝未知能弋獲否 
[水警擒獲逸盜續紀]  
　　水警第二廳第一專署長沈葆義督同長警在滬城邑廟附近拘獲盜匪湯老二卽湯才生並朱生等二名解送一區二分駐所暫時寄押已紀昨報茲悉湯等所犯之案共有三起曾經糾衆二三十人於舊曆十一月二十五日至南滙縣五灶二團地方立本堂嚴姓家行刦大洋五百五十九元大小珍珠五百粒珠花一對金戒二只金押髮一只鍍金銀鐲三付並綢布衣服又於陽曆一月十三日至南邑十九保八十五圖祝安泉家搶刦洋八十五元銀鐲四付拒傷事主五人又於陽曆一月二十號至楓涇鎭吊鈎橋胥姓家搶刦大洋五十餘元及布疋衣服等物並將胥姓父子打傷以上三案均報經水警購線飭緝故由沈署長親率長警押同眼線在邑廟東轅門附近協同第七　巡警趙樹鴻等尋緝適與湯才生朱生兩人相遇出其不意獲解一區二分所卽由該長警等聲請帶回歸案訊辦當經王金山警佐向之研詰湯朱二人同供奉賢人現在水警第三專署充當長警於舊曆本月初九日請假回里並不爲匪實遭誣指王警佐問其請假單何在答稱並無假單王警佐曰爾等旣稱請假回里何以逗留滬上湯朱語塞不答王警佐以來警提犯並無正式公文看卽備文逕赴警　請示湯朱二人於次日申送警廳管押候究 
又一訪函云水警第一專署偵探張敬全張阿梅等前日在法租界寶興里八十九號雉妓院緝獲搶刦金山縣屬干卷鎭許姓家案内之盜犯葉秋山一名當解法公廨訊判准交該探帶回歸案懲辦故由該探張敬全將所獲盜犯葉秋山於昨日解請駐滬水警三分署派撥師船一艘押送閔行呈解第一專署訊辦又由該偵探等在邑廟附近續獲之同案夥盜湯老二朱生等二名當解淞滬警廳寄押在案茲悉第一專署長沈葆義昨已派令章巡官來滬迎提即由徐廳長允將湯朱二盜交章巡官解回閔行一併訊究 
[强盜殺人逃逸續誌]  
　　美租界福德路信和烟紙小錢莊於二十四號夜被口操粤音之盜匪三四人刧去現洋鈔票四百八十二元並被持刀將店夥張月海周承康戳傷肚腹手臂等處不及醫治身死由捕將屍昇入驗屍所候請公共公廨中西讞員蒞驗各情已誌昨報茲悉前日午後經公廨張襄讞會同英領白君蒞所驗得死者委係刀傷腹部致命塡明屍格升坐公案先由信和號經理人裘盛餘投訴前情請緝贓盜繼由店夥周承康賬房柴文華學徒虞德榮證明當時彼刧狀况及將張戳傷情形中西官判裘盛餘具結領屍棺殮聽候緝兇解究 
[嚴緝搶刦瀛豐錢莊之首盜]  
　　淞滬警察廳徐廳長查得獲盜供詞滬南瀛豐錢莊被刦一案實由逸盜王阿四（即王四）爲首王巳犯案纍纍爰於昨日面諭偵緝隊翟隊長迅即覓線務獲解究翟隊長奉諭後當即傳集全體隊士諭令趕緊設法拘捕故各隊士昨已分投密緝矣 
[緝獲盜匪同黨]  
　　匪徒朱阿四（　郭正興）王子江陳錦川等經派駐老閘捕房專查特别事件之中西包探查與兆豐路四百四十二號韓眞敎乍浦路四百十七號祥和盛又二百十七號王昌翰愛而近路七百十七號馬錦桂海寗路三千號張姓有恒路三號西人馬利又十五號某日本人等七家現洋飾物並與在滬西勞勃生路攔刦南京路大豐永金舖運送值洋二萬餘元之金條十根等案均有關係業將朱王陳三人先後拘獲解送公共公廨訊供管押在案前日復經該探等查得海門人楊裕慶係朱等之同黨即將楊拘入捕房押至昨晨解送公廨經俞襄钀會同日副領事林君略訊一過判楊押候帶同在押各人於下禮拜六再行解訊 
[嘉定盜棺案在滬破獲]  
　　匪徒王春康近曾串同在逃二人至嘉定縣屬之南翔鄉間將屍棺掘開竊取衣飾各物來滬　居東唐家弄九十九號紹興人徐四福家消贓化用被探奚德安金福壽等偵知將王徐兩人一併拘獲連贓帶入捕房禀明捕頭押候解廨訊究 
[使用假錢票之懲處]  
　　崑山人王純根不知何來湖北官錢局千文假票持至廣東路福建路轉角同樂天茶館内兜售被派駐老閘捕房專查特别事件之華探目石金榮查悉將王拘入捕房搜獲千文假票四十八張解送公共公廨訊供判押在案昨晨復訊由石探目與西探目壳羅香上堂禀明前情並將眞假錢票各一張呈案請察次由見證陳友甫證明被告將假票在茶館内兜售情形訊之王供此項錢票係鎭江人韓姓交來不知是僞求宥張襄讞商之義副領事羅君以王不應使用假錢票擾害市面判押西牢五年僞票　燬 
[普濟輪船失事二十二誌]  
　　前據各方面報告謂小羊山有浮屍數具温州同鄉會疑是虞　廢君屍體於二十五日特囑虞君之姪赴鎭海要求水警廳派輪往認乃昨日上午忽有小洋山漁户林順友至該同鄉會報告言伊在該地海岸撈獲男女屍首二具男屍左手缺一小指年約三十身穿皮袍及術生衣帶救命圈女屍年約四十餘頭包黑絨包脚穿黑絨女靴身穿皮小袄及皮袄等旣經小殮尚未下釘巳禀明羊山保衛團團長胡君立財昨胡團長囑其持片來滬報告情形如確係普濟船中被難之屍即日代運到滬俾各屍親認領如非該船被難之人即由該地埋葬等語温州同鄉會查得連日接杭州來函云有安徽人俞自强前趁普濟赴温在梅統帶處當差左右確缺一小指該處男屍確係姓俞已函俞姓家屬來申待認女屍不知何人即函胡團長請其僱船將二屍運至上海並付報告漁户林順友賞金四元此人已於昨晚返小羊山聞温州同鄉會因虞仲謙在鎭恐其要求來廳長開輪到小羊山認屍尤爲不便已電邀仲謙返滬矣 
温州同鄉日前撈到屍首殯殮以後多暫停寶善公所及台州公所二處昨晚同華輪船開往温州計運去朱聯蕚何軼塵徐臣捲林阿發楊郭氏郭少翁林定森葉藥泉李城華林慶球林旭東孫秀卿徐上堯十三具其餘二具未詳至徐宅老媽子及女婢二具本擬同時運歸因徐班老夫婦屍身未獲不便先運祗得暫停海上云 
温州同鄉會成立未久忽遭此次普濟浩刦辦理一切所費甚鉅該同鄉會不得已函懇本省及本屬各長官酌捐會金以固基本而維久遠浙江楊督軍接函後即約參謀長及吳顧問各課長商議願捐月俸一箇月計洋一千元齊省長亦捐廉五百元均已交由吳顧問璧華轉致該同鄉會查收矣 
[蒲淞市學董爭論校産之呈文（續）]  
　　面某科員之專横毫不覺察一味盲從使該董等反得假官廳之示諭爲强奪他人欵産之護符則本校之被奪學務之被停房租之攔收皆此違法之縣示爲導火線倘蒙嚴令撤回未始非根本解决之道此所聲請者又一也一保存基本金也民國元年紫綬父子曾爲第四次之會議維持基金至民國八年期滿公議將先父上珍於前清光緒與宣統年間墊欵造成房屋收入租金除每年完糧祭祀修理賒棺等公益費並按期清還會欵外其餘悉作新蒙養正兩學校基本金於民國元年四月呈上海縣民政長吳批内有規建房屋將所收租金分别本息按期拔還足臻經劃有方深堪嘉尚等語是新蒙養正基本金發起之事實經過歷史純係完全私立性質爲私人所有權毫無疑義乃此項興學基金經紫綬拔還按期核算至上年十二月一期已届十八期尚有四期至民國八年四月爲此會本息圓滿之期即該董垂涎於人則托化私爲公之名於己則收假公濟私之實貪人之功以爲己力强奪私立學校已成之基本金假充市立第一學校經費之美名無恥孰甚殊不知市立與私立性質逈殊範團各異界限分清豈容牽混新蒙養正兩校基金由紫綬父子歷年墊欵建築而成不用蒲淞市絲毫附稅所成房屋租金試問可謂公家欵項乎雖三尺之童亦能辨别也况上海一縣爲文明中心點歐化輸入爲先風氣開通較早在前清時私立學堂林立其最著而有基金者莫如葉澄衷所創之澄衷中學與楊斯盛所創之浦東中學未聞官廳與地方經董謀改其私立之名而攘奪爲己有也本校此後效法葉楊兩校之辦法使其永久私立之名稱照事實擬定名私立珍成學校以報先大父上珍苦心提倡敎育之在天之靈該項租金每年仍除定糧祭祀修理公益用費外悉充私立珍成學校基金永爲完案併飭沈寶寅將截收基地房屋田單租金及本校操場地契以及校舍校具等件悉數交出另選賢能辦理紫綬祗須承先人之志得復名稱雖肝膽塗地亦所甘心此所聲請保存者又一也總上三條伏乞恩准嚴令施行因本案被某科員結納把持該知事　置遼抗上官命令法紀蕩然無法進行爲此萬不得巳乞鑒此案未奉訊明未經斷結而竟妄從沈賣寅之朦祥某科員之唆聳遽出示諭截收租金驅逐敎員學生奪據校舍校産種種蹂躪猶爲未足復從若　之請咨請警察廳率警十餘人非法　捕解送縣署拘押六畫夜而終不一面紫綬歷充學董副經董乃該知事視辦學之紳董如同盜賊違法凟職尚復何言設令黷職違法之人訊辦此案直不啻以被告而審原告微特法律上無此辦法卽事實上必致偏徇結果終不得直已不待言紫綬日暮途窮一息尚存念先人創業之艱雖刀鉞加頸此志不懈是以本年錢糧早經完納執有糧串非求秉公依法保護更無　持學務之策五月間呈奉敎育部批示該學董如因辦學過受屈抑仍呈請本省長官察奪辦理等因爲敢謹遵部令合詞呈請伏乞俯鑒寃抑恩賜維持嚴令註銷沈經董奪産朦詳撤回沈知事違法縣示保存私立珍成學校基金以備擴充校舍之用無損於公家有益於地方於敎育前途公德兩便謹呈 
[學生會日夜校訂期休假]  
　　寰球中國學生會日夜校定於本月二十九日日校上午十時夜校下午七時舉行寒假休業禮請柏烈武吳和士二君演說由正會長余日章君主席副會胡唐露園君給憑并有學生表演成績及編演新劇等查該會之附設學校原爲便利會員培養人才起見自今秋刷新以來所聘敎員均爲學識贍博之歐美留學生及富有經驗之敎育家故遠近負笈就學者已有二百餘人近聞因該會會員之請自七年春季始尚須加增學額添聘敎員另訂減費條例凡昆仲同往肄業者日校得減學費二元夜校得減學費一元即有親友聯袂偕往者亦得受同樣之待遇云 
[應季中辦小學]  
　　前蘇省長應季中氏退職後絕意政治研求宗敎哲學尤深佛典與前蘇督程雪樓氏同矢焚修居然道侣近由其同鄉虞治卿諸君公推辦理旅滬公學暫賃新閘路洋房定於陰曆正月開學該校原係中學應氏提議改辦高初兩等小學有人見其章程高等分爲兩科一屬於普通敎育一屬於職業敎育其編制頗與日本大阪育英高等小學相近按應氏官蘇治績自有公論追湖辛亥之役程督功勳實成於應手在民國史中已確有位置今忽變爲宗敎徒且以小學敎育自任在晚近社會中尤可謂空谷　蘭孤芳自賞者矣 
[靑年會童子部新闢寄宿舍]  
　　靑年會童子部在博物院路二十號備有高大洋房寄宿舍一所招待各校學生及商界靑年其寄宿時期分爲短期常年兩種該處地點幽靜空氣清爽床榻桌椅以及電燈自來水等一應俱全取費從廉茲届各學校休假在邇各校寄宿生或有因路途遙遠不克旋里者得此相當之寄宿舍諒亦所樂聞也 
[靑年會夜校寒假畢業記]  
　　四川路靑年會半夜學校前晚（二十五號）七時半舉行寒假畢業禮會場秩序頗爲整肅男女來賓約六百餘人首唱國歌次校長卓鏞詩君報告本年之進步及春季定二月二十五號始業之手續繼請美國特派駐華商務專使愛爾魯氏演說由李墨西君譯以華語大旨謂丹知今日世界大勢者皆信二十五年後之中國可與列强並駕齊驅然余謂能逹此目的與否全視一般少年之有否此三種觀念一曰勤求學業增進知識二曰注意品行方可成爲完全之人才三日須輔助同胞有合羣之思想而此合羣思想華人非常冷淡國之不振實皆由是深望在座靑年宜於此點上努力加意則二十五年内國家富强之希望可達矣故今日諸君受此畢業證書非謂吾事巳畢實爲諸君預備以上三種觀念之始也云云各言絡繹鼓掌如雷繼由周埜公君唱名分科發給證書給畢有英文科學生英文問答英文朗誦並一學期生之敎授法打字競爭體育試驗等末演活動影戲演畢由卓鏞詩君請來濱展覽各科成績並致謝詞散會巳十句半鐘矣茲將是晚受畢業證書者姓氏錄右　簿記科李大羲沈翊靑　打字科姚福賡許君平張乃其　國文科董翔雲李德震陳文彬陳世俊李鋤夷　英文初等科　增澍胡愛村孫春生周培德朱文龍陸世銓嚴廷森　又每日一時科打字班畢業沈支石田樹洲曹杏張全富許啓明徐松　 
[約翰大學閱操預誌]  
　　約翰大學每於陰曆年終舉行兵操大閱今年定於舊曆二月二號星期六下午二時半舉行届時有各隊單獨賽操聯合大操及童子軍演藝並請上海萬國商團美隊副隊長史文君評閱　優給奬凡有志軍國民敎育者盍往觀諸 
[德育演講會請人演講]  
　　本日二十七號晚七時半靑年會德育演講會特請内地會福音堂美人裴光華氏演講要道題爲（所以）兩字届時不論何人均 
 
 
 

Page 11

 
 
　　可往　無需入場劵云 
[烟酒公賣分局易人主持]  
　　新任江蘇全省烟酒公賣局長殷鐵庵巳於前日（二十六日）在寗接事殷君以上海第二區分局額徵最巨故分局長一差卽由殷君自行兼任一面電商山東財政廳調委現任山東全省總稽查謝宣爲上海分局坐辦聞巳得謝君同意業巳到寗不日來滬接差云 
[借用校舍之商議]  
王建中徐慕鍔倪明禮楊剏亞等擬假南市王家碼頭大街羊毛皮業公所創設一建中兩等學校各敎員均半盡義務聞該業同人須於今日在公所開會集議應否允許附設並須待正會長許可後方能布置開辦云 
[仁榖公所開會議事]  
　　南北市米業董事張樂君以年關在卽所有收東帳欵及選舉明年司月等事均應預先决定故擇定二十七日（即今日）下午二時在大東門外仁榖公所開會集議昨通告同業届時一體蒞會 
[麩業公會今日集議]  
　　上海　業公會訂期陰曆本月十五日下午邀集全體同業開會集議内　保險進行辦法茲將通告錄下　逕啓者本會創辦内河保險公司一案現正著手組織爰定本月十五日半點鐘開會磋商進行事宜務乞准時惠臨萬勿遲却附上緣起一紙卽希察入爲荷 
[鈞和艦游巡浦江]  
　　鈞和巡艦長董仲發以時届舊曆年終浦江往來船隻必較平時爲多而夏家嘴地方素爲水盜出没之處亟應巡緝故於昨日由滬出巡保衛航商沿途經過塘口杜家行閘港閔行得勝五庫及　港等各鄉鎭均須率兵登岸梭巡以寒匪膽並於昨日將出巡日期呈報護軍使署查照矣 
[引翔港警察署員之佈告]  
　　引翔港淞滬警察第五區四分署署員張光烈布告云照得淞滬地方遼闊良莠不齊人口衆多謀生乏術無衣無食者即爲盜賊挺身走險不顧死生近幾年來時勢日非人心更壞惟上海之情形大有不同有以買賣貨物及借租房屋爲名或假送信喊門乘人不防一擁進内嚇禁聲張行兇搶刦又有每到鄉下各村莊收買舊貨或檢拾零星物件或挑作皮匠擔或拖黄包車或磨剪刀或收字紙走至各家門口觀望徘徊　非好意眼見無人卽行偷竊並於白日看明道路門户探問何處有警察何處無　察何家無錢何家有錢先生各茶館酒店賭牌談話之後卽於晚間聚集搶刦甚至開鎗傷人受害者不知凡幾乃本地有錢之人爲本地無錢之人所注意有勾通客帮匪類引入境内盜竊暗地分贓夜無月亮發風之時盜賊尤甚詭計多端自應格外防範查所營地叚週圍約有七八十里住户甚多我警察不分晝夜携帶鎗刀子彈四面巡查凡住鄉村遠處居民遇有强行打門搶刦情事無論何時自卽鳴　報警或吹呌笛俾我警察聞聲即便集合追捕免逃法網現值陰曆年關各廠做工之人停止歇業亦必不少有不免饑寒交迫遂起盜心三五成羣攔路搶物不法之徒深堪痛恨除督飭巡官長警分投嚴密查拿法辦外爲此布告本境商民人等一體知悉嗣後晚間門户妥愼收關如有買賣貨物及借租房屋之人若係外來口音向未看見不可隨便接洽自當防害有喊門送信者萬莫輕聽開門見有收買舊貨檢拾零物等輩倘是形跡可疑卽密報警察自有治法該商民等出外收帳辦事務要早去早回以免被人路刦卽獲有犯嚴懲而事主先已吃虧悔之晚矣不如自加小心或不致有意外之事也仰各遵照母違此布 
[廳長獄官晉省]  
　　上海地方審判廳長陸守經檢察廳長林　勛地方監獄典獄長敖振翔昨晨均乘火車赴蘇謁見高等廳長面陳公務聞不日即須返滬云 
[當舖請警防獲]  
　　本邑城内外典當同業邇因陰曆年關將届深恐匪徒滋擾特呈准淞滬警察廳長徐國樑令飭各區所於即日起每一當舖門前撥派巡警一名常川駐防以資保護 
[清潔捐再三催繳]  
　　承辦滬南工巡捐局所轄東南區清潔捐之商人汪洽記及中西區清潔捐之　道宗均因欠繳捐欵由局飭催後該商等即具禀聲明河道氷斷肥料阻銷當經杜局長批駁在案旣而由稅務處派員嚴催仍未措繳現杜局長以交替在卽又值陰曆年關局中待欵孔亟未便再任延宕昨已分别諭催限五天内迅將捐欵掃數清繳母得稍延致誤公欵云 
[三區救火會之未雨綢繆]  
　　上海第三區救火會主任沈韻笙以小西門外一帶本區域内自來水地龍頭極少倘遇火患汲水不便曾於日前邀集各分所領袖議决在各要道添裝大龍頭七個共需工料銀二千餘金應需欵項議由該區籌墊昨已雇匠先從利澤橋堍裝置蓋以該處與新建地方審檢廳毘連故首先添裝其餘亦即次第裝配云 
[陳明起火緣由]  
　　法租界有慶里嚴四福家樓上日前失愼焚毁左右鄰居房屋六幢事後由探將嚴帶入捕房查得保有火險銀七百兩昨送法公堂請訊據嚴四福稱因年關將届故將帳子洗滌晚間由女兒上樓張掛不料帳子忽然脫下碰翻火油燈以致肇禍實保火險銀七百兩中西官判照章罰銀七十兩充公 
[復訊偷竊日商烟土案]  
　　江北人蔡爲清竊取滙山碼頭日商郵會社棧房内烟土多包被美捕房中西包探查獲解送公共公廨訊供押候查明究辦在案昨晨復訊江海關理船廳長道生與海關代表律師均到堂候示先由中西包探上堂訴明前情次由郵船會社代表某日本人到堂操日語聲訴一切並由海關代表律師詰據該日本人譯稱被竊之紅土大約係充漂白粉報關進口被竊時並未得知後來因有傳聞始悉即是棧中之物然本會共有管棧人十五名華人九名印度人五名日本人一名被告並非本會用人乃係小工供至此由被告代表律師向堂上譯稱被告之烟土係在棧房内空地上柴堆中拾取並非竊來且當時並不知是烟土請爲明察中日讞員判蔡押滿三月方准開釋 
[公共公廨訊究烟案]  
　　粤人王芝金在新閘山海關路六百零七號門牌私售烟膏被新閘捕房捕頭偵悉前日派令中西包探協同前往搜獲煙膏一缸將王帶入捕房昨解公共公廨請究卽經中西官研訊屬實判王罰洋二十元充充公烟膏發還 
[抛棄寓客屍體之懲罰]  
　　廣東路三百四十五號門牌順興小客棧主婦陸周氏囑令茶房高阿二將病斃寓客朱阿四移至對面弄内抛棄由捕查悉報告老閘捕房捕頭立飭中西包探協同前往將尸車送驗尸所察係因病身死查無家屬着保報堂棺殮曆壇召認並以該棧主婦不應匿報移尸昨飭包探將陸周氏與茶房高阿二一併拘解公共公廨由中西包探上堂禀明前情請究並由見證王金竇到堂證明目覩高阿二與另一人將尸移至對面弄内抛棄是實議之陸周氏供詞推諉高阿二供稱死者向爲餛飩店生意假寓棧内將届一月昨晚自行外出倒於門首扶至對面弄内即行氣絕並非死後移動乞鑒中西官以陸周氏抛棄寓客尸體有背人道判罰洋一百五十元充公高阿二押西牢二禮拜以儆 
[抛棄屍棺之儆戒]  
浦東陸家嘴新香烟廠附近空地上時有鄉民抛棄屍棺久不掩埋以致屍骨被犬啣出狼藉滿地曾經淞滬游巡第四隊杜隊長出示嚴禁在案詎前晚又有凌景山張和尚將出天花之病斃小孩屍棺一具抛棄該處爲該隊巡邏長警查見即將凌張二人拘解三區昨經解警正詰明前情以際此防疫之時凌景山等抛棄屍棺實屬不顧公益卽飭警押赴該處游行示衆一日以儆效尤 
[同居人拐賣女孩]  
　　住居協成里之江北人汪三同妻于氏將同居小工張恒甫扭至區署控被將五歲女孩小丫頭拐往滬北圖賣現已出洋六元八角尋回請爲究辦並由該女供明被拐情形董警正飭送地方檢察廳訊辦 
[車站上尋見拐匪]  
　　蘇州人周逸庭住英租界六馬路有子名雲泉年五歲前日被匪拐失由周偕妻錢氏尋至北火車站見拐匪姜金山拐婦王沈氏帶領伊子正欲搭車他往當即鳴警一併拘入五區警署轉解司法科經段科員研訊之下供出同黨沈阿四押候補提同黨到案併究 
[不認誘匿大姑娘]  
　　揚州婦人劉趙氏昨赴浦東楊家渡三區一分駐所訴稱伊有一女名大姑娘年二二歲被流氓王步樓誘匿老白渡地方請求提究等情當經許警佐飭派長警將王逮案訊問不認誘拐判將劉大姑娘交伊母趙氏領回管束王步樓驅逐出境不許逗留 
[欺騙押店之敗露]  
　　宿遷人馬文藻與山東人馬從德屢將銅質小手鐲向各押店混質受欺者已頗不乏人昨日馬文藻又至南市洪生碼頭植泰押店付質爲店夥羅誠良察破扣住僞銀鐲一副扭控第一區請究旣而元成押店夥戴石安亦在關橋堍扭住若輩同黨馬從德搜出僞銀鐲一副扭署請究又有森泰押店夥湯銘盤松茂押店夥徐松林投署附控前次亦已受騙請爲併究董警正飭送地方檢察廳訊辦 
[索討欠欵之釁端]  
　　南通人王阿二住閘北楊家石橋前日有大統路開牛肉店之趙永慶向王索討欠欵洋一元無着致起口角不料王自將剪刀戳傷喉際卽由其母王褚氏鳴警將趙拘入四區警署押候訊核王阿二送往醫院療治 
[鄰人借錢之兇横]  
　　住居閘北洽興里之江北人吳長林前日扭鄰居李小寶至四區一分所控稱李向民人借錢不遂竟被以鐵棍擊傷左臂等情趙署員卽將兩造併送司法科訊明核辦 
[小孩互毆之波及]  
　　江北人周正明住又袋角同興里前日因其子與隣家牛姓小孩互毆周卽向牛理論彼此不甘退讓時有仲桂寅從中解勸周仲二人又起衝突嗣經周妻彭氏至四區吐分所控稱丈夫被仲毆傷臥牀不起即經趙署員將仲傳案解送司法科訊辦 
[雜貨號東夥偕逃]  
　　新北門外民國路某雜貨號係方姓所開平日交易甚爲繁盛故往來號客滙兌錢莊均有進出詎近日不知經管何種投機事業虧空甚鉅因届陰曆年終無法彌補忽於前日携帶家眷棄店逃逸店夥見號主已逃恐遭拖累亦即避匿旋爲往來各莊號所悉於昨日羣集該號聚議辦法後經該處崗警所悉即協同債權人至二區一分署報告一切王警佐諭令具詞向審檢廳起訴候核 
[糾衆行兇之指控]  
　　滬西漢門路日商第五紗廠日本人平獺即治指控工人傅四桃於去年十一月六號糾衆行兇等情昨由捕房將被告拘解公共公廨經中日讞員略訊一過判傅押候查明於下禮拜六再訊 
[聲明挾嫌揑控之原因]  
　　管子英在公共公廨呈控趙清記欠銀六百餘兩前日由李襄讞會同英卓副領事傳訊原告延律師上堂代表請追旋由見證英商子覺到堂證明被告作事謹愼並不虧欠原告銀兩訊之趙延萬伯良律師到堂辯稱原告前在法公堂犯刑事案因被告曾帮同控告人至法公堂作證故被挾嫌誣控應請將案註銷中西官以原告所控證據不足遂判將案註銷被告開釋 
[串吞工料價洋之控訴]  
　　木作頭唐順生至地方審判廳禀控爛泥渡東首朱毛毛俞桂卿張慶明串通圖吞工料價洋二百九十二元向索無着請求提究等情陸顧胡閱禀後以該原告所控各節詞出一面難以　信昨已飭吏往傳各被告到案訊明核辦 
[被告限期投案]  
　　西人魯意沙台姆在公共公廨呈控北京路某洋行經理某西人於陽曆去年十一月七號向伊眷屬百般恫嚇並欲毁謗名譽圖詐等情業經捕房將被告西人拘解公共公廨諭令存洋五百元交保在案昨晨復訊被告本人未到　其代表律師到堂聲請展期傳訊即由原告代表律師投案譯稱原告所控案情重要堂上諭令以五百元保出似乎太少本擬到堂請求加重保數詎被告已保出逃逸請將保洋先行充公並請出票提究中日讞員判限被告於下禮拜六投案質訊如再不到即照原告律師所請辦理 
[烟妓苦楚不堪]  
　　烟妓王四寶昨至法捕房報告因被鴇婦時常凌虐不堪其苦請爲超拔等情當於昨日飭　將鴇婦趙朱氏傳至法公堂請訊王四寶稱蕪湖人家有丈夫今年春間被姊姊誘來上海售於趙朱氏處爲娼現在下體巳染毒瘡疼痛難忍詎該鴇婦非但不肯醫治且尚逼令接客不遂其意即被毒打故此不願爲娼求恩超豁詰之朱氏供王四寶下體患毒婦人並無强逼接客之事求宥中西官判朱氏罰洋三十元充公王四實發堂擇配 
[蕩婦被夫厭棄]  
　　法新租界霞飛路捕房對門黄順興火爐店主黄海生於二年前娶同鄉再醮婦人術氏爲繼室成婚後該氏每日晨出晚歸專事游蕩已被耗去洋千元之譜黄海生不堪其苦具控法公堂求請離異詎衛氏聞之卽行逃逸昨日傳訊據黄海生之長子阿林投稱衛氏已逃回母家父親因病回鄉醫治特此投案陳明中西官諭令退去限黄海生於七天内投案候訊 
[出售冒牌牛乳]  
　　住居新閘太平坊五百五十七號門牌之魏阿土冒用蔡福記牛奶棚牌號出售無照牛奶被衛生處西人白登查見以其違章鳴捕將魏拘入捕房昨解公共公廨經中西官訊明判魏罰洋二百元充公如無力繳洋改押西牢半年 
[茶館主聚賭受罰]  
　　福建路（即石路）三百六十七號門牌得意樓茶館主楊彩生因開設賭場聚賭抽頭由捕將各賭徒拘解公共公廨訊明分别罰辦在案昨日又由捕房將楊傳至公廨由老閘捕房二號捕頭關立根上堂禀明前情請究訊之楊供詞含混中西官以楊聚賭違章屬實判罰洋四十元充公 
[竊賊人贓並獲]  
　　沈甘子昨晨聞入東唐家弄八百十號居婦楊吳氏家竊取布衣十九件逃出被探王桂生查見當將人贓帶入捕房押候解訊 
[法公廨訊究竊案二則]  
　　朱子卯前在法租界小東門外乘坐電車被魏雲順將朱身畔所帶之鈔票洋七百餘元摸竊圖逃朱即覺察鳴捕將魏人贓並獲帶入捕房昨解法公堂請究先據捕頭禀訴原告因有事回籍故未投案詰之魏供認摸竊不諱中西官判押西牢二月以儆　又楊怡志以收買洋瓶爲由闖入法新租界徐家滙路徐金生家竊取一丈餘長之電線一根而逸旋在途中爲捕查見以其形跡可疑上前盤問據稱向徐金生家購來餘言支吾故即帶入捕房昨日傳同失主解送法公堂質訊徐金生稱此物係友人暫寄不料被楊乘隙竊去求究詰之楊供認行竊不諱判押滿三天以儆 
[謝劵]  
　　清心實業學校訂於本月三十一號晚問在大南門外思鮑堂開年假同樂會有中西音樂及泰西名劇昨承以入座劵四紙見贈書此誌謝 
[來函]  
[救濟婦孺會敬告旅客]  
　　本會救濟婦孺以偵查拐匪爲第一要義並雇用調查偵探每日於各輪開行前一二時始行上輪先向輪船買辦或賬房聲明繼由茶房人等隨同偵查見有形跡可疑携帶婦孺者詰其言語支離不免拐帶當即報明水巡捕房派探到輪緝解水巡捕房復經捕房詢明後方解法庭訊辦所有經過手續無不愼之又愼至假冒本會及他機關之偵採敲詐旅客者上輪最早往往旅客弗知庭細被其朦蔽者有之本會不厭求詳特將偵查手續再爲聲明以告當世幸注意焉 
[雜評二]  
[殖邊開兌爽約（步）]  
　　殖邊開兌陰曆年内又無可望矣據京處所覆答開兌之期且渺乎其不知將在何時矣詢其理由則曰以政局驟更農部情形變遷之故夫今日政府何時不有更動農部内情與政局又何時不有關係而乃據之以爲不能開兌之理由然則殖邊之開兌其將在政局大定之時乎今且無論天下紛紛一時政局斷難有何鎭定之希望即曰定矣而經若干時變更之後始有此抵定之局面又何串無辭以爲諉卸耶是故此函之措詞直可謂之無期延期之爽約矣 
殖邊爲如何性質之銀行何乃有此農部七十萬押欵入股之大錯且訂合同者爲農部何催欵又以財部取撥爲理由此中曲折其眞情不知究爲何屬當時七十萬之實欵不知究爲何部所支用途又究爲何若凡此皆吾人所急欲一知其詳者也 
[本館啟事一]  
本館本埠訪員王佑之自陽曆一月一日起業巳辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[氷炭答言] [  小孤山人]  
　　多烘先生寒夜圍爐玉壺子侍於側寒暄共活　寥寡歡時則地凍氷凝皚皚然如琉璃世界冬烘先生感而問曰氷之爲象何其壯乎玉壺子曰吾聞之氷盛於朔方地冷而酷曰北冰洋重陰閉　天日無光空氣醖釀肅於風霜團體固結一片堅强表面剽滑凝若脂肪臨深履薄跌交難防不消積雪不畏驕陽枘鑿不易入軍艦不得航澆之以沸湯不化投之以巨石不傷靠之以氷山不倒坐之以冰桶不凉餽之以氷敬不拒說之以氷人不降其内容之混沌非管蠡所得詳冬烘先生曰嘻氷可畏也言未竟而爐中榾柮巳燒成燼餘　膊有聲矣玉壺子因指而問之曰炭何若是烈也冬烘先生曰炭之爲物竹頭木屑昆明黑灰雖燼不滅氣則飛揚性則燥烈抱火厝薪奮怒一洩心黑若漆面冷如鐵形狀枯焦百鍊乃折慣慕勢而趨炎喜向火而中熱缺氣燄以熏天高萬丈而赫赫激之則　　成雷揚之則鮮明似血鼓吹之則焚燎添薪挑撥之則四分五裂可以引空穴之風可以化洪爐之雪可以燃已死之灰可以鑄烽火之刦迨燎原之勢成羗無從而解决玉壺子曰此烈火也其禍水也必矣雖然冰炭可復合乎冬烘先生曰唯唯否否淄澠不同流參商不相見陰陽不能調和而無倚水火不能旣濟而無爭今也冰生於水而偏於寒炭出於火而偏於　以冰㓇炭則　消而燼滅以炭鎔冰則石鑠而金流故冰心獨抱寗粉身碎骨而不與炭俱融炭氣難和寗稿木死灰而不與冰　洽孰知此消彼長勢力無常冰之結也有時而消炭之熾也有時而滅雖彼此不相爲害亦未有層冰千年而不化治炭一爐而不　者不此之悟而相反相攻不至於水深火熱時而同歸於盡不止也玉壺子聞之歎曰冰炭之不相容也一至此乎於是悵然若失逡巡退避而罷五 
家庭常識 
[蜜膏] [  蓉軒] 　 
　　冬令皮膚燥裂曩用　蜜潤之自洋蜜行銷以來覺蜂蜜黏手不甚適用惟現在市售之洋蜜因原料屈利設林（即甘油）價昻大都以氷糖熬製其黏手之弊更甚於蜂蜜近年日本發明蜜膏一種旣不黏手功用勝於洋蜜而價值亦廉有玻瓶裝者有蛤殼裝者每年入口其數甚鉅惟製法甚易即用煉熟之猪油加入氷片少許便成緣猪油含有屈利設林原質甚富加入冰片以取香氣或再加紅色以掩其原料之形色於功用無甚關係設如加十分之一各里司里熔入尤妙可略滅凍油硬度易於擦開潤入毛孔設在春秋之際則不必加屈利設林惟加冰片之時不可使油度太熱致香氣走散須將油離火後略冷之時加入則可永久不變 
[掛玻璃]  
　於玻架之左右二木條後面各釘一蝶絲圈（其地位以木條長度九分之四爲宜）納一釘於壁上備繩一繫二端於二圈而懸架於釘上繩之長度以對面　之不露爲妙其下不必另用二釘承架旣雅觀又免擦損架上之漆 
[蘭] [  蘇滌新]  
　性畏寒冬時宜愼護周密庶不受凍至盆泥冰凍時根已傷矣近年冬季天氣酷寒宜於極冷時於不透風之屋内將蘭排列地上二旁各置一板　乃攔板門於上前後左右均圍以稻草若愈冷則更引爐火以温之手續雖繁然愛蘭者不憚稍一不愼根皆冰空藝蘭者注意 
詩囊 
[新人日寄寒厓並簡劉滄洲] [  南湖]  
　　梅萼初胎柳解顰題詩誰寄草堂春傷心萬里逢人日不見花時放鶴人 
[和中太傳戊午新年見示原韻二首] [  南湖]  
一株松亦作濤聲（太傅顔其室曰寒流石上一株松舍）風入　韶奏太平問字休嗟春寂寞題詩自寫意縱芝蘭　膝成天趣葵藿傾心翊聖明白髮儒臣有詞賦墨花流出　　城 
蓬　清淺又逢春逆旅相看柳色新夢到江南想仙侣詩傳海外得閒身朱程學行今無比韓杜文章筆有神何日探梅陪杖　階前盈尺自　　 
人言龍潭有宋時梅一株花開時夕必有鶴守之今日乘傳往徧迹之所稱老梅者一百年枯榆樹也失笑過孤樹村投一破廟沽飲待旦卽題敗壁寄日本南湖作一大笑也時戊 
[午新人日] [  寒厓]  
失笑蒼顔五十三蕭然興味百無堪荒村獨樹逢人日老屋殘燈對佛龕江冷何因梅盡落宵深不見鶴飛南一壺凍飲已成醉靜聽龍吟玉女潭 
集益錄 
[答第七十三間（九續）] [  摩樵] 　 
　十收穫及精製法　人參播種後滿四年生本可採掘但品質欠佳不如留至六七年始行收穫其收穫之時間自九月上旬至十月下旬即開花結實後枝葉凋落之時則近於收穫期此際　注意病蟲害及天氣若遇氣候不順將發生病蟲害或降雨過多種地陰濕時務須早爲收穫反之則稍遲亦無妨掘取人參務須選陰天空氣乾燥之日行之且不必去覆簾掘時須防觸傷根部使根若傷則自其傷處起腐敗也收穫後如持之遠地即須入於蒲包不使見日光並仔細搬運速送於製造所否則日久根起腐敗而質變恶至每畦之收量最多二十五斤最少十斤人參之根最大長八九寸徑一寸普通長五六寸徑四五分新鮮人參每斤之價值自五角至十數元不等精製人參之法有二一爲朝鮮之製法即以掘起之根莖於清浄之流水中用竹刷洗淨其附着之細土然後晒於日下一二日再用蒸氣蒸之法以大鐵鍋充水七分深納陶製之甑（底穿有八九之小孔）於其中甑内縱横以樹枝作成細井字形其上並立根莖加蓋然後點火　之至鍋水沸騰乃留心火力不使過於强弱始終保持一律經二小時取出（沸騰之湯直接觸根莖時則色帶黑褐而不紅故於湯與根莖之間先用白布隔斷使沸騰之水泡不致浸入甑内）攤於蓆上待冷定後移於棚用火爐乾燥四五日即得帶紅色之製品（未完） 
長篇小說 
[二城風雨錄] [  英國卻而司常覺小迭更斯原著天虚我生合譯]  
卷中第十九章（一） 
　　法院街行人至多長日川流無停刻泰爾生銀行屹然立其黑影於地似爲此街之表率而楷萊父子則替換坐於矮　之上四目灼灼以向行人聞有女子問路則楷萊必得一二辨士之犒故楷萊私心但願街上行人皆女子也惟是日天色陰霾行人絕鮮楷萊營業乃大减則恨恨曰小楷萊吾料不賢之婦又必爲晨禱矣可奈何語未已忽聞人聲嘈嘈自西而來視之乃一笨車駕以嬴馬載尸柩以赴叢葬處者車後坐一喪服之人掩面而泣死者似曾結厚怨於人故有多人圍繞其左右競出毒詈以洩其　護喪之人雖聞唾罵顧殊不敢探首一視楷萊曰小子盛會來矣小楷萊曰何在言時竟向凳上一躍昻首翹足而望楷萊惡其遮蔽則　伸掌曰汝何樂語未已而掌已着孺子之頰小楷萊愕然刑捧頰而哭然楷萊方專注於尸柩亦無暇　其子逕　入人叢之中曰朋友死者爲何人耶其人方隨衆而詈見問則爽然曰吾何能知然仍抗聲呼曰可殺之惡奴死其宜也其聲高出儕衆似非此無以自鳴其功楷萊又詢第二人而其人亦不答但自掉臂狂詈以和衆聲然楷萊殊不能恝置則又問第三人始言死者爲克利惡探之黨羽也生平專誣陷人今日乃食　報言巳則又大呼曰可殺之惡奴死其宜也楷萊捉其肩曰朋友且止所謂克利者非當日誣告湯訥之證人乎曰然彼即自莎之黨與也楷萊曰然則白莎如何曰彼多金得免逮捕且徧覔亦不得也楷萊曰然則掩泣之人安知非白莎乎此語出衆人乃立悟則轟然曰趣毆此車中人語未畢拳石已交下逕攀其車車乃止不得行而好事者尤復創議曰活者固不可饒而死者亦不能恕趣曳此死人下車母聽入敎堂墳墓衆人皆曰然遂蜂起而曳尸柩羣情洶洶　欲食此死人之肉而後車之人遂得乘間而逃遁入横街卸其　服逕　頭狂竄而去（未完） 
 
 
 

Page 14

 
 
   
 
