# 1893 - 191 - 4907267

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱　砈窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校　裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠申報舘帳房可也如于成書後始來購取價值當再釐定特此布陳惟冀雅鑒 
[朝珠助振] [  申報館協振所謹啓]  
　　無名氏樂善好施憫山右奇災尚未有艾特以朝珠一掛足一百零八粒交本館　價以助賑捐其珠係伽楠香製成間以翡翠佛頭　瑚記念誠貴品也敬告海内仁人寰中善士尚其早移玉趾備價購歸旣可以飾觀瞻又可以拯餿餾豈非一舉而二善兼乎肅此布陳伏維鈞鑒 
[論防賊]  
　　諺云只有千日做賊並無千日防賊賊果如是其難防乎觀於上海租界英法兩公堂訊斷各案無一日無竊案且一日之中或多至十數起前日四馬路源來當捉賊未獲以致外間紛紛傳說皆疑爲盜其實則賊也而有盜之本領也耳夫公堂之案牘見諸日報故咸知每日之中有竊案若干起其餘地方有司衙門以及巡防各局每處正不知日有幾起各衙門養如許捕役地方設立如許巡防勇丁凡以爲緝捕盜賊愼防宵小起見而乃俱成虚設何爲也哉向以爲外省地方官或於捕務不能認眞上司耳目有所難周卽督率有所不靈以至盜賊滋横若此若畿輔重地則其捕務必然極意講求都中有步軍統領衙門有五城指揮以及順天府與各衙門之捕役其數正不可以僂指計其責皆專司緝盜者也然而宫中府中竟有被竊之事是豈所謂貓多不捉鼠者耶日前聞通州倉塲許倉憲擬赴京遞漕船回空摺先於隔夜將朝衣朝冠打疉成包以便黎明卽行啓程詎意有賊自院屋縋下竊之以去倉憲驚覺急喚更夫追捕則賊已不知蹝跡矣乃備文札飭通州赶緊緝捕此外亦别無良法夫倉塲衙門牆高數仞規制何等森嚴每夜飭巡更夫分往東西兩宅支更又令差役二十餘名徹夜梭巡此其所以防之者可謂至矣賊雖手叚高强究非夥盜人衆者可比統計倉署中巡夜之人更夫差役不下三四十人而顧敢輕身嘗試其瞻量爲何如乎彼以爲外間或有更夫差役撞見有所不便而倉憲所居之院中則必嚴肅靜穆非差役更夫所敢到乃出乎人之所不及防而一轉瞬間朝衣朝冠皆入賊手是則殆所謂賊有賊智者歟然而朝衣朝冠之被竊猶其小焉者也聞諸父老倉塲重地所以收天瘐之正供其規制如此其鄭重也而司其事者除官而外無　遊手好閒之人每當無事之時閒坐抺牌互賭勝負負而至於無可以償則盜竊倉米潛以售人或向運漕各船上拆梢敲詐無所不爲故倉米雖日日提駖然後收取而收入厫中者仍不免有所走漏蓋皆若輩爲之弊也其有弊之過甚明知其無可掩蓋無可彌縫則縱火燒燬倉厫使之無帳可算此皆若輩之長技　故倉厫時有失火情事各官懼遭讉責則往往指被焚者爲空厫而於所焚米石則設法購補以爲掩蓋之地而若輩則不過拚出兩腿向階下聽肉鼓吹之聲而已夫以倉儲正供而尚且舞弊營私罔顧法紀至於如此則倉憲之朝衣朝冠又何足數哉以是知倉塲中弊竇正不可以更僕數也每提騐米石在倉憲以爲認眞極矣而不知其中之弊正復百出騐米者倉憲而倉憲豈皆親眼所覩此其間上下其手者殊不乏人賄到則無非乾圓潔淨賄不到則無非潮碎糠粃扇一次需費若干矖一次需費若干要無非銀錢在彼說話錢到則好錢不到則不好而倉塲以下各官如傀儡焉夫以倉儲重事而乃任此遊手好閒之輩蟠踞固結於其中百計偷竊千方舞弊使天庾之正供坐消默耗於若輩之手不亦與於若輩之甚乎孔子言苟子之不欲雖賞之不竊夫竊則豈有受賞之理竊之而不之罰則無異乎賞也夫知其爲竊而不之罰是失刑也不知其爲竊而不之罰是失察也有一於此皆爲弱職而其病實中於不擇人而用之彼循例而求當差者皆循例而思舞弊亦循例以望發財者也有之斯受其欺矣用之是誨之竊矣不竊於此卽竊於彼倉憲之朝衣冠亦不過竊中之一端而已由是觀之賊非眞不能防也有所以仕其漸而防其微持原握要以圖之賞信罰必以　之天下安有不可禁戢之盜賊也哉 
[本館接奉電音]  
　　昨由京友電傳諭旨三道敬謹譯登○六月初二日奉上諭衛汝貴現已服闋仍著補授甘肅寗夏鎭總兵欽此同日奉硃筆馮金鑑著掌京畿道事務欽此同日奉上諭奉天錦州府知府員缺著奎華補授欽此 
[倫敦來電]  
　　倫敦五月二十九日發來電報云英國駐紥法國巴黎斯京城欽差已離法京因巴黎斯各報館横生訾議是以他去也又云法國與暹羅齟齬未已德國已派兵船一艘赴暹保護德國商人 
[神山采藥]  
　　日本吉川泰次郎爲黑田伯爵舊友刻在大磯養病伯爵情深舊雨每一禮拜民么家中所有鷄卵侑函送往蓋日人大抵以鷄卵爲衛生之品故間疾者以此餽之也猶憶往時大隈伯抱恙伯爵曾携鷄卵親送之此次贈吉田川亦然一時都下咸呼爲鷄卵伯云○有姓吉島者長崎縣人通中國語言又字善操京音前曾充雲南礦師譯員回國後就長崎中國領事署之聘襄理一切日前駐紥神户之大清理事官招之使去訂令揩日本紡績工人四名赴湖北應兩湖總督張香師之召蓋香帥在湖北設立紡績局擬用日工領袖華人故有此事也○駐紥中國之日本公使大鳥君圭介已於陽歴六月四號由京回國取道朝鮮駐紥朝鮮日本公使大石君正已奉命回朝於本月七號之夜乘水曾川丸至馬關聞大石君將辦理元山禁榖一案顚末具狀上聞後决計解組歸田云○吾妻山噴火情形曾詳前報日來山巓破裂火勢益張以致毗連各山亦異常震動日皇宸襟頪慮特遣侍從官片罔君前往查視○去年干島軍艦被英公司某輪船撞沈日本海軍省師訟師在横濵英領事署控追賠欵研究數次尚未判銀旣而英公司反於本月七號向日本政府控追去年碰撞後修理費銀十萬元亦異事也 
[釁起花叢]  
　　蕪湖烟花之數在二街及陡門巷等處每當二分月上十里燈明鈿車交馳香塵四溢而箇中翹楚尤萃於王義和家五月十四夜不知開罪何人致被河口分司吕仲光少尹封閉適附近某明經與皖北某客聨襼而至獵艷尋芳呼平頭剪燭開樽以消良夜龜奴辭以官符甫下未敢抗違請觀門上封條硃墨猶淋漓濡染也明經且拭且視其時封紙尚濕卽隨手墮於塵埃中事爲少尹所聞以爲有心藐視官符立帶齊隸役弓兵親來花下叱令龜奴將 
 
 

Page 2

 
 
揭封者交出否則帶案嚴懲龜奴縮首不敢言良久始伏地囁礝遥指後廳萬花圍繞中一白面書生賭酒評花者卽揭封之客衆役戛然一聲向後廳直奔不知如何與明經揪扭互毆明經正欲撑螳臂爲當不隄防後面鐵尺飛來左右更拳如雨下以致頭顱手背俱被撃傷鮮血迸流猩紅滿地皖北客及侑觴諸錄事俱驚惶鼠竄奔避無蹤隸役卽扭住明經横拖倒曳沿途乘凉露坐者咸尾之而往翹首爭觀比至署已人山人海多至數千百人爭詢生所犯事由生且訴且詈少尹聞之令隸人請明經息怒入内晤談明經正忿火上炎卽乘勢奔入後廳舉几上磁瓶亂舞少尹見如此情景亦手提鐵尺騰身格鬥俄而衆役奔集將明經擒住少尹始擲鐵尺於地命取巨繩縳之乘輿押送至蕪湖縣由二街迤邐入城闕沿路觀者愈多迨至縣署大堂尤覺異常擁擠門丁再三叱咤人皆置若罔聞直至東方旣明始各散去王邑尊隨命釋明經之縳察騐所受各傷慰以好言飭送禮房經承家延醫敷治如何辦理尚待續陳而道旁築室之流已飛短流長幾類杯弓蛇影並有匿名揭帖將當時情事譜成黄鶯兒詞者皮裏陽秋愈含混而愈尖刻是則輕薄文人之舉動有道者决弗爲也 
[小秦淮泛舟記]  
　　揚州訪事人云槐子橋官鹽分店被盜行刦經甘邑尊遴緝拿並懸賞以購旋奉上游嚴行批斥遂復加賞若干想兇惡之徒斷難漏網罪人斯得在指顧間矣○出揚州東門數里有萬福橋焉長虹臥波裘延里許月初某日狂風陡起走石飛沙橋畔欄杆被風吹折事後紳董赴運署禀報鹺憲尚未履勘情形而右首橋欄忽又頽倒并塌牌樓一角以致碎石凋零乃又具禀鹺轅兹奉批示云據禀萬福橋欄續又被風吹折並將牌樓吹去一角等情仰候札飭毛知事前往連同前倒欄杆一併估脩○某日前有外省人至南門外某客邨投宿自言有事往袁江句當次日忽抱采薪之憂未崇朝卽溘然長逝客邸卽喚地保至正擬備棺收殮適是日江都縣送前任揚州府登舟訪悉前情遂立傳刑仵臨騐仵作報稱委係患病身死邑宰飭暫棺殮標誌並將其行李封儲待領一面將邸主及地保帶回候訊聞客年約三四十歲魂覊異地舉目無親旅櫬蕭條良可悲矣○教塲街北牌樓南首某茶食店被災已登前報事後屋主鳩工庀料刻日經營茶食店地基依然瓦礫如山未經糞除蓋各户以禍由伊肇故將殘磚斷瓦任意堆存也屋主無可如何至日前始雇工重建二十二日下午工人某甲正在扒挑瓦礫忽見平地上露出罈口異而掘之果一小罈衆匠咸譁噪曰毋啓封毋啓封須議定若何瓜分再開視也時往來行者相約駐足而觀甲曰僕有主意除路人不計外凡在工作者按股均分君等意下何如僉曰諾乃鄭重啓視詎罈中非黄非白乃黑如膠粘如漆之紫霞膏諸匠乃爽然若失然有烟癖者則已脗外涎垂矣 
[鄮山志]  
　　寍波訪事人云每逢鄉試之年例將各書院六七八三月月課試藉以决科此次定期六月初四日舉行道課初九日府課十四日縣課十六日師課届期在校士館點名散卷准卽携卷歸家○藥品中土貝母一物産自鄞江橋等處有周祝堯者所藝貝母已售與朱德本等家後不知如何失利竟號召衆人將周屋宇衣服任情毁壞周忿甚赴縣控陳楊邑尊發差提訊朱又將差肆毆周遂控諸府轅府尊批示曰查買賣諸物應聽自便而價值漲落亦市肆常情此案該監生自將貝母先售原無不是嗣價日减豈能任咎乃朱德本等瞻敢遷怒先後鳴鑼毁擄該監生住屋器具衣物已屬無埋取鬧迨經該縣示諭差提復敢毁示毆差更屬瞻大藐法荒　絶倫若不嚴拿重懲何足以儆將來而肅法紀仰鄞縣立卽會營前往勘明禀報一面設法嚴密查拿滋事各犯務獲訊究詳辦追贓給主具領毋稍枉縱率延切切○江北岸賽會日期已登前報上月二十二日下午鐘鳴五下各會齊集磚橋旋游行前第江岸前導有五色縐紗三角大旗一面長約丈許上書含興會三字用强有力者七八人舁之繼以開路頭牌聨燈旂鑼鼓亭日照沙船彩擱之類頭牌以紅木製成鑲嵌以象牙人物詡詡欲生掌旗鑼者計共兩人皆頭戴緯帽身穿白縐紗長衫紅紗坎肩沿途敲撃其聲鏜然鼓亭則雜奏笙簫豉向笛盈耳洋洋沙中艙供設神座遍懸宫燈玻璃燈陳設器皿無乎不具其船周圍祗數尺而所陳骨董爵獻無異眞者其精巧可想而知已彩擱共十二座選有十餘齡美孩扮成賞何補缸獅大嶺無量寺等劇其人都錦衣玉貎薙面薰香置之控鶴監中使六郎失色殿其後者爲白馬十二匹端坐女太保亦以俊童爲之又有孩子六人面糊厚紙扮作陰皂隸馬擡閣一匹扮成西天取經故事唐僧低眉合十孫行者在馬後倒竪晴蜒八仙馬四匹每匹乘二人珠龍分爲七節拿雲攫日夭矯如生會過處惟見人海人山萬頭鑽動誠昇平景象也 
[薇垣起節]  
　　新授福建藩司黄方伯擇於五月二十六日清晨由杭垣武林門外下碼頭起節赴任各員恭送如儀 
[德使北上]  
　　德國駐華欽差巴大臣辭職榮旋德廷新簡紳大臣珂乘軺東渡接任使篆紳大臣於十數年前曾充北京使署頭等叅贊官繼因出使波斯之命履任六年勝任愉快兹者秉節來華前月已抵香港當赴羊城拜會李制軍復游歴厦門凡閩粤通商口岸設有德國領事者均巡閱一週一以達商情一以聨睦誼旋在申江作寓公者四日乘輪北上於五月二十日晚抵津二十一日帶同德國駐津正領事官曁使署繙譯官乘緑呢大轎同詣鈴轅拜會傅相傅相亦答拜如禮聞紳大臣不日北上趨詣闕廷呈遞國書卽履欽差本任 
[禾試續紀]  
　　浙江學憲陳大宗師按試嘉興本報已迭經紀載兹聞五月廿一日考頁監文題子曰巍巍乎舜禹之有天下也兩章 
策題貴粟重農詩題賦得謂之醴泉得時字五言八韻廿二日考童正塲題嘉興皆是也秀水前日之不受是嘉善今日之受是海鹽予何爲不受薛節平湖予何爲不受宋節石門若於齊則未有處也桐鄉無處而餽之通塲次題雖使五尺之童適市詩題賦得以瓜鎭心得心字五言六韻廿四日考府嘉秀桐四學生正塲文題府有斐君子終不可喧兮者四句嘉是故言悖而出者亦悖而入秀是故君子先愼乎德有德此有人桐財散則民聚通塲策題月吉讀法化民成俗詩題賦得新蟬第一聲得聲字五言六韻廿五日考優生題敢問何爲浩然之氣詩題賦得萬木無聲待雨來得來字五言八韻廿六日停試廿七日覆一等生員題故曰或勞心或勞力至天下之通義也詩題賦得曾乞紅綾餅啖來得年字五言八韻廿八日覆新進生題出辭氣斯遠鄙倍矣詩題賦得師嚴然後道尊得尊字五言六韻宗師定於初一日辰刻叅謁發落起馬回杭 
[觀察赴蘇]  
　　關道憲聶觀察將次赴蘇恭賀奎大中丞太夫人壽誕已紀前報兹悉觀察於昨日飭家丁預備大號官舫在大碼頭停泊以待定於晚間登舟用小火輪拖帶赴蘇 
[上海求志書院癸已夏季題目]  
　　經學題五嶲解荆尸解吕氏春秋引商書五世之廟可以觀怪說子夏衛人或云魏人說○史學題共和攷東西周世系都邑攷史記月表攷正漢書人表攷正○掌故題東三省練兵議新疆練兵議臺灣撫番議西藏立約通市議○算學題等邊三角面積内容平圓或外切平圓等邊等面四面體積及八面體積内容立圓或外切立圓設三積邊邊相等則面内容圓徑與四面及八面體内容圓徑比若一與二之平方根除一比及與二之平方根比面外切圓徑與四面及八面體外切圓徑比若二與二之平方根除三比及與六之平方根比試證之設天爲一級寅天連乘一級爲二級寅天連乘二級爲三級下皆如是命此全級爲地欲回求得地之諸級等於天嘗思回求之法約有數途除遞减遞加寅天之各方及用泛倍數外可用代數變化之令天等於法實之數則逕以法除實可得又可遞以天之同數代其天逐級遞變亦得試詳證之三角形有甲乙兩邊有兩邊所夾之角求餘二角舊法求半較角正切若欲逕求二角法 
 
 

Page 3

 
 
置甲乘正割以乙减之爲法乙乘正切爲實或以乙除甲以餘弦减之爲法正弦爲實法除實均得乙之對角正切又置此法實二式以乙代其甲甲代其乙則得甲之對角正切若法中負數大於正數則求得甲對角正切亦爲負數卽知其角必爲鈍角求十之訥對復有賸義一則法取一六與一二之對數較得諸正級命爲甲復易正號爲正負相間命爲乙次取一一求得正負相間級之納對復易負號爲正號命爲丙乃置六甲加四乙以三丙减之得十之訥對○輿地題濫泉沃泉氿泉辨棠邑考晉重耳遊歴諸國諭遠交近攻說○詞章題苦縣光和尚骨立賦以題爲韻詠十姊妹花七律二首五月菊六月菊二題不限體韻擬韓昌黎雜詩四首 
[懸燈紀盛]  
　　西歴七月十四號爲法蘭西改爲民主之期寓滬法商懸燈伸慶業已兩紀報章昨已届期新雨初過微風徐拂天公做美頗快人意午前九點鐘法捕房捕頭傳齊中西巡捕至大自鳴鐘中間石級上兩旁鵠立三道頭捕張湘寳督同華捕在捕房門首彈壓閒人諭令由東而西之東洋車繞道恒德當由護城河往西行走少焉法總領事吕班君偕奥總領事夏士君及法繙譯官祁理恒魯鼐安二君天主堂倪主教及神父法國兵官法工部局各董事先後乘坐馬車至大自鳴鐘門首捕頭戎服佩刀帶同各西捕擎鎗致敬領事等次第下車拾級而升依次而坐飲以香賓欵以咖啡茶陳設各種果品歡呼暢飲喝彩同聲法領事文案夏張二君亦整肅衣冠隨同慶賀堂下設西樂一部悠揚迭奏如聞塞上鐃歌至十點三刻鐘時領事等興辭而出捕頭帶同中西巡捕站班恭送主教及各神父工部局各董事亦乘車而返但見畫轂風馳香街塵動而已後有西孩一名手執法國旗幟隨同法兵官至工部局公務房偕辦公諸人團坐一處齊聲誦吉利語興會淋漓鼓掌稱快是時捕房門首聚觀者甚衆皆肅靜無譁法總領事先具名柬邀請關道憲聶觀察提右營廖叅戎松海防劉司馬上海縣黄大令道署譯員徐蘭齋司馬英法讞員蔡太守葛同轉於晚間九點鐘時至泥城外法總領事公館肆筵設席主賓歡洽水陸紛陳極一時之盛事當下午七點半鐘克捕頭親自到塲諭令巡街捕飭往來之馬車東洋車一概繞道而行不得在人叢中疾馳副捕頭三道頭捕督同中西巡捕分投彈壓王郁孫三包探帶同副役逐叚梭巡至八點鐘孫包探巡至小東門東山同樂慺適有寍波烏山船帮在此打架見孫包探至遂各四散法讞員葛同轉至小東門捕房道賀十六鋪南北中巡防局鍾李祝三少尹帶同地甲及通班局勇在十六鋪橋巡緝小東門守城員弁帶領營勇在吊橋左右執鞭彈壓至新開河馬路則有城守李千戎法大馬路則有保甲總巡張牧九司馬各帶勇丁輪流巡察以免匪徒滋事夕陽旣下寳炬交輝扇影衣香絡繹於道新開河曁洋涇浜二處各設牌樓一座上裝圓式自來火一架下貫西字一行以寓祝頌之意黄浦灘法馬路口紥成大牌樓一座雜以蒼松翠柏上下懸燈萬盞照澈通衢遠而望之密若繁星中懸人像一幅上書總統名字迤西至密采里馬路口亦建牌樓一座中懸花籃燈一架小燈之下垂者共十五盞其餘各色紙燈四面圍繞流丹聳翠幾令銀海光搖密采里及法蘭西書信館門首皆懸旗幟搖曳隨風洋涇浜永興里左右西國酒店則有各水手圍坐一室歌呼痛飲店主撫琴以侑之洋洋盈耳浦灘兩旁及天主堂街一帶俱竪燈竿横繋鐵絲統懸五紙色燈燭龍萬道光燭層霄去年元夜時燈市花如畫以此絜彼有過之而無不及是亦逭暑之佳談冶游之别調也不可以不誌 
[薤露雙聲]  
　　前日午後滬南十六鋪橋上倒斃無名另屍年約四十左右秃頭赤脚身穿曰洋布衫藍洋布褲當經行人告知地甲查無親族報堂備棺收殮○薙髮匠衛子山現住滬南增祥碼頭前日出外買物行至裏街忽然倒地不久氣絶十六鋪地甲知照其妻康氏購棺收殮將柩寄存公所該地甲恐日後或有紏葛查悉該氏住在夏阿炳家當將氏交夏收管俟其翁姑來滬再核 
[淞北閒談]  
　　下海浦一帶有著名流氓小湖羊者爲四十八黨之首每於夕陽西下時結隊游行見有輕年婦女謔浪笑傲無所不爲致該處一帶居民咸畏之如虎前夜不知何故軋住鄉人某甲在楊樹浦某老虎灶内喫講茶聲勢洶洶老虎灶主某乙恐釀禍端婉言勸阻小湖羊卽遷怒於乙喝令黨羽將檯凳搗毁乙不敢與較遂爲賊出關門之計嗣由某丙將小湖羊牽去入某烟間理論後不知其究竟○有名其斜妹者年華二九因家計貧寒在虹口某湖絲棧内揀絲度日前日午後工竣歸家與姊妹行結伴偕行至馬路中忽遇浪子四人向之調笑女大受窘辱俄忽大呼曰手巾包内有洋四元忽失所在必係汝等攫去浪子始一鬨而散女報虹口捕房控訴捕頭以失洋無証不予准理女乃怏怏而回 
[滬南清話]  
　　粤東人歐陽錫卜居滬南製造局附近廣東街於上月廿八夜兩點鐘被妙手空空兒掩入房中竊去衣秀不少當時未知覺也及次晨黄粱夢醒見雙屝洞開查點各物始知失竊卽赴該處巡防局請緝局員魯二尹立傳地甲等于案諭令赶緊緝查○紹卿在滬南開設彈花店前日至法租界購買棉花兩包雇某甲小車一輛推至南市言定車力九十文旣抵其處甲以道途遥遠欲索小洋一角盛以有言在先何得翻悔遂致爭扭不巳盛力能扛鼎遽將乙之頭顱撃破甲不肯于休扭于廿三七鋪巡防局請訊黄二尹訊明原委判盛於車力外另給小洋二角爲醫藥費始則各此區區奮拳毆撃繼則公庭唯唯罰欵醫傷若盛者誠可謂爲小而失大矣○昨有某甲等五六人至南碼頭飯店内狼呑虎嚥幾如風捲殘雲令堂倌饒添菜蔬至再至三堂倌以所饒之數已逾所食之數不允其請甲等大肆咆哮將店中各物摀毁一空店中人欲令賠償否則送官究辦中嗣經旁觀從中理勸始各湊洋二元賠償各物此可謂小吃大惠鈔也慳吝之弊每至於此眞堪發噱 
[盜犯刺字]  
　　盜犯伍桂林蔣老五郭金奎等於光緒十四年冬間在虞姬墩行刼協大昌信當經訊實收禁兹悉該犯等業經上憲準擬軍罪並在面上刺字著卽起解昨日午後捕廳陸少尉飭提三犯至案略詰數語各在左面刺搶奪二字右面刺改發二字刺畢還禁聽候備文起解 
[清理呑銀]  
　　胡光點投縣控稱憑張蘭生等舉薦阮柏三卽阮堅記爲經事股開長泰米行被呑洋銀一千五百元紋銀一百七十兩求請提究黄大令於昨日著胡光點協同薦保張蘭生成輔卿赶緊清理 
[奉札提人]  
　　前據鎭江丹徒縣移文來滬關提耿學文控陳萬生誘拐耿謝氏一案現奉松江府恩太守訪悉耿謝氏與母徐氏避匿滬城小東門外城下耿元興水果店中立飭上海縣案訊辦黄大令奉文後已於昨日飭差往提矣 
[限交人証]  
　　陳仁假冐永隆土行牌號經永隆扭控總局陳供向協隆鮑卿買來經司馬著提鮑到案再訊已紀報章昨日鮑卿由局差提到司馬研訊之下鮑供實係陳秋橋私造假土圖章均在陳處小的實遭誣指司馬著看管限交陳秋橋到案訊究 
[逃犯已獲]  
　　拐匪朱金金竊賊杜柏全經保甲總巡張牧九司馬訊責枷號發十六鋪示衆旋於上月廿六日黎明時扭斷鐵練乘間逃逸此已列入報章兹由十六鋪地甲裘鎭鎭購得眼線分派各夥分投跴緝前日探悉朱匿迹吳淞鎭卽帶夥擒拿朱卽誑稱業已了結爾等何得再來拘拿朱之同黨欲將朱刼去裘以衆寡不敵奔至江灣鎭邀集各夥復至吳淞始將朱拘獲其同黨相隨來滬以護送爲名欲索酬儀裘置之不理尚有杜柏全一犯避匿浦東杜家巷亦於是日經眼線協同甲夥前往拘獲與朱同時押解抵滬尚有兩犯逃逸時竊去衣服水烟袋錢文裘向之盤詰據稱衣服已抛棄水烟袋均在押店錢文花費凈盡裘查吊各贓立投總局禀明昨日上午司馬飭提兩犯研訊朱供出外措資並非私逃杜供回家取物司馬以朱杜二人犯事後不思改過尚敢棄枷私逃殊屬不法著將朱笞二百杜笞一百枷號三月仍發十六鋪紫霞殿前示衆短交之洋銀仍限朱卽日措繳 
 
 

Page 4

 
 
[研訊拾表]  
　　桂林輪船主墮浦身死遺失金表旋由包探何瑞福查有陸杏福將金表圖售拘至捕房閱得金表並非桂林船主之物實係别西人失贓蔡太守以陸杏福供出表由女婿秋郎交與妻氏太守飭押候傳秋郎到案现訊已詳前報昨據該包探偕西包探禀稱陸杏福之金表實係前三年寳清輪船被焚船主墮海身死撈屍時遺失尚有金鍊一條由秋郎交案此表連鍊值洋四百餘元前已交與西人修理修表西人今亦傳案西人聲稱此表曾經修理在表内敲有硬印帳簿呈閱秋郎供姓施素駕網船前數年寳清輪船在洋面失火焚燒船上西人墮海者甚多旋經船局函知小的駕舟前往由小火輪拖帶至劉河一帶打撈屍身當在劉河港中餐一浮屍及至撈起身體面目均已腐爛認係西人屍身轉交小火船上經西人用小洋刀割去所穿緊身一件抛在港灘小的拾取緊身在河中洗凈有物墮下其聲鏗然拾得有鍊之表一隻不知是金質交與岳母收藏因有急需托岳父陸杏福修理意圖出售陸杏福供與同並稱金鍊已由女婿秋郎交到太守飭將陸杏福等交捕房帶回俟查明施秋郎所供是否情眞再行核辦金表金鍊暫存捕房 
[招認屍棺]  
　　昨接同仁輔元分局來函云十六鋪橋北泰和棧有莒州府人劉姓病斃其中當卽成殮發壇死者年約三十餘歲無鬚面蔴微長黄瘦身長帶有竹箱一只内有托寄之信三封二封係吳淞慶字左營二隊張應堂寄與岳父母並兄應貴一封係趙秀春寄與祖父母竹箱内衣物及洋均由棧主眼同檢點有帳抄存俟屍屬認領 
[上海北市絲業會館籌賑公所接山西放賑南紳褚敦伯先生來書照登]  
　　少欽老伯子眉仁兄子萱仁兄蓮珊親家大人鈞鑒三月間曾由太原電致一音計早達覽煒自二月廿八日行抵歸化探悉災情以大青山后爲最當卽馳抵該處察看情形飢斃纍纍十屋九倒民間或食馬糞或食樹皮東歪西斜面目浮腫流民載道千百成羣眞有朝不保暮之勢惟地叚遼闊户口十有餘萬重山峻嶺查放眞非易易幸得練軍營官董利川恊戎印履貞合肥人竭力襄助得以迅速奏功實非意料所及計兩月以來查放兩次每大口給制錢六百文小口减半共放制錢五萬四千六百數十千外加無户流民用去八百九址餘千均係事事親經不假旁人之手涓滴入貧民之口該處積荒二年災情極重煒以帶欵無多不克從優給賑幸天津義紳携欵赶到復赴后山接放每大口四百文時連得透雨貧民領錢餬口之外當可可購買籽種補種秋禾眞是極好機會惟五六兩月尚是青黄不接苟非續行給賑恐仍不能救人救澈伏祈諸大善長大善慈悲源源募解俾邊外數十萬災黎不致流離失所是所至感四月廿八回歸化城晤督辦劉觀察知大同朔平兩屬名雖口内地近邊牆官欵所發甚微地方官吏又復膜視不敢竭力上陳觀察已通禀傅相晉撫囑煒携欵入關逕至朔平分縣查放惟爲數無多時候又迫擬明日由歸起身三日可到朔屬共一州三縣先擇至重者赶辦煒處人手無多大約只能辦一二縣餘請觀察另派分辦據觀察之意無論分辦合辦統歸煒主政深恐任重才疏有負委任擬俟到彼酌看情形再行定議續陳總之邊關内外被災各州縣地方本極極瘠苦又復荒多年億萬窮黎嗷嗷待哺必須賑至夏末秋初方能圓滿功德想仁人慈祥在抱必能設法成全也專肅敬請鈞安統希愛鑒子英老弟均此小姪弟褚成煒頓首同人附叩身子均各安建祈登報免致各家懸念五月初二自歸化城發 
附啓者前接敦伯先生五月十三自朔平來函當卽抄登日報聲明五月初二所發一緘敝所尚未收到現於廿九日由津遞寄到申謹抄錄補登藉供衆覽仍求迅賜續助以便及時解齊爲感施善昌等附啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照登]  
　　欽命三品銜監督新關在任候補道湖北漢陽府正堂大計卓異加十級紀錄三十次逄特授漢陽縣正堂在任候選府卓異候陞加五級紀錄十次薛爲再行曉諭整頓保甲事照得郡屬保甲前經武前道憲曁本府縣頒發章程出示舉辦在案兹本府縣俱奉文回任疉奉道憲面諭嚴加整頓特將前定章程悉心參酌釐定明白開辦業已頒發在局委紳認眞舉辦仍將條約中擇尤舉要俾令人人易曉事事可行使爾百姓聨絡一氣保衛身家庶皆樂於從事除申請上憲復開郡城總局委員督辦外合再出示曉諭爲此示仰紳商軍民人等知悉務須恪遵後開章程互相稽查使奸宄無從混跡用副本府縣除莠安良至意毋得陽奉隂違致干究懲特示計開章程一扼重繁雜辦理保甲繁雜莫如漢鎭五方雜處華洋交涉詰奸最難今派委紳分叚編查無論繁市僻巷崇屋棚户一律親臨閱歴爾居民等於同中同牌各户比鄰咫尺見聞較確利害切身設有曾經犯案匪徒及游手無賴形跡可疑根底未悉之户卽明禀密報俾委紳留心跟查分别驅逐拿辦一次要地面郡城外鸚鵡洲南岸嘴兩處土著客民雜處自應一律編查唯鸚鵡客民向分湖南十八　應責令帮首查開户口取具帮丙並無藏匪切結存案始准發給門牌簰夫脚夫亦令帮首設循環簿稽查南岸嘴客民船户有帮首者照鸚鵡洲辦理無帮首者全在同甲同牌之户留心稽查隨時禀報局中以免將來牽累其餘地面以及各鄉概須照章編查毋疏毋懈　一分叚設局郡城内設闔府總局關廂四坊鸚鵡洲設四分局漢鎭沈家廟設闔鎭專局仁義禮智坊及新河設七分局均派委紳駐局各近所分叚落親蒞編牌册紙張由局籌備所帶書手差保人等局給飯食不准需索民户分文倘敢需索許居民指名報懲　一編查户口編查之法舞分官紳軍民挨户開列不得隔越洧亂更不得遺　疏脱按十户一牌牌有首十牌一甲甲有長擇明白端謹者爲之塡發門牌卽交甲長牌首分散各户囑令自用薄板黏懸門前夜間收入勿令損壞遺失若塡發門牌後有徙去者應繳銷遷來者應補請均由牌長會同地保報局照辦不得延擱致干查究一標記另户牌册挨户編列遇有曾犯匪與流娟土窑閉歌烟館囤𥦮賭局户責令地保報明記以自新字或雖無實跡而根柢未悉形跡可疑者亦報出指明待查字倘地保徇醫不報爾同牌户卽密告委紳標記免該匪發覺犯案及官憲訪聞日致受株連一分别連坐十家同牌一家有犯九家連坐此定例也爾居民與同牌不類之户編查日密報列入另册或該户事未發覺先期首告槪免連坐倘舉發積案巨匪審實治罪除寛免連坐外並由局申請本府縣酌予賞賚若始終扶同徇隱定照連坐嚴辦不貸一抽查客寓凡客棧飯館寄住過往行旅各户卽設循環二簿間日一換責令按日將過往住客姓名年貎籍貫事故塡注明晰以便稽查至僧道庵堂寺觀另給方外門牌並取鄰菴互結存案有間房租客者亦照客寓設循環簿抽查餘如戯班打銅筆子跴布成衣金箔木泥石土各作木棚船廠碼頭車夫均係夫匠叢雜亦另立簿抽查責令各行頭店主出具切結送局存查其游方僧道乞丐令僧　道紀與地保牌甲隨時盤詰倘敢抗違不服禀局懲辦一清釐水次外江内河船隻常川停泊者一律編查取具船頭切結存案其過往暫泊船隻仿客寓塡注循環簿以備抽查仍責令船頭水保水汛河怏等隨時稽查報明來去至夜靜人稀尤當加意倘有匪船游駛立卽扣留禀報若各碼頭小划與漁船概須照章編查庶水陸一體嚴密奸宄無從匿跡 
[傲不可長]  
　　陝西人某甲隷金陵某匯兌局爲夥因事至下關太古洋行洋棚内坐候上水輪船時有乙丙二楚人亦欲附輪上駛乙年高而性傲見甲垂手久立慢不爲禮旣而甲吸淡芭　後置紙煤案上乙卽信手取以吸烟甲至此忿火上炎斥之曰物各有主昔人所言爾何自便乃爾充若所爲其爲扒兒手之類乎乙丙聞言不服謂此區區者何足介意而竟汅以胠篋之名誰復甘受此謗豈戔戔雞肋欲飽而翁老拳耶甲素性耿直起而與之口角乙丙亦以惡語相加旣而拳來脚往如驟雨烈風致甲受傷頗重倒地聲嘶棚主恐被株連立呼地甲到來將乙丙看管延至次日甲因傷斃命地甲遂報請縣主臨騐十九日藍雲峯大令帶同仵作如法騐傷塡明屍格急傳兇手訊供則丙已夤夜逃脫大令因電請上江一帶稽察截留乙則鎖回署中繋諸囹圄閱日聞某縣已將丙拘獲押解至江寍矣是案也因小事而釀大禍然苟非乙丙性成傲慢何至於此彼世之自恃年高故意待人以傲者非所以傲人直自殺其身而已矣是故曲禮曰傲不可長 
[若墜諸淵]  
　　邇日天氣炎蒸灼人肌膚無殊熾炭直至燈照日上而餘威可畏依然荏席難安金陵城南某醫生膝下寍馨甫十四歲某夜倚檻臨風翛然自得忽從樓窓墜下幾如金谷緑珠傷勢如鱗噤不能語急延傷科醫治未卜能起死回生否又門西某興夫之子亦於夜間自樓窓墮地雖未致斃然已骨折筋搓矣 
[英界公堂瑣案]  
　　虹口捕房押犯陳金和卽小𩝣餅同顧春元卽小松江挖傷同押人犯陳瑞山之左眼由蔡太守判令重笞加押後又挖傷瞿阿四之眼太守飭將受傷人投醫院療冶俟能否傷痊再行核辦已列前報昨據副捕頭稱陳瑞山傷已痊愈恐某復發况管押之期已滿瞿阿四再醫數日亦可就痊西醫生冩有西文信呈電陳瑞山瞿阿四各訴前因蔡太守判爲首行兇之陳金和重笞六百板加押九個月帮兇之顧春元責四百板照原斷管押均交捕房帶回　阿四仍送醫院俟傷痊仍交捕房管押陳瑞山押期旣滿卽行開釋如傷處復發可投捕房訴明再送醫院療治○羅雲德訴稱在衣莊爲夥昨有吳元發來買衣乘間竊去紡綢短衫一件追獲人贓送案吳元發供係江西人昨到衣莊買衣有綢衫落在櫃外見而拾起竟被誣指爲竊蔡太守判管押十四日衣交失主○龍飛馬房西人訴稱陳毛頭等三人常至行之借宿麾之下去鳴捕拘案陳毛頭夏阿才李阿連等同供昨因遇雨不能回家與馬户大司務爲友借宿一宵蔡太守判陳等各罰洋半元充西醫院經費○瞿明洪訴稱有照相所用之玻璃一匣被陳長福竊取當在身畔搜出抣送案下陳供年十五歲供炊　之役貪小竊物尚求施恩蔡太守判陳管押五日贓給失主領去○吳榮貴訴稱以薙髮爲業有舊友朱開卿冋我借洋二角不遂所欲致被毆傷腰脇等處是以報捕朱供前與吳同在一店被欠頭髮錢未還故向索取蔡太守騐明吳無甚傷痕著將朱交保不得再往饒舌○二百十四號華捕禀昨見王阿榮在泥城外駕車飛駛拘至捕房存洋五元爲質任其出外今日並不到案存洋呈案蔡太守以王阿榮旣不到案飭將洋五元充西醫院經費○張文君張高林同稱在總會洋行傭工失去鞋子棉被查被姚寳生等三人所竊報捕吊贓送案姚寳生毛阿毛同供年十五歲貪小行竊與夏雲生不涉夏供伊等行竊實在不知蔡太守判姚寳生毛阿毛各戒責一百下夏雲生無于開釋贓交失主分别認俱 
[當務爲急]  
　　謹啓者敝堂接奉潘積德氏大善士樂助賑洋一百元又奉璉市鎭吳朱氏大善士求夫病速愈樂助洋一百元著易堂　子巢大善士求父冥福懴資移助洋五十元又奉淞滬厘捐總局大善士樂助各種暑樂六百七十五瓶朱宏茂來無名氏大善士樂助痧藥二百瓶均入山西急振憫彼晉邊已成赤地又值炎天正億億萬飢民病民嗷嗷待命之秋同一振也急則有功遲則鮮濟大菩隡大發慈悲慷慨輸救命之錢迅速助及時之藥功德無邊吉人天相福報隨之矣謹登報牘叩謝鴻慈上海六馬路仁濟善堂籌振公所施善昌謹誌 
[壽筵移賑]  
　　謹啓者敝堂接奉朱隱名大善士五十生辰親友同伸慶祝本當　筵奉答盛意爲因山西賑務萬分吃緊正當癈寢忘餐豈忍稱觴行樂第隆情未報總抱不安惟念諸親友胞與同深謹將筵席洋八十元移助急賑爲諸君結無量善緣還祝諸君福壽無量大善士在東灜經商多年急公好義無善不從憫厥鴻嗷𣶯彼　涸本來壽佛自具慈悲敬代晉黎遥伸叩謝上海六馬路仁濟堂籌賑公所施善昌謹誌 
[桃隖瀘州晉義公信昌復蘇電蘇賑各公所晉一記二十四]  
　　五月二十九日起解潘振翁嚴炳兄十批規銀一萬三千兩附解嚴佑翁二批規銀八百六十三兩零六分連前共解六萬七千四百零一兩零六分甫解訖潘憲鄧公發欵至鎭江府四百常熟縣七百宜興縣五百寳山奉賢各三百青浦嘉定陽湖無鍚崇明婁縣貊貔司釣船盛澤車坊吳淞樹木各釐局共爲洋一千五百六十六元奇當歸十一批報解以副列憲爲國保民之至意○夫天下未有不好名者矧以救人性命之端面肾不坟昭著是非具民胞物與之懷烏能若此信哉申報館之言也不見夫復昌公所無名氏捐銀一兩○夫大善士救命情殷及時造福天從人願正如種瓜得瓜種豆得豆達哉仁濟堂之言也不見夫信昌公所收邵君福臨捐銀一十兩○夫眼前功德無過助振而助山西之賑尤爲當務之急旨哉立大莊之言也不見夫桃隖公所收全記捐銀一百兩○夫隂陽燮理默召神和彼身列仕途者慷慨樂輸爲天地彌縫缺陷諒哉絲業會館之言也不見夫成都電局收解四川司道公捐銀一千兩○夫知所緩急樂善好施撥濟賑需何有異議仁哉方伯邑侯之言也不見夫蘇賑公所宋處收成德堂捐銀一萬兩○夫餓殍相望朝不保夕棄男鬵女絡繹不絶草根樹皮已盡掘食仰體朝廷深仁厚德忠哉李傅相之言也不見夫天津紳士李郎中士銘諸君捐銀十萬兩桃隖散人述 
[上海北市絲業會館賑公所施少欽經收順直山東河南山西賑捐四月初一至初六日第三千五百四十六至五十一次清單]  
　　初一日裕厚堂席爲慈姚氏正月十四日彚終蒙親友厚惠祭經並湊足移助洋一百元湖南永州府署菊隱　主人續捐鐲金計重二兩兌見規元七十六兩五錢双湘平足銀廿七兩京口裕康洋行求安子同妻求保胎平安洋廿元植庵先生十元無錫徐允大無名氏爲超度室許氏十元南翔朱世漢節省經懴資移助保父母陰福十元保安子汪禮溪氏各一元保安子金勉力子各五角　 
 
 

Page 10

 
 
浦縣署同人開征席資移助八元桃花潭助福幼五元胡復堂九元銅洋一元榮記昌記由惠泰莊來各洋六元六角七分又熙記六元六角六分無名氏求子病愈五元引及二求子吐速愈五元無名氏四元曲江氏三元書帶草堂鄭求合宅大小平安二元雙山居士彭城對開洋一元順泰棧銅洋一元○德茂號洋一元鄭紫帆二角五分承恩堂五角陳風崗鄭杞生鄭厚卿拖遲人四户各一角共七户合洋二元一角半○初二日安徽藩憲移助匯費規銀一百兩古巴總領事署由文報局王心翁交來規銀五十兩慕雲洋五十元　亭孫梅菴十元高郵　玉軒莫李爲璋求消災五元雲間知足主人求自患速痊四元西塘江公懋朱星記三元沈國湛一元虹口池坡軒主人銅洋一元○初三日田停由壽康莊來洋五百元鎭江觸機主人規銀五十兩敦福堂求子病速愈洋廿元蘇州閭門外隱名氏病愈完願廿元定海溉蘭室主魯山道人積慶堂靈岩居士慕百道人十元梅里　賓璋十元萬袁氏求病愈八元求平安子八元無名氏六元戴耕書保合門人口平安四元隱名氏三元蕪湖裕泰銀二兩三錢一分蘇州吳性洋二元蘇城金鼎一元具瑋貝龍珍各二角去僞齋銅洋三元永安街太古昌銅洋二元○初四日杭城留耕堂由正大莊來洋一百元江右沈紹伯祈保母病安痊銀廿兩盡心堂洋十元無錫隱名氏十元后瘓保室人産育大小平安十元無心道人三元奉賢童生夏嗚雷等賭案内原來充賑由順元比二元八角錢三十九文金汪氏同子鑫壽求合家平安生意順遂一元○源恆隆來束冲公義堂番三十三元合庫平廿一兩四錢五分隱名氏番七元合庫平四兩五錢五分補過齋番銀庫平三兩延慶堂陳一兩共四户合規元三十兩○初五日松江沈光滋求病速愈洋一百元錢塘縣署山隂易子　三十元無錫無名氏病痊完願由東來升來十元揚州愼修書屋主人因子德順德星等牛痘平安完願十元無名氏五元又銅洋五元梁溪信昌行無名氏洋五元杭州渾署龔佑之朱心畬由壽康莊來各四元又胡哲卿蔣蔭堂葆益園三户各二元金陵千頃堂消災迓福四元○初六日楚北道賢氏求百病消除規銀三十兩蘇州顧清鵬求慈康健合家平安洋廿三元銅洋七元章夢巖由志誠信來規銀廿兩山隂錢汝梅爲功名蹭蹬洋廿元慈水懷遠子求合家平安稱心如意十元採蘭氏慶延子四元嘉興姚家埭放生室錢求郤病延壽二元如臯孫堯欽募汪長卿爲子生保求病速愈二元桐城裕泰程克成三角半 
[上海北市絲業會館籌賑公所施少欽經收順直山東河南山西賑捐四月初七至十二日第三千五百五十二至五十七次清單]  
　　初七日省思軒同人洋一百元祺　麟由永善堂求洋一百元旌陽惇福堂主人因子人伴樂助洋十元銅洋二元無名代洋十元潯寓雙隱由江裕船來十元紹興翰臣還心願五元杭城求寡過齋主人求免災扼並内人夙疾早愈五元杭城蔡子敬四元無名氏由常熟昌盛寄來三元無名氏由江通船寄來沙平定銀二兩又種福堂錢三千文又延壽女史一千文揚州棉力子病愈完願洋二元○天順祥來陳書田募張文林銀一兩陳炳祺陳門任氏各五錢張紹庭張輝庭張文英張華崧張嶽商門沈氏王門陳氏陳門　氏八户各三錢劉澤張文煥洪攀雲張啓後張文經張文安張文良張文欽馮德沛陳長茂陳門范氏十一户各二錢趙桂袁勳忠馮福昌張華　洪占鰲張華彩嚴必祥李聯陞張華　陳夢勳陳門馬氏王崑山陳長發十三户各一錢共三十五户合洋十元三角六分五厘○初八日錢塘何門陳氏爲女子生求病速愈由恊源莊來洋一百元又爲子振福病愈完顧洋一百元鄭肖琴廿元乍浦謙益堂主人廿元保安氏求病愈家宅平安廿元江右豐城楊朝生求保佑合家清吉廿元奉賢補過子求人口平安十元又募隱名士求人口平安十元又滬南泰生愼糖行求合店平安銅洋六元嚴周氏求四季康寗嚴頌萱求平安如　若洋二元梅西　二元朱友梅一元○初九日武　貿易子由晉泰杭莊來規銀二百兩無事忙人洋六元杭城保善典歙縣無名氏祈合家和睦平安五元日本洋一元無名氏二元　瀆大裕典徐甸蓀洋二元又勸友節省一元孫姓求女平安一元○初十日揚州李秀峰大善士爲兒求病速愈續助由震豐莊來揚平二七賓　一千兩合規元一千零七十二兩九錢三分又京江曹衡甫脉金移助洋一百元南豐黄霽亨由日昇昌來京平足銀一百兩合規元一百零兩海石堂主人由惠泰莊來洋一百元杭城無名氏廿元梅溪朱蘭英求吐血全愈二十元馬鑑山爲郎子良血症求愈由紹城咸亨寄來十元松江婁邑安吉居士求痰喘速愈十元吳淞隱名氏十元河南伯子求濁濕速愈由蘇州褚公舘寄來十元蔡阿來五元愷氏求母病速愈五元李壽根三四月捐二元無名氏求小兒百病除根一元無名氏一元談姓銅洋一元○十一日退補山人洋四十元金陵省過氏二十元金陵永記二十元海陽再餘生曁妻延陵歸樂安求濕疾全愈家客平安洋十元束芝外史洋十元江右賜兼閣胡六元古越楊芸生女史牙痛酬願由餘大莊來五元又徐月仙楊鏡蓉均種痘安吉酬願各五元九江益泰莊公記五元銅洋四元無名氏洋五元廬江陳殿元二三四月洋三元湖北公濟益孫子炳銅洋六元○十二日苦心居士洋五百元揚州袁竹生募由立大莊來揚平二七寳銀一百兩零零三錢合規元一百零七兩六錢七分二厘吳積善堂洋一百元春記由萬祥永來洋五十元汪符氏病愈助賑洋二十元湖北通城縣署舒喬氏銀十兩江寗陳舜卿求合家平安洋五元松江萬華募公記五元無名氏五元沬徑姚曉鴻爲母黄氏病求速愈二元松江王鈺記二元合浦軒麟增福壽二元松江倪安生一元姑蘇錢姓爲子百順痰厥求速愈一元許澤經堂一元○合肥三河鎭嚴德榮洋二元戴榮祿主侯小軒吳克二樂善居士好施王應申六户各一元無名氏二元又二户各一元蔡善臣七角盛愼初沈邦貴劉履齋魏鎭仙張杳山堂徐雲臣無名氏七户各五角項少皆潘輝如各錢一千文劉文卿張義　黄　齋王道亭四户各五百文共廿四户合洋廿元内銅洋一元 
 
 
 

Page 11

 
 
   
 
 

Page 12

 
 
   
 
