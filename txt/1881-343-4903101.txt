# 1881 - 343 - 4903101

 

Page 1

 
 
[薈蕞編出售] [  本館告白]  
　　薈蕞編二十卷爲德清俞　甫太史手輯管取　孝節義之足以處發　創者裒集　咸撰羅宏富取去謹　發潛德之　光爲人偷之標準洵爲有　名敎之作身籍刻本本舘仿聚珍板排印成書校對精詳裝訂工雅刻已告竣每部八本收囘工價洋四角正定於念五日出售售庭仍照　例請經　顧爲盼 
[書楊護督福大臣奏番情向化後]  
　　自古言治邊者每曰恩威並濟斯言豈易易哉必有教養兼至之德而後謂之恩必有兵刑各盡之法而後謂之威昔人論周代玁狁僅至太原最爲得體漢武開邊通西南夷以致疆圉紛擾至五代時則契丹强盛中國反聽命於强胡其　迄宋　不巳元稱混一內外合爲一家而後其患始止至明中葉又復　動直至本朝由北邊先收各處遊牧之地征葉爾羌棄赫遼溜之外皆歸化恐後迄于定鼎而外患不興回匪捻匪苗匪間有生心者亦不旋踵而底定洎乎今日則邊徼之頑民皆中朝之赤子其有不知向化者蓋亦鮮矣臺灣之生烅刻亦漸知順軌則其他可知是可見本朝之所以治邊者眞不愧恩威並濟之道矣昨閱邸抄見楊護督福大臣合詞陳奏言靑海地方有附住番衆剛咱等八族羣情向化可資邊備懇　恩賞給養糧以照激勸讀竟不禁額手稱慶於以見　盛朝德威之遠逮而當軸者之擘書爲無微不至也查則咱等八族本係河南野番亦與臺北之生番無異性情獷悍動輒殘殺自咸豐朝前辦事大臣開誠勸道收而撫之而野番之性乃稍稍馴擾約法十章布令遵守安插於河北各處以資居食該族亦頗能遵循定章不敢蠢動及同治八九年間逆囘倡亂文武各地方官不暇外顧乃漸有搶掠之事然尚不至肆擾於閭閻迨囘匪蕩平番目等又能將乘亂滋事之番先後擒戲現在則益能約束其下居牧均各相安此正與內外蒙古歸化從龍編爲各旗仝一情形迄今觀東四盟三十二旗西二盟十三旗重臣汗二十三旗土謝圖汗二十旗三音諾顏二十四旂札薩克圖汗十九旗皆足以爲中國邊　之屏蔽　朝廷亦以外藩之禮待之子以名位優其祿精俾肩于城保障之任今剛咱等八族苟能始終歸化安在不與內外蒙古同爲中朝不侵不叛之臣然野番之懷德尤甚於畏威此而不有以養之則番性不常正不能必其後日之無所變動也如欲另發帑項或由他省撥餉協濟則亦徒足耗內地之財今福大臣操全局以籌之知該番目等之不可不給以養瞻而又不欲耗內地之財議以每歲番貢糧項下酌撥靑稞共計所費每年不過八百四十八石而子以總頭目千戶百戶等名位俾得有所顯榮藉資鈐束此酌撥之靑稞本係番貢糧不在正供之數但儲以爲喇嘛等衣糧而尚有餘裕今斟酌損益於喇嘛之衣糧仍無所减缺而該番目等得此養瞻之費以遂其事畜之謀將益加感激益矢勤奮嚴束屬下各番使不爲邊民之害則其所費者少所益者大福大臣之謀國亦可謂深思遠慮而力持大體者矣臺灣之生番至於今日猶有時出殺掠之事彼其辦理臺番者亦未嘗不殫心竭慮願爲國家收邊圉之效而卒不見有如剛咱等族番情之順手抑又何歟或者謂該處番情較臺番爲稱　而所以治之者爲日已久故獲收效於今日臺番則本性獷野治之者歴年未久以是彼異乎此然苟認眞經晝永之以單威而使之有所慴待之以恩德而使之有所感則生番雖以殺人食人爲性而涵濡漸漬必必不難丕變也總之番人野性未馴之時不得不用威以畏之如旣知所畏懼卽當施惠於彼使之激動如專恃用兵而期其感格勢必有所不能　本朝治邊徼番囘最爲得法故遠人悅服亦遠駕乎前朝吾知周之薄伐玁狁尙不免有恇怯之議而開邊通夷者益復瞠乎後矣 
[恭錄　諭旨]  
　　○十月十五日奉　旨魯琪光丁振鐸熊景釗龔履中曾培祺慕榮幹何崇光屠仁守趙增榮張廷燎趙爾巽馮應壽黃自元王賡榮鄭嵩齡顧榭屏翟伯恒唐樁森殷李堯金壽松俱着記名以御史用欽此同日奉　旨正黃旗滿洲副都統着尚宗瑞調補正藍旗滿洲副都統着雙印調補廂紅旗滿洲副都統着俊啓補授欽此同日奉　上諭都察院奏浙江候補道王蔭樾遺抱以貪吏挾恨唆衆毆官等詞赴該衙門呈訴據稱上年三月間經　鐘麟委赴嘉興縣查勘荒田突遭毀辱係該府縣許瑤光廖安之暗中主使嗣經獲解數犯臬司含糊釋放等語此案業經譚鐘　具奏獲犯訊明擬結玆據該員呈訴各情是否屬實着陳士杰秉公查明據實具奏抱告王升該部照例解往備質欽此同日奉　上諭昨經降旨將寶廷補授禮部右侍郞玆據奏稱自維歴練未深恐難勝卿貳之喊請收回恩命等語寶廷遇事尚屬敢言其有可採擇者無不立見施行現經擢用侍郞正以資其歴練非徒子以寵榮朝廷因材任使一秉至公該侍郞惟當勤愼供職勉圖報稱所請收囘恩命之處著毋庸議欽此○十六日奉　上諭譚鐘麟奏修復文瀾閣請頒發匾額方略並將搜求遺書之紳士奬勵等語浙江省城文瀾閣毀於兵燹現經譚鐘麟籌欵修復其散佚書籍經紳士丁申丁丙購求藏弆漸復舊觀洵足嘉惠藝林着南書房翰林書寫文瀾閣匾額頒發並着武英殿頒發勦平粵匪方略一部交浙江巡撫祗領尊藏主事丁申着賞四品頂戴以示獎勵欽此同日奉　上諭何環岑毓英奏神靈顯應請頒匾額等語臺　各屬　天后廟素著靈應本年六月及閏七月間台灣沿海地方迭遭颶風狂雨勢甚危急經官紳等詣廟虔　風雨頓止居民田廬不致大有傷損實深寅感看南書房翰林恭書匾額一方交何環祗領敬謹懸桂以答　神庥欽此 
[東瀛雜事]  
　　○前晚三菱公司成開麥魯輪船抵滬帶來東瀛新聞帋言前者長崎頗多盜賊後則少間刻下又復衆多華本月十六日日本國家書信館被盜該書信館與捕房相去不過二十餘丈之遠是晚突有三人將該館更夫縶住用刀禁嚇不使聲張三人乃入內搜得鑰匙卽往各處搜查尋到鐵箱內貯洋四千元盡數裝入腰槖門外又有把風之匪遂悉被囊括　去云又言高麗地方日本人之控告高人者計六個月之內共有案三百餘起內多飾詐者有一高人與日人商通寫一契券內載欠日人錢若干令日人控之於官日人允之旣經具控高官傳高人審訊則供稱欠錢屬實無力歸楚高麗定例凡有欠錢不能付還者須傳提其戚屬人等管押令公攤歸還於是照例傳其 
 
 

Page 2

 
 
戚屬到官各出貲財爲之清結完案之後高人乃出與日人均分此亦民刁俗敝之一證也又云日本向用票銀匪人因藉此作僞往往有假造銀票以圖混用者聞現在僞造之銀票愈多矣又云因中國今年麥秋朱能豐稔故東洋之麥價亦驟然昂貴橫濱有某東洋行與一華人相商將麥售與華人運至中國銷售計價五十萬元云 
[英京電音]  
　　○中國官商前曾紏股擬在英京倫教開一公司取名肇興兾以通貿易而握財源所有經理該公司人等乘招商局美富輪船出洋前去玆得英京發來電報知該船一路平安業經駛到一俟經理人布置就緒行將掛牌交易云 
[津沽氣候]  
　　○今冬氣候頗煖天津雖已見雪然不兩日仍陽回大地刻已節交大雪十五夜北風凜冽河畔結冰約闊有尺許然十六日天又和煖因是凍而復泮大約冬至節邊方得冰堅澤腹也 
[案延未結]  
　　○天津紫竹林土棍　毆一節經列前報首事之楊三王七及刀把張二等四人地方因回話糊塗經受重責惟兩造無聲無臭絕不責罰一人同押一籠彼此轉相和好現在巳匝月矣或謂是案間毆兩造均經受傷且所起獲之刀一柄鎗一桿解案斷無平白開釋者此案究如何辦理容俟續聞 
[總辦巡電]  
　　○總理天津電報總局事務盛杏　觀察上月間來滬商辦諸務後卽回吳門省親刻聞由蘇駕小火船前赴常鎭一帶巡察沿途電線一俟事竣卽須回滬再定開報日期然後北上但現在河冰已膠想須由陸路遄返津門也 
[打靶行賞]  
　　○蘇撫標右謍劉叅戎於訓練兵丁極爲認眞每日午後各兵演陣校技必親自簡閱分別獎勵向例洋鎗打靶式與箭靶無異現在劉叅戎新設鎗靶樹以木桿長六尺左石桿上有毬以鐵爲之設以機括狀如人面中空外堅放鎗者距靶一百四十步彈落於毬毬轉如輪則　靶者鳴鼓報中矣月之十九日叅戎於橾畢後命設是靶各施其技計五哨兵丁數百人中者僅有九名隨時賞給銀牌一面以示鼓勵云 
[觀劇折臂]  
　　○漢皋西帮會館落成情形疉經列報玆又悉該會館於本月十一日開塲演劇觀者駢肩疉背不可轉動前半本戲將畢時呼被擠痛者呼失鞋帽物件者搖手呼停鑼者不知凡幾迨至停戲衆徒大門擁出勢如排山倒海當有一十餘齡之男孩垂手啼哭謂臂骨已被擠斷人皆勸令速歸就醫不知能接好否也其餘擠傷之人約言之有數十人云聞漢鎭風氣凡遇人家或公所演戯恒舍業而往觀如關人阻止則彼百計千方務遂其欲而後已况該會館恢宏壯麗宜人之更欲觀瞻也 
[鄂省官報]  
　　○新　投四川按察使張凱嵩廉訪到鄂原籍前經列報玆悉廉訪業於是月初十日赴兩院告辭啓節入蜀若馳驛而往較爲迅捷如棄陸就舟則須歲暮至成都矣漢　禮知巡檢陳少尉　於昨歲到任今瓜期巳屆故本月初八日陳君卸事而新任俞少尉德城同日接篆視事矣 
[皖事雜紀]  
　　○皖垣縣城隍廟一切用欵向由懷宣縣庫書人等攤捐應用如遇議事亦集於此及經兵燹廟宇焚燬恢復後經一僧獨建一椽供奉城隍神像數年前僧爲寡捐得縣署各書差解囊佽助集威數千盖造大殿僧房復由某君獨修戲樓山門工程告竣廟貌重新惟廟內原有普濟堂工不易舉於是首邑書差協力相助將應得紙張之貲歸公並於工食項下提捐湊集成數月前動工卽就廟右興修普濟堂及山門殿宇現亦工竣復各捐資議辦善舉衙署中人如此好善深可嘉也○皖垣某甲箱隸寍屬夫婦年俱五旬餘久在省設肆貿易家頗給足惟膝下無嗣前次晉豫災荒甲曾託友購　一幼女爲婢今女年巳十九甲欲納之爲妾以兾抱子女殊不願臨期自縊櫥上經人知覺解救幸免相與勸慰之近日夫婦密爲佈置俟女旣睡婦將甲潛迭入房反扃其門女覺呌喊甲持其衣女難脫身隨取剪刀思欲自刺甲阻之女又自剪其髪拚命覔死悲啼達旦隣人婉勸女稱如容其生則廳憑自投足庵皈佛否則一息難延衆見意决勸甲家順從其志免生事端甲夫婦無奈只得從衆於是衆人送女投西門小黃案庵拜師祝髪云○皖垣某甲開設柴廠近在洲購得蘆柴數千捆該洲離省百里甲令夥雇船兩隻赴洲運柴裝柴後行出洲口風平浪靜詎篷未掛好桅折船翻舟子及夥附於柴上隨波漂流甲立江干望見急雇小划魚船往救追至五里廟下始將舟子及夥救起幸皆無恙而柴薪及船中什物盡付東流矣 
[松屬科試南靑正塲題]  
　　○二十二日松屬南匯靑浦兩縣童正塲題　南　孔子下欲與之言　靑　陽貨先豈得不見　通塲次題　可以人而不如鳥乎　通塲詩題　賦得吏征漁戶稅得漁字五言六韵 
[覆舟疉見]  
　　○本月二十日報登覆舟斃命一節係本埠瀾泥渡蔴雀極板船覆沒玆悉前日該處又有蔴雀極板載客五人甫離浦岸被某航船掽撞翻覆人均墮水幸各遇救無恙然亦危矣按小船載人畧多易遭不測南市董家渡楊家渡等處縣署妥立章程示諭載答有限違者究罰今日久玩生若輩仍唱前轍願官憲於該處亟申前禁而於滬北亦立新章使渡河者無滅項之慮也 
[因傷斃命]  
　　○前月二十八日英租界寶善街松風閣茶肆有天津流氓多人吃講茶繼致用武傷人當經錄報李川卽劉春及朱文義卽朱　傷勢甚重曾遂仁濟醫院醫治玆悉李醫治無效業於昨早五點鐘時身死由三圖地保報縣請驗昨日下午五點鎭時上海縣莫邑尊親臨仁濟醫館相騐先詢葛同來死者受傷究竟幾刀何時身死尚有朱義之傷現稍好否葛供表兄李春於今晨五點鐘因傷身死上下身共受傷六刀朱義現仍在醫館樓上不能轉動邑尊卽飭件作如法檢騐騐得被刀砍傷屬實邑尊尚恐有悮又出座親自覆驗又問葛可願收殮葛叩稱棺衾已備請容自行收殮井免發封邑尊俯准所請着當塲具自行收殮切結邑尊又往醫館樓上審視朱義之傷然後回署云 
[誣控具結]  
　　○前報列公訴誣控一案縣差將陳錦堂帶出後翌日陳托原差轉禀情願遵斷具結官飭傳案陳卽具結聲明已先收過馮渭光卽馮渭先洋十三元立有收清筆據一時糊塗誣告以後不敢向同業滋擾等語莫邑尊卽將陳釋放完案 
[延欠控欠]  
　　○八月間婦人龔華氏投法公堂控追徐榮甫及其妻謝巧雲借去之洋四百元經翁大守傳人訊斷九月二十六日謝巧雲繳洋二百元尚有二百元公堂子限十月二十六日繳清均登前報今將屆期而禮拜二謝巧雲滿身縞素投案復遞呈詞聞并附借據稱借龔華氏洋實置妓女兩人計洋三百三十元在龔華氏處託稱開店需用本年七月間在縣署涉訟時之錢使用因與徐媽合住該妓富林等兩人歸於徐媽收其現洋八十元後至大老爺案下徐媽囑我不可說明故隱而未供迨我保出後徐媽以無洋付我故立借據一帋載洋二百五十元以找是我三百三十元之數今所欠龔華氏之洋到期此欵亦廳追討以便抵償翁太守問徐媽富林等現在何處答稱現在棋盤街富興堂太守謂然則當向英公堂控告以便提人謝巧雲復連連叩首稱前事旣在案下尚未完結似應叩請恩准太守謂此間不便往傳汝若途遇可以扭交然欠龔華氏之洋不能藉此延宕謝巧雲叩謝退出後卽尋見徐媽於法界數語便扭交法捕房昨解公堂訊究謝巧雲供訴前情復 
 
 

Page 3

 
 
呈　據并云家有新喪丈夫業已回籍大守質反徐媽供稱富林實是陸姓所置我並未欠謝巧雲洋元所呈筆據是其揑造者太守謂前者爾等原屬一家現欲迫洋竟戲仇敵但今富林何在謝巧雲稱現仝徐媽均在富與堂太守着徐媽交保於下期偕富林到堂聽候核辦 
[搶洋久押]  
　　○昨報列扼吭搶洋一節昨英公堂據水手德國人復克長投案稟訴情由該車夫陸新保李爾保江禮桂等三人執如昨報所言　探陳阿九將大洋三元四開洋四枚是案陳太守商之哲繙譯判將睦李江三人各押二年起案之洋交水手洋人復克長收領 
[光緒七年十月十一日京報全錄]  
　　宮門抄○發抄　旨四道○府尹童等　奏援案懇　賞米石摺○江撫李　奏應造利船援案仍請就近解銀排造摺○通政使劉　奏爲請　旨飭議承龔世爵摺○粵督張　奏請免都司查缺對調摺○順天府　奏請將知縣開缺另補夾片○十月十一日吏部翰林院廂藍旗值日無引　見○召見軍機　○發抄　李鴻章奏請將誆娶民女之刑部郞中張翰革職懲辦奉　旨着照所請該部知道欽此○又儘先令張景滬期滿甄別奉　旨吏部知道欽此○榮統等奏恭俻要差司員請獎奉　旨德衡額着賞加二品頂戴懿綿着賞加武備院鄕銜欽此○恭親王等奏候補員外郞李方豫充補軍機章京奉　旨知道了欽此　○○臣童華臣游百川跪　奏爲城內新建廣仁堂收養童幼婦女援案籲懇　恩賞米石以濟窮黎恭摺仰祈　聖鑒事竊據城內紳士翰林院編修袁善朱百遂刑部郞中馮光勛兵部員外郞李邦楨等呈稱前於光諸三四年間晉豫災饉近畿歉收經直隸總督在天津設立廣仁堂收養撫恤法甚周摯而京都地面較廣貧民流寓更多職等倣照其法試行賃屋收養並函商直隸總瞥量籌佽助除隨時陸續資散外其婦女幼童孤寡無依勢實難於支遺者酌量收養行已數年頗有成效現於本年七月在廣安門內爛麵胡同購屋八十四間建立廣仁堂一所倣照天津成法辦理查有無依童幼自五歲起至十五歲止收入堂中棲宿逐日養贍仍　設義塾四齋延師課讀逐月稽查以期造就其體質健壯資禀惷愚者另教各項工藝以備日久貲生不至終歸游惰所有衣履等事均由堂中供給現巳百有餘名又京師舊有敬節會於婦女靑年守節籍貫清白志行堅負者查明按月給費其翁姑子女亦各照加分數由堂量撥現已　一百餘戶大小三百餘名口二共四百餘名近來經費不敷恐漸廢弛經大學士直隸總瞥李鴻章籌貼購屋價本按年籌欵撥助餘由紳士量捐仍恐持久維艱查普濟堂粥廠資善堂煖廠每年均照　恩賞米石請領歴經在案懇爲奏請援案賞給等困臣等查該紳等所建廣仁堂收養各項貧民辦理洵屬妥善且係經年養瞻較僅發冬季者尢爲全備收養人數雖不及兩廠之多而皆係孤寡窮而無告之人比別項窮黎力能乞食者更堪憫惻但常年養給爲日甚長兼有各項教學等事所費尤巨擬合援案籲懇　天恩每年賞給小米三百石以濟貧困而垂久遠如蒙　俞允所有本年應領米石　由臣等咨部照章辦理理合將城內新建廣仁堂收養童幼婦女援案請發米石緣由恭摺具陳伏乞　皇太后　皇上聖鑒訓示遵行謹　奏奉　旨已錄　○○頭品頂戴江西巡撫臣李文敏跪　奏爲江西應造直隸剝船援案仍請籌辭價銀赴直就近購料排造恭摺仰祈　聖鑒事竊臣接准戶部咨議覆直隸總督李鴻章奏直省續增剝船限滿裁除請飭江廣等省照例另造一摺此項造船工費擬專在於各省解部慒項欵內墊用作正開銷不准動用漕折銀兩如漕項不敷另行籌欵墊用應令江西湖北湖南迅速泒員雇工購料照例每省分造續增剝船三百隻江西務於八年春間解到天津等因光緒七年五月二十七日具奏奉　旨依議欽此當經轉行遵辦去後玆據布政使邊寶泉會同督糧道吳世熊詳稱查剝船爲津通轉運要漕糧需自當遵照趕辦何敢稍事推諉惟定限八年春間解到天津限期旣迫工匠乏人體察情形實有難以由江造辦之勢蓋此項船隻江西停辦多年舊日規模無從考究諳練匠役亦復無有率令　匠排　誠恐難以合式且船隻煩多由江運送至津勞費固不待言中間經過山東齊寍臨清一帶河　淤淺須乘夏秋大汎黃水盛漲之時方能行駛本年秋汎現屆霜降卽使趕造起運業已渡黃後期若停俟來年大汎必致有悮剝運溯查同治四年九月兩屆剝船均係籌解工費由天津排造現在又經直隸督臣奏經戶部議准由直代造原額剝船二百隻事經屢辦熟手有人海道揚行購料更易若將江西應造續增剝船一併歸於天津排造可期費省工堅尅期應用經該司道函　天津道吳毓籣禀商直隸督臣實屬可行至於工料銀數卽照部臣覆議此次直隸代造原額剝船每隻銀四百一十兩五錢九分九厚扣算江西深造三百隻共需銀一十二萬四千九百七十九兩七錢應動漕項錢糧惟江省漕　銀兩歴經奏明接月撥解陝甘軍餉尚屬不敷實無餘銀可動應請在於續收厘金項下暫行設法挪借如數委解俾得及時濟造仍俟協餉减少漕項有銀再行陸續歸還所解工費銀兩由直報銷如有節省若干徑解部庫抵收江西應解京餉用照核實等情具詳請奏前來臣覆核無異除咨明戶部暨直隸督臣查照外理合恭摺具奏伏乞　皇太后　皇上聖鑒訓示謹奏軍機大臣奉　旨知道了欽此　○○署理欽差大臣督辦新疆軍務通政使司通政使二等男臣劉錦棠跪　奏爲已故回子郡王之子年已及歲請　旨飭議承襲世爵恭握具陳仰祈　聖鑒事竊據委辦吐魯番善後局務甘肅候補道雷聲遠禀稱已故吐魯番魯克沁回子郡王阿克拉依都原任葉爾羌阿奇木伯克同治三年庫車逆回犯葉爾羌城該囘王隨同官兵打仗被執於同治十二年遇害捐軀其子瑪木特現已及歲可否請襲世爵等因當飭署吐魯番同知楊大年查取　圖冊結旋據加結盖印詳送前來卷查光緒四年臣在喀什噶爾行營採　回疆四城歴年殉難滿漢文武官員及各阿奇木伯克銜名事實據魯克沁回子郡王前葉爾羌向奇木伯克阿克拉依都之子瑪木特禀稱伊父承　魯克沁　子郡王世爵充當葉爾 
 
 

Page 4

 
 
羌阿奇木　克同治三年庫克等處汉回變亂犯弃尔羌城伊父隨同官兵出城打仗力竭被執擁至庫車監禁三年又移喀什噶爾監禁六年始终不屈十二年安集延逆酋阿古柏子禁中取山殺害經臣咨報大學士前任陜甘總督臣左宗棠具奏請　嗣經理藩院於光緒五年五月初五日議奏本日奉　旨給卹賞銀一千一百兩等因欽此欽遵在案臣維吐魯番魯克沁回子郡王自額敏和卓肇封三傳至阿克拉依都咸豐年間曾充棄爾羌阿奇木伯克嗣因逆回倡亂隨同官軍打仗力竭被執監禁九年之久未嘗屈辱猝戕遇害大節無虧伊子瑪木特年已及歲例得承龔魯克沁回子郡王世爵相應請　旨飭下理藩院核議以便遵行除將齋到宗圖冊結一併咨院查照外謹恭摺具陳伏乞　皇太后　皇上聖鑒　訓示施行謹　奏軍機大臣奉　旨該衙門議奏欽此　○○兩廣總督臣張樹聲跪　奏爲准補都司籍隸本府無員可調請　旨免其查缺謝調事竊兵部咨議　臣等具奏廣東赤溪恊右營都司員缺請以新會營左營守備儘先都司何殿材補授查何殿材現無事故應請准其補授該員擬補守備奏內尙未引　見應令一　給咨赴部引　見後再行給與札付令其赴任至該員籍隸本府應照章迅揀合例人員對調光緒七年六月二十七日奏奉　旨依議欽此等因當經咨行欽遵茲會同署廣東水師提督臣吳全美詳加揀調查廣東外海水師都司十一員內除赤溪協右營都司條何殿材本　碣石鎭右營都司謝　瑞有盜案未結龍鬥恊中軍部司吳錫安病故尙未初人龍門恊右營都司　增勝奏升陽江鎭中營遊擊未准部　開缺俱毋庸　外至赤溪大　香山各恊中軍都司及查山恊右營都司均駐紮廣州府屬何殿材於此四缺俱　籍隸本府其　　江鎭石營都司梁禹甸吳川營都司劉倍卿　洲營都司　明亮均係廣州府人於赤溪恊右營都司亦籍隸本府俱不合調補合無仰懇　聖恩俯念無員可調准予何殿材補授赤　恊右營都司免其查缺對調如蒙　俞允恭候　命下卽併案給咨該員赴部引　見以符定制謹會同署廣東水師提督臣吳全美合詞恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○順天府片　再知縣爲親民之官必須人與地宜方足以資治理臣等查現住房山縣知縣梅宗望到任以來辦公尙無貽司惟　縣間有傳習邪教之人亟須委爲查理且整飭化導及一應聽斷尤宜認眞講求該員辦理不免竭　殊與此缺不甚相宜未便稍涉遷就相應請　旨將房山縣知縣梅宗望開缺酌量另補以重地方　遺員缺直省現有應補人員應請扣留外補是否有當謹會同大學士直隸督臣李鴻章附片具陳伏乞　聖鑒訓示遵行謹　奏奉　旨已錄 
[蘇省撫轅抄]  
　　○十月二十日從九汪聿桐交缷昭文縣典史回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
