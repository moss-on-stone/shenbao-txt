# 1887 - 310 - 4905238

 

Page 1

 
 
[經策通纂告白] [  點石齋主人啓]  
　　攷訂之縞昉自　覽堂教之書　輿漢官逮手三通六帖曾要　通　覽册　諸書卷護愈多流布益廣　至萬化谷合璧事願雖非　馴誠省　　盖搏學通材　資事索兼存秩事遣文也　　官攢之　無　　書集成然卷　繁里價　連　窮鄉　　　　　　　塞門宗上又艱於搆　佗　學海彚函淵鑑涵海或專爲訓詁而設或事收珍秘之　求其備舉　　博而兼要者甚非昊矣此經策　纂之輯所由不　已也其書分　　二集前編仿通志堂倒依經編欠分爲九目曰昜曰　曰詩曰奉　　　　四類曰春秋總義曰左氏曰公羊曰穀梁曰禮禮分四類曰三禮曰儀　曰　官曰禮曰四書曰孝經曰爾雅曰說文解秘先識字故說文附　漢儒抱　守缺之功宋賢止誼明道之任門户見泯　打不悖存其原又不加删　以志愼也後編甲集說經自群經總義以及經　裕　　玉函之古笈　謚縊之愇　臚舉條分以佐前書之不及一部攷史目正史穗錄史法史評按部分卷以及通鑑編年綱目紀事古史别史　史　史　記聖　實錄　與志乘譜牒罔勿備　大算叅中西之法而西學卽附其後分好占騐則倒以蓺術之類有關經濟兼爲時尚故不憚煩述與地備方　之制加都邑封認疆域石滕風俗工産外藩四裔兩焉歷代之沿　風土之窳良　指諸掌言常見銓越攷課之詳而循吏名官即在其中學校詳貢舉取士之制而養老禮　亦所宜究訂五禮以存制作之精神攷六　以明律吕之　流兵制詳素朝之得失而叅以山川之險安邊海之防堵　食　之經詳刑跋之法舉凡　賦稅庫錢瞥　馬鹽　　務河工水道尤　當務之　耜經　諳詳於農政水旱凶災攷之荒禮金石選學掌故攸　文苑儒林道統所係帝德箸傳授之忍法政治見王道之全模目錄之學耜　搜羅比族之譜亦裨實學諸子百家有儒　兵刑法術之區分别集類書載漢魏唐宋尤明之故實化至文章書翰方技藝術紀事物之原始有作名之精神罔不校核維致務臻詳愼甄綜貫串纖芥靡道引用書籍不下千餘種而以史志三通　　通禮會典爲折衷惟說經之書茫如煙　與其冗　不如錄要故名之曰經學輯要而群經之涯涘諸家之師承已約略具備後書條理編次引用採　必繫原書之名每條先撰子目　便省　次分門類　於尋檢顔之曰策學　纂而溯原竟委既非若意林之簡略不詳　要删繁亦不同漢雋之疏陋寡　夫經籍散佚收輯爲難經　議　　執難合此書所纂諸書各標部目而經籍門徑著錄時代按次條陳前　明調詁之體用而亦足以收證叅之益後部具對揚之考訂面朱始不備經濟之資守兹一編富擬百城雖名之曰經　通纂面本本元元苦心持擇翦裁區别悉力經營非盡爲經策起見也昔韓子蒼評六帖　書云孔侯之書如富家之儲材榱棟枅拱雲彚山積匠省得之應手不窮其用豈小紀文達評類書云此體一興而操觚者易於憸尋註書者利於剽窺　輾　　　學　荒此書之出得子蒼之譽亦唯　得文達之訾亦唯命原我罪我蒙無與焉理首與　都已五閱寒暑今春又　延名宿急於觀成削　汗青期在明春又復攷質於師友折衷放大儒以期體　之善有益于世　世其書合前後二部卷已盈于本非　山之業已成等身之　布之　棗致勞汗牛　仿星　巾箱之本古者褎珍之式付諸石句取其舟車之便先覩爲快以副海内之喁望所慮改題剿襲妄逞私臆販鬻　竊難免愆言區　之心所願當世有道君子共　焉臨楮揀惶敢布腹心 
[游員與隨員不同說]  
　　中國之派員前往外洋滋歷實爲近日之創舉核實循名朗名之曰游歷人員簡其文則曰游員余前與游員中之素識者言及游歷之責重而或有不以爲然者啞然而起揖余而言曰先生休矣先生以爲游員之責重而不知游員之事難且派之者亦不甚重視一切薪水皆從其省夫既欲省費則何如弗遣既遣矣而所遣有又係正途　員將欲資其游　之所見聞備將來出使之用又安得忽以視之中國有所謂游勇者有所謂游民者自是而後又增一游官名目而游官則顧名思義亦與游勇游民等耳夫安得責以重任哉余曰此或憤激之談今日之派令出洋者自是爲將來出使絕城地步此日千山萬水閱歷既深日後持節秉麾才猷可展今日之游員皆後日之欽使公等既有　自効不憚波濤之險情願遠出重洋以擴見聞以長識力而國家又資以用度當必不致有困乏憂何乃爲此言也夫近日放一欽使則　條卽絡繹而來謀爲隨員惟恐其不得如願甚有百計鑽營求之不得而引以爲恨事者公等奉命出洋游歷則較之鑽營而得者迥不侔矣今爲此言不亦爲彼所竊笑乎曰游員與隨員不同隨員之至外洋也其有大力者卽由欽使分派地方作爲領事各有公廨各有地方政務雖有繁簡之分要皆各有所事不得出而與人酬應則費可省也其不得領事者則可埋頭於欽使署中不出而與人相交則費亦可以省也費既可省則每月薪水除家用而外尚可積貯以作日後之用故隨員之中往往期滿言旋頓有富貴氣象游員則不然且名曰游歷則當游之地不能不往當歷之區不得不行現在所遣十二員或一國二人或一國數人每國所遊歷之地約計不少若有遊歷之名而無遊歷之實亦若隨員之理頭不出則不但撫心增慚抑亦恐有譴實若必欲循其名以責以實則到一處當知一處之道里山川人情風土此而不出而與人酬應安足以資咨訪而廣見聞倘一酬應則外洋之用度與中國又自兩途在中國或可從省而外　則欲省面無從且卽使可省當亦爲國家顧大體斷不可以過於寒儉者貽中國羞然則所用者不能預定而所給經費則有一定限制正不知將來作何光景也卽如定章遊員所坐舟車皆爲二等艙位二等艙位彼西人視爲鄙　　人等且不樂乘坐而遊員坐之此已有不甚得體之勢若再以寒儉態見笑於外國則不但使國家彼羞卽遊　既爲人所輕又安能接見彼處上等紳商與之談論與之諏咨以獲其益遊歷之名又安副耶夫我輦雖曰情願自効而要皆出身正途其於藝事未必人人能之於測量海道　繪輿地等事安得事事皆身親之昔李白上韓荆州書欲獻其作爲詩文而曰請給書札兼之書人以詩文于人猶不願自書而請書人後世笑其狂亦有嘆其自待不輕者遊歷人員則又非其比矣至一處當識一處之要隘無論其圖繪地輿等事必當煩諸他人卽記其風物錄其人情恐未必能手不停揮下筆千言曰試數紙亦當雇用抄胥凡若此者無非應用之欵而今之所給則顧本身而猶虞不足又焉能再本他糜吾知道歷之期未滿而資用已罄道途匱乏之勢在所不免所謂黑貂之裘敝黄金百金盡此則不但我輩减色卽國家亦且爲之不光然則此行也其又何益之有哉余楫而慰之曰子言誠然然遣之者固亦未嘗不知也無如近年海防河工疉　巨欵庫儲所積未必有餘有謂内庫所儲例不發出者此又不知其確否如果有之亦係國家定章誰敢更改而外庫則實不免支絀卽目下開捐亦僅足以海防所捐者歸之海防河工所捐者歸之河工尚虞不敷豈能以此等要欵撥作遊歷人員不急之資此中苦情諸公亦宜共諒况舟車等費准日後報銷則或者　用各欵凡在必不可省之列者國家亦將為之開銷必不至以資用之累擾其神明公等但盡其責之所當爲竭其力之所能盡顧名思義不虚此一游實事求是足以見行歷則以遊歷之所得者彚而成書歸而呈此以爲廷獻所以神益國家者殊非淺鮮朝廷酬庸有典當不負諸公之勞勩異日乘以星軺畀以重任無異於駟馬駕輕車就熟路不特爲諸公榮抑且爲國家福矣彼隨員又豈足與公等並論也哉咸唯唯謝不敏而退乃筆之以存其說 
 
 

Page 2

 
 
[諭旨恭錄]  
　　九月二十日奉旨溥榮着賞給二等侍衛惠雲增林德啓萬福着賞給三等侍衛富凌普順多魁秀徵黄桂着賞給四等侍衛均着在大門行走欽此 
[本館接奉電音]  
　　昨日九點三分鐘時本館駐京訪事人由電飛傳九月二十八日上諭一道敬謹譯登○九月二十八日奉　上諭李鴻藻現在山差禮部尚書着祁世長署理欽此 
[都下叢談]  
　　奉宸苑查得南苑工程曾於客秋展限一年令欠員按交一免三章程認交欠欵兹於九月十六日滿限核計一年之内僅收認交銀四萬餘兩而南苑圍墻天壇齋宫釣魚臺窵橋各工估得需銀二十四萬餘兩除已交銀四萬餘兩全數發給廠商外尚屬不敷因於十八日具摺奏請再行展限一年並請飭令户部通行各省督撫嚴行催繳以濟工程○前報紀户部擬開新例凡各捐生以七成實銀上兌　濟鄭州决口工程云云刻聞該部於九月中旬接奉軍機處廷寄有某侍御條陳請以六成實銀收捐因連日會同籌議准否尚未知也○户部因鄭州要工需銀一千餘萬兩目下無欵可指擬京外各官自明年起停放俸銀一年又各省匯兌莊每家令捐銀三千兩京官每月所得印結銀按月以一半入官京官春秋兩季米折銀兩亦停放一年據云以上四欵現己議准不日卽入奏矣○户部查得各省州縣當捐向來征報不實刻擬將征收册式頒行各省州縣一體遵行九月中旬具摺入奏奉硃批依議欽此旋經該部將册式刷印一千餘本飛咨各省督撫轉飭當商矣○京師各處工程近年紛紛報修不一而足刻工部因鄭州要工需欵孔亟將奏請一律暫停云 
[鑄錢發典]  
　　浙省所鑄制錢大憲選提二萬千遴派尹太守彦釗管解赴京父納復以市錢奇絀會議發典通行俾克稍資周轉遂飭杭州府吳春泉太守委員赴城廂内外各典鋪諭令每典領錢六百千照市價繳納洋銀以昭公平而免虧折云 
[疏濬河道]  
　　金陵官塲傳說謂曾宫保深以黄河南下無路入海爲憂目前已費帑金又厪朝廷宵旰萬一江蘇再有疏虞則收拾更難於鄭南十堡因力催江寍藩司速　經費先事疏通河道不使汜濫無歸日前已委孔大令廣紳解銀前赴工次矣弭水患於無形保億萬之生命此功當不在神禹下且金陵自宫保回後哥老會等謡言已消歸於無何有之鄉北門鎖鑰非準不可固宜其上承帝脊而下愜輿情也 
[例賑述聞]  
　　金陵之有冬賑由來久矣凍者衣之餒者食之風雨無蔽寒暑不節者則又舍之藥之不得不謂之福田然其事實權輿於曾文止公其時經費充足領袖者不緣飾爲名舉故事易辦而惠實沾沿至今日人不加增而纂名於籍者則盈尺推原其故實由於經手之胥吏多報虚額取以罔利額給一牌每牌可售錢三五百文售者多小户人家藉以喂家其價與糠覈相上下故雖粒米狼戾而不惜彼眞貧苦而不得胥吏爲奥援者未至門已鞭撻交下又誰不望望然去之故坐堂皇者每以未見此等向隅垂涕之人遂自信其實心實事謂此番於我毫無遺憾而豈知煬灶者之造孽已若是哉上年撫卹局總辦劉觀察深知此弊特嚴隱匿包庇之罰先行於城外雖左右親信欲爲廡下之賃春者乞一恩而不得由是一傳十十傳百人人皆知總辦之公且明不敢以身試法而一時之豐頤皓齒者果無顔負一囊粟與鳩形鵠面之壽爲伍矣有冷眼旁觀人顧謂其侣曰昔人稱包孝肅笑比黄河清此事想孝肅亦爲之囅然因計今歳旱撈偏災各省皆有而秋後久不雨則尤不可以僂指數向來撫卹局城内在文昌宫城外在莫愁湖皆由城内外保甲總局兼辦天曙衝寒日中方罷官役皆異常辛苦非耐勞怨悉情僞者不可以始終厥事現在城内已委慶司馬錫壬孫别駕廷騵城外已委朱大令應江葛大令毓清又各局另有司事丁役十數人皆總局斟酌選派大約十人中挑用一二人無非高材捷足謀事之不易如此天下無如吃飲難三復斯言舉筯爲之惴惴向來賑章由保甲分局先按本叚所居之户口丁數細查一遍汪明册内分次貧極貧呈報總局總局彚齊後卽派撫卹局差遣之小委員分歷各叚按照原册量爲裁减歸總局　盤核算與額數是否相符大抵視米之多寡　定額既定再以所定口數塡明條内每户一條此條仍發分局按户給領是爲領賑執照每年十月初一日爲放賑之第一日其法按東西南北中用五色布旗爲號領賑者各視其方之色五日一領一日領五日之食周而復始因今歳淮以北既有官私義舉飢民自不至舍近就遠惟鄂皖不無流民刻下院省米價每石已漲至三千八九百文太湖等縣每石四千一二百文則就賑江南者其多自不待言故各分局册尚未報俟後來者一齊彚進亦足見仁人君子無處不存善心矣 
[榕垣碎錦]  
　　福州獅子樓爲熱閙之處樓上供奉元帝像其旁爲五帝廟供奉香火極盛一時上年春間有武秀才安某在樓上教授弓箭從學者不下二三十人安惟利是圖又在是處闋塲聚賭鄰人不敢過問胥吏皆其羽翼凶燄可謂盛矣上月十七日二鼓後有楚南人某甲挈同伴二三人入内賭博輸去錢一千一百當出洋一元照時價而論值錢一千一百三十文尚應找　當十小籌兩枝賭塲靳不肯出以致兩相爭論繼以凶毆有某乙持磁器亂擲以致傷甲之頭顱血如泉湧昏倒在地甲之同伴見勢不佳飛步走出號召同黨興師問罪賭塲中人知螳臂不可以當車相率聞風逃遁惟做鞋子之老阮携銅錢兩串行走稍遲致被所獲是夕閩縣王士駿大令聞報親臨該處騐視甲之傷勢將老阮鎖帶回署次日經帮審委員寍明府提訊地保上堂詭稱不知老阮向係某營兵丁以犯賭恐千未便詭改姓名爲王三妹一切聚賭爭毆情由全不供招官又問其何人開塲何人動手帮毆亦不肯直說旋提甲之同黨人某丙上堂指實老阮在塲帮毆官遂喝將老阮笞責一千下發押候訊現在城内賭塲如布司埕鼓樓前關帝廟東太陽巷通賢境某烟棧等共有十一家均徑官憲拿辦各家以官符紛至暫時歇手將來仍不免死灰復然也○濱海之人多以捕魚爲業有一種漁户不與平民通往來惟彼族中互爲婚姻俗呼爲典蹄亦不知其何自始也有某漁户之童養媳名蘭花忽又乎爲池螺妓年甫十八有前充團練勇之某甲與之有私日前蘭花偕夫妹到城賣螺被中遇見挾之而去漁婦之子本定於九月十六日完姻吉期已廹卽赴閩縣喊控王邑尊立卽簽差拿辦甲自知敗露投案候質而陰放蘭花回爲解鈴之計詎蘭花走至半途被家中人弋獲送縣十五日大令親坐大堂提訊蘭花已將奸情吐出至詢其藏匿何所則以不知地名爲封甲則堅不肯認喝笞一千板謊稱在田旁成奸大令大怒又責籘條二十下蘭花僅子薄懲令漁户領回嚴行管束一時聽審者千百人無不頌大令之公而明也○南臺地方寛闊痞棍最多二堡一帶江西幫匪黨尤覺日盛一日而綽號金老大王者實爲若輩中之巨擘九月十八日下午金向上杭街同順花布店買布偶然口角忿忿而去入晚糾率匪黨六七十人手持軍械前來問罪店主卽將大門緊閉夥徒上樓喊救幸左右居鄰盡出救援匪黨恐動公忿將招牌打壞呼嘯而去匪黨如此横行何以使　　樂業耶○長邑械鬥之風相沿已久自林桐甫大令蒞任後從嚴懲辦爲之稍戢現在林大令卸事回閩而此風又熾漳港仙崎兩鄉船户中因事相爭各糾數百人械斃五命滅屍兩起劉山與梅花鄉亦經械鬥斃滅二命均經控告有案勇私鬥而昧公義臨上者不亦難乎 
[粤中紀事]  
　　潮州府朱少虞太守丙壽以䨇親年老具禀大憲懇請回籍終養高紫峯方伯見其情詞懇摯出於至誠遂准所請所遺府篆札　候補府方柳橋太守公惠接署○新授雲南提督馮萃亭軍門九月十六日由大碼頭下船回欽州防所首府兩縣及水陸兵弁均詣河干恭送海珠各扒船亦排隊燃砲聲震山谷聞者爲之屏息○汪柳門文宗九月十六日考文童經古應考者　有三千九百餘人是何文風之盛人才之多耶寅刻入點酉刻放牌各童皆遵守功令並無夾帶槍替等弊塲規整肅實爲近年所僅見○城内某二尹家前夜被賊穴墻而入竊去衣籟一隻内有憲札要件二尹翌晨始知失竊惶急無措卽向地方官報案請爲查緝未知能珠還合浦否○南海縣署前有一瘋人手持利刃 
 
 

Page 3

 
 
逢人便斫途人趨避不及受傷者衆後由縣差奮勇向前奪其刀而擒獲之當卽禁諸獄中矣○前報靖遠六街因爭碼頭被縣令拘押數人各家不服相率罷市一節越日制軍訪聞卽飭下南海縣將人釋放毋稍拖累并委前署南海縣張石磷大令親詣西關文瀾局傳各鋪民到局善言安慰各人感制軍之恩不敢違抗卽于十七日广市照常貿易矣 
[禁革淫風]  
　　揚州東臺一帶烟館林立近來竟有雇用鄉間蕩婦伺應客人如滬上所謂女堂者藏垢納污莫此爲甚且或借烟霞之窟爲雲雨之塲勾引名姝敗名喪節事經保甲局訪悉出示諭禁略謂開設烟館本干例禁近更有無恥之徒在通衢近市開設花烟館男女混雜名曰臺基非惟風化攸關亦於人心有害殊屬目無法紀胆大妄爲若不嚴禁貽患匪輕爲此示仰各處坊保知悉務各飭令一律閉歇倘敢徇隱定行提懲不貸並將房屋發封入官 
[示諭生童]  
　　上海縣裴浩亭大令於昨日發貼紅諭略謂現奉松江府札開轉奉江蘇學憲行知松屬七邑貢監生童着於十月初六日齊集郡城聽候本院示期考試云云想各生童潜修有素磨礪以須不難在風簷寸晷之中錦標爭奪也 
[囤積洋銀]  
　　本埠錢業向有賣空買空之事以致虧本倒閉累人死于非命當衛靜瀾中丞撫蘇時密查得實札飭升任海關道邵小村方伯飭縣拘提爲首之某甲遞籍在案兹因日久玩生該業中有故智復萌者廣收北　鷹洋至千餘萬元資本不敷則將洋銀抵押與西國銀行傳得流轉市中受洋拆之苦者怨聲載道無不欲得其人而甘心查首先抱持者卽從前遞籍之某甲及現爲某庄執事之某氏弟兄某署幕友傳聞上憲現已委員拘提故市中洋拆驟跌諒必已有轉機也 
[斥革官醫]  
　　上海縣官醫吳鳳臯於前日具領秋季工飯錢經裴浩亭大令申斥云云昨日已登本報兹悉大令出示將吳斥退另行召募如有醫理純熟願充官醫者着其開具三代履歷呈候騐充云 
[罰令賠禮]  
　　昨紀趙景福控弟景邦恃强估奪竹園并毆傷長嫂裴大令隨于昨日命駕親莅趙姓家勘得園内竹竿確已砍伐凈盡乃升座飭傳景邦幷妻徐氏子桂和訊究景福夫婦伸訴前情叩求懲儆景邦供稱竹園地四分係祖遺之産兄竟　爲已有不許小的伐竹嫂復將小的辱罵小的不敢毆嫂徐氏供稱嫂嫂恃强辱夫唆伯誣控叩求明鑒桂和所供略同大令謂兄嫂須謙和恭敬豈得逞兇且兄弟妯娌之間本當和睦何致相殘本縣已勘明竹竿盡遭砍伐爾尚欲强辯耶隨著景邦向兄嫂賠禮徐氏掌嘴二十下諭令嗣後如再滋閙定從嚴辦桂和則帶回縣署至昨晨飭原差帶回家内向伯賠禮案遂了 
[英界公堂瑣案]  
　　呵咖喇銀行經收房租西人投英領事署訴稱前用李少坪經收租值係闕鳳書荐保後被欠繳銀九百餘兩洋三十餘元當經辭歇向索無着請卽提追賈副領事據情照會蔡太守飭差傳李不到又簽信票往提於昨午會同訊理西人申訴前情闕稱職員保荐李少坪因欠洋東之銀已於二月前促其料理不料李日遨游於花柳塲中置諸不理李供監生爲德隆洋行及平治門二處買辦須墊銀兩後由闕荐至呵咖喇銀行經收租值因卽將呵咖喇之銀移墊共欠銀千餘兩其間尚有德隆行應付房租銀一百六十兩被闕扣抵其銀言明十月分起侒月拔還然則監生欠呵咖喇之銀亦祇得拔交仍請闕保可也闕稱不願再保請着李另行覓保太守商之賈副領事飭李覓保具限再同原保人對核帳目以便清厘○二百六十四號華捕禀稱昨夜落班後行經四馬路被野鷄妓女王顧氏等拖拉與之理論卽有李德和帮同蠻横　二百五十五號華捕到來指拘送案二百五十五號華捕供與相同王顧氏供稱蘇州人王陸氏供稱常州人李金鳳供稱湖南人同乞施恩李德和供稱湖南湘鄉縣人金鳳是小的之妻昨晚與捕爭論由小的調停蔡太守謂爾縱妻爲娼無恥已極押候笞責二百板王顧氏王陸氏李金鳳各掌頰百下以儆○徐董氏訴稱昨在門首并邊取水被陸阿二碰撞與論遭毆報捕拘案陸供彼此碰撞事出無心該氏竟辱駡不休致與爭執蔡太守騐得該氏已受微傷判罰陸洋二元爲養傷之費○大春莊執事人吳亭昻訴稱同業堃益莊欠銀九百餘兩背地捲逃今得尋見伊夥羅新甫交捕送案請追蔡太守謂堃益莊負欠有案飭將羅押候歸案過堂質訊○麥捕頭稱租界内京貨店兼售洋酒者祗准每瓶出賣不許　瓶零售此固定章如是也今由西包探查得豐泰號將酒開瓶零售有西捕偕友在櫃檯沽飲錦昌亦然除西捕西友罰鍰外請傳該店究其違章之罪蔡太守飭差傳該店中人到案於昨午會訊西捕偕反到堂豐泰店主供稱開店十餘年素知定章决不敢零售洋酒是日西捕偕友到來沽飲店夥柜絕之西捕自取酒瓶揭開店夥不能阻止致被吸飲錦昌夥供與相同并稱西捕偕來之友係在離店不遠之西酒店内生理不知其如何恃强飲酒豈前曾被其欠洋二角向索口角今竟藉此貽累乎太守謂西捕違禁飲酒由包探查見禀究並非西人與爾挾嫌今既同稱被西捕等硬開酒瓶吸飲可各具結嗣後不得零售設有前項情事應先投訴捕房 
[法捕房瑣事]  
　　某甲住於八仙橋地方其所租之屋乃是樓房前日甲與一婦人扭某乙到八仙橋捕房解歸大巡捕房捕頭研訊之下甲稱因某乙貿然走至樓上麾之使下伊尚吵閙因此送捕法捕頭以此等不實不盡之事何得來此胡閙着出外安分詎甲乙等不知有何轇轕竟固結不解復入捕房捕頭因着暫押○大自鳴鐘捕房昨據小東門捕房解到甲乙丙丁四人聞此四人係在某花烟館吸花烟不名一錢向索反肆爭閙因之報捕拘到法捕頭着押候訊 
[上海文報局内協賑公所瑣記五十]  
　　敝所兼收河南賑欵承各善士源源接濟除第一第二批解交陳家木橋豫賑處彚總起解外兹自九月十一日起至二十日止又陸續收到各善士捐欵計規元西千一百九十七兩四錢六分八厘又舊紫金冠一頂計重一兩四錢業經如數解由陳家木橋豫賑處起解以副諸仁人委解之意○二十六日電報總收支所交來吉林電報局募東賑第四批規元七百三十八兩九錢六分九厘二十七日百川通號交來嶺南求是堂募豫賑英洋二百十四元又蘇城潘仲溪先生募豫賑第三次英洋四十五元合先登報以誌謝忱○蘇寳昇善士交來新棉衣一各件囑解東省遵卽解交潘振聲先生散放 
[上海陳家木橋電報總局豫賑處催收册捐預備三路分賑公啓] ○啓者嚴佑之張廉泉諸公分道赴豫時既慮豫灾甚重難期肆應又　　慮院北有灾亦須回顧故請佑翁由汴梁而下鄭州廉翁由正陽而上周口冀可比較河南各縣災况之輕重并可察看皖北水災之情狀復請經君佩卿同往并於九月二十廿五日起解三四批賑欵中分解佩翁銀一萬兩以備災區太廣獨當一路之用昨接廉翁電有定遠水漲二丈壽州閉城堵水語佑翁前次來函亦有穎州一帶水已三面圍城語今日新聞紙中亦有徽州之穎上霍邱亳州壽州等邑均已被水冲刷哀鴻徧野語且敝處原請將來赴皖助賑之吳江任畹香先生亦經安徽撫憲專摺奏調奉旨赴皖是皖北一帶災必不輕現雖未接佑翁廉翁佩翁到地之信未知河以南皖以北情形究屬何似辦法從何下手然上騐天氣下采衆說勢必分作三路查賑且難免不回顧皖北果如所料則所需賑欵愈急愈多一俟三君信到勢必茫無措手不得不預爲之備約計三君子極遲至九月廿五日必已兩路會合定議開辦極遲至十月初五日必有信到故擬卽日備齊銀二三萬兩以便聞信卽解不落後塵惟是來源已竭力與心違搔首問天點金乏術如蒙仁人君子慨助救命之錢者幸祈於 
 
 

Page 4

 
 
[十月望以前早賜惠逮實不勝翹首跂足切盼懇求之至] [  九月廿九日同人再拜啓]  
[萬年青輪船招報溺斃各屍親姓名里居啓]  
　　謹啓者萬年青船溺斃官商之等一百十三名兹據該家屬報明姓名住址者共計九十六名其餘十七名尚未來報為此一一登報通知仰該家屬等赶緊將姓名住址小地名詳細開單函寄來滬以使造册辦卹倘無家屬姓名住址者卽難控卹望該家屬等萬勿再延自誤特此佈聞計開姚明祥合肥人千總宋洪喜報周裕隆江西人生員報道署張必宏合肥六品軍功報道餐吳福榮陳福英報田得富南昌府人陳朝泰報張得友合肥人蘇緒賓報王清山銅山人陳朝泰報高占奎合肥人陳政章報李貴林親兵張叔和報陳鳳舞親兵余德昌報柯起仙湖北人朱從維報王鳳林六合人朱國良報丁幹城合肥人朱朝綱報姜獻有合肥人報道署陳海祿報道署劉長卿報道署陳春和合肥六品軍功張有仁報上海鐵馬路前萬年青輪船委員陳振鴻謹啓 
[題張君研青西塞漁者圖錄呈霧裏看花客吟壇郢政]  
　　嵐光掩映到柴扉一帶垂楊拂釣機指點小橋流水處故鄉風味鱖魚肥翛然老屋剩三椽小立槐陰噪晚蟬髣髴子同遺韻在烟波深處一漁船半生心事許盟鷗蘆荻蕭蕭澤國秋網影欹斜烟樹外夕陽紅射釣魚舟雲天黯淡半江寒贏得霏霏雪作團白鷺一拳同瑟縮披蓑遣興且持竿[  苕溪花縣後人小洲潘松拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月十九日京報全錄]  
　　宫門抄　發抄旨三道○粤督張等奏爲駐旗文鄉試增加中額摺○直督李奏請開復知縣片○又奏監犯越獄叅革獄官片○將軍謙奏請加河神封號片○廣西撫李奏查明典史報捐緣由請核給奬片○九月十九日禮部宗人府欽天監廂白　值日無引見○文增謝授侍讀學士恩○道府安成等各謝恩○曾紀澤耀年各請假五日○孫家鼐續假十日○内閣呈進湖廣等省勾到本○召見軍機敬信文增帛公色普徵額○發抄奎斌奏漢口鎭居民失火廷燒私鹽局委員因公殞命　卹奉硃批高映奎李振清均着交部分别從優議卹所有被災户口着卽飭　查明妥爲撫恤毋任失所欽此○又儘先守備朱明偉補朝州恊右營守備奉硃批兵部議奏欽此○李秉衡奏候補守陳明金等署慶遠守奉硃批吏部知道欽此○○兩廣總督臣張之洞東廣巡撫臣吳大徵廣東學政臣汪鳴鑾跪奏爲廣州八旗駐防父鄉試另額取中額少人多籲懇天恩俯准加增中額以廣登　而育人才恭摺仰祈聖鑒事竊准廣州將軍臣繼格廣州漢軍副都統兼署滿洲副都統臣鍾泰咨據旗紳大挑教職劉彦明等呈稱廣州駐防文鄉試取中三名歷科遵辦其始應試者每科三十餘人方今人才日盛有志觀光者約三百餘人主司每有額滿見遺之憾滿漢八旗諸生艱於上進應請加增中額三名每科取中六名俾有志之士不致向隅查嘉慶二十一年丙子料爲始各省駐防生員於本省鄉試編立旗字號另額取中學政錄送十名准取中一名其零數過半者亦准具照官卷例再取中一名將來人數增多總不得過三名以示限制此八旗駐防文鄉試定額三名之原委也伏思開科之始應考生員僅止三十餘人定額三名不爲不寛惟近科以來粤東滿漢八旗駐防文風日盛每科應試約有三百餘人以今較昔增至十倍而中額限定三名若不量爲推廣則幾於百名取中一名查廣州駐防武鄉試經前廣州將軍臣長善等奏添中額五名部議照准又查繙譯鄉試酌定中額係照駐防文闈鄉試之例每十名取中一名業經聲明俟數年後人數衆多再請加增中額今廣州八旗駐防文闈鄉試申同一律咨請援案奏懇加增中額三名以廣登進等因當經飭司核議兹據廣東布政使高崇基會同按察使王毓藻詳請援案奏加中額前來臣等伏查廣東駐防文闈鄉試向係編立旗字號另額取中原額三名近科應試諸生較之從前不啻十倍之多似此人文蔚起若始終限以中額三名未免有遺珠之憾查繙譯鄉試係照駐防文鄉試十名取中一名之例酌定中額　明俟數年後人數衆多再請加添廣州駐方武闈鄉試亦經奏　加增中額五名各在案合無仰懇天恩俯准將廣州駐防文闈鄉試加增中額三名每科取中六名自光緒十四年戊子科爲始俾潛修積學之士不致額滿見遺以仰副聖朝嘉惠士林興育賢才之至意是否有當臣等謹會同廣州將軍臣繼格廣州滿洲副都統兼署漢軍副都統臣興存恭摺具奏伏乞皇太后皇上聖鑒謹奏奉硃批禮部議奏欽此○○李鴻章片再據藩司松椿詳稱前署武清縣知縣周錦心應解粮租正耗銀四百五十九兩一錢分四厘前因延不完解詳叅暫行革職勒限嚴追在案兹據該員照數完　司庫兌收請開復前來應請旨准將前署武清縣知縣周錦心原叅暫行革職處分開復以昭平允除將銀欵細數入撥緣由咨部外理合會同兼管順天府府尹臣畢道遠順天府府尹臣高萬鵬附片具陳伏乞聖鑒訓示謹奏奉硃批周錦心看開復暫　革職處分餘依議該部知道欽此○○李鴻章片再浙江錢塘縣舉人四品銜候選知州施則敬　隨其父　品封職善昌力行善事見義勇爲近因直隸水患頻仍賑需短絀與二三同志在南省設法捐集源源　解已合銀三十餘萬兩並承父命連年親赴東省助辦工賑屢經山東撫臣奏蒙諭旨嘉奬有案去秋復携集捐欵來津臣以寳坻特重委令前往周歷災村查户散放兼賑濟附近之甯河武清玉田各村履冰涉水艱苦備嘗貧民咸沾實惠今春將寳坻全境河堤　縣擇要修築以工代撫嚴除浮冒不寔之弊並修香河玉田各河險工手胼足胝勞怨不辭伏秋汛内身先夫役梭巡防護曾因搶險落水遇救得生旋值上游通州潮白河漫口水灌寳城復禀商其父在南省勸捐接濟計自去秋至今所解捐欵又合銀四萬餘兩全活飢黎甚衆以隔省紳士而能不分畛域情切救災迭籌工賑巨欵遠來助辦苦心孤詣慘淡經營實足風勵末俗查該員施則敬才識明通心精力果勤求吏治誠懇爲民於北省　形亦甚熟悉若以知州留直隸補用必可實心任事有裨民生惟保留省分與例未符　不敢擅請該員既勞勩逾　人才難得未便壅於上聞相應仰懇特恩破格給奬以昭激勸而資臂助之處伏候聖裁謹附片具奏奉硃批施則敬着以知州留於直隸補用該部知道欽此○○李鴻章片再據署大城縣知縣何其翔禀報本年七月十八日該縣赴縣屬楊家灣及青縣靜海縣交界處所防護子牙河堤二十日接據典史李毓麟禀稱十九夜風雨交作監犯王鉄梁劉咵王開太三名乘間扭斷刑具扳折木籠越獄同　該員卽馳回縣城勘訊據刑禁人等供無賄縱情弊選差分途追緝卷查王鐵梁係毆傷竇世耀身死擬綾監候尚未奉到部覆之犯劉　王開太係夥刼事主李姓家未經得財卽被擊散尚未審明通報之犯據臬司陶模曾同藩司松椿具詳前來臣查監獄重地防範不容稍疏乃該管　各憲漫不經心致擬絞人犯王鐵梁未定罪名人犯劉咵王開太三名越獄同逃實屬玩泄除飭臬司將該典史李毓林撤任提同刑禁人等至省飭保定府研審確情據實詳辦外相應請旨將管獄官大城縣典史李毓林革職拿問有獄官署大城縣知縣何其翔先期赴青靜交界地面防護河堤究與未離城署有間應請交部議處仍緝逃犯務獲限滿不獲再行照例叅辦所遺典史員缺現有應　人員請留歸外補理合會同兼管順天府府尹臣畢道遠順天府府尹臣高萬鵬附片具陳伏乞聖鑒訓示謹奏奉旨另有旨欽此○○奴才宗室謙禧跪奏爲廟祀正神靈應顯著懇恩飭加封號以答神庥恭摺仰祈聖鑒事竊查熱河之水有二其自西來者爲廣仁嶺及獅子嶺諸山之水水本無源常時涓滲無跡雨後則循山而東匯歸武列河其自東北來者爲固都爾呼河源出察罕陀躍海匯茅溝河賽音郭勒河爲三藏川水逕列谿謂之武列河水歷鍾峯下山莊行宫内有温泉流出匯之於是始有熱河之名下營子入灤河達海自高而下勢若建瓴向稱猛湧我朝自建山莊以來二百餘年河神助順乾隆三十六年高宗御製新河記中有云其水雖大然向有隄以障之時復培鞏故得循軌而有所歸宿卽盛漲不爲患道光年間大壩年久失修迭次漫溢叩山莊猶無大傷是神靈呵護之力也今年六月十八至二十一日大雨三畫夜河水出槽漲登丈餘彼時興修大壩工甫過半正在吃緊之際護工草壩大半漫溢幾至人力莫施十分危險雖竭力搶護而竟無把握旋據土人云河神廟内武列河將軍素著靈應保護地方於是虔誠禱祝河水立時退落化險爲夷大溜折而向東西岸漸次淤涸自入夏以來連日陰雨水積道途車不能行物料短缺幾至　能工作武列河上游向因水勢無常不能行船兹經伏汛以後一切物料莫不由舟載行並可直抵工次爲從來所未有既蒙捍禦又獲水利神功莫大至大壩未及施作根脚之處自經水發積聚不能興作七月初九日神靈現化於河神廟内金龍四大王神位前當經奴才率領在工人員致祭祈禱各處之水本日消退尺餘此皆神靈之默佑悉由聖德之感孚凡在官民咸欲籲請勅加武列河將軍封號以酬神明而光祀典等情由工程局委員准補正定府妖府陳慶滋會同熱河道德克精額承德府知府廷杰等禀請具奏前來奴才查武列河將軍向無封號兹既捍災禦患克著功德保護欽工合無仰懇天恩飭部議加封號以答神庥而光祀典出自逾格鴻施除咨部查照外所有武列河將軍靈應顯著懇恩勅加封號以答神庥緣由理合恭摺具陳伏乞皇太后皇上聖鑒謹奏奉硃批禮部議奏欽此○○李秉衡片再靈川典史林承鴻前於光緒四年在黔省投効軍營隨同撲滅桐梓縣會匪擒斬首要各逆曁攻破梵淨山賊巢剿除積年悍匪並會剿湖南董倒寨苗匪各案内出力經貴州撫臣奏保七年二月初五日奉旨廣西分缺先補用黄史林承鴻着照所請免補本班以縣丞仍留原省遇缺前先補用欽此旋奉部咨以官册内無名是否捐納抑係勞績保舉應令查明覆奏隨經前任貴州撫臣林肇元奏覆該員係捐納典史改請俟補缺後以主簿仍留原省歸候補班前先補用又奉部咨據查該員官階係屬捐納改請俟補缺後以主簿仍留原省歸候補班前先補用惟未將何年月日在何屆報捐聲叙難辦理應令詳細查明覆奏再行核辦在案兹據署靈川縣知縣莊常春查明該員林承鴻係於光緒五年正月十八日在貴州　輸總局報捐指項典史指發廣西免試用分缺先補用赴部騐看領照光緒七年六月到省奉文准補靈川縣典史現今在粤供職禀由署藩司周鶴詳請具奏前來相應仰懇天恩俯准飭部核明給奬理合附片陳伏乞聖鑒訓示謹奏奉硃批吏部知道欽此 
 
 

Page 12

 
 
[光緒十三年九月二十日京報全錄]  
　　宫門抄○諭旨一道錄前○發抄旨四道○新撫劉奏鬥毆斃命定擬摺○閩督楊奏批解制錢片○又奏補水師副將摺○又奏補陸路守備摺○又奏台北科試仍由台灣道接辦片○又奏台藩司先刊給木質關防片○又奏請迅頒新鑄台屬各員開防片○江督曾奏陳考試各員等第片○九月二十日兵部太常寺太僕寺廂紅旗值日值年旂引見丁名正藍蒙二名廂藍滿六名○徐　前往東陵請訓○廉公請假一月○德銘請假十日○海英續假十五日○内閣呈進山東等省匈到本○召見軍機奎潤長善　申希隆阿○發抄岑毓英奏拿獲土富州匪徒出力員弁請奬奉硃批知道了逸匪韋明才卽着赶緊查拿務獲懲辦儂茂先着交部從優議卹出力各員准其擇尤酌保毋許冒濫欽此○又王澤寛仍照原保以守備補用奉硃批着照所請兵部知道欽此○又請將叅將等留營差遣奉硃批謝景春等均着准其留營差遣該部知道欽此○奎順奏出口致祭海神奉硃批知道了欽此○○尚書銜降一級留任甘肅新疆巡撫二等男臣劉錦棠跪奏爲鬥毆斃命核明定擬恭摺具陳仰祈聖鑒事竊葉城縣纒民胡完因放渠水口角起釁毆傷買買雪立甫移時殞命一案據署葉城縣知縣周發鏞騐訊招解署沙車州知州劉嘉德轉解客什噶爾道黄光達訊明咨鎭廸道兼按察使銜恩綸核明轉詳前來臣覆加查核緣凶犯胡完籍葉城縣種地爲業與已死買買雪立甫素識無嫌買買雪立甫之父刁迺提與胡完公用渠水輪流灌溉光緒十二年五月十三日正值公渠發水胡完見刁迺提私渠水大自家私渠水小遂將自家私渠水口挖大適刁迺提之次子哎沙瞥見不准胡完挖大正爭論間忽然公渠水勢漲發哎沙害怕冲壞地畝又要胡完仍將渠口大些挖開分散水勢胡完生氣說先既不准挖大現公渠水漲又要挖大今日偏不放水要去將渠口一齊堵塞哎沙卽抓住胡完衣領不准堵塞胡完亦將哎沙抓住經刁迺提三子夏娃走攏解勸彼此均未鬆手夏娃用手向胡完頭上連打兩下胡完遂將身佩小刀抽出哎沙一見鬆手轉身將跑胡完在其背後連截兩下適刁迺提五子買買雪立甫忽已撲近胡完身邊胡完恐其帮護慌忙轉身用小刀向買買雪立甫一迎意欲嚇退因買買雪立甫來勢太猛人已近前戳傷其左乳當卽倒地胡完逃跑詎買買雪立甫傷重移時殞命經葉城縣騐訊招解州道轉咨鎭廸道兼按察使銜核明具詳前來臣覆核無異查律載鬥毆殺人者不問手足他物金刃並絞監候又以手足毆人不成傷者笞二十各等語此案胡完因爭水被哎沙抓住用小刀戳傷哎沙跑開後適買買雪立甫猛然從後跑來該犯恐其帮護用刀嚇戳適傷買買雪立甫斃命實屬鬥殺自應按律問擬胡完一犯除戳傷哎沙輕罪不議外合依鬥毆殺人者不問手足他物金刃並絞律擬絞監候秋後處决夏娃解勸手毆胡完頭上兩下並未成傷亦應照手足毆人不成傷笞二十律擬笞二十折責發落哎沙抓住胡完衣領係恐堵塞渠水並未揪毆反被戳傷與尋常肇釁者有間邀免置議無干省釋屍棺飭屬領埋是否允協除全案供招咨送刑部外合將鬥毆斃命核明定擬緣由恭摺具陳伏乞皇太后皇上聖鑒飭部核覆施行謹奏奉硃批刑部議奏欽此○○楊昌濬片再閩省欽奉懿旨鼓鑄一錢重制錢解京應用並蒙户部指撥地丁京餉銀二十萬兩作爲成本籌購銅鉛加卯鼓鑄俟積有成數委員解京等因業將遵旨開鑪鼓鑄情形奏咨在案現在督飭委員選匠赶鑄已有成數相應挑選光凈制錢二萬串裝紥篾包委員候補同知李鍾鯉管解附輪船保險運津由津盤運進京解赴户部投納一面再行嚴督委員勒限各匠接續鼓鑄分批解濟據閩省善後局司道詳請奏咨前來除給咨批解外臣謹附片陳明伏乞聖鑒謹奏奉硃批户部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補外海水師副將要缺以重職守恭摺仰祈聖鑒事竊照浙江乍浦協副將盧成金因年老衰病開缺所遺副將係外海水師題補第一輪第二缺輪用儘先人員當經會摺奏請以補用水師副將李淮寔補授准到部咨議覆查李淮實係福建水師補用副將自應歸入福建揀發班内序補不得請補輪用儘先之缺且浙江現有合例水師儘先副將遽以福建水師人員請補核與定例及輪缺章程均屬不符應毋庸議仍另揀浙省合例儘先人員請補以符定制等因部定章程儘先各官按奉旨先後挨次補用實在不得其人或員缺緊要必須將名次在前各員指實於此缺何項不宜方准將名次在後文員聲明請補等語兹准前因自應遵照部咨在於浙江省已收標外海水師儘先補用各副將内逐加遴選如名次在前之陳旭丁憂服滿在出缺之後張蓉光業已病故卽保閩浙儘先副將余致廷現在禍建督標水師營叅將與是缺人地未宜未便遷就請補惟查有閩浙外海水師儘先補用副將貝珊泉年四十六歳浙江鎭海縣人由監生議叙都司職銜歷在浙江剿匪著績於船工告成出力保准以叅將仍留閩浙儘先補用續於剿服番社開山出力案内光緒元年十月十六日奉旨着俟補副將後遇有水師總兵缺出記名簡放欽此是年七月收入督標水師營候補前奉部册已歸入浙江外海水師儘先副將班次序補在案該員歷練老成不辭勞瘁槍砲亦嫻向係管帶輪船在於閩浙洋面巡防情形最爲熟悉以之補授斯缺洵堪勝任核與此次部咨所指輪缺及部册名次章程均屬相符此外實無合例堪補之員惟該員籍本省例應廻避先行聲明請補另揀對調以符定制合無仰懇天恩俯念外海水師員缺緊要准以該員貝珊泉補授於營務洋防寔有裨益如蒙俞允俟部覆到日再行揀選調補給資送部引見恭候欽定除飭取履歷另行咨部外　會同浙江巡撫臣衛榮光浙江提督臣歐陽利見合詞恭摺具奏伏乞皇太后皇上聖鑒飭部議覆施行謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補陸路守備員缺以重職守恭摺具奏仰祈聖鑒事竊照浙江玉環左營守備方以德因案革職所遺守備係陸路題補之缺接准部咨第三輪第六缺輪用應升人員行令揀員請補等因定例陸路守備缺出輪應各項應升人員補用者先以奉旨回任候題及軍政卓異並歷俸三年出兵著績之千總補用如無此數項人員卽以奉旨回任候推千總内題補送部引見又陸路守備缺出以隔府别營人員題補各等語臣隨在於浙江省陸路應升千總内逐加遴選雖有俸滿保送回任候升人員或因籍本府例應廻避或與人地未宜俱未便遷就請補致滋貽誤惟查有浙江金華恊左營千總蔣賢選年五十四歳浙江金華縣人由武生入伍隨軍剿匪著績歷拔金華恊左營千總光緒二年二月内領札任事嗣於光緒八年分軍政案内荐舉給咨赴部引見光緒十一年八月初六日奉旨准其卓異加一級回任照例候升欽此該員才質誠樸辦事尚勤任内並無違碍事故以之升補斯缺洵堪勝任核與例章亦屬相符合無仰懇天恩俯准以該千總蔣賢選升補浙江玉環左營守備於營伍地方均有裨益如蒙俞允該員已於軍政卓異案内送部引見應請毋庸再行送部除飭取履歷另咨外謹會同浙江撫臣衛榮光浙江提臣歐陽利見合詞恭摺具陳伏乞皇太后皇上聖鑒飭部議覆施行謹奏奉硃批兵部議奏欽此○○楊昌濬等片再台灣學政事務經部議准改歸巡撫兼管奉旨依議欽此欽遵在案惟查本届舉行科試日期係在未奉部咨以前台灣府已經台灣道唐景崧按試完竣所餘台北一府仍應由該道接辦以歸畫一自下屆歳試爲始再由臣銘傳兼管辦理謹附片陳明伏乞聖鑒訓示謹奏奉硃批禮部知道欽此○○楊昌濬等片再新授台灣布政使邵友濓前到上海因病請假就醫現於七月二十一日抵台當卽飭領赴任該藩司才長心細諳悉吏治可補臣之不足惟新鑄瀋司印信尚未頒到所有日行公牘應鈐用關防以昭信守兹先謹刊給木質關防其文曰福建台灣布政使司關防現據該藩司詳稱已於七月二十八日開用任事謹附片陳明伏乞聖鑒謹奏奉硃批知道了欽此○○楊昌濬等片再前准部咨會議台灣分省案内所有福建台灣巡撫關防並台灣布政使印布庫大使按司獄印各一顆應由禮部鑄造頒發等因業經奉旨允准在案現查全台清賦事務將次告竣藩司邵友濂業已到任所有發給文單並一切田畆圖册均須鈐用司印方昭信守可否請旨勅部將新鑄台泫各官關防印信迅速頒發以資鈐用謹附片具陳伏乞聖鑒訓示施行謹奏奉硃批禮部知道欽此○○曾國荃片再前准部定新章府廳州縣凡由俊秀監生出身各員無論捐班勞績現任候補均應一體考試等因兹據江寍藩司將寍屬應考各員陸續詳送考試前來經臣考試同知銜候補班儘先補用知縣唐如楨取列一等候補知縣馮際春取列二等以上二員照章准其補署差委除將未考各員續行調考外所有考試各員等第謹會同江蘇巡撫臣崧駿附片陳明伏乞聖鑒謹　奉硃批吏部知道欽此 
 
 

Page 13

 
 
[光緒十三年九月二十一日京報全錄]  
　　宫門抄○發抄旨八道○缺單○大臣載等奏捕虫凈盡摺○江撫李奏騙銀革員永不叙用片○東撫張奏委署鎭總並請簡放摺○江督曾奏據情代奏謝恩摺○陝督譚奏揀員借補副將摺○又奏升補都司片○又奏揀員借補遊擊摺○又奏借補都司片○又奏借補守備片○九月二十一日刑部都察院大理寺正藍旗值日無引見○澤公假滿請安○紹諴前往河工請訓○巴克坦　請假五日○召見軍機徐桐徐樹銘謨貝子結諴○皇上明日辦事用膳召見後至北海○發抄成孚奏捐廉賑撫奉硃批知道了欽此○劉秉璋奏墊江縣虧短交代革職奉硃批蕭銘壽者革職勒限嚴追餘着照所議辦理該部知道欽此○又各屬被災户口賑撫情形舉硃批覽奏被灾情形深堪憫側卽着分飭迅壽撫恤毋任失所欽此○成孚奏開封守請免其議處鄭州牧交部察議奉硃批孫雲錦着加恩免其議處馬玉麟着交部察議欽此○劉錦棠奏已故總兵請以優卹奉硃批戴宏勝着照提督軍營立功後病故例從優議卹該衙門知道欽此○又病故各員請卹奉硃批鄒魯彦等均著照軍營立功後積勞病故例議卹該部知道欽此○剛毅奏捐修工程奏請立案奉硃批該部知道欽此○又經徵歸綏道等屬糧石未完一分以上奉硃批户部議奏單併發欽此○光緒十三年九月分缺單小京官國子監博士駱騰衢呈請分發知縣湖北廣濟游觀第逾限山東東阿李祜修墓河南確山於文泉丁貴州永從白希李丁直州同安徽和州杜煌丁府經福建汀州李繼昆革典史河南祥符章楷革河南洛陽張瀛丁○○奴才載遷榮頤　廉跪奏爲搜捕松虫業已淨盡恭摺仰祈聖鑒事竊奴才等前於本年閏四月間恭查各陵儀行松樹曁海地樹株生有松虫隨卽督飭所屬員役弁兵實力搜拿不留餘巷並援照成案由永濟庫核减發給津貼等因奏明在案卽自閏四月十五日起撥派員役弁兵上緊搜拿奴才等不時親往查勘督飭各兵役竭力捕捉初拿之際每日收虫六七千斤至五月中旬每日竟收至一萬六七千斤之多嗣於六月十五日以後連得大雨淋濯各處松虫日見稀少奴才等仍督飭各兵役卽將虫繭虫籽一併實力搜拿至八月中旬平地樹株松虫業已一律凈盡計共收松虫並繭籽二十三萬四千斤實用過津貼銀二千三百四十兩惟地方寛廣山崖大樹所生虫籽人力實係難施如冬令得霑大雪庶可稍減容俟明春奴才等再當體察情形隨時辦理所有搜捕松虫業已凈盡並用過津貼銀兩數目各緣由理合恭摺具陳伏乞皇上聖鑒謹奏奉硃批知道了欽此○○李嘉樂片再花翎知州銜候補布理問許朝瑗被安徽和州職員林德李長福南昌縣職員萬立庸均指控存銀被騙三姓共計二萬二千兩呈請追究前經撫臣德馨批南昌府提訊許朝瑗騙銀屬實猶敢恃符狡展供詞游移當卽據實會叅奉旨許朝瑗着卽行革職拔去花翎嚴訊究追照例懲辦等因欽此欽遵轉飭嚴訊去後旋據兩造各遵訊斷許朝瑗所欠林德李長福萬立庸銀兩除將田房産業估價抵償外再找還林德李長福現銀三千四百兩萬立庸現銀二千兩呈繳到案已據林德李長福萬立庸領銀具結完案由該府詳經藩臬兩司覆核會詳前來臣查奸商倒騙銀兩尚須照例治罪今許朝瑗以候補職官侵騙存欵至二萬二千兩之多非尋常錢債可比直至叅革押追始爲設法清理而存銀各家業經受累不少此等劣員行同市儈實屬行止有虧若因償還欠欵卽准開復原官一旦補署得缺靦然民上難保不故態復萌於吏治世道大有關係應再請旨將許朝瑗革職承不叙用以杜貪詐而儆官邪是否有當理合會同兩江督臣曾國荃附片具陳伏乞聖鑒訓示謹奏奉硃批着照所請吏部知道欽此○○頭品頂戴山東巡撫臣張曜跪奏爲總兵因病出缺請旨簡放以重地方並先遴員署理恭摺具奏仰祈聖鑒事竊臣於利津縣工次接署兗州鎭中營遊擊齊登元禀稱兗州鎭總兵文瑞前因染患腦癰醫治罔效延至本年八月初八日因病出缺請委員接署鎭篆等情臣伏查該總兵文瑞於上年履任以來整飭營伍極能認眞並於鎭署附近設立義學兵丁子弟得以肄業其間恩威兼施弁兵畏感兹因病出缺實爲可惜兗州鎭所轄地方遼闊操防最關緊要自應遴員署理兹查有臨德營副將萬年清在東二十餘年營務諳練辦事認眞堪以委署除咨行遵照並飭齊登元會同府縣將文瑞身後事宜妥爲料理外所有兗州鎭總兵員缺相應請旨簡放以重職守理合由驛恭摺具奏伏乞皇太后皇上聖覽訓示謹奏奉硃批另有旨欽此○○太子少保兩江總督一等威毅伯臣曾國荃跪奏爲據情代奏恭摺仰祈聖鑒事竊准兵部咨光緒十三年七月十七日奉上諭任祖文着調補安徽壽春鎭總兵湖南永州鎭總兵着韓晉昌調補欽此當卽轉行去後兹據該總兵呈稱伏念晉昌前奉恩命補授壽春鎭總兵重荷聖慈允其暫緩陛見先行赴任於本年閏四月初十日行抵壽春接管鎭篆竭誠圖報未效涓埃兹復渥被恩綸調補是缺荷鴻施之稠迭益兢惕而難名惟有呈請代奏叩謝天恩一俟接署有人卽當遵赴調任以期仰答高厚生成於萬一呈請代奏前來臣查韓晉昌自接受壽春鎭篆以來整頓營務綏輯地方一切深資得力皖北　風素稱强悍目下任祖文尚未抵皖韓晉昌自應暫緩交卸以重地方一俟任祖文以皖接任韓晉昌卽當前赴湖南永州鎭調任以重職守臣與署兩江督臣裕禒面商意見相同所有總兵叩謝天恩理合據情代奏謹會同安徽巡撫臣陳彝恭摺具陳伏乞皇太后皇上聖鑒訓示謹奏奉硃批兵部知道欽此○○頭品頂戴陝甘總督臣譚鍾麟跪奏爲揀員借補副將要缺以裨營伍恭摺仰祈聖鑒事竊凉州鎭屬永昌協副將王聲揚病故經臣奏請開缺所遺副將員缺爲邊隘要區亟應揀員請補查有記名提督阿克丹巴圖魯唐鳳輝戰績卓著任事實心在甘有年情形極爲熟悉以之借補斯缺洵堪勝任合無仰懇天恩俯念員缺緊要准以唐　耀借補永昌協副將以期得力如蒙俞允應請飭部先給署札俟防務一律告竣卽行給咨赴部引見以符定制除飭取該員履歷清册另咨送部外謹會同甘肅提臣周達武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○譚鍾麟片再甘肅提屬硤口營都司江宗利年老有疾懇請開缺以原品休致經臣附片奏明所遺都司員缺應卽揀員請補兹准甘肅提臣周達武咨稱查有現署高台營都司留陝甘補用總兵甘州城守營守備梁有才辦事勤幹營伍認眞堪以升補咨請核辦前來臣查梁有才心地篤實任事勤奮以之升補實於人地相宜合　仰懇天恩俯准以該員升補硤口營都司以期得力如蒙俞允應請飭部先給署札俟防務一律告竣再行給咨赴部引見以符定制除該員履歷清册咨送兵部外謹會同甘肅提臣周達武合詞附片具陳伏乞聖鑒訓示謹奏奉硃批兵部議奏欽此○○頭品　戴陝甘總督臣譚鍾麟跪奏爲揀員借補要缺遊擊以裨營伍恭摺仰祈聖鑒事竊照甘肅提屬大馬營遊擊魏世祿因病開缺所遺大馬營遊擊亟應揀員請補查有記名提督留甘儘先補用總兵協勇巴圖魯鄧少雲勇敢有爲營伍練達以之借補斯缺實於營伍地方均有裨益合無仰懇天恩俯念員缺緊要准以鄧少雲借補大馬營遊擊以期得力如蒙俞允應請飭部先給署札俟防務一律告竣卽行給咨赴部引見以符定制除該員履歷清册送部外謹會同甘肅提臣周達武合詞恭摺具奏伏乞皇太后皇上聖鑒訓示謹奏奉硃批兵部議欽此○○譚鍾麟片再河州鎭屬岷州營都司員缺臣前請以儘先都司沈福坤升署嗣准兵部咨議覆核員都司名次在後核與定章不符應毋庸議所有岷州營都司員缺另揀合例人員請補等因到臣查岷州地處邊要漢番雜居巡防關重查有副將銜留陝甘儘先補用叅將周政澤戎務洞達辦事認眞以之借補斯缺洵屬人地相宜合無仰懇天恩俯念員缺緊要准以周政澤借補岷州營都可員缺以期得力如蒙愈允應請飭部先給署札俟防務告竣卽行給咨送部引見以符定制除該員履歷清册送部外謹會同陝西提臣雷正綰合詞附片具陳伏乞聖鑒訓示謹奏奉硃批兵部議奏欽此○○譚鍾麟片再臣准甘肅提臣周達武咨稱甘州城守營守備梁有才請補硤口營都司遺缺揀選得留甘儘先補用叅將王克修歷練營伍辦事詳愼堪以借補咨請核辦前來臣查王克修才具穩練營務洞悉以之借補斯缺實堪勝任合無仰懇天恩俯准以王克修借補甘州城守營守備以裨營伍如蒙俞允應請飭部先給署札俟防務一律告竣再行給咨赴部引見以符定制除該員履歷清册咨送兵部外謹會同甘肅提臣周達武合詞附片具陳伏乞聖鑒訓示再該員係屬本府請俟准補給札後再行照例揀員對謀合併陳明謹奏奉硃批兵部議奏欽此 
 
 

Page 14

 
 
[上海四馬路文報局内恊振公所經收賑捐九月中甸清]  
　　十五日救灾單仙女廟鎭王陶庵先生募無名氏三員○李希陸先生畫潤小洋二角○本日共收　洋三員小洋二角○付敎河南捐○本埠奏亨原庄交來烟台　忍堂　懷德堂萬二户各三元金耀庭萬坤山志德堂陶蔡無名寳昌號廣德號六户各二員東大成余吳氏溝鑒餘生人　隆德舊德堂于德增棧省吾堂宇馮大房文琴居豐同豫德順號泰華　信盛　不足齋十四户各一元周爵卿一員五圓全太盛八角書忍堂張徐時霖頴記甫記泉記成裕同和堂恭泰恊興昌九户各五角來記三角玉甫無名氏仁記福興潤四户各二角芝罘寄人一角共收洋四十員○本埠三合記規員十五兩○嘉興渭塘鎭章補過齋求室人病　十元○南下關文報局交來散業齋璧朗軒培基氏建寅氏蘭蓀堂白實雄守愚齋太原氏魯氏桂馥興十户各一元○乍川許大隆號募天水頂　等三十四户十六元○本埠太古昌交來蕪湖同豐號嘉同興福等洋十六元又交來延禧二員○本埠王經邦莊公祥傅漳葉汝智留餘堂石户各二元○汜水芮長順行募臺捐局等四十八户十二元○本埠餘大莊文來寗波源裕莊募公正居士等二十八户九元○安慶輪船帳房交漢口保安氏四元餘慶堂一元張韻笙四千文餘慶堂俞瑞定二户各三千文陳鴻翥一千文以上實收洋十五元六百文○漢口益記茶棧募葉潤生等四十八户十五元○仙女鎭王陶庵交來恆記五元葉愼餘十元恆記十元鎔記十元○常熟凝善公堂既常昭同仁經募第二批捐問心堂丁五　合記不留名周南罔屈致遠吳伯棠吳子述采芍軒七户各二元節養居士裴春暉會太源倪萬泰義昌興布號昌盛同恆昌義隆庄德泰豐同匯源吳恆和十一户各一元玉記周錢華求安子三户各五角○蘇城水瀆鎭虹橋公記募徐恂記等四十八户英洋十元銅洋一元虚對開洋一個○蕪湖中江自省道人助四元又募綠雨樓育麟堂二户各一元楊聚昌蔡榮茂二户各一千文韓登桂八百文張福興徐永太朱有祥李金福吳萬元韓登張福田張景裕蒿長發長卿周永德崇實堂十三户各五百文李朝義六百文李玉才三百文實收英洋十五員小洋五角○汜水水同茂號内彰秉陽先生十元○本埠泰亨莊交來烟台䨇杏居士募務本堂一元二角鍾至憲雙杏主人二户各一元沈寳記八角潘玉川叚　清二户各五角潘五蓮張劉氏太風子三户各一角○浙　濠河　局募求解堂一元○本埠掃葉山房交來烟台阜成棧募曲勳五角方早成棧二户各二角曹德珍一角又交來隱名氏三元求諸事順平三元○崑山玉峰善士交來屬坐生善士求母乳積魂速消卽愈銅洋二元低銀六錢九分又馬二房一元○硤石鎭憑記三角○漢口招商局募憶潮主十二户四元○漢口恊成銀號募四元○不留名二百文○蘇王東文號募練竹軒吳德昌公善氏三户各一元曹寳山五角程金堂陶煥章二户各四百四十公德堂三百五十嚴義和三百實收洋五員○常州愛日市隱二員虚對開一個○嘉善厘局胡敏之先生募古石記等三元二百七十○餘姚無名氏三元○倪文記二元○雲間新記英洋一元銅洋一元○春蔭舘主人一元王奎記甡卓號含潮記三户合助一元○李瑞亭先生募二元○無名氏五元○蘇城兩廣會館交來無名氏求病速愈一元陳台娟求無灾無難易養成人助原舊銀小手鐲一雙計重三錢○浙江千分局内夏舉亭晏樹棠王松齡徐錦濤丁壽彭賀至閣徐松齡七户共三員○盛湖周第募玉照堂等十二户一員一百六十○新市仙潭同人三員○泰州承福堂壽芝室陔蔭山房三户各一員○浙省勉力學好人交來張梅槎先生一員○本日共收河南捐英洋三百十五員銅洋四員虚對開三個小洋十一角規員十五兩低銀六錢七分小銀鐲一雙計重三錢錢一千二百三十文 
[上海四馬路高易公舘内籌賑所李秋經收直順山東八月念七至三十等日賑欵清單]  
　　念七日康册雙鳳鎭無名氏洋一元吳縣無名氏半元○漢口茶業公所寄來福字二百三十四五號册嶺南辛麗波爲光母陳氏宜人求冥福助紋銀二十兩又爲亡妹逐意百日之期省經資移助紋銀二十兩無名氏洋十元求保清泰共捐紋銀四十兩伸規元四十一兩五錢七分一厘洋十元○森昌局來康册岳州恊記錢一千文峻德堂六百榮禧謙益堂庚和堂存厚堂承恩堂安正堂各各四百德運堂二百方臣堂義記各一百共捐錢四千四百文伸來洋四元○壽册廣陵無逸生花洋一元○康册太原惠記錫山含記各洋一元○全泰盛局來蕪湖胡子樵翁嘉孝友堂胡子樵紹松堂各一元王炳章余俊卿簋奉之余虎臣馬子珍張鑑堂無名氏虞健菴余筱卿劉堂李堂各洋半元楊愼齋丁蘭溪李漢臣張良卿池錦春丁垢山各三角耿漢洲二角共捐洋十元另五角○福興潤局來康　湖北新關署劉翰初張靜茗翁募工利公錢二千文胡耀西李采臣王嘵岩逢子修報單房各一千張靜若八百劉翰初七百龔蘭台董鑒泉周弼廷譚許評孫子平郭雨耕曹捷三各五百文共捐錢十二千伸洋十一元○全盛局來康册杭省沈頌記隱名氏各洋半元紫滕書屋李記愼獨山房厚德堂盛基許氏敬六主人各洋一元共洋七元○○念八日慶種福田册無名氏洋三元○永義昶局來康册王張氏心愿洋三元○王岐昌二元○東海杏園主人求合家平安洋四角桂芬旺記求病卽愈進堂鳳記求病卽愈各洋八角共洋二元○康册戴賢進洋四元錢八十思補齋瀾溪居士王錦壽汪余氏樂濟　各洋一元李氏同善子各錢五百文合來洋十元○漢口荼業公所寄來康册六本太古和二元葉福緜美善堂童愛槐各錢一千文原鎰垣陳福田無氏七户餘扣堂王壽善楊文煌陳正卿楊翰臣各錢五百吕廣深錢二百共捐洋二元錢十千伸洋十元五角○鎭李翰光爲求家家兄病愈合家清吉洋二元○老福興局來康册漢口朱森翁募無名氏因常時痰中微紅肺腎有損求卽愈洋三元無名氏因虚弱纒延求愈洋二江心顧氏錢五千零八十洪東昇四千吳儘盛柯榮昌朱春陽各錢二千文祥福泰祥生典各錢一千周恊泰李信成裕厚裕興各五百共洋五元錢十九千零八十伸洋十八元○善發來募朱抑記洋二角○○念九日老福潤局交來杭垣延陵後裔爲小兒病愈還願洋十元○黄三益堂洋二元○乾昌局交來康册九江寳源生寄來王德記慶記次記修記繼　亥記各洋一元共洋六元○福興潤局來救灾免灾單練谿蓮華遺愛居士爲求子息洋五元○三十日宏順絲號銅洋三元○康册黄翯生錢四千文江槐午二千向箖書屋芸　堂許頤豐號四合堂和衷堂余種德堂李敦厚堂温　儉堂黄德潤堂洪安遠堂洪磻溪魏品懷熊耀華義記義生福各錢一千惜陰書屋徐青雲堂王姓無名羅續邑厚德堂史愼餘堂各五百文共捐錢念四千五百○○以上四日統共收規元四十一兩五錢七分一厘英洋一百念六元七角花洋一元銅洋三元錢念四千五百文 
[上海北市絲業會舘籌賑公所施少欽經收山東順直河南賑捐九月十一日第一千五百十九次清單]  
　　鄧善士求母病速愈規銀七百兩嚴開第銀一小錠計重一兩七錢一分趙秉臣車臣保母身體安康福壽延綿六甲平順由吉安郡城外寄全泰盛局來洋二十元蘇州無名氏十二元海安同盛由恊源莊來十元儒雅堂高君洋六元江遺經堂銅洋二元由金陵倉巷江璞孫寄全泰洽局來裕姓洋二元爛板洋二元虚對開二元求子平安一元○救命摺第五百八十一號范竹卿募無名氏二户各洋一元又錢一千二百七十三文又二户各一千二百又一千無名氏六百洪祥豐程域民各五百陳正元四百賈錫傅三百楊某潘某宋唐梁氏共二百九十四盛曉山二百程天福汪廷傑各一百共十一户由成業寄大通恊興昌局來洋一元本洋七元○有心無力人勉力居姚燮翁三户各洋一洋楊氏求母康寗指捐河南三元四户由朱筱濂交來洋六元○義記恆募江記病中許愿川記海棠居三户各洋一元堯記錢二百文義記恆求里中平安指捐河南洋十元龐恭記求家口平安指捐河南二元六户由蘇州鴻源局來洋十五元錢二百文○河南葛藩甫同轉經募南北兩市洋布衆商由大豐洋貨號交來洋一百元青浦隱名氏求母病速痊由全盛局來一百元張式之善士由席芝卿交來一百元許春榮善士蒙親友惠賜苹儀移助一百元何仁和求胞兄泳和病速愈由義豐順洋貨號來四十元湯敦禮崇記欲了心愿由蘇州老人和震記託惠泰莊來十元浙紹正和局來四元無名氏求保暗疾平安四元杭州吳秋厓求室人病愈由廣昌隆杭莊來三元福仙堂一元錫山無名氏求合家平安無灾無晦一元宏盛長一元無名氏一元張小漢一元無名氏一元汪秋濤一元○李世德堂洋一元程樹記錢三百文張鑑記張子記李侍記朱璞記顧凝慶五户各二百程蓉記毛偉記李少記王少記紹德堂戴銘卿朱七户各一百文無名氏二户各五十共十六户合來洋一元一角錢二千○葉英齋募節省針黹資洋二元又一元又半元又半元又香資移助三角共五户合來洋四元三角○安徽巢縣柘臯分司任君小坪捐亷本洋十元松陵沈采丞任益之任壽增福增三户各洋一元胡朱毛諸同人一元共五户由政大源局來本洋十元英洋四元内有銅洋一元○徐琢卿經募重興房徐五百文德大號三百文方鹿鳴二百候心如陳坤戰陳介生袁蘭孫慶華秋樵利川坦人文耀九臯譪卿十一户各一百文共十四户由漢鎭德大號寄全泰盛局來日本洋二元以上十一日 
 
 
