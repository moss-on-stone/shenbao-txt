# 1923 - 37 - 4917947

 

Page 1

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 2

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 3

 
 
第一萬七千九百四十七號;中華民國十二年 西曆一千九百二十三年二月七號
星期三 * *時評 
[有若無之政府（冷）]  
　　今日之政府謂其無歟則經兩院之通過經總統之命令明明有若干閣員在也謂其有歟則或以私而不到部或即到部而不任事除激動學潮與提議庫劵外未聞建一策辦一事也故并二者以言不得謂 
之有亦不可謂之無可名之有若無之政府而已 
政府也者國家最高之行政機關也政府而有若無則國家一切政治如何而可辦理政治不辦理則國家之本根惟有日受侵削日益紛亂日趨於不可收拾之途徑而已故有若無之政府者實大誤國家之政府也 
[命令]  
　　二月五日大總統令任命蒙人潛爲南寗鎭守使此令又令兼陸軍總長張紹曾呈請任命左繼梧范泰生爲直魯豫巡閱使署科長均照准此令 
又令丁槐給予一等大綬寳光嘉禾章此令 
又令鄭頣培晉給三等嘉禾章此令 
又令楊希堯關英鉄均晉給四等嘉禾章此令 
又令王國琛劉傳鼐陳璣沈頌時林仂滄賀瑛均給予四等嘉禾章此令 
又令葉夏聲給予二等大綬寳光嘉禾章那旺呢麻蕭必達袁麟閣凌飛饒芙裳李英衛郭鍾韶均給予二等大綬嘉禾章杜凱之金承新劉丕烈均給予二等嘉禾章此令 
又令黃鼎言給予二等嘉禾章陳鼎新黎澤均給予三等嘉禾章楊伊三楊憶祖均給予四等嘉禾章此令 
又令朱希祖陳漢章李景忠白均士張亮郭世綰許繩祖均晉給三等嘉禾章羅聽餘陳器均給予四等寶光嘉禾章陳大齊陶履恭王仁輔孫瑞林何育杰張大椿黃振聲沈尹默胡濬濟韓述組何杰陳英才王桐齡許璇蔣兆鈺葛成勳周頌聲王世澤張善揚王季緒薛楷朱毓眞利韶胡樹楷王永齊程鴻書萬聲揚均晉給四等嘉禾章此令 
又令狄傳爾池上馨一均給予四等嘉禾章此令 
又令劉國楨劉琪張鵬均給予二等文虎章此令 
又令王烈夏道南均給予二等文虎章此令 
二月三日大總統令任命高崇祐爲江西廬陵道道尹此令 
又令内務總長高凌　呈請將甘肅甘凉道道尹葉爾衡免去本職葉爾衡准免本職此令 
又令任命李迺棻爲甘肅甘凉道道尹此令 
又令任命張錫典署河南汝陽道道尹此令 
又令江蘇高等檢察廳檢察長許受衡調部另有任用此令 
又令任命周詒柯爲江蘇高等檢察廳檢察長此令又令任命馬彝德署京師高等檢察廳檢察長此令又令内務總長高凌霨呈河南務局局長鄧長耀呈請辭職鄧長耀准免本職此令 
又令任命陳善同爲河南河務局局長此令 
又令派方屢中爲安徽防災委員會會長此令 
又令茲制定雲南第三覆選區補選衆議院議員日期令公布之此令 
二月四日大總統令任命管春蘋署贛東鎭守使署參謀長此令 
又令簡任職存記沈國均著交財政部酌量任用鍾尚斌著分發江蘇交該省長酌量任用此令 
[國内專電]  
　　北京電參院五日又流會 
　　北京電昨吳景濓要求將十二年公債提國會五日衆院開會討論 
該債内容與昨電同實收八二用途爲年關費三百十四萬二月政費二百萬（五日下午四鐘） 
　　北京電衆院到三百五十九人劉凌出席說明新公債因未開用途不議結果付全院委員會審查 
　　北京電財劉新公債用途千二百萬僅過年關實收八二共收九百八十四萬還秋節欵百萬還特種庫劵三百七十萬籌備流通劵基金二百萬年關費三百十四萬聞用途上各方有疑聞銀行有六家願受但用金六釐嫌少 
　　北京電新債條例十六總額千二百萬利息八釐期限七年半由崇文門左右翼稅收每年存二百萬該稅原擔之公府經費京兆敎育司法經費統由鹽餘上指撥若鹽餘無則基金落空聞崇文門稅現在政府指撥各欵尚每月不敷十餘萬又以新債折實換還特種庫劵其中時價有伸縮（六日下午一鐘） 
　　北京電新公債欠順利原因五㈠崇文門收入不切實㈡用途未公開㈢羅文幹發一千萬公債過一秋節分四個月度日且過一陽曆年關此次千二百萬僅過陰曆年關及本月政費㈣願承受之銀行意在扣債㈤吳景濓以迅速手段包辦闖關致生反響昨在衆院悉議員分兩派甲派則以用途不明主張愼重己派則持爲歲費交換條件昨劉凌頗牢騷張亦蹙額（六日下午一鐘） 
　　北京電財劉今訪軍警長官商會商推行流通劵辦法（六日下午一鐘） 
　　北京電頃訪外銀團鹽餘仍未放正金已扣定又吉會滿蒙高徐順濟及金鑛森林借欵到期本利如無辦法今後再扣鹽餘又英美義無擔保之債亦擬扣鹽餘法庚子賠欵金法郎升價法使要關稅上扣政府外交件件落後 
　　北京電高凌霨昨夜來京部薪可發一月又半（六日下午一鐘） 
　　北京電内務部將全國水陸警廳四十八處析爲五等（六日下午一鐘） 
　　北京電敎部又發薪半月彭誇彼到部共發部薪三個月某答曰瘠校肥部政策歷任敎長不屑爲也　　北京電黃郛語議員通過後再就職（五日下午四鐘） 
　　北京電黃郛見黎黎促先就黃答待星期三衆院通過則就不成會亦擬星期四就外次决留沈瑞麟至萬說係空氣（六日下午一鐘） 
　　北京電護法議員推徐可亭盧初璜等謁黎張請取消政治討論會又推徐淸和赴滬謁孫（五日下午四鐘）　　北京電張覆保曹沈鴻英督辦廣東軍務以國會反對未便發表俟相當時機再遵囑辦理（五日下午四鐘）　　北京電使團息各國交涉案因吾國政潮均未進行各電本國報吿無辦法（六日下午一鐘） 
　　北京電張閣每日見客在三百人以上見客時間在六小時以上 
　　北京電保曹以五電張閣未覆微有不愜吳毓麟往疏解後感情漸復（六日下午一鐘） 
　　北京電奉軍扣留京漢車輛四百仍未放還豫鄂煤荒無法接濟 
　　北京電閻錫山電某擬自行廢督專任省長并將督理總司令等名稱永遠廢止（五日下午四鐘） 
　　北京電顏德慶電吿膠路管理行車均就緒惟處置各種契約中日意見不同擬卽返京面陳 
　　北京電田中玉電院日本駐濟武官定七月撤回日使照催靑濟電話中國至今不公諸民衆請照約辦理（五日下午四鐘） 
　　北京電吉黑森林借欵三千萬日金一月十五期滿去年利息由滙業墊出一百三十餘萬現財部提閣議續訂展期合同（六日下午一鐘） 
　　北京電庫報紅黨在蒙設緩衝共和國活佛反對爲紅軍監守政權由活佛弟婦博克多及三音諾顏汗主持（六日下午一鐘） 
　　北京電吉會高徐順濟滿蒙四路借欵到期利息日金五百九十二萬財交兩部會同提出閣議謂無欵付利惟有訂展期合同 
　　北京電海軍協餉財部减三十五萬爲三十萬海李與財劉抗議無效（五日下午四鐘） 
　　北京電財部下條派助理員若干人機要科容不下科長請退改派魏鳴山又司會科帮科長劉某帶衛兵二名到差（五日下午四鐘）　　北京電交部勸解京漢工潮人員由津浦繞隴海赴鄭工人與軍警甚和氣謂彼此均是苦同胞秩序尚安（六日下午一鐘） 
　　北京電京綏局向張口商人借欵十萬發薪（五日下午八鐘 
　　北京電京漢今午開專車一次赴保（六日下午一鐘） 
　　北京電京漢印刷局先開工趙繼賢今日赴長辛店對工人條件允不禁止工會工人有願上工者 
　　北京電勞農代表越飛將更换後任擬安德納及威司託拉夫 
　　北京電内務部已借到欵發薪高凌霨允六日來京（五日下午四鐘） 
　　北京電馬聯甲保李傳業皖南鎭守使曹錕保盧金山荆州鎭守使　　北京電贛代表到院請罷蔡 
　　北京電報界請釋林超然 
　　北京電王揖唐免緝 
　　北京電馮國勳爲濟南交涉員魚（六日）閣議通過（六日下午八鐘） 
　　北京電張孝若三日由徐赴洛視察工振協會所辦之工程吳佩孚留住行署張次早二時卽赴徐往寗（六日上午十二鐘） 
　　北京電滬金業交易所呈部請飭滬電局將第一個月押欵利息速解（六日下午八鐘） 
　　蘭州電少會及學界在皖江會館歡迎敎廳趙元楨希望對於敎育有所建設（五日下午八鐘） 
　　漢口電湖北工聯會宣言援助京漢總工會並議决由各工團組織慰問隊如交部仍無解决卽整隊往江岸總會慰問 
　　漢口電揚子機器廠工人因廠家不履行上次籨訂條件擬提新要求限期答覆 
　　漢口電聞孫傳芳將任贛東邊防督辦）以上六日下午八鐘（ 
　　福州電此間公舉薩鎭冰爲福建省制憲籌備處處長現已就職 
（六日下午二鐘） 
　　香港電沈鴻英確於支（四日）午離省移駐兵工廠 
　　香港電尹驥李雲復翁式亮賴世璜冬（二日）通電就中央直轄第一二三四師長職 
 
 

Page 4

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 5

 
 
第一萬七千九百四十七號;中華民國十二年 西曆一千九百二十三年二月七號
星期三 * *常評 
[議敎爭潮平議覺]  
　　議員之可恥在旣往學生之宜愼在將來若但以現在論則是非判然社會固不忍苛責學生而要無一人能曲恕議員也 
使議員能追悔其旣往而幡然變計喚起其良心則社會亦何忍苛責之是在議員之知所以自處耳 
使學生或不謹於將來而囂然不靖甚至於出軌則社會亦何能曲恕之是在學生之知所以自處耳 
此事蘇省然北京何獨不然悲議會政治之破產者固無不痛惡今日之議員懼學校敎育之破產者曷嘗不深愛今日之學生乎 
衛生 
[簡易驗病法顚]  
　　人不能無疾病病之來恒由輕而及重疏忽於病輕之時至病重將不可救藥故人於疾病發生之始當先檢查心臓與體温見有可異之點即從事醫藥則雖身死亦無貽悔檢查之法至簡且易願爲諸君述之 
（甲）檢查心臓法心臓之强弱見於脈搏因心臓一縮則心壓增大而血液急送出動脈管動脈因之一時膨脹心臓一伸則心壓减小而動脈由固有之彈力而縮小脈捕次數與人之年齡成反比例而男女亦有别也大槪男子初生每分鐘之脈搏應有百三十次至十五歲僅有七十六次十六歲至五十歲後僅有七十二次女子初生脈搏次數較男多十次至五十歲較男多六七次自十六歲至六十歲後較男多二三次而已按人年齡檢查脈搏其次數或過或不及卽爲有病之證惟涵後與運動後不能持爲標凖 
（乙）檢查體温法備攝氏體温表一支（各藥房均有出售）含入口中或挾之腋下經二分鐘後取出視之見度數在三十六度七分至三十七度四分者爲健康之體温如至三十八度或三十九度則爲熱病再高至四十度六分以上者則爲最熱病將有性命虞矣若體温降至三十三度五分以下者則爲必死之虚脫病但檢查體温於酒後或運動後亦不能持爲標準也（乙種酬） 
經濟 
[利用寒假推廣贖路儲金家]  
　　流光如矢忽忽已届殘冬學校中又放寒假矣莘莘學子均束裝旋里享新年之樂事夫學校之所以放寒假非所以供遊樂也必也乘此時期爲許多有益之事或爲社會服務或爲國家盡力今者吾國贖回膠濟路事已見實行正可爲國家效力之機會也苟能利用此數十日之光陰召集同鄕學友而試行之獲效必大况用力甚　事半功倍願同胞莫失此機會也其法有三敬陳於後 
㈠組織贖路勸吿募金團集同志數人至市鎭鄕村或自己之親戚朋友吿以國家痛癢相關之事並述儲金後對於個人所得之利益或勸以節省年節諸費（如禮物壓歲錢見面錢送竈等等）施之贖路諄諄善吿吾意必能動心於是一方面收募金錢必能踴躍實行 
㈡組織演劇團新年演劇觀者必多收欵較易蓋社會人士於此時賭風特甚今演有趣之新劇非特可以引導其正當之消遣在無形中亦可改良社會之惡習收得之錢即可充作贖路儲金其事固易舉也 
㈢組織短期義務學校吾國民智淺陋識字者十不滿五良以敎育不能普及之故苟能擇公座之地敎育鄕民稍收學費一方面可開通鄕民知識一方面可以此費歸作贖路之用不亦善乎 
以上諸法余與同志數人擬在假期内實行質之高明以爲何如（乙種酬） 
[商業問題之研究（續）吳束初]  
　　店賬討論）四十五（競爭與付欵批購貨物付欵時日之遲早亦有視競爭之有無而定規者蓋競爭之發現最著者往往濫跌價格破壞商業當例卽如付欵日期之特别放長亦競争利器之一也其故有因同行欲獲得顧客之歡心不惜多方遷就凡平日不屑爲者祗爲獲得買客之感情起見毅然犧牲甘受其害而於擾亂現狀兩敗俱傷不顧也 
美國某城某年煤業大起競爭同行嫉妒互行自殺政策買主旣得低廉價格又付欵可待至三月半年或一年甚至可任意欠至何時付欵一似賣主方面之貨色未用資本購來者當此風潮機盛之時同行彼此不讓互謀最後勝利詎知結果同行中資本薄弱者先後敗退雄厚者亦難久持此猶羣獸相鬭强者傷而弱者死均無利於自身也第上述爲競爭最激烈者平時自不多見但平日商店之因競爭而不計付欵時日之遲早者實繁有徒吾固不言競爭爲極不當行且商店之視競爭而决其付欵之辦法亦事實上不可少之一步是競爭頗具應行存在之理由不過因閙意氣而置本身利益於不顧終非經商之道然則王任掛欠事宜者對於此點不可不特别注意也 
道德 
[道德運動謹愼]  
　　學生們爲什麽流血因爲要驅逐那蹂躪人權的敎長警戒那喪盡人格的議員那麽衆議院門前的血便是道德的代價這一次學生們的舉動也可稱爲道德運動因爲他們要使敎長和議員都向天良和道德這一條路上走去 
做國民代表的議員們十一年來何曾爲國家謀一點利益何曾爲吾民增一些幸福試問他們所議何事無非是假名法治攫取政權納賄的納賄捧場的捧場把天授的良知擱在腦後本身的人格喪盡無遺可敬的學生還不忍他們始終墮落把最痛切的最誠懇的熱心去喚起他們的道德思想并且不惜將赤血流在罪人面前但是這只算得道德運動的初步罷了 
學生們是道德運動的先鋒全國國民纔是後隊的主力軍天與的時機應當接受積極進行終得改革人心灌輸道德方不負流血的靑年須知中國是中國人民的中國經主人翁决心做去總可以達到目的大凡顧全私德還是狹義的道德謀公衆的安全和利益纔是道德的廣義咧（乙種酬） 
科學 
[物體密度之測量法一束]  
　　所謂某物體之密度云者即該物體每單位體積之質量或重量也藉物體密度之測量法可以知該物體所含本質純粹與否亦可藉此以知該物體所含雜質究爲幾何故爲研究物理考所不可不具之常識茲就西書所載删其繁縟取其精華譯而逐次類之如左 
甲固體方面 
（一）有規則之固體凡物體之具有一定形式者其密度之測法可先量其體積而權其重量然後以其體積除重量卽得該物體之密度設有一正方形之鐵一塊每邊長二糎其重量爲六二·四克則其密度爲重量---體積＝６２．４---２×２×２＝６２．４---８＝７．８克即其密度每立方糎重七·八克（二）不規則之固體按亞幾默得之原理凡物體置入液體中之後其所失之重適與同體積之液體重量相等故物體之不具規則形者其體積可藉此以求之例如有銀一塊在空中權之重四十二克在水中權之重三十八克則其在水中所失之重爲四克卽同體積之水亦重四克然一克之水其體積爲一立方糎則四克之水其體積爲四立方糎即該物體之體積亦爲四立方糎故其密度爲重量---體積＝４２---４ 
＝１０．５克　其密认爲每一立方糎理１０．５克 
（三）較水爲輕之因體凡物較水爲輕者則不克全部浸入水中故須　一　物於其上然後依次求之例如有一木塊在空中權之爲八克今欲求其密度可先取一重物（如鉛）在水中權之（設爲重十八克）然後將重物繫於木塊上同在水中權之得其重爲十四克則該物體在水中所失之重爲８＋１８－１４＝１２克亦即同體積水之重也然一克之水其體積爲一立方糎則十二克之水其體積爲十二立方糎即該物之體積亦爲十二立方糎故其密度爲重量---體積＝８---１２＝０．６６···克即每立方糎重０．６６克乙液體方面 
（一藉用浮秤設有一浮秤置之水中則浮至八十度若置之酒精中則浮至一百度是則一百體積之酒精與八十體積之水相等故每體積之酒精爲每體積之水之一８０---１００＝０·８倍然一立方糎之水重一克則一立方糎之酒精重○·８克即酒精之密度爲一立方糎重○·八克也 
（二）藉用重物設有一玻璃桿在空中權之爲二十克在水中權之爲十四克在石油中（設爲欲測其密度之液體）權之爲一四·八四克則２０－１４＝６克爲玻璃桿所排開之水之重即被排開之水之體積爲六立方糎而２０－１４·８４＝５·１６克爲同體積石油之重故其密度爲重量---體積＝５·１６---６＝·８６克即石油之密度爲每立糎重·８６克（不受酬） 
雜錄 
[滬居靑年須知宗傑]  
　　滬地號稱文明實則黑幕重重隨處機𨹗偶一不愼即墮網� 
羅靑年乏定識者尤易受欺茲舉重要者數端俾靑年知所趨避焉 
一莫貪便宜諺曰貪小則失大滬地人心險詐此層尤宜謹愼凡人稍占便宜之處即爲吃虧之張本如擲包翻戲等皆先以便宜與人而後施以敲詐也即小之購買物件亦宜往誠實店肆若貪便宜非劣貨腰鼎即來歷不明之賊贓也 
二少往游戲塲游戲場中男女混雜私娼無賴　入其間彼輩廣張網羅靜待入彀一或不愼多有失足者故以不入爲宜 
三莫與人爭鬥無賴惡少恃勢欺人稍一反抗痛毆隨之即或鳴警彼等通同一氣亦不得直縱小題大做上控有司然而眼前吃虧毌寗讓步之爲得也 
四愼擇友伴切磋琢磨固不可以無友然滬地有等人物專以引誘良家子弟爲事從中漁利奸詐百出其僞言僞行一若眞實之流而暗中則投其所好導入邪途喪身敗名 
者頗多少年尤不可不知也（乙種酬） 
 
 

Page 6

 
 
第一萬七千九百四十七號;中華民國十二年 西曆一千九百二十三年二月七號
星期三 * *[國内專電二]  
　　香港電李福林電沈楊請釋放魏邦平 
　　香港電楊希閔委滇軍團長楊廷培爲江防司令楊微（五日）就職 
　　香港電由省至石龍已變戰塲交通斷絕但各軍扼守嚴密制止行人眞相未悉 
　　香港電聞楊西巖向孫辭財廳長　　香港電潮汕軍官聞許崇智不日到汕預備歡迎聞許軍先遣隊許濟部江（三日）早抵梅縣 
　　香港電胡漢民定齊（八日）回省任事　　香港電桂將劉炳宇通令准運米出桂境（以上六日下午七鐘） 
　　香港電魏邦平今日下午釋出英美日領往農林試驗塲迎往沙面（六日下午八鐘） 
　　香港電軍界訊孫令沈軍退往北江候命允給四十萬爲開𢬌費沈允支（四日）微（五日）兩夕粤路均開夜車載沈軍北上 
　　香港電聞楊希閔定陽（七日）釋魏邦平各軍預備往試驗場歡迎 
　　香港電省署委范其孫爲粤海關監督 
　　香港電楊希閔支（四日）電滇小會及京滬港同鄕言少事休養卽振旅還滇 
　　香港電陳策率江防二十餘艦洊河頭船滿載軍士由江門駛赴黃埔蓮花山一帶集中 
　　香港電楊希閔電孫辭衛戍司令請仍由劉震寰任 
　　香港電孫委程潛古應芬梁鴻楷陳德春莫擎宇爲大本營在江辦事處主任程等微日就職 
　　香港電陳策調廣玉廣金寳璧三艦赴汕載許部返省 
　　香港電今早十鐘西關故表街信隆棧失火燒七間延及十三行焚六十間至下午二時熄 
（以上六日下午七鐘） 
　　安慶電許世英電京云阮護省篆地方反對劇烈速任正式省長來皖以便交卸而免激變（六日下午五鐘） 
特約路透電 
[北方政聞記]  
　　六日北京電衆院於今日午後討論民國十二年八釐應急借欵之詳章 
五日北京電財政總次長今日午後蒞衆院解釋八釐借欵之辦法以八二發行六釐扣佣以三百五十萬元償還近今發行之特别國庫券餘充年關之行政費劉恩源答覆議員之質問允隨後報吿詳細用途衆院於是討論此議伹並未表决該借欵定名民國十二年八釐公債　　六日北京電贛省長謝遠涵昨日辭職旅京贛同鄕即派代表赴公府及國務院請加挽留　　五日漢口電現因京漢鐵路罷工無火車來往聞該路罷工乃反對軍界現有人圖於明日舉行總罷工 
[洛桑會議决裂之挽回]  
　　五日倫敦電克松侯爵今日午後回抵倫敦　　五日洛桑電衆意會議並未决裂不過中止而已協約國大約將續開談話會土代表將於星期三日離此據 
謂會議之决裂非如法人所稱因司法制問題實因土國拒絕接受約内所載承認君士坦丁政府所予法意之鐵路讓與權 
　　五日洛桑電美代表今日與伊斯美氏及意代表芒太那氏會商效果良佳渠現望可獲使土國簽約之辦法意總代表加羅尼氏巳展緩起程 
　　五日巴黎電據確實消息伊斯美氏現已接受司法條件按此項條件爲會議决裂之要點之一據洛桑消息法代表龐巴爾氏得悉土國現願於洛桑或他處簽定條約土國接受司法條欵由龐巴爾氏與伊斯美氏會談後電吿普恩賚氏惟土國於摩蘇爾問題等仍堅主附保留案此已由協約國允可普恩賚氏急以項消息電達倫敦法國政界現覺該約無延緩簽定之理由伊斯美氏聲明如彼赴安戈拉則有墨達尼亞之休戰條約在可免續啓戰釁云 
五日倫敦電各報對於洛桑會議决裂原由意見不一泰晤士報謂土國拒絕簽約乃由聞法國擬與單獨談判之故每日郵報則以會議之失敗歸咎於協約國代表拒絕承認土國對國家應享權利之正當要求衆意會議之决裂不致引起戰爭且謂如協約國仍聯合一致則大局不日可定惟衆皆承認單獨談判之危險 
　　五日巴黎電各報以土國不簽定有利之條約皆爲扼腕各報不以大局爲慮謂希土戰爭斷不致再見協約國如仍一致行事則不日可在他處續開談話會晨報稱龐巴爾氏曾逾越訓示致克松藉詞司法問題而决裂龐氏將不復辦理此項談判云 
　　五日巴黎電法總理普恩賚氏語客謂今宜釋明土耳其藉詞司法制次要問題而拒絕簽約之奇異理由各方當具好意重開談判以弭戰禍協約國與安戈拉間之交往必加維持惟協約國須先决定共同政策云云 
[魯爾區域佔領後之爭端]  
　　五日柏林電加爾魯希消息巴登邦政府通吿國人抗議法國之佔據其境並諭官吏勿服從佔領當道之任何命令德報稱法軍昨佔據葛台勞車站遮斷佛蘭克埠與曼希姆之鐵路交通 
　　五日巴黎電薩爾境内礦工今晨開始罷工杜塞爾道夫消息稱德總理之游歷魯爾適與德員方面抵抗之復活同時發生鐵路員役抵抗尤甚已施行其一部份罷工之手段以柯白倫斯境内爲最顯著 
　　六日倫敦電聞德總理古諾氏忽於上星期杪游歷魯爾各大城鎭在愛森與各界代表晤談法人預料古諾此行將使德國官吏之抵抗愈見堅硬法人杜塞爾道夫消息稱梅恩斯·　白倫斯等處仍有鐵路罷工風潮不過特萊夫斯等處交通聞已恢復耳愛森警長亦在最近被逐者之列魯爾之煤脂·煤油精·　亞　尼亞今皆不許出口 
　　五日巴黎電運輸部長與威干德將軍現已復赴魯爾運輸部長之主要目的有二（一）相助决定聯合鐵路水道運輸之辦法俾供軍用並運煤至協約國（二）會同當他法員研究新懲戒之實施蓋以德國反抗不得不施用新懲戒法也 
　　五日巴黎電（法人無線電）法總理普恩賚在新聞記者聯合會常年宴會時演說謂法國之佔領魯爾並無併地之念法人所欲者僅有二事即法人之損毁須得賠償及在魯爾不復受人攻擊而已此外無他但法人必欲達此目的 
　　五日巴黎電（法人無線電）今日午後財政部長召集財政問題之會議法比官塲皆出席 
　　五日巴黎電（法人無線電）魯爾今日安靖煤礦仍工作煤車無入未佔德境者法人已在韋陶地方設法擬每星期開火車五次往瑞士巴黎時報稱德政府派員威嚇利誘運動鐵路員役停業杜塞爾道夫軍事當道出示謂如發生失業或缺食情事其咎全在德政府云前亞爾薩斯勞蘭省財政監督施維斯格氏將爲財政專家團之領袖討論魯爾境内徵收煤稅之方法並辦理來因地組織稅關與整理幣政事宜 
　　五日巴黎電（法人無線電）英國每日電聞報載一來函謂多數德人今知繼續抵抗法國壓力之不可能因德國實業現無從覓煤也 
　　五日巴黎電（法人無線電）比國外相在里愛日演說謂法國爲共同利益已犧牲其自己應得之利益德國迄未履行其各項義務非至德國料理其義務時法比决不退出佔領區域云 
　　五日巴黎電（法人無線電）美衆院外交委員會長稱美國會議員大都承認法國有權佔領魯爾故德國工人所發反對魯爾被佔之訴吿文無發生響應之理由云工黨領袖剛勃士氏發言論賠償法國損失之必要紐約時報稱德國工人應向其自己政府陳訴促其向法人開議云倫敦星報稱德政府旣令人罷工則民間受累應由德政府負責云 
[美衆院之限制外僑新案]  
　　五日華盛頓電衆院移民委員會今日議定新議案積極限制外僑入美之人數將可許入境之每國人數減至該國在美僑民百分之二並以一八九○年在美僑民之數爲計算可許入境人數之根據據辦理僑民事務之官吏估計照此計算則每年入美之外僑僅有十六萬八千人而非三十五萬八千人委員會所以取一八九○年統計爲標凖者因是年入美外僑大都來自北歐也該議案規定凡僑民已入美籍或願入美籍者其眷屬可許入境又規定某種職業界不在禁列此　殆爲日人而設 
[各國近事記]  
　　五日蘇菲亞電布首相斯丹布里斯基氏偕閣員數人在某劇場觀劇時有人向擲炸彈雖炸而未傷人時布皇與郡主等亦在場内當時觀劇者並未驚亂所釀損失頗微 
　　五日巴黎電荷蘭資本家韋格爾氏在比京交易所操縱市面爲比政府所逐出 
　　五日倫敦電對外滙價初因洛桑會議失敗而暴落繼稍回復法佛郎收盤價七三·二○比佛郎八三·二五意里爾九六·七五德馬克價在二九萬至十九萬五千間紐約鎊價收盤四元六角七分六二五證劵交易所市况沉寂後即回復 
[公電]  
　　北京國會議員劉　訓電各報館均鑒讀中山先生宥電語重心長同深感奮竊念民國成立已逾十稔始革淸命繼討復辟　續兵力以成大功旣聚難散遂供利用或謀自　或爭地盤招　自由兵浮於餉藉餉爲名上下搜括兵流爲匪匪變爲兵循環不已全國騷然兵因怙惡將尤懈心以人爲　殘我同胞生作虎倀死不邱首大違人道上干天和　　軍閥存者有幾此仆彼績報應昭然家計未延國　先斷今幸勢力各派懲前毖後中山先生　之合肥上將和之聲氣應求根本解决以兵爲工各謀生計始暴終仁食寡生衆財政漸裕列强共諒從此措施令如流水夫全國旣有厭亂之心諸公豈無懺悔之意立除私見携手一堂朝言和平夕可統一英雄造時勢時勢造英雄舉於諸公一念卜之盥訓等忝列國會　獻芻　先達個人私共慰感民之望迫切陳詞　任主臣國會議員劉盥訓楚緯經 
任同堂郭步瀛陶毓麟王廷弼歌印 
國外要聞 
[英人觀察中國時局之悲觀]  
　　字林報倫敦通訊云本星期報載中國政府任張紹曾將軍組閣此等中國政治家來去太速吾人竟不克知其歷史但知張氏富於野心而又多所顧慮並知其女嫁與吳佩孚之姪以現在情形觀之此新内閣壽命未必能久此實中國之不幸因北京政局變遷太速已與世人以極惡印象中國之友目下難爲中國解說之事甚多其一卽爲財政近因中國未付馬可尼及維葛斯兩公司債劵利息致信用大失湖廣鐵路債劵利息直至最後之時始行付給在到期之前二十四小時倫敦匯豐銀行尚未接到欵項致股票交易所中發生一極損害中國信用之謠言中國使館當然竭力彌縫然爲事殊不易代理公使朱兆莘本星期曾以宣言一篇囑倫敦各大報宣佈其文如下『日來此間又有關於中國財政之謠傳中國信用在股票交易所中已見影響實係無稽之談查該謠言謂湖廣鐵路借欵利息上星期五日不克發付以至到敝使館訊問者甚衆當經電詢北京立卽得覆聲明不確並稱代表中政府之滙豐銀行已從鹽餘内接到付息欵項目下該息欵已照數付出矣按此項投資極爲可靠絕不至拖欠凡研究中國財政者皆知之該債劵除以湖廣路作抵外並以兩湖釐金兩湖鹽稅及湖北進口米稅作保如此等收入不足再由中政府擔保歸還本息全部債劵抽籖事均按期舉行第一次在一九二一年十二月第二次即在本月五日（按即一九二二年十二月）凡抽出之債權人其本息將由匯豐銀行準期付足湖廣路爲中國最重要之路線造成之後可使廣州漢口一氣貫通現在全線中已有兩段完工最南之一段從廣州向北至韶州最北之一段漢口向南至株州此兩線均已開車株州韶州間之中間一段尚未動工但已大半測量此路成後在中國本部營業將最發達自北京至廣州可由此路貫通粤湘贛三省交通將皆經由此路贛省境内從株州至萍鄕已有一支線開車營業此幹路經過處人口稠密物產覺富當歐戰起時路工業已開始因戰作而猝停以後造成者祗有南段耳現在未築之二百英里不久亦將動工將來全路吿成其重要殆與英國之倫敦北西或中地鐵路無異北京政府近爲他事所迫故未致力於此路之完成凡報有湖廣路債劵者旣知此等事實當知彼等之投資實爲中政府所特别歡迎者也』 
惟此間有某某報紙以經濟時報爲首謂國際銀團之存在實阻碍中國之整理財正或取得外欵以整理財政云云此關於中國財正之說也至關於中國政局一般人均憾其進步太緩惟人人皆信中國内亂之背後實有日人從事播弄　日本不利於中國之統一也惟中國内亂不止於國際地位大有影響否則於世界事情大可參加華人於此　不覺悟實爲可異至中英間商業顯有進步據最近報吿中國所存蘭卡罅耶疋頭貨業已不多惟此種順利形勢將否繼續殊無把握非中國大局平靖决不能引起絕對之信任向來有人力舉中國性質及風俗上之弱點如在英吸鴉片等事以破壞中英商業關係有某某名望較淺之報近復鼓吹黃禍之說不幸中國之外交官對於華人之惡習憤似無法控制彼等顯然不反對將此等人押解回國但從未嚴禁彼等之惡習竊意華使館苟能嚴厲行事則在英華人之地位必能增高許多但此非使館之過耳總之返觀一年來之事情實不能使人十分樂觀苟非多數英人向來表同情於中國則中國在英人眼中之地位决不能甚高此乃中國自己之過在世界事情中自己抛棄其機會殆從無如中國今日之甚者也 
國内要聞 
[劉恩源擬發行十二年公債]  
　　條例已提出衆院財長劉恩源爲籌畫年關經費特定發行十二年八釐短期公債一千二百萬元前日（三日）已通過閣議昨日十二時招宴銀行界中人接洽此事銀行界已允由各行分任發行下午二時復經劉氏會同全體閣員招宴兩院議長於中央公園董事會商議對待議會方法當局對於此事原有兩種主張一說謂現在國會將届休會之期財部可先行發行俟來年度開會再行提交國會請求追認一說謂政府宜即提交國會請求開緊急會議通過此案以示尊重議會之意會商結果卒定採用後說即日提交劉氏當於昨晚六時辦就一切文件面交總理副署親自赴府謁黃陂說明原委立即蓋印卽於當夜九時咨送衆議院該院立發通知定於五日下午一時開緊急會議議會中人聞此消息主張須付審查與否雖紛紛不一然大致此案根本當不至不能成立也茲將此案内容錄左㈠債額一千二百萬㈡以十三年崇文門稅欵作擔保基金㈢利息八釐㈣八二發行㈤手續六釐㈥預扣息金一二 
附錄衆議院開會通知敬啓者頃接大總統提交籌辦中央緊急政費八釐短期公債條例案茲以年關伊邇事關緊急重以兩院休會期迫急待提前解决以資應付除發布議事日程外特此緊急通吿届時務希准時出席爲盼衆議院秘書廳啓附大總統咨一件大總統爲咨行事現因籌辦中央緊急政費擬發行八釐短期公債計債額一千二百萬元茲依約法第十九條第四欵之規定將條例規則辦法及表咨請貴院議决可也此咨衆議院計送條例一件表一件規則一件辦法一件國務總理張紹曾 
[財政部對正金二次抗議]  
　　俄債事件日人方面主張頗爲强硬曾於二月一日又致函財部再行申明理由並在報紙及外交方面爲種種之聲明但日人此項要求根本上本爲無理我國萬一承認則不特有一欵兩付之弊且將來連類而必須承認之本金估計在千餘萬元左右所關國庫非淺故財政部於得正金第二次來函之後再爲二次之抗議茲探得原函如下逕復者查善後借欵俄發部分被竊息票事准二月一日來函業已查悉茲逐條答復於下㈠來函稱貴部所謂道勝銀行對於貴部之通吿云云該項通吿對於敝行無任何抗辯之理由且貴部旣經函知道勝銀行停止决算今何又將此項責任轉嫁於道勝此敝行之苦於了解者也一節查善後借欵債票係由承辦借欵銀行一手經理本部旣據承辦借欵銀行報吿債票發生問題請求帮助其力之所不逮本部爲保護眞正執票人利益及本債票信任起見自不能不予以相當之助力故一九六年十二月二十九日通吿限制付息辦法准予照行迨辦法旣行之後又據道勝銀行報吿正金銀行並不遵辦敝行已電東京正金銀行聲明所付之息欵應由正金銀行完全負責並請貴部亦責問正金等語本部亦不能不加以審察至於債票是否正當應否付息本部無從查騐祇憑經理銀簙查對爲斷本部曾向道勝銀行聲明應由該行完全負責上年五月間貴行函請轉囑巴黎道勝速予决算又另准道勝銀行來函請示遵行當經本部於上年六月十四日函復貴行聲明應由貴行自行負責未便函囑巴黎道勝銀行照付等語並一面函復道勝銀行亦僅稱本部未便轉囑照付一語始終並無函囑道勝銀行停止决算蓋付息事宜係歸銀行負責本部無從干涉今來函稱將責任轉嫁於該行此事本由道勝負責並無所謂轉嫁也㈡來函稱查一九二一年十二月三十一日貴部致敝銀團函僅關於送達貴部致駐外公使電報抄件而已並非對於敝行之正式通吿是爲簡明之事實一節查一九二一年十二月三十一日本部致貴銀團代表公函附帶付息限制辦法電底雖係抄件然正式公函曾請貴銀團查照接洽不能以抄件爲非正式通吿即使不照辦無論如何此項付息限制辦法貴行於一九二一年十二月三十一日業已接洽已成鐵證旣已接洽而對於息票猶毫無分别則所付出之欵自 
 
 

Page 7

 
 
第一萬七千九百四十七號;中華民國十二年 西曆一千九百二十三年二月七號
星期三 * *當自行負責本部實無法强囑道勝銀行照付也㈢來函稱按道勝銀行對於前項停止决算旣係根據貴部之公函是因决算遲延敝行所蒙之損失當然由貴部負責一節查本部並無函囑道勝銀行停止决算已於第一條聲覆則一切損失自不成問題㈣來函稱貴部提議關於本件之解决暫行擱置一層敝行絕對不能表示同意一節查關於本件之解决係屬銀行與銀行間之事中國政府本可不負責任本部前函所稱暫行擱置一節原係爲貴行代擬一種辦法是否贊同聽憑貴行自便總之來函所稱各節本部業已先後詳細答復貴行擬在經管之鹽稅收入項下扣除一層係屬無理之要求本部絕對不能承認倘貴行不顧交誼仍　前說是貴行應負破壞借欵合同之責本部亦自有相當對待之辦法相應函復貴行查照此致正金銀行 
[英報非難正金扣留鹽餘]  
　　字林報社論云橫濱正金銀行北京分行刻因中政府暫時停付一九一三年整理公債俄國發行一部份之利息遽欲將鹽餘二百萬元扣留不放該行此種舉動實於保管鹽餘原則上發生重大影響難免招外間之譏評試查此事之歷史中政府並非不付俄券利息不過未經巴黎審核換給新劵以前暫行停付以免重複耳今據華北正報所載正金銀行聲明書稱該行於一九二二年一月二十四日始由駐日使館送到中政府通吿當時業經付出英金一○七四七六鎊但觀書中所云該行於一九二一年十二月業已接到華俄道勝銀行來函諒當時道勝必吿以其中轇轕情形囑其謹愼從事且中政府之通吿停止業經一年然據吾人所知並無他國銀行受騙支付何正金獨蒙此不幸耶夫鹽餘關餘之存儲於外國銀行僅因際此中國滋擾之際爲求安全起見是以中國各銀行屢求加入保管而迄未應允但此欵仍爲中政府之欵各銀行僅能照中政府所言支付乃一定不易之行爲所以日前雖有勸英國銀行從事扣留者而英銀行堅拒不從以免破壞銀行界之名譽今若正金萬一實行此舉不將益貽華銀行以口實而有妨外國銀行之尊嚴地位耶 
[張閣發表兩廣善後令之隱衷]  
　　自兩廣善後命令發不以後不惟北京方面民黨及政系議員向張紹曾大起麻煩卽南方要人如岑春煊輩亦且來電非難張見形勢不佳未嘗不悔此舉之孟浪有人問及此事張便作牢騷語曰「我之本意豈願如此大力者且正催我發不沈鴻英之命令勉强壓住不知要怎樣得罪人呢」是此項命令殆非出於張之本意昨國務院秘書廳對此又以非公式的發不如次自林俊廷督桂令發表後大孫派議員紛向張閣詢問於是外間多謂同時並有粤督命令旣定而復撤者各報均經登載在事實固不無蛛絲馬跡可尋然究其眞象仍張閣對於保洛去電力阻也聞保洛催促發表孫傳芳督理閩省軍務之命令張亦未允諾今探得其致保洛之電稿其大意略云爲今日計惟有開誠布公謀各方諒解庶可昭信天下促和平統一之實現徵諸辛亥已事前例昭然今對桂命令雖有兩兄（指保洛）贊成於前武鳴推轂於後復根據全桂將領聯銜迭請然私衷揣測尚恐因此使一部分疑弟無謀和誠意反惹糾紛致牽全局若操之益切則國事前途更不堪聞問總之弟齋心久矣此次出　艱鉅合法苦心已爲世所共諒現所拳拳自矢者第一去盡機詐第二屏絕武力第三不必功自我成第四矢已饑已溺之誠感動國人今誓抱此宗旨與國人以共見務期貫澈和平統一之主張藉副雅望倘人不我諒則惟有還我初服而已披瀝直陳望兩兄詳審爲幸聞此電係張親自起草一種悲憫之懷躍然紙上可謂苦心孤詣矣」以上云云未嘗不動聽不過究竟如何尚待事實之證明耳 
[拒毒會决議反對官賣鴉片]  
　　前星期萬國拒毒會安格聯提出鴉片烟官賣主張顏惠慶發言反對中外一時無不注意併曾引起倫敦方面朱爾典（前英駐華公使）朱兆莘（現中國駐英代辦）之應聲連日萬國拒毒會迭開會議討論茲事至前次會議始付表决全體反對公賣此項問題遂吿結束按安格聯所以主張鴉片官賣之理由爲中國現雖名爲禁烟實際上私運偷賣遍種　粟日益滋盛祗以海關每日查得烟土而論照章凡關上扦手查獲烟土案奬以烟土所値價格之半乃每月扦手所進之奬欵遠過於稅務司之月俸可見私販烟土之多矣與其私運偷販奬勵作奸犯科喪亡國民道德不如改作官賣加以限制尚可增加國庫收入當時顏惠慶反對官賣之理由則爲今日販賣鴉片尚有法律足與制裁盛行猶若此一旦官賣縱有限制不將猖獗更甚且現在烟禁不盡係執法者之怠玩政治稍定從事整頓禁烟之法律猶在仍可援用若廢除禁律將來再欲懸禁艱難倍甚是將使中國倒退一百年歷史淪民族於萬刦不復至於禁烟條約有國際關係弛禁鴉片發生中國之國際地位問題尤不待言也 
[京漢路工人大罷工]  
　　京漢路工人之團結較其他工人均形完固上年冬復籌設總工會以便統轄指揮各站工人團體定本月一日在鄭州開成立大會柬邀各地人士參觀乃突爲當地軍警干涉摔毁匾額監視與會代表工人大憤秘密議定於四日正午十二時起全路罷工發表宣言要求尊重工人人格及開會結社之自由並聲討橫加干涉之鄭州警察長官黃殿辰·京漢路局長趙繼賢·分局長洪澐且帶有警吿北京當局激起學潮之意茲將昨日（四日）所聞情形紀之如下 
京漢路二十二站均設有工人俱樂部團結亦極堅固三月前復設總工會籌備處將各站俱樂部改爲分工會進行頗爲順利全路工人之百分之九十九均已加入工會最近鄭州員司所組織之傳習所亦宣吿全體加入其盛况可以想見惟其如此故忌之者亦大有人在此次總工會定於二月一日在鄭州開成立僵先期柬請全國工會報界學界及其他各團體蒞會參觀故到會者極爲踴躍即就漢口一處男女學生新聞記者律師工會代表到者百數十人並有音樂隊偕行北來他處來會者亦有二三百人各處來賓及代表分住該埠第一賓館五洲旅館福昌旅館等處後到者幾無隙地此時諸人以爲諸事均係公開事前未聞官廳有何干涉故意氣均甚豪邁不虞有何意外也開會前一日各地代表俱已到齊忽聞吳佩孚自洛陽來電令靳雲鶚武力制止工人開會電文内稱係據京漢局長趙繼賢之報吿工會接電後如晴空霹靂莫知所措當即派代表五人到洛陳訴冀有挽回詎交涉數小時無結果而返此時該地工人及代表來賓均甚憤激一致主張照原議開會雖犧牲亦所不惜委員遂以此意通吿大衆次日下午一時工人代表來賓等相率整隊赴旅館迎接匾額是時狂風乍起塵沙蔽天彼等不稍畏却追隨樂隊背負「勞工神聖」「赤熖神洲」等匾額投奔錢塘里會塲（係一戲園）尚途軍警森嚴阻不得前此際工人奮不顧身破門入戲園宣吿開會旋有大隊軍隊包圍戲院該地警察所長黃殿辰亦到滿院憲兵警察偵探兵士逡巡逼迫大會終未及開成而散會旣解散工會復被軍警佔據福昌五洲第一賓館三處俱已兵士密佈言談亦不得自由工人遂秘密聚談一次而全路罷工案即於此談話中决定惟大罷工之前尚有種種必須先事籌備者故擇定四日正午十二時各站工人同時停止工作及昨晨（四日）以車行時刻之關係鄭州工人於九時起罷工長辛店方面則於十時起其他各站工人亦先後停工故北京西車站自十一時起各車已完全停止旅客均半途折回自保定開來之列車行至長辛店即不能前進現在全路秩序尚佳未有擾亂發生如軍警勿以强力干涉當可不發生其他不幸之事總工會方面之罷工宣言業經發出在意係說明此次罷工純爲爭自由爭人格而其攻擊最甚者爲局長趙繼賢南段局長洪澐而鄭州警察所長黃殿辰將彼等經營數月耗費數千金之會議解散尤爲深惡痛絕至於一切條件則均由江岸總工會主持分會不顧問罷工後各車站張貼「敬吿旅客」一文略謂工人因生計及上司之壓迫起而組織工會原屬正當之事今路局及軍閥竟橫加干涉是不啻禁止工會之發展工會乃工人第二生命無論如何不能令其稍受妨害雖犧牲生命亦必擁護之深盼旅客諸君諒解吾人爭自由之本旨云云又聞當鄭州會議决定總罷 
工時與其他各路代表已有接洽當時各代表卽各回本路活動京漢總工會亦派出代表多人與各路工會聯絡如罷工不即得圓滿結果各路將取一致行動日後鬧至何種地步目下殊難測料而此次工人運動不僅爲經濟上之條件其意義自較從前各種罷工爲深遠甚望當局妥籌善法毌待不可收拾而後悔也 
又據交通界方面消息此事之肇因係受鄭州工人大會影響緣鄭州於本月一日召集全國工人開會五日前各地工會代表均已陸續蒞鄭北大學生及各路洋職員亦有加入者共有四百餘人分駐鄭州各旅館河南鐵路警察所所長黃殿辰恐發生事變特電吳佩孚請示辦法吳氏派其參謀某氏到鄭與工人大會接洽令工人等推舉代表三人赴洛面見吳氏工會即推鄭州工會執 
行委員長李焯雲湖北工團聯合會主席楊德輔長辛店京漢執行委員長史文彬三人於上月三十日赴洛謁見吳氏吳叩以此次會議之目的三代表答稱係謀工人本身應有之利益㈠選舉權㈡勞働時間之縮减㈢工資及待遇之改善吳當譽以勞働同胞爲余素所親愛不過當籌妥善辦法免生謠傳於秩序有碍諸君皆中國人當共以地方安寗爲重云云三代表於三十一日由洛回鄭後即於一日在錢塘里某戲園開會晚間并擬開提燈會軍警方面因勸阻無效遂取干涉之態度會鄭州商會贈送工會木匾一方軍警加以阻遏將匾打毁衝突遂起工人對之大爲憤慨遂於二日發出通電籲請各方援助於是京漢路罷工風潮遂於四日實現矣　　附長辛店分工會兩通電㈠萬急北京大總統國務總理交通總長保定曹巡閱使洛陽吳巡閱使參衆兩議院全國各工團各報館各公私團體各邦人士鈞鑒頃接本路總工會急電訂於二月四日十二時全路一致罷工因此本工會遵照總工會命令届時一律停止工作此次罷工完全爲爭工人自由並不受任何方面指使及任何黨派利用特此電聞長辛店京漢路分工會二月四日㈡萬急北京大總統國務總理交通總長參衆兩議院保定曹巡閱使洛陽吳巡閱使各師旅長全國各工團各報館各邦人士鈞鑒敝分工會接本總工會急電訂於本月四日十二時全路一致罷工此次罷工原因完全是爲着自由爭人格絕對不受任何黨派及任何黨人之指使與利用敝分工會深恐奸人從中蠱惑杯弓蛇影淆亂是非故將此次罷工原因涕泣詳陳之本路工人生活困難員司壓迫卽起組織工會先後成立本路共組成工會十六所乃設總工會於鄭州二月一日即京漢鐵路總工會之成立日也原定是日開成立會約請各地工團代表及各行政機關人員和各界名流碩士與會藉此聯絡感情指敎我們的缺點此會之正大光明諒早邀各界人士洞悉乃本路趙繼賢局長江岸分局長洪澐鄭州警務局長黃殿辰連電曹吳兩使誣稱工團爲不法團體及許多不盡人情之語吳使即電黃殿辰有據某某電稱當相機制止萬勿激生爭端黃殿辰接電後乃擅作威福逞其惡性即嚴行禁止開會一月三十一號各地代表齊集鄭州餽送許多禮物二月一號總工會即派代表迎接來賓及所贈之匾額對聯其秩序爲音樂隊在前次爲代表次爲匾額次爲本地工友由鄭州之第一賓館迎至總工會秩序井然並無喧嘩雜錯行動乃黃殿辰召集許多軍警槍上刺刀實子彈阻止工人行走並軍警數營包圍工會卽會塲旅館亦使兵卒占據嚴行監視各代表行動飯館茶舖不許工入吃喝工團所送之匾額盡被兵士搗破黃殿辰並聲言我在鄭州一日即一日不許工人開會所有打破之匾額也不許工人搬至工會之内你們有能力即行全路罷工使我黃殿辰屈服我一步磕一頭將匾額親送至工會現在呢？你們快些滾蛋唉民國約法上說人民有集會結社之自由權工人亦爲人民之一分子何以我工人無之語云不自由毌寗死我們要爭我們的自由爭我們的人格我們與侵犯我們自由的人宣戰侵犯我們自由者黃殿辰趙繼賢洪澐三人而已我們自不能與他干休的我們一切行動均聽總工會指揮請各界人士伸張公理爲我們苦工人謀自由幸福我京漢全體工人是感激不盡的了謹此宣言諸希諒察京漢鐵路總工會長辛店分會叩 
[東省當局處置俄舊黨情形]  
　　外交部致俄代表節略關於年前沿海州等處赤白兩黨戰爭之際其潰入吾國境内之官兵難民前後處理情形外交部曾於一月四日致駐京俄代表節略云查數月以來俄國紅白軍在海濱省地方交戰潰軍難民分竄鄰境或武裝越界或肆行騷狀中國東省沿邊地方秩序備蒙損害且中國政府爲消滅危害及防範意外起見曾迭經飭令東省執政訂定取締及解除入境白黨潰軍武裝辦法并將所有入境潰軍難民於取得駐哈俄委員保證不加殘害之聲明後分批送往滿洲里綏芬等處交俄官接收即有少數不願歸國者亦經分别擇地收容嚴加監視并給予食用其由白黨首領斯莫林於敗退時開至綏芬站被華軍扣留之烏蘇里鐵路工程列車卄二輛亦經飭令查明確非軍用品允如遠東軍事交通總長坡坡維赤來電之請求完全交由坡坡維赤氏接收本部據東省長官報吿辦理情形甚爲周密乃貴代表屢次來文輒以中國對於白軍取締不嚴爲言於中國此次爲俄國内亂影響所蒙損害并中國取締白軍實在狀况顯多誤會茲本部特將關於此事所得東省報吿另單條列附送查照想貴代表當能曉然於中國對俄之善意也抑尤有進者中國因實行前項義務調遣軍隊增設機關供給運輸車輛救濟難民食用置備並供給一切收容房屋費用以及防範檢查等等手續旣繁耗費甚鉅無非因俄亂之影響致無端增加一種意外之擔負中國辦理外交素本相互平等原則爲此本部特向貴代表聲明中國政府對於此次爲盡前項對俄義務所費欵項應保留其向俄素償之權以便權利義務得以相等統希查照轉達勞農政府爲荷 
前後處理淸單後（一）黑龍江省曾訂定滿海黑河沿邊及沿線一帶處置俄黨辦法十二條）一（東路護路總司令爲防範白軍曾訂有取締俄黨難民入境辦法十條）一（白黨將軍斯莫林率敗軍二千餘名竄至綏芬站經東省鐵路護路司令按照特定之取締俄黨難民入境辦法將其武裝一律解除並派軍隊嚴重監視一面與遠東政府駐在委員阿薩爾寗商定由該委員保證此項解械黨衆遣送回國俄政府不加殘害經即查明各該黨衆籍貫其籍隸海濱省者就近由綏芬站東遣其餘分三批送至滿洲里站均交遠東政府官吏接收取有收據其少數兵官不願回國者則送往齊齊哈爾設所收容嚴行監視其首領斯莫林安置於橫道河子其竄往馬橋河之二百餘名以其地點接近俄境恐滋擾亂則送往牙不力以西各林塲作工均令各該地駐軍嚴行監視以待續遣）一（爲搜查中途脫逃之被遣白黨經護路司令嚴飭護路軍警會同特别區警察在對靑山·安達·昂昂溪等處設所檢查往來搭車及在車站附屬地内俄人凡無執照者均予扣留候查明彙遣經已查獲數十人陸續遣送出境矣）一（十月尾有由海參崴逃往朝鮮經安東入華境之俄舊黨官兵眷屬百餘名行抵哈埠當即扣留送往長春覔地收容監視并擬定在長春檢查俄黨官兵難民辦法五條以昭周密嗣後由安東來長之俄人頗多除與日領交涉禁止俄人入境外即按所定辦法辦理已收有數百名俟由綏入境之俄人遣送完竣後即擬將其續遣出境）一（由琿春方面竄入之俄軍由丁鎭守使援照對特綏芬站俄黨難民辦法一律辦理並由丁鎭守使親赴哈埠與駐哈新俄代表商定以俄境源巨河地方爲收容所所有解械俄黨均送至該地收容由中國方面供給給養妥爲監視）一（白黨什立尼果夫聚衆數百人侵入華邊經哈滿司令派隊迫令繳械并由駐河塢警察將什立尼果夫及其部下統領特魯恒營長巴立心三名拿獲餘黨亦正在從嚴搜捕（按江省呼倫郎警察廳長於去歲十一月曾將俄舊黨首領什立尼果夫拿獲並捕獲附從黨羽百餘名所持軍械均經解除除黨魁已送法廳依法懲辦外脅從者均經獲送總司令備車遣送歸國嗣於一月九日該廳長復派第二署長向署東北行入山三百七十餘里地方搜得俄統領安得力及營長沙得林等復將槍械勒令解除黨徒就近遣送出境什立尼果夫餘黨現已凈絕根株矣） 
[黑邊鬍匪騒擾之内幕]  
　　俄黨徒中作祟黑省蘿北縣自發現大帮鬍匪以後距蘿北約三十五里之延興鎭於一月十五日以前被此帮鬍匪所佔據匪衆約五百餘名其中有中國鬍匪約三百名俄國鬍匪約二百餘名匪首爲陳東山該匪佔據延興鎭後向人民勒索錢財食糧盤據數日遂由延興鎭前往太平溝我國駐太平溝軍隊聞匪將到即出而迎擊卒因軍隊人數不多寡不敵衆乃由太平溝金礦局局長出作調人即時停止轟擊派人往鬍匪處說項語以旣爲錢財而來金礦局現有金沙四十兩如要食糧該處亦尚有存儲可將全數交出惟勸其萬勿進街以擾商民該匪當經認可未在太平溝停留即由該處携金沙食糧等復往寳興鎭我國駐寳興鎭之軍隊亦因人數甚少不能抵禦均行退出寳興鎭遂亦陷於該匪之手該匪因寳興鎭現無軍隊遂僅留鬍匪一百五十名於該處其餘由陳東山統率復返俄境柴特維姚爾塔雅帕吉（太平溝對面）在此處逗留三日該匪復入華境擬由寶興鎭經過烏雲縣奇克特等處進攻黑河又聞延興鎭附近地方突有發現一帮鬍匪約六百名上下匪道係董九盛復擬侵擾蘿北該縣人民前已受陳東山一帮鬍匪之蹂躪躪現聞此訊驚駭異常已多逃避他處我國黑河巴司令因此兩帮鬍匪擾亂地方已派騎兵團吳團長前往追　惟黑河軍隊旣不甚多兵力未免薄弱且黑河距寳興鎭約入百一二十里道途遙遠非十日上下軍隊不能達到鬍匪乘機遂得任意侵擾邊境搶掠人民阿省俄官口頭上雖允許派隊往剿而實際上則任令鬍匪公然來中俄兩岸毫無顧忌且聞鬍匪陳東山逼近寳興鎭之時所懸係華工協會之旗幟對於寳興鎭居民僅勒索金錢食糧並未焚燬地方刼奪人民可見此等鬍匪完全係俄國紅軍受俄共產黨之指使以我國鬍匪爲嚮導侵我邊地以冀我國不得已時必將防路軍隊抽調邊疆以防鬍匪防路兵力旣少彼等乃得乘機活動其用意叵測已可槪見惟我國黑省有一極大缺點不可不知者即蘿北太平溝寳興鎭烏雲奇特一帶地方迄今尚未設立電局一遇警噩勢必須由俄岸電局拍電黑河請求救援俄電局如將電報扣留二三日則黑河警備司令部雖接電報即行派隊往援已屬緩不濟急况我國沿邊軍隊甚爲缺少不足備防極易爲俄人所乘願我交通當局對此加以注意也 
[東三省通信（）]  
　　張作霖對時局之態度三省憲兵之新編制張作霖利用國内黨派之爭得獲時局上之重點與各方均信使往還是其態度大有注意之價値惟張人頗機警不肯輕易表示於是外間推測之詞言人人殊即以奉直和議而論王占元等調人屢次來奉接洽皆未遭拒絕遂有奉直已有接近之說及至調人不得要領而去則又有和議將决裂之傳茲據個中消息保曹求和條件爲請張贊助最高問題張本偏於聯省自治方面未及表示而最高問題遽然中止奉直和議亦因之停頓張與保曹本兒女親家初無若何嫌怨惟前受吳佩孚之辱雅不願與之攜手故其宣言謂奉直私交可恢復政見不可强同者即原於此並於上月杪發出長電略謂作霖承東三省人民公舉爲東三省保安總司令凡事悉順三省之民意本人並無如何之主張茲者三省人民公意對於議和與取消自治各問題旣謂尚非其時作霖何敢執拗無論何方凡與三省自治宗旨相同者則近之否則遠之不以親疎而異趣不以權利而被誘惟有嚴守中立靜觀大局一俟合法國憲制定由合法國會舉出合法大總統組成合法政府全國一致東三省亦即取消自治歸順政府或有爲衆信仰能以合法手續泯各方之紛爭謀全國之統一東三省亦可勉隨諸省之後以効綿薄俾國基早固統一實現以謀利國福民云云觀此張氏之態度已可槪見而東三省之取消自治亦尚遙遙無期孫中山前派徐紹楨來奉磋商粤奉皖浙聯絡以謀大局之統一日來粤局大變情勢緊急張氏特派高等顧問前奉天國會議員楊大實前日由奉起程赴滬謁見中山磋議雙方如何聯合并擬助孫回粤實行聯省政策又蘇督齊夑元忽於二十九日派乃弟齊福元來奉謁張有所磋商張氏頗爲優待 
東三省陸軍隊號名稱早經改編劃一茲又將三省憲兵亦一律改編已經東三省保安總司令部分咨三省長官知照其文云據東三省憲兵司令陸興亞呈稱案查東三省陸軍各旅團營隊號名稱業經奉令改訂憲兵事同一體亦應遵照酌改查奉吉黑憲兵三營均冠以省名在前淸東三省總督制度時代其憲兵隊號順序雖名之曰東三省陸軍警察第一二三營民國以來始易今稱在名義上旣分界限於統系中亦覺紛歧且於憲兵統一之精神尤欠貫澈茲擬裁去奉吉黑三省字樣均改稱之曰東三省憲兵其隊號順序以奉天爲東三省憲兵第一營吉林爲第二營黑龍江爲第三營所屬三連第一營爲一二三四連第二營爲五六七八連第三營爲九十十一十二連以便統轄而昭劃一至吉營祗有三連黑營祗有二連可將第八第十一十二各連暫缺所有擬請改訂三省憲兵名稱隊號緣由是否有當理合具文呈請鑒核示遵施行等情據此除指令據呈擬請改訂三省憲兵名稱隊號所陳不爲無見應准如擬辦理仰候通令各軍隊曁軍事機關知照並候分咨奉吉黑三省省長查照特飭所屬一體知照可也此令等因印發並分别咨令我相應咨行貴公署請煩查照轉飭所屬一體知照 
[南京快信]  
周自齊今早抵寗由齊督派副官陳廷謨交涉員温世珍偕乘汽車入軍署與齊督晤見並備筵爲周洗　 
南京總商會等六團體前因機工失業籌辦半濟粥廠除由軍民兩長捐款補助外並創辦臨時義務戲院由軍政商警各方面分散戲票每座一元以戲資補助冬振刻已定八日開演 
財政部派來蘇省調查雜稅委員魏國棟前日抵寗與嚴財政廳長接洽後即着手調查一切刻聞定日内赴蘇屬一帶云 
前委赴浙考察自治之張權胡越謝良於昨日回寗面謁韓省長報吿考察情形 
常熟崑山烟苗委員王有筠武進宜興烟苗委員孫蓉昨日均呈報焚燬烟土烟具事竣 
韓省長昨准陸軍部來咨謂陸軍檢閱使署特派專員赴蕪湖一帶購辦軍米兩萬石由津浦車運京請分令各稅所於過境時查騐放行 
又浙省採運振米亦由財廳核准通電各稅所准展限至六月底止一律免稅放行 
此間學生聯合會聞日内將通電聲援北京學生會取一致行動 
韓省長昨囑蔣廳長校長辭職一致挽留 
省議會昨接留法勤工儉學生總會來函懇請將議决補助經費咨請省署從速撥匯 
 
 

Page 8

 
 
第一萬七千九百四十七號;中華民國十二年 西曆一千九百二十三年二月七號
星期三 * *自由談[  映霞1923]  
[一知半解] [  佩]  
　　新近有人調查·全世界的動物·共五十一萬八千九百種·昆虫類占三十六萬種·鳥魚各占一萬三千種·軟體動物占六萬一千種·蜘蛛類甲殻類各占一萬六千種· 
[三言兩語] [  鵑]  
　　鹽餘外團還沒有放還大家已紛紛的在那裏支配和要求了不見正金對俄債要扣定鹽餘義商也援例要求鹽餘此外政團欠費要求鹽餘杜錫珪也要求鹽餘曹錕也要求鹽餘他們不想吃糖而偏愛鹽也足見這鹽餘的風味好了然而政府又待怎樣對付過去少不得要把糖塗在嘴上說些甜甜蜜蜜的話咧 
[塞外見聞錄嘯天生] [  鵑]  
一日老人有事於遼城收其貨欵一年一行視以爲例責事畢裹囊策騎獨行萬山叢沓中老人精神　　老於行旅固無所畏懼趨三日道經趙家堡距堡十里雙峽並峙道路崎嶇爲遼東第一險地其隘處迂迥曲折僅容一車峽中村店三兩盜賊叢集缸窰主人以當地土著年年來往一無所擾是日主人僱一車躑躅行山麓間一御者跨轅執轡鳴其長策劃然聲應山谷（塞外大車其制極簡卽以一板下支兩大木輪輪周圍以鐵板（土人名曰車瓦）左右折木爲欄四無篷蔽雪風刮膚奇痛欲裂伸二軏當轅駕一馬支其重心更前以轡絡四馬二前二後拽之而行行時輪鐵與道中累石相磨車傾側不寗震臂作痛御人執其長策揮空中呼呼作響鈴聲叮噹中雜以鞭聲豁然空山四應旅人當此倍覺凄凉此况味記者深受之） 
[歲晏記上] [  禹鐘]  
　　時爲歲晏寒風獵獵撼窗户激爲凄響雪花怒飛時乘窗隙而入小樓中夜氣漸寒俄而燈光作矣燈下一少年喘息未已狀似自外入者以手自拂其衣上之積雪狀至怱遽似因長日碌碌精力已就憊此際歸來急欲圖寧息者拂拭旣竟遂就一籐編之椅而坐出烟卷吸之烟霧湧於唇際上繞輔頰在少年意中以爲可藉此破其寒意實則烟卷所發之熱度又何濟於事耶少年者爲此小樓之主人顧主人非僅一人此少年不過占有主人之一份而已蓋此樓爲少年與其二友合僦而庽居者二友年事亦相若或依人作計以謀衣食三人居是樓者已數載矣每日各以其機械式之肢體供彼資本家之驅使早出晚歸習爲常例此時少年蓋甫自治事之所退閒而歸途中風雪方厲故襟袖間或着雪花耳少年旣坐憊而合眼口中則仍徐吸其烟卷顧彼貎雖恬靜而腦機奮動紛　轉烈直類大海奔濤洶湧不已自念日常所度之生活乃肖耕牛之犁田長日宣力於鞭扑之下不敢稍懈迨田熟而人穫其利已則食其遺芻外此一一無得可悲也涉想至此則掄指自語曰噫今茲窮寒已迫歲關不數日矣家中前日以書至力促寄金以應度歲之需顧客囊窘澀無以　計今書至已五日矣嗟乎區區家庭之負擔竟竭　不能任尚得謂之男子乎言次喟然而歎歎聲未已其同居之一友已聞然入室白雪暟然滿其衣且拂且語曰今日　勢殊厲寒乃澈骨　旅之身誠不幸哉 
[自由談人名新酒令（下）] [  君]  
以望復關關文淸淸風坐向羅衫起不見復關關文淸淸鏡無情未我嫌亶侯多藏藏園園收芋栗示全貧殖殖其庭庭言言訖　頷天子頣發言盈庭庭言言遲更速皆應手狐裘黃黃黃厚生生長明妃尚有村路車乘黃黃厚生生女猶得嫁比鄰何草不黃黃厚生生涯豈料承恩詔我馬玄黃黃厚生生魄隨君君豈知有驪其黃黃厚生生男埋沒隨百草織文鳥章章梅魂魂消目斷未逢眞大賂南金金嘯梅梅爛荷園六月天知我如此此生生憎燕子千般語予美亡此此生生憎帳額繡孤鸞赫赫南仲仲白白日蕭條夢不成愈理愈芬易銓 
殷士膚敏敏思思量應在月明靡明靡晦晦光光陰負我難相遇報之以李李劍虹虹影逈分銀　上素衣朱繡繡君君問歸期未有期 
[社會小說人間地獄（三○二）] [  娑婆生]  
　　第四十四萬恨千愁榮腸難入夢一生九死剖腹苦求胎月箏也道老四不必說你聽見了嚇煞我也嚇煞了還是五月節的時候五姨太太請我去白相他便將蔡大人的這一番話吿訴我他想想破肚皮也不敢不破肚皮也不能自己沒了主意他和我商量張素雯道那末快點你勸他不要破　月箏道我也是這般勸他呌他不可糊裏糊塗去破雖然外國醫生手段高强但是也有破壞了的倘若養兒子一定要破肚皮我們中國養兒子的人也多得緊不見得一個一個全是破肚皮破出來的呢張素雯和程藕舲等人都道是呀你的話勸他一些也不錯呀月箏道我又勸他種種的比解給他聽我說有兒子沒兒子命中注定單是開刀破肚皮也是無濟於事五姨太太道你的話也是不錯但是我狠爲難你想吾家老爺盼兒子這般急他們五個人又完全不成功了養兒了的事只靠在我一人的身上他又向來和我頂好他旣聽了外國人的話有這意思我倘若不依他一則呢萬一不去破肚皮竟永生永世養不出兒子呌他絕了後代我怎麽對得住他二則男人的心是不大靠得住的他現在一定要吃牢我去破肚皮分還是一心一意的要我和他養兒子總在好的一邊倘若我拂了他的意思膽小不去剖他另外再討一個兩個進來接二連三養出三個四個小囡來那時候他還理我嗎别的不打緊先要被那老大老二老三老四老六笑煞了到那時候我就是情願去剖肚皮也來不及他也不要我破了那種日脚生不如死不如索性現在拚死剖一剖剖得活不消說得是萬幸了剖不活也是命中注定那末現在我趁着我家老爺歡喜我的時候死了死後也有點光輝死得也有點趣味何况我這死又不是病死差不多是老爺出主意呌我死的我死了他似乎也不能薄待我吧起碼他心裏頭總要常常的牽記我心裏總有些對不起我的地方倘若我到了他不歡喜我的時候死恐怕我死了他不但不牽記我心裏還要說「死得好死得好」呢 
張素雯聽到這裏道嗳呀這個人到眞正看得穿想得到和這位蔡大人也算十分的要好了那末到底後來他的主意怎樣呢月箏道我對他道話也不是這般說法蔡大人不是那沒良心的人他在外面就是呌兩個局也是和我們客客氣氣從不發脾氣狠顧憐我們一節兩節三節四節總是如此你想他和外面不相干的人尚且如此怎麽對付自己家裏的人到無情無義况且你又是他頂歡喜頂心爱的人也决不會因爲你不肯破肚皮就同你不對這一層你可以放心至於蔡大人要另外討人的那一句話我看不見得萬一眞是有了也不算稀奇你進門以後不是又有六姨太太來了嗎蔡大人也沒薄待你你何必担心呢五姨太太嘆口氣你那裏知道現在我年紀還在十九二十之間老實說還沒有到又老又怕的時候再過幾年就是他不再討人也要和我兩樣了所以我也巴望生一男半女那末老下去老爺和我不對我還有點指望有點依靠現在我在蔡家的一點光輝全靠著老爺的一時恩寵這種日脚過一日怕一日想來想去還是依了我家老爺的話破一破肚皮到還是一個死裏求生的法子 
談屑 
[弄猴者] [  聽潮生]  
　　余曾見猴之爲人所弄者衣紅衫峨高冠且戴假面具舞蹈塲中作種種醜態或前或後惟鑼聲是聽旁觀者爲之啞然而猴不自知也弄猴者以爲觀者喜而且笑亦笑鑼聲益疾猴之興彩倍見迨乎終場弄猴者令之向觀者跪乞猴不少羞竟下跪觀者爭以錢擲之 
雖然猴爲獸類渾渾無知爲人驅使不足異也余獨悲乎彼號稱靈於萬物之人類一如猴之無知任人玩弄以爲自得須知人之捧我者弄我也喜爲人所弄者終且爲所賣也彼弄猴者可以出而爲政客矣 
 
 

Page 9

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 10

 
 
第一萬七千九百四十七號;中華民國十二年 西曆一千九百二十三年二月七號
星期三 * *國内要聞二 
[長沙通訊（華）]  
　　湘公民請解敬議會湘議會自成立以後確有不滿人意之處故屢次發現公民請願解散議會傳單當局甚恐因此動搖省憲根基防範甚密故不得逞茲又有傳單一紙力陳議會罪惡雖未必有何效力亦足予議會以一大打擊也用誌原文於後湘省各公團各法團各縣議會各行政機關各報館曁三千萬公民均鑒湘省制憲政局革新我三千萬公民全權付託之省議員不圖違反民意倒行逆施有至於是念國步之多艱痛人民之困苦以神聖之議會爲宵小所盤踞直接間接受其影響養禍匪輓亂亡堪虞斯公民等之所以不能已於言者按省憲法省議員由公民直接選舉此次所選議員盡係以金錢運動各鄕團紳包攬寫票我公民等得直接投票者未占百分之一此種議員根本非民意所選舉此種議會根本非民意所產出以故七十五州縣對於省議員提起選舉訴訟者竟有六十餘縣之多其中非浮報選民即恃强挾迫甚至僞造選證偷竊票紙種種醜史報紙所載盈篇累 
牘可爲鐵證從未聞一案爲之依法判處者查上年安徽省議會因選舉舞弊提訴訟者不過三十餘縣遂將新議會全體解散不謂吾湘號稱自治省分三千萬人民盡若聾啞任其鬼蜮橫行其何以見重國人耶此省議會之宜解散者一也迨至新議會旣已成立公民等冀其逆取順守尊重民意庶可以用蓋前愆不料其爲惡素心終不克悛分羣立社以爲把持議事之團結暗受津貼希圖巧避受賄之惡名通過舊米護照則某社得洋二萬元打消礦局查辦案則某派各得數百元之月俸縱有一二廉潔之士亦難免不受其牢籠作彼傀儡其中之堅强不屈者又因服從　數爲天職雖目擊心傷亦不過徒呼負負厥後七司選舉以打本爲主義聲言要錢毫不顧慮有以一票而受方之錢者有假他人名目詐取財賄者有以用人謀事爲交換條件者總之非錢不可無換不行官吏受賄尚且罪不容誅矧省議會爲立法機關人民代表立法犯法留此何庸斯宜解散者二也前届省議員月俸不過百元未聞有出席費也是以省憲法對於新議員之薪俸亦未載有明文意在遵循舊例孰知省議員等自議薪俸除月俸外又加以每次出席費八元每人可得四五百元對於各縣議員則年俸不過數十元之多如此肥己損人自私自利耗大宗之省欵養惡劣之議員斯宜解散者三也吾湘財政現已羅掘殆盡軍政各費積欠歷年以是退伍軍人求死無地寒酸敎習罷課時聞然每月所得不過數元或數十元而已現一議員歲支約當從前道缺一員退伍軍人數十名之欠餉而必須按月發足稍有不遂便假稱斷炊以爲要挾近復强迫政府指撥各縣田賦以充議員無饜之慾竟將前次政府通電十二年之田賦無論何人不得指撥之命令於不顧是其甘心爲惡無可諱言倘吾湘取消斯百六十之議員不啻裁汰百六十之道缺較之裁减軍隊更爲切實斯不能不解散者四也此次湖南省憲採取普選原含平民政治精神乃省議員等坐三丁轎乘黃包車日以酒食博奕徵逐於外綺羅叢中聲色隊裏到處皆省議員之踪跡考厥所由皆由優養太過及納賄甚多所致且因此而爲他省所效尤夫議會何等尊嚴議案何等鄭重乃竟如此荒淫廢事若不急爲解散不僅無以副三千萬人之重托臻省憲法於上理且恐流毒所及遺害全國斯宜解散者五也議會由省憲法以產生理應擁護憲法近月以來復有議員私行出省聯絡津滬政黨意圖破壞省憲者我湘民乘萬　之餘謀省憲以自存兩載差强妥全亦賴乎此乃破壞省憲之意旨不出於敵人之窺竊不出於亂黨之野心而竟出自立法機關之省議員似此暗自結合終必爆發湘民何辜豈宜重見浩刧與其養癰貽患不若斷臂全身斯宜解散者六也公民等秉天良之主張察時機之緊迫所舉各端並非有怨於議會議員事實如 
斯實乃一般之公理公論議會不良有口皆碑報紙所載罄管難書我父老兄弟諸姑姊妹見聞所及諒有甚於此者似此情形實屬罪大惡極我公民等有監察議員之責有解散議會之權如斯多數貪汚卑劣之輩冒充吾湘人民代表試同吾湘三千萬人人格不將同歸於盡乎特此提議解散議會倘　軍商政工學法農各界諸公贊許務祈急起直追非達到最後之目的不止須知公民解散議會民治國家均已認爲天賦人權遠如東西各國近如安徽可資取法因是驅除一害即生一利揭開黑幕卽見光明吾湘自治中國民權社會幸福羣衆生機種種問題在此一舉則吾湘幸甚全國幸甚湘省公民楊幹王人健等謹叩 
[黔省駐鄂代表販土購槍]  
袁祖銘自得洛吳援助恢復其在黔省勢力後事事每與洛相默契最近黔省駐湘鄂代表等明目張膽大販烟土而以販土所得之資購械回黔據聞黔省此次運來烟土其價値約一千二百萬元本擬直接由黔運漢可獲重利並先期由駐鄂代表劉輔臣（劉乃袁之副官長）及穆某（穆乃黔省某師參謀長）分宴武漢軍政要人疏通放行計劃已定忽爲各報所揭載萬國拒土會且函請海關注意勿令此毒流入武漢於是劉穆二人商同駐湘代表李世榮將此大宗烟土一併在常德脫售承受其貨者多爲湘省巨販彼輩勾結軍人運護輸送他人莫敢過問此項大宗黔土遂於一月内先後流入武漢穆等本來販土購槍乃携欵赴保洛商購軍械各事於日前事竣返漢據聞穆所訂購之槍械係在漢陽兵工廠一說穆氏此行返滬即係訂購軍械而至保洛接洽者則爲槍械過境放行問題又有謂穆等所購快槍五千枝業已起運忽在湘西被扣者究竟眞相若何尚未得悉湘省議會因外傳黔代表在鄂以土易槍將由湘運回黔省將各湘趙提出質問湘趙日前電鄂詢問有無其事蕭督覆電否認以此事觀之黔省所購之槍在鄂雖無留難而在湘能否通過尚爲問題黔代表旣做完此一宗生意鄂省一般財迷不免見獵心喜擬聯合黔代表等將範圍擴充組織五省販土總公司凡雲貴川陜湘各省烟土均由該公司兜售估計月可獲利六百萬元而以二百萬元分潤某某當局及軍政界之較有勢力者聞主持其事者即爲職司查烟之舒某刻正邀集武漢各大富商投資加入一俟股本籌齊明正（陰曆）即可開辦此事如果實現將來受其荼毒者當不僅武漢一隅而其結果又必致釀成外人交涉故一般人對此極爲注意云（二月二日） 
[靑島發生日商佔地交涉]  
膠澳商埠督辦公署近爲日人侵占靑島人民墳墓田地修築紗廠馬路事致靑島日領文云敬啓者接准一月十一日靑島台東鎭區内下四方村湖島子村兩村地保首事滕文江徐中廉等代表兩村人民呈稱日商隆興紗廠於民國八年買到身等村民地畝一百六十餘畝不料伊竟於該買地界外侵佔民地五十餘畝業經呈准督辦大人批令台東鎭警察署查看屬寳未及究辦今該紗廠依舊動工修路愈形急迫不敢攔阻且刨平村民墳墓三處又掘毁田苗村民人等皆知敬祖墳墓失所實可痛心地畝失去保以爲生爲此懇求究辦等因又據一月十七日膠澳商埠警察廳呈稱上年十二月二十九日奉督辦交下四方村首事徐中廉等十人因日商隆興紗廠强佔麥田蹂躪墳墓砍伐樹株實屬違法請據理交涉並奉批示保安處速飭警察廳速派人彈壓等因奉此即於是日職廳又據日本總領事館函稱據靑島市所澤町二番地日本經營之日淸紡績株式會社事務所呈稱該社出張所所有四方村會社工傷地基原經官廳以道用地視爲官有地租與該社動工建築有日不解何故同村住民常行攬擾阻止興工業經該社數次撫慰力行疏通免生誤會不料本月二十六日住民三十餘名突來紛擾威嚇作工人等不特阻礙工事並毁壞以前所修成者受害甚大實爲隱痛懇求保護等情查住民等不出正當之交涉手續肆行妄動妨害日商事業使受損失殊屬非是用特函達煩嚴行取締不令以後再生此種暴動等因當即併案令仰台東鎭警察署長切實調查確情具報並傳諭該人民等不得有越範圍之舉動至起交涉等情去後茲據該署復稱日淸紡績株式會社即係隆興紗廠糾葛地點卽在台東鎭屬四方湖島兩村之處當派巡官傅悟軒前往該處實地查勘詳詢地主據僉稱該日商此次修路强佔之地於民國十一年秋間經日商商議價買民等當即拒絕彼屢欲强佔經村民向日本民政署吿訴該署令日商仍宜和平商議價買不意令乘接收之始竟行强佔屢阻無效馬路已將修成等語經巡官步量該路所佔之地計寬十二步南北長四百七十六步東西長一千三百三十二步合一千四百平方米達路線内有墳墓九處砍伐樹株十二顆蹂躪麥田靑苗十三段豌豆靑苗一段並詢該地主等有無契約可據除徐正恩龐海徐正永王澤雲劉作敬等五家有契驗明無訛外其餘各家聲稱因日德交戰時逃難遺失惟壓年耕種按地納稅不誤并繪具圖說禀復前來理合呈請鈞署向日本領事館嚴重交涉將已佔之地退還村民以免糾纷而順與情等因准此查本件肇事以來業將半載歷經台東鎭屬四方島兩村村民向中日官廳哀鳴求救不止一次而前日本民政署亦曾令日淸紡績株式會社卽隆興紗廠和平解决乃該社不察民意之向背不顧地方之治安竟敢持强逞暴掘人墳墓毁人禾苗其爲蹂躪公道違反法紀已自顯然且其修路所用之地確有可爲强佔之佐證者（一（日前紡績株式會社所購地基共一百六十餘畝於地之四隅樹有木標大書日淸紡績株式會社工廠敷地字樣爲公衆之所共見共聞是該社對於其他之使用權僅限於木標範圍以内若越木標一步卽應作侵佔他人所有物論巳無疑義（二）日淸紡績株式會社侵佔之地共計五十餘畝而所有者至於三十餘人之多就中徐正恩龐海徐正永王澤云劉作敬等五人皆有地契可稽其餘諸人其地契雖於日德戰爭之時已經紛失然依法納稅業旣有年亦不難證其爲地之原主（三）去年四方湖島兩村村民曾以日淸紡績株式會社强佔民地之原委訴諸日本民政署而民政署特發指令飭雙方自行商議是民政署旣不承認修路所用之地爲日淸紡績株式會社所有矣有此三端則本件之孰曲孰直不待言而自明然日淸紡績株式會社之呈貴總領事旣爲該社出張所所有四方村會社工場地基原經官廳以道路用地視爲官有地租與該社動工建築夫收用土地不特法律具有專條且該地果已收爲官有何以地契猶在民間何以人民猶須納稅何以前日本民政署之指令猶命其和平解决無一語聲叙及此是爲該社之强詞奪理朦蔽長官可知尤有不得不進言者貴國政府爲顧全邦交起見旣不惜以靑島全土一舉而還於敝國則中日兩國之民宜如何體當局之用心交相和愛以敦睦誼日淸紡績株式會社獨利令智昏甘犯衆怒墳墓爲人民追遠之地而竟掘之禾苗爲人民生計所存而竟芟之循是一往日淸紡績株式會社之搆怨於民其事小以日淸紡績株式會社之故而貽貴國侵略之惡名其事大爲此函達希卽轉飭該社卽日停止工程將已毁之墳墓恢復舊狀已芟之禾苗予以賠償以昭公道而釋衆怨若仍無理取鬧釀成事端本督辦不敢任其責也此致駐靑島日本總領事森安三郎殿 
[駐濟日武官定期撤銷]  
　　魯督田中玉一日致府院電云北京大總統國務總理鈞鑒昌密前印寄與日本伊丹少將談話計邀垂察頃據日本駐濟武官宫内大佐非正式之通吿已奉日參謀部訓令將日本駐濟武官撤銷該大佐擬於三月間回國云云查駐濟武官原係靑島日司令部派出靑島旣已收回留此機關殊多障礙經與伊丹反覆開陳幸收一部分效果知關厪注謹以奉陳回中玉叩東印 
[甘肅通信（少安）]  
　　最近楊賈爭潮之因果年來政潮黨爭瀰漫全國甘肅遠在西陲潮流所趨亦極盡波　雲詭之觀從前張廣建在甘任用私人搜括民財可謂無所不用其極然以擁有武力甘人任何黨派不敢發言及倒張事起始有張馬之爭繼有陸馬之爭張馬爭而張廣建去陸馬爭而陸洪濤爲甘　軍馬福祥爲綏遠都統惟此事已成過去茲請一述最近楊賈之爭 
楊賈政爭之中堅一爲前甘肅道尹楊思一爲菸酒局長賈繼緒楊思原係第一届省議長有重名於社會自出尹安肅賈繼緒以國會議員來甘任菸酒局長張廣建在任時賈氏爲最紅之人常有省長野心及第三届省議會成立楊氏當選爲議員賈恐其被舉爲議長百計破壞之然楊卒當選而賈系各人日尋楊短楊系亦以攻擊手段對待互相攻訐無日不有因楊系　有議會多數賈亦無法迨去年選舉省參事賈系議員密定苦肉計一方嗾令同系議員隴南張某以金錢運動楊系各議員一方即令張某自首法庭謀爲一網打盡之計楊系議員中之不自愛者大受其窘然事體太大又無確實證佐卒由多人調停兩方停止攻擊並由張某自請撤消訟案一方亦選隴南二人爲參事以示妥洽自後兩方稍安然省長潘齡臯以調停訟案欲思挾制議會議員大憤去年四月以全場一致提出彈劾潘氏案並派周之翰張維等分赴北京作倒潘運動潘又不悟藉口舊案將議員馬振聲建捕議員益怒羣往省署質問潘遂倒行逆施指令衛兵毆傷議長楊思及議員多人兩方電京請求查辦未幾潘氏倒矣 
潘倒則省長問題發生楊賈兩系各思得之而暗潮又起卒以兩不相下敎育廳長林錫光乘機取得省長調楊爲蘭山道尹賈系弗善也京外同系一致反對林氏卒無效力賈系乃變更方針謀得省議長一席推隴南議員丁佩榖爲候補議長於時素接近楊氏之張維亦由京歸多數議員皆謀舉張而楊亦親自出馬爲張帮忙於是楊張之交甚密 
張維曾任舊國會議員博學工屬文三届省議會制定規則編制十年未有之預算案皆出張氏手其聲光遠出丁上加以楊爲之助又與賈亦有交情丁雖爲隴南人然與賈有隙賈系健將任丹山汪靑等皆反對丁故丁雖竭力作反對張氏運動皆無大效至選舉日丁氏竟將同系議員留在私宅不使列席以爲消極抵制然列席者仍足法定人數議場上以丁黨未來遂得安安閒閒將張氏選爲議長 
丁佩榖失敗後仍藉口張曾爲舊國會議員資格有疑義又以張前年曾任督署秘書指爲憑藉勢力函電同系大肆反對然張早辭國會職通過有案憑藉勢力又是空話本省各法團對張均表示懽迎京同鄕開會雖有一二人反對張氏然多數仍不爲動而丁之同系議員如閻某等且登報聲明對於省選並未反對函電皆係揑名此外更有一種原因則丁佩榖素擁隴南鎭守使孔繁錦丁之圖議長也先由孔電督軍陸洪濤請其主張丁則宣言如自己議長不成孔即與陸宣戰社會方面並傳丁氏密謀戴孔爲督軍談虎色變各方皆惡之此亦失敗之重要原因丁氏失敗後夜走隴南由孔主持補選爲衆議員以此人益信丁氏之擁孔矣 
張旣被選議長一方表示擁護楊氏一方仍容納隴南人意見推舉田玉豐爲副議長然丁佩榖等以楊助張深滋弗悅對於楊氏時加攻擊而賈系和之楊系亦深以賈未助張對賈有反對言論實則賈之不助張一則與以丁同鄕再則以隴南鎭守使孔繁錦電賈爲丁帮忙自不便反助張氏而楊系自此益不愜於賈賈之罷免菸酒局也同系及北京國會議員多抱不平而楊系獨不發一言 
賈雖交卸菸酒然自本年兼署敎廳常有在敎育界擴張勢力之計利用中校學潮去校長水梓代以李柄水梓在學界素有能名曾派赴歐美考察敎育今以細故去職日思所以報賈在學校年假期間乃與法農師工女五校長聯名控賈賈大憤同日下令罷免五校長而五校長亦聯合敎職員百數十人掯不交卸相持極烈勢將惹起極大風潮後由督省兩長商定辦法使五校長交卸而調賈爲涇原道尹賈系則疑學校風潮亦爲楊之主使並涉及省議長張維實則皆非事實也 
楊賈兩系冰炭已久相疑日甚每一事起便捕風捉影謠諑百出如議長問題賈本無關而楊系疑賈學校問題楊　未與而賈系疑楊其實不過皆爲未來之省長爭競而已故此一年中之隴局實可謂楊賈爭競之局也 
復次爭競省長不能不交懽督軍賈爲人漂亮省長問題初發生時自知做不到因通電擁陸督兼長楊在議長任内與陸不甚融洽近則日形接近由陸派爲查辦番案大員陸氏擁有實力其所主張當然最有力量然對於楊賈爭競至今仍無表示 
一年來爭競結果楊則由議長取得蘭山道尹又得一最有力之同系爲議長賈則旣失於菸酒又不能安於敎育廳現方被迫出省任涇原道尹以過去論當然賈敗楊勝但賈系仍多俊傑之士鈎心鬥角恐亦未有已時也賈之所以不能得志者原因甚多第一則賈力謀接近軍閥而陸洪濤不十分表示援助次則省議長張維原爲中立派去年省會推舉省長張氏並舉楊賈電京乃選舉議長時賈系皆助丁攻張張氏對賈自然冷淡次則省議員馬振聲爲潘齡臯捕入法庭各界力謀釋放張維歸自京進行尤力彼時丁佩榖等暗中破壞未成事實以是楊系諸人怨丁而及賈迨張爲議長乃始將馬保釋次則賈在敎廳以猛烈手段同日罷五校長大爲學界所攻擊次則隴南孔繁錦橫征暴歛甘人恨之入骨賈系多與之近深爲社會所指摘據知其内幕者云賈實無意擁孔不過黨徒王廷翰丁佩榖爲之然而人則以此責賈矣此已往得失之故也餘波如何容再通訊 
[日商務員批評中國禁棉出口（續）]  
最近五年中國棉花出口數量計如下表（單位一千擔） 
　　　　總出口數量　　向日本　　向美國　　向其他國一九一六年　　八五一　六五六　　一二七　　六八一九一七年　　八三三　六一六　　一四七　　六九一九一八年　　二九二　一二一三　　五八　　二一一九一九年　一○七二　　九一三　一一二　　四八一九二○年　　三七六　　二二○　一二○　　　三六一九二一年　　六○九　　五六一　　三四　　　一四輸出年額六十萬擔乃至一百萬擔僅察其數字則此數亦可謂相當巨額惟其向日本出口額之七八成係屬被單棉並製棉而其向美國出口之大部分係製棉及地毯原料故若禁止此項棉料出口中國紗廠方面所占利益實屬有限再從中國對外通商貿易方面觀之此國内不適用紡紗之粗棉若行出口可得三千萬兩乃至三千萬兩之利益一旦禁止輸出則國内產業所受影響誠非淺鮮是不宜禁棉出口之第一理由也 
現在紡紗業陷在苦境是世界一般的現象不獨中國紗業爲然卽如原料棉花全部求之海外之英國及原料大部分向國外購入之日本皆是以中國與日本比較論之中國有廣大棉場中國紗業可謂比日本紗業占極樂觀的優勝地位然其棉纱所以不能供應如意者乃緣國内常起亂事銷路被阻不便擴張又因農產不振地方農民之購買力不能盛旺之故也是故圖中國時局之平定是屬當然之事且同時宜努力於農業之振興改良而奬勵出口貿易之發達藉使紗布銷路擴張然則棉花卽不能不可出口是不宜禁棉之第二理由 
紗業聯合會同人曰禁止棉花出口實行至新棉花上市卽 
爲止惟是乃窮極之下策而已苟理由如是則中國紗業之錠數年年增加若產棉不能伴之豈不更將續行禁止出口乎更又若視年成之豐凶紗業當事者之利與不利隨時商定禁止出口則恐出口將永遠復無解禁之日矣 
中國農民本工於利之計算彼等視今年產品市價之高下决定伸縮來年農作物裁植之種類一旦見禁棉出口實行而棉業全成爲國内的事情可受彼等操縱彼等决不肯額外多植棉花於是近年初見興起之植棉事業乃逢中道廢棄之運產棉增加永不可求矣 
今更以米穀之成列論之最近十四個年間中國米穀並麥粉進出口之統計如左（單位數量一千擔價格一百萬兩 
年　　　　别輸入米　輸入麥粉　以上二品價格　輸出米　輸出麥　出口麥粉　以上三品價格一九○八　六五七二　一七五六　　　三三　　　　　　　　　　四○　三八八　　二一九○九　三七八一　　五九七　　　一九　　　　　　　　　七三八　八一九　　四一九一○　九二二一　　七四一　　　三三　　　　　　　　二一九九　九○一　　八一九一一　五三○三　二一八三　　　二八　　　　　　　　一九二六　六七○　　七一九一二　二七○○　五二○三　　　二四　　　三七　　　一三七七　六三七　　七一九一三　五四一五　二五九七　　　二八　　　八四　　　一八四八　一三九　　六一九一四　六八一三　二一六六　　　三一　　　二八　　　一九六九　七○　　　五一九一五　八四七六　　一七七　　　二六　　　二二　　　一五一五　一九六　　五一九一六　一二八四　　二三三　　　三五　　　二三　　　一一五五　二八九　　三一九一七　九八三七　　六七九　　　三三　　　三八　　　一五五八　七九八　　五一九一八　六九八四　　　　六　　　二四　　　三三　　　一八一五　二○一二　一二一九一九　一八一○　　二七一　　　　九　一二二八　　　四四五三　二六九四　二七一九二○　一一五二　　五一一　　　　七　　三一二　　　八四三二　三九六一　四四一九二一　一○六二九　七五三　　　四五　　　三五　　　五一九四　二○四七　二六 
合計八九九七八　一六三七三　三七五　一八四○　　　　三四五九　　一五六二一　一六一 
一個年平均　六○○○　一○○○　二五　　一七○　　二三○○　　一○○○　　　一○ 
按上表所列每年中國由外國購置米六百萬擔麥粉一百萬擔其價格合計二千五百萬兩而向外國出口米一七萬擔小麥二百三十萬擔麥粉一百萬擔其價格合計一千萬兩由進口價格扣除出口價格出口額計每年多出一千五百萬兩是蓋因主要糧食不足仰外國之供給故也雖鷄蛋雜穀等項近年增加出口額出入彼此相殺庶可抵補但以中國之地大物博自稱世界第一大農產國不能得供求相抵是非因禁止米穀出口所致哉今以棉花爲第二之米穀又不知有何等用意且米穀以粟豆其他雜糧可代用至於棉花决無何等代用品從先閉塞國民食物生產之根源今又閉鎖國民衣料之源於永遠此誠非中國國家百年大計是不宜禁棉出口之第三理由也 
根據上所述理由中國禁止棉花出口於中國國民或紗業家有百弊而無一利紗業家之困苦固係事實惟當中國主要工業過一大難關之際理宜别謀救濟之策其策如何即曰第一應改善工塲經營法節減經費又訓練技術增進能率以謀生產費之低下第二取締交易所及其他有買空賣空弊端諸事第三官民一致協力籌畫改良植棉並擴張棉田之事第四整理交通機關求其發達使運費減少便利增多第五撤廢對棉花課稅之事上述諸項都爲急務而尤急者即爲國内統一去兵匪之難實行產業開發奬勵政策是也 
中國歷代爲政者以德爲治國之大本而德政之要卽爲輕賦恤民聞一部人民怨嗟之聲遂以爲一般國民之輿論於是將國家必要之計畫不付實施百方彌縫卒至窮途導國家至破滅之域彼等發怨嗟私議之聲者大都是浮浪遊民階級觀中國現下之景象如政治·如外交·均右瞻左顧其間無一定堅固之主義方策誠堪浩嘆現在爲應樹立世界的經濟大方針之際若僅被支配而誤立大計是更覺可悲之至也 
今日因中國紗業一部停工失業之工人達八萬人彼等家族數達二十萬人然而中國農户數四千七十萬户（民國四年農商部統計）若每一户五人總人口可以達二萬萬人之多然豈可憂慮少數二十萬人而將二萬萬人之生活問題置諸不顧乎豈因農民到底無知識主張自己利害又欠宣傳聲明機關不及通商口岸附近一部失業者或利害關係者請願之聲大乎此有識之士須要猛省之秋也要之救濟失業者之道不患缺少而實行奬勵全國植棉事業着手開發植棉場是刻下之急務不容膜視者也（完） 
[蘇議會前途之悲觀]  
　　蘇議會因議敎風潮迄未解决致此次臨時會終未能開前日徐果人發出通啓謂本會於一月十五日宣吿無期休會咨達省署後迄未准復查臨時會期扣至本月四日業已届滿又查本會先例休會日期係併入會期以内計算當然查明於本月四日依法吿閉會除電呈内務部參衆兩院曁分别咨報外特行奉陳云云韓省長受此次刺激雖日以辭職示僚屬不願再幹而此時忽有所感昨日特致一函於徐果人謂前聞返旆毘陵偶佔淸恙正擬馳箋奉問探悉台從已安抵寗垣勿藥是占可喜可慰本届臨時會發生不幸之事惋惜殊深省政多艱殷憂同抱甚望諸君子以大局爲重共策方來耿耿此心諸希婉達天寒料峭惟爲道珍衛不宣云云温語慰藉誠意歟客氣歟不識一般議員見之其果何以爲情耶 
[浙省年關中之財政]  
　　浙財政廳長張壽鏞於本届陰曆年關據各縣報解抵補金爲數頗旺且有上海東亞銀行可以通融借欵所有軍政各費業已一律發放其中國銀行債額固未增多即第一次定期借欵亦已償還六十餘萬元現在本省財政上最重要問題即爲十二年度預算查十一年度預算國稅爲一千萬元有奇省稅爲四百餘萬元而各項行政經費竟超過收入二百萬元所有災荒短收尚不在内嗣於鹽餘項下截留二百萬元並酌減軍政臨時費藉資彌補本年預算收入無新項目可列而杭州大學第一期歲費及第四届省議員選舉費均須列入原有各機關用費又難核减須召集預算會議詳加支配庶足以期收支適合至關於征收方面如辦理田賦契稅統捐等項均已查明收數按照考成條例呈請省署分别奬懲並以晚近世風澆溥好名之心恒不如其好利征收局卡久爲詬病之繇查吳興統捐局長陳曾栻到差以來共盈收五萬五千餘元爲全省各局之冠已專案呈請咨部給奬四等嘉禾章以資鼓勵又海昌統捐局長趙廷璧成績平常辭職已准以武康統捐局長汪　調充遞遺武康局務委分浙任用薦任職潘國紀接充昨分别充行知照矣 
[地方通信]  
 
 

Page 11

 
 
第一萬七千九百四十七號;中華民國十二年 西曆一千九百二十三年二月七號
星期三 * *[蘇州]  
　　典業　議除夕營業時間蘇城各典舖年例每届大除夕日向作夜市通宵連旦自辛亥年起即經該業集議表决改變舊章每逢大除夕一律停作夜市惟爲便利質户當贖起見是日下午五時並不收歇一律延長時間至晚間八時爲止迄今十一年循例無異前日該業可大濟大等典以壬戍年除夕在即特　邀同業各典舖經理在閭門内淸嘉坊全省典業公所開臨時會議經衆表决循照去年舊例本年大除夕日仍延長營業時間至夜間八時爲止逾時槪不當贖聞該公所昨已通吿城内外各典當查照矣 
年關中之各業商况舊曆年關將届各商舖現正結束賬目據熟諳商情者云本年商業獲利者厥惟錢業一項米業中除偷運出境大獲盈餘外其安分營業各米商 
所盈無幾綢緞業　以受時局之影響客帮停滯存貨山積資本雄厚者雖無利可獲尚可支持而一般小資本家値此年關緊急頗有不能維持之勢洋廣貨業亦以本年百物昂貴時局艱難致營業平平即有數家獲利亦屬微細云 
[無錫]  
　　澄錫交通阻隔無錫至江陰每日有上下午兩次小輪故交通尚稱便利今冬雨雪稀少河水乾涸江陰方面因河道狹窄小輪不能往來現每日小輪祗可至澄屬之靑暘鎭爲止一般乘客均從陸路至澄所有重大郵件改由鎭江輪船轉遞零星郵件由郵差從陸路接送頗感不便 
[鎭江]  
　　會議年關治安鎭江商埠警察總局張局長以陰曆年關已届商界習慣現正紛紛結束賬目收取賬欵之時誠恐不法匪徒乘隙搶奪危害行旅日昨（四日）特召集所屬各區署長到局會議自即日起由各區巡長督率長警探士在所轄境内晝夜梭巡偵查匪蹤以維治安 
　　師長由省回防駐鎭陸軍第十九師長楊春普日前赴寗晉謁軍民兩長商領軍餉茲已事竣四日乘午班火車回鎭駐鎭各防營官長咸詣車站迎迓 
[揚州]  
　　兵輪撞沉運鹽船十二圩揚子棧長余鐵山以運商有源祥餘記運鹽船金煥彩在圩滿載鹽斤運岸驶經江面爲某國兵輪撞沉淹沒鹽包損失不資特據情報吿淮運使轉咨稽核所派員前往失事地點履勘核辦　　警務研究會成立江都地方警務研究會爲楊佳如朱康侯朱立哉等發起以期與警察學友會對峙共謀警政之進步業經呈奉警務處批准立案四日下午二時假東關街紅十字分會開成立大會與會者爲商會正副會長·省議員王彭年·紳士楊繩武·鍾味腴·軍界李民壎·蘇在均等至會員多屬城鄕各警官到者近五十人以發起人後至之故遲至四時始舉行開會首推孔小山爲臨時主席次由原發起人朱康侯報吿組設斯會宗旨及願望又次票選楊士香朱幹臣孔慶鎔爲正副會長末由來賓演說撮影而散 
[淸江]  
　　敎育經濟審查會成立淮陰勸學所長趙增祜爲公開敎育經濟起見特组織經濟審查會並擬定規則八條呈明省敎育廰茲已奉批核准前日（三十日）由該所長召集敎育人員舉定審查會員當在該所開始審查茲錄其規則如下（一）本會爲審查本所敎育經濟特集合有關係各機關人員組織之（二）本會以下列人員組織之（甲）縣公署敎育科主任（乙）縣視學（丙）勸學員（由所長指定一人））丁（各市鄕學董公推代表二人（戊）各區學務委員公推代表二人（己）公私立高等小學及乙種實業學校校長公推代表二人（三）本會由審查員中公推一人爲審查員長主持會務開會時由審查員長主席（四）每三個月開會審查一次由勸學所長定期邀集審查會開會時會計員得出席說明理由（五）審查時對於收支欵項如有疑義得向本所調閱簿記檢查單據並得請會計員說明理由但欵項之支配由勸學所長負責本會無提出意見之權（六）審查結果由勸學所刷印分送各機關本所徵信錄仍按月造送並呈報察核（七）本規則如有未盡事宜得由審查員提出修正之（八）本規則俟呈請核准後施行 
縣敎育行政會議紀淮陰勸學所日昨開敎育行政會議會期二日計到會者有縣三科主任　之駿·縣視學范奉怡·臨時勸學員石瑤·公私立高小校長五人各市鄕學務委員六人各市鄕學董十二人連同該所長趙增祜共二十六人每日上午九時開議下午二時開審查會審查議案第一日提議十一案議决九案（一）籌設師範講習所（二）旅外中學以上學生補助費（三）學生參觀費 
（四）加徵學費（五）縣有附稅二成一請緩撥還豐濟倉救濟春間學欵（六）整頓市鄕固有小學（七）推廣義務敎育舉辦畝捐（八）整頓通俗敎育（九）區立學校增建校舍第二日提議十一案議决六案（一）縣立高小改編初級中學（二）舉辦煤炭特捐增益學欵（三）恢復三區捐董以專責成（四）各市鄕特捐附稅一律仿照一市辦法公立捐董各自主管（五）添設新校宜注意舊校距離（六）各小學校招考新生應按部定章程母涉冒濫此外尚有改良私塾化爲學校及敎員薪金改錢爲洋等議案以經費支絀之故决定暫緩實行俟下學年再行酌量辦理 
雜評一 
[督軍請改省戛有感言（萍）]  
武人與文汉各不相蒙者也今之昌言廢督者所以避武人干政之嫌若督軍而自請改爲省長則以武人而長民政此其失非徒干政已耳直以文人而統治於武夫矣 
或　閻督軍之請亦自有成例在猶之前淸張矅以提督而改巡撫焉耳雖然彼一時此一時也 
或又曰豈第前淸即民國亦有以武人而兼長民治者矣閻督軍之請雖創而實因耳况今日之省長無一不操縱於督軍之手然而此則明明爲民治長官所以矯兼長民治之失而改絃以易　者今若此適以自便其私圖也夫是以嘆宋藝祖杯酒釋兵權之不易矣 
 
 

Page 12

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 13

 
 
第一萬七千九百四十七號;中華民國十二年 西曆一千九百二十三年二月七號
星期三 * *本埠新聞 
[伍朝樞之談話]  
　　　局現狀之　前日伍朝樞君乘麥金嘗總統號由港反滬即至戈登路本寓居信記者特於昨日下午馳車往謁　其廣州近日情形據伍君云此次赴港全係個人私事且行程怱遽亦不　赴廣州故對於彼處詳情未能洞悉惟在港時聞道途傳說謂現在省城中賭風甚盛沈軍雖駐在彼處伹居民無不恨之省立銀行之紙幣已跌至一折而商店尚不敢收納故金融紊亂已至極點當陳炯明據廣州時所發之紙幣已有千餘萬爲値在七五折以上現則又增千餘萬故統計外間流用之紙幣約在三千餘萬元至沈軍勢力如就現在情形觀之殊爲孤獨况粤軍之駐紥地又在江門距省城不過百餘里在江門之粤軍共有二師餘即第一·第三·二師及第四師之一部劉霞寰之兵皆集中於石龍余（伍朝樞自稱）返滬時在船中遇見滇軍總司令楊希閔代表夏聲君及海軍代表李毓藩君據說來滬促孫中山返廣州云 
[廣肇公所開會討論粤局]  
　　今日下午五時本埠廣肇公所對於此次粤局曾發表通電勸吿當局現該公所又　籌一澈底澄淸之法經支日董事會議議决已發出通電聯合各埠同鄕共圖挽救復定於今日下午五時召集旅滬粤人團體在該所開聯席會議討論辦法凡屬粤人皆可到塲旁聽云 
[總商會函送宣講資料]  
　　提倡裁兵制憲理財之一　本埠滬江大學等校昨接上海總商會公函并裁兵·制憲·理財等傳單二百張茲錄其原函如下敬啓者敝會前以時局危迫非提倡裁兵·制憲·理財·三大端不足救亡曾經函達台端并並召集商敎聯席會議說明進行情狀當蒙贊同茲特送奉傳單二百張即請分給同學以爲寒假宣講資料庶使多數國民了解匹夫有責之義共奮挽救改造之功不勝盼切此致校長先生附傳單二百張 
[杭總商會贊同裁兵之復音]  
　　致總商會函總商會昨接杭州總商會函云上海總商會大鑒元電奉悉貴會之深謀遠慮極所欽佩是以敝會亦有通電請願各省裁兵此後應如何共策進行尚祈導以方針俾資循式無任企幸專此奉復杭州總商會謹啓 
[地方審判廳長繼任有人]  
　　吳縣地審廳長沈錫慶調滬定十號就職上海地方審判廳長梅詒穀虧欵潛逃後即有派吳縣地方審判廳長沈錫慶調任來滬之說時高等廳朱廳長除令委沈錫慶來滬調查外一面並電詳司法部請以沈錫慶調滬昨晨（六號）高等廳已接司法部覆電准將沈錫慶調滬朱廳長奉電後立即電知吳縣地方審判廳長沈錫慶預備交代聞沈錫慶已定於本星期六（十號）來滬就職所遺吳縣地方廳長一缺即由高等廳民庭長林大文繼任按沈君字慶生浙江紹興人前任高等廳庭長對於司法事宜頗爲精幹云 
[近日自來水味鹹之原因]  
　　因冬汛鹹潮之故連日公共租界之自來水其味頓異常時味鹹若富有鹽素一般用户均莫明其由來惟據自來水公司中人云日來因冬汛鹹潮雖經沙瀘亦不能免除鹹味待潮過後自能回復原狀又云此種鹹水飮之頗能健胃有益於衛生云 
[昨日銅元價又漲]  
　　本埠銅元價自上月念四念五突然暴漲後至二十七起斷吹回復前次每元仍兌至一百六十五枚至一百六十八故詎於昨晨起每元掛牌文祗兌一百六十枚與一百五十八枚據一般烟兌店云此係歲底常例今日起尚須看漲至一百五十枚亦未可料云 
[贖路委員便致惠工銀行函]  
　　請移送傭金本埠贖路委員會因惠工銀行宣吿淸理昨特致函該行云敬啓者頃閱報載貴行現已宣吿淸理辦理結束查前承貴行代敝會由存之贖路儲金關係救國前途非常重大前次本埠華一·華孚兩銀行宣吿淸理又富華銀行取銷上海分行均將已收儲金連同應得利息及用餘空摺儲金牌子移送敝會點收並通知各存户改存他行良以此項儲金與地種欵項不同各銀行之慨允代收各存户之踴躍存儲均激於愛國之熱忱絕無絲毫營業之性質貴行同人熱忱愛國夙所欽佩所有已收贖路儲金應請即日將儲金總數並各户息金開列詳表連同各户詳細地址用餘空摺收欵牌子等件一併移送敝會以便通知原存欵人改存上海其他銀行爲公爲私俱所感盼云 
[惠工銀行淸理後金融界消息]  
　　本埠惠工銀行宣吿淸理頗引起許多謠言甚至牽及某某等銀行亦有不穩之說實屬無稽查上海惠工銀行坐落本埠九江路十七十八號成立於一千九百二十一年并未入上海銀行公會與公會各行素少接近此次該行宣吿淸理必無甚影響可以毋庸過慮也 
[新近回國之留美學生]  
　　昨日乘澳洲皇后號輪船抵滬者有留美歸國學生五人茲將各人姓名·籍貫·所習學科·列下鄭鍾珪江蘇銀行科張香生廣東社會學傅道伸湖南紡織染科馮肇傳江蘇農業陸麟書江蘇敎育及心理學 
[中外航輪之新消息]  
　　法輪之新航綫法國郵船公司現由巴黎總行籌闢一與遠東中國班聯絡之新航路係自馬賽·蘇彝士·奇布帝·至西貢一面經星加坡至中國之上海一面由西貢至安南及東崑Ｔｏｎｇｕｉｎ埠上海如有往安南及東崑之客則此間各郵船均可載往聯接每距兩週一班刻下甫經實行同時又擬闢兩航船一往菲洲之東海岸一往澳洲之新金山但尚無實行之期也 
　　昌興之新跌價坎拿大昌興輪船公司亞俄兩皇后號輪向來兼駛長崎每小時船行速度至快二十海浬故上海長崎間僅需二十四小時可以達到較之日郵社之長崎丸上海丸兩新輪又快兩小時現因日郵社之長崎丸行將到滬該公司亦極竟競爭故將上海長崎之二等三等及統艙價特别跌減但以由該公司所雇之日人經手者爲限否則便不能享此利益也自滬至長崎頭等七十五元照常二等原定四十元者今跌去十九元改售二十一元三等原定二十五元者今跌去十五元祗售十元統艙原定十五元者今跌至八元八角以上各價悉較日郵船爲廉也 
　　長江水淺之補救長江内由申赴漢之綫近因水淺而各輪擱阻如日淸之大福丸怡和之行和號等均在九江被擱後經派輪拖援方能通行現在自漢以下至上海有三處之水勢最淺一在安慶一在九江一爲黃石江今滬上各輪公司爲减少航行危險起見已令各江輪以後行至該三地水淺之處夜中不得開行須在日間過此免致遭擱同時各公司又議定長江輪减少載量使吃水减輕故自昨日起已分知各分公司及通知各客家所有長江船往來貨物僅可裝十分之二三多則拒絕是以上海運漢貨曁漢口九江各地來滬貨均大减少此係各公司消極的補救辦法也 
[航業要訊]  
　　昌興公司之澳大利亞皇后號昨已到滬當日赴港此次抵港後須入廠大修故必停班三個月至五月七日再來上海 
　　提督公司之麥監尼總統號此次由港來申駛入招商局北棧正欲掉船時適白渡橋畔潮水盛漲致後艙稍撞入日郵社碼頭外之各駁船中當將傍泊之駁裝東洋白糖民船六艘或撲翻沉沒或被擠過甚船身破裂六船及貨完全毁滅當時各船主均至提督公司交涉索賠提督即命美敦洋行之公正西人至該處查勘以便估價賠償至於該輪之出口貨在上海運去者除湖絲外又有瓷器二百九十四箱紬子二十九件花生九百包合桃五百包地毯一百零八件羊毛皮七十八件猪　猪腸二百四十件紗頭二百三十件鷄子二百十件云 
　　現在存滬之日貨有七萬六千件其中有東糖三萬四千包東洋花布七千七百三十七件小麥米荳菜子七千十三包毛冷二千六百四十六件紙頭一千六百八十三件餘爲雜貨 
　　法公司之安哥司號昨已抵滬從馬賽來者中國族客三名内歸國留學生一名進口貨不多又有盎高爾號因趕於十日歸法故提前一星期由神户至上海此次該輪赴法中國派往合衆國蠶桑改良會之華代表第一批四名即乘此船而往也 
[護軍使復吳淞商埠局函]  
　　爲滬北埠界同題吳淞商埠局與滬北工巡捐局埠界問題昨日松滬護軍使致淞埠局函云（前略）查此案前以閘北商民對於埠局頗有疑義經該工巡捐局長呈由敝署函請詳晰示復旋准函復注重於解除誤會隨時會商辦理十二月三十日大函内並有埠局對於區域問題始終惟地方公意是從旣經由省派員會道妥議除將閘北各公團所擬推展築路界限圖等件送省轉發省委道尹外再抄一份送請查照轉知等語正佩貴局審度各方輿情兼籌並顧現在盡界旣尚未確切解决而體育會東西兩路又本屬滬北工巡捐局所經管若貴局先在兩路之間開築新路更恐糾紛滋甚誤會益難解除據呈前情相應函請貴局飭停工作以待解决至紉公誼云 
[南京學生代表來滬之任務]  
　　江蘇議敎風潮發生以來歷時許久尚未能解决學生會方面仍鼓其餘勇積極進行昨日江蘇全省學生聯合會理事葛銘勛特由寗來滬與滬上商學界接洽一切據葛君對人言此來共負有三種任務（一）籌募欵項建造不良議員之鐵像（二）與滬上商學界諸要人磋商蘇省敎育基金獨立如何進行事宜（三）與全國學生總會接洽召集各省學生代表會以便討論解决北京學潮云云 
[北京學生亦有代表抵滬]  
　　敎育總長彭允彝破壞司法獨立致北京釀成學潮如火如荼不堪收拾學界羣起驅彭彭雖二次遞辭呈而政府則堅予挽留學乃益憤激北京學生聯合會即召集會議推舉屠安李國塇爲代表北大學生會則推黃日葵王汝嶼爲代表由京起程先至天津及濟南兩地與學界方面接洽並聯絡各界謀對付方法各界願步北大之後塵爲一致之抗爭該代表四人接洽就緒後已於昨日由寗抵滬定今日（七日）赴本埠各學校各團體接洽其所抱之目標計有三種（一）驅逐彭允彝否則學潮不能平定（二）國會須改造（三）運動全國敎育基金獨立云 
[朝日記者在同文書院演講紀]  
　　日本之富强爲表面上事徐家匯東亞同文書院前日敦請章行嚴·及朝日新開記者神田正雄·在該校演講章君演詞已誌昨報兹復紀神田君演詞之梗槪於下 
其言曰余（朝日記者自謂）兩處漫游歐美對於西方物質文明固甚驚訝但同時自信以日本之精神文明即所謂大和魂·武士道·者亦足與西方物質文明相對峙然所謂武士道者决非日本所獨有各國亦皆有之日本自來抱武力萬能之思想在歐戰中挾有五十萬噸之海軍二十萬之常備軍虎視耽耽於東方以二十一條要求對待中國留未來之禍　但現在日本已抛棄此項主義欲以平和協約立國觀於贊成華盛頓會議之决案即可知之以武力防外侮乃日本二千年來傳說之精神　現在已處於當抛棄之時代現代國中最困難之問題蹶爲人口過剩人口問題之解决端賴工業發展不能使用筱略土地之手段以人口移殖於外但工業發展其主要品爲煤鐵而日本缺乏此兩項原料故計於中國富源之開發與日本甚有密切之關係因中國最富煤鐵故日本工業之發展與中國富源之開發有相依之關係日本對世界文化實少貢獻故現在列於五大强國及三大勢力中實僅表面之事以後日本以和平立國與以文化貢獻於世界乃日本靑年所應奮力者也云云 
[朝鮮黨人在漢城奮鬭之滬訊]  
　　國聞通信社云據本埠商人得旅韓華僑來函云一月十二日晚八點鐘高麗獨立黨奉韓國臨時政府密令於韓京漢城活動炸破日本警廳廳在京之鍾路即市中央之最要害處時負輕重傷者爲日警及日紙每日申報社員張相龍等十餘人日總督府因布戒嚴令大搜黨人捕韓人二百五十餘終未得主動者同月十七日又發軍警三百餘包圍南門外吉野町町即韓黨司令部部長金相玉即居其中時値晨五時金爲人聲驚醒未及束帶納履而日警五人已入屋金相玉乃袖出快槍次第命中四人餘一人返走金乃躍升屋頂騎坐屋脊兩手放槍亂射後復越牆逸出馳赴城東十里投同志家留身越數日日警見雪上足跡循跡覓金知在城東匿跡而城東周圍四十里於是佈滿軍警金知不可久居乘夜返京寄跡居東部孝悌洞李恭晟家至二十二日早五時四方十里又爲二百餘武裝軍警及百餘私服密探所包圍金走六七家暫留金學洙處至早七點鐘卒爲日警覓得金乃出槍與軍警相鬭射殺日警長栗田者數人及韓警一人顧衆寡不敵槍彈垂盡日警知其可擒乃戲之曰降則不殺爾可自服金怒叱之謂吾寗自殉决不生落汝手即以右手槍射其胸而死金於己未因革新國事以缺席判决死刑於東京之法庭乃潛至上海寓居三年此次歸韓未及數月其妻妹均因國事瘐死日本獄中金死年三十四滬一女其屍已經成殮云 
[旅滬皖人對皖易長之表示]  
　　挽許誡阮聯合通信社云皖省自馬聯甲攫得變相督軍後許世英即不安於位旅滬該省人士已前後表示意見詎北京政府准許辭職之明令已於江日發不并委阮忠植暫署省長日昨該省旅滬紳商學各界曁各公團續電許世英請勿離職一面電阮忠植有所勸誡原電分誌如左（致許世英電）安慶許省長鑒中央縱容軍閥棄我皖人同人力爭省格對此命令誓死抗拒公亦皖人幸勿離職自絕桑梓同人當謀實力援助爲公後盾安徽旅滬紳商學各界各團體聨席大會叩　（致阮忠植電）安慶敎育會·商會·農會·學生總會·各公團·各報館·均鑒并轉阮忠植先生鑒公膺寵命同人悲之許省長爲謀正誼而辭職皖人爲保省格而抗爭公亦皖人對此暫局幸勿墮入術中而爲鄕人所共棄）銜同前） 
[各工團致美總領事之公函]  
　　表示歡迎美議員戴益爾日昨本埠各工團爲歡迎美國議員事致美總領事一函原文如下大美國總領事閣下敬啓者此次貴國國會議員戴益爾君來滬游覽敝工團等昨經聯席會議一致表示歡迎特此公推陳壽元·陳國樑·常廷蘭·王吉人·四君爲同人代表來前務希貴總領事賜予接洽並祈指示一切爲荷上海各工團聯席會啓二月六日聞戴益爾君已於昨日返國各工團雖有此意猶未成爲事實云 
[英公使拜謁交涉員]  
　　新任駐京英國公使麥克萊君於日昨午後三時偕駐滬英總領事巴爾敦詣交涉公署拜謁經許交涉員延入客廳寒暄旣畢暢談良久始各興辭而别 
[仁濟醫院消息]  
　　麥家圈仁濟醫院今日午刻招待英公使麥克萊氏參觀由駐滬英總領事陪同前往明日自下午五時關董事會年會亦由總領事主席云 
[國貨維持會致稅務司函]  
　　查詢萬國稅則大會中華國貨維持會昨致江海關稅務司公函云逕啓者頃據本埠惠民毛巾廠函稱前閱報載本年六月將有萬國稅則大會之舉本埠海關曾通吿各商徵集已經註册之機製洋式物品云云敝廠因無從投遞致未舉行惟事關國貨前途未便恝置用特送呈大號山字牌毛巾兩打伏乞迅予轉遞毌任拜禱云云並毛巾到會准此竊思萬國稅則大會一事敝會事前並未接有何種官署公團之函咨何國發起何地開會章程若何如何徵集種種均無所知何從遞轉爲特函懇貴稅務司懇將關於該會之各種文件檢賜一份俾得有所遵循查照辦理毌任感荷此上江海關稅務司 
[拘獲俄婦電請哈交涉員查復]  
　　淞滬警廳偵緝隊郝隊長前在北車站緝獲俄國過激黨案有關係之俄國婦人闊洛格列瓦一名及男孩一口解廳延請俄文繙譯員研訊並無確供惟查行李内之西文函件頗有嫌疑故由徐廳長判將該俄婦暫留警廳一面將該俄婦研訊及搜獲函件情形電致哈爾濱交涉員詢問該俄婦之護照核給情形請爲查覆核辦云 
[美人毆辱陳漢明案今日開審]  
　　美人耿瑟毆辱字林西報記者陳漢明一案决於今晨九時在黃浦路十三號美公堂開審此案本定上星期審理後延至今日云 
[商界關心大西路築路交涉]  
　　國聞通信社云公共租界工部局建築大西路法華鄕公民等以其越界表示反對呈請護軍使令飭許交涉使向該局力爭惟該局堅持地土係公欵購入興築有自主之權等相辯照舊工作建造是以界内各公團多函呈交涉使署請其竭力抗議以保主權日昨海寗路商界聯合會亦致函商總聯合會提出議案請一致力爭已由該會議决俟詳細察勘後即行轉呈交涉使交涉其原函云工部局欵購法華鄕華界土地建築大西路已惹起該鄕居民之反對實則此事關係中國之利權非一鄕一地之事亦不僅少數人之責任該鄕人民現旣已提出反對之意呈請官廳交涉吾商界各公團自應一致奮起協力抗爭决不宜袖手旁觀坐視權利喪失置之不聞不問也敬特提出議案請付衆議設法提出抗議協力交涉實爲萬幸云 
[反對取消准折田畝之會議]  
　　上海縣淸丈籌備處因見報載淸理江蘇官產處呈文有消滅田畝准折舊案令人民斌地繳價之請故邀彙各市鄕經董·各籌備會會員·及地方士紳·法團代表等於昨日（六日）在地主欵產經理處集議下午一時開會到會者六十餘人由泰硯畦主席報吿淸丈呈報立案之經過情形全省各縣亦多有之不僅蘇省有此情形各省亦多有之考之會典志乘均係確鑿有據報載淸理江蘇官產處意欲消滅准折舊案令民繳價衆意如何請發表意見共同討論各會員先後發言僉謂官產處聚歛擾民久爲人民之害迭經公民呈請政府取消未邀允准乃竟異想天開擬請取消准折辦法前淸專制尚不敢有此害民苛政官產處貪橫暴戾利令智昏獻此激變計實堪痛恨地方人民抵死不能承認應先推舉代表晉謁交涉員道尹詳陳利害請其顧全大局打消官產處獻議一面公呈督軍·省長·財政廳·及内務·財政各部毌爲所惑致失民心遂即公推莫子經·陸崧侯·黃譜蘅秦硯畦·沈步瀛·朱　田·六君爲代表即日分赴各官署面陳一切議畢散會已四時有半矣 
 
 

Page 14

 
 
第一萬七千九百四十七號;中華民國十二年 西曆一千九百二十三年二月七號
星期三 * *[星期日江灣練馬之所見（伯奮）]  
　　賀君「破兒司帶」脚步最速「慷慨大利」日見進步「地石白辣」脚步亦速江灣香檳仍以「升科　」爲最有希望「愛培飛」近日漸不敵其同伴「葛蘭飛」矣四日晨之脚步甚緩惟最後之半哩尚差强人意時爲一分零三秒五分二也但新馬如「葛蘭飛」者亦可列爲優等蓋其與「買司飛」同試一哩半而竟能勝「買司飛」一乘有半於最後速度也周孳田之新馬「地石白辣」黃身白足期於一哩半之時間爲三分二十五秒最後一哩爲二分零九秒五之三最後四分之三哩爲一分三十四秒五之三最後半哩爲一分零二秒五之二而最後四分之一只三十秒也此馬與「葛蘭飛」工力悉敵蓋「葛蘭飛」前數日亦曾以三分二十四秒之時間賽一哩半之路程也是晨之最速者爲賀其良君之「破兒司帶」一哩半只賽三分二十一秒五之二其最後一哩爲二分零十秒五之四最後四分之三哩爲一分三十八秒五之一最後之半哩一分零四秒觀此馬之總功夫雖勝於「地石白辣」但以最後之速度較之似尚不敵也老馬中之最有進步者爲「慷慨大利」是晨之騎者爲海馬惟處君一哩四分之一只二分四十六秒最後四分之一爲三十秒五之二「升科蘭」一哩四分之一哩爲二分四十八秒五之二而大衆以今春江灣香檳之錦標仍希望於此駒也天津良駒「聖芳尼」前所云有希望於大皮賽者近日在上海賽馬場試練前星期六早晨一哩路之時間曾賽二分十三秒結果亦甚佳時騎者爲個中老手怡和在班强司東也聞近日萬國體育會將舉行各種之競賽記者如有所聞當據實以吿茲將是晨之試練表列左 
馬名　　　　　　騎者　　　四分之一哩　　　半哩　　　四分之三哩　　　一哩　　　一哩四分之一　　　　一哩半　　　　最後四分之三 
立得而大令ＬｉｔｔｌｅＤａｒｌｉｎｇ宋立峯　四二·二　一·一六·二　一·五一　　二·二三·一　二·五六·一　　　　三三·司登賴Ｓｔａｎｄｌｉｇｈｔ馬辣　四○·四　一·二○　　一·五六·三　二·二三·一　三·○七·三　三·三七·三　三○·百福來ＢｒｉｇｈｔＦｏｌｌｙ葉子衡三六·一　一·一二·二　一·四六·四　二·二四·一　二·五七·二　三三·一太古Ｔａｋｅｏ莫利莫多四二·　一·一九　一·五三·三　二·二七·二　二·五八　　　三○·三福定白立治ＦｏｒｄｉｎｇＢｒｉｄｇｅ馬夫四三·二　一·二五　二·○五·二　二·四一·三　三·一一·四　　三○·一慷慨大利ＣｏｎｑｕｅｒｏｒＤａｈｌｉａ海馬惟處三五·　一·○九　一·四二·三　二·一五·三　二·四六　　三○·二矮特而矮司ＬｄｌｅＥｙｅｓ馬夫三七·三　一·一五·　一·五○　二·二一·三　　　三一·三愛培飛Ａｂｂｅｙｆｉｅｌｄ馬立師四○·　一·二二·二　二·○二　二·四○　三·一一　三·四三·二　三二·二方隊勝Ｆｏｕｎｄ　ｔｉｏｎ馬辣三九·二　一·一七·三　一·五四·三　二·二九　三·○一　三二·恩皮勝Ａｍｂｉｔｉｏｎ馬辣四○·　一·一七·三　一·五四·二　二·二七·三　二·五八·三　三一· 
零兒物王ＳｌｌｖｅｒＷａｎｄ克勞根三八·三　一·一四·一　二·五五 
破兒司帶ＰｏｌｅＳｔａｒ小道勒斯三四·　一·○八·三　一·四三·一　二·一七·二　二·五○·一　三·二一·二　三一·一衣拉佛勝Ｅｌｅｖａｌｉｏｎ馬辣四○·三　一·一八·三　一·五六·　二·三一·三　三·○三·三　三二·楊反羅ＹｏｎｎｇＦｅｌｌｏｗ馬夫三六·三　一·一二·三　一·四八·二　二·二一·二　二·五二·一　三一·一啞口配勝Ｏｃｃｕｐａｌｉｏｎ馬辣三九·二　一·一六　一·五二·三　二·二七·二　三·○二　三·三二·三　三○·三層大Ｚｅｎｄａ馬辣三○·三　一·○三　一·三五·一　二·○八·三　三三·二葛蘭飛Ｇｌｅｎｆｔｅｌｄ馬立師三八·三　一·一六·四　一·五三·三　二·二○　三·○二·二　三·三二·三　三○·一買司飛Ｍｓｒｅｓｆｔｅｌｄ吼達三八·三　一·一六·四　一·五三·三　二·二九　三·○二·二　三·三二·三　三○·一地石白辣ＴｈｅＺｅｂｒａ馬夫三八·三　一·一五·二　一·五○·二　二·二二·三　二·五五　三·二五　三○·拖魚Ｔｏｎｅ馬辣三七·三　一·一四·二　一·四九·二　二·二二·四　二·五六·四　三·二八·三　三一·四唐銀司帶ＤａｗｎｉｎｇＳｔａｒ小道勒斯三八·　一·一五·二　一·五五·四　二·二六　二·五八　三·二九　三一·升科蘭Ｓｈｅｎｋｏｌａｎｄ小道勒斯三五·一　一·一一　一·四五·二　二·一七·四　二·四八·二　　三○·三勞特雪Ｌｏｒｄｓｈｉｐ黃賢三六·三　一·一二·三　一·四九　二·二四·三　二·五六·四　三·二七·三　三○·四買司得雪浦Ｍａｓｔｅｒｓｈｉｐ黃賢三八·　一·一四　一·四六·二　二·一八三　二·五二·三　三四· 
[淸丈籌備處呈縣署文]  
　　駁官產處干預之不法上海縣淸丈籌備處爲官產處干預淸丈一案前日復呈上海縣署文云呈爲呈復事案奉五四六號訓令内開奉江蘇督軍省長訓令據淸理江蘇官產處呈請維持職權懇令行上海縣因淸丈發現國有地畝查照向章辦理以明職守而免爭持等情合行抄錄前呈令仰遵照具報等因奉此合行抄呈令仰該處即　查照具復以懇轉報此令等因查本邑籌備淸丈因報章發現官產處呈文有干涉淸丈之意當由地方欵產經理處呈請財政部曁江蘇督軍省長迅予駁斥旋於省公報第三七八期内奉督軍省長批此案業　官產處呈請部示應即靜候核辦在案茲奉前因合將本邑境内並無官產與官產處　民圖利不可干預淸丈之處爲縣長　縷陳之本邑田地淸咸豐五年沿坵履畝逐一丈量田有字圩號數册有魚　歸户田額糧額針孔相符近三十年來復經沙洲局·升科召變局·淸理官產處·淸理營台官地局·城濠丈於局·迭次嚴刻搜羅除　舍廨署之外别無絲毫之官產此經理處所謂尺土寸壤無不納賦者也淸理官產部章自有範圍求官產於民產之中已溢出官產範圍之外主任等調查官產部照與業經送縣升科皆經縣署查係民田公地於升科額内核除間有未經核除者皆在民田界骨不過因其經界不淸有所浮出執以升科而已豈有民間浮出之微數可指爲官產者乎浮於此必絀於彼而鄰田之缺均不問也豈有專執糧田浮出之微數指爲官產即可謂之淸理者乎且官產非日夜繼長增高生生不已之物也何以淸理數年尚未竣事蓋指民產爲官產混給部照初猶掩耳盜鈴近且視爲當然現因上海官紳籌議淸丈竟謂淸丈係官產處之職務而不知其踰越權限又謂因淸丈發生官產應如何處分不能因淸丈之故將官產無形消滅不知淸丈非消滅官產之事淸丈所發生者不止官產一項但必有性質可辦源流可考方能分别指定斷不能如官產處之混給部照變民產爲官產也故經理處所謂糧與地不盡合者指有糧無地而言其所以　亂之原因皆由官產處之貪橫擾詐而官產處反稱必有未升科之餘地憑空　說　妄已極淸光緒季年　地升科召變局委員許寳書充沒糧田破壞蘆課實爲擾亂田賦之作俑官產處圖利害民邑人皆訾爲第二召變局近竟奉爲師法請設調騐局·册單局其呈文有辦法照前淸光緒二十七年許委員辦理成案當時成效昭著至今滬人猶稱頌不置等語查上海縣續誌田畝篇曰光緒二十四年許寳書總辦灘地召變局兼查無糧公地凡失單者及騐單之逾限者又丈見畝分單少地多者或因賣買發見者皆充公召變雖歷久完糧亦斥爲不足憑信有力之户忍痛繳價無力之户坐視沒收頗有因此失業傾家喪命者初但施之沿江沿浦各圖其後蔓及内地奸販劣保因以爲利大長刁風流毒至今未已又蘆課篇曰許寳書查丈沿浦沿江各圖地畝凡圖内漕田蘆洲失去印單者及丈見畝分溢出於單載之數者蘆洲接漲灘地未升者一律充公召變嘉慶年舊額蘆洲執照但載課額銀數不載畝分者以課銀一錢作爲一畝餘以溢出論漕田凖折地畝亦多有被充沒者人民怨怒其時知縣汪懋珉審理陳談氏控案其堂諭云升科局祗同梁山大盜一班　囉肆意搶刦即如百姓田單携帶出省抑成抵押在外不及呈騐則地販劣保即報充公每畝變價竟多至四五百元不等局員宋江司事吳用地保地販即是武松李逵一班人物徧處搜羅獲利分肥在可誅之列至今滬上語及許寳書才切齒痛恨人人欲食其肉官產處竟侈口揄揚妄思則效甘爲民賊欺罔長官喪心病狂目無法紀倘准其辦理淸丈則流毒之酷必逾召變局許寳書十倍此全縣人民誓不承認者也總之民間之舉行淸丈以釐正爲主義官產處之干涉以搜括及搗亂爲主義宗旨之不相合正如冰炭之不相容至淸釐田糧應由各屬自行妥辦案經曾文正李文忠兩公奏准寳山奉行於淸季崑山奉行於民國而非本邑之創例也所有據實陳復之處應請核准據轉實爲公便謹呈 
[通如崇海同鄕會招待所成立]  
　　通知崇海同鄕會擬在南市大達碼頭設立招待所等情已略誌本報昨日下午二時該會舉行招待所成立式正會長張退　因事未到由副會長茅彙如·總務主任劉亮卿·董事許蓉芳·劉屏孫·等向各招待員宣佈招待章程對於「第四條招待員長督同招待員應盡左列之義務（甲）保護乘客（乙）照料行李（丙）指點迷途（丁）預防各項危險（戊）禁阻閒人無故侵入輪船」尤詳細述明並加訓導各招待員唯睢聽命鞠躬而退即由招待長帶往大達碼頭開始服務該招待長及招待員均爲同鄕人身穿藍布制服上書通如崇海同鄕會招待員字樣並編列號碼頗有精神耳目一新茲錄其佈吿如左江蘇淞滬警察廳佈吿云爲佈吿事案據通如崇海旅滬同鄕會函稱敝會以鄕人之來滬者日益增多輪船亦較前推廣都停泊於大達碼頭每有流氓雜厠其間被累客商時聞其事經各會董共同討論議在碼頭附近適宜地點設立招待所由會籌集經費僱用招待員四名招待員長一名專司招待往來旅客惟恐不肖流氓無端滋擾應請鈞廳出示曉諭一面令飭就近長警隨時保護以維善舉而安行旅實爲公便等情據此除飭區隨時保護外合行佈吿倘有土棍流氓藉端滋擾定即從嚴懲辦特此佈吿 
[中國銀行新屋落成]  
　　上海中國銀行外灘新屋修理多日業日工竣現正在裝飾布置宋行長擬定陰曆明年正月遷入辦公日昨召集全體行員在某處合攝一影以留紀念并因年底結賬忙碌特向南京中國分行調來行員孫傳錄等數人襄助一切云 
[影戲院所雇巡捕忽然失踪]  
　　似與暗殺經理有關大晚報云去年十一月維多利亞戲院經理慘遭暗殺一案數月以來偵查迄無朕兆惟該院自雇巡捕阿富汗人葉蘇伯氏昨日忽然潛逃無踪深爲可疑葉氏現年二十五歲受雇五年尚無過失自暗殺案發現後因其聲稱於二十七日晨間六時猶見被殺之經理面交兩函矢口不移故久爲捕房所注意昨日該院忽不見葉氏前來報到及經偵查據稱自星期日夜間即未見該氏踪跡但其究與暗殺案有無關係則目下正在偵查中云 
[滿庭坊盜匪拒捕就擒]  
　　公共捕房特别機關華探目鍾星南·白忠麒·於前日下午偵悉蕪湖路滿庭坊福興小茶館内有匪黨數人商作不法情事吿知西探長壳羅香協往拘拿迨至該茶館内見有二人上前詰問該二人即開槍拒捕連發三槍未中該探等爲自衛計亦開槍還擊彈中一匪腹部等處即受傷倒地一匪因不及裝配子彈遂被一併拿獲帶回捕房經捕頭詢得兩匪均直隷人受傷者名姚福和一名楊德生飭將姚匪車送工部局醫院醫治楊匪收押昨晨由西探壳羅香偕鍾白兩華探投公共公廨第一刑庭禀明前情並將抄獲之手槍二支子彈數粒呈案請示經關讞員得禀商之美奥副領事以姚匪傷勢甚重諭候其稍瘥展期研鞫 
[十年來棉紗輸入數]  
　　華商紗廠家因花貴紗賤不能维持紛紛停工等情已紀前報昨據該業中人云花貴紗賤之最大原因係棉花出口暢旺棉紗進口額增加兩相逼迫華紗遂無立足地前由紗廠界呈准國務院暫時禁止棉花出口苟能照此實行則尚有一綫生機乃政府因日商反對又有暫時不實行之訊此後華商廠紗家將無振興之望此證諸連年外國棉紗輸入額之實狀可以確信云云茲將最近十年來外國棉紗輸入數列表於下 
（年份）　　　（輸入總數）（日本紗數）（印度紗數）（香港紗數） 
以一千擔單位 
一九一二年　二三○○百分之四十　百分之廿七　百分之三十一九一三年　二七○○　又四十七　又二十四　又二十六一九一四　　二五○○　又五十一　又十九　　又二十五一九一五　　二六○○　又五十　　又二十二　又二十六一九一六　　二四○○　又四十二　又二十一　又二十六一九一七　　二○○○　又四十八　又二十六　又二十四一九一八　　一一○○　又五十六　又十一　　又三十一一九一九　　一四○○　又三十四　又三十一　又三十三一九二○　　一三○○　又四十一　又二十四　又二十七一九二一　　一二○○　又四十五　又十四　　又二十五 
[美國商務局電吿商情]  
　　本埠美國商務參贊處接二月五日華盛頓内外商務局報吿美國商情電稱各項商業均見膨脹產額高棉·鋼·織品價均步漲財政狀况佳僱工者多工資漲高氣象頗有希望 
[友華銀行滙市報吿]  
　　昨日友華銀行滙市報吿云五日倫敦大條銀價近期長二五遠期長一二五紐約銀價長至六角四分倫敦紐約間滙價落至四元六角七分七五今晨本埠滙價掛牌均照昨日非動英鎊旋升至三先令半便士美金升至七十一元日金縮至六十八兩七五其他滙價亦隨以升降開聲市况穩定未幾稍平午後又稍堅晨間英鎊成交價近期三先令零六二五二月份三先令半三月份三先令零三一二五美金成交價近期七十一元六二五二月份七十一元五角遠期七十一元二五照此價購入者頗多遠期尤甚收盤時英鎊售買近期三先令零五六二五二月份三先令零三七五三月份三先令零一二五美金售價近期七十一元五角二月份七十一元二五遠期七十元零七五照此價微高購入者頗踴收盤穩定銀行滙票定價陰曆年前交貨者英滙三先令一便士二五美滙七十三元遠期各小二五法滙有以一一五零之價購入者印度昨在倫敦銀市購銀市况穩定紐約市况未有消息 
[上海商業市况彙錄]  
　　金融昨日銀幣市價轉堅上午價爲七錢二分零五午後又高價爲七錢二分零八七五較上日大起六毫二忽五銀拆早市爲一錢三分午後跌落四分爲九分比上日小八分滙豐銀行收欵六十萬兩麥加利正金道勝東方花旗等銀行收欵四十萬兩 
昨日廣帮去厦門洋二十萬元药旗銀行出倉銀五萬兩出倉洋五萬元華比銀行出倉銀四萬兩出倉洋五萬元中國銀行出倉銀七十萬兩進倉洋三十萬元各錢莊多存銀三十萬兩省存洋四十萬元友華銀行出倉銀十萬兩懋業銀行出倉銀一萬兩餘無進出 
昨晚止中外各銀行共存現銀二千八百十七萬兩現洋三千四百十二萬元大條九十四條 
　　公債票昨日各項公債市况大致平常價格互有上落金融公債現貨千元票前市由六十一元三角逐盤大至六十一元九角五分後市收盤復回縮至六十一元七角較前日反小五分二月期最高價曾到過六十二元二角收盤時因現貨疲落亦隨而趨跌價爲六十一元九角計漲半元三月期收盤價六十一元六角與前日市價相仿整六現貨開盤四十一元六角嗣後步步向上收盤四十二元半計漲三角二月期價計四十二元半較前日好起一元一角三月期同增四角五分收盤價爲四十二元五角半償還八釐前市各盤常在二十六元左右後市由二十六六元二角逐盤漲至二十六元七角較前日高八角整理七釐價計四十七元六角較前日小四角金融百元票收盤六十二元半計小一角五年大票價計四十八元與前日市價相同綜觀昨日市場需結之數尚無若何懸殊故各票市價均無劇烈上落矣 
　　國内滙兌昨（六日）京津銀滙提高一兩洋滙同增二角五分北京公砝爲一千零五十六兩銀元爲一千零十三元五角天津行化爲一千零六十四兩銀元計一千零十二元五角靑島膠足不動價計一千零六十七兩正金鈔回縮一元半爲一千零八元五角烟台烟估跌二兩計一千零四十四兩銀元仍爲一千零四元漢口洋例退去一兩七錢半爲一千零三十一兩五錢銀元低二元計一千零五元半宜昌宜平遜去二元爲一千零三十三兩銀元小三元爲一千零十五元九江銀元疲落一元計一千零十二元其他各滙市價均無上落計濟南濟平爲一千零三十八兩半銀元爲一千零九元南昌銀元爲一千零十五元蕪湖蚌埠銀元同爲一千零七元安慶銀元計一千零八元南京鎭江揚州無錫常州常熟宜興等銀元均爲一千零二元蘇州銀元計一千零一元五角淸江徐州銀元均爲一千零六元南通銀元計一千零二元五角温州蘭谿銀元同爲一千零五元海門銀元計一千零四元半奉天銀元爲一千零十二元哈爾濱銀元爲一千零十四元重慶九七平銀計九百八十二兩半萬縣九七平銀爲九百九十五兩成都九七平銀計一千兩銀元各爲一千元與前日市價無異云 
　　外幣昨（六日）各項外幣市况甚爲平常蓋陰曆年關已迫各商均預備結束是以均無大宗需要也法票受主尚多價格繼漲二釐買一角二分一釐日票買九角三分四釐比前日提高二釐美票大五釐買價爲一元九角二分英票買價仍爲九元零五分荷票計七角三分半港票買一元零一分八釐坡票計一元零三分半德票計三角三分羅卜一千元新票買三兩五錢二百五十元票買一兩二錢五元至二十五元票買七兩五百元票計六兩市中需給之數均屬相等故市價同鮮變化云 
　　金市與滙價昨日星期二大條銀近期長二五達期亦長一二五標金開盤三百三十一兩五錢較上日收盤小去四錢後高至三百三十一兩八錢先充揭　弗動印滙小七五法滙大十四法郎東滙小二五餘價均無更改斯時標金爲三百三十一兩七錢先令等市况較星期一收市爲軟銀行賣出三月份先令價三先令零三一二五買進三先令零三七五又賣出三月份美滙價七十一元二五買進七十一元半又賣出三月份東滙價六八分買進六七七五以致標金漲至三百三十二兩五錢人心因而頗堅少頃市况愈趨軟勢銀行賣出三月份先令價三先零二五至三先令零一二五買進三先令零三一二五至三先令零二五又賣出三月份美滙七十一元一二五至七十元零八七五買進七十一元三七五至七十一元一二五又賣出三月份東匯價六八二二五至六八三七五買進六七八七五至六八一二五所以標金最高漲至三百三十四兩後爲三百三十三兩九錢收盤烚赤未曾做開午後標金開盤三百三十三兩九錢最小至三百三十三兩八錢先令揭曉均勿動標金價爲三百三十四兩一錢銀行先令等市面四月分先令賣價三先令買進三先令零六二五又四月份美滙賣價七十元零六角二分半買進七十元零八角七分半又四月份東滙賣出價六錢八分半買進六錢八分二五嗣後又稍轉軟四月份結價二先令十一辦士九三七五買進爲三先令東匯美滙等無甚上落迨至三時許先令忽改長半辦士美滙大七角半東滙小一分印滙大二羅比七五法滙大十法郎嗬滙大二盾新滙小一分餘價無更動標金價爲三百三十三兩七錢其時先令等市面亦稍硬四月份先令賣出三先令買進爲三先令零零六二五又四月份美滙賣價七十元零七角半買進七十一元又四月份東滙賣價六錢八分三七五買價六錢八分一二五大連帮亦因此抛出期金所以標金最小跌至三百三十二兩五錢其後同業反爬進故又回漲至三百三十三兩五錢收盤價爲三百三十三兩三錢 
　　棉紗昨係星期二大阪三品紗來電近遠期午前高起二元數角午後回小二三元與上日相仿美花現期小十個磅音遠期十月份跌十四個磅音十二月份跌四十個磅音印度孟買花明搿而漲三羅比奥浮拉漲二羅比白洛去漲四羅比各交易所標準花價近遠期均小去一兩二三錢市上現本紗買價小去五錢至一兩不等日紗亦小去一兩四五錢汕頭江西靑島烟台蕪湖野鷄等帮祗買本紗百餘包日紗一百七八十包公會小包祗有十餘包日紗小包交易本紗小包未售出各廠亦無開出市面平平 
　　絲市昨日廠絲仍無交易市面依然堅定白經交易雖稀市况復趨堅俏信孚昨買源馬大經十擔價達九百五十兩黃絲經亦無交易因法滙復增市面轉定灰經銷路　來雖不暢旺市况仍堅昨計値餘續購長壽·潛水艇·幸福·劍仙等牌各十擔訂四五月份解貨價仍爲七百六十兩云 
[油豆餅業年終之結束]  
　　南市油豆餅凿萃秀堂公所因年關將届各行結束循例休息其采菽堂買賣彙市之所現開會公議自二十四日起停止貿易俟明年新正初五日開始交易昨已通吿各同業惟本年全年各油所銷之數目及年終存底數目亟應調查以便查考俾與往年比較昨日公所飭由司月各行調查即將南規北規及沙船輪船來貨銷數與存底分赴各棧調查限三日内完備報吿公所查考並編册分發各同業俟查畢再行開會報吿一切 
尚有本埠新聞等轉入後頁 
雜評二 
[吿惠工銀行（怡）]  
　　惠工銀行此次宣吿淸理有二事須先顧及者一爲贖膠濟路之儲金一爲工人之活期存欵蓋一關國家之前途一繫細民之生計也 
贖路欵項經各界之呼號提倡慘淡經營始有此幾微之儲蓄中途無阻碍尚慮儲欵之不能踴躍苟一有波折則熱心者袖手愛國者灰心致届期不能贖還失國家之利權貽外人之訕笑故此種欵項應先顧及也該行以惠工爲名因有優待工人儲蓄辦法故呼收工人金錢較多然勞動界之金錢汗血之金錢也銖積寸累以備綏急一旦有事中心痛苦故此種欵項亦應顧及也 
該銀行之淸理必有必不得已之處然深望對於上述兩項妥加注意則國家小民之幸也 
 
 

Page 15

 
 
第一萬七千九百四十七號;中華民國十二年 西曆一千九百二十三年二月七號
星期三 * *本埠新闻二 
[猪業公所控運商公會之廳令]  
　　仰縣知事查覆南市十六舖敦仁堂猪業公所以　哲南包振華等组織運商公會定期十二月初一日起每猪抽捐洋二分爲非法公推代表王瑞龍延謂律師分投公廨地檢廳呈控已經傳訊曾誌前報茲悉該猪公秘昨接上海縣沈知事第七十號訓令　案奉江蘇財政廳第七七六號指令開　該縣敦仁堂猪業公所全體代表王瑞龍郵呈周哲甫等設立猪業運商公會名　勒令行户按隻收捐謂飭禁止以安商業等情所陳如果屬實自應禁止以恤商艱仰上海縣沈知事查明辦理具復並錄令送達王瑞龍知照仍候省長核示此令呈抄發等因奉此除遵辦外合行令仰該代表知照此令 
[參戰華工會通電聲明]  
　　駐滬參戰華工會因王某等假借名義特於藏日通電聲明文云「上海各報館轉全國同胞曁本會駐外埠各支部均鑒前者王某等假借參戰華工名義在上海設立「僑法華工協會」一所曾經本會於沁日通電聲明否認計邀察及茲查王某等之所爲實與參戰華工名譽攸關乃因本會會員紛紛向其質問而王某等以理屈辭窮無以應有遂於本月五日忽將其會所倒閉其行爲是否正當不言可知本會爲參戰華工唯一團體責任所在不顧詞費合再聲明免滋誤會今該會旣已倒閉本會復加聲明再無函問此事之必要並望各安生業尤爲至禱合併電吿諸維亮察駐滬參戰華工會評議長吳世英曁全體會員同叩　」 
[寳山調查學齡兒童之辦法]  
　　寳山勸學所接准縣敎育會函送議决調查學齡兒童委員會簡則及原案業經呈縣核准並公布在案茲聞本月六日開敎育行政會議協商進行方法茲錄簡則如下（調查學齡兒童委員會簡則）一本會因地方敎育上之需要調查學齡兒童務求正確以便分畫學區漸謀普及二本會以勸學所長爲主任縣視學爲副主任會所附設勸學所本會辦事員由勸學所人員兼任之三各市鄕均設分會以市鄕經董及學委爲主任副主任會所附設經董辦事處四本會及分會主任副主任均得參與實地調查或抽查等事五本會得延請稽查員若干人就下列各項中延聘之（一）各市鄕熱心公益之士民（二）巡迴講演專員（三）縣立甲種師範講習所所長及敎員（四）縣立高等小學校校長敎員六稽查員專任抽查之責得依交通之便利分區抽查七各市鄕視事務之繁簡酌量延請調查員其調查員就下列各項延聘之（一）本地方熱心公益之市民（二）各圖圖董（三）市鄕公私立校長敎員（四）師範生八調查員之責任（一）調查員職務以調查學齡兒童事宜爲限（二）調查員遇困難事項得請分會主任解决之（三）調查員實施調查時傳令本圖地保隨往挨户調查（四）遇必要時得派警隨往調查九稽查員調查員應注意下列事項（一）新畫校區及設校地點之適宜與否（二）新畫校區地點附近有無特殊情形（三）舊有學校有上述各項情形者亦須報吿（四）注意女兒童數有無匿報十調查費用（一）本會曁各分會職員槪係義務職但得酌償車膳費（二）本會經費由勸學所擔任之各市鄕調查用費由各市鄕擔任之十一本會每月開常會一次遇必要時得開臨時會由主任召集之市鄕分會主任均須出席十二分會常會由分會主任召集之調查員均須出席十三本會及分會會務之進行均由常會時議决之十四調查表由本會印刷發給分會其表式細則另訂之十五各分會調查事畢後經本會之評定以其成績之優劣呈報縣公署十六本會調查時期自成立日起以三個月爲限十七本會矣調查事竣後即行撤銷十八本簡則於呈請縣署核准公布後實行 
[滬南工巡捐局常會紀]  
　　滬南工巡捐局昨日午後三時開今届第二次常會到者名譽董事沈恩孚賈豐臻朱開甲穆湘瑤李詠棠陸崧侯陸伯鴻姚紫若顧馨一朱吟江等開會後由局長黃錫綸將編定各議案當衆交議各董討論良久始行公决其最要議案三則照錄如下（一）議决莫局長提議八字角收進房屋尺寸案議决以丁字式之兩路闊度相加之總數應截角六分之一闊度（一）議大通公司曁沙船木商等公會租借岸綫案議决修改文字應候三方同意後即行簽字（一）議改定薛家浜路綫案議决原定老馬路以内寬四丈改爲三丈以外寬五丈爲四丈 
[華通坊之刼案]  
　　新垃圾橋北塊華通坊二百十七號門牌戚姓家於前晚七時許突有盜匪八人扣門而入口操北音袖出手槍嚇禁聲張適其主人有事外出僅有傭婦數人在家守户該匪等即將傭婦以棉花塞口縛捆手足關閉一室撬開房門翻箱倒　將所有銀錢手飾衣服等捲取而逸迨至戚某回家見此情形盜已遠去立即報吿捕房請求查緝云 
[北海路押店被刦]  
　　北海路益濟押店於前晚九時被盜匪多人持械闖入店堂嚇禁聲張搜刦去大小洋一百五十餘元迨該管老閘捕房聞警立飭華探嚴阿慶協同西探馳往捉拿未獲當向事主詢明盜匪人數及年貎服式口音回訴捕頭昨已轉稟麥警務長通飭各捕房中西探捕一體留心偵緝 
[洋涇鎭西盜刧米店續聞]  
　　浦東華棧後　敎民傅大弟所開之油米店於前晚（四日）被盜搶刧當經警署拘獲盜匪劉志有·徐三·兩名並在劉盜身畔抄出實彈手槍一枝押解警廳訊辦各情曾誌昨報茲悉該敎民傅大弟弟之父傅友和曾於六年前被盜間槍擊斃彼時僅被盜焚去賬薄等件並未失贓此次該盜等入内行刦爲時尚早致被店夥由後門逃出鳴報巡警得以拘獲現警廳對於此案頗爲注意除通飭偵緝隊跴缉在逃逸盜務獲解究外復於昨日將劉徐二盜發交司法科傳集事主從嚴鞫訊以期盡法懲治而安地方云 
[划船户勒索渡資釀成命案]  
　　同昌泰酒店夥崇明人施正利偕姪施章明及桂林輪船掛得買司寗波人忻阿發·水手王阿岳·胡阿茂等連同不知姓名某甲均於前晚八時許由浦東爛泥渡　鄭小三子之江北划船過江迨駛至中流鄭向各渡客勒索渡資忻阿發出而反對因此口角繼而扭毆無如划船窄小頓時傾覆全船各人俱落水一時救命之聲不絕附近各船聞警同趕往將各人先後救起惟某甲己經溺斃屍　踪跡事爲法租界華捕查知當將鄭小三子及兩拖並忻王胡等一併拘住換去濕衣當以事犯浦江遂將一干人證押送水巡捕房昨日午後經梅捕頭諭令移送上海地方檢察廳由檢察官訊供之下判鄭忻王胡四人分别收押兩施退去候撈獲甲屍再核 
[閩皖道路分會進行之滬聞]  
　　福建實業廳白賓周昨致全國道路建設協會函畧云「福建汽車路尺漳州已通兩條福州則只省城通洪山橋一條然亦不過三十里耳敝廳近日與省長計畫令行各縣責成舉辦現擬先築福州至泉州之汽車路約長六百里集資一百萬由福州·興化·泉州·三府人發起然後加入華僑各縣亦由敝廳飭令各知事一體設立分會并提倡築路以期全省交通早易觀成等云云」又安徽六安縣署李克農函云「經約同該縣工商绅學軍政各界就縣署開茶話會對於路政極抱熱忱頃刻即塡入會願書三十八份現在籌組道路協會六安分會公推知事李藴初爲籌備主任團長王景儒商會長董復初中行長傅仲紱等十三人爲籌備員一俟會員滿足百人即開正式成立會云云」聞道路協會經即分别發給證書并函催促積極進行一切云 
[朱定一等質問山東實業債劵]  
　　山東實業債劵在滬發行茲有朱定一等出而質問其函云山東興業債劵駐滬主任曁諸執事公鑒啓者貴廠踵事遊民劵發行於申是月四日實行第一次開奬矣鄙人等忝爲國民嚆目時艱對於貴劵殊未明瞭爰不敢作金人之三緘以所得者問諸左右一債劵以興業名興業二字是否爲工廠之名詞二貴廠云爲籌備平民工廠而發行則工廠是已在籌備中矣建築於魯省之何處及近來工程之進行若何三工廠旣在籌備其中機械工肯採用何式而將來之出品以何爲大宗四工廠之面積及種種之設備是否適合於異日之還本并有指定之銀行保證否五貴劵票面無抵當品之指定其効用是否與淸之昭信股票一律六廠名山東平民工廠將來收受平民是否有省界之分七旣名山東與業債券何以在申開奬豈以上海爲萬惡之藪人民均廠木不仁歟八債劵爲奬劵之變相已難諱言而事嗣人民負擔貴廠得農部之批准未知已得貴省議會及北京參衆兩院之同意否以上八項統希逐項登報答覆是幸此頌公綏朱定一·施家熙·楊化萍·姜滄洲·戚　農·等同啓二月六日 
[基督救國會新職員揭曉]  
　　上海基督救國會昨重新舉出新職員以辦理會務計會長徐　·副會長鈕永建·鐘可托·總幹事吳山·文書部正主任陸傑夫·副王仲年·編輯部正徐謙·副張墨池·會計黃梅仙·會務部正陳維新·副陳勇三·交際部張炳榮·副方振武·財務部正沈儀彬·副厲存謙·庶務部正焦心如·副季方·宣傳部徐謙·共新職員十八人除上海總部外各省區分會計有二十餘處在組織中者亦有數處云 
[法租界商聯會開會紀]  
　　法租界商業聯合會晚晚開會由葉貺辰主蒿（一）報吿本會義務日夜學校五號放寒假審查本年學生成績較上年略見進步擇優酌給奬品决定訂於三月三號即古曆正月十六日開課（一）　報吿本月份月費决議由會計部提早趕辦以資結束（一）報吿本租界新築宰牲局落成工部局柬邀參觀决議由葉貺辰李維良陳韻松三人代表前往贈送鏡架一方文曰「爽塏更新」以表睦誼議畢散會 
[郵局布吿買郵滙票輔幣價格]  
　　上海郵務管理局長希樂思昨發布吿云凡以輔幣購買匯票·郵票應照下列價格計算制錢一千七百文作大洋一元銅元一百七十枚作大产一元小洋十一角加銅元十枚五文作洋一元小洋一角可購郵票八分找找還九文購一角郵票以小洋一角加錢二十五文購三分郵票以銅元五枚加錢一文購一分郵票以銅元一枚加錢七文上海各銀行之鈔票應照下列收用計開臺灣銀行廣東銀行道勝銀行正金銀行東方滙理銀行浙江興業銀行有利銀行友華銀行四明銀行通商銀行和蘭銀行上海·江蘇·浙江·等中國銀行上海·江蘇·浙江·揚州·浦口·無錫·等處交通銀行美豐銀行麥加利銀行滙豐銀行勸業銀行花旗銀行　比銀行中國實業銀行　商銀行 
[滬太汽車公司之繼任董事]  
　　滬太長途汽車通車以來已逾一載營業甚爲發達近董事長洪伯言於本月間逝世經董事會公舉唐蔚芝接任董事長唐君以不能常川在滬託項惠卿張倫卿代負責任現已任事矣 
[滬南之火警]  
　　草棚起火殃及妙蓮庵上海地方審檢廳後面西北隅有一妙蓮庵人咸以廣東庵稱之廟中爲女尼寬愛住持廟外餘地有山東客民搭蓋草棚居住前晚十一點二十分鐘該草棚忽然火起頓刻間二三十間草棚均付一炬火勢又向内外延燒外則波及楊顏氏等板箱作平房十餘間内則延燒妙蓮庵全部份樓房焚燒殆盡當火熾時各區救火會聞警趕到無如取水不易無能爲力嗣經三區救火會派一洋龍到塲向附近小浜汲水澆灌始得熄滅共計燬上下房屋五六十間當時有某甲入内搶物爲救火會會員所見上前扭獲甲不服拒捕經衆會員拘送二區警署候究 
[滬南又一小火警]  
　　前晚一點五十分鐘時滬南三角街後面靑鹽作街内盛泰昌糖果蜜餞棧之廚房内忽然失愼冒穿屋頂各區救火會聞警驅龍前往施救移時熄滅焚去該棧披屋一間 
[北河南路火警]  
　　昨午一點十五分北河南路四百三十六號門牌華亨利鐘表店不戒於火冐穿屋頂延燒左右隣居高昌機器廠·恒記柴炭店共焚去市房四幢當由救火會立即到塲施救得熄該管捕房捕頭飭探拘起火之人暫押捕房聽候解堂核辦 
[明德里火警幸未成災]  
　　住居愛而近路明德里一百四十一號門牌屋内温趙氏家前晚夜半不戒於火頓時濃烟密佈幸同居知覺尚早四鄰畢集帮同取水撲滅迨各段救火會聞警亦各　皮帶車馳往已經熄滅僅焚燬床帳被褥未成災殃亦云幸矣 
[普濟善堂施醫停診]  
　　虹口華記路普濟善堂常年每日上下午施診給藥無論星期例假槪不間斷辦理已有十一年頗具成效現届壬戍歲闌該堂業已停診一面飭令工匠粉飾堂宇聞工竣之後定於癸亥正月十六開診云 
[水警長之調動]  
　　江蘇水警四區十七隊長薛如江現奉趙廳長令調充第一區第五隊長所遺之缺以第五隊長池耀宗對調接辦業經薛池兩隊長遵於前日分别到任視事並呈報廳長查照云 
[滬杭車乘客擁擠]  
　　滬杭甬鐵路近因年關逼届滬上各染坊帮以及水木業等各工人大都休業紛紛回籍度歲以致日來該路乘客異常擁擠所有一百零六號慢車原掛車輛不敷乘坐該路車務處爲優待乘客起見特於昨日（六日）起加掛三等車一輛四等車二輛以免擁擠而便行旅云 
[滿州路發見女尸]  
　　閘北四區一分所巡警昨在滿洲路北查見年約三十餘歲之女屍一具身穿元布棉襖褲内襯白絨衫藍布褲查無家屬歸報劉署員傳二十七保十圖地保沈岐山投檢廳報請相騐再行核辦 
[拘獲浦東盜匪]  
　　浦東洋涇附近一帶邇來盜刦案件時常發生而斥革巡警游兵散勇亦均匿跡亦間故由淞滬警察徐廳長令由偵緝隊郝隊長特派偵探方瑞堂·馬廣興·楊保廷·等於前日前往查緝贓線拿獲盜匪陳子斌·郭阿毛·衛標·等三名解廳昨經郝隊長研訊據該盜陳子斌等供認於舊曆本月十一晚糾黨在浦東十五間地方之站和尚家刦得銀洋飾物並洋布泰西緞等二十餘疋銷贓得洋分用不諱除飭傳事主候質外已將該三盜解送司法科研訊後以便轉解軍署懲辦云 
[滬閔汽車撞斃老婦]  
　　昨日上午十一點時滬閔長途汽車由閔載客駛滬行經斜徐路地方有一年約五十餘歲之江北婦人適在路中行走以致將該婦撞斃該公司以事出兩誤原擬酌給撫卹嗣因屍屬不允和解故由該公司李總辦即將該司機人函送上海地方檢察廳核辦以便當庭自白一而已由該屍屬亦即投廳請求檢騐云 
[獲解崑山盜犯]  
　　崑山大西門外九里橋陶姓家於舊曆本月初三夜十二時突來盜 
匪十餘人各執手槍搶刦金銀飾物衣服等件一案現由水警第三區偵緝隊長韓雲甫偵悉此案盜匪匿跡地點故於前日率探在閔行緝獲盜匪王朝海一名又在嘉定地方緝獲俞正南·施如山·二名起出衣物　於昨日解回崑山縣歸案訊辦矣 
[賭博負債自縊身死]  
　　浦東爛泥渡鎭興發裕磁器店小主常阿春年二十四歲怱於昨日午後三時許縊斃臥房内迨家人覺察立即施救已經不及聞該小主兼充某公司棧房工頭其致死原因係與該棧司事等賭博負虧二三百元無法彌補以致出此下策云 
[冒充救濟會會員押三月]  
　　吳阿根冒充婦孺救濟會調查員向哈爾濱路五十四號失孩之邱金發騙洋被捕解由公共公廨押候查究已誌本報昨晨捕房將吳解廨由包探錢光乾上堂稟明查得吿犯案已有四次應謂嚴懲中西官遂判吳押西牢三個月示儆 
[控借欵各執一詞]  
　　通州人黃甫卿住閘北姚家宅橋素業銅匠前日扭烏鎭路開老虎灶之常州查阿七至四區控稱查前借民洋六十元向索不還反被毆傷頭部等情經劉署長質訊查供黃陸續向民借去銅元數十千文未還屢索無着反誣借伊銀洋云云奉諭兩造各執一詞聽候調查核辦 
[控拐侄媳案分别押懲]  
　　住居西華德路一千二百八十九號門牌之張銀生延許理甘維露兩律師在公共公廨刑事科狀訴閘北新民揚州戲餘主陳子·伶人陳小六子·老嫗王江氏串拐伊十九歲姪媳張季氏·）名小　子（藏匿無踪一案訊供情形已誌昨報昨晨張襄讞會同日副領事田中氏升府提齊人證繼續研訊終結以張季氏現已在逃應候飭提到案訊究原吿所控拐匿並無證據惟王江氏應將其誘出判押女所六個月陳小六子與張季氏平日不無暧昧行爲着押西牢一三月要證婦人張朱氏對於季氏逃匿大有關係該氏旣在閘北警局對面開設茶館應由原吿向華界官廳起訴陳子訊無關係着即開釋 
[請驗路斃女屍]  
　　二十七保十圖地保沈歧山昨日下午投地檢廳具報滿洲路今日發現女屍一口年約三十餘歲身着元布棉襖褲内着白絨衫查無家屬請爲相騐車廳長諭候派員往騐 
[監犯熊四安瘐斃]  
　　漕河涇鎭第二監監犯熊四安前晚忽然倒斃昨由監函請檢廳委派郭檢察官前往相驗後判由堂棺殮候屬認領 
[松江藥店夥友捲逃之控究]  
　　松江余天成寗帮藥店執事倪奎照虧負纍纍無法彌補即以該店圖章向松江銀行騙取銀一萬餘金脫逃無踪該藥店主邵某遂將該銀行等欠欵分别淸還乃投上海地方審檢廳提起民刑訴訟請求飭提倪奎照並保人徐菊齡等到案究追 
[汔車撞倒行人]  
　　昨日下午四時某號汽車駛經西華德中撞倒行人金保仁腹部受傷由巡捕拘抄錄汽車號碼另雇車送受傷人往同仁醫院醫治一面報吿捕頭請究 
[私賣烟土之拘罰]  
　　法捕房探目沈德福·唐云卿·偵知居民嚴學生家私藏烟土秘密售賣又張錫平家暗藏烟土私賣均違禁令爰於前晚稟明西探同至該處抄出烟土甚夥帶入捕房諭令兩被吿交保昨日傳至法公堂請究先由捕頭稟明前情詰之嚴等供稱此項烟土實係朋友寄在民人等處不敢私賣餘共支吾中西讞員判嚴發洋三百元張罰一百五十元充公烟土沒收 
[破獲私製保精丸機關]  
　　法捕房探目徐阿東·任水揚·包探王毛男·偵得新租界麥賽而蒂路二號天華襪廠内入製毒質保精丸在市銷售實屬攸關人命故於前日稟明西探同至該處抄出保精丸甚夥當將該廠主婦謝潘氏·夥計許生成·帶入捕房諭令交保昨日傳至法公堂請究被吿許生成未到謝潘氏由農復律師代辯稱許生成於昨日出門找尋店主謝協堂故未到案惟此項丸藥係英界光華堂之貨物因光華堂地位狹小故將丸藥暫寄被吿襪廠内此項保精丸並不有傷人命請求詳察中西官判保人交保候許成生到案再核 
[行夥舞弊逃逸責成保人賠償]  
　　張義新·沈茂林·兩人前薦張童生至鄧祿普橡皮公司内爲夥現被張舞弊賬目及貨物共計七百七十一兩而逸經該公司洋東香特來察破具控法公堂請向保人追究判着張等尋交被吿張童生到案如違照賠在案昨日届限傳訊張義新沈茂林兩人同稱張童生現逃何處不得而知故未交案等語中西官判着兩保人限七天内如數賠償 
[冒認鄰居騙衣物]  
　　婦人張姚氏於日前由原籍乘火車到申途遇無賴傅志成冒認鄰居將氏領至法租界客棧内當被騙去皮箱皮襖等物而逸後由弑察悉報吿捕房飭探將傅拘獲帶入捕房吊出原贓昨解法公堂請究先由原吿姚氏投稱是日婦人來申下車時被吿冒稱與婦人係鄰居當時傅囑令婦人隨其到家暫住不料並非傅之家中係屬客棧内旋被傅將婦人之皮襖等物竊去今蒙拘案請求訊究請之傅志成供認編竊不諱中西讞員判傅押西牢兩個月期滿永遠逐出租界贓給原吿領去 
[汽車撞傷女孩罰洋二十五元]  
　　汽車夫劉永發於日前駕車至法新租界地方司機不愼致將章張氏家之女兒張蘭梅撞倒受傷由捕到來抄錄號碼一面將受傷人車送醫院醫治昨將劉傳至法公堂請訊先由事務處捕頭李帶義稟明前情繼據張氏稱女兒是日出外購買燒餅行至中途致被撞傷現尚未愈請求訊究　之劉永發　是日民人揑喇叭甚響該女自不經心以致撞倒是實中西讞員判罰洋二十五元充以以儆 
[日人控西人詐欺取財案近訊]  
　　無領事管束西人狄維拉被日本人杉浦眞作以刑事在公共公廨起訴詐欺取財一案昨又經李襄讞會同日副領事續訊據原吿日人上堂證明被吿交出意領事署收到註册費之收據已經塗改伊曾將交此據持交意副領事費君察騐據費副領事云收條上係書收到吕耳（意國幣名）十五萬合銀洋五萬元其五字已被改爲十字故被吿得以浮報五萬元嗣向遠東銀行檢查證據得悉此浮報五萬之欵實係被吿與遠東銀行經理嚴松濤分用每人得洋二萬五千元被吿充當全球貨幣交易所副理事長及遠東銀行總理時自稱係意國伯爵故人皆信任凡全球與意領事署之交接悉由被吿辦理加以此欵並非向全球取現係由遠東銀行划賬故其舞弊事前無人知情云云被吿代表律師即向該日人駁詰一過問官判改期再訊 
[攫取烟土押三月]  
　　流氓劉春茂前日午後因在廣東路携取沈阿土所携烟土圖逃經沈嗚由包探邵仁初帮同追獲人贓一併帶入捕房昨解公共公廨經中西官訊實判劉押西牢三月沈開釋烟土送海關焚燬 
[妓院容留幼女]  
　　查專妓院之中西巡捕於前日下午在浙江路鼎豐里一百五十九號門牌妓院妓女平江紅房間内查見十二歲幼女李阿寳以其容留幼女違章當將該女送留濟良所昨晨傳同鴇婦王顧氏與該女一併解送公共公廨投訴前情請爲訊核並由女母李氏到堂求准領回中西官核供判李弑具以後永不入妓院切結將女領回着王顧氏罰洋十元充公示儆 
[公共公廨訊案彙錄]  
　　昨晨公共公廨民四庭由俞襄讞會同英包副領事訊理（一）李喜高等延高露玲律師訴陳仲怡高操元抛棄店務致賬欵無從調查陳等則延羅傑律師反訴李損失案結果改期候顏伯棉到案再訊（二）盛蘧年聲請爲萬國木植材料交易所淸理案结果候傳路瑞父·虞瑞淸·潘頌衢·周季高·尹柏寒·到案再訊本案之欵着理賬員留存銀二千兩其餘之欵分給各債權人具領哈同洋行房租改期再核（三）中和洋行訴楊潤記欠欵案結果候函謂審判廳協傳楊潤記之妻楊氏到案質訊 
又午後民一庭由張襄讞會同英包副領事訊理英商利希愼訴陳文鑑欠港洋四萬六千元案前經判决被吿償還迄已年餘尚未還欵若被吿又延律師以其前代表之古沃帮辦赫禮士律師到堂承認欠欵致奉公堂判决伊當時並未承認請求復審次由赫禮士律師上堂證明從前陳文鑑至伊寫字間確經親口承認被控之數結果被吿請求復訊不准仍照原判執行民四庭由張襄讞會同日副領事田中氏訊理（一）婦人楊郭氏延雷聲布律師訴與其夫楊阿庭離婚案被吿延羅傑律師代辯結果改期續訊（二）陳查氏訴與其夫陳福堂離婚案結果改期訊理（三）曹順泰訴楊阿庭欠銀案結果限被吿每月還銀二百兩還淸完案違干未便（四）熊祥元訴錢德康擔保案結果限被吿於陰曆年内還洋六十元其餘一百十元分兩月還淸（五）張傳信訴徐董芳欠洋案結果業經登報被吿仍不到案候質應照原吿所訴缺席判决（六）元大煤號訴舒萬盛欠貨洋案結果改期再訊民三庭由俞襄讞會同美奥副領事訊理（一）顧王氏聲請執管已故顧敬齋遺產案結果改期再訊（二）薛培良訴顧同裕欠洋案結果本案准提前排訊 
[滬南工巡捐局批示兩則]  
　　滬南工巡捐局路政處跑差人李芝因事開除卯名後該跑差心有不甘特呈請該局調查報吿單以明虚實當經莫局長批示云呈悉查跑差一職原以補助路政員視察所不及一見有可擬之處即應回局報吿爾對於瑾記造屋之事旣無報吿詰問亦稱不知失職之咎萬無可辭旣已開除毋庸多凟此批 
承辦東南區淸潔捐之商人張才卿呈請滬南工巡捐局查辦孫根生等勒索規費昨經該局批示云呈及附件均悉據經函請水警廳飭屬查辦矣仰即知照此批 
[書業印售救荒書籍]  
　　近年蘇浙等省先後吿災今冬又有旱象爲慮者本埠書業　念橋丁雲亭沈會林諸君特編救荒輯要初編一書所輯皆辦振經騐之談且能增益慈善家惻隱之懷現已散贈若干部並由派克路德華里尚古山房廉價發售每册祗取成本大洋一角 
[誌謝]  
　　昨承銀行週報社惠贈第二八六號「銀行週報」一册又承英瑞煉乳公司贈日曆片十二張又華義銀行贈星期曆二組又公平洋行贈月份牌二張又龍東公司贈月份牌六張誌此併謝 
來函 
[合豐號王伯華來函]  
　　敬啓者當茲年關伊邇不幸而有本埠惠工銀行淸理之事該行虧空雖不過鉅而影響工人性命則甚巨緣該行有各種優待工人之惠工儲蓄表面雖是實行惠工主義其實意在吸收工人氏金錢故一年來收入達十萬金以上苟能辦理得宜未嘗不可爲工人造福孰料突於前日宣吿淸理日來該行門首扶老携幼幼哭聲震天皆是一般儲普女工據稱平日節衣縮食本爲年　停工時萬一之需今遭此變一家數口何以卒歲而該行充耳不聞總協理方圍爐取樂何嘗知有此種　象間有一二行員由邊門走出口稱現已由海德禮律師代表淸理爾等可速將存摺於十四天内送交律師查核過期無效等語惟該行並不於門前公佈歸律師淸理一節僅書淸理賬目四字不知者將不知待理至何時鄙人固不知該行用意之所在而目覩此輩儲蓄者性命之危險深恐十四天期滿有無效之誤故特呵凍作書仰懇登入來函欄内停一般存户速將存摺送請海德禮律師查核（在北京路外灘二十三號）鄙人尚慮寫字間在四層樓上若輩婦女何由得達深願該行　協理大發善願早日備欵將此項活期儲蓄在本行發還以救若輩之蟻命王伯華啓 
公布欄 
[江蘇高等審判廳]  
　　民庭判决沙鴻蜚與沙荔裳因會欵涉訟再抗吿一案）裁决主文）本件再抗吿駁斥再抗吿費用由再抗吿人負擔茹成祥等爲股欵糾葛聲請　處分一案）裁决主文（本件聲請駁斥聲請訟費由聲請人負擔孫俊錫與孫俊　因田產涉訟不服第二審判决上訴一案判决主文）本件上訴駁斥本審訟費由上訴人負擔陸詠笙與陸　保第因貨欵涉訟不服第二審判决上訴一案（判决主文）原判廢棄本件發回吳縣地方審判廳更爲第二審審判　琨與張定葊因存欵涉訟不服第一審判决上訴一案（判决主文）本件上訴駁斥第二審訟費由上訴人負擔王恩榮等與陳居敬等因基地涉訟不服第二審判决上訴一案（判决主文）本件上訴駁斥第三審訟費由上訴人負擔王根全與蔣全昌因田畝涉訟不服第二審判决上訴一案（判决主文）原判除判令竹字三千七百三十七號田一畝二分歸周炳錫管業之部分外廢棄發交吳縣地方審判廳更爲審判龐古香與龐公　因家產涉訟抗吿一案）裁决主文（原判廢棄本件執行應由縣查明按約辦理　　刑庭判决趙厚成因輕微傷害俱發上訴一案）裁决主文（本案上訴駁斥梁普卿等爲竊盜上訴一案（判决主文）原判關於沒收鋸子部分撤銷其他上訴之部分駁斥陸楨祥因輕微傷害上訴一案（判决主文）原審先後兩次判决均撤銷陸楨祥妨害公務之所爲處拘役三十日因而致人輕微傷害之所爲處拘役三十日應執行拘役五十日 
批示周德孫交通銀行經理一件狀爲請求　傳迅予終結由狀悉案經函託蘇州總商會調查　候覆到再予傳訊此批（以上二月四號） 
[江蘇高等檢察廳]  
　　批示袁懷龍狀悉該民對於江再地審廳裁决果有不服應逕趁原　警明抗吿何得來本廳凟訴此批陳文奎狀悉仰候送審裁决此批曹慶蔭狀　粘件均悉候提卷核辦此批章元治章元浚狀悉候調卷核辦此批張鶴鳴兩狀均悉查此案前已明白批示矣所請仍無庸議此批 
諭爲諭知事據睢寗縣民陳延相呈訴案　日久請飭原縣法辦等　到廳查該　不屬本廳管轄範圍仰逕向第一高等檢察分廳呈訴再來狀並未遵章貼用司法印紙殊屬不合並斥此諭右仰具呈人陳廷相知照中華民國十二年二月日廳長許受衡爲諭知事據邳縣民婦耿李氏呈訴　寃未伸呈請救濟等情到廳查銅山邳　均不屬本廳管轄仰逕向淸江浦江蘇第一高等檢察分　呈訴再來呈並未遵章貼用司法印紙亦屬不合此　右仰具呈人耿李氏知照中　民國十二年二月日廳長許受衡（以上二月四號） 
[上海地方檢察廳]  
　　批示徐凌氏狀悉所請於法不合未便照准此批周林氏狀悉本案已付預審候送同級審判廳核辦可也此批王樹林狀悉案已起訴仰候判决此批戴楊氏狀悉本案應不起訴候送　處分書可也此批張馮氏狀悉仰即來廳候訊此批高喬氏狀悉靜候偵查所請交保　毋庸議此批顧玉寳狀悉案已起訴候送同級審判廳核辦此批金萬有等查本案聲明再議係屬江蘇高等檢察廳管轄已於十一年十一月十七日批示並報在案茲閱續呈尚未得悉姑候檢同前狀併呈高等檢察廳核辦此批邵佐宸查附帶私訴須俟被吿獲案起訴時方可附送着即知照此批唐耀昌已訊諭矣此批王化才即汪華財本月一日該民狀稱傷重命危請求嚴辦　日又具狀稱傷微已經全愈請求開釋周阿寳等情兩狀相距不過二十四小時認稱傷重而危忽稱傷危已愈頃刻之間互相反覆中見刁惡性成健訟多事可惡已極本廳辦案一秉至公不但重辦非該民所得妄請即能否開釋亦非該民所得妄求所請兩皆不准特斥此批陳大鄭狀悉仰候執行期滿省釋所請不准此批李朝才狀函均悉仰候期滿省釋所請不准毋凟此批陳亮新狀悉仰遵前批毋庸多凟此批金茂生狀悉案付預審聽候核辦此批紀安邦狀悉仰候傳訊核辦此批以上二月三日 
 
 

Page 16

 
 
第一萬七千九百四十七號;中華民國十二年 西曆一千九百二十三年二月七號
星期三 * *   
 
 

Page 17

 
 
第一萬七千九百四十七號;中華民國十二年 西曆一千九百二十三年二月七號
星期三 * *本埠新聞三 
[冠五洲帽莊之合作制度]  
　　二馬路望平街之冠五洲帽莊開設有年經理傅茂銓君本係做帽出身年輕時同業中推爲製帽優手故自任經理後本其數十年經驗所得除精於選擇原料外對於製作方面更能以身作則督同工人工作除緞帽·呢帽·絨帽外且能製各式皮帽該莊因有此種特長故入冬以來營業大爲發達云 
[冠生園發售裝盒禮品]  
　　九畝地冠生園發明陳皮梅·南華李·結汁牛肉·果汁牛肉等食品早已暢銷市上近因歲聿云暮欲應各界餽贈酬酢之需特裝大盒每盒定價五角而南京路一帶各代售處每盒廉價四角半故購者甚爲踴躍云 
[牛乳粉之調查種種]  
　　昨所登爲南京路今日爲各馬路河南路中英大藥房出售牛乳粉　種如好立克牛奶粉每瓶（計重一磅）洋一元六角五磅一瓶者售洋六元七角半雀巢牌奶粉每聽洋九角五分格蘭蘇粉每聽洋一元八角又該藥房自製育嬰代奶粉銷路頗旺每聽僅售五角 
廣東路河南路口大陸西藥房愛蘭百利代乳粉甲乙兩種均售一元三角丙種則售六角半培培牛奶粉每聽四角 
福州路一一四號中國實業糖菓公司華太牌牛乳粉每瓶一元八角雀巢牌每瓶有一元四角及七角二種 
河南路八十號屈臣氏藥房嬰孩牌奶粉每瓶五角雀巢牌奶粉每大瓶一元爱蘭百利代乳粉二種均售一元三角好立克奶粉大瓶一元五角小瓶八角五分 
漢口路三零六號華洋大藥房有雀巢牌牛奶粉每瓶九角愛蘭百利奶粉有一元四角·及八角兩種 
福州路畫錦里口Ｍ字一一九號華美藥房好立克牛乳粉分三種出售大瓶六元五角中瓶一元五角小瓶八角勒吐瑾牛奶粉每大瓶三元六角中瓶者一元四角五分 
泗涇路河南路口六十二號之南洋藥房奶粉有售洋一元三角半一瓶者亦有七角一瓶者 
河南路五三一號洪盛南貨號鷹牌及雀巢牌牛奶粉每瓶售一元二角及六角二種好立克奶粉大瓶售一元二角五分小瓶僅售六角半 
山東路福州路口之太和藥房好立克牛奶粉每瓶六元七角計重五磅一磅者則售一元五角半勒吐瑾牛奶粉每瓶三元七角計重三磅一二號之愛蘭百利奶粉每瓶售洋一元三角云 
[俄音樂家將在靑年會獻技]  
　　陰曆新正初二之晚八時俄國著名音樂家郗摩氏爲該國三大音樂家之一與其夫及女及畢蓋諾夫斯等於前月來滬刻在禮查飯店獻藝頗受歡迎其女祗十六歲跳舞尤稱卓絕每夕酬資聞爲二百金蘇俄政府屢電促其回國均加拒絕蓋其意欲以其絕藝週游全球一露頭角也留滬尚須一月大約三月中卽擬赴美四川路靑年會將於夏曆新年正月初二日下午八時在該會殉道堂請郗摩氏等開一音樂大會茲錄其秩序如下 
（一）四絃琴獨奏（斐别希詩）（畢蓋諾夫斯）（二）四絃琴獨奏（仿古中國羯鼓音）（同上）（三）俄國式跳舞（郗摩之女）（四）囚徒歌（郗摩氏）（五）莫斯科大火（歷史歌）（同上）（六）俄國女裝滑稽歌（同上）（七）親愛的俄國（特别國歌）（同上）（休息）（八）四絃琴獨奏（撒拉撒譜）（畢蓋諾夫斯）（九）西班牙式跳舞（郗摩之女）（十）西伯利亞　匣歌（郗摩氏）（十一）三匹馬（滑稽歌（）同止（）十二（憂患來時（滑稽歌）（同上）（十三）何奇之有（滑稽歌（）同上） 
[三廉幻術游藝大會紀]  
　　緩日尚擬開第二次大會克能海路三廉學社所辦之幻術科已有幻術三百餘種昨日假座愛而近路紗業公所開幻術游藝大會演術者除該社之馬守義外並有陳子幹·張國威·葉子才·葉子淵等表演各種幻術均甚新奇大受觀者讚美此外尚有拳術·三絃拉戲·京劇·雙簧·絲竹·扯鈴·口技等聞緩日尚擬開第二次大會云 
[記廣舞臺之游藝會]  
　　保牙會兩週徵求之結束 
中國保牙會日昨假座廣舞臺開兩週徵求結束報吿游藝會七時開幕主席報吿分數表演游藝如下 
美觀隊吳天倪五一五分頤和隊張炳燾三六九分延年隊石人鈞二○四分强胃隊朱旣醒一六五分益壽隊梁誠謙二一五分衛生隊梁寬聯二二一分淸潔隊劉予醒一○二分齒德隊陸守麟一六○分特别隊王佩芸六五三分計共二千六百○四分并有陸禮華郭開瀋兩女士舞蹈邵力子任矜蘋等演說鄭正秋新劇吳淵白凡爾鈴韓鏡湖幻術等以助興趣散會已一時云 
[國語團在如臯宣傳國語]  
　　並有一小學生於開會時表演游藝上海國語專修學校遊行宣傳團有郭後覺·馬國英·馬陋芬三君於一月三十一日抵如臯經勸學所召集各界同意於二月一日下午二時在勸學所開會到會者共有四十餘人郭馬兩君所發表研討之意見有國語之槪要與敎學上之各種問題並有一小學生之游藝多種其中尤以旗語手語爲最特别云 
[寗波旅滬學會之第一次年會]  
　　舊元旦在貴州路新會所寗波旅滬學會成立半載會員已達三百餘人現擬定舊曆元旦下午一時在貴州路一三三號新會所舉行第一次年會藉資聯絡並選舉評議員及各部職員訂立第一工讀學校等之預算昨已遍發通吿召集到會云 
[同濟醫學會宴賀畢業同學誌]  
　　以敦勵品學服務社會相勉同濟大學醫科本届畢業十三人日來中華德醫學會及敎職員等相邀慶賀昨午二時同濟醫學會亦邀請畢業同學在一品香茶會以誌慶賀到者有四十餘人由該會幹事相繼致辭並以敦勵品學服務社會相勉後由陳倫會代表畢業同學致答詞并述謝意至四時半始各盡歡而散 
[女美術校之出品新得最優奬]  
　　商品陳列所展覽會所品評法租界賓康里中華女子美術學校於此次滬總商會商品陳列所開第二次展覽會徵集全國絲綢繡品陳賽應送美國紐約賽會該校校長唐家偉女士將學生所繡之翎毛茶卉人物走獸刺繡漢碑種種送陳該所經品評會評定以該校所出繡品精美無匹奬給最優等昨已將此項證書送致該校由敎員張雅秀接受校中學生異常欣幸云 
[文光書畫學校之新組織]  
　　完全提倡國粹王景石·沈墨仙等現組織文光書畫學校於滬上純研國粹章程業已訂定由法租界貝勒路民生女學校及邑廟小世界背後宛米山房書畫會代發云 
[立羣女學增辦英語師範科]  
　　請張士一規劃各項及敎授主要部分 
老拉圾橋北阿拉白司脫路立羣女學現校董爲趙厚生君等茲有擴充消息如次 
該校開辦之初即招有小學部六級試照新學制辦法中學部四級暫照舊學制辦法自十一年秋季起中學亦决行新學制添辦高級中學二年級並决於高級中學設職業一科先辦英語師範科以養成中小學英文敎員爲宗旨請該校校董國立東南大學英語系主任張士一君擔任規劃一切及敎授緊要課程現又新聘邵仲輝君爲國文敎員許杏芬女十爲舞蹈敎員黃湘女士爲圖畫敎員現已招考新生云 
[各學校之寒假休業禮]  
　　日昨各學校之舉行寒假休業禮者計有十二校扼要紀載如左 
北河南路成大弄茂慶里汝南學校創辦已十餘載此次畢業者爲葛文立等十二名癸亥正月十二日開學 
北山西路傳行小學畢業式給證書畢業者有錢芳庭徐介禧姚連等十九人下學期另開女敎室於歸仁里新正十五日開學 
城内侯家路珠玉業學校癸亥正月十六日開課招免費生百名滬西尚德學校高三國四畢業禮給發女　三月五日開學本届畢業高小科六名國民科十七名 
海寗路福壽里道南學校行新學制分爲男女二部小學各級均全另有初級中學一級二月二十七日開學 
閘北長安路順天華英學槉陰曆明年另設女學部 
城内中唐家弄日新學校正月十六日開課 
新部派克路涵德學校正月十二日開學 
東新民路來安里普志學校組織完備並有學生游藝部棋會音樂會等均由學生治理之陽曆二月二十八日開學虹口鄧脫路兩江女子體育及幼稚師範兩部入學新生由各縣敎育機關保送者居多間有投考者錄取與否除臨時發表外併入第二期試騐後登本報揭曉 
平民自治會所辦之平民第一義務學校女學工讀學校適俗英文夜校等舊曆新正初五日開學 
閘北采芝坊本爲楊翰丞君所自建近因鑒於閘北居民多未曾受敎育者特留房屋一幢以興辦義務學校 
法租界藍維靄路競榮義校國民科第二届畢業式畢業者爲朱少泉等十一人下學期將採行新學制擴充學額自置校舍云 
[爱普廬開映新影戲]  
　　百代公司在法國所製近日喧聞之「風流皇后」一片爲百代公司影片中最著之出品製於法國故内中演員皆係歐州電影界中之卓著者至情節之離奇佈景之奢費皆屬恒常影片所不及如敻無涯際之沙漠慘冷幽深之皇宫等皆能使觀者寒慄而女皇之姨淫險詐軍長之幽禁屈死尤能使人痛心且此片寓意深遠每顯映女皇面時輒以狼面附之是即比譬淫婦心之險毒等於狼獸之意此片共有十二本須三小時可演完現在四川路愛普廬影戲院開映連日往觀者極形擁擠云 
[盧宫秘史爲卡爾登之第一片]  
　　該影戲院定於本星期五開幕靜安寺路卡爾登戲院内部佈置漸將就緒現正着手裝飾該院容積甚廣樓上下可容九百五十座現定本星期五開幕第一日所映之影片爲「盧宫秘史」Ｔｈｅ　Ｐｒｉｓｏｎｅｒ　ｏｆ　Ｚｅｎｄａ此片導演者爲殷格蘭姆Ｒｅｘ　Ｉｎｇｒａｍ即主演「鐵血鴛鴦」Ｔｈｅ　Ｆｏｕｒ　Ｈｏｒｓｅｍｅｎ之人至内容情節皆根據一名家小說此書聞商務書館已有譯本亦名「盧宫秘史」内有劍擊一段實非筆墨所能形容而影片中演來之事實卽衣着佈景等悉取中古時代之風制此片價値總在百萬以上曾在美國各大影戲院　映頗負盛名云 
（尚有本埠新聞轉入後頁） 
 
 

Page 18

 
 
第一萬七千九百四十七號;中華民國十二年 西曆一千九百二十三年二月七號
星期三 * *[天文台報吿地震續誌]  
　　共震兩次均在海洋中大陸報云昨據徐家滙天文臺主任言該臺地震儀於上星期五六兩日疊感有地震六次而二次頗爲猛烈第一次爲上星期五晨間五時許其餘均在上星期六日下午四時以後（俱英京格林威天文臺時刻至昨報所紀則係中國沿海標凖時刻）共歷六小時之久惟第二次地震之中心因發始極緩紀載不甚淸晰未能測定大約當在阿拉斯辊以南之太平洋中至猛烈之二次俱在星期六日第一次之中心當在上海東北四千一百基羅密達之處或係坎察加附近第二次之中心亦不易測定約當距上海三千九百基羅密達之處又據紐約四日電稱地震區域迭按科學方法測算當在加利福尼亞以外之太平洋中或在馬沙爾羣島附近更據舊金山四日電則稱本日地震儀上感有猛烈之地震惟所在地點則不能測知料在南美洲之海洋中云 
[女靑年會籌備全國大會]  
　　先行組織中央籌備委員會之類女靑年會於今年十月間將在杭州開全國大會爲籌備大會各事起見現有特别會務如次 
組織一中央籌備委員會又在各城市女靑年會組織城市籌備委員會至於大會時所要討論之各題現尚未確定尚須徵求各方意見前日午前在朱胡彬夏女士家開第四次中央籌備會時依據各城市籌備委員會之意見暫定大會總題爲「女靑年會對於今日之女界有何貢獻」該委員會之職員如下委員長朱胡彬夏副委員長雷司夫人書記與庶務委員長龔佩珍女士秩序委員長楊錫珍女士文書委員長程婉珍女士云 
[少年宣講團將開常年大會]  
　　本星期日下午一時中華路少年宣講團茲定本月十一日下午一時假大南門外中道橋淸心學校南首貧民學校行十一届常年大會報吿一切已由總幹事通吿全體會員云 
[萼銜醫院半年來之診務]  
　　共診一三五四人給藥八九四劑蘇州同鄕會萼銜醫院年終照章停診昨致各董事函云逕啓者敝院自今秋開診以來共診男女病人一三五四人（計内科四百五十八人外科四百零八人花柳病二百七十二人眼科三十二人小兒科八十六人耳鼻咽喉科九十八人）給藥八百九十四劑茲於本月二十一日停診明年新正月十一日開診山森主任醫務合將診察狀况報吿此頌年安醫務主任秦山森謹啓 
[仁濟醫院明日開週年大會]  
　　下午四時起請人參觀山東路仁濟醫院准於本月八日下午五時半開週年大會敦請駐滬英總領事巴頓君主席并請各界士女觀禮其男女病院及幼稚院愛克司光室等均於四時起任人參觀云 
[昨日之菜市]  
　　葷蔬菜均廉昨日南京路小菜場雖因天寒而各菜到市者頗多故蔬菜·魚類均較昨日見廉各價列左 
胡葱每斤一百六十文薺菜每斤一百六十文鮮龍頭魚每兩四十文鹹香瓜每兩四十文白菜每斤一百六十文菠菜每斤八十文芹菜每把四十文鷄蛋每只四十文大荳菜每斤一百六十文雄雞每斤四角雌鷄每斤三角六分鴨每只一元鴿子每只二角五分甲魚每兩四十文鯽魚每兩三十文牛肉每斤洋二角四分羊肉每斤洋二角八分猪肉每洋三斤四兩蛤蜊每斤三百二十文蘿蔔每斤八十文冬笋每斤洋二角六分萵苣笋每把四十文蝦每斤四角鹹蛋每只四十五文小黃魚每兩四十文大黃魚每兩三十文靑魚每兩四十文鴨蛋每只四十五文鹹蟹每兩五十文蚶子每斤三百二十文鮮帶魚每兩四十文烏賊魚每兩四十文　菜每斤一百二十文鹹帶魚每兩三十文大蒜每斤一百六十文班魚每 
兩三十文鯧魚每兩四十文塌棵菜每斤一百六十文黃荳芽每斤一百六十文蜊肉每兩四十文沙魚每兩三十文凍荳腐每斤一百四十文黃韮芽每兩五十文 
又昨日南市菜價黃魚等較前日稍廉蚶子等又增貴各價如下 
胡葱每斤一百四十文大黃魚每兩六十文小黃魚每兩四十五文　魚每兩三十五文螺　每斤九十文薺菜每斤一百文鮮帶魚每兩三十至二十文銅盆魚每兩四十文毛蚶每斤六十文蚶子每斤二百五十文蜊肉每兩三十文班魚每兩三十文鴨蛋每只三十五文雄鷄每洋三斤二兩雌鷄每洋三斤鷄蛋每只四十文菠菜每斤八十文鹹帶魚每兩二十文白魚每兩十六文河蝦每斤四百八十文海鰻每兩二十文甲魚每兩三十文靑魚每洋三斤半猪肉每洋三斤四兩芹菜每把三十文羊肉每洋四斤半牛肉每斤二角塌棵菜每斤一百四十文天津菜每斤一百文膠菜每斤一百四十文鴨每只九角沙魚每兩三十文鹹香瓜每兩二十文大蒜每斤二百文搶蟹每兩三十五文芥菜每斤五十文天菜每斤六十文墨魚每兩三十五文油菜每斤六十文　魚每兩三十文鯧魚每兩五十文鹹肉每洋三斤八兩扁魚每兩二十五文蘿葡每斤六十文黃芽菜每斤八十文冬笋每斤四百文鹹拷蝦每兩六十文小者四十文白菜每斤一百文鹹白菜每斤一百文花靑魚每兩三十文穌魚每兩五十文黃菲芽每斤三百二十文小羅漢荳每斤二百四十文 
[果品市消息]  
　　甘蔗貨多價平甘蔗近日來貨頗盛銷塲亦旺價較前無異佳貨每包仍售二元半次之二元三四角至二元不等拆售價每把六角至四五角攤上零星售價每根一角起至二三十文云 
[日本人俱樂部將演京劇]  
　　本月九日起蓬路日本人俱擽部定於本月九日起開演京劇三日所有演員如共舞台之林樹森大世界乾坤大劇塲之小三麻子及由津返滬之綠牡丹等數人班底則由乾坤大劇塲承乏券價祇分一元·五角二種云 
[集會表]  
陽曆本月時期　　地點　　　　　　　　召集者　　　　事由 
七日　　　　　　南京路市政廳　　　　西人各團體　　游藝會七日至九日　　　蘇州路新天安堂　　　東部基督敎會　年會七日下午二時　　江灣車站　　　　　　上海游民工廠　第四次還本債券開籖七日晚八時　　　四川路　　　　　　　靑年會　　　　演講會八日午刻　　　　靜安寺路交涉公署　　何護軍使與許交涉員　歡宴新駐華之英公使克蘭氏夫婦八日　　　　　　愛多亞路　　　　　　華商紗布交易所　第三届發给紅利八日下二時　　　九畝地　　　　　　　絲綢機織會　　討論會十一日下午一時　香港路四號　　　　　通易信託公司　第二届股東會十一日下午二時　金業交易所　　　　　金業交易所　　股東大會十三日午十二時一刻　北楊子路三號浦江吕之長崎丸内　日本輪船會社　參觀之宴會十五日　　　　　怡和紡織公司　　　怡和紡織公司　　股東會十五日　　　　　愛多亞路七號　　　萬國儲蓄會　　　有奘儲蓄券開奬十六日下午一時　貴州路一三三號　　旅滬寗波學會　　年會卄三日至卄四日　北四川路白保羅路口　廣東浸信會　　音樂大會廿三日　　　　　滬西四路商界聯合籌備處　滬西四路商聯合會　成立大會廿四日　　　　　愛多亞路五十號　　紗布交易所　　　股東大會廿五日　　　　　南京路餘興里　　　賬員公會　　　　成立會廿五下午二時　　北京路七十八號　　浙江興業銀行　　股東會卄八日　　　　　四川路　　　　　　靑年會　　　　　叙餐會三月一日　　　　大東銀行　　　　　大東銀行　　　　第五期儲蓄券開奬四日　　　　　　中國棉業銀行　　　中國棉業銀行　　股東會四日　　　　　　民國路　　　　　　華大商業儲蓄銀行　股東會 
[今日之氣候]  
　　天寒而曇徐家滙天文台昨日下午四時三十分氣象預報云天寒而曇已有霧象沿岸一帶冬季時令風稍强本埠温度在下午三時前之二十四小時内最高四○·八最低二九·三去年同日最高五七·六最低三八·三 
 
