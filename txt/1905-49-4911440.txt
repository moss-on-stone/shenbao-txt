# 1905 - 49 - 4911440

 

Page 1

 
 
   
 
 

Page 2

 
 
[電傳諭旨]  
　　正月二十日内閣抄奉旨榮泉著加恩賞給委散秩大臣連奎著賞給頭等侍衛在大門上行走欽此同日奉上諭鐡良奏遵旨抽閱江蘇等省營伍情形一摺據稱陸軍以湖北之常備軍爲最優河南之常備軍步隊六營江南之常備步隊四營江西之常備軍步隊四營粗有可觀蘇州安徽之續備各軍江南之護軍四旗新湘五旂廢弛最甚其餘各營操法亦多平常水師則湖口盖可餘均較各省營伍迭經嚴諭該督撫等認眞整頓勤加訓練不啻三令五申乃除湖北陸軍外其餘各省積習迄未力除實屬有負委任湖廣總督張之洞夙抱公忠所練陸軍獨能出色探勘加奬至蘇州安徽之續備各軍江南之護軍四旗新湘五旗如此廢弛殊堪痛恨所有各營统領江蘇候補道松峻候補總兵費金組羅許亮補用叅將徐萬福著一併革職費金粗一員情節尤重著革職永不叙用並不准投効各營其餘帮統以下各員著該督撫查明嚴叅又安徽各營統領福山鎭總兵李定明茫無閱歴 
　　常懈弛李定明着卽行革職統領南洋武威新軍留江補用副將魏榮斌不知操法嗜好甚深平日不到操塲且有缺額情事魏榮斌著卽革職並將空缺兵餉嚴行提追該督撫等均著嚴行申飭嗣後各該督撫務當振刷精神將水陸各軍及武備學堂切實經理按照練兵處奏定章程悉心教練以期養成勁旅餉不虚糜經此次嚴飭之後倘再仍前玩泄罔知振作惟各該督撫是問凛之欽此同日奉 
　　上諭煕凌阿奏籌墊鉅本整頓鹽綱一摺鹽法爲國家大政關係民食　課自應責成該官吏保商暢運力除積弊以裕餉源乃該貝勒奏稱整頓天下鹽綱已籌定運本銀三百萬兩先從長蘆辦起請派大臣督辦並保魏鴻儒等堪資臂助應准奏調差遣等語無非爲壟斷專利起見其爲受人指使情節顯然實屬荒謬煕凌阿著從寛勉其議處仍著傳旨嚴行申飭欽此 
[論中國攺革官制宜分定權限]  
　　記者昔讀前二十年俄人游歴中國之筆記其言曰一日至總署謁外部大臣見十人魚貫出皆紅頂皆貂掛皆皤然白髪之衰翁已竊竊訝之及坐定約兩刻許相視無一言因不能再耐遂作寒喧語曰今日天甚冷則首座者先起應曰唯唯九人亦按次徐應曰唯唯其形如傀儡然嗚呼苟非熟吾中國之歴史者有不疑是說爲誕妄者哉其實中國之官塲不獨總署如是内而閣部寺院外而督撫局所皆如是不獨前二十年之中國如是即最近世之中國仍如是且循是以住吾敢謂中國存一日則無一日不如是也嗚呼中國之前途如是如是 
　　夫如是故内之庶政百廢不一舉外而交涉千慮無一得聚數什伯峩冠博帶之人其名皆以爲辦事其實皆可以無事是以宰相則有四各部尙書則有二侍郎則又四値兹四方多事之秋萬國競争之會日曰言攺革日曰言维新而伴食者依然旅進旅退者依然酒食徵逐雅善趨時雷霆不聞自謂鎭静記者曰非權限之不明奚爲而至是 
　　何謂權限凡事必盡我之所應爲而不侵人之所當爲各有其義務各肩其責任無推諉無干涉文明國之行事胥如此也查各國内閣祇一首相次爲國務大臣卽行政各部之長官入則組織内閣爲君主及大統領之輔弼出則執行其關係之法律勅令與本部必要之處分立憲之通例然也惟德國雖稍異於此各部長官皆隸屬於總理大臣以輔助其職務而不組成内閣然其設官分職有條不紊與各國大致相同未有同一之職位以三四人任之或袖其手或掣其肘如吾國之紛淆歴亂者也譬之於人全體之腦氣筋皆匯貫於腦中故心思之開發手足之運動悉聽命於腦而無冥頑不靈之患斯非理之易明者歟 
　　今中國攺革官制之事固久聞其說矣然内而六部九卿之泄沓如故外而督撫之争權各局所之總辦督辦會辦等名目仍如故素餐尸位不以爲非盛氣相凌各是其是如趙次珊尙書之倡言攺革則二三同列或目笑之或腹誹之甚者怨之毒之以爲無理取閙而僥倖其或敗更如廣西督撫前因岑柯各有意見政府爲調停之計已使李仲帥爲西撫矣今聞岑李又因擢用僚屬之事兩不相下際此外患内憂國家多故封疆大吏正宜和衷共濟同救時艱乃以數私人之進退而至於如是烏虖權限之不分非啓干涉之端卽沿推諉之習此亦事之所必至理之所必然而無可逃避者耶然則設官不在乎多權限不可不明吾見西人之公司矣執事僅五六人各分其事各盡其職措置乃裕如中國一小商店往往至十餘人而諸事反有叢脞之虞則權限明不明之效果也嗚呼一公司猶然一國胡獨不然 
[日本第四次國債募成本館東京專電]  
　　正月二十日東京電云日本政府與各銀行股東恊議第四次國庫債劵現已議定條欵日内卽發行募集債劵一發行債額一億兩註合中國一萬萬兩一利息六步註每百兩每年六兩三債劵額面百兩實價祇九十兩四償還期限約定七年初政府之意一時欲募集二萬萬兩旋因銀行各有異論故先募一萬萬兩缺額一萬萬兩當於五月中依照以上條欵再議發行 
[日報擬議和條欵]  
　　日俄戰争之目的在保全東洋永遠和平而得十分之權利與否亦視乎今日講和之條欵目下旣有議和之機吾輩於此當先研究條欵之問題兹以所擬之條欵開列於下以供當世參考一韓國須讓日本有行動之自由二一千八百九十六年以後俄國所獲得滿洲之特權須令放棄三俄國政府及俄國人所有滿洲之財産須令讓出四俄國所領沿海州軍事上之設備須令破毁六薩哈連堪察加等俄國所領太平洋沿岸及其他沿海岸之漁業須由日本人開放七一千八百九十六年以前清俄兩國條約上之權利須欲均霑八清國之吉林黑龍江二省俄國之沿海州黑龍州内之中立地帶其鐡道之守備兵本非俄國之領地者由日本措置九俄國於戰前所有南滿洲之特權由日本代清國保護譯大阪朝日新聞 
 
 

Page 3

 
 
[英報擬議和條欵]  
　　旅順陷落之後日俄講和之風說遂傳播於各國英國士丹逹勞新聞所載之講和條欵五則今錄於下一日本永久占領薩哈連島二日本以朝鮮爲保護國三俄國以旅順讓與日本但要還清國與否一任日本之意四滿洲俄國之鐡道置清國人最上之重役於萬國聨合鐡道局監理之下五俄國支納償金於日本譯大阪每日新聞 
[日員謂俄國所擬議和條欵不合]  
　　正月二十日倫敦來電云日本男爵所依麥佐謂俄國所擬之議和條欵甚爲不合因此項條欵反使俄國獲有利益也譯德文報 
[德京未聞日俄議和條欵]  
　　正月十九日德京柏林來電云英露透電局駐俄京訪事人所電之議和條欵此間毫無所聞但知俄國高等武員中願戰之心日有所減譯德文報 
[日俄議和可望]  
　　正月二十日倫敦來電云俄政府並未將議和條約切實交於日本昨日電中所載之欵係俄國願和各人之意見惟此黨之勢力日甚一日故議和或可望有成也譯文匯西報 
[俄皇願與日再戰]  
　　正月十八日德京柏林電云俄國執權之大員中現似頗有願和之心但俄皇明言情願與日再戰可見大公爵守奇盍思之禍並未能動俄皇之心也譯德文報 
[俄國不能運兵至東方]  
　　正月十九日日本大阪來電云奥京維也納傳來消息謂俄國添兵至東方之舉已停止數禮拜似目下情形萬難從柯魯拔托金將軍添兵之情也譯字林西報 
[俄艦隊多係舊式]  
　　正月二十日倫敦來電云俄波羅的海第三艦隊已經過丹國海峽有船多艘均係舊式且行駛時需煤甚多譯文匯西報 
[日本國債劵增價]  
　　正月十二日倫敦來電云自俄議和之信傳出後日本國債劵價値已加至一釐内四分之一譯文匯西報 
[俄國黨泒意見不合]  
　　字林西報接正月十九日日本大阪來電云奥京維也納來電俄國高加索境地之鐡路工人罷工火車不能按期行駛亂事蔓延日甚一日目下俄國大槪情形更無希翼之望因官塲中守舊黨與進步黨意見不合兩派將來勢力何者爲强殊難逆料但守舊黨現仍專權故百姓大爲不安 
太晤士報接正月十九日倫敦來電云俄京聖彼得堡近日情形更爲腐敗新舊西派争權甚力何派得勝雖難預定然攺革黨或能如願則守舊黨必將盡力奪回其權 
[法船運物接濟俄人]  
　　正月二十日倫敦來電云有法輪一艘在法屬其蒲鐡爾埠及馬逹加斯峽東北海境之覃依哥斯革來埠運有軍儲及炸藥甚多均係接濟俄人之用譯文匯西報 
[美廠代俄造魚雷船]  
　　正月十九日德京柏林電云德國弗蘭克福脫直吞報云接埃及京都消息謂美國著名船廠之主人名聶克森者在埃京述及將代俄政府在悉凡斯拖蒲爾港造魚雷艇五十艘十艘之料由美國運往其四十艘均在悉港請美工人建造造成後將機件拆卸然後運至鴨綠江譯德文報 
[日本滅魚雷船題名]  
　　正月十九日日本東京來電云日本滅魚雷船二十五艘造成後今已題名由官報宣告此等滅魚雷船皆由公家及私設之船廠造成譯字林西報 
[沙河戰務十九]  
　　正月十九日日本東京來電云官塲宣告近有俄國砲隊携帶重砲出現於沙家屯之北塔山之西十六日晚兩軍之斥候兵在沙河堡西十五里張良堡地方相遇俄軍進止情形無定譯字林西報 
[俄國亂事二十一]  
　　德文報接正月十九日栢林來電云俄鐡路工人罷工之事仍蔓延各處此外各工人之罷工者亦已延及各鄉村文匯報接正月十九日倫敦來電云俄國曰柯地方之辦公房已關閉街市屍首縱横二十日又接倫敦來電云俄華爾騷罷工之人一百五十名被官兵用槍擊斃另有多人施以縊死之刑 
[俄擊英漁船案將揭曉]  
　　正月二十日倫敦來電云田巴黎查詢俄海軍在北海砲擊英漁船一事現已明一切情形將於禮拜六揭曉矣譯文匯西報 
[意國擬撤回駐華防兵]  
　　正月十五日德京柏林來電云意大利政府已議定駐華意兵大半撤回現已下令將駐直隸省之兵於西五月内調回本國惟存水手兵三百名保護北京意國使館並馬兵一小隊爲意使之護衛至東方之意國海軍亦將撤回惟留巡艦一二艘而已譯文匯西報 
[德與各國訂立高約]  
　　德國近與各國新訂商約槪以十年爲期從西歴千九百六年正月起至千九百十五年十二月止現已議定簽押者爲俄羅斯瑞士意大利羅馬尼亞奥大利五國惟坎拿大尙未訂定因坎拿大政府欲望英吉利代議有益無損之條約數欵故尙需時日也錄北洋官報 
[英修藏路京師]  
　　聞日前駐藏大臣電致政府略云英人現於鐡迫工程督修甚急頃已通至前藏且不時派員查勘該處礦務云 
[北洋購求軍馬]  
　　直督袁宮保擬擴張北洋常備軍騎兵已於張家口一帶購集軍馬二千七百八十二匹其費則七萬九千六百七十三兩譯大阪朝日新聞 
[閩督擬以塩稅抵借外債]  
　　閩浙總督魏光壽擬購砲艦四隻水雷艇數隻爲防備沿海之用乃因財政竭蹶欲 
 
 

Page 4

 
 
向法國商人借銀三百萬兩以本省之鹽稅爲抵件現已電奏矣譯大阪朝日新聞 
[駐粤美領事更易廣州]  
　　廣州美領事員缺由美外部派委雷優理君來粤接辦聞省憲已接准外部咨照矣 
[增龍從三縣警耗廣州]  
　　增城龍門從化三邑交界之藍糞山常有匪黨出没去臘中旬有匪黨在龍門接壤之永清清 
墟張貼揭帖擬於十六日屠永清墟隨卽直指龍城且有反清復明字樣迨十四日果有匪黨千餘由派潭前來鄉民六十餘约准備迎擊匪黨所用多係短槍共快馬槍不及鄉人之多因此不敵而退永清墟經此役後爲之罷市三日龍城戒嚴人心頗覺搖動至附近監糞山之鐡岡墟亦因匪黨滋優罷市數日 
[電諭准裁粤撫缺廣州]  
　　前報紀粤撫張安帥自行奏請裁併廣東巡撫缺現已奉至電諭准予裁併惟著令暫留廣東大約岑雲帥或將更調粤督一缺卽以安帥署理云 
[巡道攺定員缺江宵]  
　　江南鹽巡道從前並無經管中外交涉之事是以定爲衝繁二字中缺分别二留一咨内銓外補自光緒二十五年開辦金陵通商口岸特設金陵關派令兼兖監督經理通商事宜日英等國均派領事駐紥情形遂廻殊往昔近來商務日興各國商輪行駛長江年增一上紛紛　設　船碼頭外交之事愈繁責任因之愈重加以兩江總督駐在金陵爲南洋交涉總匯之區各國官商時來詢商事件間有牽及外省尤須巡道與之商酌其缺之繁要實與北洋津海關道無異現聞署督周玉帥擬援照津海關道之例　爲衝繁疲難四字最要之缺由外揀員請補無論現任候補道員及現任知府擇其人地相宜者酌最補用升用如一時無可勝任人員則可酌保一二员請旨簡用俾收得人之效刻此事已具摺奏陳奉硃批吏部議奏矣 
[裁撤西山司廣州]  
　　省憲擬將羅定州屬之西山山司裁撤所有上産竹木各項在彼處設立廠卡派員前往抽收 
[紀鎭江關咨江海關内港行輪事鎭江]  
　　英商祥茂洋行有新寗通寗兩小輪擬由上海報歸常關裝貨搭客分行崇明海門通州昭文如𦤑泰興靖江江陰八處内港貿易已纪前日報端兹聞鎮江道以鎮江一口向未設有常關自小輪奉准行駛内港後凡有駛赴蘇常清淮楊州等處内河之華洋各商小輪船統歸鎮江新關管轄無論出口回口皆報鎮關查驗祇因統收稅釐一事關局尙未會議定案故與稅司商明祇准搭客不准裝貨並不准其拖帶貨船行之數年均尙稱便惟查光緒二十四年英商豐和公司擬將飛艇小輪駛往泰州如𦤑等處内河貿易禀由領事函道轉飭保護始終未報出口迨該公司有指往泰州之長安及指往仙女廟之新鳳兩小輪同時報關出口各在仙泰兩處私相往來貿易有違定章商准稅司酌罰示懲並據將在江都縣屬界溝釐卡滋事之長安小輪水手文維起送縣枷責其時曾据該州縣等以該兩境僻在腹裏行旅稀少本與小輪無甚利益且重載鹽船及柴糞等船向皆結帮夜行河窄橋多如行小輪必致碰撞失事尤與人命有碍請轉商稅司免發准單並飭行駛泰州如𦤑等處小輪一體停駛以免疎虞等情行後詳禀有案今英商祥茂洋行欲將新寗通甯兩小輪報歸常關裝貨搭客分行本道所屬之泰興如𦤑靖江江陰等處内港行駛貿易核與鎭關現定辦法已屬不符且如𦤑一縣前已禀明河窄橋多人又有夜行重載各船更與行輪不便此外泰興江陰靖江在縣内港情形是否相同行輪能否合宜有無窒碍之處均尙未據禀報無從懸斷因轉飭該三縣體察情形酌定可否刻日詳候核轉並行如𦤑縣一體知照現已備文咨照江海關道查照核覆矣 
[新造淺水小輪船赴湘蘇州]  
　　端午帥在江蘇巡撫任内時曾飭上海道訂造淺水小輪船兩艘而以祥雲舊船作抵道憲袁觀察卽向上海永昌廠議定辦法繕立合同限令臘底交船除將祥雲作抵造價外應找規銀四千五百兩旣而午帥移節湘中由護撫效中丞札飭袁觀察略謂准調補湖南撫院端咨稍前項小輪找價業經檄行蘇藩司籌解兹値桂匪不靖湘防戒嚴一切運械裝兵亟須小輪應用所有前項淺水小輪兩艘一俟造成應請撥歸湘省以濟急需價値卽由湘省如數歸還云云觀察奉飭後卽向永昌廠催促旋據覆稱前造庭東庭西兩小輪業已工竣並經海關驗船司察驗由稅務司給發船牌請卽派員往騐並將兩船找價曁添配各項用物及沿途煤斤舵工水手工食等項共計規銀五千一百七十二兩開具清摺送請速行撥歸觀察遂派員往兩小輪查驗明確飭令迅速馳赴湘中聽候潑用 
[紀黄河橋工開封]  
　　蘆漢鐡路土工已畢河之南岸鐡軌已接至橋邊北岸未設鐡軌者僅五十里其大鐡橋長六里餘全用巨鐡𨬴鑄而成其鐡柱入土八丈深圍數抱者共數千枚洵海内第一巨工也 
[江督電催粤省撥欵廣州]  
　　粤省奉撥貨鹽釐金歴年積欠甚鉅現聞省憲已接到兩江總督電催請將所欠之欵飭卽赶緊籌解以使撥部 
[京山教案可了漢口]  
　　京山教案聞已由彼處公正紳士出爲調停民八卽經解散想不致激成大變矣 
[勇丁閙事蘇州]  
　　前日駐紥寳帶橋之常備軍勇丁某某等數人至靑陽地遊玩因調戱婦女起見將巡捕痛毆旋經他捕將甲乙二勇拘至捕房若輩卽號召同營七八百人擁至捕房併力兇毆致被毆傷西捕一人華捕三四人現此事尙未了結 
[請查重捐興學之弊京師]  
　　聞日前某侍御上一條奏略謂各省近因籌欵孔急如畝捐房捐船捐各項之捐亦已次第舉行而州縣又興辦學堂於已經加抽各項外重複加抽如臣所聞廣東東安縣知縣李汝璠擬定學堂加抽各項節略移付賓興局責令紳士尅期舉辦其節略所開畝捐則每畝所加卽於納糧時帶 
 
 

Page 5

 
 
交此外更有所謂酒捐猪捐牛捐柴草捐烟葉捐者無非於朝廷已經加抽之項重複加抽而已夫興學將以致富强而民爲𫒗本重複剝削至此民盡不聊生矣富强果誰恃乎乃怵於興學之戒猶知有民者幾於手足無措不知有民者因之谿壑益飽廣東一縣如此恐各省州縣似此加抽者正不知凡幾可否飭下各省督撫嚴查各州縣興辦學堂毋得於已經加抽各項重複加抽庶民困藉可少蘇大局幸甚已由兵部火票遞到軍機大臣字寄督撫憲行知各屬矣 
[紀紹郡設立女工傳習所紹興]  
　　紹郡現有人設立女工傳習所以速成法教授各種女工手工鈎編則各式領帽花卉　毯錢袋雲肩手套絲帶絨襪等類針黹則剌繡鋪繡繡挑等類五月卒業機工縫紉则摺縐打襇鞋面雲頭等類組織則中國衣褲外國衣褲毛巾等類十月卒業并教以識字寫字造名書信算術等學應須機械由所購備惟料件及手工零器須各生自備 
[兼充算學教員松江]  
　　靑浦縣教諭陳廣文志堅精通代數微積諸術著有求得一齋算稿行世疇人家多稱之邇經江蘇學政唐文宗札調兼充南菁高等學堂算學教員并商請江蘇巡撫效中丞援照崑山縣學教諭俆嘉在蘇州師範學堂之例不復派人署理原缺刻經效中丞電復照准廣文因於十九日起程赴澄江矣 
[搭客受驚揚州]  
　　正月初八日豐和公司小輪船名泰利者由揚裝載貨客開往金陵夜半時行至十二　江面因火力過猛烟囱忽爾炸裂倒入水鍋致鍋内沸水飛濺凡搭客坐近鍋旁者無不衣履盡濕一時解脫不及多被燙傷幸冬令衣厚尙無性命之虞然一時譁噪之聲滿船鼎沸嗣經船中執事乘小划船登岸飛電至鎮江本行告警旋於翌日上午由行遣船前來將貨運至他船仍行上駛泰利則設法曳至鎮江重行修理 
[不允女犯押入西獄]  
　　上年十一月二十日會審公堂所押拐匪徐左氏一犯爲原差高陞任令捕房所遣包探劉光震帶去押入工部局新造之女西獄讞員黄司馬禀田道憲袁觀察照會領事飭仍送還迄未允行本年正月初八日公堂會審時又有女犯二起一係拐騙幼孩一係竊取巨欵英副領事堅欲送往西牢切磋未允不與定案仍將女犯暫押公廨刻聞道憲袁觀察擬請律師援引同治年間洋涇浜設官章程第一條再行照會領事與之力辯矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[上海道詳南洋大臣文（爲江浙漁業公司事）]  
爲詳請事據江浙漁業公司總董江蘇補用同知直隸州樊直牧棻禀稱本年八月間奉飭辦江浙漁業公司修竣購買德商之船在浙洋試辦以來考察水性攺良網口講求捕法漸有進步又於隨時散布簡明廣告由是沿海漁民咸知漁輪之設係爲保護中國海權漁利絶不妨其向來之生計且可恃以捍圉宼盗救護風險願合漁會附入公司當此各國商戰風潮劇烈之時亟爲收拾人心自固藩籬之計自應乘此機會許其歸附惟若不任爲除害懮予利益仍恐無以感激其天良永杜乎外誘查光緖二十四五年間魚船進滬吳淞釐局收大船捐每次錢七十四千文小船捐每次五十六千文關稅大船二十七千八百五十文小船十五千七百五十文外加看艙埠頭一切規費每船每次非用錢一百餘千文不能進口小本勞力不堪其苦遂有熟識法商之華人出爲包攬每船每次共收洋銀七十元一律攺掛洋旗釐局免捐海關減稅每大船繳稅銀十二三兩小船三四兩不等所有向索陋規之人亦遂不敢過問淵魚叢雀誰爲毆之國弱民離卽此已見兹蒙憲台有提倡漁業之盛心公司宜盡切實保護之公義擬仍向例分漁船大小二等除完關稅墩鈔及認官墊漁輪正息并開支外所有已失之釐捐卽爲豁除排號編照給予外部咨明各國海陸軍之中國商民公司旗以爲符信并予以各應有之利益庶我辛苦人民猶訛國家寛厚旣信公司可恃魚業當更易振興謹擬詳細章程十二條照式一紙禀請轉詳立案分飭各海關釐局一體遵照等情據此職道復加查核所禀係爲振興漁業挽回已失之利權起見理合錄摺據情轉詳仰祈憲台俯賜察核批准立案並乞咨行江浙各關局一體遵照實爲公便除詳撫憲外爲此備由呈乞照詳計呈清摺一扣 
附上海道禀○敬禀者竊於本年十月十八日奉端署憲電諭内開聞沿海漁船原褂洋旗者願歸入漁業公司卽由該道妥爲招徠辦法與季直商定等因仰見端憲保護商業因時變通至意職道伏查中國漁船紛紛掛用洋旗無非爲避重就輕起見抵任之初卽與前辦松滬捐釐總局錢道朱道等商酌設法勸諭將稅捐兩項分别大小酌中衡定裁去浮費詳蒙前憲台劉曁聶撫憲批准照辦祗以减定稅捐每船所减尙不若較諸褂用洋旗之數仍有合算雖有廿餘號退換洋旗而商人錙銖必較终難動其急公報効之忱旋又復掛洋旗矣若不及早圖椎切恐效尤者衆商船之利盡爲外人所奪殊於國體商情均有窒碍遵與張殿撰往復討論如籌招徠之法欲振興漁務非杜絶洋牌不可欲杜絶洋牌非减捐費不可緣已掛洋旗之船各項釐捐船捐早已分文無著與其爲叢毆爵利權外溢何如免其已失之捐减其應出之費收歸總會恢復舊規爰囑漁業公司董樊直牧擬具章程照式禀請詳辦前來除另文轉詳外理合附禀陳明仰祈大人俯賜察照另詳批示如蒙照准先求電諭以便飭遵實爲公便恭叩崇安伏維垂鍳除禀撫外職道僅禀 
江浙漁業公司魚會章程 
一爲欲合江浙沿海漁户團結一氣休戚相關故公司力任保護開通之義務 
一願合魚會附入本公司者由公司給予中國外部移明各國外部并海陸軍之合衆公司旗另掛一公司編號旗使各國兵商船及海關易於識别 
一魚船號旗每届正月份由該魚帮柱首開列船户編號清册向本公司領給以歸一式 
一會内魚船由本公司給予編號船照一紙每次裝魚進口先將船照送公司核驗並報明魚數若干由公司查明代爲完納關稅聽魚船自行投行銷售 
一船照及公司一年一換大船納旗照費洋兩元小船一元其費充漁政總局之用 
一願入魚會之魚船凡裝氷鮮進滬者向掛洋旗每船每次出洋銀七十元今議减省大船按八折每次繳洋銀五十六元小船按六折每次繳洋銀四十二元其銀元卽由經售魚行照數扣除繳入本公司代爲完納關稅墩鈔諸費 
一魚船進口每次所繳洋銀除完納關稅墩鈔及魚會中定章應支各欵外贏餘之數貼補官墊漁輪價欵之息并備充魚政總局之用 
一本公司係江浙合辦進滬之冰鮮魚船多係浙民理合查照浙江寗波鎮海關鮮魚每百斤徵稅銀四分之則例魚船到埠報關驗徵以昭一視同仁之理抑或參酌江浙稅則通融辦理不分船身之大小祗計魚汛之旺衰每年以四五月爲旺月餘皆衰月旺月每船完納江海關稅銀十兩衰月每 
 
 

Page 10

 
 
魚船完納稅銀五兩庶海關無稽查之勞而漁民樂遵循之易至魚船出口時仍請江海關照章查驗以杜夾帶偷漏之弊 
一逢臯期及停徴日期水鮮魚船進口如欲啓艙上貨請照帆船定章酌减五成繳費以示體恤其費由該魚船自任由售魚行家扣除本公司代爲完納 
一魚船大小向以樑頭尺寸爲準今定前樑頭營造尺八尺以外爲大船八尺以内爲小船每届給照編號時量準尺寸塡入照内如有弊混一經察出歸該柱首秉公議罰 
一魚船進滬至埠停泊後除關稅墩鈔碼頭費由本公司代爲完繳外其餘善捐巡捕捐等項爲數不多均歸魚船自繳 
一總會附於魚政總局每年或春秋團聚一次會議利弊因革及如何擴張之事 
附南洋大臣批○據詳沿海魚船因捐稅較重紛紛挂用洋旗現擬分别减免設法招徠大船每次繳洋五十六元小船每次繳洋四十二元由魚行中繳歸公司代納係爲挽回利權起見應准照辦所繳之洋擬分魚汛衰旺只完購稅而釐捐全免核計完稅無多漁政局所得餘利甚厚本難照准因念魚業公司係關創設海權漁利所關不能不加意維持應准照現擬章程暫行試辦俟將來漁業發逹或釐稅攺章再由道查酌情形詳候核明立案仰卽飭遵並候分别咨明查照仍候撫部院批示另單併悉繳摺存 
[南洋大臣咨浙撫文（爲江浙漁業公司事）]  
　　爲咨會事據蘇松太道詳稍據江浙漁業公司總辦江蘇補用直隸州樊芬等禀稍本年八月間奉飭辦江浙漁業公司脩竣購買德商之船在浙洋試辦以來考察水性攺良網口講求捕法漸有進步又於隨時散布簡明廣告由是沿海漁民咸知漁輪之設係爲保護本國海權漁利絶不妨其向來之生計且可恃以捍圉寇盗救護風險願合漁會附入公司當此各國商戰風潮劇烈之時亟爲收拾人心自固藩籬之計自應乘此機會許其歸附惟若不任爲除害優予利益仍恐無以感激其天良永杜乎外誘查光緖二十四五年間漁船進滬吳淞釐局收大船捐每次錢七十四千文小船捐每次錢五十六千文關稅大船二十七千八百五十文小船十五千七百五十文外加看艙埠頭一切規費每船每次非用錢一百餘千文不能進口小本勞力不堪其苦遂有熟識法商之華人出爲包攬每船每次收洋銀七十元一律攺掛洋旗釐局免捐海關釐稅每大船繳規銀十二三兩小船三四兩不等所有向索陋規之人亦遂不敢過問淵魚叢雀誰爲敺之國弱民離卽此已見兹蒙憲台有提倡漁業之盛心公司宜盡切實保護之公義擬仍向例分漁船大小二等除完關稅墩鈔及認官墊輪漁正息并開支外所有已矢之釐捐卽爲豁除排號編照給予外部咨明各國海陸軍之中國商民公司旗以爲符信并予應有之利益庶我辛苦人民猶識國家寛厚旣信公司可恃魚業更易振興謹擬詳細章程十二條照式一紙禀請轉詳立案分飭各海關釐局一體遵照等情據此職道復加查核所禀係爲振興漁業挽回已失之利權起見理合錄摺詳祈察核批准立案並乞咨行江浙各關卡一體遵照等情並章程到本大臣據此除批據詳沿海漁船因捐稅較重紛紛掛用洋廣現擬分等减免設法招徠大船每次繳洋五十六元小船每次繳洋四十二元由魚行扣繳歸公司代納係爲挽回利權起見應准照辦惟所繳之洋擬分漁汛衰旺只完關稅而釐捐全免核計完稅無多漁政局所得餘利甚厚本難照准因念漁業公司係屬創設海權漁利所開不能不加意維持應准照現擬章程暫行試辦俟將來漁業發逹或釐稅攺章再由道查酌情形詳候核明立案仰卽飭遵並候分别咨行查照仍候撫部院批示另單并悉繳印發外相應抄摺咨會爲此合咨貴部院請煩查照轉飭各關局一體遵照望切施行 
[揚州]  
　　去臘運司恩都轉以年終給發貧員幾資弊竇滋多因變通章程凡眞正貧苦之員令寅僚互相舉報優缺大差甫經交卸者槪不准領如違查出記過停委並先期示諭周知都轉此舉原爲矜恤貧員起見然當領錢時如憲示所云家道饒裕及優缺長差甫經交卸者仍指不勝屈除弊不易卽此可以槪見矣○去臘揚州缺口門外田隴間忽一無名男屍遍體刀傷血漬衣履經地保禀請江邑宰訊驗標誌殮埋兹邑宰以正兇未獲案莫能結特懸賞格有能拿獲此案正兇者賞洋八十元或知死者名姓及致死之由正凶現逃避何處來縣報信因而拿獲訊實無訛賞洋銀五十元○去臘揚州營守備孫守戎因事奉飭交卸遺篆經參府劉叅戎檄委城守千總沈千戎暫行庖代 
[星使回華]  
　　駐韓國欽差許子衡星便台身任滿回京覆 
命道出滬江寓英租界老鼎陞棧昨日命駕至馬路工程局拜會總辦翁子文太守 
[備迎蘇撫續聞]  
　　昨日上海縣汪大令探悉新任蘇撫陸大中丞將次蒞滬飭辦差丁在法界金利源碼頭搭蓋彩棚備迎　 
[俄兵不法類志]  
　　日前某俄兵至百老匯路寶泰西國成衣店定製大呢衣褲二套言定價洋十一元昨日前往取衣並不付洋將衣攫去店主卽投捕房控訴捕頭令自投俄總領事署呈控○前晚某俄兵酒醉後至百老匯路一帶恣意行兇爲捕拘入捕房捕頭令押至酒醒時釋出○前晚某俄兵忽闖入南潯路同泰烟帋店將玻璃窗等擊毁爲西探拘送捕房押至俄領事署禀請懲辦○前晚有俄兵三人自英界各乘束洋車至虹口西華德路車夫向索車貲不付反被兇毆後被扭入捕房捕頭令各結車資若干從寛釋出○前晚某俄兵醉後在司考脫路一帶行兇滋事爲巡捕拘送捕房押至酒醒時釋出 
[僞鈔又獲]  
　　昨日某甲携匯豐銀行僞鈔票至某處購物適爲包探張全林所見向之盤詰據稱得自天寶洋行内林某處搜其身畔尚有値銀五元之一數紙因將某甲帶人四馬路巡捕房捕頭立派包探何阿春恊同西探將林拘獲又在林處取到値銀五元之僞鈔票二十餘紙詰知係日本人某已託售急覔此日人已不知所 
 
 

Page 11

 
 
往因將甲與林管押捕房候解公堂禀請訊究 
[匪丐横行]  
　　混名大油炸檜者卽江大毛係惡丐鄭子明之羽黨前因挾刃尋仇經英捕房拘獲解送公堂判押西牢一年有案近又糾集二十四人以爲爪牙專在新閘浜北一帶劫奪行人不知者或攫其怒該匪等卽拔刃相加前晚有船户姚阿寳收得米價一百七十餘元道經該處該匪等即一擁上前拔刀恐嚇彼時姚孤掌難鳴竟被該匪等傾囊搜括而去該處巡防局近在咫尺竟無聞見我不知局員章二尹所巡何事所防事耶 
[賭徙被獲]  
　　胡錫卿沈東狗馮林生等在法界後新街得興園老虎灶内抽頭聚賭爲謝副捕頭查悉立卽帶同探捕前往拘拿當場拘獲七人及老虎灶主婦李周氏一并帶回捕房分别交人保出候解公堂禀請訊究 
[龜奴猝斃]  
　　迎春坊一弄妓女樂斐雲前晚應某客之招赴麥家圈在慶樓酒館龜奴某甲肩之而往迨至酒館門首甲忽倒地不起幸樂妓已經釋下未遭傾跌之虞嗣由人將甲移置弄中逾時氣絶 
[操演華捕]  
　　昨日午後三點鐘鮑總巡捕頭調齊各捕房華捕共計六百餘名在大馬路巡捕房曠地操演步伐並一切技藝 
[上海官事]  
　　陜西候補知縣舒渭靑明府陜西試用縣丞王晉蕃二尹均奉上台委赴上海湖北等處採辦物料昨日到甲卽詣道縣兩署投刺拜謁○江蘇候補知縣孫星源明府浦東洋涇鎮巡防局員韓二尹𫒗佐均於昨日詣縣署謁見汪大令 
[南市瑣聞]  
　　去年道憲袁觀察札飭南市水利局委員高司馬將浦江一帶駁船一律造册給旗分懸船尾以便稽查早經奉諭照辦刻觀察又令將浦中各項航船划船信船等詳細查明數目造册呈道驗明以便照駁船例一律懸旗以示辦認司馬當卽傳諭内河船牙攤船牙人等趕緊詳查造册呈局○江南機器製造局砲隊營兵兵士自上年臘杪暂停操邇由總辦魏觀察會同帮帶張千戎於前日午後將各勇逐一點名卽傳令每日照常操演以期純熟○近日提右營叅將周子安叅戎訪悉城南附郭一帶每逢黑夜輙有暴徒劫掠財物因諭名門汛兵嗣後務於每晚二更起在彼處往來巡查毋得稍有玩泄 
[公共租界會審案]  
　　昨日美國繙譯官安立德君蒞廨會同襄理讞員孫耳三明府訊案包探倪順泉將前日工部局所控不捐執照擅售酒與俄人之王意成及僞造西國酒之晉宏號主傳案請爲研究晉宏店主供此酒向生大購來不知是僞每箱五元有發票爲憑明府判主罰洋二十元晉宏號主著具嗣後不再售僞酒切結存查○日前西公和里妓女金素珍失去首飾經王張氏倩周蓮靑圓光被騙去洋三十一元嗣因毫無蹤影投控捕房昨日捕頭飭控劉銘芝將周蓮靑解案王張氏申訴前情明府以周蓮靑藉端誑騙判將原洋歸還從寛免究周稱已用去十一元明府著出外歸償完案○寶昌路洋人某申控侍者王星法行竊金鋼鑽戒指一只値洋一百元請爲訊究明府以疑竊無憑著王交保候查明再訊○洋人四戴而平奴控王阿二行竊對時表一枚孫明府訊供之下因王並無行竊實據著交保查明再訊○德商裕豐洋行投該管領事衙門控華人葉永順買貨不交銀兩求提訊追代琎副領事麥令豪君據情照會公廨黄司馬司馬飭差至捕房恊同包探何阿春將葉拿獲於昨早解案美繙譯安德君以案關德商著押候禮拜六由德領事訊理○工部局畫圖人鄧明德鄧金仁二人前晚至福建路鴻雲樓酒館晚膳因細故與値堂人争吵擊毁碗盞館主葉萬春朱萬全鳴捕將二鄧拘入捕房昨日由捕解案原告葉朱二人禀訴前因明府以二鄧酒醉毁物判各罰洋二元○五竹圃遣抱沈德朝控李仁生來滬買物用虧洋二百元請提訊追黄司馬准卽飭差至抽房恊同巡捕將李拘入捕房昨早解案請究孫明府著押候過堂覆訊○包探邊槐洲解俆掌福至案禀稱此人在老閘橋浜北菜市擺設菜攤前日因互奪攤基將同行之王和尙兇毆致傷面部拘入捕房捕頭將王和尙送醫院療治據云十四天傷可全愈困將俆送案請辦明府判給原告養傷費洋十元○著名流氓李福林顧阿生等專在洋涇浜寶善街一帶强搶路人帽子昨又搶取陳新法之縀帽一頂報探獲案并將收贓之陳阿五一併解案并起出帽子七隻明府判李顧各責一百板枷號一禮拜陳阿五責一百板開釋○王阿三李仁卿先後竊取莊朝福孫義卿之金圈金戒等物報探獲案明府判各責一百板○老公茂紗廠控王阿二竊取花衣等物明府以爲數甚微從寛開釋○吳海松竊取王桂榮家之棉被金阿林竊取翁榮興内之烟槍由包探先後獲案明府判各責一百板 
[法公堂案]  
　　拐匪楊惠南殷鳳山被人控諸縣署縣差查知匿迹法界前日持信票赴法領事署簽字投捕房請派包探恊同將楊殷拘入捕房解奉陳大令略訊交縣差帶回歸案辦理○偷兒張阿四在某烟館行竊烟槍一支烟缸二隻當場拿獲送入捕房解奉大令訊供著重責二百板押攺過所一月○王國祥竊取某烟館烟槍二支爲値堂人余榮生陸信福扭控至案奉大令訊供著重責二百板贓給失主具領○流氓王紀生身藏利刃向俆敬千訛詐不遂戳傷要害經捕房拘獲解案奉大令訊供著枷號一個月責四百板○傭婦朱吳氏以其子不務正業時常竊取衣服等物質錢浪用送案請辦奉大令訊供著重責二百板押捕房一個月期滿交共毋領回管東○陳桂福錢三山杜慶榮串竊衣服等物爲包探緝獲解奉大令訊供著將陳責二百板錢杜各責一百板○舊貨攤主蔡尙逹蔡芳生收買竊贜爲包探查獲解奉大令訊供判蔡尙逹罰洋四元蔡芳生罰洋二元○馮洪春華錫林行竊衣服棉被等物爲失主拘獲解奉大令訊供著將華抑捕房二十天責二百板馮抑半個月　薛生記莊阿大行竊香爐衣服等物失主報捕緝獲解奉大令訊供著各押七天責二百板 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
