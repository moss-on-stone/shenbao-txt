# 1910 - 277 - 4913536

 

Page 1

 
 
   
 
 

Page 2

 
 
上諭 
[監國攝政王鈐章九月初十日内閣奉]  
　　上諭專司訓練禁衛軍大臣貝勒載濤等奏請頒給爵章一摺管理陸軍貴胄學堂事務貝勒載潤賞給貝勒爵章欽此軍機大臣署名奕劻毓朗那桐徐世昌 
論說 
[論資政院議决之效力（續）]  
　　夫議决權範圍之狹。而發生效力之難者。宜莫如地方自治圑體之議决機關矣。各國地方圑體之議决機關。其所能議决者。大率僅限於財務之一小範圍。而上級圑體及國家政廳重重監督。常能取消其所議决雖然但使在其所得。議决之範。圍中經合法之議决。而上級機關未嘗取消。之者。則其圑體之執行機關。必當執行其所决。義務所在不敢廢也。是故其。議决權之。範圍雖狹而不失其爲確。其議决效力之發生雖難。而不失其。爲。强今資政院吾無望其能比於各國之議院也。抑烏可以視各國之。府縣會城鎮鄕會而猶。不逮者乎。 
然則欲使資政院議决權確生效力。其道何由曰。法當先定公讀式。若者。爲。法律。若者爲命令。命令可由政府專發。法律必須經資政院議决。法律 
 
 
 

Page 3

 
 
　　所占之範圍。能與各立憲國同其廣狹。固善也。就。令政府不欲多以權與資政院。則雖列舉寥寥數項爲必須。以法律規定者。其他悉靳之。亦所不。妨但旣已列舉之數項。則非經議决。不能成爲法律。不能徑布於國中。議决之後非經君上裁可不能有效。若决十案而九案。不予裁可。亦無傷也。但其已裁可之一。案則政府必當奉行。苟其不奉行。則資政院立彈劾之。而國中人人皆得討其罪。其於預算案也亦然若政府與資政院各持一。是。則恊商可也。辯争可也。停會可也。解散可也。獨至已經通過之案。則政。府斷不容妄爲加减。未經協贊之案。則政府斷不容擅自施行。若如去年。各省諮議局。可决自可决。而閣置如故。否决自否决。而照辦如故。此則大。不可也。誠如此也。則何必僕僕焉多此一决議决。政府何如將設立資政。院之費。移辦他政務。而資政院議員。何如舉其列席之時光移治他業也。先哲有言。國皆有法。而無使法必行之法。此亂之所以滋也今國家以。資政院爲議院之基礎。議院之所。以可貴。以其爲政治上之監督機關。也監督機關之所以可貴。以彼雖非行。法然賴彼以使法必行也。資政院之。大精神。豈不在是耶。若議。决權無一定確實之效力。則資政院自身之法。先已不行又安望其能使他法之行也哉。 
竊聞議員諸公。其所擬提出之議案已不少。其必遠猷碩畫爲吾民請命。雖然。苟議决權無。切實之保障竊恐雖有佳案亦不過等於報館中一篇。文字。夫國民之屬望於資政院豈望其爲報館哉。然則一切議案皆末也。而資政院章程改正案實爲其本。改正案之精神。亦曰在確定議决之效。力而已。夫本不立則末安所麗。是則在總裁議員諸公審所先後矣。按立憲國政治之所以。勝於專制國萬萬者。首在國會之有憲法權與。監督政府之實行此法也。立法權之作用。可分積極消極兩面觀之。夫議會已經議决公布之案。政府有不。能不行之義務此積極之作用也。議會已經否决之案。政府有不能强制執行。之義務此消極作。用之說。也。國會之精神全在於此。今吾國則大異是。例如去年各省諮。議局。所議决否决之案。渺無效力之可。言其最甚者。即廣西禁烟展限。一事今日該省諮。議局議員。已全體。退職矣。夫禁烟一事旣爲諮議局。議决撫憲公布實行。而撫憲一旦反汗。狐埋狐。猾在該。撫已不免有。矛盾。之議而諮。議局議員。更有何面目耶。其全體告退宜也。嗚呼桂事已矣。今後。各省且將聞風興起。恐此不祥之事。常有所聞。即以記者。最近所聞。順直諮議局因去嵗决議之案。多爲督憲所駁拒。今届。諮議局各議員欲。將去年被駁之案重。行提出要求督憲執行。倘猶見駁耶。則大局又軒。然波動矣。嗚呼議會若無一定効力。豈僅不利於議會之本身。而國家。與政府亦交受其病矣。若資政院者。爲全國最高之議會。且有制裁排。解各省諮議局之責。則關係之重大數十倍。於諮議局當道諸公。能不。早計。確定資政院議决之效力乎。（完　） 
專電 
[電一（北京）]  
　　江督張制軍電致樞府滬道存莊洋欵數鉅限促經駿電商度支部未允展限但滬市日來銀根緊急一時實難驟提請代奏懇恩寛展奉旨著該督仍遵前旨嚴行追繳 
按滬市日來金融機關萬分窘迫爲維持市面計實萬難提此鉅欵未識江督能再爲滬商請命乎 
[電二北京]  
　　四川永寗縣（叙永廳屬）兵變現已竄至滇境廷寄川督滇督妥籌勦辦母任蔓延 
[電三北京]  
　　全國預算案已定十二日提交資政院議决 
[電四北京]  
　　京師連日倒閉銀號十三家郵傳部已飭鐡路局解銀五十萬兩維持市面 
[電五北京]  
　　各省禁烟册報不實處分吏部已議定降一級留任係公罪准其抵銷 
緊要新聞一 
[第三次國會請願上書記北京]  
　　初二日請願國會代表圑開會公推係洪伊等六君准於初五日上監國書已誌前報兹悉是日十二鐘於六君外加推李君長生王君觀保賀君培桐杜君寶楨李君蔭恒温君世霖王君雙岐楊君春泰薛君延棨潘君智遠王君慶昌邢君祜周李君壽昌王君法勤蔣君宗周李君素蕭君輝錦等十七人共二十三人賫書赴監國府呈遞一面求見由左翼守衛隊通報據回事處傳告監國已赴三所此書未便收受後由守衛隊介紹孫君洪伊李君長生李君芳同到回事處詢明理由據云今日監國未必回府諸君可於初八日下午三鐘公推二三人再來呈遞若監國仍未回府可以將書留下當代呈上等語詞意懇切孫君等出告同人商議辦法公决酌留數人在府前守候無論監國何時回府何時呈上餘人可暫回寓趕辦上資政院請願書上政務處書李君芳楊君春泰王君慶昌潘君智遠賀君培桐文君 
 
 

Page 4

 
 
　　耆六人甘願守候餘人散回俟上資政院政務處書後仍於初八日到王府要求監國收受不逹目的不止并聞是日各代表臨行時忽有奉天旅京學生趙振清牛　生等十餘人携來致各代表書一通並云各國立憲率皆以流血購之某等今請流血以爲諸君後援言畢趙振清牛廣生兩志土袖出利刀擬即自殺各代表趨前環阻緊握兩君之手始不得逞詎代表防備稍弛而牛君已操刃向左臂割肉一臠趙君亦卽向右腿割肉一臠兩君各以血肉染漬書上並申明此次請願無效决即自刎各代表泣下謝答趙牛兩君大呼中國萬嵗國會代表萬嵗始去今代表圑已將血書在京中廣布傳單矣（血書及代表圑刋布書明日續登） 
[江督反對國會與責任内閣北京]  
　　滇督李仲帥 
發起聨合各省督撫奏請速開國會當時贊成者有五六省之多曾紀前報兹聞督撫中之贊成者且多主張責成内閣與國會雙方並進惟南北洋兩大臣頗示反對兹探得張安帥覆各督撫電錄下盛京天津武昌廣州雲南福州成都蘭州制台西安南昌貴陽開封吉林齊齊哈蘇州迪化太原濟南長沙安慶撫台北京送廣西撫台鑒列公救國偉論以責任内閣國會爲不易辦法李仲帥效電推論尤詳以他人已行之成效爲我國因時之良規用心良苦駿不佞竊嘗體察華夏古今之民情風俗不能無疑中國向以静謐爲治輕征薄歛與環球各國不同本朝仁政至爲不擾庶入不議民間久無政治思想紳衿自好亦以不與公事爲不二法門將驅而與謀君國謹愿者中立無主宰不能建議狡詰者多方運動自便私圖旣無政黨之可言復鮮公理之可據聚無數順則良民使之囂張鼓煽有要求而無擔負爾時政府應之不能拒之不可上下交争民心益去畢竟激成當年英法刦口議院已事將舉國騷然外人乘之藉口平亂君民合阨何以善後此國會之說也内閣全權必恃國會爲對待監督人民程度不齊選舉法亦未備驟開國會政黨從違道謀取舍旣鮮的評善者措理無從不善者出其權位資財勾結黨援勢傾人主蕭墻之禍曷以禦之此責任内閣之說也查東西各國如英德日本立憲政體兵權外交國之大事悉操於君是主腦仍屬一人以中國今時情勢謂一有内閣朝廷遂可無爲而治不負責任竊未敢以爲定論參蓍良藥誤投適以殺人鄙意我國地大物博徒以邊遠多未闢之區中原多水旱之事地力不盡人工又疏增華踵事與各國相追逐不揣其本而齊其末未得貌似形神已疲爲今之計自應就憲政預備事項删其可緩致力所急通籌各省统治之綱分釐各省進行秩序專其責成清其權限至魯至道悉循差等庶不至鑿枘之害且免飾虚以應重要之端不外飭吏治興實業二者蓋吏治修則民志安實業興則民生厚内訌不起外患可弭及時修明刑政整飭戎務未嘗不可爲善國操切急進仆蹶堪虞自愧迂遠之見無當事情外觀時局内審國俗謹以歷陳統祈敎正駿有 
[倫貝子亦注意預算案北京]  
　　初二日資政院第二日開議總裁倫貝子未曾臨院諸議員均爲不解詳細調查始知貝子爲預算案正與政務處會議緣未開院之前數日民選議員有預算案不交預備全體辭職之風說故貝子於預算一層十分注意萬一因循不交釀成解散之風潮不但與議院前途大受影響且灰議員之心過此更難著手况財政問題本爲議院理應參預之重要事件故决意將預算妥議交院後再行到院議事云 
[資政院速記錄之笑柄北京]  
　　今春資政院以九月爲召集開院之期須用速記以資錄寫特招考數十人令其入學肄習以備臨時之用未雨綢繆意至善也惟急就成章難言美備當時即有議其畢業太速臨時恐難收效者詎意開院之第二日速記錄上即發見絶大之謬點蓋是日議題爲廣西諮議局因土膏展限全體辭職事件此事函電紛馳通國皆知且是日將一切交議案件臨時變更特先提議此事速記生詎無聞見乃該院印送之速記錄以土膏作爲土司之選舉謂因程度不到致全體辭職等語實足令人噴飯其餘顛倒錯亂無一是處聞有人提及進院旁聽時見該速記生等身偑勲章衣服麗都一種龐然自满情形恍若乍膺九錫初不料金玉其外敗絮其中該院若不經營檢點更不知貽幾許笑柄云 
[郵部擴充蒙藩郵政辦法北京]  
　　郵傳部各堂近以擴充蒙藩郵政一事關係大局甚鉅日前特會商理藩部壽尚書擬定創辦草章數則兹將其最要綱領探錄如下（一）本差郵員均由本部選派暫不設分局（二）本差慨用華人辦事如有西員願往効力者亦應禀部妥愼核奪（三）本部及理藩部應預選通曉蒙文人員前往調查郵路交通詳細情形 
[粤督奏覆變通籌備憲政情形北京]  
　　御史趙炳麟奏請確定行政經費鄂督王乃徵奏請籌備憲政酌分緩急兩摺經各督撫分别奏覆均載前報兹又探得粤督覆摺其歸結重在確定政策組織責任内閣摘要錄之略云趙炳麟王乃徵前後兩摺。均注重於籌備憲政。目前財力能否擔任。酌分緩急。次第施行。尤兢兢於紓民力。遏亂機其言至爲詳盡沈痛。惟趙炳麟原奏。僅依據九年籌備清單其實各部院尚各有分年辦事細表故外省主管各官廳。均照細表籌備九年籌備清單。不過擊其大綱而已。今旣以財力能否擔任爲前提。則全國有全國之財力。一省有一省之財力無論在九年籌備清單或在各部院分年細表。或并未列入上項單表内。者均宜通盤籌。畫就粤省財政而論除關稅另 
 
 

Page 5

 
 
　　列專册外。目前統計。經常臨時嵗入各欵。共庫平銀二千五百三十八萬有奇據各主管官廳呈列籌備事項約計巡警一項。自開辦至宣統七年鄕鎮完備時止。籌自公家者應六百七十萬零一千餘兩。籌自地方者。應一千八百四十五萬餘兩。每年匀攤約共三百五十九萬三千餘兩。調查户口。自開辦至宣統四年。彚報總數時止。共需銀七十萬零一千餘兩。每年匀攤約十七萬五千餘兩司法一項各級審判廳及各項監所。自開辦至宣統七年全省成立時止計臨時費共需銀一百六十六萬餘兩經常費共需銀四百二十二萬五千餘兩。每年匀攤約共九十八萬餘兩敎育一項。合普通專門實業預計自宣統三年至八年止應籌自公家者六百十一萬九千餘兩籌自地方者七千七百六十七萬二千餘兩。每年匀攤約共一千三百九十餘萬兩地方自治一項。自本年起至宣統五年成立時止。應共需銀四十六萬九千七百餘兩。每年匀攤約十一萬七千餘兩。實業一項除地方紳商組織及各圑體辦理者不計外。照部表所列事項。自宣統三年至八年止應共需銀二百六十五萬八千餘兩。每年匀攤約四十四萬三千餘兩。其不列在籌備清單者如編練新軍一項。自本年起算至宣統六年練成兩鎮時止共需銀一千五百二十五萬六千餘兩。每年匀攤約三百零五萬一千餘兩。海軍一項計開辦費四年匀攤共一百二十萬兩。常年費嵗二十萬兩。現在每年匀攤計五十萬兩。此皆出欵之大者。如果同時舉辦每年匀攤需銀二千二百七十六萬左右（未完） 
[招商局董事會第三次呈郵部文（爲力争商辦事）]  
　　（前畧）鈞批謂奉旨管轄後確守成規仍照舊章三員三董實行官督商辦一節查招商局官督商辦基於北洋奏案歷觀李文忠公原奏所謂官督者不過提倡維持之意所派各員或本屬創辦或曾投巨資概係休戚相關絶無絲毫憑藉至辦事商董磿來皆由商舉現查正坐辦鍾道文耀副坐辦陳道遹聲會辦王道存善唐道德熙陳道猷共五員而唐道陳道仍兼攬儎繙譯辦事商董祗銀錢股施亦爵尚承商董之舊是名爲三員三董實已五員三董矣鈞批何者利未能興何者弊示能除一節查新造輪船不及太古怡和而造價比怡太爲貴蕪湖廣州牛莊等處均無棧房碼頭西江湖南東三省等處新開商港均無船可行旅客預定江海輪船艙位時時有满坑满谷之患迨稽收數又無一次不患短絀所載客貨粤商因偷漏太多不允賠補寗遲船期改裝太古因是歷年本局攤給怡太水脚上年轉收進怡太攤費銀八萬餘兩修理油漆有人暗中包攬視爲專利用煤爲出欵大宗董事會初立詢據局員面稱已定之煤約用至本年秋間爲止當時諄諄面商下次續定之時務請先期公議迨六月間續向問訊又已續定八萬噸矣詢誰執行彼此互諉撮舉大畧利弊昭然特大部遠在京華聞見或有所未及耳鈞批何項經費宜杜虚糜何項員董未能得力一節上文約舉修船油漆煤觔各節即爲糜費之一大宗撙節核實每年省數十萬金非難事乾修一項經會力争雖已永革然局棧人等坐支月薪無所事事者尚復林立股東官利不敷局員分紅依舊就上年論以二十九艘結餘水脚僅四萬八千餘兩開支正副會辦五員年終津貼至二萬五千兩其每員月薪各三百兩尚不在内北中棧洋人用至九名之多月薪四千餘兩每年又五萬餘兩其南棧及楊家渡華棧所用洋人尚不在内總船主蔚霞不遵命令擅自鑿破豐順鍋爐董事屢請撤遣局員始終委蛇意在諷令自退司棧華人上年揭發贜私局員允令年終辭退至今蟬聨加故各輪買辦稱有比較簿迄未公閱所遣船缺徇情濫派有數人共辦一船者分利愈多侵匿愈甚謂爲得力實未敢信以上各節謹就鈞批所詢者逐條據實答復内容之腐敗已如此尚望其破除私心與會恊商尚冀其航業擴充局務起色是不啻北轍而南其轅也夫良藥苦口利於病忠言逆耳利於行與其使股商恊而自謀母寗由官推誠布公劃清權限與其徇護四五局員使官累其名員蝕其利局受其害母寗聽商之遵依法律反敗爲勝整治之策奈何確守官督商辦成案實行商辦主義部派之員至多以正副坐辦二人爲率均處於監察之地位一稽核局務一督率漕務月支薪費照商律由董事會公議應較現支三百商爲優庶敷辦公其年終向支津貼應俟船利實有盈餘再行分撥凡董司不職曁董事會或有徇私舞弊之處均得查實檢舉以聞於部由部按照商法從事攬儎繙譯銀錢三股照舊仍用三董於每年發息之前股東常會由衆股東投筒公舉概無會辦名目用人行事悉經公議而後行下年續舉例得聨任董事九人查帳兩人就中公推兩董常川駐局凡一切合同契約銀錢票據非經董事會簽字蓋章作爲無效仍於每星期常會布告周知年終編結帳畧送由正副坐辦禀部備案刋送股東至董事任期二年查帳任期一年悉照商律辦理如此庶官商悉泯猜疑局務或眞有起色伏求大部俯念華商已成之業破壞甚易保存實難成案固應恪遵輿情亦宜維護迅賜批示早日結束無任迫切待命之至 
[西報譯要]  
　　葡國革命風潮七誌字林報載初九日倫敦電云葡萄牙臨時政府出示宣稱耶蘇會（羅馬敎之一派）之産業歸國有他種敎會之産業 
 
 

Page 6

 
 
　　則按政敎最後之關係續行處置羅馬敎皇業已得報謂葡萄牙之耶蘇敎會敎徒大半將赴巴西並有赴英國者據里斯本電稱葡國臨時政府已依舊律出諭驅逐耶蘇會敎徒及其他敎會之外國敎徒該諭已登載官報葡葡牙敎徒凡有棄其宗敎之品級者准其各歸家族德國各報現仍注意於葡國變局相靈曾有某報倡旨德國不欲取亞沙萊斯或開浦凡爾特羣島以爲已有德人深知欲得該地非以兵力不可葡君於離國之前曾致書臨時政府總統白萊格君通告國民略謂朕白登祚以來恪守君職朕之本心實無愧怍朕究係葡人今之離國非棄位之舉云文滙報載初九日柏靈電云英國大致將倡首承認葡國共和政體香港總督定期覲見監國字林報載初九日北京電云香港總督羅茄特君將於本月十六日覲見攝政王 
馬禮遜博士評論華事文匯報載初十日倫敦電云泰晤士報北京訪事馬禮遜博士近由歐洲游歷回國在倫敦著作家俱樂部赴宴曾於席間演說盛讚中國生氣之勃發謂其前途大有可望至英政府反對中國鐡路展長至遼河以西實非正當之舉令人大爲抱憾蓋使外人將因此猜疑吾英贊助日本荒謬之政策而於保持中國主權及維持满洲開放門户主義所有絶大之利益轉難自保中國行政制度雖有大污點然其前途頗有佳望又中國擴其主權於西藏而英人怨之令人百思不得其故惟當嚴厲阻止華人干涉尼泊爾之事務蓋中國於該處向無法律之權利焉馬博士演說將終復深讚敎會之事業及英國對華之政策惟於满洲鐡路一事獨有遺憾云 
[京師近事]  
　　攝政王新邸告成尚需時日聞現在將一部分加工赶修預備將來德儲到京駐節之所其中所有陳設全由那相購置俱係中國精美之品云朗貝勒自入樞密後政務較繁兼管軍諮大臣一席關係尤極重要深恐不能兼顧屢向監國陳請開去此差聞監國已有允意繼其後者貝勒力保廕尚書云 
廷臣會議免去跪拜一事外間早有是論多謂係濤貝勒主動兹經調查確係某部侍郎於兩月前曾以此事上說帖於軍機大臣並濤貝勒後經樞臣會議僉以事關國家制度贊成者尠現已罷論至外間謂俟頒示剪髮後即可實行此事一節實係不確 
度支部尚書澤貝子屢與政府集議東三省借欵問題迄未决定辦法兹聞某相國提議以資政院刻已開院各議員對於東三省救亡之策必别有識見擬將此事提交資政院詳細研究澤公及諸樞老均然其議新郵尚唐少川現已到京聞在津時曾發一摺請軍機處代奏係對於東鄂兩督奏借外債修築鐡路之舉謂其種種不合損失權利極力駁詰約三千餘言 
法部廷尚書以明年開辦各省府廳州縣各級審判廳所有推事人員統由此次考取法官内任用惟高等檢察審判各廳廳丞責任重大决定於法部大理院及京師各廳推事各員内詳加遴選熟習新舊刑律者奏保記名請簡並聞此舉俟考試法官事竣即當舉辦 
初二日政務處會議聞資政院總裁及廣西巡撫張鳴岐均蒙軍機大臣特邀與議所議者共三大端一廣西實行禁閉膏土店後嵗徵捐稅額欵應行妥籌彌補之法一另籌外債補償法擬商之度支外務兩部會辦奏交資政院協議其一未詳 
駐京各國公使前日向外部要求所有各國報館駐京訪員一律給予資政院旁聽劵以便進院旁聽聞外部已向資政院代爲索取矣時評 
[其一]  
　　曩者正元等三莊之倒閉也以橡皮股票之牽累也。今源豐潤之擱淺不盡爲橡皮股票也曩者正元等三莊倒閉而上海之市面恐慌今源豐潤擱淺。而恐慌幾徧於各省市面之敗。壞進而益甚。將何以立於商戰之世哉。 
要而言之。財源之涸已非一日。不自今日始。市面之壞各埠皆。然。不獨上海然也。今我全國官。商若不急急焉謀開源之策。僅今日曰補救。明日。曰補救。皆暫圖目前之計耳。 
[其二]  
　　官保護商民之權利者也。而今之官往往與商民争利。某路改國有。矣某事改官辦矣开余輩已習聞之。招商局何斷斷。爲 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊新聞二 
[度部能准陜省停解雜欵耶陜西]  
　　陜撫恩中丞具奏云竊陜省前准部章試辦宣統三年預算並頒發册擋飭令財政局司道妥擬規條先爲試辦業經依限咨部惟出入相抵不敷在百萬兩以外經臣督飭藩司及各司道會同正副監理官將預算三年行政經費通盤籌畫酌量覈减務令出入之咭勿過懸殊正覈議間准度支部電令設法撙節停緩並由地方籌備若干以期收支適合經臣復飭司局一再提議兹據布政使余誠格詳稱查陜西嵗入之數地丁耗羡起運存留共銀一百七十餘萬兩雜稅釐金共銀八十餘萬兩差徭銀四十餘萬兩鹽斤加價銀四十餘萬兩糧羡歸公銀二十萬兩總共嵗入銀三百五六十萬兩嵗出之數京餉協餉攤欵賠欵經費部飯共銀一百八十二萬兩旗綠巡防新軍屯墾各餉共銀一百六十四五萬兩巡警敎育司法實業雜支共銀四十餘萬兩廉俸行政財政等經費並驛站共銀七十萬兩總共嵗出銀四百五六十萬兩以入抵出每年計不敷銀一百萬兩從前所以尚能勉强支持者則以尚有振餘一欵及每年土釐可資貼補現則振餘用罄土釐無收出欵日增入欵日减陜省素號瘠區災䘲以後元氣未復民間完納正賦尚形竭蹶更難别籌鉅欵以爲補劑是部電所謂地方籌備若干者不及置議計惟有將行政經費再加撙節查舊有局所裁併殆盡而司法設官建築改良一切新政正待擴充未易驟言停减籌維再四擬將釐金試辦統捐約計每年可增銀十萬兩内外並會商督臣酌裁綠營計可减銀十餘萬兩一面分别歸併局所裁汰委員酌减薪水計又每年可省銀五六萬兩其餘實已無可裁減萬不得已祗有將解出之欵酌量請緩除賠欵京餉及練兵等各項經費均關要需照常籌解外現擬將每年指撥恊甘新餉内請認籌一半擬緩解銀九萬兩陸軍學費内暫緩解銀三千九百兩專使經費内暫緩解銀一萬兩其舊撥之宜昌鹽釐銀二萬兩福州船廠改撥銀五萬兩雲南銅本一萬兩均請一併緩解即以本年冬季爲始一俟陜省財力略裕再當如數報解以濟要需等語臣覆查陜省財力本極拮据近更左支右絀騰挪無術羅掘俱窮除本省現擬撙節各費業經分别飭司覈實裁滅不敷仍由司挪騰彌補外合無仰懇天恩俯准敕下部臣酌劑盈虚從長覈議將陜省常年認解之欵暫予停緩銀十餘萬兩以紓財力而資周轉奉硃批度支部議奏 
[甘督眞多此一奏甘肅]  
　　甘督長制軍於七月間電奏略謂甘肅練兵籌餉維艱前飭司道於甘肅防餉並統捐局鹽觔加價項下各籌銀五萬兩始添募步隊一標業經奏奉諭旨允准在案兹據甘藩司統捐局詳稱鹽觔加價銀兩迭奉度支部飭著速解部又鹽政處奏定章程載鹽捐各欵均應另欵存儲聽候提用現在應否解部抑照前奏留支免誤軍餉應請核示等語臣查甘省貧瘠異常近年興辦各政精竭力疲此項鹽觔加價銀兩旣經奏准撥爲第三標的餉軍食攸關若遽由部提用甘無别欵可籌兵勇乏餉譁潰堪虞擬懇天恩飭下度支部鹽政處將甘省鹽觔加價銀兩仍舊留支第三標兵餉以資飽騰容俟籌有的欵再行如數滙解實於邊局大有裨益當奉旨著度支部鹽政處議奏兹經度支部鹽政處奏覆云臣等查奏定鹽政章程第二十八條内載各省鹽務無論新舊正雜一切欵項應由運司鹽道及經管鹽務之各總局詳請督辦大臣核明咨部候撥外省不得擅動其各省動支鹽務欵項先經奏咨核准有案者得由運司鹽道及經管鹽務之各總局詳請督辦大臣核明照舊撥解仍報部查核原以鹽務欵項關繫重要近來各省往往任意動用並不奏咨報部臣處綜理鹺綱臣部總持財政均有考核之責是以會訂章程特立限制必須核明方准動用並非欲以各省鹽務新舊正雜一切欵項聚而斂之於部庫該督所般鹽捐各欵均應另欵存儲聽候提用實非臣處原章文義奏案具在可覆按也至鹽觔加價一項臣部於光绪三十四年五月二十五日具奏酌加鹽價抵補藥稅摺内陳明無論何省通行每斤暫加四文以一半解部抵補練兵經費以一半劃歸産鹽銷鹽省分匀撥濟用是此項加價歸外省留支者僅止二文其二文本係應行解部之欵亦非因臣處督辦鹽政奏定新章始行提解也上年前甘督升允奏甘省添募新軍步隊三營作爲第三標應需餉項由甘肅防餉並統捐局鹽斤加價項下各半認籌自應在於本省産銷應得二文内提撥濟用其解部二文並未准其截留仍應遵照奏案如數解部乃該省自徵收加價以來並未報解絲毫卽徵收數目亦未咨報本年五月臣部以庫欵支絀通電各省令將應解抵補藥稅二文加價迅速解部以濟要需各省均已遵解獨甘省未經電覆兹據奏稱甘肅鹽觔加價由部提用兵勇乏餉譁潰堪虞則又以解部二文與外省留用二文混合爲一未免誤會應請飭下該督卽將甘省鹽斤加價應行解部二文迅行報解以供抵補藥稅之需其新軍餉項照案准於本省産銷應得二文加價内匀撥濟用嗣後該省如有動支鹽務欵項仍應奏咨核准方許撥用以符奏章奉旨依議現鹽政處已咨行到甘矣 
[蘇撫奏参吸烟通判之嚴厲蘇州]  
　　蘇撫程中丞會同江督片奏云再禁烟定例何等森嚴凡在官者尤當力行戒除以爲人民表率臣到蘇後於烟禁要政殷殷告誡務期盡剗根株爲民袪害並飭禁烟公所將在省官員嚴密調騐如有烟癮未除者卽行禀明嚴懲兹據禁烟公所司道呈報候補通判唐惪勛調騐發癮不能支持照章呈請懲辦前來臣覆查無異相應請旨將江蘇候補通判唐惪勛即行革職永不叙用以示懲儆 
 
 

Page 11

 
 
分類新聞 
政界 
[贛商會反對統捐改銀奏案江西]  
　　贛撫馮汝騤因爲財政困難已逹極點除憲政籌備事項不計外每年不敷銀二百七十餘萬兩籌欵艱難甚爲焦灼復集司道會議於統捐改征銀圓嵗可餘入七十萬左右再行核减各種經費所虧不至甚鉅稍易籌畫業經具奏奉旨交度以部議復而此間商務總會總理鄒主政安孟恊理龔副郎士材以統稅向例征錢現改征收銀圓不啻加十分之四勢必商民交困電懇度支部農工商部設法恩免以蘇贛困惟近日該會首領以反對奏案誠恐開罪官長對于此事異常躊躇云 
[自治公所亦思鹽斤加價江西]  
　　贛省南新兩縣城自治籌備處開設以來本無經費先由縣署挪墊以濟要需現自治公所議員蕭名挰羅嘉珍以現在籌辦自治需欵孔殷方今經濟困難市面蕭索惟鹽商坐擁厚資任意揮霍此項自治經費不難取自鹽斤於市面亦不致大受影響至地租及省垣内外屋宇公業出息均酌提撥自治會以備將來襄辦公益事件之用昨已提議可否實行俟開會公决 
[督審處讞員結案功過辦法武昌]  
　　鄂督日前札飭提法司照新章將省垣發審局及武昌府讞局合併改爲督審處所有冗員均行裁汰改委督審一員正審二員帮審六員並經法司馬廉訪規定辦事章程及結案功過五則詳由瑞制軍批准實行其條目如下一局内各員每日下午一句鐘到局　案至四句鐘方准退歸私邸不准任意往來一名員應將所問案件無論已結未結之案均各作一手摺呈上一局内各員審訊案件問一次未能結案者准於二次再爲詳加審問至第三次猶未能結案者即改委他員審問一局内各員一月未能問結平常之案一案者卽行撤差另委他員補充一局内各員能問結平反大案兩起者准委署繁要之缺一次能問結京控大案五起者准委署中簡之缺一次能問結平常之案三十起者准委署中簡之缺一次 
[嚴禁烟酒稅員抑勒商民之原因安慶]  
　　皖省烟酒稅於各州縣設立分局委員征收稅捐多用强迫手叚壓制商民凡行户赴局完稅種種抑勒洋價累及商販怨聲沸騰不堪枚舉前經諮議局議决呈由皖撫飭查嚴禁在案兹聞朱中丞已行知藩司查禁嗣後倘再查有抑勒情弊立予嚴懲不貸俾重商政而免苛征 
[劄知派定各代表到局預議廣州]  
　　袁督劄行諮議局云案照諮議局章程督撫政務甚繁勢難時常親臨會所得派員到會陳述意見現届廣東諮議局常年會開會之時本署督部堂兼值因病賞假期内特派本任高雷陽道王道秉恩蒞會代表陳述意見在省司道衙門各有主管事項并飭由藩司選出俞牧文麟陶令永成學司選出俞令安鳳陳令偑實臬司選出劉令慶嵩運司選出王守錫輝巡警道選出濮州同鉅南勸業道選出甘令聨彛以便遇有關於主管部分之議案得以各就所見分别代爲陳述 
軍界 
[陸軍部預定標區辦法杭州]  
　　陸軍部日前咨行浙撫略謂各省編練軍隊具有規模自應首先酌擬分劃標區辦法以立徵兵基礎惟各省疆域廣狹人民體格强弱不同未便遽行定議相應將預定區域辦法大綱開單咨行貴撫查照卽希督飭督練公所人員妥速規定詳細調查列表咨部以便彚核釐訂等因計開一徵兵辦法首在劃定標區以定徵兵之基礎二全國編練三十六鎮分駐各省即以該鎮所駐之省爲該鎮徵兵之區三一省編練數鎮者須先就該省區劃鎮位再定標區四劃定標區時先由該省督練公所會同巡警道清釐户口酌量分劃詳細列表咨部彚核奏明辦理五標區大小之範圍應視地面之廣狹人口之多寡人民之性質體格之强弱敎育之程度而定六每一標區内酌分數區徵驗由督練公所考察地面之大小交通之便否於劃定標區時同時劃定咨部核奪以備實行徵兵時設立臨時徵騐所之用七分劃標區時勿令一縣屬於兩標標區八將來徵兵時每一標徵騐區内當設徵驗所一處其各局所臨事應需之人員經費及辦事細則先由各督練公所體察情形擬定草案咨部核奪九劃分標區關係重要如仍有應行籌畫事宜再行隨時核定分咨辦理可也聞增中丞昨已加札轉行督練公所查核辦理矣 
[廣東陸軍警察奏准立案廣東]  
　　粤督昨准陸軍部咨開查貴督奏定陸軍警察隊試辦章程内開各省陸軍警察隊由本部權衡鎮恊情形酌量分設是此項營隊應由部選派員弁前往舉辦以期劃一惟據奏稱廣東於光緒三十三年三月間卽經開設憲兵學習所係在部章未定以前設立應仿照江蘇等省成案暫行照准俟本部派員舉辦時再行酌核辦理又據奏稱廣東地叚遼闊將來成鎮計非有警察一營兩隊不足以資分佈等語係爲因地制宜起見應即變通暫准照辦所有開辦以後成績曁官兵履歷詳晰造册報部以便考核 
[難乎其爲統制矣武昌]  
　　鄂省第八鎮砲隊八標第三營管帶丁文璽因與標統龔光明不睦屢起衝突上月某日全標人員讌會之際丁又與龔齟齬幾致决　事後統制張提軍頗不直丁飭其自行請病銷差不料丁與陸軍部蔭午樓尚書有舊此間尚未交缷部中已有電來調京差遣張堤恐其赴部中進讒意欲留之丁又不允現遺差已委楊齊鳳接充當於日昨交代矣 
[軍諮處電催測量經費長沙]  
　　湘撫楊中丞日昨接到軍諮處電云貴省應解留東測量生經費銀五千三百七十三兩餘留京模範生經費銀三千五百零五兩本處欵項支絀務須即日電滙母再遲延軍諮處學務 
[浙撫對于長興閙學之政見杭州]  
　　湖屬長興縣因調查户口官紳辦理不善釀成暴動先後拿獲首從匪民十三人歸案澈究各情刻經湖屬議員以此次長邑之亂雖由鄕愚誤信煽惑起釁而該縣文令養　貽患實爲是案禍首報告諮議局具呈撫院應請從嚴查辦懲處以儆玩忽兹奉中丞批云來呈閱悉查長興閙學一案前據堂長費詠翔等呈院已將文令應如何查照詳定處分辦理批飭提學司會同布政司詳奪矣准呈前因候再札司查照一俟司詳到日再行劄復 
[贛省高等學堂召集學生江西]  
　　江西高等學堂迭次發響踐踏傷人全堂爲之震動而學生久在外間寄宿於敎育管理上俱多不便現 
 
 

Page 12

 
 
　　該堂監督黃太史大壎以該堂自上月十六日發響後尚無發響情事擬於九月内召集學生一律在堂住宿以重敎育之道惟學生中仍以性命攸關多有不敢前往者 
實業 
[錢莊收欵無著之呼籲杭州]  
　　杭垣慶餘銀號同週轉不靈虧倒五十餘萬浙撫增中丞特派大員會同商會分别清釐不料數月以來督收無效憲委不問甚至煌煌勸業道反代州縣討帳以致現任優差各欠户相率觀望任情諉延該莊經理人事關切膚擬即具呈撫院伸訴又格於新章計需訴費數百金展轉爲難祗得籲求商會代遞撫院略謂商莊自本年四月間收閉即蒙詳派大員協同商會妥議善後方法並蒙遴委殷巡檢督收在省官欠以期迅速理結具見憲台俯念商艱之意感激莫名惟商莊自開幕以至擱淺中歷四十餘年時世變遷不能無滄桑迭更股東窮富亦有今昔之差殊致營業方針隨時消長此數月中迭次會議均蒙章周二憲委及議董存户均知股東沈氏僅存孤寡早經破産勢惟收欠抵存且商莊交涉首重官塲核計現任及有差缺者多至二十萬左右前蒙憲委殷巡檢會同商會催收數月僅僅收到四百元本城如此外省可知官塲如此商欠更可知似此情形妨碍清理阻害大局况商莊公欵未清急需收欵上兌迫切萬分不得已開呈成守本璞等官欠清摺迫叩大公祖俯念商艱恩准加派幹員按户按欵從嚴督催俾得早日集數分繳官私等語當日奉批已札飭成守本璞等赶緊清還具報矣 
[責成各牧令認眞推廣墾闢廣州]  
　　粤省勸業道近日通飭各屬以現奉袁督札開整頓吏治十二條其中墾闢各屬官荒一條歷經本道通飭各牧令查明禀復在案惟各屬墾闢甚少皆由未能切實遵辦故特再行通飭應於所屬地方速立農務分會隨時墾闢以興地利 
[咨請保護電燈公司長沙]  
　　湖南電燈公司前因三月亂事以致停工現以嵗事告成亟應隨時興作爐工機件刻已安裝妥帖惟豎桿掛線事屬初興深恐無知之徒少見多怪或造謡生事致生阻礙特於日昨咨請巡警道出示保護矣雜記 
[妓太守之自律何嚴漢口]  
　　漢口巡警總局總務長瞿守世玖乃前鄂藩瞿賡甫次子年少翩翩風流自賞花叢中均稱之爲瞿八少官界中則稱之爲妓太守此間固無人不知者近見其誥誡僚屬嫖博一函頗似深知正之乃能正人主義者畧謂世玖從事警局歷有年所今者復承乏漢局總務長差責任綦嚴悚惶倍切查漢口警員從前頗有徵逐於花酒麻雀之塲者不知警察爲行政之區正已乃正人之本玖蒞差月餘不敢稍越範圍諒亦諸公所共見共聞惟來日方長人方可畏玖固不敢謂同事中有嗜好之人亦不敢謂竟無嗜好之人今爲諸同事告有則改之無則加勉此後有偶涉嫌疑者在玖則准各同事禀揭在各同事則玖亦不敢壅於上聞代人受過區區下忱敢乞共相勸勵母貽外人以口實藉保個人之名譽世玖有厚望焉云云一時官界頗爲震動不識太守果能自踐所言否耶 
[扶蠶太守之謝要何誠杭州]  
　　署台州府知府啓守本年因仙居鹽案釀成暴動上受大吏之詰責下被紳民之要求奔馳省府舌敝唇焦而鹽商黃蒸雲要挾辭職府署陋規一律停發致太守左支右絀窘蹇萬分又因匪氛日熾應辦新政在在爲難計維設法求去另謀安樂窩百計運動如願以償得與金華嵩守對調日前有人偶過金波橋燃黎集乩壇者突見紅邊闊袖之台州府親兵號掛及紅傘等儀仗異而詢某從者始知太守素信扶鸞在署設壇朝夕虔禱凡百行政無不請示祖師奉行惟謹自仙居事發太守祈求愈誠蒙祖師慈悲允調樂土前次晋省復蒙本壇祖師鸞諭不日必有佳音事未匝月果奉調署金華之憲札故特來省親詣叩謝云 
清談 
[吁嗟乎議員]  
　　有意見。始有衝突有衝突。始有調停此亦事。理上一定之階級也。夫至衝突而不予以調。停。斯其事苦矣。乃應予調停者而復佯爲不。知。則其事更殆哉岌岌大局之敗壞。干是儳。焉不終日矣。雖然。猶未已也。且有締制之章程在。記者曰。是可以見今日籌備之立憲。是可以。見今日諮議局議員之權力。 
[雜著]  
[克復學報缘起]  
　　嗚呼今何世歟。今何歟。以五千年文明之古國。四百兆神明之華胄。孰爲爲之。而至斯。極。此凡有血氣者所當深恥者也。試思國勢胡爲而墮落。民生胡爲而窮困。風俗胡爲而頽靡人情胡爲而險詐。盜賊胡爲而横行水旱胡爲而洊臻。敎育胡爲而不興。實業胡爲而不振。瓜分之說。胡爲而騰囂。協約之警。胡爲而疊至。政府與國民。胡爲而雙方退化。和平與。激烈。胡爲而兩難奏功。此中消息。必有。故焉。將謂政體之不良歟。則皇皇然預備立。憲矣。將謂人材不足歟。則大名鼎鼎之志士。亦多矣。將謂民智之不開歟。則近頃風氣亦。漸開。而東西斷爛不全之學說。且喧豗於社。會矣。然則究以何因緣而日即於滅亡之境。者。嗚呼噫嘻。吾知之矣。蓋民德不增進實一。大總因也。曩日之困於尃制政體。猶有革新。之可望也。曩日之風氣閉塞。猶有開通之可。冀也。曩日之　吏愚頑。猶有新進人材之可。恃也。曩日之四海困窮。猶有振興商務創辦。實業之可指。也今則從。此已矣世局翻新人心日幻。營私競争。無所不爲禮義。亷節掃地而盡舉世之人。非　呟於禄利。即懾伏。於勢力。非染漬於嗜好。即吸化於習。俗故夫。家國之顛危。民生之憔悴。社會之凌夷。小已之邪。慝。國民之義務。天賦之人權。彼輩非不知之。詳。而言之諄也。然衡其心術。跡其行爲。則竟。至分。道而。背馳。昔者。佛陀有。言道高一尺。魔高一丈。南華有言。聖人生而大盜起。兹則佛。道未。成而魔障將虚空而無極。聖人未起。而大盜已影響以相從蓋天下最傷心最可恨。最可恥之事。未有過於此。者矣。本社同人。有恫乎此。用敢不揣冒昧以自新海過之身。倡起死回。生之學。本慈悲惻愴。之念爲度已度。人之。方紏合同志創立一克復學會誠以非。克去人世間。萬惡之根原必不能復人類全。體。之幸幅非克去社會上惡劣之。障碍物。必不能復吾人天賦。之人權。非克去流俗間種種之。惡習必不能復。大國。民固有之精。神然使非吾人。人人先克。去其心坎中惡劣之私。欲。恢復其性分上固有之良知。亦莫爲功。命其名曰克。復亦欲同志者顧名而思義也。其於講學之指歸。則謹守孔。門克已復禮之訓。其於組織之方法。則　遵先儒學社遺規。而復横取世界上最有價值之學說以貫識之。庶不墮於理障。不流於拘墟。返本遠原知。行。合一。深願我海内同胞。共體斯義也。獨是大匠誨人。必以規矩。羿之敎射。必先志彀。用是復組織學報。即以本會之名名之。嗚呼人道何存。天心難問。星球未滅。好揮回日之戈。魂夢有痕。願化補天之石。今者辛苦經營。幸告成立。凡蒿目時艱傷心人道。之君子。如有憫其愚哀其志而錫敎焉。則幸甚矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[初五日議事]  
　　本曰下午一時二十分開會議員到者一百五十六人　　秘書長承命報告廣西禁閉土膏店違反議案致諮議局議員全體辭職　事件某省致本院來電一件又本院致廣西巡撫及諮議局電各一件議長又命秘書長報告本院議决廣西事件具題奏請聖裁摺稿（朗讀）議長宣告請各股員報告昨日選舉專任股員之結果由各股長呈正式報告書議長命秘書長宣布（見昨旁聽錄） 
議長宣布議事日表第二項請各專任股員互選股員長及副股員長時有某號議員請發言議長謂現在宣告選舉之時不宜發言議員遂退出議塲就專任股員室選舉其結果如下預算股員長劉澤熙副股員長許鼎霖法典股員長潤貝勒副股員長汪榮寶稅法公債股員長李榘副股員長閔荷生陳請股員長趙炳麟副股員長陳寶琛懲戒股員長睿親王副股員長順承郡王選舉畢重行開會有議員某提出質問照分股辦事細則第十八條第二項及第十九條專任股員分科時副股長本在分科股員之列現旣將决算併入預算辦事則分科時照章加倍尚多一人應如何辦法請宣示 
議長宣告預算旣與决算會同辦事合舉股員長副股員長應變通辦法副股長照股長例不在分科之列 
又有議員提出質問照院章第三十九條資政院議員於議案有關係本身或其親屬及一切職官例應迥避者該員不得與議所謂職官例應廻避其範圍如何 
議員某答謂職官廻避承關係本身或其親屬一句而來不能作職務上之廻避解議長是之 
議長復登臺宣布明日以後因整理議案須休會數天再行排定議事日表遂散會 
勘誤○昨報旁聽錄第一行係（初四日議事）五字因爲手民排誤特勘正於此 
　　 
[豫撫寶棻奏遵旨併議御史趙炳麟等奏請確定行政經費摺（續）]  
　　其次爲警務行政查一國之警務雖爲内務行政之一部而維持國家秩序保護人民安寗者悉屬巡警之責任故非尋常庶政所得而并論以河南一省言宣統三年之預算額省城五區巡警計需銀十萬二百零六兩外屬計分三等其一等之直隷州廳共六屬需銀一萬七千四百三十八兩二等之附郭首縣共九屬需銀二萬零四百九十六兩三等之外屬州縣共九十二屬需銀二十一萬四千五百九十一兩又馬市街周家口道口等三鎮需銀一萬三千四百九十一兩合之敎練所經費十一萬一千六百零一兩已不下四十萬兩之譜而警務公所及高等巡警學堂各經費尚不在内自宣統五年以及七年尚須推廣各鄕巡警照自治區域計算約共一千二十九處每處年以一千六百餘金計共三年所費約在一百七十萬兩左右假定第五年先辦十分之四六七兩年各辦十分之三數多之年約須添籌六十萬兩較少之嵗亦須添增四十九萬七各有奇逐年遞進至八年一律完備則全省警務共需銀二百萬雖巡警之經費本屬地方稅支辦爲原則現地方稅章程尚未頒布勢難貿然分别其部居卽使勉强逆億而境過時遷所指之欵未必確有把握况無知愚民常以捕風捉影之談反搞新政若明定何項可以加捐何項可以籌撥恐羣疑悉起不獨爲警務前途之障碍此臣所謂難於目前計畫及患在民智未開者二也又其次者爲學務經費查學務之興廢視欵項贏絀以爲衡過於撙節則簡陋貽譏壹意張皇則浮靡滋弊據籌備清單年限以簡易識字學塾爲要圖照學部奏定專章以師範實業專門普通爲急務自應按年籌辦切實推行以收敎育普及之效現據學司造送預算一覽表自第三年起至第九年止所有省内外各學堂應行添籌經費之數目分爲二類其一爲官立各學堂曁博物館海外游學等費共需銀三百五十萬一千六百兩其一爲公立各學堂需銀六百三十七萬九千九百一十兩統而計之竟逹一千萬金之鉅雖分年籌計大小或有參差而多寡平均則每嵗之支出亦有一百三四十萬之數以現時之支欵論非徒省内外官公立各校均以司庫支出爲大宗即外屬之公立私立者亦每酌提庫欵爲貼補良以風氣未盡開通不知敎育爲國民直接之利益故不以出資爲義務深恐過此以往帑項日絀應付日窮则敎育之前途必因之而退化可慮孰甚焉（未
完）本埠新聞 
[外人集議緩提官欵辦法]  
　　聞初九日外國銀行公會集議以中國官欵存於華商莊號者實居多數值兹市面恐慌應分電各本國公使轉商外部概請緩提否則設因提欵擠倒洋商受其影響自有相當之對付云云惟聞此事尚未解决至某銀行不收二十一家莊票之說已經取消市面當可稍形活動矣 
[浙江旅滬學會致寗紹合電（爲四明銀行事）]  
　　浙江旅滬學會昨日電致寗波叄道台云源豐潤擱淺寗波四明銀行聞有浙每關管業條示致申行大受影響城火池魚殊屬不解善後之策惟公是賴浙江旅滬學會蒸 
[迎迓新道]  
　　新任滬道劉襄孫觀察定於今日接印已見昨報昨日下午滬上文武各員及閘北巡警總局騎巡隊巡邏隊滬軍各隊均詣車站恭迎 
[城區調查户變動之文告]  
　　一路巡警分局昨出示諭云准域 
 
 

Page 19

 
 
　　自治公所函開本届城議事會議决調查户口死亡疾病案一件由董事會知會警務處並轉請城内警局一體查照等因查區域内户口遷徙婚嫁生死之數警察本有調查之責而人民之死亡患何疾病亦應隨時調查註册俾知一年内患何病致死之數多少等因到局准此調查户口爲警察入手第一要政滬地開辦巡警以來歷經舉辦造報在案城内地號繁劇五方雜處土著者稀凡遷徙婚嫁生死等事靡時不有按照各處辦理成法應由各住户隨時報告本管局區登册詳記准函前因除會同各區巡官查照辦理外合並示諭 
[函催鄕董調查户口]  
　　上海縣田大令昨日諭飭本縣聽事書吏林榮率同夥役分投引翔港墉橋陳家行陸家行三林墉楊思橋曹家橋顓橋北橋馬橋閔行江橋諸翟北新涇高家行漕河涇法華洋涇虬橋墉灣等各董事處函催略謂調查户口關係憲政迭奉上台派委來申守提户口册籍萬難再緩務於即日調查户口實數呈縣以便彚報請煩查照云云 
[照傳不理洋商票欵之股東]  
　　元豐晋大源利等莊因不付長利等各洋行票欵經駐滬英正領事德爲門君照請滬道札飭公共公廨已將元豐晋大等莊股東傳案判分别交保候訊在案惟源利莊股東陳德部屢傳不到兹經廨役查悉陳近已入籍西洋未便逕傳昨日禀奉寶讞員諭候照會西洋領事查明復核 
城内 
恭送傘匾○昨晨錫金公所董事周廷弼張宗楨宣增儒偕同鐡業公所職董于光斗張文學張蓮馥張更生錢寶昌等又管帶江蘇續備撫標滬軍營分省補用縣丞王雲華偕同帮帶五品軍功毛建雲正敎習五品頂戴鍾上逹副敎習五品頂戴蔣玉周前哨哨官拔補把總何篤臣哨長儘先守備王福春左哨哨官拔補千總鄒文彪哨長五品軍功張繼賢右哨哨官五品軍功王錫均哨長拔補千總王有富後哨哨官拔補把總蔡肇春哨長拔補千總周玉生等恭送傘匾到道蔡觀察再三推讓然後收受 
妻子何往○戴懷洪扭吳雲樵到一路分局控被吳串拐髮妻及男女小孩兩口奉德正巡官審訊戴供前日小的出外途遇友人李萬龍董榮和同至邑廟花園茶館啜茗及至回家詎髮妻施氏及小兒女兩口均已不見當即四處找尋杳無蹤跡嗣問李董二人均說吳雲樵誘拐因此扭請追究吳雲樵供戴妻及男女小孩小的並不誘拐亦未知去處求鑒明府判吳交保諭飭原被及李董二人帮尋施氏及男女孩到案質訊 
何不願歸○趙張氏與馬趙氏在途争吵巡士解勸不開當即帶局奉德正巡官訊問趙張氏供女兒馬趙氏因在夫家度日艱難出外帮傭詎婿時與婦人紏　今日送女回至夫家因女不肯回去故在路規勸詰之馬趙氏供稱在大東門外某公館帮工求鑒明府判馬趙氏交趙張氏領回送往馬和尚家完聚 
檢查遺産○劉江氏劉陳氏等前在道縣各署涉訟争産一案曾奉滬道諭飭上海縣傳諭劉江氏將家産實數開單呈縣兹據司帳張瑞田曹槐江將底帳呈送到縣聞俟與城自治公所詳細檢查核對明白再行禀請滬道核奪云 
察勘盜案○上海縣田大令昨日札委捕廳趙少尉帶同地保刑招書册人等渡浦至任心田家察勘一週勘得被搶屬實幸未傷人遂回城禀　大令候飭補役嚴緝盜匪務獲懲辦 
轉解原籍○南匯人鄒如松因在松城滋事由華亭縣懲辦昨日派差備文押解至滬即投上海縣奉田大令諭飭暫押候飭承備文遞解南匯縣原籍 
催追盤價○鮑徐氏前在縣署控告大順漆店俞志祥不付盤價銀兩一案曾經田大令准詞飭傳候訊詎俞情虚避匿抗不到案日昨該氏又向縣署禀催謂俞非但不付盤銀反將該店轉售與人叩請速予追究大令諭候核示 
一路巡局批詞○商人黃松蓀禀批前據該商來禀節經嚴飭舗甲周慶生速將趙錦堃交案候訊迄猶未到兹據禀稱該舗甲始终庇護並在該店看管使債户不敢顧問如果不虚殊屬膽玩仰候立傳　慶生來案質訊著交可也此批民人殷海大禀批據蔣茂榮前禀以爾開設水爐作踐房屋旣背前約又不繳租控經本分局訊諭限遷在案今據該民禀願繳齊租欵照舊開爐等情應得房主認可着候傳蔣茂榮來案訊核斷諭此批監生許季政禀批吳泰和鞋舗欠爾姪小采洋三十元據稱執有票據著候飭傳該鞋舗主到案訊奪此批商人周子倫禀批准如禀銷　此批 
道批三則○兆康經理魏鼎禀批戴嘉寶所借押欵保票自應責戴赶緊理贖未經理妥之前兆康莊仍有照票付銀之責斷難置身事外仰會審官實令分别嚴諭飭遵一面勒限陳逸　戴嘉寶速將所欠兆康往來各欵一併理償其匯豐順康二處押欵餘銀究有若干即着該經理魏鼎開明帳目呈廨派差押令親往算找繳道備抵虧倒之項均母遲延切切義善源豐裕等禀批唐静波漢埠房産業經詳請鄂督憲移江漢關道轉飭扣留抵償在案據禀前情候再抄單移請漢關道飭封備抵可也志成信禀批據退呈借票莊票查帳相符准卽註銷找欵九百餘兩俟豐裕解到再兌收銷帳可也 
官事○候選道王得庚學部奏派英國留學生監督錢文選候選同知汪炳坤昨日均到道轅分别拜會禀見南市 
覆訊盜案○盜黨張少樓因携贜圖質被總工程局巡士拘獲訊供各情已詰前報昨日又經陳裁判提訊事主吳梅蕚投稱在北市某絲廠執業家住黃渡鎮初七夜　盜用石撞開大門進内盜夥皆持有槍械逢人恐嚇闖入内室翻箱倒篋刦取田單借契鈔票大小洋銀千餘元又存摺九個及男女綢皮夏衣等二十餘件金鐲一對金戒金還銀表玉器珠翠各飾物約值五六千金該盜携贜呼嘯而去臨行猶敢開槍威嚇事後檢得遺下單刀一柄迨由　人報知商人急欲開單報請嘉定縣勘緝適聞貴局南區獲住盜黨一名起獲原贜數件認看屬實求請究追餘贜究辦詰之張供與王錦祥素識此次雇小的駕船同去共有七人刦得贜物後回至老港將衣包一個分給小的内有金銀飾物衣服遂從垃圾橋上岸携至南市鼎和典賣錢致被看出破綻由巡士獲住求宥官判暫行拘留諭吳赶報該管地方衙門備文移提歸榮究辦起出之贜暫存候示 
商圑操演○滬南商圑公會會長刻因天時漸寒急應更换軍裝故由該會司全部傳知各會員會友定期十四日清晨六點半鐘易穿冬服會集開操所有髮辫概宜盤繞額際藏入帽内以符軍式至七時半停操 
失火旋熄○前日浦東張家浜某冰廠被挑冰小工吸烟遺火致肇焚如共鐡草房七八間其餘幸未殃及然附近村民已飽受恐慌矣 
扭控劣子○倉橋堍王姓家傭人金鍾扭其第三子阿咸至南區控帮阿咸不務正業專事騙借近又誘媳圖賣請爲究辦當由南區解經工程局陳裁判審訊阿咸供年二十四嵗雙目失明因此無業糊口求宥判戒責五十下交金領回管束 
姘夫出塲○著名蟻媒混名松江媽媽今春案發逃逸曾由工程局將住屋發封後有房主禀准啓封歸屋昨日該蟻媒之姘夫謝福生向房主索還屋内什物不允交由地甲送至南區移解工程局陳裁判訊據謝供鋸木爲業該屋係小的租下判交地甲帶出將什物送局充公仍　尋交　蟻媒到案究懲 
 
 

Page 20

 
 
[閘北]  
　　總局批詞○巡警總局批民人　石實禀云查此案前經飭科集訊金玉洲與該民係屬姻親爾妻由　伴送回籍判令交保帮尋並飭爾自行回籍查訪該民何以並不查詢實在仍以無據空言來局嘵凟顯有訟棍唆使　即嚴斥並着仍回原籍自行尋訪　即遵照又據侯根生禀云此案究係若何情形仰四路分局查案禀復並飭集一千人証解送總局聽候警法科覆訊以免　訟着即知照 
枷犯脫逃○前由四路分局黃正巡官判定搶取小孩銀鐲之枷犯張阿生發二區枷號半月示衆在案詎前晚該犯不知如何竟被脫逃昨由該區副巡官將看守巡警陶緒康解送分局聽候訊究 
催傳屋主○木作頭魏澄孫傾同投四路分局禀控住居順徵里之粤人徐子秋拖欠造價洋四百餘元屢收不付延約當奉黃正巡官准飭地保前往傳訊詎徐屢傳不到該保等昨已據情禀復巡官飭令再行傳催 
[英租界]  
　　官媒索賄○曹沈氏控公廨官媒邱徐氏之副手勒索陋規昨奉孫襄讞會同英康副領事研訊曹沈氏投訴小　招　前日走失婦人聞有一　已　留公廨女押所因往探視詎有官媒夥出阻需索規洋二角婦人當即行照付入内見果係婦人之孩嗣被捕房查悉官媒索賄因此傳案証明求將該孩給領質之官媒夥一味推賴並串令犯婦施張氏上堂認領官以施張氏不應插身多事著照原斷還押官媒邱徐氏膽敢藉端索賄著記大過一次招弟交曹沈氏領回完案 
奸案斷結○蔡咸泉因奸拐王招生之女金林被控捕房由探將蔡與牽線之許才豐李徐氏獲解公堂分别訊押昨由捕房將王女查獲一併解廨經德襄讞會同英潘副領事訊明以王女與蔡均屬無恥判分别各押兩月女期满着其父來案具領許與徐氏姑寛併釋 
不認牽涉○蕭耕垣控狄富貴誘拐婢女案内牽涉之丁配林昨由包探獲解公堂訊供推諉判丁交妥保候查明再訊 
准予領回○陶老二之妻畢氏被人拐賣在北京路唐王氏花烟間内爲娼被陶之族弟陶雲甫友人朱紀才尋見向論被捕一併拘入捕房解奉分别訊押在案昨解公堂復訊陶老二具禀求領中西官准陶將畢氏領回朱與陶雲甫併釋完案 
押繳原贜○方陳氏控傭婦錢李氏曹袁氏串　金飾鈔票其值洋一千元昨由捕房解究奉中西官訊判兩婦一併押限七天繳出原贜並移請上海縣協提人証到案再訊串騙訊實○吳祥雲怡泰興同控王月卿沈榮卿串騙緞鞋洋縀昨奉公堂復訊明白判王沈各押一月分别示儆 
竊車收禁○顧金寶因竊陳仁卿之脚踏車一部被探查獲昨解公堂訊實官判顧押西牢半年以儆 
私揭封條○陳文華陶堯臣曹金華因私揭卡德路六百六十三號房屋封條違章昨日由探將三人傳案訊實判合罰洋三十元充公無洋各改押十天以儆 
持刀行兇○孫阿玉因持刀將吳金標戮傷由探查獲昨解公堂訊供不諱判孫先枷示五天再押一月以儆 
搶去金飾○朱姜氏控流氓朱桂生搶取金挖耳由探將朱查獲昨解公堂訊實判押兩月以儆 
訊無實據○李錢氏控沈琴香在武昌路李徐氏獲解公堂分别訊押昨由捕房將王女查獲一併解廨經德襄讞會同英潘副領事訊明以王女與蔡均屬無恥判分别各押兩月女期满着其父來案具領許與徐氏姑寛併釋 
不認牽涉○蕭耕垣控狄富貴誘拐婢女案内牽涉之丁配林昨由包探獲解公堂訊供推諉判丁交妥保候查明再訊 
准予領回○陶老二之妻畢氏被人拐賣在北京路唐王氏花烟間内爲娼被陶之族弟陶雲甫友人朱紀才尋見向論被捕一併拘入捕房解奉分别訊押在案昨解公堂復訊陶老二具禀求領中西官准陶將畢氏領回朱與陶雲甫併釋完案 
押繳原贜○方陳氏控傭婦錢李氏曹袁氏串　金飾鈔票共值洋一千元昨由捕房解究奉中西官訊判兩婦一併押限七天繳出原贜並移請上海縣協提人証到案再訊串騙訊實○吳祥雲怡泰興同控王月卿沈榮卿串騙緞鞋洋緞昨奉公堂復谞明白判王沈各押一月分别示儆 
竊車收禁○顧金寶因竊陳仁卿之脚踏車一部被探查獲昨解公堂訊實官判顧押西牢半年以儆 
私揭封條○陳文華陶堯臣曹金華因私揭卡德路六百六十三號房屋封條違章昨日由探將三人傳案訊實判合罰洋三十元充公無洋各改押十天以儆 
持刀行兇○孫阿玉因持刀將吳金標戳傷由探查獲昨解公堂訊供不諱判係先枷示五天再押一月以儆 
搶去金飾○朱姜氏控流氓朱桂生搶取金挖耳由探將朱查獲昨經公堂訊實判押兩月以儆 
訊無實據○李錢氏控沈琴香在武昌路二十九號屋内搶取皮夾一只内大小洋共二十元昨由捕房將兩造解廨訊供均不實在判原被一併交保候查明再訊 
估惡不悛○過犯張阿八逐出復來由探查獲昨解公堂請究經中西官訊得張已犯案十四次實屬怙惡不悛判枷示六禮拜再押西牢二年期满遞解回籍 
接客被押○鴇婦徐王氏陳張氏沈榮氏與妓女王二實王小寶童鳳仙汪寶鳳等因在途拉客違章昨日由探一併傳案訊實判三鴇各押女所兩禮拜王二寶押十天餘妓各押七天分别示儆 
竊取衣物○薛新甫控周阿三竊取衣物於昨由探將周獲解公堂訊實判押二月以儆 
廠主到案○某絲廠主黃紳記因不理支票鉅欵經滬道札廨於昨由探將黃傳案判過堂候訊 
美租界 
　　日人酗酒○某日人前晚乘醉在密勒路胡閙並闖入二百八十七號水菓店内搶食菓物不給物價向索反被擊碎窗上玻璃由捕拘送捕房償洋了案 
查勘失火○北江西路二百十三號某姓家披屋内前晚忽然起火旋即撲滅捕房昨派中西探查復核辦 
是否瘋犬○昨有某姓女孩名彩雲行經海能路三號洋房門前突有一犬自内竄出咬傷右腿由捕帶入捕房捕頭飭探將女孩及犬併送醫院請驗再核 
領回逃媳○崇明人馮金標之寡媳楊氏春間被龔金郎姦　來滬匿居華特路昨爲馮尋見鳴捕拘送捕房捕頭諭令領回管束店夥宕帳○剃髮匠許阿生由周某薦至顧傳氏剃頭店爲夥因支透工帳出外不歸昨日與周途遇扭至捕房控訴捕頭斥不准理 
[法租界]  
　　控追拐女○顧學浩之女顧桂枝年十七嵗已許字劉李氏家爲媳本年三月間在楊子縣原藉被人姦拐來申售與鴇婦李素卿家賣娼繼又轉賣與黃楊氏花烟間内現經顧學浩訪悉偕同女姑劉李氏來滬投控公堂將黃鴇及素卿之母李蘇氏一併解廨研訊聶司馬訊明前情判蘇氏交女素卿到案訊辦楊氏交保桂子當堂給予其又及姑具領管束 
限理欠租○新沙遜洋行收租人投廨控告住在褚家橋之袁生記虧欠房金四月計洋念六元屢索游移請爲提追經官准詞傳袁詰訊供稱實被二房客欠去逃走司馬判交保限七天料理 
是眞怙恶○王阿生前經公堂懲辦釋出未久兹又行竊衣物爲探獲住拘捕送廨請辦聶司馬以王屢辦不悛未便寛宥判枷號一月枷满驅逐出境 
勢難理償○高升棧庽客某甲前被挑夫挑失行李箱籠等物逃逸無蹤當將同挑之挑夫祝候郎拘住送　訊究堅稱並無同謀情事奉判押候究追業已在押日久昨又　詰原告張云卿供所失庽客物件小的已賠償洋一百二十元務請追償司馬以祝始終不認且又貧迫豈能償此鉅欵姑寛着再押捕房兩月完案 
寓客逃去○徐老三借住丁王氏小客棧内前日忽出外不歸查帳計欠棧資小洋一百五十四角有皮箱網藍各一件當即投訴捕房飭禀公堂經聶司馬判將箱物俟捕房驗看後下期再行示核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[民政部修正報律案理由書]  
第一條按本條就原律第一條酌量修正該管官署原律作該管地方官衙門查檢查報紙爲巡警官署之責各省警政由地方官管理而京師則另設專廳與順天府並立凡在京師内外城開設報館者自應分别向内外城巡警總廳呈報兹改稱該管官署語意似較賅括又申報民政部或本省督撫咨部存案一節原律作申報本省督撫咨明民政部存案查京師内外城巡警總廳歸民政部直轄凡在内外城總廳呈報之件自可由該廳直接申報民政部母庸由督撫轉咨兹加條正庶與事實相符第二條按本條就原律第二條酌量修正原律凡曾處監禁以上之刑者均永遠不得充發行編輯印刷人按照新定各律監禁之刑有輕至二十日者本律即多有此例此種犯罪情節必不甚重若一蹈微箐雖經開釋仍終身奪其言論之權限制似未免太嚴兹酌附年限以三年爲期庶較平允第本條按本條就原律第三條酌量修正原律有發行編輯得以一人兼任等語係屬贅設兹從删節第四條按本條仍原律第四條之舊惟金額比原律所定减少五分之二俾籌措較易則樂從者多庶不失提倡之道又原律第二項有宣講白話等報確係開通民智者得由官鑒定母庸繳費之規定查此種小報多無價值其中所載率係閭巷瑣碎之談而業此者輒藉口開通民智呈請免繳此端旣開將使辦報者相率避難就易羣出一途而正宗報紙永無發逹之望兹從删節免滋流弊第五條按本條仍原律第五條之舊惟第二項假定發行人原律作代理人查法學上所謂代理人其定義甚嚴性質與此不同兹改稱假定發行人以杜歧義第六條按本條仍原律第六條之舊第七條按本條仍原律之舊第七條按本條就原律酌量條改原律規定遞送時刻窒碍難通原奏業經聲明兹加修正以便實行第八條按本條大意仍原律第八條之舊惟第二項係屬增設其餘文詞亦酌加修改意義似較完密第九條按本條大意仍原律第八條之舊第十條按本條係原律第十四條原律詆毁宫廷字樣似嫌徑直兹參照日本新聞紙之文酌加修改查新擬刑律草案第九十二條凡對於乘輿車馬有不敬之行爲者處二等或三等有期徒刑原注稱本條所謂不敬之行爲係指因言語文書舉動而故意干冒乘輿之尊嚴者而言是現行律例所未備而實不敬之大也各國立法之例於此無不設有專條等語是此項犯罪應入刑律範圍母庸規定於報律惟目前新刑律尚未頒行而現行律例又無適當條文可資援用自以仍就本律規定爲宜又原律擾害公安字樣範圍廣漠解釋頗難確定兹改爲妨害治安較有標準第十一條按本條係就原律第十五條第一項第二項概括而成查此項犯罪處分亦屬刑律内應行規定之事新擬刑律草案第三百四十條凡摘示事實公然侮辱人者不論其事實之有無處四等以下有期徒刑拘留或三百元以下罰金又第三百四十一條凡流布虚僞之風說或用其餘僞計而損他人或其業務之信用者處四等以下有期徒刑拘留或三百元以下罰金即指此項犯罪而言蓋名譽信用爲立身處世之要端妄加侵害實與傷害生命自由無異各國刑律均有誹毁之罰故報律内無庸特設專條惟吾國現行律例無處罰明文而新刑律頒行尚需時日本律之必設此條其理與前條第一欵之規定同惟原律以受賄挾嫌成立此罪之要件尚欠允治又顛倒是非字樣亦無一定之標準兹改爲損害他人名譽及信用意義似較賅括（未完） 
小說 
[奇請小說鸚鵡禪（四十八）]  
　　來珠兒嬌養深閨工愁多病。於未遇斐德蘭前。顧餘子碌碌不復作兎絲女蘿之想。一日。朝露未晞。晨星初落。信步至園中。搏士與語。曰余始恨子。之無知。今吾將與子同居相逢不遠。子其稍待我可乎。花晨月夕風物新。妍每發爲種種牢騷之語。見塞鴻過而羡其高飛。聞山猿。啼而憐其哀號。及見斐德。蘭乃相知恨晚。頓易其厭世之初心。甘爲情死。夢寐思維早定。一必如願之計。至是聞斐德蘭稱琴宜不置如有芒剌在背。因回念前情。拉雜爲斐德言其悲慘無聊之况斐。德蘭聽而厭之。乃不待詞畢乘間而去來珠兒隻影彳亍心。如刀割悄悄至琴宜處。時將午餐琴宜自更衣室方易裝出請來珠兒食曰吾不欲食頃胃間作嘔酸。未下箸先骨鯁在吾。喉矣。無已。請爲我歌。慳特來斯之歌。言時。凄容冷色。。秋氣逼入琴宜目注。其面曰何者語已更連詰之曰汝今日得母見斐德蘭乎。彼亦好男子。於英倫殊不數覯。來姐是耶否耶。來珠兒羞澀不。語琴宜欲再有言。已轉身。入户。 
斐德蘭别來珠兒。悔尤交集自謂與來珠兒言。何故作違心之論。彼來珠兒者。芳容憔悴。已非荳𦸅之初。雖深荷春風。然吾之得琴宜。已煞費相思。此一生之事。亦安能舍已而從人耶。一路且行且。念旋過佛蘭登市。繞柳隄。出大林。逕至母姨家。兩眉高聳。面猶有不悅色。初普的芬夫人在綺勒斯泌夫人會塲中。見辣物而姊妹荆　布裙。詫其過於節儉。旋拉台遂至傍。視以已之華粧豔服備極得意台遂顔亦羞報。退而歎曰。根布斯巴洛之人頗奢靡。成習。吾儕香谷幽姿。實不能與彼比。美。與其姊引爲大戚。旣聞來珠兒有屬望其甥之心。喜甚。謂來珠兒家富甚。苟斐德蘭能娶之者當未必遂落人後日日爲之禱於上帝。望其早與結婚。 
 
 

Page 27

 
 
至是見斐德蘭自佛蘭登外來。意興關珊。異於尋常。知必爲得來得加事。二人竊竊私語。愁眉對蹙。不知有無限憤恨。介於腦蒂蓋爲人父母。者盻望其子。皆無微不至。辣特而姊妹專治生産。絶意婚姻。視斐德蘭不啻如。已子。故彼之關心。乃特甚也。 
國外新聞 
[駐華英使將次回任]  
　　初九日倫敦電云英國駐華公使朱邇典君定於西十一月間回北京原任 
[英國棉業争端已平]  
　　初九日倫敦電云闌開希爾之棉織廠已依調停辦法重行開工 
[羅馬尼擬立黑海艦隊]  
　　據馬丹報蘇菲亞訪事電稱近得可靠外交消息謂羅馬尼政府擬費英金十兆磅組織黑海海軍聞此事曾載土邏單事條約 
[土爾其擬購日本戰艦]  
　　土爾其政府現擬購買日本巡洋艦敷島號 
[意國整頓海軍之計畫]  
　　意大利海軍大臣近擬就海軍建築新表自一九一三年起至一九一七年止期内擬造二萬六千　之戰艦兩艘大巡洋艦兩艘此外尚擬添造尋常小船多艘 
[土國内亂已靖]  
　　初九日栢靈電云土爾其特納斯之亂業已平靖 
[法國北部鐡路罷工]  
　　初九日栢靈電云法國北部鐡路近有罷工之事 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
　　　 
 
 

Page 32

 
 
   
 
