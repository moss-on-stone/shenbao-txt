# 1923 - 186 - 4918096

 

Page 1

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 2

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 3

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 4

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 5

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 6

 
 
第一萬八千零九十六號;中華民國十二年 西曆一千九百二十三年七月十四號
星期六 * *時論（來稿） 
[共和國敎科書民國十二年章]  
　　國體之得爲共和必先有共和國之國民國民今日能駡無恥这軍閥能斥豬仔之議員似乎綽有共和程度矣日揭賣票之根源尚由此眞主人敎導之則國民又未可恃是非設一共和速在之班先使國民驟增高其程度則雖有天授之解决機會于事無益也今觀目前之事實加以評判作共和之指針非徒演講并當實習曹錕　所供給之敎材固不在少願國民諦聽之 
一最高問題四字之解釋最高云者以總統之地位言之也此名詞見之報紙年流傳見之國會所提之議案似乎認爲合理之語意國民亦未有呵斥之者然豈忘國民生議員議員生總統按其行輩尚在第三代何謂最高再以國法學論國家以三權分立而　成國民統有三權以選舉權爲表示而分配此三權於適當之公僕議員爲奉行主人意思發號施令之公僕行政司法兩機關皆禀承已定之法律爲奉令承敎之公僕則總統本此意以爭坐位在國民系下可升作第二代特序次稍亞于國會今不稱直接國民之農事商事工事敎育之事治安之事爲最高問題而稱選總統爲最高問題曹錕何知以爲一做總統即偃然人上而不知其上有父事之國會更上有祖事之國民論其輩行爲灰孫子論其等級則水滸傳中拼命三郎所云與奴才爲奴才的奴才也此應諦聽者一也 
二總統命令之地位民國以來總統命令國民尚視爲前代之上諭觀報紙揭載皆列首行可以代表一般之心理世界各國無論民主即君主之國亦無之行政部之指揮公吿皆對一定之人一定之事發生效力旣爲公僕應有負責行之言主人以此相委縱不負使令主人任用何法賞犒之皆可何故尊之爲帝天奉之爲神聖充其所至遂有主人立名砥行於社會而冀得公僕之一褒獎爲榮者今使某家主人主婦爲非常榮譽之事而叩首膜拜於阿木林阿土生之前請其品題以爲光寵世必以爲大惑國民爲國家之主人總統爲國家之公僕何以異此夫公僕縱欲鴟張苟主人自尊自重木林土生何由擠眉弄眼窺觎房闥顚倒衣冠作種種不法之舉乎今幸將攝政内閣之命令編入新聞與扒竊失火之事相等以後縱有正式政府成立可將命令列入公吿專闌勿作上諭看暗中當維持風紀不少此應諦聽者二也 
三勳賞徽章之交艇自黎任總統每日發嘉禾文虎之章給予議員盈千累萬有一人之名旬日之内自某等嘉禾遞升至一等又變而給禾文虎之章給予議員盈千累萬有一人之名則每爲外國人議員則但視其人有請即如響斯應受者或猶外示不屑之意而名見命令之内身被燦爛之光意亦甚得猶憶六年議憲已於憲法内删去大總統給予榮典明文其時黎已爲總統聞此即惶急異常謂無給予榮典之權即何所措其手足於高座之上然則黎之視榮典猶趙普之半部論語治天下之道無過是矣而果也以議員之所求必得宜若可以輕視此物而尚日夜爭之則何異一索得男事誠在我迨呱呱者墮地忽認爲乃祖乃父示現其鷄窠供養之身議員代表國民之虚榮心國民是否無此虚榮凡則可以駡議員之不自愛若猶以爲望塵弗及將以轎夫之勞力要求所擡之議員爲之乞恩而得作欺壓鄉鄰之憑藉則國民且勿駡議員先自問何以身爲主人何以轉輾託阿金阿寳之流乞憐於木林土生之側此應諦聽者三也 
共和敎材經曹錕輩収集者甚夥姑以紙幅爲限量任舉三事以例其餘（心史） 
國内專電 
　　北京電昨電王承斌來京茲悉王於十三晨二時抵京下榻於小蔴線胡同吳景濓家吳王已認親戚吳十三年宴請軍政要人陪王并接洽大選問題（十三日下午二鐘） 
　　北京電十二夕王家襄等宴高吳王劉邊除邊赴津外餘四人均到王請當局澈底覺悟勿再漠視一切並望停止選舉運動明白表示以安人心高凌霨答覆時局危險望國會與政府推誠相見制憲大選均爲解决時局緊急問題孰先孰後諸公自有權衡外傳擁戴說不確除一二疆吏有促選電報外並無何等行動曹使希望制憲亦經聲明現蒙諸公敎誨當然尊重國會意見惟凌霨以攝政閣員資格述個人希望國務院代行職權瞬經一月望國會同仁對法律賦予職權之標準亦乞注意等語含有務於三個月内選出之請求後雷殷籍忠寅等先後演說先統一後選舉至夜十二點散四客不甚愉快儼同聽訓四小時（十三日下午二鐘） 
　　北京電王承斌來京據云與馮王商維持治安然北京治安無恙今午吳景濓請客因知王此來疏通議員不讓熊擅美（十三日下午二鐘） 
　　北京電顧維鈞昨由西山回語勸駕者謂須請顏惠慶王正廷同出秉政否則本人自量無此能力（十三日下午二鐘） 
　　北京電楊度與王承斌甚相得每參省政機要夏壽田在保幕尚非要角（十三日下午二鐘） 
　　北京電津電話奉浙段孫似與黎有合作之接洽比前星期形勢緊張因外交團對委員制謂中國未到此程度將來之爭委員猶今日之爭總統也（十三日下午二鐘） 
　　北京電津電話黎行期視北京何時捧出而定黎派甚盼某方早辦擁戴謂方有題目（十三日下午二鐘） 
 
似爲就職先容（十三日下午二鐘） 
　　北京電汪榮寳辭洖提出後外交部已挽留（十三日下午二鐘） 
　　北京電王景岐在比借三萬六千元與華比商定由北京每月還六千（十三日下午二鐘） 
　　北京電繼張謇而勸王克敏勿合汚者又有多人蘇又有勸顧維鈞勿官熱者（十三日下午二鐘） 
　　北京電十二午日代辦偕西田見外次交涉長沙案無何等結果與辦法（十三日下午二鐘） 
　　北京電外次據湘趙電向吉田抗議長沙增艦并電張元節向日外務省交涉從速撤去各日艦（十三日下午二鐘） 
　　北京電有南洋華僑朱某開單願投資擁曹保議卽派朱回南接洽先備顧問委狀若干件派員隨朱赴港（十三日下午二鐘） 
　　北京電農部員無法調解現依然罷工封印（十三日下午二鐘） 
　　北京電裕華案姚載之具結不算請改每日繳一萬但仍不照行經手人大僵（十三日下午二鐘） 
　　北京電外交内務財政農商交通五部佳（九日）會覆商埠督辦張謇電歌麻電均悉組織港務局事未便再緩具見藎籌歌（五日）電所擬辦法在滬賡續開議以便與領團就近接洽極表贊同除將麻（六日）電所指各節由部分别飭遵並由外交部將各處最近來牘擇要另文鈔寄外將來會議情形應請隨時電知爲荷（十二日下午五鐘） 
　　北京電克利斯浦四百萬鎊借欵在談判中（十三日下午九鐘） 
　　北京電王克敏仍未肯副署鹽務署長張廷諤之命令王將赴保見曹請曹另保鹽署長或由保轉洛至下星期二能否就職看其回京結果如何（十三日下午九鐘） 
　　北京電十三日閣議因不够人數未開（十三日下午九鐘） 
　　北京電京師一帶稽查處長張德勳改任熱河騎兵旅長以馬履恒繼稽查處長（十三日下午九鐘） 
　　北京電九日夜津浦路桑梓店匪搶商棧七家政府令魯督嚴剿（十三日下午九鐘） 
　　北京電北戴河之攝口嶺一帶土匪經汪鐵松驅出口外（十三日下午九鐘） 
　　北京電津訊李根源定下星期赴滬黃陂有同行說（十三日下午七鐘） 
　　北京電朱兆莘電院部請顧維鈞就職但顧仍欲議員簽名滿四百方能就任（十二日一午七鐘） 
　　北京電熊炳琦連日與各方接洽結果主緩辦大選維持北京現狀熊並言孫段等亦無能爲大大局不足慮（十二日下午七鐘（ 
　　北京電今晚王家襄等六十餘人在來今雨軒讌高吳等協商政局（十二日下午七鐘） 
　　北京電蔡成勳電請接濟常德盛部援粤軍費（十二日下午七鐘） 
　　北京電津派調查在京議員尚有五百八十餘人現正勸王克敏上臺盡力籌欵（十三日下午五鐘） 
　　北京電奉天中國銀行新發行鈔票一千萬無保證金存儲張作霖向該行大起衝突（十三日下午五鐘） 
　　天津電王承斌先派秘書長雲章赴京接洽各方頗感困難王乃於十二晚十二時專車晋京（十三日下午五鐘） 
　　天津電段十二日語留成禺他們要官要錢我都不管如根本危害國家則我與民國有生以來之關係國人皆知我决不忍坐視的（十三日下午五鐘） 
　　天津電黎十二午宴客三十餘人演說許世英謂文官裁兵武官不能裁兵反擁兵害民（十三日下午五鐘） 
　　天津電鹽出口經閣議决定但中日實業公司之廣木六郎尚有異議欵一時不能到手王克敏長財保曹方面以張英華財政無辦法王來可因感情關係挾顧一同登臺應府外交（十三日下午一鐘） 
　　吉林電黑河濱江對俄經濟絕交斷其糧食接濟抵制俄境苛索過江票費但哈埠新舊黨多有聯合松花江中俄船運糧如故暫難收效（十二日下午一鐘） 
　　吉林電外部電特區行政官署駐京俄代表函請將在華組織獨立軍圖攻東俄之白黨首領渥武金緝送俄法庭究辦（十二日下午一鐘） 
　　吉林電奉天採用美顧問貝克爾條陳改用美軍法制度（十二日下午一鐘） 
　　吉林電三江口俄艦扣戊通上海輪案我亦禁俄船往來松花江以爲抵制刻俄願准上海輪航赴伯力一次以弛禁俄船爲交換條件朱慶瀾不允且備實力對付（十三日十午一鐘） 
　　漢口電蕭派勞炯光文（十二）夜赴豫與吳張商由鄂豫各派軍隊會剿鄂北豫南土匪派一剿匪司令負專責勞將便道赴保與曹商時局（十三日下午五鐘） 
　　漢口電外訊日前京漢列車在務境博望坡南崔店附近被匪刼車擄去暑假歸家之學生數十名確否未詳（十三日下午五鐘）　　漢口電川訊顏德基在桂溪集合四混旅分三路攻梁山顏自任二路總司令鄂軍亦分三路抵禦川東將有激戰（十三日下午五鐘） 
　　漢口電洛電詰湘趙對南北態度趙覆以和平與鄂聯防以自治維 
持湘局蕭因派李副官偕湘代表華黼赴湘接洽護路防匪辦法（十三日下午五鐘） 
　　漢口電聞保曹因正聯孫已急電蕭停止援川但洛方仍本原定計畫决令胡景翼入川已商决餉由洛籌械由鄂給（十三日下午五鐘） 
　　漢口電劉存厚派傅維藩以股票二十萬元來鄂押現刻正與郭幹卿接洽（十三日下午五鐘） 
　　漢口電宜昌外交後援會呈軍省署謂日艦兵上次毆傷市民王岐山案尚未解决現又結隊登陸酗酒逞凶恐釀激變請向日領嚴重抗議（十三日下午五鐘） 
　　漢口電日居留民委員會十二日會議長沙日婦女將全部來漢决以大正會館爲收容地並擬訪問日領及小林司令處置此事意見並定每星期日開排日問題研究會請日領出席討論（十三日下午五鐘） 
　　漢口電鎭署十二日召漢口軍警長官開聯席會議以附廓時有搶案及他項謠言决將北籍流民驅逐出境並分叚戒備（十三日下午五鐘） 
　　漢口電交涉署將潘守蒸剿匪救梅報吿譯成英法文分送義法領署（十三日下午五鐘） 
　　長沙電李劍農請病假未出席議會十二政務會議亦停（十三日上午十一鐘） 
　　長沙電林支宇電章太炎主張各省派代表制訂聯省政府大綱推舉聯省首領再召國民代表製定國憲）十三日上午十一鐘） 
　　長沙電政府收回發行庫券成命議員慮暗中仍發行印就快郵代電附錄省長咨文交各議員寄發各縣（十三日上午十一鐘） 
　　長沙電六一肇事之伏見艦已奉其艦隊司令令卽日離湘赴漢日領文（十二日）餞艦長丸三（十二日下午四鐘） 
　　長沙電日商日輪均於十二日復業請負保護責謂如將來發生變故日水兵仍有相當之自衛交楊函覆承認保護於水兵有相當自衛語則嚴詞駁詰至復業日商實 [ 
 
 

Page 7

 
 
第一萬八千零九十六號;中華民國十二年 西曆一千九百二十三年七月十四號
星期六 * *祗二三家惟沅江輪已開駛客貨頗多（十三日下午四鐘） 
　　長沙電議會對軍費堅請核減祇能照憲法佔歲出三分一已咨趙限五日另編軍費預算送會（十三日下午四鐘） 
　　蘭州電今晨軍警要人會議籌設軍警聯合會（十日上午十一鐘） 
　　蘭州電寗夏鎭守使馬鴻賓以軍士乏軍事知識聘陸軍學生多人設軍事調練處大加敎練（十日上午十一鐘） 
　　蘭州電省自治籌備處令各縣設立縣自治籌備處（十日上午十一鐘） 
　　安慶電警務處長趙國琛昨夜驟然辭職吕委舒鴻貽接代警界全體反對舒亦辭（十三日下午九鐘） 
　　香港電楊希閔昨在韶扣留楊池生卽日解返省城總部聞因其助張開儒倒希閔一說謂因通敵嫌疑但楊池生在北江戰功多身體斷無危險祗解職了事省報謂池生已離省赴港張開儒駐東江之湘粤聯軍昨盡被劉震寰繳械遣散）十三日下午七鐘） 
　　香港電前滇軍總司令金漢鼎昨由滬來粤對滇軍總司令職有所活動但民黨對金多不滿現范石生亦覬觎該職孫擬升范及蔣光亮爲軍長孫本戎秘書（十三日下午七鐘） 
　　香港電江維華眞（十一）午電吿蒸（十日）會攻潮安由東門入敵向西門潰退繳槍三百同時劉總司令由北門入卽日全佔潮安同日又電云我軍蒸（十日）會合何臧各部由潮進攻汕頭現離五十里（十三日下午七鐘） 
　　香港電兵站部文（十二）通報眞（十一）敵棄悅城向德慶潰退我艦隊進至悅城上游陸軍文（十二）前進）十三日下午七鐘） 
　　香港電楊池生由港電孫云池生負傷赴防効命忽奉楊總司令轉奉鈞令以池生有通北敵嫌疑准免本職卽遵照交代來港惟驅唐之役池生有兵二千不通北廣州之役池生有兵數千不通北北軍增援東江同時吿急池生舉足重輕亦不通北乃負傷之後暗謀通北其誰信之公以主義相號召今乘人之危奪人之衆徒敗其名偏聽生姦公之業敗於此矣今日倚公自重之人卽來日棄公如遺之輩（十三日下午七鐘） 
特約路透電 
[南北時局一斑]  
　　十三日北京電王承斌今晨到京擬助熊辦理運動舉曹爲總統事吳景濓今日宴王熊閣員及國會議員聞乃討論舉曹之善法今晚馮玉祥王懷慶亦宴王等討論一切許多方面之意俟内閣以外交系人員塡滿其缺後即將邀曹入京任國務總理先行攝政後乃實行選舉 
　　十三日香港電華匪多人於夜間明火執仗搶刦廣州附近東山之某德人住宅該處外人大爲驚惶 
　　十三日廣州電孫中山任現任上海地方檢察廳檢察官車某爲廣東檢察長 
　　十三日廣州電全國學生聯合會總部已由滬移此 
[中日近事記]  
　　十三日東京電據東京接得消息北京政府與日本實業銀行朝鮮銀行臺灣銀行訂定借欵日幣八百萬元抵付前滿蒙山東鐵路借欵所欠之利息 
　　十三日東京電本月十五日此間將開公民會議討論中國抵制日貨事由在華有關係之四會社主持一切 
[英相發表對德政策]  
　　十二日倫敦電英相包爾温今日在下院發表對德政策之言論謂英政府現願擔負草　覆德文稿之責任無論覆文中提議是否充分要未可爲人忽視政府已以此意通吿法比意政府矣行將儘速以覆文送交協約國考慮甚望各協約國對於條件能有協定並請各協約國及有關係國對此提議予以同情之考慮蓋此提議無他目的不過欲安定歐洲及恢復疲竭之世界耳云云英相發此言之前統論大局關於英國對協約國而受束縛之思想上與行月上之一致一再說明並以同情語調言及法國謂英政府爲專純之一念所感動即法政府及其他協約國亦然此念維何則前共受患難之各國其好意應始終維持而各得其應得是已英相繼謂英人前所預料魯爾佔據之結果今已大都實現德國現漸迅速趨於經濟紊亂之途世界恢復將不可得而犧牲種種以求得之和平亦將破壞在和平時代甲國無期佔據乙國之土地此爲罕見且屬可憾之現象是不可不謀一榮譽的結束苟賠償問題不解决協約國間債務問題不議定歐洲安寗不穩固則和平莫可得而恢復莫可期也各協約國皆同具從速解决各問題奠定世界之一念未可許英吉利海峽兩岸或歐洲任何部份私心自用者之耳語以任何保留條件或有意造成之誤會使吾人放棄此責任吾人决計與協約國同必責令德國盡其能力之所可及賠償大戰中之損失吾人始終不稍變計吾人固無時不凖備施用種種方法迫令德國儘力償債但吾人深信凡各計畫其結果僅爲德國之滅亡者亦足置英國協約國及全世界於死地也在英政府之意誠摯忠愛之精神與盟約仍爲歐洲和平之大保障自魯爾被佔後協約國所得之賠償較佔據前爲少而此較少之賠償且係以德國經濟統系日趨凌亂之代價而强迫索得者以現狀察之德國經濟統系不久或將完全破裂吾人確信此種事態苟長此不已後患將極鉅德境人民多已大受苦楚今確有缺朖之虞歐洲各國無一不受此種事態之影響英國商業受累殊重失業者多休戰以還失業一項使政府多費四萬萬鎊友誼的談話之互換終不能發生正面之效果故各主要有關係國允宜表示其更明白切實之態度衝突時代亟須終止不當僅使債務人付債且當置債務人於可以還償之地位其付債能力凡有疑義者宜試騐之决定之欲達此目的非合力　　之不可英政府不獨無剝削法比合法要求之意且願助其要求之實現吾人有種種理由可信意政府在實質上與吾人同意吾人現望法比亦能與吾人同意至於覆德之文吾人不欲其有純粹片面之性質亦不欲含有解决可能性之提議竟受人之冷淡待遇吾人希望此次提議應爲人細加研究俾查明其是否有進步之可能性覆文内容目前尚未到可公開討論之時機吾人自信在原　上珵人不致與協約國大相逕庭而在方法上亦不致有莫可融合之參差若聯合行動確爲可能則吾人當繼續奮進也工黨領袖麥克唐納爾氏稱工黨甚望英相之謀早有成效英相答稱政府或將以覆文原稿送交美國大約此事可於整理償債金案二讀會中討論之 
　　十二日倫敦電英相宣布政策表示英國有積極辦理歐洲事件之意下院聽衆大都歡迎之惟政府黨一小派不盡滿意以爲此種言論恐將鼓勵德人消極抵抗之氣燄而激怒法人也自由黨對於首相之謀不信其必能成功而工黨議員則甚歡忭報紙稱英相言論含有組織委員會估定德國付債能力之意但不明言之此層當可副法比之棉望預料一二星期中政府當有更詳之言論發表每日郵報及每日紀聞皆作失望之詞謂對於極重大之時局發此空泛之考察無補於歐洲英相之言未能使法國接近英國徒使法總理有延長此事數星期之機會耳其餘英報則一致歡迎泰晤士報稱此種忠摯友好之言論當可使法國等更易於聯合共圖解决危局之大舉晨郵報稱英相之言乃國人所可感謝之切實對外政策威斯明斯報稱政府提議如爲法國拒絕則吾人惟有另覓實行吾外交政策之途徑而已每日新聞稱休戰後宣布政策之言論莫善於此 
　　十三日巴黎電法國各報評論英相在下院之宣言雖以友好端重之詞勸迎之然仍謂英法兩國之見地不能因此接近巴黎回聲報謂演說中未申斥德國之抵抗巴黎日報謂法國拒絕各項調停小巴黎人報謂依據德牒文與德開談判實爲法比所反對晨報謂法國願以極和好之精神審查英國所擬之覆文如英法之意見能因此和諧法總理於無大碍法國之各點必能有所讓步云云 
　　十二日倫敦電外相克松在上院發言與首相包爾温在下院所發者適同亦甚得聽衆之歡呼葛雷子爵贊成現所宣布之政策且歡迎對法國等之友好的語調但謂此種言論其實質極爲嚴理須知英法苟無合作則歐洲之復元爲不可能云 
　　十三日華盛頓電據某要津稱英當局並未以覆德牒事商諸美政府美政府亦未提出建議外間所傳倫敦大使曾交換意見之說實無根據衆意包爾温氏將照去年十月間休士氏對法之建議以國際行動决定德國之賠償能力藉以解賠償問題之糾紛各報評論包氏之宣言均加稱許 
[各國近事記]  
　　十二日倫敦電内務大臣今日在下院答復某議員之質問謂政府並未接美日兩國關於新加坡建築海軍根據地之公文又有某議員質問華府會議時英國曾否以此舉吿美國或日本内務大臣答稱此事須向外交部詢問 
　　十二日百恩電瑞士人蒂林斯基氏曾謂前日本攻旅順時日政府因其有功曾贈以証券云云其言在數月前頗引人注意今晨蒂氏因被控在百恩與蘇尼對兩處行騙二十萬佛郎出現於地方審判廳蒂氏曾述及旅順案謂彼因以防衛砲臺之水雷區域圖密授日政府日政政贈以證券其數爲日幣一千三百萬元至今未付須向索取云云 
　　十三日維也納電奥國馬可尼公司已正式成立資本十三萬三千鎊倫敦馬可尼公司出九萬三千鎊餘由奥政府供給該公司有建造奥國與其他各國間無線電報之專權期限至少三十年今將造新電臺數座限十二月三十一日前通電 
　　十二日巴黎電哈伐通訊社稱協約國與土耳其代表今日開談話會討論各爭點歷三小時半之久而以撤退協約國艦隊最爲重要 
　　十二日洛桑電伊斯美氏深悉協約國艦隊黨與軍隊同時撤退今日午後之會議無結果而散 
　　十二日柏林電共產黨機關報稱現有德國汎擊黨謀圖革命擬以武力占據亨堡 
　　十三日東京電新任駐日美國大使胡惠氏偕其夫人於今晨抵此 
　　十二日倫敦電亞州雜誌載朱兆莘一文謂中國現已以更大之自由予個人之發展資本家與勞工極當和諧合作以免趨嚮於布希維克主義今後當保資本主義潮流之準備朱主張建築鐵路並正吿在華外國資本家中政府對於借欵自當供給擔保品云云 
　　十二日開浦湯電據當局宣稱英太子俟有機會擬至南斐一游 
　　十二日烏拉圭京城電亨美公司輪船魯其亞號在泊拉太河大風中擱淺搭客九百名已登岸英船杜斯開尼號觸礁料已沉沒 
　　十二日倫敦電今日德馬克價已見漲高收盤爲八十九萬至九十二萬法佛郎落至七七·六五比佛郎落至九三·二五 
公電 
　　福建各團體會議電北京參衆兩院上海各報館轉全國各界均鑒權奸構變迫走其所擁戴之元首反覆纂竊恬不爲怪舉國沸憤列邦　笑國本動搖不絕如縷其爲人所注目而可挽救萬一者惟此代表國民之國會首當其衝　京師黑暗極於今日威脅利誘疇克自拔倘議員諸君猶知廉恥不肯助逆攘奪神器務即相率去京擇地開會作速完成國憲俾凡百糾紛有　可循得以解决而神奸巨　亦無所施其技國庶有豸諸君亦藉以自贖前此縱亂之愆否則貪戀金錢匍匐於軍閥暴力之下無論先憲後選而憲以賄迫而成亂萌益滋國且不國吾民萬難再事姑息而不籌所以防遏之道撤回諸君議員之資格自行直接制憲以解紛擾而奠國基是固吾民之所有事也何去何從孰得孰失唯諸君實圖利之福建各團體會議歌 
國外要聞 
[德國特約通信（王光祈三月二十二日柏林）]  
　　柏林來比錫德蘭斯登柏林㈠（續） 
此次外國新聞記者之之赴會係由來比錫『賽會公所』招待所有來比錫方面之宿食娛樂皆由賽會公所開銷於此有一事最可令人注意者即住所問題是也據該會開會第一日調查赴會人數已在一十五萬以上諸君試思以一個六十萬人之城市忽錊一日之問增加一十五萬人口何處得此廣厦萬千爲之安置而况其中外國來賓約占六分之一語言隔閡尤感不便若賽會公所不思設法安置今後來者皆將視爲畏途裹足不前矣更何能希望賽會之日益發達哉故賽會公所於開會之前備有印就之明信片若干上書余欲參觀一九二三年春季賽會擬在來比錫勾留若干日請代爲租房一問爲荷此致賽會公所云云」凡欲赴會者即可先期將該片簽名塡就寄與賽會公所賽會公所收到此片後即爲預定房間或係旅館或爲私宅要皆妥當適宜决無深宵失所或誤投敗類之虞在來比錫火車站之旁設有房屋照料處並於火車騐票出站之處大書特書「　邊是房屋照料處」字樣旅客下車一望而知即可逕到該處接洽凡早已報名者至昌遂安然得有下榻之處矣吾輩此次係由賽會公所招待更有外交部委員包辦一切故並此明信片不必投寄是日下午七鐘車到火車站之時（吾輩所坐之車廂係由外交部先行訂定故吾輩均聚坐一處）即有公所委員手持信封若干上　書就各新聞記者之姓名一一交遞拆開一看即某街某號之預定宿所也吾輩接得該函後即分頭尋覓寓址所在以便夜間宴畢歸來不致迷途因是夜尚有洗塵酒席也記者於來比錫之游此爲第一次故不識該城路徑出站後即馳往站崗警吏之前示以信上所書住址警吏乃吿余以電車號數及上車地點記者遂脫帽致謝而去少項電車即到記者乃上車購票並請車夫吿余下車地點車行約十分鐘即已達到寓址所在車夫並爲余詳指道路方向以免失途德國警吏車夫對人無不和靄可親詳細指導固不獨來比錫一城爲然也（譬如柏林站崗警察身旁皆帶有地名指南一厚册凡行路之人若向該警探問路徑該警即取出翻閱雖費時甚久亦毫無倦怨之色記者行到寓所門前之時天色已黃昏停足注目手按門鈴旋有一女郎年約十二三疾趨而出笑詢記者曰『君是新聞記者否吾家等候多時矣』記者乃脫帽點首應之曰然女郎乃開門延入其父爲俄國富室居於德國者已三十年娶德人爲婦只此一女聰慧可人記者所居之室即爲此女之書房室中陳設甚爲精雅外有女僕二人爲之奔走服役較之旅館生活更爲舒服安適主人並將各門鑰匙及開閉電燈之處一一指點以爲記者夜間赴宴來之備指點旣竣乃各道『夜安』而别 
國内要聞 
[保派仍在急進大選]  
　　近日總統問題暗中進行愈益劇烈殆難諱言惟同時偏有所謂停辦緩辦以及不能辦等等消息夾雜其中揣其原因不外兩種其一爲反對某方者所製造蓋彼輩日思勸誘議員南下而議員之徘徊觀望者率因戀戀於五千圓票價故非先絕其望則不能使之棄彼就此於是而不能辦之說生焉其一爲贊助某方者所製造彼輩蓋以議員中稍有知識及顧惜名譽者多主先憲後選即 
持拜金主義之人亦惟恐臨時改憲會爲選會致被脅廹而無報酬輒有裹足不前之勢近來憲法會議之疊次流會此亦其一因使非先安其心則恐終無成會之日於是而停辦緩辦之說又生焉據昨日外間所傳消息謂此項問題現時確歸停頓其原因非徒在欵難湊手緣洛吳近日態度實不以急進爲然每見客必連說糟字並云我不說話便疑我不帮老帥之忙我說話而請其緩辦又說我反對老帥我何故反對老帥必是自己要做欲發出一電必須聲明不反對老帥自己不要做似此信　旦旦何許子之不憚煩我索性不說話冷靜些更好又熊炳琦此次赴洛吳曾對熊宣布意見略云大家均是老帥部下利害共之老帥已成時局中心將來無論如何必可當選一誤不可再誤容俟南中事竣再議此時宜　俟國會解决入於正軌云云此說是否確實抑出自上述反對者之傳播雖無從知而在此時局嚴重洛吳態度惹人注意之時則此段新聞似又不能遽從割棄也至熊炳琦此次之入京有謂其携帶巨欵贊助某主進行者有謂其到保時轉達洛吳之意曹極以爲然命其來京轉知籌備諸人速行罷手者惟以愚所聞似以第一說爲近彼不日將在袁家花園大宴議員陳述意見表面上仍是藉制憲爲幌子而裏面則終不脫那箇話兒蓋所謂停辦者在今日已成爲速辦之一種策略矣 
近日某方拉攏議員殆已無所不用其極除在京機關設在袁家花園外聞天津方面復由王承斌設立招待處一在金星旅館一在中州會館其用意在與熙來旅館息游别墅相對抗　近日議員赴津者日漸加入不能不設法抵制也據天津消息吳毓麟曾於十日派秘書張玉書來津與王商籌經費當即由王籌撥十萬元匯京果爾則天津之王承斌殆可與北京之王毓芝遙遙並峙而某方之籌備區域隨時　　尤足徵其佈置之周與其進行之猛矣 
[張去王來之北京財部]  
　　目下北京政局與夫北方以乆外四面所包圍之種種空氣頗有『風滿樓而山雨不來』之象吾人若赤裸裸的觀察之萬事都可不談所成爲實際的問題者惟有『錢』之一字而已就吾人觀測實力派之能否排除障礙貫澈其本來之目的第一自當以維持北京局面爲前提而北京局而之能否維持自當以財政問題爲惟一之關鍵此財長易人問題所以成爲目前最切廹之一問題雖在此風雨飄搖之中亦有不能不從速解决之勢也張英華前次登台各方面一時喧傳有十二總長爲之後盾其實毫無影響不過出於捧張者之空氣作用内幕中爲之帮忙者僅有潘復一人但潘之政策向來利己又誰肯作折本之勾當其所以與張英華結納者亦不過互相利用並欲就其勢力範圍内之勸業等銀行一方面利用墊欵瓜分鹽餘一方面唆使其私黨如沈鴻昭等以銀行經理之資格入據財部要津將歷來各該銀行與財部往來之賬目設法改訂契約其可以收回或轉賬者則設法收回之或更訂對於銀行較有利益之條件以爲從中取利之計所謂『代政府籌欵』『爲政府帮忙』云云者不過如惡僧之說佛法聊以自欵欺人而已今潘派各小銀行亦旣因端午節分配鹽餘之關係暗中已達到其一部分之目的而勸業等各銀行之財力究屬有限其後台各老板又不敢冒險多放其血本以吸收『窮政府』將竭未竭之膏血且現在政府亦實在已無彼等長袖善舞之餘地於是張英華乃黔驢技窮不得不出於退讓之一途取而代之者自非王克敏莫屬蓋銀行界派别不同由來已久而王派與潘派尤爲水火不相容凡在銀行界中人莫不耳熟能詳屬於王派者除中國銀行本爲王之大本營外其餘如交通東陸匯業等行均帶有王派色彩屬於潘派者以勸業爲最著其餘如邊業致中聚興誠等亦有直接或間接之關係此外中立派如大陸鹽業金城等以及其他之明華泉通各小銀行則依違兩可其經理又多手腕圓滑趨災附熱一流人物向無獨立之地位及勢力甲派得勢則依附甲派稍沾餘瀝乙派如得勢則掉轉馬頭趨附乙派故自近日張去王來之形勢明瞭以後甲派之各銀行即屬於潘張一派者自不免處於反對之地位將來非但不肯棄嫌修好從中帮忙且必遇事爲難固可斷言而中立派之各銀行則或因王在銀行界資格較老手腕較高之故一變其態度而與乙派之銀行取同一之步驟以與王携手亦未可知也現在王氏登台之說已無多大問題目下競爭管部次長最力者厥爲賀得霖盧學溥李光啓三人賀在民國初元曾先後充鹽署秘書及參事等職現爲東陸經理其人頗有敢作敢爲之名與王克敏個人交誼亦甚深聞其所經營之東陸銀行後台老板如吳鼎昌等財力亦頗不弱盧係一工於心計之官僚前在財政部爲公債司長多年擁有鉅資曾一度作短期之代理次長卒以不肯犧牲個人私財之一部分作冒險之投資事業畏難而去其人之膽小嗜利富於心計可想而知李亦財界舊人曾充庫藏司長且曾一度爲印刷局長積年所獲頗爲不少當安福系勢盛時李亦曾充一小小走卒蓋李光啓與李思浩本有鄕誼且受提拔安福失敗後李思浩旣遭通緝光啓亦被波及一時津滬報章喧傳有安福餘孽之目其實李光啓彼時不過與安福要人曾李等有幾分間接之關係曾爲之奔走若干之秘密借欵其勢力甚爲卑微不足道也迨舊交系登台李因與周自齊有『凖連襟』之私誼（李之愛妾爲上海鼎鼎大名之張素娟與周自齊之妾爲拜把姊妹）又曾入財部爲周氏經營借欵然彼時李已爲陸宗輿所主持之中華匯業銀行經理與曹陸關係較深其羽毛亦已較爲豐滿周雖已 
利理用之使供其奔走然終覺有貎合神離之憾李雖爲王克敏妻姊之子（昨報謂爲外甥微有錯誤又聞其妹適王家襄）然與王關係却不如賀盧二人之深惟王克敏或欲利用李以與日本方面之銀行接洽亦未可知外間盛傳王之財政計劃不免含有幾分危險性此亦其一端也區區一署部次長在政局上本無多大之關係若由過去之人物觀察如項驤凌文淵諸人均因在銀行界毫毫無地盤之故一籌莫展惟目前喧傳中之次長如盧李賀諸人則在銀行界旣有相當之地盤　其歷史上之派别將來對於王克敏之財政計畫或不免有幾分重大之影響耳總之財政問題在今日已有山窮水盡之勢王旣冒險登台其心目中之未來財政計劃是否含有危險性其危險性之程度又爲如何此則因其在銀行界之色彩與其　引用之二三帮手而可推測其一二也 
[孫曹携手說斷難實現]  
　　數日以前孫曹携手之說騰播京華識者皆知此不過一種空氣作用斷不能成爲事實現田烔凌鉞等對楊度歌電已明白表示拒絕（原電見八日本報）可知大孫派决不屑與保派合作至此次孫曹提携之議本發自一部分議員保方對此亦不過姑爲敷衍以示尊重衆意其實並非眞级以誠意相周旋故無論孫之於曹難以俯首就範即曹於孫亦豈果肯降心相從昨有人晤熊炳琦叩以此事熊答謂中山爲首創共和偉人其兵工政策及護法精神當然爲曹使所欽佩極願彼此開誠共商國是然第一步仍以促成制憲爲先决問題云云其言外之意亦可窺見惟孫洪伊一派則至今尚在夢想參議員王湘之赴滬即係謀此事之進行但恐四圍形勢未必許其成功耳 
[使領經費又生波折]  
　　海關經費項下撥一百二十萬兩充出使經費及制憲費之用此一百二十萬兩其第一批三十萬兩已於上月底撥交但財部於端節時曾因軍警餉項向稅務司借撥四十萬兩以濟急用現稅務司聲明須在此一百二十萬中扣還財部聞此大爲着急即於日昨咨復謂此欵係僅墊性質與一百二十萬另爲一事不能扣抵不知稅務司果能否允許也倘該司不答應則所　之數現僅五十萬於出使及制憲兩費皆將發生重大影響亦一極可注意之事也茲覓得財部致該司之原文照錄如下逕啓者准貴稅務司函開奉到財字第一六一八號函聞使領等費本部因庫儲支絀積欠甚鉅事關國際不得不勉力設法接濟茲擬在海關經費項下每月暫行撥規平銀三十萬兩以四個月爲限即由海關稅内撥還至前項每月借撥之欵仍由貴稅務司按月解交本部轉發以淸手續等因查日前代理總稅務司與貴部張總長當面商定暫由海關經費項下撥規平銀四十萬玫作爲北京軍警之餉欵已於六月十六日照數繕具匯豐銀行之支票送交貴部查收在案嗣因使領經費積欠甚鉅駐外各使無法維持又經代理總稅務司與張總長面商再由海關經費項下分批借撥規平銀八十萬兩以作使領經費之用前於六月二十三日提出規平銀三十萬兩匯交上海中國銀行歸入貴部使領經費帳目項下作爲六月份之解欵其餘俟七月分匯解規平銀三十萬兩八月分匯解規平銀二十萬兩即足八十萬兩之數函請查照等因前來查本部前因節關緊迫應發軍警政各費需欵甚殷當經函達稅務處商由貴稅務司於海關經費項下借到規銀四十萬兩深荷貴稅務司維持之意嗣因使領經費積欠甚鉅復由本部函商於海關經費項下每月暫行借撥規銀三十萬兩以四個月爲限計銀一百二十萬兩與節關所借之欵係屬兩事此次貴稅務司函開各節大致以海關經費項下已借過規平銀四十萬兩應再分批借撥八十萬兩以合成一百二十萬兩之數似覺誤會本部實屬不敷支配應請仍照原議辦理於海關經費項下暫行借撥規銀一百二十萬兩分四個月匀交以資應付並請仍由貴稅務司解交本渐勿庸匯至上海實紉公誼此致總稅務司 
 
 

Page 8

 
 
第一萬八千零九十六號;中華民國十二年 西曆一千九百二十三年七月十四號
星期六 * *自由談 
[一知半解] [  林元]  
　　或自探險歸者·謂南極實較冷於北極· 
[梅雨] [  烟橋]  
　　南中每値梅子黃時輒多陰雨故稱梅雨昔有以古人詩相訟者甲曰「梅子黃時日日晴」乙曰「黃梅時節家家雨」 
丙乃爲之作調人曰「熟梅天氣半晴陰」 
俗謂「黃梅天十八變」言天氣陰晴變化之多余意青年之心孩提之面文人之筆金錢之法術皆與黃梅天類也芒種後若干日入霉伏前若干日出霉今歲自六月十二日迄七月九日都二十七日中間暢晴者七日大雨者四日晴雨者四日陰晴者五日陰雨者七日陰霾之天占四分之三安得不沈悶欲病 
此霉令中有兩度霹靂而時事亦適相應蓋一則總統離府總理離院一則淸宫火出霉而伏雷電當續續而起不知非常之變亦續續而弗已否 
陸游詩云「今年入梅日雲脚垂到地」雲非最高耶奈何垂而及地殆諺所云「爬得高跌得重」歟耐人尋味 
晴而炎不如雨之爽帮黃爕淸詩云「五月黃梅半月雨萬壑寒生夏不暑」坐窗前聽雨珠着桐葉葉振如扇不必飲冰自凉意 
吳有「小暑一聲雷翻轉做黃梅」之諺朱休度採而入詩云「小暑一聲雷農苗午雨催衫寒收白苧硯潤轉黃梅」 
頗覺新頴 
梅雨洗硯殊佳宿墨經夕不盡拾沙結石貼金絲荷葉植小樹置梅雨中易得活園林花木扶蘇雨多便不煩灌漑城渠亦流水湯湯稍除穢濁此喜雨也 
車行街不溝不瀉水積而成河坐車如坐船也出門無不狼狽衣濕不能洗滌簷漏繁響聞之生厭一念水鄕又吿淹沒勞工苦力不得豐獲此又苦雨矣 
[思海微波] [  南咳]  
　　陸武鳴之愛孫年十三易名求學仍不免爲仇者殺死狀極慘陸聞訊暈厥夫爭雄耀武爲子孫計也爲一己肆快活計也乃至愛孫求學而隱姓更名其處境堪憐其用心何苦而卒不逃一死則所謂爲子孫計者不能庇一無知之童子骨肉傷殘能無暈厥更無快樂之足云當世諸軍魁可以鑒矣明思宗謂公主曰若何爲生吾家哀音慘語如聞其聲是眞不若一平民無寵無驚一生安度也 
某大頭之愛女自由他去聞大頭拘女之情人於警廳而欲迫女以死今大頭正興高彩烈爲國忘家之時愛女此舉未免殺風景矣大頭平日之風流艶事遠近爭傳不知其訓責愛女時作何道學面目苟其女反唇而相稽縱大頭善掉舌恐終不如在議塲上之操縱自如也安得留聲機與攝影器一一收之攝之 
家庭中充滿凶殺之空氣其子孫便爲犧牲品家庭中充滿淫慾之空氣其妻女便爲償債品人苟與妻女子孫無大仇恨又何苦去做惡人識者當不以常理而忽視之 
[最難看之面孔] [  燕子]  
　　官僚諂媚逢迎脅肩諂笑之面孔最難看酷吏狐假虎威雷霆怒發之面孔最難看商人營業失敗關店破產時之面孔最難看學究苦吟不就攅眉搜索時之面孔最難看孕婦臨盆難產槌床呼痛時之面孔最難看孀婦新喪所天涙掩哭泣時之面孔最難看鄕董魚肉鄕民裝腔做勢時之面孔最難看盜賊破案解局嚴刑敲打時之面孔最難看灵民流離道路鵠形菜色之面孔最難看軍閥聚衆索餉逼宫刼印時之面孔最難看議員擁閣倒閣互相爭駡時之面孔最難看 
[中日報紙鼓吹美術之比較觀] [  搏雲]  
　　兩年前與友人赴日本參觀美術正展帝展及二科開幕美術成績姑不具論但彼邦報紙對於展覽會之注意眞有令人驚駭之處未開會前如籌備日期審查員姓名等消息早經發表外如佈置會塲之消息則人員格式日期等均有記載審查日期則每日交進若干卷某某已入選否入選者得幾點評判時有意見不同者如何爭持如何結果入選作家之姓名歷史及出品之愉容逐日必有長篇之記載新聞記者以得消息之多少爲競爭或且刋印作家肖像作品物敬以引起社會之興趣開會前一二日每份報紙之消息大部分爲展覽會所佔據及開會之日則消息更多如名人之蒞止及言論之發表士女之舉動人數之比較奬品之指定購 
[此後大總統應有之資格]  
品之踴躍無不言之縷縷尤可異者在登長篇之評論日必數篇乃至十數篇會期本長（每會有一月之久）報紙亦始終不懈且同時開會者日必數起亦各有詳畫之記錄我國報紙惟記載遠東運動會之情形庶幾能彷彿其一二誠可佩已然近來海上與論對於美術亦漸知注意如申報者且能爲積極之提倡不可謂非進步也 
[答情的問題] [  劍虹]  
（一）情日一種熱烈而富有黏吸力遇着同體便發生融化而變成膠固的東西 
（二）情的形狀變幻無定的惟情場失意者能回首想見之 
（三）情的顏色是光潔純白沒有絲毫汚穢沾染的 
（四）情絲萬丈時隱伏游移於感的中間故人每被縛束至死而不自覺 
（五）情塲的方面是沒有定所的完全要靠着自己一雙尖銳的眼光去辨别認定的 
（六）充滿宇宙問都是情的空氣沒有天地的界限的 
（七）情界裏的景象完全是凄凉愁慘的然間亦有人能戰勝這凄凉而轉爲繁華但究屬不易多覯 
（八）司情之神本極慈藹柔和的但有不善用其情或濫用其情者則彼神輒變爲猙獰之貎 
[取禍之道] [  中道]  
　　取禍之道不一茲述之如左 
（一）有形無聲者爲文子 
（二）無形有聲者爲語言 
（三）有形有聲者爲余錢 
（四）無形無聲者爲權勢 
以（一）（二）得禍者類多君子以（三）（四）而得禍者類多小人 
社會小說 
[人間地獄（一一七）] [  娑婆生]  
　　第五十二回萬千煩惱絲并刀一剪糾紛羅綺夢禪榻初醒游先生定了一定神道有什麽話好說的戈先生不肯來我可以替你寄信的萬一他眞不肯來橫豎我同他是認識的拖也要拖他來你爲什麽剪起頭髮來呢翠雲帶笑帶說道苦命的人有什麽可說不是剪了頭髮做尼姑的乾凈你們何必攔住我搶我的剪刀這一半頭髮剪下來尼姑庵裏也是不收的啊說著仍舊要向出店手中再奪那剪刀游先生忙攔住道不可不可你一個女人進退維谷也煞是可憐無論怎樣我替你尋戈先生來便了你趕緊回到房間裏去休息休息不要十分焦急這一半頭髮剪下來了也沒法再裝上去不過幸喜還有一半留在頭上那末還可以結一條辮子不大瞧得出三五個月以後剪去的頭髮仍舊可以長出來的不關事不關事但是千萬那一半你不要再剪了老實說一句話你眞是弄得像尼姑一樣戈先生那裏更難設法了這時候翠雲見頭髮已剪瞧著亂髮心中十分難受一言不發只是垂涙游先生又呌了兩個茶房進來將翠雲勸回樓上房間裏去翠雲知道併在帳房裡也是無用只得低著頭含涙回房可是大行台上上下下的旅客茶房聽見有一個年輕女客在帳房裏剪頭髮大家全圍攏來瞧翠雲走出帳房門外早已有許多人候著翠雲也顧不了什麽怱怱的回到房内外面三三五五的議論翠雲也不能問游先生早已派了一個本棧梳頭娘姨進來勸翠雲去掉短髮重梳一個風凉頭翠雲那裡肯哭着道我候姓戈的來一齊剪下來給他看姓戈的不要我再送給姓江的梳頭娘姨再三奉勸見沒有效騐也只得罷了却坐在房中陪伴着翠雲這是游先生格外謹愼恐怕翠雲氣憤過頭出什麽意外特派這人監督住他如今且按下翠雲不提游先生見翠雲去後趕緊打電話通知戈微塵無奈電話這樣東西越到急的時候越容易出毛病打不通搖了半日東搭西搭沒有接好游先生急了自己便乘了車子直奔戈微塵家裡來找着微塵和他如此這般的詳細一說戈微塵也嚇呆了想不到翠雲竟有這樣剛烈心腸頓時到沒了主意 
三言兩語[  鵑]  
　　皖失敗了奉失敗了直又快要失敗了然而失敗只在一時末了仍要回復過來好像蚊蟲聞了蚊烟香雖一時昏迷了過去一二分鐘後郤又醒了又來吮人的血了不道中國的各政派也是如此翻來覆去永難解决就爲這循環不息殺來殺去的局面害苦了我們小百姓咧 
 
 

Page 9

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 10

 
 
第一萬八千零九十六號;中華民國十二年 西曆一千九百二十三年七月十四號
星期六 * *國内要聞二 
[北京特許運鹽出口之内幕]  
　　保派搜羅選費之一方法 
運鹽出口自經所謂攝政會議議决後即交由財部擬訂詳細章程並由鹽署擬定出口鹽斤制鹽特許證辦法此事關係民生至鉅國會議員焦易堂等因特致函鹽務當局請其拒絕原涵如下運啓者頃閱報載北京僞攝政閣議公布之疏銷積鹽辦法由財政部妥擬章程一節查此事爲直系軍閥於逼走元首之後欲賄買議員攫成總統以此爲收羅賄欵之計其銷鹽籌賄辦法由徐某包辦運鹽出口預計一百六十萬石每石收執照費一元共收一百六十萬元由徐某擔任預先一次繳足以備賄選之用此事倘民事實國内食鹽立即漲價平民亦無以聊生必至發生抗拒而直系軍閥得此鉅欵愈增政治之罪惡長國内之亂源同人等現已悉數離京誓加反對除通電全匣一致反對外特函聲明即請貴稽核所依據輿情迅予拒絕至爲感激專頌公安國會移滬籌備處焦易堂等公啓 
附「財政部提案」竊維華鹽出口變通辦法原意本在奬勵產鹽增進收入茲奉會議議决應由財部速訂詳細章程再行提議决定等因自應再事詳酌妥定辦法以副鈞意查我國鹽產向稱豐富供給本國食用本屬有餘維近年日俄等國及南洋島屬迭見鹽荒屢向我國請求接濟業經部署查酌情形分别核准有案茲爲獎勵華鹽出口並救濟鄰國缺產起見特訂辦法如下㈠鹽務署依照國務會議議决華鹽出口數目一千萬規定某區若干噸某區若干噸每區若干噸㈡出口鹽斤應分爲甲乙兩種（甲）外國政府借運經中國政府特准者）乙（華商禀請承運經政府特准者以上兩種出口鹽斤須擔保不在中國内地侵銷其關於甲種者應由借運之政府出具公文切實聲明擔保關於乙種者如係代理各國借運接濟食用應由各國駐華公使證明擔保如由該商自請運鹽接濟國外僑民者應指明地點由該處中國領事及商會銀行具結擔保㈢此項鹽稅暫行規定最低數每擔國幣二角惟於起運之先應每擔另繳保證金二角俟該項鹽斤確係運到指銷地點得有當地官廳收到證據者由商人送呈領運地方官廳騐明無 
訛即將此項證金發還㈣此項出口鹽斤祇以輪運爲限由鹽務署發給特種護照以資護運此項護照交由各該區運署塡發報部查核並訂明限制如左凡運鹽船隻不准裝載他項貨物在中國境地除上煤上水外不准沿途逗遛其上煤上水並報明海關或鹽務機關派員監視在三小時以内即須離開口岸所持之護照須由運鹽者繳由出境最末之海關騐明鹽數彙呈鹽務署如鹽數不符將該船扣留報明稅務處轉咨核辦㈤爲奬勵華鹽出口製鹽特許證凡持有此項證書者得直接售與運鹽出口商人及直接各區遵章納稅領單請領護照出口所有詳細章程由鹽務署另行規定所有遵擬華鹽出口章程是否有當謹候公决鹽務署頒發出口鹽斤製鹽特許證辦法㈠准許各區竈户特製出口鹽斤凡係各鹽區殷實竈户准其取具同業三人以上之保結或各區竈户團體之保結呈由鹽務署飭據運使審查屬實得給予華鹽出口製鹽特許證㈠此項證書應載明分户各製鹽擔數限於指定鹽數售盡之日繳銷㈠此項證書每證以囗擔爲率每證券一紙收手續費囗元㈠此項證書確係眞正竈户方能具領如查有揑名冒領或以此項證書抵押洋商營業情事得由鹽務署隨時查明吊銷㈠此項證書特許所製之鹽准其直接售鹽與出口商人或直接遵章納稅領單請領護照同出口㈠此項特許證之發行得由鹽務署隨時查看情形酌量進止㈠此項規定如有未盡事宜得由鹽務署隨時修正 
[攝政内閣命令]  
　　攝政内閣近日所發命令中較重要者照錄如下（十日）特授留玉珂以動四位此令特授陳調元爲和威將軍此令署財政總長兼鹽務署督辦張英華呈河東鹽運使丁道津請免本職另候任用丁道津准免本職此令任命程夔署河東鹽運使此令（十二日）特任李玉麟爲戢威將軍此令派程源銓爲蚌埠商埠督辦此令 
[字林報論列强對華政策]  
　　列强之大機會 
字林報社論云吾人對於當前之事情有時不能不放開眼光加以深切之觀察中國混亂公裂已成慣態黨派紛歧變化百出宜吾人對之頭痛不原聞問有有時發生關係外人之大事如白狼案如臨城案在華外僑始起而抗爭若對於純粹中國内政則外人一因有安穩之上海爲其庇蔭二因如上所言政局變公太繁直使局外人無從捉摸故遂漠不注意不加深考然此種態度實堪遺憾須知吾人苟有事向本國政府陳訴者必須所言有力始能動聽有力之道首須令人聞而信服次須打倒對方照例不肯動作之藉口今如臨城一案在華各大外僑團體陳訴抗爭不可謂不力然恐聽者藐藐終無結果近日已漸見此形勢矣求其原因殆一爲送往本國之條陳太多而不一致二爲列强舉動本不奮迅今欲急速愈增困難當此不幸之時而北京適有一月來事變之經過此誠天賜機會俾列强得由是實行一種實際的建設的嘉惠中國人民及一般外人利益之政策者也茲請略述北京近事六月六日據京訊内閣因任命某員總統不肯蓋印全體辭職張紹曾出京赴津就表面觀之此與從前許多閣潮無異凡内閣無法籌欵時即以辭職了事但未幾即暴露一較深之原因六月九日京中警察藉口索餉全體罷崗形勢甚惡使館衛隊出而巡邏東交民巷附近各街繼以公民團向公府示威同時馮玉祥宣稱黎總統一日留居北京彼即一日不許新内閣之成立十二日黃陂决計離京赴津將印信藏匿而曹黨軟禁之於車站廹其將印交出但黎氏携有已蓋印之空白命令紙甚鑻在津繼續發表命令但無人注意之彼之政治生涯殆已終止矣此曹黨驅黎之經過也雖然黎總統之逃走遂已開曹總統上台之門乎否否不然曹黨之卑劣橫暴手段使人心大爲震動尤以國會中一部分議員爲甚且内閣辭職已經批准法律上早失根據乃其中三員竟自由復職分據各部號稱攝政目下外交財政兩長尚屬虚懸（但本又付印時或即有人充任亦未可知）此三人者究以何種制度執政實爲疑問自黎氏走後北京政局已完全停頓無論何人不敢公然提議舉曹錕爲總統曹氏亦自覺公論可畏（中國公論被充分抛棄時亦能顯其權威）已宣言非诊法選舉不作總統然依法選舉絕對無法可以舉行國會中之反直派已多出京開會不能足數保派中窮無復之乃有議唆使北京軍隊譁變乘機擁曹入京以戡亂爲名即爲事實上之總統者又有議從直系人中創造足數之議員急急完成憲法然後選舉曹錕使在法律上總算有根據者此兩法前者直爲獸性行爲後者亦全無道德一言以蔽之此輩陰謀家實已自將繼任政府之機關搗毁無復修理希望世人恒言北京無政府以前猶爲比喻今竟成爲事實今若輩尚欲造一政府以少許法律爲幌子而避免刦奪之形式者殆眞無法可思矣（原文未完） 
[意軍械運津之外訊]  
　　某外通信社十二日天津電云在山海關之意大利軍械用運貨馬車二十二輛運至火車站裝入貨車六輛亘十日十一日兩日始畢原定於十二日午前四時運往天津然至十二日正午尚未開車現正由意大利兵監視又十三日天津電云山海關之意國軍械昨日午前三時裝車運出據云運往天津實則不知究竟運往何處據一般人觀測或係入二十六師之手 
[再紀吉林自治軍黨案]  
　　又發現九十二個炸彈 
本月三日下午六時破獲省城東關自治軍黨案業詳前報茲據續訊當時黨犯就捕者共七人省署連夜審訊後即於四日晨將僞總司令楊錫九·僞副司令蘇常福·及其參謀長副官長等四人押赴長春交軍署軍法課訊辦餘三人送押模範監獄以此三人係該黨機關夫役之類並非要犯無須送訊也現在楊蘇二家人口均被看管婦女啼哭之聲慘不忍聞而楊之妹婿傅某向執律師職務因受楊委充吉林高等審判廳長亦經當局逮捕說者謂楊頗能量才任用此即一端代理省長王樹翰以此案牽連太大雅不願多所根究並以楊爲省城巨紳向無不法舉舉動一旦上刑送懲恐聞者不免有所誤會特於四日夜召集各機關長官各團體道領在省公署開緊急會議王代省長首先宣布楊蘇供詞俾釋衆疑繼謂名册内牽連太多且其間勾合附從出於威脅利誘者實非少數若和律置之重典未免失之過嚴轉令漏網黨人畏死之赆益切報復之念愈深其結合勢必愈固或且釀成巨變不若網開一面啓其自新之路· 
較易結束當衆表明態度主張懲辦主要人犯餘者槪不株連其前致各處密電亦僅飭拿要犯惟自楊蘇送長後屢經軍法課提訊供詞如何因關防嚴密不得而知其所以如此嚴密者一恐要犯聞風逃逸難於緝捕二則欲從輕發落恐遭非議當初孫督軍聞報大爲震怒擬即由奉回長親訊嗣以奉垣事忙不果故楊蘇等暫抑長春衛隊團本部日内即須解奉治罪將來經孫督親訊後能否按照王代省長主旨不予株連殊不敢必警務處長鍾緝五爲此案特赴奉報吿一切矣省城西南三十里半拉屯窩藏自治軍僞印之趙姓當局本已置不追究而趙姓懼罪全家潛逃五日午時忽有一鄕人手持一筐内盛鷄卵置於趙姓門口即轉身而走爲該屯人瞥見頓起疑訝乃趨前審視不料於鷄卵之下累累者皆炸彈也立即報吿水上警察連夜押送省署檢視彈爲九十二枚分大中小三等小者如拳大者幾倍之於六日上午十一時取一最小者在省公署前當衆試騐力量頗大嗣經化騐爲安的麻呢不達洒玻璃粉三種配合而成王代省長以此事重大炸彈之外難免不有藏匿軍火情事即午電招各機關首領會商處置方法决於從寬中庽嚴防之意遂即通令各屬嚴搜黨人軍火以防爆發炸彈九十一枚送交軍械廠妥爲保存其餘在外主要人犯仍著軍警地方長官嚴密緝拿務獲究辦吿發人傅銘則酬以省署諮議月薪二百元微聞楊蘇等設謀已久布置漸臻完備其能連絡匪黨達萬餘名之多所費金錢自必不少而楊蘇等並無多大家財楊供受吳佩孚嗾使是否可信無從證實當局初以楊屬文人頗有矜全之意今又發現炸彈恐難寬宥矣 
[保派進行大選中之鄂蕭]  
鄂蕭對於時局主張向惟洛吳馬首是瞻此次北京政變後蕭氏迭電京保堅請先成憲法再辦選舉其反對津派非常舉動之旗幟極爲鮮明識者多知此即洛吳主張之背景蕭則無此毅力也攝政内閣高凌霨等以蕭氏主張頗影響於大選之進行除一面設法疏通洛吳外日前並派院諮議王家珍來鄂向蕭歷陳時局嚴重之情形非請老帥立正大位必致反對方面勢力益增愈陷於不可收拾之境請蕭放棄其先憲後選主張與津保要人聯成一氣言外並露事成即下蕭氏久求不得之兼長明令以爲交換之意聞蕭於王氏出署後當語某要人謂我的主張（即先憲後選）對曹使言是愛人以德對國家言是急其先務至兼長令下不下應由中央主持我可不問云云次日即派參謀鄒燮斌赴保謁曹仍請遵循法律軌道勿爲津派小人所誤又派諮議施澧泉赴滬與孫洪伊接洽調和南北問題聞保曹鑒於四周空氣之不佳擬一面揚言停辦大選以冀緩和一面另闢活動途徑業已定有辦法刻正分别進行昨派顧問朱鴻　到鄂說明曹對時局方針㈠停辦大選㈡敦勸顧維鈞就外長職完成内閣㈢由國會解决時局一切㈣贊成孫中山兵工政策業派温世霖向南方要人疏通但聞北京方面進行大選之興味尚極濃厚將軍府將軍王鐵珊昨日來鄂傳係代表表馮玉祥接洽大選問題蕭對之頗爲冷淡浙盧爲今日政變中極形活躍之一要人贊助國會南遷極爲賣力昨亦派代表楊拱辰來鄂接洽二事㈠主張國會移滬制憲㈡召開國是會議解决南北一切政治問題請蕭加以贊助蕭以未得洛吳意旨亦未明白加以可否蓋蕭氏態度固不願盲從擁曹亦不願公然叛曹也蕭又以省垣自政變後謠言日熾難免不有奸人乘機爲擾亂鄂局之煽惑除布吿闢謠外並令警務處稽查處及憲兵營將閒散北籍游民及退伍兵士一律驅逐出境自九日起即由督署副官處派隊巡查各街道以昭愼重至武漢兩電報局則均派專員檢查來往電報其有涉及時局則一律加以扣留（七月十一日） 
[洛吳控制魯省之深謀]  
　　山東綰轂南北扼京津之咽喉當此政潮洶湧中樞無主實有舉足重輕之勢吳子玉有有見及此於日昨致田督二電以防匪爲名意圖增兵魯境一稱岱南匪熾陸路多梗非厚集兵力不克保守萬全擬令直軍二十四師所部一旅來魯駐紮泰安以固防域而淸匪患一稱魯省各縣屬村莊錯落其方向名目均與軍事有關請飭繪百七縣詳細地圖送本署以资考查圖之大小不必拘定而道路橋梁山川形勢則萬不可稍有遺漏云云田督以茲事體大得電後即在督署開緊急軍事會議籌議應付之策惟關防秘密無從探悉而省垣各界則以現在魯省主客各軍已達一師十一旅之衆加以天災匪患實已困於供給微論吳氏居心若何斷不許　有直軍入境以增加人民这負擔擬即表示反對云 
[魯議會否認威海簽字之理由]  
　　威海衛租借英人爲期已滿據約理應收回而英人鑒中國政府放棄因循遂提出一種條件當局向其交涉嚴守秘密一切内容國人無從知曉山東省議會特派專員赴威海調查日昨該委員回濟報吿由地方方面探得英委員要求之欵分甲乙兩部多至三十三條其重大者如（甲）第三條英海軍保留留公島以十五年爲期一節查劉公島爲威海屏藩無劉公島與無威海等不惟喪失北洋海軍根據地且妨害中國領土領海完全權第四條劉公島抛錨處所必英海軍不使用時中國海軍至無抛錨處所亦談不過去（乙）第二條中英委員會一節不惟組織不良且權限擴張直括立法行政司法諸權盡失我人干涉官廳失自動之能力第四條聘用英國警官一節警察爲民政重要機關不能由外人主持况青島日人設警抗議至今未能解决倘援以爲例何辭以拒第六條外人土地權改爲永租一節永租者何即永遠管業之代名詞其有礙我土地所有權實甚况日人青島土地權至今仍爲懸案倘亦援以爲例其害不可勝言第七條英國所保留之官地中國不得收回一節威海市面狹隘若東操塲等處一槪保留變爲永租性質將來於商埠擴充諸多妨碍第十一條海濱淤地原租户有優先權一節發現新地中國應有處分全權不宜盡受外人拘束第十四條威海一切收入委托海關稅司經理一節海關祗收關稅不宜涉及其他者一切收　均歸稅務司經理微論仰息於人稫輙掣肘且實啓外人監督中國財政之漸爲害滋深以上八條爲魯省議會否認交涉簽字之理由此項通電昨晚已經拍發（已錄昨報公電欄）其最易忽略者即中日會議時小幡日使曾經聲明俟中英條約簽字時威海衛情形如何青島當援例辦理等語故此時偶一不愼不惟關係威海將收回之領土且牽動青島已取回之主權並影響及於旅大廣州灣前途利害顯然交涉當局　宜鄭重將事者也（鐵崖七月十一日） 
[湘政財界變動消息] [  華]  
　　政界地位之變遷財政方面之搜羅 
自鑛務局協理胡瑛被押省議會又提議查辦市政公所總理黃一歐後政界要人之地位頗有變理鑛局無人負責勢如散沙查辦員曹典球周子賢余飲翼紛請辭職趙省長一體慰留近由各軍官推薦曾繼梧爲鑛局總理趙昔爲師長時曾却爲軍長位在趙上其人老氣橫秋不樂仕進趙所擬之委狀　謂前經咨請省議會任委台端爲鑛務局總理中因借欵未成迭請辭職均經挽留迄今仍未開去總理本職近自協理胡瑛呈請停職靜候查辦負責無人貴總理剛正嚴明當此鑛局凋敝之餘必賴長才方期整理特任命仍回本職所有協理二缺暫行停委云云此狀直類公函推崇曾氏不遺餘力惟鑛局隸屬實業司該司司長唐承緒並率領全體科長親往曾宅勸駕但曾仍不肯就職至市政公所總理則省政府已决定委任曹球繼任曹不肯爲鑛局查辦員政府以曹曾充該局總理查辦較易入手堅不准辭乃以市政一席爲曹之報酬曹氏近年官興極濃時欲染指財政司長又欲進行敎育司長皆未遂志如得市政總理亦可慰情聊勝也 
湘省近年軍政各費奇絀而湘西又將發生戰事財政上必陷於奇窘之境近日造幣廠因缺銅料致將每日繳解總金庫之餘利一律停止此項餘利本爲分配各機關 
伙食之用今旣停止各機關幾有斷炊之厄且此時敎職員索薪鬧得一塌糊塗財政司代司長周子賢非常憤怒即將造幣廠代廠長譚國黻撤差另委成斌繼任惟此仍不足以救濟故又異想天開擬發行省庫券三十萬派員分往各縣按照縣之大不分配抵押田賦惟十二年田賦早已提徵無餘當然爲十三年田賦無疑議會聞耗即議决阻止進行由副議長當面質問周司長周謂舍此别無辦法應請議會諒解未知議會尚有何詞也 
[皖聞紀要]  
　　造幣廠風潮近訊奸商偷運劣貨 
皖造幣廠風潮自部委周自元來省蘇齊蚌馬亦電請吕調元維持一切吕氏乃不得不打消原來計劃而爲周自元帮忙周英主面仍思接辦十日尚擬購買公民赴廠報復預備數百主小白布旗假稱學生界至省敎育會開會每人給洋五角當被省敎育會辦事人窺破報吿北一分署派警解散詎一方面已在接洽原委查辦該廠之謝學霖　國琛奉吕調元命令邀同江澤春與周自元開對等會議承認江之虧空惟數目尚未磋商就緖江澤春原報三十二萬絲毫不肯讓步聞調人方面許周自元試辦三個月爲江塡補吕調元因恐不速解决紛擾益甚十日晚即加給周自元委任狀囑令即日到廠接事刻聞該廠員司以周自元曾在調人方面表示廠内員司完全照舊槪不更換因遂無甚異詞所慮者江澤春虧空數目一時不能决定否則接事可無問題風潮可吿一段落矣 
皖人對日經濟絕交非常認眞惟商界不甚注意因此檢查劣貨滯礙良多現在各學校均放暑假一般奸商以爲學生多數回籍乘機暗派夥友前往上海購辦大批劣貨運至大通起卸再用民船偷運到省不期有人在滬見皖商購辦臺糖千餘包海味布疋千餘件共二千餘件由江新裝至大通此人到皖即向檢查所報吿檢查所當開緊急會議派代表八人赴大通與該處商會交涉該會竟置不理所有辦到劣貨仍然分别轉運十日外交後援會又開會議再行派人前往能否達到截留目的未可必也 
[伍朝樞宴請駐粤領事團]  
　　國聞通信社廣州通信云本月六日外交部長伍朝樞宴請駐廣州各國領事本省政界要人到者亦甚多中外一堂極爲融洽席間伍部長演說大致謂中外關係之密切近極彰明其間各國政策雖未盡同然大致均趨於相互之一途中外將來一切關係亦必類此並須極力向通力全作一方面着想至於近來所稱英政府對華之新政策余並不願在此時討論不過凡一切政策違反中國民意而欲統治中國者雖出於好意亦難成功而中外合作一法亦須外人與中國之眞愛國者連合方能有效語畢伍舉杯致謝並特謝英總領事傑彌遜君傑彌遜君當即致答詞大致云余之所言大約在座各領事均表同情蓋即伍部長之回粤任事爲各國領事之所滿意之事並云葉恭綽部長之長財政實爲現在惟一稱職之人余對於葉財財長之才幹向極欽重今回粤任事實爲廣東之幸至於中外關係以推誠相見爲最要而近日所傳英政府之政策余亦不願在此時討論不過余所知者則英政府對華之政策係通力合作而已云云其他各國領事亦均有演詞至夜深賓主均盡歡而散 
[粤西北兩江戰訊]  
　　北軍退出韶關北沈軍自退守馬壩後滇軍僅進至烏石並未進逼而北沈軍亦不反攻至四日即陸續退入韶州又由韶州退往大橋是晚楊希閔接韶州商會報吿略謂北沈軍約萬餘人經於是日完全退出韶州韶城幸尚安謐云云楊隨派探偵查確實始於是夕移駐韶城廣州大本營亦於是晚接楊然閔自韶州來電稱北沈軍已向雄始方面退却敝部經於支夜進駐韶關隨飭各部銜尾追擊務期於三日内將敵軍逐出雄始云孫中山旣接捷報即星夜令飭大本營會計司立備該項賞欵凖於五日親自携赴北江前方頒發繼因籌措不及故改期六日成行携有現欵五萬元隨行者有參謀長蔣忠正英人霍恒副官黃惠龍馬驤等數人聞北沈軍此次失敗原因一則由於糧食不繼二則由於沈謝兩軍另有問題待决故不得不退云云又粤路連日派往北江修理車路各工程人員頃已有返省者據其所談云自波羅坑以上迄韶城一帶所見死屍山積間有受重傷不能行動在死屍堆中手足尚能活動者情形至慘此次兩軍劇戰數日據聞兩軍傷亡兵士總數約有五千人以上亦云慘矣至波羅坑以上各車站處則均蹂躪不堪均要大加修理所有波羅坑英德沙頭大坑口烏石馬壩韶城各車站兩旁前後地方均堆積死屍無數即車站之瓦面亦往往存有死屍三數具或十數具不等波羅坑之搖步大鐵橋被炸去橋躉一邊鐵軌枕木毁爛一小部分馬壩橋亦被毁爛鐵軌枕木惟未盡炸五日軍車已通至韶城惟尚須趕緊修理大約一星期内工程方能完竣始能通行客貨車也又聞前數日北軍方本仁有一部分軍隊數約一營由韶城退去時在大橋地方被該處民軍圍攻該營兵士不敢前進卒候至方部大隊到來方能成行 
　　聯軍退守肇慶西江戰局當北江滇軍節節得手之時德慶桂軍又乘機東下江海防艦隊及中央直轄一三四師等聯軍抵敵不住南江口六都悅城等處相繼爲桂軍佔領三日聯軍退守祿步桂軍復以大隊進逼聯軍於四日復退肇慶部隊分握大湘口圭頂山黃岡一帶艦隊則遊弋於三榕峽以迄圭頂山附近一帶河面於是祿步亦落桂軍之手查祿步距肇慶城約七十里朝發可以夕至現桂軍仍擬向肇進逼故肇城居民頓呈恐慌頃據軍中人云西江方面桂軍兵力合何才傑鄧瑞徵李根雲陸雲高蒙仁潛等部約有一萬一千人聯軍兵力合一三四師及其他小部分計約七千人左右另江海防艦隊十餘艘海軍艦兩艘協同陸隊進行以雙方實力比較總不相上下現在形勢桂軍主攻聯軍主守聯軍之所以節節退却者欵項問題居其半作戰不能聯絡一致居其半自魏邦平出任該方面軍事後已不始前之渙散矣 
[閩人反對鹽務恊餉局（福州通信）]  
　　閩省將設立官運局已見前報現聞此事經薩省長飭令財政廳會同鹽運使核擬大綱均以照前淸成例於鹽法道外設官運局手續繁重不如改稱鹽務協餉局於正稅外食鹽每擔加二元六百文魚鹽每擔加二元五百文以爲協餉之用旋經漁民反對乃有魚鹽每擔減至二元之說然漁民之反對仍然劇烈其所持理由則以魚鹽向受優待開放後每擔祇稅四百文若驟加鉅大稅欵漁民勢必以資本及銷路之故委魚於海直接減少海產間接影響生計至食鹽之稅𨺗加至於二元六百文其� 
影響於小民生活尤酷故反對之聲亦日以騰沸查鹽務協餉局之設其遠因在於民國十年秋間由鹽運署總務科科長陳爾麗等倡設鹽公司與當時在上游最有實力之王百民協議上游鹽運槪歸該公司辦理如尚有自由輸運者即以軍隊阻止之嗣因稽核所與自由商反對事乃擱淺顧該公司依然存在延至今日該公司因受各地護運局（指海軍自治軍等在其駐紮地以護運爲名抽稅者）之節節破壞乃獻策於當局按月願擔任軍餉二十七萬惟附有三種條件（一）名義須定爲鹽務協餉局（二）閩海運安兩道槪歸該公司領辦但目下預算每３月鹽務收入可銳增至四百餘萬除協餉外該公司可得五十餘萬夫籌餉養兵本與閩人心理根本相反籌餉而至於鹽不啻戕殺貧民之唯一利器况籌餉養兵外更以數十萬之民膏脂以豢養此少數鹽公司人員無怪反對之聲之幾聾吾耳也 
[浙敎育界請維持經費]  
　　浙江敎育廳接省敎育會副會長李傑工專校長金培元醫專校長李定一中校長何炳松農業校長高淮魏商業校長李涵眞蠶業校長朱顯邦運動場長張衡圖書館長章箴體育校長王犖宗文校長鍾毓龍安定校長陳純惠興校長　壽康行素校長費隱函云逕啓者頃見省署令行貴廳内開查預算案敎育費特别說明内開施行新學制案甫經議决所有舊制省立各校均應改編但年度倐届審查尚須時日其詳細預算祇能俟下次開常會時另由主管官廳編製交議在未議决以前暫以十一年度預算爲標凖由主管官廳酌量支配但其總數不得超過此次交議一百三十二萬三千三百一十九元以示限制等語敎育費歲出預算旣因施行新學制案尚須改編另行交議應由該廳遵照籌擬另編俟下届開常會時呈候交議一面暫以十一年席預算爲標凖迅速由廳酌量支配呈核合行抄同預算書令仰該廳遵照此令等因查本年度敎育費因施行新學制及其他擴充事業均有增費之必要况此次交議之一百三十二萬三千三百一十九元已較本會等提出之總數削减孔多若再削减實屬無法辦理今敎育費特别說明内旣明定一百三十二萬三千三百一十九元之限制則在此限制以内當然可以自由伸縮現在年度開始已近半月一切應興應革之事亟待進行而預算尚未確定辦理深感困難爲此合詞函請貴廳按照特别說明内規定之總數依省議會審查報吿分别支配用途以免紛擾而利進行至紉公誼 
[杭州快信]  
　　自自治大綱起草後竟有人假名集會以圖列入法團會議者故某某各法團已抱消極態度預料籌備自治一時難達目的 
　　杭縣律師公會因時局問題昨午開臨時會並提議司法協會交議各案今日（十四）開第十九次常會 
　　浙江省憲期成會昨午後假省敎育會開評議幹事聯席會議 
女界團體聯席會議十日公推番查自治大綱代表鄭企因陳傃等十六人定十四日假桂華里宜廬先開代表談話會預備出席 
　　中上校長會議以十二年度敎育經費預算因須施行新學制不能不有變更應如何改編之處宜先事討論以便呈報官廳酌量支配特於昨日午後在工專校開臨時會共民討論 
　　前樂淸知事殷繩戊領欵修復衙署鹽所（因上年被水災故）報銷不實現經該縣會議長朱俠電省揭發已令高檢廳甌海道伊查復核辦 
　　警務處昨委章燮充保安隊第三總隊長毛焜充第三總隊第二分隊長高審廳委陸寳鐸充本廳推事 
[南京快信]  
　　齊督代表宋玉峯由杭返寗述浙盧意旨重在保境安民國事聽法律解决蘇浙和平當始終保守 
　　軍署得津探報吿吳光新已由津秘密赴奉 
　　海軍總司令杜錫珪已返寗齊督昨晚過杜處談話甚久杜已照常視事 
　　省署連日接各縣報吿水災文電已有十餘處 
　　韓省長昨（十二）日偕寗垣各長官在絨莊巷景公祠設壇求晴並自昨日起斷屠三天 
　　軍署接陳調元電吿蕭碭等縣各匪已漸就肅淸除兜剿外並電吿皖魯兩省會同堵截 
　　東台丁溪塲灶民因聚抗官被營隊格擊傷斃十餘人兩長以案情重大電淮南墾務局東台縣知事妥愼辦理勿任再釀事端 
　　江寗地方廳學習承審員實習期滿昨蘇高等廳已分别委往各縣充任承審員李芬常熟劉振瀛泰縣孫希乾灌雲成啓元沛縣楊勣東台張玉麟如臯 
　　省署昨開實施新學制委員會列席者二十餘人蔣敎廳長主席議决本年實行新學制中學僅招初一師範招前期一年級實業附中亦然惟各學現已實行招生驟行停止殊多困難恐不免仍有反對者 
　　敎廳擬將各縣私中學曾在省廳立案者一律登報公布俾應考學生有所遵循 
　　江寗敎育欵產經理處昨（十二）午後三時在敎育局開董事會議討論淸理欵產及與自治經費有關各問題　　省立第七師範學校呈請價領徐州舊鎭署官產以備擴充校舍齊督已令軍務課查復核奪 
　　東大暑校學生有二三千人現商務中華協和南洋東南文化共和等書局均在該校設立分肆營業異常發達　　美術專門學校於下學期添辦女子刺繡科學額四十名已開始招生 
　　嘉興絲綢機織聯合會吳興縐業公會電稱無錫驛站私設繭行請飭停閉韓省長令財政廳查核辦理 
　　王警廳長以每届夏令人民往往不着短衣赤身露體匪特有傷風雅尤足貽笑外人昨特通令各區署轉諭各商店除此惡習並取締道路行人 
地方通信 
[松江]  
　　水警獲盜解究水警隊長楊澄拿獲夏曆五月十六夜搶刦南滙北蔡鎭富紳蔡頌堯家之盜犯宋斌荃王春 
 
 

Page 11

 
 
第一萬八千零九十六號;中華民國十二年 西曆一千九百二十三年七月十四號
星期六 * *泉高狗郎等三名業已解送水警一區區長沈夢蓮發交徐亞伯督察員提案審訊該三犯即當庭供認夥刦得贓不諱惟要求保全生命故即判解南匯縣署師歸案訊辦矣 
[蘇州]  
　　植業銀行定期開幕上海東南植業銀行成立於去夏七月今春在南京設分行茲又添設蘇分行行址擇定閶門西中市業已裝修工竣擇於本月十九日即舊曆六月初六日開幕經副理爲許博明潘仲桂二君蘇城又多一金融機關矣 
　　律師兼區問題吳縣律師公會前據會員萬維瀚等提議凡入本會不兼他處之會員得自由加入丹徒公會等因於本年六月二十四日第十一次常任評議會决議備文呈請高審廳核准呈部備案茲准函復逕啓者案准貴會文開吳縣律師公會未兼滬會各會員請准兼入丹徒地方廳區域執行職務等因准此查加入吳縣律師公會各律師旣經本廳呈准一律得兼在上海地方廳管轄區域内執行職務按照修正律師暫行章程第十條組書兼在一地方審判廳行其職務之規定自不得再在丹徒地方廳兼區至尚未入滬會各律師如因家居鎭常或交友關係擬兼辦丹徒地方廳訴訟事件可由該律師等酌是情形改入丹徒律師公會執行職務並無兼區之必要所請碍難照准相應函達貴會請煩查照轉知爲荷等因律師公會接函後即將原函抄陳各會員查照加具意見於七月二十號以前復會以憑開會評議續請方法云 
　　道縣兩會消息本月十日道署會議工巡捐局一案甲派主張歸入市公所乙派主張獨立蔡道尹以雙方爭執毫無結果呈省請示又是日縣署預算會議仍决定暫照七八年度支配俟縣議會成立再議云 
　　航船被撞沉沒往來蘇錫之吳根大夜航船前夜承裝無錫各油廠豆餅一萬餘片豆油七十餘擔由錫開駛來蘇黃昏時冒雨開至滸墅關區之望亭附近恰有華阿生船户由滬裝載牛莊油一儎開錫吳船於黑夜中開駛未曾防範迎面有　篷船駛來致被華船撞一窟窿吳船頓時沉入河底所載豆餅豆油悉皆入水幸無搭客船人亦皆泅水獲生云 
　　蘇埭輪船因水漲停班蘇垣往來黃埭之慶記輪船現因霉雨不絕河水暴漲若再開駛難免衝毁壩岸妨害農田故該輪已於前日起暫行停班聞擬俟水勢稍退後再行定期開班 
[鎭江]  
　　四縣議會消息揚中金壇溧陽等縣議會奉令恢復後業已籌備一切於八月内一律開會丹陽縣議會正副議長日内已籌備進行定於十五日先開談話會其卷宗器具亦已淸理大約八月内亦可開會云 
　　米麥因雨漲價鎭埠米麥市况近因霉雨過多河水𨺗漲各處河港中船隻已難通行來源缺乏是以價均日漲白米漲五六角不等新小麥漲一元以外如天再大雨尚有續漲之勢 
　　趕救被淹田禾丹徒縣批順江鄕董事吳國楨呈報該鄕田禾被淹備案云梅雨疊降江潮又漲田禾被淹聞之殊深焦灼現幸晴霽易於消退務望轉令洲保人等趕緊　救設法宣洩以期無碍秋成至要云 
　　鎭關焚燬烟土鎭江關第二百五十一結期内拿獲充公藥土定於本月十三日上午十時在關前焚燬已由賈監督函知地方官請予蒞塲監視俾昭鄭重 
[揚州]  
　　小學訂期放假江都第一區縣立學校暑假時期業經市敎育會議决仿照上年成案於十六日放假云 
　　酌定東台鹽稅東台籌户取消改辦食岸輕稅每石稅價四角每斤售價一分五釐三毫原以六個月爲限逾期酌加稅率刻已届期運使擬加二角稽核所則主張加至三角或三角五分雙方核議酌定折衷辦法增加三角連同原有之稅共收七角該岸食商售與鹽挑及鹽挑轉賣食户亦即照案遞加三釐改售一分八釐二毫以昭公允而示體卹聞已會呈鹽署察核施行矣 
　　海軍參謀來揚海軍總司令部參謀長許伯翔昨由寗來揚謁見淮運使交涉鹽稅指撥餉項事宜以免時虞不濟 
　　鎭揚汽車近訊鎭揚長途汽車由六圩渡江之輪船在前係與通濟輪渡接洽便帶旅客乃該渡以開支浩繁决計停駛汽車以有連帶關係亦吿停車茲悉該汽車公司已派宋某往滬籌備輪船以便行車接送旅客之用云 
　　飭設道路分會淮揚胡道尹訓令縣署准中華全國道路建設協會函開提倡全國修築道路業經部咨各省查照籌辦積極提倡請飭屬遵辦等情查修治縣道里道應由縣會同自治團體修治規定從速組織分會以收普及進行 
[淸江]  
　　六師招工開標西門内省立第六師範令年暑假期内擬建築新式宿舍樓房十五幢前已呈准省廳並招工投標多日本月八日下午在該校事務室開標當時到場監視者有淮陰朱知事委派之三科主任聞笠僧共計投標七份（一）中南機器建築公司（得標者）投一萬五千比較投標各家爲最低額（二）王萬源號投一萬六千四百零五元七角八分（三）陳高源號投一萬六千六百八十元（四）姚萬源號投一萬六千九百三十七元九角四分（五）黃萬順號投一萬七千零七十四元四角五分（六）孫義記投一萬七千一百九十七元零三分（七）張同森號投一萬九千三百九十七元一角六分 
[南京]  
　　平民敎育之進行方法平民敎育公布委員會昨（十二）日下午三時假門帘橋省敎育會分事務所開會到會委員爲張玉麟李三旡張辰伯吳福康諸人討論進行方法僉謂欲謀平民敎育之發達在使一般平民瞭然於識字不識字之利害應利用最簡單且有興趣之廣吿法以促共激刺而易於收效公决方法四項凡通衢僻巷及火車馬車人力車上一一張貼其他尚有各種勸導方式並定每兩星期開公布委員會一次積極進行俾貫澈原定計畫云 
　　禁售小玻璃瓶顏色荷蘭水省警廳訓令各區署云王家福函稱本垣市上小販發售各色最小玻璃瓶顏色的嗬囒水價目雖云極賤而其原料不良瓶質亦劣實屬有害衛生本垣幼童購飲者極多瀉肚者亦時有所聞事關衛生理合函請貴廳長飭署禁止發售以重衛生實爲公便等情據此查玻璃玩物裝置各種飲食早經本廳通令取締在案據函前情合再令仰該署長即便督飭所屬對於售賣小玻璃瓶顏色的嗬囒水者亟應嚴行取締以免危害而重衛生仍將辦理情形具報查考 
[湖州]  
　　反對兼任敎育局長吳興敎育局長已奉廳令遴委三中校長潘鳳起充任兹闻各區學務委員以勸學所改組敎育局手續紛繁今以校長兼任深恐貽誤要公爰特先後據情呈廳請予更委云云惟據敎育界傳說浙省本年秋季施行新學制師中依法合組三中遺缺聞將委三師校長楊乃康任理故潘君並非兼任云云 
　　霉雨勢將成災霉雨連朝山洪暴發時或狂颷怒吼是以傾船倒屋時有所聞城廂沿河通衢悉成澤國水淹過膝四鄕田禾齊水災象將成如果早日放霽或尚無礙否則秋收恐將無望矣 
[嘉興]  
　　公衆衛生事宜嘉興衞生事宜所亟宜注意者（一）厠所·城中厠所林立每於夏令穢氣薰蒸殊於衛生有礙（二）公井城中公井乏人看管致居民時將穢物傍井洗滌濁水流入井中人汲飲之即易疾病（三）野犬·城中 
野犬日多難免無瘈狗混跡其中現有公民周國勳等將以上理由呈請官廳函知衛生會並令行警察所共籌取締辦法矣 
　　拆除檐前雨撻城内外救火聯合會會長張守義以禾城街道狹小各商號又於檐前裝置雨撻以避風雨一遇火警輒至延燒對街房屋防患未然自非拆除不可因於日前函請警所令知各商號拆除以防危險 
[南昌]  
　　贛省發現洪江俠義會贛省兵燹而後匪患遍於全省日昨督理省長公署忽接到人民匿名函自建昌郵遞禀稱拾獲一函内有布票五張不敢隱匿禀請查閱布票係用白竹布原印江右俠義會員證旁有第號及會員者字樣上鈐方印隷篆洪江俠義會印六字其函係用鉛筆繕寫信面寫王亦新先生啓内則詞意悖謬並稱遇有機關要務由新豐團練局疇玉昆均可接達等語兩署接此信後即訓令省會警察廳及警務處稱此案旣有票板行用已多當可槪見應轉飭所屬一體遵照嚴密防範倘或養癰貽患惟該地方營縣是問其王亦新及新豐縣團練局疇玉昆等究竟有無關係亦即從實查復 
[漢口]  
　　中南銀行開幕中南銀行十日遷居一碼頭開幕漢埠各機關及商界紛紛前往道賀冠蓋如雲該行招待極爲週到欵以茶點當由洋務公所及英捕房特派華印探捕在門外招料濟濟蹌蹌頗稱一時之盛 
來函 
[福建國民外交大會來函]  
　　各省國民外交大會後援會省議會學生聯合會敎育會農會工會商會律師公會各團體各報館均鑒本會自發起組織以來各法團社團極力贊襄幸吿成立凡事公開章程俱在此次五九游行已呈空前之成績本會同人方慶熱心者衆克奏偉功不意近月以來有自稱福建學生聯合會人員翁興毓林鼎亞柯伯倫等勾結不良份子盤据學生會結聯奸商破壞排貨希圖漁利本會同人以大義所在協力抗爭乃翁興毓等多方揑造謠言破壞名譽經本會逐次駁斥彼輩老羞成怒私自召集惡劣份子極力搗亂適本會於七月一日開理事交誼會原擬聯絡感情而興毓等乘機烏合初以言詞挑釁繼以白刃來加光天化日越貨傷人（刀傷本會交際股主任陳杰腦部及背部腰部拳傷又脚傷腹部胸部拳傷又脚傷總務股主任黃亮笙背部胸部脚傷又拳傷庶務股主任程前達腹部及腎部脚傷會計股主任張乃武腎部受傷較輕者約二十餘人姑略之）致本會印信文書錢欵簿據被奪殆盡當茲事發生之始本會以事關　牆不忍傳播意欲以和平解决以免貽笑外人詎料興毓等猶不自歛跡復敢散布傳單一味誣衊　無根據嗟嗟戈操同室忍爲喋血之謀禍起蕭牆敢行敗類之舉化交誼爲干戈籌外交成内亂曠觀全國殊屬創聞迴憶民八之年奸商黃瞻鴻採辦劣貨優秀學生出而抵抗黃氏收買惡劣學生陳太　等百方慫恿乃逃法網今者本會緣起均屬民八之優秀學生及社會之健全份子協同組織方期善果得收而興毓等襲太昊之故智竟敢私自停止檢查劣貨允奸商以自治（根據該會六月九日啓事）交換條件得欵巨萬而對於社會除創辦非　非馬之少數暑期義務學校尚未成立外其餘絕無表示私囊挹注可想而知似此倒行逆施以己度人其居心尚何可問茲翁興毓柯伯倫等野心未艾又顧之他猶欲假託排日竊取湘案代表名義聯絡同類之夏禹嚋赴滬活動冀逞陰謀而以湘滬爲其逋逃之藪故先於五日將所奪印信盜竊本會名義函召私人並勾結商蠧柯潔如等就商會内僞選職員期達其狼狽爲奸之目的省中各校學生以及社團人員聲明否認狀極激昂本會以翁等小醜跳梁不學無術原無訴諸國人之價値惟其暴動影響有礙外交會學生會雙方感情且内玷學風外增國恥希圖補救不得不相吿以誠凡我邦人其共之福建國民外交大會 
 
 

Page 12

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 13

 
 
第一萬八千零九十六號;中華民國十二年 西曆一千九百二十三年七月十四號
星期六 * *本埠新聞 
[國會移滬今日行集會式]  
　　昨日籌備會之情形今日發表之兩宣言 
國會移滬定今日下午行集會式其開會秩序已見昨報昨日下午二時續開談話會討論各項籌備事件先由褚輔成報吿籌備及接洽發欵情并提出臨時秘書廳組織及推舉籌備員事件覃振謂秘書廳可稍緩明日開會最重要者爲發表對國民宣言對外交團聲明及敦促同人南下三事吕志伊謂關於籌備事件將來可組織行政委員會負責杭辛齋謂明日集會秩序已經擬就請衆加以討論徐蘭墅謂現在先請討論關於明日集會事件衆對集會各項稍有討論褚輔成釋謂此係依據約法上國會有自由集會權一條董昆瀛報吿京津狀况謂在津領欵者總計已有四百二十六人有私事而勾留者不日可南下惟盼此間同人分頭向其敦促又奉天代表曾來說明張作霖表示對擁護同人非常堅决外間與保定如何接洽之說俱非事實在東議員六十二人一俟此間電招即可派妥員護送到滬主席先宣讀對國民宣言草稿衆主推派二人審查當即推定章士釗張樹森二人爲審查員主席又以發表兩電（一）致外交團（一）致同人及兩議長敦促南下付衆討論無異議次討論院印問題結果先刻秘書廳印院印俟經半數以上同人通過再行刻用末主席報吿明日開會臨時秘書必不可少衆均贊同遂散會臨時秘書名姓如下（秘書長）但　·（秘書）田桓·周籕·李其基·夏兆英·沈高華·劉鼎·張心蕪·賈保樞又昨日報到者有周擇·朱騰芬二人又訂定明日下午二時再開談話會討論内部一切事件云茲錄擬定今日發表之兩宣言如下 
　　對内宣言「離京國會議員對内宣言」全國各機關各團體各報館公鑒民國肇興十有二載姦宄迭起擾攘頻仍約法旣視若具文制憲復垂成屢敗遂至國本搖動人人自危幾疑共和政體之不可行思之痛心言之切齒同人等受國民付託之重顚沛流離備嘗艱苦大法未立負疚滋多法統三復鮮克有終今茲六月十三日之變又見吿矣橫暴武夫覬覦大位威脅利誘穢德彰聞竟敢煽動軍警包圍府邸刼車索印行同寇盜旬日之問以尊嚴之首都化爲豺虎縱橫之地綱紀盡隳廉恥道喪國於天地果何以立一載以還同人等以法統須經遞嬗憲法亟待觀成忍辱履危黽勉從事幾於足一動而偵隨舌一搖而賄至武人干憲之電宣誦於議堂暮夜扣門之私公言於白晝以此制憲其何能淑以此大選安得元良况復矯命攝政借債行賕若金佛郎案之協定若詐索鹽商之醵金若天津俄界隙地之變賣若西北國道借欵之密約事實昭著中外播聞惟便私圖靡恤國權倒行逆施無所不至實爲人類所共憤國法所不容同人等維持法紀責無旁貸敢爲露布以吿國人首都已陷於無政府狀態國會在此危亂之區不能自由行使職權爰自六月十三日起相率陸續南下開會於滬上别謀建樹完成憲法凡我國民諒有同情申大義於不昧奠國本於將傾死生以之誓底於成除對各友邦另有表示外謹此宣言惟希鑒察國會議員褚輔成湯漪覃振杭辛齋丁惟汾凌毅童杭時焦易堂董昆瀛烏澤聲郭春森蔣曾燠吳崑蕭輝錦茅祖權于洪起馮自由黃元白王斧黃伯耀田桐吕塌伊章士釗朱溥恩胡兆沂董耕雲李安陸楊永泰黃雲鵬石璜秦肅三劉振生王樂平陳義方潛王源瀚李靖國王鴻龐于恩波王茂材易仁善蕭炳章張世楨袁榮叟王國祜丁瑩金　覃壽公劉楚湘程崇信王宗堯余名銓張華瀾徐兆瑋鄧天一景定成孫鏡淸劉澤龍祝光樾連賢基楊士鵬劉萬里林鴻超田永正程修魯金兆棪陸祺郭生榮冀鼎鉉汪秉忠鍾才宏凌鴻壽劉重張則川李景泉龔政凌飛林伯和周廷弼徐象光周澤苞彭施滌雷煥猷易宗夔金溶熙韓藩沈椿年金尚詵　訓盛邦彥留懋賞黃贊元張宏銓瞿啓甲羅黼閻鴻舉苗雨潤范熙壬阮毓崧周兆沅張海若劉榮棠劉峯一彭建標車林端多布周繼瀠王猷張復元王任化丁儁宣陳夑樞周學宏楊擇梁登瀛李式璠谷思愼邱珍向元均彭邦棟唐支廈何弼虞趙連琪羅上霓高杞劉爕元禹瀛李英銓彭學浚陳子斌胡摯譚煥文文篤周袁炳煌鄒繼龍汪汝梅楊逢盛張樹桐唐樹基張敬文時功玖黃懋鑫戴書雲毛玉麟潘乃德張廷輔賴德嘉張大昕汪噦鸞鄧元歐陽成黃緝熙吕復張善與賀昇平張華祖張嘉謀曾昭斌金鏞昌張聯魁劉緯楊夢弼黃象熙席業魏肇文王恩溥劉景烈鄒樹聲陳友青白常潔李自芳馮振驥周學煇黃汝瀛郭寳慈盛際光金承新周慶恩覃超尹宏慶李廣濓蒙民偉陳祖烈劉彥方表張鳳　李含芳段大信王鴻賓王弌杜師業楊允升高仲和歐陽沂王恒寇遐王兆離尚鎭圭李文治羅富文丁超五何海濤馬君武岳雲韜趙烜朱家訓閆琳黃荃姜繼蕭汝玉羅潤業要壵年王烈閆光耀陳祖基角顯青陳光勳張大義王楨　宗龍段雄李華林丁佩榖趙守愚李克明繼孚張瑞劉雋佺邱冠棻程鐸沈智夫饒芙裳曾慶模王有蘭艾慶鏞吳淵湯用彬李爲綸李肇甫李永發李含荃那德昭李瀾師敬先席綬孔昭鳳陳煥章王永錫詹永祺羅增麒黃寳銘劉景雲龍鶴齡李正陽劉不元熙鈺黃金聲祺誠武林繩武祺克愼恒紹元汪震東康愼徽裴淸潔張樹森姚桐豫謝國欽朱觀玄韓玉辰唐寳鍔孫光庭曾幹楨竇應昌蔡復靈潘學海劉濓許植材朱騰芬楊山光詹調元戴維藩潘大道陸昌烺曾銘陳國璽孫熾昌盛時葉蘭彬廖宗北田稔陳士髦黃紹侃齊耀瑄程大璋陳師汝丁善慶劉可均余芹生李秉恕陳峻雲張鴻倓王汝圻胡應庚張相文王紹鏊蔣鳳梧楊肇基邢麟章趙學良劉興甲張光煒白逾桓薛丹鄴傅航國田美峯彭養光張振麟吳日法賀廷桂王迪成陳尚裔楊振春王用賓李振鈞李永聲邵瑞彭陳光譜胡鈞沙彥楷張浩趙舒秦楷郭同徐蘭墅鄭萬瞻謝越石楊時傑姚文枬向乃祺阮性言何銓譝周震鱗徐繩曾毛印相江浩李耀忠孔慶愷陳廷颺何雯黃霄九唐理淮馬小進賴慶暉趙伸黃序鵷慮鍾嶽陳邦　孔昭晟董慶餘劉映奎盧仲琳王安富陳宗常李汝翼張瑾雯李執中王洪身逯長增蕭文彬張雅南范殿棟關長慶莫德惠楊繩祖劉哲吳子青李膺恩高家驥李秉恕劉恩格邴克莊王秉謙鹿鳴楊渡臧景祺謝書林楊顯青龔玉崑馬泮春姜毓英羅永慶翁恩裕仇玉珽曾有翼張嗣良王文璞楊國瑞趙仲仁李伯荆戰滌塵車席珍邵仲康孟昭漢陳世祿訥謨圖恩克阿穆爾業喜海順博顏德勒格爾壽明阿克興額盧元弼張嶧（共計四百十一人） 
　　對外宣言北京各國公使天津上海漢口廣州各國領事公鑒此次北京政變總統移津全體閣員槪行免職北京爲武人盤踞正式政府一時尚未完成國會爲暴力壓迫决計移滬開會所有六月十四日由三五免職閣員矯命攝政之布吿及六月十六日兩院會合會不足法定人數之議决認十三日大總統在京發布之免職命令爲無效而以十四日在天津車站强迫所發之總統辭職命令通電中外種種行爲迭經同人聲明爲非法世界立憲國家從不聞有此惡例諒爲貴公使貴領事所共知最可詫者以大總統直轄軍官敢於包圍府邸逼令離京以大總統特任疆吏公然刦車索印逼令發電行同寇盜聞者髮指綜上所述經過之事變可以證明敝國首都久已陷於無政府狀態自六月十四起北京免職各國務員對於貴公使所發文書所訂契約斷然不能發生效力全國國民誓不承認應請貴公使拒絕交涉扣留每月應撥之關餘鹽餘俟正式政府成立再行交出庶幾亂源杜塞政治可望復上軌道特此聲明即希查照再現在報名移滬開會之議員已有過半數以上自本宣言發布之日起所有在京議員之行動當然與國會職權之行使毫無關係合併奉聞中華民國國會議員（署名同前） 
[褚輔成等否認京議員行動電]  
　　離京國會議員褚輔成等二百九十五人昨發出兩通電如下（銜略）㈠奸徒竊位力肆陰謀得誘威廹無惡不作證據確鑿前已迭電聲討諒邀察及茲接京函報吿前夕王承斌派員來京向國會當局協商此時合法選舉業已絕望擬以非法手段選出總統其方法如下（一）揑報出席人數（二）以非議員會名頂替（三）强迫簽到之議員入塲或以綁票方法强制議員出席聞已决議大約自下星期二即當實行等語查離京議員已達二百九十餘人之多在京報名與尚未離京者合計已逾半數因之以五分三開議之憲法會議現已流會六次可爲證明而選舉總統之開會人數較憲法會議加多除非乘機無弊萬無可以開會選舉之事假使奸人悍然顧變生不測魅魑　形尚希共伸大義一致聲討特此奉聞云云㈡連日報載北京所謂大典籌備處密定種種進行辦法愈出愈奇同人等通電揭其奸謀諒邀鑒察查兩院議員總額爲八百七十八人大總統選舉法所定選舉會人數爲總額三分之二之到會又國會組織法所定憲法會議人數總額爲五分三之出席以總額三分二計算爲五百八十人以五分三計算爲五百二十二人除總額中中央學會八人尚未選出及各省區出缺未經補選者共爲三十五人外去歲開會在京報到者實爲八百三十五人政變未發生之前其因親喪疾病長期請假早已出京者二十餘人此次政變同人已離京者二百九十五人其尚未離京者僅有五百十餘人通盤計算不但總統選舉絕對不能成會即憲法會議之人數亦早已不足故自政變以後兩院會合會以不足五分三之人數改開談話會憲法會議亦六次流會即此已足資爲鐵證茲合詳細聲明倘北京以後再開憲法會議或組織總統選舉會其爲假冒揑造毫無疑義同人等絕不承認特再電佈達云 
[國會後援會致浙盧電]  
　　請促議員南下 
　　參衆兩院國民後援會昨（十三）致浙督辦盧永祥一電文云杭州盧督辦勛鑒自近畿軍人擁戴曹兇逼走元首後全國騷然加以列强乘機高唱共管之噩耗幾演亡國之慘禍幸賴麾下喚醒兩院議員主張正誼避去暴力感電朝傳惡潮夕止兩院議員聯袂南下麾下功在國家勛留史册凡屬國民莫不感激惟現留京之兩院議員尚不在少數已到津者又多盤桓夜長夢多深以爲慮麾下德被東南威著全國尚懇登高一呼俾兩院議員盡行南來早日集會以奏討賊戡氛之功他日憲法公布國基丕振救吾民出水火登袵席皆出自麾下所賜也臨電迫切佇候明敎中華民國參衆兩院國民後援會各省區代表郭森甲劉啞佛王翶等六十三人叩元印 
[私販軍火案之續訊]  
　　美公堂審訊史泰恩夫人情形昨又發出逮捕狀九張 
文滙報云私販軍火案中之史泰恩夫人今日下午在美公堂開審中外人民前往觀審者庭爲之滿史夫人延許理律師辯護美政府方面由胡薩檢事起訴控訴文稱被吿史泰恩夫人於六月二十日及其後數日間違背一八八四年中美黃海條約第三十三欵及一八五八年中美天津條約第十四欵在中華民國領土内故意犯禁輸入儲藏及運送槍砲子彈等審判官爲魯敦氏開庭後許理律師聲稱堂上前命樊克令氏檢送關於凱雷洋行之各種文件合同等但此項文件係屬機密性質樊爲凱氏保護律師未得凱之允准不能將其檢送公堂胡薩氏否認爲機寗文件稱美政府料其必有關於高麗軍火事故即函電之僅言馬鈴薯菜蔬等者亦須檢送以所稱馬鈴薯菜蔬等皆屬隱語也渠意樊氏雖爲凱雷氏律師亦不應拒絕政府要求且本案屬於刑事不能藉口機密云云許理續申前辯謂在刑事案中向無强迫被吿檢送文件之例故即對於凱雷氏亦不能迫其檢送胡薩謂樊之不肯檢送顯係其　必有能證實被吿罪案者故政府必需樊氏檢送種種文件如凱雷氏具名之合同契約函牘·及凱雷氏與甘氏洛斯氏梅彌爾氏史泰恩夫婦諸人所訂之合同契約及往來函件等均須檢送云云嗣樊氏上堂稍有申辯最後許理乃允以此項文件送交公堂封存俟得凱氏允許再行啓視（本案未審畢） 
字林報云聞胡薩氏偵查抄出函電之結果發見一絕大私販結合據稱凱雷氏擔任收買而史泰恩氏擔任兜銷目前正有一批大宗交易倘能成功其値將達三百萬元之鉅購買者爲張作霖但因上海方面要求先行交欵奉張要求先行交貨以故相持未决今旣發覺當然不能成交矣 
大晚報云私販軍火一案外間雖有種種傳說據官塲消息美當道偵查此案本日尚無鉅大發展截至下午三時止亦未續有逮捕僅發出逮捕狀九張内英美德法諸國人均有史泰恩夫人及麥羅萊氏兩人自昨日先後就逮後本日下午其代表律師許理曾根據禁止軍火運華律·及保護人身律·向美按察使羅平傑氏呈請釋放兩人羅氏未允昨日史夫人拘禁美獄全日後今已由美當道設法徒往維多利亞療養院携其八月嬰孩同居今晨外間頗有凱雷已獲之說但下午即經當道否認現其人是否仍匿杭州抑已來滬尚未偵悉至奉天之史泰恩氏今亦去電逮捕矣 
字林報云本埠著名西商某君以與私販軍火團内之一人同名日前有華人詢其有無軍火出售又有某商亦被誤爲私販軍火者曾有人向其接洽來福槍十萬枝云 
[出東路商界聯合會對外宣言]  
　　爲國際共管問題而發 
山東路商聯會昨發宣言云連日路透電登載國際共管中國初猶一種製造空氣作用近則聲浪日高一日已有具體辦法竟向華盛頓提議如監督財政派艦示威取銷華會議决對華條約種種條件無異亡國據傳此議始於某國人凡臨城刦案及各處擾亂等事無一非某國人暗中唆使志在引起國際交涉而不利於中國不幸各國竟受其愚致亦合唱國際共管電中有華商歡迎外人干涉内政之說此種論調尤屬荒謬按近代世界各國其改革時代國内擾亂情形較之中國有過無不及况中國國民性愛好和平不久必漸底於治安可以共信今特鄭重宣言凡中國之事中國當自整理之無論何國其有侵害中國主權者國民誓共反對各友邦幸勿爲某國人所蒙蔽而貽惡感於將來謹進忠吿幸垂鑒焉 
[稅務處咨復淞埠局]  
　　淞口籌設碼頭關棧事稅務處孫督辦已咨復淞埠局張督辦派姚監督賴稅務司爲代表就近商辦共策進行 
[狄梁孫促制省憲之代電]  
　　省議員狄梁孫爲制省憲事覆省議會代電云南京省議會公鑒接公函諮詢錢議員等提議蘇省制憲特别開會協商選舉等因竊維武力統一本軍閥之迷夢聯省自治乃救國之良模梁孫對於吾蘇制憲事業每届會期輒先提議原以中國版圖占四萬八千餘里人口總稱之曰四萬萬顧以如此地大人衆之國家素稱渴愛和平東亞偉大之民族而欲以二三武人以數十萬之兵力控制全國無論何人恐期期然均以爲不可然自共和成立以來各省區政客攬權軍人操政東南之流血未乾西北之烽烟又起今則總統避津内閣星散議員有民八民六之分國會成北京上海之别中央各除抵償内外國債外多數爲各省軍閥所扣留割據之形勢已成偏安之朝廷何用加以萑苻徧地流寇衝天民治潮流旣澎湃於長江大海省憲聲浪復響應於七澤三湘當此列强一日數電鐵路共管財政監督之秋風雨漂搖國如纍卵吾國民共抱愛國之忱同謀救亡之策除以聯省自治·銳意革新·而成統一國家外有何方法可以補救我蘇爲東南重鎭我蘇省省議會尤負刷新政治之重任不獨我蘇省省憲急待制定而我蘇省議會尤當通電各省省議會請將各省省憲於最短時間内同時制成一面再由各省省議會及各法團推舉代表組織行政委員會總攬國家統治之大權釐定國憲舉凡外交軍政交通實業之行政事務隸屬於中央政府庶内政修而外患息以祛除軍閥之多頭惡政治國權在民何須退讓當今之世舍我其誰願吾同人以國是爲重援天下興亡·匹夫有責之義亟起而圖之專此電覆並頌日祉江蘇省議會議員狄梁孫叩元 
 
 

Page 14

 
 
第一萬八千零九十六號;中華民國十二年 西曆一千九百二十三年七月十四號
星期六 * *[日商會聯合會之第二日]  
　　日本東方通信社上海消息云十三日日本商業會議所聯合會於午後一時半開會先由米里議長述開會辭並介紹今日到會之大連代表神成秀吉氏後由安原書記長披露各地商業會議所所發來之激厲電報乃即繼續前一日報吿各地之排日狀况㈠青島代表島津忠男氏之報吿青島以學生爲中心與各地同排日之風潮甚盛然幸賴官廳之取締比較的比他處略靜穩但膠濟鐵路沿線各都市運動極激烈云云詳細陳述青島及各都市之排日實况㈡濟南代表大問知芳之助氏報吿濟南之排日狀况最初比諸前此山東問題之當時於表面的意外靜穩而活動於表面者不過一部分之新聞記者與學生等諸人惟於裏面却甚鞏固然其後自上海始以及各地激烈的電報陸續而至之結果於是排日排貨運動次第移於表面的矣云云詳述其經過及實實例後乃陳述中國官憲之取締狀况及排日運動之裏面末云由商業上之實情言則大槪受打擊者爲輸入商而輸出商則不如輸入商之受打擊甚然中國同業者之爲發展自己商業起見欲利用排日而反受打擊者亦不尠云云㈢大連代表神成秀吉氏報吿大連雖直接爲排日問題之目的地然幸無何等暴行等事中日兩國商人及向東三省内地之商賣現在無何等變化仍甚圓滑惟日本大連間之商賣因銀市與與經濟的不良之影響不免少受打擊然不得以之謂排日之結果如上所述在中國人雖非常平穩而爲中日人雙方遺憾者爲金建問題此爲自然壓迫中國商人之結果是非利用排日歟此爲堪憂者也云云乃詳述决定金建問題當時之實情後力說今日欲令大連經濟界復浩而謀中日商人之融和惟有廢止金建而復活銀建也云云此時東京代表西川氏於各地代表報吿後提議云排日排貨之藉口似在所謂二十一條然二十一條其大部分已改去現在所存者不過第二項中之三條而已而中國大部分人不明二十一條之實際惟向空喧囂故於此時宜發表此眞相以解誤解云云天津代表小林氏聞西川氏言起述曰此已在天津實行之矣然無何等反響要之今之排日全爲别有用意决不關於二十一條之眞相如何恐西川氏之提議終於無效乎云云於是上海代表米里氏述上海方面之事情其次爲京都代表松尾氏長崎代表納富氏大阪代表高柳氏東京代表大山氏名古屋代表三浦氏演山代表藤森氏大阪代表谷口氏上海野平氏川邸氏等各各陳述各該地事情直至五時散會 
又自今日（十四日）將正式會議休會而開協議會）不公開（交換意見云 
許交涉員於昨夜（十三）招讌主要日商會代表與中國總商會人士以資交換意見云 
又一消息日本東京·大阪等地之商業會議所爲對付中國抵制日貨起見各派代表來滬參與上海之大會籌議辦法計昨日之到滬者共有日本七大埠之商業會議員東京市之常議員大山斐隨員吉田源藏·内海源氏大阪市之議員森平氏·書記長高柳氏長崎市之議員本庫氏·長野氏名古屋市之副會長納富氏神户市之副會長西川氏廣島市之議員池垣氏富山市之議員籐井氏均係專爲對付抵貨事而來現俱下榻於萬歲館 
[段祺瑞弟携函南下]  
　　時局變化中各方面均有人赴津謁見段合肥叩其意見合肥態度沉雄惟以愛護民國相勗勸其他并無若何表示昨聞合肥現派其弟芝崑携函南下除與滬杭間有所協商外并觀察長江情况芝崑此行任務關係政局前途甚爲重要云 
[預祝法民主紀念提燈會紀盛]  
　　昨晚九時法租界舉行預祝法國民主紀念提燈大會前導有擎槍　捕一隊美國軍樂隊英·法·華三界救火會救火車均紮松柏五色燈彩又俄國軍樂隊法國水師軍一隊婦孺救濟會燈彩上海縣童子軍法捕房偵探隊紮龍船三只上綴五色燈彩　有寳建路·霞飛路大自鳴鐘·小東門等各捕房華捕所紮之飛禽·走獸·獅象·虎·豹·枱擱等燈彩及鐵華等各學校·及法租界商業聯合會等各團體·提燈會沿途燃放邊燈最後有五色燈彩紮成之花電車一輛上有法國總統肖像等由大自鳴鐘前草地上聚集出發朝東至法總領事署過黃浦灘至愛多亞路折回法大馬路往西過八仙橋經霞飛路直達顧家宅公園而散 
又一函云昨晚法租界舉行提燈會南市各界人民之往觀者頗不乏人該管第一區警署王金山署長預奉徐廳長傳知特派長警在十六舖裏外橋梁·及陸家石橋舊址華法接壤之區加意彈壓並有巡邏警周歷巡察 
[今日慶祝法民主紀念之彙訊]  
　　七月十四日（即今日）爲法國國慶紀念日駐滬法總領事函致江蘇特派交涉公署定於是日（今日）上午十一時半至十二時半在大自鳴鐘法公董局議事廳接待來賓請分别轉知各官廳查照云云聞許特派交涉員除届時率同署員前往慶賀外昨已分别函知軍·政·警各機關查照云 
駐滬法總領事韋禮德君因七月十四日欣逢法國國慶昨特函邀上海總商會會長等前往觀禮原文如下逕啓者七月十四日欣逢本國國慶紀念在顧家宅花園舉行典禮入夜九時開音樂會兼演影戲茲特奉上入場劵六紙届時務請蒞臨觀禮爲幸順頌日祉韋禮德啓 
今日爲法國民主紀念日駐滬法僑循例慶賀各商店昨已紮彩懸燈法租界商業聯合會等各團體各學校入晚加入提燈會游行各馬路甚爲熱鬧自黃浦灘外洋涇橋·及八仙橋·並法總領事署·盧家灣·嵩山路·大自鳴鐘等各馬路·及各捕房門前均竪立木桿紮以松柏懸掛國徽中法各商號以黃浦　及大主堂街並八仙橋之日新茶樓·安南商店·南格洋行等裝飾電燈爲最多電車公司均於各輛電車路牌上各插旗三面並有花電車兩輛大自鳴鐘救火會亦有花車多輛滿紮松柏鮮花紙花五色電燈高插國旗而霞飛路·顧家宅·法國公園·由法工部局飭令工匠紮成松柏彩牌樓一座中嵌五色電燈兩旁竪有電燈表桿園内布置較之上年尤覺華麗各處亭閣均滿裝五色電燈池中亦紮有蝦蟹魚鼈水禽等種種紙燈浮游水面並有跳舞及音樂大會預由法公董局刋印入塲劵多種分贈各界故中西人士之參與盛典者異常熱鬧云 
[總商會民治委員會章程草案]  
　　上海總商會民治委員會將所擬章程草案油印附函分致未到各委員徵求意見並訂於今日午後四時半開第三次委員會公推常務委員原函已誌昨報茲將章程草案錄下 
（一）「定名」本會定名曰上海總商會民治委員會（二）「宗旨」 
本會以表示民意貫澈民治爲宗旨（三）「組織」本會由上海總商會全體會董及入會會員中舉出委員三十五人合組之（四）「職員」委員中互選常務委員十四人每日下午四時至六時到會辦事其職務之分配由常務委員議定之（五）「會議」會議之程序如下（甲）全體委員會議每星期一次定於星期六十午四時舉行必要時得開臨時會（乙）會議之主席由出席委員推定一人任之（丙）會議須有全體委員三分之一到會方得開議議决事件以到會過半數决之可否同數則取决於主席（六）「執行」會務之執行須經委員會之議决（七）「解職」委員有違反本會宗旨之行動者得經委員會議决解職（八）「附則」本章程經委員會之决議得修正之 
[施省之辭民治委員]  
　　總商會會員施省之昨日致函上海總商會辭民治委員文曰逕啓者接准台函以會是組織之民治委員會　次當選委員錢徐諸君因事辭職公决以次多數遞補鄙人適承其乏囑即擔任共策進行等因並附名單一紙准此事關時局深維匹夫與責之義應具當仁不讓之心惟念肇　息影杜門藉藏鳩拙才庸識閣無補時　兼以善病屠驅更未敢濫竽充數惟有據　直陳懇予辭職即　俯如所請不勝企幸 
[寗波同鄕會與聯席會往來函]  
　　寗波同鄕會因對於此次政變曾向各同鄕聯席會提出三種意見要求該會容納施行茲接覆函如下一頃接大札敬悉一是本會議决案現已取决多數貴會所提三條辦法應列下星期議事日程届時並望貴會代表出席說明理由俾各代表得愼密討論再付表决」云云該會接信後即復致一函於聯席會其文云「敬啓者昨奉環雲並承曹慕管先生駕臨說明理由敬悉一是敝會因前代表均經辭職適値敝會辦理選舉祇得暫行退席至政見商榷一節容再接洽」云云 
[商總聯會電詢厦門罷市詳情]  
　　上海各路商界總聯合會（美倫里）昨爲厦門罷市事致電該處商會推詢詳情電曰廈門總商會鑒報載貴處市民大會總務股陳文於十一日早囗囗（電碼脫漏）民情憤激一致罷市電省各界援助嚴重交涉等語閱之殊深駭異務請將詳情電示俾明眞相而促國人注意云云 
[航業消息彙誌]  
　　赴日華工送回之續訊上次乘怡和洋行吉生輪赴日本之温州華僑總計一百三十五名到日時其中有一百零一名日當道不准登岸由日光丸送還中國已紀昨報後又有温州華僑一百六十一人乘昌興澳后輪赴日則未被拒絕但乘東洋汽社西比利亞丸赴東之温州人一百五十四名船抵神户時日當道檢騐以後僅允容二十名入境其餘一百三十四人則須送歸中國當即責令東洋公司代爲設法遣回昨日上海東洋汽社已接日本總社電吿上項一百三十四名華僑已由該社代墊二千二百七十元購買山城丸客位送歸中國明日可到此項代票須向各人收還云 
　　歐洲航務之新消息日本郵船公司與英法公司互競中歐航業現向三菱公司磋商擬購買其新造之特級郵船一萬二千噸之白山丸加入中·日·英·法線内行駛茲悉此事已將議妥或將於一二月後實行云又 
法郵船香巴特號由歐來華船内載有六月十五號前之法國寄華郵件昨得來電該輪將於本月二十二日到上海又怡泰洋行之格林太萊號昨已由日本還滬定明日返歐尚有格林爾否號現定八月四號由申赴英意等處現該行因此輪頭等室客位最多在該公司所行之格林輪中此船設備亦最爲完美平日格林輪由滬出口赴歐其客位祇留作各埠本行職員搭乘從不售票今因此輪頭等艙有三十數間遂開始賣售計上海到倫敦售十七鎊至日内瓦售十二鎊云 
　　太平洋郵船消息提督公司之格倫總統號赴美上海運出之貨計有湖絲絲頭一百五十七件茶葉三千五百箱樟腦一千二百五十件上等傘二十四件天津地氈一百十五件雀牌四十五件鮮蛋等九百八十桶礦砂六百件蓆八十八件餘悉雜貨又昌興公司之坎后號須夜内到吳淞故接客小火輪改至下午九時由海關碼頭開往來客須今晨到申而赴香港之客亦須於本晨離滬 
留美學生之放洋昨日提督輪船公司之格倫總統號赴美本埠有留美學生數名乘該輪放洋計董士厚·孟慶　·楊錦銓·以及蔡·韓·李諸生等 
[電報員生加薪消息]  
　　京津滬漢等電報局於去冬公舉代表十人赴北京交通部會議電報公益會章程並催頒局員加薪新章第因交部當局延岩致令電局員生不免稍有怨望而各代表亦垂頭喪氣留京催促已逾半載茲忽接留京滬代表函吿略謂新章業經部長簽字行將頒布惟新章未經發表以前無從抄錄全文僅探得内如下㈠凡服務滿三年未請假者得奬給全薪一月㈡上海電報學校初等班二年畢業外省三年畢業㈢頭等電員薪水加至一百八十元爲止二等電員一百四十元爲止三等電生一百元爲止每二年得升一級共分六等二十四級云 
[華興坊發生戳妻自戕血案]  
　　男女皆受重傷 
住楊樹浦之本地人趙福根聘定閘北華興坊顧雲山之妹阿兆爲室尚未過門昨日傍晚趙來顧家欲將阿兆帶去成親女堅執不允避入貼隣姨姆陳湯氏家趙即趕至陳家持刀將女連戳數刀自己亦戳一刀該處係華洋交界陳湯氏即喚租界華捕將受傷女子及兇手帶入匯四捕房送虹口同仁醫院醫治據聞女受傷甚重性命難保一面復由陳湯氏之二房東劉玉金投報四區一分所請示核辦矣 
另函云寓居華興坊晋壽里門樓上之湖州女子顧阿昭年二十一歲昨晚六時許至對門同生泰酒店樓上母姨家閑談其未婚夫曹福根（又名振山）忽挾刃登樓一言不發遽將顧女頭面左脇肚腹戳傷四下旋即用刀自戳腹部由樓窗口跳下跌暈街心當由顧女之母等至北浙江路鳴得匯司捕房二百七十三號華捕到來將男女車送同仁醫院醫治據醫言顧女要害受傷生命頗危云事後經捕頭飭探往查凶殺原因得悉曹於三年前聘定顧女爲室旋因犯案被公堂判押西牢三年出獄後察知顧女已與人姘識曾往理論顧女聲稱不願嫁曹因之氣憤不堪願同歸於盡云 
[老嫗被電車撞斃之慘聞]  
　　華商電車公司三十二號電車昨日上午十時許由西門往高昌廟駛經煤屑路新普育堂西首有一年約六十餘歲之老婦在彼行走不及避讓遭該電車撞倒輾斃即經該處崗警將開車之八十五號學習司機·及三十號正班兩司機人拘入二區警署訊押旋由公司將死者拍照一面由二十五保十二圖地保李文沼投上海地檢廳報請相騐下午　廳委鄭檢察官沈檢騐員等蒞塲騐得該女屍身穿元布棉襖藍布褲元色洋紗裙其屍體已經輾成數段腸流於外血肉糢糊慘不忍覩緣輾斃後復打倒車之故委係輾死塡明屍格因無家屬判由堂棺殮屍旁遺有竹籃一只内有洋鐵香烟罐三只内儲香烟牌子並另有木梳一只筷一雙潮藍布女新鞋子一雙官命帶回存案未幾據二區警署將兩司機人送廳經鄭檢察官提訊一過判押候核辦 
[俄難民救濟委員會開會]  
　　文滙報云俄難民救濟顧問委員會昨日午後復在北四川路五號開會由胡爾夫氏主席調查俄難民狀况之委員提出報吿知目下最急要者爲施餐處與產婦院施餐處經費向由美國紅十字會及俄國慈善團供給今將於月杪吿罄而在事勢上萬難停辦佔計每月需費千元現議組織股員會專司籌欵續辦事務　白蘭特夫人爲主任以俄婦之將分娩者頗多須爲預備一切乃組織產婦事務股員會以美葉夫人爲主任據稱渠於此事已收到捐欵四百元但未能覓得收容此項婦女之房屋惟曾商諸廣慈醫院如貧苦婦女須需醫藥者可由俄國慈善團送往僅酌收微費委員會後决議於下星期四日續開會議討論此事 
[海軍嚴防俄難民登岸]  
　　如强行登岸以武力制止 
白俄難民七百餘人前擬乘輪携帶武器由寗波等處上陸曾由許交涉員咨照中外各官署嚴行防止已誌昨報現悉海軍司令署昨日已派有軍艦四艘一體武裝戒嚴駛往吳淞口外附近洋面往來巡查如俄僑强行登岸則决以武力禁止云 
[日領船津氏展期赴哈]  
　　文滙報云駐滬日總領事船津氏因抵制日貨故已展期本月杪赴哈爾濱其繼任者於下月初可抵滬 
[沈寳昌淸理擋案交議縣會]  
　　上海縣知事沈寳昌現奉省長明令恢復地方各級自治本縣縣議會現已籌備將於八月間開會所有縣地方一切議案亟應提交縣議會議决辦理故沈知事已飭知内務科淸理舊縣議會之各種擋案以備編案交議云 
[南滙縣參兩會定期開會]  
　　南滙縣議會自奉省令恢復後山議長黃根廷縣參事員許言·商同李知事定於本月二十三日特開縣參兩會談話會籌備恢復事宜所有縣參兩會案卷並請縣署發還以憑核辦并聞是日開一全縣各市縣自治會聯合會討論同時成立辦法又自治委員會於本月七日開臨時會時同經董楊而墨提議議决致函各鄕議會略謂委員會本屬代　機關刻下恢復自治旣有命令深望貴會從速恢復俾卸仔肩云云 
[松屬慈善欵產會談話會記]  
　　舊松府屬慈善欵產爲管理監察各問題爭報多年現由省署派委督同松江縣知事遵照頒行董事會簡章組織董事會訂於今日（十四日）召集第一次會議各縣董事接到松江知事通知後定於昨日（十三日）在上海也是園先開談話會各縣董事到會者爲秦硯畦·沈步瀛·黃譜衡·陸崧侯·賈季英·胡若雲·莊靜涵·黃濟壯·張伯初·傅佐衡·朱子灝·俞慧殊·金劍花·畢靜謙·莫伯籌等十餘人僉以多年爭執無非欲圖共有慈善事業之改善仍應抱定固有宗旨興利除弊始終不渝議至五時始散定於今日同行赴松開會云 
[北京隊球隊與上海隊比賽紀]  
　　北京隊决定今晚赴港 
北京隊球隊本定於前晚離滬赴港旋因船未到滬故未成行昨日下午五時該隊在青年會健身房與滬江復旦等大學組織之上海球聯隊比賽隊球由顧森伯君爲公証人觀賽者較前倍形擁擠足見社會對於體育注意者亦屬不少昨日上海隊攻守咸極堅固北京隊進攻不易然北京隊之敏捷又爲難能雙方比賽極烈共計比賽二次第一次爲二十一與七之第二次爲二十一與九之比結果爲二與一之比爲北京隊得勝該隊來滬後屢賽皆勝然毫無驕態該隊現决定於今晚搭泰順船赴港云 
[晨光美術展覽會之第一日]  
　　昨日（十三）爲白克路七號晨光美術會開第三届繪畫展覽會之第一日會場有男女招待員多人引導參觀各種成績有油繪·水彩·木炭·鋼筆·粉畫·鉛筆·鉛畫七種繪者爲Ｚ女士·陸景蘭女士·黃湘女士·顧姒範女士·及王榮鈞·史匡韶·朱應鵬·宋志欽·李尊庸·吕文彬·吳待·胡伯翔·陳南蓀·張眉蓀·張亦　·許紅笙·萬籟鳴·萬古蟾·魯少飛·樓金聲·嚴與今等二十餘人計 
一百五十餘件分人體寫生·靜物寫生·石膏像三室陳列各種成績均鑲以極精緻之鏡框形色尤爲美麗畫旁標明價格任人定購其價自一元至五百元聞已有多件售出是日參觀者絡繹不絕良以該會爲新派畫　進者又首倡廢除參觀券之繁苛以故極爲滿意 
[擬議中之寳山縣敎育局長]  
　　寳山縣敎育局問題以物色局長遲延許久近聞已擬定袁希洛·顧鴻儒·王德昌三人由縣呈請敎育廳圈委一俟廳令到後即可將勸學所改組爲敎育局矣 
[王鶴林請撤運商公會之省批]  
　　王鹤林等前代電省長公署請撤猪業運商公會立案原案重申禁令昨經江蘇省長公署批示云冬代電悉查此案前據財政廳呈復飭縣邀集會議等情前來當經指令俟縣署將會議情形報到後再行轉呈核辦在案仰即知照此批 
[工界救亡會消息]  
　　六次委員會議决案新選各股職員 
工界救亡大會於前晚九時（十二）開六次委員常會推黃晦菴主席議云各案㈠公决覆女子參政協會函如下 
敬覆者讀來書知貴會代表人民半數自救而救國人殊爲欽佩查婦女與工人同爲生產分子同處於惡劣政治不良經濟制度之下種種壓迫忍無可忍際茲政變凡在被壓迫階級之婦女工人自應一致奮鬥力圖改造敝會成立伊始對内對外争待解决除於最短期内召集全國工人代表會議外並願與在被壓迫姊妹們組織聯合戰線向强盜軍閥進攻貴會宏願在抱當不河漢斯言也 
㈡按照大會議决組織「監視國會團」監視議員行動由會備函向國會通知推郭寄生起草主席指定王亞樵郭寄生夏震生王光輝陳其熊五人等於十四日國會開會時出席旁聽衆贊成十時散會 
附（該會各股職員姓名）㈠「總務股」張松林王化民楊德甫郭寄生楊草仙黃晦菴王亞樵胡佩如㈡「文書股」王奠世湯抱眞趙剛夏雷鄺公耀張　　陳其熊王光輝㈢「宣傳股」史觀壽陳鼎元張炳榮徐錫麟周無　蔡壽民陳天歐笛漁㈣「收支股」張文忠吳鼎九王志卿張　成章渭儀壽子卿㈤「交際股」張西　關民生李恒林周修五高松林白傑三㈥「調查股」陳廣海何文波陳炳生徐畏三胡友生邵鼎三胡新友王慶云歐陽桂生王康侯黎國良黃金燦 
[絲廠女工團之呼籲]  
　　再呈省長查照前令辦理 
上海絲廠女工團自去年六月至今要求各廠家待遇平等規定工作時間迭經咱籲省公署·省議會·及滬上各團體一載於茲曾經省署·實業廳規定一切現女工方面以廠家尚未遵守頗爲焦灼昨日續上省署一呈原文如下 
具呈上海絲繭女工團代表吳張氏等爲省令矛盾駭人聽聞再叩查照成案出示曉諭以援民命事竊氏等十三帮女工服務於滬上各絲廠者爲數不下十萬人内童年工約計三成均以絲廠虐待不堪人命危險有如朝露疊經呼籲省長援救荷蒙飭行實業廳議復决定每日工作九小時奉令照準並飭淞滬警察廳·上·　兩縣定案啣感何極查華盛頓會議關於各國勞動界工作時間成人工一例規定八小時童年工一例規定六小時世界各國工廠均奉爲金科玉律吾國顧少川大使出席簽字認遵氐等雖屬女流而在各工廠營業勞働之一份子所工作時間成年工亦應爲八小時童年工亦應爲六小時無待研究祗以省長曁實業廳威信所在不敢稍持異議勉爲服從茲聞沈鏞竟架詞謂各絲廠多有外商股分不能適用我國命令夢囈之語不値一辯無論華盛頓會議條約海外各國共同遵守不致異詞即無華會議决案華洋國際條約載期凡在内地傳敎經商者無不服從所在地法令而沈鏞竟敢如此云云淞滬行政官廳亦竟敢據以上凟淸聽是直視我省長如童騃（中略）所可異者省長乃以温言撫循謂該廳縣等前會呈工作時間十小時亦尚無不合等示後令是耶則前令爲非前令是耶則後令爲非我省長必居於一此矣省令矛盾自潰藩籬充其究竟曷可思議氏等同爲人類欲生不可救死不能除哀年各工團乞其一致贊助外惟有再叩我省長大發慈悲速予查照前令直接出示曉諭通令全省以資遵守氏等生當泥首死當結草情急勢迫語無倫次環乞鑒　施行深爲德便上呈 
[南京路商聯會復工部局函]  
　　爲游民掗賣香烟事 
南京路商界聯合會日前爲沿路游民掗賣香烟等情事曾函請工部局警務處請求設法取締旋由麥總巡函復該會允即從嚴查究昨該會因之又致麥總巡函云謹復者昨讀大函敬悉一是貴局對於前次敝會所報吿沿路游民掗賣香烟一案業將設法 
取締敝會同人極表感謝查沿路游民掗賣僞牌香烟并行欺詐等情事發生已久本路　員商店及往來行人等時有遇見惟其人數并無一定時刻亦無準則往來行走且無一定營業住所是故人雖多知有此事實而極難舉其姓名與時間是以敝會祗能報吿其事實而不能檢舉其憑證敝會前據會員商店報吿後經上次職員會議决據實報吿貴局乃欲使貴局得知此事俾便隨時注意時行偵查以冀將來不再有同樣事件發生此係極尋常建議之一深願貴局能設法從嚴查禁以安商業也如貴局有需敝會相助之處則敝會極願將其所知隨時貢獻于貴局也云云　　尚有本埠新聞等轉入後頁 
 
 

Page 15

 
 
第一萬八千零九十六號;中華民國十二年 西曆一千九百二十三年七月十四號
星期六 * *本埠新聞二 
[淞滬電話通線之交部核示]  
　　淞滬兩埠協商通話一案上海電話局曾呈交通部昨經該部指令核准并限制吳淞公司之區域茲將指令原文錄下呈悉查淞滬兩埠協商通話一案曁據查稱該公司通話用户現僅十九户我局設置長途話線需費甚鉅得不償失目前似無通話之必要等語自屬實情應俟該公司用户發達由該局長稽察營業狀况預計通話收費有盈無絀再與協商擬具通話辦法呈核至該公司區域以吳淞市内爲限并未准其推廣又滬局原在吳淞所設接通租界及閘北之五户自應繼續辦理於協商時予以聲明至吳淞分局之如何結束俟通話時再行呈核此令 
[財部調查受抵之楊思鄕地畝]  
　　本埠總商會昨接財政部公函云逕啓者查大淸銀行淸理處有過福雲户抵押品上海縣二十四保蓋有十二圖地二十四畝一分八釐一毫坐落浦東龍華對港楊思鄕該地每畝現値若干本部亟待查明相應函請貴會派員前往查斷按照市價切實估計函復至紉公誼 
[馬良昨日北上]  
　　馬良前日（十二）接合肥由津來電促其北上有所諮詢茲聞馬氏已於昨日趣裝赴津 
[廣東四會大水之滬聞]  
　　粤訊四會四月二十八·九兩日山洪暴發附城一帶　成澤國水深丈許屍骸牲畜飄流水面以千萬計哭聲終宵不絕倉岡圍崩缺數十丈龍頭芙蓉甫田上茆下茆江豆威整等堡亦無不崩陷滿目汪洋異常凄慘該縣年來屢遭兵災人民逃生無路呼籲無門全縣耕牛盡行被匪掠去致春耕停輟已苦不勝言今更洪水爲災以後尚不知何以爲活云 
[錢業公會常會之議案]  
　　寗波路錢業公會將於明日）舊曆六月初二日（下午舉行第九期當會其提議案如下㈠拆息案五月份銀兩拆息案應如何援照同業營業規則第七條乙欵妥爲討論之㈡各埠提解欵項案各埠同業提解欵項時在收欵人與付欵人之間向以簽單爲憑現爲愼重起見應如何從長討論俾手續言面得以完密云 
[友華銀行滙市報吿]  
　　昨日友華銀行匯市報吿云十二日倫敦大條銀價近期長一二五遠期○六二五紐約銀價漲至六角三分倫敦紐約間匯價爲四元五角八分七五今日此間匯價掛牌俱照昨日未動市况開盤穩定旣乃見堅英鎊最短成交價七月份三先令半便士八月份三先令零三七五九月份三先令零三一二五美金最短成交價七月份六十九元八角七分半八月份六十九元七角五分九月份六十九元六角二分半午後市况較堅至收盤時英鎊售價七月份三先令零六八七五八月份三先令零五六二五九月份三先令零半便士美金售價七月份七十元二角五分遠期七十元一角二分半日金售價七月份六十九兩六錢二分半八月份六十九兩七錢五分遠期六十九兩八錢七分半銀行滙票定價英鎊近期三先令一便士二五遠期三先令一便士一二五美金近期七十二元遠期七十一元七角五分佛郎匯票購價一二一○枚昨日倫敦銀市中印俱有購入市况收盤穩定紐約市况亦穩 
[上海商業市况彙錄]  
　　金融 
　　昨日銀幣早市之價爲七錢二分一厘後市之價七錢二分一厘二五比前日小去二亳五各錢莊裝往香港洋十五萬元又裝往蘇州洋十萬元 
銀拆午前市價爲六分午後市價爲四分較上日小去三分昨晚止中外各銀行曁本街存底庫存現銀二千四百零三萬兩現洋三千四百五十六萬元　 
　　公債票 
　　昨日公債行市上落極平交易淸淡市况無足報吿現貨整理六厘開盤五十二元一角與前日收盤行市相同交易極稀收盤行市好起一角計五十二元二角七月期由開盤五十二元三角五漲至五十二元六角收盤計較前日漲三角八月期收盤五十五元七角五漲三角金融公債不過二三角漲落銀行略有買進現貨因市上缺貨成交極少開盤無所交易上午收盤時價爲七十二元二角五下午收盤漲上一角半較前日收盤漲二角七月期收盤七十二元八角半漲五角半八月期七十二元八角漲七角償還短期八厘債券稍有售開價由二十六元八角漲至九角收盤餘五年大票五十五元三角七年長期四十五元三角總之目前政潮險惡投機者殊無大宗交易銀行方面收進之貨不願脫出故市况平穩云 
　　國内匯兌 
昨（十三日）内匯市價變化仍少僅京津銀滙比前日好起五錢洋滙各無上落北京公砝價計一千零四十七兩半銀元爲一千零二元天津行化爲一千零五十五兩五錢銀元計一千零一元漢口洋例小一錢二分半價計一千零三十四兩三錢七分五銀元則漲高一元三角五分爲一千零六元二角半其餘各匯比前日市價均無上落云 
　　外幣 
昨（十三日）各種外幣交易尚稱活動惟受標金疲落之打擊價格祗能站定美日兩票賣户略旺致市價略趨鬆動美票買一元九角七分計跌一分日票減去五釐價計九角六分六釐餘如荷票仍買七角四分英票計九元一角二分港票爲一元零二分德票買元一角八分法票爲一角二分羅卜一千元新票計二兩二百五二元票買一兩二錢五元至二十五元票計六兩五百元老票爲三兩半均與前日行情相同云 
　　金市與匯價 
昨日星期五大條銀近期回長一二五遠期亦長○六二五八月份標金開盤三百四十一兩較前日反漲銀三錢初時人心尚好所以未開先令時標金最高漲至三百四十一兩八錢先令揭曉弗動法匯大五法郎嗬滙大二五德滙小二萬馬克是時標金小至三百四十一兩三錢銀行賣出八月份先令價三先令○四三七五買進三先令○五六二五又賣出九月份價三先令○三一二五買進三先令○四三七五又賣出八月份美滙價六十九元七五買進六十九元八七五又賣出九月份價六十九元六二五買進六十九元七五又賣出八月份東滙價七錢買進六錢九分七五又賣出九月份價七錢○一二五買進六錢九分八七五標金又小至三百四十兩零四錢嗣後市况稍爲轉平銀行賣出八月份先令價三先令○三七五買進三先令○半辦士又賣出九月份價三先令○二五買進三先令○三七五又賣出八月份美滙價六十九元六八七五買進六十九元八一二五又賣出九月份價六十九元半買進六十九元六二五又賣出八月份東滙價七錢○一二五買進六錢九分八七五又賣出九月份七錢○二五買進七錢故標金仍回高至三百四十一兩五錢以後祗有數錢之升降移時市况仍硬銀行賣出八月份價三先令○半辦士買進三先令○六二五又賣出九月份價三先令三七五買進三先令○半辦士又賣出八月份美滙價六十九元八七五買進七十元又賣出九月份價六十九元七五買進六十九元八七五又賣出八月份東滙價六錢九分八七五買進六錢九分六二五又賣出九月份價七錢買進六錢九分七五人心因而頓挫故標金逐步跌至三百三十九兩八錢後因買者稍多又回高至三百四十兩零四錢至收盤市面尤硬銀行賣出八月份先令價三先令○六二五買進三先令○六八七五又賣出九月份價三先令○半辦士買進三先令○五六二五又賣出八月份美滙價七十元○一二五買進七十元○三七五又賣出九月份價七十元買進七十元○二五又賣出八月份東匯價六錢九分六二五買進六錢九分三七五又賣出九月份價六錢九分七五買進六錢九分半致標金賣者異常擁擠最小價跌至三百三十八兩六錢後爲三百三十八兩八錢收盤午後標金開盤三百三十八兩九錢小至三百三十八兩三錢先令弗動標金爲三百三十八兩六錢先令等市况較前市略平銀行買出八月份先令價三先令○五六二五買進三先令○六八七五又賣出九月份價三先令○四三七五買進三先令○五六二五又賣出八月份美滙價七十元買進七十元○二五又賣出九月份價六十九元八七五買進七十元○一二五又賣出八月份東滙價六錢九分六二五買進六錢九分三七五又賣出九月份價七錢九分七五買進六錢九分半故標金最高漲至三百三十九兩四錢移時先令市又較硬○六二五美東滙仍相等銀行賣出九月份先令價三先令○半辦士買進三先令○五六二五是時標金賣者較多所以金價最小至三百三十八兩一錢嗣後市况又與初開價同故標金又回高至三百三十八兩八錢又小至三百三十八兩三錢嗣仍高至三百三十八兩七錢收盤先令等交易有友華銀行買進九月份先令二萬磅大通銀行德華銀行各買進九月份先令一萬磅價均係三先令○三七五又三井銀行買進大連九月份五萬元價六錢九分七五又大英銀行買進九月份先令一萬磅價三先令○四三七五 
　　絲市 
昨日洋莊絲市依然平疲因歐美等處行市均無發展交易繼續淸淡致廠黃絲經銷路停滯惟乾經交易英倫方面稍爲活動昨市上下等貨均略有成交行情較前又跌小二十餘兩八繭灰經法莊雖略有去路因交易甚微市價頓賤四十兩云 
[蠶豆製造染料徵求合作]  
　　吳縣人王季珍 
本埠總商會於六月二十七日接僑居河南周家口之吳縣人王季珍來函據稱前於蠶豆葉中發現染料一種遂製成乾粉並染色標本若干呈明農商部期得專賣後奉部令須預交公費一百十二元彼以力有未逮而且部令復限三月立案過期取消因擬將此項權利讓渡於人或與人合辦請爲介紹云云當時并附表說明書一紙標本一頁到會查該會說明書内所載豆葉十斤可製糊狀染料一斤糊狀染料一斤可製乾粉四五兩其染色整齊及深綠深灰各色據稱均已呈部現時送會之標本僅有淡綠·淡灰兩種茲稱前製乾粉均已呈部而函中又謂如有接洽可由周口商會作證以昭信實當即備函詢問周口商會茲接復函謂已約王來會面談詳加諮詢並由王帶來標本及農部批示曁與王前與總商會之函所陳尚屬相符即請爲之提倡云云該會據函以當此提倡國貨之際王君能就蠶豆葉製成染料如果成績確與舶來品相埒自爲紡織界絕大貢獻即使事屬初創效用稍遜但得國中有志實業之士起而援助亦不難逐步改良漸臻完善因於昨日將上述各項情形詳細具函轉知本埠各紡織業請與王有同志者即向王接洽俾闢此絕大利源至王之通信處係河南周家口袁宅云 
[總商會函追九江運昌倒欠案]  
　　各債權須同等待遇 
本埠老敦泰綢號前被九江運昌號倒欠貨欵曾由縐業公所開單函請總商會轉函九江商會請爲援助在案茲悉方副會長又於前日代函九江總商會聲明運昌倒欠老敦泰之貨欵務請須與各債權同等待遇以免偏枯云 
[甬同鄕會爲童詩聞辨誣電]  
　　寗波旅滬同鄕會爲會計師童詩聞辨誣致省廳代電云江蘇韓省長·實業廳長鈞鑒據會員童詩聞略稱（是敍童會計師致該會節略全文茲從略）等語到會據此查此次中華國民製糖公司内部衝突一案局外人固莫明眞相惟檢查近月内滬埠紙並未見有童詩聞具名宣布任何公司秘密之廣吿或文件自難指鹿爲馬以入人罪此應聲明者一也又查此次該製糖公司股東會假敝會演請廳舉行當開會時人聲嘈雜警笛驟鳴入内視察秩序大素探詢之下知會計師童詩闻因委託人該公司桑曹兩董事之介紹登臺代表委託人報吿查過帳略被一部分股東禁其發言臺下惡聲相逐散擲物具秩序因以大亂童詩聞即於此時由臺上退出會塲是童詩聞口未發言何從煽惑身在臺上何從搗亂更難張冠李戴以入人罪應聲明者二也用特據情請貴省廳長查核報部以備參考而昭公道至爲企禱寗波旅滬同鄕會朱佩　·虞和德·王正廷叩文 
[翻騙案愈出愈奇]  
　　大東門正大布店被騙情形 
日前本埠大東門外正大布號因有自稱陳文和者向該店以購布爲由乘機騙去一百六十疋已由新開捕房在新閘路乾順當查獲二十疋又在大通路新興當查獲二下疋昨該店夥友鄭慕董特將被騙詳情報吿總巡捕房並具函工商友誼會云逕啓者夏曆本月二十四日有自稱陳天　者來店云欲辦楓涇布數百疋裝運張家口慕即將樣布交彼閱看言明布價每疋九角八分陳云此布可打包包裹明日即持洋來取　至二十八日十一時有自稱沈林根來店云陳先生託彼請車押送至洋涇浜外難　德洋行門首停車當時陳某由該行出云此布可　存於此由學徒看守交慕與沈某去取洋隨同沈至天祥行寫字間繼復至惠德洋行詎料學生及布已被陳某誘往他處慕即向沈詰問沈云大約至怡和洋行又復偕往不見人貨沈又邀至天祥洋行取洋不意沈上梯後遂狂奔而逸不知去向知被翻騙回店問學徒云陳云貨洋已由沈先生交慕將該貨送至棋盤街郭源茂號弄内已見沈某亦到云貨洋已交慕學徒已信就交貨與陳而回云慕即報吿總巡捕房至今日由捕房派探來店云在新閘路大通路兩當店查獲四十疋其餘尚在調查中此事關係滬上商業若不加以注意前途危險非常尚祈各同志注意云云（下略） 
[敎育局規畫上海爲五學區]  
　　五敎育委員亦已選任 
上海縣敎育局自七月一日成立後所有從前之學務委員一槪廢止改爲敎育委員其原有之六學區現已改爲五學區以上海市·閘北市·引翔鄉爲一區蒲淞市·法華鄕·漕河涇鄕·曹行鄕爲二區洋涇市·高行鄕·陸行鄕·塘橋鄕爲三區三林鄕·陳行鄕·楊思鄕爲四區塘灣鄕·閔行鄕·馬橋鄕·顓橋鄕·北橋鄕爲五區業已呈請上海縣公署·江蘇敎育廳備案所有五區敎育委員亦已選任立開具履歷呈請縣知事核委矣 
[敎育局致各學校函]  
　　屬派科學敎育講習會聽講員 
上海縣敎育局昨致各學公函云逕啓者案奉縣公署訓令内開案奉江蘇敎育廳訓令内開案准省敎育會函開我國學校提倡科學敎育亦幾有二十餘年而迄今未見有若何重大之影響其故實在設備之未能完善敎授之不盡適宜際此國家建設時代允宜力圖改進以助發展前歲孟祿博士來華考察以謂中國應注意改進中等敎育而尤應注重科學敎育因介紹推士博士來華擔任考察中等以上學校之科學敎育本年四月底敝會特邀推士博士蒞會談話據博士稱報吿考察所得科學敎育不發達之原因亦惟以設備敎授兩點爲病最大並謂南方學校且較遜於北方對於改進方法有所主張茲將開會紀錄抄陳察閱敬乞酌量辦理並請先就本年暑假期内委託東南大學開辦科學敎育講習會通令各中等學校每校推派科學敎育約二人爲度由校支給旅費赴寗聽講此項講習會擬即請推士博士主持分派專家講演指導以期先圖敎授方面之改進至所需講師酬報及各校敎員來寗招待等之費内悉於敎育預備項下撥銀一千元撙簡開支事關革新科學敎育務祈特准照辦爲幸現在爲時已促並請以快郵通令各校遵照至紉公誼等因並發簡例一分到局奉此除分致外相應抄錄簡則函達貴校即希查照辦理並將推定聽講人員先期報吿云云 
[證劵物品交易所昨宴報界紀]  
　　愛多亞路上海証劵物品交易所昨晚在大東旅社三樓宴請報界人士到者約二十人由聞蘭亭·沈潤挹君等招待酒酣沈君致辭云「今日敝所邀請諸君子酒叙荷蒙不棄惠然肯來非常榮幸敝所自去年發生風潮以來一方維持現狀一方辦理善後兢兢業業不敢懈忘凡所以顧全大局者無不竭力爲之本所股和解一事現已辦竣而以後營業需用現欵亦已籌足二百萬元分存本埠各銀行錢莊對外信用想能漸形恢復竊思敝所之能維持至今得有轉機其出於報界之時加扶助者實爲一大原因此敝所所十分感激者也以後尚祈常賜敎信以匡不逮無任盼禱之至」並由戈公振致辭而散 
[上海市農會之發起]  
　　假水神閣爲籌備處 
上海南市紳商張笙香·奚賡虞·沈桐叔等依據部頒縣市鄕農會章程發起組織上海市農會昨晚假坐小南門外水神閣開籌備會到者三十餘人公推張笙香主席當由顧翕周報吿組織市農會緣由繼提議籌備處地點公决·暫假水神閣當即推定籌備員並討論一切進行方法而散 
[檢廳函請恊緝南滙命案兇犯]  
　　上海地方檢察廳前日分函本埠軍警各署内云案准南滙縣公署函開奉省長指令敝縣呈報縣民趙阿妹被戳身死一案勘騐訊供情形由内開呈及騐斷書均悉查此案犯罪地旣在上海縣内自應移歸上海地方檢察廳管轄辦理仰將案卷咨送該廳核辦迅速查拏此案正眞逃兇務獲解辦仍候通令協緝此令騐斷書存等因奉此理合檢齊此案原卷編號鈐印移送查收辦理等因准此除令飭法警查緝外相應函祈查照飭屬一體協緝是案兇犯務獲解辦云云 
[徽寗同鄕會遷移會所]  
　　徽寗同鄕會成立以來會務甚爲發達近以原址不敷辦公定於日内遷往牯嶺路延慶里四十三號新屋云 
[江陰同鄕會明日開評幹會議]  
　　寗波路江陰旅滬同鄕會將於日内舉行理事·評議二部會議其通吿如下（致理事員函）逕啓者本會理事部定於陰曆六月初二日下午八時開第三次理事常會届時務祈賁臨爲幸（致評議員函）逕啓者前次評議部談話會定於陰曆六月初三日下午七時開第二次評議會届時務祈賁臨爲幸 
[句容旅滬同鄕會之發起]  
　　九日下午八時句容縣旅滬公民陳蒓馥·王厚哲爲發起同鄕會事假座大東酒樓讌請同鄕到會者三十餘人當即推舉籌備員組織徵求隊并決設籌備處於南京路Ｐ四二五號一俟徵求手續吿竣即開成立大會云 
[煤炭總公所明日開會]  
　　本埠煤炭總公所因有要務定於明日（六月初二日）下午三時在城内豫園後面黑橋浜該公所内開同業全體大會昨發出吿云逕啓者本公所訂定於六月初二日下午三時開同業全體會議届時務希惠臨會所共同籌議一切不勝盼禱云云 
[安徽同鄕會定期開會]  
　　今日開委員會明日開幹事會 
安徽旅滬同鄕會籌備就緒後即開始徵求會員業已二次揭曉成績頗佳昨日該會籌備處通吿各委員云逕啓者本星期六（今日）爲本處委員常會之日務乞台端於該日下午三時撥冗蒞會討論進行爲盼此頌時綏又通吿各幹事云逕啓者本會徵求會員已揭曉二次茲准於本星期日下午二時揭曉第三次徵求分數届時務希台端撥冗蒞會至紉公誼云 
[浦東永安救火會演劇籌欵]  
　　浦東周浦鎭永安救火會因所有消防器具不合時需故經全體會員議决籌欵擴充定占曆六月初一初二晚假座孤兒院演劇籌欵爰將節目預誌如下（一）奏樂（二）主席報吿開會宗旨 
（三）國樂少年宣講團（四）灘簧（五）十齡奇童眞刀眞槍特别 
打武（六）魔術）七（新拾黃金及改良時曲（八）化裝演講 
[公廨暑假關讞員往普陀休息]  
　　公共租界會審公堂向於暑假期内停訊民事案件本届暑假以七月十六日起至九月十五日止計兩個月廨長關　之君因平日政務殷繁鮮有暇晷特於暑假期内請假一月前往普陀休息其日行政事請俞奠蓀襄讞暫代云 
[史元仁開釋]  
　　史元仁被控與閘北居民陳正邦之子被人暗殺一案有關由虹口捕房包探陳維坤拘解代共公廨押候訊究在案昨由張襄讞會同英威副領事提審據陳探稟稱當時陳正邦途遇被吿曾將其毆打嗣拘入捕房上次因原吿不到奉諭改期今日原吿本人仍未到案請爲核示等語中西官以原吿兩次臨訊不到案無證佐判史開釋 
[本夫捉姦毆傷姦夫]  
　　寗波人陳阿發家住十六舖内三官堂弄七號門牌向在招商局廣大輪船上爲包飯其妻金氏年二十四歲因正月間至某游戲場游玩與天津人高尚勤姘識初尚在旅館中尋歡邇來該氏將高勾引到家續歡茲爲陳所悉前日佯稱前往輪船中服務實則並未離申該氏知夫已動身復往將高尋見同回家中姦宿至前晚三時許陳阿發糾合王恒元烏紀州等至家破門入内捉姦當將男婦一併綑縛陳又動手行兇由警到來將一干人拘送一區警署訊得案關因姦傷害於昨晨備文飭警將雙方移送地檢廳　由蕭檢察官提案研訊一過判陳金氏收押高尚勤受傷屬實判送新　育堂醫治　傷愈後帶廳訊究陳阿發王懷元烏紀州等退去候示 
[誘拐買女案之發落]  
　　住居法租界王信畬家之買女陳翠英於日前被周陸梅誘拐出外寄藏在郭胡氏家希　販賣現經原吿報吿捕房由探吳錦堂將周等一併拘獲帶入捕房昨解法公堂請究原吿由妻王許氏到案聲稱陳翠英前由周陸梅介紹賣與婦人爲女兒計出身價六十元立有身契爲憑不料　經四天即被周誘拐出外希圖販賣請求查究詰之周陸梅供認誘拐女孩不諱郭胡氏共女孩由周領來轉寄不知拐來求察中西官判周押西牢三個月胡氏罰洋二十五元充公以儆陳翠英交原吿領去 
[扭控拐賣女兒之兩犯]  
　　婦人胡鮑氏家居閘北華界其九歲女兒招弟於五月九號被拐無踪近始查悉被江北人陳國祥·俞建海二人串同拐賣於法租界某姓經民分投警局捕房飭緝求獲詎陳俞兩人前日同在曹家渡被民撞見當即扭交包探劉宋漢帶入戈登路捕房昨解公共公廨即據胡鮑氏上堂稟明前情訊之陳國祥供認不諱而俞建海供不承認經李襄讞核供商之英密副領事以事出界外判陳解法公堂俞送檢察廳分别訊辦 
[匪徒中途被逮]  
　　滬北曹家渡附近石家宅鄕民沈金生·沈根生·沈李氏家於本月十號夜突被安徽口音之盜匪七人撞門入内搶去棉皮男女衣服共有數十件携贓逃逸内有盜匪姚如金·楊贊其二犯於分贓後負背衣包行經公共租界當被巡街所見以其形色慌張拘解捕房訊係華界犯案即送淞滬警察四區一分所請辦現李署員已將該姚·楊二犯解請警廳訊辦矣 
[破獲烟案之罰鍰]  
　　天津路一百三十二號屋内有人私設販賣烟土機關被老閘捕房副捕頭麥拐偵悉於前日率同包探周桂生與一千三百號華捕前往搜獲烟土當將其主單錫卿·婦人單沈氏·夥友錢源順連同烟土一併帶入捕房昨解公共公廨　即據麥副捕頭偕中西包探相繼投案訴明前情並將抄獲之烟土呈案訊之被吿等延律師　維露到堂代辯經中西官核供以被吿故違禁令判單與沈氏各罰洋二十九充公錢源順無干開釋烟土送海關焚燬 
[排擋起衅之兇劇]  
　　煤船户汪在明昨晨舟停太古碼頭卸煤時有大駁船户毛阿道吳沼福等因排擋與汪冲突繼而彼此逞凶汪寡不敵衆與其弟汪在卿均遭打傷汪在卿受傷較重經人報知水巡捕房派探到來將毛吳拘獲連同受傷人併解捕房梅捕頭察得汪在卿受傷非輕命先送同仁醫院醫治毛阿道吳沼福汪在明等函解地檢廳當由檢察官訊供之下判毛吳二犯收押汪在明所傷無碍着回云自醫候察視汪在卿傷勢再行核辦 
[汽車撞傷男孩]  
　　昨日午刻十二時五千零十一號汽車駛經楊樹浦路洞庭山路口撞倒十歲男孩劉阿三頭部等處受傷經楊樹浦捕房七百七十二號華捕到來將汽車扣留押令車送同仁醫院醫治一面持傷狀單帶該汽車夫入捕房稟候捕頭發落 
[小工自縊身死免驗棺殮]  
　　楊樹浦平凉路潘强森木作塲因小工張學才因貧病交迫遽萌短見前晚在房内解帶自縊經同伴覺察急往解救已經氣絕身死遂報吿該管捕房派探程海彪往將張學才尸體舁送騐尸所昨經該作頭潘强森投報捕房請求免騐捕頭准飭領尸棺殮候呈報公堂備案 
[一週間之車輛違章案]  
　　前日下午公共公廨車務公堂開庭訊罰近一週間汽馬車彌行駛違章案五十八起被罰人名數目如下顧嘉禎·陳金安·各罰洋二十五元趙阿發罰十五元陳林弟·林正希·徐士琪·竺得江·陸阿榮·施阿毛·俞允甫·梁阿林·各罰十元楊正祥·沈貴記·各罰八元陳毛弟罰六元姚阿二·范在福·王金貴·周阿富·沈順富·沈順福·張福慶·董金寳·薛素生·王新甫·陸阿祥·謝金狗·朱鑫記各罰五元陳順發·朱阿興·陳其鏡·張淸之·劉永山·周順生·鄭女奎·蘇宏山·張達川·高友德·沈阿根·俞金甫·嚴毛銀·何倚根·邱錫根·趙阿毛·陸銀寳·瞿長林·蔡奉生·顧朝生·各罰三元黃根生·張連士·徐金根·張桂新·陸林生·周阿三·顧阿三·王福泰沈巧生·各罰兩元傳根福·郭阿華·各罰一元 
[公共公廨訊案彙錄]  
　　昨晨公共公廨民四庭由陸襄讞會同美阿副領事訊理（一）益茂莊等訴中華傘廠不理押欵案結果拍賣之欵准由原吿具領（二）寳山縣公署來文移傳被控方單糾葛之沈長庚等三人投縣候質案結果飭被吿等到案再核（三）華文淇訴嚴菊記欠欵案原吿代表許理律師請求提前排審結果准予提前排訊（四）薛培良訴顧同裕等劃欵糾葛案結果同上（五）顧王氏聲請給諭執管已故顧敬齋遺產案結果改期 
又午後民四庭由俞襄讞會同美戴副領事訊理金源高訴汪福生欠借洋案結果以汪福生供稱本案原吿訴狀及登報傳達均不知道致奉缺席判决應請回復原狀並據其代表律師聲請此案因刑事案結果後發生應請刑事原審密領與李會審官訊問易明本案眞相各等語判將此案准予請刑事原審官重行審理）二）錢江會館延施乃德律師訴蔡子山欠租案結果改期七天排訊（三）婦人陸陳氏訴其夫陸順金抛棄不顧案結果陸陳氏交其夫陸順金領回撫養（四）婦人阮楊氏訴其夫阮如川不顧贍養案結果阮如川月給阮楊鐕洋十五元被吿交一百八十元舖保（五）陳心培訴李錦成欠借洋案結果候飭張長富到案交一百六十元舖保再核（六）唐寳昇訴吳祥麟欠欵案結果改期續訊 
[誌謝]  
　　昨承商務印書館惠贈第九卷第七號「婦女雜誌」及第九卷第七號「英文雜誌」各一册又世界書局惠贈第四十八期「紅雜誌」一册又大陸書局惠贈社會小說「新武林潮」一册誌此併謝又中華公義會歷年夏令特制辟疫金丹施送頗能見效昨承送來一百服囑爲分贈併此代謝 
來函 
[南市閘北水爐業來函]  
　　敬啓者貴報七月十二日本埠新聞欄内載「南市水爐業開會紀」 
一則與事實不符查杭國治業經上海縣公署查明朦弊官廳頴倒事實着即斥革乃有少數人揑同業之名假詞開會所到者僅二十餘人當被警察解散並無簽名蓋章挽留等事爰特函請更正不勝切禱之至南市水爐同業公會事務所閘北水爐公所事務所謹啓七月十三號 
 
 

Page 16

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 17

 
 
第一萬八千零九十六號;中華民國十二年 西曆一千九百二十三年七月十四號
星期六 * *本埠新聞三 
[政商合組道生銀行]  
　　資本二百萬元 
王芝祥·韓國鈞·盧永祥·何豐林·錢能訓·姚文敷·謝邦淸·姬覺彌·哈同·顧罄一·王一亭·徐國樑·葉惠鈞·李慶璋·殷明剛·米占元·孫多禔·焦　三等現發起組織上海道生銀行資本總額二百萬元先收五十萬元開業昨假北京路功德林大廳開籌備成立會到者百餘人首由臨時　　姚文敷宣佈開會宗旨繼由軍使代表孫灼南·謝邦淸·徐國樑·殷明剛·顧馨一等相繼發言現已認定股本四分之一擇定七月十四號起開始收股以便進行云 
[五洲藥房廉價展期五天]  
　　河南路五洲藥房自舉行廉價以來營業頗爲發達不獨該藥房本廠自製各種藥品·及固本肥皂亞林臭水等暢銷即來路化妝品·樟腦丸·醫生器械等亦然聞該藥房係直接外洋製造廠訂約經理故售價較爲便宜現該藥房以廉價期間雖各界人士紛紛往購而連日大雨閨閣名媛未免向隅故今日起展期五天云 
[中英菓露已超過去年銷數]  
　　河南路中央大藥房開設已四十餘年營業殊爲發達職員二十餘人尚屬應接不暇招待顧客亦甚和藹近日該藥房自製之各種夏合檰品銷售甚夥如各種菓子露二星期内曾銷出三萬餘瓶聞已超過去年銷去菓子露之總數現正在趕製以應市需云 
[各種果子露之增製]  
　　法租界貝勒路文安坊二號·美飴食品公司經理爲金君翼心所出各品均經金君當塲監視故出品能得各界歡迎該公司近又添製各種菓子露以應市需云 
[妙機公司將舉行紀念贈品]  
　　北四川路妙機鐘表眼鏡公司開幕以來製出鋁質眼鏡盒·香烟盒·碗·筷·羹·碟·等品銷流甚廣該公司現届兩週紀念將大减價並附贈品所有詳細辦法將有廣吿正式宣佈云 
[康成廠廣製飲料食品]  
　　法租界公館馬路東首·康成造酒廠製有各種康成名酒·罐頭食品全係國貨·迭經中外賽會均得有最優等金牌奬章歷銷南洋羣島及國内各省垂十餘年之久其著名之酒類如次 
三星白蘭地·紫葡萄酒·威士克酒·紅橘子酒·口立沙酒·蘋果露酒·薄荷酒·眞青酒·白菊花酒·楊梅露酒·代代花酒·香蕉露酒·茵陳碧綠酒·鮮佛手酒·五茄皮酒·白玫瑰酒·菉豆燒酒·紅玫瑰酒·西洋參酒云 
[同昌車行新到火星塞]  
　　南京路同昌車行新到寰球歡迎愛西（ＡＣ）火星塞發火迅疾猛烈又耐用價廉故各國汽車廠樂於採用云 
[百代公司將收新唱片]  
　　譚富英所唱 
本埠百代公司所收之唱片俱係國内名角此次譚王之孫富英來滬頗受歡迎論其技藝確非虚傳該公司現已與富英之父小培約定大約在本月十九二十兩日開始收音現暫定之劇目爲定軍山·打鼓駡曹·捉放曹·戰樊城等臨時尚有增加亦未可知該公司所收之唱片中連富英在内則譚氏祖孫三代俱有佳片亦一趣事也 
[蔴紗紡綢之新貨]  
　　法租界大馬路·恒康洋貨抄莊自運國内名廠出品·及歐美各國呢羢貨精價廉近又义新到各種印花蔴紗·條子蔴紗·素地蔴紗·及條子洋紡·條子府綢等甚夥連日雖値陰雨而顧客仍不因之减少云 
[廉價之夏令衣料及用品]  
　　福州路植權女子物產公司昨爲減價期間之最後一日惟近日梅雨連綿冒雨往購者固不少因雨向隅者亦頗多該公司因此特再展限二星期并將各貨價格再行减削較前更爲便宜各貨如下 
彩花薄蔴紗每尺一角九分輕爽闊條薄蔴紗每尺二角緞條點花蔴紗每尺二角八分嵌緞條蔴紗每尺二角七分空花條輕羅每尺三角二分條子洋紡每尺二角八分印花洋紡每尺二角八分時花橫羅每尺二角六分各色洋熟羅每尺三角八分條子式丁每尺二角一分列豐淸水條蔴紗每尺二角五分列豐菽地條花白蔴紗每尺二角五分雪白水紋條蔴紗每尺一角八分頭號條府綢每尺三角六分電光府綢每尺三角印花蔴紗每尺二角七分頭號派勒麥草帽每只三元九角硬邊平頂細草帽每只二元二角草織皮底輕便女凉鞋每對一元二角又男式每對一元五角草織皮底男拖鞋每對一元又女式每對九角織花面嘉定草拖鞋每對三角四分其餘各貨亦一律特減云 
[貧兒院皮鞋工場開幕]  
　　貧兒院爲留養兒童實習工藝起見創辦皮鞋工塲暫設舊小南門西首中華路三百三十四號聘有留美技師專製中西時式皮鞋翻鞋工料精緻出品發售只收成本如紋皮八式皮鞋一種每雙售三元半擇於六月初二日開幕云 
[太平洋又到新式金銀手表]  
　　太平洋手表公司開設南京路石路口選擇手表頗爲精細不僅式樣新頴機件亦求堅固耐用該公司太平洋之本牌尤著新近又自瑞士太平洋廠運到各種金銀手表其價格自四元五角起至百數元不等式樣有八角式方形腰形長方形腰圓形等數十種連日此項手表之銷路爲數頗鉅云 
[記女伶麥茂蘭之「迷魂舞」]  
美國電影界著名女伶中有名麥茂蘭Ｍａｅ　Ｍｕｒｒａｙ者擅長跳舞故每演影片輒以跳舞爲穿插麥茂蘭身材適度姿容絕世表情又佳以是在電影界中頗獲宏譽當其所演之影片出映時舉國若狂爭欲一覩爲快前次卡爾登影戲院開映之「孔雀女」Ｐｅａｃｏｃｋ　Ａｌｌｅｙ一劇即係麥女伶所演現在該院映演之「迷魂舞」亦爲麥茂蘭生平傑作之一此片原名Ｆａｓｃｉｎａｔｉｏｎ計長七本麥女伶在此片中飾一少女名劉麗撒前後做工皆極體貼在俱樂部歡舞一段尤見出色茲將其劇情記述於下 
劇中有少女名劉麗撒者姿容絕世身輕如燕居恒喜跳舞不拘小節每在交際場中與生男子合抱歡舞以爲榮耀其父名劉獨道爲西班牙人娶一美國女子早年逝世膝下除麗撒外尚有一子名嘉祿生性好飲此劇開幕時麗撒方歡舞於俱樂部嘉祿則偃坐椅中正在狂飲時麗撒之情人葛羅格亦在旁見麗撒逢人即舞頗不爲然因上前阻之且勸其速返家麗撒怒其唐突非特不允其請且與衆客出外暢游迨返家時已在深夜而衆客送至其家似猶戀戀不捨先是其父獨道以回寢稍晏已爲麗撒之叔母責問蓋麗撒自母故世後即由其督母撫育故視之若親母惟叔母性至暴燥苟稍違其意輒遭謾駡故麗撒返家後其叔母即訽其在何處麗撒舉實以吿叔母即哮咆大怒且謂汝父不成人故生汝子女亦不成人麗撒因叔母詈駡其父即與之爭論時獨道已睡聞聲起視之見麗撒涙珠滿頰逆知爲其叔母所欺因和言慰之後麗撒與其叔母至西班牙故宅居住獨道則仍在美國營商 
麗撒至西班牙後忽又憶及其情人葛羅格且熱望葛羅格能給以郵書不意經久不得隻字故鬱憤之餘惟有出外尋樂以作自聊之計但芳心脈脈仍不能忘情於羅格也其實葛羅格亦未嘗不愛麗撒雖與之齟齬絕交而心仍留戀自麗撒至西班牙後即馳書致候且請其恕罪但魚沉雁落音信杳然蓋葛羅格寄給麗撒之信皆爲麗撒之叔母收沒也（待續） 
 
[電影名伶懷鼐奥倫小影] 懷鼐奥倫Ｗａｒｎｅｒ　Ｏｌａｎｄ爲瑞典人受敎育於薄斯登其第一次現身舞臺係與優伶Ｖｉｏｌａ　Ａｌｌｅｎ合演「基督徒」Ｔｈｅ　Ｃｈｒｉｓｔｉａｎ一劇此後又連演「愚者在彼」ＡＦｏｏｌ　Ｔｈｅ　Ｗａｓ「黃票」Ｔｈｅ　ＹｅｌｌｏｗＴｉｃｋｅｔ等劇嗣後懷鼐即改入電影界演一愛國長片名「天性」Ｐａｔｒｉａ此外名貴者如「香烟女郎」Ｃｉｇａｒｅｔｔｅ　Ｇｉｒｌ「二典當」Ｔｗｉｎ　Ｐａｗｎｓ等片懷鼐所演之劇皆由著名瑞典文學家譯成且爲之編製劇本及各種佈景懷鼐在影片中以扮演華人勝惟多飾惡劣份子其身長五尺十一寸權之有一百八十磅眼髮胥作棕色云 
 
 

Page 18

 
 
第一萬八千零九十六號;中華民國十二年 西曆一千九百二十三年七月十四號
星期六 * *[二大影片先後在津映演]  
　　前在上海大戲院映演之「花情蝶義」一劇爲孔雀電影公司直接由美購來譯成中文說明全劇計長八本當在上海大戲院開映時賣座極盛現聞此片已於上星期在天津電影園映過又有愛普廬影戲院映過之「逃犯」一片刻下正在天津光明社開映此片爲滑稽派名伶卓别麟之最近傑作故頗能引動津埠人士云 
[新愛倫開演中國影片]  
　　海寗路新愛倫影戲院今日起映演中國影片「荒山得金六本又有中國滑稽「呆大祝壽」三本日戲戲目亦同夜戲加映「英雄報仇」第九第十集四本再加笑片四本共演十七本荒山得金一片取材於今古奇觀其中佈景多係實地攝取故其精采自覺不凡云 
[紀各校之畢業禮]  
　　各校畢業禮或休業禮消息併載如下 
　　城東女學南市花衣街竹行衖城東女學於前日舉行高小第十次·初小第六次·特别科第七次·畢業該校長訓辭給奬計畢業者初小七人高小四人特别科國文圖畫一人該校將於八月底開學云 
　　愛羣女學蓬萊路新縣署東愛羣女學定今日（十四）上午十時舉行高級小學科第二次畢業禮云又該校高小二年級於前日下午一時開娛樂大會來賓有四百餘人學生表現各種成績均極嫻熟所演新劇「女界增光」描寫情節形容畢肖觀者無不鼓掌散會後並由學生招待來賓欵以茶點云 
　　縣立乙農本埠閔行鎭縣立乙種農業學校創辦已歷九載内容甚爲完善七月十一日舉行第七届畢業式計畢業生潘惟淵等十七人校董馬柳江·來賓如閔行警察分所高所長等均致訓辭該校定七月十九日暑假下年度招收高級小學生六十名遵照新學制課程敎授報名者已絡繹不絕云 
　　啓明學校閘北共和新路中興路轉角啓明學校由今日起放暑假四十日秋季開學定八月二十二日（即舊曆七月十一日）假期内設補習課一個月除星期外每日上午八時至十時止爲補習時問校外學生亦得兼收云 
　　勵羣公學馬立師勵羣公學昨晨九時行暑假休業式由吳右雲報吿本學期經過情形曁各生考分次由吳校長訓詞英文敎育員張培誠·校董陸蒓伯·吕靜齋等相繼演說行師生暫别禮同學暫别禮散會聞下學期擬添聘敎員擴充校舍廣招義務生以期敎育普及而利寒畯開學定於七月十二日云 
　　引南小學楊樹浦沈家灘引南小學校於昨日上午十時行暑假休業式學生到者七十餘人由校董周炳生沈景陽二君發給各項奬品并致訓辭敎職員楊殿林·吳詩鼎·周子緒等相繼演說並將得奬諸生分别爲之攝影以留紀念禮畢放假定於陰歷七月初九日開學云 
　　縣立二高浦東楊家渡上海縣立第二高等小學校於前日行第十届畢業式計高等科畢業者爲李全興·宋配年·張德輝·唐大剛·胡介眉·陳文安·沈夢璋·張隆德·季朗淸·唐洪生·馮文彪等二十八人又同時行附設市立第三國民科第七届畢業禮其畢業者爲劉明源·嚴林發·程鍾靈·胡文良·徐雲林·周藕林·李宏興等四十二人現定七月十九日行暑假休業式八月二十九日秋季開學並於開學日招考新生及各級插班生暑期中試辦補習學校由湯·朱·程三君主任云 
　　普育學校南市滬閔南柘路普育學校定於本月十六號上午九時行暑假休業禮云 
[學務彙載]  
　　敎育界消息除關於畢業或休業禮以外者列誌如下　　中華公學進行徵募閘北寳通路中華公學建築校舍徵募大會定於本星期日下午三時在本校　第一次比較會今已由總隊長發柬邀請聞各隊募得最多之數已在千金以上中央隊則已達二千金以上齊督軍撫萬特捐五百元韓省長紫石特捐四百元以資提倡今已滙寄該會收交銀行貯蓄云 
　　華　女學籌備創辦茲有舒張兩女士斥其資財創辦華　女學已定地址在法租界貝勒路擬先辦小學部完全六年嗣後再添辦中學等科近正籌備進行以便於暑假後開學云 
　　合作小學新創成立張梅庵凌霄黃大霖游優哉諸君近在閘北大統路創設合作模範小學一所學級用三三編制敎材自行採集以合作之精神開辦云 
　　滬廣華英校之擴充北四川路淸雲里滬廣華英學校自創辦以來成績頗著現又於夜間添辦中英文夜學部除原有敎員外新聘有美人非利哥·及前任丹國領事署繙繹麥正修等擔任敎授定於本月十六晚開始上課又該校於日昨敎職員會議議决創辦一月刋定名爲「滬廣潮」以提倡敎育·促進工商發達爲宗旨准陽曆八月五號出版云 
[施診贈藥消息一束]  
　　昨得各項施診贈藥消息彙載於左 
　　孔聖堂孔聖堂去年組織醫藥部每日施診給藥當有沈桐叔捐助古今書畫五百餘件今歲復由王濟川高信孚等徵求海上各名流書畫甚多因在　西門外義衖設立書畫會事務所並製書畫劵一千張每張售洋二元張張有奬現定夏曆七月初七八兩日假南市陸家浜中華職業學校大禮堂開書畫展覽會並加入各團體表演游藝抽籤贈奬並將每日施診給藥云 
　　至聖院虹口兆豐路至聖善院於舊曆六月初一日起延請董鎭康石純琦兩醫生在院設診每日上午八時半至十一時半止下午一時半至四時半止凡有貧病到院就醫者方藥槪不取費云　　中董會西門城内石皮弄上海中醫學會第十七次討論會將於今晚（十四日）舉行共有十問題頗費研究該會爲整飭中醫　格起見特辦理檢定醫生事宜關於此項進行由全體職員中選舉委員九人以專其責亦將於今晚揭曉又該會鑒於夏令天熱貧病甚苦高昌廟一帶居民疾病無吿者多因在該處設立施診所並施痧藥等類地點已擇定市立國民小學校内因該校頃已放假故可假用云 
[菓品市消息]  
　　近日寗波藜子到貨見豐價亦較廉每担三元拆售價每斤六分至四分零星售價有十文一枚者或二三枚不等 
[劇塲應須改良之要點（十四）]  
　　第六「佈置」 
劇塲旣具有美之色彩則當然處處須有美之佈置設如同一黑板若書寫之式樣能醒目淸楚則與模糊難辨者當然有别此雖極微之美然關係亦屬不小茲就佈置上細察最須改良者爲黑板之書寫及懸掛値場人之地位及服式場面之地位背包及供應人之地位各種執役之服式使用松香時之地位換排佈景時之聲音及時間計有七項茲誌之如下 
黑板之書寫本係極易之事然現時劇塲多數因祇演本戲復加以祇在姓名上注意故漸致於廣吿之意味差離日遠今之所須改良者當注意劇名其次則爲演者之姓名不論黑板彩板每塊以四英尺長二十英寸闊爲宜能用淡青蓮色書黑字最佳惟須暗光四尺中以三十寸書劇名其餘則書重要之演員設如劇名捉放曹則先將捉放曹在三十寸中書就演者爲張甲李乙王丙則在十八寸中書張甲旁註飾陳宫李乙旁註飾曹操王丙旁註飾李伯奢此劇重要祇此三人故舍此以外均無將姓名及所飾角色列出之必要蓋此劇中之家人·猪·（人飾者）均與劇中關係絕少則扮演者亦無記名之必要决無飾猪者與飾陳宫者有同等聲望者也書寫之改良如此次則爲懸掛之方法及地位普通懸掛除劇塲門口尚無不妥外劇塲内之懸掛則當離地十英尺地位在戲以二旁在板之上當加裝電燈外罩玻璃如太平門之燈相仿在燈之玻璃上即書第一齣第二齣俾看客易於區别設遇碼子更換則祇須將板更換則看客亦不致誤會也（待續） 
[戲劇協社明日舉行會議]  
　　並歡迎洪深入社 
中華職業敎育社職工敎育館·所組織之戲劇協社自二次表演後刻又銳意進行社員中如歐陽予倩·汪仲賢等均屬不可多得之人材現悉去年在笑舞臺表演新劇「趙閻王」之留學美國戲劇家洪深君亦已由歐汪兩君介紹加入該社洪君在美專攻劇學造詣頗深將來必有佳劇供獻於社會而殿新中華戲劇之基礎又悉歐陽予倩君爲該社特編之新劇「潑婦」本刻已脫稿練習該劇時排演主任一職洪深君已允爲擔任該社又議定明日（十五）下午兩時在小西門陸家浜職工敎育館舉行劇務會議歡迎洪君入社第三次表演當在秋季開學以後云 
[今日天氣或能轉晴]  
　　徐家匯天文台昨日下午四時三十分氣象預報云江蘇低壓將向九州而去天氣雖有雨象但或能轉晴颶風抵吕宋西北部後將漸見和緩本埠温度在下午三時前之二十四小時内最高七七·四最低七○·五去年今日最高九六·三最低七六·八 
 
 

Page 19

 
 
第一萬八千零九十六號;中華民國十二年 西曆一千九百二十三年七月十四號
星期六 * *常識 
常談 
[共和檮杌] [  漸]  
　　有人擬作共和檮杌以警戒革命以來十二年中之惡人正在搜集史料中 
古史虞夏商周均稱書晋曰乘楚曰檮杌魯曰春秋至太史公作黃帝至漢武之通史始稱史記此後曰書曰志曰史曰春秋皆沿襲舊稱共和檮杌亦竊取楚史之名要埋以辛亥革命義旗首揭於武昌而以楚史之名名共和史也朱晦翁孟子注云檮杌惡獸名古者因以爲凶人之號取記惡埀戒之意也十二年以來之握有政權者凶人多矣比於惡獸未爲過刻此等史料或早有人藏之名山傳之其人乎則彼擬作共和檮杌者正當感謝其搜集之功而以此嘉名奉贈若名副其實則無有過於最近一年中之人物者矣 
衛生 
[食冷麵之害] [  畸叟]  
　　節交小署天時漸熱一般小本經濟家藉售冷麵爲業者頗衆然此類冷麵時有蚊蠅之足跡故食之者輒受其害前日我家鄰右莊姓兒因食冷麵之故遽遭慘斃亦可哀矣先是莊兒偕弟由校歸途遇冷麵攤即給以銅元數枚二人各食冷麵一碗回家後至晚間將寢時忽同呼腹痛其母大驚急詢之不答祇連呼腹痛不已其母疑其腹中有積即往燒枯灰（即烘焦之礬灰）湯數碗使食之呼痛聲乃少止遂爲之覆被使寢以爲無妨矣詎至天明母醒時揭被視兩兒見幼者尚如故祇額汗淫淫下不已而長者已逝矣母大慟急延醫治幼者幸不數日即愈詢醫以故曰此食不潔之物所致也轉詢幼者云彼日除晨餐及午餐外祇放學時各令冷麵一碗並未食他物醫曰是矣蓋此種冷麵由蚊蠅傳來之微生物頗衆故最爲不潔爾二人之腹痛即由是而起一生一死者由於身體强弱之不同也乃囑其以後切不可再食致演慘劇云 
上事乃余親闻之莊母者閱者諸君君家中有子弟喜食冷麵者其速禁止之毌後悔不及也（乙種酬） 
[經濟]  
[予之家庭經濟談] [  李孟任]  
　　生活程度日高謀生道路日狹社會金融旣極困滯家庭狀况自隨之而入於窘途當此之時開源良不易言惟有從節流一層實行着手或可補救於萬一今姑就予之家庭經濟情形略舉大要列之於左與研究家庭經濟學者商榷焉（一）不飲酒酒爲戕害身體之賊亦最消耗金錢之物近者舶來品日多每瓶之價有値數元或數十元者予家男女老幼悉屏而遠之每歲於無形之中所省非鮮 
（二）不吸烟烟之爲害尤甚於酒不獨鴉片爲然近來紙烟一項爲吾國一大漏巵綜計每歲消耗之數不下數千萬元即號稱爲國貨者其原料仍須取資外洋况其戕賊身體實較酒有過之無不及故無論何烟一律拒絕即有客至亦不供給 
（三）不衣絲織品衣服只取樸潔不尚闊綽一切綢緞槪不近身不惟省無數金錢且使家庭不生驕奢淫逸之惡習 
（四）不作無謂之應酬世風日漓以應酬爲利益之階其實此來彼往不過虚糜金錢在施者竭力逢迎在受者毫無裨益使能自立則何須枉費心力謟媚他人不能自立則雖極力周旋亦難免人之白眼故與人交際重在道義不尚虚文（五）不求時髦時髦二字爲金錢这交換品無論何事何物祇求於理適宜不問入時與否否則終日追逐尚落人後欲求時髦終不可得而經濟損失已受害於無形 
（六）不坐車輛安步當車最爲舒適旣可藉以運動又可免去許多危險苟非長途跋涉何用乘車不惟汽車馬車在所屏除即價値最廉之人力車亦不宜隨便雇用以養成好逸惡勞之習慣况人力車之爲物甚不合於人道主義如謂勞働者恃爲衣食則世界可作之工藝甚多何至非此不能謀生使人人不肯乘坐彼人力車夫自當改而業他故予家無論男婦出門皆係步行决不一雇車輛積少成多所省亦頗不鮮 
以上數端皆係已經實行者此外尚有許多應行節省之事以未克躬踐不敢僞飾然仍日在研究改良之中願與家人共勉之（之種酬） 
道德 
[男子對婦女應抱之以理] [  冷眼]  
　　吾國舊習恒視婦女爲娛樂品此種心理深印腦海中最不易去故自好者以不近女色爲美德而浮薄者流率以女色爲談話之資料每於茶樓酒肆一聽則品頭論足之聲充乎耳鼓甚之有以非禮之聲狎褺之態實行加諸婦女者故對方亦有「女爲悅己者容」「懼有强暴之辱」等念誤認婦女之眞位置故一切理論多生錯誤惡劣之現像亦層出不窮 
近來婦女界中已多有自行學悟不甘認爲男子之娛樂品者吾輩亦宜尊重婦女之人格勿復輕薄之致爲道德界中之元惡 
夫人誰非出自母胎詮無姊妹視婦女爲娛樂品不啻視所自出所同出爲娛樂品矣且婦女居人類中之半數亦人類中之一分子各賦體力智慧營作器官與男子等其造福人類亦至偉大吾輩對之何可略存輕薄之念 
况今後男女之社交公開吾輩與婦女之接觸日繁　不改其舊觀念則必發生諸多危害此不可不深思而猛省者也吾人對於母當敬愛對於姊妹當友愛即對於妻亦當用正則之戀愛須爲眞實戀愛對等戀愛萬不可認爲個人之娛樂品此外一切婦女均宜以姊妹視之吾人視姊妹與兄弟無異絕無男女之意存乎其間則對於一切婦女亦不容有男女之意存在質言之即不生慾念與妄想使男子皆具此種心理則社會上關於男女間千奇百怪之醜現像自然絕滅此乃根本道德於今後社會尤關重要世之留心風化者以爲然否（乙種酬） 
法制 
[審判公開之利益] [  吳鏡資]  
　　我國之現行訴訟法規定刑民訴訟以公開審判爲原則其立法之苦心誠至周且密矣蓋審判公開利益最夥約舉之在審判官方面可以表示其審判之正直在訴訟人方面可以受種種無形之保障且也社會上之人民隨時入庭旁聽不特訴訟之平允與否得默識於心即法律思想亦將日益發達矣至在國家方面言之尤得藉以表示官廳之行爲無一不可對人言而兼以隱防官吏之濫用職權增加官吏之無上信用也故訴訟公開在法律上定有保障如審判官無故禁止旁聽即爲違法之行爲訴訟當事人可以據爲不服之理由也（乙種酬） 
市政 
[市民之夏季衛生] [  楓江]  
　　天氣炎熱了我們的四周差不多來了無數的勁敵和我們宣戰一不注意就要把性命白白地送掉了豈不是可怕麽所以夏季衛生是一樁很重要的事情至於公衆衛生關係全市的安寗愈加來得要緊現在市鄕自治機關已有恢復明文全市公民應該羣策羣力大家把衛生兩個字加到自己身上方才可以得些效果高遠難行自不必說我現在且把幾樁容易做的事情寫在下面 
一淸潔全市街道我們各處街道弄得糟極了茅厠櫛比糞穢狼籍一到夏季不可嚮邇所以一方面應該請求警察局把坑厠取締起來一方面各段自雇淸道夫逐日掃除并且多設垃圾桶容納這種汚穢不潔之物 
二禁售腐敗食物這件事情應責成警察辦理每日派警士至各店舖實地調查如有違警出售即拘送警局科以罰金 
三設立暑期醫院我們各市鄕因受着不衛生的惡果暑期中間每有霍亂疫痢等症發生一經染着因不及醫治死於非命者不可勝數所以大家應該擔任些經費組織一暑期醫院遇着貧苦的人送診送藥也是一種慈善事業 
以上三項是一個最低限度大家不要畏難不要偷安努力做去一定能夠戰勝病魔使他沒有存在的餘地啊（乙種酬） 
家政 
[小家庭與大家庭] [  綬章]  
　　現在關於家庭間有一個很大的問題就是有一派人主張小家庭說大家庭不自由不能獨立是無聊的是無生趣的又有一派人仍是主張大家庭說小家庭沒有家庭的樂趣沒有合羣的精神是無人情的是無恩義的各有理由兩不相讓但是我對於這兩個問題平心而論覺得兩方面都有偏見各有利害得失所以我主張一個折中的辦法就是大家庭當帶有小家庭的性質小家庭當帶有大家庭的色彩這話怎麽講呢就是如飲食起居當然以分離爲好但是精神上不當分出界限金錢仍須通融工作仍須互助父母仍要孝順奉養兄弟仍要相親相愛使不因小家庭而生不相關係的流弊不因大家庭而有不隨意的苦痛彼此的關係不當在形式上講求亦不可徒唱高調好高務遠這便是我個人對於大家庭和小家庭的一點意見（乙種酬） 
禮俗 
[宴客須知] [  白雲]  
　　發柬邀客應將他客姓名印列一紙附入柬中入席之先應用空白卡片寫來賓姓名預定座次先來賓客應備當日報紙以解枯寂 
客有彼此不相識者主人應爲之紹介 
入席之後勿强客拇戰多飲 
陳列各肴客有不下箸者必爲客所不喜主人不妨聽客自然 
客有事而要求先飯應從其所請不可强之終席妨客自由與客談話宜周徧不可與一二人多談致他客沈悶乏趣席前席後不應與客賭博 
時間亦宜經濟愼勿任意延席致僕人枵腹（乙種酬） 
科學 
[化學常識] [  天夢]  
　　（六十五）鉑之說明 
（一）名稱鉑 
（二）各種名稱拉丁和英國都呌做「Ｐｌａｔｉｎｕｍ」德國呌做「Ｐｌａｔｉｎ」日本呌叫「白金」我國舊譯及新决定的名詞都呌做「鉑」 
（三）符號Ｐｔ 
（四） 
存在天然的多單獨存在不與他質化合常同了性質相同的金銥釕鐭等混和成粒狀 
（五）性質係一種灰白色堅韌而有光澤的金屬物能製薄片及細絲質極難熔須在爆發氣體的火燄裏面纔能彀熔融呢所以雖遇着高熱也不發生氱化作用僅僅王水可以溶解他價値比黃金貴六十倍 
（六）舉例化學試騐所用的白金絲就因爲他能耐高熱不受變化所以用途狠大但不可遇着高熱的矽酸及硫黃炭的硫化物因白金要損蝕的 
（七）製取把含有白金的礦石敲碎溶解在王水裏面那時鐭與銥的合金不受溶解便殘留下來單賸白金的混合物再把他蒸發了加入磠砂溶液即得　化錏白金的沈澱物再把這個沈澱物取出灼熱於是磠砂蒸散純粹的鉑就出現了 
（八）總結鉑的產額不多 
鉑的堅韌過於黃金供製理化學的用品及法定度量衡的標凖器 
鉑的化合物不甚多大槪和氱㲶氫硫四質有化合罷了 
鉑和銥成合金製造鉑皿更能增加硬度具抵抗各種猛烈藥品的能力 
鉑有兩種化合物狠奇特一爲鉑黑一爲鉑絨鉑黑的來源爲鉑溶液内加鋅或鐵所成的鉑絨的來源爲鉑溶液内加有機體所成的這兩種化合物都是極細的粉末最容易吸收氱氣却與他本質的不易氱化相反這不是奇特麽（乙種酬） 
 
 

Page 20

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 21

 
 
第一萬八千零九十六號;中華民國十二年 西曆一千九百二十三年七月十四號
星期六 * *申報汽車增刊 
評論 
[吾人所望於公共汽車公司者] [  毅]  
　　公共交通之設施市政之大者也與市民休戚相關固不待言經營於斯者必先得當地市政廳之批准給予專利與其他非公衆企業不視爲一例蓋所以示其對於服務社會責任之重且大非僅以貿利爲務也所謂服務社會者則宜就營業範圍内思所以普及之道又不僅爲一部分市民謀使利也 
故吾人所望於新成立之公共汽車公司者則將來汽車通行後必得使市民全體均得享有交通改進利益之機會則公司以公共名庶與事實相稱也讀新公司計畫云車價規定較别種車輛爲昂恐非苦力工人所願搭乘度公司之意或以爲凡嫌車價太貴者則電車人力車小車等俱在仍不妨就此而舍彼也然海上城區附近之發展方進未已他日電車路線不能即遽擴充之處公共汽車通行自易即以現在公共汽車路線而論已較電車範圍爲廣在今日吾勞働界或能因車價之不相宜舍汽車而利用别種車輛在日後恐將因地點之關係有不得不藉公共汽車爲往還者正未可知出則新公司爲市民中此一部分計允宜於平常通車外另備數車取價從廉專備勞働界之需要若謂劃分階級易招外界反感然則火車之有四等車非有先例可循耶且爲公司營業計添駛此種車輛未嘗不可有補於收入觀乎三等電車乘客之擁擠是又一明證也 
記者於新公司之成立也不禁額手相慶列爲本埠交通史上一大紀念而吾人尤望於新公司者則能實踐其服務社會之宏旨也 
專論 
[救濟電車擁擠之一法] [  嵩生]  
　　公共汽車未開駛前之辦法 
記者嘗聞途人曰電車乘客衆多如時在冬季尚可聚於一處不覺難受然在夏令乘客擁於電車中愈擠愈熱而臭氣尤令人不堪斯誠不可不改良也余覺其所言壛屬確當今特以救濟之法述之於后 
上海電車以一路二路及十二路爲最淸潔平均搭乘此三路者仕商居大半而擁擠之時亦不致有過分情狀惟獨三路與五路則無論或來或往無時不滿坑滿谷雖車窗四啓熱氣蒸人又因擁擠之故乘者不能站於車　故月台之上往往站立乘客致一站到時出入均感不便而肇禍事又因之層見迭出且夏日乘車者穿白色鞋者頗多如一遇擁擠鞋上最易染汚此亦一般人士所視爲難堪者也 
然則救濟之法若何曰曷不妨是本之電車制乎日本每遇車中不能容乘客時即於車外懸一『滿員牌』使乘車者見之不致再繼續登車且月台之上嚴禁乘者站立法至善也又或仿照我國天津之電車制凡乘客已滿後將門鎖上亦可免過擠之弊余以爲本埠當以前法辦理爲宜此種辦法時期可勿必過久蓋公共汽車刻正籌備一俟出現行駛則乘客各取其便而電車搭客當不致　若今日之擁擠此可預爲斷言者也 
[汽車機件拆卸法] [  孫光明]  
　　西人置有汽車者往往能自行拆卸且能了解機械原理此非彼天賦之能大槪係多閱汽車機器之指明書所得也倘吾人能得此一書亦可依法試行惟苦該書在坊間無處出售（該書英文名曰Ｄｔｋｅ，ｓｃｏｍｐｌｅｔｅｄ　ｃｏｕｒｓｅ　ｉｎ　ａｕｔｏｍｏｂｉｌｅ　ｓｅｌｆ　ｙｎｓ－ｔｒｕｃｔｉｏｎ）故鄙意甚願當今著作家速譯此種重要之工業書穁籍俾發現於社會增長工業界智識茲將汽機之内容略舉其拆卸之次序表明於後蓋機器修理首在拆卸得法不然易拆不易裝矣但在拆卸機件之際須留意該機之地位依次排齊並做一暗記免得裝時爲難 
一卸前面之大小電燈和電線鐵桿等二汽缸和水箱之水放乾（水箱下端有放水機關） 
三汽機上之罩蓋取去（蓋端之鐵桿有二螺旋帽鬆去可卸） 
四橡皮水管子節頭卸去（該管接連水箱口通至汽缸口）　 
五卸去不箱（水箱下端有二螺旋釘撑在車架上） 
六風扇和扇帶（扇之軸端有螺釘旋鬆即卸） 
七火星塞之電線和撑桿 
八汽缸上端之冷水管子（該鐵管四圍螺釘旋起内層紙藏勿可撕碎） 
九火星塞及蓋子 
十發動汽油杯及蓋子 
十一發電機或分電機及發動鐵桿 
十二化油器或眞空筒及發動鐵桿 
十三電氣驚笛及電線 
十四馬達或發電氣機和練條電線等 
十五發動入汽管 
十六出汽管及烟囱管之接節 
十七打水機及接節螺旋 
十八車頭之拐軸牙子箱蓋和齒輪 
十九各種油管子及鐵桿小件等等 
二十汽塞下端之彈簧針和彈簧 
二十一收吸閥及排氣塞和下層塞撑 
脚　 
二十二中間汽缸（四圍有螺釘旋去用力上拔即卸惟留意活塞子彈簧切勿碰斷） 
二十三活塞子下端之接節頭卸去（該頭接在曲拐内有鉛圈勿可碰傷） 
二十四引擎軸及飛輪 
二十五油缸之油出乾 
二十六油缸内之油管卸去 
二十七油缸取出 
二十八下層抵托板洗淸 
上述關於前部機器旣已完全卸下乃驗各件中如有損壞之處則細以察看校正之其次洗汽缸（參觀本刋第六十期汽缸中之炭燼張延祥君已詳述）磨汽塞（Ｇｒｉｎｄｉｎｇ　Ｖａｌｖｅ）洗化油器等等並用火油或汽油置各機件於一洋鐵筒内輕輕洗刷洗畢加以薄油少許如機件中需用厚油者仍敷厚油次復將機件仍照原位一一裝妥（改後卸下之件易爲先裝上（其各部份中之螺絲釘及接節之頭須要旋緊再後察驗各件有缺悞之處立即改正乃可加油較車 
討論 
[發行汽車雜誌之我見] [  旡愁]  
　　歐美各國凡謀一事業之發展者莫不刋印雜誌以研究之插入精美之圖幅加以顯明之文字使讀者有美術之觀念油然而生無窮之興趣於是業此項事業之前途愈重視之而其事業乃因以發展吾人可試觀近世企業之影戲當其剏始之初亦甚困難後以有人提倡乃一日千里進步無疆美國之影戲雜誌即爲專論影戲而設一卷風行幾及全球此其證也吾國之於汽車事業本在萌芽時代自本報有汽車增刋而國人这重心乃一變惟吾以爲本刋月出四次篇幅有限不能儘量供獻意見又因體例關係紙張關係對於插圖一層未克如雜誌之充分心有餘而力不逮亦復無如之何故至願熱心汽車事業者發行汽車月報補本刋之所不及是則不佞之所厚望者也 
 
 

Page 22

 
 
第一萬八千零九十六號;中華民國十二年 西曆一千九百二十三年七月十四號
星期六 * *紀事 
[一週間之汽車肇禍數]  
　　本週自六日起至十二日止共肇禍八次死者一重傷者一傷者六茲彙列如下日期　　地點　　　汽車號數　受傷者　傷勢　　末後情形 
六日　培開邇路　六○二六　王阿保　頭部受傷　送同仁醫院　 
七日　楊樹浦路　　　　　　沈少福　碾傷甚重　未及送同仁已斃七日　百老滙路　六七一三　洪家祥　跌傷頭腦　送同仁醫院七日　小沙渡　　　　　　　蔣福春　腿足受傷　送仁濟醫院九日　四川路　三五五五　廣東人李某　頭臂等處傷　送同仁醫院十日　馬霍路　　　　　　俞阿二　跌破頭顱　　送往仁濟醫院十一　黃浦灘　　　　　　顧長郎　頭部受傷　　送仁濟醫院十一　河南路　　　　　　徐惠餘　受有重傷　　送仁濟醫院 
[公共汽車招股近訊]  
　　華商認股踴躍或有展期希望 
英商中國公共汽車有取公司自開始招股後華人認股者極形踴躍今日爲該公司招股截止期故認股繳欵者預料定較往前更形擁擠並聞外埠通函訊問者亦日有數十起並聞頗有以招股期限太促外埠認股不及要求展期消息云 
[佛蘭克林汽車之槪述]  
　　佛蘭克林汽車運來中國由環球汽車車身製造廠經售已迭誌本刋茲略述其車上之優點如左 
該車分量極輕如車中乘客五人祗須一人在車後用手推之即可移動且該車所用之三十二時之四時之車胎祇須打氣三十五磅如别式汽車配用同號車胎者必須打氣七十五磅此亦該車身輕之又一證也 
佛蘭克林汽車引擎之特點所在則汽缸外面别蒙有蓋套空氣可以經過各部使引擎冷却不必用水箱此此外並有電機之設置可以發熱使行擎易於發動用於冬季尤宜且行擎中無油管駕駛盤上無火星塞桿亦爲他車所不僅見 
　　車前電燈機關有上中下三處故車在晚間行駛時燈光欲上欲下悉如人意 
駕車者之座下置有打氣管可藉引擎開動之力自行打氣入胎 
此外如華爾散名廠之時鐘里程表超等黑皮座位以及種種之裝飾堪謂盡善盡美 
該車第一批到滬後即行售去故日内華商赴環球詢購該車者均須俟第二批到滬始能購得云 
[華達汽車公司開幕]  
　　汽車商人吳國祥張林甫等近集資二十萬元在愛多亞路大世界東首創辦華達汽車公司特向美國定製喬治卡霍托碼别爾卡各十部此項汽車爲歐西近年來所最流行者其速率亦較勝於常車茲該公司定於今日開幕車費時間均特别優待云 
[汽車友誼會之交誼會]  
　　前晚八時卡德路汽車友誼會假慕爾堂舉行會員交誼大會至者會員及來賓等數百人由胡韓根主席報吿會務狀况及基地經過情形次由朱昌利介紹張秋白葉楚傖唐豪邱稼禾張取誠等演說後繼以各種游藝如救國十人團之國樂華民學校學生唱歌及短劇陳恭夫火球中華國技武術傳習所魔術電影等頗極一時之盛云 
[道路協會近聞]  
　　赴蘇宣傳退還庚子賠欵 
　　道路月刋六卷二號出版 
中華全國道路建設協會前以請讓退還庚子賠欵以一部分爲修築國道徵求全國各法團機關意見後接到各省區機關函電贊同者日必十數起該會幹事周國衡並撰庚子賠欵與中國路政之商榷論文另印一萬二千份分寄國内外各機關法團公同研究一致進行昨該會迭接請讓退還庚子賠欵總會來函索取論文數百份以便在江蘇全省敎士大會宣布該會於十一日特派編輯幹事陸傑夫吳承之二君附特别快車到蘇州與請讓退還庚之賠欵總會職員磋商一切進行重要事項并宣傳路政云 
再該會第六卷第二號道路月刋業已於七月十五日出版其要目如下庚子賠欵與中國路政之商榷（周國衡）附書後）陸傑夫）各國土地厚利稅之研究（董修甲（路工學橋梁篇（徐煥章）碎石路之建築及保養法（吳馥初）混凝土鋪道之培養法（吳承之譯）混凝土鋪道之利益（吳承之譯）北京城市觀察記（唐家偉）道路交通史（續）（楊得任）最新道路建築法（續）（陳樹棠）請政治家的眼光着在道路上去（韓士元）路政隨感錄（仲年）黃陂縣道局章程各省築路調查等 
又悉日前該會代總幹事周秉權晤王正廷會長於一品香談及請求退讓庚子賠欵以其一部分作兵工築路一節王會長云庚子賠欵是一定要退還的華府會議時伍廷芳王文典等請求退讓意在推翻前案我是知道的現在各國退還此欵已有一定之用途如日本則設立五大醫院法則用之中法銀行英則擬設一紡織學校美則推辦學校但華府會議本有用之生產事業一說本會自當極力進行連絡各團體爲有組織之運動務期達到以一部份築路之目的又該會昨接武昌蕭督軍來函云裁兵以築路築路以救國言言扼要佩服深之承囑加入爲名譽會員以綿薄之才重以軍民之寄實無餘暇藉效微勞特捐洋二百元寄交貴會伏乞查收土壤細流或可補高深於萬一也云云 
[滬太公司近况]  
　　霪雨暫停通車 
　　瀏河太倉有汽船來往 
霪雨經旬河水暴漲該公司路面雖預先加舖煤屑奈雨水太多故路面受有凹痕現爲預防路壞起見於前日（十二日）宣吿暫時停駛如今日天氣放晴路泥堅結即可照常行駛也 
該公司前因保護路面起見曾宣言阻止外來卡車入路線之事致有引起一般人之誤會以卡車作乘客之車輛故客車駛入該公司路線者日見減少茲由該公司重行聲明此項卡車係專指運貨笨重之車而言於客車則並不阻止云 
該公司經理朱愷儔君近奉省令委任太寳塘工歲修局局長經理一席因感受種種困難聞朱君有向董事會提出辭職說飛虹汽船局爲聞天裔君所發起組織賃用汽船數艘往來瀏河太倉之間專接送滬太長途汽車公司之搭客以期便捷已於前日起試行滬太公司亦有聯票出售凡搭客購滬太聯票者每張售大洋一元三角其餘長途汽車經過各站如羅店大塲等處均可搭乘往返票價與汽車公司定章相符到太倉者加收汽車費大洋三角往陸渡橋則加收一角五分往返價均一律其時間上海到太倉乘滬太汽車上午七時半及九時兩班則十二時十五分可到太倉如乘滬太汽車下午三時及五時兩班則晚八時可到太倉太倉到上海上午八時動身十一時半可到上海如下千一時動身四時可到上海云 
[滬閔南柘公司消息]  
　　滬閔間之新游園 
滬閔南柘長途汽車公司經理李英石君鑒於滬閔間自長途汽車駛行後益形便利中西人士之前往游覽者絡繹不絕然游人無憇息之地終覺缺憾故李君現在閔鎭之西市梢建築游園一所一切布置極爲幽雅又出售各種花木金魚定名曰敏園於陰曆六月初即可開幕已呈請縣公署立案並揭示保護矣 
又該公司前由股東議决自閔行至南橋工程仍繼續進行但須需欵十萬元照股份加認半股一次繳足聞定於明日（十五日）截止云 
又該公司爲便利交通起見擬自閔行之南浦起築馬路至南橋爲止約二十華里以作行駛汽車路線惟現値禾棉初種鄕村農民均從事於田間李君深恐此時興築有損青苗故已决定於秋收後再行開工建築所有橋梁工程已飭工程師周君將閔行至南橋止應需橋若干座及坐落地點河港開闊迅予繪圖測定以便進行云 
[杭州道路雜訊] [  西湖客]  
　　杭州西湖環湖馬路逐漸進行一部份已早吿竣漫步六橋三竺間自有天然風光撲人眉宇若坐汽車游行則走馬看花難得西子眞相故汽車不能開駛於公園式之西子湖頭已爲輿論所公認且環湖汽車自夏曆元旦開駛後屢次肇禍各界人士嘖有煩言卒乃停止營業近因反對空氣漸行銷滅故公司中人重行改訂新章開車開車時由司機者完全負責上行下行時間每日開行幾次皆有一定之標準不得參差錯亂司機者皆須拍一照相呈交警廳備案并定六月朔開車届時不知能否實行也 
國内道路日益發達需車正殷胡君國光發明一種電動車機件非常簡單無損失之虞常年無須修理不用機油而用電力每月開車僅費三四元可坐二三人之電動車式樣雅觀售價又僅四五百兩價廉物美交通利器已在農商部註册並給有奬勵此間實業廳已奉到農商部是項訓令轉行所屬一體知照云惟鄙意胡君之電動車一般人未能盡行知道設胡君加以印刷是項圖樣作簡單說明或隨各埠報紙分送或張粘各埠通衢藉引起社會上之注意收效當可較大也質之胡君以爲然否 
全國道路建設協會浙江分會於四月十四日正式成立推舉盧張兩長爲名譽正會長陳樂山潘鑑宗二君爲名譽副會長周恭先爲正會長范憫黔君王湘泉君爲副會長阮石麐君爲總幹事會所暫設新市塲商品陳列館内第一届徵求會員已於五月十二日開始初以六星期爲限嗣以外縣通信需時延長兩星期徵求以來入會者頗爲踴躍成績卓著惟已届期照章應即結束因各處以路途遙遠紛紛函請展期故復定自七月七日起再展限三星期作爲結束期間由會中通吿各徵求員儘於七月二十八日以前將所徵會員之志願書及會費報吿本會以資結束云 
[福州路政近聞]  
　　閩省在許世英任省長時始建造馬路（以前皆石路崎嶇不平亦無車行）距今不過六七年築路經費皆東挪西借時虞不足故所造之路亦因陋就簡工程甚劣車行時顚播不定乘車者苦之迨李厚基長閩時林炳章繼長市政省中繁鬧市區馬路稍見平坦若城西一帶每遇陰雨時泥土成尺地上灰土爲水所浸泥濘載途寸步難行以視諸滬上華界民國路十六鋪一帶猶恐不及其故半爲當局辦理之不善半爲運貨鐵輪塌車之傷害馬路蓋鐵輪貨車最易毁路省中警廳雖有取締然亦不生效力云（閩縣鄭睦 
　　尚有新聞轉入第四版 
 
 

Page 23

 
 
第一萬八千零九十六號;中華民國十二年 西曆一千九百二十三年七月十四號
星期六 * *   
 
 

Page 24

 
 
第一萬八千零九十六號;中華民國十二年 西曆一千九百二十三年七月十四號
星期六 * *瀛聞 
[美國汽車業雜談] [  少琴女士]  
　　曩遊美國目覩都邑之繁盛交通之便利未嘗不驚歎美人之着力經營苦心孤詣日趨於發達之一途然有一事足以代表都邑之繁盛交通之便利者則汽車是也汽車之於上海誠上等高貴之品矣所乘者皆大官員大買辦或洋行寫字及富家子弟視若珍貴至於美國則普通之車耳其比例適等於上海之黃包車美國之人口以汽車爲比例則每十人平均當有汽車一駕其汽車可謂多矣舊金山之汽車數達十三萬有餘市中往來幾無一而非汽車然我何以知其數蓋美國定例凡該市汽車最末之號數必爲市長所乘吾人如欲知該市汽車之數可往拜會該市市長便知之余嘗一度拜會市長而其所乘汽車之號爲十三萬幾千幾百幾十幾故知舊金山汽車之數如是之多也 
美國最大之汽車廠莫若帝克來汽車廠該廠之成績能以二分鐘制一車讀者亦訝其神速歟若此者世界之上一年之後豈非全爲汽車世界乎雖然美人以二分鐘成一駕猶憾其太少若能於一分鐘出二駕更所願也 
帝克來汽車廠之輸運汽車皆用飛船此等飛船與尋常者有異其法以鐵軌爲之凡一分廠至總廠築一空中鐵軌而稍帶斜勢各廠所製之物由鐵軌滾出及至低處復有電機升之再驶總廠有十數層樓而各分廠之來物或送入樓上或樓下右窗或左窗上下左右往來飛滾總廠則每處用人力承接毫不費力云輸運之鐵軌其便利有四㈠時間迅速㈡免費人力㈢不必監視㈣可防盜竊且往來迅速誠妙法也吾人初至此廠時但見各物由空中滾入往來上下幾目接不暇此亦異景也 
[大阪市之車數調查]  
　　自由車最多（也廬） 
日本大阪市商工課最近調查市内之車數並比較三年前之車數列表如左 
車名　　三年前之車數　今年之車數 
牛馬載貨車　六一五　　一六八四 
荷車　　五二六九八　　五五一六六 
汽車（乘人用）三一六　六一七 
汽車（載貨用）二六　　一八四自由車　　三二五一五　六七三六三 
合計全市一切車輛如乳母車手押車撒水車消防用自動車警察署之付手車等共數爲一三三七七二輛 
[亨利福特之新發明] [  翰]  
　　亨利福特鑒於美國所用橡皮皆來自中美洲南美洲汽車之原料不免價昂因偕愛迭生試騐欲從乳草提製成效甚好除橡皮外尚可鍊得松香等副產橡皮之質亦特佳而價格則甚便宜因乳草之爲物一年可有兩三穫不比橡樹須植數年方可割漿也業已由福特之化學師準備器械從事製造云 
又亨利福特旣以製造廉價汽車致富現又擬製造輕性汽車其原料爲酸養流質棉花與樹膠之混合物福特自行試騐工作甚勤頗著成績福特以爲此物成功後不特可造汽車車身即將來房屋亦可以此物製造云 
 
