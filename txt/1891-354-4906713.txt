# 1891 - 354 - 4906713

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速赶印本年十二月内可以出書諸君子如預購殺　每部仍價洋五十元先付二十元餘俟出書時找足有欲精研史學者請移玉申報餘帳房購取可也此布 
[九朝東華録减體價出售]  
[圖書集成局啓]  
　　本局所印九朝東華録一書纸墨精良校讐詳細分裝六十四本外加紅木夾板六副可謂盡善盡美憾毫無矣三載以來購者甚衆甚所有工本早己收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閲如瞻　列聖鴻謨乎 
[論歴代國本得失利弊]  
　　長國家而務財用古者以爲小人然財用實爲立國之本大學之言理財頗有深意中國開建最古自大撓作甲子以來相傅四千年其中國家興亡得失盛衰倚伏之理皆由於君心君心之倦勤形爲政治之隆替而實由於養民之道有善不善之别也善養民者必能得民得民者昌不善養民失必至失民失民者亡書曰德惟善政政在養民曾子曰上失其道民散久矣此之謂也然養民之道必當實事求是拊循教化使之自爲謀生培植其身家保養其性命推廣其工作裕足其貲財仰足以事父母俯足以畜妻子三時不害四體能勤於是不必求人之養而皆各遂其生然非上之教之不能養也非上之善爲教之不能盡有所養也中國地大物博心思智巧盡人同具養之之物不一養之之法亦不一特無人教之使養因不知所以養耳曠觀往古大局民能養者國富而兵强家給而人足不能養者國危而兵弱家散而人離以此相求百不失一唐虞揖讓之朝無論己夏商而降桀紂無道失民之心璇室瑶臺糜財罔恤奇技淫巧之制有害民生社稷因以不祀姬周崛起以稼穡開基散鹿臺之財發鉅橋之粟岐周百姓讓畔而耕樂其樂而利其利天下歸心遂興周室幽王之世褒姒專房民不聊生田野不治貨財不聚幾覆其國宣王中興樂事勸工重脩國政遂幾成康之治至春秋戰國問棄文德而事兵戈縱横捭闔之流浮言無當朝秦暮楚生計日窮道路不脩則知陳將亡城堞不完則知莒必　雖勤政如魏嵤而移粟移民無補於事蓋休養生息之方均未探其本也周末天下大亂嬴秦得天下以暴雖併六國而不久旋失銷鋒鏑以弱民焚詩書以愚民而不知所以治民不知所以養民身而死而爲天下僇自取之也漢承秦敝修政亜施教化高祖初入關即與民約法三章故天下思秦之暴而樂漢之寛惠帝即位詔以長林空地任民入臣文帝親耕藉田務重農桑以爲一夫不耕或受之飢一女不織或受之寒生之有時用之無度則物力必竭誠哉養民之要理也文景之朝孝弟力田頒明詔風俗樸厚嫓美三代自是而後朗充國以屯田而安邊簾范以導民而固蜀明帝巡耕於下邳章帝詔勤農務一時吏得其人民服其業幾乎有天下懷仁之量焉後漢之末宦豎用事賄賂公行兵革之災被神尤酷民皆不能自存魏晉六朝皆喜浮靡不務實政故僅獲偏安享國不久如齊敬帝發發匠三十餘萬以充工作陳後主令民間每秋出粟麥二石甚苦供億之煩此皆不能養民而徒事擾民者也隋文之世民各失業天下益貧洛楊氏食至雜以豆屑糠粃焬帝暴歛苛征屢興大役閭閻耕織盡廢唐初置州縣鄉學均田租庸法丁中之民給田白畝篤疾寡 
妻皆以什之三爲世業天下大治太宗求化民之政房杜輔之惟恐一物失所貞觀四年天下大稔斗粟不過　錢德宗括錢於富商貸粟於農民以至怨聲載道國日以危五代之季民無所依趙宋得國弭戰息民王昭進愛民養身之説太祖書之於屏風太宗眞宗兩朝賢相相繼興學校施教化巡行勸農日臻上理徽欽以還敵患日深幾於救亡之不暇雖有性理諸儒講論道德無裨實效元主中原尚武功不崇文教去養民之道遠矣明祖以馬上得天下面其立府州縣學定賦役免田租衛所屯田歲有餘糧治國規模頗爲宏遠物阜民康軼於前代可見天下之民能養則國興失養則國亂歴觀史山不爽毫釐説者謂自古以來有治法尤必賴有治人聖賢立法未嘗不善而特患無行法奉法之人故中庸之言曰其人存則其政舉其人亡則其政息法以防弊而有時法立而弊生竊以爲天下無不可行之法在出之以大公馭之以無私守之以不變通上下之情愜生民之隠審時度勢因地制宜以衛民者養民而民自無不服國自無不治何以泰西諸大國朝野上下無事不藉法度以行一切發政施令皆有定章不容紊亂君不必聖相不必賢而草野小民共享昇平之福揆之中國有治人舞治法之説正與泰西治國之理相反竊以爲不相反正相成也若其立法從民心起見民所可者可之民所否者否之民安有不從法安有不行中西理無不同養民則治失民則亂一而己矣前之所謂治法者或者本未臻於美備全頼一二聖賢豪傑隨時補救於其間方成一代隆平之治過此以往并此而廢弛之安得而不敗也故善於養民者以民本爲國本以民心爲己心以民本爲國本則民富而國無不富矣以民心爲己心則民順而國無不順矣此則善民之道也尚其有鑑於歷代創立治法以維持其國本哉 
[本館接奉電音]  
　　昨由京友電傅諭旨五馘敬謹譯登○十一月二十日奉上諭福建臺灣道兼按察使銜著顧肇熙補授欽此同日奉上諭户部奏遵議楊昌濬奏請將解清甘肅新餉各員分别奬叙開單呈覽一摺甘肅新餉關係緊要所有掃數批解各員自應酌加獎叙江甯布政使瑞璋廣東布政使前署湖北布政使成允署湖北布政使按察使陳寳箴兩淮鹽運使江人鏡湖北鹽法道瞿廷韻江蘇題奏道朱之榛候補道吴承潞湖北候補道錫璋均著交部從優議叙調任江蘇布政使前湖北布政使鄧華熙前署安徽布政使按察使嵩崑河南布政使廖壽豐升任巡撫江西布政使奎俊湖南布政使何樞甘肅布政使前任湖南按察使沈晉祥署四川布政使按察使德壽均著賞給頭品頂戴江西按察使前兩淮鹽運使福裕著俟升缺後賞給頭品頂戴前署江甯布政使江南鹽巡道馮應壽江蘇候補道鄧裕生補用道鍾啓祥安徽候補道松峻李壽蓉補用道維增虞秉楨署江南督糧道候補道朱臻祺湖北候補道陳汝蓄均著賞給二品頂戴安徽布政使阿克逹春著賞給三代一品封典四川候補道夏時在任候補道湖南沅州府知府趙環慶著賞給三代二品封典江西布政使方汝翼署湖南按察使糧儲道吕世田鹽法道紹榮候補道周麟圖署四川按察使升任按察使建昌道黃毓恩鹽茶道廷煜成緜龍茂道承厚候補道張華奎王季寅江蘇候補道吴炳祥均著 
 
 

Page 2

 
 
賞加隨帶二級江西督糧道鄧蓉鏡著以應升之缺開列在前湖廣總督張之洞江蘇巡撫剛毅安徽巡撫沈秉成均著賞頭品頂戴福州將軍希元四川總督劉秉璋陜西巡撫鹿傅霖江西巡撫德馨湖北巡撫譚繼洵湖南巡撫張煦升任新疆巡撫前陜西布政使陶模升任貴州巡撫前四川布政使崧蕃均著交部從優議叙以示鼓勵該部知道單併發欽此同日奉上諭張之洞奏己故提督單功卓著懇恩優卹一摺己故記名提督前廣東瓊州鎭總兵陶定昇咸豐同治年間管帶湘軍轉戰江西安徽山東河南直隸陜西甘肅等省迭克名城剿辦髮捻各逆並進摀關外回巢厥功甚偉上年在籍傷發身故殊堪軫情陶定昇著加恩照軍營立功後積病故例從優議慟慟生平事蹟宣付國史館立傳並准於安徽甘肅等省附祀曾國籓左宗棠劉松山專祠以彰藎績該衙門知道欽此○二十六日奉上諭前任正紅旗護軍統長春由廕生於顑豐年間拭挑補侍衛在乾清門當差洊升副都統補授正紅旗護軍統領均圾稱職兹聞溘逝軫惜殊深加恩著照副都統例賜卹任内一切處分悉予開復應得卹典該衙門察例具奏欽此同日奉旨正白旗漢軍副都統著立山補授欽此 
[剿匪捷音]  
　　熱河朝陽股匪滋擾官軍迎剿等情迭詳前報兹又聞上月二十七日在三十家子獲勝後節節圖進葉軍門派令潘恊戎帶隊由五虎馬梁襲勦二十九日與賊大隊戰于榆樹林賊於街口排列洋礮開花彈丸密如驟兩宫軍分隊兠圍即以開花礟遥擊賊死拒不退官軍復用連環槍砲血戰四點餘鐘之久弁勇陣亡受傷者不下二百人而將士同仇勇氣百倍奮力大殺殲斃賊千數百人奪獲槍砲刀予不下三白件馬百餘匹資糧頗多遂暫行駐紥煮飯充飢而附近踞賊忽又潛至襲營官軍整隧以迎彼此鏖戰賊無退志官軍誓死用命槍斃賊酋數人賊鋒始挫追斬馬步賊百餘人有僞王僞候僞官數人死於陣賊始敗潰隨即退至西橋頭進攻踞匪並經葉軍門檄飭叅將傅叅戎率隊進攻寸金溝踞匪更檄通永練軍攻勦高糘磴等處俾分賊勢以杜互援又奉軍聶軍門率隊攻剿盤踞建昌迤東股匪初三日與賊交仗槍砲齊施刀予並舉賊匪亦死拒血戰多時左右衝殺擊斃賊酋賊隊漸亂官軍追擊數里殲馬步賊匪四百六十餘人奪獲梒砲刀予砲車旂幟二百餘件騾馬十六餘匹糧草甚多賊衆紛紛逃潰軍門整隊進剿黑水踞匪有在行間者謂各軍步隊尚敷進剿之用惟馬隊不多於追襲股賊稍形單薄云 
[閩督奏片]  
　　再福建德化縣匪首陳拱潛踞山鄉樹旗起事經臣電請陸路提督孫開華親往督辦派署建甯鎭總兵劉端冕督營會剿並興泉永道吴世榮帶練兵赴德商辦均經奏報在案疉據孫開華等咨禀己先後抵德九月二十三日據代理永春州知州張元鼎禀稱匪首陳拱糾衆加搶赤水街經防勇迎捕該匪等持械抗拒當塲格斃十餘名旋即追散拿獲火藥銃械等件勇丁受傷二名又擢勝勞勇會哨至告材梓地方遇匪迎拒擊匪黨三十餘名勇丁受傷四名該匪兩次被創潛匿不出意在結鹙負嵎吴世糤榮等復經出示解散脅從臣亦撰給告示剴切曉諭許其献出匪首從重獎賞劉端冕副將文占魁由尤溪帶兵在德化縣轄上下湧草吉田等鄉襲分紥孫開華由德化進駐赤水與鄮端冕等約期會剿此九月内外據報官軍剿賊之實在情形也兹接孫開華咨稱探得匪首陳拱自戴雲寺竄往陳板後宅鄉聚衆數百沿山築卡當派摧勝各營分三路進剿於十月初九日行經戴雲寺有匪徒在山燃放號砲官軍奮勇直進連破匪卡合共斃匪七十餘名生擒八名將陳板等鄉匪屋焚燬兵勇受傷十一名初十日派隊搜山獲匪七名副將文占魁帶隊由後山搜捕斃匪二名生擒二名訊据各匪供稱陳供潛匿深山尚未出境傅集後宅鄉耆族十五人責食具限交犯等情並拋劉端冕昊世榮禀報大略相同又據吴世榮禀報所獲匪黨許凉蕭川蕭苦蕭豐蕭銅五名訊認充當旗長一併正法梟示該匪陳拱自稱開國大元帥與弟陳衆同惡相濟逆跡昭然現雖窘蹙尚思漏網各鄉甘心從匪任其匿竄不行絪送實屬誅不勝誅臣迭次催命孫開華進兵搜捕據稱山秉崎嶇路又不熟未敢深入復經函囑延致公正紳耆訪問路徑繪圖貼説妥覓鄉導重購缐民務期弋獲迄今尚未成擒經購紳族捆送一再遲延深恐該逆逃遁蠢兹小醜當此官兵四集似不難合力兠拿臣當嚴催提督孫開華設法偵擒速期蕆事上慰宸厪至所派總兵廖得勝一軍駐紥大田德化交接之石銀牌十八格地方要堵剿大接界之永春永福仙遊各處均經嚴飭防範以杜竄勉合將現辦情形附片具奏伏乞聖鑒訓示孫開華等均勇數减少不敷分布現募足成營合並陳明謹奏 
[羊石委談]  
　　初七日入夜時十三行同興街某鞋店突被賊匪多人破門而入露刃向店夥恐哧禁不聲張遂將櫃内現銀搜掠而去又同時十八鋪福德里某鞋店亦有賊匪入店强搶幸店内銀兩無存不至耗失然亦吃一虚驚矣盜賊横行市廛受害彼有緝捕之責者將何以爲情哉○前數日北風凛烈寒冷異常雖深居密室之中仍覺寒氣逼人瑟縮如蝟聞城北三元里有鄉農　人往田間操德行至郊外風勢更大不能抵禦遂倒臥田中竟爾凍死又有一人被風伯攝去蹤跡杳然一時聞者莫不嘖嘖稱異○河溪某姓婦與夫反目時占脱輻之爻前日復困細故被夫毆打婦羞憤難堪服毒自盡母家痛女情切人興問罪之師糾率多人到門争閙室中器物毁壞無遣並欲扭其夫赴縣控告後經和事老竭力排解詐以從豐殯殮事始寢息然所耗亦不貲矣○某甲在某號雇工多年人甚動敏惟素有賭癖前日奉東人之命携銀百十兩往火船附寄路過賭塲不覺見獵心喜不料五木無靈全軍盡覆甲念無以覆命一時情急投水而死東人見久不回鋪意其逃遁四出找尋後於河于見其屍身始知爲賭所害然己無如之何矣○近日城廂内外刦案頻聞而海而賊匪尤多行旅往來時遭其害梁某佛山人因其女出閣雇船來省購辦奩物船至五鴉口突由水内湧出强盜多人上船行刦身畔銀兩搜掠一空並逐之登岸鼓棹而去梁某與船户呆立岸沿待别船經過始附之而返聞己赴縣報案但海闊天空未知何時能緝獲也○余某新寍人家資頗厚問柳尋花幾無虚日前夜飲於珠江某花舫飲畢偕妓過姻緣艇住宿不料醉眼模糊失足墜入河内妓女經龜鴇拯救得慶生還余己深入龍宫杳無蹤跡吁慘哉○近日城廂各住眷無論大家小户多有書楊某在此四字貼於門楣上乍見之下實不可解有人從鄉中來省據云夏秋之間各處鄉藩瘟疫成作傅聞書此四字貼於門首可保無恙故人多效之但靈騐與否則不可得而知也至此四字何以能辟疫則係出於一羽士之口該羽士謂楊君上年往江西龍虎山謁見張天師迨去後天師語人曰此瘟疫神也偶遇瘟疫之時但書其名貼之瘟鬼自不敢犯云云鄉愚無知信以爲是本不足怪不料傅至省城紳富之家仍有信之者誠可哂也至楊君何名傅者謂係今日之逹官故諱之○林太史兆年閩省人前由張孝逹制軍聘請來粤主講端溪書院善誘循循成就甚衆兹太史以年老不欲校閲自請告退所遺書院講席大府另請番愚何待御榮階主之按侍御早登科第望重鄉閭此次坐擁皋比定能爲多士矜式也○星加坡領事左子興觀察現在來粤連日謁見各大憲各憲亦如禮答拜冠蓋往還絡繹絶○調署瓊州鎭经總兵王軍門孝祺北海鎭總兵李鎭軍先義同於初八日由天字碼頭落船分道揚鑣各直任所視事是日水陸各兵勇皆排隊河干如禮恭送 
[袁江雜録]  
　　鹽運使銜在任以道員正任徐州府調署淮安府桂履眞太守自省垣來浦涓吉本月十二日接印○某甲設攤某店前店主心弗善也一日因物礙路叱令搬開甲遂與店主紛争突遭毆辱甲氣忿不下吞食生洋烟死後屍親訟諸官照例科店主之罪○某姓子年己弱冠一日忽失去無蹤家中人四出偵尋不知有無消息也○由火神廟至張仙樓紅橋爲車馬往來要道一經天雨泥濘没踝行者俱視爲畏途現經郎遊戎籌集金貲一律填砌○翁邑尊出示嚴禁賣泥之户偷挖義塜之土○安漾茶園歇後復有人由京江激得伶工八九人來來浦鳩合安瀾未散各伶約共二十餘人擇日登塲重張旗鼓然恐隆冬時節觀者未必采烈興高也 
 
 

Page 3

 
 
孟子曰春秋二十二日清晨八點鐘時華邑尊提覆得前列文童二十八名婁邑覆前列三十名均在内署面試華亭文題秋陽以暴之至南蠻鳩舌之人有俞姓及某姓兩童因文字不符另出生一題喚入簽押房面試爲亦異於曾子矣吾聞出於幽谷遷於喬木者婁縣每十人爲一題欲速成者也衛靈公未見其人也齊景公則是可爲也滕文公二十四日初更時華婁兩邑尊升坐大堂飭發正案兹將前列名姓附録左方華亭沈銑蔡邦藩陸世驤俞安璋婁縣胡常忠錢葆珍張錫謹杜葆璇何祖望張永迪任增植馬延良周麟振唐元良平其政奚葆荃封作孚王始逹沈安康侯光鑑周延璜馬世求楊鴻飛張鵬 
[童軍耀武]  
　　松江府華婁兩邑尊示期本月二十五日考試武童計與考者華亭三十九人婁縣三十二人是日八點鐘時華亭縣吴邑侯婁縣張邑侯先後排道出署蒞小校塲升坐演武廰校閲馬箭華亭武童某甲與某武生有隙臨塲武生意圖報復誣以曾犯竊案不准與考以致扭結一圑毆傷頭面華邑尊赫然震怒詰以有何案卷可証武生一味喧譁不能指實遂令該童於步箭塲內補試若再滋擾嚴究不貸 
[禾中火警]  
　　嘉興新塍鎭塘橋某姓家小孩戲取洋油潑諸洋洋狗身上持火燃之狗痛極奔入柴房頃刻延燒火烈具舉迨鳴鑼報警各水龍飛駛而來則樓房平屋門面共十餘椽己被丙丁神收去矣 
[烟臺談助]  
　　登州府楊太守卸事赴省所遺登州府缺由吴太守接署於本月初七日接印○粥廠業於本月初五日開放領粥者較上年略少蓋由秋收豐盛農民不憂果腹無資故也○烟臺迤南有地名鐵口者近出刦案由地保報官勘騐緝拿未悉能破獲否也○關道憲盛觀察政體違和飛電聘御醫馬培之於某禮拜日專開新盛輪船前往既至而二豎子己退避三舍矣○本月十六日由新關散放棉衣吹箎乞食之流咸得賴以蔽體恩銘挾纊歡溢途間○冬令嚴寒戒烟公所暫爲停辦○統領毅軍宋宫保於本月十六日由旅順口乘某輪船來烟翌日起節赴登州原籍○新任巡檢葉二尹奉檄署海防分司於本月十七日接印視事 
[江蘇學政溥大宗師觀風題]  
　　生員壯者以暇日脩其孝弟忠信入以事其父兄出以事其長上賦得署行義年得年字五言八韻擬唐宋璟梅花賦不限韻古昭穆廟制考國朝漢學師承記書後松江府水利説擬張稚讓上廣雅表天元一借根方優絀辦○童生此之謂自謙賦得四圍香影護琴書得圍字五言八韻經爲人師賦以經爲人師行爲儀表爲韻餘題與生員同 
[會勘閙事] 　 
　　大閙捕房己兩登報簡兹悉是處二十三保十二圖等鄉民以新設捕房沿河築木駁未免有碍水利曾情禀諸上海縣未經袁海觀大令踏勘日前遂肇釁端并聞有李宦之地亦被佔及先經具禀縣署昨晨九點鐘時宋二尹會同袁大令及英領事麥捕頭前去踏勘既至大令飭差傳地保及董事周某到來勘得馬路向東西捕房設在馬路橋北首計樓房一座門面向南後面西式洋房一所爲馬房廚房迤東即河灘沿河原有官路工部局在官路旁打樁長二丈餘塡平河灘約四尺餘此河即楊樹浦港並須向南打樁至港口約共五六十丈尚未興工己插標樣捕房門前玻璃窓擲破四五塊三道頭西捕將是日被鄭之磚石積成一堆請中西官察看勘畢中西官人捕房暫憇商議一番然後退出聞大令飭差知照地保董事先將蘆課繳呈候再丈量核辦云 
[覆試武童]  
　　上海縣袁大食牌示今日覆試武童步箭刀石等技並默寫武經 
[幾遭火刧]  
　　自天后宫往北西人名爲北河南路實則昔時鐵道舊基也是處面西房屋邇來改建一新店鋪如林頓成市集有某飯舖者雜煮零星菜飯以供車夫及小負販者往餐昨日下午三下鐘時烟囱中忽有火星噴薄繼而黑烟直冐紅燄上炎鋪中人尚未及覺察也幸行道人往來絡繹舉頭瞭見大聲疾呼驚動四隣急倚竹梯以升取盬滷灌下火勢頓息得免於災然對寳順里暨附近各家己驚惶無措矣 
[妻妾争控案讞詞]  
　　柏舟矢志己見報章兹悉前日下午三點鐘時宋二尹有傅點升堂張葆楚即張志恒稱監生原籍寍波在滬城祥茂皮貨莊爲夥眷屬亦住城中胞兄葆康故後監生與邵子祥等公同檢點衣箱竟兄嫂方氏日用零物歸兄妾王氏收管並議立一摺由王氏在胞兄股開之成章泰顧繡莊月支洋銀十元爲零用原勸王氏隨嫂回寍波後查帳目見兄己給王氏洋銀八百元存莊生息以致嫂不允月給十元言如欲月給十元須交還八百元之存據王氏不依且不肯回寍波監生又勸以如肯回寍波准月給十元至八百元之存項亦可成全王氏堅不允從監生曾言如不允從將來諸事不必問我又問究竟如何據言甯波人地生疎恐人欺負且有老母在滬不忍分離情願在滬守節監生言爾回寍可保無人欺負無如堅不依從且言情願挈女主清節堂二尹問未訊之先王氏曾否到過爾家訴明一切答稱到過問王氏自爾家回出新北門甫過吊橋突被方氏之弟方益齏方汝來及趙姓車夫等在轎内拽出欲往西門中途經法巡捕阻住送入法捕房法捕頭問明英包探送回成章泰此事爾知之否答稱知之問王氏既回成章泰又被拽出在滬尚且如此横行爾如何能保其回甯波無人欺負耶隨問王氏曰爾被拽後己回成章泰如何又被拽出爾當供明王氏訴稱小婦人甫回正欲登樓驀被汝來拽至客堂小婦人情急兩手扳住檯脚益齏飛奔而來供至此兩頰通紅低頭不語二尹曰爾不必含差當從實供來答稱益齋兩手抱在小婦人之腰强拽出外並有趙姓即養和之車夫帮同拉拽以致小婦有右手背擦傷大聲呼救四鄰畢集益齋向人言此係小才婆捲銀千兩携帶重資出外如有人助伊即向其人跟追此事可求老爺訪問二尹謂若此横行可惡己極王氏又稱小婦人現願挈女入清節堂惟尚有老母頼小婦人養老求准同入堂中二尹問葆楚曰爾嫂方氏控王氏私運物件究竟有無其事答稱聞嫂語及尚未目覩問王氏有存洋八百元益齋等扛帮涉訟爾知之否王氏生過兩男此項洋銀爾兄所給乎答稱初未得知後查帳簿有付王氏洋八百元字樣間之王氏稱尹母王朱氏在蘇賣屋存洋三百元王氏自己針缐積成二百元兩共五百元存莊生息又積息洋三百元總共八百元然息洋决無如此之多二尹檢閲卷内存票寫明王氏存項諭曰存票書明豈容益齋等争取答稱聽憑公斷二尹問邵生堂來案否答稱在二尹喝令除去大帽跪下曰前次訊供時念爾年老况屬公親格外體恤令爾站在一旁爾竟一味偏袒信口妄言爾豈不知葆康所納王氏住在成泰章店中葆康病故後無多幾日即肇釁端王氏被方姓弟兄拉拽始避居成章泰執事人邵蓮卿家既經涉訟到堂自願入清節堂爾瞻敢言上海清節堂靠不住定須帶回甯波試問是何居心清節堂乃皇上家旌表之所爾竟敢胡言亂語前因葆楚尚未詰爾今問爾清節堂如何難靠務須供明証據此係名節攸關之事不能視同兒戲爾得賄幾何如此無狀爾當直供尚可從寛否則從嚴懲辦葆楚 
代爲求恩邵供稱職員並未言清節堂難靠惟曾言王氏生有襁褓女孩且有老母入堂諸多未便二尹謂供詞前後不符王氏又稱小婦人矢志苦守翟求恩斷養赡資葆康遺資二三萬金方氏祗生一子小婦人生一女葆康在日鍾愛非凡求在遺資内酌提一二成發堂生息貼補堂中火食衣服及將來女兒擇配時贈些奩具二尹向方氏曰王氏堅請入清堂因被爾兄弟凌辱出於萬不得己爾知之乎笩答稱王氏既欲入堂須追還私行運出之衣物問爾知運在何處答稱有庖丁代搬箱兩口二尹問庖丁來案否答稱在二尹向之詰究供稱小的姓嚴名茂向在成章泰當庖丁前者王氏囑小的將房内箱兩口掉換方向並未搬出亦未見被别人搬去問今日何人囑爾來案答稱方先生二尹問方氏曰嚴供明並未搬箱出外究竟有無物伯答稱有在箱内問何以知箱内有物答稱丈夫患病沉重小婦人來滬侍疾時抬過箱甚重及夫故箱忽輕二尹曰爾置夫病不顧而較箱之輕重耶又問益齋曰爾邀來之見証人未免難靠供稱十月二十日有一傭婦帶五六人來搬衣物當將婦拿往餘均逃去問 
 
 

Page 4

 
 
被搬何物答稱女皮袄女皮馬甲珠皮馬甲棉被各一件一併扣存富將婦送捕房捕頭以其主人所使即行聞釋王氏稱小婦人因天冷托别家傭婦往取棉被棉衣反被交捕二尹問葆楚曰爾知此事否答稱祇見傭婦一人二尹謂益齋一味胡言又問方氏曰究竟知王氏私運衣物金節藏在何處答稱有金臂釧一對珠花一枝金荷花鈔銀水烟袋等物問王氏有否王氏稱祗有鍍金臂釧一對金壓髮一枝皮衣三件女帽上翡翠帽正蝙蝠珠四粒單夾衣服老母衣飾動用物件均在成章泰小婦人携女出外毫不帶出一聞益齋等之名早己心胆欲裂矣二尹諭方氏曰爾不必聽人唆使他人帮爾興訟無非想爾銀錢從前王氏被爾弟等拽出若到西門此事早了可見天不由人爾將銀錢使用無益現己訊明王氏無私運物件之事可具誣告切結嚴具並未帮同搬箱切結邵具清節堂嚴肅並無不合切結並飭交人具保王氏入堂後著方氏月貼洋銀方氏祗肯月給二元二尹謂太少方氏加至五元葆楚具遵斷切結益齋具誣告切結葆楚問方氏曰現欲具結爾尚有言乎方氏曰彼此具結可也益齏不願具庻告結二尹著即管押俟王氏挈女入堂再行發落其餘各人均願當堂具結方氏之子定權聲稱所具各結概不算數是案尚須上控也二尹問爾知爾母所具何結答稱完案結二尹謂爾母所具誣告王氏私運之結並非完案結憑爾上控可也且王氏是否爾父所納爾是否稱王氏爲母答稱是二尹謂然則著照具切結并著王氏具自願挈女入清節堂切給所請老母同入堂中尚俟商諸堂董存洋八百元在蘇省蘇姓所開成章泰及木梳店二處生息再行備文至蘇查明何縣境界以便移存堂中再飭差查明王氏衣物禀覆王氏悲啼不止二尹謂爾自願入清節堂殊爲可敬及退堂己夜間九點鐘矣 
[上海縣署瑣案]  
　　武生薛顯忠控稱侄女朱薛氏被劉金林强刦以去逼令改醮求即提究前晚袁海觀大令升堂提訊薛訴稱武生家在治下二十六保二十八九圖長橋地方侄女于數年前許字朱某入贅在家去年朱病故侄女苦志守節至本年秋武生往金陵鄉試劉竟糾聚多人擁至家中將侄女刦去强逼成婚迨武生試畢可家得悉前情向論不睬不得己而來案控求恩訊劉供稱小的係本邑人耕田度日祗以内顧乏人憑甲乙丙丁四人爲媒出財禮洋銀九十餘元娶醮婦朱薛氏爲室實不知其中糾葛氏現在家中叩求明鑒大令判令將劉交人保出著交朱薛氏一面飭差提甲等四蟻媒再訊薛叩謝而退○朱明山控沈幼三誘匿女兒袁大令訊供之下著原差帶沈至西方庵查明禀覆此己列入報章前晚大令升堂覆訊朱訴稱女兒由小的送至萬航渡沈處讀書旋失所在求恩訊究沈供稱朱女早經朱領去小的實不知其下落大令一再研詰沈執定前詞大令判令交保出外尋朱女到案再行訊斷○沈阿炳被康赤來追赶墮河溺死屍父沈雨泉投縣禀報袁大令臨騐後將康及康妻李氏帶回訊供交保此皆前報所己載者也前晚覆訊雨泉及屍兄錦雲投案訴稱小的父子係川沙人向業修船匠阿炳實被康等追墮河中溺斃求賜伸寃康供稱小的係寍波人現在某洋行執役阿炳先竊家中搭連袋烟袋等後物又竊脚爐適經小的所見拿獲盤問阿炳乘間逃逸奔墮河中以致溺斃李氏供與略同大令以康所供尚無証據可見因姦起釁毫無疑義即康等交差收管聽候研訊核辦 
[法捕房瑣事]  
　　廣安寓客某甲日前以洋銀七元囑接客某代購船票竟將洋銀侵吞入己避匿不出昨日在途中與甲相遇富即扭獲送入捕房管押○車夫某投八仙橋捕房訴稱有甲乙二人藉端滋詐請爲究辦副捕頭立將二人拘押昨晨解送大自鳴鐘捕房經備捕頭訊問之下甲乙聲稱被車夫之泰水欠洋五元歴久不還故向其婿索討捕頭飭將甲乙交保候有堂期自行投案質訊○某甲寓居紫來街刷染店内屢次失去衣物疑店内乙丙兩人所竊當即扭送捕房捕頭著押候解案訊究○某中素喜杯中物前晚在法界酒肆中踞坐獨酌竟至爛醉如泥横臥街頭不省人事及巡街捕至雇車舁至捕房管押一宵至昨晨宿酲始解經備捕頭訓斥一番麾之使去○前晚有二人在新街上因細故口角遂致打架當經巡街捕管押一宵昨晨始得釋放○家丁李福控主人之妾被楊仁卿秀拐一案己列前報昨經包探持票赴英租界將楊拘獲帶至捕房管押○小東門捕房昨日解送慣在輪船行竊之某甲至大自鳴鐘捕房管押○前日清晨通州輪船由甯波來滬搭客某甲有蔴袋一隻内放蘿葡等物遣在码頭上經包探夥瞥見帶至捕房暫留候失主認領 
[眼前功德]  
　　謹啓者今奉到盆湯弄孫永茂申號大善士因前晚隣右失愼蒙神默佑平安樂助敝堂施粥米二十石又吴縣徐少甫大善士亦爲盆湯弄左近略受虚驚移謝客筵資洋二十元助於敝堂施粥又汪秋記雜貨號大善士亦因是晚承諸親友恊力得平安樂財敝堂施粥洋十二元爲諸君造福善心感格遇險成祥曷勝欽佩頃又奉到邵仁茂絲棧大善士敬承先志樂眆敝堂施粥米十石又江孚輪船林湘泉太善士樂助敝堂施粥米十石眼前功德永保平安謹代貧黎同深禱祝[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌客述]  
　　荆州河堤適當水落之時例合鳩工修整道憲遂委某員赴宜昌北境樌止小民採鑿各土俾伐石修堤以期鞏固○西壩四川會館俗以川主宫呼之今年董其事者大加修整戲臺亦丹堊一新日前特往荆沙徵宏泰戲班來宜演唱蜀中人士之作客者湊集戲資千餘千約需演唱月餘始得鑼收喜歇宜俗掃新臺戲須雇本地戲班是以初七八日由慶雲班先演數日然後宏泰班接演云○某日委員查夜時拿獲一犯夜者次日原欲送官後經人保釋近時查夜極嚴每至夜分即由各紳耆各地方官擊柝鳴鑼梭巡不息是以宵小歛跡人民得安枕無憂云 
[皖上傅言]  
　　本任壽春鎭任鎭軍調省另有差委所遺壽春鎭一缺經兩江總督劉峴莊制軍會同安徽巡撫沈仲復中丞覈妥本任兩江督標恊王有圭恊戎署理恊戎奉檄之下率同差允於本月十五日莅皖小作勾留由桐舒前往○有一遊方僧年三十餘衣履狼狽不堪見者幾疑爲明之張邋遢本月十四日潛往東門外鎭風塔將裤帶自縊於神龕中次日遊人見此情形告知寺僧倩人解下荼毗之盖循彼教之禮也○月前壽春大營差弁晉向支應總局領去餉銀數千兩行至六安州某夜突被緑林客刦去三千兩護解勇丁禀報該地方官購缐酒跴緝迄今尚未弋獲也 
[江西官報]  
　　府經余錦榮接辦候審公所准補臨川縣典史曾廣墠應行飭赴新任代理安義縣白賡梅餘于縣張濤俱卸事回省縣丞汪道霖委往湖口帮辦小池口卡務劉蔭福委解軍餉往金陵候補縣黃大昆委解第一批漕折進京指分從九朱建勳繳照係浙江人遊擊陳步雲巡查上叚郭洪喜巡查下叚馮學灃許澤俱監修首府衙署指分典史孫奎禀到係浙江人鄱陽典史鄭基成據報病故以從九范澤署理通判賀運隆委解穀石往金陵同知鄭洙景委解第二批漕折進京雷樹人監修富有圩堤 
[洞房笑柄]  
　　湖北廣灣人魏某凿成衣壓綫三十年伫苦停辛稍有積蓄自念年逾五十中饋尚虚牧吟成雉弓空掛乃遍尋紅葉倩作良媒聘定王姓及笄女郎擇吉婚娶王鄉間豪富也明珠上掌安肯令要之襋之者充東牀之選祗以氷上人粲花舌妙信口誇張諧郎君雖無子建般才實具宋玉般情潘安般貌且紫標黃榜充牣於庭梓澤石家郎亦當望而却步王信以爲實乃華其衣師厚其妝奩喜地歡天妝女出閣此時魏恐圖窮七首現或致好事多乖乃令其姪頂充華服艶妝前往謁岳姪年華弱冠慘緑風流巖巖者見之竊以爲得一快壻私衷欣慰不言可知及起娶過門差堂客滿殽芬酒冽頗不寒酸迨至夜闌諸賓盡散新郎乃高擎銀燭含笑入洞房時女方斜倚鏡臺崙見一老人傴僂而入頑皮涎臉捱近身旁不禁倒竪柳眉勃然大怒謂何物老魅不思戢影潛蹤豈塚中枯髏向想吃天鵝肉耶痛駡之下將房中陳設擇塲一空次日事爲王姓近輩興而聞罪　知有發央人竭力調停特不知坤靈扇肯化爲如意珠成就此良緣美滿否也　 
 
 
 

Page 10

 
 
[光緒十七年十一月十一日京報全録]  
　　宫門抄○諭旨四直録前○發抄硃批五道○江撫德奏本年冬漕仍難起運本色擬請循舊折徵摺○川督劉奏光緒十八年分援案請辦投糧津貼摺○江督劉奏購襲世職遵照新章彚案具陳摺○大臣崇等○奏循例查閲旨站摺○將軍裕等○奏圍塲總督邊缺揀員嗣都摺○十一月十一日工部鴻臚寺正藍旗值日無引見○恭王等謝賞綢縀恩○熙敬假滿請安○敬信等各謝署授缺恩○李培元謝署國子監司業恩○福王請假五日○遷公續假十日○啓候請假十日○貴恒續假五日○召見軍擬照敬汪　鑾○發抄李鴻章奏查明子牙河變通修守章程有利無害奉硃批知道了欽此○又甯雲縣運放兵米並未遲延奉硃批知道了欽此○崧駿奏於潛等衛續完錢糧請加减免議奉硃批户部議奏欽此○又奉撥貴州月餉奉硃批户部知道欽此○又解厘金京餉奉硃批户部知道欽此○○頭品頂戴江西巡撫臣德韾跪奏爲江西省本年冬漕體察情形仍難起選本色難請循舊折撒以紓民力恭摺仰祈聖鑒事　查現准户使奏淮江西等省欠解漕折銀兩並漕糧能否起運本色一摺光緒卡七年余月十四日具奏奉旨依議欽此抄録批奉移咨到臣當經縛行欽遵辦理去後兹　藩司方汝翼督糧道鄧蓉鏡會詳稱查江西鄉糧自　豐三年改微折色歴今三十餘年折備既輕民間稱便若譾趨運本色永程較遠須增運曹名雖規復舊章實則事同創始加以漕色　擬徵乏疑建造　纓無存招雇尤難種窒碍情形歴懇聖明洞鑒伏查漕糧爲天庾正供攸關開放俸中要需改折乃一時進之之則如有力籌本色何敢置爲緩圖無如江西自遭兵燹後頻年水旱民困未蘇本年五月間兼旬大雨南康等府屬沿湖抵困早稻因淹入秋以來亢愓燥烈偶得陣雨入土未能深透以致吉安各府屬高阜田禾頗形黃萎秋收歉薄尚應查辦綏徵所有本年應徵漕署體察民情　擬起運本色該司道公同商酌擬誰循舊折徵折在應　新漕折價銀兩母己　飭各州縣設法　　　赽整鎭覺誰花户全憑完清並飭將十六年及歴年未宗舊潛一律嚴催徵收足額容俟徵有成數即當赶安解赴部庫以位支放俸　未折之需不敢稍事遲　等青會詳請奏前來臣覆加確核委係實在情形合無仰懇天恩俯往將本年冬漕仍循舊折徵以紓民方臣當督飭該司道等巖催各屬掃數徵收並將民欠舊漕一律催徵完解以供部庫放欵勿任稍有延欠理合恭摺具奏伏乞皇上聖鑒謹奏奉硃批户部知道欽此○○頭品頂戴四川總督臣劉秉璋跪奏爲川省京恊各餉需用甚鉅請援　再辦光緒十八年按糧津賊以資接齊恭摺仰祈聖鑒事竊照川省自咸豐年間需用浩煩不敷甚鉅經前臣督臣奏准接津貼每條糧一兩津貼銀一兩隨糧上納歴經户部指撥京餉兵餉奏奉諭旨准行在案兹據署理布政使德壽詳光緒十七年自開徵起至十月底止各屬徵解津貼銀兩均己撥解京應各餉及防剿經費之用統歸另案報銷至另收捐輸厘金歴係撥供各省營恊餉及本省勇糧均隨到隨撥年年奉撥京外各餉若不豫爲籌備深恐貽悮要需該司通盤籌畫擬請援照歴届成案於光緒十八年再行捐辦按糧津貼每糧一兩仍收津貼庫平銀一兩於開徵時隨糧交納由司刊刻告示徧貼曉諭除川北川南兩路酌留夫馬一二成仍准照章隨粮攤收外其餘各屬去馬早己裁撤一切羅派經費概行禁革不准私立名目派收絲毫如有不遵一經訪聞或被告發即行撤叅究難所有地處邊瘠之汶川梓潼廣元照化劍州蘆山青神松　茂州峨邊屏山馬邊雷波越雋鹽源石泉綦江理番石砫天全筠連興文高縣琪縣叙永永甯榮經大寍清溪會理等三十廰州縣仍照章免徵津貼此外如有應行减免者自當隨時查明分别程途遠近查照向章辦理不准格外加派累民仍俟收解齊全綜計銀數請加中額以昭激勸等情請奏前來臣查川省年收津貼歴經户部指撥京餉兵餉等需此後源源接濟援案辦理以免貽誤仍恪遵上年諭旨隨時嚴飭各廰州縣實徵實解不准浮加分毫及另有津貼名目如查有前項情弊立即據實嚴叅懲辦以期仰副聖主軫念民依之至意所有光緒十八年分援案請辦按糧津貼緣由理合恭摺具奏伏乞皇上聖鑒訓示 
謹奏奉硃批着照所請户部知道欽此○○頂品頂戴兩江總督臣劉坤一跪奏爲請襲世職遵照新章彚案具陳仰祈詣鑒事竊查前准部咨同治元年二月十六日奉上諭嗣後陣亡殉難各員子孫承襲世職兵部行文各督撫轉飭各該州縣次應襲職名迅速行查徑行具報督撫毋庸由府司轉詳予限半年彚案具奏以免煩擾等因欽此遵經前督臣等照章奏辦至三十八次在案兹續查有請襲接襲雲騎尉世職發標學習者彚生諶命恩之嗣子諶自元等十八名請以本職兼襲雲騎尉世職者候選從九品鄒雲濤之嫡次子鄒體雲等七員請承襲接襲雲騎尉世職往籍應試並頂戴榮身有禀生施泰禧之嫡長子施慶餘等十三員請先行承襲接襲雲騎蔚世職者把總王得陞之嗣子王永安等二十六員請先行接襲恩騎尉世職者文生戴　之嫡長曾孫戴士鴻一員請承廕八品監生由籍應試者外委吴廷開之子吴賀世一員　上共六十六員均由本籍地方官出具宗圖册結詳甚具奏前未臣查詎自元嚴錫瑩袁榮陸祖祺李齊恩徐紹基張炳麟查鴻猷曹國棟胡文魁張景炎土宜仁伍　勳張鴻林王廷榮儲承　　鶴鳴汪慶會等十八員均年己及歲業經騐看發　學習鄒體仁王淮賢買八鏡左麟章甯玉麟楊光德江炳蔚等七員均請以本　　　施慶餘吴　年趙錫鍋何如湘吴賀慶賀良玉吴賀俊李廼昌黃承祖顧乃大吴賀世等十一員均請承襲接襲在籍應試宋錫周宋　與陸大受等三員均請承襲接襲頂戴榮身王永安宰運員魏紹鄉陳保齡夏炳文催霖朋康保許繼祖鄭鈞林艾蔭福秦世俊朱昶郭光咸翁思泳童恩崇史蔭祖顧遐齡閔襄稱王國慶　欽溱鄒祖誥徐廷彪先傅福沈維全陸景福許永逹戴士鴻等二十七員均請先行承襄按襲後與例章相符除將宗圖册結咨部查核外應彚録原案繕具清單恭呈御覽仰懇勅部查照議覆施行所有　無新章彚案承　世職織由謹會同江蘇巡撫臣訓殺安徵巡撫臣沈秉成恭摺具陳伏乞皇上聖鑒訓示謹奏奉硃批兵部　奏單併發欽此○○奴才覺羅崇歡車林多爾　跪奏爲循例查閲喀爾喀南二十台恭摺具陳仰祈聖鑒事竊查烏里雅蘇台南設喀殷喀二十台係蒙古叅賛大臣等責每年秋間或新往或　員查閲一次歴經辦理在案兹届順查之期奴才車林多爾　自應親往查閲惟　　路各台本年供應往來緊要各差較前增重絡繹不絶奴才等再西熟商應即派查稍紓台力兹　派軍營署内閣侍讀主事職銜全隨帶蒙員吹札布等照例往查去後旋據該員等禀稱所屬各台内自夏至後始得雨澤調匀青草暢茂所供往來要差及遞送　報均係隨到隨發毫無貽悮至各台官兵等應備軍械駝馬氈房等項逐一照數查點數目相符各項均屬整齊駝馬亦皆膔壯遂即按多照章烙印等情禀覆前來奴才等當將各台例報倒斃駝馬遵照定章由官廠内撥補足額所有派員查閲台站緣由理合恭摺具奏乞皇上聖鑒謹奏奉硃批知道了欽此○○奴才裕禄濟禄跪奏爲圍塲總管遣缺揀員調補以資治理恭摺仰祈聖鑒事竊照奉省圍塲地畝因流民私懇奏准升科議設總管一員加副都統銜由恊領不論滿蒙漢揀員請補等因於光緒六年七月初四日軍機大臣奉旨圍塲設官添兵等事係屬創始該將軍等所奏自爲因時制宜起見均着照所議辦理欽此欽遵在案現任圍塲總管高元朗因病出缺應即揀員調補查圍塲地處邊圉該總管有統轄旗營督催課賦之責非精明幹練之員不是以資治理奴才等於通省恊領内逐加遴選查有副都統銜滿洲恊領多禄老成稳練辦事認眞前經委署圍塲總管熟悉情形辦理俗知請以該員調補斯缺洵屬人地相宜可期得力如家俞允該員係調補人員毋庸送部引見所遺恊領員缺容　照例另行揀選所有調補總管緣由謹恭摺具奏伏乞皇上聖鑒謹奏奉硃批着照所請兵部知道欽此 
 
 

Page 11

 
 
[光緒十七年十一月十二日京報全録]  
　　宫門抄○發抄硃批五道○東撫福奏姻親廻避同府之知縣揀員對調摺○又奏浙江道員領咨赴部引見中途患病據情陳請開缺摺○又奏委解餉銀片○杭織造明奏報解庚寅大運縀綢按欵織就委員起程日期摺○又奏解運傅辦各項縀綢片○又奏請將筆帖式暫留二年片○湘撫張奏委解銀兩赴山東交納片○十一月十二日内務府國子監廂藍旗值日無引 
見○漪貝勒等各謝調授缺恩○信侯恩中堂明桂各假滿請安○太原城守尉溥蔚請訓○吴講謝授侍講學士恩○徐樹銘續假十五日○掌儀司奏十五日祭奉先殿載津行禮○召見軍機啓秀海緒漙蔚皇上明日卯正二刻至壽皇殿行禮畢還海○發抄奎後奏查明各廰州縣被灾賑撫情形奉硃批户部知道欽此○又候補令章賛祖到省期滿甄别奉硃批吏部知道欽此○又甯武府吴鴻恩署河東道奉硃批吏部知道欽此○又大同府國鈞署太原守奉硃批吏部知道欽此○又甯化廳巡檢金培虧短交代革追奉硃批着照所請該部知道欽此○○山東巡撫奴才福潤跪奏爲姻親廻避同府之知縣另行揀員對調恭摺仰祈聖鑒事竊查新選觀城縣知縣李維諴與同府所屬之定陶縣知縣晏振怡締有兒女姻親例應廻避經前撫臣張曜奏請以利津縣知縣朱慶元對調接准部覆朱慶元任内有疏防及二叅被刦案件將來展叅到部均關降調核與簡缺對調之例不符所請應毋庸議等因具奏奉旨依議欽此欽遵咨行到東當經轉飭另行揀員對調去後兹據署布政使王作孚署按察便趙國華會詳稱查有東昌府屬之博平縣知縣祥成現年五十歲係四川成都駐防廂藍旗滿洲人由繙譯生員應同治丁卯並補行壬戍恩利鄉試中式第四名繙譯舉人光緒丙子恩科會試中式第二名繙譯進士引見以主事用因銓選無期呈請降改歸班以知縣選用選授博平縣知縣光緒十七年七月二十六日到任以之調補觀城縣知縣實堪勝任所遺博平縣知縣員缺應請即以應行迴避之孚維諴調補該員等均係簡缺知縣互相對調與例相符且祥成甫經到任並無錢糧命盜各項處分等情詳請註考具奏前來奴才到任未滿三月例不加考惟前在藩司任内係屬舊轄仍應出具考語查部選觀城縣知縣李維諴待躬謹愼治事安詳博平縣知縣祥成　富力强人甚稳練今函李維諴廻避互相調補均堪勝在與例亦屬相符合無仰懇天恩俯准以博平縣知縣祥成調補觀城縣知縣所遺博平縣知縣員缺即以應行廻避之觀城縣知縣李維馘調補如蒙俞允該員等均係簡缺知縣對調簡缺銜缺和當毋庸送部引見至祥成到任未久任内並無降革留任展叅命盜案件及錢糧未完　關降調處分合併陳明謹恭摺具奏伏乞皇上聖鑒訓示謹奏奉硃批吏部議奏欽此○○山東巡撫奴才福潤疏奏爲浙江道員領咨赴部引見中途患病據請陳請開缺恭摺仰祈聖鑒事竊奴才接據青州府諸城縣知縣劉嘉　詳稱浙江温處兵備道苑棻池籍隸山東諸城縣於光緒十五年大計保荐卓異十六年十月卸事領咨赴部引見因病在　稽延十七年三月起程當經報明浙江撫臣在案四月行抵山東沂水縣界舊病復作因離城窵遠未及呈報隨回原籍延醫調治迄　就痊深恐久曠職守呈請轉詳奏明開缺俾得安心調理一俟就痊即當赴部起病所有原領咨批呈送銷繳等情前來奴才伏查苑棻池係浙江實缺道員兹因赴部引見中途患病回籍就醫未能北上　應據情奏請開缺至該道員曾經保荐卓異將來病痊是否尚堪起用應由藩司轉飭該地方官騐明出結另行報部除將繳到咨批咨回浙江撫臣查銷並咨部　查照外所有浙江温處道苑棻池行抵原籍患病呈請開缺緣由謹恭摺具奏伏乞皇上聖鑒謹奏奉硃批吏部知道欽此○○福潤片再據藩司詳報籌措舊欠光緒四年科城台費銀五千兩發　來員防禦那斯難領解回　　兑又籌本年第四批邊防經費銀二萬兩本年奉天省俸餉副解部庫銀一萬七千二百五十兩委候補典史沈承杰管解又籌本年第五批京 
餉銀五萬兩本年七八兩月固本兵餉銀一萬兩委候補知州郝廷瑄等管解均赴户部交納又據鹽運司詳部籌措本年第七　京餉銀二萬兩加平銀三百兩飯食銀三百兩委候補鹽大使侯士珍等解赴户部交納双籌本年工部五成帑利銀六千二百五十兩加平銀一百五十六兩二錢五分抬費銀五十兩委候補鹽大使龔葆珂解赴工部節愼庫交納又籌本年内務府五成帑利銀六千二百五十兩加平銀一百五十六兩二錢五分抬費銀五十兩委候補鹽經歴彭邦杰解赴内務府廣儲司交納又據濟東道詳報在於盬關常税項下籌撥本年奉天俸餉銀　萬兩吉林俸餉銀一萬兩委候補知縣景啓夔解赴盛京户部交納又據東海關　督禀報在於第一百十七結至一百十八結洋税商税六成項下提内一成半在使經費銀一萬一千八百九十一兩四錢七分二厘四毫八絲又在於洋税商税四成項下籌撥天津機器局經費銀二萬兩委候補知縣董恩黻解赴津　關道衙門交納又在於第一百二十五結洋税六成項下籌措第七年第一期洋欵利息買　不敷銀一千七百三十五兩二錢一分一厘六毫七絲八忽委補用知縣楊廷杲解赴江海關道衙門交納除分咨查照外謹辭片陳明伏乞聖鑒謹奏奉硃批該衙門知道欽此○○杭州織造奴才明勳跪奏爲報解庚寅大運縀綢按欵織調委員起程　期恭摺仰祈聖鑒事竊奴才衙門承准内務府户部派辦　務業經前任織造辦解至己丑大運止在案所有　辦庚寅運務經奴才查照内務府户部軍開欵目花魚敬謹識辦並遵照奏准由牙厘局每月解到錢一萬串内按照市價儘數易銀發辦業經奴才於本月五月間先行辦得赶運上用縀綢紗三百二十疋官用縀綢紗一百疋内用綢紡七百六十疋衣線二百斤細布一千疋部用縀三百疋批差運　分交騐收在案兹復督飭工匠接辦得上用縀綢紗三百五十疋官用縀綢紗一百疋内用綢紡六百八十疋衣缐二百斤細布一千疋部用縀五百疋　謹裝箱封固遴委妥員督同舍人於十月十八日由杭起程解京赴内務府户部分别後納統計庚寅赶運大連兩次共解交縀綢紗綾三千一百一十疋衣缐四百斤細布二千疋除將動用工料銀兩縀細數遵照奏准减章在飭承核實造報循例具題外所有報解庚寅大運縀綢按欵織就並委員起程日期各緣由理事恭摺具奏伏乞皇上聖鑒謹奏奉硃批該衙門知道欽此○○明勳片再奴才衙門於上年八月間接奉内務府文開由敬事房奉旨傅辦上用賞用縀緙蟒袍面人不卷蟒縀江綢宫紗縐等項共五千六百一十六疋件等因奴才到任後遵即咨商撫臣轉飭藩司籌疑赶辦己於本年四月八月間先後專差解京兩批共解過五千五百六疋件尚有蟒縀一百一十疋因工程煩重一時不及竣事業於報解二批摺内聲明在案現己嚴飭工匠不分晝夜加緊趲辦接續織成蟒縀一百一十疋敬謹裝箱封固搭解運京交納理合附片陳明伏乞聖鑒謹奏奉硃批該衙門知道欽此○○明勳片再查奴矣衙門所屬司庫筆帖式庫使等員向例五年任滿呈請更換兹查筆帖式延蘭於光绪十二年十月初一日到任扣至光緒十七年九月三十日五年期滿例應呈請内務府揀員更換惟查該員年力富强織務熟悉現值赶辦上用活計暨各項另傅要需之件該員督催工匠尚稱得力合無仰懇天恩附准將筆帖式延蘭暫留二年以資熟手出自逾格鴻慈謹附片具奏伏乞聖鑒訓示謹奏奉硃批着照所請該衙門知道欽此○○張照片再准户部咨光緒十七年七月十九日議覆山東巡撫奏本年黃河應培隄工挪借之欵除藩道各庫籌撥外不敷銀兩擬令在於各省裁節長夫及鄭工捐輸項下照數撥補摺内雲南鄭工捐輪實存銀一萬五千五百六十一兩七錢貴州鄭工捐輪實存銀四千四百五十三兩應令該二省照數留用作爲湖南恊解之餉擬令湖南即在應恊滇黔各餉内照數劃提解赴山東抵作滇黔二省應解鄭工捐輸之欵飛咨赶緊照數提解等因當經轉行遵辦去後兹據善後局司道詳稱遵即在於湖南應解雲南恊餉内削扣庫平銀一萬五千五百六十一兩七錢在於應解貴州恊餉内劃扣庫平銀四千四百五十三兩委府經歴祝廷琛領解赴山東交收等情詳請奏咨前來臣覆核無異除繕咨批給發領投並分咨外理合會同湖廣總督臣張之洞附片具陳伏乞聖鑒謹奏奉硃批户部知道欽此 
 
 

Page 12

 
 
[光緒十七年十一月十三日京報全録]  
　　宫門抄○諭旨一道録前○發抄硃批五道○川督劉奏夷疆要缺需員治理懇請對調摺○又奏甄别知府片○又奏查明降選府經歴才力堪用遵旨詳開緣由摺○又奏委署提鎭副將各缺片○東撫福奏飭臬司赴任片○署川提督錢奏恭報接篆日期摺○將軍裕等奏恊領請免送部引見片○粤東撫劉奏副考官請賞假回籍片○十一月十三日理藩院鑾儀衛光禄寺八旗兩翼值日無引見○甘肅正考官熙瑛到京請安○鳥拉喜崇阿敬信志鋭各請假十日○榮禄續假五日○景善張仁黼各續假十日○召見軍機松森熙瑛○發抄馬丕璠奏己革舉人蘇承治强佔民婦案審擬奉硃批刑部議奏欽此○又奉到勸善要言刊發宣講奉硃批知道了欽此○又妥定土司潘承熙道故父母遺命捐弱機坊銀兩請建坊奉硃批着照所請禮部知道欽此○崧駿奏解壽邊軍餉奉硃批户部知道欽此○崧香奏收到各省軍餉奉硃批户部知道欽此○○頭品頂戴四川總督臣劉秉璋跪奏爲夷疆要缺需員治理懇請對調以期人地相宜恭摺具陳仰祈聖鑒事案准兵部議奏咨開記名提督前任雲南維西恊副將徐聨魁借補四川督標中軍副將查該員言保不論班次儘先借補之員此次奏補副將不入輪次計算該員現無事故借補副將核與限制相符應請准其借補行令該督迅即按限給咨送部引見後給與札付令其赴任等因光緒十七年八月十六日奉旨依議欽此欽遵到臣伏查該員徐聨魁上年經臣委署早和恊副將旋因瞻對叛藏檄令該員前赴瞻地查辦數旬之間破寨擒渠瞻事叛定辦理悉恊機宜現在瞻事辦畢又經臣飭赴廿省所屬玉樹地方會同青海大臣委員查辦玉樹士番具控德爾格士司欺凌之案查阜和恊所轄盡是夷疆統馭數千餘里管轄各百土司該具徐聨魁熟悉夷情平日辦理事件早孚恩信夷俗帖然洵屬邊地不可多得之員若能久於其任官足以資鎭攝而靖邊　直　任阜和恊副將况文榜現各督標中軍副將整頓營伍於省會亦復相宜合無仰懇天恩俯准將新補督標中軍副將徐聨魁與實任阜和恊助將况文明互相調補則人地更屬相宜臣係爲愼重邊防起見仰懇天恩逾格俯念夷疆邊要特旨允准一俟玉樹番案辦畢另行奏結夷疆無事再行給咨令徐聨魁赴部引見以符定制所有夷疆要缺需員治理懇請對調以期人地相宜緣由理合會同成都將軍臣宗室岐元署提督臣錢玉興恭摺具陳伏乞皇上聖鑒訓示遵行謹奏奉硃批兵部議奏欽此○○劉秉璋片再查通行内開嗣後道府以至未入流凡曾任各官保舉並非應升之階行令試看扣滿一年分别奏咨甄别後方准按班序補又業經在省人員勞績保舉補缺後以升階用者以奉到准補部文作爲升階到省日期各等因兹查有在任候補道甯遠府知府唐承烈年四十二歲係山東鄒縣人由議叙未入流報捐縣丞於剿平粤匪捻匪方略全書告成出力保以同知不論雙單月分發省分歸候補班前先即補於辦理軍民漢檔出力保俟補缺後以應升之缺儘先即補同治十二年指省四川引見奉旨照例發往到省一年期滿甄别以繁缺補用光緒六年題補馬邊廳同知又於前在馬邊辦理夷務保以知府在任補用七年閏七月丁艱開缺九年十一月服滿起復以知府仍歸原省補用又因　辦馬邊等處夷匪出力保以道員仍　原省補用十五年六月奏補今職十六年四月二十七日到甯遠府知府新任係勞績保舉在任候補道應以光緒十六年四月二十七到任之日起扣至十七年四月二十七日試看一年期滿例應甄别由潘臬兩司塡註考語會詳請奏前來臣查該員勞績保舉在任候補道甯遠府知府唐承烈精明老練堪以本班留省以繁缺補用除咨部查核外理合附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲降選府經歴前四川花翎候補班知縣曾邦菶才力堪用謹遵恩詔詳開緣由恭摺抑祈聖鑒事光緒十五年三月十六日欽奉恩詔内開自同治元年以來曾經任用己革職官除大計貪贓及居官不職以至失守城池各員外若有事係寃枉被叅果有才力堪用者在京聽各該衙門在外聽各該督撫查明詳開緣由奏明請旨等因欽此欽遵在案兹查有降選府經歴前四川花翎候補班知縣曾邦奉係江西吉水縣監生報捐巡檢分發到川先後隨營禀辦李石各逆出力保以府經縣丞用嗣因解餉赴黔留營效力迭次彚保同治十二年六月二十三日奉上逾着免補本班以知縣仍留原省歸候補班補用復奉上諭賞戴花翎該員在川歴署琪縣青神等知縣篆務並調赴官運局委辦富廠分局均經交代清楚光緒十四年臣以該員操守難信彚摺奏叅降以府經歴歸部銓選遵行在案兹據署理布政使德壽署理按察使承厚會詳以該降員曾邦菶才力實堪任用懇援恩詔詳請具奏前來臣查曾邦菶年力尚强才亦可用可否仰沐天恩俯准將降選府經歴前四川花翎候補班補用知縣曾邦菶開復原官歸部銓選仍令該員赴部引見恭候聖裁理合恭摺具奏伏乞皇上聖鑒訓示遵行謹奏奉硃批曾邦菶着開復原官歸部銓選欽此○○劉秉璋片再署理四川提督重慶鎭總兵錢玉興五月抵京陛見後回川己於九月十二日到省臣即飭赴提督署任並將泰安等勇營仍歸該署提督接統以重操防再新授川北鎭總兵何乘鰲尚無來川確信現即令前次離理提督之馬邊恊副將張祖雲前往接署其前署川北鎭總兵軍標中軍副將鄧全勝現己調署馬邊西副將各專責成除住臣分别照會飭遵外理合附片陳明伏乞聖鑒謹奏奉硃批兵部知道欽此○○福潤片再新授山東按察使松林現己到省自應即飭到任供職以專責成除檄飭遵照外理合附片陳明伏乞聖鑒謹奏奉硃批知道了欽此○○署理四川提督記名提督重慶鎭總兵奴才錢玉興跪奏爲恭報奴才回川接署提篆日期叩謝天恩仰祈聖鑒事竊奴才於光緒十七年春間在署四川提督任内渥荷天恩補授重慶鎭總兵遵將提篆交卸起程赴都陛見於五月十二日到京趨叩闕廷十三日仰沐召見跪聆聖訓二十四日奉諭回川荷蒙賞假一月回安徽原藉欽遵陛辭出都順道回籍修墓旋即起程九月十一日行抵四川省城接奉督臣劉秉璋行知以臣現己陛見回省應即奏明仍回四川提督署任以專責成隨於光緒十七年九月十四日准護提臣張祖雲飭委署提標中軍叅將穆德沛將欽頒四川提督總兵官銀印一顆及王命旗牌火牌上諭諸書文卷等件造册齎交前來奴才即於是日恭設香案望闕叩頭謝恩祗領任事伏念奴才皖江陋質知識毫無仰隆恩之疉沛益切悚惶荷寵眷之優加倍深銜結奴才惟有殫竭愚誠力圖報稱凡於營伍事件隨同督臣妥籌辦理仍督率各鎭營將備認眞整飭營務實力訓練兵丁俾得咸成勁旅保衛地方以仰答高厚鴻慈於萬一除將回川接署提篆日期恭疏題報外所有奴才感激下怳理合恭摺叩謝天恩伏乞皇上聖鑒謹奏奉硃批知道了欽此○○裕禄等片再揀選恊辦内倉監督應行給咨送部引見光緒十八年恊辦内倉監督現經奴才等擬派副都統銜廂紅旗滿洲恊領奇車布接辦查恊領揀送内倉監督因係一年之差並無擬陪人員如有經手未完事件均奏請免其送部引見歴蒙恩准在案該恊領奇車布現在派管步營事務經手事件繁多未便遽易生手合無仰懇天恩俯准免其送部引見俾資經理理合附片具陳伏乞聖鑒謹奏奉硃批着照所請兵部知道欽此○○劉瑞芬片再准廣東副考官周樹横面稱竊樹模奉恩典試廣東於八月初一日到粤初六日入闈將試巻悉心校閲取中如額九月十一日揭曉現己事畢理應回京惟近接家書知祖塋年久損壞亟須及時修理瞻望松揪實深愴感因思此次北上道經江西九江府距原籍湖北甚近泝江西指一水可通面請代奏籲懇吴恩賞假兩個月自備資斧回籍修墓俾得稍展孺私一俟假滿即當赶速回　京恭覆恩命不敢稍事躭延等情准此理合據情附片代陳伏乞聖鑒謹奏奉硃批周樹模着賞假兩個月欽此 
 
