# 1901 - 31 - 4909986

 

Page 1

 
 
[彚解振欵] [  申報館恊振所謹啓]  
　　陜西爲鑾輿所駐千乘萬騎供億浩繁適逢天降奇災赤地千里以致人民相食餓殍盈途本館恊振所幸承海内仁人慨施鉅欵傾囊以佽患澤宏施因於前日集得上海規銀一千兩交絲業會館奏辦陜西籌振局施子英觀察彚解前往散給飢黎所望諸君子大發慈悲已飢已溺不厭發棠之請重蘇涸轍之魚則食報靡涯定卜德門衍慶矣特此陳布伏維垂鑒 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[泰西十九世文明述略]  
　　泰西各國之富且强也殆無不自講學始學校日盛智方日出新理日　才俊日衆國勢日振及其常也通國之人　　屼屼嚮學之堅勵志之鋭月異而歲不同駸駸乎如水之潤下火之炎上有自然不可遏抑之勢試默觀自第十八世紀末第十九世紀之文明門分户别各有專家凡所發明之學術創興之藝事百年之中環球氣象煥乎一新其事其人可僂指焉汽機之製肇自英人奈喘後華忒復脩改之而臻大成一千八百七年美人富呑用以製輪船於紐約克一千八百十二年施蒂芬森用以造車至一千八百三十年火車告成行之於英國至今海陸運載咸資利用而當我中國嘉道前固未聞有此也造電之法實自一千八百三十三年德人嘉士及威拜耳始究明其用嘗於喀淸肯府以流電製爲電綫一千八百五十年英法之間又設海底電　後之講求電學　遂製爲各種電氣器具而電之用愈神電之利愈普至於戰具如創造後膛連珠砲快砲及無烟無聲之火藥曁　甲鋼甲諸兵　出則又有轟鐵甲鋼甲兵　之水雷魚雷以爭奇角勝要皆洞　其理乃以神明其用他如　徽鏡　遠鏡照像能使天文學生物學化學醫學諸家得資考證用彌神而功亦彌普其於學術也則有德之梅愛爾倡勢力不滅説吳之達爾文著進化　而理學一科如德則曰非黑代曰每喀耳曰希迸呵愛爾曰羅　曰喀脱孟英則曰斯　　　法則曰克讓諸大家一時輩出其於幽遠微渺之理　發　　諭　精磪迥與依傍門户表　　　　遠異文　一科法　　尤　英則如丁尼孫如地肯士如煞加立如愛利凹脱　則如亞因固皆彼中知名士史學則英有馬科烈德有脱來其開有　楷海外無不俾之如山斗有因奶以司脱者復以掌故爲專家之學炳炳稱盛迨乎各國交通於是萬國公共之事業因之而起如一千八百四十四年法京巴黎斯創萬國搏　　厥後各國屢有此舉一千八百六十三年各國以紅十字會事會議於瑞士之日内瓦至一千八百七十年其議遂成他如郵政電線衛生監獄交涉公法之類亦俱設會研究下至商貨之牌號　書之憑　亦　不互相訂約利益均沾今也蘇彝士運河已鑿坎拿大之鐵路已成而西　　亞之鐵路尼加辣　亞之運河亦旣次第經營電線星羅於海陸輪船棋布於五洋　發東都夕抵西國比鄰天涯一　千里以至興商大業　民善政無不蒸蒸日上方興未艾鳴呼可謂盛矣我中國時至今日　　自守則　蔽必至日益深博　衆長則程權庶可漸以挽設不自振作致人以昭昭我以昏昏任人著著爭先而我　事　落後將見利源　溢日益衰頽何以解乎五千年文明之齊四萬萬可用之人哉 
[本館接奉電音]  
　　昨日午前西安行在飛電傳來上諭七道敬謹譯登○十二月初一日行在内閣抄奉上諭崑岡等奏代遞遺疏一摺理藩院尙書懹塔布持躬　愼　達老成由廕生供聠部曹洊陟卿貳　任正卿補授總管内務府大臣宣力有年克勤厥職前因患病疉次請假方冀調理就痊長承恩眷兹聞　逝軫惜殊深加恩著追贈太子少保銜照尙書例賜䘏任内一切處分悉予開復應得䘏典該衙門查例具奏伊子廕生耆年著賞給郎中俟及歲持分部行走用示篤念臣至意欽此同日奉上諭雲南臨安開廣道員缺著劉春霖補授欽此○初四日行在内閣抄奉上諭理藩院尙書著世　補授欽此同日奉上諭廂紅旗漢軍副都統著月章補授欽此同日奉上諭左翼前鋒統領著秀吉調補希朗阿著調補廂黃旗護軍統領所遺正藍旗護軍統領著景斌補授欽此同日奉上諭善耆　補授廂紅旗滿洲都統所　廂黃旗蒙古都統著溥倫補授欽此○初六日行在内閣抄泰上諭太常寺少卿著高賡恩補授欽此 
[鶯遷喜電]  
　　昨晚滬上官塲接陜西來電云浙江巡撫惲菘耘中丞丁憂遺缺奉　以湖南布政使余晉珊方伯署理大約臘鼓聲中尙須馳赴六橋三竺也 
[奏改新章]  
　　京師采訪友人來信云上月之杪吏部堂官傳諭文選司繕具奏摺奏請暫改引見爲騐看刻下已固封拜發恭候批准施行矣 
[交鬨未已]  
　　京師采訪友人云聞之來自山西者言及某處山口向有華軍駐守上月初旬某日德軍拔隊西上守口軍士阻不使前以致槍砲交施傷亡互見刻下有謂兩軍仍在彼處爭持者有謂德軍已拔隊折回者道路讕言未知究竟又聞上月中浣某日德兵道經保定府屬東鹿縣境見有鄉團駐守疑爲拳匪逼令將軍械繳呈鄉團不依以致互相格鬥城中商旅多有突被株連者 
[先事防維]  
　　廣東越嶠紀聞云此間羣不逞之徒往往藉端與教民爲難致釀成地方大患其罪固不容誅然官吏苟能先事防維則爲患亦不至過巨日前肇慶協吉協戎札行所部各營弁曰欽加總兵銜調署肇慶協鎭府吉爲札飭事現准廣東陸路提標中衡叅府鄧移開奉提督軍門鄧札開前准兼署兩廣總督部堂德咨開兹據廣州口岸法國領事函稱邵主教轉據教士飛禀嘉應州平遠鎭平興甯等縣屬士匪因僞上諭五欵聚衆閙教教士教民甚危懇卽速電保　飭州會營彈壓拿游等由前來省垣刊布僞上諭之人已據　獲審辦現接來函以平遠等縣地方亦因此有聚衆閙教之勢應由該地方官示諭嚴禁以杜事端除尤電飭惠潮嘉道飭辦及行該道飛飭該州縣并行嘉應州 
 
 

Page 2

 
 
速飭各該縣立卽出示曉諭諸色人等勿信謠言妄行生事自干罪戾土匪嘯聚如果屬實卽會同武營及駐紥該處勇營管帶分别嚴拿解散查明實在爲首之人獲案重辦一面懍遵迭行事理將教士教民照常妥爲保護仍先將遵辦及地方情形馳禀察核曁行廣東緝捕局會同臬司一體移行遵照外相應咨會煩爲查照施行等因到本重門准此合就札行備札仰中軍叅將卽備移本標五營及廣州等各協營遵照文内指飭辦理毋違等因奉此合就移會爲此合移貴協鎭請煩查照希爲轉飭一體遵照辦理施行等因准此合就札行札到該中軍卽便轉移一體遵照辦理毋違切切此札光緖二十六年十一月日 
[粤中剿匪記]  
　　粤省來函云廣州府屬各縣濵海之處緑林豪客往往勒索不遂擄掠隨之其中匪類之多以香山縣境恭谷二都及蜘蛛洲爲最有爲僞元帥者有爲僞軍師者有爲僞副帥僞副軍師者跳刀拍張聲勢洶洶月前大憲特派營勇前往剿辦若輩竟敢糾黨數千人恣行抗拒附近各鄉練勇聞警而至匪黨槍若連珠各勇奮不顧身再接再厲鏖戰至半日之久匪黨子藥俱罄屍橫遍地當塲禽獲九名奪下快槍十五桿匪艇四號隨解交香山縣訊鞫縣主某大令研訊之下供稱擊斃者共二十一名僞元帥鍾亞生僞軍師鍾金生僞副帥李亞冒僞副軍師楊崩牙載皆在其内其伺𨻶逃亡者僅有二匪一爲胡亞盛一爲林亞水等情隨禀白上游就地正法是役也勇丁亦被傷數名然經此痛剿一番地方當可稍稍安靖矣 
[報解粤省餉銀奏片]  
　　德壽片再前因京津軍務吃緊需餉孔殷經奴才督飭潘司於常年應解之外先向殷實商號借銀三十萬兩分批解濟隨將第一批餉銀一十五萬兩飭委試用知縣王世釗等解赴淸江浦轉運總局報納均經奴才恭摺具奏在案兹據布政使丁體常詳稱粤省尙有未解餉銀一十五萬兩現委候補知縣彭家祿指分廣東知縣劉福宋管解以銀裝箱内紋銀一十萬兩銀元五萬兩由粤附招商局輪船運至鎭江再由委員接運解至淸江浦前赴轉運總局投納兑收據報局輪定於八月十三日自粤起程所有籌解京津軍餉銀三十萬兩業已全數解淸等情詳請具奏前來奴才覆核無異除咨明户部查照外理合附片具陳伏乞聖鑒謹奏光緖二十六年十月十五日奏硃批户部知道欽此○德壽片再光緖二十六年分京餉奏撥廣東鹽課銀二十萬兩已解十萬兩文撥内務府經費鹽課銀五萬兩已解三萬兩均經奏報在案兹起解本年第三批鹽課京餉及内務府經費先經奏明由商號匯兑解京乃因京津道路梗阻未能起解所有應解前項第三批京餉及内務府經費共銀六萬兩又隨解一五加平飯食銀一千五百兩平餘擡費等銀三百三十兩派委候補知縣陳淸源等管解據報由商號源豐潤等於本年閏八月初六日由粤起程以現銀運至淸江浦轉運局督同裝鞘雇備軍輛添撥兵隊隨同委員護解至陜西省藩庫投納聽候提用據兩廣鹽運使國鈞詳請奏咨前來奴才覆核無奏除分咨查照外謹附片具陳再廣東巡撫係奴才本任無庸會銜合併聖鑒謹奏光緖二十六年十月十五日奏硃批户部知道欽此○德壽片再准户部咨循案撥補光緖二十六年分七處釐金一案淞滬貨釐作抵銀一百二十萬兩内撥廣减半銀十萬兩當税銀六萬兩等因正在籌解間准兩江督臣電催速解金陵支應局兑必經前督臣會同電覆先行撥解銀六萬兩在案本擬卽行起解適値京津軍務吃緊奉催提前赶解京餉並籌米價解往淸江一時未逞兼顧兹於司局各庫新增扣平項内支銀五萬兩常税項内支銀一萬兩共銀六萬现於八月二十九日兑交商號源豐潤等匯解金陵支應局報納作爲廣束省奉撥光緖二十六年分抵補淞滬貨釐之項下餘未解銀一萬兩俟設法分期匀解據廣東布政使丁體常詳請奏咨前來奴才覆核無異除分咨查照外謹附片具陳伏乞聖鑒謹奏光緖二十六年十月十五日奉硃批户部知道欽此 
[委員購地]  
　　武昌訪事友人云靑山鎭瀕臨大江自去歲修建江堤市廛頓形繁盛兹者湖廣總督張香濤制軍擬於是處開闢商埠以爲粤漢鐵路發軔之區業經奏蒙恩准爰於月初某日檄委朱黑之徐稚生兩觀察詳加查勘將應購地叚分則甲乙丙丁四項價値委方少尉炳垣夏叅軍晉源李少尹世浦牟少尉炳光分司購地事宜并遴派沈叅軍際虞總司文案葉二尹藩襄辦收支各員接奉憲檄後刻已分别到差視事矣 
[請補監司]  
　　杭州訪事友人云浙江金衢嚴道鮑鶴年爵觀察祖齡前因西安教案撤任旋經劉景韓中丞奏叅奉旨革職遺缺例應外補新任巡撫惲菘耘中丞札飭藩司榮伯衡方伯就候補道員中逐加遴選方伯查得現署斯缺之本班先用道郭榖齋觀察式昌堪以請補已於本月朔日備文申詳矣 
[贛學過潯]  
　　九江訪事友人云新簡江西提督學政吳炳齋大宗師由西安行在請訓陛辭遵陸南下上月二十六日道出潯陽闔城鎭道府廳營縣各官咸詣舟次迎謁次日宗師命駕入城次第至各署投刺拜會旋於二十八日秉節赴南昌瀕行各官復恭送如禮 
[整頓捕務]  
　　武昌訪事友人云鄂省五方雜處竊案繁多近以歲暮天寒宵小更乘機竊發安徽會館左近某觀察公館及大朝街魯公館連出巨案所失皆金珠貴品計値不下數千金雖經報縣緝查迄未破獲署湖北臬司扎鳳池廉訪以省垣重地捕務廢弛至此不可不亟籌整頓之法爰嚴飭保甲總局齊太守會同江夏縣陳介𤲅大令將緝捕章程悉心釐訂務使盜戢民安倘在事者果能實力奉行小民庶可安枕而臥乎 
[掩骼埋胔]  
　　昨得本館派赴京師訪事友手書云本年夏秋之交猝遭兵燹死亡枕藉行者傷心某善士憫之近與各國警務署商訂就東華門外大甜水井設立慈善會掩埋局自十一月初一日起予限一月凡有屍棺願葬於城外者赴會報明轉達警務署發給執照有力者聽其自葬無力者代爲掩埋無棺者兼施棺木是亦好行其德者也 
[謀財害命]  
　　漢口訪事友人云距漢鎭百餘里有團豐鎭焉士產繁多商民麕集某日有某甲者來此購貨挾有多金不識如何被爲匪徒偵悉竟於某夜伺甲獨行至幽僻處蜂擁而上揮以白刃將屍分爲兩叚隨除搜括腰槖併褫其衣服使赤條條不掛一絲次日地保見之據實禀官將屍騐明棺殮一面飭捕緝兇 
[盜犯瘐斃]  
　　杭州訪事友人云上月二十九日有寄禁仁和縣監之台州盜犯王阿三患疫而斃縣尉據情呈報旋由邑宰陳吉士大令禀請杭州府朱小笏太守札委錢塘縣沈劍芙大令往騐是日酉刻太令帶同刑書仵作前往將屍身逐加察視實因患病身死並無傷痕隨飭地保棺殮加封截角標識一俟部文到時戮屍示衆 
[武林苦雨]  
　　杭州訪事友人云入冬以後雨澤過稀陽不濳藏民多疾疫至上月二十七日雨師驟降勢若傾盆二十八日密雲不雨夫氣嚴寒潑墨陰濃大有釀雪之意二十九日雨師重復税駕歴三畫夜未嘗稍歇河水頓漲三尺許麥苗菜甲大半浸傷農民又翹盼倉蒼者早入晴光矣 
[潯江瑞雪]  
　　九江訪事友人云此間自上月下旬以後同雲四合山色蒼寒至二十六日之夜雪花飛舞無異撒鹽次晨　大放晴光然遙望匡廬已妝成一片瓊瑤世界矣 
 
 

Page 3

 
 
[邗江瑞雪]  
　　揚州訪事友人云此間自仲冬以後氣候和煦鋤雨犁雲之輩望雪甚殷上月二十六日之夜北風怒吼天氣驟寒二十七日晨起見簷牙屋角微霰諷揚迨二十八日夜寒威愈甚咸曰天公將玉戯矣至天明滕六君果惠然税駕興會淋漓俄頃間高下樓臺已盡粉妝玉琢而玉龍猶飛舞長空占騐者咸許爲來歲豐欀之兆云 
[武林火警]  
　　杭州訪事友人云上月二十九口寅初更轉蝦蟆天將𥑂曉省城鼓樓灣萃香齋茶食店忽然火起其時店夥方在廚下團� 
坐抺牌不隄防將洋油燈傾翻以致烈𦦨騰空勢不可遏一霎時延燒比鄰某帽店對岸泰興席店雖各義集水龍曁藩署中協二洋龍分頭噴激無如火勢過旺約歴兩點鐘之久始稍稍就衰計東首燒至福潤信局西首燒至慶福綢莊墻外共燬去市房九十餘間鼓樓亦　焚毁誠可謂之巨災矣 
[潯郡官塲紀事]  
　　九江訪事友人云新任江西吉南贛寗道賀芷蘭觀察元彬於本月初一日乘招商局江孚輪船抵潯府廳營縣各官均赴江干迎迓未幾觀察命駕入城報謁至初四日卽馳赴省垣○電報局委員汪苞蓀明府盛景屏中翰以湖口地當孔道公務殷繁派撥報生司事各一人携帶機器前往遇有緊要公事隨時電達俾得消息靈通○升任江西臬司柯遜菴廉訪逢時由揚州至江寗謁見兩江督憲劉峴帥旋於本月初三日午刻乘舟抵湖口湖口縣倪樸齋明府釐局委員胡緘三太守相約至江干迎　廉訪小駐移時卽命解維赴省○上月二十七日德安縣賀月槎明府因公至潯謁見各憲旋卽遄回○本月初一　駐防武穴各軍統領謝軍門查知部下勇丁常在外滋生事端爰將甲乙二勇割耳以徇於衆○二套口釐局委員裘達臣明府已由瓜期上憲以徵　贏餘照章留辦三個月○瑞昌鹽棧事務現經督銷江西淮鹽總局憲江蘇候補道錢琴齋觀察札委何幼允叅軍慶曾辦理已於上月中旬某日蒞局視事矣○九江鹽局委員文茂田少尹會同緝私委員徐少菴少尹在潯拿獲私鹽十一挑送縣懲治 
[蘭亭雪景]  
　　紹興訪事人云郡人鄭某家貧食力事母甚孝里人皆推重之近購彩票獲中頓成小康由是道路喧傳咸謂爲孝行之報云○蕭山西門外姑娘橋通惠公機器紡紗廠開創時曾領庫銀十七萬兩按年遵章繳息兹者浙江藩司榮伯衡方伯因庫儲支絀派員來紹催提執事人陳某以銀根緊急𤁋情上禀求寛限期方伯允之○正任山陰縣甯琯香大令本瑜前奉調簾赴省所遺篆務由何黼庭大令代庖後因試期展緩而大令别有差委經潘憲榮伯衡廉訪札飭何大令改爲署理月前太令由省來紹與何大令核算交代現已禀知府尊熊太守備結上詳矣○自十一月杪迄今陰雨兼旬間以微雪然天時不甚寒沍農家者流皆謂春前若不渥市祥　不但明歲春花難期滋長且恐民多疾病也○紹郡冬防邇來更形嚴密每夜由府縣保甲輪班查緝卽風雨交加亦必通宵達旦閭閻賴以安枕無憂 
[中外聨歡]  
　　昨日午後五下鐘前新任蘇松太兵備道兼江海關監督袁海觀觀察由道　命駕出城迤邐赴斜橋洋務局接見各國駐滬總領事官及江海新關税務司握手淸談驩悰互罄蓋以觀察蒞任伊始曾與税務司及各總領事修相見之儀故訂於昨日先後赴局中報謁也 
[宦途盛會]  
　　昨日傍晚五下鐘後新任蘇松太兵備道兼江海關監督袁海觀觀察設席斜橋洋務局柬請綽軍帥及直隸潘司周玉山方伯招商局總辦顧緝庭觀察紡織局總辦唐泉伯觀察前蘇松太兵備道蔡和甫觀察淞滬釐捐總局督辦錢怡甫觀察前廣東雷瓊道楊彝卿觀察筵陳水陸座滿履綦賓主東南互相歡洽亦宦途中盛會也 
[拜會改期]  
　　日前日本駐滬總領事小田七君萬壽之助及江南主教姚君宗理訂於昨日拜會新任蘇松太兵備道兼江海關監督袁海觀觀察届期小田切君適有公務前赴江寗姚君亦無暇相晤是以先後照請叧訂日期 
[預備迎春]  
　　本月十六日爲立春佳節上海縣署例應舉行迎春典禮昨日縣主汪瑤庭大令諭令辦差人役預備一切應行事宜以免臨時貽悞 
[竊犯病斃]  
　　竊犯張兆生前由上海縣署捕役拿獲解經縣主汪瑤庭大令訊明管押至八月中忽然患病看役禀明大令送請普有堂醫治昨日堂董函開張患濕毒之症醫治罔效延至本月初十日之夜亥刻身死請卽蒞騐云云大令查閲卷宗知張係小竊並無重大罪名遂飭捕役傳屍屬到堂備棺收殮 
[飭拿賭棍]  
　　前日上海縣主汪瑤庭大令移文南市二十三七鋪及十六鋪各巡防局内開邇日訪聞彼處時有惡棍蘇阿如混號小蟹之羽黨沿途設立三四賭攤誘傾鄉人腰槖著卽嚴拿務獲懲辦等因各局員披閲之下已於昨日分派勇丁地甲人等四出查緝以便盡法嚴懲矣 
[懲治火匪]  
　　日前本邑南市增祥馬頭弄内愼大藥棧失火時匪人季連生乘災圖劫由四號暗捕拘入捕房昨日午後解送馬路工程局總辦葉孟紀司馬升座研訊季供小的本姓許向業縫級現在鹽馬頭潘昇茂成衣店工作是晚聞有火警偶往閒觀不敢刼財叩求鑒有司馬判責四百板枷號一月發犯事處示衆 
[匪首保釋]  
　　已投誠之富有票匪頭目龔超上憲准予交人具保自行回籍昨已紀諸報章昨晨有粤人楊松林者投英美租界公堂聲稱願爲龔作保人讞員張柄樞司馬飭將龔帶案　爾曾入學否答稱生員於丙申年十七歲入泮司馬商之梅繙譯　准其保釋　以爾出外後務須迅速回籍痛改前非龔唯唯遵諭而退 
[火厄未成]  
　　前晚二點鐘時美租界外虹口定德路第四百七十三號門牌甬人某姓家潑翻燈内火油幾兆燎原之禍幸卽設法灌救祗焚去蚊帪衣被等物不致成災 
[籌辦陜振二十八誌]  
　　啓者昨奉嚴佑之先生自汴　來電云沿途雨雪阻滯昨始抵汴接岑撫憲電知陜中得雪三次不及種麥豆春收已無望非振至秋成不可爲日甚長需欵極鉅務求源源援膂徐屬榖賤傷農所難者車少霖與徐道豫滇藩熟商能將糧道開通晉豫陜三省均有裨益廷方伯擬預備大車千輛輪流轉運每　裝十石約一千五六百斤每斤每站二文由徐至歸至汴至陜州至　關運一千石成本運費極多共千金沿途官爲保護萬分穏妥豫撫已入奏霖請徐道提振餘欵作一萬石糧本可否請墊四萬金運費到陜可抵十萬金用官爲先路之導商人有利無害必爭先恐後是否乞復電霖叩魚○次日又奉續電云廷方伯備車子輛恐不易霖等匹十二輛尙萬分爲雖明日方能西行聞山道雪封車不能行只得走一步是一步不知何日方到焦灼之至兩次在武廟拈香皆以運糧爲是但霖等萬不能運公有何善策若果糧道開通功德萬倍霖叩齊等因准此查前閲蘇藩司陸春江方伯諭令上海縣汪　廷大令招商運糧前往公牘曾有每石售錢三十千文之語倘非設法將糧道開通將來存糧愈少市價愈昂恐西同延榆各屬皆將如岐山咸　之慘設人市第　運極煩重斷非則敬所能兼顧値兹物力艱難籌墊更非易易有心無力惶愧莫名倘蒙好善官商及有大力者另行設法籌辦則敬必當電請沿途地方官妥爲保護俾利遄行謹鈔　登報統希公鑒[  上海六馬路仁濟善堂盆湯弄絲業會館奏辦陜西義振總局施鈔錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海署瑣案]  
　　瞽者秦裕生投縣控唐心泉拐匿伊妻等情前晚縣主汪瑤庭大令升堂研訊秦供前由父母撫余氏爲童養媳旋涓吉今年八月十四日成親後忽逃𨓜訪聞被唐心泉誘去求卽究追唐心泉供小的在治下開茶館與秦比鄰秦妻不知被何人誘去因素與不睦致被挾嫌誣指大令復詰秦裕生曰爾係盲人爾妻究被何人誘去未經親見何得信口誣人秦噤不能言大令怒斥之曰此案本不准理姑念爾已瞽廢著唐出外帮同尋覓爾妻秦泥　遵諭扶杖摸索而去○石玉亭投英　租界廨控堂弟石文英私押公產一案讞員張柄樞司馬屢訊不結因之移送到縣前晚經大令提訊石文英供祖遺屋產早已分析立有分據日前因有急用將房屋托瞿姓抵與某洋商得洋銀八千元與胞兄剖分至逐月利息由小的付給今玉亭忽投控公廨併囑文珏插身帮控文珏供文英串通瞿姓將屋抵與洋商立契命小的簽押當時曾向詰問據稱立契之後方可轉換道契小的　受其愚後始知抵押洋銀八千元大令核得兩造各有不合本應笞責今姑寛宥著先出外將產價賣餘銀繳案公分○何丫頭控妻顧氏不安於室曾經大令訊供諭令發堂留養在案現經氏翁訴稱兒子忽將髮剪去遁入空門求將氏另行擇配前晚大令升堂研訊顧氏供丈夫旣已爲僧小婦人不能强留但翁心實不良欲將小婦人價賣已經屢次領人到堂探望小婦人不願隨翁回去叩乞恩　大令飭仍發堂由董事另行擇配 
[馬路工程局瑣案]  
　　寗波府屬某邑人李自鈞在南市祥記馬頭開設必得成票店邇因兼售他項彩票由三十六號三道頭華捕拘入捕房解經工程局總辦葉司馬研訊判罰洋銀二百元押候繳案昨日飭提覆訊李供小的小本營生無力受罰求恩减少司馬謂爾如執意不肯繳銀當送上海縣署請究李一再哀求司馬從寛斷罰洋銀一百元先繳六十元其餘限期續繳李乃具結而退○昨日偷兒王阿大潛至某姓家竊取積薪經二十四號巡街捕拘入捕房轉解馬路工程局總辦葉司馬研訊之下判責二十板以儆○昨日浦東人顧寳生濳至浦濵竊取某船跳板由十九號巡街捕拘入捕房轉解工程局葉司馬研訊之下顧供此板實由船上人囑送至城内某柴船許給小洋銀一角求鑒司馬免子刑求從寛斥釋 
[英美租界晚堂瑣案]  
　　英界德鄰里鴇婦鄭陳氏控茅耀卿借銀不還讞員張柄樞司馬准詞飭差持票提茅前晚升堂研訊鄭陳氏訴稱茅前開某　洋莊時向小婦人陸續借去洋銀五百六十元立有筆據迄今已閲三年屢向催索本利無著叩乞究追茅供小的惟向鄭陳氏借過洋銀一百七十元今被揑繕僞據求恩明察司馬謂本分府查閲各據係出一人手筆何得狡賴不承喝令掌頰二百下折還洋銀四百元限年内一律繳淸延干未便○朱珊林控恊泰煤號股東王季安不認虧耗讞員張司馬研訊之下朱訴稱小的前在寗波與王合股開設恊泰煤號　以資本不敷將煤向信昌棧抵借洋銀三千元不久卽閉歇所欠信昌之欵除將煤抵劃外尙少洋銀八百餘　致被信昌號主控諸鎭海縣署王懼逃避上海小的無奈將所欠理淸航海而來向王結算王一味延約不得已來案呈控求卽究追王供小的前與朱合開煤號被朱盜賣煤七十一墩後經查出照帳核算並無絲毫蒂欠大老爺不信請提中證人王芝林一問卽能明白司馬飭將王交保出外候備文移提王芝林到案訊明核奪 
[英美租界公堂瑣案]  
　　小工頭目匡連順訴稱華友洋行大沽輪船抵埠時于有萬向小的爭運各貨不遂所欲勒索洋銀五十元求恩訊究于供小的向充工頭並未爭先運貨實被誣控讞員張柄樞司馬商之梅繙譯將匡從寛交保開釋不復深求○歹人孫雲坡等騙取沈兩卿家洋銀六百元避匿無蹝前日沈在途中扭住突有周阿才者自稱包探謂沈曰爾可將孫交我帶回捕房送案請辦沈允之及至捕房查問並無其人旋經包探趙銀河將周拘獲昨晨解案沈申訴前情孫抵賴不承司馬著帶回捕房押候提齊人証再核○甬人王阿成之妻某氏忽然逃去因浼鄉人陳文桂帮同尋覓路遇沈阿惟自稱包探夥知王妻地張九生家樓上遂同至張家直入内室張母某氏不知底藴喚令四百八十九號巡街捕將王陳沈一併拘入捕房昨晨解送公堂請究張供小的不在家中不知伊等何事來家是以鳴捕拘案王供小的尋覓逃妻沈言匿在張處故隨往訪查求恩明鑒陳供小的與王同鄉磪曾帮同尋覓沈俯首無詞司馬判令笞責一百板王陳開釋○楊百道陸祥林王祥生鍾阿松等陸續行竊丁二林陳朝來等七家衣被器物昨經包探竇如海拘案請究司馬判將楊陸王各責三百板管押捕房半年鍾交父母嚴加管束　給還失主○洋人爰倫控細崽方卿全行竊金針衣褲等物方供小的不敢行竊洋人所失之物小的實不知情求思明察司馬飭發回捕房押候查明再行核辦 
[法租界捕房瑣案]  
　　前者唐朱氏控龔琴生龔玉如欠錢二百四十千圖賴不還讞員杜枝園大令訊供押追在案迄今日久挺押不繳昨日命提復訊龔供小的久經覊押實難措置求准交保出外歸還大令命押候過堂傳同原告復核○輪船積竊劉阿二彭子卿王阿四等五人至江孚輪船行竊被包探拘獲吊出皮馬褂二件解經大令訊供押候嚴比昨日提案覆訊劉仍執定前供聲稱胞弟七盞在滬演戯小的來此訪尋包探禀稱小的查得劉曾在英界犯案經張大老爺懲辦遞回通州原籍事未逾月又來行竊騐得兩腿板花纍纍求恩嚴辦大令命押候嚴比○江湖賣技人劉谷平以鐵鏢抛入某店强索錢文被包探拘獲解案大令判笞責一百板○鄉人劉東生路經西國行營西兵疑爲竊賊拘　捕房大令著枷號十天發營門外示衆期滿責釋○小偷張阿金顧阿福周阿寳均由包探解請大令訊供大令命各責一百板○偷兒李寳全陳福生前經大令訊明昨日著將李枷號十天期滿責釋陳責一百板 
[美租界捕房紀事]  
　　前晚小流氓王阿四在元芳路攫取行人某甲所戴小帽適爲某號巡街捕所見拘入捕房捕頭令押候解送公堂禀請讞員張柄樞司馬訊辦○寳山縣人王阿銀在虹口沈家灣開設正元飯館生有一女小字月英華年十二嬰伊可人忽於前月之杪不知所之昨始查悉被左近甬人春甫之妻某氏及崇明縣人名三郎者誘出販賣遂據情投報捕房捕頭令包探劉阿炳前往查明然後拘解公堂禀　訊究○昨晨江北小竊余阿三混入外虹口某馬頭上貨棧申竊取所儲舊鐵正欲携之而𨓜適爲管門之印度人所見扭入捕房捕頭令押候解送公堂禀請訊辦 
[慈祚在抱]  
　　昨承本埠長義米行王卓翁交到嘉興痌瘝生曁諸善士集募振欵洋七百三十一元二角又隠名氏花洋三十元次洋五元三角戒指一隻秋葉環一副由寶源銀樓兑見王三元晉和號規銀五十兩蔣寅孫晶石鼻煙壼五隻水晶圖章二方又求慈親咳𠻳速愈洋五� 
元又自求痰疾除根令郎永遠平安洋五元無名氏求病愈洋一百元拜登嘉患感佩殊深查籌振至今日久成弩末乃蹈常襲故方慚遠慮無聞挽粟飛芻復何仁施疉至雲天在望洄溯爲勞祗領之餘并綴數言鳴謝[  上海六馬路仁濟善堂籌振公所施則敬等謹誌]  
[粤藩牌示]  
　　連州直隸州　州缺以候補直隸州陳倧萬署理咨補淸遠縣濱江司巡檢朱章飭先赴任俸滿陽山縣淇漳司巡檢俞任芬飭回本任欽州長　司　　缺請以按察司司獄錢晉慈調補曲江縣平圃司巡檢蕭　飭先赴任咨補普寗縣雲落徑司巡檢黃應時先赴任事連州州判缺委試用縣丞周瑞霖署理 
 
 
 

Page 10

 
 
   
 
