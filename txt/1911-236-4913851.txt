# 1911 - 236 - 4913851

 

Page 1

 
 
   
 
 

Page 2

 
 
   
 
 

Page 3

 
 
評讑 
[江南外債（無名）]  
昨電度部澤公密進各省借債表攝政王頗爲躊躇著卽妥訂善後辦法善後辦法未及妥訂而度部覆江督張人駿借輕還重一摺即謂萬不得已須交諮議局議决然則产諮議局議决即所謂善後辦法歟 
江蘇諮議局因與江督爲預算衝突辭職至今今因調停有效江督始將預算案公布於是江蘇始復有諮議局而諮議局自後之議案卽爲籌還議員前次所反對之維持滬市借欵之新債則此諮議局議員者將因江督之公布預算成立而贊成以報答之歟抑將仍持前義而反對之歟是實與江督與諮議局一難題也 
　　又聞此次江南借欵爲還前借維持滬市之匯豐三百萬另日本銀行五十萬其外補助賑欵等類利重期促恐釀交涉因仿湖北成案議借利輕期長之外債觀測形勢是又不借而不得者度部謂其亦係實情已有奉旨依議之說然則所謂交諮議局議决者意者亦猶四國借欵交資政院追認之善後辦法耳 
[專電]  
　　電一（北京） 
東督電奏俄國扣留中國調查員請向俄使理論内閣覆電謂俄使允電領事交還著速派妥員前往交涉 
　　電二（北京） 
范御史密奏東三省危迫殊甚非内外協力維持難以濟事並陳要策六條奉旨著内閣會同趙爾認眞籌辦 
　　電三（北京） 
今日（初六）那相讌英使密商片馬案磋議良久英使擬暫將片馬爲租借地 
　　電四（北京） 
某御史參劾粤督張鳴岐畏葸懦弱以致召亂事後又鋪張邀功卸罪請嚴查原摺留中 
　　電五（北京） 
濤貝勒奏陳禁衛軍操塲軍紀并陳近日操圖 
　　電六（東京） 
日俄兩國戰爭後延久未决之諸交涉案件今已盡行平和解决兩國皇帝已互換祝電其要領如下（一）日本將付俄國四十五萬元爲分配戰事受損害而要求賠償者（二）日本以十三萬元購入在旅順俄國人所有家屋（三）日本曾於戰爭開始前拿捕俄國商船三隻今俄國已承認此事爲國際法所規定合法之事（四）日本將交還俄國戰爭中所拿捕俄國病院船三隻中之一俄國將付日本俄貨六萬盧布留爲日本帆船琴平丸及三重丸之賠償金 
[譯電]  
　　電一（倫敦） 
德法各報皆望摩洛哥爭端能由兩國會商議結彼等同信德國將允法國有在摩國自由行動之權且謂今所未定之問題惟賠償德國孔戈土地面積之大小耳西班牙見法國將得保護摩洛哥之權頗有煩言 
　　電二（倫敦） 
德國各報對於奧國某報所載英國外交家評詆德國政策之談片大爲憤懣各報以此爲英國駐奧大使卡脫拉愛脫君所發故並奧報而痛詆之 
　　電三（柏林） 
英國駐奧大使當衆宣明奧報所載之論係人悞傳彼不擔其責任德國各報現仍要求解釋 
　　電四（倫敦） 
拂蘭克飛脫報柏林通信員聲稱法國已預備條約草稿大約將承認一切大綱又謂摩洛哥事務今將有和平之解决可令正當之人均爲滿意不日將有結局 
　　電五（倫敦） 
據比國安脫維浦電稱現因政治上之故凡告假之工程員均已即行召齊並徵調預備軍一隊 
　　電六（倫敦） 
據德國亨寳電稱德皇曾在該地演說曰吾人切勿以吾國商業蒸蒸日上恐將不利於世界各方面而生驚駭夫商業競爭實有益於民生國計吾國海軍日見發逹足供保護吾國之 
 
 

Page 4

 
 
商業如朕能善知亨寳國民之意朕知彼等必以爲當更鞏固海軍俾吾 
人敢决無人能與國爭奪太陽之下屬德之地方 
　　電七（柏林） 
聖彼德堡通電社不認波斯官軍獲勝波斯廢王黨與解散之消息爲確實 
　　電八（東京） 
日本諸政治家將得職任於西園寺新内閣者如以下諸員原敬將爲大藏省大臣松田將爲内務省大臣口柴將爲遞信省大臣可見後籐男爵將告退遞信省大臣之任按此爲目下政府要任之一因其治地極廣且不日將大借外債以改良鐵路也聞後籐男爵退任後將游歐美兩洲調查各國郵便電話鐵路各政外務省大臣一任日本駐俄大使本野及駐法大使某氏均有望或謂新簡正金銀行總理三島子爵亦將居内閣一任各省小官亦將大行更動 
要聞一 
[内閣决議西藏官制]  
　　内閣總協理慶那徐三大臣日前召集各國務大臣入閣會議慶邸提議擬將西藏改設行省並原定西藏官制綱要以便由法制院遵照詳擬當經那徐兩協理議定所有西藏改建行省决議建設總督巡撫各一缺母庸設置一督兩撫致糜經費各大臣深然且議已飭法制院劉院使等列入草案遵照核議 
[解决日俄紛爭問題]  
　　關乎滿洲之日俄紛爭已於西七月杪解决其主要之問題有四一爲特權地 
二爲黃金山别莊地 
三爲赤十字社財產 
四爲軍事没收之房屋其中一二兩端已由日本讓步三四兩端已由俄國讓步唯聞以　各問題之外尙有外國人私有財產一事甚難解决云 
[中美交好之徵]  
華人之赴美者向例旣抵美港須由美員嚴加查驗始准入境往往有故意挑剔不得登岸者從前伍秩庸侍郎出使美國時曾向美政府力爭去此苛例並倡議請美政府派員駐華凡華人之欲赴美國者先由該員查騐然後塡發護照准其入美以免有旣抵美洲被逼回國之苦累美政府當時並未許諾今據大陸報載美政府現已决議照伍侍郎前議派員兩人駐華專理華人赴美事宜一駐上海一駐香港廣州聞已簡定惟該員抵華日期及其姓氏尙未有所聞伍侍郎聞此消息深爲喜悅云 
[借款收路之兩大難]  
四國資本家對於交付第二期借款極爲留難且有向原經手大臣盛宣懷等提出要求條約之耗該之臣等聞之頗爲焦慮兼之川粤兩督及端督辦與部派委員之電報紛至沓來咸係報告紳商對於路事之激烈情形國有政策愈形阻碍該大臣等知操之過激必有不可思議之惡果然勢難中止實覺窮於對付云 
[桂春及五日京兆耳]  
新署民政大臣桂春人頗謹厚此次奉旨署理民部頗多顧慮曾經謁見慶邸面陳風聞革命黨人潛來京師者甚夥民政部負有維護治安之專責倘有事變應付實難懇請改派他人署理斯任慶邸笑曰五日京兆何畏懼之甚耶桂乃唯唯緣民政大臣一席本屬朗邸因朗邸原爲民部侍郎而軍諮大臣又不能並用二人故有此次之更動云 
[法制院中之巧思]  
　　憲政編查館未裁改以前所有該館調用各員如汪榮寳吳廷爕章宗祥等均係作爲兼差各該員在本部所有底缺烏布仍未開去一人可得數處之薪金故雖日事奔走興味正復不淺近自内閣成立將憲政館裁去改爲法制院遂另行改章凡入法制院者不得仍兼本部差缺於是一般由憲政館調入法制院之人物對於此項章程大費周折恐將其本部之差缺一經開去專在法制院求生活則熊魚不能兩得薪金自然减少於是多方籌畫竭力運動得一一舉兩得之暫行章程凡在法制院各員原有之部中底缺暫不開去俟在法制院補定實缺時再將其原有之部中底缺開去 
[項城出山之近聞]  
　　袁世凱起用之說久已喧騰朝野乃兩年以來終未見諸事實人遂疑其無意出山昨有由彰來京之人備述袁公非終於忘世者其志在開府兼圻獨任方面不欲以病軀侍漏朝堂耳故其文武巡捕戈什迄未遣散前月端方到彰勸駕尤力勗以扶病應詔以報國恩聞袁亦甚爲動容 
 
 

Page 5

 
 
云 
[貽榖又向陳制軍求情]  
　　貽榖貪贓至數百萬之多僅以發遣新疆完案天恩寛在大逾於尋常矣而貽榖心尤不足始命其姪鍾岳運動收贖繼又運動改發巴藏無奈貽榖定案發遣時在法部奏准凡發新疆人犯均改發巴藏之前數月萬不能援引此例故未逹其目的而貽榖心終不死逗遛保定令鍾岳百計運動刻聞又令鍾岳往求直督陳小石爲之奏請改發巴藏聞陳小石雖與貽榖素有交情亦以案情較重恐遭駁飭不敢率爾奏请現正頗費躊躇云 
[外人干涉審判廳司法權]  
天津勝家公司以所延華人買辦某某二人放款倒帳將其辭去此二人遂回京越日該公司向天津英國領事署控告領事以二人在京無法辦理乃向直隸交涉使交涉交涉使以被告在北京照條約旣應歸華官審判照訴訟法尤應向被告所在地之審判衙門控告乃將全案轉交北京地方審判廳傳集被告審訊而天津英領事復向交涉使要求叅與審判及交涉使電報到京英領已親至北京審判廳請入廳觀審地方審判廳以觀審章程尙未訂定外國領事無相當之座位且此案於約於法中國法庭皆有獨立裁判權告以無須干與反覆辨論英領不允嗣乃要求由天津審判廳審訊廳中以此事尙可曲從乃將全案轉交天津審判廳訊理 
[京東建築臨時軍用鐵路]  
軍諮府以本年近幾各鎭舉行秋操所有關於鐵路運輸事宜丞應妥爲籌畫特飭本府秋操綜理處與京奉鐵路局議定就灤州與雷莊兩車站間在鐵路幹線第四十三英里號數牌之西向東偏南修築支路一條以通栢樹莊附近並設臨時車站一所此項支路及車站佔用民地應由路局派員會同該處地方官妥籌辦理但此項支路一俟會操事竢即須拆 
小說 
[無名罪人（十）（四）] （無名） 
愛姑自從犯人到堂之後一赂留心看那犯人的舉動越看越是他心中所疑的人到了此時見他這個傲然不屑旁若無人的樣子眞是千眞萬眞再無可疑的了心中一湧不覺一個頭暈坐不住身倒在旁邊一個年少的貴婦人膝上那貴婦人忙扶住了他問道什麽什麽你有了病麽忽又呌道不好了不好了暈過去了這時律師座上的一個年少紳士連忙走了上來相幫那年小婦人將愛姑扶起這時旁聽人的眼線都注在愛姑這邉裁判長也看見了忙敎掌廷的役官到那愛姑前來相助愛姑的未婚夫石勃檢事也看見了不覺大驚自悔愛姑是個膽怯的人今日不應許他來此旁聽的又因自已身爲法官不好親身去替他扶抱掌廷的役人此時早已將愛姑扶起愛姑漸漸醒了轉來說道我没有什麽不過一時頭暈全廷的人見他好了也轉了頭去依舊看那犯人的事不再留心愛姑了因此愛姑的舉動卻無一人窺破不料犯人這時因爲一時人聲擾亂也舉眼對那愛姑一看不看猶可一看後不覺心上直跳起來宛如數年春夢一旦驚醒數年以來視如自已的性自已的命一刻不能忘的今日總在這裡遇見了又想我在這裡遇見是否果是我那數年以來視如自已的性自已的命一刻不能忘的那人又似原來清醒的人一旦隨入夢境正在心紛意亂不住的想恰好愛姑已醒了轉來舉眼也向犯人偸看 
 
 
 
 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要聞二]  
　　烏程鄕民閙荒小風潮 
浙省自前月十六七日狂風暴雨損失田禾四鄕告灾紛紛不絶詎至本月初一日起又復連日陣雨不止湖水退而復漲田水車戽仍滿初三日中午烏程西鄕五十八九等莊大帮農民方天仁等一百餘人每人肓負腐爛禾枝各一篰蜂擁至縣直入二堂花廳等處紛紛喧嚷要求王大令冒雨下鄕勘驗一面任意將腐苗亂擲四壁公案上至樑壁滿地皆是並有欲入廚房吃飯者人雜口多莫可喩退署内上下人等飽受虚驚大令升座二堂被圍一句餘鐘直至允俟天氣稍晴即日蒞勘一面即刻電禀省台始漸漸退出幸時值淫雨不晴看客無多不致釀成禍患亦云幸矣 
[浙省各廳州縣籌辦自治之殿最]  
浙省自治籌備處具詳撫院文云竊維浙省籌辦自治前奉憲台核定辦法城鎭鄕議事會統限於宣統三年三月以内一律成立城鎭董事會及鄕董鄕左統限於宣統三年五月以内一律成立節經本處督促進行並經據各廳州縣陸續具報核明逐月禀報察核在案茲已届城鎭鄕自治一律成立之期所有各廳州縣籌辦之勤惰理合彙案詳請核辦查城鎭鄕自治於宣統二年十月内一律成立者惟金華一縣於宣統二年十二月以内一律成立者有新城石門等縣於宣統三年三月一律成立者有蘭谿仁和錢塘富陽永康常山分水泰順秀水嘉善桐鄕平湖等十縣於宣統三年四月一律成立者有昌化象山奉化湯溪永嘉靑田嘉興海鹽等八縣以上各縣均能按照定限提前辦理尤以金華新城石門三縣爲最而金華一縣辦理更屬異常迅捷應請憲台分别酌予獎勵以昭激勸至如海寗臨安德清東陽武義江山桐廬平陽縉雲等九州縣均於本年五月限内一律成立其寗海浦江開化建德壽昌麗水遂昌松陽餘姚龍游等十縣均係限外禀報一律成立惟距離定限爲日尙少其間或因文報稍稽似屬不無可諒至已過成立期限議事會業經辦竣而董事會及鄕佐鄕董尙未一律成立者有於潛烏程長興孝豐山陰蕭山上虞嵊縣義烏樂清慶元雲和宣平天台景寗等十五縣又議事會一律成立而董事會及鄕董鄕佐尙未成立者有安吉仙居玉環龍泉四廳縣又議董兩會及鄕董鄕佐均未一律成立者有歸安定海鄞縣鎭海慈谿會稽諸曁新昌臨海黃巖太平淳安遂安西安武康餘杭瑞安等十七廳縣以　各廳縣均係逾期未竣内除武康縣以辦理違章業經詳奉記過外如於潛義烏景寗雲黃巖宣平天台等縣本已禀報一律成立惟經本處查核不無錯漏之處批飭更正是以尙未一律告竣應請從寛免予置議至其餘各縣迭次督催迄未禀報一律完竣而其中如餘杭臨海西安等三縣選舉爭議迭經批飭未能尅期照章公斷以致未能一律成立尤屬玩延而瑞安一縣辦理尤遲經本處電札交催僅據禀報城區議事會議員選舉完竣應請分别嚴予懲處查浙省各廳州縣所屬城鎭自治區域凡屬二縣以上合併設置彼此互見者均各計其一又臨海縣屬之海門葭沚兩鄕奉准合併成立仁利縣屬臨平鄕奉准改爲臨平鎭計城凡七十四鎭凡七十七鄕凡九百廿統計下級自治區域爲一千零七十一本處禀承憲謨隨時督率現城鎭鄕議事會成立之數已逾十分之九城鎭董事會及鄕董鄕佐成立之數亦幾及十分之八其有未經成立各處應再由本處嚴飭妥速辦理以冀仰副憲台重視民政之至意所有各廳州縣籌辦所屬成鎭鄕自治勤惰應請分别懲獎緣由理合開摺呈報仰祈憲台察核施行 
[土膏牌照捐又加]  
重矣 
鄂省土膏牌照捐當前歲開辦時每土一兩征錢四十文膏六十文遞加至今每土一兩征錢一百六十文膏二百四十文去秋復經鄂督飭諮議局議定此項捐欵原爲苛刻煙民使速戒斷多取之不爲虐政每半年應加征一倍以期寓禁於征現扣至七月初一日又屇加稅之期由藩台會同禁烟公所通札武漢及各屬土膏牌照捐局委員於七月朔每土一兩征錢三百二十文膏四百八十文統於領換吸照之時繳清一月之捐云云惟各省牌照捐如皖贛湘三省每土膏一兩皆祗捐錢數十文無如湖北之重現土膏店以如此迭加出乎部章之外又在 
 
 

Page 11

 
 
公所會議抵抗矣 
[吉會鐵路調查記]  
吉林至會寕鐵路由前年十月中日協約向日本借資建築目下從事工作吉長路尙未完成聞陳撫擬延長至琿春趙督亦已贊成此路預定爲二大區分兩期建築第一期自吉林至敦化城由吉林東至老爺嶺更東至張廣財嶺嶺高三千尺有工作甚難之二隧道復經意氣松河之狹地過牡丹江及其支流朱爾多琿河則爲廣漠之平野至額木索南下抵牡丹江支流之大石頭河有岸通溝岡出興隆川更由黃道腰子左斜逹敦化城計約長五百餘里其第二期自敦化城至會寗由敦化南進經哈爾巴嶺嶺高二千六百尺穿鑿一隧道自孤山子出山麓之三道河子過圖們江支流布爾哈通河溪谷及附近池沼經蜂蜜拉子及甕圈拉子至土門子東斜抵五花項嶺老頭嶺又有工作甚難之二隧道過此至銅佛子東進經布爾哈通河海蘭河之大沃野至延吉廳局子街黃斷布爾巴通河支流太平溝河更西南過海蘭河鐵橋至龍井村經大拉子之新興坪出禹趾洞架鐵橋於圖們江而逹朝鮮北部之會寗約長四百八十里計全路共約長九百餘里合三百英里完成之期大約須四五年每英里須費八萬元以上總計三百英里至少需三千萬元因其工程甚難除隧道五條鐵橋五道外山嶺重疊山石起伏其可稱平坦者惟牡丹江及朱爾琿河間島之平野而已間島之平野河川交义縱横建築頗非易易故自吉林至敦化之第一期路能即成與否尙未可知云 
[東三省奏報水災情形]  
東三省總督趙爾巽吉林巡撫陳昭常黑龍江巡撫周樹模會奏略云東三省自入夏以來雨水過多六月尤甚江河漲溢爲災奉屬被水以新民爲最先而安東爲最驟安東縣城濱鴨綠江下游因久雨浸淫江水漲湧霎時浸溢街市自後潮溝至中富街周圍十餘里陡成澤國各署局多被水浸商民財產損失甚鉅安奉鐵路所建垂成之鴨綠江鐵橋亦被冲斷沿江木牌漂没六百餘張幸天晴水退四鄕尙未成災新民府治當柳河尾閭挾沙穿堤頻年爲患此次雨水漲發衝决土壩直灌府街連同遼河繞陽河巨流河沿岸一帶田廬均被淹没而尤以巨流河附近村屯爲最甚另案辦理此外如奉天洮南錦州各府及遼陽州盤山廳等處河水雨雹灾情不同尤以奉天一府爲較重亦均接據呈報黑龍江省被災各屬尤多而皆由於河水之漲發綏化呼蘭兩府餘慶蘭西兩縣均受呼蘭河之患綏化呼蘭沿河村屯房屋人畜多被淹没餘慶縣所屬之吳家渡口上下游口災情尤重蘭西縣並因雨猛山裂災民蕩析離居計救出二千餘人沿岸二百餘屯悉數被淹海倫一府則受克音呼蘭等河之患冲毁沿岸田廬并多淹斃人口湯原縣則受湯旺河之患水勢暴漲丈餘居民數百餘家流離失所慘不忍聞大賚廳屬之景星鎭則受漪逹罕河之患西北一帶水勢尤猛田廬被淹該鎭經歷衙署並被冲毁此外靑岡縣屬之三四等屯曁東坡一帶地方大雨連朝山水河水同時並發田禾被淹龍江府屬之江東區因暑雨連綿秋收亦復無望吉林省各屬則惟吉林府屬之存儉興讓兩社曁蜜山府屬之四道河子等處均被水淹濱江依蘭兩處江水暴發業飭各該道趕培堤岸以資障護此外各屬雨水雖多倘得早放晴霽田禾尙無大礙查東三省水災歷年常有同時並發雨水之多尤以本年爲甚此次災情惟江省災區最廣奉省次之吉省又次之際茲哀鴻徧野災害頻仍人事天時倍深警惕業飭各該屬籌款分别救濟一面查勘實在情形續籌賑恤將來應需賑欵由臣等在本省正款内酌量動撥隨時奏明辦理以廣皇仁閏六月二十七奉硃批知道 
[赴東實業團之先導者]  
　　赴東實業團來日考察日本對清家排定日期藉口歡聯主義逐日游玩一節已誌前報茲悉留日記公者會以實業諸君曠時廢日來東考察如不能得良好成績則又何必多此一舉擬調查日本現在工商界之實况尤注重於對清貿易之諸大會社編輯一書取名日本實業大觀届時分送東來諸君以盡我先渡者之天職 
[瓜郵水標交涉]  
　　瓜洲高郵設立水標一事外務部電致江督准日使面稱云内港行輪續約須由地方官與日員交涉認爲確有妨碍始禁日輪通行漢文條約但有知會日員字樣與洋文有詳略之别是停止命令當由日領頒發中國官不能直接禁止等語堅請會同日領勘定水標經部再三辯論始訂明以後此項水標應由中國自定原有標識可飭稅務司派專門人員重行騐勘倘有不合由稅務司自行酌改通知各領日領如見其中實有錯誤不妨聲叙理由以備參攷嗣後每年水到標識即由華官禁止電飭照辦等因江督奉准後當札鎭江關道轉飭揚州府知照略稱瓜洲圩岸自頂至底高至一丈六尺前定洋子橋樁水至一丈尺五寸爲小輪停進瓜口標準至淮揚運隄爲下河十數州縣保障關係尤鉅高郵王碼頭誌椿水至一丈二尺小輪卽應停駛云云聞此已道札委顧直剌秉鈞會同察看矣 
 
 

Page 12

 
 
各埠通信 
[山西]  
　　寗遠廳馬賊橫行朔平府寗遠廳於閏月十二日晨突有馬賊三十餘名在廳屬大喇嘛躺村看戲半日給戲資十餘吊行至豐鎭廳該處巡兵私送賊黨洋砲數杆路經棗素兎村勒索某號錢七十吊是日下午又在廳屬淤泥灘村義成泉當舖搶奪銀錢馬匹并鎗斃一命格傷二人又在廳屬撒袋溝舖户郭某處姦淫婦女奪馬一匹並奪旅居廳屬義和成之馬二匹曁居民梁某之馬九匹均由事主禀報在案即經洪丞移會巡隊出兵追捕未知能緝獲否 
[不知保護森林]  
曲沃縣東北有山名太尖佳森葱蘢蔚然爲一邑森林之出產地奈近聞有山東人成羣結隊旦旦而伐之不解培植但取材木於林業大有妨碍未知該處地方官紳能設法保護否 
[山東]  
　　膠州灣鹽業衰落 
膠州灣產鹽素豐價亦低亷乃近來一落千丈所出產者僅足供該處本地之用且價目大漲煑鹽須京錢一百二十文一斤晒鹽亦須七八十文一斤日前省城鹽務局委員前往採買竟至不能足額貴可知矣 
[煙濰鐵路測繪生抵烟]  
煙濰鐵路將次開辦已由魯撫孫中丞札飭測繪局選委王君等前往測繪現聞已測至逾黃縣五十餘里之地方距煙約祇一百二十餘里想近日已抵烟台矣 
[廣東]  
　　盜亦有道 
廣東河南龍田新街黃盧二富户於前月二十晚四更突有盜匪數十人明火持仗破門入室刦去金銀衣飾等物約值銀千餘金行刦之時用童子數人遍搜婦女身上銀物並對衆自誇曰我輩雖爲盜亦守文明規則不敢向婦妇遽行無禮故帶同此數小童以備使用迨所欲旣償從容而去蓋該處爲巡警界外故也 
[江西]  
取銷自治苛捐 
贛撫札贛藩司略云案據景德鎭商民公和盛等公呈該鎭自治會議抽收茶酒館桌捐每桌抽洋五分二分不等現由縣出示通衢該商以此項抽捐不甚樂從來轅具呈乞懇飭縣取銷以蘇商困等情業經批示在案查該鎭自治方始萌芽即如此苛捐若不亟行取銷於自治前途大有障礙該縣聽從紳董之議率行出示不明事理一何至此爲此仰司即飭饒州府將該鎭自治會現在抽收情形有無别項抽收之事該縣如何擅行出示確切查明禀覆 
[湖北]  
馬隊赴襄瓜代 
湖兆襄陽奱城一帶與汴陜毘連民俗素稱强悍近年迭受巨災遂多　爲匪類故自去歲以來由省遴派陸軍馬隧两聲在彼駐防茲悉駐守該處之混成協第十一標一營馬隊已届瓜代之期鄂督以現在綠營已裁襄郡地面愈虚特電商陸軍部核准札派第八鎭八標馬隊第一營全隊赴襄代戍以均勞逸聞該營昨已整備行裝由藩庫撥給川資二千两即須起程換防矣 
[浙江]  
　　開濬東錢湖之先聲 
寗波鄞邑東鄕議員王世釗等因修濬東錢湖事特約鄞鎭奉三縣城鄕自治公所議長鄕董定於七月十八日詣郡廟東官廳開水利聯合會公舉會長會董議員等事現開已於郡城絲巷弄就舊有之仁安公所設立小水利公所於湖上靑山岙就廢置之錢湖學堂設立水利工程所以爲城鄕辦事之機關 
[浙路轎夫同盟罷工]  
浙路公司向例杭嘉及江墅五站每站備用夫轎令就近夫埠納捐承攬嚴密取締俾免欺客需索乃因近來省垣行駛人力車價亷行速乘客多樂趨就該公司營業局爲酌盈濟虚　持夫轎向隅起見通告各站自七月朔起各站迎送客轎照舊價一律减收八折以昭平允而惠行旅不料城站各埠夫誤疑公司有意抑勒胆敢聯絡各埠同盟罷工以爲挾制地步致前日杭滬頭班車到站適值大雨傾盆男女乘客譁索送轎無着羣起鼓噪幸該處尙有人力車數輛暫令注還輸送一面由站長召集各埠包頭　令按照前價减收九折以資調停業於昨日始照常到站應客矣 
[機車碾斃人命]  
　　由滬開杭之混合車於初四日上午十點二十五分駛至嘉善站相近地方因沿途添載貸車噸載旣重而該機車又甫經修竣於馬力速率一切未曾試驗故行至中途運動不靈該路線又無交义點司機者深恐下午一點由滬至杭快車碰撞肇禍抵嘉善站即行換車抛撇客貨即將空　車增加速度駛至楓涇廠停頓以免快　相撞不料行未數里猛將鄕人某甲碾斃車亦同時出軌屍身血肉糢不忍卒視云 
[嘉興試行人力車]  
嘉郡東門外杭嘉火車站一帶近由曹紳芝苓陶君稚林等集股二千元組織人力車公司往滬購定小車二十輛專拖火車往來客人北至秀城橋魚行街亦能進城週歷各處惟宣公西　各橋階級頗高殊有上車下車之勞每月認定浙路公司小車捐十二元左右已於七月初四日開車矣 
[揚州]  
　　寺田撥歸善堂 
揚州小茅山三茅宮田產前被住持僧松林聽住僧差睃使致被盜典嗣經僧敎育會出頭爭論受典人乃將該田五十九畝悉數送入育嬰堂充作義舉後如取贖田價亦悉歸堂禀請嵩府立案昨奉嵩太守批云查三茅宮田畝前據江蘇僧立敎育會以故僧朗露遺與幼徒海道爲世守香火之資住持松林信僧差自修愚弄將田變價瓜分另置荒田抵數已牒請甘邑提辦呈請飭縣嚴懲追還原產等情即經札飭甘泉縣將訊辦情形錄復現在戴琦典受此田願撥充育嬰堂經費自應准予立案惟此田旣經僧界涉訟在先應飭甘泉縣查明前案詳覆再行核奪 
[勞學司蒞揚查學]  
寗提學勞文宗因考試清江學堂畢業道過揚州擬與運憲增都轉磋商維持府中學經費并考查郡城各學堂之優劣現已於初三日晚間乘輪蒞揚　駐城内萬壽寺一俟查學後即行赴清 
[揚城兩大戲園竣工]  
揚州虹橋之大同戲園太平碼頭之廣陵大舞台現均一律竣工大同在滬上聘請迎貴之四盞燈　班廣陵則聘歌舞台之三麻子現已先後至揚開演之期當不遠矣一般靑年士女已紛紛往觀舞台雖晚間亦絡繹不絶云 
[鎭江]  
　　查賑大臣過鎭 
江皖查賑大臣馮夢華中丞於日昨乘火車蒞鎭郡城道府縣各官咸往車站恭迎聞中丞小作勾留即須赴沿江各洲圩災區查察輕重分别賑撫 
[鎭紳演劇助賑]  
鎭郡沿江各洲圩潰决後饑民嗷嗷待哺雖經官紳紛紛籌賑仍憂不敷分給現經紳士張金門蔣聘三等商請鎭舞臺戲園於本月初一日起演夜戲十夜所得戲資悉數助賑是亦籌賑之一法也 
[南通州]  
　　撥欵賑濟災黎 
閏月十六七等日風潮大作通州濱江田禾被淹殆盡災民露宿慘不忍暏現經籌振馮大臣撥款二萬元特派金壇紳士數人馳往災區散放急賑以救災黎 
[蘇州]  
　　旱卡病民記聞 
蘇城　繡莊向以料片分發各鄕女工代繡日前有　繡莊派夥到滸關收貸附趁火車回蘇被鐵路旱卡稽查扣住指爲偷漏勒罰捐洋一元二角該莊夥伸辯不理只得如數賠墊始准放行繡業各商以旱卡如此需索勢必停放代繡則各鄕女工生機亦遂斷絶現已禀訴商會據情向度支公所交涉矣 
[清談]  
中國今日無一事不言革故無一時不曰鼎新然究之其所謂革故者何在其所謂鼎新者又何在專制國之變爲立憲政體也舊軍機之變爲新内閣也憲政編查館之變爲法制院也循其名初何嘗不曰改革然實按之則粉飾而已矣敷衍而已矣吾無以名之名之曰換湯不換藥之中國 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[商業談論]  
　　增加煤炭出產之希望 
中國地大物博蘊藏甚富現今中國出產煤炭之數每年不下一千萬噸至一千五百萬噸其每年進口出口則不能得其確數然進口煤炭約略計之必有一百五十萬噸出口煤炭亦必有二十萬噸之譜以二十萬噸除一百五十萬噸所餘者尙在一百萬噸以外是皆爲吾國所消費矣合中國全國計之今日消費煤炭之量當在一千萬噸至二千萬噸之譜矣夫世界出產煤炭之額合計不下十億萬噸中國出產得八十分之一合衆國得四億萬噸即三分之一以上義大利得二億六千萬噸德國得二億一千萬噸此皆在世界產煤各國之居主要地位者也且今日中國用大資本經營之煤礦猶不過直隸開平之一百萬噸江西萍鄕之五十萬噸山東坊子之二十萬噸及其餘用小資本經營之數處而止而已有如是之出產是中國蘊藏煤炭量之多固已毫無致疑之處加以中國土地之面積甚大以日本今日之消費尙能及於一千萬噸之數使中國日益進步則將來消費煤炭必愈見推廣煤炭消費旣愈見推廣則出產額亦必從而增加是又自然之趨勢也吾敢拭目以望諸中國之資本家 
[本埠新聞]  
　　宣佈縣自治當選議員 
上海縣自治籌備所昨將當選議員宣佈云爲榜示事照得本届縣自治選舉所有城區域選舉事宜業經遵章於閏六月二十一日分區投票二十五日在本公所開票縣自治議員額數應得六十名查照縣自治籌備公所呈准變通辦法城區域應選三十名是日開票檢得最多數各票内有先行投函不應選者一人選舉册内無名者一人現爲諮議局議員不應選者一人又本縣城自治議員及董事會職員預經聲明不應選者八人因聲請上海縣核示茲奉准由次多數補足計當選者三十名除照章造具清册呈請上海縣通知各當選人外合行榜示爲將當選人姓名及當選票數目榜示周知須至榜者 
蘇本炎三十四票葉增銘三十三票韓孝先三十票朱鳳章二十九票張葆辰二十八票錢允利二十六票陵文麓二十四票沈宗約二十三票曹棅二十票朱澄曉二十一票周文熾二十票閔獻十九票 
夏宗禹十三票趙鴻藻十一票 
朱大經十票包鴻基十票 
富家祥九票徐宸九票 
郭廷鉁九票蔣斯來八票 
居古八票金祖圻八票 
朱曾疇八票李維清八票 
姚文棟七票趙秉圭七票 
徐祖煐七票張良詣七票 
袁肇燡七票林祖溍七票 
　　製造局委員果出賣廢銅耶 
夏益盛虞明裕孫惠生喬維仁等至南巿裁判所指控新北門内恒生泰銅匠店主朱桂生及其弟朱有記等前憑同業元豐順海味行夥孫山記說合向製造局某委員購取廢銅一百餘噸言明有利均派不料將餘貸私售呑没餘利洋一千餘元請爲澈究昨經陳裁判飭傳朱氏兄弟到案訊供含糊判暫交保着原告邀同孫山記來案訊斷 
　　再誌黃浦江中之惡風浪 
川沙小灣港之鮮魚船一艘遭風沉没已記昨報茲悉該船主張桂生遇災後即赴救生局報告情形昨日已由該局巡船在浦中撈起男屍五具帶往老白渡由救生局司事騐得死者均年在三十歲左右内有范明郎一屍已由其堂弟范順隆代爲收殮朱阿林一屍由船主認明知照家屬收殮其餘三名現尙無人認去 
　　徐仲魯熬刑之大本領 
徐仲魯謀害吳順生棄屍井中一案早已訊供承認嗣因縣署襄讞承明府提案順供時徐忽改變供詞經田大令查悉於前晚親自復訊治以鞭背笞臀踏槓挻棍等刑已誌昨報茲悉徐於前晚直挻至十二時仍不供認大令暫行退堂至一時許復又升座詰徐曰爾前曾自稱大丈夫一身做事一身當一一直認惟求勿累妻子保全家產本縣以爾直爽帮格外施恩未嘗用刑何以今忽改變此刻如仍照前供尙可免受他刑否則着取天平架伺候徐供曰吳順生是吾打死的並不抵賴惟順生向吾索錢無着中懷忿恨伊先手持門閂匿於灶間門背後再喚小的進内小的不料其有歹意故即直入幾被順生擊斃幸即閃開未遭毒手是以奪閂還擊大令怒其狡展喝上天平架歷一句餘鐘暈而復醒仍不吐實改用挺棍又歷一鐘之久因徐倔强致將辫子扯落大令見其極汗淋漓着仍還押明日復訊昨晨大令又至道轅將徐之如何翻供如何熬刑禀明劉觀察後又於下午二時提徐到案再三開導詎仍游移不認大令喝跪大練跪至二句餘鐘仍不實供旋見其形狀慌張由兩差役肩扶而走以舒活其凝血中間跪而走走而跪不下數次終不肯再順前供惟曰此是法堂前次已供今日何必再供小的祗打殺一 
 
 

Page 19

 
 
人命案祗犯一次何以供單要吾二次畫押今日有死而已無有他言大令再加開導徐仍狡展曰吳順生吾雖打死他不過粗心失手已將他之兒子阿大寄與墳丁留養滿意將其敎養成人以圖報答大令謂此是爾之好意故今日有此好報徐又置正案於不答忽而咬及某甲忽而咬及某乙大令悉置不睬至五下鐘暫行退堂又飭親信人到所調查日來有無外人進所探望及暗中有無敎供情事答稱無有即諭自今以後無論何人均不許入内張望至五句三十分鐘大令又飭提案將前供命招書重念一遍諭曰可照此單加蓋指模否徐堅執如前謂供單上謂小的將吳喊至灶屋喊字改爲互扭係招書之誤大令怒甚喝跪大練徐跪至半晌自言自語曰若將十個圖分册子送給兪菊生此伴命案是必無的大令諭曰爾之熬刑有何用處爾於昨晚初次喝鞭之時旣不求免且脫衣甚快豈不是聽人敎唆胸中早有成竹乎徐曰非也小的若不受刑屍親决不肯消只口氣還要上控反累堂上了大令曰閒言休說我問爾招不招徐默然不答喝笞責二百下不認又笞二百下仍不招復跪一句鐘徐供願死堂上其時已七句半鐘大令命暫退俟晚堂再行提訊 
昨晚七點三十分鐘原差提到徐仲魯之妻潘氏即時禀解九點鐘時田大令升座二堂先提潘氏訊問潘氏手携八歲幼女上堂供年四十二歲於二十一歲嫁與仲魯爲妻共生三女一子長女嫁與新閘吳益生爲妻次女嫁與浦東陳桂生爲妻第三是男現年十六歲前在學堂讀書今年正月起在家敎讀幼女帶在堂下此次因吳順生盤踞滋擾丈夫酒醉歸家一言不合遂致爭毆其時婦人在樓上掃地故未得知及至事後方始駭悉然已不及勸阻矣大令謂當時衆鄰同供有住居三層樓之馮金明聞聲下勸被爾母子所阻難保不有通謀情事且擊斃撬板將屍塡井等事斷非一人所能爲本縣因埀憐孤寡慨不拖累何以爾夫忽又改供致又波累妻子究竟聽誰之唆爾可從實供來潘氏供姓名則不知惟曉得同押犯人敎唆而已大令亦不深究惟將徐仲魯初次供單令招書念給潘氏聽畢問其所供是否實在供曰實在當堂令其具結簽字卽命帶在花廳暫歇又提徐仲魯到案諭曰因爾改供故今又提爾妻到案爾如照前堂實供爾妻即可放回若仍執迷不醒更須提到爾子併究不怕其飛上天去徐供若要屈我喊吳順生至灶屋實是冤極小的死不瞑目至於謂吾怕死現在就可挑烟膏洋二角可以一飲而盡若欲累及妻于雖一家盡死亦不過數名口何足爲奇其餘均是游供不贅判與潘氏分别還押時已十一句十餘分鐘矣 
[西官挽留孫襄讞之堅决]  
　　公共公廨襄讞員孫羹梅明府自奉滬道札委管理公廨押所事宜後曾經明府上禀力辭並由英領函逹滬道請爲留任業已屢紀前報茲悉駐滬各國領事以會審公堂幫審委員如孫明府者實難其人故必欲逹到挽留之目的聞德總領事昨亦函請滬道下札留任矣 
[朱培初又獲釋放]  
已閉倫章造紙廠股東朱培初因虧欠華洋各商鉅欵由廨押追在案茲悉朱已將日商三并等各洋商欵項逐漸理清昨日釋出尙有未清抵欵奉諭限三個月内分别清理免再肇訟 
[第三次研訊司騙案]  
山東人徐省三控被著名翻戲梁藎臣凌幼峯及其用人樓金堂羅正茂等局騙銀六千六百兩一案昨晨十時復由公共公廨寳讞員會同英康副領事升座特别公堂研訊捕房代表侃克律師因有感冒未到即據二十七號西探禀稱原告當時至　房執稱深等以　賭串騙鉅欵前堂忽稱借欵究不知是何意思質之梁等仍由費信惇律師辯護中西官會商之下判樓羅兩人仍交原保梁凌二人還押候禮拜四侃在律師到堂再行訊奪 
[留心外國騙子]  
　　連日有西人至各洋行購買貴重物品議定價目後言俟取至庽所再付支票店夥不允則簽名命其送去迨經送往則主人並未欲購是物顯係冒名以圖脫身聞受騙者頗有其人現捕房正在嚴緝此人身高六尺以上（英尺）微胡黑鬚聞係葡人寄語中國商店各宜留意 
[賭棍供出同黨]  
　　著名賭棍范毛毛即萬毛毛迭經滬道記拿已由公共公堂拘獲轉解到縣前晚經田大令提訊據供家居虹口向在招商局爲機器匠前因與妻口角被捕拘送公堂轉解案下並不犯賭大令問曰爾居虹口究竟在何圖份地保是誰賭頭是誰地主是誰如能供指明白或可成全答稱居住念三保二圖地保係孟慶祥餘不知情大令惡其刁狡喝令用刑始供現在賭檯擺在十五圖内地主係吳琴闌之弟吳輝輝賭首係瞿龍龍之弟瞿銀大陳全全糾合吳金生張榮榮陳杏生吳小妹等擺檯聚賭現聞張榮榮家被抄逃逸叩求寛宥大令得供判仍還押候補提瞿陳吳張等到案訊究 
[火葬未成]  
　　英租界貴州路第一百三十二號門牌某成衣店樓上某姓家前日 
 
 

Page 20

 
 
病斃一男子停屍未殮至晚十句鐘時忽起狂風將窗門吹倒碰翻火油燈火即隨油四竄幸即撲滅僅燬零物數件惟死者兩足亦已焦灼不堪逼視矣 
[押遷草紙作]  
　　潭子灣成和公司空地上蓋有草棚開設萬茂草紙作日前爲自治公所查悉該作係從三路境内遷來專用各馬房墊地稻草爲造紙料臭氣四播妨碍衛生函請上海縣田大令派差下鄕責成地保陳有堂侯鑑堂押令遷移毋任抗延 
[薙髮匠之淫惡]  
　　薙髮匠崔金桂前在浦東誘拐馮潤生家之婢女張大寳來申借任某客棧姦宿數夜後又賣與同業張彭氏之子爲室先得身價洋三十元詎彭　亦以販賣人口爲事故立僞據希圖將來轉賣事爲馮之妻父蔡小松所聞立即報捕將一干人拘解法公廨經中西官訊實判大實給蔡領回金桂收押捕房三月彭氏押候查明再核 
[拐匪自投羅綱]  
　　老閘捕房二百六十號華捕張阿生之妻李氏及八歲女兒寳林被鎭江人張寳誘至烟台圖賣未成氏即帶女潛行逃回張寳近亦回滬被該捕偵悉訴知捕頭派探將張寳查獲昨解公堂請究張捕偕妻女上堂証明前情訊之張寳供稱實係李氏囑令伴往並非誘拐乞鑒王襄讞商之美哲副領事判張寳押三月示儆 
[瑣聞]  
　　城内 
預備招待科員○軍諮府現派科員陳宗逵並陸海兩軍部所派之員往查各省砲台業經道憲劉觀察札委本轅譯員陳震東二尹會同寳山縣胡榕村明府及吳淞砲臺姜臺官等於各員到滬時妥爲照料一切云 
　捕廳病故○上海縣捕廳趙熙於昨日午刻病故由家丁禀報到縣經田大令片請水利廳林二尹暫行兼署俟禀明上台委派新任到署視事 
　救火得力○本城大東門内　笠橋堍義昌洋貨店忽然失愼經岡巡即吹警笛由鄰近救火社各會友驅皮帶車竭力灌救登時撲滅及各處皮帶車到來已救息矣 
　互控欠案未結○姜琴生陳潤生互扭控欠到縣訊判各繳帳簿呈案復訊再核等情在案前晚經田大令提訊姜供前曾保陳在森和柴行往來洋二百元現被欠去洋九十元求追陳供承姜保得往來二百元旋被退保故欠九十元已經還過四十七元又被掉去票洋五十元又被陸續所借除去祇欠伊洋念四元且遭伊欠洋一百十餘元亦求究追帳票呈鑒大令得供判交保候傳森和行主到案再核 
　道轅紀事○公共公廨正會審官寳頣禀見上海縣知縣田寳榮禀見巡警總局局長姚捷勳到道禀知赴蘇公幹 
　道批彙錄○信義銀行儲蓄職商何俊臣等禀批查滬鎭兩處零星儲蓄各户未付之欵應以上年十二月本道移送商務總會收存之珍珠票據等件分别催贖變價除提還蔡前　墊款外儘數發交滬鎭商會查明發給如有不敷責成吳秀伯王小崖兩人賠補業經本道於五月二十二日提訊堂諭在案滬鎭自行一律斷無厚薄之分據禀前情着即遵照泰豐金銀爐廠盛振堂禀批 
據禀爐灶遭風被水請俟趕修完竣聽候示期勘驗應准照行仰承令厚查照辦理可也家丁蔡慶禀批各國公堂通例不准律師控追律费何以此次該廨忽准愛理思之請訊斷追繳仰仰審官寳令迅速明白具復並將張前委原駁佛威律師之案錄送察奪毋遲副禀並發郭梅生等禀批棉花攙水歷經查禁迄未弊絶顯爲該賣頭從中主唆把持人言嘖嘖豈盡無因該民等生計能否保全無論如何秉公澈查明確具復再行核辦 
　爭奪產業○張海泉控喬張氏宿奪祖產等情前晚經田大令提訊張海泉供父名阿桂叔名老榮根榮三房均係小的兼祧所有坟地二畝三分上有棺柩四具大南門地方有五上五下佳屋一座均被張氏獨宿圖呑求斷　之喬張氏供房屋田產早經抵出十六歲時贅夫爲嗣生有一子今年九歲開一荳腐店度日海泉常來滋擾並欲逞兇詰之地保沈富全供張姓有產有後喬姓不應硬宿已經族長勸過幾次奈喬張氏之子照例不准兼祧張姓交保理處 
[南市]  
　　騙術未工○大東門外方義隆頭繩作主董炳生扭向爲藥業之寗波人張子恆至南區控被定購貨物五十斤計值洋十七元零送至聚興棧後銀未交付人即逃遁旋經商人尋獲扭案求究訊之張供認不諱判式責一百五十下押半月貨物交還原告 
[閘北]  
　　巡警總局批詞○孀婦劉楊氏禀批潘桂泉以該氏長孫富林病故自應將伊女改字他姓惟是否事前未向該氏知照及掯還聘禮情事旣據原媒理處不明姑候飭傳訊奪可也民人王生廷禀批該被陳叙卿屢傳不到殊屬抗違仰司法課加派差探立提到案訊明核斷毋任延宕民人陳家時禀批此案迭經提訊兩造供詞各執惟旣據曾赴公共公廨控斷有案當由司法課函致公廨查案見復應候函到再行核辦案關詞訟該民等均應安分營生毋庸干預着即知照 
　　偷兒受苦○徐虎實行竊某姓家衣服由崗巡拘入四路分局經蕭區長訊實判罰當苦工十天 
[英租界]  
　　借端行騙○簡文元以代荐生意爲由向蕭桂林騙洋八十元昨由捕房派探將簡拘解公堂經德襄讞會同美海副領事訊供一過判押候查明於下禮拜二再訊 
　　秘密賣烟○魏連生在虹口私售燈吃被捕房查悉昨將魏傳至公堂訊供屬實判罰洋二十元充公如無力繳洋改押兩禮拜烟具銷毁 
　　擅領造價○泰順磚灰行控奚鶴鳴朱蘭廷擅領造星價銀昨由捕房將兩人傳至公堂過堂候訊 
　　原告自誤○張五寳因在通州縱逃匪人張和尙並拒捕毆差逃匿滬北被探查獲解送公堂押候查辦在案昨日復由捕房解案中西官以該州並無復文且原告屢訊不到判張交保候示 
　　賣票舞弊○英美電車公司控賣票人王金生舞弊營私等情昨由捕房將王拘解公堂訊實判押一禮拜示儆 
　　夜行被疑○瞿洪生深夜在途行走巡捕見其形跡可疑拘入捕房昨解公堂請究旋由其兄瞿麗生投案求領中西官准予領回　　快馬違章○馬无蘇洪生王阿其均因快馬違違由捕查獲昨解公堂訊明判　罰洋二十元如無力繖洋改押兩禮拜王罰洋十五元充公 
　　流氓搶物○陸陳氏探流氓陳阿毛在虹○ 
口锹思威路攫取小孩銀鐲等情昨由捕房將陳拘解公堂訊供不諱判押兩月期滿逐出租界 
　　背夫私逃○無錫婦人華巢氏私逃出外匿居舅母曹鄧氏家被其夫華榮生偵悉控由捕房於昨日派探將巢鄧兩氏一併拘解公堂訊明判鄧氏開釋巢氏交本夫領回　　烟賭齊備○老婦阿羊在天津路一百三十三號屋内聚賭售烟被捕房查獲昨將該婦拘解公堂訊供屬實判罰洋十五元充公如無力繳洋改押女所十五天烟賭具一併銷毁 
　　鴇婦肆虐○鴇婦朱巢氏在英華街三十八號門牌開設雉妓院因將妓女王小蓮仔凌虐被捕房查悉即將王妓送交濟良所留養昨晨由探張寳榮將朱鴇拘解公堂請究判押候下禮拜二訊辦 
　　逐漸追還○文匯西報館控式拉夫巫利泉空賑洋二千零五十八元一案昨經公堂復訊判巫押限兩禮拜繳現銀五百兩並票洋一千元餘准交保清理 
　　照常會審○公共公廨每日午後會訊洋商各案前因天熱暫停茲已秋凉於昨日起照常開審 
[美租界]  
　　學徒跌斃○海甯路新新樓飯店學徒王阿惠前日在晒臺上取物失足墜下跌傷甚重車送同仁　院已經氣絶昨由捕房着地 
 
 

Page 21

 
 
報請東廳王二尹蒞所騐明旋由店主李德甫投案禀稱屍屬未到情願具結棺殮二尹准之 
　　飛來橫禍○吳淞路六百三十一號某姓樓上玻璃窗昨日被風吹落擊破行人陳順嘉之頭血流如注由捕送往同仁醫院醫治　　欠租逃逸○嘉興路四十號住户龔張氏昨至捕房報稱有後樓半間轉租與李甫郎被李拖欠房租私行搬逃請爲查緝捕頭諭氏尋扭到案准予究追 
[法租界]  
　　子債父還○馮始盛與童益金先後具控戴日永火腿店主戴章清不還存洋貨欵經公堂飭傳不到改傳爲提詎戴竟逃避不理致由公堂判將該店先行發封候再核示在案昨晨復由戴父與九投廨禀控兒子章清種種不安本分並稱將貨欵揮霍凈盡此店實非兒子所有務求啓封給還俾安生業聶司馬謂爾能担認欠項即可給還判覔二千兩人銀的保即予啓封然後料理欠款 
　　無可抵賴○湖州人畢榮卿與胡阿蘭之妻李氏通姦被本夫捉獲剪去髮辫送經公堂訊供不認押候查辦在案昨又解訊男女仍各抵賴李氏尤嘵嘵强辯聶司馬以當塲捉獲且由捕房訪諸鄰人無不知悉豈容蠻賴判暫送善堂俟改過後交夫領回畢押捕房三月以儆 
　　限期繳還○朱鶴生前欠術咸桂借款洋一百六十元被衛控奉公堂傳訊朱求寛　料理判交保出外限一月理清 
[海上閒談] (亮渠) 
　　人駡我一句我亦駡人一句是足使人之辱一如我之辱或更甚於我之辱而不能去我之受人之駡之辱也人打我一下我亦打人一下是足使人之痛一如我之痛或更甚於我之痛而不能去我之受人之打之痛也明乎此者人必謂之爲最利害之人然而懦弱無用者亦是如此觀人之術難矣 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[第二張後幅第二版]  
[要摺]  
　　内閣奏改設内閣官報以爲公布法令機關摺 
奏爲改設内閣官報以爲公布法律命令機關酌擬條例繕具清單恭候欽定施行事竊查東西各國均以官報爲宣布法令之用凡中央政府之規章條敎一經擬定即宣付官報刋登酌量遠近程途分别到逹期限以官報遞到之次日或數日爲實行之期法令即生效力整齊迅捷與吾國古昔讀法懸書之舉同爲意美而法良而其編輯發行由内閣主之蓋以其地爲發號施令之總樞即有宣化承流之職任責專任重所以謀統一而杜紛歧我國向來諭旨章奏及各部通行文件由京師逹於外省由長官逹於庶僚不知幾何日月幾經轉折而其效力僅及於少數之官廳至於承學之士受治之氏隔閡茫昧有如秦越欲其率循觀感人人有國家觀念具法律精神不可得也邇來旣奉明詔實行憲政先立内閣以爲集合政權之基凡法制之變更規章之釐定以及條文法理之解釋文書傳布倍於　日若猶用通咨之例非特觀聽有限不能收法治之成效即下級官廳亦且因文移遲滯無以資因應而赴事功臣等再四籌商擬將内閣印鑄局接收之政治官報改爲内閣官報即請先將明發諭旨及各部院章奏咨箚例須備文通行京外各衙門一體遵照者量爲變通以爲公布法律命令之程式凡欽奉明發諭旨敬謹登載官報宣示中外一體欽遵官報到逹之日即作爲奉旨日期各衙門奏准事件例應通行者奉旨後恭錄諭旨鈔黏原奏蓋用堂印片送内閣印鑄局刋登官報其通行咨箚等件一併用印片徑送該局刋登均即以此傳布内閣例應通行之件亦卽照此辦理自後京外各衙門應卽以官報所刋布者爲依據母庸另文通行至各衙門對於一部一省並非通行事件或雖應通行而事關秘密者仍令各以文書傳逹以示區别每日官報登載例應通行之章奏咨箚篇幅字體特加區分以期明顯各部各省接到宜報之日即爲文書遞到之期應舉行者卽舉行應遵守者即遵守似此辦理庶幾國家政令一經刋布而遠近上下可以周知下令如流水之源效應如桴鼓之捷而楮墨之費吏胥之煩藏匿喪失延宕期朦之弊均不禁自絶其餘内外緊要奏咨及示諭條約等項亦均依類附載供官府之引證學人之研求惟目前交通尙未盡便到逹日期不能一律迅速擬暫照已設郵政處所及驛遞辦法酌定遞到各省省城及將軍都統辦事大臣駐紥地方日期以資考核餘俱由該省布政司或度支司分别遠近逐日寄發此擬改辦内閣官報大槪情形也除飭印鑄局擬定編輯體例及妥訂發行章程由臣等核定遵行外謹擬内閣官報條例十二條繕具清單恭呈御覽伏候欽定施行抑臣等更有請者此次印鑄局接收政治官報查悉各省應解報費按期解到者固多而歷年積欠尙有九萬餘元之譜已由内閣電催速解惟聞外省州縣各官零星欠解者實少司庫收集後或有挪移並間有一二省報紙遞到之時書吏抗匿不發以致各官不能如期領閱甚且有需索領費之弊此後改設内閣官報爲公布法律命令機關代從前通行文書之用實與重要公文無異應飭各督撫責成各該司按照條例章程妥爲分布不得如前玩愒各省領報之數暫照璨在數目給發不敷之處准予增加每年每分仍收回工紙費銀幣八圓從前欠解政治官報費卽交印鑄局接收以爲擴充内閣官報之用限令各省於八月以前一律解清自内閣官報發行之日起仍令照章預繳半年報費不得延欠庶幾此項要政可以維持於不敝所有改設内閣官報以爲公布法律命令機關酌擬條例緣由謹恭摺具陳伏乞皇上聖鑒訓示謹奏宣統三处閏六月二十五日欽奉諭旨内閣奏改設内閣官報以爲公布法律命令機關酌擬條例繕單呈覽一摺著依議欽此 
[内閣官報條例]  
第一條内閣官報爲公布法律命令之機關凡諭旨章奏及頒行全國之法令統由内閣官報刋布 
第二條凡京師各衙門通行京外文書均由内閣官報刋布各衙門母庸再以文書布告其各衙門單行文件並非通行及未便公布者仍應自用文書傳逹 
第三條凡法令除專條别定施行期限外京師以刋登内閣官報之日起各行省以内閣官報遞到之日起卽生一體遵守之效力其各行省先期接有官發印電者不在此限 
第四條凡未經内閣官報刋布之章程摺奏有在商辦報章登載者不得援據 
第五條各部院衙門均須指派專任報告員將例應通行之章奏咨箚逐件檢校蓋用堂印片送内閣印鑄局刋登官報其非通行之章奏咨箚而應行刋布者得并送内閣印鑄局依次刋布各衙門專任報告員得隨時與内閣印鑄局辦理官報人員商訂刋登事宜 
第六條各省布政司衙門應於所屬科員中特派一員經理寄送内閣官報及收集報費事宜並將該員銜名申報内閣年終彙總考成有延誤者照遺誤公文例懲處其無布政司省分由該省督撫飭令度支司派員辦理 
第七條各省應解内閣官報費仍照從前政治官報派定之數由各該布政司或度支司預將半年報費先期墊匯以重官本各該司仍自行向本省閱報各官廳按數分收歸繳司庫 
第八條内閣官報旣爲代逹公文之用凡逐日寄送各省官署之官報應於封面蓋用印鑄局印信交大清郵政局遞寄准免郵費郵政局凡接有内閣印鑄局印信之官報包封即爲免郵費之憑證 
第九條内閣官報遞送之法凡遞到各省省城之督撫及布政司或度支司衙門曁各將軍都統辦事大臣駐紥地方應暂照郵政章程及驛遞章程酌定日限於下奉天省城七日直隷天津保定四日吉林省城十二日黑龍江省城十四日山東省城五日山西省城五日河南省城六日湖北省城七日湖南省城十五日江西省城十六日安徽省城十四日江蘇江寗省城十四日蘇州省城十五日浙江省城十六日福建省城十八日廣東省城二十日廣西省城二十六日四川省城五十日陜西省城三十日 
 
 

Page 27

 
 
甘肅省城五十五日新疆省城九十日雲南省城六十日貴州省城五十日興京副都統十二日察哈爾都統五日熱河都統十二日荆州將軍十五日綏遠城將軍十六日伊犁將軍一百二十日烏里雅蘇台將軍及參贊大臣七十五日靑州副都統十二日密雲副都統六日京口副都統十五日凉州副都統六十五日山海關副都統五日歸化城副都統十六日乍浦副都統十八日守護東陵大臣七日守護西陵大臣三日馬蘭鎭練兵七日泰寗鎭總兵三日庫倫辦事大臣四十五日駐藏辦事大臣一百六十五日西寗辦事大臣七十日科布多參贊大臣九十日塔爾巴哈台參贊大臣一百四十日川滇邉務大臣一百零五日 
第十條各省督撫應將自省城至各屬之官報到逹日限分别配定列表咨報内閣備案查核 
第十一條京外大小官署均有購讀内閣官報之義務 
第十二條本條例自内閣官報發刋之日實行 
[内閣官報發行章程]  
　　第一條印鑄局設發行所專管官報寄遞京外事宜 
第二條内閣官報每日出報一分每月收回報價大洋八角常年八元郵費在外槪不零售 
第三條内閣官報發行以十二個月爲一年六個月爲半年 
第四條在京各部院按日送閱一分至三分不收報資外其各署廳司局處别行在本局訂購者均於每日出報後即刻派人專送 
第五條應發各省官署之報按日包封於封面蓋用印鑄局印信分交郵政總局遞寄除總督或巡撫及將軍都統辦事大臣按照在京各部院之例分別送閱不收報資外其餘均暫照原認領報之數寄交各該布政司或度支司衙門轉發如有不敷分布再由印鑄局增加 
第六條各省除行政司法各官廳皆有購讀官報義務外凡武職旗營自治團體學堂及候補人員本地紳民均可向布政司或度支司衙門經理官報處購買 
第七條前條閱報人員有欲徑向印鑄局掛號按日徑寄者每分先繳報費並酌交郵費由局按日另寄 
第八條在京分送各報係由印鑄局送報夫役走送者均登送報簿如有遺漏遲誤閱報人得隨時函告印鑄局處理外寄各報有遺漏者由經理官報處或閱報人函知鑄印局查補 
第九條遠近定購本報至少須先定半年預繳報費後給予定報收單即照開明地址分别送寄如有遷移事故隨時知照以便更改 
第十條應寄出使各國大臣官報每日　數包封送交外務部轉發 
第十一條内閣官報除在京由印鑄局發行及准各報房承領在外由布政司或度支司發行外各省官報局商報館以及殷實店舖有願代銷者函告印鑄局發行所書明認領報數即可訂定照寄扣给報價二成作爲酬勞惟應常年先付報價三個月以昭憑信願領銷多分者得另訂合同 
第十二條除各官廳官有事業官立學堂示諭廣告外凡京外官商曾經奏明辦理之銀行鐵路礦務及在農工商部註册設立各項公司並有確實證據之不動產欲刋印單篇告白隨報附送者可函請本局核定刋登其附送以本京爲限五行起碼第一日至三日每日五元四日以下四元五角六行以下第一日至三日每日每行加五角四日以下每行加四解五分其附登本洋則以半面起碼第一日每半面洋十元第二日至第十日每半面日收洋八元十一日至一個月每半面日收洋六元第二月後每半面日收洋五元以後官報行銷愈廣再行改訂凡各官廳及官有事業學堂公益等事欲附登本報者酌收半費 
第十三條凡由印鑄局印行各書版權均歸局有各處不得翻刻翻印第十四條書報各項無論何處代銷除照郵政定章酌收郵費外梳照印鑄局定價發售不得私自增加 
[要件]  
　　江督蘇撫箚諮議局公布甯屬預算文 
爲箚行事宣統三年五月二十三日承准内閣咨開准資政院咨送議員江榮寳等呈詞並寗屬預算總說明書前來相應抄錄原咨原呈及說明書咨行查照會同酌核辦理並黏抄原咨等共三件等因嗣又承准有電詞同前由本督撫院承准此本督院查核抄呈歷指誤會四端與始末辦理實情未盡接洽當經與本撫院往返函商查宣統三年預算係第一次試辦歲入未分驟難正確各省財政同一困難寗屬預算現經另文將全册送供參考此中拮据支絀情形當爲諮議局所共諒茲經派員詳細查核各學堂經費飭據寗學司擬訂標準復核定數各款列注按語較原議尙有節省又新增各事項除女子師範各宗應卽分别查案行知主管司道催辦其女子蠶桑學堂各州廳縣自治經費共進會經費各宗亦即行司籌辦以圖進步又敎育預備費原列二十八萬五千一百十三兩零内有出洋留學費二十二萬八千一百八十兩應查照部章俟决算提列國家歲出復議案增數又有鹽務敎育費五千一百餘兩移入數又有醫學開辦已經撥用之一千餘兩加以法政學堂之不敷五千餘兩統算亦應提出二十四萬兩以上之數不能列入卽依局議可留爲預備臨時活用者不過二萬兩有奇本年確係不足之預算即此餘數亦無的項可指似未便有預備金名目惟爲數究尙不多統歸决算案内聲明此案諮議局爲裁節政費起見經維持會聲明根據資政院移緩就急酌盈劑虚之通電本督院於六月間電請資政院錄示全文准馬電開去歲十月十五日本院電復各省諮議局謂前接各局來電關於預算事項業經審查表决分别答復如後一各省諮議局要求議决歲入查現在國家稅地方稅尙未劃清此項歲入全册已交本院决議無從另行劃出再交局議一各省問預算不議歲入則議决歲出時是否可以不問國家財政之盈絀查全國預算出入不敷至五千餘萬之鉅本院正議節减冗費以資彌補各省本年預算歲入旣未劃分則議决歲出宜以督撫現交預算案之數爲準此中移緩就急酌盈劑虚自屬諮議局分内之事若於現交預算外另議增加某項支出應先由諮議局議定籌集該項專欵之法庶不致與全國 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
大清宣統三年辛亥 
七月初七日共三張 
[申報第三張]  
西歷千九百十一年 
八月三十號禮拜三 
　　自由談 
[徵文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
[游戲文章]  
　　織女謠（髠） 
天上婚姻不自由終身難得會牽牛解饞幸有乘槎客一夜私情背地偸 
　　聞得楊妃殉馬嵬急忙投杼下雲來中途適遇汾陽老儂道升官更發財 
　　可笑人間姊妹行向儂乞巧苦焚香儂如有巧能移贈終日緣何祗七襄 
　　銀河水利自天成農學羞郞未發明電化聲光多不解只牽黃犢助春耕 
　　難得相逄易別離年年七夕是佳期今年六月偏逢閏怪道佳期比舊遲 
　　地球分判泰西東歷數陰陽各不同七夕若依陽歷算追前兩月已相逢 
　　眼前閃爍電光寒兩岸曾無一電桿最是可憐郞與妾許多情話達偏難 
羽族焉知建築科如何只令鵲塡河願郎研究橋梁學莫使情天有險途 
莫云天上勝人間天上如今最野蠻待得環龍飛艇至與郎聯袂下塵寰 
與郎此去欲何之滬瀆文明住最宜格格不稱稱女士織機敎習妾優爲 
近聞斗米值千錢淮甸沉災更可憐郎在天庾多積粟華洋義賑勸郎捐 
滬濱夜夜是元宵來自田間意也銷記取鵲橋遺約在莫隨鴇雉度藍橋 
[海外奇談]  
　　賽爾維斯飛登月球之理想（特公譯） 
譯者見此題目將付之一笑或棄之不顧而曰豈有此理然此乃豫料將來之事雖何時能逹目的僅爲懸猜之問題而終必有一日見諸實行也謂吾人考證得確則爲期將近而轉將以月球距近地球而驚惶矣將來人之至月球者必如飛船之來往於太平洋大西洋空中飛行已爲今日安穏之舉人人腦筋之中有此物矣然經數千年之空望而始得一朝制勝空氣也昔日僅屬理想今日竟能實行彼笑之者不能使其不成也至於月球並非虚象乃天上實有之世界也其距離地球並不甚遠也世之旅行者終年奔波所行之地輒遠於由地球至月球之距離况其一路並無難勝之障礙然眞空之界（卽無空氣之地）將如何勝之乎曰載空氣而往或沿途製造空氣此化學之力所能爲也然地心吸力將何以解之乎曰空中飛行亦嘗爲地心吸力所阻矣未見其不能成也惟離開地球實屬更爲困難之問題浮恩君嘗以大炮射出之彈解决此事即其言未心果合此理然尙有他法可代也其法大約將藉電氣之力譬之一樹心之圓球可用電氣之彈力而使其離開地球也惟其力將何以聚而操縱之乎吾如解此則吾已發明此事已歡然享其結果不復作此空談矣理想家專論未來可有之事故世俗多不經意彼等皆要求事之結果且欲卽知其結果然理想家往往爲領道之師也夫以十九世紀科學界之領袖開維林君其臨终之際猶笑空中飛行爲夢想之舉彼聰明懷疑之士稱此爲妄想豈不謬哉故以飛船而赴月球雖非一時所矣企然時機旣至 
 
 

Page 34

 
 
　　必能實行也且飛登月球不過如白里哇脫君之飛越英倫海峽爲試飛之第一步耳此舉旣成則將來尙可飛逹更遠之世界也 
[千金一笑]  
　　新論語（夢） 
做官有三畏畏洋人畏老婆畏上司之參 
　　做官有三樂名利俱成辦事無過一樂也出則坐高車進則擁美妾二樂也得一省同寅而談笑之三樂也 
　　做官有三變望之儼然即之也渾聽其言也俚 
　　做官有三戒初到時名譽未定戒在喜事及其繼也名譽稍定戒在不貪及其久也名譽旣壞戒在看報 
　　做官有九思缺思優差思久俸思厚事思無頂思紅翎思花上思援下思陵見財思貪 
　　賊之辦護（貞文） 
英國某律師之僕酒醉伏鄰家窗外以手向内竊食物爲園丁所見乃呼警察捕之至警署翌日至裁判所（律師亦往）裁判官將定以監禁一月之罪律師曰是烏可者夫是人之竊物也徒以一手耳於身何尤乃使監禁耶裁判官微慍曰然則將去其手乎曰然曰將以刀斷其手耶曰否令賊自去之可耳裁判官無以難之乃向賊曰汝果能去汝一手者吾將立釋汝賊曰諾乃以右手向左肩上拔出一釘左手即落裁判官視之木手也於是聽審者大笑賊亦欣然而去 
[新體詩]  
　　凄凉詞（雲屏主人來稿） 
二十年來實渺茫離鄕背井至他方雖然紅男綠女地怎及當年幽靜塲回憶昔日别母時至今凄然淚如注屈指攻業將期滿歸家當聚别後言車轔轔兮馬嘯嘯使人悉腸添百條他鄕旅滬人千萬莫與我心同一焦母倚門兮妻倚閭秋波望穿實孤凄但得一朝歸來日豈知仍有辭去時人身三十過半休十載光陰如水流自愧無學難立業不能早日了家憂 
[忽發奇想]  
（鈍根） 
天上的牽牛星與人間的拉馬星是否昆仲 
天上的織女何不到人間勝家公司當敎習 
天上渡銀河冷勢勢不如人間藏金屋煖窩窩 
天上一年一度七夕不如人間夜夜度七夕 
天上鵲橋相會烏鵲插插亂叫不如人間馬車相會皮輪輕軟無聲 
今宵一會訴不盡的别離何不到人間借一座小房子同住 
牛郎與織女做了幾千年夫妻並未弄過一個姨太太倒也難得 
牛郎道今年閏六月累我多害了二十九天相思織女道那年閏七月你和我不是叙了兩次麽你就不說了 
[袂史]  
　　墨西哥之英雌 
墨西哥此次革命婦女與其役者甚衆其中有因官軍殺其夫與子發憤募兵復讐者有因官軍辱其妹遂起而與官軍戰且復其父讐者由前之說即各報所記革命軍中女將也由後之說則爲一妙齡之美女子爰略述之女子名瑪黎亞年二十四十年前其父謀舉兵覆政府事洩爲政府所害時女年僅十四父死後遺資甚富遂與其妹居敎堂中奮志求學常恨政府之死其父冀學成後繼父志以就大業時以此意語其妹而未嘗告他人及卒業送其妹依伯母居於西伯堪爾政府黨有一少年將校某者悅其妹屢乞婚其妹恨政府堅不許而某設計刧之一夕强其妹　舟港外舟旣出港乃曰今無論如何必得一言以許爲吾妻也仍不許某遂禁之舟中加無禮焉其妹憤甚乃自投於水越數日尸浮海岸搜其懷得一紙書曰（吾姊乎吾今被人刧禁舟中二日受醜辱備至乘間得逃出忿不欲生將自决矣幸姊爲我復大讐）瑪黎亞旣收其妹尸急以書馳告所親所親咸大憤謂瑪黎亞曰汝誠能復此讐者吾儕當執兵刃從汝惟汝命瑪黎亞大喜遂宣誓號召諸願與政府爲敵者不日成一軍自將之以趨戰塲蓋不逹其初志不已也此女亦一時之傑已 
[軒渠雜錄（召愚）]  
　　偶閱舊籍中有紀事數則頗足發噱且雅而不俗謔而不虐洵解頣之妙文也因掇而錄之 
　鴨能人語陸龜蒙居震澤養鬭鴨一欄有驛使過挾彈斃其尤者龜蒙曰此鴨能作人語欲待附蘇州上進使者奈何斃之使者恐以槖中金酬之徐問其能人語之故答曰能自呼其名（按禽經鴨鳴呷呷自呼其名）使者憤然且笑拂袖上馬復召之還其金曰吾戲耳（見南部新書） 
　劉備禁酒劉先主以天旱禁酒吏於人家索得釀具論者欲今與作酒者同罰簡雍從先主游觀見一男子行於道謂先主曰彼欲淫何以不縛先主曰卿何以知之對日彼有淫具與有釀具者同先主大笑而原有釀具者（見蜀志）　員外郎石中立性滑稽天禧中爲員外郎帖職時西域獻　子 
 
 

Page 35

 
 
畜於御苑日給羊肉十五斤中立率同僚往觀或歎曰彼獸也給肉乃爾吾輩忝預郎曹日不過數斤人反不如獸乎石曰君何不知分耶彼乃苑中獅子吾曹苑外狼耳（與員外郎周音）安可比耶（見倦游雜錄） 
[瞎費心思]  
　　空言竟成實事（召愚） 
　先生養兒子俗以先生養兒子一語戲學生之盼放學者以爲必無之事乃今女學堂内聘請的女敎習那一個不能養兒十可見此語亦成實事矣 
　旣欲馬兒走得好又欲馬兒不吃草俗以此語譏出價廉而欲得美貨者乃觀諸葛亮之以流馬運糧走路旣穩又不須吃草豈非馬兒不吃草而能走得好乎 
（附註）吳人以兌洋稱爲殺洋未知將來能成實事否也 
[新笑史]  
　　捉姦割傷淫具 
杭俗捉姦向以割去辫子爲懲罰現在通行剪辫此法實不適用日前清波門頭某雜貨店之夥友因私偸某家之婦女被家人覺察於夜半更深時雙雙捉住用特别改良之捉姦新法將姦夫下體用刀割傷現該姦夫已往醫院救治未識有性命之憂否 
[小說]  
醜情小說動物之愛（七）翼仍譯 
　　紅橘郎乃問萊哇曰先生需學費幾何耶萊哇不即答徐向書架抽書數本一一示紅橘郎曰若者須一百弗郎若者五十弗郎若者五魯衣君欲每星期二課者另需會塲演作費五魯衣也 
紅橘郎曰認習何種容我詢之小白菊遂起告辭萊哇送出至側廳外廳握手而别 
　　萊哇先生宅旁有花園甚佳草木蓊鬰池水清麗花香撲鼻觀鳥語如胡琴有競馬塲寛廠平坦游客多於此馳馬泛舟焉園之東有博物院珍奇怪物不可勝數西有繪畫彫刻展覽會中皆都人士女刀筆所出之物北有工藝會多中年婦人所製毛布細帶之屬 
　　紅橘郎環視一周心甚喜悅默計如此佳境位置美人允稱相當我其决計勸小白菊來此矣 
　　旣又念小白菊之學費尙無着當貸之伯母蓋所謂伯母者固富有積蓄者也 
正疑思間已行抵小白菊處怱怱入室眉飛色舞而言曰樂者卿也萊哇先生已允我矣渠所處之地美麗無比卿見之不知若何快適也 
小白菊颺其美目伸其雪臂鈎紅橘郎頸作謟諛之聲浪曰謝君！謝君紅橘郎更樂不可支覺四肢百骸頓然輕健神經迷瞀如墮雲霧不禁與之接吻挾有糢糊之語曰我之愛卿者若何！我之愛卿者若何 
 
 
 

Page 36

 
 
   
 
