# 1910 - 19 - 4913278

 

Page 1

 
 
   
 
 

Page 2

 
 
上諭 
[監國攝政王鈐章十二月初八日内閣奉]  
　　上諭孫寶琦奏查明本年山東各屬秋禾被災情形亂恩蠲緩錢漕一摺本年山東青城等八十九州縣及收併衛所並各鹽塲夏秋兩季雨暘失時沿黃沿運一帶大汛泛濫積水一消若將被淹村莊應徵錢漕照常徵收民力實有未逮加恩着照所請所有成災最重之青城縣屬各村莊應徵本年錢糧漕米漕倉等項全行蠲免其餘成災輕重不等之東幢州等州縣應徵錢漕等項按照單開各村莊地畝分别蠲緩該撫即刋刻謄黃徧行曉諭務使實惠均霑毋任吏胥舞弊用副朝廷軫念民艱之至意餘著照所議辦理該部知道單併發欽此 
　　上諭周樹模奏孝察屬員賢否分别舉刻一摺黑龍江署呼蘭府知府留江補用直隸州知州黃維翰奏調補用知府王杜署大賚廳通判候補同知鍾毓旣據該無臚陳政蹟著傳旨嘉奬湯源縣知縣劉虞卿才具平庸性情貪鄙於任内自欽腴荒轉售漁利被控有案拜泉縣知縣王明燄懦弱無能羣小用事認民婦爲義母出入衙署物議沸騰候補知縣朱建功管理軍械漫不涇心揑寫帳簿浮冒侵蝕候補知縣熊恩漙查拿私烟詐贓受賄均著即行革職該部知道欽此 
　　上諭此交京察一等圈出之東陵郎中麟祥明盛西陸員外卽富基著該管堂官再行出具切實考語交内務府帶領引見其麟祥等五員均着准其一等加一級欽此軍機大臣署名奕劻世續鹿傳霖那桐戴鴻慈論說 
[論非速開國會不足以挽今日之危局醒]  
　　數年以來。國事日非。内政旣陷困難之境。外交又呈危迫之象。江河滔滔。愈趨愈下。聖主憂勞於上。羣臣嗟歎於下。大有一籌莫展。無法善後之勢。頃者風聲益急。情勢日迫。不謀挽救之策。難免顚覆之禍。然際此存亡瞬息之秋。夫豈二三當國者之思慮智謀所能支持危局者耶。恐雖有大力。亦無如之何矣。爲今之計。非使人民與政府共負責任不可。欲使人民負責任。惟在速開國會而已。吾今不論速開國會之益。且論今日時局之危迫。於此以見開設國會之不容一日緩也。 
　　方今内政之最可慮者。爲財政問題。我國當乾嘉時代。海宇乂安。家給人足。國家財用。旣稱富裕。人民生計。亦尚饒足。自與外人通商以來。洋貨盛行。每年攫吾之資財以去者。無慮數十百萬。我國之經濟界。已大受其影響矣。後更加以歷届之賠欵外債。每年攤還本利。又不下數百萬。庚子以後。國家舉行新政。百端待興。需欵浩繁。舉凡振興敎育軍備實業等。統計各省用費。每年亦不下數十百萬。於財用竭蹶之際。忽又增此大宗欵項。以故尤形窘迫。而况國内實業日趨窳敗。毫無生利之方。官吏辦事。又任意虚靡。不知撙節。是以今日我國之經濟界。殆僅有支出而無收入也。長此因循。不圖整飭。其不至爲涸水之鮒也幾希。外人知我之實情也。遂倡監督財政之議。而各省藩司於清理財政之事。又意存觀望。我國經濟界之前途。成何局面。殊難懸測。至財用竭。蹶最足爲國家大局之害者。卽凡百政事。因之而日就廢弛耳。我國舉辦之新政。所以毫無成效者。雖由於辦理者之不得其人。然亦未始非財用竭蹶有以致之也。一國辦理政事。以寛籌財用爲最要財用不濟。必致無所措手。卽欲整頓國家政事。必以整頓財政。爲最要。財政不整頓。凡事皆無由而整頓。故我國籌辦憲政。似應以清理財政爲入手之方法。然欲財政之果能清理。不可徒恃各省之藩司及監理官也。非得國會公同籌議。研究開源節流之方。而爲實行預算决算之計不可至國家財用之出。入果能井然有條。不虞紊亂。則一國政事。必能措置裕如矣。否則無米之炊。巧婦所難。安能期國事之起色哉。此對於内政。不可不速開國會者。一也。 
自甲午敗衂以來我國之外交界乃日趨於危迫自日俄戰役而後情勢尤非昔日可比。邇來滿洲種種之交涉。困難已逹極點。領土名義。雖爲我有。然大權旁落。儼有。喧賓奪主之勢。日俄兩國均藉鐵路礦産。之優勢。而 
 
 
 

Page 3

 
 
實行其干涉主義。英美諸國。亦紛紛效尤。各行其志。頃者美國更倡滿洲鐵路中立之議。名爲尊重開放門户主義。以鳴旁觀之不平。實則美人亦不能忘機會均。等之一說耳。自美人提倡此政策後。日俄兩國。固存反對之意。其餘諸國。或允或拒。亦態度百出。從此風雲變。色不知結局又將何如。以我貧弱之國而置身於羣雄角逐之塲。偶一不愼。爲患匪淺。且以國勢不振之故。我之土地。致勞仙人出。而代謀。詎非莫大之國恥哉。是以今日我國。之外交界。一髮千鈞。關係甚大。斷非外部諸公赤手空拳所能折衝於其間者也。且現今外交之最困難。者固爲滿洲問題。餘如。西藏外人之爭勝。亦著著進步。大有難於對付之勢。而逹賴之專横。藏民之愚闇。加以人才缺乏。經濟困難。故措施尤覺爲難。從此彼益進而我益退。後患亦有不堪設想者。即區區澳門勘界問題。亦已萬分棘手。頗慮。對付之爲。難矣。自澳門會議未。决移歸北京後。日來正將開議。揣葡人之居心。亦有恃强挾制。不甘退讓之勢。嗚呼今日我國之外交。尚可問耶。但列强之輕視我國。雖因軍備不張。不能施最。後之手叚。然亦未始非民氣不張有以致之也。今欲圖外交之起色。殊非大張民氣不可。欲張民氣。惟在速開國會。國會。旣開人人。知國家與個人之關係咸。願爲國宣力如。加稅當兵。之義務。必能慨然承諾而不辭。加稅而國家之財用頓裕。措施不患竭蹶。當兵而國家之聲勢頓振。臨事自有把握。如是則列强惕於我國事之日有起色。無有不言歸於好。遇事主張和平者。此對於外交不可不速開國會者二也。 
　　綜上舉兩端而觀之。可見速開國會。於對内對外均有不容一日緩之勢也。今請願代表已抵京矣。其所請願之辭令。旁徵曲引。想必有以動當局之聽者。且京朝諸親貴以及政府諸大臣。鑒於國勢之日趨阽危。亦頗有贊助之意。深望朝廷上顧先帝付托之重。下念輿情望治之殷。外惕列强侵迫之甚。内省國政敗壞之狀。翻然變計。頒發大詔。收回籌備。憲政成命。宣布速開國會之理由。定於明春選舉議員。秋冬之交。定期召集議員。開設國會。創歷古未有之盛舉。以奠皇基而揚國威。夫而後海内歡呼。列邦聳聽舉凡内政外交之種種困難問題。均將從此而解决矣。我國家億萬年。有道之基。惟此是賴。記者惟有伫足引領。遥望北闕而。深幸煌煌綸音之不。日下頒焉耳。凡我國人。當亦同抱此希望者也。 
專電 
[電一（北京）]  
　　國會請願書今日（初八）已由都察院代呈樞垣各大臣贊成者多可望有效 
[電二（北京）]  
　　此次梁尚書核定游學專門人員系倣日本特賞專科博士例辦理以事功分等第非以文詞定高下故詹天佑第一 
[電三（北京）]  
　　鄂路借欵廢約事郵部徐尚書礙於師生之誼（按徐爲張故相門生）不肯出力鄂代表擬再面謁力爭 
[電四（東京）]  
　　日英博覽會名譽總裁伏見宫貞愛親王定於陽歷三月日旬起程赴英 
[電五（東京）]  
　　日本東洋協會擬於大連設一專門學校養成適當殖民事業之人才 
[電六（東京）]  
　　中日兩國爲延長京奉鐵道至奉天城内一事交涉已久該協約不日即可决定 
[電七（東京）]  
　　東京各新聞紙揭登歐洲電報謂英國贊成美國提出滿洲鐵道中立案之傳言實屬不確並謂英國對於該問題亦將以强力拒絶 
[電八（東京）]  
　　日本政府昨接柏林電稱俄國已經通知美國拒絶滿洲鐵路中立案之議 
緊要新聞一 
[伊犁内政腐敗之眞相新疆]  
　　伊犁外交之危迫已據通信登載昨報兹又述其内政腐敗之情狀云伊犁爲新疆之一隅設有伊塔道員兼管通商事宜其下又有伊犁府綏定寗遠兩知縣所轄有本地纒頭回子有陜甘客冋有土著漢民均皆如牛如豕不知地方自治爲何事所有一切要政地方官吏非置之不理即敷衍面目惟日孶孶於宰割百姓道員慶某愚庸知府許某巧猾寗令則徒襲新政皮毛假事苛捐綏令則形同木偶一無所事而道府二人又均爲黑籍中人終日酬臥 
 
 

Page 4

 
 
於烟霞窟中不問世務因之烟禁不嚴私膏私燈到處均有土棍勾串衙役羣聚巿中賭博單雙版九喝雉呼盧巡警熟視若無睹焉學堂則有名無實敎育權操之腐秀才之手惠遠城之官錢局發行紙幣超過本金三倍加以歷届局員之吞蝕并所謂本金亦已空虚無着偌大土地僅恃百餘萬紙幣周轉巿間用是商界大失信用銀根異常緊迫每兩竟至加水二錢尚不能兌得現銀其毛皮公司長少帥前日創辦宗旨在抵制俄人挽回利權而在事之人惟以蝕公肥已爲事總辦穆某目不識丁身爲大員形同巿儈會辦賀某把持一切惟利是圖哈薩克人被其百般勒索怨聲載道其餘如孟協領博奇善馬高升等多係毫無作用之人而武備尤不堪問有滿洲蒙古綠營新軍等種種名目綠營缺額視爲常例止外又有哈薩克兵係屬民兵性質茫茫散沙視之雖多全不能用惟陸軍與武備孛堂二事稍强人意然統領陳某目不識丁仍是湘軍舊態統帶楊某卑鄙無恥敎習　某把持鑽營均不可恃夫伊犁接近强俄外人久有覬覦之意而邊事腐敗如此可爲一歎 
[廣西銻礦奏歸商民採售北京]  
　　桂撫張鳴歧奏稱廣西民貧地瘠户鮮蓋藏偶遇偏災動需賑撫光緒三十二年前撫臣林紹年囚辦南太思色等處災賑特奏請由官提倡收買銻砂寓工於賑並在截留新案賠欵項下提銀十萬兩作爲辦銻專欵於南寗梧州上海等處設立收銻售銻分局所有本省銻砂由官收售禁止奸商私運經部議准在案臣到任後因收銻發價必須辨其成色以爲給值之等差而各處所産銻質純雜不一運赴港澳考騐事繁費鉅又因收銻之後必須出售而以原質運往則需費較多特就梧州分局附設鍊銻爐廠購置器具招募工師分司鍊銻騐銻之事使收銻之價不受虧損運銻之費不至虚麋則官欵之周轉有資而善政可維持不敝計自光緒三十三年四月起至宣統元年三月底止共收銻砂一百九十七萬二千餘斤煉存毛銻六十二萬二千餘斤純銻一萬六千餘斤同存未鍊銻砂九十餘萬斤四月以後陸續尚有新收但收銻旣多發欵自鉅原撥官欵早經用罄而貧民繳銻仍絡繹不絶公家發價即勢難緩延迭據司道詳請增欵已飭再籌撥銀十萬兩以資應付兩年以來羣情甚爲踴躍採銻者旣爭先恐後繳銻者亦紛至沓來實已風氣大開成效頗著惟是爲民興利尤當規其遠大銻砂由官收買價有一定究不如民間直接售賣獲價較優現在民間旣趨嚮方殷正宜因勢利導開弛禁令俾之自行運售使知大利在前有以鼓舞振奮而不能自已則將來礦業之發逹地利之勃興實屬未可限量臣察看清形已於上年十二月間先飭梧廠停鍊並自宣統元年九月起將各屬收銻局一律停辦所有桂省銻礦任由官紳商民自採自煉自運出口售賣從前已領執照仍舊按址開採如有禀辦新採銻礦均照定章辦理無論舊商新商均另發憑照運售無照不准出境至出井出口兩稅仍照臣前奏准豁免五年原案暫免徵納俟將來再行酌辦廠屋噐具等項飭派委員管理一面探查外洋銻價略增即將存銻漸欠出售收回官欵十一月十五日奉硃批該部知道 
[前蘇撫奏參貪劣人員北京]  
　　升署湖廣總督前蘇撫瑞莘帥奏參貪劣不職各員已奉明諭著照所請兹探得原摺措詞異常嚴厲亟錄如下奴才撫蘇以來接見僚屬苟窺其心術無他才堪造就無不略短取長勖其力圖振作誠以全才難得不得過事吹求而實在昏庸貪鄙屢戒不悛之員及材難勝任輿論不符者則亦未敢稍事姑容重貽民累查有前署吳縣事試用通判王士暄人本無賴性復卑鄙且聞其從前在省候補與已故淮揚道朱之榛家丁往來甚密爲人不齒上年在吳縣任内承審程文賢姦拐重案竟徇私枉法毫無顧忌前署吳江縣事候補知縣李國琮佻㒓性成廣置姬妾其在國恤期内尤敢擅離職守微　冶遊實屬敗禮蔑法况平日居官縱容家丁人言亦復嘖嘖以上兩員情節較重應請旨一併革職永不叙用前署武進縣事試用通判徐之模藉口賠累以官爲巿遇案索賄忌聲載道以致該縣人民摭拾事實編造歌謡初謂事不足徵台加訪察確非無因前充巡警委員試用知縣程開吳秉質粗疏舉動荒謬藉事虐待商民幾釀命案試用縣丞馬洪勤前在上海縣幫審案件於玉業公所一案營私武斷罔恤商艱事經察學乃復巧於趨避改省廣東以上三員應請即行革職調署山陽縣事清河縣知縣陳維藻從幕入官自恃老吏遇事偏執不洽輿情試用知縣朱賡旦工於趨避難膺民社均請以府經歷縣丞降補海州直隸州知州謝元洪因賑勸捐近於苛勒輿情旣未允洽人地實不相宜應請開缺另補掘港營游擊張熙於其屬弁川沙營薛恩賄縱私運米船一案事前毫無覺察迨狼山鎭訪聞飭查尚不據實禀報即非通同一氣亦屬有心袒庇應請將游擊張熙千總薛恩一併先行勒職發交上海道澈究審辦 
[蘇屬官紳函商帶征自治經費要牘蘇州]  
　　長元吳三縣致自治籌備公所函云奉江蘇蘇屬地方自治籌辦處司道札本年十月二十八日奉撫憲瑞札本月十九二十一等日據江蘇諮議局先後呈送議决籌自治經費案及議决清查公欵公産辦法綱要案清 
 
 

Page 5

 
 
摺兩扣到本部院據此除咨請督部堂會銜飭登南洋官報公布外合抄清摺札行札到該處即便分别移行通飭知照毋違等因轉行到縣查抄摺内開十月十五日會議議决撫部院交議籌定自治經費案一件内關於附捐特捐之規定第二條載寗屬各廳州縣前經江南籌辦地方自治局詳定每地丁銀一兩帶征自治經費錢二十文漕米一石帶征自治經費錢四十文本年暫充省城自治研究所學費以後永遠作爲地方自治專欵蘇屬各廳州縣應自本年冬漕起一律仿照寗屬成案每地丁銀一兩帶征公益捐二十文漕米一石帶征公益捐四十文撥作各該城鎭鄕地方自治經費等語自應照辦惟本年冬漕應行帶捐之積榖學費及下忙内昭鎭塘工經費各錢文現以收成歉减民力恐有未逮業經詳准緩至來年再行帶征所有此項公益捐係自治經費所關究竟應否即於本年冬漕帶征除另行照會外合先飛佈即祈貴紳查照迅即察酌議定刻日見復以便分别詳辦開漕在即立待玉音 
自治所怕長復三縣丞云接奉示函以蘇屬各廳州縣應自本年冬漕起一律仿照寗屬成案每地丁一兩帶征公益捐二十文漕米一石帶征公益捐四十文撥作各該城鎭鄕地方自治經費等語查地方自治經費急應籌定的欵即如此問公所現用之欵暫由地方官及本城義倉善堂學欵各半認墊此係一時權宜辦法將來理應歸還今仿照寗屬一律帶征嗣後各城鎭鄕自治經費方有著落自應遵照辦理惟於本年冬漕即便實行尚須斟酌盡善此次調查選民納稅萬分困難始或隱匿不報或以多報少經調查員再三勸導始得就緒日内正在清造選民正册呈候宣示明年正月初六卽係選舉日期届時各路投票方兾衆情踴躍得以蕆事而適值今歲歉收若於本年冬漕即便帶征此項經費非惟民力實有未逮且恐於選舉一事或多觀望弟等忝任此間義務不能不預慮及此擬請俟選舉事竣後再議實行用特直攄管見復候藎裁 
長元吳三縣又致該所函云昨准公函祇悉種切所論公益捐暫緩實行一節見遠識微尤深欽佩但查本年雨暘失調秋收歉薄應征銀米業經弟等再三上乞憲恩從寛核滅不日即可定案復將冬漕項下帶征積榖捐欵詳請展緩民力當可稍紓至此項公益捐欵每石僅收錢四十文尚屬輕而易舉將來辦理自准需欵甚鉅自不能不預爲籌畫以免臨時竭蹙昨聞外府各縣均已照辦蘇屬常昭等縣亦擬帶征三縣尤未便獨異弟等一再會商自治關係重要以地方之財辦地方之事當可爲紳民所共諒也 
[魯撫通飭嚴禁地方差徭官價山東]  
　　魯撫孫中丞通飭各屬云據諮議局議决禁革地方差徭官價辦法址二條呈請裁奪等情本部院當即札飭藩臬兩司查核詳辦兹據詳覆前來本部院復周諮博訪查東省向來實無差徭名目惟沿河派夫防汛搭蓋窩鋪係屬自衛身家本非徭役可比自應照舊其大差兵差過境按里派車向由州縣及各營按日自行發價至解餉解犯等俱由官給價但所發之價各處叅差不齊丁役車行等難免無剥扣情事車户所得極微遂疑爲官不發價亟應札飭各屬釐定專章照歷城縣禀定之案酌增車價格外體恤嗣後即責成各州縣之車行頭目遇有差使隨時僱覔照章發價不得嚇詐勒派以及稍有需索尅扣等情弊各車户亦不得故意隱匿致誤要差此外省城文武大小衙署本年民問承應官差之例倘或外府州縣間有指派民間及商家承辦一切迹近差徭者均應一律禁革雇用夫役工匠等人概行給價至官價一項如猪肉薪炭以及豆油紙張棗粟等類無非丁役牙紀從中漁利實爲病民苛政尤應一律懸爲厲禁仰各州縣剴切出示咸使周知自今以後所屬文武大小衙門凡需日用食物無論巨細悉照民間巿價公平交易永不准再立官價名目以清積弊而恤民艱應責成本管府州隨時稽查據實禀辦不得扶同隱縱當此新政繁興民窮財盡凡我同僚皆宜潔已奉公勤恤民隱除去一分弊政卽可爲小民養一分元氣自此次通諭之後倘各該地方官不能實力奉行或任吏胥從中擾累一經告發定當從嚴參辦所有諮讓局原呈十二條（原呈續登）一併札發應即分别查明遵照曉諭居民並准民間勒石署内大堂以垂久遠除通飭嚴禁並刋登官報外合行札飭一體遵照迅速辦理 
[浙藩詳請裁免州縣提欵浙江]  
　　豁免州縣攤欵一案浙撫前奉廷寄即飭藩司查復核辦　案現據顔方伯詳復略稱浙省州縣征收丁漕於同治初年減浮案内規定平餘爲辦公辦漕之需光緒三十年派籌北洋練兵經費就仁和等五十七州縣丁漕平餘項下每縣提銀五千五百兩至六百兩不等年計提銀一十二萬五百兩嗣因浙西有漕浙東無漕情形不同續經議請將杭嘉湖派提之欵於上年冬漕分提一半其餘一半與浙東各屬均歸當年丁餘匀提遞年照辦在案其時銀賤錢貴各州縣挹注有資無不力圖報効未及數年而銅元充斥銀價盛漲昔之優缺盡成瘠區且其賠累視瘠區更甚遂致虧欠纍纍叅追接踵各牧令鑒於前事往往求弛負擔引退不遑且在事者人人自危尋常錢榖簿書已虞叢脞欲其奉行新政謀敎育之普及佐自治之進行抑綦 
 
 

Page 6

 
 
難矣本司竊謂吏治與民生相爲表裡必使爲牧民者泰然無身家之憂乃能責其盡心民事惟有仰懇憲台據實奏明自宣統二年爲始將派提各屬丁漕平餘一律裁免以示體卹至練兵經費浙省原認三十萬兩其實約計不過二十四五萬兩而原奏所謂整頓菸煙兩稅因浙東貨釐絀收先其所急抵還洋欵已短四五萬兩光緒三十一二年勉籌解足無非就庫設法通挪近來各缺每况愈下無盈可提司庫歲收短絀益不可支是以僅解銀十萬至十五萬兩不等今將各屬派提平餘概予裁免亦非司庫所能籌抵應請隨案奏明照數核滅其餘司道報効及鹽務　差各屬節省三成役驛等欵官制未改公費未定以前自當循案捐提認解以濟要需 
[湖州閙漕風潮將息浙江]  
　　烏程歸安等縣閙漕風潮迭誌前報現悉防兵剌斃糧户一節該糧户係猩猩港北鄉下塘兜人肇禍之始當延軍醫局醫生救治而甦初四省委提訊兇手即飭發縣管押當刃剌時該糧户由城昏倒而下一時衆糧户勢甚洶洶僉思擁進城内兵隊攔阻不及不得已將城門暫閉衆遂退散因是有閉城之謡初三晚有司着地保按舖肩牌鳴鑼示衆囑防匪徒乘機刦搶又掮牌勸糧户等毋聽煽惑之言然糧户卒未散去 
　　初四日歸安吳大令設筵請官紳商議謂外間謡言不一有謂匪徒將欲乘機刦獄者有謂蚨蝴雙林將刦米行者亟應設法保護云云現郡内各縣獄防備極嚴午後撫委袁觀察周統領吳大令在南門捉獲三十餘人惟尚未審訊不知是匪是民云 
　　附袁觀察夏太守禀撫憲電連日勸導鄕民逐漸解散仍有誘脅者遍處揭帖聲言焚掠當設法出示良民完漕者護送上倉已完者護送回鄕船亦漸散仍派師船尾送一面嚴訪首要並妥籌善後再行續電合先禀慰思永孫桐微 
[東省近事]  
　　吳督辦祿貞前曾將日俄兩國在附近延邊各地添兵增壘情形報告錫帥刻接錫帥覆電謂將出奏請欵一百萬兩爲添練邊防軍隊之用今秋江省衛隊慶統領會剿蒙匪陶什陶曾於隊中挑選能嫺蒙語之正兵宋春茂赴索倫山一帶探訪匪蹤迄今數月音耗杳然昨據札薩克圖旗四合合吉報告前有探訪兵一名行至旗界即突來匪黨四十餘人自稱係陶匪之支黨遽將該兵擁去陶匪平日深恨官兵又怒該兵熟通蒙語探其蹤跡即被鞭打數百身無完膚該兵忍痛駡匪匪怒鎗刀并下片刻間粉骨碎身已成肉糜 
　　去冬有鉅商寗馨圃禀請招股包修綏化海倫一帶鐵路曾由公署批准嗣該商囘埠後即招集股份已有端緒綏城人現已有往哈埠就商工築辦法者此項事業或可望其成事 
　　松黑兩江郵船局總辦王彬文司馬以哈埠自行輪以來凡輪船到埠向無一定埠頭實於松江航業大有妨礙此次在吉已面禀吉撫定在東四家子水深之處築一碼頭禀准撥欵一俟明春解凍後叩可開工 
　　洵貝勒薩軍門取道西比利亞返國不日即可到哈爾濱奉省督撫以交涉司韓紫石司使本年在粤曾承辦貝勒軍門迎接大差昨特面諭司使迅速妥辦當即轉飭該司和會科孫科員君翊在陳列所料理行轅 
時評 
[新人才與舊功名]  
　　中國之舉動有令人不可解者新政治也恒以舊人才理之新人才也恒以舊功名予之 
　　予新人才以舊功名雖於人才無所營而亦無所辱若使舊人才理新政治則於政治所損實大 
[危哉伊犁之前途]  
　　伊犂回漢雜居民智愚陋而又逼近强俄華洋商人動成交涉則官斯土者具明逹幹練之才日夜勤求猶懼難理乃試觀其現象内政則地方官愚庸殘酷外交則委員唯諾媚外邊防則卡倫不修武備則綠營廢弛官吏如此雖無俄人之覬覦猶不能苟安旦夕况俄人飲馬伊犂之心未嘗一日忘歟 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直省截留江防協餉天津]  
　　東三省混成第二協係由北洋二四兩鎭抽撥自本年閏二月起至十月止北洋共欠解該餉銀三十三萬餘兩而江南欠解自强軍底餉自光緒三十三年起至今已欠四十八萬餘兩較之北洋欠解之欵尚多十餘萬兩北洋本係受協省分失此大宗入欵不免拮据現經護直督崔方伯查得南洋駐紥長江巡防隊係由北洋調撥每年北洋協餉銀二十萬四千兩該軍前係駐防浦口現已半駐寗省北城一帶與防營相彷彿該省既以此項巡防隊一時不能撤回則此項軍餉儘可由該省自籌爰於上月具奏擬請將此項江防餉項二十萬餘兩截留北洋備撥二四兩鎭不敷之餉所有江南應解自强軍底餉亦即截留南洋至三十三年起江南欠解應撥北洋自强軍底餉銀兩並請如數補撥以便補解東三省協餉曁歸繳挪借各欵之用 
[直督奏奬學務人才天津]  
　　直隸學務創　最早光緒二十八年先就省城天津兩處設立師範學堂高等學堂北洋大學堂高等農業工業曁專門法政等學堂旋於各屬又設初等高等各不學堂曁中學堂並廣立勸學宣講等所擴充師範簡易科旁及初等實業農商女子小學半日半夜等學堂比年以來蒸蒸日上共有學校九千二百餘處學生二十一萬四千餘名刻經護督崔方伯查照學部五年奏奬定章將辦學人員分别請奬名單錄下總務科科長兼會計科科長准補安肅縣知縣曾傳謨請以直隸州知州在任歸候補班儘先補用並加知府銜總務科科員拔貢生楊廷秀請以知縣留省補用總務科科員縣丞銜李毓琦請以縣丞不論雙單月即選並加六品銜圖書科科員舉人分省試用知州吳鼎昌請免補本班以直隸州知州補用省視學候選知縣張良弼請免選本班以直隸州知州補用實業科科員已革同知銜候補知縣陳培蘭請開復原銜總務科副長附貢生通判職銜李金藻圖書科科員附貢生通判職銜吳燕來普通科科員增貢生通判職銜范延榮會計科料員監生通判職銜楊學書均請以通判儘先選用省視學揀選知縣陳恩榮請以知縣儘先選用以上十一員請照異常給奬總務科科員揀選知縣陸繼周圖書科科員揀選知縣韓梯雲天津河間兩級師範學堂監督揀選知縣胡家祺天津模範兩等小學堂堂長揀選知縣劉寶慈保定模範兩等小學堂堂長揀選知縣劉續曾均請以知縣儘先選用以上五員請照尋常給奬又前翰林院編修直隸補用道王景禧前翰林院庶吉士直隸補用道丁惟魯歷充學務處叅議總辦會辦等差均請賞加二品銜又北洋大學堂監督花翎直隸試用知縣蔡儒楷請以本班儘先遇缺即補直隸假範學堂監督農工商部主事張鍈緒請免補主事以員外郎仍歸原部儘　補用天津私立第一中學堂監督候選縣丞張壽春請免補縣丞以知驟儘先選用 
[古巴華商請伍使留訂商約]  
　　駐美伍使前往墨西哥謝禮道經古巴經該處僑商禀請留節議訌商約等情曾紀前報兹經探得各僑商原禀錄下具禀治下古巴闔島華商廣生堂司事梁森新昇隆黎原榮安黃昭聲永鴻益馮汝栻廣有恒李諤廣日昇黃謙友彰陳自華萬寶華陳榮光均和隆陳炯儂仁生昌區日華錦芳黃協潮廣經綸李舜階寶綸陳星泉麗華隆黃贊萬寶榮余國卿生發祥杜恩楠等爲無約通商利權患失聯乞恩准駕留妥訂中古條約以保商務而慰衆情事竊查我華人現旅於古巴全島不下三萬名口散處城山百數十埠大小商店千餘家營業資本約值千萬有奇自美日戰起古巴立國以來迄今十有餘載計兩遭變亂迭告凶荒華僑生命摧亡者數千人財産損失者數百萬大率明被殘殺焚掠居多倘有約可循應得照索賠償不至毫無彌補今雖重歸自主外而强鄰尚伺其隙内而爭黨猶伏其機商等居留於兹時作驚弓之鳥通商無約挾資營業旦夕實有難安梁前使憲在任時商等曾經禀請訂約在案未蒙蒞古焦盼空懸倘使風鶴再驚性命身家將不免於纍卵近觀秘國可鑒前車卽論尋常貨物運輸客商出入稅苛禁酷每有難堪商等在在防維非同過慮此萬分緊要情形較逾于别國者固在憲台洞察之中伏念古马國處于海濱偏隅二十年來久未一瞻使節末由臥轍何處攀轅呼籲之聲迢遥傳遞僑居在遼又難屢瀆憲聰幸逢軺斾適臨深慰雲霓夙望迫用禀陳披聯叩行臺懇恩俯順輿情幨帷小駐迅與古巴政府訂定通商條約俾萬民稱便兩國交和商務賴以保全利益得享優待鴻慈格外無過于斯不勝迫翹首待命之至 
分類新聞政界 
[三邑示期設櫃啟徵蘇州]  
　　長元吳三大令因奉藩憲核定漕價每石六千五百文仍帶收公費一千零五十二文頒示遵照等情兹悉三大令已於初八等日在大堂設櫃啟徵並定洋價每元作一千二百文如在三日内完繳准讓六十文以示體恤 
 
 

Page 11

 
 
[籌辦自治進行之爲難武昌]  
　　湖北自治籌辦處以地方自治爲實行立憲之始基人民聚謀幸福之起點現在甫經調查户口而愚民無知造爲抽丁納稅之謬說一倡百和謡言横生刻特飛飭各郡守通飭各牧令赶即多設自治宣講所剴切演說自治意義其調查員一職亦須選派各該地方衆望素孚之人于赴各區域調查時間隨時勸導以期鄕民咸曉然于自治之利益一面仍訪拿造謡奸民嚴行懲辦 
[清理皖南各屬財政安徽]  
　　皖撫通行皖南各屬電云蕪湖道並轉寗國府據財政局三十四年全年及本年秋季各報册早經頒發册式年内造送到部迄今兩月有餘依限造送到省僅有三十餘處現已冬底爲時甚迫尚需局中彚總方能呈咨如此遲延設有逾限斷難辭咎查此項報册處分綦嚴望卽查明如未造送務限電到五日内上緊督承漏夜趕辦并轉電所屬勒限督催母稍逾違 
交涉 
[重申敎民千預詞訟禁令廣東]  
　　外務部以敎民千預詞訟業經明白中禁飭令地方官遇有民敎訟案按約秉公辦理在案乃近來各省督撫咨報此等干預之事時有所聞殊于國家主權有礙特爲釐定民敎訟案之界限違例干預之懲章遇事調和之辦法經與各國公使磋議妥協昨特通咨粤督查照辦理 
[華界獲犯不能交與外人廣東]  
　　匪犯梁兜前在新安屬横江地方刦奪英租界林村凹餉銀並謀殺印度差兩名經該縣將梁匪拿獲迭由英領照會袁督謂九龍係英屬地欲將該犯索交英官辦理當經袁督駁覆以該犯係屬華人又在華界拿獲所有九龍英官控告該犯各節應帶同確證赴縣質訊未便解交英官審辦一面並咨請外務部核示現聞外部已咨覆袁督略謂九龍本係租界訂有年期該領事何得謂爲屬地來咨所論各卽洵中肯棨至該犯梁兜係在新安縣緝獲又係華人按約應由中國官自辦斷無解交英官之理相應咨行查照轉飭遵辦 
[釐卡扣留手鎗之交涉杭州]  
　　日前駐滬美國總領官函致杭關道略稱十一月念八日據該國商人白蓮禀稱現在寓居嘉興由外洋運來自用防身舊手鎗一竿計值銀三千兩突被嘉興釐捐局扣留懇即照會華官迅飭該卡將原物發還等情前來本領事准此相應函致即希貴關道查照轉飭遵辦啓觀察接函當即札行嘉興府查明扣留原因並即日送還該洋商以息爭端 
軍界 
[招待俄參領觀兵之預備武昌]  
　　楊護督准陸軍部咨開現有俄國陸軍參領竇伯甫至京擬往湖北江寗等省參觀陸軍由駐京俄使函請外部轉咨本部核准發給護照該洋員擬即日乘車來鄂希飭各鎭協一體照章招待以重邦交刻已轉飭第八鎭統制及二十一混成協協統轉飭各標營一體　照並派第十五協統劉温玉爲招待專員以便指導 
[咨取水魚雷營章程廣東]  
　　粤督准度支部咨開據軍餉司案呈准護理兩廣總督胡咨粤省水魚雷局改設水魚雷營月支薪糧公費等項銀兩造册立案前來當經片查籌辦海軍事務處去後旋准覆稍粤省水魚雷局改爲水魚雷營其魚雷仿照南北洋魚雷坐營辦法水雷仿照北洋旅順水雷辦法月共支薪糧公費銀二千九百六十五兩九錢等語查南北洋魚雷坐營辦法及北洋旅順水雷辦法本處均無章程奏案可稽應由粤省將原章分晰抄送再行核辦等因片覆到部相應咨行兩廣總督查照籌辦海軍事務處前咨將原章迅速抄送分咨報部以憑核辦 
[核准粤省購買戰馬辦法廣東]  
　　督院准陸軍部咨開軍乘司案呈據兩廣總督買馬委員候補通判盛廷英呈稱九月初三日出張家口外東西兩路先購得戰馬八百匹口外天氣寒凍採馬不易其餘陸續採買進關再行呈報等因前來該省原請赴張家口購買戰馬一千四百三十七匹當經照數塡給出口照票並通咨在案兹據前因本部應准如所請辦理除於本月初五日派員照數印烙劄飭該員迅速運解回省外相應由驛行文貴督查照可也 
學務 
[敎育出品之踴躍無錫]  
　　南洋勸業會開會期迫照章各屬應設敎育出品研究會一所各縣組織分會以資聯絡兹悉錫金二縣日前已由勸學所敎育會印刷徵集出品傳單分送各學堂並由勸學所總董孫蔣二君催促各學堂先將出品目錄造齊送郡計學校用品五十八件歷史地理圖一百零二件圖畫習字手工成蹟五百零五件動植物標本二百五十七件剌繡三十七件造花四十二件書籍一百九十七件學校攝影三十三件統共一千二百三十一件尚有不及造送各學堂甚多該二縣敎育出品之盛誠可謂首屈一指矣 
[援案請籌曹娥學費杭州]  
　　紹屬會稽縣曹娥鎭娥江兩等小學堂開辦經年管理敎科頗資進步惟經費奇絀籌墊爲難前經該堂董事王樹槐等呈請曹嵩釐局轉詳省台請援照嚴東關等處成案隨釐帶收學費以維外遠迄已三閱月未據宣布准駁日前該學董等特向釐餉總局催詢當奉批云此案前據曹嵩卡具禀到局當飭該郡局督同縣卡詳晰杳明究竟有無窒碍及事後能否不致種突務須審愼周詳擬議察奪去後迄今未見復到仰紹郡局迅速彚入前案妥議詳奪勿稍率延 
[派員考試研究所學員蘇州]  
　　蘇垣地方自治會附設之研究所自開辦以來該所學員已届學期考騐之期當經自治籌辦處委派科員杜志淵大令蒞所監試督同敎習認眞考騐以分優劣 
實業 
[營口金融巿塲之蕭條奉天]  
　　營埠鑪銀升降實操巿塲金融之權前曾由各銀鑪向道廳兩署立案訂定臘月一卯期每錠鑪銀以小洋八十一元化現官塲甚恐各銀鑪有失信用敗壞巿面迭經面諭并示令各鑪無背定案致壞銀法然仍陽奉隂違今距卯期祇十餘日鑪銀仍祇 
 
 

Page 12

 
 
七十七元有零恐届時難逹限定之目的該廳廖籛如司馬因又親至商會面諭各鑪務守信用届時如不符定案當嚴以懲戒刻聞各銀鑪已定於十八日起每日派人至廳署報告行巿然營埠商家有因臘月一卯期爲時已迫各處存欠均須一律歸清而外城客帮與本埠各商往來互有拖欠現皆須預備投銀償還欠欵奈銀根奇緊致應辦之貨暫均停辦因此本埠洋貨布匹及一切雜貨均積儲不動頗有無人過問之概 
雜記 
[王公子槍斃三誌杭州]  
　　商會議董王湘泉之第二子槍斃詳情已疊誌本報兹聞初四晚帳友袁某已由王君追回詳細詢問據云公子晨起盥潄畢至廚房内擬取早點因尚未備齊回至房中在北窗下帳台之西南角上俯身斜倚觀看寫帳是時楊某坐帳台東邊面西南向斜對公子戲取手槍徉擊忽有彈出中公子胸膛公子大喊立即倒地其時楊某惶恐失措口稱不好隨手置鎗案上趨扶公子云云王君乃面質楊某楊知難隱匿祇得直認不諱但求王君念其家有老母妻子格外矜恤免其死罪至初五日上午錢塘縣盛大令親蒞閙口相驗畢即將一干人証帶回衙署分别研訊楊供小名阿寶當時二少爺親自令我開擊並非出于已意再問袁某供小的名阿嚴當時適在抄帳二少爺立在左面並未令楊開槍楊遂語塞即退堂少頃王君赴縣拜謁詢問有無供狀盛大令即以前情答之并云當照例嚴辦未識尊意如何王君曰請公祖核辦可也遂興辭而出兹將某醫士驗單附錄如下（上略）該所房屋坐南朝北西北有窗各一北窗内列半桌一張西窗内列擱舖一張舖桌之間即房屋西北隅傷屍臥於鋪上面南脚北身穿夾袄並無長衣驗得死體手足頭面並無絲毫傷痕身體已冷頸部股肉已堅硬難動兩脚次之惟膝節與兩手户臂節可摇動如常毫不變硬兩手仰合兩面毫無煙火并油漬各氣味痕跡兩袖亦無鎗擊破綻面部色白面青眼半開别無意外傷痕兩脚與腿均無傷痕鎗彈進口適在心坎骨即胸骨之正中盡端上一寸半處傷口大小可容一小指以指探驗傷口鎗彈擊勢確由右肩上前向左身後下斜進而未穿過背部則知彈丸尚在身中且查傷痕形勢知彈丸必由高於身體數尺處出發打入胸膛穿過心經下房或至脾經一時流血以致速斃又驗得所穿衣服毫無火藥氣味惟左襟每件均有彈丸穿過破綻一個細詢當時同在兩人一楊姓坐半桌之東面向西一袁姓坐半桌之南面向北又詢被擊後有鐵路公司中人聞聲往觀早已留意該鎗仍在桌上近楊某之坐并且死人兩手一無傷痕藥氣油氣似非倒戈誤擊細驗情形死者俯靠半桌之西角由迎面左上擊入胸膛者也 
[暮友强霸民妻之騙聞山東]  
　　萊州崔某僑居煙台已經數年前年病故遺一妻一子子已成立以貧故央人在廣仁堂領一女爲妻該女歸崔後極爲安分且事姑事夫曲盡婦道不幸今夏崔病失一明水能出外營業家中因而拮据其鄰謝某前道署幕友也窺崔妻美豔之但無由遂其私上月時崔嫗招至家中謂之曰汝家貧甚汝子又喪明盍使汝媳爲人傭作尚可將資糊口崔嫗答媳年太幼相宜之處甚難謝謂某四大人處家最清靜吾試代汝薦之崔嫗不知詭計再三拜謝去翌日將媳送至謝家時值某觀察開缺崔嫗意某四大人亦必同行遂至徐公館領媳至則不見某四大人問明情由謂汝將汝媳交於何人仍向何人追問可也崔嫗至謝家果見媳焉問其故不言嫗歸告其子其子立至謝家領妻歸妻不肯强之謝遂出而干涉差門丁王貴將崔送審判所由審判員審訊其妻竟供稱夫將賣已堅不肯歸崔某方擬詳訴情由審判員已命重笞五百禁押拘留所並將其妻斷歸廣仁堂云 
[育嬰司事不法之奇聞蘇州]  
　　蘇垣中由吉巷育嬰善堂從前張紳履謙辦理堂務規則謹嚴欵不虚縻自張紳年老告退江紳衡接辦堂務以來信用私人漸見廢弛該堂收留嬰孩向雇乳媽喂乳詎有已寡乳媽錢王氏年約三十餘歲姿色尚佳向在該堂看養小孩司事杜宋嚴等三人見色乖涎先後通姦不意春風數度暗結珠胎杜等惶恐異常密商打胎之法語飲藥過多藥性猛烈雖將小孩冲下而該婦已奄奄一息杜等恐死在堂内即備肩輿送歸未幾斃命由堂内出洋一百廿元備棺收殮現爲堂董江紳查悉日内根究此事杜宋二人因人死已無對証力辯其誣悉諉咎於嚴某一人 
清談 
[廣西遷省平議]  
　　天下無一定之是非也。但取其便于我者以爲是非。斯可耳。 
　　廣西遷省之說。爭議不决者屢矣。桂林之人則曰桂林便。是之者爭附和之。南甯之人。則曰南甯便。是之者又爭附和之。筆秃舌焦。議論蠭起。而是非之界于是大淆。 
　　然則究以仍者爲是與。曰皆是也。桂林之人。主張道里形便之說。南甯之人。主張地勢適中之說。 
　　然則果似何者爲非與。曰皆非也。桂林之人。藉口于道里之形便而實則懼遷省以後。失其巿塲之利。南甯之人。藉口于地勢之適中。而實則冀遷省以後。擴其交通之益。 
　　記者曰。此不必問一地之是非也。但問國家之利害耳。時值承平無事。則以内地爲重。省桂林便。時值邊隅多故。則以邊隅爲重。省南甯便。 
瀛談 
[火星上之研究]  
　　美國山賀些天文師金卑路及大天文家數人。曾用三十萬員之天文鉅研究火星。共時天氣清朗。爲十五年來所未有。乃攝影火星内容。得照片多張。遂藉羣知火星中。是否有水汽能養人之生命。據影得之片。則其中水汽甚薄。萬不能供養人類。故可决火星中必無居人。 
[金星上之研究]  
英國國家天文會員亨斯爾。近在意大利地方。用精良之遠鏡。研究金星之形象。時見星面有點甚多。可斷爲山脉。又見南北兩極。有白點隆起。可斷爲雪山。且歷來天文家。曾已查悉。此星有大氣含蓋。其氣盛於地球。約及兩倍。其他各事。與地球相等。謂爲足以生養人類無疑。 
[禽鳥壽數之比較]  
　　近世動物學家。研究禽鳥壽數。查得鷹鴈鴉皆能活百歲。鸚鵡蒼鷺六十歲。鵝五十歲。麻雀四十歲。燕孔雀二十四歲。鴿二十歲。鶯十八歲。金雀鷓鴣山鷄十五歲。相思百舌鳥十二歲。畫眉鷄十歲。鷦鷯三歲云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[廣西士紳陳請建議媾（續）]  
　　廣西當遷省南寗於地理國防政治經濟各方面俱有絶大之關係在承平無事時猶必傾向於此一說况今救急燃眉劍及屨及我不遷省而去敵即屯兵而來他人入室奪我崑崙悔之晚矣遷省之計劃旣定遷省之經費何籌庫欵所存儘可指撥移緩就急挹注爲先桂全鐵路所指定之三百萬移轉以爲遷省之用當不至爲巧婦無米之炊按桂全鐵路其路綫東接粤漢西逹南寗苟全路告成則南寗適當此路之結節點遷省南寗此路猶爲打通腹地之大血脉則桂全鐵路似亦未便不竟其功者第以此路無交通之自主力東接粤漢之支路而粤漢之幹路尚不知何年而成西逹南寗爲桂邕而桂邕之開工又不知期成何日若需以十年或五年則廣西之輿圖已變色久矣廣西之人尚或有敷設鐵路權耶况桂全鐵路現雖奏定開辦在先而論廣西辦路先後之順序實居於最終之位置鐵路爲一種之交通機械其起點必先於交通所到之地方然後尺繼而丈續之其交通線乃漸引而漸遠各國所築鐵路多從海口起職是故也廣西無海口他日築路當以能接廣東交通綫者爲最先下手之處不然關于路軌上取給之材料恐不易以人力爲功苟運費不貲則承本愈大（建築諮議局所用鐵條等由水東門起其運費多至五六百金）况呆重如水鍋一物動輙五六萬斤非有交通機械爲之運送雖拔山扛鼎無所逞其賁育故桂全鐵路非粤漢鐵路告成其支路已接衡州則桂全萬不能開工即使勉强爲之竭愚公移山之力極精衛塡海之能以必求完全成此桂全鐵路之目的而區區此三百里左則衡桂不通右則桂邕不逹前敝閉而後拒上壅而下塞雖有此三百里鐵軌全無交通機械之作用桂林山水間祇多此陸上蒸汽機之模型耳故廣西鐵路之順序從湘起算則粤漢不成衡桂無用衡桂不成則桂全無用從粤起算則梧邕不成（或北海至南寗）桂邕無用桂邕不成則桂全亦無用夫桂全爲廣西鐵路之最終點而遷省爲廣西邊防之最要點同此資本同此金錢一則擲之于虚牝之中一則取之爲救亡之用孰得孰失智者自明 
　　鳴呼今之省城者在廣西號稱磽确不毛之地者也其物産最薄其商務最稀其位置最偏其交通最阻其距離邊防最遠其關係大局最微以此爲省會之中心而使此外七十餘廳州縣必勉强仰受此中心點之支配七十餘廳州縣日竭其地万物力財産以供給此最無關係之一點至令八百萬人如冶游如淫蕩徒耗費其金錢時日精神于無用之地主人垂斃强敵坐大七十餘廳州縣祖宗之莊嚴凈土乃不啻相率拱手而奉送于他人矣夫桂全路欵旣爲無用之儲金遷省南寗可作急時之支拂毒蛇當道則寶玉可以投泥中河破舟則錦茵不妨塞漏事急矣勢危矣觀成易而謀始難一着差則全局敗山窮水盡祇此一途曲突徙薪已非今日毋稍涉游移之見毋視同河漢之談欲爲孤注之謀難作兩全之策定計于鮮禍不旋踵一旦淪于法越身家性命與之俱盡田園廬墓都非已有迥顧桂全路欵即扃然封鎖如故而門庭猶是主人已非此路欵之所有權應不知其誰屬矣國家之亡匹夫有責小人無識是用隱憂所有請將修築桂全鐵路經費遷省南寗事由聯乞諮議局提出開議從速表决呈請撫部院核定轉咨部奏明以救危急而維大局全省幸甚大避幸甚本埠新聞 
[滬道移商務總會文（限制華民赴英）]  
　　十一月初八日奉南洋商督憲張札准外務部咨據駐法唐代辦函稱英國比年小民生計維艱議定限制他國貧民入口新例凡由他埠赴英工人所携旅資不滿英金五磅不准登岸入境華民不知此例每爲英埠關員攔截驅遣至法流離失所餬口無資本年八月下旬有粤民陳篤賢等一帮二十一人又黃福槐等一帮十二名先後赴英被逐來法由法地方官拘送使館現正設法遣回此項無知貧民若再源源而來盡須公定資遣將何底止酌擬辦法請咨閩粤沿海各省示禁等因查貧民出洋謀生例固難禁但英國旣定限制新例此項無業貧民若聽其貿然前往一遭驅逐動須設法資遣於公欵固虞不給於小民亦復無裨且國體攸關與其受彼驅遣不如自行限制該參贊所擬示禁辦法自應酌擇施行以清其源抄函咨行查核辦理等因到本大臣承准此除咨行外抄單札道遵辦等因到道奉此除出示曉諭外合就抄單移會爲此合移貴總會請煩查照一體傳知遵辦施行計抄單 
　　一擬請閩粤沿海各省出示曉諭也華民措資赴英萬里遠來源未敢故犯例禁輕於嘗試其故由於不知英之有此例禁自應由閩粤沿海各省州縣出示曉諭並知會善堂商會頒發傳單務令村愚盡曉庶免屢蹈覆轍 
　　一擬請明定章程並飭粤閩海關稅務司查禁也輪船搭載華工出洋本干例禁惟華工赴英未明章程似應定立專章凡赴英搭客携資無多非英律所准登岸者禁止輪船搭載出口一面飭閩粤海關稅務司於各船出口時詳查禁阻 
[札查滬金路線]  
　　滬紳李平書發起建築滬金鐵路由上海逹金山直接浙路擬先籌墊一百萬元俟路成後收股歸墊業已禀由郵傳部批飭松江府查明此路經歷之海塘潮汛時有無窒碍兹經戚太守查得此線經行華亭奉賢金山南滙上海川沙等處自應分别細查爰即分札各州縣查復核奪 
[地方自治之選舉如此]  
　　本邑城廂各區地方自治乙級選舉人開票已紀昨報兹悉是日選舉票内在張宗望一人共得十三票本已當選旋因核對筆跡均係自書是以暫行剔出候再澈查尚有南區境内陳錡一人共得兩票其一亦係自書聞其餘自書之票尚多一律作廢 
[中等商業學堂經費有着]  
　　商學公會附設之中等商業學堂近由農工商部轉咨學部立案並飭上海商會合力維持已紀前報兹悉商會議董郁屏翰沈縵雲業已兩次赴校詳細調查議定明年經費由商務總會擔任四成其餘六成歸南巿商務分會及商學會各半擔任今日下 
 
 

Page 19

 
 
午五點鐘並開全體特别會籌商明年辦法 
[請禁私運米石]  
　　鄕董唐錫瑞等具禀江督及滬道略云滬上米價日增皆因奸商販運出口所致紳等四處調查咸稱米石西運出海一由蘇州之福山及彭家橋出海運往東洋一由太倉之瀏河一由鎭江之丹徒口一由常州之江隂浙江之平湖乍浦松江之金奉南由大　小　青龍港等處過塘出海沿途關卡巡船通同舞弊言念及此可勝浩歎近來嘉湖蘇松等屬搶案迭出民心不靖若再米價飛昻爲患何堪設想敢乞迅賜電飭各屬及關卡從嚴禁遏並移咨浙江常鎭各衙門同時封禁以紓民困 
[鄕民反對築路]  
　　王增良前至道署禀稱虹口至引翔港推廣馬路鄕民阻撓請爲查禁當奉蔡觀察飭縣傳諭該處各地保切實開導不得違抗兹因該處居民固執不聽復於昨日由田大令派差下鄕協同該處各地保剴切勸諭以維公益 
[屍妻赴府上控]  
　　方雲卿被人槍斃一案曾由上海縣飭提陳子春王吳氏到案收押時逾九月迄無確供現陳子春王吳氏因時届年關取保釋放屍妻方陶氏遂即赴松控奉府尊戚太守准詞札飭上海縣仍提陳王兩人到案從嚴訊究 
[復訊吞没墊欵案]  
　　職商王鼎三等遞禀道署上控永盛銅錫店主顧成章吞没代辦浚浦局塘柴墊欵一萬餘元一案前晚復由公共公廨提訊各原告投案求追訊之顧供求交保出外俟算明賬目措資理楚王襄讞以顧挺押已久寶屬刁玩判仍還押限一禮拜理清如違禀請道憲擬罪 
[捐助育嬰善會經費]  
　　駐滬西國兹善家所創之育嬰善會開辦以來頗著成效兹同源亨號以兹善事業極應維持特捐洋銀一百元送交該會會計部以助經費 
[巡弁勒詐孀婦之牽累]  
　　四路三區副巡官徐善之縱容巡弁徐彦向陳姓孀婦硬借勒捐一案兹經總辦汪觀察查明屬實飭將該副巡官撤差並札飭四路一區藍副巡官暫往庖代 
[中西書院定期放假]  
　　中西書院定於本月十八日下午兩句鐘行年假禮請美領事給憑監院葛賚恩君昨已柬邀中西紳學界届時前往觀禮 
[謝贈]  
　　昨承寶威藥行中法藥房各贈庚戌年五彩月份牌五幀設色佈景並皆佳姓書此以誌謝忱 
[城内]  
　　押犯閙監○内監押犯談張二李昌甫陳金二等昨日在監滋閙由管監家丁禀知捕廳一併提案喝將爲首之談張二笞責二百板李昌甫陳金仁各責一百板仍各還禁 
　　跡近誑騙○新閘醬園弄福升昌鞋子店主周尚黼前晚至一路巡局控稱彩衣街瑞隆祥帽子店主吳海泉前倩蔣隆隆作保賖去鞋子四百雙帽子三百五十頂約期本月初二付洋詎到期吳等逃逸旋有吳之鄰店斾裕泰帽子店夥許長根出場云可找尋需索酬洋三十元小的信以爲眞先給十五元豈知許得洋之後言語游移爲此扭案請究訊之許供詞推諉判送縣署審訊 
　　木行追大○王德泰控　考山欠銀不還昨日由縣提訊王供在某木行爲執事張考山賖欠木行銀一百四十餘兩有帳呈鑒張供章姓房屋由王炳記包造此欵應歸王理償判張收擇侯再追究 
　　債台　築○趙壽生控王仁祿不贖抵單昨日由縣提訊趙供王於去年五月將方單等抵去洋三百元本利無著求追又據俞王氏投供王仁祿曾託故夫借洋並供去手鐲均未歸還並求追繳王供無力歸還判王交差限三天清理 
　　誘匿養媳○奚金生錢阿榮誘匿供媳昨日由縣集訊奚供養媳之父朱秋莊於十一月初二病故媳歸送殮至十二日始送酒一瓶與小的半途被開烟館之錢阿榮勾引藏匿由朱林生告知小的親至錢處尋見酒瓶錢云媳典伊妹往北蔡鎭母舅家中允即送回詎仍一味無約求究錢供奚之養媳在門首經過將酒瓶暫寄云往母舅家去餘不知情判錢本保帮尋該養媳到案再訊 
　　官事○候補直隸州知州孫念祖廣東藩台之子陳昌琛工程局總董李鍾珏昨均到道禀見義渡局委員候補知縣陳繼蕃由粤回滬禀見本縣城汎千總王春福請假三天 
[南巿]  
　　混用僞票○公共稱界老巡捕房昨日派探至總工程避禀稱前日有張百純者持南巿安康錢莊票銀二百八十兩至卜内門洋　公司購物由該公司轉付某銀行事後察係僞造報捕將張拘獲解廨訊究在案請即知照該莊派人前往核對等語嗣因該莊以票式圖章均不相符未允往對該探遂即回復捕頭請爲核奪 
　　不交定貨○湖州雙林鎭廣昌油餅糧雜貨號主汪文煥至工程局控告聚源盛三泰等油行不交定貨由陳副裁判傳訊汪供今年六月間憑掮客宋也香來買荳油六十件由胡幼泉經手向該兩行議定先付定洋五百元現往出貨無着求追詰之該兩行夥供由胡幼泉經手買成刻因胡將汪所付之洋用避不見面應俟胡到來質明方可定奪吞判移送商務分會查明理處 
　　同業把持○顧棋園丁乃驥二人近在油車碼頭三角街地方合開清華池浴堂先曾通知距離五六十家以外之明新園渭泉園兩浴堂主初無異言及至工竣渭泉園主張順卿忽指爲違章紏衆滋擾兩造遂至工程局互相控訐諭飭該業行頭戴禮和出爲理處詎戴係明新園股東逞私偏抑遂被勒閉現顧丁二人以張順卿本係流氓屢經地方官懲辦有案且查楊家渡之雙龍園與福順池祇隔四家城内廟東之龍興園與五鳳池祇隔三十餘家即明新與渭泉亦祇隔十九家今清華池旣與該兩園距離五六十家反被把持龍斷心實不甘業已禀縣請斷矣 
　　欺侮　人○鄕人林鴻張前日偕子林林在浜生碼頭順昌乾南貫店購物因論價口角被店司黃杼　用武致林林失去皮馬褂一件旋由巡十拘至工　局經陳副裁　訊明判黃　保出外迅將皮褂　還如違押交久假不歸○總工程局警務處查悉五十五號巡士周啓賢告假逾期廷不到差富將卯名革除另追保証人代繳學費洋十元 
[閘北]  
　　姦拐婦女○拐匪陳二陳四兄弟二人屢犯拐案上月又從鎭江拐帶王劉　來滬匿居車袋角某號屋内輪流姦宿嗣被小竊王印壽偵知亦圖姦宿二陳不允王遂串同某汎捕夥向陳訛詐致起衝突被巡士一併拘入四路一區訊明屬實判氏發棲流所留養待本夫到案具領二陳分别還押聽候究辦並非竊取○張海松前日携一銅香爐至某押店質錢巡士見其形迹可疑拘入四路一區訊究張供香爐係父親之物並非竊來旋派地保往查屬實判即開釋 
　　是否調調戲○羽士韓受榮與蕩婦阿秀）綽號鞋樣）姘識往居南川虹路興業里隔壁日前韓冐冋業金學賢之名向大塲鎭斗姆閣騙租佛山一産被金偵悉向之理論阿秀即出爲理勸央金墊洋十四元贖回昨日金向該婦索討墊欵婦以金乘間調戲扭至四路一區控訴黃正巡官諭候查明實情再 
 
 

Page 20

 
 
行訊究 
[新租界]  
　　因傷殞命○小車夫顧怡葉曾於上月二十六日推車至靜安寺路被某西人之汽車撞跌受傷延至昨日上午十時斃命捕頭即飭送至驗屍所飭保報縣請驗 
[英租界]  
　　須問　客○利用燭皂　司唐少泉控萬祥烟紙店經理郭潮榜假票騙貨一案前晚由廨飭傳炊昇煤炭店王劉省三到案復訊唐投案求追質之郭俱曾出洋一百三十六元向劉姓掮客買來有炊昇發票爲憑劉供發票圖章確非僞造惟不知被何人取去私蓋求察　郭劉各交原保限十天找尋劉姓掮客到案再核 
　　先飭收帳○吳少梅控四馬路萬家春番菜館夥沈廷芳抵單不贖一案前　由廨復訊判沈仍交原保諭令兩造恊同原差將吳代放各帳收回禀候核奪 
　　調查帳據○章恆潮控洗阿庚不還貨欵銀五百餘兩前晚由廨提訊判洗交原保候將兩造帳據一併移送商會算明再行核奪　　供詞推諉○潘筱秋控宓直善不付新資前晚由廨提訊讞員以宓供多推諉判仍父原保候提集人証再訊 
　　買辦被控○英商謙和洋行洋人愛汾司控買辦干四海唐德甫違背合同前日午後由廨會訊原告延哈華託律師請追虧損銀二千餘兩干唐二人亦延律師德雷司代爲辯駁寶讞員商之英布副領事判二人各交原保候再復訊 
　　定貨欠銀○美商茂生洋行控王復森定購貨物欠銀四千餘兩昨由包探將王傳至公廨押候訊追 
　　傳訊保人○張秉鑑控朱文顯欠銀案内之保人楊蘭如昨由探傳至公廨過堂候訊　　懲辦流氓○流氓錢阿巧紏何黨羽胡茂生等搶取洪德標張保康二人皮袍由　一併拘獲解廨収押在案昨由捕房將錢解廨經中西官復訊明白判押滿一月逐出租界　　並未圖賣○孟河女子招林阿二因被假母葉許氏圖賣爲娼投訴濟良所知照捕房將氏解廨押候補傳見証徐吳氏復　訊在案昨由捕房將徐吳氏傳案請訊據供許氏實無販賣女孩之事訊之許氏供招林係伊弟阿壽之未婚養媳阿二確是領女王襄讞商之西官判兩女仍留濟良所許氏因病改送棲流所醫治候傳阿壽壽到案質明核斷 
　　騙取馬匹○蘇人顔子香控王德勝騙取馬匹由廨判王交保帮尋在案昨日復訊屬實判王送蘇州吳縣押兩月以儆 
　　違章罰洋○楊仲良前日帶刀在租界内行走巡捕以其違章拘入捕房將刀留存暫行釋放昨日傳至公廨到楊罰洋一元充公並著自赴捕房將刀領回 
[美租界]  
　　匪徒攔刦○廣東人譚裕勤前晚行經北江西路七浦路相近突被匪徒多人拔刀攔刦剥去狐皮袍褂一套譚即投報捕房請爲緝辦 
　　捕傷行人○包車夫顧阿金昨午拖車至密勒路撞跌行人陳成元致傷肋骨旋即扭控捕房將顧收押陳送醫院再核 
　　索討車租○傅阿成昨在靶子路向林阿六索討車租口角扭訴捕房捕頭因案關錢債飭赴公堂具控 
　　均非善類○賭徒李仁來金阿三陸阿榮昨因賭帳紏葛在北河南路扭毆由捕拘解捕房經捕頭訽得均非善類一併斥退不理口角扭毆○高阿順昨向海甯路小販陳阿才購買食物論價不合互相扭毆由捕拘送捕房捕頭因事甚細微斥釋不理 
[法租界]  
　　無可竄匿○無領事管束酉人某甲前在公共租界搶取華人衣物經人報捕將甲拘解公共公堂訊明屬實逐出租界在案兹經公共捕房查得該西人仍復摺匿租界滋生事端因由西探將甲拿獲於昨日解送法公廨請照公共公堂所斷逐出法界聶司馬遂商之顧副領事判將甲逐出本租界不准逗遛仍帶回捕房拍照存查 
　　是誰縱火○新租界首安里黃姓家失愼迭紀前報昨由捕房將起火之黃國廨黃國華二人解廨請究同供是晚之火實係從夾弄内延燒過來自思别無仇人或因曾與收租人口角以致被害亦未可知判各退去候再訊核 
　　代夫還債○宣桂榮前與某洋行交易賖去肥皂等貨除付尚欠洋三十五元經該洋行控奉公廨飭博在案昨由宣妻金氏投稱丈夫已往漢口兹先繳呈洋十元餘求寛限措還判氏退去限三禮拜再繳一十五元到案給領氏遵諭而去 
　　展限繳欵○逹商律師前控楊柏生以方單加蓋地甲僞戳抵去銀南由廨追到洋四百元餘限於禮拜一繳還仕案昨楊投案禀稱現在實難挪措求請寛限聶司馬商之顧君判展限一禮拜繳銀 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[升任熱河都統廷杰現任熱河都統誠勲會奉熱河籌備憲政辦理情形摺]  
　　奏爲遵章會奏熱河籌備憲政辦理情形謹合詞恭摺貝陳仰祈聖鑒事竊查光緒三十四年八月初一日内閣奉上諭欽奉懿旨議院未開以前逐年應行籌備事宜各部院領袖堂官各省督撫及府尹遇有交替後任人員應會同前任將前任辦理情形詳細奏明以期各有考成免涉委卸等因欽此自應欽遵查照辦理兹奴才勲於本年十一月初七日抵熱接印奴才杰即於是日交卸均經分别奏報在案所有奴才杰任内辦理熱河籌備憲改事宜業於本年四月及八月分届奏陳現當交替之際自應專案移交奴才勲考核遵章會奏謹將籌備各項爲皇上詳細陳之如調查户口籌辦自治兩節前經奴才杰奏明合併提前趕辦分月立限自六月門牌釘齊之後據各處曁蒙旗造送户册駁查更正於九月内取齊遵章依限塡表咨送民政部仍恐查造未實現正遴員携帶原册分赴各屬按區抽查原限九月内查口票塡齊疊行督催赤峯州口册已經造報俟各屬報齊仍分派員紳覆查以昭核實自此次門牌口票辦齊之後所有該户遷移生死婚嫁承繼來往等事若不另列表册必致蹈保甲舊習無以立户籍法之基業經嚴飭各屬查照調查户口章程第十五曁二十二條切實辦理自治研究所除開魯林西綏東灤平四屬附設外計承德朝陽赤峯平泉豐寗建平建昌阜新等府州縣八所均於九月畢業據報試騐發給文憑責成遵限籌辦十月限内議事會自治公所選民册等事續辦第二届自治研究所課程期限悉遵部章經奴才杰奏明通飭遵照以及十一月起至明年三月止應辦之事自投票開　選舉議長副議長議員以至董事會選民會成立應由奴才勲督飭依限籌辦期收一氣呵成之效而徐施循序漸進之功此自治户口兩項之已經籌備者也如調查歲出入一節查熱河春季報告業據財政局彚編五册呈經奴才杰覆核咨部並將辦理情形曁清釐道庫府倉五行稅虧局庫餘欵各緣由據實奏陳光緒三十三年財政統計表三十四年現行第一案報銷亦經督飭各該局處辦竣分别奏咨在案自經此次清理凡文武旗民衙門局所欵項無不軒豁呈露積習爲之一空權限漸臻劃一其應辦夏季以後報告曁光緒三十四年全年報告各册應由奴才勲督局依限造報並考求沿革利弊區分國家地方各稅性質審編咨報藉立　算决算之基此調查歲出入一項之已經籌備者也如籌省城各級審判一節熱河高等地方兩廳擬就考棚改設建築之費旣省亦復貝有規模並於各棚附近勘得綠營原建營房官地十一畆有奇堪敷建築規範監獄之用現已酌賞該營弁兵遷費將地收回一面遴員調查直隸監獄規制惟塞外早寒攎審判籌備處案呈動用提撥專欵繪圖購料一俟春融即可興工合計工程所需曁開辦不可少之費原撥萬五千金尚苦不敷應由奴　勲接續籌辦約計明春工程完竣之日卽爲法庭成立之期凡事前應行預備各端如司法巡警已飭由巡警招班敎練於新籌定朝陽煤運車捐項内提銀三百兩作爲此事專欵俾資進久如檢察吏傳習所已飭屬選送並飭法政學堂監督遴陋敎習採買書籍標本仿照直隸該所章程縮小辦理如口外剿辦匪盜之案事關軍務有礙雖歸入審判刑事者已飭於巡防營務處設立發審處專司承審匪盜鉅案又如民蒙交涉向歸理刑司理藩部司員开庭之後該司員應否裁留抑或以廳丞兼銜以曁用人行政籌欵訂章諸端凡奴才杰前奏所及者均飭籌備處赶緊調查編制呈由奴才勲專案奏明辦理此審判之已經籌備者也如識字學墊一節業飭各地方官預先籌設俟部訂課本頒到即可推行其駐防之識字學塾曁滿蒙文學塾亦經分别正各招生推廣辦理冉熱河都統管轄兩盟十七旗蒙智不開邊政推行諸多阻礙奴才杰前於籌辦禁烟事宜摺内陳明擬清理民蒙租佃地畝酌收紙費等因嗣擬規復理藩部則例註册辦法行令蒙地府州縣會議將來擬於收取註册費内酌提若干爲籌設蒙旗識字學塾之費但此事繁難艱於謀始應由奴才勲體察情形妥籌辦理此學塾一項已經籌備者也如巡警一節查熱河自奴才到任始籌辦車糧各捐創設學堂分設局區並派畢業官兵分佈各屬傳習節經分案奏陳邊痟之區籌欵奇艱基礎雖立究未能擴充完備至各　鄕鎭巡警開辦較早剿賊防邊深資得力蓋含有軍營之性質轉不盡合巡警之規模而於保衛地方宗旨則一奴才杰以巡警一事與憲政息息相關職任程度宜求精進故有各屬傳習所之設嗣遵新章改爲敎練所飭令挑選更番敎練承德平泉已有畢業三班其餘各屬亦均據報挑練應由奴才勲接續督飭認眞辦理此巡警一項之已經籌備者也伏查熱河控制民蒙地方最形重要而人財兩乏辦事之難倍於内地奴才杰在任四年承前任都統錫良松壽改制整頓之後規隨籌畫勉竭智能草創之規端資潤色况此後事項愈繁期限尤迫奴才勲惟有凛遵明諭督飭在事員司實力奉行不敢稍涉因循致負聖明勤求郅治之至意所有遵章會奏熱河籌備憲政情形謹合詞恭摺具陳伏乞皇上聖鑒訓示再此摺係奴才杰主搞咨會奴才勲考核具奏合併聲明謹奏宣統元年十一月十九日奉硃批該衙門智道欽此 
調查 
[上海石炭之需要（楊志洵）]  
　　上海及其附近各地每年需要石炭一百萬　即各輪船鐵路紗廠絲廠鐵廠電氣廠煤氣廠所用也此等石炭有自外國來者有係中國所産外國石炭以日本炭英炭澳洲炭安南炭爲主英炭專供各國巡洋艦之用其額殆無甚變動據昨年稅關報告約二萬六千　價值三十萬兩澳洲炭當日俄戰時輸入最多現已幾於絶跡昨年輸入祇一萬七千　價值十三萬兩耳安南炭係安南海防左近洪崖地方所産係無煙炭除家用以外無用之者昨年輸入一萬四千　價值十萬兩日本炭之輸入上海者昨年百十萬　價值六百萬兩其中以九州炭占其八成以上 
　　中國石炭之見於上海巿塲者共四種即漢口炭撫順炭開平炭山東炭也漢口炭係萍鄕所産萍鄕炭以供漢口以西各輪船工廠所用爲主其運銷上海者無幾每月輸入不過三四百　耳萍鄕所産之焦煤品質絶 
 
 

Page 27

 
 
佳爲世界所罕故輸入獨　每届月底屯積者常及二三千　撫順炭係南滿鐵路所經營由三并洋商經手運銷爲日未久滬上各廠有時試用尚無間言將來出數加多運脚加省銷路殊可望也 
　　開平炭於今日中國各炭中最擅勢力輸入上海者每年十三四萬　價值八十餘萬兩山東炭係濰縣附近坊子坑淄川坑之所産淄川坑專供山東本地之消費運向上海者無多坊子坑近時新得一坑一日可産千　其六成供本地之用四成供青島之用亦有運銷他口其運至上海者每月二千　價值十四萬餘兩據昨年稅關報告中國炭輸入總額十八萬　價值百十四萬兩 
　　以上中外各地輸入上海之石炭除由再轉他口者外上海一地之所消費計六十二萬　價值二百六十一萬兩其餘則以轉向蘇杭温州等地者也 
　　英國石炭品質最良價值最貴故專供海軍之用日本九州炭較英炭遠遜但以價廉而品質亦較勝於他炭故各工廠頗爲欣賞中國炭産額無多品質比九州炭稍有不如故未能與之爲敵將來稍有望者則撫順也開平次之漢口炭品質旣佳搬運亦便惟於上海尚未得歡迎之勢但漢口將來可望爲中國商工最大之地故其炭於長江下流之販路殊非所急 
　　上海位乎長江之口當南北交通之種爲中國最大巿塲輪舶之往返於沿海及長江一帶者悉以此爲根據之地故各國之輪船公司皆置分行於此並努力發展其所業以冀與中國將來經濟之發逹相追隨而惟恐其後之也現蘇浙津浦等鐵路工程又復銳進將來北通張綏南接潮汕方成一極大之縱貫鐵路則石炭之需要殆不可量此其趨勢當其業者豈可忽視之乎 
　　又各國向以中國爲立於買進之地位前年外國貿易旣頗有頓挫猶以爲其故由於饑饉也秘於近時方知前此之覺悟全係誤會蓋中國工廠日見發逹雖有饑饉外貨焉得不蒙其影響試觀今兹磨麵紡紗繅絲製紙製革各廠接踵並興而蘇杭内地亦機廠林立因棉花蠶繭之饒備抵挽漏巵之計其餘各大都巿電燈事業又漸次創興即其証也而此其所需之原動力非石炭而何 
　　由上而言則將來需要之大勢可知也又自供給之一面而言之日本九州炭品質旣幾於相適立於優勝之地位英國炭及其餘各國之炭目有特别之銷路漢口炭又以近處工廠方興未艾無暇供給下游則將來在上海一帶相競爭者惟開平山東撫順三處之炭耳開平炭自開辦以來歷有年所於北方已得確實之銷路但其炭層豐富供用無盡其在上海之運途將來必須推廣固意中事山東炭興辦之日尚淺産額未多今旣供給山東内地及青島各廠他日若於上海之逞其馳騁之手段亦可畏也撫順炭今始試售在滬巿未有根柢但礦坑絶大擬之日本各大坑已稱未易多覯産額日增近復議改由營口裝船不由大連可省百三十哩之鐵路運費成本益輕價值自賤又一勁敵矣 
專件 
[上海江境廟區地方自治研究會暫定簡章]  
　　一定名本會以江境廟區各圖組織故定名江境區地方自治研究會二宗旨專爲聯合區内各圖並請城廂紳商學界研究地方自治籌議公益防護危害 
　　三會所本會發起伊始經濟未籌暫借區内陳涇廟爲會所俟有經濟再當設正當會所 
　　四職員本會擬設正會長一人副會長兩人會董評議員十六人調查員十二人會計一人書記三人幹事員六人庶務員四人皆由會員中分舉概盡義務或一年一任或連任後可再議惟會計書記事有專責應給薪資如無薪資應酌送夫馬費 
五會董本會舉區董二人副區董四人每圖圖董二三人開會後由衆公舉皆爲會董 
　　六會期擬每年十月開大會一次每月第二星期開常會一次如遇天雨則改下一星期如有特别事項應公議者開臨時會惟開會前三日得議長認可方可舉行 
　　七會員凡區内各圖紳商農工學各界及住居城廂區内有祠墓皆可爲會員營業不正者則屏絶之如區外紳商學界得會員介紹者則爲名譽贊成員與會員平等相待 
　　八會費本會發起經濟未籌由各圖領袖分認籌墊成立後擬每人收入會費五角每月收會費洋一二三角各隨力量概不勉强藉以補助茶水紙筆之需如有特别捐項另當存儲以備公用 
　　九議事凡議事以到會人數平分過半者爲率如可否參半則由正會長决如正會長有事不到則由副會長决之如正副會長均未蒞會則公推臨時議長以代之惟到人數不及全體十分之五則不得開議 
　　十責任正會長總理會務主持一切副會長襄助會長分任會務會董協任會務分籌經濟評議員品評公議調杳員調查風俗以圖改良及公益公産各事會計則專司經濟預籌出入書記則專司筆墨事宜幹事則布置開會經理會務庶務則主持雜事督飭僕役 
　　十一權限各處情形不同風俗各别研侒自治須從實際上起如衛生警察火政路政推廣敎育改良風俗皆在自治範圍之内同時並舉勢必不能本會擬先推廣敎育改良風俗二大端共相研究擬設立學堂數處敦請宣講員數位以冀逐漸進行章程另擬 
　　十二會章本章程以暫擬簡略如有未盡事宜可隨時增改以期盡善 
小說 
[歷史小說愛國涙傳奇（三）（蕭山湘靈子編）]  
　　第一齣慟哭 
　　（生短衣窄袖倚劍上） 
　　（繞地遊）江山危卵。國恥何時洗。莫道英雄氣短。破怒濤蟄起風雲變。看男兒肝膽猛着先鞭。 
 
 

Page 28

 
 
（鷓鴣天）砥柱中流愧昔賢空言無補劇堪憐國民與有興亡責願作匹夫不羡仙嘆身世兩渺然祇留憂國涙漣漣健兒準備先身手爲國捐軀趁少年小生噶蘇士名路易匈牙利北方精布梭省人也系出清門少抱天才十六歲卒業於巴特府卡文大學校精研法律之科篤信自由之論撫今懷古豪傑之熱血一腔泣鬼驚神文章之光芒萬丈每念我匈芽利自路易第二戰死以來母后馬利亞乃奥王菲狄能第一之妹以匈合奥由來久矣於是匈牙利永爲奥大利之屬地然菲狄能猶向匈人誓守金牛憲章故國民得享自由之幸福乃自維也納會議旣終神聖同盟斯立奥人不念匈民之德且忘叱嫉之加以奥相梅特湼以絶世奸雄揮嚴辣之手腕倡壓制之謬論匈牙利八百年之民權自由摧陷殆盡莾莽前途狂瀾孰挽沈沈滄海砥柱何人脫無愛國者出而轉旋之我匈牙利不且長此終古麽（哭介）今日幽居岑寂愴懷國事不免慟哭一回聊自解悶則個 
　　（梁州序）風雲無色關河帶怨剩得东山如線涕流血濺誰把乾坤扭轉匈奴遺裔末卜存亡何日悉眉展妖星出現天空變奇才埋没鬼隂泣英雄涙滴無限 
　　（哭介）可恨那奥政府專事强權可恨那梅特湼挫抑民氣可恨那匈民權利都剥盡可根那言論自由思想自由出版自由都束縳把我匈牙利土地當做自已的私産把我匈牙利人民認做買來的妨僕對此茫茫百感交集好不悲傷人也咳你看今日的奥大利啊 
　　（前調）煌煌政府濫用强權專制魔王奇算鐵騎逐電血流布打城畔自由世界平等國民怕見元黃戰文明公敵趁强悍金牛憲法任淆亂服從國空悲怨 
　　（自語介）强存弱亡。種族胥歸淘汰。優勝劣敗。文明不外競爭。若使我匈牙利自今以後。齊心併力。組織一千四百六十五萬的大團體。獨立可。自主可。何必倚賴他奥大利政府也。亡羊補牢。時猶未晚。 
國外新聞 
[德國社會黨近舉]  
　　初七日倫敦電云昨日柏靈社會黨聚衆示威主張改革普魯士選舉之制者共有六十三起但並無騷擾之舉動 
[英國選舉事宜續聞]  
　　初七日日倫敦電云英國聯合黨已在培明海姆得手自由黨已在薩爾福特及孟哲斯脫等處得手聯合黨因在倫敦失敗頗不滿意惟在米特蘭斯及英國西部等處則已如願以償云 
[行剌伊籐案定期開審]  
　　行剌伊籐公爵一案將於西二月間開審 
[俄大臣發起大會]  
　　據某日報載稱莫斯科不日將開大會討論萬國鐵路交通利便之策歡亞各處代表蒞會者將有五百餘員此會由俄國遞信部大臣羅克洛甫君發起 
來函 
[安徽祁門勸學所覆旅寗方兆鰲君書]  
　　敬肅者前閱申報來函欄内循誦箴言莫名欽佩吾鄕風氣閉塞羣情渙散民智所不易啓瀹學務更難期發逹旣落人後恐居劣敗清夜思之方深怨恨兹蒙垂訓謹遵台命糾集同志互相提倡各盡其心之所能謀各視其力之所能至如機軸之聯環大小同應似指臂之掉運呼吸皆通從此合力堅持悉心擔任訂　會章程宣佈進行宗旨組織一切基礎旣立雄圖奮發急起直追於敎育前途實大有裨益以仰副明公惓惓責望之苦心也伏念執事係復旦之高材生現任中國學會曁滬江協贊會幹事員閱歷最深識見必卓興學事項洞悉無遺仍祈關注桑梓寵錫敎言補助吾儕之不逮推廣學所之規模以期敎育之普及而成文明之治化吾邑學務後來居上皆屬明公提挈之力贊助之德有以致之也祁門縣勸學總董謝慶餘啓 
 
 
 

Page 29

 
 
   
 
 

Page 30

 
 
月月紅 
[月月紅]  
婦女經水月有定期故名月經然世間婦女往往因多勞善憂肝鬱内傷致血液輪迴失其常度顚倒經期或一月數至或累月不至信水不信紅潮不紅婦人患此不但生育維艱而血崩乾血諸症踵之而起性命亦慮不保此月月紅功效最靈旺血補元平肝消鬱清淨瘀血胎前産後均可餌服每瓶一元每打十元主治效能如白帶白浮經閉血枯或數月一潮或不定足一月或滴漏不息或經痛經冷瘀血内積腹脹氣塊等症若不急治日久必成乾血癆症受胎尤難此月月紅功效極速無論新舊諸症連服一二月必可消除定能血氣充足永無經期錯亂之患如經已調而身體尚未復元者可常服女界寳如日常大便滋潤者可服自來血以補血如大便燥積著宜常服月月紅或女界寳彼此相輔而行如能體質壯健子宮完全得子極易受孕停服每飯後可服一二丸開水送下日服三次上海五洲大藥房經售 
[經理處上海仁記路二號文達羅洋行]  
好立克麥精牛乳最無補上飲食料品本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也光顧者請認明牌記幸甚 
[渣普多補腦丸]  
腦爲髓海卽爲一身主宰其腦氣筋環繞週身四肢百體腑臟内外及耳目口鼻等處曲折皆到故全體皆賴運動無不從令其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隠隠自致蓋腦之關係一生富貴祿壽者大是以泰西醫學家極爲注意有渣普多醫學博士考查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各藥研製成丸精純無匹男妇服此最著奇效凡酒色憂勞之過度衰邁穉弱之各殊禀賦氣體疾病之虚而不足得此丸以培補之自然疾患消除氣力强盛精神發達一切功效筆難盡述矣歐西久已馳名服此丸而得補益實際者有歷年層疊之保證書可憑故敢爲腦血太虚腦筋無力腦氣不充欲轉弱爲强者告服法每日服四丸食前分服各埠中西各藥房均有寄售維亞兒藥房謹啟 
[獲利捷徑]  
上海英大馬路虹廟對門四百七十號門牌本行由外洋德國名廠運到超等大小各種人力織結機器能織紗線絨絲衫褲手套洋襪以及線毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心所就更能顔色合時天工巧奪再有大號機器適配織衫織襪各廠所用本行在中國首創專做織結機噐生意物料非常堅固玲巧小埠各行號如幾代本行經理代售各種機器可至本帳房面議妥章貨欵亦可分期繳付上海經綸洋行 
[（遺失莊票）]  
今遺失德慶莊票第一萬四千三百五十四號十二月初十日期元九十二兩又宏大莊票第二萬五千五百五十四號十二月初十日期元一百兩已向該莊説明作廢望各寳莊行號切勿收用爲禱特此登報佈告王森記告白 
[華商特座]  
本館新設飱室兩間專供華商宴會其陳設精雅食品清潔應酬週到聘泰西名廚研究特别番菜如蒙賜顧請臨二馬路十號朝北門面便是西正月十五號起客利西旅館 
[（招充華捕）]  
法捕房現欲招充華捕如願充當每晨九點鐘自投大自鳴鐘捕房聽候本總巡驗充一須身長法尺乙尺六寸半一須通中國文字一最妙能知法國語言一須本租界内店號保單合格者每月薪水銀七兩一年之後辦公勤愼者加銀一兩如有誤公情事斥革法總巡諭 
[（號房出租）]  
今有新造三間兩廂號房數宅坐落法大馬路密采里對面泰和里人和里内如合意者請移玉至法大馬路本帳房接洽可也此佈庚興洋行謹啓 
 
 

Page 31

 
 
   
 
 

Page 32

 
 
   
 
