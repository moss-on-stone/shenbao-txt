# 1904 - 171 - 4911200

 

Page 1

 
 
[四書五經義大全] [  圖書集成局啓]  
　　坊間四書五經義　牛充棟且互相剿襄十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆　　匠心詞嚴義正本届鄉會試各　無一　漏科塲和器無有過於此者訂十六厚本價洋稱元　角欲購者請至上洋三馬路申報館申昌書室及各書坊均有代售 
[美儒李佳白先生講義]  
　　吾嘗讀韻府而至滄海變桑田不禁嘆海上老人閱歴之眞也夫天下有亘古不易之情理無亘古不易之事物五十年前之中國固一閉關自治之中國也而今則開矣通矣十年前之中國固一伊視外人之中國也而今則親矣睦矣謂子不信請以近事證之五月初二日爲蘇州天賜莊博習醫院暑假之期時有男卒業生七女卒業生二應當給子文憑以便出而濟世雖是日陰雨崇朝而中外冠裳一堂濟濟内無容足之地外多引領之人自撫藩以下文武官員之戾止者不下四十餘人而紳富猶未計也始由柏費二醫士舉行應行之禮繼由鄙人與美國進士林樂知先生宣講醫之何以爲學問何以爲善舉終由蘇撫恩大中丞親授文憑與各畢業生賓主遂歡然而散夫此事雖關乎時勢所趨而亦柏費二醫士陶成之功註柏醫士在蘇三十餘年醫學之精道德之隆久爲中西人士所信服費醫士在蘇十五年彼都人士景仲彌殷其夫人向掌女醫院活人無算向之視爲左道不與往來者今已互敦友朋之情矣嘗思人之求友也必當以善益眞誠加之苟無善益眞誠則友鮮有可得者雖然此不過鄙人指事敷陳耳若夫今日所應宣講者是爲中國犯人逃往外邦分别公罪私罪之辦法自道光以至於今中外所定條約多有言及逃犯者而各國之中且有因此事而立專約者如坎拿大與美國英國與法國德國與俄國皆有此等專約蓋其地土相聨此國之犯人逃往彼國者時有所聞自立此約則犯法之人不致逍遥法外而兩國均蒙其益矣然亦有條約所定與公法所定之别焉攷中國與英法日美德俄奥荷葡等國所定條約皆提及逃犯一事其文日中國人民因犯法逃往外國由中國地方官照會外國查明實係罪犯卽當交出應照與他國所定互相交拿逃犯最優之章程辦理然約雖如此而各國鮮有照辦者歴年中國犯人逃往外國者頗不乏人雖由中國官照會外國而外人不肯拿交托故推辭非日不知下落卽日查無實罪且不獨中國爲然卽各國中亦有如此推委佯爲不知者曩年余居本國時曾識一美人其人在某銀行司事向稱忠厚乃一旦夑其初心竊取鈔票二萬餘紙逃往坎拿大坎拿大英之屬地也美國政府追之甚急而坎拿大英官始終坐視不理佯以不知下落對卒使犯法者　倖以免此事　之歐美莫不痛詆坎人之背約然亦無可如何付之一嘆而已夫外國以同種同洲之人尙猶如此何况中華創巨痛深之國其犯人逃往外國或外國屬地如葡之澳門英之香港等處外人未有不市恩以保全者萬國公法載有所犯罪名與政府有關係逃往外國者如匿跡悔罪不生事端則此國可以容留無須交出由此觀之條約所定者出乎一人之私也公法所定者出乎萬人之公也出乎一人之私則有犯必懲莫能倖免出乎萬人之公則視其悔攺猶可網開一面計中國之人逃往外國者前有孫文後有康梁而彼輩之所以得免者免於萬人之公而非免於一人之私是故論條約則孫文康梁諸人當懲之論公法則孫文康梁諸人可免之雖然孫文康梁諸人豈眞免於公法哉免於英人日人也 
[本館接奉電音]  
　　昨日午後二點鐘越二十五分時京師飛電傳來上諭二道敬謹譯登○五月初八日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨方今時局阽危百端待理而財用匱乏以致練兵要政籌餉亦尙艱難中國地大物博何一非取之於民國家借資民力何事不時　軫恤乃往往澤不下究皆由上下隔絶中飽虚糜積習相沿牢不可破則冗員浮費之爲害深也朝廷爲民司牧非以天下奉一人每念小民瘡痍困苦殊切疚心平日宮中服御省减常以節儉爲天下先覩兹物力之奇艱積重之難返尤應痛加整頓攺　更張嗣後宮内一切用欵工程著儘内務府所定經費量入爲出不准再撥户部欵項其户部正雜各欵專作地方正用此外應行開源節流之處著户部悉心籌畫遇事整理至内務府司員太多應如何裁汰歸併著政務處會同内務府大臣妥議具奏其餘内外各衙門亦卽仿照核辦次第施行該王大臣等務當破除情面切實通等認眞辦理以除冗濫而裕度支以期共副朝廷孜孜圖治之至意欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本年七旬萬壽迭經　旨施恩京外臣民罔不均詀　澤因思從前獲罪人員除謀叛立會之康有爲梁啓超孫文三犯實屬罪大恶極無可赦免外其餘戊戌案内各員均著寛其旣往子以自新曾經革職者俱著開復其通飭緝拿並現在監禁及交地方官管束者著卽一體開釋其犯事在此次恩旨以前者概行免究以示覃敷慶典法外施仁之至意著該部及各省督撫迅卽查明具奏欽遵辦理欽此 
[日占熊岳專電]  
　　昨晩十一點半鐘時日本東京專電云華歴五月初八日午後吾軍在　東之一部佔據熊岳城 
[俄艦觸沈]  
　　昨晩十點鐘時東京專電云頃據聯合艦隊司令長官東鄉大將報稱東歴六月二十一日午前八點鐘時所任封鎖旅順港外之第五驅逐艦隊扣留一由旅順口内所出之民船内船上華人詰問據稱三四日前有俄驅逐艦二艘在旅順港外約一里半註日里之海面正在工作之際誤觸所設水雷卽時沈没俄人死傷者計一百四十名又俄汽船一艘亦於數日前在港外爆裂而沈 
[俄艦已回]  
　　昨日午後四點鐘越三刻時本館得日本東京專雲云俄國海參威艦隊將日本諸運兵船撃沈之後業已駛回海參威矣 
 
 

Page 2

 
 
[詳述俄艦撃沈日本運船事]  
　　日本東京某日報云東歴六月十五日此間得長崎來電内開本日水上警察報稱頃由字品來電悉有運兵船自勝本避至壹岥詢知芙蓉丸及羽後丸二運船突遇敵艦二艘飽受砲彈又有和泉丸者亦被敵砲所撃旣而門司來電言運船常陸丸陡被敵艦所圍佐渡丸亦有中彈形蹟和泉丸經敵艦且追且撃尙不知究竟如何羽後丸疉中敵軍砲彈十五次惟阿波丸及若狹丸先後安然無事而返翌日清晨字品復發電音述及刻聞有運船名日之丸者鼓浪入口急往詢之始知白島冲島中間某島之外相距三日里許瞭見俄艦四艘於今晨展輪西去佐渡丸常陸丸金澤丸皆中敵人之砲大約已沈入波心和泉丸向西逃避安危尙未分明是日午後三下鐘至四下鐘越二刻時連得博多新潟敦賀三海口電音悉彼處皆平安無事隨又連得竹敷來電第一次謂十五日清晨聞有砲聲起於壹岐附近迨午後四下鐘後砲聲漸遠似乎移至北方入夜天大雷雨以風未悉敵艦有何舉動第二次謂此項敵艦來自海參威時適天氣不佳海面雲霧羃　　後鐘鳴四下僅僅瞭見一千諾脫之遥以致敵艦情形未易辨認其時復得昨日門司所發之電言頃有輪船名日之丸者鼓浪歸來述及本船之舉敵大島冲島間　聞砲聲急開足機關如飛而遁有一敵艦追至十海里本船幾瀕於危不得已將小艇放入水中豫備乘之而逸後幸海上陡起濃艦相遇也在霧咫尺莫辨敵人無從追撃船中人遂獲生全 
[日購美艇]  
　　英京倫敦來電云頃得美國紐約克電音悉近有美商以新製濳行海底之水雷艇一艘售歸日本目下已逐件分拆附裝腦威國某輪船航海東下船中有傳教士二名前往東瀛敷宣西教有知其事者謂此艇名部洛帖苛托羅製自某商家所設之廠 
[日簡總督]  
　　華歴五月初八日英京倫敦來電云頃由僑寄日本東京之倫敦得列加拉甫日報飽訪事人電稱日廷刻已派定陸車大將大山巖爲满洲總督兼大元帥隨帶參謀官若干員而以兒玉源太郎爲行營參謀總長至陸軍大將山縣有朋侯爵則仍留東京參謀部爲參謀總長 
[攷正地形]  
　　昨日接駐滬日本總領事署來函稱前致華歴五月初八日正午四十分鐘東京來電當譯作華文小有差誤其幾北嶺之西約九十里句當云在西河沿之西約九十里幾北嶺地方 
[韓電被毁]  
　　日本東京某日報登高麗元山來電云自鏡城以達城津之電綫刻仍傳遞如常自城津以達北青已被俄人損壞自北青以達咸興之綫亦或斷或續消息不克靈通自咸興迤南十日里間壞去三分之一元山電綫則亦損壞不全俄軍旣入鏡城卽派出電信隊三十名奪取韓人所設電機携至鏡城以北國境中安置軍用電報 
[俄人强項]  
　　英京倫敦來電云俄日兩國兵連禍結數月於兹外間謡傳苟有人出而調停當可言歸于好矣乃觀俄廷之意始終固執不解謂不論如何損傷定必添兵力戰俄眞强頂矣哉 
[日車遇險]  
　　日本大阪某日報云頃得佐世堡來電悉一兩日前九州鐵路火車由長崎駛至矢崎彼杵中間山洞中忽有大木一株横亘軌道之上壓以巨石約重五十斤殆敵之諜人所爲欲使我車觸之顚覆歟 
[輪船觸礁]  
　　五月初一日招商局海琛輪船由上海開往福州初二日夜半時距福州約二百數十里忽觸於礁迨至二點鐘後遂沈没於海船中之客約有一半未及救起旣而太古公司之罘輪船自汕頭回上海於初五日駛經失事之處見海面浮有損壞之物撈而視之蓋海琛所失也 
[華工患病]  
　　華歴五月初八日英京倫敦來電云多維特利輪船刻已駛抵阿非利加洲得爾　地方在路時有華工三人患脚氣病以致斃命迨登岸後患是症者又有五十人 
[運貨須知]  
　　烟臺訪事人云月初某日東海關稅務司甘君出示曉諭日頃准東海關道何函開奉撫憲周電開現准奉天將軍咨沙河子華商因烟臺雜貨禁運出口食物來源堵塞除禁物外請准運往當經據情函商日本領事官兹准覆稱奉天日政府已准商船裝運雜貨前往沙河子安東等處惟必須直放沙河子安東不得繞由他口若赴沙河船隻應由海洋島迤東三十五里以外行駛不准由西駛放仰商船人等一體知照 
[粤路告成]  
　　廣州訪事人云粤東省佛鐵路直達三水河口邇已告厥成功上月十八日各憲命駕親臨舉行落成典禮僉謂此路於廣屬各埠最便往來因擬擇繁盛之區多設枝路以江門爲適中地議先於此建築然後徐及其他 
[商局擬章]  
　　廣州訪事人云廣東商務局近日擬就章程其大綱凡四日合商力聯商情興商利除商害聞已經禀請督撫兩憲批示遵行矣 
[新昌教案]  
　　江西訪事人云新昌縣距城數十里之棠蒲村自立天主教堂時有民教不和之案四月中旬某日忽有平民羣至堂中滋閙縣主楊大令聞信飛輿馳往彈壓一面通禀省垣隨由上憲札委劉大令昌言前往查辦 
[江上蒐軍]  
　　鎮江訪事人云月初某日長江水師提督程從周軍門由太平府節轅馳往下游閱視水師防務初四日舟抵瓜洲就大碼頭下碇瓜洲鎮總兵高藎臣鎭軍以及水師各營員弁咸詣江干迎謁軍門旋示期初七日校閱鎮軍所部水師初六日渡江赴鎭江拜會常鎭通海兵備道兼辦江防營務處郭月樓觀察籌商防守機宜 
[梁山復見]  
　　厦門訪事人云日前福建水師提督曹軍門仁祥訪悉某某諸土匪嘯聚醜類一百三十餘名設立梁山會欲仿宋江故事據地稱王因開列姓名派令各弁帶勇查緝一面商請興泉永道黎觀察轉轅飭厦防廳同知高司馬一體偵緝務獲嚴懲 
[劇盜駢首]  
　　蘇州訪事人云本年三月初五夜陸墓鎮沈姓家被盜行刦報經長洲縣蘇靜菴大令履勘屬實飭捕嚴拿旋經南路瞥察總局巡勇方　有指引縣捕在杭州拱宸橋附近某娼寮拘獲盜首陳阿九一名解經大令訊實口供詳請撫憲恩藝棠中丞批飭就地正法又四月某日之夜行劫觀音山附近許姓家之盜犯王得標等五名經閶胥二門外警察總巡德舜臣明府緝獲解奉吳縣李紫璈大令迭次研訊五盜供認不諱因卽録供申詳亦經中丞批飭就地正法本月初六日午後蘇州府許子元太守率同長元吳三縣主及撫標中軍守備等員督帶兵丁百數十名趨詣撫轅恭請令箭然後升坐大堂飭將六盜提至案下略加詰訊叱令解赴北寺大校塲梟首示衆 
[瀛眷抵蘇]  
　　蘇州訪事人云新任江蘇巡撫端午橋中丞將次蒞蘇其瀛眷及幕僚傔從先於本月初六日分乘官舫安抵蘇垣地方官 
 
 

Page 3

 
 
偵知立飭差役馳往葑門外官馬頭妥爲照料 
[淮南鹺政]  
　　揚州訪事人云淮南各場商向按堆鹽多寡派發運單因希圖多派若干咸將堆數虚報此次運憲恩新甫都轉特委淮南局員毛平甫分轉親往通泰兩屬核實盤查每至一塲必逐堆量算刻已將通泰二十場先後艦竣於本月朔回揚銷差矣都轉又以皖商承運北鹽往往任意稽延殊屬不成事體若不定章懲罰恐不免相率尤效因擬按照投咨逾限罰歸官運章程禀請督鹽憲魏午帥核示午帥批示如詳立案並仰候札飭四岸督銷局一律遵照 
[吳中絲市]  
　　蘇州訪事人云緑樹陰濃繅車軋軋新絲上市各絲行定於四月三十日開盤最高之絲每包值洋銀五十五元其次五十元至四十八四十四四十元不等惟各户以開價過低尙不肯售因之各行收數刻尙寥寥 
[潯郡官塲紀事]  
　　九江訪事人云正任湖北巡撫調署江蘇巡撫端午橋中丞奉命赴吳履新本月初三日由武昌乘楚材兵船啓節次日鼓浪過潯潯城文武各官均往江干迎接○九江鎭總兵劉俊德鎭軍於上月二十五日因公赴省謁見江西撫憲夏菽軒中丞旋於本月初三日返旆○廣東大憲委董大令汝昌陸千戎汝恭押解李革牧家倬入京治罪上月某日道出潯陽由德化縣賀少九明府會營派役護解出境○官塲得悉撫憲夏菽軒中丞擬於日内親臨九江巡閱軍伍德化縣賀明府因飭差預備供張○廣東大憲委顧大令馬千戎解已革徐州　甘吏目入京治罪上月二十三日行至潯江德化縣賀明府點騐一周派差照料迨二十六日首途復派差會營護解出境○官塲接南昌電音悉藩憲牌示署興國縣知縣孫令啓瑞期满調省以補用縣歐陽令保福委署署德化縣陳令公度撤任聽候查辦所遺印務以准補永新縣孫令家璈代理 
[蘇省官塲紀事]  
　　蘇州訪事人云銅圓局員陸映庚太守近奉撫憲恩藝棠中丞撤差檄調上海淞滬釐局督辦朱詵伯觀察來蘇接辦本月初一日下札後觀察卽於初二日到局接差○閶胥二門外警察總巡德勝臣直刺近奉上憲委署太湖同知所遺警察一差檄調現辦南路總巡之楊拙鈞司馬接辦遞遺南路總巡一差委李堯胥大令承乏○江蘇卽用知縣杜山佳大令子彬前因丁艱回籍近已服　回省於本月初二日赴各憲轅禀到呈遞履歴聽候差委 
[京江帆影]  
　　鎭江訪事人云郡之對岸七濠左近某防營勇某某等人均於日前私竊軍械逃避無蹤刻已由營官查悉懸賞通緝並飭各哨弁派勇四出查拿務獲懲治○常鎮通海道郭月樓觀察訪聞著名地棍甲乙二人兇惡昭彰素爲閶閻之害特於日前嚴飭總巡某弁設法拿獲發交丹徒縣訊辦蓋安良必先除暴觀察固深得爲政之方者也○本月初三日招商局某輪船由申抵鎮裝載江安漕米三萬餘石隨於初六日展輪回滬以便航海運往津沽 
[續獲贓盜]  
　　前日包探竇如海趙銀河派令夥役胡錦堂李阿三拘拿匪棍陳春亭致被槍傷且傷及行路人姚毛榮一併送入仁濟醫館療治陳則解經英美等國租界公廨讞員黄耀宿司馬譸供在案昨日竇探又協同方長華金立生二包探至虹口提籃橋左近拿獲盜犯葉萬卿卽葉子紅又卽尤文卿起出洋銀四百六十元金練一條金戒指一枚悲翠戒指二枚西式金戒指及算烟壺夾金對時表銅質對時表銀戒指各一枚金耳環銀耳環各一對銀簪十二枝銀臂釧五枚銀練二條銀鎖一具翡翠臂釧一枚玉帶鉤銀帶鉤各一枚銀錢二枚玉器八件珠十六粒手槍二枝刀三柄當票三十八帋一併帶回捕房旋由捕頭連陳解送英總領事署禀請訊明然後解送公堂會同司馬訊辦 
[英界火警]  
　　昨日平明四點半鐘時英界石路北首恒源祥京貨店不戒於火一時轟轟烈烈上燭雲霄當經瞭望臺鳴鐘報警救火會西人急驅皮帶車至竭力施救得卽熄滅計延燒南鄰恊順衣莊其北鄰金鼎齋香店祗焚去危樓一角聞起火時先將樓梯燒斷店主之母某氏曁三小孩均從窓口躍下跌傷甚重未知能免性命之虞否 
[上海縣署瑣案]  
　　沈金氏控吳天寳姦佔寡媳施氏一案前晩縣主汪瑶庭大令升堂研訊沈金氏供稱小婦人原籍無錫現居法租界卜鄰里兒子於光緒二十二年病故媳婦施氏被吳天寳姦佔爲妻叩求嚴究施氏供稱小婦人母籍蘇州十歲時至沈家爲童養媳迨十四歲隨翁姑來滬十六歲成婚翁在蘇州爲眼鏡生理姑住卜鄰昊有女三人均係圭娼旋亦逼令小婦人迎新送舊光緒二十二年恨丈夫失業撃斷足踝丈夫遂私吞鴉片烟自盡嗣是小婦人益被凌虐不堪翁聞之招小婦人至蘇同住二十三年由翁作主配與吳天寳爲繼室二十四年翁病故姑遂至蘇控由某縣大老爺查明批飭不准今又來案朦控求賜鑒原吳天寳供稱小的係蘇州人在治下貿易光緖二十三年正月十八日由錢氏說合娶寡婦施氏爲妻曾出洋銀七十元由氏翁出立筆據後氏姑時來糾纒今又朦控婚據呈電大令察閱之下飭吳具結領施氏回家金氏申斥一番叱令飭下○浦東陸家渡東首沈家弄人范阿順家以餘屋租與崇明人張農郎居住張妻與范王氏口角因之吞烟斃命報由大令前往相騐屬實飭卽棺殮屍親卞金郎稱屍身有傷務請伸寃大令飭卞指出傷處卞不能指大令大怒飭帶之回署前晩升堂研訊卞供稱小的係崇明人在工部局當小工死者係小的之妹因見屍身色變疑曾受傷求恩原宥大令斥日命案甚重豈能妄指命責五百板逐之使出范阿順供小的亦崇明人在沈家弄租屋居住以餘屋轉租與張夫婦日前張之妻妹無端失去找尋無蹤誤指范王氏所拐王氏怒將張妻掌頰一下時小的在外實未知情至晩張工畢回家妻告以故張又責妻不合因而氣忿自盡刻下屍妹尙未回家大令飭交人保出限交王氏到案訊究○去秋北橋民人俞鑑元被人謀斃抛屍河中報經大令飭捕拘獲盛阿狗訊不承認收禁獄中兹又續獲同案施阿妹訊鞫之下施供稱小的昔在盛姓處傭工後盛將小的辭歇另用陳和尙去秋某日之夜盛來言有一耕牛染病而斃倩小的前往掩埋小的本甚不願母親謂情不可却因至伊家驀見赫然一屍頭蒙蒲包腰撃石塊小的懼而遁回前聞阿狗之妻與陳和尙有姦不知如何將俞謀死叩求鑒宥盛阿狗供稱陳和尙與小的之妻將俞謀斃陳往喚施阿妹舁屍小的並不知悉大令怒盛刁賴命鞭背二百五十下仍不實供遂令還禁施則交人保出 
[上海保甲巡防局紀事]  
　　江北船户何學來投二十三七鋪巡防局控俞介奎逞兇等情局員姚谷蓀二尹研訊之下以兩造均非善類判將何掌頰五十下俞笞臀二百板飭地保驅逐出境不准逗留○前晩輪應南市十六鋪巡防北局會哨之期屇時局員陳仲賢二尹預備茗點以待俄而二十三七鋪十六鋪各局員次第戾止二尹延入客廳晤談良久始各興辭 
[南市捕紀事]  
　　八十四號華捕廖桂春玩悮公事經捕頭禀請馬路工程局總辦翁子文太守立將卯名斥革○前晩有一童子徘徊歧路　巡街捕　入捕房捕頭詰知姓陳名順章年甫九齡家住高橋因著留候家屬認領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[獲私受責]  
　　温州訪事人云此間爲産米之區連年秋收中稔而米價迭見其昂揆度情由　被刁商駔倫偷漏出口所致加之　　捐欵現歸閩商承認更易滋生弊端上月初旬有某商將米四十餘石私運出口被捕役查獲漁團管帶出而　護朦禀府轅府尊王太守偶　一間之辭親坐堂皇喝令將獲米者笞責枷示在縣役固不足惜然偷漏者膽日益熾恐甌民從此無望於米價便宜矣 
[粤東雜誌]  
　　廣州訪事人云　聞釐務中人言及刻下各釐局迭奉大憲認眞整頓剔除中飽局中人役咸蹙額相告各　手　　　　無措蓋此項差役須出重　承充自經此次釐剔其狡點者已將役底轉售與人矣○粤東郵政局向來附設洋關郵仵之應稅者卽在洋　呈報以歸簡便兹因另設專局力行推廣　於舊局設櫃凡郵寄貨物之應稅者一律赴櫃上領取稅單○本年新絲上市價值較去歲略减上等絲每斤僅值洋銀六元中等五元五六角推原其故實因近日洋商辦貨略少内地購用亦不如從前之多故市價朱免因之减色也○邇來　　縣屬西樵地方盜風更盛連刦數十家之案不可勝數每遇米艇經過勒索洋銀十元成銀十兩不等因之各米商相率歇業柴油食物亦昻貴異常小民誠不易度日矣○上月十九日粤省清佃局解銀圓十餘萬至藩庫收儲當由庫官督同五家銀匠當堂平騐隨察出　銀圓中有銅質一枚當卽禀明藩司胡方伯方伯以藩庫爲通省財賦總匯之區向章閱看銀圓皆由五家銀匠估看此次竟有銅圓欃雜在内其中恐有情弊斷不能以爲數無多置之不究現已將大昌裕祥德昌阜生寶源等五家銀匠札發南海　嚴行推究矣○日前肇慶府屬闈姓舞弊經督憲岑制軍札行黄岡釐廠總辦高太守覲昌會同府尊研訊上月某日已傳到被控之孔唐鍾伍四人惟人尙朱齊朱能斷結須俟唐翟鍾諸人及未經入場之錢姓到案方能澈底根求以期水落石出○廣東全省膏捐自攺官督商辦後在省垣大佛寺東邊設局派委彭大令聰孫督同辦理至章程如何則劾下尙未宣布也○粤東學務處現擬開設實業學堂擇地東門外錢局左右擬定常年經費銀三萬兩堂中分農工學兩門而廣東農業尤以蠶桑爲大宗故日前已札各屬稽查蠶桑事宜以備察核攺良矣 
[浦東保甲總巡局瑣案]  
　　招商局漕務處以運糧工人包銀海陳阿金藉端兇毆備函送至浦東保甲總巡局總巡謝岳松明府左訊之下判各責二百板枷號五日○前日王阿龍投浦東保甲總巡局控周桂堂誘逃伊妻王氏等情總巡謝明府飭提王氏到案申斥一番交王領回管朿一面提周訊究 
[英美等國租界公廨晩堂瑣案]  
　　寗彼頑人童杜愛寶向在虹口捕房當細崽本年二月乘間行竊捕頭所置對時表一枚事發解經讞員黄耀宿司馬訊明判發攺過局收押三月昨已期满山管所委員某君派差押解至廨當晩司馬傳同其母杜陳氏研訊氏供小婦人僑居虹口德榮里七百零四號屋内愛寶犯竊實爲他人勾引所致此次如蒙恩宥嗣後定當痛攺前非司馬申斥一番交氏領回管朿○某號巡捕解送迷失歸路之婢女某姓到廨前晩司馬升堂研訊供稱原籍廣東年一十有二向在某公館服役司馬飭差送入棲流女所留候家主認領○維揚人蔡學臣控戚永保不還墊欵等情司馬訊取口供著覓人調處戚捱延數月未繳分文前晩司馬提案復訊蔡訴稱小的現因此事逗留滬上費用浩繁叩求嚴比戚供小的實苦無人具保求恩寛限容俟設法以償司馬著展限五日向蔡理明違干血比○包探李四春解徐阿狗至案禀稱此人販售楷杷楊四福向之購取一言不合拔刀便戳致傷四處今已送楊入同仁醫院療治請卽將徐譸懲刺史著押候楊傷愈後訊核○薛陳氏控戚永泉圖賴借欵洋銀三百元等情刺史著押候過堂訊追 
[英美等國租界公堂瑣案]  
　　包探王阿巧解江北車夫王二至案禀稱此人與同業沈　子吳國甫秋龍橋因爭路起釁糾同陳福元大瞎子小湖北等人將沈吳秋刃傷由九十九號印捕拿獲解入捕房其餘三人均已逸去其受傷之三人舁送同濟醫院求治醫生騐得沈傷勢最重襄讞委員王松氶刺史商之英總領事署繙譯官德爲門君著將王發回捕房押候受傷人愈後傳案訊核一面分别移文上海寳山二縣嚴拿兇手歸案究懲○包探張天林解陸德桂張阿桂徐子炳到案禀稱前日此三人至泥城外新馬路福照里陳阿坤所開裁縫店尋釁將陳毆至遍體鱗傷報由一百七十四號華捕拿獲兹者捕頭特派小的解請訊懲陸供小的因母親向陳說親約同友人前往窺視一言不合遂致扭毆刺史判各責二百板○包探劉光震解馮阿根至案禀稱此人因事與永平安里朱阿龍尋釁戳傷朱　請卽究懲刺史判責三百板押一月○包探劉光震解行竊張筱軒家白玉小屏風等物之賊犯李阿生至案刺史判押六月○前日怡和繅絲廠某洋人控小工王阿福陳彭榮張月林串竊絲若干斤等情刺史訊不承認著發回捕房押候查明再核昨日捕頭以王在捕房已承認串竊絲兩包售與城内曲尺灣人陸炳坤得洋銀五十元王張各得十五元陳獨得二十元因著包探送案請移文縣署查吊原贓刺史准之 
[法租界公堂瑣案]  
　　小東門外聚源魚行以已餒之魚向人求售適爲包探所見將行夥俞竹亭拘入捕房昨日解送至案讞員陳楚生大令著罰洋銀十元○泥水匠龔毛毛訴稱前晩小的領得工資洋銀數元至八仙橋同登樓茶肆聽唱攤　同業楊阿裕借端訛詐因卽指交巡捕拘請訊懲楊阿裕供稱本年三月小的因事爲龔墊付洋銀三元前晩在同登樓相遇向之索取致被誣指訛詐大令著一并逐出令訴　上頭調處○前晩偷兒蔡金和在新拓租界中圖竊被包探拘獲搜其身畔藏有刺刀一柄因於昨日解案請辦大令判責四百板押攺過局二月　野雞小工唐福生陳阿桂行竊某棧所堆煤屑二包被巡丁查悉解案請辦大令判各責一百板○偷兒張福生偕同黨陳福林王德生行竊某姓家衣服數件持至某押店求質適爲包探所見拘解案下大令判令將張押捕房半月期满責四百板陳王各責二百板贓存待失主具領○偷兒王阿有鄔小芝由松江來滬前晩在新拓租界中圖竊被包探拘獲解案請辦大令判各責一百板○甬人何阿三林良臣邵福林向在太古及金利源馬頭爲北京江天等輪船搬運客人行李邇有余和生於河元朱阿發俞阿拘等人藉端訛詐不遂所欲則串同南市馬路工程局捕頭胡瑞　及上海縣署公差某甲將何林扭至工程局砌詞控訴邵遂投報捕房捕頭立遣包探前往將何林索回轉送縣署縣主汪瑶庭大令訊取口供遞解回籍事爲法總領事所聞以擄人婪索此風斷不可長諭令捕頭立遣包探將余等四人拘獲解請大令訊供大令著押候傳同何林等人質研核辦昨邵偕何林投案大令研究之下何稱小的之叔向操此業迨叔故後由小的接手今者俞勾串余等逞强攘奪本年三月某日曾將小的與林扭至中華茶園勒索洋銀二百元小的無以應付致被扭至工程局轉送縣署奉汪大老爺遞解回籍大令與法總領事署魏繙譯官　　判　余等三人各枷號半月發馬頭示衆期满各責三百板 
[美租界捕房紀事]  
　　前晩西人某甲闖人南潯路第十四號門牌粤妓阿紅家强欲索　妓之執照妓不允甲卽大肆　　扭住　毆　鴇兒喚到五十四號西捕將甲拘入捕房捕頭詢得情由令自投該管領　署禀請究辦○前日傍 
 
 

Page 10

 
 
口角互毆徐突出利刃向楊腰際及肩背等處連刺數下血湧如泉昏仆於地後經包探李四春將　　　　入捕房捕頭　　　　　　　　　治徐押候解送公堂禀請讞員黄耀宿司馬懲辦○前晩英界小普慶里粤妓胡玉梅偕傭婦某氏至虹口天潼路　素里省　其母後不知　　逸去四出尋覔蹤影杳然其母因之投捕房捕頭令包探朱桂生留心查緝○昨日甬婦王畢氏投捕房訴稱頃至西華德路　萃樓茶肆向　　士王記瑞索取舊欠非但無著反被兇毆並攫去銀臂釧一副捕頭頷之令某包探前往查察起釁緣由 
[江蘇省官報]  
　　五月初一日　　牌示候補縣丞羅兆輪試臟和縣丞凌義培典史何福葆知悉於初二日清　本轅飭候給　新掌考試○撫轅牌示道　汪　　知　　世輔同知鄧慶乾鄧振乾龔心澄萬立　通判李光　知縣金銓張　官崔　佐李善　府經　金鼎縣丞揭傳沛夏時祝葆璋白　武道庫大使吳慶覃巡檢樂錫璈　　　典史金英於五月初三日來轅默寫履歴户部郎中張允言由京來知府羅道源由上海來同知陳世思禀銷盤查軍裝庫差直　州德存禀謝奉寗　憲飭知前　海州任内交代於初限内算清蒙給予酌委署事一次新任陽湖縣　大令禀辭赴任卽用儘先知縣承厚專　來省禀謝牌示請補江陰縣缺知縣沈運樞禀謝飭知廿八年分夏防案内蒙　劫四次李葆鈞禀謝奉委南路總察差胡保聯禀知署深　縣任内交代奉飭提省由鎭江囘理問金述華由靖江保甲差次來布庫大使沈葆源禀知今日開辦蘇城絲捐局縣丞　　　禀知奉府委代理吳縣縣丞事卽辭赴任府照磨沈久新禀謝奉飭派蘇差委從九沈學書禀謝飭知廿七年分冬防　給勞績班前先委署一次記功　次典史陳　禀知仍　南路一段警察捕員差帮帶撫標水師中營補用叅將楊建益由無錫彈壓繭市回撫轅武巡捕秦羅松禀辭赴甯初二日撫轅牌示知縣范裏知悉於初三日來轅默寫履歴○江寗藩轅牌示署邳州知州王彦澂　署甘泉縣所遺邳州查有俄　縣胡希林調署遞遺俄徵縣仉查有正任甘泉縣周懋謙堪以署理藩憲效述堂方伯明日衙期止轅　　要　隨到隨見臬憲朱竹石亷訪明日衙期止轅候補道朱宜振通知本日到蘇省銅元局差直隸州文林禀知巡察各卡回請補丹徒縣署丹陽縣楊大令禀到並謝奉飭先行署理丹徒縣事試用知縣孫　瑞禀知趙屯港釐卡三年期满交缷回省銷差並禀知前在順直賑捐滬局捐升知縣杜子彬禀知由京起復領照回省禀到嘉定縣縣丞　啓　　赴任　丞吳遜儒禀謝奉部核准註册典史羅兆　凌義培何福葆均禀知奉藩憲傳考甄别初三日藩轅牌示照得上海縣知縣汪懋琨據禀請假修墓遺缺查有現署元　縣知縣　元烺堪以調署所遺元和縣知縣員缺查有現署江陰縣知縣郭曾程堪以委署又署江陰縣知縣郭曾程調署元和　遺缺查有現署南匯縣知縣張寳瑔堪以委署所　南　　知縣員缺查有侯補知縣陳保頤堪以　委署理通判韋鏡清由寗來李光　禀知奉撫憲傳寫履歴知縣季逢　由蘇松太各屬公幹回霍鎔炳　常鎭公幹回吳縣縣丞吳樹　禀知交缷任事卽辭赴滬縣丞鏡文奇禀謝飭知摺蘇註册委用統領浙西鹽捕全軍前湖南　州總鎭孫金彪通知由上海回管帶飛划右營黄一桂由崑新嘉定上拘一　　　回鹽捕親兵營左領哨吳家興飛划左營左哨　　忠均由上海來候補道那良由甯來在院上　到謝奉督憲委辦徐州膏捐總局差臬憲四月分考試候補同通州縣月課今日給獎初四日署蘇海防同知升額禄禀到知縣陳保頤禀謝牌示委署南匯縣事范襄昨日禀知奉撫憲傳寫履歴北路警察武捕員外委陳德順禀謝飭知廿九年夏防　内並拿獲拐案蒙記大功一次常功五次撫憲恩　棠中丞　於初六日早八點鐘出轅赴工　局閱看開工初五日撫轅牌示本月分候補同通州縣直隸州州同州判各　月課於初八日在課吏館考試撫憲恩串丞諭工　局攺於初七日閱看户部郎中張允言辭赴揚州辦理徐州膏握局候補道那良辭行元和縣金大令禀謝牌示调署上　縣事武備學堂提調干毓江禀辭赴滬採辦　器知縣　元龍赴嘉定縣丞孫錫赴金壇均禀知奉儲憲委催提漕項差卽辭候補縣丞許恩榮禀謝飭各　正兩科文　執事無悮　給子勞　本班委署一次巡檢江同春禀知奉兩廣賑捐局憲沈札委駐蘇帮同勸捐差蔣琳禀知奉委勸辦廣西餉振捐輸差卽辭赴滬撫轅武巡捕杜步階由京解貢回禀知在山東　捐　内奬叙花翎 
[邗江官報]  
　　四月三十日甘分轉樹勳由高寳來偒王鹺尹慶康由舊港差次來趙鹺尹輔宸銷如皋南閘差歐陽鹺尹煥委湘岸聽差朱鹺尹廷華辭赴南掣監秤劉莊塲李鹺尹臨興塲朱鹺尹均公幹到揚張鹺尹奐委周莊卡　五月初一日李分轉脩鎔禀知到總局學習文案差石鹺尹點銷北鹽分發大使黄鹺尹森楷湖南人禀到 
 
 
 

Page 11

 
 
   
 
 

Page 12

 
 
民問買竇田産每價銀一兩完稅銀三分屯田納稅自應一律飭辦惟契尾不與民田區别未免淆混應由藩司另刊屯字契尾分發兼營各縣覈明塡用黏連照後給發收執浙省契尾新章每張　繳捐銀一兩此項繳價究與尋常買價不同契尾捐銀應請免繳以示體恤一缺額宜分别清理也查浙省自遭兵燹衛册蕩然無存屯丁流亡産多荒廢現在承平已久而缺額甚多恐不免以熟作荒以多報少之弊應責令兼管各縣切實稽查分别清理其荒廢各産亦卽招佃墾復造册詳報一應徵各項錢糧宜照舊徵解也查衛所屯田向徵屯餉漕項也折軍儲津租各銀兩名目互異科則輕重亦各不同較之民田究屬加重各户完納已久應請毋庸攺變照舊徵收仍將所徵各欵循照舊章分解藩司糧道各庫分案造報以期簡易而免分更一查辦務宜專責成也查浙省五衛所前委仁和海鹽臨海西安永嘉等縣兼管難各衛屯田散坐各縣而頃畝多寡各有不同若令田坐各縣分辦繳價納稅事多隔閔應責令兼　各縣一手經理其清查糧産招佃墾荒或鞭長莫及准其移知田坐各縣幫同辦理田坐各縣亦不得推諉以上六條乃辦法之大綱其餘未憲事宜臣等仍當和衷商榷督同司道隨時認眞情理總期上有裨於國計下無擾於屯丁以仰副朝廷理財愛人之至意所有擬議浙省屯田繳價納稅辦法各緣由謹合詞恭摺具　伏乞皇太后皇上聖鑒飭部覈議施行再此摺係臣元鼎主稿合併陳明謹奏奉硃批户部議奏欽此 
[安徽巡撫誠奏爲安徽省光緒二十九年分各屬被水受旱收成歉薄前請緩徵錢漕並無揑報情形摺廿一日]  
　　頭品頂戴安徽巡撫奴才誠勳跪奏爲安徽省光緖二十九年分各屬被水受旱必成歉薄前請緩徽錢漕並無揑報情形恭摺具陳仰乞聖鑒事竊奴才承准軍機大臣字寄光緒二十九年十二月初七日奉上諭誠勳奏因災請緩安徽各州縣錢漕各一摺朝廷念切民依如果災歉屬實一經該督撫奏請蠲緩無不立沛恩施乃近年各省所陳緩徵各處幾若視爲成例不肖州縣每多　報成災以完作欠積習相沿年年照報名爲例災實則民問已經完納於是劣紳大户得以挾制官長抗不完糧國家迭下蠲緩之詔間閻並無實惠可沾致使維正之供徒歸中飽而豪强之包抗胥吏之苛索復從而因緣爲奸詭寄飛酒盤剥欺侵病國病民賦稅日絀種種弊端實堪痛恨况當大局艱難練兵籌餉迫不能緩之時豈容長此弊混各該督撫等受恩深重各藩司糧道均有督徵之責嗣後務各激發天良愼選賢能痛除惡習澈底清查其實係被災者由該官道府確切勘明仍准分别蠲緩如敢挾同欺隱嚴叅重懲其向報例灾之處逐一確查據實徵收毋許再行揑飾不咎旣往嚴杜將來以副朝廷實事求是之至意將此通諭知之欽此遵旨寄信前來跪讀之下欽悚莫名當經恭録分行司道欽遵確查去後兹據布政使聯魁江安糧道胡延查明會詳前來奴才伏查地方遇有水旱災傷蠲緩糧賦本係出自特恩豈容相沿成習視爲常例惟是安徽省各屬地勢高低不一或濱江臨湖或依山傍麓偶值暘雨愆期易受旱潦之患以致偏災歲所恒有上年入夏後雨水過多山洪下注江潮並漲沿江濵淮低窪之處均被淹擾其高皁處所又因交秋缺雨兼被狂風摧折田禾率多受傷收成均形歉薄據各州縣紛紛禀請勘辦當經照章行令該管道府直隸州督同覆勘並嚴飭認眞釐剔不准稍有弊混旋據勘覆泗州等三十六州縣秋禾實在被水受旱被風被蟲情形輕重不等雖係勘不成災民情實形困苦請將應徵民衛新舊各欵錢漕分别緩徵又復二再駁查始行奏咨定案兹經覆加訪察並由該管道府直隸州逐一確查所緩光緒二十九年並節年錢漕委係收成歉薄實欠在民各又出具切結禀覆核辦奴才悉心考查委無揑報災歉以完作鉁情弊惟有仰懇天恩俯准按照前奏分别緩徵俾紓民力而廣皇仁此後查辦秋成仍當嚴飭各屬確查切勘據　徵收斷不令稍有欺隱如有揑飾情事卽行從嚴叅辦以重課賦謹會同兩江總督臣魏光燾漕運總督臣陸元鼎恭摺具陳伏乞皇太后皇上聖鑒訓示謹奏奉硃批户部議奏欽此 
山東巡撫周奏爲遵旨就山東原有兵數攺定常備續備各軍並擬添募新兵預籌的餉摺廿一日 
　品頂戴兵部尙書銜山東巡撫臣周馥跪奏爲遵旨就山柬原有兵數攺定常備續備各軍並擬添募新兵預籌的餉恭摺仰祈聖鑒事前奉上諭著各省將軍督撫將原有各營嚴行裁汰精選若干營分爲常備續備巡警各軍一律操習新式槍砲認眞訓練以成勁旅等因欽此溯查舊日東省防營軍名不一積習甚深經升任撫臣袁世凱裁募攺併大加整頓將嵩武軍及東字等　編作武衛右軍先鋒步馬砲隊二十營叅仿武衛各軍章程更定營制餉章尙稱整齊畫一又將飛虎佐字濟字等營編作左右翼防軍八營歸曹兗兩鎮統帶又將登榮練軍各營編作沿海防軍五營加以撫標前軍左右步隊二營共合三十五營變散爲整汰弱留强已爲常備續備基　嗣後調任撫臣張人駿曁臣將沿海防軍節次裁攺併作馬步二營現計通省共有馬步砲隊三十二營查先　隊二十營自編死成軍攺練新操漸就精熟可備緩急之用擬請定爲常備軍其曹兗兩鎭防軍八營曁沿海防軍二營撫標前軍二營畫地分防各資巡緝擬請定爲續備軍現已一律攺用毛瑟槍俟經費梢充購換小口徑毛瑟快槍認眞操練臣于上年挑選弁異派往保定將弁學堂學習俟練成回東酌量派充營哨各官並於本省武備學堂選擇畢業學生分赴各營互換習練期成大枝　旅惟東省形勢南北相距八百里東西相距一千三四百里幅員甚廣海陸衝每近來絡繹於途西南各府向稱多盜巡防保護應接不暇雖添設巡警隊分巡省城烟台曹兗各屬西東省鐵路一帶仍苦不敷分佈是以常備軍亦須分撥梭巡不能聚集一處　年正月間提督夏辛酉率四營遵調北上省城西北十餘州縣更屬空虚卽使該四營調回東省仍覺兵力單薄臣久欲添練新兵祗因的餉難　不敢輕　舉動目下熟思審處實屬無可停待從省核算亦須添募四營按照先鋒隊餉章計之常年餉需及置備新武軍械約須銀二十萬兩值此財力匱乏别難設法查河南省本有歲撥先鋒隊餉銀十八萬三千餘兩嗣經部議暫由河南山東各認一半俟武衛左軍陸續裁减另行設法騰挪仍將駐紥山東武衛右軍先鋒隊月餉責成河南省按照原撥銀數協解以符成案等因近年河南業已籌有新欵應卽遵照部文設法騰挪仍由河南全數認解俾山東得以彌補前虧稍資周轉又查新案賠欵山東省每年奉派九十萬兩部臣原議各海關收足值百抽五增收若干應將增出數目專爲賠欵應用各省分攤之欵尙可减核等因山東 
 
