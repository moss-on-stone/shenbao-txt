# 1924 - 307 - 4918573

 

Page 1

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *   
 
 

Page 2

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *   
 
 

Page 3

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *時評 
[具體辦法（冷）]  
　　自北方時局變化以後其主張之可得而聞者一曰停戰二日元老會議國民會議三日請段主持四日去曹倒吳此四者僅爲去舊開新之前提非所謂主張也所謂主張者自今以後若何收拾此時局並若何發展此時局段之具體辦法若何張之辦法若何孫之辦法若何以及馮胡孫輩之辦法若何各有辦法而折衷於一歟抑各無辦法至會議而共定歟抑有一或二有辦法而其外相約聽命之歟抑各有各之辦法雖會議而仍各行其辦法歟方今各元老尙在未會之前先宜善自審擇以定今後中國前途之命運也 
[國内專電]  
　　北京電佳（九日）十一時半張之江專車來迎馮赴津謁段馮即往因張作霖今夕由榆闗赴津馮三時赴段宅（九日下午八鐘） 
　　北京電津電話段馮晤面甚洽段言中山西南領袖吾们與雨亭偏北方故統一西南事應徵取中山意見吾遲遲入京以此雨亭對吾们很好君來正可俟彼到後晤談　　北京電青（九日）申刻胡景翼宴報界謂吳佩孚不知政治只知易經四書看不起人此次應失敗請諸君不要害怕吳之勢力决不能復吳不怕死不要錢其人格我等當推崇吾等改革不要地盤吾並河南變相督理亦不要邵振青謂此次若革曹吳之命則可由國會推一總統内閣任一巡閱便了若革十三年弊政之命應從立國點着想先决應取方針非三數人所能壟斷否則政變遞嬗報復無窮期胡對處置清室認爲妥當望外記者諒解（九日下午八鐘） 
　　北京電張作霖日内抵津胡景翼派焦易堂赴津代表往迎胡主張永廢巡閱督軍等名目并不就河南變相督理（九日下午一鐘） 
　　北京電孫文電段馮贊段馮聮合共維政局澈底改造有文老矣對政治地盤無野心將來願赴海外代政府宣揚德意并贊成段被推爲大元帥（九日下午八鐘） 
　　北京電馮將城門檢查軍撤消又令鹿鍾麟將警衛司令部移師府園（九日下午一鐘） 
　　北京電津電叚擬編衛隊一旅入京以吳長植統率又電張作霖撥兩萬人交段指揮（九日下午一鐘） 
　　北京電馮昨下午派兵一營赴津本人今晨赴津晤段馮意本人軍一律移出北京但請段張軍亦不必光降（九日下午一鐘） 
　　北京電舊公府查到曹致吳密令一件漾（二十三）由北海電台拍發 
　　北京電天津馮段張會議後段入京否方能决定（九日下午一鐘） 
　　北京電段派羅開榜吳光杰二人來京迎馮赴津（九日下午一鐘） 
　　北京電外艦無線電云吳在烟台艦上語人於三十一接到曹親筆函主張和平因决心停戰對馮胡軍不加抵抗以軍用品完全標註交段督辦此次帶來之兵係願隨我行者其餘在津及塘沽各軍彼等主張我不勉强某外人勸吳赴國外吳答死在中國烟台當軸不允吳登陸赴徐亦不審該處住軍態度但决南下等語（九日下午一鐘） 
　　北京電豫省趙倜寳德全舊部紛赴李濟臣已離洛陽先北進近向南退（九日下午一鐘） 
　　北京電塘沽外人電塘沽爲陜軍張治公部搶掠一空（九日下午一鐘） 
　　北京電今日京津車開一次京漢車可售票到石家莊（九日下午一鐘） 
　　北京電京中向恃保派討生活之政客連日赴津就段願爲各機闗領港人 
　　北京電連日保派人亦曰咱们國民軍甚矣識時務者之北京（九日下午一鐘） 
　　北京電頒令李竟容津鎭守使（九日下午八鐘） 
　　北京電張繼日内出京（九日下午八鐘） 
　　北京電護法議員開始恢復民八國會運動　　北京電清室善後會員清方紹英載潤耆齡崇熙四人民國方面汪精衛俞同奎沈兼士范源濂鹿鍾麟張璧合李七人以易培基代汪另由李石曾委員長名義聘專門委員（九日下午八鐘） 
　　北京電國民軍消息洛陽陜軍進駐鄭州 
　　北京電段以津浦路孫鳳藻逃請部委人 
　　北京電蔡元培不允回國（九日下午八鐘） 
　　北京電李景林抵津（九日下午八鐘） 
　　北京電馮電烟台鎭守令吳隊繳械後再行供給（九日下午八鐘） 
　　北京電外部知使團謂中國電信交通恢復請將使館中無線電勿收商電 
　　北京電青（九日）下午四時特别閣議討論財政問題結果未詳（九日下午八鐘） 
　　北京電俄賠欵委員會將於一星期内成立决定以蔡元培李煜瀛易培基汪精衛爲委員（九日下午八鐘） 
　　北京電中俄會議决二十左右開議 
　　北京電日内瓦禁烟會英日代表出中國種烟及官吏吸烟硬證後施肇基已承認武人庇烟當努力禁阻日代表杉村謂中國内亂不已難以禁種望代華有殖民地國共籌計畫禁止吸烟施請各國禁海魯因等入中國各國贊成施允電新政府嚴行禁烟昨施電外部外部擬即轉告各省使團對中國烟禁擬取各國聮合行動俟瑞士閉會後在華列國組委員會議中國禁烟　　北京電俄在庫倫發行紙幣行使東三省又在喀什發行俄幣外部向加拉罕抗議　　天津電奉張八日由奉首途到榆開追悼戰死軍士會後始能來津 
　　天津電東鄉何莊等十餘村被潰兵搶掠來津逃難者絡繹不絶 
　　天津電直傷兵三千餘昨由警廳商得路局同意已備車盡數遣送回籍 
　　天津電王家斌恢復二十三師派王立山赴唐灤一帶收集舊部 
　　天津電馮胡軍今早開拔回京 
　　天津電京訊清室古物保管委員會巳組成開始點騐公私財產 
　　天津電奉張電楊以德轉商會收用奉票謂不日派員到津接洽收兌辦法 
　　天津電商會及各行董紛呈挽留警楊　　天津電張學良之第三軍姜登選之第一軍擬繼續向津開拔在津之奉軍紀律嚴肅　　天津電昨日爆發之子彈車事後調查計僅焚去四車人畜無恙（以上九日下午十鐘） 
　　天津電庚（八日）早七時新站附近子彈車失火子彈炸商民驚恐異常至十時始熄　　天津電庚（八日）晨七時新站子彈車一列失慎彈藥全爆延至九時始熄商民大恐外兵因之又入内地橋自把守 
　　天津電京奉路津東站一處十月收入較上 
 
 
 

Page 4

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *月少三十五萬七千元車輛損失不計 
　　天津電段招衛隊兩師入京由段芝貴編制吳之殘部及幼年兵均收編 
　　天津電駐守内地各橋口之外兵及各租界之機闗槍陸戰隊已撤退 
　　天津電孫科南下說不確聞將入京一行 
　　天津電戒嚴司令部已暗中解散警楊辭職說仍未打銷 
　　天津電奉軍到商會交涉使用奉票事結果俟開會協議辦法（以上八日上午十二鐘） 
　　天津電奉張派閻澤溥來津放賑以振威軍賑務處名義佈告災黎襁負來歸 
　　奉天電奉張捐私欵二百萬振災交閻澤溥趕放（以上八日下午四鐘） 
　　哈爾濱電蘇聮今日國慶俄僑附蘇聮者懸中俄國旗慶祝惟未赤化俄人殊冷淡 
　　哈爾濱電慰勞軍人哈兩商會銀行公會共集二萬三千元（以上八日下午三鐘） 
　　哈爾濱電東鐵材料廠舞弊各報宣載 
　　哈爾濱電哈平敎各校定銑（十六）第一屆畢業促進會向各方徵奬品 
　　哈爾濱電蘇俄限俄僑入籍展至明年八月朔（以上七日下午十鐘） 
　　蘭州電駐狄道第一路司令宋有才晋省面陸陳商軍務 
　　蘭州電敎廳李克明親赴一師訓勸學生勿反對楊 
　　蘭州電省城馬路興修半年現已全體告竣　　蘭州電涇原道尹賈鑽緒任命後迄未蒞新張兆鉀電促到任 
　　蘭州電調包團作周開赴平番縣駐防 
　　蘭州電省署命楊漢公仍長師校學生大懼預備刀棍誓死拒絶（以上六日下午一鐘） 
　　濟南電青島戒嚴司令王翰章今午解來洛吳運輸員二十餘人鄭令押軍法課聞豫財廳長劉某亦在内 
　　濟南電公利錢局擠兌風潮未息聞山東銀行亦被波及 
　　濟南電今早高恩洪由青島解來濟當押軍法課衣履不周形容憔悴 
　　濟南電龔護省長函各校聮合會准本月十四日發薪一月各校學生回籍者刻多回校（以上八日下午八鐘） 
　　濟南電鄭令駐德州七旅長胡翊儒將兵工廠製出之軍火完全運濟存儲 
　　濟南電温樹德願與省方合作擔任沿海一帶防務鄭擬令温兼膠澳督辦 
　　濟南電鄭電馮胡兩總司令請設法收容潰兵免致蔓爲民患（以上七日下午七鐘） 
　　重慶電盧燾吕超均抵渝滇唐派盧燾商袁祖銘願將黔政權交出改組委員制盧爲委員長彭漢章副之 
　　重慶電盛傳川將設自治政府組織大綱已草定惟當道否認 
　　重慶電援吳軍擬集中夔萬電商現駐該地將領似未妥協（以上七日下午八鐘） 
　　重慶電段祺瑞支（四日）電到渝川省援吳軍恐難出發并有某巨公電石青陽返川共謀時局說聞劉湘已由大邑起身來渝 
　　重慶電萬縣開埠問題現正省署調查覆議中聞日已派伊知地爲駐萬領事代表 
　　重慶電賴心輝今午由省出發到内江率隊到渝待吳命應援楊森接濟賴軍棉軍服军刀多件（以上八日下午十鐘） 
　　長沙電議會齊（八日）討論時局議長歐陽振聲提議本會應通電表示結果發出通電（一）鼓吹聯治歷述制憲經過（二）請以省議會聯合會爲解决國是之徑途 
　　長沙電趙通令駐省各軍隊劃定警備區域分區擔任隨時呈報軍政長官各區並應取聯絡式議會 
　　長沙電到期米鹽公股交通部未兌現議决暫將株萍長武兩路收歸省有 
　　長沙電憲法會議議决省長兼任省務院長各司長由省長任免之省議會以彈劾不信任查辦等權監督之各司組織法表决列舉　　長沙電銅元愈低落議會擬提議請停鑄先由議長與政府口頭接洽 
　　長沙電第十七旅長楊永清齊（八日）抵省謁趙請罪趙慰問令赴湘陽駐防 
　　長沙電趙批敎職員呈以敎職員同感困苦爲歉仍允多方籌措據呈辦法五條已令飭敎財兩司榷運局妥爲辦理並令禁各軍提撥學欵敎職員校長定眞（十一）開聮席會議討論總辭職方法衡州各校亦來電響應謂擬停課以待（以上九日上午十一鐘） 
　　香港電陳炯明歌（五日）通電請段入京主持大計立聯治之制迅合全國召集聯省會議建設聯省政府議定聯省憲法 
　　香港電省報定灰（十日）全體復版　 
　　香港電廣州商店已有大半復業銀業當押兩行已有一部復業惟商塲大致仍冷淡聞米行預備再辦米入口被焚各店有復建者被官廳制止要每井繳價三百元始准重建（以上九日下午七鐘） 
　　厦門電高義部進駐洪瀨連日安海封船運兵不絶陽（七日）尙有張毅部開赴同安惟漳州甚安粤軍入謡漸息 
　　厦門電周蔭人委高義部高爲國補充旅長　　厦門電庚（八日）開公民大會於商會議省憲佳（九日）由全縣公民投票公决多數通過但未宣布票數 
　　厦門電厦門至内地交通仍未完全恢復　　厦門電德化民軍章國標與涂國鳳内訌陳國輝楊漢烈各派代表往調停涂拒絶無結果（以上九日下午十鐘） 
　　福州電張藻宸陽（七日）晚潛逃未獲茶稅契稅屠宰三局回復但係用俞紹瀛名義 
　　福州電劉學基被捕傳因有通匪嫌疑現經劉崇偉黄培松等力爲疏解當無生命危險（以上九日上午十二鐘） 
　　鎭江電馬玉仁部佳（九日）日乘輪至揚州霍家橋登陸開回原防白寳山馬隊亦於午後一時由滬乘車過鎭渡江北上 
（九日下午十鐘） 
特約路透電 
[北方政局近聞]  
　　九日北京電馮玉祥今日巳起程赴津與張作霖段祺瑞會商衆料會商可得一種臨時政府辦法之結果大都將惟張作霖之意旨是從並可籌畫將來全國會議之大綱 
　　九日北京電馮玉祥諭令王正廷電致日門瓦聲明（一）中國决意設法全禁種烟（二）全國和平會議將討論鴉片問題（三）萬　禁烟會與全國禁烟會之代表可參加此項討論 
[西班牙亂事]  
　　八日倫敦電西班牙亂事刻在醖釀中據裴譬南電稱有持械西班牙人二十名被拘彼等自認與聞反抗軍閥政府之謀又巴塞洛那電稱桑安士尼阿街中警察追捕嫌疑犯互開手槍轟擊致警察死傷各一嫌疑犯七人被捕皆身藏炸彈與手槍又倫敦西班牙使署稱有持械者三十人昨晨由法境人那伐拉省但被迫奔回法境遺棄死傷者各一人並有五人被捕巴塞洛那亂黨擬奪佔軍營但亦事敗被捕云 
　　八日倫敦電西班牙邊界續有消息傳來謂法國與西班牙邊界多處現有人私運軍械入境以致人心惶震邊界各哨地已拘獲多人 
　　八日巴黎電報稱巴黎與西班牙邊界間之西班牙人近來頗形活動已有西人數起乘汽車赴邊界然後步行過界 
　　八日西班牙京城電今日公報記法國邊界附近彭佩洛那地方警察與越境者之衝突情形計警察死二人越境者死五人並有二十七人被捕公報稱此事顯爲法界内無政府黨與西班牙極端勞動家所鼓吹之一部份革命行動 
[各國近事]  
　　八日巴黎電巴黎晨報柏林訪電稱德政府收入約得六十六萬萬馬克較諸預計多十四萬萬馬克 
　　八日巴黎電奥國政府所有各鐵路已發生全體罷工之風潮 
　　八日美國浙嚴納電懷阿明州浙嚴納地方之郵便飛機廠今日因電燈線斷走電觸及上有油漬之地板致全廠被焚並毁飛機七架 
　　八日倫敦電土國將於十一月十七日初次出席於日内瓦國際聮盟會土代表農部次長塞發氏將參與鴉片會議 
[公電]  
　　北京國務院電各報館均鑒慨自晚清遜政共和告成五族人民咸歸平等曩年優待條件之訂原所以酬謝遜清然今時勢所趨隠患潛伏對此畸形之政象竟有不得不量予修正以卒其德者誠以北京爲政治策源之地而宫禁又適居都會中心今名爲共和而首都中心之區不能樹立國族依然沿用帝號中外觀國之流靡不引爲笑柄且聞溥　秉性聰明平　　願爲民國一公民不願爲禁宫一　帝蓋其感於　世潮流時戚戚焉以己身之地位爲處近自財庫空虚支應不繼竭　之痛益傷其心故當百政刷新之會得兩方同意以從　於優待條件之修正自移居後海後並願由軍警妥密保護從茲五族一體階級盡除共和基礎固如磐石而在溥儀方面旣得自由向學之機復蘇作繭自縛之困異日造就旣深亦得以公民資格宣勤民國川　之深人所共喻缅維　慮定荷贊同至於清室財物業經奉令由國務院聘請公正耆紳會清室近支人員共組一委員會將所有物件分别公私妥爲處置其應歸公有者擬一一編號分存於國立圖　館博物館中俾垂久遠而昭大信並以表彰　清之　惠於無窮恐　道傳聞有違事實特電布　敬祈照　院庚印 
　　北京馮玉祥等通電各報館同鑒昨復段大元帥一電文曰署急天津段大元帥鈞鑒魚電奉悉遠勞鈞慮惟清室爲帝制餘　復辟之禍貽羞中外張勳未伏國法廢帝仍存私號均爲民國之恥留此孽根於清室爲無益於民國爲不祥此次移人私邸廢去無川之帝號除却共和之障礙人人視爲當然除清室少數人仍以帝號爲尊榮者外莫不歡欣鼓舞謂尊重民國正所以保全清室也謹此電稟請勿過慮伏惟察鑒馮玉祥孫岳叩魚等語特電奉聞馮玉祥胡景翼孫岳陽印 
　　太原閣錫山電各報館公鑒頃接曹大總統冬電開時局多艱德薄能鮮近復患病精力不支實難勝此艱鉅之任惟有請避賢路以謝國人除咨參衆兩院辭職並將大總統印移送國務院自即日起依法攝行大統領職務外特此通告等因民國創造已逾周星干戈相尋迄無寗歳此次元首下野大位虚懸國家重器一日不可無人主持合肥段公德望崇隆舉國皆欽凡我同胞亟應一致推戴敦請出山以奠國基而慰民望除逕電敦請外特此電達伏祈公鑒劉鎭華吳新田陸軍第三十五師師長憨玉琨陜軍第二師師長張治公陸軍第三師師長田玉潔鎭嵩軍第一師師長柴雲陞陜南鎭守使劉寳善陜北鎭守使井岳秀旅長張耀樞顧琢塘王鴻恩梅發魁楊景榮馮毓軍鄧全發李　馮河清嚴際明麻振武賈濟川侯保傑金尊華張振甲武紺周等歌印等語特電轉達閣錫山陽印 
　　江蘇省地方自治協進會電各報館鑒致齊巡帥電曰巡帥鈞鑒東南戰事結束民力凋弊亟宜休養邇以政局變化萬衆震驚我巡帥夙主和平應請貫澈保境安民之主張蘇省幸甚江蘇省地方自治協進會佳 
　　南京省議員電申報館轉南京齊巡　使韓省長鈞鑒江浙戰事初停地方尙未大定頃閱報載又有軍事發生之說姑無論是否成爲事實人民又覺驚疑滿目瘡痍何忍再遭塗炭應請寗人息事保境安民爲蘇省保留一分元氣即兩長收拾一點人心刧後餘坐維持是賴並希迅予撫賑俾災黎早登袵席掬誠公義幸垂納焉江蘇省議員朱嘉楨任桂森張宏業朱翼雲楊士香顔作賓叩佳 
　　北京國會議員電申報轉移滬國會議員公鑒請速北上共商國是在京同志公叩庚 
國外要聞 
[日内瓦通信（昭實）]  
　　中國在聯合會之減費運動 
　　國際聮合會向例每年九月開大會排日討論之議案多係國際普通問題惟本年中國代表函請核减會費乃爲闗係一國財政之特别問題查中國要求減費事曾由羅馬全權辦事處向日内瓦行文三次第一次函專致會費分配委員會Ｃommission　de　repartition　des 
Depenses委員長内阜和reveilland（二月二十七日）第二三次兩函均致聯合會秘書廳長特磊謨Drummond 
（一爲三月十八一爲七月十日）第一第二兩函要旨乃叙應減會費之三種理由政府收入少新政需費多一也内部經濟困難二也稅收及專賣權所入幾乎盡行耗諸償付外債及利息三也第三函加叙之理由則爲中國所付會費視義大利日本爲多幾乎兩倍巴西國之會費但義日等國在聮會合政治上權能較中國爲擴大巴西國在今日經濟狀况較中國爲富裕又謂中國負債極重政府雖盡力設法而對於財政困難情形深爲顧慮非仗聯合會减收會費勢將不能救此眉急中國爲理勢所迫不得已而請减會費而對於聯合會効忠之忱曾未稍減中國人民公意固視聯合會爲和平之保障也云云迨至本年九月第五次大會開會之期該案由特磊謨氏公布并已列入分股議事日程中國代表方面擬有聲請核减會費之理由書請與前案一同公布 
理由書分四章第一章中國對聮合會之財力第二章中政府財政困難情形第三章中國與他國擔任會費之比較第四章就法律與事實對於請減會費問題之研究 
第一章附三表一爲一九二○年下半期起中國所擔任之會費計四年零六月應共付欵五百九十六萬四千一百四十六金佛郎二爲一九二○年十一月起一九二四年七月爲止中國分期繳付之會費計共八次付欵二百二十三萬八千四百零四金佛郎三爲一九二二年起三年積欠共數三百七十二萬五千七百四十二金佛郎其積欠之緣由謂因財政困難逐年加增是以中政府對聮合會虧欠總額迄今尙有三百三十萬以上之金佛郎比較聯合會二千餘萬之常年會費中國欠項已占全數七分之一不可謂不甚鉅 
第二章附表最多國家預算出入統計有經常與特别之殊國家債務内外統計有長期與短期之别物產有進出口之比較公私田產有荒熟災歉之調查莫不以數碼分行標列中國政府對聯合會費用擔負嘗覺心有餘而力不足其主要之原因渾括言之爲收入之減少剖晰言之爲各省謀經濟獨立政府百計躊躇不能定新預算今日中國政府之預算仍係一九一九年力從儉嗇舊計盡而共收入大宗僅仗國稅專賣權與借欵此外利源均爲各行省所截留但各行省庫藏亦覺入不敷出對於中央解欵自屬爲數甚微中央無計可施惟有稱貸度日按照一九一九年之度支入不敷出者業巳虧短華幣四十五兆迫不得已勉以内債華幣五十兆爲彌缝一九二○年之度支支出更加而收入更减其加减之原因有三中國產糧甚富近年糧食紛紛出口國内供不應求糧價漲而物價隨之全世界生活增高中國不能爲例外一也敎育宜振興監獄醫院宜葺治貧民宜補助衛生宜講求百廢待舉在在需資二也一國公共建築每有利於經濟事業之發展中國古代所利賴者爲長城今日時異勢殊長城無所用亟應建隄塘濬運河以益農田之利修廣衢通車輛以利交通而防饑饉最近白河泛溢幾毁天津尤其明徵凡此諸端雖爲統計所未及而爲事勢所不容緩當務之急應接不暇三也進一層言中國財力之困竭一方面對外實因偵務擔負過重庚子賠欵須至一九四五年方能清償一切外債之分期付欵者須至一九六四年方能清償而政府一年所收入用於付息償債須占全部預算四分之一又一方面對内饑荒疫癘接踵而興中國地廣民衆故於天然災害之應付救濟當然宜較各國爲繁劇若外人以中國經濟進步遲滯亟勸其政府勵行整頓加徵賦稅者其人必未明瞭數千年之中國歷史（未完國内要聞 
[北京通信（三原）]  
　　吳佩孚南下之計劃 
　　王承斌赴津之任務 
　　以直皖直奉湘鄂諸役觀察吳佩孚將兵之道亦良足多此次吳氏回軍之速尤出國民軍諸首領意料之外二十五以後之三四日間馮玉祥等於軍事方面尙無積極設備九城市民極現恐慌之象蓋當時吳之軍事計畫東路主攻以張莊爲第一防線楊村爲第二防線於楊村附近横斷運河之大鐵橋上駐以重兵架設機闗槍多至二十餘架天津迤西自塘沽至榆闗陸路之聯絡亦至嚴密但其時國民軍方面因奉軍已佔領灤州陜軍岳維峻旅趕即向唐山扼防西防蘆台東窺古冶斷吳榆塘聯絡楊村方面由馮胡軍各一部聯合應戰前日相持一日夜迄無若何進展嗣李虎臣旅一部喬裝商民抄襲張莊第一道防線吳軍猝不及防益以黑夜之間吳軍自亂而李旅之另一部因楊村鐵橋砲攻不下由善泅者繞道路軌兩側涉水而過惟水深及丈淹斃者旣多涉至中途爲吳軍察覺用機闗槍擊斃者亦不少特吳軍後方已爲擾亂馮胡兩軍又奮勇進迫魯軍潘鴻鈞旅遂全軍覆没自潘旅長以至團營連排長多被虜獲其時吳氏確已親至沿線視察聞一二兩道防線已破始將列車絶斷駛回北倉亦即不守蘆台亦復大敗吳之列車即於今晨四時駛至塘沽挾殘部約二千人登輪擬由海道出亡蓋吳於楊村失陷後往返三電議和無効當晚即秘密計議退出天津方法决定東路退至德州西路退至鄭州意在保全德州鞏縣兩兵工廠昨日由秦皇島一帶水路退回之敗兵萬餘人至塘沽後亦奉吳令不必登岸即向南開行外雖傳將退往海州實則係向烟台方面退却吳氏自身之行動亦係向青島方面而去青島與烟台間海道尙無阻礙將暫據爲根據地再進而退至洛陽掩有魯豫之地徐圖反動但據國民軍方面喧傳洛陽已被劉鎭華派第二旅長田玉華佔領巡署遺留衛隊業已全部解除武裝濟南鄭士琦亦决計拒絶吳軍經過至天津方面除胡景翼今晨進駐外聞昨日楊村大勝後馮玉祥等即已計議恢復王承斌二十三師長兼職即由王以直隸督長名義全權辦理一切今午即令東站備車王於下午四時出發由馮特派手槍隊一連護送奔走和議之汪大燮張紹曾趙爾巽等亦與王偕行蓋以吳佩孚尙挾有各部殘兵二萬左右其退出天津旣從容布置臨行且將不能一同退却之殘部解除武裝用車運走其不肯即批甘休已可想見汪等慮將來戰禍遺及南方故將繼續進行和議至王承斌此行雖爲收拾各方隊伍實則奉軍佔領蘆台後張學良已進兵軍糧城若更進至天津轉啓許多週折故一方面已派人與奉軍接洽劃出塘沽爲奉軍駐地津方治安由王暫負全責俟和平會議開會再行根本解决此外並由馮玉祥王承斌各派張伯烈李竟蓉赴津迎段祺瑞來京在張李未出京前並派國務院秘書長袁良陸軍部司長賈德耀於今日下午五時先行赴津但聞段氏尙有須加考慮之處即允來京亦尙在一星期外也（十一月三日） 
 
 
 

Page 5

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *   
 
 

Page 6

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *國内要聞二 
[曹錕辭職後之京政界]  
　　自内閣問題解决後曹之地位問題亦隨之而定所有府中輯瑞處大小印壐十四顆已於昨（二日）下午五時交國務院一科接收保管惟曹之辭職須向國會咨文故除通電表示缷責外（電文已紀前報）即咨行參衆兩院辭職茲錄其文如下（爲咨行事本大總統承國民付託之重蒞職以來時切競競冀有樹立以慰國人之望無如時局多艱德薄能鮮近復患病精力不支實難勝此艱鉅之任憔有退避賢路以謝國人謹掬誠回貴院辭大總統職務理合咨請查照此咨參議院衆議院）此項咨文到院後參衆兩院議員因國會尙有問題現在多數尙無表示如葉夏聲一派則主張應開會准其辭職一派尙無表示本（三日）下午二時衆院有行政委員會對此咨文當可提出討論惟此項辭職問題業已確定准其退職居址則定在北海之團城此次曹氏受政變影響已有四面楚歌之勢不得已始有引咎自退之一幕刻下曹系軍人政客業經風流雲散更無再贅之必要惟可注意者厥爲將來之政局如何以及京畿辦理善後如何據記者親向馮系政客中調查仍覺紊亂異常毫無頭緒至於收拾政局應作何種打算實未有所聞黄郛規定辦公時間自三日起午前辦理總統事件午後一時至三時到國務院辦公午後三時至六時到交通部辦公曹將敎育總長職務放棄王正廷獲得外交財政兩席外交方面王氏如何發展尙無所聞 
[段祺瑞與日記者之談話]  
　　主張從新建設 
　　段合肥迄今猶在天津日本租界吳光新宅中尙無來京之確期連日除與馮胡孫諸公有文電往返外對於往訪之中外新聞記者亦有鄭重之表示據滿洲日日新聞天津特電云是日該報駐津特派員上田氏特親訪段氏叩其所懷段面帶喜色怡然語該記者云余此次之戰爲民國元年第一次革命之延長若民國元年之革命能澈底行之則未必有此民國十三年來之内亂惟因彼革命之不澈底遂致十三年間内亂不已人民苦於塗炭此誠最大憾事且因内亂頻仍國家萬般設施均受窒碍馴至内則國基瀕危外則友邦嗤笑尤爲可痛心之事也至余個人縱令反直派全獲勝利余亦無違反生平素志即入京指揮一切之意世人往往傳說曹錕一倒余必入京是誠出於本人意外惟是余亦國民之一分子如中國輿情非要余出廬不可余亦不辭爲最後的犧牲而與南北同志努力共圖時局之安定蓋此實國民之義務惟在今日遽行發表似嫌尙早耳至於時局應如何收拾之問以余個人之見此次之戰旣爲第一次革命之延長自以打破一切現在之設施從今劃一新紀元爲最要之急務譬如現總統果然出走國務員及國會議員亦四散現行制度下之法律的手續概被破壞則當收拾時局者可一切不必顧慮惟以民意爲基礎而向從新建設共和國方面進行而已余以爲捨此途外别無救國之良策且亦絶對不能得再良之策矣云云 
[東報對中國時局之悲觀]  
　　自北京政變吳氏南下以後一般渴望和平者大抵額手相慶以爲太平可致一統可期不知段氏尙未入京孫文亦未北上所謂欲待解决國是之和平大會現尙在千呼萬喚之中則今後之建設若何殊難逆料未可即視爲樂觀一因多頭政治終恐因權利衝突而發生種種危險一因軍閥跋尾將有何法以剷除之誠有如東報所考慮者茲錄之如下天津日報載稱吳佩孚飲恨而退京津戰事遂告結束反直派勝利雖已確定然時局前途之悲觀尙有不少之材料軍事問題固極簡單不過勝敗而已此後最宜注目者厥爲善後事宜解决困難自無待言先誇戰功者必爲奉天派善後曾議中張作霖當有相當之發言權除要求三特别區域之地盤外對京津政權亦將干涉其次則爲馮玉祥派彼等因與吳佩孚以最後致命傷之功績無論何人决難與之抗衡其必要求優良之地盤無疑此派主張委員制頗力不啻與擁段思想相牴觸段派雖人才濟濟然在野四載渴望握有政權此次反直派之先發難者首推盧永祥即段氏亦必主張盧氏之戰功爲第一且將固執其發言權更困難者爲對孫中山氏旣令其子孫科氏來津與議且派北伐軍進攻韶闗論其實力雖無問題然孫氏將親來出席於善後會議而分反直派之戰功則無疑段祺瑞與張作霖兩氏互相諒解至如何程度不無疑問總之曾與北方以兵戎相見冰炭不相容之孫中山氏果行北上則時局不無惡化之觀歷來北方人物最懼南方空氣無論奉派孫段兩氏及馮玉祥派與共同反對之吳佩孚似頗一致時至今日則素爲私利結合之團體勢必各自爲謀互相爭權况南北思想絶難相容勉强聯絡不過一時之暫合耳中國十三年來之内亂從此益盛欲期孫段張馮四人一致奠安時局終恐難望此就事實推論决非過言上述四人内唯孫段兩氏之自利觀念比較淡薄其餘者就過去之政治經騐觀察即可得其大概吳佩孚之實力尙未全滅若據黄河以南之鄂川湘蘇等省鞏固其團體即無强大之戰鬭力然反對派欲行攻擊亦頗困難故吳之現有勢力仍難等閒視之謂爲中國時局之紊亂從此而起亦無不可云云又稱吳佩孚一敗塗地失去華北地盤此次直奉戰爭當可暫告結束曹錕旣已下野段祺瑞將必繼其後任時局或能暫保小康但不得認爲長治久安第二第三之大戰爭難免發生無論何人亦均有此感想爲中國國民者欲防患於未然而求永久和平之實惠則須努力自衛中國現况亦如六朝時之羣雄割據惟尙武力相爭華人所謂人民飽經戰亂後方有賢者出而爲統一之大業若非其時則混亂依然無論何人爲大總統如非英雄則欲行中央集權以武力而號令各省勢所難能試觀歷任大總統無不利用甲巡閱而制乙巡閱丙督理而禦丁督軍所謂總統者徒擁虚名反被巡閱督軍所操縱僅能保其地位即爲萬幸故欲期中國將來昇平者殆不可能蓋希望中國内亂即時絶跡四百餘州同享和平之福者雖不乏人然反觀現象不但無苟安之望且恐長時混亂西洋某歷史家云中國有史以來眞正之秩序安寗時代不過百十餘年餘非外患侵逼即羣雄割據可謂擾攘狀態謂千餘年之漫性病症今欲除此病症殊非易易也 
[維持北京治安新人物（勗公）]  
　　軍警長官更迭之經過 
　　馮玉祥入京之初爲實行戒備起見特委所屬二十二旅旅長鹿鍾麟暫任警備事宜嗣因趙玉珂等相繼辭職京畿警備司令部業經撤銷京中治安不能無人負責擬令鹿仍繼續擔任惟以本軍旣標示停戰主和若沿用戒嚴名詞究嫌不類當有人建議以爲警備之備字不若改爲衛字藉示保衛人民之意馮胡等深以爲然乃由馮以國民軍總司令名義委鹿爲京師警衛司令即日正式就職星期四晚（十月三十日）在該部開軍警聯席會議議定與提署（即步軍統領衙門）警廳畫分權限凡尋常刑事案件仍由提署或警廳辦理至涉及軍事如糾衆搶刦冒充軍人騷擾等項則歸該部處分現該部爲防衛地方起見選派軍隊二連遇有匪警不分晝夜馳往剿捕並派出稽查多人分乘汽車出巡藉保公安頃已發出會銜佈告曉諭人民并頒有禁令數條如擾亂金融高抬物價造謡生事妄傳軍情均在禁止之列其態度亦殊嚴厲也 
此次軍警長官之更動並非突然蓋當馮胡等返京之始爲鞏固根本計對於拱衛京師之步軍統領及警察總監兩席即有易人之意所以遲遲未决者則因步軍之聶憲藩警廳之薛之珩均與王懷慶同出一系闗係甚深（薛隨王有年王在東省充徐世昌中軍時薛即爲辦筆墨雜務聶係前清直隸提督聶功亭之子王即出其父門下）直系當權時以該三人究非嫡派久欲去之卒以三人團結甚固又重以王懷慶商情未能下手現王懷慶已有電響應馮軍若此時驟去聶薛未免予王以難堪故不能不稍加考慮後因前方軍情緊急所部軍隊多須離京都城雖有鹿鍾麟全力擔任然此二席闗係重要若非十分親信終難放心星期二（十月二十八日）會議結果决行撤換議定步軍一席歸馮派人警監一席歸胡孫派人藉資調劑馮當派其舊屬劉廷森（曾充馮部旅長）接任步軍統領孫胡亦派其親信張璧（京兆人曾充孫胡二人參謀長）繼任警察總監均以國民軍總司令名義委任是日命令發表星期三（二十九日）二人即走馬到任其神速可知據聞劉到署時因該機闗職員聞有改組之訊到者寥寥而警廳方面則因先期接張通知故張到時員警排列齊整張接見如儀并宣言舊人概不更動現張氏對於金融及糧價均特别注意不准奸商任意高抬（每洋一元不得過二千六百二十文即京錢二十六千二百文違即以擾亂金融論）每日并親自乘車出巡遇有犯者即帶廳重罰故商民甚以爲便云 
至軍警督察長一職前處長宋錫金因係曹錕要人已經馮免職并將其所部軍警六十人全行繳械據馮氏之意以京中有憲兵彈壓軍人有警察維持治安此項機闗實屬駢枝且現有軍警維持治安聮合會可資聯絡更無存在之必要此次解散以後擬不再令恢復究屬若何須俟政局大定後方能解决也 
[北京政變後之雜訊]  
　　段祺瑞尙未進京此次東南東北之戰段祺瑞實爲一背後有力人物幾於盡人皆知即馮胡之班師回京與段亦早有接洽故自政變以來外間即喧傳段將入都而馮胡張盧亦皆有擁段之表示張則迭次來電均有此語現吳佩孚已經南走天津戰事可告結束因之各方面對段均極力速駕聞馮玉祥已派張伯烈爲代表王承斌則派其參謀長李竟容赴津迎段張作霖方面亦有人到津敦促惟段何日入京則尙未有所表示也　　陳炯明響應國民軍電北京馮煥章先生鑒頃聞貴師此次班師回京仗義救國除共和之障碍樹全國之風聲金甌無缺衆姓復甦爲國歡呼無任欽佩務乞秉持宏願殄滅凶殘並聮合全國名流以助合肥出山維持大局集合羣策羣力循共和之正軌肇統一之坦途炯雖不　有利於國無不贊同臨電神馳無任翹吩陳炯明世 
　　軍事會議　京畿治安一日下午二時旃壇寺國民軍總司令部曾開軍事會議討論　線之援應及其他事宜列席者除馮煥章王孝伯胡立生孫禹行四將軍外並有各旅長在内聞會議軍事問題以後並議及京畿之治安問題曁糧食燃料等問題其會議詳情尙無從知但據負責任者云京畿治安經此會議規定辦法之後已絶無危險可言現存在北京之糧石足敷兩個月以上之民食燃料亦足敷兩個月以上之用而陸續由京綏等路運入者則尙不在此數 
　　　璧招待新聞界新任京師警察總監張璧二日下午三時在中央公園董事會招待北京各報館通信社及外埠駐京記者到會者約七十餘人首由張總監起立致詞略謂兄弟就職伊始諸事尙未就緒今日於公務匆忙中抽暇與各位老友一談設備諸多不周又值天氣不好辱承諸位老友賁臨招待簡褻實屬抱歉之至警廳對於輿論界歷年以來均不願有過於摧殘之事實即或偶爾有之亦係受外力壓迫希望各位老友特别加以原諒北京首都所在此次政變治安最闗重要維持現狀爲第一要義政府當局即本此意旨極力進行新聞界紀載事實希望與政府取一致態度實事求是不涉於捕風捉影之談現狀能維持即北京治安能得保全兄弟職司警政當與敝廳各職員及區署巡官長警尊重法律以盡職責希望輿論界一致合作在報紙上盡其監督之任務使兄弟得所適從不致有若何之錯誤北京從前軍事機闗林立對於臨時發生事務時管轄上頗感困難現在一切障碍旣除以後辦事當較便利馮總司令二十三日之主張和平第一可便軍閥知武力之不可恃而殺其兇燄第二北京得馮軍爲領袖各軍隊皆將變而爲守法之軍隊此實爲中國前途之曙光輿論力量最爲偉大可抵十萬兵今日歡聚一堂足徵兩方合作之可能努力前途他日當能痛飲太平酒云云由某某等先後答詞迄下午四時三十分始盡歡而散　　逃竄後之王克敏王克敏逃入使館界後先住某旅館後以旅館中頗爲不妥遂託人介紹遷居某團兵營據外人方面消息王所有財產均已轉入東鄰某籍請外交方面照曾中國請勿加以處分但此項照會能否發生效力尙不可知又據中美社消息此次王克敏　風逃避先匿東交民巷某使館旋即護送到津已脫離危險上月三十日日本公使芳澤照會外部謂王克敏之房屋財產早經抵押日人應請中政府顧全日人借欵約對於王氏產業勿得没收云云是可見王與日人確有密切闗係至於借約一層究竟眞相如何非局外人所敢懸斷矣 
　　東城督辦公署之炸彈昨日（二日）東城金魚胡同賑務督辦公署内忽爾發生炸彈一枚炸傷廚役一人保安隊兵士二人旋往調查始知該地現係駐紮京師警察保安隊其炸彈爲前清鑄造局所遺留因該保安隊廚役不知誤爲銅錘拾作打煤塊之用具不意忽爾爆發致受傷甚重並傷及隊兵兩名毫無其他闗係茲將眞實詳情披露如下查保安第三隊原駐帥府園該處係前清時代之鑄造局故地下藏有古錢及砲彈等物甚多上次該隊動土時曾發見砲彈多件當時該隊張廷栻隊長即令湥掘地洞以埋之不料有火夫王富貴者收藏炸彈一枚以爲將來打柴打煤之用近來國民軍興保安第三隊騰出房屋特遷至金魚胡同賑務督辦公署駐紮即在院内紮臨時房屋三間以做廚房昨日早火夫王富貴正在廚房燒火乃用前次收藏之炸彈打煤不料霹靂一聲該炸彈爆發當將王富貴兩腿炸斷並有一兵在彼處扯爐燒水將左手炸斷又有一兵在彼處取水將手背炸傷王富貴當時暈去旋即復蘇已送入協和醫院醫治有無性命之虞尙未可知其他二人則毫無危險云至該炸彈約有碗大壳厚約七分使非二十餘年前之舊物則不特能將該三間臨時房屋炸爲粉碎即將牆亦將炸倒無疑然經記者實地調查之結果除炸傷三人外只將一盛飯碗之木箱（紙烟箱）炸毁一方其中之碗亦不過炸毁數個其力量之弱已可見也 
[北京三團體主張否認現國會]  
　　北京十四省區公民聮合會·全國青年同志社·北京市民自治協進會通電云各　館曁全國父老昆弟同鑒接誦馮檢閱使漾敬兩電拯生靈於水火救社稷於將傾義舉仁聲歡佩　似當茲改弦更張之時宜有刷新政治之舉慨自中央失政曹吳以藩鎭覬觎非分妄千朝政然　同惡共濟之國會何至有今日之戰爭推原禍始罪有攸歸查現在衆院按照約法早已滿期乃曹吳求便私圖非法召集遂演賄選之怪劇喪失國民代表之資格貽吾國歷史上以至大污點以致曹錕庸竪得僭竊國權乃釀成今日國民流血之慘象倘仍其尸位戀棧則從犯雖誅元兇反赦揆諸情理殊不足以服天下之心而饜國民之望同人等以尊重法統爲重一致否認非法召集之國會爲有效並主張依據舊法另行選舉衆院至參議員之參加賄選者應一律除名以候補人遞補尅期成立合法國會解决國家根本問題至驅曹迎段已爲國民一致之呼聲尙望起義諸公速定大計以一觀聽而固中樞幸甚幸甚 
[國會議員主張實行聯治]  
　　國會議員范熙壬對於時局問題曾發出通電如下武力統一迷夢已破罷兵息民固爲救時要圖然非法總統無效國憲名義不正久遭國民厭棄若不急起直追予以根本改革則政治不能廓清國家無由奠定後起糾紛益難收拾爲今日計宜取决刀斬亂蔴手段速於中華民國旗幟之下改設聯省政府以實行聯省自治相號召全國視聽爲之一新所有政府名稱不妨仍用臨時約法時代暫由國民軍及贊成各省公推負責組織之人改政體不改國體外交方面决不至生他枝節聯省政府旣建即電各省區行政公署請其速咨省議會選舉代表十人會内十分之三會外十分之五行政界十分之二尅期來京舉行聮省會議决定根本組織方法以謀省憲及國憲之進行其無省議會及持異議不派代表來京者酌由旅京同鄉會就國會議員中及非議員中推舉十人暫充代表到會列席加入討論不加入表决以示限制俟該省正式贊成選派代表到京後即行更替國是旣定則人心所嚮如水赴壑軍事自可迎刃而解大局安危千鈞一髮無任翹企范熙壬叩艶 
[鄂西軍隊宣布中立]  
　　東方社八日漢口電云駐川鄂間之第十八師長盧金山第二十一混成旅長王都慶第三混成旅長宋大霈等現聯合推第八師長王汝勤爲鄂西保安總司令於昨七日宣言平和保境發出通電謂在時局未安定前上自夔州下至少市凡携帶軍器之客軍不許通過其間此間頗視此舉爲重大認此爲鄂西軍隊宣言中立之舉 
[湘議員何紹元被捕　蔡鉅猷運動之失敗]  
　　一日夜間二時許落星田附近有武裝兵士二十餘人奉省長命令至省議員何紹元之居宅將何於睡夢中捕去當即押解於省長署衛隊營内次日趙省長咨達省議曾略謂迭據湖南善後督辦署省會軍警稽查處·警察廳本署衛隊營等處先後密報何議員紹元受粤方及蔡鉅猷委任在省私設機闗圖謀不軌勾結土匪約期放火起事等語本省長已於一日將其逮捕合依省憲法第四十一條二項咨行貴會查照云云是日爲星期省議會未開會由省議長歐陽振聲副議長王上仁蘇鵬入省長署營救趙云此案有充分證據且各方報告幾於一致爲包涵個人而置地方治安於不顧殊非所宜但辦理此案當一秉大公隨時公布鄭重考慮等語歐等無言而退 
何爲激烈派之議員日前在大會發言自認會於去年一任譚延闓之委員蓋彼自恃爲議員不受政府之逮捕也惟議員而爲現行犯亦得由官廳隨時發令逮捕此次捕何省政府係認定彼爲内亂現行犯也三日省議會開協議會討論此事對於何之犯罪與否無充分之把握惟何旣爲議員議會同人自不能不有相當之援助除三議長外已加推黄鉞彭定均嚴國禎顔方珪雷飛鵬共八人再往省署營救但急切間恐難保釋也（四日） 
 
 
 

Page 7

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *另一通信湖南省議員何紹元突於昨一日晚三句鐘時被武裝兵士二十餘人在樂心巷私宅捕去解至省公署收押衛隊營當時傳言將予立置重典故其家人異常驚駭四處營救一時政界要人之與何有交誼者皆紛往省署說項雖以案情重大未能即時保出然目前已無危險省署於捕何之後即於二日遵照憲法規定將捕何理由咨達省議會省議會接到咨文之次日即開秘密協議會討論辦法首由主席蘇副議長報告省署原咨各議員即先後發言磋議良久其情形若何以係秘密會不便宣布至其結果則係公推正議長歐陽振聲副議長蘇鵬王上仁議員嚴國楨黄鉞彭定均等爲代表於本日晉見省長請求省釋能否照准目下尙未可知按蔡鉅猷之於湘省至今尙圖活動故以種種方法秘密進行何旣被捕其内應已失而其所望爲援助之第十六十七兩旅（按即蔡氏舊部之劉叙彝田鎭藩兩旅經省方改編者劉現尙爲十六旅旅長田則久已去職以楊毓棻代之楊死又以楊永清代之劉旅仍駐湘西楊旅則已調省即日可全部開到）昨又聯合發表與蔡斷絶闗係書聲明兩旅士兵决不再爲其所用勸其收拾野心退居滬瀆以樂餘年而保鄉土此兩旅旣與絶交則蔡氏在湘勢力已完全消滅矣 
[孫中山定期北上續聞（毅廬）]  
　　南北往來要電與中山通令 
　　孫中山自接北京馮玉祥胡景翼等及天津段芝泉之電促晋京業於日前由韶州返省開建國大會議召集粤省各要人解决廣東善後問題與北伐軍繼續入贛湘問題已有結果因此中山决於一星期内北上詳情巳見日前通訊當中山决定北上時左右進言以此行由前北上程途萬里際茲直系軍隊尙横梗國中腹部津地附近尙未完全入反直軍勢力範圍沿途恐有危險有以先派汪精衛北上爲請者但中山意見以現在中國中北部之戰爭爲民治與武閥而戰國事之轉機端在於此且戰後千頭萬緒尤不能不躬行贊勷一切且現時北京國民軍中下級將領多爲國民黨黨員本人爲黨魁極應到京奬勵激勸使盡力剷除武力統一主義刻下唐山廊房等處之吳佩孚軍隊尙與馮孫之兵對峙北京要人對於各項重大事件往往來電咨詢以長途電報往返磋商諸形不便若本人在京則可减少事機之阻碍於軍事尤資裨益况粤東軍民兩政及北伐事宜經廣州建國會議後已付托有人本人正可乘此機會入京爲國効力總此種種原因中山乃决定本月六日乘坐日前來粤觀光之俄艦波羅斯基號"Brousky "北上旋發出北上之通令云（前以曹錕吳佩孚禍國殃民罪在必討故親率諸軍由韶入贛以期北嚮中原與天下共除殘賊連日迭接奉天張總司令捷電曁北京馮玉祥胡景翼孫岳諸將領來電知曹吳所憑藉之武力推毁殆盡友軍義勇奮發海内聞之莫不欣慰此時餘孽未靖固當悉予掃除而根本之圖尤在速謀統一以從事建議庶幾分崩離析之局得以收拾長治久安之策得以實施本大元帥權衡輕重决定即日北上共籌統一建議之方略所有肅清餘孽綏靖地方一切事宜仍責成留守曁各軍總司令廣東省長妥善辦理仰軍民人等一體知悉此令）同日并電復北京馮王胡孫等將領告以定期北上云（北京馮煥章王孝伯胡律宣孫禹行諸先生鑒東電奉悉至佩藎籌此時所務一在殲除元惡肅清餘孽一在勤求治本建設有序諸兄開始偉業必能克底於成承邀人都義當就道日來已由韶返省部署行事數日之後即輕裝北上共圖良晤先此奉復諸維鑒察孫文支印）附錄馮胡諸將領東日催促中山北上電如下（韶州孫大元帥勛鑒頃奉感電深荷闗垂捧讀之餘無任感佩祥等軍人負捍衛國家之責第念數載以來每經一次戰事國家人民受莫大損失而國是毫無進步愈演愈壞民國幾將不國捫心隠痛愧對國民實不忍再事戰爭以速國家之亡惟武人不諳政治期望海内賢達共維國是竭誠呼籲至再至三迭次通電諒邀鑒察先生國家元勳愛國情切宏謨碩畫佩仰夙深萬乞發抒讜論俾國内人士知所遵從并盼早日蒞都指示一切共策進行無任叩禱之至肅電雷奉佈佇盼敎言馮玉祥王承斌胡景翼孫岳同叩東印）中山旣定期北上在省軍政要人如許崇智楊希閔譚延闓劉震寰伍朝樞胡漢民汪精衛等已於四日下午在大元帥府設筵公餞并發帖通知各部長各軍長屆時歡送此次隨中山北上者爲汪精衛鄒魯廖仲凱等隨員則有秘書連聲海等武官則黄惠龍馬驤等共十餘人屆期乘俄艦由海道出發過滬時擬小作勾留與滬上在野名流交換意見畢然後入京亦未可定故　日隨行人員已紛紛準備行裝中山本人昨已遣派　官吳某携帶行李先行下艦矣惟臨時有無變更則未可定也（十月五日） 
[粤孫臨别贈言（星星）]  
　　對軍官廣大兩校學生演說 
　　廣州通信京都政變後各方要人紛請中山入京商議國是孫定日間晋京同行者爲廣東省敎育會長汪精衛及廣東大學校長鄒魯昨日（三日）孫赴長洲要塞巡視午後二時赴黄埔軍官學校閱操同時廣大員生五百餘人亦在旁參觀先是廣大外省學生五十二人欲覘孫氏豐采一聆偉論特上書於鄒請孫到校演講鄒以孫氏入京期迫要務待理來校講演殊無暇晷因乘黄埔閩操之便親率員生前往佈告一出應者五百有奇但限於文理二科法農兩院不與也閱操時軍官學生共八隊千餘人另敎導團數百孫氏至軍樂大作舉槍致敬氣象肅穆觀者生色隨員有鄒魯廖仲愷蔣介石及英人俄人等另有外國記者數人在旁攝影三時閱畢即回軍校以各隊訓話廳爲演講場軍官·廣大·兩校學生分左右坐官長來賓居中三時半孫氏登壇掌聲雷動頃之軍校校長蔣介石趨前報告謂今日出席軍生七百五十四人官長三十三人報畢即退孫隨演講精神奕奕態度從容且時開其笑顔表示愉快記者適坐其旁見其髮稀容瘦知其應付各方之焦勞也茲記孫氏演詞大意如次 
（今日文武學生在此聽臨别贈言吾誠快慰六月前京中同志八九人以各省革命收效殊小乃從事於中央革命之運動後屢函報謂已有頭緒請吾舍去廣東赴津候會因未成熟故不之往不料數日前北京發生政變曹吳將因此下台不可謂非同志運動之功但首都變後同志並未取得大權馮胡王孫又復通電不間政治此誠危險革命政治運動也政治大衆之事即做人之謂也今馮等高揭旗幟竟謂不問政治譬諸原動力Ｍotor任其發生而不引之於用則阻之者必死故北京此次革命决無成功希望所可慰者此後始知北京軍人亦能受革命黨之感化並不如吾人預料之絶望吾之所以入京因彼方同志苦心孤詣盼吾蒞都自不能不去看看至多亦不外在京組織黨部做些宣傳工夫而已至今日之臨别贈言厥爲革命之成功方法民國十有三年革命迄未告成完全爲歐美革命思想之自由平等所打破須知個人固有自由平等團體中之個人則無之政黨分子更有甚焉非謂其自由平等已消滅無餘蓋已捐之於黨抱定犧牲决心也今之黨員朝填願書夕即爭其自由平等（意即謂爭權奪利）遂使黨自黨員自員革命終無成功之日說者謂革命失敗實武人政客官僚及革命派有以致之殊非的論也爲今之計黨員非犧牲一己之自由平等不可觀彼商人開設公司當其付股本時决無即行分紅之想必俟若干年後始回之支取利息吾國向分人民爲士農工商四級居智識階級之士爲四民首謂其見解不及商人吾殊不信現在革命公司要圖發達須先由各同志拿出本錢本錢者何即即己身之自由平等是已夫然革命公司始有發榮滋長獲利累累之一日否則各人尙未拿出本錢即要向公司分紅縱再過千百年革命公司亦必不能成立就京變言苟能把馮玉祥胡景翼王承斌孫岳諸人之自由平等通通拿出團結一起則革命馬上可以成功）孫氏講後蔣廖俱先後發言蔣謂同志須服從命令緊記訓詞則總理（中山）雖在上海天津亦極安心廖謂革命須用科學方法同志須變成材料任由命令試用不可自出主張（即行其自由平等之思想）如化學藥品然苟其本身自有主意不聽實騐者使用則化合化分從何發生云云至五時許始散（十一月四日） 
[香港拒毒會成立]  
　　自上海各界組織中華國民拒毒會後旋即舉出朱懋澄爲代表蒞臨香港組織支會至港後迭次召集各社團到會經議有頭緒一致贊成設立香港支會計與會者有華商總會·青年會·南華體育會·孔聖會·等十數團體并議有章程茲調查錄下（一）名稱定名爲香港中華國民拒毒會（二）宗旨本會宗旨爲聮合本港各團體設法勷佐香港政府勸止人民吸食鴉片及限制一切複製毒品之輸入（三）會員本會會員分爲團體會員·名譽會員·顧問會員（甲）團體會員凡港内各團體由本會會員之介紹經本會認可者得爲本會團體會員（乙）名譽會員凡華僑各界熱心拒毒人士經本會董事部延聘者得爲本會名譽會員（丙）顧問會員凡外國友人熱心拒毒共表同情者本會董事部可延聘爲顧問會員（四）董事本會設立董事部由本會團體會員推選十三人組織之（須代表十三團體）任期均以一年爲限期滿另選（五）委員即於董事部中選舉會長一人副長二人中西書記各一人司庫一人司數一人合共七位爲全實執行委員（六）會務董事部有權組織總務調查宣傳各股倘必要時仍得酌添股數以促進會務（七）會集本會董事部每月舉行例會一次大會每半年召集一次如有特别事故俱得臨得召集（八）經費本會所需經費得由董事部籌畫徵集之（九）修改本簡章經由出席團體會員三分之二之同意得修改之（十）兩則本會辦事細則另訂 
香港一隅雖屬小島華人計佔六七十萬又富厚者居多凡富人中必多暇於是常以吃鴉片爲消遣因此沉迷者不知凡幾今拒毒會卓然興起苟能熱心毅力精進不懈當有成功之一日也 
[青濟長途電話行將開通（純）]  
　　附合同十二條 
　　日本佔領青島時　架設青島濟南長途電話彼時青濟兩地及膠濟路各站對於行政商業消息傳達異常靈通自中國接收以來因各部分接收主管機闗不同而交通部膠澳商埠及膠濟路局三方面均願收爲己有一時間未得解决辦法遂至停止長途電話之在濟南者原設於日郵局内日郵撤退中國郵局向不兼管電話故該部分全行廢止濟南至女姑口間之線路交涉評價時附屬於鐵路財產以内故接收時由交通部派員辦理至女姑口青島間之一段係屬膠澳商埠電話局接收而機械在接收前已被日人撤去在去歳第一任電話局局長孔庸之時曾屢欲開辦而交部忽主自辦忽主商辦忽主官商合辦遷延多日直至去歳九月始决定由交部本埠及濟南兩電局合辦在兩端之機械交換并一切責任由兩局完全負責中間路線歸交部負責保守將來營業盈餘按其責任輕重而分配之其詳細辦法係由督辦公理委員果樹人交通部委員陳錫周濟南電話公司委員韓純一丁惟曇三方面會商議决濟青長途電話合同草約十二條此項合同係於十月十五日由交通部代表兼理山東電政監督陳珂膠·澳商埠督辦公署代表兼青島電話局局長姚啓儒·濟南電話局局長馬惠階三方面正式簽字而青濟間沿線分局計設十二處即濟南周村張店淄川博山青州濰縣坊子高密膠州城陽青島等現濟南方面新購西門子新式長途電話交換機一臺業經裝竣而本埠電話局日内亦加工裝設惟未曾特添新交換機只按照二重通信式利用原有交換機以電報送信號時間不無少遲之弊將來兩地通話者增加仍非另購新機不可此亦不過一時權宜之計耳至中間線路係交通部擔任修理已派定該部烟濟線路工程處葉錫亭籌畫進行現時尙未竣工一俟工竣即可通話此長途電話一通則青濟南地及沿途之消息傅達又增加一層便利矣附濟青長途電話合同如下電政監督因開放濟南至青島之長途電話便利人民起見與濟南青島兩電話局協議接線及攤分話費各辦法如下（以下電政督辦曁沿途電政所屬機闗稱甲濟南青島電話局及沿途各電話分局稱乙）第一條濟南至青島長途電話線自本合同簽訂後即由甲方將長途電話　分接到濟南商埠及青島電報局内由電話局至兩電報局之線由乙方分别架設所需長途電話機器由甲乙兩方各自設備以清界限附條乙方於沿途已設有電話分局之處得有甲乙兩方酌量情形分别接線第二條濟青長途電話費除濟青互相往來每次定爲二元外其兩頭至中間各處話養另表規訂之（附表從略）第三條長途電話費除甲方直轄各機闗自相往來全爲甲方所有外其餘甲乙兩方往來以及乙方互相往來之話費定爲攤分按百成計算其攤分辦法如左定濟青兩局或中間兩分局或分局互相往來之話費甲方六十成乙方共得四十成（二）濟南青島兩局以及中間各分局與甲方中間各機闗往來之話費甲方得八十成各該電話局或電話分局得二十成第四條長途電話費應按次計算以五分鐘爲一次至多不得繼續通話至三次以上第五條甲方長途電話桿線之維持費及修理費員役薪工由甲方擔任之其乙方電話機線之維持費及司機員役薪工由乙方擔任之第六條長途電話之通話次數甲方得隨時派員稽核第七條長途電話費之收入每旬由甲乙兩方互相核對清楚月終結算彼此找清第八條濟青長途電話現由甲方設置往復線兩對若將來線路不敷應用必須增加時其所需工料由甲乙雙方另行商議第九條濟青長途電話桿線如遇發生障碍時應由乙方通知甲方工程處或電報局修理附條·爲修理長途電話便利起見由乙方於當地甲方工程處或電報局内裝設電話一具免收話費第十條本合同自簽訂之日起試辦三年將來無論何方如有窒碍難行之處於期滿前三個月先行通知雙方協議修改或廢止之第十一條在本合同有效期内中間各處新設之電話局如有不屬於甲乙兩方欲接道長途電話者其權利義務須遵照本合同規定乙方之範圍辦理第十二條自本合同簽訂後所有以前闗於濟青長途電話之合同函據等件一律作廢本合同其繕三份甲方存一份濟青兩電話局各存一份 
[西報紀合肥近狀]  
　　上海泰晤士報三日廬州通訊云廬州自去夏經土匪大掠之後地方尙稱安謐惟西鄉諸村鎭仍時有小股出没官廳怠於勦捕一若不敢驚動匪窟者此間農夫今復播種烟苗但與他種農作物雜種倘官廳允准種烟即加以培植否則亦易於剷除所以祇須上級官廳稍加贊助即能使地方官肅清烟苗商務因厘卡林立捐稅苛重甚見妨礙軍閥希望就此凋敵之商務上籌得戰費但恐所征於人民者其能達於當局亦僅一部份耳 
[甬事近聞]  
　　軍政界消息謂新任寗台鎭守使孟昭月巳於昨（七日）日隨帶士兵由杭乘車來甬蒞新今日（八日）可到云云惟至八日下午二時仍未見到來未知因何延擱也 
　　寗波當軍興時曾由杭調來保安隊三百餘名駐甬鎭攝近以甬事已平該保安隊已有二百餘名陸續調回省垣尙有一百三十餘名亦於七日盡數開拔回杭矣 
　　鄞縣巡防董事會七日下午三時召集常務董會議出席者十餘人公推周巽齋爲臨時主席報告開會宗旨畢即行推選董事長及各股職員如下袁端甫爲董事長徐鏞笙·胡叔田·翁仰青·俞佐宸·林琴香·孔馥初·丁忠茂·王信茂·爲總務股陳南琴·周巽齋·卓葆亭·朱旭昌·董維揚·屠鴻規·陳子秀·俞佐廷·鄭樂山·爲財政股陳季衡·徐修甫·毛安卿·陳孟璇·爲文書股朱荃蓀趙宇春·王氷生·陳如韾·袁暢園·陳竹生·爲監察股並公推俞佐宸代表總務股掌理簽押圖章周巽齋代表財政股掌理過帳圖章推選畢又議袁暢園辭職案議决備函挽留次議西郊公會函請補足防勇缺額案議决函請管帶即日招補以資防務並函復西郊公會議畢散會 
　　鎭海縣盛知事昨爲催辦冬防事致函各鄉自治委員云（上略）本年各屬盜案迭出洋面匪徒亦未肅清現值軍事之後善後事宜百端待理土匪游勇乘間思逞在在堪虞是以本屆冬防尤宜妥慎籌備加意防維以免貽害地方（中略）佈告村董及保衛團總人等設法籌捐增募團丁認眞巡緝以補軍警之不逮仍將遵辦情形具報檢查母延切切 
 
 
 

Page 8

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *   
 
 

Page 9

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *   
 
 

Page 10

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *國内要聞三 
[浙議會索費與質問]  
　　浙江省議會因連日人數不足未能開成大會所有選舉題迄未解决目下所最緊要者厥爲常會經費蔡財政廳長因不勝各方催逼托病在家以致無從索欠省議長沈鈞業於八日下午三時派會計李楚羣至財政廳交涉由總務科長陸慶楹·製用科長吳夢飛·曁秘書沈汝驥延見據云省庫支絀發欵爲難廳長病已痊可日内即當銷假請直接接洽云云李會計交涉結果不得要領即回報沈議長時各議員均在休息室遂公决定星期一如開成大會後應邀同夏省長率蔡財廳長到會出席答辯又查處分省有財產爲省議會之特權現聞財政廳向道一銀行商借規銀十五萬兩係由該行向上海興業·實業·等銀行及中央信托公司·永豐錢茌·等轉借以杭州大有利電汽公司官股股票收據共計票面二十四萬元作爲抵押品自舊曆甲子年九月終起至乙丑年三月終止以六個月爲期按月一分四釐計息又向浙江地方銀行商借銀四萬元以杭州大有利電汽公司官股存單二紙計銀四萬八千元作爲抵押品按月一分二厘計息自民國十三年十月起以一年爲期是該廳處分省有財產不先經過本會議决題違省議會暫行法第十六條之規定已一併提出質問矣 
[浙實廳長更迭之經過]  
　　浙江實業廳長王吉檀上年秋由浙江烟酒局長調任對於全省實業尙能整頓該廳自雲海秋蒞任以來内部極爲窳敗及王抵任洶汰冗員選聘具有實業學識經驗者充任廳職及各實業機闗主任又通令各縣知事添設實業一科科長職務須具有完全資格由縣呈請審定方能委任年餘以來如組設昆虫局及實業評議會地質調查所均能實事求是發行實業月刋至今尙照常出版前月軍事緊張王適因病請假赴滬比盧氏去浙王即擬辭職經浙人士函電敦促旋省督署王諮議及杭闗陳監督又貽書殷勤勸駕乃於上月下旬來省銷假回任後默察空氣不佳遂决計引退向孫夏剴切陳詞自請辭職孫迄未批答而新任實業廳長俞人蔚之命令昨突由省署單獨委任計孫自此次由滬旋杭後所委重要官廳如鹽運使王金鈺·財政廳蔡樸·烟酒事務局長杜友樵·錢塘道尹陳翺等無一不與省署會委獨對實業廳之更委袖手不問外間盛傳孫與俞人蔚在鄂時本有交誼孫由閩入浙時俞偕現任錢塘道尹陳翶首先赴桐廬迎迓似俞之得任廳長出自孫意或謂此次軍興時俞充紅十字會長墊欵及二萬金至今無着夏氏藉此以酬勞苦二說未知孰是昨聞王吉檀已飭各科赶辦移交預備北上約三五日内即將交缷各法團尙任聮電挽留恐亦無效也 
[杭州快信]  
　　孫氏江日通電嚴拿造謡生事希圖破壞擾亂違則以軍法從事先决後　並飭錄電布告省警廳現已多派偵探隨時伺察 
　　省垣自前日起城站新市塲拱埠及上城等處由便衣憲兵查獲嫌疑犯二十餘名解送督署訊辦探聞係受某方囑托秘密招兵 
　　孫丹林昨已到杭大約因吳佩孚南下携有何種使命與孫傳芳接洽 
　　浙軍一師某團官佐陳　舟·姺龍健·等因案被逮已於前日解省寄禁陸軍監獄昨經督署軍法課訊問聞爲甬事牽連 
　　杭總商會今日（九號）下午四時召集各銀行行長錢業領袖及各會董開臨時會討論續發金庫兌換劵一百萬元籌備七成基本金辦法 
　　上月分各機闗補助費省署昨令財廳赶籌撥發者聞有十四起 
　　浙省司法機闗上月分各員役薪工至今未發惟地方廳由罰金收入項下暫先提付但不足額 
　　新任烟酒局長杜友樵抵任後所有局内屬員尙在考核一時不輕更動 
　　内河水警廳長徐則恂通令所屬各區隊以向由車運蘇滬各地貨物現多改經水道輸運對於各商船往來行駛仰即一體妥爲保護並嚴密巡弋 
　　杭州紅十字會衆商會集資在江干遺送輸送卒回閩回贛兩旬以來資送回籍者共達六百餘名連日已無大批待遣故定十日止撤消收容所停止遣送 
　　杭垣鐵機各種紗緞秋季行盤因江浙戰事迄水議訂現已冬令昨經杭州綢業會館觀成堂召集同業會議决定仍與夏季（即端節）行盤交易已分函各埠知照　　財政蔡廳長委任用知事易之門充本廳秘書昨已到差蔡病亦告痊醫囑尙須靜養 
　　省會各法團今日（九號）假西湖九芝小築公宴孫　芳夏超及各官廳 
[南京快信]  
　　江蘇陸軍第二混成旅二團一營奉令開往津浦路東葛站一帶防守 
　　江蘇陸軍砲兵旅全部曁隨齊之警衛隊一隊於七日下午四時由眞茹開來軍事專車三十輛運寗回防 
　　隴海鐵路東段貨捐局長王發蒙來省禀知稅收停滯情形不日即將返局 
　　下闗江邊東砲臺舊址近有貧民搭蓋草棚數百間當局因與軍事有礙聞已飭警區勒令拆遷 
　　奉興縣議會呈請省長將忙漕滯納罰金悉數留充自治經費韓省長以此項罰金係列入省預算之欵不能移作别用自治係地方事業經費如果不敷自應由地方設法籌集昨已指令遵照矣 
　　韓省長委李培原充本署第二科科員又委許月菡允本署參議 
　　朱琛甫調任江寗鎭使水警廳長趙會鵬辭　楊春普被任蘇常鎭使并暫兼水警廳長寗第四混成旅併入蘇二師任吳恒瓚爲師長唐翼林爲團長調駐徐州　　南京總商會魚電兩長云軍興以來民不堪命瘡痍滿目無涙可揮及此休養已虞不及務祈守定保境安民宗旨宣示遐邇以定人心 
　　齊督返寗後八日晨紳商各界領袖赴軍署謁見請對於時局問題實行保境安民政策聞齊表示容納　　韓省長於八日下午五時在署設宴爲齊督洗塵各重要長官均陪席 
　　皖軍第五混成旅全部於八日上午由滬寧專車載運到寗該旅本擬開回蚌埠現因津浦路線阻斷暫駐煤炭港待命開拔 
　　省署前派戴忠駿赴蘇　調查賑務情形該員刻已回省開摺報告 
　　軍省兩署據福利公司股東孫協唐等電稱該公司灘田已圍三千畝抵作繳價請飭江陰縣迅速召賣以清手續當批令俟委員查復後再奪 
　　韓省長據運河上游堤工事務所呈復泗陽縣境之舊太皇堤毘連運堤應在禁領範圍之内當令官產處曁淮揚道尹遵照以重河防 
　　吳縣横涇等市迭被太湖盜匪騷擾兩長已令江蘇水上警察廳曁吳縣知事設法剿捕以期肅清 
　　南京平民敎育促進會八日下午召集本城各區平民學校二十餘所男女平民學生八百餘人在英威街本會開同樂會 
　本城復旦大學預料曁揚子江學院八日下午二時在益仁巷兩江民立中學操塲比賽籃球結果爲二十四與二之比復旦大學勝 
地方通信 
[崑山]  
　　縣署令造被兵損害表崑山自江浙戰爭中被兵損害地方遼闊災情奇重茲崑山縣知事劉澂奉省署特派委員朱肇昇於本月二日由寗蒞崑調查災况一面飭令被兵各鄉區鄉董佐切實調查並頒發表式四種依格填寫限六日以前一律填齊送署以憑轉報事闗要公勿稍稽延致誤大局云云 
[蘇州]  
　　二師陸續開拔赴寗蘇軍二師五六兩團除六團於日前先行回蘇五團則甫於七日隨同朱琛甫師長返蘇乃朱師長返署未數小時又接南京齊督急電令即立將所部二師之一部分開寗後再赴徐州並令朱隨即赴寗會議云云朱奉電後當令六團唐翼霖團長將所部立即準備出發旋則由朱師長唐團長率同六團兵士登車直開南京惟開拔前之數小時葑門内外各典當共質下兵士之棉被二千餘條該師尙有砲隊營工程營曁五團第二營昨亦奉令開徐各營業已於八日夜間登車開出尙有五團之一三兩營尙未返蘇大約即須開徐督軍公署參謀長劉玉珂特爲此事來蘇調遣 
　　軍警長官更調之經過情形蘇常鎭守使朱熙調任江寗鎭守使遺缺由楊春普接充係眞茹會議時所定計畫齊督於七日返寗之後即行發表蘇地官塲於八日晨始接到此項正式電訊並有水警廳長趙　鵬辭職遺缺亦委楊春普暫兼及江寗第四混成旅歸併蘇軍二師由第四混成旅長吳恒瓚升任師長二師第六團長唐業樞升任旅長二師調駐徐州并令朱熙帮辦軍務各節朱奉令後當日即赴南京謝委楊亦於八日晨來蘇當寓　路飯店旋即拜會各官紳擬即日接印上任旋又得寗電齊督對於水警趙廳長之辭職巳堅切挽留并悉趙即打消辭意故此事即不成問題且悉此後江蘇各鎭守使之兼師長職者須一律解除師長職務另行委人充任各師師長故楊春普已將十九師長職務交缷祗帶衛隊兩連來蘇楊正在預備接事之際詎有前駐揚州之混成旅長黄振魁忽然來蘇當寓蘇州飯店皮字號房間至八日下午七時始由寗來電委黄振魁爲鹽捕緝私統領之職此缺前田石佳華充任亦江蘇有數之好缺故黄即表示樂就此事乃告一段落惟聞楊爲接任事已赴寗謝委定九日來蘇蒞新 
　齊燮元過蘇返寗紀蘇地各機闗於七日上午四點半接車站電話謂接沿鐵路電話云齊巡閱使定於上午六時由眞茹乘車返寗蘇地官紳遂立即相繼出城赴火車站等候迎迓候至九點餘鐘見衛隊車先行抵站車之四週均有機闗槍快槍架出隨後即爲齊使所部之第六師兵車抵站後兵士紛紛下車荷槍實彈在車站四週站崗閑人一概不許往來移時齊使之花車抵站即軍樂聲與砲聲大作各官紳咸爭先上前請謁計上車謁見者有水警廳長趙會鵬二師五團團長趙光戴六團團長唐翼霖守備司令申振剛水警第三區長宋仲良等齊使對於各官長均勉慰有加繼由蘇總商會會長見哉安上車謁見齊特起立與貝握手狀極殷勤略一寒喧後齊向貝道謝蘇商會此次籌措遣散費二十萬事而蘇常鎭守使朱琛甫與齊使同車返蘇當時各官紳謁齊之後即與朱鎭守使相見旋同向齊使告辭下車在車站四週站崗之第六師即相繼上車車即向寗開駛時軍樂聲與邊砲聲又大作而赴車站之軍隊警察於花車抵站及開行時均舉槍致敬及車行已遠各官紳　散而朱鎭守使即率同衛隊入城齊使花車過蘇之　 
繼有皖軍第一二三三大隊兵車及各項軍用車絡繹過蘇向寗開駛直至下午八點鐘始有上海客車抵蘇站　　宋仲良調任之難定水警第三區長宋仲良升調松江第一區長等情迭誌本報茲悉尙難决定惟齊督及趙廳長已决定將宋調松江而蘇地士紳電請留宋在蘇甚堅至宋本人則對於調任及留蘇均可故趙廳長對於此事又費躊躇但水警廳之多數職員以宋調任後即可相繼遞升故均不希望宋之留蘇昨聞蘇士紳又再請將宋免調詞頗懇切結果如何固尙難逆料也 
　典業今日閉門停市駐蘇二師兵士甫經回防忽於昨（七日）夜三四時奉長官命令開赴徐州防守以故一般兵士因笨重衣被不便携帶往就近各典當質錢以資零用並無强當情形各典夥亦禮待不意今（八日（晨有類似兵士者分持破舊衣被前往典質一般遊人亦跟踪入内各典恐　事端用電話告知就近警所派警勸阻迨當者走後　閉門停市故上午十時以後各典當均雙扉緊閉 
[松江]  
　　商市漸復舊觀松地自七日駐軍發餉後商市漸見起色各店已將牌門全缷恢復舊觀惟因缺少貨物刻正從事購運銀行錢莊有於下星期復業消息避難在外者返里日衆夜市漸形開展人心亦漸鎭定非若前日之惴惴矣 
　　初中開學後狀况松人侯紹裘姚雄伯等創辦之松江初級中學已於五日開學敎職員已陸續到校惟學生到者截止八日止尙祇十餘人該校長侯紹裘以明日（十日）即須上課故又通告未到各生務須即日來校或具函請假繳清舉費否則即將續招新生傳補再本學期雖只剩二月有餘然該校决將假期減少主要科目鐘點增多務使本學期之學程能於此最短期内修畢將來不至影響於畢業年限云云又該校組織分敎務·訓育·事務三部敎務主任侯校長自兼訓育主任爲黄正厂君事務主任爲丁壯如君學生課外作業有音樂會由敎員陸宗贄指導演講會由黄正厂指導課外運動由丁壯如指導敎員方面國文爲黄正厂英文爲沈觀瀾其理篁史地各科由黄鳴祥·朱鳳鳴等擔任云　　靈學會施送棉衣北門内艾家橋靈學會前在戰時設立收容所收容婦孺數百人現因地方漸安已於二日撤銷近以該處地當靜僻由主任姚前芬聮合里人議僱更夫四名畫大吳橋至柳家弄爲一小區澈夜巡 
 
 
 

Page 11

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *　　更以資傳警又因天時漸冷貧苦鰥寡無衣禦寒乃製棉襖褲六百套施送穿着連日貧民往討者甚多 
　　定期發給孤貧口糧松江孤貧口糧向由公欵管理處發放本年九十兩月因值戰事未曾發給茲聞該處已定本月十五號即陰曆十月十九日將九·十·十一·三個月口糧一併發放云 
　　三划船被刦消息開行南橋松江之脚划船昨日（九日）下午二時許行至距松不遠之吕蕩廟地方忽來短衣客音手持勃郎林手槍者三人躍登船上詭稱搜查軍器令男女乘客十餘人解去衣服逐一搜查遇有現洋鈔票一併攫取並將船内所存南橋方大成派報社寄交松江本報分館及新聞報分館之報費洋一百餘元與其他商店所寄貨欵一併搜刦而去該船開抵松江後由划船户車得勝偕證人至松江分館及有闗係之各商號報告聞將報警請緝又泗涇及方家窰兩划船亦於前日（八日）在松城北門外大塔浜地方被短衣客音者三四人誑稱看船將船中乘客所帶鈔幣銀元搜攫而去並聞華陽橋顧姓女眷五人八日自滬回松在明星橋乘舟返家時亦被歹人將金飾搶刧一空 
　　兵災善後之調查會松江兵災善後會九日在縣商會開調查員會到各段調查員一百餘人省委查災委員姚錫鈞亦被邀出席當經總幹事張蔚丹主席報告本會成立情形並宣布賑務處飭縣籌辦急賑以未完之本年度丁漕五萬元爲之散放至省委林芾楨限令三日内調查完畢此係事實問題且災區遼闊斷難於此極短期内辦竣此應請姚省委轉達者一又此次辦理戰事善後須籌現欵前來空言慰問於事無補此應請姚君轉達者又一次姚省委報告奉委查災慰問情形次提議散賑辦法結果决先辦理急賑由到會調查員各持表册分段調查報會核辦 
　　省三中校戰後損失數此次松城戰事蘇省第三中學被設爲臨時軍醫院以是校内公私物件損失頗多敎職員私人所受損失約有一千餘元而科學儀器如理科用具完全被毁即玻璃便桶等亦蕩然無存連書籍併計約值洋二千餘元總計公私損失共有四千元之鉅以是整理需時業經設備就緒已於三日開學現定十一日正式上課已通告未到學生即日來校矣 
[常熟]  
　　趙知事檢閱警察會操縣警察所警士於七日下午一時在公共體育塲舉行會操並請趙知事檢閱而十三隊水警隊長陶熙光市總董屈嗣奎市議長嚴景範各區防務機闗主任曁紳士等二十餘人先後到塲參觀趙入塲時高奏軍樂警士一百二十五名均擎槍致敬趙隨命開操由主任警佐王振華指揮依照程序自單人敎練至連敎練各種槍法步法及變換隊形迨連敎練操畢接唱軍歌並演拳術最後操演旗語·手語·笛語·聲語·色語·各種技術時趙親寫成語數則反復試騐結果成績頗優收操時趙親致訓詞乃命駕回署　　詐財案宣告判决住居小東門外東倉街之席天拙於本年六月内自滬到常偕同客籍人戴良周·陶兆懷等兩人暮夜至顔港富户李蔭侯家向李母季氏危詞恐嚇聲稱借銀二千元是時李已聞訊藏匿至次日李倩其司賬周麗生與席協商並贈洋二十元席始他去事後李據情密告警所由主任警佐王崑山督領警士追蹤查緝至藉渠鎭將席天拙與戴陶兩人拘獲連同烟具等解往縣署屢經刑庭吕前承審員嚴密質訊案未結束昨經刑庭金承審員飭警提席等三人到庭訊問明確即判處席天拙詐財部分徒刑四年十一個月吸食鴉片徒刑二月合併四年十二個月戴良周判處徒刑二年十個月陶兆懷宣告無罪烟具没收了案 
[無錫]  
　　錫宜間之交通恢復無錫與宜興間之交通向有中華公司之内河小輪經行和橋周鐵橋自戰事發生航輪悉被軍隊扣留供軍事之用現在時局平靜中華小輪已於前日放回正行從事修理業已修復照常開班每日往返一次上午八時由宜開錫下午二時由錫返宜　　地方維持會結束會務蘇浙風雲初起時地方局勢甚爲嚴重縣農會縣議會縣商會縣敎育會曁各業公會等二十八團體組織之地方維持會協謀地方安全籌募保安經費現在戰事告終地方秩序已恢復如常爰由會長錢基厚於昨日召集開會結束會務各幹事到者顧彬生華藝三　執中李柏森顧述之等十數人錢孫卿主席先報告會務經過及應行結束情形次議决籌募之保安經費數亦無多幸未動用如何處置應俟時局底定再行召集開會决定現仍依照原議存貯中南銀行請華藝三保管 
　　戰後敎育經費問題錫邑敎育經費向係每月十五日發放前以軍事影響金融阻滯學欵悉爲軍餉挪移經敎育局長蔣仲懷設法將附稅押抵息借現銀凑足五成發放其餘五成由各校校長自行籌墊一連兩月各校已難支持近由縣立八校校長聮名具函蔣敎育局長以時局已告平靜學欵理應早日發清請轉呈縣署將九十兩月短發之欵如數清發而本月份之經費應按期照發以維學務蔣局長准函已於昨日轉呈縣署矣　　乾德里口焚斃五命光復門外乾德絲廠後面乾德里口七號工房有成衣錢根家於前日夜半忽然起火左右鄰居均入睡鄉延燒一時餘始經乾甡廠察覺出而施救已成燎原錢根之妻及七歳女孩與一男孩曁左鄰錢根寳夫婦均葬身火窟迨救熄後始從瓦屑中扒出慘不忍覩是役共焚去樓房四幢焚斃錢根寳夫婦錢根之妻及七歳之女孩并生僅五月之男孩大小共五命男孩係大市橋某藥店夥吳念椿之子寄養錢家者今亦遭此刦亦云慘矣 
[常州]  
　　省電催銷代換劵武邑縣署近奉省令派銷代換劵四萬元當即轉函商會設法勸銷六日又奉省電略謂兌劵欵闗軍需已銷若干何迄未解丁漕欠解尙多限五日内一并清解勿再誤干咎姚知事當於七日電復云南京省長崇鑒魚電奉悉屬縣丁漕收撥軍需二十餘萬實多墊解兌劵迭催商會認銷容繳即解姚浚叩陽 
　　商聮會調查軍事墊欸武邑商會七日接全國商會聯合會來函調查軍事墊欵分别事由及種類開一細數俟將來討論蘇省財政善後問題時提請補救商會奉函後刻正結算墊欵賬目以便函復該會 
　參事員反對冬漕帶徵武邑各鄉董議决冬漕每石帶徵五角辦理縣警備隊六日縣參事員張其煌等致電省長財政廳請即飭縣制止其理由就法律與事實立論未知能邀批准否 
[揚州]  
　　泗漣防軍過境新編江蘇陸軍第二混成補充旅奉令駐防泗陽漣水兩縣此項軍隊已由滬至鎭分乘民船二十四艘由戴生昌輪局福運輪局陞福等兩小輪拖運於六日下午五時過揚北上矣 
　　各商借欵解清塲運食三商及銀行錢店所偕之軍餉業經守備齊司令分催各界繳解連日已陸續解清商會應解之三千元尾欵亦於六日解出是軍興而後揚城各界所擔負之餉項已暫告一結束矣 
　　丹徒縣視學來揚換視江都丹徒兩縣縣視學交換視察一案早經廳令飭行茲丹徒視學鮑長叙已遵廳令於六日來揚擬實行視察職務云 
　　請減屠稅未准之廳令江都屠稅認商張朗芝前以稅收短絀虧累不資瀝陳困難情形請縣轉呈財廳核示頃奉指令呈悉查該縣今年秋收十分豐稔屠稅一項亦必隨之起色况瞬交冬令即屆旺宰之期果能切實稽徵收數何致虧短該認商所稱各節殊不足信仰速轉諭遵照並嚴飭須按月照額徵解毋得藉詞延欠致干撤銷云云即經曹知事轉令該商遵照矣 
　　高郵 
　　楊旅來郵駐防出示安民暫編第一混成旅旅長楊賡和奉令率部開至高寳兩縣駐防先於四日由蘇贛巡閲使署諮議吳篤生君專輪抵郵沿途察勘駐紥防地情形楊旅長則率隊由利通公司慶昌小輪拖船四隻裝載步兵一營機闗槍隊一連於午刻抵岸地方軍警及各法團均在河干歡迎燃放鞭砲團部紮於善因寺内并分駐泰山廟放生寺天王寺鍊陽樓等處茲悉該軍紀律嚴明輿論極表歡迎今（六號）日第一團團長傅文華營長任士傑營副張彥秀乘輿拜謁高寳聮防陳主任·胡知事·縣警備隊胡隊長曁各法團士紳等藉資接洽保衛閭閻 
[六合]  
　　小學敎員聯合會開會紀本邑各校敎員以年歳荒歡敎育附稅短少保無折薪情事曾經各敎員聯名具函小學敎員聯合會請開職員會討論辦法已誌本報茲於昨日（六日）午後四句鐘在縣代用女子學校開評議員會除正副會長陳永秀·王仰羲·厲明權外計到評議員王金鈺·時霖·董惟文·姜崇崟·孫冠民等二十餘人首田王君仰義報告開會宗旨及會員聮名提議之函件經衆討論咸以前推陳王兩會長會晤楊知事及與議各士紳均允一致維持必使敎育經費·與警備隊·警察各費同籌補救刻下核减預算業已實行應先函知與議各士紳請籌補救以踐前言如果不能一致補救當再另籌方法議决散會 
[清江]  
　　淮泗匪訊近聞接鄰泗陽之淮陰二市地方本月二日以來有匪首陳佩華其人率衆肆行燒殺居民日夕不安除淮泗兩縣知事各派警隊往剿而淮揚臨時警備游擊隊馬玉懷統領昨（四日）亦據泗人及李知事佩恩電告派其第一營鄭營長志超領帶第一二隊兵士於即日上午向泗出發 
　　泗陽城廂市董選潮泗陽城廂市市董楊　　頃因他就辭職所有市董一缺四日上午複選與會五十餘人結果以顧道宣得票最多當選爲董事其次多數爲陳啓人因之陳派中人失敗聲言不承認顧爲董事以致雙方齟齬各不相　　　多人調　　爭乃息 
[台州]  
　　省道局招標承造橋路台屬省道浙閩幹路線天台黄岩兩段　基業巳築成所有天台段橋梁十九座黄岩段橋梁三十六座曁天台段路面工程一百二十四里黄岩段路面工程四十一里亟須招人投標承造茲悉臨邑省道工程處凖備各項投標章程及圖樣招人投標承造凡有願意投標者須於領取圖樣章程之時繳押圖費五十元投標之時并先繳保證金一千元定於本月十六日起至三十日止爲投標日期十二月一日上午在該處當衆開標業已布告俾各工咸知 
[杭州]  
　　浙戰敎員聮會呈請立案浙江省會中等以上職敎員聯合會各校選出代表毛以亨等三十四人呈敎育廳文云（上略）竊省會中等以上學校職敎員聯合會組織有年原以發展敎育共謀進步爲主旨當時因組織未全延未立案現經同人等繼續進行業於本年十月間正式成立與會職敎員計十六校每校各選代表二人組織代表會議主持會務復由代表互選鹽中校陳允恭女中校王更三·農專校許蟠雲·一中校羅迭先·法專校毛以亨等五人爲職員執行會務理合聲叙緣由附具章程備文呈請鈞廳察核准予立案實爲公便 
凡屬電氣機器用具與電燈材料無不 
俱備如荷賜顧請駕臨敝行接洽爲荷 
 
 
 

Page 12

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *常識 
常談 
[兵災善後之要點] [  覺]  
　　蘇省兵災爲洪楊刦後六十年來所未有吾人一聞災區調查員之報告幾無不怒髮衝冠慨焚掠者之慘無人道矣雖然徒怒何益不如急謀兵災之善後 
兵災之善後其闗於商民經濟之損失旣不可以數計則要求賠償須待調查準確之後尙非目前之急務其最要者莫如無家可歸無衣無食之災民究應以何法處置之若猶急脈緩治坐視其凍餓而死於溝壑則所謂善後者眞欺人之談耳吾知倖免受災之父老昆弟無一不當惻然動念力籌急欵以延彼輩一日之命也 
旣延其命則當更進一步謀所以使之永久生活之道此次被兵之災民除少數有田可耕者當爲設法農具及種子外其餘安插之法須賴當地之熱心慈善家速設種種兵災善後工塲分門别類授以簡單之工藝或就其向所已習者酌量分配之務使其不至再憂凍餓而後已此諺所謂送佛送到西天也若徒延其一日之命而他日仍不免凍餓以死則所謂善後者仍欺人之談耳 
經濟 
[節糜費以賑兵災] [  悟空生]  
　　東南戰爭歷時四旬今雖幸告結束而被災區域之災民類多房屋破殘衣食不給轉瞬嚴寒何以卒歳倘不急施救濟必致老弱者轉乎溝壑强壯者逼爲盜匪後患之來不堪設想矣我今敬告未被兵災之同胞曰救災卹鄰古有明訓吾人鑒於被兵災者之困苦悲慘無衣無食能不有動於心乎且吾人幸免兵災之刼雖或稍受間接之損失然尙能衣食無缺室家完好以視被災者之流離顛沛相去何啻霄壞故吾人對於兵災之救濟務當踴躍輸將以稍盡胞與爲懷之義也舉凡一切糜費如飲酒也吸煙也游戲也觀劇也皆當完全節省他如衣服之用綢製者則改用布製飲食之用上饌者則改用中饌即以所省之金錢全數捐賑兵災在吾人旣毫無所損而災民得此已可稍延殘喘且吾人更可乘此戒去烟酒之惡習利人利己我同胞又何樂而不爲乎（乙種酬） 
[捐欵於迷信之團體不如救濟難民] [  疆恕]  
　　滬上爲吾國最繁盛之地富商巨室不少故慈善事業易於舉辦然而富裕之家迷信者衆往往以大宗金錢捐人說神說鬼之團體且奔走拜禍焚香頂禮不特傷財耗時抑且有損體面斯則開通地方之怪現象也夫國家多難禍患迭乘此次因戰事而遭焚掠之慘者不可勝數凡我同胞莫不應節衣縮食以圖救濟部表食無　享用有餘者與其棄於無用之地何若用以救人反易於得福乎救濟災民受之者已感恩圖報即不求神神自降祥若朝夕拜求不講當務之急雖有鬼神亦必厭惡之美書曰作善降之百祥孔子曰敬鬼神而遠之明達者曷審諸（乙種酬） 
衛生 
[賑災舊衣須消毒] [  素紈]  
此次東南之戰無衣無食之難民不下十數萬人傷心慘目莫此爲甚好義之士咸徵集舊衣以贈之災民是亦無上之功德至善之方法也惟所宜注意者徵得之舊衣須先實行消毒然後分贈災民蓋災民之寒暖固宜注意災民之衛生亦不可忽略也 
考所徵得之舊衣一爲人民自己穿敝之衣一則熱心者出資購之於舊貨店者須知穿敝之衣穿此衣之本人是否有病非我人所能詳悉購之舊貨店者則舊貨店之敝衣容或曾爲傳染病人之所穿此種舊衣各種微生病菌儲藏實多苟貿然贈之災民則災民目前之寒冷果免而災民之生命殊屬危險願各同鄉會及災民收容所咸注意之（乙種酬） 
道德 
[一個救濟災孩的熱心人] [  楓江]  
　　吾校校董金君他現在旅居蘇州城　前天因還里掃墓趁便到校裹一走他說我近來和在蘇諸同志發起一個災孩救濟會所有經費除諸同志捐助外又分擔勸募責任派人到災區收留小孩現已得到數十人雇用看護和乳媽分任養護等事情幾天過來覺得一般災孩初起時面黄肌瘦垂垂欲斃現在面孔上漸露人色將來擬寛籌經費繼續勸募使災孩日漸長大能夠把自己的能力養活自己的生命纔算了事我聽了之後想到災區的孩童一定不少决非少數人的能力所能普濟的况且年幼無知如何能夠自營生活呢可見救濟災孩比較救濟普通災民尤其來得重要所以我很希望各地慈善家都能如金君的熱心毅力把這件事情積極的做起來不知要救活多少生命啊（乙種酬） 
法制 
[民主國之國民應有置備軍械權之商榷] [  金昻若]  
　　君主時代以國家爲個人私有之財產故不許國民置備軍械所以防止國民叛逆奪其國家也今我國已定爲民主國矣凡事皆當决之於國民總統者不過國民之公僕詎料變政以來總統傀儡於上軍閥擅權於下外負民主之虚名陰行專制之實禍干戈擾攘民不聊生上可爲痛哭流涕長歎息者也推其原因袁項斌帝制自爲實作其俑民團商團之軍械取締殆盡獵者徒手以搏虎我知其不能以手無寸鐵之國民欲實行自衛豈不難哉故吾國不行民主政體則巳苟欲行之國民應有置備軍械之權有實力然後可以行民權民權行而後國可以治或曰以子之道易起犯上之心而漲盜匪之風予曰否否子之所謂上者總統耳國民以其賢能而公舉之爲民廢役安忍狐埋狐搰至余謂國民之得備軍械者應以有正當職業財產者爲限若游民等即不准私藏則盜匪安得而施其技且國民得有自衛之器吾知盜匪不緝而自戢矣（乙種酬） 
家政 
[家長切不可以兵來恐嚇兒童] [  達人]  
　　余江西人也前年南軍北伐之役旣克贛南而不能守北軍遂捲土重來所過騷擾土人常有以嫌疑而致殺身之禍者於是畏兵如虎奔竄避匿常恐不逮其後事定市里間遂成一種畏兵之風氣孩童之性質不馴者其家長輒以（北兵來矣）四字恐嚇之其因索物不遂而號哭者亦以一北兵來矣）禁止之孩童無知目睹兵士之横强悍暴心中早存畏　之念故一聞斯語即止其桀傲之行息其需索之舉其家長乃以爲制孩童之善法而沿用之嗚呼此大謬也今者江浙奉直所在被兵吾知天下之畏兵如虎者當不止吾江西一省而以兵士爲恐嚇兒童之具者當不止吾贛南一隅此種風氣自古已然張遼破吳兵幾擒孫權江南人即以張遼爲恐嚇兒童之具兒童至飢不敢索乳夜不敢啼蓋吾國此風相傳久矣吾願天下之有家長之責者切勿以兵士局可畏而用以恐嚇兒童遂使兒童心理積成畏懦怯弱而馴至不可救藥也（乙種酬） 
雜錄 
[内河小輪抬價之非] [  怡孫]  
　　東南戰事已告敉平旅滬難民紛紛回里而陸地交通尙未回復原狀以致取道水輪者實居多數但各埠小輪近日開駛以來所有船稟每任意抬高售價並不照常辦理甚至旅客所帶行李亦竟横加水脚箱子網籃鋪蓋每件五角三角二角不等即如吾邑小輪平時往返申江每客官艙不過小銀元四角今售一元一角一客之船票竟飛漲至九角有零已屬駭入聽聞况携帶行李尙有額外之需索者乎在開駛小輪者以爲前因戰事擱淺所受之損失已鉅刻正應酌加船票價格藉爲補救之計殊不知此次軍事發動時避難者相率至滬搭客之多爲歷來所未有已屬利市三倍迨今時局安靖而搭輪返里者又異常擁擠即照常價售票亦足補戰時停駛之損失而有餘乃復大增船票之售價以爲發財地步此種行爲何啻趁火打刦航業有闗交通不應有此投機事業之作用也嗟彼難民窮困者則受收容所之資遺僅有川費一二元除此偌大船票水脚回籍何以自給中下社會輾轉遷徙支持日餘亦大都囊中　乏更何堪若斯之搜括祗以歸心似箭不得不忍氣呑聲任其剥削良可哀也但内河輪船亦都係公司性質非營業無常之野雞小輪可比苟爲利便搭客保全信用起見宜即體念時艱照常售票方於商人之道德無虧吾深願各輪船公司有　改正之（乙種酬） 
 
 
 

Page 13

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *本埠新聞L ] 
[闗於北方時局之滬訊]  
　　吳佩孚行踪尙未明 
　　昨據外人方面消息奉軍由津浦路南下分　四列車一部分至濟南車站轉膠濟路至青島駐守尙有大隊直至韓莊吳佩孚行踪尙未明前日有軍艦二艘上駛在寗並未下椗直開漢口吳佩孚在寗之訊不確　鄂蕭與蘇齊往來密電不絶湧軍總司令杜錫珪在督署商議長江一帶海軍防務聞日内將艦隊晝夜　來巡查長江各要隘云 
國聞通信社云本社昨接濟南專電云督署接探電吳佩孚在烟台船無水煤困不能行聲言魯如接濟即不擾魯鄭（士琦）恐接濟反招禍因嚴拒陳調元來電贊成和平願効馳驅云云又據天津訪員天津八日來電云晨七時子彈車爆十時救息津安云云 
[吳佩孚抵寗說之續聞]  
　　吳佩孚抵寗之訊已誌昨報昨據吳之部下某軍官由寗來滬云吳確於距齊督抵寗後五小時（時在七日午後六時許）隨帶衛隊乘艦來寧即赴督署會晤齊督籌畫軍機至對於馮張計劃暫取觀望態度云云一說謂吳未曾上岸現仍居軍艦中 
[兩商會對於時局之兩青電]  
　　電請吳佩孚息兵總商會縣商會昨電吳佩孚云南京督署轉吳玉帥鈞鑒江浙戰事牽動東北國内爭端本無成敗可言我公勇義卓越人所共仰惟兵端旣開生靈塗炭百業停滯損失不貲現在多數擁戴合肥正羣情厭亂之時各方迫求和平統一實與尊旨異曲同工長江一帶爲全國精華所萃經月擾攘商務已感凋殘設或再啓釁端民何堪命務乞俯順輿情垂念國脈息事寗人共謀根本解决全國幸甚上海總商會縣商會叩青 
　　電請蘇齊宣布時局方針兩商會昨電蘇齊云南京齊撫帥鈞鑒江浙戰起各業停滯損失不貲生靈塗炭慘苦萬狀人心厭亂甫獲弭平現聞津浦南段軌路不通羣情惶駭莫可言喻東北西南各省多數推戴合肥和平統一漸有端倪金陵占長江中心商務繁盛設或再起禍端貽患何堪設想爲避免將來兵事起見明公智燭幾先度必有自處之道切盼宣示方針以慰喁望上海總商會縣商會叩青 
[上海軍事善後之昨訊]  
（一）江灣軍隊索餉將解决 
　　蔡團要求餉銀之磋商駐江灣聮軍將校義勇團蔡團（三百餘人）因未領得餉銀突生變化阻止第十師開拔並威逼道房工人拆毁軌道步哨示威雙方於天通菴附近架設機闗槍大砲經閘北市紳力向雙方調停未生變化詳情已紀昨報茲悉閘北王彬彥尹村夫·兩紳士昨日復向蘇方王凱慶團長·曁義勇團團長蔡知平等一再磋商已將圓滿解决蘇方允出洋三千元作該團餉銀未開拔以前糧食概歸蘇方供給蔡團長已經應諾昨午後四時先繳去洋五百元其餘二千五百元約今日上午送到並允今晨（十日）路局先行修復路線該團全體將士隨同第三十八九兩團合併開赴鎭江轉赴清江駐防聞留駐江灣之第三十八九團全體軍隊訂於今日午後分批開拔預計今晚當可運竣又一說蔡團要求餉銀四千元現正在排解蘇方已有允意今日總可和平解决 
又函云昨日（九日）上海防守司令白師長與臧部蔡團之代表雙方商議竭力調解聞已有和平之望條件已定正式改編開拔至南京發棉衣發餉開拔之前先發三千五百元　昨巳付二千元惟雙方之機闗槍及砲均未缷下軍隊仍駐守陣線淞滬支路拆去軌道尙未修竣昨據將校義勇隊云此次蘇齊因待遇不公改編第十師軍隊紛紛開拔至鎭江後本隊在江灣勢孤終必遣散今作此舉實係要求改編云云今日（十日）倘無意外發生可以和平解决矣 
上海泰晤士報云昨日聯軍義勇隊兵士復拆毁虹口公園後淞滬路軌首領蔡上校設司令部於某姓巨宅有兵士數百駐紮其中屋旁各馬路均派兵士巡邏據稱拆毁路軌原因爲恐蘇軍往江灣將其解散故决意佔據鐵路以待本身問題之完全解决記者昨晤蔡氏部下某軍官據述若輩舉動最初原因由於蘇軍待遇不公平所致但目下北方旣有所發展政局瞬息萬變齊氏恐亦難於久安其位所以渠輩計劃擬據守此間惟力是視逆料數日之間大局將見澄清而渠輩本身問題亦能有負責任之政府出而解决至軍隊給養前由華商會供給今則得有北方接濟可以自給並稱若輩與北方通聲氣但否認此舉目的係欲盧永祥回滬云云 
　　天通庵形勢尙未和緩遠東通訊社云前日（八日）自蔡團將天通庵鐵路掘毁後雙方即武裝戒備經雖閘北保衛團團總王彬彥等竭力奔走向兩方領袖撤退前哨無如王等在江灣某姓花園守候蔡團長至深晚尙未曾晤面且亦無負責任者出而談判故未得要領昨（九日）日上午天通庵一帶仍有負槍實彈之兵士來往梭巡蜀商公所前已設蔡團司令部第一第二營本部亦附設該處昨據其軍官云雙方雖武裝戒備甚爲嚴厲然决不致有接觸事實因蔡團實力祗有一千人左右不滿三營且子彈所存不多非至萬不得已時蔡團决不輕於發動自蹈危境其所以挺而走險者亦無非要求改編爲正式軍隊及發給餉糈云云又聞昨日閘北王君等已至蔡團司令部與蔡團長晤面頗爲接近所有蔡團要求條件正在磋商中一有眉目即可撤防云 
　　江灣恐慌中之日領警告國聞通信社云前日江灣駐軍發生問題後淞滬鐵路沿綫軍隊滿佈地方居民驚惶失措多紛紛逃難該處日僑住居頗多亦紛紛前往日領事館報告請求保護當由矢田總領事親往交涉署訪晤温交涉員面請白寳山司令務須設法平定風潮勿使日僑受意外驚嚇及損失否則應請負完全責任日領事返署後并與大谷司令面商酌派日義勇隊員前往警備云 
　　張允明昨往江灣公平通信社云暫編浙軍第一師長張允明氏於昨日上午偕同軍署副官衛隊數人由龍華乘汽車前往江灣調解蔡團開拔問題并面晤第十師鄭師長協商善後截止下午六時未見返滬 
　　安福要人在滬活動訊安福要人除盧子嘉迄未到滬外其他如何豐林·沈寳昌·許劍青·陸榮籛·等均已回滬日來頗形活動與外交方面亦頗接洽並聞何氏現住杜美路某號宅内惟其眷屬則另居他處云 
（二）軍隊紛紛調防 
　　白寳山今日率隊回防蘇軍第一師師長白寳由原擬九日率隊回清江嗣以江灣發生風潮致未成行茲聞白訂於今日率同全體軍隊定於南站登車起程路局已備車四十輛載運此項軍隊赴鎭江轉船開回清江　　白寳山駐閘北之稽查處撤銷蘇軍第一師師長白寳山前因部下軍隊駐紥閘北各處特委副官王寳敬假海昌公所設立稽查處以資糾察茲因白師長奉令開回海州原防故王副官昨已將該處撤銷矣 
　　楊春普部赴淞填防之所聞六日晚間寳山縣公署吳淞商埠警察局等接滬海道尹公署·及淞滬警察廳派員特乘汽車（是日因淞滬火車及電話線等不通）前來知照云第三師馬部軍隊開拔後淞地防務由第十九師楊春普部來淞填防定六日由眞茹乘坐火車七日午前抵淞云云馮縣長顔局長得悉後立即派人知會淞寳各董紳蒞臨砲台灣車站會集一面派人購辦邊砲數萬響預備迎迓後因淞滬鐵路軌道被毁火車不通以致不能凖時到淞該軍七十三四兩團由陸路步行到淞者共約二千餘人均分駐獅子林及南石塘砲台等處云 
　　朱熙所部兩營今日回蘇江蘇陸軍第二師師長朱熙所部第五團團長趙光戴·昨奉蘇齊督命令率領一三兩營步兵（現駐紮斜橋）開拔回蘇駐紮原防經由上海防守司令部知照滬杭鐵路上海南站配掛鐵蓬車廂車三十四輛分爲兩批出發准今日（十日）上午五時至七時由南站專車開往蘇州原防又聞江蘇陸軍第三混成旅軍隊亦將開回各歸原防云 
　　第二師軍隊由蘇開寗訊蘇軍第二師第六團全部前日由南翔乘車回蘇州昨日（九日）奉命調往浦口故滬寗路特派大批車輛往蘇裝運聞已於昨午開拔至南京渡江駐防矣 
　　朱吳兵隊陸續撤回駐紮嘉定之朱琛甫兵隊昨日（八日）起均集中南翔陸續乘車開赴蘇州又原駐太倉之吳恒瓚部下日内亦由太倉開發經過嘉定擬抵南翔後再乘車西進 
　　大塲皖軍開拔完竣駐守大場之王普皖軍因安徽已宣布中立急欲回皖填防遂於昨日（九日）將隊伍開拔至南翔乘軍車赴寗轉輪回皖臨行時大場鄉公所商會紅十字分會各團體以該軍駐鎭時軍紀頗佳鄉民甚爲感戴特備銀盾一座遣派代表用軍樂隊送往該軍以誌去思 
（三）闗於護軍使之問題 
　　浙孫保張允明任護軍使援蘇鄂軍第五旅旅長張允明奉浙孫命令改爲暫編陸軍第一師師長已誌前報旋浙孫又電達北京保薦張允明升任松滬護軍使（北京攝閣已有命令發表見昨報專電）鄂軍至是决無開拔之事矣 
又訊昨據龍華軍署方面消息張允明師長確已奉到北京電令爲松滬護軍使現已預備正式接任視事惟據另一方面消息張師長對松滬護軍使之任命一時暫不接任云 
　　李中一請收回任護軍使成命北京國務院黄膺白王儒堂先生鑒松滬護軍使一職爲此次盧齊戰爭惟一之厲階開戰迄今始之以砲火繼之以焚掠滬海道區之損失數逾二萬萬以上蘇民公意决計廢除此職以絶亂源頃閱報載攝閣有保留護軍使擇人任命之舉殊堪駭詫應請收回成命以重民意而展新猷無任盼禱佇候敎言李中一青 
（四）昨日之路局消息 
　　滬寗道上之要人往來滬滬警察廳長王固磐九日午後一時許由北站乘坐摇車前赴眞茹會晤劉參謀接洽閘北防務旋於午後四時一刻返滬蘇皖贛巡閱使署秘書凌昭九日午後一時許由北站赴眞茹公幹 
軍署參謀兼蘇督公署咨議游捷九日午後由眞茹來滬庽大東旅社七十七號將軍府將軍何恩溥及隨員馬弁數十人由滬乘專車於昨日（九日）下午六時四十五分開行直至南京 
　　淞滬車今日仍停駛淞滬支路因天通庵附近軌道被毁停駛已經三日昨日該處軌道仍未修復故今日（十號）仍停行 
　　南翔車站兵車出軌九日午後兩時許滬寗鐵路南翔車站開出兵車於搗車時偶一不慎致將車輛四輛越出軌外聞今日北站開駛政險車前往修理云 
（五）善後公債籌募消息 
　　縣商會籌募軍事善後公債之會議上海縣商會昨日午後開會董會員臨時會議到全體會董會員及各業代表等首由會長報告開會宗旨畢次報告現在軍事已經結束所有江蘇省軍事善後公債正在設法籌募嚴財廳長曾面諭南北商會擔任代向南北市各業商設法認購現又催促進行前來查是項公債非他種債劵可比期限甚短認購後將來可用以納稅完糧應請各代表表竭力擔任分别認購等情各代表等聞言之下羣以現在商業疲滯大戰以後各業無不受重大損失迄今原氣未復但此種軍事善後公債旣屬公家正當用途我各商家只得勉力維持應俟回商各本業各開會議商榷後再行答復云云又次報告附加稅一項决定另訂日期邀集各業認商特開認稅會議又報告會長任期將屆應請依照商會法改選手續當經各曾董等討論後即予積極籌備改選議畢於六時散會 
　　江蘇軍事善後公債修正條例江蘇軍事善後公積條例原文曾誌本報現嚴廳長以前次所訂總額計五百萬元現改爲八百萬元且所有折扣及票額等均有變更之處故將條例重行修正昨特分致總商會等各團體俾勸募時有所參考茲將修正之條例照錄如下 
（第一條）江蘇因軍事善後籌集公債定名爲江蘇軍事善後公債簡稱曰江蘇新善後公債（第二條）此項公債總額八百萬元（第三條）此項公債利率定爲週年一分（第四條）此項公債於每年六月三十日·十二月三十一日·還本付息（第五條）此項公債自十四年十二月三十一日起用抽籖法開始還本共計五年全數還清（第六條）此項公債第一二年指定全省紙箔稅·洋貨補徵稅·新增貨稅·三種每年稅欵一百五十萬元第三四年每年加增比債劵基金四十五萬元第五年起每年加舊公債基金一百九十二萬元爲本息基金由各該局所按月撥交經理還本付息之銀行專欵存儲以備每期支付本息之用前項撥付基金分年列入國家預算遇有稅法變更或稅收不足時以他項可靠之國稅收入抵補之（第七條）此項公債還本付息由江蘇各埠中國交通銀行經理之（第八條）此項公債照票面九折發行·每百元實收九十元（第九條）此項公債票面概不記名其有請求記名者亦聽（第十條）此項公债票額定爲左列四種（一）千元（二）百元（三）十元（四）五元（第十一條此項公債票息票在江蘇境内得自還本付息之日起用以完納一切賦稅（第十二條）此項公債得隨意買賣抵押及其他公務上保證品之用（第十三條）經理此項債票之官吏人民如有損壞信用之行爲得比照内債信用懲罰令分别懲罰（第十三四條）每屆還本付息十五日以前由本省長官特請中央派員至江蘇財政廳公債處及中國交通銀行稽查此項債欵賬目並檢騐還本付息之欵每屆抽籖還本之時亦由本省長官與中央各派員監視 
　　嚴孟繁昨已返寗江蘇財政廳長嚴孟繁此次奉命來滬推銷公債結束善後事宜蒞滬數日對於勸銷公債一事已與南北兩商會曁旅滬紳商一再商洽大致就緒爰於昨晨由寓乘坐自備之一零五零號汽車駛至眞茹轉乘早快車返寗云 
（六）人民苦兵之昨訊 
　　陸品榮被兵槍傷身死之昨聞海門人陸品榮在漕溪路被兵槍傷身死由該處二十六保十四圖地保周金慶投報法庭並稱有陸之友人王煜興證明兇手是兵士當由法官騐明候究在案茲悉此案自經王檢察官將騐訊各情禀明車檢察長後前日備文飭警投送本埠駐軍各長官請檢查行兇兵士抑係遣散之潰兵以便獲送歸案按律懲辦 
　　屈家橋治途攔刦遠東　訊社云昨日（九日）上午有人自江灣來行經屈家橋地方有身着軍衣之兵士多人將行人身畔搜刮一過復將外衣剥去至下午此風更盛有張姓等三五人均遭搶刦現鄉民均不敢步行該處 
　　兵士撬棺刦特龍華西鄉孫家宅農民孫雲卿生平稍有蓄積聞此次潰兵掘地刦物孫某妙想天開即以自己壽材一具内藏現洋八百元衣服二十餘件移置堂中供設靈位與屍柩絲毫無異不料日昨被兵到家將棺撬開盡數刦去該兵又往東經過馮家墳山入内將馮正揚之屍柩劈開已臭之屍體狼藉滿地衣服著有血痕故未剥下生者遭刼死亦不免慘哉 
（七）賑濟災民之籌畫 
　　各市鄉定期集議辦賑之通告漕河涇鄉張議長主張請撥公欵辦賑函商各市鄉徵求意見俾便開會共商辦法茲接各市鄉來函一致贊同昨特發開會通告照錄如下逕啓者災黎待賑刻不容遲前函奉達即承惠復贊同並囑擇定交通地點速訂開會日期等因足徵胞與爲懷同仁一視茲於十一月十五日下午二時借座同仁輔元堂開會屆時務希台從准時蒞臨共商辦法藉聆敎益以便進行無勝感盼之至並致劉紳子瑜等公函云敬啓者此次鄉民遭潰兵飽掠以還蕩析流離悽慘萬狀早在洞鑒之中惟刼後災黎急待救濟奈地方元氣已傷無從籌欵不得已擬請欵產處撥欵辦理急賑而管窺之見容或不當曾函商各市鄉徵求意見即承先後復到均謂以公濟公名實相符一致贊同並囑擇定地點及開會日期見復等因茲已偕定上海輔元堂訂於十一月十五日下午二時開會共商辦法素仰先生德隆望重羣流共仰務乞屆時蒞臨指敎一切小草向榮全賴春風吹拂無任感禱之至 
　　崑山縣議會報告災區狀况崑山縣議會議長杜師愈昨（九日）報告江蘇縣議會聮合會函云敝縣爲行軍區域逼近戰綫大軍陸續來往不下十萬人封船至千餘艘之多拉夫又達數千人居民震恐相率逃避軍隊土匪四出刦掠損失達八百萬之鉅時間亘二月之久以至花稻顆粒無收災區狀况達於極點茲將各市鄉災區狀况錄左 
（菉葭浜）即陸家浜在吳淞江北沿江村落如鷄鴨塘蕭市祁巷均被土匪搶刦且有傷害人命之事（玉山市）東南西三門附郭及城中冷僻街巷於八月二十七日至九月一日匪徒乘居民逃避之時按户搜刦無人禁阻每家有刦至三四次者並有沿途要刦財物者迨帥節蒞臨軍政執法處警衛隊亦隨節駐崑嚴密梭巡有犯必懲匪勢遂戢人心亦安青陽港西岸沿港上數村落流離蕩析鄉民逃避時爲流彈所傷者數人全區學校所有器具及儀器圖書大半毁棄無遺（夏駕橋鄉）西北沿青陽港太倉塘中亘滬寗路線爲行軍必經之處農商居户遷徙一空夏駕橋鎭及羅巷沙家村土匪搶刦損失頗鉅其餘村落農具牲畜衣服米糧都歸烏有車站之旁師範學校一所毁棄校具圖書儀器甚多（蓬　鄉）與嘉定太倉接壞祗蓬閬一鎭士民設法保衛未遭蹂躪其餘村落亦有匪徒刦奪財物之事並傷害農民三人（安亭鄉）在黄渡之西崑青嘉三縣接壤距戰線最近匪徒横行闔鎭被刦附近農村卽釜甑無有存者金鄉祗徐公橋鎭由蔡紳璜集衆保衛有事則訴諸軍官彈壓故得倖免該鄉爲產棉之區均未收穫禾田亦遭踐踏目前災民返鄉無衣無食至可憫也（張浦鄉之周巷鎭）在縣境西南居民三百餘户一小市集皆務農爲業距吳淞江不逾二里八月杪水師過境後外　匪類裝扮軍隊模樣乖機刦掠有六十户之多并縱火燒去草房二所稻堆四十畝附近村落亦遭蹂躪但不如周巷之甚茜墩鄉）在吳淞江南爲進兵青浦之水道九月初水陸軍隊連橋而下匪徒蠢蠢想動搶刦該鎭商店四五家居户十餘家茜墩迤南三四里爲吳家橋·陶家橋多小康之户素爲盜匪所垂涎此次被刦財物衣飾爲數甚鉅（石浦鄉）在茜墩鎭　與青浦界毘連離趙屯橋白鶴港甚近在我軍防線範圍時有哨兵到鎭詎知地痞流氓乘人心驚惶之際勾結匪徒在石汕鎭公然肆刦並追趕　民落河而死繼又波及歇馬鎭橋是鎭居民有聞風逃避者匪類史無顧忌按户搜索較石浦爲甚附近村莊損失牲畜衣服亦復不少除上述各市鄉災况外其他各鄉如楊湘涇鄉之南菉葭橋鎭井亭港鎭亦不無有拉夫滋擾之事惟陳墓　直尙明甸三鄉尙　安謐軍事結束以後冬令將屆代莽滋多縣境　鄉又復港　紛歧善後之圖不能無嚴密之防範也 
　　遣送二批嘉翔難民回籍嘉定南翔兩同鄉會七日遣送第一批難民已得報告安抵家鄉今日（十日）又將振華别墅洋布公所紗業公所難民六七百人仍雇船運送回籍云 
（八）醫院處置傷兵之消息 
　　吳淞總軍醫院遣散傷兵之詳情吳淞總軍醫院（即前清六營公所現設商埠局及水警第四區署）自戰事發生後所有受傷官長士兵等均在該院療治迨戰事停止尙有聯軍傷兵百數十名在院無從安置現經總醫院長商請紅十字會代呈代理護軍使等轉向上海商會借欵解散當經議定其在滬各醫院紅會内之重傷及殘廢者每名發給洋一百元並給免費船票着令回籍至吳淞　軍醫院内之輕傷士兵夫役人等於該院協同數軍官特於前日（七日）午後由滬携欵特開專車至淞即在院中召集各傷兵按名發給解散費洋十二元五角内有連排長數名每名發給洋三十元又有臧致平部第一團第一營二連連長一名第二營八連排長一名第一團機闗槍連庶務長一名兵士數名該院長等當因兵士祗有數名故照例按名發給而連排長及庶務長等三員則均不發給當經臧部排長楊某向發欵者質問所發之欵究從何來吾等三人不發是何原故云云當經院長聲明謂此欵　係解散費今臧部已改編爲旅故爾等之欵當在旅部領取云云至衆傷兵領費後即於翌晨經該院令飭衆傷兵一律遷移出院别謀住宿不准逗遛如自願回籍者則發給免費船票當日（即八日）各兵即紛紛携帶行李衣物等出院而去該總醫院亦即取消其房屋則仍歸商埠局與水警第四區辦公云 
　　請整頓療養所出外閒游之兵士江浙兩軍開戰最烈時所有浙军傷兵送來滬上入各醫院醫治其輕傷之兵則就近送入新舞臺組織之第二療養所醫治茲悉該處傷兵治理至今有傷已告痊者有將欲醫愈者刻以本埠軍事長官並無何種表示故該兵等仍居該療養所日來彼等並不報告即出外閑游甚至到夜不回現經該所報告紅十字分會會長從事整頓以免滋生事端云（九）兩保衛團之消息 
　　閘北保衛團消息閘北保衛團昨日消息如下 
（禁止團員集會）該團昨訓令各支團文云爲通令事照得軍隊行伍首以紀律爲歸絶對服從原爲軍人天職結社集會本干禁例凡我團衆自應共喻斯旨比聞各支團團員中間有自由集會結社之說縱使正當已屬不合嗣後設有發生應責成各該支團長隨時制止以重團務除分令外合應令仰該支團長一體查照切切此令（呈省備案文）又該團昨呈江蘇韓省長文云呈爲具報事竊職團鑒於時局緊張遵照部頒地方保衛團條例由閘北地方紳商各界共同籌議組織以補警察之不逮曾經呈奉軍民兩長曁上竇兩縣核准在案伏查職團組織團本部設團　一員副團總二員並規劃全部分防地點爲六支團每支團額設支團長一員副支團長二員團排長三員排長一員班長團目九名團員團丁九十名另有補助團一團係商務印書館獨資自辦以補職團之不足該團設團長一員副團長二員團員一百二十名自成立出防以來保衛地方頗著成効商民函請指派員丁前往駐防者日必數起職團員丁彼時尙未招足正在不敷分佈之際適值淞滬軍隊紛紛自前線退回名稱不一人數衆多麕集閘北境内數達三萬以上斯時軍食駐所兩項無人負責散兵持槍自由往來地方麋亂之禍似在目前治安岌岌可危商民恐慌殊甚加之閘北一市地處衝要與租界毘連市西繁興居民稠密而外人之僑居境内及所置財產均不在少數租界工部局在戰事發生之時已有封閉租界不使華界居民逃避租界之準備及佈告及至此時乃將交界各處之本　鐵絲網架實行封閉武裝嚴防禁止車馬通行即步行出入亦須嚴密搜查持有租界通行證者方准通過晚間無論何人禁止交通以致閘北居民益形驚懼然當時有識者恒以租界之能否治安須視閘北之有無危險爲斷倘閘北地方麋爛而欲求租界之安全不可得矣按當時危急情形不獨影響閘北地方治安且恐引起國際交涉而職團防務因之異常單薄當由總董團總等　力　法一面派員四出招待退兵安排駐所供給軍食一面邀集紳商會議當以第六混成旅二團二營兵士久駐閘北感情融洽爲一時權宜之計暫將該營散兵收容又一三營之一部先後八百餘人除自願回籍外其餘編入職團與原有團丁同一待遇分派各地協助巡防藉免肇禍面維治安並請　營長張廷棟·張步印·來團襄助當場公推張廷楝爲副團總張步印爲敎練官以資熟手因此實力較爲充足地方賴以稍安不料閘北西段潭于灣地方以及北火車站一帶又有多數散兵在該挖掘濠溝架設大砲有若將在閘北交戰之狀該處商民驚惶萬分復經總董團　等一面冒險深人戰地懇商本省軍事長官請其顧全地方和平結束在戰局未終了前切勿輕易進兵免致閘北糜爛一面督率團員團丁不分晝夜加緊巡防直至閘北散兵編遺大致就緒地方始克轉危爲安而商民之恐慌亦始覺消釋惟是善後問題諸端待理轉瞬隆冬即屆宵小堪虞除仍督率團員團丁隨時嚴密巡防不容疏懈並呈報齊巡閱使白總司令鑒核備案外所有職團組織擴充曁巡防情形理合具文呈報仰祈省長鑒核備案實爲公便（呈上寳兩縣文）又該團續呈上寳兩縣文云呈爲續行呈報事竊職團鑒於時局緊張遵照部頒地方保衛團條例由閘北地方紳商各界籌議組織曾經呈報鈞署核准有案自成立出防以來保衛地方頗著成効（原文同前）不分晝夜加緊巡三旬以來所幸閘北地方秩序未至紊亂轉瞬隆冬即屆宵小堪　除督率團丁隨密巡防不容疏懈並分别呈報江蘇督軍·省長·上海防守總司令部·鑒核外所有職團　充曁巡防情形理合備文續報仰祈縣長鑒核備案 
　　龍華鎭保衛團成立之具報漕河涇鄉保衛團團長楊心正昨接龍華保衛團吳紹基具報成立其文如下敬啓者敝鎭大軍重集匪徒乘間蠢動紹基等事前旣失於防範事後不可不力謀自衛茲於本月六日紳商各界集議組織保衛　自籌經費公訂簡章即日成立推定紹基爲團長計國楨爲團董葉振桂爲團副兼敎練長團員四十名分爲四隊晝夜出防茲將簡章一份及出防地段奉呈外即希貴團長備文轉呈縣署立案以昭鄭重而利進行實爲公感云 
 
 
 

Page 14

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *（十）雜訊附錄 
　　招領被扣船隻寳山縣署昨出布告招領此次戰事期内被扣軍用船隻其布告云爲布告事案奉總司令齊訓令開照得現在戰事結束所有前在松江至瀏河及崑山青陽港黄渡安亭太倉方泰鎭白鶴港青浦南翔嘉定羅店陸家巷等處各河港内扣用民船數百隻應連發還不准留難籌欵除分令各軍隊一體遵照外俾該縣知事轉飭商民速到沿江一帶認領以安閭閻是爲至要此令等因奉此合行布告仰闔邑商民人等一體知悉 
[歡迎係中山之籌備會]  
　　本埠各團體聮合會於昨日下午四時召集聯席會議到四十二團體代表七十餘人公推童理璋主席首由主席報告今日開會爲討論歡迎孫中山來滬北上主持國是問題歡迎手續如何辦理請衆發表意見經楊井耕施述之嚴伯威樂樹滋胡菊生徐畏三等提議主張各種辦法（一）由各團體推舉代表至輪埠歡迎（二）由各團體製備歡迎旗幟（三）各團體有意見陳述由工商友誼會轉（四）歡迎大會臨時再定以上辦法一致通過旋即散會 
[李烈鈞即將抵滬]  
　　現任參謀總長廣州大本營參謀長李烈鈞氏前因公由滬赴日刻以孫大元帥將赴津主政各方復紛電促返原定於昨日搭長崎丸抵埠昨據可靠消息李氏以在日尙有私事未了故改期啓程俟抵滬後與中山同行赴津 
[李傳業響應馮玉祥之通電]  
　李傳業自滬發響應馮玉祥電云各埠皖同鄉·全皖父老兄弟·均鑒慨自同室操戈蕭牆搆禍燃萁煑豆骨肉相殘尸骸暴露於疆塲閭閻羣空其杼柚邦家行將顛覆閭里盡爲邱墟哀我同胞幾無瞧類推原禍始誰爲厲堦夫兵者所以衛國家不因報復私嫌而動戰者所以遏暴亂非供各人權利之爭使士卒咸明斯義鮮有不傷心痛哭而爲前途倒戈者讀馮檢閱使漾日通電本息事寗人之旨爲救時愛國之謀義正詞嚴仁言利溥茲經本省父老一再敦促息兵責以大義傳業桑梓闗懐責無旁貸爰與各旅議决一面召集舊部宣誓軍民謹追隨馮檢閱之後完全取一致行動萬衆一心百折不回所有被調出發各軍尅日開回原防其闗於作戰供給應即一概停止實行與民休息佇候大局解决如鄰省軍隊有越皖境爲作戰舉動者則仍認爲和平障礙雖以兵相見亦所不辭伏望海内賢達共怵於兵凶戰危各本天良共謀國是銷兵氣爲日月奠邦本於苞桑民國前途實利賴之謹布區區伏候明敎李傳業叩麻自上海發 
[昨日旅滬皖人之會議]  
　　旅滬皖人毛鳳梧·李壽亭·等於昨日午後二時集議皖省各重要問題原定北京路西服同志會開會因該本會同時會議會所不能借用遂臨時轉赴西門唐家灣安徽旅滬青年自治會會所開會到者汪禹丞等六十四人由田爲霖主席首由主席報告議案（一）上年反對賄選及主持正義之王振武·王金標·管曙東·陳紫楓·等四君被馬聯甲監禁迄未得出同人應如何援救（二）馬聯甲搜括皖民脂膏已達三千餘萬對於軍餉積欠不發徒飽私囊且爲姜案正犯現蚌埠各旅團長業已宣布獨立吾人對於馬聯甲應如何處置（三）安慶各法團因反對賄選被馬聯甲非法封閉應如何恢復（四）改進皖事應從何着手（五）對於時局之主張應如何表示報告畢汪禹丞王宗賢等先後發言討論兩小時之久經公决各案如下（一）致電蚌埠李培基·高世讀·倪朝榮·程文沅·華銳章·等各旅團長請速予開釋（原電錄後）并派代表方張金傅等四人赴蚌接洽（二）致電段芝老請電令李培基等扣留馬聯甲澈查其積年所搜括之皖省民财抄出發給軍餉一面致電皖南王普請嚴加看管勿予放行倘馬聯甲潛逃則惟王普是問并責令與獨立軍長表示一致（兩電均錄下）（三）主張自由恢復（四）由皖人全體一致進行（五）與江浙兩省同志合作議畢散會 
　　一附　發出電文）（一）蚌埠李司令·高旅長·倪旅長·程司令·華團長·曁各團團長均鑒讀歌日通電悉公等主持正義爲皖復仇旅滬同人一致贊助懇請堅持到底勿爲任何方面所挾制旅外皖人誓爲後屑再去歳反對賄選擁戴段公之王振武王全標曁主持正義之管曙東陳紫楓等四君被馬聯甲監禁迄今一載尙在　絏之中公等旣與皖民合作則皖事前途當爲公等是賴二王及管陳等四君尙乞即日開釋以慰同志而洩公債臨電無任盼切田濟生·汪禹丞·王匡·余　文·李壽亭·江肇周·許慕生·吳有三·毛鳳梧·李純一·楊平釗·李長萃·劉振國·朱鵬·舒斌·吳懷民·孔慶仁·陳子英·戴開文·王宗賢·吳德山·等六十四人同叩青（二）天津段芝老鈞鑒蚌埠各旅團業已宣布獨立皖事前途當可抱樂觀爲霖等現正籌劃一切但對於馬聯甲應處以相當之罪始足快服人心特此電請迅予電令蚌埠各旅長團長及皖南王普等切實看管勿被其朝秦暮楚之奸詐手段所　　致貽其死灰復燃之機至於馬氏年來所搜括皖省之民財　已不下三千餘萬亦應抄查充發皖軍欠　并令其賠償姜高之命勿任法外逍遥臨電屏營敬候明示（署名同前）（三）蕪湖王鎭守使勛　高李倪華諸君愛護鄉邦業己宣布獨立表示擁護段公麾下亦爲皖人應速表示一致俾收拾皖局無所碍難旅外皖人誓爲後盾至馬聯甲爲姜案兇犯全　皖人久欲一飲其血以爲快麾下爲皖南重鎭應即順從皖省三千萬人民公意尅日調動第三旅赴皖促令馬氏認罪償命以慰幽魂在未解决以前即當嚴重看管勿在法外逍遥一面抄查其積年所搜括之　省民財充發皖軍欠餉倘馬氏得以逃脫則皖人必爲麾下是問用特電達祈速實行（署名同前） 
[法治協進會開會紀]  
　　昨日下午二時法治協進會開第三十次常會到者王開疆·張家鎭·陳奎棠·湯應蒿·俞祖芬·黄文鎬（王開疆代）·蔡鼎成·黄啓英·張飛熊等二十餘人公推張家鎭主席議决各案如下（一）對於舊國會問題公决本會主張維持國會機闗懲辦賄選份子請守正議員積極進行（二）對於時局問題公决主張以本省人治本省不得以非本省人而遺禍本省人民（三）勸告各黨派首領以應有之覺悟公推王開疆起草經衆修正通過即日發表（原文錄後）（四）陳奎棠張飛熊提議上海駐防兵備案公决上海爲通商大埠最重商業無駐軍之必要無論護軍使鎭守使一概無庸駐防（五）省憲問題公决此事必有充分之凖備方可着手暫爲保留下屆鄭重討論（六）理事問題公决所有久未出席之理事一概認爲放棄權利定期月之十六日開會補推議畢四時散會茲錄其勸告各黨派首領之原文如下（銜略）居今之世而言治道與其假權力於特種少數之人孰若由獨立自活之各種職業代表而自辦之與其注意於命令不行之中央何如各自整頓其自治與其談形式美觀之法制孰若奬進品學兼優之庶類何以言之不觀乎十三年來之政局乎以言法治則海内注意者仍在乎某人某人以爲斯人一出便可作蒼生霖雨孰知夫一登舞台便舉一切不顧逕情直往不旋踵間皆獲一干法亂紀之名而去歷數升沉之跡靡或爽也所以然者中夏值五千年禮義爲敎之衰受西方競爭奮鬭學說之弊以虚僞陰賊爲能事以利己損人爲慾念政策主義不過利用之以掩其權利之私本無若何眞心信念存乎其間其所擁立之魁傑大抵以左右爲靈魂左右東則東之左右西則西之實權亦惟此二三之左右握之視民衆之利害遂若秦人視越人之肥瘠如風馬牛不相闗尤且日言法制以箝制小民鞭笞天下結果遂使中央失其威信命令不出國門故雖有申韓之術而無孔孟之行者無論何制則橘過淮輙化爲枳無論何人將伊傅來而操莽去無善果也是故欲問將來但觀過去惟願後之執政者取人以敦品勵行爲的立己以親賢遠小人爲務則民國前途庶可基而理歟 
[張君演說北京政變中之見聞]  
　　國立自治學院院長張君勱氏已於前晚由京返滬昨晨在該院演說此次北京政變中之見聞其言曰余於前月十三日赴京適盧氏通電下野此亦大可紀念之一日也十八日抵京本院報部事適將接洽就緒忽二十三日馮玉祥回京京津交通斷絶余以事畢急應回院苦無法到津最後余以英文導報之闗係值該報主筆柯樂文氏有天津之行遂由柯氏請國民軍司令部發給護照時多填一人幸於本月二日乘汽車通過二道戰線到津歷時七小時其經過困難殆難盡述余與柯氏通過馮軍戰線而又能安然越楊村者蓋吳軍巳於是日十時半失守楊村而向天津·北倉·方面退却矣由津海行又以船艙定滿遂厠身統艙間與一班吃鴉片做小本營生者同居三日而今安然抵此余二十五日來之旅程大概如是今欲爲諸君述者則爲此次京變之見聞馮軍於二十三日由古北口回京滿城盡爲馮軍所佔馮初入城一般人以爲馮必採革命行爲推翻國會總統及現有憲法而建一新局面孰料馮氏第一次通電中本不列國會名銜是日下午復令電報局填參衆兩院字樣補送國會一份是態度已經變化及二十四日國民軍政策决定沿法律周邊以求改革故停戰令及免　佩孚職之令必令總統執行之臨時内閣必由舊閣中一員組織之蓋彼等以爲不如此恐不能得外交團承認也實則吾改革吾内部事與外國何干二十五日馮氏通電有政府暫維現狀之語與第一電所標建國字樣不啻判若兩人矣反觀吳氏聞京變之訊即來天津華北明星報首先用大字揭載此新聞謂吳氏率兵二萬返津據確實消息僅八百人耳並登出吳氏有奉大總統密令便宜行事之佈告當時論者以爲吳氏聞京變訊只有二路可走其一則集全軍向奉方下一總攻擊勝奉則馮不足懼其二則佔據長江或山東乃吳氏忽據天津實出人意外吳氏以潘鴻鈞一旅之衆固守楊村三日及二日晚始離天津蓋吳氏多收集山海闗之殘　也吳氏自告人云我不願使兄弟们在前線（因當時二十三師不知下落）而我一人飄然引去此殆吳氏之所以爲吳氏而亦山東人之特質歟今吳氏在北部之勢力已去不復能再行抗拒今　收拾政局之人物莫不注目於段芝泉段氏亦願以此自任所欲問者段氏憑無實力以貫澈其主張若曰爲南孫北張所擁護則一切行動孫張二字能否聽其自由此實力問題一切此外若國會問題憲法問題是否一切推翻如云推翻也則與北京方面之沿法律周邊行動者能否一致且此後之造法機闗如何產出此法制問題二也吾人甚望段氏於此海内歸心之日出而收拾殘局然依今日之人心言之依今日割據之趨勢言之終難爲段氏樂觀耳余對於此次戰爭在國内戰爭六講中早已言之對於各方皆無希望惟無希望故吳敗張勝亦無所謂失望然政治狀態愈紊亂　吾人講敎育講文化運動亦較困難故求其安靜是余所希望之點此次戰爭尙有一觸目驚心之事實不能不爲諸君告者即内幕中實有日本與英美之暗爭日本早有握東亞覇權之野心故上下一致之目標欲使中國陷入混亂狀態往事已可慨見證之以此次事實而益明直軍之後方佈置日人常以無線電報知奉方英艦在旁者憤日人所爲則亂發無線電以亂電浪使日人不能發電馮氏入京以其爲吳之不利也日本市民開會慶祝而吳之返津先爲之傳佈消息者則美人所辦之華北明星報也舉此瑣屑之點觀之吾國内政不自整理相循於戰鬭則亡國之禍已在目前亡國二字數年來久不存留於吾腦中此次在京聞外交種種黑幕有令我觸目驚心者於此可知吾同學諸君責任之重大不可不早覺醒矣 
[寗波平靖如常之復電]  
　　東南通信社云前日本埠甬帮錢莊接到寗波兵變東門罷市之電訊後旅滬甬人大起恐慌當即紛紛電甬探詢昨接復電始悉新任寗台鎭守使孟昭月於前日上午率部到甬舊駐兵士有所更動當開拔調動之問發現乘間搶刦情事因之各店舖紛紛閉市不久即平靖如常云 
國聞通信社云昨日本埠盛傳周鳳岐在甬宣布獨立甬局又生變化茲悉昨日上午旅滬浙籍某要人特電甬詢問嗣於下午二時得覆謂地方安獨立說不確又據某君云周鳳岐此次赴甬純係奉孫傳芳之命且孟昭月之鎭守使不日亦將到任周决無志於此云 
[外報紀工部局在租界西首築路事]  
　　上海泰　士報云此次戰事結果已令工部局得在租界西首鐵路線内外建築馬路數道該區在去年大西路未展築之前西行大道僅有虹橋及白利南兩路兩路盡端聯以羅别根路中間貫以華倫路其在華倫·虹橋·白利南·三路中間地方並無馬路貫通以是不適於寓居今自戰事發生鄉民皆知租界之安全對於工部局購地已不反對而政府官員亦不復有抗議聲浪故大西路展築計劃東連鐵路線西訖預定終點完全告成並於前兩星期内在該區新築馬路六道且聞不日將更築新路五道云 
[南工巡局公產賬略即日正式移交]  
　　滬南工巡捐局即前自治機闗之印信文卷等已移交上海市董事會接收在案所有該局一切公產賬略及公用器具等尙未正式移交現該局業已手續完備故該董事會總董李平書訂於即日派員點收云 
[華產植物運往東印度之新手續]  
　　自明年七月起須自備憑照 
　　本埠總商會接荷蘭代理總領事函稱荷蘭東印度政府一九二二年命令對於種種植物鮮菓及種子運入東印度者由各該原輸出國政府之相當職官發給憑照表明出口時並無動物或植物性危害物之繁殖當時對於中國特别優待故華貨進口享有優先待遇迄未給照現接該政府來函决定一九二五年七月一日起撤消中國上項權利以後華貨均須自備憑照方准進口敝總領事建議中國中部運出者可由南京農林大學發給聲明書荷政府有容納之意請貴會對此辦法表示意見爲荷 
[擄人勒贖匪徒以前犯案之發覺]  
　　擄人勒贖案内匪犯徐伯英·吳文揚·榮龍記·等被警探破獲救出綁票毛潤芝·及邢敏如·等當因吳等在租界拿獲解送公堂押候定期再訊各情迭詳前報茲悉此案自破獲後即經偵緝隊郝隊長諭飭各偵探偵查該犯等以前之劣跡茲經查得徐伯英等係温台州一帶著名之巨匪綁票搶刦犯案纍纍前經該處軍警長官嚴令飭拿該犯等逃遁來滬乃又糾黨綁票勒贖此次除毛邢二商人被綁勒贖外本年舊曆九月初有年未成丁在學校肄業許姓之子遭該黨擄去五日夜卒以一千七百元贖回該生之父恐遭加害故未報告刻已據情報告一俟各犯由公堂引渡到廳後必須傳齊人證當面質訊按律嚴辦 
[防盜會今晚舉行聯席會]  
　　籌商防盜調查處辦法 
公共租界防盜調查處業經工部局正式允許成立商界防盜委員會連日籌備頗爲積極進行現定今晚八時在該會舉行聯席會其預定討論事項爲（一）各路調查員之人數如何規定（二）調查員之職權如何規定（三）調查員之資格如何限制等項各馬路會長及出席議董均將出席與議一俟議决選定人員即當呈報工部局領取徽章證書實行服務昨已由文書股發出通告矣 
[米行斛司要求斛資改洋碼]  
　　南北市米行各斛司所得斛力向例每石錢十四文斛資出於内地行家由本埠行家代爲扣給近來各斛司因百物逐漲洋價日長不敷開支故發起要求增加斛資昨日星期休息特召集南北市全體斛司在南市新民社開會集議之下决定要求改爲洋碼將原有每石斛力十四文改爲大洋一分四釐自本月起實行向駐滬經銷各米客請代致函各内地米行念斛司艱難俯賜照准一面致函董事張樂君·米行公會會長朱子香·錢吉圃·戴組安·及南帮北帮錫帮碾米等九公所懇請協助函中措詞限五日答復如不允從將有罷工之舉云云米業董事張樂君接函後以值此新貨上市行家生意發動如果實行有礙民食故即召朱錢戴三會長等磋商辦法朱等謂斛司雖行家雇用其斛資向出於内地行家倘若改爲洋碼必須徵求内地行家同意方能實行俟與各帮領袖米客集議再定辦法惟須囑斛司方面舉出代表四人俟開聯席大會由代表至會提議一切云 
[函請豁免平糶米進口稅]  
　　總商會接海豐號來函云敝號前由上海食米平價局委託在浙江台州採辦食米業由海門裝永利及舟山輪船運到秈米和千石來滬均有滬海道尹護照惟此米係屬平糶進口稅例可豁免特請貴會迅即函達江海闗監督公署轉咨稅務司核准令南闗稅司查照免收稅餉實爲至禱 
[吳淞江水利會定期開財政委員會]  
　　吳淞江水利協會定於後日（星期三）中午十二時三十公在總商會開財政委員會昨已分發通告遍邀全體財政委員凖時惠臨共商一切云 
[日本在滬决設貿易官]  
　　日本政府决定在上海商務官廢撤後改設貿易官已經閣議通過此外如北美·南美·澳洲·星嘉坡·印度·及南洋諸島中適宜之都市各置一人預算經費約十八萬元任用資格以具有專門學識通曉駐在國人情風俗習慣者充之其異於從前之商務官者前則屬於外務省此則屬諸農商務省以探得之商情報告於農商務省由農商務省轉達各商業會議所再由各會議所通知各闗係之營業者有全國連絡的組織與商務官之别個的直接報告於營業者不同 
[日議員團之行蹤]  
　　八日到滬之日本議員團八人已於昨日上午七時乘火車赴杭州准今日下午回滬出席於矢田總領事民團商業會議所三處聯合歡迎會豫定十三日乘上海丸出發歸國再過蘇州與否尙未决定云 
[本年大學足球隊比賽之規程]  
　　本屆華東大學體育聯合會（即昔之東方八大學體育聯合會）足球比賽除之江大學放棄外其餘七大學均加入比賽本屆足球委員會爲約翰沈嗣良（委員長）南洋李松濤·金陵葉雅谷·三君茲錄其所定比賽規程如左 
（一）比賽日程 
（一）復旦（二）南洋 
十一月十五日與約翰十一月十七日與東南 
十一月十九日與東南十一月廿九日與復旦 
十一月廿三日與南洋十二月六日與東吳 
十二月十三日與東吳十二月十三日與滬江 
十二月二十日與滬江十二月二十日與約翰 
（三）滬江（四）東吳 
十一月八日與東吳十一月八日與滬江 
十一月廿七日與東南十一月十五日與東南 
十一月廿九日與金陵十一月廿二日與金陵 
十二月六日與約翰十一月廿九日與約翰 
十二月十三日與南洋十二月六日與南洋 
十二月二十日與復旦十二月十三日與復旦 
（五）東南（六）約翰 
十一月一日與金陵十一月十五日與復旦 
十一月十五日與東吳十一月廿二日與金陵 
十一月十七日與南洋十一月廿九日與東吳 
十一月十九日與復旦十二月六日與滬江 
十一月廿七日與滬江十二月二十日與南洋 
（七）金陵 
十一月一日與東南 
十一月二十日與東吳 
十一月廿二日與約翰 
十一月廿四日與南洋 
十一月廿九日與滬江 
以上規定之比賽日期如經雙方同意亦得更改但須與其他比賽日期無衝突及妨碍方可惟須在本年十二月二十日　完全結東不得延長 
（二）比賽期限自十一月一日開始至十二月二十日完畢倘規定期限已滿而錦標未判須舉行决賽委員會得另定日期比賽場地及評判員等問題委員會亦得解决之 
（三）比賽地點如去年甲在乙之球塲比賽者則今年須至甲之球塲比賽雙方同意者例外 
（四）評判員及球闗於比賽之各項設備及一切必須之品須歸主隊負責辦理評判員由主隊聘請面得客隊之許可者任之球由主隊供給其重量大小均須合乎規則倘雙方疑爲不合規者則由評判員解决之 
（五）比賽時間上下半時各四十五分鐘中間休息十分鐘至規定時間终了而勝負未分須互易陣地續賽二十分鐘十分鐘再換塲一次中間概不得休息如仍無勝負須再延長十分鐘交換塲地繼續比賽五分鐘再換場一次中間不得休息萬一依舊不分勝負即爲和局和局後二校須再比賽與否委員會得解决之錦標比賽（即最後之比賽）倘無特殊情形須待勝負判分而後已不得宣告和局 
（六）比賽規則所用規則須爲史巴爾亭Ｓpalping（美國著名運動器具公司）最近出版之足球規則但（替補員）一條除外八大學對於替補員一層絶無限止 
觀以上華東大學體育聯合會所定之本年度足球比賽日程當知約翰與南洋亦祇賽一次不如以前該兩校須比賽二次蓋因去冬聯合會會議决約翰與南洋之比賽亦祇准一次也 
[中醫學會之三週紀念]  
　　上海中醫學會於昨日下午二時在石皮弄會所舉行第三週紀念大會到該會會員七十餘人公推經濟主任丁仲英主席致開會詞略謂今日爲敝會三週紀念之期值此兵戈甫定市面蕭條而到會諸君如斯踴躍不勝榮幸茲謹將本年會務之概略報告於諸君（一）本會出版之中醫雜誌繼續刋行至十二期遠近之投稿愈衆選輯愈精久荷醫林傳誦而敝會同人亦精益求精以期改進中醫收切實效果（二）討論會已開過三十一次解决疑難證候極多（三）本年六月在虹口添設臨時施診所以濟貧病（四）本會會員已達千人以上近更有海外華醫紛然加入尤足欣慰云云次職員會員演說有謝利恒·王一仁·戴達甫·余繼鳴·俞大同·等發表意見大致均稱頌已往之會務願有以策進此後之發展次即分贈紀念册攝影後茶點散會已六紀鐘矣其闗於選舉一項因時局闗係外埠會員未能蒞會將以通信法行之 
[國貨維持會歡迎僑商代表]  
　　昨日下午二時中華國貨維持會假座寗波路錢江會館開會歡迎由暹羅返滬之華僑唐君震東到會者各國貨工廠代表曁各界來賓二百餘人午後二時振鈴開會由副會長龐竹卿主席孫錚紀錄首由主席致歡迎詞略謂茲有旅暹華僑巨商陳欣木君特派親信唐君震東來滬調查國貨出產情形並托由本會介紹前往各國貨工廠實地參觀故由評議會議决今日開會歡迎介紹諸同志相見請共助進行云云次唐震東起言鄙人才識謭　毫無建樹今日謬蒙貴會諸君盛會歡迎榮幸之餘實深愧怍鄙人此次承敝親陳欣木之委托來滬調查國貨情形並囑晋謁貴會籌商嗣後組織國貨運暹銷售機闗因旅暹華僑屢受外界之剌激故愛用國貨之心極爲熱烈敝親乘此時機擬與貴會諸同志聯絡組織較大機闗推銷國貨於海外故特派鄙人來滬接洽尙祈諸君切實指敎云云次王漢强報告前次徐賡華君前往南洋羣島宣傳國貨詳細情形至爲明晰並謂據唐君宣稱陳欣木君擬組織一較大之國貨外銷機闗資本爲五十萬元中暹各半暹地由陳君擔任國内由本會擔任等云本會因於日前召集評議會公議僉主值此時局俶擾商業凋敝似宜先籌十萬之資本中暹各半從事組織以期逐漸進行徐圖擴充云云諸君如有高見請即發表次由新近由暹回申之劉心齋報告在暹身歷情形及該地土著華僑日常生活狀况至爲新頴次舒蕙楨女士演說演說畢互用茶點當有國貨月報社在塲分贈出版品散會時已五時餘矣 
[香檳票頭奬之得主]  
　　大陸報云本屆上海賽馬Ａ字香檳頭彩得主爲奉天兵工廠總理英人蘇頓上尉蘇氏前於歐戰時服役英軍中喪其右臂一九二二年赴奉爲張作霖監造新式兵工廠近以於對直戰爭中有功由張授以將軍銜 
[總商會代函證明商標]  
　　本埠總商會致函北京商標局謂據上海電氣公會函稱　員華生電氣製造廠創辦於民國五年所製用品向以篆文華生二字及英文ＷS二字交互並各外加圈爲商標繼續使用五年以上合於商標法第四條之規定請予証明到會相應具函証明即請查照是荷 
　　尙有本埠新聞轉入後頁 
 
 
 

Page 15

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *本埠新聞二 
[十月份對美輸出之統計]  
　　大陸報云據美總領事署統計十月份本埠對美輸出共值美金二一八三二九七元本年十個月總計共值美金三○九二八九一二元十月份輸美主要貨物爲生絲值三○七二一○元　絲一六○五一○元野絲一七七三四六元綢緞一五五四元雜項絲織品一一一七三元繭綢三一六○○元茶葉二四九六六五元乾蛋白四四六三八元凍蛋白一三七二元乾蛋黄一八五四元凍蛋黄二三一五元桐油三三八七一元猪　三六六一六元山羊皮二七○四三元以上均以美金計算 
[寳山縣敎育局開臨時會]  
　　昨日（九日）寳山敎育局開第五次臨時會出席者局長袁希洛·董事印湘孫·李宗道·袁希濤·王德昌等五人袁希濤主席議决案三件錄下（一）本年度敎育經費縣署未給發以前應否籌借巨欵以備應用案議决本年度不敷經費至少須三萬五千元應函請隠沙公產委員會設法籌抵借欵以資救濟（二）此次縣屬各敎育機闗及市鄉各學校兵災損失應如何請求賠償案議决應由本局詳確調查請求賠償（三）提議本年度自十一月起董事會開會各董事出席旅費暫行停止案議决照辦 
[米糧公會定期開會]  
　　滬北經售來糧公會因業務上重要議案及報告上年七月份至本年六月份賬略等昨特發出通告定本月十二日（即夏曆十六日） 
下午三時開會討演云 
[河南路橋業已落成]  
　　橋旁道路尙在鋪築　　公共租界工部局改建河南路橋（即天后宫橋）自興工以來已歷一稔現始全部落成該橋係用水泥建築較舊橋加闊增高行人已可往來惟橋之兩旁道路均須鋪高一尺有餘方見平坦刻下工人猶在鋪路是以車輛仍不能通行而北河南路之天后宫屋址地勢更低門外亦須填高故附設於該宫之總商會俟路築就其大門則由北河南路方面移向北蘇州路方面另行開闢云 
[民國路商聮會緊急會紀]  
　　前日（八日）下午三時民國路商業聯合會開會董職員特别緊急會會長吳亮生主席議决事件如下（一）主席報告現由朱少沂君所組之法租界中華義勇團已經法領事許可内部問題亦悉妥洽待招收團員手續完畢即可成立等情議决此事闗係商界身家財產之安寗及地方秩序上之保衛至爲密切乃當務之急本會應隨時予以贊助（二）接各路商總聯會發來捐册兩本爲各處兵災善後之施賑議决公推吳亮生爲主任募捐員向各商號勸募集有成數彚交總聯會分賑各處五時散會 
[商帮協會選舉有期]  
　　旅滬商帮協會爲各省客帮薈萃之機闗成立以來迄今十有三載該會會章規定正副會長及總幹事帮董職員均以兩年爲一任現因第九屆期滿應照章改選已定於陰曆十月十六日爲選舉之期先選帮董再由帮董複選正副會長及總幹事以符定章聞昨日已將名册選舉票分送各帮會董查照辦理矣 
[王警廳長整頓站崗規則]  
　　淞滬警察廳長王固磐現將所屬各區警察嚴加整頓每日由該廳督察員分投查察如有崗警對於站崗規則稍有不合者即加糾正以重警規並將所查功過呈報廳長轉令該管長官嚴行申斥聞已規定如有三次申斥者合爲一小過如有三小過併爲一大過如有三大過即立予撤差其有功者亦當分别奬擢云 
[警廳注意冬防之進行]  
　　淞滬警察廳長王固磐現因地方防務吃緊加之冬防伊始所屬各區署所警正佐應當特别防範以免竊盜匪徒乘隙出没其各該境内亟應積極佈防所有巡長所備之手槍及警察每棚所帶槍珠等有無缺乏如有不足亟宜報告來廳以便補發足數等因現各管署所奉令後已分别調查明確開單呈報請示核發云 
[兩警署防務之加嚴]  
　　淞滬警察一區二分署並二區一分署兩警所以地方不靖連日又生謡言所轄區域與租界地方毘連防務不得不加重要故連日在民國路緊要　所加派四崗小弄地點加派雙崗此外添派巡邏　緝游巡各隊士輪派校巡若商民逾限而入華界者皆被拒却云 
[北新涇西之盜刦案]  
　　八日晨滬西某紗廠用電話報告靜安寺捕房云於八點半鐘有盜匪四人内二人各持黑色手槍擁至北新涇鎭西之某紗廠袖出手槍嚇禁聲張將寫字間内之抽屜亂翻末後將銀洋鈔票七百四十元搶刦而去臨出門時並放二檜然後向西逸去據廠主周載良云該盜等出門後即乘停在該廠西約一百五十碼内之某號汽車而遁惟查該汽車車主爲一西人出事時正停在其　故盜等乘該號汽車必無其事云 
[曹家渡順裕油廠之刦案]  
　　一印捕中槍　 
　　曹家　　北　口　　汕廠於前日晚七時許突來身穿短衣之匪徒四人　入門房由守門印度人二人上前　阻匪即袖出手槍向印人狙　彈中甲印捕腿部受傷倒地乙捕即狂吹　笛告　當山許陸陸家宅駐軍司令部聞驚派兵馳往曹家渡警察分所亦泒臂渡江前往兜拿距匪已　機刦奪門房中印捕之衣物而逸 
[航船在白蓮涇附近被刦]  
　　白蓮涇河道可通南滙·川沙·上海一帶地當荒僻匪徒易於出没船只來往咸有戒心前日有吳姓航船駛至白蓮涇因爲時已晚停舟歇夜泊於　白蓮涇港口五六里之遥至晚九時有匪五人各持凶刀行刦嚇禁聲張其時船主不在各船夥畏懼任其所爲將所有　粉四袋洋紗五梱及零星衣服洋元等飽掠而去昨晨船夥到申報告吳姓投水陸各　署　請查緝 
[汽車肇禍復審案候下堂諭]  
　　南洋汽車公司汽車夫葛才榮前駕車出外司機不慎致將乘客德國人歇洛潭笏倫贊兩人跌斃一名　傷一人控經法公堂判　押六個月吊銷執照六個月外再着該公司經理及股東賠償歇損失六千兩笏損失一千兩再負公証費堂費等情在案茲因被告等不服延達商律師請求覆訊昨又德　先由覆訊原告代表律師達商稱當肇禍時有西人兩名目見情形證明並非被告之過儘可傳案質訊惟葛才榮至南洋汽車公司爲夥甫經三天實不知該車之性質致肇此禍况該公司各股東不過各出資本數百元成立原判着各股東賠償兩德人巨大之損失實情難以負擔請求將原判撤消注銷原案被告由普萊梅律師代辯稱此案對於新刑律第三百二十六條甚爲適用凡主顧僱乘汽車一方面係出資乘坐一方面須保全乘坐之安全理由甚屬正當况汽車舵輪全在車夫保守如果留意决不發生禍端此案實因被告等疏忽職務致肇此禍咎有應得今由公正人查得此車機件損壞不堪苟修理得當即可免禍今被告等並不修理即行出租該公司經理及股東應負完全責任請求堂上仍照原判執行等詞聶讞員商之法正領事梅君判退去以候宣布堂諭飭遵 
[記者聯歡會紀念會之籌備]  
　　十六日下午在南園開會 
　　新聞記者聯歡會成立三載會員於前月公推戈公振·嚴獨鶴·馬崇途·謝福生·管際安·嚴諤聲·李嵩生·潘毅華·等九人籌備第三屆紀念大會該委員等已開會議三次籌備已有頭緒茲將大會已定之節自錄下本星期（十六日）上午十一時半在愛文義路南園舉行會員聚餐由會員管際安·馬崇淦·陳冰伯·王廷魁·四君邀請下午一時全體會員攝影由心心照相館擔任二時即在園内開紀念大會會員來賓憑劵入塲主席已由會員投票舉定戈公振君並有中央絃管隊之音樂顧愛德女士之跳舞三廉學社之幻術南洋烟公司之影片及汪英賓君之新聞影片等其他游　尙在接洽中 
[東台母里師範學生參觀本館]  
　　東台母里師範於民國九年成立今年冬季該校第一班學生已屆畢業特由該校敎員陳序同·龔雲鵬·二君率領赴蘇滬等處參觀現陳君等已於八日抵滬下榻於三馬路謙吉旅館在滬盤桓五六日昨日下午三時到本館參觀各部盡興而去 
[拐案候傳家屬到案再核]  
　　女拐匪王李氏寗波人日前在閘北永興路拐得四歳男孩名祖金一口帶往法租界愛來格路秉安里十號門牌其同黨某姓家寄養三天前日欲圖變賣被包探查獲解經西探領袖薛代納詢知案出華界移送四區當經劉署長研訊之下該氏已經承認判押候查傳該孩家屬到案再行核辦 
[貨船傾覆兩則]  
　　恒和祥花布號此次由浦東南滙等處收得新花一百四十餘包雇柳巧生船裝申昨日天明時駛至南碼頭突被由北往南之公興顧沙船猛撞全船傾覆船人幸有緝私巡船經過救起船則沉没浦中聞船貨損失六千餘金現該號向公興順船交涉又陳元山船裝火油五十箱在南會館浦面被潮浪激衝將火油打落三十餘箱船伙阿毛落水尙未救獲云 
[被汽車撞傷之行人斃命]  
　　年約四十左右之某甲於本年四月間行經法租界菜市路天文台路地方被某姓所駕之汽車到來撞倒受傷當由巡捕到來車送醫院醫治延至前日無效身死由院通知捕房飭探將尸車送同仁輔元堂騐尸所經中西官騐明屬實因無尸屬由堂棺殮候核 
[逼娼罰洋百元]  
　　無錫婦人張王氏之女兒張二妹於日前被素識李趙氏誘至其家勒逼爲娼事爲法捕房包探苗永興偵悉前往將趙氏及二妹一併帶入捕房昨解法公堂請究先由張王氏供二姓實係婦人女兒向在某處帮傭此次如何被趙氏拐去逼娼不得而知求請准予領回二妹供稱與趙氏素識是日被其騙至家中逼娼求究詰之趙氏供實係二妹自願爲娼餘供支吾中西官判趙氏罰洋一百元充公二妹交其母領去 
[扭控店夥燙傷小孩腎囊]  
　　紹興人宋有林在閘北大統路開洗染店爲業前日扭其夥沈清之至四區控稱民之四歳子被沈故意戲弄以熨斗燙傷腎　甚重現在醫院療治不識能保無虞否劉署長諭將被告收押聽候傷孩痊愈再行核辦 
[攫取金挖耳人贜並獲]  
　　婦人袁張氏昨日經過南京路突有匪徒尾隨其後　氏不備攫取髮　上之金挖耳一支飛奔圖逃該氏大喊由包探王德標聞警將匪迫獲搜出原贜帶入老閘捕房由捕頭詢悉匪名王小三子係江北人因飭收押候解公共公廨訊辦 
[口角行兇之糾葛]  
　　湖北人干桂林前晚八時許在滬西東京路八號門牌屋内與李　記因事口角干隨取菜刀砍傷李之頭部頓時流血不止經人報告該管捕房派包控沈崇禮往將李送人醫院醫治于則被連同兇刀拘入捕房捕頭命押候解送公共公廨訊究 
[代人包運烟土之拘究]  
　　天熽人李勝昨在楊樹油黄　碼四代土販私運（名爲保險）鴉片烟土五磅被三百七十二號印捕與包探劉同倫查見向詰支吾當即攔獲抄出前項烟土帶入捕房捕頭略詰一過諭飭押候解送公堂請辦 
[烟案發落併誌]  
　　賀振東·汪海山·趙張氏·王阿二·等分别在東棋盤街十九號·九江路三十七號·兩處屋内私售燈吃洋烟·被劉副捕頭與包探張錦龍查悉往將賀等及烟客程查生·程召生·趙有貴·張書元張品之·徐東生·李發生·陳之詳·等十餘名拘入捕房詰問之下准烟客每名存洋五元作保售烟人分别押候解送公堂訊辦 
山東路普記旅館因容留寓客開燈吃食洋烟並不將旅客姓名詳細登入循環簿内有違定章經老閘捕房包探邵景範與西探查悉據情禀由捕頭轉請公廨出單傳其經理人丁揖峯到案訊罰 
[誌謝]  
　　昨承中華書局惠贈第三期（敎育界）一册謝謝 
來件 
[中華國貨維持會代表工商意見上日本政府書（三續）]  
　　王介安起稿 
　　可見世界公理以平等爲主敝國與貴國皆係締約九國之一敝國旣僅值自抽五即裁撤釐金亦不過值百共抽十二五其種奢侈品亦不過值百共抽十五貴國如徵敝國值百抽百對於平等二字實有極端之抵觸且妨害兩國商民之感情此敝國人民誓不承認者四也一九二二年二月四日中日各國在華盛頓議决修改敝國闗稅至適合於切實值百抽五而各國貨物之尙未到華者敝國允外商之請求仍照舊稅完納敝國優待外貨體恤商情可謂無微不至此次敝國正待運寄朝鮮之絲蔴織物實非奢侈品今因被重稅所阻而不能運往又主顧定購之貨正在織造因被重稅所阻亦不能運缴且此項貨物除朝鮮外不合他銷皆成廢物敝國工商損失甚鉅立見破產敝國對待貴商如彼貴國對待敝商如此其得爲公平乎且貴國對於西方各國有展緩三個月之優待獨對於東方唇齒之敝國則公佈之日即實行增加豈得謂之公平乎查明治三十六年十月初八日即清光緒二十九年八月十八日中日通商行船條約續約第九欵内載（中國官員工商人民之在日本者日本國政府亦必按照律法章程極力通融優待）云云今貴國國會議决之稅法亦律法之一種貴國應如何極力通融優待而乃將敝國之貨概列入奢侈品範圍之内優待成爲虐待此敝國人民誓不承認者五也夫公平者維持世界和平之秩序也增進鄰國親睦之根本也不公平者擾亂世界和平之秩序製造國際惡感之導線也故敝國人民但知歡迎公平不顧侵略隣國對於公平軌道以外之舉動概不願聞即向日待遇朝鮮等屬地亦厚往薄來從無侵略野心昭昭在人耳目夫中日兩國之應親睦也明矣但欲親睦實現必先化除利已損人之私見一秉至公實行謀兩國商務之振興實業之發展互相極力優待互相尊重主權方可達此目的此四者見之輿論載之條約上文均已述明歷歷可考者也事在兩國之當局者實力奉行不背此旨則中日安得不親善安得不發達乎二十世紀以後中國人疑日本有侵略中國之野心者中國人士顧全東方大局必多方開導之但欲釋羣疑苦乏公平之理由此次不幸貴國不念中國爲輕國稅之（自道光二十三年定值百抽五之稅後從未一次增加）於屢次加稅之後今又貿然加我值百袖百之重稅且較别國獨先實行將我國日用各品幾無不列入奢侈範圍之内實於　展中國實業振興中國商務優待中國工商尊重中國主權之條約均大不相符實爲極端之抵觸大傷敝國人民之感情從茲猜忌日深不但不能親善且恐激起反感敝會亦難解釋爲此依據條約提出請願書陳請書外務省依照法定程序改正稅率務使平等以維中國商務並請正式答覆無任待命之至（完） 
公布欄 
[上海地方審判廳]  
　　布告爲布告事照得本廳執行陳吳氏等訴沈阿招借欵一案業將　務人沈阿招所有坐落南倉街張家弄口平房三間連同隨屋基地實施查封在案嗣後債務人對於該不動產如有與第三人爲買賣行爲或設定其他權利者一律認爲無效特此佈告中華民國十三年十一月七日爲布告拍賣事照得本廳執行潘桂祥訴胡竹銘借欵一案業經將偵務人胡竹銘所有後開不動產實施查封鑑定最低價格在案茲特定於十一月廿四日在本廳　首投標匭第四號投票至十一月二十八日上午十時開標凡商民人等欲買是項產業者即如期開具姓名年齡籍貫職業住址並聲明領額書具密函來　投標届期依法聞匭以所投標額最高者爲得標人該得標人應即日繳納標價定銀五分之一餘歀限交產時一次繳足即由本廳製給權利移轉證盡交執管業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開（一）不動產坐落龍華胡家塘即二十六保十三圖地方住房一間灶屋半問連同屋基（二）最低價額銀洋五十八元五角（三）執行書記官章濬　承發吏唐英（四）閱看　錄之處所本廳承發吏辦公室（五）對該不動產有棧利者應於布告後七　内來廳聲明（六）利害闗係人廳於開標日期到塲中華民國十三年十一月七日 
　　刑庭主又一件判决龐增侵占及伍仇附帶民訴一案（主文）龐增竊取伍仇趙凡俞子幾所有物之所爲各處五等有期徒刑三月應執行有期徒刑四月未决覊押日數准予折抵廳增應賠償伍仇銀洋六十元趙凡二錢四分重赤金戒指一枚俞子箴銀洋二十元着缴案分别給領一件判金龍貴等鴉片烟一案（主文）金龍貴吸食鴉片烟之所爲處罰金八十元如無力完納准易監禁瞿往奎意圖販賣而收藏鴉片烟之所爲處五等有期徒刑二月併科罰金四十元如無力完納准易監禁烟土二十五四五錢又二十一兩均予没收一件判林吳氏鴉片烟一案（主文）林吳氏吸食鴉片烟之所爲處罰金二十元如無力完納准易監禁烟　烟攝烟　　抒各一件又烟　烟　各一件烟灰少許没收以上十一日七日 
[上海地方檢察廳]  
　　批示包氏狀悉候送同級審判廳裁决此批吳慶有巳訊諭　仰即遵照此批王　林狀悉爾與外甥成緒等因債務口角旣未成傷不能成立刑事尤與侮辱尊親　不同所請應毋庸　此批張來興狀悉仰候呈送江蘇高等檢察廳核辦此批施蔡氏狀悉本案已送豫仰候裁决可也此批鮑新男狀悉此批陳恒朋狀悉仍候大理院判决後將判詞　廨核辦此批　柴棉章據訴金某藉端滋鬧等情事　違警範圍仰隨時扭交崗警核辦此批美吳氏狀悉李氏與爾子旣非正式夫妻其被姜三誘拐爾無告訴權本　未便受理此批朱海清狀悉案巳起訴靜候判决可也此批繊以上十一月七日 
 
 
 

Page 16

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *商業市况 
[厘漲拆平]  
　　昨日星期一早市洋厘市價七錢三分○二毫半一午市　　　　　　途故又轉堅價七錢三分一厘比　前日大半厘銀拆早午兩市均爲二分與上日相同市形穏定 
[上週間之洋釐銀拆]  
　　洋釐上週以來洋　　　　定推因　略高嗣後略有土　市上用需求供相等西商　馬期内商界用途平常各埠到頭亦屬不多（星期一）午市收盤價七錢三分三釐（星期二）小二釐二毫半價七錢三分零七毫半（星期三）八七五價七錢二分九釐八七五（星期四）大一二五價七錢三分（星期五）小三七五價七錢二分九釐六二五（星期六）人八　五價七　三分零五毫（星期日）即昨日大半修價七錢三分一釐 
銀拆上週以來稍有更動緣各莊欠息仍少時局尙未大　　業全未恢復客帶亦不敢動辦故銀行於華商方面及錢莊均少活動（星期一）午市收盤價四分（星期二）小一分價三分星期三四上午略高午市價二分至昨日星期止價均爲二分全無升降 
[上週間之滙價]  
　　上週間大條銀市面惟星期三見疲餘日均形挻秀全週統扯計近明縮半辦士違期縮四三七五先令全週統扯縮去一辦士印匯小四羅比二五法匯小十法郎美匯小七角半香滙大五錢東滙大七五嗬滙小五盾新滙大七錢半各匯内盤市况週初尙痧嗣後日漸見振計（星期一）銀行賣出一月份先令價三先令四辦士六二五買進三先令四辦士七五又賣出美滙價七十六元八七五買進七十七元一二五又賣出東滙價四錢九分七五買進四錢九分六二五（以上係星期一銀行開盤價）·又計（星期二）銀行賣出一月份先令價三先令四辦士六八七五買進三先令四辦士八一二五又賣出美匯價七十七元買進七十七元二角半又賣出東滙價四錢九分六二五買淮四錢九分半（以上英美係一週最硬價·東滙乃最鬆價·）又計（星期六）銀行賣出一月份先令價三先令三辦士八七五買進三先令四辦士又賣出美匯價七十六元買進七十六元一二五又賣出東匯價五錢一分一二五買進五錢○八七五（以上英美係一週最軟價·東滙爲最緊價）又是日銀行賣出一月份先令價三先令三辦士九三七五買進三先令四辦士○六二五又賣出美滙價七十六元二角半買進七十六元五角又賣出東滙價五錢○八一二五買進五錢○六八七五（以上係星期六銀行收盤價·）是日收盤價與星期一開盤價比較計先令軟六八七五美滙小二角半東滙緊一分六二五較上週先令計軟八一二五美匯小七五東滙緊八七五全週最高低相差計先令相差八一二五美滙爲一元東滙爲一分半 
[星期日標金略好]  
　　昨係星期日大條來電近遠期各縮三一二五計近期掛三十三辦士九三七五遠期掛三十四辦士日英美滙兌均無更動十二月份標金在十一時開盤漲起七錢價爲二百四十九兩六錢人心甚好買户頗旺但交易祗一小時計金價最高至二百五十兩○一錢最小至二百四十九兩二錢收盤價爲二百五十九兩七錢較上日漲八錢午後無市 
[上週間之標金]  
　　上週間十二月份標金市况週初甚平交易甚清緣星期一二三三日值香檳秋賽之期下午均停市故祗半日市面計（星期一）開盤爲二百四十四兩計小至二百四十二兩五錢（爲全週最低價·）是日漲　平平祗二兩一錢（星期二）上落爲一週之最微者祗一兩六錢（星期三）市面甚俏銀行家東滙進胃頗旺故各金號扒進居多自開盤至收盤漲起三兩四錢上落相差爲三兩七錢（星期四）上落爲二兩六錢（星期五）上午市面平平午後因銀行先令進胃頗暢東滙亦頗衆是以人心見好有大連帮及同康信亨等各金號紛紛扒進故金價漲起三兩三四錢最高低相差爲四兩一錢爲一週間上落之最大者（星期六）市面初時人心仍向上故金價曾漲至二百五十二兩（爲全週之最高價·）嗣後銀行家東滙見鬆故仍回小至二百四十八兩九錢收盤是日高低有三兩一錢其收盤價與星期一開盤價比較相差爲四兩九錢較之上週收盤價張銀三兩八錢全週最高低相差爲九兩五錢茲將每日漲落之價表列於後 
開盤最高最低收盤 
兩兩兩兩 
（星期一）二四四·○○二四四·六○二四二·五○二四三·三○ 
（星期二）二四三·六○二四四·一○二四二·五○二四三·二○ 
（星期三）二四三·○○二四六·七○二四三·○○二四六·四○ 
（星期四）二四六·○○二四七·八○二四五·二○二四六·三○ 
（星期五）二四六·六○二五○·○○二四六·二○二五○·二○ 
（星期六）二四九·六○二五二·○○二四八·九○二四八·九○ 
[星期日紗市堅俏]  
　　昨係星期日現貨棉　交易客帮銷路有限四川成都萬縣等兩帮均無購買其餘如漢口江西汕頭福建蕪湖等數帮亦僅不過零星花色而已計華紗二百餘包日紗二三百包華紗略加二錢五日紗加二錢五至五錢蓋因星期日内外棉及各洋行皆休息故人心似以上日之市面而帶俏且花價又步漲因此紗價遂有趨堅之彚矣 
[上週粉市尙稱堅穏]  
　　烟津實銷積極動辦　洋粉存　麥價仍昻 
　　期現價均趨漲 
　　上週粉市頗具堅穏之勢　緣烟津實銷方面以奉直戰事巳了運輸可通駐滬北　積極動辦現粉儘量出運以期於北洋封河期前運出數十萬包而南洋華僑亦以洋粉價昻·分託滬上南洋帮採購期貨加以滬上洋粉存底空虚市價步漲麥價亦昻故期現標凖粉價頗有蒸蒸日上之勢惜廠商期貨棧單日有抛出故現期漲勢獨銳近遠期漲度有差統計各月市盤高低差度祗有三分左右各日市况週一承疲　之餘實銷尙未發動市價盤旋週二北帮微動洋粉喊價步高　現粉價漸趨堅漲週三烟津等帮紛紛動辦現粉南洋帮期粉進意轉濃市價步趨漲勢週四實銷　胃不　日商亦　機進行現粉成交頗旺價漲二分餘近遠期交易亦不弱行情亦各有分餘之漲度週五烟津客帮因接原籍來電時局復趨緊張進意頓現徘徊市價頻跌分許週六客帮不動而麥價不低各廠存底自經客帮搜羅出運後頓現虚　故市價均仍堅定此爲上週各日市盤漲跌之情形也總之此後市面現距北洋封河尙有句　當隨　　　　移　　　　期粉成交　共計一百七十八萬九千包較前週增七十萬六千包股票於週四週五兩日成交六十股價由四十三兩五錢漲至四十四兩八錢旋又跌去一錢茲將最近兩週中之中日兩市場現粉市價及上週中　粉交易所標凖粉高低兩價分别列表比較如下 
　　最近兩週中本埠　粉交易所期粉市價比較表（單位兩） 
月期最高價最低價高低前週上週漲跌 
差度末價末價差度 
十月一·九三○一·八九七五○·○三七五一·九○二　一·九二五○漲○·○二二五 
十一月一·六二五一·九三七五○·○二五○一·九四○○一·九五五○漲○·○一五○ 
十二月一·九七五○一·九五五○○·○二○○一·九六○○一·九百五○漲○·○○五○ 
十三月二·○二七○二·○○·○○○·二二五二·○○七五二·○一七五漲○·○一○○ 
最近兩週中之中日市塲現粉市價比較表（單位日元） 
神户現粉前週末價上週初價上週末價比較　跌 
現期四·七○四·八○四·九○漲○·二○ 
本街現粉（單位兩） 
紅藍車牌一·九二五一·九三○一·九四○漲○·○一五 
綠兵船牌一·九○○一·九○五一·九一五漲○·○一五 
上週茶市交暢價堅 
　　上週間本埠洋莊茶市續呈堅暢之象海外市場對於珍眉貢熙等項頗多來電訂購而市上存貨所剩無多來源亦寥寥無幾故華商態度異常堅硬市價日趨增漲全週成交紅緣箱茶總計一萬一千零五十三箱較前週增銷一千一百零五箱各茶價格珍眉貢熙等項均較前週見高一二兩至四五兩不等其餘亦均堅定茶市大勢在本年可爲樂觀也茲特將上週間各茶市况分别詳述於下 
路莊綠茶上週已呈穏固之象蓋英美各莊因悉本年出產不豐印度錫蘭之茶收成亦均減折故進胃始終不懈婺源北鄉之高莊珍眉售盤已至八十八兩貢熙已至六十七兩均爲本年開盤以來未有之高價惟就普通茶市面言之珍眉較前週見漲三四兩貢熙見漲一二兩其餘秀眉針眉鳳眉娥眉等項去路均趨暢達但開出盤價較前週尙無漲跌 
平水綠茶上週間湖州平水綠茶已呈零落之象蓋市上存貨缺乏產地來源又復斷绝故全週除零碎貨略有交易外大帮全無市面可言云 
工夫紅茶上週工夫紅茶市面殊形清淡全週僅由新泰克昌天裕等洋行買進祁門寗州温州等路之貨總計六百三十箱祁紅售盤自三十九兩至四十二兩甯紅售盤三十五兩温紅售盤三十四兩市價均較前週無漲跌 
土莊綠茶上週土莊茶廠改製之綠茶去路仍趨暢達全週成交珍眉貢熙珠茶等貨總計一千二百餘箱珍眉售盤自三十四兩至四十八兩貢熙售盤二十四五兩珠茶售盤自三十二兩至三十九兩市價仍頗爲堅硬日來各茶廠家繼續開王趕製市面仍呈熱鬧之象云茲再將前上兩週輸出箱數及存底列表比較於下 
輸出比較表 
茶名前週輸出箱數上週輸出箱數茶名前週輸出箱數上週輸出箱數 
路莊珍眉四九九六五○九八路莊眉熙一○五三五九 
路莊貢熙一六四五一九九九路莊眉雨無市二九 
路莊大帮一○七九七八路壯芽雨無市四一 
路莊秀眉五一三一一二六祁門紅茶七九二六五 
路莊針眉六九四三一六甯州紅茶無市一○九 
路莊蕊眉一一二三八○温州紅茶無市二五六 
路莊鳳眉一四一一七一甯花香片二○無市 
路莊娥眉無市二○二甯花香末五二無市 
路莊珠茶五二五六二一 
存底表 
茶名箱數茶名箱數 
路莊二一三○九平水二一三六 
工夫三八七五四土莊六九五七 
上週糖市概略 
　　上週糖市價格步步下弱誠有一瀉千里之概蓋前週内太古車糖下檔三温半至四温二五止每擔均跌一兩之巨四温半Ｂ嘜每擔跌五錢價單如下 
Ｂ嘜四温半十兩ＣＷ嘜四温二五九兩三錢ＣＸ嘜四温九兩二錢 
ＤＹ嘜三温七半九兩一錢ＨＸ嘜三温半九兩ＨＭ嘜三温二五八兩八錢 
太古價格旣跌人心影響各埠店家鑒此情勢心懷虚怯已添者咸函電止裝遂致各銷一落千丈但夷考實際太古與東貨相去本已甚遠故雖跌亦無影響惟今歳嗬蘭抛貨到申者較去年不下十數倍餘粗砂及中砂充斥市　價格降必至七兩八錢與七兩七錢往年較青糖高上一二兩者今則竟致相等似此現象在在與實銷以打擊而車白被此影響遂一　不能振矣公會劃盤價週初現貨八兩五錢二分五十月份亦八兩五錢二分五十一月八兩五錢週末現貨八兩三錢五十月份八兩四錢二分五十一月八兩四錢五所跌雖甚微而中間幾無日不跌祗東滙等尙無大變動及期貨進胃意態尙濃故尙木達八兩之價耳客帮　盤殊不一律有過於贬賤以爲汲　有不顧疲賤而尙抬高者前者以欲多做交易故而如斯後者則鑒於時局不靖不願濫放而運貨最多者以蘇帮爲甚蓋以拖輪初通二月餘未能運貨甚内現乃急於裝進矣 
[五金市况平淡]  
　　昨日星期市上集會人數頗少故各帮　成與交劃之貨均不及前日之半數内地與本埠各廠亦見薄弱各貨售價衰弱如故四十八片英白鐵皮每擔又跌一錢計十兩零一錢水流鐵跌一錢計四兩六錢工字鐵跌二錢計四兩八錢餘若洋元三角鐵及鐵板等莫不明定暗軟云 
[塊煤銷路甚旺]  
　　昨爲星期日因天時日寒行市拆出塊煤甚旺故新手沙油高松等貨銷路暢達異常而煤屑各貨充燃泗汀去路亦佳是以市面較前更好惟統煤各貨輪船及廠家購人仍少趨勢平平而已　亦　住不高 
 
 
 

Page 17

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *本埠增刊 
[先施新到陳年阿膠]  
　　先施公司南貨參蕪部新山山東運到陳年阿膠此阿膠性質甘温能清肺·養肝·滋腎·益氣爲女界唯一之補品在減價期内每斤售洋二元七角二分又有分裝方盒者每盒計四兩餘售六角八分云 
[冬令補品廉價出售]  
　　三洋涇橋南首福華藥房近將冬令藥品均以低價出售如老牌牛肉汁每瓶一元六角墨窩兒魚肝油精丸每瓶一元百齡機藥片大瓶一元五角小瓶七角五分自來血大瓶一元五角小瓶九角庫阿可斯每瓶一元八角海龍補腎丸每瓶九角云 
[葉樹德補品之製備]  
　　四馬路石路口葉樹德藥舖前新發明之百補膏滋汁行銷已有多年現屆冬令特預製備以供需要價大瓶一元小瓶六角尙有新製之大補全鹿丸·人參再造丸·參桂鹿茸丸等及陳存虎鹿龜驢諸膠並他種補品同時發售人參再造丸定價每元分四粒·二粒·一粒特别加料者每粒二元該號每逢陽曆一號十五號皆照朔望折扣云 
[廉價聲中之美富參號]  
　　南京路五福弄美富參號於本月初九日開幕以來廉價三星期等情已誌本報茲悉該號自將各種補品舉行廉價後每日營業異常擁擠現除别直參·西洋參·銀耳·毛白官燕·以及參鬚照碼一律九折外又將吉林火山人參·山東阿膠·人參再造丸·高魔白參·照碼八折特别優待顧客云 
[記愛普廬之蝴蝶爭花記]  
　　邇來上海人之影戲熱日益增高而有價值之影片亦復源源而來昨觀愛普廬之蝴蝶爭花記（Ｂutterftv）優點之多不勝枚舉至今思之猶有無窮回味該片係美國環球公司出品該公司之影片本有名於世界而該片尤爲環球近年來所攝之惟一傑作全劇造意係指示世人用情不可不專爭風尤所不當而其描寫之深刻尤足使觀衆受一極深之印像佈景之華麗更足爲錦上添花之助羅拉蘭拍朗脫（Ｌaura　La　Plante）起劇中主角蝴蝶形容輕佻之女子眞如初寫黄庭恰到好處羅絲克立福（ruth　Clifford）起蝴蝶之姊爲妹犧牲落落寡歡表情之細膩直可比美利伶蓋許其餘諸角亦頗多可取之處音樂會中之種種滑稽尤足令人絶倒也聞該戲院將於後日起另映一名片（Ｂeau　Brummel）該片與現在卡爾登戲院映演之懸崖撤手（Ｓherlock　H 
olmss）同係名星約翰佩蘭瑪（John　Barrymore）所主演也（宜醉） 
 
 
 

Page 18

 
 
1;第一萬八千五百七十三號;中華民國十三年 西曆一千九百二十四年十一月十號
星期一 * *[東籬菊訊]  
　　參觀異種綠菊之良機閘北恒豐路底勤耕花園主人朱君節香素性嗜菊搜植新奇佳品不勝枚舉值茲晚節東籬傲枝爭妍鬥放近得異種綠色者數十種如翠玉翎·綠毛剌·等尤屬名貴該園主朱君因佳種鮮覯世不乏同癖之人然每欲一見爲難特設菊花盛會備有游劵任人玩賞並不取資惟須先至平橋路口長沙路二一五號朱勤記絲號領取自夏曆十月初十日起二十日止凡屬同嗜且可選購有淵明之癖而欲飽眼福者盍往觀乎 
又上海貧兒院每逢秋季例以園藝科出品菊花數百種開會陳列本年受時局影響院内復雜居兵隊爰商得徐園主人慨許自小春月十五日起二十三日止每日假座徐園（康腦脫路五號）陳賽菊花所集名菊細種鈞針袍帶無美不搜云 
又西門外陸永茂花園栽植菊花種類頗多現值花開正盛鮮艶悅目往購者甚衆定價頗廉云 
[藝苑清音]  
　　上海著名文學家聞野鶴先生夙工書法秀動活潑深入晋人堂奥近更汎濫魏碑參酌篆籀縱横變化奄有衆長其　草挺悍尤能與康南海神似惟平時不輕應酬遂爲文名所掩今秋戰事起後所藏書畫悉成煨燼友人遂勸其鬻書取值以爲補購之貲書價特廉楹聯 
昌君及海寗路錫金公所斜對門中華圖書集成公司聞該項廉值僅以三百件爲限云 
[學務併載]  
　　中華職業學校之平民敎育中華職業學校敎員學生均極熱心平民敎育曾辦過平民敎學已畢業兩班本學年仍繼續辦理學生報名者有一百五十餘人於五日下午七時行始業式由敎育科長楊崇臯學校主任胡志龍王卓然報告開校旨趣次　潘仰堯及楊聲初兩君登壇演講約歷二時餘並餉以　樂糖　學生均極　躍已於今晚開始上課云 
　　上海美專之擴充上海美專近又添新從巴黎回國之美術　陳宏君擔任西洋畫科高師科人體畫敎授陳君又精於梵啞鈴故於課外亦請陳君爲梵啞鈴指導至美術史美學藝術論藝術思潮等學科本由劉校長俞寄九滕固分任各科敎授刻爲提高程度計又添聘華林君擔任希臘講詁及美術評傳二種華林君亦係留法十年專門研究美術學理者 
[歡迎陳仲臯博士]  
　　本月九日由錢廣甫　假法新租界比德學校歡迎陳雲堂之次子留德經濟學博士陳仲臯君陳君係江蘇上海人於民國二年入同濟醫工學校肄業八年自費留學德國入佛郎府大學習經濟科十一年考經濟學學士十二年得經濟博士學位於上月三十日回國云 
[桃塢中學籌備同學會]  
　　蘇州桃塢中學在滬之新舊畢業生及曾肄業而已離校者爲數已甚多現擬組織上海同學會以協助母校聯絡感情爲宗旨昨（九日）午籌備委員馬崇淦廉相成吳鴻壽沈士華等在大東酒樓會議議决即日徵求會員至十一月底爲止定十二月二十日晚六時在大東開成立大會並擬定草章以備大會通過云 
[集會表]  
　　陽曆本月時間地點召集者事　 
九日至十五日四川路青年會舉行父子星期運動會四川路青年會星期運動會 
十日下午四時半在青年協會開幹事會上寳平敎促進會開幹事會 
十日晚各路商　防盜委員會各路商界防盜委員會聯席會議 
[天氣報告]  
　　徐家匯天文台昨日下午四時三十分氣象預報云天晴而嚴寒沿海自福建以北有强烈之西北風南方有稍强之時令風北海道及日本北部天氣甚惡又昨日下午三時前二十四小時内本埠氣温最高五四·八最低三四·二去年同日最高六九·四最低四二·四 
楊過君鑒十月三十日增刋中粉菊花等三則因末尾署名誤被手民拆去以致未曾登記今已知照會計處該項酬金祈領取可也 
 
 
