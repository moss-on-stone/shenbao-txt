# 1896 - 223 - 4908337

 

Page 1

 
 
[繪圖隋唐演義出售] [  圖書集成局代啓]  
　　隋唐演義一書久巳膾炙人口雖裨官小説而皆摘取正史筆法淸新旣無齷齪委瑣之句洵爲雅俗共賞之書因坊本漫漶故賞奇齋主倩本局　鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[校印王氏潛齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳漶漫翻刻訛悞甚多讀者憾之今緯文閣主人倩本局用新鑄鉛字校印紙張潔白字畫淸楚一洗模糊之弊首醫案正續次病源滙參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文問書莊發售 
[變新法不如復古制説]  
　　法可恃乎徒法不能以自行也法不可恃乎徒善不足以爲政也大抵治世者法而所以行法者人盡其所可恃而愼其所不可恃則在乎人之因時時之已往者爲古將來者爲新時有古有新而法卽因之遞嬗焉董子有言爲政不行甚者必解弦而更張之此新法宜變之説也孔子有言生乎今之世反古之道如此者災及其身此古制不宜復之説也蒙則謂法之宜變者其法本非良法法而誠良雖亘古不變可也至於生今反古之戒乃爲下不倍之旨非治國平天下之經欲治國平天下者宜法孔子之告子張矣其言曰殷因於夏禮所損益可知也周因於殷禮所損益可知也其或繼周者雖百世可知也是知夏殷周三代之禮可百世因之而無弊卽或隨時損益終不出乎古制之範圍以故法不可恃而可恃自漢家以王霸雜用爲治而三代之制遽廢沿及唐宋皆不能復至於今時去古愈遠復古愈難其實三代之良規載在簡策班班可考由忠而質而文道莫備於周禮周制不復卽中國之天下不可得而長治試觀周祚八百而漢唐宋僅得其半非明徵乎今者中國之聲靈亦稍陵夷衰微矣商務不興而民力日困内憂未弭而外患迭乘謀國是者仰屋而嗟幾於束手無策異邦之人旅居中土者相與借箸而籌曰　之弊政在泥古而不變爲此言者未嘗深知中國之政有也知中國今時之政而未知中國古時之政也中國今時之法其名亦與古略同而其實則與古大異名實不符是以其弊百出其弊百出則不可以不變要之凡今之弊皆古時之所無也凡今當變之法皆非古時之法也然則欲變新法正不如復古制試祈而言之法莫重於得人制藝取士之法所當變也則不如復鄉舉里選之古制爵人於朝與衆共享視西國公舉之法近之矣其次莫要於重農限田區田之法不足效也則不如復阡陌井疆之古制孝弟力田别爲一科視西國農務學堂近之矣時務莫急於養兵則宜復寓兵於農之古制平時不糜餉臨事不召募而緑營練軍之法皆可變焉惟海軍之制於古無徵不能不取法於西國他若地方官聽訟宜復古時五聽之制而悉變嚴刑拷問之法蓋用刑拷回本中國古時所無也至如學校以植人材古時黨庠里塾之制具在取而復之無若今郡縣學官之徒有虚名者卽一　格致製造算術諸學不出古時六藝之外均可列於學官額設弟子是皆與西國之制不同而同也此外礦務則稽丱人之職商務則考司巿之官意美法良無不可復古制而今法皆略之是不可以不變要之王道大端在封建井田學校三者而以今法古則三者固自有别何則封建之制因乎時宜今天下變郡縣已干數百年勢不能驟復封建至井田之制則富因地制宜略存古意以漸興復惟學校之制無異古今無間遠近非學校無以端風化非學校無以造人材當務之急於三者中稱最苟能取古制而復之自不難於變今法而亦無異於效西法所患者法因人立而人之本源恃乎心心爲公而不爲私則可以復古制而無弊否則商鞅之於秦新莽之於漢荆公之於宋未嘗不藉口古制也卒至禍貽國家而身名亦因之敗裂遂使後世言古制者至於動色相戒豈非古制之罪人哉世有商鞅諸人雖古法不能無弊世有周公其人雖新法亦可進於古此則俯仰千古而不禁悵然歎人材之難得者已 
[神京雜俎]  
　　京師訪事友人來函云前門外排子胡同某甲銓署之書吏也遽染癆症其妻某氏奉侍湯藥忘餐廢寢詎醫藥無靈求神不效延至初六日而殁其妻痛不欲生仰阿芙蓉目盡及甲弟某乙知之覓樂灌救而已無及矣氏之母家以氏生死不明致興問罪之師乙以嫂乃殉兄再三開導無如氏之同母弟定欲與乙涉訟現雖經人調處未知能匍匐訟公庭否○天壇之祈年殿估工重建尙未竣工自建造以來禁絶閒人遊逛有某甲不知禁令獨自進壇被工程巡役所覩當將甲鎖獲究治幸爲友人某乙聞知已輾轉托人保釋矣○興隆街擺糖攤之某甲雞姦一案經南城侍御發落荷校兩個月示衆已迭紀報端今已枷期届滿侍御復提甲從重笞臀二十板責釋○宗人府纂修玉牒出示考取供事取中者現在陸續到館刻奉堂諭令赶緊開館擇日纂修予限告成以備繕寫進呈御覽云○永定門外南頂向來自五月初一日開廟起遊人如織經前端侍御良奏請禁止侍御被斥後廟傍又復搭棚以備遊人晏會紅男緑女絡繹於途賭賽車馬比前猶盛擺灘售物者無不利巿三倍也○今歲爲庫爾喀朝貢之期遣使呈進象牙哈喇等物使臣駐節於前門内東城根四譯館恭候皇上賞賜之物頒下卽擇日起程回庫云○前門外迤西燕家胡同某妓寮排行序三之校書與某甲姘識往來情熱誓海盟山一日妓與偕遁該妓館偵騎四出訪悉甲自得校書後卽喬寓於興隆街狗尾巴胡同於是龜鴇統領蝦兵蟹將分執器械擁至甲之門首一哄而入將甲及妓登時扭住絪縳而去○東河沿之冰窖常被妙手空空兒竊去什物防不勝防某日鐘鳴十二點時偷兒某甲又復乘冰窖夥忙碌之間竊去鐵鋓一把正欲回身適被某夥所覩登時赶上將其獲住褫去衣服捆作一團擲入窖内該甲先則求饒後來不復作聲該夥恐其凍斃縱之令去詎甲氣已絶矣赶卽擡至當陽日曬多時始復甦醒起身而去因果所謂氷山地獄偷兒不啻親歴其境矣 
[誼重交邦]  
　　二十二日倫敦來電云李傅相抵荷後擬赴英國見外部大臣見後卽赴阿姆斯脫浪砲敝船閱視又欲赴英國海口巴得毛斯閱水師操演英國已預備兵船一百零七號臨時操演也 
[蜃江艾虎]  
　　温州鎭劉吉泉軍門於十三已刻出洋會哨循曩例也十六日仍坐永靖小火輪公旋麾下將弁恭迎如儀○西溪司巡檢孫槐卿二尹奉委柟溪征糧已於十一日輕輿减從前詣差次設櫃開徵矣○温處道宗湘文觀察因瑞邑遏糶滋事札飭葉詠霓大令於初十日赴瑞查辦十一日卽回銷差○初七日瑞安量田地方龍舟競渡溺 
 
 

Page 2

 
 
　三人因蘇大令奉准府飭早純出示　禁在先屍屬等不敢以人命報案隨聽魯仲連私和了事許給英餅三百枚厚其棺殮○温郡雙門口一帶城濠馬　本係官基向不准民間民住近因棚蓋粥攤愈佔愈大阻碍通衢客冬火患頻仍宗觀察深恐蓬盖引火諭令保甲委員一律押拆眼界爲之一寛詎該處門目鄭元龍自恃營威膽將該基私蓋瓦屋高與城將不止越官街碍行路現經紳衿等聨名上呈未知當軸者作何辦理也 
[沙隄柳枝詞]  
　　沙巿采訪友人云武帮正心園麪館主楊某閒行於野外見章臺中弱柳一株嬝嬝婷婷眷愛不忍釋因於會計之暇時往陶情問誰爲栽種者云久已走向天涯一任摇曳東風無人管領楊深惜藏鴉嫩葉委諸蔓草荒烟中輕薄封姨易於摧折爰擇日移置其家旁有一小枝萌蘖初生搓金爲縷亦一并携之來居然如隋煬帝之賜河畔柳爲楊姓矣詎料弱絮隨風往往牽衣拂帽久之館中切麫人李姓靑眼特垂掌瓢司之梅姓更濺齒流酸隱含醋意李有叔在城内别開麫館李思借此爲藏春之塢竟日與柳絮語叨叨旋於某日之晚韜白玉簪納石斛釵茵褥蒯席捲之而逃走至迎禧門欲謌匏葉之章而招招者皆納凉松下無有應者正在東瞻西望遠見楊與梅尋蹤而至於是李障其面柳低其首嘿嘿不敢出一言楊審視之餘欲效陶侃語曰武昌西門柳何人敢盜種在此耶李惶恐謝罪曰内主城内舊有親今念切梓桑令不才携襥被以同訪耳楊指謂柳曰吾向知爾冶湯今果背夫私奔乎柳翠眉倒竪欵擺纎腰應之曰吾夫婿已覓封侯我竟日凝妝眺望陌頭春色爾竟指鹿爲馬豈妄思柳汁之染衣耶旁觀者大驚疑詢之小柳則曰彼二人皆非吾父也梅忽以刀劈李首李應手倒地幾疑而染杜鵑旣而刀及柳旁觀者急阻之曰汝旣傷一命已罪不容誅尙欲傷二命乎梅乃縮手不敢動踰時李漸有生意衆欣欣然遂　同地保將一千人押赴保甲局請懲龍庚三明府研究之餘騐得李傷肩膞一處寛二寸深數分卽令敷瘡藥二包命調而服之俟愈後再訊梅笞責四百板楊笞貢三百板翼晨解送縣署梅在途猶瀟洒自如高聲曰昨日非街鄰勸阻吾必將李頭置關帝廟鐵桅上人有見之謂梅不韻而俗楊不柔而勁而柳則敗殘更甚不過猶帶依依之態耳 
[漢上]  
　　據訪事人隨筆云漢鎭太平會館本月十六日四屇課期生題畜馬乘四句童題畜馬乘詩同題賦得江城五月落梅花得吹字五言六八韻○京江陳子勤孝廉主講卾垣勺庭書院已歴多年情殷勵士遐邇播名初入院時除常課詩文外另設小課一門專考詩古人詞俾諸生增謙見而資淵博也奬賞自捐修羊事爲前任武昌府憲陳薌亭太守所知别籌薄欵以全是舉無如限於額數刻聞孝亷擬商現任李荆南太守加欵增奬云○漢陽鐵政局　歸商辦所有各廠執事人員應行更換兹聞磚敝支收之羅二尹居薰業於十六日上院銷差矣○襄愓鳳字全營馬隊頗擅名譽惟勇丁性成獷悍幾乎千人一轍非好將材莫能駕駛兹聞督憲張香帥飭委候補副將錢參戎永林帶領中營錢君係楚中宿將聲名素著當爲衆所知也○補理漢陽協樊參戎國泰昨經督憲札飭署理鄖陽鎭總兵所遺之缺卽委候補副將田參戎其述者理 
[揑名告官]  
　　甬上訪事人魚緘云門丁之權重於本官通國皆然惟寍波爲尤甚近出一大于法紀之事更足駭人聽聞經廳衙門有甲乙兩門丁近日甲因南鄉太平庵大開佛會名爲打七庵防藉給牒歛錢故違禁令遂朦聳本官簽差往查乙因不得分潤頓生妬忌暗串府署胥吏揑童浩陸英陳兆蘭三人姓名令寗防營勇陳沛然赴府遞禀府差周某見禀詞内有牽涉經廳之語卽問原告何故無一人親到勇漫應曰童係醋務橋大紳後裔陸乃西門外太史胞姪陳卽竹林巷之醫生周念童陸兩姓住居較遠陳醫近在咫尺當卽押同該勇至陳醫家兩相覿面詰以禀詞陳醫茫無頭緖向勇盤詰再三勇不能隱卽將原委和盤托出直言童陸並無其人實緣門丁某乙意欲驅逐同事某甲以圖大權獨攬耳陳　頓悟因念事關　己不得不赴府具訴訴後不知何故府不批示不得已據情赴道轅上控道憲收閱禀詞札府嚴辦刻尙未聞府憲作何發落也道批照錄以供衆覽批云門丁告及本官已屬干名犯義罪有應得且詭揑他人姓名遞禀若所控確實尤屬居心險惡大于法紀仰寗波府嚴究詳辦如尙無重情卽將該門丁驅逐具報至禀内控及勇丁卽一併質究示儆可也 
[賽會先聲]  
　　杭垣訪事人函云五月間向有旌德觀温元帥會一切儀仗極爲華美而各社之助會者如擡閣龍舟旛竿高蹺等不下二三十起男女觀者舉國若狂自楊石泉制軍開府之江時勒石永禁至丁亥年省中疫癘盛行居民咸歸咎於不出此會之故當由紳士禀請撫憲弛禁以順輿情衛靜瀾中丞遂允所請卽於是年八月閒補行是會僅准淸道出巡不許扮演各項乃弛禁後不數年踵事增華一切助會更盛於前迨辛卯春間因匪徒與西人醫院爲難崧振靑中丞恐藉此聚衆飭縣重申厲禁而民間終以神爲瘟部主宰若不舁神出巡則疫鬼横行民間必受其厲是年五月十七日各會首以朝闕爲名恭請皮巿迎仙館元帥神像巡行各社當時官以事屬簡便亦置之不問蓋杭地每届神誕之期向有朝拜北闕之禮官憲素來不禁而元帥神　傳爲十八日誕期故試以此舉同時他廟亦有舁神出巡者然俱輕車减從或舁神像或僅供敬神如在牌位惟元帥會儀仗一切依舊裝點紛華其龍燈擡閣之類亦有數起屈計由來已有五年尙無滋事等情故今歲復出此會廟中人預發傅單定於十七日辰刻神駕出轅由皮巿進六克巷經林司後詣貢院前朝闕畢排導往東街至艮山門向西由觀橋大街直上經荐穚珠寳巷聨橋等處而回凡婦女之好遊玩者無不預備新妝以冀恭逢盛會焉 
[蘇臺消夏錄]  
　　姑蘇采訪友人云靖江縣知縣缺前經上憲以候補知縣馬大令䨙恩請補現已奉吏部覆准藩司鄧方伯因於本月十九日午後懸牌飭赴新任○本月十九日新任嘉定縣知縣章明府鴻森趨詣各憲轅禀辭赴任○本月十八日爲紫陽書院師課之期文題陳文子有馬十乘至子曰淸矣詩題賦得夏與行人十畝陰得陳字本月十八日臬轅接到刑部釘封公文飭將某犯斬决吳廣涵廉讠因卽札飭元利霖葉大令就司獄將犯提出解至大堂騐係正身隨會同中軍守備夏守戎略詰數語喝令劊子如法綑綁押赴北寺大校塲斬首有好事者隨往　之歸告於人謂此犯年逾四十身軀肥胖狀貎狰獰沿途顧盼自雄毫無懼色嘻是誠戾氣所鍾者歟○如臬縣拔貢生某明經年未四十家况蕭條同硯某君在省垣聽鼓邇者得一優差念及舊日交情特於某日函至明經招之來省明經喜出望外立卽束裝就道本月中旬某日行抵蘇垣暫假府署東首西貫橋堍維揚客棧安頓琴書十八日上燈後忽欲小遺因啓俟戶溺焉黑暗中失足墮河棧中人猶未之覺也迨鄰右某甲聞骨冬之聲心知有異急呼救命棧中人始爲之設法援起而腹已膨朜如五石瓠耳目心鼻皆滿淤泥灌救多時返魂無術誠傪矣哉○本年某日蘇州府常熟縣治某姓家被刦去衣飾銀錢若干報縣經朱大令秉成履勘屬實飭差上緊跴緝一面移咨各營縣會同協緝在案兹經太湖正前營管帶許游戎在太湖邊某鄉鎭獲犯三名報知朱大令親自來省將三盜解回常熟歸案訊辦詎駛至白魚涇地方突來十餘人躍上大令坐船肆行刦掠大令潛取舟子之破棉襖毡帽穿戴甫竟一盜曰洋銀何在大令卽指箱曰此是又問衣箱又指而與之盜黨遂罄其所有而出至船首瞥見常熟縣正堂燈籠高挿艙前乃回顧曰常熟縣朱大老爺在此乎我等當一見之言已反身復入大令已由後梢躍入河中幸有長隨某甲頗諳水性當卽隨之而下挾大令鳬水登岸盜黨覓之不得始去是役也大令隨身之衣服及洋銀二百餘尊悉被刼去幸三犯之船在後約距三四里之遥因而得免否則不堪設想矣 
[藥义變相]  
　　沙巿采訪友人云四月二十七日爲陜西帮如松票號執事人某甲壽辰設壽堂於西關帝廟之旁廨其子嗣則舞老萊之綵進天保之詩而同業之素有往來者更圖呈九老星繪紫微無不盡態極妍光華耀目其中有翎頂輝煌躋堂介壽者則地方官印委各員也保甲局龍提調與甲交更深除餽　壽幛壽儀外又飭勇丁四名爲守門胥甲甚德之於是開氈壽帳招太壽班旨酒佳音一堂歡宴忽門外喧闐如 
 
 

Page 3

 
 
車水馬龍羣疑爲八仙之來賀壽者至無何出見之則三女郎與四勇丁方互相嫚駡勇丁潮之曰爾等拜壽乎來何遲也此刻壽麵壽筵已畢進以閉門羹待之耳三女郎亦譏之曰爾等拜壽獨蚤故主人尊爾等爲上客使之坐檐下冷板凳以寵共之也勇丁不能堪詬之曰婦女宜守閨箴何得蓬頭垢面效王霸妻三女郎厲聲曰局勇宜稽保甲豈得效韓伲胃之壽甘爲守門狗乎勇丁語塞以手揮之三女郎乘勢臥地騙詐百端是時觀者甚多皆摇首咋舌謂此母藥义也潑悍異常藁砧皆畏如河東獅幾欲堂開四畏今者勇竟與之相扼其眞如諺所謂老虎頭上摸蒼蠅乎語畢相率退避俄有一老僧現壽者相爲之説生公法思度一切苦惱猛來一老姆執靈壽杖同僧作當頭棒喝僧恐其造口孽急趨而入逾時甲乘肩輿而出又逾時提調率勇丁呵殿遥臨在對屋縶一男子去三女郎驀地驚起尾追轎後至局門門者屏不得入戟手而駡提調聞之飭傳地保拘押至縣三女郎始驚而逸後又來一老嫗踞坐門前喊駡提調叱問何人差勇禀稱此卽男子之店主婦也提調怒曰官法具在不思求恩開釋反肆咆哮又嗾一素號女訟棍者來實堪痛恨立提男子出曰吾爲汝上壽命笞臀三百曰此兩部鼓吹可當壽人曲乎復枷號十日曰此一席獨桌可當壽筵乎命押至西關帝廟前示衆曰汝婦因看戲釀禍致汝受屈今令汝坐門樓下聽戲以補闕憾本委亦可謂曲體人情矣汝知之乎無何鐘鼓闃寂壽劇終矣盃盤狼藉壽筵闌矣輿馬紛錯壽客散矣甲欵步而出在提調前爲階下囚解鈴始得抱頭顚足而歸後查悉其姓氏則知三女郎爲白雲橋著名女流棍顏大姑娘顏二姑娘顏三姑娘僧爲關帝廟住持禪定與僧相忤之老姆卽三女郎之母而男子則爲二姑娘之夫壻陶緖昌喊駡局前之老嫗係陶之店主婦開李洪發柑子行之李寡婦云 
[甌試餘聞]  
　　舒端甫太尊府試各屬前報已陳崖略兹悉初九日扃試瑞安已冠題後世有述焉吾弗爲之矣君子遵道而行未冠題有孺子　曰通塲次題豈有他哉於已取之而已矣詩題賦得海山一抺帶潮低得潮字十二日扃試平陽正塲已冠題施諸已而不願亦弗施於人君子之道四未冠題學者亦必志於彀通塲次題不以規矩不能成方圓詩題賦得團扇風前衆緑香得香字十五日初覆永嘉樂淸題彌高永彌堅樂通塲經題剛健中正詩題賦得五六天地之中合得中字樂瑞平正塲十名列後樂淸金駿聲陳錫澄胡黃琮陳修陳楚瀾陳志屠藩趙壁施旋王會宸瑞安王廷佑趙準戴炳驄薛頌墀黃式金王芳藻薛倬雯吳樹屏陳平東黃曾蔭平陽陳維國呂王佐徐祖光陳邦俊陳乙燃陳宗朝張淸淞高乙鬯陳泮芹江炳藻 
[章安辦糶]  
　　温州訪事人函云瑞安城内殷富素重儲榖上年秋收中稔刻届靑黃不接之時民間缺食每向殷戶告糴榖價一百斤需洋一元五角有奇殷戶囤積居奇由來已久月初有榖牙某甲携英蚨三百翼赴瑞買榖各殷富正欲開糶突有城内無賴藉稱木貴鼓集少年多人於初七黃昏時候沿街吵閙幸瑞安縣蘇運卿明府親出彈壓卽行解散詎若輩復將煤油箱沿途敲擊糾衆成羣蜂擁孫仲容孝廉家搗毁門壁等物迨蘇明府馳往解散當卽禀奉宗觀察曁舒太尊撥借郡城倉榖二千石到瑞分别城厢設局十糶一面出示定價安民並飭查拿起釁之人務獲究辦此次變起倉卒藉非蘇明府胸有成竹恐不能若是之弭患無形也惟借榖之舉道府憲深恐各邑効尤本不俯允緣黃潄蘭大銀臺躬親來郡爲民請命宗觀宗勉從其淸足見大銀臺情深桑梓調停大有力量焉 
[杭試餘聞]  
　　杭州駐防旗人之應童子試者定例以五六人取進一名今届人數計有三十四名徐宗師援照成案取進六名後見八旗子弟落卷中文理通順堪以取入有尙多是以於叅謁日懸牌補取侑生二名以示鼓勵金某者府學書斗也專承海寍一屬撥府之缺每届歲科試時進帳多至三百餘元少亦一二百元蓋由海寍撥府向來有十二名之多也金平時所需倘有不繼無非東挪西址皆指此時之進項爲歸償計今歲徐宗師考試海寍缺額較多並無一人撥府是以各書斗皆有分潤而金獨一無進帳又值諸債畢集無可歸還躊躇至再惟有一死無大難遂决訂欲萌短見後時同事者代爲剖解并勸考生之熟識者略爲資助又勸其姑且苦守以待來年説者謂金爲人心氣和平雖如飛鴞之集泮林祗食我桑椹並不作夜半之裂帛聲云 
[上海官塲紀事]  
　　紡紗局督辦候補道潘芸笙觀察昨日命駕城拜會各當道至縣署黃大令迎入花廳淸淡良久而别○前松海防同知調署川沙撫民同知劉乙笙司馬將赴川沙履新昨日午前命駕赴各衙門辭行至縣署黃大令迎入内客廳茗話許時興辭而别○五月十五日金陵督轅發出公文札委劉康侯觀察仍總辦製造局事觀察奉札後於十九晚卽赴金陵謝委並順道赴蘇謁見撫憲禀謝後約六月初可以到局接事 
[西員見客]  
　　今日爲美國立國之期本埠美國總領事定於十點鐘起見客至十二點鐘止 
[雷擊鄉婦]  
　　廿一晚七點鐘後雷電交作大雨如注周浦相近某氏婦被雷擊斃伊子名蘭舟者在上海小南門外張永順棕榻店學業昨日聞報後立卽回家未知該婦究作何孽致被天責耶 
[飭查禀覆]  
　　捕頭捉賭賭徒落水自盡及大令騐屍均詳登報當大令之相騐也深恨該地方包庇因將廿三保二圖地保宋朱錢笞責二百板復諭查明聚賭之處地應充公究竟地主是誰該保混供洋商之業大令勒限查明禀覆緣該保接充未久於地方公事尙未深曉刻已查確其地在廿五保頭圖卽浮屍亦在頭圖之内業將查晰情形具禀縣署呈請核奪矣 
[滬南瑣記]  
　　威靖兵輪管帶傅天順之妾王氏昨日投十六鋪巡防局控稱因向錢陳氏索債洋六十元非特不還反遭伊母陳萬氏毆打伊兄陳思補亦大加辱駡請爲究辦經祝翼雲二尹飭傳到局令陳萬氏等到傅門服禮所欠之洋俟傅天順回申再理○昨日英讞員屠别駕飭差朱寳生包探陳金隆帶領竊犯阿三恊同十六鋪地甲至新碼頭泰隆押店内吊出水烟袋一枝計押錢四百文卽由該包探等將贓犯一併帶回○海運局街尹阿大烟館門首將褲當街横晒適被十六鋪局員鍾偉臣二尹所見飭傳到局着責手心一百下具結釋放 
[英廨瑣案]  
　　某洋人用小孩劉鶴全爲侍者日前失失金表鋼鑽戒指以及金銀飾物曾經報捕由包探黃四福在在劉處查獲表與戒指餘件未曾查出特於昨晨解案失主洋東投案請領起到之贓質之劉鶴全供寗波人年十五歲見洋東之金表等件燦爛可觀取回玩耍原是不該餘贓實不知情别駕商之蕯副領事然後判將劉責五十下管押一月滿日遞解贓還失主○包探孔阿才禀稱周洪登昨日手持銅洋一元至李錫卿錢莊混用當被看破扭交小的爲此送究李錫卿投案申訴周供小本營生銅洋係悞收實因吃虧不起故思混用並無别情求原宥别駕以混用銅洋本應懲辦姑念受虧不起著從寬管押一天以示薄懲○積竊陳阿初前曾懲辦遞解今又身帶賊具在租界游行適爲黃四福查獲昨晨送案陳供寗波人不敢圖竊叩求大老爺恩典别駕判令笞責一百板再行遞回寗波○包探趙銀河禀稱王許氏之女經人薦在陳阿毛處帮傭嗣氏知陳家係野雞倡院欲領女回陳堅執不允並勒令出外拉客等情報捕後由小的往拘送請訊究王許氏供稱小婦人欲將女領回陳非但不允反將小婦人辱駡求鑒陳阿毛供並非不許回家實因未尋到替手之故求恩别駡判責一百板○徐燕生顧毛毛二人因購買炊飯在途互毆經人勸解不釋後由二百三十一號華捕拘解公堂徐燕生供擺炊飯攤因顧爭多論少故與吵閙求鑒顧毛毛供與相同别駕以兩造均有不合判押一天示儆○虹口八十個黨中爲首之流氓徐鶴來向鄉人宋樸齋拆梢洋六元經包探倪順泉拘獲昨晨送案請懲宋遞禀聲稱小的住虹口鄉間耕田度日與此等人素無一面不料昨日忽向拆梢洋六元如無定須毆打等語小的年惢主十餘歲正在爲難之際幸有包深到 
 
 

Page 4

 
 
來拘獲送案求鑒質之劉鶴來供本地人因宋曾欠小的會洋六元故向索取並非拆梢求明察别駕以劉委係著名流氓判笞責四百板候送改過所永禁○虹口一帶流氓最多每於夕陽將下時三五成羣游行街巿或聚小茶肆中遇事生風見有婦女彼等必多方調戲雖迭經捕房拿辦依然顧忌毫無前日將晚時有胡阿三張阿四朱寳寳三人從繅絲廠散工而出適有流氓陸銀法在某小茶肆啜茗始而戲謔繼將唾沬吐在胡女身上於是互相爭閙旋經包探倪順泉將陸拘入捕房昨晨解案女子胡阿三等投案瀝訴陸銀法供以後不敢求開恩别駕判枷號一禮拜發犯事處示衆○水巡捕唐寳榮禀稱查得鴻興木行在浦灘堆積木植曾經出單往傳今日尙未到案請核奪别駕以該木行屢經罰鍰今又抗傳不到殊爲不遵著罰洋二十元如再不遵定須出票往提 
[法廨一則]  
　　松江鄉婦李孫氏被蟻媒陶阿金串同航船戶王少蘭誘拐來滬鬻入法界典當街高脚馬花烟間内爲娼議價洋八十元旋因李孫氏不願爲娼該鴇恐遭波累投訴捕房將氏與蟻媒一并拘獲解經鄭大令訊供押候夫族來案具領今已逾月該氏屢次函催並無回復恐從中别有阻隔昨日包探禀知大令問明該氏住址據稱家住離松江十八里之松隱鎭翁名李阿泉夫名金和在家耕種度日大令飭給川資命探夥前往咨照該家屬來案具領 
[法捕房三則]  
　　邇來南北兩處嚴辦流氓雷厲風行該流氓無處藏身匿迹法界乃猶不知歛跡依然呼朋引類遇事生風毫無顧忌事聞於法捕頭克君面諭各包探留心偵緝遇有此等流氓藉端訛詐擾害居民准隨時拘送捕房解請問官嚴加究懲○挑熼夫某甲將熼潑翻穢氣難聞爲巡街捕拘送捕房捕頭命罰洋一元以儆○某槽坊出店與鄰居某丙因爭挑自來水口角扭毆爲巡街捕拘入捕房捕頭命押二點鐘從寬斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　歐陽煌之妻張氏前扭其子連春到縣喊控夫故遺下首飾箱被連春藏匿意圖花用等情一案屢紀前報當經帮審將　史提訊連春供與兄連賀同謀剌史又飭差將連賀提案質訊確係連春所爲剌史以連春刁狡笞臀四百板交差看管連賀供在鹹瓜街做茶葉店生意不敢胡爲求恩典剌史從寛著差帶同連賀到家將所藏首物檢齊交案如違干比後經該差吊到首飾箱三隻查點尙缺不少剌史正欲比追旋據歐陽張氏偕同長子連德投案禀稱現經親族相勸刻在初喪未便涉訟故請將連賀連春兩子保釋尙少物件再行自追如果不肯交齊候喪事畢後再投禀追起到之件請爲儲庫銷案時請領剌史准之○陸徐氏投縣喊控騐傷昨晚蔣剌史提訊陸徐氏供年五雫主歲本邑鄉間人夫故二十年分得祖遵基地五畝方單刻被夫弟陸八郎收去藏匿與他再三索討伊竟恃蠻行兇現已受傷求騐提究抱告子陸和尙供辦種度日餘語與母相同剌史飭仵騐得陸徐氏左脇略有微傷判令自行醫治候提陸八郎訊明核辦○日前蘇紹邠扭雷汲韓到縣控追欠欵前晚亦經蔣剌史提訊蘇供職員本地人住居大東門外在大義花行内爲夥去年七月開張掮客雷汲韓到行交易往來拖欠至七百餘兩收過一百餘兩出立期票到期不付扭求訊追刻下行亦閉歇故此萬分著急質之雷汲韓供小的年三十歲本色人向做米行生意刻下做花掮客與大義花行往來虧欠六百餘兩是有其事實因一時無力措償現想向親戚家借方單作抵俟借到押銀歸超小的亦因被人拖欠銀兩刻已另行禀追剌史判交的保限半月内繳到方單蘇稱謝退出 
[美界捕房紀事]  
　　通州人張旺海某日竊取華記路某姓家衣服水烟袋諸物事主投報捕房昨午經包探竇如海查獲捕頭著押候吊贓　　訊究○王阿元陳阿三屬犯竊案此次又經包探獲解英廨奉判遞竊前日下午捕頭派包探范進才押往法界附江天輪船遞回原籍○挑糞夫某中昨晨至元芳路傾倒便桶該處有某乙怒其不肯逐日前來滌刷與之爲難繼致用武甲因二肩高聳手無縛雞力爲乙所傷旋經三百二十九號華捕一併拘送捕頭令送甲至同仁醫院求療乙則押候解英公堂訊究○百老匯路第七百九十九號門牌某整容店有甲乙丙三夥天中節經店主悉數辭歇惟工資未楚昨午甲等至店向索工錢店主無以應甲等卽以老拳洩忿復喚走街捕扭至捕房控訴捕頭詰問之下謂　非浦房所應理可出外調停否則投英公堂控訊○百老匯路胡錦豐外國成衣店昨晨遺夥某甲往西華德路第十六號洋房索衣工資該洋房細崽某乙謂東家出外十一點鐘再來甲如言復往乙忽謂壁間所懸長衫内有洋一枚失去意被甲竊以致爭吵扭入捕房捕頭令暫且看管派包探查明核辦○昨日上午有西人某甲乘東洋車至閔行路一躍而下不名一文車夫向索中遽　拳車夫略不謙遜直前扭毆經走街華捕一併拘入捕房捕頭姑念事屬細微斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
[二十二年五月十五日京報全錄]  
　　宮門抄○詣旨二道錄前○御史良奏請嚴催各城旗界升紏欠租抯○新撫陶奏遵撤營勇酌給恩餉摺○豫撫　爾喀貢使入境出境日期摺○桂撫史奏請將勦匪出力之州縣從優議叙片○新撫陶奏留員差過片○五月十五日禮部宗人府欽天監正紅旗值日無引見○榮中堂由天津回京請安○瀾公等各謝調授缺恩○博公請假五日○内務府奏派管理處所派出懐塔布上駟院寍壽宮啓秀圓明園中正殿　崇光造辦處膳房雍和宫立山孚王府家務○溥豐遞遺摺○召見軍機榮中堂○皇上明日辦事召見大臣後至醇賢親王府上察畢還海○○奴才良弼跪奏爲各城旗界應解新增升科地租拖欠太多　先勒限　催如再抗違卽請分别叅辦以重餉糈恭摺仰祈聖鑒事竊以奉省額徵課賦因充餉不敷疉經奏請部撥以咨　　近又屢奉諭旨整頓賦稅並設法籌欵等因奴才檢閱舊案加意搜求查有各城旗界民人等陸應首准新增升笠地畝爲數較鉅均係早經咨部棺准超科徵租之案因應徵租賦多未催齊是以未入考成案内題報詳核伏以此項地畝竟有由道光二十六年起科徵租計今已五十餘年之久間有催交仍屬爲數無幾至近年報准之地一經起科各旗界多蹈故轍延不催解以致應納租賦計至光緖二十一年止共欠歴年租銀四千餘兩租錢十八萬二千餘串合東錢不下一百一十餘萬千雖經歴任坐郎屢次咨行該管上司衙門嚴行催追而該協尉界官等任催罔應迄未完交應徵之項如此之多萬難再渉因循惟慮各該地方官疲玩已久仍不肯實力催辦奴才擬先勒定限期令其赶緊催交儻有任意抗違限滿不完抑或完無成數卽請將該城之恊尉並該界官等分别叅撤以重租賦而　餉源至内外城一切應解歴欠各欵均請照此一律辦理奴才爲整頓課賦起見是否有當理合恭摺由驛具陳伏乞　皇上聖鑒訓示遵行謹奏請旨奉硃批著照所請戶部知道欽此○○頭品頂戴署理陜甘總督新疆巡撫臣陶模跪奏爲遵撤管勇酌綸恩餉以廣皇仁恭摺仰祈聖鑒事竊查甘省去歲軍興經前督臣楊昌濬隨時奏明添募管勇並調各軍恊同剿辦現在軍事漸定准戶部咨奏奉諭旨飭令裁撤營勇以節餉需等因當卽轉飭遵辦去後兹據甘蕭新疆總糧臺布政侃曾鉢詳稱查湘軍甘軍陜軍各有專餉應由各軍自行辦理外如豫凱一軍七營兩哨調自河南全勝一軍三營旗募自漢中其餘添募各營亦係客籍多土著少總緣甘省土曠人稀應募無幾卽間有入伍者均布狄河難民目下次第遺散若將應發月餉截至裁撤之日止恐此輩勇丁素無恒業所得月餉不免隨時耗費一經裁遣不特盤費無出抑且度日無資朝爲戰士夕就流離似不足以示體恤本臺再三酌議擬援去歲北洋定章凡回防之勇由陸路撤回者給予口糧一月以作川資甘省槪係陸路距湘距豫動至數千餘里遣散之勇又與撤還有别應卽查明撤勇原籍地方道路遠近酌給口糧或一月或月半極遠以兩月爲止其籍　湖南　由甘省發給一半下餘餉銀解由陜甘湖北分給其籍隷河南者解由陜西河南分給其籍隷漢中者省中秦州分給其籍　河狄者查實係難民亦准給半月口糧俾資歸農如此分别辦理庶士卒均霑實惠卽沿途亦藉免騷擾等情詳稱奏咨前來臣覆查招募易集散勇最難遠道遣歸非於正餉之外酌給口糧誠慮沿途乏資或致逗留生事除照詳酌准並令將續裁營旗隨時詳報另辦並咨明戶部查照立案外所有酌給散勇口糧緣由理合恭摺具陳伏乞皇上聖鑒謹奏奉硃批著照所請該部知道欽此○○陶模片再查上年湟回變起郡城吃緊經西寗辦事大臣臣奎順飭千總李致中在貴德廳等處招集漢番馬步勇丁共二百六十餘員名於八月内成軍來郡在大南川一帶接仗屢戰獲勝深資得力因令將總兵陳孟魁所招土勇歸併成營照土勇坐糧章程支給名曰建字營嗣隨西寗鎭總兵鄧增前赴西南川攻剿賊莊每戰奮勇殺賊所支口糧不敷准自十二月成營之日起支行糧以資鼓勵現因追勦靑海寫賊改步爲騎飭赴丹噶爾帶同蒙番各兵相機防勦又臣奎順會商前署西寍道陳嘉績飭募馬隊一旗以備戰守兼顧運道派守備米萬榮管帶本年二月該署道交卸篆務仍歸新任西寗道聨魁鈐轄攺委都司劉作銘接代應支行餉該道自行請領並由臣奎順先後咨明在案前督臣楊昌濬未及核辦應卽據實會奏在案除咨戶兵二部查照外理合會同西寗辦事大臣臣奎順附片具陳伏乞聖鑒飭部立案施行謹奏奉硃批該部知道欽此○○劉樹堂片再據藩司額勒精額詳據河南府轉據洛陽縣申稱邑紳國子監典籍職銜監生劉震於光緖六年因大祲以後寒畯輟業絃誦無聞禀經該府縣先後就城内文昌宮設立主善堂義塾一處延師課讀擇聰穎子弟之無力者入塾肄業該紳自捐塾地九千二畝零巿房一所以租課經費由府酌定條規札委府學教官經理旋因房屋湫隘該紳又在南關買房一所添置器具將義塾移設於内所有房地契價等項共值銀一千兩零並將房地契據均呈縣存案十餘年來在塾讀書入學者已有六人頗著成效該紳有志擴充時以經費不繼爲慮上年於病駕彌留之際復將節儉所餘庫平銀一千五百兩親交紳董捐入義塾該紳旋卽身故造具册結由司覈明轉請奏奬前來臣查士民人等捐助地方善舉銀至千兩以上准請建坊旌表今洛陽縣故糾劉震睠念孤寒殷　教育捐產設塾造就有成並復續捐鉅欵以益經費其好義之忱洵屬始終不倦綜計捐數倍逾千兩相應請旨給予樂善好施字樣准該家屬自行建坊以彰義行而勸將來出自恩施除將所捐銀兩妥爲經理以垂久遠並册結送部外爲此片具陳伏乞聖鑒謹奏奉硃批著照所請　部知道欽此○○頭品頂戴河南巡撫臣劉樹堂跪奏爲郭爾喀貢使入境出境日期恭摺仰祈聖鑒事竊前准駐藏辦事大臣來咨廓爾喀額爾德尼王專差正副貢使赴京呈進貢品派員迎護等因臣當卽行司轉飭遵辦去後嗣准護理陜西撫臣張汝梅咨會良使鋪陳入境日期臣復照案檄飭原委文武大員先期前赴入境首站迎護並分飭各州縣查照向例妥爲應付旋據該委員以廓爾喀貢使係於光緖二十二年三月二十五日自陜西入河南閱鄉縣境由孟津縣渡河四月十六日出河南安陽縣境護送至直隷磁州交替前進沿途應付並無貽誤貢使行走住宿亦稱安靜等情先後呈報前來相應恭摺具陳伏乞皇上聖鑒謹奏奉硃批知道了欽此○○史念祖片再柳潯兩郡所屬州縣犬牙相錯路徑分歧此次韋老恩等滋事案内逸匪行蹤詭祕並無一定巢穴往往此拿彼竄加以荒山僻嶺巖洞幽深匪類之藏身愈密官兵之搜捕愈難臣到任屢飭該府等督率各州縣會同防營多購眼線躧拿雕捕巖穴悉搜良善毋恐務除著名積惡期盡根株更不得因歴次已獲多名稍形鬆懈兹續據該州縣等共拿獲百名以外或係匪中頭目或係悍黨據供大率犯過搶刼多次異常兇惡當勇練圍拿之際動輒施放槍砲併力抵拒甚或彼此相持半日之久勇練雖有傷亡鋭氣仍不少挫凡此士卒用命實由各牧令不憚艱險督飭有方除署理來賓縣事柳州通判蔣志持已彚案列奬外查現署馬平縣事准補天保縣知縣白鶴林象州知州謝珩署桂平縣事養利州知州武傳誠署貴縣事調補賀縣知縣褚興周平南縣知縣升補百色直　同知張棠蔭平晶匀屬緝捕勤能此次查辦餘匪尤能殫心竭慮躬歴險阻不遺餘力實屬著有微勞所有署馬平縣事准補天保縣知縣白鶴林象州知州謝珩署桂平縣事養利州知州武傅諴署貴縣事調補賀縣知縣褚興周平南縣知縣升補百色直隷同知張棠蔭可否仰懇天恩交部從優議叙以奬微勞而示鼓勵之處謹會同兩廣總督臣譚鍾憐附片具陳伏乞聖鑒訓示謹奏奉硃批覽欽此陶模片再臣前由新張酌帶馬步營旗入關並隨帶文武員弁己於恭報起程摺内奏明在案嗣臣行抵甘州派候補道　效蘇督率　步營旗進駐北大通一帶辦理防剿卽派所帶員弁隨　效蘇行營差遣惟有留甘肅新疆候補班前儘先補用知縣趙鎔隨臣抵省委辦一切俱蘇妥恊合無仰懇天恩俯准以知縣趙鎔留於甘肅補用藉收得人之效如蒙俞允並請俟補缺後再行送部引見其餘在營員弁應否留省容臣另行查明奏請外謹附片具陳伏乞聖鑒訓示謹奏奉硃批著照所請吏部知道欽此 
 
