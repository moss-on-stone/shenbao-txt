# 1888 - 311 - 4905595

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業巳出書頭批四百零八本二批六百本凡有巳繳三次銀兩者請速至申報舘取書取書取書時并祈當面　點　勿自悮其尙有未繳二次銀兩者數十户請卽付繳匆遲其三批之書亦將次可以裝訂齊全特此佈啓 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料邇來屢有人藉口於書本短缺函索補添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不該爲此再行布告伏乞放取書時細加查檢免致事後嘖有煩言大雅諸君尙其俯鑒 
[再論臺灣治番之難]  
　　春夏間嘗論臺灣治番之難以爲番民獉狉渾噩無識無知蠢蠢然與鹿豕等教之而不率導之而不從耳提面命之而不聽口講指畫之而不解吾其奈此番民何哉是必堅以持之緩以待之所謂行王道者不尙近功成大事者不見小利也乃不意一轉瞬間臺北土匪揭竿斬木弄兵潢池戕官攻城愍不畏死雖星星之火撲滅匪難行見勦撫兼施思烕並用而全臺大定矣然而問番民之所以致亂釀禍則猶有所未解者其謀叛而竊據歟非也其激變而思亂歟非也其凶歲而無計謀生歟非也其重犯而無所逃罪歟非也然則又何以致亂釀禍噫嘻此卽所謂臺灣治番之難也歟從來治民難治番民尤難治臺灣之番民則尤難之又難何以言治民之難也俗尙强悍民樂戰鬪則濟之以禮風氣柔弱日卽委靡則濟之以刑干戈擾攘生靈塗炭則濟之以仁朝野承平紀綱漸隳則濟之以威此萬世不易之治理也然而可與樂成難與圖始者民之分狃於習俗安於故常者民之情民第見改絃易轍政治紛更不問其絃之當改轍之當易與否必皆求疵索瘢嘖有煩言土匪地棍又從而煽之則其勢亦足以爲亂而議者且歸罪於新政追咎於變法不亦傎乎子産治鄭以伯有之凋敝日甚也故用猛然而輿人詛之孔明治蜀以劉璋之闇弱不振也故用嚴然而法正疑之兩賢且然而况其他臺灣闢自前明沿海一隅未遑深入鄭成功據而有之始與番民通沿其風因其俗未嘗有所制作更雙也洎乎我朝平定全毫置府置縣隸諸版圖然位卑而權輕不足以有爲不過　終覇禀無　叛亂而己迨中法寒　　籠失事而後知臺灣爲重鎭　爵師振興創造宏遠規模頽廢者整頓之荒落者墾闢之駁駁乎一大都會矣無如看民　習相沿牢不可破朝申一令暮張一示以爲張皇多事有不能令其心悅誠服者治民之難有如此何以言冶番民之尤難也民雖至愚猶明義理服教化縱有不滿於其上之意而獨念上之所爲皆興利除弊至公無私非殘忍酷虐者所可比則憤惋平而怨謗胥消故含忍容隱而不忍亂民雖至頑猶知利害惜身家縱使輟耕太息桀騖不馴而震於前代之武功懾於當時之營制斷無萬一之倖勝徒負百世之污名故審愼遲回而不敢亂民雖至繁各治醫生各務本業縱有大奸巨惡謀爲不軌其隣里鄉黨之中容有一二不願者將爲之摘奸發覆呈首公堂則臬其首逆赦其株連而事巳大定卽不願者爲威所刦爲勢所脅出入其際依違其間一遇官兵逡巡遁逃而不敢進　合之衆自取敗亡故暌　渙散而不克亂若夫番民則不然其愚也饕餮渾敦冥頑不靈不知語言不諳文字課之以賦稅則以爲魚肉我也申之以禁令則以爲桎梏我也雖張示曉諭剴切詳明而瞠目熟視一若無覩者因其不知而必求其知因其不願而必欲其願斯亂矣其頑也殘忍好殺强悍好鬪身戮家毁終無悔心雖至睚眦之怨齟齬之微不睱計其成敗利鈍裹粮坐甲秣馬厲兵掉頭不顧絶裾而去矣亂矣至番民之與官民也風殊俗異不相往來以有易無交易而退若鑿枘之不相入若水火之不相能倉猝變起不待聚衆不待會盟振臂一呼雲集響應雖有柔弱循良不願謀叛者懼池魚之殃及恐玉石之俱焚相與修我戈矛偕行偕作矣亂矣治番民之難有如此何以言治臺灣之番民尢難也夫地爲番而肥饒可以耕民爲番而强悍可以用則從其俗以聨絡貫通因其風以潛移默化使之入吾彀中而不自知迨夫浸漬漸摩浹肌淪髄歸誠嚮化唯命是聽而後不勞一兵不折一矢定而致之如趙武靈王之易胡服是己若得其地不足以爲利藉其民不足以爲强則令其君主自治之歲入貢献聘使不絶我則慰勞撫問毋使入宼而巳如漢南越王之歸帝號是巳至於其地旣荒瘠其民復愚頑取之則無用棄之則爲患又無君主以自治之則必爲之分其地分其民各爲部落無相統率舉一衆所信服者以爲之長世守其職以相安於無事如今西南邊徼土司硐苗之類是己凡此皆非所以治臺灣其地宜農宜桑所産竹木煤硫蔗漆諸物尤多其民熟番固極馴樸生番雖嗜殺亦第如虎狼之性與人殊見人搏噬而不能趙如武靈土之從其俗因其風相爲往還無生疑惑然礦苗雖盛而未開田野多荒而未墾何利之可圖番性反覆無定叛服無常何强之足恃而不能如漢南越士之君其國子其民引爲屏翰聊示鞨縻若夫分地分民設官世守如土司硐苗之類則又裏山表海險阻重重豈無洋面盜艘覬覦生心相與要結勾連以䖍劉找邊疆者是以藍鼎元沈起元之議治臺也獨出己見不襲陳言惟以墾荒和番兩事爲言務而兩事又豈易言哉治臺灣番民爲難之尢難有如此然則治臺當奈何夫亦曰王道無近功大事無小利堅以持之緩以待之如是而己 
[臺撫募軍]  
　　臺灣因清賦辦理不善不洽輿情激出大變經劉爵撫電調長門統領四營到臺剿辦一切情形己登前報兹有臺灣定字營官周軍門奉李統領札委到閩招募六百人前赴滬尾大營調遺業己出示散貼通衢凡情願投効者實繁有徒聞於初七日在南較場點名考驗約日内當由琛航輪船回臺地也 
 
 

Page 2

 
 
[花會盛行]  
　　花會最爲閭閻之害官非不能禁之除之奈衙門胥差兵丁皆其耳目何近日花會大山開停無定總由官府未能認眞之故更有可駭者城内大街某巷内某家竟敢自爲會首於夜間在家掛巴俗呼爲夜巴聞其門第極深掛巴在後進深秘之内非熟人帶路不得擅進花會共三十七名該會首深謀遠慮明知犯法之事恐有破案巧將三十七名攺作三十七物件着人猜時不得明寫花會字樣率以物件之名代之如元貴作元寳九官作九菜艮玉作玉魚之類現在十分熱閙豈有司未及聞知乎否則禁令森嚴斷不爲若輩稍寛法網也 
[武闈紀聞]  
　　閩中武闈於初五日開考巳登前報是日大主考卞頌臣制軍署福州將軍楊石泉軍憲提調官楊觀察正儀監試官徐觀察震耀會考官督標中軍楊都督興科撫標中軍莊叅戎鎭藩皆親詣南較塲官廳排設公案序次而坐其奉委印臂官錢叅軍清蔭等文武十餘員皆在堂卜各勤職事時先考八旗先鋒及駐防武生緑營千把畢卽退堂午膳後楊石帥先自鳴騶旋署卞制軍及監試提調會考各官卽時升堂挨府考試十分認眞有甲乙二武生因報名先後與册不符爲制軍盤詰委無頂冒情弊始令其退下印臂又有丙生見其年貌與册稍有未符亦細加查問有長邑生陳榮光因回籍省親是早赶來考試到時業己考到泉屬擅自闖到堂下叩請補考制軍隨卽取閱考册一見該名現巳騎射且均中靶爲之拍案詢其果係何人代考陳茫茫無所對立卽拘留有丁生正在騎射間該馬竟越上馬道與陳俱爲違例功名得失殆有數主之乎至晚各憲均行回轅初六早忽然大雨馬道泥滑不堪騎射攺於初七日在箭道先行考試步射俟天日晴霽再行接閱馬射各預考諸生業巳依期赴考矣 
戊子科廣東武鄉試題名錄 
盧鎭環桂方關龍彪温安邦張佐元梁廷標鍾之英陳運超黄其深梁殿聨李定邦李平西曾紹儀黄文動曾傳中林毓棠黄殿龍陳丙煥吳龍超戴廷貴鄧鏡之鄭惠顧翰芬歐朝信王湛江萬章王定杰榮亮陳童養舒祥麥祖圻關繼宗羅壽祥雷占元侯耀坤李德華王成勲陳名揚張光愷陳步雲姚世安關錫光趙朝湛陳日宗葉騰標曾　清柯玉章羅家杰坤濓施繼才蘇永齡孟朝晉蔡鴻章劉振廷王兆鵬邵龍標黄士連林樹錦方鎭邦黄士榮陳朝威曾省貞蕭洪貞張景新 
[揚州官塲紀事]  
　　初四日委辦揚州當牛局朱直剌廷球到揚初五上泰分司沈分轉來揚公幹初六日徐鹺尹成亨委通泰查水勢陳鹺尹維翰起復回淮初七日葉分轉叔亮由河南回銷辦餉差 
[邗溝紅葉]  
　　前廣西學政詹太史思賢之封翁逝世後於本月初六日發引辰刻起靈前導儀從極盛銜牌甚多誥封亭容亭而外又有紙絹紥成各式幢旛數對柩前緇流羽士各執法器相隨鐃鈸聲與鼓吹聲相間而作執紼送者文武印委各官以至紳商士庶不下二百餘人路祭十餘處靈輀由教塲街迤邐出城登舟回儀徴祖塋安葬馬頭上預搭素棚一時白馬素車爛然如雪都人士女空巷來觀相與嘖嘖稱羡不置○揚城祈雨得雨己紀前報揚州府陳太守以上蒼感應渥沛甘霖特於初五日招雇名優在郡廟内演戯以答神庥是日太守率同江甘兩邑宰親詣拈香行禮畢小坐片時鳴騶回署臺下觀者自朝至暮擁擠異常○揚城巿面以茶社爲最興旺而教塲尤盛彼來此往無不座客常盈近以日晷漸短各社主均於本月起售賣燈茶比至日暮一片燈光高下叅差彷彿明星萬點有玉川子之癖者憑欄閒話得以送夕陽迎素月更覺興致不淺云 
[信船被盜]  
　　據聞初五日永其昌全盛信船由杭州開赴湖州行至塘樓遇盜將銀洋貨物等件盡行刼去而船中人亦有受傷者當向失事地方衙門報案飭緝未知卽能破獲否 
[營口音書]  
　　營口賭博之風素稱極盛有謝姓者向開妓院歴數十年擁資頗厚於是攺絃易轍交結差役開設寳局輸贏以千萬計富商豪客車馬盈門見者相與駭詫之而無如何也日前上燈後局尙未散正在興高采烈忽來兵划四五人喝聲捉賭賭者一見紛然圖遁不料前後門己被圍住道標兵共三十餘名係袁帮帶親率而至衆賭徒見此情形知不可脫遂皆束手就縛謝之家人同被牽去如魚之貫如蟬之聨以後不知如何辦理也○武生閻某前赴道轅呈控伊船在寍遠州口子被盜請派兵輪往捕願作眼線云云當蒙批准派湄雲兵輪前往協同山海關協鎭沿海搜捕未令該武生前去作眼綫該武生復又呈請又蒙道憲批云己據湄雲兵輪屠管帶禀覆己經遵札往沿海口門會同地方營汛巡緝回來現在並無盜船遊弋且取有各處營汛印結回來終究遼西洋面寛廣港汊紛歧盜船藏匿兵輪不能緝捕着該武生將被盜情節仍赴失事地方呈報辦理論者謂北洋沿海各口無一處不有盜船卽無一日不出盜案卽就近時而論有同合盛船於八月初四滿載糧食旋泊武定之蔣口被盜行劫搜括一空共值五百金又有復聚盛船於八月初七晚離龍口二百里之小島被搶現銀四百餘兩此外又有老白毛船被刦銀五百餘兩沈姓船被刦銀七百餘兩據聞每口必有盜船數隻把守每船必有盜黨三四十至五六十不等日間以數人守船餘衆上岸四散訪聽每能知客船之所在跟蹤打刼萬無一失其所用船皆隨地刦奪隨時棄去以故人皆不能識認若派兵輪巡緝則兵輪至而盜之舟遠颺兵輪返而盜舟又集地方官聽其一面之禀報自以爲無盜也嘻豈眞無盗也耶捕之之法必須暗中查訪凡停泊港汊而不投報行店者必係盜船但於夜靜更深時用商船一二艘伏在其中泊近盜船乘機掩捕彼自無從遠颺矣抑更有說者北洋港口雖多地面僅止數百里似宜禀官專置小火輪兩艘每艘載勇若干名往來梭巡盜船自無從匿跡其經費則取給於商船北洋商船何止數吉艘統計每船往來五次每次捐銀一二兩當無不踴躍樂輸弭盜卽所以衛商誠當今之急務願爲當道一籌焉○近來油價之漲實出尋常自十月初三日起豆與餅價亦隨之而昻豆油疲敝己兩三年營口本街出油雖多然不足供消售全仗吉林來源吉林之油須俟道途氷凍始用大車載來耗費不少去冬吉林客來營者少以致今年營巿底油不多近因收買者多價遂飛漲約計躉樍之家共有四萬餘千簍價至四兩九錢五回至四兩二錢又漲至四兩七錢各油坊因此畫夜赶作其實營地躉積者均是空盤耳日後正不知如何結局也○關東出産以銀根論要推參茸爲大宗次油豆次皮貨次藥材參茸皆在秋令購辦近來鹿茸價日昻貴業此者不敢多辦然運至南中尙能獲利今秋有客號兩家斂錢購辦運至南地大有虧折蓋往年業此者先運次等貨後運上等貨故易銷售今乃反之宜其虧折也不知參貨將來如何耳 
[節烈可風]  
　　漢鎭河街周家巷春源棧主人余姓字西堂胞弟某韶年玉貌丰度翩翩不啻書香世族父母鍾愛之令從師讀書開筆習文楚俗議婚最早定親於同鎭張氏去年新郎年將弱冠不意於七月間病故張氏女聞訃一慟欲絶遂吞金適遇家人解救復行投繯遇救仍不死迨至今年新秋間其父母欲爲議婚於望族及問名時女始知覺背地飲泣一夕沐浴更衣靚粧艶服從容就義自縊殞命次日父母知之懊傷不己爲之棺殮瘞埋是誠不愧由巾幗中之完人也 
[蕪湖紀要]  
　　本月初三夜三更後蕪湖縣署接奉省中釘封公文初四日清晨錢孟超明府會同城守營張瑾洲守戎點齊兵差升坐大堂在縣監提出建平縣獲送之會匪俞教師一名當堂捆綁押赴北門外巿曹處斬劊子手連斬五六刀始將首級割下當卽裝入木箭發交差保 
 
 

Page 3

 
 
携至江干懸杆示衆○上月之杪東城外有章姓家被盜夤夜撞門而入搶去洋蚨數十元衣服數十件事主鳴鑼告警當經衆隣跟縱迫赶至某菜園帮同獲盜一名其餘盜匪七人皆持贓呼嘯而遁事後報經錢孟超明府會營勘騐被盜形迹訊取所獲一盜供詞釘鐐收禁一面懸賞飭緝餘匪未審鴻飛冥冥能否弋獲也○雙錫五觀察抄發傳聲警盜章程札行蕪湖縣曁保甲局實力奉行一面出示曉諭略謂傳聲警盜係爲保衛吾民起見仍與歴年所設支更相輔而行毋舉此而廢彼毋始勤而終惰各敦守望相助之義俾成聲勢聨絡景象庶足以寒匪胆而杜窺伺各街巷栅欄均宜修整添設以臻周密每夜二更均須一律關門至烟館客店最易藏匿匪徒亦以二更爲率一律閉門熄燈居民鋪户夜間有事出門各持燈籠一盞以便稽察仍遵歴年冬防期限以十月十五日起至來年正月十五日止○今秋皖北旱荒顆粒無收災民無從謀食七月間廬州府屬各災黎遂各挈妻携子赴皖南一帶帮同鄉農刈稻藉以度日現在秋稼一律登塲災黎無所事事相與遄返故鄉趁航過江者日凡數百人 
[穗垣瑣事]  
　　上月廿八晚二更時三元坊周姓住家不戒於火致兆焚如警鑼喧傳水龍齊集僅燒去一間祝融氏卽歛威而退營汛官兵奔赴火塲彈壓當塲拿獲搶匪二名送縣審辦廿九日下午河南毓桂坊何宅又報失愼幸在白畫易於爲力片時之久卽己撲滅隣里皆慶無恙○前日有婦女數人僱船往鼎湖山進香行至半途突由水面擁出數匪人過船行刼船内除水手外皆係女流不敢與匪相抗所有衣飾銀兩盡行刼去回家備述情由疑係船户與匪串通遂扭船户到官請爲追究該船户無辜被累可謂无妄之災矣○營兵某甲前日向清平賭館勒索規費賭徒靳不肯子因而用武適有路人某乙不知底細從旁勸解賭徒遷怒於乙將乙痛毆致受微傷乙詣縣請騐邑尊赫然震怒立卽發委將該賭館查封并拘賭徒到案懲治○西門外高低巷朱宅有一婢年方二八姿首頗佳一日主人欲與之私婢以禮自持不肯苟合主人怒施以鞭橽婢羞憤難堪潛赴河干投水自盡幸經人看見爲之拯救得以不况詢其何故如此婢歴訴前情聞者無不歎美遂送交愛育堂暫行收養以俟設法安置○前日讞局提出犯人數名押赴法塲行刑營兵排隊護衛氣象森嚴令人望而生畏首府兩縣及四營將弁均往監視聞皆係著名海盜云○西關汛官吳小東把戎到任年餘巡緝愼密地方賴以又安現在交卸有期紳民感其恩惠公送牌傘以誌愛慕○武闈校閱太速外間嘖有煩言及揭曉凡錄取者人皆如虎技擅鷹揚於是紳民翕然稱嚴 
[萬壽無疆]  
　　昨日恭遇慈禧端佑康頤昭豫莊誠皇太后萬壽聖節本埠道憲以下文武各員咸於黎明時朝服詣西門内萬壽宫行慶賀禮畢遂各鳴騶回署浦中各輪船均懸五色旗幟臨風飄颭遥伸慶祝 
[賽珍會述略]  
　　寓滬西商於跑馬廳開設賽珍會定於本月十一十四兩日開賽各種牲畜禽鳥皆可送入會中互相比賽惟須先一日赴司事處報明計第一日一點鐘起至五點鐘止第二日十點鐘起至五點鐘止往觀者第一日每人取洋元第二日一元小孩减半其票向别發隆茂福利三家購買或卽在跑馬廳購買亦可當此風日晴和挈侣往觀未始不可豁心胸而擴眼界也 
[靈櫬過滬]  
　　江蘇糧道成月坪觀察之太夫人在任所仙逝觀察扶柩登舟於昨午後抵滬停泊英租界觀音閣碼頭上海縣裴邑尊預飭辦差家丁督令差保在碼頭伺候聞須擇日開吊再行換乘招商局輪船北上云 
[觀察仙逝]  
　　招商局總辦陳茇南觀察於初八晚在滬病故按觀察年周花甲前曾爲舊金山領事又爲高麗商務大臣熟悉交涉事宜素爲上游器重噩耗傳來當有同深惋惜者矣 
[竊洋被拘]  
　　　英租界南京路西人老士司所開之酒店内管事人某甲行竊洋東現洋鈔票共一百三十元報由捕房包探秦少卿唐青山拘甲同至法租界吊到贓洋帶回捕房押候解送公堂訊辦 
[事涉暗昧]  
　　陳阿金扭周金友至捕房言妻與周犯姦巡捕頭以旣抬犯姦緣何姦婦不到驅逐不理陳周二人又纒擾不休隨飭捕送英會審公廨值日差據情禀明蔡太守飭將陳阿金周金友一併暫押候訊 
[吃白酒] 　 
　　江北人陳萬裕同横涇人某甲各抱年約三四齡之男孩至英租界胡家宅某酒肆飲酒計錢二十三文陳與甲囊槖空空無以付也遂將孩子暂放在店言去取錢來孰知一去不返酒店主無奈將兩孩送交捕房言明情節巡捕頭飭將兩孩移送英會審公解蔡太守飭將兩孩暫交官媒旋由陳妻同甲妻到來認領該差謂須陳及甲自至方可領去俄而兩人均至該差又問明陳與甲之妻均在德仁里陳姓家爲傭禀覆太守飭差送孩至陳姓家須問明的係孩之父母始惟交領說者謂陳與甲吃白酒之計可爲妙矣然將兩孩抵錢二十三文亦不值得 
[縣案彚錄]  
　　前報列短兵相接一則前晚經裴邑尊庭訊胡瑞堂稱小的雖曾同歐陽桂生到捕房控告楊東明其實與此事不相干涉祗因誤聽桂生一面之言現知桂生行兇尙欲反控東明實屬刁狡己極歐陽稱楊東明向小的索欠小的因不能應付致楊動怒拔刃行兇小的不得己將刀奪回還砍幾下邑尊以桂生逞刁混供喝笞一百五十板方始供認自己拔刀砍楊被楊咬指奪刀旋復奪回又砍幾下邑尊飭將歐陽桂生釘鐐發自新所押候楊傷勢如何再行訊辦胡旣無干涉着退去○去歲查二妙堂墨鋪主人與族中人在縣署肇訟曾經列報兹悉查姓又在蘇州吳縣興訟縣尊訊供之下以上海旣巳有案隨將原被一併移解來滬前日經裴邑尊庭訊原告查俞氏稱夫弟仁美霸吞家産今由族長士楨理勸明白叩求明鑒仁美稱家務齟齬殊滋慚愧今蒙族長理明求恩銷案查士楨稱現己理明兩造皆己允許嗣後不再肇事邑尊以查姓家務旣經族長理勸妥協自應准其過堂具結銷案 
[法捕房瑣事]  
　　寗波人某欲爲寍妓某脫籍而身價未付爲諸債戶所迫昨被扭至捕房捕頭令將該寍人及妓押俟堂期訊斷○寍人某甲于夜間手持石片在法界行走似欲與巡捕爲難爲捕拘赴捕房俟解公堂訊責○某甲竊得綿被一條爲捕拘獲捕頭諭令押俟責懲 
[乞藥有方]  
　　歐君夢香所合　螺痧藥頗有靈騐浦左信乞者甚衆想遠方患此者亦多倘有乞藥者可信致上海沉香閣前有心無力人來函囑爲表而出之未始非推廣善舉之一助也 
[正誤]  
　　初三日報上登有信包被刼一事兹悉實是杭嘉湖各信局並非天成信局合與更正 
[來信照登]  
　　敬啓者今年蘇皖兩省被災極重卽如江南之丹徒丹陽兩邑極貧飢民嗷嗷待賑者己有三四十萬口之多籌辦賑卹需款甚鉅雖經大憲截留漕米設法勸捐杯水車薪終難敷用蘇滬辦賑諸君十餘年廣爲勸募恊濟他省久己力竭計窮勢成弩未各處商賈連年生意清淡虧倒疉聞自顧不遑亦難勉力鄙人旁觀目下最易發財究推做官爲第一幕友次之經承立幕又次之今遇如此奇荒但聞勸諭商民踴躍捐輸絶不聞當道竭力首倡令人殊難索解盖官塲自督撫司道而至府州廳縣每歲所入廉俸羡餘大者十餘萬而至數萬少亦不下一萬八千之譜追本溯源莫非民脂民膏試觀得缺數年無不宦囊充足非卽捐升定圖退享此明証也今當無數生靈命懸呼吸若果潡發天良爲督撫司道者理當首先創捐鉅欵或累萬數千或捐廉一載則屬員必聞風而起如各按缺之肥瘠酌捐歲入之二三成當尙不至大損推而至於現任佐雜及各局各項有差人員曁各營統帶將弁人等勸令一體捐納極少酌捐薪水一二月以兩省併計數必可觀至於各邑紳士殷實者多亦莫非做官得來當道旣捐鉅欵若輩必當感奮或亦勸令按其歲入租息酌捐幾成事後准其請獎俾資鼓舞倘鄙吝者詐窮不允則可由現任邀 
 
 

Page 4

 
 
齊各紳同赴城隍神前書疏立誓然後認捐以杜趨避又各署刑錢幕友歲入亦不下一二千番更有兼館數處者或勸量力酌捐一二成或捐薪水一二月亦不爲過此外如海關書舍各署經承州縣總書其中有力者不少本官必有所聞亦可按其出息勸令酌捐數成准其彚獎更有立幕中之錢漕門稿等類職役雖微發財極易往往有不數年而積資鉅萬者儘可令其酌捐若干或許給匾獎賞想必天良激發當亦樂於輸納總之勸捐助賑誠不應抑勒苛派全在執政者以身作則勤懇速辦庶兩省數百萬哀鴻不致委滇溝壑其功德豈可限量哉鄙人依人作活力薄心餘祗以轉瞬嚴冬若不速賑勢將絶命靜觀當軸者徒多議論毫無善策爲敢縷陳管見肅函奉懇務求俯加郢削速登報章俾期心動是所盼禱吳門後樂子拜上 
[陳烈婦小記]  
　　烈婦姓陳氏浙之衢州人年十七歸仁和李君順之爲側室卑以自下事大婦如母待長幼以禮闔家咸愛憐之本年七月二十六日李君以疾卒氏誓以身殉大婦百端勸慰不從要與同殉氏乃慷慨謂衆曰夫主爲李氏冡子主婦乃冡婦子女尙穉何可殉耶衆亦無詞以對姑以喪務需人帮理能否俟七終再議蓋一時之權詞以兾日久心懈可以勸喻也許之由是襄理喪中内政盡哀盡禮而大婦曁闔家人俱謹防之迨至九月下浣見其調飲食理鍼黹事長撫幼悉如平日大婦私心竊自慰焉至下元節後仍無稍異防少懈初五日己刻氏衣新製素服出中堂徧拜長幼畢於大婦前跪陳薄命姬于歸十年不幸無所出主婦身肩宗祧鉅任萬無輕殉理薄命姬願從夫主於泉下大婦聞之手足無措闔家婦穉及婢嫗莫不相嚮而哭失聲詰之則無言細察之腕有血漬曲有黑痕蓋剌血和烟膏吞服以期速斃也其粧臺存書一封備述十年中夫主愛憐大婦厚遇願補報於來世生後所需一切皆歴年所積蓄且自長至幼皆略有饋遺以表憶念嗚呼可謂從容矣其時己知服毒是實飛騎往延陳君竹坪而陳君適往南潯其徒至欲察其毒之淺深以便施救氏大怒厲聲曰吾潔身如玉妄男子何得近前且吾之服毒出於本志非圖詐要挾者比何勞爾等灌救耶其徒無奈姑調解藥以授婢媪氏堅不進勺瀝闔家人譬喻萬端皆不聽時衆皆欲束縛而强灌之大婦執不可乃率子女長跪堂前號泣禱求亡者之靈佑其自飲良久氏目覩心傷萬難推辭亦長跪連飲數甌吐出烟毒現在一息奄奄死生猶未可卜然而其志可嘉具情可憫其意可識其事可傳矣子與李君誼託葭莩其大婦子这季姊也困吊李君之喪卽寓宅聞見確切不敢藻飾謹實叙其事如此光緒十四年十月鴻城誠一子待正稿 
[憶舊]  
　　慚愧藏嬌屋依稀入夢樓結鄰原比密叙誼更綢繆夙昔同相處而今合解愁輕軀初上掌圓髻自盤頭多病餐常减持齋福願修雛鶯工巧舌弱燕慣斜眸花折簪偏懶詩成稿不收薄妝纔入夏秀色欲含秋寳篋私奇服羅屏卸褻裘扇規摩漢苑鞋樣選揚州　𦸅銀鐫盒酴醿玉綴毬侍兒閒伴笑異妹妬成仇釵鈿三生約鉛華一世羞情深耽冷浸語盡耐旁搜絮果能相聚蘭盟豈易酬惟將新落莫報答舊温柔 
太痴焚餘草 
[江督轅門抄]  
　　十月初三日藩轅牌示贑榆教諭陳堂册滿遺缺以試用訓導周召棠又宿遷教諭榮汝楫丁憂遺缺以試用訓導馬錦繁均署理○初四日知縣陶景蘇訓導龔霖均辭○初五日何福海王立清唐際昌李長福均謝委會辦善後局 
[蘇省撫轅抄]  
　　初六日候補同知吳恆禀銷奔牛厘局差首府魁於十月二十八日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中宫報]  
　　初三日長樂縣陳受頤禀辭回任初四日調辦閩安鎭海防稅厘局委員同知張重颺禀銷騐修崖石兵房差自連江會縣訊倪黄各姓互控長門道頭一案禀到初五日縣丞趙人亮卸辦白湖厘卡初六日署台灣鎭中遊擊張忠順禀辭赴任 
[江西官報]  
　　卽用縣劉泰和委解河工銀往河南王正煇往南豐縣催鍾故令征仔銀薛銓禀謝拔委一次行知彭厚基由京起服繳照戶部七品小京官張文瀾回廬陵籍時乃功委解九江關餉進京從九王洪達卸辦横江渡卡回張立元委往南新各縣催當帖廣東試用縣朱益藩回廣准補建昌府經歴張文濓飭赴新任觀音閣通判吳鳳來據報丁憂以賀運隆署理從九程良駿往豐城等縣催當稅邱瓊林往萬安等縣催道欵守備童德海禀謝記功一次行知刑部主事譚寳先進京候補縣陳兆棻禀謝拔委一次行知經歴余邦光起服來江縣丞李興邦在瑞州催道欵從九章祖蔭往廣信就醫署廣信營叅將王國權卸事回省從九王懋章委辦江口茅店卡 
[敬上鍾澤生父臺七律四章伏祈鈞誨]  
　　經綸偉抱試烹鮮德化從新善政宣闡發貞操安栗王潯城舊有節孝祠賴公詳考姓氏爲立主位愼詳刑罰示蒲鞭勤勞折獄無留牘平糶甦貧有定權吏惕民懷刁弊絶博他衆口頌青天○圩堤危險賴匡扶四野謳歌惠澤敷大地安瀾昭利濟虚堂懸鏡剖奸誣黜邪崇止持儒教籌海防邊佐廟謨公著有黜邪編籌海蠡言諸書借問柴桑諸邑宰廉明得似使君無○琴鶴相隨宦槖空如公眞有古人風詎徒學亶三冬足奚止才稱百里雄獨震霆威除暴鱷况施膏澤恤哀鴻文章政績兼經濟並立千秋不朽功○輿誦紛傳送傘牌四方冠蓋集衙齋甘棠蔽芾留遺愛古柏怱蘢託異牙捧翰幸教聆雅詠攀轅徒使切同儕鯫生深感周全德敬熱心香表寸懷○又賦拙句一律恭送榮行晉省伏乞郢政纔頌琴堂德政優那堪惆悵送舟衣冠濟楚陳公宴牌傘聨翩壯令猷父母恩情深雨露士民愛戴重山邱要知此後瞻依切不盡長江日夜流[  治晚生羅鏞步峯頓首拜稿]  
[上海四馬路文報局内恊賑公所經收賑捐七月上旬清單]  
　　初一至初卜止本埠餘大莊來蘇省醬業公所潘仲溪先生募第三十次豫賑保爾平安成德添福壽二戶各洋十元江雲韶翁手詠仙保父病全十元無名保身康六洋不書名保四季平安四元醬業公所太乙丹五百粒本鎭立記號交到信成興號四十元邵宇記三十元富陽絲捐局陳午亭二元王南山三元蕪湖招商局募新安吳禹功手和盛號六角益茂一元吳際盛六百大有福興江興泰三户各錢四百實收英洋二元本洋一元蘇省惲壽臣先生來桐蔭舘主人廿元金匱可園楊叔根先生募倪蓉生身體康强復元五元内估見銅洋一元蘇省筆耕齋主人洋二元本埠金利源棧來一泉外史乙元青浦松南漁隱助二十元滬電局來安定氏善士八洋内有銅洋一元本埠來泰質店來詹逹敷大善士求病愈助五十元本埠潤昌棧來知過子洋一元金壇花街避囂主人募于崇訓堂錢七伯于福恆湯則彭姚景蘭三戶咎錢五百楊爵臣錢四百玉樹堂謝克昌一戶各三百吳于氏于復庚二戶各錢二百于熾堂車志清陳祥源于士彩謝溥泉李洪奎王金華楊子修虞達卿吳子明陳作林徐丙耀韋子遇徐友白馮雨人蔡報梅于桂洪賀豹伯于吉儀史星人沈子州王益之虞粹甫子小福東松泉吳葆純韋富梅虞俊夫韓鳳齋車金記曉泉出濱袁友生李錦文陳久祿于佩蘭夢花舘主愼獨齋主避囂主人三十九人各一百共實收英洋七元錢一百七十文本旬共收英洋一百廿九元又花本洋一元共規銀一百六十七兩九錢銅洋二元合元二錢九分二厘錢一百七十合元一錢一分七厘四項共合規元一百六十八兩三錢一分連前共收規銀四十萬三千四百九十二兩二錢四分六厘前共解過規元四十二萬三千三伯零二兩一錢四分六厘實存未解規銀一百九十兩零一錢又太乙丹五百粒當卽解往災區散給合併聲明 
[上海四馬路高易公舘内籌振所陳詠南經收何南皖北奉直九月十一至十五日第七十七次振欵清單]  
　　上一日寅記洋一元○吉安全泰盛局府鄭一青翁募誠求居元酬心愿人各洋四元思補過齋有心無力各一元共捐洋十元○廬郡縣署鑑湖環焦　主人募心慈力薄人求妻産平安洋五元錢四百八十文無立誠堂朱衆仙各本洋一元愼士堂銅洋一元孝友堂無名氏各錢一千文三讓居士四水堂各八百文無名氏修德堂各五日文天慶堂傳經堂榮榮居士各四百又無名氏德裕堂各三百文象賢堂食德堂種德餘各二百文師竹齋朗記謝玉堂新安聽月居士無名氏七戶各一百文共捐英洋五元本洋三元銅洋一元錢八千六百八十文伸本洋七元○帶山庸字鹽棧寄來李鵬池節有香堂移振祈灾病除洋六元○吉裕莊錢八百文吳沛翁朱仙槎傑人邱聘三鍾席儒朱南翹張桂翁繆輔翁吳老總　錢四百文王明榮五百文王南山無名氏各三百文共捐錢五百資百文伸洋五元新陽縣署寄來五柳堂周無名氏各洋一元强野山無名氏各十元共捐洋三元○楊澤南翁募隱名氏京錢一千張鵬翰王鑑王居敬德病崇士恆楊紹庭各京千三百共捐京錢四千文換紋堂兩二錢六分折規元一兩二錢五分五厘○興國州無有名求是壽愿合洋二元十二日常州存德堂餘求善土募不書名爲體劉愿捐振求速愈助錢五百元願雲錦寶號交來隱氏祈大小平安洋五十元海鹽子明氏錢五百四十文○長田殷　廬第募殷周氏爲子楨齡孫傳福病愈完愿洋十元○殷葆源抱病根洋二元隱名洋一半元共捐十二元五角定埠鹽棧汪文齋翁募蓮香書屋夢松居士各洋一元桃源古之愚洋半元田永慶三角無名氏二角共捐洋三元○○十三日嘉興鴛湖山悉道人許振洋氏十元浙寗鄞六一山房生人募蔡敦仁氏洋三十元恊成亁寶號交來妙香閣亡室節省月費助　奉天以祈冥福洋一元吳小妲洋一元吳龍慶鈞慶合一元除吳春今孫合半元五捐洋二元五角大通凌得朋翁募高炳明洋一元凌得朋六角敏愼主人敬信主人各半元基泰四角详輿居士靈秀山人王道貴楊得才康意如各二角共洋四元○黨里祥裕共六元雲林氏求合家平安王鏡記各一元會波主人錢四文安定二百文陳芳記張記金裕卿景記藍田沈氏求平安各錢一百文共捐洋九元錢一千二百文伸洋二元另錢一 
洋六十文京都石大人胡同延宅寄來延旭臺秀姓金姓各洋四元共洋十二元○○十四日承慶堂不留名各二元其洋四元○○十五日濟汾氏洋二元五角聿修堂一元五角有百氏頑化居愧無資秀竹山房劉氏無名氏各洋一元居易軒求病愈思無力慶餘堂各半元宜塵堂乏力氏各三角思老氏二角丁畢氏各一角共捐洋十三元新洋港厘局公洋五愧方崇庵仲琦求嚴親康健二元杭州二百七十六甲子人洋二十元杭州昇就募朱耀山洋一元吕小庭陳保如各半元共二元璧悟子彭氏因母親身虧多病求全愈時常康健十五元常德府無名氏銀四兩伸規銀兩五錢三分二厘○以上統共收洋四百六十三元本洋十元銅洋一元規元五兩五錢三分七厘七伯文 
[上海四馬文報恊賑公所經收賑捐七月中旬清單]  
　　十一至二十日止仙鎭王陶菴翁交四善士月捐洋四元求增冥福人洋一元○南匯義生蘭號顧硯卿翁奉父命求合宅平安洋十元○蕪湖招商分局募交仁壽堂洋二元四角二分躉船筒船捐洋一元五角八分消夏手談人洋一元安徽廬州府周朗若先生經募餘德堂不署名春　書屋崇本堂省心堂五戶各洋一元衛潤齋杜旭齋二戶各洋五角方秋　無名氏敦吉堂三戶各洋一元汪芝記銅洋三元記桐堂慕賢齋漢上郡三戶各錢六百文愼德堂無名氏槐蔭堂三戶各錢五百文三槐堂錢四百五十文共實收洋十一元銅洋四元　味蕘翁交來叔水氏洋一元二角錢三十文○高郵武廟賑所丁鏡齋翁募萱茂堂善士洋廿元又沈心春洋一元又募交懷記錢二百文無名氏還願錢二千文林翁錢二百文余元昌手洋五元朱佑翁手獲罪於天人求母冥福洋一元實收洋八元本埠信和綢莊交來積繡資求夫明名如意人洋十元又還願氏洋三元○無錫善士錢五百文○本埠廣和興號交來求病愈子洋十元○盛習齋翁募交無名氏銅洋三元○海鹽補不足齋洋四元虚對開洋二元○蘇垣山塘公益興號邵訪林翁藥貲藥助賑求病病愈洋一元○本埠長源泰號謝竹坪翁交來泉州善士募朱紀翁洋四元李小石無名氏二戶各洋二元同華霆蔣子蓉無名氏七戶共九戶各洋一元無名氏二戶各洋五角洪義符求室人生産平安洋二元共實收爐胚洋二十元○天津寄來邦江方善士募無名氏不留名吳莫氏等洋四元錢六百文伉州勉力學好人交求施星慕翁募永恆沈朱氏二戶各洋四角沈應泉應春三戶各洋二角芸記餘慶堂二戶各洋一角不立名錢一千三百文捕三堂錢五百文吳源昌江立成張顧氏三戶各錢四百文汪松記錢二百六十文汪長記錢二百六十文楊和記少泉二戶各錢二百文汪金保汪長生葉方記無名氏汪大春朱成記孔慶記七戶各錢一百文共實收洋六元○○本旬共收英洋九十八元本洋一元計元七十二兩五錢六分七厘爐坯洋二十元計元十三兩六錢銅洋七元羊見元一兩另二分六厘虚對開二元計元五錢八分六厘小洋二角計元一錢四分六厘錢一錢四分六厘錢一千一百三十文計元七錢七分九厘七項共合規元八十八兩七錢另四厘○○連前共收規元四十二萬三千五百八十雨另九錢五分○○前前共解過規元四十二萬三千三百另二兩一錢四分六厘○實存未解規元二百七十八兩八錢另四厘合件聲明 
[上海四馬路文報局内恊賑公所經收賑捐八月上旬清單]  
　　初一至初十日止○仙女廟鎭王陶菴先生募交四善士月捐洋四元病痊還愿人求消降福人二戶各洋五元求增冥福人洋一元○號信房交來馮子盤先生銅洋六元○謝簡亭先生交來京都仁昌金鋪募交劉慶雲堂彭頣壽堂二戶各錢十千文蔚州東廳魏氏錢六千文高世德堂錢五千文李世榮錢三千文庫房公記倉房公記工房公記四戶各錢二千文兵房公記稅房公記周熙之潘子仁萬年李成蔭堂李杞王質彬田永慶華鑑堂葉松泉魏善堂孟振聲稅廳公記十四戶各錢一千文王永泉孫同軒禮房公記更房公記四戶各錢五百文刑房公記錢三百文鮑蔚人陳行香二戶合庫平銀肆兩胡魁光錢千六百文叚占鰲錢一千九百文劉徽典劉彦魁劉錫之武銘勲安克勤任國棟楊作楫任春苓胡廣舜周國鼎周尙文王宣馬朱范銘余寅李從仁叚性善劉惠馬寅楊成幹白元會　廷秀李依仁劉澤閻發祿安玉珩張禧叚德興念八戶各錢三百文班瑞李堂蕭文選叚乃僕孫裕李全功史林郝愷山郭尙禮孔廣李苗仰伊高起發劉沛德劉占功王贊張敏達劉沛田萬靈孫青雲十九戶各錢二百文以上實收原平銀五十一兩一錢七分○高郵武廟賑所丁鏡齋先生慕交家室平安人錢十千文許姓錢五百文實收洋九元八角無名氏洋一元○○本旬共收英洋二十五元計元十八兩三錢五分銅洋六元詳見元八錢八分一厘小洋角角計元五錢八分七厘原平銀五十一兩一錢七分批申元五十三兩三錢四分七厘○四項共合規元七十三兩一錢六分五厘○○連前共收規元四十二萬三千八百六十六兩一錢二分○○前共解過規元四十二萬三千六百六十八兩七分一厘○○實存未解規元一百九十七兩三錢四分九厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月初二日京報全錄]  
　　宫門抄○諭旨六道錄前○發抄硃批五道○杭州織造英奏爲接收交代現存庫欵並接印日期摺○又奏爲藩庫未解銀兩分别咨催陳明片○皖撫陳奏爲己革知縣交代短交各欵銀兩仍未掃數請旨拿問監追片○大臣薩奏爲循例出口致祭 
海神起程日期摺○廣東北海鎭總兵陶奏爲輪應出洋統巡委員代理日期摺○陜督譚奏爲揀員借補副將要缺摺○又奏爲揀員借補遊擊缺摺○十月初二日禮部宗人府欽天監正黄旗值日無引見○恭王專摺謝賞神肉恩○寳中堂等專摺謝賞神糕恩○德銘假滿請安○鑾儀衛奏派揀選官缺之王大臣派出克王敬信○召見軍機豫王帛公容貴○發抄張之洞奏定安令陳第榮等粗浮無能以縣丞降補奉硃批着照所請該部知道欽此○又鹽大使劉湜等期滿甄别奉硃批吏部知道欽此○譚鍾麟奏請派藩司文光代辦武闈奉硃批知道了欽此○德馨奏撥還滇省購造機器銀兩奉硃批該部知道欽此○謙禧奏揀發令何希遜署赤峯令奉硃批吏部知道欽此○○杭州織造奴才英瑞跪奏爲查明現存庫欵並接收交代緣由恭摺仰祈聖鑒事竊奴才蒙恩簡放杭州織造業將接印任事日期恭摺具奏在案兹准前任織造廷琦將庫儲錢糧收支册檔移交前來奴才按册盤查内除辦銷粤海關匀派縀綢存銀九兩三錢三分八厘三毫係另欵存儲不計外查得現存辦運正項銀一萬八千九百一兩八錢三分六厘七毫一絲五忽藩庫另撥項下存銀一千一百二十六兩三錢四分二厘均與册存數目相符奴才業己接收所有前織造任内辦解過活計用過銀兩查經造報至光緒十四年七月分止在案本年運務有正項存庫銀兩卽可開辦惟尙有内務府添派縀綢戶部傳派甘肅俸縀工部傳派制帛駕衣等件均應亟須赶辦查經前任織造約估銀兩先行咨請籌撥迄今未准解到容再咨商撫臣曁藩司籌欵赶辦外所有查明現存庫欵並接收交代緣由理合恭摺具奏伏乞皇太后皇上聖鑒謹奏奉硃批知道了欽此○○英瑞片再查奴才衙門辦公申餘項銀經前任織造德生文治動辦誥勅制帛綵綢等項及墊辦長蘆分派紗疋先後借支料工銀兩除解還外核計浙江藩庫欠解銀一萬六百五十餘兩長蘆鹽政欠解銀三千七百五兩二錢五厘舒麟辦理内務府縀綾紡絲等項及工部羅縀等件料工銀一萬四千五百七十一兩四錢七分八厘三毫廣英辦解内務府閃縀字縀西番字縀陀羅經被等件料工銀二千四百七十兩六錢五分七厘八毫連明辦理内務府派辦四川攺派縀綢曁别派黄絹工部駕衣等項料工銀二萬二千兩除由外傳項下先行歸還銀一萬八千六百七十五兩二錢八分一毫二絲八忽外尙欠銀三千三百二十四兩七錢一分九厘八毫七絲二忽均因藩庫未解到織暫由申餘項下借墊給發歴經前任織造於移交時奏咨有案仍俟各欵解到再行歸還除分别咨催外謹附片陳明伏乞聖鑒謹奏奉硃批該衙門知道欽此○○陳彝片再己革前任東流縣知縣王聚奎前因交代案内短交徴存各年丁漕蘆課正雜附儲各欵銀兩經臣附片奏請革職勒限一個月掃數完繳欽奉諭旨恭錄轉行欽遵勒限追繳在案兹查該革員王聚奎前在東流縣任内短交銀五千二百九十兩零自奉文叅革後僅據陸續解繳銀四千二百八十一兩零計尙短交銀一千一十一兩零迭經嚴札勒催輙復藉詞延宕迄今逾限日久仍未掃數清解實屬罔知愧奮若不續請叅追抄産備抵無以儆玩愒而重庫欵據藩臬兩司會詳請叅前來查王聚奎係河南洛陽縣人相應請旨將該革員王聚奎拿問監追提集經手丁書人等嚴切研審究明是侵是挪分别照例辦理並請勅下河南撫臣確查該革員任所寓所有無資財寄頓一律查抄除咨戶部曁河南撫臣查照外謹會同兩江總督臣曾國荃附片奏請伏乞聖鑒訓示謹奏奉硃批王聚奎着卽拿問監追並着咨行河南巡撫將該革員原籍家産查封備抵餘依議該部知道欽此○○頭品頂戴西寍辦事大臣奴才薩凌阿跪奏爲循例出口致祭海神並與外藩蒙古會盟緣由恭摺具陳仰祈聖鑒事竊查每歲秋季奴才應循例舉行致祭青海祀典並傳集各旗蒙古王公會盟歴經遵辦在案兹屆本年秋祀之期奴才卽遵照向章分别預傳蒙古王公札薩克吉台等先期齊集盟所並准督臣譚鍾麟例委陪祀官署理西寍府知府諶端模隨同前往致祭奴才於八月十六日起程由丹噶爾出口至察漢托洛亥地方於二十日卯刻敬謹致祭海神其應祭鄂敦他拉曁阿拉克諾爾等處奴才查照向例令附近住牧之扎薩克頭等台吉璋達什前往代祭奴才於二十一日齊集各蒙古王公扎薩克台吉等會盟俱各按品入宴將承辦綢縀袍褂衣料翎頂小刀茶封等物照章賞給其各族千百戶番目亦均從優給賞該王公扎薩克台吉等均歡呼頂感望闕叩謝天恩奴才當面飭各王公番目等嚴約所屬安靜住牧不時稽查外來番匪勿任滋生事端致干罪戾該蒙番等均感戴皇仁俯伏應命海隅可期久安奴才於會盟事畢卽於是日折回仍由原路旋署謹將循例致祭會盟事竣緣由繕摺由驛具陳伏乞皇太后皇上聖鑒謹奏奉硃批知道了欽此○○頭品頂戴記名提督署廣東北海鎭水陸總兵博奇巴圖魯奴才陶定昇跪奏爲恭報奴才輪應出洋統巡委員代理日期仰祈聖鑒事竊奴才恭查道光二十三年十一月初一日奉上諭嗣後水師提鎭着於每歲出洋時具奏一次俟出洋事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵在案兹奴才甫經調署北海鎭篆現奉兩廣督臣張之洞檄准廣東水師提督臣方耀議以新設此海鎭水路總兵其龍門協水師左右兩營隸於北海鎭統轄現擬每年上班仍派龍門協副將統巡照舊三月初十日到潿洲洋面與海口營叅將統領兵船會哨五月初十日到白龍尾洋面巡緝下班請派北海鎭總兵出洋統巡督率總巡龍閂協左管都司分巡龍門協右營守備酌帶兵船於八月初十日到潿洲洋面與瓊州鎭總兵統領兵船會哨一次十一月初十日酌帶兵船到白龍尾洋面巡緝等因現值光緒十四年下班期屆輪應奴才出洋統巡緣北海一鎭創設伊始所有營制規畫各事宜自應在營籌辦未克分身出洋巡緝兹據龍閂協副將戴朝佐禀以上班巡過所屬洋面尙覺安靖請仍接巡前來合將下班統巡洋務暫委龍閂協左營都司梁鼎勲代理卽於七月初一日出洋起至十二月底止會同值巡員弁認眞巡緝依期哨捕毋任稍涉疎懈以期盜戢民安仰副聖主綏靖海疆至意除將委員代理統巡日期呈報督臣查核奴才仍俟班滿另將洋面情形據實奏報外所有奴才暫行委員代理統巡日期理合恭摺具陳伏乞皇太后皇上聖鑒謹奏奉硃批知道了欽此○○頭品頂戴陜甘總督臣譚鍾麟跪 
奏爲揀員借補副將要缺以裨營伍恭摺仰祈聖鑒事竊凉州鎭屬永昌協副將員缺前以蘭州城守營叅將田連考請補經兵部兩次議駁兹查有頭品頂戴記名總兵督標左營叅將湯仁和沉摯勇敢曉暢戎機在甘年久於地方情形最爲熟悉以之借補斯缺實於地方營伍大有裨益合無仰懇天恩俯念員缺緊要准以湯仁和借補永昌協副將以期得力如蒙俞允應請勅部先給署劄俟防務一律告竣卽行給咨赴部引見以符定制除將該員履歴清册咨送兵部外謹會同甘肅提臣周達武合詞恭摺具陳所遺叅將員缺甘省現有應補人員容臣另揀請補合併聲明伏乞皇太后皇上聖鑒訓示謹奏奉硃批兵部議奏欽此○○頭品頂戴陜甘總督臣譚鍾麟跪奏爲揀員借補遊擊要缺以裨營伍恭摺仰祈聖鑒事竊查陜西延綏鎭標左營遊擊伍正時前經奏請借補商州協副將業己奉旨允准所遺遊擊員缺亟應揀員請補兹查有留陜儘先補用總兵譚吉士老成練達戎務曉暢旦在陜有年於北山情形最爲熟悉以之借補斯缺洵堪勝任合無仰懇天恩俯准以譚吉士借補延綏鎭標左營遊擊以期得力如蒙俞允俟接准部覆後卽行給咨送部引見以符定制除該員履歴清册咨送兵部外謹會同陜西巡撫臣葉伯英固原提督臣雷正綰合詞恭摺具奏伏乞皇太后皇上聖鑒訓示謹奏奉硃批兵部議奏欽此 
 
