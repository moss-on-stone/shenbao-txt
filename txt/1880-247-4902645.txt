# 1880 - 247 - 4902645

 

Page 1

 
 
[點石齋印售楹聯畫幅地圖價目] [  本齋主人啓]  
　　本齋於去年在秦西陲得新式石印機器照印各種字　皆與元木不　　　月神采便　發　所印楹聯畫幅皆爲有目　　之件年來　　　巳指不　屈今將錢成各種　價目開列於下如蒙照顧請移玉至本舘中　　畫室爲　 
　　對聯○毛意香○朱岷○鮑逸卿○馮桂芬○伊秉綬○曾文正公○李中堂○倪元璐○鄭板橋○何子貞○何凌漢○李文田北　○黃愛　　書○王夢機○勒少仲○吳唐林○姚元之○劉繩　潘伯寅○陸芝祥○　　澤○毛　　○莫　　小篆以上各對白紙每副洋二角色紙二角五巳裱者每副另加裱工洋二角○描金琴對未裱二角速裱三角○徐三庚八分書外國等紙琴對三角裱成四角 
　　畫幅○琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛　五尺條幅三角着色六角○管整圖堂幅二角着色五角○爛柯　堂幅二角着色五角○劉海圖堂軸二角着色三角五○麻姑仙立軸六分着色一角六○人物琴條每堂一角五着色四角裱成另加三角五○　　送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂二角着色五角○翖毛花卉四尺條幅每堂兩角着色五角○和合堂幅二角着色三角五○富貴壽考圖立軸一角着色二角○富貴長春圖堂幅二角着色三角○任伯年騎驢圖立軸着色一角裱加二角五○惲壽平梅蘭竹　琴條每堂一角裱加三角○翖毛花卉四尺屏條四張二角着色五角裱加四角五○花卉　獸五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰　五尺堂幅三角五裱加三角五○牧牛圖八分 
　　地圖○皇朝直省地與全圖七角綢面一元○計里簡明圖七角五裱者一元二角○蘇屬府廳州縣全圖二角五巳裱四角○蘇州坊巷圖二角五○嘉峪關外鎮迪伊犁拓本合圖五分○着色亞細亞東部地圖一元二角五裱者一元七角○上海城廟內外租界全圖一角五裱者五角○代售着色西湖圖二角 
[再書英將策略後]  
　　英將戈登來華被召旋反而其惓惓不忘中國之心固未嘗去諸懷故在粵中時曾有振興中國防禦俄人之策蓋其居中國也久知中國之民情軍制無不洞若觀火而深慨夫中國本有自強之勢而不知所以自強之道特以忠言讜論效其發聾振聵之心此不必論其曾之合與不合而其心已可嘉矣故西報錄之港報譯之本館亦即照登又論其大概以供　覽　復細觀所言各條皆堪起而行不但坐而言其爲中國謀如運諸掌困再爲詳言之即如云中國軍制軍令均應仍守舊章俾黎庶相宜此言即深明大體蓋近來監於泰西製造輪舶槍炮又纏爲洋槍小隊與前之軍制迥乎不同然行軍總以協人心爲要既用西法則未免參用西制口號軍令聞者譁然甚非行軍之所宜故法可則效乎泰西制則宜循乎中國即此已操扼要之算至於探辦製造各軍器往往有爭奇好異之心一新樣出即欲購製不知器一則所習者專而心無所歧即技亦無所雜彼愛博不專者焉足以知之其所云中國風用水雷不必用最精者其意盖亦猶是水雷之精者與平常者價殊懸絕中國海口既多置備宜廣茍用平常水雷但能處處昨羅棋布使敵人防不勝防似屬善策倘必取其精則所費太糜不能多置反致敵人有隙可乘或有謂平常之水雷恐不足以禦敵者不知水雷之精者不過機法深奧砲內事件精工而已而平常水雷事件雖平常而耐久不壞其轟擊之力則亦不感今懷昔相　用之海口儘足制勝固非但取價廉而已也其所云舂坎砲則專取價廉矣蓋舂坎砲之價較之十八墩之巨砲五百以當一而且此砲彈子從空而下敵不能自護如落於船面不論何船觸之即碎則其力亦未始不大即施放之時可以乘敵人所未備則又何必舍易而圖難哉至其言不必用洋人贊助或係壯華人之膽且以自已將返本國不得爲中國效力因姑作此曾以自解然實按其理亦屬事勢之自然臂之蒙師教童子寫字其初執手描紅一一指點其後即漸漸令其自塗如終身握手導之則終身不解自書矣而况所言各事皆屬中國所能行之事更無煩借助於他國者則戈君此言亦未嘗非真情也惟所言紛擾不休使敵人盡夜不能安息則必有疾病而敵人之數可因之而减此說似尙未圓盖行軍者固非專冀敵人患病而且我既欲盡夜紛擾敵人而我兵亦未能自安如曰亟肆以疲之則彼亦可輪班以禦之何足病敵是言或不無小疵然多方擾敵實爲上策中國人數多主客之勢既分勞逸之形自異則其所見亦未可以厚非若夫敵人奪我砲臺則不妨暫避而分兵以擾之敵人逼近攻城則先宜迎攻而直搗其後隊置電線斷援軍截餉道劫輜重散置水雷遙爲聲勢凡此各策皆行師之要務雖中國亦多知兵之士不待戈君言之而戈君之心則誠所謂知無不言言無不盡其惓惓中國之意不於此見之哉夫中國之例軍機秘密外人莫知此時佈置防禦諒亦周密苐恐泥於成法而或致　事矜其新製而未即奏功此則戈君所代爲　憂而不忍恝置者故不憚煩言群慮而縷陳之以待　中朝之採擇焉夫戈君不過一用於中國而猶抒其中悃若此彼荷受　本朝厚恩　朝廷厘祿者其可不思愧奮而但以空言塞責也哉 
[追記欽使行程] 　○出使英法兩國大臣曾侯於七月二十五日從法京巴黎斯起程二十六日至普京伯靈二十八日自伯靈赴俄云 
[議和電報] 　○昨日兩點鍾時上海接得電報云俄國已與中國商定和局其和約當在中國北京盖用　御實也電音雖簡然耀德不觀兵之意已可揣測而得之矣聞之不禁色喜 
 
 

Page 2

 
 
[輪船載兵] 　○招商司江表船主報稱前日上午十點鍾時從漢口來滬途中駛行頗疾追及海晏漢廣懷遠三輪船而過該舟中俱載有華兵大約將往北境也 
[侏儒僑如同遊] 　○近日有三人同至英議院訪問各事一爲中國長人計八尺六寸一爲瑙威國長人計八尺四寸一爲中國矮人計二尺議院待之有加禮請觀書樓等處邀之茶點中國長人善操法語即起立鳴謝云 
[天津郵信] 　○曾沅圃爵帥　授爲三省經略駐紮山海關已列前報茲聞凡從前統兵將領屯紮該處者更不乏人聞尙有楚軍奧勇徵調前來招商局之日新富有利運等輪船分道裝載兵勇招商局總辦唐景星觀察亦往牛庄部署一切惟天津之徵調往來多大夜間盖一免張皇一示鎮定也 
[教士暴亡] 　○大沽輪船於上月念三日到津船中載有西國士商十餘人念二日黃昏將次駛至大沽船上西客酌酒晚餐固有醉態而無病容也詎晚餐後座中一教士遍覓不得嗣得之於浴房內人已僵坐以逝念三日船到天津報經領事官領事以人命至重傳齊船主並細崽等到署訊問並飭醫生開膛相騐委無別故惟膽已破矣按去年七八月間該船亦有西國搭客無病而逝者是固會逢其適也 
[分設義渡] 　○自瓜鎮創設義渡後從前小划之傾溺人命以及劫掠人財等情事八九年來絕未一見南北商民往來稱慶本舘已早有聞知說者謂北舉倡首官場之力居多而惟地方道府憲爲尤摯勸籌經費建屋造船核訂章程通詳督撫憲定案諭董經理亦頗得人任怨任勞實事求是推廣募緣撙節制用多置恒產以期垂久洵鎮城之第一善舉也近又在大港鎮三江營兩處分設渡船四隻得濟行人實爲民渡勒索風波險惡起見該處士民正宜激發天良同深感戴詎三江營有等無知生監希圖射利從中阻撓實堪痛恨頃間丹徒縣馮邑侯已出示嚴禁特附刻如左以供眾覽　補用府即補直隸州特授江蘇鎮江府丹徒縣正堂隨帶加四級紀錄十二次馮爲遵札出示曉諭事奉府憲趙札奉首家憲沈札開據義渡局職董某某禀稱竊照下游大港三江營對渡險要商民往來甚多據廩生嚴作霖等稟設義渡奉批議後董等以總局業董各有各業就近輪流值月尙可辦公下游相隔太遙勢難兼顧迭經據實稟覆前月經李紳捐集錢二千串送局造船四隻並造兩地碼頭又稟請署運憲徐批飭淮鹽總局儀徵總棧每月各發給錢二十千文又經勸揚城紳富月捐錢共六十千文交下經摺二十八扣通共每月經費錢一百千不得不爲經辦是以報明開工日期即請推廣勸募預防掣肘在案乃聞有三江營士民監生樊盛業文生樊步雲監生顧潢翟文榮等於三月初旬赴江邑具稟以該處向係民渡舊有江船十數隻靠此營生請示减定渡錢每人四十文不准多裝勒索並以京口爲通商碼頭應設義渡該處爲洲民來往似可無需請諭董設立濟渡局稽查幷請移三江營守府幷丹徒縣一體示禁彈壓各等情惟董等現已購料興工計期六月初旬工竣開渡屆期恐該處士民以碼頭係江邑地方立有定案致生爭執釀成事端事出兩歧渡船恐半途而廢爲此禀明公乞鑒察批示遵行等情聲明赴府幷稟到道據此除批榜示外查大港三江營江面水勢險惡對渡者絡繹船戶多裝勒索爲害非淺久經江徒二縣示禁仍無以杜惡習而安行旅揚鎮官紳共有設立義渡之意幸經樂善紳士籌湊經費得以趕緊佈置具有天良者方爲商民稱慶生監樊盛業樊步雲顧潢翟文榮等明知義渡將興輙以濟渡爲由請諭設局既藉稽查名目分小民之微利更期免設義渡以便其多裝勒索置來往商民永遠受害於不顧地方衙門耳目切近必不容若輩勾串把持致碍善舉亟應由該董等赶將渡船督匠如式造成建築亭屋碼頭定期報明開辦抄批札府核明諭董遵照一面移會揚州府分札江都丹徒二縣先行出示曉諭其復查考等因奉此查此案前據該董等並　到府當經本府查三江營大港民渡船隻任意勒索多裝以致失事頻聞實堪痛恨李紳等有鑒於此故勉力解囊分設義渡誠至要至大之善舉焉今監生樊盛業等竟敢出頭阻撓大堪詫異據稱該處爲洲民往來無需義渡豈洲民不願有一文不費之義渡而願有每人應出四十文之濟渡耶如爲舊有江船靠此營生起見豈能顧全十數隻江船生意而忍置該處南北往來商民之履險於不顧耶今當分設之初該監生等即欲阻擋爭執日後之把持釀事莊難保其必無該董等思患預防禀請查覆不爲無見惟既據並禀仰候批示遵行可也批發在案茲奉前因除移請揚州府轉飭江都縣出示曉諭並諭董遵照外合亟錄批札飭札到該縣立即遵照出示曉諭並錄示式報明查考毋違等因下縣奉此查大港與三江營江面民渡船隻常有多裝勒索冒險行駛情事商民受害非淺即經由縣出示諭禁在案茲奉前因合行出示曉諭爲此示仰該處居民船戶保甲人等一體知悉爾等須知設立義渡揚鎮官紳久有此意現由李紳倡捐經義渡局董督造計六月初旬可以工竣建築碼頭開渡爲保全往來商民涉險起見不取分文該處民渡船隻應酌另謀生意毋得受監生樊盛業等勾串把持出頭阻擋爭執致碍善舉屆期如有不法之徒藉端爭阻即豈局董鳴知該保甲扭解禀縣以憑稟請從嚴懲辦決不姑寬保甲徇庇併提重究不貸各宜凛遵毋違特示 
[戲毆釀命] 　○蘇鄴烟作工匠大半膂力過人更精拳棒近有工人某甲失業無事借住閶門某姓烟作已非一日常與作中學　較拳戲耍學徒屢爲所屈上月念五日甲與學徒分道出門遇於泰伯廟橋徒方自上而下甲則自下而上故以肩膊戲觸徒懷徒以右手迎肩推拒不期用力太猛甲即翻身仰跌跌後即氣厥不蘇舁回作中不及救治逾時殞命當喚甲妻告知緣由以徒與某甲素非分隙即使報官請騐非科以過失之條即擬以戲殺之罪爰由同夥調處爲之殯殮安葬並酌給屍妻喪費得免涉訟云 
[移營鎮海] 　○寍郡袁遊戎督帶之提標繹軍八百名近奉憲令於上月三十日移駐鎮海云 
[升旗遙賀] 　○前日爲俄皇登極之期故駐滬各國船隻皆升旗以致賀云 
[鑊裂傷人] 　○浦東船塢中前日十點鍾時有華人十五名在小船司理打椿機器以水鑊中太熱陡然爆裂中有三人受傷甚重餘皆 
 
 

Page 3

 
 
　　鳧水逃生塢中得信後急抬受傷人至仁濟醫館醫治云 
[討債傷人] 　○昨日孫明府至法捕房發落案情時有飯店主陸桂全挈妻傅氏稟稱欠秦清淮會欵前日來索囑其稍待即擲椀呌罵而去復偕陳子恩等十餘人到店壞物無數幷被剪去髮辮爲此鳴捕將秦陳二人拘案請訊孫明府着陸往喚受傷人投案秦清淮供會項應於前月二十六日收取延宕至今屢催罔應以致口角陳子恩適至方評理間又有存仁堂小店主及成衣匠遽　逞兇云云當據陸桂全帶領夥及壞物而至孫明府謂十餘人到店吵鬧形同搶刼隣里皆知即着捕房包探細爲查明俟下堂核辦 
[拆梢判押] 　○方袁氏投英公堂禀稱氏子阿四向在南貨店生理近已歇業昨同友人在鴻慶園烟舘托荐生意突有流氓麻皮阿慶裁縫阿寶欲硬借錢文因不允便肆毆扭致碎短衫聞信急往理說豈彼等不問情由又將氏毆打致失去簪環等件當即訴捕往拘祇獲阿慶一名阿寶已被逃脫阿四所供亦同並稱搭膊內被摸去大洋一元四開洋二個王阿慶供本邑人向爲水果生理被方欠西瓜錢屢次向索無着昨得相遇索取彼此爭執是實並無硬借情事惠捕頭禀王阿慶等皆著名之拆稍黨請重辦以儆陳司馬詢王之銀洋首飾何在王堅稱無有隨判發捕房管押三月云 
[蘇州桃花塢賑庽代收書畫社潤章程] 　○一摺紈扇册頁燈片窓公每件二百文册頁等尺外者加半對聯條幅三四五六七八尺者每件二三四五七八百文堂幅加倍大中齋匾每字四三二百文詩文鐫刻合景小楷照松江揚仁社例○一與社諸君發心助賑落筆本不潦草如有人願照潤格加付半倍或一倍潤貲者亦必有以酬之或　轉寄揚仁等社者如其原例○一由信局航船寄到物件錢洋均須先付酒力敝庽收到後即付收錢票一紙遲幾日憑票取件均於收票注明所收錢文登明申報徵信錄○一倘蒙各處書畫名家俯賜助潤請將姓氏住處向來潤格幾日可以落筆一一示知以便隨時具函請教既蒙揮就寄下即掣收票抵作　欵入帳日後登明申報徵信錄 
[七十述懷] 　○物我無猜任性天不知不覺古稀年三千世界常如此七十光陰亦偶然縱勿茹　難作佛　余自幼胎素　豈真拔宅共登仙靜觀否泰循環理花尙重開月再圓○身世浮沈幻化奇不堪囘首夕陽時甜酸苦辣都知味月露風雲盡入詩絳縣老人三歲長青州從事百年期有權能使愁城破別闢天園聽所之○海內交踈獨閉門年來惆悵與誰論蓮塘驟雨摧蓮子竹院驚雷長竹孫但免飢寒啼歲月何須名字掛乾坤匣中舊劍生衣久孤負人間未報恩○書經溫故喜知新鑒古方今未了因時事有常終有變世情宜假不宜直三緘　媿金人口百鍊　存鐵漢身鏡裏容顏非　日輸他松柏駐長春○起滅雲煙過眼前親朋多半謝塵緣湖山故蹟無人証吳楚新聞有客傳容易得心鼠鬚筆最難如意杖頭錢將將就就餬其口不受人憐許自憐○燕翼貽謀宇宙寬羞言三世慶彈冠鄉無寸土歸何益家類浮萍住亦難方借園林供嘯傲　近在同鄉周配南太守處　讀　又驚骨肉欠平安　胞姪失怙忽失血漸成弱症　令人破涕翻成笑天道茫茫取次看○前浪奔騰後浪催浪花淘盡古今才兩間過客知多少一霎浮鷗忽去來短夢易醒鴈塔高名不朽釣魚臺行藏難合時花樣枉自辛勤費翦裁○紅羊蒼狗屢經過自笑頑軀耐折磨前輩近來歸欲盡後生可畏奈之何　謂孫應春茂才　賭將畫辟詩名小典慣春衫酒債多天地有情容我老便牽風月且婆娑 
[光緒六年七月念五日京報全錄]  
　　宮門抄○旨兩道錄前○川督丁　奏拿獲積匪正法緣由來片○又　奏懲辦盜匪來片○七月二十五日禮部宗人府欽天監廂藍旗值日無引　見○順王請假十日○崇禮請假五日○內閣奏派騐看月官之大臣　派出怡王萬青藜阿昌阿祁世長○吏部奏派騐看月官之大臣　派出靈桂長叙殷兆鏞朱智錢寶廉寶森夏家鎬恩霙○禮部奏派閱卷之大臣　派出許應騤馬拉喜祟阿崇勳王之翰○又奏派　慕東陵告祭之大臣　派出徐桐興廉○戶部奏請更換崇文門監督○召見軍機○○光緒六年七月分選單　主事刑部山東司李善初陜西增直牧雲南武定興祿正藍生員通判廣西柳州孫治安浙江供知縣福建順昌管辰#江蘇直隸高陽徐銘勳陜西望都黃汝香山西四川梓潼樊增祥湖北俱甲縣丞順天良鄉謝有壬浙江廩巡檢廣西象州郝增禧奉天監賀縣李榮錫山東監典史雲南祿豐常庚正紅監湖南東安葉桂秋四川監　○○丁寶楨片　再查滇邊老鴉灘地方向有著名巨匪馬如松從前與滇省大關應屬之張二櫳槓及川省叙州府屬之陳太平等均爲積惡會匪燒香拜會到處結黨不下千餘人時在川滇邊境搜搶擄掠放火殺人不記次數地方受害莫敢誰何臣於光緒四年督飭叙州府知府史崧秀任自流　將陳太平嚴密拿獲正法上年八月又飭營帶達字營候補知府張世康在珙縣一帶將張二櫳槓拿獲訊明正法均經奏報有案惟馬如松一匪盤踞老鴉灘地方因見張二櫳槓陳太平兩匪均經獲辦即深藏不出第使其匪黨四出搶劫臣迭次嚴飭查拿未遽得于光緒五年五月該匪益肆無忌憚敢在老鴉灘將由川至滇河道一概把持私行設卡估抽鹽商厘金每鹽船一載抽銀三十兩每鹽一包抽錢三十文每商號一家抽碼頭錢五十兩意圖多得銀錢廣收匪類可以任意橫行居心實爲叵測商人被害無極迭次控訴臣復經咨會雲南督撫臣暨札行昭通鎮雄各府州一體會同飭拿因該匪黨與實多難於下手臣復密飭張世康暗派眼線幹勇改裝潜赴老鴉灘 
 
 

Page 4

 
 
　　及川省之南廣各路預爲設伏相機查拿六月初三日接據張世康禀稱於五月二十六日在老鴉灘地方乘該匪出游無備趕即帶勇突出　拿立將該匪擒獲乃獲不逾時而匪黨聞風#聚已約近二三百人欲行刦奪幸預伏該處各勇丁立時趕至各匪黨見勇隊齊集始紛紛竄散張世康遂將該匪即行押解起行不敢停留並一面飛行禀報臣以該匪凶暴異常黨類甚眾若解省訊辦長途迢遞恐滋他虞即飛札飭知叙州府知府史崧秀令俟張世康解該匪到郡時即會同親提研訊確供禀辦茲據史崧秀禀稱提犯詳細研鞫據供認歷年在滇川邊境勾匪燒香結盟搶劫得贓拒殺實不記人數次數其手下匪類有二十四神將二十四擺馬都司等名目去年盤踞老鴉灘把持河道設卡估抽商號鹽厘碼頭銀錢屬實惟查該匪黨與見該匪直角隨同潜至郡城窺伺者甚多應請迅即辦理以杜亂萌臣當即批飭將該匪馬如松就近即行正法免滋意外之患現在該匪就戮叙南各屬商民人等無不同聲稱快地方可冀安靜除仍飭該府嚴飭各屬將其餘匪黨再行認真查拿懲辦不准稍涉疎懈外所有拿獲滇川邊境積惡巨匪馬如松訊供正法緣由謹附片具陳伏乞　聖鑒謹奏軍機大臣奉　旨知道了欽此　○○丁寶楨片　再川省嘓匪會匪向惟成都邛州綿州所屬爲多故盜刦各案此三屬內幾至十居五六臣自莅任後懸賞嚴飭各該州縣實力查拿年來尙爲歛跡又以川省人民散處欲清盜源須嚴保甲當經督飭司道定立章程通飭所屬實力編聯整頓請求守望相助之義申明容際連坐之條俾小民自衛身家奸宄無從托足並不時委員分投稽查以期核實節據禀報辦理均有頭緒本年三四月內臣查核成都府之新津等屬刼案稍多因詳加查訪竟有紳宣糧民窩藏匪類庇護分贓地方官頗有碍難拿辦之處並據新津縣具報有拒斃緝匪家丁之案似此倚藉紳粮窩匪糾搶肆無忌憚若不嚴拿懲辦何以安善良而儆兇頑且恐各屬保甲因此亦未必能十分認真當因署成都府知府王祖源于祈得雨澤後前赴灌縣白龍池酬　神回省之時臣即札飭該府順道前往新津邛州大邑各處督同該州縣等一面率領汛弁勇役購線搜拿匪徒窩戶一面嚴飭各屬保甲辦理能否認真旋據稟稱查明大邑縣民朱四少邛州民喻思堂胡升堂等家平日積慣窩匪分贓現各聞風逃遁已將朱四少等居信房屋分別拆燬查封並督率勇捕四面　拿擒獲著名巨匪劉燈竿子羅黑牛黃和尙胡海和尙李金　狗羅科娃王竿竿匠王海青吳長脚羅麻子等十名均係積慣搶劫拒捕傷人久拿不獲巨匪其各屬保甲亦尙弊齊等情具禀前來臣當批飭該府將該犯劉燈竿子等會同委員及各地方官嚴行審訊據供認糾搶拒捕得贓多次其新津縣拒斃家丁之案據羅黑牛王竿竿匠等供認夥同拒斃不諱隨批飭將該犯劉燈竿子等十名分別於犯案地方就地正法梟示用昭炯戒除再將在逃之窩戶喻忠堂胡升堂等暨在逃各匪飭屬嚴拿務獲盡法懲辦並飭各屬將保甲事宜實力辦理不任始勤終怠以清盜源現在成屬一帶甚屬安靜謹附片具　奏伏乞　聖鑒謹　奏軍機大臣奉　旨知道了欽此 
[浙省撫轅事宜] 　○七月二十八日葉　樹禀知丁母憂　巡檢朱光綬卸署鎮海典史回省禀到　○二十九日大挑縣劉靖由京分發來省禀補用縣忠滿禀知臬委金衛公幹禀見啊辭 
[蘇省撫轅事宜] 　○補七月三十日江陰縣縣丞程雲禀謝奉飭先行署理　分發江蘇試用從九湯霖浙江人專到　○八月初一日通判楊培禀知奉委　靖江騐收倉厫工程差　董法中禀知臬憲委赴早爾會審案件即辭　章寅銷海遠津局差　優貢分發汀蘇試用知縣朱江專到　分發江蘇試用縣丞唐麟年　從九汪鳴鈞均浙江人　巡檢黃思　安徽人均禀到　未人方受鈞缷署青浦縣典史事回　○七月二十七日江藩韓牌示沐陽縣縣丞員缺前以查濤咨補現奉部覆自應飭赴新任　○初二日通判楊培辭赴靖江驗收倉厫　從九張慶桓銷盤門旱關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
