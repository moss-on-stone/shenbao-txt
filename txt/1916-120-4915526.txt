# 1916 - 120 - 4915526

 

Page 1

 
 
遊記 
[羗海雜誌（十）（七）（生入）]  
　　自土爾扈特三旗查畢時爲辛亥四月下旬凡東自黃河以北四自巴顏喀剌山以北足迹殆徧屈指已届三年同行人人思歸乃拔隊繞戈壁之南沿虎山　東百里至一顆樹遇大風淹二日暴風挾沙塵而來自午至酉不息夜半風復作天黑如漆賬　　　粗索立斷有轉至　十步外者　馬匹被裹而　可解者老樹　拆震　鳴中谷時有砰　漰湃萬壑雷鳴者則皆裂石飛泉之聲也馬足被　　所朿四蹄亂蹬恐其脛折乃解其絆甫解馬横逸天地　號不聞馬嘶勇役蛇行蹤迹喧擾半夜止獲其半余强　戲　之曰失馬焉知非福黎明狂颷纔定四山尋覓俱得之此等風災　見不奇曩在柴達木居土窰中數遇之特不若此次之甚耳是以插帳者必按四時風令以擇地勢如春多東風不可近東山以居　爲山石所壓也冬令多北風不可背北山以居然離山又不可也遠恐燕屏蔽也以之類推而防天氣之不測觀蒙番之冬窩子　窩子（　前）前後形勢使知所擇矣 
 
 
 

Page 2

 
 
時評 
[疑問（冷）]  
　　東電言退位之後有疑問三以云疑問誠疑問也以未有人能擔任此疑問而使人勿疑也 
　　雖然我試反言之苟不退位者疑問僅此三者而己耶南方之軍果能有力平之耶獨立之省果能以力取消之耶苟不平不取消而不退位者果有何方另籌而得言歸於好耶苟不言歸於好者財政之困難果能解除之耶我知此種種疑問亦必無人能擔　而使人勿疑也 
　　嗚呼前途茫茫不知税駕然所以致此疑問而使人進退無法者果孰使之耶 
[命令]  
　　五月三日政事堂奉策令特授田樹動王承斌以動五位此令 
　　又令方更生吳俊孚齊爕元均給予二等文虎章此令 
　　又令王　給予三等嘉禾章此令 
　　又令日本國陸軍軍醫正平賀精次郎給予三等嘉禾章此令 
　　又令馬鴻賓給予三等嘉禾章此令 
　　又令張學顏給予三等文虎章彭壽莘劉宗僖　芝田殷本浩均給予四等文虎章夏國楨徐長庚高俊林陳嘉謨均給予五等文虎章此令 
　　又令李名山給予四等嘉禾章此令 
　　又令李寅賓陸壽圖給予四等文虎章張長佐給予五等文虎章馬鴻逵馬萬魁給予四等文虎章此令 
　　又令朱慶瀾著來京有諮詢事宜此令 
　　又令特任畢桂芳署督理黑龍江軍務兼巡按 
使未到任以前著許蘭洲暫行護理此令 
　　又令許蘭洲著帮辦黑龍江軍務此令 
　　又令趙榮華授爲陸軍少將徐源森加陸軍少將銜此令 
　　又令張學顏夏國楨徐長庚高俊林　授爲陸軍少將彭壽莘劉宗僖朱鼎　均授爲陸軍步兵上校宋芝田授爲陸軍砲兵上校此令 
　　又令張金甌授爲陸軍步兵上校並加陸軍少將銜此令 
　　又令李名山授爲陸軍騎兵上校此令 
　　又令兩淮鹽運使方碩輔因病呈請辭職方碩輔准免本職此令 
　　又令任命劉文揆署理兩淮鹽運使此令 
　　又令任命嚴璩署理鹽務署參事此令 
　　此令任命雷祖基爲綏遠都統署審判處處長此令 
　　又令司法部呈請任命陸澄寅爲京師高等檢察廳檢察官應照准此令 
[專電]  
　　北京電昨在海晏堂開全體國員大會議叚主席項城另案側座首爲彙核直接間接各省公私電文與現儗保障各條有無窒碍之點次定川湘軍備計畫及外交方面應付方法歷兩小時始還陸宗輿今晚可到將就外交次長 
　　北京電全體國員推段領銜特電南軍速舉總代表來京直接媾商俾早解決相持非國家福 
　　北京電聞梁啓超電段如第一要題能承認則請派代表赴滬以與滇黔桂粤四省代表議和並謂四省代表已派定 
　　北京電國務會議待決要題（一）停戰期滿如何商展或别籌辦法（一）不兌換紙幣旣取消如何另籌救濟（一）外人倘干涉和議如何趕籌對付 
　　北京電覆外交團告以南軍要求主要首件現已曲從絶不再有兵禍國會組織法採取大綱二種（一）規復元年制（一）參仿德國法已付國議公決 
　　北京電曹錕電稱旣主和平前敵各軍無久駐必要可一律調回原地批陸參兩部議復 
　　北京電直隸朱家寳屢次辭退現政府擬以張懷芝充之至段芝貴決將任爲北京總司令 
　　北京電新裕輪船所喪失人物現經查明死團長一人團附一人海軍部科員三人士兵七百四十人水手火夫二十四人並失軍餉現銀四萬交通銀行鈔票六萬機關槍四架山砲六尊子彈五萬砲彈一萬新黃色軍衣一千套 
　　香港電汕頭獨立軍現正組織軍隊攻閩地方頗安靜 
[譯電]  
　　北京電南方領袖不允續展休戰期限今　内閣會議討論袁總統退位問題衆主以黎元洪攝任但以種種原因未能解决北京現頗安靜惟華人聞袁總統退位之説頗爲惴惴（三日）大陸報 
　　北京電伍朝樞因關於個人之原由上書辭職説者謂因乃父上書請項城退位之故（三日） 
　　北京電據華人消息臨時國會僅擬解决南北現局解决之後國會與内閣均將重行組織以饜民望（三日） 
　　北京電内閣决議恢復省議會取銷總統制及與責任内閣抵觸之法制並擬敎育國民使有國家觀念 
　　北京電政府電命各省財政廳長及路電官員收用中交銀行紙幣如主收用現金須加懲罰（三日） 
　　廣州電時局未有變動岺春煊大約將允就兩廣總司令之任黨爭未巳各領袖仍在討論條件彼等曾告路透社代表謂目下僅須將條件稍加修改一星期内諸事即可和平解决云（二日）以上路透電 
　　北京電今日内閣會議議决召集兩院制之臨時國會與臨時責任内閣相輔行事並主在南京召集内閣又議决依守約法恢復省議會及自治團體承認總統府取銷總統制及與共和抵觸之法制（三日）字林報電 
　　北京電段祺瑞已在内閣提出三議案（一）解散參政院（二）取銷封爵（三）取消憲法起草會（四日） 
　　北京電梁啓超致電段祺瑞請派議和代表至滬（四日） 
　　北京電國權報云叚祺瑞在内閣會議宣稱南方領袖已允展長休戰期限三星期惟不允項城留任（四日） 
　　北京電國有鐵路四條之入欵均充北兵餉銀（四日） 
　　雲南電雙方現雖休戰此間仍在募兵各學校均改爲軍隊駐紥所黃司令偕其參謀回抵此間日内將開祝捷會六日黃司令大約將赴蜀省李烈鈞未越桂邊因陸都督曾稱力能維持治安無庸襄助（四月二十六日）以上德文電 
[東方通信社電（日本人組）]  
　　北京電段祺瑞氏頻接各方面要求勸告袁氏退位之電遂將該電二呈諸袁氏促其處决袁氏答云退位之事余心巳决惟現在出征南方之北軍約十萬人並刻尙在北方之兵十萬今後能否服從後繼之人此疑問一全國將軍今後能否歸服後繼之人此疑問二現在財政困難之際後繼之人能否料理此疑問三於此三點甚懷不安之念故未表明余之决心云云（四日） 
　　北京電福州電云劉冠雄於四月二十日行抵福州面會將軍李厚基後於二十三日赴馬尾目下暫駐馬尾船政署駐泊馬之軍艦計有　圻海容海琛通濟四艘福州港内有一楚同砲艦（四日） 
　　濟南電濟南城内以及商埠各地昨夜九時忽有爆彈之聲市民以爲兵變紛紛避難大起騷擾軍隊立時出動極力鎭撫始漸平靜未成大事聞其原因係革命黨所派之暗殺團到處抛擲炸彈以爲威嚇幸人畜尙無損害惟惹起一般人大恐慌巳又有一部不逞之徒乘此混亂肆行掠奪商埠内之錢莊被害不少（四日） 
　　東京電北京電云北京政府擬派汪榮寳氏爲駐日本公使以繼陸宗輿氏之後（四日） 
　　北京電財政派所計畫之不換紙幣發行案其精神在補助北京政府之軍費故爲希望平和角决之新内閣所反對該案目下已有中沮之勢想恐不能實行（四日） 
　　東京電四月下旬日本對華貿易計輸出五百十萬元輸入二百十八萬元（四日） 
　　東京電參謀本部之尾野中將召集全國各師團參謀二十員定於本月十五日起以十日爲期在滿洲施行參謀演習（四日） 
　　東京電日本駐倫敦總領事報告稱英國限制奢侈品輸入一事如以轉送英國外爲目的在英國各港轉口之貨物不在禁止輸入之例（四日） 
　　東京電日本政府當局者談日美國承諾修正移民法案容我抗議之趣旨惟尙不得謂爲具體的全部容諾故猶有交涉之餘地云云（四日） 
[戰電（英人路透電）]  
　　巴黎電今日下午公報云法軍在松末河香巴業亞貢三處擊退小攻之敵軍摩爾化末周圍砲隊仍頗活動薄暮法軍在杜哇芒南鼓勇猛攻奪獲敵軍陣地五百碼俘敵多人四月三十日法軍在摩爾化末戰勝一役今悉曾佔法軍戰壕廣一千邁當深六百邁當今晚公報云末斯河西面亞伏柯爾與糜爾化末問有砲戰末斯河東錫哇芒與丹洛泊間砲火稍烈法排砲在夏福爾叢林北及伏村池西北擊散敵兵數枝隊法飛機與敵機戰於杜　芒北擊落其一（二日） 
　　倫敦電今晚英公報云昨夜德軍在伊泊爾東猛轟一小時後以步兵進攻爲英軍砲火所阻不能進抵英軍陣線敵軍復在亞貝爾北面進攻亦爲英軍砲火所制今日砲隊頗活動昨日有敵飛機一架於戰時受損降落其本軍陣線後（二日） 
　　倫敦電公報局宣稱星期一夜問敵飛船五艘攻擊英倫東北海濱及蘇格蘭東南海濱其行動未能確知在約克希爾擲下炸彈數枚地方所受損失尙無詳報（三日） 
　　彼得格勒電里加陣前歇洛克周圍道路惡劣僅能以砲隊交戰及以來福鎗互擊敵軍　圖由特維拉河左序擊破俄軍砲火雖猛卒未得利俄軍回擊甚力（三日） 
　　倫敦電四月間飛機在西境作戰者共七十六架内有德機四十八架英機喪失四架擊落德機十一架（二日） 
　　彼得格勒電英俄與波斯三國議定以波斯財政大臣所屬之混合財政委員會編製波斯第一次預算案（二日） 
　　倫敦電土軍司令允釋放湯興特將軍部下受傷患病兵士以換回同數之被俘土兵英軍已派船前往裝運（二日） 
　　羅馬電意報云上月二十九日意國亞爾泊兵在亞達美洛戰區内越過險惡山谷進攻伐戈里達與柯爾加文土中間之山脊於氷地上惡戰兩日後意軍攻破高一萬尺山上之地位四所並俘敵兵多人獲軍用品若干（二日） 
　　倫敦電今日杜白林時局大有進步惟陸軍仍固守未受擾各區之街道新芬黨人之未就擒者似已用罄子彈藏其來福鎗叛黨領袖承認彼等悞信外助之説而起事致遭失敗陸軍當道現仍從事搜查以便廓淸叛黨（二日） 
　　倫敦電德屬東斐英軍總司令斯末慈將軍報稱戰地大雨如注殊礙戰事（二日） 
　　倫敦電德國已從英國建議將英德傷兵或殘廢戰士運至瑞士其辦法與法德所訂者相同（二日） 
　　雅典電英潛艇　近在瑪摩海擊沉土國運送艦一艘（二日） 
　　海牙電荷　政府稱軍艦護送商輪一舉現已停止（二日） 
　　亞姆斯特丹　漢特爾　白拉　云德國允以亨美輪船公司之商船一艘送與荷蘭以抵償荷船土邦狄亞號前在北海爲魚雷擊沉者之損失（二日） 
　　倫敦電愛士葵説明政府關於徵兵事宜之地位謂政府重視輿情故欲　國人對於有組織勞働界之同意計帝國海陸軍力共五百萬人有餘陸軍共八十三師内有十二師乃殖民地所召集者足見帝國力量之宏政府辦理徵兵審愼討論取兵力財政實業三項全盤籌畫向維持海上霸權與資助協約國兩大事尤爲英國必要之圖政府一再研究遂有近日之提議時至今日徵兵一事乃手續之問題工黨議員之宣言令人欣慰國人聞之更可信全國一致願即解决難題不願分裂矣希望明日所提出之議案當可一勞永逸之徵兵辦法愛士葵又力言國家一致之必要謂意見參差國人内訌則協約國與中立國皆將受損害之影響政府如得國人之信任則悠悠之口儘可置諸不理若不得信任則下院彈劾之可也云云（二日） 
　　倫敦電首相愛士葵今日在下院稱明日政府將提出辦理徵兵難題之案（二日） 
　　倫敦電愛士葵在下院之宣言乃直接向抨擊者而發於時局上或有重要之影響議員多謂政府地位將因以穩固明日議案當係普及軍役案（二日） 
要聞一 
[粤東時局之趨勢]  
　　桂粤聨軍進行聞岑西林派其族姪岑慰蒼到粤聨合各黨派組織一討袁聨合會其宗旨係在調和黨見令其同心協力一致討袁刻岑君已約同黃某毛某許某等商議組織之方法所有廣東之護國北伐軍聞已編成第一二三四等軍 
 
 
 

Page 3

 
 
總司令已飭所部勤加上操并趕速定製旗幟燈籠等物以便陸續出發第一軍軍長段爾源參謀長伍淵等日昨發表誓師文一則前半皆數項城在此四年内之行爲及各地人民之怨怒等情形其末段略云源等受命組織北伐第一軍馳檄四方誓師北討持矛轉戰負弩先驅三戶尙可亡秦一旅何難興夏凡我同袍亟宜合作所望海内名宿憂時俊彥藎謀碩畫緘賜軍前其有裨於軍國無不虚己以聽云云又聞潮汕護國軍刻已攻入福建聨合漳州獨立軍共圖進行莫總司令又續派出精兵五百名乘坐兵艦由汕出韓江進規閩省龍巖府以爲前軍策應 
　　維持民食要題民軍勢力擴張交通多爲梗塞而民食遂大受影響商會官廳設法維持已迭見前報茲又有順屬旅省港商公啓一通其文曰順德屬駐大都鄉曁各路護國軍諸公鈞鑒諸君起義係以討袁護國爲宗旨義聲所播薄海同欽尤以貴軍宣布保護桑梓生命財特及保護渡船往來維持秩序爲首功惟連日我鄕渡竟被不法土匪刦掠以至水陸交通斷絶糧食告缺這時恐不死於槍彈而悉爲餓殍是則先謀我四鄉交通維持鄉人米食保護我各鄉人生命財產勿使土匪焚殺刦掠并舉派代表聨絡官軍同負保衛責任俾免誤會實爲第一要義此則我旅省港海内外同人皆賴諸公保護之力云云順德屬五沙各鄉旅省港商民區鐵軍等同啓又鄧兆吕函致報界公會云現各屬河道梗塞凡我護國軍亟應實力負責保護航行秩序旣安然後可悉力北伐昨與徐總司令代表朱君曁各善長磋商均以此爲急務除通告就近所部飭令執行外誠恐道遠未及週知特登各報仰該軍長將管轄地方勢力所及彙報俾專責任而維治安鄧兆吕印 
　　省城又一虚驚粤事解决後省城漸次解嚴商店亦照常開市乃昨（二十五）省垣忽又吃一虚驚長堤一帶以及靖遠街十三行各舖戶一律關閉門戶恍如大亂將作繼經調查始知是日上午十一點鐘時長堤新旗昌機器廠（卽向日省港澳輪船公司碼頭）之空地有無賴四人席地賭博（開骰子）聚集賭徒甚多連日經巡警干涉數次而旋散旋聚幾致無法可施至下午警察糾起大隊到場拘捕當場捕去四人并在一人名梁池之身上搜出骰子於是解回警署至下午三點二十分由巡警將四人中之二人牽往新旗昌廠空地内立時鎗斃其餘兩人有正當商店具保遂准予釋放至被鎗决兩人中之一人名梁池係寓省城單邊街七號門牌者遺下一妻兩幼子至别人則無從知悉其姓名至昨早屍體仍未有人收殮但至二十五午五點鐘又有無賴數人前往新旗昌廠内觀看鎗决兩人之屍體互相議論僉謂在空地賭博亦不致受打靶之刑語爲巡警所聞立與之辯駁始而口角繼至用武各無賴撲前將巡警毆打擊破頭顱手土之鎗頭上之帽與身懷之警棍槪被搶去巡警四散奔走甲警走落大牛秋之艇躱避以被蒙頭而臥不敢作聲乙警被打破頭顱直向靖遠街逃走有一無賴飛步追隨其後此人之衫尾有警衛軍襟章懸掛後警察發出大隊前往原處搜捕聲勢洶洶霎時間鷄犬紛飛人心惶惶各商店亦一律閉門是晚長堤又爲之一靜行人絶少來往結果何如尙未聞知 
[西人贊助川中和議]  
　　字林報載叙府魯德博士四月十三日來函略謂三月二十四日叙府戰局發生一種新氣象初馮旅長請湯慶斯博士與余二人擔任雙方間議和事宜湯博士乃行四日路程往晤滇軍總司令蔡鍔余赴西南行兩站路請劉司令暫緩進攻叙府以便磋議條件至三月二十三日叙府兩軍議定各派代表與蔡鍔接洽余隨之俱往與蔡會商兩次蔡遂派員與余等同還叙府俾可與馮旅長商酌並往晤成都陳將軍當議和開始之際余等聞帝制撤銷之消息然此不過爲南軍要求之一南軍决不因此而承認袁氏爲總統也袁氏作皇帝不成乃自任爲總統直以民國政府爲玩弄之具今雖議定停戰磋商仍在進行中依據所議之條件陳將軍與馮旅長應與南軍聨合要求召集國會另選總統目下南軍數千人逼迫叙府如此軍不早宣告獨立則南軍必逐去之盜匪四處橫行船隻即欲在叙府附近過江亦所不許惟裝載洋人或兵士者則不在禁例（中略）蜀西交戰之軍雙方各有萬人南軍損失較少僅傷千人死數百人北軍死傷之數較諸南軍當多二三倍敎會事業未至爲戰事所阻不能照舊進行但叙府敎會在民間之勢力業已大增余等外人同歷困苦同受恐慌惟兩軍予吾外人以最大之自由與敬愛且能信用外人故余等得於議和之際有所贊助云云又十四日來函云就目下和議觀之叙府方面似不致再有戰事而另舉總統之要求亦必更爲强决云 
[劉冠雄抵閩後大勢之危急（福州通信）]  
　　海軍劉總長於四月二十號早晨七句鐘乘坐軍艦抵閩駐節於馬江船政局之儲材所隨從人員三十餘人護衛軍隊計有北兵一隊水師營兵一隊是晚卽有海軍行署之文告偏貼省垣通衢略謂閩省一隅關係全國之安危閩若不保則大局更難收拾本總長現巳督率水陸軍隊來閩如有再行鼓吹獨立者卽以軍法從事云云此種文告傳播後不明時局之少數人以爲癸丑之秋劉氏足跡甫臨而閩省即取銷獨立故劉氏大爲可恃然多數人之心理則謂今之時局與前大爲不同或將因劉氏而更速閩省之禍人心益爲惴惴至二十二號晚魚更三躍城内安泰橋一帶居民忽遷徙一空扶老挈幼失屨墜珥情形甚爲狼狽蓋因新到北軍約千餘人奉總長令人城駐紥履聲　　鼓聲鼕鼕人民方在睡夢中聞聲驚醒誤會爲民軍起事故演此一番惡劇至次早黎明查詢之後人心稍定二十三號下午第十一旅旅長王麒親往馬江迎迓劉總長入城駐節於旅司令部（陸軍小學校舊址）與李建武將軍面商一切防守事宜翌日下午四時復回馬江行署查劉氏本届到省在籍紳士絶少前往普謁蓋衆意皆不贊成劉氏之率兵入閩也劉氏因與各紳枘鑿亦常覺鬱鬱不樂至二十四號下午接到新裕商輪沉沒確信之後尤覺食不甘味寢不安席曾對其左右親信人言目前所定計畫若不成功則將以身殉國云云 
　　近日全國情形瞬息萬變而閩省之命運亦隨以轉移當劉總長甫到閩時就其所計畫者似欲以閩厦兩口岸屯紥大隊海陸軍徐圖乘隙攻粤閩省軍務之設施實取乎攻勢也戰線當在漳潮分界之區省垣尙可高枕無憂至今日而形勢又一變矣桂粤妥協巳有成議閩軍無由乘釁以攻粤而粤軍且將抽選一二部份以攻閩莫擎宇等未能大逞厥志於粤者巳汲汲轉而圖閩當軸諸公輙接漳厦各密探緊急報告莫氏之軍瞬將由汕而入厦又聞粤省大局稍定後即將派遣軍艦輸送勁旅來攻閩之金門涵江各口則變攻勢爲守勢閩垣鋒鏑之禍又迫在眉睫間矣且段内閣出現後北軍巳無繼續南下之望劉氏所建大舉攻粤之策巳成畫餅中央且將調劉氏先往巡視長江各下游則閩省海陸之軍力自今以後有減無增必難與粤軍相抗李將軍苟拘執成見三山勝地恐不免爲虀粉也故近日表面上雖頗安靖而有識之士沈潛觀變預料粤軍必將侵入旬日之後將有大戰事發生遷避者猶不敢遽行回省至於本省有志之士欲圖起義者近日多薈萃於厦門亦足爲粤軍之導線云 
[贛東之獨立消息（南昌通信）]  
　　滇黔事起贛省防務注重九江萍鄉南處粤浙獨立後贛南各屬雖加駐重兵布置周密而贛東與浙毗連玉山上饒各縣之防務則尙未注意而不料黨人已乘機入矣 
　　玉山爲江西與浙毗連要境商務繁盛浙江獨立後人心惶恐商業巳不免暗受影響孰意本月二十四日突有縣知事失蹤警衛隊長被戕之事聞此次起事原因係有由浙來縣之黨人運動警佐羅金聲據報浙兵迫近城下奔赴縣署請籌防禦之策縣知事王鐘聞警即下戒嚴令并命自募警衛隊長督兵前往抵禦詎各兵 
士因受苛虐早被運動行未數武即反戈相向將隊長（王知事之甥）擊斃蜂擁入署知事生死不明獄囚盡釋宣布獨立黨人乘勢西下上饒（距玉山六十里）土匪聞風響應知事督警護防衛衆寡不敵縣城於二十六日被黨人佔據嗣經駐防河口警備隊賽炳林督隊往救於二十八日收復今日有電來省報告當道即派第三旅步兵一營星夜前往又令第六師備補軍第一營開赴弋陽縣防堵並令第二營開赴吉安永修各縣駐紥玉山大軍未到前必難恢復原狀廣豐距該縣只三十里亦頗危急省中近日謠言益甚並有即晚起事之説連日捕獲黨人甚多聞係護國軍派來贛省運動獨立故近日異常戒備人心極爲恐慌九江方面黨人亦圖謀甚急日前經駐潯定武軍拿獲運動獨立之黨人李某等三名梟首示衆並聞九江第三中學校因被定武軍注意有借該校駐兵之謠學生大起恐慌已紛紛退學加籍戚巡按接前項電告後派總視學宋育德前往相機辦理然欲重行召集照常上課恐尙需時日也 
　　頃又有自衢來者投函述江西廣信玉山獨立事甚詳附錄如下廣信全屬共有五縣退伍軍人散居此五縣者數頗不少而尤以玉山東鄉爲最佔多數自聞金衢嚴獨立其内幕爲前江西軍法處長錢剛所主持一般退伍軍人於錢爲舊部得信之後即躍躍欲動是時適有董福開者在滬擔任全贛進行事宜當與錢君協議特派嚴某及周王徐諸人趁浙獨立之時趕赴廣信聨絡驚備隊長號召退伍軍人一時應者有五千餘人之譜遂於上月二十一號直撲縣公署逼令宣佈獨立知事王君畏禍不敢露面由其弟出爲調停詎一言不合即遭民軍鎗斃王知事則派人看管之現在該府舊屬各縣巳有起而響應者聞巳舉嚴某爲護國軍總司令玉山舊警備隊長某爲副司令云 
[零陵鎭守使宣告獨立（長沙通信）]  
　　一面迫湯贊同 
　　一面與倪宣戰 
　　零陵鎭守使望雲亭原係湘省南路守備隊司令官去歲因添設零陵鎭守使卽以望君改任斯職所部軍隊約七千餘人近自廣西獨立後該處與桂省毗連桂軍侵入相境該　適當其衝早有岌岌可危之勢而望君又爲陸榮廷舊部日來屢受迫脅無可抵抗遂於日前電致北京政府略謂桂軍壓境零陵有岌岌不保之虞雲亭對於國家前途無所偏倚亦無所謂意見惟職在鎭守祇知以保護人民治安維持地方秩序爲唯一之宗旨萬不能束守坐待致陷數十萬人民生命財產於危亡之地業巳統率所部宣布獨立云云自署爲湖南護國軍總司令聨合桂軍一致進行並電請湯將軍早定大計尅日宣布獨立以慰全省人民之望聞此電拍發後卽於昨二十六號進抵祁陽與該處所駐之倪軍（倪毓棻兵多駐湘潭衡州一帶亦有分駐祁陽者）正式宣戰現經駐紥湘潭之唐旅長天喜（亦隸屬倪軍者）出爲調停勸令彼此各自保護地方勿遽交戰以免塗炭生靈至能否就範尙不可知並聞湘潭巨紳羅正鈞等（羅與唐天喜有舊交）以唐旅長在潭與潭邑紳商頗能聨絡感情約束兵士不至騷擾昨以王闓運領銜電致北京統率辦事處請留唐旅長駐潭鎭攝以資保衛 
[南京快信]  
　　中央擬不日開軍事會議解决最雜問題昨電馮齊兩使派員赴京參預會議 
　　江西之廣豐玉山等縣已被民軍佔領宣佈獨立故此問至福建之電信巳不通 
　　江西派郝賢林徐世法赴魯豫招兵昨已有一千六百名乘津浦車南來旋即改乘江輪赴九江 
　　馮將軍昨電飭蘇錫常鎭各軍長官轉飭所屬軍警堅持保衛地方之宗旨同心協力嚴密防範勿爲謠言所惑云云 
　　鎭江葛司令電軍民兩使　告該處到有美日兵艦各兩艘 
　　徐樹錚昨又奉派來寗晤商馮將軍聞蔣雁行亦由鄂乘艦來此 
　　張勳所部之定武軍已有兩營開往靖江 
　　倪嗣冲赴皖之行忽中止聞倪又有准備向某方面進兵之説 
　　蘇州朱兼使昨電馮將軍禀報該處稽查隊於五月一日成立 
　　福建巡按使許世英昨來寗晚車即回滬 
　　新任滬寗滬杭鐵路總辦孫多鈺昨由滬來寗 
　　省城各學校前因學生相率請假回里故多半停課現謠言稍靜齊使昨飭各校長勸告各學生回校上課 
　　昨日（三日）執法處在南門外鎗斃梁某一名罪狀未佈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位與和議之關係]  
　　日昨公府於下午三鐘時曾接到湯濟武覆電一件略稱項城今旣顧念危局承認退職誠爲中國前途之大幸亦爲人民之福讓賢之美名定光耀史册囑託之事自當向南軍諸首領竭力説項至南軍前擬提出彈劾一節緣因項城無誠意表示之故今旣俯從輿情保可無意外之慮云云惟據英　京報則稱前日（三十日）公府又有特别重要會議　者請頗　及退位問題旋有人面詢閣員某君　局目前究竟打何主意外問所云退位之説是否有據某君答言退位二字目前尙説不到此大約所謂責任内閣旣成當局現正苦心孤詣籌　其所謂民意機關此等事雖亦爲退位前必經之階級然　已直接爲何種預備尙未見失之過早也 
　　南軍方面對於退位問題始終堅持不讓茲聞政府於日昨（一日）復接到蔡松坡陸榮廷岑春煊梁啟超湯化龍等十餘人聨電一件因關防特嚴未能深悉其大致係聲明項城退位實與中國存亡有密切關係倘十日内仍不正式宣佈退位明令即認爲和局决裂以武力爲最後之解决又據軍政兩界消息袁公對於退位問題前日已分電未獨立各省軍民長官徵詢意見藉作去留之標準詎料日昨接到各省覆電贊成袁氏退位者竟有十三省之多 
　　川湘方面南北兩軍停戰期限原定於本月六日滿限刻下所餘僅有四朝茲據政界消息政府之方針有意展期繼續停戰以資和議之進行乃日昨忽接到南軍諸首領聨銜聲稱主要條件如在停戰期内仍未得相當美滿之解决卽勿庸再事延展議期等語之要電下得已密派素與諸首領感情洽合者設法疏通冀得繼續協商之餘地日昨昨中央接有覆電内容甚密僅聞當局者對於該原電頗有不豫之色據局外人揣測必係有難轉情形之密報 
[新内閣之宗旨與議題]  
　　國務會議三要案五月一日叚内閣召集緊要國務會議全體國務　一律出席據聞是日提議者第一案以内閣名義與獨立各省提出國事未决已决定期應行協商要件手續之規定此節據叚内閣宣言之理由蓋以南軍不認此次中央新内閣成立並云南北協商之件亦不准用内閣名義之故是以提出討論第二案係前國務院組織草案之言定第三案係項　退位關係公私兩面利害情形之善後方針由上午九鐘開議直至十一點半鐘閉議聞第三案是日議定情形業由段内閣繕呈裁核至退位問題所謂公私者係指項　個人地位與大局狀况而言其理由蓋以項城退位後之保障如不得美善辦法必定有種種不利之危險至關大局方面首先斡旋融化者則係項城之軍隊　事前無制服手續深恐藉端羣起暴動也 
　　答覆馮將軍質問上月三十日叚内閣曾專致宣武將軍馮國璋密碼要電一道據聞内容爲新内閣成立問題對馮前電提出質問之點有所答覆電中主要之語略稱中央此次組織新内閣所具之宗旨洵爲刷新政治鞏固國本起見並無他意然此閣制理應由國會產出方合法理茲因國會未能倉促成立於時勢必要關係是以不得不提前亟行組織閣制俟國會選出後再交由該會追認或重新組織至關責任上確非專負當局一人之責任凡各方面均能負完全責任請將　體諒苦衷俾濟國是不勝盼切 
　　改訂檢查訪電法日前國務會議時關於檢查外國新聞訪員電報一事聞决定以後對於訪員所發電文如與事實相符者卽准其照發若與事實相違反而屬於謠傳者則將其電扣留其扣留分明扣暗扣兩種明扣係將與事實不符之處告知發電人請其更正暗扣叫將其電文留而不發現已由當局派定某某四人專司其事 
[鐵道大借欵與不兌換紙幣]  
　　英文京報云今據外間謠傳謂當局有向某國提議鐵道大借欵之意據其所言當局所提供之抵押品首在某某等路又一説此次擬將全國巳成未成各鐵咱凡未曾抵與外人者一律抵押故希望中之借欵額甚鉅上星期五日某國公使招宴某某兩氏　爲此事之動機聞暗中主持者則爲某某前此外報喧言某某求援於某國公使其用意即在乞某國與以財政上之援助云云此等謠傳固不足信即使欲勉强成爲事實亦難辦到蓋吾國曾與各國訂立條約凡京城八十英里之各鐵路不得向外國抵押借欵此條約今尙存在外人安能不問而所謂某國者日宣言對於南北堅持中立主義又安肯於今日以巨欵相貸乎故此事萬難辦到以外間旣有此説特表而出之耳 
　　近日外問喧傳政府爲救濟財政困難起見有發行不兌換紙幣之計畫已紀前報茲詢諸政府某要人云不兌換紙幣之發行流弊滋多世界財政學者已言之工綦詳况中國目下之情形政府信用巳失金融基礎亦未鞏固若施行此種計畫勢不至釀成金融界之恐慌不止政府内部不乏有識者即有爲此種計畫之建議者亦斷不至見諸實行云云惟聞此事之發動爲復任財政次長兼鹽務署長張岱杉氏其主張之理由略謂際此時艱内債不能　外債不能偕鹽税亦不能用而司農仰屋國庫空虚種種困難無從着手倘再畏首畏尾不籌他法俾收入增多何能濟事於是始議行不換紙幣與加徵雜税兩種但不換紙幣各報登載已被新内閣打銷而即他方觀察恐屬不確遲早必有發行之一日又據順天時報云政　確有此舉然恐商民起而反對故守秘密俟將施行手續辦理就緒即霹靂一聲頒令實行 
[省議會之前路何如]  
　　北京之草案英文京報云近日喧傳將次公布　省議會制度本報前已略紀其事矣茲聞此項草案實名省制當時起草者爲章宗祥曹汝霖二氏其後經過數次會議有無更改不得而知惟知第一章以省爲法人並人分中央官治及地方官治第二章爲省議會其中謬處極多最甚者如省議會議决案巡按使認爲有違碍時得不予公布並無提交覆議及覆議時仍執前議當予公布之規定是則巡按使憑一己私見不難將省議會意思蹂躪無餘矣又如省議會不得向國會請願不得組織聨合會夫尋常一私人尙得請願於國會省議會以法人之資格反無此權寗不可怪嗚呼今日何日今日欲急急頒布此項省制是何作用而尙作此荒謬絶倫之規定續行其鉗制之政策人其唾之呼至於吾人尤有所不解者今日國會尙未成立省制是否可不經國會通過即逕用命令公布政府自取消帝制以後果有向國民悔罪之意則愼母再爲此等乖謬之舉以益國人之怒也 
　　浙人之意見浙省人民請願組織臨時省議會一節會誌前報茲聞此事有經參議會議决從緩之説並聞前省會議員許君行彬曾致莫伯恆議長一書對於省議會頗具有一種見解其文略云此次吾浙猝然獨立身體　縱未受半點光榮心理上似亦稍覺愉快昨來省垣舊時同事紛紛以恢復省議會向商弟意有不甚贊同之處謹爲先生言之一滇黔起義之邦尙未聞有是舉吾浙獨立雖亦爲東南之倡然鄰封態度均在不可捉摸之際似宜注重武備而立法機關不妨暫時從緩一俟大局稍定或以國會爲標凖或從事進行未爲晚也此弟以恢復省議會爲時機太早者一也一士夫廉恥至近世而掃地以盡吾輩忝爲人民代表自與作宦不同出處之間允當自重昔日由袁政府非法解散今日由省議負自行召集人格何在民意何存此弟以恢復省議會非得官廳召集不可者又一也有此兩種意見質諸高明以爲然否至報章所載有某君發起組織臨時省議會由旅省紳商推舉議員每縣一二人云云此種一無根據之辦法自無討論之價値縱其内容若何未得而知而要不能謂之民選議員則斷然也弟受辱較深雅不欲再入名場况値此時局蒼白苟全性命已爲大幸更何權利思想之足存云云 
[雲南通信]  
　滇省首義三路出師激戰之烈以入川之第一軍爲最著因中央以北省多年之精鋭及利器上咸萃於川雖滇中猛將勇士以一當十然敵人駢死雖衆我軍亦不免有所受傷四月三號各營受傷軍士多巳護載回滇約共數十人分住陸軍宏濟醫院聘有英匣譚信醫士及倪王郭醫官四人擔任義務逐日到院醫治踰日周劍公葉香石吳子樵諸君先後到院慰問周君並贈各軍人以牛乳七號唐都督亦親到兩院躬詣各軍人牀側慰問一一徧及各軍人皆感極而泣並給每軍士銀五元每軍官銀二十元八號唐都督之夫人侍同祖太夫人復至醫院隨携鷄蛋年乳等多品滋養食物分給各軍人遍傳温語各軍人僉云吾輩得蒙此種種優待惟祝傷創早日醫痊仍亟相偕齊赴敵努力殺敵冀以馬革裹屍用答我都督與父老之厚愛云 
　　四月三號滇中好義各紳商曾向護國軍籌餉總局捐餉二萬餘元四月六號又有第二次樂捐助餉之舉曹寳聚捐銀一千元光大和捐銀二千元東順祥捐銀一千元殖邊銀行捐銀一千元周小雲捐銀二千五百元其餘數百元或百數十元者甚多可見滇人之好義矣 
[湖南之大恐慌（長沙通信）]  
　　湘省自滇事起後由北方陸續開來軍隊巳達四師以上皖南鎮守使倪毓棻來湘又帶有軍隊一十五營總計湘省所駐客軍約在六萬人以外而湘省所有之兵不滿一萬近日以來謠言蠭起或謂湘潭北兵譁變或謂西路北兵潰亂警報迭至一夕數驚一般居民紛紛遷徙其慌恐情形與辛亥九月無異長沙士紳汪詒書等以此等現象適足以擾亂治安外間謠傳雖未足深信然若毫不預備萬一有警其將何以禦之茲爲維持地方秩序起見特與地方官紳籌商即就郭人漳所招鑛警（湘紳郭人漳曾請招練鑛警五營專爲保護鑛山之用）擴充營數由公家發給鎗枝酌予餉項暫時借保地方公安刻下已經全體贊成並經湯鑄新將軍核准即以郭紳充任統領俾速編練郭遵即照辦正在籌備一切大約不久即可成軍 
　　新任安徽巡按使倪丹忱氏前次奉令來湘其前站十營已於四月二十日行抵岳州現在倪氏旣被任爲安徽巡按則來湘一層當然作罷昨湯將軍已得倪使來電報告一切至業已抵岳之安武軍亦即日撤回皖省 
　　近日省城紛傳湘潭有事謂駐潭北兵忽然譁變該縣商民己全體罷市城門亦關閉兩日城廂内外業已斷絶交通云云言之鑿鑿若曾目擊者然省城居民遂信以爲眞紛紛走避及至電詢該縣則云全屬子虚但該處謠風亦甚熾烈聞某日忽全縣傳説謂省城確已宣布獨立地方糜爛異常省城亂兵已定於明日來縣等語商民聞此惡耗驚駭萬分一夜之間遷徙過半其惶恐之狀嚴若亂兵即已跟蹤而至者其情形亦可哀已 
　　湘省西南土匪之猖獗近年已達極端一月以來更甚前次平江之亂知事被戕未及旬日而新寗又作該縣土匪之多本爲各屬之冠日前匪黨忽蜂擁入城多至數百與警備隊聨絡一氣以手槍迫令知事順從兩日之間聚集至兩千以外聲稱響應民黨所有錢糧公欵被彼等搜刮殆盡各佐理員服物亦洗搶一空又復到處放火任意擄掠因該縣電報不通刻下尙不知是何景况惟此間紛紛傳説謂知事馮慶榆已經遇害澧縣亦有不靖消息知事夏逢時亦有被匪戕殺之説究竟如何俟查明再報 
　　湖南巡按使沈金鑑以湘省大局危險異常深恐有變故發生心常惴惴爰極力運動調京以便跳出此驚濤駭浪之漩渦昨果得中央來電將其調京所遺巡按缺卽令湯將軍兼署沈氏得電後愉快異常遂立飭各科從速辦理交代並咨催湯將運趕急接代以便即日離湘 
[戰禍聲中之湖北]  
　　鄂省歷來黨禁森嚴滇事起後官場防範日日加緊於軍警方面滿佈暗探束縛殊甚黨人終雖活動即南湖之役其謀亦係預敗是以近日改變方針圖在外屬舉事因襄河一帶毘連陜豫民風强悍交結較易聞已由蔡濟民吳醒漢等分途運動王將軍據密探報告即轉飭鄖襄鎭守使黎天才荆宜防守司令石星川嚴防所部被其動聞黎天才所部第九師三十四團徐團長近曾在隨縣唐縣鎭破獲一大機關乃黨人聨絡裁兵會匪謀擾豫鄂之運籌處惟只獲某黨首之代表張文達等三名雖　無關重要然盡悉其謀豫圖鄂之秘密其謀豫者爲申時可經黨魁委任爲編制第五軍司令申係湖北荆門人留日陸軍學生圖鄂者爲漢川人白岩亦係陸軍學生前曾任營長現經黨魁委爲編制第一軍司令又有文晋介者荆門人爲第六軍司令每軍均轄兩師組織與陸軍建制無異現在結合巳有數萬人盡係湖北曾隸軍籍之士惟因不能來省舉事在外縣起首又以軍械未到故尙在觀望但其下之師旅團營各長則巳部署齊全當黎天才部下往搜時張文達突然舉火將重要職員名册焚燒軍隊搶入只奪獲殘缺者數頁内有申白文等及黨軍第九師長朱澤淸第十師長陳伯超十九旅旅長王會菴第十八旅旅長陳壽山第五軍九師參謀馬海全曁聨絡差遣等無關緊要之人名二十餘名未焚刻黎巳詳請通飭按名嚴緝而張文達等則己解省審訊 
　　南湖馬砲隊之變經王將軍調集各軍隊立即撲滅所有在事出力各員已由將軍咨部呈請分别奬勵除近畿第六混成旅一團二營營長任成章擢授中校砲兵二團一營營長董棣輝二營營長彭舆全二團團附顏景宗步兵五團二營營長徐得祥第二營營長劉彥英等均給予五等文虎章外尙有營附連排長及軍署調查共二十餘員或獲升級加銜或給動章奬章種種色色與捍禦外侮克復城池之大保案無異也 
　　湖北全省官有房屋田地早經財政部委黃祖徽前來設立官產處淸查變賣自由處置其省垣南北兩路官地昔本湖場經張南皮籌修攔江堤後始成膏腴亦經派員勘丈繪圖分段招商承買此本爲該處　有之特權他機關無可干預茲聞將軍巡按以武漢官產之購置皆爲張南皮苦心經營　盡而來一切建築物及貴重地皮實具遠大宏規如通湘門内外地叚爲將來粤川漢路通車繁盛地點下新河地皮更關商場要衢今聞該　因時局恐慌部催解欵若一再跌價求售殊爲可惜特呈中央擬將省垣官地擇要劃留作爲營產暫不變賣一面委軍署副官劉某會同武昌知事調查官荒變爲膏腴者皆視爲國家生產保存作軍事上利用其南湖官地業經指爲牧場槪不准賣現此議尙未經部復准官產處正在抗爭昨將軍巡按巳會飭該處凡變賣房屋地皮均須詳報核准始能變賣否則不生效力説者謂現値財政支絀該處多賣一起官產中央即多得一分助力鄂軍按素以擁護中央爲職志今忽阻賣官產未免可異不知鄂軍按對於官產實以賤售可惜爲主旨若謂其有意阻賣則前日鄂省巳將本年公債攤派於軍政各界之數先行湊集十九萬元解京此豈對於中央稍存觀望者所肯爲耶 
[常州通信]  
　　樹桑育蠶向爲常人一大利源每年於季春榖雨節令蠶子蜕化農民維持調護至三眠後成繭出賣藉此上完國賦下資生計關係至爲重大邇因時局不靖鄉民以訛傳訛致起驚慌甚將蜕化之蠶不加愛惜任意蹧蹋抛棄尤以縣屬東北一帶爲甚瞻顧前途生計殊爲可慮本邑繭公所昨特條陳以上情形函請縣署給示曉諭並飭市鄉董轉發各圖責貼俾衆週知聞縣署業經出示曉諭農商人等一體週知矣定東鄉昨日拿獲盜犯三名盜船一艘並有刀槍等違禁品當由該鄉董押解來城投報業經團部訊明　狀隨即押赴北郊斬决 
　　第二區内之各小學前因受驚恐潮流學生家屬多帶領兒童遠避以致不能上課現已大局粗定避難人多紛紛旋里聞各校皆於日内照常授課並聞城中女校亦多上課矣 
　　懷南鳴鳳交界處之鄒墟鎭市面熱鬧爲該處著名鎭市前日下午三時許倐來口操北音之盜匪三四十人向居民鳴鎗示威該鎭向無兵警駐紥又無民團槍械一任飽掠而去計搶刼商舖萬順泰萬順昌詳泰三家損失在千餘元鄉民顧榮根王庭植被匪鎗傷並聞尙有某店夥二人亦受鎗彈現已赴縣署報案今晨派員下鄉勘驗矣又聞依東鄉三十六都五圖翁金傳家亦於日前被盜匪二三十人破門而進刦去衣物多件並刀傷事主及事主妻母嗚呼時局不靖盜匪橫行窮其遠因皆籌安會所賜也 
　　本邑鹽公棧外運來鹽向由東水關進城今値戒嚴之際該引商張恆源惲久福誠恐守護兵士糾葛不敢進城昨特函乞縣署發給護照五紙俾與來鹽船執領並請咨團部傳諭守護兵士遇有鹽船到場驗照放行便民食而安商業聞翁知事業已嚴行矣 
[吳門軍務紀要]  
 
 
 

Page 7

 
 
[第二張]  
　　（一）工兵分駐車站蘇州滬寗火車站路線之保護前由馮將軍責令第二師擔任頃朱師長因稽查隊成立則職責攸關亟應格外愼重昨派駐蘇之工程營移駐蘇州車站之附近軌道以便協同軍警執行檢查之任而工程營長奉飭後今日先至蘇站相度屯紥地點擬分士兵一連於官瀆里營部則設於東山廟大約明後即可移　矣 
　　（二）赴省軍官還蘇第二師下級軍官於前次接洽黨人時頗受嫌疑致工程營之某連長等五名經大吏飭傳赴寗面詢實情茲悉該連長等赴寗時心甚惴惴迨經馮宣武傳詢各人均將始末情形詳細禀復述明當時與黨人接洽係上官飭派乃利用吾等以探消息别無他意上將軍面諭各連長嗣後務須束身自愛免爲他人指摘旋於昨日着令各還本職一面飭令第二師師長朱熙嚴加察看 
　　（三）使道注意防務連日蘇城大局在表面上　見鎭靜商市亦漸規復舊觀惟軍事一方面之設施仍復亟亟不遑而檢查梭巡未敢或懈昨日朱鎭守使與趙道尹通告軍警云現在本城謠言四播軍事方殷凡我軍警士兵仍須　刷精神嚴密巡查期一致之進行庶秩序之安寗以收羣策羣力之效果幸勿視爲防務稍　節可大意以曠職務本鎭守使道尹有厚望也 
　　（四）北軍仍還上海進攻澄台時滬上第十師奉派步兵一營機關鎗　連開駐無錫於南門外南水仙廟會合禁衛軍等三路進攻茲因澄事已平其調駐無錫各軍陸續均回原防楊子靑營長亦由今日率隊返滬行抵蘇州時至鎭守使署謁見朱使有所陳述旋　動身赴申當由王占六參謀長送至閶門車站 
　　（五）安武軍將調防安武軍步兵兩營機關鎗兩連奉關來蘇駐紥在虎邱李周兩公祠至翌日（即二號）有士兵四名均服軍衣腰帶刺刀至閶門外馬路上游玩先在愛國居啜茗　即赴同樂坊某妓院内　士兵一入妓舘即强令妓女唱歌稍一違意各出刺刀恫嚇當時該院即密報富春坊憲兵連（與同樂坊一步之隔）派排長士兵十餘名前往彈壓乃悻悻而去一面電告其管帶史李兩君嚴加管束自此事發現後居民皆側目而視昨經朱師長電請上將軍擬將駐守常熟之蘇軍調轉即派安武軍前往接替聞此事可得上將軍允准也 
　　（六）二師預籌開補第二師之三四兩旅各團營缺額甚多每營目兵二百二十餘人（原定五百十二名）半數猶屬不到一遇調動實力毫無朱師長迭次請補足額欲完全成師巳非一次亦緣限於經濟迄未實行現因省防日急本省駐防不敷乞援客軍故上將軍昨特電知朱師長令其擇要各營連先行開補朱使奉電後現正與彭參謀吳副官通盤籌劃補充數目之辦法矣 
地方通信 
[鎭江]  
　　警察區長大捉烟賭鎭江小碼頭警察第四分區王區長對於禁止烟賭頗爲嚴密而該區人民多不長罰烟巢賭窟仍所在皆有故該區長於日前大加搜捉計共破獲七八處之多當即帶區分别予以重罰 
[江北]  
　　游緝隊司令部遷揚江北游緝隊馬玉仁旅長現以時局不靖謠言蠭起深恐裏下河一帶匪徒滋擾特將司令部由十二圩遷移至揚駐紥新城萬壽寺以資鎭懾 
　　紳董請併警區地點鎭郡對江公道橋地方自警察第五分區成立以來安靖無事現北立集紳董阮恩棠以第五區區員羅春　辦事認眞去歲冬防尤爲得力特具禀縣署請將鄰近之楊歡壩杭家集方家集赤岸湖　尙未立有警察地方一併劃歸該區兼管以專責成而軍警務 
[奉賢]  
　　軍警集議保衛地方奉邑災　之後飢黎載道刻下又因時局不靖梟盜時有出沒靑村港程紳蓉蓀恐其爲害地方特於四月二十九號設席邀請水陸鹽防軍警人士並當地紳商集議防衛之策僉謂軍警當聨絡一氣以後無論如何總以保衛地方維持秩序爲宗旨如有梟盜發生或借名破壞自當一律兜拿云 
[湖北]  
　　省垣擬發銅元票鄂省金融困乏紙幣濫滯達於極點且銅元缺乏兌換維艱雖官錢局開辦期近仍難得此大宗銅幣以供兌取茲當道擬發行使民小票分十枚二十枚兩種以便折零交易暫救　法已由段巡按提出財政會議取决矣 
　　編練漢口保安隊省會保安隊已由警務處提編成立分配四區於二十八日完全服務第一區由通湘門至洪山二區由南湖武太閘至白沙洲三區由鮎魚套至白點廟四區由大堤口至下新河每區支隊長一員排長六員保安士六十名營長則附駐警廳居中指揮昨王將軍以漢鎭華洋雜處商業繁重特飭崔玉甫處長賡續編練商埠保安營當卽召商局際芸廳長預算餉需妥速籌辦暫編四分隊由漢鎭各區署負有敎練所資格之巡士提選編制其根據地劃分四區濱水一方面自襄河之灰丐廠至招商碼頭爲一二兩區後面由橋口達大智門至洋火廠華界内爲三四兩區刻正在計書中 
[漢口]  
　　警察廳取締遷徙近日漢口商民遷徙者頗多以故漢口警察廳長周亞芬出有示諭并訂條件取締居民遷徙茲將取締條件錄下一全鎭商民居民人等不得無故搬遷如因事故必須遷居務於三日内報告舊管及新管之各警察署查實登記以資考核倘逾限不報查出即行處罰一新租住户無論係由何處遷來其房主或經理人應先問明來歴取具切實妥保於三日内隨同該住户赴該管警署報候查詰如無妥保濫租或逾期不報查出即行罰辦一舊有住户爲房主所親信即由房主自負完全責任如查有形跡可疑者應密報該管警署查核辦理一舊租新租房屋無論住客貿易如有匪黨在内密設機關一經破獲除公有房屋查明分别核辦外凡係私有房屋不論曾租典轉否押即行充公並將該房主或經理人及保人一體治罪一退租空屋應由該房主或經理人封鎖并隨時查禁以防不虞一房主對於同居之住户或住户對於同居之房主及住户對於同居之住户均應互相糾察如房主或住户有爲匪情事經同居之人查實報告該管警署因而拿獲人犯證據者除加以特别保護外仍轉請酌給奬勵但不得挾嫌揑報明夏口縣侯知事亦曾出有示諭取締人民搬家以免紛擾 
[濟南]  
　　軍署戒備之未懈濟南近日市面人心雖日見靜　而軍警各界之戒備仍未少懈軍署附近幾至斷絶行人警察廳於每晚六鑛即選派巡警敎練所學員六十餘名赴軍署前後終夜梭巡並聞每日巡查之軍警近每人加給大洋五　以示奬勵云 
　　司令又槍斃土匪濟南衛戍司令部於三十號早十鐘綁出王德明一名押赴南圩門外刑塌槍斃該犯係於本年二月間在城内安樂街拿獲者據供聚衆槍刼多案得贓分用不諱故處以死刑昨已將罪狀宣布矣 
[厦門]  
　　灌口官民兩軍開戰二十日有北兵一連砲兵二十餘人携大砲二尊機關槍二架由厦開往灌口到時拘擄商民三十餘人被殺者二人隨又肆行搶奪全灌商場盡行罷市多日尙未照常貿易該處自辛亥後爲民黨最盛之區聞帝調問　起即組織民軍約三千人招集留學生及二次失敗之軍官到地訓練駐在天星寨猪哥寨白虎岩天柱岩等處近因各省獨立該軍有一部分出駐山口廟北兵初至前場地方不敢關進二十一晚始强擄鄉人爲　導濳伏山口廟附近適爲民軍偵見隨即整隊鎗擊官軍二十二日自晨四點戰至下午二點槍砲之聲隆隆不絶聞官軍死傷數十人中有連長一員排長一員民軍死傷七八人其軍械純係新式均由潮州運入者約有五千餘桿故戰鬭力甚富二十二晚始派員到厦求救當由司令部再派步兵一連携　關槍二架大砲二尊赴灌助戰現在勝負未詳 
[奉天]  
　　公署之財政會議奉天張軍按於接任軍民兩署後因用人問題頗費躊躇茲已略加安插粗有端倪惟現　四月底各界薪餉亟應如數核發而各項税收並不暢旺故張氏昨在行政公署特開財政會議邀集袁秘書長金政務廳長王財政廳長曁　重要人員與議聞張氏提出數端（一）協濟中央之欵應如何酌量情形分期報解（一）支出之欵當就收入分配應如何節減以裕度支（一）原有税欵應如何加以整理使之涓滴歸公（一）新加之税應斟酌民力遂漸推行以舒民困聞其會議結果先從節流入手所有新設各穖關分别緩急量爲裁併至各項服務人員亦擬淘汰若千或將薪水減少藉以支持局面現正調集各機關員額薪額表交由秘書廳酌議云 
雜評一 
[停戰期之末日（一子）]  
　　明日爲停戰期之未日或云南軍不允續展休戰期或云已允再延二三星期如果不允也則戰禍固又在目前即允亦爲日無幾然則國人竟將再罹此戰禍之慘苦乎 
　　中央今日亦未嘗不欲免開戰禍也然欲戰禍之免舍速决退位外無他法空言磋商有何裨補湯薌銘之電曰不允退位兵革不息亟應屈從以救數百萬人民於水火諒哉是言當局素以救國救民號於衆而一月來情勢之遷變富亦審察已熟則曷不於此延無可延之日毅然一决之乎 
　　以理言之此停戰期之末日即爲當局者退位觀望之未日而國人之禍福亦即繫此末日矣嗚呼此末日之命運果何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北崗警發癲肇禍三誌]  
　　北四川路橫浜橋北麥傘里華界五區站崗巡警劉長興神經錯亂開鎗亂擊死四人傷十餘人詳情已兩誌前報茲悉震康恒鎭表店夥朱富材當時被槍擊中受傷甚重亦於前日死於同仁醫院業由捕房將尸車送驗尸所咋經公共公廨王康二讞員蒞所驗明委係中彈致命旋傳震康恒主余德泉略訊一過諭令代爲棺殮聽候核辦 
　　遇害日本人阿格中平現年二十八歲住蓬路二號門牌事後由該日人之妻將尸舁回家内暫行棺殮惟不釘蓋一面詣日本領事署禀求伸雪口領立即照會楊交涉員轉飭上海地方廳並公共公廨會同日領前往相驗林檢察長當派沈檢察官及沈毛兩檢驗員偕同公廨王肇之襄讞等同詣日署會同日本副領事西田耕一君及繙譯等至蓬路二號將阿格中平尸體檢出如法相驗當經中日各官驗明阿格中平右後肋受有一鎗鎗彈從左頸項穿出委係因傷致斃塡明尸格即着尸妻棺殮聽候商酌辦理 
　　江蘇齊巡按使接到滬上官廳電報後以案情重大昨日（四號）特派本署某科長及候補知事某君由滬寗火車來滬先至道尹公署繼至淞滬警廳查詢一切駐滬楊交涉員於此案發生　亦即派令本署交際科科長陳震東譯員楊小堂分投調查昨晨有某某兩領事至交涉署詢問辦法楊君以此事正在着手調查答之兩領事去後楊君即發電話通知徐警廳長飭即明白詳報以憑核辦 
　　淞滬警廳徐廳長於前日傳集内部科長科員曁各區所警正警佐開會研究處置辦法昨又飭傳五區楊巡官到廳面諭一切 
　　大陸報云閘北華警開鎗亂　致斃數人内有日人一名木埠日人因以大譁上海日文報之議論甚爲激昂如其所言果有價値則中政府將來所付之代價頗非細㣲日報評論此事略謂袁氏軍警對於日人之態度從此可見一斑日人如欲得滿意之解决當取嚴厲手段德國前因敎士二人被殺即佔靑島可爲前例云云其意殆欲在上海索得一租界以爲賠償也 
[船員宣告輟業四誌]  
　　太古怡和兩公司各船船員輟業一事由英總領事法磊斯君居間調停向兩公司建議承認船副會館而附以下列條件（一）擔保不爲好事之徒利用會館（二）日後會館與輪船公司如起爭端應聽公斷且將此項辦法通告會館會館接書後即定昨晨十時開會討論會員到者皆不以調和爲然故無結果而散又機務總會致兩公司之要求至昨日正午未接覆書故該總會於昨日下午開會决議宣布輟業且發雷通告各埠輪船機師自船員輟業後兩公司尙可以不入船副會　之員駕駛數船今機師亦宣布輟業則雖此數船亦不能開行矣前晨開往漢口之隆和輪船船中拔師接輟業電後大約卽遵行故該船恐亦未必能達漢口也聞船員方面籌備輟業諸事甚爲周到力能支持兩月之久而公司方面每船閒泊一日須損失英金一百五十磅兩公司共有輪船一百二十艘如全行停駛兩月則須損失英金九十萬磅故以現　觀之船員似占優勝地位而船亦自信甚堅公司承認其要求十條决不了事云又據訪員報告云本埠太古怡和兩公司船主大副等各西員要求加薪不遂於本月一號宣告輟業經各公司大班集議後因各船員要求過奢拍電英國總公司請示　理因値歐戰電報須按段拍發故至今尙未接復現在上海浦西太古碼頭停泊者有開長江班之安慶天津班之盛京廣東班之頴川寗波班之新北京等四艘浦東太古碼頭泊有長江班之鄱陽武昌牛莊之山西山東汕頭厦門班之宜昌淡水溫州廣東班之鎭安烟台班之保定天津班之奉天等輪船十艘各該船主均已登岸靜候總公司回電解决後始肯開班 
　　自兩公司輪船停班後華洋各行商巳經裝輪之貨物均未起卸内有不能久擱之貨恐日久霉蒸暗受虧耗故皆異常焦慮　浦東浦西碼頭上之搬運小工其數約有一千餘名皆依賴運貨爲餬口連日輪船渟班各碼頭無貨上下各小工之生計頓絶紛紛向工頭借貸各工頭亦因無此鉅欵墊付羣相憂慮太古輪船買辦覩此情形以各小工均係貧苦食力小民不能一日停滯擬商請公司大班每日發小工飯資銅元十枚分上下半日給領俾示體恤各小工聞此消息咸集碼頭聽候消息旋即散去法捕房總巡石君因恐小工人數衆多易滋事端特派華探二名華捕六名暗差四名分赴各碼頭巡查以防意外 
[尙有新軍南下]  
　　北洋鹽務巡緝隊兵士三營日前來滬後暫在小南門外圖書公司舊址駐紥待有船隻到申卽須開拔曾紀前報茲悉松滬護軍使昨用電話飭知淞滬警察廳長謂現由北洋在山東方面招集新軍六百名已乘某輪船載南下不日即須過滬亦擬就圖書公司内暫時駐紥然後一同起程等因徐廳長堂即轉飭第一區三分駐所警佐飭知崗警於此項兵隊起岸經過時妥爲照料旋聞該軍隊於昨日傍晚巳經抵埠多有髮辮云 
[南市防務嚴緊]  
　　近日南市方面防務又緊所有各機關均派警護衛頗爲嚴厲傍晚即阻止交通一切車輛行人均須繞道惟小東門以南中華路一帶均於十時後阻止行人該處華商電車亦以十時進廠 
[奉南川三縣之自衛辦法]  
　　松滬護軍使楊善德君前因訪有湘人劉某將往奉賢南匯川沙等三縣運動獨立並欲先至周浦鎭搶刧錢糧櫃及各商舖銀洋以充軍餉當飭奉南川三縣知事會同所駐軍警嚴防在案茲悉奉賢靑村港鄉紳董程蓉蓀等以時局不請恐有　　造謠惑衆挑起水陸軍　惡感乘間肆擾故於上月三十號備筵柬邀奉南川三縣水陸鹽防軍警各署官長並各該縣紳士等會議防衛辦法决定以後無論如何總以保衛　方維持秩序爲宗旨如有梟盜發生騷擾以及借名破壞大局情事自當一律拿究本縣所駐水陸軍警凡有發生重要事件者均須會同磋商聨絡一氣以免各懷意見昨已將會議保衛地方情形分别報告各軍政機關查照矣 
[齊巡按深惡造謠]  
　　水警廳長兼署蘇常道尹趙雲生曾於敬日接奉齊巡按使電開自浙省獨立後本省防務吃緊迭據報告吳江之平望鎭有浙軍發現靑浦之金澤鎭有革軍過境二縣均有水警駐紥何以毫無覺察昨接浙省通電聲明停戰其不欲與隣省開衅可知是前所謂浙軍發現及革軍過境兩説純係匪徒假託希圖破壞治安此輩鬼蜮居心絶無所謂國家主義政治思想我水警旣負保衛人民之責即不能容留此輩於管轄境内倘以警力單薄剿捕爲難亦不妨先事陳明預爲準備豈可熟視無覩聽其横行茲與各專分署長艦長巡官巡士約有能擒獲黨人立賞鉅金並予分别保奬倘或縱容觀望則是該水警等自失其勇敢之資格即由該兼道尹執法相繩母稍寛縱仰即查照通傳是爲至要云云現趙廳長巳轉行所屬知廉矣 
[水警分署長之勸戒]  
　　駐滬江蘇水上警察第二廳第一專署第三分署長王壽良因鹽於無鍚吳江金山各縣之水警爲人勾結自由行動特於昨日通飭派駐高昌廟日暉港龍華等處巡船長警云爲明白通飭事照得此次詞滬各船官長巡士均由選派向來程度旣高經驗亦富自能抱定宗旨恪守警規以服從長官命令爲天職以保護水面治安爲範圍期有益於人民即自保其名譽以副本分署長之信任母俟本分署長之諄屬也惟當此多事之秋各處人言不一而我水警各船駐泊處所又多爲偏僻之區見聞有限證明不易誠恐有匪類乘機散布謠言或道路訛傳失實擾亂人心有妨職務用特提出兩條與我各官長巡士開誠相約作同舟之共濟期禍福之相關當爲我各長官巡士所願聞更爲我各長官巡士所樂守者（一）各長官巡士當始終以服從命令保護水面治安爲一定不移之宗旨（二）各長官巡士不得輕聽謠言或與外人閑談時局及洩漏一切應守之秘密此外各事仍遵守廳長原頒各項章程及本分署長前擬各條堅定行之母得稍有違背則本分署長亦别無所苛求於我各官長巡士也切切此飭 
[機關鎗隊派駐寳山]  
　　寳山縣張知事以寳山地跨吳淞關係重要除會擬特别戒嚴辦法二十四條呈請軍署察核實行外並就近商之吳淞要塞司令陳熙春特派所部機關槍隊一連駐防寳山以資鎭懾昨已將寳山防務會報軍署矣 
[吳淞駐兵回防]  
　　前者江陰獨立時無錫防務吃緊江蘇馮上將軍特　向駐吳淞之第十師馬步砲兵前往防守曾記本報茲因江陰獨立已經取銷吳淞爲上海緊要門户故此項軍隊已於前日下午仍用火車運回駐防原地 
[收復江陰後之無錫商况]  
　　無錫雖非商埠然爲米糧薈萃之處故廠棧林立商業之盛非蘇省各内地所可比擬前因江陰獨立兩軍侵入無錫境内開仗以致商業停頓各廠停工損失殊匪淺鮮現本埠商家得無錫來信謂該處自北軍收復江陰後地方秩序已漸次恢復各廠家除絲廠因現値蠶繭新陳不接仍行停工以候新繭上市再行開辦外其餘紗廠打米廠麵粉廠均巳陸續開工惟各該廠現做人工比照原有人數尙少十分之六其中因避難外出未歸者固居多數而因蠶汛當令在家育蠶者亦頗不少云 
[蕪湖秈米缺乏之原因]  
　　本埠南北米市近因蕪湖秈米來貨甚缺特致電該處查詢情形昨得覆函謂蕪湖地方因前次黨人運動大通獨立頗受影響現在雖已平定謠言仍未止息各地鄉農之糶米者尙屬寥寥且有軍界在蕪湖購辦軍米八千石運往浦口山東等處來源旣少又有大批銷路以致無貨運滬云云 
[繼續研訊私造鈔票案]  
　　新閘捕房　新閘重慶路破獲私造僞鈔票一案前日午後由公共公廨曾審員王肇之君會同德領師君開正式刑庭繼續研訊據刁宜山供稱前在法租界南陽橋趙慶記所開米店内爲夥二月十四日因胞姊囑我找尋房屋經過北海路雲南路口與趙慶記遇見告以前事趙稱伊友有餘屋出租偕往觀看旋至馬立　　茶館趙　樓上喚同陳全恒同往重慶路四百二十四號屋内囑我稍待伊等卽與歐榮生談話忽有捕房包探到來將我一同拘案是實又據姚信正投訴與歐榮生素來相識向在某西人處爲侍者計有十年現由洋東給我憑信證明並不預聞私造鈔票之事言至此將西文信函呈案請察並稍我於正月間患病乏資調理將方單一紙托歐抵押未成故於是日至大沽路歐之家内索取方單因歐不在家據其妻云在重慶路四百二十四號屋内由歐子伴往致遭悞拘乞鑒供畢由政府代表穆安素律師與捕房代表牛門律師先後向堂上譯稱被告破壞中國財政各被告口供業經研訊完全除陳芳芬外餘人應請一併引渡請内地官廳按例懲辦是時被告代表斐斯羅傑等律師起　辯稱原告律師聲請各被告引渡敝律師等均不表同情即使被告等完全私造僞鈔票係在公共租界應由會審公堂判决至捕房抄獲之中國銀行十元僞鈔票一紙係在各被告被捕後始行發現不能作爲私造僞票之鐵證查陳全恒因與趙慶記等隨往觀看房屋陳芳芬前往尋兄姚信正係洋行西崽有洋東書信證明應請將刁宜山諸志明姚　正陳全恒陳芳芬等五人之　註銷中西官會判陳芳芬仍交原保餘人仍均帶回捕房候會商法辦於禮拜六上午宣佈判詞 
[嚴禁開棺發塚]  
　　上海縣公署昨出示諭爲示禁事據普安堂總協董吳鍾英范欽鍭詳稱竊葬者藏也爲子者不忍其親之暴露殮而藏之也雖夜台岑寂而佳城永固藉妥幽魂詎近時人心不古陰賊險狠乃有所謂盜棺者出現西北一隅巳層見疊出誠恐侵犯本處不得不先事預防除飭堂丁司事將本堂殯舍隨時愼防外所有鄉區各墳墓及一切義塚伏乞出示布告嚴申法律俾若輩藉知歛迹盜棺惡習永不發生以保屍骨而護冥靈實爲公便等情據此查開棺發塚例禁綦嚴亟應嚴拿究辦以儆兇惡除批示外合行示禁爲此示仰居民人等一體知悉嗣後倘有前項盜棺情事或人證並獲或訪知蹤跡准其報縣轉送法庭究辦母違特示 
[頒發美國農產種子]  
　　赴美賽會監督陳琪此次回國後因在美時曾將中國各項農產種子與美國交換此次携回各類種子及標本共計十一箱已一併送請北京農商部分發各省試驗土宜研求種植昨上海縣公署奉到此項美國茶樹南瓜桐樹等種子計一百二十五種當即飭送縣農會悉心試種 
[勸募公債之困難]  
　　洪憲元年公債票改爲民國五年公債分發各縣仍照四年票額勸募惟此項債票不若往年踴躍應者寥寥爰由省廳迭次嚴飭須將額定數目迅即詳報否則照章懲戒昨上海縣又奉飭催因無把握頗難詳復祇得仍向各商函催以盡人事云 
[川沙新知事赴任]  
　　新任川沙縣知事趙興　號幼班係湖南湘鄉人前淸爲江蘇知縣迭任江寗等縣業於一號抵滬庽新旅社當卽分往護軍使署道尹公署先後謁見昨晨已乘輪赴川沙履新 
[首善堂補繳地價]  
　　清理江蘇官產駐滬辦事處昨批李新記禀云聲請悉前據該圖地保許瑞生粘陳該地糧串禀報到處卽經派員履勘計丈見地七分二釐九毫溢出原報畝分七釐五毫該地嵌坐法租界霞飛路與福開森路之間因係法敎會首善堂價買承糧之產並由該保出具切結證明燬失田單號數應准酌補地價照每畝八十二元核計由該商代表首善堂補繳地價銀一百三十二元六角七分八釐連同照費一併淸繳領照執業可也此批繪圖隨照抄發 
[請緝搶刦米船之鄉民]  
　　常熟米業北公所昨致米業董事張樂君函云今有無錫晏橋米船周二於本月二號上午八九時載運米石自錫赴滬行經章家涇西段地處三十保九都張河浜相近突被鄉民蜂擁上船搶刧糙元米三十餘石等因據報前來用特函請執事懇煩轉詳官廳迅飭偵捕追緝務獲究懲以安行旅而援商業實深感戴 
[婦人爲夫訴寃]  
　　婦人丁馬氏控夫兄丁生亭（卽丁勝廷）串通地方警察所偵探錢阿林誣指丈夫丁天龍並丁金瑞顧和尙等爲盜私刑弔打逼供等情昨午由地方廳檢察官傳到丁勝廷等並提在押之丁天龍丁金瑞顧和尙等到案預審因供詞各執判令分别交保候查明實情再行核辦 
[拘捕黨人續誌]  
　　四區一分所長警前日在天保里附近查獲身穿西裝之某甲一名當解閘北司法科收押密訊據聞被拘者姓顧係是黨人至供詞若何因關防甚嚴無從探錄 
[叨坡銀行家來滬]  
　　新加坡屬叨坡地方匯豐銀行總理衛爾生君因公於前日乘輪來滬聞勾留數日即須回叨 
[法員過滬]  
　　前任本埠法總領事署正繙譯官兼法公堂會審讞員後署南京領事顧　君現奉法政府命令升授天津總案官於前日乘坐公司輪船來華道出滬江小作勾留即行前往天津履新 
[宰猪公作之講求衛生]  
　　滬寗蘇三帮宰猪公作向設於南市三秦碼頭近爲講求衛生起見聘請西法華醫張某專司驗明猪隻有無病瘟如有病猪及軋傷者照章不入公作宰割辦法頗爲周密不料前日有南碼頭春記肉莊私將軋傷呆猪五頭從該公司旁門混進當場被醫生驗出立時阻止並報告警廳請爲傳案究罰以儆效尤 
[出售冒牌藥丸之訴訟]  
　　雷亮采在公共公廨呈控周新有出售冒牌藥丸昨由捕房將周傳廨請究先由中西包探投訴前情並將冒牌藥丸及圖章仿單呈案請察訊之被告延律師魯定格上堂代表聲請展期關讞員商之美領郭君判周押候禮拜四訊核 
[追索往來欵項]  
　　某花行主張爕丞張渭川因不理瑞隆鼎康志慶等各錢莊往來銀兩被控昨晨由公共公廨傳訊原告延律師上堂譯稱鼎康志慶兩莊之欵被告已經承認惟被告尙有單契等物抵於瑞隆莊原告願將該單契等交還被告所有往來銀兩應請追償訊之被告亦延律師到堂代辯中西官判被告均交保候再研訊 
[屢次抗傳之罰欵]  
　　住居新閘蔓盤路四百二十二號門牌之杭州人范裕增因任意傾棄垃圾被工部局衛生處查悉以其有碾衛生請廨出單咋將范傳至公堂請究中西官以范屢次抗傳判罰洋十元充公 
[原告續求追欠]  
　　徐寳全至法公堂控稱前有作頭陳忠庭將作場底貨抵銀五百兩後將底貨售去分文不還且曾代付同豐等欵兩共計銀一千五百三十八兩向索延宕請求追償判交人銀兩保迄今尙未保出昨日原告續求訊追陳供商人包造莊姓房屋亦被莊欠銀三千餘兩可否求請提追以欠抵欠抑或准交尋常保出外料理聶讞員判令還押限十四天先繳銀五百兩餘欠准交尋常保出外淸理 
[酒店主交保理債]  
　　恒三泰酒店主張祥源虧欠老宏泰萬隆章同茂及電燈費等十二户洋一千三百餘元倒閉後被各債權人控經法公堂追繳無着故將該店生財拍賣得銀二百三十五兩先行分派餘欠判交人銀兩保限繳在案迄今尙未保出昨日各原告又請訊追張供在押終難設法求恩釋出淸理判交尋常保出外限二個月内自向各原告理楚 
[改傳爲提]  
　　韓陳氏前至法公堂控稱前有同居婦人胡朱氏陸續前來借去洋一百六十元後因無洋歸還故由該氏併出借據一紙爲憑詎到期向索仍分文不付請求訊追等情經中西官准詞飭傳未到原告投案候示判令退去候改提朱氏到案究辦 
[屍屬不願相驗]  
　　顧根榮向在工部局爲石子馬車夫兩日前駕車行經池浜橋因馬忽跳躍致將顧撞跌又被車輪碾傷身死捕房將尸送驗尸所昨由其母顧章氏禀准免驗自行收殮 
[拐案類誌]  
　　公共租界盆湯弄永慶里住户方陳氏之六歲男孩金寳於去年十二月二十二日被馬和尙拐去當時有該氏所生之九歲男兒和尙目見報告伊母往返不及今年三月初旬該氏在城内將馬尋獲扭控淞滬警察廳訊得兩造均住租界遂將馬送往捕房研詰馬忽稱家住老北門内當飭原告自赴内地法庭控訴該氏不得已卽投地方檢察廳禀控昨經林檢察長飭派法警赴老北門内吳家弄三十八號門牌往拘詎馬和尙已經聞風避匿該警即將馬之姘婦趙黃氏拘解到廳收押候訊 
　　海門人趙福江拐得因歲男孩林狗又崇明婦人顧陳氏拐得四歲男孩小狗又崇明人自稱在客棧爲茶房之吳毛囝拐得六歲男孩毛郎一口據稱是伊胞姪均於昨日乘財生輪船擬往汕頭等處販賣當爲救濟會偵探何連寳王緯文等上輪查獲一併拘送地方檢察廳訊究 
　　有蘇州口音之九歲男孩林阿根前被拐匪誘拐他往被探拘送地方廳當因拐匪預先串供指阿根爲親生子以致問官爲其所朦判將阿根交給該匪領去茲悉阿根已被該匪轉輾售賣昨日亦乘財生輪船起程當爲救濟會偵探查見拐匪則乘　述逸 
 
 
 

Page 11

 
 
該探乃將阿根送至地方廳禀請安插 
[誘賭受罰]  
　　賭徒王金記王茂榮前日在西藏路誘賭花會被探查見當將兩人拘入捕房昨解公共公廨　中西官訊實判各罰洋十元與抄獲之賭洋十餘元一併充公賭具銷燬 
[閘北火警]  
　　四區一分所境内新民路共和里對門某姓家於前日下午忽兆回祿由閘北各段救火會到場救熄僅平房一間事後由何署員派警查明起火情形再行核奪 
[男女串竊之結果]  
　　阿拉白斯脱路二百五十四號門牌居戶汪陳氏控姪女陳阿金串同姘夫王毛頭及王之胞兄王根郎竊取値洋三百餘元之金飾現洋由捕將陳女與兩王一併拘解公共公廨訊供分别收押在案昨由捕房吊到原贓將被告男女三人併解公廨經中西官復訊屬實判陳女押女所九月王毛頭押西牢一年王根郎押三月贓交原告領回 
[偵緝隊拘獲匪徒]  
　　昨日午後有某商號夥陳志餘雇坐黃包車由北往南行經關橋附近突被匪徒將鋪蓋强行搶去張即隨後竊追適有偵緝隊士徐榮福崔仲良在彼經過得以獲住朱二寳一名將人贓解至一區警署問明帶冋警廳轉送司法科訊究 
[事主追獲竊賊]  
　　浦東　家橋鄉民張玉林家前晚被竊賊奚小毛扒牆入室竊取皮箱等物正欲携賊逃遁被張覺察追獲奚猶逞兇當將人贓指交巡警解由警廳昨送地方廳請爲訊究 
[匪徒攫取首飾]  
　　匪徒吳金寳前日在新閘平橋路攫取胡項氏金耳環又陸炳泉在廣西路搶取李施氏金挖耳均經包探查獲昨解公共公廨經中西官逐一訊明判吳押西牢半年陸押三禮拜分别示儆 
[串竊衣箱之嫌疑]  
　　閘北居人張繼藩控車夫柏桂生與在逃之王寳生串竊値洋二百元之衣箱兩只逃匿租界昨由捕房將柏與王之保人江瑞岩一併拘解公共公廨請究原告延魯定格律師上堂代表請究訊之被告供詞互推中西官會判被告一併押候補提人證再訊 
[串攫女孩金圖]  
　　匪徒杜芝明前日午後與劣孩金阿二在虹口肇勤路弄内串攫李周氏之四歲女孩鳳弟耳上金環一只圖逃被氏察悉鳴捕將杜與金孩一併拘獲昨解　其公廨請究經俞代襄讞會同美别副領事訊明判杜押西牢三月期滿逐出租界金孩發押改良所習藝半年贓交原告領回 
[乘間行竊]  
　　陳梅郎至武昌路一百七十三號門牌某日本人家以尋友爲由乘間竊取木料被該日人查見鳴　拘押昨晨解至公共公廨經中西官訊明判押西牢一月示儆 
[救火會敦請會長再誌]  
　　閘北第一段救火會會長錢違三等爲力謀會務發展請錢遂之君爲會長邀集全體會員關會歡迎已紀前報茲悉錢遂之係美界阿拉白司脱路壽豐絲廠廠主前報誤爲又袋角聚豐廠主合再誌之以昭核寳 
[誌謝]  
　　復旦公學民立中學均定五月六日開春季運動會澄衷中學校亦定於五月九日開運動會昨日均承惠贈入場劵天外天公司現因房屋狹窄擴充小花園翻造大洋房一俟工竣即添影戲昨贈觀覽劵四張　　謝 
[氣候報告（上海徐家滙天文臺天氣測候報告）]  
　　已過者之報告五月三日反旋風仍在江蘇惟直隸與日本氣　亦　升漲　利濱之低度　吕宋之南行往南海海濱一　涼風微弱而　定向天氣隨四日氣壓力在累年平均之上涼風吹向東方天陰而燥四日下午四時前二十四小時内上海氣候温度至高六五二至低五五八去年同日至高八○八至低五○六 
　　未來者之推測四日下午四時三十分預測天氣晴雨不定颶風之力巳減台渭海峽南面有北涼風稍北有自東南至西南之風 
雜評二 
[今之巡按使（訥）]  
　　巡按與將軍雖同負維持地方責任然實際上所以維持之道則異若何而使地方不起兵禍若何而使黨人不開釁端此維持之責任重在將軍者也若巡按使之所謂維持其主要責任在使敎育實業不致於堕落生計金融不陷於危險一切行政不令極端停滯此皆巡按使所應盡心者也然而今日之巡按使於此數者皆寂然無所建議而於將軍所力能爲之事輒隨聲附和之曰防謠防黨他則絶無表見焉又何怪人之欲去巡按使而使將軍兼之耶 
來函 
[旅滬四川學生楊特來函]  
　　邇來國勢日危亂象已成南北相持和平無望四川僻在西鄙土薄地寒北兵入川大肆蹂躏人民受禍慘不忍聞報館消息靈通詳情想已盡悉頃接友人自川來函云蜀中現象慘狀猶昔南北兩軍仍在開戰雖經陳將軍派員與滇軍交涉期以和平了結而提議以來終無要領和議不成大戰立見加以匪徒蠭起盜賊横行焚横刧掠遍地皆是念及斯景無任痛心近聞陳將軍因軍費不敷已陳請中央預徴明年副税中央已允其請徴税卽將實行値此兵匪頻遭之際人民受盡痛苦政府不善爲設法賑救生靈而於大難之後重徵苛税殘忍暴虐莫此爲極川人久處專制之下素畏政府嚴威雖苛刻虐待要皆敢怒而不敢言幸有前衆議院議員張君瀾者蜀中賢士念人民之慘痛竟毅然上者陳二庵將軍痛陳加税之非且又請陳將軍轉勸袁總統早退大位以息干戈而固國本夫四川暗無天日久矣士之不敢談國事者久矣獨有張君不畏强禦慷慨上書直犯當道代四川七千萬人鳴不白之寃此爲吾川人所深感激今由友人將張君上陳將軍書原稿寄至滬上意欲由鄙人轉呈主筆先生登諸貴報貴報素號直言關心民生疾苦倘不以蜀省偏鄙見輕大發慈悲之心務望將此書原文早日登布俾海内仁人君子得共鑒之幸甚鄙人一介書生本不應妄談時勢祗因安危之事關係桑梓敢發數言聊洩孤憤肅此敬頌大安旅滬四川學生楊特上言 
　　前衆議院議員南充張瀾謹百拜上書成武將軍兼巡按使陳二庵先生麾下天禍吾川庶政冗闒自旌旆蒞止摧陷廓淸積汚之仕途紛亂之財政梳爬剔抉塵垢一空前此萑苻充斥白盡刦人行旅戒途民不安處悲歎愁苦於焉三年自大舉淸鄉碩盡詳密纔不數月盜匪技窮非繳械投誠即大股被殲道路欣欣得未曾有此因我公駕輕就熟指施之咸與肯棨實亦由痌瘝在抱哀蜀民之罹水火久也方冀芟絶根株快依樾蔭殊帝　聲中萌聲復茁加以滇　發生黔桂響應湘粤瓦解又見報章於是盜匪得所藉口而聲勢更甚黨人的在破壞而利用是資如近日之鄷都合州忠州新寗等縣公然搶奪城池劫局戕宜且近在省垣之崇　崇慶大邑邛崍等屬亦同此悍然不顧夫盜匪猶去年之盜匪也何以去年稍示機宜即草薙禽獮之易今年雖竭精殫慮反有燎原灼石之凶我公之午夜勤劬圖川中之幸福亦猶昨也何以行之曩日而效行之今日而不效耶此其故可知矣蓋今日之治亂不關係於一省之政治而關係於國是之定否國是一定威德如公無難不可爲易國是不定長此遷流恐目前之狼奔豕突者將聨成一氣矣旋起旋滅者將不可復制矣斯時也無地非匪即無　不用兵試一閉目冥思已覺荒夷慘黷之境呈於眉睫我公是時雖甚愛我川民亦惟歎拯救無術而已非敢爲危言聳聽也吾川匪徒工於藉事生風而哥老徧地尤不難連爲瓜蔓加以黨人置身其間爲之煽動指揮茲欲撲滅誠哉其難耳是定今日地方之治亂必先定國是無疑而國是之定其責非異人任蓋公以現職論是撑柱民國之楨幹以舊勳論是肇造民國之偉人與聽其淪胥陸沉而爲事後之扼腕何若仗義直陳而盡分内之言責頃閲報載康有爲湯化龍先後致書於大總統皆請其去位以弭兵禍如再據位自固必召大亂並證以國内之人心徵以世界之趨勢理挾風霜詞含血涙蓋心所謂危者忘其威而愛之深者乃言之切故大總統不之罪也是定今日之國是莫先於此弭今日之亂禍亦莫要於此滇黔桂等省然四川之匪亦然閲二書則天下之情形莫不皆然若大總統已俯納二君之言則戰事可指日而弭何勝慶幸若猶未也我公仍當急起直追懇大總統委曲求全辭去今位以救民而救國否則大勢所趨其禍之終極恐不蹈康湯二人之言不止若祇爲閲牆之釁猶小焉者其奈他族逼處其旁乘隙抵巇中國運命適届千鈞一髮之時耶况大總統取消帝制令有予體天地好生之德等語夫旣能體天地好生之德取消至尊無上之皇帝更何難敝屣爲民公僕之總統有康湯審時度勢之言以開其先我公又一言九鼎以增其重大總統從善如流亦必不貪戀重位以遺禍於生靈害我國家可斷言者能如是也旣可以攄將軍愛川愛國之心且對於大總統又可以竭公私交盡之誼旋轉之間造福無量洪河奔流挽以一手此其事非魁疉雄奇如將軍者之望而誰望乎是馨香禱祝以求之者也頃聞預徵明年副税之半亦竊有疑焉吾川自反正以來官昏於上匪横於下饑饉頻年哀鴻滿野故籌賑之局至今未撤加以新加之税層出不窮國債之夥等於正供民力有幾足供敲剝乎川省之米榖騰踊百物昻貴自有史以來未之前聞故街市多流蕩乞丐之夫鄉野盡茹辛忍痛之氓如再於病人膏肓者而益以戕伐其不召亂而速禍也幾希况川東南西各處非用兵之地即匪擾之區川北雖稍靜謐又素號瘠苦讀明令於用兵遭匪之區許其不徵然則所可徵者僅川北而已勿論川北之年歲慶兇民力彫敝無力擔負也卽使畏死自救挖肉補瘡其於政府收入已甚微末所得者少所失者鉅我公仁愛何忍出此竊觀此次變亂原因固多而尤以驟徵重税爲民怨所由叢便國家能盡保護人民之責人民即忍苦痛以勉盡納税義務抑又奚辭無如國勢飄搖盜賊徧地無窮擔負旣未知何底未來幸福亦幾至無望蓋預徵係籌兵費若國是不定大亂不止兵費無時不需即無時不加搜括誠恐脂膏之煎太急不惟利不及民瓦解之勢立形其禍反中於國言念前途何堪設想將軍如能伸張大義定國是而弭兵禍則安寗可望人民即罄衣食之費以報國而死有餘歡非然者杞人之憂惟幸其言不中也瀾自國會去職鄉邦伏處前蒙大總統　采虚聲調令覲見自顧駑駘辭而未赴祇以授徒講學盼望太平孰料來日竟成虚願然人多寒蟬仗馬噤不敢聲瀾又何必甘蹈危機出而論列不過每一念及戰事不停中國前途之危將豆剖瓜分而自亂歐戰結果中國前途之危又將爲波蘭朝鮮之自亡黑奴紅隸之慘卽在目前故呼天籲地之誠迫於五内且君主之時猶尙極諫矧在民國安有以言獲罪者恃將軍以愛吾蜀七千萬人爲心也故敢以疾苦告知將軍以澄淸中國爲志也故敢以大任責狂夫之言惟采擇焉不勝敝罔待命之至瀾謹上 
 
 
 

Page 12

 
 
   
 
 

Page 13

 
 
自由談 
游戲文章 
[戲擬推廣印花税新章程八則] [  茂叔]  
　　自滇黔發生軍事以來國用浩繁財部諸公向定印花税法雖已面面都到井井有條然始終細核尙有一二見不到處在當時槃槃大才豈有顧彼失此之理其所以遺漏者湯　宏開三面以不忍人之心耳今當財政竭蹶度支艱困不得不統盤籌畫作桑榆補牢之策是以敬獻芻蕘效欵欵之愚忠倘荷不棄鄙陋採擇施行　來比較優裕幣項充足念及發起人之孤詣苦心竉錫十三等金鶴章一扇俾平時佩掛亦呆榮宗顯祖　耀鄉里謹將所擬新税則八條逐一説明備錄副稿以俟采納焉 
　　一飯碗税 
　　（説明）全國上萬萬人不分男女老幼無一人不吃粥飯卽無一人不用飯碗應得四萬萬只一日以三餐平均每日可得十二萬萬一月可得三百六十萬萬一年可得四千三百二十萬萬每碗每餐貼税一分實收税則四百三十二萬萬元正（小菜碗小菜盆匙碟尙不在内倘税花不足額時再行補貼） 
　　一鞋襪税 
　　（説明）上等中等社會之男女老幼並無一人不着鞋襪者下等社會及鄉村農夫漁翁漁婦長年赤脚不計外木屐蒲鞋轉轉襪貼半分（轉轉襪鄉人冬天所着無底襪）以皮靴絲襪貼二分捕足之統年税銀亦可得四百三十二萬萬元 
　　一門窗戶關税 
　　（説明）不論貧富大小人家萬無無門窗戶　以通出入大門貼花税三分每日一換雕花玻璃窗每日貼二分紙糊窗每日貼一分（以蘆簾遮風雨者寛免）單扇戶每日貼一分矮　每日貼半分如有漏貼等情一經查出照郵政欠資章程辦理並不苛罰以示大公無私 
　　一被褥枕蓆税 
　　（説明）每人日間作事夜必安睡被褥枕蓆是爲困覺之恩物須各貼税花一分方可高臥如有取巧漏貼一經查出隨即處以三星期不許合眼之罰（床與床架棕墊再議有夫婦同臥者加倍貼病人免） 
　　一鑲齒税 
　　（説明）近日國中新流行一種裝飾品不論年輕年老皆以鑲金牙齒爲美觀茲定金齒每只貼税二分磁牙每只貼税一分如有漏貼一經查出當即通電第六殿閻王拘入敲牙拔舌地獄幸勿爲小失大以身黨試致遺後悔 
　　一遞信税 
　　（説明）古時驛使今時信局爲行旅商賈通達消息傳遞貨物之必要二十年來郵政通行本爲國有明片每張一分普通封口信每封三分雖萬里之遙亦不加以分文未免太覺便宜茲擬新章在三百里以内者照常三百里以外則照加印花以示公平而廣税額再長江一帶民局林立亦當按件輕重分别貼税至於各鄉鎭小航船運裝寄買各種零星雜物暫從免議俟將來另訂航船寄物章程俾各該船老班阿灶金阿　水投標認定包税以歸整齊劃一 
　　一牌位税 
　　（説明）大人先生富商豪賈生前搜括經營積銖累寸死後或獨建專祠條築墳堂以崇享祀而吃冷肉並將周秦漢晉唐宋元明歷朝遠代之不相干同姓大人物（如孔氏必以孔夫子爲始祖關氏必以關老爺爲始祖之類）硬拖强扯作爲祖宗或將黃揚木或將樟香木雕刻盤金龍牌位大書特書一連串官爵高供中央誇示戚黨應貼印花以昭恭敬愼重借用明元以前古人者貼一元唐宋以前者二元以次類推上一朝則加一元倘用盤古時貴本家名賢者貼印花票千元外加眞金印花牌附懸牌位上以示闊綽如孝子節婦貞烈女是古今世界不知時務者免貼小鬼照章減半貼 
　　一扁擔税 
　　（説明）埠頭小工搬運箱簍上下橋頭脚夫挑送行李往來非藉扁擔之力何能養家活口凡竹扁擔每條每日照貼印花一分於扁擔頭上木扁擔每條照貼二分兩頭曉高扁擔每條貼三分（如朝山進香化緣和尙所挑之高扁擔業已通知僧敎育會認捐故無須一一黏貼）所有一應扁擔之印花每日一換倘被風吹雨打殘缺破碎等情務宜隨時更換若扁擔頭上並無印花而仍 
自大膽扛抬什物一經調查員勘實立將扁擔踏斷挑夫送官廳究辦處以苛罰儆效尤而重税務至於長短扛棒分上中下三等上等專扛銀錢署扛一次每條黏貼印花二角中等專扛箱籠什物器具者每扛一次貼印花四分（如黃浦灘各洋行上貨之小工扛棒永遠不貼）下等專扛棺材與淨屍者每條每次貼印花二分倘扛送病人入醫院診治者免貼仿醫院貧病不計之例 
海外摭奇 
[一產多子之人] [  雲鶴]  
　　萬國氏由德國統計查得人間產子平均八十八次中有雙產一（一胎產二子）七千九百次中產三子者有一次而產四子者則三十七萬一千一百二十六次中有一次至於一產五子六子者雖屬稀有並非絶無云 
　　美國奥罕州屈倫勃郡有勃拉利夫人者一胎曾產兒八其中子五女三皆能康健如常發育成長與常兒無殊惟體形甚小事見波士頓醫學報 
文選 
[再答徐東海書] [  廉南湖]  
　　奉書歡喜頂禮而白佛言我佛慈悲具大願力度諸苦厄再造世界放厥光明微塵自恧淺薄末　屬覺惟念陰陽錯縟天地大錯浩劫方臨如火如電及今解脱尙有因緣如其罣碍終竟隳落以肉眼觀之世尊欲救衆生在先救洹水欲救洹水在使洹水自救而已果能就此勇退立證上乘世間種種如湯銷冰無復恐怖從前種種如月出雲了不障翳云何糾　一切都解若猶愛　未除旁言救濟徒添支節無補本根又滅氣息茀然並生心厲重增業障懺悔更難南通嗇老近陳法座千條萬端蓄竅已罄無俟微塵巵言重贅惟祝我佛轉大法輪結成寳筏若涉洹水作舟作楫同時衆生一切普渡誠如經言盡還佛性應念化成不可思議微塵夙無粘著更罕將迎非祇世尊鑒其本性即在洹水亦悉　行茲之所述當亮無他不至以魯連　通與相比例小貲經覺佇聽雷音寒　不時伏祈萬萬爲國珍重岫雲和南 
自由談屑[  鵷雛]  
　　失敗英雄之常志願大而欲望奢失敗之事愈多折挫之來愈甚拿翁聖希利那之因固尙不失爲磊落痛快之丈夫也今之人何如者 
　　果爲發展所抱以　自見與夫以天下之安危爲心也不得發展斯亦可以决然舍去矣 
　　范仲淹先天下憂後天下樂今人則有先天下而樂後天　　　者無論非俊傑事卽言見幾已彀不上 
小説 
[俠情小説紅蘩蕗别傳] [  天虚我生]  
　　第三十五章 
　　於時室中陡入沉寂舒勿林目光凶然直注白拉根内勿瞬大似饑貓之偵鼠時復現爲得意之容海龍雖魯笨至是亦覺罪人形狀已較前大異無復鎭定之態兩目似倦不時啓闔間復注及舒勿林之面大有乞憐之狀海龍意得甚乃大聲曰嘉蓓何往趣言之否則行將飽爾老拳而舒勿林則柔聲曰白拉根内男爵君憊甚矣但：：白拉根内不待語畢即揮手曰止我知汝旨矣但我倦甚亦能容我暫時小憩否言時音浪至低續續幾不可辨舒勿林曰汝但言嘉蓓在何處者則汝即可得安息矣白拉根内沉吟曰吾不能言海龍曰不言則汝終此身亦不得睡白拉根内曰吾非不言實爲道紆且遠不能以辭達或者吾導汝儕往則可耳海龍曰誰欲汝導者白拉根内曰然則誰欲爲爾言者海龍大怒握拳透爪曰汝强項之英國人吾毆汝矣時白拉根内復暈舒勿林唯恐其死乃亟攀海龍臂曰汝毌鹵莽頃者汝不以此責我耶奈何今亦自爲之汝縱欲死彼亦當俟其巳供嘉蓓消息然後死之不遲白拉根内張目乃低聲曰然我縱死亦不願死於此竇中海龍時巳怒極暴吼曰然則汝趣言之言之吾當令爾死於斷頭台上否則吾寗任爾斃此竇中明日吾即當堵此室門任爾一人槁餓以死直至骨肉糜爛而後巳白拉根内曰何至於此吾非不欲告汝儕以嘉蓓所在特其地去此乃有三百里之遙爲道至紆曲非言辭所能明瞭但吾能立誓導汝儕往且馳信吾友令其獻出孺子海龍此時已不能耐則暴怒曰可殺之英國人汝趣言嘉蓓所在乃公實不能耐此煩碎言次鼓其巨頰雙目赤乃如血舒勿林復阻之曰老友汝弗作此態當知白拉根内之爲人實非受强暴者汝爲此或轉足關其口 
 
 
 

Page 14

 
 
   
 
