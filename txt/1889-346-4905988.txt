# 1889 - 346 - 4905988

 

Page 1

 
 
[二百另九號畫報告白] 　　 
　　咸豐庚申赭寇擾皖歙縣人汪節婦凌氏先以大義遣子遠避携媳洪氏及女孫避山谷間未幾訛傅寇退返家中途遇賊駡不絶口刀傷而死其　見姑畢命懼被賊辱抱幼女赴水殉焉事平大府奏聞○旌表如例是足以揚濳德而闡幽光列入此次畫報准於二十六日出售此佈 
[振書求售] [  申報館協振所謹啓]  
　　昨承李大善士龍威以石印七十二家評註楚辭一百册交本舘出售以充紹郡賑捐函内言及當付印之時有鄭純安麒臣二善士各助鷹銀一餅又吳淞邃懷小居士送來邃懷堂詩文全集十一部其書爲寶山袁君榖亷所著許星臺方伯序以行世本舘拜登之下謹代災民九叩以謝鴻施并望樂善君子從速購求庶幾多得一文錢卽災民多延一日之命計楚詞每部二本價洋一角四分邃懷堂集每部二十四本價洋一元六角此佈 
[賑物求售] [  申報館恊振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部漢玉獨一隻壽字中堂一　士女中堂一軸泰西美談一部津門雜記一部原榻萬年宫碑玄秘塔碑銘靈飛經三種伏望諸君子槺概解囊速臨購取庶幾楊枝一滴得以灑遍蒼生乎 
[體恤民情說] [  蒿自時艱人呈稿]  
　　九秋天氣時節清凉閒窓靜坐日與二三知己握手言歡傾心話舊適有箕踞白眼生在坐卒然而問曰子亦知天下之最貧苦者莫如民也哉余愕然曰未之知也願安承教箕踞白眼生卽徐起而對曰古者藏富於民粟紅貫朽縉紳閥閲之中無論矣雖在小康之家中人之産莫不有數年之蓄以作不時之需其不能優游卒歲而爲禦冬計者鮮矣若今則不然第念終歲勸動國課徵其半官府去其半吏胥私行又侵其半雖年告豐盈地處饒沃而亦未見有餘常虞不足藏富於民之說安能盡信於今日哉吾邑武原地近海濵民貧積弱突於上月下旬連遭霪雨水勢頓增丈許隘巷通衢盡爲澤國鄉里田稻盡付諸洪流民之蕩析離居者幾如喪家之狗呼號之聲不絶於耳被慘情形幾令人目不忍覩不料天心不厭一波未平一波又起於本月中旬又濃陰四播秋雨連綿奈前此積水未消後此霪霖頓作至於田禾朽腐不言而喻乃正在青黄不接之際待哺甚殷老農望歲徒成夢想而已彼蒼者天何不愛小民而若是耶故災民來自田間每日告荒者不下千有餘人獨某縣令爲今歲收漕計但知自館私囊而不知民情之貧苦及劣紳某某一邑之領袖爲今歲收租計蓋某紳租田有五千餘畝之多一年不收卽少一年之出産地方官與鄉紳本聨絡一氣故令災民告者自告而不準者自不準卽以爲收漕收租之地步卽如積榖一說諺云嵗兒防老積榖防荒自古以來備荒之要策協賑之良圖莫善於積榖倉矣我邑積榖之欵毁沒於江浙擾亂時者不知幾千萬億粤匪以後現已積至三萬餘石竭重閉深藏之謹出陳易新之煩本欲以平時之籌畫補救於將來以極閒之欵置諸急用之地其法甚善其取甚便不必效乞糴鄰邦之苦飛芻挽粟之勞縱杯水車薪無濟於事然苟延殘喘不無小補而劣紳非特計不出此并據是以爲已有此中吞沒者不計其數忍令一邑之災民宛轉於洪濤巨浸之中其誰欺欺乎昨又有沿海諸民均跪香請縣令親勘等　而某縣令不能體恤民情以挽回天意而反刑驅勢迫以鞭扑治之災民怨氣幾若冲天卽欲閙事幸守備某某出爲排解始得寢事斯時劣紳亦在於側不爲魯仲連之釋難而反揚言於衆曰此等災民均吵閙公堂儘可殺一以警其百災民一聞此言決裂生變遂奔至劣紳某某家中一唱百和鋭莫能當而劣紳家中之把門及司帳人等皆袖手旁觀不啻虚左以待卽將餘米三百餘石均歸災民所有其餘雜物不犯秋毫俗云坐飯是也此等災民盡是劣紳之佃戶平日仗勢恃權幾令鄉民手足無措至今日而同伸衆忿勢莫能遏卽縣令及守備營中撥兵解厄亦無能爲役謂其衆怒難犯劣紳於此亦束手無策遂將踰東家牆而去竊效樓其處子之狀孰知災民甚衆知劣紳踰垣而逃之後卽與災民瞥見劣紳自知平時積怨已深以至於此遂作秦王長跪受教之模樣乃得脱身而去不然不堪設想矣災民中有人嘲之曰何前倨而後恭也所最可笑者其災民取米無從安頓卽以書室中之考籃棄其書而藏其米以爲取携之具總計大小考籃二十餘具恍若歲科試塲中放排一般種種情形如入山陰道上令人應接不暇此一役也不得歸咎於災民藐視王法實由於官斯士者及劣紳不善於處置以至災民苦莫能告故不得已而出此計耳民情之貧苦不大可哀哉吾願有地方之責者爲前車之鑒也可 
[本舘接奉電音]  
　　昨由京友電傳上諭一道敬謹譯登○十一月二十四日奉上諭前據御史端良奏海運倉有倉匪偷出米石各情當諭令巡視西城御史等查奏兹據西城御史富亮等查倉御史文網倉塲侍郎興廉等先後覆奏此次海運倉開放甲米時拿獲偷米之車夫二名當卽懲賣尚無倉匪勾通花戶偷米之事復因查倉御史到倉該吏役人數不齊並傳聞有冒領米石等弊將貼書王姓小甲馮姓交西城坊管押訊明僅止誤差並無别項弊端亦無趙姨假冒馮姓情事旋卽釋放並已革退端良所稱倉匪偷米各節自係傳聞之誤卽着毋庸置議嗣後各倉開放米石着該御史監督等嚴行查察如有閒雜人等在倉溷跡及有偷竊米石各情卽着嚴拿懲辦毋稍寛縱欽此 
[日下紀聞]  
　　京師緑營分爲南北左右中五營惟南營專管前三門外捕務較他營事尤繁重每值冬月該營叅戎責令所屬六汛守戎各派千把外委每夜分三班巡察以防賊盗其各該汛地而所設官廳則派千把外委等一員爲正坐廳世職一員爲帮坐廳以五日爲一班另換兩員接充叅戎遊戎逐夜輪流率領兵役刀矛森列鎗礮連聲親往六汛地面查察各員弁有無疎懈情事法至周意至美也冬月初一日開辦前門大街西河沿汛官廳之正坐廳帮坐廳兩員久當是差逆料叅遊二戎來廳查察總在四更前後竟於前半夜他出詎料張子芳叅戎於二更向盡已至該廳見廳中只有兵役不見坐廳官因大怒詢明兩員職名次早禀請福箴亭恊揆懲辦協揆諭以正坐廳素曉營規理宜懲治以觀後效帮坐廳係世職班次大半讀書文人原不可靠亦宜薄懲嗣後須令各汛守戎將營規章程一一頒發倘仍蹈故轍定行嚴究張叅戎遂將正坐廳摘去　戴記大過一次帮坐廳只記過一次目下六汛廳官見此一番整頓無不凛 
 
 

Page 2

 
 
然恪守章程矣○前門外打磨廠晋善粥廠經衆善士集捐棉衣二千餘件於冬月初八日早粥　仍照舊章施放見有已穿棉袄棉褲者折錢兩吊其有袄無褲合理給褲而不給袄有褲無袄者亦然惟袄裤俱無者方准全給是日約有三千餘人折錢者計八百餘人給衣者約二千餘人衆善士所捐棉衣僅敷發放○本月十三日清晨前門外迤南鞭子頭巷某烟館主婦不知因何懸梁自縊當經地面官役禀報南城司署司官於午前率領仵作人等詣騐騐明實係自縊身死並無别情一面塡明屍格詳報城憲一面鎖帶該烟館主人回署研訊據供妻子素患羊角瘋時常覓死小的近年以來晝夜嚴防恐有意外之虞昨夜稍一疎忽致有此變云云司官半信半疑諭俟傳到妻屬再行訊辦○前門内御河橋地方有一巷甚狹窄人不能並行某廳官於四更時巡查至此巷瞥見内有一人形狀張惶知爲竊賊急率兵役持械一擁而入該賊竟爲背城借一之計拔出利刃先將廳官砍倒連砍數兵直出該巷飛步遠竄此前月事也嗣聞此案已破由步軍統領衙門兵役拿獲解至刑部審訊所拘四人中有一人供認刃傷廳官拒捕官兵並究出竊案甚多惟四人素充某官工廠木匠經刑部往查工廠名册確有四人之名作何徽辦俟有續聞再錄○京師满漢各員所得春秋兩季俸米大半將米票售與米局盖因赴倉領米諸形虧耗不若售票之爲簡便也近年東四牌樓一帶收買米票之局鱗次櫛比冬月初間各米局正在收買漢京官秋季俸米票日日忙亂忽有騙手描畫六品米票兩紙印信號頭逼肖眞者日將暮時售與某處米局計售價每石銀一兩二錢二紙計十一石有零合銀十三兩有奇各米局向來收買米票從無贋鼎無論何人來售立時合明米數若干將銀價付清因此駭手得售其計次日有某官親至米局出售賣米票局夥見號頭品級名姓與昨日所收者無異始知中計將被騙情形通知各米局嗣後小心防範免受愚弄並禀報地面官廳尋拿騙手至某官所售之票已由該米局收買矣○前門外高廟迤南有某甲者年約四旬以外夫婦子女共四人困苦異常幾有朝不謀夕之勢前月杪經友人荐甲至某宅爲僕甲以衣履破壞裀褥當賣一空頗有難色後經友人集湊白銀六七兩囑甲赶卽置辦甲置辦後將於次日往某宅服役忽於是夜被梁上君子竊去甲念無顔以對友人潛服洋烟身死當經禀明中正司署由司官詣騐吞烟屬實塡具屍格詳報城憲核辦未知曾否了結也○前門外迤南鞭子巷有某書吏前以孑然一身寄食親串家近來囊槖稍裕居然娶妻賃屋不復寄人籬下矣月初某夜四更向盡有賊入院行竊俄見满室濃烟細視之有衣物落於爐火上幸火勢尚未大熾該賊忽發善念急至炕前先將衣物撥開然後推喚某夫婦兩人從黑甜鄉中驚醒見地上火光罔知所措賊於窓外告以何不以溺便潑之夫婦從其言遂得將火潑滅各處遍尋杳無人跡因擎燈在室内尋察則供佛桌上香爐燭扦忽大所在始悟頃間推喚者乃梁上君子也物雖失去猶深賴其力得免火災感恩不暇何有於憾至次日遂未將失物呈報地面官署胠篋者流天良未泯茫茫世宙地無才 
[憲節過鎭]  
　　新任兩湖總督張香濤制軍自滬乘坐招商局之江寛輪船起程前已登報兹聞制軍於二十一日夜四點鐘時行抵鎭江文武　員均在江干迎接弁兵列隊恭迎鎗砲聲如連珠各員均登憲舟呈遞手版以次接見二十二日黎明制軍乘坐緑呢大轎穿黄馬褂排道隨帶夫人公子及女公子等前往金山遊覽畢方回招商局復坐大紅船用火輪拖帶前往焦山文武各員俱至焦山迎接王邑尊備辦满漢筵席制軍用午膳畢遊覽各處勝境仍回江寛輪船於是日下午鼓輪上駛各官恭送如禮 
[穗石談資]  
　　廣東督標兵目某甲當差勤愼蒙督憲拔置外委甲喜出望外開筵宴賓正在拇戰喧譁忽然吐血不止醫藥無效旋卽云殂一時賀者未離吊者又至人生如薤露豈虚語哉○番愚某鄉陳黄兩姓因爭田界涉訟公庭累月窮年雀鼠未息日前楊大令親提研訊判令兩造具結和息詎伊等積恨難平重又互相仇殺隣鄉恐釀禍端來省禀報大令卽帶同兵差人等馳往彈壓未知若何辦理也○有貨船一艘由省行至黄埔海口猝與某兵輪相撞登時沈沒船上各人均由兵輪拯救得慶生還而貨物則已盡付東流矣船戶以該兵輪駕駛不愼致罹其害遂來省控告請照所失者斷賠未識大憲能允所請否也○時屆冬令宵小繁多王廉訪嚴飭各叚委員認眞巡緝各員奉命維謹不敢稍涉疏虞邇來戶無庬吠人各燕安咸頌憲恩不置云○聨興街有牛欄數椽私宰耕牛藉以圖利某日有許多土棍向之勒索陋規欄主靳不肯子始則口角繼更揮拳緝務局勇聞之飛馳彈壓立將土棍擒獲回營營官李芷香大令訊悉情由謂該欄違禁宰牛自有地方官管理爾等何得藉端訛詐顯係不安本分遂喝令各笞一百板枷號營前以昭炯戒 
[禾中小志]  
　　嘉興縣王邑尊飭差下鄉拿獲告荒閙事之犯五名收禁待訊○員外郎徐正郎因公過郡拜謁各員各員亦依禮答拜 
[潯陽瑣誌]  
　　九江三牌樓口某店主偶在櫃外拾得錢劵一紙計錢一千文正詫異間有一婦流涙如珠尋蹤而至問其故曰我係某公館傭人主人令持券取錢順道來此購物一不謹愼券忽遺失主人責令賠償其奈妙手空空何以爲計言畢痛哭不已店主見其情眞出劵與之婦叩頭稱謝而去○龍開河口有一老丐年逾花甲眊瞶龍鍾終日啼飢厥聲甚慘近又沾染惡疾狼狽不堪眞諺所謂陽間地獄也本月十六日清晨匍匐至大碼頭附渡舟至二套口渡夫惡其臭穢屏逐不容丐哀懇再三繼之以泣渡夫始令附船尾及一帆風順放乎中流丐忽抛棄箸椀躍人波心一轉瞬間已從伍大夫去矣慘哉○九江南北岸江水已消鄉民紛紛赶種大麥以兾明年小熟豐收又有乘此水退之時結網捕魚挑向街頭喚賣者 
[蕪湖雜事]  
　　本月初十左右輪船來蕪購米者絡繹不絶近已一律開去米價因之平落秈米佳者每石約銀一兩五錢糯米則一兩七錢光景○太平府春笑山太守因公晉省於十六日回蕪是日適值成端甫觀察之太夫人八秩壽辰太守詣轅祝嘏至十八日觀察設席邀太守赴宴促膝論心良久始别次晨解纜回太○向年每交冬月卽有好善紳富及各善堂製成棉衣散給乞丐及外來逃荒難民今年時屆隆冬未見施衣之舉街頭無袴公殊覺瑟縮可憐也○有一米船自上游駛來行抵關門洲船底被物觸穿幾致沈沒幸江千各划船見之赶攏搬米船身旣輕始免全沈所載之米早已濕透現在江邊攤晒想不免稍有折耗也○近日蕪地新到一種客匪本領甚大每夜飛墻走壁專瞰富室行竊目前陡門巷卜首某錢土店被匪從屋上揭開椽瓦竊去大包廣土十餘件約值二百金次晨開單報縣不識能否弋獲也○宵小潛跡最爲地方之害成觀察每夜親自出巡保甲局曁各防各委員因之加意巡邏刁斗之聲終宵不絶 
[厦門雜錄]  
　　代理泉州府柯太守日前交卸府篆仍回漳州税厘提調局道經廈門謁見提道各憲會商公事卽就洪本部某郊暫住襜幃於十四日搭船赴漳○初八日東門甕城演戯酬神高搭戲臺先有衆小孩在臺上頑耍及戲將登塲驅衆小孩下臺有某甲之子方八歲某乙之子年十歲同時跳下乙子跌倒在地頭破血淋歸家後伊母詢其如何跌倒兒言或係跳時被甲子所推乙妻卽挈子向甲究問甲妻恐傷和氣不問是非卽將其子責打一頓其意將以謝過也孰意乙子卽於十一日晩間因傷斃命乙謂其子係甲子推跌所致隨將尸身抬至甲家嗣經親友調處未識能否了結○水師提督彭紀南軍門出巡洋面順道來省初九日坐靖海兵輪回厦○臺灣商務日盛一日厦門未經設立分局所有臺北輪船到厦皆由招商局代爲經理諸多不便兹聞臺灣商務總局特派滬尾分局某委員到厦請前辦招商局務之王怡堂觀察在厦辦理分局事務論者謂王君前辦厦門洋藥税厘兼辦臺北商務局忠厚樸實誠信待人久爲闔廈官商所推重今承辦臺北商務局務自必措置裕如也 
[並非通盜]  
　　日前江蘇臬憲劉廉訪委周弼生大令來滬會同上海縣裴邑尊拘提文生龔某及縣署捕役柴樛等因曾詳前報嗣接蘇 
 
 

Page 3

 
 
省訪事人來信稱柴捕有通盜分贓等事本舘有聞必錄亦曾列入報章兹始訪得確音緣上海民人山桂如卽山裕香控應文森掘毁墳墓案柴係原差且曾保應龔則有唆訟情事是以一併拘提也旣至省垣廉訪命將此案交吳縣訊理凌邑尊飭將龔交捕廳看管柴發飯歇暫覊旋卽升堂提究先問柴在上海縣當役幾年及如何辦公情形繼問山控應毁墳一案疉經上海縣訊供如何判柴均逐層禀訴邑尊飭仍發飯歇俟據實申詳候示所云通盜一節實係無據浮言置之不論不議可也 
[縣案彚錄]  
　　前日英公堂函送石俞氏楊海全并犯姦之王金山等到縣晩堂經裴邑尊質訊王稱小的在機器織布局充當巡勇前日因到石俞氏家倩伊孫女洗衣不料俞氏糾同楊等誣指犯姦將小的兇毆受傷叩求究辦俞氏稱王迭次來家誘姦孫女小婦人囑楊將王驅逐並未毆打楊稱小的因俞氏囑將王驅逐出去王不服遂致爭毆叩求鑒宥地保稱王確因犯姦被逐兩下爭毆邑尊謂俞氏旣說王誘姦孫女自應將孫女一併送案此等汚穢之事地保極應爲之理處何致任其胡閙至此飭將該地保笞責二百板王本應懲責姑念受傷從寛仍送英公堂就近提案集訊核辦楊恃强逞兇笞責一百板荷枷俞氏交官媒帶往候質○姚嘉坤因姦陸王氏被蔡阿桂所窘姚隨投縣控蔡誣姦索詐當經裴邑尊訊明情節姚蔡一併笞責枷號期满開釋王氏已懷姙發堂擇配兹有王氏夫族陸介亭陸芳泉赴松江府上控發回原縣審理前晩經裴邑尊升堂訊究陸等同稱王氏家中尚有小孩且有未了事件務求將王氏釋交小的等領回管束邑尊謂王氏因犯姦發堂擇配刻已配人爾等旣要求領何不及早投案禀訴情由陸等稱小的本要早投案下禀訴實被地保阻擋叩求鑒宥邑尊飭令退去候再提姚到案訊辦○李金氏控沈杏卿欠欵延宕一案前晩經裴邑尊升堂訊究金氏求追給領沈繳洋四十元餘俟陸續清歸邑尊飭令金氏具結領洋完案○王煥榮控胡喜春張錦賢等拉牛搬物一案前晩經裴邑尊升堂集訊王稱小的控告後己由地保等將耕牛物件送還惟張恃强將小的毆擊叩求究辦邑尊以事旣理明毋庸深究惟張不應幫胡逞兇笞責七十板各具切結完案 
[英界公堂瑣案]  
　　包探秦少卿禀稱平和洋行買辦費香紀有票銀交與跑樓夥張迪生張卽用去二百八十兩報由費投報捕經小的獲張盤詰則祗存鈔票銀三十兩洋銀四元對時表一枚今特送案請究費申訴前情張供認用銀自願料理蔡太守飭押令於七日内措銀還費鈔票現洋先交費領去○魯麟洋行控出店人卓阿大之子雲生竊去對時表二十枚旣報捕房卽由包探秦少卿吊出原贓拘卓交保着交兒子雲生此已詳登前報者也昨日該包探禀稱雲生已經交案祗認竊表十八枚蔡太守飭提訊究雲生俯首求恩太守令管押候示阿大省釋○常熟人周伯清訴稱日前因與族兄談及家常以致口角忽有田姓到來插身多事告以外人不得與聞家田卽怒而出外紏同匡錦華等將妻趙氏及妻母趙陳氏擊傷是以報捕拘匡送案趙氏及趙陳氏投案請騐匡供稱小的係銅匠由田喚往毆人以後不敢肇禍矣蔡太守判罰洋銀四元給該氏等爲養傷費再行提田究辦○狎客某甲雇定馬車喚同安里妓女王文寳同游靜安寺是處鄉人朱德修糾人將妓拉至家中聲言妓母曾將妓許我爲室捕房聞知此事卽由包探顧阿六禀請蔡太守飭差協同地保先將該妓帶案昨復提朱送訊太守問爾是否拔妓答稱小的並無此事包探禀稱朱至捕房已經承認且往提時朱大言新署捕房不能拘我若欲到案須喚上海縣差來太守隨飭將朱押候訊供察究○沈少卿訴稱店中出售水旱各烟兼兌洋銀昨日馮阿生持洋來兌估明好銀旋以論價不合去而復來則已被掉爲銅洋當卽拘拿一轉瞬馮已將銅洋遞與同黨今特交捕解案請辦馮供稱小的向在姚曉江老爺處當家丁現已辭歇並無混用銅洋之事諒必該店認差沈稱當塲獲馮認明無誤蔡太守判管押二十一天以爲之儆○粤妓李阿蘇雲鬆蓬鬆足趿蝴蝶履槖槖然上堂訴稱兄長陳阿鳳時來纏擾言欲行兇無奈投報捕房拘案請究陳身穿北洋鎭遠兵艦號衣供稱小的在兵船上充當水手因向妹索取父母神主以至忿爭别無他故阿蘇又稱兄長無家無室試問將牌位供在何處蔡太守問爾等旣稱兄妹如何異姓阿蘇稱小婦人母家姓陳夫家姓李太守問爾丈夫何在答稱未婚而亡太守諭陳曰爾旣思念父母儘可自製神主供奉以盡孝思何必爭索肇釁揆情度理大約爾向妹索洋但旣在兵船應知官法不得冉往饒舌致釀事端現在鎭遠停泊何處答稱在吳淞口太守飭押候備函送交統領管束○包探顧阿六禀稱湖州人張友生手持有印洋銀至張萬和槽易兌錢論價不諧持洋而去旋由同黨沈長松掉換銅洋回身向兌當被看破爭閙適小的撞見拘獲張沈搜出銅洋六元銀洋一元連張手中銅洋共七元詰得伊等雇船來此因同至船上拿住船戶沈禮祥張卽將各種圖章九個抛入河中隨手撈起一併送案聞伊等同黨七人今獲其三張萬和坊夥申訴前情蔡太守飭將沈長松張友生帶下然後研詰沈禮祥禮祥供稱小的係湖州人在南潯操舟爲業本月二十日張友生偕沈長松雇之來滬言明每日舟資三百五十文圖章係張之物伊等有銅洋十餘元已用去幾元矣太守命提沈長松嚴訊供稱小的亦湖州人因年荒乏食由張雇令同來將銅洋放在身邊至各鋪混兌先在蘇州用去十元現在初到上海向槽坊兌錢卽被看破太守傳張友生上堂詰問供稱湖州晟舍人向日訓蒙兼爲絲經生理銅洋係陸續用下圖章不知何人所刊太守問爾因何來滬張支吾莫答太守謂二沈早已供明圖章銅洋皆係爾物隨商之易副領事判將張友生發捕房管押半年期满笞責百板沈長松管押一月沈禮祥諭令赶緊駕船回籍不許逗遛 
[法界公堂瑣案]  
　　騙子朱東生經會捕局探勇拘獲等情已詳報章昨晨包探將朱解案禀稱小的在朱身畔搜出銅表一枚及本城當票三紙旋據城内火神廟左近恒吉錢庄楊成衡偕學徒王桂生投案訴稱日前朱來兌小洋二百五十枚合鷹洋二十五元命學徒隨往唐家弄甡甡客棧取洋旣至朱給信一函令向某號收取學徒持信回店疑其不實復往該棧找尋則已杳無蹤跡知係被騙持原信赴縣控呈昨知拘押是以投案禀陳葛同轉詰朱曰爾管押英捕房何時釋出迄今共騙過物若干朱供稱小的管押英捕房于十月二十九日釋出第一次偕崇明人萬寳生向源興廣貨店騙得小洋七十枚購取藍縐紗女袄送與烟妓沈蘭寳第二次在該店騙得小洋二百五十枚汛捕阿囝卽陳榮勒索鷹洋二十元小的卽將此種小洋二百零四枚往錢庄兌取交付始得脱身第三次偕蘭寳至城内生和綢庄騙得紬縀二包質得洋銀十九元途遇阿囝勒索三十元小的無奈付洋十六元尚少十四元由蘭寳將衣抵押阿囝之夥小弟亦索去洋四元同轉謂爾騙來之洋如何被阿囝索去答稱阿囝言法界捕房命其拿捉出洋可以放走云云同轉謂爾騙取綢縀可與蘭寳言明答稱去時尚有烟館主魏長林在門外伺候後蘭寳賠該綢庄之洋銀十五元其實卽小的所付同轉問搜出之表從何得來答稱竊自恒德當對門某烟妓處問如何竊法答稱小的曾花過洋一元表在枕邊竊取竊時妓酣睡未醒同轉以朱犯案甚多一時難以訊問着暫還押所飭提阿囝等到案再行訊究○林長生張阿辛張連生冐充探夥在丹桂茶樓索詐被包探緝獲等情已詳前報昨日原告蘇阿木朱根林投案訴稱是日由浦東挈姪媳來滬行至新北門外林等自稱包探夥誣小的拐帶婦人向之索詐小的鄉下初來不知租界章程遂給伊洋二元前日挈姪媳回鄉復經伊等所見軋至丹桂樓索洋三十元小的將身畔所剩之洋五元交付伊等僞不于休旋經包探前來獲住叩請究懲連生長生供稱小的二人在譚同興作塲當木匠昨日偶至丹桂樓啜茗忽被誤拘阿辛供稱小的與蘇朱素來相識前日朱囑小的往將該婦阻住刻反控小的拆梢不知是何意見包探禀稱前日某號華捕落差時道經是處聞有人言探夥拆梢及登樓見並非探夥向之解勸反被彼等拉住口稱送案請懲該捕卽乘間兎脱告知小的及小的前往伊等正在大肆咆哮葛同轉判將阿辛笞責二百板荷枷二月阿長連生各掌頰一百下押候木作頭來保○薙髮匠葉紹江訴稱日前携雙生之二孩至小東門外萬里 
 
 

Page 4

 
 
春啜茗二孩出買食物走失無蹤後大兒在小工張雙喜家尋見不許領回訴諸八仙橋巡防局由局送來案下次孩由沈文元指點往南市陸家浜附近婦丐張氏處領回葛同轉着包探當堂盤問據大孩稱小名大雙子由張持食物誘至伊家次孩稱小名小雙子由老嫗領去同轉料將張笞責三百板荷枷三月沈暫爲管押着交丐婦再訊并諭令葉明日至捕房伺候○協昌船局主陳子渭偕温州客黄天祥胡咸熙投案訴稱附海昌輪船來滬船上遇陳連生言語癹機遂同住協昌局内小的有事欲出而陳有烟癮不能蚤起以致不得閉門及下午回來見陳不在入内檢看則小皮箱之鎖已經扭　失去洋銀一百七十元旋在南誠信烟館尋獲向其理說置之不理反言誣伊爲竊勢欲扭毆當卽同返船局局主見伊將洋藏在袖内搜查之下尚少二十元因之扭送捕房捕頭搜其身畔復得二十元確與前洋一式葛同轉問陳曰爾究竟爲何行竊可有别情陳堅執不認同轉耆押候嚴比陳連連叩首供稱小的與黄同船來滬因見黄有洋放在房内不甚留心故乘間携出藏在袖中實係玩耍並非行竊同轉令黄等將贓洋領去陳還押候辦所有當票飭包探查明冉核○包探王榮培禀稱小的緝獲積竊趙錦山搜出鐵絲及各項賊具查趙有姘婦王戴氏專門窩賊家在同榮里第三十九號前樓爲趙之鋪塲後樓卽該婦所住當經小的在伊家查出湖絲當票若干紙内幾紙從該婦褲中墮下葛　轉謂趙曰爾曾經懲辦數次尚不改過乎答稱小的前竊八仙橋地保之物經巡防局枷號示衆十一月十七日期满開釋前日在城内花草浜竊得絲四絞内有一絞被捕夥瞎子阿大等分去質錢五百文同轉判令笞責二百板荷枷二月該婦掌頰二百下釋之使歸贓存捕房候失主具領○襪攤主嵇發堂扭黄蓮生等二人至案訴稱被搶去攤上襪一百三十二雙當卽扭住送案請辦黄供與嵇素來相識並不搶物葛同轉着將黄押候比究○衣攤主王正三訴稱昨日傍晩正在收攤陡被朱阿連竊去元布套褲一雙棉坎肩一件當卽獲住送請究懲朱供一時貪小在地上拾取套褲坎肩葛同轉判笞一百板衣着王領去○巡捕見邵阿成深夜持巴斗行走拘案請辦邵供巴斗由城内拾得葛同轉判笞責八十板○某兵船水手張阿忠訴稱妹子雲香被人誘日前有人見其在吳趙氏家向之查問據稱已回寗波爲此扭案求訊吳趙氏供稱雲香由寗人方姓領出在小婦人處住過二夜後經方領回張稱前日母舅已往寗波囑小的今日動身是以來案禀譤葛同轉謂爾回寗波更好若尋見方姓交案可也張叩首而退同轉飭將吳趙氏交保 
[病痊助振]  
　　昨日本館協振所接得陳欣欣草堂主人來信云前發肝風舊症勢甚阽危因許願酌助賑捐現在病已就痊特寄　鷹洋五十元請充江浙賑欵本館拜登之下感佩莫名謹并手陳詞祝主人無量福壽焉 
[貴物助振]  
　　光世堂主人廖君○眼科鳴于時樂善好施孜孜不倦前曾以白玉扣帶託本舘協振所變價以助振捐兹又送來漢玉釧一枚似此厚誼隆施有加無已積善餘慶食報豈有涯哉而本館尤望樂善諸君速來購取庶幾嗷嗷哀雁得早被夫義粟仁漿云 
[鉅欵助賑]  
　　兹承莫釐彭城君惠臨敝所交到大善士李公樂助浙蘇賑捐規銀一萬兩同人拜領之餘謹爲兩省飢黎額首稱慶鴻恩遠播小民共沐生成駿惠遐敷黎庶咸深感戴　公之博施濟衆直欲媲美古人矣謹列報端以彰盛德上海文報局江浙協贓同人謹誌 
[金磅價值簡明表跋]  
　　是書由蘭陵徐蘭齋可馬譯自泰西羣籍中合肥龔仰蘧觀察序以行世者也夫中國自制錢而外向惟銀鋌爲各省通行自與歐洲諸國通商而貿易往來無不以英之金磅爲准顧金磅隨時計值合之中國銀鋌未能劃一無訛榷者病之苦未能得一簡明之法自此書出而瞭如指掌便於鉤稽使由此引申凡俄之羅比法之勿郎德之馬克奥之沽平敦葡之密而賚可丹之葛隆美之他拉無不可以覈算然則是書也豈特便於市廛交易卽奉使海外周旋於珠槃玉敦間者亦不可不留心披覽矣司馬之功豈淺鮮哉 
[補牙詞序]  
　　余年未满五十而齒牙零落已脱五枚矣他尚叩耐惟門牙豁然殊不雅於觀瞻徽州牙醫孫君麗川請爲余補之因循未果屢囑泊舟海嶠寄語至冬月二十三日適值星期稍有暇晷至英大馬路踵孫君之門屬爲先補門牙孫君竭盡所長端詳仔細而後舉手補畢自鏡門面如故兩旁無牽痛誠牙科中之妙手也孫君喜近風雅修補時恐余不耐悶坐出松風餘韻一卷示作正投所好不覺切磋之遲速意甚感之乃知中法補牙直與西法無異因記之以詞調寄满江紅錄請海内詞壇拍正 
　　靜掩雙扉偏成了闔門居左怪舌劍拂棖飛舞斬關除鎖嚙雪全須塡粉蕚迎風半已開青瑣猛回頭門徑已全非如何可補天手誰能荷補海恨君眞妥算英華芳潤含咀猶頗漫說螟蛉非骨肉慰情聊當無花果喜今朝一笑鏡中看依然我[  高昌寒食生倚聲]  
[答詩]  
　　久矣無消息該知有　機書來珠满紙寒到酒爲衣已識媒堪托何愁計轉非蕭齋塵迹斷悵望彩雲飛[  侣琴稿]  
[蘇省撫轅抄]  
　　十一月十七日藩轅牌示照得宜興縣知縣張大任撤省察看遺缺查有新班卽用知縣劉誥堪以署理新任杭州將軍吉和由京來赴浙江候補縣朱江缷署靖江縣事回據禀報改過局委員候補府經歴王福坦於十一月十六日在省寓病故○十八日典史應德麟服闋回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東粤官塲紀事]  
　　廣州府絲駕航太守　授廣西左江道吏部行文到省督撫兩院飭知憲太守望闕九叩首謝恩隨赴兩院禀請委員接署以便交卸起程憲卽劄　惠州府李宫山太守調署廣州府事所遺惠州府缺委候補府方柳橋太守署理○補用府張太守賡雲奉委修局　辦差已於　前　局祝　至前辦　差之薛梅溪大令由張　帥調住湖北差　云○潮州府同知沈司馬鴻壽迭奉要差均無貽悮現蒙潘憲存記俟有要缺調署一次○　撫游中丞於本月初九日遷撫轅傳諭屬員不必備辦鋪墊葢節儉是崇不　虚縻屬下也○海關巡捕一年期满宰制軍劄營用守備林守戎汝揚前往瓜代○新選溥　縣魯大令其昭由京領憑　省赴各署禀呈履歴聽　傳見○從九品田君兆年奉　憲札委解餉進京赴關庫領兌訖卽日禀辭取道北上 
[戒淫俚言]  
　　人生世工七尺英雄苟犯淫戒天地難容可憐他妻恩愛伉儷悮被爾污置人何地可憐處女曰璧無瑕倘遭爾玷何以宜家可憐　　栢操松筠　墮節傷哉亡魂可憐烟花爲窮所逼有何眞情其害尤烈可憐婢僕貧苦傭工任爾勾引殺機無窮可憐尼僧禮佛虔脩爾　瀆亂　　貽羞或以財誘　以勢迫讓爾猖狂鬼神震赫片刻歡誤不顧倫理生者含悲死者難已人妻人女設　天年九泉　見　有何顔人妻女爾欲亂之譬爾妻女返躬自思已所不欲勿施於人報應迅　天道惡淫一遭刀兵一遭水人浩　頻　淫孽難躱凡　火災非天偏待譴貞因人風流每在視人妻女姐妹相看行之有恒轉禍爲安彰善癉惡如影隨形果報不　　勿欺心余歴觀數十年間遭水火刀兵者偶有能逃而凶淫孹不一脱或由祖父或由自身所造　由　善禍淫最　神怒一以天譴隨之昨以事過滬細訪多日此間風俗尤靡淫孽爲慕謹　 
撰俚言明知無補世聊　棒喝藉　迷途而已伏思諸大善士胞與爲懷無善不作誠難縷越欽佩之至但偏災疉疉何以爲繼若不窮源探本以迓　和　　胡氏是否有當尚祈裁酌倘荷刊印施送尤爲感叩[  刼餘生謹白]  
[小伶周四寳年纔十二絶技驚人詩奬之○然游亦通神值口詼諧妙絶倫說緑毛初著譽聲清雛鳳驚人惆悵江南花事盡龜年老去鬂毿毿如何門下新桃李總角年華已勝藍四寳爲名優姜善珍之足[  顧曲生偶岑]  
[雨夜憶]  
　　行程　去祝平安　卜歸期别更　　得今宵何處住一帆風雨泊　澭○春日病起寄耆仲夫子階前又見草芊緜且喜春回痼疾痊自惜微軀同柳弱誰　薄命似花妍吟懷苦被愁懷　閨　常教别夢牽爲報平安書遠寄憶君戾灑薛濤箋○咏白蓮花花中君子　無倫不　濃粧只率眞縱出泥塗偏皎潔豈教聲價悮風塵熱腸本色原超俗子貌氷心亦可人自古蛾眉多淡掃六郎敢認是前身西冷季嫻女史莊姞學吟草 
[題袁海觀府菊屏錄呈夢畹生政刊]  
　　南衙一幅好秋光澹墨淋漓晩節芳别具黄　高格調磷磷傲骨飽經霜活色生香壽者花豈同　李闘繁華碧雲大氣重陽候獨倚西風醉晩霞何須載酒向東籬臥看清齋畫裏詩赳味直隨人共澹不爭富貴不騐持果然風景擬河陽爛漫花開四壁香他日黄堂移　去斯圖留詠作甘棠[  海昌太憨生徐慶齡未是草]  
[簡印心菴主錄請夢畹大吟壇點定並乞毗陵醉墨生正和]  
　　無賴黄昏月當窓影　斜難懷根觸處　對斷腸花中年多感慨壯志漸消磨欲問君平卜吾生究若何生性有　知鍾情不諱痴怕嘗紅豆味此物最相思秋燈懷舊雨好夢阻陽臺剩有　兒酒澆將愁抱開 
雁語帶秋聲無聊對短檠　詩吟不得字字亂愁开印心人未遠消盵竟難通欹彼緣何事風懷意不同買山勞夢想琴劍走風塵未遂生願江千暫側身[  新虹橋畔閒吟客問梅氏待册草]  
[絶句代柬卽乞聘三吾弟哂正]  
　　羡爾詩情近更豪愧無綵筆助揮毫贈將一束衍波紙未必居然勝薛濤鐵沙奏緑土人甫稿 
[寄平江餐秀詞人武林并希奏緑師指疵]  
　　窮途空太是撫劍强爲歡自顧嵇生懶羣嗤范叔寒半年勞夢寐兩字　平安倘泛鄉園棹湖頭瀝肺肝[  江畔覊生周聘三稿於韞寳樓]  
[助賑摭要]  
　　鎭　電局張亷泉明府募墊第一批浙賑庫平銀一千兩申規元一千零九十四兩安慶電局寄來安徽臬憲張集募第二批曹半銀一千兩申規元一千另七十四兩另八分松滬庫局吳廣函觀察經募一千另五十一元規銀一百九十兩虚對洋兩個寶應通源莊劉晋雲張錦文翁經募第十一批洋一百十五元戏原飾銀二兩八錢七分福州電局周貢翁經交臧峻崎大令經募七十四元一角五分高郵武廟賑所丁玉軒經募四十元又　平銀廿　洋十四元揚州福和祥　毛聲和募十月分楊平七銀五十七兩三錢四分二厘申規元六十一兩五錢九分二厘漳州思　堂諸同仁募第二批爐丕洋三十九元二角虚對洋四角漳州電局李經交惺星文社同　募爐丕洋三十八元五角又來漳州中營守府何笑山募爐丕洋四十四元五角厦門賜錦堂募洋三十二元蘇城醬業公所潘仲翁經交　七批蘇君仰泉　筵資移賑以爲諸君造福二十元又募第八廿八批元虚對洋一　楊州盧道生廿元浙慈東鄉朱善士爲失考比八十冥壽筵資移賑廿元横濱領事羅少耕觀察募規銀五十五　零五分二厘金苕經交江侯廷孝廉募六十九元一角虚對開一個錢三百文福州晋安　王子雲募規銀廿九兩另八分楊州電局盛我蟠募四十元○以上各欵均己拜領彚解　區矣諸君子懷深飢溺共解囊金全活生靈允稱無算功德不　韋哉用登報　僅代災黎叩謝鴻施[  上海文報局恊賑同人謹志]  
[上海四馬路高易公舘内籌賑所陳詠南經收山東江蘇浙江十月五十六日第一百三十四次賑欵清單]  
　　十五日善昌寶號交來陳羅氏洋十元陳益君洋二十元黎以軍求神默佑指示請醫調理疾速愈助洋十元陳馮氏智卿清妇各　五元柯麗奇黎以銘各二元陳冠丙黎以炤各洋一元何亞明柯亞意梁坑净女鄭氏阿意黎桐黎弼賢各洋半元黎玉顔八　黎金錫金由金爵玉寶各三角共捐洋六十一元經氏二元蘇桂山翁省薑酌移賑爲諸戚友種福助洋廿五元雷仕傅堂募福左營　三十元福右營福練營各十　仕詒堂　衣褲二百件省吾廬讀山　屋汝南堂榮陽堂各錢五百文博厚堂馮習氏各三百文徐顯臣元善　　二百文馬三保連桂林韓自林沈丙懷湯明德劉福田各一百共捐錢三千六百文英洋四十元換紋日七兩四錢合規元廿九兩七錢五分五厘棉衣庫二百件高光普洋一元高冕裳洋六角高張氏四角共捐洋二　無名氏八角正棧號募愼餘生一元三角彭若蘭一元陳瀛光七角無名氏陳逹各三角共捐三元六角○無錫乾泰和號募無名氏錢五百文乾泰和七百四十文吳謹記張湧　　壽記張德記各二百文共捐錢二千零四十文伸洋二元常州悉平氏一元松郡陳昌言翁募雙庚怡軒聊自娱齋各洋四元陳仁壽陳敬業雅宜各洋三元日新余天成鼎泰　春源豐各二元恆益典共洋三十元蘇城裕豐仁莊募錢永隆周恆山祈安氏各二元睦受寒歲出莊沈同裕裕記各洋一元半畝詞人不　名各半元共捐洋十一元姑蘇俞一記募無名氏二元明貴錢四百　安氏勿西齋各三百文　善高如我可敬齋各二百文吾以軒聊勝無非慕堂隨緣氏各一百文共捐洋二元錢二千文伸洋二元浙湖祥泰豐　募洋亨瑞　安人徐悦齋各一元不力名半元共捐三元五角羅店泰記五元太　太厘局金頌記周　齋各一元王小谷半元張兩生銅洋一元同裕分典募仁義禮智信錢五百文胡鐘記張新記錢棖記各一百十文三不記胡玉記胡國記延陵生寄平子發逹多吳内記吳齋記王啓記王書記明庸記碧梧軒張端記王源記　盤記錢元記沈姓記王健記陳莫記徐國記健英記張　記各一百文共捐錢一千零三　文伸洋三元太倉　夫　舘三角勿樂齋雙寶倚月樓各二角補過軒一角共捐洋元無錫温慶泰毓募張臨川温晋賢各一元陳留隴　清和一元毛魁生二元漢口阜昌洋行募唐瑞芝二十元梁梁臣唐縱勳各洋五元　泰號同源號源順號廣泰號各三　梁權玉唐伸雲唐朗山蕭玉聲張瑞生各二元梁容先唐子良卓鳳鳴無名氏祥記謝　堂唐聘請梁壘各一元共捐洋六　元不留名四角何兩氏阿　阿四各二共洋一元○○十六日　豐潤寶號　來　善無名公洋五十元九章號　廿元勉　氏一元沈善居馥月軒各半元共捐洋廿一元聨和號十元李冠英二元力不能從心酬酒移賑洋五元正記二元梅花頭陀一元恊源莊交守拙主人洋三元心餘力不足人　道人無名　三戶各一元共捐洋元潘登波一　姑一聽杳讀畫主人募摇生氏爲洪澤汝楨兩孫平安長壽助山東洋二十元求補過子爲兩孫保平安祈長壽洋十元補過齋主　志堂許洋一元龔季良雌臯謝氏聽杳室主人平江姚氏得月主甬江陳氏佩照爐香舘主路河季氏各五角九　六月童男女合捐五角共三十六元○保老少平安洋四元九角沈紹　二元代人錫福洋一元張記劉記各四角包記三角孫記許記馬記慶記各一角俞阿林胡　林各一角共十元洪　舘二元鎭江順記十元汪子安長源各一元共捐洋十二元通州順壽號募公記號一元徐敦厚堂知足軒主人響山堂陳樂安居黄露初黄舜壽各五角共捐洋四元○南通州介福主人募冰壺主人洋一元徐仇氏兩元徐王氏無名眞立溪景 
齋一元無名氏五角衆善堂四角黄衍熙一元共十乙元金沙姚翰彬一元宿遷李修本爲妹爲妻了願洋八蕪湖鼎昇祥　陳華林王佩蘭王雨亭各五角徐業堂西角牛廣豐三角汪勝元鄭渭濱王趙　汪醴泉胡榮祿陳銀全陳文江鮑福生汪正才各二角無名氏四戶各洋八角汪國寶吕賢坤一角共　元○漢口廣泰茶行募程玉山五角錢一千程得和茂廉吉東各錢一千汪毓陳朗程麗王燮堂程星駕各五百程玉江品各四伯吳受施誥汪業程蔚李華方碧汪錫　虞各二百程壽一百共洋五角錢九千文伸洋八元五角○九江同春和寶號捐沈松均戚明齊吳金山各一元沈鏡蓉李仁英各五角陳習廷兩角共捐洋四元二角○○以上總共收規元廿九兩七錢五分五厘英洋四百廿七元一角錢三千六百文銅洋一元棉衣二百件 
[上海四馬路文報局内東浙蘇恊賑處經收漳電局李經交漳州中營守府何笑山翁募紅戶清單]  
　　另登十一月二日○同彭號銀十元植桂堂林于遠州文彰號何笑山宜昌號宜記　戶各銀二　劉際雲銀一兩二錢林實園黄玉衡蔡文時何貴生新泰隆豐記號勝記號葉仁山樂倫堂福記祥美寶華仁美吳昆益同慶林益泉同益泉榮廣成彩彰林仕雅廿一戶各銀一元以上實收爐坯洋四十　元五角○　同日蛟來星星文社募細戶清單另登○曾渭兆曾幕襄兩戶各銀四元林勝興福記董合隆董坤甫勤發堂鄭樂善吳臯東七戶各銀二元西鄉李一元五角周崇文張進　張　然董詹氏董景福鄭進悦知非者陳璧甫孫崇榮寶山吳勳侯曾宗藻鄭一門黄香娘十四戶各銀一元陽前祈福氏兩戶各中洋一元○以上實收爐坯洋三十八元五角合併聲明 
[上海四馬路文報局内東浙蘇恊賑收解處經收寶應通源莊同人募第十一批細戶清單另登]  
　　十一月十二日遵訓草堂許鎭爲母冥壽經資移賑並祈先父母光室洋十五元又祈長孫乾臣祈免罪並孫媳遺服生産平安八元許長生祈母病速全十六元成賦香偕弟贅虞朱壽銘張倚三戶各十元無名氏王新甫兩戶各一元朱仲修銀五兩　茂堂居朱氏銀鐲一付　平二兩八錢七分郝亷波朱伯魯了願兩戶各錢　千蔣桂森夏鳳書兩戶各錢一千五百文朱少莊蔣桂滋楊大本宋恆榮四戶各錢一千無名氏九百八十魏茹言七百文喬士田六百文徐丙仁五百文夏來禧無名氏九位閔可珠　長珊長玳合十二戶各四百文高恆昌步魁無名氏六位戴保和戴保聖十戶各錢二百無名氏廿三位張源昌張源林張源發時長明陳如英譚儀殷鶴臯張新太徐天太徐信符義隆號王師洛張文明喬恆茂施連科曹大冒曹文憚曹大葉徐宏甫施連芳張紹唐張紹武四十五戶各錢一百徐兆休八十文徐長桂錢五十○以上共計實收英洋一百十五元原飾銀二兩八錢七分合併聲明 
 
 
] 

Page 10

 
 
   
 
 

Page 11

 
 
   
 
 

Page 12

 
 
   
 
