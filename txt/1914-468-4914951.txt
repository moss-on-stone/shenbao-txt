# 1914 - 468 - 4914951

 

Page 1

 
 
遊記 
[羗海雜誌（二）（十）（九）（生入）]  
　　輝特南旗牧地大略 
　　地界東至巴燕灘東南至哈乙河源南至鄂倫布拉克均與郭密番地交界東北至賽前硤與千布录番地交界北至哈爾噶圖山西北至恰布恰硤西至恰布恰河西南至保離灘均與綽羅斯旗地交界東西相距六十里南北約四十餘里周徑二百餘里位置在西寗之西少南二百五十里青海之東南岸係海藏之大道 
　　山川北哈爾噶圖山卽賽前山前峯系於積石山脉愽勒普川由綽羅斯地流入境南流至上郭密界 
　　地勢北段平原延數十里南段平灘亦袤數十里中段共分五溝都是兩山環抱溝水中貫猶勒溝尙可開地十餘萬畝巴燕灘尤平廣全境熟地約一千七百餘畝 
　　物産水地皆宜稻而無佳種樹木則楊杉最盛畜牧則牛羊最繁工品有粗氈有毛布半係蒙古女工所造也 
譯稿 
[青島要塞戰（日本某陸軍少將談）]  
　　（一）要塞戰之性質自國交斷絶以來　無多日而歐洲陸戰之快報已至故以爲要塞之戰得母亦同於此作此想者固不乏人然要塞戰之進行决不能若是之輕易若途遇之戰陣地之戰等則在短時間或短時日之間可以立决其勝負而在有堅固之炮壘之要塞戰則不然即如斯脫拉斯嚴里愛巨等僅爲平地之要塞面尙不能容易攻破何况旅順青島等不惟有天然之險要以爲基礎更施設完全之人工的防禦故欲攻克之决非一週二　之時日所可成就如必欲以短少之時日攻破之雖供幾多之犧牲均所不惜則亦非絶對不能之事惟時日愈促則犧牲愈大而攻　青島固亦無必以短時日攻破之理由故必依滅少犧牲之方法而漸次進攻可不待言也 
　　（二）青島要塞之防禦大凡要塞之防禦可分二式一德國式一俄法式是也德國式者以防禦炮壘集於一線而　注全力於此一線以防禦敵軍攻入之法也而俄法式則設炮壘　分爲二線三線等若筆一線敗則可防守第二線如此順次防守其以下之各線若築城爲守者也然依天然之地勢之關係則雖德國人亦未必定堅守其本國之式而不知變故青島一隅地雖屬於德國防禦之法實近於俄法之式也其所施之防禦大别之可爲第一線與第二線之二種其第一線即所謂浮山線此線内有堅固之砲壘五其第二線即俾斯麥炮台毛奇砲台等之線是也而於砲壘之外更施設鐵條網鹿柴散兵壕等防禦之工事以抵拒敵軍之攻入防備甚嚴與往年之旅順相較似無甚上下故視二者爲同一之程度亦無不可也至守軍之數或曰五千或曰七千今姑以八千之數計之則亦無甚懸殊矣 
　　（三）要塞之攻擊法攻繫要塞之法中有强襲與正攻之二法强襲法者毎於敵軍防禦力微弱之時用之若日清戰爭之時旅順要塞爲我軍依强襲之法而攻克而日俄戰爭之際最初亦以嚴襲法道攻後知敵軍之防禦堅固出於意外乃改用正攻法所謂正攻法者乃依交通之路及散兵壕等漸次進攻以接近於敵壘之法也散兵壕者步兵　身其中以射擊敵軍之壕也而爲便於避敵人之彈故壕之設對於敵疊爲並行在正攻法中此種散兵壕最要步步設置（而其工事輒於夜中爲之蓋不願散人知之也）以漸次接近於敵壘而於各散兵壕之間築電光形之交通路（亦壕也）也聯絡之所以取電光形者爲避敵人之射擊故也似此步步昨壕以近散壘趙逼迫極近始突起强襲肉薄敵壘或更掘攻路（和種之隧道）直入敵壘之下裝置炸藥令忽然爆發以破壞其砲壘 
　　（四）第一戰之地點在要塞戰中主要之兵類乃砲兵工兵與步兵是也而其中如無優秀之重砲兵之威力則决不能拔事現青島之德砲台已備有二十八　之重砲以待我軍之至故我軍亦須有相當之重砲以廳對之自不待言然試一觀我陸軍及軍器上陸之地點如何則與攻擊旅順時之於大連其情形全異且並無何等港灣之設備故對於敵之堡壘線之第一戰尙需相當之時日也（今日軍已在龍口上陸情形又略變矣而依青島之地形觀之則敵人抵抗第一戰之地點或在李村河之附近也　　（五）與旅順之比較今以青島與旅順比較觀之則青島之有利於攻擊軍者在堡壘線之短促其長僅六七里内外實較旅順爲短又比旅順爲大不利者則攻擊軍有自側面之海上受敵艦砲擊之憂也其位於外海之部分則可受我海軍之掩護得免敵艦之砲擊而膠州灣内則日内非我海軍所可以參入故敵軍得自此方面砲擊日軍以妨害我軍從道路稍便利之右翼面之進攻也 
　　（六）青島之攻破期要塞之目的在防禦敵人之侵入而在青島孤立無援之德軍其目的在保守要塞至於歐洲之和平恢復爲止而我軍之攻擊青島雖無一定攻破之期限而其攻破之期要亦不遠以時推之當在十一月之下旬即從今三個月之後也然歐洲之戰局若生意外之轉機或有恢復平和之希望時則青島之攻克或因之而速亦未可知也 
 
 
 

Page 2

 
 
時評 
[日德之流言（冷）]  
　　古人有言中立而不倚强者矯是故中立固强者之事而非弱者所能也 
　　方中國之宣告中立也日人毎謂中國政府親德而排日及至日兵龍口上陸後而德人又謂中國政府與日本有密約蓋日人之言恐中國阻止日兵之上陸也德人之言爲中國不阻止日兵之上陸也然而阻止不阻止必有强力以爲後盾則其言始有效而人乃服從若中國之弱者則左右爲人交謫而已故曰中立者强者之事而非弱者所能也 
　　雖然不中立者亦豈弱者所可能耶中立之弱受人破壞不中立之弱其害不僅破壞而已是故流言不能免者也 
[命令]  
　　九月二十日大總統申令河南護軍使員缺著即行裁撤此令 
　　九月二十日大總統策令河南巡按使田文烈呈請開去兼督理河南軍務應照准此令 
　　又令宏威將軍趙倜著改授爲德武將軍督理河南軍務此令 
　　又令河南巡按使田文烈著會辦河南軍務此令又令徐世揚給予三等文虎章此令 
　　又令上官建勛邱昌錦均授爲陸軍少將馬聯芬袁光杰均加陸軍少將銜此令 
　　又令財政總長兼鹽務署督辦周自齊呈請任命俞人蔚爲宜昌榷運局局長應照准此令 
　　又令財政總長兼鹽務署督辦周自齊呈請任命歐本麟署淮北運副宋尊望爲松江運副應照准此令 
　　又令司法部呈稱署奉天安東地方檢察廳檢察官何殿芳署江蘇江寗地方檢察廳檢察長徐沭三均屬人地不宜請予開去署缺等語何殿芳徐沭三著即免去署職此令 
　　又令司法部呈請將籍隷本省例應迴避之署山西太原地方審判廳推事王藎臣劉紹瑀劉肇州衛權臨署湖南長沙地方審判廳推事楊玉林張聲樹均准開去署缺另候任用等語應照准此令 
　　又令司法部呈請將裁缺之署奉天新民地方審判廳長陶宗奇署奉天新民地方審判廳推事韓邦印署湖南邵陽地方審判廳長黄篤衡均准免去署職另候任用等語應照准此令 
　　又令司法部呈署奉天營口地方檢察廳檢察官楊寶林署黑龍江龍江地方審判廳長段國垣署山東高等審判廳推事林炳勛署湖南高等檢察廳檢察官何　澣福建高等寄判廳書記官長　炯均請辭職廳縣准此令 
　　又令司法部呈請任命章廷華爲福建高等審判廳書記官長應照准此令 
　　又令據福建巡按使許世英呈稱舉劾知事請分别奬懲等語調署莆田縣知事劉煦辦事穏洽涃愊無華署理思明縣知事來玉林才具優長堪　繁　署理尤溪縣知事廖　　用兼備卓著循聲署理邵武縣知事林揚光勇敢有爲不辭勞怨署理南靖縣知事張澤諳練吏洽成績尙優旣據該巡按使臚陳政績均著傳令嘉奬寗化縣知事鄭君體不候交代擅自離任惠安縣知事黄紹鎬才具端蹶不能稱職著交文官高等懲戒委員會議處莆田縣知學寗雲潔迭被控告查有確據永春縣知事陳其殷勒來捐欵遧法殃民龍岩縣知事陳爲　私售官硝被控有案連江縣知事史鑑清濫刑勒欵被控纍纍均著先行褫職交法庭嚴訊依照犯　律懲辦以肅官常並交内務部查照册併發此令 
　　又令陸軍部呈請將龔聲揚授爲陸軍步兵上校周孝　加陸軍步兵上校銜梁如澤授爲陸軍步兵中校楊文耀授爲陸軍砲兵中校田儏臣鄭文勛均授爲陸軍步兵少校蔣朝一授爲陸軍炮兵少校應照准此令 
　　又令陸軍部呈請將克復東西梁山等處出力之馬聯芬袁先杰戎鴻舉陶儁均授爲陸軍步兵上校胡瑞祥加陸軍步兵上校銜倪金鑄戎鴻照葛得功林長勝葛維寶曹玉貴程文沉衛廣學王振概均授爲陸軍步兵中校張運吉王克鴻均授爲陸軍砲兵中校彭存仁加陸軍步兵中校銜林榮權于世澤葉鴻鈞孫方　徐振基均授爲陸軍步兵少校並加陸軍步兵中校衝劉法矩黄觀潮林誠心刁玉林史廣樸姜海龍林文彬馬君衡田陞爵翟榮錫方青山陳得勝倪朝臣孫德山曹振山林鳳辦徐鳳昌楊嚴魁高得勝張世昌趙永祿寗嘉成王文元丁振明王雲山邱寶　　以魁楊連三王明順魏殿英魏錫山夏全德周宗堯吳　恩倪道　華睿章潘振芳陸進德王蘭榮朱鳳彦李在滋黄自修李聯芳張玉潔楊榮慶張繼亭劉玉山牛振江張德標王金山楊德勝任有楊高世英王振魁吳鳳山林長發杜得功羅文善楊武裴明　范琴堂邢振芳程林相張秉忠游東萱陳錫玉王金貴史金魁張得勝王海濱孫得勝孫文蔚夏禹卿閻國興胡清海劉朝明陳萬泰史俊榮黄長勝高之担劉振廷張得勝廳張占鰲張傳望周孝述均授爲陸軍步兵少校劉奇偉授爲陸軍騎兵少校王傳願授爲陸軍砲兵少校侯建弼張安國張策方魏子望王之榮牛忠彦劉得勝許得隆王永祥閻子端來玉林趙金標王興利李俊興郭金勝陳文忠侯半元陳得魁楊蓮清黄庭燎王海洲王樾劉殿臣范　雲饒掄臣均加陸軍步兵少校銜劉家棟劉克東馬得江均加陸軍炮兵少校銜張文田加陸軍輜重兵少校銜應照准此令 
　　又令陸軍部呈請將張福林謝鎭泉馬文斌均授爲陸軍步兵中校應照准此令 
戰事要電 
[其一（本館特電）]  
　　北京電日軍迫令龍口關員離口將一通日語者扣留現赴龍日人已千餘據東報已設日本人會及銀行支店等掖縣有日兵四五千登岸將用爲輸運糧食地發逹外人間消息 
　　北京電外間所傳膠督出示賠償寓青商民損失飭令將財産開單存案之事余（訪員自稱）詢之德外交人員據稱並無此事 
[其二（）日人上海日報專電（]  
　　東京電陸軍公報田在勞山灣上陸之日軍已於十八日夜佔領王哥莊西北之山溪十九日夜復攻擊守衛柳樹臺附近山坡之敵兵敵兵遺棄彈藥糧食等物而退我兵除負輕傷外餘無損害士氣頗旺盛（二十一日） 
[其三（英人特約路透電）]  
　　北京電日本又在膠州灣外失魚雷艇一艘乃爲德國巡洋艦轟沉者（二十二日） 
　　巴黎電今日下午公報宣稱我軍左翼已進至拉西尼高地哇瓦斯河東愛森河北之敵軍曾猛力進攻卒乃肉搏尤以克拉盎境内爲烈各處德軍均被擊回死亡甚衆萊姆周圍之敵軍現僅以大砲猛轟我軍在亞貢山附近佔據曼斯尼爾萊許爾吕斯瑪西巨三村敵軍仍守特里哇柯爾現向呟松沙台爾轟擊勞蘭伏斯巨之地位均無變動敵軍現正在台爾姆及沙托薩蘭境内掘塹而守（二十一日） 
　　巴黎電據今晚十一時官中宣稱今日戰事猛列稍減我軍已得顯著之進步而于萊姆與亞貢山之間爲最（二十一日） 
　　倫敦電據盎凡爾浦謡傳德國克羅克大將已將其司令部移至芒斯（二十二日） 
　　哈爾濱電彼得洛格勒電社載九月二十日貝爾格萊特電稱多瑙河奥國鐵甲艦靜處三日昨晚復同出轟擊且圖駛入騷河上游大約擬抵沙巴士翼助該處奥軍惟塞軍砲隊凖力極好故逼令退至多瑙河上游敵軍在哇白納洛伐士之上圖渡騷河亦爲塞軍擊遍死亡甚衆孟軍惡戰之後已佔據薩拉桀伏（巴斯利亞首府）附近之台浦拉的洛奥軍已退至巴斯利亞孟軍先鋒隊已近該戲據塞維亞里虚來電塞國公報局切實否認塞軍由塞姆林敗退被俘六千人失炮數尊之謡傳塞軍之棄塞姆林乃奉參謀總長之命蓋爲戰畧起見退走時秩序極佳奥軍於後一日始抵該處奥軍進攻時塞維亞喬治親王雖曾受傷並無大礙（二十一日） 
　　倫敦電卡瑪里亞號擊沉之德國巡洋商艦似係開浦特拉法爾茄號或柏林號卡瑪里亞號乃克拉特公司所有英國巡洋艦批茄塞斯號在斐洲東部桑齊巴爾爲德國巡洋艦戈里斯堡號轟失戰鬭力者實一廢艦路透電社不宜諾斯艾利斯（阿根廷都城）訪員電稱卡瑪里亞號擊沉者乃新成之郵船開浦特拉法爾茄號載重一萬九知噸愛爾蘭國民黨領袖賴特芒羣在維克洛校閱義勇隊時曾謂英國之與戰乃爲保衛道德與權利最高之主義起見歷史上種族之貴賤全於戰塲分别之愛爾蘭人苟畏縮而不於戰塲示其勇武則將永遠蒙辱云毎日郵報載亞米安訪員電稱配朗之東現正惡戰聯軍或將圖變德軍側面之地位（二十一日） 
　　北京電英外交部曾於十八日來電云英海軍部宣稱德艦轟沉英國巡洋艦華里厄號自開戰以來宣布三次矣豫料後必另擇一艦以作謊言（二十二日） 
倫敦電批茄塞斯號巡洋艦死者之中有海軍少佐鄧納及海軍大尉特萊克（二十二日） 
　　倫敦電海軍大臣邱吉爾君在利物浦募兵大會演說謂統一黨國會議員斯密司君日内亦將從軍出征彼祝其安回云（二十一日） 
　　倫敦電意大利内閣准毎月運糖十萬噸至英倫（二十二日） 
　　華盛頓電威爾遜總統在白宫語謁客謂美國維持人道之能力已爲不合時之和平提議所妨碍（二十二日） 
[其四（英人字林報專電）]  
　　北京電中國政府對於德國最後質問書業已答復重新聲明中國非其他中立國可比縱於中國境内有交戰國建設炮台之地非破壞中國中立斷難攻擊此種情形與日俄之役日軍視攻旅順口爲必要之時相同該時中國并未咨照日俄推擴戰地範圍日俄亦并不抗議且戰事結局之後俄人損失雖巨并不索償可見俄亦深知中國所處地位非可與其他中立國同日語也末言山東發生之事中國政府概不負責業已聲明在先務望德使將各種函件呈送德政府云（二十一日） 
　　倫敦電（由紐約轉）聯軍兩翼現正進攻中軍則止而未進戰爭之激烈爲從來所未有（二十一日） 
　　倫敦電（由紐約轉）據俄京來電俄軍仍在攻奞奪敵軍炮台塞軍已佔據匈牙利之薩摩巴俘敵三千人獲砲三十尊東普魯斯省德軍之進攻者業已受挫意大利布加利亞羅馬尼亞三國似將加入聯軍（二十一日） 
[其五（德人德文報專電）]  
　　北京電自山東所謂戰爭區域畫定之後日政府業華政策完全更變前此日本業於中國亂黨之舉動無不助之今忽襄助中政府以除亂黨據傳兩國且締結密約規定彼此相助遏制革命舉動聞某日哈逹門大街日本旅館拘獲日本青年黨中之日人一名中國當道曾根據此約助拘是人（二十一日） 
　　濟南府電此間現悉近充青島英領事之愛克福爾特君已偕英國格洛塞斯特聯隊中之兵一大隊由天津前往青島（二十二日） 
　　紐約電德軍已在法國全戰線取攻勢轟轚法軍所佔極鞏固之堡壘法軍攻擊伏斯巨者已完全失敗萊姆之天主敎堂爲往時法皇加冕之處今因德軍不得不轟轚該地故已毁於砲火之中德國亦深惜之法國因德軍毁壞古代建築物已提出抗議（二十一日） 
　　紐約電德國現解攻城大包至比國新都盎凡爾浦（二十一日） 
　　紐約電德兵三軍圑已過俄邊佔據洛姆柴省（俄屬波蘭）之哇格斯托夫格拉桀伏斯巨克汀三鎭現向格 
 
 
 

Page 3

 
 
洛特洛進發（二十一日） 
　　紐約電德國巡洋艦柯尼斯堡號在斐洲桑齊巴爾轟毁英國巡洋艦批茄塞斯號（載重二千二百噸） 
　　（二十一日） 
　　紐約電德國第一次兵債馬克十億枚在德國募逾原額四倍有奇（二十一日） 
[特約路透電]  
　　成都電政府派大軍赴川省南　　部維持治安（二十一日） 
[專電]  
　　北京電漢口商場借欵由楊督辦度財政内務部與怡大三妙爾公司代表在　部簽字總額千萬鎊利息年六釐以漢口商場之建設及其收入爲初次抵押不足之時政府負責票面價額以將來市場情形定之但實交之數六扣四十五年還清前十年還息不還本次五年毎年還本十分之二再次三十年毎年還本十分之三總工程師一人須得公司之同意聘用購料儘中國所有者購買次則英國如不由公司定約時中政府應與公司酬金百分之四組織購地委員會華洋委員各半數公司先墊百萬鎊於初次發行債票時扣還發行借票第一期以四百萬鎊爲限銷售不盡時由公司包辦一年不實行此約作廢其工程如下（一馬路（一）武漢間鐵橋或隧道（一）漢水與大江間之運河（一）電車軌道（一）其他一切新法之設備 
　　哈爾濱電庫倫於近日忽來俄國馬隊一千名駐紥領署咸不知其用意據聞將威逼活佛服從會議事件 
　　重慶電重慶英國兵艦中立局命其卸去武裝不允已電請中央政府向英使交涉 
　　張家口電第一師張營長近在豐鎭附近西八蘇木追擊馬匪先後搜獲匪贓物馬匹甚多地方已見平靖 
　　張家口電桃林縣以北現有土匪五六百人嘯聚搶刧行旅聞匪首趙有祿係内蒙有名鬍匪向在多倫一帶滋擾 
要聞一 
[華比之中立比較]  
　　大陸報云此次戰事以中國與比利時所受之影響最爲不幸而且可憐今試將華比爲難情形及其所處地位異同各點分别比較詳陳於左計其相同者 
　　（一）事變發生之前無主動之能力參與其間 
　　（二）禍端旣開不任其咎 
　　（三）國勢贏弱難免殃及 
　　（四）戰局旣成坐待損失 
　　（五）戰事結朿賠償損失之希望微如毫末 
　　（六）魯省華人與比人之損失若在財産上作相對的比例其度數當相若也 
　　（七）德逼比利時之一部分併入戰鬭線範圍之内而中國魯省一部分亦被逼作爲戰地 
　　以上云云係屬同病相憐再將其互異各點列左而研究之 
　　（一）比國之弱弱於土地小也非有失策之舉動或錯誤之行爲也而中國則獘在力難保守中立 
　　（二）比卒爲交戰國之一而中國則否 
　　（三）就地理上而言比利時不幸介於柏林巴黎之間如歐洲戰局僅有德法兩國互相交鋒比之中立或者猶可保持今德有俄法爲敵東西兩方勢難同時兼顧按軍事上之計畫攻法防俄理所當然故於其攻也必捷足先登直驅深入若先敗法俄不足慮惟欲入法則不得不假道於比利時及魯森堡德之要求比國以一部分歸入戰鬭線範圍固矣其要求條件如何吾人不得而知要與日俄之役所要求東三省作爲戰地之條約當必彷彿相似吾人可追測也假定比利時允其所請畫地通融則今日比國極少尙可保全半壁不至蹂躪且可預期向交戰國雙方聲明請其戰局結朿之後保護其領土賠償其損失雙方當必應允或謂（各國政府反對比國作爲戰地者均作此說）此種應允何足爲憑德若獲勝勢必食言地且不保奚論其他總而言之應允條件果有何種信用吾人固難妄言惟由表面而觀當與日俄之役及此次膠州戰事所應允中國者其條欵應相類其信用亦應相等也然比國一經恫嚇幾難自主躊躇之後不特不肯假道且决計執戈爲禦捲入戰局意者其他方面（指英法等）許以保全土地賠償損失及政治上自由行動之權利兩者相權此利較重故比人甘心相從也比旣投身戰局自不得不隨戰事之潮流而上下將來德若失敗比之地位當必復原與未戰之前毫無以異其勢然也然在歐洲政治上棋局之中不過一小卒而已無論何時仍供列强之驅使爲之報効爲之犧牲其責似無可逃也至此次害國殃民工業凋敝建設多年領於一旦更無論矣若論膠州之地位與歐戰大局當然無甚關係第以外交上之謬想及國際上之盟約暗昧瓜葛糾纒不清遂使山東德租界牽入歐戰旋渦苟有尊重中國中立誠摯爲懷者出其外交手腕先期調停以膠州作爲中立地亦非一時難辦之事膠州旣不横梗中途阻礙聯軍攻德之進行此時佔據而居者無論爲德爲日究與戰局之結果毫無影響此人人所共知也 
　　德先要求於比不應而後破壞其中立是獪有所藉口也若膠州之事强行破壞中國中立雖求一近理藉口之詞不可得也 
　　（五）就實際而言財産之價值及其件數魯人損失當較比人爲少論者咸譏中立破壞華人并不相拒然中國忍受種種苦處或亦智者所取歟 
　　德之破壞比國中立也英人斥爲寡恥之舉今之破壞中國中立者並不爲行軍之必要其寡恥更爲何如惟援助中國者四顧無人故中國不得不受此種苦痛耳 
　　總上以觀吾人可下一斷語曰若武力不足以自保或不得他人武力之援助則中立徒空言易言之交戰國所尊重不犯者武力也非中立也 
德人之法俄戰記 
　　譯華德日報　 
　　法境星期六日紐約來電除報告法境之戰况外嘗於電尾有俟聯軍力竭而進攻之語兹觀近日來法境之戰况竟悉應其所言且有即將轉爲事實之勢焉蓋德軍在法國前敵全線之上與法英聯軍鏖戰將得全勝也而法英聯軍今見德軍步步進逼絶不停止亦旣依然向南敗退大約仍須退回十日前所得生力軍之處即仍至巴黎求救於其地防軍（按巴黎防軍共五十萬人前次派出援救聯軍者二十五萬人今尙有二十五萬人）以便另覓安然無險之地也前次聯軍賴用此種戰略上之舉動得解德軍之圍嘗自信此舉可謂大勝德軍故前次德軍右翼一由巴黎撤退法將霞飛氏與英將費蘭巨氏即爭先傳檄天下誇耀其功一似德軍之退爲法英聯軍所敗也者而英法報紙且有以用鐵帚掃除德軍於其境外爲標題者尤屬可笑焉其實不特至於今日文不對題即前當德軍右翼撤退之際其事實與題亦全然相反也而德軍則不慌不忙安然固守統率處所指示之陣地一任法英隨意衝鋒竭力攻擊俟其聲嘶力竭再一鼓而擒之若就當時法英進攻之情形論則亦可謂其勢猛而力巨惟終被德軍旋卽擊退耳而巴黎倫敦之報告則謂德軍之不攻而守因德砲隊缺乏子彈之故而其所以缺乏者據英法來電言現在比利時境内德軍後路之交通及糧餉之接濟均已爲比人所割斷一似德軍除假道於比外無路可通也者幸德國統率處及德軍各路統監總分機關部辦事勤愼思慮周密未誤軍機保全勝利總之凡德軍所用者均已到齊未至有如英法所言者而已嗣後德軍遂漸漸防禦而小心翼翼終則於全線之上且改守爲攻焉洎夫今日德軍進攻之際大呼一聲衝鋒擊敵法英聯軍即不能久拒力抗矣以德軍日進英法即不能不日退也噫英法官私電報不曾謂德軍炮兵死亡殆盡已無用乎今何如也今英法聯軍因德砲兵攻擊甚力已不能守其所佔之陣地矣而今旣不能守宜即速退勿溷乃公事其退休其退休 
　　今觀十九二十兩日紐約來電其中有一事甚形重要即法境德兵可乘火車直接來往德國是也而凡爾丹之陷失迄於今日又未見報告者大約亦因德國中軍及右翼德軍專候鐵路修通之故若由德國直趨法之凡爾丹等處宜由特里與薩爾不吕克越狄登候芬龍骨營芒特麥的及巴采勒等地以至萊姆斯或越麥齊爾斯希爾遜等處以逹拉昻與蘇松斯此外如由德之奎爾恩以赴法者則仍當遵循舊路行經阿痕與比利時兩地至於左翼德軍則更可由麥慈乘火車赴凡爾丹或由斯特拉斯堡以逹法之魯内維勒等地焉 
　　俄境德國東陲戰勝之消息近丙日來已有官電證實勿須再贅而奥軍在嘠利泰之戰况亦有專電聲明且請專俟俄軍一决勝負焉至於其間進行如何吾人亦宜靜候可靠之消息到來再加評論惟今由路透電所傳布之俄國捷報如陸續不斷者未免因吾官電大失信用耳然其所報告徒張大其詞不察事實致多顧然自相矛盾亦殊自失其價值也此如俄國官報謂有俄國多勝之軍由克拉斯尼克與托馬州戰場回歸留步林與扣爾姆兩處深爲其地人民所歡迎云云查克拉斯尼克與托馬州在俄領波蘭近來所盛傳之拉瓦魯斯喀與浦來米斯爾之北而較留步林與扣爾姆則爲在大南現今俄國多勝之軍隊於克拉斯尼克托馬州一帶戰事之後回歸留步林與扣爾姆究有何所圖謀殊屬難解是已再者向來常勝之軍大抵只有前進而無後退之理今俄之勝軍不進而退此又何故也至於塞爾維亞戰場傳來之消息亦多難信若謂塞人小有勝利或者可信蓋今奥國專力戰俄而對於塞則不求有功只求無過即力阻其侵入境内苟非然者區區塞爾維亞又安得張狂若是也 
[蒙古號與英日檢查]  
　　大陸報云據昨乘花旗公司蒙古號郵船抵滬之搭客聲稱該船抵香港時香港英員見其艙單之上開明有硝石若干件硝石者戰時違禁品也英員即從事搜查卒無所獲乃知該船裝載德國郵船亞里斯親王號卸下之貨時船長因此物乃違禁品未准運上英員尙聞船中載有有刺鐵絲亦未搜得故並無間言卽放之行船抵雞籠時甫入港内該處艦隊之旗艦即派小輪一艘駛抵蒙古號之旁有軍官數員綘繹登船索閱艙單閱至半中其領袖忽大呼曰違禁品硝石硝石船員即告以情由並述及香港搜查一事是時有一日本旗號手立船橋之上揮旗舉號大約乃告知旗艦已查見硝石違禁品也日員堅令船員繳出此物船員據實以告日員冷笑言曰要搜要搜於是乃一擁入艙搜查良久大有數千噸之貨須一一剖視之意無何某員忽呼曰得矣乃見其手握結晶物一把趨至船橋之上是時日本旗手復揮旗作號似謂硝石業已搜獲諸日本軍官皆面有喜色以爲可以拘捕蒙古號作爲捕虜品矣乃擁入吸烟室擱足案上狂吸紙烟中有一人曰余等將有處置爾美人之機會矣其領袖軍官則趨至船長之室　並不先行叩門莽然直入手握結晶體之硝石數塊舉近船長之鼻而以顫動之聲言曰硝石船長反覆諦視狀極驚異乃與日員同至艙面而此船之命運全在此數秒鐘决之矣正在吃緊之際來一船員即頃間協助日員搜查貨艙者也手亦握有結晶體之硝石所可異者是人面無愁容且有喜色旣至船長前卽釋握示船長曰此硝石非惡質言已卽欣然咬此結晶物之一角嚼而吞之旦曰味殊不惡动嘗之船長亦取一碎塊投口中不禁大笑而旁立之日人則爲大驚亦勉强嘗之惟嘗後面無笑容蓋其捕虜品之希望已隨此滋味中消亡矣且輕聲言曰原來是氷糖於是急召集船上諸日員默默下小輪而去彼日人所欲得爲已有之蒙古號乃得一路無阻安氏上海 
[膠州灣水雷之辨論]  
　　二十一日字林報云日兵在山東登岸中國宣布不負責任而德國責其違背中立並有恫嚇之詞明示中國以德國之友誼爲無價值兹有投函者告記者以德國自已破壞其所爭論中立之舉動其言曰德人在中國領海埋置水雷而無人注意於此余甚異之青島租地也其港外三英里之限界當不在内而仍爲中國之領海今德人於中立國領海内安放水雷實爲强暴之行亦足抵銷中國容讓日兵登岸而爲德人指摘之過失矣記者按德國恫嚇之詞誠不足以傷害他人僅足傷害自已但其動作之不誠摯爲尤足注意者耳云云駐滬德領事即致書字林西報辨論此事該報昨日將原書登出大旨謂指德人在青島安置水雷爲破壞中國者蓋未深知一八九八年之膠州租借約也否則當知此約第一章第三欵有中國領土之租借於德國者包括膠州灣口之數小島用以建造砲台保護德地等語此數小島中有土羅山（譯音）朝連島二島距膠灣約二十英里曾在約内特别言及從此可知德政府在青島埋置水雷不爲破壞中立也 
雜評一 
[戰事盲談（十七）（無名）]  
　　今日歐戰之電甚少兩方所報者不過我進敵退而已我利敵損而已然而以理判之兩方皆退或可說也兩方皆進不可說也兩方皆受損或可說也兩方皆有利不可說也余謂此皆因勝負未大見而然也數日以後必有一退一損者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[濟南無恙（本報旅行記者抱一）]  
　　工商無恙 
　　敎育無恙 
　　一切無恙 
　　余不知閱報諸君理想中之濟南何如余則以爲戰禍潮流旣盪入山東半島其噴沫所及猶足以擾亂　會一切秩序孰意其大不然 
　　試論金融市面所通用者爲北洋鑄湖北鑄墨西哥站人等銀元及中國銀行交通銀行山東銀行等發行之紙幣一切行使如常其市價近日毎銀元一枚換京錢兩吊七百左右合銅元一百三十餘枚較之向日絶無何等之變動惟湖北銀元與站人銀元向時較其他銀元稍昻今則價幾律紙幣與現金間更絶無問題 
　　城内外大小商店照常貿易且自青島商場收束一般行商坐賈往往散而之濟南北方商人冒險性質較多故雖戰事風雲日緊而一入内地若行所無事居民自青島遷回者日多故市面反較往日略盛臨淄十萬戸依然擊轂摩肩焉 
　　膠濟鐵道東行車售票至濰縣爲止濰縣以東爲大水區域漂没田廬人畜無算意中之戰禍未來意外之水災先至天心眞不可測也而濟南一帶並無水患惟一週之前積旬隂雨街衢流潦大妨行轂雨止則立復其常度此則市政失修溝渠不開所致無人以此咎雨亦相習爲常不之怪也 
　　省城内外公私立小學校可五十餘所中等及專門學校可十餘所已一律開學學生數視上半年略減然别有原因不關戰事巡按使方嚴催各校按照定期假滿開課不得藉故延宕貽誤以故敎育界精神爲之一振各校體操場一二三四號令之聲相聞而大明湖裏歷下亭邊畫舫笙歌方輿之競熱也 
　　凡此皆余目擊之現狀人事不常願觀其後 
　　九月十九日 
[日軍上陸記（日人由龍口之通信）]  
　　譯大阪朝日報 
　　大正三年九月日距芝罘口口英里之口口居留邦人（日人自稱）之一部分忽忙劇異於平日有往電報局者有至商務總會交涉者形色倉皇往來接踵而任市街警備之華兵百除人忽杳無一影停泊港灣中之中國警備巡洋艦亦於黄昏後售皇起椗避隠他方一般人士中之若有所預期者則皆曰（時至矣）（仍此處歟）不約而各赴海邊眺望則渤海灣邊濃霧層層之中忽現三檣二烟筒之巨艦數艘舳艫相接正在投錨之中威風堂堂有壓山東全境之勢雖夜色昏沈亦清楚可見也時夜已深萬籟絶響渤海灣頭薄雲深冪　霧重重風靜波眠冥沉如死而來如疾風之攻圍軍則靜候黎明預備上陸深以夜長爲憾也此情景眞有旭旗不動　船靜山東草木識威風（原文）之概矣 
翌日拂曉下前敵上陸之令同時各護衛艦組織陸戰隊以井上太尉當指揮官之任而以山本岸川寺田諸太尉爲分隊長擬於龍口南端之海濱上陸時適干潮水淺小艇無抵岸之術而水兵等性急早衝身入水狀如飛蝗分波而進勇猛萬狀雖没膝浸身亦不之顧也旣抵岸邱整隊海濱堂堂進行步伐齊整凡我所經踏一步即所以耀我武進一兵即所以展我力我皇皇靈威已足照耀於山東之境内矣愉快誠無極也 
　　陸戰隊方逹海濱之宿舍時即各就其所屬之部署有從事於建設無線電報以與艦隊爲聯絡者有因架設棧橋而至東海岸者有赴就衛兵之任者而本隊之一部仍陸續進行搜索地方河川大主計則爲交付司令部之告示於中國特至商務總會凡此掩護陸軍上陸之任務莫不期其辦理盡善無絲毫之遺漏其經營煞費苦心而於此時運遂船上所滿載之陸軍亦已陸續移乘小船置雨進行在口口之東海岸上陸邓整隊向預定地進發噫地爲山東齊國之故趾兵乃日東帝國之精銳勇氣勃勃其氣概已足以吞青島矣 
　　各軍上陸將終深恐地方人民起危懼之念　即分貼告示於各地以安人心其文已見　報故略 
　　中國人之性質一見兵士即恐其横暴一遇軍隊即懼其殘殺而見此告示後似已漸現安堵之念不如前之畏懼矣我軍所發之軍用鈔票爲一元五十錢（即五角）二十錢及十錢之四種同時又設兌換處以增信用今已漸漸通行於華人之間矣（下略） 
[龍口别紀（續）（昨）特約員化險]  
　　余前曾調查龍口之實錄兹　載於此以實龍口别紀其略如下 
　　（一）形勢龍口隷山東登州府黄縣地位在渤海灣沿岸其與烟台之距離陸路凡二百二十里水路凡八十里距大連約百二十里營口安東天津各港相距在二百里之間黄縣所管全部平坦其東南行之山脈與龍口相去殆數十里地質優沃適於耕種沿海一帶雖多沙地然縣城周圍方四五里之間地味似獪其不劣也 
　　（二）氣候龍口之氣候於全國爲最佳較之東三省似遠過之雖無氣象上之統計然據今年之經騐即在氣温最低之旬其遠於攝氏零下十芳者亦僅有一日下於十度初未嘗有雨量則除兩季以外不常有雨 
　　（三）戸籍黄縣所屬之村落計八百二十處龍口其一也村之大者約有三千五百戸小者五六十戸普通在二百至四百之間平均約有二百戸之大者在二十人以上小者或不過二三人平均以毎戸七人計當無大誤今使平均毎村有一千人則黄縣全體當有人口八十餘萬而其仰給必需品於龍口一埠者殆在七萬人以上龍口自有戸口或稱五百戸或謂七百戸毎戸人口亦自五人至十四五人多寡不等大要當以五千人爲近是 
　　（四）街市龍口之市街南北約三里東西約二里大街南北行東西則有小街十餘條各自大街分岐西端面海海舶所集也店舖林立其中雜貨店錢莊糧行運送店煤炭店頗有可觀者惟　生之道領不講求然其地堅韌無沙較北地之晴則塵封雨則濘泥者猶爲有間 
　　（五）機關龍口之官治自治機　頗爲詳細舉其大者約有八端一爲黄縣分縣是爲黄縣民政署之分廳其職務以裁判爲主然案情重大者必申報縣城不得專决一爲東海縣是爲常關專司輸出入口之課稅一爲釐捐局掌烟酒牛馬驢　等之釐捐一爲巡警局屬於黄縣民政署掌警務其經費歸龍口商務總會擔任巡官一人巡士約三十人一爲軍隊光復時駐軍頗多後漸調駐他處自黄縣烟台被匪掠奪以來乃復由濟南派兵駐防黄縣境内不下千五百人龍口約有一小隊一爲郵政局一爲電報局皆屬於黄縣總局一爲商務分局是爲龍口之公共圑體勢力最偉商務上之協議紛爭以及一切公共事業大多以此爲總匯此其大略也 
　　以上爲平時之調查今以躍欲試之日軍五千餘名假道龍口以龍口之戸口只七百戸欲不强佔民房其可得乎現我國舊有之利權被他人佔去者抿龍口歸客談者述之如下以見龍口之今昔 
　　（一）舊有之民房多成爲營房 
　　（二）舊有之軍隊退還烟臺方面其地方治安由日軍張貼告白執行之 
　　（三）舊有之郵政局來往之信件均被日人查騐（四）舊有之電報局確爲日軍看管 
　　（五）舊有之商務局爲日軍籌辦糧臺 
　　（六）向來山東人民外出工作毎年赴往營口津沽等地者必數十萬今則大異營口大連方面之苦力多南來（又多金州人）日人尤不可計此爲今昔不同之大特點也 
[紀日軍最近之行動]  
　　大東日報載濰縣電云頃有自膠到濰者報告日本軍隊到膠縣以後紀律不甚嚴整日前有日兵赴市場某鐘錶舖購錶多枚不給價值鋪夥與之爭論竟被日軍恃勢搶掠一空又離膠縣城三里以西有黄家莊被日軍將其居民之糧食物品刧掠無餘又日軍在膠縣城内購猪毎一口僅給價值小洋五角其購他物亦與此相類又聞膠縣公署已被日兵佔據爲陸戰司令部膠州火車站站長昨被日兵勒令退出現已回至濰縣云 
　　日前靈山衛海口到有日本運送艦數艘運送日兵登陸現已次第向膠州方面進發按此地距膠縣城八十餘里爲膠澳之第二重門戸日德陸軍當在此第一次兿仗也 
[魯省戰區附近之狀態]  
　　即墨消息寒日有日本馬步隊多名到逹縣城當由外交員成癯梅襄辦中立員顧詠黻前往接洽删日日軍由縣城南進遇德國飛艇由西南飛翔過城偵察日軍動靜旋卽向東南飛去日軍發砲遥擊示威聲聞數十里外 
　　即墨縣公署通告云今因外國開衅我守中立條文洋兵倘過即境决不擾害人民照約與之交涉本縣自有權衡匪類乘機思逞警隊偵緝　勤居民切勿　 
徒無事何必虚驚如有造言生事信端擾惑人心定行訪拿懲辦 
　　即墨城西馬鞍山形勢甚險可俯瞰青島形勢昨十一號午前有騎兵五六人身着褐色西服登山巡閱一週午後下山馳去 
　　黄縣消息日昨龍口飛來日本軍用飛艇二艘落地數小時復行飛騰空中又聞日軍前由龍口用帆船十八隻裝載大宗餉糧至萊州府迤北海口卸岸八號晚之大水該處亦水深數尺故將餉糧冲去不少 
　　自日軍到龍後日商之到龍者　絡繹不絶日貨之入口爲數亦鉅我國海關仍按舊例徵收入口稅昨該軍司令部函致海關請免入口稅略謂民國政府已允以龍口胡蘆島等處爲日軍登岸地點日商貨物亦允免入口稅請將日貨入口免收稅則云云尙不知海關若何答覆 
　　日軍龍之初如北馬黄山館一帶皆駐有軍隊並且按設電線以通消息沿村僱覔牲口大車以運物品致商民驚惶異常聞日昨曾知事會同龍口各機關向該軍司令交涉龍口沿海一帶旣經劃爲交戰區域自難免有軍事之舉動而龍口迤東確係完全中立地點該軍自不宜到倘用牲口大車須由商會代僱不准該軍至鄉騷擾鄉民云云 
　　蓬萊消息蓬萊縣公署自經此次雨災七日七夜署内自大門以及上房無一屋不漏無一牆完全監獄内外垣四圍倒塌過半署之中路一片汪洋又聞蓬萊城鄉現經文武官極力維持地方尙覺靜謐惟百貨騰貴蓋旣受歐洲戰事影響又復霪雨成災故於民食大有妨碍 
　　蓬萊城區僅駐巡防四營日昨又由南來一營係第五營駐紥城隍廟因傳聞有胡匪二百餘人隨帆船南來在沿海一帶上岸故爲之預防 
　　掖縣消息掖縣知事寗君因籌備當地警備事宜需欵孔棘於九月一號午前特請各錢店進署磋商設法籌搭會議有四小時之久迄未得解决方法而近日各錢店又均關閉舖門停止貿易人心頗形皇皇聞掖縣公署於昨日接到省電一件寗知事復請城内紳士張正諒翟子九等進署會議大要爲日德戰事關係地方問題 
　　掖縣由八月二十九號至九月一號三盡夜大雨不止溝滿河溢民房倒頽者無數禾稼均被水没糧價漲 
　　掖縣城自十七日起日軍隊連日過境絡繹不絶宿歇者均住商民之房屋並謂該軍隊有在該城按設糧台之說 
　　烟台消息僑居埠内掖縣平度人因該屬均劃入戰線區域關懷桑梓近幾日多啓程旋里 
日軍由龍口登陸連日南下進攻青島現由平度傳來消息聞該屬距城四十五里之藍地村有德偵騎出没其間楨探敵情又有旅烟平度人昨接家函述該屬日軍過境之情形調城廂關外駐紮日軍甚多預備　進 
　　日本電報局日文電報自前日起業已能通至上海其費毎日文七字定價三角六分 
　　聞烟台美國代理領事戴偉士君於日前電致巡按使公署略謂現值日德失和請飭所屬加意保護在本省之美國人等因當經巡按使電覆謂已妥爲保護兹聞該領事又具函致謝保護僑民之隆情 
[歐亞風雲中之北京觀]  
　　靳蔡電請交涉總統府昨接泰武靳將軍及蔡巡按使來電報告近日某國軍隊在膠濰平掖等處之種種無理舉動我國官民受其脅迫者不一而足應請迅與該國駐京公使嚴重交涉等語聞總統接電後當即一面召集外交軍事重　人員在府中討論辦法一面電復該省將軍巡按使仍應妥爲防禦勿令釀起交涉中央自有一定辦法並聞此項交涉業經提出要求該國公使答覆 
　　日軍刺斃莊民十五日龍口三里許甲格莊民班士良因日軍向伊要騾伊家内無騾請以驢代日軍不允日兵用槍刺扎傷班士良右脅身死經地方官驗明向該軍高柳司令官再三交涉始答覆語言不通事出無心祗有扣兇手口糧百餘元撫卹屍親又日軍有在附近各鄉村騒擾者地方官請其嚴禁無效 
　　日人眼中青島十七號英文京報云日本參謀部曾言佔領青島之時向略述如左（一）攻破第一戰綫須八日（二）佔據適當地點以便砲轟砲台須十日（三）尋覓適當地點預備短兵相接又須十日（四）佔領德軍第一戰線須十二日兩軍在第一第二兩戰線交戰須八日（五）佔領各處砲台及最後之戰線須二十日 
　　膠縣中立無效九月十六日新支那報云青島原屬膠縣該縣知事吳鎭濤自該灣外被封鎖以來在適中地方之藍村設派出所專辦離青島百里中内外之中立事務今次戰區劃定該縣又捲入漩渦之中蓋回地中立雖有機關辦理已全歸無效云 
　　陸路尙未封鎖青島港灣日軍艦隊已實行封鎖至陸地之封鎖尙未辦到緣濰縣膠縣高密卽墨等縣河流漫溢道路難行故一時不能封鎖據某外人預測須在兩個月之後矣 
　　未來政治大會議現在辦理全國中立一事一切内政問題多有擱置現中央擬於日内召集政事堂各部總長以及公府内之中外顧問辦事人員在府中切實討論行政各事項總統並親書議案數件交由徐相國以便連同政事堂積存重要各議案一併提出於日内研究（一）民國憲法與地方自治案（有賀顧問之條陳）（一）改良軍器及改換軍服禮服式樣案（此係近日各省電請及禮制館所擬之大致（一）整頓田賦及改革幣制案（此係日顧問常吉德壽最近之條陳）（一）整頓吏治策勵士習案（此爲徐相國之面陳者）（一）改良農業維持商務案（大總統之交議）以上共五件 
　　外交添選人員外交部官部由前外交總長陸徵祥之擬案因事置人力戒浮濫故其員額較各部爲少雖經兩次修訂與原案仍無大差此次歐洲戰爭延及東亞不唯部務驟形繁忙而各省因辦理中立由部派幹練人員前往助理者約逹二十人部務加多而部員滅少斷不足以資辦公孫總長因此情形詳爲籌議以目下財政困難又不便多增員額擬先增辦事員十人勉資助理定於日内即行發青又各處往來重要電報日必數十起聞該部總長因電報事關機密重要非常特於部員中添選四員專司其事毎晚輪班值宿以備緩急昨已添派僉事程某在秘書處辦事矣 
　　新省電呈邊防政事堂昨奉總統封交新疆楊將軍電一件探其内容係因歐戰起後在新疆伊犁阿爾泰各邊防之俄軍均已逐漸撤退政府曾連電該將軍對於邊防妥愼辦理在案該將軍此次來電係詳報各邊防俄軍撤退後之情形及維持之現狀尙均得平靜惟金融緊迫請速設法救濟云云並請示關於某項中立事宜當交中立處核復 
[下關市聲錄岐逸（九月二十一日）]  
　　下關商埠距焚燬之期適爲週年大馬路二馬路各市街新建　層洋樓飛藝雕空倍極繁麗而羣屋櫛比之中時時尙見斷瓦頽垣之迹蓋楚人一炬雖以一年之培植猶不返其故態則兵事兇危詎不可慨 
　　寗城卹欵之散放已見曙光下關亦同受此福澤按照原開地址數目交下關商會籌備所偕同調查員挨戸散給而有困難者三地址不清一也房屋焚燬二也遷移無定三也故酌定取保制以期周密商會前借公欵一萬元尙餘六千五百元未歸清楚現擬即以所恤之債票作爲抵欵刻在躊躇未定也 
　　商埠者其地扼交通之衝貨紛集爲轉輸之孔道而已非即爲商埠則其地任何種商業皆能獲利也吾國人士企業心雖甚發逹而抉擇力鑒别力極其微弱故凡爲新事業莫不失敗而皆借商埠二字爲吸資之基浦口營地産者業已一敗塗地下關商業同有危殆之象欲窮其原則商業道德之墮落商業常識之缺乏有以致之凡企業者并不爲出資人而運動他人出資名稱號爲公司成則爲經理窟宅其中直至失敗而後已尤狡者則多創事業相扶相倚牽掣不使驟敗然其終也一敗恒没身不起出資者本無擇業眼力聞其盛言利益種種則多信任縱有中途覺悟而已不可返此雖爲近年商業失敗之通病公司制度衰弱之因然而運動者之智與出資者之愚獨未有如下關之甚者此所以不憚煩而述之也 
　　凡一地商業三百六十行種類繁矣何種不可營業而獨營旅館而專營旅館蓋下關自今春至現在已開之旅館爲一百零八在建築中者十在預備開張中者又數十一至下鄁目所睹惟旅館足所經惟旅館外表則洋台凌雲歌聲繚繞孰不曰繁華之市面詎其内容則一羣（商乞）而已而其經理則欵 
 
 
 

Page 7

 
 
　　已收集實利已享矣一旅館之資本最少五千元多則一萬元此一百零八家已開之旅館之總資本雖不百萬五十萬差近也出資者何以竟信任旅館業之發逹而情甘投此巨資下關旅館之盛久已昭人耳目又何以經理人之三言兩語問得人出資誠爲奇極下關之地食滬寗津浦之間毎日火車旅客約數百人均轉塔别車輪船上下僅一霎時平均每日旅客住旅館者不及二百人外則全憑城内人士之遊玩者毎日最多百人而已總數三百人分配一百零八家　旅館毎館不及三人旅館業尙能爲乎有某旅社其醵資之術爲獨樹異彩召集茶房一百名毎人出押櫃五十元又召集帳房先生三十名毎名押櫃一百元僅此已及萬元現各茶房及先生見生意清淡小帳紅利僅敷伙食紛紛求去索回押欵已擾攘月餘矣聞此旅社生意最好毎日有二十房客而已如此旅館業之危殆已迫目前因發卹　尙可支持中秋後至年關下關市面當起極大之恐慌也（未完） 
[内務部核議張眞人封號之原呈]  
　　昨日本報所登張天師趣聞一則本疑其不盡事實兹閱内務部對於張眞人封號議復之呈文益信兹錄如下爲遵令核議張元旭眞人封號及香租田畆等項分别擬議　請鈞鑒事九月一日准政事堂鈔交長江巡閱使張動呈請復眞人張元旭位號以正道宗而符約法文一件奉大總統批令交内務部核議呈覆此批等因到部核閱原呈内稱信敎自由載諸約法道敎爲我國最古之敎所當特予保存眞人本屬法　非同爵秩似無妨仍准復其舊稱又稱前清所賜香租歲額千餘金一概停給可否給還應下諸所司另行核議各等語查自來道家記源黄老竊維黄老之學簡約精純雖與儒家分途而其要同歸於致用故漢承秦敞頗以無爲爲治司馬遷叙六家要旨則曰道家使人精神專一動合無形贍足萬物又曰與時遷移應物變化立俗施事無所不宜旨約而易操事少而功多其爲當世所重有如此者自後燕齊之士好談神仙一變而爲服煉食養再變而爲符籙科敎習其術者古人以爲方士此道家之末流殆不可與黄老同科也正一之敎始於張道陵實符籙所自起世世子孫傳其劒印蓋唯玄風不暢而後敎宗乃立上溯崆峒轉違其本至於天師眞人諸名號本爲敎中信徒特立之稱如元　寇謙之唐葉法善宋林靈素元邱處機祁志誠等皆有此號譬彼釋氏則云尊者禪師梓　耶敎亦有牧師神甫信敎自由　在約法人民願沿舊稱在所不禁斷無由國家頒給封號印信之理即前國務院所取銷者專指前朝所頒印信品秩而言並已據張元旭呈自願遵照命令取銷廢撤可無庸議若張氏原有財産自應按照法律保護疊經本部一再咨行前江西都督飭屬遵奉在案香租一項查前張元旭呈稱清雍正間發帑修葺上清宫復以條造餘資置香租田於貴弋兩縣嗣慮虧欠國庫將香租田請縣飭書收租易銀除　丁　外　銀三百六十兩按李發給自咸同問兵燹觀院　敗　畆遺失甚多惟香租在官仍由書經收抵納丁漕等語此項租田所獲果於國賦無逋餘銀自應作爲張氏私産循例發給惟原呈内所　田畆遭兵遺失是否統指此項香租田在内又稱毎年餘銀三百六十兩與該巡閱使呈稱歲額千餘金亦屬不符擬由部咨行江西巡按使飭貴弋兩縣查明辦理庶於宗敎信仰之自由人民財産之保護兩無違背所有遵令核議呈覆情形是否有當謹乞大總統鈞鑒訓示施行謹呈九月十五日奉批令准如所擬辦理至張氏原有財産自應依照法律一體保護即由該部轉行江西巡按使查明辦理並行知長江巡閱使查照此批 
[地方通信南京]  
　　旅館内之黨人昨日下午五句鐘時四象橋南洋旅館内來憲兵警察多名至十號房間内捕獲黨人三名並聞搜出危險物一併拘帶憲兵司令部訊辦其内容甚密 
　　整理無線電之動議我國已設無線電臺之處除京津閩粤以外長江僅吳淞要隘一處現聞馮將軍提議以刻值歐陸戰事發生以來一切消息雖有電傳然總不如無線電之較爲敏密擬將小營奮有無綫電機整理以期與京津互通消息 
[蘇州]  
　　增設女檢查員蘇警廳以車站輸埠派警實行檢查若有婦女到來亦由軍警檢查諸多不便特頒定章程擬設女檢查四員分派各處專查女客嗣因警界某君提議以女檢查易生流獘請予緩辦當經孫廳長酌定暫派女檢查二員在車站試辦仍由警員隨時監察如無流弊冉行添設旋派某姓老婦等二人在車站設立布帳篷實行檢查數星期以來　稱得力適有張周二女學生至警廳投効經孫廳長派委該二生任輪埠女檢查毎員月薪十六元已於日昨到差任事 
　　官書局歸併關書館蘇省第二圖書館籌辦員沈維驥日前詳請將吳縣知事兼管之江蘇官書局歸併圖書館辦理等情經巡按例批示云江蘇　書局書籍板片至堪珍貴該員現請將該局歸併圖書館以資整理事屬實情仰候飭知蘇常道尹轉飭吳縣知事即將該局書籍板片器具摺據及售存欵項一併點交該員接收辦埋可也此批 
　　查獲形迹可疑人老公茂常熟班輪船日昨開抵蘇垣齊門外分局碼頭時經水巡隊分隊長張漢清等上船檢查各旅客中有鄭楚祥一名　係湖北人在其身畔搜出書信一封儼質徽章一件名片數張上有陸軍上校字樣詢問來歷言語支吾遂拘送本隊由强隊長訊問鄭楚祥一味痛哭别無言語現已解送警廳訊究 
[揚州]  
　　盛德魁已處死刑駐揚步兵第一百五十一　所部偵探員陳杰山訪得黨魁委任之旅長盛德魁即盛三前曾來揚運動軍隊爲陳　長偵悉派隊捕拏已聞風　匿現住錢江甘露寺旁之拖板橋爰即密告張旅長特派弁目協同渡江將盛拏獲押解來　刻已移送縣　訊取口供由張　長轉電將軍署請爲核示昨接覆電即於次日將盛正法 
　　舞台禀請演劇揚州大同戲園　廣陵大舞台前次開幕未久因軍隊太　難以支持先後閉歇刻該園股東等因久閉血本攸關虧　　以彌　擬即聘班來揚重整旗鼓業已分禀軍民兩官廳請示　護未知能否照准 
[鎭江]  
　　一夜連刧六家鎭郡對江新洲左近三淃地方前晚三鼓時突有盜匪多人各執洋鎗火把等物擁至該港連搶王周等姓五家繼又至該港西首戚姓家搶刧一空各匪臨行時均鳴鎗示或然後飽掠携贓揚長而去 
　　調查鄉鎭客棧丹徒縣知事劉鳴復君以現在防務緊要城内外各旅館住客本有循環薄可以稽核且有警察各分區隨時往查不致有窩藏匪類情事惟各鄉鎭集客棧未有規定簿籍警局亦等於虚設刻已飭派偵探分赴各鄉調查矣 
[松江]  
　　鎭守使簡閱軍隊北洋第四師軍隊駐松日久楊鎭守使曾諭所部長官排日操練兹以防務緊要非躬自校閱不足以策進行爰調城内外各隊於十九號下午齊集城南小校場簡閱 
　　鞋商與警局齟齬警局曾向某鞋店購買皮鞋一百六十九雙毎雙價洋一元四角五分該店繕寫承攬呈驗鞋樣之際祗求悅目標明鞋面用眞牛皮三層統底不攙次貨如與呈樣參差自願倍罰詎發給各警不滿一旬綁碎底裂所在皆是局中傳店主面詰當場將底劈驗見舊布敗紙塡塞幾滿乃判暫行拘留當晚經人保釋而店主卽以訊判員拘押無辜濫用職權等詞向道尹及孫署控訴並電禀巡按使據稱毎雙被扣洋三分警局聞之乃檢齊收據承攬等各證物併送縣署請治其承辦公物妄肆欺詐之咎不知周知事若何處置也 
[江北]  
　　宿縣水災慘狀宿縣自七月初大雨傾盆十餘日連綿不絶兼之蕭銅碭山永城夏邑五縣之水牽流而　奔騰澎湃横無際涯以至縣之濉溪古饒時村蘄縣等處平地水深數尺其尤慘者十七十八兩晝夜狂風怒號大木傾折民間房屋倒塌殆遍黑夜之間扶老携幼　立水中彼時風聲雨聲號哭聲一併交作慘不忍聞宿縣二麥旣已失收繼而旱蝗爲災今又秋禾盡被淹没兼以土匪擾擾民不聊生倘不預爲設法拯濟恐飢寒交迫盜賊愈多將有不堪設想者矣 
雜評二 
[青島戰事（默）]  
　　當青島宣戰之始日人頗輕視德人謂爲殺鷄焉用牛刀嗣 
見德軍戒備嚴密乃於原定計劃外又加厚其兵力故日軍之陸續登岸者雖不少而其輸送及一切措備未竣一時猶未能爲正式之交戰此係某武員推測之言也然近數日已傳兩國前哨在流亭等處小戰今日上海日報又載東京特電载日軍已於十八　佔領王哥莊西北方之山溪勞山灣上陸部隊又於十九便進　柳樹臺附近守備之敵軍敵已遺棄彈藥繼食等物而退日軍所傷甚微士氣極壯云云是兩軍已在血肉相搏而日且獲勝利矣雖然此日人方面所公布也未知德人所傳之消息則又何如 
[歐洲戰事]  
　　歐人論此次戰事關近年來各國擴張軍備相持不下窮其結果必至破産而後已自有此戰而擴張軍備之事可以定保全此後之平和不少也然我謂此後之保全雖多而目前之損傷太巨以現狀測之原氣非數十年不能復即近日所傳愛森河一戰損失已不知凡幾况以後不知將經過幾次之大戰耶故以戰保全與以不戰爲保全戰而破産與不戰而破産此中之利害輕重誠不可知也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米占元未着炸彈]  
　　江寗駐滬偵探員米占元（即米老二）於昨日午後四時半乘坐馬車經過公共租界勞合路芝罘路轉角突有一人趨前抛擲炸彈轟然一聲如同霹靂幸藥性不烈祗炸傷馬夫朱榮才並隨護該探員之朱雲瑞高榮卿二人米探安然無恙巡街捕聞警馳至適見流氓蛇皮阿三在芝罘路狂奔以其形跡可疑當即連同受傷各人一併帶入老閘捕房經捕頭詢悉前情飭將受傷碱人車送仁濟醫院醫治該流氓押候解送公堂請究 
[巴拿馬委員出發]  
　　交通部特派員京張鐵路會辦蔡序東君財政部特派員王璟芳君由兩部派赴美國考察鐵路財政并由巴拿馬賽會事務局委任前往籌劃賽會事宜均於昨日午後五時自新關碼頭乘小輪至吳淞口登美國郵船蒙古號今日清晨離埠二人帶有小工三人赴美建築中國館同船美國人歸國者亦甚衆華人同行者則尙有交通部上海工業專門學校校長唐蔚芝君長公子唐慶貽君等數人前往留學云 
[法新租界連出刦案]  
　　前晚七點三刻時有身穿短衣之匪徒甲乙兩人至法新租界喇格納路三百十三號門牌鉅豐押店由甲匪入内以質物爲由突入店堂强搶抽屜内洋銀該店主夥大聲喊捕乙匪即在門口執持手槍嚇禁聲張該店主等畏懼避入後面致被搶去大洋五十四元小洋三百三十四角而逸昨晨事主開明失單投報捕房諸緝捕頭即飭各探捕分投查拿務獲嚴辦 
　　又八點時某鞋底作學徒掮鞋底一包行經法新租界白爾路地方突有匪徒三人從後面趕來一匪手持鐵鎚將該學徒擊倒將貨搶去該學徒大聲呼救即有七十三號華捕聞聲趕來拘獲一匪解入捕房捕頭略訊之下飭令管押候解法公堂重究該學徒幸未受傷諭令退去聽候傳案質證 
[廢彈炸裂傷人]  
　　住居陸家浜三角街之江北人王招荃向以拉車爲業早晚在家煑膳前日傍晚正在司炊適有同居同鄉之陳莘氏之外甥名梁仁再子者年僅七齡平日在外拾取柴薪日前拾得廢舊藥彈銅壳一枚雜於亂柴堆内是晚梁取而玩之繼即擲入灶内轟然一聲頓將鍋灶盡行炸去王不禁駭極狂呼救命然手臂等處已受炸傷痛極踣地一時隣人畢集羣向看視王疑有意圖害忍痛負傷將該氏及梁孩扭至第一分署控請究辦署員立派白巡官前往該氏住屋内細加查察並訪問衆隣始知並無别情旋即回禀署員將受傷人及該氏與甥一併移送地方檢察廳預審處理 
另一訪函云住居滬南陸家浜附近之車夫王招奎前晚推車回家自煑晚飢忽聞灶内轟然一聲有物突出將左手脈科轟傷流血不止推原其故係因王招奎同居婦人陳莘氏之甥名梁仁再子年歳尙幼日間在門前拾得實藥銅泡子一枚置于積薪之上王晚炊時將柴薪推進灶内致爲轟傷當時由守望巡警到來將受傷人及陳莘氏梁仁再子等一併拘送一區三分署經署員略詰之下當即備文轉解地方廳預審檢察官以王受傷屬實判送上海醫院醫治陳莘氏等判令交保候王傷愈再核 
[籌設海軍中立辦事處]  
　　上海中立辦事分處籌辦海陸中立事宜甚形忙碌近聞海軍部總長劉冠雄君以海上應辦事務較陸路尤爲繁重如防止接濟粮食扣留移運軍火監視領海巡閱外艦等等均關緊要查上海爲中國沿海全線中樞爰擬特設海軍中立辦事處機關以昭妥愼業已遴委本部軍衡司司長蔣拯科長王傳炯二君來滬會同海軍總事令李鼎新君籌劃一切矣 
[軍事交通須與路局接洽]  
　　滬寧鐵路管理局局長兼滬楓鐵路管理局局長鍾文耀君昨奉交通部　電開准政事堂片交奉大總統諭吾國嚴守局外中立凡關於軍事交通事項均應與各該鐵路管理局長接洽辦理以昭鄭重等因除分電外特逹等因昨鍾君已分别函致軍政各機關查照矣 
[漁船裝運軍火之防範]  
　　馮上將軍聞有黨人在蘇屬内地密謀起事其軍火交由漁船裝運亟應嚴加防備嗣後内河各港凡有商民船隻以及捕漁各船往來行駛應由各屬水警禁止夜行並將船戸姓名籍貫報由該管水警註册候查如在日間行駛須高懸旗幟认桅桿上標明戸籍夜間停泊亦當懸掛檐燈以便稽查倘敢私代黨人裝運軍火一經查覺定當嚴行懲辦聞已於昨日通行水警第一二兩廳長轉飭各屬水警專署長遵辦矣 
[楨查江隂黨人機關]  
　　江密宣武上將軍馮國璋君近據本署參謀處呈報據駐滬偵緝員報告現有大帮黨人在江隂縣境口口口口地方暗設機關製造炸彈儲藏軍火圖謀不軌等情特派軍事稽查員四名於前日午間搭滬寗火車來申會同駐滬偵緝員即於是晚乘大阪公司大福丸商輪前往江隂切實偵查以便嚴拿解辦 
[警廳偵察境外之黨人]  
　　淞滬警察廳長徐國棵樑君據探報告長江某處地方有黨人圖謀三次革命設立機關收藏軍械招集土匪游兵約期起事徐廳長以該處地方雖非本廳轄境惟事關妨碍大局亟應派員查明以便知照當地軍警嚴行緝辦昨已備文給資遴派本廳督察員帶同偵緝隊士八名前往該處先行偵查禀候核辦 
[偵緝湯鎔供出之黨人]  
　　駐浦步兵第三營廖營長日前派探緝獲湯鎔一名解經鎭守使署軍法處訊出圖謀起事各節由鄭鎭守使電呈宣武上將軍請示辦理在案兹悉湯鎔復供出該黨黨魁現在通州崇明蘇滬等處暗設機關部甚多及同黨數十人姓名内多退伍軍人擔任運動軍警約期起事昨鄭鎭守使已派偵探分投各處偵緝矣 
[查獲殺害尊長之逃犯]  
　　滬海道尹楊君接浙江興武將軍朱介人君來文稱有嵊縣人史金德在該縣越獄脫逃訪聞匿跡上海租界之内請爲轉飭英法兩廨查拿等情楊君准即分飭查緝現由法捕房偵知史匿跡之處飭探拘獲解送法公堂請示旋有原告史紀才禀稱史金德係族弟於光復時紏黨前來强搶並將父親擄去勒贖銀五千兩不遂被伊殺斃後經縣署拘捕到案收禁候辦在獄脫逃今蒙獲案求請交來差帶回訊辦浙江軍署差官亦投集請提聶讞員商之法副領事德君以本廨未接浙省正式公文又無信票照章不能交來差帶去判將史金德申送道尹公署轉解浙省歸案訊辦 
[復訊敎唆暗殺之嫌疑人]  
　　前浙江鎭海先鋒隊長紹興人陳子文於去年陽曆十一月十八號在泥城外山海關路被人計誘出外開鎗暗殺業經老閘捕房包探王寶生恊同三十號西探開（譯音）會同法捕房包探在法租界拘獲兇犯裘梅根解送公共公堂訊據供稱由吕韶美指使品兆根所爲並稱吕現在杭州故由公廨出票備文呈請滬海道尹核准簽字蓋印派探赴浙將　辦浙江警察事務之紹興嵊縣粉吕韶美移提來滬並在捕房雜於包探及各押犯中先後令原告陳朱氏及兇犯裘梅根指認無訛嚴行收押於上星期四解送公堂鞫訊時詎裘梅根忽稱伊前所供之吕韶美係叧是一人且不認與今到案之吕韶美認識而吕亦延律師到堂代辯判押候復訊再核在案前日午後由俞代襄讞會同美領畢君在樓上公堂復訊捕房刑事科代表牛門律師上堂請究被告吕韶美由代表費性惇律師詰問供不承認並稱去年舊曆十月郸（即此案發生之時）伊在浙江警界辦事並未來滬且與被害之陳子文素來交好並無仇隙去年陳子文寄庽甡泰棧時我曾至陳庽所會晤然並未述及製造炸彈情事迨陳移庽之後即未會則至於見證應元初素不認識且從未謀面前堂所供陳子文庽一新旅館時曾與我會面云云實屬不確請察復據見證劉青釗王了秀相繼上堂證明去年奮曆十月間王子秀託由劉青釗介紹與吕在杭州迭次會晤並託在警界謀事各情嗣經牛門律師逐一盤詰因裘梅根前曾供稱吕韶美寓居寶善街（即廣東路）之旅館牌號曾有一六字（此字僅聽其音）故由被告律命樂嘉賓旅館司帳陳裕山上堂詰據供稱被告吕韶美素未見面且亦未曾至伊旅館寄寓循環簿寓客姓氏可查即將去年舊曆十月份之循環簿呈案請察並據被告代表費性惇律師聲稱查寶善街各旅館牌號有一六字者祗今到堂之樂嘉賓旅館及六野旅館兩家其餘均無六字惟六野旅館之見證今日不及到堂復與牛門律師互辯良久因時已薄暮中西官宣佈退庭判被告帶回捕房候再廂期研鞫 
[再誌南市商家之國債熱]  
　　南市各業商家第一批認購内國六釐公債票數目已由南商會總恊理開册報告駐滬經理處總副經理查照在案兹悉南商會現　募得洋紗業認購一萬元磚灰業一千元花業四千元海味業五百元筍業六百五十元押店業先　二百元後再擔　尙有米業油荳餅業等亦已擔認一俟認定實數再行　報 
[盛炳紀對於輪船統艙漲價之伸辯]  
　　漢口商會協理盛炳紀君致書普益公票總局云昨　復面具悉貴局對於統艙漲價一事迄未能稍示變通此固營業自由之主權無復他人置喙之餘地惟是炳紀前之所以略盡忠告者固爲貧苦同胞請命然亦爲貴局持久計也今來函持論各節多與敝意相左且已將函底登報有不能不一伸辯者謹再爲諸君子陳之 
　　一來函謂貴局爲各買辦所組織名譽之擴張已非一日且行駛長江類皆數十年社會聯絡不言可喻並謂各公司原定統艙客價六元無折無扣辛亥之秋革命事起由漢至滬輪船價且有越出定章之外上年此時各輪亦售今價等語 
　　竊查貴局甫於今年七月一號設立是否爲各買辦所組織抑係各股東集資而成固已昭在人耳目無庸深辯至謂各公司原定客價統艙六元貴局所訂之價係按照各公司原章酌量核減則是自欺欺人之語他不具論今試問近十年來江輪統艙之價有增至六元者乎無有也即云辛亥之秋革命事起上年此時贛亂發生由漢至滬各輪船自越出定章以外之事姑無論當時烽烟四起貧苦同胞奔避不遑因輪價過昻不知費幾許困難而似此乘危自利之心匪惟法律所不容當亦仁者所不忍幸各公司猶知其非義嚴加取締旋即規復舊章足見公道回在人心也然據此云云知貴局非各買辦所組織已覺信而有徵如謂爲各買辦所組織也竊恐回首前事將必引爲大戚決不肯津津樂道資爲口實者矣此不能不辯者一 
　　一來函謂對於貧苦同胞另備濟貧票一種專爲貧苦無資者特設此等辦法直爲向所未有而反致和議沸騰風潮激烈是誠莫測其所由云云 
　　竊查貴局創辦之初遽議加價因輿論攻擊故對於貧苦同胞另備濟貧票一種旣以表體恤之心兼可塞反對之口自爲計誠善矣其如衆同胞之受益者少受害者多何哉况未設貴局以前雖無濟貧票而貧苦同胞尙相安無事旣設貴局之後雖有濟貧票而貧苦同胞反嘖有煩言是此次輪船之漲價衆口悠悠斷非有名無實之濟貧票所能堵塞也特是貧苦同胞能力薄弱雖有怨讟之心究無反抗之力若社會上無主持公道之人代爲呼籲彼亦徒喚奈何然亦不敢謂伏處勢力範圍之下甘供朘削而絶無怨聲也况物議是否沸騰風潮是否激烈有輿論可徵現象可察非僅憑臆度之詞所能强辯想貴局非毫無聞見但不得不自文耳此不能不辯者二 
　　一來函謂公司所訂包額已輿各買辦訂有合同不易改訂囑將一切情形逕函公司得可稍輕擔負於減價問題亦不難從長計議云云 
　　竊查炳紀前之函請貴局與各買辦改訂合同減輕包價者夫豈不知各公司所訂包額原有定價不過欲求貴局與各買辦方面其中少取餘利焉已耳乃以人微言輕之故致貽越俎代謀之嫌昧於先知夫復何說今貴局猶爲逕函公司云者無非青示謝絶商榷之心而已矣此不能不辯者三 
　　總之此事貴局能諒將統艙之價酌量減輕　足爲社會造福如其不諒則營業自由之一語實爲中外貿易普通之名詞又何足怪哉用布區區敬希亮察是幸 
[續造快砲之竣工時期]  
　　上海製造局曾於本年五月郸奉陸軍部飭再鑄造新式過山陸路兩種快砲十二尊當由鄭總辦遵飭軍械處及砲廠委員謝黄二君督匠仿照德國式圜樣趕造在案兹經陸軍部段總長電詢究於何時竣工現因軍隊待用甚殷希速復部云云業由鄭總辦查得續造之砲十二尊約在下月内可以告竣聞已電復陸軍部查照矣 
[海容艦調回修理]  
　　海軍李總司令前以吳淞口外三夾水洋面爲長江及南北洋往來必由之道現在辦理中立期内恐有交戰國軍艦駛人中立國領海曾派海容巡洋艦駛駐三夾水防守在案兹因海容軍艦艦身損壞輪機寛鬆急需入塢修理故於昨日飭派飛鷹魚雷艇駛赴三夾水洋面代爲駐守一面調海容軍艦回滬進塢修理 
[開棺復驗之不易]  
　　吳縣民人顧福生於本年陽曆五月間被同宅之錢姓弟兄三人無端毆傷將人抛入河中斃命當時控經該縣檢騐之下即飭戸親備棺收殮後經戸父顧寶東以該縣檢騐不明復至江蘇高等檢察廳上控請求開棺復騐當由徐廳長准詞飭傳寶東及該處圩甲至廳詢問寶東訴稱兒子與同宅錢姓昆季三人因口角起衅被毆受傷抛入河中而死圩甲聲稱死者先與自已胞兄口角繼與錢姓爭毆至翌日小民在河邊見死者之戸身由河中浮起餘不知情徐君核明案由准予開棺復騐嗣查得上海地方廳檢騐員素有經驗是以令飭汪檢察長轉飭該檢騐員前往復驗汪廳長奉飭後當即轉知沈毛二檢騐員着即預備兹沈毛兩員因開棺復騐頗爲重要自知不能勝任已於昨日請汪廳長詳請高等廳另行選派矣 
[同舟人因賭謀害]  
　　粤人管頭前乘雪郎丸輪船由香港來滬途中與同船搭客潘進潘濟洪保陳謙等四人賭博起衅被潘等謀害斃命旋經船主得悉即將潘等四人扣住解送上海地方廳請辦前日由端木棻推事官會同賀檢察官公開刑庭辯論命提潘等四犯至案研訊之下下仍命還押聽候核辦 
[工人毆斃同伴]  
　　台州人洪小泉吳阿寶均在楊樹浦威妥瑪路木作内做工前日午後因與同伴侑阿八爭用鐵鐘起衅將胡毆傷斃命由捕查見將洪吳兩人拘押捕房昨晨併解公共公堂經王襄讞會同美副領事博君略詰一過判均押候騐明屍身再核 
　　另一訪函云前日下午楊樹浦滙鐵路姚金記木作内有台州帮小工吳阿寶洪小東因與温州小工胡阿卜操作起畔吳洪紏集同帮廿餘人以鐵棍擊傷阿卜倒地由同作之陳阿金等將吳洪扭赴捕房控告胡送同仁醫院醫治無效而死昨經中西官蒞騐委係因傷致命飭屍兄胡德生具結收殮捕房傳到工頭周福生見証陳阿金等解訊一過吳洪二兇手還押聽候補提各幫兇再行核辦 
[行兇人准予交保]  
　　滬西嚴家宅鄉民嚴咸松控同族阿寶與子進福（即青桃）紏黨吳天標等將伊兇毆並用繩綁縛扛至愚園路荒地上圖害等情業經捕房將嚴父子與吳一併均解公共公堂訊供管押候查在案昨由被告嚴阿寶延好卜魯律師上堂聲稱此案係屬兩造打架請將被告交保候訊中西官准如所請判嚴阿寶存洋五百元交保嚴進福交五百元人洋並保吳交一百元人洋並保聽候傳訊 
[撫卹屍屬之遷延]  
　　小工吉長富向在日商三菱公司碼頭扛掮貨物日前在該公司某輪船上掮運麵粉詎繩索不堅麵粉坍下致被壓傷斃命業經公共公廨中西官騐明諭令買辦王杏濤（即黄杏棠）代爲棺殮並令酌給屍母撫恤限一禮拜内報告公堂在案兹因逾限不遵於昨日轉飭捕房將黄傳案請示諭令退去者於禮拜四自行投案候核 
[自縊圖盡之故技]  
　　杭州人王忠林在法租界樹上自縊由捕查見救下解送法公堂請示王供出原籍來申覔就無着衣物賣盡難以度日無奈自盡旋由捕房禀稱前者王亦因自縊由堂上發給川資囑令回籍今又偕目盡爲由希　再領川資應請嚴辦判從寛開釋 
[署員報告盜刦詳情]  
　　西鄉諸翟鎭民人侯靜芝汪湘君諸福耕顧問舟等四家均於一夜之間被盜搶刦一空當經該處警區巡邏警察拿獲盜匪二名解送地方廳訊究在案前日復由該處第四區第四分署署員備文飭警至地方廳呈報當時侯家等被刦詳情並詢送案二盜已否判定經汪檢察長發給回文候示辦理 
[謊騙電費之懲治]  
　　本邑人沈生奎揑造電碼僞稱無線電公司用人携帶送電簿子先後向英租界泗涇路十四號王仙坡松江路九號李潤卿滬城九畝地一百六十四號唐永傑廣東路五百另七號同慶祥鞋店騙取電報費洋數十元嗣被捕房查悉將沈拘解公共公堂訊供管押候查在案昨晨經俞代襄讞會同美畢副領事質訊明晰以沈行騙騙屬實判押西牢半年以儆 
[無賴欺騙小販]  
　　無賴張阿根冒充工部局衛生處用人前日在九江路一帶向小販王增元俞增秀等索詐小洋七角被捕查見拘押捕房昨公共解公堂訊明判張押西牢半年以儆 
[流氓藉端敲詐]  
　　潮州流氓吳阿林）即吳阿秋（吳錦成（即吳金仁）劉阿榮（即劉阿班）廖慶生（即廖松清）專在虹口一帶魚肉鄉懸前日又在漢碧禮路九百八十號門牌茶館内向陳禮生藉端拆稍洋十元被包探周筱棣查見當將吳等四人一併帶入捕房昨解公共公堂訊明判兩吳各押一月劉廖各押兩禮拜示儆 
[粤人不受恐嚇]  
　　揚州人張壽田之妻妹李氏於去秋由薦頭高張氏薦至虹口粤人譚紹良家爲乳傭立據一年兹已期滿由張來滬往領不放即邀同該薦頭向之理論因不諳粤語由該薦頭之夥王阿二倩粤人馬阿德向譚代述一切詎馬自稱包探勒令譚於二小時内交人譚以該乳傭日經他往不能交出且悉馬非捕房包探立即報請捕房將馬拘押昨解公共公堂質訊明悉中西官以馬不應多事判押一禮拜示儆 
[混用僞洋之强横]  
　　湖北人蕭宗桂前日在山東路混用鉛質小洋被包探邵和鈞查見向詰來歷不服反將該探雨衣扯碎當被拘入捕房在蕭身畔抄出僞小洋二十二角押至昨晨解送公共公堂訊供屬實判蕭押兩禮僞小洋銷燬並着賠包探修理雨衣費洋五角 
[拐賣女子之敗露]  
　　拐匪楊阿二。在逃之王阿六誘拐閘北居戸吕唐氏家十三歲養媳阿秀串同嘉興路三十七號源盛當舖厨司宋進昌賣與該當主陳生記爲婢得洋七十五元分用已有一月之欠該女忽於前日逃出訴知其戚吕周生報告捕房派探將楊宋二人並牽涉之老婦張嚴氏一併拘獲昨解公共公堂請究原告偕証與女投訴被楊拐賣情形陳生記亦倩其友許立玉上堂代表中西官以人證未齊判女先交原告楊等分别押候補提人証冉研 
[皮匠串拐女子]  
　　婦人馬曹氏前日偕證人曹得泰投五區警署控彼匠陳老七串同已革巡警濮永和拐匿伊女馬阿妹請爲究追當由該區將被告一併逮案移送檢察分庭押候預訊核辦 
[巡士與蕩婦苟合]  
　　某警署巡士楊富貴於二十一號夜九時携領婦人張王氏係合肥縣人年二十九歲至高昌廟附近陳家橋熊四家借床姦宿迨後出外被二區第三分署歐巡官所見以楊巡士不應帶領婦女深夜遊行向之盤詰男女均承認犯姦不諱業於昨日將男婦二名解送第二區警署請王署長嚴究矣 
[小輪撞壞駁船]  
　　駁船戸張有才前日裝載磚瓦來滬駛經北新涇地方被某小輪撞壞船身張投四區四分署報告派警將該輪舵工嚴阿二逮案移送檢察分庭預訊之下判嚴交妥保着張赴審判分庭訴請賠償損失 
[巡警扣住逃馬]  
 
 
 

Page 11

 
 
派南高昌廟郵務分局有馬一匹昨晨由馬夫牽至荒僻處放青該馬忽然奔　向北飛逃直至陸家浜三有街附近菜場由是處守望崗警督見急鳴警笛旋由鄰崗協助將馬扣住帶至第一分署旣由馬夫持該分局函投署請領經署員察得該馬夫漫不經心　屬有違警章着罰洋一元方准領馬 
[讀書儲蓄會舉行校友會]  
　　牯嶺路毓麟里讀書儲蓄會係由務實學校商務學校及各小學堂合組而成其目的專重實業及生計邇來甚爲發逹前日舉行校友會到者新駕學生計有三百餘人公推敎員徐緘若爲主席登台報告校友會之宗旨並奏音　以娛來賓繼由校長王卓雲演說略謂我人在社會上任事以家庭及學校爲産生之地家庭之圑聚則易校友之圑聚則難所以校中有校友會之舉也今聯合之各學校均以實業爲宗旨盼望諸君合力共圖進行云云繼蔡子卿柴子僊朱維民王子僊相繼演說柴君本該校舊生現在某行執業特贈銀質紀念牌一枚於該會鐫有一鳴驚人四字演說畢有徐緘若新編之趣劇名曰夏布長衫寓有啓迪發奮之意且演且講頗有可觀演畢各盡興而散 
[豆乳之改良]  
　　滬上發明豆乳之初消數甚微不一年已推廣普及業此者已有三家近聞新閘路福鑫里天然豆乳公司研究改良制就純乳其功效難以盡述凡欲試其滋味者祗須去函該公司即贈送試飲品及服法說明書云 
[法庭科罰烟犯]  
　　閘北檢察分庭前日起訴之烟土犯業經審判分庭孫推事判决張毛大帶土二兩罰洋五十元陳榮彰帶土十兩半罰洋一百四十元王周氏帶土九兩罰洋一百二十元余本貴帶土九兩罰洋三十元宗漢明帶土五兩罰洋五十元鄭定清帶土六兩罰洋八十元王子明帶土八兩罰洋一百元張小清帶土九兩罰洋一百元胡鴻甫帶土九錢罰洋五元又陶如寶萬清卿二人帶土若干未詳陶罰洋一百二十元萬罰洋三十元 
[又是一羣烟犯]  
　　五區警署前日又獲私帶烟土犯蘇如柟谷生林黄養身朱吉生謝高　李金山仇阿虎章福祖王長泰邵南　桂和功徐小根金子新劉佐　許少棠王　侯等十六名抄出膏土藥丸共計百餘兩一併移送檢察分庭預訊一過押候起譤公判 
[石作主賠償損失]  
　　陳陸氏投法公堂控稱石作主楊子雲將大小石頭堆在婦人住宅竹笆之外致將竹笆壓坍晚上被賊乘坍笆之處入内竊去衣服等物值洋二三十元向楊理論置之不問求請訊追楊供商人亦向别處購來運到上海被船戸誤堆在陸氏宅外並非由商人指點故不負責讞員以楊子雲不應迭次抗傳不到判罰洋五元充公再賠原告損失洋二十元完案 
[迷途女孩待認]  
　　女孩張連年身穿格子布短衫褲頭梳三角辮耳戴包金銀線圈赤足着鞋在法租界迷途啼哭爲捕查見帶至法公堂請示供年八歲鎭江人隨嫂嫂來申出外迷途判送堂留養候家屬認領 
　　又淞滬警察第一區警察署出示云案據本區第二分署於本月十三日晚七點鐘由巡邏警王慶祥巡至安仁里地方見有迷路女孩一口帶署詢據該孩稱姓趙名鴻寶年十二歲松江人住西門外斜橋南首石庫門内母親爲傭之吳姓家隨母金氏出外游戲中途失伴致迷路徑等語當經派警送往該地招尋無着爲特通知各區署一體出示招領仰商民人等知悉倘有該孩趙鴻寶家屬或知該孩住址傳信孩母到領務須認明情節逕赴城隍廟旁第二分署具領可也 
[竊賊反癢]  
　　積竊張連生迭次犯案曾經拘廳押辦釋出未久現又在浦東某輪船上意圖施其伎俩被探拘送地方廳經檢察官預審屬實起訴審廳昨由周推事官會同李檢察官公開刑庭研詰張一味求恩李君起訴此案事實以張犯實犯新刑律第二百六十七條竊盜未遂之罪請爲公判問官遂判張連生拘役十天以儆 
[因何爭鬥]  
　　傅順生李阿有等昨日不知何故在西華得路大起鬥毆巡捕喝阻不服一併拘入捕房聽候查明核辦 
[公共公堂鎖案]  
　　著　龔三郎之間黨李阿二因搶張王氏金飾由探拘解公堂押候查辦在案昨日復訊屬實判李押西牢五年期滿逐出租界　　虹口板橋路十三號居戸王金寶控丁松果陳阿慶串竊衣物昨由捕房將二人拘解公堂經中西官訊知丁係迭次過犯　辦不悛着押西牢二年期滿仍逐出租界陳押三月 
　　廣東路一百八十二號門牌交通旅館主徐鴻年因不將寓客姓名明白登載並私設烟榻售烟被捕房查悉昨將长徐傳至公堂訊明違章屬實着罰洋十元充公 
雜評三 
[海之炸彈聲（訥）]  
　　上海之不聞暗殺案者已數月矣近自歐洲開戰以來飛機上抛擲炸彈爲行軍最要之利器於是特姆特姆毒彈之聲喧閙於各國而我國此時之暗殺者亦思利用炸彈以一試其手段米占元幸免於禍無辜之馬夫與從人則已受意外之波累矣法界暗殺范鴻仙案甫出而英界之炸彈案又起意者上海暗殺之機又將復動於嚴防黨人時乎 
來函 
[下關紳商學界來函]  
　　去歲兵災損失現已散放恤欵下關一埠計被災商民共三千餘戸昨由散放振恤事務所督辦金陵道道尹王將此項通知書發交下關商會會同特派員照章散放仍照事務所編定等級以被損三百元以下爲一級三百元外至一千元爲二級一千至五千爲三級五千至一萬爲四級一萬元以上爲五級兹敝會已於隂七月廿八日起至三十日止散放一級通知書八月初一日至初二日止散放二級三級通知書初三日散放四五級通知書均須以原領調查劵換領其未領調查劵及遺失者於初四日繼續辦理俟通知書散放完竣仍按級發給恤欵惟下關損失各戸房屋焚燬者甚多大半遷徒他埠特恐遠道未及周知用敢函請貴館俯賜登載以供衆覽足紉公誼下關紳商學界同啓 
 
 
 

Page 12

 
 
   
 
 

Page 13

 
 
自由談 
游戲文章 
[壽萊西觀察致其夫人書] [  鈍根]  
　　鹽妻愛鑒自當道出示禁止男女合演而卿即飄然歸去不復念及愚夫愚夫於此竊有惑焉夫以夫人之胆識當不致誤解示文之意畏葸懼禍致寗棄其十年之伉儷而不顧乃竟貿然出此者豈亦平日素有不足於愚夫故藉此禁止合溕之機會以絶我耶雖然愚夫不能無言當道之所欲禁者新戲非老戲也所惡於新戲者以其大庭廣衆而爲淫表之　也若予與夫人雖有戲癖然所嗜者老戲而非新戲毎當明月之夜興之所至情不自禁合演一　長生殿頓頭簽腦但有酸氣並無淫態且閉戸私演婢媪不得窺見無論大庭廣衆是於風化無關而於世道無損也若此而禁則世之與我同癖者多矣可勝禁耶夫人休矣速釋疑懼惠然肯來可憐愚夫形單影隻上無老母不能演釣金　中無兄嫂不能演獅子樓下無子侄不能演黑水國岳丈久不至不能演翠屏山小婢尙幼稚不能演遺翠花惟有僵臥牀上爲狀元班唱獨脚戲有何趣味嗟乎夫人卿再不來予將鬱悶以死恐累卿演虹霓關然而推扮王伯當殊難其選也 
[戲代某甲致某乙書] [  梅郎]  
　　乙兄大鑒前兄往鎭江時因不便攜眷　承將尊夫人寄養敝廬（事見十八日本報新聞欄）忝在知交未敢堅却然　門閠竇之居飯臭草萊之食安足以養尊夫人之口體尊夫人量素兼人小弟旣貧且弱自顧綿力承應實難周到普齊臣有寄妻子於其友而至楚游者比反則妻子已凍而且餒遂致見棄齊王遺譏後世弟恐蹈古人覆轍開罪於賢夫婦乃百計籌思始將尊夫人寄養某富人家俾得居華屋衣錦　食魚肉乘車馬極耳目口鼻聲色之養以適其口體合不至有凍餒之憂則弟之爲賢夫婦謀者至矣盡矣蔑以加矣兄乃不諒苦衷遽以拐賣二字控弟於公堂然弟仍有厚望於兄故姑以未寄被誣爲辭蓋一經吐實兄必立召尊夫人回府而尊夫人忽由富貴而入貧賤必將怒弟之曉舌孟子曰居移氣養移體尊夫人之氣體已不復如前烏能强其於牛衣之中與兄對泣弟何人斯而忍出此幸問官殊解人意祗以控無憑證一并逐出了案弟虚兄意或終有所耿耿用特修函忠告兄此後少了一個夾頭省了一筆柴米可永享完全自由之幸福得友如弟上海灘上無銷二人矣　備老酒一壺以待言歸於好某　上（五） 
海外奇雜 
[德帝之禁酒] [  蛩廬]  
　　棟國爲啤酒之出産地今世界上最爲著名德人幾以啤酒爲國家飲料德人毎年毎人之飲量平均約有六石五斗德帝往年演說時曾有德人不可不常飲少量酒精之語斯語蓋暗示人使用國家飲料特以此爲狀牌之法然德人以飲酒故年年自殺之事多至千六百件傷害千三百件失心發狂三萬件犯罪十八萬件德帝愀然憂之認定其爲飲酒之害近來德帝自身廢止一切飲料一滴不入於口如禁酒大家美國國務大臣弗那阿氏以嗬　水爲飲料代之但於宴席之間亦不强他人禁酒如宫中之御宴以及其他之宴會帝之桌上置有三鞭酒盃葡萄酒盃聿可爾酒第八齣哭餉 
　　盃此數酒盃宛然羅列於前而内中實盛以水舉盃頌祝時即使用此水盃管理宴席裝飾之人於御桌之前多飾以花綵巧爲蔽障故來賓雖衆多并不知德帝之禁酒今春維爾拜蒲港舉行海軍候補宣誓禮德帝亦舉此水盃頌祝而某陸軍顯要軍官亦舉此水盃以祝帝聖壽其後陸軍將校等請用單純之葡萄汁爲壽帝答之以否仍請以水代酒祝朕之健康此蓋暗給軍人以酒　之誥誡雖然德帝之禁湎評判上多以爲不宜而德國諸有力社會尤爲反對如文部大臣以禁酒則德國之釀造業必受其打擊而虧損故敎育禁酒協會之設立竟不許可云（三） 
小說 
[花木蘭傳奇] [  天虛我生]  
　　第八齣哭餉（三續） 
　　（末林守軍士裝上） 
　　（梅花引）共妻房哭一場拚老命走沙場願朝野固金湯靖烽烟日月光俺便則戀家鄉荷皇恩山海樣從軍也應當 
　　（見小生介）花哥兒爲何在此啼哭這是白鐵敢是領下來的餉　可因背負不動故而在此哭泣（小生）阿吓林老丈小生那裏有心爲此只因方纔當官傳喚催　俺家爹爹前往調兵去者）末（是吓我也知道你家爺授了兵馬都總管之織却纔向你家賀喜過來（小生）吓敢和俺爹爹講了不成（末）你爺不曾見却見到你的哥子來（小生）老丈差了小生是没有哥子的敢則見俺姐姐呢（末笑介）向常老漢也只道你没个哥子誰知纔今日明白着你家姐姐告知與我說還是十年前你爺　　哥子失散了沓無蹤跡故不提起纔今日知道你爺要出征去他所以特地尋來替你爺前往從軍不是千載難得的奇逢偶凑可喜也可賀（小生驚喜介） 
　　（收江南）呀夢不到有樹棠花在外方驀生地翩然轉故鄉遥知兄弟聚華堂龐兒細看言兒細詳把倩由說上怕喜壞老椿堂 
　　呀老丈旣如此小生不暇奉陪疾忙見俺哥哥去者這餉　便煩老丈代爲收藏（末）這個不當　是老漢先替你送到府上便了（負銀介）哥兒你隨後來（下）（小生笑介）哈哈哈哈這眞正是夢想不到的事呵 
　　（清江引）不由的喜色眉稍放撇下千斤擔桃僵李代將料是精神壯怕相逢還認不得我哥哥相（下） 
　　（評）　正　餉仍不送到咬兒領餉又不領回中間夾出一個林守實實奇事仔細　量木　旣已一面改裝自必　欲咬兒一　偏又被有　傳去木蘭心愈可　而知林守　　前往花弧臥病自必不能應門木蘭意爲咬兒回來其出來應門也必矣諱知却是林守將錯就錯自　爲咬兒之兄聊令林守試　正在情理及至林守信以爲眞欣然以告咬兒咬兒自不能不疑信參半惝仍咬兒負　歸去不但咬兒無此力氣亦并無此心向林守代爲送歸特先下場是暗度法咬兒下場數語何等美滿乃是十分縱笨以起下文也 
[家庭小說嫣紅刧（四）] [  常覺小媒合譯天虚我生潤文]  
　　施食將畢牧師顧請書肈曰汝往門外爲予召愛麗色透娜　書記乃置所餘之麵包一枚於案　顧四立之人以目示威蓋恐一轉身後有人攫而食之耳已乃昻然而出至門外曰孰爲愛麗色透娜來負倫司召汝進此聲一出愛麗色透娜不禁顫聲而清聞其聲者莫不知其驚　盛幸已逹極點同時則有許多失望之人發爲嘆聲相形之下未有不爲感動然而書記如無聞焉轉身揚長而入愛麗色透娜尾而從之唯恐或失别有一婦則尾愛麗色透娜之後欲從之進爲書記所見力呵斥之曰薄司寡婦汝奚爲哉汝豈不諳規則也耶薄司嘆曰規則乎吾豈不知然吾死期已至必欲一面來負倫司而後死亦無憾言蛙置書記於弗理疾前自人業中擠而入面牧師曰予之境遇實較透娜爲窘渠之女兒尙能作工以助甘旨予之小女病且垂死失此機會則吾母女殆無生望來負倫司乎自晨以至今時吾人尙無水米沾牙苟體上帝好生之德以白脫肯之所遺而使透娜與我均之則惑來負倫司之德死且不朽讀者諸君此可憐之薄司寡婦以此爲請在情固當曲如其願然此老牧師墨守成規牢不可破仍　麫包先令授之透娜俟透娜去後乃顧薄司寡婦則已涕泣悲慟至無人色因作温語詔之曰密昔司薄司汝固明知越格之請求爲吾章程中所弗許須知毎逢施食之期必有一二人弗至苟許人人得以請求則必爭先攘奪擾亂不堪汝見何人亦嘗爲此無益之求吾誠爲汝不取薄司泣曰得之則生不得則死其能已於言乎嗟乎上帝而今而後吾無望矣牧師曰吾人所不能違反此規則正以保持永久的安全秩序汝當善體斯旨惟汝何以於此一星期中窘乃益甚豈手工亦失業耶薄司曰唯唯吾女病劇且吾中指忠創弗　遂不能事針黹言次以指示牧師且曰前日之日積得九辨士之工資而醫藥之需罄我所有且負債矣牧師沈恩頃之曰汝且言歸迨吾事竣而後吾當過汝之廬今兹不能破吾之律薄司乃擡其涙眼申謝而去請吾書者有疑星期麵包之規則失之太苛者乎則請一觀門外之現狀彼交頭接耳張口　目窺探於門隙者非二十名額以外之衆嫠婦耶果如薄司寡婦求而得之則先例一開此禮拜堂之門限勢將立時而穿彼老牧師之衣裾髮　亦且寸裂而不足劑諸人之平諸君顧謂此苛例者可開否耶是時薄司摇首喪氣而出曰固知予求之無效也此老誠鐵石人也衆聞斯語遂乃太息而散牧師乃熄其殘燭趁朦龎之夜色與其書記相將而出禮拜之堂於時夜氣雖已澄淨而道旁泥滑不良於步蓋爲霧氣所蒸以致然耳此老牧師者乃不之覺蹣跚而行輒失足於蹄涔之間而沿路之燈亦復昏昏不明似爲失望之衆嫠婦哀怨之氣所圑結而成者而其中一點光明殆即衆嫠婦之希望心耳 
　　誌謝頃承神州醫藥學報社（老垃圾橋北延昌里）贈第九期報一册中外編譯社贈歐洲風雲兩册民興社今晚開幕贈入坐劵兩紙均此道謝 
 
 
 

Page 14

 
 
   
 
