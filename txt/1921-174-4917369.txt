# 1921 - 174 - 4917369

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評民食問題（冷） 
公共租界工部局爲欲維持民食之故令米店領照而各米店以領照下便營業之故願停業以請取消今者領照之期届矣停業之事亦見矣我非工部局當道自不能爲必須領照之言我又非米業中人亦不能爲必不能領照之言今兩方旣在爭持會當自有解决我亦不欲多論惟我有數言欲爲米店與工部局告者 
米店之停業爲公共租界工部局之領照也然公共租界外之米店如法租界華界等初未嘗有領照事也今聞亦將有停業之舉是米店之停業不僅爲反對領照直欲以米爲其武器而絶全埠人民之生命矣竊願米業中人之勿行此議也工部局之令米店領照爲欲維持民食也爲欲維持民食故於米店停業之後當亦有維持民食之計甚願工部局之早有布告以安人心也 
命令 
六月二十九日大總統令任命劉玉崑爲江西陸軍步兵第二旅旅長李鴻程爲江西陸軍步兵第二旅第四團團長此令 
又令陸軍總長蔡成勳呈河南督軍公署軍務課課長趙乃裕另有委用請免本職應照准此令 
又令陸軍總長蔡成勳呈請任命劉子椿爲河南督軍公署軍務課課長應照准此令 
又令内務總長齊耀珊呈准兼山東省長田中玉咨請將省會警察廳警正閻際銘免去本職應照准此令 
又令陸軍總長蔡成勳呈請任命劉青蓮爲陸軍第十七混成旅步兵第二團團附常鳳儀爲陸軍第十七混成旅少校副官均照准此令 
又令陸軍總長蔡成勳呈請任命張襲侯爲陸軍第九混成旅步兵第一團第二營營長孫照川爲步兵第二團第三營營長均照准此令 
又令葉結爾斯基郭葉爾均晋給二等大綬嘉禾章蘭德晉給二等嘉禾章此令 
六月二十七日大總統令陸軍總長蔡成勳呈請授楊承杰爲陸軍步兵中校楊永煥何文成金士殿爲陸軍步兵少校王硯田爲陸軍砲兵少校龔積義爲陸軍二等軍法正高贊元爲陸軍三等軍需正均照准此令 
又令陸軍總長蔡成勳呈請授杜清楷劉漢章爲陸軍步兵少校應照准此令 
又令陸軍總長蔡成勳呈陸軍第一師砲兵第一團第一營營長鄧全興因病懇請辭職應照准此令 
又令陸軍總長蔡成勳呈請任命王樹楷爲陸軍第一師砲兵第一團第一營營長應照准此令 
又令阿斜逹荷爲敏棁德厚給予三等寳光慈惠章此令六月二十三日大總統令内務總長齊耀册呈准兼署吉林省長孫烈臣咨濱江警蔡廳廳長何萊樸請予免職應照准此令 
又令内務總長齊耀珊呈准兼署吉林省長孫烈臣咨請任命興今爲濱江警察廳廳長應照准此令 
又令内務總長齊耀珊呈京師警察廳都尉常耀奎懇請辭職應照准此令 
又令内務總長齊耀珊呈准江西省長咨請任命張毓芹爲九江警察廳警正應照准此令 
又令内務總長齊耀珊呈准兼山東省長田中玉咨請任命穆祥霖試署省會警察廳警正應照准此令 
又令内務總長齊耀珊呈准河南省長張鳳臺咨請任命單壯觀爲省會警察廳警正應照准此令 
又令陸軍總長蔡成勳呈請任命董澤善爲陸軍第二十六師砲兵第二十六團中校團附繆慶潤爲第二營營長張連陞爲陸軍第十三混成旅步兵第一團團附白英魁爲第二營營長均照准此令 
專電 
北京電潘復今日赴魯表面娶兒媳實爲兩借欵（三十日上午十二鐘）北京電德總統二十七批准中德協約仍派卜爾煕互換德外次巴愛將充駐華公使查巴氏一九零一至四年曾充滬總領事 
北京電張錫元自渭南來電頃與閻督晤商將十六旅編混成一團駐關南之巡檢合三十九旅進駐 
華險四十旅駐華州職旅全部集中渭南惟留同朝步兵兩營從紳民請暫緩開拔查職旅此次集兵渭南與中央各軍一致動作待令而行渭南以西卽屬秦軍防線如一决裂職旅適爲正面之前線首當其衝請速發餉十萬以作士氣（二十九日下午七鐘） 
北京電延吉陶道電日謂延琿警政非由日本人手不能完全故日警仍代理民詞請慎設警所俾免藉口（二十九日下午七鐘）香港電聞潯州儉（二十八）已被魏楊兩部佔領陳炯明令魏邦平擔任梧防將赴高督戰因高雷桂勢方張故北江軍事日緊鄧鏗親往指揮籐縣鬱林粤軍告捷 
香港電陳炯明感（二十七）下令禁桂大小賭博（以上三十日下午七鐘） 
無锡電低田戽救乏效災象釀成 
（三十日下午七鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[英日續盟將延數月]  
二十九日倫敦電據確實消息英日續盟問題大約將延宕數月在此時期内現約仍有效力俾容加拿大首相美恩氏澳洲首相休士氏歸與閣員會商如有必要尙須將是否贊成帝國大會所須解决之提議一事取决於人民路透電社關於上事由某要津探悉英日兩國政府間之討論已在進行中俾可從容商榷聯盟問題惟尙未有何决議 
二十九日倫敦電帝國大會明日可將英日聯問題討論藏事加拿大澳洲南斐紐絲綸印度之代表今日均發演説 
[美議院之對德奥案]  
二十九日華盛頓電諾克斯氏與卜德氏宣布對德奥戰事終止案已由參衆兩院聯合會商定折中辦法其中包含衆院宣布戰爭終止之計晝並附參院規定關於美國及其他權利之保留條欵 
[英國所收之德賠欵]  
二十九日倫敦電財政部財政秘書希爾登洋氏今日在下院宣稱至五月三十一日止共收德政府賠欵美金三千五百七十三萬三千元後又收一千二百萬元該欵悉存紐約合衆儲備銀行賠償委員會名下 
[美國與德償劵]  
二十九日華盛頓電財政總長米倫氏今日通告參議院股員會謂美政府並未建議接受德國之賠償劵以抵協約國之債務財政部且不欲理會此議 
[愛爾蘭會議問題]  
二十九日倫敦電北愛爾蘭首相克萊格氏通告代勒拉氏謂未便約定於七月四日在杜白林會商且謂彼已接受喬治氏請赴倫敦參與大會之柬南部統一黨員米爾登伯爵等四人則已接受代勒拉氏之請柬 
二十九日倫敦電伐勒拉氏已拒絶接受首相請其至倫敦參與大會之柬謂愛爾蘭之政治争端當在愛爾蘭解决之 
[希土戰事記]  
二十九日倫敦電外交次官哈姆斯韋士氏今日在下院宣稱政府接電希軍已於六月二十七日晚委棄伊斯米特鎭鎭中四處起火人民大爲驚亂阿米尼亞人與守中立之土耳其人多逃往君士坦丁大亂之餘恐不免發生屠殺但協約國高等委員已設法遏止暴舉 
二十九日巴黎電衆院外交股員會通過决議案主張恢復近東和平並宣佈現因希臘拒絶協約國調和之議故法國不能以任何財政上與軍事上之助力給予希臘政府 
二十九日君士坦丁電駐君士坦丁日本高等委員内田氏語客謂日本甚關心土國海峽問題不能容任何一國獨管二海峽聞内田氏且言士人圖以武力恢復戰時所失土地此不能成事實 
三十日倫敦電據君士坦丁電稱城中發覺隂謀案現信乃由莫斯科主動志在於君士坦丁釀成排拒協約國之亂事英員已拘獲俄人百名内有過激黨委員三人 
[英礦工之解决]  
三十日倫敦電各煤區之會議多贊成開工特比夏·蘇格蘭·約克夏·等五處皆主張接受礦主條件南威爾斯礦工通過决議案斥責礦工幹事部不顧投票之結果且謂今如須保存礦工聯合會則礦工不能有所取舍惟有接受條件而已維干地方之礦工獨持異議六千礦工一致决議拒絶解决辦法班諾克郤斯地方已有三千人上工預料今日尙有大批工人入礦 
[英機工減資之解决]  
三十日倫敦電機匠與僱主代表開談判多時已於今晨二時告終商定解决罷工臨時辦法其合同將於今日簽定按機匠乃於六月十六日起開始罷工 
三十日倫敦電機務聯合會代表大會已接受與僱主商定之臨時合同並允請會員接受之會員將於兩星期内投票表决此事 
[美總統之裁减軍備論]  
二十九日華盛頓電哈定總統致書衆院共和黨領袖謂渠望國會表示贊成世界裁减軍備之意見書中並聲明行政部擬注重此種表示又謂政府現正徴求關於外國對裁减軍備所持態度之消息此項探問及談判將繼續進行至於此事何時及如何正式提交外國政府須俟探問事務已充分發展後始能决之 
[在英之萬國商會代表]  
三十日倫敦電政府昨夜宴待萬國商會大會代表主席郝恩爵士（財政大臣）宣稱英國實業界之新秩序已有一線光明渠料秋間可復活動又謂世界各國彼此相頼世界前途之發逹端頼貸欠問題之解决關於此節已有動機且已計議更要之新計畫以擴張範圍美孚油公司總董貝特福氏代表美代表團答稱美國覺其將來必須與全世界商家共同經營而不限於本國疆界之内 
[國際聯盟同志會與殖民代表]  
三十日倫敦電昨夜國際聯盟同志會設宴招待刻在英倫之殖民地代表主席爲葛雷子爵與宴者皆一時名流凡加入國際聯盟之各國代表亦與其列主席舉觴致祝略謂英國今日所代表者爲中央集權與地方服從制舊思想之消滅與自願的通力合作根據信任與平權而發生者新思想之發現而國際聯盟亦代表舊精神之消滅與新精神之發現關於裁減軍備一事宜與美國磋商非欲佔得便宜但求有所作爲以消弭世界之競爭南斐首相斯末資將軍起稱國際聯盟所根據之旨趣乃欲造成世界從來未有之最大革命印度代表稱英帝國乃較小之國際聯盟印度爲其連鎖之一其應有之新責任與義務印度已自知之印度尤願更大之國際聯盟克告成功 
[美國之陸海軍經費]  
二十九日華盛頓電哈定總統曾與陸軍總長維克斯氏及參議員波拉氏等會商陸軍議案維克斯氏因該案所規定之經費太少恐將破壞募兵事務聞曾討論於下届國會開會時提出修正案 
二十九日華盛頓電衆院以三四○票對四票採納波拉氏海軍經費議案之修正文授權總統與英日兩國開談判以期减輕海軍建造工程 
[各國近事記]  
三十日倫敦電芬蘭京城電稱北俄諸政府已下令徴集年至四十八歲止之各級兵士其原因未悉或謂與西比利亞大舉起事有關 
二十九日倫敦電急進黨議員肯容氏今日在下院請注意日本之正式宣言即謂列强對華旣有財政團且當有政治團是也外交次官哈姆斯韋士氏答稱彼未聞日本有此建議 
二十九日紐約電羅馬電稱斯特羅波里山噴火島中居民咸逃避西錫萊該山噴火後即發劇烈之爆炸 
二十九日華盛頓電禁止以啤洒爲藥品議案將於七月四日前呈交總統該議案昨在衆院通過今日由參院移交查會 
太平洋路透電 
[桂軍入高雷]  
三十日廣州電桂軍復攻入高雷戰事仍在進行中廣州高州間之交通已中斷惟廣梧間之交通業已恢復聞粤軍志在占據桂林俾在該處設根據地而與黔湘川滇相接通 
[北方近事記]  
二十九日北京電本年比京將開萬國嬰兒幸福大會比政府已請駐比華使轉請中政府派代表與會 
二十九日北京電北京市政局决議派委員會考慮拆除内城之議已邀毓朗載濤與會協商 
更正昨報載東京電稱天洋丸之乘客患傳染症者五百四十人云云兹得更正電謂該船乘客共五百四十人患疫者僅一人餘五百三十九人均安好國外要聞 
[歐美留學界之現狀談]  
（考察歐美敎育團團員吳福康） 
美國全境大約分西美中美東美三部西美如加利福尼省物價較廉其地有加利福尼大學及斯丹佛大學加利福尼大學政治法律經濟師範農工部礦商各科均有學費各科不同每年最少四十餘元最多不過百元吾國學生约有百餘人中國留學生會設在校之左近會址有屋十餘間聞係前年捐欵自置可住學生十餘人每月出食宿費三四十元在外賃屋者價亦不相上下大約吾國學生到此求學學費及食宿購書之欵月有七八十元足矣斯丹佛大學學費學費較昻年需三百五十元中國留學生有二十餘人亦有中國留學生會會址亦出價購得聞價值二萬金房屋比加利福尼會址較小約可住十人吾國留學者因學費昻故人數少然月有八十元節儉用之亦可敷衍矣科目與加利福尼相同惟醫與敎育科因有名敎師在内在西美尤爲著名再進而至於中美著名大學如芝加哥大學密歇根大學意里諾大學吾國留學者多則數百人少則數十人中美物價比西美較昻留學者賃居人家兼辦食膳月非五十元不辦如芝加哥大學校内有寄宿舍然舍少人多有報名候補一二年而不得者其費比在外賃屋較廉且免得早晚僕僕於途中吾國官費生每月美金九十元在中部留學節省用之勉可支持否則家中必須津貼若干也再至東部如耶魯大學康奈爾大學哥倫比亞大學哈佛大學麻省理工大學皆卓卓有名者也物價較西中兩部尤昻吾國各省及清華所派之官費生又南洋公學之實習生大部分均集於此每月所得之九十元官費大抵難於支持非另籌補助方法不辦美國工商中心聚於東部吾國留學於東部者亦工商居多數美國工價高昻學生每在假期可至工場商店作工月得八十或百餘元不等但此等工作學工商者易謀故吾國學工商者因費用不足假期謀充工作以資彌補者亦復不少又美國各市鎭人口滿一萬以上者即有中國雜碎店即廣東人所開之飯店先時美國上中人士尙不入此店今則大宴會亦有在此者中等士女每當餐時運袂偕來營業之發逹在吾華僑美商界實首屈一指所僱侍者大槪粤籍學生爲多蓋粤籍苦學生每星期六（大學星期六無課者多）及星期日至該店工作一日半可得小賬一二十元不無小補也又此店俱粤人所設顧客俱是美人故充侍者非通粤語及英語不可惟是乃爲粤籍苦學生之專利品矣 
今年美金價高約華幣二元兑美金一元每一留美學生年需華幣二千元上以三千元以下留學三四年非華幣萬元不可宜乎吾國中人以下子弟雖有此程度及志願不得吸受新大陸之空氣也 
國内要聞 
[陳閻相持中之陜局]  
陜西問題已趨决裂保定方面自上星期五起聯接馮張閻電報即於是日在使署開聯席會議星期六日又開會議一次當派軍備廠長李明帶同科長王定綱入京赴陸軍部接洽一切并有電致府院報告一切并請示辦法昨聞政府方面又接到曹使轉電報告内稱馮旅甫入西安即與黨仲昭所部衝突刻已退離西安三十里東灞橋地方靜候大軍前進云云伺時保定使署又接馮旅一電報告井岳秀自篠日即向西安開動將出全力以臨渭渭南據聞直軍方面軍隊刻已陸續出動日内將全部集中惟糧餉械三問題尙未備齊故連日曹氏對此積極籌畫一俟備妥即行會師向陳軍高壓 
又政府日昨電仲閻相文從速督隊前進惟閻氏之意擬將後方一切布置就緒俾於萬全之中以求必勝現因所部二十師曁吳馮兩旅餉費均形匱乏士氣難資振奮故迭電政府催促撥欵而曹使亦爲代請來京並派熊炳琦與財部直接交涉熊氏最初要求撥給一百萬元否則入陜軍隊竭蹶可慮嗣經潘代部允爲先籌五十萬元暫濟急需熊已認可大約欵項撥領竣事前方即有舉動 
又聞吳新田所部一師已於二十七日由荆紫關分路前進吳氏昨有宥電陳報抵京原文略云所部全師行抵荆紫關業經電陳在案現定於二十七日分三路由荆紫關開拔師長率中路由武關龍駒寨向商縣藍田前進左路由山陽右路由雒南均向商藍集合聽候命謹電奉聞 
[鄂同鄉請罷王占元無效]  
旅京鄂人因宜武兵變問題曾兩次請願政府要求免王占元本職昨日（二十八日）上午九時湖北十一府州代表李繼膺羅琢章·甘鵬雲戢援·李善謙·王文錦·李子青·袁正道·倪惠淵·羅國烺·張伯謙·盧復等由殷鴻壽偕往國務院靳雲鵬出而接見首由靳氏對各代表述湖北兵變抱歉之辭並謂政府非不能罷免王占元但有兩種難問題一恐因易督之故更擾亂地方二繼任者難其人因有此二種難問題只有求湖北父老之諒解徐商善後辦法代表等當推李繼膺面遞呈文並陳述意見李繼膺痛陳不能不罷免王占元之理由最後要求總理爲確實之答覆者有二一王占元應否罷免二王占元何時可以罷免靳氏謂就法律論王占元應當罷免就事實論尙未到罷免時機湖北災民代表袁正道比即起立呈交湖北被災照片並痛述武漢軍心及民心兩方面恨王情形王占元有不能不罷免之勢現在實已到罷免時機請總理迅速辦理甘鵬雲李子青倪惠淵等亦相繼發言甚長靳氏謂只要諸君能諒解政府苦心政府總當設法補救最後由羅琢章發言謂總理希望湖北人諒解總理當有使湖北人得諒解之法去年因省問題同人等請願政府述王占元之禍鄂罪狀總理説湖北還在天堂上後不經三月湖北兵變十有餘處同人等又請願政府罷免王占元總理擔保以後决不至再有兵變發生今言猶在耳而武宜兵變惡耗相繼傳來人人皆認王占元應該裭職拿辦乃總理尙謂事實上有不能即時罷免之苦衷希望湖北人諒解湖北非僅代表等十二人而總理所言實使代表等先不能解更何能求諒解於湖北三千萬人耶靳氏答語支吾各代表不得要領而出旋即召集十府一州全體代表假虎坊橋湖廣會館開緊急會議討論對付方法一靳總理旣承認王占元在法律上有免職理由應請即日下免職命令否則即認靳氏庇護王占元鄂人爲自衛計只好將對付王占元的手段對付靳氏二黄陂雖主張罷免王占元但無明白表示擬由湖北旅京鄂人自由簽名自備車費一致往天津要求黄陂切實向政府交涉并通電全國一致申討王占元若黄陂一日不從其請即一日不出黄陂之門以上兩項均預備今日（二十九日）向大會提議俟通過後即積極進行 
[湘鄂形勢變化]  
湘軍有圖鄂説趙恒惕取消聯防協約 
湘鄂毘連關係密切湘軍中鄂人甚多而趙恒惕部下宋鶴庚魯滌平對於湖北素抱雄心此次武宜兵變起後鄂人恨王占元剌骨有派代表到湘請兵平亂者夏斗寅因有編師回鄂之舉宋魯兩人頗助之王占元得此消息除嚴切佈置外並於前日特電趙恒惕詰問略謂此次宜武兵變良爲心疚現正籌謀善後以圖補救乃近日謡傳貴省軍隊有北進之計畫母任駭異湘鄂輔車相依素不干犯今不幸遭此變端在鄂正求救災恤鄰之人而湘乃有下井投石之舉揆之事理母乃違背想是宵小故佈謡言尙請明電指敎以釋羣疑云云趙氏覆電云湘省荒亂之餘自顧不暇來電所詢敝省不但無此事且亦無此議道途傳言誠如足下所云是宵小有意煽惑希勿輕信等語觀趙氏此電似湘軍圖鄂之説當非事實惟昨日（二十八）某使館得漢口電云趙恒惕特派代表蕭某來鄂謁見王占元聲明湘鄂聯防條約從此取消其理由略謂湘省籌備聯省自治鄂省不表贊成宗旨未免相左且近日鄂省防軍時有侵入湘境情事亦屬有意違前條約湘省礙難再承認湘鄂聯防王占元雖百般解和蕭皆不承認旋於感日（二十七日）由漢返湘故此間謡言甚多有湘鄂即日發生戰事之説查鄂省各地兵變迭起湘鄂間又將發生戰事非將漢口劃爲特區域禁止附近駐兵則實不易保外人之生命財産乞力爭云云據此則湘鄂間將生重大變化似又不能一槪否認也 
[京敎育界與馬鄰翼破裂續昨]  
最高敎育機關爲統轄吾全民族精神所托命之敎育之所且與闡揚文化發表學術維繋共和民主之精神息息相關應當何等尊嚴何等高尙即以前代專制之世而論亦未聞有陳兵衛於禮部學部之者即在八年安福惡黨横行五四風潮劇烈之中亦尙無此怪象六月三日午後該次長竟使武裝實彈之軍警環列於敎育部大堂内外（時同人尙未到部）其欲戕賊士類之心固已昭然若揭其罪三六三事件發生以後該次長上國務總理摺呈不明叙事實以圖挽救乃反揑詞誣報（其觀其摺揑誣各節已由同人等詳駁附呈地檢廳再觀其摺呈揑誣各節與警廳所揑報之事實又不相同可以互證其誣）以取媚政府而圖缷一已之責任該次長以堂堂閣員而竟爲此虚僞之報告其罪四此次同人等該次長率赴府院請求維持敎育乃團體之行動當然同人等共負其責任而該次長呈國務總理手摺除揑報事實外並翼以莫須有三字之獄架罪於同人代表馬叙倫一人之身蓄心險惡莫此爲甚其罪五該次長所上國務總理以誣栽同人代表馬叙倫之摺呈據該次長對張仲仁先生云此呈係遵國務院屬辦且該呈起草旣不由已亦非部員所擬而對八校畢業同學代表則云該呈所以獨歸罪於馬叙倫者實因旣不敢開罪政府亦不敢開罪敎職員惟有犧牲一人該次長對於同一事件而發言相背如此據其對調人所言則受政府指使以誣同人之代表據其對八校畢業同學肛代表所言則明係造意栽誣其罪六同人等六三請願横遭衛兵傷害之後該次長不特毫無悔過之心反與政府表裏爲奸冀用詐欺政策淆惑國人於六月十六日所發部令一則曰履行四月三十日國務會議議决三條辦法再則曰各校積欠經費業已掃數清釐三則曰直轄各校本年五月以前經常臨時各費業經陸續發清云云若按該次長所稱履行四月三十日閣議議决三條辦法則由四月份起即應依照八年度預算發欵（八校每月應十七萬五千元左右）今該次長一方虚報履行四月三十日閣議辦法而四五兩月發欵數目則仍依五年度預算（八校每月僅十四萬元左右）該次長以何等尊嚴之部令供其作詐欺國人之具其罪七四月三十日國務會議議决三條辦法之第二條規定一其他敎育部應向財政部額領之欵（以向額領之數爲準）由財政部籌定撥付是部欵與學欵已經劃清乃查短發八校四五兩月經費之六萬餘元該次長實已由財政部領出因隂曆端節時財政部所發敎育部欵僅五萬餘元臨時由該次長擅挪此二萬餘元移充部欵是又該次長首先破壞四月三十閣議三條辦法其罪八政府對於敎育生計所必須之物質上之經費旣加以困難至六月三日又敢嗾令衞兵以槍托剌刀傷依法請願維持敎育之同人等加敎育精神上以莫大之侮辱其犯法亂政危及國本貽笑友邦莫此爲甚故六三慘傷之後薄海騷然凡有血氣者莫不同聲憤同人等旣不能任政府對於吾全民族所托命之敎育加以精神上之侮辱六三事件倘無正當解决則敎育尊嚴有掃地之憂而吾全民族所托命之敎育即末由存在此等事件關係國本何等重大今該次長身任敎育當局竟忘其天職對各方宣言均以六三事件爲枝葉問題破壞吾全民族精神所托命之敎育蔑視吾全國民之人件其罪九敎育爲立國之本敎育不興國乃滅亡同人等鑒於數稔以還國政日益糾紛軍閥政客奸人豎子攔翻波詭相争互攘民脂日竭而國用愈貧甚至並此區區敎育經費亦剥奞凈盡首都敎育旣被摧殘各省弦誦相繼中輟是皆政治及於敎育之惡影響同人等所急急以謀敎育經費之獨立期脱離於政治也乃該次長對某新聞記者談話妄以含有政治臭味相誣揣其用心無非肆其挑撥能事欲使此次風潮再行擴大其罪十凡此十者皆馬鄰翼罪狀之彰明較著者也馬鄰翼以獻媚軍閥辱蔑敎育之官僚而使其立於國家敎家育行政最高機關之地實爲中華全民族之恥辱用特檄布罪狀如右惟國人圖之 
[航空署試演京濟航行]  
航空署决定七月一號起通行京濟航空前日（二十七）特在南苑先行試演該署指定飛行之大鵬號於上午七點三十四分開駛九點五十九分安抵濟南旋於下午四點零二分又自濟南開駛七點二十七分回至南苑統由京至濟約一千四百華里不過二小時半即能逹到歸途時間略長因係沿途略有調查之故是日駕駛員爲巴德森路易斯繙譯員吳某技士黄耀榮科員顧乃鑄等濟南之停機廠在西關外約十二里之張莊地方聞昨日爲正鵠試驗今日爲舒雁號試驗至於郵票已自本日發售其分五種上列横書中華民國郵政六字下列航空郵票四字上列之左右兩角爲漢字數目及一角五分三角之類下列兩角爲洋文數目（一）一角五分票爲灰緑色中央黑色有飛機長城之圖案（二）三角票爲紅色中央與一角五分者同（三）四角五分票紫椶色（四）六角票藍色（五）九角票深緑色又航空警察隊亦定於今日（二十九）出發計南苑濟南兩處每處警察二十名由隊長劉銘章鈕桂錚率領在站臺服務並無巡官巡長等項名目俟服務兩月後再行提升以上出發者係第一隊其第二隊定於七月十五日出發分赴清河天津兩站服務第三四兩隊尙在訓練俟滿三月後方可分配服務 
[鄂省兵變後之要訊（武昌通信）]  
富池變軍竄擾鄂東宜昌災民呼籲無效 
富池口駐軍一連十九夜忽然譁變戕殺官長焚掠商店最後擬聯絡對岸之田家鎮駐軍圖搶武穴不料渡過盤塘反被田鎭駐軍繋十餘人生擒數名變軍遂焚掠盤塘村莊數處呼嘯四散嗣經變軍官長沿途招集仍存八十餘名分爲兩股以擾圻春圻水而竄至圻水一股因被該處駐軍迎繋復行折回由圻春匪魁蔡旺（前已被擒斬决）黨徒張某勾引會合於圻春之汪家壩兵匪聯合共有快槍九十餘支子彈亦復不少圻春縣屬之張家塝白水畈等處皆爲該變軍所盤踞騷擾不堪現武穴劉團與圻春宋營各派一連前往搜剿並以圻春縣保衞團總饒升甫率團丁二十人爲嚮導能否得手刻尙不能預料惟該兵匪等尚在集中圻春一邑不難一鼓而殲若聽其逃竄各屬則鄂東自此無寗日矣 
宜昌重遭兵刦商民被洗一空城内外商店依然關門閉户門首多粘貼去年刦空今年又刦空或天呀長此搶真不得了等字様凄凉滿目瓦礫盈衢善後事務所雖經组成立因無鉅欵應用除調查慰問外亦 
 
 
 

Page 11

 
 
第三張無所事事宜昌人民懲前毖後特開公民大會議决開宜昌全埠作租界請英日兩國保護不駐中國軍隊由中外人合組保衛警察隊維持治安設立董事若干華人佔三分二外人佔三分一其職權專限於防衛兵匪焚刦並推代表六人呈請荆宜道尹道尹公署轉呈兩長核辦又另推災民代表王宏譽陳應泰等來省遞請願呈文於省議會大意（一）减少軍隊以防後患擬請以距城稍遠之地方駐紥另造營房平時非得長官命令不得任意入城庶羣小難以勾結或不致釀成事變（二）創辦商團實行自衞擬請發給槍械五百支訓練商團實行防衞（三）整頓警察官紳合辦多派調查員實地調查予以相當薪資施以不時處罰責任旣專奉行自力迨調查嚴密按册可稽所有游勇潰兵呈報稽查處押令押送回籍交該地方官嚴行看管以外土棍流氓及形跡可疑之人自無地可容聞風遠颺而隠患自消（四）籌撥巨欵以活生命擬請撥四百萬元即庫欵奇絀難以籌撥或電中央籌借外債税捐抵押分年抽還或電請中央將宜昌税捐截留數載以資救濟省議會接到此項呈文特提出於昨二十七日常會討論因議員到者僅三十七人改開茶話會由劉楫副議長主席文牘報告呈文畢主席起謂來文無人介紹可否收受衆謂此事關係重大不必須人介紹惟其請願四項本會不便加以討論至籌欵而請截留捐税尤難加以擬議可就原文咨送兩署核辦衆均贊成於是宜人千里奔波以陳訴於省議會者只得一轉呈之結果至旅省宜人要求武昌善後事務所改爲武宜善後事務所以多數人不予贊同亦成畫餅此後宜昌災民善後尙須宜人自起爲謀耳（六月二十八日） 
[京敎潮中之豫訊京代表來豫乞援詳情]  
北京學界以當軸對於學潮尙無覺悟乃由北京學生聯合會議决分派代表赴各省乞援其赴河南者爲林寳慈君（四川人字可如）肄業北京國立法政專門學校到鄭後即改乘汴洛車赴洛陽晋謁吳副使請其電逹政府維持敎育經費懲辦六三肇事軍官吳副使對第一問題極端贊成對第二問題則謂摧殘敎育之人甚多應懲辦者何獨軍官余係國家軍人之一對於政府當絶對服從懲辦一層礙難措詞當就具體上發一通電促其反省云云並允派副使署副官錢少青君赴京晋謁總理及學生會敎職員會竭力調停以期雙方諒解聞此項通電日内即可發出至二十六日林君由洛至汴庽鼓樓街之金臺旅館次日先後謁見省議會康世華議長及法政專門學校胡鼎彝校長乞電京援助康君胡君均贊成林君又向各學校各報社接洽請一致力爭豫中各界遂於二十八日假法政學校開會討論援助辦法到會者約三四百人聞討論結果關於敎育經費問題電請由交財敎三部簽押負責人格問題電請政府查照六三肇事軍警嚴予懲處並推定法校校長擬一電稿即日抽發 
[湘政潮殃及報館長沙國民日報被封]  
上月月杪湘城盛傳鎭筸兵變統帶該軍之第十三區司令陳渠珍已據鳳乾宣告獨立上月二十九日長沙國民日報曾登載陳劉兩軍衝突事（按陳即陳渠珍劉爲劉叙彝）次日又載有總司令部開軍事會議謂係對付陳氏獨立云云事經數日外間即有總部將查封該館之説該報遂一面就報端更正一面通電各軍長官聲明此事係傳聞失實至昨日傍晚忽有總部員兵多人到館稱係奉令查封當令該館員役將私人物件運出其餘點單釘封並由總部貼出布告如下案查湘西鎭守使田應詔轉呈第十三區司令陳渠珍蒸電一件内稱湘西田鎭守使鑒國民日報所載五月二十九日總都召集在省中級以上軍官特開軍事會議係對付陳渠珍事等語殊深惶駭兹事關係甚大即請電請總部澈查嚴辦等語查核該電實爲詫異當即檢閲該報所載確與該電所稱無異當此戒嚴期間該報竟載無根據之事造謡煽惑實屬有意妨害治安查中華法令版第十一條第二欵之規定妨害治安者政府得停止其出版又該法第十五條之規定違反第十一條第二欵者除没收其印版或印機外處著作人發行人印刷人以五等有期定刑或拘役該國民日報館實違反該條第二欵之所爲應按該條欵除先將該報館封禁外再行澈底核辦此布 
[廣州通信平梧州下後之戰局各界援桂之大巡行]  
自粤桂戰事發生後不及一星期梧州捷報已紛如雪片梧州攻下之説至今日已經證實蓋其地絶無險要不足以言守也説者謂此次攻梧並無劇烈戰事但以飛機翺翔於空中擲以炸彈桂軍即相率譁潰紛紛散去並聞桂系計畫亦主張放棄梧州專注力以攻高雷欽廉大約高雷等地將來必有劇戰也惟梧州旣已得手粤軍聲勢爲之一壯調軍運械倍形忙碌日來調兵往三水者絡繹不絶因梧州旣在掌握防綫伸張地勢益形擴大且由梧州一進即將進圖潯州潯地多屬山嶺進取亦非易易惟廣西同志軍爲粤響應者已紛紛繼起將來以同志軍爲引導粤軍繼之進攻亦非無把握至於高雷欽廉方面日前桂軍侵粤本已侵入石 [ＩP>武昌兵變焚搶之慘象六城及靈山近日前敵軍來電均報告收復侵地然據某機關人言欽廉邊界桂軍人數甚多實注全力於此所最可慮者桂軍半數爲欽廉人以欽廉人而侵欽廉形勢自然熟悉現在擬用某種計畫轉移之未悉欽廉籍之桂軍態度究竟何如耳且欽州方面尤有一人足以舉足重輕者即爲老將馮子材之孫馮銘楷此人部下皆邊防鋭卒一可當百馮銘楷與桂中諸將多有交誼然非傾向於陸榮廷亦非表同心於粤局倘能得馮氏之資助則桂系未易侵入也粤軍調往西江北江以及高雷欽廉者現在不下十萬人乃日來忽又紛紛調往惠州龍川河源一帶聞因贛省邊境近有軍隊調動是否窺視惠州北境遥爲桂助尙未可知故當局甚爲重視因惠州方面防備空虚也總之粤桂戰事倘以一省敵一省别省不加入桂斷不足以敵粤戰事不難收拾若有别省參加則其糾葛一時難言矣 
另一報告云二十三四兩日紛傳粤軍已將梧州攻下據總司部消息粤軍在梧州方面雖迭佔各山斃敵無算但各路軍隊因出發地點之遠近仍未完全集合故攻下之説尙嫌過早熊略所部佔領卡房楊坤如所部佔領大燕山均在二十一日魏邦平所部佔領烏鴉嶺在二十二日各軍距梧州僅十數里因第二軍許部向開建出發路程稍遠故關國雄張國楨兩部到較遲至二十三日該兩部遂向梧州進攻連奪砲壘數座桂軍多逃入城内故各路軍隊會攻之計畫至昨日始能實行今日（二十六日）遂佔領梧州是役桂軍傷斃者數逹二千以上陳炳焜率帶殘部退守潯州陳總司令現决遷往梧埠以便策劃進取又據公府接前敵報告楊司令坤如部與魏熊各部會師猛撃飛機隊又以炸彈援助桂軍不戰而逃梧州鉅商多屬粤人見粤軍入城異常欣忭陳部桂軍沿平浪安平大埔向平南退却粤軍佔領梧州已無疑義 
二十六號各界舉行援桂大巡行是早各工黨會社各學校男女學生各社團均先後在廣九車站前曁東園面前空地集合由各主任幹事等分别編配巡行次序一時左右方始出發循長堤而西是日海陸軍隊加入巡行者人數亦至衆各人多手執（剷除桂賊）（掃除廣西盗閥）（實行聯省自治）（討賊援桂）（爲人道戰）（逐陸驅陳）爲粤軍祝捷）等旗幟銅鼓喇叭前後銜接是日天氣異常炎熱巡行者約有萬餘人又一消息敎育會長汪精衛等發起之救國援桂大巡行學界有公法高師女師一中嶺南培正培英醫藥聖心各校工界有機器印字派報油漆理髮花梨建造各行每人手執紙小旗又有各種紥作及圖畫等機器工會則裝飾在炸彈大魚雷等扛抬隨行并有人沿途分派傳單宣布陸榮廷陳炳焜罪狀又有糾察隊爲之糾察故人數雖多而秩序不至紊亂由東堤趨西堤入靖遠街十三行十七八甫打銅街第七八甫入西門大北直街過總統府省長公署財政廳惠愛七八九約出東門復回東堤散隊聞下星期擬舉行慶捷大會以慶祝粤軍之勝利孫文伍廷芳之夫人等亦發起前敵軍士慰勞會雖尙未组織成立而一般貴眷多已聞風興起鄒魯之夫人胡漢民之夫人均首先報名願捐出金飾更有願親赴前敵慰勞出征各軍士者 
[杭州快信]  
平湖慈谿分水新登各縣選出憲法會議議員徐清揚陳訓正鍾司周洪錫承均陸續到杭 
金華敎育會前有人冒名反對省憲現由該會該發電聲明請一致主張停辦省選 
省署附設之選舉事務所日來函電紛馳應接不暇自昨日起辦公人員添值夜班 
近來各屬校長委任均由省署授意敎廳無力應付故六師校長辭職暫由何學監代理十一師校長辭職則發電挽留一師繼任問題上學期亦難解决其結果將以代理爲過渡地步 
北京敎職員代表譚煕鴻君昨日抵杭與浙省敎育界協商力爭敎育基金辦法報告南京上海已推定郭秉文曹慕管爲代表浙省亦應加入省垣敎職員學生聯合會定今日（三十）下午在省敎育會開會討論 
敎育廳曁省敎育會發起夏令體育講習所已聘定青年會全國協會體育專家西人麥克樂等爲講師由廳通令全省公私立中等以上學校各推體操敎員一人來省講習以第一師校爲所址七月十一日開學派幹事許漢章等籌備一切 
新昌南門外烟由地方日前山洪暴發冲没田廬壓斃牲畜無算已由該縣呈報到省派員查勘設法振濟浙江蠶業改良會呈軍民兩署請推廣蠶桑酌提絲繭綢捐百分之四充作經費已令財政廳核議復奪 
西湖俞樓年久失修現經杭縣王知事會集士紳籌資修整下月可望告成 
[南京快信]  
近一月内破獲安福機關八處獲黨人二十餘名均禁押軍事審判處迭次由席處長嚴訊聞牽涉甚多 
江寗省會初選明日舉行城内票匭設四處各市鄉八處管理員監察員均各調查員充任三日開匭預料將來初選當選人多數爲各調查員之化名昨有人散發傳單謂各調查員掯住票證不發請於三十日齊至江寗縣索取恐將來不免有一番風潮也 
財廳昨又奉部電催辦所得税嚴廳長以本廳早已實行擬請省長先通令行政各機關試辦再請督軍令行軍事各機關逐漸推行以免商民藉口 
旬日大雨省署連接常熟崑山吳江宜興溧陽等七縣來電呈報水災 
禁米出省查驗處形同虚設且經費無着省署已令行將該機關即日裁撤 
津浦路機廠工人罷工風潮現已平息機務處長蔡國藻車務處長周善同全路警備隊統領申士魁昨日均由浦返申 
張作霖派委員王方赴蕪湖採辦軍米 
石佳華昨辭齊督返浙復命 
地方通信蘇州 
道尹爲廳長餞行江蘇高等檢察廳長王仁山奉令調任豫省高審廳長行將瓜代蘇常王道尹特於二十九日在道立苗圃設筵祖餞并邀請朱鎭守使高審林廳長水警趙廳長陸警李廳長吳縣温知事等陪席一時賓主交觥頗形熱閙至下午三時許始各盡歡而散 
派警保護投票所省會初選定於七月一日舉行本縣各市鄉投票所及分匭地址仍照本届衆議員初選辦法分别設置初選監督特抄單咨請蘇州警察廳并通飭各市鄉警察分所届日黎明遴派長警分赴該管投票所嚴密保護以重選政 
[漢口紅會在孝感車站收埋變兵屍身之攝影（六）無錫]  
乾繭飛漲本年自春繭市收束後繭商因成本甚鉅且出貨大減咸有居奇之心而各廠家見四鄉老桑甚多農民皆大養夏蠶收成若好未始非桑榆之補是以乾繭之交易至形落寞日來大雨連朝氣候轉冷四鄉來訊咸謂邇日蠶之眠（大帮二眠）下者多不起身未眠者亦吃葉滯呆死亡相繼已成歉收之象於是乾繭市面遂因以活動金壇繭昨已做開一百九十八兩本邑西北路一百六十七八兩東南路一百六十兩貨主尙在觀望故成交者絶鮮統計售開之數前後已有五千擔然以金壇丹陽常州等貨居其多數兹將前昨兩日成交之貨誌之如下乾甡鎭綸合進金壇繭一百十八擔價一百九十八兩孫子才進常州卜弋橋繭五十餘擔價一百七十八兩又進王莊菎一百二十餘擔價一百七十七兩滬商馬龍泉進江隂月城橋繭八十擔價一百六十五兩 
[鎭江]  
九師校長易人蘇省省視學伍崇義現已調任鎭江第九師範校長所遺視學一缺即以謝芾儀承泛聞伍校長定於日内蒞鎭任事 
協緝鄰縣盗匪金壇縣上元鄉大谷村鄭松發家於前夜二鼓時突來盗匪多人明火執仗衝門而入刦去銀洋衣飾各物約值五百餘元並用刃傷事主之妻徐氏及其子二人携贓逃逸報經胡知事勘騐飭緝惟恐該盗違颺昨已咨請丹徒丹陽各鄰縣一體協緝 
營長升充團長駐揚陸軍第二混成旅第二團長蘇子勳業經調充淮北緝私統領遺缺由軍署以該旅砲兵營長劉鳳圖升任劉之遺缺以第六團李團副補充均於二十九日分别到差矣 
[揚州]  
齊寳善蒞揚接事淮南北緝私兩統領均經鹽署更易以齊寳善任淮南蘇子勳任淮北而於淮北更加委杜培基爲分統兹淮南齊新統領已由京南下於二十八日晚蒞揚寓新勝街中西旅館聞訂於七月一日履新 
催解濬河經養江北運河工程局以内河外江各食商認捐疏濬運河經費二萬串祗據繳到少數特函塲運食商事務所迅行扣解（按此捐係每引扣解二十文）以資濟用即經周理事長查案自九年六月至本年春季止共扣存二千八百七十八千八百文已於二十八日解交該局核收矣 
[南京]  
南高師畢業紀二十五日高京高師假公用議演廳舉行師範部附屬中小學部畢業典禮是日大雨如注而各界來賓仍復不少軍政界到者齊督軍·王省長·敎育部代表任鴻雋·胡敎育廳長·王警務處長代表·張實業廳長嚴財政廳長·宫鎭守使代表吳君·蔡道尹等由郭秉文校長報告後除齊督軍王省長任代表俱政锡詞外又有上海聶雲臺黄任之兩君之演講頗極一時之盛節録郭君報告詞如下本届高師畢業敎育體育農商四專修科計百有九人附中農工商三科四十二人附小高等國民幼稚三部九十三人除附中開辦四年僅本届畢業四十二人外師範部歷届畢業二百八十人合本届都三百八十九人附小歷届畢業一百十五人合本届都二百零八人在校學生計師範部男女五百十七人中學部二百五十一人小學部男女四百六十七人共一千二百三十五人連同去夏暑期學校學生千三百餘人共有學生二千餘人近觀國内敎充育狀况俱少蓬勃氣象即北京號稱首善而停課數月已瀕破産本校幸得循序進行僅能臻此現象同人固兢業從事要亦幸賴長官之有以維持然敎育事業日新月異吾人萬不敢故步自封當竭力孟晉設法推廣以應需求去歲秉文奉敎育部令籌備東南大學已定期招生預備開學並定在上海設商科大學亦已具有端倪此後同人益當奮勉以致力社會報稱國家帷才力薄弱蚊負堪虞尙祈邦人君子於精神學識經濟三方予以援助俾厥成功無任跂盼 
河海工程學校畢業紀南京河海工程專門學校開辦以來畢業已有九十餘人均在水利機關及建築界任事本月二十八日下午二時舉行第四次畢業禮畢業生共十八人軍民兩長敎育廳長警察廳長金陵道尹全國水利局浙直兩省長代表均有訓詞頗極一時之盛禮畢舉行工程實騐室落成禮實業廳長張軼歐及科學社楊杏佛演説均極饒趣味實騐室略分三部（一）爲原動力部裝有煤油敎發動機及電機（二）爲水力實騐室係美國康南耳大學氷利工程碩士徐敎授南騶所布置（三）爲材料檢騐室所有機器均係去年托敎育部任鴻雋司長自美國購來各種木石鋼鐵水門汀等材料均可於此檢騐其强弱繼以參觀畢業生成績及各種没備而散 
[徐州]  
城廂刦案迭出城西關敎軍塲南路西李永泉醬園於二十七日下午九時突來匪徒二人一穿白長衫一穿青長衫口操北音均持手槍嚇禁聲張一匪守門嘹望一匪入内取錢店夥李慶益上前攔阻被匪刀傷左臂計搶去銅元四十餘千紙幣四張及警察聞訊趕到匪已遠去又城南四十里劉莊劉慶蓮家昨日下午五時忽來盗匪多人手持快槍將慶蓮幼子三人（最大者七歲）架去並搶其弟慶藻驢馬各一匹洋四百餘元後復至離此七芪 
里許之台上莊將王某幼孫二人架去 
雜評一賑務大保案默 
饑民依頼人民以生存者也人民納捐辦賑而後饑民乃有所養官者依賴饑民以生存者也官有賑務可辦而後乃有保案可開然則質言之人民納捐直接以救饑民間接即爲官捐官 
是故饑民愈多官亦愈多辦賑一次官升官發財一次開一次保案有千五百人使多辦幾次賑則官獲保之數將等於饑民之數矣 
此次北省辦賑成績如何中外早有公論饑民果獲官之實惠否我不敢知而官賴饑民以升官發財者已有千五百人然則辦賑者其爲製造官之一機關乎 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞米店領照問題之争持益迫 
今日已届領照期雙方對於停業均有預備 
法租界米店定三號休業商會再請工部局轉圜雙方對於停業之預備公共租界内各店因工部局定於今日實行捐領執照條例全體反對迭次呈請交涉使總商會曁華顧問向工部局總董一再磋商迄未解决昨悉公共租界内各米店以今日爲工部局所定領照之期果爾實行未免停業有等存米稍多之店恐存米多或有不便於昨暫行移存以待解决並聞公共捕房麥警務長亦以米店領照一事尙未解决倘各米店果有停業之舉昨特預飭各捕房捕頭轉飭中西探捕各於所管區域内詳加查察妥慎防範以免發生事故云 
聞工部局語某要人云即使各米店於七月一號未允領照然捕房執行尙有十天限期何必於一號罷業又聞工部局已備米數百萬石預備巡捕電車公司各工人所需云 
工部局之布告公共工部局爲租界内米店領照一事於昨日傍晚發出通告兹特照録如下照得上海居民食米應須妥爲取締業經議决凡在界内開設米舗自七月一號起均須領取執照兹特出示通告仰一切安分良民知悉須知領照一事並無絲毫困難加諸米店惟以妥爲保護民食起見是以不得不令各米舗將存米數目開明以便於米糧不足時設法購備總期米價愈賤愈佳乃有等不肖之徒反對領照章程謂爲有心勒索並加恫嚇之詞希圖生事干涉體面米商之營業爲特警告界内各民人等切勿聽信讒言要知揑造此種　言無非欲挑撥惡感擾亂治安各米舗如果守分勞業决不加以絲毫干涉倘各該米業公所將其界内所經管之米確實數目隨時報告則巡捕到米舗調查一事亦非必要按本局之意不過欲使米價日趨平穏除需要時將執照繳閲證明其舗已經註册及繳納照費每半年洋一元外所有守分各米舗於其照章交易時决不致有任何困難故特通告各舗户人等須仍照常開市 
營業當受保護倘有不法之徒從事恐嚇强迫店舗罷市即須稟報就近巡捕房以便拘拿懲辦决不寛貸各宜遵照特此佈告 
各米店存米將罄公共租界各米店停止進貨售賣存米業已旬日凡營業暢達者業已售罄居民及飯店包飯作聞米店休業消息皆預備多買數石以期有備無患故昨日下午有數家米店早已售完各米店有貨者亦祗十餘石法租界各米店三百餘家現議决三號休業昨日恒盛同盛等米店門市亦莫不應接不暇比諸平日門莊糶出石數增起大半現聞各店所有門莊應售如店中存貨售罄者均由同行拆來售賣以應門市 
法租界米店之會議法租界各米店亦於昨日在米業公所嘉榖堂邀集全體同業討論進行方法計同業各店之到會者六十餘家約七八十人於午後二時摇鈴開會公誰米業公所副會長姚君主席姚君即登台報告略謂公共租界各米店因領照一事已議决於七月一日起實行停業華界各店亦議定自五日起一致休業我法租界各米店亦爲何業一份子理應一致援助以示同業之决心惟此事前日奉法領事公館派人邀請米業董事及鄙人前往商議一切鄙人當與奚董同往謁見法領事談判當時法領事聲稱法租界工部局並無領照之事法租界各米店有無罷市之舉動鄙人告以英美租界各米店旣議决於七月一日起停止營業如三日之後無圓滿解决當聯合華界各米店一致休業届時華界各米行無米可斛法界與華英各界犬牙相錯且法界各店並無多量存貨届時無貨可售勢必出於停業之一途法領事謂米糧關係民食且與治安大有關碍諄諄勸導勿得罷市以安市面云云現在英美華各界旣議决實行我法界同業應取何種態度以資援助之處請讀君討論楊蓮塘起言法界各店俱爲同業理應贊助與華界一致行動不逹目的不止應將法界同業不得不出於停業一途之苦衷由嘉榖堂具名呈明法界當道以免受其詰責惟停業日期於何日爲始尙須公衆决定經衆討論之下决定照二十八日議案於七月三日起一體停業一面由嘉榖堂出名呈明法領事照議進行全體贊成至四時散會 
沈知事勸諭米董上海縣知事沈寳昌昨日上午爲工部局飭令共租界各米店領照一事邀請米業各董到署商議嘉榖堂董事奚賡虞因事未到由仁榖堂董事張樂君到暑晋見沈知事謂曰頃奉松滬護軍使公署電話以領照一事使署已派員向工部局交涉請其讓步現值各省多事之秋人心不安務請貴董轉勸同業切勿罷市以免牽動全局倘慮地方有匪徒乘間滋擾暴動情事當多派軍警竭力保護以安市面張董遵諭退出後於午後一時邀集同業在北市總商會開緊急會議當日即請總商會再函工部局從速解决一面電呈南京民兩長核示云 
嘉榖堂董事與總商會往來函米業公所嘉榖堂董事奚賡虞於前日開會後將會議情形函知總商會並請轉函工部局交涉以冀逹到取消領照之目的兹將原函録下敬啓者米店領照一事昨日會議情形已經敝業黄董等面陳亮邀察及惟全體同業主意工部局如依照本月二十二日貴會提出之辦法當可遵照辦理領照一層同業引以爲恥萬不承認今日風聲更惡紛擾勢不能免敝董等思慮至再恐懼萬狀用再函請貴會再向工部局提出最後勸告請其俯順衆意於最短時内將領照之案毅然取消弭禍患於無形以免擾攘而維商業再泐奉逹即請公安總商會昨日復嘉榖堂函云逕啓者昨接大函祗悉一是領照事迫在眉睫焦急萬分兹擬仍由敝會再致工部局一函作最後之勸告此函於今日當可發出省長及護軍使亦於昨日去文請其協力維持矣云云 
總商會再函工部局昨日午後總商會據米業奚張兩董等報告米店快定於今日休業　爲再函工部局作最後勸告請其俯順衆意將領照辦法取銷總商會當即擬函於昨晚十一時許脱稿該會因爲時已晚恐不及送達工部局故未發表 
兩商會今日開聯席會議南北市兩商會訂定今日下午二時在總商會開聯席會議邀集兩會全體會董公議解决方法 
工部局方面消息據工部局方面云現有少數人極力阻撓不使米店接受工部局爲全體人民利益起見而擬定米店領照之辦法聞有少數政治鼓噪家從中煽惑如米店果閉門停業則紛擾將起而米店亦將喪失許多日之生意蓋公共租界外之米店照常開門也工部局毫無於三日内改變其領照辦法之意縱在許多日内亦不致變更前議但工部局業已聲明三個月後可再考慮領照條例故爲米店計宜接受工部局此種讓步至見工部局於三個月有何修正之時爲止工部局採行領照辦法志在維持民食似未可以此爲工部局罪也云 
[日輪内軍火已提存海關棧房]  
官員赴淞提存軍火小川丸輪船由浦口裝儎子彈一百二十五萬現銀數十萬進口停泊吳淞海關擬向上海兵工廠加提子彈俾運往海防經關員上船驗得該船持有陸軍部護照事關軍火由關員禀由税務局核奪事爲上海粤僑商業聯合會廣肇公所等團體知悉曾公舉代表向何護軍使交涉員等要求致函海關扣留等情已誌本報昨聞何護軍使·許交涉員·已各派李副官·陳世光科長·會同海關洋員將小川丸船内所儎之子彈現銀等一併提存海關棧房一面派員監視一面電請中央核示又函云日商輪船於上月二十三號晚間停泊於吳淞三夾水時被駐砲臺灣外卞船扦巡西人前往查見當即登輪抄查其艙底裝有子彈數百箱旋向該輪管駕日人誌問云係軍火又詢此項軍火何處裝來運往何處答言含混該扦巡後報上海總巡該總巡即蒞淞親自登輪騐看後派海關流星輪船抵淞將輪扣留一面咨會日總領事此項子彈於昨日下午由上海新關姚監督偕同日本副領事乘坐汽車至淞張華浜會同副河泊司與洋扦巡等登輪令將子彈悉數起缷即晚僱用駁船運往海關棧房該輪於今晨進滬矣粤團體晤謝護軍使日昨該項軍火運儲海關棧房後粤商各團體遂公推代表湯君節之·陳君炳謙二君·赴軍暑向何護使致謝並陳述此項軍火無論運交何方均與和平統一前途大有妨礙不獨桂粤兩省人民塗炭而已接談之下深以各種困難爲慮湯君等答以滬上商學界已屢電北京當局雖未有何答覆但此事出於人民之要求當可槪見還請堅决主持顧全大局到底軍署完全承諾湯君等復再三懇托而别 
粤商團再致府電北京大總統國務院陸軍部鑒宥日爲小川丸裝運子彈事聯電呼籲未蒙察納惶駭莫名國中父老子弟久困鋒鏑談兵色變畏甚虎狼中央是以和平統一號召中外應設法消弭兵端爲商民開一線生路今粤桂局部戰爭中央不爲釜底抽薪之計而爲火上沃膏之舉假借外力輸運子彈戰線愈推而愈廣戰期愈延而愈長立見全國淪亡非唯兩省糜爛商等愛鄉愛國痛迫肌膚用再聯懇俯察輿情立飭該輪缷回子彈停止輸運以弭戰端而蘇殘喘不勝惶恐待命之至上海廣肇公所粤僑商業聯合會潮州會館叩陷 
[航務消息紀要]  
前昨兩日本埠匯豐銀行由外埠裝來大宗寳銀總數爲二百萬兩共分裝六百二十箱係由太古怡和兩行之船承裝二十九號先來三百十一箱合銀一百萬兩昨日怡和之隆和號又裝來九十六箱計三十一萬兩 
太古之奉天號帶裝來寳銀三十三箱計十萬兩尙有五 
十九萬兩係由重慶號輪船運來　在起缷中聞此項銀兩均須轉運至歐洲云 
昨日太古公司之烟津班輪奉天號進口裝來天津金城銀行之現洋三十六箱計十八萬元又有招商局之圖南號昨亦由牛莊運來中行之現洋二十四箱計十二萬 
元另有金子一箱計值三千八百兩尙有怡和洋行之合生號由汕港裝來金條兩箱銀元兩箱 
六月九日由小吕宋來滬之美國驅逐艦隊十三艘在滬停泊三星期今已悉數開往烟臺矣故現時在滬之美艦祗愛爾倍伊號ＡＩＢＡＮＹ·呼倫號ＨＵＲＯＮ蒯樂施號ＱＵＩＲＯＳ蘭格禮號等四艦其餘亦祇日　伏見號英艦替爾號兩艘 
昨日英郵船雷化亞號及笛爾惠亞號兩輪裝來大批印度打包機花一萬六千四百七十一件並印紗二千零九十九包 
調查昨日停泊滬港商輪共有五十艘計八萬二千二 
百三十噸比較上星期四所查船舶減少兩艘噸量則 
增出五千一百零八噸因此次外洋輪船較多之故也 
[銀拆可望回鬆]  
自二十六七號起滬上銀拆由八分起步漲至前日下午收盤爲三錢八分缘陽曆六月底銀行結賬查庘軋現所致至昨日上午各銀行手續業已完畢匯豐銀行向 
各莊拆進銀十萬兩花旗由天津來銀十萬兩匯豐又由漢口運來一百萬兩由三公司商輪裝申三號可到故 
昨日午後銀拆已鬆係一錢七分今日一號係银行結賬休息無市二三號後銀拆仍可回小矣 
[無錫米市之報告]  
閘北米業昨接無錫快信報稱該處連日　雨田禾盡遭淹没今日稍見放晴農人皆在播秧頗爲忙碌故糙粳 
等到貨見稀市價又漲角外兹將市價報告於下高糙粳八元五角至八元糙大子秈七元七八角糙羊尖七元四角糙客秈六元七角至六元五六角糙元八元九角粳稻四元三角至四元二角五分客稻三元四角五分小麥五元七八角至五元三四角 
[報關業反對雇員查核重量電]  
南北市報關公所·通商各口轉運公所·運輸同業公會爲反對太古等九公司擬在海關雇員查核重量事於昨在轉運公所特開聯席會議到者五十餘家尤森庭主席報告開會宗旨由報關公所董事石芝坤提出覆總商會 
函件之意見並致電北京總税務司之澈底反對電稿經衆討論一致通過由報關公所拍發兹録電稿如下 
北京總税務司鈞鑒接准上海總商會五月二十八日函以太古怡和招商等九公司擬在上海海關雇員查核報關重量事該公司等旣事前未得敝同業全體之同意即所定施行辦法善良與否均未深悉此種單獨提議是否合法姑不具論即讀貴總税務司所主裝貨人初未預聞已失平允之道足徴公平論調欽佩莫名是敝同業之一致反對完全切身利害關係合法之對待查海關爲國家征税法定機關輪船公司與裝貨人屬商業性質競爭營業各有趨向設海關果准輪船公司之請認費由關添員查核重量不啻予以特殊之保護破壞海關定章於法旣背試問各輪船公司同種之商行援以爲例則海關能否受此繁瑣騷乎大凡營業之整頓如利於甲而不利益於乙之請求在立法機關應予駁詰以維法不徇情之威信且查輪船公司於裝貨重量定章釐訂極嚴每遇裝貨必照章度尺過磅等手續今該公司等間有重量疑慮應從本章研求取締爲是萬不應欲藉海關威力增進營業之發展其爲藐視國權陷害海關違法過甚兹敝同業爲擁護海關威信鞏固向章計更 
爲自衛計當仍貫澈絶端反對用特籲懇總税務司電鑒俯賜澈底駁復輪船公司之提議以保威信而維向章無任屏營待命之至上海南北市報關公所叩卅（致總商會函詞同從略） 
[梅堰税所勒補絲捐之請究]  
江浙絲綢機織聯合會爲梅堰税所勒補絲捐事電江蘇財政廳云江蘇財政廳長鈞鑒（上略來函已見昨報）等云並附抄件到會查蘇省絲織原料仰給浙省爲數甚巨值此陳絲告罄新絲來源尚少機户織料青黄不接之際尤頼浙絲運蘇源源接濟途中稍有阻滯原料隨以中斷故浙絲運蘇經過各税分所循章騐明護照印花相符即予放行以利遄運今接該公所所稱各節梅堰税分所無端留難任意勒捐不獨背法擾商且各路絲商皆視運蘇爲畏途深恐原料中斷工人輟業情尤堪虞也用亟縷據各節連同原附抄件呈請察核務懇迅予飭吳江税務所長速將梅堰税分所長另簡熟諳税章人員充任並將勒索捐欵如數發還更懇通飭各税所對於運蘇浙絲一律循照向章辦理不得留難需索以卹商人而利絲織臨電不勝禱盼待命之至江浙絲綢機織聯合會叩陷 
[通海泰總商會致滬商會函]  
否認所得税及加貼印花事 
上海南北市兩商會昨接崇通海泰總商會來函云逕啓者准寗通揚淮徐海各屬商會聯合會議移付五月三十一日大會寳應等商會提議否認所得税宜堅持到底案議决合併審查六月四日大會報告審查結果表决備文呈部仍請收回收命如不獲請全國商會聯合會開會時再行提出力爭未開大會以前如官廳有壓制行爲仍須合力堅持無論何處商會如有受其暴虐事機危迫時通電各商會一體對付相應移付貴總商會迅速辦理爲盼等因准此合亟函請貴商會查照辦理又函云逕啓者准寗通揚淮徐海各屬商會聯合會議移付五月三十一日大會寳應商會提議印花税檢查當以元年税法爲標準不得以非法之加税滋擾商人案如臯商會提出對於否認印花加貼案宜堅持到底意見書議决合併審查六月四日大會報告審查結果表决印花税加貼一案去年蘇省商會聯合會案業經議决應遵照九年公布印花税法辦理通電全省各商會查照在案現在自應根據去年全省商會聯合會議决案分别電呈財政部及本省印花税處長繼續力争嗣後檢查員至各縣檢查應會同各縣商會按照元年印花税法辦理印花税處長飭令各委員一體遵行一面函逹各商會查照辦理如官廳有壓制行爲仍須合亟堅持無論何處商會如有受其暴虐事機危迫時通電各商會一致對付等由相應移付貴總商會迅速辦理爲盼等因准此除分函外合亟函請貴會查照辦理 
[省議會議員初選今日投票]  
上海市經董陸崧侯以七月一日（今日）爲第三届省議會議員初選舉投票之期所有投票所應備各事於昨日派辦事員錢菊似往第二區公共體育場黄焕雲往第一區救火聯合會佈置一切以免臨時侷促 
上海縣知事公署昨致淞滬警察廳函云逕啓者本年七月一日爲省議會議員初選舉投票之期依省會選舉法第三十四條之規定投票及開票所周圍得臨時增派巡警保持秩序兹將屬於貴廳管轄範圍内各投票所地址開單送上應請貴廳迅即行知各該區署酌派巡警於七月一日上午七時到該投票所以資守衛除仍由管理員就近向該管警署接洽外合行函逹敬祈查照爲荷袛頌台綏計抄單第一區投票所上海市救火聯合會第二區投票所上海市公共體育塲第三區投票所引翔港鄉董辦事處第四區投票所閘北市經董辦事處第八區投票所北新涇關市廟 
省議會議員上海初選區初選監督縣知事沈寳昌昨奉王省長沁電内開各縣知事鑒查省會初選在即投票紙依本法施行細則第十一條之規定須與名册對照無誤簽字後方可交付乃聞各縣投票所竟有將投票紙先期交領致有掯不發給及冒領賄賣情事如果屬實顯屬違背定章觸犯刑律第八條之規定應即據實舉發以重公權各該知事負有監督之責務須依法認真辦理倘有知情縱徇等情事一經他人告發定即按法究辦合特通電遵照此令等因旋由縣知事抄録電令分致各市鄉經董查照矣 
[逆倫案犯定期解蘇]  
朱潮生趙杏城亦請上訴 
張欣生殺父一案自奉上海地方審檢廳訊明判决後張欣生與朱健臣二犯業已聲請上訴在案現朱潮生趙杏城二犯亦提出理由聲請上訴昨奉王訪渠檢察長諭飭書記官整理一切卷宗定於本月三日將該犯等派警押送蘇州高等廳訊辦云 
[英艦隊游曆揚子江之保護]  
本埠海軍總司令公署昨奉海軍部訓令内開准外交部咨開准駐京英國公使咨稱美國亞細亞艦隊司令擬於即日由滬出發前往揚子江一帶游歷希即轉飭貴屬海軍艦隊查照於經過各處妥爲保護等因准此合行令仰即便轉飭遵照此令等因藍總司令奉令後當即令飭海軍第二艦隊司令轉飭長江各艦艇長遵照 
[證劵物品交易所執照已領到]  
證劵物品交易所執照分爲『證劵』『金銀』『花紗布疋』雜糧油荳餅』『皮毛』五紙已於前日（二十九日）由江蘇實業轉給到所金銀部經紀人定今日開始收取保證金不日即將開業兹將農商部所批該所呈送保證金存欵證明書及營業執照規費請核收給照之原文録下呈悉查該處交易所所缴保證金旣經勸業銀行證明並將營業執照規費呈繳來部應即填發營業執照除將執照五紙令行江蘇實業廳轉給外合行批示遵照此批 
上海證券物品交易所市塲示第三百零八號云本所股麵粉交易所股之增加證據金七月一日起取消所有以前買賣雙方繳納之增加證據金七月一日一律發還又第三百零九號云元六公債定期買賣七月一日起停止又第三百十號云南洋烟草股勸業銀行股每市定爲開收兩盤 
[外洋輪船進出口貨紀]  
提督輪船公司之可益賽號昨已由美國波特蘭來滬裝來有木頭二千噸雜貨一千噸本定三日開赴小吕宋兹因修理船身故必須展期至下星期開出 
日本郵船會社之博多丸此次由孟買來滬亦有印度花運來現定本日開還日本在申裝去者以中國之飛花爲多餘爲麥皮等項又有中日班輪熊野丸明日開往日本有大宗生牛皮　蛋及菜子等運往 
英郵船公司之貨輪雷化亞號今日赴日裝去菜餅一千八百件餘爲零星雜貨 
太古公司之里克安號前日由英國利物溥來滬裝來洋紗及毛絨物等一千二百件香烟一百三十箱烟葉及原料物五十六箱扎鐵三百件蘇打一千六百五十件螺旋釘四十四箱五金器具一百十箱電總十八件海底電線十三件羊毛地毯四十四件肥料質五十四箱化學品一八箱彈簧三箱襯墊物五箱洋皂一百箱引擎一架滑車三具馬具三箱餘爲雜貨 
[國内輪船運貨進出口之調查]  
進口貨（長江）怡和洋行之隆和號昨日由長江裝來糧食六千三百六十四包大豆餅一千九百片小豆餅三萬八千九百片麫粉一千包茶葉五百三十一簍洋壯雜糧一千四百包絲綢二十八件及桐油土酒皮油與雜貨又鴻安公司之華利號昨日亦由長江裝來白米二千五百包麥子一千五百九十五包菜子一千二百四十三包黄豆二百七十九包芝蔴一百十包麵粉三千包豆餅三千片洋莊花一百三十一包綢十七件毛茶三十箱尙有木耳藥材蛋黄蛋白及轉甬藥材等貨（烟津）太古公司之事天號昨日由烟津裝來花生七百包精鹽一千七百九十二包冬菜三百件瓜子二十三箱粉絲二十件香烟三十八箱府綢四十六件野絲十件芡實一百七十四件鐵條一百三十九件草帽邊五十件沙參等雜貨共二百九十件又招商局之新康號昨日亦由烟津裝來生仁十包紅棗三十包胡桃二十一箱水果二十五件洋布十九件尙有古玩魚乾藥材玻璃等貨一百四十六件（烟臺）招商局之圖南號昨日由烟臺裝來黑豆五百包野絲一百二十二件府綢三十一件藥材一百九十一件及牛蹄虾油燒酒水果鹹魚干貝等雜貨二百餘件（福州）招商局之飛鯨號昨日由福州裝來大茶一千零七十一箱小茶三百八十四箱茶片三十三箱茶末四十四簍紙等五百件桔餅皮六十六件笋片六十八簍魚趐五箱雜貨四十八件（寗波）招商局之江天號昨日由寗波裝來方茶一千九百五十箱毛茶六箱菜子六十包茶末六十簍色綢一件笋乾三十七簍紙五十八件雜貨一百三十七件出口貨（港粤）太古公司之蘇州號昨日由申裝往港粤計有麵粉三千包豆子及花生仁七千包豆餅五千片棉花一百包炮竹二百件箱貨二百件雜貨六百件（寗波）招商局之江天號昨日由申裝往寗波計有麵粉一千二百包洋布五十九件洋火料二百十件雜貨一百零六件轉口氷糖三百零六箱雜貨三十八件 
[友華銀行銀市報告]  
中美新聞社譯友華銀行三十日報告云昨日倫敦近遠期銀俱漲一便士又八分之五紐約銀價升至五角九分半倫敦紐約間滙價跌至三四今日此間開盤定價不動惟金圓跌至六四半盧布漲至二七○市况終日穏固金鎊近期漲至二先令六便士又四分之三七月期爲三先令六便士半八月期爲三先令六便士八分之三金圓約六六又二分之一中國昨在倫敦購銀市面似可無甚變動明日爲銀行假日須至禮拜一再有營業云 
[軍署批准上寳電車公司]  
滬商聶雲臺鄔挺生等招集股本组設上寳電車有限公司擬具意見計畫等書前日具呈松滬護軍使署請爲咨部立案昨奉批示云呈及附件均悉查該商等擬辦上寳電車公司以利交通而挽主權一節事關發展實業開拓商塲深堪嘉尙所擬企業意見工程計畫等書核與電氣事業取締條例規定各節尙屬相符除咨交通部並分咨督軍省長備案外應准先行籌備仍候交通部核准之後再行開工可也此批 
[請求查辦工程員之軍署批示]  
歐陽鐵梅於六月七日經過西門靜修路該處因修築馬路隂溝上面又未蓋没以致跌入斃命一案兹悉屍母張氏以工巡捐局工程員辦事草率特於前日具呈護軍使署要求伸雪等情昨奉何使批示云呈悉該氏子傾跌致斃情形至爲可慘此案現　上海泉漳會館董事郭滄洲等及西門城内外宏濟堂各商號具呈到署當以所呈如果屬實該管工程員實屬玩忽已極批候令行滬南工巡捐局查明具復核奪一面訓令該局遵照在案據禀前情應俟該局查復到署再行核辦飭遵仰即知照此批又批泉漳會館董事郭滄洲禀云呈悉據稱該局修築道路夜間旣不圍以木欄又未加燃紅燈以致行人傾跌傷斃致命等情如果屬實該管工程委員實屬玩忽已極候令行滬南工巡捐局查明具復再行核奪此批 
 
 
 

Page 15

 
 
[孩子互毆命案之訊判]  
在逃之江北孩子莊二生（即莊生標）因糾同協隆紗廠做工之十五歳孩子夏大操子·十三歲孩子王小道（即蔣小道）十歲孩子周阿榮將束楊樹浦路振華紗廠接紗頭孩子翟小二子毆打翟即身死業經捕房將夏蔣周三孩一併解公共廨因據捕房禀稱已死翟小二子經西醫剖騐生前患有肺炎症致命奉判周孩暫交伊父領回夏蔣兩孩押候訊核各情已屢誌本報昨晨由廨復訊據翟小榮投訴死者是伊之子慘遭毆斃要求伸雪據夏孩供稱當因死者將水澆我頭上因此爭執彼即糾三人將我毆打旋由在逃之莊二生與阿發之弟及小道阿榮到來與翟小二子打架彼此扭毆繼見翟小二子倒地氣絶是實訊之蔣小道供稱是日死者與莊二生等打架我雖打兩拳不致有生命關係求察而周孩供稱是日雖亦在場並未動手等語經俞襄讞核供商之美約副領事以據西醫剖騐單所載死者委係生前患肺炎症致死且被告等均年未成丁未開智識按諸新刑律可以寛恕因判被告三孩各交其父兄具結領回嚴加管束 
[美國獨立紀念預誌]  
駐滬美總領事克銀漢瀚函江蘇特派交涉公署略稻七月四日（星期一）爲美國獨立紀念節期是日上午十一點鐘四十五分至十二點三十分鐘在黄浦路十三號敝庽開正式茶會歡迎來賓祈查照并轉逹貴國海陸軍官曁文官等知照等語聞許交涉員已轉各機關矣 
[復旦大學消息]  
六月二十七號下午四時該校附設之國民合作儲蓄銀行假江西路前江蘇銀行舊址開董事及行員聯合會到者李登輝江少峯邵仲輝張鼎臣葉楚傖畢靜謙金通君朱仲華陸思安諸君决定邀集合作同志共籌推廣辦法 
二十八號下午四時畢業生開茶話會公請校中敎職員演説者有李登輝蔡競平陳定謨葉楚傖葉炳孚畢靜謙諸君又一九二一年年刊已出版 
二十九號下午校中敎職員宴畢業諸生 
三十號下午一時開敎職員會四時開畢業生懇親會 
七月一號下午四時行畢業禮邀請名人演説並頒給各項奬品 
二號晚六時校長李登輝博士假座東亞旅館宴請同學會同人 
三號下午同學會開茶話會歡迎新畢業諸同學 
[各學校消息彚紀]  
青年會中學四川路青年會中學於昨日（星期四）舉行署假畢業禮因該校將於下學期完全改爲商業學校故此届畢業儀式尤視往年爲盛紀其事序如下（一）祈禱（二）國歌（三）讀中文論（國文畢生胡漢瑞）（四）校歌（全體學生）（五）讀英文論（文科畢業生胡嵩喦）（六）銅琴四絃琴合奏（駱愛華惠良）（七）校歌（唱詩班）（八）商科表演（商科畢業生）（九）演説（范子美） 
（十）鋼琴四絃琴合奏（駱愛華惠良）（十一）給憑（校董　富灼） 
博士）（十二）贈奬（同門會會長張道中）（十三）校長報告（十四）散會是日來賓到者甚衆座爲之滿其文科商科國文科三班學生計有三十餘人聞該校於七月四日暑假補習科開班凡有欲得下學期之預備及欲補上學期之不足者均可前往報告云澄衷中學澄衷中學第九届畢業生考試已畢於昨日（六月三十日）上午開離别紀念會邀請敎職員及各級代表藉此話别表示友誼是日各方面均有演説及祝辭等聞該校定於七月八 
日行畢業式禮并邀請各界及名人演説兹將此次畢業生二十五人姓字列後王兆慶王德培孔憲衡吳文伍吳煕績吕宗岳李六潤周尙林國鎭紀進胡煕明胡祖壽俞壽舜曹允達許鈞張堃張榮祖張敏笙張立暐戚兆燦黄維榮黄鑒蔣士能樊正樞盧于道 
聖保羅學校北四川路白保羅路聖保羅學校於昨日舉行第四次畢業禮計本届高等科畢業者二人徐紹珍鮑忠德國民科畢業者五人姚福康康際愷繆均康陳永寳石正良等得奬者徐紹珍鮑忠德唐永賡姚福康張福生孫義成等六人其開會秩序如下（一）開會（二）敎職員學生向國旗行禮（三）唱卿雲歌（四）唱校歌（五）朱勵公校長致訓詞（六）顧毛等諸敎員致勉詞（七）陳繼鐸牧師報告（八）給憑（九）給奬（十）發報告家屬信（十）一（畢業生徐紹珍演説（十二）唱詩（十三）陳牧師祈禱祝福（十四）散會晚間由校長朱勵公代表董事部宴各敎員於醉和春餐館首由朱君起立致謝詞後顧凌毛楊王等各敎員均有演説宴畢已鐘鳴十下賓主盡歡而散 
[公廨今日停理讞政]  
今日爲本埠銀行團結東賬欵之期西人各公署均須停辦公事以故昨由駐滬英美兩國副領事分别照會公共公廨停理讞政一天即經關正會審官飭知檢察處條示公堂門首仰本署辦公人員及當事人等一體知悉 
[普善醫院定期開診時疫]  
閘北普善山莊在新民路設立之普善醫院今年夏曆五月份起由慈善家奚萼銜君極力擔負經費更名萼銜普善醫院常年施診给藥以惠貧民該院經理王駿生君因日來就診者漸多且已發現時症時疫醫院不得不提早開辦業與奚君商妥定下月初一日添辦時疫一應手續已逐項籌備仍由張定安醫生一手診治云 
[碾米公所關於斛力費之通告]  
上海機器碾米公所昨發通告云敬啓者兹因南市米行公會增加斛力費用一事據説各米廠南北參差不一此事迭經會議迄無折衷辦法即本公所各同業所有小工各費攙肩若干張袋若干抬斛若干此廠與彼廠或有參差之處昨經本公所開會提議擬再訂二十八日開會請各廠自將本廠斛費逐一開單到會大衆公平取一折衷辦法再行規定務請各廠調查向來定章數目現在取資若干對於南面取資若干北面取資若干詳詢小工及查廠例即註明單上於開會時親携到會以便面談一切如届時無暇到會即請將該單送本公所收入以資考察爲要此布 
[中國證劵交易所定期開幕]  
中國證券交易所前開創立大會選舉理事後所有内部组織業已布置完備擇定陽歷七月十三日（即隂曆六月初九日）開幕現在每晚該所各經人羣集市塲練習一切聞該所本所股票價格已逹七十元左右云 
[承造美商淺水商輪竣工]  
美商大來洋行現向江南船塢訂造航行四川重慶等埠之淺水商輪一艘船身計長二百英尺工料價銀四十萬金刻已造竣下水機器汽鍋均已裝配完備特於昨日重復入塢油漆並添置艙面一切另件約隂曆六月初旬考騐速率後即可開始航行云 
[昨日公共公廨訊案紀]  
昨晨公共公廨民四庭由關讞員會同英包副領事訊理（一）婦人趙胡氏訴其夫趙龍泉不分地價案前經判决存案之欵以一千五百元着原告具領兹該氏所欲尙不祗此延甘維露律師到堂請求更變前判（結果）原告律師請求更變堂判未便照准本案堂費歸被告員擔（二）魏國寳聲請給諭管理産業（結果）准登報十四天如無人來案反對即照聲請人所請給諭管案並著登杭州日報（三）施隆興訴郭德新不交定貨牛骨請追損失案『結果』被告臨訊不到應照原告所訴缺席判决（四）姚雲卿訴田煥洲黄漢臣不付票洋案『結果』被告交二百元保候訊（五）李錦清訴王善根損失案（六）源昌公司訴李錦清不理貨欵案兩者有連帶關係由雙方律師請求改期再訊『結果』照准 
又午後民一庭由陸襄讞會同英包副領事訊理（一）英商生你逹斯有限公司訴新亞藥房假冒臭藥水商標以劣貨在市混售請求給諭禁止並着賠償損失案據原告代表律師稱此項臭藥水原告已在英政府註册裝運來華消售税餉照納乃被告居然假冒商標本意應請將新亞藥房發封惟被告律師於五月三號函致敝律師磋商和解當訂有條件被告律師亦允登中西報紙道歉並償原告律師費一百七十五兩詎被告後忽變更初議不履行和解條件致費許多手續請飭再償律師費三百五十兩並登字林報三天聲明道歉云云被告代表律師亦略辯數語『結果』被告應償還原告律師費銀三百五十兩暫時禁止被告用生你逹斯商標並須將所擬之告白登載字林西報三日（二）厦門英商航盛航務公司股東李崇彰訴經理林有通私用賬銀七萬零四百七十五兩二錢六分案原告證供前經訊畢兹據被告供訴大旨否認私用賬欵『結果』候再續訊民四庭由陸襄讞會同日林副領事訊理（一）王梓堂訴倪連中私用賬洋案『結果』被告應償還協興號洋五十一元本案堂費歸被告負擔票據附卷（二）李夢弼訴姚祥堂不理押欵案『結果』原告無故不到應予註銷（三）薛錦安訴陳阿大欠租案『結果』同上（四）王楊氏訴王江江不理欠洋案『結果』展期一禮拜再訊（五）朱氏訴楊老三不還借洋案『結果』限被告於兩個月内償還原告洋一百元堂費歸被告負擔借據附卷（六）周仰高訴邵和林不理貨欵案『結果』限被告於兩個月内償還原告洋一百元零五分堂費歸被告負擔（七）喬永富訴竺加才私將車輛賣去請追車價案『結果』被告應償還原告洋四十元堂費歸被告負擔 
[洋貨號聲請破産之審訊]  
德昌洋貨號楊文記拖欠英美各商十一家洋行貨欵至一百萬兩之鉅遂延高露玲律師特於昨晨偕赴公共公廨聲請破産經十一户洋商債權得悉各延律師同時到案一致反對聲稱近來破産之案日多及至核准破産後破産人每有更換名字易地而營業如故者本案破産人敝律師等知其共有三個名字且渠之岳父擁有財産一百五十萬金現爲某公司股東應請堂上着該破産人於兩小時内將一切賬簿交存公堂並着交一鉅保在未交保之前將其拘押免被脱逃展期再訊云云由民庭輪審關正會審官商之英包副領事諭應派本廨查賬員爲本案理賬員該聲請人着交十萬兩舗保即日將德昌號一切簿據送交理賬員邀同各債權人查明該號債務確數負債實情詳細報告公堂聽候復核 
[大統路火警]  
陳筱寳在閘北大統路開設萬順酒店前晚二句餘鐘突兆焚如延燒隔壁劉姓肉莊由各段救火會到塲救熄事後經四區顏署長傳到該酒店主押候查明起火情形再行核辦 
[滬寜車又碾斃一人]  
昨日滬寗路由寗開滬之三四等車駛至蘇州車站相近有一鄉人在軌道中行走被軍車頭軋斃當由司機人立時停車將屍移至路傍並派警招尋家屬收殮 
[多數工匠跌傷]  
楊樹浦華德路東華紗廠建築塲由新金記包工營造昨晚七時許各工人正在三丈高木架上工作架忽折斷坍倒致跌傷李阿福李得瑞李祥雲李金李樹雲劉生權劉華林朱左義陸英康陸得福顧召書史渭雲陳四楊谷子韓正九等十五人當由工頭車送同仁醫院醫治聞有一人性命恐不能保云 
[木匠藝徒跌斃]  
昨日下午三時許北京路德羅洋行新建房屋有木匠學徒十四歳浦東人嚴春林自七層樓上失足跌下身受重傷當由工頭送往同仁醫院未及醫治即死由該家屬備棺收殮 
[陜西人投浦遇救]  
陜西人陳子明前日至法租界黄浦灘碼頭投浦圖盡適爲巡街捕查見設法救起帶人捕房昨送法公堂請示詰據陳供民人來申找尋朋友無着所帶川資用盡無奈投浦求請超豁判着將案註鋪 
[曹家渡發現無名男屍之請騐]  
二十八保九圖地保盧孝生昨投上海地方廳報稱曹家渡極司非路曹家宅附近今晨倒斃無名男屍一具年約四十餘歲上着青布夾襖形跡可疑爲此投請相騐王檢察長即委周檢察官沈檢騐員等於午後乘坐馬車前往相騐 
[命案候查明再核]  
孫鳳亭投上海地方檢察廳訴稱我子孫阿四向在小沙渡製革廠營業四月十三日遭同廠吕永福因事衝突我子旋即斃命現經民人一再調查阿四實遭該被告傷害致死爲此來案禀訴要求伸雪等語王廳長據禀後飭警將該被告提案研訊一味否認堅稱被誣問官以案關人命虚實亟應澈究判被告押候派警查明實情再行核辦 
[指認傭婦爲失婢之訊供]  
盛阿者之妻阿香遭住居白克路婦人李譚民認爲伊家已逃一年餘之婢女小二子由警拘送地方檢察廳訊辦一案昨午奉張檢察官提案研訊李譚氏與盛阿者阿香夫婦供詞各執並據沈張氏投案證明阿香實在我家帮傭問官以該案情節離奇因判阿香暫押候調查明確再行核辦 
[婦人請求離婚之反訴]  
張阿娥即張包氏在審判廳訴請與夫張四福離異等情該廳正在進行間而張四福即控該氏與金雲亭犯姦由警局拘送地方檢察廳訊究在案前日下午奉檢察官提訊一過判將兩造分别交保出外候再覆訊 
[私帶烟灰之科罰]  
蔡洪記日前私帶烟灰一大包藏在身上行經法租界適爲一百六十四號巡捕查見以其形跡可疑當即上前抄出帶入捕房昨解法公堂請究先由一百六十四號上堂禀稱當搜查時被告尙敢兇横請爲訊究詰之蔡供認私帶烟灰不諱中西官判蔡罰洋二十元充公烟灰銷燬 
[南市查獲烟案三起]  
南市一區一分駐所牛雲舫署員前晚飭令巡官吳世均帶同寗巡長等查至青龍橋附近陳福生即小荳腐家内查獲烟客金阿林一名並烟槍二支烟燈五只烟膏及零星烟具多種一併帶回後飭即申解警廳司法科預審轉送地方檢察廳訊究又小南門外南倉街張子雲家亦因違禁設榻留人燈吃過響爲一區三分駐所查知拘獲烟客五人烟槍烟燈甚多又海潮守前雪卿家内亦查獲烟客兩名烟槍烟燈烟膏烟具等一併帶所解由警廳轉送地檢廳併究 
[科罰兩燕子窠主客]  
潮州婦人翁蔣氏在海寗路一千一百三十五號屋内私售烟吃洋烟又洪阿五亦在西華德路一百十號屋内開設燕子窠前日爲三百二十號華捕查悉禀由捕頭同往該兩處將氏及洪曁烟客陳三寳郭南劉阿三蔣興友一併拘獲昨晨連同烟具解經公共公廨中西官質訊之下判氏與洪各罰洋十元蔣無干開釋餘各罰洋兩元充公烟具銷燬 
[裝米行賄之科罰]  
周樹松日前在法租界黄浦灘裝米適爲一百八十八號華捕查見以周不應在途裝米有碍路政上前拘捕詎周行賄一元該捕不納帶入捕房禀明捕頭於昨日將周傳至法公堂請究詰之周供認行賄判罰十五元賄洋充公 
[竊賊分别押儆]  
李小洪周阿林與在逃之人於上月二十二號晚竊得婦人許錢氏泊於虹口肇勤路河内之小船一艘駛至墨克登路河内竊取義泰興煤號駁船上之煤炭由王懷山喚捕到來將李周二人拘解公共公廨押候補提同黨究辦去後因同黨朱寳山林發等已不知逃往何處捕房無從緝拿昨復將該兩名解廨請究首由許錢氏投訴被竊小舟情形次由義泰興代表許理律師聲稱該被告等近來屢次糾合多人竊取原告駁船上煤炭應請嚴辦經張襄讞及英赫副領事得供向兩被告質訊之下以李係過犯判押西牢六月周押一月期滿均逐出租界 
[衣物來歷不明]  
愚明人周阿坤昨携活鷄三只錫茶壼酒壺各一把洋布單褲一條在北四川路徘徊被一千零七十九號華捕與包探徐阿華查見向詰詎周不能説出來歷致被將人贓一併拘入捕房押候查明解廨請究 
來函 
[陜西旋滬同鄉會來函]  
前昨兩日本埠各報載稱旅滬陜西鄉開緊急會議並有致北京政府及陳樹藩等電文本會同人旣不明其眞相亦不悉究係何人所發兩日以來旅滬紳商紛向本會質詢均疑係本會所發（中畧）查本會近對陜事並未發表何等文電且陜人痛恨陳樹藩已成公論此次直軍入陜多數陜人亦認爲有害而無利所有本會同人對於救陜之意見日内當有鄭重宣言兹因各方來函質問未便一一具覆謹此登報聲明 
雜評二 
[省會初選訥]  
今日省會又初選矣初選云者即初次賣人格之謂也全省選民之人格不自賣而爲少數之人賣之且賣全省選民之人格猶以爲未足而僞造無數選民之人格以賣之是所賣者不第賣現在之人格或賣已死之人格或賣未來之人格不啻將人祖宗子孫之人格而賣盡小洋兩角三角賣人格之代價也流氓地痞賣人格之雇役也鄉董紳士則賣人格之經紀人也選舉投票所則賣人格之場所也賣一次不已則兩次三次一人之賣不足則兩人三人爭賣明目張膽以賣全省之人格而被賣之選民一任其喝價販賣而不之問大奇大奇 
人謂放棄權利吾謂以人格送人 
公布欄江蘇高等審判廳 
人民庭判决安正保與張伯勤爲賬欵涉訟控訴一家（判决主文）原判關於判令安正保沙祥芝償還張伯勤欵額之部分變更安正保應償還張伯勤洋四十六元九角四分沙祥芝應償還張伯勤洋四十元九角三分本審訟發歸張伯勤負擔吳忠瀾興吳信義爲墳地涉訟上告一案（判决主文）原判撤銷本案發還江寗地方審判廳迅予更爲審判楊春禄爲選舉訴訟不服上海地方審判廳之决定聲明抗告一案（决定主文）本件抗告駁回曹屠氏等與屠鄭氏等爲田産涉訟控訴一案（决定主文）本件控訴管轄錯誤應由江寗地方審判廳受理陳鳳仙與楊瑞馨因離婚涉訟聲請一案（决定） 
主文本案准予回復缺席前之訴程度定期傳審陳廷良與李志福爲田地涉訟上告一案判决主文）本案上告駁回上告審訟費歸上告人負擔六月三十日 
批示汪雅琴呈爲不服武進縣主張被告片面空言請限期調齊宗譜糧册單契逾限准予執行由呈悉查本案前經令據武進縣知事呈復稱現在積極進行調取鬱字號田畝糧册單據宗譜並調箴字號基地單據詳晰查攷以昭折服等情當經指令積極辦理務期遠結等因即發在案該具呈人自應靜候該縣調查執行母庸煩凟此批楊春禄狀一件聲請轉呈解釋法律由狀悉本件係據該聲請人請求轉院解釋法令疑問乃用民事上訴狀已屬不合况以私人資格質疑曾經大理院於二年特字一五號通告槪置不覆在案所請更母庸議此批盛姚氏呈爲吳縣執行不力種種違法侵害債權請飭查並限清追結束由呈悉究竟是何情形仰候令縣明白具復並速依法認真執行母任延宕此批以上六月三十日 
[江蘇高等檢察廳]  
批王伯英王阿金狀悉王伯英准予上告王阿金係依懲治盗匪法處斷該被告人如有不服應即辦具理由狀逕送高等審判廳轉呈省長核辦仰即知照此批李伯筠狀悉准予上告此批嚴丁氏狀曁粘鈔均悉候令揚中縣知事查明依法核辦此批以上六月三十日 
[上海地方審判廳]  
判决主文（民一庭）一件判决聲章樹棠與徐來發等因米欵糾葛一案主文徐來發應償還合泰米店賬洋十九元四角嚴厚棠應償還十二元二角均着判决確定日交由章樹棠具領訴訟費用歸徐來發嚴厚棠各半負擔一件判决葉鍾甫與陳秉鈞等因租屋糾葛准予回復一案主文陳秉鈞部分應維持本廳民國十年五月二十八日之即時判决陳增福之窒礙駁回聲明窒礙後之訟費歸陳秉鈞陳增福負擔一件判决馮奏卿與李伯言等爲票據涉訟一案主文原告人之請求駁回本案訴訟費用歸原告人負擔（民二庭）一件判决趙泉生訴樊寳松等爲貨欵涉訟一案主文被告人等應償還原告人洋二百二十二元一角訟費歸被告人等負擔一件判决吳阿狗與欽倪氏因田單糾葛控訴一案主文原判撤銷被控訴人在第一審之請求駁回訟費歸被控訴人負擔一件判决潘茂松與朱龍龍等因租地糾葛一案主文坐落上邑二十四保二十四圖爛泥渡東首基地一處（約計一畝）地上建有房屋着朱龍龍朱阿滎各自拆除將地交還潘茂松收管訟費朱龍龍負擔十分之六朱阿榮負擔十分之四一件判决符永發訴葛尤氏等爲婚姻涉訟一案主文葛阿林應與符永發成婚葛尤氏葛七庸等不得無故阻止訟費歸葛尤氏葛七庸葛阿林等負擔一件判决沈秀春與何福賢等因浮賣田畝糾葛控訴一案主文本件控訴駁回本審訟費歸控訴人負擔一件决定徐慶文與秦姓爲欠租涉訟一案主文本件訴狀准予註銷訟費歸原告人負擔一件判决毛永祥訴陳馥蓀爲欠欵涉訟一案主文被告人應償還原告人洋四十八元訟費歸被告人負擔一件判决王季魯與陸鴻甫等因貨欵糾葛一案主文陸鴻甫應償還健行機廠銀一百七十二兩八錢七分五　繳由王季魯具領陸鴻甫其餘之請求駁回訴訟費用歸王季魯陸鴻甫各半負擔一件判决王能才與王能選因牘田糾葛控訴一案主文本件控訴駁回本審訟費歸控訴人負擔 
批示一件張勤伯狀請函縣執行由狀悉候函催慈谿縣知事公署迅予核辦此批一件徐勤安狀領羊毛由准領此批一件何守先等具狀和解由狀悉准乎銷案此批一件沈全生狀請給領由狀悉准如所請辦理此批一件金長根狀請銷案由狀悉准予銷案此批一件吳仁甫狀交欵洋由准交此批一件錢蘭生狀保陸鴻甫由准保此批一件周元慶狀請發還卷宗由狀悉准予發還此批一件顧理孫狀請執行由狀悉查本案業據施賢銀等提起上告所請應從緩議此批一件戴春山狀交欵洋由准交此批一件夏仁培狀交鑑定濃由准交此批一件普愛堂狀請執行由狀悉此批一件張阿文狀交欵洋由准交此批一件徐裕卿狀請保外由狀悉查爾欠徐紫峰之欵爲數甚鉅所請交普通保之處未便照准此批一件沈岐山狀請追繳看管費由狀悉候飭吏追繳給領此批以上六月二十九日 
[上海地方檢察廳]  
批示周福記等狀悉准予傳案訊偵此批韓祝三狀悉候送同级審判　核辦此批張少亭狀悉查此案雖經民庭判决并示確定究係侵占僞造輿否尙難臆斷所請應母庸議此批葛尤氏狀悉查此案前由符永發以該氏遼背婚約等情訴請同級廳審理判决認定該婚帖爲真實在案兹據狀訴各節顯係因民事敗訴之故欲藉危詞以圖聳廳殊屬刁狡須知誣告律有專章母得輕於嘗試凛之此批王周氏狀悉本案前已明白批示矣一再具狀來廳究屬何意如該贓物不易辨别其中含有鴉片性　本應無待請求自予依法化騐查該之子王仙和案内之鴉片色與氣味均屬顯然業經本廳偵查明確無化騐之必要所請不能照准此批王阿順狀悉飾詞答辯礙難憑信仰候再予偵查此批周寄生狀悉候卷到後再予核辦此批丁式狀番案　偵查明確將王阿五一名已送同級廳公判去矣此批周尙文本案以爾所訴情節極形支離前經明白批示乃復張大其詞希圖朦准殊屬刁健特斥此批王銀寳狀悉靜候偵查母凟此批秦董氏狀悉候核辨此批盛長安等狀悉仰尅日將婚據呈騐以憑核辦此批顧陳氏狀悉仰邀同梁大全等來廳候訊此批朱燮堂狀悉候核辦此批劉得山狀悉案已執行仰候期滿釋放可也此批陳阿成狀悉候送同級審判廳核辦此批以上六月三十日 
[滬海道尹公署]  
批示一件南匯縣民倪代堃等呈爲買稱法政學業不合學員資格懇請迅飭除名由呈悉查此案前據龔奎聚等函稱當經轉令南匯縣知事查明該學員等資格是否相合有無劣跡呈復　奪在案據呈前情候再令南匯縣知能事併案查明呈復以憑核辦此批一件南匯縣民徐光禄等呈爲經董管鄉欵不孚衆望環求澈底清查以剔積弊由呈粘均悉此案旣據呈縣清理查秉公核辦母庸來道越凟此批一件崇明外沙行政助理員郁宗瑜等呈自爲遵令集議再陳中見環叩俯賜核准免滋長争由呈悉旣據分呈仰候院部省長曁高等審判廳批示祇遵此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[杭州識小録] [  專波]  
年來多有就西湖養疴者不能假山莊别墅則僦居湖濱諸旅舍余常見有患肺病者列屋閒居經月不去其實逆旅煩囂於病家固不宜傳染公衆於旅客尤有害有司宜禁絶之杭之警吏在旅館查鴉片私娼綦嚴不知放任傳染病蔓延公衆其害固不在烟妓下也 
湖濱聚英旅館有僧假屋張牓談相號無礙和尙和尙之相術何苦不可知和尙之巨髯甚蒼奇望之儼然有高僧氣春光明媚諸方士女薄游湖上居旅邸中夜苦無可消遣見僧牓炫術極神奇姑叩扉一展談僧乃以慧眼先别來者境遇之豐嗇貧賤者略談而罷取相金數角揮之門外來者果富貴中人僧必示以異徴恫以危言謂君之相非百金或數十金不能談入門多婦穉無定識驟聞神話相則金去不則慮後災往往入其彀中來游士女誰肯挾多金舉以獻僧囊空而游興闌珊歸裝早整懊悶欲絶矣江湖術士託跡浮屠以妄説賺人甚可惡也有謔之曰無礙和尙者於已無礙於人有礙者也佛言無礙果作如是解耶 
杭州無官伎土娼隨在都有沈叔詹長浙初下車捕土娼甚嚴一時鶯燕驚飛有好之者感不便慫恿貴人某語沈曰爲政亦多矣何斤斤於焚琴煑鶴沈笑而喻其旨禁令漸弛此輩可憐衆生夜則犇走旅舍日則麕集茶肆以爲招邀張本客有誦新製竹枝詞云情絲一裊苦難休薄怒佯呼小鬼頭莫忘明朝三點半西園茶店二層樓余笑曰此中有人呼之欲出 
筆記 
[離筵記上] [  禹鐘]  
一客自座中起舉酒示同座曰飲此酒勿徒惘惘作離别可憐之色人見之將謂不壯丈夫行萬里所適無不樂馬首白雲村前芳草明日者行見征人踏曉色而去矣衆賓聞此客語立覆掌中杯示韙其論此客長身豐面短視駕晶鏡以助其目力毛髮戟張似此中滿貯麤豪之氣四顧凛凛有威語聲洪大震屋瓦殆世之振奇人也座上圍坐凡十餘人皆俊流競舉古人贈别之詩哦之聲繞梁勿散離人至此益徬徨不能自解此舉酒作壯語之客初非離人離人者此時方沈寂無一語别酒在其前灧瀲作惜别之色覺眼前景物觸處皆成離情遲回旣久神態大傷則仰天微喟此喟似有無數苦緒攻心而更在於惜别傷離之外者與離人駢坐之客冠年未届初未諳别離滋味然與離人稱莫逆惓惓執離人手勿釋且屢致珍重之意此少年門伐頗隆兼擅才調更事雖不多然好作奇論有時又作老成人語顧當人衆紛呶時恒不置片詞沉默直類處子此少年略狀也離人旣聞少年言不期流涕緣頰下泣於襟顧無詞爲答時已昏酉室中張明燈耀礙生纈燈光映入酒杯發爲奇彩此奇彩直撲離人之心坎如受針剌實則天下爲境之佳無過於燈紅酒緑矣古今無數愁人皆以此爲埋憂之地而此離人乃對之增感者良以光景雖佳顧人將自此而别酒醒天涯不堪回首矣離筵所設之地爲一菜館讀者苟欲覓其所在可向我筆尖求之其地據閙市之中屋後繞清流有臨水之欄楯可供倚覽琉璃之窗明敞四闢酒酣時憑欄徙倚見欄外行船往來欵乃之聲紆徐有致不類尋常港汊帆檣凌雜市聲拂水面而起故絶不知門前即臨閙市也室中設酒座可六七桌面微敷脂膩殆食客長日盛集不暇洗拭或店主人故留此以自矜其生涯之成績者承塵之上終年爲烟燄所薰已成黝黑之色旁更侵及四壁壁上粉蝁旣舊斑駁如畫醉眼視之宛然一巨幅之山水而壁柱間懸肉脯無數又似山木之森然成列也室中有此佈置可謂幽境矣是夜方當上弦月色作蛾眉形直映水底以是俛仰咸可見月少年見狀牽離人衣曰夜景正佳盍不臨欄玩月以助雅懷彼等酒陣方醋咸躍躍欲逞霸圖對此景色初不在意爾我旣不善飲勿復負此言次挽離人起步至欄次離人一見月色即暗然不知所可此時雖人所抱之心事即窮此天地間舍彼一身外更無第二人能知之即此少年亦但謂其觸景生悲低徊戀别而已殊不知離人者隱感填臆正有難言之處諸君果欲探其意向者請細辨其以下所言或可得其萬一也 
軼聞 
[塼簃筆乘] [  君愽]  
蘇城北隅桃花塢自唐伯虎書畫馳名地以人傳塢中有清河貝氏縉紳家也寳墨軒主信三孝廉之六世祖某公樂善好施放賬山西收羅孤子百十分送百業學習中有一蓬頭童年约十三四終日頑笑憨跳躐蹋致人憎厭某公憐其痴愚時加愛養蓬頭童與幼主嬉游時有異様食物携歸如洞庭之鮮楊梅粤東之鮮荔枝淮海之鮮橘柚皆爲人所不經見聞名而從未親嘗者闔門驚異而蓬頭童頑笑憨跳與幼主嬉游如故初不爲異某公詢其孫輩食物從何來孩提不解事祇知食而不知從何來也惟公以爲蓬頭童子决非常人囑闔門善視之然家之僮僕輩因主人之命不敢輕侮時時留意偵察其出入一日抱幼主出後園一赤脚健婢跟蹤出國伺其後見蓬頭童在荒池邊置幼主於浮厝屍棺間洗黑炭使白翻酒鼟能轉赤脚婢大奇之高喚家人出觀家中婢僕輩羣趨至祇見一酒鼟翻轉如荷包兩黑炭洗白如爛銀幼主則在屍棺中號　而所謂頑笑憨跳之蓬頭童子不知何處去矣闔門嗟嘆驚異匝月某翁於市上骨董舗見壁間懸一新裝池之着色劉海蟾像傍携一孩絶似蓬頭童子與已孫之小影也某公出價購歸今畫軸與白炭翻轉酒鼟尙在殘墨庵中永作貝氏世寳焉 
小説 
[社會小説衆醉獨醒三七一] [  瞻慮]  
第五十六回信妖言婆娘舐犢誇妙計學究吹牛邦平娘子聽得兒子害着急病這一嚇非同小可三魂六魄幾乎要和他脱離關係顧不得要報娘恩顧不得要博人家稱讚一聲孝順女兒立喚香工到來撲的撲的把四十九支燭光一齊吹滅移去鐵絲架子脚亂步忙只向外面奔跑慌得翠娥趕步上前一把拖住道廂房在這邊不在那邊婆婆這邊來邦平娘子摸了一摸頭腦果然走岔了道路一來被這四十九支燭光逼得昏了二來恐慌過分行路時也亂了方針翠娥忙喚小丫頭扶着太太徑向廂房而去邦平娘子兩腿軟綿綿心裏越急步裏越跨得慢明明青天白天眼裏昏沈沈宛似漫天都張着黑幕嘴裏一疊聲明心肝呀寳貝呀怎麽好端端害着急病呀不把我的心嚇個粉碎呀··· 
比及到了廂房果見金兒倒臥在炕牀上面只是亂滚一件藕絲紗長衫滚得百皺滿頭滿臉痛出許多菉荳粗的汗點子兩雙小眼晴只往上翻臉上都失了血色邦平娘子跌跌撞撞直撞到炕前趕把兒子摟上懷裏放開喉嚨竟號啕大哭起來翠娥勸道婆婆且别哭一哭便慌了手脚亂了主張究竟金弟弟害些甚麽病痛須得問個明白趕　延醫調理才是正辦邦平娘子止了哭忙道心肝你覺得怎様痛金兒哭道肚皮痛痛得要死阿唷媽痛痛痛（心肝之痛痛在）肚皮可發一笑）邦平娘子發急道救命王菩薩心肝的肚皮痛不起要痛還是痛我的肚皮偶爾抬起眼睛郤見阿巧娘擠在人叢裏和那婆婆媽媽咬着耳朶講話（婆娘賊也） 
連忙聲喚道趙仙人快來救我孩兒 
餘潘[  瀟湘白蘋]  
美人遲暮紅粉飛殘正以其顦顇堪憐故彌覺其可愛使紅顏長在常駐芳春好花不凋永留艷色是則美人不過猶人名花亦不過猶花初無足貴 
是故英雄落拓莫泣窮途才士飄零休悲末路須知千錘萬鍊玉汝於成不受磨折艱辛不成其爲英雄才士也 
 
 
 

Page 19

 
 
   
 
 

Page 20

 
 
常識 
常評 
[不負責任] [  箴]  
孰使中國之政治敗壞不可收拾至此曰不負責任四字盡之爭權奪利已足陷國家於大危險之地若權旣爭得矣利旣奪得矣而猶能爲國家確負責任則有權利而尙有義務雖危險而未至不可救藥也而今之爭權奪利者何如 
天津會議欔權利以去征蒙軍則遲遲不發也宜昌武昌之兵變則誅夷變兵及槍斃下級軍官以卸責也負責任者如是乎 
然此猶曰武人不足責也若所謂政府要人者宜未可同年而語矣然自民國以來政府要人乃新發明避至天津之 
法苟有爲難之事無不以一走了事其不走者亦甲諉之乙乙諉之甲蓋數見不鮮矣試問國家設官何爲豈專辯順利之事者乎 
在官一日則當盡一日之責任未免職而遽走焉非也居其職而諉其難於人亦非也知此義者方可與言責任 
法制 
[選舉訴訟談] [  蜚]  
吾國國民未解行使公權之興味致歷届選舉成績每况愈下（國會之分子不良其結果足以禍國而地方議會之分子不良其結果至少亦足以殃民總之均爲賣國賣省之民賊而已）無已計惟有於選舉告成後冀選民之主持正誼與尊重法律者出而提起訴訟以糾正而已（衆院初選有楊春緑之提起訴訟有地審廳之判决無效雖至今稍有轇轕記者則認爲不過枝節問題而本届省選辦理選舉者仍爲前此之人其結果當較前此稍爲慎密則有之欲其大公無我尊重法律則恐未也於以知訴訟之必有其人）兹將關於選舉訴訟之法理條舉於左拉雜成文在所不計 
（一（關於選舉訴訟之法理除各該選舉法特有明文規定或抵牾者外無論爲國會爲地方議會均適用之 
（二）於國會除九年十月三十日明令適用元年八月十日公布之參衆兩院議員選舉法外於省會則仍適用元年七月四日公布之省議會議員選舉法 
（三）關於選舉法條文上之解釋權限由籌備國會事務局辦理原爲行政上便利起見元年九月九日經參議院常會議决而一經訴訟即繋於司法衙門依法院編制法第三十五條大理院有統一解釋法令之權又八年三月十二日大理院復籌備國會事務局函（统字第九四四號）内載本院··依法有最高角釋之權不受他種機關解釋之拘束等語而司法衙門不能不以大理院之解釋爲準繩故一經訴訟縱國會事務局無無論如何解釋均無法之效力（參照七年上字第八九零號判例） 
（四）起訴之有效期間初選爲五日覆選爲十日均連選舉投票之日計算而未日如遇星期日則扣除之若浮報選民在選舉日前自可隨時起訴 
（五）受理訴訟之司法衙門初選爲地方審判廳覆選爲高等審判廳未設審判廳地方以即以縣知事兼理司法事務爲相當官署或者致疑於縣知事自爲法官而兼初選監督又自爲被告何能受理訴訟殊不知審理訴訟者爲承審員恐承審員有偏頗情形時自可聲請拒却再向高審廳聲請指定管轄經認爲正當後指定他廳縣受理故向兼理司法事務起訴者固無妨也 
（六）除參衆兩院議員選舉訴訟經六年四月二十五日明令公布法律不得上訴初審即爲終審外省選法之選舉訴訟以無法律明文禁止故當然可以上訴惟無論爲初選爲覆選均爲二級審判故第二審衙門兼控訴審與上告審兩種權限於審究法律外仍調查事實 
（七）選舉訴訟有兩種一曰選舉無效之訴二曰當選無效之訴凡提起當選無效之訴乾即不能再主張選舉無效（而提起選舉無效之訴者却能主張當選無效爲選舉無效之理由（蓋當選無效之訴以承認舉有效爲前提也（不受酬） 
敎育常識 
[學生自治注意自治字] [  沈晦鳴]  
學生自治是我所極端贊成的我信自由平等要人格高尙等等都要實現於自治以後一個人不能够自治什麽幸福都没有的學生是將來社會的中堅人物怎麽可不呌他在求學時代先自治起來呢好從前年五四運動以後各校學生自治會居然都漸漸的成立了但是我在這學生自治聲中從自已的觀察上朋友的通信和談話上和别人的批評文字上覺得現在有一部分實行學生自治的學校實際上不免不兩個大毛病一治而不自二自而不治這兩個毛病有了一個便足以致學生自治的死命所以一學生自治當學生自治實行學生自治制以後敎員居於指導顧問的地位固然不能够抱學生已經自治了和我没有關係的態度但是也只要他指導學生備學生顧問用不着他們多費清神事事干涉件件代疱有許多實行學生治的學校的確犯了這個毛病他們的敎員以爲學生年紀還小籍識還淺没有辦事能力逢到稍微複雜稍微繁難的事便去代辦學生們有了一點事情也不聽他們自已去解决硬去干涉弄到後來名存實亡所謂自治不過幾條章程上的自治罷了唉這也何貴乎要學生自治泥 
二學生自治當學生自治発學生自治是對於敎師代治而説的學生自治了並不是不治不過改代治爲 
自治罷了要是誤解自治自而不治那結果必定不堪收拾有一部分行學生自治的學校的學生或者受平時嚴格管理的反動或者承平時不管理的遺習再加上教員不善指導便以爲我們學生自治了從此敎員不能彀再管理我們了我們可以縱慾自恣了於是時時曠課長夜不歸在敎治時代所不敢做的一切壞事公然行之於自治時代唉這也是學生自治嗎恐怕是學生自亂罷 
學生自治倘然能彀實行自治兩字兩字那治而不自自而不治的毛病當然没有那結果也一定是很好的我希望學生們敎員們大家注意（乙種酬） 
衛生 
[學生宜利用暑假以促進衛生上] [  天烏]  
中國自古祇有惜隂之説而無暑假之例洎乎歐風東漸以溽暑求學羣集一堂汗氣薰蒸易釀疾病於是暑假之規則亦遂通行於全國究其原因不外爲衛生而發起也 
設或學生以暑假爲游蕩之時日倫懶而消磨供賭博之周旋爲游戲之徴逐則寳貴光隂抛擲於無何有之鄉而身心爲拘束形骸日放浪於學業旣多荒廢於衞生亦欠講求其於暑假之初旨豈不大相剌謬乎 
憶余昔年在校有西人孟先生者一對於暑假之意見爲英文窗課之題余其時主張温帶中之學生不宜舉行暑假謂氣候温和之地人民尙不知足則彼居熱帶與寒帶之人衹能終年輟學况國事多艱之際正學生發憤求學之時云云此爲二十年前之思想述之以供惜時好學者之一粲今此項假期已規入部章成爲定例余豈得而非之惟望求學者能利用時間出於正當之塗耳暑假旣爲衛生而起則凡享暑假之幸福者宜以促進健康爲宗旨促進之法宜分兩方面説 
一促進學生自已的健康凡與學生相處稍久而麽事診斷者可知學生所患普通疾病之種類亦復不少例如沙眼）顆粒性膜炎）也　齒與蛀牙也耳道炎也鼻膜炎也扁桃腺炎也神經過敏也因視力不矯正所致之頭暈目眩也遺洩也脚氣也慢性皮膚病也食物不細嚼而釀成之消化不良也食物過多傾下如注而釀成之胃擴張也運動過度用力過猛所致之心室擴大也好學過度孳孳矻矻所釀成之咯血症也凡在學期中所得之疾未能一時治愈者均宜於暑假時切切實實請正當之醫家爲之治療否則轉瞬間假期闋矣校又開課矣未得健康何能勤學 
道德叢話 
[西方格言一五七] [  謝介子選譯]  
善乘馬者常步行（英吉利諺） 
百年之誤不能變爲一小時之正（德意志諺） 
事無不成於艱苦（英吉利諺） 
鹽旣瀉出永難盡收（西荷諺） 
已沈於底救之晚矣（散訥卡ＳＥＮＥＣＲ） 
懦怯者恒殘毒（吉朋ＧＩＢＢＯＮ） 
語愈未圖其受修正愈速（荷蘭諺） 
鋼製鋼（英吉利諺） 
先人而言即先述已意之謂（西班牙諺） 
舵不能隨任何舵工之方面而轉（英吉利諺） 
上期第四則路字誤排短字特此更生 
識字捷法 
[應用字] [  濟滄]  
戾曲也从犬出户下戾者身曲戾也又乖也又罰也又暴惡也又至也又止也又定也 
臭禽走臭而知其跡者犬也从犬从自自古鼻字犬之臭覺極爲發逹故臭字从犬从自抽去聲又气之總名香物曰臭如香臭惡气亦曰臭又腐敗也又無惡名也 
又許救切通齅嗅 
猋犬走貌从三犬音標又上也爾雅扶摇謂之猋謂暴風从上而下也又通飄猋風回也 
問答 
[問狐臭治法] [  元連城]  
城臂下液臭無間冬夏人近之則臭非常衣染之則變黄色多方醫治皆爲無效今已數年矣悶甚不知因何生此惡臭亦不知用何法治之惟望仁人君子明示感激不盡矣 
 
 
