# 1921 - 75 - 4917270

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[睡與醒（冷）]  
　　凡人於酣睡之後乃亦有清醒之時故睡不足慮睡而不醒乃足慮醒不足貴醒而不清更不足貴中國之以睡獅得名也人有日望其醒亦日懼其醒者而中國之人亦常自以爲醒矣醒矣不知有時醒矣而復睡有時又若醒而若睡是否爲獅不可知而其睡與醒之狀况固若是也　　今者權閥之徒之昏迷沉溺可謂甚矣人民勿論祗就有政權者有兵權者有議事權者而言大抵各尋其好夢而唯恐人之或警醒今以財政蒙患觸其神經其亦能稍稍轉側而一開其朦朧之睡眼也耶命令 
　　三月二十二日大總統令秘魯國舉行百年共和紀念派夏詒霆爲慶賀專使此令　　又令署内務總長張志潭呈江蘇金陵道道尹俞紀琦因病懇請辭職俞紀琦准免本職此令　　又令調任蔡寳善爲江蘇金陵道道尹此令　　又令任命朱文劭爲江蘇政務廳廳長此令　　又令調任胡翔林署江蘇淮揚道道尹此令　　又令任命汪守珍署福建汀漳道道尹皮令 
　　又令兼署陸軍總長靳雲鵬呈陸軍第九混成旅旅長趙學濤因病懇請辭職趙學濤准免本職此令　　又令任命陳光逵爲陸軍第九混成旅旅長張林爲陸軍第三混成旅旅長此令　　又令任命蕭國慶署暫編奉天陸軍第一師步兵第四團團長此令　　又令兼署陸軍總長靳雲鵬呈陸軍第一師砲兵第一團團長劉玉琦懇請辭職劉玉琦准免本職此令　　又令任命張玉書爲陸軍第一師砲兵第一團團長此令　　又令兼署陸軍總長靳雲鵬呈請任命高玉海爲暫編奉天陸軍第五混成旅步兵第一團團附應照准此令　　又令署司法總長董康呈審核吉林高等檢察廳呈報罪犯王德貴黑龍江高等檢察廳呈報罪犯劉國鈞河南第一高等檢察分廳呈報罪犯胡錫恒各案處刑過重擬請分别减刑等語本大總統依照約法第四十條將判處死刑之王德貴减爲無期徒刑劉國鈞减爲一等有期徒刑十二年判處無期徒刑之胡錫恒减爲一等有期徒刑十年以昭矜愼此令專電一 
[北京電]  
　　參陸處消息靳主出奉直聨軍赴蒙三萬人速籌二百五十萬軍費所有不開蒙古各費從緩發放靳并嚴電鄒芬堅守滂江若再退惟爾是問（二十三日下午二鐘） 
[北京電]  
　　滿洲里陳毅電俄後營司令代我付電費五萬零七百五十九佛郎請政府就近交與優林（二十三日下午十二鐘） 
[北京電]  
　　本年應還外債九千萬元而積欠者尚不在内財部每年收入一萬零八百三十餘萬政府共虧二萬七千五百餘萬元此係新銀團精確之調查將外債内債欠餉政費一併估計之結果查軍費一項本年共需二萬一千五百萬元（二十三日上午二鐘） 
[北京電]  
　　昨院議琿春案日使前聲明警察非至華軍有實力時不能撤退張作霖電院謂奉軍確已到延琿而日使所得報告謂奉軍并未到延琿因之院電詢張作霖究竟日本方面要求卽時討論損害賠償并主在奉交涉顔氏以日本要求損害賠償吾亦有損害今日警未撤未到談此時機（二十三日下午二鐘） 
[北京電]  
　　昨午後四點德代表華根納訪王景岐談德國對强國賠欵及德國對付英法軍意見决定不抵抗意在希望美國出而調停（二十三日下午二鐘） 
[北京電]  
　　海部核議三井催履行無線電合同决派技師赴雙橋騐勘工程若有與合同不符之處卽行駁覆海部不信日本能履行此合同（二十三日下午二鐘） 
[北京電]  
　　巴黎鄭延禧電德國答案能承受限度輸出税由一成增至三成發行外債八十億馬克新約廢止不平等點法國不允要求德每年交出三十億馬克至三十年止（二十三日下午二鐘） 
[北京電]  
　　陳籙電告協商國對德賠欵决定後實施進兵計劃法較别國關係爲重乃自聨軍入德宣言占領税關無非仍爲賠欵德如不肯就範賠欵卽由列强自由索還我國未簽德約亦應籌備請卽注意（二十二日下午八鐘） 
 
 

Page 5

 
 
   
 
 

Page 6

 
 
　　中華民國十年三月二十四日星期四（申報第二張）舊曆辛酉二月十五日（六） 
專電二 
[北京電]  
　　董康草定官吏犯贓治罪條例（二十三日下午二鐘） 
[北京電]  
　　外部在京中拘留某某俄人引起外界疑問特對外正式聲明謂蒙匪中顯有俄軍在内公然向中國交戰且彼等以北京爲其活動之中心復在其他城巿設有支部與在蒙東謀破壞之俄人聨絡一氣均足損害中國利益此次中政府施行前項取締實爲自由執行國家主權無待外界之建議故將認爲可疑之俄人暫爲拘留以便監視其行動但仍優加待遇一俟適當時機卽行釋放（二十三日下午一鐘） 
[北京電]  
　　學生聨合會因當局對魯案仍有趨向直接交涉風説因通電全國速一致力爭（二十三日下午一鐘） 
[北京電]  
　　學生聨合會因延琿案將移奉交涉推代表赴部探詢經熊垓接見謂並無其事但據另一消息由奉張不贊成移奉辦理部中乃將前議打消（二十三日下午一鐘） 
[北京電]  
　　奉張電告二十五晋京已囑張景惠先來接洽（二十三日下午一鐘） 
[天津電]  
　　曹錕接京電以奉軍一旅直軍五營爲援庫先鋒集中滂江以十六十三兩師爲後援集中張家口另以奉直軍合組一混成旅爲游擊 
[天津電]  
　　奉軍二十七二十八兩師將隨張作霖入關以南苑團河爲總司令部 
[天津電]  
　　張弧來津借欵四十萬元已議草合同張於梗（二十三）午返京 
[天津電]  
　　遠東辯護士協會長眞島六一郎梗（二十三）抵津（以上二十三日上午十二鐘） 
[漢口電]  
梅馨養（二十二）日由京來漢聞係斡旋湘省北附事與王督接洽後卽赴湘 
[漢口電]  
　　鄂象鑛擬招股五百萬開設鍊鐵廠（以上二十三日下午二鐘）公電 
　　北京各省區自治聨合會電申報館曁各報館均鑒敝會對於皖省軍事但主張其裁兵非贊成以鄰省爲壑使皖督軍隊久駐蘇境也蘇省現方裁兵斷無容許皖軍久留蘇地之理敝會蘇代表對於阻止安武軍移駐一節萬難表示同情除另向府院陸軍部表示外合行聲明幸全省父老諒之各省區自治聨合會蘇代表張煊叩　　北京孫潤宇代電上海各報館鑒近日各報盛傳設立順正公司以鄙人爲理事長一節殊深詫異鄙人對於此事絶無聞知理事長之説純屬謡言除向京津各報聲明外特此快郵代電即乞更正爲荷孫潤宇簡世界路透電 
[上西萊西亞公民大會之結果]  
　　二十二日柏林電上西萊西亞公民大會德國所得之票數據續來報告未如豫料之多德人甚爲失望洛加爾報載稱與德國實業最有關係之地或陷危境或已失去此至足扼腕之事伏瓦資報戒讀者勿過以已獲勝利爲喜其他各報亦均以前途可危爲言　　二十二日柏林電德外交大臣西門士博士向上西萊西亞投票歸來之德人演説謂德人已戰勝矣上西萊西亞仍屬德國矣吾人因波蘭之横暴大受損失但今日勝利旣屬吾人上西萊西亞已不能由德國版圖撕去矣　　二十三日倫敦電路透電社華沙訪員來電述上西萊西亞公民大會事謂德波兩京皆慶祝勝利波人承認德人已獲大多數之贊助票惟稱贊助波蘭者共四百六十二巿區贊助德國者共九十四巿區尚有數巿區結果示明計屬德者七縣屬波蘭者九縣而豐富礦産全在此九縣之内波蘭於此共獲三十八萬四千票德國得三十六萬票波蘭之計算顯重地理而不重選舉區域選舉區域德人之占大多數者共十七處波蘭人之占大多數者僅有三區哇泊林路透訪員電稱德人於全省幾占二十五萬票之大多數其他倫敦訪員亦皆謂波蘭人在最富之礦區獲得多數公民大會之結果恐將無益於時局蓋德人以爲已得大多數之票理應占有全省波蘭人則主分割礦區公民大會委員會現欲以新界線提交高等會議頗不易着手云 
[英俄通商之質問]  
　　二十三日倫敦電下院昨夜夜議時關於俄國商約多所詰責而尤注重英人在俄産業是否已經切實没收勞農政府已否承認前政府之債務二事首相喬治氏深以和約尚未簽定爲憾謂此因勞農政府上年拒絶吾人協同討論之提議之故但所提各節均經商約保全中有多端及勞農政府之反抗要求均留待日後解决届時政府對於各項要求决不放鬆又謂彼於數月之前始覺狂妄之共産主義已有變動近據莫斯科無線電稱過激當領袖已承認共産制度之不便實行矣 
[美俄通商之否認]  
　　二十二日華盛頓電莫斯科無線電報所稱勞農政府現懇請哈定總統與俄通商之説未經官場徴實政府對於該問題之態度可以商務總長霍佛氏之宣言窺見一斑霍氏曰此爲政治問題而非經濟問題美俄大事通商今在事理上實不能成事實蓋俄國之出産已在勞農制下破壞俄國除現金外無物可輸運出口也白金寳石之在過激黨之手者不久即將告罄 
[英國之財政談]  
　　二十二日倫敦電張伯倫氏今日在下院聲稱彼將離財政部豫算案將由新任財政大臣提出張伯倫氏言及經濟事謂近東費用誠屬太鉅希望邱吉爾氏游歷近東歸來後當可向内閣條陳滅費之善策至於前德屬東斐地方凌亂發達因以延遲尚須英國擔任經費助其發達將來廣大地方一經發展定有益於世界商業而與培植其秩序文化之英國大有裨益尚望國會勿昧然抛棄可造成英國實業新巿場之機會世界紛擾不寗故英國豫算案減至認爲安寗無害之低度張伯倫氏又謂與美國競爭軍備之觀念實爲可怖且屬不可思議英國一般民情在爭獲自由並毁除中歐軍事專制强國之大戰爭後不願作裁縮國家正用專供軍備經費之想尚望他國其需求較英國爲亟者少想戰爭之事業而多想和平之需求各行事於世界之改造今歐洲各國之能平準其豫算之出入且已開始償付内外債欵者厥爲英國而已 
[英國礦工與礦主]  
　　二十一日倫敦電煤礦工人代表與礦主間之談判拖延多時後今礦工代表大會卒允將礦主釐定工資之提議交各區核議據各區礦工會議之結果觀之礦工有自相分裂之象威爾斯與蘇格蘭反對接受礦主之提議約克夏等區則因目下煤業不振願暫時放棄其要求數項據工報載稱上月因工資更動英國受影響者共有一百六十二萬人中有一百五十萬人乃在地下工作之礦工所減工費每星期有英金四十五萬鎊之多蓋因煤産減少煤價低落故一律減輕工資也 
[各國近事記]  
　　二十三日巴黎電萬國商務大會昨日開會由克勒滿台氏主席會中連新加入之團體共有十一團昨日舉出新會員二百八十七人本年六月杪將在倫敦開大會國際聨盟會行政部决議請屬於聨盟會而尚未加入之各國政府派工商業及銀行代表參與倫敦大會　　二十二日哇太樺電法國與加拿大所訂之商約已簽定於三月十七日起實行　　二十二日巴黎電衆院採納上院所已通過之議案以强迫體育育施於幼年男女男童自十六歲起至入伍止女童則在學校受之　　二十二日華盛頓電哈定總統下令於四月十一日召集國會特别會議　　二十二日倫敦電追索德國賠欵議案已由上院通過未加討論　　二十二日美國開姆登電戰艦柯洛拉于在此下水裝十六寸口徑之砲八尊五寸口徑之砲十四尊魚雷管兩具每小時能駛二十一海哩載重三萬二千六百噸置將士一千四百八十五人美國擬造此式戰艦十一艘此爲落成之第二艘　　二十二日紐約電耶魯大學學生平萊氏於二十三零五分之四秒鐘内泅行五十碼其捷速爲前所未有　　二十二日華盛頓電反對泊室聨合會宣稱擬竭力運動俟巴末氏所主啤酒可作爲樂品之説者銷而後已太平洋路透電 
[蒙事近狀]  
　　二十三日北京電十七日恰克圖官電稱大局無新發展華兵仍占據買賣城又稱華兵占據烏得南面某隘敵軍未加攻擊　　二十三日北京電半官消息稱海拉爾聞俄舊黨擬占據該地之説大起恐慌舊黨中人現正從事煽動蒙人海拉爾辦事人員現駐滿洲里不日將回任嚴事防範按恩琴近攻擊庫倫所需之武裝即由海拉爾運去華員未加禁阻 
[關餘分配説]  
　　二十三日北京電原擬撥與廣州政府之關餘將交與中央政府以一百廿萬兩交總税務司作整理内國公債之用以七十二萬兩付外交人員俸金蓋已積欠半年矣以二十萬兩充防疫經費四十萬兩充廣州濬河經費 
[廣州之總統與謡]  
二十三日香港電廣州現復提述選舉西南省總統問題除國會從事籌備外各報載有海外華僑來電多通皆請速舉總統十九日廣州電（遲到）本地之不滿意於軍政府者散佈謡言謂粤桂行將開戰兩日前且有韋榮昌統帶桂兵侵入粤境攻擊封川之説廣州官塲旣不否認之亦不承認之同時擁護軍政府之廣西民軍則在廣州招練兵士大約將在西部邊界附近設立司令部廣州商店不肯收用廣東省銀行紙幣粤人之有戒心已可想見聞軍政府將强令民間收用此項紙幣並稱軍政府月以百萬元送入省銀行爲其資本陳炯明諭令各知事遇有國民黨員到境組織國民黨機關時宜妥爲照料廣州報纸載粤桂事極爲愼重故時事雖愈趨愈惡然其眞相不易知也 
[日外長之外交談]  
二十二日東京電外交大臣珍田伯爵在上院豫算股員會演説謂日本無效尤英國與俄締結商約之必要關於以堪察加一部分割讓日本一節珍田氏謂日本曾向赤塔政府提出要求五條赤塔政府迄今尚未接受如加拒絶則日本將取必要計劃以保護日本漁業與基他權利關於雅泊島問題政府近未接新消息（此間盛傳美日兩國關於此事已得和解辦法美國管理通爪姆島之海電日本管理通上海之海電）江木氏述及華盛頓勞工公約所規定之工作鐘點事謂該約如經批准則日政府之工事除所請核准之豫算案外尚須增加日幣五十兆元二十三日東京電預算案已由上議院通過惟經附一决議案請政府注意民德與思想之墮落並生活之日見困難國内要聞 
[張口戒嚴中之蒙事]  
恰克圖不守消息昨經探詢政府方面尚無官電證實惟該處本爲庫倫以北之大道與後地互相銜接我軍在彼實足控制庫匪增其後顧之憂故恩琴佔庫後即派大隊三千人將恰城三面包圍使我軍首尾不相聨絡以逞其實行南犯之計在陳毅方面原望黑省出兵來援嗣因久候不至亦即秘密離恰僅留路邦道駐彼督率于文泰所部騎兵一團擔任防守之責而城中存糧近復告罄形勢所趨即無匪黨猛烈進攻亦决難持久聞政府昨已飛電黑督孫烈臣囑令探查恰防眞相如果尚在我軍掌握並望迅籌援救方略又據另一方面消息日前李垣曾來一電略謂俄匪猛進恰城危急此間兵力單薄糧復不足萬難支持俄匪若再進逼惟有暫退西比利亞徐圖恢復等語則恰城之危急情形已可槪見且該電由李垣拍發則恰城失守之日陳毅已不在該處亦可證明又外交方面續得滿洲里某武官電訊謂恰克圖之失守甚爲奇特俄黨距恰尚有二十里而守恰之華軍已先期引退實爲糧食斷絶不能再行支持褚其祥高在田所部之行蹤不知究在何地赤塔軍隊第一騎兵團已過境至恰克圖計馬三千匹第二部大軍計大砲十八門機關槍四十架於十七日下午先頭已到烏里源約在三日内便可集中拍電者並推測陳毅將爲赤塔政府之客卿云據某交通機關消息援庫各支隊退出烏得後敵軍即於翌晨將該處完全佔領連日復由叨林車臣汗兩處開來匪衆約共四五千人擬分兩路進襲滂江現時滂防亦復吃緊電局方面已兩日未接滂電張家口因距敵最近恐發生意外現已以援庫總司令名義宣佈特别戒嚴凡往來行旅檢查甚嚴該處所居無業俄人均被被監視外蒙赴該埠俄人亦均不准逗留據外人方面消息在本月上旬謝米諾夫曾派一參謀隨同將校數人抵庫抵庫之後即與恩琴博克多弟婦等開會研究分路攻進方法討論結果約分四路出兵第一路出兵攻犯恰克圖以防赤塔軍及中國之由此攻庫此次佔奪恰城者即係此一枝俄蒙軍第二路係向正南方面開進聞共有四千餘人第三路係向西南方面進兵趨重綏遠河套等地預備與盧占魁所部聨合第四路係向東南方面出發攻奪赤峯洮南東蒙各地此次攻得叨林進逼烏得者聞即爲其第二枝軍隊並聞此次俄黨軍隊所以趨重南路者實欲先行阻張庫汽車路俾令政府北征難於進兵以便從容佈置以上各種計畫係謝氏參謀與博克多弟婦所定北京各界聨合會日前在北大第二院開會討論關於庫倫問題决定（一）上書府院（二）致電曹張頃覓得其上府院書如左連年以來内爭不已外患頻仍俄舊黨失勢於本國思發展於我土久矣今乘我北鄙空虚煽惑蒙地同胞縱其亡命之徒驅師南下庫警求救救月於茲而政府亦不過紙上談兵雲中遣將即援庫各軍亦屬援而不援總司令始終未出都門各疆吏率皆按兵不動毫無實際以致庫倫失守商民塗炭叨林繼之烏得危殆而恰城又復岌岌不保至今未聞增一軍一旅坐失戎機喪亡國土非國力之不足實袞袞諸公之不實施救援也即以奉直而論擁兵不下三十萬竟令日暮途窮之俄黨烏合之蒙匪猖獗北野如入無人之地外人責難勢將起而干涉豈國民出税養兵非自固國防而備喪心將帥之私爭乎斯眞古今所罕聞中外所未有之創例也夫庫倫之亂明之以俄黨暗之以東鄰日思達其滿蒙合併計畫宜如何處心積慮竭力抵禦以期振國威而復領土救滿蒙無告之黎民方爲軍人天職政府盡責乃竟充耳不聞一兵不發至叨林失守曰無險可守烏得不保曰水草不繼調兵救援曰待之奉天祝壽之後諱敗法敵甘心誤國將不聽命置威信於何地兵不衛國又奚貴乎養兵何若解散之爲愈也庫事利在速戰竟遷延不發坐觀滋蔓吾等實不知其何所用心大總統總理責任所關職務所司全國領土財産國民悉拱手託衛與大總統總理今喪地不救匪亂將及於長城大總統總理有何詞以對我國民哉勢已極危刻不容緩往事不咎今所請於大總統總理者東隅旣失桑榆非晚望開誠布公宣告全國徴調愛國軍士會師北討以冀復國土而全責任本會代表民意謹爲民請命望俯納逆耳之言不勝盼禱之至 
[京校罷敎問題未解决]  
北京專門以上各校罷工已經八日要求敎育經費獨立仍在積極進行且因各校學生開會决爲後盾之結果一般敎職員之氣因之更爲一振惟所推代表馬叙倫姚憾陳大璋連日與當局交涉殊無若何良好結果且上次閣議討論時財長周自齊謂現内閣成立以後八月之間已撥發欠付敎育經費至五百萬元之鉅而猶以罷工要挾各校敎職員未免太與政府爲難交長葉玉虎則謂路欵出入均有定額用途支配碍難動移學校以此爲要求部中殊難承認因是上次閣議乃無結果而散但葉氏仍恐敎育界紛呶上星期六日即交諭部中各司各科將部中各項收入支出開列統計提出閣議以示公開用塞要索之口此項文件昨日如備齊今日（二十二）即可提出公閲因此各校敎職員憤激益甚降督促前推代表與政府極力接洽並經前日敎職員聨席會議之决定即設籌畫敎育基金委員會一面更將聨絡各界以爲援助聞學生方面已决因北大聨絡各校以北京學生會名義將合請從速指撥基金並將合組臨時幹事如敎職員中途氣餒學生决不上課俾達最後目的連日正在商議進行步驟當局聞此知不由政府方面略代籌畫萬難解决且牽延益久或至不可收拾遂乃有議裁經濟調查局撥充經費以爲挹注再依某要人建議舉辦房捐以確定用欵之計畫必使每月籌足二十萬元以副敎育界之希望俾維學務此外各界中人更有向外交團運動退還庚子賠欵半數以充敎育經費之的欵者據聞英國似已略有允可之意當局聞訊亦將協助進行惟此種種具體計畫之中果否能有效果尚不可知因此各校上課亦尚無確期昨日（二十一）下午一時半敎職員代表又在北京美術學校開第四次聨席會議先由主席馬叙倫報告（一）北京公立第一女子學校敎員張承蔭來函已在該校發起組織中等學校敎職員聨席會議請本會派代表出席共同討論（二）校務討論會與京師學務局覆函已允聲明寒電係該會局所發與本會無涉報告畢北大代表譚熙鴻發言謂外間對於本會之態度與不得已之行動諸多誤會甚且有謂本會爲黨派所利用者本會不可不將態度苦衷等完全表聞於世主張自行發刊報紙旣可表示吾人之意見又可使社會减少誤會討論結果决定組織（半週刊）自本星期三起每星期三星期六發行一次並設發行印刷兩部於北京大學指定北大之李大釗孟壽椿及女高師之李貽燕三人擔任編輯事宜最後並稍討論三代表往見范敎長之手續至二時半散會迨至下午四時因范敎長仍在病假期中未能到部故該代表等往范私宅晤譚一切范無辦法只允轉達一切於總理並云雖辭呈退回但已續假假期之中對於維持敎育仍當盡力云 
[罷敎中之京學生聨合會]  
討論三大問題昨日（二十一）午後三時北京學生聨合會在高師開評議部會議到者十二校代表二十人首由主席林寳慈報告（一）今日議案（甲）爭敎育基金案（乙）青島延琿交涉案（丙）反對順正公司案（二）女高師本非學生聨合會一份子但該校學生對於國立各校學生力爭敎育基金極表贊同今特派代表二人來與本會一致進行（三）上次開會討論國立八校罷課案决議四項（甲）通電全國（乙）上府院當局書（丙）質問敎育當局（丁）質問敎職員會代表聨席會議是否堅持到底以上四項除（乙）項呈文尚未脱稿外均已照辦通電業以快郵發出質問敎育當局乃余與美術代表同去范總長因病未見由王章祜次長代見吾等首述來意王謂敎職員此次罷工誠屬輕舉妄動范總長到任以來已發過七個月薪俸現在積欠專門以上學校僅三個半月中學僅一個半月然皆係前任遺欠范總長在未罷工以前爲敎職員竭力設法到處奔走及已籌得四萬元即將平分撥付各校而罷工消息突然傳來敎職員此次罷工殊負范總長一片維持熱誠謂非輕舉妄動而何現在國家財政已陷於絶境並非無意維持敎育實則無法可籌至於敎職員要求政府於國有鐵路收入項下撥付職員積欠薪俸及國立各校經常費此種不合法之要求敎育都决不能提出閣議云云吾等乃述對於該部之希望一希望政府能實行徴收所得税二希望敎育當局速籌數十萬元發還敎職員欠薪以免學生久廢學茲再報告質問敎職員會代表　　會議主席馬叔倫情形吾等會見馬君當詢以敎職員能否堅持到底馬君答稱此次罷課與前次不同前次中小學敎職員在内彼等生活極難不能長久罷課故欠薪發還後不待敎育基金問題完全解决便宣言復業此次罷工敎職員皆在專門以上學校任事生産較易故料能堅持到底吾等又叩以有無把握馬君則答以現不敢必吾等乃述學生聨合會對於敎職員之希望（甲）欠薪與敎育基金兩問題完全解决後始復業（乙）不可牽及政潮否則必歸失敗馬君當允轉告各校敎職會代表林君報告畢復謂日來北大等校學生開會决議非爭得敎育基金决不上課今特討論敎育基金問題在未討論之先將有一與此問題關係至大之消息報告即各校敎職員在未組織聨席會議以前大多數主張要求政府指定的欵作爲基金現在聨席會議開幕討論多日結果以基金需欵甚鉅一時定難辦到乃改敎育基金爲經常費要求政府於交通收入等項下撥付云云北大美術等校代表相繼發言謂爲一勞永逸計非爭敎育基金不可主席謂敎育基 
 
 

Page 7

 
 
　　中華民國十年三月二十四日星期四（申報第二張）舊曆辛酉二月十五日（七） 
金恐非短時間所能爭得但只爭經常費而不爭基金亦非適當辦法最好混括其詞經常費爭得而基金問題未解决上課與否臨時再定衆贊成高師代表謂所謂經常費與敎育基金係指全國而言抑或專指北京一地而言衆對此項提議復討論許久結果亦爲暫不確定主席乃以爭敎育基金獨立案付表决多數通過次討論執行方法議决（一）發表宣言書（仍由總務股擬稿）（二）組織北京學生聨合會爭敎育基金獨立委員會（甲）權限委員會有討論執行權限但遇重大事件須交聨合會通過（乙）組織方法由國立八校及中央政法等九校組織每校委員一人（三）派代表出席專門以上學校敎職員會聨席會議（俟委員會組成卽由該會派遣）次討論青島延琿交涉案結果爲（一）通電全國報告最近交涉情形請速奮起（二）派代表蘇志寛高尚德二君赴外交部探詢眞象次討論反對順正公司註册案結果爲致函農商部請切實調查若確有此事應即嚴禁至此主席乃宣告散會時正六點 
[無辦法之北京財政]  
　　年來中央財政支絀庫藏如洗又無外省之接濟周轉極見不靈凡直轄各機開均受欠薪苦痛其中以無收入機關爲最據調查所得參謀部蒙藏院等多欠在一年或數月者其少收入機關如農商内務部等亦在數月之列即如交通部財政部外交部等素以按期發薪著稱然財部至今日已成爲純粹支出之機關交部則爲安福搜括一空近復受到期内外債本息償還之影響已有滄桑之感故亦欠薪至二月以上日前閣議通過減薪辦法自三月份起搭發國庫劵二成但聞八成現金亦恐不易辦到現各機關人員無不日呼庚癸據政界觀察中國今日之財政非實行裁兵實無辦法蓋軍餉爲支出之最大項若按靳閣裁兵計畫切實施行每月所省之數以之償還内外債本息及開支政費則所差無幾尚可彌縫故各省之能裁兵與否實與中國財政前途有絶大之關係至以此而定内閣之運命則尤其小者也又據某要人談云我國最近時局已漸入於危機四伏之中其最重要者則爲財政問題財政當局竭澤而漁如印花税所得税漁業税婚書税種種名目浩繁在人民則徒增負擔在國家則成績無多最近更聞有崇文門左右翼之胡某獻計政府在京師興辦房税舖底税每月可得十餘萬人民增此重大負擔是否發生反響尚不可知縱無反響亦不能救急財政總長周自齊昨日由天津返京對於借欵仍毫無把握張弧又於昨早趕赴天津繼續接洽借欵然亦難保其不赤手回京某氏昨以財政近况詢之周自齊氏周答稱（忙了四十五天借得小欵五萬）此説是否確實雖不可知然即此一語亦可見財政之近况矣 
[關餘懸案已解决]  
　　外交團允交付北方大陸報二十二日北京電云中政府請將前爲南方扣留之關餘二百四十萬兩撥付北京一事現已由北京各使署依允此欵扣留已及一年今不久即可供北京應用惟附有條件如下（一）此欵可用於整理國内善後公債之途惟以一種公債爲限（二）可付中國駐外使領署之薪水（三）可用於津浦鐵路區域内之防疫事宜（四）撥四十萬兩爲廣州濬河經費上述辦法三月十三日除法使外已爲各使所贊成而法使則以撥欵充作廣州西南大學基本金爲言但至三月十八日法使署照會外交部謂法國可承認北京之請求北方頗歡迎外交團之態度蓋以此爲南方聲望之打擊且可消滅孫中山組織獨立半爲外人所承認之政府之謀也二月間美國務卿曾訓令駐京美使拒絶南方領取關餘之請求因是此項關餘得卒歸北京政府所有故北京官場甚感激美國 
[吉林城外發現鼠疫]  
　　吉林城西北距城三十里許前通氣溝屯户主張福廷之房户劉太其子某爲哈爾濱三十六棚工人因歸家完婚於陰曆本月初抵家初三行結婚禮初四即行斃命初五其父母妻妹四口亦相繼死去當由九站檢疫所楊醫官報告省防疫總事務所於前日派九站楊醫官吉林車站祖醫官協同吉林縣警察所長傅新三帶馬巡隊八名並九站警察分所于排長帶兵士四名一同赴通氣溝屯檢騐當經楊祖兩醫官如法檢騐確係因疫致命當命醫兵將同院住户馬姓家人盡數送省城隔離所隔離消毒該疫死户内之物品盡付一炬當楊醫官等到塲之時同院住户恐受牽連擬將物品運往他處醫官等堅不許可亦悉火化又房東張福廷初見醫官率警兵來甚爲恐懼閉門不納迭經曉諭始行開門並令馬姓房户將南院房屋九間悉付一炬以免傳染又令馬姓引路東行三里許在柳條𣻢内覓得劉姓全家死屍五口將尸體之血取出化騐後乃以火燒化並聞該處疫死者實不止五口防疫人員已令將該處交通斷絶按由哈來省之人必經檢騐隔離始允放行劉某因疫致死不知在途中曾否受檢騐也 
[鄂省最近之兩問題選舉與財政]  
　　劉承恩藉某派與方面之力得來長鄂故其用人亦難跳出某派與某方面之範圍除政務廳長與秘書長經幾次波折始行發表外選舉事務所長以關係綦巨逐鹿者尤多遲至十六日始定爲某派中堅分子汪澐所得汪字仲箎漢陽縣人曾任何佩鎔時代之省署第二科長上届選舉亦即其所長也凡安福包辦國會及某方面支配省會種種計畫名爲李如棠主持實亦深得汪某之贊助故上届選舉他派雖極力爭競終遭失敗此次某俱樂部本欲抬出李如棠以收駕輕就熟之效嗣以李目標太大恐惹輿論界注意即劉氏亦不欲爲某派受過乃改提汪澐汪旣於李之包辦選舉手段無一不耳熟能詳用汪無異於用李在劉氏個人本不願選舉一事爲某派一系所操縱然以某方面竭力爲汪道地只有唯唯受命自此任命發表後一般人以汪爲李之化身且鑒於上届汪任所長之成績恐將來選舉結果仍爲一黨不派所壟斷故多致不平抑某派所持以爲倒夏之利器者即在選值所長要推舉選舉辦法要公開現夏倒劉繼從前要求豈能因人消滅今選舉事務所長仍取任命式已蹈夏氏之覆轍而任命之人又爲上届成績惡劣之汪澐擁夏者固不能無言面倒夏者亦將何以自解也　　劉省長於此用人辦選百忙聲中竟思及整頓全省財政之計畫昨十七日特偕同魏聨芳財廳長赴軍署與王督會商此事僉以鄂省財政困難已達極點欲圖整理不外開源節流分途並進擬具辦法六項（一）清理財賦本省各關津局卡及各縣財政總匯處供職人員時有更易弊竇百出擬派員清理俾得涓滴歸公（二）整頓税收自川湘多事各税收機關即多藉口兵災税收不旺此中情弊不可究詰擬派員切實查核從嚴取締（三）規定解欵本省各徴收機闢照章一月一解嗣後距省近者一星期一解遠者半月一解以杜弊端（四）裁減駢枝機關本省駢枝機關頗多擬先從軍省兩署着手裁減再令各廳縣切實奉行以資節流（五）限制兼薪兼職不兼薪中央已令各省遵辦查本省各機關兼職人員頗不在少應分别查明限制兼薪（六）劃分權限本省除海關人員照章由中央任命外其他如税收局卡田賦機關之用人不得由何方面保薦須由財廳長直接委派以貫澈切實整頓之計畫以上六項辦法俟斟酌妥善後即召集全省財政會議議决施行但劉氏一舉一動無在不受某派之支配欲求其計畫之澈底實現恐爲絶對裁減而未來顧問諮議爭逐攘奪仍大有人在此舉不足以言減政其理甚明至夏氏所認爲樹立自治初基之自治籌備處與佐治研究所兩機關外傳劉爲減政計擬一併裁撤是更因噎而廢食矣説者謂劉氏理財計畫不過爲粉飾門面之舉或非虚言也（三月十九日） 
[河南敎育之近况]  
　　河南各學校自去歲提前放寒假後業經數月迄無聲響職敎員代表徐旭生學生代表關朝彦等在京請願政府已面許電令河南當局恢復各學校原狀其實學校原狀早已恢復（放假後軍隊即撤）唯無職敎員與學生耳本年能否照舊開校開校後能保不發生風潮實爲最堪注意之問題二月底敎育廳長李步青召集開封各校校長會議一次决定三月一日開校嚴禁學生干預外事各校長均遵辦通知學生如期到校至期學生到校者多不及十分之二三甲商甲工一中二中明誠美術等校以學生旣不肯到校紛紛添招揷班法政留美聖安得烈女師則多已授課一師以學生不齊暫定自三月二十日起每星期二五兩日授課五小時其餘各日則任其自由參觀蓋不唯學生不來且因經費無着敎員亦觀望不前第一師校自開校後僅領得現洋七百元他校則分文未得到手未知敎育當局將用何法以維持之此外又有兩種好音（一）各小學校均加授國語（二）第一師範已聘請朱劍凡余家菊兩君充該校敎育科敎員朱係湘人曾任商務印書館敎育雜誌總編輯余係北高師範畢業曾充少年世界少年中國兩雜誌編輯主任此次由敎育部介紹來豫河南敎育必可一改舊觀云 
[劉存厚去後之成都形勢]  
　　劉存厚在成都自知站不住已通電解職然重慶方面並未因劉之去職而中止進兵現在重慶西上之軍正分兩路開來一由東路一由北路東路隊伍係劉湘之第一軍李胡兩旅李旅由大東路之永川内江資中資陽直到簡州經過劉存厚舊部陳國棟唐廷牧兩師防區均安全通過其原因係早與陳唐結有盟約取消靖川與劉脱離唐氏并任與劉湘通氣之參謀爲旅長陳師亦擔任代劉湘運輸子彈可見東路劉存厚早無勢力現李旅先鋒隊昨由簡陽開來直抵牛巿口（距省城只五里）俟大隊到齊方開入省城胡旅由小東路之合川遂寗安岳樂至亦甚安全據聞已到簡州與李旅聨合又與北路但懋辛之第一軍作犄角之勢東路之軍總算一鼓而到成都無有障碍李胡兩旅均守紀律不日即有大隊開到省城駐紥矣　　北路隊伍較爲複雜有但懋辛之第一師喻培棣所部第五師何光烈所部又有賴心輝之邊防軍第一師及余際唐之江防軍第六師多聚潼川報載但軍一部已由潼川到中江向成都進發中江爲劉存厚部鄧錫侯軍第六師第二旅防地但軍到達縣城即鳴槍示威鄧軍旋向漢州方面退去現中江縣城已爲但軍塡駐并分一支向成都進發須經金堂金堂現無軍隊大槪但軍一部不日即當開抵省城　　第五師與第六師係助但軍攻取成都現暫駐潼川未動賴心輝所率邊防軍由保寗開到潼川後刻聞已由潼分道進取梓潼綿陽梓潼并無軍隊綿陽原有劉存最部靖川軍第一師田頌堯之第三支隊羅乃瓊駐紥羅因赖開大部軍隊向綿進發又未奉到上峯抵敵命令已於三月二日夜間率隊離綿綿陽縣城即歸賴軍所有矣　　現任情勢成都绵州已不屬劉存厚軍範圍劉存厚臨去時曾將所部軍隊分交劉成勳鄧錫侯接管劉存勳所受者只靖川軍江防軍張邦本一部鄧錫侯則接有田頌堯劉斌兩師之衆劉存厚之勢力無異蜕化與鄧錫侯重慶方面所反對者在劉存厚個人與其勢力劉氏個人雖下野（傳説已到灌縣）而劉氏勢力未除各軍遂將反對劉存厚者轉而反對鄧錫侯命原駐省城不去今見前方不讓於己不利已於三月一日起將其全軍一并開到漢州若重慶方面軍隊節節進逼不肯放鬆將來或即在中江方面决戰命氏今日（三月三日）已起程到漢田頌堯氏則於昨（三月二日）先行到漢不知戰禍能免否也 
[南京省立聨合運會誌聞]  
江蘇省立學校第六届聨合運動會定於四月六七兩日特於三月二十三日午後二時開籌備會於省立通俗敎育館全城省立學校校長畢集由楊平疆君爲主席先討論貧兒院之實業補習科請求參與正式比賽結果全體贊成准其加入正式比賽糾察由南京省立各校學生擔任維持會場秩序入場券售銅元四枚以一半作爲北方賑濟之用一半作爲聨合運動會之基金至入場券之收入由糾察部任之券分優待與普通兩種普通券預備出售而優待券則分贈各機關以示優待之意招待部由敎育廳與省公署第三科各職員兼任此種職務一半含招待之意一半含糾正之念聞開會時各校學生先唱卿雲歌與運動會歌歌詞譜由運動會處分寄各校以資練習 
[南京快信]  
蘇浙閩皖四省有聨防説地方廳定二十五日開庭預審選舉訴訟案機丄案已移送公判亦定是日開審警庭長王桂林假期又滿軍民兩長昨又電津促其返寗銷假以重職守財廳委袁承湛赴秦興如臯江陰清江等縣守提税欵唐德勛赴鹽城東台江都儀徴等縣提欵鈕傅謙赴無錫吳江縣提欵葉韻萊赴鄧縣宿遷沛縣泗陽等縣提欵孫舉璜充無錫税所鐵路運單委員代理兩淮運使文龢昨由京返寗即回揚預備交卸聞丁乃揚一俟長蘆交卸即由津南下津浦路線之疫症已滅桑園各站不日即照常售票寗垣臨時防疫局罷議不設交通部咨省署津浦路擬在牧牛六由選購林塲地二千畝請飭江浦六合兩縣知事查照省立第二次地方物品展覽會刻正籌備一切王省長昨委童養中殷松年吳鶴葛文灝充該會幹事 
[杭州快信]  
自盧督發出江佳兩電後浙省選舉已一律停頓四月十一日開選説仍恐難成事實貨捐附加一成賑捐案各局勢在必行商民已無抵抗之力惟絲捐加征反對仍形激烈省署已令財政廳核議復奪現代烟酒局長之錢會辦增勳因本月份第四師薪餉十五萬八千兩動放期近業於前日電令各局催解税欵以備如期動放省城第一監獄發生春疫連斃覊犯金署長預防傳染已商同醫官自昨日起設法消弭西湖龍井等處茶巿開盤在即各莊號已紛紛備欵採辦聞現時高山霧茶每斤僅售六元左右新茶出水價格勢難看漲上年在蕪採辦平米六百餘石堆存滬棧現聞省署因天時寒燠不常擬派員赴滬查視有無潮蒸等情四隅七施粥廠原定二十四日撤銷現有嘉興巨紳姚松筠獨捐欵項延長數日地方通信 
[松江]  
旅寗松人對罷學意見旅寗學界松人張公璵等及南京高師松籍學生於松江學界罷學後相繼具呈省長敎育廳發表意見茲將張等呈稿錄下竊松江縣立各高等小學向恃松江固有之學租爲基本經費各校藉此支持時虞不繼自去冬奉賢縣勸學所開始拉租金山縣勸學所復從而尤效經松江學界迭起相爭情喻理勸均無效果各校始猶勉强支撑及今勢窮力盡於本月十四日一律停課以待解决竊維舊府屬公共欵産六縣來爭自應靜候鈞座主持至松江固有之學租與六縣絶無關涉今無端被拉致敎育陷於停頓非特松人士共抱不平即六縣士紳當亦不願爲此已甚某等旅居寗垣同在學界實在不忍緘默爲此請求鑒核俯賜嚴飭奉賢金山兩縣勒繳已拉租欵一面令行松江縣趕緊設法催促上課以復原狀而策進行 
[蘇州]  
禁止堆　石層木瀆鎭崇　橋一帶河道往來船只甚多近被該鎭　　石層公司在該河埠任意堆積石層沿河篩洗積年累月勢必漸被淤塞攸碍交通當由該鎭全體人民函請該巿董姜文蔚嚴良燦輿該公司交涉無效遂據情呈請縣署諭禁温知事據呈後已於昨日訓令第二警察分所尅日傳知該經理人嗣後不得再有霍積篩洗情事如敢故違即行捷究罪犯派充清道閭區第六分駐所巡官駡得魁以南濠街石路一帶地方垃圾滿地污穢不堪而警區所雇之清道夫不數應用於交通衛生兩有妨碍特呈請袁署長撥派判充苦工之罪犯數名以便逐日在街打掃而資清潔警察赴廳會操蘇州警察廳長李明遠近以操練一項爲警察第一要務特通令各區隊選送長警巡官赴廳會操以資熟習并委任保安隊長陳寳善爲總督操員各區奉令後已分班赴廳會操矣 
[無錫]  
麵粉最近巿况無錫廠各麵粉自近月以來價目逐步增漲總計每袋已漲起洋三角左右茲將二十二日之巿價錄下茂新綠兵船三元零三分紅兵船兩元九角三分大袋麩皮三元九豐綠山鹿三元紅山鹿兩元九角大袋麩皮兩元九角泰隆廠因租約糾葛今歲未曾開機故無巿報告 
[揚州]  
揚由關帶徴賑捐揚由常關監督陶瑗因奉財部電知着即代徴二成賑捐以一年爲限遂通知所屬各關卡於二十一日起一律帶徴訂期舉行運動會江都商業美漢五師八中四校聨合運動會春季運動已决定於三十日假五師操場舉行連日各校運動員已從事練習以備届時競奪錦標矣飭緝仙女巿盜案揚屬仙女巿河北唐茂楨家於本月十七日夜深遭盜衝門入室打刦財物事後來城報案王知事已飭偵緝隊曁警備隊一體緝盜究辦道自治學員揚曉淮揚道區自治講習所江都籍之自治學員經王知事考試（正取十名）湯祝君厲月鋤戚素秋盧天痴周明甫臧柳門賈蔭之吳樹棠張宜齋張寳珩（備取四名）左幻蝶戚雲奇黄仲九陳炳杰 
[嘉興]  
敎員又將檢定嘉興各小學敎員大都未受檢定即鄉區各校長亦無資格經騐故欲學務之有成績難乎其難茲悉本邑勸學所又於日前接奉浙江小學敎員檢定委員會公函定於本年九月一日舉行第三届小學敎員試騐檢定莫所長當即查照檢定程序通告各校長於三月十五日起至六月三十一日止將未受檢定各敎員塡具志願書報名到所以憑彚報聽候試騐雜評一 
[琿案移奉（默）]  
政府催張景惠赴張家口而張謂在奉在口毫無關係斯言誠然蓋使張赴任而有益者則蒙事不致敗壞若是矣今日琿案之移奉談判吾謂亦然蓋在京在奉毫無關係也前此以在奉談判無結果而移京今又以在京談判無結果而移奉同一無結果則移京移奉有何分别雖然欲求闪涉之進步固同一爲難而失敗則奉易於京也在京以中央政府之名義尚顧外交上體面雖於此案未獲勝利之結果然尚能爭護國權而未至靈失移奉而後奉日問向來之關係若何姑勿論而以腦筋簡單之武人應付手段靈敏之日外交家勝負之數已可逆料且此案關係甚大日人方面雖允撤兵而對警察權則持之甚力殊不知警察無異於軍隊其警察所到之地即其勢力入侵之地税權司法權旣隨警察權而去而國權亦即隨之矣此案遷延旣久全國上下已非若從前之重視中央因不重視而移之奉天國人亦將不重視而放棄其監視之責耶 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國十年三月二十四日星期四（申報第三張）舊曆辛酉二月十五日（十） 
本埠新聞 
[兩商會議决貨物附加賑捐案]  
　　籌足九萬元自設籌振機關本埠南北兩商會於昨午後三時在總商會開聨席討論附加税大會計到者兩商會正副會長聶雲臺·姚紫若·姚慕蓮·會董葉惠鈞·顧馨一·榮宗敬·湯節之·張樂君·沈九成·謝蘅牕·楊補棠·及各業代表陸竹坪·（紗業）·馮琢梅·（銅錫業）·楊午田·（布業）·張棣生·（火腿業）·王介安·（綢業）·瞿鶴鳴·（魚業）·王宗藩·（興安公所）·崔蓉圃·（鷄蛋業）·鄭觀儀·（牛皮業）·朱吟江·（木業）·葛吉卿·（藥業）·郭兆鯤·（泉漳會館）·秦炳如·（志成公所）·胡訪鶴·（布業）·田祁原·（錢業）·朱侍軒·（洋布業）·席嘉蓀·（錢江會館）·胥春瑜·（洋廣貨業）·程伯埍·周聿仁·（茶葉業）·潘渭濱·（顔料業）·王可城·（猪業）·孫永年·（笋干業）·吳旭齋·（磚灰業）·龐竹卿·（魯綢業）·並周佩箴·李詠裳·馬驥良等五十餘人由聶會長主席宣佈開會宗旨略謂今日開會係討論附加税問題前日縣公署會議鄙人因事未曾列席請姚慕蓮副會長報告當時會議情形以便討論云姚副會長起立報告云部委陸某初次晤面時曾云如上海方面能認足九萬振捐則附加税可免後至護軍使署旋據華洋義振會朱葆三王一亭諸君晤商辦法鄙人即云商界對於附加税業經迭次開會始終反對惟辦振則均願出錢縣商會方面已認足五萬嗣由華洋義振會電部（原電已見前報）迨至縣公署邀集兩商會正副會長宴叙陸部委及護軍使代表督振委員張某均列席聲明部處並不定欲加税實因災區待振甚急亦無别項作用祇要振災有欵云遂由商會方面允任籌足振欵九萬元五萬繳存中國銀行俟政府取消附加税後撥用振災惟散振時可由商會派員辦理其餘四萬存上海將來由滬商會指定災區放振商决後遂據情函達部處護軍使亦曾去電至今尚未得覆今日開會將九萬元募足以待政府之取消附加然此事必須上海發起爲各地倡政府之意祇要能振災不在一定取商民現欵由其放振如上海商界能募足九萬元自行保留由商人支配散放各災區各地商界亦必效法上海辦理是振欵有着則附加税即可全體取消目下各地商會紛函滬會詢問解决辦法盼望甚殷應早解决云云繼湯節之云國家係人民所有政府爲國家辦事人民即應推愛護國家之心愛護政府如政府能與人民相見以誠吾人即應盡力贊助此次貨税附捐商民認爲利少害多因由貨物加徴必致影響物價致一般人民均受物價騰貴之害是一方拯救災民一方實製造災狀蓋釐金税制吾人方感其痛苦不暇不應再由吾人痛苦之釐金增加附捐使吾人於助振之後猶留餘痛鄙意此項解决辦法應通知各地商會全盤統籌若上海一地取消他處仍事徴收將來滬商貨物有由他處運來或運至他處者實際上仍受附加之害故此事須各處同時舉辦方爲有效云云繼姚慕蓮云附加税一事相持數月商界盼望解决猶如望歲今政府能照本會之辦法將附加税取消則此案可告了結若欲各地同時舉辦則彼此觀望此案何日解决現查寗波·杭·嘉·等處商會紛函來滬探詢辦法以便仿效則我照此辦法辦成後各商會定能諒解云云主席以姚之主張即先行由滬籌足九萬元付表决起立贊成者十之九通過繼湯節之復提議今日同人旣全體贊成前項辦法即應由兩會同人并各業代表組織一商界籌振機關籌足九萬元以上通告政府俟附加税取消後此欵即由商界籌振會支配散放並將籌振會組織及目的通告各地商會請其照辦使附加税得根本取消災民亦身受實惠云云主席付表决全體贊成通過旋公舉兩會正會長爲正副理事長理事無定額兩會副會長爲正副司庫指定南北兩方面中國·交通·華大·正利·四銀行爲繳收振欵處通信處指定南北兩商會一面將今日會議議决辦法以及組織籌振會各情函復縣公署等處函中註明須政府取消附加税後方能實行並通告南京商會聨合會查明云議畢散會已七時矣 
[英商會常年大會紀]  
　　字林報紀上海英商會第六届常年大會事略謂二十二日午後上海英商會在匯中旅館開第六届年會到者頗衆主席爲祥茂大班白克爾起述一年會務謂有數事可陳述者（一）商標英商會與中國協會合辦此事漸有頭緒今已到美滿條例可望徧擬之程度（二）幣制中政府今悉設一鑄幣廠專鑄一種可恃銀元之必要此即爲英商會辦理幣制改良一事之成績雖外人願依據以與該廠聨合進行之條件中政府尚未依允然現無理由可謂中政府終必不肯依允也（三）税關估價部之成立此事英商會亦與有力入出口餉單櫃之擁擠遂由此而大減（四）子口單有效之期限中政府於數月前擬將子口單之有效期限爲一年英商會爭之以爲如此限制無異使子口單失其價值英使署贊助商會之意見故所擬之限制迄未實行（五）英商會與中國總商會交誼之優好英商會於疋頭業風潮中與中國總商會密切接觸雖華商個人之態度間有可爲扼腕者然總商會與洋布公所之態度則可欽佩英商會與此兩團體有時單獨行動有時聨合行動辦事不少將來與此團體辦理之事件當必尤多故余以爲去年所締結之交誼可爲英商會去年之重要成績也主席繼言英商會各股董事會之活動謂疋頭股最爲出力自去夏疋頭商人大會後以至今日疋頭股常不空閒其所擬之辦法不久將送達於此業有關係之會員疋頭股近又加入呢絨業代表二人該股主任與各董事皆認眞辦事誠爲可賀尚望其得有關係各會員之協助此外尚有一董事會有重要事件辦理者爲機器股其中詳情不必贅陳惟有須爲會員告者機器股現亦加入機器製造廠代表二人查英商會之會員大半爲商人但此商人多代表英國最大廠家之利益吾人極願盡其能力以扶助此利益也航運問題亦關重要今異常困難之提貨單問題尚未解决而使吾人滿意英人在華敎育與醫學之經費去年十一月由英商會聨合會議决開募今雖非請人捐欵之良好時期但此項經費事關重要故不得不及早開募今籌辦此事之委員會行將向各英商行請求捐欵並將陸續勸募想商業有起色後定可獲巨欵以舉辦以英國敎育授與華人之大事業也主席後言及會中經費謂當略修會章使在會英行所僱之英人與雖非眞正營商但與商業有關係之英人及現有辦事處或代表在滬之英商行悉可爲英商會之贊成會員而其會費須由十五兩減爲十兩云云修改會章一層全體通過並推舉職員英使署商務參贊福克斯近由英國返華以英商會名譽會員之資格出席陳述其在英國之經過情形謂返國後遍訪英倫蘇格蘭愛爾蘭各大商會事業皆甚重大而倫敦孟却斯德等處商會勢力尤偉政府遇關係國家商業利害之問題輒詢其意見惟國會議員政府官員與大商行領袖對於在華之貿易並不若在華商人之重視彼等以爲中國乃一甚小地方耳再國人似以爲在華英商多發大財而對於國家之維持則無甚酬報今在華英商亟宜有如商會之團體對於在華英當道之商業上提議則以其獨立之輿論爲之援助即如捐金興學一事亦亟不可緩不獨爲各處英人學校與醫院之鼓勵且以示在華英商固亦盡其力量而可使英政府見之亦撥欵供華人赴英學習機械學與訓練之經費也云云祥茂大班白克爾氏行將離滬返國衆乃向之致謝並祝其早旋上海白克爾亦致謝詞而散 
[英總商會新議董揭曉]  
　　本月二十二號下午上海英國總商會選舉新任議董揭曉結果如下久勝洋行大班高登君匯豐銀行大班施的脱君怡和洋行大班薛撥君老公茂康記洋行大班臺維司君太古洋行大班麥克君天祥洋行大班來司脱君泰和洋行大班搿來登君隆茂洋行大班司考德君仁記洋行大班麥開君亞細亞火油公司大班威爾遜君安利英行大班安利君喴厘洋行大班赫登君 
[納捐外人定期開會]  
　　上海領事團通告四月十四日午後二時在南京路議事廳召集納捐外人常年大會討議籌集巿政所需經費之方法通過工部局所提出之議案議决其他巿政並核准去年之報告與賬欵又納捐西人三十人具名發出通告定四月十四日午後準一時三刻在南京路議事廳舉行納捐西人特别大會討論三月十七日工部局公報所載之議案（即加收碼頭捐與取締印刷品兩事）面通過之 
[滬商援蒙之呼籲]  
　　本埠各路商界總聨合會因蒙疆日削張作霖張景惠暗蓄陰謀頓兵不進特於日昨分電北京政府與吳佩孚馮玉祥請速救援並電致二張嚴加指斥原電如左　　（一）致府院請懲敗將換兵援蒙電北京大總統國務總理鈞鑒庫倫爲外蒙首都外蒙乃我國屏藩唇齒之誼關係綦重乃陳毅褚其祥輩負有守土之責事前旣不籌禦防之策事後又飾詞聳聽張景惠身爲援庫司令而滯跡京津爲鬼爲蜮僅知擴張一己之勢力置國事疆土於不顧國家養兵百年用在一朝乃平日建牙擁纛恣作威福一旦有事又皆襄足不前法紀軍律又復何存現在叨林烏得恰克圖已相繼失陷得寸進尺何所底止癬疥之疾將成心腹之患商民等坐視國土日削外患漸滋皆痛心疾首於軍閥之只顧私圖宜加顯戮應請大總統速下明令將張景惠·陳毅·褚其祥輩治以應得之罪一面飭令吳佩孚馮玉祥迅速赴援奬勵將士尅期恢復以固邊疆而清蒙氛不勝迫切待命之至上海各路商界總聨合會代表三十餘萬商民同叩　　（二）致吳佩孚馮三祥請援蒙電吳師長佩孚馮旅長主祥鈞鑒庫氛日亟失地千里凡爲軍人皆當興起國家養兵百年用在一朝若平日横行閭閻一旦邊疆有事又皆裹足不前是養兵專以殃民矣二公威望素著軍紀夙昭非張景惠之全無心肝者可比英雄造時勢時勢亦造英雄務請二公速急自請征蒙鼓勵將干痛飲黄龍捍衛國家復我故土則二公功烈之隆當更爲國民所崇仰苟有所虞我滬上數十萬商民願爲後盾聞鼓鼙而思將帥將軍等其思所以奮然興起矣專此陳請曷勝迫切待命之至上海各路商界總總合會代表三十餘萬商民同叩　　（三）痛斥張作霖張景惠電奉天張巡閲使張都統均鑒蒙事日亟失地萬里凡爲國民莫不痛心二公擁兵三十萬平日恣作威福當此鼙鼓聲喧正將士報國之時乃一則擁兵不進一則及時祝壽叔寳全無心肝當不至此軍閥萬惡至此益信我海上數十萬商民皆痛心疾首集矢二公若二公猶有良心請即鼓勵前敵將士尅期恢復以圖晚蓋不然千夫所指無疾而死商民等將拭目以觀二公之結果也專此忠告即希採納上海各路商界總聨合會代表三十餘萬商民同叩 
[兩日間金融巿况]  
　　前日本街錢莊由杭州來洋十萬元又某銀行從長江各埠來洋二十萬元裝出口者計赴厦門去洋二十萬元又小洋五十七萬五千角合大洋五萬元昨日祇有進口國幣八十萬元計中國銀行從杭州來洋二十萬元又交通銀行亦來二十萬元本街各錢莊與銀行從嘉興來洋十萬元又九江來洋二十萬元又蕪湖來洋十萬元惟現洋仍有某某等銀行籌辦裝赴厦門烟台香港等埠以是午後收盤之洋釐較上日漲起一毫二忽半期洋亦漲二毫半廣東小洋囡有出口價尚堅固江南小洋跌去一釐至於國外匯兌祇有羅比漲起一元五角昨日絲巿成交六百八十五包值銀三十四萬一千餘兩但現銀並無出口亦無進口云 
[盧卜票與馬克之最近巿况]  
　　俄國盧卜票上星期間因俄國通商事似將實行又庫倫失守等種情形巿面忽然轉機由每銀百兩買盧卜七萬五千枚逐漲至每百兩買盧卜二萬五千枚惟華人手中所執之新舊票不少東西各國人之執有盧卜票者亦不知凡幾類皆貴價收入聞此信息紛紛售脱以是盧卜之價又跌至每銀百兩買二萬七千五百枚但雖有是價而實際交易亦殊鮮少緣各小錢莊買進賣出均如掮客性質不敢稍負肩責必須一方有實在買主然後敢代做此項巿面實爲小錢莊所操縱而成也又德國之馬克最低之價每元百兩可易四千馬克嗣因德商在滬營業有復活之説馬克亦升起每元百兩易三千二三百枚至前昨等日亦仍疲至四千左右總之德國與協約各國交涉賠償問題未决一時貨品不能飛渡營業尚難恢復也 
[米價又見增漲]  
滬地近兩三日内米價又逐步增漲昨日一日内又飛升二三角據巿面之調查私運打包雖然難免然尚無大宗發現其原因緣正月内一月銷於米店者頗少各米店底貨已將售罄見巿面一轉皆欲進貨故中關貨亦被帶高各米客又接産地來信謂該處現亦有人放價收買諄囑客人限制賣價故昨日看高南北巿高機白米漲至八元八九角觀此狀况巿價難以鬆動也 
[五金最近之巿價]  
條紅銅爲大五金中之銅料來自日本美利堅等國向銷於各機廠及兵工廠等爲製造物品之用近聞各洋行來貨不多巿面銷場小因無大宗製造用途之故惟因匯水關係故本年正月底巿價每擔開元三十兩至前日開盤高貨漲至三十三兩中貨三十兩銅錫以我國雲南礦産之點銅錫爲最佳其次鈎光等皆由鉛和雜之故分等級其餘舶來之大條每條重量三百餘兩者皆英美等國舶來之品而巿上用途皆以洋錫爲多數近日巿價頗爲昻貴以致錫箔價亦異常增高昨日點錫高貨開至七十二兩次者六十六七兩巿面看高各棧房底貨且亦不多存云青鉛出於日本及歐美等國我國湖南礦産亦有開採用塲較錫大數倍然物質低次礦産甚多因是巿價尚稱平穏近巿洋鉛每擔開十兩零五錢土鉛十兩零二錢較之前盤小去二兩左右 
[糖北雜貨昨日巿况]  
太古糖昨巿惟三温及車冰最緊俏此外則仍均平平緣近來各帮交易寥落巿面因之寂寞糖行家不過隨進隨出而公會中經營之投機巿畫盤亦不聞有升降也北貨中黑棗巿而仍極堅固下擋貨之起碼皮棗統巿缺貨津紅亦獨少下擋以故三户棗客家祇能與頭二户對搭湘蓮木耳刻已滯銷致價均帶疲其餘各巿情尚屬平穏 
[中英貿易之統計]  
二月份中英貿易之狀况已經英政府編製統計發表其輸出入之重要貨品數額列表於后並列比較元月份之增减數以見其貿易之消長焉華貨輸英較上月增減生絲（磅）一四•八○○（增）絲織品（磅）二•○○○（减）英貨輸華棉紗（磅）一○二•○○○（增）洋布（方碼）一六五○○•○○○（增）手帕（方碼）一七（减）絨質貨（又）三二○•○○○（减）毛絨（又）三○七•○○○（减） 
[近一週中之洋布巿面]  
近一週中洋布巿面已漸有穏定之傾向其原因由於川帮購進甚多之故此帮辦貨出貨甚形活潑本月份中亦有大批訂貨運往該埠惟因日本棉布充斥於巿故價格則大致鬆動而元色羽綢一項尤緣銷令已過需要冷淡價格亦日就疲軟綜本週之中白布因時届春令銷令將届川帮購辦甚多故價已趨堅定高里貨間有需要價格略漲元色布因受日貨之傾軋價亦不好絲光布銷塲較佳是以巿面亦超定勢説者謂紗布兩項以銷川爲大宗苟川帮辦布能繼續不斷則洋布巿面大有轉機之望云 
[西報論華商銀行獲利之優厚]  
譯經濟報云去年一年中銀行盈利最爲優厚華商銀行中無論爲新創設者或創設已久者均獲利甚巨下列之表係根據各銀行最近之發行之决算表其有民算表未備者數不列入（以元爲單位）行名餘利統計滬行餘利中國銀行六九二•七一○交通銀行四一一•六九六浙江興業銀行四六九•五六○浙江地方實業銀行二九•二六五上海商業儲蓄銀行四○六•五○五鹽業銀行一•六五五•一三二二○三•三六○中孚銀行二八四•八五○一五一•二九一四明商業儲蓄銀行（銀兩）三○○•○○○中華商業儲蓄銀行一一五•○○○金城銀行九四○•○○○一七○•○○○新華儲蓄銀行六九○•○○○大陸銀行七六•○一九東亞銀行六四三•七四九東萊銀行三六○•五四○江蘇銀行一三八•六九九華孚商業銀行九五•○○○四三•○○○東陸銀行七五三•○一五中國實業銀行四七•○七○正利銀行四六•○○○ 
[蘇社請設籌備自治機關]  
蘇社請設籌備自治機關致省長公函文曰逕啓者本社前以自治事業急待發展請設各縣行政會議奉復以當此籌備恢復自治之際此項規程必須適合於現時狀况不能不詳加斟酌等因具見愼重自治之盛意敝社本届常會又經同人提議請設籌備自治機關以便規畫各縣自治事業交由理事會核議僉以南通自治會業於去年十一月一日成立呈報貴公署在案所定章程尚屬切實易行頗堪採用在縣自治法未實行以前先於各縣設籌備自治公所前清籌備自治時代已有先例於現時法令亦無抵觸乘此地方人士希望自治甚急之時行政長官本其職權令行籌備所謂上者因之其次利導之者也現在恢復自治爲時不遠我公對於各縣自治亦實有督促進行之誠意擬請訓令各縣參照南通自治會章程妥定辦法迅速組織籌備自治公所爰檢該會章程一份函懇採納施行至深企盼敬頌公祺蘇社敬啓 
[逆倫案騐明後之檢廳訊問紀（二）]  
續獲關係人楊柳君三林塘張萬興米店主張駕雲被伊子張欣生商通醫生朱健臣用藥毒斃業經上海地方檢察廳開棺蒸骨騐明並據張欣生當堂供認等情屢詳前報茲悉譚檢察長查得此案當張欣生未獲以前由西門外潤德米店主趙杏仁唆使欣生避匿元芳里董德林所開長慶寺下院内一面又將欣生之妻張徐氏與幼子張七寳由鄉間領出與乃夫同居嗣見官廳緝拿緊急即勸欣生入籍某國以冀保護爲由騙去銀洋六七百元但其時欣生所帶之欵將次用罄遂赴萬裕碼頭乃父在日與人股開之恒興米行中向司賬楊柳君索欵接濟是以除飭警聲請捕房協緝董德林以便引渡到案訊究外前日下午又派警往萬裕碼頭恒興米行將該司賬楊柳君獲解到案由譚檢察長提案訊問一過諭令收押候辦 
[華僑學生會所接海軍部覆函]  
本埠華僑學生會前因華僑學生謝鈞錄擬入烟臺海軍學校肄業特具公函呈請海軍部錄送昨接海軍部覆函如下逕啓者來函備悉學生謝鈞錄有志海軍英武可嘉惟查烟校現時並不招考該生應俟招考時自行呈請駐紥該處之本國公使或領事官依本部所定考格揀選按期分别咨呈外交部轉送與考可也相應函復即希查照轉知該生爲荷此致華僑學生會海軍部啓 
[葉榭鄉選舉訴訟案呈文]  
松江縣公民蔣又黎費子如蔣瀛等前日具呈江蘇省長曁 
衆議院議員覆選監督程君等文云竊松江縣葉榭鄉自治委員楊文鳴（中略）此届辦理選舉膽敢種種舞弊公民等以事關選政豈容任其搗亂業經一再呈請廳署查辦並於巧日電禀鈞座各在案竊思自治委員爲一鄉表率衆院選舉爲一國要政若以吞雲吐霧半眠半起之廢人濫竽其問其影響於自治前途者若何其影響於選政前途者又若何試問吸食鴉片者是否有初選當選及自治委員資格查衆議院議員選舉法第六條凡有左列情事之一者不得有選舉權該條五項中其第四項有吸食鴉片之規定此即爲第六條左列情事之一楊文嗚之犯此嗜好事實昭著不待調騐而始知一經訪查便能水落石出若不請求澈究不特選舉法第六條之形同虚設即新刑律中之鴉片烟罪亦將視爲具文公民等以法律爲保障此次請究純然護法關係並非對人問題除將簡單情形電禀鈞座外用再不揣冒昧所有該委員之吸食鴉片朦混當選等不法緣由彚呈鈞鑒迅賜令飭松江縣初選監督立提楊文鳴及公民等到案監視調騐如果情眞罪確當撤銷其當選資格并科以刑律第二十一章之罪倘有虚言公民等願甘反坐依法聽斷并祈批示祇遵云云 
[美克總領事將旋滬]  
大陸報云駐滬美國總領事克銀漢氏昨乘俄羅斯皇后號行抵横濱星期六日可抵上海 
[自來水公司議决發息]  
上海自來火公司董事部决議一九二○年股息按五釐發給每股銀二兩五錢 
[寰球學生會游學招待部消息]  
湖北甲種工業專門學校敎員朱樹馨君由敎育部選派赴英考察機械工程定於明日乘法公司郵船（高提而）號放洋一切出發事宜均由寰球中國學生會游學招待部幹事許君爲之辦理又天馬會會員江小　陳曉江二君赴歐美各國考察美育亦乘（高提而）出發聞其船位等亦由許君代訂又蘇省官費生南京高等師範附屬中學主任陳錫麒北京大學文科畢業生孫本文南京高等師範理化科畢業生方光圻自費生王軔李通舍等數人均定於四月三日乘中國郵船（南京）號放洋赴美一切定船位介紹醫生及護照等亦均由寰球中國學生會游學招待部許君科理 
[友華銀行銀巿報告]  
中美新聞社譯華銀行二十三日報告云昨日倫敦銀價近期長一先令六辨士遠期長三先令四辨士紐約銀價漲至五角八分又四分之三倫敦紐約匯價三百九十一元又四分之一各種定價俱與昨日同惟盧布跌至二百三十七巿面較昨日活動交易之金鎊價爲三先令二辨士又半金洋六十三元當聞盤時抛盤人照此價格收進甚多但收盤時不肯賣出致價格稍漲金鎊爲三先令二辨士又四分之三金洋六十三元又半昨日倫敦銀價之所以看高因爲中國購進但係抛盤性質俟價旣漲則必立行售出據紐約消息照現在銀價賣户甚多但無買主故銀價一時未必再漲云 
[國内輪船運貨進出口之調查]  
進口貨（寗波）太古公司之新北京輪船昨由寗波運來之貨有土酒一百九十九罎竹木二百五十四件香粉一百二十四包乳腐七百罎草蓆一百二十四件螟蜅八十件藥材九十六件皮蛋一百三十缸蜇皮二十二件鮮蛋十四擔銀洋一箱礦砂十五件雜人網二十六件（長江）招商局之江裕輪船昨由長江各埠運來之貨有棉花八百十八包機花一百八十包皮油四百九十九桶苧蔴四百八十九件紙頭二百九十一件茶葉二百八十六件鮮蛋五百六十二擔夏布二百三十件藥材三百二十五件皮蛋二百缸核桃二百十件信石一百三十件磁器八十六件烟葉二百八十四件土酒三十罎生漆八十二桶牛骨四十二件綢缎 
 
 

Page 11

 
 
　　中華民國十年三月二十四日星期四（申報第三張）舊曆辛酉二月十五日（十一） 
十八件猪棕三十件牛皮四十件冬菜十二年布頭十七件馬口鐵三百件（港粤）招商局之廣利輪船昨由港粤裝來各貨有車糖三千三百四十包檀香一千四百九十六件葵扇六百四十六件片糖五百二十九包圓荔五百二十二箱大米三百十包牛皮二百十八件甘蔗二百四十件白籐七十三件綢貨二十五件洋布二十一箱漆油二十一桶籐皮三十四件金錢三箱椰子十件洋參二件銀器一件羊皮一件　　出口貨（寗波）太古公司之新北京輪船昨日裝往寗波之貨有豆餅二千一百六十塊麵粉一千六百包赤糖八百五十包黄豆一百二十四包竹竿三十五件藥材一百五十九件拷皮一百五十九件荔乾八十五箱葵扇六十件冰糖五十一包桐油五十桶籐三十件紅木十四件舊銅鐵一百三十二件又寗紹公司之新寗紹輪船裝去之貨有麵粉一千五百包白米四百另一包花生一百包甘蔗四百十件洋布二百零五箱黄豆二百三十四包香爐一百四千三件芝蔴五十五包生油六十桶機油二十桶汽油一百三十杮蚶子三十件雜貨三百九十五件轉口白米二百十四包藥材四十七件（温州）招商局之海晏輪船昨日裝往温州之貨有白米三千二百零八包赤糖七百十五包豆餅四百塊麵粉二百五十包飛花四百零五包麩皮二百包洋布一百三十七箱洋燭一百箱香烟二十九水果十四件雜貨六百十六件 
[日本皇后號將抵淞]  
　　昌興公司日本皇后號由香港開來二十四號（今日）晚二點鐘可抵吳淞即須開往温古武接客小火輪二十五號上午九點三十分至新關碼頭送客小火輪二十五號下午五點鐘由新關碼頭開往吳淞 
[定海同鄉會選舉董事揭曉]  
　　定海旅滬同鄉會於舊曆二月十一日開成立大會業誌前報茲悉是日因選舉票過多當日不及檢齊昨始竣事計多數當選會董四十五名次多數候補會董十五名現定陰曆本月十八日下午二時在公共租界貴州路六號複選正副會長云茲將當選人名次列下朱葆三錢達三丁梅生張康甫周金箴陳箴堂丁紫垣賀宗唐劉鴻生唐華九樂葆庭范錦章錢德潤孫雨階朱子奎韓芸畊程慶濤丁艗仙王松堂許廷佐鄭雪塘顔舜玉孫彌卿劉寳餘賀其良武棣森洪文廷洪莪卿蕭金純胡鳴鳳沈任夫蔣昌林錢聨珠王崇清蔣葆初朱子衡王崇虞朱琪祥阮蔭篁何友笙王啓宇王清夫劉同福吳啓梅沈秋蓀（候補當選從略） 
[華洋義賑會之聲明]  
　　日前上海學生急募振欵大會以開剖急募振捐竹筒未經學生代表到場監視提出質問惟用華洋義振會名稱昨日華洋義振會以此事關係至鉅特致函上海學生急募振欵大會陳炳章云連日報載各校代表爲開竹筒事有紛紛詰責華洋義振會等語查此次急募振欵大會係連合各團體共同組織與敝會分爲兩種機關至開剖竹筒敝會亦未與聞閲報載各校代表對於詰問一層用華洋義振會名稱並解决問題内第三項參與華洋義振會理事會討論賑欵用途一節未免出於誤會相應備函聲明即祈轉達各校週知以昭實在云云 
[時間守約會交付賑欵]  
　　時間守約會前月發起籌欵賑濟北方災民除費用外實數共籌得洋二百五十四元因券欵中有未交到者故暫存總務科收貯刻因災情甚急待欵甚殷總務科馮君寗願犧牲墊出即日交新會計李漢鴻并書記顔伯棉親交到黄浦灘華洋義賑會辦事處并取回收條存據以清手續矣至於馮君日前付支過會務四百七十餘元此次徴求會員行將結束無論所得多寡槪歸會務應用馮君并不即提回去 
[花界籌賑團開會紀]  
　　花界籌振團由老林黛玉金湘蛾洪第曼君琴寓金書玉姚第張書雲好第吟梅曼情十里紅美第徐第等發起於前日下午五時假一枝香西菜館開會集議到會者有憶情情第蔡詠春羅蘭晚霞洛娥蘋茹韻香十里紅金湘娥徐第曼君曼君曼倩洪第好第姚第琴寓金書玉老林黛玉牡丹紅雲第小林黛玉松梅蓮花高鳳含第醉紅金洪其派代表與會者有高翠玉雲蘭芳醉春吟梅等當即籌議勸募辦法每人各帶去捐册一本並分取徽章多種以便贈送捐户是日到會者均加入發起人之列昨日洪第以捐册一本不敷應用特向聨合急募振欵會添取二本云 
[賽槍會競射紀]  
　　昨日（二十二日星期二）早晨七時至九時下午四時至六時木埠萬國客槍會在虹口靶子場比賽第十次中華盃及本月份月盃又第二十次銀盾中西各員到場者約計三十餘人是日天色暗淡東北風頗緊且氣候極冷賽員咸感困苦茲將比賽結果分别錄下第十次中華盃五百六百碼每墩各賽十　限於華員最優者三名如下（一）射擊敎練排長陳景塘九十二分（得盃）（二）隊員王衍慶八十三分加一分共八十四分（三）排長郝伯陽八十五分讓四分凈八十一分本月份月盃六百碼各賽十響每班得奬者如下（愛混班）英人好治司四十八分勝（愛字班）華人陳景塘四十五分勝（皮字班）瑞士人韋白四十三分勝（西字班）日人大島德次四十一分勝（地字班）不足法定人數無比賽第二十次銀盾七百碼各賽十五響有奬者九名錄下（一）英人愛而别脱七十二分奬十分（二）威而斯人中納浦七十一分奬九分（三）瑞士人馬秋七十一分奬八分（四）英人好治司七十分奬七分（五）華人陳景塘六十八分奬六分（六）美人桑埃六十六分奬五分（七）日人伊籐一郎六十分奬四分（八）英人羅司五十八分奬三分（九）美人勞白之五十七分奬二分又聞該會地字班會員華人王衍慶連勝月盃有六次之多統扭分數成績亦異常優美業由該會董事部决議即日將王君推升愛混班已通告全體會員一躍連升四級似屬罕見近來華人射擊進步於此可見一斑矣 
[國民大會策進會將開會員會]  
　　國民大會策進會因各省區出發代表未能如期蒞滬乃由評幹聨席會議决定本月陽曆二十五日午後二時開會員會另籌鼓吹國民愛國進行方法昨已通告各團體代表其文如下敬啓者查三月三日評幹聨席會議决定三月二十五日午後二時開全體會員會議解决本會一應進行方針現爲期已近特此通告務祈台駕准於三月二十五日即舊曆二月十六日午後准二時到會出席勿遲至禱并請先生將對於此後進行方針發抒意見儘三月二十四日午前送至本會事務所以便編製議案毋任盼切 
[俄國人酒後開槍案之宣判]  
　　庽居虹口兆豐路十八號門牌外國旅館内之西人强生指控隔房所住之俄國人華爾泡林向伊開放洋槍意圖射擊謀害等情經該管捕房檢舉於公共公廨迭次開庭審訊終結聽候宣判各節均詳本報昨日星期三届本案宣判之期上午九時許兩造律師相繼到廨旋捕房亦將被告傳案由原審官張襄讞會同英赫副領事升座宣佈判决詞如下被告罰洋三百元充公無洋改押西牢一月以儆 
[汽車撞斃男孩杂之續訊]  
　　某公司所雇之汽車夫薛阿四於本月十三號駕駛運貨汽車經過滬西卡德路將袁子發所拉之黄包車撞翻碾斃乘客婦人徐張氏所抱小孩少全並傷及該氏與該黄包車夫身體業經捕房將傷者送院醫治死者報請公共公廨騐明棺殮並判該汽車夫存洋五百元作保候示等情已誌本報茲悉兩受傷人均由醫院治愈是以昨晨該管新開捕房派華探何正喜與五號西探帶同徐張氏袁子發將薛阿四傳案由張襄讞會同英赫副領事升座訊據五號西探上堂陳述案情畢問官即向氏及袁訊問當時肇事情形一過命薛仍存洋保出氏與袁退候下禮拜一捕房是否對於本案執行檢舉再行核奪 
[華商電車撞斃男孩案之傳訊]  
　　華商八號電車二十五號司機姜泰山在中華路大南門迤西將寡婦張陳氏之六歲幼子張桂寳撞傷碾斃報請地檢廳派員騐明候究等情已誌前報前日午後淞滬警察廳司法科備文飭警將姜泰山函解地檢劇歸案訊辦昨日該廳派警往西白漾弄將該氏傳案候訊 
[南滙學界控縣視學電]  
　　南滙學界金一等向省道各署呈控縣視學徐守清等情已誌本報茲將金一致王省長電文錄下南京王省長胡敎育廳長鈞鑒本邑縣視學徐守清近數年來貪念大熾與子承禧相爲表裏兼營非分識者見其今昔異趨早已大滋物議乃渠以服務視學尚奔走多勞近見勸學所長黄紳報廷辭職因乘機爲其親家現第三科主任顧忠宣鼎力推毂而已即擬取代之聞已由署呈請核委在案查顧紳年近七旬精力衰疲奚能膺茲繁劇而徐守清爲最便於己使人當其勞而己任其逸微論渠現已不足以資矜式跡其居心已不堪問茲爲全邑敎育計除　陳徐守清劣跡積行呈請撤委外專此電達仰祈將顧忠宣第三科主任一職暫勿改委藉符輿論金一叩 
[浦東電燈之推廣]  
　　浦東電燈自爛泥渡陸家嘴一帶放光後該電氣公司對於其他各處裝燈接線着着進行現洋涇鎭各商店都已裝就聞今晚即可通電放光云 
[禁售槍上戒烟丸之省令]  
　　滬海道尹淞滬警廳江海關監督上海縣知事均接江蘇省長訓令云案據江蘇全省警務處長兼省會警察廳長王桂林呈稱竊於本年二月念三日據泰縣知事兼警察所長菇慶琛呈報案查九年十二月間奉鈞處令以據銅山縣警察局呈報有種俗名白藥丸又名槍上戒烟丸毒質與嗎啡相等令縣查禁等因即經通令各巡官一體嚴密查禁以除烟毒去後茲據縣屬曲塘分警所長吳振乾呈以竊維鴉片之害甚於洪水猛獸夫人類能知之亦類能言之然其爲害不過使人廢時失業身體　弱而已吸者之生命固無傷也乃自烟禁厲行以來烟膏吸食有觸法網於是而紅白槍上戒烟丸遂葉機而入其名曰戒烟則對官廳之不能加以干涉其吸在槍上則有烟霞癖者藉此仍可吐霧噴雲且烟泡之吸每泡僅吸一次而戒烟丸即可吸至三次四次不等雖其主要成分未經化學試驗不敢妄爲確定然曲塘一帶吸食此戒烟丸者大都面目青黄皮膚黝黑且有踵潰之虞是其中含有毒質不在鴉片之下實無疑養理合備文連同購來槍上戒烟丸二粒呈請鑒核迅賜轉呈通令各區一體嚴禁以維人道而遏害源不勝待命之至等情呈報前來知事查閲該分所長購送之紅白槍上戒烟丸諒即前禁白藥丸一類然非化驗性質究竟如何未優以空言斷定除指令外理合將來丸二粒固封呈請鑒核轉呈省署禁烟處化騐性質指令祇遵等情並附送紅白槍上戒烟丸二粒到處據此除指令外當將此丸令發省警廳飭員化騐去後茲據該廳呈復飭據醫員秦岡分析化騐報稱該丸確含海羅英毒質爲害不在嗎啡之下合將化騐報告書呈報鑒核等情前來查此項紅白藥丸旣據該廳醫員化騐明確含有海羅英毒質爲害甚烈自應嚴禁銷售以免蔓延除指令並分别通令各局所嚴查禁售外理合抄呈該廳化騐書具文呈報鑒核俯賜通令嚴禁實爲公便等情並附報告書一件到署據此除指令並分行外合行令仰遵照嚴禁銷售以遏害源是爲至要切切此令 
[司法部修正訴訟費用規則（續）]  
　　第八條民事强制執行依執行物之拍賣金額按左列等差徴收執行費用一二十五元未滿三角二二十五元以上五十元未滿五角三五十元以上百元未滿一元四百元以上二百五十元未滿一元八角五二百五十元以上五百元未滿二元五角六五百元以上千元以下三元五角七逾千元者每千元加收一元五角不滿千元者亦按千元計算執行物不經拍賣者依其金額或價額徴收前項費用十分之五第二條第二項及第三項規定於前項金額或價額準用之第九條民事當事人或刑事被告人及訴訟利害關係人請求鈔給案卷應徴收鈔錄費抄錄費每百字連紙徴收銀幣一角不滿百字者亦按百字計算第十條民事送達判詞票及其他關於訴訟之文書應向當事人徴收送達費送達費每件徴收銀幣一角但送達於十里以外者每五里加收銀幣五分不能於一日之内往返者每日另收食宿費五角並收舟車實費由郵便送達者應按郵費徴收第十一條訴訟費用高等審判廳及審判處得因必要情形擬定數額呈請司法部核准後加收但不得超過原額十分之五第十二條審判費用執行費用抄錄費及送達費一律貼用訴訟印紙第十三條審判費用應於起訴上訴或爲聲請聲明時繳納若有未繳或繳不足額者審判衙門應定相當期間責令照繳或補繳逾前項期間不遵繳亦不聲請救助者應駁回其訴上訴或聲請聲明審判費用以外應徴收之訴訟費用得命民事當事人預繳第十四條民事或刑事證人到庭費每次銀幣五角鑒定人到庭費每次銀幣五角以上五元以下由審判衙門酌定證人及鑒定人之食宿費每日銀幣五角以上二元以下由審判衙門酌定證人鑒定人之舟車費按實數計算前二項之費用得命民事當事人或刑事被告人預綠第十五條當事人因無力繳納費用請求助者應具聲請救助狀加取舖保或鄰户切結審判衙門於准許救助後查明當事人不應受救助者其應繳納之訴訟費用得向該當事人或具保結人徴收第十六條本規則第二條至第七條於附帶私訴不適用之但移送民事庭後以獨立之民事訴訟論第十七條本規則自民國十年三月一日施行 
[旅滬潮州學生會定期開會]  
旅滬潮州學生會成立半載會務頗爲發達本届新會員加入者頗多該會現定本月二十六日下午二時假法租界洋行街潮州會館開大會改選職員並討論進行方針 
[普益社佈種牛痘忙]  
南巿普益社附設牛痘局訂期施種牛痘已誌本報茲悉該社昨前兩日間由勸學所紹介至社成延醫往種者已有二百人之譜紛至沓來極形忙碌除已請定周仲衡張竹君石美玉席時泰男女西醫外復又添請陳元英顧南羣兩醫士云 
[更換行駛軍工路汽車牌照]  
滬北工巡捐局局長汪洋昨出佈告云照得行駛軍工路之汽車上年經本局另製車照並特别製藍地白字磁牌分别捐發在案茲查各汽車所領磁牌時有字跡剝落不易辨認者亦有已領磁牌而隠匿不捐車照者殊非鄭重車證之道現本局另製白地黑字磁牌一種於陽曆四月一日起將舊牌一律收回更換新牌以便稽考爲此佈告各車主一體周知届時務將舊牌來局掉換新牌並不收納牌價自此以後舊磁牌一律作廢切勿自誤特此佈告 
[重造四川路橋預誌]  
工部局出示自三月三十一日起四川路橋斷絶往來以便重造 
[南陽燭皂廠分設發行所]  
本埠南陽燭皂廠設在法租界打鐵浜已有二十餘載所出洋燭及地球玉壺商標等肥皂迭在南北洋賽會獲得優等奬憑茲該廠又續出金馬牌肥皂一種在虹口老垃圾橋塊分設發行所定於十六日開幕 
[預備舉行戊祭]  
松滬何護軍使昨日令行上海防守司令榮　一及淞滬警廳徐國樑並各軍隊文云查禮制館頒行關岳合祀典禮以每歲春秋分節氣後第一戊日爲致祭之期本年春分後第一戊日爲三月二十六日即陰曆二月十七日應即照章致祭除松江地方已訓令王司令就地舉行外所有上海地方應於是日上午七時在上海關帝廟内舉行由本使親開主祭派上海防守司令榮道一爲東序分獻淞滬警察廳廳長徐國樑爲西序分獻本署參謀長汪慶辰上海縣知事沈寳昌爲糾儀官均着祭服其餘團長以上各一員一律倍祭有祭服者着祭服無祭服者應着乙種常服一切禮式儀節均照成案辦理合亟令知仰即一體遵照此令 
[日昇昌案之審廳布告]  
上海地方審判廳昨發布告云案查日昇昌倒閉一案前准京師地方審判廳函請查照上年一二兩次分配原案爲第三次之分配業經本廳依法公布並登報諭令滬號各債權人於本月十二日前赴上海總商會報到并陳述意見各在案茲准上海總商會函稱是日來會報到者僅有袁逵珊董槐庭余幼甫馮仲軼王光鼎陳子康及馬步洲之代表蔡倪培等七人均聲明靜候定期分配外所有未經報到各户仰於本年四月十五日以前迅即照章前往上海總商會報到並各陳述意見以憑續行示期分配毋得觀望自誤切切特此布告計開未經報到各户如左昇記•晉記•息記•楊賢記•李吉塢 
[昨日公共公廨訊案紀]  
昨晨公共公廨民四庭由關讞員會同美丁副領事訊理（一）美商科發藥房訴前買辦吳敬仲私用賬欵案業已判决被告照數償還無欵拘押茲被告延律師到堂聲稱吳在押已久無從覓保且其舊病將次復發請求開釋原告律師聞語反對而中國紅十字會亦延律師到堂聲稱吳前充該會書記時輒將該會還科發之藥價共計四千餘金私行收用此案已判吳歸償然仍未理故不能將其開釋云云（結果）改期七天由被告證明病狀再核（二）寡婦翁羅氏延甘維露律師請求給諭執管其故夫翁金奎（即解金奎）之遺産案前判派員查明死者財産報告再核茲因調查手續未齊（結果）改期七天訊理（三）錢坤榮訴王辛歧不付期票洋九百元案前判被告償還由原告查明被告財産報告再核茲由原告律師將調查情形陳述之下（結果）着被告具結聲明原告律師所稱被告有地皮兩方變賣除償押欵外如有餘利願還原告欠欵字樣准予開釋（四）信孚行訴姜若鏞（即姜雲卿之子）不理擔保欠欵案已經判决被告照數賠償茲原告律師到堂請求執行堂諭而被告之律師則要求將被告開釋（結果）應函請青浦縣知事查明重固卿姜雲卿名下田地十二畝是否抵押抑仍爲姜雲卿管業候復廨再核被告具結出外候訊（五）美生印書館等同訴德國人弼德爾不理欠欵案（結果）展期訊理（六）僧人妙昌訴同敎寳蓮紫涵地皮糾葛案（結果）改期下禮拜三續訊（七）姚偉才訴李遐昌不理塾欵案由原告代表高露律師與被告律師互辯一過（結果）候核供宣判又午後民四庭由李襄讞會同美約副領事訊理（一）同德泰號訴陳福泰五金號主陳孝仁定貨不出請追損失案訊明此案實係在逃之掮客榮姓趁被告往無錫之際至其店内向被告之妻騙蓋圖章於書就之定單上交由原告起訴（結果）以原告證據不足註銷（二）柳冰根訴邱聖香不還借洋一百元並借去衣服案訊明借衣無憑駁回借洋屬實（結果）着被告償還原告洋一百元及利息並繳堂費（三）馮益源訴邱聖香不理賬銀一百七十四兩七錢二分案（結果）原告臨訊不到註銷（四）陳忠樞訴張濟堂裕興不理賬欵案原告以案經了結請求註銷（結果）照准 
[指控捲欵逃避案註銷]  
韓有剛前延律師代表投法公堂控夥翁蘭芳捲欵逃避請求訊究等情被告亦由律師代辯一切判覆訊再核在案昨又傳訊先由原告律師聲稱此案被告方面已經托人出塲向京告理處應請堂上銷案被告律師稍原告前以捲欵逃逸等詞在案具控迄今未將證據檢出應請堂上注意中西官判旣經在外理楚准予註銷堂費由原告負擔 
[芝罘路火警]  
昨晚七時許芝罘路五號門牌王姓後進房屋不戒於火霎時冒穿屋頂當由巡捕鳴笛報警立經救火會驅皮帶車到場灌救熄滅計焚燬樓房一幢事後由捕頭飭探傳該肇禍事主到捕房訊究起火情形再行核辦 
[愛爾近路火警]  
西虹口愛爾近路培德里三衖四百四十六號門牌紹興人宋姓家前晚夜半兩句餘鐘忽然火起霎時冒穿屋頂延燒四百四十七號及四百四十五四百四十四四十三號等四石庫門房屋並四百四十二四十一號等樓面由救火會員各驅消防汽車馬車馳往澆熄計共焚燬房屋十餘間事後該管捕房捕頭以起火之家保有火險因即派探詳查復候核奪矣 
[霞飛路楊樹上發現縊斃男屍]  
法新租界霞飛路楊樹上於前日早晨懸有年約五十身穿竹布長衫元色布鞋子男屍一具當爲巡捕查見報告盧家灣捕房飭探前往察得該屍形似湘鄂方面之人委係自縊峰死旋在死者身畔抄出湖北彩票三張餘無别物當即將屍車送同仁輔元堂騐屍所昨日由中西讞員蒞所騐明縊斃屬實因無屍屬諭令由堂棺殮候核 
[被誣拐逃之保釋]  
高昌廟鞋子店主張福泰控張龍泉拐匿伊妻等情當由警署將原被移送地檢廳經檢廳經檢察官訊供之下諭令被告收押候示在案茲悉此案發生後該處附近各商號十餘家以福泰之妻實與店夥朱作林通姦偕逃該原告不應揑詞誣控乃聨名投檢廳具詞聲請澈究前日該廳飭派法警偵查明確昨日諭令將張龍泉開釋一面諭緝朱作林等到案再訊 
[擅開汽車肇禍之押儆]  
虞瑞德於上月間將某洋人之汽車私行開駛出外致將女子許三妹撞倒受傷甚重後由巡捕到來將虞及西崽林成興王心官等一併拘入捕房女子飭送醫院醫治諭候傷痊再核在案昨因原告傷愈故由捕房將虞等解送法公堂請究先由許三妹聲稱是日女子在途游玩虞所駕之汽車是從背後疾駛而來致將女子撞倒今始醫愈請求訊究詰之虞瑞德供民人素來不諳司機是日實由西崽林成興令民人開駛致肇此禍林成興供實係民人令虞學習開駛是實王心官供是日虞瑞德學開汽車時民人雖坐在車内不敢囑令開駛中西讞員判虞押西牢六個月林押四個月王押滿一個月以儆醫費由虞員擔 
[私賣烟土烟膏之科罰]  
法捕房偵悉居民王四觀家私賣烟土又章又次家秘密售賣烟膏實屬有違禁令故於日前由西探阿而風西君督同包探等前往各該處抄出烟土十一包烟膏數缸連同王等一併帶入捕房諭令王等文保出外聽候核奪在案昨日傳至法公堂請究先由西探上堂稟明前情詰之王等供認私賣烟土烟膏不諱中西官判着王罰洋二百五十元章罰洋七十五元充公抄案之烟土烟膏一併銷燬 
[烟賭案之懲罰]  
周三山在楊樹浦臨青路伊之家内私售燈吃洋烟並邀人聚賭抽頭前日被該管捕房華探目楊阿泉與一百二十號西探查悉往將周與烟賭各人王阿大劉金華沈根全沈維維王林林周成成周如華周吉生周長發周章生周小生周八張裕發羅文仁王亮卿朱步和陸榮和等一併拘獲抄出烟賭各具昨解公共公廨由中西官質訊之下判周三山押西牢一月餘人到案者每名罰洋三元不到者將存於捕房之保洋充公烟賭具銷燬 
[私設烟間之科罰]  
山東人蕭孟謝沈金生因與宋老四在公共租界福建路（即石路）六百七十三號門牌某衣莊樓上開設私烟間被老閘捕房捕頭偵悉於前日派令中西包探協往將蕭沈宋三人連同烟客周幹臣錢培生沙田秋李壽寛李玉亭劉進恩王修山楚子山趙老四丁明卿等及烟具一併帶入捕房昨解公共公廨經俞襄讞會同英包副領事研訊屬實判蕭沈兩人各罰洋三十元宋罰二十元餘人各罰洋三元一併充公烟具焚燬 
[科罰大批賭徒]  
浦東洋涇鎭西北里許陸姓家近來擺設賭臺每夜入局與賭計達數十人前晚爲三區二分署趙警佐訪悉督同巡官長警馳往拘獲大批賭徒四十餘人連同賭具一併帶署判每名罰洋三元賭具銷燬 
[竊賊又犯搶案之懲辦]  
清江人孫德甫徐州人王四因串竊楊樹浦務二千五百五十三號門牌居人董厚之價值四百元金珠飾物案發被捕解由公共公廨命押候查究旋由華探目楊阿泉包探程明德季立仁張玉嶺與一百二十號西探查得平凉路居民胡銀海與蘭路居民周長福兩家前被匪人糾黨持械入内刦去價值二百餘元之衣服等物一案亦係孫王二人所爲因再向兩被告詢明消贓地點前往吊出贓物將事主傳到捕房認明屬實遂於昨晨傳同事主將被告解請中西官質訊之下判决孫押西牢兩年王押九月期滿逐出租界贓交各原告認領 
[攫鴉片烟押一月]  
婦人薛潘氏前晚身帶鴉片烟一大盒行經山東路被流氓翟阿妙得悉上前攫取圖逃經氏鳴捕將翟追獲搜出烟膏帶入捕房昨解公共公廨經中西官訊實判翟押西牢一月示儆烟膏送海關焚燬 
[誌謝]  
科學雜誌第十六卷第二期業已出版昨承該雜誌社惠贈一册誌此道謝雜評二 
[條例（訥）]  
京電董康擬訂官吏犯贓治罪條例殆有感於今日貪官污吏之多思有以整理之也雖然今日政治之惡濁貪官污吏之多由於大官大吏爲之倡而此大官大吏之貪污試問條例之力能及之否且從前亦未嘗無犯贓治罪條例袁世凱曾用此條例以槍斃王治馨然而大官大吏未嘗懼貪污之風未嘗稍減蓋以偶用之而不能通行於一般高等官吏也是故法雖嚴而不能行則法亦等於廢紙中國條例之多多於牛毛然有一能實行者乎吾憶水滸傳鐵牛語曰條例條例若還依得天下不亂了此快語正可用於今日公布欄 
[上海地方審判廳]  
批示一件程鳳剛爲聲明盤店呈請備秦由呈悉王可誠等訴案業經本廳定期傳審究竟睦吳氏與豫豐恒有無股東關係一經集訊自能明瞭該氏所請備　應毋庸議此批一件唐馥棠狀領圖據欵洋由准領此批一件李文祥狀請退保由狀悉准予退保此批一件程蔭庭狀請批示由狀悉着即來廳候諭此批一件楊鼎臣狀諸給領由狀悉已飭傳矣着即遵期來案聽候訊奪此批一件吕順發狀交欵洋由准交此批一件孫靜山狀請啓封由訴悉應俟江蘇高等實判國將本案卷宗發回時再予核辭此批一件奚金發狀交欵洋由准交此批一件徐尚亭狀請移提由狀悉候再函催慈谿縣知事迅予查照辦理此批一件楊阿囝狀請給領由狀悉查本案卷宗尚未奉高等廳發還所請應從緩議此批一件丁兆雲狀保施氏由准保此批一件李序賭狀請執行由狀悉候派吏照判執行此批以上三月二十二日公未送　（全文在本廳揭示塲公布）第五十號（民一庭）一件王書齋與葉星如等違約糾葛控訴一案茲本廳定於本月三十一日下午一時開庭審理仰該被傳人依期投廳候審毋違特此公示判决主文（民一庭）件判决唐洪生與張梅鄖爲債務逵訟一案主文張梅鄖應債還唐洪生本利洋二百元本案訴訟費用歸張梅即負擔一件判决陸松圖與秦渭清等租地控訴一案主文原判關於秦渭清所有之二千九百步田面歸原告糧户陸姓所有及秦渭清承種之該田步數贖清丈局憑單計算原揩載老步數取銷秦渭清應得之二千九百步清丈單照灶沙地大例一律更正歸糧户陸姓繳費收執墾務局部照（關於二千九百步部分）亦由糧户陸姓繳價具領並應查照塲知事原　并江李二董贊成之辦法酌量增租部分撤銷控訴人在第一審其餘之請求駁回控訴及其餘附帶控訴併予駁回本審訟費兩造各自負擔（民二庭）一件判决曹愼齊訴馮子卿　單糾葛一案主文原告人之請求駁回訟費歸原告人負擔一件决定張掌銓聲明抗告一案主文原批示撤銷周文照對於抗告人返還墳柴之請求應由南滙縣公署另案予以審判一件决定季恩芳聲明抗告一案主文本件抗告駁回抗告費用歸抗告人負擔一件决定張全林與方仲翔交　涉訟聲請受理一案主文本件聲請駁回訴訟印紙費洋十九元五角發　一件判决李敬記訴茅秦隆等欠租糾葛一案主文閘北恒豐路總業里二十一號十二號十三號二十七號九號樓房共五幢着聚隆馮家彌蔣玉書王雲亭蔣榮陵各自運　茅聚隆欠李敬記租洋十一元馮家弼欠李敬記賴洋六十元蔣玉書欠李敬記租洋二十六元王雲亭蔣榮陵欠李敬記租洋四十元均應如數清償其自本年舊曆三月起租洋仍應各自照約付至遷讓之日爲止訟費茅聚隆負擔十分之一馮家弼負擔十分之四蔣玉書負擔十分之二王雲亭蔣榮陵負擔十分之三以上三月二十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[檀島旅行記（五）] [  朽木]  
　　（六）檀島之名勝檀山羣島錯列北太平洋中最有名者爲夏威夷島希魯巿之火山山名基那烏依亞Kilauea距火奴魯魯僅一日海程航行希魯之船每週約開兩次遊客終年絡繹不絶尤美人爲多夏威夷羣島前此皆火山惟漸次熄滅即華湖島火奴魯魯附近火山裂發之口至今猶存第希魯之基那烏依亞山無論何時均光熖熊熊其噴出之火約高出海面一萬尺船未抵港即可遥望尤以夜景爲最奇絶惜記者因事滯留尚未往觀僅能略言其槪他日往遊當詳述其奇以餉諸君也住火奴魯魯則有外基基Wailiiki海賓兩旁夾植棕椰綠陰載道汽車終日往來不絶海濱之公共海浴塲炎口當空或夕陽西下均有紅男綠女載沈載浮亦有月夜游泳者不數武爲本島第一大旅舍名模安那MoanaHotel及此間最有名之水族館現歸夏威夷大學管理海洋産物羅列殆遍尤以魚類爲夥往遊其中無異作海旅行平日入門費僅每人二十五錢星期六及星期日則不取費以便學生往觀巿中有卡夏米夏一世銅像矗立於民政署前該署即從前之王宫也巿之北部爲博物館凡夏威夷昔日之古物風俗房舍歷史均有模型每日公開任人遊覽前王時代之冠胄王座及以人牙鑲成之用器尤爲奪目巿中火山遺跡曰Pmmchbowl以地居山腰平仰如孟故得此名由巿内乘汽車約二十分鐘可至離巿六里之巴里Pali 
筆記 
[開學記（三）] [  禹鐘]  
　　余正靜察其狀訝其不倫蔡生忽語余曰君知諸生之作是狀者有故乎余曰余殊疑其有機心似此現象殆非出自天眞也蔡生點首曰然子眼力良佳蓋今日君未至時各級選舉級長事前皆竭力運動冀得情感敦篤者當其選迨啓匭如願者喜失望者怨一霎間遂搆成此機械之小世界嗟乎我等辦學垂十年終日敎人以善而卒未泯羣童營競之私吾友必嗔其無狀矣余笑應之曰三代以下惟恐不好名諸生以一級長而致此者蓋名心有以激之所觸我悲者則今日各省選舉之聲方大盛人苟左手懸重金則右手當選之票續續進矣其人或曾爲劇盜或宵人或曾鵠立娼門迎豪客者皆不問也而貪夫殉財見茲事之可以漁利則羣相奔走以濟其奸一票取值三百金或四五百金歸則爲其妻女購衣飾餘亦可以置薄産嗟乎此方寸選舉之票若秤其罪惡之重量在萬噸上矣余詞至此鈴聲鏜然作聲起處似呼光陰意詔人珍惜光陰也於是羣童聞聲爭趨集成隊校長金公率諸生由廊廡入禮堂諸師亦依次進其時一堂肅然壁上時鐘擺動之聲亦覺徐疾有度異於平時而余佻薄之氣亦爲之驟歛嗟乎自我不見此開學之儀者垂十載矣此十載中我面目屢改鬢髮復爲風塵所污而吾所擅唱之開學歌亦已不留一字於腦府雖然我今即能盡憶之而我清脆之歌喉已隨年歲而變不復能諧合節奏我若抗聲而歌則直非開學之歌大類舞臺之歌人而歌又不能中節者使羣童聆之必譁笑不置矣 
藝評 
[兩部瑣言（二）] [  半塘]  
　　迄後唐竟有伶官之設唐莊宗出身此中後雖貴爲天子而亦降皇帝之尊威親爲扮演迨亦時下所謂特别票友之客串者歟然此風僅流行於貴族文人之會社猶未徧於普通社會也宋元之際傳奇雜劇作者代興其時扮演若何雖無信史之足徴要之古樂至此迭經蜕化殆全失其廬山眞相舉夫音律之學歌舞之文已盡納諸傳奇雜劇之中而戲劇之局勢成矣 
　　明末清初爲戲劇流行之新紀元傳奇劇本之著作旣較前代爲盛加以學士名流之提創戲曲一道遂漸遍及於普通社會成班演唱者實繁有徒然馳譽當時而延傳於近世者惟崑弋兩派崑弋云何蓋皆以其産出地之崑山弋陽而得名也演唱資料多取材於前代之傳奇雜劇及當世名人之著述長生殿西廂記琵琶記牡丹亭桃花扇燕子箋西樓記等等皆爲最著於時者弋陽腔較崑爲古拙而潛氣内運崑曲婉折而雋韻餘味曲包雖亦爲世俗之樂而情詞優美歌舞咸宜佐之以絃管鐃鼓古樂歌之遺意實賴之綿一綫之延但弋有時偏重武功若擋馬盜甲等折崑則專擅文曲分道揚鑣各極其盛及至雍乾之交朝議右文於是李笠翁蔣心餘袁子才畢秋帆諸名流宏獎提腋崑劇遂應運風行不可一世風氣所被士大夫大多笛横碧玉板按紅牙雅具管領春風之度於斯時也崑劇之勢乃優越於弋陽腔矣非陽春白雪終不適於普通之見聞而武劇缺乏亦殊於呌座力量至有關聨於是有崑弋合班之制興矣然此制之起原崑劇已在衰落時代皮黄已崛起隆興隠然有替代之象崑弋合組成班蓋亦謀所以抵抗皮黄劇而致然也 
新聞拾遺 
[樂極生悲] [  隠厂]  
　　近日南京天氣和暖放風箏者甚多有某局長之如夫人精手工喜游戲特用紅綾糊一風箏爲蜈蚣形飾以彩色頗爲美觀並繫以響鈴四十八個尤爲特色昨乘馬車至雨花臺縱放高懸空際觀者莫不喝采後因風小風箏下墜如夫人持線奔跑跑未百武不料該山石子甚滑一不留心滑跌地下直由山頂滾至山簏頭破血流衣服滿沾泥土風箏亦斷線落去隨即由馬車夫將其扶入車中拖往廣濟醫院診治 
[氣極發瘋] [  涵生]  
　　本埠老垃圾橋延吉里某姓少婦年約二十餘歲頗有姿色昔時夫婦在家相敬如賓前日不知何故互相爭閙其夫素性暴烈即上前痛毆後經鄰人聞悉立即勸止乃少婦心鬰甚逐日哭泣不數日已成神經病至昨日下午出外口中喃喃自語忽見一年紀相仿之少年道過婦急趨前抱之大呼謂我等君已久少年見狀面已通紅無言相答後有警捕來拘入捕房不知如何了結也 
小説 
[社會小説衆醉獨醒（二九五）] [  瞻廬]  
　　第四十六回曹詩翁痴想文苑傳賈太史謬附逸民篇這一會子嗆得利害良久説不出話把面部漲得通紅鼻涕眼涙都一齊嗆了出來在這欬嗆聲中詩社裏許多吟友個個揚着腦袋高視闊步做出那自命千秋的模樣你也擒出詩稿我也摸出詩箋彼此交換誦讀嚶嚶嗡嗡千百個黄蜂蒼蠅又在詩社裏作祟惟有吕郭夫人别轉了頭只在那裏吁氣（别有感慨）吕文甫道拙作第二聨（孤心苦詣歸空帳軟玉温香抱木牌）這十四個字自信倒也工緻曹墨亭道下句更妙妙在引用成語欲一些看不出是成語西廂記上只説軟玉温香抱滿懷你把滿懷二字換作木牌比原句勝過十倍這呌做青出於藍而勝於藍冰生於水而寒於水者耳廉老頭兒道曹墨翁的大作引用成語何嘗不妙但看起筆兩句（自從盤古分天地夫配陽兮婦配陰）首句雖用成語卻用得堂皇冠冕包羅萬象次句看似平常然而細細研究起來卻是妙想天開算得宇宙間有數的文字這時方先生欬嗆已止廳得這般講便把（夫配陽兮婦配陰）七個字放在嘴裡咀嚼咀嚼了一會子覺得没甚滋味便道廉吟兄怎麽賞識這一句詩其間有甚麽深意左不過是夫配陽剛婦配陰柔的老話罷了你説是宇宙間有數的文字倒要請道其詳廉老頭兒道社長先生你原來但知其一不知其二墨翁這一句詩卻是妙語雙關匪夷所思就那字面上看來夫配陽剛婦配陰柔似乎是些陳腐話然而這個配字又可移作别解夫配陽者陰間的夫和陽間的婦成配之謂也婦配陰者陽間的婦和陰間的夫成配之謂也陰夫配陽婦陽婦配陰夫這便喚做（夫配陽兮婦配陰） 
餘瀋[  鄭公武]  
　　懷壯志易成壯志難而有志竟成之語不過得意後之得意語未得意者之無聊自慰語耳　　亡國之苦非苦於一旦大販屈服於人而苦於受人之朘削蠶食而不知迨乎有覺已是受桎之獅在圄之虎天下大勢惟英雄與美人能左右之　　女不必貞要於有情有情無不貞也士不必高要在能清能清無不高也（却贈） 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答　　（一）投稿登載時本增刊得酌量增删其字句　　（一）投稿不登載者原稿恕不發還　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[歍𣤶談] [  老圃]  
　　歍哀都切𣤶才六切説文歍𣤶口相就也此即西人之Kiss通雅謂歍𣤶即歍欽伯牙水仙操曰歍欽傷宫仙不還伯姬引亦始歍欽何辜古音幽侵相轉故欽即𣤶今通語曰欽觜其作親觜者非也吳語或曰歍觜歍作古倭切古魚部音多轉歌麻故歍𣤶二字可連用亦可分用此二字雖甚古然用者絶少世説新語賈充自外還乳母抱兒在中庭兒見充喜踊充就乳母手中嗚之其妻郭氏遥望見謂充愛乳母此所謂嗚即説文之歍集韵歍嗚本相通也古景敎舊俗以歍𣤶示友愛之意新約中屢見之謂之聖歍今歐西風俗凡父子兄弟夫婦間皆以歍𣤶爲禮其男女相悦若新婚者尤行之頻繁少年作豔書輙曰歍𣤶一千徧猶華言千萬珍重耳嘗寄西人家夫婦皆老矣其夫出門而嗚入門而嗚朝朝暮暮嗚之弗斁又嘗游於通都之驛送行者皆嗚嗚聲清越所謂竹不如肉漸近自然此在華人觀之或以爲褻矣吾鄉人有留學歐洲者歸見其妻於疇人中抱而嗚之見者以爲狂其妻亦跼天蹐地不能自容而不知此固毆風歐人婦或因夫歸不嗚而至反目以爲醴酒不設夫之意怠之 
社會常識 
[劣紳] [  蔣遵憲]  
　　我國官吏之不良盡人而知固毋庸嘖述之矣惟地方紳士之劣者向少揭破而其惡劣之處確有甚於官者言之實覺傷心特執筆分節書之於后　　論勢力不講公理謂之劣紳　　擴充自己勢力欺壓鄉愚謂之劣紳　　侵吞公欵以肥私囊謂之劣紳　　經手訴訟賄賂公行謂之劣紳　　指是爲非武斷一方謂之劣紳　　順我者無不是的逆我者雖是亦非之劣紳　　侵占公有財産一本糊塗賬謂之劣紳　　侵占古蹟基地襲爲自己私産謂之劣紳　　買賣選舉票壟斷選舉謂之劣紳　　受親戚之囑託以直爲曲侮弄愚民謂之劣紳　　袒縱烟賭徴收規費謂之劣紳　　私吞敎育經費縮小敎育範圍折扣敎員薪水謂之劣紳　　反對清廉之長官保留貪墨之官吏謂之劣紳　　以一二人私意揑稱民意輿論公然快電請願謂之劣紳　　魚肉鄉愚假作威福之劣紳　　認金錢不認公理謂之劣紳　　遇事先講金錢先圖己利謂之省紳　　置地方公益事業於不顧謂之劣紳　　不作正直之論一味巿好於人謂之劣紳　　假借稱壽勒衆具賀竟吸民膏於無形謂之劣紳　　於一年三節之間收受地方人民之贈與至數十百起之多謂之劣紳　　串同貪官污吏敲吸民髓謂之劣紳（乙種酬） 
道德 
[組織小家庭之一問題] [  彰]  
　　舊家庭有種種之弊病實有改革之必要此今日一般之通論僕亦贊同者也惟組織新家庭而置其年老之父母於不顧殊非人情正道蓋在我們以上之年老者生長於舊家庭制度之中曾受兒女之累其所以辛辛苦苦勞而不怨者無非望其子女成長奉養以終天年耳苟組織新式小家庭不照管父母則老年之父母勢不能再操作以自給終到救離失所陷父母於死地夫吾人朋友往來受其恩惠恒思所以報之父母以全副之心血養吾敎吾使至於成人其有恩於吾不十倍百倍千倍萬倍於朋友乎何以視父母轉不若朋友反以怨報德忍心不顧清夜問心亦覺内疚神明否耶　　進而言之彼之所以出此者意以爲西人家庭骨肉之問無所謂孝弟則仿而行之亦不爲過但西人家庭骨肉之間果若此乎一觀胡適之先生留美時之藏暉室剳記可知西人亦未嘗不言孝行有名Dietz氏子者其妻爲人所殺氏子蹤跡得殺者手斃之以故得罪監禁終身其子LeslieDietz納司倪氏子竭力營救徒步周行全國遍謁各省之官吏議名人新聞記者得十萬餘人之答名爲其父請總統恩赦其孝行何讓緹縈孰謂西人不言孝行耶我國之主張非孝者觀於納司倪氏子可以悟矣（乙種酬） 
衛生 
[擇配中之衛生觀] [  鳳賓]  
　　患花柳病者不宜結婚患癆症者不宜結婚須先治痊而後談婚嫁有家室乃有子女有子女必須婚嫁而婚嫁之欲求愜意非易事也今人聨婣往往注重家世與財産不計其他而貽害於其子女殊令人蹙額而憐憫焉　　無論名門閨秀或小家碧玉苟適於治游染疾之郎君猶查花之墮溷其能自拔者鮮矣然而此種悲劇已於社會中一再表演之　　或患結核之症喀血未愈咳嗆未除遽爾結褵夫婦愈親密而傳染愈易卒至鴛鴦同命鸞鐃旋分尤使人浩歎不已也余非主張獨身主義者但與其有不健全之結婚無寗不結婚與其結婚後有疾病之纏綿無寗於結婚前加意審愼選擇身體康健者爲嘉耦則後悔自可蠲除　　身體不健全者宜俟治痊後再議結婚未爲遲也若令有疾之子女强爲合巹則新婚夫婦雙方同沾危害病者因之而愈劇未病者因傳染而失其健康此種情形吾人已屢見之而屢聞之矣　　往者已爲陳蹟可置不論吾獨於未來之伉儷懷無窮之期望也昔稗史中有云願天下有情人都成了眷屬余更願將成眷屬之人各葆其健康母爲帶病之結婚母作戕生之狎暱則倡隨之樂無垠而家道之昌指日可待矣 
[滅蠅之捷法生理科學士] [  戴錫南來稿]  
　　蠅之爲患二十世紀人類當已明瞭毋庸細贅故勿言其孳生之繁傳菌之多致疾之速但言滅蠅之捷法與凡注意公共衛生者討論之查殺蠅與滅蠅不同意殺蠅之方雖多例若粘蠅紙捕蠅機溺蠅壺之置備亦僅能殺其少數不主蠅類盡滅故滅蠅者滅蠅種之謂也當冬令天氣嚴寒之際凡幸免於秋殺者多避匿於住屋深處爐灶等温暖地尤多然爲數極少至早春天氣和煦復轉世孳生其能達該境况者尤屬少數中之少數然不知該少數中之少數殆即一九二一年數千萬蠅類之祖殺其一可抵秋夏時之殺千萬苟能設法將該種蠅祖滅盡則谷求天下無蠅此豈非捷法哉凡世之滅蠅方法不外直接間接二法間接之滅蠅法歐美諸大國多已實行即將穢污之地收拾清潔俾蠅不得滋生然所費極鉅每歲需數千萬元猶難集事直接滅蠅法即所謂殺滅蠅祖之捷法耳苟世人能視蠅祖爲人類之公敵非滅不可則非惟所費無幾且亦一極簡單之法在能引起該種社會趨向知蠅類關於一已之甚則不難達到目的蓋蠅祖不滅無異養虎自害秋夏時殆有值數百萬之生命財産殉之殺其一即少數百萬生命財産之損失今日豈非最適宜之滅蠅時乎　　欲施該種滅蠅方法呈拙見數則以待討論（一）各行政機關以及私家衛生機關宜於早春時懸登滅蠅告白申言陽曆二三月間殺蠅代價之高或於該期間出有賞格每蠅兌銅元數枚至三月底截止（至賞格之多寡期間之修短可隨意隨時定奪）必有極鉅之效果富者鑒於行政機關有提倡滅蠅之舉必力加贊助貧者見有賞格自能隨在留意蠅祖當無置身地矣（二）凡各學校以及報張雜誌衛生機關出而演講鼓吹分發廣告以造成滅蠅趨向爲目的則結果必鉅按蠅之遷移力旣弱苟非有巨風之協助不致自遠地飛來故小言之執上海一埠立論苟能實行上列數事則今歲滬民之死於蠅傳症者當較上年爲少可與滬民對該問題之趨向適成比例苟能注重早春之滅蠅運動其所費者則較秋夏時爲少而其結果當遠勝於秋夏時之費鉅金以殺蠅也勿待燃眉而招噬臍宜早爲籌備今其時矣限於篇幅祇得將事實調查從略深祈各界注意起而鼓吹則世人幸甚（不受酬） 
科學常識 
[職業衛生採光法（七）] [  芍]  
　　（丙）關於燈火者日中之光線調和法略如上述各端至於夜間則人工之光惟燈火是賴燈火之光不論何種先宜注意其光色之純否各方向光度之均否　　燈光以類於日光者爲最善即構成白光之紅燈黄綠青藍紫等成分配列宜適當火油燈光及舊時之炭線電燈光紅光過多而紫藍色光較少光欠明亮且在此燈光之下不能明辨各物之色（如黄紙與白紙殆難區别）煤氣紗罩燈氣油紗罩燈則藍紫色光稍多未免偏於陰性且紫色光容易引起物質之變化如有色物之褪色外國下等紙片之黄變主由於此（故圖書館欲保存書籍歷久不變特注意於燈火不僅與閲書者之用力有關）　　扁芯油燈煤氣魚尾燈炭線電燈泡等所發光線之方向無不少直下之光而多横射之光且横射之光在其熖之兩平面者較强在其兩側面者較弱故横向之光亦復不能平均圓芯竹節罩之火油燈煤氣紗罩燈烏線電燈泡等較已改良横射之光四周均匀而下射之光依然甚少惟倒燄火油燈（保險火油燈燄心加以展燄傘者下射之光較增）氣氣電燈泡（即半電泡）皆足以加强下射之光並均其横射之光今之燈火光色純白光度均匀用費較省者惟半電泡尚矣　　燈苙之用原以調和燈光爲目的但向之燈笠多加於燈火之上方以增下射之光然此下射光依然爲直射光而非瀰散光也欲令燈光爲瀰散光不可不於燈火之下方罨以半透明之燈笠如今日最新之電燈裝置法是　　夜中光線之調和法如火油燈及煤氣燈殆皆難於設法惟電燈之裝設法可分三種 
　　（甲）直接照光法即如平常之火油燈煤氣燈及電燈等皆裸燄而不受遮蔽以直射光爲主室内光度不均大抵上方黑暗而下方明亮且不合於目之衛生 
　　（乙）間接照光法此爲電燈之特長電燈裝於承塵板内惟於承塵板上開圓孔覆以特製之乳色玻璃笠燈光自笠内滲透而下瀰散全室上下通明中邊俱徹入其室者幾如不夜之城而不見燈之所在上海之上等藥房及大餐間等往往有之惟燭光加多不啻倍屣故費用甚奢 
　　（丙）混合照光法甲法費省而光不均乙法光均而費過奢於是有兼用此地琺者電燈懸於承塵板下而承以乳色燈笠光度較均而費大省最簡者則省去下承之燈笠而用磨砂燈罩亦有於室内之一部分用間接照光法一部分用直接照光法者　　本文所述皆爲普通辦事室之採光法從事於室内職業者或亦有取乎此餘如照相室圖畫室影戲塲舞臺廣告燈以及巿塲之屋外裝飾皆不在本題範圍之内故略（完）（乙種酬） 
 
