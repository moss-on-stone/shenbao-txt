# 1889 - 53 - 4905695

 

Page 1

 
 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本　而不知學問文章實有麟麟炳炳者所刻全集多至百　册卷帙業　携帶良難學者弱數年之心思未易得窺全豹本舘覔得初印善本先將年譜大事　家書家訓榮哀錄五種用新鑄鉛字排成印以雪白連史紙校讐詳細每部設訂十一本價洋八角請向本埠南北申昌及各埠申昌購取均可此啓 
[點石齋售書啓略]  
　　經策通　○是書蒐羅宏富取用不窮購此應試可咄　辦然門徑非由素然臨事　易張皇預置案頭隨翻隨讀則臨用之獲益更多面人勞我　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作面特搆者不下萬首新　美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[徐園書畫社記]  
　　書吾知其爲書也畵吾知其爲畫也而吾書則不成爲書畫亦不成爲畵不能書不能畫吾乃自愧爲我矣不能畫不能畫而亦于于然厠諸書畫之列吾又若忘其爲我矣然而非敢自忘也彼偶能握管作數字便詡詡然自以爲鍾王復生偶然臨池畫數筆便沾沾然自以爲閣吳再世衆人或面諛之在彼竟深信之此則所謂久假不歸烏知其非有者若吾則猶有一隙之明自信其不能也特以徐園主人相招必令濫竽其間具致辭則曰請作書畫社記備記今日之事俾書畫諸名家永傳不朽噫此何等事而以余爲之乎第思借書畫諸名家而余亦得以附驥於其間則皋廡之筆墨有光矣欣然允之是日爲休沐之期前數日春雨滂沱濃陰不散至是日雨勢已殺霢霂而已夢畹生能作隷書已持其手書一幅先往余以午後始至至則諸名人　濟濟一室室内排書畵之凡凡四上列筆硯以及畵具　巴等無不色色精良蓋主人本擅書畵故布置尤爲周密　余揖主人謂惜道路泥泞來者不免少減其數主人曰路滑則遊人少無囂雜氣諸君子得以寗神壹志於書畫此正天公之玉成處且此社之興雖懷之已久而苦無精良之具畫几數張皆命匠人限日赶造鬆漆不得速乾心頗惶急得此數日陰雨潮濕漆已黝然尤屬如意之事子猶以爲未足乎相與撫掌而笑主人引視壁上所懸曰此皆諸君所作有到此出手者有寫就送來者并有書畫來而人不來者僕與諸君子可謂有緣今以諸名作懸之四座侗所謂蓬蓽生輝者非耶余笑曰子勿以此謙謙語來傲余余今日得與此會眼福亦豈淺哉於是先從壁上觀書則　篆　隷有行有草惟楷書絶不一見盖非其體也有作楹聨者有爲條幅者有爲堂軸者畵則有山水有花卉有翎毛有蟲魚有人物無不咸備惟多係寫意無工筆最細爲日本鹽川一堂水墨山水全是石田老人文待詔一派所畵諸件有大有小有縱有横盖主人先送紙附柬以去故能悉如其意也就中惟徐君石史所作蘭石已裱成軸餘皆以針針諸壁間惜余短於視高處諸作不甚清楚雖有竹梯不便拾級而登惟詢知其姓名而已周視旣畢與諸君相見其時尚有未盡至者已至諸人或相與評隲古人名筆如庾肩吾之作書品孫過庭之爲書譜張懷瓘之撰書斷凡述書賦中之所載法書要錄之所存翰墨志之所收莫不源源本本詳究而精論之不僅以近時筆墨相較量也如謝赫之古畵品錄張彦遠之歴代名畵記米元章之畵史凡圖畫見聞之志林泉高致之集寶彚待訪之錄莫不確確鑿鑿備舉而歴數之不僅於時下作手衡量高下也余從旁聽之不覺心折盖雖門外漢亦足以引入佳境焉鹽川已畫一山水小𢄙置壁間余欲親見其對客揮毫因出素紙復請其畫遂卽案頭揮灑作米點山水大有雨中春樹之致卽景生情畫中有詩不讓王家摩詰矣尤子笠江年最少援筆作水墨仕女雖止寫意寥寥數筆而古裝婀娜神韻如生藩君稼梅亦作山水尺幅而書他人之欵則所謂讓善於人之君子也吳君渭聘最後至作板橋體擘窠書精神奕奕逸趣横生又伏案作拳石老樹侵皴諸法尤極高古吳君菊潭字已什襲藏之不獲見巢君子餘則爲水墨牡丹雖有入時之意而潑墨爲之不作多買胭脂想則古趣盎然也此外不能盡記記其姓名書家則尚有胡君鐵華閔君吟椒伊君峻齋陳君受之陳君定波一泉上人畫家則尚有鄧君鐵仙宋君子言何君硯北李君祥生姚君栖谷沈君星祥奚君仲南許君公若萬君仰五徐君美若周君少墀其書畵兩擅者則有趙君子進金君免痴亦兼擅書畫楷未到計與于此會者共二十有八人適符列宿之數余及主人不在其列以主人之能書能畵而不列二十八人之中以余之不能書畵而强與於二十八人之列皆非意計所及而主人之所樂與余之所幸則伺之主人之樂非獨樂也余之幸則私幸矣筆酣墨飽同至又一邨拍讀畵圖小影别主人與笠江先歸備述之以爲記光緒已丑孟春下浣高昌寒食生識 
[春明夢餘新錄]  
　　昨報記皇太后將駐蹕南海十日兹聞有某大臣以天氣不時且大婚伊邇宜節慈勞等語諫請從緩故慈駕未如期而往云○步軍統領衙門傳諭正黄正紅鑲紅鑲藍四工部廳曁廂藍满漢各　所有三海外圍附近各地方鋪戶住戶人等不准施放花砲嚴禁於街頭巷内燃放起花雙晌等花砲倘有不遵仍行燃放　立卽拿送衙　究辦該管協尉等亦當先行傳諭附近人民並不時巡察小心火燭勿得疏虞致于咎戾○初九晩八點鐘時西單牌樓頭條胡同路北某糧店後院堆房矢愼陡兆焚如火焰飛空勢甚兇猛幸各官廳汲桶齊至竭力穙救一面將屋拉坍至十點餘鐘火始熄計焚去糧店堆房二楹延燒比隣天福號堆房二楹附近鋪戶莫不驚怖張皇紛紛搬物一夜未得安息其由何而起傳說不一○總營内務府爲知照事本年正月十五日在保和殿筵宴廷臣備大桌一餑餑桌九十牲肉菓品九十五奶酒燒酒黄酒四十瓶除是日應由侍衞處派撥侍衞二十員拍桌進酒外仍由樂部音律處精捷營照例派樂舞各生及傳信各樣玩藝人等前往預　爲此知胙各衙門查照辦理○前報恭紀正月初十日上幸紫光閣賜外藩宴兹聞入宴者有蒙古王貝勒貝子公三十九人台吉塔布囊十人喇嘛七人由理藩院帶領入宴朝鮮正使官一人副使官二人伴官五人經禮部内務府帶領入宴皇上於已正三刻臨紫光閣入座　宴閱看善撲營官兵貫跤騙𩥮騙駝精捷營官兵對單刀對竿子樂部跑竹馬射嗎呼音律處彈箥籮唱庫們回回營官兵唱 
 
 

Page 2

 
 
西番曲各玩藝内有名羊上樹者以木製成臺高約三尺寛方亦然上有松柏一株臺南有層楷官兵悉服西番衣冠拴羊於臺之南撒后令羊自踏層級以上升至樹下前足雙跪昻頭長鳴一聲倒退而下至原處植立外藩入宴者欽予賞賚各有差等宴畢皇上起座還宫衆始散○景運門值班前鋒護軍統領曁内務府三旂護軍統領傳諭内廷值班宫兵於夜間巡邏傳遞曵籌必須隨時小心認眞稽察尤宜於内廷各處周歴查看不得偷懶搪塞虚應故事倘敢仍前玩忽一味因循一徑察覺定行從重叅革勿謂言之不預蓋因乾清門内各宫等上元夜燃燈且大婚在卽故有此諭俾加謹愼云○江南莊尚衣委員管解上用倭縀五疋八分縀五十疋西番字縀五疋又官用縀一百疋各色綢七百疋布一千疋分裝黄箱封固上貼印花經委員解京赴内務府投遞文批恭齎入内交納○十二日晨工部内務府人員帶匠役往各禁門札搭彩架安設彩墊以備二十日懸挂彩綢計大清天安端午太和等申一路各禁門俱懸三彩其東西華等各禁門僅於中門懸彩其彩墊彩竿尺寸式樣不異平常惟飾以黄油上繪龍鳳呈祥花樣云○總管内務府行文此次大婚典禮所有奉迎朝見慶賀筵宴等日内廷主位在外公主福晉進内行禮應由侍衞命婦擬派二十四人均朝服廷内恭備鋪設拜蟄等事相應行文侍衞處照例傳派出命婦前期進内演禮 
[松試三述]  
　　二十六日恩府尊考試南匯青浦兩縣童正塲南已冠題而后可以教國人詩云宜兄末冠題而天下治青已冠題而后可以教國人詩云其儀未冠而天下平通塲次題而謳歌啓詩賦得池草暗生春得春字塲中有一青浦童生蔡廷籓者竟將試卷帶出刻奉府尊牌示姑子從寛免究不准改名補試○奉金上三縣正摥案業於二十六日二鼓時發貼奉賢案元錢仁濟金山案元顧騏上海案元鈕永光 
[蘇試有期]  
　　楊咨浦大宗師札行蘇州府定於二月初六日取齊蘇臺春煖多士舒華滄海名珠盡歸珊網矣 
[甄别書院]  
　　蘇護撫黄子壽中丞示期十八日甄别紫陽書院仍照舊章借宏文館扄試届期卯刻中丞呵殿而來升座點名中丞親點中路藩臬兩司點東西二路頭門外士子紛集擁擠不堪點畢出題後中丞及兩司命駕回轅委首府魁太守監視至二鼓始得净塲是日文題　爲聖人至必得其壽詩題未詳○平江書院專課童生向歸首府考試兹魁太守示期二十四日在宏文館扃試到者共五六百人文題桃之夭夭至宜其家人詩題亦未詳 
[楚天春曉]  
　　湖北來信云新正初二日湖北大雪漫空積至尺外初四後晴光大放暢好春游士女踏青相屬於道惟雪消路濕泥淖沾儒紫陌徐行不免弓鞋濺惋耳上元佳節月朗星稀鳳蠟光中鰲山影裏彼呼蔣妹此挈邢姨直至玉漏將殘猶有衣香鬢影誦王次回問郎燈市可曾游可買香絲與紫絢可有繡簾樓上女打將瓜子到肩頭之句覺昇平景象旖旎風光描寫偪眞非畵史所能髣髴也二十二日之晩十二點時急雨催詩簷溜淙淙不息豐隆列缺併力齊攻霞　一聲使劉先主聞之當亦筵前失箸至鐘鳴三點始雨散雲收楚人諺語雷打驚蟄前高山好種田魚旐之祥當可立俟日内長江春水漸漲三篙漁子鳴榔又將歌欵乃一聲山水緑矣 
[日官被剌]  
　　前報載東京電報日本文部大臣子爵森有禮於西歴二月十一號被山口縣人西野文太郎行刺越日而死電略未詳兹悉文太郎在内務省土木局當委員是日清晨八點鐘特赴森子爵邸聲稱有機密事上告時適森文部穿戴衣冠急欲趨朝不暇會客因命久保秘書官待客探問何事文太郎與秘書官正在寒暄之際森文部公服從内出外下堦文太郎瞥見卽離座趨前乘森文部將上馬車突出利刃剌　腹文部卽呼喊文太郎欲逃被候在門首之護衞巡查拔刀赶向兇手亂斬立刻斬死未得口供惟遺卜一書謂森文部與伊勢太廟及他事二仵辦理不合因此謀殺云云民間風傳森文部信奉西教凡一切廢鬼神易服色皆出其意往往强人以難故遭此慘禍云 
[平山春眺]  
　　揚州訪事人來信云徐屬飢民來揚就食者在東關内田家巷一帶聚族而居密若蜂房小逾蟻穴愈聚愈衆易釀事端陳太守因會同保甲局出示禁阻後來者不敢貿焉入城皆就五臺山擇隙地結茅棲止客臘下浣太守見人　太衆恐粥廠地狹難容曾三次派員資送無如此去彼來至今猶絡繹不斷各紳董會議自本月二十四日爲始將瓊花觀粥廠停止所有本地貧民領有粥籌者均令繳呈每　給予青蚨若十翼田家巷一帶來自他處者親往逐戶挨查按口酌予撫恤令其卽日將茅篷折卸赶緊遄回○瓦窰鋪西堤爲南北往來　道去歲因水勢過大堤身爲浪所激缺殘甚多昨經紳董禀請堤工總局勘估興修局員批示云據禀已悉查得瓦窰鋪　道向歸善舉工程本局現在無欵可撥然旣係卑矮殘缺亦應一律修築除派員勘　仍俟禀奉爵督憲批核再行飭遵刻下丁蘭生觀察因公赴省能否興辦大約須俟觀察回工再定行止也○邇日天花盛行不但小孩满面瘢痕且更延及中年男婦據醫者云值此春寒料峭與此症不甚相宜云 
[邗江官報]  
　　正月二十二日陸鹺尉燮燾委四浦製騐差二十三日儀征縣李大令抵揚田分轉恩厚委辦淮南總局二十四日通分司楊分轉泰分司沈分轉均赴省二十五日東臺縣黄大令過揚晉省 
[鄂垣官報]  
　　候補巡檢張福元赴兩院禀謝給子儘先拔委一次朱鏡蓉奉委帮查仁壽一鋪赴兩院禀知候補縣劉　元奉委武昌府讞局額外學習禀知候補巡檢陳澤潤奉委監修府河口釐屋工程禀知正月十二日湖南候補府經歴沈祖銘奉委赴滬偵探軍火價值湖南候補典史士天爵解賑米赴金陵俱夾省禀到十六日武昌府李禀見謝並赴兩院禀知開發審局十七日督銷局江蘇候補道黄幼農觀察禀見知赴南京候補縣余吉甫赴招賢里保甲局兼禁灰窰管帶知津輪船候選縣丞馬聲平解餉赴揚州各直兩院禀辭專辦樊口厘局候補府李謙禀見謝辭委辦鵝公頸厘局候補府許炳恭禀到委辦法泗洲厘局候補府經歴余鼎臣見辭委辦坪坊厘局卽用縣回長廉禀辭赴兩院禀見暫帶間津輪船候補千總胡乾康自湖口回省赴兩院禀到 
[鄂中零拾]  
　　漢口信云武昌東北鄉柳莊鄉民新製龍燈五架各以錦縀爲之華麗非常鄉人皆嘖嘖稱羡惟歴年因賽燈而釀毆鬥漸致激成訟端是以官憲三令五申出示禁止此次重復迎賽不知能平安無事否也○婦女出門卽擁擠諠譁評頭品足乘間竊取金銀首飾以供烟賭之資彼中人呼爲打圍官憲有鑒於兹因於上元節後禁止婦女出門游玩復派練勇十餘名在洋街分叚植立○本月十四晩土壋協興槽坊不戒於火急爲救滅止焚披屋一椽 
[訂期再訊]  
　　賭規一案昨日午後二點鐘重復覆訊哈訟師仍請洋人斐禮司爲繙譯卜訟師則帶曹吉福傳語蔡太守旣升堂命帶楊少亭卜訟師稱楊現患寒熱可否准其坐候詰訊太守允之哈訟師問楊阿炳曰爾是否於一千八百八十七年充包探答稱是問爾與西包探瓊相識否答稱相識問瓊喚爾至楊家有何事故答稱因火油案問於何時去答稱去時在下午七點三刻問天色好否答天色頗好問見日光否答不見問爾去叩門由何人開人答稱開門者係一廚司門旣開卽由楊持燈火來照問何時出外答八點鐘時問與楊有何言語答稱惟談火油事問見洋搶否答稱見問見弄　否答稱並未留神問出外見瓊否答與瓊同出外問出外作何事答同瓊查質當鋪問質當鋪於何時閉門答稱十點鐘時閉門問查何處質當鋪答密臘路天堂路百老匯路問爾現充包探否答已辭歇矣問爾前辦此事有日記載明否答有當卽檢呈太守卜訟師請一閱太守允之卜訟師閱得字蹟模糊問曾否揩拭答稱指頭有墨痕悮觸簿上以致模糊並不揩拭問爾因何辭歇答稱有人播弄聲言我請賭徒飲酒是以停歇問爾請酒時座中有賭徒否答無問麻皮阿寳在府否答不在問爾從楊家出外記明實在時刻否答稱實在是九點鐘 
 
 

Page 3

 
 
時有時辰表可騐問爾當時看表乎答稱雖未看明然猶憶此時並無錯誤問查質當鋪末次是誰家答稱天堂路飯店比鄰之某當鋪問在何時答九點三刻時間共查幾家答七八家問每家查幾時答不過五分時問爾喜事請酒陸阿祥在座否答在問尚有何人答唐青山顧阿六德明何才福等問楊何以知火油答楊有親戚告楊楊復告瓊問爾至楊家見其親戚否答由楊知照來家問爾曾向其親戚問明情節否答未問由瓊問過哈訟師　鉛門曰楊供爾在打靶地方叙談各節有否答稱並無其事問爾將晩時到否答稱未到問爾可知伊因何揑造此話鉛門卽將繪成打靶處地圖呈閱升稱泥墩後面皆水不能鋪板經行惟我日間時至是處呼管靶人夜間從未到過問一千八百八十六年有信内洋銀三十元尚憶及否答稱有此信放在工部局信箱内書明送我洋三十元不可再往拘賭又有洋三十元交與楷得司亦有此言我與楷得司均將洋信交麥捕頭問楊阿炳與楊少亭誰先在捕房答楊阿炳先在虹口捕房充包探問楊阿炳是否查當鋪答稱楊阿炳識字且較諸包探能幹問爾知楊少亭何以向麥捕頭言楊阿炳請賭徒飲酒答稱不知惟知楊少亭與楊阿炳不洽問爾之細崽樂阿祖於何時雇用答稱一千八百八十二年十二月用至目今問常常在爾處否答中間祗停歇十月蓋二次返粤也間用樂旣多年其人可告否答可靠問爾知伊上海有朋友否答稱想無朋友卽或有之我亦未悉問樂第一次回粤在何年何月答稱一千八百八十五年大約十一月杪十二月初　何時回上海答稱一千八百八十六年三月初三日問第二次何時去答稱去年去於十一月回至今在上海問楊之日記簿上載一千八百八十八年十月鉛門向楊言工部局合同五年已满不再連下此說有否答稱無間楊曾時到爾處否答稱前九個月大約至多六次以前是常同飲酒問楊之日記簿上載一千八百八十七年五月初三石錦堂已遷出此事眞否答稱七月間尚見石在楊家問楊先在虹口捕房後調至老巡捕房是否爾之主意答稱非也或者是麥根欲調往我實不知問楊言爾時至伊家飲酒此語眞否答稱往虹口捉賭楊備酒點欵留自四馬路妓院控楊後我卽不去問康阿順報有賭局爾曾問是否粤人乎答稱果曾查問問一千八千八十七年五月樂是否有信交楊答稱無問信内是否有洋票交爾答稱無問無論何項信有否答稱無至信箱内之洋已交捕頭　此洋是否在信封内答稱非也問爾是否爲楊加工資答稱無楊另同他人致信捕頭欲加工資曾父我看明至後送工部局然已太遲矣問爾究竟帮伊說好話否答無楊第一次加工資後由麥捕頭知照我問楊阿炳請酒時坐間有麻皮阿寳當時捕房欲捉伊此時何不往捉答事後楊始來言及阿寳在坐問康阿順說有賭塲請捉爾間是否粤人此語有否答有且時常問諸包探巡捕問善餘里賭爲何不捉答稱捉遇數次一次捉得十六人一次捉得十九人皆送公堂問楊言爾捉賭有暗號此言眞否答稱並無其事問賭塲有使費此說眞否答眞使費係楊少亭向王文楚李松濤所收問一千八百八十七年五月初三日爾告假至香港此事有否答稱有旋卽回滬卜訟師問一千八百八十七年五月爾何以知石仍住楊家答因至虹口楊邀請飲酒得以見石問爾去何事答稱美副領事與蔡大老爺下鄉勘賭約我同去問賭徒有洋信二封交爾與楷得司如何楷得司之信附入爾信中答稱不知其故問爾言楊少亭與楊阿炳不治究爲何故答稱楊阿炳係粤人識字　明楊少亭是本邑人因此不洽問樂初供一千八百八十六年回粤又供八十七年何耶答稱樂原於八十五年冬季回粤因我妻分婉在卽是以留住豈知生一兒子後卽殤斃問爾知賭徒因何給賭規與楊此案控發後楊來會爾否答稱本月初五日來過問楊有何言語答稱楊言訟事如何得了我回伊可與卜訟師商　楊言若在新衙門辦罪則可如其管押捕房則祗可尋死矣言已涙下涔涔可知此事實由　桂卿唆使哈訟師問吳繙譯曰楊供時有賭徒至鉛門家鉛門得有賭規爾皆知悉乎答稱並不見賭徒更不知有賭規問爾曾住鉛門家乎答稱初至上海住在鉛門家問設有賭徒至鉛門家爾必目見乎答稱如有人來必能目見然實無之問爾與楊言及鉛門有賭規否答稱並未言及　並不言爾得賭規爾當直說答稱均是實話問爾見樂至楊寫字房否答見之問有甚言語答稱樂操粤語或講上海話聽之不甚分明卜訟師問爾見樂至楊寫字房究屬何事答稱樂言旣有人控告彼此同到新衙門可也哈訟師問捕房中人袁近仁曰爾與楊言及賭規之事否答稱未言問爾知麻皮阿寶否答稱不知問楊言鉛門捉賭有手巾等暗號此事確否答稱不知卜訟師問樂至楊寫字房爾目見否答稱見問見樂有怒氣否答稱有問有何言語答稱惟聞樂向楊言不應弄出此事來爾我於禮拜一見老爺可也問爾知粤語否答稱略知問除粤語外能知何處土言答稱我本金陵人能知上海土言餘則不知問楊暫停時爾問楊言麻皮阿寳曾至樓上此言有否　並無此言試問何人聽見賈副領事商之太守曰楊供鉛門在泥墩上喚人鋪板過去等語請傳鋪板人質訊如何太守謂本分府曾問李松濤並無鋪板之事隨將圖着楊指明情形楊卽一一指出并稱我是實供哈訟師請太守問楊二王姓是誰太守問之楊稱一王文楚一王大塊頭哈訟師問王秋葵曰爾與楊相識否荅稱年老眼花看不清楚問爾與麻皮阿寶相識否答稱相識問爾偕阿寳至打靶場見西人鉛門否答稱未去卜訟師問爾是否粤人答稱是問爾如見鉛門之面相識否答稱前不相識到此始見面太守問王秋葵曰爾曾賭錢否答未賭問然則前次如何拿爾答稱被憲差拿錯問爾能具並不賭錢結乎答稱可具太守叱令退下問楊曰陸松林之控告係伊自已主見抑由爾唆使乎答稱伊自已主見問情節字條三紙如何由爾寫給稱稱嚴桂卿釋出後至我家詢問故寫情節與伊問陸嚴卽欲告狀何必倩爾寫情節且所寫與禀上相同陸曾赴道轅及縣署控告並無鉛門字樣直至爾寫情節後始有鉛門之名况陸一再求提李松濤爲証核之李松濤供明爾邀伊爲見証之語均屬相符且與在宏泰烟館共商繕禀之事亦相合至控鉛門之外尚有三十號西包探瓊及華包探陸阿祥亦皆被誣旋問麻皮阿寳卽何阿寳曰爾給楊規費從何年何月給起答稱大約二三年問定於何年何月給起答稱光緒十二年起問爾前供給過三年今云十二年起至前年十月止則不合矣爾給過賭規捕房尚來捉賭乎答稱仍來拿捉問爾給捕房賭規被人吞沒勿來捉賭豈朦混至三年之久首每月二次交付果無缺少乎答稱有時缺少問爾給楊賭規能使捕房不捉賭乎答稱惟知其爲捕頭信任之人問王秋葵陸阿川何阿昌朱阿得蔡阿雲郭阿昌楊傑生等皆賭徒乎答稱是問股份何人爲多答稱並無多少問朝香烟館是爾等股關乎答稱由夥計股開問交楊賭規是否王文楚轉交答稱是問土與李松濤是否知交答稱是問王與爾同類乎答稱是問朱何蔡郭曰爾等前供三年前捉賭不甚嚴緊自王文楚被拿後不給賭費以致捉賭更嚴此事眞否答稱此乃楊少亭所說問爾等如何投案作証答稱見新聞紙載有此案是以投質問投質何事答稱知楊吞沒洋銀故來聲明且恐鉛門受屈故也問爾等知李松濤王文楚所收之洋果交楊乎答知果交楊太守揮令退去飭將楊少亭仍管押時已鐘鳴六下將欲退堂陸阿祥復禀稱楊阿炳請酒楊少亭知小的與阿炳不洽故囑小的言阿炳請麻皮阿寳實是圖害小的太守頷之隨商同賈副領事定於本禮拜四午後二點鐘時再訊 
[上海縣署瑣案]  
　　何子卿因販私鹽肇釁由法公堂送縣已詳去歲報章前晩經帮審委員何海曙明府升堂訊究何稱小的刻已悔悟嗣後自當改過决不再蹈前愆明府飭仍還押所候備文遞解回籍○潘庭章控蟻媒沈姓及張土金等掉換丁氏一案已見報端嗣沈因病發堂隨卽病斃報請飭殮等情曾登前報前晩何明府飭將張等兩人帶案訊究張等同稱小的等已蒙懲責管押巳久困苦不堪叩求恩宥明府飭一併交人保釋○前記孫茂堂控施張氏索詐云云裴邑尊訊明情節將張氏管押令繳還所詐洋銀以給孫領去前晩何明府升堂訊追張氏稱無力措銀叩求寛宥明府謂爾須赶緊措繳俾可從寛如再玩延定須嚴比諭畢飭仍交官媒帶去○項阿六因犯上逮案經裴邑尊訊責管押前晩何明府飭提訊究項一再求恩稱嗣後决不敢觸忤長上矣明府飭交親族具保開釋 
 
 

Page 4

 
 
[法界捕房瑣案]  
　　前晩一點鐘後公舘馬路中有甲乙丁四人互相爭閙巡捕向之阻止四人謂吹縐一池春水干卿甚事而欲管老子閒帳乎語畢羣起爲難并欲看捕之號數捕問爾何人斯則稱係法公司小火輪船上人捕欲拘拿四人中逸去其二當將二人拘入捕房管押昨晨備捕頭申斥數言釋之使去○前日包探土榮培獲住竊賊一人自認曾竊八仙橋德順里某姓家及公飭馬蹤森茂弄某姓家衣物簪環鈔票等業已用罄祗剩零星寄在十六鋪南某烟館主婦處土包探遂回明捕頭帶賊前往將婦拘回分别押候解案○前日彩視街寗波婦人某氏拉一六十餘歲之乞丐至捕房訴稱上元日被竊水烟袋一支今伊復來是以拘送捕頭以事無贓証置之不理婦嘵嘵置辨堅稱烟袋實伊所竊爾如不信可喚見証到來語畢出外邀到二人衆口同聲指定乞丐行竊捕頭着將乞丐暫押以候解案 
[敬謝嘉貺]  
　　西蜀陳定波少尉工隸書善八分近寓滬江昨介雲裳宗兄過訪次日又蒙以手書團扇屏條見惠誠者咸稱爲佳搆謂不愧榮中郎黄絹幼婦四字拜登之下用綴數語以鳴謝并聞陳君將以書潤助賑以筆資先繳賑所而掣取收條以索書無不應者尤屬好行其德不勝欽　之至[  高昌寒食生識]  
[來信照登]  
　　仁濟寳堂諸善長大人閣下二十日寄來一文願册捐洋兩元蒙復函收單均己收到頃據敝寓邊媽禀稱去臘積有工資洋兩元本擬自做衣服日昨聽讀賑捐歌施老太爺勸人賑濟如此其誠願省做衣之資移作賑捐之用一求自已手脚輕健一求兒子邊阿梅立業成家故特將邊媽交來洋兩元由局寄奉請送賑局併解望取收條寄回並請將原信登報以兾聞風興起順頌善安正月廿二日寍波府學前鄧寓代呈 
附啓者竊思惻隱之心人皆有之頻年各省水旱災區哀鴻遍地嗷嗷待哺無食無衣道殣相望傷心慘目情實堪憫紳商巨富解優助賑者盈　累萬不可勝數所蒙仁人君子胞與爲懷柴輸振濟災黎非分撥除資卽慨助囊積而施者無損受者感德今　鄧府傭婦邊媽聞聽賑歌願將工資省做衣服洋南元寄來助賑第以傭工婦女自此仁心實爲難得至閨閣賢淑樂助賑捐者固所恒有其傭婦乳媪忍苦以工資捐助實屬罕見爲數雖微仔心可嘉遵將來函登報以揚其志[  仁濟善堂謹誌]  
[來信節登]  
　　二十六日報登普濟善局司事兩人至法捕房外拆開窓上鐵網探友致被拘押等情昨據該局函稱向延收捐司事於去年終一概辭歇現在局中並無司事囑爲剖明合卽照登如左 
[蘇省撫轅抄]  
　　念三日卽用縣查文清巡檢王述曾均禀解赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拙句一律錄請桂笙老伯大人並諸大吟壇誨政]  
　　横經早欲入春城久仰騰蛟起鳳名我本菲材同管見君眞飽學等文衡而今喜得程門立自此欣從馬帳評稿集湖山祈大著先生應不吝瓊英[  浙東讀月廬逸史戎煦廷震氏呈稿]  
[奉酬山陰思補子見眙元韻]  
　　久仰生花筆一枝瑶章朗誦繫相思羡君學博詩難和愧我才疎俗不醫生顧胸中無雅誼頻欣滬上得名師還祈青眼常明教入座春風正及時[  浙東讀月廬逸史戎煦廷震氏呈艸]  
[和餐霞逸史冬日述懷原均]  
　　山色迷離起暮烟西風蕭瑟逼殘年登樓王粲情何似空對寒窗冩蜀箋寒林斜日鬱蒼蒼一帶潺湲潄石梁誰識天涯游子意聊將詩酒託行藏種榆山人稿於青溪旅次 
[昨由擅夢生得讀隴西王徙南鍊師侣琴集詩稿卽題四絶於後]  
　　不藉雕　色自妍妙從元理得眞詮半生閱遍名山水詩思清於玉液泉雁柱初調月透櫺流泉一曲水泠泠須知琴理通詩理妙語拈來盡性靈鍊師尤善撫琴雲游寰海訪吟儔香火緣從翰墨留不是才華清到骨那能點筆露垂秋九轉丹成奪化工一編高接柏梁風笑余亦把吟哦癖多少問愁寄此中[  東武惜紅生初稿]  
[上海三馬路與昌恊賑公所陳竹坪經收河南皖北奉天揚鎭賑捐正月初九十日第一千二百七十二三次清單]  
　　申字單無名氏二戶各二元壽字册無名二元功德册無名乙洋以上四戶共七洋○上格册蔚豐厚來揚州紹德一元○千頃氏爲興兒種痘平安一百元又求姚氏風濕全愈廿元掃烟堂周廿元内有銅洋一元又助銅洋七元李五譚三氏二元不書名三吳小氏求一家平安各二元李献琛三元虚對二個楊府沈松濤各二元洽盛恆一元二角王神齋一元卾省糧道街蔣來十一人助一元必得票行來通州洪榮桂二元免災單寗波奉化縣署戴次雅銅洋八元城王廟桶損無名保母健一元散乙洋白紙包花本一元銅一元紅紙包五角散一角○本所門前捅捐貝時昴四角紅紙包一角散一元又小洋七角半又銅一角又錢九百廿七文○○二天共收洋一百七十四元虚對二個小洋廿角五力銅洋十七元一角錢九百廿七文合并申明 
[上海三馬路與昌恊振公所陳竹坪經收河南皖北奉天揚鎭賑捐元月十一日至十四日第一千二百七十四至七十七次清單]  
　　免災單儀徵姚佩華善士募淮鹽總棧封印酒筵移助五十元無名氏入元李子鶴等十二戶各一元以上十四戶共來七十元○恊同慶號李子材先生來普天同慶洋一百元無名氏二元吳記鬻貨獲利二元金姓二元小洋十角衆名氏無名氏各一元松記一元無名氏銅洋一元○上格册三晋源號玉濟川先生交來山東周善士募十四戶銀六兩無名氏三兩不書名二兩閻盞臣二兩共來足銀十三兩申規元十四兩三錢三分○石門寶成典主善爲師來酬神戲資洋三十元又銅洋二元查蔣宋三善士喜筵助振六元以上共三十六元銅洋二元○江西全泰盛局來章江愼德堂十元胡安定堂六元鎭江恊振公所張亷泉來撥助銅洋四十五元○上格册公平經租帳房來十七戶共二元五分○○本日共收二百三十三元規元十四兩三錢三分銅洋四十八元小洋十角半合併聲明○免災單順記來沈嘉林陸祿山各五元藏傳德三元正和坊天坊各二元廣平仲子一元永新坊四角以上十八元四角○上格册儀豐一元無名氏八角○又册燕山古愚子二元○又册紫陽氏六元○丹陽册陳陸氏一元夏長桂朱阿三各二角朱阿才一角○蘇省恆孚銀樓類子賡來力不足齋際云氏求母病女二元散洋一元錢二百三十八文○又來五姓七元成浦氏五元散銅洋一元又錢六百三十二文鴻源蘇局四百文以上二項共十六元銅洋一元錢二百四十五文○有福册盤記棧來張裕和八戶各五百文楊然六戶各三百文曹怡之二百文蔣義生一百又以上十六戶共六元○南匯氷清居士求嗣果得修脯移助念四元吳淞口清河來隱名氏求平安五十元嶺南梅竹軒一元杭省吳興氏十元蘇省陶鄭氏四元杭州隱名氏十元宜興守梅袁屋銅洋十元嶺南忠敬堂一元○嘉興陳純記三戶各一元無名氏四百文朱子英二百四十朱中和三戶各二百文力不足三戶各一百文以上十二戶共五元二百六十文○又册敬業堂二元存仁堂三戶各一元○丹陽册蘇州鄒曙春二元○愛間居五元陳姓五角無名氏十元遺大代馮友銅一元未寄驅生二元湯祥發四百文無名氏一元又銅一元孫周氏五元沈樹庭二元隱名氏劉世儒二百念五文萬春醬園一元○三天共收洋一百九十元銅洋十三元小洋十二角錢一千一百三十文合并申明 
[上海虹口元濟堂施醫贈藥一文愿第三次清單]  
　　譚幹臣翁助洋三十元黄振篆黄連齋二戶各十元張子銘四元張少雲二元郭輝庭譚次彭袁耀記羅雲記章武平安居士顧玉記廋香書屋李月林八戶各洋一元高翌臣合成號盤記三戶各洋二元無名氏隱名氏李趙氏李阿棉黄尊勳何麗初六戶各洋五角何日葵洋一元萬全號一元楊兆火梁輝堂胡賢光簡永祥四戶各洋二角勉强房行枚國老人有心無力者奉記和記甘廣修六戶各一角借名始初者有才者益齋號史濟發鄧炳氏學爲善仙鶴人七戶合洋二元另五分王禮譚瑞臣黄敬全譚始瑞共十愿合洋三元三角錢四十八文桐蔭書屋無名氏晋陽氏隱名氏閒散居氏懷蔭書屋博香書室武林綿力免災人暢懷書室力不從心各一愿全年合洋三元四元錢一百文○以上共洋八十五元一角五分錢一百四十八另長捐廿五愿合併聲明 
 
 
