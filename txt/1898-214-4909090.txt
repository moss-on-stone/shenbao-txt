# 1898 - 214 - 4909090

 

Page 1

 
 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源　濟且有以珍物助振者惟連城之賓旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉　旣能廣積　功且可增輝藝圃誠一舉而兩得也計開朱漁珊帖一部高擔游山水一幅 
[論德前相俾司麥克之亡關係歐洲大局]  
　　六月十五日接倫敦來電云德前相俾司麥克於西歴七月三十號卽中歴六月十二日夜十一點鐘時遽爾逝世德皇正在外遊歴聞信立卽遄回深爲傷悼執筆人深維中外治亂興衰之局不禁慨然曰嗟乎自古國家傾覆流離之禍未有如當日普皇之甚者也夫普爲日耳曼列邦之一立國在中國南宋時至本朝嘉慶十一年普皇威廉第三爲法皇拿破崙所挫國幾滅亡當是時法皇與俄皇會讌來因河上稱爲南北二帝威震寰宇顧盼自雄普皇立侍門外幾等奴隸俄皇雖爲緩頰未得轉圜會法宫茶讌普后朝見法后以無立錐之地自愬乃封之小郡而限以兵制普皇歸誓於先皇之墓曰此仇必報乃募兵如額二年而以貲遣之仍與之約有事則召募齊來旣而復如之法俄之戰俄皇許以敗法當盡復侵地普遂盡力前驅以一小郡出兵至八九萬人拿破崙敗普境全復及威廉　一嗣位增兵設備國益富强去奥國共主之名而使　耳曼列國尊普爲共主改號德意志至今爲地毬强國嗚呼盛　夫普皇當身敗國蹙之際慷慨誓墓期復前仇嘗膽臥薪卒踐厥志其堅忍之氣沈鷙之謀方之古人惟越王勾踐庶與彷彿至今譚普法戰事者猶覺壯氣雲湧神采飛舞嗣主威廉第一又能寅紹丕基克竟前志豐功偉烈固有足多而當日運籌帷幄密定挫法之計者非相臣俾司麥克之力又曷克臻此哉考俾相生於西歴一千八百十五年卽中國嘉慶二十年始以出使隨員周知四國情僞及擢爲首相沈幾觀變知英俄之必不助法也以毛奇爲大將軍逢瓏掌兵部富列打力查魯士郡王用統大軍深入法境一戰而拿破崙第三被擒法人割地輸幣極力求和於是普之威名復震自是以後内修政治外飭兵戎使德國晏然享太平之福使非俾相雄才偉略謀定後戰又何能使已破之江山重爲奠定哉迨乎時過境遷前皇旣薨毛奇逢瓏諸人亦相繼逝世俾相潔身引退平泉緑野杖履優游而德國人民俯仰河山痛定思痛當俾相七十壽辰時德民集貲五十萬佛　爲其贖回故業八十壽辰時德民爭醵金錢爲鑄銅像建立紀功坊愛戴之忱毋亦出於中之不自已哉今者偉烈猶新大星遽隕德國人民感念遺勳已應同聲感泣况乎德法本係世仇俾相在時約縱連横强鄰不敢　動然論者謂俾相自經退位德國所失權利已有四大欵一德國從前稱雄歐洲之聲名爲俄奪去二法俄合盟德國大局刻刻可危三英德交誼日就疎冷四德俄交情卽從此斷夫俾相佐德三十年治術雖近於霸而鄰邦輯睦國勢賴以乂安及乎大權不屬眈眈者已因而生心今更一旦騎箕而去德皇性剛而志夸凡所設施未能謀定後動歐洲避勢或亦稍有變更乎夫賢臣者國家之楨　也前歲俄相兒那巴拿弗公之殁俄人追思外交政略以爲失一良相今歲英相格蘭斯敦公逝世英人追念藎猷遠在數萬里外猶爲失聲長嘆豈不以老成凋謝國勢亦爲動摇凡在本國人民安得不泣下沾襟哉雖然僕更因之有感焉當拿破崙滅普之時普皇進無以戰退無以守身敗國辱爲天下笑而不數年　君若臣痛深創鉅卒復大仇國勢振興勝於曩日然則志氣果堅卽殘破如普國猶足有爲若夫國烕偶挫而人民之衆物産之豐依然爲全毬之冠秉國諸以猶謂不能轉貧弱爲富强也不亦爲普國君臣所竊笑也哉 
[本館接奉電音]  
　　昨日午前京師飛電傳來上諭八道硃筆三道敬謹譯登○六月十四日奉上諭劉坤一奏特叅衰庸紕謬之副將等官請旨懲儆一摺安徽安慶協副將劉先文年力就衰難期振作著勒令休致江西袁州恊副將李榮發才識有限不勝衝繁著開缺另補江西恊贛鎭中軍右營遊轚熊得勝任性妄爲幾誤大局著卽革職永不叙用江蘇漕標鹽城營遊擊陳金福習氣太重約束不嚴著以都司降補以肅戎行餘著照所議辦理該部知道欽此○十六日奉上諭鐵路礦務爲時政最要關鍵現在津榆津蘆鐵路早已工竣由山海關至大凌河一帶亦籌欵接　其津漢津蘆兩路均歸公司商建造是幹路規模大叚已具礦務以開平漠河兩處辦理最爲得法成效已著現在已漸推廣惟路礦事務繁重誠恐各省辦法未能畫一或致章程岐出動多窒礙亟應設一總匯之地以一事權著于京師設礦務鐵路總局特派總理各國事務大臣王文韶張蔭桓專理其事所有各處開礦築路一切公司事宜俾歸統轄以專責成欽上同日奉硃筆稽查正黄旗滿州旗務著穆勝額去欽此同日奉硃筆稽查廂白旗蒙古旗務著寶蔭去欽此同日奉硃筆胡孚宸著恊理京幾道事務欽此同日奉上諭朝廷振興庶務不厭講求所賴大小臣工多抒讜論以備採擇著翰林院詹事府都察院各於值日之日由該堂官輪派講讀編檢八員中贊二員科道四員隨同值班聽候召見藉收敷奏以言之益其部院司員有條陳事件者著由各堂官代奏士民有上書言事者著赴都察院呈遞毋得拘牽忌諱稍有阻格用副廣開言路之至意欽此同日奉上諭朝廷於整飭吏治不啻三令五申乃各省大吏往往粉飾因循于所屬各員不肯認眞考察以致賢者無由各盡其長不肖者得以自匿其短甚至已被吏議尙不免巧爲開脫誤國病民皆由於此著各省督撫嗣後於屬員中務當詳加考察賢能者卽行臚陳政績保荐擢用其曠廢職事營私舞弊之員隨時分别奏請立予黜革經此次申諭後各該督撫身膺重寄尙其振刷精神秉公舉劾以期吏治日有起色毋負諄諄誥誡之至意欽此同日奉上諭通商惠工務材訓農古之善政方今力圖富强業經明諭各省振興商政奬勵工藝並派大臣沿江等處督辦商務惟中國地大物博非開通風氣不足以盡地力而闢利源圖治之法以農爲體以工商爲用現當整飭庶務之際著各直省督撫認眞勸導紳民兼采中西各法講求利弊有創製新法者必當立予優奬該督撫等務當仰體朝廷開物成務之意各於該營地方考察情形所有頒行農學章程及製造新器新法專備給奬並設立商務局選派員紳開辦各務皆當實力推廣俾有成效此外迭經明降諭旨飭辦事宜亦均悉心講求次第興辦毋得徒託空言一意塞責仍將各項詳細辦理情形隨時具奏將此通諭知之欽此同日奉上諭刑部右侍郎著梁仲衡補授欽此同日奉上諭江蘇松江府知府員缺著　子潼補授欽此同日奉上諭軍機大臣面奉諭旨著翰林院詹事府都察院各于值日之日由該堂官輪派講讀編檢八員中贊二員科道四員隨同到班聽候召見其是日未經召見之員著於下次值日再行到班仍按照各衙門派定員　呈遞膳牌欽此 
[美議增兵]  
　　本月十六日倫敦來電云美利堅國總統麥根利氏召集各官籌議增　之策謂全國陸軍　增 
 
 

Page 2

 
 
至十萬之數庶一有事變不致呼應不靈 
[北洋船政]  
　　天津訪事人云北洋重整海軍由德國定製鐵甲快船三艘英國定製鐵甲快船兩艘兹有鐵甲一艘名曰海容已行　來華約計本月初八九日可到天津北洋大臣榮制軍接得電音預飭水師學堂總辦水帥營務處總辦及會辦嚴潘柯三觀察前往騐收初八日三觀察帶同薩副戎鎭氷前往聞副戎卽接充通濟練船管駕者通濟製自福建船廠甲午之後調赴北洋作爲頭等練船以向日濟遠快船之管駕李琴軒遊戎爲管駕現在海容旣經到埠上游擢委　戎接管所遺通濟一缺卽以鎭戎充當此次隨赴大沽係接帶通濟練船以便遊戎父卸後往履海容新任查海容於去年將近竣工前督憲土夔帥原議派令葉鎭戎祖珪往接嗣經核計如派員前去五船費用盤費保險旗幟號衣需五十萬金若由原廠自帶來華交代所費不過三十萬金除旗幟號衣終　置備外可省十餘萬金故未派員就道尙有海籌一艘亦由德廠送來遲至八月當可抵埠矣○二等練船名曰復濟蓋卽由威海運送已革北洋海軍提督丁汝昌棺柩南旋之康濟也調回北洋後改易今名向爲某恊戎管帶船中水手二十四名均由旅順學堂挑選充當恊戎係津人故所選亦士著爲多嗣易林某林係閩人　位置其鄉人將舊日水手盡行撤去全船水手以無辜被革聨名具禀水師營務處總辦潘子靖觀察以用人之際不予深求諭令靜候無譁俟新船到後仍舊派充水手以免投閑置散若輩始叩謝而退 
[接錄變通武科摺稿]  
　　其從前取進取中之武生武舉現未在營者准其呈請附入本省防營或學堂自備資斧隨同學習其槍砲卽用本營本堂者藥彈價值　該生呈繳並仿照外洋學堂章程令其酌繳該生火食束修雜用器具各費由該管營官及管堂之員察其年力精壯性情謹樸者方准收錄若不守規條不能勤學頑鈍難教者均隨卽斥退其學堂畢業者分發本省各營酌量委用將來風氣漸開華弁能充教習者漸多各府州縣有自　籌資設立武備學堂者准其禀官辦理旣設學堂則必由官約束稽察章程雖有槍砲可無伏戎藉宼之虞迨學成後統發各營分别効用則營伍學生合爲一貫是整飭科舉卽　以整飭營伍矣總之非現在營伍之兵勇不准應武童試非現在營伍之武生武舉不准應武鄉試武會試卽例准應試之武弁若現不在營者亦不得錄送咨送鄉會試正說部臣前奏寓營制於科塲之意相合其利有三外洋火器價值甚昻平日練習需用藥彈爲數尤鉅若生童惜費不購則　練無具臨塲考錄勉湊中額仍無裨益若各省紛紛購買則合計所費不貲似乎空增一絶大漏巵亦爲非計今應試取之兵勇則操練械藥本是各營應有之需間有願附入防營練習者規矩嚴蕭人數必不甚多且所有槍砲卽由官借用藥彈由該生繳價是曰塞漏其利一也我朝將材輩　大率不外乎旗營官校緑營弁兵招募練勇三項總之皆係行伍自咸豐軍興　來其由武舉武進士呈効著稱者實屬寥寥此輩恃符武斷如虎而冠魚肉鄉民窩庇匪盜毎遇歲試鄉試武童武生聚集省城府城必滋生無數事端街市店鋪日有戒心訛詐逞兇防範隠忍待　塲畢人則彼此相慶各省官商士民無不以爲巨患萬口一辭徒以舊例相沿幾如附骨之疽去之無術究其所長者不過粗豪膂力倖中箭枝不識字者十人而九臨敵之火器旣未嘗習制勝之韜鈐更未嘗解卽使安分守法豈能與於干城腹心之選乎且各省武生武　舊習騎射硬弓刀石亦只臨塲肄習數月無論中否考過輙已廢棄於國家儲材禀侮之意毫不相涉今若專令營弁兵勇就試卽武學登武科以後仍有本營長官鈐束無從爲非其技藝亦不至荒廢如慮專准兵勇應試恐武童武生必少則又不然一省緑營弁勇合計多者　萬以外少則一萬五千以外三年之内止取武生千餘名取武舉數十名或十人而取一或二十人而取一何慮不敷且應試者果能人皆有材藝何王於多如本無材藝混塲僥倖聚衆横行多愈爲害從此可爲地方暗减比一項違法擾害之遊民此尤潛移默化之微權矣是曰戢暴其利　也疇　征討髮捻之時各路軍營有以步卒水手不數年而保至提鎭者海内忠勇之士翕然向風近年軍務敉平保案少則防軍之拔擢難文法繁則緑營之升遷尤難雖有偉材壯志無所得官糧餉聊以餬口操練視爲具文雖經按期簡閱多方奬勸收効終微蓋兵勇自視不過如擔夫匠役食力營生其謹愿者僅不爲會匪地痞而已人旣卑視兵勇兵勇因而自卑若望其深明敵愾同仇之大義講求破敵致勝之方略蓋亦難矣此摺稿仍未畢 
[商務開局]  
　　武昌訪事友來函云漢口商務局規模初創督憲張制軍檄委朱惠之太守爲總辦張司馬廣颺爲會辦已於本月初六日開局視事矣 
[教堂被燬細情]  
　　婁縣與上海毗連之七寶鎭飢民羣聚向教堂乞食堂中人却之致被焚燬廂房此已見諸昨報矣兹得松江采訪友人手書云華婁兩縣開辦開糶縣主照會各鄉董按圖律舉行七寶鎭三十五保紳董張秬卿駱虚舟李泗漁同稱不必華亭縣劉大令旋復照會曰各鄉均辦七寶未便向隅張駱李仍繕禀呈稱平糶一事有虚名而無實惠七寶儘可不辦等情此係數日前聞之平糶局會辦者不意近日泗涇各米行相約閉門七寶素産木棉鄉民無從覓食初僅以麥粥充飢歴三四日遂齊赴泗涇告糴道經馮家旗竿張福山家肆行搶取七寶各紳士聞知急調集局勇防護而鄉民仍躍躍欲試浦東各飢民遥聞聲息亦於本月十四夜渡浦而西十五晨擁入張姓屋中將所建教堂燬去五六間蓋張駱皆教中人故建堂以便瞻禮也地保見已肇禍立卽赴郡城報諸婁著屈大令聞信亟柬請副營張冠庭參戎親率勇丁兩哨飛速前往彈壓一面傳集差役命駕出巡至十六日七寶泗涇毗連之朱家行人孫浩艮長橋人裴相舟及汪姓姚家解人沈鼎九里菴人夏姓莘莊迤東人陳姓先後投縣署報稱十五日疉被飢民掠去白米或三四十石或十餘石荳麥菜子及魚肉之類亦遭波及以致人心惶惶異常震動不知能否波平浪靜至昨報所云上海縣黄大令會同馬路工程局員朱明府馳往彈壓實則往上邑所轄徐家匯保護教堂七寶係婁縣境與大令固無干也 
[盜傷事主]  
　　寗波采訪友人云郡城南鄉有地名張俞者其中俞姓傳者逸其名在甬江開設萬順鹹貨行本月某日之夜其家突來盜匪多人明火執仗毁門而入傭工鳴鑼召衆盜怒舉槍轟擊連傷三人一彈入腰脇一彈入手腕一皮肉受傷尙可醫治近村鄉人陡聞警鑼出外兠拿盜又開槍擊之衆聞槍聲皆畏縮退避盜遂得肆行刦掠致所失洋銀衣物約值三千餘金次日俞赴鄞縣署喊控縣主畢大令委典史首少尉帶同差捕仵役前往騐明及回署飭捕役四路跴緝毋任漏　 
[舟中命案]  
　　上海之西有地名四江口者自蘇至滬行旅往來必由於此本月十四日客有附小輪舟經是處者　一無錫船隨波浮沈並未繫纜異而詢之據云是船横且波中已數日矣有往窺之者見艙中有二人飲刃而斃血肉狼藉不認卒視天氣炎熱穢氣逼人是處係嘉定青浦接瓖地甲深恐被累故毎流至轄境卽設法曳去匿不報官數日前附近黄渡鎭及某某等處曾浮起屍身三具一穿棉綢衫褲殆亦此舟被害之人歟 
[揚城火警]  
　　揚州訪事人云打銅巷街三義閣巷口北首某盆桶嫁妝店於本月初七夜三鼓後不戒於火時店中人因天氣凉爽皆已夢入華胥忽聞耳畔有聲甚萬急起視之則已滿屋通紅不可嚮邇立卽鳴鉦告警迨各善堂水龍洋龍風馳電掣而至則火勢已熾所幸水井近在咫尺又得城内駐防南字營勇分投汲同澆灌各龍奮勇爭先百道飛泉從空直瀉祝融氏力不能支始漸漸熄滅計燬平房兩進延燒對門空房二間左右居鄰雖受虚驚尙未殃及當火熾時城内文武各官先伖臨塲指揮彈壓頗極認眞故尙未聞有搶物等事 
 
 

Page 3

 
 
[上海官塲紀事]  
　　候選道駱子卿觀察籍隷廣東某縣刻因赴京公幹道出申江暫假滬北廣肇公所小駐行旌昨日命駕進城赴各衙門投刺前晚十下鐘時江南提督兼自强軍統領李壽亭軍門由松郡節轅蒞滬提右營廖楚材叅戎率同標下健兒前往迎接軍門登岸後　命駕進城仍駐也是園内○新任粤海關監督莊健峯觀察因公來申暫駐長發棧昨日午前十點鐘乘緑呢大轎進城赴道轅拜會蔡觀察迎入花廳茗談片刻而别 
[禀商保護]  
　　前日西南鄉梅家弄飢民聚衆閙事由董事梅某禀明黄大令大令以徐家匯教堂距梅家弄不遠或有飢民闌入滋擾因卽會同馬路工程局委員朱森庭明府親往彈壓昨日午前大令以此事須面禀府尊張子虞太守因卽乘官舫用小火輪帶赴茸城與太守妥籌辦法 
[曉諭飢民]  
　　昨日上海縣黄大令因七寶飢民向教堂閙事飭吏繕成告示發往建設教堂處所張貼示中略謂前因本埠缺米經本縣禀請道憲招商往皖鄂及安南暹羅等處採辦米石到滬因而米價稍平乃聞離城較遠之各鄉依舊乏糧致有飢民聚衆搶奪情事兹經本縣與各鄉董商議將米運鄉平糶以蘇民困爾等須知飢民聚衆搶奪例有明條載明首犯斬首從者應發新疆邊域充爲官奴王法森嚴各宜循守自示之後須當謹守律法毋得再蹈前轍致干咎戾凛之切切旋又發出諭單數道分給各鄉董令卽勸諭鄉民各安本分毋得滋事等因亦可見大令防維之善也 
[嚴禁需索]  
　　代理英美租界讞政之鄭瀚生大令因差役金恒有在外需索情事特於昨日懸示署前以儆效尤其詞曰照得本署差役金恒需索被控業經提案質訊將該差從嚴責革並押捕房以示懲辦嗣後各差務須謹愼辦公如有需索情事准被擾之人來案具控隨卽傳案對質如訊有需索實情定將該差從重究革具控之人隨時釋放不稍拖累如誣反坐凛之切切 
[懲辦惡犯]  
　　虹口監副捕卽飭捕解送在押所動用私刑敲撲新犯之倪阿榮朱阿金二人至英界公廨請辦倪朱同供小的等在押已久凡有新來之犯時或略問情由不敢擅用私刑求恩鑒察鄭大令判令各責三百板枷號一月示衆 
[容姦被責]  
　　嚴查客棧已紀昨報前日傍晚時十六鋪巡防中局委員　仲泉二尹飭地甲將大順金客棧内查獲之婦人二口及江南提標水師右營兵下楊阿妹一併解局次日某營哨弁周姓赴局謁二尹請爲開釋嗣由楊兄和盛卽蔣和盛投案具保二尹准之飭具保狀呈案一面將棧夥姚阿掌研訊姚供太倉州屬崇明縣人是月十一日抵申借住大順金客棧棧主有一子向患痴癲主婦囑爲服役棧中不用司帳人有一拆字人代爲記數不給工資小的至棧甫及數日細情均不知悉二尹謂爾旣在棧可知毎晚宿客幾人供稱自小的進棧後祗見二客二尹顧謂此二婦係何時　到可有人同來否姚稱小的實不知情二尹大怒謂爾若包庇定當用刑研詰再三終一味支吾及喝責始稱此兩婦於初十日由楊阿妹領來二尹問爾何以知其初十日始來供稱小的聞棧主婦言之問作何勾當曾有男子同宿否供稱據小的所知内有一婦名阿金者與阿妹有私其名阿二者則尙清潔伊等日出晚歸口稱在外帮傭亦不知其確否也二尹問爾棧旣有人寫帳何以不將循環簿送案查核竟敢遲延至半月之久可見其中不無暗昧之事隨命　下提吳朱氏研訊氏雖蓮船盈尺而丰姿妍秀頗覺楚楚動人匍匐訴稱小婦人生長青浦朱家角年二十有一向在鄉間隨夫耕種二尹謂爾旣有夫何得至此今住此棧已閱幾時究由何人領往須從實供陳氏供稱小婦人於十五日來滬由　妹哥領住棧中是日至楊樹浦某紡紗廠尋訪姊妹行晚間回棧適遇老爺前來查察阿妹哥倉皇奔入小婦人房内遂被人誣指有姦二尹怒　察爾供詞已在中日久究竟何時到來不供當嚴究氏始稱實於初十日來此先在北市四馬路楊媽媽處住過數日二尹謂如　則不守婦道已可概見判令掌頰三十下又提李朱氏質訊氏供小婦人年甫二十與吳朱氏同村日前約同來滬先後均住一處曾見有一男子自稱在某衙門當役與吳朱氏相識時來叙談不與小婦人相干二尹謂此時農務正忙鄉間需人孔亟爾等瞻敢背夫逃逸學作時妝可恨已極判令掌頰二十下移送上海縣署究辦地甲禀稱伊之舅父聞知此事願來作保請示二尹問氏願隨舅父回鄉否氏稱不敢逗遛乃命交其舅父張桂發保去詎料張卽恒生馬頭著名之流氓綽號浪蕩阿桂實係串認朦保二尹亦不予深求隨飭保釋至晚復提棧主婦王徐氏到局審問供小婦人寡居多年兒子素患痴癲屢醫不效因生意暫停故不將循帳簿呈閱二尹惡其招留年輕婦女與無賴姦宿迹似臺基喝令掌頰三十下斥釋 
[强索受懲]  
　　南市二十三七鋪巡防局委員邵子怡二尹新賃馬家廠後開泰木行餘屋作公館前日正在午膳突來湖南遊勇劉東生洪月紅陳其覺等三人聲稱貧無聊賴乞給洋蚨數翼二尹命家丁諭令他往劉等竟爾破口狂詈二尹勃然震怒命將三人拘解局中研訊同供借住十六鋪所轄同發客棧内有人抱病無資醫藥故出外求助二尹謂爾等卽欲向人乞錢亦何得勾結黨類任意强索實屬不安本分判將洪月紅鞭以竹梢四百下劉東生陳其覺掌頰一百下飭地甲帶往十六鋪巡防北局請究局員楊聘侯二尹飭提棧主並弔帳簿至案研訊之下令嗣後不准窩頓游勇如違重究一面令地甲將三人驅逐出境 
[受傷殞命]  
　　瓜船被盜已紀報端兹悉前晚此船駛抵滬江船戸毛富春偕伊子長發投同仁醫院求治醫生先將富春察視一週知腿際雖受彈丸尙無大碍至其子長發彈丸由腹穿入腸已流出數寸其未出者亦穿成六七孔旋以刀圭恐難奏效延至昨晨竟爾慘斃富春乃備棺收殮泣涕舁回亦慘矣哉 
[淫風宜戢]  
　　虹口二圖胡家木橋爲各流氓麕集之所毎晚招集無賴子弟開唱灘黄穢語淫詞不堪入耳十六圖内亦搭臺演花鼓淫戲紅男緑女觀者塞途事爲圓通寺巡防局員劉穆庭二尹所知已飭差恊同地保往捕矣 
[英界公堂瑣案]  
　　聚興客棧主沈少香投公廨控稱日前棧内忽失去玉鼻烟瓶一枚銅面盆一具玉搬指二枚所值頗鉅細思有金瑞堂者曾來棧住宿形跡可疑因卽報捕由包探趙銀河在其身件搜出火藥若于銅帽十數粒當票二十餘張故特送案請究金瑞堂供南匯人在籍充當地保此次來申係查緝販私鹽之案讞員鄭大令商之衛繙譯判押捕房十四天以儆○包探趙銀河解送沈阿福秋太昌陳子祥三人到案禀稱伊等串竊某小烟間内烟客張子遠洋七元八角至某浴堂内分贓沈阿　得洋四元秋太昌得洋三元八角惟陳子祥未經分用今失主已來案下求卽究辦張子遠供本地人販西瓜度日前晚小的在小烟間内與沈阿福等三人開燈過癮因欲托其寫信故出外購買信箋不料被其乘間將洋銀竊去比回已經逃逸經趙包探拿獲當塲收出贓洋求卽究辦大令著將沈阿福秋太昌押捕房七日陳子祥押捕房三日以儆○捕送王阿小冐充巡捕至王白氏所開　院内訛詐洋五角王白氏未經應允致相爭吵爲小的所見特拘案請懲大令著提王白氏到案再訊○包探陸金標解送王小牛沈阿大二孩到廨禀稱二孩在自來水廠竊取煤塊請究鄭大令判沈阿六責手心二百下王小牛責手心一百下以儆○陳恒公控金林雲李德彩袁邊氏無故前來滋擾由米順二包探解案請究金林雲供前因加工一事有唐德開者被陳控告在案至今未放因此與之理論求　明鑒大令著將金林雲李德彩各責五十板袁邊氏交保開釋駁船戸李順和違章停泊有碍河道經水巡捕拘案請究大令判罰洋十四元示儆○　百五十九號巡捕解送沿途小便之王阿才大令判罰洋五元以示薄懲○捕送張阿榮在四馬路駕車飛駛有違租界 
 
 

Page 4

 
 
章程請究大令判罰洋五元以儆○陳阿元王阿三張二寶阿鶴五人在天后宫設攤聚賭爲捕拘案請究大令判各責一百板○趙阿方控寗波人王林甫昨日傍晚時撬門而進意圖行竊請究大令著責一百板 
[美界捕房紀事]  
　　昨日午前虹口色和祥碼頭小工袁阿生至百老匯路第七百七十四號門牌某酒肆沽飲不知因何與酒保某甲忿爭突將酒壺擲去致甲傷及頭顱而流被面肆主怒將阿生扭入捕房捕頭令押候究辦甲送同仁醫院敷治○前晚流氓丁松林獨行虹口篷路中見某氏婦素服淡妝小坐東洋車轔轔而至遂搶取手中所持象牙骨摺扇適爲包探費阿銀所見拘入捕房捕頭令押候究辦○前晚小竊陳阿炳在西華　路某姓家竊得錫茶壺包探吳子剛見之拘入捕房捕頭令押候究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[靈隠鐘聲]  
　　杭州訪事友來函云本月初四日藩憲在上天竺法喜寺設壇求雨當日卽沛甘霖四鄉農民無不欣　初五六日又連沾雨澤惟其勢稍殺不能溝澮皆盈久旱之苗生機　　　　初七日三點鐘時大雨傾盆宛若銀河倒　至晚　息　繼秧塍極形優渥初八日晴　復駐炎熱非常初十日尤爲躁悶午後密雲四　雷聲殷殷未幾風自北來雲被捲去至晚天氣轉　迨四更時忽聞雷車疾走雨師驟臨急點飛來如萬丈銀濤奔騰江上次日雲開雨霽城河水勢漲至三尺左右聞各鄉旱稻　此沾　收成可卜豐盈矣○胡姓兄弟二人長年十二次十歲家居武林門外持向河中摸取螺蚌入市售錢本月初九日同至松木塲　花港撈取水族各物弟忽步至河心深不可測欲轉身則水已滅頂兄急上前拉曳而水溜甚急立足不定赶卽登岸狂呼榖命片上人思爲援手苦於無具比借得大網將弟救起則已魂歸水府回生無術矣慘哉○西瓜能解暑滌煩爲夏令必不可少之物今　瓜果成熟價值甚廉當初伏時毎擔祗須一元有零近日僅售錢四百餘文緑玉紅瓤殊可恣情飽啖也○杭垣自夏至後天時寒　不常人易受病略讀湯頭歌訣者無不利市三倍近日小營巷顧紳設立施醫局佘官巷某茂才向習歧黄術亦於覻橋貨屋一椽凡徃求診者不取分文是亦體恤貧民之盛意也 
[廣州試事三志]  
　　某日廣東提督學政張冶秋宗師歲考番禺新安及客籍文童番禺并客籍首題　道有升降政由俗革論新安并客籍事前定則不困論通塲次題武侯由斜谷伐魏陳於渭水之南司馬宣王謂蜀兵出武功依山而東爲可憂若西上五丈原則無濟矣武侯竟出下策究不諳兵法歟詩題賦得天子豫開麟閣待得開字 
[揚試尾聲]  
　　揚州府試情形迭登前報兹得訪事人來函云本月初九日爲闔屬終覆之期適奉電諭改試策論等因府尊沈碧香太守遂敬謹遵照於封門後命題云夫孝天之經也地之義也論洛蜀朔論賦得蓮花比君子得蓮字五言八韵初太守本擬俟發正案後接考武童嗣因學憲按臨在卽遂於初十日卽考試外塲並傳諭各童試畢卽赴泰州取齊恭候文宗示期考試 
[兇徒㓾刃]  
　　有潮州阿德者虹口沈家灣著名賭棍也前日不知何故與同黨癩蛤蚆桂元口解抽刃刺其腿痛極而仆　血淋漓後經旁人竭力勸開得免釀成巨禍似此窮兇極惡不知地方官亦有所聞否 
[上海縣署瑣案]  
　　前者英界公堂移送還俗僧陳蘭似控趙云卿陶史氏竊取金剛鑽約指一案前晚帮審委員李葆初二尹升堂提訊陳供開設客棧並販珠寶前月某晚歸棧時將身畔洋鐵匣中翡翠鼻烟壺及金剛鑽約指十一枚置諸抽屜内次晨查看已無蹤影詢之茶房趙云卿傭婦陶史氏俱不承認遂連轎轖張毛毛交包探帶入捕房趙稱願回棧尋覔嗣在牀底地板下尋出洋鐵匣檢查之下惟鼻烟壺尙在約指已失乃由捕房解送公堂轉送案下求卽訊追陶史氏俱本邑漕河涇人年廿六歲實未竊取約指上年歲暮小婦人領得工洋二元趙云卿堅欲借用小婦人不允致挾嫌誣攀刻下小婦人患病甚重叩乞施恩趙供並無串竊情事現亦患病求賜宏恩陳又訴稱洋鐵匣内尙有藍寶石約指七枚值銀二千餘兩一併失去二尹將趙云卿陶史氏嚴加盤詰堅執如前遂飭將二人發善堂醫治著陳於下次帶張毛毛來案復訊○前發官媒看管之楊裘氐在押所乘隙逃逸刻已拘獲　請訊辦前晚李二尹提訊氏俯首求恩二尹判令掌頰十下仍交官媒小心看管○盜犯陳老三陳德清兄弟前在野雞墩行刼土　華船上贓物經捕拘獲送縣訊供收禁前晚李二尹提案復訊二陳供認聽從在逃之揚州人　同行刼不　二尹核與前供無異遂　還禁候辦 
[英界晚堂瑣案]  
　　崇明縣監生馮泰松遣家丁馮升投公廨控陳阿虎竊取洋銀濳逃來滬昨經帮審委員劉穆庭二尹　訊馮升供沾的來申爲日已久所有陳阿虎竊洋一事求請究追陳阿虎供所竊之洋寄於恊順棧計阿寶處　桂榮供本　　　　十七歳去年八月内開設恊順小客棧今年五月初二日陳客來棧借宿寄洋小的富時並未知悉至初七　棧夥計阿寶忽　　　陳阿虎始向小的說及曾有洋一百五十元寄存計處小的卽至陳家木　向薦保人說明囑其查訪昨日憲差來棧傳提小　　　到案叩求明鑒二尹以計阿　旣已逃逸應歸棧主料理著將沈桂榮管押限五日内措洋繳案陳阿虎還押四達瑞洋貨店　葛月農馮慶雲等控恒大號主儲永卿張晉元串同倒閉虧欠洋銀前讞員張賡三直刺查得案内要証儲雲卿尙未到案以致　　　結前日劉二尹提訊葛月農供此事實係張晉元與儲永卿二人串同倒閉其夥友　招生徐思章二人小的等訪明實係無　　累馮慶雲供恒大所欠銀一千七百餘兩小的查悉號中尙有存貨可值銀一千兩左右今被張晉元藏　無　求爲追究張晉元　　事向係儲雲卿經理與小的無干二尹著將張晉元責手心二百下暫行管押限五日内禀覆逾限重責　　　徐思章二人　保　釋 
[法界公堂瑣案]  
　　礦師季雄投案請追薪水并稱被告楊子美難浼人關說尙未妥洽楊拱稱職　因江西饒州府　與錫礦需用礦師來此延訂致受人愚前期蒙諭令倩人向季雄商議因託陳季同　說儻伊洋銀五百圓伊已首　今不知何以又　悔讞員鄭景溪大令與譯員何君再三向季雄開導季雄執定須收足四個月薪水計洋銀一千圓大令著候下期再訊　專　長江各輪船之賊犯楊鏡芝前由包探緝獲拘押捕房昨日吊出各贓解案請訊大令細加推鞫句探禀稱曾在英界允昌當吊出綢四匹及朝珠銀表等物允昌當夥某甲投案候質楊犯　稱所吊各贓均由不的在廣濟輪船竊得至前次海琛輪船所失洋銀　百五十圓係小李三所爲小的並不同往大令飭將吊出各贓發回捕房暫存楊押候嚴辦○船戸趙鴻生竊取教　賈君之眼鏡線毯因之送押捕房昨日捕頭令包探解案趙認竊不諱大令判令笞責二百板贓給失主領去○包探禀稱今日天未明時途遇形　可病之鄔惠福搜其身畔賊具甚多是以帶人捕房捕頭令送請嚴究大令判令笞責一百板○沈壽清邀林炳軒投案供稱前期奉諭著　林備質兹已邀到乞卽訊供林供稱原籍貴州某邑在滬多年向操玉器業僑居長樂里怡愼昌報關行之嚴福卿言及山東煤礦副總辦侯麗生欲購手槍數十枝是以　沈代辦大令著下期邀嚴到案再核前者天仙戲園主趙春元請追黄廷芳所欠洋銀　千四百五十圓大令將黄提訊押追昨日趙投案呈　大令著帶黄及袁　堂至案前略詰數語一併送　辦理諭令趙自行投質○賊犯陶玉高王金專在行駛長江之各輪船竊物捕頭解案後經大令訊辦判令將陶枷號兩月笞責四百板王枷號一月笞責二百板期滿之後送交改過所永遠收禁○程福田控王金氏欠銀一案前已縷紀情由昨日程邀見證人顧張氏至案訴稱當將洋銀付與　金氏時有顧張氏目擊顧張氏稱當日小婦人在王金氏　雖見桌上放有洋銀然是否給王金氏則並不深悉大令著分别交保出外飭探查明再核 
 
 

Page 10

 
 
   
 
 

Page 11

 
 
   
 
 

Page 12

 
 
   
 
