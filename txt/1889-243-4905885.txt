# 1889 - 243 - 4905885

 

Page 1

 
 
[美查有限公司]  
　　啓者本公司在香港遵公司律例凡入股者祗須認出股銀於西歴一千八百八十九年十月十五號貝貢查洋　在上海所做各種生意并地皮房屋一切爲一江蘇　水廠及肥皂作二爲燧昌日來火局三爲甲藏　　紙館四爲申　館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現在先定派股分五千五百股計銀二十七萬五千兩内二千股已算付足股銀作爲先還原言尙餘三千五百股現在招人來買署理　事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金池先生經理人爲芬林先生銀行爲匯豐銀行訟師爲哈華托如欲取閱布啓及定股信椽者向經理人處及各埠匯豐銀行索改均可定股者每股先付銀十兩其餘於西歴一千八百八十九年九月三十號派股時再付如預定多股家時少得者定銀不能付還將來派股時照算如股分不能派得者其定銀照數付遷其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者讀至三馬路申昌書畫室或本帳房均可此佈 
[文闈籌賑芻言]  
　　自夏間河决齊東賑需孔亟南中諸善士設法募捐不遺餘力有售籌賑書彩票者仿呂宋票法照得彩之多寡易而爲得書之多寡而抽其餘利以充賑有集元魁奪標會者仿謝君綏之千午科注惟减其數之半以期輕而易舉而積其成數以充賑亦可謂無䇿不設無計不施矣方今文闈大典各省會考生雲集江南以上下兩江同塲合試過江名士多於鯽魚因於收卷所門前女設木桶勸交卷者慨施樂助并勸將三塲所領肉蛋餅錢概行捐給惟是貧乃士之常金陵之赴試者雖有二萬人之多其間肥馬輕裘翩翩年少能有幾輩大都檢點靑箱搜羅敝帚阮囊羞澀不名一錢况恩科非正科可比前歲之積困未蘇今歲之措資何法各學賓興曩例逢恩科而减發留有餘以待正科以是赴試諸生愈形拮据雖有善願力不從心竊謂金陵省垣地大物博貨財所聚自古云然際此掄才盛典除考生二萬人以外其辦考差赶考巿者當亦不下數萬人上自官史下至商民集欵正自有方籌勸不嫌饒舌請約舉數端以待隅反焉一曰官闈差一役内自供給以至號官外自採辦以至巡綽文武員弁不下百數十人凡得此項差事者概可請記大功以待署補是日後旣有所大獲則目前之新水卽爲贏餘苟可分潤廉泉無難集成巨欵一曰史江藩司房書辦體面素稱闊綽大率家累多金頭銜煊赫出則肩輿僕從居則粉黛膏粱雖顯官紳富不啻焉當承辦闈差之年縱令百弊風清所得已屬不少卽如交卷之費通計每本五十文以二萬卷計共得錢一千串其餘採辦修理何事無費通計何止萬金以此分惠飢民豈僅杯水一曰商賈東牌樓三山街一帶百貨塡溢昻其聲價莫不利巿三倍而士子所趨尤在書肆書肆獲利則以石印書籍爲大宗雖近奉監臨蘇護撫憲嚴諭不准攜帶此項書籍而月餘以來一切臨文所需將次售罄其利殆難數計而其餘各肆之以低貨弋厚貲者可以類推一曰房主大比之年城南房屋十室九租一室約客四五榻每榻約得三四金合兩江應試送試赶考人等計之無慮數萬金以一科所得爲三年修理費已有贏餘况今屆恩科尤爲意外之財量力而輸咄嗟可辦較前項爲數尤鉅斯四者非明其有可捐之故見其有可勸之機者初未敢借一籌置一喙也總之籌賑之道廣取諸有餘者易爲力苛求諸不足者難爲功向使一介寒儒三年大比而出其石田之餘瀋分其管城之素封可以爲籌賑之善䇿則各縣賓興爲數匪細何不舉此鉅欵以充賑乎好施樂善之官若紳何不舉捐助卷燭之費以充賑乎其所以勢有不可力有未能者恐士子一肩行李旅九蕭條躡屩擔簦金盡裘敝其流離之景况困頓之情形有較諸嗷嗷待哺之哀鴻而彌形迫切者矣若夫豪富紳商貴介子弟亦自不乏其人然勸之助賑自有其道彼木桶中之幾文錢與三塲之肉蛋餅錢戔戔者奚爲也當其秦准河上釣魚巷中畫舫初開華筵乍設粉曰黛緑爭妍而取憐竹濫絲哀銷魂而蕩魄盡揮隨手之金水衡山積浪擲纒頭之錦織室霞開如此豪情如此盛舉勸賑者固不難於措詞助賑者豈猶不樂於解囊乎此所謂廣取諸有餘而非苛求諸不足也雖然此特爲金陵文闈言之耳而各省會果能以此說通行與否吾不敢知惟廣取諸有餘者易爲力苛求諸不足者難爲功籌賑之道大抵皆然願爲諸善士進一解焉 
[本館接奉電音]  
　　昨接京友電傳上諭兩道敬謹譯登○八月初十日奉上諭陳彝奏縷陳因利局章程籲懇通行一摺據奏醵錢立局借給貧民限日還本不復取息等語有無相通隨時稱貸本聽民間自使若必官爲經理流弊滋多如所稱用司事以任收放稽核借必有保保必以鄰每日還本若干五日一還還清再借各節殊屬瑣屑不成政體且民間得錢易於耗散逾限不還勢必按戶追呼或且責償隣保不肖官吏因緣爲奸抑勒需索種種弊端斷難保其必無宋時靑苗法貽害天下此奏立意與靑苗稍異者係還本而不取息然試思五日一還本之煩碎拖累不較之穀熟取息爲更甚耶本欲利民適以擾民萬萬無此辦法所請着不准行欽此同日奉上諭博齡等奏應行急修各工請派大臣查勘一摺昭西陵孝陵景陵裕陵定陵等處應修工和着派汪鳴鑾敬謹查勘奏明辦理欽此 
[電傳順天鄉試首塲題]  
　　有若對曰盍徹乎言前則不跲事前定則不困行前定則不疚道前定則不窮　　人皆有所不爲遠之於其所爲義也　賦得自彊不息得乾字五言八韵 
[電傳湖北鄉試首塲題]  
　　天下有道則禮樂征伐自天子出思事親不可以不知人卿以下必有圭田圭田五十畝餘夫二十五畝賦得翦得秋光入卷來得詩字五言八韵 
[電傳廣東鄉試首塲題]  
　　子所雅言詩書執禮皆雅言也葉公問孔子於子路子路子不對子曰女奚不曰其爲一 
 
 

Page 2

 
 
人也發憤忘食樂以忘憂不知老之將至云爾子曰我非生而知之者好古敏以求之者也子不語怪力亂神來白工則財用足離婁之明公輸子之巧詩題未詳 
[京邸秋聲]  
　　兩翼前鋒統領八旗護軍統領爲嚴行曉諭事准欽派承修太和門工程處文稱於本月二十日進匠修理計派興隆等廠十八處匠役人等均佩帶本廠字號腰牌每日由東華門西華門協和門熙和門出入其進門時呈遞匠役花名册一分以憑稽祭等因在案本統領查禁廷重地理宜嚴肅守衛况現在皇上駐蹕南海各門值班官兵尤須加意嚴密盤察以昭愼重現修太和門等處工程與太和殿相近並與東西大庫毗連每日進匠人數衆多恐爲日必久一時不能工竣若不嚴飭該官兵認眞盤察誠恐匪徒溷跡出入爲比　行曉諭各門值班官兵嗣後於匠役進門時按照報門花名册逐一稽察其册内無名曁無佩帶腰牌之人一概不准放入其出門亦應按册稽核放出如有不服攔管以及任意喧譁酗酒滋事等情立卽鎖拿加明值班大臣送交衙門嚴行懲辦倘該值班官兵不肯認眞奉行一經本統領察出定行從嚴叅辦決不寛宥特此曉諭○吏部爲批示事據前仕四川靑神縣知縣郭世棻服滿呈請分發到部結内叙有五品頂戴並未聲叙是否捐納抑或勞績保舉及奉旨日期並分發呈結核與起復投供呈結本身年歲不符均應令取結聲明如不聲明本月分騐看應扣除其五品頂戴應不准　戴用相應批示可也○黑龍江副都統祿副統制彭三年任滿籲請來京陛見已於五月陳奏奉硃批著來見欽此祿副都統奉回批摺後咨明將軍派員接署篆務俾得交卸遵旨北上旋由黑龍江將軍遴派奏調江省差委之記名副都統火器營護軍叅領綽哈布委署黑龍江副都統印務現已接印祿副都統已於六月中旬自愛琿起程入都矣○或史館示傳准吏部送到漢膽錄何藻翔吳廷樹余時叙朱彭壽寺務於八月初六日辰刻親身赴館騐到勿得違誤可也○八旗宗室鄉試例士稽察宗學大臣在學扃試錄送入塲本年已丑恩科鄉試應試之宗室已經欽派王大臣考試馬步册送順天府備卷其錄科一塲經宗學稽察大臣定於八月初二日黎明照章輪應在右翼宗學扃試已移會宗人府傳令應試各宗至是晨赴學預備錄科云○史部示傳月選知州張嘉璧彭繼志通判裴仁壽知縣劉宗藩馬芳田尹殿颺凌芬李瑋堂等八員本　於八月　二日帶領引見相應傳令該員等於七月二十九日辰刻衣冠赴部演習口奏履歴如是日不到扣除引 
見於初一日晚在内城左近歇宿初二日五鼓前赴西苑門外六項公所内吏部公所報名以備帶領引見是日穿天靑褂備帶補褂並佩帶荷包手巾再傳該員等是否原任現任一二品大員子孫抑或現任一二品大員兄弟卽日赴部報明勿違可也○盤踞興平倉之王四海繆大帥領近因在倉滋事經查倉侍御密飭北城史目率役將王繆二人拿獲到坊禀請察倉侍卸酌奪遂繕摺奏交刑部嚴訊懲治旨卜卽由北城坊將二人解送交刑部經當月司配簽禀堂掣分奉天司訊辦遂將該二犯收禁北所監内○京都東四牌樓迤北四條胡同新開踹坊主不知何故與隣人大啓爭端被鄰人毆傷體無完膚奄奄一息經族中人控諸北署急派公役往拿則已於夤夜遠颺祗留三四學徒守戶而巳○前門外長巷頭條胡同　髮匠李姓籍隸江西人皆呼曰蠻子李近以鰥思永夜愁苦無聊遍計良媒擬求鴛偶月初某日媒妁爲之撮合娶某嫠婦言明財禮七金隨向親朋稱貸除先將財禮交付外尙餘若干兩爲賃房安家之需詎料新婦入門甫經三日潛於深夜逃逸井將衣物席捲一空至次日急尋媒妁興問罪師媒妁竟以惡語相答李怒不可解扭赴中東坊署呼寃坊官將媒妁痛加笞責飭役訪查以十日爲期務將逃婦查獲云○前報紀東河沿汛寳守戎珍獲到盜犯十三名兹聞守戎詳解北署後卽由北署解交刑部訊供現諸犯已將花兒巿錢鋪明火行刦案情一一承認部中擬以斬梟之罪不日將解赴大理寺都察院過堂大的本月二十左右卽須處决矣○徐蔭軒大協揆奉旨兼署戶部尙書擇吉七月二十六日寅時到任因係兼署是以傳諭部中司務廳至期並不拜印免行謁見之儀云 
[官塲述聞]  
　　新任湖南提督馮軍門南斌晉京陛見於初二日到津假紫竹林佛照樓暫駐節麾小作勾留卽詣闕庭請覲○登萊靑道盛杏蓀觀察上海機器局總辦聶仲芳觀察同於七月廿九夜乘海晏輪船到津就招商局小住行旌禀月傅相面陳公務訖仲芳觀察卽取道晉京杏蓀觀察回烟臺本任○新任漕督松峻峯漕帥交卸直隸藩篆聞擬於月初履新是以筱荃制軍交卸後從速首途擬　籬菊開時卽履兩粤新任○奏議鐵路工程推調任湖廣總督張香帥一摺最合聖意旣利於國復便於民而分年籌欵計二百萬金尙屬衆擎易舉經 
俞允施行聞第一叚由蘆溝橋至保定府擬於年内勘道來春氷泮興工除奏派大員總辦外仍令周玉山方伯相助爲理以資熟手惟未見明文俟有確聞再佈 
[津農苦雨]  
　　天津南窪地勢最卑形如釜底每逢大雨積潦不消今年七月十五以後大雨滂沱該處村庄盡成澤國方以爲開霽後涸可立待詎現經半月大放晴曦血水積不乾所有大田禾麻菽粟仍被淹浸三農均望洋興嘆仰屋而嗟據老於農事者云非得西風水難乾涸再延數日則根荄霉爛難望秋收失之東隅收之桑隅不知蒼蒼者能粒我蒸民否 
[蛟水爲災]  
　　前月廿七廿八兩日陰雲四合大雨傾盆且兼烈風迅雷通宵不絶富陽桐鄉兩處山内蛟水奔騰滾滾滔滔勢若銀河倒瀉牛馬猪羊器具等物從上遊而下者無算錢塘縣界四鄉地方皆受其害田禾亦盡淹没幸山水易漲易退至初二三日水勢己平矣 
[詳記甯波被水情形]  
　　上月二十八日上午淡雲籠日秋氣颯然卜午一點鐘時油然作雲沛然下雨銀濤萬斛倒瀉從空雷聲隆隆電光四射至鐘鳴四下雨勢更大水無所洩漫溢通衢一片汪洋無從涉足人家堂奥亦皆成澤國低者水深數尺高者深尺餘六點鐘時又逢潮漲西風怒吼幾同虎嘯龍吟江中浪湧如山舟楫不能來往水旋入靈橋門内江東江厦沿江房屋俱浸水中路絶行人各店咸閉門不能作交易延至九點鐘後雨勢稍殺風力愈狂呼男呌女之聲慘不忍聽房屋坍倒到處皆然直至三點鐘時天己將明雨始住點水卽稍稍退下然猶平地瀠洄也次晨有某姓租船滿載穀袋從東鄉子河人下江行近老江橋潮流甚急舟子把舵不穩以致衝斷江橋其船當卽沉没船中共有五人二人獲救得生三人無從援手當時老江橋上行人甚衆不及奔避死者甚多旣而新江橋亦被撞開江厦江東不能來往行人皆冐險至大道頭或老江橋河沿喚渡舟子因潮流甚急深恐失事每船用四人駕駛平時例載五人每人給錢四文是日因風浪險惡止載四人繁人索錢十餘文廿餘文不等有時爭先躍上滿載十餘人甫至半江忽被浪花捲去搶救無及性命俱付東流亦可哀也舟子有鑒於此遂卽停篙至初一晨大道頭又有一渡船覆没溺斃數人四鄉沿江沿河房屋吹坍不少所厝棺木被水氽去者更多若繁星至於牲畜器皿之泛泛中流者西南兩門外沿河一望皆是現在水已漸退所慮者四鄉木棉及水白糯稻大减收成農民不免輟耕而歎云 
[女兒鄉諺]  
　　嘉興順成局划船被刼已紀報章翌晨局主投禀秀水縣及周邑尊委朱捕廉前任踏勘則盜舟已由南門外厘卡巡船追獲查檢所失祗值數十洋蚨云○八月初三日好事者奉曹武惠王木像游行街巿云係驅逐瘟神及中南門繞出北門己有北門外會中人舁五路大元帥及安樂王木像迎迓欵以茶筵仍進北門出南門回殿○有客自海鹽來禾述及是處亦遭水患平地汪洋一片海塘冲塌水及縣署大堂民皆逃至西門始得保全生命云 
[粤東鴒信]  
　　城内四牌樓福音堂前夜被匪行竊失去衣物銀兩爲數甚鉅該匪於日間聽講福音時卽己潛匿在内待至晚上諸人睡 
 
 

Page 3

 
 
熟然後動手當經赴縣報案邑宰立提更練地保嚴行比責勒限追緝賊贓○城内桂香街有轎夫甲乙二人偶因細故口角尋至用武甲出利刀向乙亂剌乙受傷倒地旋卽斃命同業者見事關人命恐被拖累立將甲拿獲鳴官理處想殺人者死律有明條斷不能爲甲輕恕也語曰忍一時之氣免百日之憂觀於此而益信○各營將弁於七月廿四日齊集撫標箭道操演洋鎗督憲張香濤制軍親臨閱看立一靶以爲準如能連中五鎗者記功超委有小孩二人入内觀着拾取搶彈遂爲彈子打傷鮮血淋漓痛楚殊甚督憲嚴之以守門者擅放閒人入内以致誤事立提守門兵丁各責數十板○電報總局擬添設一線中南雄直達江西前月某委員率同工匠帶齊物科馳往開辦現聞電桿已竪至連州屬之浛洸地方矣沿途鄉民均極安靜無有出而限撓者故成功較速云○前日有著名盜犯一名在小巿街某號購物舉止豪邁衣服麗者人意爲巨商碩賈營勇偵知潜夾掩緝該匪見營勇到來仍復嘵嘵置辯營勇不由分說立卽加以刑具執之而去解交緝捕營審訊 
[鄉農德]  
　　西吳陳竹玶大善士逝世已逾百日早閉靈矣日前忍有靑浦縣屬章練塘鎭北鄉唐家浜農民四十餘人備就祭筵至滬踵善士之門恭伸弔唁自言世居鄉僻足跡未嘗至城巿今甫得知噩耗用具生芻敬向靈前一奠蓋是處於光緖十三年十月中旬忽遭火厄焚去房屋百餘椽農具耕牛盡付一炬鄉民勢將待斃慘不忍言靑浦縣錢大令下鄉勘明詳請撫憲籌資撫恤善士聞之急行籌欵爲各災戶建造住房備具農器俾得苟延殘喘以待春耕迄今戴德勿諼故必親來一拜也 
[敗子投河]  
　　粤人某甲年纔弱冠游手好閒嫖　吸烟無所不至前晚經其母尋見勒令歸家行過二擺渡橋忽聳身躍入吳淞江内其母大呼救命謂若有援乙以手者當酬番佛一尊旁有人曰是區區者值得甚事抵謂竟可買命乎其母願　酬之其人仍見少遞加至十元其人始下水撈　而已無及矣至昨晚將屍撈得隨即備棺盛殮諺云救人一命勝造七級浮屠乃是人竟藉世索財見死不救其尙有人心何哉 
[割辫鳴寃]  
　　王小弟控陳新橋等藉故拆梢陳稱因向妓女索逋王揷身蠻覇　執之下被送捕房蔡太守飭包探顧阿六查明兩造實皆匪類所訴均非眞實情由事緣王經售一婦人陳知之糾　向索分肥　不允從是以揑詞朦控太守判將陳及張阿三張恒甫姚合生等各押三月王諭令交人保出設有人來控告定子重懲此皆前日讞詞已登本報者也事後陳忿謂我固確係流氓王亦著名蟻棍同惡而不同罪心中實不能平因于補房午飯時齊將飯碗砸碎各取碗片割斷髮辫以示寃誣管門捕將斷辮四條呈交捕頭閱看捕頭置之不理仍令下之囹圄中 
[學徒判押]  
　　金鋪學徒王姓擅取金條等物欲上輪船經包探拘拿解請蔡太守訊供諭候管押再訊等因已詳前報昨日覆訊之下金鋪執事人及王父邀同保人投案乞恩免辦并呈洋八元請賞包探該學徒俯首求恩易副領事請該學徒年紀尙輕胆敢竊取鉅欵若不嚴辦何以儆其將來太守遂判管押六月原贓除已收回外尙有金戒七枚洋二十元一併給執事人具領所呈之洋准賞該包探以奬勤能 
[研訊逃犯]  
　　押犯脫逃一事已從西報譯登昨日英包探王阿二禀稱虹口捕房共有犯人五十餘名昨由一西捕二華捕押出做工行至王家宅地方中有計銀全陳阿順二人僞爲口角忽將練條挣斷奮足奔逃王阿才等繼之致共逃去十八名杳無蹤影其一練已卸下因有足疾不克奔跑當卽成擒重復鎖好繼由二華捕分投追緝又獲王阿才等三名又經工部局西人阻獲其一共得五名昨夜又經小的偕西捕緝獲陳阿雲一名今特一併送案捕房規例凡押犯出外工作先令腰束皮帶再用小練鎖住連在總練之上每一總練約繫二十名皮帶可寛緊從心所以防其脫卸今之逃脫已問明逃後卽獲之粤犯李阿來據稱計銀全陳阿順二人以西捕太兇起意逃逸擬將碎盌割斷小練迄未得成因將小練套在木栅上拽斷仍以麻練接連及出外做工西捕尙未覺察至中途僞爲爭閙一拽即斷隨卽紛紛脫逃其中卸下皮帶者有之迸斷練條者亦有之陳阿榮王阿才王和舟王三寳張阿大李阿來同供小的籌初意不欲脫逃其實由小皮匠卽陸阿　起意蔡太守飭將王等帶下向李開導曰如何起意脫逃爾當直訴本分府當格外從寛李供與包探所禀相同开稱此刻小皮匠等已往蘇州松江各處去矣太守飭將李另行管押王等仍交捕房帶回俟下禮拜四再行訊辦 
[上海縣署瑣案]  
　　本城八鋪民婦蘇梅氏探稱兄子桂生忤逆不孝叩請嚴懲斐邑尊訊究之餘梅氏稱小婦人生有兩兒長名桂生因湯三官無後贅爲子婿次子阿九學爲琢玉匠經桂生無端喚回家内小婦人向之根問桂生遽將小婦人推倒且復謾駡不堪桂生供稱小的不敢行兇因母親時將銀錢給與姊姊是以心中不甘耳邑尊飭鞭背五百下置諸站籠中隨着梅氏將次子父案覆訊○魏恩慶控失竊藥材一案曾紀報章前日裴邑尊飭傳汛捕集訊魏稱行中時時失竊藥材現在所失係沉香甘草川斷等八種旋在奚孟鄰家查見奚供稱沉香甘草等藥均在門前收買現已繳案矣邑尊以該汛捕怠惰不力喝令笞責八百板着奚赶緊將竊賊交案訊辦○捕役拘解葉阿金王谷梁兩竊犯到案裴邑尊升堂訊究捕役禀稱葉曾在十九鋪三次犯竊王曾在北三鋪竊取張姓之物葉王同供小的等實因貧不聊生以致犯法邑尊飭將葉釘鐐收所王鎖交捕役着將同黨交案訊辦○安徽人詹錦綸覓就無着落魄申江本月初雇某甲小車裝書箱一口棕荐一條枕頭一個車夫起意吞没將車推入寓中事爲稱中捕役查知拘解到案其中情節前已紀諸報端裴邑尊訊究之餘着將物件暫存候傳失主具領車夫釋之使出不予深求 
[英界公堂瑣案]  
　　西捕禀稱協同華捕至新閘辦公雇坐張阿紀之東洋車略碰鄉人徐天寳所挑之担徐卽將担弛下陡持木棒擊張華捕喝阻不依又由徐父持扁擔擊張受傷爲此拘符請辦張申訴前情請爲騐視徐供小的挑担行走被撞口角不敢行兇西捕將木棒呈案蔡太守判徐管押三天以儆○賽馬塲中管理抛球之細崽徐阿元控稱偶出大便被龍飛馬房馬夫毆傷請傳馬房夥友王阿海着交行兇馬夫此已列前報者也昨傳到阿海及馬夫王阿大候示徐申訴前情阿海供稱徐在馬房所堆稱草上大便喝移不服先將阿大毆傷小的因與爭論阿大叩請騐傷蔡太守謂兩造釁起細微且均有微傷一併叱退諭令不得饒舌違干咎戾○包探顧阿六禀稱阿禮行竊阿尙家之銀飾錢洋當經查獲搜出當票計質得錢二千三百文今特吊贓送案阿尙供稱小的家中被竊除吊到各贓外尙少洋銀一元及車票若干紙約錢千餘文阿禮供稱初次犯竊情願照賠蔡太守察得阿禮年紀尙輕判責手心一百下管押十四天着再繳當本并尙缺少之物起案各贓尢給失主領去○包探陳阿九禀稱聞妙軒烟館主陳杏卿報稱房中抽屜儲有洋銀廿三元忽然失去小的前往查察見房門鎖尙去動並無失竊情形何疑堂倌行竊因將何阿茂等三人解案陳申訴前情阿茂新之同供小的爲堂倌某甲替工並未行竊無端被誣嚴麗裕供稱小的專管小帳檯决不行竊旣被誣陷乞賜伸理陳稱鋪中夜間别無他人惟此三人常入房内務請究追何等又稱小的從禾至伊房内蔡太守以疑竊無憑飭將陳等交人保出着陳查明實在再行聲請究辦 
[法界公堂瑣案]  
　　長順洋貨店夥郭金福訴稱本月初四日有賊從店後新屋缒下直入臥房竊去衣服九件洋傘一頂當卽投報捕房兹聞該竊姓徐名子卿已由捕房拘獲解送案下求恩訊比原贓徐供稱小的前在大同書局做工因竊同事人衣服管押三月至七月廿三日始得開釋現在衣已付質僅留洋傘一頂矣葛同轉着押候吊贓冉行發落傘先交郭領去○陳某訴稱轎班因事告假雇陳祥元替工於初八辭歇初九日來竊烟袋一枝盤詰不承送案請訊陳供小的去做替工言明加給工貲主人不加反誣行竊葛同轉着押候交出烟袋再行核辦○包探 
 
 

Page 4

 
 
王榮培禀稱吳文達與人打架拘至捕房搜出押票多張送案請訊邵長生訴稱吳由小的遣往購物與人口角以致被拘所有質劵若干張悉係小的之物包探又禀邵專收衣店破衣修補後混行付質彼中切口名爲老虎黨葛同轉以邵情同謊騙當票不准給還邵稱内有數張實係輕當同轉准給八紙餘均銷毁○包探禀稱昨晚見瞿曉雲手持水烟袋一枝行蹤詭秘是以拘請訊供瞿供向操藥材業現因失業來滬覓生涯烟袋出錢一百八十文向冷攤上購得質票亦係已物並非竊贓曷同轉着押候吊贓再核○前有邱振香控公昌土店主鄭阿榮糾人毆擊并攫去衣服對時表鈔票等情葛同轉以鄭居英租界出票請英領事簽名然後將鄭提案訊問之下鄭供稱邱前亦開張土店注來日久被欠洋銀百餘元屢冋索還曾將馬褂作抵並無糾人毆擊及攫物事情同轉以原告尙未投案着將鄭押候傳齊質訊○浦左高橋人顧海林訴稱小的曾在寳泉樓對面豆腐店爲替工本月初二日二點鐘時被同事李立發竊去衣服三件洋銀二元二角錢一百三十文洋刀一柄搭膊一個借契一紙昨得遇見扭案請追李供稱小的竊得顧之衣服皆已付質連洋銀等早已用盡洋刀在小瑯環里打架時失落搭膊借契確未見過同轉着候吊到各贓冉行嚴比○芮鳴岐控覇佔店基一案葛同轉於斷結時令潤泰店主姚琢銘自具切結備查昨日姚投案投遞禀　同轉怒謂爾係讓據上有名之人本分府格外從寛未曾提案現僅着爾具一切結爾尙不知好歹乎隨令押候具到切結始得開釋○英公當解送趙佳右趙杜氏二人請辦葛同轉向之訊問趙杜氏供稱佳右係族人八年前曾集一會央小婦人登一股第三次已得彩矣旋復由伊讓去延至今日被伊積欠洋四十元向之索討伊自恃柏領事用人竟將小婦人毆擊趙供稱小的確因會欵積欠該氏洋三十元第一次還過廿五元第二次還過四元第三次還過一元早經清楚昨竟又來索取大肆咆哮當經領事及管事人再三勸解伊堅不允從同轉問趙杜氏曰爾言佳右積欠未還有何憑証答稱有同轉着出外邀見証人來案質對該氏叩謝而退隨謂佳右曰本分府細觀趙杜氏並非刁詐之人萬不可倚仗領事用人將伊欺侮須知領事辦事一秉至公爾若有欺心領事亦不肯庇護答稱小的句句實言如果誣伊自甘重辦同轉謂該氏至爾處索欠理應婉言開道何遽肆毆本應管押姑念領事用人從寛交保 
[和高昌寒食牛擋馬萹]  
　　獵不及秋底蒐狩戰不及塲底馳驟西人馭馬如馭華華馬遂與華人鬥高昌先生才空羣健筆能掃申江雲一息跬步未及檢馬頭人面相糾紛豈眞顧視守其短孚世難入先生眼丑父乃爲絓所拘曾英幸以跳而免車上驚飛泿子魂樓頭駭變桃花臉顧影從知驅陷多撫心那禁轆轤轉此馬一蹶不再馳視如木雞立還痴踐躪名士引何罪須食其肉寢其皮先生量海不問馬捫足未損便游冶虎口已脫天地寛龍潭一過波濤瀉壓驚還待酒星飛鬼蕊妖花紅四圍緑楊斜照金鞍麗依舊江頭欵叚歸[  彭仲珊走筆]  
[蘇省撫轅抄]  
　　初六日藩轅牌示照得蘇州府總捕同知王恩晋在任病故遺缺查有勞績前先試用通判孫和鳴署理該員現請感冐假以是班第二之試用通判郭廷沛暫行代理○初七日新授貴州臬臺田辭行於初九日由胥門碼頭登舟起程准補吳縣凌焯缷署華亭縣事回並謝飭知赴任候補縣吳成禀知奉飭留辦閶胥門外總巡差據報蘇總捕同知王於八月初六日未刻病故在寳蘇局擇於初八日午刻大殮○初八日周蓮禀知交缷代理太倉州事回馬霪恩禀知奉委北路總巡卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州零語]  
　　光緒十一年五月前閩浙總督楊制軍奏請以候選通判丁瑽鳩股開挖侯官縣屬石竹山鉛礦丹擬定章程咨部核覆飭將所募礦師姓名送部立案事隔五年之久迄未成功所化鉛苗較諸洋入鍊成者僅得六分之一且股貲短絀經費浩繁無可設法遂致停歇日前卞頌臣制軍委員查核根由遵照部章卽行封禁○某藥材店向鄉婦某氏買菜以致口角氏引以爲奇辱糾同鄰里興問罪之師店主見其盡係女流不爲之較相約退避氏等遂怏怏而歸○米價較上月减去十分之一目今巿上白米每升需錢四十文左右錢票每百只支大錢九十文○本年士子之應秋闈者爲數甚少聞闈卷只備送八千四百餘本尙有臨時不到者貢院一帶雖仍店鋪如林然生意十分清寥遠不及前科之利巿三倍云 
[河水泛溢]  
　　河南沁河近因河水暴漲日漸加高溜激兇猛非僅流與堤平其坐灣激刷之處水頭已逾堤身防河者竭力保護晝夜修守詎於豫之懷慶府河内縣屬賀王庄該河北岸地方於七月初水湧高疉突由北岸堤上漫溢而下向東奔趨被水冲淹之村甚夥一望汪洋田禾飄没屋宇倒傾牲畜人口亦有淹斃　漫水之堤雖奮力抛料施工以圖塞壅無如水勢力猛漫流成口該管官飛禀前情並迅籌設法堵合等情經倪豹臣豫撫飛　入奏又聞皖北鳳潁一帶地方亦被水成災 
[江西官報]  
　　知縣朱士林委辦樵舍卡署瑞昌縣鄭仰虞卸事清理交代回省署義寗州黃壽英卸事清理交代回省通判黎雲福委解十三批漕折進京義寗州八疉司葉開宇據報終養以經歴王存椿署理王鵬海卸辦謝埠厘卡禀謝酌委一次左壽崇委解恊餉往甘肅鄭輔清由山東公幹起服來江指分縣劉先甲禀到 
[已丑夏日客於諸羅戎幕雨窓寥寂作懷人詩十二章錄高高昌食生霧裏看花客申左夢畹生郢政并求海内者大吟壇同政]  
　　同里吳福茨觀察英俊延陸子鋒車海上行十年依禁近三錫拜恩榮慈詔新增秩歸政禮成奉懿旨加一級樞垣舊著名觀察在軍機處久邀宸眷朝廷方向用努力佐昇平○合肥張楚寳孝廉讀書修竹裏孝廉結廬鍾山榜曰竹居讀書其中心迹玉壺氷忽命東山駕高騫北海鵬文章眞有價富貴本無矜寄語何無忌勛名勉效承孝廉爲合肥相國賢宅俎故云○濟寗黨幼雲大令三載不相目書來似有憂髫年同立雪瘴窟共浮謳鵬翮靜猶斂牛刀志定酬記曾萍聚地翠竹白沙秋○江都姚子清封翁姚合今詩伯騷壇踞斗魁新陰茂桃李晚節困蒿萊東郭安貧樂西河哭子哀哲嗣夢花世兄宰蜀之温江貲陽有聲中道而殂惜哉紅橋聯咏日杖履許追陪乙酉春同人集吾鄉小金山水榭聯句公詩先成合座傾倒○秼陵翁鐵梅茂才神交垂十載良晤忽基津驪唱一朝别鴻飛兩地身清譚追晉魏古籍嗜周秦鍾阜容高隱江東有異人○丹徒王樹棠茂才綺歲戈鋋逼村居便識韓曾同磨鐵研况復訂金蘭卅載滄桑變孤身涕淚運漸余髮種種生計誤懦冠○甘泉張湛侯茂才不見張平子三年寤寐思賣文飢煮字仰屋苦吟詩白眼多傖文黃金感故知輩吳福茨觀察贈以多金名山勤著作遭際在清時○甘泉陳賡言茂才奉母三辭聘高風愧不如北堂欣視膳南國畏驅車卞頌臣制軍撫湘時屢延入幕均以母老固辭書法宗顔柳交情贈珮琚殨年擁臯比風雨一遽廬○廣陵陳若木畫士元龍湖海士三絶技能兼風雅憎人俗　高律己嚴字形雲裹鶴詩味水中鹽更仿章侯畫傳神在筆尖○六合達聽湘姻督久隱蓮花幕丰標媲音賢身先走秦楚名庚播幽燕理認程朱切文同遷固傳海天雲水闊别緒悵綿綿○嘉禾金吉石舅氏破浪携椽筆才名噪海東戲揮三島墨遠接二王風公前年出游東瀛彼都人士求書者戶外之屨滿矣藴藉能容物純誠更愧公雞林播聲價珍重换鵝籠○楊虞臣中表之子沈淪久高懷渺古今曲江賢太守　庫許追尋不俗是眞性多情乃素心世之肉食者未可作知音○寒食有懷兼寄吾鄉諸知已客邸九寒食三年寄海隅珂鄉曾壓綫戎幕又吹竿涉世難蠲　依人祗竭愚爲詢諸舊雨可念不才無[  瘴窟游民眞州死夢齡與三甫稿於諸羅屢次]  
[上海四馬路文報局内山東賑捐收解處經收安省太平局經募細戶清單]  
　　另登○七月初六日徐子英本洋五元查坤記本洋四元吳越閒人毛本洋四元同慶記本三元俞叔侯毛本洋二元百子菴和尙本洋一元錢四百文陳功啓無名氏孝友堂張懷邑無名氏光裕堂和順祥陳宗江七戶各本洋一元　樹德堂金尚志堂兩戶各本洋二元涇邑王恆泰杜永昌兩戶各本洋一元三角黃萬源復泰號長發行三戶各本洋五角正順坊儲仁和王元隆陳萬泰濳邑　同興五戶各本洋三角懷邑義興和陽祥雲江遠連堂張恆興陳恆源陳恆順六戶各本洋二角王益興姜振先兩戶各本洋一角敦厚堂英洋五元不書名英洋三元錢二百文鼎德堂英洋三元唐靜濟無名氏春谷堂無名氏汪大中無名氏枝秀堂同德堂余徐氏九戶各英洋二元鄭容光永福堂竹泉氏文記務本堂雲山堂元子堂光裕堂盛梓元尙德堂無名氏潘後知堂忠記無名氏潘同興餘慶堂寳善堂潘錫慶海如妄記志善堂益善堂李同興翼成無名氏潘養和堂無名氏德和　生李恆發彭城郡無名氏光裕堂三十三戶各英洋一元胡永隆王先正兩戶合英洋一元汪同泰敦厚堂無名氏光華氏四戶各英洋五角張大受錢五千文不書名一千四百文張樹垣不書名兩戶各一千文府柬房畢六百文王殿三周厚亭曉村氏授書堂張宋玉授董榮卿六戶各四百文金可甫三百文不書名鄧儒鴻汪長勝談和清余忠朱永敬江國濱公堂盧丁氏無名氏潘貴有宋待聘聚星堂何書裕汪隆昌陳吉祥王春發十六戶各二百文丁良美雍復興兩戶各一百五十文洪濟川任守元袁德安楊得林劉得勝張義良張克和阮得勝謝得意楊德隆葉蘭林吳開張呂長發詹士魁尹吉明王景勝丁啓元徐金山楊仲元　振清周立貞楊連元王芝臣江得標吳開先楊啓洪念戶各一百文丁兆松王潤芝兩戶各五十文以上共計光毛本洋三十七元英洋六十五元錢十八千五百文總共合實收英洋一百廿二元二角八分八厘由揚福和祥莊交來合併明 
[上海四馬路文報局内東賑收解處代天津金苕人觀察錄登經收賑捐清單]  
　　天津王少卿遊府經募銀五百兩除匯費折合濟平銀四百七十六兩一錢江蘭生太守捐公砝化銀三百兩折合濟平二百九十一兩葉子麟大令經募松江京平銀一百五十兩折合濟平一百四十二兩一錢沙玉堂守戎經募公砝化銀五十兩折合濟平四十八兩五錢閔秋琴司馬經募公砝化銀二十七兩八錢折合濟平十六元九錢六分無名氏捐濟手四兩三錢八分直隸前任吳橋縣張迪齋大令捐庫足銀一百兩申合濟平一百一兩六錢順天宛平西山賑餘銀合濟平銀六兩六錢此項賑餘原存銀二百五十兩報明直督憲在案嗣交還楊藝芳餘察二百兩支銷另卹銀四十五兩四錢今存前數○以上統共收義賑捐賑合濟平足銀一千九十七兩二錢四分卽由金苕人觀察撥付山東章邱漫口急賑散放理合聲明 
[滬北文昌惜字會一文緣收捐總賑列後]  
　　慈承滬上經蒙各塾捐助一文緣於今年六月份起美界共八十舘書塾共捐十四千四百廿五文又七月份共捐錢十四千零八十六文又英洋一元一角英法兩界係七月份起英界共一百四十三舘書塾共捐錢廿一千六百五十六文又英洋二元九角又補六月份英洋三元正又法界共三十三舘書塾共捐錢四千二百六十六文又英洋七角統共英法美三界共計二百五十六舘書塾共捐助一文緣錢五十四千四百三十文又英洋七元七角正目前惜字米開銷之項俟於年終再登清單然有經費充餘以帮建造之用特此聲明 
[上海四馬路盤記瀘災恊記公所初三初四初五三日捐第廿次清單]  
　　册盛澤施紹書翁募保赤主人洋四元補諐氏心誠保赤四元沈復初堂宜窼松谷二人知四戶各二元塔影硯齋對開二元方谷無名氏冲穆道人久芳女史修省氏王戶各一元和橋鍾溪司無力子二元蘇州裕成募不無小補一元伯記五角裕記五角大小聯銅洋一元隆泰號來烟臺德順盛絲棧東豐泰絲棧德盛德義愼泰恆裕隆德絲棧隆泰東號六户各一元義和仁蓮水主人無名氏雙盛利杜賡甫杜式仁德增南棧濟陽居士八户各五角○無册無名氏三元安亭錢鳴記一元康泰仁一元瞿宏生翁合註四書一部售見洋一元以上初三日收捐　營署來何月樵翁募泰興縣馬洋甘元又留餘堂一三元丨怡壽六元又李公順王元慶張泰恆三戶各四元又黃愛堂十元孫梅卿四元劉蓉甫二元偶寄齋二元陳子秋張資生　萱生寳善堂陳王子權凌士薰坡四善蔚生佑生王棣華世美堂譚十二日各一元樹德堂錢一千無名氏五百不具名五百以上十九戶連錢來洋三十二元又同善堂兩房十元無名氏合記二元又朱厚卿八元無名氏四元文鴻藻四元顧同庚三元文焕藻二元無名氏二元不留名銅洋七元不留名銅洋三元又周復恆益豐恆益三戶各四元周德元祥元戴一善義和四戶各四元又中和堂四元培沅堂張德和李恆裕夏廷章勤玉楨五戶各二元江子鈞胡筱瑔楊寗遠堂琴燦堂四戶各一元蔣嘯芝李華川李炳雨程子良傳經齋壽萱堂江幹卿孫筱甫楊順德愛蓮堂韓遐甫十一戶各五角芮潤松芮復興戴隆興芮泰松蘭亭德記六戶各四角無名氏劉璧田正思堂三戶各錢五百周筱存王喬禮夢爰花室沈興茂養春堂瑞春雲錦春堂七戶各錢四百又無名氏洋一元劉金及何仲光各五角又無名氏洋一元無名氏六角隱名氏五角又五角無名氏四角隱名氏四角無名氏三戶各二角以上由何月翁共募來洋一百八十元銅洋十一元○百川通號來悔庵氏洋十五元方亮采十元馬文卿十元陳梧軒六元嚴創池楊壽春黃傑峰三戶各二　林贊臣李澤如陳運生三戶各一元共洋五十元合來規　三十六兩一錢三分○蘇州撫署許募許雨香五元許茹香五元時敏齋二元潘醫庽内一元魏徐氏常魏氏朱明才三戶各五角馮開揚錢五百韋桂泉五百無名氏一百三十張王氏王白氏張焦氏無名氏四戶各一百以上連錢來洋十六元○太倉汪步寅翁募高養間高養餘徐竹濤錢培之四戶各一元高永吟堂桂記五角周愼餘書屋也記五角祝記陶記子記三戶各二角牛美記一角半元記一角張中九凌澹遠濮榮慶三戶各錢二百以上來洋六元對開一元錢二百零四文又來李夢花洋一元龍子元銅洋一元黃秋記銅洋一元○烟臺裕德堂蘇求母康建添壽洋二元南翔耶穌教堂來潘愼文洋二元帥小姐漢小姐麥小姐海淑德蒲步惠鹿無名氏黃藩之七戶各洋一元史子嘉五角吳桐軒五角陳安汝三角方水氏三角吳戴氏二角鮑賢恩二角○震滓署募壽萱堂仁壽堂保壽女士純壽堂蓮壽女士求壽女士珍壽女士長壽女士八戶各五角○漢口吉利和號募鄧祥記夏榮豐龔大興敦信堂四戶各錢二千吉和號錢四千以上合來七兩九錢德化縣署募三農堂錢一千樂善書屋一千不書名又狄穀貽堂阿玉柳止阿滿作三戶各錢六百無名兩又馮春記敦義書屋五戶各錢五百雲卿輔卿四百不書名三百九江何應春鈕永綏堂俞孔　無名氏程愼思堂醮國氏楊春齡李桂庭李曉亭丁元吉李摺霆十一戶各錢二百羅修祚不書名又阿四黃鴈題嚴雲生萬襄臣江耀亭曾永全黃小亭龎成賢胡春山吳少泉萬常鏞十四戶各錢一百合來洋十元無册久成茶棧來陳求平安十元品人氏蔡亦仙潤乙角以上初四日收捐册信昌珠寳店來宛君女土求久咳即愈省醫藥費洋三十元病羊　移　過淫敦孝篇費一元求小兒病愈三角恊源莊來如臯永泰昌太原堂穆記十五元穉記五元○定邑王濟川兩元陳生記一元源開莊來祝瑞庭二元汪愼夫二元聚星堂元熾堂敦裕堂江正煥明經堂程半川任去留齋楊子文徐夑無名氏十戶各一元烟臺公興號一元三星堂二元補拙軒一元大浦楊勤齋小女阿興疾痛速愈一元隱名氏銅洋兩元存仁堂淵衝觀無名氏三戶各一元胡鶴林五角袁茂艮五角李敬合四角俞亨德四角周守水三角承棟承堂承莫三戶各二角童象連二角半又乙角陳忠福袁祥生李炳南三戶各一角半周之道孫德友一角無名南京採訪局局聞韶翁募江南鹽巡道署力不足官洋五十二元長　豆麥行來公和坊廿元求安氏十元爰蔭堂合家平安老幼還愿三元又錢五百七十五夏記二元周子英鄭琴澤鄒河合無名氏又五戶各兩角邵芳泉一角寳和莊來存養齋合規元四兩二錢八分八三日共收規元四十兩另四錢一分八銀七兩九錢洋四伯五十二元銅洋十六元錢七伯七十九文七月廿日抄 
 
 

Page 10

 
 
   
 
