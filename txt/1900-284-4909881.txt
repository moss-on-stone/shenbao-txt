# 1900 - 284 - 4909881

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綢鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角○諸君欲購者請移玉至三馬路申昌書畫室或申報館帳房可也此佈 
[和戰兩難説]  
　　自來中外交涉之道不過和戰兩途而已不和則戰不戰則和此必然之勢也然亦有以戰立威而後和議可就者有以和誘敵而陰實欲逞其戰勝攻取之謀者世變無常不可執一而論我中國自與各國通商以來外侮迭興至今日而幾有不可收拾之勢論者每歸咎於士不用命將不知兵以致戰釁一開輙遭挫衂而不知其初皆誤於和之一字執政者先已橫亘於胸中故雖有可戰之機亦不惜委曲求成償其奢願歴觀往事若丁酉年中英之役甲申年法越之師和議之成皆在華軍大捷之後隱忍受辱坐失事機識者惜之卽甲午年日高事起一再悞於庸將弱卒之未戰先潰幾至海宇靡寍然其時朝廷苟奮一怒之威激勵羣臣臥薪嘗贍究未嘗不可背城借一發憤爲雄乃竟如魯之相忍爲國償巨欵割巖疆曾不轉瞬猶是文恬武嬉不以城下之盟爲可恥殊可慨也夫前之所敵不過歐洲一强國耳若日本更一海東島國耳猶不能取勝急於求和奈何此次義和拳竟激怒東西洋各國將宗社付諸一擲彼拳匪之肉固不足食而昏庸謬戾之諸王大臣殃民誤國共罪將何以自恕乎然當大沽開釁之初各國雄師尚未大集前兩廣總督調補直隸總督李傅相已奉議和之命各國方慮使臣被困在華商民教士亦身家性命在在或危果使中國於此力任仔肩妥爲保護轉圜之術亦尚無難無如當事者如醉如痴尚未猛省迨乎巖疆迭陷名將淪亡各國聨軍直入京師聖主蒙塵於外事勢日亟幾不能支始促傅相入都與各使妥商和局當是時各使已出重圍之險聨軍聲威大振中國如欲再戰則强弱衆寡之懸殊如欲議和則雖各國聲明並無瓜分中國土地之心而要挾多端豈能一一俯首聽命今者我皇上罪已之詔已下矣諸王大臣縱庇拳匪之罪已分别嚴懲矣中國求和之道至此已盡而各國之軍依然朝攻北塘暮占蘆臺此奪山海關彼據秦王島鷹瞬虎視爭著先鞭是果何爲也哉雖自俄人倡議撤兵之後各國勁旅已多次第撤赴津沽然或調至他處助攻名城或移駐要隘爲度冬之計是京師所撤之兵仍在中國疆圉这内且聨軍統帥德國伯爵華爾德西氏眈眈逐逐尤迫中國以所難堪從之不能違之不可試問和議將於何日告成𫆲嗚� 
呼民困日深商艱莫恤望和之切具有同心而時局艱危曾不稍减吾是以追原禍始不能不歎息痛恨於縱匪釀亂之諸王大臣也 
[述事]  
　　袁許諸公之慘遭顯戮也人無論識與不識類皆惋惜深之兹有客之來自京師者述及袁許二公同於七月初三日遇禍是日午後三下鐘許乘囚車赴菜市口許公紅頂花翎身穿紗袍蕗刑問監斬之徐景二官曰我何罪而至於此𫆲徐景喟然太息搖手止之曰毋多言總是彌天寃枉而已袁公神色自若劊子欲去� 
其大帽則張目叱之曰我未奉上諭革職胡去爲時袁公已由公子賂行刑者得於地上鋪莞簟許公則頭顱旣斷宛轉泥沙中面目模糊幾難辨認眞慘矣哉至於徐聨二公同於十七日午後被逮其時徐公衣紗接衫聨公僅一短褂及至刑部卽於七下鐘時奉旨赴菜市口與立侍郎同被極刑翌日某京官過其地見血泊中一屍橫仆頭在肩旁車夫曰此徐大人也京官乃揮涙而去見申报 
[紀德國華爾德西爵帥佚事]  
　　影并記其佚事曰華君系出德之普魯士崇奉耶穌教及壯娶於美利堅紐約克郡李氏素性明敏能以大義朂其夫華君之宣力戎行洊升今職者蓋薰陶閫德爲多焉歲庚子拳匪亂京津華君奉詔統聨軍於華歴八月二十八日抵滬當陛辭之際德皇威廉第二錫以司太夫杖語之曰汝此行誠壯矣哉寡人索願聨合歐洲諸大邦惜無恰好機會今得汝師干總攝何幸如之勉旃和戰之權惟汝是握汝自能爲國戮力無貽寡人羞也語畢酌巵酒賜之適逢奥主誕辰華君遂舉杯兼祝奥主壽其啓行也携有行軍布幄一能辟火遴派隨員二百十三人計武職大員四十一武弁及醫士一百七十二俄意二國亦各委武員二人供驅策及至滬上泊舟法租界德公司輪船碼頭旣登陸由安法兵擁護至洋涇橋洎入英租界則德兵法團英團印兵日兵復擁護如禮次晨七下二刻華君臨賽馬塲簡閲車士會操九下三刻事畢隨於午後乘某兵艦赴大沽 
[移拿匪黨]  
　　漢口訪事友人來函云漢口沙蒙巷主和橋小郭家巷十人館車行巷等處爲湘妓薈萃之區每値夕陽將下狎客如雲鬢影衣香金迷紙醉誠銷金之巨鍋也有湖南流痞自稱簑衣黨者往往結隊成羣衣藏利刃盤踞妓院左右遇事生風狎客之懦而良者多被若輩所侮兹者鄂中大憲訪悉彼黨中有孫鄉亭者係富有票匪小頭目唐鄧敗露之後業已避禍回湘遂電達湖南巡撫俞廙軒中丞請卽查拿歸案辦理 
[會匪解鄂]  
　　漢口訪事友人云本月某日陽邏江岸泊有小划船一艘船中壯漢三人口操湘音形蹝詭秘捕役知非善類禀明馮别駕恩培督率勇丁前往一鼓成擒旋在艙中搜出兇器因卽解赴鄂垣禀請湖廣總督張香濤制軍核辦聞三匪一爲趙大一爲趙二一爲劉八俱康逆所設自立會中匪黨也 
[悞入迷途]  
　　漢口訪事友人云此次湖北新堤紅燈會匪乘機肇亂大憲風行雷厲飭屬嚴緝羽黨務獲重懲然其間不無受愚悞入之人若竟槪予刑誅未免含寃莫白日前紳士某君查知某某等一十九名實係悞被匪人句結一旦遽攖法網心甚惻然爰聨名具禀督撫憲請准開釋並願力保此後不復犯事督憲張香帥撫憲于次帥許之交某紳帶去俾得攺過自新 
 
 

Page 2

 
 
[勇丁滋事]  
　　揚州訪事友人云自北氛不靖以來各當道遵奉憲檄募勇設防昕夕梭巡頗極嚴密惟人數旣衆每易滋生事端本月十六日地藏寺左近某妓寮卽俗所謂半開門者忽來赳赳者六人解語花畏其具黨太尉金眼睛氣槪奔避一空赳赳者遂盤據曲房咆哮不已妓傭見勢不妙潛報知地藏寺運字巡防分局隨有巡勇二人前來彈壓赳赳者一見大怒羣起鬥毆中人一人突出利刃連砍巡勇兩下以致血流如注局中某哨弁聞之急率巡勇數十人持械往拿比至則六人均已遁去尾追至百子巷始獲一人解至兩淮運轅禀請憲示運司柯遜菴都轉略詰情由飭發交縣主會同本營管帶秉公訊辦當時隨觀者議聚蜂屯咸謂六人皆係兩淮運字新勝虎軍故敢狐假虎威也然耶否耶請觀其後 
[嚴查匪黨]  
　　揚州訪事友人云近日省中上憲飛札飭拿有富票匪逆黨兩淮運憲柯遜菴都轉爰飭新勝虎軍管帶徐寳山都戎多派哨弁勇丁稽查城外西南門一帶五臺山爲揚河上下游扼要之處另飭武衛楚軍統領李軍門派弁巡查城内則由揚州府沈碧香太守嚴飭練勇無分晝夜四出偵求江甘兩縣團丁亦按叚分投巡緝運轅所招之運字巡防四哨除駐防運庫外令前哨出駐地藏寺曁都天行宮其餘或守護教堂或巡查街道邇日大街小巷彼來此往絡繹如雲至晚鳴鉦擊拆聲尤不絶於耳各城門除由都轉遴派委員分往盤詰外揚州營袁參戎又加派弁兵嚴司啓閉似此防維周至部署精詳匪類聞之當亦無從施其伎倆矣 
[皖省决囚]  
　　安慶訪事友人云本月十八日安徽巡撫王芍棠中丞接到刑部釘封公文立卽轉行臬司札飭懷甯縣姚大令由府縣二獄提出盜犯二名如法綑綁會同城守營玉都戎督率兵丁押赴北門外斬决梟取首級發往犯事地方懸竿示衆 
[觀察赴省]  
　　安慶訪事友人云本月十六日徽寗池太廣兵備道吳季卿觀察乘舟赴省禀見安徽撫憲王芍棠中丞面陳公務次日乘輿赴各當道處拜會至十八日卽禀辭回任 
[情殷借宼]  
　　蕪湖訪事友人來函云署蕪湖縣張筱珊大令瓜代及期上游特委蕪湖保甲總辦陳雲相直刺接署本月初八日省電到蕪合埠紳士以今秋風鶴頻驚幸賴大令捍衛有方得弭無形之患刻下新軍四集勸捐籌餉事務紛繁不得不資熟手爰推前出使美日秘大臣崔惠人星使前出使日本大臣李伯行星使率同在籍紳士十餘人赴省公禀乞留未知上游能否准如所請也兹將禀稿照錄於左具禀在籍前出使美日秘大臣崔國因等爲蕪湖關係全皖安危呼吸請留縣令俾資保全事竊自大通會匪竊發毁局閙市蕪湖内外會匪響應羣情震駭非常幸衡字營及各營剿捕擒斬得以轉危爲安然内而郭王匪首未盡殲除外而靑紅各酋猶多窺伺上流則鄂省匪氛未靖下流則上海洋兵日增蕪湖爲皖省通商馬頭紳商本多財貨所聚論地勢則中權扼要論兵機則各隊分屯論籌餉安民則非得賢能和衆勤苦耐勞之員不能聨絡一氣巡道吳首捐鉅欵籌辦團防値四處驚信迭來地方得以安靜亦賴署蕪湖縣張振鋆精力過人廉明服衆捕匪則親臨前敵籌餉則紳商樂輸其和易能兼管兵民其巡查能無分雨夜自七月至今上下乂安地万平靜張令歴盡艱苦懋著勤施勞瘁不出於口中謳歌歴聞於境内兹因署期屇滿因之另委賢員祥蔭移而禽鳥變聲福星動而風雲减色在憲台網維全省凡用人自有權衡在職等曲突徙薪於慮患不無過計且攀轅臥轍已立例不准擅行豈踐土食毛於舊章而猶輕背顧事分常變則道在權宜武鄉俟不嫌十反相稽有虞氏亦惟四聰是達可否靜叅時局曲體民情賜留張令振鋆之處出自逾格鴻慈職等無任屏營待命之至 
[禾郡官塲紀事]  
　　嘉興訪事友來函云日前杭嘉湖道時蓬仙觀察由海甯一帶勘視海塘順道來禾在郡文武各官預備供張恭伸迎迓觀察抵禾後卽乘輿入城謝步是晚費統領設筵欵之翌日午刻赴洋關拜會辦公西人至晚錢子密尚書在府中筵宴席散辭别回舟翌晨卽解維回省各官恭送如儀○本月二十日嘉興府宗太守恭送時蓬仙觀察起程後卽乘官舫帶以小輪船迤邐赴省聞有要公須面禀各大憲此行或有數日勾留也 
[吳下委談]  
　　蘇州訪事人云省垣寺祺巷人李壽臣門標醫室實則中藏劉盤龍一流人喝六呼么受共害者已知凡幾近爲西路總巡恩林山明府訪悉因於本月二十日傍晚帶領差勇馳往捕獲著名賭棍劉小辮子及賭徒王某谷某連賭具移解吳縣署並將情禀知署臬司朱竹石廉訪及蘇州府濮紫泉太守廉訪諭令吳縣田大令從嚴訊辦翌日大令飭差將李拘案午後升堂研訊李等同供偶爾叉麻雀以消暇晷並非紏衆搖攤大令謂旣係叉麻雀何用骰子搖缸乎李語塞大令謂汝等係總巡老爺親目訪拿且由臬府二憲諭飭嚴辦本縣未便輕縱因分别管押刑房候禀請臬府憲核示併飭差補提同賭之某某等十餘人○崑山縣學弟子員徐某於本年六月某日附某姓航船至蘇途中失去洋銀十枚衣服一包忿恨交併致成狂疾某日不知如何斃於山塘街新橋附近某小弄中經圖董陸某函請某善堂給棺收殮旣而屍弟徐甲聞訃來蘇奔赴元和縣署控稱胞兄被地甲紏衆撍毆致斃縣主王大令以案關人命遂於本月二十日午後呵殿出閶門開棺相騐仵作唱報死者兩太陽及渾身均受重傷大令親視無誤飭吏塡明屍格排導回署聞須激底根求也 
[投誠免罪]  
　　安字營統帶顔梓琴鎭軍以富有票匪熊錦堂筀等三名繳票投誠因赴蘇松太兵備道轅請余晉珊觀察申詳督撫憲核示日前觀察奉到督憲批牘著不准若輩招黨歸誠並飭會同英總領事商議拘拿康梁諸逆首以及各匪黨等因已誌本報昨日又奉護撫院聶仲芳中丞批札大旨謂來牘閲悉此等會匪沿江沿海被惑者多誅不勝誅亦用不勝用也當以嚴拿匪首解散脅從爲妥要辦法如有悔過繳票者貸其死罪由各該地方官給予印照其在營者旣據自首免其懲革倘能拿獲會中頭目或供出頭目所在處所及願充引線經官拿獲訊實自當分别給賞自首之後如再行入會仍當照例懲辦如此辦法原欲使自相攻發俾免滋蔓之意該熊錦堂等三人果眞心悔罪投誠原可貸其一死然不能遽爾錄用至自立會中名目計有八等熊錦堂等三人究居何等有何僞職及僞文憑想經訊明希卽備錄連同簿据另行呈候察核仍候督部堂批示繳 
[會訊售地紏葛案略]  
　　去年甬人馮庚生虧欠鉅欵被人控諸英美租界公廨讞員翁翌漁直刺諭令押候將銀繳淸始准開釋馮母某氏情急無措挈孫洪綬至高易公館買辦陳仲譜處求設法具保並將已注英册第一千三百九十五號之江西路寗波路轉角處地四畝三分九釐六毫及德昌里房屋數十幢倩陳變賣以償迨庚生保出由陳植記出銀四萬一千兩購得此地在博易律師處繕立契據將銀付淸不料此地已售與英商愛爾德議定銀五萬兩先收定銀五千兩立有定單當時愛爾德以一地兩賣投公堂具控直刺訊悉情由判令陳植記將馬所收愛爾德定銀如數付還陳不服投蘇松太兵備道轅上控道憲余晉珊觀察照會駐滬英刑司威金生君訂期昨日午前十點鐘時在美租界北河南路天后宮側出使行轅會訊届時原告延擔文律師被告延哈華托律師到案先由擔律師將公廨斷語朗誦一遍然後呈閲馮庚生及洪綬所立� 
賣據聲稱此地當馮質夫在日因與子庚生不睦故彌留之際與好友高易律師立有中西文遺囑略謂此地當傳與孫洪綬執業刻下洪綬年未及冠是以托高律師暫爲收管俟洪綬三十歲時方可將地收回今洪綬年未三十不應貿然變賣去年庚生在押時由其母某氏其子洪綬親至高易公館倩陳仲譜代覓售主以償各欠後由陳植記出銀四萬一千兩　去所有筆據皆由馮等親立博易律師爲見証三日後洪綬致書高易律師請將房租歸博易律師經收當時庚生並未提及曾收愛爾德定銀閲數日博律師得哈律師來信始知其有收受定銀之事今將往來信札 
 
 

Page 3

 
 
及遺囑一并呈閲凡購地總以道契及掛號單爲憑今道契及掛號單均在陳植記處請爲公斷觀察見報時鐘已鳴十二下商之威君訂期禮拜六覆訊核奪 
[郵局加費]  
　　自拳匪滋事京津一帶郵局暫停現在匪亂已平北省郵政暫由英美俄德四匣領事官代理包封函件依舊通行昨日本邑江海新關税務司曁副郵政司出示曉諭略謂民局所寄包封現害寄費浩大暫照冬令旱班章程每磅收郵費洋銀一元二角八分各宜遵照毋違 
[印兵移駐]  
　　昨晨駐紥本邑美租界楊樹浦一帶之印度孟買兵二千名由統帶官某君下令移至新閘某繅絲廠空屋内暫駐如荼如火頗壯聲威 
[售絲糾葛]  
　　拔維宴洋行執事人投報英界捕房以朗記絲棧所售之絲與被竊者無異捕頭派包探倪順泉禀請英美租界公廨讞員� 
翁翌漁直刺飭傅棧主俞朗溪研訊拔維宴買辦沈子芸投案訴稱俞來賣絲頭六包似係本行所失之貨求卽訊供俞延律師博易到堂聲稱俞� 
賣與拔維宴之貨由寳太祥提出有提單及派司爲憑實因沈與華順棧劉東峯有𨻶囑俞誣劉竊賣俞不允大拂沈意以致被誣尚求明察直刺著將俞交人保去候禮拜五覆訊核奪 
[上海縣署紀事]  
　　本城攺過所前由法租界公廨讞員朱森庭明府送押之無錫縣人張長根及保甲總巡傅星厓明府送押之本邑人黃增福賦性凶橫時時滋閙近更將看役吳松恣意毆擊經吳禀明管所委員陳二尹二尹特於昨日派地甲巡勇押送上海縣署縣主汪瑤庭大令飭値日差小心看管候帶案嚴懲○前者南匯縣巨棍葉蘭卿藉端滋閙經縣主吳次竹明府飭差拘獲羽黨張阿順施梅生張根生秦阿妙訊明口供解赴省垣禀請署臬司朱竹石廉訪勘訊定罪旋經廉訪勘明發回原縣監禁昨日前站嘉定縣主某大令派差押解至上海縣署縣主汪瑤庭大令飭卽寄禁内監候飭吏備文解往南匯 
[馬路工程局瑣案]  
　　日前譚從榮投馬路工程局控松江西門外第一號航船户嚴阿木遺失衣包請爲追究總辦程雨村大令研訊船夥倪阿二供稱小的已在松郡賠銀了事大令判責四十板暫行收押旣而三號航船主趙阿六忽挿身干預其事譚因於昨日詣局謁見大令面述情形大令飭差傳趙研訊命責四十板復提倪阿二質對仍執定如前飭再笞責一百板一併管押捕房俟譚將傭婦交案備文移解婁縣請屈吉士大令訊核○日前歹人徐阿榮在南會館前攫取奚坤坤所負花衣若干斤被奚扭送工程局前晚總辦程大令研訊之下判責八十板飭捕役驅逐出境不准逗留 
[南市捕房紀事]  
　　前日本邑南市楊家渡脚划船户張某遣其夥某甲將銀信二封送至某鋪旣而甲同夥某乙忽進讒言謂甲私取洋銀數枚張信以爲眞向之詰問甲力白其無以致互相吵閙某號巡街捕見之一併拘入捕房捕頭詰得事無佐證因令十六鋪地中帶出調停毋庸爭競○閩人林阿三與同鄉徐三有隙前日在馬路中相遇遂各紏人毆擊經巡街捕拘入捕房旣而萃豐碼頭三泰煤油店中人願保出調處捕頭允之 
[濟急第五號公函]  
　　彝卿蓮甫次舟莘伯仁兄大人閣下十六日由弟宣包封内附寄第四號公函及訖寄各信並初三初五初十第一二三號三次公函不知何日次第鑒及日來台從隨節到都煩冗可想濟急會事諒已隨時轉致兹弟官應據廣肇同人面稱第四號函内訖匯之廣東同鄉集欵已自行商明道勝匯寄劉吉六等亦已附輪北上自行收放第四號函内所稱各節應無庸議弟宣昨晤道勝京行大班璞科第詳述其在京困守情形日内仍卽赴京在京洋兵現尚不免搜掠京城通用洋錢等語因將濟急匯欵與之婉商允先代帶英洋一萬五千元准在京交付並允交付後如以京城現尚搜掠可慮仍可暫存該行陸續支取兹卽湊集英洋一萬五千元作爲東南濟急會第二批解欵訖道勝京行大班璞君帶奉卽祈查收轉致各省同鄉此欵内有蔡和甫觀察捐助六千元其來信稱月前談及北方罹此兵劫擬商救濟南省官民各節荷蒙大君子引爲同志慨然有已溺已飢之志至爲欽佩嗣兩次奉訪未遇適有白下之行瀕行在陸純伯部郎有紅十字救濟會之舉鈞怱怱先捐五百元聊盡棉薄抵寗後讀我公曁諸同人公電廣爲呼籲益見力大思精所謂好善優於天下當無不如響斯應矣益爲忻慰鈞昨者還滬知救濟會頭批卽日北上計念北省被難官民爲數甚衆且兵燹之地瘡痍滿目振卹之用需欵浩繁鈞自恨力與心違不能代籌巨欵寢饋難安鈞歴任蘇松太及常鎭通海等處除在任時量力捐辦善舉不計外去官之日曾矢願擬俟變産後各捐賓興費數千兩以爲培植人才之助此刻北事糜爛如陷水火輕重緩急又視賓興等事要緊萬倍鈞一時房産未能售變萬不得已先作抵押擬就所捐賓興費中撥捐六千元作爲救濟會欵内中以三千元爲蘇松太常鎭通海等處京官項下捐欵以二千元爲直隸廣東京官項下捐欵以一千元爲江西京官頂下捐欵鈞自知服官貴省謬任監司毫無善政可對地方惟有略盡微忱附毁家紓難之義庶幾稍釋吾過創衆擎易舉之方所望我公鑒察此心仿爲勸集或者集少成多於救濟會不無裨益不勝幸甚鈞此後景况如稍有可籌之處無不惟力是視盡其在我决不以此戔戔之數爲止境也兹附上票洋六千元正卽希我公代交救濟會收入撥用爲感等語又四川成都礦局陳子鈞觀察三千金子鈞原捐五千金專備四川同鄉薪資之用經在滬蜀紳公議同鄉出京者聞已不少倘竟多於留京者而此欵全濟京師未免偏枯電商子鈞請以三千寄京二千撥寄德州濟急局代放昨接復電准卽照辦其復電内尚有續捐萬金已電請傅相示分撥等語是否專濟其同鄉抑係統捐却未聲明所稱請示傅相之電不知曾到否此間擬再電詢明確再酌敬祈轉致各省同鄉先行查照日内陸續接准許筠帥劉景帥王芍帥俞廙帥江西護撫院張筱帥來電均有捐欵多少不等均尚未到王芍帥電内稱兹有弟春親友顔曾湖南附生現保通判管帶水局團勇住繩匠胡同王宅並匯銀四百兩亦乞查交等語應請尊處於第一批匯奉之規元二萬兩内提銀四百兩妥交湖南同鄉轉交顔君手收取其收條寄滬將來欵到再行彚總匯兑現在捐欵漸集而匯欵之難不難於到津而難於到京在京西號南號不知有無劃欵一號函内奉商就近劃用一節不知如何祇候環示此次道勝大班璞君先僅允帶一萬五千元以後匯欵雖未回絶亦未確允匯豐大班昨與熟商亦稱匯津易而匯京難允卽電詢京行如有欵必可匯今日尚無回音也此事煩瑣四號公函内請將在京由何人彚總弟等徑與函電往來乞從速禀商傅相核示祗遵此與匯欵同關緊要尊處妥商後務祈迅賜電示至爲盼禱外致王氷臣席翰伯吳柳同王丹葵四函統乞轉交江蘇同鄉京官分别探送傅相前仍祈代陳一切專此敬頌均祺愚弟盛宣懷顧肇熙任錫汾鄭官應嚴信厚龎元濟嚴作霖楊廷果施則敬席裕福頓首闰八月二十日第五號○附啓者此項解欵内有蔡觀察慨捐洋六千元係奉盛京卿函發到局因卽湊數彚解兹將京卿來函一併附登○逢辛子英仁兄大人閣下頃承前任江海關道臺蔡和甫觀察過訪晤談之下慨捐洋六千元爲同官之倡並面遞一函和翁在任未久並不寛裕乃分廉泉如此之鉅實足以風薄俗而勵人心兹將原函抄摺奉覽應請尊處送登報章並抄函轉致京官以昭和公慷慨樂善之志附送票洋六千元卽請查收登册匯豐洋人已允電詢京行如有欵方能匯道勝京行總辦前日允匯洋欵明日派人與彼商定再行通知肅此敬請台安卽候玉復諸公均此同覽附洋票一紙世愚弟盛宣懷頓首閏八月十八日上海北市絲業會館濟急善局龎元濟施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　張考山控堂兄張兆和盜賣祖墳業經縣主汪瑤庭大令勘明前晚升堂提訊考山供小的有墳地一畝五分八釐共葬棺木十二具今被兆和一一掘起將地盜賣得銀四千餘兩悉數呑没叩請究追兆和供小的一時利令智昏將地售去得銀三千兩棺木均已遷葬他處求恩寛宥大令謂爾膽敢發掘祖墳遷棺至十二具之多不孝已極眞禽獸之不如矣遂喝令重笞八百板兆和之子伯華代求寛免大令不准責畢釘鐐收押聽候按律嚴懲○前者江海關税務司查知已革各簽役舞弊營私法無可貸函請道憲余晉珊觀察札飭上海縣王瑤庭大令照例重辦以儆效尤旋經縣差拘獲簽役頭目沈廷炳前晚大令飭提詰訊沈供小的向在新關充當簽役一切出入均由洋人監視安能作弊今在押已久叩乞施恩大令准交的實人保出俟獲齊各簽役再行訊究○竊犯楊元生竊取洋涇鎭天章染坊衣物由巡防局員某君拘獲訊究發交地保黃桂春看管未幾卽乘隙脱逃局員某君以地保得賄私縱送縣請懲前經大令升堂研訊勒限交楊旋卽交到前晚飭提訊詰黃保禀稱小的已將楊緝獲求恩寛宥楊供小的僅竊親戚王姓家之物業已質錢用盡天章染坊並非小的所竊叩求鑒察施恩大令喝笞責四百板取押再辦黃保從寛斥退 
[上海巡局紀事]  
　　南市萬裕馬頭一帶花行林立邇者木棉上市鄉民之擔花求售者自晨至午絡繹於途各行主深恐人多擁擠宵小混跡其間爰赴二十三七鋪巡防局禀請局員每日派勇數名前往彈壓○日前江南製造局鍊鋼廠工人陸翠誣同廠工匠韋阿三私取銼刀勒索洋銀若干元韋情急吞鴉片烟斃命旁人羣抱不平令家屬扭陸至高昌廟巡防局控訴局員馬午橋叅軍研訊之下判責陸二百板枷號一月 
[英美租界晚堂瑣案]  
　　朱黃氏投英美租界公廨控沈劉氏串同沈王氏誘逃伊媳沈阿寳等情讞員翁笠漁直刺准詞飭提沈劉氏沈王氏到案前晚倩襄讞委員張柄樞司馬研訊朱黃氏供沈劉氏之女阿寳許與小婦人爲童養媳現年十五沈劉氏時來引誘屢次逃回均在伊家尋獲本年六月初六日復串出沈王氏誘逃並將衣飾盡行携去尋至伊家見阿寳在内沈劉氏掯不放回叩求究辦沈劉氏堅稱小婦人並不知情沈王氏所供略同司馬判將沈劉氏掌頰五十十連沈王氏交的實人保出限半月内將阿寳送案違干嚴比○鴇婦楊陳氏之女寶林向在西合興里爲流娼邇被范天順誘逃楊鴇遂將范扭至捕房捕頭令解送公堂直刺訊明押交在案迄今月餘仍無著落前晚司馬提見証人施少　並　　質訊楊鴇供訴前情范天順供稱小的係湖南人初次來申並無親友不敢誘拐求恩明鑒施少雲供稱寳林向爲野雞娼小的曾去過　　　　相識是否范拐實不知情司馬謂楊鴇指控無憑不能株累無辜著將范開釋不予准理 
[美租界公堂瑣案]  
　　二百八十七號華捕禀稱某洋人所雇傭人王阿林曹阿夫私匿其主日本小銀錢一角事爲其主察知囑小的　　　　王曹同供稱主人付出小銀錢四角囑小的等至某冰廠購冰小的等購取冰三角尚餘一角開發車錢並非私匿求鑒讞員翁笠漁直　半　　曹如數賠還其主然後釋回嘉繙譯謂尚須笞責直刺告以罪不至此姑發回捕房再行核奪○包探李佩芝孫阿星同禀稱張阿根竊　劉德喜家衣服銅壼是以解案請辦直刺判令笞責一百板贓給失主具領○五百八十八號華捕禀稱陳阿二竊取某姓家布被二條布衣八仵是以解案請辦直刺判令笞責一百板贓給失主具領○包探張阿五禀稱張阿茂竊取曹司恩家布衣銅勺持至某押店求質適經小的所見爲特拘案請辦直刺判責手心一百下贓給還失主○包探李四春禀稱王阿堂周阿二向孟銀桂訛詐洋銀三元爲特拘案請辦直刺判令各責二百板枷號半月○中庸洋行某洋人訴稱蔡甫恒竊取椿木一百六十一株是以送案請究蔡供稱木由阿德寄存小的並未知其竊得直刺著交人保出候提阿德訊究○包探金阿三禀稱江和尚尤榮華竊取褚阿三家被一條經小的拘獲解案請辦直刺判令各責五十板贓給還失主○包探金阿三禀稱黃阿四竊取王阿福家布衣二件是以解案請辦直刺判令笞責一百板贓給還失主○包探趙銀河禀稱周寳大曾欠俞錫祥洋銀五十三元日久不還因令小的送案請追周呈幟洋鏐五十三元叩求開釋直刺淮之○包探陳根寳禀稱傅小桂馮阿大與張阿大在途口角小的喝阻不依是以送案請究直刺著一併斥釋○包探金立生禀稱陳愛元吞服生鴉片烟自盡適經小的所見送至某醫院救愈今特送請安揷徐泫然曰小的貧苦無依是以求死耳直刺著送交棲流公所留養○包探陸阿九禀稱郭阿平楊阿林串竊楊阿才家金錢金瓶等物約　洋銀一千四百餘元現經小的　獲解案請究直刺略詰數語仍著陸探帶回捕房吊齊各贓然後送案訊辦○包探金立生禀稱沈連卿强取　慶里流娼潘小妹家器　衣服首飾爲特拘案請辦潘娼投案申訴前情沈一味狡展不肯實供直刺判令管押捕房一月起案各贓給潘娼具　 
[法租界捕房瑣案]  
　　前者金蘭圃控宼福田欠去洋銀三百元經前讞員朱森庭明府飭交的實八保出勒限理處迄今逾限已久金投　求追新委讞員杜校園大令著保人交案管押捕房限十日内理楚昨日飭提至案交原保人保出依限淸理如延押追○小束門外永康土棧　姚素初欠銀逃避債主汪國恩知悉將棧夥陳　堂扭送至案大令訊取口供飭交的實人保出候補提姚到案訊究陳在押無人具保昨日大令提案諭令赶緊覓保延干追比○湖北人劉春林在滬販運銅質僞洋銀被包探拘案大令判令枷號一月期滿責釋○偷兒朱德泉周炳三沈阿三前由大令訊明昨日飭提至案責朱三百板周沈各二百板一併釋出○天主堂司帳人某甲賃居寳興里二百九十八號門牌屋内前日失　金十字架一枚及書籍衣服等物報捕查緝兹由包探孫俊發陸阿寳拘獲竊犯王阿茂詰知贓寄天香樓茶館因卽起獲連天香樓主胡某拘　捕房捕頭令押候解送公堂禀請大令訊究 
[美租界捕房紀事]  
　　前日流氓陸巧郎王金生紏集羽黨狙伏提藍橋左近旋有收買舊火油箱之甬人陳阿飛肩擔而來卽一躍而出　住毆擊並攫取洋銀十餘枚事後陳投訴捕房昨日包探沈阿岳將陸王一併拘入捕房捕頭令押候解送公堂禀請讞員翁笠漁直訊刺辦○　晚偷兒趙炳生混入虹口某姓家行竊衣服被包探李佩芝拘入捕房捕頭令押候解送公堂禀請訊辦○昨晨小竊王阿根闌入北河南路甬　丁姓家竊取布衣携往某押店典質適爲包探劉光震所見拘入捕房捕頭令押候解送公堂禀請究辦 
[善量彌綸]  
　　救濟善會蒙中國銀行陳笙翁交來各寳莊樂助捐欵計壽康延康承裕元茂元甡愼餘升大正大和康彚康瑞大宏大鎰　餘大晉大各莊源通銀號以上各規元五十兩恒餘源吉宏元昌大延源永昌兆豐晉和鉅元正餘厚康鉅亨永康協昇壽豐福康永豐協餘寳　仁大衍大厚餘厚大敦大濟大元大亨安康立餘嘉惠春生鼎昌各莊以上各鷹洋五十元安裕莊洋八十元乾元聚生二莊各四十元按各寳　善量彌綸仁聲卓著此次各解腰纒尤覺十分踴躍具見痌瘝在抱造福蒼生欽佩之餘先代北省災黎望雲叩首上海慶順里救濟善會陸　藩潘炳南丁紹芬等謹誌 
[皖省官報]  
　　閏八月初八日府經顔寳琨辭奉撫憲委赴大通襄辦保甲差○初九日缷任廣德州王康平候補縣陳守先均銷假○初十日缷任廣德州王康𡉤交代� 
　楚回候補通判左楨知奉委赴池州公幹○十一日記名道朱守謨到𠗊縣人巡檢陳永燦辭奉委飭知調赴淮北牙厘局差遣○十二日前湖北候補　李宗棠辭行署桐城� 
縣五從禮到並謝行知請補候補通判許濟均知奉撫憲委辦蕉湖保甲郭文森知銷騐收洋土火藥差知縣藍和光到由皖南公幹回省呂林鍾知奉臬憲委赴建平訊案州同毛熙淦起服來省○十三日署桐城縣王從禮辭巡檢桑潤謝超委二次酌委一次記功三次典史撤鳳翔知丁本生母艱○十四日委辦蕪湖保甲通判許均濟辭委辦和州　卡直隸州左承伯到缷辦大通厘卡知府許鼎霖到○十五日知縣呂林鍾辭赴建平訊案通判左楨辭赴池州公幹巡檢周修　辭赴江西探　價 
[維揚官報]  
　　閏八月十三日劉鹺尹錫綸辭回沈家　朱鹺尹　銷蘇州餉差統領武　楚軍李軍門定明由省回防張大令貴城辭回寗省○十四日督辦　棧龔覩察祗錫公幹○十五日楊鹺尹定斌禀奉棧委北鑒查艙蕭鹺尹　　辭回白塔河卡蔡鹺尹廷本銷李家橋卡差 
 
 

Page 10

 
 
   
 
