# 1920 - 285 - 4917121

 

Page 1

 
 
   
 
 

Page 2

 
 
   
 
 

Page 3

 
 
申報 
時評 
[不可預定之爭象（冷）]  
　　中國有權之交爭其爭之原因已不可預測矣而其爭之結果又不可預定試以近事證之皖直本係同系何以忽然而交爭粤桂本係同心何以忽然而相戰滇蜀亦然同舉護法之旗而又同自相殺其爭之原因試於南北交鬨時思之其能預測乎皖之聲勢權力當時大於直然而直竟敗皖桂之聲勢權力當時大於粤然而粤竟敗桂滇蜀亦然滇之聲勢權力亦大於蜀然而今日蜀亦敗滇其勝敗之結果其能預定乎 
　　是故紛紛擾擾混混沌沌隨風而來逐流而去一無意識之可言者其爲中国今日之爭象乎冤哉 
 
 
 

Page 4

 
 
   
 
 

Page 5

 
 
   
 
 

Page 6

 
 
第二張 
[命令]  
　　十月十五日大總統令蒙藏院總裁貢桑諾爾布呈請以色勒布補哲里木盟科爾沁右翼中旗協理應照准此令 
　　又令兼署陸軍總長靳雲鵬呈請任命王良田爲陸軍第十師步兵第十九旅少校副官應照准此令 
　　又令孟恩遠晉给一等大綬嘉禾章此令 
　　又令倪文德晉给二等大綬嘉禾章此令 
　　又令王永江给予二等文虎章此令 
　　十月十六日大總統令派惲寳惠爲賑務處坐辦此令 
　　又令任命周樹標署甘肅高等審判應廳長張藎臣署甘肅高等檢察廳檢察長此令 
　　又令現署敎育部司長之參事湯中著仍回參事本任此令 
　　又令任命任鴻雋爲敎育部司長此令 
　　又令任命秦汾爲敎育部參事此令 
　　又令兹制定賑務處暫行章程公布之此令 
[專電]  
　　北京電和議總代决定不派由内閣直接與滇粤代表接洽 
（十七日下午三鐘） 
　　北京電靳再電唐請依顧（品珍）言卽日停戰進行和局（十七日下午三鐘） 
　　北京電院覆海軍電真（十一）日通電 
至深嘉慰我海軍將帥士卒本愛國血誠樹統一鴻業先河爲導舉國所欽必有聞而興同氣之感者匡保之功寗息之惠國家人民實利賴之除交海軍部妥籌切善後事宜外特遵諭先復（十六日下午九鐘） 
　　北京電吉鮑電此次琿城失事查係韓人憤日所爲在我實無所謂疚心惟警備司令孟富德負有保護地方專責究難辭咎自應立予撤換以示懲戒現已委派旅長張九卿督剿潰匪并馳往辦理善後惟吉省兵力單弱非再添一旅以上難資綏輯務懇核准施行又電密報日軍要求共同剿匪已婉辭謝却（十六日下午七鐘） 
　　北京電閣議琿春事責成鮑督陶道督飭軍隊實力防剿并由外部籌定交涉方針逕電奉吉長官遵行至軍隊到境尤須嚴加約束勿與外人發生誤會（十六日下午八鐘） 
　　北京電奉張電派出混成一旅删（十五）日完全抵吉一面坡駐紥據探報日軍到境者有六大隊均駐琿春與延屬龍井村百草溝（十七日下午三鐘） 
　　北京電法部提出修正管理無約國人民刑訴訟章程第二條交外部核議（十六日下午八鐘） 
　　北京電本日令任王承斌張福來蕭耀南曹鍈爲陸軍第二十三四五六師師長又王用中董政國彭壽莘孫岳爲陸軍第十二三四五混成旅旅長（十七日下午十鐘） 
　　北京電直魯預巡閱使署組織令五條敎令公布（十七日下午十鐘） 
　　北京電幣制局提華義銀行發行鈔票仿各官銀號例設監理官通過（十六日下午八鐘） 
　　北京電黑督電詢江省居留俄人最多倘犯我國法律譬如死刑是否卽處槍斃徒刑覃在獄執行批交外法兩部議復（十七日下午三鐘） 
　　北京電吉督電俄中將羅哈維次基擬由奉到京請保護已向聲明無論俄國何黨不得在我境有政治行爲及戰鬭動作（十七日下午三鐘） 
　　北京電裘領電俄幣兌現辦法華僑滿意將實行（十七日下午八鐘） 
　　北京電阿穆爾貝加爾行政會均已承認優林爲代表（十七日下午八鐘） 
　　北京電寗夏公團電請以馬福祥繼督魯公團反對田督兼省長（十七日下午四鐘） 
　　北京電魯齊堅請辭職持有四大理由（十七日下午八鐘） 
　　北京電齊齊哈爾省議會諫（十六）日舉行第三期常會式（十七日下午四鐘） 
　　北京電閩督電僑工出洋已飭厦道發給護照（十七日下午四鐘） 
　　北京電長崎電航行上海之俄義勇艦隊現已逃至日本若松港（十七日下午三鐘） 
　　北京電贛陳電請裁撤蘇皖贛巡閱（十七日下午八鐘） 
　　北京電蘇省六十縣公團廢督電報甚多政府概不發表惟交出保齊繼督電數則但皆從南京一等官電發來（十七日下午三鐘） 
　　北京電蘇公民朱景梁等電李督慘死聞與齊帮辦有關請速派大員澈究不肖議員電請繼督蘇人誓不承認（十七日下午四鐘） 
　　北京電京兆尹將先派代蘇財廳長定嚴家熾明日閣議取决 
（十七日下午八鐘） 
　　天津電寒（十四）日唐山開灤礦焚斃小工係煤洞着火礦師反用磚閉塞洞口致焚斃礦工八百餘内監工四人現礦局議决每屍给洋六十元（十七日下午九鐘） 
　　天津電蘇督出缺後保定將開軍事會議張作霖派秦華代表陸派文羣中央派袁乃寛均於覃（十三） 
寒（十四）抵保卽晚電促吳佩孚並電各省派代表（十七日下午九鐘） 
　　天津電張勳令錢錫霖南下與張文生接洽（十七日下午九鐘） 
公電 
　　江蘇旅京同鄉會電上海各報館轉江蘇省議會省敎育會總商會省農會六十縣各公團公鑒寒日下午因蘇督出缺旅京同鄉在省館開會一致主張廢督當場公推代表八人向政府請願謹聞江蘇旅京同鄉會删 
　　軍署通告李故督歸葬電各報館公鑒先兄慘變業經蘇省長官通電在案兹擇於夏正九月十五六兩日在江蘇督軍公署設奠二十日歸櫬天津原籍擇期安葬謹此電聞李馨叩篠印 
　　南昌陳光遠通電各報館均鑒頃致中央一電文曰北京大總統國務院鈞鑒溯自元首就任以來主持和平於今三載而南北意見貌合神離滬濱和會將開輙止日言調解而爭戰未休切望統一而分携並甚馴致外交失策國勢顚危内患切膚民生憔悴兵乏月給之餉農無歳計之儲政府非舉債無以爲度支銀團非承平不予商借貸海内困窮至斯極矣人心厭亂輿論有歸僉謂從前和會雙方意在把持總代享有特權折衝胥由密議一派壟斷則各派不免向隅一事詭隨則他事益多暗昩不公則不均不均則不平故鬼蜮横生競爭百出破壞之計得逞而維持之術終窮會議屢停原因在此若能幡然思改悉泯偏私議必公開心除猜忌情事困難則互爲容讓權利分配則各謀平衡持此開誠布公之懷必收排難解紛之效凡兹收束實出輿情遠竊維中央希望和平貫徹終始西南派别一視同仁其與各方直接磋議原爲利害衝突辛苦調停俟其接洽圓融仍自提交和會現在民苦兵革治彌殷内外籌商當會端緒亟盻再光壇坫促進平成南北兩方各宜根據所商結果在會公開其决形式衆意既以總代爲非又值李純出缺可否南北互商改由臨時推舉主席以免枝節更生若前制不欲變更亦請中央速籌賢員敦促開會曹巡閱使敦時護　既奏膚功卒識公忠萬流宗仰今若任爲總代必邀億兆歡迎本老成謀　之淵衷挽離析分崩之危難痌瘝念切禱祀求之遠濫厠調和愧無寸效人心　嚮未得默然一得之愚伏希明誨光遠寒印等語特達光遠咸印 
世界路透電 
[英國之礦工罷工]  
　　十五日倫敦電礦工大會决定政府覆文不能滿意應電告各處自明日起停止工作此外别無辦法 
　　十五日倫敦電礦工大會决議罷工後雖他業聯合會領袖之不願有罷工風潮者或將出場調處然時局已因之甚爲嚴重官場刻已有禁煤出境之佈告　私人消息存煤足敷三個月之用但須極端節省也同時鐵路工人之態度亦屬重大問題聞政府中人甚以路工將隨礦工同時輟業爲慮運輸大臣稱如煤礦罷工實現則載客運輸具將照常行駛二三日俾旅客得早歸里此後即須減少十分之一二郊外火車以及裝運共與易爛食物及煤油皆不減少惟其他各運輸具皆須因缺煤而酌減也皇太子原擬二十七日來游倫敦兹因煤礦罷工行期業已展緩食物管理部稱如罷工限於礦工而不延及他業則國人食物可無缺乏之虞但若他業響應則將施行豫定方法當可維持充分接濟惟規定口糧之制度或將　行而食糖之分配則一俟罷工開始即須實施 
　　十五日倫敦電政府與礦工交戰之第一正式方法今日已山礦務大臣施行之該大臣發出通告自明日午前一時起宣布非常狀態取締煤之用度内有停燃屋外燈火等之條例並限制煤之供給每家每星期以一百十二磅爲限 
[愛爾蘭黨人之新劇]  
　　十五日倫敦電愛爾蘭杜白林消息縣尹摩爾氏和平裁判員海愛特氏昨晨乘摩托車赴波拉特邸參與會議至今杳無蹤跡現正在查訪中 
　　十五日倫敦電兹已查明摩爾氏與海愛特氏乃爲戴面具携手槍之人所擒縛其手蔽其目載之而去不知所往 
　　十五日倫敦電柯克市尹今辟食已六十四日聞於第六十一日發出與愛爾蘭各市尹告别書 
[國際商會開會]  
　　十三日巴黎電國際商會之董事部今日在巴黎開會以法國前商部總長克里曼台氏爲會長英美意皆有代表團列席其總代表皆爲副會長會場宣讀美商部總長來函表明美政府對於國際商會極爲關切之意嗣由英代表提議一致决定上書法總統米勒蘭賀其獲選 
[巴黎大使大會]  
　　十六日巴黎電大使大會昨晨開會討論丹齊治制草案並决議將該案送交波蘭代表與丹齊 
[俄芬之和約]  
　　十六日巴黎電芬蘭與俄國勞農政府訂定之和約其序言載明俄國承認在大公國疆界内芬蘭之獨立與主權約中主要條欵規定雙方應進行波羅的中立政策芬蘭不得在北極海濱設立任何海軍根據地且不得於該處駐泊十五艘以上之艦隊及潛艇或戰鬭飛機芬蘭灣首之羣島應作爲中立地 
[立陶宛之近事]  
　　十五日倫敦電據格羅特諾電稱齊里哥夫斯基將軍已在立陶宛中部宣佈建設獨立共和國並將儘速在維爾拉召集國會且已組成國民政府以當地某報館記者亞白拉摩維資氏爲總理齊晨哥夫斯基將軍致牒波蘭政府要求以尼們河爲兩國界線而以格羅特諾予中立陶宛新共和國又致牒立陶宛政府謂彼不願用兵界線問題應開公民大會决之 
[各國近事記]  
　　十六日巴黎電各報載稱德國杜門特　廠本會計年度共獲利五十二兆馬克上一會計年度獲利八兆馬克足徵德國實業日見興盛德政府前屢謂國家將陷於絕大經濟困難云云由此觀之皆屬虚言 
　　十五日倫敦電倫敦公報載有命令取銷戰時所行禁止不由商部允可以　劵轉讓與外僑或外人管理各公司之條例 
　　十五日雅典電巴黎專醫維達爾博士之意希王之病甚爲危險 
　　十五日倫敦電救世軍領袖波士將軍明日啓程赴紐約擬在美國及加拿大募敎士千人赴中國印度斐洲傳道 
太平洋路透電 
　　十六日北京電中政府正式請路透電社切實聲明（一）總統康　如常（二）政府未倒（三）復辟之說無稽（四）曹錕張作霖均未來京（五）李純之死非由謀殺（六）政府無以張勳督蘇之意 
　　十六日海參崴電阿穆爾過激黨政府宣佈承認優林氏爲俄屬遠東唯一代表授以與中政府談判之權該政府並詆責海參崴政府與謝米諾夫開談判 
　　十六日海參崴電豫料日軍將於本月二十四日退離伯力交出大批軍需一俟日軍退盡俄軍即將佔守該地謡傳俄黨人現準備攻擊伯力居民離境者已逾一萬二千人 
　　十六日東京電外務省次官植原氏在上議院演說其詞載見國民新聞據謂美國務院雖抱友誼的態度但美國大勢殊無打銷開里福尼亞州議案之望日本縱根據條約起訴於最高級法庭或提出抗議然恐引起約文上之狹義解釋而不利於日本故解决之策唯有締結新約維持日人在美所已得之權利此約雖須經美參院之打擊然非至選舉狂熱過後沉靜考慮可恃時此約不能開議也日本前在凡爾塞和會有人種平等之請求美人犬起恐慌此次排日運動之激烈殆以此故 
國内要聞 
[北京通信（直言）]  
　　蘇同鄉代表初次與府院交涉 
　　江蘇旅京同鄉所公推之請願廢督代表張一麐等八人於今日（十五）上午十時在蘇省館開會討論進行方法莊藴寛因事未到以函請假有新由蘇省來京之省議員陳大猷黄次山二人報告蘇省近情及人民公意代表卽開始討論皆以爲當積極進行不宜讓中央發表命令後再爭一而卽通電一省各公團求響應而於電文中則僅告以京人主張讓各公團自動下午三時各代表同赴公府先在衛侍武官處坐待其時徐方見一日人日人去承宣以告徐即令召吳秘長一面即見携李督遺書來京之田少將吳入令代見代表述來意吳言可以代達張一麔卽謂吳聞貴省亦正運動廢督有諸吳曰有之趙周人余平心不能道其善而以余所處之地位又不宜竭力主張廢督故余之地位異常困難顧本省同鄉則主張甚力張云貴省有督尚求其廢今蘇省既無督中央又何必再爲製造一督軍今日蘇人所主張非廢督迺爲缺督不補廢各省督軍一時自不易辦缺督不補易事也中央宜川順從民意吳言總統意如何不敢測然以私意言政府恐無是力量代表問中央現究與令誰赴蘇吳答此事重要己亦不之知代表言前日政府會有電令齊燮元代理蘇督今蘇省人民既主廢督請中央萬弗再頒明令吳言命令已發表代表請撤回吳言已不及請取消吳仍以代達對代表即告以各方堅持廢督情形吳亦云蘇省來電甚多舍軍界由朱熙領銜保齊燮元督蘇而外餘多請廢督者電幾盈尺矣代表并請政府注意勿謂代及堅持代表之來實出衆意政府倘無令回報大衆之辭與之則將來人民方面難免不爲直接行動明日開全體同鄉會而報告不滿人意之答復結果非代表所敢測吳爲動容及出府與吳約明日上午九時前予確實答復而散代表并聲明如總統允蘇人請則代表無復他求倘無確實答復明日仍當前來吳謂公函總統　批交院張對以特任官之任命可不經内閣完全由總統作主吳無以應徐曰近來徐大異袁凡事皆與總理商也代表出府後卽往見靳其時已五時許靳業歸遂電靳宅告將往見靳約明日（十六）上午九時在院見始各散約明日上午八時許會於中央公園行健會繼續進行至中央形勢則此時已成相持不下之局奉張初保張勳直曹保吳子玉不過爲初步之形勢而今則大變矣據今日之形勢言之張志潭入府以靳代李位總統力主王士珍未之允其中蓋有直奉之關係相持結果勢必王靳皆不實現或謂意本不在是也至於王占元之說更不成問題矣使蘇人之爭不力則齊燮元之代理可多持數日以迄於奉直分配均平後始已蘇人而爭之急則竟爲缺而不補之額亦未可知至於省長則王氏之赴蘇已不生問題王初不赴蘇據吳笈蓀言係總統命待孫振家到後始行故今總統已於昨晚令起行矣王語蘇代財廳非定蘇人彼不行今嚴之財廳明日可提出閣議必可通過當王之主以嚴爲財廳也靳曾令爲周財長親言之王以前任查辦周之弟不願以此干周迺决明日由靳提出至於運使則將待潘復電到京後始决而王之行迺不成問題矣所爭持者僅督軍問題耳以近日廢督聲浪之高民治運動之日進無已督軍之爲歷史上物殆已不久必欲得此垂死之物爭之者亦未免過愚（十五日） 
[北京通信（野雲）]  
　　旅京蘇人廢督大會之詳情 
　　自蘇督李純死耗徵實後旅京蘇人大倡廢督之議原擬於星期五（十五日）開江蘇公會嗣以時機迫切又因公會之名不甚適宜遂逕用江蘇旅京同鄉名義於昨晚發出傳單約定今日（十四日）下香三時開會於北半截胡同江蘇會館未及三時半已到二百餘人三時五十分入座張仲仁以館長資格作臨時主席報告開會宗旨略稱江蘇督軍現在出缺係吾省極大事件多數同鄉主張開會討論善後事宜今日到會之人甚多請諸位對於廢督問題切實研究現在黄伯雨等四位先生最近接到本省兩電並請其宣讀以供大家參考於是黄伯雨登壇取出電文宣讀（一）係江蘇省議會議員致錢强齋等電（一）係蘇社同人致四代表電大意希望王省長早日赴甯並催政府迅將任命嚴家熾長財廳令發表電末均有主張廢督之表示讀畢繼起發言者有吳榮萃表示對於廢督之主張極端贊成繼吳之後有方某發言對於廢督亦謂極端贊成惟有困難之點以爲廢督必裁兵裁兵須籌鉅欵政府恐不易辦且督軍爲地方軍政最高級長官統御之責極重一旦廢去有無問題發生尚須研究張煊駁之謂經費出自政府何嘗要督軍一文所有軍隊有師長旅長負統率之責又何嘗要督軍親自統御此皆不成問題繼之發言者有凌文淵謂此次江蘇主張廢督乃係蘇人保持人格問題近來督軍制度禍國禍民已成公論凡現有督軍之省分且有人紛紛爲廢督運動今江蘇督軍缺出蘇人豈可置之不問以吾蘇文明程度論頗係全國觀膽若此次蘇人默無一言則他省廢督更將無望此乃是蘇人之恥明知廢督是全國之事是變更軍政制度之事未必此時即能辦到然至萬不得已亦可以達裁兵目的以吾蘇一歳所出國家費二千萬僅有三百萬用之於江蘇行政各費餘則悉數供中央養兵之用倘能多裁一兵卽吾蘇人少出一點膏血今諸位同鄉既已一致贊成廢督之說 
 
 
 

Page 7

 
 
則我尚有具體辦法可以說出以供大家採擇現在時機極迫切若稍一遲緩政府卽將有繼督之令發表則事更難辦所以目前第一著應迅行舉定代表向府院兩方面請願代表任務有三種除請願外（一）應聯合皖贛旅京同鄉公同主張廢除巡閱使（二）應聯合皖省旅京同鄉一致主張廢督至於代表資格凡學界興論界議員皆適宜萬不可舉現職事務官因事務官雖位至次長仍居僚屬地位但同鄉中老輩任特任官者則不妨舉之因有特任官之資格易與政府當道接洽也代表舉定後應設一會務機關舉定職員專任其事目的一日不達機關一日存在云云繼凌而言者有王玉樹謂此次組織機關宜由旅京同鄉公共結合不宜在京一部分人爲之孫幾伊起言對於凌氏變更軍政制度一層認爲不成理由謂國家辦事應從民意民旣以爲不便理應廢除政府一向未替吾人民想想困難我們何必替政府想困難况且軍政制度本没有一定規章一定系統某省今日設一司令明日添一師長甚且不請示中央而師長已出現試問又有何種根據總之今日吾蘇人應定兩大目標（一）是廢督運動此爲目前之事務必貫澈到底（二）是制定自治法案此爲將來之事現在湖南自治法已成立湖北亦着手草擬吾蘇應當從事籌備將來卽可爲江蘇一種單行法此乃是蘇人治蘇最緊要之關鍵倘不制定自治法雖所有官吏盡用江蘇人做亦恐無用云云至是已五點三十分於是凌文淵復言此時天已不早不可不謀一收束如有應行討論之事可俟下次開會再行討論時間寳貴似宜早將代表舉出一時議論頗雜有主張舉四人者有主張舉八人者有主張各屬舉一人者又有主張在蘇省所舉來京四代表外加入四人者王玉樹謂四代表有四代表之任務今日我們之會有我們的宗旨似不宜强爲合併黄伯兩起而略述初來京之宗旨與夫不能盡行公開之理由謂在武力之下有時不能不稍守秘密且亦未便邀請同鄉遽開大會此中實有不得已之苦衷至此次代表任務自當有一定範圍請願廢督代表萬不敢承惟舍去代表任務今日仍可以蘇民一份子之資格來此參加廢督大會言畢張仲仁亦起而有所聲明王兆鰲請主席將廢督及應舉代表幾人兩件分别付表决於是主席提出是否主張廢督一條付表决全體起立又以舉四人付表决舉手者少數復以舉八人付表决乃得多數於是張仲仁發表意見謂此次請願代表依愚見應推錢强齋黄伯雨兩先生因一係省會議長此事將來與省會關係頗大一爲吾蘇負有重望之老輩衆皆無異詞旋有人提出莊張兩先生作代表者衆亦認可莊無言張則力辭衆人謂旣經通過無辭却理張至是乃言大家既一致舉我我亦情願犧牲繼復推出王玉樹陳匪石張煊王兆鰲四人完成八人之數於是遂議定明日（ 
十五日）八時仍在會館開代表會散會時已六點三十分矣 
[廢督聲中之靳氏督蘇說]  
　　李秀山自戕後蘇人正爲廢督之動政府方面對於廢督主張既無容納之傾向而繼任人物亦尚在物色之中致外問發生種種揣測日前京中且傳靳雲鵬將出任蘇督者兹據北京益世報云李純後任必需資望素京之官僚派在某私宅集會謂李純自戕後前日下午在孚者去接方可鎭攝一切現在靳内閣中我等同志未獲加入靳係軍人當此民治潮流澎湃之際吾等一面宜利用民治反對武人爲總理一面宜請東海任命靳氏赴江蘇當督軍兼蘇皖贛巡閱使騰出内閣位置周少樸張元奇可長内務張壽齡可長財政周學熙可長交通華世奎可長敎育使内閣中完全爲志同道合之人俾府院一致高標民治主義以收束軍事並謂現在靳閣正在進行和議萬一成功則閣席必至久假不歸我等活動機會愈遠故宜乘此時機連絡研究系一面唱廢督論明知督不易廢爲現内閣作一個難題一面託人諷靳合其舍閣就蘇然後改變論調歡迎靳氏督蘇萬一靳不願出京則堅持廢督論與現内閣相周旋計畫已定分頭辦理前日外間所傳靳氏督蘇省者其内幕如此昨日聞於東海之耳東海曾語某要人曰當此海軍正在北歸滇唐與粤岑爭辦和議似宜令靳放手作去爲是值此時會一動不如一靜等語蓋東海固不願内閣突然改組也 
[琿春事件近狀]  
　　日人要索共同出兵 
　　日本對於琿春事件不先得我國同意即自由出兵近復擬假借久已失效之軍事協定要求共同出兵以自解聞日政府前訓令小幡公使内容略以對於琿春事件之交涉只須辦到共同出兵勦匪一節爲目的其他問題自可因此迎刃而解不宜爲枝枝節節提出致引起中國人士之悮解等語可見彼政府之用心矣本月九日日使小幡曾向外部聲明决派四中隊赴龍井村又因地方廣大擬派四大隊前往保護並聲明係暫時之事毫無佔地之意一人俟平定卽當全撤此係廹不得已之事請予體諒云云聞外交當局已發回文大意謂琿春事件發生已急電吉省長官派大隊迅往勦匪並竭力保護僑民另有明令責成該省督軍剿匪護僑該省督軍亦已有復電聲明派一旅前往追剿地方秩序儘足維持若由日本派兵不特驚擾地方且慮引起國民誤會轉妨中日睦誼中政府爲顧全中日睦誼起見不願遽加抗議惟聲明對於日本派遣大隊前往不能表示贊同至日本已經開到之兵俟中國軍隊開到後請　全速撤 
　　又聞吉督鮑貴卿昨有眞電抵京擬將孟團長自行撤換惟對於中日軍隊會同剿匪一節則力予拒絕原電略云此次琿城失事查係韓人仇日所爲在我實無所謂疚心惟警備司令孟富德負有保護地方專責究難辭咎自應立予撤換以示懲戒現已委派旅長張九卿督剿潰匪并馳往辦理善後惟吉省兵力單弱非再添一旅以上難資綏緝務懇核准施行等語此外另有一密電係報告日軍要求共同勦匪已婉詞謝却 
[對俄交涉之一段落]  
　　外交部通牒使團 
　　外交界消息日昨外交部致各國公使通牒一件關於處理俄界之行政及處置俄舊政府財産各項問題有所聲明内容（一）西曆一九二十年九月二十三日總統之命令停止待遇俄使中俄邦交並未决裂（二）該項命令並未取消中俄協約以及俄人各項權利（三）烏金司克政府之勞農代表優林氏此次晉京與停止待遇並無連帶之關係（四）中國政府暫時管理俄界俟俄國正式政府成立後重訂協約再行交付（五）俄界行政須由交涉員監視與俄前領使之職務相同但自治機關如董事會警察隊徵收稅欵以及俄界經費選舉董事各項事宜均照舊章但於時機必要時中國有建議改良俄界之權衡（六）中國治外法權依然享受不過稍有改革如遇俄人訴訟案件遵照俄國法律在中國法庭審判並同時聘請俄律師以資商酌聞外交團　於此項通牒已表承認惟要求正式答覆俾有確實保障末復聲稱將來處理俄僑事宜如遇困難情形可與外交團協議辦理 
[旅京豫人之驅趙運動]  
　　旅京河南人前在嵩雲草堂開公民大會議决爲驅趙之運動其紳界公民代表袁乃寛曾霽生秦樹馨於十一日赴公府謁見東海陳述趙倜歷年治豫之罪惡並謂此次發行公債票及金庫劵激動全豫公憤趙倜一日不去吾等决不甘休云東海謂趙督禍豫予何嘗不知徒以政潮變幻未暇及此故耳其勒捐苛政予亦有切膚之痛焉諸君可見去總理如何辦法予决無不允之理諸代表又於十二日進謁靳氏陳述請願驅趙之意見並述明總統之意靳謂諸君如有辦法能向他方面疏地妥當予必仰承總統之意允爲更換云云各代表並於十六日下午齊集嵩雲草堂開特别會議公推總代表袁乃寛曾霽生　樹聲三人及豫南金魯樵陳銘鑑豫北馬吉樟李見荃豫西姚鴻裔郭涵豫東許祖倓各分代表七人於十三日早車赴保定與曹氏接洽結果如何回京時當速開會報告惟聞趙倜得此消息已急派實業廳長張之銳輦金入都大施運動又繼派其參謀長時某到京極力活動政府方面能否如豫人之願現正未可知也 
[魯團體對於軍民問題之會議]  
　　拒絕田兼省長 
　　反對張任財長 
　　自齊田爭潮起後中央有潘復長魯之說昨（十四）下午三時八大團體要人仍假省議會開聯席會議由王張兩議長報告正議長鄭幼亭赴京請願情形並宣佈鄭來函稱津同鄉對於拒張壽鏞一事皆表同情齊不願回任閣議决提出潘馨航長魯惟潘不願意有以田督兼署說將來恐成事實又張壽鏞决計於十五前履財政廳長任云云大衆以爲省長問題中央如以督軍兼攝殊拂民意亟應抗爭財廳問題張壽鏞更不能勝任除直接電張拒絕外並函李財廳勿交代倘張必悍然來魯凡屬商界概與斷絕交涉决定後即照議實行散會時已届六時矣電文如下（一）致府院電云報載本省省長辭職中央有以田督兼署之說竊思今世潮流趨重民治而軍民分治又爲中央夙昔之主張前項風說諒非事實果有是議東人誓不承認萬懇俯順輿情履行分治不惟一省安危所關實爲全國觀聽所寄悲切陳調伏乞垂察（二）致財部轉張廳長電云東省財政已瀕破産非由地方參與整理實無他術可以維持故財廳一席亦非地方人不能勝任執給人地生疎究有未宜希即自愛以順輿情而保令譽（三）致財廳公函云查東省財政已瀕破産非有熟悉地方情形之官吏無以杜流弊而謀振刷故自李廳長辭職各界同人卽電中央請以地方人繼充是任今張廳長雖經明令發表東省人民實不承認已推代表赴京嚴有拒絕伊卽來東幸勿交代專此佈遠卽希查照 
[李純逝世後之鄂訊]  
　　蘇督李純自戕後說者謂此後長江方面之形勢必將搆成一種新氣象鄂垣近有王占元調蘇吳佩孚督鄂因尚未得奉張同意故未發表消息惟據王督接近者云王鑒於蘇人自治之魄力决不允調蘇已密電中央保荐吳佩孚與齊夑元兩人雖吳齊並保而意實在吳蓋吳踞京漢要衝爲王所深忘久欲其離豫遠去但鄂人自治運動亦力此說恐未必確也至長江江面向係聯防鄂督因李逝世後恐江面防務或因之變動特於昨日在署召集軍事會議責成各軍注意江防並擬派方參謀長赴寗代表祭李就近與齊護督協商聯防辦法 
[陳光遠運動贛人挽留電]  
　　陳光遠反對李純爲蘇皖贛巡閱使曾電中央　假二十日以示意一面又派副官長岳世傑赴保懇求曹錕斡旋務達脫離蘇李目的此亦一李督極爲傷心之事南軍人頗咎陳氏反復無常頗有誹議近此間已有鄂王調蘇齊夑元督贛之傳說而陳之請假又不便遽請取消露出痕跡昨（十三）乃特請江西各公團首領及彼黨之紳士商議發電挽留辦法結果卽由督署諮議戴秉清起草頗多恭維語衆允簽名立卽抬發然其用意所在明眼人一望而知亦極可笑者矣原電如下北京大總統國務總理鈞鑒竊贛省毗連湘粤南北樞紐舉足重輕動關全局自嶺南自主長岳復陷所籟以屏障中樞左右長江者厥惟贛省贛若有事則揚子江以南東而皖蘇西而鄂疆均受牽動今贛省疊次驚濤駭浪之中得以屹然完全無恙者非陳督苦心調護鎭撫有方曷克至此查湘省兩次失陷潰兵紛紛入境陳督一而力籌防堵一面設法撫綏七鬯無驚人民安堵本年夏問張敬堯潰軍逼近會垣險惡異常陳督以一小時之内即子繫散事後開知始慶化險爲夷是其不　聲色馭變有方　民尤爲欽國至其治軍嚴整與　休息主張和平夙昭　義數年以來贛省情爲長城南北　者柱石　　容　　　赴封不靖之際　　　　　　請假意態消極全省驚惶不知所措在陳督榮利素淡與世無爭功成身退未始非善然其一身去留關係贛省及大局前途者至爲重要紳等心所謂危不敢默爾除公推代表竭誠慰挽外務懇大總統總理極力勸勉設法斡旋俾其取消退志以定人心贛省幸甚國家幸甚臨電不勝廹切待命之至 
[福州通信（遂夫）]  
　　閩垣華僑農業兩校罷課之内幕 
　　閩垣中等以上學校罷課問題（除華僑改爲省立新開校未加入敎職員聯合會及私立學政不專靠官費外）因教職員薪俸發給後業經收束惟農業學校係以他原因罷課在先迄今未了而華僑學校近又以罷課聞其原因不一實受安福支部民生其濟會之流毒無可諱言試分述如下（一）農業學校校長何纘辦理十餘年毫無成績何告假竟以本校敎務日本法政大學六個月之政治經濟畢業生林霆肅代理嗣省公署發生炸彈案何與有關匿於南台蒼霞洲之日人某洋行内當時案内槍斃者數人何與林立二人由日人引渡去林霆肅以民生共濟會重要分子繼長斯校閱數月適有美國農科大學畢業之陳紹舜回國各方面反對林霆肅益力故以陳任之陳入校時所有校員由敎育廳支配出於王振先 
科長者尤多陳之所用僅有吳一鑑吳伯毅二人林霆肅仍任庶務唯擔敎授時數銳減心頗不甘遂開會要索舊欠責成新校長償還等等曠日持久不見效果又運動學生去監學吳伯毅以爲報復彼時在各校罷課期間中尚無甚痕跡惟迄今尚未回復原狀故該校長頗爲焦灼（二）華僑學校前停辦改爲省立本以位置曾毓雋之弟參議院議員毓煦安福塌台曾必不歸謀長是席者頗多唯敎育廳長亦安系中人猝然改委於自己面子上亦過不去乃以該廳科　林其幹充任林與王科長振先有舊其摯友方兆鼈又丁内艱歸遂爾成熟惟該校名曰華僑實則福清人占大多數蓋當任曾爲校長時卽派安系議員施景琛及林廷幹赴厦門招生被反對不得一人而歸施乃變計往福清於同宗處組織招生員四人聲言所有學膳費均出之官事成招生員各有位置以福清人與洋客可得混爲華僑也招生員中有施則福者爲福清旅洋公會所舉薦遂任監學林校長涖校時薪俸稍减蓋該校學生不及百人而敎職員達六十餘人勢不得不爾於是林施動生齟齬嗣有學生翁廷藩者控施劣跡林即以此去其職翌日福清籍學生郭則伋楊廷器陳筠堅請挽留施監學不允即行罷課已將舖蓋悉數搬去迄今未能上課王敎育廳長以林校長辦理不滿意將來或改易校長亦未可知也 
[李督治喪中之所聞]  
　　東海代表師景雲靳閣代表潘復均於昨午抵寧弔唁並詢李自戕情形馬聯甲及何豐林代表汪慶辰昨亦來寗祭奠現定二十六七兩日開弔二十九日出殯將靈櫬運津於昨摒擋一切所有器具衣箱明日即運赴天津今日（十七）上午十時舉行大祭中央曁各省代表本省軍警政紳商學報各界領袖齊赴軍署與祭派定郝得志爲治喪事務處主任籌備及指揮一　事宜温世珍爲副主任（靈堂前招待員爲秦錫爵王占鳳郭鳳藻等九人招待來賓行禮畢分班導送出内宅靈堂起座處招待員爲不錦川陳廷謨章林等十一人招待來賓休息分班導至内宅門　靈堂前院俟行禮畢再導至會餐處會餐處招待員　趙金城高占元聶金魁等八人招待來賓　餐一切事宜外　招待員爲温世珍徐秉鈞等五人紳西學報各界招待員爲葛權等四人政界招待員　楊宗漢　三人警界石人俊劉志正二人海軍馬廷樹李連王二人陸軍趙瑞祺劉有德等八人内稽查王義等五人外稽查蓉鏡芳等九人引導員張朝魁魯希文等五人懸掛　馮信等四人管理汽車馬車吳修雲王鳳　管理　燈　　范永春　　隊長　　芳靈黨設在　院戲　　正應起座　　　二堂　　　　及　　　　餐處設在會議廳李故上將軍未自戕之前數日卽未見客十一日晚張季直爲財德長問題派田寳榮來李忽延見語田云我命决不能活後事决託齊帮辦負責必能繼我未了之志務望回通告張四先生以後全仗大力維持齊帮辦云云揮涙不止此亦一軼聞也 
　　蘇省全體軍官昨公推陳調元何恩溥赴京請願實授齊署蘇督以維軍心齊代督齊省長日前致北京總統總理電云密江蘇督軍李純本日午前四鐘後自戕出缺大概情形業經會陳在案李督三年以來調和南北每以時局糾紛不能統一引爲己責殫思竭慮疲精勞神而筆禿唇焦迄無寸效平時述及聲涙俱下常云若大局不能統一吾終當以一死謝國人聞者但疑其悲觀之詞不知其已存殉國之意本年入夏以來視事益勤律躬益苦當多事之際恒徹夜不眠以致怔忡失眠頭眩腿腫加以暑痢種種疾病奄纒不休每對人述及大總統電招不能入覲則痛恨自撾曹張二公忠誠爲國不能贊助則撫膺自恨迭請病假未蒙允准則欲扶病人都親謁府院自陳病狀迭次蒙恩晋授崇秩則愧悚形諸詞色屢謂力小任重無功受賞何以爲人因此病根日深神經時復錯亂近兩月來每有舉措旋復怨悔無日不與家人及將領幕僚等言謂負國負蘇負中央負人民經人解勸終悒悒不釋乃於本月十二日天未明時忽有自戕之舉在十一日夜神色不露雖妻妾不能測知而留存遺筆數通思慮周密神志湛然言不及私讀之慘極大抵李督爲人愛國家愛人民以太迫切不能如願用爲疚恥而於權利之心向來淡泊乃恩寵之來有加無已每恨病入膏肓難於理事不能不請假而請恐近干要不敢不拜命而拜命又以爲愧夙夜徬徨病復纒綿無已深恐貽誤國家貽誤地方遂出此以明心跡以謝天下誠堪慘痛頃電未及詳陳謹再將大概緣由電陳伏乞鈞鑒 
　　奉天張作霖昨來電云文再電均敬悉秀哥噩耗聞之驚痛地方諸事及秀哥後事得兩公主裁自必周妥惟國家多事柱石遽傾袍澤知音又弱一個爲可悲耳又電云李世兄鑒頃接寗電驚諗秀山大哥以憂憤時事竟致戕生閽之不勝驚悼弟與秀哥爲生死患難之交年來信便往還情傃相通無殊骨肉今竟溘然長逝國家既失此柱石僚友中少此知音南望鐘山涕爲之隕現在後事想已料理就緒惟望世兄節哀順變勉當大事爲幸（特此奉唁敬詢禮祺直隸曹錕來電云秀帥薨逝痛悼極深錕職務覊身不得親臨痛哭五中難忍兹派李諮議恩慶代表弔祭該員到時敬祈賜見爲盼 
　　尚有要聞二及地方通信轉入後頁 
雜評一 
[蘇議會中之廢督問題（默）]  
　　廢督已成江蘇一致之輿論所反對廢督者軍隊而已希望督蘇之武人而已故苟與督蘇之武人無關者無不希望廢督此非僅蘇人之公意抑亦全國之公意也省議會爲代表一省公意之機關議員爲一省公意之所託付更無不一致主張之理他問題或有意見不同而起爭論此問題則斷無異議發生蓋議員而非督軍之議員無不欲保全一省之人格更無不欲保全議會與個人之人格也然而蘇議會中竟有人敢抗人民之公意而倡異議者其無所爲而爲之耶必不若　之愚其有所爲而　之耶更激議員之忿而樹公民之敵結果徒以引起　會之紛擾遺　蘇全省人之　又何若是之妄耶吾誠不解其用　之所在矣 
 
 
 

Page 8

 
 
國内要聞二 
[湘市民與省議會交涉]  
　　撤除省議會旗幟 
　　湘省市民對於省議會從前之搗亂本不滿意近因該會時效已失仍力謀開會又欲包辦憲法會議與論攻擊則藉官廳勢力以壓制之（如對於民國日報竟請省署令高檢廳提起公訴）積此種種原因乃益憤恨除紛紛具呈省署請將該會解散或請即日停發該會經費外並到處散布傳單披露其罪惡或諷令該會自行解散宣言不承認此後該會之决議案至雙十節之市民游街大會將其旗幟撤除後大多數議員悻悻不已即於次日特開協議會主張函請省署嚴行查辦撤除旗幟之市民惟議員中亦有頭腦清醒之人以爲議員係人民代表現既失人民信仰儘可不必開會且人民憲法會議組織法係省署交議外間輿論既不主張由本會起草本會亦不必提出曾以此意於協議會時發表然終屬少數人之主張不能發生效力不過十二日正式開會之舉已决計展期矣至報界對之已由聯合會决定以後對於該會之紀載於省議會之上概冠以舊字以表示厭棄之意 
[邕垣通信]  
　　對付粤局之主張 
　　邕垣重要人物如陳炳焜陸裕光李廷榮等對於粤事均不以調和之說爲然蓋桂省軍人多謂桂軍所以能見重於北方稱雄於西南者乃係據有粤省地盤扼制閩浙倘若遽爾退讓不特軍府銷散且恐粤軍乘隙西上梧州無險可守邕垣毘連粤界旦夕可危故陳等現正竭力慫恿陸榮廷致電前敵軍官馬濟李根源韋榮昌等仍從前日軍事計劃向各處戰線進攻并派副官覃關疆携帶陸氏手書下粤交韋榮昌轉致東江前敵各軍司令固守原有防線凡遇敵軍襲繫者惟有前進不能退守又電囑陸軍第一旅長李祥祿左區巡防司令劉統臣抽調所部一千餘人由懷集入粤經廣寗清遠至佛崗與沈鴻英所部聯合昨日又調動耀威耀武巡輪駛下肇慶固守隘峽　邕垣近日情形言之商場方面因港梧省梧兩航線均被李福林軍隊檢察甚嚴不能開駛故邕港滙兌亦已斷絕市况頓形寥落惟一般軍人政客攘攘擾擾忽而下粤忽而回邕狀極忙碌粤省長楊永泰昨日曾委譚禮民來邕晉謁陸榮廷籌商解决粤事之辦法聞譚氏所陳之意見主張粤省暫時廢督莫榮新湯廷光均由軍政府任命爲總副司令各統所部同居粤省地方稅項則撥歸粤人自理國家收入仍由軍府收筦至兩方軍隊如何處理亦由軍府議决陸以譚氏之主張尚屬公允頗爲贊許但陸恐譚氏一人不能代表粤省多數之意見乃特派和議分代表曾彦先行赴粤偵察各方面情形始允通電表示現曾氏已會同國會議員蒙民偉覃超等由邕首途赴粤矣但陳炳焜陸裕光等均謂粤軍徒憑聲勢實力薄弱馬林所部已奪回河源則紫金海豐不難一鼓而下魏邦平李福林所部數祗八千餘人若令沈鴻英韋榮昌申保藩三部同時進勦實右勝算可操云云陸氏素聽其子裕光之言故對於粤事外雖以調和爲退讓内仍準備武裝水閘安塞兩城門碼頭常見大羣兵隊扛抬軍裝晝夜不息可知粤事調停之說尚在疑慮之間也 
[蘇議會紀事（五）]  
　　蘇議員陸以鈞提出對於本會同人廢督三案之意見書連署議員黄申錫朱祥紱錢銘銓朱世瑾盛元音周承基王鴻飛屈嗣奎周積偉　發蒙劉伯昌黄守孚兹將意見　錄下各省倡議廢督已風動全國矣浙之盧滇之唐身任督軍且已自請裁廢世界潮流莫之　禦軍閥政治勢不可存李督殺身救國藉挽爭權攘位之風用意亦良苦焉本會爲全省民意最高機關民意所在播之報章代議之意豈容違反是以朱議員翼雲徐議員瀛施議員文熙等緊急動議廢督三案署名提議計有五十餘人之多發揮民治精神增進民族　福爲吾儕應　 
之天職乃本月十四十五兩日大曹連開未足法數（報 
到九十餘人出席七十三人）改集談話會時討論廢督問題主張竟難一致誤會尚未化除以鈞等希望速决未免懷疑近頃各縣人民紛電催議旅京同鄉代表請願亦以蘇省廢督已有適當時機應請諸同仁出席大會首提此案迅行可决俾吾蘇重要議案披露國内即　省議會名義正式請願於府院庶幾蘇督廢而武力剗除民意重而財政不混各省議會繼續厲行豈僅發展江蘇一隅之民治已哉 
[杭州快信]  
　　三門灣農懇案華僑代表會議定二十六日在陸軍同袍社舉行現正在籌備中 
　　省議會議長周繼濚副議長陳琪姜會明業已先後到省籌備常會事宜昨午後沈省長赴會接洽一切 
滬上自前日宣佈特别戒嚴後此間輪車檢查亦異常嚴密夜間巡邏周密 
　　孫寳琦電浙因事回籍准二十左右可抵杭 
　　紹興旅杭學界同鄉（以各校職員居多）今日（十七）午前假省敎育會開同鄉會籌議一切午後景寗同鄉亦在該會開會 
　　古物展覽會今日已實行撤幕所收賬欵除開銷及給英外聞不及三千金 
　　部派分浙　用警官許廣武王之敬羅蓉錦　五員省令發交水陸兩　警應兌科學習　給津貼准在罰金項下開支 
地方通信 
[金山]  
　　各公團廢督電北京大總統國　　鈞鑒廢督於軍心無干懇順從民意毅然實行江蘇金山縣農會商會敎育會勸學所同叩銑 
[蘇州]  
　　附屬小學將開紀念會三元坊省立第一師範學校附屬小學開辦至今已届十五載本年十一月二十七號爲該校五週紀念之　業已議定是日特開游藝會並發行紀念刊又有學生化裝游戲扮演新　以誌慶祝現正籌備一切 
　　部委檢查印花本届部派檢查印花稅委員某君已經到蘇日昨該委員帶同南區第五分駐所巡長巡士等至觀前大街一帶商舖逐一檢查簿　當時查出漏貼印花稅者頗多如大同顧繡店華英大藥房協源珠寳店源濟廣貨店久昌綢緞店等均將漏貼 
印花之賬簿帶回警區聽候傳罰 
　　太湖水利届開幕本月十五號蘇浙太湖水利工程局在城内鐵瓶巷行開幕禮督辦王清穆特先期來蘇浙省長代表潘澄鑑蘇省長代表王道尹可耕均先後蒞止江北運河工程局亦派代表武同舉與會各致演辭蘇浙兩省紳士約到五十餘人行禮及演辭畢後即開聚餐會席間蔣紳炳章孔紳昭晋等均有歡祝之詞軍樂齊奏觥籌交錯頗極一時之盛云 
　　籌備省會選舉吳縣公署奉齊省長電以第二届省議會議員扣至十年八月應届任滿依法於本年十月一日將籌備選舉事務所組織成立仰即遵照籌備進行等因温知事遂定於本月二十號下午二時函邀二十八市鄉董事在本署開談話　討論調查民選及劃分區域一切進行方法 
[無錫]  
　　軍警哀悼李督江蘇李督軍於本月十二日出手槍自戕出缺噩耗傳來咸深痛悼軍政警全體人員曁軍警士兵均自十六日起左臂纒紥黑紗七天各機關各軍隊下半旗三日以誌哀悼 
[常州]  
　　商會電請廢督武進縣商會近致北京府院電云北京大總統國務院鈞鑒李督之變蘇人震駭讀其遺書同深感泣如有覬覦遺缺致起紛爭者即李督之罪人亦江蘇之公敵宜乘上廢督發揮文治以蘇省爲一軍區蘇人歡迎吳佩孚副使爲軍區長伏乞速頒明令以順民意武進縣商會會長錢以振等叩銑 
[鎭江]  
　　農會選舉會長本月十四日丹徒縣農會各會員在市公所投票選舉會長並呈請丹徒縣張知事蒞場監視午後四時投票終結仇承榮得五百二十六票常選爲正會長 
　　省視學蒞鎭視察省視學鄒霽澄君於十月十四日乘車蒞鎭連日山勸學員曁各區學務委員陪往省立六十九師兩校及縣立各校城區各國民學校詳細視察一俟查畢即赴他邑 
　　司令視察江防海軍總司令藍建樞以時局不靖江防戒嚴特由滬乘兵艦駛入長江視察防務業於昨午抵鎭下椗江心翌晨啓輪赴寗聞須俟視察完竣方始回滬 
[嘉興]  
　　學務消息彙誌嘉興塘滙區女子國民學校及新豐區第二國民學校均於本學期起添設高小班招生敎授業由敎育機關據情呈報縣署核奪已奉指令照准又王江涇鎭小學校校長陶善乾因係第四區自治委自兼職被人指摘業由縣署另委吳　桂接充又餘賢第三國民校校長柏勁因事辭職遺缺已委柏詠春充任又女子師範學校請求撥給補助費五百元業由縣署飭勸學所於餘欵項下撥給 
[吳興]  
　　查估逃吏財産前苕區主任沈三餘捲逃後當經縣署搜查財産發封在案兹悉沈之財産業由縣署查明不及虧數一成前日由吳知事派地丁主任陸翰莊縣委王方林警佐毛頴前往沈家將所有器具桑地核實估值以便標賣而資備抵 
　　米價漸跌消息吳興米市近來新米投行糴賣者甚爲踴　各碾米廠每日交易約各有二三百石故米價自三日起即賤最好新米每石已由七元四角跌至六元七角陳米每石約賤一元二角其餘荳麥亦均鬆動預料再過兩旬晚稻敢齊當里低跌矣 
[揚州]  
　　請辦輪拖之運署批示十二圩十八帮航商代表羅　蟾等日前具文運署再請轉呈完全取消輪運舉辦輪拖以維鹽航生計該商等已於十四日奉到文司長批示如下查各岸輪運鹽數前經轉呈核减鄂湘西每年共爲三百票原爲帆輪並運國稅岸銷圩民生計並顧兼籌前據　代表等呈請舉辦輪拖業經再四轉飭四岸運商核議在案倘能組辦有成轉輸迅速不誤岸銷無論帆輪並運公家木無成見據呈前情候四岸公所核議可也 
[杭州]  
　　美人試演無線電話昨日午後美人饒伯森君在杭州省長公署試演無線電話沈省長率同全署職員並邀城内各機關長官在宴會廳觀看三時開演先由省署技正王麐生君代表省長演說表示歡迎之意次由饒君說明無線電話原理試演無線電話效用並各種磁氣電氣的作用四時始試演完畢觀者極爲滿意 
 
 
 

Page 9

 
 
   
 
 

Page 10

 
 
本埠新聞 
[美公使克蘭氏抵滬]  
　　美國公使克蘭君及其夫人由京南下轉乘滬寗路特别快車於昨日（十七日）下午九時到滬到站歡迎者有美國按察使美總領事滬交涉署交際科長陳震東五區陳巡官帶長警四人偕同路警排在三號月台上歡迎克蘭氏下車由美按察使引導出站陪同乘汽車至按察使署而去 
[王正廷北上]  
　　北京和約研究會會長王正廷君於昨日（十七日）晚乘滬寗路Ａ２花車掛在由滬十一點開行之夜班快車上赴寗轉乘津浦車北上 
[羅素氏定期赴湘]  
　　英國哲學大家羅素到滬後各省各學術團體爭相延聘現湖南敎育總會電囑李石岑邀同羅素赴湘定於二十啓行北京方面則有杜威及其夫人亦决於二十一日由京起程赴湘羅素杜威素未謀面今將握晤於湘城當更饒一番興趣而湘省此次之演講亦必大有一番熱閙也 
[蘇議員反對起用張勳電]  
　　蘇省議員沈惟賢等致北京電云北京分呈大總統國務總理鈞鑒連日各報揭載復辟之謡雖係訛傳已駭物聽迺復載有起用張勳之　張爲復辟罪人果假之權俾行其志徒亂民國兼禍皇室乞政府力爲防微勿使帝孽復萌邦基摇動大局幸甚江蘇省議員沈惟賢戴思恭葉理封趙文郁宋銘勳錢鼎龔廷鶚龔滌瑕章紀綱徐宗鑑邵玉銓沈明曦閔瓛同叩篠 
[交涉署發表對俄領俄僑辦法]  
　　停止待遇俄使領問題許交涉員除正式照會駐滬領袖領事外咋并訓令公廨關正讞員查照其内容（一）駐京俄使已停止待遇駐滬俄領當然同一辦理（一）關於俄領會審問題當然取消（一）關於俄商民刑訴訟案件應暫照無約國人民辦理仰即遵照其有關於未完事件應即理清詳擬具覆以憑轉部核辦云云 
[豆米業一再聲請准客米轉口]  
　　總商會定星期三邀委員與會董再開聯席會議 
　　客米抵滬向章准以原派司轉口前此米價昻貴時總商會設立調查糧食市價委員會將客米原派司暫禁轉口以維本埠民食現在糧米來源已旺市價亦平爰有豆米業仁穀公所漢帮雜糧業志成公所略請總商會核議取消前案該會曾於本月二號常會交議僉以米業民食雙方兼顧或俟霜降節後察看米價如何再行取消前議並以暫禁轉口爲前次委員會所辦今請取消仍宜召集委員會核議施行一面由商會函復兩公所查照旋該兩公所復有第二次節略向總商會請求該會又於十六號常會召集委員會開聯席會議詎委員十八人僅到四分之一各董以此案關係本埠民食米業須有委員會過半數方可通過再三討論公議定星期三召集委員會並各會董再開聯席會議業已分别函請届時蒞會集議矣兹將該兩公所兩次節略原文錄下 
　　第一次節略謹略者竊以本年夏間滬上米荒民食缺乏當時經貴總會轉請海關將客米到申一經報進口抄派司之後不能再報别口原是一時權宜變通之計（查海關定章原貨原派司報往别口者不在禁例）現今秋收大熟如江西安徽湖南以及本省各屬均稱豐稔各米商赴外省運滬者紛至沓來而尤以湖南爲多數其已到申積而未售固已不少其辦就尚　運到爲數更鉅核計已到未到之米積數纍纍一經貨到旬日報進口抄派司仍不能再轉别口則商家成本盈千累萬均懸於飄摇之中若不請循舊例仍准以原貨原派司轉口　獨商家血本攸關卽北五省奇荒數千萬生命倒懸更屬堪虞敝公司等覩兹現狀爲全體營業計又爲北省災民困苦計情實廹切爲此聯名具略請求貴總會俯賜鑒察迅予咨請海關外省到滬之米仍照向章准以原派司騐放出口並求電呈大部核准以派司客米照章轉口藉維商業而濟災黎母任廹切待命之至 
　　第二次節略謹略者昨奉貴總會函開以米糧原派司禁止轉口一案前經本會設立調查糧食市價委員會函請海關不能轉口今請弛禁仍宜邀前委員會到會公議一俟霜降節後察看市價情形如何再行集議等因到敝公所奉此查上海米石現因客商辦運到滬者尚不十分湧旺因鑒於原派司不能轉口是以多數裹足不前而湘贛皖各省米價甚屬相宜滬商欲乘此時機前往採辦一以平本埠市價一以救北省奇災兼顧並籌無非爲疏通賑荒起見倘使不能轉口後必有呆窒匱乏之憂滬上爲糧食薈集之區一旦塞其來源各方面俱受其害敝公所等迫於時局知無不言而衆商情詞惶惶更不能不代陳鈞察爲再據情略懇貴總會俯賜照准迅爲召集前委員會即予取消前議一面轉詳省長飭令海關監督曁稅務司仍准原派司轉口以符向章而蘇商困至紉公誼 
[棉紗市面之近况]  
　　本廠棉紗上年冬間二十支紗曾漲至二百數十兩嗣後續步跌落迄今計跌去每包銀一百兩左右十六支亦小去九十兩如此上落爲從來所未見夏秋以來計小去五十兩此時期之跌價廠家已預開期貨至十月份故可不受虧耗所虧折者皆一般紗號問接受其影響也白去年五四之後華商各客帮面子上似一致熱心不購日紗暗中紛紛購買改換商標以之朦混圖獲厚利該國亦因合融上之關係賤價售脫故每值車面稍有轉機日紗即大批開出致市價一蹶不振現聞東紗該國國内存貨雖多已有轉期之信以後舶來當可減少惟上海日商紗廠所出之雙虎小包各客帮仍貪其價廉皆樂於爭購中秋以來本紗已稍有轉機各紗廠十六支紗存底已屬不多二十支紗雖有萬餘包如川帮一動則不難立盡價可望穩定目前花衣市價成本較賤各廠亦不無利益十四支紗近日價竟超過十六支之上其原因緣通州大生紗廠修理機器暫停崇通海各帮均就申地購辦之故 
[全國各界聯合會歡宴報界紀]  
　　全國各界聯合會昨日午刻在馬玉山公司宴請報界人士到者有夏奇峯戈公振胡仲持周孝庵謝介子葉楚傖梁晋樸喻育之伍祥士等首由李仲吟致歡迎詞次由翁吉雲報告該會經過情形及以後進行方針冀報界同人之匡助繼由吕天民周剣秋報告琿春事件有關中國主權須各界團結督促外交當局向日政府力爭又述及湖北國民大會籌備會被軍警蹂躪解散事葉楚傖演說略謂今日國民應注意之一事即新銀行團已成立須防其於南北未統一以前濫投資於中國以資軍閥官僚之揮霍增國人擔負徒滋中國擾亂須加以警告至湖北國民大會籌備會之解散本在意中尚望各省努力猛進各省國民大會全體解散之日即國民大會宣告成功之日云云梁晉樸亦有演說咸勉勵該會之詞末由李仲吟致謝詞至三時賓主始盡歡而散 
[國民大會策進會幹事會紀]  
　　國民大會策進會昨開第九次幹事常會公推馮少山主席金拜仁紀錄（一）提議出發代表應即决定出發日期與地點張漢傑主張應由幹事會規定連炎川和議通過（一）提議現在出發代表業已舉定十人應即召集代表會議籌商進行方法朱怡剣主張星期三午後五時開出發代表會劉仲英崔通約附議通過（一）張漢傑提議本會對於湖北督軍干涉國民大會籌備會開會一事雖已去電詢問理由應再派人前往調查司徒俠海王張即由出發代表前往調查詳情楊枕溪連炎川附議通過（一）金拜仁提議本會收支出入應由會計股刷印清單分送各團體衆無異議通過（一）張炳榮提議本埠各團亦應推舉數員前往接洽公决由交際股擔任（一）鄭緘三提議評幹員有連續不出席者應函催出席無異議通過（一）吳蔭槐報告至通欲宣講社與袁頌豐談話情形議畢時巳七鐘乃散會 
[上海學生聯合會消息]  
　　昨日（十七）下午二時上海學生聯合會評議部開正式會議選舉職員兹將經過情形錄下（甲）選舉職員（一）評議長正東吳法科副復旦大學當選（二）通信書記第二師範南洋公學當選（三）記錄書記浦東中學南洋路礦當選（乙）議事（一）議决募捐維持本會義務學校案（二）徵求各分會對於本會籌募基本金案（三）華洋義賑會來商北方籌賑事議决由執行部　組織委員會籌備該項事宜散會 
　　該會外務科亦於昨日（十七號）下午二時招集各校代表會議選舉本科職員選舉結果正主任龐聲鍾（復旦代表）副主任張延祥（南洋代表）書記嚴壽康（約翰代表）彭望荃（中西女塾代表）司書陶菊如（聖瑪利亞）徐寛年（南洋路礦）次即討論本科細則後即由各科職員發表意見互相朂勉以本科職在聯絡各界從事於建設事業如提倡義務敎育及各種慈善事業救濟貧民服務社會尤宜勤愼書職庶不負滬上數十校同學之委託云云至四時半始散會 
[高検廳催緝程冠吾]  
　　江蘇高等審檢廳查得已革在逃前上海地方檢察廳書記官程冠吾於服務期間通同承發吏王蘭生司法警察毛子坤丁進等得賄私　判决送監執行案犯劉刁根迨案發查究王毛丁雖拘案訊押而程則棄職脫逃迄未緝獲近更音信杳然緝捕不力已可概見業已令飭上海地方檢察廳譚廳長等派警購線務獲程犯到案訊辦並飭　文移知附近各縣知事帮同協緝云 
[緬甸華僑之熱心敎育]  
　　南洋緬甸華僑前以祖國光復非亟謀敎育之發達不足以奠國礎遂紛紛遺送子弟回國求學曾經籌集鉅欵在福建創辦華僑公學現又在緬甸籌辦華僑中學聘定擔任該中學校校長敎員之劃書芳黄明謨劉潛常士傑臧毓祺王增祥諸君由本埠華僑學生會照料一切已於昨日乘輪前往南洋矣 
[各方面之籌賑聲]  
　　華洋義振會消息華洋義振會昨接杭州盧督軍沈省長來電寒電敬悉除撥助台振洋二萬元謹爲災民感叩此欵請暫存朱葆翁處俟黄道尹來杭接洽後與急振會濟生會商定辦法再行動撥又得直隸磁縣地方臨時保安會報告云該縣共計四百餘村被災者已占三百六七十村之多共計極貧而亟應麉振者有五萬四千七百餘口次貧而亟應平糶者共有四萬五千七百二十餘口入秋以來生計倍艱惟食樹葉樹皮樹根耳每日流亡載道有逕赴山西者有哀請護照乘車至河南者每起不下百餘口函請鼎力勸募迅惠鉅欵拯救云云是磁縣被災之慘已可想見矣同時又據駐滬陝西義振會及于右任先生來函謂敝省連年兵燹民不聊生近復旱魃爲虐死亡枕藉其慘酷情形流離狀况較直魯豫晋十百倍之特以交通阻滯報告鈍遲故呼籲不聞筆難盡述現由陝西義振會公推嚴君敬齋就近報告陝災實狀務望慨賜仁漿右任代表秦中三百餘萬災民頂祝除函達　君外特此布塵云 
　　陝西義振會報告陝西義振會調查災况云陝西災情及救濟法概要（一）陝西災情分旱災兵災（一）兵災自六年秋至八年春陝西血戰三年蹂躪七十餘縣災民百餘萬公私財産損失約一萬萬元人民死於兵匪者二萬餘人（一）旱災自八年九月至今年七月將近一年未落透雨災區五十餘縣極重者二十五縣次重者十八縣稍輕者十一縣饑民總數二百餘萬（一）災民總數合兵旱災民總計之約三百餘萬人（一）災民總數合兵旱災民總計之約三百餘萬人（一）糧食缺乏之原因陝西農産以麥穀爲大宗蓮年大種鴉片麥穀産額既减民食自乏加以九省客軍增至十餘萬糧食大半爲軍隊徵收隴晉豫文亢旱禁糧出境麥穀俱空故成極災（一）災况昨年歉收今年夏麥既未成秋穀又未種棉花十九枯死幸八月間大雨來年或可望收穫此八九月長期如何度過麥價每石二十一元麫每斤百七八十文飢民有食糟糠豆渣油渣者有食草根樹皮樹葉者甚至鬻易子投井墜崖全家服毒自殺　慘狀無地無日無之（以上災情下述救濟法）（一）三原敎會聯合公正紳民設陝西義振會公推武誠齋牧師爲會長孫否浦牧師爲翰事長（一）滬上陜西義振會所募振欵一律兌陝振會恊同敎會散放（一）陝西分緊急災區及一二三等災區（另詳）按次散放（一）聁災民爲極貧次貧稍貧三等（一）救災分急振工振兩種急振施於極貧及次貧稍貧中之老弱婦孺工振施於次貧稍貧極貧及中之丁壯（一）急振分施錢施穀種子及衣物食品敷種（一）工振即急疏涇河興河北十餘縣之水利築潼關至省城及三原之汽車道移災民於北山一帶墾荒陝西災區調查表（甲）緊急災區耀縣同官淳化涇陽三原高陵臨潼渭河以北渭南渭河以北澄縣蒲城白水富平乾縣轔遊韓城郃腸鳳翔岐山　雞商縣大荔朝邑商南雒南醴泉興平（以上兵災旱災兼備又有雹災而最慘者）（乙）第一災區）咸陽郿縣屋汧陽隴縣藍田永壽扶風武功華縣華陰潼關南鄭城固安康柞水山陽鎭安（以上良災旱災兼備而重者）（丙）第二災區鳳縣留壩褒城沔縣寗羗磗坪紫陽漢陰石泉洋縣白河洵縣佛坪略陽枸邑邠縣長武（以上受兵災旱災之一而稍重者）（丁）第三災區宜川宜君中部洛川延用延長清㵎長安鄠縣酈縣膚施鎭巴平利（以上受旱災兵災之一而稍輕者）陝西災民義振會電上海陝西義振會轉嚴敬齋先生鑒　公在　籌辦晋賑兹公推我公兼辦陝賑陝會同人無在歡迎刻已電華洋義振會與公接洽哀鴻嗷嗷待救孔急電到務懇　既近移玉商榷一切爲禱陝西災民義振會銑　　僑商謝復初意見旅滬僑商謝復初擬具救災辦法意見四則昨呈華洋義振會　備採擇兹錄如下（上略）（一）賑欵宜分向華僑勸募也　國　之僑萬外邦者無不具眷愛祖國之心今國内有此巨災造刼當可捐集鉅欵救擅祖國同胞但重洋修阻情形隔閱勸募難期　力今宜馳滬商中之與華僑有關係者請其各舉所知各埠著名華僑詳開地址即山會分送通函逕　捐册俾更可在海外輾轉勸募若僅以電達不但費大且亦簡略不能遍及（一）散放急賑宜從統一調查入手也此次北省災重區廣非合力援手無以挽此浩刦現在籌賑之法似宜急將災區分頭查勘分爲最要次要彙編成一統計如此則朗若列眉可將各處賑欵均勿支配測分辦理若今之各慈善國調查人員相望於道各放各賑非犯重復之弊即抱向隅之憾恐轉致紛亂無章緩急先後失宜（一）災孩宜就地收養也諸大善士鑒於各災區内沿途遺棄嬰孩清狀致堪憫惻因發舒宏願建運滬收養之議情殷保赤靄然仁者之言然愚以爲不如就地收養之輕而易繫乃可免骨肉分離之慘迨一二月後補種收成有望仍由該家族領回即此以省往來運費又可養活無數災孩（一）移民墾牧以之代賑也關外地廣人稀未墾之田尚多籌邊者向有移民實邊之議因乏專欵迄未實行今可乘此招海内之資量移災民前往或墾或牧計户授田是一轉移間既爲災民籌生計又爲地方興實業洵屬一擊兩得右列意見四則謹就現在著手進行者略貢愚忱是否有當尚希請衆公决 
　　培德公學助賑虹口清雲里培德公學高小一年級學生自治會日前發起籌賑團除將本級儲蓄部平日所儲之欵悉數捐入并各會友各自捐助多少外復分隊向本校各職敎員各同學及家屬等盡力勸捐結果共得大洋三百餘元全會分（平等）（博愛）（互助）三隊隊員中之最盡力者爲甘潤庭郭永良朱南英張祖泗周錦豐葉世昌王國彬黄紹基湯國賢陳景榮陳玉軒莫家駿楊英年等所得成績則以博愛隊甘潤　爲最優該欵於十月十六日下午交往華洋義賑會代收俾解災區助賑云 
　　津浦路歸客所述今歳北方奇災災民相率逃荒内務部曾通電各省不准拒絕災黎入境頃據津浦歸客某君報告災民逃荒沿途絡繹不絕大帮一二百人小帮數十人或十餘人老弱婦孺衣被全無半多患病其携帶爨具者最爲少數令人目不忍睹寗滬鐵道附近以鎭江江口爲最多因河南山東一帶災民多由江北及運河兩道而來者近日滬南閘北有大名河間逃來之災民數百人亦有自温台流離至此者雖目下东遭軍警之驅逐秋風蕭瑟殘喘亦不易苟延也噫 
　　本埠已有災黎發現北方旱災居民瑣尾流離四出求食南下者亦頗不少近日滬地已有此項災民發現惟租界内沿途行乞係屬違章故日間尚不多覯而入夜後路旁　下恒見鳩形鵠而之男婦就地而坐拖男帶女口操北音厥狀堪憐瞬届冬令將更不堪設想本埠慈善團熱心賑濟不　在遠想近在咫尺之災黎當必設法安揷之也 
[妥擬調車辦法之部令]  
　　滬寗滬杭甬兩路管理局咋接交通部令略云現在各路沿線百貨囤積羣商交困迭據陳情亟待疏通而各省災荒踵至赤地千里所有振糴米糧亦均須提前裝運接濟民食本部爲體恤商民整飭路運起見自應通盤籌畫切實進行轉瞬冬令貨運向稱　　尤應及早籌維以資應付查各路車輛素形缺乏軍興以後復因種種關係路車益形竭蹶無米爲炊在各路局有困難情形然運輪通滯全視所司調度當否以爲轉移除請陸軍部通飭各軍於車輛裝卸力求迅速勿再佔用車輛並分電外所有調車辦法仍應責成各該路妥爲辦理攀凡車輛應如何樽節空車應如何利用裝卸應如何節省時間起運先後應如何規定次序統希由該路局長督飭車務人員按照各站貨運情形妥擬支配車輛敏捷辦法認眞稽核淬厲精神勤勉將事總期車次銜接貨運通暢本部將以是觀成績仍將擬定辦法報聞等因當經該路局長轉飭車務處遵照辦理矣 
[發行短期公債之部令]  
　　上海中交兩銀行近接總管理處來函准内國公債局函開准財政部函開本部爲發行整理金融短期公債呈請援照三四年公債成案設立内國公債局仍以前内國公債局梁士詒爲該局總理奉大總統指令呈悉准如所擬辦理此令等因函達遵照等因到局已遵令組織成立并改用内國公債局名稱仍以西交民巷前公債局舊址辦公除分别通告外相應函達貴處查照嗣後凡關於新公債事宜即希逕函本局接洽辦理可也等因准此合行函告現在内國公債局業已組織成立辦理新公債事務仰各週知云 
[勘修太倉冲損海塘]  
　　滬海道屬太倉縣境海塘冲損現由江南水利總局派員會同　縣知事前往查勘尅日開工興修計勘得瀏河南口第二段自二百四十六丈起至二百九十八丈止坦土坡續坍四十三丈又第四段自十三丈起至二十二丈止土塘續坍十丈五尺瀏河北口第四叚第二百一丈起至二百三十二丈止土塘又坍三十二丈又自二百三十一丈起至二百八址五丈止石坦坡冲損椿後石陷下三尺二寸楊林北口一叚自一百五十一丈起至一百七十丈止石坡坍二十丈又北口第十一叚自三百二丈起至第十二叚九十六丈止石坡坍八處積長六十七丈二尺又第十二叚自九十七丈起至四百八十丈止舊椿續斷一百九十二根云 
[南帮米客開會紀]  
　　南帮米商公所因行家斛手議增斛費事於昨日下午二時召集各米客開會議商辦法當由幹事莊桂清嚴少泉等提議斛手向例每石取資八文今擬增加但此費須由内地米行家贊允庶可有着今内地祗有十餘米行家來信嗣皆拒却我儕米客不能擅爲允諾且北帮當錫公所亦須同氣現擬由各米客具函内地行家一面會同常錫各帮商定俟蘇浙内地五十七埠行家復到再决衆米客無異議議畢又提議米船來滬經過稅務所分卡勒索騐照費一案已由董事張樂君前往商榷據稱並非卡上辦事員等所爲係屬流氓串同卡上巡船夥所爲嗣後各船户遇有前項情事將船停泊卡前飭人來申報告俾由公所交涉可也議畢至五時散會 
[烟酒聯合會常會紀]  
　　中國烟酒聊合會昨日午後三時開星期常會首由主席陳良玉報告續接福州南台龍嶺頂酒商公帮眞日代電報告閩局長章景楓種種苛擾京署一味袒護益無忌憚現隆泉號等已報歇業者四十二家而該局長變本加厲以停燒歇業後必將器具租借私釀爲詞聲稱奉有京署訓令遣派警吏擅入人家查封缶壅等器具并於十月四日將森利號商拘禁勒具不歇業甘結暗無天日大有求生不得求死不能之勢請持公道等情到會查章局長激成歇業風潮前經本會電請京署派員秉公澈查而京署復文則稱該局長並無法外行爲毋庸委查以免煩擾爲詞遂致肇成今日情形報告畢俞葆康起言酒商被廹歇業而查封酒器并勒具不停業切結此種行爲究屬依據何種法令尚得指爲無法外行動乎應再山會電詢京署如再無切實辦法惟有通告全國徵求公判沈子卿起言自來官官相護恐非電爭所能奏效商人處此顚連無告之時惟有早籌自决照此情形華烟華酒非至絕滅不可非讓外烟外酒專利不可趙庸卿徐春法均有建議一致憤激厥後公决先電京署詰問至五時餘乃摇鈴散會 
[浦東公所職員會紀]  
　　滬南浦東公所咋開職員會午後二時開會公推張伯初爲臨時主席首山傅佐衡報告賬略次提議事件（一）存儲契劵案公所歷年捐入之田單公債票儲蓄票等保管方法公决鐵箱與鑰匙分别二人管理鐵箱寄存傅佐衡處鑰匙寄存朱南泉處（二）增加貧民借錢案原定額一百名每名限借二千文公决增額五十名每名限制五元每月歸還六角分十個月還清（三）修改章程第五第六兩條（四）籌欵購置公葬地建造殯房案當場公推傅佐衡朱少圻倪菊裳黄星階沈景周壟曉江朱善昌爲籌備員從事進行（五）調查同鄉編輯同鄉錄案公推陳少蕃爲調查主任組織調查委員會着手辦理（六）推廣長途汽車路線案由倪菊裳起述本議案係南滙顧旬侯先生提出委托代表出席陳述意見略　現在川沙至東渡碼頭一叚及周家渡至周浦一段已有人着手籌備而欲圖奉南川金四邑交通之利便浦東人應宜急起直追共謀組織竭力進行請主席付衆議極力提倡等因公决此事關係重要俟分投接洽進行比及散會已鐘鳴五下矣 
[盜匪拒斃水警三誌]  
　　江蘇水警總廳第四區所派探警在東溝西溝及三不管附近浦面捕匪詎反遭匪奪去軍械並砍斃探夥徐袁郎而探警船夥之溺斃失踪者甚多報請地方廳派員騐明候究在案兹悉溺斃六人前昨等日已由該區派人雇舟打撈截至昨午尚無影響失踪三人亦無踪跡　稱恐亦溺斃因此所雇各划船上緊打撈南至高昌廟北至高橋灣知照各帮船户分别留心復用滾鈎撈取卒以江闊浦深一時尚難撈獲但已死各人中大半臨時招募前來帮忙今肇此禍各屍屬羣向四區交涉又向各債探索人宋知如何了結也 
[巡捕查獲大宗紅土續誌]  
　　北京路外灘碼頭於址三號夜發現值洋四萬元左右之紅土八洋鐵火油箱及十大包由總巡捕房一百三十一號華捕查見車回十五號晨解由公共公廨諭送海關焚燬已詳本報兹悉此項紅土捕房已經過磅計重四百四十八磅昨已飭探用汽車裝往海關交由稅務司騐明存候焚燬外並飭偵查土販據聞該土係保險送土者於是晚十一時從楊樹浦方面駁運而來送往某界范某之販土機關出售及至起岸令一人看守餘往雇車迨車雇到將達該碼頭時見有華捕在而看守之人已不知去向故若輩遂亦四散至某報載當場拿獲一人殊非事實也 
[公共租界重定地價表（西段）（九續）]  
　　地籍號數每畝地價地籍號數每畝地價地籍號數每畝地價　　四四○一七○○四四一八七○○四四二一六○○　　四四二二一·○○○四四二三九○○四四二四九○○　　四四二五七○○四四二七八○○四四三○四·○○○　　四四三一四·○○○四四三二三·二○○四四三六六○○　　四四三八四·○○○四四三九二·五○○四四四○二·五○○　　四四四一二·五○○四四四三六○○四四四四一·○○○　　四四四五六○○四四四六六○○四四五○六○○　　四四五五九○○四四五六一·○○○四四五七一·○○○　　四四五九六○○四四六一一·○○○四四六五一·○○○　　四四六六九○○四四六七九○○四四六八六○○　　四四六九六○○四四七○六○○四四七一八○○　　四四七四四○○四四八○一·三○○四四八六一·六○○　　四四八七六○○四四八九一·八○○四四九○一·○○○　　四五○四　一·五○○四五○五一·五○○四五○六一·五○○　　四五○六一·五○○四五一○一·一○○四五一一一·一○○　　四五一二一·一○○四五一五七○○四五一八七○○　　四五二八八○○四五二九九○○四五三一九○○　　四五三二九○○四五四○七○○四五四一七○○　　四五四二八○○四五四二八○○四五四四六○○　　四五四五六○○四五四六八○○四五五四一·四○○ 
[上海物價指數表（五二）]  
　　財政部駐滬調查貨價處九月第五週（九月二十七日至十月三日）上海物價指數云本週指數爲一○五·五比前週跌去千分之二十二比前月本週跌去千分之十七按一埠物價疲弱已久秋節以後冬莊生意發動市面本應看好况先令日縮成本加重北方奇旱收成歉薄無論進出口貨似不應一再低落惟需供原理需要減少而供給如故或轉見增加則價格必落滬埠商業自出口貨呆滯不動以來金融日緊銀拆提高存積稍厚者紛紛貶價售現以資周轉是供給一面本有加多之象而川粤及北部各省天災人禍迄未稍殺需要轉形減少然則市價步跌亦非偶然也兹將本週指數表列下 
　　（本表以八年九月物價作爲百分） 
　　類别　期間九年九月前月 
　　第五週前週本週 
　　糧食一○九·九一一五·○一○八·六 
　　其他食物一○七·七一○九·八一○二·四 
　　疋頭及其原料九四·七九七·二九八·四 
　　金屬一一一·八一一三·五一一七·○ 
　　雜貨 
　　燃料九七·二九七·二九六·四 
　　建築材料一一四·六一一五·五一一八·六 
　　工業用品九九·二九七·五九八·三 
　　其他物品一○三·九一○三·七一○五·七 
　　雜貨平均一○三·七一○三·四一○四·七 
　　總平均一○五·五一○七·七一○七·二 
　　附白指數表有按年按月按週之分本表援紐約白拉資街週刊所作食物指數例按週調製公布至本週止適已一年惟查英美法各國一般指數大都按月編製東洋經濟新報所作東京指數本係按旬近亦改爲按月本表自十月份起因亦改從各國通例按月發表以便參照而資印證特此聲明財政部駐滬調查貨價處啓 
 
 
 

Page 11

 
 
[育才公學運動會紀]  
　　本埠公共租界工部局所設之育才公學前日爲成立八週紀念之期特於午後二時一刻在該校操塲舉行運動大會由監院希立（西人）親臨監視給奬其會塲運動秩序（一）百碼（一組）（二）百碼（二組）（三）拔河（甲隊及乙隊）（四）拾芋（五）百碼（未賽）（六）袋走（一組）（七）小車（八）百碼（舊生）（九）跳檻（十）袋走（二組）（十一）蹴足球（十二）障碍賽跑（一組）（十三）五十碼（十四）蔽目賽跑（十五）二百二十碼（十六）　子軍賽跑（十七）跳高（十八）障碍賽跑（二組）（十九）拔河（丙隊及丁隊）（二十）袋走（未賽）（二十一）退後賽跑（二十二）障碍賽跑（未賽）（二十三）拔河（未賽）（二十四）三足賽跑（二十五）四百碼賽跑（二十六）禮堂發給奬品 
[化學工藝傳習會紀事]  
　　理科敎授研究會於十七日舉行化學工藝傳習會總幹事吳和士君本因視學事在蘇是日遄返滬上十時開會由吳君述開會詞並預告以後擬辦之各種傳習會　即介紹化學工程師楊子嘉君開始傳習所有應用之各種材料器械早經該會職員顧蔭亭錢夢渭二君購辦完全分發學員每二人爲一組依楊君所指示實地試騐上午製造捕蠅紙下午製造紅藍洋墨水實騐既畢乃講理論製得之成績品各學員俱携歸試用兹將本届學員名單列下黄伯純黄軾銘鄭受榮蘇祖國黄冠卿陳德建蔣仲茀趙天一楊舜徐樸樂嗣炳徐應昶徐應文葛承德鮑周時顧光祖口農山童雲六吳廣涵葉吉裳另有化學師張爲儒君亦蒞會旁聽云 
[學校英語辯論會紀]  
　　北四川路美賢里廣東商業中學對於英語一科頗爲注重每星期六下午開英語大會以資練習本星期六辯論題爲（金與鐵之比較）由該校科長美國誇爾打氏主席其結果爲本科二年級生得勝云 
[西成小學校之校友會]  
　　西成小學開辦已十有五載畢業數百人現在學生有六七百人校舍久已不敷昨由校長葛嘉甫開校友會以聯絡校友情誼並互商添築校舍募欵辦法當由各校友先慷慨捐助并定本月二十四日（星期日）下午再擬妥善辦法遂攝影茶點而散 
[兒童講演會消息]  
　　青年會商業夜校學生會國民義務學校舉行第八届兒童演講會由校長孫道勝主席敦請山東路商界職合會義務學校校長周剣雲演說（游戲與習慣）略云游戲爲兒童所不免然須遵守正當的方法不然則養成一種惡劣的習慣是於兒童之前途頗屬危慮要維負兒童敎育之責者注重兒童之正當游戲云次陳兆瑛演說詞頗詼諧足以引起兒童聽講之興趣云 
[寰球學生會介紹部消息]  
　　寰球中國學生會介紹部消息云頃有某校託會聘請礦科敎員機械工程教員各一席月薪均在二百元以外有願應聘或欲詢詳情者可向該會介紹部主任幹事接洽云 
[少年宣講團電吊蘇督]  
　　少年宣講團總部日前知江蘇李秀山督軍逝世該團同人　之深爲痛惜特去電吊唁兹將往來電文錄後（一）（少年宣講團去電）南京齊帮辦鈞鑒秀帥仙逝悼痛逾恒謹電申唁乞轉帥府並示奠期上海少年宣講團叩（二）（南京齊帮辦覆電）上海少年宣講團鑒來電誦悉元戎殂逝哀挽同深尊電已爲轉達囑先道謝奠期容當登報訃告齊夑元咸印 
[廣告公司開幕先聲]  
　　今有甫自西歐來華之H·G·Dacosta等數人共同組織一廣告公司定名曰（ＥnsternAdvertisingCo）華文曰東陸廣告公司現借定北四川路橋塊二○六一號爲辦公處内部已組織完備聞該數人皆富有廣告經騐並能代人籌畫各種廣告以助經商者之推廣營業而又善繪美術廣告者現正部署一切不日即將開幕 
[律師公會選舉會紀事]  
　　上海律師公會於昨日下午假座西門外江蘇省敎育會三層樓開本届選舉大會本埠檢察廳亦派檢察官許步雲到塲監察先由書記宣佈秩序（一）振鈴開會（二）推舉主席（三）主席報告開會情形（四）選舉又分（甲）推選投票監察員（乙）選舉正副會長（丙）選舉評議員與幹事員（五）茶點（六）散會至二時三十分鐘振鈴開會經衆公推蔡倪培爲主席即由蔡君登台報告略謂本會本届選舉大會已有多次因不足法定人數致不能開會後經評議部議决電部變通辦法即先期將開會日期通知各會員請其到會選舉設到期仍是不置聞問則惟有將尚未報到諸君不算在入會會員總數之内此項辦法已呈准司法部曁各官廳備案在案查今日到會人數已有一百二十九人照總數二百五十一人已逾過半數之法定人數應請照章選舉云云時有　師陳則民起立質問蔡主席何以謂之法何以謂之定請主席將該法定二字一爲解釋因本會會員共有二百七十二人若以一百二十九人爲法定數不知何用法以定之也主席答稱各會員來函知照到會者僅有二百五十一人其除不置聞問之　方纔已報告不算在會員總數之内矣陳律師又謂尚未報到之人是否已取銷其會員資格主席答稱並非正式取銷其會員資格陳謂既未取銷會員資格當然應算在總數之内時有律師王開彊質問陳律師謂本會已屢開未成今日好容易到有此數君殊不應若是吹毛求疵再事破壞陳仍轉而與王劇辯當時二下出言頗爲激烈是時又有律師十餘人相繼報到共已有一百四十八人即以總數二百七十二人論亦已足法定人數乃始寢爭投票選舉兹將甲乙丙三項之選舉揭曉彙誌於後迨茶點散曾時已鳴鐘七下矣（甲）推舉投票監察員王開彊等八人（乙）選舉正副會長蔡倪培得一百三十二票當選爲正曾畏張家鎭得九十六票當選爲副會長（丙）選舉評議員當選者湯應嵩李昌沈健夏吉先俞晉陶席裕昌費應璜潘承鍔八人選繼幹事員當選者陸瑞徵姚文濤沙訓義陳則民四人 
[江寗同鄉會開會紀]  
　　江寗六縣旅滬同鄉會於昨日下午三鐘開秋季常會正副會長曁各職員各會員均聯翩戾止於三句半鐘振鈴開會先山陳伯恭報告會務曁第二次徵求會員情形並宣讀華洋義振會來函請爲勸捐助振嗣由正副會長劉然青史量才李悅生曁會萤夏逸齋等提議徵求一事分數旣未充足應展期兩月再行閉幕當經全塲會員一致贊成其華洋義振一舉亦經各會員當塲解囊捐輸俟有成數彙解該會復由會員楊文奎提議開濬赤山湖一事並繪成圖說此圖係該會副會長李悅生發願刊印當由會員陶佐卿提議將此項圖說儘其所有途由同鄉會專函分送各會員以便公同討論云云鐘鳴六下始摇鈴散會 
[任筱珊奉召進京]  
　　前滬寗杭二路局長任筱珊因奉交通部電召進京故於昨日（十七日）乘滬寗路夜車赴寗北上 
[華捕拔升包探]  
　　公共捕房七百八十九號華捕前奉長官命派至會審公廨值堂咋英美總巡麥高雲氏以其辦公勤奮拔升試用包探調往總巡捕房當差以示鼓勵該捕奉諭即往到差矣 
[報裝單須貼印花]  
　　滬寗滬杭雨兩路管理局長趙慶華咋（十六）接江蘇印花稅檢騐處函稱查鐵路對於各轉運公司報裝單向無粘貼印花稅票殊與定章不合嗣後請通飭遵照等情當由趙局長令車務總管飭知各站關於每日轉運公司報裝單均應粘貼印花稅二分着自本月二十一號起實行除函致各轉運公司知照外仰各遵照 
[大霧中輪船撞壞帆船]  
　　帆船梁得興號由本埠裝載隆記號套布四百餘綑及雜貨等約值七千金於初二日開行出口初四晚間駛至崇明縣境外沙百餘里地方時洋而有霧該帆船欲避不得緩緩以駛詎有日本某輪船由南而來在昏夜迷霧之中避讓不得遂遭碰撞右舷船板折裂該輪幸即停駛放舢板施救並將帆船傍扶不致沉没乃拖至淺灘擱住舟人尚未失命惟測海羅某軋傷手臂昨日派人報告號主即雇小輪前往失事處設法出險矣 
[洪生碼頭火警]  
　　滬南十六舖老馬路洪生碼頭恒興洋廣貨號兼麫粉火柴批發所後面棧房内前晚夜半兩時許因所堆之火柴被電燎線走火延及頃刻火發以致不可收拾冒穿屋頂延燒該店前後進房屋並貼鄰順昌乾南貨店棧房後面升大煤炭棧隙地上所堆之煤及樹柴當經救火聯合會鳴鐘報警俄由各區救火會將皮帶馬車火龍等救火器具到場竭力灌救約歷兩小時火始熄滅計焚去恒興後而棧屋並順昌乾棧屋等樓平房六七幢當火發時各夥友皆聞警不及穿衣從後面窗口躍下逃生者甚多雖有受傷尚無性命之虞惟恒興承保火險由第一區署趙署長傳到店夥周瑞和問明起火之由申解警廳司法科訊究 
[虬江路火警]  
　　昨日正午十二時虬江路宜樂里後面王某所設之謙昌紙棧房不戒於火燬屋五間半棧内儲有破碎舊紙及零星物件均付一炬聞起火原因由某江北人家喜事燃放鞭爆火星墜落棧屋迨人察覺火已冒穿屋頂當由五區二分所急以電話知照三段救火會迅速施救外更多派警士到塲照料迨三段救火會趕到火已燎原幸各會員奮力施救得以　滅 
[醬園坍牆傷人]  
　　滬南薛家浜萬春醬園内之後面牆垣前晚七時許　爾坍倒壓毁毗連鄰居房屋兩間屋内所居者均係江北人以養猪爲生當場壓斃趙坏子之幼女名阿三年僅六歳並壓傷婦人陳侯氏陳大女陳鄭氏趙高氏及陳連福夏四陳連生等七人傷勢輕重不一當經崗警報告一區一分駐所由署員牛應芳飭二十七舖地甲陶愼忠查明情形即將受傷男婦各人均送上海醫院分别救療一面令將萬春經理朱繹如帶署問明暫留該地甲即投報地方檢察廳請爲相騐昨日午後兩時由廳委派檢察官偕毛檢騐員蒞塲相騐即據地甲陶愼忠稟明前情繼由尸父趙坯子投訴女兒被壓身死請求　雪旋經問官飭將尸體舁出巾檢騐員騐得委係被壓傷及要害身死當即塡格飭趙坯子自行備棺收殮騐畢即行回廳呈復並着趙坯子赴廳另行狀訴以憑核辦至被告人朱繹如昨因星期日仍留該所須今日星期一函送檢廳歸案訊理 
[汽車撞傷行人]  
　　汽車夫張寗仲昨日上午九時許開駛三千四百七十七號汽車行經公共租界福州路四川路口撞倒在路行走之寗波人宋三羊受傷甚重昏暈不省人事由老巡捕房八百六十八號華揷瞥見當即前來押令汽車載送受傷人投仁濟醫院醫治旋即帶該汽車夫入捕房稟候捕頭發落 
[泥水匠跌斃]  
　　泥水匠本地人陳阿東昨日上午九時許在三馬路中國銀行修理房屋失足自高墜下跌傷頭腹等處當由老巡捕房四百七十四號華捕到來車送仁濟醫院醫治及抵院已氣絕斃命即由捕歸報捕頭請示 
[李阿毛吞烟殞命]  
　　寓居愛多亞路小木橋四百八十三號門牌之無錫人李阿毛昨日下午不知何故潛吞生烟　盡及家人察覺送往仁濟醫院已毒發不可救治旋即斃命由其家人備棺收殮 
[請領迷路男孩]  
　　男孩王阿金前在法租界地方迷路爲捕查見帶入捕房送至公堂請示奉諭送堂留養候家屬認領在案兹有蘇州人王晋思投法捕房稟稱王阿金係商人兒子因出外購物以致迷路今閱報得悉請求准予給領等語捕頭諭令退去聽候稟請公堂核示 
[男子强姦幼女]  
　　甬人柴炳生住居閘北五區二分所境内餘慶里販賣京貨爲業其妻每日往得烟廠做工有女九歳名藕香同二歳男孩在家看門同居有木匠陳阿九亦寗波人年十九歳前日乘柴夫婦出外時將幼女藕香强姦兩次致傷被柴歸家察破將陳扭控該警所經宋署員實訊屬實判解司法科押候訊明嚴辦藕香送醫院療治 
[逃妻不允回家之押究]  
　　寳山縣人須雨亭之姪媳須陳氏私行逃逸後已有二三年之久前日須因事赴浦東見該氏在塘橋某姓家上前認領該氏不允因此爭執由警拘送三區三分所移送地檢廳諭飭將該氏收押候究 
[逃妻姘夫俱押究]  
　　川沙人張坤林向在西門外萬生橋地方開設張雲記作舖店娶寡嫂張陶氏爲室（俗呼叔接嫂）今年舊曆八月初八日該氏不别而行張各處找尋無着直至前日在閘北太陽廟地方查見該氏上前領回即遭該氏姘夫張伯榮出阻爰鳴警拘送警署移送地方廳由檢察官訊供之下判該氏與伯榮分别收押坤林退去候調查明白再行訊辦 
[塗改彩票冒領奬洋]  
　　鍾英於日前將某彩票塗改後持至法租界金利定彩票店冒領奬洋當爲該店主金某察破喚捕到來將鍾連同僞彩票一併帶入捕房經捕頭詰據鍾供此項塗改彩票實由朋友托我持对原告處冒領不知塗改求察諭令管押聽候查明核辦 
[破獲燕子窠三處]  
　　婦人王楊氏及王林泉陳和記等三户在法租界小東門外大街及閔行街等處私設烟榻容人在内過癮現爲該管捕房捕頭偵悉以氏等有違定章前晚帶同包探及暗差　等前往各户抄出烟槍烟燈等物當即連同烟客數十名一併帶入　房諭令烟客　開斥退氏等交保聽候傳堂訊究 
[浦東之賭案]  
　　浦東爛泥渡中華茶樓近有湖北人彭開　等在内　　賭　事爲該管三區曾署長得悉於前日傍晚密飭巡官李鶴鳴督同長警前往茶館樓上拘獲賭徒朱德華等三十一名抄出賭具多副連同頭家彭開昌併解至署昨經曾署長略詰一過姑念若　係碼頭苦力小工判飭從寛各罰洋一元以示　懲惟彭開昌容人聚賭有礙地方治安着拘留候究 
[對買賊游行示衆]  
　　匪徒張春林白盡在三牌樓搜取綢疋追獲人賊拘送一區二分署訊辦在案兹悉此案現由該分署王清河警佐飭將人贓申送警察廳發交司法科訊究前日午後奉　科員研訊原告爲虞德記綢莊遣夥投案聲稱張匪來店以購買緞疋　由乘間搶去元緞一疋向外奔逃因此追獲送案請求將贓給領質之張春林一味求恩問官得供判將起案原贓給原告當堂具結領去張犯判令鎖項發交該分署派警押令出外游行示衆三天期滿後再行送廳發落 
[新舞臺觀劇紀]  
　　前日往省敎育會聽羅素博士演講敎育之效能畢天已溥暮萬家燈火時矣即驅車往九畝地小雅園略果枵腹逕往新舞臺觀新編華奶奶之職業一劇是劇係英國文豪蕭伯訥之名著原名華倫夫人之職業詳載新潮二卷一號新舞臺諸藝員思想新穎脫胎取義改編串演借鑑自喻故劇中事情悉以我國社會之現象曁女子惡濁之生活實之盡情表顯纖屑無遺觀所揭主旨乃在革除舊女子之惡根性提倡女子獨立自營生活苦心孤詣不特喚醒女界抑亦有裨社會之作也兹將是劇之情節撮述如下是劇劇中人極簡單祗寥寥六人即傅蘭客傅珊妙華奶奶華薇薇濮蘭田喬奇是也傅蘭客係傅珊妙與華奶奶之私生子傅珊妙係僞道德之鄉董華奶奶幼微賤業平康因以致富華薇薇乃華奶奶與某甲之私生女藉華奶奶之寳笑錢幼即負笈得畢業於大學濮蘭田爲美術家而友於華奶奶者喬奇乃華奶奶之最後姘夫並出資四萬夥業平康者華薇薇畢業大學後華奶奶欲渠從業平康作寳笑生涯地以爲男子以議員爲終南捷徑女子當以北里爲顯身階梯蓋富商達宦翩翩公子勾樣中司空見慣相攸綦便况女子之姿容媚術乃天賦之資本一旦果邀狎客寵愛不難由賤而貴誠如杜甫所謂朝爲越溪女暮作吳宫妃故平康一業實爲女界造福薇薇聞之大爲不慊作色而言曰女子當自重人格清白乃身以自食其力即舊道德所謂凍餒事小失節事大豈可飾如化鳥作商店之廣告游戲場之點綴品以供男子之娱樂爲社會之寄生蟲哉至於母業平康污辱無數清白之女子實女子之地獄乃不曰作孽而曰造福女殊不解設更不幸而爲賣國賊之姬妾則同遺萬年臭恥辱尤甚也直捷痛快胸襟爲之一爽餘如傅蘭客鍾情於薇薇而不知爲同母異父姊弟傅珊妙因與華奶奶私生傅蘭客故被華奶奶恐嚇詐洋千元等等黑幕重重亦足發人深省也 
[上海大戲院之新影片]  
　　美國拳術大王席淡西生平與人比武凡四十三次共戰八十六回合擊敗著名拳術家四十三人席從　失敗一次本埠上海大戲院主人歆慕庿氏之名訂某影片製造公司延請席氏串演影片兹己攝成大部武藝偵探長片名曰怪手鐲全部三十一本上星期一在上海大戲院開演頭二集本禮拜一起重演頭二集續演三四集計九大本我具有尚武精神之青年盍往觀焉 
來函 
[南洋公學學生謝升庸等來函]  
　　南洋公學校長問題經過之通告 
　　我們的校長辭職問題發生了已經有十多天在這時期内報紙上對於我們學校裏的記載很多但除了一小部分不狠準確的以外也都是些零散雜亂的記載我們恐怕外界的人對於此事的眞相終不十分明瞭所以把這十多天的經過略略地有統系的報告一下唐校長的辭職發生在十月二日他的理由是（目疾）（親老）辭呈上這樣說）這兩層原因的眞實我們和他相處多則數年少則數月知道很詳無可否認的至於這兩層可否做辭職的充分理由也很明白（目疾）則難親事務（親老）則心牽兩地當然不能再勉强主持學校的了我們對於校長的苦衷既十分亮解十月五日就由電機科四年級土木科四年级兩班班長召集了一個上中院各班班長會議討論此事後來就議决以個人爲單位徵求同學意見結果主張不挽留校長的占四分之三以上於是對於唐校長决定不再作無意　之挽留但是我們以爲我們的主張不挽留唐校長的態度不能没有表示所以經了多次的班長會議我們又决定了表示的辦法三層一層便是電致交通部不必强留校長另簡賢能到校任事一層函遠唐校長說明未敢强留的意思一層就是這個對於外界的通告了在實行這幾件事的時候有一點我們要聲明的本來這校長問題關係全校應當取决於多數但是有一小部分絕對不肯服從我們也只索由他罷了所以在通過不挽留的時候我們用鐵路管理科頭班的全班同學和别班裏極少數的人不能贊同加以反對於發出函電的時候就不用全體名義祗冩某某等幾百幾十人表示我們幾百幾十人的堅决的主張團結的精神至於發電的有四百八十人冩信的有四百七十二人此次通告外界的有四百九十人人　所以這樣不和那是因爲在同一贊成表示不挽留的精神之下所取的表示方法稍有彼此不同的緣故不可以和那别有主張反對不挽留甚至獨自發出函電表示挽留的數十人相比因爲他們的意見和我們大多數同學的意見顯然是極端相反的不挽留是表示了必得做的事却更重大而且繁難了繼任校長於我們有切身的關係我們自應當有自决的能力有選擇的權柄不畏艱險的去求得一個思想新頴辦事幹練富有工業智識明白敎育原理的人物萬不能够不聲不響聽人家擺佈既經得了唐校長的了解的覆信他的辭志本來十分堅决的當然不再來了可是覺得這班長會議不很隱固而新校長問題又何等重要班長會議裏就通過了組織一個校務促進學生臨時委員會這會的宗實就是討論新校長問題和商榷改良校務後來又經過幾番班長會議討論徵求了同學的意見這委員會就告成立把以後關於校長問題的事統山該會負責辦理到這時候我們十幾天裏的事才算告一段落本來過去的事情不值得十分叙述的只是恐怕外界對於我們過去的事不很明瞭有所誤會所以再宣佈一番至於將來如何我們自當一面仗自己的羣策羣力一面仗外界的鼓吹指導計畫和實行那改造（南洋）的事業向着進步的路上走去各界諸君啊你們要把你們的明燈照在我們的路上我們止急切的望着哩南洋公學學生謝升庸江祖岐等四百九十人同啓 
雜評二 
[以李督之心爲心（訥）]  
　　李督遺言全中國人無一不贊成之非特平日弗爭權利者贊成李督之言即平日極爭權利者亦無不贊成李督之言且無不以李督之言爲言而勸人勿爭權利故以中國人之言而論固無一爭權利之人也以中國人之言而論督軍巡閱可弗爭地盤勢力可弗問各省糾結不解之戰事可弗作然而中國今日之現象則反是何耶 
　　或曰中國之人但能以李督之言爲言者也但能以李督之心爲心勸人而不能自以李督之心爲心者也但以李督之言爲言而不以李督之心爲心此所以成爲中國之今日也歟 
公布欄 
[江蘇高等審判廳]  
　　民庭判决 
　　一件張松事等與朱顧氏爲欠欵涉訟上告一案决定主文本件上告狀准予註銷　　一件倪味經等與顧沈氏爲房屋糾葛控訴一案决定主文本案控訴狀准予註銷 
　　一件沈瑞蘭爲房産涉訟抗告一案决定主文本件抗告駁回抗告費用由抗告人負擔以上十月十六日 
　　一件秦炳章等與金振泉爲欠欵涉訟控訴一案判决主文原判關於秦炳章還銀之部分撤銷秦炳章應償還金振泉銀三百二十四兩六錢五分洋三十七元八角四分六厘秦炳章吳運塘其餘之控訴駁回本審訟費歸秦炳章吳蓮塘負擔 
　　一件趙竟成爲田租糾葛不服秦縣知事堂諭聲請移轉管轄一案决定主文本件聲請駁回 
　　一件徐受遜爲債務涉訟抗告一案决定主文本件抗告駁回抗告費用歸抗告人負擔 
　　一件吳仁秀等與蔡順發爲基圸糾葛上告一案判决主文本件上告駁回上告審訟費歸上告人負擔以上十月十五日 
　　布告 
　　江蘇高等審判應布告第三十八號爲布告事案據律師朱貫正一員呈送證書一通登錄費銀十元呈請登錄前來當經本　轉呈司法部鑒核在案兹於本年十月四日奉第一零七八三號指令本廳呈一件律師朱貫正請登錄由内開呈悉律師朱貫正前在浙江登錄尚未據報撤銷應俟撤銷報部後再行核辦此令等因奉此仰該律師知照此布中華民國九年十月十五日江蘇高等審判應長林棨 
[上海地方審判廳]  
　　批示 
　　一件徐海林狀請勒交租契由狀悉所稱如果屬實附應另　救濟所請勒交租契等情不在本案執行範闈以内着毋庸議此批 
　　一件孔萬興狀請飭給由狀悉應俟再審判决確定後再子查照執行此批 
　　一件葉雨鄉狀請執行由狀悉本案唐茂林已聲明空礙　俟判决確定後再子執行此批 
　　一件林艾氏等狀請執行由狀悉本案卷宗上告審尚未發還所請各節應從緩議此批 
　　一件朱雲亭狀交欵洋由狀悉缴欵准予存案其餘各欵限於五日繳齊此批 
　　一件葉大奎請求令縣追回墩地由狀悉案既判决應毋庸議此批 
　　一件朱清　狀交租洋由存候核辦此批 
　　一件唐阿二狀領欵洋由准領此批 
　　一件邵松鶴狀領欵洋由准領此批 
　　一件吳松泉狀交租洋由准交此批 
　　一件崔光濟狀請執行由狀悉准即飭吏執行此批　 
　　一件陳榮根狀請銷案由狀悉准予銷案此批 
　　一件朱子青狀請銷案由狀悉准予銷案此批 
　　一件張根祥狀請追交由狀悉所繳之欵准予存案唯除去應　訟費外尚欠四元五角五分仰即從速補繳以便依法執行此批 
　　一件邱蘭生狀請給領由狀悉仰即來廳具狀領取可也此批 
　　一件沈耕林狀交欵洋由准交此批 
　　一件張根祥狀交欵洋由准交此批 
　　一件劉九　狀交欵洋由准交此批以上十月十五日 
　　判决主文 
　　（民一庭）一件判决葉雨卿與唐茂林　欠租糾葛一案主文唐茂林應償還葉雨鄉經租之費仁德堂房租洋十四元其自九月起之房租仍以按月七元算至出屋之日止訴訟費用歸唐茂林負擔 
　　一件决定李步春與李顧氏等贖田糾葛控訴一案主文本件控訴不合法駁回本審訴訟印紙費用發還 
　　一件决定王煥章等訴李培之因貨欵涉訟聲請註銷一案主文本件訴狀准予註銷 
　　一件决定王煥章與李培之貨欵涉訟聲請註銷假扣押一案主文本件聲請准予註銷 
　　一件判决許誦　與夏筱波等因執行異議一案主文原告人之請求駁回訴訟費用歸原告人負擔 
　　一件顧阿敖與曹桂堂基地糾葛抗告一案主文本件抗告駁回 
　　（民二庭）一件判决朱永康訴馮連發借欵涉訟一案主文馮連發應償還朱永康洋五十元訟費歸馮連發負擔 
　　一件判决徐裕卿與徐紫峰　賠償損失控訴一案主文本件控訴駁回本　訟費歸控訴人負擔 
　　一件判决葉滿引與王學勤擔保糾葛一案主文王學勤應代瑞康莊償還源順德記猪行貨欵洋一百元交由葉滿引具領訟費歸王學勤負擔 
　　一件判决陳阿榮訴翟其祥墊欵涉訟一案主文翟其祥應還陳阿榮洋七十元零九角訟費歸翟其祥負擔 
　　一件判决王文炳與邱麗生借欵糾葛一案主文邱罷生應償還王文炳本洋二百元利洋二十元訟費歸邱麗生負擔 
　　一件决定黄殿齋與施炳麟債務涉訟控訴一案主文本件控訴狀准予註銷本審訟費歸控訴人負擔 
　　一件决定沈瑞卿聲請再審一案主文本件聲請駁回 
　　一件判决羅秀娥訴王壽祺請求同居一案主文原告人之請求駁回訟費歸原告人負擔 
　　一件判决　鑑泉與夏廣才因欠欵糾葛一案主文夏廣才應償還　鑑泉大洋八十一元四角錢八十文小洋七百十八角五分訟費歸夏廣才負擔 
　　批示 
　　一件孫容寛狀領欵洋由狀悉沈長裕交案洋十一元零二分六厘准予來應具領此批 
　　一件施肖梅狀請執行由狀悉已飭吏執行矣此批 
　　一件韓李氏狀交假扣押費洋由准交此批 
　　一件周仲言狀請訊追由狀悉案已飭傳仰候訊奪此批 
　　一件劉九康狀請省釋由狀悉此批 
　　一件沈鴻發狀請給領由准領此批收狀證一紙存 
　　一件陸朝桂戕請發封由狀悉候傅訊徐君道再奪此批 
　　一件俞馨如狀請執行由狀悉查本案卷宗尚未華江蘇高等審判廳發回所請應從緩議此批 
　　一件趙文裕狀領欵洋由准領此批 
　　一件徐恩炘等狀交欵件由准交此批 
　　一件李卿茂狀領租洋由准領此批 
　　一件陸蔡氏狀領欵洋由准領此批 
　　一件陸世祥等狀請執行由狀悉候嚴追此批 
　　一件戴如生狀請傅保押追由狀悉查本案業經本廳諭知即時判决在案所請飭傳保人到案押迫之處應毋庸議此批 
　　一件盛市隱狀保馮連發由准保此批 
　　一件沈崇凡狀保沈連生由准保此批 
　　一件周玉堂等狀保張永記由准保此批 
　　一件魏鑑清狀保劉九康由准保此批　　一件史官榮狀請給領管　證書由狀悉着即來廳候諭此批 
　　一件唐茂林狀交租洋由准交此批 
　　一件趙阿來狀保汪芝　由狀悉萬興協號經本廳派吏調查現非該保人所開碍難准予作保此批 
　　一件王海泉狀保李子卿由准保此批 
　　一件盛炳銓狀保王學勤由准保此批 
　　一件劉龔氏狀請領欵由准領此批 
　　一件汪德華狀交鑑定費由准交此批 
　　一件劉九康狀交訟費由准交此批 
　　一件李謀道狀請减價召買由狀悉此批 
　　以上十月十六日 
[上海地方檢察廳]  
　　批示 
　　卓鼎生狀悉候偵查明確再行核辦此批 
　　劉阿開狀悉准予開釋此批 
　　潘寳金等狀悉候復訊核奪此批 
　　顧新畬狀悉候傳訊此批 
　　汪伯英狀悉仰速補具理由書以便核轉此批 
　　徐成鵬狀悉本案業經訊明當庭開釋矣毋庸多凟此批 
　　張錫和狀悉候林稚周投案騐明傷痕再核此批 
　　周唐氏狀悉仰即來廳候訊此批 
　　沈孫氏查爾前在偵查時所舉見證係趙阿金兹據來狀所舉見證又係沈阿寳足見任意牽扯殊非實在姑候查明再奪此批 
　　徐徐氏狀悉仰即來廳候訊此批以上十月十六日 
　　批示 
　　徐得祥着將該婚書内之保人李吉照媒人陳金仁交案再行核辦此批 
　　陸茂之狀悉爾等婚因糾葛本廳未便受理仰即逕赴同級審判廳　訴可也此批 
　　陸惠堂狀悉爾曾屢犯重案審廳判爾徒刑十一月已屬格外從輕爾復恃蠻刁凟情節殊屬可惡所儲不准特斥此批 
　　趙實生狀悉本案正在核辦毋庸多凟此批 
　　吳阿順狀悉本案早經偵查明瞭提起公訴一俟陶柳橋到案自有相當辦法既據狀請前來候送同级審判廳核辦此批 
　　楊金生狀悉本屬自有辦法毋庸多凟此批 
　　王新狀悉爾在審廳已當庭捨棄上訴權兹復聲明控訴前來礙難准理此批 
　　施長林狀悉仰於三日内呈送上訴理由書以便送請江蘇高等檢察廳核辦此批 
　　王玉山狀悉仰即來廳訊明再行核辦此批 
　　楊阿金狀悉業經派警廳傳仰到期候訊可也此批 
　　趙三寳狀悉仰即補具理由書以便申送此批 
　　李順泉狀訴情節純是鄉愚述信仙佛之舉動所請應毋庸开此批 
　　許福生狀悉候調取原卷判廳核辦毋凟此批 
　　桑金有狀悉靜候核辨毋庸多凟此批 
　　陳廷福狀悉候調取南通縣原卷到廳再行核辦此批以上十月十五日 
[滬海道尹公署]  
　　批示 
　　一件奉賢縣公民徐明藝等呈爲縣農會選舉不公請飭縣　令該會長宣布積欵定期改選由據呈已悉查此案前據朱醒華等來道呈訴業經　令奉賢縣知事資核辦理在案據呈前情仰奉賢縣知事秉公澈查依法核辦具報此批張玉聲等批併發 
　　一件公民張玉聲等呈爲選舉違法侵蝕鉅欵誓不承認請求飭縣重行改選清理積弊由據呈已悉已於徐明藝等呈内批示矣此批 
　　一件公民范雪生等破壞選舉公然擾亂會塲請飭縣提究由據呈已悉已調令奉賢縣知事查明核辦矣此批 
　　一件江確生等呈爲移　設校有乖人道懇請查限以安幽魂由據呈已悉仰候訓令上海縣知事查核辦理具報核奪此批 
　　一件楊斯倬等呈爲實業科包辦居稅遼法病民請求令查解職法辦由呈粘均悉候訓合嘉定縣知事查明核辦此批 
　　一件崇　縣民湯安邦等呈爲吸膏吮血佃不堪命請飭知崇明縣轉飭公租經董取銷背議以重人道而蘇民困由據呈已悉仰崇明縣知事查明寛情持平核辦具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　巴西商人之好爲大言最足於其民食主要品之麵包見之麵包外更有一種烘製糕餅似廣東之（小八件）更小量微質薄爲巴西所特有亦麵包店之出品也現出售以數計實足駭人聽聞譬如我上海十文一包之寸金糖芝麻片而亦點數出售人鮮有不驚異而羣笑其爲兒戲者而巴西人竟爲之且必美其名曰（一百流售六枚）因有不知數理之婦人顧而問曰一百流中含有巴西（當二十）銅幣五枚是以銅幣五枚易糕餅六件也然則由此遞降銅幣四可得餅五銅幣三可得餅四餅數恒視幣數加一退而至兩件小糕餅尚值銅幣一枚予若取一件自不須付錢矣此雖笑談頗足以　巴西麵包商之善爲飾詞否則令餅式略大即言每枚價五百流亦不過如廣東點心之五仙一件一角一件豈非更形直截痛快乎 
　　巴西首都麗河城有葡文雜誌曰Ｆon-Fon（紛紛）者日前揭載一諧　謂有病眼之苦力往眼醫處就診醫士詢何病曰予近日常覺眼花不知何故醫曰汝何業曰業麵包師醫恍然悟曰我知之矣汝目過勞定因筐中物過小所致也然乎否乎 
　　足爲上說之反證者亦有一諧畫曾載葡文（日覽報）（○joinal）題曰（善於選擇）圖中有兩男子相對坐甲云我與愛麗女士之婚約現已作罷因彼要索每季十七兆之衣裝費也乙曰君作何語甲曰予即答云然則予將娶此重價之衣飾 
筆剳 
[負楊花記（二）] [  既澄]  
　　公奬掖備至且謂已闢精室專待其來即命浩然導之入憇入之則琅籖耀架恬花近簾其接衣獻茗之人則一亭亭十六七之婉靚女兒也明姿潤質儀致娟瑩殆非北里狂花所能並儗伯純雖眼盡天字亦自覺未之前覩則自忖曰是殆天上仙姝吾前兹所見悉塵世間人則亦惡能比並思遠神懈爲浩然覺低語曰家君審子癖潔懼荒村獷僕無以備使命特從滬上舍妹處召回從婢小娟使奉細役然此婢爲二兄鏡塵所鍾眷　且乞休假反携去作姬人幸母唐突貽吾累也伯純强笑曰我雖狂縱然此爲鏡塵檻邊花則我又奚容措意者自是伯純居沈家其枕薦匜勺之役悉小娟司之小娟慧且積學伯純獺祭須興事恒爲揣檢又通英國文語伯純訝詰之小娟謂幼從五小姐讀故恒親載籍且丐伯純授詩詞之業伯純益歡忭誦習以之日劬相處月餘遂成密友伯純故富情人而平昔亦能以才情儀範得女郎驩賞者小娟故　華妍媚之女兒則亦奚容自外齊心耦意遂以比目凭肩匪伯純預凛於浩然之戒誥者亦久矣其難於自持矣一日浩然私語伯純曰家大人深器子才久懷壻子意往者以子詩詞之側豔虞爲佻蕩兒故遲遲未發其促子來將以覘子德也今察子寜居力學乃益信重聞已遣灼君家并將召吾妹歸議吾妹才而美以之耦子可云銖兩悉稱幸益自檢約以堅老人心伯純聞之亦竊自喜而小娟者是夕遂一易恒度眼波紅泫掩袂悽然伯純逗之語則憤然曰我主人使侍君者將何須一言足耳奚絮絮爲伯純悟其故則宛道之曰爾我未盡之緣甚促後此之分甚嚴汝當已自知之今聞爾家二爺指　間便反杭州挈汝入都作姨太太去即我不壻爾家五姑娘我又終何冀者兹我方悲叙促汝又何忍更先爲决絕計耶言至是小娟　嗚咽泣伯純亦愴然涕下則就面撫慰之 
詩選 
[旅美觀察談題辭] [  沈禹鐘]  
　　題泫然旅美觀察談二首次亢虎錦瑟蓬山元韵 
　　前度乘槎一慟陳刼餘羅襪寂音塵上天入地勞方士弔夢歌離慘客身剩幻玉煙傷日暖且供心影見情眞海天坐愴登樓自花月蓬山不是春 
　　紙虎雖已死慎防活虎來 
　　至竟鴛鴦不及仙鬟絲禪榻悼華年今生無分塡靈鵲絕緒難承委蛻蟬夢斷星槎哀水逝人歸滄海話前緣西來風土空成志回首歡場已化烟 
新聞拾遺 
[晨風廬琴會] [  琴侣]  
　　晨風廬主周君夢坡邀集海内琴侣於本月初一初二初三等日特開大會計先後到會奏曲及旁聽者有二百餘人頗極一時之盛兹將操縵秩序列左 
　　初一日廣霞（龍翔操）大休（漁歌）廣智（瀟湘水雲）楊時百（漁歌）吳蘭蓀（平沙落雁）王仲皐（梅花三弄）鄭覲文（水仙操）吳浸陽（白雪）李子昭（離騷）黄漁仙女士（普庵咒）龔逸塵程琪英女士合彈（平沙）史秋水女士（流水）王燕卿（長門怨） 
　　初二日陳墨泉（神仙引）蔡潛谷（崆峒引）夏一峰（平沙落雁）徐立孫（搔首問天）姚筱香（神仙引）鮑師琴（梅花三弄）楊乾齋（瀟湘水雲）葉璋伯（列子御風）余子雲（小三敎）張康年（鳳求凰）余笏堂（釋談章）符華幹（憶故人）黄碩星（醉漁唱晚）（客窗夜話）彭祉卿（憶故人）孫伯重（晋菴咒）顧梅羹（瀟湘水雲） 
　　初三日雨山（梅花三弄）鄭玉孫（鷗鷺忘機）程鎭華（平沙落雁）周夢坡（滄海龍吟）葉震羣幼童（梧葉舞秋風）吳湘泉幼童（慨古引）史勇根幼童（文王操）乘興重彈廣霞（普菴咒）王燕卿（平沙落雁）余笏堂（梅花三弄）吳浸陽（陽春）李子昭（墨子悲綠）黄漁仙女士（醉漁唱晚）李文昭吳浸陽合彈（高山）王仲臯（陽關三疊）又鄭覲文葉璋伯王仲臯周夢坡諸君提出琴學疑問數條共同研究琴事畢有黄漁仙邊境宏兩女士各奏西國鋼琴余寳珊幼童度崑曲齣其令尊笏堂爲之擫笛以作餘興八時宴飲散會 
小說 
[（社會小說）衆醉獨醒（一六九）] [  瞻廬]  
　　第二十九回 
　　便園居士提倡風雅高鄰公所召集詩人說時遲那時快潑皮張老三早一路唱將進來只因王媽坐在門口大門没有閉所以他一闖便入打從天井經過時慧姑已在門縫裏偷瞧這副衣衫歪扯鞋皮踢蹋的形狀實在不堪入目更兼手裏盤着兩個光油油亮晶晶的鐵丸彷彿掛了流氓的招牌貼了光棍的證書慧姑瞧了一眼趕忙回頭向善寳道這人我不認識你呌我瞧他做甚善寳不即回答待那潑皮的脚聲走得遠了然後輕輕說道他是房東的兒子喚做張老三昨天遇見我們時曾問我們的學校裏可有一位才貌兼全的陸慧姑我們好生詫異像慧姊仙佛一般的名字怎配在這無賴嘴裏亂嚼轉念一想也許這無賴曾和慧姊識面所以知曉慧姊的名字現在慧姊既不認識他這件事便一發詫異多分他不懷着好意善珍也說道這無賴是家庭的惡魔社會的蟊賊他既嘵得慧姊的名字甚麽才啊貌啊的混嚼畢竟存些甚麽念頭總要提防一二爲是慧姑素來不肯示弱便說兩位但請放心做了一個女子家到處怕人欺侮怕人喑算便覺得跼天蹐地寸步難行妹子只知我行我素由這無賴嘴裏混嚼當做雞鳴犬吠不去理會他便是了俗語道見怪不怪其怪自絕難道魑魅魍魎敢在白日裏攫人不成說罷重又興辭姊妹俩送出大門道謝而别不談善珍善寳回到裏面坐候老娘返家單說王媽陪着慧姑一路行走王媽道怎麽林宅兩位小姊和那張老三做同居 
[自由談之自由談] [  鵑]  
　　昨以蘇之兩要職比之熊掌猩唇其美也可知彼視耽耽而欲逐逐者食指必大動雖然此所謂熊掌猩唇者非眞熊之掌猩之唇也實吾江蘇民脂民膏之結晶體也老饕之來吾民胡敢拒但願其操七大嚼時少少顧念吾民之苦痛耳 
大昌煙公司徵文揭曉 
[大嬰孩牌香烟本草（丙等）] [  馮秋農] 　　 
　　大嬰孩牌香煙性温和味馨香能沁腦提神益智補心活血順氣驅邪避瘟故爲男婦大小家居行旅獨一無二之聖品惟市上多贋鼎當以烟枝粗大烟葉柔潤烟捲頭有金字者方爲貴品茶餘飯後四季常服可消食開胃烟嘴紙吹自來火爲使畏水其别種小囡牌性味效用皆同形略小耳 
 
 
 

Page 15

 
 
   
 
 

Page 16

 
 
常識 
常評 
[權限與權責] [  覺]  
　　有權者何以不可無限無限則百弊叢生有權者何以不可無責無責　百事不舉是故不及其限謂之不盡責過於其限謂之越權 
　　其他姑不論即以省長督軍之權限權責論 
　　省長一省之長也凡一省之内關係民政之事皆其責也即本省之督軍侵及本省民政之權亦責所當抗也乃不惟不抗且日仰督軍之鼻息以苟安於其位此丙省長之未盡其責而致督軍日逾其限也 
　　督軍所督者軍也軍以外皆非其責也今試問督軍所轄之軍隊龍一一整理否且能額如其餉否恐或未之問也而民政之關於財政者何爲而樂問之又何爲而必欲操縱本省管理財政之人此因督軍之未盡其責又日逾其限而致省長不能盡其責也 
　　所最不可解者政府日日言　民分治而關係民政財政之要職乃惟恐不能得督軍之同意國民日日言軍民分治而關係民政財政之要事乃時時商請　督軍此又因國民與政府遇事均不明權限與權責致省長不能盡其責而督軍日逾其限也 
　　如曰省長無兵可欺也督軍有兵可畏也則省長督軍之衛隊彼亦手有兵器在不將爲省長督軍之所畏而願受其欺乎此危道也盡人而知其不可 
　　今各省盛唱廢督之議矣如徒曰廢督而不明軍人之權限與權責雖廢猶不廢也 
　　我國民而果欲監督政治也一當注意權限勿使有權者日逾其限一當注意權責勿使有權者不盡其責 
國民常識 
[犧牲的解釋] [  英國博士季理斐]  
　　自民國成立以來我聽人說話時就常用這犧牲兩個字按犧牲主義實在是不可少的萬物皆同此理不獨於人爲然如一粒麥子存儲起來終久仍是一粒必須種在土地裏使他腐爛凈盡而後千萬粒麥子由此而生這麥子腐爛就是他的犧牲犧牲一粒遂能生出千萬粒這就是他的結果産婦臨盆那　痛苦誠爲人生所不堪迨既生下兒子其樂亦爲人生所未有所以犧牲是極大的痛苦這犧牲的結果就是極大的快樂動物階級越高犧牲的用處越發爲不可少國中實行犧牲主義的人多那國必定强盛爲一國犧牲的就是國士爲世界犧牲的就是聖人孔云殺身成仁孟云捨生取義耶穌云我非役人乃役於人而且捐軀爲萬衆贖命這都是犧牲的本旨科學愈進羣學亦愈進無論何人無論何代皆不能把這個維持人羣的犧牲主義視爲腐說且說國家大患并不盡在民智不開財政艱窘兵力薄弱吏治卑污此四者皆易補救其大患乃在國中疊出漢奸甘心賣國漢奸賣國之人是要犧牲國家命脤以便三五奸黨之私圖其行爲與舍己爲人之義正是相反所以國民欲救國者必須一面自己實行犧牲主義一面除滅極端違背犧牲主義之人如賣國賊等永不容發現於國中如是國家就有希望了 
　　犧牲主義儘可按個人能力實行如近來慈善家毁産賑濟饑民又有資本家捐資派人留學等等這都是極可贊揚的國中此類人多更何患國不利民不福呢若夫窮途負隅負罪而逃且不死心并欲暗中謀亂擾亂大局甚至私結賣國條約之類這是拿舉國人之性命爲犧牲了愛國之士眞不可不設法防範呢（不受酬） 
經濟 
[對於勞動女子之感想] [  美國EarnestineFriedmann著程婉珍撮譯] 　　 
　　余（著者自稱）新近游歷中國各處專爲考察手工出品 
　　無論至何地輙見女子工作或在家洒掃紡織兼撫育子女或烹飪洗濯又爲其夫理店務種種瑣事不可枚舉但最關余心者莫若手工廠中之勞動女姊妹也 
　　每日黎明廠笛一鳴夢中驚起梳洗早膳怱怱而畢繼而手携小筐急向工廠而奔或乘小車或徒步行雖行數里之遥亦不顧也寒風早露不以爲苦一入工廠與諸同事緘口作工無間斷無休息直至午刻始得取筐中冷飯和水進之不數分後復續工作迨薄暮返家時已覺目眩腰酸時或欲探望親朋則無此精神矣此即勞動女子之日程也每見年未及老已滿面縐痕所以如此者誠非無因也 
　　或曰勞動女子之狀况與吾何涉且中國婦女辛苦習以爲常何足奇哉 
　　誠哉斯言蓋余深知中國婦女之勤勞也他國人初來中國時常爲中國男女與幼童所作之且驚且駭與偉大之工業所感若祗以所保存之精細美術及手工所製之品而言已足誇耀於世界矣 
　　但中國數千年來各種物品均爲手製今日忽有工廠始用機械不知讀報諸君於此生何感想余則曰工廠者一極不美觀之建築也内有機械與工人再細思之則幻象中可見無數至寳貴之生命此即吾勞動之女同胞也 
　　設或有資本家欲製出口品故置地建築廠中瑣事委之於經理雇工人一事亦在其例此經理之本性或甚良善獨其思想中未印有工人肉體上之安適數字或詢之則曰彼等家中情形不如廠中多矣苟聞此言諸君將何如答之歐西諸國近今已有大學或中學之畢業女生充工廠中之管理員矣深信不數年後此風亦將傳至中國誰敢言其不能乎如曾參觀工廠者明知廠中工人之狀况也若以之與店舖員之狀况比較之孰優孰劣不待余言之已可得矣 
　　或曰中國人性緩故所成之工業必遜於人此言誠謬蓋有人告余曰美國蛋廠分所之工人每日所破之蛋數其最高額爲四千而在上海蛋廠中之工人所破之蛋其最高額數爲五千五百 
　　雖然工廠制已來矣苟能力謀改良法則將爲中國之福否則其害無窮 
　　此工廠制已成爲全世界大問題中之一凡有敎育有機會諸女子將如何對付之其將利用所有之學問與機會聯絡諸同　勇力合作以解决此問題乎或將待諸他人乎 
衛生 
[上士異床中士異被] [  鳳賓]  
　　有從事於社會服務之某西人來華已久閱人亦多嘗作醒世語曰我見中國學生在校之時往往神彩充足勤學者多及婚娶之後若在家休沐則形容憔悴而志氣昏惰由此知縱慾者亦復不少故國於男女間之衛生智議尚需傳播云云 
　　余聞甚語遂有一種聯想憶及昔人彭鏗之言上士異床中士異被服藥百顆不如獨臥近且有夫婦異室而居者蓋抱不見可欲之旨也 
　　夫異被異床異室者非永不相聚乃節嗇其欲之謂室家之情愛雖出於人性之自然但與其志靡神昏心煩意亂使所作之事受其影響金玉之身蒙其損害則何如限制慾性之自由以保存健康之爲愈也 
[眼病之來路宜絕對禁絕] [  陳滋]  
　　眼病之來由内攻者十之二三由外感者十之七八外戴之路以自己手指爲最多以其與目接觸頻繁也常用之手帕次之洗面器具又次之餘如衣服枕被眼鏡等亦爲傳病之路能絕外感之路則眼病可史世人不察病之來路一遇目疾輒歸罪於肝火與腎水不知肝腎實抱屈兹述各路傳病之理如左 
　　（一）蓼好以手指拭眼小兒尤然不知手指實爲病毒之巢窟小兒與勞動者其手常污無論已即非勞動者之手貌雖潔而羅紋與爪下亦含無數病毒蓋鈔票銀錢書報簿劵筆墨算珠刀尺燈鏡門鈕椅柄電鈴電話等公用之物不知經幾何眼病者之手而沾其毒吾人終日弄之毒即染吾指以指拭目毒卽入目故赤眼多起自右眼以右手較便而多拭故也故欲絕眼病之路第一宜常洗兩手第二宜禁絕手指拭眼 
　　（二）常用之手帕貯入衣袋與銀錢雜處本易染毒加之終日拭手面染毒更多以之拭目亦能傳病故手帕宜每日換洗切勿供人共用衣袋易藏垢宜每日掃除消毒免爲病毒之巢窟（未完） 
道德叢話 
[西方格言（五○）] [  謝介子選譯]  
　　大功不能驟成當逐步以前進（施瑪絲）（Smiles） 
　　小有才實大危險也（英吉利諺） 
　　謊語之足短甚（西班牙與意大利諺） 
　　甕數入井必至破壞（英吉利諺） 
　　不　多問者是恥　學耳（丹麥諺） 
　　夫之禍福　於妻（英吉利諺） 
　　惰鳥不營其巢（丹麥諺） 
　　貧困可以試友（英吉利諺） 
　　一愚者投石於井欲再引起或竟需智者百人（　大利諺）於行可增人之忍耐力（比愛）（Bea） 
　　上期第四條（德意志諺）誤排（總意志諺）特此更正 
法制 
[間接選舉制之缺點] [  樸明遠]  
　　間接選舉制者由有選舉權之人民（初選舉人）選出選舉人（初選當選人）再由選舉人選出議員（被選舉人）者也我國選舉方法採用此種制度徵諸事實缺點良多列舉左方我同胞其留　焉 
　　（一）採用　接選舉制則人民之意思不能反映 
　　初選當選人初選舉人所信任者也　選舉人初選當選人所信任者也縱使初選當選人具有識别的能力然人心不同各如其面初選當選人未必能本初選舉人所信任者而　莊之其究也被選舉人往往非初選舉人所信任之人以非所信任之人而使之代表意思若之何其能眞且確也返觀吾國其缺點更有甚於此者每遇選舉桀黠之徒視爲投機事業東奔西走運動初選裳選及其既得之也則待價而沽無異市商有合吾價者遑問顧客之爲誰彼固爲一己之私利計對於初選舉人曷嘗負道義上之責任耶是故被選舉人非爲毫無知識之富豪即爲專　政黨之走狗不特不能代表民意或從而摧殘之揆厥原因皆初選當選人階之厲也而初選當選人爲間接選舉制所産出者其缺點一 
　　（二）採用間接選舉制則人民之責任心不免冷淡 
　　選舉之權人民應若何重視而往往自甘抛棄者何也無他初選舉人對於選舉　直接之關係利害之觀念既形淡薄怠忽之心思因以發生宜其恒視投票爲不足重輕也返觀吾國其缺點更有甚於此者彼以爲初選當選人藉此漁利於我何關使我而投票也是爲彼逐利也爲彼逐利則必需報酬於是乎金錢運動之醜態發生於初選矣潔身自好者不屑爲選舉權之行使其行使之者大都志在金錢不在選舉論其責任心同歸於冷淡也其缺點二 
　　（三）採用聞接選舉制則人民之負擔必至增加 
　　間接選舉須經二次之手續舉行初選需若干費舉行覆選又需若干費而此費之由來皆人民之負擔也以視直接選舉只需一次之費用增加多矣况一再選舉又覺繁瑣乎其缺點三 
　　要之民主國家國民之選舉權非常尊重目以直接選舉爲足以使國民直接行使其組織代表機關之權利惟我國地廣人稠交通不便而敎育又如此其幼稚直接選舉尚非其時所希望於有選舉權之國民者對於選舉須提高其責任心母爲桀黠地之徒所利用也（乙種酬） 
識字捷法 
[應用字] [  濟滄]  
　　鬥　兩士相對兵枚在後篆文作　象鬥之形（　）音戟从手象手有所執持也執孰等字之右旁實从　　（　）音掬亦持也从反　凡爭戰競勝皆曰鬥今乃以鬭爲鬥鬭遇也 
　　包裏也本作勹篆文作　象有所包裏之形又容也 
　　包篆文作　象人懷姙已象未成形之子俗謂之胞胎今乃以胞爲之又通苞又所庖 
　　胞兒生裏也从包从肉俗謂之胎衣 
　　孚懷子也篆文作　从子从乃取象於懷妊 
 
 
