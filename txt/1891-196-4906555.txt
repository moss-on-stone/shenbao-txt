# 1891 - 196 - 4906555

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購禀者卽爭先恐後迨去冬告　　售出殷票外局中尙留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來麟票每部仍價洋五十元先付二十元餘俟出書時找足至從前已購殷票目今尙未取書者請卽移玉來取以便先覩爲　也肅此布聞伏維雅鑒 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披　敷奏官軍之犀利老謀勝算　堪媲美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列　然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠中報舘或申昌　室選購各外埠則購自申昌及寅申報人均無不可 
[論部駁報銷]  
　　孔子論治國曰節用愛人而出納之吝則又儕諸四惡一似吝之害固不减於虐與暴賊者此其故何哉盖濫予則傷財惜費則廢事二者之失固相均也國家用度例必商之計臣而部臣以節用爲懷凡有報銷不憚再三辨駁毫厘絲忽剖析無遺雖萬里之遥數年之久分杪之微亦必不肯含糊了事反覆辨論筆脫墨乾必待絲毫無誤然後定議論者每謂其近於有司然其用心之細籌畫之精亦未必無當於節用夫部中之弊實甚於外省衙門堂官司官時有更　雖有精明才略豈能盡熟從前之案卷欲比例以定議勢不得不假手于部吏於是若輩遂得以上下其手出入從心所謂欲生則子生比欲死則于死比小人伎倆自昔有然且不特刑部也吏部之銓選工部之估計何一不可作弊陋規不到報准無期辨駁之煩未嘗不由於此然其案卷之熟更事之我實莫與比倫奏報有失實者可以欺堂官司官必不能欺部辦是其才亦屬可用苟能秉公辦事而爲國家籌節用之道固無難也近今庫欵時虞支絀國家歲入未聞有增而歲出所須較前反甚自通商以後購船購敞增壘練軍約計所費當已不下幾千百萬歲入有限豈可不籌節用之方然事係創始例無可援營造購辦之報銷或少過其眞又何從而知其虚實乃觀前報所載之部駁而知計臣之籌畫誠有不容稍誤者也輪船之辛工開銷旣載其起支日期可以按此推合則亦已明晰矣乃威定等船之報銷則駁以未據奏明立案亦未聲明馬力夫輪船辛工本無一定以少報多事所或有此豈部臣所能遥度今乃與挖泥機船皆以馬力計之則有無從欺隠者矣僱船引港每次僱費若干彼之所索我之所允隨時立價豈有一定卽有冐開部中將從何查核乃以向章所無不肯核銷必俟詳細聲明再行核辦臺南北厦門等處設立文報局每局設書識一名接遞局丁四名月支銀若千月給局租銀若干輪船遞送文書月凡幾次每次給銀若千皆已奏明立案固亦詳晰無遺矣乃以未將原案錄送仍不肯卽爲核辦建省以文報較多站夫往往遲誤故號書改雇書誠遞夫改派站兵各兵日夜伺應無論風雨立時遞送係援照練營調防之例日給工食銀幾何書識專司黏務係照緑營守兵之例月給銀幾何其郵政局設經書清書等人月支銀若干油　紙張等項月須銀若干一一備載亦可以請銷矣乃以經書等工食口糧與油燭紙張等項未曾聲明照何開支仍須詳細聲覆購買槍砲其價定自外洋部中固無從懸擬　其搬運之費則有可稽購買外洋機器等件需行用保險裝箱等費若干盤運上輪雇用駁船每號需費若干僱夫　運每名需工食銀若干巨細備陳亦云詳盡然詳述雇船之費而未述其船能裝重若干人工運費每名若干而每名搬運若干里每夫挑運若干斤則並禾聲明必俟詳細聲覆方可核辦似此詳推不惲煩瑣天下之大萬機之衆固不難按籍而稽也承辦之人卽有浮開而部臣計晰毫厘豈肯任其妄費以此節國用豈非至計而不知各省報銷其可駁者正不止此卽如兵輪一項其中駕弁之薪資每月當不下數百金西國之例管駕之職與船存亡故船中之利弊無不盡知而中國之管駕豈盡若是聞白麻船纜值價甚鉅而船中月須一換實則領取之索不過易銀以供浪費耳憶有友人前曾購得某局廢銼刀數百担每担價銀不過　錢　其購進時每柄需銀三四錢而一用卽秉去故購得稍加磨　卽與新者無異此與部臣計析毫厘之心不大相懸殊乎然此等妄費亦非局員之失於覺察特無部臣之精明耳在官者苟皆以部臣之心爲心則足國之道不難矣 
[鳳池波影]  
　　兵部職方司案查光緒十六年恭逢帝二旬萬壽恩詔内開内外大小官員各賞給紀錄二次曾經將應得紀錄大員兩次題奏子給兹又續行查明未經題奏之吉林將軍長順等三員寗古塔副都統富爾丹等七員缮具題本於五月二十八日咨送内閣票簽葢印六月初一日進呈御覽請將續查應予紀錄之外任各大員候旨施恩六月初三日奉硃旨長順岐元克蒙額富爾丹富魁富和雅爾堅富森布致麟均着各賞給紀錄二次欽此○八旗各營弁兵向章得缺時可借支庫帑銀凡月食餉銀五兩者借支三十兩月食餉銀四兩者借支二十兩月食餉銀三兩者借支十五兩如遇升革照章扣抵如遇病故告退照章豁免其銀每兩按月在餉銀内劃扣一分行息邇者司農豫籌餉源業經批准五欵兹以餉銀不敷尙鉅而各項急需之欵仍宜預爲寛籌遂於無可設措之中作集腋成裘之舉擬將八旗各營兵弁得缺時支借庫銀暫行停止此後新缺亦免扣息銀約歲可騰出銀二十萬兩之譜一俟庫欵充裕再復舊制等情已上疏陳明矣○正藍滿希印務參領等以本旗應領六月弁兵甲米向章二成實米經户部劄由北新倉開放禀請本管都統訂期支領克邸諭以本月初五日前往支領先期經正藍滿俻文知照監督等届期開倉支放○廂監旂滿洲恩保　副都統佑定於六月初六日辰時在錦什坊街華嘉寺本旗回山衙門内挑補頭二五甲領催四缺頭二三四甲馬中七缺二甲通州倉中四甲養育兵各一缺預期傳知各佐領下應挑人等伺候○正黄旗護軍統領處爲咨傳事印務處呈稱所有奉前鋒統領圈出引見各官缺於本月初六日帶領引見相應咨傳圈出單内之廂監旗補放護軍叅領業普鏗額福錕患昌常壽保剛鑑等五員補放副護軍叅領惠芳福蘇哩常慶等三員各　弓 
 
 

Page 2

 
 
張佩帶荷包手巾於是日丑刻赴西苑門見本旗印務章京報到伺候帶領引見萬不可誤○六月初五夜三更後突有竊賊二人撬開錦什坊街養馬營口外天和糧店後門掩入櫃房行竊因燃洋油燈致夥驚覺急起追赶賊已脫逃查知被竊靑蚨八十餘千銀不及三兩附近　合永烟鋪增盛切麵鋪恒裕糧店同於是夜被竊失去銀物約住百千上下翌晨遂相約報知地方由廳官騐明許爲查拿究辦○通州紳士江蘇候補道張觀察翼以順屬客歲水災過鉅飢民衆多賑需孔亟自行購備米糧先後計有一萬數千石就近分解粥廠散放全活甚衆賑局司道以該道軫恤梓桑所捐甚鉅兹富核奬未便　其樂善之忱擬仍以道員請旨記名並給二品頂戴禀經李傳相附奏乞恩六月初三日奉硃批張翼着交軍機處存記並賞給二品頂戴欽此○禮部示頭傳八旗官學候補教習何慶濤二傳覺羅學候補教習棄鎭潘三傳八旗官學候補教習陳思敬劉鳳翥等限三日内親身赴部騐到並携帶拿墨以備當堂填寫親供覈對筆跡毋違特示○總管内務府大臣爲知照事頃由總管劉進喜傳旨本月初九日文宗顯皇帝誕晨是日皇太后詣壽皇殿行禮所有應行導引扈從以及跟隨關防各項侍衞官員人等均於是日寅刻在德昌門外伺候等因奉此相應知照各衙門查照向章傳派預備○吏部爲移咨事文選司案呈本部遵議直隸總督李奏以直隸候補知縣李燕昌請補大城縣知縣等因核與例章所載順直輪補班次相符應請旨唯其補授一本於六月初二日具題奉旨李燕昌着依議用餘依議欽此由科抄發到部相應分抄原奏移咨直隷總督順天府府尹查照辦理○户部四川司諭民人李松壽呈出紅契認買官房一案兹本部片催工部估價俟估定後再行核奪辦理所呈紅契暫存本部特諭○管理太常寺事務禮部尙書臣宗室崑岡等謹奏爲題奏請旨事恭照六月二十八日皇帝萬壽聖節應行遣官恭往東獄廟大齊大帝前讀文致祭謹按祀典内開例由臣寺卿等中欽派一人届期恭往合　臣寺滿漢卿少卿銜名繕具題本進呈恭候欽派一人伏乞聖鑒謹此題奏六月初七日奉硃旨遣太常寺少卿克們泰行禮欽此 
[回浦怒濤]  
　　温州訪事人云鎭海駐防營統帶黄軍門錦文奉　大中丞札調來甌藉資鎭壓上月二十四日乘元凱兵輪船　郡文武員弁均往恭　隨借試院駐節麾擬約會雙廟防營叚碧春副戎尅日進剿土匪云○上月二十六日柟溪鄉拿獲土匪兩名解縣請訉有往觀者言兩匪徒遍體鱗傷狀貌兇惡隨經邵邑尊兩次刑訊堅不供招未識其中有否私仇也○上月二十三日傍晚郡城細雨廉纖沾衣欲濕而瑞安一帶迅雷風烈驟雨傾盆冰雹隨之其大如掌有好事者拾取權之重至二十餘兩撃損瓜菜無算上卯地方更被雷撃死一村童年甫十二歲云○邇來瘋大甚多樂清縣西鄉旬日之間被傷者不下數十人或腹中聞狗吠聲或牙齦潰爛毒氣攻心或腹痛難堪投水而死村人畏大如處無不談之色變云○上月二十八日北門内萬歲里某甲所豢黄犬　然發瘋咬傷某餅攤主左手血肉狼藉急回解救而犬又連傷兩人甲知事不妙急率衆毆斃之究未悉被咬者得保無恙否也○有西國兵船名噙哺者小泊北門外馬頭已閱旬日上日二十七八兩晚在船試演電氮燈其光亘天無殊匹練闔城照耀幾與曰晝無殊甌民咸奔向江于爭先快覩○温州鎭周靜山鎭軍於前月某日航海赴閩禀謁卞制軍面商公務大約　荷香裏可整歸帆也○鐵井欄大紅染坊主某甲之孫舞象年華性成桀驁上月二十七日偶因細故被叔責罵竟潛　紫霞膏自盡一朝之忿竟亡其身嗚呼愚已○虞師巷人某甲之女年甫及瓜尙在閨中待字上月某日在城守箭道觀劇回驀發癲狂手舞足蹈繋以黑索始得安然嘻亦奇已○節過小暑寒氣未消居人御袷衣猶未免鳶肩雙聳天時不正以致瘟疫流行歧黄家蹀　街頭幾不睱給而惑於鬼神之說者又往往乞靈巫覡以祈禳代針砭殊可笑也 
[秀州零語]  
　　新署嘉興縣教諭褚廣文成凡赴府禀到卽行接篆○塘匯鎭紳董聯名控禀鎭中無賴某某等人劉邑尊密派幹差　保拘得押待訉懲○天公雖已放晴然熱悶難堪　潤如雨恐日内仍有霪霖也○本月十一日爲老郎神壽誕凡子弟之隷名樂籍者皆於是日登臺扮演以答神庥一時菊部名流　園小史無不薰香剃面獻技於紛紅駭緑之中獨今年各班散若晨星無人爲之領袖是以祗奏樂一部並無袍笏登塲神若有靈其亦慘然不樂也乎 
[山閒話]  
　　寗波訪事人云湖西小巷内居民櫛比皆以小本營生一日機匠某甲推某姓門而入某姓問客何爲甲置之不聞昻然直入横臥於榻信口胡言閨中人膽小如繼　駭欲絶急呼男子入出長繩縳中兩手奉以老拳隣家聞呼救聲爭來問訊始悉中係色中餓鬼悮認某家爲䘕院是以獨往尋歡也旋經同業中人某乙代爲緩頰令甲置備　席演唱南詞事始寢息○楓橋江在郡南五十里是處居民某甲之妻素與隣近某乙有私每假某姓家暗訂幽期密約盖卽滬上所謂臺基也中夙有所聞久思　捕某日忽生一計佯謂有事赴申江行李一肩出門惘惘去後涽匿鄰舍屏息以窺至夜分果見乙前來色瞻如天略不避人耳目乃踰垣而返突入捉之乙力大如牛與之抗拒其妻乘機出户黑夜奔逃甲力不能支幾受乙之凌辱幸隣里聞聲出視乙如釋甲竄歸日内中覓妻無蹤聞將赴縣指控云 
[雙殉芙蓉]  
　　京口西門外山巷底某甲在寳蓋山當兵前晚告假歸家不知何故忽與其妻同購洋烟吞下他人未之覺也至次日羲馭東昇柴扉未啓左鄰右舍兄而欵之屢叩不應喚之寂無應者破門而入見比翼鴛鴦雙棲未散曉夢正酣近前視之面泛靑紫色碗中尙有烟霞餘瀝甫作同衾之夢遽賡同穴之詩傷心人固别有懷抱耶嗣有營官倡首醵資購備槥具草草成殮抬至寳蓋山下掩葬他日一坏黄土芳草離離連理枝生同心帶綰其甲夫婦精魂所代也歟 
[金陵客述]  
　　距麻田里許金家庄人某甲村農也夫耕婦織頗足以繼饔飱本月初六夜分時突有盜匪十餘人破扉而入甲聞警逸出呼集村人盜見婦獨處室中瑟縮如蝟以刀擬之曰爾家藏鏹在何處速孝敬咱老子若敢隠匿莫怪曰刃無情也婦哀之曰奴只有性命一條大 
王欲如何便如何耳請觀四壁蕭條室如懸磬安有阿堵物奉贈大王盜怒操刃攢剌之立時殞命迨村人持械奔集盜已四散無蹤次日江寗縣趙小帆朝府相　屍身知方懷孕惻然憐憫捐廉賞給洋銀數枚諭令中暫行棺殮待　限捕役務獲兇徒○髹工劉姓家在馬道街某日忽思病多方調治漸次告痊然精神尙未復原一跬步卽如弱柳之迎風摇曳旣而靜極思動憶及某家曾喚令漆奩具允給喜錢百文意欲扶杖出門前往領取妻勸令靜養堅不聽携幼子緩步而去時適天雨甫霽泥滑難行行至奇望銜立足不牢顚蹶十地口吐曰沬噤不能言良久　　止欲循途而返忽痰涎上湧殞命街頭噫亦可憐矣○大雨後太平門外鍾山麓忽發一蛟鼓浪入江水如山湧其地距觀音門甚近猶幸並無　舍是以人免其魚惟紫霞洞適富其衝殿宇悉付諸流水云 
[袁江雜錄]  
　　崇邑尊在大興庄五里庄漁溝鎭設局收買飛蝗每斤給錢十文跳蝻每斤給錢三十文蝻子每斤給錢六十文○江寗瑞方伯之少公子雖列仕途仍研故藉上月二十四日由省垣行抵江浦入都考試○大橋口馬頭修理齊整刻下接修小化門渡口馬頭工程較前堅固此後貨物上落益形利便矣○運河水勢又漲二三尺色濁而流急閘下水聲作響愔不使陶令聽之○龍君者或云龍將軍廟在漁溝相傳 
祈雨最靈漕憲恭迓至浦設壇虔禱初三夜大雨如注時歇時止至初五日午後始放晴光田野霑足農人　聲雷動遂於初七日撤壇用　儀緑輿舁龍　回漁溝漕憲乘輿恭送並　願裝金建廟按月祭祀奏請頒發匾額以報神庥○邑尊出示定價上米每石三千二百文中米每石三千文糧米二千八百文各行店自定價後匿米不售後以一二囤敷衍門面壟斷居奇良堪痛恨 
 
 

Page 3

 
 
[宜昌零語]  
　　法國某兵船於上月十七日駛抵宜昌據云須小駐兩禮拜方返漢皋一時無識者流莫不猜疑不定其實並無他意惟藉以保衛商民而已至月朔鼓浪下駛人心始安○每年盛夏生意必極清寥兹因雲南解到京銅多至四千八百餘件是以輪船生意頗有可觀○某號前由重慶雇掛旗民船裝連川貨來宜投關報騐旣納稅卽將貨運入棧中關上以未領提貨單罰銀十兩充公以爲違章者儆○天氣炎蒸熱如熾灰至初一晚小雨廉纖溽暑氣稍退說者謂必得傾盆大雨庶幾方塘水足不致禾苗枯槁如柴也 
[鷺江近事]  
　　前報疉記厦門匯通錢莊倒閉一事兹接厦門信謂所欠匯豐銀行二十二萬元已由葉氏清還匯豐行買辦仍由葉鹤秋充當而棄人　輕辦招商電報各局虧空銀兩亦已一律清還漳厦官欵則由經手人逐欵料理各票局被倒海關稅銀三萬餘兩經希軍憲檄飭厦防分府追辦惟本地錢莊各郊鋪户被欠二三十萬元尙未料理各債主亦未向地方官衙門呈控葉忽書一紅柬開列各債主姓名寫明所欠　數名爲懇單令各債主自書情願以二成了事簽名畫押聞有數人已唯唯聽命矣又福州美打洋行買辦趙姓股開恒寳源錢莊日前因匯欵木能照付立時報倒計共虧八九萬金市面因之掣動怡和燕窩行亦被拖累報倒接連三北郊土店錢莊被其拖累倒帳者十七八家漳州石碼亦拖倒豆麥行數家幾如銅山西傾洛鐘東應賢有司宜如何設法整頓以維市面耶○厦門街道極形齷齪居民將垃圾堆置門前從未打掃以致穢氣薰蒸觸之易成疾疫近日天氣炎熱地方官深恐釀疫特雇貧民於晚間各街打掃從此汚穢之塲一變而爲清淨之域民間受賜多矣○淡水余開　經五家洋行會議價目自三十一二元至三十三元爲率不再加增華商以喫虧太甚不願出售亦邀同業公議須待西人加價方肯出售有某甲爲厦門茶棧中之巨擘西商探悉華人有此一舉卽囑茶樓某乙向甲勸陞甲信其言議遂中止嗣有外洋茶船抵厦各洋行均以三十一元四五角向茶棧購買接連三日已售出三萬數千件春茶如此夏茶總不能望有起色業茶者至此亦可廢然返矣○厦門厘金收數日短誠以偷越走漏者之多也凡昵　洋布綢縐綾羅各貨在洋關呈報進口者甚多而完稅厘者寥寥無幾推原其故皆由洋行報關提貨後卽在洋行内拆　零　携至鋪中出售建寅號爲闔厦巨擘前經總局檢查報厘簿見該號統年所報稅厘不及百元顯係偷越走漏嗣經拿獲科以重罰又有某綢莊開設已及二年在總局報稅僅有一次貢商派人詢其貨物完厘若干莊夥答以本號之貨皆由陸路運至厦門向不完納厘金因此局中擬禀請上憲查究並照會領事曉諭西商不得任意走漏厘金此亦整頓稅務之一端也 
[開河工竣]  
　　寳山縣高橋界浜河經陳明府委主簿吳君廷瑞督率開濬自四月初十日開辦至五月初十日一律告竣計長三十里共四千數百丈前日由太倉州程直剌騐工甚爲嘉許云 
[新頒馬政]  
　　邇者天氣炎蒸揮汗如雨各馬房駕車之馬日必牽近田野間溜行或在大王廟一帶河中洗澡是處巡防局員章二尹目覩一孩牽馬二匹亦有身騎無鞍之馬手牽一二馬以行者種種情形頗多危險特傳地保轉傳馬房主陳晋華到局諭令知照各馬房主具嗣後不再有以上事情之結違則究辦陳稱各馬房皆可遵諭具結惟野雞馬車一時殊難稽察二尹謂設野雞馬車不來具結不詐路經此處 
[未經會訊]  
　　日本人尾本福原七里荒川奈良酗酒刃斃華人沈關福一案由上海縣袁邑尊會同英會審員蔡太守及駐日本大臣繙譯官盧子明大令詣日本領事署會同鶴原君研訊大略情形已登前報前日二點鐘訊起至六點鐘時始退堂祗訊福原一人餘則訂於昨日再訊及　日邑尊甫至領事署忽患急痧未及升堂卽鳴騶而返大約須重訂日期矣 
[縣案彚錄]  
　　顧裕元技上海縣控稱小的係本邑人世居火神廟地方有屋八間租與田順記居住旋由田轉租與粤人開設廖廣成烟館四月初旬小的有事出外至五月初十日回家知此屋被顧竹卿顧石泉等爲中售與陳生觀向論不理是以來案呈控袁大令准詞飭差薛貴將一千人提到昨日午堂由帮審委員宋二尹提訊顧投案伸訴前情並將方單呈案二尹問曰歴年房租爾向何人索取答稱向田收取二尹又同每年糧串爾完多少答稱二百四十文問串張可在答稱均交顧石泉處二尹命提陳生觀至案陳供稱在火神廟開設豆腐店上月初有顧大泉出面將平房八間出售遂由顧竹卿等爲中售與小的計價二百八十千言明交錢出屋現在尙未交價所有房契呈閱顧竹卿供稱爲中是實不知其中底細顧石泉供稱在小南門開棕榻店此事由兄大泉經手兄現在鄉間不日卽到案與小的無干裕元糧串亦未存在小的處二尹謂爾旣無涉卽着當堂開釋陳生觀之契發還顧裕元之契暫存俟顧大泉到案再行覆訊○寡婦程張氏控夫兄程菊山霸吞大東門内德大布莊牌號袁大令訊供之下着令兩造理勸此已詳列前報昨日午堂復由宋二尹提訊程菊山訴稱此案現輕族人調處令職員出洋六十元給與該氏收領以了此案該氏前收洋二十元現應再繳四十元程張氏供稱丈夫逝世後廣延僧道超荐費洋二十元係向夫兄處收來小婦人負債甚多勢難支持叩求酌斷二尹向菊山再三開導令於四十元之外再給洋二十元限三天交案菊山遵諭而退該氏又稱丈夫在日尙有輕會重會每月須出洋數元小婦人現實無力應由夫兄承管二尹不准所請卽着具結完案 
[界公堂瑣案]  
　　無錫孩子周寳榮流落滬江由某包探帶至公堂請爲安插蔡太守訊供之下周供稱小的年十三歲家距無錫北門三里天興館飯店對門父親名子東小的因與哥哥口角附航船到此太守飭包探帶至無錫航船着傳語其家前來具領此已列入報章矣昨日包探禀稱前者小的已寄口信迄今未得回音周仍執定前供太守飭送交錫金公所董事資遣回籍○一百九十四號華捕禀稱昨日小的巡至北京路見賣西瓜人王仁紀停擔碍路喝令移開王卽誣小的食伊西瓜是以拘送案下王供稱小的不知此處不能停擔以後不敢如是矣蔡太守惡其誣巡捕判令管一天○銅器店主周桂生訴稱車夫曹阿隆與學徒爭飯　因之停歇計拉車祗一月除中間雇人庖代另給工資外曾付過洋銀一元照算應找一元三角伊仍索取一月工資與論逞蠻由捕拘案曹供稱小的並未雇過替工現在情願收洋一元三角蔡太守判令管押三日以示薄懲工資着周照給○王阿全訴稱昨日小的在更上一層樓啜茗脫下紡綢長衫被李文莊竊去富塲拘獲人贓交捕送案　供稱小的初次犯竊務乞施恩蔡太守判令管押兩禮拜贓給王領去○某甲貿然上堂並不自陳名姓惟稱在沈少記絲棧爲生有張月亭者與沈並不相識闖入棧中竊去插鏡一座拘獲人贓交捕送案張供稱小的與沈相識因向借貸太守判令管押兩禮拜贓給沈所遣之某甲領去 
[法界公堂瑣案]  
　　南翔人王張氏携女孩阿毛投案禀稱數年前隨夫來滬開設小烟間厥後丈夫病故遂與烟客陳蓮芳姘識將烟間閉歇變錢百餘干司往王家碼頭陳所開正大絲線店内居住不料時運不濟生意蕭條所有存本盡行虧折陳貪吃懶做小婦人勸伊作水果生意至法界　利里内居住小婦人爲人洗條衣服終不敷用度日維艱家中尙有姨妹意欲回家苦守陳百計阻撓竟於前晚持刀行兇爲此扭案請究同轉曰爾尙親屬自應及早回家不應與人姘識又謂陳曰爾以堂堂男子靦顔仰食於裙釵廉恥喪盡矣判押候掌責一百下管押三天○適事　引翔港人唐周氏現患瘋病在法界教士家吵閙去年經公堂送縣遞回原籍不意乘問又來仍在西教士家纒擾因此鳴捕解案同轉問該婦曰爾住引翔港何處尙有親屬否供住廿二保五圖丈夫姓唐名老會病臥在家困苦萬狀小婦人計無所出惟有出外借錢謂借錢亦不慮滋閙着送縣核辦○徐桂控盧清良借洋二百元立有期票届時向盧及吳仲甫收洋不付將吳傳案吳稱盧清良業經來滬此票言明不付同轉令吳邀盧到案再行質訊此二詳列前報昨日吳仲甫邀同盧清良到案徐桂投案禀追同轉將票據檢出給盧閱視盧稱小的世居英屬檳榔 
 
 

Page 4

 
 
嶼歸英國保護兹將執照呈閱向爾如何不付票欵供稱小的本欲回去因妻不願同往遂寄住周文炳家恐有要需遂立期票一紙届時可向友人吳仲甫處收取嗣因妻不願住周家房飯錢可以不付小的先寫信與招商局中之甘旭初轉遞吳仲甫請其止付小的本欲向周索還原票周一味推諉詭稱此票已失遂致生出波瀾　票上註明廿五天後如數照付且爾一面之詞亦難憑信着下期邀同周文炳到案核訊如有不合卽送英公堂請英領事訊問盧等遵諭而　　鐵店主張桂林前會具控學徒朱雙林私携絞螺絲釘之棧器一小箱約值洋二百元逃回無錫將其父朱阿仁扭案經葛同轉屢次訊問朱稱店主張桂林命雙林至小的處借洋二十元不遂所求因之懷恨屢將雙林毆打雙林不堪其苦逃回家中同轉以兩造各執一詞着宋阿仁將子雙林交案以便質訊昨晨朱　同荐保人張浩然將子雙林交案張桂林亦投案請追失物同轉着張暫退問浩然曰爾知雙林何以逃回家中答稱小的向在浦東祥生鐵厰爲夥二月廿二日朱阿仁來言雙林被師毆辱逃回家中未幾張桂林亦來言及雙林逃逸尙未滿師小的允爲代詢情由再行回覆閱數日桂林又來催促小的卽與朱阿仁商量以雙林學業尙未滿期照算欠七個月酌量辦理令朱阿仁將子送往補學三個月送給洋銀五元作爲滿師酒席費後又與桂林會面伊言失去機器惟此種機器非鐵廠不能備尋常店鋪所用者係絞螺絲釘之鐵弓並非機器所值幾何問在後有人言及此事否答稱有張萬元鐵店言及桂林因學徒逃逸心中憤恨索賠洋三五十元問爾如何回答答稱伊等意在訛索無從理勸惟有聽其所爲而已問爾知桂林素來安分否答稱伊父在日尙屬正派惟據雙林稱在鐵店二年有餘並未學成手藝每日只幹淘米洗菜抱孩諸事此外一無所爲問雙林曰爾言遭師毆打有人知否供此係師弟目覩師用鐵鉗燒紅向背上直剌傷痕尙在同轉騐明背上確有傷痕問難道店中學徒皆不能作事乎供師言情願供養三年不許我作事問店中有機器否供絞釘之物名爲鐵弓放在箱内同轉命將桂林傳案謂爾向朱阿仁借洋不遂將雙林凌辱逼令逃逸爾反誣控爲竊於意云何桂林稱荐保之言未可盡　求請查訪鄰人便知虚實謂雙林背上傷痕宛然可見凌虐屬實張浩然與爾屢次會晤爾並不談及失物及第三次會面始言失物可見意存訛索判押关個月以儆刁蠻桂林稱求與朱阿仁父子一併管押自有同業人遞呈公禀同轉不准令張浩然邀無錫董事禀覆雙林交阿仁帶去○包探王榮培禀小孩王阿全私取家中物件變錢浪用今又將八年前張松樵抵洋之方單一紙竊出交與李洪生托其抵押現經李洪生與張松樵會面欲將押欵减成贖取被王阿全之父查知將阿全扭押捕房今特解案李洪生役案稱與王阿全素來認識日前在八仙橋遇見伊言旣有方單意欲抵借洋銀間其來歴據言伊父在家患病囑伊托人轉押小的因此代爲介紹同轉問王阿全曰爾年紀甚輕胆敢胡行妄作竊取家中物件已有幾次供祗用洋廿七元問此洋何來如何用法供前在繩索店學業私取洋銀至虹口賭檯輸去同轉謂其人小而瞻大判責手心二百下管押十天待其父來案具領○協和米店主胡竹生禀稱張寳山前在致遠輪船包飯積欠米洋廿七元二角屢索不付反遭毆打昨日包探往提亦被抗拒求請重辦同轉問張曰何故欠洋不付供稱小的祗欠洋廿六元五角帳目何以不符胡稱尙有蔴袋五隻例應作價併入欠欵同轉謂張寳山曰所欠之洋如何還法供稱尙求寛限着押候五日内清還如違里辦　賣水果之顧阿狗訴稱前晚有錢一千二百七十文放在籃内被吳阿章等四人將錢搶去將吳拘案請辦同轉訊問之下吳一味抵賴着押候比究○包探禀陳雨成在江天輪船碼頭行竊鼻烟壺拘案請究同轉判枷號半月發碼頭示衆○張阿大竊東洋車上銅皮被捕拘獲送案同轉判枷號半月期滿笞責四十板○包探禀張拘華在徐家匯行竊鄉人茄子一担變錢使用昨經鄉人尋見將張扭案同轉着笞責一百板○通事稱車夫季查寳撞傷别人脚跟受傷人已送仁濟醫舘今將季送案請究同轉着押候受傷人痊愈再行質訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　六月初九日高鹺尉時漙辭回淮北新任甘泉縣劉赴邵伯騐收馬號初十日柴鹺尹九齡禀赴太平局差次羅别駕振鋮奉儀棧憲委赴清江押運北鹽十一日柯鹺尹鈺銷南鹽廳差 
[江西官報]  
　　知縣吳忠謙何其坦俱委文闈幕次巡檢萬華祝卸署贛縣丞事並解贑關票根來省委署南豐羅坊司胡良超無力赴任繳委以施鋆署理同知郁震培拔委州縣一次並委解九江關餉進京通判洪範知縣孫啓瑞俱拔委本班一次分發縣丞王維珍禀到係安徽人從九陳鳳韶曾丙銓俱委文闈供給所彈壓貴谿典史單登瀛赴任署廣信守備張壽桂卸事回省禀謝充當武巡捕署新建縣朱錫祁禀謝題補德化縣行知又禀知在順直賑捐奬換花翎知府阮貞瑞委辦軍裝所知縣劉榮拔起服李墨林拔委本班一次 
[上海六馬路仁濟堂籌賑公所施少欽經收順直山東賑捐六月初一至初十日清單]  
　　順直周舜卿服符病愈洋一百元淞陽巢隠壽筵移賑洋五十四元五角綺園求諸友康健洋三十元南寄園求諸友康健懷德堂求合家平安二户各洋廿元歙西吳氏十五元南楊氏求佑丈夫身健平安施志變求病愈朱王氏求病愈隠記四户各　十元朱東候交來求母病愈人樵國氏求妻女瘡症速愈沈翻卿求符除病太原馥四户各洋五元慕亷室洋四元五角彚豐當邵餘慶堂張阿珍二户各二户各洋四元容大洋二元五角九江恥道人求　甥孫身安增福無名氏二户各洋二元道登周病愈完愿張東梧求孫病愈陳甚權病愈完愿吳兆康胡諸氏五户各洋一元徐明良爲于病愈完愿俞文炳二户各洋五角黄錦記王吉卿二户各洋二角諸寳生李潔甫沈左印俞桐椿葛氏康五户各洋一角邱開生花洋四元除害氏銅洋十元老延齡銅洋五元江錯生錢二百文共收英洋三百廿五元四角花洋四元銅洋十五元錢二百文山東江蘇吳太善士洋四十元黄邑三槐堂洋十元無名氏求平安洋三元丁妙之洋二元王魯氏爲子病愈完愿洋一元朱希安求友病愈洋五角共收英洋五十六元五角 
　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
