# 1881 - 352 - 4903110

 

Page 1

 
 
[新印各種書箱出售價目] [  本館發售]  
　　啓者本館所排印書籍俱各精雅可喜除在上海發售外其餘各埠卽由賣申報人經手如蒙　諸君子欲購闈者祈　惠顧可也所有售外埠之書價與在上海一律如經手人或有私自加價等情祈買客信知本館以便查究茲特將各書實價附列如左 
　　中英和約　洋一角 
　　中東和約　洋一角 
　　瀚海尺牘　洋四角 
　　在園雜志　洋二角 
　　三岡識略　洋三角 
　　經藝新畬　洋四角 
　　昕夕閒談　洋四角 
　　平浙紀略　洋三角 
　　草盧經略　洋三角 
　　壅牘餘談　洋三角 
　　文海披沙　洋二角 
　　寰瀛畫報　洋一角 
　　紅樓夢補　洋五角 
　　水滸後傳　洋五角 
　　繪芳錄實　洋八角 
　　綏寇紀略　洋四角 
　　瀛寰瑣紀　錢八十 
　　四夢彚談　洋二角 
　　白門新柳　記一角 
　　和約彚抄　洋三角 
　　閨秀詩評　洋一角 
　　寰宇瑣紀　錢八十 
　　四溟瑣紀　錢八十 
　　格致彙編　錢一百 
　　六合瑣言　洋四角 
　　柳南隨筆　洋二角 
　　香祖華記　二角五 
　　寰瀛附卷　二角五 
　　訂譌雜錄　一角五 
　　嘯亭雜錄　四角五 
　　零金碎玉　一角二 
　　尺牘集錦　一角五 
　　春融堂雜記　二角 
　　獨悟庵叢抄　二角 
　　印雪軒隨筆　二角 
　　秦淮畫舫錄　二角 
　　兩漢博聞　三角五 
　　蟲鳴漫錄　一角五 
　　滬城備考　一角二 
　　臺灣外紀　三角五 
　　快心編　實洋五角 
　　返魂香　實洋二角 
　　林蘭香　洋四角五 
　　女才子　實洋二角 
　　東槎記　洋一角五 
　　聖武記　實洋六角 
　　靑樓夢　每部五角 
　　雪月梅　洋三角五 
　　東征集　洋一角五 
　　閩雜記　洋二角五 
　　夢園叢說　洋二角 
　　藝林伐山　洋二角 
　　聞見異辭　一角五 
　　萬國史記　洋六角 
　　豫軍紀略　三角五 
　　茶餘談薈　一角二 
　　史餘萃覽　二角半 
　　何興　一角五 
　　野記　一角二 
　　蜀碧　一角二 
　　粵屑　一角五 
　　西遊補　二角 
　　庭聞錄　一角 
　　澆愁集　二角 
　　鏡花緣　六角 
　　小家語　二角 
　　桯史　洋二角 
　　書目　洋一分 
　　續書目　一分 
　　孿史　洋五角 
　　笑史　一角五 
　　語新　一角二 
　　耳郵　一角五 
　　痴說　一角五 
　　香陔集　三角 
　　蟑史　三角五 
　　十三日備嘗記　洋一角 
　　夜雨秋燈錄　洋四角五 
　　淸暉閣尺牘　洋一角五 
　　山東軍興紀略　四角五 
　　層玉叢譚初集　洋四角 
　　屑玉叢譚二集　洋四角 
　　屑玉叢譚三集　洋四角 
　　層玉叢譚四集　洋四角 
　　有正昧齋尺牘　一角五 
　　螢窗異草初集　洋二角 
　　螢窗異草二集　洋二角 
　　螢窗異草三集　洋二角 
　　續異書四種　洋二角五 
　　平定粵匪紀略　洋四角 
　　庸閒齋筆記　二洋角五 
　　歴代陵寢備考　洋七角 
　　淮軍平捻記　洋一角八 
　　夜雨秋燈　錄　四角五 
　　紀載彚編　實洋一角五 
　　雲間據目抄　一角五 
　　山中一夕話　二角五 
　　景船齋雜記　一角五 
　　揚州畫舫錄　洋四角 
　　宮閨聯名譜　洋六角 
　　甲申傳信錄　洋二角 
　　吳中平寇記　洋二角 
　　硯雲甲乙編　洋五角 
　　鴻雪軒紀艷　一角二 
　　談古偶錄　洋一角五 
　　六梅書屋尺牘　二角 
　　鋤經書舍零墨角半 
　　使琉球日記　一角八 
　　薑露庵雜記　一角五 
　　　　軒質言　一角五 
　　尊聞閣墨選　一角八 
　　天壇長圖城合　三分 
　　禀啓零　　一角五分 
　　航梅述奇　一角八分 
　　曾文正公大事記　洋一角五 
　　尊聞閣詩選初集　洋四角半 
　　尊聞閣詩選二集　洋四角半 
　　笑　錄　實洋三角 
　　讀史探疆錄　洋三角 
　　後西遊記實　洋五角 
　　兒女英雄傳　洋八角 
　　儒林外史　價洋六角 
　　小豆棚　三角五分 
　　中俄和約　價洋一角 
　　西湖拾　遺洋六角 
　　醒睡錄　三角五分 
　　　　編　價洋四角 
[書栽贓刑逼家後]  
　　昨譯栽贓刑逼一案事緣香港有兩德國人乘船打獵而巡船進丁疑其舵工有販私土情事遽爾放鎗擊斃並將蛇工之妻帶去刑逼而該船實無私販所有搜出烟土係巡丁栽贓以期逼招得實脫卸巳罪詎知舵工之妻抵死不認以致案懸不結而問官處於兩難也蓋此案因搜查私販釀出人命情節重大如訊後實無販私之事則該巡丁繵用洋鎗擊斃舵工又復栽贓誣陷眞屬罪大惡極不可輕恕如訊係果有私土並非栽贓該巡丁奉公查緝止有帶案之責而無擅殺之權卽使該船不服盤查不得己而虛聲恫喝亦不過以鎗作勢豈有裝入藥彈公然開放斃人之理　曰事出因公然罪人拒捕捕者亦不得擅殺而况該舵工違禁販私照例懲治原無斬絞應死之罪也然則該巡丁之恃勢倚官輕舉妄殺固在不赦之律特訊得販私屬實則此案略可裝點一經轉圜不難開脫故不惜嚴刑以逼供耳獨是船婦抵死不承爲問官者亦終難斃之杖下故辦理此案頗形棘手也鄙人不諳公事綜其情節論之竊以爲該舵工之不曾販私可以百口保之也何則船爲西人所雇意在游獵其並未裝貨搭客可知且打獵之處大抵不遠自港至省所過之鄕村鎭集幾處而已船家裝貨焉能若是之巧貨所到之處卽爲西人游獵所欲至之處耶貨且不能裝而况販私土更未必相遇之巧土之所到亦卽爲西人之所欲到也大抵西人住於船艙之内巡丁遠望但見船來不見坐船之人而此船或者向係裝貨巡丁識之舵工因爲西人所雇無貨無私居心坦白遂任巡丁之呼呌而不駛攏請查而巡丁見此情形以爲該船盧心販私無疑是以鹵莽開鎗耳迨見舵工已斃自知孟浪則亦存一不做二不休之見赶將其船扣住而因而栽贓因而拏人以希冀脫罪觀於舵工之子鳧水而逃則當時巡丁洶湧之勢殊足畏矣然吾謂此事西人現在可爲當塲之見證也在華官以西人備德國之人故送諸德領事署意謂雇船者西人舵干巡丁則皆華人舵工販私違華官之禁令巡丁緝私辦華官之公事今兹訊案固與游獵全不干係而豈知領事之欲伸公諭也領事之請華官議罰賠銀者蓋德人巳將如何雇船如何遇巡如何放鎗如何拿人一切細情禀諸領事故領事得進此言也按照西例凡誤殺人者斷還被殺之人銀若干兩以贍卹其家屬自中國通商之後西人與華人交涉如行海誤撞民船溺斃人命及今年内地遊獵誤扳鎗機致斃小兒皆認賠卹銀盖自照西例辦理原謂誤殺差於故殺抵償爲太過也此案領事以爲巡丁有緝私之責是以亦援誤殺之例而請斷賠也領事若非確知案情何暇越俎代謀乎然而華官固未必竟依此定案也其猶未免信巡丁之太過而專事刑求也夫巡丁之惡當令之世誰與比甚者言乎私則交通船戶得賄私放言乎公則狐假虎威動輒生事而厘局委員因明搜暗察專恃此輩之勤勞以致信任不疑往往委屈商民而勿惜此則今日之大局而厘捐之積習無地不然不獨粵東也試思栽贓者巡丁之伎倆而刑逼者問官之手叚因栽贓而用刑逼其猶謂非庇護巡丁吾不信也噫嘻國家以帑項支絀不得巳而抽厘乃使賤役奸胥得假尺寸之權以逞私而妄作輕則詐財重則殺人以致商民裏足視過卡爲畏途生意蕭條民賭漸竭而充國用者亦遂有名而無實其上者更不知其弊之所在壹意徇庇巡丁使售其奸而已墮其術鳴呼雖儼然堂上吾早知其無生人之氣矣彼德領事者坦然無私因公事而爲公言其勝於華官之　預萬萬也宜乎鄙人之持論每甲西而抑中也矣 
[修城治路]  
　　○揚州舊城本係唐初所築新城乃創於宋南渡成於明初内外共十二門而大小兩東門在新舊城之中雖爲新舊二城衢衢熙來攘往人烟湊集實則無湏乎司啓閉嚴管鑰故修繕之廢久矣今太守程雨亭觀察甘邑桂實之刺史見小東門墻垣固巳頹壞而月城及内外街道勢更不容緩修其街道晴天已凹凸難行雨天則 
 
 

Page 2

 
 
泥濘滑達尤窘步履老幼婦女多有傾跌受傷者遂乃鳩工修治並不科捐現已開工各處一齊興作邪許之聲聞于遠邇刺史有時微服巡視以期功歸實在從此一勞永逸咸慶康莊亦仁政之一事也 
[府試彚述]  
　　○揚州程雨亭太守府試江甘等八州縣童生於十月初八日取齊十二日開考聞場規整肅事事躬親但在上者雖十分認眞而與考者仍弊端百出昨據揚友函述數事因彚錄之十六日高寶頭塲有一童當題目甫下故意憑几作咿唔聲旋出一紙另行起草將紙籠入袖中去而覔友未幾歸坐又走筆直書作得意狀復袖籠而出如是者屢次末則有人見其袖紙落地拾視之而不禁狂笑蓋所抄者陳文也留心伺察旋見茶房送茶來諸童起而呼茶送者不與徑交此童衆遂手奪之見盌底有紙團一个視之乃頭題文稿衆欲禀官本童崩角求免文爲衆人毀棄又有一童登廁聞墻外爆竹聲初未介意未幾見墻之角一磚搖動不已疑而用早烟袋連敵三四下其磚忽開一竹夾夾紙一卷送入接之拆看乃首題文也正看時一童奔入見此情形不敢發言拭泪而去又一老童文筆甚佳向以鎗替爲生同考人恨之入骨每逢扃試十餘人同坐左右監察如防大盜卒無如之何試後某亦不諱前日頭塲又多人監之某知不能出脫因向衆云今我已洗手可以入泮博一廪取諸公保金矣衆云如汝自爲衆所甘心不相犯也衆俟其文抄成閱之果佳作也某亦自賞得意之下拍案一笑墨翻汚卷怏怏而出或云此中有天意或云仍是此童狡猾爲二場求覆試地步故作隹文以動試官耳又一童文筆頗隹縣試時未得前列憤甚於府試入塲時忽有揭帖云某童有人傳遞此童急搶帖撕去然已轟傳議論紛紛帖雖滅跡而其言巳聞於内太守因單傳此童面試文果佳而且速遂拔前茅一老儒聞之笑曰此伊家傳故智也其兄向爲秀才亦有文采於縣試時忽於塲中大呼曰汝等言我傳遞我雖高取聲名巳汚寃終莫白因禀縣尊求面試果以文佳攫第一此蓋有才而恐不得意之伎倆也後輩鳥知之衆始恍然大悟云 
[覔寓行竊]  
　　○揚州於上月府試市面熱鬧人數大增匪類易於混跡而事故遂多前月念二日有操官話者一人操高郵寶應音者二三人衣服鮮華隨有僮僕至舊城揚州府東大街富宅内覔賃考寓主人初觀形容似一林下巨公率子孫應試者遂高其租價以嘗之來人毫不嫌貴但云我非祗爲考事另有他故箱篋中多要物門戶須謹愼方妙因親率諸僕直穿内宅相度路徑墻垣而出口中瑣瑣有語約以明日來住不減其價主巳疑之送客而返一老僕迎謂云主知我出身乎主異之曰汝舊當捕役我甯不知何問爲僕云然則主富聽我言適數人者必盜賊切勿貪財受累我巳詳細察出斷不可容主本心疑且素信僕言卽命僕追上托辭却之而每夜嚴加防範不數日果轟傳南門大街某宅被竊衣物値數百金其情形大畧相同 
[冬瘟又作]  
　　○蘇郡夏秋以來疾病盛行懸壺之家向無人顧問者亦無日不肩輿出門藥肆内則擁擠不堪迄今時交冬令勢宜稍殺乃冬瘟之症更番繼作頗稱難治其尤甚者產後之病百不愈一脈象病狀倐忽雙換往往無藥可治旬日間產婦死者聞已有數十人矣 
[催租忙迫]  
　　○蘇郡本年天氣雨暘應時田稻收成尚稱豐稔然近來收租之家極旺者不及五成是以催租之船鱗次出城追租之差絡繹下鄕而頑佃則仍如故也是豈兵燹之後瘡　猶未復歟抑穀賤傷農無以應求歟 
[賭風難息]  
　　○蘇郡自譚護撫禁止三館後凡冷街僻巷之賭塲以及露天賭攤無不消歸烏有惟有故家大族之不肖子弟每於廣廈密室聚賭抽頭始僅衣冠中人偶然遊戲繼則短衣草履者亦可入局惟蹤跡秘密且無定處故局外人所不能知亦官塲中所不能訪也 
[鐵料到工]  
　　○福州船局擬造二千四百匹馬力快船之鐵板鐵槽九月杪已由外洋購到百餘張内有十三張不合用嗣又購到第二次鐵件亦有十餘張不合用均已飭廠自行打製補數以便興工故近日拉鐵打鐵兩廠工程最忙其餘各廠均尚懸工待料也 
[重禁小錢]  
　　○南昌向以釐金專解制錢故市面錢色之佳爲各碼頭及都會所不及雖私販小錢之輩公然在通衢出售然從無煩查禁而自不相侵盖本足而末不能撓也卽各錢莊間或弄獘亦惟短數爲甚若攙和私鑄則必以每串情願補水若干婉向人言初未敢强勒人用乃觀於南新兩邑尊近日之會銜重申禁令一事知近鄕之情形則固大異於城内因將出示附錄於左調署南昌縣賀特授新建縣冷爲再行出示嚴禁事案據舉人鄧文卿等禀稱緣進外南壇地方向爲榖市晚稻登場附近農民或是收榖不多不便投行挑往變賣大都貧寒之家非贖回典衣卽買取油鹽向規每石連蘿計重碼秤七十二觔時價面議典錢無異不料近有不法市棍在市買榖先議典錢及至挑住店内一串之數小錢竟有四五百文之多不堪行用向言請換坐櫃不耳鄕民路遠就不贖典買貨亦要歸家再三催促甚至被毆委係受欺情切舉等熟見熟聞不容坐視縷陳顚末用敢公叩出示嚴禁等情到縣業經前縣示禁在案兹値晚稻登塲誠恐各米店仍蹈前轍合再示禁爲此示仰闔邑商民人等知悉樂等嗣後買賣榖石務須一律遵用制錢不得再以小錢勒用倘敢故違許卽扭禀赴縣以憑從嚴究懲决不寛貸名宜凛遵毋違特示 
[判給傷費]  
　　○行路被傷一案昨晨英公堂又據楊阿六訴稱遵投醫院看治據醫生云須兩禮拜方可平復李阿大供囑妻前來不可只求恩斷陳太守判罰李洋三元給楊養傷完結此案起釁情由令人欵異或謂楊李二人實在某花烟館吃醋至於尋仇云 
[枷責船戶]  
　　○前月二十三日報列寄物質去一則係法租界興聖街紅坊夥趙金泉蕭敬哉投控法公堂稱託崇明航船戶金阿全寄紅頭繩四包因接崇明來信祗收三包故將該船戶送請究追嗣經翁太守疉次訊詰金阿全初稱爲巡丁索費押去湊付後在金阿全處搜出原信竟未寄去卽行吊贓因質舖在南市由公堂照會縣署出差吊賍是以案懸多日今公堂已准縣署將原物紅頭繩一包送到又爲集訊其戲計質洋五元錢六百文翁太守問趙蕭兩人平時寄物水脚若干答稱每包二百文今應出錢八百文而金阿全尚執定巡丁索費等語翁太守斥其狡展着原告將應給之水脚照數給予飭責金阿全一百板枷一個月以儆 
[同業行竊]  
　　○小東門外擺京廣雜貨地攤之毛文彬投訴法公堂稱擺攤在租界而住房於十六鋪内有同業之董友才乘我出外竟私到我住處偷去洋毯夾襖夾馬褂並洋五元及至知覺找尋巳不知去向繼經我弟在惇信輪船將董尋到扭人捕房在其身畔搜出洋一元請訊董友才供與毛文彬同業所有物件係同毛說明暫時借質者翁太守查得質本計洋一元錢二千五百文隨謂董友才衣服爲向借暫押其洋元又如何說法董垂首不語太守飭責董八十板云 
[携布被拘]  
　　○法包探獲住一人手携白布二十一疋昨日解訊其人供名董保生係曹河涇航船夥船戶董榮伍現與合夥操舟今泊南市新碼頭翁太守詰其布從何來答稱他人託帶至申今擬暫押並非偷竊太守謂他人之布爾可私自携出非竊而何但旣據稱與船戶合夥姑爲管押俟下期傳到該船戶核辦云 
[北海案結]  
　　○夏内遞到信息云九月二十六日北海火船失事一案在英國駐厦領事衙門審訊領事佛禮士外並有陪審之幾士路 
 
 

Page 3

 
 
兵路管駕官加厘士卜碌火船船主先傳訊北海火船大副據供當未撞石之先經駛過魚船數十艘其時鐘　六點魚船皆向上流駛行我船從左以趨向厦門及將入口我往船頭預備繩纜瞥見海口有水泡浮起未幾霹靂一聲船巳撞石然距水泡尚約有七八十碼之遙仰視天色開霽明月如鏡細認此水泡有紅白相間船主命我與木匠往尋船有罅漏否又命二副將舳板放下以備救人我查得水已入艙有一丈八尺則見各漁船及土人小舟如蟻而附船上人因奮力抽水未暇驅逐小舟之人遂上船爭搶各物幸有駁艇將船上棉花搬運而船面之貨亦並未擲入海中舵工人等徹夜不寐以從事於抽水或遷移貨物中國地方官並未撥遣兵勇前來保護惟有飛虎兵舶一艘駛到巡邏彈壓耳供至此官間曰當入口時汝祗視水泡以爲水道乎大副答以我不料此處有新設水泡也後承船主之命探察船主亦謂此水泡也且並未備有航海圖在身畔惟見水泡距船甚遠故並不復告知船主纔撞石時我以爲船趨向左岸先曾經過一水泡矣然忘其在左或在右也當將入口船主已升旗請帶水人惟不見回音官又傳訉二副所供與大副相符又傳訊司機器人據供當撞石時我不在車房及上船面見船經過衆魚船旁業已慢車及回車房聞砰然一聲船主卽命停車後又命放車此時或駛前或退後以期駛船近岸總無停歇爐火於遇事後二點鐘方止熄船主又命用抽水機器在船頭艙抽水官再傳訊第二司機器人供亦如前証人牽利供稱當北海失事時承領事命往船稽查時已七點半鐘聞船之左右皆有舢板及駁船圍繞船主及大副等皆奮力做工察其情形並非酒醉悮事也南澳船主畏施多亦赴案作証官問汝常往來此路能言入口之水程否答以往來此埠已十有六年矣稔知北海船所撞者乃布朗石也我船往來向不從此路因我船食水十五尺也水泡兩旁有水一線故泡示以紅白線使船不可就近駛我船入口必離鼓浪嶼約二百五十碼蓋我自誌水程於圖上全不靠水泡也此圖乃國家發也是一千八百六十八年更正者所置之水泡非正示礁石之所也北海火船之圖所錄險阻與本埠水泡不甚謬差至水泡有無更改則我未及知也官訊北海船主所供亦與大副等相同官判北海所遇之石乃布朗石也船主力能將貨物救回此次失事因水泡安置未臻妥協蓋水泡離石六十尺而厦門海關所刊燈樓報章則云水退時不過離十尺現已派英國幾士路兵舶人往探得其水泡實離石九十碼觀此則因水泡所悮不干船主之咎其文憑可免呈繳議罰遂將案註銷 
　　選錄香港循環日報 
[靑浦西鄕蓮濵全嬰會啓]  
　　○吾鄕向有漲嬰風自士大夫分設堂局明定章程資助本母撫養謂之保嬰代送郡堂匾乳謂之接嬰由是此風稍艾蓋巳有年矣惟是嬰體初出母胎氣血柔脆而鄕送船隻勢不能蔽風日且於到堂旬日間由縣而郡輾轉抱送受病已多每易夭折欲槪執保例辦法奈本母又以貧且多胎游移不納此誠法有所窮而情殊可憫者也爰敢不揣固陋擬集斯會設自領貼哺二則凡遇棄嬰均令在村留養兩月後送堂庶幾呱呱黃口稍免受病之虞得遂生全之樂是鄙願所深幸矣夫　規式列左　一在會同志今先約定十二人遇應更易增補須公議允協以齊人品　一應辦村庄先須查造實在貧戶子女多寡細冊以便檢閱而杜冒濫　一村中如有棄嬰不論何人皆可報會如隱匿不報致忍溺斃者本夫穏婆尤干不便　一報會時切勿將嬰抱至會中須由會中赴察情實認明頭頂偏正箕斗螺紋或別有暗記應行自領點哺均憑的保分別辦理　一自領給以嬰衣一套尿布四塊足制錢二千文勸本母留養兩月後由會給憑自送嬰堂並着回取收條繳會查核　一貼哺係凡嬰孩無母或有母不願自領者照堂例給該嬰家錢文外由會雇乳發哺餘與自領例同　一乳母非臨時可覔各於試辦村庄預雇有孩乳母一人每月給錢五百文交哺後每月給錢一千文外再雇定乳母一人如前以應猝然發哺如哺滿兩月無人認領并後無棄嬰接哺應將此嬰再哺一月期於接彼送此啣尾交哺　一貼哺嬰孩當由穩婆穿好嬰衣令該嬰家抱至乳母處如遇風雨自宜加愼　一如本母自領兩月後轉念生憐不願棄養者至會中聲明過割　一自領本母無論已未滿兩月並不知照會中將嬰私送遠堂或私送他人認領無可稽核者議罰　一無論自領貼哺會中將該嬰姓氏生庚及發哺所在抄貼街市以便有人探望認領　一無論自領點哺兩月後有人認領者須央保赴會具結核給字憑以愼歸結惟方外異教娼優奴婢槪不准領其賄託冒領者保人是問　一凡領去男嬰有關嗣續槪於年終由會禀縣存案　一送堂須揀睛和之日無論自領貼哺均須該婦伴送不致路中啼飢　一所給嬰衣尿布於送堂後由堂中照數收存彚交會中以便源源接用　一無論在會送堂後各嬰爲人認領者會中將領主姓名住址認何稱呼抄貼該嬰家村上以示實在有考不致妄生疑竇　一凡嬰孩有病應急報知會中醫治其病殤者由會代領棺匣掩埋勿任火化　一是會每愿每月百文一經寫定槪以期年爲率不得中止庶會中量入爲出無挪墊之苦零捐不計　一會中編列捐摺分募註明自某月起捐各由經募收取彚繳會中掣發收條以徵信實　一收支錢項及嬰口出入細數由經辦備冊登記每至次年元旦抄貼街市外另抄附結焚化城隍神前以誓無期　一在會同志春秋兩叙公同查察會中所辦情形如有不妥之處皆當切直指論毋徇毋隱　一是會專辦一村約費錢十五六千文欵多者由近而推遠人多者因便而分辦總之量欵量人因時收放不執一定有爲善之樂而無爲善之累此創議之靈便甚望有人仿辦也 
[李伯租奏辦中國電線由津至滬南北兩路委員設線南路係王恊鎭錦堂僕亦派從其役自六月開工十月旋里爰爲記之]  
　　○中國古今重馳傳　亭分設各郡縣海外偏多縮地方天半往來如掣電大臣謀畫操勝算軍民通報稱利便洋師聘從丹國來製造此技素獨擅興師六月集人役南北分馳幹員選余亦附從海上　連艦一路帆片片沿河竪木上線盌小民指說盡仰面酷熱赴工齊竭力汗流脊背不搖扇四圍赤日逼仃舟冒暑人人病魔纏軍門調勇來充役早行夜宿如怔戰秋涼氣爽過長江長江滾濠如白練二分明　到揚卅辜負秋光漫遙羨淸江浦接天妃閘浪激人艙盡驚顫台兒莊上絲接頭萬木無聲排列徧廿條水線河中伏兩岸相連如索牽北風凜列河水冰蓬帶霜花疑飄霰向南返棹賦歸來遠望江山時隠見從此千里爭片刻無須尺幅費筆硯鴈帛魚書應共妬聲氣相通俟勝箭枝枝節節環四海地角天涯連一線 
　　廉讓居士甫稿 
[贈周斐卿詞史并序]  
　　○二分明月昔屬揚州三月烟花今移海上僕一身琴劍十載萍蓬每於月夕風晨輙携二三知已尋芳北里其間日賞者雖不乏人而心許者覓無其侶久已雙磨慧劍欲絕情緣非徒一覺揚州甫醒夢也斐卿詞史余友顯曲生之膩友暇時過訪見其亭亭玉立皎如出水芙渠脉脉雲情艷似海棠初放貌旣軼羣性尤脫俗入其室陳設之富麗位置之精雅固無足道而書劍琴棋靡所不備更可喜者鼠鬚筆妙龍篆墨香帋盡銀光硯藏風字尤爲騷人韻士所不及非可於靑樓中求之余韻語久疎勉成二絕錄請花影嗣人高昌寒食生花韻盧中人曁諸大吟壇郢政並乞賜和○綽約丰神綺麗姿淡粧濃抺總宜時江卽有筆渾難賦須倩陳思詠洛詞謂化影詞人○唱罷楊枝又竹枝有人偷自寫新詩風情別有傳神處未許狂生入夢思 
　　懴情使者恬宜氏未定稿 
[光緒七年十月十七日京報接錄]  
　　一三廳捕盜弁兵酌撥分駐查張家口廳原設鳥里雅素台太平莊兩汎現在開地甚廣以興和城爲要隘應將鳥里雅素台汎千總改駐興和 
 
 

Page 4

 
 
城作爲興和城汎千總鳥里雅素台汎卽以新添經制外委駐札其太平莊汎仍循其舊所添馬兵三十九名分汎派撥又獨石口廳原設里河丁莊仰鎭二汎現開庫倫諾爾廠地係丁莊汎把總所管惟汎署距新開地五十　照管難周應將把總移駐庫倫諾爾卽將該處革商入官房屋一所作爲汎署毋庸另建仍名丁莊汎所添馬兵二十名與各汎酌量分添又多倫廳諾營以外均係各旗游牧地面且有多倫協分設營汛無湏再撥捕盜弁兵應將新設千把總外委各一員馬兵三十九名駐札諾營遇有盜案責令隨卽往拿平時分頭巡緝至此項新設千把總外委卽在張獨兩廳捕盜營把總外委目兵内拔補馬兵就地招募惟捕盜營與緑營情形不同嗣後遇有缺出應以捕盜營弁考拔新添弁兵均自光緒七年十月初一日補募齊全卽於是日起支廉俸餉乾　一酌給移駐官兵盤費並建蓋衙署兵房經費查張家口協左右兩營備弁兵丁移赴多倫計程五百餘里該弁　等所領俸餉僅敷餬口情形均甚困苦一旦携眷遠徒盤費無出其日用器物有不能帶往者並湏到防添置自應酌給盤費以示體恤今擬守備二員各給銀四十兩千總二員各給銀三十兩把總二員經制外委二員各給銀二十兩額外外委兵丁四百五十二員名每名給銀十兩統計官兵盤費銀四千七百四十兩又多倫等處移駐官兵及添設捕盜弁兵必有衙署兵房以符體制而資棲息應建副將衙署一所估銀六千兩守備衙署兩所共估銀二千兩千把總署房四所共估銀二千四百兩兵丁四百數十名多係挈眷同往不能不分給住房應給住房應先酌蓋兵房三百間如有不敷再議添蓋每間估銀十四兩共合銀四千二百兩至多倫廳應添建捕盜千總把總署房二所張家口廳應建捕盜千總署房一所共估銀一千八百兩張獨多三廳酌添捕盜兵房四十間共估銀五百六十兩三廳新添捕盜外委兵丁一百名每名給馬一匹每匹例價銀九兩共銀九百兩添置刀矛弓箭號衣等項需銀三百兩統計衙署兵房馬匹器械銀一萬八千一百六十兩連官兵盤費均請於現辦升科廠地押荒銀内支用惟建蓋衙署兵房工料銀兩均係約估邊外工料昻貴又與内地情形不同應飭尅期核實撙節興辦工竣再行截數咨部以上六條均係因時制宜於邊要地方有裨除飭次第妥辦外理合恭摺具陳伏乞　皇太后　皇上聖鑒　勅部迅速核覆施行謹奏軍機大臣奉　旨該部速議具奏欽此　○○頭品頂戴庫倫辦事大臣奴才喜昌跪　奏爲赴庫吉林官兵暫札張家口明春赴防各情形恭摺具陳仰祈　聖鑒事竊奴才恭膺　恩命帶兵赴任於八月二十二日請　聖訓蒙　授機宜至詳至晰仰見　歴懷藩部整頓邊疆跪聆之下欽感莫名奴才　陛辭後赶緊束裝由京起行於九月十八日行至張家口當將赴庫官兵應需駝馬名項商之奴才祥亨祇以軍興以來往來差徭不絕於途因之各台極形疲累茲吉林官兵一千餘名田台到防長途數千里多係曠野無人兼之朔風嚴寒冰雪滿地遠防官兵連旬行走倘住宿處所氈擬不齊或存爛不飽禦風柴水不足則士卒必致有凍餒之虞勢須兵行以來一切籌辦妥恊方可無虞阻滯現奴才祥亨誠恐台站預備不齊籌欵雇覔長駝奴才擬分爲二十二起行走無如口外情形與内地逈不相同若不筹及周備恐致有碍軍行奴才輿奴才祥烹屢次採詢據蒙民人等僉云時値冬令台站道路多無水草所雇駝隻自張家口送至賽彌鳥蘇計程二千五百餘里其間半多沙石又無樹株面駝隻全賴牧放且駝夜不食草惟仗早晚徼之畫短夜長待駝食飽卽不能赶站若在中途住佰遐荒沙漠之區水天雪地之中無帳棚無柴水則兵丁難免不受飢寒倘再連夜臥宿雪地更慮有凍傷之虞面天隧接連前進不同商販一二起擇處而棲行止自便况商買每値冬間覔無取道台站者亦因水草不便也當此隆冬之際明知有碍强令行之設有凍餒情事奴才上而有負　朝廷委任之重下而無慰士卒遠役之勞思雜至再惟有仰恩　天恩暫緩到防俟明春天氣和暖靑草萌茅則有運貨牛車彼時由察哈爾都統衙門查照古北口兵千名由庫　防雇給牛車之案辦理車輛發給官兵赶緊赴防庶兵丁不致受累而辦防亦期得力如蒙　俞允奴才將兩營官兵布置妥恊卽帶營務文案各員並親軍百名仍按馳驛先行赴任人數旣少諱台站之力尚能應付不致有悮所有赶阞吉林省暂紮官兵張家口各緣由是否有當未敢擅便理合恭摺具陳伏乞　皇太后　皇上聖鑒謹　奏軍機大臣奉　旨着照所請該部知道欽此　○○喜昌片　再奴才與所帶官兵均不諳識蒙字兵丹千餘名多係使用洋槍營中旣無修理之人庫倫又無匠役倘有損壞無從修理查　外火器營正　旗蒙古貴芳佐領下七品藍翎鳥槍護軍榮廣正自旗滿洲勝奎佐領下六品藍翎鳥槍護軍達克尚阿二名均能修理洋槍正自旗滿洲存山佐領下候補繕本筆帖式鳥搶護軍明徵熟諳蒙語以上三名均在神機營當差如准調至防營於修理搶枝及通說蒙話均有裨益相應請　旨飭下神機營發給該兵等兩個月餉銀令其馳驛來營以便差遣理合附片具陳伏乞　聖鑒謹　奏軍機大臣奉　旨着照所請該衙門知道欽此 
[浙省撫轅抄]  
　　○十月二十七日補用縣王瑞成禀知臬委督審局提調差　束元泰禀銷臬署淸訟差　徐樹鋒禀知藩糧委藍收仁錢漕米差　馮兆松禀知釐捐局委接辦淸湖厘卡差　府經歴劉啓翰禀知厘捐局委龍泉釐局差叩謝　典吏潘文翰由京騐看来省稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
