# 1905 - 262 - 4911655

 

Page 1

 
 
 [G　　新開仁大衣莊 
　　本莊自印原當皮棉夾單粗細衣服其價比衆公道定做綢緞紗絨時式男女新衣一應俱全隨定隨交决不延約如貨不合包退還洋兼備四季吉服出租定辦軍營號衣價廉美○上海三馬路石路口 
　　招領小孩 
　　昨有男小孩一口在後馬路迷路今有善士領到敝堂問之小孩年六歳不知姓名係無錫口音身穿印花衫褲有　無襪巳留頭髮爲特登報務祈失孩之家速來認領切切　上海六馬路仁濟善堂司董謹啓 
　　華興水火保險有限公司告白 
　　啓者本公司總理陳輝廷翁因事暫回粤東所有每日塡發之保險單九月初一日起託徐雨之翁暫代簽字特此佈告 
　　謹告徽舘虧耗之苦情 
　　敬啓者竊吾徽舘一業向有成規歷遵上章冀圖久逺豈知舊歳以來百貲漸見騰貴油麵肉煤每多飛漲惟有進之海味南貨全計銀價其餘油麵諸物亦多洋碼凡吾交易售出者均計錢數近因銅角盛行節節虧耗非但明虧在進貨亦且暗耗於銅角似此苦情市面如此無人不曉刻今鮮貨愈漲比前更昂實有不敷成本勢難支持是以爰集公議暫停一天非敢要求重利實因虧耗難堪特此登報務乞　紳商賜顧者統祈鑒諒　　徽舘同業謹告 
　　小輪出買 
　　兹有木壳包銅小輪一只船身六丈八尺闊一丈二尺銅輪葉船頭吃水三尺船後吃水五尺上下官艙客艙皆全機器堅固傢伙俱全船名海龍現泊下海浦順泰木行後首如欲買者請至船上面看或至大馬路萬和木器號面議價極克己 
　　華雲翔先生醫庽遷移 
　　在英大馬路祈巡捕房西首德裕里内第四弄兼送華陀眞人回生丸專治吐瀉服之就愈 
　　新開寗波方九霞銀樓擇於八月廿九日開張 
　　本樓向在上海英大馬路開張歷有餘年中外久巳馳名於甲辰分設寗郡東門内第二道公牆自煉甬字十足赤葉條金精造滿漢首飾博古酒器自運珠寳玉器各式珠花本店申甬兩家與滬江金飾原舊回換毫不去水凡　仕商賜顧者認明招牌庶不致誤 
　　恕訃不周 
　　啓者陳笙郊封翁擇於九月初三日領帖幕設　聖菴　諸親友處恐訃未周特此登報聲明　後馬路永清里陳公舘告白 
　　錦章號遷移廣告 
　　啓者小號現因翻造房屋暫寓法界二洋涇橋下永興里口十四號洋房交易小號所售禮和洋針禮和英皂久巳馳名其價今愿格外克己新請惠顧爲荷 
　　拍賣廣告 
　　啓者本埠自初三夜風潮之後各棧所堆洋貨遭漬甚多連日至送小行者不勝其駁水漬之貨不能久擱現定逐日在本綫及北京路新棧三處拍賣各寳號如有遭漬之貨祈速即送來以便隨時拍脫凡有木器什物委拍者務請先至小行接洽否則一概不收旣免車資又省跋涉諒各寳號定能鑒諒也特此登報佈告　　瑞和洋行啓 
　　南洋第四會大票頭彩誌喜 
　　八月十八日開頭彩第一萬三千零七十七號由時奎在總局領票銷剩六十五張邀同親友陳衡之翁榮澤三翁張雨亭翁徐子三翁李芝淵翁集股六份合買連上下附彩共　　得彩五萬餘元其彩銀均巳如數領訖足見南洋票公正無私特此聲明　　上海三馬路寳安里祝公館内貝時奎謹啓 
　　上海商務印書館訪聘編輯員 
　　敝舘開辦以來所編各種教科書頗蒙各學堂採用近者　朝廷銳意變法停止科舉振興教育本館擬大加推廣多聘名宿編成完善教科書以供各學堂之用凡我海内積學之士如願襄成斯舉以惠後進請將生平著作或擬編若干課(如國文歷史地理算學及各科學等請專認一門或兼認數門其程度之淺深不拘一例總期合於中小蒙養各學之用以二千字爲限)由郵局寄至上海會審公廨東首祥麟里隔壁戍字一千三百六十四號並祈將姓字里居詳細見示敝舘當將辦事章程及薪水數目專函奉商其未聘訂者仍將原稿奉還不誤　　商務印書舘謹啓 
　　欽命二品頂戴江南分巡蘇松太兵備道袁爲 
　　示禁事接准奥總領事許　來函上年九月十二日本總領事函送奥國維也納葛列兜色名廠紫蘿蘭香胰等號預備註册請貴道先期設法保護以杜假冒等因在案查商部商標註册試辦章程目前尚未開辦據經理葛列兜色廠上海順利洋行禀稱近有無恥之徒製造極其低次洋胰包紮大小與該廠著名香胰裝潢一式影戤圖利請核辦等情前來查冒牌混售最干例禁若不設法阻遏不但與正牌聲名有礙即買客亦大受其欺是用據請貴道出示嚴禁所屬華商一概不得將影戤葛列兜色名廠紫蘿蘭香胰市面交易兹附洋原廠紫蘿蘭香胰兩盒原牌十張請查收校騐並希移交告示一紙等由並附商牌香胰到道除函復外合行示禁爲此示仰商賈諸色人等知悉自示之後毋得將　項香胰冒牌混售如違察出定干提究不貨其各懔遵切特示　　光緒三十一年八月十七日示 
　　德裕當滿衣出售 
　　本當所滿綢縐棉襖衣服甚多各色羅紡紗衣山積照碼劃一定價克己如蒙各路紳商惠顧請　駕臨三洋涇橋南堍本當石庫門内便是　德裕當特白 
　　大有機器榨油公司出貨廣告 
　　啓者本公司自七月二十二日開車以來出貨日多如　油　餅　花衣　花壳　脚餅等均可零躉出售如　各寳號　各貴客欲置以上各貨請　英大馬路泥城橋東首本公司帳房接洽或就近至戈登路底宜昌路一號本廠交易聽從　尊便特此謹佈 
 
 

Page 2

 
 
[電傳上諭]  
　　八月十十七日奉上諭載澤等二十六日乘火車出京正擬開行陡聞烘震之聲查係炸彈猝發載澤紹英均受微傷除車旁傷斃三人其餘隨員僕從亦有受傷車内烘斃一人騐有炸彈毁裂痕跡等語並據那桐等具奏前來光天化日之下竟有匪徒如此横行實屬目無法紀著責成步軍統領衙門順天府工巡局督辦鐵路大臣等確切查拿澈底根究從重懲辦以儆凶頑所有外城工巡局委員及南營叅將鐵路車站委員疏於防範一併查明職名交部議處餘著照所議辦理欽此同日奉 
上諭順天府奏據案請賞采石各摺片現在節届冬令近畿一帶貧民生計艱難所有朝陽安定西直等門外三處粥廠共恩賞粟米一千二百石冂靜口恩賞粟石三百石敬節會善堂恩賞粟米一百五十石廣仁堂恩賞粟米三百石資善堂恩賞粟米三百石蘆溝橋恩賞粟米四百石均著加恩賞給由該府尹具領發交該處員紳妥爲散放以惠窮黎仍著俟各處教養局開辦後另行變通辦理欽此 
[電傳宫門抄]  
　　八月二十七日召見軍機載鴻慈徐世昌端方 
[論銅圓亟宜整頓續昨稿]  
　　一曰宜視時價以限制銅圓之出數也夫貨幣亦百物之一耳其值價與貨物相同其貴賤之故一視乎巿面供應之數與相求之數而有正比例設貨幣之數少而不敷巿面商賈之流轉也則其價卽昻貴反之若出幣之數過於巿面之應需則幣價必爲之跌落至幣中之金類原價值爲止此貨幣貴賤之公例也今設令金之礦産日富取之如泥沙則國中金幣銀幣之價亦將爲之日跌而不復貴重而况於銅乎十年以前印度通行鑄幣無阻之例巿面流通貨幣甚夥因之跌價繼而鑄幣局關閉之後巿面貨幣數目有限且新幣停出彼時巿面需幣甚急因此幣價續漲漲至政府所定羅比之金價觀此可以知限制出數實爲維持幣價之第一要義此亦不遁之騐也夫泉幣之流通本取義乎水善治水者置閘以爲節宣之權水漲而泛溢則啓閘以宣之水少則閉閘以蓄之故恒水之而不致受有餘不足之患國家之有統一鑄幣權者固將以是爲操縱之權宜耳今銅圓之跌價不過出數驟增一時未及流通内地故見爲供過於求若以中國之民數計之則未見其多也譬猶海濱之區水先至故風潮大至之時未及灌輸内港而濱海者見其盛泛溢内地則未聞焉然則爲政府計宜定劃一之價卽以一銀圓易錢一千爲准若巿價過於是數急將銅圓停發存貯待其漸流至内地而巿價漸短至一千以内則再發出庶不至漫無止限矣 
一曰以官之收用維持定價也銅圓之價所以日跌者以官有發出而無收入即肯收入矣又多方爲難故民間不信官之定價而日照巿面之盈　以爲巿價焉今設令官價定爲每銀一圓易錢一千而收納賦稅各捐皆准此價計算此外鑄錢局又多設兌換之處凡持錢易銀者准以一千易銀一圓則民間彼此來往决不肯以一千有餘之數易銀一圓而銅圓之價值籍此可以維持不墜矣 
一曰限止通用之　也西國制幣之法大抵小者賤者之成色每低於大者貴者謂之制輕之法如以金計之則先令所名必浮於實值以銀計之則便士所名亦大過其實然則今之銅幣百圓不值銀幣一個之價者亦符於制輕之例而未可非也顧西國行之不見其弊而我國不能行者則以使用無限制之例耳按西國國家定爲法償之例如英國銀之法償不得過四十先令之數銅幣之法償不得過十二枚以杜民之取巧用輕如是則四十先令以外不得用先令爲償十二便士以外不得用便士爲償此限一立則補則貨如銅幣者不過用之以補助銀幣之不足而不能挾千萬之數以爲償而取利今我國亦宜仿是法由政府立一程限凡用銅圓者以每次至若干枚爲止定爲銅圓之法償溢是數者必用銀圓上下之出入一律此制一定則銀銅之雖相去懸絕而民自樂用商民之虧耗亦少私鑄之數亦將以不以多用而自滅矣 
一曰以鑄造權統於政府也西國鑄幣之權爲國家獨立之權故必屬於政府以收統一之利若如今日各省競以多鑄多銷爲利者固有不能維持定價之虞卽各省三分疆劃界拒絕外省之銅圓者亦一時苟且之政而非一統之國所宜有如以上之條補救之法使非權出於一則此省限制出數而彼省貪利多出一省官肯收用他省不能照行法償之數雖定而疆吏各自爲政則幣制亦終歸廢壞不舉而已 
[本館接到中政府抗議满洲撤兵事件專電廿八日午刻到]  
　　華盛頓發來專電云中政府因日俄兩國撤兵满洲過於延緩又因兩國留兵防守鐵道現已提出抗議反對此事 
[　　二十七日北京電云昨日所發之炸彈係由車外抛人幸不在五大臣所處之艙内故並無大害五大臣遇險後已奏請改期起程故行期現尚未定澤公已電致上海道囑將已購之船票退還彚西報 
[蕯隨員被彈炸斃]  
　　字林報京電云此次炸斃者除僕役三人外尚有隨　薤蔭圖一人 
[楊京卿送行車站受驚失聰]  
　　探聞楊士琦京卿　電來滬云二十六日午刻送五大臣至車站炸彈猝發戴端徐三大臣無恙澤公微傷紹大臣傷項隨員死一人僕從死三人士琦耳聾（容） 
[蘇滬鐵路加設陸綫吳淞]  
　　蘇滬鐵路工程已造至八分祗有跨河鐵橋一時不及赶竣所用新機汽車均由外洋運到已在淞口張華浜機房裝配近又會同電局擬在沿蘇滬鐵路之 
 
 
] 

Page 3

 
 
[第三版]  
旁加設陸綫將來工竣即將舊有蘇滬綫桿拆去專由鐵路綫桿上傳遞故所需工料由鐵路電局兩處分出定於出月初一日開工云（右） 
[彙錄抵制美約致曾少卿函]  
　　新嘉坡華商全體書（前略）抵約事忽來阻力叻中先已接電（中略）此次抵制事極文明不特海内一心且海外華僑亦都興起各國亦稱許不置即各叻中美人創行電車開輪月餘我華人無坐搭者千餘萬資本照此情形將化烏有在叻泰西人不上八千而華人則有二十八萬苟無華人坐搭雖欲不歸烏有烏可得耶以本埠搭坐電車觀之美約改良或任意中請勿灰心（後略） 
九江舒先庚等書昨接文明抵約社來電未實是尊處所發否所謂相戒不買不爲違背立論具有見所當將來電傳知人堅持勿懈此間人心異常堅固不致功敗垂成可勿慮也本月初三日海上風潮崇寳一帶遭劫尤大僕等各自量力另勸友人合成洋一百元計票一紙　呈等處仰懇代收代放（後略）（南） 
[客棧會議抵約]  
　　滬上各客棧邀集同業一百餘家前日在棋盤街同芳茶居會議抵制美約以不用美貨爲宗旨爲首者係長發棧梁子英名利棧孫銘山大方棧胡潤昌新長發楊欣謀泰安棧馬銘軒等到者一律簽允聞此次會議之後再當擇地演說云（疏） 
[江督奏留滬道暫緩交缷電文江寗]  
　　北京軍機處外務部鈞鑒洪接上海士紳電稱蘇松太袁道樹勛保持國權與情愛戴現俄艦濬浦築路等案交涉正當吃緊地方新政基礎垂成拒約美貨事尤資鎭攝懇恩暫緩飭赴升任免失事機謹先電禀蘇松太紳士沈恩孚龔傑姚文柟吳馨干植善袁希濤夏清貽篠等语所陳尚係實情應否代奏請旨乞酌核示復馥篠印北京軍機處外務部鑒洪頃布篠電當邀鈞鑒現又據上海紳士電稱袁道蒞滬五年中外愛戴現俄艦未去且開浚黄浦佘山築及災振事宜均關緊要議設總工程局保持地方之政亦未就緒擬請奏懇緩赴升任以慰輿望謹先電禀滬紳二品銜候選道郭懷珠廣東遂溪縣知縣李鍾珏舉人教職葉景澐恩貢莫錫綸叩禀等　查紳民保留官長例　不准惟滬道現正議辦浚浦築路及俄艦美貨各事極關緊要該紳等尚欲推廣埠地正在籌議請留袁道實爲經手未完關係重要未便遽易生手起見馥不敢壅於上聞應否代奏請旨暫緩交缷乞鈞裁馥篠印八月二十日奉旨　馥電奏悉袁樹勛著准其暫緩交缷欽此（榮） 
[又咨催申覆蘆漢鐵路不符之處天津]  
　　蘆漢鐵路各項卷册前經盛宫保咨送商部查核嗣商部核有不符之處甚多因簽註論列各節復咨盛宫保請爲切實聲復車經兩月尚未詳復到部日前商部又與北洋大臣會銜咨催請盛宫保卽日聲復毋再延宕（號） 
[籌議滬甯鐵路宗旨北京]  
　　江蘇同鄕京官集議滬寗鐵路一節已紀前報兹聞日前成侍郎對客云寗滬收回實不容易或者先將購地之欵隨地自籌等語（日） 
[奏調川紳會辦鐵路北京]  
　　　四川京官具禀商部擬公舉學士承瀛爲川漢鐵路總辦商部以川漢鐵路經錫督已派督辦無庸再舉總辦批駁查督辦川漢鐵路原派臬司馮孟華嗣　馮訂路　諸多不善遂改派趙季鶴觀察代理旣而錫督以川漢路係官紳合辦應擇名望素者帮同辦理現已奏調川紳會同辦理川漢鐵路事宜其銜名抄錄如左記名御史刑部郎中高樹枬爲總辦編修胡峻中書高楷爲總董主事吳嘉謨中書劉紫　爲副董知府施典　專管收支（閏） 
[商部奏請揀派丞缺北京]  
　　據商部中人云各堂憲　商本部左丞紹英現在出洋所遺之缺查有熈瑛辦事精詳堪以奏請署理聞以摺業已擬妥入奏矣（人） 
[奏叅世管佐领不識满文北京]  
　　廂藍旗蒙古都統議商各堂謂現當改良政務之時亟應力求整頓詳察屬員方足以资治理查有世管佐領隆海不識满文難勝佐領之事應卽奏請佐領撤回圖記另委幹員署理此摺已於十九日入奏奉旨著照所請（　） 
[内閣擬添漢主稿北京]  
　　内閣飯銀庫積弊一事爲王相國所聞查得每年所入不足萬金且自庚子後山海關及東三省當年應解均未解到一批未必果有弊竇惟本閣應奏摺　以及行文辦理各項要差均由满員執掌難免無弄權顚倒情事現　會商各相國仿照各部辦法典籍廳满員掌印添設漢主稿一員满帮印二員添設漢帮稿二員漢票簽添設满侍讀中書數員亦不得專用漢人遇有公事商酌辦理俾息浮議但聞某相國不以更改舊制爲然是以尚未能定議也（龍） 
[岑督借欵興辦新政廣州]  
　　岑督借民欵三百萬兩已誌前報兹聞其與辦新政要點（一）開辦全省礦務（二）創辦省垣自來水（三）裁制兵募新軍（四）振興製造工藝之實業又聞如贖粤漢鐵路之欵一時不敷此項民債招足時卽移作購路經費以免借貸洋欵（閏） 
[鄂督承認鐵路速成科學費二萬金湖北]  
　　留東學生入學鐵路速成科者約二百人湖北最占多數無如資斧不繼羣思退學現　　畢業生黄恭謙回鄂謁見香帥請其　欵接濟香帥當允籌撥二萬金並擬續派數十人至東研究鐵路專科以期實效（日） 
[四川京銀號開辦北京]  
　　川督錫制軍以川漢鐵路用欵浩繁　設銀行以期流通輔助并在京設一分行現擇西珠巿口地方開辦名曰聚川源京號兌匯一切欵項云（閏） 
 
 

Page 4

 
 
[奏請整頓江南錢漕北京]  
　　日前徐侍御士佳呈遞封奏略謂江南各州縣經徵錢漕抬高銀價抑小洋價私囊所入幾倍公家之欵若不嚴行整頓何以恤民生而培國脈等語頃已諭交片江南督撫切實詳查云（日） 
[蘇撫委員赴津閱操蘇州]  
　　蘇撫陸春帥接奉練兵大臣請派知兵員弁赴北洋閱操之咨文後准即札委督練公所教練處楊道慕璠劉道國邭潘令升嶽及某某二武員定於二十七日北上（伏） 
[擬派秋操人員天津]  
　　九月大操需員甚夥日前鐵良來津與直督面商北京練兵處擬派軍政司正使王士珍軍　司正使馮國璋並科監督委員均赴河間料理秋操事宜又北洋督練處擬派兵備處總　言敦參謀處總辦鄢玉春教練處總辦田中玉及各股委員均分往南北兩軍及閱兵處充當各項差使（陽） 
[練兵處聘美員爲教習京師]  
　　近聞政府由小吕宋領事之介紹聘有美國武員二位教練新軍一爲哈司大佐一爲虚式爾少佐二員不日可以進京（日） 
[禀辦參謀學堂情形北京]  
　　叅謀學堂將次開辦兹經監督具禀練兵處謂參謀學堂係將來陸軍大學堂基礎查有大方家胡同内官房一所堪充學堂之用惟其房舍尚少三十餘間擬就該房之隙　添修十餘間又有成賢街官地擬修馬廐一所計十餘間二堂中學員擬於陸軍各鎭考選官弁四十員倘不足額卽從保定武備學堂攷選（陽） 
[將派御史出洋留學北京]  
　　政府因將改都察院爲議政隙且欲實行立憲查該院侍御共計八十員擬考一次以定去取分三年陸續資送東瀛早稻田大學新設法政速成科肄業以備議員之選惟欵項頗巨刻正與榮張兩尚書酌商一切（閏） 
[譯學館選派出洋學生名單北京]  
　　北京師範館譯學館本年派遣學生赴各國留學兹悉譯學館業已　定中學優深洋文熟悉者十五人分赴英法德俄四國肄業專門學科十七年爲限照錄名單如後（英）吳慶嵩　徐穉　侯紹　　楊曾浩曹鈞（法）周秉汪有周緯　金國寳　　　徵　王廷璋（）陳永治　張謹　顧照熊（　）陳　陳大嵒（月） 
[各省將軍督撫送考練兵處出洋學生名單北京]  
　　（　　）　　樂　　受唐　陳興亞　臧式儀（甘肅）包述侁　和獻　　李象德（熱河）容保　　濬（江寗）鵬　興　直隸尚未送到（湖南）彭廷儀　楊洪圖　陳復　　唐義郴（湖北）李向榮　　楞圖　屈錫瑞　院楚材　張叙忠殷學潢　需寵錫　接宗（山西）王炳濳　井介福　余欽烈郭休徵　劉思榮　孔繋霨　　駐　松秀（江西）余維謙俞應麓　彭程萬　廖但琅（四川）龔廷棟　鄧翊華　文褀熊成章　李協中　陳經　曾承業（浙江）文鍾　黄郛　吳思豫　傳典藩　趙正平（陜西）培　模　彭世安　黨基漳　霍色哩　李豫英　李照臣　王天吉（貴州）劉燧良　周　時　周燊儒　阮德炳（安徽）孫象震　金鼎彝　鄭遐濟江　煌（江蘇）張鼎臣　何浩然　王文泰 
[放振改用銅圓來往電文蘇州]  
　　日前上海虞洽卿觀察電致蘇撫云撫憲鈞鑒施紳則敬等與職道商議崇沙放振擬改放銅圓現巿價每規銀　兩核一百三十九千該紳等欲作一百四十千因新廠所出不繳應巿未敢擅專請示遵行如蒙俯允乞飭舊廠速運五百箱來滬和德禀有旋得撫　覆電云虞道台鑒有電悉崇沙放振改用銅圓施紳等欲以規銀百兩合作一百四十千旣爲災振之用自可照辦惟現據舊廠陸守禀稱存者甚少准二十八赶二百五十箱送滬　俟續運鼎宥（南） 
[進士館學員請給游美特别護照]  
　　進士館學員内閣中書陳煥章呈請游學美國須用護照懇用洋文聲明進士館學員内閣中書字樣庶與尋常留學生有别或得格外優待於入學游歴等事大有裨益等情由學務處咨請外務部給發護照兹悉外務部以華人赴美游學照章由海關道衙門請令護照交該國領事官簽字蓋印到時方能登岸爰特於日前札行上海道請俟該員到時照　發給云（書） 
[美海運提督遊旅順]  
　　二十七日東京電云美國某海軍提督乘阿　弗斯艦於上禮拜六抵旅順 
[聯盟國戰艦聚會]  
　　二十七日倫敦電云駐東京倫敦日　報訪事電稱和約批准後英日兩聯盟國之戰艦將會聚於東京海灣 
[隈得行程]  
　　二十七日倫敦電云隈得君抵德後已在柏林與外部溪蘇芬男爵會晤將於禮拜二至魯明頓觐見德皇 
[東京亂事已平]  
　　二十七日東京電云東京亂事已平朝日新現在重行發刊 
[俄亂漸平]  
　　二十七日倫敦路透電云亞孟尼及韃靼人之領袖在巴君地方會議和事已經就緖 
[普魯親皇回栢林]  
　　二十七日柏林電云首相普魯親　已回抵柏林將　議改良財政及殖民問题 
[挪瑞交涉]  
　　二十七日柏林電云挪瑞兩國現已講和瑞典國會將於下月二號開會議定與挪威分界之方法譯文匯報 
[英建新海軍]  
　　二十七日柏林電云得倫敦報告英政府欲將新加坡之塔瓊塔加船塢贖回以便在該處建設一海軍基濋釋德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[受辱氣死案訊結詳銷江西]  
　　吉和輪船買辦朱拱之受辱氣死一案將次訊結已列前報兹悉南昌縣江雲卿新建縣馬雲門兩大令詳銷各大憲略稱提訊家人萬春發供認家主朱拱之因聞家人與人口角前往查問旋卽昏暈倒地身死係屬中暑所致訊無别故石令家人凌福因送少家十上輪爭佔房艙起釁罪有應得卽經照例擬杖八十照新章改爲罰銀十兩訊係無力納贖發押工院四十天石令親戚李姓掌毆萬春發擬笞二十係屬監生例准收贖各具切結存案請卽批准銷案云（可） 
[不法勇丁解府候勘蘇州]  
　　前報紀駐紥楓橋之常備軍勇丁將帮帶哨弁綑毆一節兹悉此營係梁蓮伯二尹管帶該勇丁等以應得之某項銀錢無從領取故遷怒　管帶擬將營中庭柱等塗以引火之物意圖縱火報經曾毓衢參戎得信較早免釀巨禍當時梁二尹不敢出塲事後始會同曾叅戎將行兇之勇丁二人拘解至長洲縣署請辦現經蘇大令訊寔解府請勘（育） 
[改良女工速成傳習所紹興]  
　　越郡裘某組織女工傳習所於萬安橋畔與明道女　堂互相對峙以造就女子自立之資格而維持利權爲宗旨期年以來風氣漸開兹又改良速成規則擬就章程數條刊發俾更推廣傳習亦自强之一端也（貞） 
[學官禀開傳習所揚州]  
　　江都縣學楊廣文慶霖禀知蘇省　務處擬在本學署内及明倫堂等處創立師範傳習所額設　十名一俟　務處允准即須超生肄習矣（學） 
[江督派員辦理工振捐江寗]  
　　江督周玉帥前因江南工振各項需欵浩繁援照直隸等省辦捐成案頒發空白部照派員分途勸辦以濟急需奏經户部議准當於寗垣設立總局以藩司爲督辦奏調江寗差委前福建臬司楊文鼎爲總辦至湖北一路已派湖北候補知縣陳世卿設局經理矣（國） 
[催提甘泉縣房膏捐揚州]  
　　甘泉縣白大令所收房膏捐欵截至六月底欠解四千餘兩僅據報解一千兩所欠甚鉅刻已由總局飛札嚴催矣（學） 
[常備軍移駐覔渡橋蘇州]  
　　蘇省常備後軍第三營向駐撫轅東首箭道督練所　面現經撫憲陸春帥飭該營管帶洪占奎於本月二十四日移至葑門外覔渡橋駐紥（愛） 
[川省轉運局員易人宜昌]  
　　川督錫良在宜昌設立川省轉運局委員經理現又改委陜西候補道姚汝楨觀察接辦（位） 
[擬禁行駛小輪蕪湖]  
　　蕪湖快利小輪行駛有日由本埠往來黄池高淳等處徽寗池太廣道童瑶圃觀察恐於圩堤有碍禀請撫憲禁止誠中丞卽飭童觀察函商新關稅務司遵照原訂行輪約章禁阻聞觀察已遵章辦理矣（賢） 
[小輪撞沈鹽船揚州]  
　　掛英旗之鴻安公司華興小輪船在揚州運河行駛撞翻重載鹽船幸未傷命惟鹽價船價兩共約銀萬兩已由恩都轉及棧憲詳請督鹽憲照會英領事向公司索賠（從） 
[請除民害漢口]  
　　隨州土匪羅四維糾黨千餘人時有擄人　貨情事地方患之已聯名禀請江漢關道請爲嚴緝矣（周） 
[舞弊宜懲蕪湖]  
　　太平府各屬錢糧向有弊竇兹當塗縣胡菊生大令查知其事將舞弊之李貴生等禁諸囹圄勒限繳欵否則定行解省究辦（作） 
[嘉令赴任蘇州]  
　　署嘉定縣知縣李樂善現届期满經蘇藩效方伯札飭撤回遺缺飭令准補是缺之熊育銳赴任熊大令奉札後已禀辭啓行矣（基） 
[委勘河道揚州]  
　　升任潘憲恩都轉札飭甘泉縣白大令會勘通泰河道以便行駛小輪大令奉札後即於二十一日啓行（學） 
[禀請搭用銅圓江西]  
　　省城銅圓廠日夜赶造計一日夜出銅圓一百三十萬枚均解官銀錢號銷售昨日該局總辦具禀各大憲請將各營餉項各局處堂所委員書役薪工飯食一律搭放銅圓以資流轉已蒙批准搭放自此銅圓當日多一日矣（量） 
[示換當十銅元松江]  
　　本年因當五錢不便使用大起風潮上憲特飭各縣細查收囘塡票付執俟鑄成當念銅元一體換給目下已由省垣解到當十銅元數萬由華婁兩縣主會同出示曉諭居民著各持票赴錢莊換取（竹） 
[秋成因風雨略爲減色揚州]  
　　揚屬各鄕現正紛紛割稻不意連朝風雨十七晚雨勢尤猛致已刈登場之稻不免生芽而未次　田者亦爲風雨所損據鄕農云今歲秋收本來可望豐稔經此刈摧折不無减色矣（及） 
[蘇臬捐廉助振蘇州]  
　　川沙南匯寳山崇明等沿海各地方被風潮沖没受災甚重待撫甚殷現由署蘇臬司朱廉訪慨捐養廉銀一千兩已於二十三日備文移解蘇藩庫存儲撥用矣（業） 
[湖州搶劫巨案湖州]  
　　二十二日巢匪分竄新巿烏鎮一帶是晚向新巿鎭富户陳某家大肆搶劫陳翁被匪綑住登樓後將洋銀首飾擄掠一空各匪輪姦陳妾并爭援金鐲致將妾臂砍斷並傷家丁二名婢女一名現已禀由歸安縣朱令核辦（法） 
[移資駐紥水雷局蘇州] 　　 
　　統帶常備二標陳有珍軍門現將蘇防續備中營内挑選合格勇丁作爲常備新編之兵並酌留官長什護伙勇編成一營派委現帶常備第四營宋游撃永泰管帶飭令前往閶門外楓橋水雷局及局旁之寒山寺駐紥宋管帶遵卽帶同前往楓橋水雷局並因寒山寺頽廢不堪於對門法華寺駐紥（業） 
[船户掛洋旗抵制兵差鎭江]  
　　新湘營奉省憲調駐江隂防守數日之内須封民船十數隻裝送兵丁乃有某甲船作俑以旣掛英旗應差與否須由英商作主爲辭於是乙丙丁各船亦復相繼懸懸掛洋旗或美旗或日旗各恃爲抵制之法雖兇悍如縣差野蠻如湘兵　惟敢怒而不敢言云（思） 
[愼選總局收支要差揚州]  
　　淮南總局内收支一差專司本局出納各欵爲數甚鉅責任匪輕上游視之極爲鄭重故此差不入挨輪之列向歸酌委現辦此席之陳鹺尹景錡瓜期届满現已奉委淮北大伊山優差所遺收支經都轉特委前署庫廳之莫鹺尹如滋接辦已詳奉督鹽憲批准札委矣（化） 
[軍門因公晉省松江]  
　　江南提督楊鏡岩軍門因有要公面謁江督周玉帥故於本月二十六日赴滬乘輪晉省大約旬日　可公旋（鳴） 
[實缺營員擬照章赴京引見松江]  
　　近聞京師練兵王大臣核改新章飭下各直省凡副參遊都司守備各營員補缺後如未經引見者三個月内均需入京補請引見倘逾限不到卽需撤換云云江督周玉帥已轉札各營一體遵照故日來松地未經引見各營員均擬請委代理部署北上（在） 
[賭風甚熾蘇州]  
　　蘇城中路總察楊司馬前日派巡捕在城隍廟前拘獲擺設賭攤之徐泉金卽老太婆及同賭之孫阿四陳福生解局訊供枷責示衆然北路之北寺内及閶門外之湖田地方均開有極大賭塲往賭者甚衆每日輸贏一二百元未聞拿辦是非差捕地保得賄包庇焉能安然無事耶（基） 
 
 

Page 10

 
 
 [P委署協篆福州 
　　前長門統領王佐臣辭世後所遺長門各營台統領員缺上憲已委現署順昌協何福堂鎮軍接統並調署閩安協篆務鎭軍已於前日到省接篆尺 
[大英書信館設立瞭台電話吳松]  
　　上海大英書信館近擬在淞口砲台外三夾水北首（即寳山城東門外）設立瞭台電話其由淞至上海電話綫係託大北電綫公司承辦其法用鉛拔羅電綫埋藏淞滬鐵路之旁昨已將材料運至該處雇工赶造（左） 
[私塾改良會近事]  
　　沈君戟儀於初七日雇舟至崑山新陽城初八日在玉山校士館亭林學會内開會教員簽名者二十餘人崑新兩令會銜出示俾城鄕私塾一體改良初十日至重固鎮在南猛將廟開會演說並考試各私塾學生至觀音堂鎭開會演說十四日到青浦十五日開會於官小學堂内教員及會友簽名者甚衆十六日至珠街閣鎮　城隍廟大堂開會演說簽名者二十餘人十八日至章練塘在城隍廟開會演說十九日回珠街閣二十日在崑邑井亭港從善堂内澱南公學演說二十一日回申並挈鄉鎭教員數人到滬送人龍門師範傳習　（望） 
[因公拜會]  
　　留學日本之旗人癸已科舉人鳳翔山孝廉葆樹木捐局委員魏爾賓明府士鴻昨均因公到縣拜會（殆） 
[廠員調差]  
　　滬南製造局練鋼廠委員陳二尹河清奉總辦魏觀察調往龍華管理無烟藥廠所遺練鋼廠差札委差遣委員唐二尹燮接辦並兼辦檢查事宜 
[滬道勘災續誌]  
　　滬道袁海觀觀察於二十七日下午由申乘輪赴崇寳川南四邑查勘災情已誌昨報兹悉袁觀察於二十八日晨始抵崇明即由寳山縣王緯辰大令倍赴鴨窩石頭等沙查勘准於初一日返松勘視馬路（右） 
[法員游歴已回]  
　　代理法總領事喇伯第君偕繙譯官蘇烈君前往杭州游歴昨已返滬定於本禮拜三偕讞員陳大令到堂會判各案默 
[示期課試各員]  
　　上海道袁觀察前日接奉蘇撫陸中丞札開本省設立仕學館現已工竣定於九月初七日考試同通州縣各員初八日考試佐雜各員無論正途勞績捐納各班除現當要差及年五十以外者無庸報考外其餘一律到院以便考試除本省示知各員外合亟札飭示諭各員務於九月初七以前親自投院報考等因當於前日出示曉諭矣（殆） 
[示給鐵路地價]  
　　閘北鐵路勘定基地昨經縣尊汪大令發給示諭著各圖地保張掛略謂地價已定作兩等每畝發給洋五百六百元各卽隨帶印契糧串領收云（疏） 
[浦左命案]  
　　浦東二十四保九圖嚴家橋附近朱家宅行醫之張子祥前日不知因何與吳阿福及吳張氏口角揪扭受傷落河身死經尸子張耕喬投縣報请汪大令蒞騐該圖地保湯慶山已將兇手拿獲解縣收押昨午汪大令率同刑仵前往騐得委係身前揪扭受傷落河身死當飭屍子棺殮靜候回縣訊辦（殆） 
[責懲劣保]  
　　上邑二十七保十一圖滬寗鐵路公司所圈之地深恐業主地保串戤洋商業産由公司移请汪大令傳該地保徐彩文吊戳收所由清丈局委員督同亭耆朱禹門丈量繪圖以杜混冐先後繪圖三幅第一圖所圈者華民業産爲多二三兩圖大半已是洋商户名顯係徐朱二人利智昏通同作弊立請大令提案嚴審朱徐互相推諉大令判徐責四百板收押詳辦朱求稱有地二百餘畝限於日内丈畢暫緩收押大令俯准所請諭令赶丈清楚（殆） 
[包認軋花機器捐]  
　　陸投南巿籌餉貨捐局包認軋花機器捐每年願繳洋三百元已奉總辦鐵太守批准承包（戚） 
[强姦西孩案定讞]  
　　昨報紀某洋行庖人陳毛大姦污洋東六齡女孩一節兹悉經關司馬會同英繙譯韓君研訊得實判陳責五百板發禁西牢二十年前日晚堂已由司馬發落矣疏 
[南巿火警傷人]  
　　南巿裏毛家弄順元錢莊執事楊姓住宅忽於前晚十點餘鐘不戒於火燬屋十有餘間聞焚斃一女及二歲之孩因火熾時不及逃出也（殆） 
[枷儆滋事劣差]  
　　上海縣差在北橋公濟教堂滋事三志前報兹悉縣尊汪大令將拘獲爲首之金秋林及縣差毛郎送歸北橋巡局由局員張二尹訊實後昨日飭丁到縣禀請給發木枷二面以便枷儆當奉汪大令俯准所請（殆） 
[上海縣案]  
　　周王氏串賣幼女翠林由捕獲到縣屢訊未結在案兹有葛王氏冒爲翠林之母具禀朦領汪大令於前晚提訊該氏供無兒女前年買翠林爲女被周錦川私誘來申託周王氏價買幸被拘案在海門得耗到案求領翠林供前年被匪拐賣於葛王氏帶至如臯金沙海門等處學習演劇時遭毆虐故命周錦川送來託周王氏　圖巨價求察大令斥葛王氏販賣朦領判掌頰四百下交媒管押嚴辦周王氏前堂曾受鞭責從寛交保翠林仍發堂候示○船户沈阿庚攬裝漏捐布疋歴時已久近爲布業認捐公所查悉禀請汪大令提訊沈供支吾大令判押候原告到案質明嚴辦○單陸氏控同居房客唐連奎拐逃孫女三新实訊不承後被陸氏在唐家雙雙獲送到縣責押至今昨日提唐略詰判押改過局八月（殆） 
[局事記略]  
　　前晚十六鋪中局陳艮玉二尹訪悉有流氓蔣木升朱榮生朱春和等糾人在洪昇碼頭裏街擺設賭攤當飭甲勇前往拘局略訊數語備函移送縣署請究○前晚十六鋪南局境内連出竊案數起昨晨經事主王大興香店及葛姜兩姓開單報緝賈楚玉參軍立飭甲捕前往查勘○廣東輪船管事張幼升因向謝桂生索欠口角在馬路互毆旋扭至工程局請究捕　察得兩造情節各有不實諭飭保出調處（戚） 
[公共公廨晚堂案]  
　　德商禮和洋行控已革地保沈拜卿及爲中之莊永泉瞿瑞堂姜錫三購地舞弊一案迭經前讞員黄屠兩司馬研訊未結前晚又奉襄讞孫明府覆訊新地保倪雲洲供此地於接手時由前保沈拜卿與莊永泉等代禮和購買共有四十餘畝所交方單能用者祇二十五畝其餘代請升科因被沈拜卿吞價三千餘金各業户均未領取小的故未蓋戳轉契求察莊　經手售地每畝洋三百三十元當時向洋東取出一萬一千元忽被地販蕭耕元馮振揚在所購地内挖去二畝有零經洋東查悉在縣涉訟至於舞弊吞價實沈一所爲瞿瑞堂供領得之洋二千二百元有地抵當沈拜卿供向禮和領出洋三千餘元姜錫三用一千九百元瞿瑞堂用五百元其餘小的暫用是實業户瞿增桂黄土土趙阿炳趙大金葛月生等五人同請追給地價明府得供判莊瞿交保沈飭還押俟將該地十畝移知會丈局拍賣得價扺償不敷再追瞿等各户分别退去俟覆訊投案○袁守洵控木作夏嘉秀不付木價及作保酬勞等情亦奉明府覆訊袁投請追究并稱共結欠銀四百餘兩質之夏呈騐袁所結之帳聲稱並不欠銀當時取用木料由義泰經手並非直接司馬以兩造各執俟補傳人証再訊（疏） 
[公共公廨早堂案]  
　　細崽吳艮奎控沈榮富行兇毆打等情經讞員關司馬堂訊已判將案注銷日前吳投捕房覆控昨晨故又 
 
 

Page 11

 
 
解案请訊吳稱奉諭消案後沈仍滋擾爲此求請嚴究沈延律師陸舌儒到堂代述案情並稱此案已奉注銷所控滋擾無憑關司馬商諸美副領事安君判沈具結了案○頏童倪金生竊陳平洲葛石清王生田王祥發等四家衣服銅器由探倪顺泉解辦判發押改良所半年○業舊貨之吳阿根朱小狗日前因借洋起釁吳投捕房控朱拆梢昨晨解訊司馬以兩造各有不合著各具安分結完案○倪阿紀竊福利公司洋東昵線衣服張長生冒充船客至老公茂所用之周根榮砲船上竊取烟管傳阿寳在虹口菜攤摸竊洋人狄芬波英洋七元二角陳阿顺竊顧蔣生棉被趙六芝竊無主茶葉工部局洋人控張天天福王阿松竊橋上木板華雲翔控袁芝生圖竊衣物唐阿紅控高阿林竊衣李阿順控王阿連竊衣俱由包探解辦中西官判分别責押枷辦○王桂興陳阿二王阿五三龜奴肩負妓女金筱菊唐富寳左禄寳違章中捕拘案昨晨解懲關司馬見唐妓年歲不過十齡不在拘拿之例巡捕禀稱唐妓係濟良所女董囑拿中西官晤商之下以前罰五元不足示儆判各罰洋十元允公○王敬齋控陸炳忠吞没小輪求提追究等情關司馬簽差至捕房協探飭傳詎陸抗不到案昨日早堂差探據實禀覆司馬著再往傳如再藐抗定干提究疏 
[法租界捕房事] 　　 
　　法工部局管理自來水龍頭小工趙玉山向紫來街各店鋪索賄不遂竟將龍頭關閉滴水毫無由各鋪投局禀控奉諭將趙拘入捕房押候堂期解辦○流氓高千桃陳明兆包正明前晚在西門外羊尾橋藉端訛诈拔刀刺傷鄕人某甲經包探查悉拘入捕房押候解訊○流氓吳榮生卽小揚州前因戳傷白義興餅店主奉諭拘拿未獲昨爲包探拘入捕房飭押候辦（默） 
[美租界捕房事]  
　　虹口西華德路濟良所女董函致美捕房稱木所留養之妓女周珠鳳侯愛寳王寳仙等三人忽於日前乘間逸去請爲查緝捕頭當卽派探倪順泉往查○施阿全闖入西華德路顧姓家圖竊當場拘送捕房捕頭著押候解送公堂訊辦○某西人之馬車於昨日大百老匯路天潼路轉角撞仆某米店學徒浦秋桃致傷手足經四百七十七號華捕車送醫院求治○陳金錢在漢壁　路與顧阿紀索洋口角扭赴捕房申訴捕頭訊得事屬細微一併斥釋○小工徐阿一張扣子在順泰馬頭口角互毆由捕拘入捕房捕頭以兩造各有不　斥出不理（論） 
[更正訛字]  
　　昨報紀平望鎭因房捐罷巿新聞一則因蘇州二字誤排作湖州未經校正合爲更正 
[荳米業協濟義賑所經勸各沙水災義賑第二次清單]  
　　夏燮卿助洋三十元向鐘駟務本堂愼記同康鎭康元吉泰裕發源恆源洽順源大十户各洋二十元周義記洋十八元程連孫洋十五元東昌豫源昌鮑維泉賈典三源昇董錫卿廣德泰方卓僑黄季植元和姚義隆益昌泰穗豐沈宏茂羅義泰十五户各洋十元張氏昆季藹唐燕甫鑑堂復初殿臣舜周逹甫七位各洋十元聚源棧洋八元同泰洋七元沈湘三山道扆葉星槎黄錫五徐仲馨餘大晋德棧七户各洋五元晉泰裕順各洋四元永成泰永昌泰祥元泰協裕泰四户各洋三元無名氏黄林福金海秋隱名氏潤泰五户各洋二元壽松堂同順侯錫爵黄珊蓀四户各洋一元以上共收洋五百六十七元協順興助米八石泰順源聚泰各米五石鄭少鈺鼎泰興大恆盛生萬潤瑞永祥泰元餘協盛順八户各米二石啓泰米一石以上共收白米三十五石趙樂汀助棺木五具褒諫堂五具志成堂三具張嘯記二具共收棺木十五具三友記助瓦爿餅三千二百五十個無名氏助饅頭五百個張燕記助飯碗五百只又助竹筷一千雙正心堂助純陽正氣丸四大盒 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
