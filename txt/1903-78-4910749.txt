# 1903 - 78 - 4910749

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件　編成九通目錄四十卷語節繁蕪事無滲漏提綱挈領并然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定挈給憑單俟正通攷告成一併登報發書特此佈聞諸維雅鑒 
[美儒李佳白先生講義]  
　　夫俄國地跨兩洲縱横二千一百九十八萬里地至廣也日本地聨四鳥縱横一百六十一萬里地至小也然耐此兩　者其力均其勢敵豈可以土地之大小定兵力之强弱哉今中國或主聨俄或主聨日謀夫孔多莫衷一是自吾觀之聨俄固非聨日亦未爲得也蓋假公法以欺中國背條約以要中國者中國之仇也持公法以待中國守條約以信中國者中國之友也烏容以一已之私爲黨俄黨日之名目耶日之制可師者師之俄之法可表者表之當此創鉅痛深之餘善爲中國計者必以敦和友邦不偏不　泯各國之猜忌爲救時之上策也謹將俄日之大槪情形及其君權官權民權代民權自由權教務學校軍務國債諸節目分　陳之以與諸君子論其異同尚乞匡我不逮焉俄國自彼得奮興以來始入六强之列晉稱帝號日本自明治維新以後方入萬國公法晉稱帝號日人謙柔温和交以道接以禮俄人不如也日人起居衣食之潔凈爲天下先俄人亦不如也此俄日情形之同而異者俄爲專制之國君權無限日本數百年間大將軍執政君權寖矢自與美利堅立約後王室復興而究與俄之君權較之似遜一籌也惟其兩國之民尊敬皇帝實如帝天此俄日君權之略同者俄國官長之　重於日本蓋俄有數大臣可以阻皇帝之意見而日本上下議員僅能阻政府之行政此俄日官權之異者俄國民權最小日本民權綦重可以議國政可以舉議員此俄日民權之異者歐美各國京師必有議院代民辦事而俄國京都並無議院惟外省間或有之至於日本則無論京都省會皆有議院此俄日代民權之異而同者俄人一如華人鮮有自由之權日人一如美人頗具自由之權故華人之書報爲本政府所忌者均可　日本刷印發行此俄日自由權之異者俄國以希臘教爲國教日本以神道教爲國教頃俄皇有奉教自由之諭諒不似從前之歧視他敎不准奉行也日人奉教聽其自便民與教和教與民安且教與敎各奉其　　有爭端　日本之　以興教與有功焉絶不似中國因教案而地方官辦理不善受虧　　也此俄日教務之異同者俄國學校不　興　　　　字者十分之三日本　校步　　西　　　　故中國士人之　　日本者幾至千人而日士之遊學他國者亦幾千人且讀書　字者十分之九　其定　童子必入學違者罪其父兄此俄日學校之異者俄國騎兵最强天下無敵日本步兵之勇宇内聞名庚子歲鄙人厄於北京目擊日兵之奮勇循規不禁讚歎且於東華門一役獨推日兵爲最雄此俄日軍務之同者俄國國債數倍日本而皆爲軍政實用日本國債原借其本國富民近來亦曾向英國告貸以擴海軍此俄日國債之異而同者由此觀之俄國之軍務日本之學校教務皆步趨泰西收效最著者也中國何妨取法哉雖然吾更有爲俄日計者夫俄日之疑忌天下人所共知者苟难轉疑忌爲信服則不徒鄙人所企仰而亦天下人所共望者卽不然一旦有事疆塲日本未必勝俄俄亦未必勝日本蓋日本雄峙東隅土地小而防守易砲臺多而攻取難猶虎之負嵎雖孟責莫之敢櫻第塗炭生靈糜費國帑鷸蚌之利害有國者當熟審之孔子云禮之用和爲貴吾願三復斯言爲俄日永保昇平之局也 
[本館接奉電音]  
　　昨日午後京師飛電傳來旨二道上諭二道敬謹譯登○二月二十六日奉旨江南織造著存恒去欽此同日奉旨著派色楞額善豫貴昌恭謁西陵查看紆樁欽此同日奉上諭前據御史李灼華奏叅閩浙總督許應騤貪黷卑鄙等情當經諭令張之洞確查兹據查明覆奏所叅各節並無實據惟該督身任封疆不能儉約率下收受禮物家丁勒索門包於所屬重案辦理未能妥協並用人太偏下情壅蔽以致輿論不孚許應騤著交部議處臬司楊文鼎恃才傲物多攬權利不恤民隱難膺風憲之任著以道員降補建寗鎭總兵鍾紫雲查無呑餉受領實據惟專事逢迎於營伍不能核實整頓著開缺留閩差委署督標中軍副將賴文華工於趨附汲引私人著以守備降補補用道孫道仁年少熱中營私好利惟平日尚知練兵講求新法著以通判降補仍留福建專充武備學堂總辦並充督標營務處以觀後効通判閔毓靖鑽營生事鹽大使宋尊望貪鄙嗜利均著卽行革職捐升知府前署莆田縣知縣蔣唐祐卑鄙妄爲劣跡多端著革職永不叙用署仙遊縣知縣王士駿派捐苛刻激成事變率行請兵傷斃多命著革職永不叙用並發往軍台効力贖罪叅將江孝全督兵彈壓遽行開砲著卽行革職候補道柯欣榮於仙遊激變一案未能籌商妥辦著交部議處餘著照所議辦理該部知道欽此同日奉上諭路礦總局奏籌辦學堂道員張振勳報効經費銀二十萬兩請旨破格獎勵各摺片候選道張振勳久歴外洋熟悉商情兹因開辦路礦學堂報効鉅欵洵屬好義急公深堪嘉尚張振勳前經戴鴻慈保奏已諭令送部引見著即迅速來京預備召見候旨施恩餘依議欽此 
[電傳宮門抄]  
　　昨日京師友人專電告知本館云二月二十六日召見軍機及貴壽王繩王瀛 
[宮門抄]  
　　二月十六日内務府國子監廂白旗値日無引見朱侯致祭明陵起程日期阿王請假二十日掌儀司奏二十日祭奉先殿醇王行禮召見軍機○十七日理藩院鑾儀衛光禄寺廂紅旗値日刑部引見二十一員内務府四十二員恩佑延伯毓秀英慈各假滿請安莊王請假五日海公請假十日順王續 
 
 

Page 2

 
 
假十五日克王續假五日延侯續假十日召見軍機及德本 
[委護勘路]  
　　粤漢南幹鐵路經督辦總公司大臣議定先將湘潭至岳州一叚測勘開辦經美公司代理人葛利派定洋工程司兩起一由岳州向南測勘一由湘潭向北測勘並派領隊之洋工司一名布朗一名倫仁各衐洋匠三五名繙譯匠數名啓程赴湘分投勘辦湖南撫憲委員預赴岳潭守候分起伴護岳州至長沙一路由總公司加派前補副將吳應科伴護長沙至湘潭一路派三品銜分省補用知府黄蘭煖伴護卽日啓程分投馳往勘辦飭令沿途照料勿任滋事云錄羊城日報 
[幸破逆謀]  
　　新加坡叻報云美之紐約現在拘獲無君黨人一名據供此行欲往法京巴黎與黨中人會議欲弑泰西之君主數人云云按無君之黨其謀狡矣其心兇且銳矣而卒之多在美國破獲者則以美總統昔曾被弑故其跴緝較嚴耳 
[各國兵額比較]  
　　俄國聖彼得新報紀各國兵備云俄國現役兵八十六萬人德國五十八萬人法國六十萬人奥國三十五萬人意國二十二萬一千人日本十五萬人今以其兵數對比其國人口計每人口一千法國則兵役十五人德國則十人俄國則六人而日本僅不過三人每一兵士被服彈藥俸銀膳費演操馬匹等一切之費欵在俄人則三百三十二圓德國四百九十五圓法國四百十九圓奥國四百五十三圓意國四百十六圓日本二百五十二圓由此觀之德國於兵備費厥數爲多就日本兵備費觀之其生活費之賤與兵卒之不求多費足以知其軍事易辦矣 
[粤學行期]  
　　廣州訪事人云廣東提督學政朱古薇大宗師按臨廣州府屬科試近已事畢定於本月二十一日起程赴潮州然後示期開考 
[委員查案]  
　　安慶訪事人云桐城縣屬有甲乙二人近以爭奪洲地涉訟不休旋各赴省上控省憲因委補用府任太守廷牧赴桐督同縣主某大令前往勘明再行訊斷 
[暫緩履新]  
　　金陵訪事友人云正任上元縣知縣戴子和大令交卸縣篆將赴鹽城署任兹悉大令自二月十六日卸篆以後早將交代算楚原擬卽日啓程乃緣新舊兩制軍交替之期是以　飛暫緩俟候叩賀新制軍接篆並送張宮保登程始得赴鹽履新也 
[湘撫引退]  
　　客有自湖南至漢口者語諸本館訪事人云湘撫兪廙軒中丞久任封疆宦情頗淡邇來已將經手各事逐一清釐一俟新撫趙中丞蒞湘即賦歸歟之句此後一琴一鶴嘯傲烟霞緑野平泉古人不能專美矣 
[江西農工商局簡明章程]  
　　開辦農工商務宗旨兩條一農工商三者必責成官督紳辦事乃易成現蒙護撫憲柯會同兩江督憲奏留新選慶陽府知府華紳會辦總局事務叧在省城設一公所以便紳士會議此後應遴選廉明公正鄉望素孚之紳士相助爲理各就地方招邀同志集股本設公司分辦農工商事務各屬紳士有志爲地方興利者或擬條陳或草章程可親自到省或寄信函與華紳會局商議禀請地方官立案開辦二各州縣收受紳士聨請合股興辦農工商務之禀及禀内聲叙經與總局華紳商議者均卽批准立案給示尅日開辦並報府申局備案以後遇下鄉之便隨時查明現辦實情面加勸勞報明總局所有判斷爭竸保護利益之事歸州縣專責至於應否開設局所紳士應否酌給薪水夫馬仍由官紳就地酌核辦理禀報開辦農務大綱五條一墾荒墾荒專章已經通飭各屬今再飭知各州縣於此次奉文後十日務將前發章程翻刻刷多本發給紳士傳播民間一律周知以期照章實力舉辦二築堤堤工非一人一家之事務須聨合衆力趁農隙擇要動工或修補卑薄或築復舊額須仿長江堤工夯築堅實尢須按畝捐費如實在工鉅費重就地難以籌足者由官紳勘明禀請酌提公欵津貼又有例領歲修堤費之處此後務須剗除痼習實用實銷不得再任員紳乾沒致干查究三開塘向無塘堰之處集貲購地開挖本有塘而今淤塞合力開闊加深以及泉爲度其蓄水以能敷有塘份田畝防旱一月爲度如有假借風水等情阻人開挖及本無塘份因旱逞强分水盜　者皆從嚴治罪凡無地開塘無力開塘者最宜開井各人田畝内劃出數尺自開一井上施木架轆　汲漑甚易若能仿外洋風車因風轉汲尤省費省力四種植種植之利比田穀加倍或倍蓰江西利於種植之地或高山或平原或水澤隨處可以致富無奈習安偷惰耳考種植之物有本土所有須加培護者有本土所無須由他方移種者其法不外辨土宜擇善種精播植巧培壅四者而已今難縷舉聽人自擇各紳士趁今冬明春急宜倡率小民普興樹藝費本不多遞年漸積三四年後漸能收利遺澤且及子孫五牧畜牲畜之肉及其皮骨羽毛油乳卵蛋價値皆貴倍　年以能出洋故也民間習焉不察違時棄利深爲可惜在山宜多牧牛羊馬驢在家宜多飼猪雞鴿兔近水宜多畜鵝鴨能專一業精勤飼養便能致富縱遇水旱不致流徙又多畜蜜蜂收利尤厚此條與種植一氣相生互相資益舉辦種植必兼收畜初年卽有利可收各屬宜首先舉辦此稿未完明日續錄 
[浮徵被控]  
　　安慶訪事人云六安州署糧書張樹奎近以朦請州尊某剌史頒發示諭折價征收漕糧任情舞弊經州屬廪貢生王某等聨名赴省上控當蒙省憲批示略謂各屬征收漕糧折價向有定章不准浮收多取據禀糧書朦請印示該州牧何不查明率行給示殊不可解究竟有無浮收情弊仰六安州卽行查明據實究詳毋稍徇延切切 
[械鬥已平]  
　　廣州訪事人云前者潮州府屬揭陽縣所轄鳳湖陽夏兩鄉民人械鬥經某營統領吳協戎督率勇丁前往剿辦被戕二差弁狼奔豕突勢甚猖狂後經縣主李大令親往開導令鄉耆速將首要交出以憑接律重懲旋由彼處紳士以此輩業已遠颺未便寃累無辜出爲調處願令鳳湖繳銀四萬五千元陽夏繳銀二萬五千元又補償被戕二弁撫卹銀一萬一千元求免深究大令允之遂將此欵提出洋銀一萬元充創設學堂經費 
[移拿劇盜]  
　　松江訪事人云前日金山縣南鄉顧楚卿家被盜數十人劫去巨贓約値數萬金經縣主蔣瀾江大令蒞勘後即飛請鄰近各縣曁營汛一體緝拿聞前日西門外秀野橋左近有口操皖音多人携金入市購買衣服形跡詭異旋卽乘舟他去不知是否此案眞盜惜乎差役之得信太遲也 
[拐匪被獲]  
　　厦門訪事友人云邇來厦地有一種惡少年結隊成羣引誘人家寍馨兒變價花銷受其害者指不勝屈本月十六日亭午時關仔内某甲所生之子年甫七齡偶在門前嬉戲轉瞬已失所在甲飛步追逐見前有頑童六七人狂奔絶跡甲呼集他人帮同攔阻拘獲一童年已十三詰知同黨共有十餘人遂交地保送官究辦保赤者可不愼哉 
 
 

Page 3

 
 
[厦島官塲紀事]  
　　厦門訪事友人云此間保甲總局委員潘少尹森奉興泉永道延少山觀察札委代理石潯巡檢篆務所遺保甲一差委朱别駕鑫接辦已於本月初六日彼此交替矣○近日厦地官塲接到省中來信知厦防　黎司馬景嵩因案調省所遺篆務已委現署福安縣鈕大令承藩前來署理○本月十五日福建興泉永首延少山觀察乘安平丸晉省　見閩浙總督許筠𤲅制軍面禀要公 
[甬郡官塲紀事]  
　　寗波訪事人云署鄞縣黄菊友大令前經兼署藩憲黄幼農方伯調省遺缺委現署桐廬縣篆之周少軒大令延祚前來署理日來縣署吏役探知周大令於三月上旬交卸來寗當卽辦理新舊交替事宜頗形忙碌云○緑營右營遊擊王遊戎現經浙江提督呂軍門撤任遺缺委喻游戎吉雲署理已於本月十六日接印視事邇日喻遊戎盤查軍火點騐釣船頗覺日昃不　也○前任右營　擊統帶副中營劉熙齋遊戎賢斌現奉上憲調補象山恊鎭缺游戎當於本月二十日料理行裝赴象恊新任 
[越郡官塲紀事]  
　　紹興訪事友人云此間酒捐自攺爲印花稅後收數日旺總辦趙漁衫太守恐所頒印花爲數過多稍一疎虞易滋流弊禀請上憲派候補縣丞譚二尹應逵妥爲經理以專責成○蕭山縣屬之河莊鎭向設巡檢一缺近奉藩憲詳請以本班遇缺先楊少尹光德咨補已蒙核准日前奉飭赴任遵卽來越詣府轅禀見熊再靑太守然後涓吉履新 
[鄂省官塲紀事]  
　　漢口訪事友人云漢陽保甲局總辦胡大令若霖現奉上憲札委是處中學前堂監督所遺保甲事務委何石萊大令接辦○湖北警察局委員陳大令明發近懷破浪乘風之志禀明兼督憲端午橋制軍願自備資斧赴日本游歴以增識見而拓胸　制軍許之日内已整理行裝卽須就道矣 
[皖省官塲紀事]  
　　安慶訪事友人云南陵縣訓導葉廣文逢源舒城縣訓導鮑廣文小琴壽州學正方廣文顯允均以請咨會試禀准交卸上憲檄委竇廣文鳳翺署理南陵縣訓導王廣文元方署理舒城縣訓導葛廣文廷芳署理壽州學正已於日前接鈐視事矣○霍山縣典史平少尉斌現奉省憲委解京麻尅期北上遺缺委候補巡檢湛少尹慶奎前往瓜代○繁昌縣屬三山巡檢近經藩憲聨方伯委試用巡檢傅二尹章貴署理二尹接奉行知卽詣轅禀謝 
[鷺島春雲]  
　　厦門訪事友人云日前正泰昌烟店主張某爲人置辦過臺護照取其舊者蒙混塗攺圖肆欺蒙被日本人某甲查知禀明日領事照會厦防廳黎司馬委員督同差役前往查拿及至則張已聞風逃逸僅獲其夥章某到案訊供押候提張訊核○厦門土藥局向由司事姚某包辦邇以不善經理弊竇叢生由總辦章司馬　年定於今年二月十六日攺歸官辦期除積習而裕正供○道署防營綀軍某甲因與同營某乙等賭博致負洋銀八元甲悔恨交加情難自遣竟於本月十六日私服阿芙蓉膏一盞旋卽斃命吁賭之爲禍烈矣哉○前日香山協黄恊戎之猶子某由泉州挈眷繞道福州乘元凱輪船來廈忽被巡員某君將其妻孥扣留黄卽謁見水提中軍叅將李參戎禀知其事參戎卽飭巡捕隨黄至某君處著卽開釋○本月十八日午前局口街某醬園不戒於火幸經鄰人竭力灌救立時熄滅僅焚去房屋半椂○十九日之夜三下鐘時局口街成隆錢鋪突來盜匪十餘人明火持械一擁而入刼去洋銀四五百元次日開單投報厦防廳飭捕查緝○前者賭棍白阿屬放槍擊斃合灣人某甲經厦防廳黎司馬騐明提白訊供釘鐐收禁嗣白在獄患病因曾隷日本籍禀知日本領事照會司馬暫行保釋俟醫痊再行歸案訊辦司馬准之○去冬仔後一帶匪徒滋事經道憲延少山觀察派勇查拿若輩始稍稍斂跡近以日久生懈故智復萌以致時有逞兇索詐之事某夜有糼齡某甲行至潮源宮左近突來二匪勒索洋銀不遂所求便拔刀亂砍幸甲習武有力奪刀還擊傷及匪手血流如注匪忿甚卽奔至糼齡寓所横臥不起後經人出爲排解令出洋銀十餘元爲養傷費其事始寢 
[局批照錄]  
　　淞滬釐捐總局督辦朱詵伯觀察有批示一道懸諸頭門略謂據職商蔡鎭西禀棉花捐欵一事奉批半釐花捐係該董分所應繳本未便令人代繳施毓秀等禀請分别代繳固屬顧全戚誼而該董不得以繳欵有人遂可置身事外且昨據崇明縣詳報業經批令飭提原保之人押追該董更應設法措繳據禀前情仰崇明縣遵照卽飭迅速追繳勿任再延切速速 
[飭修破車]  
　　法界捕頭查悉本界所行東洋車頗多破壞以致坐客時有傾跌之虞特派巡捕留心查緝共得二百餘輛當於昨日逐一騐明令各車寓主速爲修整違干究懲 
[查緝逃婦]  
　　本城普育堂内所有留養婦女均派有老婦管束前日有年甫十六歲之王氏及二十七歲之陳氏兩婦人不知如何逃出被歹人誘往滬北藏匿昨日堂董函請縣主汪瑤庭大令派差查緝 
[英美租界公堂會訊案]  
　　英商美查所設圖書集成局經理人畢禮納控華人陳鶴甫卽陳世彥翻印時務通考一案前經讞員張柄樞司馬會同英總領事署繙譯官迪比南君研訊著陳呈出書底與原書校對有無雷仝再行訊核昨日午後司馬偕迪君升座復訊畢投案聲稱此書已倩人至陳所延律師佑尼干之繙譯處恊同細校計陳已印者一千一百餘頁所不同者祗二十九頁其餘均是雷同今將校對細帳呈請察閱陳自呈時務通考一部供稱所印之書大都皆由是書中采輯惟用陰文增廣二字者不同求察佑律歸略爲爭辯司馬將陳所呈之書悉心檢閱核之原告所呈校對帳一一相符見其間不同之處百中不過二三今陳旣自認相同姑著退去候商妥再行判斷○英商謙和洋行主人投該管領事署控兪富記定貨不出請爲提粉讞員張柄樞司馬准詞飭提會同英總領事署繙譯官迪比南君略訊口供飭傳供出之見証王茂之到案復訊前日午後王已傳到司馬會同迪君升坐研詰原告洋東延律師哈華托兪延律師畢道立各到案代訴先據哈律師稱上次兪控謙和在英按察使衙門審訊何以王茂之並不到案今忽投案作証請堂上明察質之王茂之供金陵人在滬業洋貨生理光緖二十四年分曾在兪富記處爲夥嗣經兪薦至謙和洋行充當式拉夫三年至光緖二十六年春間辭退供至此畢律師將兪富記蓋圖章簽字之定貨單給王閱看王供此單是否係兪富記簽字並未目覩惟圖章却非膺鼎且此單曾囑我送至某洋人處律師又詰以在何處囑爾送去答在謙和寫字房我因受兪之托卽乘兪之包車送至某洋人處當時尚有副司帳孫月琴在寫字房内目覩其事今奉傳案從實供明叩求明察哈律師將王所供反復駁詰良久司馬與迪君會商之下判兪王退去候傳孫月琴於下禮拜一午後復訊察奪 
[上海巡局紀事]  
　　南市王家碼頭左近粤人王姓家被賊竊去衣物約値錢數十千因於昨日開單投報十六鋪巡防南局請爲緝查○董家渡天主堂董事沈趨山被賊竊去各物當卽開單投報二十三七鋪巡防局請緝昨日局員姚榖蓀二尹親率勇役前往查勘然後限令汛捕赶緊跴緝務獲究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西捕逝世]  
　　前日美租界經理車捐之西捕某甲在虹口捕房查騐東洋車忽患急病經人送至司各脱路工部局所設　　　　無　膏肓深入藥石無功當卽溘然長逝昨晨舁至泥城外西塚瘞埋 
[上海縣署瑣案]  
　　盛新竇攝金梅亭串拆房屋前晚縣主汪瑤庭大令升堂提訊盛供有房兩間與徐木咸之屋毗連今徐將屋售與廖姓金係地保兼爲中人廖姓將屋拆造乘間將小的之屋拆去椽子瓦牆爲特扭求訊究令供徐木咸賣房與廖姓時因賣契上供未寫明四址以致廖姓誤將盛屋拆毁求鑒大令核供判金交保著令傳識廖姓將契上四址攺正書明徐姓屋界爲止並將拆毁之屋修整了案○柳延齡控媳陳氏私運衣飾等情亦經大令提訊柳供兒子去秋病故寡媳陳氏私將衣飾運回母族九月間由媳母接領回家小的往喚數次不歸今聞將欲再嫁爲此控告陳氏供夫故後公公時至氏房深恐外觀不雅故回母冢所帶祇更換單夾衣服乞鑒陳王氏供同大令察陳氏年輕難守屬實判氏准由母屬再醮外著陳王氏貼償柳衣飾洋銀五十元了案○攺過局解送期滿之流氓高麗桂生到縣請爲發落亦經大令提究高供以後情願攺過不再爲非求恩寛宥大令判交保釋放 
[馬路工程局瑣案]  
　　前日歹人李友山持銀臂釧及珠花等物至生義碼頭晉興押鋪質錢適爲二十四號巡街捕所見因卽拘入捕房捕頭令轉解馬路工程局總辦翁于文太守倩襄讞委員黄衡堂二尹研訊李供小的係湖南某邑人向在某兵船上當勇今已賦閑僑居太平碼頭天生客棧此項飾物係前年在天津時取諸友人處並非行竊求鑒二尹以其供詞含糊著移送上海縣署請縣主汪瑤庭大令訊究○寗波人祝福福祝元太在太平碼頭左近李王氏家賭博以致欠氏洋銀十六元向索無著互起爭端被巡街捕拘入捕房捕頭令轉解工程局黄二尹研訊之下斷令二祝合繳洋銀八元祝元太抗不遵斷命掌頰四十下 
[英美租界公堂瑣案]  
　　包探竇如海解畢阿坤柳廣和及婦人蔡周氏等到案禀稱畢柳卽行竊萬源祥珠寶之犯爲特解請訊究讞員張柄樞司馬商之英總領事署迪繙譯判畢柳各責五百板枷號三月押西牢五年分别遞解所少餘贓四千八百餘元候飭探再查蔡裕昌居主婦周氏年老龍鍾從寛免究飭具限兩禮拜移遷出境○包探何阿春解婦人李阿寳到案禀稱此婦在美仁里拾得江明昌所遺眞珠百餘粒由捕向查匿不交出請究李供不知租界章程求宥司馬判責手心五百下珠給江領去○包探劉　堂解陳家商到案禀稱此人與周小谷爭奪貿易糾施才全等將小谷毆傷請爲究辦司馬判責二百板枷號一月仍著補拿餘黨○積竊謝　　潛至馮錢榮家行竊衣物爲包探金阿三拘獲解案請究司馬以謝怙惡不悛判責三百板押西牢一年期滿遞解○包探倪順泉解陸道生到案禀稱此人因攺造市房將德律風線拆斷墜地爲特傳案請懲司馬判罰洋銀一百元充公 
[法租界捕房瑣案]  
　　硝皮作主陳鳳祥前因拘獲竊賊私刑吊打解經讞員孫建臣大令訊明判枷兩個月期滿責釋昨日陳妻王氏投案禀稱丈夫無知妄作已蒙責懲求大老爺俯念小婦人一家數口賴以營生恩施格外大令著退去自投公堂候示○長江積竊王少春解經大令訊供昨日提案著先枷號一月期滿責釋○蔡福林前因行竊水烟袋爲失主送案請辦昨日大令提訊蔡供小的向索借欵彼因無力應付故將其水烟袋作抵何得誣爲竊案大令以原告不到無從訊核從寛開釋○偷兒張阿三　阿松行竊衣服洋傘絲線等物解經大令訊供昨日提案著照原斷將張顧各責五百板釋出○賊犯傳月三解經大令訊供昨日提案著重責五百板釋出 
[美租界捕房紀事]  
　　前晚虹口元芳路某弄口有男屍一具衣衫　　狀類乞人一百十三號巡街捕見之回報捕房捕頭令包探錢榮堂傳二圖地保查得並無屍屬遂轉報某善堂備棺收殮舁往義塚掩埋○昨日午前甬人某甲持藥水小銀錢一枚至西華德路某餅攤上購物餅攤主某乙向之調換甲不服以致口角扭毆某號華捕見之拘入捕房捕頭詰知事起細微令將甲押乞丐牢半日以儆○昨晨偷兒李阿五　入虹口北河南路甬人張姓家行竊衣服三件正欲携贜逃逸適爲事主所見當塲拘獲送入捕房捕頭令押候轉解公堂禀請讞員張柄樞司馬訊辦 
[上海六馬路仁濟善堂籌振公所施子英經收各處水災賑捐壬寅十二月初一至卅日第一百次清單]  
　　初五日恊成乾票號洋一百五十元丁再韓洋一百元吳程氏無名氏司馬德熙三户各十元○初六日江陰無名氏洋十元江陰無名氏求慈親以下無病五元○初七日北平了　子洋五十元勉力省啓藥　洋十元項叔記五元將四全二元○初九日隱名氏洋五元○十三日沁香主人洋十二元培仁堂十元○十四日天水增年氏元一百五十兩無名字洋十元○廿日葛　翁洋一百元　葉氏五十元楊洪年求病 
愈念元○廿一日潘羲軒洋二元○廿六日顧隱名求乳　全愈洋二元○廿八日無名氏洋十元○十二月份共收銀一晨五十兩又洋五百八十三元七四零五　元四百卅一兩七錢一分一釐以上共收元五百八十一兩七錢一分一厘自内申四月初一起至本年十一月卅止共收元十四萬一千一百廿九兩二錢三厘銅洋一百四十六元二角鎔化元念六兩三錢一分六厘連十二月份共收元十四萬一千七百卅七兩二錢三分險解各處賑欵外凈存元六百念七兩八錢七分六厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年二月十五日京報全錄]  
　　宮門抄諭旨均錄正張○湘撫兪奏遵旨籌辦湖南練兵事宜酌議常備續備軍營制餉章摺○駐藏大臣裕奏噶納兩族仇鬥派員辦理完結摺○浙撫誠奏籲請陛見摺 
　　頭品頂戴革職留在湖南巡撫臣兪廉三跪奏爲遵旨籌辦湖南練兵事宜酌議常備續備軍營制餉章𢚈摺仰祈聖鑒事竊臣𢚈讀光緖二十七年七月三十日上諭前因各省制兵防勇積弊甚深業經通諭各督撫認眞裁節另練有用之兵因念練兵必先選將而將才端由教育而成自非廣建武備學堂挑選練習不足儲腹心干城之選但學堂成效旣非日夕可期其各省之設有學堂　學成之員現尙不敷分調惟有先就原有將弁擇其樸寔勤奮者遴選擢用著各省將軍督撫將原有各營嚴行裁汰精選若干營分爲常備巡警等軍一律操習新式槍砲認眞訓練以成勁旅仍隨時嚴切考較如再沾染積習祳惰廢弛卽行嚴叅懲辦朝廷振興戎政在此一舉各該將軍督撫務當實力整頓加意修明期于日有起色無負諄諄申儆之至意所有攺練章程應如何更定餉章著政務處咨行各省悉心核議奏明辦理將此通諭知之欽此旋承准政務處將酌議變通辦理咨行到湘仰見朝廷振興戎政亟圖自强之至意臣竊維法不能積久而不變兵必賴訓練而後强溯自中外通商以來各國軍備日益求精察其制勝所在非徒矜器械之猛利實於人盡知兵兵盡知學用能立於不敗之地故處今日而言練兵不在修飾火器之軍容而在講求切實之節制况湘省風氣初開人心易動經臣歴次整飭邊防講求戎政武備學堂漸次開辦步礮營旗陸續添放自應將營制餉草詳加釐定就本地形勢叅酌時家以期上慰宸厪于萬一伏查湘省各軍所有健字四營信字落字各二旗以及攺練之建威礮隊左右營攺設之定字中左右三旗均經演習新式槍砲步武洋操遇有緩急可爲軍鋒擬請定爲常備軍計共弁勇夫匠五千七百五十八員名月支餉銀二萬八千兩有奇至駐防省城之親軍中旗親軍後營湘潭之親軍後旗益陽之親軍前旂以及駐防衡州之飛翰陸軍一旗永寳一帶之則字三旗辰沅一帶之毅字三旂岳常一帶之强字二旗巡緝練勇郴州之親軍左旂　陵攸縣之親軍右旗久經訓練酌攺洋操劃地分防各資鎭守擬請定爲續備軍計共弁勇夫匠六千八百六十員名月支餉銀二萬一千四百餘兩查湖北所設常備軍共七千餘人湖南較之纔得三分之一東北二面界連江鄂西南接壤兩粤川黔兵力實形單薄擬俟餉需稍能周轉再行隨時添練一俟武備學堂辦有成效選擇卒業學生考其優劣分派各營爲挑哨長數年以後可期有勇知方悉成勁旅一面挑選員弁遵旨派往湖北學習操練俟練成回籍令其管帶新軍以資得力至弁勇餉乾惟常備軍之定字左右旗嚴字一旗攺與信字等旗一律每月加銀爲數無多其續備各軍仍照舊章發給値此帑項空虚籌欵維艱何敢稍事鋪張致多糜費懽就原設之餉攺練有用之兵務在事歸核實而力能持久臣復與司道等審計熟籌力求周妥兹據辦理善後局營務處司道會議具詳請奏前來臣細加查核尚屬詳密除緑營攺爲巡警軍應由湖廣總督臣籌議另摺具陳外此外尚有緝私勇丁四旗係專爲鹽務巡緝之用未便編入常備續備各軍其水師各營原設之長龍舳权梭巡湖港僅敷分布仍應照舊分設毋庸更攺除將餉章細數另行咨部外所有酌議攺設常備續備軍營制餉章緣由謹會同兼署湖廣總督臣端方恭摺具奏伏乞皇太后皇上聖鑒訓示謹奏奉 
硃批著趙爾巽到任後隨時整頓認眞訓練以期餉不虚糜欽此 
奴才裕鋼跪奏爲噶納兩族仇鬭派員前往辦理完結𢚈摺具陳仰祈聖鑒事竊奴才於上年十二月間曾將西藏三十九族所屬噶魯納魯兩族仇鬭殺傷派員馳往辦理各情會銜奏聞在案嗣於二十八年三月二十五日恭奉硃批著即督飭委員妥爲解散持平斷結欽此當卽恭錄行知委員並飭令先行解釋兩族仇隙再爲查斷爭控之案去後先據委員等禀報遵札馳往該處卽將兩造械鬭人等解散復查訊兩族所供情詞大致爭控之由其最要者有三其一該處有祖業官　一所夷名斯康爲噶魯族現管據納魯族稱業係輪管舊規現爲噶魯獨霸其二有地名納靑買者住牧民數十家納魯稱爲世業亦被噶魯侵佔其三爲納堆磋喀巴地方亦兩族互爭據爲已有歴鬭不息該委員等列欵錄供具禀請　前來奴才復細核案由逐層批示並令委員等將所爭地界逐叚詳勘明確再予調查舊案號簿斷牌各項秉公剖斷總期以信義折服便兩族永斷葛籘毋遺後患至殺傷人命酌照番規償價了結節次批札轉飭直至九月間始據該委員等禀報將以上三項分起斷明兩族所爭地方皆帶同人証逐一親勘明晣其祖業官寨應歸噶魯族管理執有先年照據故斷歸噶魯納靑買地方從前歴次委員曾劃叚付與兩族分管惟地界多有草塲原勘斷而復壩眼同兩造履勘仍分地叚剖與噶納兩族各管各叚永禁侵越納堆磋喀巴地方查明原歸納魯因歴奏應付　魯差酥油茶葉等費拖欠數年未給以致爭鬭此次仍將地方斷歸納魯但應帮差費照數付淸兩族互傷人命彼此抵償傷數多者出資賠息該兩族人等始而狡展繼經委員等再三開導均各出具切結遵領斷牌完案由委員等轉遞圖結懇請銷案前來奴才復查噶納兩族地屬夥爾族百户總管距藏四十餘程人極强横好鬭自光緖初年至今業已委員查辦數次俱屬旋結旋鄱此次奴才欽遵諭旨規畫周詳指示該委員等結實辦理事歴十月之久幸獲完案實於地方不無裨益至該委員等馳驅遠道勘調紛繁備極幸苦亦未便沒其微勞合無仰懇天恩准予獎叙所有辦理此案委員西藏洋務局委員遊擊用儘先都司李福林請免補都司以遊擊儘先補用四川試用縣永錫申指分四川試用縣丞　烜均請以知縣仍留原省歸候補班前補用指分四川試用巡檢何樹森指分貴州試用巡檢楊起鳳均請以縣丞各歸原省補用選用從九品蘇文濤業以府經歴歸部不諭雙單月遇缺卽選附生郭士材請以巡檢不論雙單月歸部選用駐防碩板多千總松潘左營千總儘先守備王占路請俟補守備缺後以都司儘先補用驍騎校管明請以緑營守備儘先補用藉示鼓勵實出逾格鴻慈其餘隨同出力弁兵由奴才酌核十餘人咨部給獎除將各員履歴隨案併咨外所有噶納兩族仇鬭派員辦理完結各緣由理合𢚈摺具陳再帮辦大臣安成現在奏請開缺未經刊銜合併陳明伏乞皇太后皇上聖鑒訓示謹奏奉硃批知道了所請獎勵著該部議奏欽此 
　　頭品頂戴新授安徽巡撫護理浙江巡撫奴才誠勳跪奏爲恭謝天恩籲請陛見仰祈聖鑒事竊奴才接准吏部咨開内閣鈔出光緖二十八年十二月二十四日奉上諭安徽巡撫著誠勳補授欽此當卽𢚈設香案望闕叩頭祗謝天恩伏念奴才猥以愚陋渥荷生成由武曹而　任監司陳臬事而遂遷藩翰温綸屢責愧涓埃之未酬疆篆暫權倍冰淵之自惕兹復特蒙簡畀擢撫皖江聞命自天悚惶伏地際此時艱孔亟巡撫統轄全省事繁責重報稱爲難前者升任兩司未曾趨叩闕廷犬馬戀主之懷至今莫釋惟有籲懇天恩俯准於交卸浙撫護篆後入都陛見俾得跪聆聖訓上秉宸謨庶　遵循冀無隕越懍封圻之重寄勉策駑庸切瞻就之私　謹　　悃所有奴才感激下忱並籲請陛見緣由理合𢚈摺具奏伏乞皇太后皇上聖鑒訓示謹奏奉硃批著來見欽此 
 
