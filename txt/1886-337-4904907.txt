# 1886 - 337 - 4904907

 

Page 1

 
 
[開印皇朝經世文編正編告白] [  點石齋主人代啓]  
　　經世文編一書善化賀耦庚先生撰也聚國朝以來龐儒碩彦所著學術治體曁吏戸禮兵刑工諸改彚成百有二十　計六十八本而讀　不　焉但是書卷帙繁重難於携帶今本齋右印縮成正編十六本定價洋八元業經印成樣本凡有志者不妨到齋先覩樣本限明年四月終出書如有主顧躉買者亦無不可卽請來齋面議 
[招股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於南昌府學中此書由元人明遞有　　　　板有明監板有汲古閣毛氏板輾轉翻刻說　滋多阮刻旣出爲士林所推重其中卷數葉數行敷字數記載洋明俾後人爰知所自惟意　　距　巳越　十年難保無潦草翻刻者轉有魚目混珠之　春及軒主人藏有初印善本不自私秘特倩點石齋以石印法縮爲巾箱直行本　　潔白　益顯明并將校勘記附在每經之後庶使檢閱更延通經學古之士悉心勘對用臻全美與阮刻初印價昻而難得姑購字迹模糊之本何　得此　校精印便於取携之縮本似於舊志芸窗者實有裨益但工本較鉅書成須每部洋廿元可售現擬招股開印酌定每部洋銀十一元願附股者　　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥　當石門城寳成當海甯城錄吉當蘇城宏像錢庄揚州申昌號杭州申昌號廣東省城楊仁新街德昌乾號法馬路還　樓福建昭商局總辦處　　簡香齋書坊躉售向抛球塲後惠泰庄内晉升號而議 
[論巡丁當嚴駕馭之法]  
　　天下有最不易駕馭之人一曰兵勇二曰差役三曰巡丁此等人大都粗魯鄙俚狃於積習不顧利害但知作威非有以嚴防而重懲之未有不受其害者也然兵勇之爲害烈矣而軍中號令本極嚴明重則梟示輕則軍棍或揷耳箭遊示其立法也極嚴故兵勇等尚不敢任情滋事若差役則有間矣顧差役但能竊官之威福以欺凌鄕愚尚不至於横行無忌且一縣一州差役有限官苟不十分糊塗亦不至手持太阿授人以柄獨至巡丁則竟有權操自下上直無如之何者此其爲害也不且較兵勇差役而尤甚乎巡丁有數種有稅務中之巡丁有鹽務中之巡丁鹽務巡丁往往與鹽梟相遇互相攻擊槍林砲雨入死出生此其事似近乎兵勇之所爲稅務中之巡丁明查暗訪盤駁稽核此其事有類乎差役之所爲近來則又有一種洋藥局之巡丁其事則稅務也其狀則鹽巡也合二者而爲一而其勢遂日以横前報述厦門洋藥局巡丁誤毆某洋人又有洋人在某洋行購吕宋烟巡丁誤認私土　毆致傷是不大可異哉夫洋藥局之設各處皆有巡丁其章程或有所不同而其用巡丁以緝私土則一也各處洋藥局章程雖曰不同要無非爲裕國便商起見聞蕪湖辦理最爲得法前者臺惟私土行竟爲雙觀察封閉其胆識有足多者惟同一商包而蕪湖所以獨見其着者殆亦有權術於其間旣經辦理得法苟承包各商果能實心實力涓滴歸公則各處洋藥局皆當以彼爲法乃各處章程仍有不同非不欲得良法而循之也特以地方情形不能一律則亦不得不因地以制宜而巡丁之設則又無不從同以奸商倫漏到處皆然苟無人爲之稽察巡緝則於稅項少一分卽於國課减一分其不得不用巡丁者勢則然也旣不得不用進丁遂時受巡丁之害於不覺彼巡丁者大抵雇自本地其每月辛俸亦自無多而一巡丁或有夥數人其多寡不等以區區辛俸所入而轉以供數夥之用烏乎可則必於辛俸之外另想生財之道於是仰賴乎緝私之賞犒緝獲私土若干以十分之七充賞此七分中眼線得其半則所餘祇三分半矣又分爲二巡丁頭目得其一巡丁得其一此一分中或緝獲時不僅一二人動手則分而又分所獲亦無幾矣若輩知賞犒之不可必得且得亦不得過多因又另生他法時時訛索鄕愚鄕人無知或携洋購物入巿偶爲若輩所見知其可欺也則故與相撞或上前拍其肩謂其身畔有私土一人開口衆人和之不問皂白動手毆打遍身搜括鄕人目瞪口呆不知所措尚以爲若輩誤認旣無夾帶坦然任其搜檢而不疑其有他迨搜之不獲致聲孟浪一鬨而散則腰槖中黄白物已不翼而飛四顧蒼茫無可追躡惟有吞聲忍氣而已若此類者不一而足蓋巡丁之緝私全賴眼線之密報故眼線得賞獨豐若無眼線密報而無端相撞者皆爲拆梢地非眞有所見者也厦門洋藥局之巡丁想亦習慣爲此瞻日益大心日益粗因以敲詐鄕愚之法施之於洋人是豈國家設局收厘之本意哉洋藥來華本爲害民病國因與英國立約不得巳而聽其進口則卽不得已而收其稅厘迨左文襄創議加稅一則可以裕餉而利國一則欲令吸食之人畏其價昻而有戒心其用意何等深遠即後部議所定意亦如是熟意有治法無治人乃反以此爲屬民之舉何爲也哉竊以爲此其道在乎駕馭得法而已將之於兵苟能一秉軍令法制嚴明有功必賞有罪必誅管伍卽不難肅然雖有悍將驕兵斷不敢以身試法此嚴之效也官之於役苟能事事躬親勤於治理不假手于胥差則其權在我雖有猾吏蠹役亦不能暗相舞弄此權不下移之效也巡丁之所爲半似乎兵半似乎役則卽當以治兵治役之法行之每人給予腰牌必須親身查緝欲用夥役亦必報其名於局中俾不得影射舞弊平民倘有被其悮搜凶毆以致受辱者許其就近控告或詣局或詣縣或赴保甲局會審署皆得准詞拘拿訊鞫果係確有敲詐之迹必須儘法懲治毋稍寛縱如此則巡丁之舊習可以盡去而所以收其指臂之助者亦多矣非然者因欲利國而嚴緝私之法因緝私而爲巡丁之設而爲巡丁者乃得藉此以作威福播弄於閭閻甚而至於擾及西人不免有交涉之案此其病民妨國爲何如耶此而不妥爲設法其後尚堪設想哉 
[高麗雜紀]  
　　八道之米至者甚多大抵用船裝運無以牛馬者水路雖　異於陸地飛輓之難也○城中貿易分爲八廛除米廛而外皆因錢項短絀生計蕭條有潛逃而關閉者官府執而嚴懲若輩遂不堪其苦○日商數人乘醉攔入民家拒之則出惡聲居人咸抱不平勢將用武日商見衆寡不敵鼠竄以去後一人被執送於日使館中責以示衆○仁川德商世昌行因所居湫隘乃大啓屋宇移而居之德商之在兹土者只此一家而獲利最厚後必有聞風而來者矣○禮拜日各國兵船上人皆上岸閒遊尋花飮酒每易滋釁現由各國欽差派人徧路巡查以杜禍端遂無敢輕易生事者○仁川之地華人以治圃爲業者已有數區聞其獲利不少○商人以日本駁船載貨任意勒價遂議籌欵公製一舟以爲撥運貨物之用惟本地工人造作未能堅固將從中國雇匠以成之○土兵笨拙太甚雖用餉無多而統計所需爲數巳鉅有議裁汰土兵而卽以所省之餉另募練軍者特以積重難返更張非易耳○走仁川漢江之小火船始以地勢不諳未敢貿然而進近巳駕輕就熟終日能往返一次○鐵物消售最廣前則紛來沓至堆積如山數月間　販運之 
 
 

Page 2

 
 
家鐵遂短缺而價值頓昻商人惟利是趨將又聞風而至矣○傳說銅錢係國王收回遂致短少俟其將收完時改鑄當一而當五者遂不用未知眞否○商憲以某島焚搶船貨爲之勃然雖控告無人而已行文該處澈底根究○仁川濱海羣山迤邐若斷若連每當烟霧空濛現成樓閣十月初間偶步海岸忽見山峯矗處雲横一樓如城堞然倐而臺殿叅差倐而巿廛羅列正凝眸遠視狂風突起蕩然無蹤識　曰此海巿也○查出前歲逆黨數人駢戮於巿倖生數載而卒正典刑誰謂法網能逃乎○有持古鼎以求沽者黑暗如漆幾無問鼎之人日人賤價購之當時磨視燦然光發的是赤金賣者懊惱欲死○某甲穿井得一古玉杯土花斑駁洵爲寳物官府聞之索而不與乃陷縲絏中始行献出小人無罪懷璧其罪　之謂夫○鄕里間猶行井田法問以該村幾家則對曰幾井細者其意一井不祗八家蓋師古之法而已稍變乎古也○南門外有空地一區栽樹種菜四圍繞以木棚題曰内務府牧種所蓋國王之地也有入其内而踐踏之者則嚴刑重罰無赦○某甲之子聯某乙之女爲妻　娶有日被人唆挑誣其妻不貞遂興訟焉官諭其迎歸不從笞之亦不從乃令女婆騐之確係室女某甲子尚嘵嘵不置官怒甚飭女之父母另爲女擇配乃發某甲之子於遠島使其鰥以終身○官妓某聲價自高姿容洵美某官欲强奪爲妾妓不從服酖而死○差役結黨横行久成積習現當整頓吏治官如聞知必執而痛責之○進士某前因報事於各使館王怒甚發配窮島近有奏請釋回者王不許以其情罪甚重也○王病已愈　常理事舉國臣民爲之懽忭○上月十四日王祭祖廟廟在南别宫後儀仗之顯赫兵甲之森嚴有甚於從前者路旁觀望之人盈千累萬不啻轂相擊肩相摩也○王祭之祖廟曰章廟進大門有換衣亭一所額曰章廟故宫規模湫隘足見當年以簡儉開國也○章廟四甲墻垣多半頽圯因王將致祭飭工脩補王駕到時工始竣○閔妃抱病甚重日見危急各太醫束手無策王每斥責之○從前王出行世子必隨之此次世子未出有謂世子亦病者有謂閔妃病重故世子未能出宫云○王行至大街中西人數輩立於道旁摘帽示敬王頷之而笑各西人均洋洋有喜色○馬兵數百往來馳騁以逞其能有數人無意相撞墜於路旁幸卽躍起否則馬足踐踏不堪設想矣○有無知鄕氓當王駕將至貿然而來護衛逐之倉皇無措乃執送有司聞已立斃杖下矣○王妃以久病未瘥派使至衆山廟祠中竭誠祈禱並於四關廟内殷殷設愿鬼神有靈不知能降之福否○仁川海關以中國兵船有偷漏紅參之弊致函於商憲力求禁止而未嘗查出實蹤徒以莫須有之事妄相誣賴非所宜也 
[序帥行程]  
　　譚序初中丞本月初二日交缷鄂撫篆後於初八白挈同瀛眷乘輪啓行文武各官送行如禮須臾駛抵漢口停泊中碼頭該處業由地方官懸燈結綵憲駕登岸卽至關憲嚴湘生觀察署午宴聞序帥與嚴觀察係會試同年把臂談心甚爲欵洽序帥接見舊時僚屬諄諄然諭以勤政愛民於冬防諸事尤所加意十一日天甫黎明憲丹隨卽東下按序帥已拜滇撫之命想接到温綸卽當改轅易轍也 
[鳩江大火]  
　　本月十二日午後三點鐘時蕪湖縣署前花街某竹器店無端失愼地保見之赶急鳴鑼告警各水龍風馳電掣而來極力灌救道縣營汛各官亦均策騎臨塲分投彈壓時適石尤風作惡拔木偃禾以致火勢猖狂不可抑遏霎時間火隨西北風延燒過街迤邐向東南直至南門打銅巷而止被災鋪戸約有二白家南閂各行店皆掩閉店門紛紛搬物大街小巷擠擁不堪一時風聲火聲更雜以兒啼女哭之聲入耳驚心慘不忍聽雖有文武官憲兵差局勇周歷梭巡而趁火打刼之徒仍復肆無忌憚遺簪墜珥被擇一空俗例被火之家須在火塲露宿三夜當此風寒霜冷其苦當有不堪設想者矣 
[嶺南梅信]  
　　勘辦桂越界務之鄧鐵香星使及隨員人等早經起節總理各國事務衙門復奏派曾主政丙熙隨同辦理前月杪到省禀見張制軍隨卽馳往欽州○本月初二日營務處提出人犯二十四名押赴巿曹正法首府兩縣及四營將官親往監視行刑中有一人年將七旬鬚鬢已白不知所犯何案也○初一日清波兵輪在仙村洋面緝獲私鹽一艘計八萬餘斤交局騐收○閩省某委員來粤辦公一夜寓所被匪口竊失去衣箱一口約值百金報請縣官詣騐嚴飭差役營弁一體稽查現將贓物查回而賊犯則尚未就獲也○北門直街陳公館某火夫倐患瘋癲猱升屋巓旋復躍下手足受傷恐成廢疾○初二日江風怒號雪浪洶湧有貨船駛近零丁洋舵工把持不定傾覆中流貨物盡付東流水手數人賴救生船拯起亦不幸中之幸也○軍憲都統示期本月朔日起至望日止親赴東門外燕塘墟操演大砲八旗官兵早已預備矣○督憲命黄埔船廠製造兵輪一艘名曰廣順現已告竣委鳳叅戎前往騐收○初二日有甲乙二人遇諸會仙街因索宿逋以至口角繼而忿不能釋致成鬥毆巡勇見而執之帶回保甲局局員訊係細故立卽釋去並申飭巡勇毋得妄自拿人○補用同知梁司馬謙經濟才優久爲瓊州府謙太守所賞識太守現在兼護道篆政務殷繁遂禀請藩憲調司馬往瓊差委藩憲允之業已下札矣○初二日善後局撥出協濟西省餉銀二萬兩委黄别駕贊勲解往龍州交蘇營兌收○大挑知縣劉大令鎭瀛奉藩憲札委辦理礦政局文案業於初一日進局矣○端溪書院爲兩粤育才之所定例每年十一月初三日甄别今歲督憲欲整頓院規故將試期緩遲數日然士林中人不免望穿秋水矣○順德羅主事家勸掌教羊城書院閱十餘年品學兼優十林仰之如泰山北斗鬥下士掇巍科者指不勝屈現以年老力衰告辭講席聞上憲擬聘廖太史廷相爲山長云○張香濤制軍蒐得秘書數種擬于明年設立官書局刊以行世聘請浙江某太史總辦局務此舉若成嘉惠士林豈淺鮮哉○初四日有犯人十數名押赴法塲斬决四營防兵沿途護衛中有會匪三名斬決後將首級解回犯事地方梟示○初四晚初更時警鑼亂擊其聲鞺然登高望之火光炎炎紅徹霄漢少焉水龍絡繹而來汲水灌澆旋卽火滅烟消人聲漸息翌日訪悉河南南村失愼燒去房屋十四椽幸無傷斃人口云○初五日爲運憲王都轉壽辰屬下官員紛紛晉祝都轉一槪謝絕署内並不設筵 
[袁江錄要]  
　　趙邑侯出示錢漕槪由櫃收不經糧差之手並酌定限期遍爲傳示且視鄕農之勤奮者酌給賞銀是以鄕農踴躍輸將不煩催納云○每當冬令必有匪徒放火乘人忙亂搶刼資財誠可恨也兹保甲局先事預防查案示禁並諭令居民不時擒拿送官懲辦○東省水災未已上憲命各屬勸捐趙邑尊慨捐廉俸五十兩俾紳董聞風興起現已集有成數亦可稍甦涸轍之魚已○王大宗師試畢後於本月初五日巳刻起馬因徐屬仍歲科並試故先按試江甯云○善後局提調萬少雲司馬幹練精明漕憲倚之如左右手今秋因患瘧疾纏　至今近　喜占勿藥於上月二十四日赴漕轅銷假矣○許方伯仙屏由河南臬司簡授江寗藩司本月初五日憲節過浦便道拜謁漕憲旋解纜南行○某甲跛一足不良於行日售零星舊貨以餬其口其苦亦可知矣某夜三更時突來匪徒五六輩按其軀禁其口搜羅其所有直至席捲一空始揚長而去保甲巡兵過此疑其家有别故遂不入問又某裁縫店突於某夜有三五輩叩門而入與談風月乘間抱其羊裘不别而去以上兩處皆與保甲局密邇　賊之胆大如天耶 
[漢皋雜獵]  
　　日前有英國兵輪駐泊江上至初七日下午二點鐘江漢關停辦公事各西商挈眷至賽馬廳登樓瞭望須臾英兵齊集由波樓舘西人執旗督隊令各更衣脫履共賽奔馳先至者賞銀有差旣復抛擲木彈以遠者爲佳更以數十英商緊握一長索令英兵若干名拽其一端以角力之强弱事畢行賞英兵無不歡呼稱謝至日暮收拾而還是晚復就舟中沽酒暢飮蓋卽滬上所云賽力也○塾師劉某在漢口熊家巷後道心堂善局内設舘授徒絳帳宏開經蒙並授門墻桃李頗覺欣欣向榮有某生文理尚佳將有采芹之望性耽豪飮誦弦之暇時時沽飮　頭大有醉後不知身是夢滿身花影倩人扶之意本月初四日劉有事他往惟諸學生右午餐　團竺一堂觥籌交錯酒　　熱太聲狃拳　　　 
 
 

Page 3

 
 
罄疉空方纔撤席該生體素怯弱未幾卽氣喘聲嘶四肢無力同人見勢不佳急覔醒醉丹灌服延至黄昏時節一命嗚呼矣其父母聞耗痛哭失聲備棺成殮世之耽于麴葉者其以此爲前車之鑑乎 
[潯陽雜誌]  
　　九江府王信甫太守親試文童所延閱文之幕賓多係知名士棄取一秉至公士論翕然○朱春山鎭軍之公子前回安徽原籍應童子試經貴文宗取入泮宫現已回九江鎭署連日藍衫雀頂往各衙閂拜客見者咸謂鎭軍有子矣○龍池寺旁有妓名秀英色藝雙絕爲湓浦諸妓之冠以故逹官鉅賈咸以見一面通一言爲樂有某君者浙人也年少貌美風度翩翩爲某縣司會計有時輙作北里之游與秀英尤　每賞大白狂浮小紅低唱唱柔捕　　　　　　　所費纏頭不可以數言而某君遂於今秋得消渴疾縣署清嚴料量藥餌殊有不便乃下榻城隍廟中病骨支離奄然欲絕而尚不能忘情於秀英也及倩青鳥使喚意中人至則已不能語惟執手嗚咽而已逾時遂絕此眞甘爲情死者矣未識秀英於此又將何以爲情 
[會操誌略]  
　　昨日本埠西商團練兵與英兵船水師會操頗爲熱閙本館友人與寓目焉先是下午一點半鐘英國大兵船名湛比思調水師約一百五十名上岸隨帶大砲兩尊皆口徑三寸又一小兵船名墨爾林亦調二十名登岸以大兵官包勒忒領之列於二馬路黄浦灘邊團練兵約八十名帶礮三尊亦口徑三寸均於是時在英工部局空塲取齊拔隊至浦灘二點鐘時兩軍相遇團練兵官瑪禮孫欲以團兵讓與包軍官統帶包不受轉以水師分與團練兵官遂由大馬路向西至跪馬塲合隊操演礮聲隆隆槍聲歷歷又演便刀等技演畢乃作合陣攻敵之勢雖所放多係空槍而擊剌攻禦殊爲認眞兩軍相對一則不退分毫一則實力抵禦大有似乎殺傷擒獲追奔逐北情狀陣勢離合變化各極其妙園使敵不能支剿除净盡四點半鐘然後收隊而返斯時馬隊在前礮隊在後繼之以西樂團兵水手如雁之排如驂之靳仍回原路次第秩然當水師出隊時帶有軟輿盖軍中所以舁陣上受傷者比其反也軟輿仍空諸所有則是軍中無一人傷而敵已盡摧矣似此軍威殊爲雄壯惜團兵僅出此數若全數皆出則計有三百餘人曁曁戎容當必更有可觀且近來團操頗不若從前之勤而其壯勇已如是設再一勤練則匪徒必更聞而喪胆庶幾鋪戸居民均可高枕而臥也其操時華人之往觀者緩帶輕裘好整以暇鷺翹鶴跂約有數千人諸校書更高駕馬車約所歡者馮軒縱覽西國男婦小孩亦頗如雲如水車轔馬蕭長途絡繹盖眞洋洋乎大觀也 
[販私拘押]  
　　前晚招商總局函致法捕頭備得祿稱富順輪船現由廣東回滬船主偵知水手人等私帶軍械硝磺等違禁之物請於船到時遴派探捕守在碼頭將人拘押捕頭得信遂密飭包探嚴頌眉王榮培督帶夥役協同各西捕於昨日天未黎明齊在碼頭守候法界會審委員翁子文太守亦接得招商局總辦馬眉叔觀察手函謂富順船上裝有粤東散勇若干名且水手夾帶違禁之物到時請卽派人彈壓太守當卽派會捕局勇曹錦堂陳桂荃顧阿榮孫寳生王福等至金利源碼頭與包探併在一處候至九點鐘遥見瞭臺上龍旗招展悉富順業已進口卽知照小東門捕房捕頭督率包探西捕次第而出排列碼頭兩旁鐘鳴九點三十分該船已到十點鐘傍岸嚴王兩包探卽上船謁見船主說明來意又與該船買辦繙譯會晤詢悉在船水手火夫庖丁共三十四人通同携帶私貨嚴包探恐寡不敵衆難免無逃逸等情船主曰不妨因將三十四人悉數喚至船面告以今將爾等暫送捕房衆人見船主吩咐不敢不依船主卽指交包探收管包探恐其走失自相商議於其登岸時一立船上一立岸邊兩面看管及旣登西捕欲結其髮辮衆人大譁謂我等並不犯法爲何結辮乎嚴包探見勢甚洶洶隨慰以好言謂船主使爾等至捕房不干我等之事爾等旣不願結辮亦屬無妨隨與西捕說明押至小東門捕房留押十八人而以十六人解送大捕房管押時已午前十一點三刻矣至所云軍械硝磺包探並未查搜大約由船主買辦等人經理請俟明日探明再述可也 
[火頭反噬]  
　　本報曾登南巿太平碼頭某姓羊毛行火警兹悉該行房屋與某姓蒲包店毗連事後羊毛行謂火由蒲包店起因火星飛入伊家致兆焚如之禍蒲包店主不服邀請隣居並喚到十六鋪地保與羊毛行評理經人觀令羊毛行主以香燭服禮事乃寢息至前晚黄昏時蒲包店中又兆火災烈燄迷漫目爲之眯隣人急爲救息然屋椽門檻均已烏焦矣迨火滅蒲包店主婦又謂火起于羊毛行因赴行中吵閙羊毛行主謂爾家失火累我失去物件良多約計洋蚨二百餘翼爾不賠補反敢剌剌不休耶以致口角紛爭未經了結想世無魯仲連其人繫鈴解鈴當還倩火德星君排解也 
[節外生枝]  
　　周某向孀婦朱顧氏索洋該氏着子朱少谷清理以至扭赴捕房經蔡太守送縣辦理等情已詳前報前日縣署帮審委員王司馬提集訊供朱顧氏稱此洋雖由小婦人所借然實係少谷姊妹婚嫁之資理應少谷料理少谷供此中糾葛我均未知惟伊婿張連生錢嘉祿兩人深知底細司馬謂案已訊明該氏何得又生枝節姑候傳到張錢再行核斷 
[假官看管]  
　　王維榮等四人環控朱析卽朱子規欠洋四百二十元一案縣訊交保各情均已登之前報前日帮審委員宋二尹升堂集訊原告伸訴前因朱堅稱並無借洋之事王等實係拆梢王等同稱當朱借洋時自稱卽補知縣欲去引見苦乏川資我等因湊給洋銀四百二十元迨後見伊逗留不去暗中查訪始知寔是假官二尹謂朱曰爾假冒官員已屬罪無可逭尚敢借洋圖賴乎遂飭管押追繳朱一再求恩二尹始改爲交差看管 
[英界公堂瑣案]  
　　包探顧阿六稱前有水手雇坐馮金泉之東洋車馮見水手巳醉推至八仙橋荒僻處通同張雲和攫取裝内洋八元報由捕頭派我查明馮張二人拘案請辦該水手申訴前因馮金泉供江北人租王禮勤之車餬口當日有醉水手雇坐我車往八仙橋我知西語當有東裕麻子代爲傳語并爲我帮推因水手不能指定去路東裕麻子起意攫洋八元給我二元張雲和供十月下旬在三洋涇橋遇見馮金泉東裕麻子適有水手雇車囑其快推是以帮助後因水手醉臥車上東裕麻子卽摸銀洋將水手推出易繙譯謂西國水手往往遭車夫欺侮情殊可惡今旣獲案請爲重辦蔡太守深以爲然隨判馮張各責二百板再發捕房各押一年飭捕房包探緝供出之東裕麻子到案懲辦○張金和稱在德和洋行爲買辦昨在路突遇凌徐氏等將我毆打因憶該氏前租我行房屋當令搬移因此挾怨然不應在路行兇幸逢巡捕拘案該行西人投案聲稱該氏旣有租房轇轕儘可理說豈容行兇凌徐氏供丈夫巳故曾租德和行房屋開　髮鋪並未欠伊房租因房屋翻造暫遷今已工竣仍圖搬進不料被對鄰之蠟燭店挖租不許我開店况丈夫之靈位及箱籠等不知放在何處曾經控案蒙批清理爲向理說不敢行兇王張氏供張與凌徐氏因租屋口角我祗解勸詎被一併拘到案張又稱該氏之家火均在請着人往取蔡太守隨飭兩造妥爲理處及退出該氏等又向張尋釁由巡捕復將該氏等拘至捕房○朱阿全稱遭著名流氓嚴阿龍拆梢今又被硬剥馬褂適逢巡捕拘案嚴阿龑供爲裁縫與朱相識因被欠錢向索口角不敢剥伊馬褂蔡太守以嚴阿龍疉經訛詐判發捕房管押二月○陳阿亞稱開烟館高有裕等來吸烟竊去洋烟筒三枝報由捕房包探拘案贓尚無着高有裕供前日同揚州人余姓到該烟館我未竊烟筒惟余姓不知何處去蔡太守飭捕將高帶回查明有無贓據二面着同指拿余姓到案再核○蔣炳紀稱失竊自鳴鐘一架報由捕房緝獲人贓送案請辦陳德行供認行竊蔡太守判陳發捕房管押一月贓交蔣領 
[法界停訊]  
　　昨日禮拜四祁繙譯别有要公遣人商請翁太守停訊一期 
 
 

Page 4

 
 
[法界捕房記事]  
　　昨日午前包探嚴頌眉王榮培因公由浦難回見有第一千三百八十三號東洋車一輛中坐一十五六歲女郎手握青蚨數百文行至金利源碼頭女郎欵步下車欲前又却問以何往答稱欲往鎭江是時人多口雜囉唣不堪車夫則添索車資聲色甚厲包探見其來歷不明飭車夫送女郎至捕房捕研詰之下初則言語含糊繼稱鎭江人十五歲業已許字曾得財禮洋數十圓不料被人誘至滬上墮入烟花刻因不願爲娼附輪回去有客給洋三圓作爲盤費祇以不識路徑被拉至虹口旋又折回車資出遇二百八十文詰其下落則低頭靦覥不肯直供車夫稱祇取車資一百五十文捕頭着將女郎暫押候解公堂訊判車夫無干省釋○前日小東門外有小工多人因事口角爭閙之下繼以揮拳中有一人擊破頭顱血流不止經巡街捕拘住三人解歸捕房管押諒於明日解訊也 
[上海北巿絲業會舘籌賑公所施少欽經解順直賑銀棉衣啓]  
　　謹啓者今解直隸順天水灾第四批賑捐庫平銀五千兩向元豐玖票號匯兌價一零九四解出規元五千四百七十兩并解第六批棉衣三十七包計一千五百件其匯票公文號信初七日託海晏輪船帶往天津棉衣十一日託普濟輪船帶往天津匯票棉衣一併轉交廣仁堂代解飭交寳坻縣放賑局施子英四小兒領放○附啓者疉接放賑諸君飛函山東順直兩省本年水災浩刦較之昔年更大現因官欵支絀全賴南省善士格外施恩際此嚴寒兩省億萬災民無衣無食飢寒交迫勢有得賑則生不得則死者萬望各省大菩薩再發慈悲解囊樂助仁漿義粟源源而來積陰德於後賢福田廣種霑仁施於災庶中澤回生兹因天津末班輪船指日封河先行赶解函山東由烟臺轉解還有輪船開往擬本月二十左右起解如蒙各省善士樂助務請從速賜下一併彚解謹代兩省萬萬生靈狂呼救命能提出水火誕登袵席皆出自各省大善士仁人所賜也登報奉聞謹呈公鑒[  施善昌拜啓十一月十一日]  
[蘇省撫轅抄]  
　　初四日候補同知杜元福禀辭奉委解餉赴金陵候補縣丁宗儒禀知奉委北路總巡差錢維崧銷假奉飭赴滬公幹滕恩沛吳江查　熟田畝回費鴻年　知奉委赴太倉衛公幹屈泰清青浦崑山公幹回○初五日丙戍翰林院庶吉士丁良翰山東人自籍來指分江蘇試用典史翁壽昌浙江人由京騐看來省禀到前署蘇臬憲朱之榛辭行赴上海有於明日清晨起程○初六日府經歷孫毓藻縣丞何金凱均禀知奉飭派蘇差委劉煒禀知遵飭調赴淮揚道轅差委卽辭○初七日臬憲張諭每逢三八日接見現任府廳縣及有公事面言各員無公事者自十一日起日請見十二位先一日知會十點鐘齊集至發審巡查各局委員如有公事不拘三八早晚隨到隨見等因○初八日朱宜振禀知奉善後局委騐收修理南藥庫並府監工程祁德昌謝飭知請補丹徒縣缺陳廷璐謝飭知請補贛榆縣缺府經歷吳吉麟縣丞魏本立主簿柳汝霖均禀知奉飭分寗差委　九沈憩南禀知奉飭派蘇差委○初九日候補縣陸嘉榖震澤復勘荒田回並奉飭知河運事竣仍留發審局差從九張鼎銘禀知奉飭派蘇差委○初十日候補府潘學祖禀辭赴江北寳汜河運局候補道庫大使姚紹生禀知交缷代理震澤縣平望司巡檢事回指分江蘇新班先補用縣丞陳慶銜廣東人試用巡檢章世傑浙江人均禀到從九沈源淇禀知奉飭分蘇差委 
[浙省撫轅抄]  
　　十一月初二日記名總兵劉祥勝禀知挑挖濠河本日督勇從軍裝局後東首開工○初三日候補府淮紹同知薛贊襄禀奉藩司赴任禀見叩謝署西安縣饒雲鵬禀見辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月初六日京報全錄]  
　　宫門抄○諭旨一道錄前○發抄旨四道○陜督譚奏請揀員升補守備摺○浙撫衛奏裁减營勇關濬河道片○鄂撫譚 
春夏二季牙帖釐金收數摺○楚督裕等奏爲南漕掃數全完各員請奬摺○都統榮等奏應修工程請飭查勘摺○陜督譚奏奏爲懇恩賞給匾額摺楚督裕奏籌撥甘餉業經籌解片○十一月初六日吏部翰林院八旗兩翼值日無引見○畢道遠等前往西陵請訓○湖北按察使福潤到京請安○耀年續假五日○召見軍機福潤○發抄沙克都林札布代奏新襲札薩克親王索特納木札木柴謝恩奉旨知道了欽此○又委署主事景秀等補帮辦章京等缺奉旨着照所請該部知道欽此○杜嘠爾奏台吉索諾木庫林請假奉旨該部知道欽此○李秉衡奏遵查勦匪文武改奬奉旨該部議奏欽此○○頭品頂戴陜甘總督臣譚鍾麟跪奏爲揀員升補要缺守備以裨營伍恭摺仰祈聖鑒事竊臣接准兵部議覆寗夏鎭標後營都司員缺准以王有德　補所遺凉州鎭屬土門堡守備員缺迅揀儘先合例人員請補等因咨行前來臣查有花翎儘先都司俸滿寗夏鎭標後營千總藺廷貴營務講求辦事勤奮以之升補守備實堪勝任合無仰懇天恩俯准以藺廷貴升補凉州鎭屬土閂堡守備員缺以裨營伍如蒙俞允應請敕部先給署札俟防務一律告竣再行給咨赴部引見以符定制除該員履歷清册俟查取至日另咨送部外謹會同甘肅提臣周逹武合詞恭摺具奏伏乞皇太后皇上聖鑒訓示訓奏軍機大臣奉旨兵部議奏欽此○○衛榮光片再浙江省陸續裁减營勇以節經費前撫臣造册奏奉諭旨該部知道欽此欽遵在案查親兵新右護軍右兩旗調省開濬河道派管帶楚軍程中營記名總兵劉祥勝統率加給統領薪水復經前護撫臣許應鑅附片奏明並咨部各在案兹該兩旂巳改派接濬餘杭南北兩湖因工浩大又添調親兵新前旗護軍旗合濬北湖該四旗均歸總兵劉祥勝統率又派委管帶楚軍右營記名提督何紹彩統率楚軍左營寅字左寅字右兩旗挑濬南湖均於十月初一日起率所統各營旗分投挑濬加給統領公費又原設海標練軍右營一軍於八月初一日起分步兩旗一名海標練軍右旗委海標右營遊擊梁廷爵管帶一名台協練軍右營仍歸署台州協副將韓進文管帶所有前項加派統領及練軍分旗緣由據防軍支應局司道遵照新章詳請奏咨立案等情前來臣覆查無異除咨部查照外謹附片陳明伏乞聖鑒謹奏軍機大臣奉旨該部知道欽此○○頭品頂戴湖北巡撫調補廣東巡撫臣譚鈞培跪奏爲湖北省光緒十二年春夏二季收支牙帖厘金銀錢數目恭摺具陳仰祈聖鑒事恭照同治七年十月欽奉諭旨厘金報部章程著照兩淮鹽厘格式每年分兩次奏報等因欽此欽遵辦理前已據牙厘總局將四柱清册造至光緒十一年十二月底止詳經臣及前任各撫臣會同督臣恭摺奏報在案兹據湖北布政使蒯德標會同總辦通省牙厘司道詳稱自光緒十二年正月起至六月底止除洋藥厘稅銀兩係另儲聽候部撥應另案造報外貨厘舊管項下實存巿平荆沙銀九千七百二十一兩九分六厘零新收項下實收牙厘米榖藥土坐票捐共巿平荆沙銀三十二萬三千六百九十九兩二錢七分四厘零又收牙厘米榖厘錢六十二萬五千一百二十八串一百三十四文開除項下實解湖北鹽道轉發長江水師十一年冬季分尾批並本年春季分及截解夏季分共計庫平庫色新寳銀九萬五百兩合巿平荆沙銀九萬五千一百一十一兩八錢八分實解湖北藩司湊撥甘肅新餉巿平荆沙銀六萬兩實解湖北善後總局巿平荆沙銀一十二萬三千七百四十二兩五錢三分三厘零又奉奏准支給春夏二季善後局委員薪水雜用銀五千一百三兩六錢巡防保甲員弁薪水經費銀一萬一千三百七兩發審委員薪水經費銀一千六百二十兩武職操練弓箭月課奬賞銀二千八百二兩救生紅船水手口粮經費銀二千八百八十兩又提牙厘各局局用八分經費銀二萬五千八百九十五兩九錢四分一厘零共支巿平荆沙銀三十二萬八千四百六十二兩九錢五分五厘零實解湖北善後總局錢五十七萬五千一百一十七串八百八十二文支給牙厘各局局用八分經費錢五萬一十串二百五十二文共支錢六十二萬五千一百二十八串一百三十四文除解支外仍存貨厘巿平荆沙銀四千九百五十七兩四錢一分四釐零歸入下半年造册報銷等情造具清册詳請奏咨前來臣覆核相符除將清册咨送戸部戸科外理合會同署湖廣總督臣裕祿恭摺具陳伏乞皇太后皇上聖鑒謹奏軍機大臣奉旨戸部知道欽此○○頭品頂戴署湖廣總督臣裕祿頭品頂戴湖北巡撫調補廣東巡撫臣譚鈞培跪奏爲微臣漕南等欵奏銷前掃數全完之員懇請奬叙恭摺仰祈聖鑒事竊照鄂省近年以來起解漕折京餉揀運米石及支發滿緣各營米折全賴漕南等銀徴解踴躍庶免貽誤其催科勤奮依限完解之員應經奏請奬叙均奉俞允在案兹據湖北布政使蒯德標督糧道李麟會詳稱本任興國州知州宋熙曾前在興國州任内徴解糧道庫光緒九年隨漕正耗銀三千九百三十兩五錢八分九厘驢脚正耗銀九百九十六兩八錢七分六厘漕糧正耗米折銀一萬二千八百三十三兩一錢七厘南漕正耗米折銀一萬二千三百七十四兩四錢七厘通共徴解糧道庫銀三萬一百三十四兩九錢七分七厘均於奏銷前一律如數全完等情詳請奏奬前來臣等查該員宋熙曾經徴漕南等欵合計在三萬兩以上於奏銷前掃數全完實屬催科勤奮自應專案請奬合無仰懇天恩俯准將本任興國州知州宋熙曾照例給予加一級以示鼓勵謹合詞恭摺具陳伏乞皇太后皇上聖鑒謹奏軍機大臣奉旨該部議奏欽此○○奴才榮毓溥芸懷塔布跪奏爲應行修理工程請旨飭交工部查勘恭摺奏聞仰祈聖鑒事竊奴才等恭查陵寢每年歲修案内遇有情形較重應行修理者遵照工部原奏歸入另案奏請交部查勘辦理查上年另案奏報各項除已經估修外尚有未修處所兹據各衙門該管官册報上年奏報未修曁本年現查修處所均係情形較重應行修理之工奴才等親往覆勘皆與所報相符理合恭摺奏請敕交騐收本年歲修工程及查勘明春應修各工臣詳細查勘是否應修之處應由該大臣奏明辦理謹將奏報未經修理本年現查應請修理各項工程情形分繕清單恭呈御覽俟命下之日欽遵辦理爲此謹奏軍機大臣奉旨工部知道單三件併發欽此○○頭品頂戴陜甘總督臣譚鍾麟跪奏爲據情籲懇天恩賞賜匾額以昭靈貺恭摺仰祈聖鑒事竊據藩司詳准甘凉道府申據張掖縣轉據紳耆張炳文等呈稱甘州府城西南七十里黑河口舊有龍王神廟每遇亢旱祈禱立應士民久沐恩膏無由報答仰懇轉詳奏頒匾額以昭靈異又准平凉道府轉據平凉縣知縣陳延芬禀稱上年夏初雨澤愆期設壇祈禱靈雨甫霖忽被霾風吹散旱象將成恭詣龍王廟默祝卽日大雨滂沱麥秋得以收穫轉歉爲豐請敕加封號並頒給匾額以答呈庥又准安肅道詳據高台縣轉據士庶盛應祺等禀稱高台城隍廟歷著靈異當同治間逆回兩次乘夜攻城勢甚危急將及天明賊衆忽紛紛逃逸旋有被獲者僉稱正值盤旋上城瞥見城頭旗幟密布有紅袍金甲神往來指麾聲威雄壯賊衆驚遁光緒五六兩年飛蝗過境鄰封被災該懸率紳赴廟祈禱蝗竟翔而不集禾苗無害紳等祈報情殷聯名懇請轉詳奏請封號頒賜匾額以彰崇祀又准甘凉道府詳據永昌縣紳庶陳文熊等呈稱同治八年及十一年賊犯永昌咸賴城隍神威靈顯赫屢遏賊鋒縣城卒保無恙士民稱道不巳懇請敕加封號以順輿情又據禮縣知縣雷文淵詳稱該縣上年夏雨愆期禾稼枯槁官民惶恐恭詣湫山龍王廟祈禱甘霖立沛不徒夏禾勃然興起入秋以後雨暘時若禾稼益盛民慶豐收據闔邑紳耆懇請頒賜匾額各等情前來臣維廟祀正神能禦災悍患有功德於民者例得請封兹據轉詳各情合無仰懇天恩俯准頒給各廟匾額並敕加平凉縣龍王及高台永昌二縣城隍各封號以答神貺而順輿情謹繕摺具陳伏乞皇太后皇上聖鑒訓示謹奏軍機大臣奉旨已錄○○裕祿片再承准軍機大臣字寄光緒十一年九月二十五日奉上諭戸部奏籌撥甘肅新餉一摺等因欽此業經欽遵四次籌解共銀二十萬兩嗣准陜甘督臣譚鍾麟來咨以甘肅需餉孔急由天成亨商號撥用庫平銀十萬兩於湖北省應協十二年新餉内就近分期兌還等因復經兩次籌撥銀六萬兩交給該號具領附片奏報在案兹據湖北布政使會同善後局司道詳稱在於鹽課厘金項下籌撥庫平銀三萬於九月二十六日仍交漢鎭大成亨商號具領匯解赴甘肅藩庫交收以期迅速其餘應還該商號銀四萬兩現亦於鹽課厘金項下籌兌歸清所有奉撥本年廿肅新餉銀三十三萬兩業已埽數解清等情詳請奏咨前來除分咨外理合會同湖北撫臣譚鈞培附片具陳伏乞聖鑒謹奏軍機大臣奉旨戸部知道欽此 
 
 

Page 12

 
 
[倡立粤省公會議]  
　　一議此會一百萬份用竹籌一百萬枝每枝書明會友堂名字號將籌攪匀用大桶十個分載每桶外皮分寫甲乙丙丁戊己庚辛壬癸十字又用長竹籌五十枝内書分籌載桶執事一枝抽籌報名執事二枝其餘四十七枝均書一吉字放在大桶内准經　做會一千份之友撥五友赴大堂抽籌抽有執事者各司其事又用錫筒一個裝載甲乙丙丁等拾籌照前攬匀由總理到堂當衆抽籌如抽得乙字者在乙字桶内所裝之籌抽取一萬五千枝裝載大木桶内攬匀之後又用大錫筒一個裝載一百五十名彩銀號簽分放大堂東西兩旁先　會籌一枝後抽號簽一枝將一百五十枝號簽抽畢立將得彩名號標貼大堂以便週知所有得過彩銀本利之一百五十名及得回本利之一萬四千八百五十名均作了結下屆執會與其無涉執事人每名致送銀員以酬其勞一議本局事務紛繁必須公正殷實之人經理其事始能久遠兹議用正總理一人副總理一人值事十人經理會項事務以專責成遞年於開會後一日各書誓章於神前焚化以表無私一議集益會份專以會簿爲憑各會友務宜始終其事不得將會簿私押他人倘有遺失及燒毁等事立卽赴局報明會簿字號會友姓名以憑標貼總局門首俟下屆截止收會之後無人赴局瞞供會份卽由失簿之人邀同保人赴局書立保約交局存據方准補給會簿收執以昭愼重如有人瞞供卽知會本會人赴局查詢明白分别辦理倘有恃强勒取補給會簿定行送官究辦一議代收會份銀號分省城十家香港十家每家保舉勤愼店夥一人屆期赴局代收會銀遞年每會每人送辛金銀大員以酬其勞一議本局一切事務均責成正副總理值事經管以專責成毌煩官吏經手以順輿情一議撥送廣東全省在京當差之京官旅費銀三十萬兩暫存銀號生息或置産業以垂久遠遞年所收利息按年寄交京官公議分送津貼旅費一議收存會銀除派回各會友本息彩銀外所餘銀兩爲數甚鉅議在省城内開設中國銀行一間禀懇督撫大憲奏請上諭准子本會商銀行備具銀票錢票呈請藩憲加蓋印信給回銀行使用並請出示曉諭各府州縣通商口岸墟塲巿鎭一律通用以便商民一議遞年開收會期禀請派撥兵勇二十名赴局彈壓每名每日給飯食銀一錢帶弁二員每名每日送酒資銀三錢香港安泰公司獻墀何崑山謹啓 
[恭祝施少欽封翁六旬大慶壽禮移賑來函照登]  
　　少欽大善長仁臺大人閣下逕啓者前閱報章悉我善長六秩華誕以公齒德尊崇遐邇欣仰固宜製錦徴詩稱觥祝嘏然非公所樂也今知將壽禮移賑災區錫類推恩何殊躋堂獻壽倡一時之盛舉嘘萬姓以回春卽覘福地仙儔作熙朝之雅望將必恩章寵責綿世德之清芬翹睇南弧傾忱上頌敝堂心儀善舉步效後塵謹奉大小新棉衣二百件分裝四包作爲壽禮聽從施解荷我公之福蔭被災庶以祥和專肅蕪函敬請德安並賀壽福不戬[  漢鎭敦實堂救生總局衆司事頓首拜祝]  
附啓者敦實堂諸善長大人閣下接奉瑶章並拜領新棉衣二百件隆儀寵賜愧何克當承樂善之宏施移災區以助賑在諸善長仁慈慷慨捐巨欵以輸將在鯫生虚度誕辰荷高情而滋恧赶卽併裝彚解俾免號寒得叨集腋成裘咸懷挾纊肅申謝悃敬請善安諸希惠照教弟施善昌頓首拜上十一月十二日 
[上海三馬與昌恊賑公所陳竹坪經募山東直隸賑捐兼勸棉衣十一月十二日第四百七十八次清單]  
　　新册嘉定喬泳興梁國氏經募張華生洋五元朱勤愼堂洋五元銅洋一元永謀順遂洋一元梁國存銅洋一元以上四戸共洋十一元銅洋二員俱助棉衣捐○新册順記經募魏源修洋四元武功氏隠名氏梁溪頴川氏各洋二元以上四戸共洋十元○新册裕昌泰號瑞記號經募敦素堂洋一元無名氏錢五百心田子明彩兄平安竹報無名氏周聚昌萬壽無疆海屋添籌各四百熊祥弟三百虞聖哥葉蓉堦子青嚴桂林各二百葉聲甫一百五十周萼樓厚　德基德與小樓昌後福餘德媛德懋保平安保昌厚萬有緣萬倍利康逢吉幼甫堂成人美張灝波王文齋各一百助佛朗我五十以上三十四戸共洋七元○新册瑞泰木號銅洋十三元○新册河間氏超度亡兒洋一元半可求齋洋半元共洋二元○新册乾太豐募無名氏錢一千文又錢四百蔣古記程雲記郭坦記莊坤記張榮記王六記徐潤記李子記性記畢思記康榮記沈少記吳少記錢念記周杏記各二百文以上十七戸共洋四元錢二百文○新册萬泰莊洋三元○松江平安是福齋主人因女病全愈完願第四次續助洋廿元姚江寳源典洋十元姑蘇張天茂酒店經募李品山求子女向上學好四時無病洋五元○無錫張仁茂木行交來金匱縣東湖鎭吳秋涯善士經募塔册怡記吳寳儉堂大元堂各洋一元劉尚晁吳洽順各洋六角有心無力承緒堂楊吳立成萃豐顧旭齊浦恒豐胡忠順無名氏安永堂吳衡瞻文枚各洋五角高湧盛源盛嚴順興何裕隆唐恊興吳晴帆各洋三角顧厚卿高湧源吳文三各洋二角以上廿五戸共洋十二元○陳　隠洋十元求安草堂衆友人節省零費移賑洋四元不書名祈保父病速愈洋二元張綠初先生書潤移賑洋一元八角又洋四角五分蔣理卿得彩移助洋一元○本日共收英洋一百另大元内棉衣洋十一元外銅洋十五元小洋十二角半錢二百文合併聲明 
[鎭江電局代收順直山東賑捐十月分清單]  
　　上元縣陳募一百五十一號册夏雨田顧鶴山一元一百五十二號册倪潤卿一元一百五十三號册聊代兒孫種福田六元一百五十四號册江義和五千文一百五十五號册鳬山無名氏鳬山隠名氏無名氏金鰲亦樂居士安樂堂安樂室六戸各一百文王善安五百文皖南安樂子二百文無名氏七十文鳬山隠名氏無名氏各五十文無名氏三十一百五十六號册崇本　孟和致堂甘兩戸各一元一百五十六號册槐蔭堂王五元一百五十七號册袁錦春李茂源張發魁方金玉金長清王太馬原田馬紹基鄭雲程李少亨陳啓春龐廷標蕭晉臣張　發宗玉廷張裕廷王玉龍談文安翁保和徐匯川吳炳煵二十一戸各二百文王明元陳恩榮馬善之劉灼元張金章陳德珍六戸各一百文一百五十八號册哈泰五百文錢鑑堂方長發方永福三戸各三百文劉鑫垣三治元高洪聲徐則胡周啓元張有根談鑫培許樹之謝文淇吳元桂十戸各二百文徐載之一百文一百五十九號册禮房任　庭五百文戸房郭潮福二千文吏房工房閻竹坪兩戸各錢三百文一百六十號册金陵驛兩戸共八千文無名氏十戸一千八百文號房五戸一千二百文總記六百文吳記仝記兩戸各二百文朱記一百文以上共來洋十五元錢二十七千七百文○吉盈豐募八十老人順直賑二七寳三百五十兩又另記廿兩○丹陽縣凌募三百三十六號册王承蔭六元韓朝桂五千文鹽公堂銅洋六元德大醬園又二元三百三十七號册匡錦泰十元不書名五元義昌恒函不書名三戸各二元不書名一元陳國儒十千文陳蔭四千四百五十文不書名四百文三百三十八號册孫愛山十元正記義記兩戸各二元華記一元以上共來英洋六十九元銅洋八元錢一千二十文○兩淮運商銀一千兩零○香港電局募楊泗和二大元朱維舘養順源宋雨楠王源茂四月各一大元　郁哉賴源賴盛李生光陳森裕鍾仁昌李嘉晉黎北卿張朝紀葉啓華鍾賽賢吳翔初薛蕙耘葉雨泉十四戸各一中元以上共來英洋十三元○鎭江府憲福發丹陽縣凌募滬字册粤振移助九十七元　四元錢八百三十七文○于德甫兄來板閘祥茂手蕭子翁募梅花冰月樓宋二元盡心氏三千文謙益棠蘭二千文恭壽堂韓六可堂王淡修堂屠積善堂許大樹堂馮五戸各一千文○丹陽無名氏二二十元洪泰李一元○除將鎭江府憲福發到丹縣凌移助欵俟册到再行入帳詳登申報外共收銀一千三百七十兩英洋一百二十元六七七五合銀八十一兩三錢錢三十八千七百二十文折寳錢三十八千文六五一合銀二十四兩七錢三分八厘銅洋八元仍寄陳與昌鎔化助振大共收銀一千零四百七十六兩三分八厘○　運商自解金陵振捐局東　銀一千兩零敝所解東另恤銀一百　興揚所會解直　庫平銀一千兩補前後兩次鎭所補直賑庫平水十九兩八錢大共支銀三千一百十九兩八錢○連前净墊二七寳十九兩五錢六分一厘九毫 
[上海北巿絲業會舘核奬籌賑公所施少欽經收山東順直賑捐十月十九二十二十一二日弟一千一百七七十二三四五次清單]  
　　永康氏指助直隸山東兩處九八申規銀一千兩益壽堂指助直隸山東兩處九八申規銀一千兩春風座主人求舊疾速愈諸事稱心洋三十元虎林仲常洋二十元竹器副芬氏保平安十元朱仲美募由松江恊源局來下元勉省齋求子病速愈合家平安五元　不留名爲妻産後平安由太食永義昶局來四元吳少室許愿求夫病痊洋三元醉墨氏求兒養病速痊質衣移　由崑山協源局來二元無名氏由崑山縣署寄老正大局來一元姚枵記一員虎林無名氏洋一元廣生五角常熟鴻茂衣庄棉衣捐　洋六元義隆號銅洋三元三戸由致大避來○詒安縣正堂吳重番洋三十元又募吳祥雲爲子　病速愈重番洋五十元鄭旭如十元蘇雨亭三元陳湘川張輔堂和昌堂三戸各三元無名氏一元汪幼笙鄢儀庭二戸各七兌洋五元沈又菁四元陳丹九二元林無名氏一元林子青六兌洋十元孫蘂豐八元三善堂共六元李子澂林　谿黄武亭三戸各四元沈　雲陳幼箴沈策侯三戸各洋二元又募一萬二千七百四十八號救災圖同字一次册楊壽沂錢五百莫英四百許聯元三百許國瑞吳烘玉沈敬郭殷高潔胡馥廖笙邱兆章鄭炳九戸各二百許瀓一百五十許汝舟何其清陳鈞林英郭綸黄汝舟翁玉書陳盛昌許清葉翔十戸各一百共四十五戸由新泰厚號合來英洋一百五十五元以上十九日○與占　福因故友項慶雲係嚴州人今夏病姑疏無親戚遺有衣物變價移助求超項友冥福由全盛局來洋六十元閔行漱芳居士爲己病巳愈再求合家平安洋四十元又爲子病巳痊再求身體康健四十元隠名氏二十元隠名氏十四元瑞豐京莊酬京友筵移助資十元沛國有心無力子求女巧雲病速愈五元沈　卜氏求病速愈由嘉興永和局來洋四元　顧氏因夫五十冥誕懺資　助由太倉朱萃卿先生寄致大局來英洋四元陳招弟求獲日夕安眠由杭州皇誥巷陳霞起寄老福潤局來一元以上二十日○漢口無名氏求病好由永發義號來九八申規銀五十三兩七錢　啓佷求子病速愈洋一百元三畏堂馬壽儀移助二十六元袁晉三求己病速愈十元海陽補過氏祈保家客平安十元海　消灾氏祈保家客平安五元無名氏由　小塘來四元錢塘江徹臣潤資移助由順成土行來四元樹德堂由蘇州平江路混堂巷丁寄全蘇局來三元商前銓爲妻與子病求速愈三元七齡童子彭逢榮求病愈由梅里永義昶局來一元○寓公昇棉衣捐祈合行平安生意豐隆洋二十元鎭邑湯鏡如銅洋一元二戸由蛟川朱來安寄乍浦全盛局來以上二十一日○邵太夫人由徐子靜兄來洋二十元古黟蔚然舘舍汪十元李爵卿求病速愈十元浙慈鄭余氏求繼女久病速愈由義隆號來十元嘉定莊　氏求病速痊由杭省全盛局來十元徐巧榮求足癬速愈由常熟丁子延寄寳順局來一元以上二十二日 
[上海北巿絲業會舘奬籌賑公所施少欽經收山東順直賑捐十月廿三四日第一千一百七十六七次清單]  
　　隠名氏求疾速愈由漢口全泰盛局來漕平銀三十五兩合見九八申規銀三十六兩六錢六分三厘葉門翁氏求病速愈洋三十元福康誠十元十三齡童子石家樹十元仁壽堂由海鹽永和局來四元吳有春求生意順利二元王拜颺由衢州億成典寄恒利局來二元隠名氏一元○李　慶爲第病愈完愿洋十元斯安人平安酬　英洋三元銅洋二元二戸由吳江黄寄永和局來洋十三元銅洋二元○常熟丁子延孫伯涵經募祝君琴求家母及岳母諸恙卽愈洋一元由寳順局來○南通州張載之募昌字二千七百五十四號册求雙親享遐齡洋十元求雙親康健十元求雙親壽而康十元無名氏五元求父長壽求母長壽祈親永年子三戸各二元無名氏求合家平安子無名氏張禹孫四戸各一元無名氏張佩之無名氏周倚雲無名氏五戸各半元無名氏四角無名氏三角無名氏三角無名氏四戸各二角無名氏七戸各一角共三十戸由曹小泉先生合來洋五十元以上二十三日○夢花居由朱菊屏交來洋五十元潘佐君求病速愈五十元湖州無名氏由姚鑑手四十元寓杭無嗣氏求女病速愈合家平安由南元大亨來十元求安氏求子腿疾速愈由江西乾昌局來六元信記由朱安山來五元張門戚氏求夙疾卽愈由松郡婁縣寄順成局來五元吳積鑑爲女病稍瘥先繳完愿由杭州全盛局來四元戴玉照爲男病痊四元多益氏爲女病愈完愿三元榖成二元隠名氏因妻病叩許印送竈經卽痊完愿二元韓梓二元陳寳森堂一元　國榮求子病愈續助由浙寗麗寄來洋五元銅洋一元心善居施米票務助洋二十　元銅洋四元又棉衣移助洋二十元耕畬棧開倉酒席移助十元三戸由劉恒泰代交來○常州楊硯農募益順隆洋十元王廷學二元李甫齡碧梧翠竹　二戸各一元四戸由全盛局來洋十四元以上二十四日 
 
