# 1920 - 266 - 4917102

 

Page 1

 
 
   
 
 

Page 2

 
 
   
 
 

Page 3

 
 
時評 
[中國之軍隊（冷）]  
　　今日中國之軍隊無一不可以敗潰無一不可以叛降亦無一不可以譁變 
在北之段軍在南之桂軍其敗潰叛降之情形如出一轍而在段軍之殘部爲各地所收容者又無一不敗潰敗潰之後即行刦掠刦掠之後乃行擊散中國之所謂軍隊者終始如是而己 
由是以觀中國之軍隊質言之不過烏合之衆也所謂勝敗乃爲時機之巧合與否誠屬命運也所謂統率所謂節制所謂管轄所謂帶領不過一外表之名義也 
嗚呼人謂軍隊之禍國使中國而苟眞有軍隊者何至禍國若此嗚呼如斯軍隊而可謂軍隊乎哉 
專電 
北京電電閩李云迭據報告陳部潰敗桂軍獲勝所有惠州馬鞍水口等處一律恢復虎門邱渭南所部亦經盡行擊退與尊處所報情形截然不同現陳炯明全部退出河源暫駐興寗馬濟等分路環攻陳軍實有不支之勢務希分飭駐軍在沿邊一帶實力防範以免潰軍竄入至要（二十七日下午八鐘） 
北京電蘇省科米最重各縣仿浙西成案分别准减一面將匿報熟地糧賦查出補征（二十八日下午六鐘） 
北京電莊景珂電已向日商購定白米五百萬石每石價日金五十元卽日起運（二十八日下午六鐘） 
北京電災區報告秋雨已透春麥有望（二十八日下午六鐘） 
北京電本日閣議財長請以王嵩儒爲鄂岸榷運局長照准駐美公使施肇基與駐英公使顧維鈞對調已得英美同意卽發表財部决定改用元年官制駐法岳代辦報告法現總理當選法總統决去電賀（二十八日下午六鐘） 
北京電各學校敎職員因欠薪不發日内又將罷課（二十八日下午六鐘） 
北京電民生救濟會明日開成立會（二十八日下午六鐘） 
北京電鄂人會議述夏不願到任二因（一）軍民分治難實現（二）求事人太多無法對待衆以前者宜本漸進精神爲夏後盾後者宜以求事於省長心理轉爲自動的發展民治事業又地方自治草案决俟整理畢建議省會執行又關冕鈞督辦漢口商塲一致反對 
北京電漢口商塲督辦定關冕鈞（二十七日下午八鐘） 
北京電閩李電閩人對福州交涉懲兇一欵持之甚堅日使旣不肯容納惟有取消極作中日間懸案待彼方覺悟（二十七日午八鐘） 
北京電康士鐸避匿俄使署今晨已被捕（二十八日下午一鐘） 
北京電倪電請促李純接長江巡閱使任（二十七日下午八鐘） 
漢口電武穴毛旅有（二十五）夜約一營譁變大掠商民損失逹十萬經盧旅彈壓始竄散（二十八日午五鐘） 
漢口電俄領允卽交還租界俄商今日一律下半旗誌哀 
（二十八日下午五鐘） 
香港電沁（二十七）日省會林議長謁莫討論解决粤局莫已有退讓意勘（二十八）日集省議員開會聞海軍與砲臺一致謂莫不去將砲擊觀音山（二十八日下午七鐘） 
香港電沁（二十七）下午少城現飛機由空中散布傳單勸粤人與友軍同驅岑莫（二十八日下午七鐘） 
香港電昨李魏宣言略謂粤軍旋鄕遭拒迫出於戰士氣憤痛相期同盡潮嘉惠死傷山積近更要塞頻失兵氛浸及省埂五嶺精華何堪一擲福林邦平因請莫督稍示退讓（二十八日下午七鐘） 
世界路透電 
[俄波議和記]  
　　二十七日巴黎電波蘭俄國議和代表團本定九月二十五日在里加開會因俄國軍事代表主任波里瓦諾夫將軍病卒乃應俄國代表團之請展期今日開會 
[美日之交涉記]  
　　二十七日華盛頓電當道仍不肯宣布美日兩國關於開里福尼亞排日運動談判之公文惟衆意日本所擬該問題提交共同委員團核决之議不致由美國當道允可 
[美俄談判記]  
　　二十七日紐約電倫敦消息謂樊德里浦氏及其他美國商家現正與勞農政府代表談判恢復美俄商業關係云云此間人士皆不信此說樊德里浦氏現寓斯卡波羅故里其駐紐約之代表亦不解倫敦所傳彼將與莫斯科勞農經濟議會會商事務之說從何面來 
[墨西哥之勞工演說]  
　　二十七日墨京電共産黨聯合會領袖星期六日發表宣言謂工人與僱主之爭端若不於十月一日前解决則將於是日宣布總罷工有人於羣衆示威之際闖入總統府廊下以激烈之詞向衆演說勸令宣布社會革命當述及俄羅斯及意國五金工人時衆爲歡呼衆現要求以倉庫所存物品交還人民當演說之際廊下紛揮紅黑共産黨旗幟但未發生騷亂警察亦未加干涉演說者數人曾提出驚人之議内有炸燬主教之宫樹立斷頭臺以處置新聞家建設障碍物於各銜道搶刦糧食店 
[法國近事記]  
　　二十七日巴黎電新總統米勒蘭氏擬留居凡爾塞故里須十月中旬始回巴黎前總統戴香納氏今在某醫院養病據醫士云漸有轉機 
二十七日巴黎電法報載稱法國代表團副主任塞里愛氏將參與比京萬國財政大會討論萬國債務事 
[美國近事記]  
　　二十五日華盛聽電本年前八個月美國出入口貿易相差之數爲金洋一千四百八十三兆元去年同時則有三千餘兆元足徴美國入口貿易之　脹較出口貿易爲速 
二十六日華盛頓電勞工領袖戈泊士氏在某月刊廳有一文謂哈定氏主退步柯克思氏主進步又謂共和黨大會巳背離勞工凡美國之勞工與眞誠之公民均應努力打敗背離勞工與人民之人 
太平洋路透電 
[俄使停止待遇後之經過]  
　　二十七日北京電外間傳佈關於中政府與上島定斯克代表間談判中俄關係之新聞中國當道視爲誣蔑荒謬巳注意之自本月十六日電傳外交部文告後並未發生何事故外交部除上述文告外不能續有所言惟須知者中政府之意見皆巳詳實通告各使署是以各外國政府不致稍有誤會路透社現悉近日關於俄國公使領事之命令係依照他國先例而發乃事理所必至並非受西比利西政府代表在京之運動中政府一再聲明俄租界現有行政事宜中政府不願過分干涉之中政府僅爲將來受人承認之俄政府代行管理耳現有行政事宜照常維持仍巿政局執行之租界地位不變所謂華人管理者不過謂俄領事前所有之權利轉收於中國交涉員耳至於外間麽傳租界改爲萬國公有之說則美使署某員曾非正式建議以爲俄領事職權可由萬國團體接收之以免擾亂現狀中政府某代表答稱此舉徒增糾紛蓋中國爲獨一受託人於將來適當時機交還租界手續極便若由萬國團體管之則有經過國際談判之必要手續繁重費時必久也云云外傳所謂萬國公有一說之眞相如此而已主要各使署今尚未接其政府之訓令但一般與情漸謂中國辦理此事之態度尚爲合理至於喪失治外法權怏怏不樂之外人則係時勢之犧牲而此時勢遲早間終必消滅也 
二十八日北京電法使署稱中國否認俄使待遇後中東鐵路之前途法使署與有非正式之關係但至今日就中東鐵路而言受有影響之各國皆未表示其政策至於華俄道勝銀行其起初組織原爲中東鐵路之財政機關現巳向交通部呈遞說帖該銀行依此可照上述資格繼續辦理此項可謂純粹商業性質再華俄銀行於一九一八年總行遷至巴黎時變成法人産業因其資本百分之八十爲法人所有也現巳懸掛法旗以免俄使署正式地位消滅時引起主顧之恐慌 
[北方近事記]  
二十八日北京電安福罪魁康士鐸今晨在俄使署衛隊營内被拘 
二十八日北京電晨報載稱政府巳阻奉兵第二十八師入京 
二十八日北京電交通部决議建造滄州鐵路行以工代賑之法又聞該部决議於本年年底前展長烟濰鐵路 
[莫榮新之窮途]  
　　二十七日廣州電廣州及附近迄今尚無戰事惟陳炯明軍巳完全控制虎門砲臺城中居民大驚商店均巳閉門今晨居民離省者絡繹不絕老城巳宣布戒嚴令今日午後有飛機一架自南面飛抵省垣天空城中有炸彈發案多起兩日前軍政府署有炸彈炸裂死衛兵一人又傷三人餘在東西長堤轟發傷及數人李福林現助陳炯明巳宣布中立盤踞廣三鐵路阻止桂軍由西江及梧州入省李福林林葆懌現勸莫榮新見機引退免釀桂粤軍之戰禍魏邦平等巳皆離莫榮新限莫於今日夜半决定願否以政權交與粤軍 
國外要聞 
[德國特約通信（王光祈八月二日寄）]  
　　俄羅斯近狀之一斑 
俄國自蘇維埃政府成立以後其國内眞相如何不但吾東方報紙未有詳實紀載即歐洲各報亦鮮眞確消息大約譽之者則全篇皆係恭維之詞盡將其瑕疵掩去毁之者則滿紙皆譏駡之語而將其長處埋沒記者到歐後急欲將俄事眞相報告國人而苦無機會今日幸從在俄作工之德人口中探得一二消息亦足供研究俄事者之參考也 
最近有德人二人新自俄國回德該德人曾在俄國工廠作工數年故對於工廠組織之變遷知之甚詳言中頗對於蘇維埃政府有不滿之意 
俄國工人對於主義多能領悟現在俄國生産力巳降到冰點但其罪當不在工人自蘇維埃政府成立以後工廠中即組織一種董事會由工人選舉（選舉時以舉手表示不用投票制蓋不識字者甚多也）董事會即處理工廠中關於政治及經濟之事務此會人員大約對於政治頗有興味惟對於經濟方面却不十分了解此制初行時生産力尚佳此實由於工廠主人及職員尚能盡力維持之故 
嗣後因政治上之原因所有工廠主人皆一律取消工廠内部組織亦由董事會一手管理於是管理工廠者一爲工人二爲技師董事會往往挑撥工人與技師間之感情因之兩者均放棄工作而董事會又缺乏工廠組織必要之智識故生産力大爲減少 
政府知此制不善遂組織﹃社會主義的托辣斯﹄將各工廠聯合由托辣斯分配原料及機器上必需之物件但此制有一大缺點即組織此種托辣斯之人物皆係政治人才而非工廠之人物故生産力愈益減少蓋托辣斯無錢　買原料專賴國家之補助金故只能供給最簡單之需要原料日益缺乏而工人與技師之工作能率及興昧又同時減少於是生産力遂因而大減矣 
政府又知此制不善將托辣斯制度取消而改委少數人管理工廠負完全責任此係最近制度其結果如何雖不可得而知惟管理工廠之人若仍委任政治人物而屏棄工廠人物則其結果仍無希望故欲使生産量增加必使工廠職員負責且增加職員之權力 
蘇維埃政府欲使生産力增加乃行一種奬勵制度假使一人每日工作超過常工成績百分之五十則其工價增加一倍職員工價增加二分之一此種制度施行以後董事會故意將全廠成績單位縮小以便工人多得奬金從中取利 
董事會旣係工人選舉若嚴重監督則失工人歡心而下次必不能當選故董事會職員務買工人歡心此爲董事會制度失敗之最大原因 
當工廠主人管理工廠時每日出産須送政府考察與定價政府並按照工廠財産發給資本以資活動後由政府直接管理生産消費與金融皆未規定完善以致生産消費金融三者互不相關故生産量降及最低度此爲工廠歸國有後發生之不良現象工人如未當兵者多往田間故工廠百分之九十均巳停頓此亦生産力大减之原因 
總之俄國工廠組織之變遷所謂董事會托辣斯均巳失敗現在所實行之委員制恐亦無多大希望故工廠之組織尚須加以詳密之考慮也 
現在俄國學生所有讀書及生活費用全由國家擔任男人滿五十歲女人滿四十五歲則由國家贍養是則蘇維埃政府制度中之最足使人滿意者也 
日前英國哲學家羅素前往俄國考察謂蘇維埃政府之主張雖在工人中亦分贊成反對二派惟政府以强力壓抑其反對黨又謂列寗氏希望世界革命雖因此犧牲俄國亦在所不惜此實北方民族之偉大精神吾人無論贊成反對均不能不佩服其魄力之雄也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（止）]  
　　新銀團與滿除外問題之着落滿蒙除外問題爲新銀團成立與否之樞機亦卽爲我國大借欵成立與否之朕兆自拉孟德返美而後迭有業經解决之傳聞矣然其解决之條件如何日本取消所主張耶美國承認其主張耶抑互有讓步耶他人處分我境内之權利而爲之主人者不惟事前不得與聞乃并事後而茫然耶兹覓得美日兩銀團代表之換函譯錄如左 
日本銀團代表去函云逕啓者貴代表記憶上年五月十一十二等日新銀團在巴黎組織之時日美英法等國銀行團之代表將所通過之條件並協定之合同簽押如邀各國政府允准方爲有效並記憶上年六月十八日遵照日本政府之訓令致貴代表（表國銀行團代表）信函一件聲明本銀團如若承認新銀行團之合同須有某項條件查協定之合同内及所擬組織之新銀行團舉辦各項問題從前向有略欠明瞭之點目下此點巳經消除本國政府及本銀行團之己身均巳滿意是以本銀團能按日本政府之訓令將上年六月十八日之函撤回堪以聲明協同業英法銀行團以相同之條件承認新銀行團之合同且本銀行團願表示新銀行團對於中國所託之具體思想及目的均係熱誠同意順頌台祺五月十一日 
美國銀行團代表拉孟德覆函云逕啓者接准本年五月十一日來函謝謝函内所稱以日本銀行團代表名義對於本銀團聲明按照貴國政府之訓令巳將上年六月十八日之函撤回且協同美英法等銀行團按照相同之條件貴銀行團承認與中國有關組織銀行團之合同查從前貴銀行團及貴國政府略欠明瞭之某地點已經解釋明晰頗令本銀行團滿意本銀行團與貴銀行團一律相信新銀團無所窒碍着手辦事本銀行團與貴代表磋商之時對於東三省及蒙古所擬建造及巳興工建築明定鐵路所佔之地位發生之問題因此問題本銀團仍欲明言將已與貴代表同意之點列下（一）南滿鐵路及已築枝路並鐵路附屬之礦産不新銀行團範圍之内（二）所擬建造由洮南至熱河之鐵路及由洮熱鐵路之一地點至一海口之鐵路包括在新銀行團合同條件之内（三）吉林至會寗之鐵路鄭家屯至洮南之鐵路長春至洮南之鐵路開原經過海龍至吉林之鐵路吉林至長春之鐵路新民府至奉天之鐵路四平街至鄭家屯之鐵路在新銀行團協辦範圍之外此答覆之函雖用美國銀行團名義繕寫惟已有人告知英法銀行團及美英法各國政府均熱心贊成請貴代表卽將貴代表問候之言轉逹於貴同事之前並聲明深冀此項四國協同舉辦之事可告成功順候台祺拉孟德啓五月十一日 
以上兩函關係重大故錄其全文今更爲之說明白所謂滿蒙除外者新銀團所主張對於中國之借欵必須四國公同投資而日本謂關於滿洲及蒙古之借欵不在此例蓋欲單獨投資不許他人插足也換言之卽據滿蒙爲獨得之秘也美國對於日本所主張殊不同意新銀團幾於破裂矣其後美銀團代表拉孟德游歷中日與日銀團磋議乃得有此換函之結果而他人之處分我權利者遂告判决確定矣（一）項之權利爲日本奪諸俄人手中者彼固自謂爲旣得權美國亦無强令充公之意特重言申明之而已（三）項之權利除吉長吉會及京奉之一部分（新民奉天間）外卽所謂滿蒙五路之大部分也日本之所以主張滿蒙除外者此數路爲其主因蓋東蒙古與滿洲之間屬於奉天轄境者日本固視爲禁臠不恤以全力爭之者也（二）項亦滿蒙五路之二也惟步及熱河出於東三省範圍之外故爲各國所不能容許而日本亦不得不讓步遂作爲除外中之除外簡言之曰美國以承認滿蒙除外爲讓步日本則以縮小除外範圍爲讓步耳更簡言之曰惟東三省屬於除外範圍耳雖然於廣漠無際之蒙字上加以一定之範圍雖曰被人處分乎猶勝於無有也（九月二十六日） 
[北京通信（吹萬）]  
　　王瑚赴蘇决定與蘇代表來京之成績 
江蘇四代表最初本挾一反對王瑚之意而來故抵京而後省會即致電中央反對王瑚長蘇以爲聲援措辭則但反對王瑚之任命非反對王瑚之爲人謂蘇省人才濟濟無事借才異地望起我東山以舒民困云云意蓋主張蘇人治蘇也據儲代表云彼等所以主張蘇人治蘇者緣蘇省九年以來凡地方應興應革事宜迄未舉行故蘇人以爲令他省人長蘇終若不關痛癢遂有蘇人治蘇之主張初非挾狹義之地方主義而爲此主張者蘇人之意本公推張仲仁氏此來即爲斯事迨抵京而後京同鄕若張仲仁莊藴寛輩多主任王鐵老到任莊張等入府時曾語總統謂蘇人對於鐵珊長蘇異常歡迎今代表來京迺反對鐵珊未免兩歧故張旣不肯出而莊亦竭力勸代表取消來意迎王往今四代表以京同鄕旣多稱道其爲人又不欲重違莊張意故對於王鐵老巳有意取消反對然亦不爲歡迎任其去而巳 
四代表之來携有三條件所謂條件者（一）劃分中央財政與地方財政之界限由省會組織省參事會掌理地方財政以備振興本省實業（二）財政廳長歸議會推薦用本省人（三）恢復縣自治今張旣不就則自不得不以商諸張者轉而要求王氏而張仲仁與莊思緘遂爲此中傳言之人據莊思緘氏之主張以爲恢復縣自治一事可無須别列一條宜并合於參事會内縣自治之不能即時恢復實由自治經費巳劃歸别用故今省財政旣歸省參事會支配則縣自治經費自可由參事會决定云云故恢復縣自治一條遂卽取消而但以其餘二條與王商并由代表函王請彼正式答覆刻王氏之覆函雖尚未至而昨日（二十五）下午六時莊思緘至中西旅館四十號訪錢代表謂與王鐵老接洽鐵老毫無成見所提二條件皆可同意則王之願之蘇與代表之成功可以預測矣顧所謂劃分地方財政與中央財政者非但得省長同意卽可辦到財政部方面亦不得不先行疏通代表於此方面亦巳進行矣賈果伯爲財部所信任而又與儲代表爲同鄕頗爲之盡力惟財部允否尚未可知也至於未來財長爲何人代表亦未有表示而在財部方面則尚未接洽就緒然果弗得者則代表且弗歸謂當必逹目的以去李秀山所保之文龢勢將兩失之矣記者曾詢某代表以王氏抵蘇後果能逹軍民分治之目的否某云恐未必能現在統兵長官莫肯安分守己非至軍人末日决不肯但爲其所當爲王果如蘇恐用三人中必容納李氏一人軍民分治或可得其名但天下事要在人爲王氏果盡力於此點我蘇人自必盡力爲其後盾以觀厥成决不讓鄂人之專美云云觀代表之决心如是蘇治前途或有一線之望矣（二十六日） 
[北京通信（靜觀）]  
　　各地方自治思潮之趨勢 
近數月來各地方自治熱潮之激盪幾如河决山崩不可遏抑抉其原因約不外兩種（一）軍閥專横蹂躪民治人民惡感旣深遂發生反動作用（二）世界新思潮澎湃東漸自主自决之精神因之勃起湘中一戰旣肇其端近幾一戰益張其燄今就各省區近來運動自治之趨勢分述槪略以資比較 
（一）湖南湖南張敬堯之害最深故人民反抗之力亦最大當張氏毒燄薰天時湘人巳有種種驅張運動後先繼起加以宣傳新思想之刷印物如雨後春花一時竟有數十種之多迨醖釀旣成湘軍遂得長驅北上張氏倉皇出走湘中人士經此感觸乃益併力籌備自治休養士卒撫育災民制定自治大綱以爲各省倡其主持人物不僅譚組安一人内有教育實業各界之鉅子外復有雅負時望之名流協力同心共籌省政將來成績定有可觀者 
（二）浙江浙江驅齊運動並不後於湖南惟其主張不一收效甚緩今雖沈叔瞻到任尚僅負浙人治浙之虚名用人行政仍不能盡脫督軍之覊絆惟浙人亦非無能力者或者時機未至不無有待耳 
（三）江蘇江蘇主張蘇人治蘇之議亦巳數月於兹但溯其經過頗有遞嬗之跡可言其始驅齊運動發生於省議會非純蘇人治蘇論也繼之者乃有蘇社對於省會單純驅齊之主張未能十分表同意因創爲蘇人治蘇之說嗣以繼長問題喧呶多時未能遽决蘇人之負時望者旣不肯毅然肩蘇長之任而督軍之薦剡旣上勢且不可挽回兩害相形取其輕乃暫抛棄蘇人治蘇之主張只就賢不賢以定取舍此南通巳有電向政府聲明者也惟未逾數日該省局勢又變其故因聞督軍又有保薦繼長之電政府又遷延不决以爲太不尊重公意乃復有銑電到京計列名者二十五人仍主蘇人治蘇政府接到此電後倉卒議决以王瑚長蘇之令發表蓋因旅京蘇人本有歡迎王氏之表示也同時蘇人派有代表四人赴京此四人者爲蘇社所推舉專任與政府交涉者旅京蘇人如莊思緘張仲仁等原擬日内作一度歡迎王瑚之會請其早日就任但因四代表業巳到京暫將歡迎之事暫緩舉行而先與代表接洽焉 
（四）湖北此次拒絕省長之運動以湖北爲最烈（一）因主持有人在京方面有夏仲膺張乾若在津方面有黎宋卿周少樸此數人者皆與東海接近又復有孔庚陳定遠等各方奔走再接再厲足以引起全省人民之同情（二）因王占元年來汲引同鄕親戚未免過甚因而激起人民反感政府雖有袒護王督之意但衆怒難犯亦不能不降心相從據聞當决定之時曾連電詢王六次最後提出夏氏乃得含糊之覆電現在鄂人仍復力爭分劃軍民兩治之界限大有不逹目的不止之勢連日京津兩處會議頻繁布置一切進行方法刻聞王督反對夏氏之意巳經取消但夏之允否到任尚未可知也 
（五）京兆京兆之地較之各省性質頗殊在京城内者官吏商賈多屬寓公本無所謂鄕土觀念此外所屬各縣又多地瘠而俗陋故自治能力不甚發展但近來民智漸啓巳非舊觀是以政府近有調孫振家爲京兆尹之令民情異常憤激連日各團體紛紛開會巳有代表向總統總理陳述一切如此則孫氏恐難走馬上任矣 
（六）廣東廣東原爲護法根據地但年來粤人不忍受桂人之蹂躪早有不滿之意是以陳炯明一倡粤人治粤之說全省人民即聞風響應而在北京一方面遥作桴鼓之應以助陳氏聲威者亦大有人在連日開同鄕會舉代表積極進行以期逹粤人治粤之目的其力量亦殊不弱於湖南 
此外若直若豫若晉若皖若東三省長省政者巳爲本省之人一時人民尚無異議若江西福建山東陜西雖無形跡昭著之舉動而暗中醖釀亦未嘗無之至甘肅驅張則進行未巳蜀人與滇黔之不洽亦地方自治思潮之表徴開聯邦制度之先路能迎機善用與否自在我國民而巳（九月二十五日） 
[停止俄使領待遇之公評]  
　　文滙報社論略曰中國謀糾正對俄關係乃有人竟痛詆之其理由何在殊難窺測舊俄使庫逹攝夫曾謂中國現有之行爲將來俄政府將否認之故中政府不宜改變現狀又有人謂中國乘俄國困難之時乘機行動未免不公在吾人觀之將來如何誠不可知但若中國因不承認不復代表事實上政府之官吏或因矯正不復適當且爲任何方面所不願有之辦法而獲罪於俄國則獲罪者固不止中國一國也協約國無一承認俄國舊官吏有代表俄國行事之權利倫敦巴黎從未曾就商於俄國舊官吏不僅此也協約國且分割俄國西境使成數獨立國毅然爲之未嘗商諸俄員也若俄羅斯帝國仍存在於今日則對於波蘭縱可予以一種自治權决不肯許其絕對獨立此乃無待言者假使俄國革命不作協約國亦决不敢造成獨立之波蘭或承認波羅的海諸邦之獨立也英法今旣擔保波蘭之獨立矣將來俄政府成立無論其爲帝制派或共和黨或共産黨要之協約國必不能從俄政府恢復原有土地之要求也俄國土地之分配雖未商諸俄國亦未得其同意然協約國將來必要求俄國承認之今中國與事實上俄政府之代表磋商而此自稱可代俄國行事之表對於中國行動當有同意是則中國較諸協約國尤立於强有力之地位可於將來承認俄政府時要求其承認今巳實施之辦法焉尤有進者他國之未參入戰局或向爲俄羅斯聯盟國者猶奪取或要求俄國舊有之土地如瑞士之要求阿倫島羅馬尼亞之佔領比薩拉比亞　類是已若中國今僅要求取銷偏於一方面之條約主張中俄兩國將來對於條約共立於平等地位而巳乘俄國困難時機出場干涉直至分配其土地之協約國吾不知何以能反對中國乘時矯正不公允條約之行爲也 
[對俄之治外法權問題]  
　　文滙報又一社論略云中國之拒絕俄領事司法權此舉得當與否黨然爲公開之問題聞在華俄人數以萬計以滿洲境内爲最多從前俄國官吏負有監視其行爲之責任今中國欲取銷俄人治外法權將來俄人問或俄人與華人間之爭訟皆將由中國裁判之此事極不易爲在華俄人不盡爲守法之流警察知事將由此多事且恐中國警察與知事不知所以應付之若在外人租界中尚有外人公堂或會審公廨不難處置裕如若在租界之外則情勢逈異蓋尋常中國知事無辦理外人訟案之能力也中國决計乘時取銷治外法權故與各新立國締結條約皆不許其享有此項權利即德奥亦將如此待遇之今日對俄之舉乃將來一律取銷治外法權之先步此乃關係極大之事如何發展外人將大注意之中國其愼重將事哉聞中政府擬請俄使與俄領事爲顧問似中國擬另設一機關專辦俄事旣有舊俄員相助爲理進行自可便利矣中國果欲取銷治外法權則當立即着手造成適當司法制度尤當另立特别法庭以訊外人案件否則立約諸小國旣無治外法權又無應付其困難之特别辦法則惡果發生將使中國取銷治外法權收回主權之希望無日實現也 
[天津通信（若冰）]  
　　籌賑聲中之兩大問題 
直隸自荒旱以來影響所及引起兩項重要問題頗足令人注意一爲敎育之障礙一爲盜賊之防閑試分述情形如下 
直屬各縣敎育進化本遲近日本埠敎育界迭接外縣來函詢問各屬謡傳有因本年荒歉小學停辦之說前日靜海縣勸學所致函敎育廳略謂日前所長在津聞小學暫行停辦之耗當就詢王省視學桐崗據稱并無其事及回靜後各界喧傳尤甚并謂省公署巳辦公事不久當明令發表伏思敝縣荒旱學務巳難維持若再雜以流言辦學人員心皆浮動更覺難以著手爲此懇請詳細調查究竟有無其事旣或有之是否指中學以上各校而言抑包小學在内事於學務前途有關懇速查明示知云云敎育廳馬鄰翼當即答復謂學校停辦純係謡傳不特無此事亦且無此議并因此項謡言傳流各縣影響敎育前途甚爲重要當擬具辦法呈請省長轉行各縣藉於救荒之中仍寓維持敎育之意原呈如下爲擬定被災地方維持敎育特别褒奬暫行條例繕具清摺仰祈鑒核示遵事案查本年旱蝗迭告全省百餘縣八九皆巳成災敎育進行大有障礙若非亟謀補救恐有停廢之虞業由職廳通令各縣知事督同辦學員紳詳細調查設法維持并遵照歷次部省命令重申禁令凡地方固有學欵無論何項事務不得挪用一面委派省視學分往各地查視情形會同當地官紳籌商辦法所有在職人員辦事出力曁熱心公益士紳捐助學欵以濟急需均屬有裨敎育似應酌予奬勵以資鼓舞查民國六年水災以後曾經職廳擬訂被地方維持學務人員特别褒奬暫行條例呈請核准施行本事同一律護依照前項條例大綱擬訂此次暫行條例十三條繕摺呈覽如蒙俞允即由職廳令行各縣按照條例各節核實遵行似於災後敎育不無裨補 
荒年之後盜賊發生本爲必然之事實本埠華洋雜處良莠不齊前數日租界連次發生搶案商民巳有戒心前晚張敬堯之弟張敬禹寓居於日界福島街電燈房後携眷赴光明社看電影家中只留男女僕守門其本宅男僕見勢空虚勾結匪徒三人入内持搶威嚇女僕索取箱櫃鑰匙女僕不肯交出遂被剽傷頭部將鑰匙搶去開箱倒篋刦去金銀細軟及現洋其約三千餘元此案發生後日警署巳移請警廳協緝楊以德廳長亦以本省荒旱成災搶案時出若不早籌嚴防轉瞬隆冬治安更不堪設想現擬召集各國駐津領事會議聯防事宜以保津地治安聞巳派司法科長白繼壎預爲籌備辦法以便届時提出矣 
[東三省通訊（隠）]  
　　停止待遇俄領之準備吉林胡匪騷擾之現狀俄國革命以來其政府已失統治之能力不但國内抗爭卽在邊境亦新舊軋轢頗不一致近來實已不能支持中央政府遂决定停止俄外交官之待遇查吉林省屬計省城長春哈爾濱等處俱設有領事省城自巴策福領事袒庇高梅闊夫後自喪其領事之資格現在吉林當局巳不承認如此次鮑貴卿氏就兼省長任對於吉林俄領並不照會哈爾濱俄領珀博夫月前被僑哈俄人否認宣言斷絕關係則哈埠俄領亦似若有若無其他沿邊一帶我地方官往往與附近俄境之哥米薩爾相交涉於事實上較爲有力惟現旣停止待遇東省鐵路護路軍總司令部先經接到此項行文卽行着手籌備所有關於僑住我境之俄民自應歸我管轄保護種種措置不可不先事計畫在東省長吏平日對於外人處處主張公道如月前設置華洋訴訟法庭時即着意此點故此次俄領喪失資格俄國在華之領事裁判權當然廢止則所有僑華俄人自應同受中國法律之保護管理在沿中東路一帶中俄雜處巳久各種習慣亦多相洽將來統由華官管理當必毫無窒碍也 
東省胡匪本極熾烈凡至夏季樹木茂盛之時卽有大帮胡匪横行刦掠此慣例也乃本年尤甚到處騷擾幾於無地無匪吉林省境如餃河如密山等縣知事均被綁去而縣城被匪攻陷者如額穆如琿春如寗安如穆稜等亦不下數處而匪類鼓噪之地則東北依蘭道之十二縣西北濱江道之八縣以中東鐵路之關係今年之匪亦倍多往昔而東南延吉道八縣知延吉和龍汪清琿春旣有韓黨復有胡匪地面之紛擾槪可想見如額穆敦化寗安東寗亦皆先後有匪也所稍稍乾浄者爲吉長道屬十一縣然舒　蘭一縣亦曾失守而濛江樺甸又爲著名多匪之地綜吉林全省計之三十九縣有匪者將逹四之一矣自鮑督軍兼任省長後對於勦辦地面胡匪先圖職權專一因寗古塔地方胡匪最多特由參謀長胡文藻氏親自督隊前往而極東北與俄境接界之綏遠地方近來匪類被官軍擊敗琿春地方胡匪於九月十一日入城官銀錢分號被刦計大湱一百萬元現在省中軍隊均經調出東擊西竄出沒靡常遥測前途尚無底止推其所以致此之由一因吉省裁減軍隊此項被裁之軍隊都流而爲匪一因有人從中勾煽接濟軍械欲弭東省之匪非易用得力之地方軍民官吏不可然而未易言也 
[張作霖與奉軍之近訊]  
　　奉天某外報云張巡閱赴日遊歷早有議只以不遇機會卒未果行兹聞來年春日皇太子舉行成年式張使將爲民國奉祝大使躬親渡日現下巳經預定矣 
 
 
 

Page 7

 
 
　　奉軍二十八師將重行入關外間頗多揣測之詞日前北京外交團曾特開會議决定如果奉軍無故入關分佈於京奉路線則各國爲保障辛丑條約起見當酌派外兵駐於該路藉保山東至海口交通之安全並此項决議通知外部昨據深知内情者云張作霖力保張景惠爲察哈爾都統因曾搜得王廷楨勾結徐樹錚電文十三通以爲去王用張之口實政府勢難否認張氏欲使奉軍實力及於察區則現駐南苑之十六師必須隨張景惠到任故將二十八師再調入關以塡補南苑之地盤取夾輔京師之意眼前决不至妨害鐵路交通云云 
據確實消息張使迭在使署開軍事會議結果决定將張叙五所部之第一師仍留原防不令帶往該師師長一席即以東邊鎭守使蔡樹德升充其遞遺鎭守使一席以使署顧問湯閣忱任之巳商准中央不日發表又聞張叙五之察哈爾都統巳經明令發表並接總統來電催促晉京迅速赴任遂於日昨（二十三日）下午四鐘匆匆晉京謁見總統磋商一切以便前往接任 
吉林鮑督軍江省孫督軍來奉會議軍事巳經完竣現以邊防緊要不能在奉久留兩督軍乃於日昨聯袂回任張使飭令各機關官長赴站送行 
[陸榮廷關於粤事之通電]  
　　表示對付粤軍之態度 
廣西通信云陸榮廷日前特又由武鳴乘坐汽車來邕召集桂省要人陳炳焜譚浩明韋榮昌陸裕光李靜城等至石碑坊陸第開會討論對付粤事辦法内幕如何外間無從探悉翼日惟見韋榮昌即匆匆下梧往粤駐紥龍州之邊防軍第一師全部亦陸續乘耀東耀南等艦赴粤陸榮廷並於是日致電粤省表示態度電文如下廣州軍政府國會省議會督軍省長紳商學界諸君公鑒民國肇造以來粤中迭滋紛擾桂省以唇齒之誼不惜費師糜餉力予維持榮廷迭膺疆寄尤以兩粤一家不分畛域遇事持平不私權利平昔宣言尤深望粤人自治俾可早日缷責自問無負於粤當亦衆所共喻比來興師護法天幸元惡已除方冀大局澄清吾民得以時休養乃陳君炯明不顧大義破壞和平無故興戎陳師潮惠尤復標舉粤人治粤之說大倡排除桂軍之議務期煽惑民心勾動土匪紊亂秩序擾害治安在陳君以援閩之師遽爾倒戈於義固所不取桑梓之地忍加蹂躪仁者尤所不爲我桂軍維持粤局盡力有年惟冀粤省負任有人一不難立調回桂然在地方軍民長官有保衛治安之責自當爲正當防衛以期除暴安民誠恐釁端一開兵禍未已地方糜爛卽在目前而且邪說所中人心摇動莠民樂禍乘機四起全省秩序一亂必至卒難收拾永無寗日徴諸往事可爲寒心廷與陳君迭經函電勸慰無如信德未孚未能相諒諸公愛國愛鄕和平在抱尚望維持公誼力顧全局以息浮言而絕禍機不勝厚幸如陳君不惜桑梓執意用兵我桂軍爲自衛計自不能不力與周旋地方受禍誰實啓之諸君明逹幸加察焉陸榮廷删印 
[省軍方面之惠戰觀]  
　　廣州某機關報載惠城通訊云曩陳競存由老隆到河源之日即九月九號（河源陷落則爲七號）急速部署圍攻惠城極爲忙迫並於十三日午下一命令謂本軍限於十五號攻破惠州城興廢存亡在斯一舉云云由是全師大舉撲攻十三四兩日佔至横瀝離惠城只三十里只餘馬安墟一地爲省軍馬濟沈鴻英兩部大隊所扼十五日午後更悉力向馬安進攻適馬沈兩氏豫定於是日大舉反攻故陳氏大軍如潮湧至馬沈大軍亦如風捲來兩軍相持三盡夜陳部力卒不支向後潰退一直退返觀音閣傷亡不少蓋陳軍全力皆在此舉也自此以後至於今日皆屬省軍優勢現正趕緊抽撥後備隊補充戰鬭力則今時戰線尚在整理中是以自此役大戰之後數日間皆無大戰也同時淡水三多祝方面洪鄧一軍又復爲林虎所拒而退回海豐故兩翼失其聯絡聲勢大不如前聞陳氏敗後暫扼觀音閣現見觀音閣復不能守擬退保河源逆料二十五號前後河源一地必有一場大惡戰云云 
李根源所部海疆軍日前開赴石灘轉入增城該部入增後即接得軍報謂馬濟沈鴻英所部巳攻横瀝取道古竹向河源進攻李根源當卽拔隊由正果抄出龍門趨向河源之西會合馬沈軍隊進攻河源十六七等日由正果取道永清龍華十八日抵龍門暫時在此駐紥此間與河源相距只八十里一俟馬沈布置妥協即聯合同時前進 
劉逹慶盧炎山江永隆等前因河源失利在義合墟被困死力抵拒以待省軍來援省軍馬濟沈鴻英於十八日攻下横瀝即於十九日將劉盧江援救出險所部軍官只有何其多黄子榮黄連陞三人迄今仍不知下落現劉逹慶盧炎山以責任較爲重大親自回省謁見莫督請示方略而江永隆則退回惠城略爲休息一俟劉盧回防卽行會合協同大軍再行出戰現聞劉逹慶及盧炎山巳於二十日抵省卽赴軍署而謁莫軍莫督面加溫慰着其仍赴前敵出戰日昨劉逹慶接馬濟電邀遂决定即日偕同盧炎山回惠聞劉盧來省時輕裝减從只以衛兵十數人持駁壳護衛按以上爲桂軍方面消息似甚抱樂觀者然究竟如何自在閱者參酌觀之也 
[蚌埠快信]  
今日（二十七日）辰刻張督親至閱兵場（即在巡閱署前）致祭關岳沿途均派軍警雙崗守衛異常森嚴聞祭後馬帮辦曾登臺演說大致謂吾軍人當以開誠布公服從命令不應分新舊安武軍界限雖倪督軍對於同人極其寛厚然新張督軍對於同人將來亦然以後仍望一致各盡厥職是盻云云張督亦對衆宣講語極謙遜衆軍甚歡直至九時半始散 
張督擬日内赴徐携眷駐蚌署刻下軍署一切佈置及關於軍事多半由陳德修統領主持 
聞日内將調軍隊駐蕪湖大通換防又　此次倪監督赴寗與參謀長李玉麟同車聞係接洽巡閱使交代事宜 
[對於新任皖督之反動]  
自張文生督皖之令下一般皖人大起反動兹又有績溪縣敎育會黄夢蜚等發出通電云申報轉各報館及安徽同鄕均鑒共和國家主權在民中央庶政之推行自應博採國人之輿論反此道者身敗名滅禍及國家殷鑒匪遥卽在袁段我皖自癸丑以還豺狼當道殘民奉己閭里蕭條今幸天心厭亂倪氏病廢皖民方趁此時機爲廢督裁兵及地方自治之運動杜梟豪覬覦之心即爲皖省治安之計電信紛傳非伊朝夕政府縱九重深遠豈并此亦未聞知乃竟悍然不顧遽頒張文生督皖之令張文生乃復辟罪犯張勳之黨徒宗旨同於張勳兵士兇逾倪卒昨閱報載張文生尚有請中央逕授張勳皖督之說是此次命令實爲張勳實授之過渡哀哀皖民何以堪此在政府只知有督意不知有民意久巳難與圖存在皖人身家所在人格所關何可不謀自救同人等能力雖屬薄弱奴隸終匪所甘所望同鄕諸公聯合全省各界毅力主持徧設改進之機關期逹廢督之目的遠效西人分權之制近師蘇鄂自治之規皖民幸甚國家幸甚臨電悲憤不盡區區翹个雲天佇聞明敎績溪縣敎育會黄夢蜚章錫枋等四十二人同叩敬 
[南京快信]  
　　淮揚鎭守使馬玉仁昨將七團二營連長劉兆璧在阜甯東坎一帶勦匪情形呈報軍署李督除一面奬勵外仍飭嚴密偵獲子匪以絕根株 
王瑚昨電復軍民兩署俟賑事就緒即行來蘇 
府侍從武官李馨來甯祝李督壽並奉東海命勸乃兄勿固辭巡閱使聞李督以内容複雜萬難就職擬於日内再上辭電 
齊省長擬於月抄離寗經手案件應交代明晰昨飭各科長督率人員從速辦理忙碌異常 
齊省長昨委本署諮議長爲江南水利局長所遺諮議長缺以營務諮議陳毅調升又以朱翰章接充營務諮議報傳唐繼堯李烈鈞擬分擾贛東鄂西軍署昨接唐電聲稱並無派兵攻鄂情事請勿輕聽訛言 
趙毓煊奉李督命赴京接洽昨日渡江乘津浦車北上王廷楨昨來寗與王有舊者咸往慰問調京情由王但唯唯不置一辭巳於今日回察哈爾 
昨日祭關岳李督因病未痊委齊帮辦代祭 
十二圩鹽業航船聯合會昨派代表恭送李督匾額一方文爲詩歌維嶽四字 
政務廳長蔡寳善因代表齊省長祝賀懋業銀行開幕往滬昨巳公畢返寗 
[杭州快信]  
　　一師司令部今日午前八時召集本師各團營全體軍官佐特開會議午後衛戍司令部亦開會籌議要公 
一師某營兵士昨（二十七）午後三時許在西湖鳳舞臺與憲兵因事衝突相率用武兩造各受夷傷事後經憲兵縶去營兵三人傳開某憲兵巳傷重殞命 
沈省長今日（二十八）午前八時偕本署第二科長鄭惟章親詣西湖浄慈兩浙節孝祠致祭 
福建浦城縣敎育會會員團邱嗣奎梅佐良等九人來浙參觀各高小學校昨抵杭寓清和旅館 
此間水利各機關接蘇省來函疏濬太湖事宜業巳計劃周妥定夏曆九月一日開工 
省議會開會在即此間各機關已翂令所屬趕將本年度預算造具申送以便彚編 
地方通信 
[崑山]  
　　崑山公民請飭藍知事交代電南京省長鈞鑒藍令去崑月餘交代未算頃閱省署日抄藍光策巳稟辭赴新殊深駭詫應請飭將崑任内經手欵項迅即照章交代清楚然後到任以清財政而符法令崑山公民陳佩琳等感叩 
[嘉定]  
　　童子軍開會紀九月二十六日下午三時嘉定童子軍聯合會開臨時大會到會者戴西繩黄西平周逹孫莊禮軒楊義如李愼修武鑑衡戴企留黄許臣潘仰堯潘指行議决各案如下（一）總敎練員提議取銷各關團次以校名爲團名案議决照辦二）總敎練員提議統一全縣服裝案議决以後各團添置服裝遵照省會議决案辦理（三）會長提議本會經費由縣敎育會籌墊銀八十五元七角一分七厘應如何歸墊案議决應查照省會議决案呈請縣知事署規定本會經費飭勸學所核發至各團童子軍費并行列　學校預算（四）總敎員以職務甚繁提出辭戰案議决一致挽留（五）總敎練員報告澄衷學校爲提倡幼童隊起見於九月二十七日起請該校敎練員戴企留君專任敎練幼童隊另行請人敎練童子軍深合本會提倡幼童隊旨趣議决本會應聲謝該校襄助盛意（六）本會董事部致送總敎練員戴企留君感謝章曁敎練部致送會長黄許臣君駐會幹事潘仰堯君感謝章案議决照送 
[蘇州]  
　　東易水利局長江南水利局局長沈期仲向賃錢浙會館爲辦公機關任事多年對於水利事宜擘劃周詳現忽　萌退志皇山省署辭職業經照准改委省署諮議長羅樹森接充 
一夜兩處火警前晚八時許北區河沿街彭姓牛角舖因賞中秋焚化香斗其火屑　風吹至曬臺致焚如幸覺察尚早竭力施救而左近之永義隆亦聞信趕至即時樸滅又是晚二時許都亭橋承天寺前萬和祥南貨店因潑翻洋燈起火當經消防隊鳴鐘告警一面驅龍前往各龍社亦先後到場灌救始得撲滅計焚去房屋十二間該店少主邱壽彭因樓梯燒斷從窗洞躍下以致跌傷頭額業己送往醫院醫治不識可免性命之虞否 
合祀關岳盛况前日（二十七號）爲合祀關岳之明先事由吳縣公署派員妥爲籌備上午七時與祭各官均齊集大關帝廟主祭官朱鎭守使因赴寗未返委山參謀長吳君代理並派定第五團長李登科　東序分獻官第六團　唐業樞爲西序分獻官蘇州警察廳長崔鳳舞吳縣知事温朝樑爲糾儀官其餘如王道尹楊關監督高等審檢兩廳長趙水警廳長等均在陪祭之列惟因中秋日爲李督軍壽辰此聞各當道多有赴寗祝壽未返者故均派代表前往一時濟濟蹌蹌備極其盛 
[鎭江]  
　　籌議北方賑災北方災象慘不認言鎭郡錢業董事閔君特於日昨午後邀集各錢莊執事人等在錢業公所開會籌議賑濟方法各莊均踴躍輸將共計捐得大洋七千元當即滙解北京以救災黎此外各業將中秋月餅之資移助賑災者亦復不少 
嚴禁米商團積鎭郡米價最高者己漲至十學左右實爲從來所未有聞因蘇省各屬近來大風而後田禾損壞米商逆料將來米糧必缺預備團積居奇昨經丹徒縣張知事出示嚴禁米商囤積並不准高抬巿價以維民食 
秋節糖巿狀况中秋節洋糖紅白車糖等銷路暢逹價格步漲太古四温二五每石漲至十四兩八錢赤糖每石十一兩左右去路爲江北淮揚下河爲最多而江南丹陽金壇各埠亦不少 
[揚州]  
　　釋放案犯案販賣烟土　盜分贓之潘寳義曁販烟潘小毛子等前經人控經省署飭縣經縣派辛委前往潘家伙掌獲未解來城之先潘寳義出銀一千五百元運動並經潘妻同場關說得以釋回祗將潘小毛子解縣判罰二十元了案該處人民聞信當即聯合高任莊磚橋小横溝陳家橋閔家伙普家橋等十一莊人民擬據情赴省復控未識縣署若呈復也 
祭關岳本屆致祭闢岳因軍政界赴省祝壽改於二十七日上午舉行黄旅長爲主祭官佟知事曁各營長各警官陪祭 
僞造犯解旅部私造委狀揑名誣控之案犯包筱伯業經縣署拿交黄旅長歸入軍事範園審訊矣 
[杭州]  
　　塘工局長更動消息浙西海塘工程關係重要局長一職似非有專門技術者不能勝任而愉快陳理卿久佔是缺物議沸騰迭向省署辭職沈省長擬即照准有浙江水利委員會技正林同莊接充海寗塘工局長消息姑誌之以觀其後 
西湖地畝分等標賣清理浙江官産處周伯陶處長現贖得抗州西湖無礙古蹟勝景佃地計有一百九十餘畝擬一筆估價標賣以裕收入酌分七等如下甲等每畝二千四百元乙等每畝二千元丙等每畝一千五百元丁等每畝一千元戊等每畝七百元己等每畝四百元庚等每畝三百元至地畝等級須俟呈請省長派員會勘後再行酌定 
[武昌]  
　　奬劵盈餘之確數鄂省軍事善後有奬義劵自發售以來行銷極爲暢逹有盈餘亦頗不資曾經省議會提議清釐餘利專欵存儲以維鄂省善後並咨請軍省兩署查照辦理在案兹探聞軍省兩署准咨後當經令行義劵局迅將收支各欵詳細造册送核現據該局呈復内稱正劵自一期至十三期所得劵價除發奬及開支外共獲盈餘洋二十九萬四千九百四十四元三角八分副劵自第一期至第九期所得劵價除發奬及開支外共獲盈餘洋四十萬零三千另二十五元另六分除屢次奉令撥解共銀三十三萬七千一百四十二元九角九分八釐實存銀六萬五千八百八十二元零六分二釐業將細數按月造册呈報在案兹奉前因理合造具正副劵價收支總册及盈餘對照表呈請轉咨等情前來查前項撥解洋元係皆因公借用應亟設法籌還除指令外特將兩劵收支清册及盈餘對照表彚集曾咨省議會核議見復矣 
來函 
[奉賢汪祖華來函]  
敬啓者閱貴報九月十二日所載汪祖華等控告奉賢縣農會腐敗一節殊深詫異祖華厠身學界兢兢焉從事敎育猶恐隕越之虞安敢于涉分外事以自貽伊戚哉且於農業上更所謂不辨菽麥縣農會辦理情形諸多隔膜無從摘瑕控告而好事之徒遽敢撏名誣控非理行爲實屬視人木偶祖華安肯緘默無言被人鼓弄乎望將此函刊登來函門藉此聲明奉賢汪祖華謹啓九月二十五日 
雜評一 
[政府與官事（默）]  
　　各國政府之心思財力舉以用之於民事敎育如何整理實業如何振興一切臨時發生之災害如何補救此皆日夜研究不遑者也而中國政府之心思財力則僅用於官事而猶苦不給巡閱也督軍也省長也都統也關監督也凡一切較重要之官吏何人推薦何人運動何人梗阻必費無數之心思才力得各方妥協而後發表發表而後反對則疏通不就則慰勸爭持不下則再謀安揷又必費無數之心思才力而後一官之更調乃得决定决定之後赴任者必携欵而後行缷任者必索欠而後去於是又必費無數之心思才力以籌欵然則今日之政府僅爲調官一事而心思才力巳盡矣尚有餘暇以計民事哉 
吾故曰中國之政府爲官設非爲民設也專供官用之政府而欲以敎育實業及一切臨時發生之民事督責之遠矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[廣州危急之京滬消息]  
　　大陸報二十七日北京電云國務院接廣州電據稱廣州巳落入陳炯明軍隊之手岑春煊逃彺九龍温宗堯隨行但此脫奔之說尚未證實交通部接香港電稱惠州陷落後馬濟與劉逹慶皆陣亡又一消息謂魏邦平前守中立今巳對岑政府宣佈獨立於星期日砲擊江門預料廣州指日可下同時民軍起義共逐桂軍舉新聞記者吳某爲總司令云 
聯合通信社云在滬某總裁公庽昨接香港二十六日來電云粤軍翟汪所部佔領高明縣即分兵攻鶴山四會台山等縣均得手肇慶震動魏邦平巳由香山進攻省城廣惠鎭守使李福林亦於今日獨立又二十八日急電云昨日下午二時魏邦平率隊及江防艦隊到省在大沙頭上陸即進佔農試騐場岑春煊未知下落下午三時飛機由斗門南行飛至省城擲炸彈散傳單督署兵工廠均燬昨晚一時省船抵港避難者一千三百餘人政系要人混雜其中苦力等哄起搜擊彼等巳狼狽竄匿各軍已决限至今早（二十八）七時止如莫榮新不去即由海軍開砲攻擊粤漢廣九鐵路均不通逹云云 
[預備海軍統一之典禮]  
　　海軍統一問題迭經政府派員與粤省海軍代表接洽訂定條件由海軍部呈奉核准在案本埠海軍司令藍建樞以粤海軍歸北後所有善後事宜亟應派員前往辦理是以電呈海軍部核准派定駐泊本埠之聯鯨軍艦艦長李孟斌尅日往厦以便與粤海軍領袖林葆懌之代表接洽一面又派第二艦隊司令杜錫珪代表赴閩候粤軍艦將抵馬江時卽鳴砲誌敬以示歡迎並擬歡迎典禮呈部候核云 
[停止待遇俄使領之部令]  
　　江蘇特派交涉公署近奉外交部電略謂中央政府現與俄國駐京公使庫逹攝夫停止待遇關於各埠俄領事之待遇一體遵照中央辦法辦理合亟電逹即希將該領署詳情呈復核奪云云 
[俄領署尚未停止職務]  
　　英文滬報云上海俄領署雖接北京俄使署諭令停止辦公之電然二十八日猶照常開門辦公室中俄人出入者頗多據俄副領事云北京俄使來電諭令自二十五日後停止正式職務但未諭令閉門中國雖有接收俄人司法權之說然尚未有正式通告故俄領署不得不繼續助其國人惟舉動不得視爲正式耳一俟中國正式通告後俄署卽將閉門在華數萬俄人將因喪失治外法權大受困苦而商業亦將大受影響云俄領署護照室二十八日仍照常辦公 
[駐滬安徽救國代表團驅張電]  
　　安徽全省各界京滬皖事改進會各省安徽同鄕諸公鈞鑒同人與諸公呼籲廢督裁兵兩閱月矣中外贊同普海歡欣方慶倪氏去職貫徹主張乃北庭竟視若無覩復簡督軍違反民意莫此爲甚而冥頑不靈之張文生亦竟挾持武力公然就任收買倪黨繼續殃民皖猶有人人猶有心是而可忍孰不可忍爲三千萬同胞生命財産計似有不得不應時勢之需要遵照寒電之主張速開全省國民大會進而實行根本改造者如北庭不收回成命張氏不知機早退惟有罷工罷巿抗稅抗捐以與此萬惡軍閥相見於正義公理之下驅逐醜類爭復自由除專派代表赴皖襄助進行外先此電聞佇候捷音駐滬安徽救國代表團叩勘 
[皖人聲討賀張者電]  
　　安慶總商會轉民喦報及各界公鑒查悉省議長晋恒履趙繼椿黄家駒電賀張文生督皖值兹全皖一致主張廢督乃晋等身爲議長違反民意獻媚權門不知是何心肝同人等特揭其隠願與鄕人共討之孫諮欽李幼餘宋横秋韓鑑等勘 
[聯太平洋會聚餐會紀]  
　　上海聯太洋會昨晚八時假大東旅社開第二次聚餐會中外男女人士到者如各國領事伍秩庸王儒堂羅平嘉密特登楊小川沈藴石許秋颿費吳生陳震東楊筱堂駱維廉許建屏陳漢明夏奇峯謝介子等約五百人王儒堂君主席述歡會旨趣畢由湯藹琳女士奏琴異常優美主席繼請伍秩庸君演說伍君遂起致簡要有味之詞略謂此會之名有太平二字深願會務日臻發逹各國人士加入爲會員莫不享受太平幸福云云衆鼓掌次美按察使羅平嘉君演說張箭雲傳譯略謂昔者加尼福尼亞州有著太平洋歷史者美政治家亦有謂世界之中心點古代爲地中海近世爲大西洋而現在及將來則在太平洋者由此兩端可見太平洋之重要而在其兩岸各國之互相聯絡以謀發展誠爲要務矣蓋太平洋者實兩岸列邦所共有故必須羣力護持和衷共濟俾有美滿前途云云衆鼓掌次該會游覽部部長密特登君報告該部進行計劃謂將組織游歷招待處以利遠賓主席因係該會築路部部長遂繼起報告築路策略如下中國之需築馬路現有種種理由﹁第一﹂國中馬路如人身之血管（一）以教育言有便利之馬路則人民智識易於灌輸（二）以商務實業言有馬路而後貨物利源始闢（三）以政治言有馬路則國内治安可保政令亦易生效力（四）以民情言有馬路而後全國大通使人民互易接觸而相扶助﹁第二﹂又分三類（一）鐵路需欵甚鉅且易發生國際財政問題（二）運河及其他河道雖便利但其行程甚緩（三）築馬路之費有限且可隨時量力定其長短﹁第三﹂現在國内急需裁兵裁後築馬路爲最妙該會現所擬計劃即自上海築馬路至杭州南京兩處其理由有四（一）江浙各界人士均較開通（二）商業亦稍發逹（三）杭寗風景甚佳（四）所住中外人士有汽車者頗衆至於進行之方法則分三類（一）組織百人之委員會内有省議會商會敎育會人士與交涉使稅務司及有名能股（一）財政股（二）測繪股（三）指導股詞畢衆鼓掌十一時許始盡歡而散 
[爪哇華僑李南麟致各僑胞書]  
爪哇華僑李南嶙君此次爲浙三門灣代表華僑回國急欲赴杭一行日昨往華僑聯合會造謁知祗有暹京東京華僑代表到滬因擬就致各埠僑胞勸駕書錄誌如次各埠熱心公益僑胞均鑒逕啓者南謂物性即人性也草木萌芽難忘情於故土人生得志休留懋於他邦僕此次歸國受敝埠巴逹羅亞中華會館代表陳金山君相邀同赴杭州會議事因敝代表曾接駐爪歐陽領事函稱浙江三門灣定爲華僑模範自治農墾區域專以安置回國僑民予以自治實權俾居處經營得以自由利便並山外部曁浙省長官分飭各駐領轉知各中華商會中華會館分派代表於本年十月來杭將該埠劃出界址及優待一切章程公同協定以期適合僑情等語斯函各埠皆有諒己早邀台照此次中央政府及浙江長官欲爲倁民力排向來之障碍保護永久之安全故特關地優待付予自治全權使我華僑歸國聚處一方得一適當地點海島位居汕厦港滬之中間爲往來南北必經之門徑距上海約一百四十餘英里距汕厦三百餘英里距香港四百餘英里水陸交通實爲東南最良之商港文内又稱别爲撥出内地官荒數十萬畝以供僑胞農墾之用（合種棉花地豆茄菲包豐番麥樹膠甘蔗芋蔴）該處因近迫内地土貨多人工賤（出産尚在調查）工業商業尤易發展因恐一經宣佈開作商埠則一切優先權利爲外人所得故現時所定名義祗說模範自治農墾區域專以安置回國僑民爲主體一俟規劃大定建設始成再爲宣佈開作商埠如此辦法則我僑佔於優勝地位矣此事巳經得浙省督軍省長實力贊助（如粤東河南嶺南學校地址得有千餘畝者皆前任省長朱慶瀾之力爲多）又得中央政府之特許（此番政府實爲誠心招徠）實爲優待我僑民之特例也我僑衆久欲思歸宗邦有志鴻圖尚望將政府意思分别廣爲宣逹（望我荷屬僑長將此函譯登吧城巫文新報）俾僑界諸君備悉三門灣便以企業情形即行分舉代表如期全杭會議爲盼爪哇四國觀光團李南麟謹啓 
[國民大會策進會歡宴報界紀]  
　　國民大會策進會昨晚五時假座東亞酒樓歡宴報界人士到者甚衆由鄭鷓鴣沈仲華趙南公陳良玉金拜仁君等殷殷招待並有演說大旨述該會確係純粹國民團體各界人士同係國民自宜竭誠互助以利進行至八時許始歡然散席 
[海關焚燬烟土]  
　　昨爲江海關焚燬烟土之期上午八時由姚監督文敷委派代表潘少璇會同副稅務司貝勒譯員黎錦波等督率小工人等押運烟土渡浦卽在陸家嘴汽窰燃煤舉火九時開始焚燒其烟土皆由管棧房西人勞勃司逐一檢出由貝稅務司黎譯員等核對號碼斤兩無誤剖驗後入窰焚化至十二時始畢是日監視人員到者松滬護軍使署元杏樵滬海道尹署余芷江淞滬警察廳王竺隣上海縣公署唐飛熊地方檢察廳郭少葵等軍警蒞場彈壓者有陸軍第六混成旅步兵一團二營排長郭歧山淞滬三區署長曾獻庭巡官李鶴鳴游巡四隊長劉得魁巡官戴鴻恩各率所部軍警二十名在場照料事後由潘少璇君商請曾署長酌派長警輪流守夜所有灰燼將抛棄海洋至此項烟土係由海關扦巡等陸續抄獲者自九年六月二十一日起至九月二十日止三個月中共計五十担七十三斤五兩計共一百六十四起其中有西比亞土十一起波斯土九起雲土十一起川士十五起餘爲大土小土烟膏等類此外尚有嗎啡高根案廿三起據海關人員聲稱近來紅土巳少見雲土川土發見甚多至土耳其土數年來絕少發見此次僅見一起約計二担有奇該管棧房西人勞勃司服務海關歷有年所對於各項烟土種類均能識别將各種烟土剖騐以示監視者衆皆感嘆私運之多對於烟禁前途頗呈悲觀云 
[義領羅斯君赴漢履新]  
　　駐滬義國副領事羅斯君日前接奉該國政府命令升任漢口總領事已於昨晚搭乘滬寗火車至寗轉乘江輪溯流而上赴漢履新至所兼公共公廨陪審一席聞領事轉現正物色相當人物接充云 
[聲訴厦門僑工局之苛例]  
　　華僑聯合會昨接旅暹福建會館總理陳密來函云逕啓者兹因厦門僑工局新訂簡章殊屬有碍僑民出洋除己歷具理由向北京國務院福建李兼長請速取銷外第恐棉力有限不能奏效故將呈請之理由書奉呈台覽祈速轉逹各團體並請據理力爭如能革除苛例誠不獨僑胞之幸也（附抄具呈之理由書如下）北京國務院福建李兼長鈞鑒逕啟者近闖厦門僑工局發佈福建僑工出洋簡章及報章刊載其挾此僑工章程籠罩出洋僑客等等雖其中有無事官暫不具論請先將該局之不應存在之理由及簡章不適用之點謹爲一詳陳之查僑工局之成立原爲歡戰發生吾國參預戰事循協約國之請許招華工故特設僑工局專司發給護照保此僑工免受外人欺凌誠愛民之至意也而此時歐戰巳告終但平時僑客出洋性質究與此項僑工不同自無領取護照及審查資格之必要即以暹羅一處而言無論華僑學校商民均備受居留政府法律支配之下僑等情切膚痛已有口難言矣不但不能設立此項僑工委員蓋以中暹未訂條約並公使領事亦都如泡影持此護照向誰註册請誰保護此僑局不應存在之理由一也國家不幸南北搆兵人民之受兵燹慘酷者以吾痋爲尤甚加以滙水跌價僑客度活艱難甚至抛離鄕井挈眷南渡川資無門告貸進退二難惟有坐以特斃是不啻不死於兵燹匪禍而亡於僑工局矣揣原僑工局保護僑工之意果如是乎此僑工局不應存在之理由二也吾國官廳辦事多屬腐敗以延宕爲唯一慣技謂照印像動需時日出洋僑客遠地而來何堪再受此累且所指僑工以何者爲標準據該局聲明凡坐三等艙出洋之客不得一商店爲之證明確非僑工即須納此項照費云云試問出洋多由内地而來厦門何處可覔此項商店爲之證明即有之詎能免腐劣局員之藉端刁難耶此僑工局之不應存在之理由三也據上述三理由可知僑工局之不應存在矣總之政府權力尚不能保護國内之人民何能顧及出洋之僑客乎况現今各内地僑工局皆巳無存何爲厦門一局尚敢花樑翻新自訂簡章遂發生所謂審查年齡資格照相片循環簿等等之限制公然派巡海之船四出偵緝殊不知壓力愈重抵抗力亦將隨之而高設或因爲激成他變實該局之故設苛章有以致其然也僑等情屬切身急不擇言惟有據情瀝請懇將該局及早取銷以除苛例而安僑情云云 
[評騭小學校之廰令]  
　　上海縣勸學所所長奉縣知事公署第六六二號訓令内開案奉江蘇敎育廳第三四一九號指令本知事呈爲轉呈縣視學四五六七四個月日記由内開呈及日記均悉察閱日記叙述尚見詳晣至該縣閘北巿私立飛虹高等小學校及國民學校校長姚時競任事傳知嘉奬見發達各敎員敎授亦均合法應由該知事傳知嘉奬以資鼓勵又縣立第一高等小學校職業班生徒僅有十餘人用費歲占八百元以上殊不經濟應令查照該視學所指迅將此級改爲普通科以免虚縻巿立隆德國民學校之室太小學生退課後幾無駐足之地應飭該校酌量擴充校舍以資應用又楊思卿立第八國民學校學生程度不齊敎室亦不敷用亦應切實整頓日記准予存查仰即轉飭知照此令等因奉此除令縣視學分致遵照外合行令仰該所長查照此令云 
[查獲漕河涇越獄犯]  
　　洪泉清前在楊樹浦犯戳斃人命案經公共公廨判解護軍使署訊實科刑期十四年發往漕河涇江蘇第二監獄執行本年上季該獄監犯越獄洪亦乘勢兔脫匿居虹口東西華德路二千六百六十九號門牌巳有數月未被人知前日下午因家庭事與其嫂氏爭吵言詞之間洩漏越獄之事爲該管捕房華探周筱棣所聞立卽協同特别西探目壳羅香將洪獲入捕房押至昨晨解送公廨該探等即上堂禀明查獲情形請求展期開審以便詳查一切當經李襄讞商之美約副領事准予所請判洪還押候下禮拜二查明再訊 
[地審廳續訊敖雲亭紀]  
前江蘇第二監獄典獄長敖振翔自缷事後海爲前上地方廳梅貽榖檢察長檢舉發生刑事嫌疑將敖傳案管押起訴審判廳曾經傳到一切人證開庭研訊候再審理在案昨日下午三時半奉該廳刑庭長沈君會同堵陳兩推事官並郭檢察官特開第五庭審理問官命俞再卿上堂據供揚州人今年三十二歲住仁濟里地方現爲掮客生意前在虹口梧州路陳仲雲所開歇壁字號爲夥曾與第二監獄往來貨色多次問官問曰共做幾次交易是何貨物答稱民國八年份共做四次第一次在於是年舊曆三月中共做棉被二百條每條計洋一元五角第二次在五月内共做單囚衣三百套每套計洋一元零五分又棉囚衣亦三百套每套計洋二元一角盡三次在十月中共做棉衣亦三百套每套計洋三元五角此項貨價因是全新之故第四次在十二月内共做棉被二百條每條計洋一元五角以上各貨均山號中發出托作場代做均與獄中張伯英姜文蔚交接官問曰爾與敖振翔交接否供並不交接至於六七等年生意由陳仲雲自向張伯英交接官問曰以上四次交易之發票是否爾開出答稱是的官曰爾店現尚開設否供稱去年十二月十三日號主陳仲雲病故後至年終收歇官問爾店成立時可入衣莊公所否供不入衣莊公所問官訊至此命敖振翔上堂問曰獄中定章囚衣如何辦法答稱此山第二科應與第一科商妥然後報告與我分配辦理官問囚衣係向何處買來答稱並不知道官問經辦囚糧火食之徐德海究在何處供稱不知問官研訊至此即奉沈刑庭長諭曰本廳對於本案不厭求詳所以今日仍不開辯論候偵查俞再卿所供是否屬實再行定期公開辯論判敖還押俞着具證結斥退候示 
[所得稅進行辦法]  
　　財政部以所得稅指爲敎育經費後日來積極進行昨聞本埠行政機關接到財政廳轉來部令進行計畫如下（一）由各籌備員起草所得稅淺說以免商界各方誤解（一）設立各省所得稅分處以財政廳兼任處長另以部派專員爲會辦襄理此事（一）擬先遴員分赴各省區會同財政敎育實業各廳長曁各商會總理協理協商　實進行辦法（一）此項稅收爲敎育根本上之絕大關係擬令各縣知事與各中小學校敎職員廣爲宣示此中之眞意云 
[省令劃一串票方式]  
　　江蘇財政廳近令所屬縣知事奉省公署指令印刷廠呈爲各縣串票未能一致懇請令廳查案復議定式通行由奉令據呈已悉仰財政廳查核辦理此令呈抄發等因奉此查接管卷内蘇省各縣單串民國六年六月間經省議會改訂方式轉奉省令到廳當經通飭遵辦在案奉令前因除呈復外合亟通令各縣知事一體遵照依式造辦以符法案云 
[漆業立案之縣署布告]  
上海縣知事公署昨發第一百八十號布告事案據漆業公所董事馮樹淦孫榮生趙榮卿樓友記等呈稱竊董等各同業向隸治下城廂南北英法租界製造招牌裝飾及承接油漆房屋等一切工程統名外作同業舊有行規向有公所在治下畫錦牌樓西薛弄底地方係同業前輩金元善捐助基地馮春山丁寳森集資建造及至清光緒二十四年黄前縣任内稟經同示重整而後嗣於宣統元年又因工夥聚衆要求加增工資公議重整加給並經刊刻行單一律換給迄今先後七次增加工資巳逹三角三分本年米荒之際各工夥於陰曆五月二十日起又請增加工資同業一再磋商至七月初二由工夥推出代表齊集薛弄底公所雙方洽議由大衆公决照前定三角三分增至三角九分以後永不再加再各店主每工另自捐出洋一分助入公所繼續辦理同業各項善舉之用雙方允洽一致贊成惟思各集合團體圖謀公益興辦善舉端賴地方長官立案給示保護俾能永遂勿替董等公所舊蒙給示保護亦己有年令加給工價修整行規另自捐助一分助入公所續辦善舉期垂久遠若不請求仁憲查照成案分移立案一體給予布告何以謀公益而維業務爲合粘呈舊示舊規同業到所簽名簿並擬定簡章清摺聯名環叩縣長電鑒查照成案給予布告四道俾得糊表張掛一面並求分别移咨英法公廨淞滬警察廳查照一體立案給予布告同業共戴等情並粘附舊示三件行規二紙簽名簿一本行規四份到署據此除批呈件均悉據稱該漆業外作一項於本年舊曆七月初二日在公所議决加給工價重整行規並由各店主允許每工另自捐洋一分充助公所善舉等情粘呈舊示舊規同業簽名簿呈請前來旣據大小行公議雙方允洽應准備案給示遵守並分咨廳廨一體查照辦理惟該公所應辦善舉此次旣議定抽提捐費該業董等務當力顧公益妥愼辦理勿蹈從前虚糜敷衍之積弊是爲至要仰即知照此批行規存舊示三紙簽名簿一本發還批示印發並分行外合行布告仰該同業人等一體知悉務各按照修正行規遵守營業勿稍紊亂規章致妨業務切切特此布告民國九年九月二十三日上海縣知事沈寳昌 
[米商公所開會記]  
　　南帮米商公所因據各米船戸報告經過得勝港閔行南卡稅務分所員司勒索陋規每船須洋六七角及一元不等經公所特派員調查屬實遂訂於前日下午三時在豆巿街德銘里公所臨時事務所内開大會各米客全體到會僉以米糧早經完有正稅意外需索本在禁革之例現在各稅卡之需索實爲不肖員司扦巡等通同舞弊偶或不給動輒野蠻扣留不驗延擱一二日且船戸所得水脚爲數微細若長此不除則船戸必仍取之貨主故我等應爲援手者也且不獨南帮各船戸被索即常錫帮各米船亦受同等需索應聯合常錫兩公所列名公函縣商會轉呈稅務公所所長飭查澈究永遠將陋規革除遂經衆公推董事張樂君向縣商會及稅務公所接洽一切議畢至五時散會 
[續誌花世界之慘劇]  
　　花世界遊戲場於二十七夜七點餘鐘四層樓上影戲間影片着火釀成慘劇踏斃老幼二人跌傷男女游客十餘人内有三男一女傷重不能開口巳誌昨報兹悉傷重不能開口之女係某客棧茶房屈文卿之妻林氏蘇州人年四十九歲因受傷過重至前晚夜半殞命其屍亦由捕舁入虹口斐倫路騐屍所昨晨報請公共公廨關讞員與美丁副領事於午後一時同乘汽車蒞所逐一檢驗得均係生前被壓傷要害身死無誤塡明屍格升座公案據中西包探相繼投訴查得巳死孩子年十四歲名張彭年在垃圾橋堍機器店内爲學徒現傳其師陳忠芳到案候示惟一老者不知其姓字並無家屬投認云云中西官得禀諭將屈林氏之屍交其夫屈文卿張彭年之屍交其師陳忠芳分别人結領屍棺殮巳死老人旣無家屬諭令地保報堂棺殮標封厝壇召認候傳該游戲場主任到廨訊核又據另一消息則謂受傷人經探捕送入仁濟醫院由醫生醫治後傷勢已見減輕昨由捕頭派探前往調查受傷人狀况卽據情歸報捕頭候核 
[各方面之籌賑聲]  
　　華洋義賑會華洋義賑會昨接國務院電云電悉貴會慨念災黎克成盛舉義風仁術傾佩良深自當竭力匡助以副雅囑國務院勘又接濟南田督軍齊省長電云沁電敬悉魯省各縣早災據報以臨清館陶爲最重夏津武城邱縣恩縣陵縣德平堂邑次之德縣平原禹城兼被兵燹此外平陰茌平清平博平聊城高唐濟陽齊東無棣霑化亦均因旱歉收請辦平糶己派專員會縣詳查分别輕重舉辦振糶工三項惟災廣欵絀籌措維艱貴會胞與爲懷擬放急賑災黎蒙福企禱尤殷田中玉齊耀珊沁又接南京李督軍齊省長電云豢電悉開會籌辦急賑敬佩義舉兹派滬海道尹蒞會接洽李純齊耀琳該會致杭州盧督軍電云盧督軍鈞鑒本會成立業巳電逹在案刻據貴省王交涉員來滬傳述貴督軍顧念八省災情慘酷大發慈悲允爲提倡鉅欵佩珍等領悉之餘深感盛德先代億萬災民叩謝仁施務懇指示慨助實數不勝禱盼華洋義賑會勘該會之收中秋筵資月餅香斗助賑者計泉記八元滙芳照相館二十元楊樹浦正大號二十一元花旗銀行賬鍋廠十一元厚生祥十元隱名氏十元零九角協康金號十六元仁元茂記布號八元又三馬路新民慶里綠嫻詞史捐助洋二百元以爲姊妹行倡云 
商界籌賑協會商界籌賑協會昨在愛多亞路事務所聞職員會討論一切鄔挺生主張勸募捐欵期於普及每一捐册最好以十元爲度每人祗發一本以期輕而易舉朱賡石提議賑災是一種消極的辦法我國歷來辦賑施衣施食施錢均從消極一方面做去鄙意除老弱婦孺外凡年力富强者應想一種積極的辦法如以工代賑亦爲積極辦法之一種又辦賑者多從普及方面做去其結果反不能實濟一人鄙意本會此次辦賑應縮小範圍期逹救人救到底的目的否則區區一二十萬元曾不足供全體災民一日之餐衆贊成鄔挺生俞國珍均主張先從調查入手以便進行鄔志豪朱賡石主張先印兩萬册鄔挺生主張捐簿别擔任次討論捐簿朱賡石主張先印兩萬册　挺生主張捐簿祗印普通的一種俞國珍宋誠彰主用兩種捐册一普通一特别鄔挺生主先從普通入手衆贊成捐册收據印刷由各職員分别擔任又討論募捐辦法鄔志豪主張各路用募捐隊辦法以專責成祝志純附議陸文中提議募捐隊所發出捐册兩星期爲一收結期間旋略談他事而散 
旅滬順直同鄕旅滬順直諸同鄕因該省旱災己在順直會館邀集會議籌募捐欵經該同鄕諸巨商紛紛贊成將捐册分送各商號以期代爲勸募現聞該同鄕己籌有的欵擬在滬採辦糧食由董事等親赴災區散放振欵以濟災黎云 
台屬急賑會台屬水災急賑會定於隂曆八月二十日夜假座大舞台演劇籌賑日昨該會同人在該會所開會籌議佈置各項手續至爲詳盡除所演戲目尚未確定外一切均己完備兹將所推定　任職務各員姓名列後管理員二人張兼庵王菊卿招待八人許錦芳楊萬耕張禮直朱少蘭朱一清章小梅王子謙張禮秀騐票收票四人張禮建王子春王佩初張孟定監察員四人姚式訓韓伯平徐賢昌譚萱堂 
[申新紗廠火警]  
　　前日下午滬西宜昌路申新紗廠揀花間内不知何來火種突兆焚如旋由救火會各會員駕皮帶車馳往澆息燬屋兩間連同貨物約有二千餘金之損失云 
[友華銀行銀巿報告]  
　　中美新聞赴譯二十八日友華銀行報告云自上星期六以來倫敦近期銀價不動遠期跌一先令四便士紐約銀價未有變動倫敦紐約間滙兌漲至三元四角九又四分之三今日開盤不動惟金圓漲至一○三半巿况略有鬆動投機者皆係買進者交易價金鎊爲五先令十一便士又四分之一至二分之一金圓在一○四至一○四半之間日金爲四九又四分之一現金巿面仍不活勤全世界銀巿似皆如此云 
 
 
 

Page 11

 
 
[景昌公司絲巿報告]  
中美新聞社譯景昌華絲出口公司報告云上星期中國機器絲得有若干交易運往歐洲價亦略高現今美國方面並不需求察利絲巿况頗呆無甚交易據安東報告土色絲略有購者價值較漲此外巿面仍不活動巿價如下中國機器絲特别大號銀一○五○兩特别號九五○兩中號八四○兩土色絲上號三六○兩巿號三四○兩察利絲上號七九○兩巿號七五○兩 
[各輪船進出口消息]  
　　國内輪船 
　　寗波招商局開往寗波之江天輪船昨日該輪裝去出口貨有白米九百餘包打包棉花六十餘包以及洋靛青二十餘桶水泥十餘桶餘爲白苧蔴及水菓等各項雜貨又安平公司開往石浦穿山之寳華輪船昨日該輪裝去之出口貨有機器麫粉一千餘包黄白糖一百餘包土布二十餘包以及紙烟等各項雜貨 
長江三北公司之長安輪船昨從長江開滬該輪所裝之進口貨共一萬零四百餘件内有二千一百餘件轉運寗波在上海之貨有白米八百餘包高粱一千零七十餘包小麥二千五百八十包黄荳一千零零五包玉米一百八十二包紅棗一百八十二包木耳一百七十七包官布三十件蛋二百零二件瓷器三百件豬油一百八十件烟絲烟葉一百五十六件蓮子一百十五件靛青三百五十六桶桃肉三十五件青蔴四百九十八件紙頭二百三十七件餘爲各項雜貨又有運至寗波之貨有白米一千八百五十四包蓮子三十件青蔴二十件桐油一百桶藥材一百零八件又太古公司開往長江各埠之大通輪船該輪裝去之貨有大批車糖約三千餘包及玻璃等各種雜貨 
港粤招商局開駛香港廣東之廣大輪船昨日該輪所裝之出口貨有機器麵粉一千餘包麩麫一千餘包棉花一百餘包灰藍土布三百餘包鷄毛十餘件以及連史紙綠礬等類至該輪裝來之貨爲檀香桂元居多又太古公司之新寗輪船昨從香港開來該輪之進口貨係大批車糖及冰糖屑桂元等類 
烟津招商局昨從天津開來之新銘輪船該輪之進口貨係大批水菓及粉干等類至該輪裝去之貨有麵粉五千餘包及白米八百餘包又該局之愛仁輪船裝往營口之網有花衣紅皮土布及紙烟等類 
[國外輪船]  
　　中美中國郵船公司之中國號前日從香港來滬後巳由昨日開往美國由上海赴美之旅客共有七十餘名其中有赴美留學之學生二十餘人在申裝出之貨共計二百六十噸其中以茶葉與帽子兩項爲最多云又該公司之南京號定於九月二十五日由舊金山開赴上海約十月二十日可到滬又尼羅號上月三十日自滬赴美巳於九月二十七日抵舊金山矣至太平洋輪船公司之東方出口號EASTERNEXPORTERA前日由美國新金山來滬在上海缷去進口貨後昨日即開往香港該公司又有東方進口號EASTERNJMPORTER昨日亦從新金山來申其裝運來滬之進口貨共有六十七萬六百數十件約合六百噸就中以鋼鐵條等項最爲大宗餘爲雜貨云 
日印日本郵船會社之近江丸昨從東洋來申裝來之進口貨中有三信牌洋紗及絲襪洋縀並佛手鐵盒之香皂又有愛媛廠之洋布及鋼鐵石料旣火柴幹等項至於出口貨中則以菜子一項最爲大宗又有大英火輪公司之喀什格號KASBGAR從印度來申裝來進口貨中有大批洋松木及硼砂洋貨棉紗以及藥料等項該輪在公和祥碼頭起缷大抵須十月一號開往日本 
[滬寗路轉運來滬貨物]  
　　昨日（二十八日）滬寗路運來之貨物如下華盛義由南京裝來新米三百八十五包由浙江裝來小麥二百三十五包由奔牛裝來小麥四百六十五包由無錫裝來新米一百八十三包茂新由無錫裝來兵船牌麫粉六千三百包翔茂由南京裝來新米三百四十五包由鎭江裝來小麥一百八十二包清記由南京裝來新米二百六十五包滙通由南京裝來新米三百六十五包恒大由南京裝來新米四百三十五包由鎭江裝來小麥二百二十五包由丹陽裝來小麥二百四十五包中國運輸公司由南京裝來新米二百三十九包公益由南京裝來新米四百八十五包由鎭江裝來小麥二百二十包協茂由南京裝來新米三百四十五包由鎭江裝來小麥二百五十包由無錫裝來小麥三百二十五包恒泰由南京裝來新米二百八十三包由丹陽裝來小麥二百二十包運繭處由南京裝來新米三百二十五包由無錫裝來新米二百二十五包永泰隆由南京裝來新米二百八十五包由無錫裝來小麥二百二十五包九豐之山鹿牌麵粉二千八百包協豐由南京裝來雞蛋一百二十五件新米一百八十三包中華捷運公司由南京裝來新米二百二十五包瑞泰恒由南京裝來新米四百三十五包 
[各團體競賽美國盃]  
　　公共租界美國義勇軍向例每年九月第四星期五起在野外紥營各隊員露宿三天星期六爲該隊賽槍星期日邀請租界内各國武備團體各選優等射員三人前往競賽美國家銀盃本月上旬由該隊正隊長藍遜發柬遍請中西各團體定二十六日午後二時在靶子場比賽每隊代表三人每人各賽二百碼七響五百碼七響六百碼七響以三人分數合計用最小牛眼靶本年除過山砲隊馬兵隊葡萄牙隊意大利隊及法租界巡捕等未來報名外尚有十五隊比賽是日適（中秋日）天氣晴和惟風力稍緊午後一時四十五分各隊代表均先後蒞場場内由美國隊員輪班記數及管理靶子秩序頗形整肅外寳往觀者以美國婦女較多四時四十分鐘比賽巳告結朿聞美國隊占最優勝兹將各隊代表賽射分數揭錄如下（一）美國家隊二百八十六分（二）日本隊二百八十一分（三）上海賽槍會二百六十八分（四）總司令部二百六十二分（五）水師陸戰隊二百六十一分（六）公共租界英捕隊二百五十七分（七）中華隊二百五十七分（八）瑞士國洋槍會二百五十六分（九）英國愛字隊二百四十八分（十）蘇格蘭隊二百四十五分（十一）機關槍隊二百四十二分（十二）常備第一隊二百三十五分（十三）海關隊二百二十六分（十四）英國皮字隊二百○九分（十五）工兵隊一百四十七分 
[注音字母推行會開討論會]  
　　注音字母推行會前晚八時假四川路青年會童子部開討論會到會會員約三十人有前次基本會員二十餘人又新會員七人商務印書館亦來函加入首由黎君維岳主席報告經過情形曁開會理由黎君乃爲上次公推起草員之一人（上次共推五人今晚到會三人）遂由黎君將草就之簡章分散各人逐條討論并付表决結果定名爲（上海青年僵注音字母推行會）以聯絡同志研究推行注音字母謀國語統一敎育普及爲宗旨餘六條經討論均尚可行但經會員方君提議可將簡章完全寫成語體文以符名實而昭劃一通過并由李君級仁提議上次開會議推起草員六人後只推五人今晚二位陸君又均未到現有新加會員七人請由七人中再推一人協同修正簡章復由李君先推商務印書館編譯范雲六君爲協同修正簡章之一員付表决全數通過時己十一句矣約以下星期一爲再會期即宣告閉會 
[寰球學生會前晚之演講]  
　　寰球中國學生會前晚請醫學士汪企張先生演說﹃人生之醫學學常識及疾病急救法﹄先由主席吳和士君介紹謂汪君研究醫學有年中西學術富有心得現任滬杭甬鐵路醫官每日就診者踵相接至今晚演題尤屬緊要願諸君留意靜聽並望傳布於家族鄰里是與公衆社會有極大利益想諸君必樂以贊成也汪君繼起演講并將演題分作二層（一）人生之醫學常識講述腦心肺胃腎各部所受之病症現象及預防法并有各種模型詳細指示明晰無遣（二）疾病之急救法講述人之身體偶受極大損傷在偏僻内地延醫不及生死即在刹那之間不可不鄭重將事如用土法舊術救治生全者必居少數且往往傷不致死而被誤用藥物以斃命更不知凡幾今以醫學之理說明人身内外皮肉筋骨脈絡血管神經統系種種關係察其受損之部位輕重而施以急救之法微特能減少受損者之痛苦并可保全其性命而回復其原狀矧急救之法極爲簡單知者人人能行乃醫學常識最不可少之事吾儕亟宜研究之云演詞甚長不及備載講演旣畢復由吳和士君道謝並引來賓參觀各種身體模型至十時始告散會 
[今晚之青年會]  
　　青年會智育演說會今晚八時請戈君朋雲演說﹁根本剷除大届紛擾究當從何做起﹄是題爲人人所欲研究者届時戈君當有精切扼要之言論以饜聽者又該會聖經學校准今晚七時招收新生報名登册後即正式開課中西課程共有二十餘班教員除西人外其餘均係歐美大學畢業生用歐美最新教校法以新思潮新理想灌輸於學者裨益身心殊非淺鮮有意研習者可逕往報名無庸介紹且無需學費云 
[女青年會徴求大會叙餐會]  
　　本埠女青年協會爲徴求大會事昨日午刻特在靶子路六十一號設叙餐會到會者有王正廷博士朱成章君曹君西大有赫君（ＭＲＨＡＷＫＩＮＧＳ）薛君（ＭＲＦＲＥＤＥＲＩＣＫＳＩＴＥＳ）與歐夫人（ＭＲＳＦＡＹＳＣＯＵＧＨ）首由梅華銓夫人報告會中經過情形以及社會服務與籌法改良家庭等事次由顧恩慈女士報告略謂本年之預算適似去年擬於徴求大會之兩星戎中自十月二十日起至十一月十日止共同募集一萬三千元本埠城巿女青年會需八千五百元全國協會則需四千五百元往年華人方面捐助者甚爲踴躍聞此次本埠之西人亦將捐助稍盡服務社會一份子之義務云兹將協會諸董事姓名錄左朱庭祺夫人梅華銓夫人鄺富灼夫人羅平吉夫人李登輝夫人曹錫賡夫人凌潛夫夫人與孫聞遠夫人此次徴求人會事爲下列諸女士所籌劃如沙女士（ＭＲＳＨＥＬＥＮＳＡＮＧＥＲ）代表幹事團趙女士（ＭＩＳＳＥＤＩＴＨＳＡＷＹＥＲ）代表本埠城巿女青年會而費女士（ＭＩＳＳＲＯＳＡＬＥＥＶＥＮＡＢＬＥ（爲徴求大會會長又聞諸來賓亦極願襄助此舉云 
[青年會童子養成團偕廠工游覽半淞園]  
　　青年會童子部在歐嘉路協成銀箱廠組織童子養成團前日爲該廠之中秋例假青年會幹事顧君光祖顧君文蔚蔡君新德偕同該廠全體工人并經理張君同孚分爲三隊出發至南站半淞園游覽游資特别減價該廠經理爲優待工人起見每名賜給小洋三角二時從青年會出發歸時己鐘鳴六下矣各工人莫不興高采烈云 
[小學敎員研究會開幹事會]  
　　小學敎員研究會分致本埠敎育界潘贊麟胡少亢顧潤章陳味腴趙靄吳五君函云敬啓者本月二十三日本會開職員會提議研究國語辦法當經諸决組織幹事部並定九月三十日下午四時開幹事會屆時務祈早臨賜敎爲盼此頌台祺上海小學敎育研究會啟云云 
[兒童演講會紀事]  
　　前日上午（星期日）青年會商業夜校學生會國民義務學校舉行第六届兒童演講會敦請青年會幹事童星門先生演說題爲﹁何者爲兒童分内事﹂童君詞兼莊諧頗多精采至十二時始散會云 
[工商友誼會開會補誌]  
　　上海工商友誼會於舊歷十五（中秋）日下午八時開第九次會友討論會（星期常會）到會者男女會友四十餘人推童理璋主席王劍豪紀錄（一）秋節問題主席謂恐有會友歇業更動等事應如何救濟經趙醒儂李乃人錢立琳徐世平郭采祥女士等討論良久表决更調歇業者須將地址通信處報告本會一面由各會友互相介紹職業惟諒力而行通過（二）會友調查問題因會友有永不到及不諳地點者由何星之何綸章李乃人顔啟烈等多數主張調查以昭鄭重表决不諳地點者由介紹人調查通過（三）選舉問題顔啓烈沈家駒邱伯年沈文炳胡士澄等主張照章程辦理通過（四）成立大會定雙十節惟會場尚未决定現由包羅君擔任假借（五）週刊問題提出辦法衆立推代表與青年社接洽當場推定五人前往至十時半遂茶點散會 
[浙江路商界聯合會開會預誌]  
　　南北浙江路商界聯合會定陰曆本月二十日（星期五）自午後二時起至五時止開全體大會專籌進行事宜所議者（一）義校開學（一）平糶白米（一）華人顧問（一）無利借欵（一）災民待賑（一）施送醫藥六議題巳發東邀請矣 
[唐家弄商界聯合會常會紀事]  
　　唐家弄商界聯合會昨晚七時開常會出席者數十人孫友善主席張振遠紀錄（一）討論反對印花稅問題首由主席說明一切謂本題重要屢承諸君函詢均未擅答殊抱歉忱今晚先請出席董事張振遠報告總會經過情形然後付衆討論張謂人民對於國家本有納稅之義務惟國家應予以相當之保護租界商民托庇外人未能受政府切實之保護權利義務不能對待總會之所以反對者一華洋不能一律則華商勢必戤洋商牌一子政府不特毫無進益反驅國人於門外此其反對者二且租界章程除規定稅項外不得貿然多徴矧外人屢示不顧將來一遭駁回豈不有辱國體更以授權外人殊屬不妥此其反對者三租界商民負擔太重其實外强中乾者居多數此其反對者四綜此端經總會一再反對迄己三次最近三十九次董事會决議之通電在座諸君諒巳明瞭是日公推委員七人鄙人亦係七人之一云李梓鄕主張再請總會邀集各團體開會反對以示决心張振遠謂鄙人與周蓮翹提出意見書不日必有辦法朱堯臣謂旣巳提出可靜候總會解决周瑞珍附議主席付表决通過（二）勸賑主席謂總會己在着手進行本會當酌量捐助杜鴻福瞿瑞芝主張由各會員自由捐助然後陸續彚交總會吕介勤王再甦王榮芳附議主席付表决通過沈保蓮主張選臨時會計經衆公推蔡增輝君當場認定不下數十元一俟收有成數即交總會討論至此爲時巳晚乃振鈴散會云 
[神州醫藥專校歡送會]  
　　神州醫藥專門學校前因設立醫院需材孔亟故特設中醫師範科類皆己具高深程度者業於本學期畢業並在芝罘路神州醫院實習日久頗得社會信仰兹外科主任王君智輝新婚回陜上海華洋義賑會特委派爲陜西專員按王君素抱熱忱關心桑梓此番義賑定能勝任聞於今日（二十九號）起程該校同學特開會歡送云 
[慈善副劵開奬紀]  
　　慈善副劵昨日仍租借久大碼頭前利濟局即現綏遠局内開奬兹將三大奬號碼列下頭奬第二萬二千一百八十三號由蕪湖廣萬源經售二奬第三千六百四十九號由本埠大利元經售三奬第二千二百號由嘉興大利公司經售 
[公共公廨昨晨訊案紀]  
　　昨晨公共公廨民四庭由俞襄讞及英包副領事訊理民事案如次（一）徐冠英訴吳彦臣不理欠欵押欵案此係被告延朱斯芾律師臨時到堂有所請求結果准將被告前定擔保人更換並着原告將原稟第四條賬目抄交被告閱看（二）婦人朱張氏訴王桂全不還方單案前經判定被告將方單交出開釋兹據原告律師聲稱被告所還者並非原物請求飭提到案訊究結果照准（三）顧唐如訴吳藝芳不理用空賬洋一千一百六十三元九角一分案結果准原告律師請求改期七天再訊（四）匯和莊訴蔣煜庭孫少卿王秀高李華晋徐善卿不理往來銀一千八百五十一兩案原告律師請求改期一月再訊結果照准 
[俄商尋覓失孩消息]  
俄國富商之三歲女孩前在鎭江失落曾誌前報該富商遍登上海鎭江南京各日報出賞格二千元迄今仍無着落聞該俄商祗願合浦珠還如有知該孩下落者决不願追究並仍可傾賞洋二千元云云 
[俄國難民來滬]  
　　俄國難民男女二十五人昨日（二十八日）由寗交涉員派人押送乘滬寗路十號快車到滬由滬交涉科員陳震東送至車站廣安旅館安寓再行處置 
[開浚南黄浦之手續]  
　　上海濬浦局總工程師查利（譯音）因查南黄浦自大碼頭起至薛家浜止之一帶浦江現有淤泥積滯自當潑深業定十月下半月起開始挖掘淤泥曾經函由水上警察區隊各機關請於開挖時派遣師船照料浦中往來船隻在案兹查濬浦局所擬開濬地點係爲淞滬警察水巡隊管轄區域而南浦灘一帶停泊灘邊之船隻及一切障碍物件應於開挖之先均當移離免致妨碍開濬要工故由徐廳長飭水巡隊長迅即傳諭該處各船戸限日遷移他處停沿如有逾限抗違者即應拘究云云 
[土布業請仍照案免稅]  
　　土布業免稅一事前奉北京稅務處核准施行分飭各屬一體遵照辦理在案兹該業免稅期限滿該業董事爲維持貧民生計爰將土布業手工機織苦况情形函陳滬上南北巿兩商會請將工織困難狀况轉呈北京農商財政兩部咨吾稅務處處長請予體恤仍行照案免稅一二年以待米價平復生計稍甦時再行設法征稅云云 
[證劵物品交易所消息]  
　　昨日（二十六日）爲該所交割本月份棉紗棉花雜糧油豆股票公債票之期以是停巿二天三十日照常營業自十月一日起更改買賣時刻兹將其揭示抄錄於下（一）巿塲揭示第一百十六號云集會開巿時刻十月一日起後巿改爲午後二時（二）揭示第一百十七號云定期買賣之順序十月一日起改定如左開盤證劵棉紗棉花二盤棉紗棉花證劵三盤棉紗收盤證劵棉花棉紗（三）揭示第一百十八號云棉紗等級表施行期限十月一日起改定自九年十月期起至十年三月期爲止其小包等級表亦照此辦理（四）揭示第一百十九號云棉花等級表施行期限十月一日悳入定自九年十月期起至十年三月期爲止（五）揭示第一百二十號云定期買賣之期限十月一日起更改如左證劵十月期至二睛月期棉紗十月期至十年三月期棉北同上（六）巿塲揭示第一百二十一號云定期買賣之期限十月一日起更改如左牛莊豆十月期至十二月期河南豆同上本廠油同上豆餅十月期至十一月期芝麻十月期至十一月期 
[註銷證據欠充之借銀控案]  
　　顧聯記在公共公廨呈訴朱環春朱念陶並保人毛濂卿不還借銀一萬八千兩一案業於上禮拜六將被告傳案訊悉環春係念陶之子此案與念陶無關着即開釋餘人退候續訊等情已誌前報昨日下午經張襄讞會同義羅副領事升卒第二公堂飭令傳齊雙方人證訊明原告顧聯記即顧聯承原籍無錫移家北京路顧家弄祥康里家道素豐與被告向有戚濂卿即毛全泰木器號小主去年十月二十七日由毛邀朱環春往原浩地家内與原告及原告之兄顧仲卿等賭博牌九接連三日環春輸一萬六千餘元原告立一借銀一萬二千兩之借據令其簽字環春自顧亦係富家子弟遂即照簽十二月二十五日因往原告家吃年夜飯又賭輸四千兩仍立借據一紙本年正月初一環春往叩歲又賭輸二千兩亦照樣再寫借據故所控之欵實非借貸似有局賭性質原告方面雖皆供確係借欵證據殊欠充分問宫乃退入休息室磋商一度復升公座宣佈判詞曰本案註銷 
[地檢長誥誡司法警察]  
　上海地方檢察廳長譚辛震自山西調滬以來丵於司法職務人員異常注意今日（二十八日）上午來廳傳集司法警察依次點名並誠以嗣後出外須其條請假如兩次點名不到者即記大過一次記兩次大過即行革除云云 
[龍華寺預備開光]  
　　西鄕龍華寺全院各殿神像及前後寺房均已修葺工竣曾由張慕韓君定於隂曆九月初六日開光惟該寺内尚有軍隊駐宿將來開光時進香者定必衆多應將軍隊移出另行賃房住宿故昨特由步兵三十九團張團長令飭所屬各營長着將駐在該寺内之軍隊尅日遷移出寺以昭誠敬 
[汽車與無軌電車互撞]  
　　北京路貴州路口昨日上午十時許有六百九十四號汽車自西往東駛行適有十六號路牌二百零二號無軌電車駛來不及避讓交相撞碰電車之鐵梗汽車之輪盤皆毁壞當由巡捕到來抄錄電車汽車號碼及開機人姓氏呈報捕頭候示電車旋即駛去汽車亦由多人推挽而去 
[濟生堂失愼之研訊]  
　　十六舖協成里口濟生堂藥店失愼後前日午後由一區警署備文飭警將濟生堂執事葉仲華申送警察廳於昨午發交司法科奉嚴科員研訊葉供寗波人在該店爲經理濟生堂開設到今己有四五年之久昔年曾保火險六千兩惟因近來各貨昻貴營業艱難因此減保三千兩但店中樓面另租與某姓爲住家前晚店中正在結賬之時不知如何忽報樓上火起事起倉猝祗將一切賬簿取出所有貴重細料藥品均付一炬且次日中秋應該各行貨欵均巳付清今將保險單呈案請察問官得供一再砑訊執定如前奉判交保出外聽候查辦 
[續誌虹口小菜場内之兇劇]  
　　寗波銅匠黄毛（綽號黄神道）前晚在虹口西華德路老小菜塲内糾集六人與沈福來决鬭結果沈身受刀傷七處痛倒於地黄等亦皆逃去旋經巡捕到來將沈送院醫治稟由捕頭飭探楊阿泉張林泰復向沈詢悉確係被黄毛糾黨王寳生等用刀傷害遂將黄王兩人緝獲昨解公共公廨稟明受傷者向在漢璧路日本人家爲庖丁此次起釁原因查係爲姑奸而起惟傷者尚在醫院且人證今亦未齊請求改期開審中西官核稟黄王兩人還押展期一禮拜補提同黨到案訊究 
[茶葉店失愼罰鍰]  
　　南倉街彭城里口瑞豐泰茶葉店於陰曆上月十一日夜半失愼延燒貼鄰小雜貨店共焚去房屋四五幢因該店保有火險巨欵經鄰居二十餘家聯名公呈淞滬警察廳請爲查究等情己迭紀前報兹聞徐廳長據呈後立即函致救火聯合會詳查即由衆鄰函請該會將其所得保險銀内提出若干撥充公益該店主亦自願捐助建築太平龍頭四座並再償給小雜貨店主洋五十元據情陳請核示業奉徐廳長核准所請飭傳該店主到案發科復審着即具結交保並再繳呈罰金洋十元充公示儆 
[同伴邀飮之命案]  
　　寡婦賀江氏住閘北五區境内有一子係工界中人陰曆十四日下午由同伴周阿毛陸三囝二人邀往酒肆中飮酒帶有某姓女子正在歡呼暢飮之際被流氓多人指爲誘拐希圖訛詐致起鬭毆事後由周陸二人將該氏子送回家中臥床不起其母以子酒醉不以爲意詎睡至夜半竟咯血不止而死該氏遂於翌日投報該管警署控周等於酒中下毒經王署長提訊之下始悉前情轉解司法科昨奉段科員質訊一過以案關人命着該氏自赴地檢廳起訴矣 
[解送迷路女孩]  
　　四區崗警前日查見迷路女孩一口解經顔署長訊據該女供姓瞿名木英年十一歲住新大橋某絲廠對面因習學打盆苦不堪言時遭祖母毒打是以逃避在外等情當經顔君察得該女身有傷痕諭令暫留養聽候查辦 
[誌謝]  
　　昨承商務印書館贈英語週刊二百六十號東方雜誌第十七卷第十七號少年雜誌第十卷第九號各一册謝謝 
雜評二 
[廣州消息（訥）]  
　　近數日來桂軍方大發其報告獲勝之電而不謂廣州獨立總裁出奔等種種消息即繼之而來縱其說未必盡可恃然粤垣之危在旦夕可斷言也蓋軍府所有之大軍俱在前敵而民軍突起内部響應省城之不守亦意計中事獨是以護法號召之根據地而結果如是以轟轟烈烈之桂派而末路如是皆足令人深慨者也雖然往者弗論今後情勢之變化如何有大足令人注意者粤人自决之主張如何陳軍進行之目的如何陸榮廷應付之態度如何對滇黔川對北方與滇黔川北方所以對付之者又將如何與統一之前途近乎抑去統一愈遠而愈陷於糾紛乎其變化正未可以逆料矣公布欄 
[上海地方審判廳]  
　　判决主文（民一庭）一件决定高則誠與周氏因米欵涉訟聲請撤銷假扣押一案主文本廳民國九年九月二十一日假扣押之决定准予撤銷一件判决李卿茂訴邵順昌租屋及欠租涉訟一案主文邵順昌向鴻記公司租賃白雲觀對門第二百九十號房屋一幢限判决確定日遷讓並廳償還鴻記公司房租洋十元本年隂曆九月起房租仍以每月租金洋五元計算廳付至出屋之日爲止本案訴訟費用歸邵順昌負擔（民二庭）一件判决朱王氏訴高正芝借欵糾葛一案主文高正芝廳償還朱王氏洋三十元訟費歸高正芝負擔一件判决瞿連生與唐海初因債務糾葛不服南滙縣知事公署判决控訴一案主文本件控訴駁回本審訟費歸控訴人負擔一件决定陳康泉等聲請回復上訴權一案主文本件聲請照准本案應候本廳定期傳審一件决定陳冬甫聲明窒礙一案主文本件窒礙之聲明照准一件决定周景人與顔祥實等欠租糾葛一案主文本件訴狀准予註銷訟費歸原告人負擔 
民二庭紕一件馬至和呈爲圖賴婚約請求備案由據呈爾子妙根自幼聘定丁馬氏之女爲室旣有媒證婚帖何能藉端圖賴着該氏邀同原媒前往理勸如果不聽再正式起訴可也所請立案應毋庸議此批 
批示一件曹銀海狀交欵洋由准交此批一件李培之狀領單籌等由准領此批一件順雲亭狀請執行由狀悉准予飭吏執行此批一件顧季良狀領欵洋由准領此批一件姜開永狀保蕭金林由准保此批一件黄憲武狀保浦福根由准保此批一件孫文泉狀請執行由狀悉案經嚴限勒繳仰即知照此批 
[上海地方檢察廳]  
　　批示史啓祥狀悉查此案人卷尚在審廳所請應毋庸議此批馬小福狀悉仰即補具上告理由書以便核轉此批劉金松狀悉該民如果遍體受傷何以不來廳請騐足見所言非眞毋得率請提究此批戴金保狀悉該案業經本廳偵查並傳集該區警察訊問因證據不明瞭免予檢舉矣仰即知照毋凟此批陳宋氏狀悉據訴各節顧係契約糾葛未便予以受理應向同級審判廳具訴可也此批周金友狀悉仰即來廳訊明核寗此批趙袁氏狀悉案巳起訴候送同級審判廳核辦此批（以上九月二十八日） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
記者抵巴西後偶過學校兒童其見面第一發問即爲﹃貴國專尚何種運動﹄一語蓋在文明各國擊球馳馬水泳等技必有一事特長報館門首無論爲美爲日本爲巴西均有一﹃各大城各團體競技會賽之電訊報捷牌榜﹄以數目示優劣隨時可以更換彷彿我國學校或軍營門房口懸對牌計出入者特其所製略大高揭崇墉之上足以壯觀瞻耳文明各國人至報館門首看牌榜其熱心幾似我華科舉時看榜看題史錄之人我國若仿行之未始非改進社會趨向之一法也巴西人他事或不逮北美惟少年人之嗜競技會賽較彼北美有過之無不及彼畫各擅所長亦視運動等高尚游戲爲家常便飯之不可一日或缺此正以救其迂緩病之對症良方﹄似有不可不深加注意者在 
一千九百二十年六月二十日正值中國舊曆端午會麗河包大弧沽浦ＰＲＡＩＡＤＥＢＯＴＡＦＯＧＯ有各船會競渡之舉喜兹佳景良辰之不謀而合也因以五律一首記之水面看飛渡林陰競駐驂良辰剛五五佳麗數三三舞袖增光彩疎星點蔚藍半灣明月浦烟媚似江南是日河壖設舞蹈場佳麗咸集不減杜詩麗人行﹃三月三日﹄之﹃長安﹄也中有一人衣蒼翠之舞衣上綴明星無數儼然一幅巴西國旗惜乎杜老不及見之否則南半球第一大洲長安水邊之麗人當以﹃五五﹄與﹃三三﹄普垂千古而包大沽弧之半彎明月浦又不知視長安水際爲何如矣 
 
[南美洲之長安水邊麗人圖（二）（中實）]  
筆剳 
[書慧女李四和] [  鴛雛]  
　　余不識吳秋濤君而余友倪軼塵君識之且摯余與軼塵相見日淺然未嘗一日相忘也三月前軼塵以慧女李四和事屬爲記文秋濤所命也余以其事哀痛未經或出故勿草草着筆將愼重以俟之旣以篋衍携走數處忘軼塵所叙原狀方疚心而軼塵責備之書三至謂其友一誠懇篤實之人望子之文彌切子苟食言使吾墮信直無顔面吾友也嗟夫余詎不知其友誠懇篤實者非誠懇篤實何以有若是之情耶慧女姓李乳名四和存年八歲秋濤寓滬適與比鄰李氏宦於他鄕而留眷滬上者四和天生俊妙以八齡之年乃多解事滿月其事初花其身每一言動天眞撲　秋壽愛之逾己有故其寓廬日有四和之跡秋濤貽以物不遽受旣受必多遜謝歸告其母曰吳先生愛兒甚與吾無算吾年稚將以何物爲酬答俟吾長成時誓必有以報也秋濤稔其語歡愛逾篤令勿作如是語四和羞不能言自是秋濤日必欲見之可年餘至庚申春疫癘爲患四和亦攖其鋒疾不一日而殤異在彌留時忍死須臾以告家人曰兒苦兒無奈將死但兒死不可以告吳先生使彼而聞憂傷不可巳矣彼所貽物務必盡入吾棺兒猶如親之也氣將絕猶呼吳先生迨秋濤驚耗奔至而女將殮欲入視女家堅沮之秋濤泣而憤責之女家以女遺言告秋濤聞益大慟自是忽忽有失終日不能治一事偶與人言此事淚緣頰下亦竟顚倒錯亂不能畢辭日記中書每夜夢見四和之事傷巳鴛雛曰此眞情也世問父母傷明男婦失愛其悲痛猶涉乎私此詎有私可言耶龔定金哀忍之華曰雲猗霞猗天女所憐猗而投之人間猗飄摇猗悲風颺猗慘怛猗陰氣戕猗凄心魂猗四和四和其亦忍之華歟自是而後不願世更有早慧者焉秋濤字痛庵無錫人軼塵余同鄕現在滬小東門寳秦當爲人恂恂營商有名譽其言可信也 
新聞拾遺 
[惡哉屠夫] [  吳秉恬]  
　　南京某肉肆主某甲性粗暴恒虐待其徒屢事鞭撻前晚復因徒不告而出怒不可遏物取屠豕刀驀斷其足骨徒痛極踣地昏不知人及隣人奔救而左足巳斷右足亦損甲則咆哮如雷怒猶未息徒無父母一叔住某處聞信至現正與嚴重交涉未識若何解决也 
[苦了公子] [  頑石]  
南匯城中有姜某者向執役於公門因之積資頗厚其子某甲貌若潘安性好冶遊本邑土娼中有名小素者固産於錫山之麓而移植於南城者二八年華姿首絕艶故甲亦久巳拜倒於石榴裙下邇復日益親暱謀爲脫籍乃經議定身價銀八百五十金當於昨日成交而其事適爲乃父所聞立即大怒將甲送入警署控以忤逆之罪有好事者急以其事馳報甲母母聞之一面與夫爲難一面央人將甲保出云 
[悍妻發狠] [  九二碼子]  
城内侯家路某米舖主吳某素性懼内近忽與某姓婦結不解緣時相往來日前爲其妻得悉赶至店内大起酸風旋經魯仲連其人出爲排解始去日昨不知何故又與其夫口角氏竟大發雌威以門閂作武器吳受創抱頭鼠竄而遁聞至今不敢回店巳在外别謀營業云醉痴生）潑婦肆威新馬路某木作主中秋夜設筵以酬夥友中有莫某素喜杯中物經同事輪勸酒莫某不覺過量大醉醉後滿口胡言手舞足踏狀類瘋癎嬲友間逛馬路在途見婦女具姿色者卽向前調戲人睹其醉咸不之理適福海里著名潑婦某氏經過其旁莫某不察亦上前胡調該婦從容不迫餉某以五指雪茄打得頭青面腫復將莫某拖住擬欲同向捕房講理莫某經此一嚇酒勢頓醒向婦作揖求饒婦仍不肯干休後經同儕解令莫某叩頭賠禮其事始寢 
小說 
[社會小說衆醉獨醒（一五三）] [  瞻廬]  
　　第二十六回出風頭談論未婚壻覓戒指寃誣苦學生翠娥自己知道錯誤這隻手只在衣袋裏停頓入時容易出時難在這當兒嘴也說不響手也伸不出（誰呌你鹵莽從事）校長見這情形心裏已有八九分明白便道翠娥你便一時錯誤了也不打緊心急忽忙時着了襪尋襪戴了眼鏡尋眼鏡我也常常閙這笑話你的戒指倘不曾失掉只要說個明白也好呌善珍善寳脫離干係翠娥沒奈何只得認了鹵莽戒指不曾失掉是我錯怪了人經這一聲明小小風潮方才平復翠娥首先退出心裏好生沒趣門外竊聽的學生紛紛散去只有少數人替兩林不平其他富貴人家的小姐和兩林感情冷淡兩林受屈不受屈絲毫都不放在心上慧姑郤去勸慰兩林情意殷勤和自家姊妹一般兩林感激涕零不消說得飛霞蓮芬在校長前請求說翠娥不該誣人作賊須得予以相當的懲戒校長道他巳自認了鹵莽這事便不該深求我們辦學校的多一事不如少一事只要大事化做小事小事化做沒事便好了（竟與圓滑官僚同一口吻）衆人沒奈何都退出了校長室比及晚間兩林同到慧姑第三人臥室裏道謝說今天若沒有三位仗義責言我姊妹便寃遭不白永無面目見人三人都把好話勸了一番蓮芬忽問兩林因甚不肯把衣襟解開惹人家疑惑兩林慘然道我們穿的衣服怎好與人家相比外面青鬆鬆裹面一包蔥解開來時這千補百衲的襯衣給人家見了又不知要駡幾聲乞食婆（語語血淚）正是 
以衣取人勢利眼孔繡花枕頭衆人所捧 
自由談之自由談[  鵑]  
　　哭亦人生極爽快事正不可以其作兒女子態少之也吾人當塊壘塡胸無酒可澆時撫髀大哭亦頓覺胸頭爲之一快嗟夫吾安得貯萬斛淚孕一腔恨獨登崑崙絕頂付之一哭哉 
 
 
 

Page 15

 
 
   
 
 

Page 16

 
 
常識 
常評 
[以民意爲從違] [  覺]  
　　各省之督軍省長聯電南方宣言以民章爲從違　誠全國國民認爲救國之　上聖藥也 
聯電又　能早覺悟不事私爭則其言尤　懇切果能以民意爲從違則民意决不願國内之私爭而民意尤極願武人之及早覺悟能從民意即眞覺悟矣何患私爭之不息 
督軍爭之具也故民意欲廢督所以息爭也督軍而眞覺悟者則必紛紛從民意而自請廢督矣 
不欲督軍干民政亦民意也督軍而眞覺悟者一經自請廢督而省長即不至爲督軍之附屬品矣 
今民意昭然可見矣而從民意者則屢聞宣言而尚未見之於事實吾甚願宣言者之必踐言也 
道德叢話 
[告全國學生界學生] [  曹樂澄]  
　　現在各處的善機關因爲北方閙災荒都在那裏辦賑濟事情而我們學生界到今天還是一無動靜諸君平日口中所說的服務社會難道祇能說而不能行嗎 
要曉得這二千萬災難同胞肌寒無告生死未卜說不盡的悽慘情形我們未受災難的總應該盡些微力去營救他們引他們出火坑登袵席也正是我們平日所大聲疾呼的愛國二字因爲愛我們的同胞便是愛我們的國現在時候未遲願全國學生界快起來設法救濟這些無告的災民 
我們學生的經濟固然不充裕但是這等大事我們總該盡力捐助一些也是極好的事古人說集腋足以成裘聚沙足以成塔我們集合全國學生界所捐助的便是一大宗欵項了也能夠救活無數災民呢 
又如我們每天的饍食也可以從中減省一些譬如從前吃的菜是每人兩碗現在可以減爲一碗拿減省一碗的錢也可以積少成多拿去做賑濟的事這個方法從前我們校裹也曾經實行過結果狼好 
聽說那些災民甚至把自己的小孩子都不要盈千累萬的抛棄在道路上聽了實在痛心現在有人發起捐欵設立扶養所養育這些無告兒童却是一件慈善事情我們一方面要極力提倡他方面還要替那些扶養所擔任敎育之職 
還要調查災區詳情將現在所說的救濟方法普告全國同胞引起他們的注意 
總之這等事情我們都是極易做的快快設法籌辦起來一定可以救活無數的同胞我們何樂而不爲呢（乙種酬） 
[西方格言（四二）] [  謝介子選譯]  
　　學固可喜力行最樂﹁勞夫立斯﹂（ＮＯＶＡＬＩＳ） 
陽光不見污於塵芥﹁意大利諺﹂ 
欲造敵者貸人以金而促其償可矣﹁英吉利諺﹂ 
時時對鏡之女子其所紡績者必少﹁法蘭西諺﹂ 
暴富之徒鮮有不爲惡者﹁英吉利諺﹂ 
鏡能露姿酒能示心﹁德意志諺﹂ 
貧乏優於爲惡﹁英吉利諺﹂ 
清晨之時間如有金在其口﹁荷蘭與德意志丹麥諺﹂ 
與狼締和之羊直有神經病耳﹁英吉利諺﹂ 
成功爲果敢之　孩﹁狄師賴禮﹂（ＤＩＳＲＡＥＬＩ） 
衛生 
[中國古代之運動術（一）] [  鳳賓]  
　　中國雖係尚文之國然在古代亦有運動術之傳授其散見於典籍者有足以證古代學者之注重運動與近世敎育家無異也 
攷周禮有樂舞分大舞小舞内則云十三敎舞勺成童敎舞象漢以來解經者謂舞之取義乃所以均調血氣收朿筋骸條暢精神涵養心情是以舞之爲用能使血氣和平耳目聰明古之舞猶今之體操皆所以調和身心余十齡時寄宿於姑蘇之五畝園　時有吳老師者每夜傳授舞術雖非古制然習之者殊覺興趣富饒而身心爽快 
呼吸運動之功用在於開拓肺部吐出炭酸而吸入清氣近人以爲傳自歐西實則吾國導引之士早已發明此術莊子刻意篇云吹呴呼吸吐故納新熊經鳥申爲壽而已熊經者若熊之攀樹鳥申者若鳥之嚬呻皆喻引氣之狀態深長呼吸時之須努力也 
[建築住屋須知] [  鈞]  
　　勿求華麗要合衛生 
我　舊法建築住屋或專務鞏固墻高萬仭或竭盡奢華畫棟彫梁或因陋就簡窗戸不全以致陽光不足塵埃易積均不合乎衛生欲合衛生之道則建築時不可不備下列各種之裝置至於精粗華樸各隨房主之境遇可也 
（甲）通氣裝置空氣之清濁與人生關係至巨故必令室内空氣流通以裨益我人之呼吸例如屋頂設氣窗或於普通窗之上緣開活落氣孔又在圍廊設牖戸地板卜開風口（惟須張鐵絲網）等皆屬之惟不可使風直接吹着人體最宜留意 
（乙）透光裝置室中光線明暗與作事使否頗多影響且多得光線則人之精神亦較活潑故室中及墻壁須多開設窗戸爲要如能開設南北兩面玻璃窗則尤爲冬夏咸宜 
（丙）防暑裝置夏季列日照耀温度太高易使人鬱悶而致疾故屋頂宜高厚房屋西面空曠之地宜多種樹木或設凉棚　遮陰自可以免署氣且樹木花卉又能滌除空氣中之炭酸素尤爲有　於人 
（丁）排濕裝置陰濕爲疾病之媒介最足以助黴之發生故室内務須有排濕之裝置以驅除空中之濕氣例如塡高地基掘通陰溝地板下覆以洗净之蚌殼室内多開窗戸以便隨時啓閉等皆屬之 
（戊）防寒裝　寒氣襲人必致畏縮不能辦事故室内地盤幔板周圍窗戸板壁等均須周密建造以禦寒氣如能於墻中嵌設火爐則更妙矣 
（己）環境裝置房屋環境如何實與房屋之衛生與否有相聯關係例如室之東南宜開曠須築矮墻以便受朝日之映射及和風之吹入室之西北宜種樹或築高墻庶能夏免烈日冬禦朔風至於矮墻如嫌不愼則可用碎玻璃片揷　上以保障之 
（庚）天井裝置天井寛大則於甲乙丁三項裨益不少天井除中問走路外均宜草地不宜石板欲其夏日易於散熱且與丙項亦有關係凡此種種建築上均不可不注意焉（乙種酬） 
經濟 
[漁業及於國家經濟之影響] [  超雲]  
　　一國海權之發逹與否恒視漁業之盛衰爲轉移漁業盛則海權擴張而國家之經濟力强漁業衰則海權退縮而國家之經濟力弱此事理之必然無待舉例以明之者也我國地濱大洋海岸線延長萬里黄海東海南海之貯藏世界實罕其匹特以捕撈之術不講遂使漁權有日蹙百里之憂經濟有羅掘俱窮之勢而世俗嗜好復以舶來之海味爲珍饈一饌之供一筵之設無不極意羅致眩異爭奇歲糜金錢何可數計大之損國家之富力小之竭人民之蓋藏而前此之江浙漁業公司又未克觀大效外人之侵我漁權者更有爲所欲爲境入無人之槪設我於此時再不謀自衛之方講捕撈之法則海上之藩籬盡破破産之奇禍不遠矣 
欲謀振興漁業首宜注意養殖捕撈船隻諸事兹進論之以備國民之採納 
（一）養殖沿海之地多含鹹質耕稼不宜如擇相當之海灘圍築一堤多設水門以養殖隨潮上溯之魚類頗堪獲利此法外國海岸常有之近年奉天營口亦巳仿行 
（二）捕撈魚之性質最喜光亮故歐西各國多以電光捕魚其法於漁輪之底繫以多數電燈往來行駛於海洋問魚自趨附捕魚者預於港汊之口紥堵以俟漁輪入港魚隨而入於是封港口而捕之所獲不可以數計 
（三）船隻我國漁業多用帆船只能行於港灣之間不能漁於海洋之内故欲謀漁業發逹者首須備置漁輪農商部曾於三年四月擬定公海漁業奬勵條例凡汽船總噸數在五十噸以上者每年每噸奬以十元以内之奬金提倡之意不爲不至也 
我國沿海各省不乏熱心實業之資本家當此民窮財匱海權日削之秋端宜聯袂而起組織海上漁業公司使海天寥廓之太平洋中有我國漁船託足之餘地則不特原始産業藉以振興即海權與經濟之擴張　於焉利賴矣（乙種酬） 
法律 
[國會採用二院制之理由] [  長風]  
　　國會之組織或爲一院制或爲二院制莫不斟酌國情而異　規定考諸立憲各國成例採用一院制者唯少數之小國其餘則無不採用二院制焉其理由得述之如次 
（一）歷史上之理由二院制實起於中古時代最先設議會制度之英國當十四世紀時其國會巳採二院制貴族儈侣爲一院巿民爲一院雖經變遷舊制未改美法繼之莫不皆然二院制度因歷史的理由遂傳播於各國 
（二）理論上之理由 
（甲）議事得不輕率議會議决之事項國計民生關係非淺潰乎審愼周詳設二院制則能防議事之輕率而鄭重出之 
（乙）調和議會與他機關之衝突議會與行政機關之衝突事實常有二院制則此一院與他機關衝突時他一院能調和之 
（丙）議會之專横可免一院制易成多數專制若二院制則此一院之議决尚待他一院之同意救濟有方專横可免（乙種酬） 
經驗談 
[旅行須知（上）] [  散綺]  
　　文明日進交際頻繁輪機迭興旅行方便人羣相接究非閉關時代可索居獨處也然而世風澆　薄人欲横流平素相知猶虞其詐覊旅之中能不寒悚是當留意庶免隕越兹就管知列述於下亦足爲旅行者之一助也 
（一）行李宜簡單﹁苟非必需之品或價廉隨地可置者皆不必携帶庶便照顧﹂ 
（二）物件宜登記﹁雖數經搬遷而檢點自易﹂ 
（三）行動勿延宕﹁出行前凡邀伴約友携購物品均須及早預備接洽以俟車輪開駛﹂ 
（四）態度勿張皇﹁無論座位如爾擁擠時間如何偬促務須安稳從容免蹈危險﹂ 
（五）持身須莊嚴﹁勿爲輕薄邪僻之行常存履冰立崖之心我旣無瑕人安乘隙﹂ 
（六）一言語須謹愼﹂﹁言誠則小人感化意僞則長厚輕鄙擇人交談勿涉大意﹂ 
（七）用錢勿吝鄙﹁一切用度雖宜節儉酒力犒賜亦當適中過於慳吝則易召怨﹂ 
（八）服裝勿華麗﹁慢藏誨盜古有明訓世風日下荆棘遍地孑身孤行尤當警惕﹂ 
農民常識 
[稻穗成熟忽逢陰雨之急救法] [  劉澄]  
　　日前狂風將稻穗吹倒田中近日早稻正刈割後臥於田中之時又陰晴無定稻穗浸於水中日久必受損失兹將急救法列左 
（一）開溝排水禾苗成熟田水無用速即開溝排於池塘雖非完善辦法然比之全體浸於水中相去甚遠也 
（二）搬移高地如溝開後田中之水排盡而又逢陰雨田主宜乘間將稻割下置於田之四岸（俗名田岸）或移置高地透風之處 
（三）架竹戀掛凡崑山常熱低窪之田終年水不退盡亦不過深農人利用之即蒔苗於其中至成熱時水仍有數寸天晴時仍以竹架多數架於田中將稻割下懸掛架上相習成風絕不爲難若陰雨傷稻宜利用此法雖需費不少然比之聽其出芽腐敗其中得失相去甚遠也 
（四）利用屋檐農人屋檐下以竹懸掛亦可將稻架上如仍不敷應用可再利用廟社及樹林竹林 
以上數端苟竭力設法不無小補也（乙種酬） 
識字捷法 
[應用字] [  濟滄]  
互收繩之器也篆文作工象其形本作　又交互回轉也篆文作　古文作　象回轉之形又邪曲也 
又返也又違也又屈也又小說書謂一篇曰一回又黄色人中種族之一 
 
 
