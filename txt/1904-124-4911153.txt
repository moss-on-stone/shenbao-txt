# 1904 - 124 - 4911153

 

Page 1

 
 
[皇朝政典類纂全書告成] [  圖圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章爘焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語　雖各樹一識而其　發精　類皆洋盡無遺本齋前將此二　　校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備皆每部定價洋銀七角○十七由商　一書爲　西莊先生所輯議論超卓者据詳明論世知入折衷至當有志史學者不可不如意　承　亦用頭等潔白連史紙印成每部定價洋銀五角卽日出售 
[俄師戰敗必侵遼西說]  
　　俄日鴨綠江之戰爲自啓釁以來兩國第一次之大戰先是俄海軍雖屢敗於日然尚守之意多而攻之意少故雖敗而猶未足以奪其氣也陸軍偵深之兵亦時有戰争之事然不過猝然相值小試其端互有傷亡無損毫未至今此鴨綠江一戰而俄人大敗死亡將卒幾至三四千名之多失去大砲二十八尊其餘軍械尚未計及曰兵之死傷者雖亦有六七百名然已少於俄人者數倍而俄於鴨綠江不能守連失安東縣九連城今雖退駐鳳皇城以爲暫守之計然於鴨綠江尚不能守任令敵人之飛渡進攻則自九連城以至鳳皇城其間多係山林並無大河之可扼俄軍於此又何能支行見不轉瞬之間遼東諸地將盡爲日人所據而俄人無復能阻之矣夫俄之陸師素以勇著其可薩克騎兵尤爲環毬各國所稱道惴惴懼之今乃與曰人交綏而竟至大敗若此此固俄人之所不自料而亦環毬各國所聳然異之者也雖然俄師不足以敵日本而以之陵我中國則尚有餘假使一旦遼東之地盡失於曰本則轉而入我遼西之地固不待智者而後能决之也或謂遼河以西我中國已劃爲局外中立之地俄人而犯是欲破壞我中立之局也中國卽不足與敵如公去何如各國何吾以爲公法者强國與强國遇則可恃公法以相争强國與弱國遇則不能恃公法以相争俄强而中國弱徒以公法争之詎能允乎至於各國則本無所愛於中國何肯以俄之侵犯出而阻之如肯出而于預也則各國何弗於俄人佔據遼東駐兵不撤之先羣起逼迫責令退兵而必俟敗於日本侵及遼西而始肯出而阻之乎吾故以爲各國必不出於此也且正恐各國以此之故紛然競起以保護在中國之利權爲名互相調兵而至英則犯長江法則犯雲責德則犯山東而我中國瓜分之局成矣吾向以爲俄敗日而中國有瓜分之禍今知日敗俄而中國亦未必無　分之禍危哉慘乎何我中國尚沈酣醉夢而不知覺乎人俄人之欲犯遼西非果欲破壞我中國中立之局也旣敗於日不得不迫而出此蓋欲以失之曰本者取償之於中國此其政策非自海陸軍兩敗之後而始定之也新民屯本遼西之地而俄人已於先日欲在附近之處建築浮橋此固尚在鴨綠江一戰之前也迨至本月十七日京師來電則稱俄人在遼河之西邊及北邊等處建造砲臺又曰本東京來電則稱俄有兵士一千各馳至遼河之西據有地方六處蓋至是而俄侵遼西之計乃無人不知所不知者中國政府諸公耳政府諸公卽或知之而終無法以拒之嗚呼中國之亡間不容髮矣可痛哉可哀哉 
[電傳宫門抄]  
　　昨日午後二點鐘越二十五分時京師友人專電告知本館云三月二十日皇上召見軍機大臣及王清穆是日並無明降上諭○二十一日皇上召見軍機大臣及陳璧景灃 
[俄報擊沈曰船軍情]  
　　華歴三月二十日英京倫敦來電云俄政府接矮列幾息夫提督電報稱華歴三月十六日日人以輪船重行堵塞旅順口門之計船中載有霍幾司砲施發甚猛矮列幾息夫親自督隊轟日船悉數沈没日人皆登小艇紛紛潰逃被俄兵擊死者甚衆有曰兵三十名已淹入於海欲攀所毁日船而上俄人見之當卽救起 
[傳言攻旅]  
　　華歴三月二十日日本東京來電云日兵堵塞旅順口門被毁各輪船之後東京傳言謂曰兵即於是日仍進攻旅順天氣亦頗晴和 
[俄報傷亡]  
　　華歴三月二十日英京倫敦來電云俄將加塞離司蓋電報俄政府稱第十一隊兵士在鴨綠江上與日人接戰計有二點鐘始手執徽章自亂軍之中退出護軍參領及兵官四十員均戰死大約傷亡者共有二千人 
[日借英債]  
　　華歴三月二十日英京倫敦　電云曰人之在倫敦者欲向富商籌借國債計英金五百萬磅周年利息六釐以日本關稅爲抵每九十三磅作爲一百磅現已將次定議矣 
[日爵宣言]  
　　華歴三月二十日英京敦倫來電云倫敦曰本會館設筵欵客駐英曰使林董居首座曰男爵末松謙澄氏宣言曰曰俄　戰曰兵之或爲敵所俘者斷不乞降有死而已外人咸謂日人不能相持至久因財政不足故也誠是然曰人亦未至於貧駐英曰使林董曰我大皇帝與我民知英日邦交如此親睦定卜忻慰無量 
[遼東兵備]  
　　日本大阪某日報登中國烟　來電云由大連灣至大孤山沿岸二十華里内俄人配置邏察兵隊每隊計騎兵十名曰夜輪流偵探此外花園口駐有騎兵七八十名野戰砲二尊由雙頭灣至營口亦配置邏察　　每隊約三十騎互相聨絡偵伺敵情所築兵營雙頭灣普蘭店中間共十餘處普蘭店蓋平灣中間共十八處曰來頻將軍糧及一切軍中所需之物存積蓋平火車站中以次運赴旅順亦有運赴大石橋者 
[俄兵計數]  
　　法京巴黎斯來電云目下俄兵之分駐满洲各處者共步卒一十七萬名騎兵一萬七千名携帶 
 
 

Page 2

 
 
大砲二百五十六尊其中步卒二萬名騎兵五千名大砲三十二尊用以守護西伯利亞計至西歴六月步卒可增至三十萬名騎兵可增至四萬七千名大砲可增至五百零六尊 
[義勇編成]  
　　德文某日報云寄居海參威之俄人刻已編成義勇隊計步兵二營騎兵一營更有德人六十餘名類皆精悍絶倫者自願隷名兵籍同仇敵愾踴　逾恒 
[借船運煤]  
　　英京倫敦來電云俄國波羅的海艦隊豫計運煤之法殊屬巧妙非常日來已借得商輪船二十艘以重價購定煤七萬墩分投運送矣 
[運煤繞道]  
　　英京倫敦來電云邇者俄國海軍部擬令波羅約海艦隊由蘇彛士河鼓輪東下另用商船運煤繞出好望角迂回而赴亞東在印度洋會合刻已定計施行矣 
[艦隊東行]  
　　法國某日報登俄京訪事人來電云頃聞俄國武職大員某君談及波的海艦隊定於俄歴九月下浣以前起程東下并决計將所編水雷艇隊護送至旅順口 
[記尼誇司苦情形]  
　　日本大阪某曰報云有也名尼誇離司苦者黑龍江邊一大都會也除俄國土著之外凡華人德人曰人之受廛爲氓者其數甚夥其地寒威凛冽每嵗西歴十月中浣黑龍江一帶卽厚結冰凌至明年五月下浣冰始泮而上游冰塊順流而下幾如高屋建　其時船舶始可通行而韃靼海峽之間尚苦流氷阻礙必遲至六月中浣方能水平如鏡容與中流約計一嵗之中船舶之能行駛自如者僅僅四閱月至期江上漁業反市中貿易非常興旺日本函館每嵗有輪船二三十號帆船七八十號來往其間當魚腥上市時漁人之結伴出漁者約在二千名内外日人之僑居其地者約有二百六七十名每值冰凌厚結之時甚不便於傳消遞息祗每一禮拜有兩次冰槎駛抵黑龍江上必至明年六月始得平安竹報漸展愁眉今嵗二月中冰尚未開俄事陡起我曰二百六七十名百姓無從出險祇得旦夕苟安有島田元太郎者久於其地設肆懋遷去年十二月因事東歸兹憶及曰人之僑寄其間者多所不便乃以救援自任上書外務大臣小村君請籌一妥善之方一律載之回國聞之島田氏曰伊在尼誇離司苦所設之肆贮有糧食足供二二年中日人二百六七十名食用特恐一旦俄人迫充軍饟則曰人之困守其地者不免枵腹之虞耳 
[俄美鐡路比較說]  
　　日本大阪某日報云目下俄人所築西伯利亞鐡路其火車之速率較各國尋常行駛者尚遜一籌載客之車每一小時祇行十三西里有奇另有快車每七日一次由木司科至海參威計程五千三百西里途中若無阻滯則行十有八曰由是抵旅順口尚有二百十一西里須行二三日若夫平常緩行之車每日由木司科發軔途中幾無一月不有意外之事必須停輪修理以故曰期不能豫定以視美國火車由紐約克抵金山一千二百五十西里祗行四日又十小時者相去眞不啻霄壤矣俄國政府統計去嵗一年之中西伯利亞火車轉運貨物約一百萬墩載客約一百三十二萬人而美國朋希羅何矮尼矮鐡路去嵗一年中貨物運至三億墩旅客載至一億二千五百萬人火車每開行一次貨物最多至三千五百墩平匀計之每次得一千五百墩俄路之在歐洲者火車每開行一次最多亦祗載運貨物八百墩西伯利亞則每次祗載運五百墩 
[保護茶商]  
　　漢口采訪友人云日前京師外務部電逹湖黃督轅内開武昌張制臺冬電悉向來通商貨物非運往戰地不在禁例俄商由原路運茶回國照章一體保護旣據俄使照會咨行尊處轉飭曉諭在案日本所禁飲料係指明其運至戰地認爲陸海軍所用而言茶葉不在戰地自可照常貿易希查照飭遵江 
[募通述聞]  
　　漢口訪事人云俄曰交兵相持未下鄂中大憲以漢口係通商重地恐有匪徒乘機生事允宜加意嚴防擬卽募勇四營以資震懾聞成宣後歸籌餉局總辦楊太守逢吉統率 
[委員查案]  
　　松江訪事人云近有江蘇候補知縣聶大令由蘇抵松下榻西門外某客棧聞因陸家橋張姓及修身菴兩盜案奉江蘇臬憲朱竹石廉訪檄委來查或謂因南鄕華奉金三縣接界處士梟擾害特令偵訪確情二說未知孰是 
[盜案述聞]  
　　奉賢縣金匯橋鎮某富室及所開某當鋪被盜刧去十萬餘金前已錄登於報兹得松江訪事人來函述及此股盜匪人數甚多均口操巢湖音臨行大言曰我輩奉林大哥命來此借取川資爾等若敢報官當再偕弟兄過訪也說者謂降梟林得勝與皖梟搆怨甚深故若輩托名傾陷其信然耶 
[票匪正法]  
　　安慶訪事人云去臘由江西湖口縣解到廬山票匪李定一名安慶府桂太守瑛疉次訊鞫自稱會中紅旗老五辦理各路糧臺遂申請撫憲誠果泉中丞咨商兩江總督魏午帥核定罪名本月十二日撫轅接午帥來文著卽就地正法中丞隨飭懷寗縣某大令由府獄提出如法絪綁恊同城守營某守戎督兵押赴西門外獅子山前斬决聞李籍隷湖南某邑年甫而立軀幹魁梧曾在某營當差洊保至守備乃以不明順逆遂至身首異處可不鑒歟 
[松江嵗試九誌]  
　　松江訪事人云本月二十日江蘇提督學政唐春卿大宗師考試南匯青浦兩縣文童生南匯四書題瑟兮　兮者恂慄也義青浦四書題故君子尊德性而道問學義通場經題河出圖三句迨放牌時頒發奉金上三縣童生提覆牌兹將上海縣提覆諸童姓名全列于下高壽田趙鴻鈞王枚功樊葆深顧文清葛藩秦之望朱紫貴王燮功王鍾毓諸壽康唐繼　康逹勲張冠玉胡祥李從新唐志鵬奚燾楊我焕陳湘楹符文彬丁烈汪澐喬國英失名孫　張志余慶瀏劉濤何維章黃德祥朱家銳夏建藩顧　黃文濤潘鴻鈞周才芳盛朝爵孫撰曾倪鍾俊陳鯤錢樹奎翁天錫失名失名沈龍章顧昕曹堅吳加賢朱東海朱望尊奚鋆金宏機丁元賢蔣魁翁大銓吳樹荃印鈞朱　陳紹虞顧宗琦又聞宗師已將所定塲期酌量改易計三月二十一日提覆奉金上三縣童生兼考教官二十二日華婁二縣童生正塲二十三日提覆南青二縣童生二十四日提覆華婁二縣童生二十五日覆試各縣新進童生生二十六日總覆獎賞起馬 
 
 

Page 3

 
 
[鄂渚春波]  
　　武昌訪事人云漢上春季賽馬定於本月初三四五等日舉行嗣以天不做美陰雨連線至初六日大放晴光始各先鞭争著不意初八日又爲雨阻聞之箇中人曰擬俟天晴尚須補賽一日云○武昌軒轅宫爲成衣匠所設公所曰前武昌府梁集菴太守欲將住持僧逐出改作學堂各帮成衣匠聞之心滋不悅集議羅市以與争持當由太守出示曉諭略謂爾等如欲改業速至本署禀報姓名如其不然應卽照常工作一面飭將爲首之數人拘入警察局看管候懲○湖廣總督張香濤宫保擇吉本月十九日爲文孫授室官塲中人咸備儀往賀宫保概行璧返清風儉德可見一斑 
[白門春柳]  
　　金陵訪事人云清明節後陰雨連綿溝澮皆盈麥苗淹損兩江督憲魏午帥關心民瘼飭江寗府羅少杰太守齋沐求晴太守因飭署上元縣趙友班江寗縣袁闌生兩大令設壇郡廟主陽殿自三月初一日起朝夕兩次親往拈香未知能使上蒼感格否也○在籍翰林院編修陳御三太史光宇前以封翁年邁不忍遠離經原任兩江總督劉忠誠公奏留江南差遣迨張香濤宫保權督兩江時設立高等學堂委充副總教習今督憲魏午帥創行南洋官報復委充總纂太史年方强仕去年封翁棄養人皆以爲轉瞬腬闋不難仍列清班不意今春陡患頭風兼感春温醫藥無靈遽於二月杪赴修文之召一時士林聞之莫不失聲嗟悼○出水西門七里許有巨鎮名上新河者爲本商薈萃之區原有江東可巡檢駐紥其間後大吏創設保甲局以緝匪徒迨光緒二十六年城内何甲改章是局因之撤去所有保甲事宜併歸巡檢兼辦今巡檢某少尹擅作威福魚肉善良其子弟家丁又復遇事生風商民受累爰由商董柴鳳生等聨名禀請藩憲規復舊制仍設保甲專員黃花農方伯知其中别有隠情札飭江寗府羅太守查明覆核 
[虎阜簫]  
　　蘇州訪事人云本月初七夜省城三多橋南首駙馬府堂左近陳姓家忽來劇盜六人越牆而入手持　香至各處搜索家中人心中了了口不能言一任若輩倒篋傾筐劫去衣飾洋銀約值七八百金之譜旣而若輩意猶不足復擁至比鄰汪公館恣情搜括長隨某甲潛由後户出赴西路警察總巡局禀訴情由總巡瑞明府急飭通班巡勇馳往掩拿六盜各持利刃手槍奪路而出當場獲住甲乙二名解經明府訊明移送吳縣署請縣主李紫璈大令究辦○本月初六日美國駐滬總領事古　君偕游歴中國内地之美員某君帶同香人由天賜莊乘輿詣撫轅謁見撫憲恩藝棠中丞中丞延入花廳欵以西式茶點聞二君此來因天賜莊擬添設醫學會不論中東西各國人士主有志醫學者均可入内研求又以某美商擬在蘇垣開設銀行故特與中丞會商辦理也 
[採辦軍裝]  
　　南洋續備右營向駐清江近日軍中用皮袋二百五十口草帽數亦如之統領某君因派弁來申採辦一面移請蘇松太兵備道兼江海關監督袁海觀觀察照會稅務明騐明放行觀察准之 
[總巡辭差]  
　　前日本邑城廂内外保甲總巡兼清道局員朱森庭明府趨詣道轅謁見蘇松太兵備道袁海觀觀察禀辭差使請卽另委他員庖代觀察允之 
[尚賢堂課案]  
　　美國名進士李佳白先生自客春創設尚賢堂於上海六馬路格致書院一時擔簦負笈者于于而來蓋以李君教法周詳章程美備故能信從者衆朋自遠來也今將堂中肄業生本月課案照錄左方品行鄔學堯陸仁齋龐善慶吳桂堂特班修辭學裘冠瀛林志誠英文歴史林志誠裘冠灜一等文法沙慶胡文耀劉季康二等文法吳鑄陳梅奎陸仁齋三等文法趙兆鐮陳啓臣周雲章英文特班裘冠瀛蕭定安頭班胡文耀陸仁齋二班吳鑄龎善慶吳桂堂三班陳啓臣趙兆鐮四班許卓然范枕石五班唐敬臣吳五福六班　志香吳邦潤英文地理胡文耀沙慶劉季康一等算法胡文耀裘冠灜瞿敏二等算法　善慶沈幼琴吳桂堂英文論說沙慶裘冠瀛嚴善坊華文策論葉景范枕石　善坊漢文動學陸子清徐志香 
[英美等國租界公堂瑣案]  
　　前者劉金記控應文榮方義章串竊白鉛銅鎖玻璃等物讞員黃耀宿司馬訊得中有白鉛二十條售與新開河畔萬成舊貨店因著押候吊贜昨日包探李星福將萬成店主金新才傳案請訊金供小的所收白鉛二十條實由掮客陳養元經售今陳已不知去向尚乞鑒原方供小的竊得白鉛浼應轉倩陳售得洋銀九元小的得六元應得三元至鎖則並未竊取司馬判責二百板發押捕房四月應責三百板押三月金交人保釋○水巡捕解王阿狗到案禀稱此人駕小輪船至蘇州河某醫院後不照定章放氣應請訊究鍰司馬訊得王所駕係通和船廠之船判令荷枷三禮拜發通和門外示衆○水巡捕禀稱前日小偷於寶生竊得某洋行之煤雇陳朱氏劉朱氏所操駁船裝運經小的一併拘獲解案請懲司馬判令將於枷號兩禮拜二氏各責手心一百下取具改過切結存案備查○瑞昌祥廣貨店主孫榮甫投案訴稱前將本　二帋付與木工某甲一爲洋銀二十五元一爲一十五元嗣經甲轉付與通源木行前日清晨通源學徒毛開英持票收去一十五元繼又由孫仁瑞持票收去二十五元以爲事已了矣不意至晚毛又持一十五元之票來收細加查察始悉清晨所收實係　鼎因令包探李星福將毛孫拘入捕房今已解案尚求訊究毛孫互相推諉通源行主陳瑞生投案訴稱一十五元之僞票係毛摹寫所蓋圖章則用硃　描繪司馬判令將毛責一百板枷號半月孫無干省釋僞票塗銷○鮑信記王阿根吳阿卿王阿東陳浄益諸馬夫均以駕車違犯章程經探捕拘解至案司馬判罰鮑吳及二王各洋銀三十元陳二十五元○二百九十二號華捕解流倡王小寶一百四十二號華捕解倡奴王陳氏至案同禀稱等伊在途强曳狎客故由小的二有拘請究懲司馬判各罰洋銀二十元○沈澤控徐馬氏蔡大坤串誘等情司馬著押候過堂訊核○東來升長春新鼎陞客棧迭被偷兒王長興行竊前日拘入捕房昨由捕頭派某包探解案請究司馬判責三百板收禁西獄半年○包探張天林解陳阿三至案禀稱　曰歹人某甲將胡椒粉抛擲沈蘇氏面上迷其雙目乘間攫取金簪飛奔而逸氏且追且呼陳突向中途攔阻適爲小的所見知係同黨拘請究懲陳不肯直承一味抵賴司馬判責三百板管押三月○包探劉阿炳解行竊工部局帶尺衣服之朱根郎至案司馬判責三百板收禁獄半年 
[上海紅十字會來函]  
　　啓者本會昨承山西撫臺張中丞山西藩臺吳方伯籌墊庫平銀八千兩浙江學臺陳大宗師捐助洋三百元承顧緝庭觀察送到福建學臺秦大宗師捐助洋一百三十元曾少卿觀察由友人交來嘉善同成號朱維桂大善士指捐紅十字會洋銀一千元謹乞登報惟希公鑒 [Z上海萬國红十字會同人謹啓 
[筵資振]  
　　昨日本館恊振所得本埠山東帮瑞生祥瑞蚨祥慶祥號謙祥益瑞林祥來函云月之二十三日恭逢大后聖母神誔敝帮向　演戯酬神並於晚間設筵邀請往來各莊號宴飲藉散神福而篤交情自曩年敝省水災改助振需以來歴年遵行弗改今特送呈洋銀一百元請　解　區散振是誠移緩就急施當其危之道也拜登之下用表谢忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄艦近狀]  
　　日本大阪某日報云日俄未戰時俄國軍艦計共十八艘載重十六萬六千零八十墩其中戰艦七艘巡洋艦六艘載重十一萬七千四百一十五墩寄泊旅順口巡洋艦一艘載重六千五百墩寄泊仁川港巡洋艦四艘載重四萬二千一百六十五墩寄泊海參威爾後海戰專在仁川旅順二處以故海參威艦隊尚未損傷旅順仁川則轟沈爆裂多至六艘載重五萬九千三百七十九墩刻下只餘戰艦三艘巡洋艦四艘載重五萬八千零三十六墩比諸開仗之時艦數雖猶存大半而其載重則已無多矣近見俄國官塲電禀略謂戰艦三艘中某某一艦互相擊撞一艦損壤頗甚目下能用以戰鬥者惟比列斯維士一艘及巡洋艦四艘尚可進退自由兹將俄國艦隊情形照列于下比列斯維土載重一萬二千六百七十四墩速率十八海里坡爾答瓦載重一萬零九百六十墩速率十六海里西已斯土卜兒載重一萬零九百六十墩速率十七海里拔陽載重七千七百二十六墩速率二十一海里的亞那載重六千七百三十一墩速率十九海里亞斯格里土載重五千九百零五墩速率二十三海里那威克載重三千零八十墩速率二十五海里以上旅順艦隊共七艘載重五萬八千零三十六墩露四亞載重一萬二千百九十五墩速率十九海里克隆坡伊載重一萬二千三百五十九墩速率二十海里綠利克載重一萬零九百三十六墩速率十九海里波加地里載重六千六百七十五墩速率二十三海里以上海參威艦隊共四艘載重四萬二千一百六十五墩若統兩處艦隊計之共十有一艘載重十萬零二百墩然懸隔一千海里救援不及彼此孤立亦甚可虞矣 
[詳記俄國潛行水雷艦形式]  
　　日本大坂某日報云俄國波羅的海船隝製造海底潛行之水雷艦係海軍工程委員會自出心裁監工者爲工師捕捕諾夫氏去年由皮摇烏開埠啓行西歴九月二十三號抵苦倫司苦秃爲時祇一晝夜有半當途經夫因司幾灣時海中陡起暴風騐得艦體沈至水面以下不懼風力撼摇惟聞波濤之聲洶湧砰　而已迨風息覺艇中空氣與尋常軍艦中空氣稍有不同乃於沈入水底時另裝互换風氣機關俾炭氣與養氣循環吐納使艙雖密閉不致呼吸不舒并於水底仰矚波間依舊了如指掌得依羅盤以定方向且將水深處障礙之物衝開艇之前端搆造更爲牢固能在夫因司幾灣最深處任意潛行速率每一小時行八海里至九海里艦形如吕宋卷烟式艙中陳設華麗艇中人得以舉動舒徐兼之電燈庖廚暖室機器房無不應有盡有管帶官爲海軍武弁培苦立米息夫潛入海底時外觀祗見一大烟通其下恰如木筏旗竽之上可以高揭國旗本年西歴三月二十七號俄文極東報記此後從而論之曰我俄潛行水雷艦旣成將來駛入太平洋增益戰鬥之力自不難戰勝攻取張我國威也 
[南海珠光]  
　　廣州訪事人云粤東各屬紛紛倡設學堂南海縣姚大令於二月初一日照會邑紳略謂縣屬學堂一事迭經本縣親詣明倫堂會商諸紳籌議興辦惟學務繁重當此籌辦伊始端緒紛如事事待人而理本縣未嘗學問於學科復鮮講求加以吏事倥又恐不能應時會議當與諸紳往復熟商先設學務公所爲縣屬興學總匯之地上可以直接學務禀承一切下可以聨絡各鄕恊籌興辦已辦者盡其扶持之義未辦者鼓其興學之心庶幾學堂漸開而文化曰有進境惟公所旣設辦理尤貴得人舉凡編配學科規則以及建築繪圖支應參議等事自非愼選明通謹飭之士量材分任各專責成不能職修事舉又非多遴　曉學務之人隨時恊同籌商不能收速成之效當經本縣博采輿論再二遴選酌定辦事董事十一人名譽董事十七人由縣分别給諭並酌議章程條例定於本月在學宫先行開辦○蠟務行坐釐自光緒二十六年由同業九家承辦嵗繳洋銀三千二百元近來三聨票盛行販户多藉此巧避九家抽收曰絀力不能支乃據情上禀釐務總局酌量核减釐局憲以此項三聨票流行已久非始自今日母得藉口求减飭速繳等因九家以支絀委係實情旣難减免只得求退其欠欵當卽攤償局憲允之卽札飭省河補抽局查照帶押並明定章程凡販到省河白蠟每百斤抽銀一兩六錢五分黃蠟每百斤抽銀一兩八錢五分魚油每百斤抽銀八錢坐辦委員奉札後飭各司員諭知各販户一律遵照按近曰九家之中已歇其二據云當道旣不能振興商務惟曰從事於抽捐恐百凡商業曰卽隳敗不獨蠟之一業爲然也 
[潯江雙鯉]  
　　九江訪事人云江西常備左軍統領由湖南招募精壯勇丁若干名陸續來潯暫駐塔公祠内○日前德化縣賀少九明府奉府尊孫太守札開奉學憲札著於三月二十二日舉行縣考○二月二十四日潯城裕盛錢莊到有朱提十箱不知因何萬和立大二錢莊夥與之争奪以致毆傷旋扭赴警察局聲訴局員張植菴明府好言勸慰而散 
[上海縣署瑣案]  
　　前者唐阿春扭控施福林誘拐伊女等情當經縣主汪瑶庭大令訊明著將唐女阿貞給唐領回管束在案前日胡連生者復將施扭案訴稱唐女頃又被伊誘逃大令研訊之下施供小的家住南市陸家浜在西門外祥壽里口開設彩票店唐賃居里中前者伊女失去疑小的誘拐後經胞兄爲之尋獲業已交還不料胡時向小的訛詐此次誣稱唐女又失所在必係小的所爲妄圖勒索不遂所欲遂被扭控叩求明鑒胡供小的係本邑人與唐爲鄰唐女尋回後閱兩曰卽逃逸無蹤因倩小的偵尋迄今尚無下落是以疑及被施藏匿求向究追大令怒謂唐不復來控何用爾局外人瀆告不休喝令掌頰二十下叱退○縣差某甲所雇夥役周炳泉因被流氓刃傷禀請察騐大令研訊之下周禀稱小的前奉大第爺出票飭赴浦東拘提某案原被四名由南市老擺渡起岸突有流氓十餘人紛紛争閙小的喝令讓路伊等卽圍住兇毆並用刀亂戳傷及兩手及臂幸經馬路工程局巡捕到來衆始散去然所提之人已被逸去今將兇刀呈請察核大令察得手臂略有傷痕諭令退去静候拘提各流氓究辦旋由工程局總辦翁子文太守將行兇肇事之宋金生王桂寶張關福三流氓解案大令向之研訊王供小的向駕渡船宋供小的向充某沙船時水手大令喝問因何持刃傷人同供小的等人時在老擺渡趂錢餬口是日周等乘杉板船抵埠登岸時杉板船夥與小的等船争先因之口角扭毆凶刀由杉板船夥取出實非小的等所携彼時周破口毒罵故與争論實不知是臺差叩求恩典張供是日小的販賣水菓道經彼處見伊等争閙不已因與宋相識是以婉言解勸並未助毆大令判將宋責二百板王責一百五十板張斥釋○郭定侯因欠母舅某甲銀數千兩控經大令研訊郭供職員集股開行母舅本許付銀一萬兩及事成僅付二千兩以致支持不住目今實苦無力清釐尚求寛宥大令喝令將大帽除下發交縣丞年管候傳原告到案訊核 
[南市馬路工程局瑣案]  
　　南市捕房十二號華捕趙增祥不守規制被馬路工程局總辦翁子文太守查知提案訊供發交捕頭營束旋查得趙捕屢滋事端斷難寛恕著卽斥革不准化名復充○前日南市老白渡愼大煤炭店執事人某甲雇籮間夫挑運貨物不知因何觸店中人之怒扭住兇毆巡街捕見之將店夥李金發拘獲解入捕房捕頭令解至馬路工程局總辦翁子文太守倩襄讞委員黃衡堂二尹研訊挑夫姚勝全王杏林供稱小的等見有挑夫數人互相毆擊上前解勸並不逞兇李供稱小的並無毆擊挑夫之事二尹命卽交人保出姚王二人交夫頭保 
 
 

Page 10

 
 
去聽候查明復訊○前日柴販宋維初泊舟南市鹽碼頭突被孟長發划船猛撞以致沈没事後扭孟至捕房轉解馬路工程局黃二尹研訊之下斷令交人保出估價賠修○日前德成米行夥沈勤堂扭静安寺左近隆成磨坊主譚松林至案控被欠麥價洋銀二百二十六元五角請卽究追黃二尹研谞之下諭令交人保出赶緊措還 
[法租界公堂瑣案]  
　　某洋商被所雇傭人陸阿如行竊鈔票洋銀一百元向久康錢店兌换現洋銀置備衣服報捕後經包探緝獲連久康夥潘蘭生送請質訊陸認竊不諱讞員陳楚生大令判枷號一禮拜責四百板潘罰洋銀五元○李四福訴稱小的在壳件洋行執役前晚陳福生掩入内室行竊報時鐘一座當塲拿獲送案請辦大令著枷號三月發犯事地方示衆期满責釋○馮明甫陳毛毛等四車夫竊取某藥材行之貨賣與徐阿六被行中執事人扭交包探連徐解案請辦馮陳同供小的等所竊藥材賣得洋銀三十二元四人分用尚有二人業已逃逸大令判各責四百板徐罰洋銀二十元南市某豆行夥傳四明徐子英同訴稱前日在小東門外雇定某甲之船裝運黃豆船户馬瑞生龔掌生强欲攬載小的等不允所請馬龔膽敢行兇因之鳴捕拘案請懲大令判各枷號一禮拜發碼頭示衆期满之後各責二百板○秦錫卿陸楚材陶萬才同訴稱前晚被賊竊去棉被衣服水烟袋等物開單報經包探查獲竊賊吳阿四沈福林吊到原贜求卽訊明給領大令判將沈枷號一月責五百板吳枷半月責四百板各贜分給秦陸陶具領○李阿二陳福生陳雙榮在西新橋畔攫取某甲所携衣服對時表等物由包探狗獲解案大令判令將雙榮枷號一月責五百板福生及李各責二百板贜存待失主具領○偷兒吳阿二行竊某姓家金戒指金磅等物被英界某包探所雇夥役何四寶王良楨偵悉向之分肥旋經包探緝獲解奉大令訊供判令將吳枷號一月期满責釋何王暫行管押昨日命提復訊判令各枷半月責四百板○南市某店夥陶梅舫收買某姓家被竊之牛骨被包探緝獲解案請訊陶供稱小的先後共買牛骨四百七十斤每擔洋銀一元六角大令著　侯交人保出傳失主到案質訊核辦○毛葆卿前控萬全雜貨行執事人桂益寶承辦火油届期不交等情大令訊悉口供著桂檢呈帳簿昨日桂遵諭檢呈大令著邀同中保於一禮拜内理明 
[美租界捕房紀事]  
　　前日傍晚時鎮江捕頭派一三畫華捕押解行竊滬上某洋行銀壼等物之劇賊查榮忠來滬美界捕頭聞之卽派二十七號西包深恊同華包探顧福其赴馬頭上帶回管押聽候解送公堂禀請讞員黃耀宿司馬懲辦○前晚北四川路生大馬房所雇馬夫王阿海駕車至北蘇州路突被龍飛馬房某號馬車所撞傷及馬足因之投訴捕房捕頭由德律風傳語龍飛馬房執事人令照償給修車醫馬之費○前晚某國兵船水手某甲行至百老匯路手舞足蹈恣意横行五百三十九號巡捕見之知其爲　秀才所困也竭力拘入捕房捕頭令押至酒醒時釋出○昨日某號傭人張三山用車裝貨曳至西華德路六百六十九號巡捕查得未向工部局輸捐領照因卽拘入捕房捕頭著押候解送公堂禀請訊罰○昨日流氓小無錫在北汪西路糾人聚賭被二百七十八號巡捕拘入捕房捕頭令押乞丐牢一日以儆 
[蘇省官報]  
　　三月初五日藩轅牌示照得婁縣知縣屈泰清撤省遺缺查有候補知縣黎耀森堪以酌委署理侯補道陳兆璜通知辭行赴寗見制憲准補常州府總捕通判沈召禀謝牌示飭赴新任直隷州陞額祿禀謝牌示署理蘇海防同知事知縣游毅之禀辭回甯府照磨仲毓桂禀谢奉委帮辦溧陽縣保甲差撫轅武巡捕秦羅松禀知奉部覆核准歸入揀發班序補典史張鳳翥禀知奉撫憲傳冩履歴三月初八日知府徐乃斌禀辭回滬知縣孫光衍禀谢奉委發審局差俞志善由吳淞江厘局專丁來省禀謝前委解餉蒙給酌委署事一次註册縣丞金以明禀辭赴盛澤厘局司員差林選麟禀知奉駐滬廣西餉賑捐輸總局札委分勸廣西餉賬捐事務嘉定縣諸翟司巡檢陳維　禀知押解秋審人犯來省巡檢周樹培禀知奉淮北正陽督銷鹽局憲札委差遺三月初九日知縣莊鵬九禀辭回崇明差次候選府經歴馬文藻禀知卽辭赴卉牛釐局三月初十日陳昌基由滬見道憲回 
[杭州恊德堂二月初中旬經募各善士東三省救急義捐第一次清單]  
　　田潤捐洋二十元萬砥莊黃子　楊伯新劉鶴笙季佑申劉雲樵萬子衡田　陸善覺世壇周守　各捐洋十元高笏堂李集甫陳禹丞各捐洋八元龔楚臣徐　生各捐洋六元李漸積堂捐洋四元田祉脩田九脩田仰脩各捐洋二元田程田慶虞鍾國培鍾國興蔡王氏沈佐各捐洋一元田逹銅元八十枚田伯驚銅元二十枚以上統共收洋一百七十二元又銅元一百枚 
[洋行街德發洋行曾少卿觀察經收紅十字會捐欵第三次清單]  
　　捷興一百元仁興一百元仁成一百元永利一百元陳廣昌一百元益源成利一百元榮裕五十元振茂五十元高君實之五十元廣昌崑記四十元永和豐二十元順發二十元洽和二十元榮成二十元恊成二十元周君洛軒二十元振德二十元成泰發五十元裕春永十元王君從周五元裕泰祥二元樊君溶水二元曹君蘭亭二元黃君麟卿一元共收洋一千二元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
云自係未悉底藴又原叅房鋪烟酒等捐外重以苛細雜捐皆收數多而解數少捐票一張收費二十八文與丁糧票同一節查該縣所辦籌議各捐如房鋪烟酒肉五項去年總共捐四千七百數十兩皆由前任收解内有短收亦已墊解今年除酒肉瑣絀捐項免抽外共應收解錢四千零數十千文現尚未經收齊故未能一律解清尚非收多解少至小票之費業經傳集承辦各人詳細查詢據稱該縣到任卽行出示諭禁所有串票不准需索分文復由縣按照八釐定章歸承辦者提作經費未敢外收分釐已據取呈切結又原叅該縣到任後考取代書二十四名之多每名索洋蚨二十四元以致紛紛唆訟擾累滋多一節查該邑代書原設十二名後因詞訟過多每致繕冩不及該縣復添增二名每届告期齊至署門後兩造口述照冩呈式每人各出洋四元留存本房爲茶水燈爉之需原叅該縣每名索洋蚨二十四元查無確証代書亦無二十四名之多現據取有切結附呈惟該邑詞訟繁多誠如原叅所云但唆訟不易其人亦非盡在代書是當維持風化之原庶可冀挽訟風之熾又原叅縣内搶劫之案大半係四班差役所爲而差役反拿良民抵案差役李愼者其徒陸老小在八里棚劫一漆客劉姓受傷甚重旋將陸老小拿獲供認不闈未二日漆客殞命該縣妄聽李愼之言誣汪姓蘇姓同劫李愼向此二人索賄未遂私刑拷打身無完膚該縣聞知亦責令二人出錢了案否則當以同謀論罪一等查該縣漆客劉少彭被陸老小攔搶砍傷次日到署喴控僅上供陸老小陸老小聞風逃走旋由該縣嚴飭快差李愼追捕在於道途拿獲相距不過六日事前無同謀造意之黨事後亦無窩留縱逸之人取閱供詞遍訪鄕證並無汪姓其人自無責令二人出錢了案之事原叅所指想係傳聞之誤又原叅三晶寺堡民人夏同聲被盜其父受傷身死實係本堡劉七弟兄所爲劉七到案供認不諱而差役嗾令供出良民以爲生財之道有李長發者家道小康差令劉七供出至花費五六百金諸如此類不一而足以致良民投教一節查此案劉七同夥行劫經事主夏同聲供指拿獲到案劉七親供十一人並無李長發其人遍訪城内外亦無姓名合者止有卷内劉七所供同夥之張　孜向爲李金照家夥計恐犯事後藏匿其家傳訊無干卽有地鄰王佩芝等具保省釋原叅所稱李長發或卽指此但旋傳旋釋並非因差役嗾使霍邑天主堂傳教有年各相安習投其教者嵗不乏人悉屬先入教者展轉引帶本無關乎畏逼屢訪相同尚屬可信又原叅八里灘堡搶案圑練拿一眞盜孫一庭送案而孫一庭實與差役汪六同事致將孫一庭毒斃以滅其口傳家河堡釐卡被搶縣差已將窩家胡錢寶拿獲旋忽疏防脫逃歩差懼罪竟將胡錢寶之戚袁周祜拿獲抵案並累及周祜之兄文生袁任暫褫革一節查孫宜亭卽孫一庭起意搶劫茶釐分卡後復開鎗拒捕致被捕勇鎗傷左肋到案卽行身死窩家胡乾保卽胡錢寶係鄕長袁仁卽袁任母舅乾保被拿時袁仁力爲躭保謂如有供扳乾保者問彼交人嗣經到案人犯供出乾保窩藏袁仁乃延抗不交是袁仁之褫革乃其咎由自取袁周祜卽袁老小爲袁仁胞弟被獲到案自供手執木棍在局卡外把風先分水烟袋一支夥劫贜銀據供存其母舅胡乾保家等候劈分是袁周祜本案中要犯原叅謂借作抵案亦屬傳言之誤又原叅白馬廟堡劉姓被搶槍傷事主該縣往驗不認盜案鄰衆不服語侵該縣喝差拿人村衆逃散差役承指致將該村肆行搜掠甚於盜賊文生某向縣理論竟被斥責一節查白馬廟堡李成學家被盜當有劉之蘭劉之馨劉之樸口稱同往救護因劉之蘭誤被劉之樸札傷身死之樸懼罪不肯承認係伊誤殺轉向該縣要交兇犯該縣到場騐屍之樸率衆閧閙意圖挾制查係徐心正劉光照從中指使以致劉之樸藐法妄爲該縣斥責二人並非無故次曰差役往拿滋事匪徒有恫嚇良懦情事經該縣訪聞將原差拘訊從嚴懲辦已由縣將李成學家被盜及劉之蘭被傷身死兩案分别勘驗訊詳原叅該縣不認盜案尚查無其事惟派出拿匪原差膽敢恫嚇良懦肆行滋擾雖經訪聞拘辦究屬籖差不愼又原叅紅白禀均不收受由差役傳詞每傳一詞送洋三元五角一節驗查該縣卷内紅白禀詞甚多每至告期少則收詞四五十張多或六七十張不等至非放告之曰非關命盜勘傷概不收呈差役亦無從傳詞原叅每傳一詞送洋三元五角遍查並無憑證等情現經奴才通飭所屬州縣一律嚴行禁革永不准再有傳詞名目以杜妄訟而恤民艱此又查明王嶽崧被叅各欵之實在情形也以上各節均經奴才面詢各該委員又復詳加究詰僉稱皆係切實核查未敢稍存隠飾等情伏查該二員被叅各欵現經該員等按欵確查並經奴才悉心考察證以案據時諮衆論或屬有因或查無實據自難率憑臆斷惟謝士彤於承發書賈克儉在外招摇不能先事防範王嶽崧于派差拿獲不能預爲約束致令恫嚇良懦滋擾地方均屬疏忽雖各於事後自行查知立子斥革拘辦而失察之咎究無可解查谢士彤業已交部王嶽崧亦撤省查留仍應請旨將該二員一併交部分别照例議處以示懲儆所有遵旨查明知縣被叅各欵實在情形理合據實恭摺覆陳伏乞皇太后皇上聖鑒訓示謹奏奉硃批著照所請該部知道欽此安徽巡撫誠奏請將前署蕪湖縣知縣王開甲卽行革職永不叙用片初二日 
誠勲片再州縣爲親民之官不容以貪鄙輕浮者濫列其間兹查前署蕪湖縣知縣王開甲先曾委辦該處分銷鹽局因而結納縣差販運私鹽圖利詞經委署縣篆仍復過事信用每呼以字致令該差出外自詡高抬身價人皆側目該縣又在本地納妓爲妾接入衙署寔屬有玷官箴當子撤省查看飭據該管太平府知府查明禀覆並據布政使聨魁按察使濮子童具揭會詳前來現當整頓吏治未敢稍事姑容應請將前署蕪湖縣知縣王開甲卽行革職永不叙用以肅官常謹會同兩江總督臣魏光泰附片具陳伏乞聖鑒訓示謹奏奉硃批著照所請該部知道欽此河南巡撫陳奏爲添練左翼三營在司庫道庫籌撥銀兩片初二日 
陳　龍片再河南地方非復向來情形可比當此時局練兵籌餉刻難置爲緩圖臣到任數月詳細體察深以此爲兢兢惟籌欵極其艱難一時旣無力多練不得已就駐省精銳兩營改爲常備軍另添一營足成左翼三營之數查核原有底餉祇四萬數千兩按照該軍試辦章程營制餉章不敷已鉅復督同司道核　妥籌查上年試辦右翼三營有著之餉亦僅漕餘一項不敷之數由糧道庫動撥鹽斤加價銀四萬兩此次添練左翼三營事同一律除原撥精銳底餉不計外下餘在於司庫籌撥銀二萬兩道庫鹽斤加價項下 
 
 

Page 14

 
 
籌撥銀五萬兩事關軍需要件不得不力爲其難設法挪湊以期練一兵得一兵之用除分咨外理合附片陳明伏乞聖鑒謹奏奉硃批覽欽此署吉林將軍富順等奏爲三姓所屬旗民丁佃禾稼被災收成歉薄擬將應徵帶徵銀穀租賦援案分别展緩摺初二日奴才富順成勲跪奏爲三姓所屬旗民丁佃承種禾稼被災收成歉薄擬將應徵帶徵銀穀租賦援案分别展緩以紓丁力恭摺仰祈聖鑒事竊據三姓副都統儂英阿咨稱光緒二十九年旗民所種大田因小苗出土起　之時天氣較旱未得透雨迨秀穗绪實又遭連日陰雨未暢暘曬以致子粒减少收成將及四分又三姓所屬鄂勒國木索等四站佃民承種納租地畝因五月間偶被雨雹繼遭蟲患當經派員查明各站田苗被雨被雹遭蟲之後收成尚有四分餘所有三姓旗民收獲糧石僅敷今春餬口若不量子矜恤丁力實有未逮請將應徵光緒二十九年分八旗兵丁曁官莊北丁永凝社丁民應納公義倉穀地丁米折等銀援照光緒二十年成案均緩至三十年秋後照數納交具應帶徵各年倉穀地丁銀兩亦均應遞緩一年又鄂勒國木索等四站收成四分餘各佃民應交光緒二十九年分租賦並徵二十二年因災緩遞限租銀擬令照數徵收其應帶徵光緒二十六二十七二十八等年地租銀兩均請再行遞緩一年各照原限分限交納等情加結咨報前來奴才等查三姓地處極邊節氣最晚上年大田被雨被雹又遭蟲患以致收成歉薄旣經該副都統親履查騐並派員查明屬實所有應徵帶徵各項銀穀租賦若今照數徵收旗民丁實有未逮合無仰懇天恩俯准三姓旗民應交光緒二十九年分銀穀一併緩至三十年秋收後照數交納其應歸帶徵各年銀穀均再遞緩一年至光緒三十三十一三十二三十三三十四等年秋收後各照原限分别交納鄂勒國木索等站佃民應交帶徵光緒二十六二十七二十八等年租賦均再遞緩一年至光緒三十一三十二等年秋收後各照原限分别交納以紓旂民丁佃之力出自聖主鴻慈除將請緩銀穀租賦各數目另繕清單薛恭呈御覽並咨部查核外理合恭摺具陳伏乞皇太后皇上聖鑒訓示謹奏奉硃批著照所請該部知道單併發欽此熱河都統松壽奏請麟章補受左翼满洲防禦員缺片初二日松壽片再據管理左司恊領根齡報稱左翼正白旗满洲防禦椿齡於本年二月初五曰因病出缺呈報前來奴才查左翼應陞防禦人員内現有正白旗满洲防禦補用雲騎尉麟章現年四十四嵗該員曾在防禦任内經前都統奎斌因事奏叅以領催降補嗣因庚子之變道路梗塞文報不通派令該員齎摺出入兵間馳至太原備嘗艱險經前都統色楞額保奏請旨量材錄用等因奉硃批麟章著送部引見欽此二十八年二月經兵部帶領引見奉硃筆圈出麟章著以防禦補用欽此欽遵在案奴才查該員麟章年力正强當差奮勉現在北洋將弁各堂肄業已逾半年頗可造就今左翼满洲防禦一缺　請以麟章坐補實於操防有裨如蒙俞允該員係曾經引見欽奉特旨補用防禦人員以之請補防禦銜缺相當應母　再送引見除分咨部旗外理合附片具陳伏乞聖鑒訓示謹奏奉硃批著照所請該衙門知道欽此熱河都統松壽奏爲匪首就擒不無微勞足錄應請量予恩施以勸將來片初二日松壽片再熱河舊稱盗藪肆行綁掠習以爲常自庚子東三省兵潰後賊中得有快利槍械官兵往捕遂敢顯然抗拒奴才兩任熱河目擊各屬受害之深迭次派兵剿捕凡著名巨匪擒獲頗多歴經三明在案間有漏綱巨匪指名懸賞嚴飭營練購綫　緝以冀盡絶根株閭閻得以安枕今邊荒多故尤恐土匪煽動别生事端用是緝捕愈嚴兹據熱河練軍統領尹德盛呈報前營管帶李奉選拿獲贼犯安哨路等多各供出著名匪首二周更换姓名現匿多倫廳屬之大克頭地方李奉選密派中哨哨官張茂林酌帶兵丁並帶贼犯安幅路以作眼綫星夜馳往卽擒獲匪首二周卽李占濚押解回營隨交圍塲廳收審禀辦並據圍場廳樂觀韶前營管帶李奉選以該匪首二周供認曾於二十六七八等年帶領匪徒三四百名到處綁掠屢與官軍接仗傷斃官兵又供二十七年在東川苦立卜合地方搶劫被圍社打傷左眼卽糾夥焚燒村莊殆盡各情不諱請從嚴懲辦等情會禀前來當飭覆訊確供卽行正法傳首犯事地方　衆以快人心查匪首二周卽周友三又名李占濚聚匪綁掠焚燒村莊迭與官軍接仗罪在不赦經前都統色楞額錫良先後飭拿未獲實係漏綱巨憝今馬隊前營管帶儘先補用千總把總李奉選設法緝拿候補把總張茂林馳行四百餘里深入賊巢使匪首就擒不無微勞足錄應請量子恩施以勸將來儘先補用千總把總李奉選請免補千總以守備補用候補把總張茂林請免補把總以千總補用其餘在事兵弁已由奴才賞銀二百兩以示鼓勵所有拿獲著名匪首並擇尤請獎緣由是否有當理合附片陳明伏乞聖鑒訓示謹奏奉硃批著照所請該部知道欽此署吉林將軍富順奏請將雲騎尉慶林先行革職片初二日富順等片再伊通廂黃旗雲骑尉慶林派委管帶降勇駐紥葦子溝李家屯該降勇等在途行劫並槍斃奉省海龍城派出緝賊之官勇數員名當經前將軍長順扎飭伊通佐領　慶林派員解省訊辦乃竟畏罪潛逃相應請旨將雲騎尉慶林先行革職仍飭屬一體嚴緝務獲懲辦以肅功令謹附片具陳伏乞聖鑒訓示謹奏奉硃批著照所請該部知道欽此御史李奏叅不肖州縣片初二日御史李灼華片再安徽濵淮一帶自渦匪亂後凔痍未復伏莾易興倘州縣不得其人適足以滋禍患近聞皖北不肖州縣其尤者有二人焉一爲蒙城縣知縣謝士彤貪污謬戾諱盜縱差屢釀人命三八告期不接呈詞但委承發房賈克儉代收每詞一纸索錢五六百文每次詞約百張每月六次共得錢三四百貫詞訟斷結後兩造人証等令各具結一張每結索錢八百八十文每月歛錢無算家丁郭蘭生挈眷居住民房健訟棍徒輙集其家楚村鋪民王振海被鄰人曹姓兄弟圖害致命曹姓一家潛逃屍妻王慕氏指名喊控該縣並不拿犯嗣曹姓以洋蚨三百元由郭蘭生行賄遂得逍遥法外王慕氏旋亦鬱鬱而亡二十八年七月飛蝗遍地該縣不理 
 
