# 1910 - 128 - 4913387

 

Page 1

 
 
   
 
 

Page 2

 
 
上諭 
　　監國攝政王鈐章四月初八日内閣奉 
　　上諭那桐等奏查驗續經報到荐舉各員分别加考開單呈覽一摺所有中書科中書馬其昶著查騐大臣那桐等帶領引見陸軍部候補員外郎陳宦前直隷長蘆鹽運使周學熙山西河東道陳際唐著於本月初九日起每日一人呈遞膳牌預備召見欽此 
　　上諭瑞澂奏巡警道溺職殃民據實紏參一摺湖北巡警道馮啓鈞徇利忘義警政廢弛縱容劣弁擾害商民著卽行革職永不叙用以示懲儆該部知道欽此 
　　上諭湖北巡警道　缺著全興補授欽此軍機大臣署名奕劻世續鹿傳霖假那桐吳郁生 
　　宫門抄四月初八日召見軍機楊忠義 
論說 
[論今日變亂之源及其補救之方五續]  
　　（三）宜懲儆官吏貪横以除民害方今我國致亂。之源一因人民生計艱難。挺而走險一因人民知識愚昧。妄起暴動。外此更有最大之原因在。卽官吏貪横是矣。蓋人情莫不好生而惡死。其所以置生命於不顧。而起刀兵之亂者。正有以逼之。使其不得不然耳。蓋今之爲官吏者。大抵不以治國保氏爲念。惟藉此以爲求名牟利之途。而享人生富貴之樂耳。故於地方無事之時。惟以剥民自肥爲務。至人民因生計不裕而起暴動。又不思設法鎭撫。徒藉威權以示恫嚇。故人民嫌怨之隙。愈積愈深。平時雖隱忍不發。而於亂機旣動之後。必有一發不可復遏之勢也。現在國家籌備立憲。行將與人民共謀國是。而求上下之樂利。但欲求上下之相安無事國勢日臻强盛則整肅官方誠今日之急務矣蓋官吏爲政府與人民之中間物。宣上意而達下情。與人民尤爲密切。苟官吏辦事。不以人民爲念。則人民必受其害。積之旣久。且必有變亂之禍。湘亂其先例也。 
　　今若欲力圖振作。以期官民兩相融洽。竊以爲内而樞府。外而疆吏。亟應隨時糾察大小百官之政績苟有惟私是圖不顧公衆之利害者宜立予撤革以爲懲一儆百之計。其有釀成地方變亂。侵吞大宗欵項者。尤應澈底清查勒賠損失追回贜欵並按照國法治以應得之罪以爲居心不良辦事不愼者戒。若地方有亂。或罪在貪贓。而僅以撤差革職了事。則一官雖去而官囊無恙。仍可享其退休林泉之樂。人亦何憚而不爲哉。如此次湘省之亂。旣由官吏釀成之。則所有善後事宜。無論賠償外人損失。以及修葺官署局所學堂等之經費。均應責成致亂之官吏如數分認。不容稍涉游移。倘僅以撤革差缺爲懲罰之計。則非特不能大快人心。且不能使凡。爲官吏者從而知戒益將長其泄沓之習。而亂事又將接踵而起矣嗚呼是豈可等閒視之乎。且有更進於是者。凡借外債而築路開礦。旣失利 
 
 
 

Page 3

 
 
源。又損主權固爲迫不得已之舉。倘辦事人不顧利害。反視爲藉公濟私之利藪。尤應從嚴懲辦。蓋一人獨享厚利。而使全國之民重其負擔。致生計界益趨。於困難。而爲變亂之引線。其罪更加人一等而無可　也。 
　　（四）宜防制外債侵入蓄民力我國因賠償兵費。息借外債。而負外人之欵項。統計不下數百兆每年攤還之本利。約有數千萬。舉國家歲入之欵而去其半。以致國内行政用費。大形竭蹶東挪西移。時興無米難炊之歎。追原禍始。寗不痛心。譬諸中常之家。伯叔兄弟。辛苦勤勞所得之傭金。爲數無幾。而負債累累。按期分償本利。竟耗其所入之半。因之日常用費。時虞不給。一遇意外開支。且有續借新債之舉。如此愈積愈深。所入難敷所出。其家未有不傾覆者。以小喻大。我國今日之現象。得母類是。國家之歲入有限。人民之蓄産無幾。今以賠欵外債兩項。致輸送億兆金錢於海外。在表面上觀之。雖若未受其大害。實則國家財用之空乏。人民生計之困難。皆因此而致之也。若不設法以善其後。則國力空虛。外患滋逼。喪亡之痛。誠不能免矣。然則如之何而後可乎。曰前此所負之債項。旣無法可以挽回。惟有按照成議。逐漸攤還而已。今所最宜愼之又愼者。惟在不再借外債。以期補救於將來耳。若舊者還而新者借。則彼去此來。永無償淸之期。卽我國經濟界永無寛裕之日。實爲國家大局之隱患。凡我上下極宜夙夜兢兢。而存不再嘗試之心者也。且不僅如是而已。旣負之外債。固宜逐漸攤還。其因築路開礦而借之外債。每届期滿。尤應先時預備。合上下之力籌　欵項照約收回自辦如此寛旣往而嚴方來必有完我利權之日。可斷言也。現在國人懼屢債外債之損國權。而妨生機也。故遇有利權外溢之事項。無不呼號奔走。羣謀抵制之策。前此姑不論。如此次鄂人拒絶粤漢鄂境鐵路之借欵。而湘省士紳亦因鐵路借欵。公舉代表進京。謀所以挽回之策。不可謂非國人權利思想發達之朕兆也。第就實際而論則抵制者抵制。借貸者借貸。仍分道並行而不悖。且所抵制者終有遜於所借貸者。蓋抵制者其一二。借貸者其八九也。今乃羣言抵制。詎非多此一舉乎嗚呼國家多借一分外債卽人民多肩一分負擔亦卽外債償淸之期必更延長多年。當局者奈之何其弗思。今且據所聞者而言。如津浦鐵路因用費告竣。而續借欵項矣。又開海鐵路亦因籌欵無著。而議借欵修築矣。飲酖止渴。主其事者亦何忍而出此但我國人亦不得不任其咎。也蓋官吏倡議續借外債之時。倘我人民羣起反對。分認籌集欵項。則亦何至再借外。債是官吏續借外債。固罪有應得。而人民聽其續借。置之不問。亦咎無可辭。誠不容强辨者。（未完） 
來稿 
[國會請願同志會意見書（四續）]  
按立憲國國會之所以能監督行政。而不被蹂躙者。首在君主不負責任。純以國會與内閣相對待也。故君主對於國會。祗有不裁可所議之事之權。絶無强迫以遵命議事之權蓋國會所以能實行監督政府者。雖恃有積極之權力。而尤恃有消極之効力焉。例如法律案之否决。豫算案之削減。超過豫算之决算案之否認。凡國會所不恊贊者。政府卽不得而施行之。故當國會與政府。有極端衝突。萬難調和之時。君主或命其停會使之反省。或因而解散之。不然。則聽大臣辭職。從未有指定辦法。强國會以必從者。雖日本憲法所規定。有天皇裁可之條。然亦謂裁可其已通過之案。非能强否决之案。而亦裁可之使施行也。今吾國資政院不然按。其章程第十五條有請旨交議之文。是議案之提出。全以君主之命令行之。而其第十八條所規定。至有大臣不以資政院所議之事爲然。則分别具奏恭候聖裁。夫曰候聖裁。則是行政官已逸出責任外。而以君主當其衝矣。吾恐各部大臣。雖如何。溺職議員雖如何攻擊。而行政官仍可逕行其志。而資政院將等於具文。萬一聖裁之後議員陳述。異議則章程第五十三條之効力生。謂資政院爲有輕蔑朝廷情形。而諭令解散矣。資政院易於解散。而大臣地位益鞏如磐石。然則資政院惟有仰伺大臣之顰笑而已。奚用是擾擾。爲且夫立憲國君主之所以聖神不可侵犯者。非以其不親政務。有大臣代負責任代分勞怨乎。今以資政院章程觀之。直以君主代大臣負責任代。大臣分勞怨耳。則何其顚倒錯謬。與立憲國家適成矛盾乎。夫臣民之最當愛戴者。厥爲君父。今稍遇危難。而卽退處於原被地位。而以君主爲之裁判。幸而裁判悉當。固頌天王聖。明不幸百密之際。偶有一疎。或一徇政府之請。而抑資政院。則國民必移其不信任政府之心。而叢怨於君主。怨毒之積於人心者日益深。上下乖離而國本動搖矣。其危及於國家之前途者何如也。此資政院性質與國會正義相反者一也。 
（未完） 
專電 
[電一（北京）]  
　　洵貝勒以籌辦海軍需欵甚迫商請澤公將部中及外省認定之欵先行墊出澤以已墊千萬無力再墊爲辭洵請暫墊五百萬澤不允洵擬奏請飭下度支部速卽照撥 
[電二（北京）]  
　　澤公擬定整頓鹽務辦法四則一改良製鹽以重衞生二推廣井池以增出産三劃一價值以利民生四裁 
 
 

Page 4

 
 
汰冗員以節經費 
[電三（北京）]  
　　江督奏留學生向瑞琨等現辦勸業會事俟會事畢補行廷試昨經學部議准奉旨依議 
[電四（北京）]  
　　學部奏派盛炳緯充海州學務處議長 
[電五（北京）]  
　　新蘇撫程德全定十六日行 
[電六（北京）]  
　　晉紳電同鄉京官諮議局梁議長常駐員辭職請協力維持各京官已定期會議 
[電七（北京）]  
　　憲政館以山西諮議局議長議員全體辭職議飭丁撫嚴行查究眞相 
[電八（北京）]  
　　湘省拒欵代表以郵部尚未宣布廢約特電請本省諮議局開臨時會時速提議力爭 
[電九（東京）]  
　　東京各報得倫敦泰晤士報電云日英搏覽會於西五月十四日開會是日天氣晴朗由各處開來之火車均滿載觀賽人 
　　晚間燃點花電燈壯麗　常此種光景得未曾有 
　　至日本部觀賽之人甚多英國部觀者較少 
　　日本造園家利用博覽會地勢能發輝日本庭園之特色 
　　日本陸軍及海軍出品示其發達之歷史以引觀者之注意 
　　日本古美術及美術工藝諸館頗得大衆之賞贊與接觸日本文明之機會 
　　日本之餘興茶店及其他賣物店來客甚多 
[公電（太原）]  
　　各報館覽晉陽公報主筆王用賓荆致中假公濟私揑造報稿暗投各報破壇本省禁烟大局汚損公報名譽被蔣景汾供出激動紳商學界曁股東公憤驅逐出館停版五期俟聘定主筆卽行出版晉諮議局 
[公電（天津）]  
　　各報館鑒天津北方日報内登刋廣告有監督政府語陳督謂語涉大不敬出版一日卽勒令停刋並拿主筆乞持公論北方日報同人叩 
[公電（廣州）]  
　　各報館鑒本日在海珠戲院宣告本會成立到者數萬人座滿塗塞收捐欵一萬四千餘元秩序整齊人心一致可告慰國會請願廣東同志會虞 
[公電（板浦）]  
　　諸報館善鑒猥蒙惠愛代募振欵感謝無地乞彚齊時逕寄交敝會付取印收勿誤爲盼此與義賑無涉合倂聲明海州籌賑會張福森　叩庚 
緊要新聞一 
[各省督撫反對鹽政處第三次電]  
　　皓電敬悉變通鹽章一案仰荷虛懷下詢愼重鹺綱莫名欽佩查原章窒礙之處前次電奏已大概言之今鈞電旣籌及督辦與督撫各分權限而下又云鹽政處仍不失直接行政機關是仍無所謂限無所謂分也竊謂中央如頭目各省督撫如手足頭目主發蹤指示手足主捍衞二者各有所司交資爲用若謂頭目能徑代手足之勞妄奉其捍衞之具而仍日日責手足以捍衞此必無之事也今原章内第一二章一則曰督辦大臣管轄全國鹽務官吏總理全國鹽務事宜一則曰凡鹽務用人行政事宜均由督辦主持是鹽務内事固已專屬于督辦一人矣乃復以督撫兼會辦使分管所屬鹽務事宜旣稱會辦事必會商稿必會合旣定分管事權宜一責任宜專今則會辦不必主稿督辦可以單銜是僅有會辦之名恐並無會商之實也疏銷緝私與用人行政不能劃分二事此理之易明者若僅以疏銷緝私責督撫不過紙上之空談卽謂緊急不勞會商之事可由督撫相機辦理然平時旣未能主持臨事將何從核辦如但以管轄緝私各營爲督撫權限則一武弁優爲之將何待督撫乎夫以中國幅員之大官員之衆事亦滋繁而謂督撫一人心思才力竟能考察無遺並能辦事者遲速無誤此事之未敢必者也尊旨縱爲中央集權起見不知督撫之權皆係中央之權未有可專制自爲者若至督撫無權恐中央亦將無所揩手時方多故獨奈何去其手足而自危頭目乎此可爲深慮者也茲荷埀詢遵經詳細會商酌擬辦法以備採擇一曰用人權限派署運司鹽道及派充鹽局總辦由督撫預保或臨時遴員咨請督辦會奏派任自當遵照辦理惟鹽局總辦有向不奏派者似可由督撫按格遴員一面咨明督辦其餘大小鹽員京外遙隔督辦未能周知除補缺應仍按班次外一切委署委差擬請概由督撫主持仍由該管官詳報督辦備案蓋督撫耳目切近屬僚賢否考察較眞卽有不肖鹽員亦不敢肆無忌憚實爲整飭鹺綱之本原惟是督撫旣于用人負其責任則凡鹽官之甄别舉劾大計密考似應仍由督撫核辦倘慮舉劾不當則濫保誤揭自有定例督辦有紏 
 
 

Page 5

 
 
察之責儘委調時考核奏明辦理至水陸緝私各營旣歸督撫管轄所有黜陟徵調應亦由督撫主持隨時咨明一曰行政權限督辦總理全國鹽務但當規畫大端如有大興革及特别重要曁關係數省或全局者該管官得條具辦法分禀督辦核示督辦亦得隨時直接查詢會商督撫辦理其餘事件仍照前由督撫王持旣免彼准此駁之嫌而公事亦無停滯躭延之弊所有産銷情形課釐收數曁報銷交代册結惟由該管官按月或隨時詳報督辦查核一曰奏事權限督撫例得奏事尋常例摺無妨由督撫主稿今重要事件旣得由督辦單銜具奏請旨似督撫專奏亦無逾分之嫌况事有急迫待辦不及會商或非電商所能詳盡者實難過事拘泥卽會奏之件有先未公商定稿督撫確知爲難行者亦應陳述所見上達宸聰方不失内外相維之意一曰用欵權限各國財政中央旣握其事權卽應兩担其責任今則各省積虧不爲不多各督撫擔負不爲不重攤欵旣踵事增加撥欵又非盡有著新政經費復日多一日本量入爲出之古說削足適屨勢實有所不行凡遇本省緊要急需及奏咨有案之濟恊各欵雖未指定鹽欵而急須撥解者應請准于鹽欵内酌量挪撥一面奏咨以免貽誤又一省之大鉅細用欵幾乎無日不有若逐欵須咨明立案實亦不勝其煩查前年度支部奏明外銷各項果係實在應用卽予劃留際此各省欵絀用繁凡有現已報部而從前本係外銷之欵應請儘數截留撥用仍彚造淸册咨請核銷如督辦動撥各省鹽欵亦請知照各省以上各節倘蒙採納則凡與原章鑿柄之處應請一倂删改良等非敢堅持異議實因鹽務爲民食國課攸關且于地方關係甚大督撫旣肩重任未敢隱忍不言至于各省鹽務紏紛應如何調查地方習慣情形參酌古今中外制度規畫全局變通盡利此則私心竊禱于鈞處者也區區苦衷伏乞鑒察良龍駿巽勳羲銓韞同叩宥 
[宗室裁判權不歸大理院北京]  
　　憲政編查館會議宗室裁判法權一事經各王大臣屢次磋商近始决議此項法權暫時未便遽歸大理院掌管如各項案伴内有涉及宗室者應仍舊由大理院會同宗人府審訊辦理其宗室一人犯罪者則由本府自行裁判 
[日商停市後交涉近狀杭州]  
　　杭垣日商停市後迄已匝月而實行遵遷者僅有信濃號一家餘則遷延觀望意圖復開其影戤洋牌恃符盤踞之仁信堂店主袁某前經商會查出送押縣署當時盛大令提訊確有三月底交産親供迄今逾限多日並未復訊昨日房主舒紳又具略商會請卽日移縣限期押遷略云竊董鼓樓前市房一所被租戸把持盤踞業已將袁栖瑤及原中沈蘇二人由貴會函送錢邑尊押追在案聞邑尊當日訊供限三月終出屋交産職處旣荷訊辦不得不靜候飭遷乃迄今限期已過而該租戸依舊盤踞實屬膽玩已極查租約旣無日商字樣應在地方官行政權限之内似不得任其藉端飾延如此　抗不遵使業主無收管之權實出中東西法律之外况此案關係全體董已日受紳商學界之詰責勢不能久任遷延爲此不得已務乞貴會再行備文移請錢邑尊尅日飭差督遷將貨物器具點騐記簿暫交貴會收存備領一面由董處按照租約收産倘該租戸猶敢妄肆詭計或運動日人出爲干預租約具在仍由董禀呈撫憲札飭洋務局據情駁詰則中東界限劃然一經剖晰不難解决合倂聲明 
[仙居閙鹽慘殺案之查復杭州]  
　　台屬防營辦理仙居閙鹽一案縱兵焚殺事後合台士紳大動公憤疊次號呼奔走籌議對付方法惟究竟爲匪爲民官紳所持適成反比例茲據省委候補知府吳蓉等查得仙居起釁情形密禀撫憲卽奉增中丞批云禀及圖摺並黏呈該匪傳票等件均悉據稱仙匪此次肇事原因固起於匪人之圖刦鹽課實根於鹽號平日之欺侮鄉民自是確論惟聚衆至二三千人良民被脅附從固屬不免所禀去臘二十七八九等日搶刦鹽號圍攻防哨戕害哨弁勇丁據去槍械軍裝等情强盜行爲無此横恣况常統領李管帶進剿大洪莊時並奪獲大砲二尊令旗刀槍多件所黏上張村董張鵬程等呈交匪票内有合同到地火速興兵初五日大會進城之語尤屬悖謬爲匪爲民從可知已李管帶焚燒匪踞周姓高房延燒多房並燒死老婦一人火燄崑岡玉石俱焚亦殊可慘綜核各情江管帶聞警後至除夕日始抵仙居縣城畏葸延緩在所不免李管帶擅用火攻殁及平民亦屬殘暴均應分别懲處以安民必至摺呈善後各事均尚可採候札行布按運三司曁兵備處妥議議候核奪該守等應准銷差可也 
　　又聞吳守蓉赴仙查辦後居民痛恨防營江文光李學周縱兵慘殺及鹽商盤剥苛虛仍迭次控請澈究並經仙人周于福投函某報臚舉官兵焚殺事跡並指省委受賄三千元左袒朦詳各節增撫閱報異常震怒卽日牌示招告外並將吳守撤回改派邢守延慶秉公查辦前日吳太守回省禀復查辦情形因見周于福登報公函有委員受賄一節續又具禀中座辨誣要求澈底嚴辦以伸國法茲奉增帥批示云據禀已悉本部院前見報紙登載此事卽經牌示招告並另飭員前往嚴查禀候核辦矣 
[慈谿毁學案之不堪收拾杭州]  
　　寗屬慈谿縣毁學一案疊誌本報該縣吳大令平時漫不經心高臥衙齋迨禍機爆發猶畏首畏尾不爲撫緩開道遽釀巨禍尤可笑者大令一味遷怨於教育自治 
 
 

Page 6

 
 
等會所各紳之辭職前已據情通禀各憲請示辦法茲又具禀府轅云知縣無德無才措施乖謬致釀鄉民毁學大禍激重學界陳紳訓正等之怒不可收拾上負仁憲栽培覆育之恩惟有自怨自艾得早一日去任受譴庶幾對萬民而平紳怒惟近日教育會董柳在洲錢保杭勸學所董兪斯珺自治事務所坐辦錢保杭研究所所長陳夏常以及城内警局巡董兪斯珺任祖望均已先後具禀辭職其中有受人主使者有畏勢不敢獨異者並有懼被禍及者原因不一致新政諸端無從措手再四慰留恝置不理知縣焦急無奈如坐針毡因思是案查辦之徐令璧華才識伹優極有血性昨因地方安謐暫時旋郡當此盤錯艱危非長才不能支持知縣一刻未去卽有一刻應辦要公尚求憲台逾格恩恩施加札飭徐令仍速來茲帮同商辦善後一切無任企禱所有責成仍知縣一人擔任不敢藉此推諉 
[日本雜誌之駭論]  
　　東京某雜誌載有論說論日本究應居北而圖南抑應居南而圖北或雙方面同時並圖設力不能兼兩面則寗以圖一面爲愈前者曾恐韓爲强國所占將與日本大有危害今韓國已居日本傳翼之下可母慮及此矣至日韓兼併問題非更積年累月慘澹經營不能爲功而滿洲一地就今日時勢觀之殊未便更事經營進求利益蓋旅順口大連灣租期有限南滿洲鐵路租約滿後中國必備資贖回届時日本欲續向租借必起國際之紛爭然則日人於滿設更經營不怠非徒自苦而何耶論者欲以日本移民聚集滿洲亦屬下愚之策使日人於滿仍以進行雄圖爲志則必復招俄國之忌起而抗爭夫日人今日已不堪與俄再戰當與之聯盟以保北方之和平今日上智之策當固守北方現有之地位以進圖南方夫南方諸島産品大都豐富島中諸處歐人多不堪終年居住惟日人能習安其水土故日人今當注意南淸母囿於北淸一隅而自悞也 
[英國國恤續紀]  
　　字林報載初六日倫敦電云康諾脫公爵偕其夫人已於今晨歸抵倫敦新皇喬治偕后迎之於火車站卽馳赴宫中與前皇一面旋將金棺安封外國君主贈送珍貴之花圈者甚多内有數枚值價可一百五十其利土爾其已派專使代表十皇　英會葬由太子領袖昨已由君士坦丁啓程送行者頗盛約計會葬之君主皇后共有二十人云 
[京師近事]  
　　吉林國會請願同志會函告留京代表團云該省同志會日前開紳商學界全體大會選定翰事慶錫侯陳子侯文在卿趙學臣福裕楊錫九崇芝軒孫樹棠等卽借紳董公所爲本會事務所近又聯合通省商務分會呈請督撫奏懇速開國會業已派員赴奉呈遞願書聞錫制軍有允許代奏之意 
　　郵傳部徐尚書因長辛店鐵路自西直門岔道接通張家口甚便交通故日前由西車站乘專車赴長辛店查閱岔道路線其隨同查閱人員有郵部侍郎沈雲沛直隸提督姜桂題郎中何啓京漢鐵路總辦鄭清廉會辦袁長坤提調鄭誠稽查官申保亨京張鐵路總辦關冕鈞等查畢仍隨同徐尚書乘原車回京 
　　度支部澤尚書日前與各堂會議本部公務較各部爲繁而人員又不加多不得不極力整頓以免外議現擬法部内設一研究會遇有難於解决事件卽開會研究凡本部自尚書各堂以及司員錄事皆得列議 
　　學部參事廳因届調查浙江湖南湖北三省學務之期已請總務司按照本部官册開單出具考語呈請尚侍點派以便領欵擇期出京 
　　晋撫丁中丞以山西大學堂西學專齋總理頭品頂戴李提摩太現又三年届滿特行奏請賞給三代正一品封典此外又有總教習蘇慧廉請賞加二品頂戴並三代二品封典副總教習畢善功請給二等第三寶星並二品封典教習新常富衞乃雅二員請給三等第一寳星 
時評 
[其一]  
　　戇哉王壬秋之說帖曰。市民作亂。卽議員作亂。又曰不與官吏相干。督撫外部。不必與聞。又曰如各國有詞。自有湖南議員擔任。試問議員有此魄力否。 
　　痛哉王壬秋之說帖曰。無庸紛紛拿人扯入拳匪孫汶。以惑觀聽。又曰議員卽是首要。惟治議員之罪可已。試問岑撫能無汗顔否。 
[其二]  
　　交文一案。是非大明。煌煌上諭。不曰鹵莽圖功誤傷多命乎。不又曰縱令所部騷擾閭閻乎。乃梁議長猶敢廣分孟步雲之告白書。自謂調查明確曰紀實。曰辨誣觀其語氣一若仍欲坐實鄉民。之罪案而爲官塲開脫者。嗚呼。孟本小人不足論。若梁議長者。其亦無心肝至此耶。梁議長如暇。盍赴湖南。一聆王壬秋之議論。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘亂辦理善後錄要]  
[補錄岑前撫會同鄂督致軍機處電]  
　　初九日電計邀鈞鑒頃據代理寧鄉縣張致安禀稱初七日午刻聞善化西鄉有痞徒滋擾情事該縣與之毗連當督警勇並諭都團嚴密防範一面分派差役保護教堂詎傍晚南門外陡聚三百餘人該縣據報後立卽前往彈壓該痞等將南門外信義會堂及震東學堂放火焚燒該縣到堂救護勢已燎原卽往北門保護福音教堂痞徒已將福音會堂門窗器具打毁並及崇實玉潭兩小學堂巡警局房屋亦被燒燬幸其教士並眷屬先已派兵保護出險其餘堂中人等亦已逃避尚無傷損該痞匪等内有多人頭紥白巾稱係由省城趕來變起倉卒該縣兵勇無多力難堵禦致被滋擾但於燒燬教堂學堂外尚無刦搶財物害及商民情事此時匪黨雖散揚言有赴益陽燒堂之謠請派隊赴縣協拿等情當經春蓂派撥陸軍三隊以一隊前赴該縣二隊馳往益陽會同各該縣協力兜拿凡有捕獲審明立卽正法倘敢逞兇抗拒卽行相機迎擊以免蔓延正在電奏間續據該縣禀拿獲周財運一名訊係湖北人二月間在湘隂縣縣蝦蟆港地方晤山東義和團匪羅蜈蚣糾邀入夥該匪等共有二十四人伊只認得羅蜈蚣山東人張俠客江西人吳蝦蟆安徽人孫鷄公高寳同湖北人並胡退三步等六人該匪等均着靑衣靑褲名曰靑兵於二月來湘觀隙而動適值貧民聚衆求减米價乘機竊發將省地撫署教堂燒燬後分赴各州廳縣以圖燒堂滋事至該縣者卽係羅蜈蚣等六人現赴益陽及西路各處已於審明後將該匪周財運正法並據長沙恊副將楊明遠轉據駐紥益陽縣選鋒水師前營管帶劉德芳報初八日該縣官錢分局兌錢之人甚多極爲擁擠是日傍晚派往陸軍尚未到縣適局鄰萬商米店無故運米下河地方痞棍羣相阻運將米搶散乘勢放火搶刼錢局銅元銀錢各票先後禀報前來伏查省城前被焚署燒堂時現查實有穿靑衣褲之人在内證以該縣所禀是此次匪徒滋閙係山東義和團菲勾結所致但該匪等旣來湖南難保不往他省除分電外相應請旨敕下山東巡撫飭查該匪黨與隱匿地方速拿嚴辦務絶根株並請敕令各督撫一體飭屬嚴密稽查防維遇有形跡可疑之人立拿研審懲辦省外常德府城爲西路巨埠五方雜處良莠不齊安化縣茶莊最盛每届開市做茶人等常聚數萬人宜預爲防範已分派陸軍馳往會同各地方官及原駐營隊認眞巡防一面分别電飭各屬督率團紳加意稽查巡防緝拿前項匪徒務獲嚴辦如有煽惑不法情事准予格殺勿論並將各教堂教士及游歷經商洋人財産隨時認眞保護不准稍有疏虞伏乞代奏再鄂省第十五協統領官王得勝所帶步隊三營砲隊一隊均已到湘以一營分駐岳州餘俱紥在省城内外海軍處楚豫兵艦裝送鄂省兵隊來湘電商海軍處暫留該艦在湘俾資鎭懾頃據該署副將楊明遠禀拿獲在塲滋事數犯内曾潤生係放火焚署王正南係搗毁美孚洋行要犯現飭審明嚴辦合倂聲明岑春蓂叩眞 
[湖南諮議局開臨時會]  
　　湖南諮議局對於此次亂事自應召集各屬議員開臨時會議以籌善後之策昨由正副議長曁常駐議員聯名呈請撫部院云爲呈請事查諮議局章程第三十三條内開臨時會於常所會期以外遇有緊要事件經督撫之命令或議員三分之一以上之陳請或議長副議長及常駐議員之聯名呈請均得召集其會期以二十日爲率等語竊維湘省此次亂事其近因固在米價之昂貴其遠因實由小民生計之艱難現在善後事宜萬端待理諮議局之宗旨本爲籌計地方治安凡全省應興應革及關於權利存廢各事件均爲職任權限内所當爲非集思廣益何以副朝廷督促憲政之至意又查去歲閉會以後始奉憲政編查館閉會後不得覆議之電計本局於會期内呈報議决者三十一案前撫部院於閉會以後陸續劄覆到局其中有全案應交覆議者四件卽已核准施行之案而摘出數條存俟覆議者尚難枚舉且有迄今未奉劄覆者本局議决各案悉係緊要事件遷延時日未竟其績綜茲二端悚慚無已用敢遵照局章第三十三條召集臨時會之第三條件擬擇於本年五月初一日爲臨時會開會之期請署部院酌定從卽日通電各屬於開臨時會會期以前今議員到局齊集以重會議要政再臨時會會所仍借用長沙府學宫臨時會議員旅費及局中增加各項費用業於呈覆核減預算表内聲明另文請領應由本局撙節開支據實報銷不在預算經費之内爲此合詞呈請署撫部院迅予施行 
[武昌商界之國會熱湖北]  
　　湖北紳學各團體對於國會請願事除由諮議局舉派陳君登山入京外絶無人提及舉派代表之事近因江蘇代表之方君過鄂極力游說又迭接留京代表函電敦催速舉以便於四月二十日續上請願書乃由武日商務總會發起邀集諮議局憲政籌備會教育會漢口總商會各團體職員於初五日在武昌商會恊議續派代表尅日入都 
[鄂督嚴辦五天王三誌武昌]  
　　鄂督派首府伍守首縣李令曁委員蕭張兩令會審劣弁徐升徐盛及其子徐花子等連訊三日用刑十餘次仍不肯將通匪誣良保盜窩賭等事據實供招故瑞制軍於初一日又添派知縣夏紹範至模範監會訊夏素有能吏名問案每先用刑後訊詎徐升等慣於熬刑雖死去活來仍滿口呼寃或認二三不關 
 
 

Page 11

 
 
緊要之事惟游擊寗寶珍尚未動用大刑瑞制軍原限三日取供茲因逾限大怒業已將各承　委員記過再限三日無供卽摘項戴以故各承審員對於此案上懼制府嚴譴中礙警道情面下又難於該弁等之狡展大有進退兩難之勢聞某日有四少婦（均徐升之交好）着華服載金飾手持參湯一壺至監探視守衞軍恐有毒物只准會面不准將湯持進言談至兩點鐘之久情致綿綿由守衞軍斥之該婦等始含涙而去所有徐升等在漢口包庇開設之架子樓（卽黑貨店）賭台茶酒館現因失去聲援恐被訪拿均已紛紛關閉經管其事之痞棍亦恐被徐供出牽連逃避無蹤矣又有後城馬路巡警哨弁余苟子者亦專以聚賭敲詐爲事昨被瑞制軍訪悉飭巡警道交出發縣收押與徐升等併案懲辦 
分類新聞 
政界 
[武陽區域爭議之近狀常州]  
　　武陽城鄉區域爭議迄未解决以致籌辦處派委來常而西門外忽遍發傳單阻止調查各等情已誌前報嗣懷北鄉又貼出一種廣告洗雪前事且謂地方官並無調查之理由從前所貼之傳單亦全數揭去幷聞該鄉代表楊蔭嘉日昨至武進縣署聲稱願將選民册交出云 
[皖吏籌辦荒政之一斑安徽]  
　　皖省牙釐局督辦沈藩司子培近以皖省所屬州縣連年水旱頻仍災荒十居其八加以奸商將米外運以致米價翔貴民食維艱大有貧極無聊之狀况現擬以捐爲禁懇予加收出口凡有上遊入口米穀懇予暫免米釐以廣招徠而濟民食聞朱撫甚以爲然當卽批飭准如所議盱眙縣境近因上年水潦爲災收成甚爲歉薄今春米粮缺乏小民困苦不堪若不設法調查災區分别振撫殊不足以惠災黎頃該縣已上禀撫台懇予撥欵振撫以救民命朱撫昨批飭振撫局遵照矣 
[維持審判研究所之懇切杭州]  
　　審判研究所學員自奉部頒考試章程列於向隅地位羣情恐慌疉舉代表向撫臬處請示方針曾誌本報茲悉增中丞自得各學員請求後當卽電部力爭略謂浙省創立審判研究所計分甲乙二班甲班係法政講習科畢業生考入合之三年資格相去不遠卽乙班學生平日課程亦格外嚴密未始不可就司法人才查部章舉貢及七品以上之文官皆能與考以上兩項資格未必皆諳法律反置專門法律人員於不用似非大部立法之初意云云迄今尚未奉覆外間因此遂紛紛謠言謂該所將有解散之虞日前李廉訪因親至該所諭慰各生以撫院旣有力爭之電且看部覆如何或能挽回最好否則將來典簿主簿必能位置諸生切勿遽萌退志也 
[官民對於吳撫之感情河南]  
　　吳撫在豫首尾三年用人行政一切均以長厚爲本對於官吏之庸劣者每均置諸不用之列而不爲已甚其素稱幹練各員偶有過失亦皆曲爲成全待其自新故蒞任以來奏劾屬員僅行一次官界甚爲愛戴本届解組在卽同寮皆爲於邑不置其民人則因中丞政策務尚保守尤爲歡迎聞撫院易人頌聲惜聲尤覺載道盈耳云 
交涉 
[限制内地傳教之呼籲杭州]  
　　杭垣日前同春坊大街又有外人賃屋傳教情事當經該處商店宋永昌等發起開會公籌對付方法並擬定限制辦法六條呈請地方官核示等情刻由仁和縣沈維賢大令明晰批商謂傳教爲條約所許地方官有保護之責自當調查報告教士以慈善爲義亦必置腹推心該商等爲保全治安預弭嫌釁起見擬呈規條六則請由房主轉商承認用意旣極和平詞義亦尚周浹惟第六條所稱最好由中國人宣講於地方情形尤爲浹洽等語查各國教士至内地傳教率能通中國語言卽不難與地方浹洽條文最好云者原不禁其自行宣講但詞語抑揚之間易致誤會應將此條删去爲妥再項條件可作爲公約不得謂之規條並應改正卽由各商人公舉代表偕同房東前經商妥連同租約禀縣以憑詳報 
[官吏保護福公司之周密河南]  
　　豫省修武一帶自福公司賣煤問題發現後居民之向業煤礦者心中不平時有與福公司爲難之謠該公司董事白君亦時向中國交涉業由當道嚴爲保護日前在廠外竟拿獲窩藏廠外希圖煽惑之刀匪數名刻已據情禀報省憲矣 
軍界 
[批飭營務處核議三羅防務廣東]  
　　廣肇羅易道日前具禀督轅請添派防營辦理淸鄉各節當奉批云查三羅地方山深林密盜賊縱横自蔣升道與該道勦辦而後大帮夥黨雖已殲除惟十數成羣小醜仍復猖獗騷擾善良殊堪痛恨何統帶與周牧擬辦清鄉淸查戸口官紳合力六區同舉乃係探本淸源之一法然此等日則爲農夜則爲匪之　尤宜認眞稽查辦埋方期無枉無縱至所請在交界山口要道分設碉樓派勇駐守固屬善箦但現在各屬盜風正熾淸鄉營弁因一時難以剪裁且多以建碉添營爲請當茲庫儲奇絀又值淸理財政之時各路防營概已派所駐緝一經紛調預籌未善則難免顧此失彼之虞據禀前情究竟能否通融酌辦使得周妥而靖地方仰廣東營務處兼緝捕局悉心核議禀覆察奪並移該道知照 
[錫督維持陸軍財政奉天]  
　　陸軍財政局業經成立由公署頒發木質關防一顆文曰吉林調查陸軍財政局之關防昨已札發該局啓用日前該局帮辦徐直牧世揚將局中用人及一切辦法詳請督帥核奪經督帥核定以該局用人過多名目太繁且各科派定人員大半係兵備處科員兼理迹近舖張虛糜公欵於實事毫無補益殊屬非是特行札飭該局帮辦認眞辦理不可稍涉舖張將兵備處員兼差概行裁去酌留專員數人足資辦公而已 
學務 
[官紳籌辦實業教育情形杭州]  
　　近來民生日蹙亂事迭見推其原因實由實業教育不能振興之故其影響於小民生計國家大局者至爲深切杭州商學公會有鑒於此特於日前提議擬籌欵設立初等商業學堂一所以爲實業教育普及之先導昨日復由該會會長高培卿君等在扇子巷會所内邀集各議董開會提議聞當塲議决常年經費預計約 
 
 

Page 12

 
 
四千金左右連刋行雜誌及會所常用大約年需五千元卽可濟事其學額照定章三年畢業以三班計算每班五十人共計一百五十人惟開辦之始斷不能滿足三班擬變通辦法或考取中等商業預科程度以便分班教授凡屬銀行錢莊鹽號當舖及絲綢布土米各業各認籌若干每月籌欵三元者卽有保送一人之權利多則遞推考取得免收學費保送如不足額方另行招補經費不捐於民學生擬由各業保送幷定於本月十六日再開大會邀集各業董等籌訂章程以便卽日開辦至提學司袁文宗近亦注重實業教育惟限於財政不克擴充深以爲憾查照部章及憲政籌備淸單原有各小學堂内可附設藝徒學堂之說特於日昨行文省垣各小學迅籌辦法具報以便下學期開辦如實有限於經濟不克兼辦者亦須將實在爲難情形預行呈明以憑核奪 
實業 
[鄂路恊會請公家提倡集股武昌]  
　　湖北鐵路恊會自奉部批准設立川粤漢鐵路公司因祇收到股欵一百餘萬公司尚不能卽日成立現該會議决進行方法一面派員四出勸股一面派員復勘川漢路線俾股欵收有五百萬時卽行興工惟各屬鄉人之認股者尚不免有懷疑觀望之意非由官家出示勸導不足以昭信用昨恊會會長劉幼丹劉歆生諸君特將勸股員職務細則呈請瑞制軍核示懇求札行勸業道轉飭各府廳州縣將勸集路股原因及一切利害剴切曉諭俾堅投資者信仰之心已奉瑞制軍批准轉行矣 
[漢關道維持市面辦法漢口]  
　　漢市因銀根吃緊錢莊及行店相率倒閉而外國各銀行聞此信息亦大受驚惶擬卽將放欵全數收回事爲漢關道齊觀察所聞恐市面被其擾動卽與各領事及洋商銀行大班買辦等商議維持之策如有倒塌由官先儘洋欵追賠又由商務總會向某銀行息借銀五十萬兩以轉借各行商惟須以契約産業作押俾資救濟但漢市商塲局面闊大此數十萬金不過杯水車薪竊恐無濟於事耳雜記 
[華婁之衣食松江]  
　　米糧昂貴民食艱難松郡府縣官方禁止販米赴浙士紳亦集議平糶但日來米價已漲至每千百文轉瞬靑黄不接尚不知如何情景連朝隂雨有妨耕作草乾每担約近一元且雨浸霉爛牛食亦將告絶往常所植木棉十日以後可長一二寸本届裁種已二旬餘而萌芽僅見值此百物昂貴之際鄉情又異常窮窘恐夏秋之際不免杞憂矣 
[泰安之花鼠子山東]  
　　吉省産一動物名花鼠子當秋夏之交必赴核桃樹咬嚼核桃墜落地下再以前足擁赴窟中備冬令大雪之需若人將其窟中核桃取去此物必尋樹枝雙乂之間自縊身死近聞泰安府萊蕪縣某甲因三月十九夜大風之後忽隆嚴霜所種十畝之麥過半凍死某甲愁無所之日前竟同其妻均懸梁自盡矣 
[津城之大雨雹天津]  
　　前月二十九日入夜時濃雲四布雷電交作頃刻之間雨雹幷降歷半點鐘之久始止此次降雨雖約有二寸許之多幸冰雹之　僅如豆大故被災之區尚不甚多 
[梧城之大風災廣西]  
　　上月廿一日三句鐘時梧城地方狂風大作水師營街合記全屋被風吹塌夥伴數人均在舖内幸得檯櫃蓋住瓦木傾倒時不致受傷其隔壁周姓家亦同時傾圮又挑水者數人行上河灘亦均被風吹跌二十三日下午又有颶風龍母廟前紅鹽牌一帶船隻俱吹過對河撞損者不可勝計被風浪擊沉者爲大漓鄉渡二艘桂林倒扒船二艘四柱艇十餘隻落水者數十人有無溺斃尚未可知其街上之木天棚及筏上之竹瓦面亦多有被風揭去者新關左近沉没貨船三大艘溺斃四人 
[皖省之假貴胄安慶]  
　　皖省測會學堂學生倪鳴皋前因陸軍部電請皖撫考選大員後裔送赴陸軍貴胄學堂肄業該生卽起意冐充某大員之子報名投考旋被某道員偵知卽飛禀皖撫懇予扣留不准與考並請查究中丞據報後卽札行測繪學堂將該生嚴行申斥牌示開除不准更名復充以示懲儆 
淸談 
[報界之賣國奴]  
　　每一日報出版。其廣告必大書特書曰。代表輿論。指導國民而一般之社員。亦皆高視闊步。儼然負此責任而不辭。此無他。報紙有應盡之天職。之二語者。卽社員職任所在。所謂當仁不讓。未可議其大言不慚者也。 
　　言者心聲。行必言從。今日中國報紙。尚在幼稚時代。社員之資格。或有不足。而不能盡其責任。姑毋論矣。記者亦報界之一人。以爲此無數高視闊步之人物。必人人具有愛國心則固無疑者也。 
　　不意愛國不足。　國有餘。前則有高爾嘉等。今則有公言報之趙郁卿。日本通信員之某某等。喪心病狂。昧良無恥。曾是報界中人。而至於此。 
　　東吳曰。使以此等人而代表輿論。則口講指劃。皆楊雄頌荆之文耳。使以此等人而指導國民。則以盲引盲。皆秦檜洪承疇輩耳。嗚呼曹國奴。非但報界之蟊賊。實我全國之公敵也。若不撲殺此獠。何以謝報紙代表之輿論。何以對社員指導之國民。 
探險錄 
[西藏考查記（續）]  
　　鄙人此時卽脫卸僞裝。披露眞相。叢山鳥道間。旅行極易又無藏人危害。五月五日。宿一寒站。回顧來途。茫茫身世。不禁感慨系之。乃與提調阿君爲旅隊各員。特開犒營晚宴。夜色沈沈。四顧寂靜。靑山隱隱。孤燈明滅。香醪數行。情感大動。隊員中拉達克人等遂離座歌舞。角笛銅皷。響徹深山。餘韻嫋嫋。直欲使旅人愁殺矣。宴畢遂就眠。 
　　四趍杜蘭斯喜馬拉亞山脉由此再越杜蘭斯喜馬拉亞山脈。過鐵利南克錯湖畔。顧望連峰。一碧接天。湖沼清　。散布於大地。恰似一幅美畫圖。然山之北方有蘇麻贊孛河。爲此地第一大河。沿岸有柬孛拉人帳幕。雜居其間。柬人帳幕。在藏地土人中最喜潔淨。整理亦極密。及前行至達侖克錯湖。藏兵遂辭去。（未完） 
文苑 
[湘難竹枝詞（湘南逸民）]  
[賴巡道承裕]  
　　聚米爲山易俗河。（賴官商幷利託官錢局於去冬囤米萬餘石於湘潭易俗河今春運鄂得價）賴麻　賈仗錢多。口（賴係麻子故云賴麻）應知囤積干天譴。莫說城南有匪窩。（賴云南城外痞匪最多亟宜拿辦） 
　　瓦片抛來勢最兇頓將白髮染成紅。（南城外飢民擊破賴頭流箅）可憐中澤哀鴻集扭向梧桐縳賴公。（飢民繫賴梧桐樹上）女閭三百由來久惱憾官場妓不如。贏得靑樓稱稼業。（賴於二月間出示抽妓捐名爲稼業捐）而今爲國也捐軀。 
　　厠屋淹滅積糞除。竟將遺矢作捐輸。（賴抽厮屋捐作警費）乃公却不嫌銅臭。吸取脂膏助俸餘。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[浙江巡撫增韞代奏在籍編修邵章條陳官制摺（三續）]  
　　又案我國官品之制猶日本之官等與位階也然日本官與職分而我同一職事之官員則别設官等之高下與位階之等差此其異焉者也夫我國惟以一定之職級必屬於一定之官級爲原則故苟無職級之陞進卽不得有官級之陞進今卽擬離職級與官級而爲二在限於同一官級之經常職及臨時職其著有成績人地實在相需者並仿漢代加秩進祿之法旣得就其同一官等之官級酌予陞進並得酌進其同一官等之俸級而不必遽遷其職事之職級迨至資勞久著積遷至同一官等之最高官乃得特進其官等而職級與官級並遷其未積遷至同一官等之最高官級時則但官略仿唐代行守之制假其官級已遷高於職級者得以高官級行卑職級之事而職級不必與官級並遷惟在同一官等中官級職級本皆居其最高者則限以在職若干年乃得進官等而並遷其官職至於經常職及臨時職有但限於同一官等而不限同一官級者如以高等官級行卑職級之事時則但遷職級而官級自無所須於並遷以卑官級守高職級之事時則但得遷官級而職級亦無所須於並遷大抵非官不得任職離職亦不得遷官其越官等而遷職者則必並遷其官越官等而降職者亦必並遷其官總期於官職分離而仍嚴守官等之限制則不特有裨於職任之確定亦庶幾無戾於久任之觀成矣若夫以本職而攝他職時亦必宜以類相從仍不得越二職之限至凡在監督機關之下而任有職事者仍不得攝彼監督機關之職事所以杜舞文弄法之弊此則宜並嚴限制者也三曰處分宜議變通也大凡以禮去職如丁憂疾病及其他事故並不關於懲戒處分各員宜仍留其職任而於去職之時凡有期限可計者得以相當之員權任之俟去職之事由消滅得隨時回復其原職若此者是謂之去職其由於本員之意思而永久辭退者則謂之辭職其由於懲戒處分而罷黜本職者則謂之免職其尤重者並免其官免官者並不得叙復惟辭職免職各員實有相需之時均得以特旨起用不得乍辭而旋復此免而彼用以鞏朝廷用人之大權至於彈劾宜分爲二種其以公事劾者皆歸於懲戒處分不宜悉準以刑法上之制裁致罹於褫奪公權之罰蓋今制無論公罪私罪必先科以何等之刑而後準以何等之處分往往有處分不過降級罰俸及革職留任其官員之身分自在也而準之科刑必奪權之義微論實行與否皆有所窒礙至於以私事劾者必宜倂奪其官職削除其身分卽依一般之刑法科之而不必從重以失刑亦不宜準官以當罪其限於官員身分之犯罪又别有刑法上瀆職之罪可科此則於私罪之義差合而公罪之義固無取也故宜倂廢去公罪私罪之稱以明定官吏勸懲之法此則宜並議變通者也三通義而外更綜此三要義由是而釐訂京外官制乃有整齊劃一之規而無牽制參差之弊究其成效所在必使大小臣工各循其職分而絶無所缺望於其先卽各殫其才力而不容有所希望於其後無觖望則不致擾以身家之私計而任一職咸效一職之用無希望則不復騖於躐進之虛榮而治一職必底一事之成故所陳各節蔽以兩言卽俸級必與職級相準職級必與官級相離是也蓋官級屬於自然人而職級所定卽分任此行政司法之統治機關準官級而授職級卽本諸自然人而分寄以各種機關至於準機關事務之繁簡以爲俸給厚薄之等差則國家優遇臣工之義亦卽臣工效忠國家之義所由起也嘗徵之於虞書敷奏以言明試以功車服以庸實爲我國自來官制之所準亦卽爲彼國近今官制所莫外我朝列聖相承凡所綜核名實澄叙官方因時以制官者固已無弗周備足以駕漢唐而上紹虞廷今復鑒時會之所趨爲立憲之預備夫關於憲政成立必宜速定京外官制俾昭行政事務之範圍兼示司法機關之準據謹臚陳管見以備採擇等情呈請代奏前來臣覆核該編修所呈據古證今深通法理於釐定官制不無裨益合無仰懇天恩飭下憲政編查館採擇施行理合據情代奏伏乞皇上聖鑒謹奏宣統二年三月十一日奉硃批憲政編查館知道欽此 
[江春霖請裁抑親貴用事疏]  
奏爲物議沸騰難安緘默披瀝上陳仰祈聖鑒事竊維孝友是施聖經之明訓親賢並用盛世之良規故傲象不仁虞帝猶封以有庳叔鮮未叛周公尚使之監殷謂手足之親必不可寄腹心之重此後世猜忌之私非所語於聖治也自皇上御極監國攝政王蒞政以來崇陵之工海軍之事以郡王銜貝勒載洵治之禁衞之兵軍諮之府以郡王銜貝勒載濤掌之本根庇遠磬石宗强與古同符於今爲烈然而鄭寵共叔失教旋譏漢驕厲王不容終病載在史策爲萬世戒二王性成英敏休戚相關科未至循覆車之轍而愼終於始不可不爲杜漸防微也比者道路傳聞臣寮議論涉及二王者頗多而監國攝政王之令聞亦爲稍減禮義果使不愆人言固無足恤但恐位尊權重左右近習或有假借名色之人則致謗出於有因卽失察亦所不免上負委任下玷聲名非細故也伏念德宗景皇帝同氣之親監國攝政王及二王而已景皇帝以神器付之皇上冲齡踐阼軍國重事監國攝政王主之二干輔之治同其樂亂同其憂國事卽家事也國之不保家於何寄臣且勿論其他但論戊申十月以前士大夫奔走於誰之門苞苴入於誰之家有顧及二王者乎今之夤緣干進者不過以事權所在欲求富貴不得不思變計耳萬一事權不屬其效奔走而貢苞苴者更不知於誰之門誰之家也試令以臣此言思之竟日當有恍然於蠅營狗苟之徒之不足倚任者而可見近利而忘遠害耶此理至明固無待臣言之贅也臣家世讀書未登仕版五品一官志願已足祇以三甲末進士荷景皇帝拔置詞林得備谏職破格殊恩涓埃未報鬚髮頒白視顔就列幸際重光日月方冀補闕拾遺一淸宿弊異日奉身而退得爲太平老百姓扶杖以觀德化之成不意歲未及周物議沸騰竟有出於愚計之外者臣不禁爲祖宗三百年天下效賈生痛哭流涕長太息也風聞之語雖不足憑無病之呻殊難自已陸下諒臣愚忠敢乞勿露臣章召誡二王有則改之無則加勉庶息衆謗而全大局儻謂語涉離間卽宣示中外放歸田里俾海内知臣言而不聽並於知而不言勿使如高若訥一流爲天下後 
 
 

Page 19

 
 
世所議披瀝上陳詞多戇直伏乞皇上聖鑒臣不勝激切屏營之至 
　　按此摺係去年所上 
本埠新聞 
[松屬物品起運赴會]  
　　松郡物産會昨將各種品物裝運來滬泊舟南市浦江隨由上海出品所將各商預送陳列物件裝潢妥貼一倂裝入該船起運並派幹事員三人護送至南洋勸業會交納 
[開售平價米石之文告]  
　　南市總工程局昨日出示云照得近來米價昂貴奉道憲電准兩院憲飭設上海官米平價局准蘇松太三屬各廳州縣領米平價發售本邑本價售米先就城外南區商船會館設立一處於四月初十日開售其餘續行添設合行出示曉諭爲此示諭凡在食力之人生計艱難願食此項米石者可向平價處遵章購米勿得擁擠喧閙滋生事端如有力能自贍之戸混冒買取或一人買至數斗或一日賣至數次查明後定當究罰其各遵照所有售米章程開具於後 
　　一售米時刻午前九時起十二時止午後一時起四時止 
　　一售米分二等上等每斗售大洋六角八分次等每斗售大洋六角二分 
　　一售米之數每人一升起五升止 
　　一售洋秞每斗以司馬秤十五斤爲率如大米秞米以海斛爲準 
　　一售米概照大洋核算大小洋價若干按照衣牌逐日寫其牌上懸掛門前俾衆周知 
　　一米價或漲或落悉候平價局示知 
[公役藉端謊騙之眞相]  
　　九二圖地保談鶴祥之夥馬禮生向土渣膏作主蔡忠才吳劉氏等以代捐執照爲由騙洋百餘元昨經巡警局孫裁判覆訊先據黄才郎供稱小的自去年奉諭禁閉之後歇業已久此次蔡等合夥重開實不知情質之蔡與劉氏同供我等均受該地保之愚馬云領照之後卽可當官熬煮巡警局决不干涉訊之馬一味求恩自稱該死判黄罰洋五十元蔡與劉氏罰洋四十元令各具結開釋馬仍還押候禀總辦請示嚴懲 
[拐匪暫緩申解]  
　　拐匪陳玉田吳嘉惠杜木二李阿榮賈三處郭氏雷何氏等七人在江南江北浙江湖北等處串拐小孩周子英徐桂生狄人忠何和尚朱亞三岳寳等男女二十四口挈往汕頭厦門等處販賣被該處警局拿獲訊明一倂押解來滬送至公共公廨看管在案昨由滬道蔡觀察派探至廨請將一干人証提回以便發縣訊辦寶讞員當卽諭令來探回轅禀復俟將該拐匪等訊明後再行申解請示又聞昨晨被拐小孩之家屬數十人投廨認領適已停訊該孫等均留養女押所内不便入觀仍快快而返 
[覆訊發掘古墓案]  
　　蘇洪生串同地保張文祥發掘古墓由法華司巡檢送縣審訊飭提蘇兄菊生到縣倂究在案前晚復訊蘇洪生供菊生有事出門現已寫信囑伊速卽到案但此坟墓據菊生云不知是何朝代祖宗傳遺已有十餘世方單糧串均係蘇姓業戸歷來由兄完賦並非廟産因與淡井廟比鄰該坟之柴曾由父親情讓於該廟收刈坟墓與廟無涉且遷墳之後並未將地出賣何必串同地保訊之張文祥供小的係二十七保六圖地保蘇洪生等將祖遺墳墓遷搬亚未 
　　知照小的現在該地尚未出賣求鑒判仍交差候蘇菊生到案再行核奪 
[輿論所中社開會紀事]  
　　輿論折衷社於上年十月二十三日成立設社所於大南門外高昌司廟茲因地處偏僻交通不便爰於本月初遷至南市新碼頭裡街第九十二號門牌前日星期開會到者數十人由社員瞿伯申演說並由各社員提議平糶方法數條以供當事者之採取茲將平糶辦法列後 
[一鐘點官早而長]  
　　貧民均係小本經營爲時局促則强有力者在前先糴而老弱者久候不得糴宜加多鐘點以上午七時起至十二時爲止俾得各沾實惠幷免擁擠之患 
[一局所似宜多設]  
　　平糶局宜於地方僻靜之區貧民衆多之地多設幾處俾得就近來糴以免向隅之憾 
[一價值分别標明]  
　　每局門首宜將銅元洋角標明時價卽糴米升合亦當明示價值俾來者一覽而知 
[一銷售宜有監察]  
　　各局請公正紳董分任監察每日查結銷數若干以杜米販暗中作弊並免司事朦混 
[一糴米須領報照]  
　　印發執照來糴平糶米者以照爲憑其照式仿禁烟公所挑膏執照辦理來糴後卽於日期上加蓋印戳以杜去而復來暗中漁利之弊 
[一給照應分地叚]  
　　各叚請地方熱心公益之人分任給照俾貧戸得以就近取領幷於照上塡明升合數目俾免取巧者混雜其間 
[捕房查吊盜贓]  
　　夥刦浙江海鹽縣境澉浦鎭同福典當之盜黨徐德仁業由老閘捕房詢明該盜所得之贓均質於法租界各當舖内卽飭包探顧阿根至法捕房聲明協同查吊帶回核奪 
[洋人違章逞兇]  
　　英租界牛舌路北首向不准車馬往來昨有某洋人之馬車硬欲前往一百念八號華捕向之喝阻該洋人卽下車行兇旋由他捕到塲帮同拘入捕房經捕頭詢明開釋聽候禀請該管領事署傳訊 
[馬車溜韁紀聞]  
　　美國人某甲前日偕一西婦同乘于寳金之馬車行經外灘因馬肚帶斷下馬忽溜韁追至四川路始得拘獲沿途被馬撞壞沈阿六之包車馬亦受傷　捕帶入捕房經馬醫生騐得馬已不能救治當用汽鎗擊斃所毁沈之包車著自行理償 
城内 
[縣令晉省]  
　　本縣田大令昨晨乘坐火車赴蘇謁見撫憲准今日返滬 
[勒限遷葬]  
　　本縣田大令日前飭將新西門内公地上所葬之棺無主者由堂代遷有主者限期遷讓曾誌前報茲因有主者仍多觀望昨又由大令嚴諭原差勒限遷葬 
[僅獲一人]  
　　匪徒時春濤近與同黨阿七小鳳翔等姦拐張金和之女林妹陳陸氏之女招弟茲被道署偵探查悉將時拘獲餘均遁去卽於前日傳同原告張金和陳陸氏解至道署禀奉蔡觀察發押縣署訊究田大令遵卽將時先行收所原告交差聽　傳訊 
[仍尋獲]  
　　蘇州人王　大　在邑廟擺 
 
 

Page 20

 
 
設洋貨攤曾用寗波人胡阿炎爲夥詎胡於去年歲底私取貨物約值洋一百元逃遁無蹤今始訪悉該夥竊物之後卽同二房東周秉鈞潜往無錫銷贓賣得洋八十餘元前日在城遇見立卽扭至一路分局經德正巡官訊明屬實判胡責三百板拘留十天失贓着周秉鈞料理賠償 
[同事衝突]  
　　老學前銅匠店夥劉文海汪雲靑劉鴻根因賭口角互相毆打當由崗巡拘解一路巡局訊究劉等三人均自知錯悞叩首求宥判從寛免罰一倂斥釋又新北門内木梳店夥沈過汶王吾之因細故口角互相兇毆旋卽扭至一路巡局經德正巡官察得沈王各受微傷諭令自行醫治 
[摸竊銀洋]  
　　山東人焦開成仕途摸竊沈似雲衣袋内銀洋三元四角被崗巡顔芸祥查獲帶回一路巡局訊究焦供認不諱判責三百板拘留七天 
[道批四則]  
　　飽萬華禀批旣已由廨訊係華人控案應歸晚堂控理何以現忽改徇英領之請給諭拍賣仰會審官寳令查復察奪抄黏並發程其章禀批前票早經批行毋庸多瀆徐子善禀批此案飭據上程局裁判官禀復兩造均係身充縣役應著自票本官辦理前呈田畝發還徐蓉洲禀批此案迭經由縣訊究永結應否責成　中保妥爲料理之處仰上海縣迅予核案辦理具報抄黏並發 
[南市]  
[無可通融]  
　　總工程局批彩票業廣有源禀云擴張小東門本定三月初旬動工所有阻礙工作之房屋原限三月底遷拆凈盡乃已寛假月餘各租戸均願遵限遷移該戸獨有所藉口顯係意存延岩現在專待開工該租戸務卽依限同遷勿再觀望致貽伊戚其押租等項著徑向房主淸算如不交還另行禀追可也 
[協緝贓賊]  
　　浙江候補知縣楊　奎於本月初三日來滬在十六舖附近失竊網　一只内儲公文六角及茶壺銅盤等件當場報請工程局飭緝未獲茲由本縣田大令派捕至局請爲協緝 
[閘北]  
[運動無效]  
　　三路一區巡官蕭鳳翔前日禀請總辦擬將四路二區巡弁倪炎與該分局巡弁周叔槿對調總辦因該分局與租界毗連　涉素繁斷非倪弁所能勝任因特批飭不准 
[不欲多事]  
　　船尸史阿江吳阿順以篙子戳傷撑木簰之趙阿海曾紀本報茲悉趙傷勢已痊因不願到案候質業於前日出院昨由四路一區黄正巡官將在押之吳史二人提出研訊判各具改過結交保開釋 
[汎玩公]  
　　新閘橋路禎祥里朱姓家失　衣物約值一百餘元報由四路分局諭飭汎捕王奎限日破獲在案昨已逾限黄巡官以該汎捕辦公疲玩判令收押候將賊緝獲解訊始准開釋 
[英租界]  
[會勘火場]  
　　湖北路天生堂藥周因保險起火由廨將店夥陸紀成黄坤和張洪興一倂押候勘明再行核辦在案茲悉寳讞員業已會同英布副領事前往勘得該店樓上隔有小房兩間其床上被褥枕衣均有火油氣味且店中存貨無多而　險銀則有六千兩精似縱火遂卽諭飭捕房著將陸等三人於禮拜三一倂解訊辦 
[女子投河]  
　　女子張桂珍昨日不知何故投入泥城洪内圖盡當經巡街捕查見救起帶入捕房捕頭飭送公廨父官媒看管候訊 
[小孩迷路]  
　　小孩潘阿玉王英郎昨在黄浦路附近啼哭由捕查見一倂帶至總巡捕房轉送公廨留侯訊核 
[是否瘋犬]  
　　福州路西平望街居民陳裕昌家所豢之犬昨因咬傷隣家八歲小孩根寳左脚經孩母報請老閘捕房派探朱阿巧將該犬送請西醫驗明是否瘋犬再核 
[道員失竊]  
　　江蘇　補道王某前日由蘇乘車來滬庽居山西路八十五號旅館内昨檢行囊失去金表一只富卽遣丁報知老閘捕房派探查緝 
[得其所哉]  
　　貧婦沈沙氏昨在馬路求乞由捕查見帶入捕房旋卽轉送公廨諭送棲流所留養 
[欠租封屋]  
　　靜遠街福昌鞋店因積欠房租被控昨由公廨寳讞　飭派差探將該店發封備抵 
[節期停窵審]  
　　昨爲俗傳西國教王耶穌降臨之期由輪應陪審之英副　事布君照會公共公廨寳讞員停訊公堂一天以誌紀念 
[同一兇惡]  
　　章春榮用熱水　傷朱春愛頭而又徐蓬卿持洋傘擊傷學徒錢阿毛頭額均由巡捕拘入捕房一倂收押候究 
[車夫作弊]  
　　甬人張　實冋在四川路某洋行爲車夫前日私收客帳逃逸經洋東報請捕房昨派包探周志仁將張查獲拘入捕房押候究辦 
[水手受傷]  
　　張龍向在招商局新康輪船上爲水手昨乘電車至黄浦灘下車不意被徐阿生之馬車撞倒跌傷左腿由捕將張與該馬夫一倂拘入　房經捕頭詢係事出無心令徐給張醫費開釋張送仁濟醫院醫治美租界 
[無端被疑]  
　　禮查路某四酒店主疑侍者顧貴發竊洋五元投報捕房將顧拘入經捕頭詢無証據斥退不理 
[設攤誘賭]  
　　小販戴江川在吳淞路某弄内擺設食物攤亚誘人賭博昨被二百四十六號巡捕查見拘入捕房押候究辦 
[走失小孩]  
　　金明德家前日走失三歲男孩一口四尋無著因隣居王同生情有可疑扭控捕房捕頭以並無証據斥退候查 
[乞丐路斃]  
　　昨晨元芳路弄内及西華里内各斃乞丐一名先後由捕票報捕頭傳諭地保報堂收殮 
法租界 
[甫經破案]  
　　上年有沈姓販牛客收得帳洋一百餘元行經法界被扒竊偷去當時卽投報捕房查緝未獲前日由探拘獲偷兒王阿福李阿五兩名詰知該牛客之洋實係若蜚所竊王得五元李得六元餘由同黨拿去當卽倂解公堂由聶司馬訊供不諱判各枷一月期滿各押兩個月 
[尋獲竊賊]  
　　周家先投廨訴稱前日被販　開後門偷去衣服等物訪知是案係周　山所爲故將周尋獲交由包探送案請究詰之周直認不諱判枷一月期滿逐出租界 
[小孩受愚]  
　　林阿福投廨訴稱被應阿大紏同男孩陸阿桂　去單被一條當場獲住交捕解案請究應供與陳阿桂認識因將所竊衣物囑伊押錢陸供寗波人家有父母此次實受應阿大之愚以後改過叩求恩典判應押七天陸從寛斥釋著卽回藉 
[包探獲賊]  
　　王阿元竊取某號鉛絲一綑在城河浜兜售由探拿獲解廨請究王供以後不敢再犯判枷一月薄懲 
[怙惡不悛]  
　　周阿龍曾由公共公堂懲辦三次近又至法界行竊衣服等物被探拘獲送廨請究周供英廨確已辦過惟現已改過所有衣服均係已物判押七天贓存候認　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[劄覆]  
[蘇撫劄復規畫全省教育案劄文易滋誤會各節案]  
爲劄復事宣統二年三月十六日據江蘇諮議局呈稱上届議會議决規畫全省教育一案先後奉到劄復應請將劄文易滋誤會各節迅予明白宣示札司飭屬會同勸學所教育會妥籌辦理俾免誤會等情到本部院據此除札蘇提學司妥籌辦理外爲此劄復諮議局查照須至劄者 
[蘇撫劄復寗蘇合辦女子師範就南菁學堂改設案]  
　　爲劄復事宣統二年三月十七日據江蘇諮議局呈稱復議上届議會議决寗蘇合辦女子師範請就南菁學堂改設一案呈請裁奪迅予公布等情到本部院據此查寗蘇合辦完全女子師範學堂於江寗省城適中之地自屬可行惟從新締造當此公帑奇絀之時實有爲難祇能照所議就官欵最多之　改設爲便除札寗蘇兩提學問會同妥籌復奪外爲此劄復諮議局查照須至劄者 
[蘇撫劄復裕寗裕蘇質問案]  
　　爲劄復事宣統二年三月十七日據江蘇諮議局呈稱上届議决裕寗裕蘇發行鈔票之質問案先後奉到批答所開各欵殊多疑問之處再行呈請分别批答等情到本部院據此徐行蘇藩司轉飭裕蘇局逐條擬答呈候核復並行裕寗局一體擬答呈請督部堂核復外爲此先行劄復諮議局查照須至劄者 
[議决案]  
[呈請寗學司轉詢陳士髦是否圮上小學教員案]  
　　爲呈請事前准貴司移送邳州圮上小學堂一覽表及王省視學報告書各一册經本局審查員查得一覽表教員並無陳士髦其人而報告書於邳州教育會條下又稱該會副會長爲陳士髦而涉及其爲圮上教員同屬宣統元年上學期事實何以登載各殊未敢據一以廢一查報告書内另有圮上小學堂内附設之師範傳習所是否指陳士髦爲傳習所教員而渾稱爲圮上該傳習所是否另有一覽表仍希檢交一閱至報告書教育會條下文義終難據爲陳士髦不爲小學教員之明證應請轉詢王視學員迅將陳十髦是否小學教員一層切實指明轉行本局事關議員資格之得喪與選舉監督情弊之有無相應呈請賜覆幷希迅速施行俾早歸結須至呈者附繳文件兩册（文件未錄） 
[議案]  
[初級女子師範學堂請議案]  
　　初級女子師範學堂女士周墨亭陳劍如謹上書於議長議員大人先生閣下竊聞諮議局者與論之　關也諮議員者人民之代表也以地方上之士紳解决地方上之公益而保地方之權利此天職也諸先生桑梓先達爲民請命久爲墨亭等所欽佩矣咋閱報章載有督憲欲合粹敏女學女子公學毓秀女學與敝校倂成一完全師範　先生等議决而敝校有不可歸倂之理由敬祈一一解决之 
　　一性買顯有分别也教育經費有取之公家有捐自地方立憲政體無不皆然取之於公家者加官立學校是捐之地方者如公立之學校是督憲擬開設完全師範其經費宜取之公家其性質與地方學校異墨亭等所立師範地方之學校其經費不取公家之補助而求公家之提倡惟捐之地方以地方之經費養地方之人材適與地方上設立學校之例相合當此情理財政之秋地方之教育經費似不能與公家教育相混此關於性　不可歸倂之理由而待解决者一 
　　一學額難於遷就也督憲擬開師範全省之師範也其分配額數必如兩江師範及江南　等則工寗必難佔優勝墨亭等所立之師範免學費而不取廣學額於元寗他屬亦有二成一以陶鑄本地之人材二以補官力之不逮也况元寗人烟稠密男女各居其半男子學堂中等以上者日漸推廣卽帥範亦有數處異日教育必能普及女子小學亦日見其多若不預備女師範將何所取材乎若待完全女師範成立後再俟數年畢業恐緩不濟急　此關於學額不能歸倂之理由而待解决者二 
　　一希望行將告絶也我中國貧弱極矣貧由於人不自立弱由於人不合羣以二百兆女子待養於二百兆男子國烏得不貧且弱生計艱難盡人皆知而寗郡則尤甚自緞業不振女子絡絲之工减市面因而大壞墨亭等爲桑梓計欲推廣小學以文字增其知識以女紅廣其生計故簡易科畢業後卽籌小學增進人民之幸福所以今春成立附屬小學四區次第開學是其明證其對於社會可謂勞矣然師範者母校也小學者子校也子賴母育養而提挈之設母校消滅子校亦從而消滅基礎方成而旋卽破壞揆之執政者勸學之心恐不若是之背謬此關於希望不能歸倂之理由而待解决者三（未完） 
專件 
[福建船政廠塢模型說明書]  
[船政廠塢地方]  
　　製船廠設在馬尾屬福建省閩縣轄境距省會四十里距海口六十里船塢設在羅星塔距廠三里中隔一小山 
[船政沿革]  
　　船政創設在同治五年時髮逆平外交益棘手歐美之人不憚數萬里踵接而至其擾粤擾閩浙擾江南天津使沿海各省幾無寗日恃有輪船航海之便耳中興諸名臣知中國負海陸國之資格有陸軍不可無海軍也有海軍不可無輪船也製輪船不可無目製之廠也於是設船政之議起湘鄉左文襄時總制閩浙實創是局相地之宜以馬尾爲最議旣定文襄移督陜甘舉候官沈文肅以代斯時中國於汽機製造之學一無聞見不能不借才荒裔聘訂法員日意格德克碑爲正副監督幷法員匠數十人以爲導使國人就而學焉師其所長卽以立海軍之基礎以法國優於製船學乃覔工師於法以英國優於駛船學乃求教員於英合英法所長者而組織之此船政創辦之緣起也於時購地設廠日役數千人慮地力不足以任重也乃加釘木樁更塡以灰石慮江岸之易崩圮也乃砌築石壩以遏其横流又以蓋造廠屋安配機器之需時也乃先建船台以製船身購機於外洋運廠鬬合故同治八年八月已有第一號萬年淸輪船告成一面建築廠屋學堂一面續造各式船艦興學課工日不暇給迨同治十二年六月華匠徒於製造之技漸能悟　廠屋機器亦漸臻完備遂於是年十二月遣散洋員匠回國計九年之間成大小兵商輪船十五號洋人所經所全成者十二號餘三號則皆華人完成之後此續製各船截至光緒三十三年成船已逹四十號文襄善創文肅善成論者交美焉歐美各 
 
 

Page 27

 
 
國士大夫來華游歷者無不繞道過閩以一觀中國之船政爲幸蓋是局關繫國家海軍之前途甚大握治國之略者無不著意於此藉以覘國勢之强弱焉光緒元年三年始派前後學堂學生幷藝徒數十人先後赴法英兩國留學六年學成陸續回華於是製造駕駛之任皆以學生任之其先船艦之製船身内外皆用木繼乃易木脅以鐵脅後又易木板以鐵板再後則純用鋼脅鋼板且護以鋼甲矣船機則由立機改臥機且進而用省煤漲力機矣船式則由常式進而爲快船又進而爲穹甲船且益進而製鋼甲船矣繼文肅之後總理船政者則有丁中丞日昌吳中丞贊誠黎京卿兆棠張京卿夢元何京堂如璋張學士佩綸裴光祿蔭森裴光祿視事在甲申後當中法戰事初罷工次頗頗蹂躙勵精任事百廢具興所可紀者甚多如製造平遠鋼甲艦告成及添建羅塔船塢兩事乃其最大者（未完） 
小說 
[社會小說淸夜鐘（四十一）]  
　　第十一回露機關夫妻反目營别墅學士移家 
　　且說龍夫人聽得衞秋吉帶着許多人在外面打門。嚇得和楊老八兩個人慌作一團。後來又聽得他們要打進門來更嚇得神魂出竅。幸而姜曉岑挺身出來。和他們排解了這塲大難。龍夫人和楊老八兩個在裡面都聽得淸淸楚楚。心上着實感激。如今又聽得姜曉岑在外面叫門。龍夫人定了一定神。却又覺得不好意思起來答應不出。姜曉岑又呌一遍。那棧裡的帳房先生謝過了姜曉岑。也在外面帮着姜曉岑。叫他們開門。龍夫人聽了。没奈何只得研着頭皮。跨下床來。開了房門。姜曉岑便走進房來。龍夫人背着燈遠遠的立着姜曉岑故意轉到龍夫人面前。上上下下的仔細看時。只見他穿着一件楊妃色縐紗緊身。蜜色縐紗褲子。雲鬟散亂寳髻惺忪。低着頭立在那裡。紅雲滿面。羞澁可憐。見了姜曉岑特意轉過來看他。更覺得手足無措。只得退後一步。深深的道個萬福。口中低低說道。今天多謝費心。說了這一句便頓住了口再說不出什麽來。姜曉岑本。來想要好好的勸他幾句。如今見了他這般模樣。羞得連頭都抬不起來。心上未免也有些憐惜的意思。倒覺得勸不出什麽來。一會兒楊老八也穿了衣服。溜下床來見了姜曉岑便打了一個恭。殷殷勤勤的道謝。姜曉岑也不免謙遜幾句。接着便問他的名姓。楊老八照實說了。姜曉岑在蘇州久已聞得這位楊八少爺的大名。不覺心上就覺得有些不願意冷笑了一聲。淡淡的分付幾句呌他們以後小心些。便同着那帳房先生一同走出來。龍夫人免不午也慢欵纖腰。輕移蓮步的。抬身相送姜曉岑走到門外。冋過頭來。只見這位龍夫人的一對秋波正在那裡暗。中偷看。見姜曉岑冋過頭來。連忙别轉頭去。 
國外新聞 
[日俄邦交進步]  
　　初七日倫敦電云倫敦泰晤士報聖彼德堡訪事電稱日俄兩國均知輯睦邦交之利益兩國政治及財政之關係使篤交之舉大得其力惟前此戰務未了之爭端必先解决始克有濟而此種爭端除日人拘捕俄國病院軍艦一案外均屬細務至外間所傳日本擬卽倂吞朝鮮之說諸多妄誕卽日本實行兼倂亦不致損及日本聯盟國及諸友邦云 
[英日博覽會開會]  
　　初七日倫敦電云英日覽會已於昨日開門並無開幕典禮是日天氣晴朗英日各旗均掛半桅會塲内日本景色頗爲耀目英日之民與賽者四千餘人各部佈置都已完備 
[西報社員游歷遠東]  
　　初七日北京電云倫敦泰晤士報社員巴 
德君新由日本游歷抵京巴君不日將在日本刋行一書發揮實業美術財政商業各事此書係用英文並不關涉政治書共八十八頁巴君近游日本流言頗多惟盡屬子虛云 
[英國煤礦炸裂續聞]  
　　初六日倫敦電云懷愛脫海文煤礦炸裂時埋入之礦丁均無法救出現已用磚將該礦砌没英皇曾發電吊唁死者眷屬（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
