# 1908 - 62 - 4912609

 

Page 1

 
 
   
 
 

Page 2

 
 
[上諭]  
　　二月初六日奉 
　　上諭聨魁奏特叅貪劣不職各員請旨懲處一摺地方官經徵錢粮豈容額外私加火耗茲據該撫奏稱焉耆府知府聞端蘭等均有浮收弊竇實屬膽大妄爲自應嚴加懲處新疆焉耆府知府聞端蘭署輪台縣知縣准補昌吉縣知縣蔭錫署沙雅縣知縣准補綏來縣知縣李微高署烏什聽同知補候同知胡賜福署英吉水爾廳同知候補通判黎丙元葉城縣易潤庠阜康縣知縣巨國桂均著即行革職並著查明浮收各欵勒限追繳易潤庠前在署任及本任内欠解公欵甚鉅並將任所資財及原籍家産一併查抄備抵餘著照所議辦理該部知道欽此 
[宮門抄]  
　　二月初六日召見軍機郭立山 
論說 
[請開國會之理由書續初四日]  
　　第四欲澄淸官治則國會不可緩。自明降諭旨。改革官制以來。迄於今日。大小臣工。徘徊瞻顧。虚懸草案。施行無期。而昏夜乞憐。蠅營狗苟。其風益熾。淸議不足畏。官常不足守。上則如社鼠城。狐要結權貴。下則如飢鷹餓虎。殘嗜善類。閭閻窮困。盜賊横行。民生多艱。於今爲烈。此皆由官吏溺職爲之咎也。顧當局數人。不揣其本。徒張形式。欲以資政院。爲議院之基礎。 
 
 
 

Page 3

 
 
諮議局養成議院之人才。而謂其可以收監督中央官廳及。地方官吏之實效。乃資政院之組織。則在於欽選會推二者。未聞有民選之精神。則其備員於院中者。大抵頑鈍無恥夤緣干進之官吏。此而欲其代表國民誰實信之。至諮議局則各省之擬制各殊。朝廷之條例未定。道旁築室。安能合一。如此而欲其監督行政官吏。竊恐其徒爲地方官廳之傀儡爾。若開設國會。則以有責任之國民。促成有責任之政府。而中央行政與地方行政。皆將以一定之精神。立不移之法制。如此而猶慮官吏有溺職者。可謂不知政本者也。 
　　何謂有一二之易爲力再請略言之 
（一）當公私窘迫之時則事機易。比年以來。國家之政治。益形寙敗。財政之不整理。敎育之無方針。軍備之未完固。實業之不振興。内政之紊亂。藩服之猜疑。有一於此。危亡立見。夫外有窺伺之列强。内有交訌之會匪。隱憂顯患。相偪而來。天步艱難。莫此爲甚。而内外臣工。營私罔利。爭權競。勢未改其常度。其相疑相嫉相傾相軋之風。反因自熾。雖明詔迭頒。亟欲實施憲政。而行政官吏。腐敗放任。機關窒塞。執行無人。遂使良法不能實行。朝廷之大信漸墜。國民之失望俞深。來軫方遒。殷憂何極。若吾國民乘此時機。進而謀所以自存之道。守公共之秩序。避過激之行動。據文明之法理。攻弊政之癥結。則向之憑藉威福。以欺侮我國民者皆將惶恐無措。進退失據。降志抑心。改弦更張。然後乘吾國民横厲無前之盛氣。援引實行立憲之。諭旨整。飭機關廓。除積弊則。國會之易成。者此其一。 
　　（二）當專制。末流之時則主張易。自十七世紀民權政治發逹以來。國民之要求權利自由者。後先相繼。伏户流血。經百折而不悔。卒之獨裁孤立之國家。不得不易爲代表從衆之政體。泰西各國其前例也。今之中國何以異是。蓋吾邦人諸友。處文明潮流之旋渦。立競爭劇烈之舞台。國民權利自由之思想。已如旭日中天。離明四照而社會之心理。羣集於政體改革之視線。大機已動。誰能遏之。若當國者。必欲逆此趨勢。深閉固拒則破壞之潮流激之自上。隄防潰決。漭漾無所底止。而國民之賢且智者。勢必乘此破壞。之後。自求建設。故今日之大勢。朝廷不先予之。國民終自取之。彼少數之官吏。挾其昏謬陋劣之知識。以阻遏國家進化之前途。遂使期年以來。大號雖已渙發。而國是猶不能確定。此吾人所痛心疾首者也。雖然世界趨勢。日異月新。變更政體。已成鐵案當羣言旁午之時宜有收集輿論之域。則國會易成者此其二。 
　　要之國會爲國權發動之機關。而民選議員爲國會原動之組織。概括言之之。有關於改正憲法及附屬法令者。有關於監督會計者。有關於制定法律者。有關於宣布命令者。有質問者。有建議者。有上奏於君主。而下受人民之請願者其權限之廣狹雖殊。而其確定憲法之根據。則一且夫以開設國會爲目的者。政治上之目的也。抱同一之政治目的　。而運動於一國之内者。政黨之作用也。政黨之發生。或先國會而結合。或後國會而成立。英吉利之保守自由兩黨。成立於有國會之後。而歐洲各國之專制立憲自由急進諸黨。實成立於有國會之先。千八百十四年間。神聖同盟之君主。結合爲一。以維持其專制政體。而列邦人民。則力摧折專制之同盟。以與政府對抗。故觀於歐洲十九世紀政黨變遷之狀態。卽可爲國會開設之原因。日本之始開國會也在於明治二十三年。而自由改進兩黨已先十年而成立。綜覽東西洋列國之政治歷史。其開會後得力之政黨。未有不起於國會未設以前者。蓋非有得力之政黨。以運動於民間。則國會無自發生。而此一二人之發生國會也。必求少數同志。於艱難困苦之中。犧牲少數人之利益。以爲同胞謀將來無窮之幸福。其自信也堅。其負任也重。而其目的。必遲至數年或十數年而始可以逹。不見日本阪垣伯組織愛國社乎。當其開第三次大會於大阪時。宣言宜聚天下之人心。伸張輿論之勢力。要求人民之叅政權。收其成功於國會。乃以愛國社之名義。飛檄全國。游說之士東西奔走。其結果竟能得二府二十二縣十三萬人之贊同。而以開辦國會請願書。捧呈於政府一時雖被擯斥。而士氣愈奮。國會期成同盟之旗幟○乃揭出於東京大阪間。人第見日本開設國會之詔勑。頒於明治十四年。卒能以全國之輿論。奏推翻專制政府之偉績。而不知阪垣河野諸賢蒙危難犯艱險。以身殉匣會者。固已數年於兹也。是故中國今日救亡之手段。惟在開設國會。以改造責任政府。而其方法。則在廣求同志。以逹國會成立之目的欲國會之根本堅固也。則尤在組成政黨。以多收後先禦侮之人才。　以爲將來政界之先導。此尤吾人所日夜禱祝希望無窮者也。至於請願之方法。則在於表示多數國民之全體意思。故演說不。擇何地。運動及於同胞。一次無効。繼之以再。再次無効。繼之以三以四。前蹶後起。甲仆乙興。或以團體之名義。或以地域之名義。均無不可。總期以一二年間四方同志雲集響應。集於輦轂之下。爲帝閽之呼籲。彼政府雖極頑强。又安能冥然罔覺乎。同人等。旣有見於此。竊願隨諸君子之後。抱始終一致之忠誠。惟諸君子敎之。 
 
 

Page 4

 
 
專電 
[電一（北京）]  
　　大津丸案政府電飭粤督調查實情擬即釋放當經粤督電覆謂拘捕日輪並未違背法律如即釋放反予藉口故政府已嚴詞拒駁日使 
[電二（北京）]  
　　陳夔龍調補湖廣總督出係慶邸袁軍機之意 
緊要新聞 
[蘇撫電請公司商復路欵蘇州]  
　　外郵兩部會奏滬杭甬鐵路借欵一摺内容大略已錄初五日本報專電兹悉該合同自初四日畫押後外部即電請蘇撫妥籌公司接欵還欵辦法昨蘇撫陳中丞特電致蘇浙兩公司云頃接外部支電開路事於客臘疉准來電即按照尊議派員與英公司磋商所有工師無須認可消除查賬名目曁合同内不列轉借字樣均一一辦到並與議定不用江浙押欵路線改蘇爲滬凡由代表陸續呈請者大都照辦該合同於本月初四日會同具奏並聲明兩省公司接欵還欵並按照合同辦事各節容電商江浙督撫妥籌辦法奉旨依議即日畫押除咨寄外希查照尊處前電兩公司認利七厘一切耗用均歸部任之說妥爲籌定速電復等因合即電逹希查照辦理見復爲盻 
蘇浙防匪彚聞 
[蘇撫電復梟婦辦法]  
　　松府戚太守將夏竹林妻李氏供詞電禀蘇撫請示辦法曾紀昨報現得蘇撫電復略云李氏旣供在船目覩夏匪等行刦應即嚴固監禁仍由該守錄供詳奪 
[劫輪梟匪請令正法]  
　　前日上海解到之劫輪梟匪鄭老窩子任順山（即小任山）吳霜田三犯經瑞方伯飭淸鄉公所訊實後於初五日辰刻請令正法聞有一犯力大如牛不受覊勒舁至王廢基校塲猶踴身跳躍綑綁手四人皆被碰倒旋經監護行刑之方都司將其背上猛砍一下始俯首就戮 
[紹興誣指革命黨紀詳杭州]  
　　上虞金葆穉被人誣指革命黨由道縣發兵圍搜住宅一節業據該處士紳發來公電錄登本報現得訪友詳函云留東學生上虞金佩丞名葆穉去年十月浙省開國民拒欵大會由政聞社舉爲代表旋浙赴會查該社社員平日皆以立憲爲主義留東學生中有好談革命者曾與該會衝突且在日華新報上盡情辱駡以金赴會爲多事此實金某並非革命黨之鐵証詎意旋浙之後因爲地方公事力主秉公劣紳地棍異常憤恨憑空造謡指爲革命黨此次寗波關道到大嵐山防遏土匪誤信謡言立刻派兵會同上虞縣差往金家圍搜雖家内並無証據然受冤已經不淺尚不知若何結局也 
[浙撫爲台州敎案札提學司寗關道又]  
　　爲札飭事照得台州海門印山學堂與法敎士李思聰交涉一案迭據寗紹台張道台州府鄧守電禀當經分别電飭查明核辦兹據台紳給事中楊晨等八十九人公禀又海門印山商業學堂校長屈映光禀各一件合即黏抄札知查楊紳等禀稱光緖二十二年十二月初四日法敎士李思聰致海防同知吳丞函紳董議改毓才學堂挽同敎堂助捐襄辦並由經董王夢蘭等聲明與敎堂無水函致府委潘令崇桂有敎士不再過問等語又屈映光禀稱去年十二月初七日中府委喻從九漸鴻及經董王夢蘭等點交校具敎育用品敬謹接收等語是印山書院原係官地官産地方紳士無權私相授受擬改學堂必須禀官立案批准爲據乃經董王夢蘭等於光緖二十八年輒商同法敎士改爲毓才學堂無論有無字據未經官爲批准均屬私人交涉不足爲憑即使王夢蘭挽法敎士相助權自我操主客亦自分明况查卷内光緖二十三年五月前台州詳文李敎士情願交出王夢蘭等接歸自辦另有婁震耀禀請籌欵是光緖二十八年以後李敎士雖經襄助學務至光緖二十三年二月臨海縣左令據王夢蘭等禀准婁震耀接受以後界限早已劃淸所有王夢蘭拘同李敎士襄助字據不能再生効力此次屈映光接辦學堂改爲印山商業所有校具等項由王夢蘭點交與喻從九更與李敎士絲毫無涉何以李敎士忽圖翻異率衆佔住校舍驅逐校員難保無喜事華民從中播唆以致輕舉妄動一至於此惟據寗紹台張道電稱詢據副主敎田法服函稱李敎士於光緖三十年間蓋起洋房二座購置圖籍儀器等項查卷内當時海門紳商亦經捐募一千四百餘元惟不知敎堂添助數目仰該道就近卽與趙總主敎面談聲明該校旣由李敎士自願交出在前萬不能重行估住致傷紳學兩界全體感動電飭卽日讓出不再干預學務至其所造洋房究竟建築工料若干教堂曾出若干紳商曾捐若干儘可查明商辦總之以辦學始以爭校終兩邊均不好看本部院於調和民敎整頓學務必期兩得其平該道速與趙總主敎和衷語結是爲至要除分别札飭查復詳奪外合行札飭札到該司道立即遵照查明妥速辦理詳復察奪母稍違延切速特札 
[京師近事]  
　　滿漢大員子女議由兩宮指婚迭見本報專電聞政務處此次會議時以滿漢通婚一事屢奉慈諭而實行者尚屬寥寥擬此後三品大員子女於及歲時均由兩宮指婚以泯形迹而示殊榮當時贊成是說者頗不乏人一俟議决即當入告 
　　廣東水師收捕日輪大津丸一案屢紀本報現聞葡使向外部嚴詞詰責後外部亦已嚴詞駁復略謂海界之約尚未勘定簽字海區地方不得謂竟歸葡國領土亦不得謂中國違約往捕云 
 
 

Page 5

 
 
　　郵傳部陳尚書以寗滬鐵路抽收釐捐恐於車務交通有碍與江督蘇撫往返電商迄未就緖因於前月奏派蔡參議南下與江省督撫面商定奪刻以蔡已簡放滬道未能兼顧遂改派本部那右丞晉來南聞那右丞擬於二十左右出京到滬後尚須順便攷查電局改良各事云 
　　新簡河南臬司左廉訪請訓時慈宮曾諭時事多艱到任後於理財用人兩事最要留心臬司雖然專管刑命而省城各事大半歸藩臬兼管不可以推諉粉飾爲務又諭及庚子之變髮捻之亂語多痛切約歷一小時慈顔甚形不歡云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（勦梟現形之一）要摺 
[御史黄瑞麒奏預備立憲宜分年確定辦法摺]  
　　奏爲預備立憲宜統籌全局分年確定辦法敬陳管見仰祈聖鑒事竊臣伏見近年疉奉諭旨預備立憲凡在臣民莫不延頸企踵以爲中國自强之基實繫於此臣嘗考之各國立憲政體參以各國政治家之學說所謂立憲國者質言之則法治國之謂也法治國任法而不任人人失而法不失故其國能長治久安非法治國任人而不任法人失則法亦失故常朝治而夕亂今欲進非法治國爲法治國舍立憲莫由立憲云者立法以統制官吏人民使人人皆受治於法法有權而人無權故司法爲獨立機關而行政官吏但能奉法而行一有詭失國家執法以繩其後人民據法以發其私立憲各國之所以政治修明人能盡職而不肖官吏不常有者非其人盡聖賢實其法有以限之一已之私無由逞也然而欲立一法不經全國人民之公認則法無由定不有各種機關之輔助則法不能行故欲立憲必先預備今朝廷旣已明示期限以十五年爲期此十五年中固由非法治國進爲法治國最要時期也臣知明諭所謂預備非空言粉飾取具文告之謂乃實事求是之謂非東塗西抹鋪張新政之謂乃循序漸進之謂今之奉行朝命者或限於無知以粉飾了事或誤於妄作以塗抹矜能二者交失不惟無裨於預備更恐利未餐而害已隨之苟欲於預備期内切實講求宜先求中國之所以不合於法治者其受病之根源安在思所以去之各國之所以由非法治國進爲法治國者其設備之事端安在思所以興之璧如耕田先犂舊壤而後可播新種譬如築室先定圖式而後可庀工材老子云不塞不流不止不行此變法宜去積弊之說也易云殊塗而同歸一致而百慮此興事宜定指歸之說也預備期内宜兼用二說爲去舊謀新之計并應按照年限逐一計畵何時應舉何事何時可去何弊一一預定依時履行朝廷執以責大臣大臣舉以課僚屬庶不致有粉飾塗抺之弊而可以養成法治國之精神得以如期實行立憲至中國現在情形孰爲應去之弊孰爲當興之事如臣末學誠不足洞見體要亦不得不竭一得之愚披瀝陳之臣以爲現今最大之弊最與法治國不相合者莫如任人而不任法嘗以部臣與疆臣比較觀之而知有法與無法之利害不可同日而語各部事宜著之則例無論堂司不能違例以斷事故部臣之詭法者不經見而各部尚書侍郎旬日迭易亦無不舉之事此有法之效也各省則事權集於督撫初無一定之法規舉凡用人行政理財用兵皆督撫以意爲之督撫而賢則一省之事舉督撫而不賢則奸弊百出貽誤無窮且無論督撫賢不賢其封圻之内自爲風氣一有升調變更紛紜實爲各省之所同此無法之失也部臣疆臣同爲國家所倚畀而一以爲法所制欲爲奸弊而不能一以無法可循自逞私圖而不覺甚至各行其是任意紛更視屬吏爲私人對鄰封若異國全國之大號令不能齊一精神不能貫注此弊之最大當急去者也若夫應興之事千端萬緖約其大要不外敎育實業民政交通軍備財政數大端當此預備時期宜通籌全局以定布置之方宜酌定歲年以爲設施之序不可因事對付待日後之挽回不可偷安目前冀將來之振作不可枝節破碎致舉偏遺全之患不可雜糅瞻顧有求前反却之譏此預備之大要也析而言之則立憲之遲速視乎國民程度之高低國民程度之高低視乎敎育之興廢此敎育爲預備之根本國家當爲人民謀而不能諉諸人民者也旣當興普通敎育以進國民之知識並宜謀高等敎育以應人才之急需欲言高等腚有普通以爲根基欲言普通宜有師範以爲前導普 
 
 

Page 11

 
 
通敎育若何始能普及高等敎育何者最宜先興應責成學部分年預計十五年内某年能得速成師範若干人能設小學若干所某年能得完全師範若干人能設中學若干所某年能盡用完全師範以敎小學某年能盡用高等師範以敎中學某年應有初等小學畢業生若干人應設高等小學若干所某年應有高等小學畢業生若干人應設中學若干所何時可行强迫敎育法何時能徵地方敎育稅一一預計以十五年爲一律普及之期至於高等敎育則某地應置某項高等某地應置某項專科何者宜預設何者宜踵興何年可成專長何學急須應用一一預計以十五年爲足備任使之期此預備之責在學部者也欲增進國民之程度必有生計以資之則實業爲要務矣司馬遷有言農以生之工以成之商以通之三者交需皆爲實業之所繫應責成農工商部就十五年内分年預計某地宜農某地宜工某地宜商某地於若干年後農可兼工某地於若干年後工可資商農業何時振興可開何項農業公事工藝何以精進可設何種製造工廠商務何以推廣何時可特開商埠遠貿外洋此預備之責在農工商部者也欲興敎育興實業必於各處户口土産風俗習慣切實調查乃有著手之處應責成民政部就十五年内分年預計某年全國警察可以設齊可以調查明確某年某地應設若干小學報之學部某年某地應興何項實業報之農工商部何者於十五年内可以預備完全何者宜酌量情形稍展期限此預備之責在民政部者也（未完） 
分類新聞政界 
[計票不作外用長沙]  
　　湘省長沙關所設長豐官銀號專理本關稅銀所有征收稅欵均由各公司及報關行繳到轉送官錢局收存該銀號並不另出銀錢票據嗣因各公司及報關行應交稅務司處押關等項未便行用現銀商請該銀號暫出計票當即禀經關督照准在案現該銀號以此票係專交本關公欵不作外用於票面蓋用戳記以免外人誤收並復禀關督請予照會英日領事曁稅務司轉飭各洋商知照矣（水） 
[聽講法政之寥落常州]  
　　常州法政講習所已於上月三十日上課中分上下午兩班每班聽講者不過十餘人原定學額一百六十人到者不及四分之一雖經府縣照會八縣及武陽各鄉董來城聽講而至者終寥寥置若罔聞也（小） 
[局員設立辦事堂武昌]  
　　湖北牙釐統捐避總辦署臬曾履初以本局公牘每爲員司積壓特設一辦事堂自總辦以下各員司繕校等均按日會集一處互相辦事所有公文隨到隨辦并擬臬署中亦照此法辦理（音） 
[自治會批飭緩辦蘇州]  
　　蘇省地方自治等會悉歸臬司陸廉訪主政現靖江縣紳士孫受鑫等擬在縣治設立自治會日前具禀臬署奉批應候札發章程方可試辦現在毋須開會云云（必） 
[請設糖捐總局安慶]  
　　辦理煙洒稅務道童祥熊擬在蕪湖設立糖捐總局所有落地糖捐即歸抽收各地方官所徵落地糖捐亦統歸稽核並擬在内河關卡派司事一人照抄店號貨件俟貨到店之後按件抽收則外人不得過問辦理較有把握業由該道詳請上台當奉批准（女）交涉 
[靑島總督赴省濟南]  
　　文匯報接初四日靑島電云此間靑島總督屈魯貝爾已往濟南因赴魯撫吳贊帥之請約有三日稽延云 
[神甫結伴抵贛江西]  
　　上海天主堂法國徐神甫升提吉贛南寗顧主敎日前偕同南昌來神甫廬陵柏神甫高安董神甫進賢何神甫南豐艾神甫由潯抵省暫寓法文學堂内商議調查事宜（西） 
[請禁西人内地設賭漢口]  
　　漢口緯子街近有某西人租屋設立賭塲以致時有爭閙情事現該地各華商恐釀交涉已聨名禀請漢關道桑鐵珊觀察照會該管領事轉飭禁阻（今） 
軍界 
[限制華商携帶軍火漢口]  
　　鄂督札飭漢口商務局略謂各帮商賈凡經商遠貿或販運入境均不准携帶軍火如爲防身拒匪起見務須遵照部章三人准帶鎗一枝子彈十顆五人准帶鎗二枝子彈二十顆仍赴地方官衙門請給護照注明數目如違嚴究等因總辦孫觀察已轉飭商會傳知各幫商董一體遵照（今） 
[繳還馬草銀兩安慶]  
　　皖省陸軍督辦處上年委祝錦鎰採購馬草百萬斤所需價銀應在常備軍馬砲兩營馬餉項下暫時核扣現由皖撫飭管帶官按數繳還支應局以充餉項至祝委薪水仍由支應局支給具報（非） 
[大令檢閱防營操練寗波]  
　　甬郡巡防營前經寗府夏太守飭令該營統帶改爲巡防練軍并飭各勇丁改練洋操現該營統帶已將各勇洋操訓練純熟日前親自督率勇丁至縣署隙地開操當由鄞縣黄令閱看鎗法步驟聞擬約期禀請夏太守檢閱以别優劣（冉） 
[不允武員呈請開缺漢口]  
　　漢陽協樊副戎國泰近因年老多病呈請鄂督懇予開缺回籍調治趙次師以本屆軍政之年該員未經考騐例不准告病乞休當即批俟考騐軍政後再行禀辦（音） 
學務 
[請收公串充作學費寗波]  
　　鎭海縣求備學堂經費支絀堂董胡炳奎擬以該鄉各貨公串抽收若干充作經費日前具禀道署請札縣出示曉諭張子邁觀察以抽收公串充作學費須出衆商情願未便稍加抑勒據禀前情是否出自各船商情願當即札飭鎭海縣傳集各商議覆核奪（心） 
[勤修女工傳習所開課常州]  
　　常州勤修女子工藝傳習舘係劉惠淸女士開辦劉畢業於上海天足會工業女校分授織絨編物造花三 
 
 

Page 12

 
 
科於前日開學學生已有二十人（巾） 
[私塾會議改良鎭江]  
　　鎭郡各私塾近日開會集議改良辦法按照學生程度將部定各種敎科書分門敎授以爲將來考入各學堂之預備業由王君小村禀請當道立案（射） 
[體育會之改良蕪湖]  
　　蕪湖體育會自去秋開辦以來頗著成效現因該會會長崔君臣五至江西監督法政學堂事務勢難兼顧加以連日陰雨操塲泥濘艱於步伐故至今仍未開操昨特開會集議另行聘訂敎員添招會友并將規則大加改良以期普及一俟天晴即行開操（古） 
[正誤]  
　　去臘二十二日報載湘省南洲廳爭奪學租一則茲悉周君銘勳熱心學務其客籍學堂所提之公田租息早經禀准並無勉强前報所載各情係傳聞之誤合行更正 
實業 
[勿再聚議津鎭路事鎭江]  
　　商會准上海蘇路總工司及旅滬同鄉會來電據云業經禀部定築淸鎭鐵路經徐州抵開封上接京漢路軌於鎭江商務有增無减等情會長旋即再電商部請將乞改津浦爲津鎭之前電取消兹恐各紳商未悉情形或再有開會集議津鎭之舉爰刊發傳單通知商學各界云（金） 
[委查皖北墾務安慶]  
　　皖撫札委候選訓導黄厚裕前往皖北調查墾務略云皖北一帶疉被水患户口虚耗地利荒蕪救時足民之計自以廣興墾牧樹藝爲先務惟區域遼廓頭緖紛繁設局年餘尚少成效亟應派員調查認眞實行以期墾務日有起色查有候選訓導黄紳厚裕殫心農業精攷有年特札該紳前往調查（女） 
[借欵購買路股未准鎭江]  
　　京口副都統奎仲元統制前曾移咨蘇撫擬借旗丁口糧二萬金分作十年扣還以便承買鐵路股分當經陳中丞札司議復在案兹據藩司詳稱現在庫空如洗各項待支之欵尚覺支絀此項鉅欵無從籌撥應請咨復另行籌措（射） 
[押解農品赴部蘇州]  
　　蘇省農工商務總局前奉蘇撫札飭將蘇省農品解送農工商部以備陳列農事試驗塲等因現經各州縣將農品物類陸續解送到省由局派委總辦海運京沽局候補知府萬立銳順道押解赴部現萬太守已於初四日禀辭就道（眞） 
雜記 
[攫物輪姦駭聞蘇州]  
　　横涇鎭南鄉徐村有孀婦李顧氏於去臘二十二夜由鎭懷洋二十元及銀飾數件偕鄰嫗携燈回村行至半途突來土棍六人將燈踢去擁氏至田間輪流姦污併攫取洋飾而逸迨嫗回鎭呼救集衆往視氏已僵臥不動當即舁回家中翌日告知地甲陸洗春竟置不量旋由區董張儒琳引氏至某茶肆指認沈佩之陸松巖張阿小邱逹山張子康五棍張董向之詢究該棍等承認攫取銀飾三件餘均不認氏投吳縣署瀝情控告金大令即飭差拘提詎該地甲猶復包庇佯爲調處稱該棍等願將銀飾歸還懇求免究初四日氏復投案禀催未知大令若何辦理也（命） 
[不法汛弁提州訊辦太倉]  
　　嘉定縣屬南翔鎭汎弁黄信仁擅受民詞鎖押民人一案被人告發經蘇臬陸廉訪派員前往訪查屬實申詳江督奉批謂南翔鎭汛弁黄信仁以武職違例擅受民詞復徇庇敎堂顚倒是非殊屬胆大妄爲應准如詳咨會江南提督軍門查明撤革並責令該管游擊將該弁押解赴州歸案審辦倘被聞風遠颺定惟該管遊擊是問至李陳氏盜賣房地一案併應由州訊明查照約章秉公辦結具報 
[禀辦不法廩生安慶]  
　　宿松縣廩生徐焯現經該縣紳董臚陳劣跡公禀皖撫請飭該縣嚴拿懲辦以儆刁風馮中丞閱禀後已轉飭該縣查拿究辦（孔） 
[鐵路局員被控漢口]  
　　漢口大智門各火車機主鄭芝亭等日昨赴商務局曁漢關道署鄂督署禀控京漢鐵路巡查官馮大公耦耘有向各棧勒索規費方准上車接客情事聞商務局總辦孫觀察已批准移請京漢鐵路南段監督派員查明核辦（今） 
[招告劣紳蘇州]  
　　湖北候補縣丞馬呈圖前因招摇唆訟並誣控官紳吞没平米曁勒捐私飽等情經蘇撫陳中丞咨革在案兹臬司陸廉訪准江督札開該劣紳馬呈圖捐職業由本部堂移會湖北撫台奏革惟該劣紳種種妄爲應卽出示招告傳集被害人等提同嚴訊從重詳辦 
[小輪跌價爭市楊州]  
　　由鎭江至淸江内河小輪船自東宇公司虧本停班後票價大漲茲聞東宇集股復開招商局戴生昌日淸三公司又將水脚跌落爭攬搭客（帶） 
評事柳浦四太郎 
[全始全終之代表]  
　　自路事問題發生以來。其間經數百次之開會演　。數千萬之籌集股本。猶未也。而又選舉不認借欵之代表。顧簽押矣。何以無片詞也。出京矣。何以見江東也。我　何以名之。名之曰全始全終之代表。 
[全始全終之匪婦]  
　　自江浙梟匪起事以來。其間經數百次之搶刦掠奪。數十次之征剿攻擊。幸勝矣而又拘獲夏竹林之老婆。嫁夏已久。從逆者有年。投誠不成。永别在數日。我何以名之。名之曰全始全終之匪婦。 
文苑 
[女地獄歌白圭女史]  
　　女權問題。見今英國競爭綦烈。我中國民權未復。遑論女權。顧天演之進化。尤待人事之戰爭。則一日亦千里矣。感而錄此 
　　女地獄。女地獄。四千餘載奴性深。相演至今如鑄錯。三從四德口頭語。那知恢權復邦國。花脂粉。黛互爭競。願爲千金幽閨閣。更有可歎實可憐。重重索縛纒雙足。不畏骨斷與筋折。祗希嫁後與夫樂。自由平等非我分歷來女子終淪落。奴性淘汰似天然。歲月蹉跎無所作。社會慘酷竟如斯。混朦度日渾未覺。嗚呼。女權化鳥有。不圖立志不思復。歐風美雨徧九州。依然不問奇羞辱。每一念之憤塡膺。魄動魂飛幾痛哭。願爲社會犧牲身。不願姊妹仍束縛。吾今當頭捧一喝。欲令女子漸磅礪。拏力。共整尚武威。拯救同胞出黑獄。女界因此大光明。雖死沙場亦快樂 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十三）]  
　　裁判官聞華特恩之語。聳肩微笑。謂華特恩曰。格雷先生。吾多言。乃適逢君怒。今且問君。持有子爵夫人何項無罪之證據。華特恩奮然曰。實告君。凡君等所得子爵夫人犯罪之證據。皆不能作爲殺人之實迹。君等見子爵夫人懷中有一手鎗。遂以爲勃雷必爲子爵夫人所殺。君等試思倫敦之女子。懷中藏一自衛之手鎗者。十人之中。乃無慮六七。君等能一一指爲殺人之凶手乎。君等又以子爵夫人向與死者不睦。又有欲以槍彈相餉之語。遂疑殺勃雷者。必爲子爵夫人。此特子爵夫人。一時忿怒之空言耳。果子爵夫人欲致死於勃雷者。必不肯昧昧之間。形諸詞色。且勃雷至愛子爵夫人之美麗。欲求納交而不得。子爵夫人。欲殺勃雷。何物不可以制其死命。而必用此聲浪遠震之手鎗。君等據此一言。即欲爲子爵夫人定罪之證。吾今且請問君等。吾國之法律。以實證定案乎。以空言定案乎。如謂子爵夫人之空言可信。則今日之子爵夫人。方且力言其無罪。君等亦肯聽信其言。而出之於法律之網乎。至君等據警察之報告。當事起之際。二十四街之左近。實無他人之蹤影。然又安知非殺人之匪徒。欲諉罪於此女子。伏匿於路角或墻隅之左右。突出手鎗以擊勃雷。而仍伏原處不動。或竟乘亂遁去。當警察初聞鎗聲之際。力縱其步馳赴發鎗之處。斯時又安有餘暇。顧及賊之遁去耶。君輩又能保此數輩之警察。必無一瞬之悞耶如。是則君輩所得之證據。皆可消滅。而此子爵夫人者即爲無罪之人。華特恩語至此。立闔其口。以待裁判官之駁詰。 
　　斯時之華特恩。力振其神辯。護之語。出諸華特恩之口中。滔滔不絶。若海潮之乍至。奔騰大地。汹湧非常。堂上下之聽者。仰首跂足。以聽華特恩之爲子爵夫人辯護。顧此裁判官者。至不以華特恩之言爲然。而頃間華特恩之語。乃無懈可以縱擊。約三分鐘許。沈吟不能出一語。子爵夫人見此裁判官之狀態。知爲華特恩所窘。心至悅懌。力舉其首。以向華特恩。時聖白治在華特恩之側。覩此堂上下之狀。乃大喜。息息自語曰。華特恩勝矣華特恩勝矣。 
　　忽律師羅爾生。崛然遽起。聳其肩背。作冷哂。旋謂華特恩曰。格雷先生。今日乃至捷給。出全力以爲子爵夫人。作脫罪之辯護。然而鄙人有言。請格雷先生勿怒。先生適爲子爵夫人銷滅犯罪之證據。於理至當。但無論如何。此子爵夫人者。必爲殺人之凶手無疑。卽使如先生頃間之語。銷滅此數事之證據。亦不能爲子爵夫人作脫罪之地步。 
本埠新聞要事 
[蘇藩飭拿私通梟匪之哨弁]  
　　鹽捕營哨官王某與梟匪余孟亭有私通情事特札飭道署偵探長楊金山密往查拿昨楊已啟程赴内地查緝矣 
[添派兵丁防剿梟匪]  
　　製造局總辦張觀察會同蘇藩瑞方伯札委局中西路總巡蘇參戎諸謨帶領衛隊八十名撥派砲艇小輪各一艘前赴江浙交界各處防剿梟匪茲参戎以江浙連界及浦東西各處地廣民稠防務緊要所帶衛隊及輪艇均不足以資捍禦特禀知張觀察加派砲隊營兵丁二十名並再撥小輪一艘隨時調用以資巡緝 
[示禁洋人賭博之交涉]  
　　西洋領事函致滬道略謂公共公堂前因寳山縣境猪鬃店有二西洋人誘人賭博出示諭禁本總領事以爲該店果有西洋商人賭博自應查禁究辦乃公廨委員並未查有實在證據輒指西洋商人賭博似甚含混本總領事不能承認應請札飭該委員嗣後遇有此等事件務須詳愼審辦等語現梁觀察已札行公廨查照矣 
𤨏事 
[城内]  
　　公宴滬道○本埠官場昨在洋務局設筵公請滬道梁觀察飲宴並請本縣李紫璈大令等陪坐 
　　追究收贓○行竊大成殿銅鐘之竊賊王根生由縣責押已紀前報昨李大令以鐘上鑄有字迹該押店竟敢收贓實屬有心違犯特移請公廨立提押店主解縣訊究 
　　局批彚錄○城内一路一區巡警分局游正巡官批廪生毛貽源貢生馮鏡淸等禀云稟悉其中恐有不實不盡仰即邀集同業理解息事勿得遽興訟端又批監生李梅嶺禀云據禀已悉仰卽邀同同業理解息事免興訟累又批商人王士奎陶瑞祥高文季等禀云旣據稱同業受欺該商等自有公論仰候飭該原被邀同該商等理解息事可也　　官事○京口駐防新軍馬隊督隊官致先黑龍江調查輪機委員何家謨前陝西學政沈衛鎭江都統奎芳等昨均到道拜會禀見 
[南市]  
　　商團試演打靶○南市商團公會昨日會操本定午前赴製造局西砲台打靶嗣因道路泥濘不能舉足改於午後派會友數十人前往試演 
　　糧道改期來滬○江蘇糧道惠觀察本定昨日來滬兹因别有要公不克啓行特知照海運局另行訂期 
　　區長誥誡巡士○南區副區長昨日發出條告略云巡目巡士往往在區門左側與無恥婦女及無知頑童羣聚閑談甚至有哄閙情事實與功令有乖嗣後門差祗准守門不得遠離其他巡目巡士各守其責母得再効前非致干咎戾如再違犯定即知照巡長分别記過究辦不稍姑容各宜遵照 
[閘北]  
　　保人交保○胡崇德與妻田氏拐匿郭姓女孩一案昨警局孫裁判以保人丁壽春在押多日著交妥保限十天尋交胡崇德夫婦到案訊究 
　　烟妓擇配○烟妓李月紅不愿爲娼投巡 
 
 

Page 19

 
 
警總局喊冤已誌前報昨由孫裁判復訊判發棲流所留養擇配 
[新租界]  
　　忿不欲生○卡德路線帶店主宋子霞與夥王金和算賬口角王即用刀自戳頭面受傷由捕一併拘入捕房押候解廨請究 
　　冐取銀練○麥根路某公館之家丁沈福生即傭婦沈四阿姐之侄日前至慶祥銀樓冒取銀練八條旋向素價避不見面昨該銀樓報知捕房派探查核 
[英租界]  
　　賠償虧損○美商活士洋人延佑尼干帮辦福祿士律師控告滙昌機噐廠烟囱内煤烟蹧蹋物件有碍衛生前日午後由公廨王襄讞與美白副領事會訊福祿士稱被該廠烟囱内煤烟毁壞房屋以致各租户均遷居他處並蹧蹋貴重物件請飭將烟囱移設别處並懇追賠虧損等情質之被告施永士供在滙昌機噐廠當工頭煤烟吹入伊家勢所難免並非有意蹧蹋求鑒判施賠原告虧損銀七百五十兩完案 
　　勒閉總會○總巡捕房捕頭訪悉河南路第三百二十七號門牌火腿店樓上同益總會中人均非正經商人昨飭包探何阿春將該總會照會吊銷不准再開 
　　竊贓有着○河南路滋泰當舖查有泰西緞皮袍一件與捕房所送失單相符卽報明捕房飭探往查失主具領 
　　客棧失竊○山東路同慶公客棧棧客趙洪意房内失竊鈔票洋一百七十元現洋八十一元夾金表一只昨報捕房飭探張寳榮查緝又福建路新祺陞客棧棧客馬榮林失竊灰鼠皮馬褂捕房飭探沈阿岳查緝 
　　淸理訟案○公共公廨寳讞員昨日諭飭廨役速將已經解到未訊各案開呈核單以便按日提訊免致積壓 
　　追究倒欠○順記絲廠主金子習倒欠三萬餘金逃避兹經謙餘等各莊具禀公廨移請上虞縣查封家産以便抵償 
　　包探獲賊○某甲前在一新園浴堂洗澡失去皮馬褂一件昨由包探將竊賊陳桂林查獲解入捕房押候訊究 
　　日商控欠○日商絹絲會社昨至該管領事署控已閉同豐莊股東錢晋甫徐鶴庭徐堯臣徐竺岫不付滙銀經日領村山君照會公廨飭差協探將錢等四人傳案候訊 
　　行人倒斃○廣西路福州路之間昨有一年約二十餘歲之人臥地不起由捕舁送仁濟醫院旋即斃命捕房飭保報縣諭候今日蒞騐 
　　潜入租界○過犯黄德勝前經逐出租界茲又潛來被包探蔣文彬查獲拘入捕房押究 
　　阻碍馬路○朱阿大昨將長木放於馬路巡捕以其有碍車路拘入捕房押辦 
　　拆姘頭○寳和里第四百九十號門牌雉妓陳筱春前晚硬逼姘夫秦阿姚分離秦忿極用刀自刎陳即投訴捕房飭探將秦送至仁濟醫院醫治 
　　賣娘子○陳阿生將妻陸氏賣於沈姓得洋一百八十元爲探查悉將蟻媒張金氏張其山張阿金等一併拘入捕房押候解廨訊究 
　　竊白米○四小根竊取廣東路某木作内白米一包由探查獲人贓解至捕房押候究辦 
　　竊棉被○倪阿榮前晚竊五馬路弄内某客棉被一條爲探查獲拘押捕房 
　　竊衣服○王桂大昨在蘇州路竊東洋車上衣服由探查獲人贓解至捕房押辨 
[美租界]  
　　馬夫不愼○馬夫王阿四前晚駕車至北四川路撞壞某西人之脚踏車由捕拘入捕房存洋三十元保出候訊 
　　綢衣何來○周蘭生昨携綢衣至天潼路某押店付質包探向詰一味支吾因拘押捕房飭查 
　　串竊○塌車主蘇大串竊白鉛昨被事主扭交包探送入捕房押候解究 
　　小竊○王阿春竊銅器陳連川竊雞由捕先後拘押候辦 
[法租界]  
　　混售麵粉單○夏芝甫潘震年將已閉協源麫粉公司之麫粉單兩張售於蘇州韓長年得價洋一千三百四十元韓因無從提貨始知受騙前日來申尋見扭訴捕房據供單係協源買辦夏子才之物捕頭飭探提子才到案諭令交保候訊夏潘押候覓取人銀並保釋出 
　　遺失保險信○細崽夏子雲王阿文遣失洋東囑送之保險信送至捕房押候訊究二　　給發日記簿○法捕房探目三名包探十名現奉麥總巡每人給發日記簿一本飭令將每日所作之事一一記錄以便查考 
　　放白鴿○龔裕堂串放白鴿經人控發由探拘入捕房押候解究 
　　竊鋪盖○莊順泉竊伊叔順生之鋪蓋等物逃避昨日尋見扭入捕房押候訊辦 
　　竊烟鎗○王福生竊泰山路協成昌烟間烟鎗等物拘送捕房押候解究 
　　竊睚夾○楊紹春竊途人皮夾一口内有大洋一元小洋二十一角由探拘入捕房押辦 
通信 
[蘇路公司復蘇州股東吳子和等函]  
　　敬復者接誦惠函囑將所述意見各條佈告各股東於第二次尋常會議决議之等語除有關乎更改章程照章應俟股東决議各條外其承詢事件有應照章隨時答復者條列於下 
　　一公司所收股欵應分存各銀行及殷實錢莊不得出借存放於他公司行號一節本公司即照此辦理 
　　一會期前應聲明提議事項預載知單告白此届開會即擬照辦 
　　一去臘提議蘇改滬問題係召集各處招股機關共同解决有簽名簿可證當時王君少徐在塲目擊非公司職員所能擅决至於奏案當時部中行知到公司且經登報宣布呈部章程於原奏内擴張蘇省範圍但有詳略之别似無矛盾之處 
　　其餘各條關係修改章程自應照來諭交股東公决先此布復蘇路公司謹啓 
[謝贈]  
　　預備立憲公會贈第一號會報一册是報體例分撰述輯譯紀錄三類專使各省紳民明晰國政爲預備立憲基礎中國當惠制立憲過渡時代是報洵足爲中流之笩也 
　　萬家春大菜館送來愛司克光緖入場劵一紙此鏡爲光學家所新發明能燭照骨節洞見臟腑於對症治疾極爲相宜非僅探秘騁奇之所有事也 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
