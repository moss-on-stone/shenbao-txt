# 1889 - 341 - 4905983

 

Page 1

 
 
[續解蘇賑] [  申報館協振所謹啓]  
　　本舘開辦江浙賑務以來荷蒙諸大善士源源慨助不憚傾囊引領下風莫名感佩茲因蘇省待賑孔亟續解銀一千兩散給災黎惟是節屆隆冬憲威刺骨饑民當此益不能支所望大發慈悲量力施布救人救徹廣結善緣則尤本舘所傾忱以禱者爾 
[本館經辦江浙賑捐啓] [  申報館謹啓]  
　　　霖匝月江浙兩省紛紛報災困苦情形不堪言狀而浙省爲尤甚本舘現　經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躣而此時灾近剥膚當必有惻然動念者詣卽　　欵送交本舘掣奉收條隨時登報以昭信靈一面業解　　妥爲散放早辦一日多活數命不勝盼禱之至 
[續捐墨寳] [  申報館協賑所謹啓]  
　　申左夢畹生黄君式權夙工八分書尋常不輕爲人染翰茲以江浙災重飢民待哺嗷嗷特書就楹軼十聯　本舘易資以襄賑欵未及三日卽已售完而問價者仍接踵而來遂又用佳紙書成十聯每聯仍收鷹洋五角諸君子如欲得其墨寳者請移玉至帳房選購旣堪補壁又可療飢一舉而兩善兼誠不易得之機會焉此啓 
[中國糜費之多]  
　　恭讀十一月十五日電傳諭旨謂國家虚糜之欵莫甚於各局開支冗員林立此以見九閽雖遠四目獨明燭照犀燃直能洞鑒於萬里之外自有此諭或者各省大吏激發天良凛遵天語悉心釐訂破除情面一洗從前痼疾郅治之隆不難翹首以待也夫中國至於今日其爲糜費也多矣國家歲費巨餉以養兵而一有軍事無不紛紛募勇然則平日養兵之費皆虚糜也兵旣不能行軍又何必養之此大可裁者然而勢有所不能年年購辦巨砲洋槍不下數百萬分授於旗緑各營令其學習而觀於各營兵其能命中及遠確有把握果有準頭者有幾人哉又有今年購德國鎗明年又購法國砲又明年則購諸英國美國一似必求其各體俱備而後快不知一槍有一槍之用一砲有一砲之法兵士專習一路尙未必其能精况復朝三而暮四入主而出奴所謂愛博者不專槍砲雖多亦奚爲乎此又費之可省者然而其勢又有所不能且槍砲船械前者因以購諸外洋恐受人欺并慮銀錢流出外洋中國益形虚耗故特奮發振興在各省開設製造局船廠以資鼓鑄以便打造各局所費每歲又不知幾何近聞上海製造局聶仲芳觀察有新法自製之水雷極爲靈捷無堅不破卽各處所造之船艦亦聞歲有所增槍砲藥彈華工所造亦漸精妙然則持此意以講求工匠整頓局務安知再數年之後中國自製之砲械舟艦不能遠勝於外洋而必今歲購諸德明歲購諸法不啻兩處消耗又何爲哉此其兩者之中必有一端可省矣然而其勢又有所不能中國簡放欽差其下則又有叅賛隨員每人月給薪水若干約計之亦殊不貲凡所以通中外之情好護本國之商民採風問俗其意至美其法至良乃又派遊歴諸員是固求治之急不恤多費卽各遊員期滿言旋亦各有著述以備朝廷之採擇所費初非虚糜然欽使所帶諸人豈不可以臨時挑選克勝厥任者則亦何妨令其兼遊員之事試觀外洋派來中國者除欽差而外若各處領事多有以商人兼之者雖曰中外情形不同外洋重商故可以兼官中國不能效其尤然外洋之所以以商兼管安知不爲節費起見此又何妨效之而必雙提並舉所耗不資是豈不可以省乎然而其勢又有所不能收是觀之中國而欲求節費之道誠有戞戞乎難之者户部去年開源節流之議其未備者正多也昨有友人談及一事尤爲無益之費且殊令上可笑大可從省而中國此時盛行之計歲費亦頗不資也友人係往來於長江一帶者言及沿江礮臺扼要雄峙極爲堅固臺上守兵亦皆一律精壯凡遇大員過此無論爲文爲武爲本省爲客官各兵皆排隊迎送旗幟之鮮明器械之銳利如荼如火一望而知而且礮臺上礮聲隆隆可振山岳兵士又各手擎洋鎗開放聲若聯珠其氣象規模殊足令人歆羡然所放之鎗礟雖不加錢糧而計其所費之炎藥則一礮至少亦須二三元合洋鎗上所用計之一員官過所費在百金左右長江上下所過官員日得幾何有時鎗砲之聲可以鎭日不絶是何益哉惟彭雪琴宫保往來長江每諭令不凖放鎗礮其用意固有深焉者而此外則步彭公之後塵者絶無一人以此爲榮乎則大員之榮亦不在乎此以是爲敬乎一震令人三日耳聾所謂敬者亦不在此豈以鎭日守臺絶不操演打鎗演礮恐有事之時無所措手故借迎送官員以練手法乎其爲可笑也甚矣其爲可省也亦甚矣然而　　　有所不能　中國可省之費實亦不少由少以至多由小以及大若果能悉心核計概從删汰則以所節省之各費添辦要務　此　　　　　　　　　　　　方新敬當拭目以俟之耳 
[本館接奉電音]  
　　　　　　　　　　　　　　　　　　　　　　　　　　　　　　等奏都統因病懇請開缺據情代奏一摺三姓副都統文格着准其開缺欽此同日奉上諭前　　　　　　　　　　　　　　　　審理牧羣一案諸多謬妄旋據托倫布奏覆明白牧羣控案分别奏叅先後諭令李鴻章詳晰查明　　　　　　　　章覆奏此案已革主事文鑑該都統並無多方慰留置買田産實據案内應訊人証病故二人查無刑訊情事卽着母　議總管圖普新巴雖爲此案内誣控之員原告都尼巴玈瑪桑庇劣員已可槪見其查訊控案摺内前後詞意種種自相矛看人之多該都統於滿蒙漢情形不甚通曉致被屬員欺蒙實屬有負委任托倫布着開缺來京當差佐領賡吉圖顚倒是非牽文洩忿實屬謬妄着卽行革職牛羊羣總管圖普新巴雅爲固山達刺什巴拉　瑪嘉巴咱爾護軍校蒺炳阿四員雖無爲該都統結訥倚仗確據惟委署各缺顯涉朋比不知遠嫌均着交部議處鄧巵巴圖挺身健訟道米林札普巴特瑪桑托色普克托普隨同京控旣據查明所控各節尙非全虚業經革職卽着免其科罪托倫布所請分别斥革之護軍校哈勒津等五十六員名雖附和上控而情有可原原奏負氣株連殊欠平允均毋庸議至張家口廳界私墾地畝着李鴻章會同察哈爾都統認眞清釐其有礙游牧者仍着永遠禁止以杜紛擾該衙門知道欽此 
[鳳闕祥光]  
　　户部於同治十二年修纂則例以後迄今三屆十五年之久其應行續纂者頗覺纍纍因於十月 
 
 

Page 2

 
 
下旬令各員將續增新例考訂舊例逐條簽出呈堂核定以期二三年内編纂妥協繕具黄册恭呈欽定聞編纂户口通例門派紹副郎彝戚主政善勛馮主政汝騤由賦門派和副郎爾賡額陳主政宗福朱主政占科庫藏門派隆主政泰傅主政秉鑒劉主政嶽雲倉庾門派崇副郎蔭齊主政學瀛朱主政顯廷慒運門派閔主政荷生高主政第　楊主政晋生茶法鹽法參課門派毛副郎慶蕃李主政濂萬主政錫衍錢法門派秉主政彝徐主政定超黎主政大鈞關稅稅則門派春主政慶涂主政國盛蔡正郎源深禀祿門派延主政祉陳副郎守和彭主政鴻翊兵餉門振寳副郎棻邱主政淮汪正郎棣昌蠲卹門派鄂副郎芳萬副郎本敦聶主政濟時雜支門派玉委署主政衡徐止郎宗陰鄭正郎思賛一體悉心查核云○十一月初一日詹事府在前門洞粘貼告示略謂報考供事現在人數已足擬一十日爲考試之期其報考者務於是日天明自帶筆硯親赴本府以備點名○南城新任張侍御廷燎見住户呈報竊案日有數件乃面諭所屬司坊各官急飭幹役密將南城地面烟館全行查抄聞是日被抄者只草廠六巷崔五一家連烟客並館夥四人皆收禁南城坊署至其餘烟館悉已聞風卽爲遷移無從弋獲云○前　紀伶人汪桂芬被控於中城察院一事兹聞有某邸平素喜觀汪劇乃於十月二十左右面飭仍入春臺班十一月初一日已在前門外大栅欄廣德樓開演矣○十月某日户部接奉軍機處交出江蘇巡撫奏摺内稱蘇省被災各區擬令由商分往隣　採買米石以資民食經過關卡自應一律查騐免稅放行相應請 
旨飭下户部飛咨各省遵行奉旨俞允當由户部五百里飛咨各省督撫關道監督一體遵行云○琉璃廠迤南大安南營童姓因次子將近完姻嫌房屋不敷應用乃賃得前門迤東某巷房屋於冬初移入某日夜間有一庖人濳服洋烟死於廚下迨次蚤家人驚覺狂呼童親往解救則已身僵氣絶矣於是禀報北城司署經司官藏臨相騐實係吞烟别無他故遂塡明屍格一面申詳城憲一面飭差往傳屍親嗣有屍親到來與童對質始知庖人傭於童家已有三年之久素日家累甚重且有烟霞癖無奈濳將兩餐菜蔬錢屢次挪用日久各鋪積逋甚鉅各鋪晝夜苦追無法可施遂萌短見云 
[漢臯賽馬]  
　　漢口西人定於本月廿一廿二日兩天舉行賽馬因以今秋霪雨爲災埒中水滿是以遲至此時也 
[盜刼述聞]  
　　邇日漢口傳言天門縣多寶灣某當鋪被盜所刼據云失贓在萬金左右盜則多至數千人揆其情理或者是飢民恣横斷非跳刀拍張之流日前有鄉船一艘坐客八人販運蘿蔔至漢皋出售共得錢七八十千洎回駛至漢橋口相近人烟蕭疏之區突來盜黨多名將在船各人殺害其七一人見勢不敵捨命奔逃而船内之錢己悉數充盜槖矣 
[草内藏屍]  
　　有一鄉人行經鎭江西門外昭林寺附近土地神祠後瞥見蔓草荒烟中有物纍纍然堆積疑有遺物近前視之不覺色然以駭盖有男屍一具上身無衣下身穿一布褲細視頸際有刀刎痕腰間有刀搠　臉則僅存其半血跡淋漓當卽告知捕保赴縣報呈王邑尊隨帶刑仵人等前往相騐仵作喝報的係被殺但面目已爲野狗所嚙不能認辨爲誰矣邑尊因無屍屬隨飭地保暫行棺殮 
[悍婦可畏]  
　　楚人某甲僑庽鎭江城外西津坊充當太古洋行某船水手年近不惑娶妻某氏迄今十餘載未賦弄璋不覺慨然曰不孝有三無後爲大我其長此爲負罪引慝之人乎一日友人爲之說合納某姓女爲妾顧大婦胭脂虎也甲平日素畏懼至此不敢攖其鋒因另購金屋以貯久之爲婦所聞佯謂甲曰奴今多年不育無怪郎納小星旣以娶之另居何爲外人聞之不將謂奴不賢也明日郎可用香車載之歸來二女同居亦太美事甲聞而喜極如素綸音果於次晨預備餚饌携妾歸來甫入門大婦色遽變謂前聞薄倖郎背地胡行亂走老娘猶疑信叅半今則千眞萬眞矣老娘自入汝家有何失德而竟不顧微時故劍居然棄舊憐新耶今在君前當卽一死甲至此進退兩難面色灰敗幸經友人將妾送出再勸婦以好言　怒不息堅以自盡相要適是夜水利廳葉少尹巡查過此婦遂大聲喊寃謂丈夫停妻娶妾叩求懲儆少尹見婦面非良善知爲潑悍當塲申斥一番謂以後如再胡閙本廳定子提懲官法如爐管教汝雌虎之毛燎盡也婦始默默無言而退 
[桃葉渡頭潮語]  
　　金陵天氣自立冬後鴛鴦昆上霜白于銀長板橋頭到處印有人迹秦淮水氣迎朝旭瞳瞳如蒸釜兩岸苔痕雖漸次褪出然盈盈一水尙不減往年之新秋光景近水人家聽潮聲汨汨更深人靜往往疑小兒女寒窓私語往歲隸水府仙籍者每望潦盡潭清悉自凝神歛魄不復贈漢水之明珠覆鄂君以琴被乃前日上浮橋地方有一嫗與多人洗作虀之菜俯身旣久未免眼花猝起立便搖搖不能自主時水雖平而未大退石磴又濕纔移足已仆於水據人言僅濡其首而遊魂已一逝不可復返事後多云前數夜早啾啾有嘻笑聲殆所謂龍華會上彼此有香火因緣者歟又巡道署後一小孩亦以滌菜失足該處有漆板數艘横於水面孩素能泅水舟上人猶惎之鳬浮而至當以斷篙接之不料問答未了忽如石沉下由是遂不見其蹤跡或曰此與八储塘相近實三閭大夫之行宫也○金陵烟火十萬家而烟户將居其一巿面售土之店大小計二百數十家因向來都消廣土出入以廣土爲大宗近年忽有吸本國種漿者以來自淮西之蕭碭鳳潁遂名之曰西土愈推愈廣二者並行不悖且人人咸亥西土不恶爲口頭禪則將來暢銷西土實自此一大轉機惟廣土有厘金而西土尙係漏網金陵有一種無業青皮每日專恃捕風捉影爲過活覷定販西土人由江浦渡江或由揚州上泝必經儀鳳旱西門前月有多人在旱西門内路上截住西土數挑當經販土人在江寗縣呈報白日强搶官查知確非厘局所派巡緝之勇丁乃地方痞棍冒充强搶以害商旅者故立將情形查晣卽據實詳明江寗府作爲强盜定擬想自此不敢再有無法無天之豺狼當道矣聞搶後當有人出爲調處令客於每土百兩具洋兩元前往贖回客不應旋跌至一元六角客仍不應盖客深知私相授受僅顧目前終不足以饜小人之欲而杜將來之惠不如揭之公堂情願當官納稅不使宵小生心此客可謂善于謀野而此舉宜一勞永逸矣○金陵牙釐總局所隸有釐捐二十餘處俱在江北刻下大有更調據稱因目下比較不上江藩憲有通飭令各局設法整頓如果材力不及卽據實呈明以便委人接辦此語未知爲秦吉了抑鸚哥嬌身非箇中人無從知此中三昧也惟省垣冠蓋縱横大半爲送人作郡致令歧路旁有多少　揄面孔而客之或踰東家之墻或蒙西子之潔者尤各斤斤求得一當以期暮夜乞憐而驕人於白日老夫入世最深睨而視之知勞勞者滿面都帶有金銀氣也○當官者爲官人服侍官者爲家人此兩種人一望其瞻視之所存手足之所措便知其若者爲報笏之儔若者爲執鞭之士固無庸作僞於其間也金陵每考吏治多有令家人接卷者自以爲偶然相替耳有名無實何碍於旁視之耽耽不料近來弊端百出雖挾養由基穿楊之技亦不能發而必中挾嫌者遂藉口肆其攻訐月之初八日補八月一次係在上江考棚忽一接卷者衆見其面目不倫爭目之此人抅羞爲怒直自認爲某官詈人不已旁一好事者欲與反脣陡被此人扭其辫交滾於地自堂及堦牢握不肯釋手韋觀察方欹枕於房聞牀下有牛鬥聲驚起視之則聲在外急步出呵之不聽究竟一斯文一粗莽斯文人終不相敵此人遂效漢高祖騎周昌之頸方始舍之而遁因念考雅事也雖兩軍相見以楮先生爲謀主松滋侯爲虎賁管城子爲卒伍而寗鬥智不鬥力所謂其爭也君子今如此兩人者一則示餘勇之可賈一則特偏師之當攻究竟火炎崑岡玉石俱焚豈非左氏之所云楚則失矣而齊亦未爲得也耶君子不重則不威吾願天下之血氣方剛者宜審愼其當怒與不怒焉 
[厦門官報]  
　　興泉永道吳春泉觀察因有要公於本月初二日乘南澳輪船赴省署中公事委厦防廳代拆代行○稅厘總局支應委員侯海村叅軍一年期滿省憲札委丁二尹來厦接辦 
 
 

Page 3

 
 
[電線被竊]  
　　大北電線公司在吳淞置有房屋存儲電線昨晚被賊揭去屋瓦自上而下竊去電線二千磅計値銀三百兩刻下正在查緝未知卽能破案否也 
[巡捕受傷]  
　　昨日下午四點餘鐘時有兵勇模樣者二十餘人至寶源祥張制軍行轅嚕唣經伺候當差之華捕叱令出外若輩竟敢倔强將該捕毆擊致受微傷旋由西捕告知捕頭督同中西捕到來若輩業已四散巡捕命再查拿或謂若輩向在粤省當兵此次來滬意求錄用未知是否 
[制軍起節]  
　　昨晚六點鐘時兩湖總督張香濤制軍由寳源祥行轅起節乘緑呢大轎至金利源碼頭登江寛輪船本埠道營廳縣英法會審員各局委員均至江干恭送忠信等營統領各率勇丁排班恭送鎗聲若連珠適有婢女三人同坐轎車行至江干馬聞鎗聲驚躍馬夫控勒不住連人帶車墮人浦中幸將馬車門跌開三婢從車中滾出經該處停泊之麻雀杉板船赶攏撈救三婢得慶更生其馬因拖車在身不能掙札聞己淹斃云 
[報請騐屍]  
　　前日下午褚家橋西四明公所新棧房門首有一無名男屍頭戴元縀紅結瓜皮帽身穿元布棉馬褂元布棉袄元布小脚棉褲白襪薄底雙梁京式布鞋並無親族來認遂由該圖地保赴縣報明請騐一面預備屍塲 
[質鋪罰鍰]  
　　包探何瑞福拿獲積竊姜炳良卽小杭州由蔡太守判令管押笞責等情已詳前報昨據黎捕頭稱裕源質補收受竊贓往查時尙敢爲難久福質鋪將値價八十一元之洋綢洋縀祗質洋十一元大隆質鋪將値價六元之刀又祗質錢三百文德昌質鋪之洋綢洋傘質價亦屬懸殊今均傳案請爲科罰裕源夥潘祖廷久福夥翁景賢大隆夥徐子堂德昌夥項錫藩等同供我等不識洋綢祗照羽纱價値質下且來質者索價不多實不知是竊贓太守謂租界中失贓每難稽查皆因質押各鋪不問來歴率意收質之故自須薄罰以儆將來商之易副領事判罰裕源洋十元久福大隆德昌等三家各罰洋五元 
[上海縣署瑣案]  
　　本邑南巿鈎玉弄火災曾紀前報兹悉是役也近隣吳顧氏失去衣箱一口内有洋蚨百餘翼因投廿三鋪巡防局具報局員飭地甲拘獲王相子何阿玉李阿狗等到局訊供送縣前晚裴邑尊升堂訊究王供稱小的當火起時見何代人搬物實與小的無十何供稱小的代親友搬物吳家所失小的實不知情李供稱小的因有親戚家居是處是以在彼照料不敢攫箱邑尊飭將王笞責八十板何笞責二百板連李發押候傳失主到案質訊核辦○　濟堂控稱姑母嫁與顧姓十月初一日回來當日卽返不料姑丈忽來小的處吵閙聲言姑母並未回去現在滋擾不休是以情急投案叩求提究裴邑尊問爾知姑母究在何處答稱不知邑尊飭差帶殷下鄉查明實在情形再行核辦○王雲祥扭控丁朗山陳履安誘售女兒裴邑尊詳加訊詰王供稱小的有一女兒月初被丁誘去當時遍訪無蹤現始悉干托陳隆蟻媒售去叩請究懲丁陳同供小的等不敢誘王之女實係寃誣色尊飭將丁陳管押着王明白補詞候覆訊核辦○孫雲庭與妖僧李惠貞犯姦一案由法公堂迭次訊供送縣請辦前晚裴邑尊訊究情由孫李仍各照前供認邑尊以其無恥之尤不堪推鞫飭分别押候備文遞解回籍 
[英界公堂瑣案]  
　　萬生利顧繡庄執事人楊蘭坡控夥金某私連顧繡出外價賣將銀股開豐茂生記西國傢伙鋪由包探顧阿六拘金送案經蔡太守訊供飭將金押候飭吊顧繡及豐茂生記存本簿合同議單再行覆訊已列前報昨據楊蘭坡稱共查被運各貨仠洋二千餘元現吊到各種顧繡約値洋八百元并豐茂生記股本此外缺少尙多請爲追究包探顧阿六禀詰得金向恒德當鋪福源質鋪各家當質顧繡均已吊案當質本共約四百餘千聞尙有當質在城内者計三百餘千文金不肯說明李明山稱與金股開豐茂生記金名下存本二百四十元尙被用洋數十元帳簿合同議單呈電若要繳出金之股本恐年内勢已不及求恩寛限金遞禀聲訴楊自令我將買質洋且有質票存在同事吳竹安箱内由包探起到楊又稱金係我之學徒初謂伊誠實可靠故將諸事重托不料伊自去秋起嫖娼今已查破尙敢任意妄言至吳竹安箱内質票先由金言搜不着繼又言實有質票在内始得檢出吳實不知恒德當夥福源質夥等均投案聲稱金係副執事所質各物務請照追質本太守謂金居心太惡楊蘭波亦屬糊塗姑着楊將恒德當本如數繳償福源等質本着先繳償一半餘再向金追償起案之顧綉暫存俟楊繳洋給領李明山具限繳還股本銀洋金押候過堂嚴追福源質鋪夥禀請照追太守謂此非朋串欺人之案且先着楊繳一半餘仍向金追償毋庸多瀆俟繳洋日分别具領○華捕稱吳雲亭被錢小堂所駕馬車潼傷現在醫院不能投質將錢小堂先行送案錢供在四馬路經過見吳來時大聲呼喊伊若罔聞遂致碰撞華捕稱確係夬自不留神蔡太守飭差將錢小堂送交主人俟受傷人投案冉訊○包探何瑞福稱見周小四手持衣包情形可疑阻住觀看内有大紅綢紗裙二條另有半條狀似扯壞爲此送案請究周小四供浦東人衣服係嫂嫂囑我帶來質洋蔡太守察看扯壞之裙問其何故周小四言語支吾太守飭將周小四管押衣包存堂俟查明有無失主再行核辦○包探唐寳榮稱馮吳氏在謝家橋突遇鄧長寳持刀亂戳頭面手臂等處受傷該氏已送仁濟醫院俟三日後方可决定有碍與否今將鄧長寳及小刀送案鄧長寳从供江北人拖東洋車餬口與鄉馮吳氏姘識已久今伊與别人私識故與尋釁蔡太守飭將鄧長寳押候馮吳氏傷勢如何再行核辦小刀存堂○包探唐寳榮稱曹友芝在一層樓吸烟堂倌李阿三向伊索欠不還反用洋烟筒打傷李阿三當送仁濟醫院今不能投質將曹友芝先行解案洋烟筒呈上曹友芝供曾欠烟錢原要還伊不敢逞蠻蔡太守飭曹交保俟李阿三投案再行訊斷烟筒存堂○張靜軒稱友人朱守也曾將期票洋百元抵現洋二十元延不來取問明係僞票報捕拘案僞票呈閱朱守也供因婦女轇轕立此票並無抵洋事蔡太守飭候查明實在情形再行訊理 
[法界公堂瑣案]  
　　包探王榮培禀稱小客棧夥陸關興至捕房聲稱行經英界拾得對時表一枚及備捕頭向之詰問又稱售與張公館得洋十二圓由信局寄往蘇州云云揆其所言不實卽命搜其身畔見有當票數紙内一紙質洋六圓確是銀表因此解案請訊葛同轉謂陸曰爾旣拾表爲何付質然後投報捕房今可將前後情形細細供訴陸供稱前夜小的偕友行經四馬路海天春番菜館拾得悶表一枚質洋六圓後經不相識之人勒索二圓小的不允故特報知捕房俟失主到來可知下落同轉謂爾如將表送至捕房則失主來領時定有酌賞今旣付質明係分贓不和遂飭包探持票將表吊出陸押候該客棧主來案具保○馬夫倪聖銓訴稱屢次失竊衣服金環等物報案已久昨始由包探拘獲積竊張阿四康德興承認曾竊宋家之物小的卽在宋家當馬夫大約卽係小的所失葛同轉詰張與何人同竊張供稱小的不敢竊物康供稱小的與張及毛毛卽朱阿炳同竊宋姓馬房中馬褂快靴等類同轉命包探將張康身畔搜出之當票十人紙吊取各贓俟下期再行訊辦○洋藥緝私局巡丁曹德虎禀稱小的在招商局江寛輪船碼頭查得馬尹成鞋籃内私藏碭山土一包因之拘案請訊葛同轉騐得土上並無捐局印花遂着巡丁將土連人送至捐局請局員發落○三十一號華　禀十一號捕役拘獲沈魏氏之無照東洋車一輛照法租界定章逢西歴十號爲止查有無照之車罰洋一元不料該氏旣遵例繳洋領車復至捕房辱駡口稱巡捕拆梢爲此解案請究沈節氏供稱應罰之洋己經交付實因巡捕出言不孫以致紛爭小婦人將次臨盆求恩寛寡葛同轉謂爾一女流胆敢辱罵巡捕本應重辦姑念身懷六甲免予深究諭畢叱令退去○朱東生騙物脫逃一案葛同轉以陳阿囝搞傳不到將其妻陳許氏拘案交保限期交到阿囝此皆已詳前報日前限滿阿囝依然事外逍遙同轉着包探將該氏 
 
 

Page 4

 
 
提案昨晨烟妓沈蘭寶偕生和綢庄夥許竹村投案領贓同轉詰蘭寳曰據爾稱已與該綢庄言妥賠洋十五圓卽可了事但爾繳案者祗十三圓二角尙少一圓八角爲何不繳答稱情願領衣出外抵押繳清同轉着許隨蘭寳出外收洋復問陳許氏日爾夫爲何不到答稱丈夫刻已由蘇州回滬在外找尋朱東生同轉謂爾夫與朱係好友今限爾於禮拜二交案如違提究 
[正字]  
　　十二日本報英公堂瑣案内載有開烟館之姚壽林控夥蕭阿生捲取烟膏大小銀洋請爲追究一節開烟館句多一花字係排工之誤失於檢校理合更正 
[錢江義渡局來信]  
　　啓者閱十月三十日貴報載有覆舟甚慘一節所云錢塘江義渡船遭風吹側罹滅頂者四十八人等語閱之深爲駭異事關人命且以義舉不得不將細情奉告貴報所云前月十六日江風甚大吹側一船幸離岸不遠人無所傷此節已屬傳訛實則並無其事十七日午初有渡船自南而北中流適遇狂風忽將船吹側船中人倉皇自亂船愈不平致有落水幸船未沉没局中赶緊撥救當將渡客三十七人全行救起内有兩人一爲杭府學陸教授之媳本因看病身在轎中不能轉動一爲寍波劉姓年紀亦大撈起後閱數刻而逝均由親人治殮此外俱慶生全查局中定章每船以四十人爲度向不多裝遇風潮大時卽行止渡未嘗稍有忽略此次中途遇險爲思慮所不及人力所難施然局中仍將該船水手革退永不准再充一面格外留意嚴以自持貴舘訪事者不加細察道聽塗說訛以傳訛在局中實事求是初無所損而往來客旅不免滋疑殊非與人方便之道應否更正請酌察之此布順請箸安 
[號金助賑]  
　　江浙災情傷心慘目其殷殷望救有若倒縣故海内仁人無不力爲籌賑下至丹青小匠弄筆書生亦且分利研田兾成裘腋無如雅俗相淆難爲時賞故所銷不廣積欵寥寥今有三山小隱者夙工染翰尤善八分取法鍾王追蹤漢魏士大夫得其片紙莫不珍如拱璧適以行旌北上道出申江同人堅留小住勸其以公務餘閒代書賑仵幸彼已允十日之留但　珩魯瑚維於定價凡欲求墨寳者無論屏聯堂幅便面斗方每件只須携掛號洋一角助賑非甘爲輕售不過先爲小試略見一斑待明春行斾南旋冉爲定價但目下怱怱一過留日無多諸君之欲得墨跡者必須早降若曰以待來年則美玉之沽非善價不可矣如求者請至上海永安街廣和洋行掛號取件 
[鉅欵助振]  
　　浙湖沈大善士瑞麟時患小病精神薄弱願乞神祗默佑百病消釋水無災晦謹奉尊人命由皖省撫署匯到曹紋足銀一千兩合規銀一千零七十四兩零八分正捐助湖州振欵并委代備疏文祈禱特輸鉅欵誼廼篤梓粲貝山肫懷靈自逾夫參术仁風下逮凡屬鄉里當亦拜惠弗諼也[  上海北巿絲業會舘籌振公所愚弟施善昌謹誌]  
[助振彚登]  
　　昨由謝君筠亭投函本館協振所略謂出使英法隨員汪子人太守因知浙江災况樂助英金干磅又散勸諸善士助洋五元本館拜領之餘當將英金向匯豐銀行兌得鷹洋六十元零四角以滄海乘楂之客厪梓鄉飢溺之懷此其善念克周直無涯涘他日黄堂五馬播化宣猷夫豈襄渤海之龔南塲之召哉又綿力氏因新獲石麟樂助九七八平銀二十兩申得規銀二十一兩三錢八分樍善之家必有餘慶轉瞬崢嶸頭角岐嶷克家跨灶佳兒豈讓古人獨留佳話哉 
[强月泉蘇崑班中小生也音節嘹喨態度風流與介玉同演玉簮西廂諸劇輒歎雙絶近膺福建勝部之聘來辭行送之以詩]  
　　破浪乘風快此遊八閩山色認從頭而今一曲求凰操又逐寒潮到福州[  高昌寒食生走筆]  
[浙省撫轅抄]  
　　十一月初四日海寗州張分水縣劉均來省禀到○初五日劉椿祺禀銷防軍局委湖北查硝磺差禀知聞訃丁父憂卽辭回籍守制候補府經歴吳承曾交卸諸曁絲捐回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　知縣劉玉璋禀辭赴上游查驛站州同烏顯志禀接辦古浮分卡新選上杭縣賀沅由京到通判吳保錞禀見委辦延平府局鹽塲吳世祺委辦官運省局鹽塲俞振龍委辦官運溪海局鹽塲鄒襄委　光澤官運巡檢王金鑑禀委辦五里塘厘卡知縣彭大川聞訃丁母憂知縣馮樹　解餉晋京並引見禀到督轅牌示順昌協　將員缺查有臺灣嘉義營叅將周士得奏補副將劉有富禀謝保案總兵銜更止守備同知方震委查勘懷安河道竹䇴差 
[邗江日報]  
　　十一月十三日江蘇通判陳别駕元楨奉　堤工總催許鹺尹星淦奉委堤工彈壓同日牌示新選北批騐袁鹺尹國藩飭知赴在十四日署三江營守備周守戎德潤來揚公幹十五日王鹺尹錫祥委巡庳差 
[伐蛟捕蝗謡]  
　　今埠江浙水災多由蛟患因將歴來伐蛟　　各法編成韻語一章藉課鄉塾或張貼各邨使得思患預防又蝗蝻之災亦不可不防爲合成謡語請登報章以廣傳　幸　幸甚蛟蛟蛟出在深山或冶坳似蛇以脚白項頸生成蛇　雉雞交入地變蛋幾十年一聽雷聲漸漸高但看地面無冬雪并無草木　鳥果泥見赤色早來黄晚有黑氣冲雲霄如知了呌悶在手如醉漢呼　法遥時已成形不能飛趁此掘卜尙難逃春夏之交時勿失掘三五尺蛋可招形如大甕鎭　　衆人齊割州快刀割完此蛋害方絶不怕雷雨落連朝還有臨時一　計雨夜大燈挂竹篙敲鑼連聲督田作再發火光息波濤究竟此侯已嫌遲不如前法記牢牢○蝗蝗蝗蝦子化生淺水旁水草乾燒先去害孕牛蝻子更宜詳子在黑土如豆粒有孔墳起類蜂　應手撲救用鞋底水出　鴨法亦良變成飛蝗飛滿天赶用繩兠盛衣囊紅白衣裙紅緑　都可代旗竹竿揚花炮赫退石灰撤鳴鑼　衆保田莊東邨至西西至東一日三時來去　清　咽露在草梢中午蝗交每不翔晚來復聚不飛散筲箕栲栳用當塲别在平地掘深溝旁排門板八字當齊呼用帚掃人坑火燒土壓各　力還可飼猪换官錢感召臘雪天降詳崑山寓氏草 
[余賣文助賑以擬臺百本寄龔仰蘧觀募每本售洋錢一角乃承以十倍之直相售賦詩謝之]  
　　集腋成裘未覺勞戯憑筆墨换錐刀書來忽拜百朋賜文價俄增十倍　君　千縑謝皇甫找將一粥　黔敖催年龔遂傳中看此事雖微亦足豪曲園居士 
[今年湖州各屬皆荒於水而吾邑德清爲甚聞之䀌然因念歲曾以擬墨一千四百本賣得洋錢一百四十元寄助直隷山東之賑余今歲亦有擬墨之作乃援舊例印一千本每本賣洋錢一角集成百數寄上海施少欽先生彚付德清賑局以効杯水之助因紀以詩]  
　　故鄉昨日有書傳話到窮閭實可憐老我空存周急意貧儒惟仗賣文錢叨分阿堵青銅百時　錢一角止値錢百文廣印麻沙白版千去歲發棠今又請車薪杯水總戔戔[  曲園居士]  
[崑曲如廣陵散人矣同輩强君月泉近就閩中顯者之招臨别索僕贈言噫僕何人斯豈敢言詩顧以臨别依依不能無語爲集唐人句以誌離衷不知大雅見之以爲何如]  
　　金谷歌傳第一流暫時思去亦難留多才自有雲霄望半醉垂鞭見列侯許渾劉言史劉長行于鵠○搖鞭休問路行難花撲杳塵滿繡鞍深處會容高尙者一憑金界望長安王初牟融杜牧盧宗四○寒江寥落數枝梅一曲離歌酒一杯筆拙紙窮情未盡贈君珍重抵瓊瑰武元衡計渾徐鉉李商隱○西風渺渺月連天醉聽清吟勝管絃長短艷歌君自解將詩不必萬人傳許渾白居易施肩吾杜甫[  已丑大雪後三日桐蔭書屋主人集稿]  
[秋夜次韻寄外]  
　　漫言縹渺隔大河秋易摧人兩鬢皤君本善愁儂善病一般顧影涙痕多○九日登高憶諸弟妹登臨何處是家鄉紅樹青山望斷腸手把茱萸誰共插不堪觸目雁成行○十月五夜作皓月當空照光分萬里明團圞兒女意離别旅人情孤雁天邊唳寒梅嶺上横板橋霜跡冷應有客登程○次韻呈耆仲夫子多情難慰别離情愁見多情夜月生是我累情情累我此心常覺不分明西泠季嫻女史蔣姞學吟草 
[寄懷張小紅詞史]  
　　凄凉風雨滿窓前悔說功名趁少年已負黄花違舊約怕看碧月又初圓憐卿憐我心相印傷别摥離恨莫塡寄語新寒須護惜加餐珍重募秋天[  苕北花隱稿於西泠]  
[上海北巿絲業會籌賑公所施少欽經收山東浙江賑捐八月三十日第二千二百十七次清單]  
　　嘉禾張聖源鑑川氏爲次子廣義求病愈洋七十元卽痊劉河朱積善堂求福生熱退身安洋五十元古越無名氏由愼餘莊來廿元翁守祺保病愈廿元求病愈由餘大莊來十元映雪廬求平安了願十元漢口惠聯典程質齋求妻病愈十元周陸氏求長女病愈十元敬心子求母病愈六元蘭溪金學謝答願十元漂陽城慛南門大街九家鋪子九元楊用舟洪先榖各二元宋琴方小泉各一元勵志堂張湘平銀五兩徐成記五元蘇省無名氏求病愈合家平安五元葛友樵求孫病愈四元葛方氏伊氏求孫子病愈四元陳壽其求病愈張麟禧求痢疾愈各二元沈雪帆求病愈二元松江盛寶善了願兩元樵國新記兩洋蘭邑蔡求是齋二元泉唐滄海粟陸兩洋陸沈氏一元二户由杭州義井巷陸公黄寄到如臯孫益泰莫嚴增祥保妻産平安一元又求保女領邦身安一元福建吳蘭方續募廿户均求平安延年爛板洋廿元樹滋堂銅洋廿元太倉景潤甫銅洋一元同春錢五伯海昌無名氏三户共錢三百○上海道署來合肥李經玉曹平銀五十兩合規銀五十三兩七錢七分五厘劉體藩本洋六十元唐致隆四十元王積楨丁朝祀各十元思進五十元共六日合規元二百零八兩四錢七分五厘○巨康莊來金陵崇仁堂募第十四次章云翁洋十元公大募無名五元王萬記錢五百謙吉門口桶捐洋兩元錢一千九百廿七文甘伯作募陳衡孫一元查鳥凡兄募趙鳳偷五元銅洋乙元何翼興募無名氏餘慶堂陳王駕翁王厚之四户合洋一元朱玉翁募無名二元德潤祥號郭鴻記舜記三人各一元陳　翁二百戴長林捐不書名王胡氏各洋一元謙吉門口桶捐錢二千六百文胡伯齡五百另三曾三太爺月餅費錢二百另四韓松兄募韓公濤四元周士鴻一元王永發三百億通二百三十五劉丙記王松泰王德貴三户各二百丁耀南募奚靜餘一元　梅生詠雩子周浩然王薇香梅云卿李文卿銀云孫王眉君八户各錢二百五十王次生二伯四十鐘遇春兩百介福昌東號捐無名洋四元怡顔堂沈三槐堂王各二元隱名桶捐内一元海州訓導松江文生各五角郭先生銅洋一元桶捐諸位隱名錢一千七百又一千二伯又一千桶捐零數一千五伯夏翁八伯江陰考先生黎生各四伯龔培之三百張震甫張生四百錢生胡卓人張生三户每二百月餅票足錢申串八十二無名一千六百又八百又四百又四户各二百同和莊一元又募邵秋甫一元億順祥倪彩如合一元陳應記劉萬記張丙記陳平記四户各五百張永記四百鄧心記繆慶記汪長記徐大茂姚錦和映連堂許文記端順興邵哲甫九户各三百陶辛祿張純記徐蘭翁三户各二百張大海三百共八十六户合規元五十八兩七錢二分三厘銅洋二元○熊藹堂邵渭泉募吳泰昌洋三元張東昇吳生號各二元汪裕泰吳生生張東海張東裕　同盛顧恊茂潘同昌生同泰周德泰胡景隆十户各一元戴隆盛張正源德大隆萬豐號章生大戴裕昌金大成張源興張榮泰張萬泰林萬新張賑泰德昌永　義昌馮裕茂馮裕豐同豐茂恆順義吳隆茂張源豐廿户各五角共三十三户合英洋廿七元 
[上海四馬路盤記賑所經收浙江賑捐自十月初一自十四日第二次清單]  
　　源豐潤票號來移橋居士規元一百廿六兩常德泰記常平銀十兩又十兩又十兩三户申規元三十二兩一錢閩源豐潤號洋廿元留餘堂柴六元柴革氏四元琴韻書屋洪九峰樵者各番洋四元汪雲記吟雅山人各畨洋一元愧無力隱名氏各一元馮菊麓十元又助山東十元板蔭堂德星堂各錢二千連錢合來規元十六兩日昇昌號來黄樹東募朱近思堂繼志　雙璧堂務本堂積善堂黄樹東六户各洋二元增福堂無名氏延綠堂晋德堂雙溪堂育麟堂四户各一元又來京都蔚泰厚衆夥友衆安堂和衷堂三户各京錢四十吊新昇茂記元隆金店中盛利記順興茂記聚昌厚記乾和貞記三益當記順盛合記八户各京錢六吊雲隆長記京當十錢六弔義順恆記義興公記各四弔以上十四户合來洋十七元四角夢警十元秣陵隱名氏五元周晉二元無名氏一元念氏務滋堂務滋堂汪務滋堂四户各一元同豐號來無錫燕譽堂洋四元錢六百毛嘉林一元無名氏隱名氏不書名三户各一元合肥李同泰莊本洋六元有心無力人一元無名氏五角又五角李仙五角吉宅五角閠宅有心人孟宅無力人四户各三角廣平氏無名氏金宅有心人四户各二角憫憐氏無名氏各五角好育堂錢二百果憫堂三百文二户合來五角樂善堂錢三百無名氏一百文又一百文三户合來五角侯小軒銅洋一元顧百齡作亡母早超樂界五元無名氏四元長和號來無名　二元楊卓菴槐蔭書屋陳子雲三户各一元富玉石居士各五角張漢翁募漢口水水子二元積德堂聚會堂修爵堂三户各本洋二元悅善堂一元無名氏本洋一元常德泰記號常平銀十兩申規元十兩七錢霍澤菴一元同福閣一元乙儉堂錢一千甲勤室一千二户錢合來紋銀一兩三錢二分陳德堂洋二角應創堂五旬節省席資洋廿　無名氏一元又一元立大莊來周松翁募五元六角又募四角林昌容一元同昌雲一元○以上共收規元一百八十四兩八錢紋銀一兩三錢二分英洋一百六十三元六角本洋十三元銅洋一元錢六百文十一月十七日抄 
 
 
 

Page 10

 
 
   
 
 

Page 11

 
 
[光緒十五年十一月初十日京報全錄]  
　　宫門抄○諭旨兩道錄前○發抄硃批五道○陜撫張　奏鄂縣等屬被水籌辦賑撫片○又　奏捐創義舉援例建坊片○又奏揀補要缺同知摺○又奏揀調知州摺○粤督張奏請議卹片○大臣依奏請緩協領送部引見片○皖撫沈奏長江水師提督巡閱到皖及起程下駛日期片○大臣依奏擬仍暫停舉行冬圍摺○十一月初十日内務府國子監正黄旗値日宗人府引 
見十七名内務府十五名廂紅滿八名○澤公海緒各假滿請安○甘肅正考官陳兆文到京請安○托克端請假十日○掌儀司奏十三日祭奉先殿載津行禮○召見軍機陳兆文崇光張仁黼○發抄湯聘珍奏接署滇臬謝恩奉硃批知道了欽此○馬丕瑶奏請以試用令左秉壎更署富川令奉硃批吏部議奏欽此○又請以徐雲棟更補思恩令奉硃批吏部議奏欽此○又陸川令劉詒曾留省歴練奉硃批吏部知道欽此○又知府楊復禮委署鎭安守奉硃批吏部知道欽此○○張煦片再陜省本年入秋以來陰雨連緜前據各屬禀報被水被雹情形均臣陸續奏明在案兹據鄂縣具報該縣近接南山谷口地勢代下西南鄉西坡等二十二村莊蒼龍澇泥太平等河同時並漲冲壓地一十八頃七十除畝淹没地六十六頃七十餘畝　塌民房一百四十餘間又據興安府屬之磚坪廳商州屬之山楊縣具報該廳縣均地處南山秋糧向以洋芋爲大宗本年六七八等月霪雨爲災磚坪廳境内三岔河神仙河千層河漳河等處並山陽縣境内白馬塘天柱山等處洋芋腐爛失收民情具形拮据臣接據禀報卽飭司移行該管道府直隷州覆詣被災各處查勘災傷輕重分别蠲免緩徵錢糧先行出示曉諭停徵一面清查極次貧廫動用義倉糧石散發口糧糧種並給資修理房屋核實妥爲賑恤俾免流離失所除俟查辦完竣續有禀報之處另行分别奏報外所有鄂縣等屬被水及洋芋失收籌辦賑撫情形理合附片具陳伏乞聖鑒訓示謹奏奉硃批着卽飭屬　爲賑撫毋任災民失所欽此○○張煦片再據藩司陶模詳據西安府知府文啓轉據三原縣知縣劉青藜詳稱據揀選知縣舉人張維城等公禀該縣已故前湖北試用知府劉昇之嫡妻瞿氏素明大義光緒十四年春間縣屬牛瘟盛行該縣勸捐賑濟維時劉昇之病已危篤遺命瞿氏捐資助賑該氏善體夫心慨捐銀一干兩爲闔邑倡窮氓賴以添買牛隻耕作幸無失時本年縣屬夾河創造渡船利涉行人瞿氏復捐銀一百兩以助要工公懇照例轉請奬叙等情由司核明詳請具奏前來臣查已故前湖北試用知府劉昇之妻瞿氏善承夫志先後捐資勷成義舉計數在千兩以上核與建坊之例相符合無仰懇天恩准其自行建坊給與好善樂施字樣以昭激勸除咨部外理合附片具陳伏乞聖鑒訓示謹奏奉 
硃批着照所請禮部知道欽此○○頭品頂戴陜西巡撫臣張煦跪奏爲揀員請補要缺同知恭摺仰祈聖鑒事竊查孝義㕔同知張鑑革職遺缺奉准部咨作爲六月開缺係煩難要缺例應揀員調補該廳地處南山民雜五方風俗刁悍一切彈壓撫綏均關緊要必須精明幹練之員方克勝任臣與藩臬兩司於通省現任簡缺同知應調及知州知縣卓異勞績應升各員内逐加遴選非現居要缺卽人地未宜一時實乏堪調堪升之員其候補班内亦無記名分發人員惟查有候補同知王懋照年四十六歲順天府宛平縣監生由候選通判報捐同知分發陜西試用同治十三年到陜因委解甘餉在關外隨同官軍攻剿出力保歸候補班補用丁憂回籍守制光緒九年起復到省試看期滿甄别堪以繁缺補用歴經委署寍羗州知州佛平㕔同知辦理均尙妥協交代已據後任結報清楚該員年力富强辦事勤明以之請補孝義㕔同知實堪勝任該員係保舉初任人員且調缺請補與例稍有未符第缺居煩要人地實在相需例准據實陳明據藩司陶模臬司唐樹楠會詳請奏前來合無仰懇天恩俯念南山員缺繁要勅部核准以候補同知王懋照補孝義廳同知洵於地方有裨如蒙俞允該員係候補同知請補同知銜缺相當毋庸送部引見所有揀員請補要缺同知緣由謹會同陜甘督臣楊昌濬合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴陜西巡撫臣張煦跪奏爲知州人地未宜揀員互相對調以重地方恭摺仰祈聖鑒事竊查州縣爲親民之官必須人地相宜方足以資治理兹查有同州府屬之華州係冲繁中缺爲東路通衢要道差務絡譯詞訟繁多兵旱後一切撫綏因草事宜在在均關緊要現任知州趙聿灝年六十二歲河南新野縣舉人在籍辦團出力由訓導保升知縣歸部卽選遵例報捐分缺間用選授清澗縣知縣調補南鄭縣知縣因歴年在任帶團禦賊守城出力迭保以知州儘先卽補加五品銜又因在南鄭縣城防轉運出力保以同知直隷州升用旋經告養開缺回籍丁憂服滿於光緒九年以知州到陜十一年准補今職十一月初十日到任該員心地慈祥操履謹愼辦事尙無貽誤惟於此缺不甚相宜自應酌量對調查有耀州知州鄭思敬年五十三歲四川新都縣舉人由報捐内閣中書加捐分缺先補用知州指分陜西光緒六年到省十年請補耀州知州閏五月初四日到任該員年强才裕穩練精詳以之調補華州知州必能辦理裕如所遺耀州員缺事務較簡卽以趙聿灝對調亦堪勝任如此一轉移間人地各得其宜於吏治實有裨益該員等任内均無展叅及盜刼已起四叅之案據藩司陶模臬司唐樹楠會詳請奏前來臣覆查無異合無仰懇天恩俯賜勅部核議准將該員等互相對調以裨治理如蒙俞允該員等均係簡缺知州對調銜缺相當毋庸送部引見合併聲明所有知州人也未宜揀員對調緣由謹會同陜甘總督臣楊昌濬恭摺具陳伏乞　皇上聖鑒訓示謹奏奉硃批吏部議奏欽此○○張之洞片奏瓊州攻克中東兩路黎巢及續剿凌萬黎匪陣亡經瘴故人員前臣分别奏請賜卹在案兹查自攻克崖州南林黎巢及盪平七弓五弓等處匪巢以來迄今三年所有在事文武員弁除七弓陣亡武職四員外其積勞瘴故者共有三百二十餘員之多均未及邀奬叙遽已殞身瘴域齎志重泉實堪憫惻查崖州爲瓊南瘴癘最重之區陵永七弓五弓等處均與崖境接壤山深水毒林莽紏紛各該員等鑿險縋幽擒渠掃穴開通各路安置電綫次第經營善後事宜設墟巿建義學以及招商墾田伐木等事歴久不懈扶病不退或殁於營次或殞於中途其忠壯堅忍矢志報國百折不回尤堪悼惜兹查明陣亡叅將方呈祥等四員瘴故文員補用知府准補南雄州知州陳起倬等六十一員武員提督銜總兵蕭永清等二百六十五員分别等差開具清單懇恩勅部議卹其有升銜升階者均請照升銜升階賜卹出自逾格鴻慈除將傷亡瘴故勇丁彚案造册咨部議卹外謹附片具陳再廣東巡撫係臣兼署毋庸會銜合併聲明伏乞聖鑒謹奏奉硃批該部議奏單併發欽此○○依克唐阿片再據署黑龍江副都統叅領綽哈布報稱正藍旗副都統銜協領色凌額前於光緒七年九月二十七日協領六年俸滿於九年三月二十五日經兵部帶領引見奉旨着交軍機處記名欽此嗣於九年三月二十五日起連閏扣至十五年正月二十五日止二次俸滿自應請咨送部帶領引見惟查協領色凌額老誠可靠現有經手未完事件呈請緩送等情前來奴才查該署副都統所請係爲辦事需員起見合無仰懇天恩俯准將協領色凌額着留本任暫緩咨送部旗以資熟手除將該協領履歴先行咨部外理合附片陳明伏乞 
聖鑒謹奏奉硃批着照所請該部知道欽此○○沈秉成片再長江水師定章提督以半年駐上江半年駐下江周歴巡閱歴經循照在案兹提臣李成謀於九月初二日到皖巡閱安慶等水師各營並與臣會商一切卽於初三日仍乘師船駛赴下游各省巡閱所有巡閱到　及起程下駛日期理合循例會同長江水師提督臣李成謀附片陳明伏乞聖鑒謹奏奉硃批知道了欽此○○奴才依克唐阿跪奏爲本年冬圍屆期裝銀未到擬仍暫停舉行恭摺具陳仰祈聖鑒事竊照黑龍江省向屆冬令舉行甲獵以資演練俾成勁旅用備一日之需所有官兵應需圍裝銀一萬四千餘兩歴經户部指由山東撥解本年冬圍又已屆期而圍裝銀兩未經部撥本省向無别欵可籌擬請仍舊停止冬圍以俟下年部撥銀到時再行奏請照例辦理所有本年冬圍屆期裝銀未到擬請暫停舉行緣由理合恭摺具奏伏乞皇上聖鑒再副都統文全尙未到任故未列銜合併聲明謹奏奉硃批着照所請該部知道欽此 
 
 

Page 12

 
 
[光緒十五年十一月十一日京報全錄]  
　　宫門抄○諭旨一道錄前○粤督張奏廣東盜匪熾悍請明定獲盜章程從優保奬摺○陜撫張奏咸寍等屬被水查辦賑撫摺○楚督裕等奏舉辦湖北武闈鄉試摺○又奏委署道缺片○十一月十一日理藩院鑾儀衞光祿寺正白旗値日無引見○恭主等謝賞綢縀　○松溎等塲差完竣覆命○良伯請假十五日○召見軍機恩中堂松森李培元○○兩廣總督臣張之洞跪 
奏爲廣東盜匪熾悍迥異他省懇請明定獲盜章程准照軍營勞績從優保奬以遏亂萌而安民生恭摺仰祈聖鑒事竊照歴准吏部咨拿獲著名巨盜一名或斬梟斬决盜犯五名以上俱照拿獲捻匪之例保奏又各省獲盜人員如係舉發巨案拿獲著名大盜勞績與戰功無異者奏請破格奬勵准其指定應升官階各等語又歴准兵部咨除軍營戰功外概不准越級陞補等語定章昭著本極允協詳明乃部中雖有此章而粤省屢次所保拿獲大盜無異戰功各員雖聲請從優無不以尋常勞績議駁揆諸粤省情形實有窒碍伏查廣東盜匪素多近海地方爲甚近年情形尤有不同迭經臣奏明在案大率以香港澳門爲老巢各有頭目分立堂名遣人四出打單凡鄉鎭富商僻靜磚窰沙田業户皆爲打單之所及按時收取鉅資名曰行水以重資爲賄買洋界巡役置備砲械撫恤夥黨傷亡等費餘始分贓其根蒂深穩夥黨衆多與别處盜賊首夥臨時湊集得贓隨手耗散有窩可緝有巢可破者其情事迥不相同雇船無從禁軍火無從絶接濟無從斷加以海面遼闊内河紛歧每一出掠無不結隊連艘船則置有大砲身則懷有連響洋槍兵勇追捕冐死拒鬥有時盜雖被執其在前騹勇亦必身受多傷甚至立時殞命或動殺事主或放火延燒或擄其子女海盜則動將全船商民溺斃良民受害實堪髮指及合力尋蹤追捕則已遁歸港澳竄入一步捕之無從擊之不可讠匪等恃以無恐不啻形同叛逆迭經臣嚴飭地方文武曁緝捕員弁多方截拿不惜厚集兵力傾縣重賞近年以來陸續平毁匪巢捕斬首要不下數百名所有東江西江北江各府縣以及海北廉欽海南瓊州之内地盜風大減商民安業從前一縣歲出盜案百弅者今則每年不過數起或竟無一案凡係近内地方無所牽制者似已均有實效惟廣州府及沿海地方錮結已久迄未止息溯查粤盜恣横歴見前史國朝奏牘言之極詳嘉慶十六年前督臣松筠於一年之内捕斬盜匪一千六百餘名當時松筠奏定專條内稱粤東盜案除尋常行刼僅止一二次夥衆不及四十人並無拜會及别項重情仍照例具題外如夥衆四十人以上或不及四十人而有拜會結盟拒傷事主奪犯傷差假冒職官或行刼三次以上或脫逃二三年後就獲各犯應斬决者均加梟示恭請　王命先行正法等語刑部纂入則例刊本通行在案夫夥衆雖不及四十已屬不少而以其僅刼一二次猶謂之尋常盜刼若在他省可謂駭人聽聞者矣立法如此之重懲辦如此之嚴而匪徒絶無警懼迨至亂後賊胆愈張在昔不過拒傷事主今則屢殺傷弁兵在昔不過奪犯傷差今則已獲之盜公然由香港洋官行文索回在昔或行刼三次以上或脫逃二三年以爲重情今則首要之盜行刼百餘次漏網十餘年者有之在昔聞有拜會結盟今在港澳逋匪大率皆係三合會堂且立有堂名如巨匪曾亞述曾魯魚全稱爲殮義堂李畞李安稱爲隆義堂王觀稱爲新隆義堂黄有成稱爲聯勝堂自曾亞述被獲曾魯全逃往洋界其黨復與黄有成合稱義勝堂之類是凶燄較昔尢甚至同治三年間前督臣毛鴻賓撫臣郭嵩燾等奏請將舉發巨案或拿獲著名大盜核其勞績與戰功無異者給與優奬並將盜犯仍照新章從嚴懲辦業經部議奏准遵行查其原奏所般宼亂之興其原多起於刼盜得一捕盜之良吏亦足以稍遏亂萌又謂今日治盜有從嚴無從寛有速斷無久稽等語實於廣東情形深切著明今日港澳情形又非二十年前之比賄串洋巡厚募壯師多方抗庇凶狡愈甚捕獲愈少竊患廣東盜風甚於他省治盜專條重於他省獨於獲盜勞績仍與尋常無别似覺輕重失平在部臣之意以爲捕盜無關大局不過尋常兵差捕快之所例爲故不許茯比照戰功殊不知廣東盜賊每與官兵拒戰富其肆刼之時炮火震地兵勇團練聞警奔赴或圍或追賊黨槍炮横飛當之者立殞若非弁勇多人致死格鬪鮮能就獲致凡獲數盜我軍必有傷亡核其情形實與打仗無異較之他省緝盜零星掩捕特重無虞者其難易何啻霄壤此等情形中外人人皆知若以此項勞績視爲尋常則臨事孰肯爭先効命查部章所謂尋常勞績者大率補缺後以何官補用及加銜而已今日候補武弁盈千累百老死未必有補缺之期若已有加銜以後卽無進步副將以上不能保越級不能保免補本班不能保翎枝不能保先换頂戴不能保甚至儘先字樣亦被剥改舊制千把歸外省拔補者亦新立補缺後名目所有進擢褎榮之實際無一焉是其意專在裁抑奬案而已夫各省現無軍務之時各營將弁正宜設法以練其胆力考其才技卽隱儲他日邊疆戰守之才不於緝捕取之於何取之若但觀其故套之陣法供塘汎之例差以爲殿最豈足以得人才乎歴者本朝名臣文如姚啓聖于成龍胡林翼武如藍廷珍李長庚關天培等皆由捕盜知名大用是此事實可以識拔人才臣於捕盜員弁嚴檄督責多方激勵及至請奬之時輙爲部議所格有罰無賞但託空言孰爲用命今以向有比照軍營戰功比照拿獲捻匪之定章明文反從剥斥是不惟不能破格奬勸且部定多年之常格而亦廢之誠恐士氣愈隳盜風愈熾再過數年將爲地方大患且例章者或因廷臣之條陳或經部臣奏定本係因時制宜並非一成不易惟有籲懇天恩廣東内河外海等處遇有拿獲著名盜首或拿獲大夥盜匪多名或迭次拿獲盜匪積至二十名以上核其勞績與戰功無異者無論文武准將獲盜之員照軍營異常勞績從優保奬以示鼓勵臣爲綏靖海疆激勵人材起見如蒙俞允仰懇特旨准行出自逾格 
鴻施事關地方亂萌民生鉅害不敢不懇切瀝陳臣不勝惶悚待命之至是否有當伏乞皇上聖鑒訓示謹奏奉硃批該部議奏欽此○○頭品頂戴陜西巡撫臣張煦跪奏爲陜省咸寗等屬被水南山一帶洋芋歉收現在查辦賑撫情形恭摺仰祈聖鑒事竊查陜省本年六七兩月陰雨過多前據西安鳳翔漢中興安商州邠州鄜州等府州屬陵續具報被水被雹情形經臣兩次奏報在案迨八月内仍復大雨連綿通宵達旦據咸寍縣續報東鄉柳巷村等九村莊灞河水漲冲决堤岸淹浸上年被災地二十七頃四十餘畝另行冲塌地一頃三十四畝零長安縣續報西南鄉黨家橋等十八村堡前次灃漆蒼龍等河决口水勢泛溢加淹地一百二十三頃餘畝華州具報北鄉羅家村等十二村堡山水漲發淹浸秋禾地畝因積水未退尙未查勘　微惟小漲村濱　渭河查明冲淹營田地三頃餘畝又漢中興安商州等府州屬及西安府屬之孝義寗陜兩廳地處南山各屬秋糧向以包谷洋芉爲大宗自六月以來霪雨兼旬洋芉被水浸漬腐爛現據興安府孝義廳等處具報山民洋芉歉收頗形拮据訪查漢中商川兩府州屬情形大略相同雖通計該府州等各項秋糧尙有數分收成第窮民生計維艱其中極貧下户不無乏食之虞自應逐細查明酌量併籌賑恤臣接據禀報當經飭司移行該管道府覆詣被水及洋芉歉收各處查勘災傷輕重分别蠲緩錢糧出示曉諭停徵一面清查極次一户動用義倉散借口糧籽種或禀請由司籌發欵項核實妥爲賑濟務使災黎衣食有資以仰副聖主軫念民瘼之至意除續有禀報之處另行奏報外所有咸寍等處被水南山一帶洋芋歉收籌辦賑撫情形理合恭摺具陳伏乞皇上聖鑒訓示謹奏奉硃批着卽飭屬妥爲賑撫毋任失所欽此○○頭品頂戴新授盛京將軍湖廣總督臣裕祿頭品頂戴湖北巡撫臣奎斌跪奏爲湖北省已丑恩科武闈鄉試循例舉辦恭摺具陳仰祈聖鑒事竊武闈鄉試凡總督巡撫同省者例應以撫臣爲主考督臣爲監臨歴經遵照辦理在案兹查湖北省光緒十五年已丑恩　武闈鄉試期限伊邇亟應循例舉辦所有内外場考試自應由臣奎斌主考臣裕祿監臨謹將應辦一切事宜預爲籌備並揀派提調監試會合兩司隨同校閱以期選拔眞才仰副聖主修明武備之至意據湖北布政使蒯德標具詳前來理合將舉行武鄉試監臨主考循例分辦緣由會同湖北學政臣趙尙輔恭摺具奏伏乞皇上聖鑒訓示謹奏奉硃批知道了欽此○○裕祿等片再湖北督糧道夏宗彝現經奉旨以同知降補所遺該道篆務亟應委員接署以重職守查有候補道魏綱心地光明有爲有守堪以署理除檄飭遵照外謹合詞附片具陳伏乞聖鑒再此次所遺湖北督糧道一缺照章應請扣留由外揀員擬補合併陳明謹奏奉硃批吏部知道欽此 
 
