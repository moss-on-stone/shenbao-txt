# 1908 - 77 - 4912624

 

Page 1

 
 
   
 
 

Page 2

 
 
[上諭]  
　　二月二十一日奉 
　　上諭逹壽著回京供職改派李家駒充考察憲政大臣欽此 
論說 
[論上海南翔火車宜求改良（酉）（陽）]  
　　鐵路者。所以便民。純乎商業性質。決不容攙雜壓力者也。記者往來上海 
 
 
 

Page 3

 
 
南翔問每與同車人談論鐵路苦。况咸以車站買票。與車中坐位兩事。均有極不利便之處。買票限幾分鐘。啟一小竇。數百人爭擠一室。已有强者進而弱者退之趨勢。買票之後。巡捕驗票放行。又攔在蓬廠之下。數百人擠一甬道上。至一兩句鐘之久。得坐者四五十人。不得坐者數百人。火車至。乃開栅門。人多車少。人人欲得坐位。爭先恐後。車門逼窄。頃刻塞斷。箱籠物件。撞胸擊背。婦人稚子。遺釵墮珥。此則買票上車之困難情形也。火車自鎭江至南翔。沿站載客。三等車常無隙地。南翔又爲大站。在此上車至滬者。多則三四百人。少亦六七十人。管車者。因其里短時暫。不肯添車。以盈百之人數。强加於毫無隙地之車上。壅塞中道。蹲踞跛倚。屏息歛足莫敢誰何。此則自翔至滬之困難情形也。欲去兩難宜籌六策。 
　　（一）買票處宜隨到隨買也。此固毫無窒礙。不過賣票司事。鎭日坐守耳。優其薪水可也。而多數人受其益矣。（二）下車上車分爲兩處。即可免衝突之患。不必攔上車者於栅内也。蘇車從西來。宜畫西面若干地。爲下車場。畫東面若干地。爲上車塲中間界以木欄或石欄。巡捕守之。車至下車塲停輪。令客下車。派定小工若干名。搬取行李。方准車夫入内招接。客與行李皆下車。則車駛向東。至上車塲停輪。亦如之如此則下車上車。乃皆有秩叙矣。（三）三等車宜多備也。定例一凳坐二人者。必坐二人。坐三人者。必坐三人。人多凳少。則添車。以票數之多少。配車數之多少。不使有不得坐位之客。人知必有坐位。則不爭。不爭則不擁擠矣。（四）每車一節。必開兩門也。門多則人可分門而進。疏疏落落。便而且速矣。（五）南翔車站。宜豫備空車也。南翔至上海之客。多則三四百人。少亦六七十人。如六七十人則添一車如。三四百人。則必添五六車。以翔站人數之多少。定添車之多少。必欲節省經費。則添車可參用四等車之形式。以足敷客坐爲目的。此改良車務之惟一主義也。（六）上海至南翔。南翔至上海。宜加專車也。翔客最多。故車。上之擁擠爲最甚。平日加專車一次。逢節逢年。加專車兩次。以此分散其人數。則正車之人數。自然减少。此釜底抽薪之法也。 
　　總而言。鐵路國之大政也。車務處勿惜小費。須昭大信。納車費者。搭客之義務也。旣收車費。必使客人有坐位。必何護客人之身命。與其隨身之行李。勿使有一毫之危險。車務處之責任也。車務處能盡其責任。客人咸知搭車之至安至穩至快至樂。自然趨之若騖。則鐵路之名譽日起。事業日隆。利息日厚。並使通國之民。知鐵路有利無害向。之守舊不化。阻撓路政者。亦漸漸變易其觀念。而相與有成。吾國前途之幸福。其在斯乎。 
專電 
[電一（南昌）]  
　　駐潯英領以各縣仍舊苛罰土商爲詞堅請贛撫嚴電詰責 
[電二（漢口）]  
　　各帮商董聨合一百四十人昨日公電軍機處挽留趙督 
[電三（蘇州）]  
　　匪首江北阿四已於二十一日由歐陽副將擒獲解赴省垣候辦 
緊要新聞 
[辰丸議結後之狀况]  
　　李水提奉札賠禮粤督自奉到外部來電後即將部開辦法五條轉札李水提遵照（按部開五條已見前日譯報從略）李提督奉札後即於月十七日上午九點鐘會同日本領事前往該船查點所運鎗碼照數起運來省此項軍火起出後卽飭令兵船懸掛日本國旗升砲二十一响以符外務部議案 
　　粤督覆電之悲憤十三日五欵簽押後外部即致電督飭與廣州日領磋商械價及賠償數目將船省釋張督接電後即覆以長電略云此事旣已定案無可如何惟日後如再有在該處私運軍火仍照章緝拿斷不稍涉遷就云云 
　　自治會之議案十六日粤商自治會爲二辰丸案又開會集議午後點半鐘摇鈴開會公推陳惠晋主席宣佈議案三條（一）宣佈中外各埠來電（二）議日葡私運軍火二辰丸偷泊起缷處確爲我領土内之内河所有證據及其種種不法之行爲迭經傳單宣佈中外皆知（中略）聨合四萬萬同胞各盡文明對待之義務至盡逹目的而後已一面全體赴督轅遞禀一面嚴電外部詰責决不公認並分電中外實行文明對待（三）兩粤亂匪猖獗爲各省之冠推其原因皆由内地奸人串外人私運軍火接濟所至此等奸商實與謀反大逆無異應速調查其人姓名禀請嚴 
 
 

Page 4

 
 
辦並應聨同各州縣四鄉各家族各以家法治以叛逆不孝之大罪以絶後患而保中外之和平 
　　自治會進禀詳情當會議時有謂當酌籌文明對待之法者有謂宜另設調查局抵制外貨者有謂宜戒除澳門妓舘賭舘以絶餉項者最後乃取决進禀督轅座上紛紛取紙簽名多至千人即舉陳基建李鑒誠郭賢冠何聘安關成材馮應元謝永年等諸商領銜用白布作小旗書聨禀挽救國權六大字下書爲二辰丸事四小字製旗旣妥乃排隊起行到署時已四點半鐘張安帥延入花廳領銜人面禀羣情憤激恐致罷市懇求挽救張督諭以外務部不知此中情形輕棄條約關章遽受外人恫喝竟責下旗之過本部堂憂憤成疾願電部以功名償日旗來禀自當據情電部各位務勸各商民切勿暴動轉資人以口實云云晤談四十分鐘乃退出門外時有賓綸店到塲拍相留作紀念而散 
　　附禀具禀粤省自治會商董等爲主權損失勢將罷市乞速設法挽救事竊日葡私運軍火二辰丸偷泊起缷地確爲我國領土内河並非公海旣經帥憲以粤海關監督之責任派輪捕獲按照關章應將船貨充公前經禀請的憲堅持辦理並電禀政府按章懲辦在案連日報載日人强權要挾欺侮已極全體憤恨羣情洶洶莫不痛哭流涕奔走相告勢將罷市本會恐旦夕致有暴動已一面傳單勸止一面將日葡違背公法種種不法之行爲接續詳布中外以求公理之伸張一面聨懇帥憲迅將國民憤激情形電請外務部設法攙救實爲公便切赴兩廣總督部堂大人核准施行 
[法人仍與魏道爲難北京]  
　　升任廣西臨安道魏景桐前在道署與法國交涉法使曾照會外部要求去任嗣奉特旨晉擢滇臬法使深爲不悅一再照會外部嚴詞詰問謂其不顧邦交有意取巧而外部屢次答以此事係奉明詔非本部所能越俎法使亦無如何其議暫寢近日忽又運動該國政府電致樞垣重申前意不知樞垣如何回答也 
[福公司交還晋礦時期北京]  
　　晉藩丁方伯在京與福公司定約贖回礦産聲明自答字之日起于三個月以内福公司將所有各廠所曁機器等物均應全數交出茲聞晉省京官接到該省函報福公司定于一月下旬檢點交代至三月初旬即可一律交齊 
蘇浙防匪彚聞 
[余孟庭第三次訊供情形]  
　　梟魁余孟庭供詞已兩紀前報茲悉瑞方伯復於十九日升堂提訊問以刼輪一役雖出夏竹林意恐爾亦未必反對余供此事實係夏竹林起意衆皆附和贊成惟罪犯期期以爲不可因輪局皆有外人出面設肇禍端勢必慝起交涉逼迫我國官長調集重兵合力勦辦如是則非但累及長官即我輩亦不能無事後患豈可勝言且欲刦銀錢彼爲富不仁者隨處皆有何必肇引無謂之禍罪犯當時曾將種種利害詳細開導夏等無言而去不料翌早即釀是案問輪船上有現銀及貴重物件否答僅洋銀數百而已並無貴物問是時爾亦上船否答罪犯自入帮迄今從未親身爲盜一次亦未舉過一刀開過一鎗是時以事已至此祗得在後面督責弟兄輩不許傷及無辜耳問汝言兵多不戰則陳墓及洋湘涇二役營兵亦不爲少何以拒敵答罪犯所謂兵多不戰者指精銳之兵而言若無紀律之兵又何足畏惟人民過多之處則恐誤傷人命立誓不戰問汝言搶富濟貧所濟者何人答去年米貴之際在某某各鄉設所平糶較官局猶减半價可查可訪問軍火究由何來則或稱東洋或稱小西洋仍無確供方伯謂我將奏赦汝之罪名保汝効力若何余笑應曰多感大人恩典罪犯自知犯案纍纍即粉身碎骨猶不足以蔽辜况區區一死耶願大人毋枉聖代之刑章使罪犯反受來生之孽方伯頷之飭仍還禁吳獄候再訊核 
[傳聞兵匪又復接仗]  
　　傳聞十六日飛划前旗何嘉祿後旗凌秉忠又在靑浦縣屬大窰地方與梟匪鏖戰良久匪勢不支向北逃去十八日凌管帶到松旋即往浦西巡緝 
[瑞藩司治梟之責任]  
　　蘇藩瑞方伯以浙屬捕斬梟匪均未禀報昨日電禀浙撫云屢見報紙登有杭嘉湖各屬拿獲梟匪電禀正法之事藩司處絶無隻字具報究竟有無其事抑係各屬有心違悖憲札藩司本不敢預聞第責任所在不敢放棄懇乞轉飭明白禀復俾有查考至叩 
[江督奬諭出防營隊]  
　　江督端午帥札第九鎭轉飭奬諭出防各營隊文云（上略）該處旣經匪擾小民顚頓流離當已不堪設想值此兇燄稍戢自應以追捕餘孽聚族殲旃爲凈絶根株之計諸將校學術兼優知所先務無待諄諄第須各諭所部申明此義共維治安如購綫告密等事必須甄别確當審愼周詳旣不致元惡漏網復不使無辜罹殃今日國民之與軍隊務使倚之若干城望之若時雨方無沗新軍之稱（下略） 
[師船分别駐防要地]  
　　蘇防新中營沈管帶奉上游飭將水師一隊駛赴楓涇駐泊以厚兵力尚有蘇捕營水師一隊亦同時奉飭赴該處駐紥昨均到防又蘇捕營師船十號原駐楓涇左近俞滙塘刻以奉調赴省另調飛划水師一隊塡紮原處 
[婁令押解贓梟赴省]  
　　楓涇梟匪敗竄後各營所獲贓物陸續解松均點明開單歸併婁縣收管刻經瑞方伯電飭將贓解省婁尊劉大令遂親自押解前往 
[梟匪混充線勇續聞]  
　　前紀梟匪混充浦東緝私線勇被李能掌供出一節現悉該線勇王二雖屢次刑訊迄無實供吳直牧以王犯供詞雖極 
 
 

Page 5

 
 
狡展而李匪所指各節言之確鑿當即禀請省憲示遵現奉撫憲電復謂李匪旣遵司電正法王匪應否一併懲辦即錄詳細供詞禀候核示故直牧已取具該犯口供通詳矣 
[贛路總理問題南昌]  
　　贛省紳商前舉劉雲樵都轉爲總理已具函報告敎育總會而劉會長劉浩如魏建侯駐會熊蘧瑗夏耕餘議員張芝耘曹範卿燕希等則又電留陳總理二者莫衷一是十五日鐵路公司刊發傳單訂期十八日開特别大會公同决議并有某君說帖一紙隨單分送說帖中不便挽留陳總理者有十條大要以資本家爲歸宿研究路事者四條大要以紳辦改歸商辦爲合宜如是則總理一職須俟十八日開會後始可分曉也 
籌銷京市銅元電文 
[陳鹿袁三大臣致浙撫電]  
　　杭州撫台鑒京市銅元充溢價值驟跌弟等奉命貶價收買未便再散市面竊思京師爲根本重地向賴各省恊助此次仍請各省設法行銷以圖補救務懇執事仰體朝廷軫念民艱之意不分畛域代爲銷售數百萬枚承允當即派員運交每銀一元應作銅元若干仍按照各省現價辦理至此項銅元半由各省所鑄官商行旅携帶來京以致薈萃一隅大形擁擠祗得力籌外銷以維市面仍以一次爲止俾有限制不致爲難盻切陳璧陸潤庠袁樹勛覃印 
[浙撫復陳鹿袁三大臣電]  
　　吏部鹿郵傳部陳民政部袁鑒覃電敬悉浙省銀貴錢賤百物日昻皆受銅元之累小民愁苦正嚴浸灌頻年灾歉更形困難惟京師市面更關重要能否設法代銷若干現飭司道會同商會集議奉復騤銑 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[憲政編查館奏核定報律四十五條（續）]  
　　第二十二條違第十二第十三條及第十四條第四欵者該發行人編輯人處二十日以上六月以下之監禁或二十元以上二百元以下之罰金 
　　第二十三條違第十四條第一二三欵者該發行人編輯人印刷人處六月以上二年以下之監禁附加二十元以上二百元以下之罰金其情節較重者仍照刑律治罪但印刷人實不知情者免其處罰 
　　第二十四條違第十五條第一項者該發行人編輯人經被害人呈訴訊實照所受賄之數加十倍處以罰金仍究其致賄人與受同罪 
　　第二十五條違第十五條第二項者該發行人編輯人經被害人呈訴訊實處二十元以上二百元以下之罰金 
　　第二十六條違第十五條者除按照前兩條處罰外其被害人得視情節之輕重由發行人編輯人賠償損害 
　　第二十七條違第十二十三條及第十四條第四欵者得暫禁發行 
　　第二十八條暫禁發行者日報以七日爲度其餘各報每月發行四回以上者以四期爲度三回以下者以三期爲度 
　　第二十九條違第十四條第一二三欵者永遠禁止發行 
　　第三十條違第十二條致釀生事端者得照上條辦理 
　　第三十一條呈報後延不發行或發行後中止逾兩月者如不聲明原委即作爲自行停辦 
　　第三十二條違犯本律所有應科罰金及訟費逾十日不繳者得將保押費扣充不足再行追繳仍令補足保押費原數 
　　第三十三條禁止發行及自行停辦者准將保押費領還註銷存案 
　　第三十四條凡於報紙内撰發論說紀事塡注名號者不問何人其責任與編輯人同 
　　第三十五條報紙以代理人之名義發行時即由代理人擔其責任 
　　第三十六條除第一條第三欵及前兩條所指各人外所有報館出資人及雇用人等應均無涉 
　　第三十七條凡照本律呈報之報紙由該管衙門知照者所有郵費電費准其照章減收即予郵送遞發其未經按律呈報接有知照者郵政局概不遞送輪船火車亦不得運寄 
　　第三十八條凡論說紀事確係該報創有者得註明不許轉登字樣他報即不得互相鈔襲 
　　第三十九條凡報中附刊之作他日足以成書者得享有版權之保護　　第四十條凡在外國發行報紙犯本律應禁發行各條者禁止其在中國傳布並由海關查禁入境如有私行運銷者即入官銷燬 
　　第四十一條凡違犯本律者不得用自首減輕再犯加重數罪俱發從重之例 
　　第四十二條凡違犯本律者其呈訴告發期限以六個月爲斷 
 
 

Page 11

 
 
[附則]  
　　第四十三條本律自奏准奉旨文到之日起限兩個月各直省一律通行 
　　第四十四條本律施行前發行之報均應於三個月内遵照補報並按數補繳保押費 
　　第四十五條本律施行以後所有前訂報館暫行條規卽行作廢 
分類新聞政界 
[咨催匯解部欵安慶]  
　　皖撫准民政部咨開現在舉辦新政所有一切事宜正待擴充整頓近來需欵孔急安省認籌部費銀二萬兩請飭速爲匯解等因現馮夢帥已轉飭財政局籌備彚解（孔） 
[禀陳整頓徐州積榖南京]  
　　徐州府田守庚現將酌擬徐屬整頓積榖章程禀奉江督批示云積榖爲備荒緊要之需管理不得其法固屬有名無實即儲錢多而積榖少緩急亦難足恃茲閱所擬章程多購榖石以實倉儲嚴提存欵以杜揶移與夫認眞盤騐提前交代核實造報酌定册報限期各節均屬切實可行仰江藩司即飭所屬責令各州縣一體遵照認眞辦理惟有治法尤貴有治人該府亦當破除情面隨時督率考察不稍寛假庶幾法不虚立方能確有實際是爲至要（商） 
[飭裁淮北牙釐分局安慶]  
　　皖撫札飭牙厘局略謂皖北牙釐歸併省局原所以節省經費俾益餉需上年歸併之初不得不另設提調以淸交代而資整頓本部院考察情形各卡徵收之欵已飭一律逕解省局其向章北局應撥應解各欵改由省局代解者已十居八九其餘就近籌撥之項爲數無多儘可即由附近各卡照章給發無庸多此一局致滋糜費所有淮北分局亟應裁撤以免紛歧合行札飭該局轉飭北局提調文守速將文牘案卷逐一淸查統交省城總局核收經理一面行知各卡以後文報解欵隨時送投省局其距省遼遠解欵不便者許淮北官錢分局代爲匯解文守回省銷差另有差委仍將裁撤日期具文報查（孔） 
交涉 
[法領詰問海門學案杭州]  
　　印山敎士毁學一案迭誌前報乃前日法領忽電致浙撫云頃趙主敎來稱杭州洋務局請令李敎士停課海門學堂遲恐有亂事等語查浙江官憲如果欲保治安所有權力足以遏亂海門有統領管帶若有亂事定惟各官自任而台州知府爲最因其不以禮待敎士因此百姓咸以敎士爲非如欲李敎士停課知府不應如此應請貴撫部院飭將無辜被押之方啓明阮胥岳二敎民先行釋放並將牌票吊銷即可請趙主敎令李敎士停課以俟此案辦結上海法總領事喇删印 
[部飭愼給遊歷護照鎭江]  
　　去年浙江等省有日僧藉遊歷爲名干預寺産致釀交涉現外務部特電致通商各關道嗣後如有日僧以及各國洋人敎士請遊歷護照者務須查照所定約章核明塡給倘或所請係條約未經載明之事不得任意混給以符約章而免交涉鎭道劉觀察奉札後業已照辦矣（射） 
[顧問官期滿回國天津]  
　　日本陸軍中佐板西君向在直隸督院爲顧問人員楊蓮帥繼任仍留北洋參劃軍務現因約期已滿日内擬辭席回國（來） 
軍界 
[禀報辦理義寗匪亂情形南昌]  
　　義寗州華牧桐會同委員程令祥藻近將辦理匪亂情形禀報贛撫略謂義寗界臨湘省地處邊陲洪江逆會發起於湘近來數年蔓延入境前山之萍醴匪亂頗受影響雖往事之已過實遺孽之宜防前曾商經陸軍步隊二標二營袁管帶楚英巡防隊左軍右營李管帶國斌趁辦冬防之際分往各鄉　最緊要者爲與湘南瀏平江等縣連界之排埠山棗嶺一帶並經約會該二縣令親往交界處所遵照定章合力淸查均無匪徒潛匿察諸輿論僉稱自前山之懲創以後人皆知懼不敢蹈其覆轍當飭各鄉按圖選舉團正副各一人編造户口册籍嚴申禁令查州境凡八鄉計七十二都廣袤四百餘里甫經會營淸查不必周歷各鄉惟查從前會匪匿跡在於崇武二鄉即與湘省毗連之處自應擇要抽查以昭愼重旋又往該處留心細察閭閻均甚安謐亦無會黨遺孽其户口册籍現在查照民政部頒發表格按鄉編造謹將大略情形禀陳察核云云（工） 
[派員照料姜軍南京]  
　　姜軍現駐浦口所有一切修築事宜江督前委金陵關道榮心莊觀察督辦又添派鎭揚巡防隊第三營管帶周德標帮同料理現聞該管帶改委統領鎭揚巡防隊兼第一營差使所有修築碼頭各事宜另行揀員隨同榮觀察妥爲照料督帥又以大軍初到江北人地生疏所有賣買什物與地方商民交接事宜尤非有熟悉地方情形之員不可業經札委補用游擊馬得陞帮同照料矣（十） 
學務 
[堂長認籌學堂經費湖南]  
　　湘潭縣高等小學堂常年經費約需洋九千元今因改派方鶴欽君爲該堂長即將一切費用諸從撙節所有學生膳費每學期仍各收洋八元惟操衣書籍課本則歸學生自備聞尚不敷洋五千六百元當由方君獨力擔任允爲籌措（亦） 
[堂長侵吞學堂經費安慶]  
　　銅陵縣屬各小學自設立以來一切辦法均未妥善堂長章家祺經理欵項一味侵吞現爲皖撫馮中丞查悉已札飭該縣查明確實禀覆核辦（周） 
[展限續招警察學生長沙]  
　　湘省警察學堂今春續招新班限二月初十截止報名現因投考者僅一百餘人故擬展限續招（亦） 
 
 

Page 12

 
 
實業 
[鐵路工師之繼續湖北]  
　　湖北境内川漢粤漢兩鐵路總工師日員原口要君因合同已屆期滿趙次帥擬改聘京奉鐵路總工師英人金逹君接充嗣因次帥調任川督即將此議作罷現已與原口續訂四年合同矣（古） 
[考察實業委員蒞鄂湖北]  
　　東督徐菊帥現派農業場經理鄧仰吾孝廉來鄂考查各實業工廠鄂督趙次帥昨特札知勸業道劉仲立觀察派員招待（音） 
[茶商禀請保護南京]  
　　金陵茶商永在徐太元等十二家每屆春季裝載銀洋赴皖屬産茶地方收買茶葉前以盜匪横行禀經商務局極力保護幸而無事今又屆進山之期因禀請商局轉詳商督憲札飭太平涇縣石棣一帶産茶地方官先期出示嚴加保護端午帥准即札飭安徽藩司轉飭各屬一體切實保護（小） 
[賑欵提辦實業安慶]  
　　宿州地處偏僻風氣未開現經紳董周純秀具禀省台擬將上年勸辦春賑餘存欵項一千數百串儘數提出創辦各項實爛業以濬利源（女） 
雜記 
[岑參事自盡紀詳安慶]  
　　巡警局總參事候補知府岑德復去年八月間到差曾在日本留學法政科畢業者且爲雲帥之胞姪於本月十六日上院回庽後約八句鐘時忽潛服鴉片繼復狂飲而臥迨家人察覺施救則染毒已深遂于次日卯刻辭世其原因外間傳說不一一說謂岑與其夫人不相能因氣憤自盡聞岑服毒時其夫人適客于翁某公舘一說謂日前有人控支應股股長胡作賓遂牽及岑謂岑爲胡所愚大爲皖撫不悅因此自尋短見一說謂岑見皖撫時馮中丞以有人控岑爲革命黨禀摺遞與閱看遂懼而自盡一說謂皖撫日前特另委安慶府惲守兼充巡警處參事聞于十六日有人告岑云撫台派惲之意蓋欲暗察公之行爲並謂撫台見疑已深恐不免于禍等語岑乃急不暇擇遂仰藥而亡外間傳聞如是究竟是何緣因俟探明續報現皖撫已飭支應局發銀一千兩委知縣沈昌淦爲岑治喪岑屍雖已成殮惟須待其親屬來皖方能蓋棺又聞馮中丞曾受知于雲帥此事頗有抱歉愧對之色云又一訪函云巡警局總參事岑守德復年纔三十一歲壬寅科孝廉報捐知府云歲秋間分發皖省各初即由撫憲札委是差矢愼矢勤尚不腐敗撫轅向設鳴冤桶在撫憲之意原欲藉此溝通民情而不肖之徒每以挾嫌攻訕之詞溷投桶内日前有人投詞桶内控訐岑不善辦理警務且有勾串舞弊情事詆毁種種明知爲挾嫌者所爲旋被馮中丞閱悉以爲該守旣被控發當非事出無因其時適岑晋謁撫轅夢帥心滋不悅即以前情具詢然湏俟查明確實始克根究不料岑出轅後羞憤交集念及世代簪纓設一撤参實無面見江東父老遂於十六日先令其家人外出復自潛行入市購買烟土返局即和酒而飲迨至深夜毒發始由家人延請中西醫救治則已無及旋於十七黎明殞命現參事一差尚未委員接辦以致外間謡傳一時蠭起云按此則當係岑自盡之實情（賢） 
[修建曲阜聖廟山東]  
　　山東曲阜縣聖廟經衍聖公咨由魯撫籌撥的欵於本月初九日興工修建並派族中嫻於工程者數員會同該縣令認眞督理大約夏間即可完工（甲） 
[翁姑之毒手鎭江]  
　　鎭郡浮橋巷附近楊姓家娶某氏爲室年約二十餘其姑聽信生女唆弄是非將該氏百般凌虐十七日不知因何又觸姑怒姑急呼該氏入内即將木棍擊斃旋由氏之家屬報縣請驗十八日午後經王緯辰大令驗得死者陰户已被戳傷數處至身首之間則血洞纍纍幾令人不忍偪視當即帶回兇手候訊明情由擬抵（射） 
[皖省破獲革命黨三誌安慶]  
　　皖省破獲革命黨案已兩紀前報現聞巡士供出之曹敏勛管帶業准保釋日内即可開放惟上憲以此案關鍵非拿獲在逃放票之兵士不能辯别黑白昨日已由督辦處發貼賞格略云常備二標一營副兵徐本固因案牽涉胆敢私逃殊屬不法所有軍民人等如能拿獲該犯者賞洋一百元通知報信者賞洋四十元並將徐本固年歲面貌藉貫開明以便認識刻下皖垣防守極嚴惟地方謡啄較前稍熄云（因） 
淸談 
[反比例。]  
　　例一 
　　言擾亂治安者。莫不曰盜賊。言保衛治安者。莫不曰官兵。其然夫豈其然。曷觀諸余盜之供辭。與姜軍之形狀。 
　　例二 
　　立憲之國。有自由之言論。專制之國。無立憲之言論。其然夫豈其然。曷觀諸預備立憲時代之報律與會社律。 
　　例三 
　　文明之國有法律。野蠻之國無法律。其然夫豈其然。曷觀諸一辰丸最後之結果。 
理想小說新理想國（二續） 
[例證二]  
　　希臘學者鎖國的理想國希臘之拍拉圖。曾創一種議論。謂國家云者。以財産爲要素。然財産云者。非特上下共有之謂。而爲男女共有之義。惟其界說。必以希臘人爲本位。若異種人斷不能共享此幸福。一若夢寢之間。常欲使希臘一片土。盡變爲黄金燦燦之世界。而他國人則盡成爲乞丐盜賊而後快。又謂奴隸之國。則仍當以奴隸之法待之。希臘國當獨有高貴之人格。此拍拉圖描寫一種狹義的理想國之大意。而爲後世守鎖國主義者所祖。又謂國家之守護者。當如番犬。對於家人。（内國民）則欲其柔順。對於外敵。（異種人）則欲其勇猛。此又拍拉圖鎖國理想之餘義也。 
　　譯者按云。（此譯者指日人）拍拉圖之理想。日本於德川時代髣髴見之。觀德川時代之封建制度。頗有合於最治國所謂世界封建之理想。日本得保存三百年之太平。未始非此制之賜。然其時置設武士階級於社會之第一位。欲藉此保。護國家防禦外禍。平時則奬勵名節以植平民之模範爲急務。彼拍位圖者。亦欲拔取國民之英秀俊特。希圖組成一種武士的階級。以充國家之守護者。意欲使希臘一國。常立於鞏固之地位。而絶不願與他國交通。此拍拉圖鎖國之理想。正與德川氏之意見相同。至國家的守護者如番犬之說。則更甚於日本武士敎育之主義也。（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四十八）]  
　　孰知一瞬之頃。此子爵夫人者。發其輕婉之音吐。而呼華特恩曰。華特恩君。何以不識妾之狀態。妾投海之美芬也。一語未畢。已涙被其頰。晶瑩如絶巨之鑽石。華特恩驟聞此語。喜極至於不知所可。周身皆顫。如中北極之寒氣。顧又不敢信此克蘭夫子爵夫人。即爲已死之美芬。木然不能出一語。力張其目。以視此子爵夫人之面目。見其舉動神宇。宛然一前日之美芬。但面目之間。乃至不類。即出語之聲浪。較之昔日之美芬。亦似較爲緩弱。猶豫約五分鐘許。終不信有如是之奇事。乃謂子爵夫人。曰卿勿誑我。卿勿誑我。卿旣即投海之美芬。何以忽改名爲克蘭夫子爵夫人。又何以見我若不相識。吾終不敢信卿之語。以卿爲已死之美芬也。 
　　噫明明一克蘭夫子爵夫人。何以忽一變而爲美芬乎。當美芬投入脫姆司河之。際即使有他人救其生命。又何以不令華特恩知其蹤跡。即此老年之伯爵。爲美芬致死之仇人。果子爵夫人即爲美芬者。何以肯與弗利森伯爵結婚。欲置華特恩於何地。種種不可解決之問題。集於子爵夫人之一身。絶非尋常之事理。所能逆料。無論何人乃百思而不得其解。吾書至此。當以全書之關鍵。與子爵夫人之秘密。一一貢諸讀者諸君之前矣。蓋美芬自投入脫姆司河之後。適怒潮乍至來勢至猛。美芬受此水勢之摶擊。已口鼻閉塞。昏不知人。一刹那頃。順流而下。已三四十里。適遇一捕魚之小舟。拯之出水。見此投水之女子。水已入腹。呼吸盡窒。闔目如死。乃送入濱海之大醫院中。比及美芬之神識漸復。張目四顧。見一看護之女子。坐於床側美芬呼問之曰。今日爲何日。此間是否倫敦之大殹院。女子告之曰。今日已爲七月一號。此間非倫敦之醫院。乃濱海之大醫院也。美芬聞此女子之語。乃自憶投海之一事。知已遇人拯救。送入殹院。美芬旣不得死。乃大恚怒。以爲天下人欲求其不死者。固不可得。今吾欲立促吾之生命。乃亦不得從吾之願。又念及華特恩聞我投海之消息。不知若何之苦痛。可愛之幼子馬格。亦不知今作。何等之狀態。思至此。心經動盪。血管欲裂。方此一瞬之頃。而醫院之院長入矣。 
本埠新聞要事 
[基督敎徒除烟會代表上滬道禀（爲烟禁事）]  
　　竊以鴉片之爲害中國固已夫人而知迭奉禁烟諭旨内地各處烟館雖經一律停閉而上海租界仍復林立者推工部局之意特以爲捐欵所關不能造次而其託詞則必曰中國辦理各事往往陽奉陰違虎頭蛇尾此次禁烟難保不仍蹈覆轍則工部局徒擲鉅萬之欵而中國之大害終不能除甚無謂也例以刑訊一端要求恢復意可見矣然近者工部局亦見内地禁烟日有進步於是亦有弔銷烟户執照若干成之說是則租界之烟館能禁與否全視内地之禁令實行與否也代表等宗敎以救人救世爲旨目擊租界之情形當此内地烟禁肅淸之日而依然毒霧薰蒸暗無天日不覺愴焉痛心故特集合同人設立除烟會冀以逹其目的已電致英美公使及其議員諸人申明此意伏思租界烟禁旣全恃内地爲關鍵而内地奸商本有私開偷買等情易爲外人所藉口惟有籲請大公祖主持其事嚴切曉諭俾得摘奸發伏雷厲風行不使霄小潜蹤敗壞全局又嗎啡之毒較烟尤甚久干禁令而内地鄉間猶有打針之事曾經目覩尤望通飭各屬務絶根株亦爲民除害之一端也所有加厲烟禁上遵明詔下順輿情强國衛民實在此舉代表等無任迫切待命之至伏希鈞鑒謹上 
　　附道批該牧師等設立除烟會分電英美公使議員冀逹租界禁烟目的具徵救世苦衷深爲嘉尚至請加厲内地烟禁旣爲我内政所應盡尤爲外人觀感之由業又定酌懲勸章程分行各屬遵辦矣 
[梟匪眷屬押解赴寗]  
　　華亭縣張大令奉江督諭飭將梟匪夏竹林之妻夏李氏及夏之妹夫王四疤子兩犯解送寗垣聽候訊勘大令奉諭後即禀明松府派試用從九陳鳳新於昨日押解來滬滬道粱觀察飭於當晚乘江寛輪船押解起程 
[公廨寳讞員致工部局總董領袖領事函（爲保險縱火事）]  
　　敬啓者伏查近年以來租界地方火警日繁與上海城内及最近之蘇州相比例不啻倍蓰不啻什伯以致公堂火案無月無之有眞放火而全行燒燬毫無証據痕迹者有並非放火而形迹在疑似之間者畸重畸輕定斷爲難稍涉疎虞即成冤抑本分府忝官斯土視民罹罪中懷惻然夙夜自思同是地方同是閶閻何以城内及蘇州火患較少而租界火患獨多推原火警之所自來由於保險滬上各保險行多有掮客在外兜攬生意成則給以用錢保險行爲貪圖生意起見掮客爲貪圖用錢起見於保家之殷實與否不加訪察於貨物之足數與否不加考查保家願保一千者掮客則勸以二千保家愿保三千者掮客則勸以五千甚至此行之掮客方去而彼行之掮客又來勸令分保勸令加保種種甘言事事遷就店方開而户限爲穿銀未付而保單先送此種情節確鑿不虚保險行所刊章程僅有西文而無華字保家無從辨認以致聽掮客一面之詞但知保險之益而不知保險之害譬如章程中貨未燒盡者不全賠而保家不知也貨不足數者不全賠而保家不知也初則誘之使保繼則因而成訟爲保險行者無事則安然坐享保費有事則藉口不賠險銀實未得事理之平總之自有保險以後其貧而不肖者見少貨可保多銀頓生其縱火圖賠之念甚且串通掮客坐地分肥竟以保險爲牟利之 
 
 

Page 19

 
 
藪其富而好禮者初尚戒僕呼僮嚴防火燭迨旣經保險以爲有備無患即使失火亦有保險行可以照數全賠戒備旣疎火患愈熾本此二因所以城内及蘇州不保險而火患少租界保險而火患多推原其故皆保險之害皆保險行任從掮客在外濫保之害保險行事前則任情濫保事後則極意苛求捕房爲保地方治安起見不能不代爲搜剔以致是縱火非縱火是殷實非殷實但使警鐘一鳴即難免於訟累靜言思之直是罔民之政與本分府眷懷民瘼之心及貴總董貴領事公會保護地方治安之意皆大相刺謬查從前上海城内曾因保險普及火警漸多設立保安公所相戒不保火險現今租界地方辦不到此補弊救偏之計惟有嚴飭各保險行以後保險務須核實不得任從掮客在外兜濫生意並將保險章程用華洋文合璧明白刊布咸使週知庶火患或可稍熄而居民得以安枕合行專函奉商即祈開會研究倘有良法美意更進於此者則更本分府之所樂聞也盻佇酌定見復無任延企 
　　又致領袖領事函再啓者向來公堂辦理華人火案凡遇有心縱火者判押西牢示儆無意失火者亦必酌量罰緩以爲漫不經心者戒華人如此辦理則凡遇西人失火者亦必一律照辦庶足以昭公道上年年底祥茂洋行棧房失火不知因何起火保險行如何賠償捕房如何詳查公堂如何辦理即希貴領袖總領事詳查見復以便本分府隨時明白宣布俾租界居民咸知身命財産所關中外一律持平辦理也又及 
[滬道照會總工程局文（爲濬浦工程事）]  
　　本年二月初十日接濬浦總局來函去年三月據總營造司奈格聲稱沿上海縣城江岸一帶地勢作凸形近來仍日漸溢出推原其故不獨因河道自於淤積其爲各種堤岸碼頭及小划鹽船木排充塞其間以致淤積者居其大半充塞最密者莫如乞丐船及木排當潮水退後即停陷泥中實爲淤積之由務請先將各種碼頭小划木排等類横行河岸者一併移開是亦濬浦工程要務等語業經瑞升道飭令城廂内外工程局商酌辦法在案茲復據總營造司聲稱日前會同工程局紳重面商一切紳董允設法暫予限定距江岸一百英尺之外所有木料不准堆放一俟接奉道示即當遵辦函請飭局出示陽定距江岸一百英尺之外所有木料不准堆放以免有碍浦工等因到道查南市沿浦一帶有江北艒艒船停泊沿灘一帶有各木行堆放木植阻塞水利有碍濬浦要工迭經瑞升道分行縣局飭令從速遷讓在案茲接前因除札水利局員查明核辦外合行照會請煩查照所有限定距江岸一百英尺之外不准堆放木植一節旣經商定應即照辦仍希見復施行 
[美艦隊來滬消息]  
　　字林報載十九日紐約電云聞中國將柬邀美國艦隊赴華遊歷美政府當可接受此柬至遊歷口岸當在上海云 
[江督資助仁濟醫院經費]  
　　江督端午帥前接上海仁濟醫院西董笪逹文函稱敝院男醫院地方狹小擬即購地推廣惟需欵二萬二千兩始能淸償夙債債償之後又須另籌鉅欵始能從事建築謹寄呈華文徵信錄英文徵信錄各一册敬請資助等語午帥以該醫院在滬設立已有年所每年就醫人數甚多全活不少自應酌予資助以示提倡業已飭財政局籌撥洋一千元呈解轉給矣 
[禀請修築北河南路]  
　　滬北河南路係在租界之外由閘北巡警局管轄茲該商人查悉該路原闊四丈近被洋人在兩旁翻造住屋逐漸侵佔甚爲狹窄若不急爲籌欵將該路修築恐蹈北四川路之前轍爰特聨名公禀滬道請爲核辦梁觀察亦以該處旣設巡警極應赶緊興修以免外人藉口云 
[小販閙事可慮]  
　　滬城邑廟前大街向有小販設攤售物茲巡警局以其有碍路政將廟西一帶業攤於前日起一律驅逐以後無論何時均不准設攤售物現各小販爭往黑橋浜新塡馬路擺攤尚有多數人因無地可佔紛紛集議所望巡警局急籌善策勿使閙事則地方之幸也 
[嚴查棺木私藏軍火]  
　　端午帥訪聞近有梟匪在滬將所購軍火裝入空棺托名扶柩回籍藉圖偷運爰特察札滬道轉致新關稅司嗣後如有棺柩裝輪務飭華洋扞手詳細查察以防偷運 
[巡警總辦赴蘇]  
　　閘北巡警局總辦汪頡荀觀察昨晨乘火車赴蘇謁見瑞藩台面商要公 
[護勇管帶組織學堂]  
　　道署護勇管帶李廷聚以本隊各勇操練之暇無所事事恐有不規則之舉動擬在道署土地堂内設立啓蒙高等思愧小學堂一所額設二十名遵照陸軍小學速成科章程以一年畢業所需筆墨書硯檯凳各項均由李管帶捐廉置備業已禀奉滬道核准矣 
[犯案偵探解回北洋]  
　　北洋駐日偵探楊順仁去冬因犯拐案經公廨判押西牢四年在案嗣北洋大臣以另有别案札知滬道轉請英公廨磋商解津辦理茲英巴副領事已允通融送至北洋事畢仍須回滬照原斷收押業已照會滬道禀覆北洋大臣旋即覆電謂即照巴副領事所擬辦理云 
[諭飭造報金銀洋元價值]  
　　本縣李大令昨日諭知錢糧科書略云轉奉部札嗣後金銀洋元價值務須按旬通報以憑查核等因奉此查此項錢洋市價向係該房承辦嗣後所造旬報册内將金價補入勿稍舛錯云 
[紳董禀留縣令]  
　　本縣李紫璈大令將次交缷勸學所紳董姚文枬顧丹泉曁各善堂董已聨名通禀各上憲請爲挽留以資熟手 
[浦東同人會紀事]  
　　二十日浦東同人會開大會於寶安里事務所午後二時開會由會董李平書述開會詞次由幹事報告會務報務會計次由會員王立才演說凡事總以進化爲本演說旣畢提議事件（二）修改章程（二）遷建會所（三）馬家浜河工事（四）圖南織布公司事（五）募報捐次推舉會董幹事選舉議員摇鐘散會 
[城鄉各董會議事宜]  
　　輔元堂董事邀集各鄉局董會議要事已誌前報茲悉是日城鄉各董到者三十餘人所議各事列下（一）編查城鄉門牌（二）遷移南門外普安亭義塜及建造勤坐院（三）各堂沙衛船捐擬歸號商公所帶收（四）時化學堂請改良致祭陳忠愍公事 
[滬道提勘盜犯]  
　　滬道梁觀察前晚提勘搶刼和昌押店之盜犯張金元李向榮均各順供不諱觀察即命於供單上加蓋指模發回上海縣監禁候示 
[包探查獲盜贜]  
　　公共租界北浙江路三百十五十六兩號門牌蕭姓家被盜刼去金飾衣服已詳前報昨由老閘捕房包探金泉聚在南浙江路八百零一號門牌壽康質舖内查獲是案贜物金鈕扣二付綢衣十件即禀明捕頭飭令事主前往認贖 
[公廨會訊匪徒]  
　　行刦新租界某醬園之盜犯花如錦高三並拐匪李大鈎子由縣送廨後昨晨由讞員寶子觀大令與英巴副領事會訊判仍還押候禮拜三再訊 
 
 

Page 20

 
 
𤨏事 
[城内]  
　　賭棍口供○著名賭棍俞富貴由英廨解縣即經帮審李明府審訊俞供無錫人向做京貨業並無聚賭情事惟新　偶與朋友四五人推過牌九亦祗一二元輸贏求宥判收押俟禀明道憲再核 
　　違忤庶母○欠解錢糧之地保胡秋生前晚由縣署帮審李明府提訊胡供錢糧一事係父親所欠今欲將房契抵押被庶母沈氏掯匿求鑒沈氏供丈夫松亭祗欠洋五十餘元求寛限五天措繳其餘係秋生所欠前晚將氏兇毆用鐵練鎖氏頸項受有傷痕求驗明府判將秋生収押比追俟錢糧完淸再究毆母之罪沈氏准限五天繳楚 
　　竊案送縣○硝皮弄口陳永興料貨店日前被賊竊去飾匣及皮衣物件約值一千餘元失主陳起發昨日偕同見証陳廣生及附追失主陸顧氏侯阿毛扭竊賊徐少保至一路一區巡局禀訴游正巡官命送縣究辦 
　亦曾閙事○日前浦東華通洋棧小工將巡警毆傷曾誌前報茲又拘獲在場閙事之粤人陳阿史解送縣署押候訊究 
　　官事○候補道鄭汝騤候補知府羅恩綬北洋大學堂畢業生孫保圭棉花驗水局委員洪長褘均於昨日到道拜謁巡警總局偵探課員汪景龍禀請銷假巡警總局課程課員張家騄道署收發委員吳大銓昨均到縣拜會 
[南市]  
　　聘請留學生○總工程局現聘請留學日本警務畢業生張某在局襄理警務並稽查一切 
　　限期完工○楊伯龍控作頭張鴻山抛工一案昨由工程局傳張及保人葉楚玉陳金楚等到案葉等供已勸妥限一月工竣再行邀人估值找價孫明府判具結退出 
　　扭打車夫○介順鹹魚行司事奚錦龍奚善忠將東洋車夫王阿大扭打並毁壞車子由巡士解至工程局判奚罰洋一元另給王洋五角爲修車費 
　　尋獲逃妾○甬人費長福之妾韓氏今正被奎小榮誘逃至萬裕馬頭榮福里十六號樓上避匿茲被費尋見將妾扭至南區解入總工程局判費覔保領回不准虐待 
　　混用銅角○陸阿二在水果攤上混用銅質角洋由巡士拘至工程局判戒責一百下押五天 
　　婢女迷路○水利局員趙明府函送迷路婢女顧寳康至工程局判發堂留養 
　　巡士功課○總工程局警務處昨日諭知巡目巡士定三月初一起每禮拜一三五赴講堂聽講禮拜二四六則赴操各宜遵行毋違亦不許託故不到云 
　　巡士受冤○南區巡士呂錫銘向張傑索詐剥衣經區長斥革解至工程局呂供前爲張之親戚趙增祿作保在城内爲警察今趙逃走向張理論並無索詐剥衣情事判呂暫押張交保候查 
　　斥革巡士○巡士周士元抛差逃逸即由警務處革卯並派人查緝追繳學費究辦 
[閘北]  
　　勒令閉歆○祥成公韜司茂康等絲頭廠五家經巡警總局勒令遷移已屢誌前報詎各該廠等一再違限茲又逾限仍不遷移前日汪總辦訪悉十一圖地保有賄庇情事昨特飭令分局巡官勒令一律閉歇並著查明該保得賄情形禀候核辦 
　　是賊非盜○盜匪楊惠人李子卿昨由巡警局孫裁判訊明實著名積竊並非盜黨判各枷示一月期滿罰作苦工 
　　恐係賄縱○趙阿靑欠南市長盛公鷄鴨行帳欵被該行經理人陶雲州扭至三路二區警局飭押拘留所候訊在案昨日正擬提訊詎趙已脫逃無從訊理陶即投總局禀控奉汪總辦諭候澈查核奪 
　　竊賊解局○英公廨送竊賊劉國如至巡警總局由孫裁判提訊判枷號一月贓物留局候傳失主認領 
　　捉獲逃馬○昨日巡士捉獲黄色逃馬六匹即解交總局收管聞此馬係蘇垣督練公所載至滬上逃失云 
[英租界]  
　　木行追欠○鼎泰木行延侯魯公律師控造船司梁子才欠銀二千五百兩不還昨由公堂復訊該行經理王金榮供稱前經商人理勸定期一月十四日付銀一千五百兩由大昌機器廠主担保餘作三期拔付詎到期不付控請究追興昌機器廠主李崇高供與梁訂船價銀二千三百兩已付二千零四十五兩求鑒訊之大昌機廠主周夢香供在梁處修造小輪計銀七百五十兩已付六百二十九兩因所修小輪船現被閘北警局扣留餘銀未付求鑒梁供認欠銀屬實求恩寛限料理中西官判梁交二千五百兩人銀並保著周李二人帮同理處一面函請巡警局交還小輪再核 
　　訊究火案○美界老閘橋堍北福建路萬祥烟紙店失愼後由捕房飭探將該號夥單元和拘獲解廨請究先據西探馬克濤禀訴該店起火可疑情形並請澈究單供是晚與同店之陳文榮徐桂林在外如何起火實不知情徐桂林亦投案供詞與單相同旋據執事人刁恒忠禀稱因潑翻火油起火是實中西官判單還押候查明於禮拜三再訊 
　　冒充軍犯○過犯何光才在租界内冒充軍犯沿途索錢由探查獲解廨判押捕房兩月期滿逐出租界 
　　冒充包探○李桂生冒充包探向王和拆梢由探查獲解廨判李押西牢半年王開釋　　不認拆梢一○程阿三胡文守誣指陳阿三竊取狼皮向之拆梢由捕查獲解廨程胡均稱並無其事判押候查明再核 
　　不認拆梢二○曹文華曹小弟控縣差顧根堂藉端拆梢昨晨由公堂復訊顧供在縣前開設客棧與曹等係親戚因曹文華盜賣陳嚴氏升科地單被控縣署由小的保出現原告屢次投縣禀催小的前日在四馬路烟館遇見囑二曹到縣候訊詎被誣指求請明鑒判仍還押候函詢縣令於禮拜五再訊 
　　幼妓寄養○幼妓謝媛媛小蘭妹妹等昨由潛良所解廨復訊判仍發濟良所暫寄候再訊核 
　　西人落帽○何阿二在虹口搶西人帽子由探追獲解廨判押三禮拜 
　　私售郵票○郵政局定章凡各店舖出售郵票或受寄信函等件均須赴局領照以昭鄭重乃有六馬路寳昌祥號竟敢私售郵票由郵局包探凌如生偵頟昨日協同捕房包探前往將店夥孫中伯帶入捕房押候解訊　　押繳米洋○鄉人徐阿興許南山控林金生騙米一案昨由公堂復訊判押限一禮拜繳洋六十一元七角五分如違嚴辦 
　　竊票候查○于阿福控董順福竊取鈔票洋一百七十元昨由公堂提訊董堅執不認判押候查明於禮拜三再訊 
　　中冓之言○李德興控陸慶林誘姦伊妻朱氏昨由公堂提訊陸供稱並不誘姦求宥訊之朱氏供與陸同判氏交李領回管束陸從寛斥釋 
　　定貨不出○英商信餘洋行控陳厚齋定貨不出昨由差探傳至公廨飭令交保候訂期會訊 
　　串竊脚車○王寳生控陸福祥陸阿才串竊脚車由公堂提訊判阿才押四十五天福祥從寛開釋車交王領回 
　　持刀行走○潮洲人陳金生深夜持刀在途行走由捕查獲解廨判押西牢半年 
　　惡鴇虐妓○妓女袁金珠被鴇凌虐逃入濟良所昨日解廨諭飭暫行帶回候禮拜三訊核 
　　船户竊油○船户沈桂卿竊陳阿春白獺油逃逸茲經水探查獲解廨訊究判送縣收狎半年 
[美租界]  
　　烟館違禁○西華得路廣連昌小烟館屢久違章由捕吊銷執照勒閉在案詎該店陽奉陰違仍有私自開燈情事昨爲西捕查知當場拘獲吸烟婦女一名帶回捕房存洋保出候訊 
　　日人竊蛋○前晚有日本人四名至蓬路徐德發蛋行各竊蛋數枚而去經徐追獲反遭兇毆旋由印捕拘獲一人押候解送該管領事署訊究 
　　更夫行兇○工頭陸升順前晚在途被支更人高阿順紏黨兇毆投訴捕房准即飭探查辦 
　　火警○吳淞路駁興糕餅店昨早失火幸 
 
 

Page 21

 
 
即撲滅僅焚去衣被蚊帳等物 
[法租界]  
　　兜賣婢女○南京東牌樓錢姓婢女趙四仔被王吳氏帶至上海借住菜市街小客棧向各花烟間兜賣旋爲包探偵知一併拘捕送廨訊究氏稱由四仔主母囑託帶由擇配有賣身原契爲証訊之四仔供吳氏欲令小女子賣娼求恩超豁判四仔送堂氏交保候函請南京地方官查明再核 
　　姻妓歷史○烟妓黄根弟自十二歲時被無錫人某甲拐往原籍後帶至上海賣於胡王氏爲娼得身價一百二十元三年後王氏又轉賣於李陳氏花烟間計洋一百五十元茲爲根弟之姊李黄氏訪悉偕同其母黄張氏投報捕房一併拘解訊究判王氏償還李陳氏洋八十元根弟送堂候其母覔保領回　　生米煮成熟飯○裁縫匠李長生控陳計氏一女兩字一案昨有陳之鄰居王棟甫王周氏王岳氏投廨供稱陳女前許於李長生衆鄰咸缷求請公斷聶司馬謂李並無媒人來証爾等之言不足爲憑况陳女已與人成婚姑寛着陳給還禮洋四十元以示體恤陳氏同子紫英堅不遵斷判交保着交 
　　移提革員○革員鍾如琦虧欠出口局公欵七千餘金由縣出票派差至公堂移提聶司馬飭探將鍾傳案交來差帶回歸案訊追　　人心不古○南京人陳文元年甫及冠隨鄰人吳正三來申學業住在某客棧詎所帶行李被吳騙去陳進退維谷在途哭泣由捕帶至公堂判令送堂候核 
國外新聞 
[俄國内情騷擾]  
　　十九日倫敦電云俄將司徒塞業已禁錮于彼得寳爾砲塞又電云近日宣告死刑或正法之舉日有所聞各地總督及地方總兵官召至京城者甚多 
[坎人排斥東人之言論]  
　　十九日倫敦電云坎拿大内務大臣亞立佛在下議院宣言凡屬拒絶及驅逐之舉動無論其爲印度人或日本人均一律相待云 
[坎拿大鐵咯債劵失敗]  
　　十九日倫敦電云近今銀行拆息雖已跌至三釐而市上現銀仍不見多近所發行之坎拿大鐵路公債劵竟至全行失敗 
[日本立憲之紀念]  
　　十九日東京電云今日下午日人舉行議院宴會以欵伊籐親王紀念日本憲政之成立也 
[英國内政近聞]  
　　十九日倫敦電云英内務大臣格蘭斯東在自由黨俱樂部謂英政府對于地方補缺選舉之事或一時有細微之反對均坦然視之政府之意必當將重大各政策陸續裁定埃爾蘭事務大臣白利爾在衣斯逢地方曾謂政府視一切危言均無所恐懼限制酒業執照一事必當獲勝乃已 
[日本邀請美艦游歷]  
　　十九日紐約電云駐美日使高平氏已將激請美艦隊游歷日本之柬呈遞美政府旋于美内閣會議時决議接受此柬 
[德國新聞記者與議院衝突]  
　　十九日栢林電云德國議院中新聞記者近以中央黨代議士格魯貝君之議論荒謬故所有議事情形相約不爲登載以上譯字林報 
[美艦隊與日本之關係]  
　　二十日柏林電云駐美日使高平謂美艦隊赴日之行足免將來再有誤會之事是以美政府承允日本之請實於兩國交際關係甚重云 
[英相病情]  
　　二十一日倫敦電云倫敦亞孛綏佛報謂首相彭内孟之病勢近日有浮腫之狀恐非一時所能治愈者自首相病後惟大藏大臣愛斯寛士時時往視其他諸大臣均不得入視云 
[葡前相回國消息]  
　　二十一日倫敦電云葡萄牙京城中近日盛傳前任首相弗侖哥歸國之消息葡政府已佈置一切預防或有事故以上譯文匯報 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
傳奇 
[无生生所著悲劇第一種血涙痕傳奇下卷]  
　　自序 
　　舊著血涙痕傳奇。上卷。發刊以來。頗不爲識者所厭惡多有因下卷未出。引以爲憾。貽書不才。相敦促者。夫生而識字。即見愁根。長解言文。原非佳兆。年來以文字獲戾。憂患百經。幾於人皆欲殺。旣不能學君苗之棄筆硯。又不能如定父之弢語言。追念生平。以爲歎恨。戊申春日。索居寡歡。勉爲賡續就正海内。哀我躬之靡樂。生活羞人。悼結習之未忘。文章憎命。世之覽者。其亦哀予之遇。而不徒賞其文也。悲夫。[  无生自識]  
　　第六齣刺仇 
　　（旦素服上）昔昔重昔昔。酸痛不得治。磨我削葵刀。三寸久在懷。一心將仇讐。斷作雙虹蜺。（立介）奴家自由花。自從韓郎被吳良那厮。憑空誣陷。身死非刑。奴家一痛之餘。誓以身殉。只因大仇未報。夙憤難消。不願以千金俠女之軀。蹈溝瀆匹夫之諒。因此含羞遁跡。忍辱韜光。可恨吳良那厮。心還不死。着人四處尋訪奴家下落。意欲仗其勢熖。欺我孤危。充三千粉黛之班。居十二金釵之列。你道可恨不可恨。可殺不可殺麽。還有那一班没廉恥的狗男女。也帮助他來欺負奴家。（冷笑介）（又努目介）咳奴家一身。也没有甚麽不好欺負。只是奴家身邊有一口寶劍。倒是不容易欺的㖸。 
商業條陳 
[留日商業學生談荔生等上農工商部書（爲條陳愼選出品赴日本萬國博覽會事）]  
　　敬肅者生等留學異邦繫心祖國凡可取法莫不揣廨日本自維新以來其工業之精良商業之發逹日新月盛駸駸乎與歐美並駕齊驅而政府猶孜孜不倦注意工商定於明治四十五年即光緖三十八年開萬國博覽會於東京之靑山會塲房屋業已庀材估工興築有期其培植富强之基鼓勵工商之法至矣備矣蔑以加矣泰西諸國咸有豫備賽會之意美且下詔於議院矣以彼交通之便利工商之發逹而猶未雨綢繆如是亟亟我國内地交通機關未備工商出品未良爲將來賽會計其勢更不得不預爲之圖我大部智珠在握成竹在胸固無庸生等妄參末議第聖路易之役洋員嗜利妄爲不顧國體以致貽笑列邦殊堪痛恨諺曰前車覆後車戒務望力爲改良一洗前恥况此次博覽會之設尤與我國工商界有密切之關係使我國乘此機會愼選出品與之競爭幸占優勝則内可以培國民植産之精神外足以動世界各國之視聽是不啻間接以興吾工商也如事先則毫無準備事至則函電交馳草率敷衍詎能優勝其必蹈前次之覆轍無疑而我國工商皆將長此沉淪無見信於世界之一日是不啻直接以滅吾工商也或滅或興在此一舉關係顧不重乎故生等抱愚者一得之旨望大部有詢及芻蕘之心雖無位而謀古人引以爲戒而學成不用大部豈以爲然生等學習商科商業興衰與有其責而出品賽會爲振興工商之良法用是不避忌諱謹就管見所及爲鈞座縷晰陳之 
　　一定出品方略以昭愼重查從前我國於歐美賽會皆因商人智識淺陋不肯應募出品故臨時由政府怱促採辦大抵競尚虚文不思考求實際且或零星參錯粗劣雜陳徒貽外人訕笑夫以商品最烈之世界集一國之物産以與諸國觀摩其關係之重有識咸知一或粗疏有傷國體故不可以不愼重出之昔日本與我同病故失敗亦如之迨聖路易開大會 
　 
 
 

Page 27

 
 
之時懲其前愆力圖補救政府諭人民商界聨合同業其普通物産均由民間採備惟關於敎育等品及風俗模型則由政府自理蓋政府指揮於上商人經營於下經費旣省耳日又周法至良意至美也我國地廣人衆尤以官督商辦爲宜生等已函致上海商務總會豫爲綢繆惟賽會之事絶無近利可圖恐商人裹足不前乞大部明定方略札飭各省商會示以機宜予以補助庶幾搜羅旣廣而收果自良 
　　一設出品協會以期統一方略旣定出品商民苟無以統一則漫無紀律爲患更甚再請大部另札上海商務總會聨合各省設立出品協會置調查評議各科派員詳查内地名産及外人嗜好之品造成標本評定甲乙標示全國凡品質優美製造未精者示以改良之法其自願出品者亦必經協會認定而後可其有妨風俗國體者概行禁止及會期將至則移協會本部於東京以專事運輸陳列庶幾品無粗劣事有秩序不致貽譏於鄰封惟我國工商各學尚未發逹調查評議各員甚難其選應由政府切實監督協會愼行選擇蓋協會之目的總在統一出品而尤以改良商品擴充銷路爲要義故非夙有經驗者萬不可以委任 
　　一設臨時事務局以專責成物品旣由於協會集其大成然若何而監督之若何而指導之其責在於大部惟大部事務殷繁非另設專局斷難措手夫日本近年以來懷抱野心思東闢商塲於美洲西張商權於我國旣乘聖路易之舉而略露端倪其此次所開之會雖未敢侈然以東亞商市主人自詡而影響所及將來直當其衝者必爲我國工商界也以商業政策言苟鄰市有可歆之利庶已國有可沾之益我國地大物博出産之富奚啻十倍於日本用物之宏奚啻百倍於日本而適爲日本之鄰市以商戰大勢言非敵人有可取之原因不能擴充其勢力我國近年以來棉茶則遜於印度羊毛則遜於澳洲生絲亦漸遜於日本由前之說則宜培養將來之利源由後之說則宜恢復已往之利權是我國不可不集合全力愼選出品以與此會明矣夫欲愼選出品則非設立專局以司理之不可惟手續繁多而大要有四調查物産一也改良商品二也揀定出賽之品三也研究出賽之法四也至局制之編定事務之分配容後詳禀 
　　一開内國博覽會以資實驗按博覽會之設始於西歷千七百九十八年其時以拿破崙戰勝之餘威思以實業迫英國屢集全力以經畫之其後至千八百三十九年凡四十餘年之間開於法國者多至九次是爲内國博覽會之起源至於萬國博覽會則始千八百五十年英國之倫敦繼而各國踵行北美聖路易之舉其最近也究其宗旨要以資觀摩圖進取培養國家富厚之基然内國博覽會爲外國賽會之豫備尤爲亟圖日本以三島之國自明治維新以來其開内國博覽會者前後已數次他如勸業共進等會幾乎無歲無之取其内國商品比較精粗評定高下給以賞牌以示鼓舞庶於外國賽會之時不致局促張皇而能戰勝他國我國工業不振商業日頽先疇之畎畝高曾之規矩民間旣故步自封而國家又少勸誘之方如是而欲與工商素所發逹之諸國相頡頏何異以未練之兵卒而與强敵對壘勝敗之間不待智者而决也故内國博覽會之設實爲今日急要之圖况當國家振興實業之際無日本賽會之舉亦必視爲重務無待言也（下略） 
　　以上僅就管見所及略陳梗概所有詳細辦法容再竭愚忱隨時上陳惟此舉關係重大近之足以挽回利權以紓國家之急遠之足以擴充貿易以增生民之福伏維大部不棄芻蕘採擇施行則工商幸甚中國幸甚 
來稿 
[旅杭湖商學會再致拒欵會長王君書]  
　　拜誦惠復明哲之見洵非淺人所能測度欽佩欽佩然同人竊有疑焉代表北行當時申明遵旨商辦不借外欵八字來書謂「行時已含借意爲我國民所默認」明眼人觀察自當如是非一般國民全體會員恐未必有此遠見代表行後各處拒欵聚股者紛如按其時日徵諸各報未可誣也謂「斯時合集大會已無名羲必無負責任之分會代表蒞會」賢者深心得毋過慮以司也代表也國民也中流失船身命爲一委拒欵事於公司於代表而不一爲之後援公司獨力代表孤軍我國民實負公司負代表何責備之有「非股東與公司互相怨尤勢成瓦解」當時情事實未前聞「無一定方針」則拒欵會本可不立旣有會矣職員褒然其充選會名昭然其遠揚苟無方針夫何爲者會旣立矣萬不得已而解散亦當取决於全體會員爲正式之宣告焉得以一人之意取消之一時髦彦慷慨聲容風起雲湧聞者色動不移時而聲息寂然蹤跡闃然兒戲耶幻影耶微特政府外人訕笑必及當事者淸夜自思能毋啞然自失謂「國民無文明國人民程度」固也然創會以迄今日猶是國民也知無程度何爲爲之旣已爲之又何得以無程度爲諉正惟國民無程度而後賢者之任迺獨重鼓吹提創斯事非異人任抑某等之見轉謂我國民不患文明程度之不及而患其過高惟其高也思深慮遠謀用策詳於吉凶禍福成敗得失計較精密不留餘地雖人人灌以政治思想而此過渡之文明實使之寸步難行一事不辦三思之惑不信然哉嗚呼路事誠難焦頭爛額寗不一撲一踊而束手重足待葬火窟江浙人民一日未絶爭回路權之責任一日未已以和平手續爲補救照合同十三欵購買債票一策也要求郵部總辦必由人民公舉而徐圖辦到二十二欵又一策也此俱不能勸道儲蓄培養實力備十年後一舉收回之計亦無策之策也來書集内欵以壓外欵語意未明或即指此調查章程猶其次也當今之時餘熱未消人心猶在激勵倡率或能爲功此不爲計徘徊瞻顧重灰人意章程來人心去矣時不再來歷刦永墮吾輩囂囂主張拒欵者則亦江浙萬世之罪人而已始不發難虚實或未爲他人知中道而却又强爲之辭此後遇事呼籲誰與應者又誰與顧忌者輿論乎淸議乎蛙鳴蟬噪而已已矣無復言矣山西粤漢已成之約猶且廢之某等何面目見天下士更何面目見聞風響應踴躍集股之諸父老師範事宜視路則有閒執事長才何難兼顧取舍之閒亦揆諸初心可耳人各有志不可强也心之不同有如其面某等即作設身處地觀亦何能爲執事謀道高謗至人言固可一笑付之同人初意執事熱心猶昨冒昧上瀆絶無訕意原書可按幸弗遷怒東行何事難緩來書未言不敢妄度由今思昔執事必不漠視路事此行當有不萬得已者逈轅何日企予望之中心鬱迫急不擇語拉雜佈復殊苦紙短諸希睿察不　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
