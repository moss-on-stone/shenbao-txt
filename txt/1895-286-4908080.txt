# 1895 - 286 - 4908080

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本有新式鉛字以潔白連四紙印成裝訂二十本出售每部寳洋三元欲買者請向蕪湖文苑山房及本埠博文書局購取可也此佈 
[書楊侍御奏請裁撤待質公所摺後]  
　　天下事之最足苦人者訟獄也服官者之最宜講求者聽斷也民不能免爭訟官卽不能免聽斷訟事之興非皆直也非皆曲也苟聽之不明斷之不速則曲直何以分民情何以得耶卽曲直可分民情可得而或因人証之不齊或有案情之反覆一人好事而拖累者數家累月經年案懸不結幸而水落石出不特原被告之家産蕩然筋疲力盡而牽涉之人亦賠錢受苦失業廢時不幸而吏胥舞弊問官糊塗今日審一堂案情不得禁押如故明日審一堂案情不得禁押如故致令人之欲訟而不能卽欲息訟而亦不得者雖人民好訟予以覊押之苦亦屬咎有應得然問官不能早爲斷結亦不能辭膜視民瘼之罪兹讀本報所紀御史楊福臻奏請裁撤各省添設待質公所之摺深佩侍御之滿腔仁慈洞悉情弊使問官之任意吏胥之勒索差役之凌虐幾如魑魅影形莫逃犀照所謂監禁以待罪人而無罪之拘留苦更加於監禁刑具自有定式而無形之凌虐酷彌甚於施刑歴指近日各省待質公所之弊拘押之苦有令人聞不忍聞見不忍見者飢寒交迫疫癘頻生尚爲拘押人應受之苦家人不許通問則在官言官本該破除情面免生枝節亦爲題中應有之義至於差役之需索本于例禁而現在各省州縣之差役雖各領飯食之費猶若非需索不足以養贍相習成風牢不可破不明之官未必能知其弊卽知其弊者亦不能革除淨盡一若不能絶其生路也者於是僅事需索猶不足謂差役吏胥之彝良盡喪相沿如此若出一轍故不能不作减等之想乃如奏所云竟有横加需索稍不遂意卽加凌虐或將辮髮繫於穢桶之上引其兩手環抱使穢氣冲入口鼻或置木盆而繫之樑上另以繩索便捭簸令其眩暈嘔吐或繫兩手大指懸於高處令其兩足離地經數時之久手指長出數寸或以烟薰鼻使之刻難忍受其他凌虐尚多皆屬不可思議被押者多至瘐斃云云夫重大之案緊要之犯自有丙監禁押此特不過出土銀錢細故暫時管押以備時時質審之便耳非内監要犯之可比也内監要犯或盜或命非斬絞卽徒流尚不忍其飢寒染病故日給米糧以養之冬日施棉襖以衣之有病則由官醫診治服藥之療之人命有一息之可延爲上者斷不能一刻弛仁慈之念不特體天地好生之德亦以普朝廷浩蕩之恩偶有自然監斃尚須請鄰封蒞騐出結通詳恐有賄縱監吏凌虐之弊國家鄭重民命不容分毫或失乃曰公所較禁於内監爲寛卽家人送飯送衣亦所不禁而必不許家人通問是被押者之飢寒皆由差役胥吏之飢之寒之非押者應得之飢寒時疫之染卽廣居大厦者亦的難免况湫隘之地良莠雜居者乎而乃使之不能舉動日聞穢氣高懸箕簸使之嘔吐難受是被押者之染病皆吏胥差役日日癘之疫之非自然之疫癘也謂問官而知之耶則當隨時查究懲儆斷不致使吏胥差役如是之狼狽爲奸被押者負冤莫訴謂問官而不知耶則方將謂公所之便禁押之妥恐其弊愈滋愈深而積之愈重返之更難也然各直省豈無廉明幹練之員何未聞據情上禀歴陳其弊者大抵因循不振者中國之習也墨守舊章不思改革者中國之弊也所以朝廷非不欲振作而究不能周知是疆吏蔽之也疆吏亦非不欲振作而苦於不能詳盡是州縣蔽之也而州縣又爲吏胥差役之所蔽卽有愛民如子之心恐亦難見諸施行矣今閱侍御此奏將通行章程内添設待質公所之事逐一明辨且恭引道光十六年七月上諭以動宸聽雖不敢必其能邀兪允與否而卽此疏以觀已足爲民請命而體天地好生之德也於是喜而書其後 
[本館接奉電音]  
　　昨晨京師飛電傳來上諭一道敬謹譯登○八月二十六日奉上諭前因四川省有迭毁教堂之案業經降旨將辦理不善之前任總督劉秉璋從重懲處兹據廋壽鹿傳霖奏稱現經切實查辦捕獲首從各犯朱瑞亭等二十四名訊明就地正法者六名擬軍流枷杖者十七名自足以昭炯戒而儆將來所有辦理不善之單州知州周鳳藻署大邑縣知縣沈炘署冕寗縣知縣任富良新津縣知縣粟秉灌縣知縣范萬選業經先後叅撤外辦理保甲局候補道周鎭瓊著撤去差使交部議處署成都府知府唐承烈華陽縣兼署成都縣候補知縣黄道榮署城守營遊擊向慈樂山縣知縣洪祖年署樂山汛千總黄承烈均著交部議處川省各國教堂林立鹿傳霖等務當嚴飭所屬實力保護毋許再有疏虞並飭各州縣隨時勸諭曉以利害務期猜嫌盡釋民教相安用副朝廷綏靖地方至意欽此 
[閩信譯登]  
　　福州來信云英國領事官前在古田辦理教案旋與地方官意見不合回至福州後謁見閩浙總督邊制軍籌商壹是制軍告以尚有案中正犯十八人務須正法其餘從犯分别充軍至其中起釁緣由仍須細心查察云 
[擬興日報]  
　　英國教士李提摩太擬在京師開設日報館京官深以爲然敬聞皇上亦甚韙其議謂有此日報則是非可以辨别各督撫不能以模糊影響之說人陳矣 
[津報譯登]  
　　天津西字報云前從上海至吳淞鐵路舊經毁去現在將此路設在大沽以便火車行駛蓋以中國現有二十餘　之新砲若干尊須由此路運至砲臺也又云聞俄人與中國相商所有各兵船皆須在旅順口守凍云 
[朝審大典]  
　　朝廷愼重刑章每年朝審一次在京大學士軍機大臣六部九卿科道等官凡列銜者皆到班畫押然後定稿大學士首冠百揆除有差請假皆應列班閱囚畫押今年八月十四日朝審李爵相適在京師且自相係稿上第一畫押之人是日列銜諸寮寀皆早到天安門外棚房内專候爵相駕到閱囚詎候至已午之交爵相不到諸臣工乃閱囚畫押而散爵相之押則俟翌日内閣補畫焉 
 
 

Page 2

 
 
[京師談屑]  
　　八月十五日辰刻李爵相駕至虎坊橋迤西廬州會館蓋同府京官念爵相隻身僑寓古刹值中秋佳節未免寂寞故請爵相會館過節爵相惠然降臨來時乘四人肩輿頂馬跟騾各一人他無儀從當爵相下轎入内館門外聚觀者如堵直待宴散辭出衆人始散○前門外迤西城垣下寛敞之處新圈院落内蓋土房數椽原爲今年春夏間城門防守兵丁之下處曾呈報街道衙門嗣防務撤後此房空閉有細民某潛通營員稅居開設車廠以歇出入城門往來車輛騾馬藉謀蠅頭微利刻被都察院台憲察知面飭巡視五城街道御史令其詳查當初呈報修蓋如係開設車廠則此處不應私蓋民房速令拆毁若係官房　車廠亦宜驅逐該車廠一聞此信立刻席卷而去租房底價付之東流矣○内城木廠料廠向在街面堆積大木八月初間步軍統領衙門忽傳諭地面各甲剌員弁令轉飭各廠將街上堆積木料概行移入廠中東半城左翼地面各木廠赶卽雇人抬扛移放有空院者安置院内無空院者租賃堆房每廠所費不下百金上下三兩日間一律收拾完竣西半城地屬右翼諸木廠有兩家出首遞呈一家呈稱係因修造禮邸新塋木料太夥無處挪移其一家則呈稱因昆明湖建造工程未竣餘料亦無處安放如必須挪移請求轉禀内務府曁禮邸管家再爲設法挪移各等語右翼接閱呈詞知題目太難不復究詰催促而西半城諸木廠亦得借此兩家護符致街面木料概未挪移云○前門外琉璃廠東南園有一婦人與一油漆匠姘識日久其情甚恰油匠平日小有蓄積近來坐吃山空以致異常窘迫婦見此情形恐將來更難度日故於上月某日效黄鶴之高飛將匠抛棄匠自失婦後天已漸凉衣食不繼人財兩空又多積債萬分情急於前月吞服洋藥卽時命登鬼籙鄰人禀報　城正指揮衙門當日正指揮陳君子敬帶同仵作吏役人籌前往相騐並無傷痕實係吞烟自盡匠所欠某某之債已預先寫於所住屋内棹案之上並無威逼情事鄰人皆識其親筆所書視此情形實爲倩多難償所致又恐牽連房主之意其人可謂議於處死矣○有甲乙二人均以薙髮爲生俱在宣武門外西草廠胡同某剃頭棚工作甲曾欠乙舊債適甲外出薙髮未回乙因事出門值甲歸來二人在路相遇乙向甲絮聒前債致起口角爭鬥繼以爭毆乙將甲踢倒復以拳擊其額角及顯門於是登時殞命乙見甲氣絶意欲脫逃行約半里卽被北城兵馬司捕頭追至椿樹頭條胡同將乙弋獲解赴有司訊辦○前門外之半璧街於前日三更時有三人同行一人身披皮袄手執勾杆似巡夜之狀行至一皮局門首蹲伏二人皆登肩而上蹲伏之人仍在是處等候時值南城練勇局旗總杜某由此經過躱避道旁竊觀盡悉卽邀集左近練勇十數人於東西巷口伺察未多時果有三人欲奔西口而出杜等進前盤詰三人聲稱我等係東珠市口汛亦來巡夜者詢以身背何物不容辨白卽將肩挑皮襖揭開有包袱一個問及此物何來三人言語支離當卽弋獲携同贓物勾杆皮袄押赴南城練勇局未知如何審辦也○崇文門外平樂元某糧店遣夥赴通州歸帳歸途騎騾行至朝陽門外距城數里之大橋下時已薄暮突遇强人横阻去路白刃相加夥之一臂騾之後胯各受重傷一夥勉力馳騁飛奔奪路而去刼去被套一具内裝行李及哈喇衣面數件銅制錢數緡而已 
[魂旐東歸]  
　　常勝萃字中軍前營楊鏡湖管帶馮宫保之快婿也於上月間在鎭江營次騎箕西去其靈柩暫厝甘露寺已紀前報兹聞擇於八月二十一日出殯鐘鳴八下辦差人等將各項儀仗陳設齊全於十點鐘舉襄前導有銜牌旗鑼傘繼以開路神誥命亭像亭靈亭香亭魂轎之類僧道二十餘人笙簫管笛鼓樂悠揚靈前用亞字牌數對萃軍營務處蔡太守曁常勝各營官弁皆翎頂衣冠步行恭送柩用紅呢罩舁以二十四人由甘露寺經登仙橋過打索街至大英溝碼頭萃字前營勇丁咸在江干燃鎗升砲靈輀用滿江紅船載送海靖輪船送殯各員復穿素服登輪躬申叩奠並有備素筵陳察靈前者素車白馬往來於波光雲影中幾同錦織梭穿宫保並派隨員三名沿途護送至三下鐘但見該輪船高掛素旛臨風飄颭旋卽展輪隨大江東下取道申江載回粤東原籍奉安窀穸 
[細故輕生]  
　　揚城馬監巷口某氏婦回教中人年逾而立伉儷素相得夫某甲在本城貿易日前由店回家偶回細故與婦口角婦遂回房偃臥甲亦返店詎婦不知於何時已潛夻紫霞膏一盞迨上燈後遽爾毒發甲母睹此景况急請人至店將甲喚歸迨甲入門則已灌救不及甲隨飭人送信至妻母家母族亦同教同城聞信立至見女慘死堅欲經官嗣經同教各親友出爲排解令甲從豐棺殮事乃寢息而親串仍來往如初云 
[防患未然]  
　　揚城街道愈熱閙愈窄狹而屋之前後左右如有隙地往往爲無業流民誅茅結屋而居偶有不愼卽遭波累是以江甘兩邑宰有鑒於此咋特出示嚴諭略云揚城地狹人稠各處草屋日漸增多查火患起事之由大都由草屋肇禍以致延燒他屋當此風乾物燥自宜先事預防合亟出示曉諭爲此示仰各坊地保知悉嗣後各處所有隙地不准添建草房如有不遵定將新蓋草房拆卸驅逐除移請各叚委廉一體巡察外本縣仍不時親出周查該保等倘敢徇隱察出重懲不貸 
[司示照登]  
　　署理江藩翁小山方伯接署藩篆卽大張曉諭示曰本司家承清德世受國恩廿餘年讀律刑曹治獄不避權貴十五載巡守湘沅持躬永矢淸廉歴柏攝薇懲貪勵潔風聲早樹絶非分之鑽營月皎可盟務存心於正大此固南湘紳民所深悉諒亦江西士庶所共聞者也兹復恭膺簡命執法斯帮臬事甫陳藩條又綰疉邀天眷益凛氷淵事必親裁案無留牘稽查胥吏不容弊竇滋生約束家丁弗使事權稍假戚族並無隨任賓朋悉屬謹循騷人向不周旋術士素所屏絶惟江省地當孔道水陸交衝人聚五方賢愚不一誠恐城市囂塵之地不無招搖撞騙之徒交接官員託名親友譸張易啓詐僞堪虞與其事後刑求曷若先爲誥誡除密訪嚴拿外合行出示曉諭爲此示仰闔省諸色人等知悉嗣後如有前項不法棍徒潛匿爲奸招摇生事務卽立時來轅指告或扭送地方官究明重懲倘敢僥倖存心請其打點通同作弊甘受欺朦一經訪聞三尺具有與受同罪均不姑寬其各凛遵毋違特示 
[津沽雙鯉]  
　　距天津東門外五里先農壇前面向有義阡數畝埋葬無主孤墳荒塚纍纍附近向有草廠兩間徹夜有人司更守夜該處有小路一條通海大道以及郭莊等處地方然非左右居人以及熟悉路徑者斷斷不知此捷徑旁有淺氷一區深不及尺月之廿一晚有不知姓名人死於水内年約五十餘歲上服灰色洋布衫下繫灰色洋布褲鞋襪俱全旁置絮袄一件枕頭一個制錢二百文一似自行投水者然屍身横臥波心頭足露於水外並未全濡翌晨地保知悉赶投天津縣報案縣署委員於午後帶同刑仵到廠騐屍據仵作喝報項間脇際均有手扼痕跡係謀殺而後棄屍者然兇手莫得主名死者又無親屬認領於是飭保標誌殮埋待緝兇犯了結按津城騐屍屍廠花銷向有十三行名目以事主之貧富定花費之重輕此次相騐旣無兇手又乏屍親該地又係工程局之産屍廠花銷無從生發差役向地保索費地保因該屍尚無棺木請先歛錢購槥然後徐圖差費旋地保歛得津錢三四千卽爲差役取去向屠門而大嚼不遺一文地保不得已飭夥丐得葦席一牀薄瘞屍身而去 
[秦准秋泛]  
　　金陵訪事人云江寗藩司瑞茀侯方伯飭一得齋刻字鋪將隂隲文功過格合印一千五百部於本月二十日飭家丁在下江考棚前分送諸士子俾携歸讀之知所取法○大百花巷人毛王氏年二十八歲性成淫賤與竊賊羅文江私通五月二十二日江寗縣翁大令將羅拿獲從寬遞解回籍不得復來詎料上月羅又潛至金陵約同毛王氏移居望鶴岡而將已宅賃與魏姓至本月初索取房金見魏室中無人遂竊取衣服零星挾之而出事後魏查知其事查問同居之火施二姓知無别人到此遂告之地甲邰順指名控縣請追翁大令惡之立飭拘拿到案責以籐條三百下押侯嚴懲 
[河水陡漲]  
　　武漢天久小雨江河之水一律退下無復昔時之汪洋巨浸而鶴汀鳬渚低淺之處舟行已多膠滯月之十八九連日襄水 
 
 

Page 3

 
 
陡漲二尺有奇幸江水退落雖内河水勢奔　下注皆　江下　所以河中兩岸艤舟平安無事傳聞襄樊以上各處驟得霖雨武漢一帶則望雨猶殷月之十六日漢陽薛大令虔禱甘霖於十七日待雨數寸而久乾之後尚嫌不足云 
[偷稅被刼]  
　　凡事有一利必有一弊故明知刑罰在前而猶敢偷漏暪騙蓋爲什一之利顧前而不顧後者也月之十八日漢鎭小夾街之要道口忽有一人號啕大哭好事者詢之蓋哭者係駁船之夥懷中喑藏綢綾若干意圖偷漏詎甫至岸突遇本地流氓二人熟知個中三昧將某攔於無人處聲言查究某跪地求饒且願分肥流氓不允盡搜其懷中之貨大步而去某旣力不能抗而又不敢聲張惟匍匐於地痛哭而已 
[賢令陞遷]  
　　鄂省江夏縣爲武昌府之首邑徐伯文大令久攝是篆剔弊除奸士民莫不額頌近蒙大憲保陞荆門州直剌離任之日士民紳耆遮道祖餞並送德政牌匾懸挂大堂旗幟鼓吹送登舟中於十八日揚帆上駛榮赴新任代署縣篆爲武昌通判恒别駕云 
[月湖修堤]  
　　偃月湖者爲漢陽名勝之區中有琴臺在焉流水高山猶堪相繼長堤數里遍植垂揚碧水半湖滿栽蓮藉近因居民恐歲久年湮湖道淤塞業已將荷葉盡皆刈去又蒙漢愓府逢子政太尊捐資邀集紳商補修堤路現在購石塡砌不日可以落成矣 
[覔死遇救]  
　　寗波西門外新河塘某孀婦因無子嗣畜一婢女藉供指使年已及笄貌亦端好日前憑媒許與某姓爲側室先得定洋一百元藏於篋笥中不料當夜被賊竊去婦念此區區者將爲養老之計一旦失去何以爲生投河欲圖自盡辛經人橯救得慶生全賊之害人不亦甚哉 
[賭博害人]  
　　寗郡某姓婦其夫蚤亡遺有田産家頗温飽生有一子專嗜嫖賭不務正業婦屢戒之不悛乃嚴其出納以爲囊底空虛自不致任意揮霍不料其子竟盜得其母之衣飾質洋數十元初時往博而勝依然贖還無人知覺後又往博詎五木無靈全軍盡没婦知之勃然大怒將欲具呈送官究治嗣經人勸解乃以家法處治云 
[嚴懲叉桿]  
　　安慶省垣蓄水池旁有韓姓焉閥閱門庭素形巍煥邇者家業中落遂將屋零星出賃與人後進爲土妓王三妹所居三妹二九年華丰容絶世秋波一轉令人意消而兩瓣秋連輕輕帖地誠有如李笠翁所謂米大尖頭無處能棲鳳者眞尤物也顧游蜂浪蝶每喜以摧桃斫柳爲能不得已求地保某甲及乙内丁數無賴作護身符俾穩建花旛不致被封家十八姨作踐本月某日乙丙丁醉鄉深入相約至三妹處閒游悞叩比鄰某戊之門戊家一老嫗並媳某氏同居聞剥啄聲詈之曰何處狂兒夜半攪人清夢豈以爲而孃不能以木犀飯饗之耶乙丙丁不自引啓倚麴秀才之勢大肆咆哮適戊子自外歸向之詰責乙丙丁扭住奮擊致戊子頭破血流正喧擾間甲貿貿然來見事不諧喝令乙内丁散去旣而戊婿某已聞知其事登時怒髮上衝谓是可忍孰不可忍旣已誣良爲賤尚敢糾黨逞兇光天化日之中尚復成何世界乎遂繕詞控於保甲總局其詞涉及三妹局員乃飭提至案判令將甲重責八百板乙丙丁笞責有差三妹則掌頰二十下吹彈得破之驗兒竟變作鳩盤荼形狀兄者憐之 
[吳宫秋色]  
　　姑蘇訪事人云有宋某者渾名老大年逾耳順少時好交匪類曾入安慶帮拜某甲爲師嗣雖不復横行但帮中以行輩相推仍尊之爲首領某日偕甲乙二人駕舟赴吳江道出太湖適遇統帶緝私營李質庭軍門巡哨至此疑其爲綠林豪客也飭勇過船盤問搜獲六門洋鎗曁軍器數件遂拘以黑索將人船一倂帶歸甲乙見勢不佳乘間鳬水遠逃宋則解經蘇州府桐太守刑訊供稱前曾入帮從未犯過刼案久在葑門外開設烟館一家數口藉以謀生現之梟匪在吳江聚賭滋事經同帮甲乙再四邀往排解非有别情太守訊以軍器何用供稱係中乙所携太守飭釘鐐收禁靜候覆訊一面飭捕嚴緝甲乙兩人○蘇省開闢通商碼頭就葑門内滄浪亭設立通商局聞大吏擬在葑盤兩門外開設互市塲○某成衣店學徒手執熨斗在街上吹灰適代理吳縣傅大令維祚呼殿而來致火灰颺入大令之目店主曁學徒知已肇禍飛歩奔逃大令飭差拘回將店主掌頰數十不眞可謂无妄之災矣○梨園中有聚福班者其中子弟專唱崑山曲子卽俗所謂文班者是也邇者糾集本資擬仍在郡廟前開設戲館定期八月二十四日登臺事爲趙中丞所訪聞特於二十三日傳見元和縣主葉大令諭卽禁止大令回署飭提地保至諭以頃奉撫憲面諭不許開演違卽重懲地保强辯不休大令怒飭掌頰二十下○某日元和縣葉潤齋大令訊案時有甲乙兩人入内閒觀不知因何互相口角大令飭拘至案前研訊甲稱乙誤踏小的之足乙稱小的已向負荆甲復出言不遜大令怒喝令皆長跪一旁及各案訊畢甲乙叩頭如搗蒜宛轉籲恩大令遂麾之使去 
[兵船無恙]  
　　昨報兵船僨事一則本館原不敢信以爲實兹果查得南瑞兵船於廿六日自金陵開回廿七日已安抵滬上則愈知擱淺之詥說傳者之非眞矣 
[賽船二志]  
　　昨係賽船之第二日午後細雨如絲而各西人及觀養者仍紛至沓來是日計賽五次第一次二船每坐九人曰旗勝第二次二船每坐一人紅旗勝第三次二船每坐五人仍紅旗勝第四次二船每坐五人藍旗勝第五次二船每坐五人黑旗勝及賽畢時已薄暮共歌緩緩歸矣 
[機器傷人]  
　　美界百老匯路耶松船廠司機人某甲粤産也前日下午工作時偶不經心致被軋傷右足足指盡爛卽舁送同仁醫院求治曹仇二醫生騐得受傷過重用利刃將足指截下敷之以藥雖無性命之虞然不免殘廢矣 
[科房建醮]  
　　本縣總科各書吏前昨兩日延召羽士一班在署中設壇建醮祈保太平竟日金鐘法鼓梵唄之聲不絶云 
[縣案照錄]  
　　前有住居四門之吳妙林與阮張氏通姦騙出私住英界新悅來客棧閉鎖房中知阮張氏之夫阮阿狗必然訪緝又糾同吳桂華馬阿二等設謀哄阮阿狗到羊皮橋僻靜處謀害埋屍滅跡一案旋經黄大令訪聞拘提兇犯人等訊明情節起屍相騐詳奉各大憲批飭解省訊辦當卽將各犯解省過堂後奉憲示將正犯吳妙林留省正法餘人發還本縣監禁候示在案俱紀前報兹奉憲札以阮張氏訊不知情從輕辦理正兇旣已正法應將該氏杖責發落因援恩赦之例等因黄大令奉文之下於前晚倩帮審委員夏芝蓀司馬提訊據阮張氏供係本地人今年廿二歲以後不敢再犯等供司馬謂爾犯此重案今奉恩赦總難輕放喝令重責掌頰一百下著令覓取的實保人具保出外以後不得冉犯該氏遵諭而退○虞雅章前投縣署呈控顧德章誣伊表弟朱紀昌爲竊私刑拷打請提究辦等情黄大令惟詞飭差提齊人證於前晚倩帮審委員夏明府提訊虞供小的現住西門外九圖因表弟朱紀昌之堂伯朱桂芳前招顧炳華爲贅婿自桂芳故後由炳華租屋於顧德章同居現因顧私將此屋議價出賣幸未搬遷朱紀昌適在寗波聞知桂芳身故來滬扶柩歸葬詎顧德章居意不良暪心昧己誣指紀昌爲竊拉送汛捕私刑吊打逼勒認竊小的聞知氣忿難平是以來案控呈今小的妻子兪氏又被顧德章之姘婦名阿招拖去不知去向應請追究顧供小的向做錢莊生意本月初七夜被賊行竊衣物當經投報典史署飭緝現因路遇朱紀昌身畔帶有小的所失贓物故將朱拉送訊捕追問朱紀昌供小的並未行竊顧德章意圖吞没屋宇誣良爲竊今蒙提訊尚乞照例嚴辦虞兪氏供是虞雅章之妻前日被阿招騙至捕房收押現蒙送案叩求恩鑒九圖地保王成章四圖地保吳桂仁亦投案同供查悉朱紀昌確未行竊實被顧德章誣揑求明察明府以朱無辜被誣著顧德章當堂服禮顧叩首求恩遵諭向朱紀昌叩頭明府判顧德章收押候提姘婦阿招到案再訊 
 
 

Page 4

 
 
[竊案二則]  
　　本邑陸家行鎭陶渭甫家日前被竊衣物字畫等件請典史飭緝蔡少尉據報之下飭捕緝獲竊犯陸七寳一名解送典史署前晚亦經蔡少尉升堂提訊陸供小的與長脚毛毛兩人夥竊小的所竊物件不多餘贓均在長脚毛毛處少尉喝令鞭責籐條一百三十下笞一百板寄押縣署自新所候補提長脚毛毛到案再行復訊○本城提右營叅將署日前失去地砲三尊查緝無著廖叅戎飭丁投報本縣典史署請爲飭捕嚴緝經蔡少尉飭捕緝獲吳阿七解案請訊前晚蔡少尉升坐二堂提訊吳供向在右營當執事之役現在無以爲活出此下策其砲當在某押店質錢五十文少尉喝責三百板枷號一月發七鋪地方示衆飭捕將原贓弔送右營認領 
[法界捕房紀事]  
　　昨禮拜三鄭大令因公赴高昌廟製造局飭丁持片咨照捕房所有應發落之犯著於下期幷案發落已革英捕嚴瑞福挈其妻子並岳母假居洋涇浜某姓燈籠店樓上本月二十二日下午八點鐘挈眷遷出隨後樓面失火事後拘到火頭及鄰居解經鄭大令研訊以情節可疑飭傳嚴到案訊究昨包探將嚴拘入捕房捕頭命押候堂期解訊○甲乙二人台州産也附北京輪船由寗波來滬遐寓小東門外某客棧包探見携帶皮箱早經擦破形跡可疑上前盤詰一味支吾開箱檢視並無衣服惟零星紙包且已逐卷拆開盤問何來甲乙無詞以對遂將人贓一幷解送捕房捕頭命押候堂期解訊○金山衞違散之勇某甲擬附長江輪船回里手持衣服向押鋪質錢經包探拘入捕房捕頭研問之下據云在李哨官名下當勇哨官現在輪船捕頭倩包探押送下船交哨官帶回 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　郭七堂與秦阿炳在路打架由巡捕拘送到廨屠别駕於前晚提訊郭供稱小的開設小烟館秦本來相識前日忽誣指小的將其棉襖藏匿糾人軋入某茶館意圖拆梢迨小的呼巡捕時秦遁至三馬路追獲今特請究秦供稱小的現在十九號洋房内服役與郭比鄰會向小的借過洋銀三五圓兹問其存寄棉衣以致口角郭稱秦旣知錯乞恩免究别駕判一倂開釋○湖南人黄春浦携有哥老會中飄　爲某包探搜獲解奉别駕會訊押候過堂前晚飭提至案黄供稱小的年二十五歲原籍江西寄居湖南湘潭縣家有老母兄長在鄉耕種去年八月投滬軍營蕭統領處劉哨官名下當勇今年裁撤前日赴吳淞砲臺尋王正明不遇返滬在小輪船上與自稱鄧姓之人攀談令小的照顧雜物迨登岸伊云小便卽遺下手由包開而視之内有零錢數十文飄布一張不知何用别駕謂爾拜何人爲師從實供明答稱飄布實非小的之物上冩彭姓不知是否鄧姓所携别駕諭令差役連飄布等件押送上海縣訊明究辦 
[英界公堂瑣案]  
　　賽船之第一日有英按察之馬車停於杉板廠俱碍及道路七十七號印度馬巡捕向馬夫陸補笙喝阻不依以致吵閙遂將陸拘入黄家庫捕房昨晨解案印度捕禀稱陸非但不遵約束且敢恃强將號衣撕破陸供稱小的在英按察處當執鞭之役昨日與捕爭執一時失手致碎號衣屠别駕據情商諸傑繙譯判罰洋銀五圓○包探杜雲卿禀稱廣和染店歇夥王鴻喜昨日至店中竊取藍洋布三匹經小的拘獲人贓送請究辦廣和染店夥某甲投案請領失贓王供稱小的失業無聊不得已而爲此别駕判令管押一禮拜○包探黄四福偕西探潑禮司同禀稱小的等查得陳芝來新申樓恊泰戚阿懷張阿信福順祥江淸培萬茂誠泰興八家酒館烟寮深夜違章請卽判罰其中戚阿懷已閉門逃逸萬茂誠泰興前曾罰過今已二次違章矣别駕判令罰陳芝來等六家各洋銀四圓萬茂誠泰興各罰八圓一倂撥充某善舉○包探黄四福解莫阿長姜雙福到案禀稱伊等二人以收買錠灰爲生昨至魏載甫家收買串同掉換假灰致被扭入捕房魏投案申訴前情莫姜同供稱小的等掉換假灰自知不合惟求大老爺筆下起生别駕判令各管押五日○包探范進才禀稱周泰炳沈嘉利二人行竊某輪船新舊鐵一百餘斤分售與曾順金曾品才兩家經小的查獲送究别駕判令各笞責一百板二曾各罰洋銀五圓○四十九號印度巡捕解賭樹上望風人王阿狗姚萬來到案禀稱伊等專拉賭客向拘倔强且王係屬過犯今請重懲王姚同供稱小的等不敢拉賭别駕判令將王掌頰五十下姚遞解寗波原籍○流氓王三和前曾與某華捕爲難昨由二百十九號華捕拘送公堂請判王供稱小的係本地人向來安分不敢與捕爲難别駕判令笞責三百板○葉榮春竊取王阿三家活猪五口意圖售賣經包探衞阿和所見拘解公堂王投案申訴前情葉供稱小的行竊該死尚求恩典别駕判令管押三日 
[美界捕房紀事]  
　　前日下午本邑産某氏婦蓬頭散髮奔投捕心訴稱被名阿大姐者毆辱受傷求請遣探將阿大姐拿案送究捕頭問爾被毆辱必有起事之由氏稱誣吾與彼夫有私實則並無其事捕頭以其所控無憑不爲之理令自投英公廨喊控○前晚偷兒顧阿寳在源芳路公義局後某姓家撬門入内任情搜括爲事主覺察披衣起捕顧奪門奔逸適二百八十七號華捕巡至當卽獲解捕房捕頭嚴詰之下供稱實係初次犯竊有王阿金其人乃同業中老手捕頭遣包探范進才將王查獲詰問之餘王直認不諱在公益里某姓家竊得靑蚨八千數百翼新記浜某姓家竊得衣服若干捕頭令一倂押候吊贓送辦○前日將晚有衣服藍縷之某甲至吳淞路萬陽樓烟館開燈連吸數大盒時已十下鐘將收市矣值堂者令其惠鈔豈知甲囊空如洗倩堂倌隨往某處如數付給堂倌怒甚扭送捕房捕頭命管押一天以儆○粤人黄曉彬居百老匯路靜安街前日午後有事他適及回室内綢衣綢傘等物已不翼而飛卽奔捕房控訴並聲明同居阿季者所爲捕頭卽派包探衞阿和將阿季拿案阿季不認行竊因令押候查明核辦○武昌路三百三十三號門牌居民布文彩家前晚被偷兒竊去衣服水烟袋等不計其數昨晨奔告捕房求爲查緝捕頭倩包探倪順泉往勘被竊情形屬實令各探留心訪查 
[金陵官報]  
　　八月二十一日内閣中書况周儀到由京來候補道錢德培謝委會辦水師學當又李鎭邦謝委赴徐州公幹丁憂候補道朱渭謝委會辦金陵機器局知州沈敦和禀知德員並二十人俱到省安徽候補巡檢李藻直到由皖來○二十二日鍾山書院山長梁鼎芬會署皖南鎭任祖文統領正字等營鄧正峯辭升補安徽撫標中軍叅將齊金鰲荷花池釐捐知府胡汝霖奉賢縣金元烺新選豐縣王得庚准補阜寗縣盧維雝二位均辭赴蘇見撫憲卽用縣戴光知縣王錫齡辭各位均見上海道黄祖絡至委署理事同知衡珊由皖措資回銷假謝委前辦皖東營務處兼電雷事安徽同知楊恩慶由山海關來二位均到○二十三日洋火藥局候補道蔡銷會辦金陵機器局差孔家涵釐捐同知周昌鳳專丁叩謝上年此較案内記大功一次正任上元縣典史蘇有炯交缷雙甸釐捐差回閩浙督轅營務處委員郭承桂到湖南來○二十四日上海道黄見徽寗道袁署皖南鎭任祖文辭提督孫桂林廣西來運判祝傳望起服回省正任靑山營守備許和生交缷署溧陽營都司回鹽經歴沈崇善黄淦鹽巡檢程國治鹽知事李沛森諸世麔五位由揚來候騐看 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年八月念一日京報全錄]  
　　宫門抄○諭旨一道錄前○戸部敬等奏請簡放崇文門正監督摺○内務府奏請特簡崇文門副監督片○熱河都統崇奏查報已未結交代各案片○直督王奏報銷漕船支給水脚銀數片○又○奏各州縣添設馬撥署行裁撤摺○雲督鬆奏叅革知縣片○又奏補署同知知縣各缺片○又奏甄别府縣各員片○豫撫劉奏限追革縣虧欵片○又奏掃數報解京餉銀數摺○八月二十一日禮部宗人府欽天監正紅旗值日無引見○游智開謝授廣西藩司恩○湖北藩司王之春請訓○廣忠謝開復處分恩○召見軍機游智開王之春○○經筵講官戸部尚書臣宗室敬信等謹奏爲請旨事光緒二十一年七月十九日准崇文門正監督載瀅咨報於光緒二十年八月初三日接任徵收商稅起照例扣至光緒二十一年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督載瀅自光緒二十年八月初三日接管起扣至本年八月初二日一年期滿例應更換理合專摺具奏請旨簡放並將上三屆崇文門正監督各員繕寫名單恭呈御覽伏候命下行令到任管事仍俟一年期滿豫報臣部奏請更換爲此謹奏奉旨已錄○○内務府片總管内務府謹奏爲照例奏聞事准戸部咨稱崇文門稅監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒二十年七月二十五日由内閣抄出奉旨崇文門副監督著容貴去欽此嗣於光緒二十年十一月初四日由内閣抄出奉旨崇文門副監督啓秀去欽此欽遵各在案今崇文門稅務監督於本年八月初二日一年期滿除正監督由戸部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三屆崇文門副監督各員另繕清單恭呈御覽爲此謹奏奉旨已錄○○奴才崇禮跪奏爲熱河各屬新案交代遵奉部咨照山東定章每屆半年分别已未淸結恭繕淸單專摺具奏仰祈叾鑒事竊查熱河所屬府廳州縣新案交代經戸部抄錄山東交代定章分别初次二次依限奏報各原案並淸單一倂咨令仿照辦理嗣後已安未完交代各案每屆半年彚奏一次歴經查照辦理在案兹自光緒二十一年正月初一日起至六月底止已屆半年彚核之期所有已結未結新案各交代理合查照戸部抄錄山東交代定章謹繕淸單恭呈御覽伏乞皇上聖鑒謹奏奉硃批戸部知道單倂發欽此○邺王文韶片再江浙海運漕糧由直隷官剥船接運至通前於光緒十二年經督臣李鴻章奏定每年每船由江浙漕項内酌貼工食銀五兩十六年因米少船多每船祗能輪運一次所得水脚已較歴屆爲少終年停泊苦累難堪此項工食若按米數核减必致偷漏滋弊奏明仍按每船五兩發給旋准部咨令自光緒十七年爲始每船解百石准給工食銀七錢五分其從前按船給銀五兩章程卽行停止等因復經李鴻章瀝陳船戸苦累情形奏請照案仍按五兩給發俾贍身家奉旨著照所請戸部知道欽此兹查本年分撥蘇省官剥船一千六十二隻除派裝餘剩二十五隻不計外其餘一千三十七隻每船仍發津平銀五兩共計津平折實庫平銀四千九百八十七兩九錢七分仍由道庫漕項内動支據江蘇糧道吳承潞詳請奏銷前來臣覆核無異除淸册領狀咨部其浙江糧道酌給銀兩由該省照案自行造報外理合附片具陳伏乞聖鑒敕部查照再臣於本年五月間奏明每船籌給銀十兩係因海疆有事南漕稽阻各船戸困守過久負累甚深是以援案格外撫恤此項常年酌貼工食銀兩並未倂計在内合倂聲明謹奏奉硃批戸部知道欽此○○直隷總督臣王文韶跪奏爲各州縣添設馬撥接遞軍報現在暫行裁撤恭摺仰祈聖鑒事竊查前准兵部咨光緒二十年十一年十一日軍機大臣面奉諭旨近年各省驛站遞送文件往往遲延實屬廢弛著兵部通行各該督撫等認眞整頓所有人夫馬匹務當一律精壯遇有一切緊要文報迅速馳送不准稍逾時刻其爲軍報經行處所並酌添馬撥以速郵遞欽此當經前督臣李鴻章轉行遵照並由司酌議以防軍駐紥軍報較多及站程較遠或内無驛馬者准予酌添馬匹其軍報較少站程不遠驛馬較多者令於額設馬匹抽撥安設詳經批准分行遵辦在案兹據藩司陳寳箴臬司朱靖旬會詳稱上年先後添設馬撥者通州三河武淸薊州寍河良鄉盧龍樂亭灤州天津鹽山豐潤玉田等十三州縣共添腰撥三十處計添馬二百六匹其涿州安肅定興新城望都阜城正定獲鹿井陘灤城新樂刑台内邱永年邯鄲磁州趙州柏鄉遵化等十九州縣共添腰撥四十四處均在原設額馬内抽撥安設毋庸開報工料所需鈔書及棚廠等費准其據實報銷其添馬州縣毋庸開支馬價事竣仍可變價歸墊用過工料等項造册請銷兹查此項腰撥本爲馳遞軍報而設現在軍務已定當飭於六月底暫行裁撤以節經費並聲明武淸縣請於楊村河西務兩驛各添馬二十四已由順天府尹咨部應候部覆辦理等情詳請具奏前來臣覆查無異除飭有驛州縣各將郵政認眞整頓幷將添設腰撥用過工料等項據實造册歸於軍需項下另案報銷曁咨戸兵二部外理合恭摺具陳伏乞皇上聖鑒敕部查照謹奏奉硃批該部知道欽此○○崧蕃片再牧令爲親民之官刑法必期得中豈容妄用非刑濫押斃命兹查有前署寗州事永平縣知縣李馥求治過急妄將訪獲積匪籠站斃命並濫押積賊十餘人致令病斃兹據該管府道揭由臬司岑毓寳會同藩司史念祖具詳奏叅前來奴才覆查屬實未便姑容相應請旨將前署寍州事永平縣知縣李馥卽行革職以肅吏治而重人命謹附片具陳伏笥聖鑒訓示再所遺永平縣缺滇省現有應補人員請留外補又雲貴總督係奴才兼署毋庸列銜合倂陳明謹奏奉硃批著照所請該部知道欽此○○崧蕃片再署大關同知陳善溥撤省查辦遺缺查有准補該關同知周興謨應飭赴任又署武定直隷州事南寍縣知縣賈汝讓撤省遺缺查有補用同知龍文才識穩練堪以署理據藩臬兩司先後會詳請奏前來奴才覆查無異除分檄飭遵外謹附片具陳伏乞聖鑒再雲貴總督係奴才兼署毋庸列銜合倂陳明謹奏奉硃批吏部知道欽此○○崧蕃片再道府同通州縣等官到省試用一年期滿例應督撫察看才具出具切實考語奏明甄别以肅官方兹查有在任候補知府署武定直隷州事南寍縣知縣賈汝讓署南寧縣事試用知縣鈕承植均各試用已滿一年例應甄别據藩臬兩司先後會詳前來臣查該員賈汝讓辦事明敏鈕承植才識穩練俱堪以各本任分别在任留省補用除將履歴淸册咨部查照外謹附片具陳伏乞聖鑒再雲貴總督係奴才兼署毋庸列銜合倂陳明謹奏奉硃批吏部知道欽此○○劉樹堂片再已革延津縣知縣郭古陶前在延津縣任内交代業經衞輝府督同算明除欠交捐欵由外催追外尚有虧短正雜各欵共銀二千零九兩三錢六分七厘屢催未據完解雖據禀該革員任丙有墊辦兵差銀兩尚未准銷例限綦嚴豈容藉詞延宕據藩臬兩司轉據該管道府揭報前來相應請旨將已革延津縣知縣郭古陶虧短正雜各欵銀二千零九兩三錢六分七厘勒限兩個月如數完繳倘屆期不完或完不足數再行從嚴叅辦以重部欵其墊辦兵差銀兩俟報部准銷若干再行給領除該上司職名俟展叅時查明開報外爲此附片具陳伏乞聖鑒謹奏奉硃批著照所請該部知道欽此○○頭品頂戴河南巡撫臣劉樹堂跪奏爲掃數報解光緒二十一年京餉銀數日期恭摺仰祈聖鍳事竊查前准戸部咨光緒二十一年京餉奏奉　上諭指撥河南地丁銀二十萬兩行令分限解部等因當經轉行遵照並查照歴年成案奏明撥解本年部恊毅軍月餉連閏銀十三萬兩計實應解部庫銀七萬兩前已報解過銀四萬兩亦經臣繕摺具奏在案兹據布政使額勒精額又在於各屬解到光緒二十一年地丁項下凑撥銀三萬兩定於六月二十八日委員管解起程赴部交納除咨部查照外所有掃數撥解光緒二十一年京餉銀數日期理合恭摺陳伏乞皇上聖鑒謹奏奉硃批戸部知道欽此 
 
