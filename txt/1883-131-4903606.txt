# 1883 - 131 - 4903606

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[嚴查小客寓說]  
　　滬上敝僧之多必於罄楮難窮花烟館小押店其光著者也而其間尙有名則謂之便民實則最叢流弊則莫如小客寓滬上客寓分門別類大者如萬安樓老泰興同塵公吉星公天保長發泰安儀和等皆房屋深廣廳堂軒敞可以作仕宦之行臺過往容商旅居稱便然每客日須錢二百四十文價則昻甚他如京江義和等棧則規模稍殺每客不過二百文類多生意塲中痛此歇足其再次者則每客不過白數十文房屋則僅數間錢床不多供應菲薄然此等客寓大都以貲　本之多寡分生意之大小其志皆以招攬主客藉覓蠅頭超見或有因接客而致爭毆因而涉訟公堂者猶未嘗足爲人害也降而下之又有小客寓如滿庭芳弄內前後左右與夫大馬路及冷辭小巷中實不知凡幾其中亦有房間床舖而散鋪居多散舖者如輪船上之客位又如藏衣之廚入此宿一宵則價不過二三十文卽牀舖價亦不過七十文包房一間則一百四十文而已男女有私約則就比等客寓包房一門卽可野合床中被褥皆其無異於合基而小竊扒手等藏亦莫不以此爲容納之地嘗有友人謂余曰小竊等輩或搶攫得贓不敢自往實押恐爲包探巡捕所見機關敗歸往往囑此籌小客寓爲之代步俾見者不至生疑而若輩倘遇無所肆竊之日卽聽其寓若而不索庽租以俟得贓時核算扣除其代匪徒當押贓物亦有回用扣頭由此觀之則此等客寓其爲藏垢納污弊端業雜不可究詰其苦人實無窮期若之何而不爲之稽查也或者謂上海五力雜處良莠不齊而聚處往來之人其苦樂亦正懸殊其有行李僕從煥然甚都者則自必求大客棧而居之價雖昻不計也卽商賈中人稍知算計而一肩行李亦將覓稍次之寓而卽安焉其有行李無多川資拮據日進不多則惟有求其價之廉者而居之然此等皆自帶舖疬者也又有江湖浪跡之流與夫小本營生之輩無親友可依而孑然一身身外別無長物一囊一被置備爲難日則奔走於街坊夜則不堪以露處於是不得不就此等小客寓與州數十文安宿一宵繼而日日如是則亦幾成爲長主客苟無此等小客寓則若輩孑身苦無住處似亦有傷方便之道然前者咸同之際赭宼竄擾租界之外徧地皆號租界中絕無奸細混迹其間者蓋以租界內無此等小客寓往來行旅皆可稽查故得安謐如故設在此時則奸徒匪黨皆得潜蹤以入租界藉小客寓爲藏身之固以肆其狡獪會倆恐大局有不堪設想者矣夫推車負擔小木營生之流固係孑然一身然果爲安分食力之人則亦不必專藉小客寓以爲心宿之所或糾台數人租屋一間羣居其中未始不可試觀上海有所謂羅間者以扛棒爲生活人數亦正不少而羅間有頭不難稽核卽衆扛夫皆有眠食之地初非盡處於小客寓中惟打野鷄者則不免以此爲家耳卽是以觀可知該小客寓所招留之人產屬莠多而良少而又加以寓主及夥友等類多游民之無藉者爲之不啻爲匪徒傳之以翼自租界中有此窩頓之處而匪黨因以滋多竊攫因而日熾激梢流氓因之愈衆私奔苟合因而愈多此而不有以設法查核而整治之風氣之壞地方之害將有伊於胡底者已今如遽行禁絕似乎過爲苛刻但當詳查現在斷開各小客寓共有若干籍其姓名備案行連環保結之法使不准招留匪類安插流氓門則啓閉有時不得通宵大開出入無忌客則登載於簿不得漫無稽察任便去留設有一家破獲賅案搜得眞贓該寓主不得辭咎卽環保諸家亦當重罰而此後則不准有人新開至於寓客病重推棄門外任其死活以免己累此種惡習屬小客寓中之長技雖屢懲而仍不免嗣後倘遇蹈此覆轍者嚴辦一二人連坐一二家爲懲一警百之計如此則小客寓不至漫無稽查而匪類或以無從混迹漸以歛戢詎非大有裨於地方之事也哉 
[諭旨恭錄]  
　　○三月十三日奉　旨鴻臚寺少卿員缺着陳希齡補授浙江道監察御史員缺着丁振鐸補授直隸熱河兵備道員缺着富華補授欽此○十四日奉　旨錢桂森袖授詹事府少詹事欽此○十五日奉　上諭寶鋆等奏甄別叅領等員一摺廂藍旗滿洲五甲喇正叅領兼印務叅領祥泰於辦理本旗事務近來漸形竭蹶聞有起滅自由情事着先行撤去印務叅領仍留五甲喇正叅領本任由該旂都統等隨時察看倘有矇混弊端卽行從嚴叅辦署住領驍騎校忠順辦事迹近含混着開去署住領差使並撤銷卓異世襲佐領文紳差務疎懈末能得力着交部議處以示懲儆欽此 
[倫敦電報]  
　　○本月十九日倫教發來電音登諸字林西字報言法國頃又發兵一千五百名前赴安南東京法廷擬泒定五百萬法郞克辦理越南之事云 
[有例可援]  
　　○十七日本報載有京師郵音一則聞總理衙門行文南洋大臣曁福州將軍閩浙總督飭拆上海至吳淞廈門至海口早電線均歸中閥自行設立云云兹聞中國此舉係照他國規例日本印度兩處亦皆如此公司海線至海口而止其內地旱線悉由各該國管理目下丹國大北公司之電線其由吳淞口延入上海者當由中國自行管理中國之於此事實係理所當然也 
[會試二塲五經題]  
　　○易天下何思何慮天下同歸而殊塗一致而百慮　書　九河旣道　詩　日就月將學有緝熙于光明　春秋　晋侯使韓起來聘昭公二年　禮黍日薌台粱曰薌萁 
[瘋人殺妻]  
　　○京師宣武門外菜市口天和堂藥店修理門面有一瓦匠某甲於二月初旬與同伴入酒肆痛飲遂致大醉不省人事酒肆與市曹相近同伴戲將甲抬往該處委之而去夜交四鼓路靜人稀甲亦微蘇睜眼視之忽猛省日此梟斬首級之地也於是驚悸成瘋甲家在南橫街觀間院聞壁有識甲者誘之回家交其家人爲之調治詎甲瘋顛益甚於二月中旬夜間突以短刀砍其妻受傷七處而其妻遂死甲之兄姊聞房中喧鬧聲爲開房門奪刀救護已無 
 
 

Page 2

 
 
及矣此案刻已到部甲始猶昏迷亂說經刑部問官杖責中如恍然若有所悟惟伏地哀哭而已 
[失砲復得]  
　　○前兵部職方司失去鐵砲一事閒於二月間已在城內并中撈獲原物傳聞由術人圓光得以知物之所在伊誰竊取不可得而知也該司員因獲物迅速亦不深究云 
[殷鑒不遠]  
　　○金陵賭風正如二十四番花信愈吹愈盛其閒若劉穆之家無擔石而摴蒱一擲百萬者不知凡幾更有繞袴子弟宛轉而入其牢晉竟如蔡誕之輸去五色斑龍逃入軟紅塵裹者亦復有人否則深深葬玉鬱鬱埋香閨中人且有嘆遇人不淑而相俟黃象者則幻之又幻者矣前月聞人言承恩寺一帶有綽號白螞蟻公母丁香者羅得甲乙二人夤夜爲四君子之戯設局堂皇其意實專注於甲乙不過以餘子作陪客耳甲性柔因名曰蛇乙性鈍因名曰鼈先是蛇與鼈均輸鉅資後鼈見蛇之不利遂分道而揚鑣於是蛇南轅則鼈必北轍當局者無從施其技局罷計蛇所夫之數尙不足以償鼈相顏也沮識者謂其作老娘三十年今日却倒繃孩兒云又聞綽號活捉張三及飛天夜叉者前日在某處以廣東抓錢攤之法聚賭其法以靑銅錢百枚囑賭者隨手抓數十文置之局中用盌覆之俟四面注定然後揭覆以尺餘軟竹筯兩支朋四數之數畢視所剩之一爲一二爲二三爲三四爲四數錢之人能將錢用筯挑出于百步之外置之隙地而人不覺高下其手神乎技矣正不僅河間姹女工數錢也是日當局者令彩三千元纔一周而彩告罄可謂神速然此中得失閱者當能心解之也現聞張民子因此而查不知其所之矣又水西門外某甲日來如項王之大敗垓下思重張旗鼓背城借一然已無從羅掘矣忽念妻有金飾可得數十金謀之妻妻知其一心以爲有鴻鵠將至也然計無養由基之手段故祕其弓矢使不得發甲性暴見妻不允遂揮以老拳妻不堪其忿亟閉門而投繯於梁上甲未及覺察也從此一縷香魂竟歸於縹緲之墟噫此何事也而遽至此韓昌黎云若此者皆可殺願以告育牧民之責者 
[寍郡甄別]  
　　○寍城月湖書院肄業各生童往年同塲扃試今宗太守因念各童往年甄別文藝每與院課不符未免有槍代情弊故特分兩塲考試諸生已於十八日在校士舘爲試各童尙未示期也題目列後　故曰域民不以封疆之界固國不以山谿之險威天下不以兵革之利　詩題　試得點溪荷葉疉靑錢 
[賢婦可風]  
　　○張玉亭者湖北監利縣人也挾術游於漢口其長子名家麟年二十七矣娶婦楊氏沔邑士人楊日元之女也令年正月張子寢疾婦待湯藥衣不辨帶越旬日而病益劇彌留時向婦零淚婦亦泣下計無所施乃於二十三日割左股煎湯以進是日張子病稍减舉家色喜然不知婦之害股也詎料壽夭有定非人力所能强張子竟於二月二日奄逝婦一慟而絕隣婦急扶救之始知其割股之事婦誠賢矣哉敬告採風者可以扬彤管之辉矣 
[星火燎原]  
　　○本月十九申刻嘉典北門城內孩兒桥東　某廣貨舖有一老人向買自來火一匣隨手一劃火星射入內櫃適墜入洋油上立時火發烈焰橫冲烟迷人目燒去房屋共約二十餘間幸各處洋永龍協方灌救火始滅一切細情容俟續述 
[試騐機船]  
　　○吳淞購辦控泥機器業已購到其機船停于高昌司廟今日當駛赴吳淞口先行試騐聞邵道憲亦將親往閱視想有此利器吳淞之淤可望掃除矣 
[停公續述]  
　　○本月念四五六等三日爲本埠西商賽馬之期海關及英領事署閉門停公此已列報兹悉本埠各銀行亦登告白於西字報此三日內九點鐘開門付銀至十一點鐘卽閉門停辦公事云 
[割齊斃犬]  
　　○數日前有本地瘋狗咬傷西狗數隻某西人畜犬二頭甚爲愛惜亦遭瘋狗之噬該四人恐被噬之狗將來變瘋傷人故已用洋槍將所畜之犬擊斃矣 
[開辦施醫]  
　　○本埠法租界同仁輔元分局向例於四月初一日起八月十五日止專請內外科醫生爲貧苦人診視疾病北至吳淞江西北至一洞天西至八仙橋西南至萬生橋東南至陸家石橋等處苟有病家廷醫於午前着人赴堂將地址姓名開明掛號午後卽往惟門診則向未舉行因前創設時租界內尙無施醫而欲貧病之人到堂就診未免有風寒感冒之慮近年租界內廣行善畢兼有施送門診者分局仍照舊章然未開診以前停診以後如責有貧病人到堂亦可出診給藥或并給藥貲兹值暮春又將開辦之時一切仍循舊例云 
[捉犬加嚴]  
　　○本埠租界英法兩工部局所捉之犬准交放生局收養其本月初一日以前狗數除原主領回以及自斃外凈仔狗八十二隻現聞租界又有瘋犬咬人故復嚴加捕捉今自初一日起至二十日止英界來犬二百七十九隻法界來犬三十隻共連上存犬三百九十一隻內有原主領去者英法兩界共計三十二隻自斃十二隻現在淨存犬三百四十七隻若照目下捕捉之嚴未免犬數日增喂飼更形繁劇本局前造狗棚十二間業已擠滿今復添造十六間犬棚以收養後來之犬管顧一切亦須添用人夫經費殊覺浩繁務望惜狗諸人牢緊往家勿令跑出免遭困危是幸放生局謹白 
[跦斃案結]  
　　○虹口開設萬年靑外國皮鞋店之費阿文雇舢板至倍克而輪船收帳未回後知跌斃艙底經其交費聚章報縣請騐業將騐訊緣由並補提舢板船戶各情詳列於報兹悉倍克而輪船業已抵埠前日下午黎邑尊會同德國領事往該輪船勘騐如何跌斃情形大約謂該船主亦有失察之咎斷令該船主出洋一百元給子屍屬德領事亦以爲然船主亦允從此案遂結 
[捕頭捉賭]  
　　○裹虹口之廣東賭臺向因望風者多官憲難於搜捕前日平捕頭孑身前往由下海浦繞道至裹虹口沈順德賭局內查看其時望風者並未知覺衆賭徒瞥見捕頭突如其來無不魂飛魄散紛紛逃竇平捕頭恐有跌斃等事反操華語以好言慰之然衆人之跌入河浜磕傷腿足友失搶遺履者不一而足惟一管洋之人獨從容不迫收拾洋銀畢方欲遁逃捕頭顧而謂日隨我去其人亦不敢逃卽隨至虹口捕房遂被管押咋日解英公堂訊問經太守判押三月罰洋了事云 
[孀婦喊寃]  
　　○前日上海縣署有一少年婦人喊寃經值日差役禀官帮審委員蔣明府升堂研間據該婦陳徐民供稱年二十二歲浦東胡家行人十七歲時歸陳姓甫及一月夫卽辭世並無男女奉姑守節業已五年近因姑嫜聽信讒言逼我再醮兼有保正未如山從中返醮防不勝防不得已而來城投訴伏求大老爺施恩發交淸節堂俾得終身守志云云蔣明府謂入堂守節果屬可嘉然得毋始願而終悔乎陳徐氏叩頭流血失志霏他蔣明府飭差將該民發交善堂收管按搶孀逼醮例禁綦嚴何物地保竟敢從中逼醮豈以三尺法爲不足畏耶 
[盜棺破案]  
　　○滬南磚北馬橋地方本有汎兵駐劄前日黎明時汛兵遙見三人結伴而行一人手中携有裙褲等物汎兵疑是小竊卽上前將衣翻看尙有血跡當卽拘三人禀於汛官汛官研詰之下三人初不肯認旋訊得三人是盜棺之人曾盜該處汪姓及丁姓之相汛官乃將該三人解送上海縣衙門適黎邑尊因公晋省經帮審委員蔣明府將顧阿和錢阿四劉阿美三人訊理據顧稱在丁姓處庸工主母殮時曾爲所見 
 
 

Page 3

 
 
今與錢阿四通同頓萌妄念開棺之後見衣服已朽祗取銀如意銀簪各一支經劉阿美持去質錢一千二百文錢阿四係動手之人故得錢六百文劉阿美係往質者分錢四百文顧阿和得錢二百文今之衣袼從汪姓棺中盜出當時黑暗不知有血跡待在手中被汛兵窺破等語錢阿四亦低首承認及訊劉阿美則稱本不願作此勾當被錢阿四待刀恐嚇迫而爲此蔣明府謂合夥爲盜則稱被逼然則質物分錢亦是被逼乎着分別責懲判將顧阿和錢阿四兩人先行收禁劉阿美管押再候過堂覆訊 
[再述螞蟻]  
　　○初八日報列螞蟻官司一案前日晚堂經帮審委員蔣明府覆訊原告李艱氏復遞禀訴稱唐太平以妻唐周氏發官媒看管後趁我不在家潛來我處將我親生女小銀子誘去但此女巳許配與同鄉張四爲媳張姓聞之必致饒舌現在褚起鳳業已到案唐周氏稱銀寶在褚處求大老爺着其將銀寶交出王鶴元用去洋一百六十元亦求追給以免久累將明府謂褚超鳳日現在督憲查辦天津無業流氓而汝開花煙舘實屬胆大妄爲今唐周氏供認伊夫唐太平將銀寶交在汝處可卽交出褚起鳳稱所開乃淸烟間非花煙館也蔣明府謂豈以開煙間爲正經生意乎復詁王鶴元李戴氏之洋如何了結王鶴元稱現尙無着蔣明府着將王鸛元交差看管褚起鳳管押着勻到銀寶再核唐周民仍發官媒收管令哥信出外將唐太平赴緊追到云 
[寄洋轇轕]  
　　○昨晨翁太守臨法捕房時據蘇州大順祥火腿店庄客金洪玉偕小東門外萬有全火腿店司帳金祥林訴稱於三月十五日曾在厲有全店中封寄洋一百元託鹹瓜街全順昌信局寄交蘇州本店今接本店來信云於十七日收到拆看檢點祇有九十八元盡是銅質向錢店估看每元不過值錢一百文爲此由原局退回云云接信之下曾到該局盤問詎局中人出言無狀今將該局收條及來信呈騐翁太守閱畢詰其現在銅洋何在可是原封答稱由蘇包封退回現在仍在局中亦未拆封太守將如何包封往寄謝明後着法包探等同原告縣全順昌局收洋及出收條之人拘案研訊 
[索孩續訊]  
　　○董家波薙髪店傅啓福求追小孩一案於昨晨覆訊法包探巳將領孩之姚張氏及居姚處之胡阿坤傳到原告傅啓福亦令妻將孩抱到經翁太守隔別研詰據周石氏供抱到之孩實於二十日晨七點鐘時發臍風而斃姚張氏痛哭經樓下之胡阿坤抱去埋好胡阿坤未返之時我已奉傳到案矣太守詰之胡阿坤據供與姚子勳爲友故住在伊家出房錢三百五十文昨早聞哭聲周石氏喚我上樓將死孩抱下盛以蒲包喚小車夫取去掩埋酬錢四百文太守詰其何時答稱於黎明時交與車夫實不知埋在何處車夫亦不認識者及詰姚張氏供與周石氏同太守謂如係匿孩卽當交出與爾等無干姚張氏等矢口不移而原告則堅稱該處隣人均不曾見死孩伊等抱來之孩請爲發還太守着其自去查訪一面再着包探細訪抱來之兒著於明日抱到公堂富傳王姓來領遂將姚張氏友胡阿坤交保胡自願限三日尋車夫到案其周石氏李徐氏顧紀氏陸洪氏張王氏等五人一併交保 
[控竊無憑]  
　　○朱蘭生至英公堂稱在義昌洋行爲買辦前日出外時曾將洋箱鎖匙交與司帳人王見三友昨日開箱檢查銀洋銀票則己少西國銀行票一紙計銀十兩當卽問王見三據云伊於將晚時出外又將鎖匙交與洋東之細崽周增壽如何缺少銀十兩伊不知情故特告知洋東報捕將王周二人傳案請訊王稱向來將晚時將鎖匙交與細崽令其轉交東家周供伊將鎖匙交我我卽放在東家寫字房內睢日買辦向我索匙我卽交彼如何缺少票銀我不知情陳太守問朱曰汝控失去票銀十兩應指明何人所竊朱答稱想是王周二人太守謂朱曰汝旣爲買辦經管銀箱豈可將鎖匙輕交與人然所交者係司帳人亦無不合至司帳人轉交與細崽旣云每日如是亦無可歸咎失票之咎總由汝自不謹愼至洋東托汝經管銀箱倘缺少鉅欵汝亦可混指他人乎且以缺少票銀之故而疑司帳人則從前何竟用伊爲司帳着朱自己賠銀十兩王周斥釋如查有何人所取之證據准朱指名再控可也司副領事亦謂該買辦自己糊塗云 
[莫界公堂瑣案]  
　　○鄭長生稱在石路開設義園茶館昨有毛阿桂酗酒在我門口東撞西碰致將玻璃窗撞破我欲其認賠伊反大怒又擲我檯凳毀我盆盞是以訴捕拘案毛阿桂供鄭長生卽廣東長生係有名之無賴昨在伊茶館吃茶我稍有酒意伊卽駡我與之爭執竟被訴捕陳太守判毛管押半月○婦人張氏稱昨夜有醉人到我家無端歐我致失銀圈一隻爲此請究沈柏生供浦東人現在領港船爲水手昨夜實因醉甚誤人伊家陳太守判罰沈柏生洋一元給償該氏○王新新稱浦東人同妹來滬吃喜酒昨在路突有人攫取我妹之銀簪由捕阻獲及搜贓則祗有銅簪一支盖其同黨有三四人想已轉遞於他人今特請究周阿二供我之銅簪係在城中出錢五十文買來者詎殺此人誣指爲竊陳太守問巡捕拘周時情形如何診捕答稱周在前奔王在後追太守謂周顯係情虛判管押半月銅簪存銷○婦人張氏遣抱遞禀并夾朱某名片其禀畧云曾在新永慶里開老春記棧因有葉姓客失去衣物疑茶房吳順林朱瑞昌所竊盤詰不服反敢行凶是以訴捕拘案等語吳亦禀稱張氏現與司帳之吳柳村拚識我却不服致有口角詎伊等竟串客誣竊欲將我逐出朱瑞昌禀稱在伊棧爲茶房曾爲錢主婦之父代借洋二十八元我爲保人不意反疑我爲竊伏乞明察陳太守令控被人証均侯過堂覆訊 
[準提閣]  
　　○佛閣臨霞表松篁蔽洞門澄湖涵碧落疉嶂易黃昏座闖風帆影垣張屋漏痕靜聞殘葉下柑契得忘言○過淡水并西風散殘暑林薄野煙斷四山鬱蒼然氣爽秋逾半平疇入望中在甃崖高岸井淡澄無痕水生噴殊彈終古滿不溢引流跨槽灌接襲利反失劃溝籍分叚挹永注借兹功倍省人汗○白鶴峯憑眺　短笻幽屐事躋攀古木蕭森鹤夢閒贡郭煙邨多近水隔湖梵宇半藏山耽吟雅愛秋光澹學畫難叅野燒殷岸曲東分江轉合風帆上下兩城聞○題白鶴巖坡公故居　萬古誌人宅欣然德有鄰　壁間有公壁窠書德有鄒堂　會心原不溒同夢孰相親山水成知已江湖老此身荒陬開勝境相賞出風塵　巾幗掄才日聲名遍市朝詩萹和降令道德嫓韓訟展合遊山具符因調水標權奸皆欲殺海外獨逍遙　文詞綠奉禁墨寶遂流傳春夢何由覺時宜總末然命宮磨蠍軍面誠噉蠔鮮遷謫多烟瘴聸依有象賢　種橘懷陽羡浮客借此逃宦情消嶺海筆勢挾風濤畫竹存高節放生警老饕才爲造物忌安忍發牢驗○舟中漫興　秋老動吟懷舟居滯水溽淸鐘凝隔岸新月透層厓賞會風人契迂疎物我乖短檠對孤影姜絕念朋儕　次韻津和顏山長夏廷廉訪豐湖消夏雜詩　此間淸淨福會自悟來因琴鶴辭吳郡江山憶富春樹凉同省憩川媚得鷗馴放棹成高詠飄然却率眞　百年思過半鑒止證前川解組聨今雨題橋緬昔年愛蓮希茂叔壁爲效坡仙閒玩臨軒月看山輙慚眠　蹔爲羈旅客報整渺層城幾與紅塵隔何知白髪生懸車見高尙負芨就裁成樂分安棲息司更聽鳥聲　眷属湖山住何須艷苧羅優遊間白得恬澹樂常多林壑難軒輕又章待琢磨况兹時序永出處莫蹉跎　靜者心原妙尋幽下釣亭鷺壽光漾碧魚藻暗浮靑讀書乘烟艇歸帆沒晚汀紛筠初解籜淸饗脆堪聽　攬盡湖山勝停橈日未矄扶犁深野出輏網隔林分寄興兼詩濟盪胸饒水雪舉棧君屬和卽事已多欣○蚤舟古山逕　冷露淡殘月林禽破曉飛秋光分野色詩境觸天機水淺舟行澀山深日透微無端身世感旅食不歸 
　　珠江杜鳳岐邠農甫錄舊作 
 
 

Page 4

 
 
[憶江南]  
　　○江南好小艇趁新晴竹外春雲藏古寺酒邊長笛度津亭往事記星星江南好吳地競繁華燈躍歌船春浪暖烟消酒肆小帘斜遊女半香娃江南好好是暮春天平野千家分翠竹新茶一點試香泉詩興慧山顛江南好曉夢却迢遙漁婦新妝驚野烏榜人細語答寒濤依約泊楓橋 
　　吳郡湘山陳筠倚聲 
[題崔烈婦吞雪殉節事略]  
　　○卓哉崔烈婦仰之若山斗警夫飿溺任便徵心德厚夫亦剛毅士昌言不相負捐賑精力疲疾病從此受湯藥親自進晨夕特左右沉疴入膏肓憲燈泣嘉偶誓死矢靡他栢舟貞操守膝下乏孤兒堂前無姑舅偷生胡爲乎絕粒不人口夜深雪盈床吞之若飯筷自甘速之死不願同塵垢永心一片赴黃泉古往今來罕所有遙知錫山秦崔氏靑史各垂千載後 
　　沈紹芬棺稿 
[舟中望金山作]  
　　○一帆風利趨金山長江飛渡心自閑奇峰陡起江面窄嚴石玲瓏殊不頑寺門寂寂俯淸流日光掩映雙鋼鐶樓臺金碧炫塵目水天淸曠開念顏憶昔坡公駐海躅特留玉帶輝神關先哲風流杏難接寒濤滾滾去不還掀篷四眺生遐想艷如越女堆雙鬤焦山兀突遙相向我來惜未同躋攀好風三面波萬頃輕舠直抵瓜洲灣回首山靈似相送一塔搖曳烟雲間 
　　飯顆山樵脫稿於瓜洲舟次 
[揚州離詩遙呈花月吟廬主人黃高峯樵掃花仙史瘦鶴詞人藜床舊主同正]  
　　○扁舟喜作廣陵游一婉春波曲折流琴劍飄零綠底事輸他騎鶴上揚州六朝金粉擅繁華近水樓臺十萬家游客不知今古事爭來廢觀看瓊花螢苑風光異昔時曲江名勝繋人思如何繞郭無楊柳辜負漁洋七字詩大好春光滿錦城東風十里管絃聲笑余己醒靑樓夢不受人間薄倖名 
　　二月上浣飯顆山樵初稿 
[泰州光孝寺訪少雲方丈不值]  
　　○勝地容棲隱綠徑識面難樓空香雨靜　寺中有香雨樓　徑遠碧雲寒　碧雲丈室爲禪師幽棲之所　花月消塵慮圖書結古歡褲房閒坐久斜日下危欄 
　　飯顆山樵時客海陵 
[題襟館有懷勴雅雨先生]  
　　○名流觴詠憶當時一代風騷仗主持大有閑情娛勝日不妨餘事真吟詩廉前明月供圖畫江上靑山入酒巵可惜來游春己暮迎人新柳綠洲絲 
　　癸末莫春飯顆山樵初稿 
[郵和餞春客贈馬雙珠眉史韻]  
　　○香分墨汁倒金壺草就蠻箋付鴈奴南國名花都看遍相思合寄馬雙珠　羅親紅襯玉爲膚花裹煎茶手似酥隔座有人驚絕豔保聲道是偶雙珠　欺人薄醉一邪歈洗盞望吹佐酒竿私語背人含笑說多情愛煞馬雙珠　枝成連理藝珊瑚姊妹花開影不孤惹得詞人爭唱和新詩多詠馬雙珠 
　　多種紅豆館待删草 
[浙撫轅門抄]  
　　○二月十五口長江提督李拜會　金衢道聯來省禀到總兵劉祥勝奉調回省禀到　嘉分司黃禀知十六日二覆商童　候補府童光澤禀知赴西中两防勘工卽辭　张初杰　辭回蘭谿厘局仁钱一縣俱稟知十六日二覆文童　候补縣丞侯琛琨稟知藩司委催太平贺令欠解欵项叩辭　典史李緒賣稟知藩司委催前龍游縣交案銀兩差　○十六日宮保彭拜會　衢州鎭喻拜會辭行　杭州府林禀知撫憲官眷巳至下馬頭卽刻出城照料登岸　同知程守謙禀知臬委良山門外保甲總爲本日到差　臨安縣趙禀見叩辭赴任　大挑縣王蔭堂禀知臬司調委督審局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百九十七號]  
[光緒九年三月十二日京報全錄]  
　　宮門抄○諭旨三道錄前○江撫藩　奏請補知府摺子○將軍銘　奏請補知府摺子○又　奏爲病請開缺摺子○皖撫裕　奏請　旌表夾片○直督張　奏道員到省飭赴新任夾片○三月十二　吏部翰林院廂監旂值日史部引　見十七名○豫王等塲差覆　命○尙宗瑞等前往南苑請　訓○試用道許呈翼等各謝　恩○李士彬謝授浙江遺缺知府　恩○甘肅知府顏土璋謝　恩○湖南知府豫章謝　恩○截取知府鄧宗衡預備　召見○關防衙鬥奏十一日　大高殿　大光明殿拜表濓公謨公行禮○召見軍機　李士彬　鄧宗稀　○○江西巡撫臣潘霨跪　奏爲遴員請補鄧府恭摺奏祈　聖鑒事竊照南康府知府曹秉濬在南昌府署任聞訃丁衡母邊經前撫臣李文敏恭疏具題所遺南康府知府係專衝不兼簡缺聲朋江西省現有應補人員扣留外補在案查奏定章程內丁憂終養迴避撤回選缺道府同知直隸州知州通判先儘正途出身之　記名分發人員酌補如　記名分發無人始准以各項候補班前候補正班酌補等送江西省知府現無　記名分發人員應以各項候補班前候補正班酌補查有軍功保舉留江補用知府王延長年六十九歲江蘇上元縣人由　膳生中式道光丙午科本省鄉試舉人咸豐五年金陵協勦案內保以知縣儘先選用七年十二月初十日由吏部帶領引　見奉　硃筆圈出王延長着發往江西以知縣差遺委用欽此十年七月丁母憂同治元年十月服滿起復奉調隨營差遺雨花臺解圍案內保奏二年五月初二日奉　上諭着免補本班以同知直隸州知州仍留江西補用欠此克復金陵省城案內保奏三年八月二十一日奉　上諭着免補本班以知府仍留江西補用並賞戴花翎欽此以保案奉　旨後第五日行文按江西照限减半計算應於三年九月二十六日接到部文之日作爲過班日期六年九月丁交憂八年十二月張滿赴復十今十月給咨赴京由吏郃帶領引　見十　年二月十七日奉　上諭著免補本班以知府仍留江西補用賞戴花翎欽此領照起程於同治十一年五月十四甘回江期滿甄別以煩缺知府補用光緒六年經前撫臣李文敏保存王延長體用俱全平正通逹歴權九郡政舉民懷於七月初二日具奏八月二十日奉　旨留中欽此委署過南昌南安贑州各府現署瑞州府印務臣到任未及三月例不出考據藩司邊賽泉鳥司劉端芬查明該員老成明練治事精詳以之酌補南康府知府洵堪勝汪詳請具奏前來合無仰懇　天恩俯准將王延長補授南康府知府銜缺相當毋庸送部引　見亦例不核計叅罰再此案藩司於光緒八年十二月二十七日出詳合併陳明謹會同大學士兩江總督臣左宗棠　詞恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○奴才銘安跪　奏爲棟員請補要缺知府以重職守而裨地方恭摺具陳仰祈　聖鑒事竊照吉林廳理事同知攺爲吉林府知府當委留吉酌補知府李金鏽暫署並聲明俟揀發知府二員到省行由奴才詳細察看酌量請補於光緒八年八月初六日附片奏明檄飭遵照在案查吉林府一缺管轄一州一縣並自理地方各事發務旣煩責任尤里係煩疲難題調要缺非老成練建結實可靠之員不足以資治理知府李金備署理教戶力求整頓頗著循聲但未經赴部引　見之員若奏請補授格於定例自應另行揀員請補以免　缺久懸查有揀發補用知府孫堪現年五十三歲係直隸淸苑縣人由禀生中式道光二十六年丙午科舉人咸豐三年癸丑科大挑二等選授覇州學正六年丙辰科中式貢士　殿試二甲　朝考二等奉　旨以部屬用簽分刑部行走五月到部九月丁父憂九年三月起復到部十一年十月學習期滿奏留同治八年三月補授主事點派江蘇司主稿於十二年五月題　郞中三年四月俸滿截取保繁引　見奉　旨記名以煩缺知府用四年正月丁母憂六年六月起復到部七年正月補授郞中充補秋審赴總辦减等八年二月　京察一等引　見奉　旨記名以道府用五月揀選吉林知府六月由吏部帶赴內閣經　欽派王大臣騐着奏請　欽定奉　硃筆圈出是年十月到省札委總辦淸訟盜案兩局案件十二月差委代理長春廳撫民通判該員老成穩練有守有爲委辦局務均能細心體祭實力整頓以之請補斯缺洵堪勝任與例亦屬相符合無仰懇　天恩俯念員缺緊要准以揀發補相知府孫堪補授吉林府知府賓於史治民生均有裨益如蒙　俞凡該員係揀發補用人員銜缺相當毋庸送部引　見據分巡道具詳前來除將該員履歴咨送史部備核外所有揀員請補知府緣由理合專摺具奏伏乞　皇太后　皇上聖鑒謹　奏軍機大臣奉　旨吏部議奏欽此　○○奴才銘安跪　奏爲奴才假期屇滿病勢增劇難之速痊籲懇　天恩俯准開缺回旗調理並請　迅賜　簡放來吉接任以免曠誤而重地方恭摺瀝陳仰祈　聖鑒事竊奴才自幼染患哮端之症多方醫治迄未除根迨奉　命來吉每年秋冬之間時發時俞惟七年秋早雪多感冒甚重病勢亦增奏家　賞假調理雖假滿力疾從公直至八年三月後始漸就痊去秋七月半感受風寒陡發哮症更劇於前支持兩月遇寒輒發當於十月十一日兩次瀝陳病狀荷蒙　聖恩先後　賞假兩月滿凝調冶稍愈卽可銷假照常辦事詎料舊病未除又增頭　失眠諸症本欲於去臘奏請開缺回旂調理繼思奴才以一介書生遽兹　硃遇誠非捐糜頂踵所能報答精力但能撐持何敢遽萌退志猶冀交春以後天氣融和加意靜攝定可就痊分當殫竭駑駘藉酬　高厚是以於十二月十九日又復奏　續假正月二十二日齎到回摺欽奉　諭旨著再賞假兩个月欽此　天恩優渥屢展假期慚感交並焦憂倍切近月以來更醫調治急于求效連服攻伐表散之劑腠理愈虛脾土受尅不但喘　益甚兼屇春合肝氣上冲脅肋疼痛牽掣脊動作維艱之致眠食大减消瘦日形委頓支離不堪言狀年前接見屬僚尙可强談數刻披閱公牘亦能端　片時近日每一思索則心跳目眩畧爲談論則氣喘神疲甚至日行公事旋憶旋忘神思恍惝有類怔忡之症奴才請假雖只四月而抱病已逾半年從前觸犯舊恙或重或輕卽交立春自應漸愈從未有如此之久且甚者也奴才身體素弱少年攻習學業用心過度氣血久虛致成哮征吉省天氣若寒水性沉帶積濕旣入蕴而爲熱受病己深現在服培補之藥則痰涎爲患役淸凉之劑則腹瀉不休更醫四五人服藥百餘劑毫無功效　見虛贏厥疾弗廖恐難挽救伏思奴才現年五直六歲雖身有宿病而精力未衰豈肯其心廢棄無如避陬僻處絕少通醫亦乏良藥是以入病糾纏醫藥雜役肺疾未痊肝疾又發入今不治萬一成廢轉無以備　朝廷驅策尤非奴才平哷報　國之心况吉省甫設民官一切章程均須創辦兼之邊防墾務應與太之寺卿吳大澂往返商榷在在均關緊要卽寗姓琿應否設官亦當詳愼籌辦奴才病己不支似此勉强辦公誠恣遺漏　悮負疚滋多兹屇假期將滿病勢日增卽蒙　聖慈再賞假期而久病之軀實非數月所能痊愈再四思維惟有據實瀝陳顩懇　天恩准其開缺回旗調理倘蒙　福庇精力能以復元卽當泥首　宮門求　賞差使斷不敢相眈安逸自外　生成幸蒙　俞允並乞　迅關　簡放來吉接任以重職守奴才竭力支持靜候新任交代將地方邊務一切情形詳細告知再行輿疾緩程回京則此後在生之日皆出自　聖　鴻施不勝迫切待　命之至所有奴才病勢增劇懇請開缺綠由謹恭摺具奏伏乞　皇太后　皇上聖鑒謹　請　旨奉　旨已錄　○裕祿片　再六安直隷州知州劉宗海等聨名禀稱江蘇上海縣文童趙光缵之妻趙葉氏秉性贞淑道光二十六年予歸光缵隨夫奉侍舅姑僑寓皖省越七月光績病殁該氏時年十六歲誓以身殉经其舅姑再三勸愈始飲泣聽命竭力事親生死　禮光纘無子立姪爲嗣撫育或人備嘗艱苦戚黨皆以腎稱計守節已三十六年現年五十二歲與奏請　旌表之例相符該員等誼屬回鄉見聞確切理合造具事實册結禀請具奏前來臣查該節婦趙葉氏心堅金石換勵　霜矢淸自於柏舟草傷失儷幼勤勞於菽水苦志奉親撫嗣以貫示祧守節迄逾三紀允符年全宜沐　旌揚台無仰懇　天恩俯准勅部照例　旌表以維風化出自　鴻慈除册結咨部查孩外謹會同大學士兩江總實臣左宗棠安徽學政臣徐郙附片具陳伏乞　聖鑒訓示謹奏軍嘰大臣奉　旨着准其旌表禮部知道欽此　○○張樹聲片　再頭品頂戴調補直隸通永道薛福辰於光緒九年二月十五日領憑來　　卽飭赴新任以專責成其調補廣東督粮道李培祜卽可交缷通永道篆前赴廣東新任除檄飭遵照並將薛福辰文憑咨郁查銷外理合附片陳明伏乞　聖鑒謹奏軍機大臣奉　旨知道了欽此 
 
 

Page 10

 
 
[京報第三百九十八號]  
[光緒九年三月十三日京后全錄]  
　　宮門抄○諭旨二道錄前○發抄　旨四道○太常寺題　旨二道○尙書瑞等　奏爲遵　旨議處摺○又　奏爲遵　旨嚴議摺○恭親王等　奏添傳章京行走片○粵督曾等　奏遊擊因病自刎日期摺○御史魯　奏爲　飭下禁革積弊摺○大臣喜　奏請獎叙夾片○三月十三日戶部通政司詹事府八旗兩翼值日無引　見○王等由　東陵回京請　安○閻敬銘假滿請　安　恩承等各謝署缺　恩○祥麟謝授閣學　恩○像章顏士璋預備召　見○召見軍機　豫章　顏士璋　○發抄　丁寶禎奉請將完淸欠欵之前署新繁令夏沛田等前叅摘項勒追飭部查鍔奉　旨着照所請該部知道欽此　又官運局認納銀兩　　協餉搭解赴滇奉　旨知道了欽此○又儘先　擊鐵鉁等補廣元營　擊等缺奉　旨兵部護奏欽此○穆圖善奏閩海關第八十九結收支稅數奉　旨該衙門知道單一件片二件併發欽此○○太常寺題四月初一日孟夏時享　太廟奉　旨遣魁斌恭代　後殿遣載教行禮東廡遣載瀛西廡遣文壽各分獻欽此○又題四月初五日常雩大祀　天於　圜丘奉　旨遣載勛恭代四從壇遺果齊遜與慶瑞興立瑞各分獻欽此　○○兵部尚書臣宗室瑞聨等謹　奏爲遵　旨議處具奏事內閣抄出光緒元年二月初七日奉　上諭廣壽等奏遵查給事中張觀準內務府大臣俊啓被叅各欵據實覆奏　摺據稱張觀準曾向俊啓借銀二千兩俊啓並未借給呈出往還原信均屬相符惟張觀準函內微詞恫喝原叅謂其意存要挾實非無據俊啓廣建房屋侈於白奉請有分別懲處等語張觀準職屋風憲輒向俊啓借貸多金意存恫喝實屬有玷台班着卽行革職俊啓諸事　知謹飭致招物議着開去總管內務府大臣差使並交部議處餘依議欽此欽遵到部除給事中張觀準革職之處應由吏部註册外查定例　軍政　計與人員不謹有革城等語此案據　奏　稱俊啓與張觀準若無深交揆之人情斷難貿然告貸鉅欵其所呈張觀準原信有迭承雅意之語來文並未置辨而俊　覆書　自稱素有熱腸是平日財賄交通己無疑義此次張觀準無厭之求俊啓乃行　絕仍不敢立時舉發厥罪者均　俊啓自任內務府大臣以來趾高氣揚營建房屋連巷達衢樓臺相屬物議沸騰均謂有踰定制　土　工　今未已侈於自奉極欲窮晉並聞其在粵海關任內應交之欵尙未交淸是其營私玩公公可槪見叅考輿論聲名甚屬平常實於內務府風氣大有關繫欽奉　諭旨俊啓諸事不知謹飭致招物議着開去總管內務府大臣差使並交部議處徧查臣部則例並無恰合專條臣等公同商酌應請將廂紅旗漢車副都伏俊啓比照　軍政　計典人員不謹者革職例議以軍職所有遵　旨議處緣由是否有當伏乞　聖鑒訓示遵旨謹奏請　旨奉　旨已錄　○○兵部尙書臣宗室瑞聨等謹　奏爲遵　旨嚴議具奏事光緒九后二月初八日奉　上諭伯彥訥謨祜間鰍銘及查明馬籣鎭營兵起釁滋事情形分別定擬馬籣鎭總兵桂昻于兵丁呈控時並不妥爲查訊率請調隊會辦以致衆情疑懼釀成重案實屬昏庸衰葸着交部嚴加載處等因欽此欽遵到部除降革各員弁臣部遵　旨註册外查原奏內稱馬蘭鎭總兵桂昻有統轄闔鎭之權當兵丁送次呈控卽宜澈底根究立判是非乃竟置之不問後雖泒員查辦亦毫無定章於衆兵跪求貝子毓　之後又復不取體祭率行密請直隷總督派員辦理並請調派馬隊相機會辨以致衆情疑懼釀成事端致衆兵聚巢教塲闔鎭驚徨仍復深居不出　任聚議直至次日午前始出署曉論事後又不即具奏昏庸畏葸情狀顯然其先請派員流究後又力爲乞恩一節實屬前後兩歧等語查定例溺陽埏革職今馬蘭鎭總兵桂昻於兵丁呈控時並不妥爲查訊率請臣隊會辦以致衆情疑懼釀成重案實屬昏庸畏葸欽奉　諭旨交部嚴加議盧應請將前任爲蘭鎭總兵兼總管內務府大臣桂昻照溺職例議以革職該員係奉　旨嚴加議處臣部例止革職無可再加所有遵議綠由是否有當伏乞　聖鑒訓示遵行再此摺係兵部主稿會同吏部辦理合併聲明謹奏請　旨奉　旨已錄　○○恭親王等片查軍饑章京黃　檉現奉　旨補授福建道監察御史所遺章京一缺應以丙閣中書胡仁燿充補並添傳　記名在前之工部候補主事徐迪新在額外行走謹奏奉　旨知道了欽此　○○革職留任署理兩廣總督一等威毅伯臣曾國荃廣康巡撫臣裕寬跪　奏爲候補　擊因病痰迷自刎飭查並無別故恭摺具陳仰祈　聖鑒事竊准署廣東陸路提督臣蔡金章客開准高州鎭咨花翎儘先補用遊擊楊嗎盛因染淡迷病癥於光繡八年七月二十日在營內住房用刀自割咽喉殞命報經茂名縣詣騐明確訊取供結等情咨會核辦並據高州鎭總兵莫雲成代理茂名縣知縣王之樹禀報前來臣等以遊擊楊嗚盛身爲三品武職四何無故自刎是否另有別故當經飭司移文高廉道督同高州府確查禀復兹據廣東按察使龔易圖會同任政使姚覲元詳稱准高廉道英廉移覆督同高州時鍾秀嚴密訪查緣花翎儘先補用遊擊楊嗚盛係廣東電日縣人由武童投効甘肅川黔等省重營剿匪出力遞保今職光諸七年二月十五日奉發高州鎭標左營効力平日差據無誤光緒八年七月十八日忽染迷症語無倫次旋卽淸醒如常是月二十日早飯後楊嗎盛獨自在房睡歇未牌時候隨丁羅亞六等聽聞房內聲響邀衆趨視見楊鳴盛仰祈牀上血沾衣襟右手執持小刀已將咽喉割傷血流不止喊問何故不能言語卽經該隨丁等報知楊嗚盛之子楊安保住看甲藥敷救詎楊鳴盛傷重卽於是日申刻殞命報巡高州鎭並代理茂名縣王之樹帶領刑仵騐明楊鳴盛咽喉氣食嗓俱斷右手微握飭取小刀此對傷痕符合委係右手持刀自刎身死並無別故提訊隨丁縣亞六林亞廣屍子楊安保供各相同取目切結附卷　而飭屬領棺歸葬等情詳請具奏前來犬查道光二十六年六月二十五日奉　上諭嗣後武職自守備以上如有自盡之案着該督撫卽行專摺奏聞以昭愼軍等因欽此今花翎儘先遊擊楊嗚盛因陡患痰迷病症自刎殞命業經由縣相騐明確並無別故提訊隨丁羅亞六等及屍子楊安保各供靡異並據出具切結存案復經臣等飭據該管道府查明属實其爲因病自刎已無疑義所有遊擊因病自刎飭查並無別故綠由臣等謹會同署廣康陸路提督臣蔡金章循例恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○堂陝兩道監察御吏臣魯哄光跪　奏爲容價病民請　旨飭令裁免事竊維閻閻刎價增减隨時理應公平給值交易臣稔知東南數省文武大小衙署間有逐日出市購物僅給丰價或價不及半謂之官價比聞各省均有此風而直隸山陝河南各府州縣有官價者尤多積弊相沿由來已久民間準物估值彼此均平而官價酌給已多扣减申間假手吏胥及差役等輩役蝕尅扣小民得價不過十之二三甚有應辦公務如省會舉行鄉試等事胥役人等動以辦差爲名責令各行舖戶供應諸物下至零星販賣亦無一得免者擾害民生莫此爲甚竊思民爲邦本必使胥泯怨咨况近來民生日蹙各省富商大價獲利亦微日爵稍有資本及借貸轉移者藉錐刀之末利謀舉室之生資冀有贏餘艱難萬狀加以官吏侵漁實有民不堪命之苦相應請　旨飭下各省督撫臣通諭各屬將听有官價舊規一體故汰其逐日尋常用物固須照衆給值卽辦公需用之物亦應一律按物付價不得以辦差爲詞則小民樂安木業獲盔匪淺鮮矣謹恭摺具陳是否有當伏乞　皇太后　皇上聖鑒訓示謹奏奉　旨已錄　○○喜昌片　再喀蘭喀四部落十餘年來無論年歲豐歉任意報灾巳成慣習未免昧喪天良自召其鑒上年戈壁一隅果遭天旱寸草毫無而商路積雪又深如商人雇駝運貨每起僅十餘隻每駝價銀雖費四五十兩覓無處雇辦况該官兵多住一月須餉八千餘兩奴才　在病中殊爲焦急且氣力過虛不能多言囑令營務處委員在奴才臥房與各王公當面熟商低雇駝隻新禮盟長車臣漢車秣多而吉首先倡義並官備駝報効不　領價沙畢　　隨亦從之而部什業圖漢副盟長那遜綽克圖病駝價銀領去後爲人掣肘報病請署盟長印務奴才商之那穆濟勒端多布札派協理將軍鄂特薩爾巴咱畞署印後隨將駝隻陸貫裝齊現在三處駝隻巳有一千五百有奇足以敷用俟台站糞薪備齊卽將吉軍分起開行奴才仰體　皇上懷柔荒　至意吉軍防餉雖存無多每駝酌給銀四兩作爲賞號俟吉林官兵起程將駝隻撙節核發另皆陳明並併案咨部核銷奴才查此項駝隻均係婉商並非强派較商販所雇十餘兩之價巳减過半照上年春間察哈爾都統衙門雇覔牛車送該兵赴防之案亦案庫帑萬餘兩該盟長等同顧事局踴躍急公奴才現又懇請開缺未便沒其微長可否仰懇　天恩俯准將盟長王公沙畢喇嘛等給予獎叙而昭激勸出自　逾格鴻恭候　命下之日再繕列銜名謹呈　欽定所有節省廣帑請槳出力王公等各綠由是否有當理合附片具奏伏乞　聖鑒訓示遵行謹奏軍機大臣奉　旨着照所請該衙門知道欽此 
 
