# 1910 - 265 - 4913524

 

Page 1

 
 
   
 
 

Page 2

 
 
[上諭]  
　　監國攝政王鈐章八月二十六日内閣奉 
　　上諭湖南長沙府知府員缺緊要著該撫於通省知府内揀員調補所遺員缺著劉華補授欽此 
　　上諭楊文鼎奏特參庸劣不職各員一摺湖南署桃花坪通判大挑知縣王文臣屢被控告聲名甚劣署會同縣知縣大挑知縣蔣亮熙操切任性物議沸騰前署龍山縣知縣試用知縣盛弼事多廢弛禁烟不力署道州知州正任湘潭縣知縣杜鼎元　頇粗率不洽輿情靖州直隸州州判郝國忠收受賭規聲名頗劣巴陵縣主簿張四維辦事疏忽署巴陵縣典史按司獄隆永昌管獄不愼平江縣典史劉輝廷性嗜賭博辰谿縣黄溪司巡檢王之賓收受規費不知檢束均著即行革職調署興寗縣本任湘陰縣知縣李光卓年力就衰人尚謹飭調署嘉禾縣正任清泉縣知縣魯藩事理欠明措施亦未妥協益陽縣知縣徐正性情迂拘難勝繁劇署益陽縣知縣正任辰谿縣知縣王紹鈞辦事疲軟不知振奮均著開缺又片奏在任候補道寳慶府知府潘清精力衰邁難期振作等語潘清著開缺以原品休致餘着照所議辦理該部知道欽此軍機大臣署名奕劻毓朗那桐徐世昌 
　　監國攝政王鈐章八月二十七日内閣奉 
　　上諭陸潤庠著充東閣大學士徐世昌着充體仁閣大學士欽此 
　　上諭安徽布政使著連甲補授欽此 
　　上諭度支部奏關道玩誤要欵據實糾參一摺蔡乃煌於辦理欵項罔利營私居心狡詐不顧大局着先行革職並着張 
 
 
 

Page 3

 
 
人駿程德全飭令該革道將經手欵項勒限兩個月悉數繳清倘逾限不繳再行從嚴參辦欽此 
　　上諭江蘇蘇松太道員缺著劉燕翼調補林景賢着補授江蘇常鎭通海道欽此 
　　上諭順天府奏援案請賞米石各摺片現在節近寒令近畿一帶貧民生計維艱所有朝陽安定西直等門外三處粥廠共恩賞粟米一千二百石藍靛廠粥廠恩賞粟米三百石資善堂粥廠恩賞粟米三百石同仁粥廠恩賞粟米三百石廣仁堂恩賞粟米三百石敬節會善堂恩賞粟米一百五十石均著加恩賞給由順天府具領發交該處員紳妥爲散放仍著俟各處敎養局開辦後另行變通辦理王恕園等處粥廠業已改設敎養局習藝所所有米石仍著照案賞給以惠窮黎欽此軍機大臣署名奕劻毓朗那桐徐世昌 
　　宫門抄八月廿六日召見軍機索特那木扎木柴廕昌 
　　宫門抄八月廿七日召見軍機李中堂煥奎王壽彭榮厚 
論說 
[恭讀二十四日上諭書後]  
　　嗚呼。我國官吏之工。於欺飾。有如是哉。自實行禁烟以來。三令五申。期於禁絶。而吉林黑龍江河南山西福。建廣西雲南新疆等省。遂皆以烟苗禁絶奏報朝廷當其奏報也。敷陳禁。烟成。績保舉出力人員凡兹。各省宜乎毒燄廓清。無復有一莖。之粟。矣乃閱時未。久分派部員密查則舊時種烟地。畝或仍栽。種烟苗。而未嘗剷。絶州縣以一紙空文。申詳督撫。督撫漫不加察。遽爲州。縣之所蒙蔽。因以蒙蔽朝廷。倘非有部員之。密查。則朝廷信爲有功。州縣各邀。奬勵而孰知夫。田中之欣欣向。榮者固猶是從前之毒卉也哉。禁烟之朝旨。若何嚴切。禁烟之關係。若何重大。尚復上下相蒙。絶無實意。則我國前途豈尚有幾希之可望也哉。今也破綻已露。朝廷恨。督撫之妄奏。而交部。議處。惡保案之。冒濫而一律撤銷似亦足以示儆戒。懲欺妄矣。然按之禁烟條例。則尚有未合。旣欲。變人治爲法治。而懲戒。之方。乃不盡合於法律。不足以言法治也。爰敢循誦諭旨。考諸條。例而爲之引申其義焉。 
　　禁烟條例第一條云。凡違背定章。栽種粟。製造鴉片烟。及興販圖利者。處四等有期徒刑。第六條云。凡該管官吏。知有犯前數條之罪而故縱者。與犯人同罪。州縣以業已禁絶。申報上司。自必親自履勘確見。爲並無粟。而後可以申報也今。禁絶之說。出自州縣。實則烟苗滋長。播種繁然。則豈得諉爲不知。而並非故縱者。亦旣故縱矣。不當與犯人同罪乎。旣當與犯人同罪。則四等有期徒。刑將不得免。豈僅撤銷保案。爲可以云適當者。若謂州縣申報之時。確係禁絶今所查得之粟。乃小民圖利。已去。而復種。州縣實出不知故可不以故縱罪之。則一時禁絶。即可得保。旣保以後。於其境内之再種與。否漠然不問。迨至故態復萌。烟苗繁殖。幸不覺察。則所邀之。功始終無慮。而得遷除升調以去。即不幸發。覺亦不過撤銷保。案而止。而於。其固有之位。固無恙也。是不亦啓人邀功之心。而慮無以逹。禁烟之目。的乎。 
　　夫以吾國官吏之積習。向來法律之不行。一旦執法不淆。使希圖邀功之州縣。羣焉俯首就法。必至赭衣載道。而羣驚爲苛。擾似亦已甚。然而。國家立法非欲爲執行地。乎有法而不。行則其法廢弛。而人。將視爲具文。豈立法之。本意哉即或。以爲期限未滿。故禁烟條例。尚可通融則僅僅撤銷保案。亦覺未允。何則。各省督撫之於州縣。以其鋪張粉飾。登諸白簡。使之掛冠以去者。往往而有。禁烟律令。尤爲重要。其他之。鋪張粉飾或不免於褫職。而於。極重要之。禁烟事。雖至任意粉飾。亦不至於。褫職不亦。輕重。失當。而無以。服其。他被褫者之心乎。 
　　以上所云。就對於州縣一方面言之耳。若夫失。察妄奏之督撫。尤不得不嚴予。懲處。按禁烟條例第六條。又云該管官吏。僅止失察者。交部嚴加議處條文嚴加二字。原無一定之界說。是在視。情節之若何。以定其議處。之若何耳。州縣並未禁絶種烟。而以禁絶申報督撫。督撫不察。而深信之。是爲失察。乃不獨深信。且據以請奬。不獨請奬一州縣。且遽開保案。而請奬多數之州縣。此其失察。豈尋常可比者。且也多數之州縣。皆以禁絶報督撫。督撫概不加察。而一律保奬。亦安知其非希圖邀功。有意欺飾者。此其議處。又安可不格外加。嚴今部臣之。議處不知何若。倘僅。以無足重。輕之處分了之。將何以肅烟禁而昭儆戒哉。竊以禁絶之不易。限期之孔迫。稍或貽誤。交涉滋。生關係絶大。緣不憚參考條例。而斷斷以言之。 
[專電]  
　　電一（北京） 
　　樞府電寄吉撫陳昭常吏部議覆西南路兵備道處分顔世清著照部議即行革職陳昭常著降一級留任加恩准其抵銷 
　　電二（北京） 
　　國會請願代表團决定出月初上書監國請速開國會　　電三（北京） 
　　津浦鐵路續向德華銀行借四百八十萬磅昨已簽押 
　　電四（北京） 
　　資政院開院監國臨院時全體向御座行三跪九叩 
 
 

Page 4

 
 
首禮昨報鞠躬誤 
緊要新聞一 
[武營罰欵不許擅行動撥北京]  
　　陸軍部通咨各省内開軍法司案呈准兩江總督咨稱據陸軍第九鎭統制官徐鎭紹楨詳擬將按月懲罰各標營隊官長目兵薪水餉銀撥充江南同袍社經費並懇咨明陸軍部立案等情轉咨到部查奏定陸軍目兵逃亡懲勸官長曁懲罰過失章程均有罰薪罰餉一項惟此項罰欵曾於宣統元年閏二月曁四月通行各鎭協另欵列收在案此項銀兩嗣後各該鎭恊均應遵照定章另欵列收聽候部撥不得巧立名目撥充他用除將第九鎭請撥充江南同袍社經費礙難照准咨覆江督外相應通咨一律遵辦 
[廕尚書提議擴張軍備北京]  
　　日前陸軍部會議擴張軍備事宜廕尚書以蒙藏東三省爲軍務重要之地擬在内外蒙古練兵五鎭前後藏青海共練　鎭東三省添練二鎭合内地各省共計五十鎭現正商之濤邸務期成立以重邊防 
[鹽務人員亦將得奬北京]  
　　聞督辦鹽政大臣澤公因各省整頓鹽政甚屬不易擬俟各省鹽運使鹽道鹽運同鹽大使鹽經歷鹽知事等整頓鹺政著有成效仿照各省徵稅奬勵章程一律奏請獎叙以示鼓勵除飭鹽政處提調晏安瀾趕辦公牘通行各省外並知照吏部存案備查 
[度支部庫儲紀數北京]  
　　度支部於本月十七日將七月分部庫收放各欵及現存金銀並新舊銀幣數目各造一册進呈御覽聞庫中實存金八千餘兩銀一百八十餘萬兩銅元四萬六千餘元舊銀幣一百二十五萬有奇新銀幣九十餘萬元 
[民部咨催查報人户總數北京]  
　　民政部現以照章彚奏各省第二次查報人户總數及彚造户數總册統以宣統二年十月前截算因特備文咨催各省務於本年十月前迅將查報户數照式塡報並於表末統計總數核實註明其有已經報部户數或有更動亦應按期續報以符定章 
[外部電催調查外人確數北京]  
　　外務部以濱海各省交通利便外人雜居爲數必不在少自應調查留居人數及華洋訟案敎民敎堂與外人所置産業逐一詳細列表報告現在旣未能收回領事裁判權而外人雜居又漫無限制所以一遇交涉案件輒形棘手查此事不特爲籌備憲政之要圖抑亦收圖領事裁判權之張本雖各省多已造報俱屬簡略不詳且竟有遷延未報者實屬玩視要政用再飛電嚴催限期一律詳報如逾限不報惟有按照玩視憲政奏請議處望勿再延是爲至要聞已分電各省督撫矣 
[蒙人亦有捐欵興學者北京]  
　　近有蒙古職官紀良材紀良棟兄弟二人因朝陽府屬地處邊陲民情瘠苦雖經創設學校經費異常支絀該兄良材先捐銀六千五百兩聲明作爲中學堂經費該弟良棟又捐銀四千二百兩聲明以一千兩創設本鄉初等小學堂其餘三千二百兩盡數輸入中學堂以爲常年經費禀經提學使詳由直督陳小帥專扭奏陳並聲明該員不敢仰邀奬叙今知已由度支部奏覆准其移奬伊姪紀紹宗以知縣遇缺選用 
[蒙僧猖獗之一斑蒙古]  
　　數年以來庫倫商務日益衰頽皆因前任大臣延祉有鑒於德辦事大臣之結果遇有蒙僧與商民口角之事深恐活佛作梗無論如何必偏袒僧人以致蒙僧肆無忌憚搶案迭出今春三多到任未及一月而聚衆搶奪之案即見經三多當塲拿獲二名並即奏請辦法哲莫尊丹巴竟輦金二十餘萬入京以爲運動之需聞其議處一節費金七萬故卒得收議駁之效果尚擬以餘金買一封摺劾辦事大臣離任蓋庫倫活佛近來舉動日益狂悖觀三都護批商卓特巴巴特瑪多爾濟等一禀可以得其一斑批云據呈核與迭次所呈各節大致相同該商卓等所嘵嘵不已者約有三端（一）謂本大臣等添改該商卓原呈文義奏摺中加入畏罪遠颺因循袒護屢戒不悛等字並不認從寛辦理四字（一）謂德義湧被搶銀兩等項有不實不盡之處該商卓賠繳銀兩何日飭據該木舖具領何員經手均有案據本大臣等未經入奏（一）謂該商卓迭次所陳均請奏明更正本大臣等亦未　奏該商卓等挾此三端遂自以爲理直氣壯竟敢與欽命大臣抗詞爭辯本大臣等前此所以不即逐件批答者一則因案已入奏應聽候部議一則因該商卓等智識庸闇且屢沐朝廷寛大之恩是以不忍嚴詞申飭乃竟一再不休且詞意之間顯係挾制長官目無法紀若再不明白批示該商卓等將愈以爲得計矣查以蒙譯漢其文雖異其意則同該商卓等迭次報稱各犯未能拿獲是各犯已經逃走此即遠颺二字之義也各犯苟不犯罪何以逃走可見逃走卽是畏罪此即畏罪遠颺四字之義也各該喇嘛於二月二十七日聚衆滋事二十九日奉電旨責成該商卓交出首要不但於本大臣等三月十三日發摺以前未據送到一犯即迄今四月餘之久亦未據送到一犯謂非因循而何各該喇嘛均歸該商卓等管轄豈無姓名籍貫可以稽考此中犯事之人該商卓等又豈一無聞見苟能認眞查緝何至屢逾限期未獲一人該商卓等竟敢不遵朝旨一味違延謂非徇庇而何歷任大臣任内各該喇嘛屢經滋事延前大臣曾核定管束章程三十一條其諄諄誥誡之意可爲至矣本署大臣到任之始亦經面諭嚴加 
 
 

Page 5

 
 
管束何以仍有二月二十七日聚衆之案謂非屢戒不悛而何該商卓向無公事不到本署大臣衙門何以獨於三月初一日前來請安當日問答之語該商卓當未遺忘且有繙譯忠兌在旁業已取具該繙譯口供在案又報字之義不必盡屬之文字本大臣以該商卓當面所報之詞叙入奏摺而該商卓乃指爲文報之報謂本大臣等添改詞句殊不知該商卓出爾反爾致面報與文報微有輕重軒輊而本大臣等飭令印房繙譯因意繹詞其中固無出入也德義湧木舖被搶銀兩被毁什物早據開呈失單並取具同院居住之見證蘇玉庫馮步雲二人供詞所有被刧銀兩亦經印房滿蒙漢委員將該木鋪開呈之數與他舖之與該木舖來往者調齊帳薄核對無訛是以本大臣逕飭措齊賠償旋據該商卓於三月十五日飭令宰桑並五處之人如數繳到即於是日令印房滿蒙漢各員眼同該宰桑等發給該木鋪具領取有領狀該商卓等何得謂爲首尾不清至擬辦登曾一犯本大臣於三月初九日繕就奏贖因飭令該商卓等措賠銀兩是以暫爲等候乃候至數日尚未繳到不得已乃於十三日　發迨拜發後始據該商卓等於十五日呈交前來試問十五日以前賠項尚未繳到本大臣等如何能架空入奏且木大臣等之意以爲此次各該喇嘛聚衆滋事於巡兵之獲犯則中途奪　傷差矣於本署大臣之前往彈壓則抛石亂擊矣此等亂民法不容誅而究其原因則由酗酒行凶借端搶刧木舖而起若一一依律辦理該商卓等約束不嚴自問當得何罪然本大臣等總體我朝寛待黄敎之意苟可了事不必深求是以於出奏時雖未據該商卓等將賠項交到而於搶刦一節仍從寛未經叙入一則保全黄敎全體之顔面一則靜觀該商卓等銀之賠不賠以爲喇嘛搶刧之鐵證嗣由該商卓等將銀如數賠償木舖其兼有搶劫情事無疑矣所以未續奏陳者以銀已賠償似可完結未便再行瑣瀆惟事關特旨責令商卓交出人犯終不能置身事外是以仍請旨交部議處本大臣等辦理此案自謂於該商卓等諸從寛假初不料反以此一再詰問也且查閱歷次來文反覆靡常無理取閙又豈能代陳於君父之前現該商卓等旣不甘服候據情逐一陳奏請旨辦理至登曾一犯於中途奪犯則有哨官阿木爾等供詞率衆抛石則係本大臣所親見實爲首要無疑惟當日搶刧木舖是否卽是該犯起意現經理藩部奏駁另議已分飭滿蒙漢各員詳訊確查究竟此案起意搶刧之人係屬何人該商卓等萬不能藉口脫逃置之不理想違旨之罪該商卓等未嘗不知也如再玩延本大臣等亦即據實奏聞又當日交還之敦都克一名及中途被奪之三名均已飭令承訊各員行文該商卓等交回質訊並卽遵照迅速交回母延切切再繙譯蒙文仍恐稍不明白該商卓不無誤會應卽蒙漢並行以備參考 
[西報譯要]  
　　袁項城仍不願出山字林報載二十六日北京電云袁世凱之公子回里謁見其父後據稱目下尚無出山之意 
　　京漢鐵路車務暫停又載同日北京電云京漢鐵路因與鄉民衝突車務現已暫停 
[京師近事]  
　　今上性喜讀書已誌前報兹聞今上於讀書之暇並兼習書法每日常書福壽大字遞呈皇太后御覽其餘所書之字並常頒賜各大臣云 
　　聞禁烟大臣現又查出斷除未凈及巧爲掩飾之京員十一人外官三人并已偵出種種實蹟不日即行具摺奏叅請旨嚴加懲處以昭炯戒 
　　知縣分作三等裁撤知府知州等缺此事早有成議刻因憲政編查館會議反對甚多謂此項官制驟行改革殊多窒碍現擬暫仍舊制俟資政院開會後再行磋議 
　　陸軍部廕尚書近因軍衡司辦理武職月選掣簽等事百弊叢生倘經言官指摘難免失察之咎已飭該司司長將所有卷册呈堂查核如有不實之處即行揭參决不姑寛故現在該司異常恐慌 
　　日前陸軍部致粤督袁制軍電報一道探悉内容畧謂當此籌議擴充陸軍之際尤以編練成鎭爲首先要義貴省自軍士激變即爲莫大失機自應竭全力以復原額查貴督前奏展緩成鎭年限爲期過遠應將成鎭期限酌爲縮短以重軍政希即查核現在情形電覆核辦 
　　陸軍部以各省正在編練新軍之際所有兵弁若犯軍令已有懲罰章程奏明通咨在案倘該兵屢犯不悛自應加重懲辦現擬將來如有弁目正兵等屢犯規則不知改悔即行降等處罰倘能悔過自降等日起六個月後由該管長官將其改過實據禀由統制核其所犯情節酌予開復日前已咨各省轉飭遵照 
　　聞外務部鄒尚書擬請仿照郵傳部設立八九品錄事各缺待明年開保時所有各供事一律奏保以本部八九品錄事補用除禀請會辦外務部大臣慶邸那相國批示外並飭丞參廳立稿核辦以便實行 
　　劉玉麟簡放駐英公使一節政府中早已定議因劉先有赴禁烟大會之命故久未發表近以禁烟會已改期劉已無須先赴荷蘭故即諭派劉玉麟補授出使英國大臣 
　　昨日模範監獄監修員因需工欵向法部廷尚書禀請續撥銀兩該尚書以所修工程尚無眉目又請發欵殊屬不合故將所請撥欵一節駁拒不准 
 
 

Page 6

 
 
[時評]  
　　其一 
　　人家之中落不落。於衣食住三者之日用。而落於糜費之太鉅。國家之貧弱不弱。於經常行政之經費。而弱於中飽虚耗之太多。其比例一也。 
　　今之整理財政者。恒持消極主義。其開宗第一章。必曰核節行政經費。夫即核節行政經費。至於百事俱廢。而從中之中。飽虚耗也如故。 
　　弊不去則利不生。興十利不如除一弊。安得天生醫國手。爲中國恒河沙數之大小官員。一一洗心滌胃耶。 
　　其二 
　　節流不如開源。此今日講財政學者所公認者也。然我國經營開源之事。往往。源未開。而流之奔。騰下注。且如江河之不可遏抑。 
　　若路若礦若墾牧若航業所謂開源之事亦多矣。官辦無利。商辦無利。至無可如何。而遂不得不拱手以讓之外人。 
　　此其病源何在。曰在經營開源之事者。初不訃源遠流長。但願先。取一瓢飮耳。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湖紳禀究商會賄保匪犯杭州]  
　　湖屬長興縣合溪等處此次因調查户口訛傳謠言釀成暴動摀毁學堂紳富房屋波及敎堂經嘉湖防兵合力彈壓始克敉平其爲首造謠之許翰臣亦經學界自行訪獲送縣歸案忽被商務分會長欽鳳翔牒府保釋該縣紳學各界大爲不平當由附生蔣壽同等聨名具呈浙撫請爲查辦略謂董等前爲匪徒毁學刧紳奔轅請兵勦辦接讀大憲批示後即於念六日由湖回家適在郡城撞見此案指使匪徒毁學之要犯許翰臣由郡逃滬當被董等截獲扭交府衙管押次日卽經府憲遞解長興歸案審辦不料到長後由許翰臣之嫡親母舅趙旭堂卽趙否軒哀求吃食洋烟被控纍纍之劣紳長興縣商務分會會長欽鳳翔賄送洋五百元請爲力保當經該會長面向府憲關說討情隨又糾同合溪商界聨名具禀保釋一面再由該商會牒呈飾詞中辯府憲碍於情面從寛發押捕署候辦董等查得許翰臣上年冬間曾以抗繳學欵之案賄送該會長洋二百元恃爲護符此次又出巨欵要求力保故能立應其請但商會以恊謀商務發逹爲宗旨該會長旣犯消極資格已與定章不符乃猶先後收受如此巨賄公然插身帮訟尤爲律法所難容應否將該會長提省調騐烟癮根究受賄之處出自憲台釣裁至合溪鎭地方素以聨名公呈帮訟爲慣技而劣紳趙旭堂趙鳳書趙玉書等去年曾因案力保此次案内之要犯孫小花現在孫小花畏罪脫逃又欲力保許翰臣應請一併責令交出以憑究辦增撫據呈後當即專札湖州府秉公查辦惟現在事隔兼旬未據湖府詳復增中丞刻擬加派妥員馳往會同確查以昭愼重聞昨已札飭藩學兩司曁勸業道遵照矣 
[鄂督澈究徐升黨羽之餘波漢口]  
　　劣弁徐升正法後其黨羽陸續就獲者數至百名以外均經訊明定罪分别解籍監禁近駐漢右路巡防隊於瑞督未回以前在京漢鐵路沿站密緝又獲徐黨劉玉升黄復元周月波劉定國范金魁賀才喜徐文賓共一十六名當解交夏口廳審訊屢次用刑雖承認與徐升相識然無實在惡跡佐證不能定讞日昨夏口廳同知王司馬國鐸將訊供情形摺禀督院奉瑞制軍諭該犯旣狡不認供應即招告王司馬特遵飭出示曉諭如有受劉玉升等犯之害者務將各犯實在劣跡及如何受害情形赴案呈明以憑提訊究辦並謂該犯等現已下獄爾等不必再畏報復云云亦可見徐黨平日威勢之盛矣 
[新省警務學堂之擴充新疆]  
　　護理新疆巡撫王樹柟方伯昨致民政部文稱前撫聨魁於年前設辦之高等巡警學堂係由本省大縣拔取學員二人小縣拔取學員一人共計四十人在該學堂肄習俟畢業後編練本省巡警事宜現届八月已行畢業查其程度尚佳故擬將第二班學額再加推廣廣育人才以保邊境之治安 
[皖藩出缺之迷信談安慶]  
　　皖藩玉山方伯自蒞任迄今甫及一月忽於前數日感患河魚之疾醫藥罔效遽於二十五日丑刻出缺據風水家云因該署照墻後面建築大清銀行高樓矗立頗不利於藩司查近歲各歷任連藩以丁憂去沈藩以告病去今玉藩抵任未久又因病逝世均未得有良結果歷歷不爽以是皖人皆以該風水家之言爲可信此亦可見社會迷信之一斑矣 
[東三省通信]  
　　自日韓合帮後論者莫不以東省大局勢處危急非多添兵力以自防衛不可兼之琿愛以北俄兵日益加多鴨綠以南日兵亦添增不少聞軍諮處濤貝勒已與陸軍部廕尚書商定俟下月東省秋操時親自來東閱看兵操并察看邊境情形應否添增兵隊回京再行核奪 
　　前紀錫督奏派知兵大員督辦剿拿鬍匪一事聞已派定張觀察俊生前往撫順本溪鳳凰廳一帶督率沿途地方官辦理一切觀察奉札後日内即帶同官弁兵隊若干人一同首途并聞本溪縣一帶近因鬍匪猖獗經該縣令電禀督憲後清帥特派陸軍二十標步隊馳赴該處防勦 
　　吉林提法司吳司使以現在改良監獄急于實行惟各屬財力維艱若不設法變通不惟有背部章且于監獄改良之進行諸多窒碍現擬定一變通辦法凡各屬舊有監獄如習藝所看守所待質所等均易其名曰分監以州縣冠其首以示區别則建築不必如模範之崇閎而分别已决未决亦不至含混至附省之州縣仍照向章解省寄監聞於日内即可通飭各屬一體遵照 
　　雙城府金道堅太守赴哈埠商議交涉公事已誌前報近悉太守赴哈係爲出境粮捐以及商民集股自辦輕便鐵路二事太守在鐵路公司大開談判後俄人已經承認租界以内釆買糧石一律納捐惟輕便鐵路雖允准直逹租界然要求須聽俄人入股金太守以事關民辦實業未便允許因又施雙俟與商民計議妥恊再定交涉之方針 
　　傳家店議設大清銀行之前已早遣人調查各商號確實成本以便將來易於交涉今聞所調查者多就外表其實在情形不易查詢故一遇交涉未有不疑信參半者現該銀行又派人實行間接調查實在成本及現在生意景况以期營業日有進步 
　　齊昻鐵路總辦不明路政任用私人各旗擬欲另行公舉一節兹悉該總辦見人言嘖嘖不能久戀是差業已請假而該路會辦諮議局議長鶴 
 
 

Page 11

 
 
九皐亦因該路積弊甚深整頓非易禀請開去兼差惟各旗以江省明於路政人員甚屬寥寥鶴議長爲創辦該路之人辦事精明素孚衆望予以總理一差必能勝任現已公禀撫憲請即派充大致可望照准 
分類新聞　政界 
[藩運兩司爭欵交涉述聞杭州]  
　　浙省藩庫奇絀當由吳方伯　次函商運司衡都轉籌欵在案兹悉方伯因日内未見籌解反將應解之欵延不肯解遂大不謂然（緣奏裁綠營時前藩司曾向運庫借銀十萬兩衡都轉之意擬陸續扣還以故不解）謂運庫歷年之欠解藩庫各宗欵項甚鉅今不向其索解區區十萬借欵即欲扣還亦無此理因特將運庫歷年欠解藩庫欵項面請中座嚴追而衡都轉又謂運庫同一支絀左右爲難未悉中座如何理處也 
[滸關籌備自治紀聞蘇州]  
　　長邑滸墅關籌備自治事務所成立情形已誌前報兹於二十二日開會集議是日朱正所長杜副所長均到惟徐副所長請假辦事各職員到者十八人公同决議如左（一）常會日期議决每月二次以朔望日爲定期（二）各員薪水公允願盡義務（三）議决規約十二條辦事細則二十五條調查簡章十八條惟開辦預算表因時已過晚不及議决定下期再　隨散會 
[江夏縣議定地方稅湖北]  
　　江夏縣城内外調查已畢計有五萬餘户現開辦城自治公所應就地籌欵以爲辦事經費當日袁紳承祖等集議城内外無論貧富每户按月繳銅元三枚卽名曰地方稅一月可收錢一千五六百串一年可收錢二萬串之譜已由李振卿大令批示遵行 
[皖撫電請鄰省代截饑民安徽]  
　　皖撫朱經帥昨電武昌王護督云皖省此次水災饑民紛擾前荷惠賜賑欵已督同皖北道等開放急賑差免流離失所惟災重民衆防不勝防刻仍不免有携老扶幼出境逃荒情事除遴派妥員分途截留外相應電請轉飭所屬認眞截撫並墊資遣送回省母使流散實紉公誼寳叩 
[財政局催造夏季報告册湖北]  
　　清理財政局日昨移催各署局云案奉度支部會議清理各省財政酌擬册報逾限處分摺内載明每年按季造送之報告册春季限於六月底到部夏季限於九月底到部秋季限於十二月底到部冬季限於次年三月底到部各等因遵經歷次依限造報至本年春季止在案所有本年夏季報告册目下已届八月轉瞬即須彚核逹部而送到者尚屬寥寥且近來多用官印刷局册紙又有仍用二十四行紅格紙者致與部定格册樣式難於一律據此存案亦欠整齊擬請嗣後各署局將應送報册二分其不用印逹部一分仍用部式紅格紙繕冩亦母庸裝訂隨後查核彚訂以歸一律庶勉參差除分别移行外合亟移催爲此合移貴局所請煩查照希卽迅速造報送局彚辦 
[外交表未便含糊申送江西]  
　　萍鄉縣申送光緒三十三年及宣統元年外交統計表現奉洋務局憲批示查閱送到光緒三十三四兩年留居各國官商人數統計表内如塡德國醫士一名藝師十五名婦女七名日本國婦女二名德國敎士一名英國敎士一名元年統計表内塡德國醫士一名藝師十五名婦女七名各等語究係何姓名備考格内均未據登註現在本總局彚纂總表未便含糊塡入仰即遵照分年查取居留各國人數姓名限文到兩日飛申來局云 
軍界 
[蘇垣大吏會審刧案兵士蘇州]  
　　蘇垣閶門外葉家弄内萬祥銀樓被營兵搶擄銀飾各犯業經被獲等情已記前報兹悉此事發見後蘇撫程中丞訪悉細情即飭將該陸軍恊統標統等各記大過一次責令查出搶刧之兵士解究迨經巡警道派弁拿獲馬懷仁審明係四十六標二營征兵並據供認同夥有巡防隊第一營之謝得平等前往搶刧等情禀報撫憲旋經程中丞札派蘇省提法司左廉訪會同巡警道汪觀察巡防營務處洪觀察督練公所兵備處吳參領即在督練公所提該犯兵等詳細審問明確以憑嚴行懲辦左廉訪即於本月二十五日赴督練公所會同汪洪二觀察及吳參領長洲張大令提各犯兵審訊自一句鐘開訊至二更時尚未訊出實供該犯兵等刁狡異常聞須次日復訊云 
[鄂軍更改操法口令武昌]  
　　湖北敎練處總辦劉觀察邦驥刻函致八鎭張統制混成協黎恊統略謂前奉陸軍部頒發橷訂各種操法業經咨送貴鎭貴協在案查各隊現行口令係從前規定兹旣奉有新頒操法亟應遵照一律更正况現聞大部有來鄂觀軍之說尤應早爲辦理免致受詰希即查照一律辦理俾符部章 
學務 
[省視學提倡簡易夜塾之熱心松江]  
　　蘇省視學員吳君紫翔於十九日蒞青浦視察各學於簡易識字學塾尤爲注意先於正中區勸學所設立之夜塾召集農工商界演講該塾設立之命意及識字之種種利益繼而高等小學崇溪兩等競新兩等各校所設之夜塾亦請其相繼蒞塾演說　語懇切各界之入座聽講者頗多現吳君巡視城廂已畢即往鄉間各校調查矣 
[鄂學札發檢定敎員文憑武昌]  
　　高澤畬學使前次檢定初等小學敎員共取一百零七名現在文憑俱已繕就鈐印本擬招各員赴公所請領因念各生距省路途遠近不同又有身膺敎育未便離堂者特酌予變通將文憑札發各該管地方官轉送勸學所俾得就近具領以省往返而示體卹 
[海軍學生對於監督之惡感湖北]  
　　陸軍特别學堂附設之海軍學生吳繼璘等日前禀求護督於講武堂内酌量位置經護督批交督練三處轉咨該堂妥籌辦法後監督劉驤逵君於該堂停撤時並未籌定辦法因此羣議沸騰二十日之夜全班五十六人齊集監督室力詆劉君謂爾與學生共同休戚爾今功成名立紅其頂花其翎學生乃當兵無路恐世間無此公理嗣因黎宋卿統領向劉監督酌議暫墊洋二百元藉資膳費徐圖安頓夜分方散亦劇烈風潮也 
[中學生富有實業思想寗波]  
　　寗波府中學生類多英年聰俊自經監督王藝卿君接辦後規範嚴肅成績可觀現學生中有睹中邦之衰弱咎在實業之不振倡議共赴南洋勸業會叅觀以擴識見日前全體學生已向監督要求當即深蒙嘉許惟經費一節尚待磋商云 
 
 

Page 12

 
 
實業 
[試用州判條陳興辦林業安慶]  
　　試用直州判皇甫慶以皖屬不下六十餘州縣山多田少荒地尤多生平於皖地情形留意攷察久欲種植森林惟因資本甚鉅籌欵爲艱故未實行日前遂條陳利益上禀皖撫請欵十餘萬依山栽樹興辦林業以闢利源未悉如何批示也 
[小輪公司遵章准予註册安慶]  
　　皖撫頃接郵傳部咨開據貴省蕪湖泰昌源豐小輪公司遵章赴部請領執照并懇予註册等情查該公司訂定規則均與部章相符自應照准以維航路而便商旅刻已繕就執照隨咨附發應請轉給執領以維航政 
[鄂路公司不負責任之總協理湖北]  
　　鄂路商辦公司日前開成立會選定荆州駐防旗人札勒哈哩爲總理柯逢時爲名譽總理劉人祥劉心源爲協理已紀前報現聞選此四公任總恊理係諸發起人先日商定並非衆股東意見而决選時札柯劉三公均不在塲故刻下柯逢時劉人祥二君已函致諸董事堅請辭職並謂如不獲允必欲以總協理責任强加諸我定卽退居於非股東地位一概不聞不問並聞札勒哈哩亦由荆州庽所電致公司略謂僕老矣（札現年七十三歲）久已蜷伏弗間世事何克當斯重任望即另舉幹材以免貽誤諸董接此函電焦灼異常除再電懇札君敦勸就職外並派長於詞令之員分往札柯劉庽所剴切勸導曉以大義以免固辭至舉札任總理原因前報曾言其與瑞莘儒制軍有戚誼之故兹聞尚别具一原因實緣札曾承認路股一百萬元諸董欲其一氣交足特以總理一席畀之不料札以年老力辭且因銀根吃緊股欵交出者不過二十萬故該公司進行甚困難也 
[調查穀棉煙草收穫情形吉林]  
　　吉省公署准農工商部咨開本部具奏改良種植以調查比較爲入手之方現在義國開擬萬國農會凡與會諸國均應將農業種植事宜調查報告迭准該會函請將中國各省五穀烟草木棉每年播種收穫各數比較往年盈縮成數若何並天時旱涸情形列表報告請飭各省將所指各項飭屬實力調查以資考鏡而便推行等因昨特通飭各屬遵照調查招告以便彚咨矣 
雜記 
[殆亦未免已甚矣漢口]  
　　漢口某輪船公司同泰小輪日前由常德拖帶民船來漢行經湘鄂交界之寳塔州地方停輪該處統捐局司事照章乘小划上輪查騐因意存勒索多方留難竟將岳州稅關發給該輪之單照扣留不還該輪執事當與捐局理論謂爾撫扣關照之權捐局司聲言須將關照送交岳州稅務司輪船執事情急慫恿數十搭客擁入該局將留難之司事刧至輪内挾與來漢刻寳塔州局委已將小輪野蠻情形飛禀鄂藩漢關道該輪公司亦在商會關道署等處具控未知作何了結也 
[此後或當歛跡歟湖北]  
　　湖北烟禁本極鬆懈兹禁烟公所巡警道因奉瑞制軍札飭從新切實查禁當經會同商議以武漢各客棧多有報一吸烟牌照張冠李戴私相授受供客吃食以便從中漁利實與烟禁有礙昨特通飭各客棧除具有開貿保結外須另覓同業五家出具無上項情弊干結若住有吸烟之人即令親赴公所報領客照倘隠匿不報一經查出即照私開烟館例將棧房封閉至土膏店舖亦查有開燈待客之事兹亦定明限制凡無家眷之土膏店無論東夥均不准在店開燈如有家眷住店者店夥亦不准在店開燈店主有吸烟者只准在臥房自吸亟應報明每日吸烟幾次逾時即不准開燈以杜私賣及待客各弊如敢不遵一經查覺定即發封刻已札飭各警區分别認眞辦理矣 
[是尚不可以已乎蘇州]  
　　錢幼卿之長女適震澤鎭前統嘉防營徐梅亭參戎之子爲媳過門多年而錢之次女亦往震澤徐家同學女工該處有開素菜店岳道昌者乘間與錢次女通姦時相往來徐氏有女阿九年方十五頗有姿色岳道昌艶之某日竟與阿九成姦致爲徐氏子得悉大加詰責錢次女本含醋意又因姦情敗露旋即吞烟斃命當由錢之父母到震經人調停即行棺殮不意殮後徐岳二姓乃頓悔前言錢幼卿卽囑次女之夫陶姓赴縣報請開棺相騐震澤張大令本欲不准因悉錢幼卿爲多年老訟恐事不妥即批令具結後叔仵前往開棺相騐騐得錢女實係服毒自盡當將姦夫岳道昌及徐氏之子媳及阿九等一併帶回縣署分别押候復訊照例懲辦 
清談 
[君主國之立憲]  
　　立憲之道。有本有末。若不問其大本大朱之所在。而徒隨聲附和曰立憲立憲無當也。 
　　今試問政府是否有進退民舉總理之權。政府必正言答之曰。詩有之。溥天之下。莫非王土。率土之濱。莫非王臣。浙省旣爲王土矣。敢問總理之非臣如何。 
　　嗚呼信期言也。是直等於專制時代之政府。而非所語於籌備立憲時代之政府也。然吾今日試問諸官。吏則官吏必曰。今日固决行立。憲矣。又問諸人民。則人民必曰。今日固預備立憲矣。立憲立憲之聲。洋溢於。耳鼓。而所謂立憲國之法令。立憲國民之權利。棄焉置焉。不稍顧也。爲試問東西立憲國之君民。果如。是耶。抑不如。是耶。諒必有說以處此矣。 
記者曰。其斯以謂君主國之立憲歟。使浙人而。果深明此義也。亦何必紛紛擾擾於質問爲。 
蘇台間之軍政 
　　設軍以衛民也。綠營之弊。繼以募勇。募勇之弊。改爲徵兵。宜乎其有愛室家保閭閻之思想矣。 
　　乃不謂蘇台間之徵兵。非殺人。即越貨。一月之。内異聞迭見。大吏日日言整軍。而所謂整軍之效果。如是如是。 
　　嗚呼誰膺閫寄。誰總師千。軍政之廢弛。一至於此。吾不知其。覩此纍纍階下之軍士。而亦有愧於心焉否。 
雜著 
[優語錄（二）]  
　　光化中朱朴自毛詩博士登庸。恃其口辯。以致大拜對之日。面陳時事數條每言臣必爲陛下致之。洎操大柄。無所施展。自是恩澤日衰。中外騰沸。内優日。俳優穆刀陵。作念。經行者至御前曰。若是。朱相。卽是非相。翌日出官（孫光憲北蕚瑣言） 
　　劉仁恭之軍爲汴帥敗於内黄。爾後汴帥攻燕。亦敗于唐河。他日命使聘汴。汴帥開宴。俳優戲醫病人以譏之。且問病狀内黄。以何藥可瘥。其聘使謂汴帥曰。内黄可以唐河水浸之。必愈。賓主大笑。（同上） 
　　天復元年。鳳翔李茂貞入覲。翌日宴於壽春殿。茂貞肩輿衣駝褐入金鑾殿。易服赴宴。咸以爲前代跋扈。未有此也。先是茂貞入闕。焚燒京城。是宴也。俳優安轡新號茂貞爲火龍子。茂貞慚惕俯首。宴罷有言。他日須斬此優。轡新聞之。請假往鳳翔求救。茂貞遙見。詬之曰此優窮也。何爲敢來。對曰只要起居。不爲求救。近日京中且賣麩炭。可以取濟。茂貞大笑遂厚賜而赦之。（同上） 
　　唐昭宗時財用窘乏。李茂貞令搉油以佐軍需。俄有司言　油沽賣不行。多爲諸門放入松明攙奪。乞行禁止。蓋民間然松明爲燈故也。優人張廷範曰。此事大好更有一例。便可并月明禁。之茂貞大。笑松明之禁遂止（陳耀文天中記） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山西巡撫丁寳銓奏藩署設立財政公所摺]  
　　奏爲藩司署内設財政公所分科治事謹將大概辦法恭摺具陳仰祈聖鑒事竊照宣統元年四月初六日欽奉上諭各省財政頭緒紛繁自非統一事權不足以資整理嗣後關涉財政一切局所著該督撫體察情形予限一年次第裁撤統歸藩司或度支使經管所有欵項由司庫存儲分别支領即由各督撫督飭該司等將全省財政通盤籌畫認眞整頓等因欽此當經前撫臣寳棻轉行欽遵時臣在藩司任内遵即悉心籌畫妥擬辦理伏查晋省財政除地丁正欵等項由藩司經管外其餘釐稅糧餉及出入各項向以財政局爲　滙之地上年春間遵照部章設立清理財政局即就原有財政局修葺改設旋於司署隙地另行建築仿照學務警務公所之例作爲財政公所將舊時財政局向辦各事提歸公所總理而司署向有吏治錢穀等事仍歸幕友辦理本年正月裁節各局經費經前署藩司汪詒書裁併幕僚將應辦各事統歸財政公所酌訂章程至現任藩司志森抵任後又詳加籌議酌擬辦事細則計公所共設吏治制用釐稅三科每科各設科長一員科分數股視事務之繁簡以定服官之多寡另派員總司稽核以資董率各該員等分曹治事均有專司而提綱擊領藩司實董其成其常年經費約需一萬六千餘兩在釐稅等公費項下動支此外活支之欵卽由司隨時詳明撙節開支總期事有實際欵不虚糜由該藩司志森詳請奏咨前來臣覆核無異除將辦事細則咨部查照外所有藩署設立財政公所緣由理合恭摺具陳伏乞皇上聖鑒訓示謹奏宣統二年八月十六日奉硃批度支部知道欽此 
本埠新聞 
[移詢華綸公司組織之内容]  
　　滬道蔡觀察日昨移會本埠商務總會云七月十六日奉南洋商督憲張札　統二年七月初九日准農工商部咨據上海總商會禀稱據商董二品頂戴前署冀寗道沈敦和等呈稱職等糾集股分銀三十萬兩就上海二十八保四圖新渡口地方購地建廠開設華綸機織綢緞有限公司仿照東西洋各國花樣織造各色綢緞行銷中外各埠冀塞漏巵所購機器進口及購辦材料請咨明稅務處援案免稅三年成貨運銷祗完正稅一道概免重征以輕成本據此禀請核示祗遵等情前來查該商董沈敦和等開設華綸機織綢緩有限公司自係爲振興實業挽回利權起見惟據稱紏集股分銀三十萬兩是否屬實股本曾否收齊購機建廠辦理情形若何相應咨行貴督轉飭查明咨復本部以憑核辦可也等因到本大臣准此札道遵照查明詳復核咨等因到道奉此合就移詢希將指查股本曾否收齊及購機建廠辦理情形若何詳細見復以憑詳咨 
[催理錢莊本票之道批]  
　　滬道蔡觀察批升大協記等莊禀云該莊所出本票照錢業成規萬無止兌之理前據華比銀行將協大莊票八千六百兩送由比總領事函道請追業經轉飭在案仰寳令從嚴追繳母許飾詞延宕致干重咎原禀抄黏一併抄發又批會大莊禀云查該莊所出各票落在外人之手迭准英俄德義各總領事函道請追當經轉飭在案仰寶令從嚴追繳母許飾詞延宕致干重咎原禀抄發 
[覆訊不理洋商票欵案]  
　　英商長利源利新祺昌等洋行控元豐晋大源利等莊不理票欵經駐滬英正領事德爲門君照請滬道蔡觀察札飭公共公廨將元豐莊陸雲生晋大莊袁錦齋源利莊席連堂等傳案奉諭交保在案昨日復奉公堂傳訊袁延禮明律師並源利莊經理盧大鏞所延之穆安素律師到堂聲稱此項票欵因有糾葛故未照付寶讞員諭謂此案迭經道憲札催無論華商洋商票欵均着迅速清理再延未使交保遂會商英康副領事判袁等均交原保候示 
[唐尚書啓行赴京]  
　　郵傳部唐少川尚書紹怡前由廣東來申卽以客利西旅館爲行轅已紀本報兹悉唐尚書已於前晚乘坐招商局江裕輪船至漢口再換乘京漢鐵路火車晋京陛見云 
[青年會舉行運動會]  
　　本埠中國青年會體育部發起邀集各省體育家准九月十五日起假南洋勸業塲開中國第一次運動大會已誌前報兹悉該會已决於九月初六日先在北四川路該會新操塲内舉行運動會一次以便挑選代表派往會賽其秩序如下（大學堂運動次序）百碼競走二百廿碼競走四百四十碼競走八百八十碼競跑八百八十碼輪替競跑一百廿碼跳攔跳高跳闊抛十二磅彈子抛十二磅鐵硾撑竿高跳（中學堂運動次序）五十碼競走百碼競走百五十碼競走四百碼競跑八百碼輪替競跑跳高跳闊撑竿高跳抛八磅彈子聞如願預會者可於九月初三以前至該會體育部報名云 
城内 
[不認尋釁]  
　　新關稅務司函致滬道飭縣查提楊老虎到案昨晚經田大令升訊楊供妻弟彭妙記前與倪　金同往香港因水土不服得病身死故小的同妻赶往倪處索討彭之棺木詎倪阿金聳令其妻倪沈氏在浦東二路總巡局誣控小的糾人尋釁蒙游正巡官訊飭不准求鹽大令判交差候查核辦 
[補提被告]  
　　楊阿大於光緒三十三年間將東馬橋西剃頭公所地屋向顧子青抵借洋一千五百元迄今本利無着由顧控經縣署查提中人朱富全邵永全二人到案判朱邵交保出外料理一面補提楊阿大到案 
[一路局批詞]  
　　趙滋田禀批女子旣嫁從夫爾婿如果在外爲非應由父兄　敎本無勞該氏越爼至爾女前次被夫圖賣如果不虚當時何不控官請究乃憑伊兄理勸立改過字據了事又復無此辦法究竟控情若何　候傳案訊明察奪堂婦周金林禀批該婦訊判發堂自應靜候擇配惟察核情形爲時尚早該氏毋得躁急所請應毋庸請 
[佻事遭殃]  
　　老北門内九畝地前晚失愼已紀昨報兹悉起火原因係青連禪寺僧設蓮舟香會焚化紙紮等物詎火力太猛遂焚及該寺第五埭房屋五間並　去各施主所寄之壽棺多具約歷三時之久當火熾時城廂内外各洋龍及皮帶車均到塲竭力灌救本縣田大令亦命　蒞塲彈壓 
[道批兩則]  
　　民人趙增釗禀批此案業據縣詳趙三林訊未在塲未便憑該民人口說坐罪失單所開方單契據旣難記　自係不寳庭訊並未供及差役串詐難保非健訟聳就業已批准母庸提訊在案所請着不准行元豐莊禀批查各洋商控追該莊未付之票 
 
 

Page 19

 
 
現由廨員商准英領事改歸晚堂華案訊理著即知照 
[官事]  
　　一路巡警四區副巡官楊嶽峻米業董事知縣張嘉年昨均到縣拜會 
[報緝逃婢]  
　　昨早辰刻住居晝錦牌樓保險公司之金筱雲遺使到一路巡局報告云清辰六句　時　失了頭二口一名玉蘭年十四歲身穿芝蔴呢夾袄一名鴻喜年十一歲身穿希花布夾袄均面上有瘢請爲緝查德正巡官得報後立諭巡長巡士一體留心查緝 
[控追房租]  
　　章寶泰前租三林學堂房屋轉租與馬勝全每月租洋九元現欠八個月除收淨少七十二元昨特投報一路巡局請爲傳追經德正巡官傳訊欠租屬實判限九月初十日繳案如違押追 
南巿 
[告誡巡士]  
　　本邑城自治公所　務長昨發布告云照得本警務長此次改設雙崗原欲爾等往來梭巡實力稽察本是加重其責任並非任爾等之散漫遨翔現在細加查核雙崗巡士每有偷懶不肯實力巡廻者殊屬不成事體爲此再申告誡嗣後如有巡員巡長查差雙崗巡士倘於崗界内巡廻不見者一經查實定行斥革 
[取締溲溺]  
　　城自治公所警務長近查有貪懶之徒每在墻角路隅任意溲溺殊屬不顧公益除布告禁阻外昨特條諭各區巡長巡士嗣後留心查察如有不在本局所設水門汀小便處溲溺者許即和平解局以憑酌罰 
[控追婚洋]  
　　成衣匠張遠汀前憑同業傳阿新鋸木匠喬金　說合娶望門寡婦馮楊氏爲室過門後婦忽不肯成婚當將付過禮洋一百元及媒金四十七元退回先收四十元尚欠五十元由蟻媒汪道生立據約期八月歸楚不料至期無着張因將傳阿新喬金蘭扭控南區解由工程局訊實判責押在案昨由張扭汪及張楊氏陸汪氏至區移案復訊查得汪係著名蟻媒問官判汪戒責二百下押限繳洋五十元楊張氏陸汪氏押繳媒洋二十元喬着押繳洋十四元傳押繳洋十三元俟繳齊再行訊斷 
[是否誘拐]  
　　楊州婦人王宋氏招留來歷不明之男孩山東人王小毛及同居之小工丁官友皮匠吳長安由探在西門外城脚查獲解由西區轉解工程局請爲訊究經陳裁判訊問丁吳同供該孩在馬頭求乞由宋氏招留在家敎渠習業王供年十一歲父母俱亡隨兄來滬爲丐判發堂留養丁等三人一併交保候查 
[購物肇釁]  
　　蘇州婦人顧毛氏之子冬泉被某水菓行學徒唐雲泉因購物口角踢傷其小肚扭控工程局判送上海醫院醫治唐交行主保回俟冬泉傷愈再核 
閘北 
[正兇歸案]  
　　新大橋北廣肇山莊門前之暗殺疑案報經上海縣田大令檢驗屍身勒緝正兇已紀前報兹悉此案發現後由行人報告當經四路三區門崗巡士朱仁和赶往該處見死者雖傷勢甚重尚能勉强言語因即詢其兇手之住址姓名密禀該管　巡官連日往威海衛路一帶留心偵緝果旋前日訪得與兇手之名姓相同者二人一名張阿根一名陳裕生（即著名積竊楊仁卿屢經英廨懲辦判押西牢釋出未久）朱即報知靜安寺捕房包探翁松林將二人拘獲解送公廨奉中西官略訊一過因事出華界判歸案訊辦昨已派差移送至四路分局奉黄正巡官諭飭分别收押聽候研訊 
[誘奸查寳]  
　　賣粢飯之徐裕生將馬陳氏之女鳳寳誘往法界客棧姦宿三夜並被騙去首飾等情已誌本報現此案已經黄正巡官查明屬實昨將徐提案覆訊依然狡賴判笞責二百板還押候辦該女先交其母領回管束 
[扭控調妻]  
　　歐堯文之妻曹氏前日出外買物被住居華安坊之漆匠朱長發攔住調戲適被歐撞見將朱扭控四路二區昨移一區由黄巡官訊實判朱責二百板還押候辦 
[私行挑糞]  
　　承辦閘北清潔之陳咸卿昨紐鄉民楊阿大至四路一區控楊違章私向居民挑糞請究經黄正巡官念其初犯從寛具結斥釋 
英租界 
[查非串騙]  
　　無領事管束之洋人海愛門即羅多羅虎化門因串騙華洋各商貨物經公共公廨訊實判該洋人押西牢一年在案兹悉此案内牽涉之洋人詹士星其利亞前日奉英按察使班君提同在押之海愛門親自鞠訊先由工部局代表高易帮辦瓊司律師上堂譯稱海愛門業經英美會審公堂訊明定罪牽涉之詹士星其利亞迭經研訊未結惟詹等究不應在假支單上簽字亦有應得罪名請爲核斷詹士星其利亞延律師愷弟士辯稱海愛門因將簽字之支單倩被告照簽實是年輕不知進出關繫以致悞書實受海愛門之愚應請將案註銷旋由公正人宣言被告素來誠實可靠且亦年輕無知聲請堂上從寛班君核供以假單簽字例應究辦惟詹等查無串騙情事姑准從寛判詹士星其利亞開釋海愛門着照原斷管押完案 
[抵單不贖]  
　　日商豐泰洋行王文逹控譚來富串同二十七保十一　地保沈春山與胡希周姚晉　朱仲菙等抵押田單不贖一案前日午後由廨會訊因王赴東洋辦貨未到由　昌瑜到堂代質並延日本律師菊池爲代表先由差探投稱姚晉卿等曾經傳案奉諭交保候訊今日均未到堂並據菊律師聲稱被告於光緒三十年九月間將方單向原告抵洋九百元書立一年期限因逾期不贖迄計利息洋一千零二十餘元所有田單曾請日領轉呈道轅轉換道契因道憲以契地不符未准轉契且地保沈春山另案在押縣署應請追究孫襄讞會商日副領事三穗君以被告代表律師函稱該被告有病請緩會訊遂諭原告　去候照請被告代表律師於五日内將該被等帶堂聽候集訊核斷 
[孩子竊衣]  
　　盛阿木控孩子王杏生竊取濕衣昨由捕房將王孩獲解公堂請究據供父母雙亡惟有姑母現居大馬路日升樓後面弄内判王孩暫留本廨候傳其家屬來案再核 
[控竊紫銅]  
　　大英公司輪船控張友炳上船私賣洋酒並竊紫銅昨由水巡捕房將張解奉公堂訊判押候補提同黨到案再訊 
[抑何殘忍]  
　　王阿大因將活猫剝皮被捕查獲昨日解奉中西宫訊明以王殘害生命判押兩禮拜以儆 
[噴水違章]  
　　陳茂興徐寳堂陳春記三家洗衣作均因噴水違章昨日由探將三人傳案訊明官以潔衣噴水有碍衛生判　茂　罰洋五元徐陳各罰洋十五元一併充公示儆 
[無力繳贓]  
　　詹仲梅前因王鼎二控　成章不理浚浦塘柴欵項顧當被公廨押追詹即以熟悉官塲代爲運動　釋冋　騙取洋二百十六元日久並無效果被顧控奉公堂訊實判詹押西牢一年並限兩月繳還贓洋在案昨日兩月期届由捕將詹解廨請示詹供無力遵繳並由其母挈詹兩子到堂泣稱全家賴詹一人供養乞恩從寛德襄讞會商英潘副領事以詹無力遵繳著照原斷加押半年以儆 
[獲解盜夥]  
　　匪徒奚阿根因在鎭江姦拐女學生吳惠媛由探獲解公堂訊知奚尚有夥刦常熟梅里地方鉅贓押候移請昭文縣查明再核在案昨由捕房將奚之同黨趙小弟秦小子一併獲解公廨诅究德襄讞會商英領判一　押候美領堂期解究 
[拐匿訊實]  
　　沈成章控蟻媒沈王氏拐匿伊妻周氏昨經公堂復訊屬實官以周氏不應私逃著押女所兩禮拜期滿着沈領回　束沈王氏前因拐賣陶炳章之妹佻妹判押兩年零兩月在案此次着照原　加押三月以儆 
[串拐候查]  
　　過犯曹龍虎前因逐出復來由廨訊押西牢兹又有應阿桂控曹與朱小坤串拐伊女阿二昨日捕房因將曹提解公堂與朱質訊曹推諉不認官判一併還押候查明情節下禮拜一再訊 
 
 

Page 20

 
 
[私宕帳洋]  
　　福建路六百零八號酒棧控倪泉卿用空帳洋八十一元昨由捕房將倪拘解公堂原告由陸忠孝到堂代請追究質之倪供認借用不諱官以倪不應私用判押五天期滿准交妥保限一月自向原告清理 
[瘋婦領去]  
　　升康報關行夥葉維清之妻李氏因在電車上發瘋由捕送廨訊留候認在案昨晨葉投廨具禀求領寳讞員會商英康副領事准交葉具結領回 
[騙車受押]  
　　陳安生控張神明騙取脚踏車昨經中西官復訊明白判張賠洋三十元再押兩禮拜如無力賠償改押兩月 
[拐媳審明]  
　　奉賢鄉人丁銀和控姪女丁阿囡與楊施氏串拐伊媳丁楊氏價賣與眞如鎭附近徐家宅鄉民徐小弟昨由捕房將楊氏移提到廨訊明判交其翁領回管束丁阿囡楊施氏各押女所半年分别示儆 
[盜賣坟地]  
　　吳熙敏控顧了頭秦友堂串同盜賣墳地昨由探將顧秦併傳到案判均過堂候訊 
[保人未到]  
　　日商管源仲控安鴻喜不付煤價案内之保人唐蓴香曾經公堂傳案奉判交保在案昨奉傳訊未到由唐之代表律師博文譯稱唐因事往甬請爲緩訊中西官准予暫緩訂期再訊 
美租界 
[輿夫猝斃]  
　　醫生金百川前日下午乘輿出診行經乍浦路天潼路轉角處不料輿夫朱少如忽然蹭倒霎時氣絶而死由捕報告捕房將屍車入驗屍所着地保唐全坤報縣請驗 
[電車傷人]  
　　五十號電車昨經天潼路北四川路轉角處撞倒機器廠學徒程書田致傷左足由捕車送同仁院驗得所傷甚微令其自回醫治 
[收租不認]  
　　西華得路寳和里二十七二十九號羅官寳陸小川昨日同投捕房控被管門人桂生各收去房租洋五元八角不付房票故向帳房理論詎竟推諉不認請究捕頭命羅等赴公堂禀控 
[養媳走失]  
　　海寗路二千九百九十五號王阿生昨報捕房稱有十七歲養媳名寳英忽然走失請爲查緝 
[主夥衡突]  
　　李阿根在茂海路王根生剃頭店爲夥刻已停歇昨李冋取舖蓋忽起衝突扭控捕房斥退不理 
法租界 
[收贓罰鍰]  
　　城河浜舊貨攤主張李氏因收買東洋車上擋門布竊贓爲探查知拘廨請究據供出洋六角買來不知是贓求恩司馬判罰洋二元示儆 
[積竊又來]  
　　積賊馬蘭發歷經公堂懲辦詎近又掩入境内肆其故技爲探獲住吊出被頭一條衣服兩件解廨訊辦馬俯首求宥聶司馬判枷號一月押捕房三月 
[因貧作賊]  
　　張金泉先後撬開王振卿李桂泉兩家後門竊去官紗長衫馬甲夾被 
　　件爲探拘獲吊出原贓傳同事主解訊據供實因貧迫初次違犯判枷號一月贓給失主分領 
[怙過不悛]  
　　過犯李阿生迭經英法兩廨懲辦驅逐出境在案詎近又行竊輪船物件携岸圖　適爲包探摘見送廨請辦判枷一月管押十八個月期滿仍逐出界外 
[領孩齟齬]  
　　福建婦人陸馮氏前有嫡子某小孩寄養於天主堂聖母院内近因往領言語不通致相齟齬被送公堂奉判出具不再滋閙切結前往領孩在案兹氏恐往領孩仍有悞會情事投廨請示司馬商之李代副領事論先退去候繕函持往該院向領 
來函 
[爲江進士順德辨誣書（游客）]  
　　前閱七月初十日上海某報登有湖南黑鉛煉廠總工程師江順德之事一則細閱情詞恐係與江君不協之人所爲鄙人與江君相知有素深知此中情節不欲使江君之名譽爲人所損汚特按照原文辨正於後 
　　一云湘省常寗縣水口山所開之鉛礦其黑鉛一種冋係以毛砂售與外人去歲經前湘撫岑中丞爲挽回利權起見遂就湘省南門外銅元局舊址改爲黑鉛煉廠自以西法提煉委留美國礦學畢業生工科進士廣東江順德爲總工程師前赴美國購辦機器回湘於本年春季開辦一節查丙午年岑公撫湘因該鉛礦售砂外人利權外溢亟欲得一良帥自煉自砂挽回利權迨戊申春江順德畢業回國部試成進士故奏委開辦湘垣煉廠擇定舊有銅元局址改造在江順德本欲應聘他省祇緣堯帥維緊甚殷各界亦同情共表且以湘省曾助年半學費勢不能不勉盡義務爲湘省闢利源旋奉飭赴美國購機客秋機器到湘安置建造苦心擘劃昕夕經營不遺餘力今夏四月工竣開辦所出銀鉛有目共賞咸稱純淨　往滬漢羣相爭購屢見報端成效昭然非可誣也 
　　一云造廠購機約費銀二十萬兩開辦之初先由官礦　處發交鉛砂一千噸以時價計算可值銀五萬六千兩現在已經煉完所出之鉛　售銀四萬餘兩又提銀九百餘兩每月開支經費約一萬兩所出銀鉛僅可抵償經費其砂本五萬六千兩竟歸烏有一節查購造一切合祇費銀十五萬兩四月湘亂　平檢點開鑪兩次據　處共交鉛砂千噸提煉未久後經他人因辦理善後籌欵孔急之故將採樍之砂概售外洋每噸僅獲省平價銀五十二兩廠中遂無砂可煉至每月廠用經費甚爲撙節每日祇需銀二百數十兩因前次暑假時該廠列表結算煉砂千噸實可獲餘利銀數千秋凉續煉合計先後出淨鉛三　餘噸提出足銀二千餘兩現仍提銀提鉛並未煉畢如謂鉛竟售價四萬餘兩則滬商祗運去百噸餘尚存於廠庫生鉛又正在提煉如謂提銀止九百則多餘之數及續出之銀究應誰屬明眼人當能辯之 
　　一云江順德雖經礦務學堂畢業然祇得其理想　未實地煉習此次在湘開辦一切均　茫然幸賴美國派來之機師兼解煉法就中略爲指點乃得提煉成鉛否則併此少數之銀鉛亦不能提出現由官礦總處飭停一節按江順德自幼由天津大學堂畢業於庚子年入美國加厘福亞及哥崙比亞各大學堂專習礦科煉化之學兩次畢業領有礦科學士碩士文憑丙午年復周歷巿加古米魯握紀等處礦務及機器提煉各廠考察研究苦心孤詣誠不可及留美八年礦學極有心得此次承辦湘廠如謂其一切茫然全賴美工師之指點則何以西人去後江順德將機鑪次第改造反較勝於從前耶斯亦不辯而自明矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇撫交諮議局議案（續）]  
　　限制自治當選人謝絶案 
　　地方自治爲一國行政之基礎故議事會董事會及鄉董鄉佐均得其人則基礎元固然鄉黨自好之士不肯問事已爲中國社會上心理之習慣故城鎭鄉地方自治章程有第二十一條第二十二條之限制蓋深慮夫當選人之謝絶也本部院披閱各屬自治選舉文牘其僅足定額三分之一者比比而是並訪聞有當選人相率謝絶而犯消極資格之空亦濫竽充數者以今日之社會情形言則謝絶者之心理未必盡由於放棄義務此又不待言而决者也要之資格優者旣皆謝絶則應選者之資格轉不如業經謝絶之人自治之基礎已極可危若遵章程而懲謝絶者停其選權則資格優者遂久於屏棄自治之將來更不堪問矣總之法理者準乎心理而生謝絶者之心理旣别有其原因則章程所規定宜熟審其權變現在議事會率多成立董事會員及鄉董鄉佐即由議事會而發生若不早爲籌防則自治前途之危險極爲可怖嗣後凡當選人無第二十一條理由而謝絶者宜如何設法挽留或於其謝絶之原因預爲解釋其以消極資格充數者應如何稽查取消請公同籌議决之 
[研究災荒案]  
　　災荒之來何國蔑有但各國通例於致災之由必研究而整理之譬如今年水患則明年必不再水縱令有之亦必别一原因或工程未竣之故我中國則不然被災之後絶不研究聽天委命而已臨災之際亦不研究求人募賑而已比來各地方幾於無歲不災無歲不賑豈天心之棄予實人力有未盡凡向患水旱各地方應即詳細察勘研究其所以然估計工程繪圖具說尅期改良以爲一勞永逸之計其關於蝗災蟲災等患亦應聨合研究預爲防範其應如何辦理並酌訂規章之處應請公同議决 
[自治公所應整頓農務工藝案]  
　　實業以農工爲商之根本而土曠宜重農人滿宜重工尤爲不刊之論蘇省江北號土曠江南號人滿地方之水利不修者猝遇災歉時有流亡其附近商埠之處頗聞以農利稍厚工廠稍與鄉農僱工有時亦患缺乏而商埠及繁盛城鎭游手孔多坐食而嬉大爲良民之累於是識時之士復有城鎭宜重工鄉宜重農之說現值官民交困之時非注意生利事業使貨母棄於地力母不出於身積困殆無復蘇之望如瀕海瀕江瀕太湖之地宜於提倡漁業山地荒地宜於講求樹藝省城商埠以及繁盛巿鎭宜於多設工塲仿造洋貨以塞漏巵或就地方人民習慣改良土貨以　銷售比來組織公司者投巨額之母財經理不得其人往往失敗雖未可因噎廢食孰若反求諸近以自治公所爲整頓農務工藝之機關利用自然之地力及固有之經費相機籌畫實力經營以期欵不虚糜事有速效酌定辦法如下幸公同籌議决之 
　　一各地方自治公所舉辦自治範圍以内所列各事項應注重農務以開利源 
　　甲自治公所對於農務總會分會及分所認爲扶助之機關其組織總會分會及分所之經費自治公所應遵農工商部所定章程於本地方公欵中酌量撥助 
　　乙自治公所應各按地方土宜酌定推廣樹藝公約按年考其成績例如林業當預計其地可容若干萬株第一年限令各業主分種若干株第二年應加種若干株第三年應加種若干株以符預訃之數其業主無力種植者自治公所得代定地租督令租與有力者承種 
　　丙各地方如有瀕海瀕江濱湖之地可興漁業者自治公所應清查漁户代爲聨合訂公約以保護之 
　　丁自治公所於本地方籌辦水利得用按畝出夫之法於每歲農隙舉行其富户不出夫者得出金代之其水利關繫二鄉以上者則由二鄉以上聨合辦理 
　　一各地方自治公所舉辦自治範圍以内所列各事項除注重農務外應先就慈善事業改良組織注重工藝以裕生計 
　　甲振興工藝辦法分爲三等一藝徒實習工塲二貧民實習工塲三莠民實習工塲除莠民實習工塲由地方官就化莠堂流氓公所改過所等改辦外其藝徒實習工塲貧民實習工塲均照章定爲自治範圍應辦之事 
　　乙藝徒實習工塲除省城由農工商局就從前工藝局房屋改設爲各屬之倡外各府直隸州就本府州之公欵公產籌設一所或就本府州公共善堂改設 
　　丙貧民實習工塲各廳州縣於城治地方就本廳州縣公共善堂改設如棲流　普濟堂等其性質本爲收養貧民者改良組織之 
　　丁各地方女普濟堂或清節堂等亦令一律實習工藝 
小說 
[奇情小說鸚鵡禪（三十六）]  
　　琴宜習聞斐德蘭之甘言巧語。深信不疑。彼哈羅雖股殷忠告。亦終歸無效。信而見疑。忠而見謗此不白之冤。亦莫可如何者耳曰君言容有之。然於斐德蘭君。則必不爾。君誤矣哈羅拂衣怒曰。古云。溺人必笑。今卿處幽暗之中。猶謂置身天上耶。琴宜旋論及兒女之感情。謂人各有心。必非尋常勢利之見。所易窺測。因援引詩詞軼事。再三譬曉。哈羅悟其意。乃太息曰。卿之意中。殆以彼爲佳遇矣。余猶夢夢。宜反遭白眼。已矣。不復能償吾願矣。 
　　於是辣然聳肩視琴宜之身。自上而下。自搊其脣。面色若甚沈癘者。旣復曰。卿之貌爲多情。亦偶然者耳。卿固一。狡獪女子也。僕知之晚。悔何及耶。 
 
 

Page 27

 
 
曰婦人雖狡獪。而其心則懇摯甚。曰卿所謂懇摯者。特對於美丈夫耳。言已。辭出。 
　　哈羅去後。可二十分鐘。來珠兒返入室。見琴宜據書案而坐。衣碧綃衣。不緣不飾。而丰致嫣然。若有所懷。來珠兒曰。相君之年。當纔及笄。抑何荏弱用爾。其亦有意中人耶。丨琴宜曰。唯曰然則何如。琴宜笑曰。情之來也。究不知其有因無。因是惡足爲君言者曰。雖然。吾親愛之姊。其有以敎我。妾每有所屬。而人之遇我。乃淡然若忘。果何爲者耶。言時。震顫幾不自持。蓋彼方研究此問題。將鍾情於琴宜所同愛之人。故言之不覺其羞耳。 
　　琴宜欲勿告。而來珠兒復强問之。乃胡盧應曰。亦擇其性情之相暱者。曰然則向之來者。即君之知已耶。琴宜逡巡久之曰否。來珠兒瞿然大驚。曰然則爲樓下之牧師耶。其副者耶。琴宜以來珠兒儗非其倫。亦大憤曰。妾之意中人。安必非在倫敦城巿者。 
　　來珠兒頓有所觸。念曰。彼亦眷斐德蘭無疑。因膛目注琴宜之面。漸離妬色。喃喃曰。我觀君之面。殆。。。。。。斐德蘭也。琴宜姊乎。汝。。。思之。我言誤耶。於是琴。宜移身至窗前。紅雲一。朶漸上梨渦。來珠兒一手取玟瑰花瓶。頻轉圜之。而以其全神。細察琴宜之舉止詞色。一雙翠鳳。十步同棲。其初各從其所。好而不料恨海風潮。便生肘腋。此一席話。竟爲舌。戰之始。 
　　相對久之。琴宜曰。此非不可以告君。顧事關秘密。此時終不能仰答尊命。且君亦無煩多慮也。曰若是則君與斐德蘭。果無情矣。吾姊此甚佳。汝當知斐德蘭者。或已别有所屬。少間斐君來時。願君勿見彼。與之避面而出。蓋彼方與吾談貿易之事。有第三人在。必不能暢所欲言也。琴宜愠曰。即此請辭。亦無不可。來珠兒乃温言慰之。謂姊母介介。我苟需君者。當來請汝。且姊苟不避。在妹初無成見。吾母或有違言也。 
　　來珠兒送琴宜出。旋對鏡自憐。覺芳容憔悴。殊不能與琴宜嫓美。不禁怨天公之憒憒。胡秉質美惡之不均若是。旣復自言曰。吾其盡力媚之。春蠶到死絲方盡。蠟炬成灰淚始乾。此時倦矣。且少睡爲佳也。言已。擲身於睡椅中。栩栩然作莊生之蝶矣。 
國外新聞 
[德國罷工暴動續紀]  
　　二十六日倫敦電云柏靈挑煤夫同盟罷工復得遊民之助致釀成激烈之暴動昨夜警察以指揮刀驅逐團聚之人因而受傷者甚衆其受重傷之人已送往醫院診治有警察一名平民一名均因傷重而死時有英國訪事四員路透電云代表亦均爲警察以指揮刀擊傷昨晨官塲宣布示諭謂亂民係由素擅巷戰之首領指揮特命警察嚴力鎭壓 
[德國陸軍中尉控案續聞]  
　　二十六日倫敦電云德國陸軍中尉海姆氏前因圖繪樸資茅砲臺形勢被拘業經過堂准以英金一千磅保釋案中之英人兩名須各存押欵英金五百磅海氏已仍解温哲斯脫拘押 
[英國棉業爭端續聞]  
　　二十六日倫敦電云英國棉業爭端殊形激烈梳刷工黨會書記答覆廠主之書謂該會現擬遵請在芬恩廠重行開工惟開除之工人須均用入聞廠主公會决議不允大約停工一舉事在必行 
[意奥外交官定期相會]  
　　二十六日倫敦電云意大利外務大臣與奥國外務大臣約期在杜林相會外間異常注意蓋因近東問題須待解决及近來德奥聨合經營之事務意國都未豫聞也 
[美國共和黨之政綱]  
　　二十六日倫敦電云據薩拉托茄電稱共和黨州會採納之政綱痛詆官塲及立法之弊端又評論塔孚脫總統之行政及讚美新訂稅則之善减輕之稅率平均約逹百分之十一並謂衣食日貴係受世界之反映並非由於稅則云 
[德國國會定期召集]  
　　二十五日柏靈電云德國國會定期西十一月十五號召集 
[葡君將遊栢靈]  
　　二十五日栢靈電云西十一月間葡君將出遊柏靈 
[土爾其借欵問題近聞]  
　　二十五日柏靈云土爾其首相現與奥國外務部大臣協商借欵事宜該借欵大約終歸法人承募否則必歸開塞爾財政團而由德人助之云 
[荷蘭將募國債]  
　　二十五日栢靈電云明年之春荷蘭將募新國債 
[俄相赴德報告政務]  
　　二十五日栢靈電云俄相司徒來賓已在拂里特堡報告俄國内國政畧（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
