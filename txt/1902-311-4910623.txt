# 1902 - 311 - 4910623

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部一十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉改章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精艮視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[順天闈墨出書] [  圖書集成局白]  
　　各省闈藝本局首先覓到次第刊行藉副諸君子先覩爲快之意順天鄉試萃各省英才入彀之文尤足爲四方程式本局預倩汴省友人於榜出後將闈藝飛速遞來用新鑄鉛字排印定於今日出書每部價洋一角六分其解首經義三篇列於論策之前者係照闈中原刻未敢率爾妄更有識者必能鑒及也此佈　　 
[論妓捐]  
　　自昔管子治齊以女閭三百招致四方商賈此爲妓之濫觴而數千年來其風遂綿延不絶從前麋臺觴詠螢苑笙歌蕩畫舫於秦淮樹花旛於漢渚風月之盛千古艷稱迨本朝中外通商滬上一隅爲各行省綰轂之所上自王公貴人下至負販僕隷鱗集羽萃日盛月增於是北里中人亦聞風而來各樹艷幟鶯鶯燕燕日益繁多此外若漢口若蕪湖若天津若廣州凡係互市之塲無不有若輩之蹤蹟好之者謂爲風流之藪温柔之鄉惡之者謂爲銷金之窩伐性之斧所謂闢佛迂而佞佛愚於理於情皆無所當要而言之人情所不能止者聖人弗禁通商繁盛之區萃各省之人大半旅居者居多旣無室家圑聚之樂而核計所入又必較他處爲豐春秋佳日良朋三五適性陶情此亦情之所必然勢之所必至又况貿易之道貴乎人情浹洽苟非於酒食徵逐神其酬應尤不足示聨絡而廣招徠故其地商務愈盛者妓館必愈多理有固然無足怪者顧或謂此事雖便於商旅然因此而傷風敗俗蕩產傾家者所在多是一入其彀貽害良深故地方有司之關心民瘼者相率懸爲禁令時子驅除然官府之文告雖嚴賤民之違犯如故故愚謂禁之而並無實際孰若以不禁爲禁或轉足示限制而杜弊端不禁之禁奈何曰有收捐之法在從前有蕪湖聽鼓之某君曾禀請當道收取妓捐藉充經費上臺如何核議迄未得知邇者粤東又有人以省會妓女如雲雖向不抽捐而所納陋規亦頗不鮮爰擬就花捐章程名爲保良花票每票月捐洋銀五元以八千張爲額計每年可得洋銀四十八萬元以七成報効警察經費餘三成作爲辦公云云竊謂此法雖於政體似屬有妨然行之今日亦尙不無裨益蓋嫖之與賭與烟皆屬害民之舉揆諸正本淸源之理均宜厲禁高懸不容民之或犯然至今日賭則有餉膏則有捐國家旣爲籌欵之大宗民間亦視爲應設之常肆然則推而廣之雖竟捐及妓寮亦豈得謂出於情理之外况尤有善者龜鴇之待養女往往任情鞭橽苛虐萬端甚者或竟因之玉碎香消含寃莫白卽以本埠見聞所及一歲之中以虐斃幼妓告者幾於書不勝書其案發而被逮公堂經地方官懲治者一月中亦必有數起而此外之呼籲無門慘無天日者更無地無之倘旣有納捐之章則一埠之中妓院若于家一家之中妓女若干人皆一一載之於册妓之初墮平康也必先責今報名並聲明是否田父母自願出賣倘有來歴不明之處卽時嚴行提究至將來之或嫁或死亦須赴官報明騐之而確方能允准或有把持及凌虐情事則立提龜鴇盡法懲辦如是則若輩或有所顧忌不致肆意妄行然則此法之行不特有益於籌捐之法亦且有合於防弊之端倘開設妓院者能遵照定章踴躍捐納於籌欵固不無增益若竟畏其繁擾相率改圖則孽海中少此若干人未始非良民之福所謂以不禁爲禁者此也世有通達治體者或亦不以子言爲乖謬乎若夫陳義甚高而事多窒礙則求全責備之徒或有議之者而非子之所敢知也已 
[歐美料民]  
　　英國倫敦某日報云近三十年來英國各地人民增多一千萬名口德國則增至一千五百三十萬人美國則增至三千七百萬人蓋國家氣運之盛衰與人口之增損相倚伏英之所以不及美國者緣國力之增長稍有差池也 
[日船計數]  
　　日本横濱日華新報云我日各埠商輪船現共九百九十七號載重五十八萬七千七百一十五墩其中載重五一千墩以外者七十七號都十一萬三千八百五十四墩載重二千墩以外者五十八號都十四萬五千一百九十一墩載重三千墩以外者十七號都五萬九千四百八十四墩載重四千墩以外者三號都一萬三千三百三十七墩載重五千墩以外者二號都一萬零八百九十九墩載重六千墩以外者一十八號都十一萬一千八百十七墩觀此亦足見日本海權之漸次擴張而商務益蒸蒸日上矣 
[吉長築路]  
　　日本横濵日華新報云中國吉林將軍刻擬募集貲本銀二百餘萬兩由吉林築鐵路達長春綿長二百華里已申請中國政府與外務部及督辦礦路大臣盛杏蓀宮保酌核施行矣 
[教案將結]  
　　天津直報云歸化城教案互議賠欵棘手異常所有原議之那聨二侍郎舌敝唇焦乞未就緖乃由王中堂派出署山西冀寍道沈觀察敦和與賈使再四磋磿由原索之一百萬减至七十萬金刻已將次了結矣 
[訓練認眞]  
　　聞之京師友人云京城八旗緑營兵每遇操期皆在東校塲齊集所携火藥常有花爆鋪夥提籃向買大約紅藥火藥各一小包足敷四五槍之用一經售去則隨衆虚放排槍以後連環槍則任其放與不放矣刻經本管大臣認眞訓練告誠諄諄諒此後或不敢仍前作弊乎 
 
 

Page 2

 
 
粤督德粤撫李代遞故督遺疏並臚陳事蹟懇恩優卹摺藁○頭品頂戴署理兩廣總督臣德壽調署廣東巡撫江西巡撫臣李興銳跪奏爲開缺督臣因病身故謹代遞遺摺並臚陳事蹟懇恩優卹恭摺仰祈聖鑒事竊前任兩廣督臣陶模因病勢不支屢次陳請荷蒙聖恩准子開缺七月二十五二十六兩日咯血數甌並吐出肺葉一片八月二十日交卸督篆之後未能起程回籍暫遷南關外行館調養至九月初七八等日嘔吐大作飲食不進兹據該前督家屬禀報陶模於九月初九日子刻身故並將遺摺呈遞業經臣等電請軍機處代奏在案伏查陶模由庶吉土改官縣令洊列監司疉蒙特简歴膺疆寄該故督之秉性忠誠制行堅卓久在聖明洞鑒之中中外臣僚亦夙相推服臣等曾與共事知之較深不敢不撮其生平事蹟據實上聞陶模初官甘肅牧令其時回亂尙未大定軍務方殷諸事草創一切興作以及徵調供億皆苦心籌畫不煩民力他如皋蘭之淸丈秦州之振饑尤爲實惠及民百姓至今感之一生事業實基於此及官新疆巡撫行省初設强鄰密邇措置極難回部坎巨提酋長爲英人所逐勢將佔踞當時議者皆主用兵陶模以屬地固不可坐失又不宜輕啓兵端獨持定見力排衆議經營年餘卒能另立酋長安置妥帖英人遂無異言帕米爾在新疆西南地勢綿長英俄兩國埀涎已久英人主使阿富汗進窺蘇滿俄亦增兵向色勒庫爾守邊將帥咸有拚與决裂之勢陶模審愼持重相機因應始得晏然無事蓋西邊屬地介在兩大國之間爲乘機取勢者所必爭稍有不愼動啓巨釁惟陶模洞悉邊情處之最合乙未河湟之亂命署理陜甘總督入關之際甘凉安肅等處防營早經東調地面空虚西寍悍回時由祁連山間道出擾驛路攻破水泉子等堡甘州提臣標兵敗潰民情大震陶模所部祇有八營旗與地方文武力籌守隘之策便回匪無可窺伺河西四郡得以保全並預籌軍械糧餉源源接濟魏光燾董福祥諸軍賴無匱之迨官軍雲集西寍河州賊勢窮蹙悍黨十餘萬由靑海出擾安西州陶模預知其必出此途調所部新軍焦大聚等邀撃之於安西南山中賊大敗挫首逆奔竄無路遂入陽關迤西荒磧無可　掠卒以就擒黨衆多餓斃山間關内外同告肅淸遂奉徵兵籌餉不遺餘力之褒旨補授陜甘總督綜計陶模在陜甘邊境二十餘年和解回漢聨合外交專以培養撫輯爲事在西湘軍大率左宗棠劉錦棠舊部皆能受其駕馭樂爲之用其才實有大過人者光緖二十六年陶模交卸在陜奉調任兩廣總督之旨該前督因在西陲日久感患喘疾已深自以時局方艱受恩深重不敢固辭力疾來粤時値和議未就惠州匪亂初平人心尙未大定粤素多盜近則會匪更處處勾結陶模手定淸鄉章程實行緝捕之法是以興寗匪亂起勢甚爲猖獗而一月之間即就平定欽廉匪徒徧地皆是陶模與臣德壽會商力任明幹大員假以事權卒使匪首先後就誅餘黨分别剿撫良民得以安業肇羅所屬新興陽春東安一帶山深地險向爲匪徒巢窟陶模嚴劾緝捕廢弛各員併遣員督營緝辦兩月之間殲獲要匪一百餘人地方以靖此皆成效卓著臣等共見共聞者也海外閩粤各商旅居日久與内地官長情意不通自會黨鼠跡創立名目結會斂財受其愚惑者不下數萬人勢將釀成大患陶模派員赴南洋一帶及札新加坡領事切實勸導曉以大義詞意懇切各埠商民爲之感泣於是閩商舉人邱煒萱首輸報効請除黨名經湖廣總瞥臣張之洞奏蒙獎叙各會因而渙散其遇事能見遠大消患未萌大率類此陶模以時艱正亟首重人材其於一切新政尤留意教育大學堂武備學堂均先後辦有頭緖雖病在埀危猶復手裁函牘商訂規畫至其生平學行一以宋儒爲宗而又通達時務無拘墟迂舊之見自奉儉約清德爲一時所稱於公家欵項尤不肯稍有糜費律已甚嚴而待人則寛恕嫉惡甚峻而愛才若飢渴臣德壽共事兩年艱難共濟臣興銳昔與同官畿輔亦深偑其廉勸此次該督雖因病去官方冀其調治就痊猶可備朝廷他日任使不謂交卸僅十九日竟以積勞盡瘁齎志以終士庶官紳同聲惋惜臣等檢閱其奏疏遺稿忠言讜論洞達體要忠愛之忱深遠之識實有古名臣遺風尤不能不爲國家惜此人也合無仰懇天恩俯准從優賜卹並將該前督事蹟宣付國史館立傳以彰忠藎所有開缺督臣病故日期並代進遺摺緣由謹合詞恭摺具陳伏乞皇太后皇上聖鑒再陶模長子附生保瑩早故次子分部主事葆廉三子附生保霖長孫二品廕生善培次孫善堅善均善膺合併陳明謹奏奉硃批另有旨欽此 
[粤西匪耗]  
　　廣州采訪友人云粤西匪亂迄未敉平九月下旬某日某營統領胡君玉蘭督勇馳至武宣縣境距城三十里之某要隘與匪相遇開槍互撃胡君力不能敵致被匪槍斃勇丁七十餘人餘勇恇怯無能紛紛逃去祗剩百數十人遂逗留不敢前進刻下王芍棠中丞方駐紥潯州按兵不動梧州城外時有亂黨縱火行劫地方官因出示嚴拿 
[灜眷留鄂]  
　　漢口采訪友人云調署兩江總督張香濤宮保前赴白門新任灜眷現仍留寓鄂垣大約須涓擇吉期然後迎入兩江節署也 
[礦師赴湘]  
　　漢口采訪友人云有客自湘中來漢言及近有日本礦師二人遍歴三湘七澤間勘察五金諸礦洋務局憲恐民人少見多怪特派營弁帶勇護送以免疎虞　 
[潤州防務]  
　　鎭江訪事友人云日前常鎭通海道長久山觀察以時届冬令宵小叢興札飭丹徒縣曁保甲巡防各局員一律設局巡行以衞閭閻而靖宼盜並商請南洋常備右軍統領杜雲秋觀察撥出勇丁一百名駐紥城外德星宮歸常備全軍總巡宋蘭桂總戎及租界總巡周錦堂遊戎管帶在洋馬路及各教堂各領事署前畫夜巡邏　 
[潯陽火警]  
　　九江采訪友人云本月初九日八點鐘時郡城西門内蓮花池畔煤炭坡姚姓家猝然火起熊熊毒𦦨四處迷漫萬道金蛇� 
天空亂撃其地類多貧户茅簷部屋櫛比如鱗一刹那時附近三百餘家盡成焦土并焚斃男女孩各一口當火熾時道鎭府廳營縣齊往施救旣而火勢逼近文廟鎭道二憲急懸重賞募人救援并將大帽抛擲火中幸前營遊撃胡遊戎奮不顧身親執水龍頭登高噴射部下亦爭先努力遂得火滅烟消 
[泗涇火警]  
　　松江采訪友人云有鎭名泗涇者在郡之東北鄉離城約二十七八里歸婁縣轄治本月初九日午後四下鐘許鎭上祥泰和山貨鋪中人遺火柴房致釀巨禍一霎時蔓延至中市橋迤邐而東鋪户三十餘家均付祖龍一炬分防汛弁劉菊坡千戎一聞警報急短衣徒步彈壓匪人以故羣不逞之徒無從染指事後道路傳述謂鋪主有一女孩愛同拱璧是日燃放花爆以致祝融氏伺𨻶揚威此則無據之談如未� 
足信以爲實也 
[京口官塲紀事]  
　　鎭江訪事人云常鎭通海兼鎭江關監督長久山觀察奉督鹽憲檄委赴揚州盤查兩淮鹽庫因於上月二十七日乘官舫遄回京口○南洋常備右軍統領杜雲秋觀察於上月二十八日由大碼頭登舟帶以小輪船駛赴金陵謁見護理兩江總督李方伯瀕行　　 
 
 

Page 3

 
 
總巡周錦堂遊戎以及麾下各弁咸赴江干恭送 
[花縣欵賓]  
　　昨日洋商租地會丈局員陳楚生明府因有要公命駕詣上海縣署與縣主汪瑤庭大令晤商良久然後辭别○新委本城南局冬防委員文蔚仲二尹昨詣縣署謁見縣主汪大令禀陳一切　 
[委查菴觀]  
　　滬上城廂内外菴觀寺院向章每届冬防必由道憲委員逐一稽查造册開報今届蘇松太兵備道袁海觀觀察札委陳二　� 
尹鳳昌辦理稽查事務二尹涓吉昨日到差隨乘輿詣南市各叚巡防局拜會局員請派勇甲隨同稽察 
[命案送縣]  
　　著名龜子楊伯順與鴇婦楊顧氏虐斃買女報經上海縣汪瑤庭大令騐明飭將兇手等人解送英美租界公堂以便歸案訊理此已見諸報章矣昨晨英界包探沈阿炳張寳成將楊伯順楊顧氏及移屍之王阿龍洪小亭見證大梅林押解至案禀稱楊與所私蕩婦毆斃買女彩林囑王洪二人將屍抛棄已奉汪大老爺騐明兹者捕頭令小的解請核奪襄讞委員魏蒓塢大令飭差恊同縣役一併押送縣署訊懲 
[大令騐屍]  
　　前晚浦東二十三保十四圖地保陳晉卿偕屍姪李如德屍子李小羅仔投上海縣署報稱有李渭慶者向在浦東行乞昨日傍晚挈小羅仔至八埭頭迤北某甲田内私逃靑菜被甲所見糾人毆撃李受傷後匍匐至趙姓田旁仆地而死爲此禀求詣騐緝兇縣主汪瑤庭大令頷之諭令豫備屍塲至昨午帶同刑仵書差由陸家渡渡浦而往旣升座陳保禀訴前情小羅仔供小的係江北係某邑人年甫八歲前晚隨父親行乞父親見有靑菜挑取一科即有不識姓名之五人圍住攢毆父親狂呼救命各人始散去父親負痛行數武隨即倒斃如德供小的向當小工叔父死於非命務乞伸冤趙阿丙供李不知被何人毆傷行至小的田旁而斃大令飭仵役騐得屍身有拳傷多處肋下一拳致命遂飭吏塡明屍格請同仁輔元堂給棺收殮交屍姪領回一面諭令差保查拿行兇人限三日内解案　　 
[上海縣署瑣案]  
　　前有季志香者控岳父何永盛將伊妻霸留不放已歴七年等情縣主汪瑤庭大令訊取口供斷令何於八月十五日將女送往壻家旣而季又投案訴稱何仍不遵諭前晚大令升堂覆訊季供小的前蒙諭令向何服禮遵於八月十五日以前備禮前往負荆至十五日欲接妻子回家依舊掯留不放故再禀求訊究何供女兒現在某洋人處傭工小的往喚數次堅不肯回大令曰爾係醫生不應使女兒出外傭工何不顧顔面乃爾隨令交人保出迅速交女到案如違未便○閘北巡防局員某君函送十圖地保夥役徐長生董阿福控余德堂夏麻子冐充地保謊騙錢財一案到縣前晚大令升堂研訊徐稱禀寄居圖内之江北人某姓互毆受傷余夏兩人冐稱地保排解得錢小的得悉恐壞聲名與之理論余夏不服反將小的兇毆是以禀局移案求究董所供相同余供小的家在江北某縣同鄉人陳某與李姓口角將李毆傷小的素與相識勸令陳給李洋銀兩元爲醫藥費不料地保金順堂與徐董兩夥役百般敲詐致陳被詐去洋銀三十元并將小的之姪私押三天賄以洋銀八元始得釋出夏供此事小的並不與聞實被徐董妄控大令判將余夏各掌頰五十下徐董各掌頰七十下交人保出安分守已並著余諭陳如果被金訛詐當控請提案訊追　 
[馬路工程局瑣案]  
　　前日穗豐米行執事人兪杏卿雇楊阿五所駕駁船裝米百餘石赴某處交納駛至楊家渡突遇自來水廠小輪船迎面而來撞損船板失去米數十包遂將舵工張紀元扭送捕房轉解馬路工程局總辦翁子文太守倩襄讞委員黃衡堂二尹升堂研訊兪投案聲訴前情楊供小的之船甫至中流瞥見小輪船駛至正欲避去苦於篙楫難施致被驀然碰撞張供小的自知失於檢點情願賠償求恩公斷二尹斷令賠還米價洋銀二十元再賠十元爲修船費楊駕船不愼咎亦難辭斷賠米價洋銀七元各取具遵斷切結○前日張榮卿莊子珠因事交鬨互扭至捕房捕頭令轉解工程局黃二尹研訊之下以事起細微莊不應遽肆兇毆判罰小銀錢五枚以儆 
[英美租界公堂瑣案]  
　　包探李星福解徐阿茂徐阿根到案禀稱二徐竊取英國書信館内信袋及派司等物報由小的拘獲請卽訊追阿根供小的與阿茂係昆弟行同在大淸郵政局執役起案之信袋在馬車内拾得有阿毛者因與阿茂不合指爲行竊派司叩求明察阿茂供小的實未竊取派司叩求恩宥襄讞委員魏蒓塢大令反覆駁詰矢口不移因商之英總領事署繙譯官迪君判將阿茂責五百板枷號一月期滿發押捕房二年阿根責五百板枷號一月期滿發押捕房一年信袋給失主領去○包探顧阿六解周海利到案禀稱此人前曾竊得金練一條由小的拘獲因無失主奉諭押候查明再核兹悉此贓竊自某洋人家尙有金質對時表一枚同時被竊今已在周身畔搜出質劵爲此據實陳明至周妄指阿渭同謀小的查無實據周認竊求恩阿渭供小的實遭誣指叩求明察大令判責周三百板荷校二月期滿發押捕房二年贓給還失主○包探竇如海解沈阿林到案禀稱此人開設脚踏車行前日文匯報館某西人向租車一輛不知如何忽然口角遽將西人凶毆爲此傳案請訊沈供西人强取車上零物向阻被毆叩求明察大令判令荷校五日發寍波路示衆○包探竇如海解沈成生到案禀稱此人竊取李阿林所開棧内洋布一箱囑小車夫某甲載去被李查見指交小的送請訊追沈一味求恩大令判責五百板發押捕房九月期滿遞解回籍贓給還失主○包探金立生解某店夥王金雲到案禀稱此人行竊店主史文才之小銀錢一百三十餘枚報由小的獲送請懲王認竊不諱大令判責四百板贓給還失主○包探劉光震解周梅生到案禀稱此人冐充包探至張章氏家意圖勒索妄稱爾處被竊之物不日卽可追還報由小的拘獲搜其身畔果有張章氏所失戒指是以送請究懲周供戒指以小銀錢六枚向張家傭婦王壽根購得今王已赴南匯容小的尋交大令著押候交人保出限一禮拜將王交案　 
[美租界捕房紀事]  
　　前晚偷兒楊阿六混入寄居元芳路第五百八十九號門牌屋内之甬人某姓家竊取布被等物携之而出適爲包探錢榮堂所見連贓帶入捕房捕頭令押候轉解公堂禀請讞員張柄樞司馬訊辦○昨晨鄉民黃阿桂持白布數疋來滬求售行至穿虹浜左近突被衆流氓悉數攫去黃追之不及因卽投訴捕房捕頭詰知事在租界之外令投彼處巡防局控訴○昨晨甬人某甲行至西華德路與同鄉某乙遇向索所欠之錢以致互相毆撃某號華捕見之一併拘入捕房捕頭命押候解送公堂禀請究辦　
　 
[九月教職單]  
　　正諭山西榆次王德寅大同河南固始楊凌閣陳州陜西安康趙松齡西安俱舉雲南師宗李兆祥元江馬龍梁嘉言臨安俱廪訓導山西長子薛于瑾解州崞縣王殿元汾州俱歲河南湯陰張楷河南舉江西東鄉枊思誠袁州優南康黃濤建昌舉廣東豐順郭文修廣州舉復諭山西永濟劉昕汾州浮山常立範太原河南鞏縣劉合德開封俱廪浙江永康程寶謙嘉興恩江西萬年彭崧生瑞州附復訓山東長山孔祥霦兗州舉河南鄭州程子鶴光州安陽周克新南陽俱廪甘肅慶陽陳炳新西寍歲鞏昌梁士俊秦州廪江西吉安孫祁臨江舉福建順昌黃鍾岳泉州增 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[轉移市習]  
　　欽命二品銜分巡安徽徽甯池太廣兵備道督辦蕪通保甲辦理營務處兼驛傳事隨帶加六級紀錄七次吳爲出示曉諭嚴禁事照得近來錢荒銀賤異於尋常鷹銀尙不大漲而本洋竟漲至一兩一錢有餘民間買賣交易轉折吃虧爲害不小以每元七錢三分之本洋空擡至三四錢之多鄉民無知收執一空價漸跌落虧折尤大推原其故花户完納錢糧贖當商民貿易完納關稅釐金皆屬角洋本洋而各鋪户亦以市間習用本洋一切買物均以本洋論價冀可多得洋餘牢不可破遂成風氣實爲痛恨蕪市爲米市薈萃之區近來米商雲集鄉户糶米商户買米皆需本洋而來源無多黠者又乘時屯積居奇各莊家遂揣測買進賣出市情遂相飛漲實操進退之權向之市價實聽命滬鎭二處今因蕪市用度遂自主持漲落而内河產米及蕪湖各處亦皆視蕪爲轉移商家莊家惟知牟利不顧空擡爲害尤失事理之平現奉撫憲函諭委籌示禁空擡等因本道悉心籌畫首宜轉移民間習用本洋之風　轉移之法惟有民間完納錢糧以及贖取當典曁商民完納釐金關稅均應通用龍銀鷹銀照市作價不得仍前專取本洋各鋪户賣買各項貨物亦應依銀及龍銀鷹銀論價不准仍前悉取本洋各莊家錢店無論龍銀鷹銀本洋均應依實在分兩按銀價兌换出入不得任意軒輊空擡務各平允而昭公道如有不遵從嚴究辦民間得悉龍銀鷹銀通用之利自可轉移牢執本洋之風除禀復撫憲並徽州廣德兩屬曁寗國府縣民間習用英銀不計餘槪依示通行一體飭遵外合行出示曉諭嚴禁爲此示仰民户商户莊家店鋪各色人等一體知悉自示之後龍銀鷹銀本洋均宜遵照告示一律核實收用不得仍前偏重本洋漸平市價而得核實庶堪持久而免空檯莊家鋪户均亦體面殷實自能仰體本道持平利用轉移舊習不得已之苦心不致膠執競利錢糧釐稅各有官責辦公皆在官之人尤宜凛遵法度毋任　役仍前舞弊專取本洋致干咎詰撤絫倘有不遵查出或被告發定卽禀明上臺從嚴究辦以昭炯戒决不姑寛基各懔遵毋違特示 
[火未成災]  
　　前晚本邑南市王家碼頭竹行弄内發記布號執　者遺火積薪以致烟霧迷漫火光四射幸即設法施救得以轉危爲安然已受驚不淺矣 
[南市捕房紀事]  
　　船户楊有福吳松林胡金臺在浦江中互爭泊船之所格鬥不休水巡捕陳向榮見之拘解捕房捕頭令押候轉解工程局禀請總辦翁子文太守訊究○前日晚傍航船户李金生被流氓王雲生攫去棉被二條追至馬路中適爲包探黃量海所查連賊押解捕房捕頭令押候轉解工程局禀請訊究 
[法租界捕房瑣案]  
　　朱雲軒送車夫邱正福請究讞員孫建臣大令研訊之下邱供前日主人命小的拉車至南市携有洋銀五百元旣而停車杜阿六所設水菓攤畔主人將洋銀四百元携去付與某花行尙有一百元藏車墊下其持並無别人在旁顯係杜竊杜供邱車停在水菓攤對面不知如何失去洋銀大令飭包探將邱帶出群細盤詰禀復候核○王友聰前控嗣出胞兄王友生霸呑遺旌向論逞蠻等情大令飭各邀親族秉公理處惟友聰曾於完姻時向友生借洋銀一百元友生不允致傷和氣著繳呈洋銀一百元給友聰具領昨日友聰投案請領洋銀大令准之○季高氏被季張氏誘拐來滬藏匿某小客棧擬賣入花烟館爲娼由棧主投報捕房捕頭令包探拘解至案大令訊取口供飭押候遞解回籍昨日命提覆訊季張氏供原籍壽州家内並無親族求恩免遞大令著掌頰一百下押候再核季高氏發堂留養待家屬具領○積竊王天山屢次犯案怙惡不悛經包探解案請辦大令判重責五百板發改過所監禁三個月○偷兒錢阿慶徐柄生經包探解案請辦大令著荷枷半月期滿責釋○偷兒龔阿六顧永生經包探拘解至案大令著各責一百板　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
