# 1908 - 52 - 4912599

 

Page 1

 
 
   
 
 

Page 2

 
 
第一張　論說　專電　緊要新聞 
第二張　要摺　分類新聞　評事　小說 
第三張　小說　本埠新聞　國外新聞　調查　通信　振務 
 
 
 

Page 3

 
 
 ]HH [ 
論說 
[論銅元與制錢之比例（西陽）]  
銅元之與制錢。有比例乎。曰有比例也。政府標其名曰當十。固明明比例之名詞也。雖然。是何。可以。比例。一比例則銅元之信。用全失矣。 
國之制幣。必有比例。然一銀元分爲十銀角。則每銀角。應有銀元十分之一。此輕重相準之公理。但各國制幣。恒不能足數。如英國舊辨士重。新辨士輕。然辨士之價。新舊一律。則新辨士以輕實冒重名。爲政府暗抽之稅謂之爐稅。然爐稅亦有一定之規則大約以十分之一或二爲率。至多十分之三。過此則國民可不承認之。而其幣不可行。此制幣之通例也。 
中國制幣。向無規則。秦漢以前。交易用物。以銅幣爲尾找。民風深噩。不甚計較。秦漢以後。銀銅並用。銀不甚貴。銅不甚賤。俗稱銅錢七百爲一兩。即銅錢七百值銀一兩之證。至墨西哥銀元入國。沿江沿海之埠。反以墨元爲本位。以銅錢與墨元爲比例。然此比例者。皆隨時價爲之。並無政府之法律。且祇有銅幣與銀幣之比例。無銅幣與銅幣之比例。 
銅幣與銅幣之比例。自當十錢始。制錢一枚。銅重一錢。當十錢一枚。銅重一兩。爲最有規。則之。幣然成本重而轉運難。不甚行用。其後更鑄當一錢謂之京錢。式量與一文錢無異。惟以重寳二字爲别故出内城一步即不能用。强用之祇作一文錢耳。夫以制錢一。枚之銅。作二枚之用民間尚不承認。若以制錢一枚之銅。作五枚之用。其必不承認可。知也。 
銅元者。非政府名之爲當十者乎。旣曰當十。則必有制錢十枚之銅可知也。官板錢一枚。銅重一錢。順治錢康熙錢。重更過之。則銅元一枚。必有銅質一兩可知也。政府欲抽爐稅十分之一或二。亦必有銅質九錢或八錢可知也。乃今日銅元一枚。銅重二錢。常制錢二枚。以制錢二枚之實作制錢十枚之用。環球無此罔民之政體也。或謂鈔票以一紙抵巨欵。銅元雖輕尚勝於紙。不知發行鈔票。必有存本。非以紙爲幣質發行銅元。固以銅爲幣質。别無存本。鈔票正名也。銅元誣道也。而且順康雍乾四朝之制錢銅皆純質。歷數百年而不變。銅元之銅爲雜質。歷二三年。銅色變黑。花紋磨滅。人人知其不能經久。不敢多藏。是一銅元之重。乃當制錢二枚。一銅元之質。并不及制錢一枚。詎非財政上之怪物乎。大吏經辦銅元。推廣銷路。而釐卡庫房。則嫉銅元如仇。不肯收用詎非幣法上之怪象乎。 
乃此次搭鑄一文錢之議。一則曰。非鑄用一文之錢。令一文本位常存。不足以顯銅元當十之數。保銅元行銷之利。然哉然哉。非令一文本位常存不足以顯銅元以二枚重抵十枚用之利也。然而一錢重之銅。鑄制錢祇得枚鑄銅元即得制錢五枚。其盈虧爲一與五之比例。孰肯舍大利而就大不利哉。 
又曰。必須與當十銅元。工料成本。大致相準。則兌換價值。銅元一枚。必當新鑄制錢十文。異哉異哉。不知制錢之若何鼓鑄也。以一銅元之料。分作十股。實重二分。二分重之雜質銅片。着手成屑。經風欲飛。求爲沙壳錢鵝眼錢而不可得。有保新法。鑄此至精至巧之式樣也 
政府勢不能以二分重之銅。鑄此制錢也。則或沿舊制錢之例。用一錢重乎。抑或減半用五分重乎。果爾。吾知奸民貪利。必私燬制錢以鑄銅元。彼以制錢二枚之本。可得當十之利。亦得當五之利。雖峻法不能禁。况有外人爲之運動乎。吾獨怪政府之意見。似銅元一枚眞足當制錢十枚。齗齗以工料相準爲言。不知丁料如何相準也。 
專電 
[電一（北京）]  
　　政府接江督電告謂官軍在江浙交界之楓涇鎭勦匪獲勝餘匪分竄己飭追勦又謂搶刦小輪之匪犯已獲數名正法 
[電二（北京）]  
　　袁樹勲擢民政部侍郎係得奎俊之力居多 
[電三（南京）]  
　　江督電覆政府御醫陳秉鈞由滬起程月初可到京 
[電四（漢口）]  
　　姜軍步隊己於今日由汴抵漢 
緊要新聞 
 
 

Page 4

 
 
 ]HH [ 
[姜軍改駐浦口電文]  
　　姜軍門致皖撫電安慶馮夢帥鈞鑒政府議定令全軍紮浦口題二十日赴曹州敝軍二十五六分起開拔中漢改輪赴浦題印 
直督楊致皖撫電安慶馮夢帥鑒密准姜軍門電政府議定飭該軍全駐浦口確符兩公上下策應靈動之論所有該軍此次開拔應需輪船並已飭招商局先爲預備驤號 
[台紳電催敎士交還學堂杭州]  
　　台州天主敎士毁學一案己誌本報現該處紳士以開學期迫宜催敎士交還學堂遂電禀杭州撫藩學三憲云前次閙敎逃犯及此次脅同李敎士傷毁印山學堂敎民已蒙許鄧太守拿獲方映川阮老嶽二人嚴辦餘匪正在密拿該敎毒熖稍殺聞李敎士亦略有悔心惟印山開學期迫懇速催法領事飭李敎士即將學堂交出以便開學搗毁案另行再議台州紳士楊晨周繼濚等叩 
[駐潯英領電索洋藥罰欵九江]  
　　駐潯英領事倭納君於二十一日電致贛撫略云查餘千新喻太和等縣仍然阻滯土商銷售洋藥並提土充公或另苛罰各等弊他屬亦有上項情事外部行江公牘早到該縣等何竟仍蹈故轍希即嚴電申飭並令照賠虧項以儆藐玩而符約章去臘函逹瑞中丞請飭新喻餘干等縣退還罰欵出示通飭曉諭事己月餘並未見復畢竟是何情節統祈貴中丞查照電復以憑核辦 
[外部近事]  
　　致津海關道電日本進遊船材料免稅事於上年十月電逹在案兹日使函稱此項材料川崎船廠擬載萬南源商輪運津於本月二十四日前後由神户開行請轉知等語希卽查照外務部皓 
致駐和錢大臣電陳籙可暫調來和館作爲額外参贊己電閩轉飭起程施紹常月杪赴滬外務部嘯 
駐俄薩大臣來電本年四月二十九日俄京開萬國建築圖繪博覽會該會來函請中國入會乞咨商農工商部如允入會請派擅長建築專賆並諭知各工程家屆時携帶模型標本來俄以備陳覽會期三月細章卽譯寄蔭嘯 
[甘督奏建黄河鐵橋北京]  
　　甘督升允奏稱蘭州城北濱臨黄河由甘省至寗夏甘凉各郡及赴新疆各郡等處凡西北大路往來者一切官商行旅皆須從此經過每年春間向飭皋蘭縣估搭浮橋一座以鐵繩繫船二十四隻面鋪木板以便車馬往來入冬經冰凌冲激則浮橋輒斷又設渡船以濟之迨臘月河冰堅凝船不能渡改由冰上行走土人稱爲冰橋至開春凍解冰消復估造浮橋如初計搭橋渡船各項逐年煩費己屬不資且冰橋將結將開之時往往半途失陷每歲溺斃人口牲畜不少病涉戕生於斯爲甚故大學士臣左宗棠前任甘督時己切憂之曾議建造鐵橋因洋商福克索價太昂中止奴才到任後屢與司道籌畫適德商天津泰來洋行喀佑斯游歷來甘願包修蘭州黄河鐵橋一道保固八十年議定橋價工料共銀十六萬五千兩其由天津至甘肅運費並修造時預估船隻木杆麻繩等項概由甘省認籌於光緒三十二年九月十一日訂立合同簽字分執隨即酌付價銀飭該洋商回國運機購料以便興修據洋務局總辦蘭州道彭英甲具詳前情當經批准照辦並將合同咨送外務部查照在案現在鐵橋料件業己陸續連到立合同人喀佑斯招雇洋工華匠六十餘人亦己先後西來擬即擇日動工自應奏咨立案查蘭州道彭英甲講求新政應即責成該道將鐵橋事宜一手經理以竟全功並派藩臬兩司會同照料總期工程告蕆利濟行人所有橋價運費等項概於統捐溢收項下隨時覈實撥用作正開銷應懇天恩飭部先行立案正月十八日奉硃批該部知道 
[蘇浙防匪彚聞]  
　　梟匪又在楓涇接戰二十五日松江城中傳言又有大帮梟匪在乍浦搶刧舗户竄回楓涇適與該處駐防之標兵徵兵相遇遂又互相激戰勝負若何則未有聞也 
梟首氣概之激昂本屆所獲各梟以王得標汪小舟王春山最爲悍戾前日松府提訊時各梟環坐堦石上趙良甫涕泗交頤不能仰視王得標大聲叱爲闒茸并言大丈夫視死如歸何得作此兒女子態當八月初五以前我在上海江西麫館爲夥有友邀余入帮好吃好穿生死早置度外此次我黨實因缺乏軍火故爾事出意外非各兵之勇亦非我黨之法也我曾盜刧三次刧輪一役亦與其列雖得贜無多亦聊顯身手耳又謂余孟亭有鎗一百三十支夏竹林有鎗三百支余則約束甚嚴專與爲富不仁者作對夏則異是好意氣用事我等插血爲盟禍福共之夏己被殲我亦不願他逃云云觀此亦可以知該黨之氣概矣 
梟黨聽訊之觳觫二十五日松府戚太守又提所獲各梟研訊欲令將疉次搶刦各贜及窩頓之處遂一供明而各梟均稱祇知贓寄後崗究在何處不知底細至漕涇楓涇之坐莊人亦僅知有一楊姓名字居址均不能知太守判將各梟分别鞭背笞臀聲如斬豕仍無確供又此次所獲各梟中大半供爲船户内有金小義一名係奉賢縣人由道院開設水 
 
 

Page 5

 
 
 ]HH [ 
菓行之馬補泉雇令搖船至松隠鎭求醫詎十二月初六日在法華鎭被梟魁夏竹林手下揮去船客將船截留馬回至奉賢曾在縣署具禀陳控近聞金己被獲赶卽通知金母一同來松求保戚太守諭令赶緊回鄉邀同董事來城其結環保庶可取信故馬己於本日飛馳回鄉矣 
札飭保護省城衙署蘇臬陸申甫廉訪札飭一府三縣略謂當此蘇省防軍紛紛就道或赴邊境防堵或往四鄉兜勦省中衙署庫倉監獄藥房以及軍裝等局倘被匪類乘機暗入逞其狂悖禍患之烈必致不可收拾除移巡警總局外該府縣立即會同巡警分局以及文武各局督率兵士極力嚴查務使奸宄絶跡母稍疎忽 
敗匪竄擾平湖續聞昨紀楓涇敗匪竄擾平湖一節兹悉十九晚敗匪旣至大通并未停留即又西竄迨大兵赶至匪己颺去現李統領正在分路探勦尚無確耗平湖縣張大令以大通界連三縣非有重兵駐守不能杜匪内竄己電禀浙撫請即派兵駐防矣 
電飭保護公司輪船浙撫馮中丞電致嘉興楊太守署協雷守戎云二十一晚公司輪由平湖開滬又在金山胥浞塘遇匪船四隻開放排鎗幸即速行未罹其禍惟逐日均有公司船往還務須嚴密保護勿得疎忽電飭酌量調撥兵隊馮中丞又電致嘉興府曁杜標統云接徐統制電請將平窰之二營右隊兩排及嘉善之一排調駐楓涇其湖州之兩隊移駐陸家灣橋樓現駐新南之一隊移駐烏鎭駐菱湖之一隊移駐槤巿等語即希遵照惟嘉興之二隊移駐要口尤好請杜標統酌辦千窰之兵旣移楓涇應由嘉防撥兵塡紥速傳諭李統領勿 
[郵傳部奏訂鐵路地畝納稅章程北京]  
　　十七 
日郵部奏稱二十二年五月十三日商部會奏鐵路佔地纳稅申明定昌一摺通行欽遵在案原奏内稱官紳承辦鐵路估用地畝除官道官河本不納稅應母庸議外其購買民間地畝一經過割粮隨地轉即由各該州縣會同該處辦路官紳勘丈明確仍照原額科則歸入鐵　公司按年完納至借欵官辦各路其合同條欵切實載明不納地稅者暫行免收俟合同年滿照缴等語於各路納稅辦法業已分别聲明惟今日官商續辦鐵路逐漸增多情形亦互有不同亟應妥定詳細專章藉資遵守現經臣等公同商酌除官欵官辦及集股商辦各鐵路應仍照原奏自過户日起照原業主科則徵收地稅外其借欵官辦各路所有資本均經利息折扣而來若取其納稅在國家正供所賦爲數無多而各路擔承虚數本息實覺積少成多倘因此不敷續借受虧更鉅擬無論合同内有無載明不納地稅一律俟全路通車獲利再行照完其全路未曾竣工或工竣通軍未獲餘利者均暫不完納以免多負外債至官商鐵路所佔官河官道前奏業經聲明不納地稅現擬凡未經官用及未撥與民用之官荒如經官商鐵路用佔亦均照此辦理又各省地方附徵之稅如畝捐隨糧捐等凡納稅之路應一併照納謹會同度支部擬訂官商鐵路完納地稅章程十條開列淸單恭呈御覽云云當日奉旨依議（政） 
[緩訂蒙古刑律北京]  
　　十八日爲紫光閣筵宴蒙古王公之期散席後各王公至理藩部商議各事尚書壽耆詢問改訂蒙古刑律是否適宜喀喇沁王答稱蒙旗新政未興各部落民智未開僅改刑律殊多窒碍宜俟改設行省推行新政再行察看情形將所有舊律參酌改訂現在仍照理刑司舊律辦理較爲妥善云云該部各堂以其所議尚屬因時制宜刻已與修律大臣沈侍郎商量從緩矣（蓋） 
[西報譯要]  
　　唐紹儀磋議新法鐵路二十五日東京電云中國政府决意將新法鐵路問題與日本公使交涉已命唐紹儀來京磋議此事唐約二月初十左右抵京東京官塲聲言日本並未接到英外部對於新法鐵路交涉之文牘 
二十六日倫敦電云倫敦地方近日發佈日本官府之宣告謂新法鐵路並不與開放主義相關日本决不允許築造此路且擬使中國遵照一千九百零五年之條約辦理又電云路透訪員探得英外務大臣葛雷　承認日本對於新法鐵路之抗議爲正當蓋以親日本也並謂此路果與日本有競爭與否則尚須待立約者證明云 
日俄在滿洲之行政權二十五日東京電云日俄兩國官員已示諭南北滿洲鐵路附近界限内該國之居民人等謂須服從地方行政官吏之命令此舉與中國抗阻哈爾賓俄國行政部之舉絶然相反 
日商抗議北滿稅關之原因二十五日東京電云函云傳聞日本商人對於北滿稅關辦理不公之抗議因俄人烟草藉陸上貿易條約免稅而發西報論晋撫革職事字林報載京函云晋撫胡聘之等開缺革職一事上諭所謂昏謬妄爲者即指以礦利讓於福公司而言也歷來華官以鐵路礦産讓與外人從未有得革職之處分者福公司原約由太原商務局與意人羅才諦所訂而得胡撫允許曁總理衙門批准者也今以一切過咎盡歸胡等之身未免不公若胡等不得政府之批准則必不能簽押今胡等旣已獲譴矣則彼批准此約之總理大臣如慶王者當受何等譴責耶 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
要摺 
[甘督升奏農工商礦局舉辦實業摺]  
　　奏爲恭報甘省設立農工商礦局舉辦實業情形仰祈聖鑒事竊維甘肅省地居西極風氣遲開雖以民生日用之源物産自然之利亦往往聽其棄置不復講求奴才仰荷殊恩畀以兼圻重任若不振興實業何以鞏固邊陲每一念及不勝悚懼爰於光緒三十二年閏四月在省城設立農工商礦局檄委商部議員蘭州道彭英甲爲總辦並派委員分股任事是年五月創設勸工廠十月創辦礦務學堂十一月創辦農業試驗塲並設農林學堂隨又開辦官報書局十二月復設商品陳列所本年十二月創設官鐵廠五月復開織布裁絨兩廠並將勸工廠中絲縐玻璃兩科各立一廠旋勸諭商民設立商業總會九月在省城西關外另開農業試騐塲十一月復遵部頒農會章程諭開農務總會而皆以該局爲綰轂之地所謂振衣者必挈其領也奴才鰓鰓過慮以爲甘省民智未開難與圖始雖倡導不遺餘力究未敢率行入告致涉舗張今幸開辦以來事機尚屬順手本年四月曾將勸工各廠製造成品咨解農工商部考驗九月復擇工作較精之品及各處礦産課金進呈御覽蓋援九州上貢方物之例藉紓聖明殷憂西顧之心現在農業一門首重飭屬籌辦墾荒次則興種棉花講求蠶事東南州縣己見風行安化前次呈驗絲觔一律匀凈尤徵明效至各屬之禀報林業新種成活者多至八九萬株或萬餘株少亦千數百株不等農塲所種則有比國之蘿葡葡萄西蜀之甘蔗桑秧秦中之橡樹蓮藕皆本省所未見也近來寗夏固原等處亦皆仿設試騐塲推廣植業以厚利源因地之宜不拘一類此辦理農業之實在情形也工業一門大可以抵外人之銷路小可以養一己之身家奴才於此尤所注意今則織布廠之仿織東洋各色絲布縐布裁絨廠之添飾包絲絲綢廠之染練寗綢金絲絨並仿織湖蜀緞匹玻璃廠之應給警燈固己成效昭著足擴銷塲其錯列於勸工廠者又有滷漆科皮革科洋木科銅鐵科綜計畢業藝徒己數十人而漸推漸廣普及各屬消弭游手各遂其生尤爲無形大利此辦理工業之實在情形也甘省商業中人識淺力薄使觀感之有所奮興振興之期於不倦則其責在官現在省城旣立商務總會又恐商智不開爰採錄各省有關商務事實刊登官報復恐商情不旺則又遵照部頒狀勵商勲章程通飭各屬其商品陳列所除工廠所有者無不畢具外餘如各屬著名之物工藝所呈驗之品亦無不羅列其内任人品評藉耳濡目染之塲决優勝劣敗之術此辦理商務之實在情形也甘省礦産甲於天下西寗各屬尤爲富饒現在購就比國挖銅淘金機器擇地建廠將以大興採鍊其已由紳商禀報有效完納課金者則爲肅州大通鎭羗灘梨園營科延溝貢爾蓋等處金礦其甫經商人禀請開辦則爲皋蘭鳳鳳山硫磺石瞻中衛單梁山靈州石溝堡古浪古溝堡皋蘭阿干鎭等處煤礦其正在勸諭紳商籌辦者則爲墨里王屬之加里科巴燕戎屬之拉水峽莊浪廳之哈西灘等處銅礦河州之太子寺莊浪廳之牛頭峽武威縣之雜渠溝山丹縣之大黄山等處鉛鑛此外各種礦質或經該局勘採或由各屬呈齎均令礦務學堂學生隨同礦師化驗核計分數彚列表册統俟明年二三月氷雪消融派委測繪妥員分赴各該處實行查勘以便核辦此辦理礦務之實在情形也奴才到甘兩年深維古人治邊之策初不外圖强於富先立自固之根基農工商三者比較東南各省或氣候稍殊或轉輸不便多方提倡其成效旣己如斯礦則五寳之精取之不盡更無聽其秘藏之理惟先事之籌維開創與後此之預備擴充旣不能無米爲炊又不敢因噎廢食甘省向稱貧瘠艱窘情形難以殫述其可以藉資挹注者惟恃統捐溢收一項節經奴才督飭該局極力撙節實用實銷將來據實報部興利不能惜費及時乃可有功此奴才審擇輕重之微忱敢直陳於君父之前而冀邀天鑒者也所有甘省設立農工商礦局辦理實業情形除將詳定各項章程曁局員銜名咨部立案外謹恭摺具陳伏乞皇太后皇上聖鑒訓示謹奏正月十八日奉硃批農工商部知道 
分類新聞 
政界 
[請補巡警勸業兩道山東]  
　　署魯撫吳贊帥於正月十八日遞呈封奏兩件一以存記道潘延祖請補新設巡警道一以存記道蕭應椿請補勸業道均己奉硃批著照所請該部知道（望） 
[施鶴道暫署臬篆武昌]  
　　開缺鄂臬梁心海廉訪現因急求交缷而新任陳廉訪夔麟尚未來省接篆鄂督趙次帥特委准補施鶴道曾觀察廣鎔先行署理（今） 
[札查各州縣交代蘇州]  
　　蘇署藩朱方伯查得各州縣往往諉辦新政將虧空公欵揑報移抵如前江陰縣潘令竟以改造監獄等詞報銷至二萬金之巨似此膽大妄爲殊堪痛恨因特札飭蘇州府轉札各屬嗣後各牧令會算交代必須詳細澈底如仍故蹈前轍定干叅處（禾） 
[易委川鹽局總辦武昌]  
　　湖北宜昌川鹽局總辦一差去臘經鄂督委齊觀察耀珊辦理刻因齊觀察己簡放荆宜道所遺鹽局一差委李觀察孺前往接辦（今） 
[催報冬季洋藥進口銷數江西]  
　　江西派辦政事處前經通飭各廳州縣關卡查明冬季洋土藥進口以及銷售數目報部核辦乃各州縣延不造報現又電催限二月初造齊到省逾限卽予記過三次（工） 
[禀辦紙業統捐安慶]  
　　職商徐子章現擬試紙業統捐將所議辦法禀請皖撫核示馮中丞己批飭釐金總局查明所禀各節能否試辦詳復核奪（周） 
交涉 
[崇義敎案議結條約江西]  
　　崇義縣敎案現由該縣與鄔牧師議結兹將議約錄下爲公立議約事照得本年八月以來外匪勾結莠民 
 
 

Page 11

 
 
 ]HH [ 
滋事波及崇義縣境内福音敎堂敎友實出意料之外現經鄔牧師親到崇義縣詳細查明和衷商議所有崇義縣境内敎堂敎友被拆被燬房屋以及損失店鋪財貨器具衣物等件無論已控未控己報未報均經秉公查明分别和商共議償卹洋邊九千元整二概議結了案附立議約七條分存爲據彼此仍敦和好永無異議所議條約開列於后（一）查辦此案已由牧師曁地方官諭令失主據實開明不准浮冒並由紳士秉公勸商和平了結以泯嫌隙（一）案經牧師會同地方官督飭紳士處斷公允均各舒服從此永敦和好仍由牧師自令各敎友相安無事嗣後倘再翻案多事即由牧師送縣懲辦以杜後釁（一）案經議結於立約籤字之後議定本月内先將付洋邊一千五百元其餘七千五百元議三十四年春季分限清交另立限交憑票爲據（一）此次議定償卹之款凡屬敎堂敎民損失一併統歸牧師自行酌量分給一了百了約内母庸逐名開列以省繁牘（一）案經議結以後敎堂敎友被拆被燬房屋以及損失店鋪財貸器具衣物等件均己公平議結核實賠償嗣後查出敎堂敎友所失物件統歸官紳追繳變賣將所賣之錢歸官紳抵償挪欵敎堂敎友不得過問亦不得再向滋事各犯及犯族追論生事（一）此次各姓滋事人犯應如何懲辦抑或如何議罰聽憑地方官自行辦理均與敎堂敎友無涉（一）凡交涉案件大半由民敎各存意見以致互有猜疑而起兹牧師與地方官均各開誠布公和商議結就案論案不分民敎由地方官剴切曉諭紳耆嗣後口角爭執無論民敎均照保甲族禁章程由牌長甲長會同族紳族長秉公排解務令化除意見即控告到官亦只論是非不分民敎持平訊斷但係好人力爲保護若有罪應辦者均照中國例律一體辦理官紳與奉敎未奉敎之百姓心中均無民敎之分自能永遠和好不再滋事（子） 
[英副領事調任杭州]  
　　杭州副領事畢爾生現奉駐京英使調爲瓊洲領事日内卽須赴任 
軍界 
[總兵獎叙從優湖南]  
　　湖南綏靖鎭總兵梁鎭軍國楨自前年以巡防隊管帶勦辦瀏陽會匪出力經湘撫岑堯帥奏請獎叙去歲又以西路邊防勞勩經陸軍部於十月奏旋由軍機處交奉旨梁國楨以提督記名並換清字勇號欽此又奉硃筆圈出强謙傑字欽此己於去臘由陸軍部咨行到湘經湘撫咨會綏靖鎭欽遵矣（少） 
[中軍升調蘇州]  
　　蘇撫陳伯帥接江督端午帥電以撫標中軍仇志鵬升補江北提標中協總鎭所遺中軍一缺聞伯帥擬委巡防隊左營統領陳有珍署理（魚） 
[委辦清鄉文案蘇州]  
　　緝捕督辦瑞方伯在省垣設立緝捕清鄉局後即札委前署華亭縣知縣程鵬辦理該局文案事宜已於卄四日奉札卄五日諭委到差（禾） 
[營務處之改定蘇州]  
　　蘇省營務處杜雲秋觀察禀請銷差等情曾記前報兹悉瑞督辦己將是役札委江寗陸軍第九鎭徐紹楨承乏改名曰統制蘇松鎭總兵行營營務聞己下札飭遵矣（魚） 
[咨拿逃弁安慶]  
　　皖撫頃接粤督咨開陸軍二標二營學習官韓景磊現在私自潜回安徽原籍請飭該逃弁原籍地方官派差嚴緝勒提到案追繳文憑解案訊辦等因馮中丞當即轉飭遵照（孔） 
[劃分駐防權限武昌]  
　　駐防京漢鐵路湖北陸軍四十三標第三營管帶張永漢現奉省憲札飭劃分豫鄂彈壓保護權限因特由信陽州防次回省禀陳一切（今） 
[改委砲台管帶鎭江]  
　　鎭江一路砲台總台官吳令祖蔭因事撤差所遺砲台事務經江督遴委駐鎭巡防隊統領赫成額兼管（眞） 
學務 
[禀設僧敎育分會寗波]  
　　甬郡天童寺住持僧敬安日前具禀寗府擬設立僧敎育分會並民僧小學堂當奉夏太守批准轉詳立案一面飭令該僧籌集的欵妥訂章程赶將小學堂先行開辦（人） 
[敎諭撤任察看浙江]  
　　金華縣敎諭陳蒞常到任以來名聲頗劣迭被控告現聞藩台喻庶三方伯擬將該敎諭暫行撤任來省察看一面另委接署（如） 
[湘省高等學堂畢業紀事長沙]  
　　湘省高等學堂去歲考試畢業内有乙班某學生試卷極言中國倫理之無謂凡君臣父子兄弟夫婦朋友儘可平等自由不必繩以禮法故東西各國均不甚講求獨中國則齗齗審愼殊屬無謂亟應將此項空理一律取銷云云某敎員閱後即將該卷交與敎務長令其從嚴發落敎務長即批以荒謬無分四字未予深究又甲班學生由監督曾紳熙與吳提學會同商議照福建高等學呇成案作爲中學畢業咨部請獎凡平均八十八分以上爲最優等八十分以上爲優等各學生以部定新章及福建成案凡最優等或須九十分以上或須八十分以上並無以八十八分爲限於是有八十一二分至八十六七分者均要求列入最優等辯論紛紛幾起衝突後曾監督商之吳提學定八十六分以上爲最優等計共取二十九名（木） 
[創辦英文算學專科長沙]  
　　旅湘粤人徐善夫胡煜如鄧宣廷等近在省垣穗都賓館創設英文算學專科延請江晴波充當敎習不限學額每名月繳學費洋三元定正月二十六日開學（敏） 
[傳詢師範生學業蘇州]  
　　毛提學以師範助敎柳成烈陸廷濟及三邑傳習所金起鳳陸廷揚龍門師範手工科徐紹曾龍門附屬小學高等四年生姚元鑫均應傳轅接見面詢學業又游學科卒業生王毓年尚須補考面試均己傳知遵照矣（必） 
[擬提契價撥作學費南昌]  
　　宜春縣官立小學堂卽就書院經費撥充開辦額定二十四名現擬擴充辦法公議在稅契項下每契價一兩抽錢十文全年約得錢二千串文撥作該堂常年經費并添招學生數十名以廣敎育（工） 
實業 
[奏給鐵路公司關防長沙]  
　　湘省鐵路總公司經前鄂督張中堂 
 
 

Page 12

 
 
 ]HH [ 
奏准開辦去冬由該公司總理袁京兆樹勛等呈請郵傳部奏請頒給關防業己奉旨允准不日即當頒發云（亦） 
[派員購配銅元局機件長沙]  
　　湘省銅元局所有舊存機件除减折售與豫省銅元局外現存之件多不完備業由湘撫岑堯帥派員赴鄂購配大約三月間即可開工鼓鑄（亦） 
[籌立農業學堂杭州]  
　　浙省農工商礦局王省三觀察詳請撫憲籌設浙江農業學堂責令大縣保送學生二人小縣一人學生每人每年學費一百二十元半由地方官籌撥半由學生自繳校址則借工藝傳習所舊屋聞撫憲尚未批准（有） 
[旗營振興工藝杭州]  
　　杭州駐防旗人向來無所事事現有某都司擬辦一工藝廠内分織綢織布造紙造洋燭洋皂等項規模甚大己經籌有的欵禀請瑞留守核奪（矣） 
[添委瓷器統捐督辦安慶]  
　　安徽牙釐總局現將瓷器統捐設法整頓擬改爲官督商辦添派諳練商情委員一人督同辦理並以局董黄錫恩康文漢於瓷業情形最爲熟悉仍留接辦刻己詳請撫轅添委孔守廣洋爲該瓷業督辦（政） 
[紙幣蓋用圖記長沙]  
　　湘省各公司店舗所出錢票曾由各行商董禀准大憲飭由首府兩縣示諭自今年正月十六日起所有巿票一律照兌銅元未到期之先由各出票之家加蓋照兌銅元圖記等情己誌前報嗣因出票之家恐限期在即省垣銅元不足不敷周轉擬請按照時價兼行折兌銀洋各行商又恐折兌不無抑勒實難通融俱各據情具禀撫轅經岑堯帥核定以兩造所禀均係實情應自正月十六日起准其改兌銀洋照官錢局牌價不准折扣至三月底止以後一律照兌銅元不得仍以銀洋改兌再至六月底止各將巿票收回不准復出永禁巿票巿錢名目至各票加蓋照兌銅元圖記應由該府縣酌定戳式送交農工商務總局會同商務總會在局蓋戳一面酌定日期出示曉諭執票之人分日赴局聽候蓋戳勿涉擁擠云云己飭由首府兩縣據情出示矣（敏） 
雜記 
[咨追沈紳虧款浙江]  
　　前廣東惠潮嘉道沈紳守濂前在嘉興創設咸益紗廠並商准由藩庫借領官欵銀二萬兩按月七釐息銀詎沈绅領借官欵後紗廠並未開辦經前藩司信札委委候補知縣楊國觀會同嘉興府坐提據稱官本則已置地購機挪用無存後又電催嘉興府嚴提嗣據復稱沈紳己奉咨調前赴奉天未便錮禁等語嗣喻方伯到任後以創設紗廠必先籌有股本不能以所借官欵業已置地購機爲抵制等情札府催繳迄未具復兹聞喻方伯又以沈紳前奉奉天將軍咨調現聞已隨赴湖北似此息借官欵未便任其久假不歸因特詳請馮中丞咨明湖廣督院札飭沈道守濂尅日回籍歸結前項本息以重庫欵（如） 
[改領善舉欵項情形浙江]  
　　杭垣善舉紳士吳震春胡煥呈請藩憲謂紳等接管以來力求整理但查善堂常年支欵以食米爲大宗近年米價大昂歲需米三千五百石每石較前貴二元計己多支七千元又宗文義塾改爲中學歲須補助三千元正蒙義塾分設兩等小學歲增經費三千元併計支欵較前數年約多一萬數千元而各業認捐因生計日絀時有變動情形竭蹶因念貴司庫各領經費本在善後項下提撥惟由局輾轉解給未免需時或至應付不及紳等設法撙節應請查照先後續加兩案共八千元減作五千元由釐局徑給即與歲给一萬二千兩一同具領俟試辦一年後再行斟酌請示（各） 
[嚴定欠解房捐罰欵蘇州]  
　　朱署藩以各屬房捐欠解甚多因特嚴定規則自後如欠解一期者罰銀十五兩多則以次遞加業己通札各屬一體遵照矣（魚） 
[徽州府詳裁書吏安慶]  
　　徽州府知府劉汝驥將該府裁革書吏改爲寫生情形詳奉皖撫馮中丞批示云裁改書吏具見樸誠深堪嘉尚惟差役之害甚於書吏尤當從嚴裁汰以期實惠及民查徽屬訟棍頗多各屬書差必有劣跡昭著者當以霹靂手段治之勿稍瞻徇再皖南一帶現在頗多盜案該府務飭所屬整頓捕務尤爲切要（孔） 
[招承修理房屋工程蘇州]  
　　蘇州毛提學以省中師範高等各官學堂常年修理房屋經費甚鉅現因擬添工程員一人專司修理學堂房屋業己出示曉諭無論官紳軍民人等如有熟悉是項情形愿就斯乏者准即投署報名示期傳見（禾） 
[評事]  
　　天下最奇之預算表 
昨報載鄂省牙釐局武昌關呈報三十三年年終預算表將三十二三年用欵列入表内閱之令人失笑。中國雖未行預算制度。然近　預算之名詞。預算之規則。屢見於報紙。彼爲總辦爲局員者。豈猶未之見耶。卽謂中國官吏。素多頑錮。不閱報紙。不知外國制度。然中國向來預字之舊解。鄂督所謂預算者預先計算之謂。豈彼亦未之聞耶。官場不學。竟至如此。 
小說 
諷剌小說新水滸（十）（五）泖浦四太郎 
可憐朱三等四人。又到大馬路尋了半日。依舊没有。李四性躁道我也走得乏了。肚子也餓得很了。老三。你也太覺執拗。又一村又不是你母舅開的。一樣化錢。一樣吃酒。偏要尋又一村則甚。正說間。遠遠地見一個全金招牌上頭寫着江南番菜館五個大字。李四檜著說道。這不是一家番菜館屢。不如就那裏罷。朱三道。也好。四人一齊走進了番菜館。上了樓梯。聽見鈴鈴鈴數聲。早有堂倌招呼道。幾位。朱三答道四人。堂倌見他們不衫不履。一個似村媪的樣式。兩個似游手的樣式。一個似賣拳捧的樣式。便瞧不起他們。隨同到頂暗頂小陳設得頂劣的一間室内。四人也不正什麽規矩。就横七竪八的坐了下來。原來朱三李四雖住在上海已久。還没有吃過大菜。所以也一點不曉得吃大菜的規矩。王英道這裏有什麽好酒。堂倌就數道白蘭地飛絲侃香餅薄荷玫瑰葡萄傾筐倒筐的說了二十多種。王英一種也没有吃過。不知那一種好。便道就第一種罷。堂倌道。這幾種酒没有次序的。不知客官你算那一種是第一種。那一種是第二種。王英就通紅了臉。低着頭不語。看官你曉王英爲什麽不說白蘭地說第一種酒呢。因爲這幾種的名字。王英一種没有聽見過的。聽見堂倌背了許多。他就一種也記不起來。便掃统說道。就第一種罷單望就此渾過的聽見堂倌譏誚他。他就漲紅了臉。低頭不語 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
　　哀情小說情海波瀾記（卄三） 
自此而後世界之上。不復有美芬搿雷士之名矣。計君得此書者。必且以妾爲忍。嗟夫。華特恩。妾心碎矣。充妾愛君之情愫。即以妾之靈魂軀殼。化爲千萬之微塵。而爲君祝前途之幸福。亦所勿惜。華特恩乎。君當知妾之所以割捨情愛。指棄軀殼。而奮然就死者。徒以保全君分内之財産。而致君於安樂耳。願君志妾將死之言。勿念妾於未死之前。勿忘妾於旣死之後。此生之中。務欲逹其目的。則妾之志願酬矣。嗟乎吾書至此。與吾摯愛之華特恩别矣。他日君幸得逹其目的。當念及此日此時。有一可憐之女子。力遏其萬千之辛苦。坐此曼恩羅逆旅中。作最後訣别之書。此可憐之女子。蓋爲君而死也。君薄命之愛妻美芬搿雷士上。 
美芬作書旣畢。回憶七載之前與華特恩在禮拜堂結婚之事。其歷歷之情景。如在目前。自念當彼結婚之際。宣誓旣畢。與華特恩携手登車。四目相視。喜極乃不能出一語。心房中之美滿。殆不可言語喻。安能計及後此數年。乃有如是之結果者。思及此。乃大悲。俯首而哭。眶中之涙涌出。如山澗之飛泉。涓涓不絶。正摧抑至於無極。忽聞門外女侍之足音。颯然將近美芬遽驚起。疾掩其面。恐爲女侍所見。繼乃署其函面。以攖唇之香唾。漬其膠水。又與紙上之華特恩君接吻。匆忙之際。女侍已在門外。按其門鈴美芬微言曰。入之。女侍果盈盈而入。含笑向美芬曰夫人一日不食。得母飢乎。妾即與夫人備膳。語未畢。美芬立止之曰。此母庸。吾今夕尚有宴會恐不得歸寓。言己。立啓其皮包。出一五磅之紙幣。授諸女侍之手中曰。此爲我之房值。又舉華特恩之函。以示女侍曰。此一最緊要之信。汝可於明早交郵局。女侍聞美芬之言。竊訝其旣赴宴會。何以仍衣常服。實則美芬當此。至悲極苦之時間。出言安有審擇。惟覺此身在天地之間。幾同贅疣圖欲早了一刻。即少受一刻之苦痛而已。 
本埠新聞 
要事 
[度支部催議火車運貨章程]  
　　度支部咨行江督略謂滬寗鐵路由鎭至寗工程亦將完竣請即轉札滬鎭兩關道會商釐捐總局亟將火車裝儎各項貨物及沿途應收釐稅章程從速妥議覆候查示 
[巡警局刑訊盜犯]  
　　巡警局偵探課長汪二尹在鎭江查獲盜犯吳載田小任山押解來滬已誌昨報昨晚由警法科長聶司馬裁判員孫大令會訊兩盜同供正月初十日在叉袋角行刧小船分得洋八十餘元銀鐲一對被同黨何永祥一人獨吞小的們心不甘服於十一日夜在叉袋角僻處將何永祥用刀砍死是實又逼令供出他案將吳載田上天平架良久供仍如前判還押候再研訊 
[刑訊疑是之盜犯]  
　　搶刦廿七保十三圖張濤濤家之盜犯周昌甫沈根堂葉三張慶並贓衣九件由公廨解縣訊供各情均誌前報前晚經帮審李明府飭提沈葉張三犯訊供喝將沈鞭背二百下葉笞責四百板與張各跪鐵鏈良久仍不供認旋傳該圖地保蔡月忠到案因其事後旣不報勘復敢抗傳飭先管押又令事主張濤濤認明三犯曾否在塲夥搶張供不能指實復詰三犯祗沈承認在菜園竊菜拾得贓衣三件是實判仍分别押候復訊 
[札飭搜查匪蹤]  
　　滬道梁觀察因各處官兵勦梟漸能得手深恐四處奔避沿途騷擾或改扮工商手藝混入商界偵探消息爰飭縣嚴密稽查母任匿跡又以浦東各馬頭洋棧林立需用小工甚多或有匪徒混雜特札飭巡警局員赶速清查昨該局員己諭令各圖地保迅將洋棧及工頭散夫每棧若干隷歸何商限即造册報告以憑申復 
[查緝私運鎗子匪徒]  
　　徐家滙防營陳千戎拿獲槍子兩箱送縣核辦己紀昨報兹悉本縣李大令以當時押運此項鎗子之匪犯逃逸未獲亟須緝拿爰於昨日函致千戎請將該逸犯之年貌服式約略查覆以便緝究 
[毛提學使札上海縣文]  
　　（爲獎勵學生事） 
照得前奉學部文開京師法政學堂招考預科新班每歲冬間一次頒行簡章考選中學堂肄業三年以上者國文必須肄業有素確係明能雅正者品行端謹不涉奇袤者當經飛飭五府州選送在案上海民立中學堂兩處詢其學期已過三年本司前次赴滬查學卽經傳知就近報考蓋以法政學堂爲迨就吏才之地卽爲人才登進之階該兩學堂雖非官立其中不無可造之才故就便考試惟恐或遺俊彦並以省其跋涉之勞文生王植善所辦中學堂學生二百四十餘人據稱該學堂學生中文尚差一再求免考試穌本銚所辦中學堂一百六十餘人計送考者十四名内有三數學生係首先自請赴考者尚屬有志上進當就行館面試國文詳加考騐其中已滿三年者如朱善孝周均方根生三名披閱試藝志趣振拔亦有文筆雖詞旨未能盡適而其材堪造就此次未遽予錄送令其再加工力以成其才業由本司將該學生三人姓名詳咨學部以備下届再行考選今正開學在邇而中文中學尤爲科學根本此後該生等宜益自努力務期遠到卽楷書亦宜加意未可草率其二年生陳天驥姿質亦頗聰頴以上四名均應各獎贈聖祖庭訓格言一本儒門法語一本石印唐賢法帖一部以示鼓勵除牌示並將獎贈各書曁試卷發交該縣勸學所轉給外合並札行札到該縣卽便轉飭遵照世違 
[私塾改良會開會紀事]  
　　二十四日午後二時私塾改良總會借仁濟善堂開會學生唱歡迎歌及開會歌會長報告上年總會事務上海道梁觀察演說畢發給師範生畢業文憑會董陳潤夫分贈敎員之酬金 
 
 

Page 19

 
 
 ]HH [ 
兹將師範生得憑者及私塾敎員得酬金者錄後 
師範生最優等三名　鄔文藻　朱繼英　沈鴻書　優等九名陸培泰　顧蟾榮　吳讓三　曹子謙　瞿爾吉　張子英　周筱亭　顧裕德張潤泉以上十二名均給畢業文憑並贈書藉 
中等三名　張炳南　張康侯　吳肖儒以上三名均給修業文憑並贈書藉 
私塾敎員成績列最優等者八名　李聘珍贈洋四地　張德馨　顧蔚若　梁心培　周冷逋　曹伯良以上各贈洋三元　陸海峯　曹子謙各贈洋二元五角　中等十六名　鄔文藻　錢占魁　朱繼英　王子仙　沈鴻書　華杏村　顧裕德　王叔田以上各贈洋兩元　張康侯　張潤泉　各贈洋一元五角　吳讓三　顧雪芹　張子英　吳肖儒　夏竹生　邵進誠各贈洋一元 
[外交上之例行公事]  
　　外務部咨請南北洋大臣轉飭各關道略謂現下國事日艱外交尤宜愼密嗣後無論何省道府州縣凡與領事有關交涉案件者應將來往文牘逐件照錄禀呈本省督撫轉送本部查核如有隠匿不報查出後分别輕重即予撤参云 
[商團公會預備購鎗]  
　　南巿商團公會議俟開操後派各會友站守本段崗位已紀前報兹各董以站崗防警需用鎗械刻又議定暫由信成銀行籌墊銀四千兩爲購備鎗械之用所有前向道署領用之鎗須概行歸還云 
瑣事 
[城内]  
　　排難解紛○侯家浜玉器公所大門被蘇帮封釘迭誌前報昨上海縣李大令諭飭皂頭全順等傳諭就蘇兩帮董事到署勸令各釋嫌疑母須興訟未悉該業能各泯意見否深讎宿怨○二十二保五十二圖地保楊毛大赴縣喊控稱所掌春殷惠全前因竊浚浦局椿木送案訊押保釋後仇視小的昨竟被掌春毆打失去収糧賑簿及大小洋角求究李襄讞諭候查明核辦 
枝節叢生○杜怡昌號主杜緝庭去年擅將銅鐵機噐公所基地租於德商維勒司經同業廣寗京紹各帮禀由滬道照會德領事請爲勸令該商人勿得價買去後兹接覆文稱該公所基地道契己由維勒司轉租於英商註入英册本總領事無權辦理請即照會英領商懇轉圜云云 
賭博宜究○前晚邑廟前瑞昌燭店紏衆賭博爲一路二區警局偵悉派令巡士前往拿獲賭徒十餘人解至局中聽候訊辦 
官事○滬道憲昨有要公傳隨辦洋務委員候選通判關廷康及高昌廟巡防委員縣丞李錫年到轅問話試用從九汪鴻銓昨投道轅禀謝奉委北新涇巡防差英廨帮審王斯沅禀請病假二天候選道陳乃魁前派天津保工局差遣委員縣丞巢蔭棠等昨均到道拜會禀見 
[南巿]  
　　恊提店主○錦成押店前因收押美孚洋行郵船上失竊之鐵錨一隻已由老巡捕房中西探將原贓弔回兹復函請總工程局協提店主到案訊供究辦 
戒責船户○水利局函送行兇之糧米船户徐金隆至總工程局訊判戒責一百下交船主保出 
追欠○萬泰米店主姚阿根揖周德興至工程局控被欠米洋廿八元判分三期拔還賴債○胡趙氏控立生堂藥店主劉少生因股東傅淸林病故不肯付還借洋一百餘元總工程局判令司賑鄭鼎卿呈騐帳簿在案兹劉避匿氏又投追陳叅軍因傅鄭到案判著十二圖地保帶出查明借欵若干及生財底貨禀復核辦 
[閘北]  
　　請派偵探○巡警總辦汪觀察以本局偵探逐漸裁汰後祇有八名不敷調遣昨特函請滬道派撥偵探兩名到局以供差遣 
自尋死路○胡桂泉素染烟癖昨因無錢購烟在某處坑厠内自縊圖盡被巡士查見拘送警局申斥開釋 
[英租界]  
　　研訊失火○寳善街東興昌洋貨店拍賣將罄忽然失愼昨由西探馬克濤查明該店保有火險甚鉅詢問起火情形語多支吾顯有縱火圖賠情弊遂將店夥林某解廨請究林供店東陳子藩並不在店是夜夥計們均睡迨驚醒後已不可收拾不知如何起火求察中西官判押候覆訊究辦 
查究搶洋○伯家林梁阿福搶取劉有生洋元由捕解廨供不承認判押候查明再訊蕩婦收贓○蕩婦姚趙氏專在法界八仙橋地方收取賊贜兹由包探查獲解廨訊供不認判交官媒候提人証質訊 
學徒受屈○柏保田控王家清蔣福生陳杏春串竊綢衣等物昨由公堂提訊王供與柏是師徒綢衣乃借用並不串竊兹師父聽信讒言報捕提案求察訊之蔣陳同供與王爲友實不行竊判一併交保開釋 
冒收柴價○李阿生在陸小弟柴船上爲夥前昨等日李冒收柴洋兩元爲陸偵知控由公堂提究李供以後悔過求恩寛宥判押十四天逐出租界 
押解賊贓○陳桂林前在寳山縣境竊取某鄉人及王阿三等家衣物逃避來滬由捕拿獲解廨請訊判將人贓一併押送寳山縣訊辦 
暗算○京貨店夥鄔阿生因與同業曹保康妬忌串同曹店内學徒潘仁昌暗中算計時常失火前日經曹查悉報探將鄔潘拿獲解廨請究判押候補提人証再訊 
局賭○著名賭棍汪小春在福州路開設總會誘賭騙錢昨由公堂提案復訊王襄讞以汪處抄出銅洋甚多顯係騙局判押四月公堂瑣案○沈阿弟竊衣服押候查明再斷莊嘉標被洋人疑竊報時鐘毛毯等物判交保開釋李士甫竊銅爐脚爐等物交保寛釋陳阿生竊工部局刀斧押七天 
徐海州竊湯阿三烟灰押候查究施萬春竊衣服押一月王阿二搶張新金小帽逐出租界王阿三竊洋人鐵噐押候吊贓再辦陳金生竊王阿榮衣服押十天 
[美租界]  
　　日入强横○某日人昨在南潯路某錢莊兌換銀洋無端口角亂毆當由店主王秋生報捕拘入由捕頭申斥釋出 
女工被誣○舟山路香烟公司女工王林寳昨向索取辛工洋二元七角無着反被誣爲竊烟肆行毆打投報捕房飭探公廨禀控疑心○西華得路十五號門牌某西人家日前失竊票洋一百元疑係庖丁周元法所竊報捕拘入因詢無証據交保釋出 
多嘴○鄧鐵路王劉氏家去臘失去小孩一口迄未尋獲前日同居朱永康向氏閒談云倘能尋獲須酬洋數十元該氏疑朱知情報捕拘入捕頭因詢無証據遂命開釋 
[法租界]  
　　繳洋領女○婦人吳氏因誣控卞阿福誘拐姪女經公堂訊判罰洋十元在案昨由吳少梅投稱氏之姪女彩林卽小的之女願交罰洋十元將女領回讞員准之 
展限還洋○石瑞卿欠開逹律師洋六百元去年控由公堂斷令年内先還一半餘俟正月中旬理清迄已逾限未理昨又傅訊判展限三天還洋如違押究 
田産紏葛○鄉人蘇阿長將公産田畝售於王小毛得洋八百五十元後因王不肯付清找洋遂以持刀搶單等詞赴捕房誣控捕頭當將地保王維卿徐惠卿及蘇母某氏等一併解廨請訊同稱阿長霸吞售地欵項反敢揑詞誣控應請澈究判阿長交保候覆訊核奢 
國外新聞 
[美艦隊不赴舊金山原因]  
　　二十五日紐約世界報得有消息謂舊金山埠瘟疫流行染病而死者己有七十七人美艦隊蒞埠之議或者將因此作罷克立福尼省巡撫琪來德因此上書美政府懇請勿作此舉 
[德國對于馬基敦之意見]  
　　二十五日倫敦電云倫敦商業議會讌會時駐英德使梅得湼聲言德政府深望列國對于馬基敦虐殺之舉設法阻制德之政策祗求列國協力以圖成其革新事業而已 
[英議院討論馬基敦情形]  
　　二十五日倫敦電云英國議院已將馬基敦問題討議外務省次官斐芝毛立斯在上議院謂就土政府之態度與列國意見之不融而論則此事情勢頗爲失敗且甚可危 
 
 

Page 20

 
 
另電云英外部次官斐芝毛立斯在上議院演說謂外部之意僉以置設一獨立而不撤除之政府于馬基敦爲此事之實在基礎目下英旣不能使列國贊助英之議論則政府祗得有立于觀察之地位但如此亦非可久之策想外相葛雷對于此事必能有所表發也 
[法軍在摩死傷計數]  
　　二十五日倫敦電云自西正月十四號以迄今法軍在摩洛哥之陳亡者計有五十七人内有武員六人受傷者共二百十七人 
[坎人排日新例無効]  
　　二十五日倫敦電云坎拿磊英哥崙波公 
堂法官亦己承認大法官之判决因限制日人入境條律有背條約所言不能有効以上譯字林報 
[美艦回國之預籌]  
　　二十五日栢林電云美艦隊本擬於西八月逕回美國西德爾將前赴澳洲美爾蓬及日本横濱之議作罷海軍少將斯潘連則管領艦隊一部分駐于呂宋現海軍省正籌議此事是否可行 
[英外相論近東問題]  
　　二十五日柏林電云英外部次官斐芝毛立斯伯在上議院聲言英國對于省旭克鐵路計劃不過作中立者之觀察而已各報攻擊奥國甚屬無謂至于列國勢力平均之局仍無所碍至外務大臣葛雷在下議院聲言近東之地將來必無戰禍英國可爲保證云以上譯文匯報 
調查 
[日本佐賀縣有田磁業情形（續昨）]  
丙燒磁 
一窰式窰皆以磚爲之外塗以泥正面開一門左右開四孔將造成之器以泥盆盛之層疊置放窰内火發之後將門緊閉數人陸續添柴自各孔投入若　精細之磁另有小窰上覆以屋 
二燒料向來燒料必需松柴因恐來源易竭後難爲繼近時學校中以煤炭試騐亦可用惟須量准其熱度耳將來若能改用煤炭比之松柴其費可省四分之二五云 
三熱度陶質用泥磁質用石然亦以火候分之燒陶器之熱力以七百度爲則燒磁噐之熱力以一千三百度爲則磁質可爲陶陶質必不可爲磁因磁質堅能耐火力陶質脆不能耐火力也若燒鐵底磁面之器則用二百度至三百度之熱力足矣其燒時均經二十四點鐘之則苟過時過度則磁陶噐將成灰燼鐵底亦變爲流質不特爆裂巳也 
以上攷查有田芳蘭社磁業公司之實在情形也有田有專敎磁業學堂一所日本磁業專門學堂只有田設立一處其餘工藝學堂中附設陶磁科此校爲官立創於明治初年建設之費洋一萬五千元常年經費佐賀縣轉助一萬元文部省津貼六百元校中學生定額一百二十人敎習十七人學費每月五角敎科有五一曰陶業科一曰陶畫科一模型科一曰製品科一曰圖案科每一科爲一室繪圖演說切實講求校内設機噐一副窰一座磁石粘土及各器具以資學生實地練習邇來日本磁業之能蒸蒸日上者賴有此耳中國古磁冠於地球西人視爲寳貴品近以古法失傳又不能參以新法遂致因陋就簡日流窳敗無論國外之消路已絶卽國内之銷場亦半爲洋磁所奪爲今之計以造就人材爲要策造就人才以泒學生至有田爲要策學生卒業回國再於景德鎭及各出磁地方開立學堂培植人材一面設立公司改良形式以爲抵制之計近聞湖南醴陵磁噐頗著成效趙次帥提倡實業不遺餘力願設法輔助俾底於成安知將來中國之醴陵非卽今日日本之有田耶附陳管見以備採擇 
通信 
　　法界一帶書塲林立彈唱花鼓淫詞並有無恥下流登台演唱描摹醜態以致良家婦女及各店號年輕子弟勾引失身不知凡幾誠爲惡俗約略計之不下一二十家不知法公董局亦有所聞焉否也 
振務 
[去歲八月十五日起經收施藥捐并冬季洋貨捐清單]  
　　源昌銅洋十三元七角義昌成銅洋十三元六角無名氏銅洋十一元李鎭南洋十元沈吉人洋十元健蘆主人銅洋九元裕泰銅洋七元銅小洋五十二角沈徐氏遲鐸齡怡和翟三　四户各户洋五元徐心堂洋四元煃太銅小洋三十七角五分芝草堂洋三元無名氏小洋廿八角周耀邦無名氏周書生周耀邦麥培德堂五户各户洋二元時阿富洋一元五角戴生昌小洋廿角彭雷生銅洋一元銅小洋二角無名氏胡裕夫公愼祥無名氏陳阿炳方珣僧緣愼行堂何善氏九户各户洋一元張發寳洋一元四角公記泰昌兩户各户銅洋一元黄華氏馬義興無名氏王瑞氏四户各户洋五角嚴亞鄒祝佐平張　人張勉卿徐伯賡王蓉卿沈予良咎舜臣林有蘭蘇雅卿徐燕庭徐詔榖施萃田樊雨三十四户各户洋二角無名氏洋一角大豐恒興二户錢二千四百文成德恆豐豐瑞增泰源怡盛四户各户錢一千八百文日新盛泰記屏記恒茂四户各户錢九百文天乾益德昌順錦豐鼎豐協豐登豐義泰四逹瑞恒豐信正昌順鼎裕元生日新增振豐恒通裕新康公愼新泰恒怡記福和新泰祥廿一户各户錢六百文以上共收銅洋五十六元小洋一百銅另四角五分洋六十八元小洋一百另六角錢廿八千二百文○滬北廣益善堂司董祝大椿葉貽　朱佩珍等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
