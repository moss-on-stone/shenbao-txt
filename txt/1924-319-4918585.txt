# 1924 - 319 - 4918585

 

Page 1

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *   
 
 

Page 2

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *   
 
 

Page 3

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *時評 
[示人（冷）]  
　　示人不以言也第一在用人第二在行事其主義雖善其宣言雖佳苟一用人而見爲某也某也者即知其將來之果效矣若更見其實施之一二事而復爲某也某也者又可知其將來之結果矣今有人焉日以正直廉潔爲言而所伍者匪徒所成者盜竊人有信其爲正直廉潔否耶故曰示人不以言也 
一己之道德身所能主者也若欲出而任事斷非一己手足之力所能周勢必有藉乎人故用人不能免也又凡任事其事尤非簡單而純一有時環境限之有時時勢迫之不能盡如己意也有些二者故任事之人道德以外必須加以才能而後志可達而不致得相反之結果不然慷慨以任之悔恨以終之我見已數甚爲國家惜此輩亦爲此輩惜國家耳 
國内專電 
　　北京電段敬（二十四）日入京其妻養（二十二）日入京段臨時執政兼總理外交王正廷財政張弧農商屈映光海軍林建章餘未定（二十一日下午七鐘） 
　　北京電攝閣以段將入京擬提出總辭職即於段來京之日將攝閣接收府院各項印信文件備齊送段並於是日令各機關放假一日以示歡迎（二十一日下午八鐘） 
　　北京電晨報號外段决養（二十二）日來京蘇齊電段促就總執政臨時政府添設不管部總長記者電津詢問據段幕某君答段决來京其起程日期尙未定 
　　北京電昨夜段宅電話段入京於三日内决定又云决定出兵四萬由盧永祥統率張宗昌吳光新爲司令即向津浦南下馮胡孫三軍由京漢南下（二十一日下午一鐘） 
　　北京電攝問改組以王揖唐組閣龔心湛財政許世英交通（二十一日下午一鐘） 
　　北京電漢領事電使團武昌並無組護憲政府模樣（二十一日下午一鐘） 
　　北京電此間報載段於二十四前到京即下討伐長江令但段宅電話云未决定 
　　北京電何遂由保定率隊赴冀南鎭守使任 
　　北京電長江各督均有擁段電到津 
　　北京電津議主武力平長江者半主維持和平主義者半王揖唐眼光較遠王不用武力（二十一日下午一鐘） 
　　北京電昨某學者語段馮各省不推戴合肥於民九十路大軍之時而擁護於合肥赤手空拳之今日以德不以力各方所以贊助國民軍者以標榜和平主義也直系之瓦解者迷信武力也二公知所擇矣 
　　北京電今日王正廷與銀公會要人商籌欵咸以内債實無辦法除借外債外無他途并謂銀公會贊成政府借外債俾得以整理内債將於段到京後約英美日資本家共商籌欵及清理舊債辦法前年所擬大借欵化舊爲新找付現金計畫决重提 
　　北京電齊燮元電馮不贊成護憲政府請向段聲明本人主張與吳夙異催段入京並請愛惜吳佩孚給以全國訓練總監馮已轉段（二十一日下午七鐘） 
　　北京電吳在劉家廟時有人扣馬而諫請順大勢勿再用兵須知二十萬大軍在握尙出岔子今兵械兩絀北上何補宜保晚節速止軍事吳答和平非片面所能致苟有辦法當聽調停（二十一日下午一鐘） 
　　北京電劉詢云當初王孝伯招吾當天津鎭守使吾曾面斥孝伯是吾舊部要吾上手本吾不幹今仍不就（二十一日下午一鐘） 
　　北京電攝閣决以鹽餘庫劵整理銅元流通兌換劵取收回辦法今提閣議 
　　北京電車站息今晚有奉軍兵車數列來京馮已將東車站候車室遷　 
　　北京電京漢車現售票至保（二十一日下午七鐘） 
　　北京電袁良昨夜返京今日院發薪在六十元以上發六月份三成三十元上者七月份三成三十元者八月份三成院遷陸軍部陸部遷海部海部遷中海（二十一日下午七鐘） 
　　北京電王正廷聞劉强在巴黎討論中國新政府問題特派員探詢使團方面對於此事之議論（二十一日下午八鐘） 
　　北京電馬（二十一）閣議簡張炳宸爲京兆政務廳長内部提擬古物陳列所守衛警察編制大綱月須經費一千三百餘元决照辦敎部提據中央觀象臺長高魯呈頒發曆書應籌專欵擬倣舊例分縣月解二元先期彙匯决照辦（二十一日下午七鐘） 
　　北京電衆院馬（二十一）開會李東璧主席一陶毓瑞報上次行政會開會選胡祖舜秘書長今請胡就職胡就職後檢點在塲人數二百三十四人不足法數改開談話會無結果散（二十一日下午七鐘） 
　　北京電滬交涉署呈蘇聨委派駐滬商務代表鐸思爾應否承認請示蘇俄派駐滬代表艾立德爲駐滬副領事已由加拉罕照會外部（二十一日下午八鐘） 
　　天津電合肥眷屬號（二十）晋京段亦决定日内北上隨行有張馮等及奉軍兩旅 
　　天津電昨晚段宅會議各要人全體出席議决執政大綱聞王揖唐姚震鍾世銘林長民葉恭綽梁士詒伍朝樞汪精衛等均在被選这列聞段將向内國銀團商借二百萬元充入京後臨時軍政費 
　　天津電馮謁段商長江計劃 
　　天津電張弧訪奉張津段陳述整理財政方針分國家地方稅法内外債徵專才設生計會計兩會 
　　天津電張作相昨日返吉林于冲漢應張作霖召專車來津 
　　天津電津各要人推許世英籌備日界張園爲中山來津行轅（以上二十日下午九鐘） 
　　天津電京奉路損壞機車三十餘輛客車千二百餘輛（二十日下午八鐘） 
　　濟南電前敎廳長王訥省議員聶澄澤等濟南發起國是商權會已向警廳備案電 
　　濟南電柳泉韓莊間聞發現浙軍三千鄭飭砲隊南下增防 
　　濟南電龔令吏治調查處尅期取消 
　　濟南電津段擬調中央二十旅吳長植部與山東獨立團梁世昌部爲衛隊已電鄭知照 
　　濟南電龔召四道尹來省會議 
　　濟南電龔委前港局長吳金聲爲警官講習所長（以上二十日下午六鐘） 
　　漢口電京漢北上車號（二十）開至新鄉 
　　漢口電號午十四師軍士押運軍米北上 
　　漢口電報載吳旅長經楊森加委歸鄧節制 
　　漢口電吳軍九千餘人皓（十九）全到漢駐劉家廟限三日編齊運豫 
　　漢口電王連城辭造幣長蕭委楊纘緒接充 
　　漢口電十八師三十五旅全部到宜 
　　漢口電馬濟唐義彬皓（十九）同車返湘 
　　漢口電張福來皓（十九）午後二時由鄭赴彰德布置軍事（以上二十日下午八鐘） 
　　重慶電劉湘篠（十七）出省由瀘來渝劉存厚巧（十八）由渝赴綏定同行官佐多人 
　　重慶電高審廳長顔如愚被控有以熊煜繼任說（以上十九日下午八鐘） 
　　重慶電滇代表何季剛中止晋省 
　　重慶電日輪德陽丸運現洋出口皓（十九）督察處往檢察因糾葛毆斃檢察四人 
　　重慶電運使周駿暴疾殁鄧錫侯調李鐵樵繼任（以上二十日下午八鐘） 
　　長沙電皓（十九）憲法會議因定號（二十）閉會趕於皓日將全部憲法議完及全部修正案均經三讀通過司法部分修正書亦逐條表决在塲議員均鼓掌稱慶大法告成荆主席隨命秘書將全案集成送由各議員署名蓋章轉送政府惟全民總投票一層因現尙有客軍在省境衆主暫不舉行 
　　長沙電省議員陳煥南反對停修省憲 
　　長沙電馬濟家眷往漢 
　　長沙電各校長皓（十九）議决兩事（一）請再籌給經費半月（二）通函各敎員勸一致上課 
　　長沙電賀師長擬即日赴益布防 
　　長沙電憲法會議號（二十）閉會荆主席嗣祐演說修改憲法内容不外省議員名額减少實爲間接選舉司法改爲四級三審制行政改爲省長制各司長不由省議會選舉改由省長任免同人目的使虚浮之憲法改爲切用時間短促學力有限修改是否完善未敢自信趙演說時局紛糾非聨治無以圖存湘製憲陳義過高致無人繼起今旣修改盡善自可引起各省同情修改内容恒惕認爲非常適合湘省實情政治革新當以改憲爲起點嗣後抱定聨治救國主義仍望大家贊助非獨一人私幸 
　　長沙電聶雲台已到湘（以上二十日上午十一鐘） 
　　香港電帥令市廳再抽租捐一月充軍餉 
　　香港電唐繼堯對范石生回滇極着急派員入川與袁祖銘訂同盟條件（一）唐部全離黔（二）袁部回黔（三）黔採委員制 
　　香港電省署令總商會謂推彭楚立爲會長未先呈報有違定章着再改選 
　　香港電福軍抵官山者逾二千人民團分佈民樂市杜滘口一帶嚴陣以待皓（十九）停戰因有人調停所致惟哿（二十）早福軍進攻華夏斷各鄉民團救朗心之路民團亦紛往華夏救援日來順德龍江商鄉團亦因被軍隊壓逼紛紛集合有衝突之勢 
　　香港電洪兆麟馬（二十一）偕熊略離港赴汕林葉亦派代表赴汕將開重要會議汕當局令各銀莊籌軍餉四十萬商團代表杜琯英在汕請陳炯明出兵救粤 
　　香港電桂各縣會定下月灰（十日）在梧開聨合會討論本省重要問題（以上二十一日下午十鐘） 
　　福州電段電詢薩有無列名倡設武昌軍政府薩苦難作覆 
　　福州電海陸隊第二團已開拔回閩孔旅四十八團將赴上游（以上二十一日下午六鐘） 
　　厦門電泉訊石壟方面有戰事惟交通已絶前方戰况未明泉城謠盛勝負歧傳 
　　厦門電民黨息陳國輝佔石壟過南安現與吳大洪激戰中另訊高部高爲國自河市與高部洪英自樹兜合兵龔洪瀨高部汪連迫溪尾此次戰事僅高義全部當前線省軍在後方未加入高義忽變態度聞爲高參謀長陳銘樞主持（以上二十一日下午九鐘） 
　　九江電吳佩孚在鄂組織政府用元帥制贛督蔡成勳亦列入現擬派諮議王芾亭爲贛代表常川駐鄂赴寗代表李金藻已回贛（二十一日上午十鐘） 
　　安慶電省城戒嚴副司令袁先杰李維敬先後去防離省王普委團長吳大鶴兼任（二十一日下午六鐘） 
　　蚌埠電號（二十）補充營團長舒龍甲病故開弔上午十時高司令下午一時軍警界各要人約百餘均親往行弔 
　　蚌埠電聞前皖北鎭使李傳業將由壽來蚌與高司令面商合作辦法 
　　蚌埠電津浦車由浦至徐訂箇（二十一）恢復交通開行三四九十各次車售票照舊點 
　　埠蚌電第一旅王雨農團長由南乘專車來蚌謁軍事當局面呈要公畢仍原車回防 
　　蚌埠電下午三時馬聨甲四弟偕孫副官長由南乘專車來蚌（以上二十日下午七鐘） 
　　滁州電張前知事樹莪在任年餘罰欵逾萬地方士紳組公民委員會向張結算 
　　滁州電蘇軍三列車今日過滁赴徐 
　　（以上二十一日下午八鐘） 
　　揚州電省敎廳箇（二十一）委蘇簡來揚調查學潮（二十一日下午五鐘） 
特約路透電 
[中國時局記]  
　　二十一日北京電各使　　悉段大約於二十六日到京攝閣於是將交讓政權段於正式行政長未舉出前將任總理代行總統職權國務院現正佈置一切以作段之行轅攝閣現移海軍部辦公未來總理將爲何人外問頗多猜測聞王揖唐梁士詒均有入閣之望段就高位時將於王梁二人中擇一任總理云 
　　二十日漢口電吳佩孚直轄之兵現稱共有二萬名長江各督軍態度不明將來究能集兵若干預計之數均不可恃 
　　二十日漢口電聞瑙威路德敎會中之安特敎士於十八日在河南西莊（譯音）爲匪擄去 
　　二十日廣州電南華晨郵報載文對吳鐵城道歉吳已取銷對該報之控案香港電聞報所載吳之談片吳指爲揑造提出訴狀該報尙未加以解釋 
　　二十日廣州電伍朝樞爲廣州事長之候選人選舉大約將在下星期舉行 
　　二十日倫敦電關於巴黎所傳列强或可在北京討論一切路透社探悉以前列强對華時局所擬之聨合行動不合時宜倫敦現不知有何新提議或聨合談判 
[俄國之外交政策]  
　　二十日倫敦電泰晤士報里加訪電稱莫斯科政界現積極從事以施行其新國際聨合之計劃而對於中法日三國尤爲注意俄京有一派主張以一種形式恢復戰前所有之法俄盟約某俄報論遠東政策謂蘇俄應調節對日關係但據俄外交家意見日本苟不減讓其煤油讓與權之要求則不能續開談判俄國將在亞洲立一新結合以中俄兩國間密切的軍事與經濟聨盟爲根據日本須知日本苟不加入此結合則此種聨盟將不利於日本計劃云 
[雅片會議記事]  
　　二十日日内瓦電午後鴉片會議聽取英美慈善團體 
 
 

Page 4

 
 
1;第一萬八千五百八十五號;中華民國十三年
西曆一千九百二十四年十一月二十二號
星期六 * *之陳詞但法國與中國亦各有一慈善團體發言皆陳述取締麻醉品用途之意見西班牙代表稱秘書處應將各私人團體之建議通告各國代表團會議本擬明日續開但已展緩可見日代表所爭鴉片進口執照一事迄未有同意之解决辦法也 
　　二十日日内瓦電第二鴉片會議之普通討論現已終止加拿大代表稱加拿大凖備贊助限制鴉片化煉物之製造並贊助切實取締其出入口中代表施博士稱中國定爲鴉片會議之後援埃及代表稱埃及人民甚受哈希施（Hasbisb東方蔴製之麻醉物埃人嚼之或燒吸之）之害應列入禁品之内英代表戴納文稱英國意見以爲限制製造雖屬可能但欲完全禁絶則不可能云印度代表贊成顧問委　會所擬之　法美代表提出取締麻醉品貿易之計劃旋散會午後再議 
[英外長參預國際聨盟會議]  
　　二十日倫敦電路透社探悉外相張伯倫將於十二月間赴意國以英代表名義參加國際聨盟行政會之會議故新國會開幕時張伯倫將不能出席惟張伯倫是否將參加行政會各種會議則尙未定但張伯倫或可奉參與全部會議之使命與上次英代表巴摩爾同大約啓程之期在十二月五日英國以外相爲代表參與聨盟行政會之會議可見英政府欲增進國際聨盟會事業之意 
[埃及英軍司令被擊逝世]  
　　二十一日開羅電埃及英軍總司令史台克少將昨夜十時投麻醉劑後沉靜安睡但自十一時起情勢大變心臟甚弱延至昨夜十一時三刻逝世 
　　二十一日倫敦電在史台克少將逝世以前英内　開緊要會議討論因史少將遇刺　而起之時局會商兩小時考慮埃及統監愛蘭壁子爵之報告及向埃及政府抗議之性質報稱政府所擬採之舉動今日可在倫敦　羅同時公布又稱倫敦政界以爲對於此種布置周備顯然無疑之暴行應有一種不以口頭抗議懲辦兇犯爲限之舉動故報紙預料當局將採强硬計畫 
　　二十一日開羅電埃及報稱英政府巳訓令愛倫　子爵照會埃及政府告以英國分蘇丹總督與駐埃及英司令爲兩職之决議 
[各國近事]  
　　二十一日馬賽電新任駐華法使馬台爾氏現乘安德勒本號船赴遠東 
　　二十日美國洛桑琪勒電洛桑琪勒水渠爭端垷已解决洛桑琪勒銀行交換所允與農人合作爭回水利以供農塲灌漑之用 
　　二十一日東京電阿眞廷飛行家桑尼氏今晨宣稱渠奉本國之命將留寓日本至明春再行出發又稱渠　受東京陸軍委員職俾籌備飛渡太平洋事宜 
　　二十日巴黎電葡政府因國會投反對票業已辭職 
　　二十日巴黎電特倫台爾堡氏已抵此法德經濟會議將於明日開會 
　　二十日巴黎電衆院曾討論航空部預算案法國航空事業頗見進步有二十八國在法定購值一萬萬佛郎以上之發動機 
[公電]  
　　鄭州張鈁電各報館均鑒津　戰罷骸骨未收和平聲浪喧騰於全國戎機隠伏驚博於中原豫爲各省之腹心乃國家之一部和平幸福分所應享糜爛禍患豈堪再見然政府尙未重組軍旅先已南來戰備嚴修於河干鋒鏑將交於境上羣情惶恐知所措風聲鶴唳草木皆驚鈁籍隸河南祖宗墳墓所在父老生息所託觀禍患之逼迫實缄默之難安竊以豫省問題欲謀解决無勞戎馬鼙鼓聲催徒苦吾民律以和平原旨旣多違背揆諸甯息本意益滋紛糾天道好還民命堪恤恃德者昌恃力者亡輪廻不爽昭在典册民心即天心兵氣即戻氣得民則壺漿相迎弄兵則蕭牆爲敵諸公明達諒所洞鑒　年豫省匪旱爲災民生凋敝茹辛忍痛已欲哭面無淚兵凶戰危更聞風而驚心倘於和平宣傳之旗下重演爭城奪地之慘劇於情堪憐於義何取諸公易地自思當亦有所不忍也况同室操戈危及國家兄弟閱牆貽羞隣封縱因政見之各異何如衣裳以相會勝敗無榮辱存亡在呼吸願作悔禍之呼共贊弭兵之舉煮豆燃其懇泣涕而勸解星火燎原莫袖手而旁觀臨電迫切竚候明敎張鈁叩效印 
　　壽州李傳業等電各報館均鑒頃上段大元帥一電文曰天津段大元帥鈞鑒民國肇基十有三載干戈擾攘訖無寗日此次戰爭損失尤大若非馮胡反斾止戈　陰　安能頓掃非請我公　都統治則殘局何術收拾年麥民生凋數與日　深國　　搖有加無已尤應乘此時會謀一澈底欽此妥决使建設得以利行國基從此永固我公功在民國望　寰宇爲列帥之重心實海内所翕　頃接馮使來電推　臨時執政羣情允洽萬姓臚歡　在屬下尤深欣躍應請俯徇衆意即日晋京以挽刼運而奠邦基臨雷屏營佇聞　敎國民軍第四軍總司令李傳業前敵總指揮李紹臣第一支隊司令鹿懐忠第二支隊王尙林叩　印等語時機迫切萬難再緩務請一致主張公仲擁　國家前途實　賴之國民軍第四軍總司令李傳業第一支隊司令鹿懐忠第二支隊王尙林第三支隊夏永倫第四支隊何振揚壽縣警備司令程登　同叩嘯印 
國外要聞 
[德國通信（續）（本强）]  
　　德國與國際聨合會 
　　當波蘭與蘇維埃俄羅斯起事時高級委員不准波蘭將軍貨通過自由城波人大不滿意結果迫至高級委辦辭職繼任者亦爲一英人仍主此義高級委辦任調解爭端之職頗難得兩方之滿意幸國際聨合會對此不若沙河流域之事祇圖見好法人故尙能維持條約上將唐捷希如是規定是否公正係一問題十八世紀末波蘭有一通道包括唐捷希達海但德國占據已有一百三十年情形大變現時之唐捷希係一德國城 
　　凡爾賽條約一百十九條至一百二十七條定德國所有之海外殖民地完全交與協約國及其附從者此地定用「代理人」制經管國際聨合會員監察代理人制執行之責此雖爲國際聨合會無大關係但間接的亦受其支配 
　　德國與波蘭之上西比利亞問題一九二一年八月亦交國際聨合會審查行政院之决議不滿意於德人一九二三年常年大會時對於德國問題雖有許多激烈之演說但實在辦法一無規定法比派兵占德之魯爾有妨國際和平按聨合會憲章十一條行政院可加討論法國雖必不贊成但審查得多數之通過即可照辦當請中立國擔任此事其結果如何雖不得而知至少可將實狀宣布造一致之輿論此不僅德國及中立國者必贊成即法比之愛好和平者亦必表同情國際聨合會未作此舉故德國對此國際聨合會就已往之事而論有怨無情但爲德國計爲協約國計爲歐洲政局計决不可再長此以往幸現人巳覺悟准德國入會如是凡爾賽條約或可有修改之望以前德法間相持不下者爲賠欵問題此今經財政專家研究後已得一方案倫敦會議已將其採納局勢與前不同正式加入已其時矣九月四日麥唐納於國際聨合會第五届常年大會演說竭　主張德國加入稱德國爲與自身利益計不能留於聨合會之外聨合會亦不能任其留外無彼列席討論裁減軍備相互保障和平條件難得切實之結果國際聨合會當負責將歐洲之紛亂引歸原序次日法國總理愛理渥演說稱吾人對於德國之態度明而無疑吾人與其所戰者戰其破壞之軍閥及造惡之主義吾决不願見其人民之受痛苦法國對彼並無讐恨亦不知所謂讐恨憲章第一第八第九條規定限制軍備等爲入會之條件此適於各國亦當適於德國聨合會不當作任何例外云云此雖一套官話但與以前法政府之態度確大不同現各方正在接洽德政府願請求加入所要求之行政院中之常任員席法比已允承認正式加入之手續定年終或年初辦理 
國内要聞 
[北京特約通信（平）]  
　　奉張到津後之時局 
　　近數日之新聞多産自天津京津交通雖復而客車開行以途中兵車停留阻塞軌道路局又乏熟手無　度之方以致由津至京輒至二十四小時以上由京至津亦然來往之人每日只有一次電話函電又不能十分詳細故馮張前日到津今日各重要方面所得消息尙屬簡略黄郛因欲親赴津門一次而以馮胡孫均不在京不能無一負責人在此乃由農次劉治洲自告奮勇於今日下午四時半乘一摩托車赴津預定明晚必返然愚從各方探索略有所得記之如次 
　　　作霖到津爲國人所屬目張氏儀衛之盛氣燄遠在前日吳佩孚上據聞到津之時對各歡迎者均不甚理會且未即時詣段而國務院所派代表袁良則迄昨日止未得一面第一日往謁不見第二日約定時間依然道乏段所派之姚震亦止見一次並未能多談段氏昨日招讌張令其子學良代往但聞張曾詣段一次談一小時内容如何固在秘密而不滿攝　之說即由之而出矣 
　　　到津後最關重要之事無過於王承斌之辭職外傳張作霖張宗昌皆出通告對天津治安表示負責爲侵王氏之權尙非眞相也王氏以收束軍事之名義又恢復　十三師長之職務二十三師原存一團王乂收集許多殘兵許多器械合計有萬餘人之譜駐天津附近　正待編制而張氏到後即於昨日用重　壓　將王氏所部　令繳械聲勢洶洶王不自安乃避入日租界發電辭本兼各職當時有人以此事詢段謂從前本定奉軍不到津今巳抵津矣何更有如此行動段亦無以爲答只謂大約出於誤會待派人說明並令其制止然空言仍無　也今日閣議傳觀王之辭電多爲王抱不平然亦無能爲役但知直人治直之說在奉軍方面聲浪甚高其所謂直入者乃爲李景林張氏之意將使爲直隸督軍兼直隸省長天津傳來消息此事勢在必行蓋奉張伏將天津納諸掌握矣不寗唯是京奉局長丁鵬九長蘆運使劉之龍津海關監督徐祖善津造幣廠長劉人傑皆馮之私人於占領天津之前先行到任然後由閣儀補行通過任命者其取得之手段固不算在軌道中而奉張未到之前一日其先來之將領即傳張諭謂所有天津新更動之官吏一槪不許到任以待張來且聞兩年前之京奉局長庖文高已到津執行局務而二劉一徐以奉張擋駕之故將舍其印綬而去矣 
　　張氏前有近畿不得駐兵之主張說者謂係對馮而發然奉軍至今亦尙未入京但京中人羣料奉軍必有入京之一日頃聞馮胡軍隊在天津附近及北倉楊村者以奉軍實逼處此已將退至郎坊避免衝突京奉路綫張欲全收爲己有而馮氏要求由楊村以迄北京須保留爲　駐地段然馮說然張之允否至今未得確息也聞津方最近計畫欲在津設統帥府以處埋對南軍事似乎不即入京但聞奉張之意實欲一面由北京進展握中央之政權一面由津浦南下經營長江一帶吳光新張宗昌二人率奉軍四萬進駐浦口而以吳光新督蘇此在奉張未到津前段派會議已經决定故張部已進赴滄縣將趨德州　聞張氏對於長江仍積極進行决不以齊孫等之十省聨合表示聨段而變更其計畫蓋亦一武力統一者惟河南湖北前此胡景翼在津段即面授　宜囑其經營兩省據中原之腹地以通長江上游今奉方對於京漢線因未入京不遑計及故對此尙未有梗阻然北京附近張馮之利害衝突巳瞭如指掌蓋奉軍在關内者合計已將十萬而楊村以西依然彼之目的地且天津東站及北倉馮軍以俘獲之軍械及官兵改編兩旅而奉方今日突以戰利品爲理由逕將其武裝解除而不徵馮同意故今日馮軍之總司令部對於此種形勢已發生恐慌而陜軍亦有不平之色見於其面而外間種種謠諑從此起矣 
　　今之攝閣無段　無奉派數日以前即傳聞津方空氣不佳而對黄王兩人尤爲不滿津方雖有口銜天憲獵取官職者如今日閣議通過之烟酒督辦姚國楨前曾由天津來人荐爲交次而黄郛不肯改爲烟酒督辦彼方允之且荐周秀文爲署長但署長已任張我華故改任周爲東海關監督又聞有人傳話欲以姚震長内務然此與攝閣之安危並無關係以段派之欲入閣者不止二姚而奉方又有一批閣員躍躍欲試也不寗唯是對於清室之處置即廢尊號離宫禁之所爲奉張大不謂然曾於到津之前致電段氏請其電京詰問何人主張應速制止故對於攝閣不快之感益爲流露頃聞　閣中之黄王今亦感於馮氏勢力之不可恃興致大减於前而攝閣局面一二日内即起變化之說已由津到京喧傳衆口矣（十一月十六日） 
[天津通信（下）（日）]  
　　羣英畢集政海　　 
　　記者逃至此處當補叙前三日之天津政變蓋王承斌之復長第二十三師職權也明爲厚增勢力穏固地盤起見不料王氏由京抵津後始知殘餘之二十三師退至天津者僅六七百人遂派人在宜興埠設立第二十三師之收容所於二十四小時内即已滿額槍械齊全不意奉軍第二軍司令李景林對之頗爲注意遂派員前往密查偵悉該師强半係第九師第十三師第二十六師及其他師旅之殘部集合而成且人數達兩師以上於十日派員前往將此混合之軍隊解除武裝計没收步槍七千數百桿機關槍八十餘架大砲七十餘尊事前並未徵得　氏同意遽行下手王雖憤媿交併然自知力不能抗遂於十一日致北京國務院眞電請辭本兼各職並通電　國聲明下野隨即移居日租界吳景　宅奉軍聞訊即派人没收督署衛隊槍械行至金鋼橋北堍正值王氏派人從公署搬運物件當被奉軍阻止運至曹家花園聞其中有現欵十三萬元但詢諸雙方均滞認其事說者謂奉軍如此對待王氏並非因第二十三師分子之複雜問題蓋别有原因也據某方面可靠之消息當民國十一年奉軍敗北出關時王率第二十三師進擊於山海關奉軍受鉅大之損失今番特懲創之以解宿恨耳又當吳佩孚退走後津市慌恐萬狀王在京遲遲吾行本埠團體一日數電促王返津其愛戴王氏之心當不算弱孰意王甫通電辭職各團體於十二日午後二時半在省議會内召開臨時緊急會議决定排斥王承斌不加慰留公舉奉軍軍長李景林爲直隸省長以符直人治直之　旨　（李係直隸棗强縣人）當場推舉代表吳德祿胡國　張景韓卞蔭昌劉德藩張家　池崑庵許肇銘等十人分謁段合肥張作霖　向國務院請願任命並請代向李氏敦勸段張均答以這事好辦容考盧再說各代表又往第二軍司令部謁李　駕李問表示謙遜態度試思天津各法團何以前有熱烈之忱迎王來津未隔三五日何以又有堅决之倒王而表　熟烈之尊李人言係某方所授意非外人所能知也截至今日李雖無就職之意但事實上業經固定不久當見明令矣 
　　馮胡兩軍官首先到津將各機關人員大事更動已如上述　張對之當然不悅於十二日午後三　派　文高（廣東人即前任局長）爲京奉路局長派柳昌年爲副局長到局接事馮玉祥所派之丁搏霄到差僅三日耳較五日京兆之期更短可謂不幸之至同日奉張又派唐文萱（湖南人前京綏路局長）爲津浦路局長派王憲明（字瑞庭濼州人前溝帮子站長）爲副局長而胡景翼所派之朱榮　（胡之軍需官）正在辦公室點查局員名册時忽　奉軍派唐局前來到差朱即擲筆曰我不點了讓他（指唐文萱）來點罷遂掩冊退出 
　　胡景翼見奉軍來勢不佳首先將駐津陜軍撤走馮玉祥亦將所部繼之而調回北京尙餘一混成團駐於北倉因無車輛不能開拔於十日被李景林派兵解除武裝所據何種山至今亦無明白宣布或亦認爲混合而成殘　也更據某方面消息李景林長直將仍兼署直隸督理張宗昌督魯調鄭士琦爲省長吳光新督蘇慮永祥爲　浙巡閱使馮玉祥爲豫鄂湘巡閱使熱察綏歸張作霖統轄其餘鄂贛閩皖等督軍分配於民黨分子如此設施能否平定各派之願望實未來之重大問題也　上述觀之國事前途誠不能樂觀而直系失意分子潛伏京津一帶隨時製造謠言是故東北戰事雖已而人民仍在驚濤駭浪中據今日所得消息連日各實力派磋商之結果均一致擁段爲總統馮玉祥亦將俯從衆議而打銷委員制之主張另以和平統一會會長敷衍中山各派以此意徵詢段氏段仍默然無言揆其意似已窺見各派意見未冺不能根本覺悟縱然和好於一時不免决裂於他日况現在所擁戴者皆屬武人長江各督未必虔誠加以國民方面尙無一致之推崇民黨方面亦不樂於總統制段之審愼固其宜也不過安福派人物個個躍躍欲試急不可待羣回段前勸駕窺段之態度固甚穏健但恐終不免被小鬼掇上高台也（十一月十四日下午 
[外報紀京津時局要訊]  
　　字林報二十日北京電云段之内閣不日可望實現總理將爲王揖唐或龔心湛王爲段氏左右手龔亦安系要人目下形勢以龔氏呼聲最高外長可望不動　當内閣發表時段氏亦將出就執政段曾有一俟佈置就緒即行入京之語 
　　大陸報二十日天津電云奉張對直系官員極形謙和常言渠在津門非以戰勝者自居日前曾下令所部兵士不准妄取民間一物購物照值付價並出私財二百萬賑濟天津附近貧民直派官吏因張之命令而保全祿位者不少即國民軍餉項亦有將助段發放之說因此人心歸附勢力日張 
　　大晚報十九日北京電云本日東方時報載辛博森一文稱得眞確證據此次内爭由某政客團體暗中主動若輩目的在造成解决金佛郎案之時勢俾能於所得七千萬元中吞没朋分一千萬元 
[攝閣之財政問題]  
　　四二庫券餘欵先充軍費 
　　黄郛王正廷等以戰事善後現已積極進行關於所需經費迄今毫無着落據財部人云該項預算總計須八百三十餘萬元以此次開回之各路軍隊至少須發兩個月欠餉而應補發之軍費開拔費皆不在内是以黄王對此極爲躊躇聞在國務院已招集兩次財政會議討論維持方法據與黄接近者云黄王對財政會議所主張者（一）戰事善後費規定至低數額徵得馮玉祥同意後提出閣議通過實行（二）各軍欠餉仍依每月發餉方法辦理一月兩月之數額由軍事會議表决核定（三）　後用欵中臨時經費統由財部提出閣議商定分期籌辦交付善後委員會分配應用（四）關於收容潰兵賠償僑商及撫恤商民應用之欵現難規定須俟各首領會議提出表决再依照辦理以上各項財土現已依此進行預防臨時棘手至於中央最近窘况較前尤甚因顔閣任内各種收人及稅欵鹽　均被王克敏搜尋一空閱者諒能記憶日前張福來赴濼州時所帶之五百萬元及二次輸送之三百萬即爲中央最後之收入尙有大宗鹽欵在内近日攝閣連次索尋鹽餘崇稅及各省財　應解之欵竟未得有　數即此可知中央之困窮又如北京方面最緊要之　欵（一）軍警欠餉（二）各機關欠薪（三）清宫善後費以上非有二百餘萬元不能渡過日前之窘狀攝閣之財政會議提出表决辦理先籌五十萬元維持軍警欠餉及各機關欠薪然後再議其他　欵並聞攝閣所定之財政會議每星期開　　　討論　　用欵之支配及籌畫方法云云 
[日報論中國内亂與列强干涉之圭]  
　　此次奉直戰爭發生日人以滿蒙利益　係頗爲注意東京朝日新聞在日本報界中尙稱穏健持正其論我國内亂謂不乘此時機速建安固之政府將引起列强之干涉雖其措詞非常委婉　　勸告之意然其對我國有干涉之意旨已不覺溢於言外矣茲將該報最近評論中國内亂之論文略爲陳述藉以窺見日本報界論調之一斑 
　　中國紛亂之延長有容易喚起外國干涉之可能性吾人對於此點甚希望中國政治家之猛省吾人之爲中國内政不干涉論者固不待言蓋對於無論任何獨立國家不干涉内政乃當然之理也惟中國自袁世凱爲自己利便起見採取使軍人支配地方政治制度以來弊竇滋多袁氏没後其惡風益盛然長此以往終非良策將來之局面必有發展之一日也而對於此形勢之展外國之局外者苟試行其干涉之政策　論其爲出於如何好意終有爲中國政治發達之累之虞徒阻礙其自然之發展而已故由國際關係之通義而持不干涉論之吾人自中國現實政治之得失上觀之其不得不爲不干涉論之左袒可斷言也同時吾人對於其他各國亦甚切望其持不干涉主義焉然試環顧近來列强對華之態度其所持不干涉之主義果能如現在而持久與否殊屬疑問本月十日英國新首相鮑　温氏在倫敦市長宴會席上曾言「中國之垷狀要重大之考慮」並言「關於中國問題解决之促進英國不惜與其他列强開會協議」云云即干涉論之一端而前駐中國之英國公使朱爾典之所論以及泰晤士報之中國時局論亦含有干涉傾向之意思蓋英國對外抱消極主義之工黨内閣已倒在下院擁有四百七名議員新掌握政　對外抱積極主義之統一黨内閣重新出現其欲肆志於對外活動固無足異者且中國比年以來戰亂迭起與列强貿易以大損失　干涉論之發生不可謂無相當之根據也或有謂中國戰亂於商業上無甚影響者殊屬不然不過比他國戰亂所受之影響較少而已其因軍隊之裝載與地方不安之結果鐵路及其他交通機關不得利用於商業官廳之支付能力大爲激减而民間之金融遂受其累其他惡影響尤不勝枚舉故外國爲保護貿易起見雅不欲中國戰亂之延長終至出於想實行干涉策者乃亦爲理勢所必然者且戰亂延長有乖人道唱人道之論調者亦認對中國有實行干涉策之必要總之現今立於勢力圈之中國下箈家其在今日宜以寬量京大同先速從事努力于建樹安固之政府蓋建立安固之政府實爲中國防止外國干涉之唯一方法也 
[吳佩孚由漢返洛紀（蕭蕭 ]]  
　　俟咽豫整理後來漢組織護憲軍政府 
　　吳佩孚十七日午後二時四十五分由决川艦到漢四時半即上路局預備之三號花車晚駐節於劉家廟車站召集重要會議商組護憲軍政府事旋即將蘇齊領銜主張律制護憲軍政府於武昌之通電交蕭送由武昌拍發至其討論情形如何則無由探悉吳本擬十八日午後四時直鄭嗣因湘趙以湘西劇變不能抽身爲名改派株萍鐵路局長譚道南代表與議昨晨又來急電續派軍務司長唐義彬第三師參謀長張雄輿偕同馬濟來漢有重要接洽故吳留站以待直至午後五時許馬唐等始專車到鄂當即渡江晤吳聞吳於馬等到車後又開第二次重要會議爲長時間之討論據聞吳意初擬設立護憲政府於南京蘇齊以蘇省此次受創其重不堪負擔請改設於武昌故吳至漢後首即與蕭商議决在鄂組織護憲軍但以所轄各軍亟應集合改編俟回豫整理後來鄂組織護憲軍政府午後六時十五分吳車即開赴鄭臨行時尙交密電數通於蕭囑由武昌軍署電報房代爲拍發聞係分致長江各省協商津浦南段之防務者蕭昨日特令王連城籌十萬元贈吳作沿途用費並派憲兵營長賈起鶴率憲兵百餘人護送吳車至鄭吳所帶衞隊約一營隨員一百四十餘人故預備之車輛不敷臨時加掛廠車十七輛至其隨行軍隊據確切調查實數不及萬人業已駛入長江明後日當可完全到漢吳已今路局備車二百輛停放車站備用又第二十四師長楊清臣自山海關敗退後即避居天津及聞吳由烟臺動身赴滬故亦由津海道至滬至則吳已溯江上駛乃於昨晨趕來漢口午後登車謁吳蕭亦在座吳令楊回豫整理所部二十四師並令照料續到之部隊飭其隨到隨開不得在漢逗遛故楊尙滯漢下榻於俄界人道醫院内記者今日（十九）午後四時半驅車往訪適楊方接見李養田將軍囑其參謀長周炳昌代見據周君　軍人以服從爲天職敝師長自當惟吳使馬首是瞻惟敝師長本人則酷嗜和平如張馮軍隊不謀向津浦京漢兩路南下發展則敝師長亦必保守和平以免延長戰禍又言二十四師僅四十八旅開赴山海關今尙存留一兩營至四十七旅全部現駐順德敝師長回豫後集合本部恢復原來實力當屬易易楊旋於午後六時渡江謁蕭有所協商如明日不走後日准可成行據楊氏隨從某君云鄭洛問交通無阻陜軍憨玉琨部業已奉吳電令撤回潼關是則外間所傳鄭州方面發生戰事之說决非事實也（十一月十九日） 
　　附東方社二十一日漢口電云武昌設立護憲軍政府事以湖北省議會爲中心湖北省民全部向蕭耀南警告反對之旨宜昌王汝勤等亦致電反對齊燮元亦有電致蕭耀南謂　憲軍政府若各方面反對者多請暫緩發表 
 
 

Page 5

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *國内要聞二 
[京四團體代表促段入京]  
　　北京中華全國商會聨合會中華全國實業聨合會全國商會商約研究會及京師總商會各代表十一月十三日在津上段祺瑞書茲爲照錄如次大元帥鈞鑒共和建國十有三年兵爭無已禍及蒼生至今日而國本益危民生更蹙矣江浙興戎繼以東北吾民何辜慘遭荼毒正不知呼籲何門幸愛國者主張和平公推中外資隆望重之我公爲大元帥商民額手以爲兵事得以結束吾民得慶更生乃久之又久帥座未蒞都門展閱報章我大元帥固巳發表政見矣遣使四方矣召集各路總副司令開大會議矣各商會遂特開聨席會公電歡迎復又推舉代表至津并非徒瞻我公之顔色實以近日人心惶惑謠諑繁興竭誠敦促我大元帥迅速入都就職以安邦本代表等爲全國商民請命而來我公素以救國爲心亦必明白表示俾代表等有以轉告同人通知全國無任悚企待命之至 
[湘西之變局（萍）]  
　　林支宇唐榮陽亦欲攻鄂 
　　兩月以來無論國内時局變化至何種程度湘政府對於境内之所期不外避免兵禍四字故湘南方面僅令唐生智堅守勿動湘西方面川軍已進駐之各地暫行聽其自然其湘軍仍駐原防者則不許輕於退出以維地方所幸唐部防禦工作甚堅程潛無機可乘逗留邊境未發川軍雖進據辰防亦不欲以假道之故與湘省抛棄歷年之友誼故湘西南之形勢長此混沌初無變動惟至十五日上午突聞一可駭消息其事非他即前省議會議長林支宇巳潛赴湘西圖謀攻鄂是也 
　　據省署方面人言林自政治失敗後　　上海久動思靜且其部下人才甚多每月生活費恒得　　鎭守使唐榮陽補助唐爲林之舊部固嘗予林以政治上之助力林敗唐乃决意事趙又慮地位之動搖也遠而聨歡洛鄂卑詞厚幣奉令惟謹洛鄂早欲納湘省於囊中苦於無機可乘唐旣効命彼等莫不大喜時時贈以槍彈由是唐之實力漸充自常德胡念先旅撤防唐由澧州移駐常德其地盤亦漸擴展矣趙炎午近年以來飽經世變不欲於省境以内輕起兵戎年來優容唐氏擢升今職唐口頭上輙致其感激零涕之詞凡軍官來電其措詞之恭謹者當以唐爲最唐宣言本人飲水思源不能不接濟林支宇之生活費然於政治之主張絶對受省長指揮支配林不但不能過問且無發言建議之權云云不意洛與失敗川軍又節節進逼林乃利用機會潛入常德焉 
　　現聞林氏已就湘西建國軍第一路援鄂總司令職其宣言分兩種（一）攻鄂（二）湘事聽趙主持絶不過問此與程潛之表示亦同蓋以是爲和緩湘軍之手叚耳聞林初擬就湘西各軍援鄂總司令職以川軍入湘將領湯子謨買龍等皆湘西子弟欲將伊兩部改編爲湘西軍使之脫離川　之覊絆而附於己熊錦帆抵辰州聞此說甚怒謂我入湘湘政府雖未同意而多年老友之好感依然存在今若以此危害湘局絶非吾意况欲勾引我之部曲乎昨日湯等已發電略謂唐鎭守使來電請奉林公爲湘西軍總司令謨等祇知服從熊總司令尊禮湘省長趙公林乃假借名義阻撓義師誓當一致申討云云其口吻甚爲强硬當非林等始料所及故林氏就職以後川軍必攻常桃其出發攻鄂之期當甚遼遠省軍賀耀祖劉銏葉開鑫等均在省垣昨開一次軍事會議擬集重兵於安鄉漢壽益陽湘陰一帶層層布防故此事不至影響於湘局也 
　　自林支宇勾合常澧鎭守使唐榮陽組織湘西建國軍援鄂第一路司令部以來川軍即乘隙下駛頃已進抵桃源原駐桃源之唐部唐生明一旅固不滿意林唐之行動而又爲川軍所逼刻已向石門方面集中川軍前旣通電討林其勢必欲進駐常德故林支宇已馳赴慈利留唐在常籌措軍餉除勒提鹽欵二十萬限三日如數繳納外聞常德金庫被刦市面混亂唐於日内即將北上赴澧外傳用兵省城者係絶對無稽之談蓋川林旣非合作而唐之兵力僅一混成旅何能擴展防線四面受敵又省城現駐多兵第一師長賀耀祖第二師長劉鉶第三師長葉開鑫南華鎭守使鄒序彬等均親駐省城各有多少部隊可供抽調故省城决無意外發生林唐目的擬宰割澧州慈利石門大庸一帶靜觀變化其發動之結果僅僅抬出一林支宇而犧牲常德桃源之地盤殊爲不值也省政府雖知該軍無進窺之意但常德逼近腹地故軍事會議之結果决以重兵分防省城附近各縣除南華安鄉爲第二師防地漢壽沅江爲第一師防地可資鎭懾外又加派第十一旅長蔣鋤歐及南華鎭守使鄒序彬所部會同原駐之賀耀祖部隊防守益陽所遺武岡防地則由第十四旅劉雪軒接駐此布置之大槪情形也常澧鎭守使署駐省辦公處昨經第二師奉令派隊解散署中人員早已避匿矣 
　　另一通信去今旬日之前此間即紛紛傳聞常澧鎭守使唐榮陽已有異動當時以唐氏方分飭所部布防桃源以拒川軍之東下故聞之者均視爲一種謠傳未之信也旋聞該氏忽令澧縣知事將常灃汽車路股欵全部提至常德又令將存儲澧縣子彈運送至常至十四日傍晚淮商公所又得常德號友急電謂唐使令提商本二十萬限本晚繳齊懇予轉呈維持迅電制止等語山雨欲來風滿樓始知前項謠諑蓋有由來越日趙省長忽得前省議會議長林支宇自慈利發來一萬急電表明始終願湘省完成自治之宗旨此電到省於是唐使發生異動之說完全徵實當局即令第二師分派員兵前往省城黎家坡解散該使後方留守處至則該處員兵業已開往他處僅存粗笨什物及廢槍數桿而已聞林氏回湘雖僅數日而唐榮陽之於此則似久巳蓄謀觀其自請改爲常澧鎭守使及於原部第十三十五兩旅之外又加編一步兵旅兩騎兵團曁極力添購槍彈並設廠製造武器諸端蓋皆預爲之地現在駐省各高級軍官皆主張討伐如何進行尙　消息聞林在湘西係稱建國軍援湘總司令名義唐榮陽則爲總指揮 
[粤北伐軍進抵贛湘邊境（毅廬）]  
　　右翼軍已至虔南攻鄂軍程潛部刪日出發入湘廣東北伐各軍自譚延闓返韶後已積極進行其入贛一軍刻已分三路前進連日由韶州出發極爲忙碌韶州人民被軍隊拉夫者極衆因此韶州城内之商店近日不敢開市商業中人逃避者絡繹不絶截止日前止韶州北伐入贛大軍將出發完竣商店中人始回城復業計一星期來由韶開拔之人贛北伐軍共約三萬人中路軍由總指揮宋鶴庚統率所部第一軍外及第二軍魯滌平部第四軍吳劍學部於十五日由韶出發集中南雄連同南雄原有建國滇軍第一師長趙成梁之第二旅第二三兩團及董福開所部受趙氏節制者外昨日復續到李明揚部及柏文蔚部之楊虎一師是日晚朱培德何成濬盧師諦趙成樑各後隊業已馳抵南雄分别出發一俟中央軍所轄之湘軍第四軍吳劍學餘部之第三軍謝國光一部到齊右翼軍即依右路進行查右路總指揮爲盧師諦盧近因隨中山赴滬其軍部職權現交由其參謀長明超北代拆代行現明氏巳率所部會同右翼友軍何成濬趙成樑李明揚等向贛之信豐虔南龍南一帶前進沿途趕設兵站加僱長夫並由後方運載軍實赴前線而原駐贛邊之柏文蔚部十六日巳先開拔入贛佔據虔南一帶險要一俟右翼軍全部開抵虔南然後會同北上仰攻贛州至左翼軍方面除樊鍾秀部退回遂川崇義固守外日前建國桂軍第六師長廖湘芸部及湘軍第五軍　陳嘉佑部巳先後經過仁化加入軍前線另示培德一部則由定南方面北上殿豫軍之後俟盧師諦　部集合虔南即可合兩部協攻贛州逆料十日内贛州附近當發生戰事至贛省之方本仁常德盛對於北伐軍聞巳有聨絡不日起而響應據大本營消息一俟方常二氏表明態度擬授方本仁以贛南督辦授常德盛以建國河南軍總司令大約北伐聨軍總攻擊令一下該項任命即可發表云故北伐軍之怱怱出發即緣於此聞駐南雄之左翼各軍頃已奉到譚軍總司令命令着尅日入贛與退駐崇義之豫軍一部會師即日發動矣 
　　至假道入湘之攻鄂軍總司令程潛亦於十五日率部出發聞程氏除原有所部外譚延　另撥湘軍第三軍謝國光一部隨程氏入湘朱培德　所部王均一師加入譚又以北伐聨軍總司令名義分電湘西蔡鉅猷及熊克武部廣西之沈鴻英部同時協攻湘之西南俾與程潛之攻鄂軍三路齊舉程氏於十五日業已親率所部向湘南前進其出發通電如下「（銜略）頃奉大元帥委任令開委任程潛爲建國軍攻鄂總司令經於本月刪日就職出發所有軍政部長一職不暇兼攝暫委由軍務局長雲瀛橋代拆代行謹電奉聞程潛叩刪印」程氏旣出發其前鋒於十六日已迫近湘南之郴州宜章　　因此湘趙所部唐生智連日派兵南下布防　宜一　嚴行戒備矣（十一月十七日） 
[王普蒞任後之皖局]  
　　當局恐尙有反響皖　界紛紛更動 
　　皖垣治安當馬聨甲離皖前一二日間風鶴频傳或謂李傳業軍隊已到練潭（該處距省祇六十里）馬聨甲亦遣兵調將忙亂異常出城二十里之集賢關以迄三十里舖分水嶺一帶鄉民見軍隊絡繹不絶而來并運大砲機關槍沿途拉夫鷄犬不寗遂紛紛遷居避亂以致由省赴桐官道附近鄉民均棄家携眷而逃城廂内外之商民人等尤爲恐慌到晚即關門閉戶甚至坐以待旦其情形之危險不言而喩孰知馬聨甲十六日夜半離皖十七日開赴練潭之軍隊即有一部分自行撤回據稱毫無所見即桐城方面亦未聞有何項軍隊之開到舒城鮑知事電告馬聨甲謂有三千餘例衣兵士過境往桐城方面而來更不知何所據而云然其中頗有研究之價值然則非如此不足以促馬氏即日離皖也王普昨日接印之佈告聞三易其稿而始繕發其文曰「案准安徽督理軍務兼省長馬咨留督理安徽軍務印信一顆安徽省印一顆第二混成旅關防一顆省長小官印一顆政務廳官印一顆本使遵即於本年十一月十七日接收除分虽呈報咨行外合行佈告仰軍民人等一體知悉此佈」下書皖南鎭守使兼攝督理安徽軍務兼省長王普等字樣接印之後即下手諭飭令軍民兩署各科人員照常辦公其手諭之末僅署名王普二字并無官銜上述種種辦法皆秘書葉玉森所條陳葉係當塗縣知事素爲王普所器重此次偕來掌管機要文書聞葉之意見謂旣無小央命令蚌埠方面又未同意暫時惟有仍用皖南鎭守使名義較爲妥協且恐蚌方責難尙有伸縮餘地果不　葉之所料次日高世讀等即有電致王謂馬氏巳將軍民兩政交兄維持無任欣慰惟馬　虧空公欵數百萬務請吾兄將馬氏扣留清算萬勿放走以免代人受過云云此即難題之一種也識者早已料及　普如此輕易將軍民兩政大權攫取到手蚌埠方面决難甘心服從况高世讀李傳業諸人自問資望均不在王普之下由此觀之皖局前途尙不能四馬聨甲已走遽抱樂觀也 
　　俗語所謂樹倒猢猻散　省　廳道以及重要職員凡係隨馬聨甲上台者見機早退尙不致於受辱實業廳長汪楊寳到任未及一月當馬氏離皖前一日即具呈辭職經馬氏委任王熙代理按王熙即王普之弟政務廳長余誼密亦在蚌埠指拿之列巳將遙領之蕪湖道尹辭去馬聨甲因去皖在即一時不得相當之人接替乃下令蕪湖縣知事汪開棟暫行兼護余誼密現以兼職業已辭去專任政務廳長似無人注意矣王普接收印信之後政務廳長一席囑余照舊供職余實喜出望外聞余誼密現在逢人便道馬聨甲之短處希冀减少反響得以保全祿位是以政界中人多鄙夷之淮泗道尹兼督署秘書長李　前清即來皖候補歷任廬州等府知府民國歷任大缺知事近年來得馬之提拔升任道尹昨已隨馬氏離皖大約不致再有來皖之希望矣敎育廳長盧殿虎先期請假回籍警務處長兼省會警察廳長宋植枬完全馬之私人由督署軍務課長馬氏兼任省長時攫升斯職刻尙戀棧未去王普到省之日因耿懐虚之放走係宋擔保尙受王普之命令扣留半日此亦自取其辱也聞王普已擬定爲水警廳長王世英升任王世英京係王普之弟王普弟兄數人均任要津除王熙王世英而外尙有王濟現充鹽河釐金局長王甡亦現任某處之釐金局長并聞已致函阜陽原籍召其堂兄王震昌來省接任政務廳長因之皖人有王政府之稱安慶電報局長張鏡寰由田錦章之援引去歲馬氏徵收雅片烟稅委張爲毫縣坐辦後以徵收得力升任斯職倉卒之間未能隨馬去皖昨晚席捲公欵潛行出城刻已被人追回扣留省署深悔未隨田錦章早走致受此辱 
　　王普蒞省後省垣治安雖由危險而轉入平靜惟聞前次開往練潭防堵之補充旅軍隊兩營王普令調回省該旅爲田錦章之旅長奉令調回恐係遣散當有一連兵士携械往桐舒方面而逃舒城鮑知事刻亦有電報告謂該縣有大刀會匪數千人蠢動攻城甚急又傳該縣有自治軍發現司令劉亮璋發表宣言聲討馬聨甲未識王普如何設法防制也（十一月十九日） 
[皖軍驅馬餘聞]  
　　蚌埠通信前皖北鎭守使李傳業本年春間因向馬聨甲索餉被馬免職欠餉迄猶未發故李恨馬尤切此次皖軍倒馬李亦由壽率隊擬取道舒桐以襲馬後馬知大勢已去遂於十六日午乘吉安艦離省東下竟以一跑了事李猶未知馬去特電王普請將馬氏扣留俟吞欠各欵結算清楚再予開釋一面又電蚌請監視馬之眷屬勿予潛逃俟王使辦法决定再議處置云云現馬已安然去皖而其家屬仍在蚌署聞李傳業巳由壽來電謂今（二十）日即可到蚌究不知將如何處置也至蚌方對馬雖無多大爲難惟時人所指之四凶如田錦章李諴耿懐虚張鏡寰等曾宣言勒令交出嚴懲以平衆憤茲聞俱已逃走獨張鏡寰道經蕪湖爲人查出扣留昨該處警廳長陳某來電請示辦法未知當局將如何答覆聞張爲去年辦理鴉片印花主要人物如果認眞追究當亦皖人所願聞焉（二十日） 
[川中劉楊之近况孤憤]  
　　重慶通信楊森之得爲陸　第十六師帥長固由吳佩孚所畀予而其川軍第二軍軍長之資格則由劉湘所玉成從前川中第二軍直轄部隊爲楊森之第九帥唐式遵之第二師李越森之第三混成旅王　舟之第六混成旅但倒劉之役楊森逃到宜昌僅唐式遵李越森二人尾之二軍幾乎覆滅援川以後方始重整旗鼓去歲攻克成渝二軍復大經變化唐式遵开陸軍第三十二師王方舟升陸軍第二十八混成旅均超出川二軍範圍以外楊森已無權管轄此外更有潘文華之三十四師等槪爲劉湘之心膂與楊森正不啻貌合神離故川軍第二軍領袖名雖楊森實惟劉湘始有指揮之全權再查楊森現有兵力除第十六師外尙有郭汝棟之第一混旅白駒之第二混旅何金鰲之第三混旅向時俊之第一補充隊楊淑身之第二補充隊謝國鈞之騎兵團形式上服從楊森者精神上無不服從劉湘至劉湘直轄之部隊如唐式遵劉文輝潘文華李越森等師及陳蘭亭楊國楨等旅則絶對不服從楊森楊森亦知其然也故對劉異常恭順 
　　北方政變而後楊森之地位不能不發生危險即使北方不發生政變楊森地位亦不無問題特遲早間耳因楊森性孤僻乖戾川黔軍將領十九皆與之不合現在孤處成都出南門四十里之雙流縣即爲劉成勛之轄地出東門九十里之簡陽縣即爲賴心輝之防地劉賴皆與楊素不相能者最近楊邀賴到省商量征滇贈賴快槍二千枝嗣楊又約劉成勛入省一行劉以病辭楊乃數次派人到大邑請劉湘入省共商國是惟劉因其父未安窀穸尙未成行楊現亦覺悟衆怒難犯故一面拉攏劉湘一面　將其直轄之第十六師王兆奎王治易兩旅先已調省外復連電促郭汝棟白駒何金鰲三旅一律開拔到省拱衛成都所有在重慶補招之兩補充大隊料奉令須開到省垣統計楊森兵力約有一師兩大隊騎砲學兵各一團實有二萬五千人之數川省兵工廠設在成都現爲揚所佔有每日能製造快槍八十枝子彈十萬顆統歸楊一人支配目今川中川黔各軍械彈之充足者惟楊首屈一指彼新近將所部全軍一律調駐成都附近又委第三十一師師長陳國棟爲遂潼警備司令以遂寗潼川兩縣爲川東川北之咽喉楊之爲此欲以一己勢力鎭攝全川亦頗引起各界之注意然無論如何川局形勢已漸集重心於劉湘一人此後川局之變化當視劉湘主張之如何矣（十一月十日） 
[浙省自治法草案通過]  
　　浙江省自治法會議五月之會期僅賸四十天而南北相峙之局勢恐不能於此期間内完全解决浙江省自治法旣爲全民所屬望由各縣産出代表從事討論自不能連一部草案都不貢獻於社會爰於二十日下午一時開全體委員會由孫智敏主席通過草案如次第一章總綱第一條浙江省爲中華民國之一自治省第二條浙江省之區域依其固有之疆界縣自治區域之設置變更以省法律定之第三條凡有中華民國國籍之人民繼續居住本省二年以上登錄於省戶籍者爲本省省民全體依本法規定行使之第二章省民之權利義務第五條省民在法律上無種族宗敎男女階級之分一律平等第六條省民在法律上皆爲權利主體無論省民非省民不得以人身爲買賣抵押租借之目的物第七條省民之身體自由非依法律不受制限或剝奪省民被拘押時施行拘押處分之機關最遲須於六小時内以拘押理由通知本人省民被拘押時本人或第三者均得以書狀請求法院於二十四小時内提至法庭審查其理由法院不得拒絶之第八條省民有住居不可侵權省民住宅無論平時戰時非經所有人及住居人承諾或依合法程序不得使用之第九條省民之身體住宅書信及其他各種財物除現行犯或犯罪顯有可證　者外非經本人允許不受搜索檢查第十條省民有住居及遷徙之自由權第十一條省民有信敎自由權第十二條省民在不抵觸刑法之範圍内有用語言文字圖畫印刷及其他方法目由發表意思之權第十三條省民在不抵觸刑法之範圍内有自由集會結社之權第十四條省民有營業自由權但爲維持公益得以法律制限之第十五條 
 
 

Page 6

 
 
1;第一萬八千五百八十五號;中華民國十三年
西曆一千九百二十四年十一月二十二號
星期六 * *省民依法律有訴訟於法院之權除現役軍人外不受軍法機關之審判第十六條省民依法律有請願訴願或提起行政訴訟之權第十七條省民依法律有選舉及被選舉權第十八條省民依法律有任各項公職之權第十九條省民爲防衛地方有組織團體置備武器之權第二十條省民依法律有納稅之義務第二十一條省民依法律有使其子女受敎育之義務第二十二條省民依法律有爲證人鑑定人之義務第二十三條省民有捍衛國難警衛地方之義務第二十四條省民有從事相當職業之義務第二十五條本章規定凡中華民國人民居住或營業本省境内者得適用之 
[杭州快信]  
　　財政廳本月份收入各捐稅連鹽課不下百萬元開支各欠項及巡署經費外所餘無幾十月分軍政警短發各費尙在籌劃中 
　　財廳長蔡樸商請杭總商會籌借金庫劵券基金瞬將兩旬尙無着落現派徵榷科長陸慶楹向該會催詢 
　　江浙開戰時省城内外各區紛紛創辦商團現均絀於經費新市塲已首先撤銷其他各區擬延至臘底再定辦法 
　　定海縣議會商會敎育會參事會四明公會農會等各法團昨聨名呈請兩長以此次甬變時知事張宏周警備隊七營營長傅典藩警所長周倬等捍衛地方輿情愛戴懇查明特别優奬以酬勞績 
　　浙稽核分所長錢士靑近因腦病時發呈請准給長假聞總所以錢辦理鹽稅年有增加深資臂助特許給假一年假滿仍回供原職 
　　杭州紅十字分會原爲臨時設立現經决議定作永久機關酌留辦事員三人常川駐會其會長一席仍請兪人蔚（現出任實業廳長）擔任月需開支僅數十元 
　　杭州副郵務局長吳翊清調任赴鄂新局長朱孟侯（江蘇人由哈爾濱調浙）昨已到差視事 
　　省會中等以上各校敎職員聨合會呈請省署補發九月份經費昨奉指令巳飭財廳迅速撥發具報 
　　孫寳琦戚揚昨午答讌孫夏於西湖九芝小築 
　　游勇謝寳蓮假托暗查名義在拱埠强賒硬欠逞兇不法經第四連捕獲解由營部訊實昨已執行槍决 
[南京三團體對於篠電之呼籲]  
　　各報館鑒頃上齊巡閱使一電文曰南京齊巡帥鈞鑒轉孫蕭吳杜各帥均鑒奉誦篠電驚駭莫名諸公護憲爲心組織軍府建國大計商民何敢預聞惟念吾蘇自江浙開釁以來戰地之人民旣直接受其糜爛非戰地之商賈亦間接受其摧殘而戰時所羅掘之餉糈與戰後所增之負擔更不可以數計就此休養生息已非三十年不爲功詎意一波未平一波又起滬事尙未結束而軍府忽又特開尊段旣表同情而護憲又持異議在諸公勝算在握固具有經國遠謀而吾儕小民則懼因此而陷吾鄂蘇各省於混戰之區是松滬九縣之犧牲又將擴及長江黄河流域嗟我子遺何以堪此用特不避威嚴泣叩諸帥俯念人民慘痛大發慈悲仍本原旨一致擁段對於篠電速即設法斡旋母再使載禍發生危及無辜之萬姓則民意所趨天心必佑如必欲樹敵速寇者則吾儕小民有乞憐於諸公者二事一無縱兵擾民二無就地徵餉也涕泣陳詞伏祈矜鑒務請一致哀籲消弭戰禍至所盼禱南京總商會地方公會下關商埠商會叩哿 
[蘇齊解釋篠電之談話]  
　　各省擁段之聲浪正高不料壀靂一聲武昌忽有組織護憲軍政府之篠電發出齊燮元恐人悞會特柬邀寗城軍政紳商學報各界領袖於今（二十）晚六時在軍署讌會有所解釋計到六十餘人六點二十分入座齊韓親出陪席酒過三巡齊起而發言曰鄙人自行營返省後每想與諸公晤面苦無時問今特邀聚一堂俾獲伸述一切此次戰役實具不得已之苦衷兩月以來艱難困苦所得結果他勿具論即傷亡兩字心實愴然若果從此與民休息急辦善後蘇省地方未嘗不可養復原氣且東北戰事正在得手若果成功暫用武力亦未爲絶對不可不料在此千鈞一髮之際忽生變化功敗垂成夫復何言然推原其故在於恩怨二字前途紏紛靡知所屆此鄙人所最痛心而太息者也前自眞茹返省即約集皖贛鄂豫陜浙閩川湘等省代表及海軍領袖在寗會議標題爲聨省護法保境安民八字經各該省一致贊同已有通電表示日前吳使過寧鄙人曾與晤面嗣忽接武昌發來篠電是否解决時局之一種辦法尙待研究然人民心理企望和平鄙人個人主張旣願與江蘇同休戚故不忍見地方糜爛人民受害是以决心順從民意不容游移一切詳細情形省長莫不洞悉故省長皓電表示亦即鄙人之表示也現在不獨人民厭亂即軍人亦何嘗願戰蓋兵凶戰危有百害而無一利也今擬再發保境安民通電本此誠意昭示國人以後深望諸公就此辦法多所協贊多所指示是則今日所急欲與諸公共商榷者也云云言畢韓省長亦起而發言略謂戰事經過與時局紛亂齊使巳言之甚詳恩怨兩字實爲癥結所在因恩怨而爭權利因權利而起戰爭因戰爭而國家地方人民均不顧因之是非不分所謂欲求統一而愈不獲統一也本省自戰爭結束人民心理企望休息吳使之篠電係其一種主張然吾人在蘇言蘇順從潮流擁戴合肥其結果能否挽救危局事前誠不敢預料然於爭戰之後倘再捲入漩渦似與十省主持和平之旨相悖故深顧齊使竭力貫澈保境安民之主張繼省會議長徐果人發言大意以本省財政戰前即入不敷出加以戰事所用善後所需尤宜深加注意此次北京政變以後各方擁段原爲收拾時局之計蘇省旣表一致今讀齊使皓電仍根據從前主張促段出山是則江蘇三千萬人民所甚願者末後省議員王春生等均有演說大致均主張請齊尊重民意保境安民辭長不及備載至九時餘始散 
[南京快信]  
　　自護憲軍政府通電由武昌拍發後一般人士恐因此致蘇省大局及地位趨於嚴重日内將有意見發表 
　　顧水如持段親筆函來寗謁齊杜述段和平主張請勿助吳有軍事行動 
　　旅寗皖同鄉電王普請其力持保境安民態度勿加入任何政爭漩渦 
　　張允明代表張沛雨今（二十一）日由寗乘輪赴鄂接洽軍隊回防一宜聞不日即返 
　　馬玉仁奉齊電召昨已到寗商江北軍事 
　　下關商埠督辦鄧邦述由蘇州返寗韓省長於二十日上午乘汽車往晤接洽要公 
　　江寗縣知事布告關於軍需借欵係國庫性質凡持有印收者祇准抵完正稅其他各項附稅仍完納現金 
　　自蘇米出口徵收特捐後當局雖未承認開禁而一般米商乘機操縱黑幕重重於民食關係甚巨此間各團體及寗屬省議員擬聨合聲請當局設法防杜以免影射 
　　省署牌示沛縣知事譚夔颺調省另候差委遺缺委候補知事王奎成署理 
　　日輪千早丸水手慘殺下關市民楊家壽案定二十四日在駐寗日領事署正式開審 
　　韓省長令財廳循例撥洋三千元我本城廣利慈善會趕辦冬振以惠貧民 
　　兩長據丹陽縣民荆鼎鋐胡復等先後電呈該縣積榖欵項私挪殆盡請派員澈查勒令繳還以重民生當令丹陽縣知事澈查復奪 
　　寗垣久旱連日得雨氣候驟寒 
[中俄交涉之要案（三）素園]  
　　中東路問題 
　　（四）一九二二年四月十五日外交部致勞農代表節略答復抗議延不開議中東路事曁取消陸路通商條約等事由接准三月二十九日節略以中東路事開會協議久未實行並對於中國取消中俄陸路通商章程及上海烟台駐泊之義勇艦隊與哈爾濱禁止彩票搜查俄人等事加以抗議茲本部特行答復如下一中東路事本國政府極爲重視深盼得以早日解决此次執事來華原擬立即開議交接事宜時閱多月意見迄未接近未國政府對於蘇維埃政府歷次對我　言及執事此次節略所稱一變前俄政府攘奪政策擬將前俄帝政府强力所獲各項交還中國之原則雖深表滿意惟證諸事實庫恰地方俄軍迄今不但未見踐言撤退且近反日見增加而執事與本國委員接洽交還之際忽又表示有中國絶未承認之蒙古革命政府本國政府實爲駭異查蒙古人民居五族共和之一爲中華民國組成之一份子載在約法毫無疑義是以中國政府對於蘇維埃政府曁執事之眞意不無疑惑如蘇維埃政府對我果能相見以誠事實宣言始終一致則本國政府固甚願將各項懸案早行解决俾雙方交誼日趨接近即中東路事亦爲綦盼早决各問題之一也二中俄陸路通商章程訂於一千八百八十一年該章程聲明自換約之日起於十年後可以商議酌改如限滿前六個月未請商改應仍照行十年該章程截至本年已屆四次期滿邊界商務情形與前大異而俄國適因政變原訂約之政府旣不存在而現狀棼如内部政府林立赤塔政府繼起自主海參崴政府亦復自命爲承繼　俄之政府莫斯科政府迄尙未得國際正式之承認中國政府對此實有無從就商之苦是以不得不採取必要之方法將該章程取消至執事節略所稱之一千八百九十六年合同所規定之稅率中國政府現已飭令暫仍舊貫俟日後之解决三上海烟台駐泊之義勇艦隊本部係允昭赤塔政府之請求暫時扣留並無實行出租之意義該項艦隊如何解决應與赤塔政府直接交涉因赤塔政府始終並未向本部聲明該艦隊爲勞農政府所給予使用者也四俄國災荒中國政府與中國人民均極重視已特組織俄國災荒救濟會從事集欵救濟此種善舉想執事早當知悉即俄國人民在華爲賑濟災荒而組合之各項慈善事業中國政府亦無不予以便利若發行彩票各國在中國無此先例哈爾濱地方官當然不能破例允行五哈爾濱搜查俄人一節當此事發生之後亦塔政府即來電詢問本部已電致東省查復俟明眞相即逕復赤塔政府至節略中又謂蘇維埃政府極願與中國政府商訂各項條約以期兩國友誼早日鞏固等語對此深表贊同惟有爲執事開誠披告者雙方交好須本誠意言行一致尤爲重要中俄兩國壤地相接且有數百年歷史之關係感情自較密切蘇維埃政府對於中國之宣言態度光明中國政府與中國人民咸深紉佩是以蘇維埃政府雖未經中國政府承認中國政府爲雙方商務便利起見曾許新疆訂立局部通商章程中國之重視蘇維埃政府已可槪見今執事來京會議本部極盼能一本蘇維埃政府歷次宣言之精神始終不渝則雙方自能日見了解交誼亦必隨之增進也 
　　（五）一九二二年九月十九日第一五九號勞農代表團致外交部照會總長惠鑒茲附節略一件關於提議中東鐵路股東開會一事敬請查照順頌公綏姚飛啓 
　　（六）一九二二年九月十九日勞農代表團致外交部節略一六○號抗議召集中東路股東會事本代表接得報告謂於九月二十五日所稱中東路股東將在哈爾濱開股東會議爲此備具節略請貴總長注意查中東鐵路一事爲中俄間主要問題之一毫無疑義此種問題曁其他各問題中國政府旣於九月七日節略内正式承允不久即與本全權專使討論故本專使對於此種會議務必嚴重抗議蓋現狀旣屬非法且無條約之准許也深盼類此事實勿任發生貴國政府對此如何辦理並請見示爲荷一千九百二十二年九月十九日姚飛啓 
　　（七）一九二二年九月二十六日外交部致勞農會代表節略復駁提議中東鐵路股東會事本月十九日第一六○號節略具悉查中東鐵路因俄國政變無力保管始由中國收管原屬一種暫行辦法此次召集股東會議事關路務完全爲該路内政歷年舉行已非一次在中俄未將該路問題會議解决以前自應仍舊按照暫行辦法辦理與中俄會議截然兩事不相牽涉相應略復即希查照爲荷 
[魯敎育界近况]  
　　省敎育會將改選各私立學校之呼籲 
　　濟南通信山東省敎育會之選長風潮自民九迄今尙未解决十一年冬東洋派選出之會長郭葆琳（農專校長）朱正均（商專校長）二人師範派堅不承認因之該會會務遂完全停頓全省敎育大受影響本年全國敎聨會開會山東代表爲省議員胡子冲郭廷勳社會敎育經理孫北堂因與會各省區代表均由省敎育會推出而山東之無省敎育會則盡人皆知致感受許多痛苦該三代表回濟後遂聨絡省議員聶澄澤杜惟儉等數人向敎育界各派疏通使其化除意見改選會長各派均有相當之諒解杜聶郭三議員乃於十六日下午二點召集省垣各校校長及敎育界重要人物開會以便交換意見到會者二十餘人由郭廷勳報告此次赴豫參與敎聨會感受無省敎育會之痛苦將來吾東如永遠無省敎育會則對外各國退還之庚子賠欵山東將不能分潤對本省言捲菸特稅敎育界亦將無望關係東省敎育前途者至爲重大報告畢聶澄澤又報告同人等發起此會純爲疏通敎育界同人意見以促成省敎育會而發達吾東省之敎育云云東洋派之郭葆琳朱正均師範派之鞠承頴王世棟等相繼發言略謂以前各派各走極端致山東省敎育會無形消滅敎育界大受影響殊屬非是議會諸君出而擔任疏通足徵關心敎育同人等無不贊成討論結果表决由今日各派到會者擔任疏通各該派會員下星期一（二十三）再開聨席會議一次規定著手組織選舉方法時至四點遂散會 
　　山東省立各校索薪情形屢紀前報現財政廳已於十五日將各校九月份經費發下各校有此少許點綴或不至再提前放假但各私立學校經費原本異常拮据今年向議會請求之津貼雖經議會通過而省署又咨交覆議嗣又因政變陡起議會開會無期各該校遂　今未領得分文大有斷炊之勢美術校長周蓮塘正誼中學校長鞠承頴育英中學校長張愼修等遂起召集各校長開會討論辦法結果議决推周蓮塘爲起草員草擬請願呈文訂十九日全體赴議會向三議長請願速開臨時會將敎育費解决以維各校現狀如議會近或不能開會則全體赴省署請願要求龔代省長設法維持云云 
[維持湖南敎育之臨時辦法]  
　　長沙通信湖南敎育經費素以鹽稅附加爲基本年來此項附加輒被特殊階級者提撥殆盡其間雖屢經敎育界請由省長嚴行制止然其效力實等於零因之全省敎育經費遂積欠至二個月以外日前省城公私立各校校長敎職員特假敎育會開聨席會議討論之餘敎職各員僉以湖南敎育經費終無辦法故一致主張即行罷課衆請主席以即日罷課付表决主席已起立矣各校長因默察會場情形如交付表决定將全體通過絃誦中輟之虞即我俄頃因起立請暫緩付表决允於一星期内竭力設法籌措請將罷課之舉展緩一星期如期内果無辦法再行實施敎職員允之於是行將通過罷課案又得延期數日矣 
　　方省城各校敎職員會議罷課之頃衡陽各校亦同時爲同一之主張第三中校敎職員黄昭第等三十八人第三甲工敎職員王昌德等二十一人均先後來電總辭職敎育司方覆電慰留而常德第二中校校長黄超白又來電報告該校敎職員翦逢吉等二十六人亦已提出總辭職書並催索積欠是則西南兩路之敎育界人士已與省城敎育界爲一致之趨向矣 
　　政府當此時局俶擾羅掘俱窮之際對於敎育經費誠有心餘力絀之苦除由敎育經費委員會派員分赴各鹽局監收附加免再被特殊階級提撥外各校校長並於十三日特開緊急會議議决三項辦法罷課之是否不至實行當視此辦法之有無效力爲斷也其辦法如次（甲）臨時維持辦法（一）用公私校長及敎職員聨合會名義電致各師旅長請對監稅項下之敎育經費捔再提撥（二）由各校長函致淮商公所請設法代借經費十萬元轉維現狀（乙）對於請撥特捐事（一）欸以文送入後由公私各校長請省長批准（二）公推楊茂杰何逈程爲公私校長代表邀同執行委員及代行敎育司長於十五日上午十一時在委員會集合同往省署請願（丙）定十六日上午九時再開公私立校長會議 
　　尙有要聞及地方通信轉入後頁 
 
 

Page 7

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *國内要聞三 
[徐淮間之恐慌狀態]  
　　字林西報址日宿遷通信云旬日之前此間情形尙屬寗謐詎意二三日來宿遷邳縣沭陽等突來兵隊二十營人數共達一萬不知其意何在此問巳電徐詢問猶未得復徐州郵件巳兩日未到恐電線亦有損壞之虞營幕皆紮在舊玻璃公司内及光固（譯音）兩處聞距宿七哩地方之駱馬湖附近有挖掘戰壕之說知事在四城門遍貼佈告勸人民輸納軍餉以免軍士搶掠 
　　上星期間因金融界之不安定市面頗現恐慌有四銀行因以關閉其餘之銀行因得巨寺方丈貸欵援助方得渡過困難聞在兩星期前有某烟公司職員乘船來此收取現欵共提去三萬元人民聞現欵提去恐鈔票不能兌現遂紛紛向銀行擠兌當夜情形甚爲緊張兵士在街終夜守衛蓋恐發生暴動也次日復牽及他行亦均受擠兌計同時倒閉者達四行之多均由知事在門加封派軍守護 
地方通信 
[蘇州]  
　　取締冒兵可望實行蘇總商會提議各營兵士出外閑散須佩帶肩領各章俾與遊兵散勇區别等情巳誌本報茲悉蘇州各團營軍官對於此項取締冒兵辦法業已一致表示贊同故即日可望實行惟以鹽捕營兵士制服與陸軍完全無異而向來不佩肩領各章現在各軍佩帶徽章之後鹽捕兵若仍不佩章此後恐滋誤會故已擬商請鹽捕營長對於所部兵士同時一律佩帶徽章以資識别 
　　申警廳長整頓警務蘇警廳長申振剛爲整頓警務起見特於昨（二十一）日面諭本廳督察長李文閣轉飭各稽查認眞服務對於各區崗警有無疏忽及遠離等情宜常考查又各區烟賭尤須切實調查均應隨時具報辦理不得徇私寬縱如遇地方上發生特别事故則須立時報告普通事故亦須逐日報告 
[崑山]  
　　區敎育會緊急會議崑山縣第三學區區敎育會同人鑒於江浙戰事結束各鄉學校漸次開課惟學校損失等急待整理該會以鄭重就學兒童敎育起見故於本月十五日假縣立師範特開緊急臨時職員會議計到會職員李堃龔誠周偘報告開會宗旨次討論今後各鄉學校繼續上課如何補救戰期中缺課不足分數各抒意見對於補課問題表决補救辦法四項（一）縮短寒暑假（二）每日增加授課時間（三）星期日上午照常授課（四）减少例假凡上列四项以陽曆十三年度爲限分配方法仍由各學校自行酌定散會時已四句鐘矣 
[奉賢]  
　　各公團反對忙漕加徵電各公團爲反對息借十四年份糧銀事電省長文云韓省長崇鑒我邑西鄉慘遭兵禍東鄉亦屢被潰兵刦掠哀鴻遍野待賑孔殷省委林公乃所目見此次息借十四年份糧銀每兩五角實難爲力可否免行以舒民困奉賢縣地方自治協進會會長汪祖華縣商會會長夏仁華縣敎育會會長刁　一縣議事會議長張智書同叩哿 
[無錫]  
　　反對警所罷市風潮之擴大錫常交界之雪堰橋鎭近忽設立警所所長王權到任後勒派開辦經費及警餉自五十元起至數角不等視商店小攤之大小而定各商家以戰事之後商業凋敝豈能認此鉅欵即一致反對十八日起全鎭一律罷市反對設立迄今四五日尙未開市而附近之周橋及潘家橋兩鎭亦忽影響於十九日亦一律罷市以爲援助非達目的不止該鄉旅滬紳士吳敬恒（稚暉）君對於此舉亦極不滿意前日在滬致函該縣姚知事請收回成命未知能准如所請否 
　　電請撤銷忙漕加徵縣公署前奉軍民兩長電令飭解軍事善後經費銀十萬元經馮知事邀集地方各公團議决先由金融界及各業　措現欵就十四年冬漕每石加徵一元貨物稅加徵一成分期拔還嗣又續奉振務處電令以兵事雖告結束而戰地災民急應籌欵放振擬由十四年忙漕項下每漕米一石忙銀一兩各加徵銀五角現屆開徵之際昨由縣農會四鄉公所無錫市議　兩會四團體以民力不勝請求顧恤民艱飭縣停徵此項忙漕加徵茲錄原電如下南京督軍省長財政廳振務處公鑒忙由丁輸漕須田出民力無餘田收有時近年借漕巳同預徵然猶曰借不用預名上下相差亦僅半年若竟預徵且及明年以民力論一年兩預以財政論寅吃卯糧民固不勝事亦難繼藉曰賑撫事非得已海關交通中央附捐業已裁留試問何用事　振撫孰不同情力苟有餘自能樂輸出之　　無乃强迫蘇非西南何取粃政况在錫邑雖未被兵自經戰役大軍絡繹農困杼柚商疲供應民力所限亦巳殫竭前墊軍費因謀擔保冬漕貨物均巳帶徵原案報省亦曰扣還若再預徵事尤重賦近奉廳令因收附捐貨物方面不再　徵墊借餉項附捐撥還忙漕徵收事體相同前旣帶徵預徵應免稍恤民艱地方幸甚激切陳詞伏維垂鑒無錫縣農會會長顧寳琛楊道樞四鄉公所董事孫鳴圻倪家鳳華曰曾無錫市議事會議長錢鑑瑩副議長陳作霖董事會總董錢基厚董事高汝琳叩馬 
[常州]  
　　縣會反對冬漕加征電武邑縣議會參事會農會爲反對冬漕加征二十日均有電文拍出茲將縣議會致省長財政廳電文錄下南京韓省長崇鑒嚴財政廳長鈞鑒屬縣姚知事前擬仿照金壇縣帶征漕米附捐銀角抵還軍事期内用欵旋由各鄉董集議以此欵舉辦縣警備隊或保安隊業經張參事員等電請飭縣制止實施在案乃今日縣署忽發佈告始則謂援照金壇辦法後復謂以抵地方防務用費措辭前後兩歧殊深疑異查軍興時武進經過情形與金壇不同商團保衛團等用費均市鄉自行籌用現已結束無須歸墊而縣署所辦巡邏保安等隊事前曾呈准由省庫作正開支無煩地方帶征歸還刻下何須另行加征至縣警備隊及保安隊本爲平日保衛治安而設此等用欵理應按照縣制交議取决非少數鄉董所宜驟議加征况今歲夏秋亢旱復加以蟲害秋收歉薄較之去年全縣農民損失在二千萬抑以上又值大兵之後金融影響榖價驟落榖賤傷農民不聊生正在請賑不遑何堪再加額外之負擔如果實施深恐牽動正稅應請迅飭武進縣知事立即收回成命以免紛擾而循法軌武進縣議會議長段鴻模叩號（參事會農會電文大意相同從略） 
[南通]  
　　軍界消息彙紀（一）馬玉仁師長前就天生港設立第二師運輸處採辦軍需並籌備軍隊過境事宜茲因該師已開拔回防所有運輸機關巳奉馬師長電令飭即裁撤聞該處主任王普慶副官刻正結束一切不日將督率袁排長曁運輸兵卒返清（二）水警隊長張立民病故後由廳令派張蘭孫代理現由楊廳長委任丁寳貴（子雲）來通於二十日接收關防文卷呈報上峯視事（三）警備隊孫營長逖生爲考察兵士勤惰佈防嚴密計連日前往各港隘檢閱駐軍頗爲認眞（四）近由鎭江開拔回防之一五二團第三營及砲兵連已分駐城西小營及城中率妙觀鎭署等處（五）陸軍第七十六混成旅奉督令頒發陣亡受傷兵士卹金三千元張旅長已飭屬調查傷兵現狀曁陣亡兵士家屬預備分等發給卹金聊資救濟 
　　棉錢兩業近况棉業現因銷路暢旺且市價趨漲市面甚形靈活二十日市花衣每擔五十二元籽花二十一元八角錢業因商市漸有起色花市用洋尤多近一週各莊放欵頗鉅行情異常活潑云 
[揚州]  
　　縣會行開會式縣會於今日（二十日）上午十二時舉行十三年度第一屆常會禮式並訂於明日（二十一）繼續開會云 
　　團長由揚返鎭第十師一部份軍隊（即十九旅）由駐鎭七十六旅長張仁奎特派一五一團長陳兆豐率隊護遂過揚於昨日（十九）抵埠陳團長與此間人士小作週旋已於二十日返鎭矣 
[高郵]  
　　保衛團冬防會議本縣保衞團聨合會會長盧安祖召集各市鄉保衛團總等於昨（十六）日下午二時開冬防會議到會計四十人公决議案五條（一）保衛團分區集合聨防案（一）購買槍械案（一）整頓冬防案（一）各市鄉港口防堵案（一）各團局所地點團丁名數先期具報以便視察案 
　　四縣同時舉辦清鄉本縣胡知事以時届冬防匪氛不靖擬辦清鄉呈奉軍民兩長指令天盱高寳同時舉辦清鄉事屬可行除咨行並分令外仰即會同該三縣同時由縣各自舉辦並將會擬辦法具報核奪云云 
　　市會冬季會期延長高郵市議會由十一月一日起開冬季常會至十五日止會期巳經届滿昨（十六）該會議長高哲以議案尙未議竣依照市鄉制第四十條暫行展限除十六日星期不計外特通函議員仍接續會議云 
　　宣慰駐軍消息江蘇暫編第一混成旅楊旅長所部駐紮於高寳兩縣等情業誌本報近日輪拖兵船過境北上者甚多聞分駐徐宿漣水泗陽等處茲聞縣署昨奉省電齊督倩王將軍永泉日内由寗來郵及往寳應漣水泗陽一帶宣慰駐軍現假縣商會爲行轅飭差打掃清潔並於門前設置松柏牌樓内嵌「問邑歡迎」匾額以表歡迎 
[清江]  
　　各軍歸防過境雜訊（一）新編蘇軍第二旅於十四日到浦十五日淮揚馬鎭守使即在署筵宴李旅長啓佑及營長以上各軍官商量分防事宜據云李旅暫不分防漣水除旅部權設清江外所有軍隊槪駐泗陽業於昨日（十六日）先後用輪拖往入夜方竣（二）淮陰縣知事朱光瑩因籌備李旅開拔事十五日在署片請頭二三及清江四閘閘官會議囑各備欵招夫照料兵船過閘勿生意外白寳山師長部下騎兵一營十四日晚由王少卿營長率領過浦前往海州防地又第十師衛隊冷營長十五日率兵一營由揚子利通小輪拖載來浦亦往海州駐防因歸白師長節制故也（三）十六日第十師三十九團孟團長率領步兵兩營輜重一營砲隊一營分裝民船三十一隻由福運小輪拖載來浦今蜄（十七日）隨向宿遷開拔（四）本埠連日主客軍隊雲集因而到處拉夫致黄包車夫與苦工等市面絶跡其四鄉農民入城完租者多被拉去叫苦連天（五）第三師陣亡官兵靈柩十六日用船裝運來浦共數十具官長之外多老兵靈柩頃皆權厝大城隍廟簷下俾人認領 
[南京]  
　　敎廳通令報考旅順工科大學旅順工科大學函敎育廳云敝校擬招收明年入學之預科附屬預備科學生五十名謹寄上招生廣告及大學便覽若干份敬祈轉交貴廳所屬各中學校代爲招募實紉公誼並准駐寧日領事署函請轉知聞蔣廳長接函後已將原件令發所屬各中等學校及六十縣知事布告周知如有志願前往肄業學生務飭如期逕向該大學報名毋得自誤一面將招生廣告分貼寗垣街巷以便衆覽 
[徐州]  
　　吳司令今早赴寗昨傳司令吳鴻昌辭職回寗嗣聞因經手事務尙未清結未克成行昨晚由銅山縣公署將該使墊辦遣散敵軍經費三千八百六十元用兌換劵照數付給吳遂於今早　同道尹公署總隊長韓振山等一同回寗矣 
[安慶]  
　　敎廳考試留學生展期安徽本屆考試歐美官費生原訂陽曆十一月二十八日在安慶敎育廳内考試茲聞該廳恐津浦路中斷且一般人誤會安慶有不靖之說不能按期到省茲特改訂十二月二十四日仍在敎育廳考試云 
[寗波]  
　　一師長來甬消息十九日駐甬一師司令部接到省電謂新委一師長陳毅於十九日下午可以到甬所以一師兵士多有到站迎接待至下午八時並未見該師長到站迄今日（二十日）上午仍未到不知在何處逗留也 
　　潰兵已歸原營日前一師一團一營三四兩連兵變潰竄奉化等處已誌本報茲悉該兩連自甬竄至奉化後均駐紮在岳林寺由該縣縣公署商會等供給膳食並分給每名川資二元昨已由一團朱團附至奉親往招領除爲首嘩變者數人繳槍逃逸外餘均由朱團帶回　地仍歸入原營矣 
　　砲台司令部遣散木壳槍隊鎭海砲台司令張伯歧爲遣散木壳槍隊事昨（十九）出有布告云爲布告事照得鎭海一隅爲本省門戶前次江浙開釁戒備宜　　司令部奉前浙江督辦盧省長張訓令募有木壳槍隊駐紥招寶山茲以時局安寗木壳朲隊已無存在之餘地因商同就地紳商業已一律給資遣散間有願充本部衛兵者亦已分别補入各砲台及掩護隊倘有小宵之徒假冒木壳槍隊名稱在外滋事一經覺察或由當事人報告並扭送本部者定　嚴究不貸 
[台州]  
　　綁票案業已了結臨邑海鄉陳交塘地方有陳尙忠者家頗小康於日前被流氓綁去令其重金取贖茲悉該家屬請求地紳調停出洋一百元贖回矣 
　　沿江村籌辦民團臨邑沿江村各士紳因邇來匪風甚熾特召集地方共同會議茲悉結果添辦民團一所擬招團兵五十名藉資保衛費由地方負擔業已積極進行不久即可成立 
[紹興]  
　　省道悞嚴令辦理石料浙江省道局因省道需用石料派委張保林來紹會縣辦理收用鳥門山史家　鳳凰山壩口等處一帶石宕山地以供省道需用迄逾多日尙未辦妥現省道局需用石料甚急難以再延昨十七日又指令紹縣知事會同張委員嚴切辦理當經姜知事兼特派員轉令省道收用土地事務所主任池仲彦迅即會商省委遵照省令召集各宕戶剴切曉諭並嚴切辦理具報核轉云 
　　參會征收寺院水陸捐紹興參事會現依照縣會議决案執行征收城鄉各寺院水陸捐自本月份派員前往按照原認捐數征收云 
 
 

Page 8

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *   
 
 

Page 9

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *本埠新聞 
[孫中山有今日赴日轉津說]  
　　謀中日兩國根本提携 
　　孫中山先生　各省紛電敦促北上段合肥又一再來電勸駕而北京國務院亦電陳世光交涉員代致勸駕之意乃定於今日上午乘船前往門司經釜山改乘火車前往天津同行者有各省代表多人及馮玉祥代表馬伯瑗以及中山秘書陳友仁黄昌榖副官馬　鄧彦華　君汪君精衛已先一日北行云 
　　大晚報云孫中山定二十二日晨間乘上海丸　神戶繞道赴天津其取道日本之故因中山急於赴津會商時局而上海至津　無直航船隻故一抵神戶即將轉輪赴津孫夫人留滬不行 
　　昨據日文每日新聞載稱孫中山抵滬後各方多希望其早日赴津現據傳說中山擬先赴日本一行在神戶登岸與邦人士親自接洽一切然後再行赴津參與會議中山之意因目前世界大勢中日兩國必須根本提携否則必感痛苦故在赴津之前先往日本一行中途無更改則本月二十六日或可乘長　丸動身又據另一消息孫氏因津滬輪船之擁擠而北行又不能再緩故乘日船至門司易船以求迅速并無其他任務云 
[陳世光晋謁孫中山]  
　　代表國務院歡迎 
　　江蘇新交涉使陳世光氏接北京國務院來電代致歡迎中山先生北上之意陳於昨日中午晉謁中山先生面致國務院歡迎之電并請示行期云 
[段胡電請中山赴津]  
　　本埠莫利愛路孫中山先生之滬寓昨接段合肥二次來電及胡景翼自太原拍來之電分誌如下（一）天津來電孫中山先生大鑒巧電敬悉大斾將臨歡聲雷動行期有日請先電示以便歡迎祺瑞效（地珉太原來電急上海探投孫中山先生大鑒巧電敬悉我公道德名世經濟匡時萬民有倒懸之憂四海切雲霓之望尙祈迅速命駕惠然肯來不勝盼禱之至胡景翼叩皓 
[國民黨區分部代表謁見中山]  
　　國民黨上海市各區分部代表屬頌西石克士徐畏三蔣作新葉其英周釗寒吳公望陳達胡菊生高子培陸濟黄俊等四十餘人於昨日上午九時往莫利愛路孫　謁見當由孫氏親自出見首由高子培發言大致總理此次北上各區分部同志本應開會歡迎藉聆訓誨祇以總理宵盱勤勞未敢輕勞玉趾特公推同志前來歡祝並請訓示一切云云次由石克士童理璋胡菊生陸濟等相繼發言對於黨務有所陳述並請對於不守紀律分子予以相當懲戒述畢孫氏對衆演說謂同志應不辭勞怨不避艱難宣傳黨義努力奮鬥使人人了解三民主義感化民衆共向光明路上走去爲黨努力即爲國宣勞諸同志須瞭解斯義努力前途毋負本總理之期望至於整飭紀律自有辦法云云演說畢各人遂興辭而出 
[段祺瑞入京就職之滬訊]  
　　二十四日入京二十五日就職 
　　國開通信社云據昨日本社天津訪員二十一日十二時來電段改敬（二十四日）入京徑（二十五日）就職駐海陸軍部將召各省代表會議議國會憲法問題並國民會議組織法府設軍諮處處長擬張樹兀秘　處長擬王揖唐並兼内務王不京段請專任秘長王仍辭 
[張允明將通電就職]  
　　新任護軍使張允明氏以某種關係迄未宣布視事刻因段芝泉電促就職浙孫業允爲臂助據張親信語人日内即行發表通電就任使職云 
[張允明招楊心正談話]  
　　詢地方治安情形 
　　龍華護軍使署張允明師長昨晨片請漕河涇保衛團團長楊心正到署談話由李副官長延見詢以軍紀及地方治安情形楊團長告以現在軍隊尙守紀律即有與民誤會之處地方保衛團警察所均隨時解釋故得以無事惟龍華商店尙未完全恢復李副官長謂時屆冬令商民流離在外困苦備至刻下軍隊已逐漸退出應請貴團長即日布告商民從速回來照常營業以副敝師長保境安民之職志楊團長當允照辦云 
[李味靑致張允明函]  
　　上海縣議事會副議長李味靑昨（二十一日）致張允明函云克齋師長麾下昨荷寵召適抱采薪未與盛筵心領拜賜閱報載昨日明公宣言磊落光明敝屣祿位凡在滬民同深敬仰惟不輕就護軍使與將來辭去護軍使尤不若目前自請裁撤護軍使四時之序成功者退先哲明　　仁不讓明公其有意乎當此權利競爭之時苟爲個人地盤不惜殘民以逞十三年中之軍閥此仆彼起終不獲善果者無非祿位兩字誤之深望尊　　言及早放棄以爲空談廢督裁兵者下一針砭全國欽遲環球仰慕千秋事業幸弗失之交臂蛤公實圖利之抑更有請者其和國家所貴軍民分治縣知事之委任按之系統純屬省長職權明公旣宣言尊重民意現在地方業已平定爲敢不揣冐昧請以委任地方官之權歸之蘇省長以示大公味靑忝膺議席代表地方欲保　公之令名罔顧處士之横議　布愚　幸鑒亮也 
[温州同鄉會致張允明函]  
　　請查兵士擾亂會館 
　　温州旅滬　鄉會昨爲鄂軍往該會會館强取風門事致函張允明云克齋師長麾下敬啓者自東南戰事發生斜橋康衢路儆會會館曾駐有軍兵紀律嚴明厥後另易他軍即任意毁損物件敝會以國家多事又值執事軍事旁午故未敢以瑣瑣者上瀆清聽日前該駐軍已經他徙方期相安無束虞今日上午九時許突有臂纏克字之軍士兩名帶同黄包車一輛强取已成未漆之風門兩面而去敝會館守門人加以攔阻反以手槍相向似此行同擄刦實玷軍人聲譽究竟該兵士是　屬於貴軍抑係他處散兵敬請澈杳嚴辦以安閭閻而維公産温州旅滬同鄉會敬啓 
[宫邦鐸有將遷駐也是園說]  
　　松滬鎭守使宫邦鐸自就任以來即在閘北湖州會館内暫設鎭署辦公處並組織參謀副官軍需軍法軍醫等七課巳誌本報昨聞宫使以湖州會館地方狹窄不敷辦公有另遷他處之說並聞仍擬以白寳山師量前設防守總司令署之也是園組織鎭署云 
[宫鐸邦拜會義總領事]  
　　宫鎭守使到滬就職前經函請江蘇特派交涉公署轉知領事團在案昨日宫氏（二十一日）率同蔣參謀長席外交秘書拜會領袖　總領事其他駐滬各國總正領事於下星期繼續訂期拜會 
[公共公廨解送重犯問題]  
　　公共會審公廨處决之重要盜犯向例解至護軍使署訊實執行槍决自戰爭以後中國政治迄未規復且滬地護軍使鎭守使政令不一雖蘇齊已有令宫帮鐸爲鎭守使裁撤護軍使之通知而公廨向以北京政府爲主體現在政局未定所有判决執行死罪之盜犯暫禁西牢於前日起已實行至日　報載領團議决解送鎭署一節尙難實行云 
[蘇齊致各省之銑電]  
　　護憲軍政府通電簽名之經過 
　　國　通信社云蘇齊於蒸電擁段之後怱又通電領銜組織護憲軍繼而又發皓電擁段前後態度不無兩歧茲有某要人由某機關抄得齊氏在銑（十六）致直系各軍人一電觀其内容不難默知此中經過内情原電照錄如次萬急武昌蕭巡閱使杭州孫巡閱使西安劉巡閱使下　海軍杜總司令福州周督理南昌蔡督理安慶馬督理鄭州李省長開封李副司令均鑒密咸晨玉帥過寗暫泊江干即擬上駛弟與愼臣兄（杜錫珪）及各貴代表登艦迎見具述在寗會議情形並已通電擁戴合肥出山玉帥對於各省聨合互保辦法極爲贊同惟對於尊段謂欠斟酌弟當告以種種關係玉帥頗爲諒解全主張非組織政府殊難團結團體且恐張馮假藉京政府以爲號召各省任其宰割勢不能不預籌抵制當即提出護憲軍政府組織大綱各條並通電稿相示其要領即海陸軍長官皆爲元帥並設正副主席各一人部長各數人地點在武昌各貴代表及愼臣燮元均認爲茲事體大須電商公等玉帥以此辦法極妥一切均有把握堅主由玉帥領銜挈同各省通電發表並請公同簽字燮元及諸公與玉帥關係無論公私均有休戚相關之誼且當患難與共之時詎能顯拂其意况主張亦頗正大尤應勉從其後惟鰓鰓過慮者未得諸公　意耳當請玉帥將該電暫緩發表俟鄂豫略爲佈置後亦尙不遲玉帥亦以爲然務請諸公發揮讜論以策萬全迅電玉帥爲禱再前有通電尊段復有此電組織政府前後似有抵觸當由公議玉帥不列名乃由我輩聨銜另發一電敦促合肥南來對於議决主持大計玉帥亦頗首肯究應如何辦理祈電飛示爲盼齊燮元鉄印 
[蘇省議員反對護憲軍政府電]  
　　蘇省省議員朱紹文等昨有電到滬其文云上海各報館轉齊孫蕭吳及護憲諸公公鑒閱宣布護憲軍政府大綱爲之惄然自江浙修怨乃動天下之兵軍之疲勞民之怨讟財之枯竭可謂極矣瘡痍未起流亡未復不獨民厭戰兵亦厭戰且不獨兵不能戰即財亦不能戰正宜主張統一以緩戰之衝乃反突樹一幟以續戰之禍非所以保境而安民也羣衆心理所以企仰段合肥者爲其能造和平幸福也諸公如能一德一心撫循將士保安黎庶使兵以休養民以生息自足以起軍民之信仰而增一己之榮譽今皆反之非所以修者而養望也或謂諸公意在貫激擁曹主義以盡朋友之誼則乂不然夫保全曹氏必以其道背道而馳之馳愈急道愈遠也倘使不逐黎不賄選曹未必不爲總統即不爲總統其直督至今存可也又使逆取順守無黨無私容納異己尊崇民意必無此次戰禍雖畢其任期或且連任可也今旣一誤再誤矣倘仍擁曹恐並生命財産不可保雖曰愛之其實害之雖曰憂之其實仇之非所以尊曹而重友也東南民力盡矣兵力瘁矣財力竭矣浙盧皖馬前車覆矣諸公允宜幡然改圖共謀統一倘必不願與京漢諸人共國而治或以政策不能實行亦宜愛己愛民决然高蹈庶内不負己外不負人一轉移間造福無量文等忝厠議會負有言責僅爲東南軍民頓首請命幸希採納不勝跂盼江蘇省議員朱紹文張宏業陳亞軒周徵萼朱嘉楨丁作則卜廣海　允恭朱翼雲顔作賓周轂陳鮑駒昻王浩如杜廷鸞趙霙薛　閻漢章屠方臧本鈺張炎陶達等叩效 
[袁良致褚輔成函對京局之解釋]  
　　此次北京攝閣仍由曹錕任命各方頗多資言現聞黄郛特派周佩璜南下向各方接洽業已到滬周持有院秘書長袁良致褚輔成一函解釋頗詳茲錄如下斗山傾耳祈嚮有年引企　暉欽欽在抱先生年來愛國愛鄉艱難跋涉更歷萬險不辭况瘁宗旨純一胸次光明絶不屑相風轉拕投機規利良聞之知好夙所心醉此次文六佩璜諸君先後北來復爲詳述先生近來種種舉動益令人欽佩無地民國政局自開幕以來皆懾伏於特殊勢力之下共和眞象茫如捕風比兩年來乃益加之腥穢昏濁綱維盡弛先生於狂熖初熾之始首倡義聲翩然南下效雖不竟固已足奪其氣矣良自投實業久已謝絶政聞而年來目擊心傷祗覺不能復忍所以與膺白文六諸君潛心商榷分途致力以必去羣兇爲目的含茹奔走殆逾一年此次天奪其魄乃踏平遼瀋以爲得逞野心即犧牲百萬生靈亦不足顧良首得隠謀即專人馳告文六冀轉知桑梓父老預爲之備一面即與膺白總長干冒百險多方疏淪幸乘彼東南得志目無全牛之時而馮胡諸公振臂一呼全局解紐氷山遂覆此固彼所不及料者也此中回天之力全仗膺公一人焦唇敝舌乘危蹈險蓋巳無所不至所尤難者曹氏對彼亦願極意羅致冀爲之用而膺公能犧牲安享之高位拚身家爲孤注頻於危者數數而迄無懈志其間垂敗還成將離復即曲折反覆蓋已不止一次卒以苦心經營成此偉舉其愛國之誠任事之勇謀慮之密眞可佩也據膺公與良初定計畫均力主根本推翻完全改革爲澈底澄清之目的即馮胡諸公亦已得同意臨時有倡組閣之說者良與之拍案力爭幾致决裂所以初次通電意思亦大體明白可見不謂一擬着手便覺得窒礙甚多最吃緊問題即是外交中斷所有鹽關四二各種欵項即無法交付對於各省及京師統系亦無復維繫之方法恐鼎新之功未奏而瓦解之勢已成萬一無法收拾勢且陷國家於絶地所以躊躇審愼至再至三不得不俯從遷就辦法苟維目前之現狀徐俟後日之改弦重違始願縣悚萬分此中苦衷尤至望海内同人曲加諒解者也現在去曹手續經過無數糾紛幸已完全解决所宜注意者首任吳氏竄逸問題期同志能向各方合力運動勿令盤踞滋孽此間已四向設法並由合肥致電各省請同堵截總望能從速結果則破壞之事方可告一段落而以後如何建設千端萬緒非每内賢達羣策羣力無以克底於成刻已由膺白總長專派周君佩璜南下代謁各方名德徵求衆意用特順附寸缄致其悃愊先生卓識偉才經騐宏富至希暢舒同論詳晰指示俾得舉以周旋膺白總長胸懐坦白一無成竹且於先生尤夙所仰佩即馮胡諸公亦皆以輿論爲重不致堅執己見也所有未盡之處統由佩璜詳悉代達不盡縷縷至滬上名流住址不能盡悉膺公函簡或慮未能遍及尤望先生將經過情形隨時轉致以免有所誤僵迷車在道鵠候南鍼云 
[唐少川一時尙難北上]  
　　聨合通信社滬訊云段芝泉　邀唐少川北上主任外交事務已誌各報昨日午後唐氏在老靶子路本宅邀集西南各要人共商應付此事之態度討論結果僉以唐君出處關係極重衡以現在時局一時尙難成行已覆電婉言表示此旨云 
[陳炯明代表將北上參與天津會議]  
　　陳炯明之代表劉君亮現奉陳炯明令參與天津會議並有意見發表將於日内首途云 
[王普代表來滬接洽]  
　　皖南鎭守使王慈生氏日前由馬聨甲電召赴皖接任督理等情已誌臆報昨據在滬皖人消息王氏因欲與皖人　好特派代表胡某來滬與旅　皖省各要人接洽一切聞在滬皖人對該代表表示若王氏再蹈馬聨甲之故轍同人必予擯斥否則未爲不可云 
[湘代表胡瑛過滬赴京]  
　　湘省長趙炎午派該省前礦務局協理胡瑛代表赴京向段馮各方有所接洽胡氏日前到滬候船啓行據談湘省對於聨治主義决不犧牲且將進一步爲堅决之主張 
[熊軍已抵常德之電訊]  
　　國聞通信社云旅滬川代表昨得漢口二十日急電云熊克武所統四省聨軍前鋒已進據常德尅日即向公安石首襲擊先取荆沙圖攻武漢云 
[湘趙主張之電訊]  
　　國聞通信社云昨湘人某君得趙恒惕電謂湘省現在抱定聨治主張决於時局取以聨治主義結合西南各省决合陳炯明一致進行至此次吳佩孚到鄂彼亦派代表接洽云 
[劉震寰代表過滬赴湘]  
　　粤省桂軍總司令劉震寰派代表周詠康赴湘與趙恒惕有所接洽大致主張在粤湘軍不入湘境與趙合作協攻贛鄂周已於昨日抵滬當改乘招商輪船往漢去湘據周與人談劉自被任爲廣西省長沈鴻　曾派李參謀長與其姪赴粤勸駕二人均住劉宅劉意决計肅清東江再行北伐遂無回桂之意云 
[張紹曾來滬]  
　　中國新聞　云張紹曾氏突於昨日來滬行動秘密據知張氏者言彼此次自魯南來蓋爲吳佩孚有所布置不日即秘往杭州金陵一行轉　漢口往豫面吳有所陳述云 
[寗杭道上之要人往來]  
　　吳佩孚代表李謙（號公謹陸軍中將直魯豫巡閱使署顧問兼軍事參議）齊燮元代表米占元（蘇皖贛巡侻使署諮議）啣有重要使命日前赴杭會晤孫使接洽要務茲經公畢業於前晚（二十）由杭聨袂乘車來滬下榻於一品香旅社訂於明日（二十三）乘特别車返寗復命又前江西省長現任海疆防守總司令部參議陶家瑤及白寳山駐滬代表某某等三人於昨晨（二十一）　滬乘九號特快車赴鎭聞陶等昨午後抵鎭後悉白師長在淧塕幹旋於六時半由鎭專車赴寗會晤白氏接洽要公又江蘇督軍諮議程光棨參議吳煜章（鐵山）六師二十一團一營營長宫玉廷昨晨（二十一）由寗聨袂乘早快車來滬於午後三時三刻抵申江蘇財政廳廳長嚴家熾於昨（二十一）午後由寗乘特别快車於晚間十一時正抵滬又蘇齊駐北京代表閻祖培於昨日（二十一日）由滬乘滬寗路十二點半開行之快車赴寗又蘇齊代表翟殿林由寗來滬於昨日（二十一日）乘滬杭路早班車赴杭謁孫接洽某事又蘇皖魯豫四省剿匪司令部參議袁忠漢昨日（二十一）乘滬寗路中班快車赴寗又蘇省議員馮世德乘中班快車赴寗 
[日要人來往併誌]  
　　日政府新任海軍第一遣　艦隊參謀北岡中佐昨日乘上海丸郵船抵滬當即赴任履新又駐滬日僑商會長未里紋吉氏因日清公司業務事於昨日乘南陽丸赴漢口視察不日即須回滬云 
[國務院電促新交涉員接事]  
　　電令勿誤要公 
　　中國新聞社云本埠江蘇特派交涉員一缺自北京外交部改任陳世光氏接任後因原任之温世珍尙未移交以致陳氏久未到任昨據官塲確訊北京國務院及外部均有電致陳氏嚴令接任視事免誤外交要公云 
[總商會電請勒還被扣之商輪]  
　　致孫傳芳電 
　　上海總商會昨電浙督孫傳芳云益寗輪船查明在禾續於元日代電請還諒達茲悉該輪已由戒嚴司令部改名鴻仁轉租與通源輪局該慶記公司以此舉不啻攘商輪爲官産永無還期來會哀訴應請鈞座嚴行電飭勒即發還原主至感盼復 
[總商會再電請發還貨車]  
　　總商會昨電蘇齊云南京齊督軍鈞鑒本月二十一日接全皖旅滬米商公會函稱皖米運銷　上爲數頗鉅每屆新榖登塲船運抵寗轉車運滬者絡繹不絶自江浙戰事發生以來本不通行以致吾皖米裝運至寗阻滯屯積損失不資翹企戰事早平俾得照常輸運詎料江浙事平已經匝月而貨車尙無開駛之準期米客徬徨焦急萬分欲行不得徒喚奈何敝會覩斯情狀當即開會集議函請貴會轉呈軍署俯察下情　飭路局整　貨車尅日通行以鮗同困等語到會查此事前據碾米公所函請即經於條日代電　署請將扣用貨車悉數發還一面行知滬寗路局將運貨列車尅日恢復原狀在案茲據前情　　　　公所事同一律理合據情電　鈞署鑒核俯賜併案辦理實爲公便上海　商會叩馬 
 
 

Page 10

 
 
1;第一萬八千五百八十五號;中華民國十三年
西曆一千九百二十四年十一月二十二號
星期六 * *[航輪徵收附捐之進行難]  
　　總商會拒絶轉勸航商照辦 
　　總商會昨函温交涉員云逕啓者接准貴署函開以航輪附收振捐囑爲轉知華洋大小輪船公司接洽辦理等因查尊函所稱輪船載運客商貨物爲數甚夥捐欵出諸客商輪船僅盡代收義務是航輪附加賑捐貨本璚須加重情事至爲顯著兼以常關貨稅原議征收附加賑捐一成現又議再加一成合諸火車航輪所加賑捐何啻雙管齊下層層剝削本年江浙搆兵至數月之久凡百商業創鉅痛深迄今未能恢復原狀其所受損失較之戰地災黎不過一直接一間接而已本月十九日上海縣商會爲附加賑捐事特開會議各商董無不痛切呼籲聲淚俱下其結果均一致請轉陳當道收回成命航輪附捐　同一律商情如此敝會何能違反公意向之轉勸想蒙貴署鑒諒相應據情奉復即請查照是荷此致江蘇特派交涉員温 
[雲錦公所無力擔負軍事公債函]  
　　本埠雲錦公所復上海總商會函聲明無力再購公債函云接展大函爲軍事善後公債囑爲協助等因查此項公債爲結束善後起見自應設法恊助惟敝業連年不振銷路大滯近因戰事影響非獨業務停頓並將存絲存緞抵借現金維持機工拮据之狀無可諱言且敝公所爲蘇州雲錦公所分公所蘇公所於兵事上各項欵項巳在蘇商會勉盡義務敝公所刻下委實無力擔募相應函復敬請諒鑒 
[南京輸運子彈來滬]  
　　鑒駐紮江灣第六師軍隊需用子彈昨（二十一）由南京軍需處運來四十噸鐵蓬車一輛計一百箱訂於今日運赴江灣以備軍需 
[勸告江灣商店照常開市]  
　　江灣日來秩序漸見恢復地方安謐如常惟向有商店未曾開市者殊與市面攸關昨（二十一）由江灣鄉公所通告各商號速即照常開市以維商業通告如下接准陸軍六師步兵第十二旅二十四團團長潘函開本團奉令移防江灣所有官兵均經訓練有素紀律嚴明現時又與警察及保衛團組織稽　處維持地方治安務希貴公所勸諭商民一律回籍安居照常營業無任盼禱等因准此查本鎭各商號受戰事影響相繼歇業現已有軍隊移防力任保衛之責且與警察及保衛團組織稽查處晝夜梭巡地方治安可卜無虞准函前因相應通告各寳號一律回籍安居照常營業無任企禱特此通告 
[寳山裁撤軍警稽查隊]  
　　寳山自組織軍警聨組稽查隊以來各軍警分投梭巡認眞稽察地方深資得力現在軍事告終城中秩序漸形恢復當由憲兵倪隊長商得馮縣長同意自本月二十日始將該稽查隊即行裁撤所有軍警仍各回原防云 
[王警廳長防範治安之周密]  
　　淞滬警察廳王廳長現因冬防吃緊地方防務亟宜切實進行除通令所屬各區署所隊一體遵照按段嚴防以免盜匪潛踪並嚴查冐充潰兵匪徒隨時詰究以防盜刦等案發生外特令由各該長官督飭各長警在各管境内實力巡察並不時親赴各區抽查又令督察員在各處崗位秘密查察勤務云 
[上海兵災善後會之成立會]  
　　上海各市鄉所組之兵災善後會於昨日下午二時假南市上海市公所大廳開成立會討論進行辦法各市鄉董事之到會者爲上海姚文枬楊東山李平書凌伯華塘灣孫啓明錢朗蟾彭蔭喬高行朱文緯朱文裕蒲淞王愼先馬橋陳安甫閔行顧袖雲喬念椿漕河涇楊福元史第花唐敬熙北橋孫世本陸杏林馬橋王益仁王浩仁引翔周銘之顓橋施安生閘北管際安等公推姚文枬主席宣布開會宗旨次討論進行辦法公决調查災民籌欵救濟次通過上海兵災善後會簡章並推舉委員公推委員長等手續末後各鄉董又議本邑各市鄉正附稅自開戰後收支停頓現在戰事巳告結束地方自治敎育等機關業已回復原狀而縣公署所收忙稅及帶徵之學費屢催不付以致已回復之自治敎育等各機關無欵支持行將停頓經各鄉董討論之下公决聨名公電江蘇省長令行縣知事將地方附稅速行撥付以維垷狀議畢散會已六時矣茲將通過之上海兵災善後會簡章照錄如左 
　　上海兵災善　會簡章（一）本會由本邑各市鄉公民組織專辦本邑兵災善後事宜定名上海兵災善後會（二）本會爲兵災各縣善後聨合會中各縣之一（三）入會會員不限人數惟須得本市鄉董之認楫四）本會應置委員會設委員二十二人每市二人每鄉一人由會員中公同推舉委員長一人副委員長二人由委員互選之（五）本會應設文牘會計庶務調查各員由委員長酌量任用（六）本會辦事經　由各市鄉募集（七）本會設立於上海市公所（八）本會以每月每星期三下午二時爲委員會常會期至會員全體會臨時委卝會會期隨時酌定（九）本章經本會成立開會通過施行如有未盡事宜隨時修訂 
　　各市鄉公推委員姓名如下上海李平書凌伯華閘北王彬彦漕河涇尹村夫漕河涇楊心正閔行喬世德蒲淞顧潤桂王愼先塘灣丁及成馬橋王益成高行朱夔揚顓橋施安生北橋陸文標「委員長」李平書「副委員長」王彬彦喬念椿 
　　各市鄉鄉董致南京韓省長公電南京韓省長崇鑒本縣曁各市鄉各種附稅自開戰後凡由縣公署經徵者收入支出均巳停頓刻下戰事巳告結束地方自治敎育等機關多巳回復原狀而縣公署現收忙稅及帶　自治敎育復將停頓爲特籲請崇座令行縣署將本地方附稅完全撥放俾得維持現狀無任待命之至上海市總董李鍾珏閘北市總董沈鏞蒲淞市總董王臨鈞閔行鄉鄉董顧文郁漕河涇鄉董張秀麒高　鄉鄉董朱夔揚塘灣鄉鄉董彭召棠馬橋鄉鄉董王承堯北橋鄉鄉董孫世本顓橋鄉鄉董施其光等養印 
[上海學生救濟難民會消息]  
　　今日開始勸捐 
　　上海學生救濟難民會種種籌備事宜已詳前報昨日又有數校新加入　南方大學二百餘人啓秀女校五十餘人民立中學二百餘人足徵各學生對此舉之踴躍其竹筒三千餘史已由靑年會商借運貨汽車四輛分送各校 
　　今晨八時半起各校男女學生三千餘人即行分佈各大馬路勸捐其稽查之責則由靑年會全體幹事及各校敎職員擔任并聞爲便利手續起見已指定四川路靑年會爲總事務所清心東吳華童育才各校及老北門浸會堂爲分事　所其捐得之欵則當晚即交中國銀行妥爲保管定期開筒云 
[劉海粟陳議改清宫爲美術館]  
　　上海美術專門學校校長劉海粟建議將清宫改爲中華民國美術館茲錄其致京津當局電如左 
　　天津段芝泉先生北京國務院黄　白先生敎育部易總長轉李石曾先生鑒慨自光復以　變故　　政客弄策武夫佳兵詐僞相尙機械百出滔滔不返國將不國在厭世者抱祝宗祈死之慨在羣衆亦無一不有憂生念亂之嗟沴氣所積天地爲黑當此之時欲救人心之僞詐解生民之煩苦培養人格導　文化自非　導美術以涵養其天賦之美性扶植其清明之志氣不爲功觀　歐洲諸國文藝復興前政治之黑暗戰亂之迭　頗類乎今日之我國然經藝人但丁拉飛耳諸人之高呼竟能以藝術之至理提高人格轉移思想而　　代文明焉而今大地萬國不獨通都大邑俱設　偉大之美術館即三家之村十室邑亦必有一美術館厠於其間誠以養美感端視聽宣文化楊國輝端賴於此我國開化爲世界首而茲獨　如亦國人之羞也今　室移宫中華宏　壯美之建築物還諸公有而其中儲藏若　玉若　刻若塑造若法書若名畫若　鼎彝器均爲我國數千年流傳藝　之精英而爲世界萬國所望塵弗及者竊意誠能因此時機援法蘭西共和國改盧維宫爲美術館之成例將清宫全部改爲中華民國美術院則其本身之建築已占美術上重要位置其中所藏各品尤無一非在美術上負絶鉅之價值者院基旣免興築之煩陳列品乂得現存之便此誠千載一時事半功倍之偉舉也即此作爲基本以後可陸續徵集海内外古今美術界名作蔚爲大觀於此發揚東亞之美化而成世界上唯一之藝苑法之盧維不能專美於　不特四千年古國之光榮抑亦扶持國家之元精增進人類幸福之所係也至其詳細辦法可即派接收清宫之委員爲民國美術院籌備員并聘學　鴻博之美術專家專任籌備芻蕘之言尙希鑒納劉海粟 
[李總董注意市政]  
　　上海市公所總董李平書查閱接管卷内有前滬南工巡捐局董事會議定整頓路政一案按照違警罰則章程十七條辦理與公共衛生及交通上俱有便利自應援案繼續進行並隨時查明道路間障碍物件飭知移去昨特發出布告張貼通衢　衆週知其原訂章程十七條仍行附錄云 
[蒲淞市議員推臨時議長之批駁]  
　　上海縣公署指令蒲淞市議員王佐才等呈爲　　　會任　公推臨時議長乞令改選由呈悉查接管卷内前　該　總　王臨鈞呈報改選議員當經沈前知事給發執照並迭令該總　轉知議事會將議長及董會改選事宜從速辦理在案茲據呈　該議員等爲策進自治起見擬刻日集會改選自可照辦惟推舉曹九思爲臨時議長一節應毋庸議查曹九思前次補選爲副議長截至本届改選其議員之任期尙未屆滿議長以二年爲任期不與前議長接扣計算應與其本身議員任期日時屆滿前經韓省長代電如皐縣知事解釋有案自應查照辦理此次議長諸崇瀾雖已任滿而曹九思之副議長依然存在市鄉制第四十一條議長如有事故以副議長代理副議長并有事故由議員公推臨時議長代理現在開會選舉曹九思旣屬副議長自可照章行使職權正不　推舉爲臨時議長反與定制不合希將互選議長及改選董會日期具報察核並照章呈候監督仰即知照此令 
[今明兩日足球比賽消息併誌]  
　　今日星期六下午三時樂羣隊與前進　　　　界天文台路貝勒路口比賽足球 
　　明日（星期日）下午二時半震旦大學足　　在校内與樂羣隊比賽同時三育隊與南方大學在荆州路　賽 
[大夏大學消息]  
　　舉馬君武爲校長歡迎校　汪　　 
　　大夏大學自開學以來校務積極進行惟校長問題尙未解决師生咸以此關係學校命運不可久懸此次該校乘校董汪精衛來滬北上參與國民大會遂於前日（二十日）開會歡迎同時召集董事全體會議到會者有葉楚傖玉伯羣邵力子馬君武張君勱汪精衛林支宇（王社偉代）陳樹霖（歐元懐代）鄧萃英傅世說代）（公推王伯羣主席邵力子書記先由歐元懐報告開校後之經過次由王祉偉報告財政情形然後依議事程序解决校長問題主席謂羣情屬望椎暉先生但迭次請求均未允許近日又聞吳先生有病請公議辦法各董事遂全體推舉馬君武博士惟就任日期由馬君與行政委員酌定次討論募集經費問題由行政委員會擬具募捐收據由董事會認可募集辦法由主席與校長商定嗣後復由各董事分行擔任且　王伯羣爲董事會主席董事 
　　董事會　會後全體魚貫齊入會場舉行歡锭汪精衛君先由主席報告董事會開會結果巳推定馬君武博士爲校長當時學生全體鼓掌主席再介紹汪君之道德學問及歷年奔走國事之功績後汪君登壇演說略謂余本係厦大之籌備員當閙起此大不幸事吾不能與以拯救今又爲貴校之董事署間以廣州慘罹兵役又不能竭力來帮助自覺非常抱歉厥後論及敎育之不發展由於工商業之未振興工商業之未振興由於國際地位之不平等國際之不平等由於政治之不良所以惟一條件只有提倡國民革命推倒反革命之馬勢力然後建設獨立自主之國家種種難題迎刃自解　畢全體　影至下午五時半始散會 
[滇桂敎育代表談兩省敎育現狀]  
　　參與第十届全國敎育聨合會雲南代表泰光華君及廣西代表謝起文君巳於日前由開封抵滬調查江蘇敎育狀况記者昨晚訪二君於寓所秦君係省立第一師範女子師範等敎員及幼稚園園長平民學校校長述雲南敎育現狀謂雲南不入政治漩渦目政治統一故敎育頗能實施現敎育經費能按月照付以酒梲秤捐擔保至於義務敎育有市政公所之協助對於已列入學年齡兒童詳細調查勸導入學預料於民國十七年前六千戶之鄉村義務敎育可以辦畢昆明之平民敎育自今春三月起開辦計有一千人由小學敎員兼理各班約八十名月貼費十五元該項經費除省政府津貼外特徵一種旅客捐至六月底有五百學生畢業成績甚佳第二期平民學校巳於八月初開學報名入學者頗爲踴躍有二千餘人實緣學校對於學生職業每多協助耳云云又謝君係廣西省敎育會會長兼任省立第一中學校長此次赴汴參與會議途經横縣時舟遭覆没雖幸免於難崦行李已盡失謝君述廣西敎育狀况謂廣西因歷年受戰事影響敎育不甚發達本年度預算省經費三十五萬然不能按月發出現張一氣爲省長已允將特别捐三成充敎育經費俾達到敎育經費獨立目的目下廣西有省立中學十二校師範三校縣立初級中學三十餘校敎育會經費每月祗有四百元須辦通俗敎育日刋圖書館及演講所等云 
[日本帝大敎授來滬之任務]  
　　日本東京帝國大學文科敎授吉村讚次郎博士於二十日乘日船　丸來滬寓東和洋行語人云此次來華之目的與使命有三（一）爲對華文化事業之一中日交換敎授（二）日本震災後帝國大學文庫所藏之中國書籍損失夦我將搜集補充（三）中國歷史上名蹟之實地研究博士七月間由日本過朝鮮經滿洲入蒙古在直隸山東各省山間僻壤足跡幾遍後住北京爲日最多十月初旬在北京大學講演四回題爲「環境之影於文化及南北省之佛敎」在北京師範大學講演二回題爲「中國文化之特色」「儒敎與文學文字」又在民國大學講演題爲「中國文化之特色」「儒敎與文學文字」又在民國大學講演題爲「中國共同心之統制力」聽講者甚衆在北京購得書籍一萬册已送至東京矣至今後之旅程博士云初擬由北京沿津浦路至南京在該處講演後赴九江由陸路尋訪古蹟而入廣東現因地方不靖變更旅程經由靑島來滬定二十四日赴粤當在廣東大學講演下月初再回上海轉南京出席於金陵大學之講演會現博士在滬由同文書院圖書館主任植野氏引導向各書店搜羅書籍云 
[航業要訊]  
　　烟台政記輪公司此次在天津烟台兩處被直軍扣留作軍用之船共計有八艘該公司因此致上海近海線内之航業因之停止迄今已達兩月現在天津港内所扣各船已經放回故該公司先將烟津上海航路於昨日開始復業云 
　　甬商反對此間三公司滬甬班輪增加二成水脚事先由米業反對現各業商均不贊同反對風潮乃因之擴大 
　　花旗公司之克爾夫倫總統號郵船由美來華昨已至滬該國所派之駐日大使AmbassadorEdgarBancroft彭克洛氏即乘該輪至日蒞任至上海之旅客中有美國政府新派駐華海陸軍軍官克洛士波惠威華凌及安第遜等各該軍官中聞有兩　尙須前赴京津又美國之尤泰大將赴馬尼刺者亦乘該輪至滬先到上海續再轉至斐島云 
　　招商局昨接漢口來電上江宜重班輪江慶號刻因宜昌以上水勢日淺船隻難行故已停班即日由漢開滬修理 
　　日本　船公司之下半期六個月營業刻下已經結算計獲純利洋一百九十餘萬元合之上半期營業凈餘共計盈利洋三百五十餘萬元刻下該公司董事會對於辭職總理伊東氏念其有勞績於公司决定抽出十四萬元爲酬勞金云 
　　法郵船安瑪森號出口湖絲之運法者計六百十八件又絲頭綢子三百六十三件而本日赴印度孟買大英郵船之蘇狄尼號輸出口亦運去絲綢三百件二十五號出口之赴英法郵船卡瑪拉號聞有湖絲一千件裝往此皆爲戰時之積阻各貨云 
[軍人乘火車亦須購票]  
　　滬寗杭兩路車務總管於昨日（二十一）通電各站自即日始凡軍人乘車如無派司者（即乘車證）須一律購票登車違者照規定路章補罰云 
[總商會今日開常會]  
　　今日（二十二日）午後四時本埠總商會在三層樓常會室開第二十四期常會昨函特别會董聶雲台王亭等七人及徐乾　等全體會董請准時蒞會並附議案如下（一）「留法美術界籌商參與巴黎美術工藝博覽會案」駐法使館函稱蔡子民君與留法美術界諸君本有徵集國内美術品在歐展覽之議第一次在法國史太師埠舉行頗得彼國稱許茲以巴黎明年有萬國美術工藝博覽會之舉而吾國尙未籌備加入將派代表王代之君回滬與本會有所接洽應如何辦理之處即請公决（二）「宋漢章君堅辭會董案」宋君前曾有　辭去會董已先具函挽留茲又接其來函以大病之後精力未復萬難擔任請即以次多數推補等語應如何辦理之處即請公决 
[探捕捕獲行刦之兩西人]  
　　一美籍一丹麥籍 
　　大晚報云- *今日清晨法捕房民探會同美按署副典獄官公共租界捕房人員在海寗路某宅捕獲美人一名丹麥人一名美人名盤敦氏失業已久今晨解往美按察使署諭令押候下星期一續審丹人名安特生氏曾充水手據法探員言兩人於上星期六夥仝中外人數名在法租界内藉搜查烟土爲名持械行刧二家事主俱華人一住公館馬路一住愛多亞路 
[閘北水電廠昨訊]  
　　閘北水電自商辦公司接收後對於建築新廠整理廠務平均價格剔除積弊等種種之計劃辦理甚爲忙碌在新廠尙未建築告成以前之擴充水量供給方法亦已確定辦法先從幹路改裝十六寸徑大管並在水廠深造濾水機清水池等此項工程月内開始實行限定六個月工竣此後即可免乏水之患至水戶價格官廠時參差不齊歷年來水量不能擴充亦一極大原因現改定劃一辦法每幢一元五角以免偏枯云 
[蘇俄駐滬代表調動訊]  
　　大晚報云本埠俄文報紙載稱蘇俄駐滬代表依勒德氏不日即將去任繼任爲賴士金氏依氏更動之故據聞因其處事太慈不能滿蘇俄政府之意所致大晚報記者今日往蘇俄代表署意欲證實是說適依氏公出未值但外間盛傳依氏不致去任僅將另派總領事來滬而由依氏爲之副云 
[丹麥新公使過滬北上]  
　　丹麥新任駐華公使濟力賽氏夫妻已於十九日乘亞夫利楷號輪船抵滬豫定二十三日赴津再行入京就任云 
[比國慶節之函知]  
　　十一月二十七日爲此國大君主慶節駐滬比總領事定於是日上午十一鐘并至十二鐘半在署招待來賓昨特函達交涉公署查照轉發聞温交涉員除屆時率屬前往致賀外已分函滬上各機關届期同往慶賀云 
[南市東區保衛團請道備案之批詞]  
　　候縣署呈復再核 
　　震昌木號木業代表馬伯申等　因南市東區組織保衛團事於日前具呈滬海道尹公署請求准予令縣備案茲奉道署批示文云呈及簡章均悉查該商等組設滬南東區商業保衛團先時未據呈報嗣奉省長訓令飭查業　令飭上海縣知事查明呈復核辦在案據呈請前情仰候該縣呈復到署再行核奪此批 
[上海南市保衛團進行計畫書（續昨）]  
　　（戊）「兵器之選擇」言守則自有機關槍（機關槍一架足以抵禦一營人之攻）而步槍失其効力言街巷巡邏則自有自來得槍（俗稱匣子砲其連珠者又稱機關手槍裝以木柄可擊一千密達之遠）而手槍失其効力現擬自後團員均一律改用連珠自來得槍其價值雖倍於手槍而効力勝於手槍十倍也（己）「軍額之支配及其退休徵集之方法」本團擬設爲智仁勇三隊總以上之人數爲第一隊（爲智字隊）過十個月即募集第二隊（爲仁字隊）過十個月即募集第三隊（爲勇字隊）各隊輪流訓練即輪流退休（庚）「退休及徵集」本團團員服務明間以六年爲期期滿退伍（如有仍願入團者聽）計現役二年常備二年復備二年三隊徵齊後須於第七年度再行徵集查政府旣頒有保衞團條例當然爲法定團體自可規定種種與法律有同等効力之章程如更番訓練及退休之章程以及如何徵調之章程等等應呈報官廳批准施行倘先陳請市議會議决則於法律手續上更徵圓滿矣（辛）「經费之設備」每一團員需手槍制帽衣褲大衣雨衣皮鞋皮帶帮腿布九龍帶熱水瓶乾糧袋等等以及上級之服裝軍刀皮靴皮帮腿等等以此次之决算計之平均每人在一百三十元左右計每隊總數爲五百四十人核計費用徵齊一隊頃七萬元之數機關槍一萬元在外但此欵只支一次服裝須一年一　則經常費諒不在少數也（完） 
[閘北保衛團消息]  
　　啓用新鈐記考取團排長 
　　上寳南縣閘北保衛團昨奉頒到新鈐記啓用特令知各支團補助團新編各隊各市鄉分團文云爲通令事案查本團成立之初正值軍事初興當爲便利辦公起見經呈請上　　縣總監督頒發鈐記啓川在案茲復奉總監督令開前頒圖記内有地方兩字應即刪去作廢繳銷另頒　鈐記一顆文曰上寳兩縣閘北保衛團之鈐記仰即啓川具報等因奉此除將舊有圖記截角繳銷並分别呈報令行外合行令　該團隊查照此令又該敎練　奉委考騐各支　團排長呈覆團本部文云案奉團總令委考　各支　團排長遵即詳　試騐業經完　理合將合格之團排長沈頌南等十一員開到名單并附履歷十一紙具文呈送仰祈鑒核迅賜令委試用實爲公便謹　團總王兼代敎練長陳安市一計開」第一支團團排長沈頌南祖金榮第二支團團排長徐靜之丁旭東第三支團團排長問少山張瀛洲徐克明第四支團團排長王競進張靜迪第五支團團排長許偉民第六支團團排長宋仁齊計附履歷十一份該團據報後已分别令委云 
[國民黨靑年黨員組織民生社]  
　　星期日成立加入者百餘人 
　　國民黨靑年黨員爲國結起見特於昨日組織民生社發起人爲何世楨何葆仁湯宗威邵禹襄喩育之費公俠許紹棣陳肅儀陳德徵嚴愼予　冰伯汪鉞徐直黄蘇緯吳芬應齡言徐呵梅顧醒石楊井耕冷嶲劉紹先徐景濂吳修毛洪度加入者已有百餘人現定星期日開成立會云 
[滬北米糧公會報告帳略]  
　　滬北經售米糧公會昨分函各議董並附册報告癸亥五月初一起至甲子七月十四日止各項收支帳項節錄各項總數如下「入欵項下」（甲）會費項下（每石大洋二釐）共洋一千二百五十八元一角四分九釐（乙）碼頭捐項下（每石大洋五釐）共洋六百零七元二角四分六厘（丙）入會費項下共洋二百十五元（丁）罰欵項下共洋六十四元二角五分五釐（戊）各公所貼　常熟江陰蜆　等共洋三百十三元六角五分二釐 
　　「出欵項下」（甲）置辦物件共洋二百九十二元三角三分四釐（乙）雜支項下共洋一百五十七元四角五分六釐（丙）薪支項下共洋八百八十四元（丁）各費項下警費顧問公費總問會會費等共洋六百九十元零四角二分七釐（戊）房租項下計二百一十四元收支兩抵凈餘洋二百十元零零八分五釐移交本屆會計蔣副會長石稚梅接收云 
[寳山縣署焚土情形]  
　　寶山縣署於前日（二十）下午二時許將本年積存烟土焚燬省委吳淞稅所長郭　亦來署監視先　馮縣長委陳承審員將没收各　逐案啟視經郭委員檢騐無誤即命役吏搬至大堂前空地當衆一併焚燬並派有縣　察十餘人在場照料茲錄縣署焚燬烟土布告如下爲布告事照得本署懲辦烟案歷將積存烟土烟具等件照章焚燬在案茲查自民國十三年一月起至八月底止處理烟案没收烟土膏灰及烟具等件共計六十二起業經列表呈請定期派員監視焚燬現奉江蘇省長公署指令内開呈表均悉該縣自十三年一月起至八月底止所有緝獲烟土烟具等件亟應悉數焚燬以昭炯戒除定期十一月二十日焚燬並派吳淞稅務所長郭　届期前往監視外仰即先期布告俾衆週知此令等因奉此除將十三年一月起至八月底止所獲烟土烟具等件屆明會同省長委員在公署大堂前空塲上監視當衆焚燬外合行逐案先期列表布告仰闔邑諸色人等一體知悉特此布告計粘烟案一覽表一紙（表從略） 
[南市烟兌同業開會紀]  
　　討論三要案 
　　上海南市烟兌同業爲銅元暴跌及特稅兩問題於昨日午後二時召集同業五十餘人開會集議討論救濟辦法茲將討論各事錄下（一）邇來市上銅元充斥每洋易　竟達二千數十文我業進貨均係洋碼計算門莊另售均係錢碼收入此中所受損失爲數頗巨長此以往不堪設想應請討論救濟辦法結果决定除呈請江海關嚴禁銅元進口外並請南北兩商會協助救濟（二）捲烟特稅屢次變更章程初則粘貼印花繼則承銷再則分級認捐迄無一定之標準稅率分岐以致同業受害非淺應請討論辦法議决即日呈請稅局宣佈確實稅章由同業再行討論之（三）滬南烟兌同業衆和　自特稅　生後竟無形消滅應請討論另組同業團體以資聨絡議决另組公正團體决不再受他方利用議畢至五時許散會 
　　尙有本埠新聞轉入後頁 
 
 

Page 11

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *本埠新聞二 
[成都路查無擄人勒贖機關]  
　　嵊縣帮匪王才根馬三火魏錫光錢清等擄贖幼孩盛幼龍由滬獲送紹興警局提訊出上海成都路尙設擄人勒贖機關函請上海地方廳派警會同公共捕房探捕協查在案茲悉該匪黨機關羽黨早經聞風逃逸無踪是以該探警再四調查成都路某號並無匪黨機關該法警即返廳禀覆消差 
[敎育局無欵應付各學校]  
　　請市總董設法 
　　上海敎育局局長李頌唐以公立各學校現均紛函領欵當經呈請上海縣知事公署將帶征敎育費如數撥付以便分别支配茲因縣公署無欵撥下難以應付故已函請上海市總董請爲設法以維敎育云 
[浙江路慶雲綢緞店被刦]  
　　前日下午四時半有盜匪三名突入浙江路五百二十三號半門牌慶雲綢緞店内以一盜站於門首把風兩盜躍進店堂就中一盜執白色手槍將店主兪延生司賬李月舫等監視不許聲張餘一盜索得鎖匙啓開保險箱搜刦鈔票銀洋三百八十八元三盜携贓而逃迨至七時許李始投老閘捕房報告被刦之事捕頭即派中西包探馳往查勘一過詢據事主稱把風之盜年約四十餘歲穿白灰色嗶嘰夾袍戴銅盆帽開箱之盜年約三旬穿黑灰色嗶嘰　袍執槍之盜其面貌服裝均未認明該探等遂據情歸禀捕頭轉報總巡通令各捕房一體留心偵緝矣 
[聨益善會籌辦冬賑]  
　　胡家木橋香烟橋路上海聨益善會每屆冬令發米施衣以濟貧困茲悉該會鑒於天氣漸寒貧民難免有凍餒之苦現已籌辦冬賑從事進行且據調查報告各區戰地災民嗷嗷待賑　情殊可憫更須撫恤祗因經費一層素無的欵未免支絀而出於勸募一途想好善之士定能樂助義舉也 
[汽車撞傷小孩斃命案之訊結]  
　　汽車夫韓學詩（即阿四）因於前日在吳淞路開駛一千四百十一號汽車不愼撞倒陳子超之七歲男孩陳錦榮碾傷當經包探候福林查見將傷孩車送同仁醫院因傷重醫治無效旋即斃命由院通知捕房將屍舁人騐屍所於昨日午刻報請公共公廨李襄讞與英惠副領事蒞所檢騐得陳錦榮委係生前被汽車撞傷身死當即塡明屍格升府公位捕房將肇禍之汽車夫韓學詩帶案即據陳子超投稱死者係我兒子昨日如何被撞我未目覩今己慘死要求伸雪詰之韓供我昨在吳淞路開　見有孩子一羣在前面奔跑我不及避　致肇此禍實非我咎求宥中西官得供會商之下判訊據供稱孩子奔跑馬路致汽車不及避讓將孩撞死着屍屬其結領屍棺殮外並諭車主酌予撫卹云 
[惠羅减價今午截止下星期發售一元貨]  
　　南京路　羅公司新到各項貨品特别大减價一星期於今日午後一時截止下星期一起將發售一元貨品一星期係恃選各　雜物廉價發售云 
[找尋日本漁船之公函]  
　　駐滬日本總領事致江浙特派交涉員函云本月十日奉本國外務大臣訓令内開據鹿兒島縣知事呈稱鹿兒島縣鹿兒島那谷山町上福元山田吉太郎所有發動船勇進丸（二十五馬力）於上月十三日爲遠洋漁業由船頭日高勇吉郎以下十名同乘該船駛往長崎縣五島至之浦線之後迄今查無消息茲據谷山發動船組合長八龜彦次郎呈報請求移知十國沿岸方面官民訪查下落等請着即轉致中國地方官廳一致訪查等因奉此相應函請轉飭該　地方官一體留意有無該項日本發動船漂流以便　　云 
[虹口六路商聨會歡迎會紀]  
　　歡迎新會長及新職員 
　　虹口商聨會　開會歡迎新會長陳勇三及當選各部新職員林雪兆黄文卿潘以三諸君到者張競民汪履安等二十餘人首由張會長介紹陳勇三君人席繼陳君起立再三謙　並言鄙人三年　曾登報宣言以賤軀　弱各團體事務實難兼顧次經會衆堅强挽留陳君始允勉任次公推黄文卿爲會計主任林雪兆爲評議長譚伯賢爲幹事長潘以三何德淮爲文牘主任管錦壽爲庶務陳勇三汪履安爲出席總會議董徐振生兪斌祺成偉章蔡雪林梅蘭亭蔣庭福張松鶴朱叔眉丁義全等二十餘人爲交際調查云 
[滬南六路商聨會臨時會記招領小孩]  
　　滬南六路商聨會昨日下午二時開臨時會計二十人王奎元主席首由主席謂今有失迷男孩一名名李福生年十歲身穿藍粗布長衫内襯破藍小棉襖藍粗布褲和尙頭面黄光頭裸足沿途啼哭狀甚可憐請衆討論如何處置公决由會登報聲明外並函送新普育堂收養通過末由主席報告救濟兵災善後捐欵本會已捐洋五十元曾交樂樹滋送各路總商聨會製有收條畢遂宜告散會 
[昨日汽車肇禍案兩起]  
　　寗波人洪阿二昨日上午十一時在三馬路行走遭汽車撞倒腿足腹部等處受傷由華捕到來抄錄汽車號碼另雇車送受傷人往仁濟醫院醫治又昨日下午二時某號汽車駛經南京路撞倒浙江人潘鳳樓碾傷頭足由印捕將汽車號碼抄錄另雇車送受傷人往仁濟醫院醫治 
[竊賊被毆身死之檢騐]  
　　東華德路高郎橋唐家塔地方有蓄日公司係外人所設其中工匠甚衆日夜興工陽曆本月二十日夜半有竊賊扒牆混入欲施其技倆當爲司　者瞥見邀齊衆工人將該竊拘獲莭以私刑毆打嗣正欲報警送究間不料該竊被傷要害登時斃命當爲崗警查悉將行凶者拘入五區警署並飭警往該公司將屍看守昨晨令飭該處二十三保八圖地保唐韻卿查無屍屬亦不知死者姓氏午刻投上海地方廳稟請相騐車檢察長據報　諭候派員　　 
[陳德明在押斃命之檢騐]  
　　陳德明因犯案經上海地方廳訊押看守所候示在案日來陳在押染病奉發新普育堂醫治無效延至昨晨在堂斃命堂中以電話報告地方廳請爲相騐車檢察長委王檢察官等蒞堂騐明並無别故委係病死塡格判令屍妻陳張氏備棺成殮 
[毆傷女孩案之發落]  
　　住居海寗路一千七百七十號門牌之西醫徐芝章及徐之妻姊張成芳被魏阿六指控將其女孩四子毆打經捕房派探戴步祥往查時張成芳正在凌虐婢女阿林遂將徐張男婦兩名拘解公共公廨判徐交五百元保張交一千元保候禮拜五再訊昨晨屆期由李襄讞會同英領惠君集訊即據原告魏阿六偕女上堂證明徐芝章指張成芳家婢女阿林竊取張成芳之毛絨線交與四子故被告等遂用木柴將四子毆打各　繼由阿林證明時遭其主母用籐條毒打並用烟扦煨紅燙傷身體云云質之徐芝章供毆打四子者係張成芳伊並未毆等語復延克威律師代爲辯護張成芳供阿林身體之傷痕係被前主人所打等語並邀其某兩人到堂作證謂張成芳未曾凌虐婢女中四官核供判徐開釋張成芳行兇屬實發押女所半年阿林發濟良所兩見証不應　　應　飾　到案各交一百元舖保候訊 
[當舖押店收贓之請究]  
　　河南路和盛伯頓路鴻盛山西路仁大北山西路源昌重慶路通源及勞合路九百九十八號門牌等等六家當舖押店均因收當賊贓匿不報告捕房被包探王得標周桂森查悉以其違章　請公共公廨出單昨將該押當執事陳松記翁良記陳子成江心安吳　山勵篷仙六名傳案中西官略一質訊判改期續審 
[控儲蓄公司詐欺案候復訊再核]  
　　張奐甫延博勒律師代表投法公堂控稱原告前向朱葆三路三十一號門牌某儲蓄公司購賞儲蓄票若干張該票註明按月開奬且由農商部註册不料屆期並不開奬農商部亦無註册當向該公司經理謝志銳會計主任陳祥　理論均置之不理惟被告等如此行爲實犯詐欺之罪故此投案請求訊究今將儲蓄票呈案請察被告等由斐斯門律師代辯稱被告公司因與農商部未曾接洽妥當故未開奬被告等曾經登報照票還　今將報紙呈鑒云云中西官判退去聽候覆訊再核 
[控無故逼遷案原告敗訴]  
　　康泳記五金號主康泳江前投法公堂控錢泰號主　柏林無故逼遷請求訊核等語被告延律師辯稱原被兩造訂有契約載明原告不得與被告做同樣生意今原告違背契約又敢投案朦控請求追償損失等語奉判以兩造各執聽候查勘再核昨又傳訊陳介卿讞員諭曰本會審官昨偕領事至原告三百三十三號店内察看得悉原告確做被告同樣生意實屬違背契約遂商之法領事辣君判將合同取消限原告於二個月内遷出外再賠償被告損失洋一百元以儆 
[請保釋因招兵被押犯之不准]  
　　王學釗李村旺等前受某機關委任在滬招兵由警　查悉飭警破獲抄出委任狀等一切證據訊供明確申解軍署訊押在案茲悉此案前因江浙戰事影響尙未判决故王交王某及李母李氏等同投軍署具禀請求保釋經該署批駁不准 
[婦人私販烟土押二月]  
　　　居新記浜路一千三百四十六號門牌之婦人蔡康氏因私寳鴉片烟土被總巡捕房車務處史巡官查悉率同三道頭華捕黄長生前往抄出烟土將氏拿獲昨解公共公廨由中西官質訊之下以氏屢犯不悛判押女所二月烟土銷燬 
[總商會圖書館延長閱覽時刻]  
　　北河南路天潼路口上海總商會圖書館近又增添二十四史十三經注　諸大部書籍及新到中西雜誌一百五十餘種而後日本外埠各種中西日文報紙共計有五六十種之多近來又由新民書局樸社世界佛敎居士林捐贈圖書共計七八十部而個人捐贈者有劉振漢丁福保潘序倫周越然張毓良等自著書籍多種各界人士前往瀏覽者更見增多故又特添加座位並擬另設閱覽室一間近方佈置一俟就緒即行　　該館自今日起已將圖覽時間延長至每晚九時云 
[男婦一併拘獲]  
　　梧州路蘭咸里二弄第一家爲木匠之官在蘭其妻胡氏年二十六歲成娼多年近來不安於室與　新祥姘識私奔逃逸賃居香烟橋鳳仁里八百六十一號屋内茲爲伊夫偵悉邀同族官在良等於前晚突入姦所捉姦當將男婦拘入警署昨午將雙方一併申送淞滬警察廳訊辦 
[招領迷路男孩]  
　　五區　警前日查見迷路男孩一口解區後經李署長　據該孩供姓楊名阿小年十三歲羅店人父名楊子景避難來滬現在十六舖地方奉判解科送慈善團留養聽候出示招領 
[寄養女孩被賣之控究]  
　　住居小西門之高阿方有女名美雲年方十二當滬郊劇戰時高以家住華界不免恐慌故將女寄養於公共租界康腦脫路親戚吳友發處詎吳心懐不良未幾即將美雲賣與廣西路七十號門牌之姚榮根得洋五十元化用近日華界已見安謐高往吳家領女始知被賣遂控由總巡捕房派包探王松泉與西探福庚將吳姚兩人拿獲而女則已無踪跡詢據姚稱被其妹帶往蘇州昨晨將吳姚兩被告解送公共公廨經陸襄讞會同英馬副領事質訊之下判令押候展期查明再訊 
[公共公廨訊案彙錄]  
　　昨日公共公廨訊理之民事訟案併誌於下（一）王鴻生訴尤昌銀欠借洋案堂諭着被告具結出外遵判履行（一）婦人周安卿延許理律師訴其兄周雨卿不分遺産案堂諭改期訊奪着兩造補具理由書（一）張毛狗訴與其妻張杜氏離婚案被告延楊國樞律師代辯堂諭原告請　離異駁斥着將被告領回（一）三和新等延樊克令律師訴沈桂生等欠煤價銀案堂諭沈桂生交二千五百兩舖保准予十四天内具辯訴狀候核（一）張德大　楊國樞律師訴徐南淇不付期票銀案堂諭再由檢察員函詢愛爾德馬海通和各洋行查勘費若干擇其最廉者即派照上月十日堂諭辦理（一）鄭金生訴盛龔氏措不放贖方單案堂諭候會商堂諭宣布（一）劉鴻生訴竺萬祥欠欵案堂諭該被告屢傳不到飭提訊奪（一）華蘭卿訴姚國堂等欠洋案堂諭被告屢次抗傳不到原告呈出證據屬實應予缺席判决償還原告洋一千元並負堂費飭被告到案交保（一）成大木行訴陶順記欠貨欵案堂諭飭被告到案遵諭執行（一）金仲英延慕思律師訴趙鏡清不理墊欵案被告延海德禮律師代辯堂諭改期續訊（一）潘泰記延慕思律師訴謝筱葆不付造價洋案堂諭着謝筱葆償還潘泰記洋四千五百八十四元八角五分利息自起訴日起至清償日止按年八釐計算並負堂費連同一千一百二十號案一併計算康被告各半負擔至加賬一節應由檢察員函詢公正人如何辦理於十四天内答復再核被告免交保丨謝筱葆延海德禮律師訴潘泰記造屋不照圖樣案堂諭巳於潘泰記訴謝筱葆案内堂諭矣丨費升記延江一平律師訴新昌公司鄭麗水等欠銀案堂諭改期七天如被告有病須呈出正式騐單並着被告付還原告律師費銀二十五兩丨大陸影片公司延雷聲布律師訴徐卓夫不繳股欵案堂諭被告律師請求修改辯訴狀照准丨木作頭姚仁興延許理帮辦商佛律師聲請破産案堂諭本件聲請照准着隔日登申新兩報　十天候核丨泰來洋行訴許漱寳定貨不出請追損失案堂諭本案改期訊奪丨費純夫訴鄒讓卿欠銀案堂諭被告由保人當庭付銀九十兩又洋五元給原告具領餘欵飭被告到案遵諭執行 
[誌謝]  
　　昨承中華書局惠贈第七期「文學月刋」一册謝謝 
來函 
[金鳴盛來函]  
　　逕啓者閱貴報十一月十七日來件欄刋登張毓祥君證明地球非圓形之儀器鐘一節内有張君新著「天地新學說二書云云未知該書係何處出版鄙人等急欲購置一睹務希貴報將原函登入來函欄轉請知其出版處所者續行宣布報端無任紉感之至金鳴盛謹啓（按該書總發行所係上海四馬路萬花樓各埠大書局均有分售」 
 
 

Page 12

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *商業市况 
[北京專電]  
　　暗盤整陸六十七元七角玖陸二十二元九角柒長五十九元六角金融七十九元均現貨價（二十一日下午五鐘） 
[厘拆站住]  
　　昨日洋釐早市七錢三分六厘午市轉俏收盤爲七錢三分六釐七毫五比前日祗好一毫二忽半總觀　况進出口銀元入不抵出各銀行售出亦少錢莊係代客買賣性質市塲現幣無多祗好高拾價格以致洋厘頗屬堅挺若不節流進一步說本埠恐起洋荒銀拆仍開二分劃頭白劃五切市况照舊已不成咗題矣銀元進口無聞出口滙豐裝天津銀五十萬兩洋五十萬元中國裝烟台洋四萬元各莊裝天津南通等處數約二十餘萬 
[上海銀行國内滙兌行市報告]  
　　昨據漢電報稱銀洋滙市俱無變動本行掛牌洋例爲一千○三十四兩五錢銀元平滙均與　日同津電銀滙亦未動洋滙提漲二元計京公　爲一千○五十九兩五錢津行化爲一千○六十七兩五錢京洋爲一千○○五元津洋爲一千○○四元烟台銀滙仍舊洋滙跌落四元爲一千○十二元靑濟電報未到行市未開餘如福州爲一千○十三元厦門漲爲一千○○五元贛之南昌川之萬縣吉之哈爾濱此三處洋滙均一槪免費 
[神戶英美滙訊]  
　　昨日神戶匯兌市日美滙兌賣價三十八元三七五買價三十八元五與前日市價均無變動日英賣價一先令七辦士八七五買價一先令七辦士九三七五與前日市價均無變動 
[外滙均有伸縮]  
　　昨日（二十一）外滙掛牌咸有伸縮内盤市價仍漸見緊計先令縮二五掛三先令三辦士二五印滙縮一羅比七五掛二百十七羅比七五法匯縮十五佛郎掛一千四百四十個佛郎美滙縮半元掛七十五元七五東滙大二五掛五錢一分荷滙縮七五掛一百九十三盾新加坡大半分掛七錢一分七五香港未動仍掛七錢二分七五銀價小半分 
[先令縮後仍軟]  
　　昨日先令縮去二五市面續見軟勢而以午後爲甚九時三刻許銀行賣出一日份價三先令三辦士五六二五至三先令三辦士三七五買價三先令三辦士六二五又麥加利買一月份一二百鎊價三先令三辦士半又三月份銀行售出三先令三辦士四三七五至三先令三辦士二五買價三先令三辦士五六二五至三先令三辦士三七五後一月份祗三先令三辦士二一二五可售買價三先令三辦士四三七五又三月份銀行賣出三先令三辦士二五午後更軟一月份銀行賣出三先令三辦士二五買價三先令三辦士二五至三先令三辦士三一二五又三月份先令銀行賣出價較掛牌軟去一二五爲三先令三辦士一二五買價三先令三辦士二五交易共十餘萬鎊 
[美滙趨堅]  
　　先令昨日持牌小去半元内盤仍緊銀行賣出一月份七十六元一角二分半至七十五元八角七分半買價七十六元三七五至七十六元一角二分半午後只七十五元七角半買價七十五元八七五 
[東滙堅暢]  
　　昨日東滙掛大二五内盤初時已較上日緊○六二五銀行賣出五錢○五最小至五錢○三七五買價五錢○三七五嗣後投機方面大爲抵進致　愈售愈高銀行賣出自五錢○六二五至五錢○八七五買價五錢○四三七五至五錢○七五午後益緊銀行賣出五　○八七五至五錢一分買價五錢○七五至五錢○八七五全市交易頗暢約有一百數十萬元之多 
[標金又漲二兩四錢]  
　　仍到二百五十兩外 
　　昨日大條又縮一　五掛三十三辦士三七五遠期亦縮○六二五掛三十三辦士六二五銀價小半分花旗滙兌開盤小七五收盤小六二五日美日英均未更動標金開盤較漲六錢爲二百四十八兩後高至二百四十八兩二錢最小到二百四十七兩七錢先令開出縮二五東　大二五惟其時金價仍在二百四十七兩八錢以後市面無一不緊而空頭者恐惶頓起爭相抵進於是金價逐漲至二百四十九兩三錢後略小二百四十八兩八錢以後東匯益緊故價高至二百五十兩○一錢（爲全市最高價）移時因先令略平金價回至二百四十九兩四錢收盤烚赤開盤三百二十一兩五錢收盤三百二十一兩登賬十一月份二百五十三兩十二月份二百五十一兩元月份二百五十兩補水二百五十三兩午後標金開盤爲二百四十九兩三錢先令開出未動金價高至二百四十九兩八錢又高至二百五十兩○一錢後稍小至二百四十九兩五錢收盤係二百四十九兩八錢較前日之價又漲二兩四錢其高低相差爲二兩四錢 
[紗市堅穏]  
　　紗廠聨合會報告云　昨日星期五美國棉花現貨跌十五個磅音近期小十二個磅音遠期小七八個磅音印度勿洛去小三羅比東洋三品紗近期因軋空漲十元至九元遠期大五六元念支現貨紅財神大二元標準市勢平穏客帮中現貨生意尙稱不惡近期漲四五錢遠期大三四錢川帮購買十支孔雀四季三友圖三睡粗本紗二三百包行情與上日相仿午後標準市况依然平平近期好二三錢遠期不動場内形勢安靜惟東洋三品紗漲風甚厲致人心帶高市面亦見堅穏客帮由漢口廣東汕頭江西蕪湖福建内地甯波野鷄等帮買去各牌紗八九百包東方紗廠開出二十支金鳳十六支聚寳盆各一百包他廠均未開出 
[棉花步漲]  
　　昨日現期棉花又趨堅漲恒豐紗廠買進現貨送廠陜西花一百件價四十一兩五錢内外廠亦買進一百件價四十一兩七錢五裕豐廠買進現貨送廠陜西花一百十一件價四十一兩七錢五日　　棉洋行買進現貨棧交一百五十件價四十一兩檳濱帮買進餘姚花一千包價三十七兩八錢 
[三品漲風益厲（二十一日大阪電）]  
　　三品現貨依然堅俏而尤以輪出方面買氣更爲濃厚棉布漲風尤有一日千里之勢如小幅木棉空頭踴躍本月期貨竟暴漲一元五角影響紗市實非淺鮮故美棉雖跌而三品人氣反益　堅挺各月期貨均現出最高價木月之中必能繼續此趨勢因輸出進步所致惟至來月初恐不免發生波瀾耳 
[大阪紗市仍俏（二十一日大阪電）]  
　　今晨期紗市場迭趨漲風現貨交易依然暢達惟賣方不肯輕容抛出頗有待價而估之勢故成交無多行情仍極堅俏中等二十支本月期叫價爲三百七十八元次月期爲三百七十四元略有成交 
　　金魚二十支十一月期三七五○○ 
　　春駒四十二支十二月期五四○○○ 
[大阪布市活躍（二十一日大阪電）]  
　　雙童十一月期一二○○ 
　　雙童十二月期一一九五 
　　金魚十二月期一二九○ 
　　茄子二三月期二五二五 
　　紺燕二三月期二五二五 
　　太鼓十二月期八五○ 
　　鷹十二月期一三五○ 
[紛市日趨堅挺]  
　　哈爾濱荒年東三省譜粉甚設 
　　昨日粉市愈趨堅挺緣哈爾濱荒年米麥收成無望東三省需粉甚殷連日現粉輸往甚夥東省及俄國所製之粉不敷市銷日商向在東省辦粉者現均改在滬埠採辦三井三菱等前昨等日在市場中抛成期粉不少加之南洋帮需要亦甚殷繁以致市面日形堅漲現日上午交易所開盤後各帮乘機動辦而市場中賣氣頗甚各月市盤稍受影響午後開盤閩　抛成五萬包南洋帮八九萬包大連等帮亦均有辦進故收盤結果本月份價爲一兩九錢四五較前日收盤價計漲二釐半十一月份爲一兩丸錢七五十二月份爲一兩九錢八七五正月份爲二兩零四二五均較漲半分現粉出口計三井交裝陀羅丸郵船運往南洋計兵船粉六千包大連哈爾濱等埠亦有大批現粉運往標　粉成交額上午計二十二萬七千包下午十六萬包收市七萬八千包共計三十六萬五千包較前日增一萬六千包股票無市 
[洋莊絲市堅定]  
　　昨日洋莊絲市趨勢稍定緣歐美各莊對於廠絲乾經　價又昂以致銷胃頓减交易復清廠絲僅有法莊略有談就價仍挺秀七里干經上等貨因價不合尙難續父中下等貨又由英法等莊購進一二十包絲價平疲川魯黄絲經歐莊因價較廉進胃獨殷計由信孚怡和諸行購去中下等貨三百餘包行情無變灰經惟前日元利恰和達昌三行成交新貨七十包價與信孚同昨市各行雖有續辦之意而灰絲商要求非漲不售以故行市甚俏交易無成 
[横濱絲市仍堅（二十一日横濱電）]  
　　生絲現貨買氣漸集中粗貨昨日下午成交三萬餘斤今晨仍極暢達期市亦漲起二十元 
　　絲屑　况歐洲帮進貨雖似告一段落然買氣尙未全然减退故賣方叫價仍高談成難望今日交易頗形閑散 
[茶市續暢]  
　　昨日星期五本埠洋莊茶市續趨暢達貢熙珍眉綠茶及祁寗紅茶交易均旺人心穏定市面頗形堅固綠茶總計成交一千五百九十四箱珍眉售盤自四十兩至七十五兩貢熙售盤自三十三兩至五十四兩蝦目售盤自六十兩自六十六兩秀眉售盤自十五兩至十八兩市價均較前略爲見高紅茶成交一千二百五十四箱甯紅售盤自二十九兩至三十五兩祁紅售盤三十八兩廣紅售盤二十九兩五錢市價仍頗爲堅定湖州平水綠茶因存底缺乏昨市尙未見有成交 
[糖市看疲]  
　　昨日（二十一）公會劃盤比前見跌現貨八兩一錢五十月八兩一錢七分五十一月八兩二錢陰曆明年正月份八兩三錢五二月份八兩四錢於昨日開始交易據太古有復跌之說是否固尙待證然因此而人心又復看疲蓋有必然也 
[五金市况活動]  
　　近來五金市况出路均極活動故各貨流通力甚爲强固各貨售價亦賴以增進不少惟鋼鐵品中有數項因一部份急於脫手故略爲鬆動計鐵板跌一錢竹節鋼每噸跌五錢餘若鐵條洋釘及白鐵等類則依然隠固如前 
[煤銷復暢]  
　　昨日星期五絲廠煤銷出復暢閘北及虹口一帶包煤各廠均有多數現貨裝進而買煤之廠家在市購進亦頗踴躍加之天時呈寒需要大抵增殷故凡發火之新手芳雄撫順等貨價格莫不又復挺漲飯灶用之篩塊近日煤店門拆亦極活潑軍出數目日有千噸之譜 
 
 

Page 13

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *平民周刊 
短論 
[省倫] [  滌菴]  
　　省儉本是一種最好的方法但是人人都喜歡衣服好看用度闊綽所以窮人看了富人就眼熱起來富的看了更富的還是要眼熱啊於是你眼熱他他又轉過頭來眼熱别人從此隠伏着妄想心便要生出亂子來 
　　富人一頓飯要費去十多元一件衣要費去百餘元大家你賽我我賽他互相爭鬭奢華這樣混下去就是富人一定也要窮的其實餘食只要一飽衣服只要適體多費金錢究竟有什麽好處呢 
　　現在「米珠薪桂」生活很是艱難窮人固然要省儉就是富人也要省儉的我們試在社會上考察一下眞有許多富人變爲窮人哩 
　　省儉的解釋也要認清界限個人的衣服飲食固然是愈儉愈好至於敎養公益各種應該用的經費還是不可省儉的倘使不是怎樣雖然積蓄到百萬家産也不過是一個守財奴一切財産我們生不帶來死不帶去到後來總要變成社會上公用之物决不能長久爲我一家私有的（甲種酬） 
詩歌 
[三百六十行] [  小侣]  
　　三百六十行行行出人才 
　　有業都可貴無業最艱難 
　　怎樣可到成功路 
　　只要勤勞和忍耐 
　　世界黄金隨處藏 
　　不肯勞動那會來（乙種酬） 
大事記 
[天津會議推段祺瑞爲臨時執政] [  三光]  
　　北京自從發生政變以後因各方要人段祺瑞張作霖盧永祥馮玉祥等都要到天津開會商議所以政治重心也就移到那裏了 
　　不過這幾天的會議情形還没有重要的結果因爲他們所約請的南方代表孫文還没有到會的緣故 
　　但是他們覺得國家的行政首領不可以久缺的所以由張盧馮等議决先推舉最有聲望全國都信服的段祺瑞做臨時執政以便主持一切聽說段氏已允擔這責任可是能否使我們小百姓以後安居樂業現在很難說呢（不受酬） 
傳記 
[農夫王大傳] [  程之駒]  
　　安徽潛山老農王大家裏很窮苦又没有妻子兒女平日作莊稼過活非常的勤苦 
　　有時在路上逢著没氣力擔不起重擔子的人他就帮人擔著走過山嶺和狹險的地方絲毫不受酬謝 
　　有時他自己挑擔子夜裏不住客店郤把擔子上的索繫著脚脛防賊來偷這樣就著人家牛棚裏頭歇宿省些盤川錢 
　　他閒的時候帮着鄰家作活作事勤勉工資又小所以大家多歡喜雇他他於是嵰錢漸多後來竟儲蓄了四五百串他就拿這欵子在鄉裏蓋了三四座「亭子」給人暑天坐著歇凉又烹些茶給人解渴這樣處處行善後來這縣修「縣誌」就把他的事跡也載上了 
　　像王大這樣對自己省儉勤苦對人肯盡力帮助雖然比不上山東武訓辦學的大事業但也許有些讀書知理的人還做不到的這實在能作農人的模範盼望一般農夫們都來學他啊（乙種酬） 
筆記（一） 
[藺相如的故事] [  率眞]  
　　戰國時代有個藺相如趙國人當時中國共有七國惟獨秦國强常常倚仗着兵力欺壓各國那時趙王得了一塊和氏璧玉秦王聽見了就告訴趙王要用十五座城去換他趙王趕緊派藺相如捧著玉來到秦國誰知秦王不過要誑騙這玉並非眞心用城抵換得了美玉之後就拿着給他的妃嬪和親近人們傳看藺相如看這情形不好就先用假話將玉要回然後怒髮衝冠的責備秦王說他没有敬重友國的誠意再請秦王齋戒五天他纔肯進玉秦王當時雖然允了他的請但他巳看透了秦王的野心預料五天之後必然不給我城就派人暗裏先將玉送回趙國去了自己却拚着性命在秦國等候五天已過秦王召見他他就把自己的意思都照直的說了並且還說「大王派人向敝國要玉敝國不敢不將玉送來如果大王眞愛這玉何妨將十五塵城先交給敝國那時還愁着敝國失信麽」泰王聽他的話甚是有理並且佩服他不怕死就把這騙玉的念頭止住了還用禮節欵待相如放他回去這段故事就叫做「藺相如完璧歸趙」（乙種酬） 
筆記（二） 
[弦高退秦兵] [  素衣]  
　　從前春秋時代秦君穆公因見鄭國又小又弱容易給旁的强國來欺悔就命令自己國裏的一個軍官名字叫做杞子的領了許多人馬去帮着鄭國盡那防守地方的責任鄭國的人看見秦君肯這般帮忙以爲全是出於好意所以很信託杞子等一班人就把鄭國的北門一帶地方完全交託他們去防守 
　　不料杞子却不懐好意起來暗地裏叫人回去報告秦穆公說「鄭國人很信託我們毫不設備只要再派一枝精兵很秘密的開到鄭國來我們在這裏動兵做内應就可以一舉滅了鄭國奪了他們的土地財貨」秦穆公聽得這報告也起了貪心就立刻興兵令孟明等率領着向鄭國進發 
　　這時鄭國的人毫不知覺眞是危險極了幸虧有一個狠能幹的商人名叫弦高的帶了許多牲畜貨物往外面去做生意走到滑國地方在路上恰巧遇着孟明等率領的秦兵弦高是個機警不過的人心想「這許多秦兵行經這裏一定是到鄭國去的看來不懐好意必得想個法兒對付他們才好」當下心生一計一面派人火速回鄭國報告秦兵將到的警信叫他們趕緊防備一面把自己帶來的牛十二頭和製好的牛皮四張親自送給秦兵并且對他們說「我們君上聽說諸位將到鄭國來路上辛苦得狠所以特地叫我送這些東西來犒勞諸位」孟明等聽了這番話知道事已敗露便對部下說「照此看來鄭國早已有了防備我們即使前去竭力攻打也斷難成功還是回去罷」當下引兵便從原路折回鄭國就得安然無事（乙種酬） 
書信 
[勤友人徵集舊衣賑災書] [  素紈]  
某某兄 
　　齊爕元和盧永祥的戰爭現在雖已停止了但是百姓所受的災難說出來眞要痛心呢我們雖然職業上受了一個打擊但還不要緊那些從災地逃出來的災民家鄉爲兵和火燒得變成了焦土此刻戰事雖停要回去已無家可回了只好仍舊住在災民收容所裏天天哭泣在前幾天天氣稍煖他們穿着單衣還不要緊今後天氣一天冷一天了這般災民不是更苦了嗎雖然現在官廳想　欵賑濟但官廳的信用早巳失了他們籌到的欵豈肯眞的完全用來賑濟災民他們無非把籌到的欵少數用以賑濟災民多數用以打仗或是吞做了自己的家産你想現在災民有多少賑欵旣如此無希望我們只好本互助的精神來救濟我們受災的平民同胞了你和我平日問都是很窮困的并且因戰事而職業上受了一個很大的打擊此刻要我們拿幾個錢出來也許會拿不出的但是自己的破舊衣服也許能搜出一二件來丨即使没有那麽到鄰近人家去勸他們拿些舊衣出來賑濟災民這種不費大力的善　我想總能做到的我近日已在我的近鄰人家勸導了許多近鄰他們大都贊成我的我很希望你也在你的近鄰人家勸導了許多近鄰他們大都贊成我的我很希望你也在你的近鄰人家勸導一下想來他們當然也贊許的這樣可以免了好幾個受災平民的受凍而我們的良心上不是很可安慰而快樂的嗎不知你以爲怎樣有暇請你給我一個回信 
　　祝你好弟某某上 
　　十三年十月二十五日（甲種酬） 
小說 
[回鄉] [  徐公達]  
　　「媽我們來到這裏差不多有兩個月了在這許多日子裏頭一切的痛苦我們也受夠了如今天氣一天冷似一天我們身上所穿的還是幾件單衣咧倘若再住在這裏我們雖僥倖不死於兵也要給那冷氣凍死了媽弟弟在那兒哭了快去餵奶給他吃罷」一個十三歲的孩子這樣的對着那個中年婦人說着但看他說話時　身子正在亂抖嘴裏頭的熱氣像烟一般的噴將出來那婦人聽着他話一壁揩淚一壁走了過去從破籃裏抱出一個瘦臉尖嘴的小孩來坐着餵他奶吃然後對那發言的孩子道「根生我聽得人說打仗已經停了火車也通了我想住在這裏終非久計我們還是明天趕快回去罷你想家裡米也有柴也有棉衣厚被都有根生你耐着性吧明天這時便可安安穏穏的回到家中過那飽暖的日子了」 
　　「嗚嗚嗚」自東而西的火車開到那站停了一個中年婦人右手抱着個小孩左手携着個十歲開外的孩子擠在人叢裏擁下車來氣喘喘地向大路上走去看他的樣子好像很急切的要達到他的目的地他這樣的走了一回走到靠左邊有一顆大樹的地方站住了呆呆的向右面的一片瓦場望着半晌做不出聲來這時那十多歲的孩子早發出一種驚訝的聲浪來道「咦丨媽丨這大樹對面不是有五幢房屋的嗎我們不是就住在這裏的嗎什麽如今都没有了呢」說罷廻頭過去向那大樹細細的認着好像在疑惑那棵大樹是否就是他家門前的那一棵 
　　那婦人被他一提眼眶中的淚兒就像貫珠斷線般的滾下頰來斷斷續續的說道「咳我我們所住的房屋和裡面一切物件都被那無情的砲火」說到那裡抱着的小孩哇的一聲哭了以下的言語也就聽不清楚了（乙種酬） 
 
 

Page 14

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *   
 
 

Page 15

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *本埠增刊 
[永安新到樂器]  
　　永安公司三樓音樂部新到德國梵啞鈴美特鈴及廣東唱片該片係謀得利及中國唱片公司新近出品聲音嚮亮清晰異常每張售價甚便宜云 
[德國賽銀烟匣到滬]  
　　北火車站南首克能路三廉學社營業部近由德國運到賽銀匣多具大小不一長五六吋闊三四吋或四五吋高二三吋非常精緻購作耶穌誕禮最爲合宜每具僅價六七元聞下月十日尙有大批到滬云 
[聨益新到貨品]  
　　勞合路南京路口聨益貿易公司新到各貨價目如下全銅標凖警笛每個洋五角不用電石馬達手電燈每具洋架洋九十元磁罩檯燈每盞洋十二元云 
[妙機贈金頭香水精]  
　　北四川路（武昌北）妙機公事减價贈品以來營業暢旺茲又由香港分行運到大帮通用鐘表雜貨價目甚廉計德國走四百天玻璃座鐘每只二十元走十四天天文掛鐘十二元走十四天木座鐘十一元半七天木掛鐘六元德國元鬧鐘一元二角十四開十五鑽雙騎馬手表十二元十年夾金手表三元鋼壳手表二元四角德國騎馬掛表一元六角有夜光者一元八角白銅二磅熱水瓶一元半童子軍花口長毛襪七角全毛冷衫三元半毛馬夾二元半全毛頸巾由九角半至三元二角半全毛手套六角半其餘呢帽絲絨帽絲襪線襪化妝品等均極價廉凡購物五角除送彩劵外並加贈花旗牙膏買一元加贈金頭香水精一瓶云 
[足安新到冬令各貨]  
　　北四川路九號洋房足安分銷處近又運到大批新貨精巧雅艶如日規牌絲羊毛襪每雙售洋一元五角半羊毛手襪每對售洋一元六角半西式羊毛童衫每件售洋四元五角半絲羊毛圍巾每條售洋一元七角半毛冷圍巾每條售洋五元駱駝絨每尺售洋六角半格子花呢每尺售洋八角半尙有應時布疋甚多云 
[中英運售牛奶表]  
　　四馬路中英藥房新自德國運到牛奶表多隻該表插入牛奶内牛奶之攙水與否一試便知每隻售價洋一元前曾運到千餘隻不久即行售罄云 
[册昌推銷脚踏車]  
　　南京路同昌車行自飛馬牌脚踏車發售以來頗受社會之歡迎近該行更推廣營業不遺餘力有種種優待顧客这計劃各車均有保單在保用期内如有損壞得換取新件在本埠者如有殷實擔保且可向該行用分期繳付法購買此項計劃預料可得極佳之結果云 
[德昌遷回原處]  
　　鹹瓜街德昌參號前因江浙戰事曾於愛多亞路四十一四十二號設立分號以便北市顧客現戰事已經結束地方安靖如常故於昨日已遷回南市總號營業云 
[醫林新訊]  
　　圓虚道人精按摩之術治瘡科跌打到申數月求者接踵茲以舊寓不敷於用巳於日來遷居北河南路和樂里五衖第一家從此葉鏡益明董林廣植可預卜也 
[藝苑清音]  
　　戈朋雲先生書法甚佳茲復經重訂潤格　聨三四尺二元至八尺七元匾額尺内每字一元遞加至三尺六元並有已書就者連紙墨但取一元可郵向寶山路頣福里一衖戈宅接洽 
　　靜安寺路張園神州國光社新出版畫冊四種一吳門派名畫集一新安派名畫集一松江派名畫集一金陵派名畫集每種售價一元五角用玻瑙版印刷精美吾國國粹畫之精詣幾盡包羅於四派之中經風雨樓主人蒐羅十餘年始集成此鉅冊誠藝苑之大觀也 
[電影明星之略歷（續）]  
　　（十五）哪亞佩蘭（NoaaBeery）哪亞佩蘭爲壞蘭斯佩蘭之弟生於甘散市城其先世皆業農故哪亞先亦曾爲農人後入舞臺爲演員曾與著名名伶孟司菲爾（RicbardMans　eld）合演後入電影界屢易公司如開爾孟（Kalem）福克司（Fox）及派拉蒙（Parimount）等皆有該氏之踪跡飾一兇横之徒與乃兄不相上下氏身高六尺又一寸重一百六十二斤已有一子今年已十歲云 
　　（十六）懐蘭斯佩蘭（wallacebeery）著名電影明星懐蘭斯佩蘭生於甘散市名伶哪亞佩蘭之兄少時嘗供職於馬戲班中能馴象後在舞台充演員演滑稽短劇至入電影界後名乃益張在「俠盜羅賓漢」中飾獅心王李却以劇情關係並不專注意於王後乃復演一片以王爲主片名即曰「獅心王李却」據美報載稱謂該氏演來較在「俠盜羅賓漢」中更爲可觀此片雖尙未在滬開映然我可决其必爲一佳片也「風塵豪俠」中之私販霍爾開亦該氏所飾允爲傑作氏之容貌英英有虎氣故扮演一兇險之人最爲得宜氏身甚高較立却白率爾茂斯長五寸重亦多六十五磅曾爲著名女伶史璜遜（GloriaSwanson）第一次之丈夫云 
　　（十七）梅琪佩兒美（MadgeBellamy）著名女伶梅琪佩兒美爲某大學敎授之女生於一千九百零三年在電影界中雖經騐尚淺然頗有心得故時人遂爭捧之美國有一電影評論家專評女令之容貌稱女士爲電影界中姿首之最合式者其秀麗槪可想見矣其片之來滬者如「盜窟餘生」LornaDoone女士飾羅娜温柔雅麗備見嬝娜云（伯長）（待續） 
 
 

Page 16

 
 
1;第一萬八千五百八十五號;中華民國十三年
西曆一千九百二十四年十一月二十二號 星期六 * *[會務近聞]  
　　中華路少年宣講團上星期開游藝會臨散會時要求下星期繼續開演以饜衆望該團團員欣然應允並决定届時（二十三日）新劇表演爲顧九如君新編「腐敗商人」情節極爲曲折其餘游藝悉仍其舊且略增一二入場每劵仍售銅元五枚開會時間仍下午一時半云　　　　　 
　　中華跳舞研究會定於本月二十九日（即星期六）晚八時假霞飛路黄宅開一會員親友同樂會山卓亨利及黄梅影女士所發起節目有音樂幻術跳舞趣劇電影種種人場券由會員介紹得向該會總幹事陳雪芳女士索取 
　　楊樹浦滬東劇社内部之組織素稱完備内部五大主任排演劇本佈景道具庶務莫不各務專職劇本主任朱維基君取改譯法譯成法國莫里哀之名劇「僞君子」一書業已出版每本祇售大洋二角棋盤街粱溪圖書館著易堂四馬路國華書局崇文書局及北京路良晨好友社等處皆有發售如各團體有意排演該劇者可直接函知該社當有滿意之答覆云 
　　儉德儲蓄會前於老靶子路富山路購地四畝以備建會所並以餘地先築住房現在該屋行將工竣命名儉德里現該會議决將此項住房劃出三幢將承德里之第一義務小學遷入藉以擴充學額並將三三層樓闢爲第二宿舍以備會員寄宿之用該屋建築堅固位置適宜故近來會員紛紛向建設科預定並聞該會會所不日亦將開工建築云 
　　勵志宣講團新劇部服務社會頗著成績日前在靑年會表演「父子之愛描摹骨肉天性情態逼眞極博觀衆歡迎茲聞該部近復有葉良驤等加入此數君對於戲劇表演夙具經騐預料將來必有貢獻於社會也」 
[球戰歡聲]  
　　滬海商業專門學校籃球隊與明强中學籃球隊於昨星期四日在　强球塲比賽是日北風大作銀角一鳴雙方隊員均甚勇猛惟投擲之球多被狂風吹去而滬海球員在此狂風怒作之中以傳達敏捷投擲凖妙幸獲勝利結果十八與十七之比勝利屬諸滬海滬海球員蕭剪强區沛良楊仕廣楊寳琤唐昌熾（隊長） 
　　靑年會日校商科一年級乒乓隊於昨日下午八時赴浸會堂與該堂之夜　作友誼比賽結果爲四與一之比勝利屬諸商一隊該隊隊員如下王承烈（隊長）謝矯胡　之吳守善趙　章　　　　　　　　　　　 
[顧曲偶記]  
　　某晚顧曲於大世界夜闌歸家餘音猶繞且際泚筆記之金芳臣前名小翠玉曾一度走藝於大世界去歲因事輟演至今夏始重現於紅氍毹上是晚演空城計自首至尾迄無懈態一段慢板西皮從容不迫應付裕如行腔使調俱臻佳境惟咬字稍有欠斟處然已博得彩聲不少矣董月紅自今春進大世界奏藝以來頗受觀客歡迎是晚演馬前潑水休妻　一段做工甚佳潑水時一段二六衷氣尙足無黄腔走板之弊坤伶得此洵非易易與之配者爲景玉峰飾買臣妻做工尙佳惟被休時口作蘇白近於海派殊屬無謂張文英嬌小玲瓏表情細膩是晚演小放牛頗能恰到好處嗓音雖欠清脆然善於應用不足爲病也 
[集會表]  
　　陽曆本月時間地點召集者事由 
　　二十二日至二十七日假座康腦脫路徐園貧兒院開菊花會菊花大會 
　　二十二日下午三時華德路八十三號科發藥廠股東臨時會 
　　二十二日下午七時假座寗波旅滬同鄉會中國女子體育學校游　大會 
　　二十三日假西藏路寗波同鄉會雅歌集十五週紀念大會 
[天氣報告]  
　　徐家匯天文臺昨日下午四時三十分氣象預報云天寒而　有晴象雅泊颶風將續向西北方進行馬鞍島　南有稍强之時公風北方風無定向間有無風地方又昨日下午三時前二十四小時内本埠温度最高四三二最低三四七去年同日最高六六二最低三六五 
 
