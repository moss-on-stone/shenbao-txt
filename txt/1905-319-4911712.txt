# 1905 - 319 - 4911712

 

Page 1

 
 
[電傳諭旨]  
　　十月二十六日奉旨派那彥圖溥良松溎增崇看視獎賞欽此同日奉 
旨兵丁等借支庫銀應扣本年十二月次年正月利息銀兩著加恩展限兩個月欽此 
[電傳宮門抄]  
　　十月二十六日　召見軍機那中堂 
[約章迈要匯覽例言]  
一我國辦理交涉有約章成案猶棄之有藍皮書法之有黃皮書美之有紅皮書也自互市以來約章通行本日彚纂日類編均創始於北洋若勞氏纂要則專爲内地交涉而設嗣湖南有分類輯要之作計截至光緒已亥年實爲最近刊本已亥以後尙無繼者項城宮保慮交涉益繁思預籌因應爰命世淸踵輯要之後續纂是編所有體例門類或斟酌損益不無變通或因時制宜多有更易起康熙已已迄光緒甲辰萃二百餘年交涉脩一完善全書嗣後年出一本體仿海關貿易岫式源源接續永以爲例俾講求外交者有所依據焉 
　　彚纂類編輯要諸書將條約一項皆按依門類割裂分編推原其故大都因易於檢查而致然不便之處却有數端大凡兩國訂約彼此必有命意所在其注重之處不厭反履耱詳或此欵已見而彼欵重言申明者或前欵語意未盡後欵又復聲叙者層見疊出比比皆是合觀全文則語氣聨絡强分條欵　詞意不完况一欵之中每有包括數門者若一門獨存未免掛一漏萬儻各門兼收又慮重復繁瑣其尤　者約中往往有無類可歸之欵爲全約極要　　觀楫要諸書竟爾删去夫交涉一道首重條約雖一字亦不能删除　一欵乎是編鑒於以上種種未敢曲爲附和擬將條約章程成案分爲甲乙二篇全載條約以　分卷按立約年月先後爲次序所有門類均註於分條首端每頁徧傍重復加註猶恐查閱不易復於每卷附檢查門類表按類查款極爲簡使乙篇則全載章程成案 
 
 
 

Page 2

 
 
仍以門類分卷庶幾尋譯有次開卷了然 
　　一是編門類多有更正增攺輯要之處如游學游歷類輯要均附傳敎門此大誤也現在内而京師外而各省遣派出洋遊學者日增月盛是必另立遊學門方足以正體例若遊歷厥有二端大凡我國派赴各國遊歷者爲考求製造調查學校居多數至西人來中國遊歷者或周覽山川風土或研究農工商礦半屬彼國輿地會派出則遊歷一門實近於學於敎務毫不相涉不得附於傳敎此理甚明又此次各國商約有改訂通用錢幣一條是圜法一門必須增入其餘如聘募附入傭工之後路礦電綫混爲一門郵政賽會僅附卷末均屬眉目不淸令將遊學遊歷各爲一門聘募招工各爲一門傭役附於招工增入圜法一門附以各國幣制若路若礦若郵電直分作三門賽會又另闢一門加稅免厘洋藥並附於通商門或視前書較爲妥協 
　　一是編門類次序大槪均依輯要門爲總目類爲子目以類附門有門無類者聽綜而計之分門者二十分類者三十一甲篇條約爲卷凡十乙篇章程成案爲卷凡四十二詳披總目便知梗槪 
　　一是編條約一項謹遵外務部頒行原本不敢增塤一字其照會附件所以補條約未詳者今均依原本列於條約之次以備互相印證 
　　一是編章程成案均從外務部曁北洋擋案錄出舊者删之廢才棄之統計仍原書者十之三增補新案者十之七舉凡歷年中外交涉要政於斯略備其私家著述槪不纂入以符官書體制 
　　一書有圖表最易檢查輯要原刋圖表頗爲賅備計列表凡六列圖凡八惜各圖均係木板且仿湖北大淸一統輿圖舊式而各表距今己歷五載亦不無事異時遷之憾是編圖表務極精詳圖則拓爲大張用彩石印合爲一總圖表則勘誤增新必求的當此外又增表六曰有約各國一覽表曰各國派赴駐華使臣編年表曰中國派赴各國領事駐紥表曰各國派赴中國領事駐紥表曰近三十年通商徵稅比較表曰各省郵政處所表隨類附入各卷以便參考 
　　一是編除載入各國立約編年表外所有約章成案目錄下均各註明年分俾查案可以援引且補諸書所未備儻代遠年湮無從查考者付闕如焉 
　　一是編疊經禀承北洋大臣曁外務部再三審定始行編纂所有體例門類行欵均屬字斟句酌煞費經營閱者自知無侯贅述　　一編纂是書商槯討論者有汪京卿大爕顧侍御瑗蒐羅搜採者有劉部郎奉璋沈觀察桐劉觀察燕翼先後編輯校讐者有左丞運璣王倅仁鐸李令盛鑾黎令景煊秦令崧年桂廣文埴若胡令獻琳楊徵君毓煇尤能始終其事編校最勤書成例應並記光緒三十有一年歲次乙已夏四月連平顏世淸謹識 
[中俄議攺恰克圖條約實情]  
　　外務部與俄國公使會議改訂恰克圖條約之風說傳布已久然未得確實消息現已探悉改訂之事係祗爲淸俄電信接續一條本年爲此約限滿之期故外務部欲乘此機會擬將庫倫恰克圖間之俄國電線及其他蒙古伊犂等處俄人私設之電信一併撤去或竟讓歸淸國管理目下正在談判此事也譯東京朝日新聞 
[兩宮優禮日使]  
　　二十日日本小利欽使覲見兩宮時由皇宮正門出入以示特别優待之意譯東京朝日新聞 
[記中日兩國全權大臣第一次會議情形]  
　　二十一日午後三時兩國全權大臣會議於東華門外練兵處日本專使以關於滿洲協商事項提出交付淸國全權大臣並言望早日答覆云云其時中日兩國官員之在座者日本小村專使之外爲山座局長落合鄭兩書記官高尾書記生淸國全權大臣之外爲唐紹儀楊士琦鄒嘉來及日本畱學生金豐炳孫汝林諸人譯時事新報 
[滿約條欵中國尙未答覆]  
　　二十五日北京電云日本提出之滿洲條約中國尙未答覆澤字林報 
[滿洲條約十六欵江寗]  
　　探差督轅日昨接到外部密電係中日滿洲條約事令江督籌議對付電文甚長僅知有十六欵大略如左（一）承認日本租借遼東半島（二）管理東淸鐵路（三）駐紥鐵路護兵（四）設立郵避電線（五）限十八個月撤退駐滿日兵（六）牛莊奉天安東吉林長春設立日本領事（七）牛莊奉天吉林設立日本銀行（八）牛莊稅司須用日員（九）開放滿洲（十）承造東淸支線（十一）尤日開採礦（十二）管理滿洲鹽務（十三）鴨綠江右許日有森林業（十四）日人可雜居滿洲（十五）他國如索滿洲利益湏先知照日本（十六）此約以十年爲限（辰）按日本對於滿洲事件其所要求於我者己於日俄和約中微露端緒使其然也則滿洲雖無割讓之名而己有委任統治之實我國外交家丁此衝厄一涉畏葸其不爲朝鮮之續者幾希 
[蘇州紳商致外部商部電（爲滬甯鐵路事）]  
北京外商部鈞鑒滬甯路事盛督辦偏徇浮濫請援浙例速派蘇省正紳接辦改良並責盛先停小票改造單軌請代奏蘇府紳商王同愈尤先甲彭福孫江衡吳本善蔣鳳梧張繼良殷樹林張方中兪述曾金楙基鄭慈穀曹纘明錢崇固等伺叩有 
　　按補救甯滬鐵路辦法不一而尤以先停小票改造單軌爲目前措手之要著黃愼之殿撰等旣發之於先玉勝之太史等又爭之於後京内外官紳其知所務哉（特） 
[續紀改派唐紹儀妥辦滬甯鐵路原電]  
　　三十一日奉　旨派唐紹儀辦理滬甯鐵路事本館卽於是晚得北京訪員發來專電紀諸二十二日報端惟電文甚爲簡略茲故將商部寄交蘇省官紳之原電照錄如下蘇省京外官紳請代奏滬寕鐵路事本日具奏准軍機處交片軍機大臣面奉諭旨商部奏滬 
 
 

Page 3

 
 
寗鐵路請飭嚴切查明一摺滬寕鐵路盛宣懷辦理不善著攺派唐紹儀妥爲辦理欽此特電聞並希傳知張殿撰等商部箇（　） 
[滬寗鐵路卷宗由沈敦和帶京移交]  
　　簡辦滬甯鐵路唐紹儀現尚未能來滬日昨聞盛宣懷由鄂密電其心腹總管理沈敦和觀察帶卷赴京移交希兾彌縫一切大約沈於日内卽湏啟行（尋） 
[湘省學生禀懇派習鐵路長沙]  
　　日前有學生陳湘蘅成壽崑具禀撫轅懇給官費派竤出洋學習鐵路或先存記俟後續派等情奉龐劬帥批示云粤漢鐵路收回自辦將來路工經始需才必多目今中國甚難其選該生等能見及此並願自習此門尤爲志量宏遠查湘省官費遣派鐵路學生名額已滿所請先予存記俟後續派等情應卽照准希學務處移知鐵路總局查照（初） 
[常德商會刋發禁用美貨傳單長沙]  
　　常德府保商局紳董於本月初八日在府城隍廟集議設立商會旋有人醵貲刋發禁用美貨傳單按戶分送俾衆周知單中叙述美國虐待華工兼及游學各情形極爲慘酷語語沈痛令人不忍卒讀並將美貨牌名唛頭號碼一二開列使購貨者一望可知聞現在該處商民同申感憤遵照所發傳單凡遇美貨一律不願購用云（初） 
[長沙關修築通商碼頭長沙]  
　　湘省西門外自開商埠設立新關其就近各碼頭自應從新修築早經工程局勘丈基址預備石料惟因河水未甚退落不能興工現在時交冬令水勢日漸消涸已由工程委員督工趕築每日工約百餘人（初） 
[彚錄英使與外務部來往函件北京（爲販運莫啡事）]  
　　英薩使致外務部函逕啓者據本國駐滬總領事詳本埠英商老德記大英醫院屈臣氏等藥鋪報運莫啡鴉進口時海關令其具結聲明非有西國醫生藥單不得出售亦僅以些湏小數出售方准起岸嗣准老德記一家將貨起岸其餘兩號令俟京師回文方可准行經本總領事以該行等所報各情是否確實函詢稅司去後旋准復稱本年六月初四日出有第六百二十七號告示禁止莫啡鴉任便販運湏領專單方准進口請煩查照等情前來本大臣查禁止莫啡鴉任便販運一事載於光緒二十八年八月初四日中英通商條約第十一欵惟此欵湏由有約各國應允照行乃可舉辦本大臣尙未承貴親王將各國照允之文相示合行函請團飭該關將以上所出告示收回是爲切盻此頌鈞祺 
　　外務部復英薩使函逕復者本月十三日接函稱據駐滬總領事詳（如前函云云從略）等因本部查禁止莫啡鴉任便販運一事係屬善舉此次續議商約貴國首先應允所以保全生命者不少在條約第二一欵原載湏由有約各國應允照行乃可舉辦惟此等善舉各國亦無不樂於贊成嗣後中美商約亦照允並禁及刺入肌膚之莫啡鴉各針現在江海關出示以湏領專單方准進口無非爲便於稽查起見仍希貴大臣維持善舉令該藥鋪照領專單是爲至幸此復卽頌日祉 
　　英薩使致外務部照會爲照復事滬關出示禁止莫啡鴉任便進口一事本月十六日准函以係屬善舉此節貴部若查中英商約第十一欵方知英國政府如何維持惟是否善舉併未論及本大臣十二日信函專將違約情形知照貴親王而己案查十一欵内茄湏由有約各國應允照行乃可舉辦等語滬關所出之示係各國應允以前舉辦是以應請貴親王再行斟酌并飭滬關將告示收回按照約章辦理是爲切要湏至照會者 
　　外務部復英薩使照會爲照復事禁止莫啡雅任便販運一事准照復稱（如前照會云云從略）等因除札總稅司轉飭江海關稅務司遵照辦理外相應照復貴大臣查照可也（尋） 
[三江師範考試情形南京]  
　　招生已誌前報茲悉自初九日開考新班以後人數不齊以致展期直至二十三日如行續考寕皖両屬應考者計五百餘人題爲小學敎育與家庭敎育並重論又二十四日續考蘇童兩屬應考者亦五百餘人題爲孔子三人行必有我師子貢謂孔子何常師近人謂儒家專守一先生之說試闢其謬聞各屬投文請考者現尙陸續不絕頃已由該堂牌示隨到考矣（望） 
[招考陸軍小學欵式江西]  
　　贛撫胡中丞現擬赶辦陸軍小學堂並刋刷簡明條欵格式通飭各府州縣照章考送學生以便早日開辦一陸軍小學堂學生由各府廳州縣於所屬高等小學堂内按格選送考取入堂肄業如小學堂學生選不及額准各州縣按格挑選良家子弟有相當體格學力者申送考騐合格一體入堂肄業單丁獨子無庸送考一年歲限十五歲以上十八歲以下品行湏性情誠樸素無過犯出身湏確條良家子弟志趣湏誠心向學别無嗜好學業湏曾經讀書能作淺近論說一相貌魁偉五官湏端正四肢湏靈活聲音湏洪亮耳目湏聰敏（信） 
[虞觀察興學巨捐寗波]  
　　江蘇候補道虞洽卿觀察籍隷浙江之鎭海縣素性義俠凡遇公益之舉無不慷慨捐輸今又與其堂叔仁甫合捐二萬金在其所居之靈緒鄉伏龍山地方創設高等水學校現己延聘敎習購置校品定於明春開辦云（顚） 
[紀創辦醴陵磁業學堂情形長沙]  
　　湘省醴陵縣向產磁器惟以土法製造不求精良以致磁質較粗工業不能發達今春經湘紳熊秉三太史偕沈象乾廣文與該縣之文岱畊孝廉前往該處各磁窰細加考察見其泥質細膩水性淸潔地勢亦甚便利儘可隨事改良漸成佳品回省後禀請前撫憲端午帥擬於該處設立磁業公司並附設學堂仿照東洋辦法建造廠屋購備機器以興實業而拓利源當奉午帥嘉許籌撥官欵一萬八千金發交沈廣文承領以資開辦太史卽將泥質寄付東洋試驗果稱佳美遂令沈廣文親赴日晒考察並調查章程圖繪廠式購辦機器約於十一月可以回湘現由太史在上海函致文孝廉先行察勘基址預備木 
 
 

Page 4

 
 
料以便尅期興工云（初） 
[商部飭呈絹絲有限公司合同契約]  
　　郎中李厚祜與日本商人合股在上海創設絹絲有限公司呈由商會轉禀商部請予立案昨經商部批飭所有合同契約一併彚呈到部檢查再行核奪（巨） 
[川督奏派員採銅及設立勸工農政局事北京]  
　　日前川督錫淸帥奏寕遠銅政派員採曾併就寳川局設立勸工農政局畧云查川省從前寳川局鼓鑄制錢例由寕遠府地方官領本採銅遵行已久無如例價近與商價相懸吏胥復窟穴其中上下朦蝕商情日阻官累日深解數因以日絀而所解銅斤質色低雜尤甚不堪鼓鑄用是銅政鑄法遂致両廢奴才前以機器製造在在需銅並經奏准試鑄銅元際茲洋銅價值日漲但能採用一分土產卽可補塞一分漏巵寕遠旣夙號產銅之區自應從新整頓爰派候選同知趙鴻猷等前赴該府屬瓜别麻哈兩處設局採辦凡舊日銅務在官人役槩予裁併專以梳爬積弊體察商鞙爲主義並寛定銅價招商鍊繳凈銅以期適用而節運費現雖開辦伊始解數尙屬無多而商情頗形踴躍可期漸收成效至川省銅元尙屬試鑄並經奏明附設於機器局所有寳川局房屋基地未便以制錢久經停鑄遂聽頃圮荒蕪查川民游手素多實由童年失敎省城無主無業幼孩流離相屬前經升任按察使馮煦成綿道沈秉堃禀請暫借局中廠基添設勸工外廠專收窮苦幼孩學習工藝聰頴者進以識字讀書俾得各謀生業旋經布政使許涵度以各屬於農田蠶桑樹藝畜牧四者俱少講求應於省域設立農政局並闢試騐塲以資提倡督察因經費未充亦請先就寳川局内開辦奴才覆加考核以公局固有之地爲要政推行之方事屬兩全均予批准在案茲據該司道會同礦務總局詳請將辦理各緣由奏明立案前來除分别咨部查照外理合附片具陳云云（光） 
[江督電覆商船會章程不日訂妥呈部南京]  
　　江南北所訂商船會章程由商部咨行江督請爲妥訂以便實行昨經商部電催曾否定妥江督接電後當卽電復正在妥訂不日卽咨呈核奪云（珠） 
[請設自來水公司商部批飭未准南京]  
　　龔盛階司馬前禀商部擬在金陵創辦自來水公司經商部札飭金陵商務局查覆嗣據該局總辦劉觀察禀覆從前龔丞曾經在局禀辦後以諸多窒碍未經批准此次赴部呈請似亦碍難照准云云現在商部已據禀批飭毋庸置議矣（珠） 
[澈查教練官中毒之虛實鎭江]  
　　駐鎭四標敎練官韓樹棨因醉酒後墜馬斃命其情節可疑之處業己錄登前報江寕督練處總辦朱菊樽觀察徐固卿鎭統旣委陸如仙副將就近查辦尤恐副將與四標統領素相接洽致有不能盡言之處特續派專員吳棟弢會同向充督練處之發審委員赴鎭認眞查詢是否中毒實固足爲死者雪寃虛亦足爲生者弭謗云（言） 
[長崎俄俘虜亂續聞]  
　　二十五日東京電云日本派駐俄艦之警察己因俄海軍提督魯斯第司文斯開之請全行撤去俄運回俘虜之大臣達狄洛甫提督於今日行抵長崎與魯提督晤商此事大約該俘虜等運回之期勢湏改遲 
[駐韓各國公使表同情於日韓新約]  
　　二十五日東京電云駐韓京英公使及各國公使對於日韓約頗表同情並於該約宣布之時咸述歡迎之頌辭 
[韓皇願受日本之筦理]  
　　二十五日東京電云韓皇曾頒行諭旨表明其滿意於日晒所定筦理韓國之新約 
[英革利斯君不願總理船廠]  
　　二十五日倫 
敦路透電云英革利斯君得簡放新加坡船廠總經理之報告大不滿意 
[英無業黨會議]  
　　二十五日倫敦路透電云有無業貧民一萬名於昨日晨倫敦西隅聚集並開大會於哈愛特公園要求建設賑濟之事業開會時頗有秩序 
[英國火警續誌]  
　　二十五日倫敦路透電云掰臘　　斯哥起火時有貧民三百六十八人適居於被焚之屋中因焚斃三十九人咸擁擠於一處同時悶死當時解救者頗爲奮勇譯字林報 
[俄亂己靖]  
　　二十六日倫敦路透電云俄國亂事現已平靖聖彼得堡刻方計畫善後之策譯文匯報○二十五日栢林電云俄亂已愉行平靖鐵路亦已通行莫斯科總督擬往晤隈得首相互商俄皇應頒詔敕之稿譯德文報 
[馬基頓財政問題]  
　　二十六日倫敦路透電云土皇曾致書德皇願預備服從各國筦理馬基頓財政條欵譯文匯報 
[法總統電弔德魚雷艇撞沉之慘]  
　　二十五日栢林電云法總統及海軍叅謀長托姆森君曾電致德皇弔唁德魚雷艇愛斯第一百二十六號撞沉之慘 
[英報贊頌德海軍]  
　　二十五日栢林電云英國各報章咸贊頌德國海軍之達德國新之海軍匯票英倫接受時頗爲安靖 
[海參威亂事己止]  
　　二十五日海參威電云此間亂事刻已平定各商船已在船塢卸貨 
[日韓新約之前途]  
　　二十五日橫濱電云此次訂立之日韓新約湏俟韓國實能自主時再行改換駐韓日歙有筦理政界全權韓國各都市皆有日議員轄理一切事務駐韓各國公使咸祝日晒林使及伊藤侯湏留韓若干時然後回國譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　半顚僧命相課三神 
　　老僧由京來滬三十餘載並無他往上至公卿下至庶人無不神乎奇神現今時局艱難人以先貧賤而後富貴有先富貴而後貧賤運來反守之　敗反求之埋没英雄錯過光隂終身受苦可惜老僧減價指引諸公心有不决或來電决　或寫八字寄氏寳善街新興陞　抵命五角細批一元終身二元九六壬課五角飛星全部六元奇門會參十元擇日　　各一元信力　　 
自給筆資先付空信不收 
 
 

Page 9

 
 
[禀請洲地開辦小學堂蘇州]  
　　丹陽縣之順江洲地方職員徐仲熙籌議開辦兩等小學堂禀請蘇撫憲擬撥洲田花息曁魚捐肉捐以及賓興書院各欵藉充經費以敎洲民已蒙撫憲批准飭學務處札鎭江府卽飭丹徒縣與該洲紳董會議妥善遵辦（首） 
[興辦女子實業學堂安慶]  
　　皖紳方元銜等近集股本八千金創設女子師範學堂注重手工蠶業醫業各項具禀撫藩两憲均奉批准該紳等旋又以章程具報請給關防亦己批令照辦矣（　） 
[紀遊藝會儀式]  
　　二十四日一句鐘滬上羣學會特開藝會到者來賓約二百人學生家屬百餘人列其儀式如下一排班呼令二遊藝會歌三演說四樂羣歌五國文誦讀六國文演講七勉學歌八筆算九珠算十雁字歌十一歷史口講十二國史歌十三地理畫圖題名十四地球歌十五圖畫十六習字十七唱遊戲歌十八敎員批評十九本校歌二十給獎（顚） 
[滬江官事]  
　　西門外巡局委員羅樹勛二尹因病出差奉道憲袁觀察札委太陽廟巡局員章次荍二尹調往接辦○總工程局正裁判官孫耳三明府昨日到道禀請給假五天赴浙省公幹○會丈委員劉明府芒矅到道禀知奉局諭委卽日偕同水利廳孫立幹省尉往念七保三圖地方勘地○五品銜孫少波明府錫又都司袁復才都戎又候補縣唐庚英明府又前灌蘇糧道之公子候補知縣陸明府詠桐昨均因公先後到道禀謁○卸任浙撫聶中丞之公子候補縣聶明府其煒昨日因公到申住老閘○戶部郎中李鶴徵部郎志翔昨由揚州來申住鼎升械○騐花局委員孫明府鼎昨日因病飭丁到道請假三天○候補知縣朱明府錫深昨赴道縣禀辭前往安徽公幹（近） 
[總統回申]  
　　總統南北洋海軍薩鼎銘軍門偕船塢洋工程師巴君因公赴寕謁見江督已於昨日仍乘江元兵輪返申（欣） 
[英副領事返滬]  
　　英副領事德爲門君至杭遊歷已於前日回申昨晨蒞廨曾同讞員關司馬會判各案（見） 
[道憲傳諭要公]  
　　上海道袁觀察昨因要公飭傳本縣汪大令到轅諭話（近） 
[製造局擬造遊學館]  
　　本埠製造局總辦魏觀察現擬籌欵創建遊學館一所以備各省官派出洋之游學各生來往居住刻已擬就章程數則禀詳南北洋兩大臣核示（欣） 
[總工程局會議要公]  
　　本邑城廂内外總工程局各董事因有要公定於今日在局開特别會議（欣） 
[移緝盜犯]  
　　昭文縣境信義米店係監生龔榮所開於九月念六晚盜刧恊同地保蔣福安鄰右呂炳文報由該縣翁大令詣勘屬實飭緝未獲故於前日移文至上海縣請爲協緝如獲全案賞洋四百元拘獲首犯賞洋一百五十元知風報信因而拿獲者賞洋五十元（近） 
[獄斃又見]  
　　昨晨提籃橋西獄内瘐斃楊和尙一名由管獄西人知照捕房飭傳家屬棺殮（古） 
[狎客猝斃免騐]  
　　昨報紀狎客猝斃一則茲悉死者名李謙三同慶里之妓名張小寳李猝斃報縣之後經人出爲排解由屍妻李黃氏投縣求免相騐縣主准之（見） 
[抄查棍黨案卷]  
　　前日英租界捕房五十四號西探帶同某甲到縣抄查范高頭黨案卷（近） 
[四訊誣控拆梢牽涉通匪案]  
　　昨爲第四次訊錢毛毛控朱海郎王毛毛串同應桂馨誣控拆梢牽涉陸頌和通匪一案之期午後二點半鐘英繙譯寳述德君會同關司馬及襄讞金大令升座先由應延之愛理思律師宣言謂錢毛毛上次堂供所有從前犯案祇認一次係范高頭所控餘稱並無其事應請公堂行縣詳查原告穆案素律師摘辯數語愛律師訊錢毛毛曰爾曾在上海縣控陸頌和否錢供有之事在本年六七月間所控係向陸索欠後經應桂馨與張祺來說爾若控陸恐有不測之事因張麒彼時爲行中雇用乃光蛋帮人之故愛律師又向爾禀中牽涉應桂馨否范高頭爾認識否供禀中未牽應桂聲范高頭前開報關行時小的曾帮伊三月其時道憲曾給范公事乃在二十八年暑天小的在范店報關並不與范契合范奉道憲飭令緝私卯名趙良迨范報關行閉歇由謝鑑亭接開小的只做二十天卽歇後來卽帮陸頌和辦事行中並無洋人出面小的自謝處歇出之後曾至蘇州二馬路開設錢莊今年三月確在源來樓上議事從前陸范往來乃顧伯銓遞送銀兩去年十月范在通州有官兵欲捉是時顧與馬老大均在船中幾遭拘獲至於四月間陸頌和在家議事尙有掮客兩人在塲應桂馨接辦此行乃在五月中旬陸因自恐聲名太大嘱應出面應欲每件洋紗取洋一角或一角半否則將洋七百元作爲股份彼時應自言我係會中首領長江一帶人呼老頭子且曾閙過某處公堂故我出名之後流氓開銷可省惟報關仍用陸名怡康及源來牌號行中用人是宋春生王仲叔徐吟泉及在案之王朱兩人言至此寳君商諸司馬著將應陸王朱仍帶回捕房俟禮拜五下午兩點半鐘再訊（見） 
[縣案彚錄]  
　　黃坤山與楊顧氏互控由西局解訊氏供九月初二收得會錢五千文黃妻借洋兩元越日往索途遇朱阿金向婦人索欠洋二元六角因此偕往黃店不料黃誣婦人誘拐伊妻互扭至局求察朱阿金供與婦同黃供開銼刀店妻借顧氏銀洋小的不知該氏慣爲蟻媒不無别有隱情大令飭分别還洋完案忽有某差禀稱小的弟媳被楊顧氏拐逃求究大令因判氏交官媒管押該差補詞察核○金春濤控顧雨生等誘覇姪女亦奉訊究金供姪女被伊外祖顧雨生誘覇現將適人求請斷歸質之顧供壻已逝世寡女孤苦春濤並不貼補分文寡女因將外孫女許配小的長女徐顧氏之子寡女亦已病亡外孫女歸小的撫養已越多年今因年長春濤等欲領回許婚圖利求察徐顧氏供與父同並呈庚帖大令斥金前不資助孤寡今因女長强爭判交保俟女到案訊斷○城汛周千戎片送攫奪行人物件之高阿海到縣訊究供在小南門城門口有人攫物致被門兵悞拿大令判押候查明究辦○小南門外捕盜局對面有王姓屋與陳駕生屋毗連後有一墻两姓今忽爭奪王姓僅有婦孺故由表戚某業董吳姓代禀到縣汪大令提陳訊問先詰泥水匠王富記供曾由陳姓雇小的將墻加高數尺已逾十載猶記下墻乃係實砌加高新墻空斗有石灰痕可驗陳供墻脚有界石可憑大令判候蒞勘察奪○張炳榮禀路經閘北被流氓許根泉糾同盛阿發郭木金等詐攫衣服洋元等情昨提盛郭訊究俱供被誣大令判各交保俟傳原告質訊（近） 
[總工程局紀案]  
　　貨捐局總辦鐵松岩太守前日函送在局滋閙之銅匠戒洪生至總工程請究由副裁判官陳二尹提訊嚴供因向局中某甲索取修理物件工資不敢滋閙二尹判押改過局一月○崇明人施鳳琴扭同春船夥陳阿海至局控稱被陳失去所寄 
 
 

Page 10

 
 
衣服三件洋銀一元求追陳二尹　陳賠償了案○著名積竊王德林卽福壽子並沈福永等前日在會館塲等處挖竊路人物件由捕拘局解訊二尹判鎖示三天滿期再押二禮拜○甬人郁紀生之妻袁氏不守婦道被郁投控前工程局經帮審黃二尹判發普育堂留養在案茲由氏　鐘氏投禀總工程局求領故由正裁判官孫大令飭差至堂將氏提案略詰情由准予領回管刺（欣） 
[覆訊股銀糾葛案]  
　　德商瑞生洋行主延律師哈華托控趙冠卿宋作舟等股銀糾葛前訊各情已詳本報昨晨德副領事麥令豪君會同前任襄讞員孫耳三明府及金鞏伯大令覆訊趙宋所延高易威金生兩律師同時投案高律師先詰趙冠卿供瑞生於光緒二十七年二月開設商人有股銀四分半天津擋手劉靑坡由商薦去後因帳情不符卽行拆出瑞生之事槪不預聞言畢又將歷年紅帳呈請察驗哈律師訊趙拆股之時有無憑據趙答有見証五人可以傳訊威律師亦聲明數語明府得供之下判両造姑退著各邀公正人理算帳目禀覆核奪（見） 
[英美公廨早堂案]  
　　濟良所女董薛姑娘禀有人投匿名信於本所言同安里開妓院之寳姐擅將十二歲幼妓花媛媛梳櫳忍心害理請爲拯救等情敝所卽告捕房將寳姐與該妓送案請究寳姐供媛媛乃係生女並無梳櫳之事媛媛供隨母在同安里賣娼不知何人寫信關司馬與英副領事德君判寳姐斥退花媛媛發濟良所留養候示○妓女花桂香投濟良所聲稱不願爲娼昨由包探竇如海解訊桂香供在棋盤街雙福堂爲妓叩求超拔司馬判交濟良所留養俟一年期滿擇配○妓女謝秀林今春在石庽妓院事發交濟良所留養詎被乘間逃匿昨爲包探尋見拘案請訊謝供現已嫁人求恩中西官念已從良著卽開釋○婦人葉蘇氏投濟良分所稱五年前嫁開木器店之余陶生詎余尙在迎春四弄第二家開設妓院逼令婦人賣娼上年姑氏又買一江西幼女爲妓近因不願操此賤業請爲超拔等情當由女董訴知捕房將余陶生並幼妓一口於昨晨一并解究幼妓供名林媛媛又名小寳江西人爲妓二年葉氏之母蘇氏投稱當時女兒與余爲妻不知賣娼中西官互商之下判將一千人帶回捕房押候覆訊核辦○吳阿榮因妻吳孫氏背夫由無錫逃來上海住居美界前日被吳尋見寄於友人朱瑞卿家恐氏逃逸鎖以鐵練已越四日爲包探徐阿華查出一并拘入捕房昨早解訊中西官判將無干之朱許氏省釋外吳孫氏暫發濟良所留養吳阿榮違章鎖人押六月朱帮同違犯押三月○沈雲喬控金裕卿不分工部淸潔局盈餘銀两等情昨晨由工部局總辦洋人雷福生偕金投案聲稱金在局中承辦淸潔事務已閱六年並無他人合股沈係誣控請鑒中西官判暫退去俟訂期會訊○朱見堂控王朱氏竊金鐲一對售贜于王琴岩岩探拘辦判押候覆訊核奪○徐阿六先後竊昇記莊徐公館兩家衣服由控解辦司馬怒其怙惡判押西牢両年○陳士彬控王德昆王欒氏王沛霖楊長慶等串媒賣娼由探提案判押候過堂訊究○顧阿福與葉和尙口角以利刃戳傷葉腿由探解辦判押捕房三月○張子懷控李子馥欠銀不還昨晨傳案判交保候訊○英商匯廣公司控嚴成記不還木料銀兩亦於昨晨傳案判交保訂訊（見） 
[法租界公堂案]  
　　楊敬全偕車夫妙連根禀前日午後甥媳某氏坐車至西門外方浜橋被流氓劉永發朱阿福陳玉生推倒甥媳從車跌出磕落門牙四個當時被搶金鐲一對報捕查獲請辦劉供是日與李桂桂同行見車中婦人同聲喝彩朱等附和並未搶刦金鐲中西官判朱等交保劉押交李桂桂到案核辦○水樹根禀髮妻楊氏被流氓張榮奸佔拘獲送辦張供有胞姊與楊氏同居故往姊處並無奸佔情事大令判枷號十天張氏交本夫具領○馮子生禀與湯阿木往來土欵被欠銀一百四十餘両求追質之湯一味狡展大令判押候嚴究○楊長庚禀父親在菜市場購物被彭順順與伊兄扣扣誣指竊菜攅毆受傷翌日卽死扭請究辦彭順順供楊父因竊膠菜一株爲小的當場喝還並未毆打大令著押候查明復核○尤根泉禀本年三月偕妻吳氏來申借住潘陳氏房屋與蔡顧氏同居不料妻被蔡顧氏誘至王家庫與小馬夫姘識有見証潘陳氏及岳母吳周氏鄰婦蘇嚴氏可証求請嚴辦蔡顧氏供詞遊移包探禀氏在捕房先已供認大令因判押交尤妻再核○蔡文居禀流氓陳谷同拆梢不遂將刃自刺三下鳴捕送究大令判押候查明再核○城内某姓家婢女康梅金前日在法界迷路被流氓張小章領至洋涇浜某花烟間圖賣爲鄰居報捕拘究大令判將婢發堂待家主認領張枷號一月○朱連榮禀向劉坤榮定買牛皮漲價不交請追大令判劉人銀並保限七日内理明禀復○劉桂峯禀招商局八號棧房時失烟葉有豐號行司報稱係德記烟葉行出店所竊向論不睬故將行主劉問初拘請訊究劉供實遭誣指大令准予交保著原告邀同八號管棧人來案候核○孫周氏不守婦道爲本夫送辦奉判發普育堂留養在案邇因該婦不守堂規昨爲堂董送回大令准予交保候本夫具領（居） 
[美租界捕房事]  
　　二百九十七號捕巡至華記路見潘阿毛違章小便向拘反被糾衆兇毆並將號衣撕破警叫奪去卒由該捕將潘扭入捕房押候解辦○勤昌絲廠管車人錢如堂道經梧州路被女毁多人扭住攅毆由旁人鳴捕將兩造帶入捕房捕頭以係屬女流斥不准理○沈廷芳昨日倒臥吳淞路側由捕載入捕房搜出鈔票二百餘元當卽送醫騐視知係酒醉押至千後開釋（古） 
來函 
[振武社書記員報告]  
　　本城火骽弄范氏小學堂學生呂懲猷沈兆沅周大賚陳家振丁人傑錢春生華福表丁龍寳彭光煦王培榮莫勤學程少泉陸鈞聲黃其新呂懋遷蔡金生祝家義兪德炳盧桂輪譚霖生陳雲龍丁義春萬間如陸鈞培呂懋昌黃湛林黃潤　張耀明丁文桂謝秋屏郭丞祖周榮全周春林朱慰雲劉永華吳煥全郭丞勳朱寳珊周駿聲范瀚增等四十人各立誓書終身不吸鴉片有學備查○民立上海中海堂總理蘇筠尙前未吸過後永不吸並擔任演說普勸○順泰祥號秦少齋秦少甫秦方舟陸錫康陳榮泉金堯夫金舜夫顧宸卿嚴溶之嚴濟生周德寳鼎裕號華蘭谷王春林均不吸鴉片昌記號楊德生瑞和號潘實夫福興恆號潘峻甫誓永世不吸鴉片○上海潘樹棠函稱擔任廣勸親友已吸者戒去未吸者誓守○嘉興金棐周爵陸鴻翔褚輔成陶元鏞等願爲分社發起人○上海王際亨願勸親友戒烟 
[振武宗社書記員報告]  
　　崑山朱稼秋函稱貴社戒烟簡章熱血至　溢於言表苟有生氣定當跳出苦海力戒前非所定辦法寛限三年義至與周並不强人所難僕亦表同情願運勳同志團結社會擔任勸導云云並附勸立振武宗社崑新支社啓一萹啓容續登○保定庽公山陰臥薪山人來函略謂戒烟之法當勸親朋聚會之處及花柳塲中一槪不設烟具以爲先事之防○杭府任政甫來函云順刋印戒烟鵝郎草仿單廣送同胞○橫濱庽公羅佐臣來函願賛襄斯會登册留名以盡天　○桐城張新斧來函云敝處自六月中旬創設一去毒會入會者已得數百餘人各捐會資敬送戒丸刻得禾中褚博甫函附到振武簡章讀竟爲之狂喜現吾同志各願擔任分社發起義務先此報告 
[額手齊慶]  
　　王君永甫在新署對門開設永太紹酒店素喜行善詎料六月初二日深夜之間祝融究施种盛　　　炎　　鄰居遍　　及持王君知覺樓梯已毁圔家方魂驚魄落之際　　凉臺尙未燒及於是始由此　　地　之　人　爲之額手曰天道好還今而後知報應之不爽也事後慨助　堂新施棉衣被　十套以祝離災之慶云又承與時　善士慨助新施棉襖六十件新施棉褲四十條南市位中善堂撥來代發新施棉衣褲二百套乞附報章藉誌謝悃滬北天后宮前廣益善堂司 
 
 

Page 11

 
 
董嚴信厚等謹誌 
[同仁輔元堂籌辦上南川義賑局第七次淸單]  
　　王　生顧藏祚龔仲良計錦發園泰洋　號奚載明周茂盛姚勤仁龔伯良各洋五十元王椿年王鴻年金銓卿萬雲山各洋廿元夏錫增康錦春各洋十五元王雪樓朱子英趙順金徐　生黃竹香陳燦亭潘瑤圃朱愼夫顧松年奚　　沈桂卿各洋十元姚愼卿洋六元王兆榮林三莊各洋五元王金漢具寳福唐宅各洋一元上公順洋貨號瞿旭掌經收季正昌布六呂寳泰經廠各掩埋費洋五十元天章綢縀莊洋十元待　軒銅洋八元以上時中書局經收隱名氏洋一元不留名潘洋二元王古　洋六元鈕愛日洋二元吳隱名洋四元二十三　鋪局銅洋三元龔姓新棉衣褲十套經昌號五套阮鍚光十五套阮錫英十套阮錫芳四套李添平四套林子穆十五套陳信醴十二套陳文祥舊棉衣褲二十九件襪十六雙王士卿十件　倫堂鄭廿二件襪一雙帽一頂秦姓三件劉姓三件無名氏十件雲泥恕留名三十件王引才二件黃鉽四件嚴大生毡帽五十一只以上共收捐洋八百十四元銅洋十一元新棉衣褲七十五套舊棉衣褲一百十三件帽五十二頂襪十七雙 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
