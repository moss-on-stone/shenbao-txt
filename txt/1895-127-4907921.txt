# 1895 - 127 - 4907921

 

Page 1

 
 
[招印書籍圖盡錢票啓] [  點石齋主人告白]  
　　本齋石印創行中國已歷二十餘年所出各書悉臻美善久已風行四海名重藝林矣自風氣大開步武日衆射利之輩巧爲掩飾遂致過卑聲價　惑觀　然夷考其書淮雨别風之失魯魚帝虎之訛觸目皆然令人生厭本齋兢兢自守歷久不渝愛　聲名卽以維持生意是以粤圖川鄂　省分鋪日盛銷路愈滋區區之心早邀共鑒今遷移至英大馬路西首泥城橋東堍一切校讐印封格外認眞價亦克已海内大雅如有書　圖畫及各省繪圖錢票五色套板不拘多寡零躉皆可代印定期無誤尅日成交賜顧者請至本帳房面議可也此佈 
[論列陣成線之形續前稿]  
　　二曰角形之陣線凡成凸角之陣線其軍多有不便之事然有時情形可用凸角形之陣線而不失利者卽如兩翼有保護之物令其堅固而所成之凸角形與敵軍之砲順此翼或順彼翼而攻之事有不便者卽可用之假如本軍之左翼在高處可望見敵軍前往平原右翼亦在高處已造堡護翼陣線凸角之頂在最高之地而分外堅固並有山當住敵兵之砲不能順兩翼陣線而擊之凡有如此堅固之物在角頂處其便利之事卽接應之兵可任便至彼此接應而阻當敵軍之攻法其陣線成凸角之形此因用守法而爲之也設欲攻敵兵陣線之中則用攻法之軍自必亦成凸角因用此法之時本軍之陣線尚須照舊接連而用攻法之前鋒必須與左右不用攻法者有陣線相連且用攻法之一叚陣　必須有兵護其陣端故左右之兵隨之而上卽成凸角但用攻法者時時移兵不能借地勢而作凸角之陣線此爲不便學習兵法者必考究其事如何可成則有四要理焉一如此攻法則用守法之軍不能早知其事如不能早知卽不能早防而用凹角因用攻法者大約攻直陣線而不攻凹陣線二凡用凸角之攻法祗爲初用这事敵軍之陣線已破必分擊之則我軍尚相通而敵軍不通三凡用凸角之法卽設法誘敵令其移動兵丁與砲俟其中叚單弱而攻之四凡欲用凸角之法須備接應之兵旣破敵陣後卽令接應之兵赶上左右分而攻之而已敗之軍所受之苦大於受攻陣端而敗之苦又如以凸角用攻法爲猝然之事不如用守法者先成凸角以待敵也此四者皆爲凸角形陣線之要理此外在凸角處應備多馬兵如已破敵兵之陣線其馬兵速由空處衝出辦許多攻敵之事故用此種攻法馬兵不必定在陣端處卽如用兩分軍前往之時用輪動法外陣端爲樞如此前進而兩分軍自内陣端漸相離所成之空處有馬兵衝出補其空而協辦攻法兩分軍之内陣端若無物護之卽不妥當故有一公理凡攻敵兵之陣面而地勢可用馬兵者須用馬兵協辦攻法此爲要理如敵兵之陣線甚長而中間或有單薄處則此種凸角之攻法極爲合宜有用凹角列陣法與凸角相反者卽以凹角包敵軍而凹角陣線内之砲順凸角陣線而擊之或擊其兩陣線之各一處而凸角陣線内之砲祗擊一行伍而已又凸角頂處之兵前後皆有敵兵似已不能立定如後有敵兵攻上卽隔斷其角有失翼之險凡列陣这事其陣線相連而可包敵兵者非惟可得勝仗且可大敗敵軍惟用此法者其後路糧臺必須散布數處而引長之可成線者卽從線之兩端進兵既有此便雖以一翼前進亦不懼無後路之險也凡用凹角陣線而馬兵在中間較之他種陣線馬兵在中間者更屬不便因馬兵在此邊之前或在彼邊之前障蔽放槍之事故用凹角之法者馬兵在陣端處爲妙另有一法與凸角形陣線之理無異而其形不同卽爲在中軍之左右成斜級陣用此法爲攻法者大概不能成事因敵人見之其接應之軍至其陣之中處接應而左右兩翼前進包用攻法之軍又有弧背形之陣線然軍之列陣成線求其實合於弧則甚難大約在中軍之左右成斜級而有各凸角形之不便或問凸角形陣線既有不便何以用之曰有時情形無奈何定用凸角陣線之法假如我軍過河卽必派兵逐敵兵若千里而護其退回之橋又在河之上下流俱派多兵護守其橋故陣線成弧背形此時敵兵緩緩前來卽包其弧背之頂則已受此列陣之險又凡軍退回或過河而退或過澗而退護後路之兵大約成弧背形欲免此種危險之事卽其孤背之頂必在極堅固之處另在頂處或借地勢或造暫用之砲臺若爲過河之故而有凸角形陣線者則陣端處之對岸置暫用之砲臺護其陣端又有一法名曰弧口形陣線法與凹角之理無異其法大約以兩翼成斜級陣若用此列陣法而待人數與我相等之敵軍來過則我之兩陣端不穩故用此法者總須擇一地勢使敵兵攻我陣端有不便如陣端已堅固則此陣敵兵不易攻不論兩陣端並稍遠之中軍皆不易攻囚恐包其凸角也如欲誘之可用計策在兩陣端之間用兵相連極爲單薄敵將不知以爲眞陣面而攻之如此我退而敵攻卽可包之與入虎口無異焉凡欲繞敵兵之兩个陣端而中軍因人少而不用攻法卽可用弧口形之陣線但若我兵與敵兵人數相同卽恐此法之中處兵力太薄或不接連故除中軍之所在分外有地勢之便利外不宜用此法此稿未完 
[諭旨恭錄]  
　　四月初八日奉上諭御史宋承庠奏貢院號舍上年修葺之後本屆會試竟至坍塌數十間其餘危險情形不一而足請飭原修大臣詳閱賠修等語着工部查明辦理欽此○初九日奉旨綏遠城將軍着奎英暫行署理欽此同日奉上諭江西湖口鎭總兵員缺着許雲發補授欽此 
[奏片恭錄]  
　　户部謹奏爲息借華欵各省集有成數請旨卽行停辦恭摺仰祈聖鑒事竊世部於上年八月間因息借洋欵磅價折耗太多爰有息借華款之舉先試辦於京師繼復推行於外省均經奏准有案各該督撫接奉諭旨並臣部行知向所屬商民盡力籌借溯自開辦至今已經奏咨有案者廣東借銀五百萬兩江蘇借銀一百八十一萬餘兩山西借銀一百三十萬兩直隷借銀一百萬兩陝西借銀三十八萬餘兩江西借銀二十三萬餘兩湖北借銀十四萬兩四川借銀十三四萬兩合諸京城所借之一百萬兩已逾千萬之數洵於軍興用欵不無少裨惟查中國與秦西通商近年進出口貨價不能相抵以致各省現銀日少商力亦遠不如前是息借華欵一事雖屬公私兩便而行之過久恐銀價日增有碍商民生計且外省辦理此事未必盡能恪守部章萬一經手官吏不恤民艱加之抑勒則流弊更大臣等公同商酌各省借欵現旣集有成數此事不妨暫停候請飭下各直省督撫速將已收之欵查明數目報部未收者一律飭停毋庸冉行議借至還欵屆期務須遵照臣部奏章不差時日以期取信於民倘經手之人從中舞弊致令平色折耗限期逾遲應由該管上司從嚴懲處所有息借華欵請旨停辦緣由理合恭摺具陳伏乞皇上聖鑒謹奏光緒二十一年四月初四日奉旨依議欽此○户部片奏再上年翰林院編修張百熙陳奏籌餉六條及兩江總督劉　一奏請就地籌欵摺内均有勸諭紳富捐輸一條臣部兩次議覆均聲明不得向所屬紳民分派勒捐致滋紛擾等因奏准通行各在案嗣因御史張仲　奏請停止派捐復經臣部議令嚴禁苛派並將藉捐勒索之官吏懲　奏奉俞旨允 
 
 

Page 2

 
 
准行知遵照亦在案是臣部於勸捐一事預防流弊反復申禁不啻至再至三而數月以來道路傳聞苛派抑勒之風迄未盡雜推原其故非由立法之未周實因奉行之不善夫捐助軍需究與正供有間祗宜婉勸不應勒追溯自軍興以來臣部籌餉各條如預繳鹽釐典當及土樂行店捐輪並茶葉糖斤加釐取之於民數已不少而浙江加抽烟酒醬缸等捐江蘇湖廣等省開辦鋪户房捐江蘇並照案於漕木項下加收錢文皆臣部原議所未及中國富户殷商非業鹽當絲茶卽以田産房租爲生計今既於各項收捐而復欲捐其身家是生産祗有此數而徵輸迄無窮期不獨刻剥病民亦恐瑣屑失體况乎吏胥之婪索暮夜之追呼捐借不分影射難免借捐並舉悉索何堪種種擾累情形皆與勸捐之意相背惟有請旨飭下各直省督撫嗣後捐輸一項務須遵照奏章只准向紳富剴切勸諭不准按州縣勒數派捐倘所屬地方各官辦理不善致令民怨沸騰卽行據實嚴叅毋許徇隱理合附片具陳伏乞聖鑒謹奏光緒二十一年四月初四日奉旨依議欽此 
[追述和戰機宜]  
　　昨接本館駐京訪事人來函述及和約未換以前或和或戰議論紛如今雖事過境遷然錄之亦足以見當日之情事勿笑爲明日黄花也來函云出使日本議和大臣李傅相與倭相伊藤議立草約回國入告皇上命樞臣會議意見頗有叅差李蘭孫宗伯一意主戰皇上電諭衙統兵各帥戰事何如聞宋祝三軍門劉淵亭統帥回電皆云戰有把握李鑑堂中丞回電謂不戰不足以張國威臺撫唐維卿中丞奏稱臺省民心惶惑如果草草與倭人議和恐衆情不服斷難約束署理江督張香帥亦有主戰之議封章入告○前報紀各省官紳在都察院遞呈一事兹悉具呈者係會試諸孝廉臺省林姓首倡是舉列名者計千數百人聞是日裕總憲德挑剔避忌字樣不肯代遞徐頌閣總憲與諸副憲皆大以爲不然已將原呈代奏矣○傳言中倭所立草約十二條使臣入奏時皇上諭軍機大臣密議李蘭孫宗伯力爭不可又聞小軍機沈恩嘉等有聯銜呈遞請罷和議管侍御廷獻奏請以賠欵二萬萬兩改爲重懸賞格如殺一人賞銀若干必有踴躍從事者此　九卿科道各部院司員聯銜呈奏者不少大都謂和議難行○李芍典少宗伯唐春卿閣學皆奉旨派入春闈校閱試藝少宗伯入闈後有喪明之慟閣學因太夫人迎養在臺亦有陟屺之憂公而忘私二公有焉 
[主持和局]  
　　析津信云中倭和約已於十四日互換當訂立此約時原係李傅無可如何之舉不料國人不諒苦衷交相論奏而德俄法亦以爲非議幾中變宵旰勤勞虚衷卜問特命督辦軍務欽差大臣劉峴帥與署直隷總督王夔帥會議中倭條約是否可行劉王二大帥商定覆奏由是和局遂成不復再議皇上遂蓋用御寳以便屆期更換 
[爭論割地]  
　　約條欵以割地一層關繫最鉅傅相本不允從但念北洋海軍船隻既盡而陸軍又屢蹶不振人民塗炭城郭邱壢若不俯從恐戰事不能速了除電奏請旨外仍向伊藤詰駁　遼河以東各地係貴國力征經營敝國將領懦怯無能入君掌握請爲外府尚屬情有可原至臺灣尚係完善之區何得亦肆誅求貪得無厭若以澎湖藉口不知澎湖不過臺灣之一海島耳澎湖雖失而全臺固依然無恙也　負無常碍難逆料若以兵戎相見正不知鹿死誰手專欲難成何得以全臺爲請耶伊藤請無論我師戰勝攻取已得澎湖卽據臺灣之門户得尺則尺得寸則寸全臺固入我夾袋之中卽得失未定勝負不分貴國豈不肯以全臺相假耶貴國版圖遼闊當不吝此區區昔與俄羅斯勘定界址俄國並未以一矢相加一兵相接貴　讓地千數百里何厚於俄而薄於我耶傳相以語帶機鋒且近傷時不便回答而全臺沃壤遂入約内此係當時情事後經俄國　義執言足以破倭人之瞻倭人遂索增兵費甘讓土地雖已露竭蹶之形尚不失知幾而動不然區區島國敢犯衆怒或犄之或角之有不土崩瓦解者哉 
[力持正論]  
　　中倭所立草約賠欵割地相提並論及兩國互換時則但增費而不復割地誠懾於公論之不可逃也昨日接津信云成法德三國均以中倭和約割爲非三國使臣業經電致東倭此約不得逕行尚需删改若向中國索償兵費多寡均不與聞倘以割地相要挾各國碍難袖手旁觀倭人答　敝國邀天之佑與中國戰僥倖成功割地一節係出自輿情勢不能拂其時俄羅斯已將地中海兵輪五十艘調至太平洋以倭人出言不遜遂電調十艘駛赴東倭相時而動倭人之所以不敢倔强願歸侵地奉令承教惟恐或後也 
[補錄和約原文]  
　　中倭相約迭經綜絜大綱錄人前報昨接本館派赴天津探訪時事之人來函云此約共十條由全權大臣李傅相於三月廿三日在東倭畫諾訂定閱三禮拜在烟臺互換原約十條照錄於後一中國認明朝鮮自主一奉天省南邊各地從鴨緑江溯江抵安平河口又從該河口劃至　凰城海城及營口以遼河中心爲分界一前欵所載及黏附本約之地圖所劃界限俟本約批准後兩國應派員二名前往公同劃定限一年竣事一中國約　庫平銀二萬萬兩賠償日本軍費於七年内分六次交清一本約互相換後限二年内日本准中國讓與地方人民願遷居讀與地方之外者任從變賣限滿未遷酌宜視爲日本臣民又台灣一省應於本約互換後兩月内交接一俟本約互換後兩　速派全權大臣會訂通商行船條約所有中　已開口岸之外應添設各處爲通商口岸一湖北省荆州沙市二四川省重慶三江蘇蘇州府四浙江杭州府一日本軍隊駐中國境内者於本約互換後三個月撤回一約内所訂條欵聽從日本軍隊暫行佔守威海衛　一本約互換後兩國應將所有俘虜盡數各交還本國一本約互換日起按兵息戰 
[上劉制軍書]  
　　接前　○　奴乘隙誘惑啖以錢糧每每陰派漢奸先入内地託名貿易暗通賄賂勾結民心窮餓愚氓遂樂爲之用謂可以免死並可以養生有乳卽娘無足怪也我惟通飭各屬查悉民間疾苦奏請撥　以重生靈救民命卽以收民心民心固結斯守望相助婦孺皆兵何一地不可以戰此民情之宜察者也治兵之法首重嚴整今則三五營爲一軍八營十營爲一軍多寡不同而統領名目同卽分位同其立心有忠奸曲直意見有高下才具有長短臨陣有勇怯不能强不同以爲司頭緒紛繁茫無綱紀安能同心同德嚴肅整齊此依將軍海城一戰恃劉樹元爲援軍卒因負約失援遂至潰敗良可嘅已至於忠憤之士或備多力分或有步無馬卽能獨當一面而於截擊尾追起伏包抄衝突馳騁諸技已難操縱隨心徒藉别軍援應其可恃乎語云師克在和不在衆和不和在心我一心人又一心離心則事終罔濟已覆轍之堪虞同心則利可斷金何倭宼之難滅也此軍情之宜諳者也由是言之彼爲客我爲主彼難深入我利久待相持久而我則安處室中寓戰於守彼則懸軍海上戰守兩難我不賠欵卽以賠欵濟軍彼堨餉源更無籌餉之地各國偪償舊債彼國民怨愈深彼之精銳漸消我之徵調無盡區區島國不能出我掌握中堂堂中朝何竟甘貽腹心患乾隆二十三年正月高宗純皇帝諭曰駕馭外藩之道示之以謙則愈驕怵之以威則自畏此二言若子孫世世能守實大清國億萬年無疆之庥也欽此聖謨洋洋不獨我皇上永宜謹守内外臣工　一人不宜欽遵爲今日計不必言和而請與言戰戰則避水就陸俟有登岸聚而殲旃且不遽言戰而先與言守守則月異日新俟有機緣相時而動顧守之道亦有三焉一在選將將貴勇尤貴謀承平日久宿將凋零有存焉者或暮氣已深頽風莫振或因陋就簡整頓需時或任用非人或兵額太短以致盛名之下其實難副此外將不知兵夤緣倖進者實繁有徒視兵符爲兒戲敗由自取非敵之强夫朝廷所倚重者主帥主帥所倚重者統領統領所倚重者營哨官　哨官得人而什長伍長均得其人斯踴躍用命萬衆一心爲統領者乃能隨意指揮如身使臂臂使指血脉聯貫一氣呵成否則手足痿痺腹心誰衛雖衆無所用之擬請擇關津要害密駐重兵處處與畿輔相顧合關内外通盤籌畫應練大軍六枝每軍步馬精兵六十營遴統領六員外二内四匀派地叚各專責成某處失守必某員全軍覆滅斯誅無可誅纔得諉諸氣數查彼傾國之兵不過十萬縱令聚攻一處而有三萬人捐軀赴義 
 
 

Page 3

 
 
彼豈獨無捐折乎况此聚則彼散前軍敗而後軍可勝彼所先踞者我復以别軍取之彼亦終無勝算也此選將領所以一事權而選之之法在平時留心細察實事求是未可曲狥情面貽誤戎機一在裁兵兵貴精不貴多統計徵調各營奚啻數百或招市井遊民雜以僧丐或狃制兵　習不講操防或年力就衰或吸食鴉片此卽嚴加訓練其可望成勁旅乎擬請於關内外各營循名核實汰弱留强挑足三百六十營以備戰守無論旗員漢官苟非勁旅立卽奏明皇上裁减歸併務祈一營盡一營之長一勇得一勇之力斯戰無不勝餉杜虚縻如精壯不足够數則赴南添募驍勇以實戎行不可濫收入伍此左文襄入關平隴辦有成效者兵裁餉節而後餉可議加古稱重賞之下必有勇夫倭宼雖悍何難盡絕根株一在養氣古來禍變之大且奇者莫如滔天洪水而神禹得告成功其次如銅頭鐵額之蚩尤卒殞命於涿鹿則以風后力牧之出奇驅虎役豹之巨無覇卒授首於昆陽則以雲台諸將之効力蓋天地間厲氣鍾於異類以亂天下必有天地間正氣産爲偉人以安天下其大較也况以元會運數之說推之堯舜時當午會今去堯舜僅四千餘歳依然午會周孔之遺澤不應歇絕於今日卽外域之腥羶不能久溷於中土攷宋當南渡恨抱金牌尚有岳少保氣壯山河屢挫全師今諸將銳氣全消聞風鼠竄又武穆之罪人較南渡功敗垂成尤爲憤氣無他淮軍喪氣於前湘軍耗氣於後聞者爲之氣短遂不覺其氣之餒也擬請代奏陛見容總兵面陳一切務期君臣一德力撐元氣充剛大浩然之氣鼓天下忠勇之氣所恃以滅絕倭人者此氣恃以統馭三軍者此氣恃以固結人心維持國脉者此氣得養氣制勝之法而以靜馭動以逸待勞庶幾一鼓作氣衆志成城百神効力昔人謂孫吳之技擊不足當桓文節制之師桓文之節制不足當湯武仁義之勇非迂論也彼以賠欵割地議和者吾恐賠不勝賠割不勝割不徒令人氣沮耶所有聞電憤激及熟籌戰守各下忱可否摘由代奏出自鈞裁肅禀敬請福安伏維垂鑒總兵虎恩謹禀光緒二十一年四月　日 
[答拜西員]  
　　前日意大利國駐滬新領事李閥君偕同繙譯鄧文道君赴上海縣拜會已詳前報今日午後黄大令鳴騶出城詣領事署答拜亦足見輯睦鄰邦之誼也 
[小婢饒舌]  
　　某姓住居二馬路平康里前晚偶不經心將火油手照潑翻延及牀帳幸知覺尚早不至釀成巨禍僅焚去帳子一頂當時左右鄰嘖有　言怪其不應似此粗心險遭不測某姓老羞變怒深恨幼婢之飛短流長遂將婢兇毆一頓又被鄰人所知赶往解勸始行釋手然婢己枉受痛楚矣 
[朋比爲奸]  
　　甘泉縣捕役某甲偕水販蟻媒某氏婦在揚州販來女子三口分賣各花烟館作皮肉生涯以分錢不匀前日旁晚時在小東門一家春茶館唇鎗舌剣恣意吵鬧旋經旁人指點以捕房近在咫尺深恐被拘始各罷爭而散以捕役而與水販爲伍諺云捕快賊出身信然 
[僚壻生嫌]  
　　王銀桂者農人也卜居下海廟附近墅子灣地方妻某氏不知緣何於日前效常娥之奔月四出追尋杳無蹤影心疑連襟殷桂生所爲因而於前日邀同地保沈茂山等將殷軋至僻處拷索殷不堪受苦含糊允之既脫毒手即赴圓通寺巡防局控告局員王壽華二尹准詞候提王銀桂並十三圖地保沈茂山到案訊究 
[難民得所]  
　　前日崇明縣解來遭風覆船之朝鮮艱民三十五名到道劉觀察發縣處置黄大令諭在關帝廟暫住等情已紀前報昨晨黄大令飭差帶領年長難民數名到縣略問遭風情形該難民供訴明確並無别故黄大令得供後諭差仍帶回廟候函送滬北柔遠居蕭董事處交收　憑如何安揷或遣回國云 
[移文緝兇]  
　　上海縣前日接准江北如皋縣移文並黏賞格内開光緒二十年十二月初八日據地保林正芳報稱圖内民人郭六章所種之田内有男屍一具正在查訊間有該處民人徐宏亮聞知尋跡而來視之聲稱死者是伊伯父名徐國維頸項繫有布帶一條解視　有傷痕偕同屍父徐天耀投縣報請詣騐緝究等情據報之下當卽帶齊刑仵前往相騐果與報詞相同飭差嚴緝兇犯迄今尚未弋獲必已遠颺合行移請代飭差捕緝獲拿獲正兇賞洋三十元聞風報信因而拿獲者賞洋二十元捐廉以待决不食言黄大令拆閱之下卽飭差役上緊嚴緝務獲解歸原案辦理 
[轉解犯人]  
　　前日上海縣准前站嘉定縣解來之南匯縣秋審人犯發回李二禾喬老虎王孫氏三名過站黄大令飭卽寄禁諭令赶備轉解文書解歸南匯已列前報兹經文讀繕就並移請城汛李采臣叅戎撥兵六名來縣黄大令亦派解差六名伴婆一名業於昨日提犯出監押解南匯縣交收矣 
[禀控拆梢]  
　　南市十六鋪人成衣匠陸鳳章前日投保甲總巡喊控流氓胡阿松向伊子强横拆梢伊子懦弱被拆洋銀一元求恩提究夏明府准詞飭差於昨晨提到胡阿松解案夏明府飭暫看管候訊 
[拐逃被獲]  
　　本邑鄉人胡中海向充輿夫度活其妻潘氏貌雖中人而性情冶蕩每喜勾風引月到處撩人與朱根法有染陳倉暗度已非一朝每慮藳砧防範終屬欠便不如另覓安巢爲海燕雙棲之計較之明去暗來之爲妥也訂約後遂效黄鶴之高翔潛蹤來申在本城火神廟左近賃屋一椽儼如夫婦雙宿雙飛人皆不知其誘匿也胡自失妻後偵騎四出訪悉端詳前日叩前而入朱根法適已外出得信脫逃遂將　氏並房主楊奚氏併送保甲總巡局請究夏明府提訊胡供訴前情　氏無詞措對一味求恩楊奚氏供稱不知伊等來歷悮認明正夫婦是以租賃明府得供之下喝將潘氏掌頰廿下楊奚氏容留誘拐與臺基無異掌頰四十下發交局差及地甲看管候提朱根法到案再行覆訊嚴辦 
[瘋僧自縊]  
　　昨日午前本城普育堂董事朱君吟香函請本縣黄大令騐屍謂有瘋僧縊斃堂中例請騐殮云云黄大令於下午五點鏡帶領刑仵差役人等前往堂董朱君迎入茗談片刻升座訊問情由堂丁朱景元供小的在堂看役三月初三日由英公堂送來醫治之瘋僧山東人訊問不肯說出名姓年約三十餘歳以後醫治略見效騐不料昨晚三更時倐然一躍而起胡言亂語瘋勢大作小的等將栅欄加意鎖固嗣見安靜倒睡小的亦睡不料今晨見用褲帶縊於栅欄上赶急解救已無及矣卽報知董事朱老爺卽來看視大令飭仵騐看週身無傷委係生前思瘋自縊身死大令離座親視無悮問朱曰爾等有無凌虐答稱不敢地甲金茂供稱堂中呼喚小的赶來已經縊斃大令飭朱出具並無凌虐切結存查由堂棺殮發壇標記並飭地甲出具收棺結事畢回衙鐘鳴六下餘矣 
[法捕房瑣事]  
　　昨禮拜五鄭大令蒞八仙橋捕房會同謝副捕頭發落各案命提城河浜船上竊取大錢三千之陸阿二照原斷笞責一百板申斥一番勒令回籍不准逗遛○積竊王小林前因犯案遞籍今又來滬爲包探拘獲解經鄭大令訊供押候責懲昨命提案照原斷笞責二百板還押候過堂送縣遞籍○浦東南匯人顧掌福竊取其兄銅壼一把深夜在途行走爲抱探拘入捕房解經鄭大令訊供押候責懲昨命提案笞責一百板卽予釋出贓存捕房待失主認領○王榮生控楊春泉借吸烟爲名竊取烟槍一枝質洋一元查獲人贓解經鄭大令訊供以其初犯管押三天昨已滿期命提到案問操何業楊供向爲銅匠在城内周生隆爲夥大令申斥一番從寛開釋○小東門外新建房屋失竊檐下溜桶四根報捕查緝兹查得原斷一根賣與十六鋪錢鴻生鐵店經包探禀明鄭大令出票協提錢鴻生到案根究來歷以其不肯實供押候追比昨有　阿金投案禀稱開朱順興鐵店外甥錢鴻生因事管押捕房特來具保大令謂錢係收買竊贓之人尚須追究嚴比着驅逐出外不准具保○浦　 
 
 

Page 4

 
 
人沈叙生在法大馬路開設沈永興皮鞋店其作塲在同春　街邇因包做皮袋數百件招集衆工言定每隻工費洋七分衆工允許後以欲申洋價每隻核計只有六十五文以此不願工作沈叙生以衆工挾制霸持赴捕房控訴衆工聞之同赴捕房申訴約有二百餘人捕頭恐人衆滋事立刻咨照大巡捕房派出中西各捕及各包探到塲彈壓將工匠中喧譁胡鬧之三人拘入捕房管押旋以店主允許加價計每隻六十七文衆工亦已應允請將三人釋出其事遂寢 
[美捕房瑣紀]  
　　寗波人李阿壽娶妻王氏向居寗郡今春二月間被張榮秀丁陳氏周阮氏等三蟻媒將王氏誘至滬江買與英界新長春堂爲娼寓滬寍人名李德興者偶至該院尋歡適與氏遇一見傾心暗訂曰頭之約惟恐身價過昻難以濟事忽於前日午後投美捕房控告改名王德興訴稱胞妹王氏已適李姓今被張等諸蟻媒拐騙來申售買爲娼刻經訪確求請提案訊究捕頭得供立飭包探范進才至英界將李王氏並蟻棍張秀榮周阮氏丁陳氏等一併拿至美捕房捕頭訊詰原委因張等供詞含混捕頭無暇深究將一千人証統共驅出命自投英公堂求請訊核○潮州人郭三如者現在美界密勒路三興押店内司庖丁之役素喜狎邪游日往英界與某野雞妓女情同膠漆綢繆已久以致下體染毒不能操作偵知該妓善理染毒之症郭欣然至妓處求醫揑稱三興押店之東若能醫好此症緩日當娶爲正室妓卽爲施治言明按月貼飯金洋一元五角醫費另外待全愈後如數付給妓與之調理旣愈統結計洋一百餘元豈知郭一毛不拔潛至原處仍操故業妓望眼欲穿不得已於前日尋蹤至虹口三興詢問掌櫃者答以店内並無其人得母錯否妓堅索至再掌櫃者佯謂聞得中虹橋相近之翁錦豐烟間係郭某所設未　有開押店之說妓如言至烟間内尋人索　烟館主莫明其故與之辯詰因而吵鬧烟館主無法可施卽奔捕房陳訴捕頭立飭二百二十八號三道華捕將妓拿至捕房捕頭謂爾索帳必認面貌可是此人所該妓答實非其人謂既非其人何得冐昧多事俟尋郭扭案再當送辦妓等始叩謝而退 
[贈書鳴謝]  
　　醫家有云寍治十男子莫治一婦人誠以婦女有病其治法往往較男子爲刺手當塗黄子愼司馬深知其意近因重　竹林女科一書每部都計四册證候方藥具備苟神而明之眞不啻渡世之慈航迷津之寳筏也昨承持贈爰誌數語藉申謝忱 
　　廣東濟世堂虔製萬應靈膏 
　　此膏追風去邪培元却病有洗心換病之妙起死回生之功鎖卅六道骨節通念四道血脉有病治病無病貼丹田　門二穴滿身異香一切毒物不敢近體陟險登山無瘴嵐之患一膏可貼卅六日至期換去二張連貼半年爲鬚黑鬚男　　　煖腎助陽健脾女則調經止帶養血滋隂屢試屢騐乃龍山道人傳授之仙方治○夢遺精滑○赤白帶下○内外　癆○新舊瘧疾○小腸疝氣○五淋白濁○偏正頭風○翻胃嘔吐○左癱右瘓○五勞七傷○手足麻木○肚腹胞脹○　　作痛○咳嗽冷哮○跌打損傷○腰膝酸軟○筋骨疼痛○無名　毒○以上各症均按穴道貼上卽愈年久宜貼雙料則藥力大而取效愈速凡保身者宜家常備置一切疑難雜症貼之立見奇功用法另詳仿單銅人圖外加錦匣官禮相宜雙料紅緞每張一元單料五角函購信資自給批發百張九扣零買不扣鋪分上海英大馬路石路口公興里内　　　 
　　著手成春 
　　内人素患肝病數日必一發發則神昏氣塞痰涎上湧屢進平肝破氣之藥稍覺痊可終無大效承新吾太史言及陳鞠生先生岐黄之妙非尋常膚淺之學可比現庽盆蕩衖花柳梅堍吉安里内因請診治先生曰此係寒熱宿積且病久氣血大虧非用峻補重劑兼調和寒熱法不愈予是之照方服至十餘日果然舊病頓痊飯食亦增身體益健太史稱先生爲良醫信不虛也因特登報以誌感謝包鴻卿敬啓 
　　一掃而光 
　　存濟堂發兌神效珍珠一掃光專治白癜瘋症騐若仙丹每瓶二元 
　　自來天下有一病必有一藥以治獨白　濕一症世無傳方卽有良醫妙手亦屬無可如何殊爲缺然但此症雖不關乎滿　　不急治甚至蔓延頭面殊不雅觀縱有潘安之貌一似小丑模樣妻妾見之而生嫌友朋見之而竊笑擦之不脫醫之　　　　生恨事也本堂主人夙性好奇悟心五六年始得此法法旣成先於親友中試之不但一掃而光且喜永不復　妙哉如不　　以嘗試欲包治亦可醫不斷根分文不取每瓶實洋兩元不折不扣法馬路東首新永興里口存濟堂發兌○遠方諸君　　　號馳名名興藥者最妥託上海友人寄　爲極穩否則如無友可託交信局寄購必須同時寄發兩信一空信交别局寄來詢問願出信力庶幾接筍一面本號再行十日一登遠力　　諸君姓名於報如不願立眞名者請書别名亦可彼此心照爲記如報上無名定被假冐請速追究退還飛速函致本號立刻帮同查辦以期水落石出總之藥物關係非輕　君　　購藥未得其與本號受不白之寃聲名攸關未免寃哉緣近來有種不肖妄命之徒見利眼紅因本號生意較旺專事假冐半途截去情殊可惡故想出至周且密絶弊妙法以　　　若斯兩若輩鬼蜮伎倆恐亦無所施其技能矣購藥諸君千萬勿可大意彼此幸甚愼之切切 
　　龍形薄荷追風去溼丸 
　　神效無匹○上海五福弄口英大馬路京都同德堂發兌黄山龍形薄荷追風利濕丸大瓶二元小瓶一元 
　　人之體氣各有不同要之風濕二症人人皆有葢此病起於無形所謂由漸而入者是也本堂主人原籍新安每年夏秋躬至黄山親採龍形紫薄荷虔誠修合追風去濕丸屢經試騐救人甚多此丸善能追風利濕解毒驅蟲明目清心順氣化痰治中風失語痰迷心竅半身不遂步履艱難牛蛇皮癬紫白癜瘋不服水土花柳傳染各種濕熱　女老少諸般風濕一切重症及小兒一切風濕等症每服三錢開水送下小兒减半輕者一二兩重者三四兩神效孕婦忌服 
　　仙傳九種肝胃氣痛立見奇功 
　　上洋邁德堂虔製九仙香運丸○一在棋盤街同芳居隔壁恊記票號發兌○一在抛球塲萬有利票號發售 
　　凡肝胃氣痛一症男婦皆有其痛有九曰積曰食曰風曰熱曰冷曰悸曰虫曰飲曰　　　　　疼痛不休所以丹丸頗多治法不一認之不眞治亦無效今本堂覔得靈騐仙方　　　久　　氣痛或疼痛不休或時發時愈或人水卽吐或抓破衣物痛不可忍卽將此丸吞服五分立　奇功每料一瓶半月服完除根每料洋一元半料五角上洋邁德堂啓 
　　上海新開物華寳記銀楼 
　　先行交易擇吉開張 
　　本樓開設英大馬路中盆湯衖曰坐北朝南洋臺門面自煉乙字十足赤金精製金鎭滿漢首飾朝頂朿帶鳳冠霞佩博古酒器堆纍鑲嵌搜挑人物中西鍍金點　法藍一應俱全各件赤貨皆淸水製造如後換兌概不去水遠埠來往信資一由本樓給發　欲　　招徠非圖厚利誠信交易童叟無欺承蒙賜顧者認明魁星爲記庶不致悞 
　　上海新開恊康福記洋貨號眞不二價 
　　本號開設上海法蘭西大馬路中市紫來街口坐北朝南門面　　　　　　哆囉嗶嘰嗬囒羽毛花素羽綢寗綢摹本羅緞漳絨時式花　　公　　　　加　欠穿不變定價劃一以廣招徠凡仕商賜顧者　認明本號招牌　　有悞先行交易擇吉開張恊康福記謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[觀劇招災]  
　　上月二十八日爲東王聖會皖垣向例各賣買及衆姓輪　敬演　　　日以來頗爲鬧熱凡小本營生者無不眉開色舞又兼天氣晴和紅男緑女羣相往觀廟内隙地甚寛該處篾貨　寄竹戚堆有婦女就竹堆搭　觀演而立觀者亦喜登高均相擠於竹堆之上剪綹輩亦混雜其間以圖攫物更有輕狂子弟名則觀劇實則倫觀婦女甚至口談乎指　其品　臺上婦女有不平者謂男子平地可觀劇必相擠於此不亦無禮之甚耶剣舌唇鎗頗爲利害時有琥生多人亦立於竹聽聞之下好髮　宼謂潑婦何得犯衆有某卽欲登臺與娘子軍一角勝負極力一推諸人紛紛下墜用力太猛致某將頭顱跌破鮮血淋漓一時人聲鼎沸　臺挌動欲倒諸婦女搶急下臺有一老嫗將腿筋折斷呼痛欲絕然皆自跌自墜無可申訴搭臺演戲哄動鄉愚其爲無益有損之事可知矣 
[英廨晚堂案]  
　　去年九月間有周紀堂同子　大　將丫順等將妻田氏及養媳阿玉誘拐　捲潛逃藏匿在又袋角地方衛月卿家及　獲僅將田氏交出養媳阿玉仍不肯交與之爭論及被兇難請爲訊侒宋通刺　訊之餘判將蔣等分别責　管押並著帮同搬物之王小弟交保帮同查緝養媳下落迄今事隔半載王小弟並不將養媳　玉尋交　據周紀堂　求　廹通刺准之並日原差將一千人傳案晚堂由通刺研詰周供小的係南匯縣人現居法界八仙橋西前娶　　田氏冩　　　大係田氏並夫所生之子向隨小的習　泥水匠已文定無錫人某氏之女阿玉爲媳自幼童養在家上年夏間因小的父親患病回鄉侍奉湯藥不料有　居之蔣丫　先與妻子成姦繼竟串同著名地棍衛月卿及錫卿等將養媳阿玉拔至又袋角地方並將妻子誘騙有衣　　銀及什物　　一不及小的得信來滬邀同地保向論僅將田氏交出養媳仍被掯匿爲此控奉訊押在案小的自奉訊諭後卽四處找尋不知阿玉實在下落繼有媒人前來通知　阿玉已由衛月卿之妻及錦卿等送交其母親收領現已帶回無錫待擇吉完姻時送來成親等語今奉復訊惟求明鑒田氏供小婦人自知不合與蔣丫頭犯姦已奉大老爺訊明責懲今後小婦人自當革面洗心謹守閨訓决不再犯不端事衛蔣同供稱小的等奉大老爺訊　日久苦不堪言現求思釋以後不敢再有違犯通刺判令周紀堂同子阿大出具養媳阿玉實由其母族收領並無在外爲娼情事切結蔣衛各具改　切結存查人証當堂斥釋○前由某號巡捕解送陳錦祥控姘妻龔許氏詐擾不休一案宋通刺庭訊之下陳供蘇州人向在治下開設　子店曾與許氏併識因氏不守婦道已與分離約有三載之久前年因氏纒擾控諸前憲蔡大老爺案下奉訊之下送縣嚴辦嗣有許氏之母向小的商量情　將氏收領回籍曾經赴縣求銷不料許氏蠻悍　成日前復來詐擾不得已鳴捕送案求恩訊究許氏供家在蘇州丈夫逝世後曾被陳錦祚引誘成姦繼與併識已有十餘年之久陳心懷不良將氏夫所遺積蓄哄騙一空另娶一妾將氏抛棄不埋是以向論並無滋　事通刺判將兩造分别選押候備文移送上海縣衙門訊奪○前由捕房解送嚴妙全控妻沈氏潛逃一案宋通刺庭訊之下嚴供小的係浦東人向以彈棉花爲業妻沈氏不守婦道曾於上年九月私自逃遁當時四處找尋蹤跡杳然日前適在虹口南潯路相遇詢問因何來此氏一味支吾囑令　籍倔强不依爲此鳴捕送案今奉提訊叩求訊究沈氏供今年二十一歳因丈夫不務正業日事遊蕩以致家中衣食不繼不得已於上年九月問來滬在虹口恊與小客　傭工度日並無與人私姘情事今愿隨丈夫回籍惟求恩宥通刺訊得沈氏背夫潛逃著掌頰五十下氏明明置辯通　大怒著再掌五十下暫交官媒次日派差帶至虹口查明曾否與人私姘及别項不端事復候核辦 
[英界公堂瑣案]  
　　包探黄四福拘解胡五子到案禀稱此人向爲管與業已斥革假住寳　街某客養中竊取同住之高昇鎬鄧春生布衣十餘件並帳鬚洋傘等零星物件報捕後經小的緝獲人贓一併送請訊究高昇鎬鄧春生兩人投案申訴　竊各情並請領贓胡五子供　南人向爲營勇現已因事斥革假住寓中竆困難以度日不得已而竊物　錢果腹如今惟求恩典通刺商之　副領事以胡五子行竊多贓情　可惡判交巡捕房管拆一個月期滿遞解回籍贓物分别給失主具領○包探孔刚才　稱昨晚有楊松濤掩入金炳才所　煤炭棧内竊洋一　錢五百文正欲逃逸　爲小的所見上前拘獲爲此送究通刺略加研詰以楊松　行竊情眞送判令管押一禮拜起案之錢洋給還失主○一　四十四號華捕禀稱馬車爭先疾馳有違租界章程昨有謝仲連所駕馬車與人爭先　小的將謝拘入捕房當時謝曾以洋十元作保出外今　並未投案故將保洋呈請發落通刺以謝仲連既未投案著卽將保洋充公○包探竇如海稟稱王阿春竊取宋孟平三藍　紗棉　一件質錢　用經小的緝獲人贓送請訊究宋孟平投案識領失　王阿春供寗波人年十五　實　父故無依尚有老母無人養　不得已而竊物以期得　供養老母通刺　供之下以王阿春年紀尚輕竟敢作賊殊堪深惡判令押候戒責手心一百板　物給還失主○包探張阿五禀稱某洋行侍　沈達喜失去綢洋傘牙柄團扇等件投報捕房經小的查得係同行出店奶媽之子小孩陳二寳陳宫金沈金奎等三人串繼質錢使用爲此　　拘解請究沈達喜投案申訴前情並請領贓陳二寳陳富金沈金奎俱供年僅十二或十三歳竊物質錢確有其事　父母與伊等同行故一時貪小竊取通刺以陳等年甚幼穉竟敢爲非作歹判將陳茂等押候戒責二十下交伊父母來案領　　加管東○三百三十七號華捕拘解唐寳廷胡國方李阿六到案禀稱昨有唐寳廷至王阿立所　　貨　内　　香烟口角卽　　夺二人上前稱同吵鬧由王喚捕　小的將一千人拘解請究王阿立供與唐寳廷口角至胡李二人寳因當時勸解被捕恨拘　刺略加研　以胡李　　十涉當卽斥釋唐寳廷著管押五天○三百九十五號華捕拘解東洋車夫戴福榮到廨稟稱此人以未領照會之東　　　　　　在外　　生　　犯定章爲此拘解請訊戴供小的之車本不敢到租界通刺判令補捐車照外再罰洋一元以　 
[金陵官報]  
　　四月十一日特派南洋　　侯　　　　　　來　　洲　　　　　于　　　　　　　　　　　　二位　辭○十二日巡　胡東知今日考吏治委　下遊官運川　兼官商緝費　湖北　知張　　湖北來侯　同知　堪　京來又　　　　　　來　効　位　　五　　允猷　委通港釐捐差長　　委釐捐局收支差五品銜孝廉方正謝夢蘭榭委辦　江　字水陸四營　務　 
[蘇官報]  
　　四月初十日同知街　分江蘇　補無縣李　元奉天人　　　　　　　　　　　　　　　　　　廷來知奉飭　蘇差委○十一日知府戴文佐由松滬眉巡卡來○十二日縣丞龔　棟禀知奉　委赴寳出分幹 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月初八日京報全錄]  
　　宫門抄○諭旨一道錄前○兼護湖督譚奏保奬海運出力人員摺○署雲督王奏永定河凌汛搶護平穩摺○大學士額等奏變通謄錄議叙章程摺○東撫李奏濟陽縣高家紙坊漫日堵築合龍摺○大　　奏假滿病仍未痊再請賞假並簡員署理各缺摺　四月初八日工部鴻臚寺正藍旗值日無引見○恭王成公各假滿　　安○京口副都統吉陞請訓○善聯謝革職留任恩○值年旗奏派查城之大臣派出長萃○召見軍機錢應鴻吉陞○○頭品頂戴兼護湖廣總督湖北巡撫臣譚繼洵跪奏爲湖北省光緒十九年采辦海運漕糧在事出力各員援案擇尤請奬恭摺仰祈聖鑒事竊據采運漕糧委員三品銜湖北補用道黎嘉蘭詳稱湖北省光緒十九年冬漕前奉檄委采辦正米三萬石並商剥各船耗食等米由海運通交兌在在需員經理當經咨調各員委令分赴江皖各屬選購乾圓潔淨上等秈米分批兌裝招商局輪船航海運津再雇剥船運至通倉交兌顆粒無虧所有在事各員或職司採買或押運津通均能勤愼從公不避艱險實屬著有微嫈自應援照上屇成案辦理兹將在事尤爲出力各員核明勞績開具清單呈齎核辦等情當經飭據湖北督糧道岑春　會同署布政使龍錫慶覆核詳請援案具奏前來臣查光緒十六十七兩年鄂省採買漕糧在事出力各員業經本任督臣張之洞會同臣援照成案奏請奬叙奉旨允准在案兹查光緒十九年承辦鄂省漕糧交兌無誤所有在事各員均能勤奮趨公不辭勞瘁實屬著有微勞且皆係本省之員並無外省人員及本省紳董在内於部章亦屬相符應請援案辦理謹將在事出力各員照繕清單恭呈御覽仰懇天恩俯准給奬以示鼓勵除取造各員履歷咨疗外謹會同署直隷總督臣王文韶署兩江總督臣張之洞恭摺具陳伏乞皇上聖鑒訓示再湖北巡撫係臣本任毋庸會銜合併陳明謹奏奉硃批吏部議奏單併發欽此○○署理直隷總督雲貴總督臣王文韶跪奏爲永定河凌汛搶護平穩恭摺仰祈聖鑒事竊臣前因永定河凌汛屆期行令該河道萬培因督飭文武員弁駐工妥愼防守兹據該河道禀稱二月十六日以後氷凌逐漸融化河水迭次增長自七八尺至一丈二三尺勎甚洶湧該道會同河防局候補道張蓮芬寳延馨往來河干逐段查看南岸蘆溝司六號南上四五號七八九號十三號南六十號南二五號十五號南三頭二號八九號南四五號十三號南五二十二號南六十八號南七西小隄挑水壩十六號二十號南八上六號十二三號南八下九里横隄八號至老隄十九號北上五七九號十一十三號北中十地二三四號北下頭號至六號北二上六七號北二下七八號北三十三號北六八九號北七大壩二三號或河流坐灣頂種坍坎或溜勢側注埽叚平蟄或陡陷入水甚有隨廂隨蟄埽靠後潰及冲刷壩擋隄脚坍及壩身　頂之處情形危險經該河道會同張蓮芬竇延馨督率員弁多集兵夫動用料物不分晝夜設法搶廂並用麻袋裝土沈壓添埽竭力保護並隨時啓放蘆溝橋减水石壩過水五六寸至一尺五寸全河溜勢銷减始得化險爲平三月初十日全河冰凌化盡水勢漸落蘆溝橋現存底水八尺具報前來除飭將脩防事宜認眞赶辦以禦伏秋汛漲外所有永定河凌汛搶護平穩緣由理合繕摺具陳伏乞皇上聖鑒謹奏奉硃批知道了欽此○○額勒和布等謹奏爲臣館謄錄不敷辦公擬援案變通議叙章程以期踴躍恭摺具陳仰祈聖鑒事事竊查臣館纂辦各書有常年分季進呈之各傳志有積年編纂一次之畫一臣工列傳及皇清奏議長編總檔文武大臣年表近年又有奏淮添辦之儒林文苑循吏孝友等傳凡兹種種稿本既成之後鈔胥之役尤繁全賴謄錄各員踴躍從公方得按期責效近年吏部送到謄錄員數旣已寥寥其業據咨送者又或永不投到或甫經到館隨卽告假實在入館當差者不過拾之二三是以光緒址五年至十九年五年考誅所有謄錄員數不及往屆四成之一此五年中雖經責成提調督飭供事等設法募繕幸無貽誤惟雇募書乎既非館中體制亦非經久規模現在畫一臣工列傳及儒林文苑循吏孝友等傳稿本業將過半專候繕冩皇清奏議長編總檔大臣年表諸書亦須次第接修而常年功課尤屬有關考成不容刻緩若不設法鼓舞實屬竭蹶萬分查謄錄之裏足不前者以近來議叙人員選輪壅滯所得官階有名無實又自方略館謄錄有超等　課議叙實職兼子分發遂羣趨之現在方略既成此途雖截而會典館奏請開辦之初曾經聲明議叙准給分發獨臣館謄錄雖在從優議叙之案亦無給子分發之條同一冩書未必於會典則勞於史館則逸而議叙則高下迥殊此其所以視爲畏途也竊思臣館除常年功課五年議叙一次外畫一傳書成向准從優儝奬謄錄由部從優給予議叙其奏議年表二書每屆告成亦援畫一傳成案給奬凡書成在二百卷以上者均照此辦理今擬酌量變通將謄錄一項核減員名責以兼人之功課畫一傳與奏議年表等备項書籍告成時謄錄人員比較歷屆請奬人數不得過玶主成則是人數减少書籍加多其所辦功課加倍出力可知應卽列爲超等援照會典館奏定議叙章程准其從優給予分發俾各謄錄知史館與會典舘事同一律自不至意存避就而於人數立有限制亦不致開冐濫之端應請飭下吏部核議施行臣等爲因時制宜起見是否有當伏乞皇上聖鑒謹奏奉旨已錄○○降二級留任又降二級留任山東巡撫臣李秉衡跪奏爲濟陽縣高家紙坊漫口堵築合龥恭摺具陳仰祈聖鑒事竊濟陽縣高家紙坊凌汛漫溢成口經臣於二月十八日專摺具奏維時下游總辦候補道丁達意統帶防營駐紥武定由防次回工督同提調候補知府倉爾頴先飭弁勇　築裏頭一面派員購辦料物並調撥附近河防營分投赶辦連日進占二月十六日至十八日大雪三晝夜該員弁等督率勇夫併力工作於十八日業經堵合臣在萊州營次據報於二十五日電奏在案是時天氣奇冷河氷解而復結又雪深數尺無處可取乾土該員弁等因急求竣工於風雪中漏夜搶築土料俱帶氷凌冀於斷流後戧以資抵禦至二十二十一兩日南風大作天氣驟暖門占内氷凌融化東壩突見蟄陷勇夫赶緊壓土又值河水陡漲二尺許氷塊滿河將東壩撞塌十餘丈水仍由舊口門衝入西壩亦　淘蟄刷深一丈餘及兩丈不等臣接據該總辦續報焦灼萬分卽飛飭河防局　　欵項檄行總辦丁達意遴派妥員加購稭料樁繩嚴督在工員弁尅日搶辦限桃汛前堵築合龍丁達意辦事向能認眞飭令先管西　之叅將杜榮福兼辦東西兩壩以一事權其掌壩監工及買土運料事宜分派文武員弁各專責成布置既定東西兩壩同時進占丁達意率同倉爾潁親往壩頭督工至三月十一日將金門占　壓到底一面塡築後戧於十二日亥刻閉氣壩外之水亦卽登時斷流共用過現銀二萬九千餘兩據總辦丁達　禀請具奏前來臣查此次漫口當二月初間據丁達意所勘形勢本不甚難故估欵　及萬金冀可計日　事因二月十六七等日風雪嚴寒河水漫結門占因有氷凌追壓未能堅實迨氷塊一化立見塌陷又　大風逼溜掣動壩根遂致已合復開久稽時日丁達意因杜榮福熟悉工程派令總管兩壩在工文武員弁亦均能齊心努力艱險不辭於桃汛將臨之日堵集合龍堪以上感宸厪在事各員弁從事河千衝風冐雪亦屬著有微勞臣已批飭暫行存記擬請俟霜清後彚入防汛搶險案内　尤請奬其所用欵項係於下遊防汛欵内動撥惟額定防汛經費本無餘欵今動用至二萬九千餘兩其善後工程尚不在内如將來防汛實在不敷再行奏明辦理並飭丁達意將善後事宜赶爲布置仍令提調倉爾頴督同文武委員妥辦該道卽回武定營次以重防務所有濟陽高家紙坊漫口現已堵合穩固緣由理合恭摺具奏伏乞皇上聖鑒訓示謹奏奉硃批該部知道欽此○○奴才巴克坦布跪奏爲假期已滿病仍未痊仰懇天恩賞假一個月並請簡員署理各缺恭摺仰祈聖鑒事竊奴才前因感冐疉次請假均蒙恩准奴才趕緊延醫調治近來感冐雖已見痊而精神氣體尚未復元據醫云氣血過虧非靜心調理難冀速痊伏思奴才所管上駟院事務左翼前鋒統領兵部左侍郎正白旗滿洲副都統總管内務府大臣等項差使在在均關緊要設有疏失　蹈愆尤可否仰懇天恩賞假一個月並請簡員署理一切差使以重職守出自聖呈鴻慈奴才赶緊調理一俟稍痊卽行錯假當差斷不敢稍躭安逸所有奴才因病續假並請派署差使緣由謹恭摺瀝陳伏乞皇上聖鑒謹奏奉旨已錄 
 
