# 1892 - 52 - 4906769

 

Page 1

 
 
[續解第四次小清河捐欵] [  申報館協振所謹啓]  
　　山東小清河以工代賑逐節疏通旣可使飢饉餘生得以餬口而又一勞永逸可免河水汛濫爲災誠一舉而二善備焉本館兹又會同仁濟善堂續解荳規銀五百兩惟是工程尚未及半非數十萬不能蕆事所望　仁人君子慨念時艱已溺已飢救人救徹則豈特孑遺黎庶感激鴻施卽本館亦刻骨銘心弗諼永矢已肅此布陳伏維　均鑒 
[論新法過奇難施實用]  
　　泰西人士心思奇巧絶倫歴算格致之學愈出愈新實足以奪造化之微洩隂陽之秘人巧極而天工錯其最先者莫如希臘人亞爾奇默德喜製奇器能以少力運重物每自謂如吾有可倚之處不難使地球移動其議論奇闢大抵類此嘗遊埃及觀尼祿河每歲水漲時兩岸之田因其廻流不能遍資灌溉爰創造螺絲水車行於低處農民稱便其行舟亦以螺絲機器運轉捷速實開火輪舟車之先聲敵人圍城創爲守具隨機應變每挫敵鋒其卻敵自衛之法甚備如敵人困城則用連弩下射一弩可發數矢敵人駭爲天降用機發礮石鉛丸其重五百餘斤敵人又駭爲地出敵亦施礮石攻城則從城上抛巨索拘之使不能動敵以舟師偪城則城上伸大鐵鈎鈎其鷁首而掣之船立覆沈用鏡照日生火焚燬敵舟百有餘艘凡其所製奇器皆可施之實用古人書中所稱爲輸攻墨守者殆不是過也亞生於周時其巧思獨絶已如是是爲泰西重學之祖製物造器都從重學中出後世創爲新法以利民用火輪舟車以興一切悉以機器事半而功倍電線德律風煤氣燈踵而行之精益求精或有其法未臻盡善者必窮思竭智以期美備必使毫髮母憾而後於心乃安上之人亦重視造器有能特創新法可施之實用者必賜以金牌寶星用奬其功且世世得專其利以故人才輩出而富國强兵未嘗不基於此焉近如里息之開河亞低之鑿井並有益於民生國計其徒足以資談柄供玩具則如法國之氣球美邦之天船言之者甚奇而行之者絶少雖用之而善可以窺探敵人之虚實焚燒敵人之積聚然卒未聞因此而奏奇功者則用之殊難也氣球雖自能升降而猝遇疾風不能自主多有以奇險而喪命者天船亦若是耳卽使駕馭之人精通算法絶未聞有渡海而來往還自如者蓋凡物之有形質者能實踐而不能駕虚試觀車行於陸與舟行於水淇遲速已有不同何則土質堅而水質柔兼以風濤之簸蕩足以阻其力也况能憑空馭氣而行哉此雖竭其心思之妙精於格致之功恐亦未能施其奇術矣泰西諸邦之所以富國强兵通商及遠者恃其有火輪舟車也車以通同洲諸國舟以逋異洲諸國行駛如飛無乎弗屆雖以數萬里之遥刻期往還不爽時日擅航海越國之利者亦幾神乎技矣顧舟車之迅速全賴機器之運行而機器之所以動而不息者則非煤不爲功今計一舟所載機器與煤幾居其大半一刻無煤則機器卽運動不靈故輪舟所過各埠必預儲煤以備用火車亦然泰西諸國以煤之用爲至廣一日而不可少缺者也或者謂天地生物雖係取之無盡用之不竭而有時亦必興窮匱之歎煤産於山礦中由工匠所鑿取歲久日長必至漸少漸乏此勢之自然者也英國素産煤之區以煤鐵稱雄於海外或言其尚可支千年或言其不足敷三百年究之煤在地中雖有善推測者莫能核其數惟掘之愈深取之愈艱其工值必愈費此亦不能不作杞人之憂者也近有精於電氣之學者細推其理謂可以電氣代煤之用火輪舟車皆可藉以駛行較用煤者尤爲迅捷等於飛行絶迹或疑其不能致遠能暫而不能久同於游戲三昧故示神奇蓋以煤有質而電氣無質也無質者雖易聚而亦易散使在浩瀚汪洋之際洪濤巨浸之中霎時而電氣勿絶則船將失其所恃其奈之何卽有舟師舵工之善者亦必束手而無策矣或曰用煤者亦用其氣以煤之用使水火旣濟豈電火之功獨不然電火之激水使沸更速於煤煤之重滯其占地位實不少使不用煤火而用電氣則載物不知凡幾其利便實爲無窮顧何以至今而仍無用之者也豈坐而言者意不能起而爲之耶抑徒託之空談而竟不能施之於實用耶凡天下事過奇者終不能歸乎實際泰西新法其一端也 
[本館接奉電音]  
　　昨由京及電傳上諭二道敬謹譯登○正月二十八日奉上諭福建漳州府知府員缺著榮堃補授欽此○二十九日奉上諭山東兗泝曹濟道員缺著姚協贊補授欽此 
[宫袍清露]  
　　禮部爲知照事祠祭司案呈恭照光緒十八年正月十一日祭祈榖壇皇上親詣行禮前期一日進壇駕宿齋宫所有不陪祀之王公文武官員咸穿朝服於初十日晨在午門外跪送聖駕相應知照各該衙門轉行一體遵照○左右翼監督例應各派一人奏充隨同辦事委員以便逐日躬往榷署督徵榷務兹新簡左翼監督巴少司馬克坦布遴派兵部職方司郎中榮銓充隨同辦事委員新簡右翼監督立副都統山遴派内務府奉宸苑　中景恩充隨同辦事委員繕入謝恩摺於正月初九日呈遞奏聞○吏部爲知照事騐封司案呈本部具題督催官升任湖北布政使王之春於前署廣東布政使任内督僱所屬應徵光緒十六年地丁錢糧完至三分以上應照章給予紀錄光緒十七年十二月十九日奉旨王之春著給紀錄二次餘依議欽此欽遵到部相應分抄知照廣東巡撫湖北巡撫查照○侍衛處爲傳知事正月初八日奉旨皇上明日辦事後由乾清宫檐前乘禮轎出乾清門由後左門至中和殿閱視祝版畢乘禮轎仍由後左門進乾清門至乾清宫檐前下禮轎還養心殿用膳召見大臣卯初二刻同候欽此○年例上元前二日宴近支王公等於乾清宫名曰宗親宴先期經奏事處開列近支王公銜名具奏奉旨派出正月十三日進乾清宫筵宴東邊第一桌多羅慶郡王奕劻郡王銜多羅貝勒載瀅第二桌多羅員勒載澍不入八分輔國公載瀾鎭國將軍載津西邊第一桌郡王銜多羅貝勒載漪郡王銜多羅貝勒載濂第二桌奉恩輔國公載澤鎮國將軍載瀛拏酒郡王銜多羅貝勒載瀦欽此○正月十一日皇上親祀祈榖壇例於前一日入宿壇内齋宫致齋所有壇内西天門應派都統副都統六人稽察出入以昭愼重初八日經侍衛處開列銜名清單請欽派奉硃筆圈出正黃蒙副都統鳳鳴正曰蒙副都統英信正紅滿副都統祥普正紅蒙副都統鳳秀廂曰蒙副都統明惠廂紅蒙副都統廣忠欽此旋由侍衛處恭錄知照值年旗轉行各固山遵照○吏部爲咨行事文選司案呈本部議覆廣東巡撫劉題以廣東潮州府經歴張禮陶請擬升補感恩縣知縣等因查感恩縣係題調簡缺今請以潮州府經歴張禮陶升補之員應令給咨送部帶領引見恭候欽定光緒十七年十二月十九日奉旨依議欽此欽遵到部合將原奏分抄咨行兩廣總督廣東巡撫查照辦理○山西巡撫委員管解地丁稅厘等銀六千六百餘兩分兩木鞘裝固釘封按站遞解正月初十 
 
 

Page 2

 
 
日午刻用驢馱運進正陽門抵部經原解兵役赴當月司掛號訖立雇夫役舁入署内堆存後庫院内鎖繫原解兵役在彼看守以俟委員投批後開庫兌收○有某甲者在宣武門内大街二道街南首路旁設設子寶賭檯四布羽黨誘人入局如勝後携錢以走則藉端毆擊滋閙不堪本管地方旣得陋規視如未見以故新正數日獲利無涯至初十日上午右翼海捕弁兵十數人陡將賭攤圍住拘住開寶押寶之賭犯十七人及賭具錢文甲則飛步逃避餘皆鎖赴右翼翼尉公所錄供以便送究○侍衛處爲傳知事正月初九日奉　旨　皇上明日寅正由乾清宫檐前乘禮轎出乾清門由景運門進協和門出午門端門至　太廟行孟春時享禮畢乘禮轎仍由端門午門出協和門進景運乾清門至乾清宫檐前下禮橋還養心殿更衣辦事用膳召見大臣畢犯正二刻由乾清宫檐前乘禮轎出乾清門由後左門至太和殿閱視祝牌乘禮轎仍由後左門進乾清門至乾清宫檐前下禮轎還宫少坐已正由乾清宫檐前乘禮轎出乾清門由景運門進協和門出午門端門天安門大清門正陽門進天壇門詣　皇乾殿拈香閱視犧牲爼豆畢乘禮轎還壇内齋宫欽此○年例上元後一日　賜大學士尚書軍機御前王等進乾清宫筵宴名曰廷臣宴初八日經奏事處開列王大臣銜名清單具奏奉　旨派出正月十六日進乾清宫筵宴東邊第一桌和碩禮親王世鐸東閣大學士恩承第二桌協辦大學士户部尚書福錕禮部尚書崑岡第三桌兵部尚書烏拉喜崇阿刑部尚書貴恆第四桌工部尚書熙敬理藩院尚書松森西邊第一桌和碩喀拉喀親王那彦圖武英殿大學士額勒和布第二桌體仁閣大學士張之萬協辦大學士吏部尚書徐桐第三桌户部尚書翁同龢禮部尚書李鴻藻第四桌兵部尚書許庚身刑部尚書孫毓汶工部尚書祁世長拏酒工部尚書熙敬 
[蜃江花信]  
　　温州府屬永嘉縣所轄安溪一帶人多兇悍皆藉販鹽爲生活私梟愍不畏死往往械鬥不休自沈商開設鹽棧整頓鹺政人皆見而側目其所以不至肇禍者盖緣招募本地黠而强者厚給薪水充當緝私勇丁以故人皆受其籠絡也邇來逐漸汰革僅存八名若輩衣食全無不得不重操舊業正月初十日因販運閩鹽被緝私船勇所拿若輩格傷勇丁公然招集匪徒意圖向鹽棧滋閙幸德太守諭令紳士吕孝廉前往調處與之約法三章始得弭患於無形然鹽局已耗折不少矣○甌郡業柑者設立洽興公司新正有某客以紅柑千餘桶裝載夾板商船出口公司中聞知其事相持不下幾釀事端旋經老成者苦口良言勸以西北風高來板勢必遷延時日桶柑難免霉朽不如稍遲幾日仍俟輪船運銷客從之遂得免於口舌○永嘉縣邵補堂邑尊筮期正月十六寅刻開徵在城花户無不踴躍輸將○稱溪岩頭地方金姓三十餘家均入耶穌教正月十八日有村民因口角微嫌致與爭閙鼓集祠衆將教民住屋拆毁一空不容設立教堂互相傳教教民因寡不敵衆赴訴某教士教士禀請領事函致李觀察飛飭永嘉縣爲之彈壓邵大令奉飭於廿一日立飭傳案訊斷諭令民教相安兩造遵諭而退○府城隍廟住持潘阿金容留髹工某甲在廟正月二十二日令甲拂拭神案悮將燭燼飛入袖中忽然火從背後起燃着衣衿渾身上下一片通紅情極無計擬從月臺躍入水際又以畏死退回以致兩手肉爛皮焦幾似以燔之熊掌慘哉○正月廿三夜更魚兩躍永嘉縣署拘獲一賊年可四十許口操楚音衣裳楚楚不類妙手空空兒事緣縣署簽押門房屢次失物是晚有物捕携入轉瞬間卽失所在遂飭關閉頭門逐一搜查賊無由得出遁入署中旋由親兵尋獲賊忽喊稱有賊有賊乘機逸出重門某跟丁見其形迹可疑執而盤詰賊始敗露管押翼房至廿四日邵邑尊飭提研究命備刑具伺候賊懼受嚴刑一一供認不諱當令笞黃一千板押候查辦輩此賊在甌已久迭犯竊案道府各署均有失贓而以道署前杲舊貨攤爲窩家今旣吐露眞情想攤上亦難免株累矣○揚名坊某姓老者年逾花甲家道綦貧新正以來未嘗肉味遂咎子不孝終日忿爭并言俟開篆後以忤逆送辦不料十八晚因惠茶遺火以致焚斃迨比隣聞自氣前往探視則屋尚無恙人已葬身火穴中矣 
[譯東報紀高麗事]  
　　朝鮮京城内外各處每至歲首人民必舉行投石之戲其始出於小兒其繼卽有稍長者混雜其中終則壯年與壯年敵漸投漸進及相離不遠互拚死力不肯退聞慶尚道鳥嶺一區於投石外各以檀木造二尺長之棒持爲攻擊具假如甲軍勝必追乙軍乙軍將敗北有援兵來擋住甲軍由是恢復未幾甲軍亦有援兵來人數遂增至數名之多互有傷夷或被擊死而後罷此事官未嘗不聞而不禁止不知是何意見據云其原起於五百年前國家以此爲鼓舞人心蓄養銳氣之具嗣後相習成風甚至或奉内務府使令或奉外衙門使令何洞與何澗戰一年必决一次勝負以致國中到處皆有此舉無論長幼偶以石埤投人無不中的盖其素習也而推漢江漁塲之戰爲尤烈外國人見之感詫爲咄咄怪事○韓政府近日講究商務素服日本商業學校之善特選國中聰頴子弟十名倩銅局雇用之日人大三輪介紹送至大坂私立學校中肄習各業本月初旬持大三輪照會投諸學校長然後入學十名内有李姓者已通倭語餘皆初學云○陽歴本月十一號僑寓仁川之長崎人特啓親睦會於大佛亭是日到者共六十人議定每年二六十三月開會與會者每月各銀若干儲諸會中凡遇同鄕人貧困流落者卽提此欵以資救助 
[彝陵瑣綴]  
　　西壩某甲本係下路人流寓宜地歴有年所平日剛很自恣凡長江一帶口岸莫不知其名前因與本地青皮賭博輸錢兩手空空無以爲償前日青皮又向索前欵先伏數人於門外將甲誑出攅毆一塲拳足雨下甲徧體鱗傷幾乎暈絶後經人調處給予養傷費始寢其事○西壩有川主宫因新修戲臺雇梨園一部登臺演唱藉以落成看者甚爲擁擠竟擠壞兩小童前日南門外禹王宫演劇紅男緑女紛至水來幸未羣事○新年以來有川中柏木船上人每夜打扮花鼓或獅子或采蓮船到處游行鉦鼓喧天燈火匝地圍而觀者如堵墻是亦昇平樂事也○舊歲貿易雖不甚旺尚可敷衍今聞有人在南關外開設錢鋪南門外洋碼頭生意年旺一年可預卜也 
[蘇省官報]  
　　十九日元和縣李票知下鄕覆查保甲道庫大使龍韜縣丞揭傳淵徐家修巡檢汪述曾羊汝逹均禀辭赴海運津局差典史周土欽禀知分常差遣期滿回省家人禀報家主江蘇候補同知傳懷祖於十八日在柳巷本寓病故於二十日申時大殮藩轅牌示照得署平望司巡檢錢繼光調署已滿一年應飭回包港司巡檢本任所遺平望司巡檢係撤任之缺查有候補縣丞鍾國賢堪以酌委署理准補華亭縣典史蔣朝琛堪以飭令赴任二十日管帶督標奇兵中營留江記名提督易至忠候補道曾廣照均由江寧來常熟縣周禀到無錫縣劉禀辭布庫大使蔣振墀禀辭赴海運津局差陳以屏由黃埠墩厘卡來揚州府軍捕同知施培曾奉漕憲調署運河同知所遺揚軍捕缺以南河候補同知蕭受元接署二十一日管帶督標奇兵中營留江記名提督易至忠候補道曾廣照均辭行回江寧朱福清辭行赴蘇屬公幹正任揚州府陳卿雲由江寧來常熟縣周禀辭直隸州胡傳由松滬厘局來知縣陳德喆禀辭回盛澤厘局通判沈樂賢道庫大使朱希濂府經歴陳庚縣丞趙恩燕富光祖均禀辭赴海運津局差道庫大使陳以屏禀辭回黃埠墩厘卡府經歴孫鼎由上海來二十二日癸未翰林王祖畲辭行進京丹徒縣王禀到同知祭國熊禀辭回瀏河厘局通判奇齡知縣郭冏均禀辭赴海運津局差府經歴孫鼎禀謝奉委溧陽縣保甲差卽辭縣丞魏本立禀知奉府委院試執事差巡檢丁炳文禀謝奉委封門旱關盤查差謝鈞禀辭赴江隂迎接學憲補用副將楊開泰禀知奉撫憲委盤門路巡查卽日到差二十三日潘轅牌示照得太倉直隸州州同程桂林在任病故遺缺查有候補州同宋韻初堪以委署留江記名提督朱德明由金陵來知府楊靖禀知奉委學院提調差庚寅翰林姚文倬辭行進京理問趙善培禀知分蘇差委巡檢何國恩陳履泰均禀知奉府委院試執事差 
[妬姦行兇]  
　　松郡西南鄕張莊鎭某甲混名大白豆者初不詳其姓氏回以販土爲業與西門外某婦有染朝去暮來綢繆倍至有賣魚 
 
 

Page 3

 
 
某乙者曾與該婦姘識惡其鵲巢鳩占欲得大白豆而甘心焉廿三晚甲與婦不知因何入城爲乙覷破暗操利刃蹲伏於西城根下及將交二鼓甲適貿貿然來道經該處某姓門首乙乘其不備持刀亂剌甲魂飛天外連聲呼救烟館中聞聲齊出乙卽乘間遠颺幸甲衣服較厚尚未傷及要害然已鮮血淋漓不堪寓目嗟嗟色之害人甚矣哉世有登徒子之癖者尚其以甲爲鑒 
[青溪漁唱]  
　　金陵四福巷某甲侉人也棄肩輿賤業作皮肉生涯粧點雛姬勾引遊客前數日忽來一無賴客偎紅倚翠燭燼燈殘因徵夜合之貲忽試少林之技自鳴拳勇大逞雄威甲雖甘戴緑頭巾至此亦負氣不下勃然大怒持刃與之鬥誤剌客之腰下深入寸許急自剜腿肉血沾襪履以示彼此俱傷現經局外者調停延醫包治幸免匍匐公庭矣○江寧府屬有雜職二員脚靴手版之餘竊慕小杜颼流時向青樓載酒邇者枇杷花下漸漏春光一日有謝某者邀集同類數人執而縳之言欲禀諸太守二雜職恐一頂烏紗等閒抛却急倩孔方兄爲和事老謝始默默無言嘻今之方面大員奉公而出猶且徵歌選舞略不避人彼二雜職者僅宦海中之叩頭蟲耳而乃偶探花窟遽受詐訛洵乎聽鼓省垣非同捧檄他方者之可樂也○新正十九日六出花飛堆積三寸北風怒吼氷結甚堅倉門口菜圃旁茅屋一椽不戒於火幸爲雪壓不至蔓延僅燬半椽立時告熄僉曰微滕六君之力祝融氏當不卽息鼓偃旗云 
[郢中人語]  
　　漢口來信云本月十八日北風峭厲冷透重裘下午三點鐘時雨雪紛飛沾衣欲濕須臾雨止第見花飛六出白遍遥天至晚九點鍾時已大地光明一望皆粉妝玉琢未幾雪止一天星斗燦爛成文翌晨日出扶桑銅鉦高掛嬉春士女已雜沓於紅橋紫陌間矣○怡和洋行昌和輪船滿載各貨開往宜昌行至新堤水道紆廻不能前進無奈捩舵而回於十七日駛抵漢口○黃被縣西南鄕劉茂才士進之第三子乳名毛毛號福堂自失椿隂家貲中落遂　　業賈由次兄送至省垣内横街魯宏發烟袋店習業去夏因病辭　病愈又執贄於漢口四官殿下四家姚天和烟袋店臘月又被店主所逐自愧如項王之學書學劍一事無成無顔歸至家中遁而他去現在其兄西出偵探尚未得有信音也 
[内河遭險]  
　　通屬運鹽河淤淺經各商禀准桃濬等情已紀前報兹有從該處來者云客冬陳大令元鑄率同文武員弁前往勘估直至臘月下浣始行估定劃叚派委隨往各員均各赶回度歲有某鹺尹行至雉臯相近地方因舟子掉轉篷脚適起狂風偶不小心船身遽覆幸同行者多赶卽赴援人口尚稱無恙惟船中行囊等物全行漂没聞鹺尹家道小康現已年逾花甲勤勞斡練素重上游而於河工尤稱老斵輪手此次因其公子蒙派工差鹺尹故有此行初不料於内河遭此驚險呈行路之難於此可見矣 
[扶柩回里]  
　　魏温雲觀察掄先在揚城寄寓仙逝等情早經登報兹筮期本月廿二日發引由其公子扶回湘南珂里安葬是日辰刻靈輀用龍頭獨槓由缺口街公寓舁出上盖緑呢繡花棺罩前導有開路神兩尊高出繼牙令人望而生怖後隨儀仗極多銜牌約數十對長旛桷旛後卽係冠帶容像等亭緇流羽士各執法器前後簇擁並有鹽捕營揚營外營兵丁執械護送沿途路祭絡繹不絶柩前更有金山銀山數座皆以紙絹紥成黃白燦然彼眼光如豆者幾致眞僞莫辨由左衛多子大街向南經埂子街迤邐至南北河下復至缺口街出缺口門登舟所過之處觀者塞途城外碼頭更形熱閳 
[獸言]  
　　有數人口操楚音牽一獸至姑蘇元妙觀其爲狀也似猪非猪似牛非牛大如馬而身矮又如狗短尾無耳足似象而有爪時以兩足起立高及簷端旣而細步伶丁故作嬝娜　婷之態見人注視卽以雙目傳情幾如滬上野鷄到處引人入勝所惜口不能語不能學數句　蘇白使狂且入耳消魂耳旋忽舞爪張牙裝出威風凛凛大有貪饕惡狠擇肥而噬之形一時圍而觀者俱慨解腰纒爭先遞與獸亦能以前足代手一一接之喜若此獸者雖裝出幾般面孔無非計攫貲財然其機變之靈亦非尋常戴角披毛者所能企及吁可以人而不如獸乎 
[嚴查匪類]  
　　寧波地方入烟租密良莠不齊宵小易於竊發現屆府考之際各邑士子擔囊躡蹻而來人跡擁擠難保無匪徒溷跡其間鄞縣楊大令有鑒於此誠恐名烟館容留不法匪徒乘機肆竊亟應查禁以靖地方除諭令捕探梭織巡查外立卽出示嚴禁略謂自示之後圖内烟館如有容留匪類窩賭滋事許卽禀究差保容隱一經發覺定當拘提到案一併冶罪决不寛貸 
[格致書院辛卯秋季課題出案]  
　　格致書院去年秋季課題係書院董事海關稅務司裴君所命其題爲中國各大憲選派辦洋務人員應以何者爲稱職論其卷彚齊後送呈斐稅務司鑒閱今已出案計取六名第一名項藻馨第二名蔣同寅第三名黃潤璋第四名張玠第五名孫廷璋第六名羅毓林其餘概不錄取今就其評語略區甲乙定爲特等二十二名一等四十五名列次如下特等錢大受楊家禾王輔才舒文釗萬祖蔭王樹善劉必逹俞贊程一鶚劉邦俊楊毓揮李經邦朱昌鼎潘敦先朱祥紱錢文霈梁鴻翥文明蔣幼學柯德瑛吳佐清孔憲和一等高掄元嚴沐湘程蔚文諸光祚許壬殷之輅王鉞周文治錢詠棣戴爕元顧樾于時傳李寶鑄汪錫祺嚴濂三董琪董雯周恩綸季鴻　馮澂葛天民張旭仁周麟林季寶顧昻駒葉瀚鄭其裕朱其濬陳承治孫維新董球葛隱松華壬陳時臬戴奭元林元鼎楊毓培陳紹良何耀清朱華張綬青黃家驍江紹墀孫逢丁劉永泰至於奬欵書院例有正奬銀二十五兩裴稅務司自沛廉泉特加獎銀十兩合之凡三十五兩兹擬一名奬銀十二兩二名奬銀八兩三名奬銀六兩四名奬銀四兩五名奬銀三兩六名奬銀二兩於出案之日爲始凡在書院肄業士子仍至三馬路格致書室閱卷領奬去年春季特課久已彚寄津門敬請合服爵相鑒評閱定甲乙想河冰泮時定可付郵筒以至滬矣 
[奉諭提人]  
　　前爲包探之曹錫榮因毆斃王阿安收繫囹圄嗣於前年釋放出外前晚縣中接到蘇省電札飭提曹錫榮到案解究縣署接電後立飭捕頭柴樛拘曹到案當奉内諭先行收所候核 
[移送難民]  
　　本邑引翔港人楊周兩姓並有金元康商船一艘於去年十月廿九在申裝載花米雜物赴烟臺銷售十二月初二日行至山東榮成縣洋面忽遭大風船遂沈没船中耆舵水手共廿七人遇救得生由榮成縣安揷嗣由榮成邑尊備文將顧茂茂周老佛奚有咸奚虎咸陳慶榮王金彩沈小榮周瑞生唐仁泉王順翔張貴金等十一人移解來申於昨午抵埠赴道轅投文聶觀察飭送上海縣發落值日差據情禀明適袁大令因公晉省旋奉内諭飭將顧茂茂等送交該處地保收管 
[會匪熬刑]  
　　會匪頭目陳啓懷由仁和縣獲解來申經督憲委員余司馬趙明府在上海縣迭次研訊屢見報章前日下午司馬又乘輿到縣升坐花廳提陳研詰陳一味支吾司馬喝上挺棍並跪大練良久陳矢口不移司馬命原差用麻繩一條將陳雙手札縳從樑上吊起兩足縣空閱四點鐘之久仍無確供司馬令還禁候再訊問聞趙明府業忆乘輪赴寗將研訊會匪情形面禀劉峴帥云 
[水手繳洋]  
　　挨戤輪船掛得買司于賓控同船水手頭目李阿水圖財害命一案由英公堂移送到縣袁大令訊供之下判將李收所限交洋五十元等情已列前報昨日李阿水將洋如數措齊已於午後交案矣 
[滬濵瑣語]  
　　某甲在滬地邑廟前擺攤度日家有一子年已九歲前日忽失所在甲四處找尋尚無蹤跡一顆掌上珠未識尚能復返否○某氏婦手持皮衣一襲至大東門内彩衣街某典鋪質錢典夥估值洋銀五元婦不允兩相口角夥等奔出將婦扭住婦大聲呼救後經旁人解勸婦始携衣而去○蔣某者家居縣東新弄内前晚糾集親友在家聚賭至黎明時尚左興高采烈適有人叩門蔣等疑爲局勇前來捉賭紛紛逃 
 
 

Page 4

 
 
逸或從後門奔出或躍登披屋而遁及叩門者入内始知非他人實問賭之友人也於是諸人轉驚爲喜重整旗鼓猶覺小鹿兒向心頭亂撞云 
[英界公堂瑣案]  
　　張六和訴稱家中有白米五斗被王阿法竊取追獲人贓交捕送案王供稱小的落魄此間不得已而犯竊宋二尹判令管押兩禮拜贓給張領去○張隆順翁才生同訴稱小的等二人各失去東洋車一輛現有一車有陳錦昌處尋見細祝之是小的張隆順所失及向陳追問據云由沈福海賣下是以投報捕房拘陳交沈一併送案尚少一輛亦請訊追陳供稱小的係江北人在治下開車寓不知沈車係竊得因之收買沈供稱小的係上海人先後竊車二輛原是該死尚少一車情願賠償宋二尹判令管押十日並追賠車輛陳罰洋銀一元償翁起到之車給張領去○包探陳阿九禀稱屈臣氏藥房買辦某甲失去狐皮袍一襲價洋一百元疑出店人李阿福所竊搜之雖無原物然有肥皂藥水均是主人所失約值洋銀七元今將人贓送案李供稱小的係寗波人宋二尹判令管押兩禮拜贓給捕役帶回歸還失主○一百零一號三道頭華捕禀稱小的於巡街時見沈文采携棉被一條形迹可疑盤問支吾送案請訊沈供稱小的係清河縣人被是已物且有親友家居附近餘供不倫不類宋二尹察得情近瘋癲飭差送交其親友收管 
[法界公堂瑣案]  
　　花烟間傭婦張侯氏帶同寡媳張吳氏投案訴稱媳婦於去臘底由蘇來申因無處存身暫在小婦人傭工之花烟間内躭擱日内卽欲回鄕前日下午一點鐘時有向爲跟丁之王貴前來吸去花烟四匣當給洋四角另給洋一元作爲夜度資又小洋一角作爲下脚至五點鐘時出外言明晚間再來當出門時將小婦人之媳婦拉出欲令往茶寮軋姘頭媳婦自家鄕出外未久不知軋姘頭爲何事將清告知小婦人王貴因媳婦不解其中機竅卽詭言被花烟間勒索洋二元五角邀同無賴十餘人前來尋釁小婦人見勢不佳立卽出外鳴捕當將王貴拘送到案務請究辦旋據鴇婦王陳氏投案聲稱王貴强欲爲烟妓王金寶贖身緣該妓云有丈夫由其夫作主賣娼不能聽憑贖身王貴因此挾怨尋仇明府問王貴曰爾在何人處當家丁是日因何往花烟間尋仇供稱小的冋在許六大人處爲長隨初次在花烟間門前經過被烟妓拉入在囊中摸去洋二元五角小的心實不甘囑巡街捕前往索取並無挾怨之事明府謂許六大人正大光明素有名望决不用爾混帳人爲長隨著押候掌責一百下令張侯氏等赶緊回蘇不准逗留寂海張侯氏等遵諭而退○捕房將賣鹽紏葛之沈炳發解案原告丁阿炳王金伯等投案申訴前情明府問丁阿炳曰爾之鹽從何處販運來滬供稱小的冋業駁船生意比鹽由船客給下抵作舟資轉售與沈炳發每鹽八十斤計洋一元共兩包合洋二元八角是日因向沈炳發找收洋七角沈卽邀同無賴七八人將小的軋全芳園烟間勒寫洋十元之憑禀並被剥去皮馬褂一件明府謂販賣私鹽本于例禁爾知之否供稱知之惟沈炳發不應從中取利小的喫虧不小明府又問沈炳發曰爾言王金伯向爾索詐究竟因何而起供稱因收買丁阿炳私鹽之故王喚小的至酒肄中勒索洋銀幸有唱書之二房東前來解勸令小的出洋一元了事小的祗得應允將洋轉交其妻明府問王曰爾在局中當勇不應在外作不法事供稱沈烟發昨日在案下聲稱將洋面交小的今又說交付小的之妻顯見言語不符况沈炳發勒索丁阿炳洋銀有憑有據求請明察明府謂爾旣在局中當勇本委亦不便究辦着送交其主自行核辦丁阿炳沈炳發販私買私罪有應得各責一百板以示儆戒○包探王榮培禀稱王長林前晚在護城河畔竊得繩索兩根當被失主追獲送請究明府訊明王長林行竊屬實　著押候笞責二十下○包探郁庭湘禀稱小車夫陳螘發在碼頭上載運客人行李乘間竊取别車夫照會一張送案請究明府詰問之餘陳嵦發供稱有客人雇送行李到時交卸客將照會共兩張悮付小的並非有心檢取明府謂别人之物爾總不應携取判押候笞責二十板○包探孫錦榮禀稱摇杉板船之沈榮葉賢臣錢阿五等行兇擊傷糧船水手某甲受傷人現在醫院未及投案質訊明府訊問之下沈榮等供稱有客人雇坐杉板船糧船水手因該客走過糧船艙面將小的等大加辱駡致相口角並未行凶明府謂爾等摇杉板人素來凶横本委早有所聞此次難保不恃衆行凶著押候各責四十板示儆○包探王榮培禀稱陳成元　深夜時手携濕衣三件襪兩雙顯係竊來送案請究明府向陳硑詰陳供稱衣衫均係已物明府謂如係已物何以深夜在途行走判押候笞責四十板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十八年正月初十十一日京報全錄]  
　　宫門抄○諭旨三道錄前○將軍定等奏奉省援剿朝陽各軍續獲勝仗並分飭嚴搜餘匪摺○直督李奏留武員補用片○正月初十日○恩公請假十日○關防衙門奏十五日大高殿拜表漪貝勒行禮○召見軍機皇上明日寅正壇内上祭禮成後還宫辨事召見大臣後至南海皇太后前請安畢還宫○十一日○召見軍機皇上明日用膳辦事召見後至南海皇太后前請安畢還宫○○奴才定安裕祿跪奏爲奉省援剿朝陽各軍續報迭獲勝仗大股逆匪俱經殄滅現在分布各軍嚴搜餘匪恭摺奏報仰祈聖鑒事竊照前經總統豐陞阿督飭奉省官軍擊敗竄聚黑城子踞匪並聶桂林等剿捕大幛子等處匪徒獲勝情形經奴才等於十一月十五日恭摺奏報在案自黑城子踞匪擊滅後奉省近邊一帶亦無賊蹤奉軍統領左寶貴出邊與豐陞阿會商督飭各軍分路向前進剿十一月十八二十五二十九等日先後接據左寶貴豐陞阿報稱派出由北路進　之奉軍營官儘先遊擊金得鳳等探聞庫倫正西之三道窪子聚有賊匪三百餘人當卽帶隊馳剿該匪聞風逃竄十一月初九日戍刻追至相距庫倫一百八十餘里之開太廟地方賊匪在廟屯聚金得鳳等乘夜與馬隊營總托克通阿直前圍擊該匪知覺列隊出拒我兵奮勇爭先槍斃賊匪一百餘名生擒馬占雙王有山隻喜三名訊據供稱此股係王俊孫亭儀二人爲首陣斃各匪有孫亭儀在内王俊帶領餘匪竄往鄂爾士板並訊悉鄂爾土板一帶盤踞股匪甚多當將該犯等正法其時馬隊營官尤得勝步隊營官張兆熊由哈拉套力改進剿之隊相離不遠卽約會分路進攻十一月十三日丑刻尤得勝張兆熊先馳至距鄂爾土板八里之衙門營子整齊馬步隊伍直抵賊巢督飭由東西兩路分進　派營弁王瑞岐等帶隊於業林中曁各巷口堵截以防逃竄維時村外賊匪數百名列陣抗拒各隊一湧上前殺入賊隊陣斃賊匪五　餘名賊勢難支退入該處當鋪房内恃其牆垣高固據墻死拒我軍四百撲上刀砍槍剌復斃賊一百五十餘名適槍火燃及西南草　賊匪驚潰奔竄復經王瑞岐等在於街外截殺多名其未逃出者亦多燒死火内當時生擒僞元帥王鳳得僞先鋒王二黑等訊明卽　軍前正法十四日早偵得白姑土卽寶各圖有馬賊三百餘人步賊八百餘人前來鄂爾土板救援尤得勝等帶隊迎擊該匪蜂擁而　列分七隊拒戰我軍步隊趁勢攻擊馬隊包抄其後正在攻擊之間適金得鳳督隊亦至會合夾擊由斜剌殺入該匪腹背受敵力不　支遂大潰亂各軍槍擊刀砍斃賊四百餘名賊奔逃復經馬隊帮帶高成哨官楊建勝等追殺六十餘里又斃賊一百餘名餘匪四散　竄在陳家窩棚河甸子等地方正遇副將程楠森遊擊馬占鰲佐領常恩等赴鄂爾土板一帶之隊復各截殺五六十名並經程楠森　擒獲賊目徐英曁夥匪二十餘名常恩擒獲夥匪趙發等二十餘名訊據听獲徐英供出賊首齊鳳　齊保出又名齊洛道在朝北營　經官兵在陣鎗擊受傷右骽擊斷未死被餘匪救出逃至煤窰溝藏匿養傷程楠森隨卽親帶隊伍馳至煤窰溝查拿將村圍住該處　聚有匪徒百餘名出向抵拒程楠森督隊進攻立斃賊匪三十餘名生擒僞先鋒李洪才等二十餘名卽將匪首齊保山卽齊洛道一　拿獲並奪獲黃傘一柄是時左寶貴馳抵軍前當將徐英李洪才曁前獲各匪訊明正法並將齊鳳卽齊保山派弁押解送省查看鄂　土板寶各圖之賊已經搜巢殆盡探聞距寶各圖六十里建昌縣界之于溝子地方有賊盤踞甚多穴墻安砲爲負嵎之計近村六屯　有教堂相爲犄角左寶貴當卽帶領程楠森金得鳳尤得勝馬占鰲楊建德張兆熊魏希古王占魁等馬步各隊直薄于溝子賊巢該　胆敢列陣迎敵馬賊約有三百餘人步賊約千餘人分三隊來撲左　貴督飭馬隊上前迎擊相持一時之久殲斃馬賊二百餘名賊　稍卻我軍馬隊分抄邀擊步賊亦俱潰敗退入圍内據牆固守　砲並施我軍奮勇前進立將五處圍墻同時攻破斃賊六百餘名餘　奔入干溝子西岸教堂係該匪老巢其中賊目極多圍墻高固槍砲如雨各營哨官領隊爭先楊建春托克通阿涂景濤督隊繼至名弁勇扒墻躍入槍刀並舉立斃多名舉火焚燒又斃五百餘人自未至酉前後共斃賊一千四百餘名陣斬黃袍賊目一名生擒賊目張洛師姚洛師黃洛師三名教匪二百餘名其中身帶朱符紙咒者經左寶貴訊明立子正法並查　有裹脅百餘人當卽交附近該處之下窪子轉練會首保釋搜獲婦女一百餘口訊係近村居民亦交會首分遣回家此處賊匪餘　無多均向東西敖金分竄十八日左寶貴復帶同各營宫跟蹤追剿詎至敖金賊俱聞風逃秎沿途搜獲逃匪十四名均訊明正法是時總兵聶桂林張永清耿鳳鳴等亦各帶隊馳至助剿探悉直隸官軍已將西路榆樹村硃碌科東西長橋貝子府等地方賊巢次第攻破其頭目多逃聚於二十家子楊太平楊太安之大教堂左寶貴商令聶桂林耿鳳鳴帶隊扼住白塔子一帶防賊分竄卽於十九日三更後親督各軍直搗二十家子賊巢一路山徑崎嶇溪溝歧出五更始抵該處見賊倚山爲壘防衛周備左寶貴相度地勢令張永清攻其左金得鳳攻其右楊建德尤得勝魏希古王占魁徐玉生各馬隊由山後分剿賊壘之背左寶貴親帶委員涂裕光涂景濤楊建春等督率各隊直攻壘前詎該匪探知我軍將至已先伏馬賊七八百名於山坡之間我軍攻壘壘内之賊發砲外擊山坡之賊突出包搶並有山南教堂之賊據高施放槍砲整隊相援左寶貴急督攻壘之兵還擊馬賊相　數刻槍斃落馬者無數適楊建德尤得勝由山後馳下合力奮擊共斃馬賊約二百餘人擒獲領隊僞元帥于化汶僞先鋒孫發二名餘賊分途奔竄當飭馬隊分追擒獲墜馬之賊百餘名乘勝環攻賊壘賊匪閉門死踞金得鳳隊長張朝第攀垣先登奪據砲台衆兵踵上快槍轟擊共斃賊無數各軍環壘攻擊破門撲入刀砍槍擊共斃步賊八九百名生擒教頭宋明僞軍師張惟一賊目楊連元及夥匪三百餘名其山南教堂援賊三四百名因見程楠森馬占鰲張兆熊督兵撲剿退久圍内亦經程楠森等攻破槍砲環擊斬殺殆盡並該匪教堂均經焚燬查訊擒匪所供此次殲斃匪内有僞開國府楊悅春之夥黨楊二少師及頭目張誥姜幅徐立馮金祥黃會皆中槍身死當將生擒教首宋明僞軍師張惟一于化汶孫發四名解省訊辦其餘所獲夥匪均在軍前正法訊明裹脅者分别保釋統計連獲勝仗六次先後奪獲賊馬旗幟槍砲火藥器械車輛等項無算我軍陣亡之兵丁五名受傷四十餘名當飭妥爲調養至是一戰之後頭目殲斃過半餘賊不復成股所有敗殘餘匪均奔往赤峰縣烏丹城一帶左寶貴已派金得鳳楊建德魏希古各帶馬隊跟蹤追捕直隸亦有馬步各軍車來迎剿不難盡爲殲滅左寶貴於十一月二十二日與直隸提督葉志超在敖志貝子府地方會面商明現雖大股逆匪已平面敗逃餘賊亟須分路搜除務期根株盡絶免再復有嘯聚所有敖罕貝子府以東各路由奉省各軍分路嚴緝並將冡漢民人妥爲安撫現左寶貴帶同所部馬步各營暫驻出灣子一帶豐陞阿帶同所部馬步各營暫駐清河邊門外一帶地方互相聯絡易於調度派令總兵聶桂林在下窪子二帶總兵張永清在鄂爾土板福興地一帶遊擊尤得勝由下窪子東北草地以至庫倫一帶都司張兆熊由寶各圖東南以至新立屯一帶恊領德源佐領依凌阿由貝子府以至朱立各歹黑城子一帶記名副都統魁多在新爾色一帶各地方扼要分扎嚴行搜捕以清餘孽辦理情形隨時續報等情前來奴才等伏查朝陽各股匪經奉直官軍連次剿辦獲勝大股賊匪俱經殄滅所餘逃匿匪黨搜除凈盡現經豐陞阿左寶貴分布各軍扼札分緝並將被難災黎隨處妥爲安撫辦理尚屬周密除飭仍將餘匪實力搜緝勿使稍留餘孽外所有奉軍續報獲勝大股賊匪俱經殄滅現在分布各軍嚴搜餘匪各緣由謹會同恭摺由驛馳陳伏乞皇上聖鑒訓示謹奏奉硃批另有旨欽此○○李鴻章片再兩江補用副將張銀龍花翎副將銜兩江儘先補用叅將吕賢階花翎遊擊銜儘先補用都司王德友花翎儘先補用守備程學富等四員前因隨勦髮捻迭著戰功嗣來直隸防營操巡出力歴年已久於地方營伍情形均甚熟悉應請留於直隸照章分别補用除飭取履歴咨部外理合附片貝陳伏乞　聖鑒勅部查照謹　奏奉硃批兵部知道欽此 
 
