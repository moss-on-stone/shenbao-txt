# 1906 - 233 - 4911983

 

Page 1

 
 
   
 
 

Page 2

 
 
[電傳諭旨]  
　　七月初七日軍機大臣面奉 
諭旨考查政治大臣回京條陳各摺件著派醇親王載灃軍機大臣政務處大臣大學士曁北洋大臣袁世凱公同關看請旨辦理欽此初八日奉 
旨光祿寺卿著瑞豐補授 
[電傳宫門抄]  
　　七月初八日召見軍機袁世凱 
[江蘇總學會復蘇學務處函爲調查常州學務事）代論]  
　　逕復者前據常州師範傳習所來函以布業冠英等校誣禀污衊乞查昭雪等情正儗專昌調查問又接貴處照會内開常州府武陽公學學生散學起釁及師範傳習所學生衝突罷課一案學界風潮至今未靖據該處各學堂經董禀請派員調查並公舉楊廷棟爲兩處總理等情該生於學務情形自係熟手惟總理有管理全體學生攷核各科敎員之責武陽公學甫經肇釁此後維持約束良非易事究竟該生能否勝任衆情是否允洽批府督縣會紳查明酌核辦理又清凉寺僧託名興學勾引外人迭據該處士紳禀奉撫憲批處飭府確查詳辦並奉札准學部行查到處業經先後轉飭遵照各在案今尚未據復到夙諗貴學會辦事實心調查確當合將文卷檢齊開單照送爲此照會貴學會卽派安員前往次第確切調查按實復處以憑核辦並祈將原卷移還歸檔至常州府中學堂前據該府申報上年九月十二日開工建築現在曾否工竣經費如何籌定能否卽日開辦並希一并查示望切施行等因查上開各節師範傳習所爲一事武陽公學爲一事清凉寺僧學爲一事常州府中學爲一事該處學界紛呶敝會屢接報告今又承貴處之委託即囑敝會調查員内閣中書澄衷學堂監督白作霖束裝前往月初竣事回滬叧有報告書一通附呈台覽用再綜核報告情形及調查員面述各節爲貴處縷析陳之 
一師範傳習所查常州向無師範學校許守被任後設師範講習所於武陽公校之東先賢祠内所定小學章程有津貼一條敎習津貼以學生按月平均總分數之多寡爲準自一元至五元不等又傳習所章程下午五點鐘聽講九點鐘散預備晚貼一餐不收膳費惟不得來去無常致無進益等語揆訂章初意目係鼓舞私塾體恤寒畯起見但學堂奬賞已有裁撤明文何况津貼至於膳費更無不收之理此項糜費歲頗不貲敎員歲修究係晚間鐘點無多以及幫稽查名目似應分别裁併蓋旣非完全師範則經費不能不概從撙節以上情形卽無各校攻計亦應在改良之列至於布業冠英等校所禀各節據調查報告僅係師生辯論停課此種情形所在皆有必指爲衝突罷課則予人以難堪而適滋口實此辦事之不可無經騐也至於莊紳鼎彝及其子俞辦理冠英小學校整頓舊有公欵經費較他校爲優然亦頗以此招怨又現在傳習所敎習程璋　在冠英時因事與莊紳父子齟齬去年莊紳本爲傳習所總稽查莊辭職程繼其後意見不免參差適五月間請派楊廷棟爲總理禀内冠英亦厠名其間程遂疑莊有意排已此外如西郊爭存各校又以禀請楊廷棟之事未與合謀亦疑莊有所私并疑莊豫與楊廷棟密商互舉積疑生嫌積嫌生隙學界紛呶非一朝一夕之故平心而論布業各校之禀請楊廷棟本兼總理公學於師範敎習初無所損楊廷棟辦理學務本係熟手誠如來文所云因疑莊之故而又疑楊此次武陽師範敎員對調查員言莊以私人之意干涉師範我等卽亦指摘其私以爲報復所謂衆情未洽者如此甲起乙攻宜武陽學界之迄無寗歲也程敎習璋以博物圖畫見譽於時近更旁究他種科目可謂好學深思其理科講義雖間有可議敝會同人見之以爲自修至此良不易也至於楊敎員同穂之歷史講義詞句之疵敝　更不借此爲挑剔但學問之道無窮身爲敎員者宜如何虛心討诠荱自號於衆貪多以侈博强辯以飾非則人之伺隙而攻者將益力應請貴處飭府傳知各敎員但盡已之長勿道人之短如程楊諸人僅延爲各科敎習未始不可至綜理校務向有總董名目則布業各校禀請總理主持亦係正辦有益於傳習所無損於各敎習應請飭府迅卽酌度情形分别延訂惟就常州情形而論總以亟辦完全師範爲第一要義而法政講習所亦應酌設武陽學界於楊廷棟旣非實在之反對可否卽懇尊處劄派楊廷棟前往常州襄辦一切 
 
 
 

Page 3

 
 
以資熟手抑叧行選派之處伏候台裁（未完） 
[西商請在滬津湘三處城内貿易之傳聞]  
　　天津西報云駐北京各國領補公使行文外務部請准外國商人在上海天津長沙城内開設行棧聞　事當可照准譯率林報 
譯者按約章所載通商日岸率係指城内而言卽如上海一處當日洋商原在城内設肆交易嗣以華洋商人彼此皆稱不便因於城外分劃空地俾洋商僑居貿易此洋涇濱租界之所由來也再如長沙一處原約西文僅云長沙並未訂明爲長沙城外城内故舊年長沙英商運貨入城不完釐金一案卒遷就議結無從據約相爭蓋約章爲両國所信守字句之間不容稍假旣經議定雖事後明知其損亦祇得遵照辦理若口舌之爭初無裨於寔事也此次領袖公使之請想係援引舊約爲辭西報傳聞之言姑譯之以觀其後 
[南滿洲鐵路近事]  
　　文匯報云南滿洲鐵路公司章程已經曰本政府核准當由駐北京日本公使將該公司招股事通知中國政府並與中國政府商議中國政府及華人入股之數 
[日本派兵駐紥滿韓日本]  
　　日本政府此次决定將日本兵員分駐韓國及滿洲今將地名與兵數開列于後第十三師圑駐屯韓國咸興第十五師圑駐屯韓國平壤第十四師圑駐屯鐵嶺第十六師圑駐屯遼陽（閏） 
[赫德開呈稅關之内容]  
　　天津西報云中國海關總稅務司赫德己將海關華洋執事員數月薪及各項細情開具清單呈送督辦稅務大臣矣譯　林報 
[英使起程來華]  
　　文匯報云英國新簡駐華公使喬籐君偕其夫人由伊思敦起程赴利物浦搭趁愛爾蘭皇后輪船取道均拿大前往北京中國駐英使署人員及喬籐君友人皆往伊思敦送别 
[朝廷頒發立憲諭旨之期]  
　　天津西報云傳聞中國朝廷將於明年元旦頒發建設立憲政體之諭旨譯字林報 
[直隷全省學生遞呈考政大臣直隷]  
　　直隷全省官私各學堂學生八萬六千餘人近由陳繼善馮啟運等發起遞一公禀於提學使請轉呈考察政治大臣係請奏頒憲法更改官制重定法律改良文字統一語言等事與日前留學法國學生所上書中各節大致相同該禀己由盧提學先後呈送澤公尚大臣及端戴二大臣矣（陽） 
[紀袁宫保將晋會議立憲事北京]  
　　日前出洋大臣次第回國奏陳立憲政治不可稍緩惟事關重大猝難寔行故再宫擬召集政務處軍機處各大臣以及六部九卿會同妥議又因鄂督張直督袁係政務處大臣諳練吏治電召晋京叅預會議並電徵各將軍督撫意見張香帥因政務叢雜加以政躬稍有違和懇辭晋京袁慰帥則定於一二日内入都并聞卽在頤和園開議云（閏） 
按袁督現己入京 
[西報紀中國提學使事]  
　　天津西報云新放各省提學使之廉俸當仍與舊時之學政相同但辦理地方學務可開支公費耳譯字林報 
[日員與提學使講演敎育]  
　　日本文部省於東歷八月二十日午前九時起在東京高等商業學校爲中國提學使開特别講演會在座者爲黄紹箕以下十二人及隨員八人先由野尻視學官講日本敎育之沿革繼由田所參謀官論歐美敎育制度與日本之比較至一點鐘方散會譯東京朝日新聞 
[練兵處咨皖撫電（爲派送振武學生稍緩事）]  
　　前練兵處己電咨皖撫謂送振武學生暫爲停緩恩中丞接電後故未派送近該處又電咨請緩原電錄下 
恩撫台洪本處送振武學生前電請緩送茲准楊使咨仍希查照前電暫緩送處至盻練兵處冬（士） 
[練兵處將開軍法會議京師]  
　　工兵監督章遹駿前往武昌曾有不正之行爲傳說遍於道路聞練兵處已密遺幹員前往調查不日將開軍法會議（閏） 
[蘇省擬派徵兵參觀秋操蘇州]  
　　蘇撫陳筱帥以蘇省常備陸軍第二標新征兵士均係初入軍營於操練陣圖戰守一切情形未能深悉現在南北軍會合秋操之期將届擬派大員帶同各徵兵前往參觀以廣見識俾將來回蘇易於敎練大約卽派候補道袁世輔觀察承乏是差惟聞須俟奏明後核辦云（吉） 
[曹州亂象漸定]  
　　山東省曹州府之騷亂現己稍定惟人心現仍惴惴耳譯大阪每日新聞 
[紀京張鐵路現狀北京]  
　　京張鐵路經詹工程師黽勉從事工程頗有眉目現北京抵南口間建築己成從南口抵居庸關八達嶺沿水鑿山及架橋梁等工程頗爲棘手然工務進步己於彈琴峽穿成隧道一所其他處從事開鑿者亦甚夥均屬艱難之工云（閏） 
[咨請改訂滇蜀鐵路章程京師]  
　　日前雲貴總督擬辦滇蜀鐵路當將所擬章程咨行商部核奪嗣經查核章程内多有窒碍難行之處因咨復滇督請照川漢章程改（孔） 
[廣西京官呈請自辦鐵路北京]  
　　廣西同鄉京官日前公禀商部以現在各省紛紛呈請自辦鐵路以保利權均經奏准舉辦廣西事同一律呈請據情代奏准予自立公司籌欵自辦未識能否奉准也（懐） 
[電催速定商約北京]  
　　聞外務部電致上海商約大 
 
 

Page 4

 
 
臣吕尚書盛宫保催令速將現議商約所駁各欵卽行訂定以便接議瑞奥等國商約條欵免久延時日云云（閏） 
[游戲殺典韋京師]  
　　北京日報云前日端午帥宅中因電影燈汽桶炸裂傷斃多命姚統領廣順慘受其禍端午帥婉惜殊深昨鐵大軍機函致午帥唁弔函内有云道員姚廣順公之典韋也以以游戲殺之未免可惜當道聞之莫不捧腹（日） 
[浙撫咨送蘇撫文牘（爲印度士林盛田游歷 
到杭事）]  
蘇撫陳筱帥接准浙撫張筱帥咨開據浙江洋務同詳稱本年閏四月十二日訪聞杭城内仁邑回回法眞寺内有印度敎士林盛田帶同都司鄧守倫通事馬朝龍等居住居然張貼告示清查各處回回敎堂收受呈詞拘拿回民其住處則擅樹東西轅門出則乘坐緑呢大轎前後頂馬聲勢喧嚇當經密探底藴查悉該敎士林盛田係由南京領照赴各省游歷並南京洋務局派都司鄧守倫沿途護送由蘇到杭等　當騐該敎士護照確係南京柯領事給發遊歷江南江蘇山東安徽四省即電詢南京關道有無派員護送情事旋准復稱並無此事乞根究等因於十五日密飭巡防局委員穆令　拱宸橋拿獲鄧守倫馬朝龍二名送交仁和縣一面由局照會英領事飭令林盛田回國並將護照吊銷嗣准英領事照覆並抄送林盛田在上海口供前來内稱吊銷護照碍難准行一併送由駐京欽使核辦等語業經本局按理一再班覆該敎士干預地方内政有違約章斷難任其再行前往遊歷仍令註銷護照在案茲據仁和縣錄送鄧守倫等供詞前來除分别移知外相應錄摺詳候察核等因到本部院據此除批飭將鄧守倫馬朝龍二犯妥派兵役解往江甯聽候南洋大臣發委訊究擬辦並分咨外抄錄原案咨請查照飭遵 
[計附錄原案各件]  
　　洋務局照會英領事施文 
　　爲照會事頃有印度回敎士林盛田來杭送呈護照騐係貴國駐紥南京柯領事所給註明前往江南江蘇山東安徽四省遊歷字樣並無浙江在内而該敎士竟行致函撫台稱係奉皇帝派查各處清眞寺回回堂敎道事宜並擬朝覲本國大皇帝等語查該回敎士遊歷護照未列省分本與約章不符而中華各處回敎亦係本國百姓清查乃我内政非外人所能干預且該敎士到杭住處門前竟用東西轅門懸燈結彩　張告示實爲招摇己極恐我國愚民無知藉端生事有　治安浙省地方官難任保護合亟照會貴領事查照希卽飭令該回敎士林盛田從速回國並迅卽知照柯領事赶將護照吊銷免肇事端是爲至要須至照會者未完 
[西報評論公廨建造押所事]  
　　字林報云會審公廨押所一事迄未定議查廨改造押所之說原係袁升道所創主　之者爲江督按照華官之措辭則新押所乃專爲管押女犯及錢債訟案待質之被告而設不幸其意之所在未能與此言相副試觀押所内犯人所居之室如是之多是直欲以之監　刑法犯凡有知識者當無不洞明其故矣要之設立一刑事犯押所于租界之中歸中國管理此等問題豈一時所能解決今廨中管押犯人之法與中國監獄相較未見其稍勝于公衆之治安殊多關礙故工部局不允給發營造執照至中國當道每謂改造新押所寔于外國僑民並無妨害且該押所亦專用以管押女犯云云欲知其詳者可閱當日江督之公牘茲特譯述之以供衆覽 
譯者按江督籌撥米釐爲建造女牢經費之公文曾見各華字報茲不贅錄 
[德皇加恩罪犯]  
　　初六日栢林電云德國報章刋登德皇於舉行皇孫命名典禮之期所降之上諭恩准違抗皇族之罪犯皆得赦放 
[英皇行程]  
　　初六日栢林電云維葛羅報載英皇道經巴黎並未少作勾留 
[澳洲地震]  
　　初六日倫敦電云澳洲西得尼海日消息謂嘠柯亞與拔寒史脫兩處皆微覺地震 
[俄國大將患病]  
　　初六日栢林電云俄國大將鐵立波夫現患心疾頗劇 
[美京地震]  
　　神户西報載舊金山電云美京微覺地震兩次居民皆于睡夢中驚醒惟並未爲害此次地動當與南美洲大地震相關 
[古巴亂事之原因]  
　　初六日栢倫敦電云古巴叛黨名仇勒者率領匪徒五千人屯紥賓那德利歐地方境外以待援兵揚言將往攻哈佛耶以示恫嚇庽居紐約之古巴有　人謂此次亂事實係種族之爭盖古巴自立後所有政界上美缺皆爲白人所佔奪因之黑人與黑白雜種人皆懐恨已久思欲一洩其憤云 
[航業改良]  
　　初七日倫敦電云坎拿太太平洋鐵路公司新立合同改短輪船行期計自倫敦至香港祇須九日半至上海祇須八日半愛爾蘭皇后輪船已于昨日由利物浦起椗照新章辦理 
[英皇命召大臣]  
　　初六日倫敦電云英國陸軍部大臣赫爾登君奉英皇之命曾往碼令俾得地方聽候調遣譯字林報 
[日本領事去官就商]  
　　文匯報云駐紐約日本領事内田康哉君現在東京傳開彼擬辭職而辦理三并洋行事務 
[美簡太平洋艦隊總司令官]  
　　文匯報云美國海軍少將省明君已簡充美國太平洋艦隊總司令官以繼高列溪君之後兵艦芝加高號當爲彼之旂艦 
[英大員不願亞洲工人移居英屬地]  
　　文匯報云英國殖民部次官翹其爾君宣言自西十一月停止招募華工前往南斐洲特蘭斯哇國境内後深盻亞洲工人從此不再移居千英屬殖民地亞洲特蘭斯哇國新立之憲法足以創造人民康樂之新時代云譯文匯報 
[俄國首相受驚]  
　　字林報接初七日倫敦電云俄國首相司徒來賓君在其别墅宴客有人身衣官服轟放炸彈凡在炸彈轟發之處者皆已殞命計死者内有著名官員數人别墅已遭毁壞綜計不幸而及于難者將及四十人司徒來賓君並未受傷惟其十五歲之女公子兩腿皆慘遭折斷　文匯報接初八日倫敦電云俄國首相司徒來賓君因其孫命名特於私宅宴請賓客不意炸彈爆發死者共有三十人大將徐默丁君御前顧問官克比托夫君伯爵維立寗君德維多夫君憲兵隊長斐圖羅夫君親王訥克斯基君又命婦四人小孩二人僕役護兵數人事後查得有刺客四人二人喬裝武員二人僞爲文員於賓客齊集後驅車而至閽人阻之不允其入内旋用强力爭與僕役等格鬥其時亡命之徒一人出其冠内所藏之炸彈猛擲之平地及第一層樓之外廊俄相之小孩適坐於該處皆遭轟毁俄相當時倖免于難旋退至私室休息大都死者皆係在前室之賓客刺客死者二人餘皆受傷統計賓客之受傷者有三十三人半係巨紳大官俄相之女公子尚未殞命其子傷勢亦己漸愈又接初七日柏林電云俄京聖彼得　消息有人在俄首相司徒來賓君消夏私宅内轟放　彈房屋已全遭毁壞計當時死者有二十八人傷者有二十二人惟未波及俄相兇手皆喬裝陸軍武員亦已斃命 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新鎭道涓吉履任鎭江]  
　　正任江南鹽巡道調署常鎭道榮心莊觀察恒由甯垣赴蘇謁見撫憲奉飭赴任觀察卽於初五日乘舟蒞鎭頒發紅諭涓吉初八日接印視事（再） 
[浙撫擯絶祝賀杭州]  
　　月之初三日爲浙撫張筱帥嶽降之辰各官紳均擬按照向例祝賀詎筱帥於是晨飭將轅門半閉無論官紳概不得以壽品舁入（的） 
[青浦縣禀請交卸蘇州]  
　　青浦縣田春霆大令以江督蘇撫前徇各州縣之請奏請征收錢粮每兩加收錢二百文迭遭部駁未能准行遂開具收支各數通禀各憲請派縣接署俾得交卸云（永） 
[蘇省官事]  
　　江藩牌示寳應縣知縣陳祖懿因案撤任查有敎習試用知縣楊昌祥堪以輪委署理日本法政科畢業生直隷候補知縣韓樹梅由日本來蘇升署太倉州正任長洲縣知縣蘇品仁大令奉飭回長洲縣本任己於前日交卸大倉州事來蘇現擇於本月初八日接受長洲縣篆飭（永） 
[皖省官事]  
　　試用典史張浩然委署定遠池河司候補知縣王從禮委補霍邱縣知縣畢登王之瑞汪承祖均委發審局正副辦行走直隷州德昆委洋務局提調差（丁） 
[淮南總局添委會辦揚州]  
　　淮南總局近來公事繁多局中正辦除黎分轉李分轉外茲又由趙都轉添委運判許分轉監掣夏司馬爲會辦已於本月初一日分别謝委到差（執） 
[甘泉縣赶征下忙揚州]  
　　江甘二縣開征下忙向例在八九月間今宋季久大令赶於七月初一日征收下忙錢粮並預定八月初一日開征漕米江都至今尚未開辦愈形甘令催科從速也（指） 
[商部飭令就近註册鎭江]  
　　鎭郡商會日昨奉到商部來文畧謂現在風氣大開各處華商所開行棧或設公司紛紛赴本部註册亦有禀請各處商會轉咨本埠註册者以後如鎭郡華商禀請代爲註册卽著貴商會就近登記年終彙齊報部註册以歸簡便而免紛擾云（再） 
[紀蘇垣考試警察二班生事蘇州]  
　　蘇垣巡警學堂招考二班初五日考官紳班各生課題崔郾政貴知變論巡警有獨立自治之權或違犯國法應如何懲治策是日與考者九十餘名○初六日考各屬自費宜費學生課題吳芾視官物如己物公事如私事論巡警與軍士均爲保全治安而設而用各不同其權限所及有互相糾察之責否試分晰之策是日與考者一百四十餘名兩日均在靈鷲寺巡警學堂内考試派警務研究會議嗣李凌雲杜鴻賓熊開先監場聞兩日槍替者甚多或有一人而做數卷者或有本人不到請人代考者皆因頭班畢業已全行派充巡記及各州縣敎習故皆視爲美差云（永） 
[皖撫閱看火藥庫安慶]  
　　皖撫恩中丞於初二日未刻親臨該處閱看（丁） 
[綠營一律改習體操鎭江]  
　　鎭江提標城守前後各營前己改爲常備巡警名目現奉省憲札飭各營一律改習體操並飭汰弱留强以節縻費（再） 
[禀建營房九江]  
　　駐滬常備軍陳統領得龍現於城内東門買得空地一方禀請撫憲建修營房以免各營兵駐紥廟宇諸多不便（昆） 
[姚統領家屬聞耗赴京武昌]  
　　端大臣隨員姚廣順統領在京被電火炸斃其家屬寄寓鄂城接得警電惶恐失措聞拭弟已於初一日搭火車赴京矣（八） 
[記鹽城興化兩縣災象鎭江]  
　　江北鹽城興化兩縣均係産米之區今夏霪雨爲災各淹没無算加以秋間風雨兼旬目下竟成澤國兩縣居民多有散之四方者哀鴻遍野待哺嗷嗷未識牧民者若何布置也（再） 
[幾釀水災漢口]  
　　漢口地勢不高昔年每有水患一自鄂督在後湖高築長隄後頗資保障此次水勢甚大高幾拍岸聞有某西商擬將劉家廟閘口拆開俾江流貫入此舉若行内地各田俱成澤國事爲關道陳少石觀察所知卽委洋務委員向西商阻止併派陳慶門閫戎督工脩築閘口以資保衞（千） 
[批飭查辦搶米案杭州]  
　　杭省前因乏粮滋事上峰特委黄大令爲熊赴泗安買米平糶詎料杭产之米均被搶失業紀前報旣奉張筱帥飭派邢太守延慶前往查明禀復現己奉批略謂此案肇釁之始固因本地存米無多無知小民不免藉示禁爲阻攔然使杭商僅運已定之四千五百石而無行户夾帶私運之四五千石及停售升斗等事斷不至於决裂則其咎先在泗安之行商各該地方員弁亦屬咎無可辭應將押運之黄令進委一年被控索賄之何巡檢即行撤任約束不嚴之湖防統領徐參將記大過一次疎縱要犯之李哨弁撤差看管責成該統領督押李家富設法購線將搶米首犯皮麻子即裴老七緝獲送案如果無獲一併究處所有搶失米石應令泗安夾帶運米各行與杭商公同攤認仍俟拿獲首要追繳分别歸償該縣陳令身任地方緝犯追贓責無旁貸應再勒限半個月緝拿首要到案訊追嚴辦云云（的） 
[嚴防匪黨鎭江]  
　　鎭江關道陶觀察日昨接奉省憲電飭查緝長江梟會諸匪嚴密特飛札地方官會同觀察局整頓捕務嚴行防緝並飭駐鎭巡防隊第三營管帶周副將德標將所部勇丁分紥各要隘無論晝夜均須親率弁兵四出梭巡期於有匪必獲以靖地方勿　疏懈云（再） 
[閙米要犯就擒揚州]  
　　仙女廟搶米要犯之陳大瓜子董小四子　婆子等先後擒獲押解入城經汪太守在府署嚴密會訊己將供招詳請江督核辦矣（矩） 
[命案已結九江]  
　　前報紀德化縣濮爪農明府在蓮花池地方相騐一節茲聞死者梅金相實係吞烟斃命與人無九被押之林福興於三十日當堂開釋梅欠林洋一百餘元斷令屍弟金品折完八十元即以此八十元斷歸梅姓以爲傾柩安埋費兩造均已遵斷具結完案（昆） 
 
 

Page 10

 
 
來函 
[徐海告灾]  
　　敬啟者江蘇徐海兩屬地遠勢偏士田磽鹵在通省爲瘠區民俗樸僿窳惰鮮工商之業惟恃麥菽大産爲生活長計今年入夏以來麥未登場兼旬暴雨下田己漂没無餘其附於陵麓者謂之上田農所恃以樹秫粟者又於五月間風雨驟至仆偃者半斷折者半榖旣不登己成饑歲而貧民之自糞其田者向以蔬菜爲大宗番薯胡菔動盈畦畝俗謂秋菜爲半年糧倘得豐收尚可糞桑榆之補雲沛等近接家鄉函報知於前月十六日後傾雨旬日平地水深數尺堤岸河渠匯爲巨浸蔬菜之屬靡有孑遺饑饉並臻民天曷恃統計灾區以海贛睢邳宿五屬爲甚餘州縣次之徐海兩境牙錯東豫間常年且患盜况值此異常灾歉老弱轉於溝壑則可憫壯者散之四方則可虞憶光緒念三四年徐海連荒重賴義賑諸君子熱心拯救全活者多茲復由雲沛等於地方籌賑並籲求官振外面懇曾少卿施子英任逢辛朱葆三諸大君子恊籌巨欵以紓眉急第恐目前醵數無力不敷剜補素仰報界諸君子熱心社會軫念同胞敬敢縷述灾情廣爲布告庶幾中外仁善士埀憫灾氓共思援手衆擎旣集全活非難無任泥敏謹啟叚書雲沈雲沛許鼎霖頓 
[補助興復海軍社第三次報告]  
　　李存養太太捐洋一元○李志養太太捐洋一元二角○李青琅太太捐洋一元○金子材君捐洋一元○黄補雲君捐洋一元○奚麗文君捐洋一元○沈仍榖君捐洋一元○奚穆齋君捐洋二元○李月琴女士捐洋一元○莊女士捐洋一元二角○奚碧雲女士捐洋一元○奚紹圻君捐洋一元○張雛聲君捐俄金磅一元（作洋四元四角）○袁　懐堂秦氏老太太捐洋二十圓○時中書局捐洋九元○召樓鎭零星捐洋五角錢九十六文○六灶鎭零星捐錢二百零二文以上合計大洋四十七元五角已存信成儲蓄銀行 
[五六月份經收月捐清單]  
　　道署洋四十圓祝　舫翁洋十二元陳善　翁洋十元泰昌周湘雲翁善記三户各洋八元趙馥疇翁天順　二户各洋七元李雪巖翁老順記二户各洋六元朱葆三翁徐貫雲翁其幹所翁韓山曦翁南順記戴生昌祝　昌萃豐義昌成招商小輪局周兆詠十一户各洋四元　豐潤洋三元六角莊源大洋三元二角貿孚老德記俞順利李忠福三共五户各洋三元孝友堂魏大慶樓戴運來翁汪萃利滬　第一樓何瑞棠翁老悅生新順記大觀樓錦章愼餘堂復泰天餘中茂江南烟雨樓元昌聚昌源昌華興怡泰昌葉天德胡綏之翁燕慶園芳園永豐可熾可熾順鴻昌尹子　翁廿九户各洋四元介福嘉綸久成九章北天成永裕成六户各小洋十二角蘇寳森翁瑞昌順王陽生翁董天頤陳富齋五户各洋一元萬有全益昌李　記龐竹卿翁思補齋梁煥南翁湯蓮笙翁章佩華翁宏源易安居十户各小洋十角怡園復新園萬椿三户各洋八角施德豐徵昌怡昌盛章大綸五户各洋六角大昌德曹德天二户各洋四角木商會館錢四千八百文源通銀號錢三千六百文存濟堂豐裕銀號二户各錢二千文和康壽康晋和愼餘餘大元甡元茂衍大恆益永豐存德　昇宏元宏大源吉寳和寳順承裕正大升大彙康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元鼎康蒲裕同餘久源明德同福銀亨瑞裕洽餘恆興瑞豐信大順康豫源會餘愼豐瑞利元豐正大崙餘寳大裕源長德森恊豐六十六户各錢一千二百文元鼎張嘉鶴元成永餘慶裕九和宏章泰七户各錢六百文怡大號怡大莊二户各錢四百恊成祥就餘萬興三户各錢二百文英法美三界一文願小洋一百念七角錢十千另九百文以上總共收大小洋二百七十六元九角錢一百另八千一百又滬北天后宫前廣益善堂司薰曾鑄朱佩珍龔心銘施則敬祝大椿葉貽釗周鴻孫等謹誌 
[今日尚有本埠新聞及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[商部奏請京張鐵路接修支路摺]  
　　謹奏爲京西運煤擬請飭由京張鐵路接修枝路以便商運恭摺仰祈聖鑒事竊查鐵路之設必使枝幹相繼而後商貨運輸可期增盛京城之西山産煤素富從前周口店石梯門頭溝三處煤廠林專立運西山南北所産灰煤該處商民大都恃此以爲生計近年以來迭據門頭溝商人先後禀稱自周口店接修京漢枝路通至琉璃河於是山南之煤南達保定正定北達京城天津運路因以日廣而門頭溝向運山北之煤以枝路未修但恃駝運脚價旣昂銷路又滯廠商相繼失業良善不免流離莠民或從而滋事惟有由商人等招集股本接修門頭溝枝路並設立運煤公司專運山北灰煤俾蘇民困各等情臣等伏查門頭溝一帶接修枝路以興煤業自是應行籌辦之舉惟畿疆要地若任該商人等集股自辦萬一役欵略涉含混利害相權轉滋流弊是以該商人等所禀歷經臣部批示此項枝路應由國家籌欵接修以昭愼重等因在案上年四月間關内外鐵路大臣袁世凱等會奏以關内外鐵路所入餘利修造京張鐵路當蒙仰邀俞允行知欽遵到部臣等以京張鐵路係用華欵華工程師興築不假外人之手若將門頭溝枝路歸併京張路工一氣興修最爲妥善經與該管鐵路大臣等等往返商酌並派員勘佔計延長四十餘里需欵約四十餘萬兩爲數尚不過鉅而京西一隅商民藉可謀生地方卽臻安謐洵係一舉兩得之計該管鐵路大臣意見亦均相同應請旨飭下關内外鐵路大臣袁世凱等轉飭京張路工各員酌籌修展仍將勘估開辦各事宜隨時咨報臣部備核以重要工所有京西運煤擬請飭由京張鐵路接修枝路緣由是否有當謹恭摺具陳伏乞皇太后皇上聖鑒訓示謹奏 
[山東兵餉白晝被刦濟南]  
　　　月某前駐紥濼口之河防營管帶　勇數名由省領餉回營携帶現銀一千餘兩行至距省城十里之標山地方突有匪徒數人上前攔阻竟被刦去餉銀九百兩時方下午六點鐘現正四處嚴拿尚未緝獲（吕） 
[府中學堂又議興辦揚州]  
　　揚州學務公所紳士前議建造府中學堂榮月帆太守曾於天寗門外測量地勢茲聞有改就府學明倫堂舊址重新收拾改爲中學堂以便節省經費（矩） 
[忤逆宜懲松江]  
　　西門外包家橋左近有徐阿小者素嗜游蕩近因將祖遺之船估價與兄平分馴致口角徐復怪其母左袒胆敢突前扼母之吭隣里聞聲畢集將徐縛送婁縣李大令升坐細訊判令笞臀七白板釘鐐收入勸工所以爲忤逆者戒（足） 
[上海官事]  
　　候補知縣王繩羲明府奉道札委辦理洋務交涉委員昨己到道禀謝至前辦是差之熙别駕光刻己禀知銷差矣○新授福建厦門道曾觀察廣銓即日由滬乘海宴輪船前赴閩省○候補道劉崇惠直隷候補道翁順孫奏派日斯巴尼亞國代辦公使事務參賛戴陳霖交卸温州竹嶼厘局委員浙江候補知縣楊鴻　等昨日均到省轅分别拜會禀見○揀選知縣唐運寅現奉道憲瑞觀察委辦洋務赢辦差昨至道轅禀謝（合） 
[舊令赴蘇]  
　　卸任上海縣汪瑶庭大令自交卸篆務後刻己了理清楚定於十二日赴蘇事見蘇撫陳筱帥（事） 
[商業體操會開操]  
　　商業體操會定於昨日在龍營旁隙地操演下午三時會董戎服佩刀而至旣而商圑諸君先後到場均穿皂色操服皮靴洋帽腰圍皮帶頗爲嚴肅正欲開操天忽大雨暫行收隊移時雨止仍列隊開操是日總工程局董亦派巡士包探到場照料（尺） 
[定期查騐沙衞商船]  
　　捕盜局向章須向沙衞各船抽捐藉以置　輪船護商捕盜或商船在洋面遭風一經得信即派鈞和兵輪船飛馳往救倘該輪因差出外則派撥他輪往援歷經辦理在案茲因各商船有將船身改造拆去船牌希圖取巧免捐之弊實於公欵大有關係迭經查辦整頓在案茲復詳請道憲定期七月十一日起准將到滬之船先行扦驗己奉批飭如詳辦理避員朱明府卽具禀兩院憲並諭稅行轉飭該商船呈報不得隱匿漏報圖逃如違從嚴究罰（尺） 
[總工程局平糶改章]  
　　本埠各平糶局大率分上午下午開糶以惠貧民茲總工程局董議每日祗就上午平糶因傳知各貧户務於午前八時至十一時止逾期不糶（尺） 
[准給改修關屋工價]  
　　昨紀大關稽查委員徐明府禀請道台核撥改修關墻茲悉己奉瑞觀察批飭遵辦略謂匠頭王瑞祥旣將保固限内損壞墻屋添裝物料共銀九十兩折實規元八十五兩應准照給隨批飭發仰卽查收轉給仍取該匠頭領狀送查（事） 
[諭拆沿浜房屋]  
　　滬城黑橋浜河道淤塞臭穢不堪經董事禀准滬道籌欵塡築馬路所有黑橋浜一帶沿河有碍房屋己由董限是處三鋪地甲於前日諭令一律拆讓矣（事） 
[上海縣示（爲禁用白禀事）]  
　　上海縣正堂王爲出示曉諭事照得本邑著名繁劇鼠牙雀角爭訟實多比查歷來舊案類多不遵狀式擅投白禀及至批准飭提往往查無原告今本縣下車伊始此等刁風亟應首革合先出示曉諭爲此示仰諸色人等一體知悉如果細微小事口角生嫌愼勿妄逞意氣私爭致滋後累卽萬不得己須出控訴卽當恪依定例按三八呈期遵用狀式赴案控告仍取妥實保戳以憑本縣當堂收閱隨時傳質倘敢再聽訟棍唆使逞刁妄訟以並無原案之事妄用白禀及攔輿呼寃潑胆嘗試除擲還不理外仍嚴究主使從重懲治决不姑寛至於事起倉猝急于控訴不能依期遞呈備帶白禀喊求伸理者仍應取　用戳保狀聽候訊理均母違藐致千章咎切切特示（宜） 
[滬北盜案]  
　　本月初六晚十二點鐘有江北人楊三爲首糾同車夫周鴻樹徐二陸金標楊文曾劉如山張喜良吉光六徐如松單炳操等二三十人擁至胡家木橋北首前充地保吳琴蘭家用石毁門入内劫去綢布衣服六十餘件事後四百六十七號華捕先將車夫周鴻樹拘獲在車箱内抄出原贓帶入捕房詰知尚有同黨徐 
 
 

Page 18

 
 
二陸金標等人由包探陸恊庭楊掌生分别往拿爲首之楊三己聞風携贜逃逸餘則悉數拘獲於昨晨解至公共公廨請究訊之周鴻樹等同供實係楊三爲首糾約小的等前往迨楊將大門用石撞開進去八九人刧贜出外分逃叩求原宥襄讞孫明府以人証未齊且犯案在上海縣境遂商之英德副領事判周鴻樹等還押捕房候再復訊核奪（力） 
[控案纍纍]  
　　龜奴陳阿毛前因在蘇省私鑄銅元被元和縣訪拿潛逃來滬去年又在英租界販賣人口被捕房捉拿陳卽避居法界升和里今又串通慣做倒脫靴之匪黨周阿連綽號野阿狗及王士隆至美界以販米爲由騙去李姓洋四百元李投控法公廨經陳大令提案訊押昨由各處移文來廨關提在令因李之騙欵未曾追出諭俟結案送歸核辦（力） 
[龜奴逼奸妓女]  
　　湖北女子王招弟被人拐帶來滬賣入福臨里爲娼因被凌虐逃出被巡捕拿獲解至公共公廨昨日提訊王供年十六歲湖北人世居杭州被潘姓拐來上海押在福臨里賣娼被龜奴逼奸逃出被捕拘獲明府判交濟良所畱養（力） 
[夫也不良]  
　　婦人顧林保被夫云保凌虐不堪投入濟良所轉解至公共公廨奉判傳顧云保到案訊奪昨將顧云保傳到據供所内曹先生愿借與小的洋五元令作小貿易妻則在所工作等語訊之顧氏卽林保供因丈夫不肯向上致婦人難以度日求察襄讞孫明府判發棲流所畱養俟其夫力能養赡再行給領曹斥退（力） 
[嚴懲拐女賣娼之傭婦]  
　　常熟女子陳秀珍陳鳳侯于今年五月間被傭婦邱趙氏誘拐來申旋被押入新申里花烟間内賣娼近爲陳叔大根及陳大章等追尋來滬向領不放報由包探竇如海等拘獲解至公共公廨秀珍與鳳侯同供隨邱來滬卽被押人新申里不知身價若干現愿隨叔父回家求宥襄讞孫耳山明府商之英德副領事判邱交官媒管押三年兩女當堂交陳大根等領回常熟不准逗遛干咎（力） 
[洋商被竊]  
　　德商米思特家居北河南路係寳山縣轄境前被賊撬窗入内竊去金表等件約值價洋千元當卽禀由德總領事轉達滬道請爲札飭寳山縣派捕嚴緝（宜） 
[道批彙錄]  
　　分部郎中許之印家人張照禀批此項升科單地趙茂堂指爲祖遺産業執有田單爲憑被張思智即曉嚴朦升侵　禀求擬發道契曾由會丈局飭保勸理迄未妥洽業將廣裕公司先後請轉英冊三千六百八十五號曁五千三百九十七號新契禀道退銷在案據禀前情究竟孰虛孰實非吊齊單據到地勘丈不能水落石出仰上海縣飭令趙茂堂迅將所執田單呈案騐明傳集兩造前往該地統丈合計如係各有各地應今各管各業若單多地少應以田單爲憑以杜爭執仍將辦理情形具復並候移知會丈局查照如有日新公司租用該地換立道契情事暫行照丈可也計科單一紙並發○紳士朱有　等禀批該紳等請將商船會館與各屯户互爭之鈔泥蕩地撥充地方學堂經費一事前奉督憲委派上海清丈局許道台會道查議業經會詳請示應俟奉批再行核辦今閱來禀並摺係爲整頓船隻保全公産起見一則曰各號商公議由該紳等列名其公允情形請傳集面詢再則曰所陳均係本幫商號公允非該紳二人私見惟本幇號商姓名及簽允字據求據送閱無從查詢究竟當　會應情形李　如何不洽　情　舉嚴郭兩商是否足勝董事之任候移請商務總會調查明晣傳集新老各商妥議見復察奪○孀婦王汪氏禀批案經批飭催提解究何以迄尚延擱仰新任上海縣王令迅即查明移催提究具報毋再遲逾切切違式持飭○吳永雍禀批巡士本有禁暴結奸之責然形跡苟無可疑萬無平空拘押之理且旣係訊明交保其隨身携帶之件卽應發還何至有吞没摺扇之事所禀各節究竟案情如何仰工程局正裁判官查明禀報察核毋稍徇延○職商潘鐘英等禀批該職商等擬租用四百餘　之堅快小輪往來上海鎭江裝運各貨彼此均爲通商口岸照章可行惟續擬内港行輪章程第六條内開華洋輪船往來内港必須在民船貿易常川之磚頭起貨下貨不准在則處任便起下如違即照條約所載沿海私佔貿易之條船貨一併入官云云所有該公司輪船由鎭至滬經過沿途各港應在向有之碼頭停泊上落客貨其歷來並未設有碼頭者不得擅自添設或任便起下致千查辦據禀前情俟函商稅飭司核復移會鎭江關查照該職商等擬租輪船幾號是何船名仍隨時自赴新關報候查騐照章辦理（事） 
[上海縣案]  
　　前日有楊錫榮者到縣控塘橋巡局家丁劉升汛捕曹福勇劉勝祥等藉捉賭爲各强攫孫大興之妻金簪等情至晚縣主王大令提一千人訊問勇據地保張勝春供稱楊屢屢設賭抽頭小的諭阻不服故於六月初七日偕劉等率先往拿楊喝衆拒敵致劉等均受微傷回局禀知局員正欲飭拿楊即投案控究劉曹等均供是日因楊聚集百餘人抽頭聚賭小的率勇往拘竟被唆衆凶毆乞究楊供是日因數民孫大興四人前來挖花消遣張與劉因索規不遂逐稱提賭秉　攫去孫妻金簪等件並毁壞雜物不少爲特來孫控究事後地甲張之兒子海生前來索賭洋三十元謂可了事乞鑒大令核供以其中顯有不實不盡判訊捕曹福交差楊收押併究解斥退候辦○警察北局函送康園烟間主顧子生控歇夥宋伯春朦取四彩申水洋銀二百餘元一案前晚亦經王大令訊問顧供開康園烟間曾於五月代售彩票得中四彩一張被歇夥宋伯春私取圖章至公司朦領申水洋二百元乞追大令判押候追繳（事） 
[公共公廨早堂案]  
　　細　徐芝山與陳光之口角互毆陳誣徐竊取綢據等情報捕解究明府以控竊無贓判交保開釋○孩子張根生竊取徐小娘家柳條布疋判押改良所三月○李生華向在丁周氏所開皮鞋店内爲經理邇因另换施姓將李斥退李卽將皮靴二十雙私行售賣丁報由包探竇如海拿獲解究丁投訴前情李延郝律師訴稱所取皮靴均有帳可查明府判釋出自行算帳清理○高芬泉因向孫三子强借洋兩元不允用刀戮傷判押三月（力） 
[法租界公堂案]  
　　鄭家木橋堍龍園烟館堂倌李松高扭李錦林至案控被竊去烟槍錦林供經人荐至龍園言明每月工洋二元僅做十八天即被辭歇祇給工資小洋十一角尚少五角小的不允被誣行竊陳大令判給還工洋五角錦林押五天以儆○某洋行侍者陳福卿拘僧人智明及袁老虎至案控被借化緣爲名乘間竊去大飱檯布請究袁供檯布在路拾得不敢串竊大令判智明押捕房三天後逐出租界袁無干省釋○探解許阿五至案聲稱前晚有剃髮匠在新租界持刀扭許大呼盜刦故將許解案惟原告情虛不到大令判許開釋○潘聚泰雜貨店主潘松林前控經理人周嘉恆侵挪洋一千五百元大令提訊不認嗣經人理勸賠洋五百元周挺押不繳因病身死由善堂爲之收殮厝壇標記昨由周妻汪氏投案求領棺木明府飾具結自投縣署請領○陳裕昌前控木作頭王瑞祥承造房屋不照圖樣經陳大令傳訊兩造供詞各執判令飭探查覆昨日覆訊原告倩人代訴造價共計一萬三千五百四十兩除付過府找銀二千五百兩王工尚未完反欲收清工價王供除收過外尚少銀四千三百二十兩明府判下期呈賑再核（深） 
[美租界房事]  
　　洪阿二昨在北四川路蓬路轉角處德律風上修理失足墜下受傷由六百六十四號捕送入捕房轉送醫院求治○俞阿三手持綢衣多件包探張才寳以其形跡可疑帶入捕房奉飭押候吊贓求辦○場車夫曹阿華在西華德路將貝榮寳東洋車輪撞壞由三百四十六號捕將兩造一併帶入捕房奉飭由曹賠洋了事○嘉興路李永生與同居尹阿和索取房租起釁　尹拔刃行兇並將李妻韓氏刀傷由六百廿三號捕將尹與氏一併帶入捕房奉飭氏送醫求治尹押候送辦○張玉書昨至西華德路潤興押店購物與店夥某甲論價不合互　由　將兩造一併拘入捕頭以各有不會斥釋（似） 
 
