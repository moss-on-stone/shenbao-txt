# 1895 - 162 - 4907956

 

Page 1

 
 
[新科會墨出售] [  圖書集成局啓]  
每屆會墨旣出揣摩風氣者皆以先覩爲快本屆乙未科會試所刊闡進頗多淸眞雅正之作本局預托京友覓得衆奎堂原板排以新鑄　字刷以潔白紙張前列主試崇銜題名全錄後附試帖圈點悉遵原刻淸於糜眼皎若　紋每本碼洋六分今日出售欲覩絕時花樣者請向上海三馬路申報舘間壁申昌書室及各埠申昌　賣申報人購取爲盼此佈 
[蜃樓傳出售] [  圖書集成局代啓]  
是　雖仿章回體例而筆法新奇可喜當有明之季倭寇擾亂其時嚴豈父子擅竊國政凶焰灼天更　鄢茂卿趙文華諸人依權附勢國事幾不所問幸天心厭禍卽有戚大將軍繼光及楊忠愍公之子德明輩出忠義正直得以蕩平倭寇重奠河山而　氏之勢亦從此凋　足徵天道好還無有或爽每部價洋五解請向法馬路萬選樓喊瓜街文成堂購取 
[論中國貧弱之原]  
亞細亞洲之內中國爲最大幅員之廣有三百五十餘萬方里人民之衆有三百八十餘兆煤炭之礦有四兆六億零九千餘方里而金銀銅鐵等礦尙不在內土地之肥饒物產之充牣形勢之險固人文之薈萃固首屈一指焉試問地球各國有一能近似我中國者乎宜其富庶冠乎寰區雄强視乎宇內莫之與京矣乃自與西人通商以來索地要欵不一而足背盟尋釁迭起環生彼則着着爭先我則處處落後以致元氣大傷日形貧弱幾至不可復振於是中外之究心時事者咸留意於洋務以爲中國之所以不如歐洲諸大國者在乎器械之未精船砲之未備彼之所以得逞志於我者恃有器械之精良船砲之堅利耳彼以其所長攻我之所短我何不可師彼之所長以掩我之所短而卽以制其所長哉於是購鐵甲船於西洋創設海軍立製造局於各省鼓鑄砲械當軸諸公朝夕經營日昃不遑費帑千萬並不吝惜數十年來規模粗具矣中西人士莫不以爲中國如是整頓雖未必果能與歐洲諸大國相抗而亦足以保邦以睦鄰矣孰意自去年夏間日本因朝鮮東學黨之亂乘隙興兵滅人宗社塗炭生靈我朝以字小爲懷不忍置之不問况其爲中國藩屬二百數十年之久遼藩之屏蔽北洋之要區豈可漠視不得已而大張撻伐之師以爲可以抑强而扶弱詎知將不用命兵不聽令一戰而敗於牙山再戰而潰於平壤三戰而險要盡失四戰而數十載經營之槍砲船械拱手授敵中外聞之莫不驚疑大小臣工同懷義憤皇上聖謨廣運保全大局不難屈志舍戰言和含垢忍恥割地賠餉嗚呼非獨數百年來中國無此和局卽遍地球各國恐亦未有此和局也奈何積弱畏葸一至於此哉豈槍砲之不精歟兵輪之不堅歟海軍之未練歟統帥之未得其人歟募勇之不足恃歟抑彼壯而我老歟彼勇而我怯歟而不知皆非也槍砲之不精有法可以使其精兵輪之不堅有法可以求其堅海軍之未練有法可以勤其練統帥之未得其人可以物食而選擇之也募勇之未足深恃可以部勒而要結之也若論壯老則固彼曲而我直也若論勇怯則彼雖不懼死亡而我亦能一鼓作氣也是皆不足爲我害也夫治軍猶治病然病之輕重緩急證據情形雖非一端而其病之所由來則必有其原醫者求其原而治之不難得心應手旦夕奏功苟遇庸醫莫測病原所在舍本而治　藥味多不對證雜亂無章莫衷一是吾知病之末未必能果治而病之原或且因此更甚焉治軍者亦猶是也卽推而至於治國亦何獨不然今之競求槍砲之利鈍兵輪之堅脆以及仿效西法崇尙西學務求裨補中國所不足者不遺餘力月異日新以爲中國之富且强可翹足而待固人人意中事耳豈知數十年來貧弱益甚府庫則空虛矣洋債則累鉅萬矣甚至區區島國任其鴟張豕突任其勒索要求無可如何惟命是聽是何故歟是猶醫者之治疾未得其病原之所在而治之也所以病不去而日益深然則中國之病原果何在哉一曰朝野不通二曰學校不修三曰鴉片盛行四曰虛文太多五曰工商不重六曰智慧不足此六者皆中國貧弱之原也其患之深非一朝一夕之所致其所由來者漸矣然此六種病原苟不治之而欲求富强是猶郤行而求前緣木而求魚徒勞而無功也然而有其病則必有其方患朝野不通者可設議院以察民心之向背患學校不修者可立書院以培郡邑之人才患鴉片盛行者可先禁種而後徐及其餘患虛文太多者可先黜浮華而後力崇樸實患工商不重者可先立保護之法而振興之患智慧不足者可先行發蒙之法而陶淑之六病旣去自然百利並興百廢俱舉官民相親上下同心奮發有爲精神振作忠君愛國氣象日新皇風於是乎淸夷蒼生以之而富庶然後練我甲兵整我船械復我藩屬振我國威意之所指豈有不能得志者哉雖然吾不知中國貧弱之原果能如吾之所云以去之耶抑仍泄泄沓沓而已耶聊竭鄙忱以當芻蕘之獻幸勿笑其爲迂闊之談也可 
[諭旨恭錄]  
　　五月十五日奉旨繙譯進士慶斌著仍以兵部員外郎歸原班補用貴福文華俱以庶吉士用壽康著分部行走截取工科給事中戴恩溥著照例用戶部主事卜燕賓刑部主事于崇慶俱交部記名以直𨽻州知州用國子監博士梁孝熊著照例用分發四川道賀綸䕫楊瀚橿湖北知府韓紱陜西同知陳壽彭浙江同知夏　桐直𨽻同知陳公恕安徽直𨽻州知州鄭淑璋廣東直𨽻州知州王壽卿湖北通判江屬藻廣東通判徐書祥北河知縣王道昌直𨽻知縣汪驊王景沂安徽知縣陳良楨廣東知縣宋均平廣西知縣茹沛澧王景松安徽知縣郭集馨山西知縣賴慶榮朱鴻文田徵葵浙江知縣劉孝祐范傳衣江西知縣韓經衡湖北知縣周世樸廣東知縣鍾爲楨廣西知縣李均琦沈世培錢錫寶劉士驥謝國南劉鳴頤兩淮鹽大使許福謙俱照例發往吏部員外郎員缺着哲克敦補授孝陵禮部員外郎員缺著慶壽補授盛京禮部員外郎員缺著勒福補授吏部堂主事員缺著文炳補授盛京刑部主事員缺著榮安補授工部司匠員缺着文淸補授欽此同日奉上諭溥齡等奏應修河道泊岸各工請派員查騐一摺惠陵河道治岸等處應修工程著派英年敬謹查勘奏明辦理欽此同日奉上諭步軍統領衙門奏拿獲拒傷事主搶刦盜犯請交刑部審辦一摺所有拿獲之金三卽金藝盛方六卽方得林僧人善亭老袁卽袁監河李進信卽李子厚等五名均著交刑部嚴行審訊按律懲辦未獲之楊六劉恒興孟醬筋陳小蕣温缸明王山东趙振邦等犯仍著嚴緝務獲毋任漏綱另片奏拿獲倉匪坐地虎大瑞子卽瑞玉又名虎兒鐵筆先生祁相華等二名著一併交刑部訊明辦理欽此○十六日奉硃筆稽察廂白旗蒙古旗務著麟趾去欽此 
[罪狀昭彰]  
　　北洋魚雷船六號於正月十一日奉派禦敵一律脫兆其管駕奉旨嚴拿正法已列前報昨接津信云按管駕等尤爲無狀者係王平穆晉書及蔡廷幹穆卽王平之副於正月十二日與王揑報海軍盡沒蔡則以白巾爲幟降倭者現聞蔡已剪去髪辮在倭國吉野戰船充當伙長王穆以中華雖大碍難託足已由香港逃往南洋矣此 
 
 

Page 2

 
 
若非之下塲也凡不知順逆供人唾駡者尙其鑒諸 
[臺事耳郵]  
　　昨接本館派赴厦門訪事人來函云十四日接臺電基隆已失臺北危在旦夕昔任巡撫今爲民主之唐公有移節新竹之議事處萬難良堪浩嘆○有客從基隆回閩者抵掌談時事據云基隆已失我軍水陸俱不利唐公已退守新竹招撫生番爲協力防禦之計臺南尙無倭兵來襲唯近海各砲臺由臺兵先行轟毀所有大砲移入內山防守蓋見時勢危迫若不能固守而棄之以爲他人用固不如自平其壘自運其砲尙可爲退守計也 
[凌島宦轍]  
　　署海防廳唐蘇亭司馬接奉憲檄留任其本任海防廳温杏樓司馬已調署馬巷廳矣○南臺稅釐總局提調郭和卿司馬現奉調辦興化總局司馬於十六日卸提調事新委提調張仲華司馬卽日接事 
[紀美人吼利出險求差事]  
　　昨接析津訪事人來函云美國甲乙兩人善制藥油能炸鐵甲去歲中倭搆兵曾由美國聘以來華詎料機事不密爲倭國偵知於船到橫濵時截留倭人勒令仍回本國並立案據誓不爲吾華戮力否則任憑處治然後釋歸惟甲曾於據上簽名乙則漏未列入也甲乙兩人於獲釋後仍復繞道來華去冬投効威海北洋兵船今正威海被圍甚急甲知勢難　拄告假之他乙仍効力行間燬威海南砲臺以及砲位免爲敵有乙與有力已革海軍提督丁汝昌於正月二十日降倭後仰　以死倭如丁約往收取地方船隻砲械糧餉及各砲臺將水師華人曁水陸各西人一一釋放不加殺害至乙似曾相識謂汝非美國人名吼利向曾獲於橫濵者耶何以口血未乾又集於此也當被扣留予以監禁嗣押回倭國迭經堂訊擬定爰書惟案據上吼利並未書名未便入其罪過仍予開釋現在吼利禀見傳相求賞差使傳相詰其海軍如何盡沒吼利備舉以對並謂陸軍不能力戰失去砲臺致倭人水陸夾攻腹背受敵北洋船隻遂全軍皆墨耳先是德國人某曾充我國教習二十餘年失威海後狼狽回津先謁傳相諉罪於水師人員希圖塞員傳相以吼利面陳一切又與日前某禀逈不相侔當謂汝之對答與某兩歧不知孰非孰是汝能與某面相質証耶如果語不虛誣當委差使吼利曰諾聞擬委津海關道盛杏蓀觀察水師營務處羅稷臣觀察於十七日訊問又吼利係投効人員所禀無論虛實均無不是而某充當教習在華日久倘或訊實陸軍不能得力則責有攸歸聞已不欲與之對質矣按某與吼利所禀語意不同情形各別其中斷無兩是必有一非否則全屬非是大約意存左袒掩飾彌縫各期文過耳夫西人素不妄語且不飾非何某與吼利未能免俗豈橘逾淮而爲枳抑所謂習俗移人賢者不免歟或謂吼利之藥油未經製就有無效騐不得而知是否南郭先生一流人亦難臆斷 
[問答節略接前稿]  
　　第五次問答節略光緒二十一年三月二十一日兩㸃半鐘至春帆樓與伊藤會議李去陸奧大臣今日身子何如伊云稍好本願來此會議佐藤醫生戒其外出李云佐藤今晨言及陸奧身子尙未全愈不可以風昨日我派經方至貴大臣處面談各節一一回告貴大臣毫不放鬆不肯稍讓伊云我早已說明已讓至盡頭地步主意已定萬不能改我亦甚爲可惜李云現已奉旨令本大臣酌量辦理此事難辦已極還請貴大臣替我酌量我實在無法酌量伊云我處境地與中堂相似李云爾在貴國所論各事無人敢駁伊云亦有被駁之時李云總不若我在中國被人駁斥之甚伊去我處境地總不如中堂之易中堂在中國位高望重無人可能搖動本國議院權重我做事一有錯失已可被議李云去歲滿朝言路屢次叅我謂我與日本伊藤首相交好所叅甚是今與爾議和立約豈非交好之明證伊云時勢彼等不知故叅中堂現在光景彼已明白必深悔當日所叅之非李云如此狠兇條欵簽押又必受駡奈何伊云任彼胡說如此重任彼亦擔當不起中國惟中堂一人能擔此任李云事後又將羣起攻我伊云說便宜話的人到處皆有我之境地亦然李云此固不論我來議和皇上令我酌定如能將原約酌改數處方可擔此重任請貴大臣替我細想何處可以酌讓卽如賠欵讓地兩端總請少讓卽可定議伊云初時說明萬難少讓昨已告明伯行星使已盡力讓到盡頭不然必須會議四五次方能讓到如此我將中國情形細想卽减至無可再减地步蓋議和非若市井買　彼此爭價不成事體李云日前臨別時請讓五千萬當時貴大臣似有欲讓之意如能讓此全約可定伊云如能讓讓不必再提業已讓矣李云五千萬不能讓二千萬可乎現有新報一紙在此內載明貴國兵費只用八千萬此說或不足爲憑然非無因伊取報紙細看答云此新聞所說全是與國家作對不可聽李云不必深論但望减去若干亦好伊云我國之費多於此數李云請讓少許卽可定議當電明國家誌感伊云如可稍讓盡已讓出李云貴國所得之地甚多財源甚廣請從寛處著想不必專顧目前伊云所有財源皆未來事不能劃入現在賠欵李云財源甚長利益甚薄伊云將來開源之利皆用在地面上萬無餘欵李云財源不僅如此必定興旺伊云欲開財源所費必大李云卽以臺灣而論華人不善經營有煤礦有煤油有金礦如我爲巡撫必一一開辦伊云礦產一開必以賤價售諸華人李云華商不能白得伊云未開之地必須經營所費不貲李云所費愈大得利愈溥何妨賠費略减若干他日利源所補多矣卽我中國借債亦稍容易我在北京洋人肯將臺灣押借二千萬金磅後我東來皆知日人强索臺灣此事卽擱起不提所押已如此之多出買則其價更鉅伊云中國財源甚大借債不難李云無論如何總請再讓數千萬不必如此口緊伊云數次說明萬萬不能再讓李云又要賠錢又要割地雙管齊下出手太狠使我太過不去伊云此戰後之約非如平　交涉李云講和卽當彼此相讓爾辦事太狠才幹太大伊云此非關辦事之才戰後之效不得不爾如與中堂比才萬不能及李云賠欵旣不肯减地可稍减乎到底不能一毛不拔伊云兩件皆不能稍减屢次言明此係盡頭地步不能少改李云我并非不定約不過請略减如能少减卽可定約此亦貴大臣留別之情將來回國我可時常記及伊云所减之數卽爲留別之情昨已告伯行星使初約本不願改因念中堂多年交情故减萬萬李云如此口緊手辣將來必當記及伊云我與中堂交情最深故已多讓國人必將駡我我可擔肩請於停戰期前速卽定議不然索欵更多此乃舉　之意李云賠欵旣不肯少减所出之息當可免矣伊云日前會議說明換約後一年內兩期各還五千萬又一年將餘欵一萬萬還淸息可全免李云萬一到期款借不到但出息可乎伊云不能此與日前所說相同但認息不還本只算日本借錢我國無此力量李云中國更無力量日本開戰以後未借洋債中國已借數次此日本富於中國之明證伊云此非日本富於中國日本稍知理財之法李云中國將效日本理財現在甚貧借債不易伊云我看甚易斷不爲難 
[獄長才]  
　　署蕪湖縣李甘亭大令於初六日接篆後行香放告閱城閱獄次第舉行至十二日而告畢欲觀新政者咸弘領俟之是日午後有一禿奴身穿紡綢衫褲手撑洋傘行於二街遇一靑皮上前曰老法師觀喜禪果無量耶請借洋傘一用言畢卽伸手攫奪僧不予以致互相扭結至縣大令立刻升堂據靑皮云僧與鄰婦結露水緣故向借傘僧謂素不認識特地冐詐耳大令謂汝等因傘趨釁本縣但究爾當街奪傘立飭將靑皮笞責一千板畢見其身穿窄袖短衫密門鈕扣復諭之曰衣服如此尙自以爲良善耶著再笞八百板枷號示衆禿奴側跪案下以爲令尹慈悲遇我矣俄大令轉視見其通身羅綺笑謂六根淸凈尚不脫羅綺障耶著亦笞臀四百板逐出門外一時堂下觀者咸相讚嘆謂斷案如此直截了當吾見尤罕聞是日淸晨尙有一事尤令人驚服河街匯豐典鋪尙未啓門時有一撑駁船之某甲前來質衣久候不啓隨手捶門學徒惡其喧擾啓戶出駡甲非唾面自乾者隨飛一掌摑破其面典中管事遂指爲逞兇滋鬧送縣請懲大令庭訊之下謂甲動手逞兇理應重辦姑從寛笞臀四百板再謂學徒曰汝雖被傷究不應先破口亦著戒責手心五下並諭之曰典當本係使民何得動輙恃勢凌人本縣責爾手心蓋令爾代汝管事者代受回去可好好告之諭畢退堂論者謂大令年少才敏不期透闢如此將來造福蒼生洵不難爲蕪民利賴無疆也按大令爲前貫 
 
 

Page 3

 
 
州方伯李公元度之文孫明德之後必有達人益信爲不誣矣 
[備迎憲節]  
　　本縣黃大令探悉統領萃字防軍馮萃亭宮保駐紥鎭江已由鎭江起節將次蒞滬昨日午後立飭辦差丁役在招商局碼頭預備齊整伺候恭迎旌麾 
[札飭修船]  
　　滬南製造局總辦潘蕓笙觀察前奉兩江督憲張香帥札知北洋康濟兵輪現有損壞將次來滬修理該輪到日卽撥工匠修理等因前日康濟輪船由管帶程叅戎駕之來滬停泊浦江拜會潘觀察卽派工匠業已興工修理一俟修竣仍卽開回北洋聽候差遣 
[主教察堂]  
　　天主教江南省主教倪常寓徐家匯教堂向例寓滬信教者由倪主教每年察閱一次遠者每三年一次此係教中定例今屆閱教之期前日午後四㸃餘鐘倪主教按臨美租界南潯路天主堂神父率領教衆恭迎至堂內歇宿至昨晨堂內懸掛五色旗幟　設名花奇果照耀奪目鐘鳴八下主教升坐際檯做大彌撒信教中西男女諸人均站立二傍一時西藥齊奏熱鬧非常至九㸃半鐘始散十㸃半鐘主教往法界洋涇浜天主堂依循舊例定期於二十九日再往浦左張家樓天主堂云 
[滬濵雜記]  
　　某甲者向在大英醫院爲出店前日下午甲携荷蘭水數瓶送至某界某處交卸及至該姓囑甲代開一瓶甫舉手尙未開放不知緣何炸裂但聞轟然一聲瓶若粉碎均嵌入臂深入肉內鮮血滿臂痛極倒地經送至同仁醫院求治由曹醫生將瓶塊盡行箝出敷以好藥諒必無碍矣○前日潮漲時氽進無名男屍一具年約四十左右裸體藍布褲赤足其形若扛夫浮至美界北揚芝路德公館後面浦中始止經人報知水巡捕船帶往南市殺生局收殮 
[碧水招魂]  
　　有自號目擊心傷人投函本館云僕等於十九日搭快也利拖船帶無錫快船赴杭行至嘉善界之三店地方內有一客因小遺失足墮水旋卽停船喚集衆船戶設法打撈一時無著僕等當衆將其行李眼同檢㸃衣包中有信二封一係兄致與妹一係婿致與岳母具名爲方燕謀二信俱著胡堂呈遞當其人下船時有客詢問何往據言前赴蕭山於十六日在揚州至鎭江乘江孚輪舟到滬十八抵申十九卽乘是船二十日上午忽罹是慘其人又云姓李面黑有麻墮水時穿杜布小衫褲藍套雲鞋卽醵棺殮之費著船戶駐守三店地方另覓土人用法撈屍俟撈起妥爲安殮暫寄該處廟宇其行李原船帶回上海托芝太富小輪總局暫爲收存俾屍族就近認領 
[誘人受詐]  
　　法界帶鉤橋三角塲地方每至夕陽西下遊人畢集至上燈後各攤林立無非設計歛錢引人入局有假天津人口操京語手持銅鈴邀人入局藉搖彩爲名以飽其私囊前晚有甲乙等數人均無賴之輩入局屢戰屢北將其香烟一厘攫取而遁設攤人與之理論攤被踢翻遂狂呼救命巡街捕聞聲而至該流氓一哄而散遁入英界巡捕以其不能越界拘人亦卽遄返 
[鄰封代騐]  
　　昨報本縣內監犯人田五在監病斃黃大令禀請道憲劉觀察札委隣封寳山縣馬漁珊明府昨日午刻到申禀見道憲後蒞縣赴監相騐升座獄神堂典史蔡季卿少尉恭迎陪座明將先傳禁卒邢棟跪稱田五係十年前夥刼法租界潤康錢莊獲案後人証未齊不能定讞解省勘訊奉憲示發回監候待質去年二月間起患心迷痰喘時發時愈近來更見沈重屢禀奉飭官醫診視服藥無功延至昨晨卯刻身故小的與同號犯人皆無凌虐情事徐金褾供衢州人前因售鹽犯案進監亦有十年向與田五同號無人凌虐實患久病身故提牢書吳開基供書辦在監門住宿時常查㸃田五實患痰迷之症已有年餘禁卒人等並無凌虐官醫王仿臣供田五所患氣喘瘦滯去春醫治至今漸漸見重服藥無效身故醫生並無悮擬藥方是寳明府飭仵作騐視喝報該屍年約五十餘歲面黃有鬚週身憔瘦肚腹平兩手握餘無故委係久病身死明府離座親視無異塡明屍格卽飭棺殮發壇掩埋判畢起身與蔡少尉一揖登輿詣土地祠拈香進署拜會黃大令晤談移時出詣道轅禀覆劉觀察畢謹辭而出卽行命駕遄回寳山矣 
[縣案彚錄]  
　　湖北人徐藝齋於光緒十五年分由吳觀察引薦進招商局爲司事至十七年分兒了事辭歇徐不願出去欲求給費經總辦給洋七十元去後復又到局索擾總辦惡其　擾不休送請法公堂究辦經前讞員葛大令代爲勸商再給洋三十元嗣後不准再行到局至十九年又復如前至招商南局盤踞滋擾强借錢文總辦函送到縣遞解回籍兹又復行來滬仍到招商局王心如家吵擾聲稱必欲償還缺分否則性命相搏旋而走出在連陞客棧揚言下次到局務帶利刃定將局中人戳斃經總辦沈子枚觀察以徐行爲竟同無賴遂函請上海縣提案重究黃大令飭差在連陞　拿獲解案黃大令前跪升坐花廳將局中來函所開各節逐一明諭曰此種行爲豈爾不知犯法乎徐稱小的本不涉訟不過到局向引薦人再謀枝棲未知何人到案控告請傳何人來此質證大令以徐至案尙在倔强不服訓諭掌頰四十下徐始求恩稱不敢再犯尙有行囊在棧未取大令立飭差到棧取來又復嚴諭再三喝笞數百板以儆其後徐連連叩首聲稱小的知過日後不敢復來滬上大令曰滬上地大豈有不容人到之理惟不准尋釁滋擾本欲笞責姑念一再苦求稱已改悔格外施恩暫收待質再行核辦○前日曹瑞卿偕子曹福根投上海縣禀稱被李福昌酘傷請騐值日差禀明內署黃大令倩發審委員夏芝蓀明府提案訊問供稱與李福昌本屬舊親近又娶伊女爲媳小子曹福根今年十六歲李女年二十歲今春成婚後媳婦不服管教時常私自回至母家李福昌不加訓責縱容伊女任意妄爲小的稍向理論以至親情反目李遂奔至小的家內小的及子均打傷求請騐究明府飭仵騐傷據報騐得曹瑞卿左眼角打傷曹福根頭面均有傷痕其勢尙輕可卜無碍明府飭回醫治候提李福昌質訊核斷○前日有天津幼伶張連順張桐投縣喊禀聲稱在某戲園習學優伶業師時加毒打熬苦不起奔求超豁值日差入禀黃大令飭令看管候訊已列前報黃大令前晚升堂提訊兩張同供是弟兄原籍天津父母皆故由業師顧順德買到上海習學唱戲稍有不合卽用刀割戳并痛打毒打小的實係受苦不起難以活命求大老爺憐救作主大令曰爾一面之詞亦難憑信或者爾等年幼不服管束往往閒遊惹事以至爾師動怒嚴加痛責亦未可知答稱不敢爲非眞乃業師心狠務求明察大令判姑發普育善堂留養候提顧順德到案核斷 
[英界公堂瑣案]  
　　包探竇如海禀稱劉恒才在洋人斐路處當馬夫洋人疑伊私取馬料故將工資扣住劉因此吵閙拘送請究斐路投案稱共養馬二隻一節竟用馬料洋十三元知伊將馬料運往他入豢養自己之馬欲扣工資竟敢吵閙不休請鑒劉恒才供所有馬料係養馬二隻之外尙有驢子兔子鷄鵝白鴿等類一併在內並無私運馬料之事其實欲賴工錢耳通刺本欲將工資判給劉恒才商之傑繙譯以劉不應在洋東處吵閙不休著將一月工資洋七元罰去通判曰諾○一百一十號華捕禀稱小工周阿洪王阿大二人在洋人鉛門家門首吵鬧不休當由洋人交捕送請訊究周阿洪王阿大同供因扛物呌喊並非有意吵閙通刺判將周王二人各罰洋半元○李阿大陸三大二人在虹品一帶賭臺上爲望風兼拉賭客彼中切口謂之拉牌頭李等昨日正欲拉客適爲包探江阿三所見當卽拘入捕房昨晨解案李陸同供實是生意中人被探悮拘通刺以李等實是賭棍安得抵賴遂判令各枷號一禮拜交巡捕房帶往犯事地方示衆○租界烟館均於夜間十一㸃鐘爲限逾限卽爲違章前晚有黃掌福王阿二二人於二㸃鐘時在鄭阿三楊阿春所開烟館內吵閙不休經四百五十七號華捕所見當將楊等四人一併拘入捕房昨晨解案通刺略加研詰判將烟館主鄭阿三楊阿春各罰洋二元黃掌福王阿二各罰半元○包探沈金隆禀稱李三喜與賊作保以扇四把至仁泰質店質洋四元今由小的查出李曾用洋一元爲此拘送請究李三喜供並未保保况身有傷痕尙求憐恤通刺得供判將李三喜仍交巡捕房帶回醫治候傷痊再核○二百四十九號華捕拘解楊根全沈長輝王本龍等三人在河南路口角爭毆小的向喝不依爲此拘送請究通刺略 
 
 

Page 4

 
 
詰數語判令各押五天○三百六十四號華捕禀稱昨晚見有流氓葉阿昌周福州在尙仁里將妓傭王氏調戲尙欲毆打適爲小的所見爲此拘　 
送請究王氏投案申訴前情並稱彼處流氓甚多須請懲辦以儆效尤葉阿昌周福州供詞含混一味求恩通刺以葉周二人調戲婦女情殊可惡　 
判令各枷七天發犯事處示衆○包探黃四福禀稱東洋車夫李丹良藏匿坐客携帶之繡花綢袖子二副適經小的查獲爲　拘送請究通刺詰　 
問之下以事尙細微判令管押一天○包探何瑞福禀稱捕頭查得徐萬生恒太興鴻昇園東興隆等四家深夜買酒違章飭　小的傳到各店主　 
請判內中徐萬生鴻昇園兩家前因違章曾經判罰徐萬生則供並非買客實是友人來店留以小酌耳通刺判罰徐不允　　　其强辯著押候　 
核辦鴻昇園罰洋四元餘各二元 
[美捕房事二則]  
　　美界北河南路萬興館飯店前日傍晚有某甲昂然入坐飽餐畢惠鈔尙少十餘文竟致爭吵旁有某乙力爲勸解乙　 
囊儲有番佛數尊扭拉之際一尊由囊內傾出詎堂倌頓起不良冒爲已物與乙爭取爭閙不已扭入捕房控訴捕頭訊悉原由命洋蚨給乙收回　 
甲將食鈔照數付給不准多事一併斥釋○江北小工張尙生前晚肩荷鐵梗一根行至百老匯路經西百三十號華捕遇見　具竊贓拿入捕房　 
管押昨晨捕頭飭包探張阿五查知的係小工並非竊犯當卽釋放 
[書潤助賑]  
　　　平江徐藎臣明經名騏書法直追鍾王有目共賞向來潤格堂軸五六尺兩元三四尺一元屏條向聯對五六尺一元三四　 
館五角屬頁細楷一元行書三角匾額四元代撰壽叙碑文聯語題詞等面酌紙劣不書泥金自備現寓虹口匯業公所西口桐鄉沈榖成太史公　 
悮憫念北省災荒發願助賑書潤照格减半欲求書者請將潤資交源通官銀號申報館仁濟堂絲業會館四處　取收票送沈公　三日取件不　 
尺[  嚴筱舫席子眉施子英劉頭階同啓]  
[濟急鴻施]  
　　京口柳少雲翁由永恒泰交來許公館求病速愈人助振洋一百元求聰明伶俐人洋一元除害遷善人銅洋一百元武林　 
太原子五十初度壽筵移振洋四十元樂安磐石女史胎產保安續助振洋十元朱安山翁交來盛瑞章爲子月笙　求速愈洋二十元先後抵領　 
具見大善士俯念災民慘切籌振艱難解救命之仁囊造福壽於無量合登報牘敬誌謝忱上海六馬路仁濟善堂籌振公所施善昌等聖誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　上年十一月間有劉金發等控廣東人陳阿友陳　徐阿牛林阿洪　誑　　　一案經捕房拘解公掌會訊判將　等　 
交捕房各押半年現已押滿由捕頭派捕將陳等三人送案發放惟林　洪　在押患病送至同仁醫院醫治岡效業已身死當　捕頭飭　　保　 
知照屍屬自行備棺收殮差役據情禀明宋通刺飭將陳等三人暫行看管前陳通刺升堂陳等同供籍　粵東前因犯案發押捕房惟林阿洪因　 
患病由捕頭飭送同仁醫院醫治無效身死當經死者堂弟林某向同鄉人借貸買棺收殮寄厝廣肇山莊義塚今蒙提訊據實陳明通刺謂林是　 
否患病身死抑有別情答稱實係因病身死並無別情通刺判將陳等交保安分謀生不得再有連犯情事○徽州人方鳳打扭　客朱洪裕　廨　 
訴稱向朱定購火油五百箱銀已付淸出過三百九十箱尙有一百十箱屬　不交求請究追通刺棍訊之下方供向在南市洋廣貸店爲　曾向　 
朱洪裕定買火油五百箱議定價值先付定銀四十兩嗣將價銀陸續付淸已出過三百九十箱尙有一百十箱延不交淸不得已扭案請追朱供　 
係浙江人向爲掮客方所定火油五百箱係小的代向法界洪升出售之貨今因貨價昂貴洪升延不交貨以致遲延况小的向洪升代客定購之　 
火油共有一千餘箱均未交淸今蒙提訊尙求寛限通刺判將朱洪裕交人錢的保限十日內將貨如數交淸延干咎戾○張毛毛控蔣瑞堂將妻　 
章氏誘拐一案前經通刺訊明飭將姦夫淫婦分別掌責令蔣具以後章氏如再潛逃惟蔣是問切結存案前日張復將蔣扭案訴稱章氏又復逃　 
逸求請訊究至晚通刺升堂提訊張供妻章氏前被蔣拐逃控奉訊責具結詎甫及二天卽又逃去正在尋訪妻弟章招福突向小的吵擾不得已　 
復將蔣扭案請究蔣供前奉大老爺訊懲後小的已鑒至南浴興街轉租烟間餘　居住此次章氏逃遁實不知情通刺判將蔣交保限三天內帮　 
同將章氏尋獲張叩謝而退 
[問案改時]  
　　法捕房每逢禮拜一三五發落之期在下午二㸃鐘蒞止兹因天氣炎熱昨鄭大令諭飭包探及執役人等於下禮拜二爲　 
始　　爲上午九㸃鐘到廨發落 
[法捕房瑣案]  
　　昨日禮拜五鄭大令蒞捕房會同謝副捕頭發落各案包探禀稱源利太諚靑行主張靑元因抗傳不到兹將其保人　　 
鳳池解案請訊大令命傳到案問張靑元因何不到周稱有事外出叩求寛限明日一定交到不敢有違大令謂倘不將張靑元交案惟爾是問　　 
唯唯而退○王嘉仁控虞生瑞積欠牛洋一百四十餘元一案虞挺押不交旋據鮑阿生出爲調處將宰牛家伙變賣洋廿元再推現洋十元先　　 
原告其餘出票陸續歸還虞生瑞不從理勸大令著還押比究昨命　到案問因何不　　　虞供此係生財若變賣之後小的無以爲生是以不　 
願售賣大令謂欠洋不歸尙敢逞刁著從重掌頰一百下供稱情願售　惟小的積欠房租門已封閉須求釋出措資先歸房租方能取出生財售　 
洋廿元先歸原告惟現洋實難措繳求恩明察大令著　押飭原告邀同經勸之　阿生下期投案候核○　東人徐阿和在金利　　取白米一　 
袋爲失主當塲拿獲解經鄭大令訊供著照原斷笞責二面板勒令回浦東原籍不准逗留 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月十四日京報全錄]  
宮門抄○諭旨一道錄前○署江督張等奏　　調補知縣摺○湘撫吳奏報到任接印日期摺○署江督張奏金陵機器製造局加造軍火動用經費銀數摺○又奏徐州徵收土稅情形片○又奏加撥製造銀兩片○又奏更換防營管帶片○又奏員統領各軍片○又奏更換防營管帶員弁片○五月十四日吏部翰林院正黃旗值日吏部引見四十八名正白蒙一名○英　請假十日○椿　安興阿各請假十日○值年旗奏派稽察火藥局派出榮祿長萃○召見軍機　甫堂陸寳忠○皇上明日午　升文華殿○○署理兩江總督湖廣總督臣張之洞頭品頂戴江蘇巡撫臣奎俊跪奏爲揀員調補沿河要缺知縣恭摺仰祈聖鑒事竊淸河縣知縣趙受璋調補江寍縣遺缺應以光緒二十年七月十四日奉旨後第五日行文照限减半計算扣至八月十四日作爲開缺日期所遺淸河縣知縣係沿河衝繁疲難四項要缺例應在外揀調查該處地當衝要政務榖繁必須精明幹練之員方足以資治理兹於通省現任知縣內逐加遴選查有睢寍縣知縣侯紹瀛年五十六歲廣西舉人揀選知縣因在直𨽻奉委辦理永定河工出力保以知縣分發省分前先補用光緒四年十二月二十五日奉旨依議欽此遵例補足三班指捐江蘇五年騐放到省於直𨽻轉運山西賑米案內出力保加同知銜十年請補睢寍縣知縣經部覆准三月十五日到任試署期滿准其　授臣等覆查該員勤練有爲盡心民事以之調補淸河縣要缺知縣實屬人地相宜洵堪勝任該員歴俸已滿三年與例亦屬相符揀春江寗布政使胡家楨等會詳請奏前來臣等往返函商意見相同合無仰懇天恩俯念員缺緊要准以睢寍縣知縣侯紹淵調補淸河縣要缺知縣於河工地方均有裨益如蒙兪允該員係現任知縣請補知縣銜缺相當毋庸送部引見至該員任內並無承　展叅案件及欠解錢糧等事理合會同漕運總督臣松椿恭摺具陳再所遺睢寗縣知縣員缺江蘇省現有應補人員應請扣留外補合併聲明伏祈皇上聖鑒謹奏奉硃批吏部議奏欽此○○頭品頂戴革職留任湖南巡撫臣吳大澂跪奏爲恭報微臣行抵湖南到任接印日期仰祈聖鑒事竊臣奉旨飭回湖南巡撫本任曾於天津行次具摺奏明航海赴滬沂江而上兹於四月初八日行抵湖南省城准護理湖南巡撫安徽布政使王廉委長沙府知府趙環慶撫標中軍叅將景元將湖南巡撫關防曁王命旗牌等件齎送到臣卽於初八日望關叩謝天恩祇領任事伏念臣治軍無狀未報涓埃寵命重膺彌滋悚惕湘省向多會匪未盡根棟防軍半係新招宜資訓練所有安民察吏講武理財在在均關緊要臣惟有盡心撫馭先事綢繆冀消隱患於未萌庶竭愚誠而圖報謹當懔遵聖訓不務空言以期仰答高厚生成於萬一所有微臣到任接印日期除恭疏具題外理合繕摺具陳伏乞皇上聖鑒謹奏奉硃批知道了欽此○○署兩江總督湖廣總督臣張之洞跪奏爲金陵機器製造局加造軍火動用經費銀兩恭摺具陳仰祈聖鑒事竊於光緒二十年七月二十七日准總理衙門電稱本日奉旨現在軍務緊要所有前敵後路及沿海各軍絡繹雲集需用軍火等項必須先爲籌備源源接濟著李鴻章劉坤一查明南北洋各局所存如尙不敷應用亟應設法購辦子藥一項各局皆能自製卽飭加工赶造務期充足敷用勿致臨時悮事是爲至要欽此當經本任督臣劉坤一欽遵諭旨分飭各局赶緊加工製造在案兹據金陵機器製造局江蘇候補道郭直等詳稱陸續添募工匠購辦料物赶緊加造兼作晚工計自光緒二十年七月分起至十二月底止除常年額欵製造軍火照數造解外所有加造軍火需用經費禀由江南籌防局撥銀五萬兩江南海關撥銀二萬兩先後共計加撥庫平銀七萬兩係在常年額領經費之外遵照定章先行詳請奏咨立案等情前來臣覆核無異除分咨總理衙門戶部兵部工部查照外理合會同江蘇巡撫臣奎俊恭摺具陳伏乞皇上聖鑒敕部查照施行謹奏奉硃批該衙門知道欽此○○張之洞片再徐州府屬設局抽收土　厘捐業將光緒九年十月初一日起至二十年三月底止所收捐欵按批分解經本任督臣劉坤一照章奏報在案兹據辦理徐州土藥統捐局署江寍布政使胡家楨徐州道沈守謙詳稱徐州各屬地屬平陽無要可扼且界連三省舉步卽入隣境各省土藥捐數均較徐州爲輕故徐局稽征倍難於他處上年鶯粟因旱歉收出產本少節經督飭局員設法招徠力杜繞越以保正捐計自光緒二十年四月初一日起至九月底止各局共收銀十二萬二千一百二十五兩三錢四分四厘除先後徑解海軍衙門兌收銀十萬兩並飯銀一千兩及開支各項經費外餘存未解銀兩卽行照數批解淸欵至出省加捐一項本係聽商自便惟避重就輕錙銖必較是以仍無報捐之戶等情詳請具奏前來臣覆核無異除飭令實力稽征並將以後續收捐數照章造報外理合會同江蘇巡撫臣奎俊附片陳明伏祈聖鑒謹奏奉硃批戶部知道欽此○○張之洞片再金陵洋火藥局閏月夜作加工前經奏明酌加經費以資應用歴經循辦在案兹據該局道員蔡世保詳稱光緒二十年分閏五月全年計十三個月製造火藥加多所需料價工資薪糧等項自應比照常年加撥一月經費查光緒十八年分請加閏月經費湘平銀四千三百兩本屆應請循案飭由金陵防營支應局仍加撥閏月經費湘平銀四千三百兩如期撥解以資製造詳請具奏前來臣覆核無異除將動用加撥銀兩年終　案據實造報並咨部外謹會同江蘇巡撫臣奎俊附片具陳伏乞聖鑒敕部查照謹奏奉硃批該衙門知道欽此○○張之洞片再各省防營更換員弁應行隨時奏聞歴經遵辦在案兹查駐劄江陰之統領武毅春字等營蘇松鎭總兵張景春病故當委記名總兵李先義接統原係步隊八營馬隊一哨水雷勇一哨飭令汰弱留强併爲步隊七營該軍原係各營湊集以致名目淆雜兹查該軍向係分劄江陰靖江地岸經管砲臺卽改名爲江靖軍以昭核實而淸名目其親軍一營歸李先義兼帶其餘分爲中前左右後及新中六營至粵勇廣義軍六營本係李先義自粵選募統率來江現亦駐劄江陰仍飭李先義兼統惟防務吃緊整飭訓練諸事殷繁兹委遊擊陳榮坤分統廣義軍中左右三營兼帶中營部司莫善積分統廣義軍新中前後三營兼帶新中營均仍歸李先義統領節制以專責成而期聯絡又武毅春字一軍向分二百人駐劄江陰縣城巡緝彈壓歷有年所現值防務方殷未便畸零分劄致分兵力當飭調回砲胎本營合隊操練其江陰縣城另飭江陰營遊擊仇志鵬募勇二百名以資巡緝除飭取各員履歷咨部查核外謹附片陳明伏乞聖鑒謹奏奉硃批兵部知道欽此○○張之洞片再前因海州防務吃緊淸江浦爲南北要衝其時民情不無驚擾而諸軍俱已派赴前敵查江北地勢平衍後路空虛可慮當飭淮揚海道謝元福就近招募江北勇丁步隊兩營共一千名馬步一營二百五十名曰浦勝軍均按湘軍營制餉章以資鎭懾而備戰守又前經奏明檄飭奏調差委提督劉鶴齡赴湘募勇六營來江以備䇿應已經招齊成軍行至沙市詎提督在宣昌病故商經兼護湖廣總督臣譚繼洵改委署理湖北宜昌鎭記名提督謝得龍代統來江查謝得龍係劉鶴齡多年舊部此次營哨各官皆其舊日同事相習之人惟有卽令該員接統方能妥帖現經檄委謝得龍卽行統領鶴字六營駐紥江寍訓練理合附片陳明伏祈聖鑒謹奏奉硃批兵部知道欽此○○張之洞片再各省防營更換員弁照章應行隨時奏問歷經遵辦在案兹查慶字右營記名總兵周之楨年已衰老不能得力應行更換委兩江推補副將金承護接帶又管帶鳳字左營補用總兵徐德貫病故所遺左管營務委儘先副將現署徐州鎭總兵程孔德接帶仍統領徐州新兵及徐州防馬步等營其程孔德原帶之　字馬隊後管奉旨飭調北上委副將銜程曾淮接帶又統領臣標水病五營兼帶中營記名提督黃本富奉調北上所遺水師中　現駐福山滸浦等處卽委福山鎭總兵韓晉昌暫行兼帶其前後左右四營及親兵水師左右兩哨分駐地段遼闊距福山太遠不能兼願仍由各該營官照舊管帶由臣調度暫時勿庸另設統帶又管帶撫標親軍正後營補用副將韓殿爵因病銷差所遺營務經撫臣委補用遊擊樊汝瑜接帶除飭取各該員履歷咨部查該外謹會同江蘇撫臣奎俊附片奏明伏乞聖鑒謹奏奉硃批兵部知道欽此 
 
 

Page 13

 
 
[光緒二十一年五月十五日京報全錄]  
宮門抄○諭旨三道錄前○刑部尙書松等奏審明革員被叅臨敵脫逃及部兵滋閙各節按律定擬摺○五月十五日戶部通政司詹事府正白旗值日無引見○提督衙門奏拿獲盜犯金三卽金藝盛等五名又交拿人犯坐地虎瑞子卽瑞玉等二名　均請交刑部○召見軍機啓秀張蔭桓○本日皇上升　文華殿法國使臣施阿蘭俄國使臣喀希昵覲見○○經筵講官刑部尙書臣松溎　　奏爲審明革員被叅臨敵潰逃及部兵滋閙各節按律定擬奏祈聖鑒事光緒二十一年四月初一日准署北洋大臣直𨽻總　至文韶派員押解已革提督蔣希夷到部於初四日具奏奉　上諭刑部奏革員蔣希夷解送到京請旨辦理一摺蔣希夷應得罪名卽審刑部遵照前旨嚴行審訊按律定擬具奏欽此查憶革提督蔣希夷前因營口失事經盛京將軍裕祿查明叅奏於三月十七日奉上諭本年二月間營口告急記名提督蔣希夷帶領各營並未迎戰節節退縮猶復揑報戰狀任意欺飾厥咎甚重蔣希夷並所部　官蔣廣隆等均著一併革職卽由王文韶拏解刑部分別治罪等因欽此嗣蔣希夷所部勇丁因該營尅扣餉銀不服遣散在天津地　聚衆毆打營官突開鎗礮以致驚擾居民奉旨飭令王文韶查明具奏旋經查履奉上諭前因已革提督蔣希夷所部勇丁在天津河東地方因欠餉滋閙飭查兹據王文韶奏稱營品失守該軍並未力戰相率潰逃此次帶勇來津尙不妥爲遺散復敢虛冐餉額任　　扣以致全軍鼓譟幾釀事端前經裕祿叅奏將該員革職拿解交部治罪兹據王文韶所奏各節情罪尤重著俟該革員解到後嚴行審訊按律定擬等因欽此臣等查裕祿原奏內稱蔣希夷所帶步隊五營經前奉錦山海道善聯派令同喬幹臣等所帶海防練軍馬步隊曁道標親軍四營分守營口礮臺保護地界善聯以賊蹤逼近令蔣希夷出隊迎擊蔣希夷藉詞遷延不進迨賊已進街蔣希夷竟　所部各營先已退至田莊臺查蔣希夷所帶蔣廣隆等五營係善聯詳請奏留餉項勸集商捐招募成軍專爲防守營口而設乃聞賊將至並未與賊迎戰輒帶領各營先退又節節退至石山站嗣接該提督來禀猶揑報在營口拒守砲臺連日血戰與善聯所報及所防情形迥不相符種種畏縮欺飾實屬毫無愧恥等語覆查王文韶原奏內稱蔣希夷於三月初一日率隊到津經辦理糧臺按察使胡　紥按照山海關道來文該營應領二月分餉銀一萬四千五百四十九兩七錢又找領各欵銀一萬九千七百五十二兩八分五釐除在營口發過湘平銀五千兩外共找給庫平銀二萬九千四百七十七兩二分八厘當卽照數籌贉給匯豐銀行憑條於三月初二日面交該提督令其赶緊取銀覈實放給妥爲遣散以免各勇丁在津逗留乃初四日午後忽傳該軍在河東地方因索餉滋閙將蔣希夷圍困轟放洋鎗勢甚洶洶附近鋪戶居民驚惶罷市胡燏棻聞信單騎馳往各勇丁紛紛棄械跪地聲訴該提督逼繳軍械號衣每名祗肯給餉銀一兩以此衆心不服向其爭論胡燏棻恐激成大變當卽剴切開導諭令迅速歸伍聽候核辦一面每名先給飯食錢文以定軍心當向該提督追回公砝平銀一萬四千兩初五日辰刻胡燏棻帶同委員親往各營詳細㸃騐按名發給二月分餉始知該提督雖按五百人一營領餉人數並不足額實在丁勇每營約三百數十名至四百名不等統計五營三哨月餉雜費共核發庫平銀一萬三十五兩六錢三分六厘當飭胡燏棻會同善聯將該軍餉項一律結淸原領軍械盡數追繳乃該提督於餉項則任意狡抵於軍械則藉口遺失種種荒謬不可枚舉等語臣等檢閱各原奏蔣希夷統帶各營於賊犯營口時並未悉力抵禦輒相率潰逃猶復揑報戰狀及帶勇來津尙不妥爲遺散又敢虛冐餉項任意尅扣以致全軍鼓譟幾釀事端實屬情罪重大當卽遴派司員按照原奏各節逐層嚴鞫正在提審間據軍機處交片聲稱查兵部蔣希夷係保舉副將銜儘先遊擊於同治二年因事摘去頂戴三年於截剿發逆案內開復又同治四年於各軍攻拔張家寨案內保以副將留河南儘先補用五年復因事革職留營是年十二月於截勦上蔡等處賊匪案內賞還原銜頂戴翎枝六年復因理革去副將銜七年於剿平張逆案內請開復原銜翎枝經部行查尙未查復等語飭令承審司員一併根究據蔣希夷供係安徽亳州人由軍功得保副將光緒二十年八月間奉裕祿調赴營口同善聯商辦防務募成步隊五營歸革員統領另招一營歸善聯自統及海蓋失營口亦已吃緊無如善聯所購軍械始終並未運到十二月間賊犯營口均經革員擊退本年二月間吳大　失守牛莊宋慶各軍回顧田莊臺營口空虛初十日賊大股來犯善聯原派王得意馬占鰲等守雙門革員所部五營分別戰守賊又分三路而來比至雙門善聯與王得意等相率退走賊卽由雙門攻入革員支持不住亦渡河退至田莊臺賊卽踵至十二十三兩日賊又來犯革員同宋得勝得迎擊致將革員坐馬打死哨官蔣繼昌等陣亡傷斃兵丁多名嗣同宋慶退至雙臺宋慶令革員赴石山站等候旋接善聯咨稱營口已失所帶五營回津遣散革員與善聯面結應行找領銀兩由善聯給咨向東征糧臺支領革員於二月杪到津屢向糧臺催領至三月初三日始撥給匯豐行銀票二萬九千四百七十七兩二分八厘當卽往取票內漏蓋糧臺帳房圖記不肯付銀往返就延只得至次日再往取銀詎胡燏棻先至河東㸃名向各勇吩付餉銀業交革員及革員至河東不料各勇聽胡燏棻之言向革員鼓譟索要正餉並遣散恩餉經胡燏棻說明情由當卽無事遂將二月餉銀一萬四千兩交胡燏棻關放等語詰以原保本係副將何忽假冒提督據供伊止保有副將因事叅革復奏保開復銜翎屬實至在營誤稱提督緣伊與前山東巡撫張曜舊日同事於肅淸捻匪時曾接張曜函稱已代保提督伊信爲實遂向傍人告稱曾保舉提督並未敢妄稱奉有諭旨詰以兵勇鼓譟之由據供委因銀票連日未經取出以致發放遲延勇丁因聞胡燏棻餉銀全交革員之言懷疑滋閙實無每人止肯給銀一兩情事詰以胡燏棻接有善聯來函亦以蔣希夷開銷招費及製造各欵諸多浮冒每營勇丁缺額甚多又經胡燏棻按名㸃騐每營人數約三百數十名至四百名不等可知該營人數旣不足額其他欵之浮冒自不待言據供各營在營口接仗時傷亡已多兵勇旣知遣散沿途又不免逃走比至天津勢難足額至招費及製造各欵均有文移可憑如果浮開善聯於結算時豈肯照數找給詰以所領銀票係二萬九千四百餘兩交給胡燏棻之一萬四千兩據稱係勇丁二月分正餉何以經胡燏棻核實散放尙餘錢四千兩其中顯係浮冐且該革員在糧臺支領銀數除交胡燏棻放餉之外該革員仍實剩銀一萬五千餘兩究係作何開銷據供各營行糧每名應放月餉四兩二錢伊按人數核明交給胡燏棻銀一萬四千兩因胡燏棻照坐糧每人月餉止放三兩六錢故多出銀四千兩伊果有意尅扣何不少交給胡燏棻銀四千兩至伊開報招費及製造各欵善聯均憑公事算給實無浮開情事當由該革員另繕淸摺呈遞核計所剩銀一萬五千餘兩大約伊置買器械並贉發車價馬匹各欵詰以所領軍械緣何不肯呈繳據供實因遺失過多並開單呈閱臣等查蔣希夷所犯罪名以失陷營口爲最重其以副將冐稱提督詢因接據張曜函稱代保提督伊卽信以爲眞遂自居爲提督惟尙未造有憑劄與有所求爲詐冐假官者不同律應免坐至所領銀票二萬九千餘兩據王文韶疏稱接據善聯來函已稱其諸多浮冐卽所交胡燏棻之一萬四千兩除各勇丁二月正餉放完仍餘銀四千兩又經胡燏棻按名㸃騐各營人數俱不足額該革員所供胡燏棻未照行糧每人四兩二錢之數發放銀有盈餘及勇丁傷亡逃走故兵不足額等詞殊難憑信第所餘銀四千兩業經胡燏棻追出該革員尙未入已未便復行計贓科罪其餘銀一萬五千餘兩據供均係伊先前贉發各欵細核所呈淸册誠未敢遽信爲一一核實但旣由善聯核明撥給均有公事可憑且數目均相脗合究竟其中有所侵欺浮冐臣部實無從勾稽總之蔣希夷統帶各營駐守營口係由善聯集捐助餉招募成軍原爲保障地方起見則守禦營口自是該革員專責當賊人進犯之時該革員自應激發天良力圖効命乃未戰先退相率潰逃猶復揑報戰狀任意欺朦不獨裕祿謂其退縮欺飾實爲失事之由卽王文韶所稱接據前敵營務處袁世凱電報亦與裕祿所奏相符可知該革員所供力戰不支等情全不足信再三究詰該革員亦俯首無辭情甘認罪應卽擬結查律載守邊將帥被賊攻圍城寨不行固守而輒棄去因而失陷城寨者斬監候等語此案已革副將蔣希夷統帶防軍駐守營口由各商民捐資助餉籌畫當亦不易原兾藉資保衛迨至宼氛逼近始則藉口遷延不肯迎敵繼則相率奔逃節節退避非託辭於器械不精卽藉口於衆寡不敵種種情形無非飾詞狡卸及至天津又不將所部妥爲遣　數令兵丁鼓譟幾釀事端其平日統馭無方已可槪見此稿未完 
 
 

Page 14

 
 
[光緒二十一年五月十六日京報全錄]  
宮門抄○諭旨一道錄前○接錄前稿○帮辦軍務大臣宋奏請䘏毅軍陣亡員弁摺○又奏請建陣亡各員專祠片○又奏副將來營差遣片○將軍依奏請䘏死事員弁片○兼署雲督崧奏揀員請補知州摺○五月十六日禮部宗人府欽天監正紅旗值日宗人府引見十五名鑲黃滿七名正白漢十四名○江西臬司翁曾桂請訓○道府賀綸䕫等謝恩○長萃請假五日○戴恩溥預備召見○侍衛處奏派保和殿監試之大臣派出頭班瀅貝勒愛隆瑞啓二班㴻貝勒霍倫泰毓麟○召見軍機翁曾桂戴恩溥○接錄前稿雖尅扣浮支查無確據而僨軍失事貽誤邊疆厥罪誠無可逭自應按律問擬已革副將蔣希夷除部兵聚衆滋閙各節輕罪不議外合依守邊將帥被賊攻圍城寨不行固守而輒棄去因而失陷城寨者斬監候律擬斬監候秋後處决係統兵大員仍恭候欽定所有臣等審擬緣由是否有當謹恭摺具奏請旨奉旨已錄○○帮辦軍務革職留任四川提督奴才宋慶跪奏爲查明毅軍歷次戰勦陣亡員弁籲懇加恩予䘏恭摺仰祈聖鑒事竊奴才所部新舊毅軍前在虎耳山金州感王寨大平山田莊台等處歷次打仗陣亡員弁惟守備趙雲奇副將唐宗遠千總何戰魁三員當卽電奏均蒙恩旨著交部從優議䘏其餘傷亡將士並准查明具奏等因遵卽通行確查去後兹據各統領查明造册詳報前來查帮帶官遊擊　大勝哨官副將銜遊擊王玉福都司王明蘭都司銜守備王玉昆李炳仁都司銜世襲雲騎尉李實秀世襲雲騎尉楊樹藩守備朱長安楊得勝張自安劉金鎭李傳倣楊敏修袁玉恒許長淸藍翎守備薛洪鈞千總王振起張淸元莊應祥趙連璧劉資高把總李雲鵬胡祥麟李萬春龍安邦陳永安郭德勝䡗春發劉葆眞高廷聘藍翎外委鄭銘盤外委李正立李家明軍功吳淸雲韓振揚金來祥陳希智尙恒遠陳德順王至中哨長千總權海修鄒起初外委張全忠張萬興郭華昌王克寛六品頂翎祁文會軍功王振標魏學勤汪錫堂邱鳳山趙金城陳興邦張東方李恒山周應發葛學良劉得功時金聲王鳳翔侯家振徐允明秦敬友劉學典葛從仁隨管差委從九品龍在韜軍功孫玉福王桂揚均臨敵奮勇力竟陣亡合無仰懇天恩從優議䘏其餘陣亡勇丁等統共一千八百餘名均已行知糧臺核發䘏銀造册送部所有查明陣亡員弁請䘏緣由理合恭摺具陳伏乞皇上聖鑒訓示謹奏奉硃批另有旨欽此○○宋慶片再查陣亡守備趙雲奇從戎二十餘年打仗奮勇紀律嚴明去秋在平壤虎耳山等處勦倭身先士卒勇冠諸軍積勞最久立功最多正月三十日大平山之戰馬玉崑身入重圍數次該守備不離左右衝鋒陷陣殺賊無數終以保護統將以身蔽砲力竭陣亡副將唐宗遠千總何占魁管帶新軍二月十三日田莊台之戰督隊迎勦於槍彈如雨之中左衝右突力戰良久斃賊較多中砲陣亡屍身均未搶出死事極爲慘烈以上三員已蒙恩准從優議䘏合無仰懇加恩准於該員等死事地方及原籍建立專祠以慰忠魂而昭激勸如蒙兪允所有陣亡員弁權大勝等擬請一併附祀死事地方專祠是否有當伏乞聖鑒訓示謹奏奉硃批另有旨欽此○○宋慶片再接廣西撫臣張聯桂咨光緒二十年十一月初八日奉上諭張聯桂奏副將呈請從戎等語廣西鎭安協副將王世淸著飭令前赴宋慶軍營聽候差遣欽此該員王世淸現於四月二十七日到營當卽札委辦理營務理合附片奏陳伏乞聖鑒謹奏奉硃批知道了欽此○○依克唐阿片再花翎儘先佐領驍騎校營官德恒雲騎尉哨官恩陞等十三員上年十月二十八十一月十四十八等日先後在草河嶺鳳凰城金家河打仗陣亡當各電總署督辦處代奏在案旋於十一月二十四日縷陳迭次戰狀請將陣亡員弁兵勇及在事出力人員分別獎䘏奉旨允准於光緒二十一年正月十五日查明開單分別奏咨亦在案查德恒前在江省防次管帶馬隊於剿辦教匪馬賊秦稱勇敢此次隨征每戰皆身先士卒至金家河一役該營官衝冐子彈搶登山頭手襲悍賊數名左膀已經受傷迨賊勢副近我軍不支該營官坐捍兵勇持槍施放左眼及胸連受重傷遂倒地殞命其死事慘烈情狀最堪憫惻其他哨官兵勇皆以死勤事除已經開單奏明未便瀆叙外惟自上年十二月十八日以後連攻海城其陣亡之哨官哨長什長如花翎記名協領銳勇巴圖魯德克德春花翎儘先卽補守備鍾秀五品頂戴儘先外委韓景興六品頂戴儘先經制外委王全勝六品頂戴披甲奎海六品頂戴恩林喜貴李子英文會官學生馬世駿並前咨部請䘏之什長六品藍翎張焜六品軍功披甲格圖肯祥榮福恩六品軍功恩林明山兆福張月堂七品軍功徐天成傷亡之五品頂戴領催德豐阿及在營積勞病故之已革花翎協領常明六品藍翎八品監生春和五品頂戴前鋒吉凌額以上各員或捐軀於砲彈風雪之中英風如在或病故於戎馬馳驅之際營績堪矜合無仰懇天恩俯念將士死事慘烈並前單開之陣亡營哨各官一併明降諭旨交部從優議䘏以彰藎烈而慰忠魂之處出自逾格鴻慈奴才爲表揚死節激勵將來起見故冐昧一再瀆請除將傷亡兵勇查明造册咨部議䘏外謹附片陳明伏乞皇上聖鑒訓示謹奏奉硃批另有旨欽此○○雲南巡撫兼署雲貴總督奴才崧蕃跪奏爲揀員請補選缺知州恭摺仰祈聖鑒事竊查光緒二十一年正月初二日准工部咨開委解十二起二批京銅委員准補羅平州知州董堃解銅到京于二十年五月十一日在京因病出缺等因咨照到滇當經具題開缺聲明所遺羅平州知州選缺係第二留缺照章扣歸外補并照例以光緒二十一年正月初二日准部咨照之日作爲開缺日期歸於本年正月底截缺是月分選缺知州僅只此缺毋庸掣籖業將截缺日期咨部在案查奏定章程內開道府以至未入流輪補班次先用鄭工新班遇缺先二人海防新班先一人如無人用鄭工新班遇缺人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人用海防卽海防卽無人用舊例銀捐遇缺先人員如無人用舊例銀捐遇缺人員再無人遇班卽接用各項輪用班一人以五缺爲一週又定例道府同知直𨽻州知州通判知州如係奉旨命往或督撫題明留于該省候補者無論應題應調應選之缺令該督撫酌量才具擇其人地相宜者悉准先儘補用又道府同知直𨽻州知州通判知州遇輪補升調遣病故休選缺先儘候補班前酌補一人次將候補正班酌補一人於酌補候補班前時先儘銀捐候補班前如無人始酌補常捐候補班前仍無人再以勞績候補班前之員酌補應用候補時先儘科甲出身人員如科甲人員不合例或人地未宜應令詳細聲明方准以各項出身候補人員請補各等語滇省知州病故一項上次寍州知州缺請以候補班前補用知州黃如鈺請補續出鄧川州知州缺請以侯補正班補用知州劉審堂請補均奉復准在案今羅平州知州滇省現無鄭工新班遇缺先海防先海防卽舊例銀捐遇缺先銀捐遇缺各人員按輪應用侯補班前亦無銀捐常捐及科甲出身候補班前人員應仍用各項出身及勞績候補班前之員酌補查有勞績候補班補用知州王朝楨年四十八歲貴州平遠州廩生遵籌餉例報捐通判不論雙單月指分雲南試用光緒三年十一月初十日經欽派王大臣騐放復奏奉旨著照例發往欽此四年八月初九日到省于勦辦　黑夷匪案內出力保奏請免補本班以知州仍留原省歸候補班前先補用經部議改俟補缺後以知州升用咨滇查明覆奏請仍照原保給獎經部議准光緒十六年五月初九日具奏奉旨依議欽此咨准部覆以光緒十六年三月十四日作爲知州到省日期并准補缺後再行送部引見試用期滿甄別留省補用各在案委署　　縣知縣光緒二十一年二月二十一日到任奴才查該員王朝楨年强才練勤幹有爲以之請補羅平州知州實屬人地相宜並無叅罰案件與例亦符據布政使史念祖按察使岑　寳會詳請奏前來合無仰懇天恩俯准以候補班前補用知州王朝楨補授羅平州知州俟奉部覆准再行給咨送部引見除咨部查照外所有揀員請補選缺知州緣由謹恭摺具陳伏乞皇上聖鑒敕部核覆施行再雲貴總督係奴才兼署毋庸列銜合併陳明謹奏奉硃批吏部議奏欽此 
 
