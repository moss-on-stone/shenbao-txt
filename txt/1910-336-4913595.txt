# 1910 - 336 - 4913595

 

Page 1

 
 
   
 
 

Page 2

 
 
[上諭]  
　　監國攝政王鈐章十一月初九日内閣奉　　上諭郡王銜貝勒載洵載濤差務較繁着在内廷行走毋庸兼當御前行走差使欽此 
　　上諭本日引見進士館游學五年畢業之庶吉士宋育德着授職編修記名遇缺題奏並賞加侍講銜陸光熙着授職檢討記名遇缺題奏並賞加侍講銜法政學堂補習期滿考列優等之庶吉士賀維翰著授職編修並賞加侍講銜進士館外班畢業學員考列優等之主事施堯章著仍以主事歸吏部優先補用欽此 
　　上諭本日引見北洋大學堂畢業學生考列最優等之馮熙敏王正黼均著賞給進士出身授爲翰林院編修王鈞豪著賞給進士出身授爲翰林院檢討考列優等之朱行中王瓚徐岳生盧芳年蕭家麟黃保傳均着賞給進士出身授爲翰林院庶吉士考列中等之程良模馮譽臻葉德言均着賞給進士出身以主事分部儘先補用欽此軍機大臣署名亦劻毓朗假那桐徐世昌 
論說 
[檄新法官] （一）（續）（咸寗崔雲松稿） 
　　于國秦漢以。前國家猶不脫族長時代。故藉禮治主義。以維持社會於不敝禮。從示從豐。乃血族祭示祖先之一種象形物遞次推演。遂生種種形式。以爲治民之具。三禮一書。無所不。括即爾時兒撫天下之。要具。法治主義不。生乃血團。時代之需要。所應爾秦漢。以下變。動不。居禮治主義。似乎築台授禪。讓法治主義。以九五。當陽之期。歷代以來。鹽鐡。有論。禮樂有志。官制有。考政要有。書無不分道揚。鑣各從其。類而律例一科。發逹愈宏。至屈世界。四大法系。於綘灌間。爲環球。識者所共許。日本西周氏著百一新論。謂秦漢前之禮。有法之性質。秦漢後之法。即禮之化身。如乃翁至漢後而隱。居子不得。不出而爭家耳。（日本明治名著集叅照）英人普爾司頓氏。謂大淸會典。爲中國憲法。其論載於中國叢。報此說雖未必。的當而法已。獨立一幟則可。信然則吾國禮法分化已久。推之中外証。據而皆可準者。何以有。浩瀚無極之律例。而無抽。象論理。之法。學魏時已有明。法椽之官。吏而。無研究精微之學者。致使數。千年來人民不。知權利。義務。爲何物社會法治現象。其精。神模糊而。不分明。者何也。此中癥結。當推之於。全體之意。識不當。求之於。一端之現象。羅馬之。法學者槪爲斯德阿之哲學家。視哲學與法學互相爲用。法者何卽哲學實。現之一。狀態也希臘法。學導源哲。學柏拉圖以。調和克。已主。義說明。正義而正義。之實現。者即。法律要之哲學思。想時代。不以法律爲。旁門邪。道興起後人之研究者則一。吾國則不然。秦漢以後。一般思想界。定儒家爲一。尊儒家以道德爲中心。即三代時禮治主。義之。精髓入羣行爲。之規範者。禮也。非法也法之作用。不過禮。之一補助品而已。加之黃老。於漢佛於晋禪於六朝宋。儒又冶儒佛。禪於一。爐别立一種調和的哲學。（此中精詣趣味醰醰惜非本論範圍不 
 
 
 

Page 3

 
 
獲暢言所見就正宿學負負然或可以他日期之）雖於上。流社會之思想界。有大影。響而人生觀社會觀皆以形而上者論。定之本視法律爲一至。卑物。况勢力。又不逮儒家遠甚故社會意識趨重。一端本儒家學理。萬事。基礎皆以家族的。道德推演之。法律現象爲道德現。象所屈抑。如私法因。身分關係。而權。利不。確實。爲人子與妻。無財産獨有之可言。刑法因倫理關係。而輕重不相符。師徒主從無同一科刑之慣例。此不過其一端耳。夫國家意義。因法學上之槪念明。始與他團體而區别。法律現象。亦因國家之意義定。始與他現象而分離。一部人類進化學。在在証之而有餘。今國家以立憲詔天下。即國家槪念確立。法律分化之時機。所苦者一般見解猶偏重於禮治主義耳。司法者調和舊社會所偏重者。條分法律於禮治主義之外。俾人民漸脫家族思想。移植於國民科白中。社會分子日見健全。凡百設施。始有着手之處。法官不有大造於吾族耶。但此中需用相當之學識。與敏捷之手腕。當及時修養而不可一日緩者也。（未完） 
來稿 
[楊京卿度論國家主義與家族主義之區别] （續） 
　　國家主義之國。必使國民直接於國家。而不間接於國家。以此眼光。觀今中國。乃直接者至少。而間接者至多。雖有四萬萬人。而實無一國民也。一國之人。但可分爲二級。一曰家長。一曰家人。家人之中又分二種。一爲男３ 
家人。乃家長之所養豢而管束之者也。一爲女家人。又家人中之附属品無絲毫之能力以坐食者也。此二種家人皆與國家無絲毫之關係。義務不及其身。權利不及其身。但無生計無能力。以爲社會之蠧。國家之蠧而已。而其家長則爲家人生計所迫。出而謀食於外。其爲商爲工者不論矣至於爲官。則不僅於國家有權利義務之關係。且爲國家治理人民。而與以權利義務之人。然以服官之心則自始即爲家族而來。雖曰有職務而其心則非對國家負義務者。而實爲對家族負義務者。若其。財利能仰事父母俯畜妻子。則廉者超然引去。人奉之以高名。貪者進取無厭。以求予孫長久之計。於是寳爵以求一日之償。避瘠趨肥。詢差詢缺。不以爲恥。而人亦不恥之者。彼此皆爲家族而來。互相慰留。如商業之求利然國家旣以家族主義治民。即不能以此等行爲爲。恥何也。此等人在社會。雖或加以貪官汚吏之名。而在家庭實有慈父令兄之德。家族主義之社會。豈能於慈父令兄而加以毁辭耶。然以國家主義論之。多數。之家人。不能爲國家生一絲毫之財。辦一絲毫之事。少數之家長則又以辦國家之事。而生家庭之財。賢者於生財以外。仍或辦事。不肖者生財而已。何辦事之可言於是國家設官。非以治民。特爲家長養家人耳。有家人之重累在後。何能責官吏之不貪。一家哭何如一路哭。此佫國所絶無之事。而在中國則爲難能可貴之名言。此無他家族主義爲之也。全國無一國民。又無一爲國事而來之官。國烏得而不弱。烏得而不貧。今欲轉弱爲强。則必自使官吏能盡心國事。始欲官吏盡心國事則必自去其家人之累。始欲去其家人之。累則必自使有獨立之生計能力始。欲使有獨立之生計能力。則必自與之以營業居住言論各種自由權利。及迫之以納稅當兵之義務。始欲與之以此種權利。迫之以此種義務。則必自使之出於家人。登於國民始假令如此。是與國家。主義日。行日近。而與家族。主義日行日遠也故。此二主義者不兩立之道。無並行之法者也。所謂不兩立。無並行者。非謂此存而彼。絶特多少之成分耳。英美各國之家族主義。不過十分之二。日本則猶十分之三。中國則實十分之八九。留此不改。則無論如何布憲法改官制。皆爲虚文。全國之中。其爲多數家人坐食被養如。故不過少數之家長出而爲官吏議員。以謀其家庭之生計。國事之愈益腐敗。國勢之愈益貧弱。可斷言也。故此問題者。非區區一刑律之。問題。更非區區刑律中一二條文字句之問題。乃中國積弱之根本原因。而此後存亡所關之大問題也。 
　　於此而論新刑律。國家之欲改此律。决非欲布此律以爲新政。之裝飾品也。必以大淸舊律之不足以發逹其國民。振興其國家。而後爲此也。而所派修律大臣。又在老成與型之列。數十年舊律之經騐。數年新律。之討論論者所舉淺薄之義。彼豈不知。然竟如此定稿者。豈非本國家改律之意棄舊主義岙　從新主義乎。今以事外之人。絶無討。論貿然。指摘。欲復其舊則國家改。律豈不多事。反不如仍用舊律。首尾貫注。全篇一。轍猶爲完備不必别訂新律。而又瑣瑣補苴。勞而少功也。度所論者。不止法律一端。以爲政治法律敎育等。皆應有一定之宗旨。以爲改良之本。若如今時不新不舊。而欲求進行。是鞭其速行而又縳其足也。卽刑律以論。刑律。亦復。如此。今館中宜先計論宗旨。若以爲家族主義不可。變國家主。義不可行。則寗廢新律而用舊俾。且不惟新律當廢。憲政中所應廢者甚。多也。若以爲應採國家主義。則家。族主義。决無並行之道。而今之新刑律。實以國家主義爲其精神。即憲政之精神也。必宜從原稿所訂。而不得以反。對憲政之精神加入之。故今所先决者。用國家主義乎。用家族主義乎。一言可以定之。無須多辯也。 
專電 
[電一（北京）]  
 
 

Page 4

 
 
　　蘇撫程德全續行電奏請速立内閣簡派總理並援引各國官民愈衝突國事愈進步 
[電二（北京）]  
　　憲政館擬定行政裁判院權限（一）旨交裁判事件（二）關於徵納租稅水利土木等事（三）區劃官民田地（四）准駁營業 
[電三（北京）]  
　　政務處今日會議預算案擬請澤公赴資政院表白其中困難情形 
[電四（北京）]  
　　陸潤庠奏皖省災重賑急請派大臣籌辦賑務奉旨照請 
[電五（北京）]  
　　御史海觀奏事連書未另紙繕寫奉旨申飭 
[電六（北京）]  
　　國民公報聞明日停版 
[電七（北京）]  
　　今日有旨閩督奏該省財政困難自係實情着度支部覈議請旨辦理 
[電八（北京）]  
　　鄂督瑞澂電告閱操感疾請假奉電旨賞假半月調理 
[電九（北京）]  
　　御史蕭丙炎奏陳陜省地瘠民貧財政困難情形當奉廷寄長庚將該省財政事妥爲籌畫設法撙節 
緊要新聞一 
[内閣總理無非親貴北京]  
　　組織新内閣一事監國近日催督甚力其故因見在廷諸臣均不肯擔負責任故特飭樞臣片催憲政館會同政務處速將官制訂定以便先將軍機處裁撤政設責任内閣聞憲政館日來已將新内閣制通則二十餘條議决十五六矣至總理一席慶邸本有謝絶之說目下廷臣擬推朗貝勒倫貝子澤公三人再就三人中推定一人但朗貝勒一味却辭倫貝子近來因資政院故又爲各樞臣所不喜且將來又有貴族院議長之望惟澤公旣與各樞臣感情甚厚且有自願承認之意故甚爲有望然慶邸是否謝絶猶未可定故澤公於此席亦尙未穩當云 
[陸軍部改革舊制紀要北京]  
　　陸軍部改革官制已見明諭茲得初三日京函述該部改制之大略如下該部尙書改爲正大臣左侍郎改爲副大臣右侍郎裁去至左右丞參已全行裁撤向來該部承政參議兩廳糜費最大又最不辦事而承政廳尤甚約共百數十人内爲一二三等諮議官一二三等檢察官皆坐支厚薪從不到署大約到署辦事者不及十人聞參議廳一處每年已開銷至八萬四千兩則承政廳可知故此次决計裁去其向來辦事之員則酌予烏布差使以示激勸至各司司長則改稱司丞皆作爲正參領其次仍爲科長又其次添股長一官又其次爲科員軍政司併入軍制司軍儲司統計處及舊時承參二廳所辦各事合併爲審計處軍學司改爲軍學處作爲獨立（彷彿如從前軍諮處海軍處之設於陸軍部中也）而設於陸軍部中其長官爲正司副司聞此次陸軍部所以先各部改制者係出蔭尙書一人之意尙書以海陸軍照各國通例皆直隷皇帝故修改官制不必與各部同時發布上月二十六日尙書曾約侍郎丞參等到署宣布改制之大要謂照此辦去裁撤冗缺甚多然爲節省國用實事求是起見不得不獨任其犯云 
[慶邸遇刺駭聞北京]  
　　昨日京中新發生一事言之令人駭詫雖京師各報尙未宣載而道路傳聞早已嘖嘖人口茲拾所聞者如下昨日（初二日）上午十一點鐘時慶邸自大内出由地安門迤西回府第循城根行甫過十刹海地方距其宅尙有一里許忽聞道旁有施放手鎗聲左右急驚視見有一彈飛至猝避不及該彈直向慶邸馬車射來穿過玻璃窗在慶邸頭上飛過復自車頂板中穿出向來慶邸出門護從人等多至數十人是時一聞鎗聲人心已亂前後左右之擁護者猝不及備馬亦驚躍羣人均緊集車旁保護邸駕無暇他顧而兇手遂於此時逃脫至二點鐘時始由邸第傳諭步軍統領烏侍郎嚴密飭緝一面又由民政部通飭内外城各警廳蹤跡兇手惟窮索一日之久尙無下落京師各報次日並未將此事登載隻字聞報界公會曾有傳單囑令勿登大約係警廳授意又聞是日電報局稽查商電極嚴所有密電一槪停發想係密防黨人傳遞消息云（　　） 
[度部何尙戀戀於粤東賭餉耶北京]  
　　署粤督增兼帥前據粤諮議局曁闔省紳民等呈請代奏示期禁賭一案當即據情電奏奉旨著度支部速議具奏由軍機處鈔交到部茲經該部奏覆略謂查粤省盜風之熾游匪之多其源皆中於賭害欲爲挽救之計必以禁賭爲要圖該署督所陳應禁各節誠爲洞見癥結之論惟該省賭餉爲數較鉅現臣部據該省咨送修正預算各册歲增出欵又有三百餘萬之多出入尙有不敷並無贏餘之數如竟將賭餉一律停止則新增各欵。多屬虚 
 
 

Page 5

 
 
懸　支兵餉等項即虞無著該省嶺海交衝萑苻時警餉項設有不繼則譁潰堪慮治安難保其害之烈更甚於賭原奏牌照捐酒捐等項又未指明歲入確數更未容以畫餅充飢致滋貽誤臣等籌思再四擬請飭下該署督遵照前次督　鹽政大臣會同臣部奏明粤鹽規費查提無著請將新增鹽欵俟試辦一年收有成數准予撥抵該省賭餉其餘該省現在及將來添籌之欵苟非原有歲入亦堪資以撥抵等因各辦法切實奉行以期餉項有著賭害速除方爲妥善所請速爲示禁之處應俟該省新增鹽欵及添欵各項收有確數再行覈辦總之該省賭害受病之深已非一日刻下盜熾匪多推原其故實由於賭捐之飲鳩止渴是今日而議治粤更非即議禁賭别無辦法粤東地方向稱殷富原電粤人踴躍擔負尤屬實情該省督臣如能聯絡紳商。妥籌辦法於前。次會奏新增鹽欵外另籌大宗確實欵項則賭餉即可刻期停止尤臣等所切盼者也十月二十四日奉旨依議 
[汪欽使赴韓查察]  
　　字林報載初八日東京電云中國公使汪大爕今日由東京啓程前赴朝鮮查察日本併韓後該處。中國居留地情形 
[且觀郵傳部如何維持北京]  
　　日前資政院議員劉緯質問郵傳部說帖一件現經該部咨復略稱劉議員說帖内稱川漢鐡路被上海經理人施典章放倒路欵一百八十餘萬股東以施係總理喬樹柟所派此欵倒閉實不能辭責經杜德輿等據情具呈都察院代奏咨行郵傳部飭查德輿又接續具呈郵部兩次均未批答等語查本部前准都察院咨曁杜德輿等呈當經咨行四川總督就近查覆去後旋復兩奉諭旨復經派員前往密查須俟查明方能核奏本部統轄路政於商辦各路無不力與維持冀收全國交通之效焉有商辦不善置而不問之理至所質問滿洲錦璦各鐡路事關交涉當卽咨查外務部茲准復稱查說帖内稱滿洲鐡路議歸中立之說係由外人創議忽起忽滅錦璦鐡路借欵辦法現時尙未解决均屬無從答復等因前來相應咨行貴院查照 
[農部依樣葫蘆之答覆北京]  
　　資政院議員前曾提出質問書質問農工商部種種現該部巳逐一答覆大略如下（一）東三省墾務迭次遵旨飭查官荒民荒各在案所有吉林之密山府黑龍江之甘井子均經咨報開荒此外奉天如札薩克圖盤蛇驛等八處黑龍江如通肯巴拜白楊木河等十八處亦均報部開辦有案本年八月東三省總督奏江省移民懇荒酌定辦法摺内聲稱此次招墾以一千戶爲限約計需費三十萬兩除東省籌墊十萬兩外湖廣總督允籌二十萬將來辦理有成即可逐年推廣（二）查工程建築一項原隷工部自工部歸併本部後已將京外各項土木工程營繕報銷事宜奏明劃歸民政部辦理（三）我國進口稅輕實爲協定稅率所困而國家財政困難亦不能驟减輕出口稅故保護政策一時不能遂行此皆關於關稅問題全由稅務大臣主持非本部之權限惟機器製造如武昌造磚廠湖北水泥廠廣東士敏泥廠吉林造磚公司曁各灰沙白磚火磚鐡磁鍊鋼銅板針板鏹及各省磁業窰業玻璃與玻璃沙料火柴電燈水電純銻機織綢緞洋皂燭各種公司局廠迭經本部據商人陳請咨商稅務處比照洋貨進口只納正稅一道槪不重征以救商困至商人懸掛洋旗皆因人民智識淺薄希圖免稅本部亦深知其弊前經奏明設立商船公會以免商船懸掛洋旗並飭商會。勸導商民制定商旗式樣將來民智日開此弊當可不禁自絶（四）查安東之森林當係指中日合辦採本公司而言此項公司係於光緖三十一年冬間與日本訂約時議定辦理又東三省沿海沿江漁業奉天前經設有漁業公司上年復經本部奏請通飭各省籌設漁業公司水産學校正賴該督撫曁勸業道廣勸紳富切實籌辦漠河金礦自光緖初年開辦頗著成效中遭庚子之亂日俄之戰該礦迭有損傷幾致廢墜旋由直隷總督派員查辦訂章收回本年六月直督陳奏黑龍江已改行省請將直隷前辦漠河曁觀音山兩礦改由江省接辦以資整頓摺内聲稱該廠開採日久溝老沙淺非另覓新苗難資補救業經跴得距漠不遠之瑚瑪爾河礦苗頗旺己由江省自辦應將漠觀兩礦統歸江省自辦俾與瑚碼爾河銜結一氣等語本部當於六月間咨行黑撫請將現在籌辦情形並接辦漠觀兩礦議定辦法詳查報部現尙未據聲復查該礦産已經中國收回毋庸置議撫順煤礦本部有案者一爲千山臺一爲搭連咀子搭連咀子已經領照開採尙無他項糾葛千山台煤礦自日俄戰後爲日商所踞該承辦人王承堯曾向本部禀請收回本部當經咨行奉天與日官據理力爭嗣因日久尙無成說本部又經咨行外務部與日本駐京公使切實辨論冀復舊觀業己疊次咨催亦疊准外務部復稱照會日使迅速交還各在案此撫順煤礦設法收回之大槪情形至於近日該礦辦理如何本部前於秋間曾經咨行各省將所有已辦未辦礦務逐細淸查一律聲明在案該礦亦應俟該省查明報部再爲酌核辦理 
[憲政館與各督撫往來電]  
　　魯撫致憲政館電本省諮議局議員因事出缺該複選區候補當選人業已陸續補盡照章應行補選惟補選須經初複選手續未免煩擾稽延可否即收該複選監督據複選人名册令再投票互選按照所缺員額 
 
 

Page 6

 
 
選出續補議員並以次多數者爲該複選區候補議員乞示遵辦琦漾 
　　憲政館覆電漾電悉所擬補選辦法事屬可行自應照辦惟仍宜於補選時預備候補當選人以免繁瑣是爲至要此覆憲政編查館宥 
　　魯撫再致憲政館電據本省諮議局呈稱本届預算初次著手議决甫畢即届閉會此項預算案與他項議案性質不同旣不能延會以一批答又不能遲至下届會期另行續議倘有應行覆議之處公同議决擬請交局由議長提出委任常駐議員協議辦理等語查該局業於本月十六日呈報閉會其議决歲出入預算尙有增减必須詳細審查其有不可行者尙須交令覆議可否卽如該局所請交由常駐議員協議乞速示遵琦敬 
　　憲政館覆電敬電悉諮議局請將預算案交由議長提出委任常駐議員協議辦理核與局章第十二條不符惟預算案係屬緊要事件即可援照第三十三條開臨時會此覆憲政編查館勘 
　　憲政館覆粤督電諫電悉局章於議員提議意見不合各請辭職及督撫對於此項辦法既未規定應請貴督暫緩批示先將被控受賭商運動之議員澈查如有庇賭瀆職實據即行照律辦理並查照本館議覆于大臣奏案斥退憲政編查館勘 
[京師近事]  
　　衍聖公連日與學部唐春卿尙書商議辦理曲阜大學堂事宜聞唐尙書擬以本部候補參議李熙接充該學監督飭令籌畫一切准於明春開辦 
　　農工商部前派魏震赴粤調查大沙頭事現已回京禀復其主張仍以官辦爲是聞溥尙書昨已飭速繕摺於日内即行出奏 
　　近日外間喧傳稅務處將次裁撤歸併度支部辦理茲聞該部中人云該處專爲辦理關稅而設向歸外務部辦理不屬於度支部裁併之說恐一時碍難實行 
　　軍諮處因西安門大街之新署已修理完竣業於前日逐漸遷移定於今日爲入署之期 
　　弼德院章程己由憲政館擬定草案於三十日送至樞垣呈由慶邸核閱聞慶邸擬於核改之後即行交由該館繕指具奏毋庸與新官制草案同時進呈 
　　初一日早監國在三所面諭外部各王大臣云葡萄牙現已改爲民主國其未改時我國與其未結之交涉及已訂之約章亟須會同該使從速解結更改以防生出種種紏葛 
　　自奉旨派阿王潤貝勒管理左右翼前鋒營八旗護軍營曁内府三旗護軍營後各該營官長異常恐懼日前各營印務章京及司鑰長等齊集景運門班房說差以便整頓一切並聞自後各營具奏事件皆須由阿王潤貝勒領銜云 
　　新簡安徽布政使連甲因該省司庫虧空甚巨不願赴任且其目的亦非在一布政使現適丁衡帥已有自請開缺消息該摺不日可以到京聞改府己有以山西巡撫一缺畀連甲署理之意 
　　民致部刻因提前赶辦憲政所有全國警政應於宣統四年一律完備昨日特通咨各省飭令各府廳州縣一律編設巡警敎練隊從速招募開辦 
　　度支部以各省整頓倉穀章程本部前已通行各省限至宣統二年三月内一律將所擬辦法咨報本部現在逾限已久尙未據報來京殊屬玩愒特於日前分電各省統限於年内詳細咨明以備核辦 
[時評]  
其一　　憲法爲君民共守之法。其影響於人民權利義務者尤深。故世界各君主國。除日本外。皆有人民參預其。間斷非一二親貴。所能獨斷獨行。而拉雜纂擬者也。 
　　倫貝子議將憲法草案。先交資政院參議。殆深知君民共守之微意。何物樞臣。竟悍然肆行其反。對豈憲法爲貴族所獨享平民福薄。固無權與聞耶。抑袞袞諸公仍欲保存其專制之毒熖也。 
　　雖然資政院章程。第十四條第四欵但書之規定。本爲彼等預留藉口之地步。故吾民而誠欲參預憲法。首宜廢去此條文。苟不爾也。亦應别謀組織機關。以爲要求參預之根據地。 
　　生死關頭。吾國民幸毋忽視之也。 
其二　　今之反對剪髮者。果何理由耶。以爲。祖制。不可以更耶。則現行各新政。與祖制抵觸者甚多。何不一一取而罷之。以爲髮辮之有無。事屬形式末節。無當治制。而毋庸倡議剪去耶。則主張保存者。亦同一多事矣。又何必齦齦然氣喘聲嘶。作對壘之爭持而不己乎。 
　　記者曰是眞無理取閙而已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[澳門葡兵變亂巳平澳門]  
　　澳門葡兵變亂情形已詳紀昨報茲又接初一日訪函云葡國敎士多已離澳間有仍留者亦已改易衣裝不復如前之闊衿長袍白衣如雪矣英國内河巡艦山卑巴奴邊二艘已於三十日到澳以便保護旅人二十八日晚有英人四名由港到澳卽赴西洋嬰堂領回各子女聞旅澳英人現已馳禀港督謂澳門將亂居處不安故盧督立調巡舶馳往駐防三十日晚葡兵復大聚集居民聞之驚惶異常惟察其外容兵士與官弁仍鎭靜如常特未知實緣何事致有此舉動耳澳門前任總督於初一早七點半鐘附輪往港文武各官及衙役人等均到河干話别聞該督將寄居香港大酒店俟初五日法國郵船啟行附回西洋有某西報訪員欲偵探内容葡兵深滋不悅向其恐嚇幾欲奉以老拳新任澳督韋刀奴已出有安民告示略云近日澳中謠言紛起謂將有變亂以致民心驚惶紛紛徙避實則此爲無稽之言凡各居民不可誤信務期各安生業不必妄生驚疑並望水陸軍兵盡其義務忠心爲匣以保治安共樂太平西洋嬰堂中人盡行他去祗存空房惟意大利嬰堂之人安居如常水陸軍兵皆向堂中女士安慰勸其不必驚懼澳官又出告示禁止各神甫不得穿着長衣出街此後當遵葡京訓令穿着常衣某西人函稱禮拜四日吾到加那臣尼院遊覽尙見有女尼十五口在内又有嬰兒無數並老婦多口多係盲聾跛啞貧弱無依者祗靠慈善女尼爲之養瞻現聞陸軍中人正在倡議捐欵以爲該尼院之經費又聞是晚深夜有兵弁代表往見澳門牧師求伊與加那臣尼院女尼主持竭力運動使女尼復回該院 
[粤禁賭會第二次會議詳誌廣東]  
　　初三日禁賭總會在文瀾院内農務會開第二次會議到會者約二百餘人公推陳伯陶許應鎔主席陳主席先宣告開會理由并發出意見兩條一爲事前籌禁對於政府未宣示禁賭定期以前一切籌議一爲事後籌禁對於示禁後一切善後及防弊方法主張不言籌抵至行政費有不敷旣爲立憲國民萬無不肯負担之理佈告畢何東初研究負擔行政費方法與陳主席互相討論大槪即就前督所指撥之新鹽餉二百萬及烟酒各捐等足敷其數自當及今籌議惟本會無此權限擬請全省各界另日訂議爲是旋由許主席提議先請七十二行商另日擇地聚會再三磋商定期初八日在廣濟醫院由該會具函邀請九善堂七十二行商及各界人士大集會議嗣有數人起立提議咸以不在籌抵不正當之稅餉爲詞且有廣東此後加四百萬義務等語經陳主席及會員等再三解釋旋由宣佈將籌議禁賭會簡章逐條宣佈再定下期修正公佈議畢乃散 
　　又聞粤商自治會以近日迭接香港僑商季煜堂何藻雲等二十四人來函有度支部延宕開賭獨害吾粤破害憲政違法罔民請速聯電要約立刻禁絶等語故已定期初四日兩點鐘通請各界開大會議公决聯電政府尅日將大小賭博一律。禁絶現已徧發傳單矣 
　　廣東谘議局日前電請資政院建議後已於初二日接該院復電云電悉禁賭問題業經本院提議作爲議案俟議决後即行電知具議長議員等勿得各持意見相率辭職望即照常入局任事同維大局資政院印 
[請開國會再接再厲奉天] 奉天學界近以東省時局日危待至宣統五年始開國會恐時不我待擬再聯合同志爲第四次。之請願茲聞諮議局亦深表同意日前特邀集農紳學商各界數千人會議均以速開國會爲是遂議定公舉代表赴京爲第四次之請願學界則舉定劉君文煥舒君繼祖赴京初一日在諮議局會議行期議長談及此次請願倍難於前激昻慷慨有泣下者當有中學學生金君毓紱（遼隄人）抽刀截指李君德權亦持刀割股吳袁兩議長奪刀救護已屬無及金君則血書至誠感人等字李君則血書請速開國會等字在座諸君見之無不失色議長當飭巡警將金李二君送至衛生醫院求治矣 
　　另一函云日昨奉天各學堂學生全體齊跪公署門首請督帥據情代奏速開國會督帥當以電話催各司道上院集議應付之法旋經議定由各司道延見代表允爲面禀督帥請爲代奏民政司張司使提學司盧司使婉勸尤力該代表等堅欲俟面謁督帥俯邀允准後始肯退回後經督帥親見代表督帥及學生均各涕泗滂沱當即允爲代奏公署門首請願之人始行散去 
[鄂軍舉行冬操之佈置武昌]  
　　鄂軍第八鎭已定於本月初八日在東湖門豹子　一帶舉行全鎭冬操刻由統制張虎臣軍門諭飭參謀官劉錫祺等將冬操各事宜規劃妥善預爲佈置茲探錄如左 
　　隊次之分配全鎭兵隊共分兩軍按兵數多寡之支配以十五協爲南軍以砲兵一營騎兵一營工兵二隊輜重二隊附之以十六協爲北軍所附砲騎工輜各種兵數與十五協同昨已分飭各該恊標統管帶等官準備一切矣 
　　軍隊出發之日期初三日由八鎭司令處發出命令輜重第八營初四日出發十五協二十九標全軍曁工程第八營初五日出發十五協三十標一營與十六協三十一標全軍初六日出發三十二標全軍曁馬砲各營初七日出發司令官統監與各將校初八日會集大操地 
 
 

Page 11

 
 
兩軍攻守之方略（總方略）北軍擬守武昌南軍由其東南方擬攻略該地（北軍特别方略）北軍混成第三十標有掩護武昌之任務十一月初九日先於本軍渡江到南關然後東進正午以其步隊前頭行抵壇門口東端所得情報如下（一）敵之支隊今早由油坊嶺起程向西北前進午前十一點四十五分其隊頭行抵東湖門（混成第三十標之編成）司令官步隊三十標統帶某步隊第三十標（欠二三兩營）附機關槍第二排馬隊第一營之左右隊野砲第二營工程隊後衞生隊半隊（制令）北軍諸隊正午午以前不准出壇門口但其馬隊於午前十一點五十分以後准出該地 
分類新聞政界 
[梅光羲權署法司之新猷武昌]  
　　鄂督委候補道梅光羲署提法司己於前日接篆聞梅司使從前曾在日本留學長期法政於中外法律政治頗具心得鄂督因馬署藩於司法要政未能深悉特遴委梅署理法篆以資展布現梅到任後首先考核籌辦審判廳及各屬監獄情形因以漢口宜昌沙市三處俱爲商埠均已籌辦辦審判而該三處廳懸（夏口廳東湖縣江陵縣）現有監獄湫隘若非從新建築則因陋就簡審判開庭罪犯仍無歸宿之地司法制度卽不能稱爲完善爰擬於漢陽宜昌荆州三府城内各建新監一所每監建築費限定一萬金准於明年六月以前一律告竣業已飭總務科員擬稿詳院請示又梅司使查檢騐吏學習所常年約需費五千本無的欵可撥前司馬創辦時係暫在審判廳未開庭以前經費項下支用現審判開庭在即未便再行移借挹注特與上項請撥建監經費事併案詳院請飭藩司設法籌撥以濟急需 
[浙省財政困難之現象杭州]  
　　浙省財政支絀庫藏如洗而應辦新政支用浩繁挖肉補瘡羅掘俱盡現經藩司吳方伯查得英德賠欵每月應解八萬三千三百餘兩年内尙須按解兩期司庫如洗委屬挪無可挪不得已禀商中座擬再向浙江銀行息借銀十五萬兩免誤解欵業奉增帥核准該銀行亦已認可訂定月息八釐以宣統三年四月底爲限届期本利併償並飭卽日上兌以濟要需 
[面質預算案件之先聲長沙]  
　　湘撫楊中丞日昨通飭各衙門局所畧謂案據湖南諮議局呈稱預算一案茲事體大應悉心研究以逹完全之目的凡有疑義必問始明若備函質問或請鈔卷宗文牘往還頗需時日現擬由議員就應詢事件分赴各署局面相討論庶辦理不致廢時情意亦易通晰應請撫部院通飭各署局以便接洽等情到院據此合就札行札到該口即便遵照辦理 
軍界 
[學兵大閙測繪學堂詳誌武昌]  
　　湖北陸軍測繪學堂監督劉香逵觀察前總辦已裁之陸軍特别小學時與諸學兵感情極惡有特别學堂信字齋學兵畢業經年劉故將文憑靳而不予且不爲籌謀出路仍發回原營當兵衆情憤憤上月中旬測繪學堂成立招考新生劉監督忽接有匿名函云信字齋學兵將於試期閙考劉以十八日考試頭塲應考者有三千餘人殊爲惶恐是日特借調防營勇丁數百人及巡警軍守衞實子彈上刺刀儼然如臨大敵幸尙平安未滋事端二十四日覆試有一千餘人亦未閙事至二十九日驗看到堂者約二百餘人忽於該堂後樓查見有二三十人在内藏匿當經衆監試員前往盤詰均係信字齋舊生改穿常服自認擬爲考生槍替遂命人逐出不究詎午間考生將次出塲之際突有兵士百人佩三十一四十一兩標肩章在該堂門首滋閙强欲闖入營門親兵詢其原因則以信字齋何以不發文憑爲詞且有四十一標三營兵士楊再雄拔取學堂門首大旗向内猛刺幸未傷人又有同標之兵士何飛雄湯仁山等多人蠭擁直入該校親兵單鴻升等出阻均被叢毆受傷劉監督聞變大駭即由電話以兵變爲詞告知督練公所及十五恊二十一協王黎兩統領該兵士等聞之始一鬨而散並將學堂門前大旗一根不知被何營兵士携去事後劉監督與黎王兩統領交涉欲將該滋事學兵等革除發交執法官嚴辦黎王兩恊統恐激成禍變力爭不允祗將楊再雄等三人收禁閉室以示薄懲一面催促赶辦文憑俾息衆怒乃劉監督頗不滿意面訴干統制張提軍謂該學兵等藉祠不發文憑胆敢於學堂考試時聚衆滋閙且改裝濳匿堂内意尤叵測似此任意玩法實有妨于軍紀况此次文憑早已刊刷齊全祗俟各管敎員簽字蓋章卽可發出凡在軍界靡不知曉該學兵等如此野蠻必别有用意應請嚴訊明白聞張提督亦意在調和未允所請 
[酌减統領兼帶公費湖南]  
　　湘省東西南中四路巡防隊統領向係兼帶本營第一隊另支薪水茲趙藩以湘省財政殫竭擬將此項兼帶公費酌量核减爰會商兵備處擬定辦法各統領除正薪照舊開支外其兼帶公費一百五十兩則酌减一半以節餉需聞已會詳撫院核辦矣 
學務 
[鄂城小學舉行運動會之怪狀武昌]  
　　湖北省城内外初等小學共三十餘堂於初三日聯合齊在閱馬廠地方舉行運動會各校均新製服色旗幟鼓號齊備外貌殊稱可觀是日闔城之人大爲鬨動往觀者不下萬餘人此一隅之地悉被寒滿擁擠不堪彈壓之巡警寥寥照料不能週到致將圈定之運動塲亦被閑人佔住各小學生被圍於内各項運動無地可演而續來之學生又阻於運動綫外不能入口王次泉學使見此情形即命收塲改往陸軍學堂内大操廠演習於是各校學生皆排隊魚貫退出詎觀者太多阻不能出各管敎員不得已拔出指揮刀亂砍然此退而彼進如困重圍之敗軍屢次衝圍不得脫身幸某學堂監督想出一策飛告附近某陸軍營出隊先導始保衛各生平安至陸軍學堂重行操演否則必有被衆踏斃等事當會塲秩序大亂之際有大朝街女子不纒足會附設第一女學堂校長汪艾子夫婦帶領該堂女生大小二三十人前來參觀均係散走未列隊伍甫抵閱馬廠口聞會塲中人聲鼎沸汪君心知有異即令諸女生停止前進二面自往查看情形不料看運動會之人見初等學生已走大爲敗興么喝一聲如潮而退迨返身見有女學生遂又蜂擁前來將其圍住品頭評足任意調笑巡警勢孤喝逐不散少頃汪君擠至即率各生衝圍而出繞廠行走是時隨同行走之一班流氓圍繞學生愈集愈多竟敢動手爲不法行爲幸有某學堂庶務長李紳玉山見此情形高聲喝責衆人以大義始稍歛迹又遇巡警八人竭力護衞導 
 
 

Page 12

 
 
至附近之幼稚園模範小學堂暫避立將該堂頭門關閉由巡警把守俟日暮時衆人全散該女生等始狼狽歸去而初等小學之運動會後在陸軍學堂舉行一槪禁人往觀云 
[縣令擴充鄉學之規畫湖南]  
　　寗鄉縣張大令致安以該縣第一區鄉學僅具形式毫無實際亟應認眞整頓力圖擴充爰於日前照會該縣勸學員彭君天浩飭會同各員實心整頓再加組織務求日益擴充同負責任毋偏勞原辦董事一人致礙進步 
實業 
[咨行加重勸業道權責新章廣東]  
　　農工商部以各省勸業道一官僅有督飭地方官切實奉行考察勤惰之權而無實行考核計舉之責若不稍爲變通重其職掌恐不足以資督率而利推行擬仿照民政部厘訂巡警道職權辦法凡已設勸業道各省遇有關於地方官員補署舉劾等律一律與藩學臬三司會詳以符督飭考察之實業已咨粤查照辦理矣 
[宿松紳士創設染織公司安徽]  
　　宿松縣職紳陳炳經以近來中國講求商務振興實業創設公司逐漸蜂起頗著成效現該職紳糾集同志招股擬在該境創設染織公司其規則均遵部奏公司章程辦理刻已呈請該縣轉詳皖無核准註册以維實業 
雜記 
[湘路工程處失愼之善後長沙]  
　　湘路長洙一叚工程處於本月二十三日晚失愼各節已誌前報茲聞是晚四更時係南湖港上殷家冲側鐡路石工棚頭馬英傑叚内分棚不戒於火以致將全棚燒燬所有該棚工匠悉住樓上當火起時均無從走避且係黑夜之中當經燒斃數十人傷亦二三十人當于次日即經該公司函請善化縣前往相驗並分報撫院司道府各衙門一面函知同善堂借購棺木赶往收歛以卹殘骸現經該公司擬定撫卹辦法凡傷而未死者每名發給藥貲四千災而未傷者每人發給衣被錢二千并飭該工頭散給飯食至各死者家屬並給貲助每名給錢二十千棺殮安埋等費不在此列此項錢文均係飭由首叚及彈壓處在事各紳督同該棚目馬英傑分别散放現正造具死傷各人姓名籍貫淸册以便照數發給 
[京漢路線餘地取贖之妄想漢口]  
　　漢口京漢鐡路兩旁餘地甚夥現路局擬興建房屋開闢市塲以收鉅利而從前賣地於路局各業主刻亦欲備價贖回餘地共霑利益乃公推職商王慶秀等揑禀鄂督謂部章路工告竣准由該業戶等將六尺以外餘地備價贖回現願照價取贖懇請咨部核辦當經瑞制軍調閱京漢鐡路購地案卷祗有前督部堂張文襄會同督辦鐡路盛大臣札飭漢陽縣出示曉諭鐡路軌道左右各六尺之地不准起造房屋安葬坟墓等語並無路工告竣准由該民等將六尺以外餘地備價贖回明文今路局欲將餘地填築興建以爲開闢市塲之用其示内已聲明係奉鐡路總局札飭辦理該民等地已賣絶自應遵示聽候淸丈退租何能率請咨部妄生備價贖回希冀故明晰批飭不允所請 
[京卿愛妾被竊大索之恐慌漢口]  
　　長江一帶往來輪船盜竊不可縷數實爲行旅之害茲有張文襄公子張京卿權之愛妾某氏前經京卿在美國欽使館當參贊時曾携之至華盛頓刻某氏獨由美洲航洋返滬物挈男女僕數人於日前乘招商局江新輪之二三號大餐間來漢行經泰興以上某地時值深夜某氏巳閉門安歇乃於睡夢中忽聞人入室急起喊呌門已大開查點物件失去枕畔之手提皮包一只内佇金表金練鑽石珍珠手套及金飾多件約值洋三萬元當告知船主立即停輪搜查惟在二號大餐間門外尋獲空皮包想係竊賊取物後棄去者其飾物則遍搜無著迨船抵安慶附近又搜查一次即船主與搭客中之西人亦皆檢查毫無影響現江新輪買辦已函禀上海招商局總辦代出賞格找尋某氏隨丁亦電託上海公廨捕房並禀沿江之金陵鎭江九江蕪湖漢口各關道轉飭巡警嚴爲訪緝未識究能破獲否 
[淸談]  
　　　　甚矣軍學界何無秩序乃爾我國之軍學界。除北洋外。實以鄂省爲首屈一指。雖南洋大邦。有不及也。論者謂得力於張文襄艱難締造之功爲多。 
　　乃此次測繪學堂。則紛紛閙考矣。初等小學運動。則秩序紊亂矣。非由於待遇之不公。即由於措置之無法。曾幾何時。而禮陶樂淑之。謂何。何彼。中軍。學界之不自愛惜其名譽。如此。 
　　雖然經一次之挫折。自多一次之閱歷。而種種。之進步。遂藉此挫折。以躋。於無上之一　鄂省軍學界。有深明此中。三昧者。乎願亟與彼中治軍興學者一圖利之。 
[史乘] （續） 
紀康乾間文字之獄　　先是戴名世少年科第。恃才傲物常州趙恭毅公申喬。深惡其爲人。戴　以所著南山集叢書。書板行世。中有孑遺錄一册。紀本朝入關之始。勝國孤臣。殉難遺事。其叙事處。於本朝多所指斥。趙即據此上疏嚴劾。略謂戴既入仕本朝。即不應援桀犬吠堯之。說妄肆狂狺。旣通籍後。尙不將此等悖謬書籍。劈板焚棄公然刊行。實屬謬妄。請予懲處云云。疏上時。趙意亦第惡戴在狂妄。欲稍懲之。略挫其驕初不料釀成日後如許風潮也（未完） 
[雜者]  
　　涵芬樓古今文鈔已出版矣藝林之準繩學界之泰斗　　吾國以文學立邦。四千餘年。虞書渾渾。夏書噩噩。天地菁。英閟而未發也。嗣是以往姒殷姬。周郁郁彬彬。號爲極盛則固文學之胚胎矣。由是而奏漢。而六朝而唐宋而光明以遞至於昭代。文體之派。别遞衍遞廣。甄陶孕育鬱爲國華。萃乎未有彙而粹之者。當代藝林家。往往以管。窺未見全豹爲憾。遠者如昭明之文選。近者如姚姬。傳氏之。古文辭類。纂曾滫生氏之經。史百。家雜鈔。體例之。攸分。精則精。矣然語乎博。則未也且之。三書者。體製謹嚴因文見。道僅僅足　專。門家之規矩準。繩而不足以供當今中小學。堂修學。之探討是亦新學界。一憾事也。候言吳君　然憂之從事於蒐討者有年。甄錄古今之文彙爲一編。私淑姚氏之體分爲十三類各類之中。又分十餘目以至於數十目不等。上溯商周。下迄昭代爲文八千餘篇。爲目二百一十有三。顔其額曰涵芬樓古今文鈔。洵乎藝林之準繩。學界之泰斗也。商務印書館亟。慫恿之。爲付手民。以公同好。裝分百帙。儲爲兩巨箱。鉛槧甫竟。分一集以餉同人爰受而讀之曰有是哉吳君。蒐討之。勤商務印書館好學之篤。其嘉惠於。當代學。界之靑年。匪淺鮮矣。明窗凈儿之下。偶出而讀之。洵乎如。歷五嶽之高。如覽四海之廣。如遊京師。心饜飫乎宮闕之。壯麗。都邑之繁。華也彼夫蕭之。選姚之。纂曾之雜鈔又烏足以語。此亟誌數言。以識景仰並以紹介。於世之與吾有同嗜者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　十一月初一日第二十一次議事（續）　　江辛質問今中國敎育未普及又民法未頒布僅以刑律即可提倡國家主義否楊度答此亦可强迫人民程度之進步邵羲請付審查勞乃宣主張先討論大體再付審查籍忠寅陳懋鼎于邦華陶峻皆力駁之勞乃宣謂不討論亦可今有疑義請發言（一）判决例是否爲法律是否爲命令（二）判决例何時修訂何時頒布何時施行（三）變通辦理云云舊律廢否不得而知（四）暫行章程何時施行何時廢止嘵嘵不休無一緊要語正得意間雷奮忽提出緊要質問謂此律是否爲憲政館提出勞之質問是否爲質問憲政館勞是否爲憲政館中人修此律時勞是否預聞是否將來尙有討論機會是否將來可再發表意見勞乃宣又說到無夫婦女一層猶力駁新律不已 
　　特派員答謂判决例旣非法律亦非命令即所謂案件滙覽之類將來出書審判時可援引用之各國皆如此暫行章程先雖定有期限今國會提前至何時爲止今已交到資政院由貴院决定之第四條之意謂無夫婦女各國皆以敎育防範之不必刑律防範此由貴議員推測而出憲政館並無此意 
　　勞乃宣又謂暫行章程將來廢上仍須通過否特派員謂仍須通過邵羲質問暫行章程是否在本律内在本律外如以爲有衝突即可廢止何必再加附則楊度又答謂不廢去此暫行章程是朝廷認人民尙無遵守新律程度但國會旣已縮短至何時廢止仍歸衆議員之議决陳樹楷主張今日不討論此後萬愼高凌猶有辨駁陸宗輿以此律爲一種大法典不得隨便看一條即討論易宗夔請將暫行章程五條删去隨即交付審查議長宣告休息十五分謂現已疲乏少爲休息使精神滿足因有要事始休息以議正事也善於逃跑者請注意此語易宗夔謂若有私自歸去請議長指名懲戒四時三十分復入塲議長宣告預算股審查期限旣長十日而因開會耽隔審查仍不能終了擬暫休會七日專開預算審查會衆贊成議長又欲改變議事次序當時議論紛紛有欲先議禁烟案者有欲先議著作權議案者莫衷一是仍照議事表先會議禁烟辦法李文熙報告審查主旨大意分三層一禁種期限以本年十二月爲止二禁運期限以明年六月爲止三禁吸期限以明年十二月爲止報告畢衆人於期限問題頗有爭辯後議長以報告書之三期限問題一一付表决均經衆人贊成議長宣告此章程與條例歸併一案付特任股員審查林炳章言禁烟今旣實行外國亦莫不承認禁運事外部萬不可與英國再定新約宜行文到外務部知照當時外務部特派員乃起言曰此禁烟事究竟操之在我我若禁絶後此約不廢自廢若先言廢約頗難措詞衆人均力攻外部不負責任皆謂禁運一事即專責成外部特派員遂承認不再發言次爲著作權律議案三讀秘書官朗讀全文中間陳樹楷汪榮寳等略爲文字之修正付之表决衆贊成通過時已六時半餘案不能再議遂宣告展會 
本埠新聞 
[浙路代表到京後之好消息]  
　　上海浙路維持會於初八日晚問接浙路代表由京來電照錄如下浙路維持會諸公鑒昨謁郵部沈侍謂合同早失效力自當作廢建議案院已審定以郵部違法議具奏請旨初十大會通過齊 
[調查李春來兄妻自盡原因]  
　　金琴孫橫遭暗殺案内之嫌疑犯王三由英捕房探目李星福至靖江縣移提來滬解送公共公堂訊供不認判送上海縣署嚴訊去後業經帮審委員承明府研訊兩堂仍無確供詳情已誌前報茲悉本縣田大令以王三所供各節核與金紳暗殺案無甚關繫惟查淫伶李春來之堂兄李明及髮妻黎氏相繼自盡一事何不在李伶在押西牢之時而發現於李伶得釋金紳被害之後其情不無可疑昨特函致公共公廨請將李明黎氏相繼自盡緣由詳細查復以憑研究 
[會議劃區問題]  
　　本邑各紳董昨爲各鄉地方自治劃分區域問題在同仁輔元堂開會集議議定各區均取聯合辦法惟三林塘楊思橋二區尙未决議馬橋區姑候與議各紳回鄉開會决定後再行禀請田大令轉詳核准 
[嚴戒州縣私用門丁]  
　　松江府戚太守札上海縣文云奉藩憲陸札開照得各州廳縣衙門稿案錢漕門丁等役早經奉旨永遠革除迭次通行遵照本司去秋履任後留意考察所屬各處多已派有收發委員方謂積弊廓淸民情可通不致仍前隔閡乃近時竟聞有委員是委員門丁是門丁委員虚擁其名門丁隂行其實攬權納賄變本加厲較前尤甚殊出意計之外似此顯違功令即立予撤參本不爲過姑念積習已久從寛暫免深究應再重申禁令以期力挽頽風除詳明撫憲曁通飭外合行札飭札府立即通行所屬實力遵辦凡已派有收發委員者即由府彙開員名刻日報司其尙未派定者務令一律遴委妥員復府通報查考倘經此次通飭之後再敢陽奉隂違私用稿案錢漕門丁則是始終藐抗一經訪聞或被告發除提該門丁從嚴懲辦外定將該州廳縣即予撤參决不寛貸勿貽後悔切切等因到府奉此合就轉飭札到該縣即便遵照凡己派有收發委員者刻日開具員名報府核轉其尙未派定者亦即一律遴派委員復候彙報查考毋稍違延干咎 
　　按革除門丁改派委員固廊淸積弊之良法乃變本加厲尙有不僅如憲札所謂委員是委員門丁是門丁者從前門丁往往有不知自愛之秀才廩生化名混充今之收發委員則仍僅由本官自用其平日親信之刁生劣幕揑造官職禀請上司加札委派其品行與門丁無甚高下而委員之攬權納賄且較門丁爲尤甚故不欲廊淸積弊則已如欲廊淸積弊尤宜於收發委員愼加考察也 
[巡警局改訂新章三誌]  
　　閘北巡警總局改訂新章已兩誌前報昨經總務科長姚司馬通行各路分局略云奉巡警道憲札開照得滬局 
 
 

Page 19

 
 
現值更章之始所有各科長科員以及騎巡水巡消防兼巡邏偵捕各隊曁工程捐務醫藥三所水陸兩路總巡繙譯差遣各委員又學堂改爲敎練所改委正副所長敎務庶務及敎習各員均經派委札飭在案仰該科長轉飭各局區知照等因合行知照貴分局轉飭各區一體查照 
[警局拿獲盜黨續誌]  
　　閘北巡警總局偵捕隊緝獲盜黨夏四朱鴻生周福林三名已誌昨報茲悉尙有船戶李連生一名亦已獲案訊供收押浦東二路二區汪副巡官亦查獲是案要犯金老二（即二勤子）一名押候解送總局歸案訊辦 
[律師購買地産之紏葛]  
　　旅滬英國律師古栢前在公共公廨具控陳月珊朦阻轉換道契經中西官訊知原告所付之銀悉被己故某西人呑没爰飭原告再給銀五百兩陳以數目懸殊不允遵斷禀奉滬道劉觀察准詞照請英領訂于前日午後在洋務局會訊嗣因原告未到經劉觀察商准英正領事改期後日午後再行會訊 
[南會坐辦暫准交保]  
　　滬南商務分會坐辦干湘春前因桐油認捐舞弊一案奉蘇省撫藩兩憲札縣查提解省後迭經長洲元和等縣會同提審尙未定讞茲由家屬赴省具禀准交商會暫時保回候再查核 
[街道又須修理]  
　　城内孫家弄及東西姚家弄一帶道路去年由該處居民集資翻砌工竣未久旋因改良監獄車過磚石致又損壞行者莫不裹足茲由自治公所工程處於昨日派人丈量擬即函請上海縣責成承造監獄之匠頭賠修 
[僞造銀行存摺]  
　　甬人沈耀芳拾獲正金銀行五百元之支票一紙揑立爲摺欲至該銀行冒領適被失主某日人所見報知美捕房派探將沈拘獲昨解公堂請究沈供票在虹口小菜塲拾來摺係友人所立並由沈寳元上堂証明拾票情形中西官以旣係拾來不應揑摺冒領判沈耀芳押捕房三月票交原主領回僞摺存案備查 
[再誌戲館手巾之價值]  
　　陳江淸盛如棟等前因謀挖春桂戲園絞手巾生意曾出押櫃洋一千八百元在新昌泰卽太古昌報關行内成交過付由該行小主人卓子庭掣付收據並蓋該行圖章爲憑嗣因生意無著銀又不還控奉法公堂飭傳該行主訊究在案昨由捕房將行主卓谷慶及司帳卓桂堂傳廨請訊卓供兒子逃避在外盛陳之事商人並不預聞亦無蓋戳淸事孰虚孰實須待兒子到案方能明晰聶司馬以此事卓谷慶旣未干涉姑寛判限兩禮拜將子交案訊辦 
[城内]  
　　自認知情○周良卿控朱榮生拐匿侄女招弟一案昨經一路分局德正巡官提訊朱供向爲剃頭匠住居館驛弄内周之侄　係小的之弟阿七所拐現在避匿南匯北門外三叚沈關珍家巡官以朱榮生旣已知情顯係串拐判令交保限十天將伊弟交案嚴究　　能否交還○三牌樓總安社救火會董楊辰函控張金華在救火會社領去銅帽制服腰帶等件向索不還求請追究等情昨由一路分局飭傳張金　到案着於三天内赶將各件交還如違提究 
　　同居行竊○本邑南鄉龍華鎭左近西新橋地方於上月杪由鄉民醵資迎神賽曾附近屠家宅王姓家合家往看詎被同居之屠榮全乘隙竊取洋銀一百元連冋衣飾約值洋二百元席捲而逸昨由事主開具失單報縣請緝 
　　道批四則○吳巧福禀批此案飭據縣詳移准浦東總巡查復封存贓鐡並無生財器具該商民取巧朦請本應究懲姑寛申斥甘結鄭還楊林卿禀批武生楊義昌被控紏衆持械行兇旣經由廳飭提訊究有案如果保息後仍有持刀尋仇情事亟應控廳就近查明究辦毋遽來轅越凟抄黏姑附陳有才禀批此案該民承包工頭旣有承攬收條何以始終未將承攬檢呈仰會審官寳令核案辦理飭遵具報抄黏並發瞿楊氏禀批此案自上年四月間由丁其昌禀奉撫憲批道飭縣提懲訊斷迄又年餘究竟辦理情形如何仰上海縣迅即詳細具復以憑察辦抄黏並發 
　　官事○江蘇候補道陶森甲因公來滬昨日到道拜會試用通判李景軾昨日到道禀謝奉委普陀防疫輪船管帶差候選縣丞母瑤光昨奉滬道傳見問話 
[南市]  
　　移提竊賊○工程局稽查員在石街地方譚雲祥老虎灶樓上查獲積竊陸阿炳周阿虎劉阿毛并起出賊贓桐油一桶解至南區管押後由一路四區巡官查知該犯係在本區境内犯案遂即備函移提歸案訊辦 
　　兵丁行竊○松江某營兵丁周得勝於本月初携有衣服十餘件及玉器象牙筷等物在西門外某押店求質被十六號巡士拘至西區管押多日昨解工程局訊據供稱各贓係在營官何榮貴處竊來判押候函催失主來案質明發落 
[閘北]  
　　蟻棍逮案○王裕標陳義隆串同著名蟻棍蔡兆華將蘇州婦人李張氏誘拐來申欲圖變賣一案昨經四路分局黃正巡官諭飭地保將蔡逮　押候究辦又石寳田之子叔仁憑汪介卿王桂生陸雲卿等爲媒娶有夫之婦呂李氏爲妻一案昨亦由局飭提王桂生到案押候嚴辦 
[英租界]  
　　定貨紏葛○美商怡昌洋行控四馬路森森泰河南路增泰源兩玻璃店經理人楊坤山及任祥茂外國木器店主任和生定貨不出一案前日午後由廨會訊原告洋人偕買辦謝啞金役稱森森泰欠銀三千九百五十餘兩增泰源欠銀三千五百餘兩任祥茂欠銀三百五十餘兩併請究追楊坤山延德雷師帮辦莫肅律師辯稱被告因所定玻璃　原樣不符故未照出訊之任供定購鐡床欠銀屬實惟求轉飭原告减去拆息孫襄讞商之美海副領事判楊交保限六禮拜先出四十四箱尙有七十一箱准邀公正人理處任亦交保限一禮拜出貨所有拆息自向原告商减 
　　偷竊鉅贓○住居新閘成都路同福里三百七十二號屋内之吳松濤近在南市丁渙記家竊取值洋一萬餘元之金飾各物逃逸昨由工程局差協同英捕房包探將吳毋蔣氏及原贓查獲解送公堂請示孫襄讞商之德裴繙譯判氏先交來差帶回贓物暫存新閘捕房准失主自往認領 
　　追還贓物○左小毛在雪克輪船上竊取天祥洋行所裝靑鉛六塊由探查獲昨解公堂訊實判左押三月贓遠原告 
　　收贓受罰○張子卿與王桂軒陳永廷串竊應全榮家值洋九十餘元之燈心消贓於張鐘林昨由包探將張等三人及張之姘婦楊大寳一併拘解公堂請究中西官以張鐘林不應收贓判罰洋三十元充公餘人分别押候吊齊贓物於下禮拜六再訊 
　　殃及比鄰○昨晨九句餘鐘麥家圈仁濟醫院對面南慶雲里内華興洋廣雜貨號後披屋内起火延及彙豐旅館共燬石庫門兩幢聞火起時該旅館男女寓客均披衣逃出情形極爲狼狽云 
　　串賣姪女○江北人金德奎與金孫氏等將其姪女金如意子串賣於某妓院爲娼破閘北巡警局偵悉移請公廨昨派差探將金如意子查獲解送公堂略訊一過留候商明再核 
　　拖累保人○英商華昌洋行控周志琦定貨不出案内之保人陸寅忠昨由包探傳至公堂留候下禮拜一英領堂期解訊 
　　控追米價○殷禮廷因欠黃之田　洋不還被控昨由公廨傳案過堂候訊 
　　女孩待認○女孩金寳因不辨路徑由捕 
 
 

Page 20

 
 
帶入捕房轉送公廨盤詰女供年十四歲住居新閘附近毋爲女裁縫判留候懸牌召領　　不認行賄○英捕房控車寓主顧阿炳與違章拖車之小孩湯阿林欲行賄洋五角與捉車巡捕昨由包探將二人拘解公堂訊供不認判湯開釋顧交保候查 
　　來歷不明○某質舖櫃夥吳辰伯陸應生因收質來歷不明之衣物被總巡捕房查悉昨請公堂傳訊因陸未到判吳習行退去候下禮拜六傳陸到案再核 
　　乳　通弊○包陳氏控乳傭袁謝氏用空洋十元不還昨由包探將謝氏拘解公堂訊供不諱押修還洋開釋 
　　控竊無憑○蘇婦張李氏控史四意竊洋二百元昨晨由探將史拘解公堂訊供無憑即行開釋 
　　不應搶衣○徐忠仁控吳永桂搶取灰鼠皮袍昨由包探將吳　解公堂訊知係錢債紏葛判衣還原告所有欠欵准再另行控追　　雉妓兇橫○姚正玉控雉妓王靑海拉客行兇等情昨由捕房將王妓拘解公堂訊實判押女所兩禮拜 
[美租界]  
　　鐡匠被毆○昨有鐡匠卞順華陳阿華向鄧脫路某洋人索討工洋七十餘元無着反遭毆打卞等報告捕房捕頭命赴該管領事署控訴 
　　撞傷婦人○陳某昨乘脚踏車至北四川路撞傷行路婦人陸張氏由捕一併拘送捕房請爲核奪 
　　車夫晦氣○某西人昨雇于仁意之東洋車游行甚久不給車資向之索討反將該車夫肆毆于即投報捕房捕頭允爲查究 
　　硬借行兇○丁紹興昨在楊樹浦路向章阿蘇硬借不遂逞兇肆毆由　將丁拘入捕押候究辦 
　　押　收贓○斐倫路一百十九號某姓家失竊銅錫器及衣服等物昨由包探談鳳池在漢璧禮路同興成大二押店查獲原贓吊存捕房候核 
[法租界]  
　　擔保無憑○陳月卿控蔡茂堂虧欠牛皮貨洋三百元並代范姓客人担保欠欵兩共欠洋一千餘元一案昨日由廨復訊官以所控担保一節無憑不理惟茂堂自欠之三百元准予交保限三個月分期償還 
　　串拐眞相○樊茂金同妻俞氏控王張氏誘拐十四歲女兒呵巧押於杭州花船爲娼等情經公堂訊判押候移提在案茲樊夫婦已將伊女領回送案訊據供稱張氏以代荐傭工爲由串令同黨莊榮生等三人送杭押娼現知涉訟由張氏之母同其姪贖出送回訊之張氏亦認拐不諱判押捕房二年阿巧給其父母領回 
　　盜匪就禽○盜匪沈阿大於上月間夥刦海寕州屬長安地方某典當巨贓逃避來申匿居法界經該州差役周瑞三訪悉協探拘獲送至公廨飭赴領事署簽字後再行帶回歸案訊辦 
[海上閒談]  
　　保護行旅之一端　　鐡路公司欲謀營業發逹。必先保護商旅。總工程局欲謀地方治安。必先嚴緝盜賊。其目的有同焉者也。王家闕一帶。爲蘇路上下車經過之路。乃自連日發現搶刧謀斃兩案後。行旅咸有戒心有保衞與緝捕之責。者不當亟爲設法乎 
　　記者曰。此惟有添設巡警之一法耳。蘇路末班車抵滬。時已旁晚。故旅。客尤爲危險。此叚荒僻之地。有警察四五人。前後可以接。應如爲省費計。可於末班車抵埠時。暫由他處調撥兩三名。帮同巡緝。時過即可撤退。若日間則有巡警一二名。常川邏　可矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[葡易民主澳門全部應卽據約收回佈告中外同胞書]  
　　啟者中葡勘界事經兩載迄無定議不圖界務未完葡已大亂易君主爲民主朝代遞嬗國旗變換較諸國内自行改革者逈别攷普通公法甲乙兩君主所定約章乙國爲亂民所據改易民主或爲丙國佔據則甲乙兩國所行約章非經甲國與乙國之新朝互相訂允碍難續行現在各國操定此旨故多未承認葡之新民主國也卽葡國原日派駐外洋之軍艦及使館領署仍懸舊旗不敢改換徽章者實以防别國郤不公認耳本會接奉南洋荷屬巴逹維亞埠廣肇會館商人函請轉禀當道據稱九月十一日有葡國巡艦高懸民主國旗行抵本埠荷政府以本邦未與該民主國立約即令退出如遲二十四點鐘即開砲轟擊該艦無奈即行駛出等語即駐港之葡國巡艦當泊海面時亦不敢改懸民主國旗及其往澳改換新旗仍不敢復行駛入本港海綫矣良以公法具在不容或抗也際此各國未公認葡民主國之時正我國政府應卽據約收回全澳之時正我國民應即佈告中外同胞聯乞當道據約收回全澳之時也倘不根據舊約無以收回澳門不根據舊約無以解决友邦將來爭執澳門之問題誠以中葡舊約具有特别要義實與普通約章大相逕庭也本會同人研究經年謹按光緖十三年即一千八百八十七年我國大皇帝與葡國大君主所立約章凡五十四條分繕中英葡文各二章全約以英文爲解决準繩者載在本約第五十三條凡係關於澳界問題者則載在第二第三兩條其能當機立轉收回全澳者尤在第三條之要義訂明如葡國未先經與中國互相議允則永遠不得將澳門轉與别人按永遠不得字即英文ＮＥ－ＶＥＲ之一字耳轉與别人即英文之ＴＯＡＬＩＥＮＡＴＥ字矣細譯ＴＯＡＬＩＥＮＡＴＥ文義即轉與别人也即如將物業權利轉授别人也ＭeaningtoconveyortransfertoanOther 'astitle 'prlpertyorpright不拘或典或賣或讓或佔據總而言之俱謂之轉手雖然今日澳門由葡之民主而得諸葡之君主較諸轉手外國者微有不同然葡爲一國之名稱耳爲君主爲民主姑不具論均是一國之名則自有說譬諸台灣原日屬中今日屬日往日之台灣視日本爲别國今日之台灣視中國爲列國也而台灣名目仍不改也各國所公認者認其政府非認其地名也與此相類者不一而足也列强所以未承認彼新民主國者以其原日共立和約之君主今統緖失傳易人而爲民主也故視新民主應如陌路人即無異别人也未經有約所以未能承認也又攷公法新政府國事未定不能續行和約也况我國與葡舊主勘界未定尙待磋商卒然易民主非經中國允許w:th－outprevousiagreememt－wi　hChima豈能再將澳地獻與新朝哉葡人之租借澳門由前明手實與本朝無涉惟未與我朝立約以前業經每年納租五百兩於我國迨至訂約時又承認與我國勘界也兩相情願不在公法便内今我政府不以約章要義爲問題遂成默認新政府接管澳門之明證恐此後更爲棘手也有此鐡證不移雖引萬端公法公理始終斷難推翻個中文義正所謂按圖索驥不容或掩據約以收萬國難阻也倘我政府因循閣置國民又從而忽略此義誠恐澳地終以無收回之日也不收不了後患接踵而來兩粤無安樂土矣設若葡割屬圭以償國債則澳門全部不歸秦則歸楚矣澳門與香港咫尺相近倘分於英國則别國注視粤東商務者誰肯讓英獨擅其利哉則必藉口利益均沾要索政府取粤東相當之地矣若分與别國則香港商塲大受影響英國又必從而詰責我國不將澳地據約收回斯時兩國交鬨我國政府轉爲怨府矣近閱西報有瓜分葡屬主義西人立論無不以澳門爲難解决蓋約章訂明不得轉讓字樣不得不歸還中國也公論在人昭然若揭若一旦廢約别國瓜分葡屬我國又何所抵禦哉爲今之計必須據約先行收回全澳後即將約作廢一俟兩國再有交通之日再行另議新章辦理一切仰懇愛國志士熱心君子俯念邊陲保全大局聯乞政府照約收回全澳開作通商口岸務使各國商民均沾利益切實保護葡僑及各國財産物業除禀詳當道外理合陳明尙希諸公善策維持以匡不逮臨楮不勝惶恐待命之至 
資政院議案 
[羅傑擬請明諭剪辮易服與世大同具奏案]  
　　雖然蒭蕘之言儻蒙聖納行之不善未見其利先受其弊臣等以爲施行之年開始必速不限終止之期則操急致變無慮矣施行之地先交通而後偏僻則愚民因疑而反抗無有矣施行之人先軍警宦學各界漸及工商而以農民殿聽其自由毫不强制且請大元帥首出庶物爲天下倡一切阻力自無有矣至於慮織造失業以及釐金之减少也擬請所改之服限用本國所織材料以救濟之慮一切帽履與衛生衣襪之無自貨而增漏巵也擬請旨飭農工商部奬勵關於自國改裝後所需之工業以供給之慮衣服冠履各商之折貲也擬請除必需短裝品級别以徽章而外或暫以小帽官靴馬掛長衣爲禮服尋常便衣聽其穿襲所廢官服尙可改製俟各商銷售淨盡後續定一律辦法以變通之夫不變之害則如彼變則有百利而無一弊又如此而遲至今日猶未奉明詔者以一二持重之臣或以輕變祖制爲言耶臣等以爲不可變者君臣父子之倫當必變者不適於時之制先帝詔創立憲即變列祖列宗之制矣縮短頒憲年限我皇上又己變先帝制可之制矣政治之根本旣已可變豈區區形式我皇上猶謙遜未遑耶夫斷髮文身泰伯無傷至德削髻易服日皇所以維新伏乞皇上遠師周代取法强鄰俯念富强至計博采識時輿論力排非議獨斷宸衷形式一新精氣自奮萬年富强之基在是矣抑臣等更有請者拜跪之禮起自席地而坐之古代取其順便日本昔倣我國席地而坐亦尙拜跪變法之始即廢拜跪何則一因屋制漸變不用地席屈膝不便一因除我國外脫帽立正同歸簡捷今我國久廢古時屋制又輒與列强交際皆不便於拜跪儻蒙俯准前情並請聖明垂察詔廢拜跪别定禮制與世大同事本相因特此併請至於所改帽服采用何形以成我大帝國完 
 
 

Page 27

 
 
善服制出自朝廷制定之大權非臣下所敢擅擬不勝冒昧悚惶之至所有擬請剪辮易服與世大同懇請明諭各緣由是否有當伏候聖裁以上具奏案如經本院認爲應行具奏事件應請議長副議長遵照辦事細則第百六條辦理須至提議者（未完） 
小說 
[義俠小說盜俠] （二十一） 
　　格蘭那極旣偃。仆立復騰起。獰目怒視此侍者。自念吾之技勇在羽林列將。中惟包勒斯能勝我我。華德倫弗且出我之下。今此人遽。能一拳抵吾於地。其人之勇。滋復可稱。思旣即怒謂侍者。汝何人。何故拳我。詎吾老友之侍者。乃爲叛人乎。侍者微哂未答。而大敎士雷里客魯。此時始發聲矣。懦懦然若蟄蟲之動。格格言曰。此人盜也。吾道行欲來堡中。乃爲所刧。縶吾侍者二人。而以盜黨二人。易服僞作吾之侍者。挾我入堡語至此。侍者伸其巨如牛股之拳。立撲敎士於地。格蘭。那極聞敎士之言。知此二侍者乃爲盜黨則大震。知今日之事。危險無倫。蓋英國此時。盜黨縱橫。咸爲腦門豆貴族偪迫。憤無可洩。去而爲盜。格蘭那極雖勇。亦深慮盜黨之狙其城堡。息息備其肆刼。今聞此敎士之語。旣駭且怒。大聲呼曰。吾堡中人衆。速集衆取械備戰。盜黨至矣。語巳。立奔入内。取刀。高碩之侍者。力追其後。欲擒之。而不悉堡中路徑。一轉瞬已不見格蘭那極。無已。仍返至廣廳之左見麗榴木立無動。不言不笑。若喪失其魂魄。此佯作侍者之英雄。即疾行而前。直攬麗榴之手。謂之曰。密司密色司勿驚。吾受密司脫討克之託。力救密司於險。今但請密司隨我速行。乘此擾亂之際。可以圖逸。否則堡人畢集吾輩能力敵堡人。而不能力護密司。其事滋險。麗榴初見格蘭那極爲侍者所拳。而跌心乃大愕。不知此侍者何故有此舉動。今驟聞康吉之名。精神爲之一振。如大海之舟。驟遇颶風。帆折檣摧。危險已臻極地而無意之中。忽遇他舟相救。萬死之頃。顧有生全之望。喜乃不啻。以笑靨向此英雄而應之曰。密司脫爲何人。果受康吉之託。而至此拯我乎。吾乃冒昧不知密司脫之姓名。今敬謝英雄。念我無告之弱女。此英雄未及答。而廳後笳聲大起。格蘭那極率勇士十許人。力奔而出。此英雄呼告其同伴曰愼之。吾輩趣備。然此時彼等不來。何也。語次。已見堡卒數人。倉皇奔入大聲告格蘭那極曰。將軍　之。有獰盜多人。奪門已入。格蘭那極大驚曰。汝等守門。彼輩何以得入。堡卒曰。吾輩乃萬死。不知何人自堡中濳下繩橋開門延敵。比吾輩知之。已不可抵禦。格蘭那極大怒曰。汝等所司何事。俟此事定後吾必一一取汝輩之顱。無恤。堡卒縮頸莫應。而門外之笳聲亦起。此英雄喜謂同伴曰。今彼輩已來吾事濟矣 
國外新聞 
[謀刺日皇案開審]  
　　初八日東京電云謀刺日皇一案將於明日開審擬准人旁觀惟戒備極嚴（譯字林報） 
[栢林戶口總數]  
　　初八日栢林電云一九零十年柏林戶口册綜計共有居民三百六十九萬一千名一九零五年時僅有三百十九萬名五年之内增多五十萬有奇 
[法國大火]  
　　初九日倫敦電云法國勃萊斯脫地方近遭大火有某兵工廠被焚三分之二 
[奥國嗣君抵德]  
　　初九日奥國嗣君費迪南大公爵已抵巴斯丹謁會德皇（以上譯文匯報） 
來函 
[宿遷裴德森博士報告江北災情]  
　　聞有饑民甚多確係乏食而死但賑濟之範圍及散賑之方法殊爲一極複雜之問題蓋低地受災甚重高地曾得佳穫據傳現有災民二萬人由運河回鄉災民之中多有由前門出而後門入者彼寓家無望之徒則都求食他處並有遣其家人數口出外藉以减省食用之消耗者就予所知目下已有極多之家僅以稀粥充饑災民曾見吾人於一九零七年散賑者皆渴就吾人希望援助途人之面多現菜色而貧病者自不免先委溝壑近日有一貧民自知大命將至求一掩屍之蓆乃盡力移步而至葬身之所以面偎地抱蓆而卒災民之中孩童受苦尤甚當此寒季惟以蒲蓆兩片蔽體而臥其衣服之單薄均不足以禦寒諸小兒哭牽母裙兩腿顫抖不能舉步如此情象雖鐡石人見之亦爲心酸吾人居於宿遷急欲知義賑會中人之舉動不知將於何時開辦賑捐並議以何法散賑其以工代賑或自由給發抑或另用他法並愿知會中曾否商定運穀入口之舉吾人對於此事極爲注意吾人畏賑濟之事如畏惡魔蓋於一八九八年及一九零七年兩次災荒多有閱歷而覺外國之助力實可减少災民之死數隨意散賑之法吾人思之殊不完美惟欲行正當之法如移民開河等事亦有種種之困難予與同事三人商榷之後乃作此書此佈告同志 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
