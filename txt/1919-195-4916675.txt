# 1919 - 195 - 4916675

 

Page 1

 
 
   
 
 

Page 2

 
 
   
 
 

Page 3

 
 
時評 
[不悔不悟（冷）]  
　　中國之至今日者皆由於知爭一人一黨之權利而不顧國家權利之喪失也然而旣至今日而依然力爭一人一黨之權利以喪失國家之權利而自以爲快 
　　奉吉之爭何嘗不可已而必無故以啟其端主之者其爲何心我不得而知然而爲喪失國家權利之媒我心實有惴惴也 
命令 
　　七月二十日大總統令　現在歐戰告竣所有督辦參戰事務處應即裁撤惟沿邊一帶地方不靖時虞激黨滋擾綏疆固圉極關重要著即改設督辦邊防事務處特置大員居中策應以資控馭而赴事機其參戰處未盡各事並歸該處繼續辦理藉資收束此令 
　　又令　特任段祺瑞督辦邊防事務此令 
　　又令　大理院院長姚震呈推事曹祖蕃因病懇請辭職曹祖蕃准免本職此令 
　　又令　財政總長兼幣制局督辦龔心湛幣制局總裁李思浩呈請將直隷銀行監理官張師敦免去署職另候任用應照准此令 
　　又令　財政總長兼幣制局督辦龔心湛幣制局總裁李思浩呈請任命葉崇質爲直隷銀行監理官應照准此令 
　　又令　蘇兆祥王泳均晉給三等嘉禾章余俊張永德胡正章均給予四等嘉禾章此令 
　　又令　區惠史悠明均晉給四等嘉禾此令 
　　又令　趙鏡源給予四等嘉禾章此令 
　　又令　余誼密給予五等寳光嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電　當局决提龔心湛組閣安系初本贊同近微有變動 
　　北京電　國際聯盟會專使將以王正廷充任（二十一日下午四鐘） 
　　北京電　龔遍電陸唐劉熊爲王揖唐疏通俟得復贊同卽正式提出（二十一日下午二鐘） 
　　北京電　吉林寛城子中日兵隊因徵發車輛致生衝突互有殺傷正在對壘情勢頗爲重大 
　　北京電　吉軍在長春飲食館與日兵口角雙方互擊日官兵死十二傷二十餘人日在韓邊下動員令徵五營赴吉 
　　北京電　日使今早特訪陳籙密談高士儐全師及一旅調赴關内先已定議因長春暴動完全打消院及參陸部開緊急會議商辦法（二十一日下午二鐘） 
　　北京電　小徐與奉張交惡經段派員疏通本日以籌邊使名義專車赴奉（二十一日下午三鐘） 
　　北京電　俄國庚子賠欵五六兩月扣留現因交涉已了昨由税處交付（二十日下午二鐘） 
　　北京電　政府因意國欲合併天津奥租界密令陸使駁拒 
　　北京電　巴黎十六日電奥租界歸中國收回一層某國詢我衛生上有無改良方法緣意國藉口衛生圖佔請速籌改良辦法　　北京電　安福部昨開懇親會龔演説最近和局問題已力謀進行以法律言統系不可紊亂根本不能動摇事實則開誠布公與南方妥協商榷以圖早日解决（二十一日下午三鐘） 
　　北京電　外部訓令魯交涉員速向日領嚴重交涉釋回捕去學生（二十一日下午三鐘） 
　　北京電　丁乃揚長贛成熟 
（二十一日下午三鐘） 
　　香港電　罷市風潮昨已全息形勢已復原狀蓋罷市以爭省長之問題確由運動而成也省議會與省長署間之文牘幾已承認張錦芳爲省長但李烈鈞力反對之（二十一日上午十一鐘） 
各通信社電L ] 
　　北京電　王揖唐總代表仍未打消擬疎通妥洽後再行南下否則卽推薦李盛鐸繼任 
　　北京電　又一消息决以王揖唐組閣龔心湛爲總代表 
　　北京電　汪有齡江紹杰電請回京覆電阻 
（以上二十日）以上平和通訊社電 
　　北京電　巴黎電　國對中日兩國欲謀公平辦法未簽奥約前當有結果 
　　北京電　駐英使電請　入萬國海陸局政府覆電照准（以上二十日） 
　　北京電　農部請設毛革公會並請派梁士詒充該會會長 
　　北京電　張謇電導淮上策需八百萬中策五百萬下策三百萬請定方針 
　　北京電　吉林省垣　日兵士衝突互有殺傷日傷軍官三名兵數名中國兵損傷無詳報 
　　北京電　徐樹錚應張巡閲使召昨晚赴奉 
　　北京電　唐少川電再派總代表希望付予解决特權 
　　北京電　擬調高士儐改爲護路軍 
　　北京電　汪江兩代表電請回京一行復電阻止 
（以上二十一日）以上中華通信社電 
　　北京電　參戰督辦裁撤改任段祺瑞爲邊防督辦　　北京電　荷使迭向外部要求優待德僑政府尙未答覆（以上二十日） 
　　北京電　决調高士儐離吉如再抗命即下令討伐　　北京電　滹沱河潰决京漢車不通恐成重災現已飛電各河工局搶救 
中美新聞社電 
　　華盛頓電　參議員布拉氏提出議案請威爾遜總統將彼所宣稱勃立斯將軍藍辛國務卿及滑德大使所書反對山東問題之决議之信函宣佈 
　　華盛頓電　航務部已取銷對於海洋運費之管理條例該部部長赫來辭職已准將由佛及尼州之巴登君繼任 
　　紐約電　紐約時報評論威爾遜總統在參議院發表和約原文時之演説譽爲一種大演説足以促和約之核准紐約世界報謂威君言詞佳妙其演説乃係一種對於責任之召喚 
　　巴黎電　據徂立克電稱普魯斯政府與其他各德國聯邦政府對於各邦脱離聯邦組織之權一問題發生衝突普魯士人反對憲法中規定各邦不能解散之一欵 
　　倫敦電　德財政總長歐般傑氏宣言政府將徵收全國富人財産之一部分並抽一種財産繼續重税云　　倫敦電　七月十九舉行和平慶祝時皮丹海軍大將海格上將將得授伯爵爵位其他海陸軍大員數人得男爵又國會將决議贈丹海兩氏各十萬金鎊以奬其戰勝之功 
　　羅馬電　意國國會决議非門問題未使意人完全滿意解决之前暫不批准和約 
　　紐約電　意國公布局發出宣言云意國如不能加入英美保護法國之協約則不得不與德俄日三國同盟（按此係日人消息） 
　　古本海琴電　據柏林電稱德國國防大臣諾斯基氏發表關於組織國防軍之軍令據稱國防軍之目的在防衞國界維持政府權力贊助國内治安秩序之管理云此新軍以志願兵組織之依照民治主義爲基礎所有現在之一切國民軍或同樣團體均須合併入此國防軍云 
路透電 
[歐戰和後之餘波]  
　　十四日倫敦電　韃靼人於六月四日在加拉巴省屠殺阿米尼亞人之詳情報告謂此次乃由該省總督胡爾太洛夫氏下令所致韃靼人曾攻擊周吉鎭佔據要塞四出屠殺阿米尼亞人至爲慘酷此項行動蔓延全境於是高德人亦屠殺開巴里等鎭之居民並從事焚刦擄略婦妇懼俘者逾六百人　聞高加索協約軍司令已將胡爾太洛夫氏拘獲 
　　十六日巴黎電　協約國高等會議指斥匈牙利勞兵委員皮拉根氏諭令匈牙利銀行繳出債劵與抵押品一事爲盜刦行爲法人之執有債劵者將向清理委員處與外交部呈報其所有之債劵並將在國會採行適當之方法 
　　十九日西姆拉電　十六日英軍輸運軍隊前往桑台芒者爲敵　擊受創頗重隊長被殺英軍官死四人傷三人印度兵死傷逾百人輸運隊被迫退至巴爾敵衆奔走十英里避入加譬撲附近之大營 
　　十三日丹京電　維也納電稱捷克斯拉夫人現沿波希米亞邊界取偉大之軍事計畫蓋恐巴伐里亞收擊之故巴伐里亞現有主張恢復波希米亞之大運動　聞愛斯泊萊將軍已請匈政府辭職俾自由推舉之政府得以成立否則即擬以武力從事 
[歐洲之生活問題]  
　　十六日巴黎電　法内閣現又擬設法取締居奇謀利之徒將施行嚴峻計畫以禁關於生活主要品之投機貿易日内將提出議案規定壟斷圖利者之懲治法如取銷公權封閉營業機關限定居住地點等事 
　　十六日巴黎電　三省鐵路員役聯合會反對七月二十一日罷工之議故罷工一層似必完全失敗 
　　十七日巴黎電　工黨總會所籌擬之罷工因有若干重要工業聯合會不願與聞故將成一部分之罷工人對此問題主張顯不一致尤以鐵路員役爲甚 
　　十四日倫敦電　商部國會秘書白里志芒氏在下院質問時稱英國鑛内煤價每噸平均爲二十九先令四便士連新加之六先令在内美國爲十一先令二便士那台爾爲十先令七便士印度爲五先令十便士 
　　十三日羅馬電　意皇頒佈組織各市場委員會以限定物價並以嚴刑懲治違法者之法令 
[各國近事記]  
　　十四日倫敦電　下院各黨議員三百人上書首相喬治反對鑛産國有 
　　十四日倫敦電　飛船Ｒ三四號載來美國報紙一束在倫敦投遞時距出版鐘點三日九小時往日輪船輸運須十一日始能寄至 
　　十八日倫敦電　航務部宣稱美國於六月份共造盛輪船一百十入艘載重五十七萬三千五百八十三噸較去年同月造成者多一倍 
　　十四日倫敦電　加森爵士關於愛爾蘭問題之演説已引起統一黨不良之感想謂此時不應發此駭人聽聞之言論加森爵士之徒黨則稱其演説實係反對新芬黨 
　　十四日倫敦電　波拉勞氏今日在下院稱高等經濟會議今尙存在國際間宜仍有一種經濟之共同行動但切實計畫尙未决定 
　　十六日巴黎電　威爾遜總統電致法總統普恩賫表示美國曾贊助解放世界事業之歡忭 
公電 
　　宿遷士民公電　申報館轉各報館鑒宿遷土匪猖獗約千人連破戚丁李張蔡陳各寨殺擄數百人烹割剥磔慘不忍聞文武官吏束手無策不知上峰有聞否也宿灣士民公啓 
要聞一 
[北京通信（孤憤）]  
　　前此都中各報競傳天津方面有人組織中興黨豫算黨費可籌千萬元黨員可達二萬人規模之宏大縱不絶後可云空前然細探究竟初未有人見此三字之標幟且從各方面調查十九云未聞其事即研究要人之熊秉三舊交通首領之梁燕蓀有向詢及者俱曰未聞梁燕蓀爾時正作葉子戲且拈牌笑答曰君視我蕭閑若是甯有中興之兆否故人羣疑此事之流傳直等於捕風捉影之談然嘗就詢深知政黨内幕者據其所談中興黨一名詞誠　　近於臆造其計畫亦初無如是之偉大然却非無因發動之人物與下野某鉅公夙相接近如研究系及交通系各要人大都曾一參預其目的在爭第三次國會之選舉其對抗之目標爲現在新國會號爲多數黨之安福系其認爲可與携手者已未系之外（已未系中現不僅研究系舊交通系之混合體即安福系之加入者亦不少）有政學會有大孫小孩兩派蓋欲合南北各政團以與安福爲敵期於必勝而後止唯目前尙在醞釀之中故要人之預聞其事者類皆諱莫如深然鼓鐘於宫聲聞於外遂爲安福系所　悉前次開會議决所有隷籍該系之議員各就本省之旅京同志開一討論會討論預備下届選舉之方法並推人分出組織支部即在謀制各政團之機先所苦者預備選舉組織支部皆非難事難在經費之如何籌措安福經濟狀况現在蹙而不舒故不唯支部尙託空談即各省議員之各别討論亦未有期云 
　　内閣一問題人入皆認與和議有絶大關係故凡盼望和議之成立者莫不殷殷先吩望内閣之成立無如東海旣不能行使總統之特權毅然將周樹模提交國會徵求同意而偏欲於事前以　文烈爲周作陪徵求多數黨之意見夫多數黨對於國民之反對旣早彰明較著投票結果當然田多而周少周之提出從此更生絶大之阻力然東海絶不因此變更倚畀周氏之夙志國會多數黨亦絶不因東海始終主周稍示讓步從此内閣一問題竟成政府與國會相持之局面雖有調人欲仍擁錢以解此圍然此圍非錢所能解故東海不願錢亦不願兩日中忽而喧傳王内閣將實現矣忽而喧傳孫慕韓有希望矣其實以訛傳訛不特無此事操提出總理特權如東海者亦絶無此心東海之心究安在則在使代理總理之龔仙洲代理至國會閉會而後乘國會喪失作用之時正式任命周樹模使之當組閣之任果若是内閣之組成不過在七星期以外即和議之進行亦不過在七星期以外夫何不可待者然七星期後新國會是否閉會能否不因豫算案（衆議院豫算委員審查預算約尙須兩星期方能造具報告送交大會大會通過後尙須咨交參院）之未竣事及因憲法草案之提出接開憲法會議（憲法草案現已編成由起草委員整理文字至多不過三星期即可提交大會大會據此即得由參衆兩院合組憲法會議）不隨國會閉會而閉會目前議員中雖尙無正式之表示而各有力者之間互相擬議求得一當者其人已甚多然兩者苟得其一内閣一問題固必生變化即和議問題亦必隨之而生變化我儕姑拭目以觀之 
[奥約中之對華條欵]  
　　北京報界載巴黎十三日電云對奥和約中規定奥國放棄讓與中國以一九零一年拳匪條約所得之權利賠欵及一切房屋兵房船隻無線電機（在中國陸地及中國領海者）天津之奥國租界開放爲萬國公用中國尙未放棄其依據於一九零二年海關協定及一九零五年與一九一二年開濬黄浦之協定所有之特權云云聞意國在和會有要求將天津之奥國租界交歸意國管轄之説據外交界消息意國此項要求自認爲極關重要希望訂入對奥和約之中惟各國以絶難發見意國此項要求之理由故皆反對之昨日旅京某西人談及此事謂意國之有此要求似無理據可言無論奥國租界與意國毫不相涉且意人在津人數極少商店更爲寥寥直無設置租界之必要云云我國在對奥和約之權利其中雖多收回旣失之權然在津之奥國租界竟不交還我國而置之各國共同管理之下乃致引起意國之要求而暹羅在奥約之權利則不然據巴黎十三日電奥國宣告與暹羅所訂之各條約已於一九一七年七月二十二日起廢止暹羅之奥國國家財産均歸暹羅所有云云固遠勝於我國也 
[龔心湛與和議代表]  
　　和議問題總代表一席迄未解决數日前總代表之聲浪以王揖唐爲最高王亦大有自告奮勇之概乃前昨兩日情勢又復變遷據聞王揖唐不但因南方反對意氣沮喪且以爲一充總代表南下後於北京方面一切活動勢不能不暫行抛棄蓋魚與熊掌二者不可得兼也因是王氏已表示不願充議和總代表而薦龔心湛自代已則仍優游在京從事於組閣之活動於是總代人物問題更極紛紜迄於昨日龔氏行將繼任之呼聲以形逐漸增高蓋龔與徐樹錚素有關係此時擔任總代安福方面當然不能有異言在龔氏一則藉此機會可以謀下臺之路徑一則養成資望以爲異日地步未嘗不慮至計熟其呼聲之逐漸增高卽以此故也然究能成爲事實與否刻下尙在商酌至南方於更易總代表事龔閣雖曾屢電徵詢述此希望但因軍府不表同意故最近往返電商並無結果至於將來繼續開會以後種種事宜此時正在接洽進行之中尙無具體發展又據中美能信社消息北方議和總代表一席自朱啓鈐堅辭不肯復任後因國内和議之賡續不　再延日前内閣即决定派王揖唐承其乏庶和議可以早日淡復當時王氏表面上並無何種表示當局亦曾以此徵求南方意見兹悉王氏現以形勢不佳已表示不願充議和總代表之意而薦龔代揆自代自身則在京從事於組閣之活動至龔氏方面近日外間本有一種風説謂目前財政困難萬狀各方面索欵羅掘俱窮無以應付刻兼攝總揆一席又值内政外交異常棘手早有求去之心大約樂於藉此卸肩惟是南北和議種種爭執亦非易於解决之問題故目下雖有人推薦龔氏而龔之自身尙在躊躇並無確切之表示云 
[吉林事件尙未解决]  
　　奉吉問題前昨兩日政府又接孟恩遠郭宗熙鮑貴卿來電孟電謂郭省長仍未肯接收印信地方各團體愈集愈衆名爲挽留實則監視恩遠欲行不得焦灼萬狀吉軍六十餘營陳師郊原竊恐職身一離難保不陡生譁變現狀危急迫於眉睫迭經嚴申告誡而軍心依然憤激設或動開鋒鏑大局不堪收拾午夜徬徨莫知所措恩遠旣蒙内召尤深感激絶無戀棧倘有擁兵自衛意存要挾者當死於砲火之下謹再披瀝上陳伏維垂鑒云云郭電則謂鮑督派員到吉宗熙借赴軍界極力疏解已有和洽端倪該員明日再赴奉請張使籌商辦法時鮑電謂派董廳長士恩黄參謀麗鳴赴吉疏通已有和解辦法吉林方面要求調高士儐全師及一旅離吉開駐關内由中央指定地點駐紥軍官各予任命孟督另授相當名稱云云因之當局昨早特開軍事會議昨午後提出國務會議爲綿密之討論大體贊同鮑督之議取和平處理方法將高士儐一部調離吉省至安揷方法及駐紥地點尙未完全商定此外則政府因張金波不願擔赴吉調解之任曾改派江朝宗尅日前往惟江氏與張孟兩人素來固極欵洽而與吉省軍民究無親密之關係此次風潮暴起實以吉省軍民之誤會爲其主因必須添派久在該省之人員前往勸導以期圓滿解决府院會商之結果以前任吉省長孟憲彞爲最相宜徵諸孟氏亦極願往當於十七夜通車起身孟氏瀕行之際曾向政府宣布調解之辦法（一）對於張作霖請勿令奉軍趨近吉境（二）對於孟恩遠請卽日偕同來京又張勳因素與孟氏交好頗欲盡力調停是日亦派蘇玉書隨同孟憲彞前往 
　　據奉天某外報消息孟督自經政府明令調京後即欲求去而高士賓以孟氏一去則地盤動摇初時尙以婉言勸阻繼見孟氏决心去職不克挽回乃一面將督軍印信留住一面復派人監視孟督阻止入京故刻下孟氏行動漸失自由當高士賓起事之初不過假此要挾希圖保全一已祿位迨後弄假成眞騎虎難下遂不得不爾然恐貽人口實乃轉電西南政府聲稱因護法而獨立後此行動惟取一致（西南政府允否尚未可知）現在軍旗上已大書護法軍字樣聞高氏此舉除裴鎭守使陶誠兩旅長不供高氏騙遣外（此不過内幕情形表面上仍取一致）餘若其兄高俊峰所部之）旅及其他陸防各軍共三萬餘人悉歸高氏節制計駐吉林長春哈埠三處約各六七千人駐伊通者八九千人其意蓋以伊通接近奉天爲將來作戰之第一步高又勾結著名巨匪某率其所部三千餘人由大連陸續赴長爲將來作戰之接應據聞裴其動之不與高表同意内有絶大原因裴氏爲段派人物對於吉林第一師長及督軍素抱野心前此孟氏參與復辟裴氏即有種種謀畫蓄意去孟無如其所率部屬盡孟氏舊屬而高士賓等又防範週密計未得成此番張作霖驅孟裴氏升任師長之機會已至故當命令未發之前裴卽派人向張通欵曲更向北京方面運動不意爲孟高所聞暗中防範甚嚴故近日頗有裴其勳已被高士賓軟禁之説然裴於昨日（十六）尙派一等副官趙樹人搭車來奉進謁張作霖陳述一切則軟禁一説尙非事實也昨日（十六）下午三鐘張作霖又在使署召集軍事會議列席者爲孫烈臣張作相五十三四楊蔡兩旅長及使署各處長軍署各課長等討論關於對付孟吉督之方法結果未詳 
[曹張亦通電促和]  
　　曹錕張作霖昨有促和通電一件分致各方原電如左北京大總統國務總理鈞鑒各部院蚱埠倪巡閲使武鳴陸上將軍各省督軍省長護軍使熱河張家口歸化各都統浦口王巡閲副使各鎭守使各總司令總指揮各師旅長上海唐總代表天津朱總代表並轉各代表均鑒滬議久停羣情惶惑内憂愈迫外患潛滋邇日歐會和約我國以主權所繫輿論所趨業經拒絶簽字此後國際之地位及友邦之感情應付籌備愈形艱棘外交現狀旣已如斯然推究失敗之原因則在我國内尙未能統一又安望列强俱表同情試推論參職期間徒以内鬭之故致於國際有益之機會抛失若干國内元氣之摧殘亦復何限馴至歐戰告終内爭未已民困財殫危機四伏歐會現已終結視線全注東亞即於此時速告統一而民生久困商業未興争起直追猶慮不及若復遷延時日長此相持牖户未及綢繆陰雨驟至手足自相桎梏　泛乖離譬諸　羸立形顚仆固不待外感之侵乘已自爲内部之摧陷矣將欲立國於世界和平之際而不先謀國内團結之精神我不自强人誰相諒我先自侮於人何尤弱肉强食能不危懼况年來災患紛迭司農仰屋經費不足雙方皆不能出於外債之一途外人藉此操縱條件必異常嚴苛而後日均其利害者南北又豈有異同故此種爭持之延長實自招亡國之慘禍孰爲功首孰爲罪人大局一覆同歸於盡今日之是非曲直盡成爲曇花泡影縱剖心哭訴又誰與語言念及此曷勝戰慄夫世所謂政爭者原以謀國非以爲私當兹時局猶不翻然憬悟互泯猜嫌竟陷國家於危亡揆諸仁人志士愛國之初衷何忍出此惟望當軸羣公速拯國步於瀕危早促統一之實現無論事實法律一切疑難之點旣須委婉解决不得不權宜濟變但能蠲除成見轉圜豈無餘地同此國人何嫌何怨又何至　而弗舍兩不相容試起而環視列强政黨競爭亦所時有然一遇對外重大關係毋不爲犧牲已見併力同心相與競存於世界蓋對内政見一時容有不合互爲消長而對外之主要則必羣趨一致以明統系而定範圍倘因爭訌不休勢將陷於無政府地位國且不國奚語外交竊謂我國今日外交之危難未始非促和之轉機歐約拒簽是專使以國地爲重視國人之心理爲從違而吾民切望和平已非一日尤盼滬會代表賡續進行雙方各不堅持互爲讓步求根本之鞏固避枝節之横生早釋内爭母招外侮民國前作庶有豸乎錕霖自維駑駘夙抱杞憂今鑒於世界之潮流更怵於顚覆之險象謂宜速發猛省共救危亡時勢已迫空言何補願我國人一德一心速起而共挽之謹貢愚忱尙祈鑒察曹錕張作霖篠（十七）印 
[吉黑兩省之江防問題]  
　　吉黑兩省地接俄領吉省邊界下由琿春起上至綏遠止江省北鄙下自愛琿起上至黑河止迢迢千里兩江環抱實成天塹而且兩江聯貫水利繁多所惜兩江防權久落俄人之手現值俄國内亂俄人素昔在北滿經營之中東黑龍江輪船及黑龍江商船三公司以不敢航行之故已聲明願將千餘艘輪船俱售於我國惟此事籌議半載之故遲遲未能即决但所需之欵約數僅在五十萬左右祗以政局不定中央庫欵空虚致是稽延未克着手現僅由海軍部委定王崇文前往籌辦江防各事至於兩江航務事宜仍須待諸異日又阿穆爾江航權問題自提議以來刻下因沃木斯克政府已派定霍爾瓦特爲全權代表我國當局則議定就近派愛琿施交涉員會同濱江關税務司與之商辦此事如有决定則我國東北各江航權庶可挽回一部而北滿防務亦藉以加一重鞏固矣 
 
 

Page 7

 
 
另一消息前月有日本軍官乘俄國商輪載兵多名駛入黑河黑督慮有枝節因急電政府請切實舉辦江防萬一欵項不足祗有縮小範園辦理先派兵輪來黑助防經國務會議議决由海軍部派兵輸前往其費用由財政部分期籌撥中黑兩省亦各籌若干以補其不及現海部　派定王崇文即日馳往該省籌辦江防各事蓋即照縮小範圍之辦法而辦理也 
[嗎啡治罪法修正案提出]  
　　政府日昨提出修正嗎啡治罪法案於新衆議院咨請議决北覔得原案如下第一條製造或販賣嗎啡惑意　販賣而收藏運送或自外國販運者處二等或三等有期徒刑併科三千圓以下罰金第二條製造或販賣專供施打嗎啡之器具或意圖販賣而收藏運送或自外國販運者處三等至五等有期徒刑得併科一千圓以下罰金第三條税關官員或其佐理人自外國販運嗎啡或縱令他人販運者處一等或二等有期徒刑併科五千圓以下罰金販運專供施打嗎啡之器具或縱令他人販運者處二等至四等有期徒刑得併科二千圓以下罰金第四條專爲人施打嗎啡者處二等至四等有期徒刑併科五百元以上罰金第五條倩人施打或自已施打嗎啡者處四等以下有期徒刑或拘役前項人犯於執行完畢後再犯者加本刑二等三犯以上者加本刑三等處罰第六條收藏專供施打嗎啡之器具者處拘向或一百元以下罰金第七條在製藥律未頒布以前凡關於高根安洛因及其化合質料之犯罪亦適用本法（高根爲哀里脱洛克西隆高加樹葉中主要質料化學形成ci　H21　No4安洛因爲第之阿賽的爾嗎啡化學形式c21　H23　No5）第八條意圖供製造高根之用而栽種高根葉者處三等或四等有期徒刑併科二千元以下罰金意圖供製造高根之用而販賣高根種子者處四等以下有期徒刑拘役得併科或易科一千圓以下罰金第九條警察官或專管查禁嗎啡事務之官吏及其佐理人當執行職務時知有第一條至第五條及第七條第八條之犯人故意不卽予以相當之處分者依各該本條之例處斷第十條第一條至第五條及第七條第八條之未遂犯罪之第十一條犯第一條至第五條及第七條至第十條之罪者得褫奪公權官員犯者並免現職第十二條本法自公布日施行 
[京華短簡]  
　　據外交界消息刻焉歐洲和會各國推舉代表組織國際傭務會議於我國華工至有關係蓋因我國人民僑居外國以工作爲業者甚多該會組織故於我國最關重要現該委員已擬定規則四十一條提交和會通過該會並已議及設立經常機關每國均應派代表四人即政府派二人雇傭各舉一人其議案分爲三種或咨請各國制律施行或擬定國際公約經　國批准其不制律與批准者可無遵守義務又擬另設傭務處於國際聯合會所在地每年定開大會一次本年之大會已定在華盛頓開會嗣後開會地點即由每年大會公决之聞此事吾國在歐專使已經有電告當局 
　　昨日星期六閣議例會田文烈仍未列席議案凡二（一）交通部准招商總局董事會請歸還江寛船本案决議候結案後再辦（二）參戰事務處請增添一營一連至崴埠所需開拔費請飭部撥發案議决由部籌撥最後又擬以全體閣員名義敦請田文烈銷假共維危局 
　　中暹訂約事本在東京磋議適因駐日暹使休假故未繼續進行刻聞政府擬電巴黎陸專使向暹代表賡續前議但前駐日暹使提議在華享有治外法權一層拒駁不准 
　　聞日昨政府接到英倫使署來電内稱萬國海路會議現在决議設立永久萬國海路局刻下正在着手每年需用經費由各國軍商船舶噸數比例捐納我國自當加入統希電示以便祗　云云聞政府日内即行覆電照准 
　　中美通信社消息四鄭鐵路延長計畫前經中日兩當局在北京交涉刻聞該線自鄭家屯至白音太來及鄭家屯至洮南合計延長二百七十餘哩行將决定此線造成之後蒙古内部物産將悉集於該路鄭家屯四平街必異常發達故目前各該處日人正極力謀種種建設或自行開辦或與華人合資以闢利源 
山東省長沈銘昌近日因故外交棘手迭電請辭政府及各方面均極意慰留聞沈氏辭意之堅迄未少減日内有電到京報告不日再派專員向政府陳請一切 
　　陸軍總長靳雲鵬病假現已届滿聞該部中人云靳總長病體就痊業已銷假自明日起即可照常到部視事 
[日人拘捕青州學生之濟訊]  
　　十七日此間軍民兩署及省議會等得青州來電云濟南督軍省長省議會商學聯合會鈞鑒青站日人於本日午後武裝進城赴第十中校肆意搜索突將學生馬忠懷捕去似此野蠻舉動公　無所託命懇速向日領嚴重交涉放回學生泣血感盼青州各界聯合會益都各區農界聯合會敎育會農會商會學生聯合會同叩霰突如其來究竟詳情若何無從探悉惟日人在濟日來迭肆其不法之行爲逮我學生捕我商民一而再再而三横加鞭笞恣意蹂躪有因之而致疾者有因之而傷命者官府旣不敢聞問現青州又肇此事未知將來如何結果總之若不嚴重交涉則將來此等事件之發生正復無窮非惟人民受其塗炭而當軸亦將疲於奔命永無小休之一日要知弱國固無外交然非可以（得過且過敷衍了事）八字了之也又聞青州學界對於此次對外風潮進行頗猛據甲種農校學生國貨販賣團來函略云兩月以來各界人士奔走呼號一則曰提倡國貨再則曰不用某貨聲浪傳達雖閭閣婦孺罔不聞知顧空言提倡抵制難收實效敝校同人願竭棉力於七月一號組成國貨販賣團逐日出城販賣以使人民知國貨與某貨之别並啓人民厭某貨用國貨之心兩旬間旗標所及鄉民極表歡迎買貨者聽講者皆爭先恐後而青州商家對於本國所購之貨物價格亦分外從廉以表贊助云云觀此則日人致怨於學生之來由亦可揣而知矣 
[閩粤劃界條約之全文]  
　　閩粤劃界會議雙方代表在厦門鼓浪嶼會議自四月九日開議至六月二十五日終結其間幾經波折所幸兩方俱能相見以誠現已訂條約八條經南北兩軍之陳李兩總司令簽字實行此後在閩之南北兩軍當不至再有誤會矣其條約如次「第一條」閩粤軍雙方一律嚴令前方實行停戰由兩方總司令出示宣布交換發貼「第二條」雙方軍隊恪守原防不得前進亦不得藉口擔任後方剿匪任務嗣後不得增援附件（一）劃界雙方不得增一兵一械其前方兵力以現在各將領所部爲限其將領姓名以本會議提出爲定（二）如雙方必要調防時須各依原額兵數替代至調防時亦須先行知會「第三條」雙方以原防線爲此次劃界之界線其防線全圖交換審定分别呈報政府提出和平會議備案附件（一）審定雙方之防線如左（甲）海澄方面閩軍防線在嶼仔尾之埔西港口等處粤軍防線在白水營浮宫等處（乙）江東橋方面閩軍防線在流傳劉山雞籠山秋岱山獅巖等處粤軍防線在東尾溫山波羅山石天門成山馬鞍山等處（丙）灌口方面浙軍防繳在李林林尾片前前山坑深青等處粤軍防線在吳處嶺仙人旗大嶺小嶺隴奎嶺等處（丁）同安北部浙軍以同安縣界爲界安溪南部粤軍以安溪縣界爲界（戊）同安東部南安西部浙軍以澳内埔新墟馬巷　汀石井爲界閩南靖國軍以五峰古宅詩坂下店爲界（已）晉江南安方面閩軍以紅珠嶺清源山金雞山新街蓮埔爲界閩南靖國軍以河市九峰嶺洋店福長爲界（庚）上游方面閩軍以莆田永泰尤溪沙縣順昌邵武各縣之界爲界粤軍以仙游德化大田永安歸化將樂泰寗各縣之界爲界（説明）粤軍方面上游防線原在尤溪之二十三都沙縣之梅列富口夏茂順昌之漠布等處現因爲整理軍隊起見故特定退回以縣爲界（二）兩方原防界線樹界牌爲標誌「第四條」原防線内如雙方認爲有接觸地區應劃出中立地區以避衝突其在接觸地點之軍隊由雙方議定地點分别撤退附件劃定中立地區如下（甲）江東橋方面粤軍駐紥馬鞍山天成山等處部隊一律撤回馬洋又溫山東尾等處部隊一律撤回江東橋車站至板尾一線閩軍駐紥秋岱山獅巖等處部隊一律撤回角尾又雞籠山劉山流傳等處部隊一律撤回沙坂石尾東山一線（乙）灌口深青方面浙軍潘司令所部駐紥李林林尾片前山坑内等處部隊一律撤回灌口村落粤軍所部駐紥隴奎嶺新嶺小嶺大嶺等處部隊一律撤回山重村落又仙人旗吳二敬地方部隊撤回後邊村浙軍陳師長所部靖國軍楊團長所部同在粤軍防線之部隊依照右項辦理（丙）泉州方面（一）晋江南安同安凡閩軍浙軍閩南靖國軍雙方防線中間均劃爲中立地區（二）同安北部安溪南部以大甯嶺大坪山龜洋嶺爲中立地區（丁）上游方面兩方軍隊有在他一方劃定縣界籠圍内者即須退至已方縣界後兩里以上地方其距縣界兩方各兩里之間爲中立地區如兩方原防線已在本縣後兩里以至無論若干里可自由退駐惟不得前進（戊）在甲乙項所列及其他各處所有兩方原防或退駐之線其距離中間皆爲中立地區「第五條」雙方防線及中立地區劃定後雙方軍隊均不得侵越「第六條」在中立地區内共同應守之規則（甲）在中立地區内或現駐地以外如有剿匪事宜須先行知會俟其協定實行肅清後仍退原駐地點不得藉詞移動（乙）在中立地區内如關於地方應辦事宜須由雙方協定辦理（丙）在中立地區内彼此均不得侵越惟在原防界内之村落市鎭得自由採買但不得携帶武器（丁）中立地區劃定後雙方派員勘視（戊）晋江南安所管之中立地區内之徵收事宜應歸閩軍辦理（已）上游方面中立地區兩方得於其劃定縣内各自由爲其行政上之設施不適用本條乙項「第七條」劃界後在防線上及退駐地區共同應守之規則（甲）一律解除警戒如因軍紀風紀之關係得施以相當之監視哨及衛兵但其哨線不得逾駐地之前（乙）在退駐地點之線内左右附近村市均可自由駐紥但不得在劃定地界之前方（丙）雙方兵士嚴禁放槍卽打鳥犰獸均須禁止（丁）劃界實行以後不得有派員或散發傳單運動軍隊之舉動一經查出卽行嚴辦並致函責問倘私逃及投降兵官雙方不得容受並須將原犯送還「第八條」右議案施行日期辦法如下（甲）此議案議决正文須由雙方總司令鈐印雙方代表介紹人署名偏章交換存查（乙）依第一條議定雙方告示於會議正文交換後第三天交換發給各前線於退兵前一日張貼（丙）依第三條各樹界牌即於退兵之日實行（丁）依第四條議决雙方退駐地點於交換正文後第七日實行（戊）退兵時兩方於當日上午六時樹同樣旗幟其後方步隊陸續撤退（已）退兵時旗幟之製造用紅白四尺如左圖（圖略）（庚）本議决案關於上游應辦事件由兩方將領直接辦理以正文交換後一日實行泉州於二十日内實行（辛）第六條丁項於退兵後三日實行（壬）第七條各項於退兵日起實行（癸）其餘各項均於出示之日實行 
[福州殺傷學生案之進行]  
　　此次福州商會會長黄秉榮殺傷學生激動公憤全城罷市之絶大風潮已略紀前報兹將　該案進行情形彚誌於下 
　　學生團之催狀　學生聯合會代表以黄氏兄弟雖經拘案而地檢廳尙未起訴於日昨又遞催狀略云學生等提倡國貨因商會長黄占鴻有意反對恐爲破壞六月十四日下午有學生十餘人往恒盛店謁鴻適鴻在商會遂即折往晤談請其依照各商辦法將該店所有某國貨點交三山館候衆議解决詎鴻不肯贊成詞多推諉經造以利害始稱容請數人來商旋有伊黨數人先後到會密談良久學生等催復鴻即以電話達恒盛店與伊兄瞻鰲接洽據稱得鰲覆電俟與經理人議覆嗣有律師陳光出頭爲鴻袒辯經學生等斥駁悻悻而去鴻接談間先後退與伊黨密議數次又打電話數次最終詐稱已得恒盛店來電允貨交三山館但貨多不能即搬須請學生先行來點明日搬移云云時學生約有百餘人不知是計均信爲眞無任歡忻之至於是學生十餘人先到恒盛店其餘與鴻同行中途見三署署長吳葆芬來到商會在前者隨鴻先行在後者即邀吳同往監視至恒盛店瞻鴻先入學生等隨之見恒盛第二重門已閉瞻鰲陳光及店夥多人或交頭接耳或擦掌摩拳意殊叵測鄉衆僉稱學生等入内點貨被其閉禁不知如何令其速開二門鴻等拒之鄉人大憤即行撞門而鴻與光大呼搶刦喝令閉門（頭門）打殺鴻鰲手持兇器亂打學生被傷羣情洶洶學生等恐釀大禍即將鴻擒出對衆聲言送官懲辦甫擁出街頭門亦閉屋上磚瓦重物抛擲如雨双傷多人鄉里見學生等關禁在内未出力圖救援破門莫入乃行挖牆蠶業校役吕六六捨身由牆洞爬進纔及肩竟被拖入殺害舁家斃命當擒鴻出時適吳署長亦到將鴻交與署長後來之學生即擁鴻同到商會餘在恒盛店前圖救不料鴻等早已擺佈一切誣報土匪致即時有軍警大隊前來分布商會恒盛店一帶誤將鄉里赴救學生者五人捉去幾罹刑辟冤哉慘哉究之本案被害人數若干一時尙難查實（時值學校放假學生無從查點現英華學生林政表已廣告失蹤）而吳山竟發現兩屍一係斷頭一係殺死店内復搜有各種殺人滅屍物證且吕六六被殺屍身及學生林佑民林趨愚學父林友鎏被毆傷痕均蒙騐塡在案實屬殘酷至極慘無人道抑復誣匪揑報聳動軍警不特陷我學生幾至禍及全城尤爲罪無可逭似此毒計誑陷殺害多人顯犯殺人傷害誣告各條兹鴻鰲已蒙拘押其餘陳光及其他共犯尙未獲案合亟懇請廳長察核迅賜嚴緝務獲一併起訴　　黄秉榮之辯訴　黄氏兄弟旣由法庭拘案日昨由其子步瓊請陳光代作辯訴狀其詞洋洋二千言並附其所開恒盛店照片十三紙大致謂榮兄弟素安本分開設恒盛布行營業尙稱發達突於舊曆十七夜起（即陽曆六月十四夜）迄十九夜（即陽曆六月十六夜）止有人藉詞查國貨爲名率衆搶毁失去價值約在二十萬以上繼而學生數百復擁擠到店翻箱覆篋不問何種貨物器具衣服股票等件一一撕去直同虀粉迄至十九日午後始行計前後損失約達二十萬元以上損失單容後清查録呈請將行搶各犯拘案懲辦云云按是日事發生時即有第三署長吳葆芬警廳長俞紹瀛陸軍第一團長王獻臣到場學生是否行搶固在萬目睽睽之中黄氏此種辯訴似無研究之價值也 
　　十四日之預審　黄氏兄弟拘案以後經學生疊次狀催地方檢察廳始於十四日上午十時開庭預審是口城台學生到者二百餘人至十時許增至五百餘人之多學生代表謝翊高毛一豐被害學生林趨愚林佑民及學生父林友鎏相繼誉時而到主任檢察官學生　集多人將行改期經學生堅請乃允先傳謝翔高入問李檢長出對學生云天熱疫盛請學生先行退回留代表備質學生俱答以不怕署不怕熱最怕法庭不能依法辦理學生亦知預審不能旁聽以學生等均立於告訴人地位在此探望偵查中之進行如何耳入午又傳毛一豐林佑民林趨愚林友趨入問而黄氏兄弟並未提問至預審情形檢廳未提起公訴未便宜布云 
[彈劾贛省長案之近聞]  
　　贛人治贛之主張　自北京衆議員魏調元提彈劾戚揚案後一時風傳戚將去任贛人遂紛議繼任省長問題而贛人治贛之説起其理由謂鄂之何佩蓉皖之吕調元晋之閣錫山並爲本地方人江西者江西人之江西當以贛人治之較秦人視越人之肥瘠無關痛癢者究勝一籌云云讜言合羣兩社議員均已派代表赴京接洽贊成此事惟各有其心目中之省長讜言方面因政府賞識丁乃揚屢聞長贛之説戚丁暗下頗懷惡感且丁氏直接東海將來繼任辦理交代算賬不清於戚大有不利遂揚言丁接近武鳴中央如以省長酬庸贛人不願贊成於是與同鄉京官約推蔡儒楷吳鈁徵示衆意而陶家瑶亦欲嘗鼎一臠聞於某處發言未完竟爲同鄉斥逐且宣布　在長蘆運使任内劣跡在戚視陶爲心腹固希望其接任也現據京訊政府有以魯省長沈銘昌調贛或逕以丁乃揚段書雲繼任之説玩其意旨似不以用本省人爲然即此問縉紳於贛人治贛之主義亦期期以爲不可謂鄂省向無省長軍民分治已爲督軍所不願故由王占元舉政務廳長何佩鎔升任省長以存分治之名其實大權仍操諸督軍皖鄂事同一律倪嗣冲又素持排外主義政府有不得不用本籍人之苦試一研究皖政自議員以至各機關雇員無不可爲知事税員吕調元迫於軍威遇事咨倪而行吏治窊敗如故閣錫山在晋多年舉措設施頗具世界眼光厲行新政極得民心政府從民所好因以閣兼長改革以來贛人皆懷黨熱爭襪奪利排斥異已數見不鮮即如元二年間萍鄉賀國昌長贛時用人行政毫無秩序財政司長魏斯炅賣差舞弊（王純卽襲其故智不幸爲人舉發）每一機關同里親戚悉據要津政事亂雜與皖省相伯促即使如蔡如吳如陶（並爲安　議員）倖獲繼任而其來路不正已失人民信仰况擁戴上台之人各懷黨見挾有要求不償所願不止吏治前途將受影響聞陳督軍與人談話偶及此事輒摇頭冷笑蓋有倦預其事之意矣 
　　打消彈劾之推測　十四日省議員姜伯彰鄒恩沛盧常等所提彈劾案列議事日程順延開會讜言議員預受戚揚運動以不出席爲消極抵制十四五六七四日皆開會不成一鬨而散十八日民報載有（讜言社之利益）一則兹录如下（有人謂彈劾案提出後戚省長即與讜言社人接洽凡隷於該社之議員五十餘人在臨時會開會期内每月每人由戚私人津貼八十元閉會後每人津貼四十元現在第一次津貼業於十五日下午付訖聞劉濬源云我錢雖得了我與子丹（即廖光墀）的宗旨是不變的仍主張彈劾雖至死不易）閲者觀此可知個中底蘊第二次臨時會截至二十日爲止五六年度决算案省長尙未咨交現合羣議員主張要求省長召集第三次臨時會結束未决各案聞簽名蓋章者有五十餘人尙差十餘人然讜言方面因受省長特别津貼决計以不出席捱過二十日後便可閉會各自回家歇暑今年無再開會之必要故形勢尙未可知也 
[漕運問題之電文]  
　　吳炳湘辦理漕運後蘇省長爲維持本省民食起見電請停止在蘇採運其種種詳情已迭誌本報現吳以齊省長意見堅持無可通融遂電李督軍請其向齊氏疏通而李督覆電允爲協助蘇政商榷會則更去電力爭其往來電文如下 
　　吳炳湘來電　李督軍鑒密冬電敬悉本局籌議辦法過蒙奬藉愧恧曷勝並承示但於蘇省民食無碍即子維持一視同仁尤深感佩此間採運漕米係屬分期分地辦理邇來京津需米甚急業經派員携照前止貴省及浙省採運並由財政部知照在案頃接承運員來電尙未放行想於漕運情形不無誤會旣承關注特不揣冒昧議將此案始末一縷陳之查設立漕運局之議係因貴省禁米出境商運不行京津商民缺食堪虞呈請設法補救迭經内財農各部一再磋議而有斯舉是時于次長尙在内務次長任内力持部辦藉籌黨費之用旋因格於衆議計畫未成久復多方攔置延不舉自嗣迫於商民之呼籲始經各部商由炳湘兼任其事因念漕運關係民食炳湘旣負有地方之責自屬義不容辭但炳湘素性戇直進行計畫是否允洽固未敢妄自期許而操守則尙堪自信至假公濟私尤所深痛以故籌撥黨費之謀盡成泡影明知旣拂衆意必起阻撓而内疚神明實難承諾乃即毅然公開招商承辦藉昭大信此時卽查有報紙登載函電往來任意詆　淆亂聞聽此固無謂之舉無足愆尤第恐各省距京甚遠眞相難明近准齊省長一再函電商訂四條其第一條則暫以二十萬石爲限對於本局若有不能釋然者竊以京津之需辦米係屬數百年習慣然辦米不過供上流社會之用其中下人等所食之米數雖多向由不禁出境省分購運近來因小站勝芳等處所産之米可代蘇米計京津所需蘇米量數較前清之辦漕運尙不及十之二三本局亦只期其足食而止原無多運之必要齊省長處或受有　入之言遂不免鰓鰓過慮　炳湘任此兼職本係義務供事　員亦均係廳員兼充不給薪津耿耿此心可質天日京津爲我公桑桑之邦關懷必切需米情狀想更早在洞鑒之中現齊省長所商四條已由財政部電覆照辦自無庸再事瀆陳惟嗣後如有請求一切尙冀我　鼎力維持不勝企禱齊省長處並祈代達悃忱吳炳湘蒸 
　　李督軍復電　北京警察廳漕運局吳總辦鑒密蒸電敬悉台端正直秉公夙所欽仰此次招商承辦毅然公關尤佩　籌第蘇省省議會及地方團體均以民食爲慮羣起責難震岩省長迭電磋商限止辦法當亦有不得已之苦心對於貴局初無成見京師爲首善之區燕趙爲桑梓之地補救民食極所贊同嗣後如有見商之處自當察酌地方情形轉商省長儘力協助以副諄諄見囑之雅除轉達省長外謹復李純叩 
　　蘇政商榷會電　北京大總統國務院内務部財政部鈞鑒春間東鄰需米價逾數倍蘇省果能供給豈不願自謀厚利祗以外涉條約内圖治安不敢冒險此次漕運旣非正貢與漕米性質不同難保外人不援約以請而北人食麥自昔已然設此機關繼續運米是否間接出洋殊多疑慮况現在蘇浙水災延十餘縣人心皇皇尤易騷動更未便捨身救人乞將蘇省漕運即行罷議以保民食而息浮言南京蘇政商榷會叩效 
[中美新聞社杭州通信]  
　　學生界現狀　杭州學生聯合會自經官廳壓迫提前放假後二千餘學生不得不各回鄉里但學生代表心猶未死推舉數人赴滬組織分事務所於牯嶺路斯盛里發行杭州學生聯合會會報其在杭之機關暫設在法院街聞已受敬察干涉一次以調查毫無證據而罷會報之由杭滬火車運杭者曾一度爲城站中稽查警察没收猶憶第一期發行時尙見有學生多人在街上兜售今則社會上已不見該蹤影僅由某大學學生隨身携數纸來杭於學生問傳觀而已官廳對於學生之防範可謂無微不至惟近有一事頗足爲學界生色者即有多數醫學界中人假省敎育會開辦一中華民國醫藥學會集合各地醫學會代表分日討論於醫學進步及公衆衛生方面裨益不少而尤以浙江病院院長韓清泉之演説猩紅熱爲最足動聽云 
　　霪雨成災　杭州一月以來霉雨連朝低窪街巷幾 
成澤國四鄉各屬已成災象内河輪船已停駛米價最低者已自四元四角一石漲至五元四角今歲蠶汛因有暴風雨且寒暖不時未見佳旺今水災又見外縣如金華衢州地勢稍高水流迅速可望不致荒歉若嘉湖等處地勢　衍蓄水難退長此以往不堪設想今日天雖放晴惟地下潮濕如故深恐不能持久云 
　　最新建築　環湖馬路將次告竣自城站至章家橋一帶之制造馬路月内亦可造成從此自杭滬火車下車可乘人力車於平坦爲路上直達西湖各名勝之區不必經崎嶇不平之道路矣新市場大馬路新建商品陳列館大致就緒現惟裝置門窗館長一幟已經委定即爲陳列館籌備主任阮性宜君充任館内房屋招人租賃設舖售貨定價頗廉每間每月祗需三元各屬工場均有出品送杭陳列江蘇工場中之物品亦有運送來杭陳列者該館附近之馬路上又有杭州基督敎青年會之新建築九月間可完工其工料結實結搆宏大聞可爲杭地各建築物之冠云 
[尙有要聞及地方通信轉入後版]  
雜評一 
[吳炳湘之漕運電（邠）]  
　　吳炳湘不慊於蘇省長之禁運故對於漕米一案舍省長而商諸督軍苟軍民而絶對分治耶則督軍即欲助吳亦當愛莫能助苟軍民而爲相對的分治耶省長顧民食督軍亦安有不顧民食者吳炳湘於此無乃多此一舉乎 
　　吳電所喋喋者曰于寳軒將由部運漕而歸而利於黨彼則兼差不支薪且公開諸商運耳如果所言而信則我意爲黨謀利者必嘗確計所得之利有幾何而必不使其黨徒負獲利之虚名焉審爾則部運商運均之運米也部運有鉅利即商運有鉅利也就民國三四年商運漕米之現象言因商民之爭利而當局收其利卒至商民無利而停運我人猶未健忘也即舍是勿論當局固曰爲京津民食計也而孰意其仍沾沾焉惟利是議者 
　　京津民食之是否必需蘇米凡在京津有數年之閲歷者類　道之勿謂蘇人不知京津焉我姑弗作逆億語然關東二百萬石之外輸屢見不一見於他國之報紙者也自關以東果有二百萬石之餘米乎如其有也京津何弗運諸關東乎京津之距關東不遠於距蘇省而又未嘗禁運者也運不禁而距不遠假定關東無此二百萬石之餘米者得弗將運赴京津之蘇米轉運諸關東乎然則蘇米不猶間接出洋乎然則彼耿耿之心亦只可質諸天日而已天日何言哉 
 
 

Page 8

 
 
要聞二 
[駐寗美領事青年會之演講]  
　　十八日下午四時前京聖公會愛國團開第四次演講大會於青年會由美國駐寗領事胡思敦君演講歐戰以後之中美關係是日天氣非常炎熱而到會男女來賓之多竟至座無隙地胡君不甚嫻熟華語由鍾可托君爲之傳譯胡君態度脩雅靄然可親首謝來賓不辭溽署來會之盛意並謂即此已足表示中美兩國國民平素友好之篤繼乃暢言曰美利堅之與中華民國平分太平洋之兩岸其所處之地帶則同爲温帶而兩國國民之酷好和平又若不謀而合美爲農産國中華亦爲農産國美爲民主國中華亦爲民主國凡此種種跡象均堪令人玩味者也亘古以來未有之世界戰爭今已罷息威總統正着手於國際聯盟會The　Bengueof　Nations之組織冀爲人類造未來之幸福惟此次歐會中國迫不獲已而拒絶簽字威總統乃以　國均受密約拘束之故竟至斡旋無效實爲遺憾敝國國會對於歐會處置山東問題咸以其距離公正和平之程限過遠大不滿意如該約送交國會時必引起反對者之責難於通過該約前途恐將大生影響風聞國務卿藍辛Secretary　of　State　Lans　ng淮特Mr.White及白禮司將軍General　Bliss將因此事上解决辦法書於威爾遜總統果爾將來或能爲中國國際間所感之不便蠲除其萬一總之美人心理泰半以尊重國際間應行維護之道德而憑此良心用事他非所暇計及耳 
　　中國敎育工藝商業均宜急求進步以地大的博人口繁殖之中國固非久貧弱者徒以中國地利未聞人事未盡而要在缺乏先進國善意之指導與誘擁故美國早歲即實行退還庚子賠欵以便中國多派學生赴美留學更於美國各大學改良學制俾中國留學生實習能致實用之學術美國煤油大王曾捐撥鉅欵在北京設立醫科學校欲使中國人人胥注决於醫學以爲改進中國不合科學原理之醫學未來之地步又如遇災祲美人必協力振濟水利不興則貸欵中政府從事疏濬至敎會之在中國亦嘗竭力設法推廣良以宗敎可以補助下治法律之不及而範圍人心减少背義蔑禮之事爲效尤大一面並希望中國青年注意體育蓋欲强國强種舍此未由也前次遠東運動大會中國竟能列名第二此殊可喜之事凡此諸般足見美國對於中國毫無利已之心且除商業交通外亦未曾威脅而誘取中國之一草一木事實俱在班班可考諸君或不以鄙人之言爲飾非文過乎 
　　鄙人今更有所進論者中國比較的確係新進國凡百事業前途均當急求發展惟因限於財力於進行上遂不免横生阻力吾前言人事未盡蓋有鑒及此以爲中國得天獨厚而不能上臻治理非必未能上致治理也苟得友邦予以友誼的助力則轉弱爲强變貧爲富易如反掌耳美國始終以扶助中國之欣榮爲職志今值歐洲戰後即首先加入新銀行團欲以美國之有餘輔助中國之不足非有别項野心存乎其間而中國輿論界不察反生訾議鄙人用敢代表敝國政府鄭重爲諸君備陳之美國政府夙昔主張中國門户應當開放而以不損害中國國權國土爲目的且不願任何一國有損害中國國權國土之情事其尤要者中國國家當然有中國國家之主權亦即如個人之有個人之人格如或侵犯中國之主權是即反對個人之有人格國與國旣　於平等對待之地位豈可以損人利己爲能事乎故中國者中國人之中國列國與之往來當本互利之精神企圖邦交之輯睦落井下石乘人之危而弋獲在中國之特殊地位或佔得在中國之特别利益者匀非美人之所欣羡也諸君識此當可恍然於敝國加入新銀行團用意之所在矣 
　　胡君末謂中國之絲茶極爲美人所歡迎世界交通日臻便利望貴國從速着手對外貿易中美兩國間更由政府外交進而爲國民外交則日後提挈互利與夫感情親密之效騐當大著矣辭畢由鍾君振六答謝散會 
[南京快信]  
　　南京總商會前以拒簽德約事電懇南北當局速和兹得軍政府覆電云南京總商會鑒歌電悉速息内爭共禦外侮此心耿耿昕夕所期故南代表迭次辭職均經切電慰留並令勿離上海事實具在苟北方翻然覺悟迅令代表南下則賡續會議旦夕可期望忠告北方敦促代表俾和平統一早日解决一致對外國家幸甚政務會議諫 
　　龔心湛昨有通電述財政困難情形請各省解欵協濟並撙節軍政各費 
　　蘇魯直皖豫五省聯防將前定聯防辦法電商酌改電參陸處核准頒行 
　　本城大江南報社被陳一麟率衆搗毁律師陶保晋出任調解王潤身（報社主任）索賠八千元陳不允復向地方廳起訴 
　　長江巡閲副使王廷楨昨由津返浦口 
　　李督昨委分蘇任用道尹本署顧問程道存在秘書處辦事又委湖北侯補知事文廷直充本署三等秘書又委任用道尹省署諮議陳劍潭兼充軍署顧問 
　　李督駐滬代表胡慶培白堅武已撤回胡已奉派赴贛江西第二師範校長周慰生來蘇考查學務昨由寗赴滬 
地方通信 
[松江]  
　　商業聯合會成立　商業聯合會於二十日午後假座太虚亭開成立大會各商號與會者百家公推沈柏桂爲臨時主席宣布宗旨旋即投票選舉會長周鶴雲得七十九票當選爲正會長沈柏桂得六十三票唐志皐得六十一票各當選爲副會長另由各業自行推選評議員二二人如下蔡麟書（與）王（錦文（染）周子庚（綢）錢秀夫（紗）潘國屏（布）沈紹庭（油蔴）凌六如（米）張馥棠（京貨）黄達夫（米）洪葆康（參）宋麗江（碾米）張紀棠（南貨）孔仲文（衣莊）屠景峯（醬園槽坊）葉思賢（衣）張秉君（醬）王哲夫（藥）杜柏棠（烟）陸伯周（藥）陳雪卿（紙）胡松壽（廣貨）毛伯頴（油餅） 
　　五庫鄉發生蝗蜽　五庫鄉圓西涇之滬杭鐵路橋梁左右蘆葦藂中大雨之後陡生蝗蜽蔓延幾及里許縣署得悉後即由四科主任莊仲清會同螟蟲考查團團員吳步蟾前往勘察第一日僱川鄉民十餘捕獲數千頭現正積極搜捕期於殲減　　縣商會開會紀事　縣商會於二十日午後開會蔡副會長主席通過議案三件（一）挽留正副會長復職（二）組織商報十日一期月出三期公推李芑香主任編輯經費由各業董分攤（三）每星期舉行常會一次 
[蘇州]  
　　調騐巡官烟　　間區第一分駐所巡官張世祺日前被山塘街雜貨舖主浦維新控於警廳謂該巡官深染烟癮經崔廳長飭傳該巡官到廳交行政科調騐七天並無烟癮當將浦維新擬治以誣控反坐之罪拘留在案浦謂警察廳於警官犯罪例應避嫌須請解送法庭審理一面浦又遣人投赴吳縣公署依法起訴温知事核閲後當即函請警廳立將兩造移縣故崔廳長即令第一分駐所巡官張世祺暫行解職提同在押之浦維新一併解送吳縣公署山曾承審員詳加質訊浦仍堅指張巡官深染烟　要求陪伴該巡官調騐彼此更　衣服以免朦蔽當經曾承審員准如所請飭發吳縣警察所調騐三天 
[南滙]  
　　會算地方欵之公電　勸學所等各公團電致齊省長胡財廳長云南邑杜知事卸任在即徵存地方各欵二萬八千餘元藉口查賬向領延諉現值暑假數百校待欵尤急聞杜令將去羣情惶急乞速電令該知事照發後再行離南迫切待命南滙縣勸學所地方財政處市鄉經董龔源本朱祥緩陸以鈞馬戴仁杜猷告縣校長顧雲章學務发員蔡雲棟等叩巧聞該知事交卸時經紳士一再催領僅允先交一萬三千元云 
[南通]  
　　金市之暢銷　近日金價驟形跌落本城各銀樓生意較前暢旺如寳成鳳祥兩銀樓其每日所銷金貨之數目均在三百兩左右即豫豐滙餘各錢莊銷數亦鉅某鉅商日前在滬購辦之條金九百兩未及一日即全行銷罄物賤傷財洵不虚也 
[鎭江]  
　　救國儲金之繼起　救國預備金爲贖回路約起見自經錢業發起後除阜康錢莊認定五百額外日昨洋馬路晋生錢莊同人等亦認定五百餘額暫存錢業公所一俟收集機關成立即行彚繳云 
　　米船湧到　鎭郡米市自價漲至六元五角後貧苦小民大有粒食維艱之懼近數日間天氣放晴水勢漸退江北高寳等處所到米船異常踴躍市上得此接濟米價漸爲平落昨今兩日上白秈米每石已貶去三角 
[安慶]  
　　禀控看守所所丁　懷寗縣農民黄厚餘具禀省公署略謂懷寗地方檢察廳女看守所附在懷寗縣署内距廳較遠該所所丁張茂生因之擅作威福婦女因案被押者被其輪流姦宿不從者均被凌虐先後被姦婦女共有十六人之多其媳因在押被污歸家後羞愧投水自盡當未死之前一夕將所丁張茂生一切不法行爲及被污者有某氏某氏一一告知鄰婦黄氏請其乃翁禀控省署以雪其冤該婦自盡後黄某遂上控聞省長非常震怒已嚴令地檢廳查明訊究 
[南昌]  
　　國民大會之籌備　南昌國民大會曾假百花洲開兩次籌備會十七日午後一時仍就原處開籌備會由邱漢宗主席略謂本會宗旨已刊宣言書籌備已兩旬有餘對於軍民兩晨似須推派代表前往接洽衆主張推四人於是有推張岡易之門劉野樵者有推于振寰程蘭湘邱漢宗余鶴年者各人均遜謝不敏嗣經衆提出程蘭湘邱漢宗張岡李定山四人次議大會地點假定贛舞臺江南會館及百花洲沈文肅公祠皇殿公共體育場四處爲會地究竟何處臨時確定布告週知開會日期决定下星期一（即二十一）次推撰擬各種電文起草員次議本會經費當場集捐六十五元聞當場捐洋二十元之志誠堂即南洋兄弟烟公司特銷處南昌隆號云 
[武昌]  
　　敎育廳成立之先聲　新任敎育廳長路孝植被任來鄂京尙須酬酢約勾留一星期始能南下啓行之期當在二十一二日間據聞此次政府任命之前並未得路氏之同意係旅京某要人所呈請者令旣頒佈路不願赴任再三懇辭並舉李步青以自代經張春霆司長（鄂人）從中斡旋向路再三勸駕云至組織敎育廳開辦費曁經常費何省長與王財政廳擬照六年十一月財政部令開辦費爲二千元年支經費爲四萬元其辦公地點指定省署前左側（實業廳對面）刻爲馬衞隊假用俟廳長來鄂就任時即可讓出云 
　　乘時企業之種種　毡呢廠停辦迄今雖經派有保存專員而機件難免銹蝕前嚴開第擬以公債票六十萬元請領開辦未得兩長同意頃有高仰山者擬繳現欵六十萬元業經具禀軍民兩署請予開辦兩政長已經默許一俟派員將欵項查實即予照准此次或可成爲事實矣又聞巨商田海雲擬出大資購辦鐵木織布器械從事於愛國電光格子柳條布之出品聞已擇定豆腐巷某姓之大洋房一所一俟組織完備即行開工男女工人報名者已逾二百餘人 
 
 

Page 9

 
 
   
 
 

Page 10

 
 
[中行商股股東聯合會續紀]  
　　中國銀行各省商股代表及上海聯合會幹事曁上海股東於十九日午後假德國總會舊址開中國銀行商股股東聯合會總會其在場發表之印刷品已紀二十日本報兹將是日開會情形録下　是日各省代表曁上海聯合會幹事共二十六人均先期持各省處委託憑證投到合計連上海股東共到二百餘人計五萬一千七百九十六股於三時半振鈴開會公推桑鐵珊君爲主席胡伯午君爲臨時書記先由主席致辭歡迎各省代表並請董監事會董事潘履園君上海聯合會幹事孟蒓孫君先後報告北京上海經過情形後主席即謂今日爲中國銀行商股股東聯合總會成立之第一天亟應擬訂章程選舉總會幹事以利進行衆鼓掌歡呼畢按照開會程序第六項討論會章即由臨時書記將所擬簡章朗讀一過計分五項除一三四五項全體贊成通過外京代表壽鵬飛君對於第二項（議决事項以幹事過半數之同意行之）提起疑義謂就文字論似總會議决事項尙需幹事過半數之同意不如改作由斡事行之遇有特嗢事項再召集股東聯合大會决議討論甚久嗣上海股東譚海秋君提議先定幹事人數主張舉幹事二十一人趙叔雍君則主張十五人貴州代表蔡衡武君謂本會旣名聯合會幹事人數即以各處代表二十餘人組成之不必論多少也潘履園君等亦謂本總會當以上海原有幹事及各省代表統爲幹事再於幹事中互選駐滬辦事幹事其餘幹事章程由幹事另訂之衆贊成通過次議第七項壽鵬飛君登臺説明北京股東意見書（一）修改則例主張須俟時局平定方可提議修改衆贊成（二）添招股本問題聲明北京社會受京鈔苦痛情形與上海稍有不同擬招足二千萬元先儘中行原有商股東平均以中鈔入股六個月爲限限滿餘額得由非股東自由認購當時議論不一大約謂此時營業上無須增股且所吸收京鈔爲數無多不足抬高京鈔當有津代表唐士行君提議請歸入所提整頓京鈔辦法案併案討論路謂現在單論招股固非股東所顧但京鈔如此現象亦不能不設法維持蜀代表江湘浦君極端反對嗣有人出而調停將此案第三項除去另議其餘各案逐條表决衆贊成於是先議是案第一項交通部及各路局所存京鈔一千二百萬元交存中行出立存單分年付現第二項由中行發行短期債票一千萬元以京鈔購買均多數通過請董監事會辦理次議第四五六項全體贊成最終至第三項卽所謂增加股本問題京代表壽鵬飛君即起立極言加股爲欲減除市民痛苦並無他意京代表吕志琴君亦登臺聲明北京代表爲難情形希望大衆容納京股意見述畢主席即以此時增加股本股東意見贊否之表示付表决除各處代表投票外滬股東亦歸六幹事代表投票其時貴州六百六十股代表葵衡武君先已離席未曾投票其餘各代表均一一投票表示當由主席指定京代且壽鵬飛滬幹事楊唐山二君開筒檢票計贊成者四票共一萬二千三百六十八股反對者十五票共三萬八千七百六十八股檢騐畢由主席宣告否决並報告次日（卽二十號）午後新鐘三時開幹事會推舉驻滬幹事互選幹事長訂定幹事章程並商定進行辦法述畢摇鈴散會是日會場布置及一切招待事務均滬行行員爲之秩序頗覺歷齊 
　　中國銀行商股股東總會宣言　本會因國家銀行之信用全國之金融及商股股東資本之關係不得已而聯合兹將總會議决之結果標明宗旨以告全國如左（一）現行則例於南北未統一以前不議修改將來非由多數商股股東同意亦不得用普通法律案手續修改此特許性質之則例（二）加股問題照則例原以六千萬元爲額但本會以現在時局及營業方針無需增加資本故議决暫不增股（三）整理京鈔另訂條件責成董監事會實行即如加股之説亦爲吸收京鈔預備兑現起見惟今旣從不使資本過　之範圍嚴定整理京鈔條件應俟辦理三個月察核再議 
　　附整理京鈔辦法　（甲）聞中行京鈔存欵大部份係交通部及各路局所有共約千數百萬已在各銀行押用現洋數百萬此項京鈔旣係國庫收入本可撥抵政府欠欵惟部局本爲特别會計以甲抵乙於情亦有未安兩全之道惟有請政府飭令交部將所存京鈔如數交與中行由中行與部局妥商分年歸還現金之法以昭平允（乙）聞京鈔現額計存欵流通兩項共約三千萬元左右除部局所存京鈔外尙剩一千數百萬擬由行發行短期債票一千萬元分年兑付准以京鈔購買以本行餘利作爲擔保全體由中國銀行負責並責成董監事會妥定監察辦法以昭信用（丙）此外餘數無多或令持票者改爲長期存欵（例如存期三年利率若干本息得分若干次一律以現洋付清之類）或由行另籌現欵設法收回應責成董監事會妥籌辦理（丁）京鈔發行數及京鈔存欵數每半月由京行登政府公報公布（戊）此後京鈔發行額止准減少不得增多由本會責成董監事隨時嚴重監視（己）此後中行不得再代政府墊欵如發見時本會得合力抗阻 
　　中國銀行商股股東聯合總會幹事會常駐幹事十五人桑鐵珊（正幹事長）孟蒓孫（副幹事長）貝潤生陳青峯陸維鏞趙竹君楊珸山江湘浦楊振驤徐申如張竹笙謝虎臣蔡衡武胡伯午李搢臣 
[浙人電請查辦嘉興縣知事]  
　　浙江旅滬學會昨致杭州電云杭州齊省長鈞鑒嘉興學生因提倡國貨演劇集欵縣知事張昌慶揮警摧殘傷及多人查演劇集欵事非創舉學生行動並無妨礙治安該知事横施暴力仇視學界殊屬非法且足騰笑外人電乞迅予查辦以平衆憤浙江旅滬學會叩馬 
[上海學生會消息]  
　　義務敎育團第三次常會紀事　昨日（二十一日）上午新鐘八點在貝勒路義和里事務所開會到者十人爲俞慶棠女士俞素青女士張藹貞女士張佩英女士彭昕君瞿宣頴君潘公展君裴國雄君沈惟楚君薛紹清君公推俞慶棠女士爲臨時主席薛紹清君提議本團不設委員長主席每次開會臨時推定俞素青女士附議衆贊成通過彭昕君提議設永久書記二人管理本團一切事務沈惟楚君附議衆贊成通過主席以選舉抑用投票法抑用推舉法付討論俞素青女士主張用推舉法薛紹清附議衆贊成繼推舉二人由衆舉手表决結果沈惟楚君薛紹清君當選潘公展君報告至中華書局四馬路五馬路商界聯合會等處接洽情形彭昕君報告赴英大馬路各商家接洽情形俞慶棠女士報告赴勸學所蔣夢　先生及李默非先生處接洽情形薛紹清君報告會務經過情形彭昕君提出工商界義務學校細則由主席付討論逐條通過倘再有他項意見須於下次常會前交書記編入議事日程繼主席以辦義務國民學校是否須先有預算付討論裴國雄君提出兩項辦法（一）先定校數再籌經費（一）先籌的欵再定校數主席請本會會計出席報告已收到聖瑪利亞女校捐款一千二百三十九元五角二分中西女墊三千餘元尙未交來合計約有四千餘元作爲義務學校之用公推裴國雄君爲義務學校預算表起草員繼主席言本團修正要則是否應再由評議部通過潘公展君主張祗須向評議部報告一過以省手續共推彭昕君出席評議部報告并議决於星期三（二十三日（上午八點至四川路青年會開第四次常會又瞿宣頴君提出顧問一人又關於義務學校敎員事由各委員擔任隨時尋覔相當人物九點三刻散會　　評議部紀事　上海學生聯合評議部於二十一日上午新九時在事務所開常會到者三十七人朱敏章君主席其議案如下（一）博文代表提出救國儲金須各界聯合組織總機關並訂簡章議案因該案與任矜蘋君前提議案性質相同議决併付審查由主席指派陸任遠俞慶棠李允誠邵萬襄何世楨潘公展嚴欽木七人審查（二）會長來函聲明義務敎育團委員及永久義務學校理事合併辦事（三）副會長彭君報告義務敎育團辦事要則會長委派任矜蘋君爲籌辦牙簽廠各事任君已於二十一日通函各校斌派代表共同討論進行事宜 
　　貴陽來電　上海學生聯合會北京學生聯合會同鑒國事日非强鄰逼迫内爭外患紛至沓來少數官僚爭權奪利拍賣國土罔卹民生諸君振臂一呼四方響應民氣大伸引領前途無任歡忭敝會雖地處僻陬責無旁貸本民治民主民本之主義揭破少數政治之藩籬務期達到目的適應世界之趨勢惟是交通不便聞見多疏倘有碩畫宏籌尙希隨時指示俾有遵行是所盼禱黔少年會叩 
[閩籍學生會開會紀]  
　　閩籍學生會昨日下午七時在霞飛路留法儉學會開會提議事項如下（一）本會業已成立然章程未刋宣言書未佈外間滋多懷疑以是本會當即討論章程發表宣言書通電各團體一方面可消衆疑一方可籌進行方法全體贊成並選定起草員三人（二）共和以民氣爲根本如國民腐敗末由望國之强本會同人因慨閩省敎育腐敗人才缺乏擬設敎育部造就人才爲根本上救國計近者法國之國制文明學術思想最合我國共和人民之性質是以各省學生赴法留學者以百計而閩省學生則未有聞風而起者本會敎育部當速派人至閩介紹學生赴法留學經衆贊成并派林君赴閩介紹閩學生（三）本會敎育部除立即介紹閩省學生赴法留學外當同時開設法文預備學校旣可爲留法之預備又可栽培商業人才衆贊成並舉定籌備員三人（四）本會成立後進行事宜頗爲重大應當廣徵會員以便協力共圖故本會當即派出代表或用函至各處閩學會徵求會員衆贊成至於派代表一事定於今日（二十二日）下午四時再開臨時會討論并通過章程凡閩籍男女學生皆可準時到會 
[上海之新養病院名曰青島]  
　　中美新聞社云上海法租界畢勛路三十號有一最新式之養病院係費倫夫人所創設開辦於兩年以前房産從紀來克氏處購得本係住宅改爲養病院該院定名曰青鳥養病院青鳥二字寓有良好服務及快樂之意開辦之始規模不大祗容病人十人以至十二人其後逐漸發展目下費倫夫人正在監造一新割治室用雷錠玻璃及白色瓦建築設置一切最新便利物及消毒機關再擬造一本院看護婦宿舍費倫夫人亦擬造一自用之小宅本年九月間將有美國著名醫院新畢業之看護婦五人來華加入該院看護婦隊預期新割治室開幕及新看護婦就職均在九月二十日舉行該養病院地基佔地十四畝一面臨霞飛路一面接辣飛德路該處林木葱蒨風景至佳院内有一網球場樹木繁茂可以納凉並有一屈曲之馳道新造之屋與現有之病院相接凡内科外科関養接生及其他一切病症無論何時該院均接收診治現有病人室十二間新屋成後將更寛大看護婦九人均經畢業内有英人美人蘇格蘭人荷蘭人瑞士人衛生事宜極爲法意尤注重於飲食現雇用一受有高級訓練之烹調家斯品克夫人斯夫人曾在倫敦巴黎美國受烹飪之敎育乃美國德來克家烹飪學校畢業生也院内食物全由夫人監管處理烹製後由侍者裝盛分送各室麵包與餅干皆謹愼裹以油紙病室内陳設各物均足怡情悦性浴室内鋪砌白磁磚並備一切衛生上便利物全院裝熱水管關於靜養之病人設有一花房及藏書院有書六百卷隨時可入閲每一病室置有書目一册此外隨時請有名音樂家入院奏樂以娱病者最近曾請開丹兒夫人等奏樂一次除德人外各國病人均接受各國醫生（除德人）亦可送病人入該院費倫夫人之夫前在法國服務於英國醫兵隊現在紐约擬於九月間到滬云 
[疫症消息之昨聞]  
　　滬上南北市自發生時疫以來傳染者以勞働界爲多大南門外放生局東華豐織布廠附近新造之平屋名曰四十間頭（卽三興里）所居者多係江北客民自二十號至昨日午後止三天共染疫斃命者男女老幼十八人又本城老街銅匠某甲因染疫送醫院求治其母前往探望不料母子相繼倒斃昨晨由家屬前去分别爲之棺殮所以本城各壽器店大有應接不暇之勢　　閘北方面患時疫者日見其多四區署長張運昌昨出防疫六言韻示云照得天氣炎熱最易發生痧疫須知除疫之方首在諸般清潔本署有鑒於斯注意街路垃圾嚴加取締掃夫使其職務盡力垃圾務須倒桶萬萬不可踰越所有大便小溺必須前往公厠如敢作踐道路照章科罰處極特此簡明佈告務各凛遵要緊 
　　高昌廟一帶近日居民傳染時症者不少且死者居多昨由新閘普善山莊派員前往該處散放藥水每户二瓶以資施救 
[松黑江防軍艦出發]  
　　籌辦松黑兩江江防一事經藍總司令派定江亨利綏利捷利通利川靖安等軍艦六艘飭令駛入江南造船所修理然後開往塡防等情已詳前報兹經江南造船所修理完竣函請藍總司令派員騐收並令將軍裝等件分别裝配完畢卽日開往黑省並令靖安軍艦一路掩護妥愼行駛各該艦長奉令後卽將應用物品備辦齊全於昨日下午三時啓椗出發矣聞由滬至黑約計海里五千餘里須三星期始可到黑實實行駐防云 
[總商會會員會之預備]  
　　上海總商會訂期二十六日開臨時會員會業已預備各種提議案由當衆討論進行各情已紀前報兹聞該會會董方面連日亦已開會籌備一切並悉該會兩次所募公債迄未清了所有建築商品陳列所於今春動工至今雖未及半而應需造價約計六萬餘金本擬續募公債了理乃會長忽行辭職一切無人主持是以擬將會計部各種收支賬略逐項清釐以備大會時報告 
[總商會覆津商會函]  
　　上海總商會復天津總商會公函云逕啓者本月十九日接准貴總會眞日代電内開此次巴黎和會專使西行所抱政策所謂收還青島解消山東問題取消高徐順濟密約二十一條欵及各種密約是也此數者存一可以亡國詎知和會專使守全失敗敝會悲從中來宵衣旰食警惕未安牛馬沉淪奴隷浩劫痛無過於兹者兹查我國連年水旱今歲麥秋滅收奸商捆載出洋倉庫無餘已成珠桂民食恐慌危險萬狀對内對外米麥各糧倘不急籌禁止之策國民生活必將同斬是以敝會决定本埠米麥各種糧商勿得間接直接售於外人運載出洋自促生活以存國脈所有以後往外埠購糧各商必須持有本會護照報呈貴會騐明方能採購事關國計民生諒當協助特此通電卽希查照辦理臨電不勝禱切盼切之至等因具徵維持民食愼防出洋無任欽仰惟查蘇米禁運出省已歷多年迭經官廳佈告有案本年六月以後滬上存米無多來源稀少加之霪雨連旬米價陡漲斗米千錢民不堪命聞有漕運軍米之説人心益覺恐慌當此時局未靖險象環伏旁皇膽顧在在可虞經敝會會同上海縣商會分電呈懇中央政府曁江蘇軍民兩長俯念食爲民天民爲邦本無論何種要需蘇米萬勿弛禁各在案商會以外各團體亦以此事關係重要函電力爭以維大局蒙蘇省長迭電政府持之尤力民心稍覺安寗可知蘇省之米非惟不能出洋併不能裝運出省爲此將實在情形備函奉復即請貴總會察照爲荷 
[皖省宣城水災乞賑電]  
　　七月二十一日上海中國濟生會接安徽甯國宣城縣來電云濟生會安徽同鄉會均鑒敝縣霪雨爲災蛟洪迭發圩堤潰盡一片汪洋百萬災民嗷嗷待哺伏乞貴會大發慈祥賜給賑欵一拯飢溺毋任頂戴餘函詳宣城縣省議員丁炳粮周堃縣農會長姚振家財政局長茆獻宗團防局長李鎭中叩 
[工業協會調查員之道歉]  
　　江蘇特派交涉公署接中華工業協會函云逕啓者前貴公署曁汪君致敝會兩函追究楊子奇報告運米護照根由一節當即轉録原函通知該員以便轉報兹據該員來會自謂報告不實請敝會照章處分外並有致汪君原函一件更正前報相應轉達即希鑒諒 
又江蘇交涉公署收發主任汪樹鈞接工業協會調查員楊子奇函云敬啓者日前由敝會轉録先生十六日一函交閲當即至前所聞各關係之人處加以詳細調查始悉係一種誤會之傳聞除由子奇面向敝會自請報告不實處分外特此函達先生道歉並希原諒是幸 
[履業之提倡國貨]  
　　履業公所曾經兩次集議提倡國貨惟所用之銅釘因國貨方鐵釘尙未造出故多有未能改用者今則業已造出國貨方鐵釘矣是以昨日三時復在梅溪弄之公所内開會並請名人演説同行李復興裕泰禮和瑞興祥大慶祥中和包平和李金記王德興源泰（法大馬路）進步祥雲壽森華永昌祥同福昌李祥雲老實基三進履祥嘉禄福興三井春華馮記闞慶記福興立瀛洲同福泰南美華昌源泰（鐵馬路）俱立時簽名一律改用國貨方鐵釘其中尤有自願格外表明其决心者將其用剩之非國貨銅釘送交公所封藏俟後再定辦法已交到者計包平和二十三包步瀛三百二十包進昇十包裕昌十一包福興七包南美華一百三十六包 
[籲懇免加房捐之交涉署批]  
　　公共租界各商民因聞工部局秋季加增房捐曁特别捐一事僉以商力不支先後聯名呈請交涉公署照會領袖領事轉商工部局取銷此議已誌前報昨又有七浦路海寗路等處各商舉定朱一笙等代表三百三十户並顾唐等四代表至交涉署遞禀環求照會領袖總領事轉知工部局迅予取銷加捐當經楊交涉員批示云呈悉此事迭據各商號先後具呈迭函領袖總領事并派員前往面商來呈所稱均係實情已切函領袖總領事轉知工部局取消原議以維商業仰即知照此批 
[關於浙省開放繭行問題函]  
　　國貨維持會昨致浙省杭嘉湖紹各屬縣知事函云謹啓者案准浙江實業廳函開接展大函以維持之苦心爲工商而請命閎言碩畫欽佩良深廢除限制繭行條例一案業奉農商部省長公署先後令飭以限制繭行條例取銷後於各地絲綢營業及機户生計影響若何應速由廳令飭杭嘉湖紹各屬縣知事切實查明就地情形並邀集本地公正士紳及商會公同酌議統籌兼顧辦法限日復廳彚轉等因當經分令各該屬縣知事查復在案一俟到廳自當悉心核擬彚案轉呈等因竊查四府各縣産絲之地非盡皆産綢之區其非織綢各縣於機户一方之艱苦綢業缺乏原料之實情向無機織必多隔膜雖加調查所得尙鮮必須調查産綢各區域如浙江之寗波紹興濮院吳興杭州江蘇之江寗鎭江丹陽蘇州盛澤等處庶無偏頗之虞敝會迭據各帮絲綢機業函陳繭子出洋日多洋綢輸入日鉅我國綢業原料目前已缺乏不堪因之減少出品不敷應銷若再廢除限制條例開放繭行則綢緞原料必致爲繭行吸收殆盡悉數出洋數千年綢緞實業千百萬機工生計必致絶滅環請救濟等因情狀甚爲迫切查江浙二省工商二業大半以絲綢機織爲生原料出口熟貨進口年盛一年實爲病國貧民之因設再開放繭行綢業原料更缺無米難炊必致絶滅實於國計民生大有妨害不啻自殺政策該工商所陳確是實情並非過慮應請貴知事除詳查本縣情形外并再咨行其他産綢各縣調查機户情形務得眞情彚案報告俾使下情上達而便賢長官易於調度利國福民實維貴知事是賴兩省工商均所戴德是否有當敬候鑒核施行 
[國技同志會第一次開會]  
　　前日（二十號）閘北工界青年勵志會聯合精武分會廣東青年俱樂部及青年會德大紗廠恒豐紗廠等練習拳術諸團體開第一次國技同志會首由王席黎惠生君報告開會宗旨繼請霍守華君演説工人之天資與工人之位置足以左右社會再次六團體操演國技至散會已鐘鳴十二下矣 
[不吸捲烟儲蓄會成立]  
　　陰曆六月二十三日不吸捲烟儲蓄會在四明公所開成立大會到者會員二百餘人公推陶輝庭爲臨時主席宣佈開會宗旨由許厚甫報告章程衆討論逐條改正次推舉周林慶顧錦華爲監票員投票選舉周林慶當選爲正會長陶輝庭爲副會長沈相甫爲總務科兼會計員又公推許厚甫孫世華沈連生丁文經徐作清陶敬元六人爲庶務員次主席報告南市不吸捲烟興業會來函欲與本會合併請衆討論次由顧錦華起言興業會來函本會極爲歡迎可否作爲分會銀行交付本會存儲諸公是否贊成當由主席起云該會如照今日敝會章程辦法若得同意者須請照章入會何須另設分會若銀洋由敝會代存者與分會名義殊有不同公議請由該會代表周君與興業會諸君磋商後再行斟酌次興業會代表周敬夫演説捲烟之害耗費之大利權外溢據確實調查年計九千餘萬况煙性燥烈有碍衛生望吾同胞互相敦勸積極進行以保利權而重衛生云云散會時鐘鳴五下矣 
[撞沉華泰輪船事解决]  
　　本埠中華汽船公司之華泰輪船於去年夏間在鎭江下游被招商局之愛仁輪船撞沉當時雙方各邀公正人開始談判已有一載聞日前甫經解决公正人命招商局賠償中華汽船公司損失銀八萬兩據被撞之家謂除所得賠欵外受損仍鉅云 
[白克路發生越貨傷人案]  
　　前晚新鐘將二點時白克路珊家園某號門牌被匪數人撞門入内刦掠衣飾呼嘯而逸旋經事主鳴笛喊捕附近中西探捕聞警到來隨後追趕匪徒沿途開放手槍拒捕繼復分頭竄入小弄狂奔逃去探捕等因距離頗遠致被遁走有勞合路轉角測字人安徽籍胡練仙鎭江籍周煥章二人當開槍時被流彈擊傷倒地胡彈中石胸受傷較重周傷右臂其勢較輕經老閘捕房一百十號華捕及十四號華探先後車送醫院醫治事主當即投報老閘捕房請求緝匪懲辦 
[引渡松江太倉兩刦案疑犯]  
　　駐紥高昌廟江蘇水警第二廳第三隊警探李德標偵悉住居公共租界老閘浜北某號屋内之松江人葉德齋係六月二十一號松江某姓家被刦財物之逸盜又偵知住居虹口靶子路四百七十八號門牌之松江人沈小永寳山人盛嘉明王炳珍均與太倉縣屬某姓家被盜夥刦案有關因據情禀明該管長官奉文帶同眼線周阿三於前日下午將葉沈盛王四人分别緝獲先後喚令一百五十六號一千四百三十六號等華捕拘入匯司虹口兩捕房寄押昨由捕房一併解送公共公堂先由華探王桂生周耀庭及該華捕等相繼上堂禀明前情次由李警探偕眼線周阿三投案將各被告犯案情形禀陳一過旋呈移提公文要求引渡俞襄讞閲文之下商之英副領事包君以案出内地會判葉德齋與沈小永盛嘉明王炳珍准交來探帶去歸案訊辦 
[偵緝隊士捕匪遇害九誌]  
　　曹惠生尙有另案關係 
　　戳斃淞滬警察廳偵緝隊士李廷才之積匪小山東（即曹惠生）自解護軍使署後即經軍法課秘密研訊該犯小山東已直認行兇不諱惟聞訊得該犯與某某兩案亦有關係現正派員偵查一俟得確即行定讞云 
[浦東碼頭小工之惡鬭]  
　　清東白蓮涇口大賚洋行碼頭小工昨日下午四時許分甲乙兩帮各集數十人在碼頭互毆管碼頭印人從中排解亦爲甲帮工人所毆該印人卽取獵槍向衆開放擊傷小工江北人楊四衣黄三喜二人腿足痛倒於地衆小工遂分頭散去嗣由該行執事命人將楊黄二工人舁上渡舟送往租界醫院醫治事爲該管警區所悉即派警前往調查肇事眞相報請警廳核示 
[認欵催築倉橋浜馬路]  
　　滬南工巡捐局日前開會邀集該局名譽各董及薛家浜以西至小南門外倉橋一帶之地主商號執事等會議將小閘橋迤東至出浦之浜基實行塡築馬路已紀前報兹聞是處紳商店户等僉以倉橋浜之垃圾堆積與淤泥穢物並聚當此時疫發生關係緊要故對於塡築工程尤不可緩業已公同集議先行量力擔認工費一俟集有成數即可輔助該局公費之不足刻已籌有二千餘金擬公函該局長速行規劃工程開工塡築 
[華法兩電車公司暫調車輛]  
　　法商電車公司前擬將電車並拖車等另造新車輛若干以俾擴充營業旋悉華商電氣公司内之八輪大電車形式甚爲合宜内部寛廣坐客亦可增多將來此項車輛若在徐家滙路一帶開駛可以免掛拖車因擬仿造特函致華商電氣公司陸總理商借大電車一輛並以法電車公司之第二十二號電車一輛暫行調用以便駕駛而免阻礙營業昨日彼此已實行調換車輛照常行駛聞法電車公司借得第二十號之八輪大車以後即須依樣仿造並先在該路試行 
[浙江商品陳列館之兩章程]  
　　浙江商品陳列館駐滬徵品處昨將該館所訂物産審查會及優待出品人章程附函分致本外埠各出品家查照兹録兩章 
 
 

Page 11

 
 
程如下 
　　物産審查會章程　第一條商品陳列館因品評陳列之出品得設置物産審查會　第二條本會以實業廳函聘之審查員組織之　第三條本會審查員額以二十四人至四十人爲率　第四條凡具有左列資格之一者得爲本會審查員（一）在實業界著有聲望者（一）富有工商學識或經騐者第五條本會每年開會一次其開會時日及期間應由商品陳列館長先事酌量擬定呈由實業廳核准並轉報省公署備案前項開會期間至多以一個月爲限　第六條本審查會應由商品陳列館館長於呈報擬定開會日期時專案呈請實業廳按照本章所定資格及員額分别函聘充任並呈報省公署備案 
第七條本會審查員均爲名譽職其職務至本會閉會之日解除　第八條每届開會時得於審查員中公推一人爲審查長前項審查長推定後應由商品陳列館長呈由實業廳轉報省公署備案　第九條審查物品之類以原議决案所定徵集陳列物品之種類爲準　第十條出品審查之標準分列如左 
　　（一）（工作）不問其爲成品抑爲原料但視其就天然物所施勞力之多寡何如（二）（應用）物品之用途大小及適用經久與否皆於用者經濟上之關係至關重要此應特加注意（三）（價值）有無貨價不相當之弊（四）（産額）凡物品産額多者在商塲中必有經濟之勢力而商品之所以可貴者亦即在此點反是産額過小雖具有種種特色然於場中不能占重要之地位可斷言也（五）（銷途）凡物品果屬價廉物美則銷途不患不廣對於具有此種希望之日用物品亟應提撕而奬勵之（六）（裝置）裝潢美觀則能引起購者之注意裝置妥適則能保守物品固有之精美此亦應加注意者也　第十一條出品審查結果應按照左列分數分列等差（一）滿九十六分至一百分者爲特等八十六分至九十五分者爲一等七十六分至八十五分者爲二等七十分至七十五分爲三等第十二條審查出品分别等差時應由審查員總額之過半數以上之同意决定之　第十三條凡出品經審查决定等差後應即繕具審查報告書交由商品陳列館館長彚案呈請實業廳按照優待出品人章程分别核辦並轉報省公署備案前項審查報告書應由審查長或臨時主席審查員署名蓋章審查報告式另定之　第十四條審查員對於自已出品不得參與審查 
　　第十五條凡出品無論寄陳寄贈均須交付審查出品人不得拒絶　第十六條凡出品視其性質因審查之必要由理化學作用致有自然之消耗或毁損時本會不任其責　第十七條本會閉會時所有庶務及繕寫各事宜均由商品陳列館職員兼理其應需一切費用按照欵項性質並於商品陳列館經常費内分别支給之第十八條本章程自呈奉核准公布日施行 
　　優待出品人章程　第一條凡以商品寄陳或寄贈於本館者均爲本館出品人第二條凡出品經物産審查分數合於物産審查會章程第十一條各欵規定者得受本章程之優待第三條優待出品人之事項如左（一）特等奬證（二）一等奬證（三）二等奬證（四）三等奬證（五）揭商品廣告於本館揭示塲（六）登商品廣告於本館出版物（七）本館長期游覽劵前項一二三四之四欵奬證以實業廳名義頒給之第四條出品人應受優待之分數如左（甲）出品審查分數在九十六分至百分者特等奬證一張揭商品廣告於本館揭示塲一年登商品廣告於本館出版物一年本館長期游覽年券一張（乙）分數在八十六分至九十五分者一等奬證一張揭商品廣告於揭示揚九個月登出版物九個月長期年劵一張（丙）分數在七十六分至八十五分者二等奬證一張揭商品廣告於揭示場六個月登出版物六個月年券一張（丁）分數在七十分至七十五分者三等奬證一張揭商品廣告於揭示場三個月登出版物三個月年劵一張前項廣告日期以揭示或出版之日起算第五條凡寄陳或寄贈新發明之商品或精美之商品除審查合格照章優待外關於本章程第三條第五六兩欵日期得由出品人呈請實業廳特准延長之第六條前條特准延長日期辦法以呈請時出品尙繼續陳列者爲限第七條出品人優待之給予應由本館遵照物産審員員章程第十三條規定呈奉實業廳核准後實行第八條本章程第三條所定奬證之方式另定之第九條本章程自呈准後公佈施行 
[各學校消息併紀]  
　　上海公學　白克路上海公學學生聯合分會暑假期間仍積極進行會長王斌君親赴南京組織一國貨販賣公司演講部各會員俱分赴蘇松各地鄉村演説又該校校長楊德鈞擬於暑假後將原有義務夜校擴充範圍增設學額以宏造就 
　　銀樓業小學　大東門外花園弄銀樓業高等小學校於舊曆六月二十四日暑假休業式并國民科四年級第十次畢業式由校長張兆圻報告校董裘光耀致訓辭以次遞給證書及發給各級優等生奬品並有寳成銀樓代表胡元佐演説計畢業生爲諸寳錩蔣瑞昌陳宏勳沈鴻卿黄嘉松陳明道蔣賡鋪徐修倬馮聚奎九人該校定於二十五日起每日上午開補習課二小時 
　　友誼學校　友誼學校宣講團於昨午（二十日）出發赴浦東三林塘等處宣講（普及敎育）（注重衛生）（勿忘恥國）等歸已晚八時矣該校爲普及敎育起見現正籌設義務夜校定於星期一（二十八號）開學兹將章程摘列於下凡品行端正無力求學或自幼失學志願就學者均可報名入校學額暫定五十名分爲高初兩班課程授以普通國文及算術等科暫以三個月爲一學期敎授以本校學生擔任每星期除星期日及星其六外每晚新鐘八時半至九時半爲上課時間學費免納凡學生須於報名時繳納小洋二角作爲保證費期滿後悉數發還倘於學期内缺課滿二十夜者即將其洋充公以儆荒情凡學生於學期内未曾曠課成績優良者以相當物品奬勵之校址在老北門　外浸會本校内 
[軍官學校學生練習期滿]  
　　北京陸軍部所設軍官學校之學生係由陸軍各師選取軍官子弟送校肄業該校定章須將送校之各學生先行考試考取者發回原師入伍者充當副兵正兵頭目各三個月迨至九個月實地練習軍紀期滿後再行送校疑業兹悉陸軍第十師去年秋間奉部發回之入伍生張汝舟等十六名現因練習軍紀九個月届滿堪以送校入學故由盧師長特派三等參謀王竹齋昨偕該學生張汝舟等偕乘火車送往北京軍官學校肄業 
[勵志愛國團邑廟宣講紀]  
　　派克路百合里勵志愛國宣講團於前日（二十）下午二時由宣講員朱文華陶漢塵徐惠施湯培方等在城内邑廟宣講救國之方針儲金興業之要圖亡國之痛苦等詞頗沈痛並有　員祖洪元奚成良戚世法曹心一吳兆麟等在塲照料照秩序頗爲整齊講畢已鐘鳴七下矣 
[平湖同鄉會職員姓氏録]  
　　平湖旅滬同鄉會於前日（二十號）在閘北嘉郡會館内開第七届選舉職員會兹將該職員姓氏列下正會長徐鶴笙副會長林依中葛詞蔚董事八人張石君陸彚泉陳晋軒張達卿馬驥良徐岷源張理卿陸志青評議員十六人蔣已春許奇松徐美士甘如瑛李鴻欽包壽伯楊子英王文華胡蒓香李榮欽徐眉軒薛鶴籌陸琴舫葛書微何書農陳子泉備補評議員四人潘子餘張寅谷曹建章葛蔭梧名譽董事金籛孫陸紀先胡戊鵠臨時書記員王叔明 
[徐壽康石鈞銘均送軍監收禁]  
　　前在戒嚴期内高昌廟地方有繕寫匿名函件毁謗軍官之徐壽康經軍署提案研訊判處有期徒刑另有犯他案之石鈞銘亦已判决處以徒刑均應發監執行昨日盧護軍使令將石徐二人由營倉提出派兵一名押送本城陸軍監獄收禁 
[閘北垃圾急宜清除]  
　　閘北寳通路棋浜一帶垃圾山積浜水污濁臭氣四散地方居户疾病者死亡者已不少該處居民前曾具函滬北工巡捐局局長及警察廳廳長懇其清除迄今匝月未見着手日來天氣酷熱疫症横行該處居民因生命關係現已續繕公函與徐廳長要求從速整理云 
[汽車撞傷行人]  
　　汽車夫何召雲昨日午刻十二時半開駛七百九十七號汽車行經南京路浙江路口撞倒紹興人何四魯受傷頗重當由老閘捕房六十九號印捕瞥見前來押令汽車截送受傷人往醫院醫治復帶該汽車夫入捕房禀候捕頭發落 
[兄弟涉訟案之辯論]  
　　席裕光延律師在公共公堂呈控其兄本埠滙豐銀行買辦席立功不理購地股欵及盈餘銀七萬五千兩一案訊供等情曾紀前報昨届本案辯論之期兩造人證及律師相繼投廨先由被告律師上堂辯稱原告交與被告銀三萬兩因原告於父未故時即在匯豐買辦賬房陸續用空萬金後係被告代還故祗有二萬兩作爲購地股本而所購之地合股者爲一百畝其餘九十五畝係被告個人獨買原告欲分轉賣所得之盈餘須照股本之多寡核計日原告不能證實被告將該地售出之價每畝確得銀二千五百五十兩若原告於付三萬兩之欵時言明係作一百九十五畝之股本則現在始能謂被告違約故請堂上照被告訴禀内承認之二萬兩判還如堂上認原告有三萬兩則被告不妨另控伊欠欵銀一萬兩云云次由原告律師辯稱原告墊出購地之欵從各方面證明確係三萬兩被告對於此案並無切實賬據呈出顯係欺朦堂上且原告即使有欠亦係欠伊父之債父故遺産現金有二十餘萬是不妨待將來析産時再説前次被告供出之見證今已傳案乃被告又不令其到堂證明該見證對於本案情形明晰想係被告恐其不肯照伊所供之詞陳述之故惟被告所云見證支去銀四萬兩係料理升科等事亦無賬據今該見證備質總之欵之糾葛須照原告所開之賬計購全部地皮費銀二十六萬二千兩售出之價有六十七萬餘兩以原告之三萬兩股本核算應得利益銀七萬五千兩否則着被告償還欵用十三年每月一分起息共本利銀九萬兩云云中西官核禀諭候會商堂諭展期宣判 
[被賣女子得完骨肉]  
　　住居閘北華界之婦人夏岳氏指控唐家弄永慶里三百十九號門牌之小木匠王某串同其妻王張氏蟻媒蔡董氏於本年三月間將傭於北西藏路某姓家伊之姪女岳阿二拐賣與甬人陳新順爲妻得身價洋一百五十元分肥等情昨由滙司捕房包探陸連奎將張董二氏及陳新順岳阿二拘解公共公堂請究即據岳阿二供稱因往浦東尋親被小木匠誘拐販賣得價吞没等詞夏岳氏供稱姪女被拐伊母及祖母思念甚切請予給領陳新順供出一百五十元價買張董兩氏供詞推　中西官判陳及張董兩氏併釋身價不追女交　岳氏領回管束 
[懲罰鴉片烟犯併紀]  
　　虹口武昌路八百三十二號門牌屋内之湘州人廖阿二趙阿三因將錮盒香港鴉片烟膏售與廣東人黄泉在密勒路九百七十八號門牌屋内私設燈吃容留同鄉人陳坤王阿德麥倫梁阿賢李根歐陽春林記陳黑等開燈過　被該管捕房華探周筱棣西探麥克濤查悉往將主客十一名拘獲連同烟膏七盒及烟具賬簿銀洋一併帶回捕房昨解公共公堂先由中西包探上堂禀明查獲情形次由被告廖阿二趙阿三所延之律師上堂辯護詰據黄泉供稱陳坤等均係友人或屬同居並未向其算取烟資陳坤供詞推諉梁阿賢供稱烟膏從趙阿三手購買大盒四角小盒二角云云餘人供多支吾中西官核供以廖趙兩人不應私售禁品判各罰洋三十元無洋各改押一月黄泉罰洋十元無洋改押十天陳黑等八名各罰洋二元無洋各押二天烟膏烟具焚燬銀洋充公又楊樹浦贛朋路一千零九十七號門牌居人錢正寳與妻王氏同在家内私設烟榻容留吳永發吃食鴉片烟違章被滙山捕房包探季立仁查悉協同一百八十二號西探往將主客男婦三人連同烟具帶回捕房分别收押昨解公共公堂經中西官逐一訊實判錢正寳錢王氏各罰洋二十元吳罰洋五元一併充公烟具銷燬又法租界小東門捕房捕頭日前偵悉居户陶王氏家私賣燈吸容人在内過癮有違禁令故於前晚帶同包探張鏡波前往該處抄出烟槍烟具等物連氏一併帶入捕房諭令存洋保出候究在案昨日傳解法公堂請究先據捕頭上堂禀明前情並將烟具呈鑑詰之王氏供認私賣燈吸不諱中西官判罰洋二十元充公烟具銷燬 
[水巡警查獲烟犯]  
　　李玉福在滬私購烟土八九十兩擬乘小輪往内地圖消漁利當爲水巡隊巡警查獲人證押送警廳昨午轉送地檢廳訊辦 
[混兑塗改鈔票之扭控]  
　　本邑人陳福生向爲西崽邇因失業無聊專持塗改上海字樣之北京中交鈔票在市混用牟利閘北天保里某烟紙店曾受兑兩次計洋二十元前日陳又持此項鈔票向兑銀角被店主葛子馨察破扭控四區一分所轉解司法科即送地檢廳訊辦 
[和尙互毆咬斷手指]  
　　大南門小靈山巷僧人默禪普靜前日下午在菴誦經起釁口角扭毆普靜將默禪右手無名指咬去一節痛極倒地旁有僧人朗靜朝林目覩願作見證報告巡警將普靜拘送一區三分所收斩默禪送紅十字分會醫治當將傷指用藥封固送還該所昨午劉警佐將頳禪普靜朗靜朝林飭警押送地檢廳經檢察官提案研訊之下騐得默禪受傷屬實飭令自醫該證人退去普靜押所候究 
[用虧租洋限期理楚]  
　　普愛堂前遣人投法公堂控稱前由朱春芳介紹薛培臣前來充經收房租之職詎被陸續私收租洋四千餘元講求訊追薛供民人祗用去一千餘元並無如此之巨判着原告將賬查明禀覆再核在案昨又提訊先據原告禀稱查明被告共用虧四千一百四十七元有零現由荐保人朱春芳賠出洋六百元外又持來期票一紙除歸還外尙少一千八百元並查得被告在松江原籍地方頗有家産請求嚴追詰之薛培臣供認用虧四千徐元實受朋友之愚請求釋出設法歸還中西官判着薛交保出外限二個月料理清楚 
[車夫行竊之懲儆]  
　　徐樂村日前由某處雇坐唐順寳所拉之黄包車至法租界地方詎被唐竊取身畔皮夾一只内藏某錢莊之期票洋五百元及現洋數十元携贓而逸旋經徐察悉當即報告捕房飭探將唐拘獲吊出原贓帶入捕房昨解法公堂請究先據原告上堂禀明前情詰之唐供實係原告自已遺失在地餘供支吾中西官判唐押西牢三個月期滿永遠逐出租界贓給原告領去 
[利刃戳傷背部]  
　　馬夫雲阿根前日在公共租界愛多亞路向張阿四索欠起釁互相爭執雲突出利刃將張之背部戳傷流血不止當經一千一百三十四號華捕查見即將受傷人車送山東路仁濟醫院醫治一面報告捕房派探榮錦林將雲阿根拿獲拘押昨日解送公共公廨請究即據中西包探上堂禀明前情以原告傷勢頗重不能到堂質證聲請展期王襄讞得禀商之英卓副領事判雲還押候原告傷愈解訊 
[打破頭額]  
　　烏鎭路婦人時劉氏至四區警署控姘夫徐阿金行兇打破伊之頭額請求騐傷提究當由該署將徐拘案昨午轉送地方廳經檢察官提訊之下命該氏回去自醫徐收押候究 
[瘋子用石擊碎玻璃窗]  
　　紹興人馮金標因將石子擊碎南京路二號門牌某洋行十一號門牌外國糖果店門而大玻璃窗當被喚捕拘入捕房押至昨晨解送公共公廨請究即據原告某西人及華人蘇理文上堂訴明前情訊之馮語無倫次中西官　馮悉有神經病判候倩西醫騐明病勢展期七天再核 
[過犯行竊兩則]  
　　蕪湖人沈仙生前日竊得吳承祖託北京路郵務局寄送外埠值洋三百元之綢緞一包質洋花用被控捕房昨經總巡捕房包探范德孚與西探堯克將沈緝獲並在某押店内帶到原贓一併帶入捕房旋解公共公廨請究經中西官訊知沈係過犯判押西牢年半期滿仍逐出租界贓交原告領回當本不追向爲成衣匠之陳福章前晚潛入新閘南成都路一百八十三號門牌孫樹華家竊得值洋二十四元之金鑲筷一雙圖逃當被孫之傭人瞥見喚捕將人贓一併帶入捕房昨解公共公廨請究經中西官訊供推諉中西官以陳係過犯且贓證確實判押西牢一年期滿仍逐出租界贓交原告領去 
[白司托克馬戲團將在滬演戲]  
　　中美新聞社云著名白司托克大馬戲團定於七月三十日晚九時十五分起在張園開演該馬戲團在英國創辦於一百二十五年前世界聞名目下之一班始組於一八三三年成績卓著曾在倫敦英皇御前開演兩次近年游歷美國澳洲印度錫蘭馬來爪哇暹羅等處兹從香港來滬第一夜在張園將演戲二十套其中變化甚多必能使觀者滿意上海演過後再往日本該團技師盡係歐人一切布置極優美　位一切務使來賓舒服帳幕廣大通風又不漏水逢星期日星期三星期六下午五時十五分起演日戲兒童半價戲券現由謀得利出售 
[上海縣公署批示兩則]  
　　汪劉氏呈爲劣孫游蕩請求備案以杜後累由呈悉該氏之孫果係習爲游蕩屢訓不悛情殊可惡現因不辭出外旣已登報聲明並赴會審公廨備案如其甘爲干犯之事即赴司法衙門請究可也 
　　宋莊生等呈爲保留公産環球吊單存案給示勒石由候函致上海縣商會查復核辦此批抄件春 
[介紹新刋]  
　　昨承復旦年刊社寄贈一九一九年復旦年刊一册圖畫優美文字精湛該書爲該大學本年畢業級所出版除備載該級歷中及畢業生履歷外兼列一年以來校中各種團體之概况其最居重要者曰公民服務會其中敎育一部已辦有義務學校二區一敎附近貧民子弟一敎校中夫役開辦年餘成績昭著其演講一部今春已舉行旅行演講一次在崑山蘇州揚州三處備受當地士紳歡迎蓋學生服務社會之精神該大學實提倡最早者此外上年美國大學聯合會曾贈國旗以示親善嗣後歐戰協濟會之役該校以徵募最多受青年協會繡旗之贈均有精美之照片及紀載綜計全書凡百三十頁銅版圖約百七十幅中西文參伍而行精采奪目每册定價一元寄售處靜安寺路五十一號寰球中國學生會及法租界貝勒路義和里十四號上海學生聯合會書此以當介紹 
贖約儲金消息 
　　熟牛皮業　興昌祥同人柴澄鑑六額周鴻章二額金永二額 
　　三等公典　華界三等公典代表陸少雲等發起該業愛國儲金前日午後假南市潮惠會館開會該同業到者二十餘家即由該代表報告開會宗旨次勸認儲金除當塲認定額數外尙有未經到會之同業分函知照量力認輸已認定額數牌號如左　萃源認二百額明興五十額祥豐三十額錦裕五十額錦豐五十額公興二十額永昌二十額慶興十額湧源十額福源十額慶豐十額源通十額鉅源十額福昌十額明利十額湘興十額植泰十額森泰十額祥泰十額元成十額立成十額昇興十額和泰十額共計認定五百八十額 
　　南市大碼頭康恒泰夥友沈瀛洲認十額 
　　中華書局　中華書局同人認交國民儲金每額五角將該欵收集後存入殷實銀行生息迨至正式機關成立即行移交現已集有二千三百二十九額兹將認欵人名及額數列下陸費伯鴻二百額俞仲還沈問梅陳協恭各一百額戴懋哉戴劼哉高野侯各八十額唐子權全少蘭各六十額沈全林浦鴻來戴葆生各五十額王均卿薛季安黄毅之各四十額華弼丞三十額李柳溪二十七額陸費仲忻朱慶林諸宗祥徐曜堃潘勝海各二十額沈伯經十五額倪長春十四額沈鼎澄江文伯各十二額戴誦劬盧效彭曹公盛屠紀常沈鐵民王晋之徐增奎李頌康陳子卿周少欣陳菊人沈卓夫王春葆張丙泉孔慶瑞王錦培朱善福顧軼庭徐潤宏計榮章張學英胡志民李擁鈴張德慶姚瘦梅汪士佳各十額陸鍾之該少中王夢蘭凌桂青林長源俞文燾戴義章各八額陳伯屏七額湯厚生沈家桂武慈萱章吉甫湯培元羊澄青黄蔾青徐惜三吕鴻勳王竹亭楊蔭軒張錫珍顧晋康夏叔芳成煒章林錦榮雍鄂生劉炳生王永春各六額朱蔚伯王蘭興劉兆金各五額趙金誥李耀卿楊仲安趙密蔣仁春王　萊屠伯常方小亭鄒怡安陸跛公董瑞先曹文福吳清保周文彬陳芝卿李曉岩李恒榮席賓秋錢潤身蕭有年蔣詠之王光輝陳國祥鍾誠錩沈仲迪沈仲安黄鳳鳴奈映堂韓耀爲戴倜君吳　德陸羽　胡永康陸蘭江胡劍心李天註姚竹天陳燕蓀蔣瑞華王平書萬廻儒周　肅華享平邱斐卿羅福生各四額劉傳厚陳耕培陸厚載潘明德存遠堂各三額蔣谷生蔣君謨李子珍王元勳談錫銓趙應坡胡心培高念修郭祥福杭逸民羅有昌蔡兆康沈鶴奎談學詩朱展衢朱春卿李靈亨祝仁美韓旭齋張申伯蕭志賡黄金聲陳懷閘陸秉成邱巨青沈頌岡趙錫坤殷貽蓀周硯生吳春耀馮其璋魯書金王　珊王文煥張遇義陳海珊沈問渭徐若淵沈慶鴻莊蔚心江子良丁希茂吳貽蓀沈顧生陸慶林金期伯丁宗禄許炳生馬阿桃周鴻昇凌通史仁生朱安國朱高林李賀蓀顧炯章顧福生王少平史濟廉管棟臣喬宗和毛啓堂袁土根曹桂生潘炳泉周時生王賡錢火梅生白純華金耕泉邢甫林倪冠生徐勉民嚴仕明時全福潘偉剛朱英才丁晋元陳增賢張莘甫陳吉生蔣德鋆楊樹芬倪森祥黄乾初孔繁斌汪楊周尹進邦王杏大顧福祥謝榮生吳保生江炳福張鴻源朱順寳丁紹章石阿福喬金奎秦元泉全輝祥何煥成各二額施平陽劉述庭華士成劉茂青朱端甫徐桂一樊振聲潘明心莊正熊史習南蔣叔歐許恩璧鮑忍傑蔣惕予王伯誠瞿濟舟高鳳岐武書浩陸士民趙海林李鶴森多秋秋沈壽生周桂林王時榮趙祥元陳康年孫佩之光鴻記子鴻記徐國柱薛連生勤根記顧國民楊宗貴江正林徐更福杜金記陸鴻飛龔炳漢陸仲山蔡晉侯孫繼述宋景賢王心福茅志良楊叔衡張梅官王汝嘉馮大龍沈伯泉陸金川陳祥生許鶴林韓陸秀趙順金李吕記沈金桃何根福羅惠卿朱瑞根秦材生聶長根周虎祥姚永福王鳳山周建臣陳玉山陳丙泉顧敬甫各一各（厨房）張厨司董厨司各五額張厨四額（茶役）周筱棣四額姜桂生三額沈士慶奚才林張永芳張曹魁王富生王阿四徐坤元楊蘭生陸阿二孫錫卿陸大美盛迪才陳大孟炳元樓培元王阿榮張樹滋趙祥祝金榜顧小農各二額孔福李榮生嚴明三高根林嚴明德章阿四俞來生鍾曹根王炳如各一額 
　　老旗昌北泰安坊口正泰祥全體同人認額如下正泰祥一百額陳錦發六十額張炳生二十額王烈德十額張惠炘八額倪汝端八額許瑩周許端甫八額程耕餘六額莊生泉四額汪顚僧四額楊炳元二額蔣友鳳二額秦元福二額盛增壽二額王德康二額高介青二額以上共計二百四十額合洋一百二十元 
　　四馬路五百十七號申莊中華製藥社認五額 
　　二十日報愛國同志會贖約儲金元陽認欵五百元係元興之誤特爲更正 
來函 
[耀華施德之來函]  
　　啓者昨貴報登有總會違犯烟禁之科罰謂吸烟者爲施德之天下同名姓者多此一施德之與我耀華之施德之確是兩人恐於名譽有關希即代爲聲明不勝感激耀華施德之謹上 
[暑期武術傳習所來函]  
　　謹啓者昨日公共體育場表演武術係江蘇省敎育會體育研究會國技部附設暑期武術傳習所應請貴報更正是荷暑期武術傳習所謹啓 
雜評二 
[中行增股問題（庸）]  
　　前日中行商股聯合會討論增股問題頗有辯論在北京代表感於京鈔之苦痛欲以增加股本爲吸收京鈔之一種方法用意未嘗不善特就銀行方面言之則利害關係甚鉅有不能不愼重研究也 
　　此次增股問題之起由於野心派之要求彼固欲以儻來之京鈔與債票壟斷入股以爲攫取中行權利之地經輿論之反對股東之抗議而上月二十九日之股東會乃臨時中止今如京津代表之主張先儘原有商股股東固與前此增股問題有問然以股本不足一千三百萬元之中行而驟增二千萬元非現金收入之股票實與銀行以不利要之整理京鈔爲一問題增加股本爲又一問題吾人之意以爲中行此時卽有增股之必要當以現金收入爲要義而不宜以負債性質之京鈔相抵銷致影響於銀行信用也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性二十（巧借美名陷人於惡） 
　　羅蘭夫人有言「自由自由世間多少罪惡假汝之名以行」夫上海者在賦性卑劣者之心目中固可目之爲完全無缺之自由天地矣吾人何幸而生於二十世紀之中華民國旣無宗敎之束縛又無民廳之威壓更無强有力法律之制裁固純然爲自由之住民也吾人何幸而生於太平洋岸自由空氣中之上海旣無程度甚高思想甚深之中國人士以鋭利之眼光相監察　無掃除敗類明辨曲直之公是公非以喚醒一般人之迷夢固無往不足以自由行動任其心之所欲爲者而爲之也故爲小説家者欲竊知人間世之怪現象不可不自觀察上海始爲宗教家者欲明衆生不能出地獄而升天堂之理由不可不自觀察上海始旅行家縱貫兩半球横覽五大洲若能往紐約而一察其黑幕奇觀者更不得不速移上海而爲更上一層之想也古人嘗言交得一益友如讀得一部好書予謂遍游上海一　亦如閲盡一部「黑幕」但在不能至上海者止可改行他法而償其各快先覩之微意焉 
　　償之之法在歐美可往影覻園以靜測其描寫黑暗社會之映畫若欲視察上海黑幕叢書旣有不足盡恃之處亦何妨擇其公正無偏之報而自察其廣告中所呈露之諸黑幕乎此可以思過半矣 
新拾遺 
[别開生面之懲處] [  瘦鵑]  
歐美之人百事咸尙新奇不以落人窠臼爲貴故其新興之一事一物每足資人談助傳爲佳話即如法庭懲處罪人一端亦有標新領異令人忍俊不禁者其大旨即在「以其人之道還治其人之身」懲處之法遂與其所犯之罪銖兩悉稱此法美國近頗盛行論者稱之爲「有詩意的裁判法」蓋其妙處正類詩人之詩能使人玩味不盡也美國烏哈哇州有一人曰白蘭脱者因偷蛋故捉將官襄去法官登堂鞫訊判繫獄五日此五日中日進蛋若干枚不許更食他物先兩日食之尙有味至第三日已覺憎惡迨後二日則銜之次骨不願更進矣出獄時白蘭脱嘗語人謂日來兄蛋即生厭後即槁餓而死亦哲不更啖一蛋云其言如是則倫蛋之事後此當亦不致發生矣又喀立福尼亞洲新創一例凡男子旣有室而不顧赡養其妻子者亦以犯罪論下之獄中日必罰洋作苦工不得少息所獲工資即山官中　至其家　其妻子衣食之需此例實行後爲人夫者咸有戒心脱幅之風大榖又有一例則對於竊賊及商肆中之　友而發荀有人破毁銀箱圖竊　財者則判令久禁獄中日以製造銀箱爲事而所有公家之機關遂得資以爲用不必出賣購取矣又詩　谷官中對於製造僞藥之商人亦有善法以懲處之嘗有一藥商因混售不切實用之生　藥水爲官所覺即令人　製造　其所造者眞能使人生髮姑釋之出竊謂此法荀　於上海則監獄中且爲藥商　一俱樂部矣英國當十四世紀時倫敦　酒肆主人約翰潘羅斯者因出售惡酒有背　生爲官中所執判監禁一年又一日日飲其所售惡酒以其餘灌之頭上作醍醐之灌頂後即不准重營酒業云又有一人因鑽破城中水　九處亦見執官判游街三日裝一水器於首通小管無數行時水四注遍體皆濕即至九處示衆又丹麥科本海根城中新創一例凡警察苟見街中有醉人者立僱車載之歸俟其醒後問以飲酒之所所有車費即責償於酒家其爲程較遠者車費頗昂往往得不償失故於酒徒加以節制不敢縱其多飲而街頭醉人遂亦從此絶跡矣外此文字上之事件亦有奇法懲處文人英國文士依瑟福爾麥氏因作一書掊擊貴人薩克遜奈公爵公爵怒執之即以其書迫令生吞又瑞典一文士著一書痛論政治爲當道所忌下之獄以書和羹烹煮令食之年來海上作家間有好爲誨淫之書者如以此法處之不知其臨案就食時亦能作大嚼否也 
 
[世界偉觀（三）紐約自由神像]  
劇談 
[東籬軒雜綴] [  柳遺]  
　　梅蘭芳自扶桑歸來後聲譽益盛各地報紙復爭載其艷跡以相傳播舉國上下幾於無一不知劇界中有梅蘭芳其人者即歐美各國之文學士亦多艷慕其名以一覩爲快社會傾向之忱視昔日之譚貝勒而尤加矣然有一部份人頗持反對態度以爲蘭芳之演劇徒以姿色號召柔媚縛人失却戲劇之眞詮絶無戲劇之意味此種論調是否尙含有他種作用兹姑弗論惟立言過於偏苛殊非待人以恕之道余與蘭芳雖有數面之緣然確不是中毒之儕故不願爲之辯護且亦從未爲之褒揚 
難之者曰洵如子言今兹雜綴之述及蘭芳意究何居余廳之曰述余心折蘭芳之一點舉以爲伶界勗并將以之自勉焉云爾余非述蘭芳演劇之能絲絲入扣體貼入微也故舉凡關於藝術上之優劣不與焉要知余之心折蘭芳非審美的眼光無黨派之臭味心折其能孳孳爲學耳 
　　學問之道茫無涯際又廓大又深邃戲劇亦然虚懷若谷以求之者能有幾人克苦砥礪以求之者又能有幾人窮博有恒以求之者能有幾人精進不已以求之者又能有幾人余於劇界稍有交游一得自封者我見之矣從未聞有不以戲爲業而以戲爲學孳孳不倦如蘭芳者也猶憶前清末葉海上名流爭植馮賈黨幟當是時春航之悲艷翰卿之綺麗輝映歇浦爲世並重而蘭芳方脱離富連成而入文明園微特頭角未露崢嵘即其聲譽與技能實有望塵弗及之感乃曾幾何時馮賈故我依然而蘭芳則蒸蒸日上大有一日千里之勢非好學深思曷克臻此余嘗謂推是心以求學無論爲士爲農爲工爲商當無有不獲大成者已又蘭芳於民國四年曾從寳山馮亞雄學彈西樂披亞奴極有領悟繼復禮聘歐西某女音樂家爲之指示然迄三四年來未曾一獻其藝從可知蘭芳之所學尙有深藏而不露者而戲劇中所應需用之藝術蘭芳固無一不學也孳孳爲學如此焉得不令余心折哉 
雜録 
[笑笑録] [  不笑]  
　　一女郎謂其姊曰昨日朱氏子乞婿於吾吾恐其意不誠故拒絶之而彼乃坦然似不爲意此可怪也姊曰朱氏子固慣於此者彼喜爲小説段稿各書肆各報館中所作多不得當拒絶者十之八九爲日旣久遂處之泰然今之乞婚而被拒於妹亦猶作小説而被拒於主筆耳 
　　一醫生飲於酒樓陶然自得飲旣侍者以賬單上合一元七角醫生摸索囊中僅得一元五角赧然投侍者侍者曰先生尙需二角醫生忽曰子毋然吾觀爾狀似有疾姑爲爾診之按其脈觀其舌鹿鹿可三分鐘遂曰爾病殊無碍可不用藥醫資出診本二元今即爲吾償餘二角第二十分之一耳 
 
[世界偉觀（三）紐約自由神像]  
自由神像在紐約市南端之小島中自紐約百樂滙街「渥奂大樓」登臨遥望於鱗次櫛比中忽見夕陽西下處有如遺世獨立之美人者即自由神像也像中空可拾級而登近神盔處有明窗便於俯矚遠近遊人祗見一像不經道破不知其中有此奇妙聞係由法國製贈蓋亦民主政體之紀念物云 
小説 
[潛艇歷險記（續）] [  翠岑譯]  
　　第三十一章房霍本納之矜傲 
　　一下士官趨前報告曰德探變開雪田與瓊斯已制之矣諾愛爾至其處則擾亂已過明迪格爾涎沫滿口仰臥地上開雪田攫其胸瓊斯捉其臂餘人則站立兩旁待其動而執其腿明迪格爾則左右蹴幾跌旁立者一人口中呌噑若被宰之猪移時台列克至命梏而塞其口艇中之喧譁始絶諾愛爾亦得知事之始末初有水兵一人入德探暫禁之室蓋德探已被釋不復處囊中也忽爲狂探所猛擊兇若獰獅於是知明迪格爾之神 
經因恐懼過甚而錯亂變爲狂猛殺人之　癲水兵旣出廼召衆同入而喧噪格鬭以起全艇譁然矣 
　　未及五分鐘諾愛爾復入傷者之室德艦長已甦啓言之初幾即爲詰問謂何故以堂堂德意志海軍之軍官乃與厮役等之水兵同室諾愛爾頷之曰唯予將以汝之抗議達諸艦長口雖若是心中則深憤此德人倨驕之態度以彼之意實欲立沉諸波羅的海之底則復故自謙抑曰予以未悉貴人之尊名崇級致未注意及此惟貴人恕之德人傲然曰吾名耶汝細聽之勿半途而忘名羅惠格房霍本納爲德意志皇帝陛下魚雷驅逐艦Ｖ二百零一號之艦長吾艦之威名汝英人當亦聞之諾愛爾曰誠然然則吾儕正可相抵Ｖ二百零一號已被毁也今貴人亦容吾一問貴艦威名之原因否果也吾固知貴人之一等軍功勳章必有所自也諾愛爾言時以爲德人未必肯自述其事乃不意德人爲甘言所誘竟至大言不慚其言曰此事耶英人汝眞欲知之否吾艦於霜特之南口毁汝同類之一潛水巡洋艦吾素不喜自誇然於此事則自信頗足自詡焉 
[自由談之自由談] [  不冷]  
　　寗缺無假　余曾謂人生日用所需除衣食住外至不得已時皆在可省之例而衣食住之至低限度中國皆不假外求者也故提倡國貨之人苟外貨之可自造者則當自造以代之苟其不能則寗缺無假勿使人購之有上當之歎致使眞實之國貨反受其累也 
 
 

Page 15

 
 
   
 
 

Page 16

 
 
   
 
