# 1910 - 204 - 4913463

 

Page 1

 
 
   
 
 

Page 2

 
 
論說 
[余之日俄協約觀（遠生投稿）]  
　　某日日本一紳士某。問余之對於日俄新協約之感想如何。余以中日兩國此後之關係。於大局上爲國民傾誠相與之期。故有所憶無不告語。不 
 
 
 

Page 3

 
 
復知所畏忌也。乃告之曰。余之感想。非以一時所發生之事實而突起者也。以余所觀察。日本自維新以來。於外交上蓋有一定宗旨。其先事勿論。至於日俄戰爭。日本外交之宗旨。蓋在以日英之同盟爲基礎。聯絡其一切可與聯絡之國。以伸張其在東亞之發言權。其最易聯絡者莫如法以法最近與英交誼最篤之故也。其最難者莫如俄。以俄承新敗之後。與有夙隙也。且英日同盟所以成立之理由。以英俄於阿富汗波斯西藏之利益相衝突。英欲借之以制俄故耳。故必去英俄利害。衝突之點而調和之。而後爲能聯俄。故千九百七年英俄協約之成立。即日俄新舊協商成立之基本。至日俄所以必須調和之故。則自日本之聯絡主義外。另有一原因。卽日俄在滿州之關係。過於密切。若衝突不絶。於日俄兩有不利故也。以日本外交之敏妙。主義之確。實故一千九百七年一年之間。而日俄協商日法協商英俄協商並得成立。此等協商成立之効果。於日本有三。一東亞之發言權確實保證。二在中國境土内之有優越權。若滿洲等可以得其協商國之共同保證。三以與各國和親之故。於他國在中國之勢力範圍内。得以極力經營。而此中効果。尤以已得在東亞之發言權爲最大。蓋各國對於中國之爭點。實繫於此一種發言權故也。於今有一問題焉。日本之聯絡各國。是否爲善意爲惡意。以余觀之。其爲善意無疑。且有不得不爲善意之故。蓋如日俄新協約等之保護日本在條約上應有權利者。不得視爲惡意之證據。至從其餘各方面觀之。日本實不以瓜分中國爲利。且英俄日法四國。互視其効力亦不過承認或保證日本或俄國特别利益斷不足以爲瓜分中國之一致故也蓋瓜分中國當含有其他各國在内各國全體是否以瓜分爲利。則又不與承認日俄之特别利益問題相等故也。且余尚有一言。似近腐敗。然可以證此腐敗之言之事例至多。以日英同盟之効力。不能保英領澳洲及加拿大之不排斥日人。最近黑人拳鬭家。鬭勝美人拳鬭家。美人全體爲之不平。綜一切大小事實觀之。可知今日世界尚是種族問題世界。非純然國家主義之世界。即日本欲在東亞得一優先之發言權。何莫非由種族問題而發生。故日本諸國之協約在今日於表面觀之。似於中國不利。但天不助不能自助之人。使中國能自助。未始不爲中國之福。日本政治家及國民。若洞觀百年或五十年之後。必有一種族戰爭之油畫。映入其眼簾中矣。故聯美聯德之議實余所不能贊成。余終信中日利害之共同一致。余終信日本除保護其特别利益。以平和手叚經營中國外。無他意故也。若其不然。則中國雖不振。而以國民今日之程度。得有力者爲之提倡。尚得不動聲色。爲舉國一致之運動。使吾兩國國民。懷抱惡感。恐非兩國之福耳。客又問余東三省事。余告以以國人眼光觀之。似東三省之現狀。益以日俄協約。東三省已爲無形之瓜分。但余終信日本除保其特别利益外尙無其他目的故對於日本政策。有數希望。第一由中日兩國國民所共同經營之事業。權利須一切平等。乃能爲以後中日兩國國民在其他内地經營實業之美例。第二安奉鐵道既係以特别條約讓與日本經營。則所有一切事項。自應以本約爲據。今日本乃據東清鐵道原約。以爲安奉乃南滿之枝。綫故應配置日本警察。不許中國警察入鐵道溝内。此實余所不解。故甚望日本外交家以和平解决之。余所最不滿意者即自由行動云云。以此惡例實日本在中國所創。他國與中國交涉。實無此先例也。余既誠信。兩國之利害一致。日本政府之聯。絡各國爲善意故望兩國國民。竭誠相交。贊助政府政策斷不以零零碎碎之事實。發生零零碎碎之感想。此後爲余中日兩國國民大活動之期。君其勉之哉。 
　　記者按遠生之論果有當於事實否一時殊未易解决惟一人有一人獨到之眼光眼光所至言論隨之而國民抉擇言論之要尤在列舉各種格别之言論互相比勘反覆深思然後可得眞實精湛之言論所在此記者采輯遠生之論之本意也　　　記者附識 
專電 
[電一（北京）]  
　　樞臣奉攝政王面諭萊陽澳門之事孫袁兩撫均放棄主權孫尤鹵莽釀事應澈底查究 
[電二（北京）]  
　　海軍大臣洵貝勒定七月中旬放洋先赴美國考察隨員帶曹汝燂徐振鵬施鶴齡馮恕林保綸鄭祖歧周自齊鄭汝成等 
[電三（北京）]  
　　東督錫良電奏魯省糧匱民亂自應接濟惟東省年亦歉收雜糧出口擬以三月爲限當奉電諭著與孫寳琦妥商辦理 
[電四（北京）]  
　　駐俄薩欽使電告外務部俄日協約宣佈者並非全文吾國亟宜留意 
[電五（北京）]  
　　海軍大臣洵貝勒擬派學生百名分往英德法日四國留學海軍 
[電六（北京）]  
　　陸軍部得賄案查出廣州都司黃復元亦係賄賣 
 
 

Page 4

 
 
[公電寗波]  
　　各報館鑒署定海同知史悠揚參革後倒行逆施無惡不作前日竟袒護積惡地棍周靜法逮押紳董費錫齡昨復解費赴平湖暗無天日輿論譁然除禀撫憲外乞持公道定海紳民公叩 
緊要新聞一 
[萊陽民變風潮十二誌山東]  
　　萊陽亂民首領曲詩文聞已逃至靑島濳伏第五鎭兵官派人往捕德督以靑島條約並無交出犯人之語拒不准捕又聞德國以現在亂民不靖已派德兵一中隊（約二百人）在警備區域駐守（警備區域係靑島條約劃定） 
　　李鎭軍恐無故開砲轟斃良民終久必被人告發揑禀撫院謂民先擊死官兵多人不得已於空處燃放一砲使知畏懼而散僅震斃百餘人又搜尋當年防捻匪之廢砲數尊以爲民轟兵丁之證並搜羅稱錘多數誣爲民用之砲彈 
　　萊陽官紳商學各界以此次飢民暴動實不肖官吏激成李鎭軍葉協統等奉命彈壓竟擅自開砲轟斃良民實係草菅民命擬公舉代表赴都叩閽以期伸雪 
　　附城一帶居民家破人亡孑然一身者十居二三流落於外無術療飢遂亦鋌而走險近有二十餘人探知崆峒島有大帮鬍匪屯集業已投身其中 
　　烟台道徐友梅觀察聞萊陽附城一帶居民被災過甚大爲惻然十五日特派何令恩錫視令翔雲前往該縣詳細調查凡無屋可居無力耕耘者一律禀請撥欵周恤勿使流離失所 
　　又京師來函云山東同鄉京官呂海寰王錫蕃等函致孫撫略謂萊陽民變係饑民暴動非莠民倡亂鎭之以兵固屬弭亂之要道但只可以兵解散之不可以兵討平之即萬不得已亦宜外嚴内寛在大君子仁厚存心痌瘝在抱必不至殘民以逞是弟等所深知者特恐帶兵者不知上體鈞意下恤民隱多殺無辜以爲要功之地耳 
　　都察院各御史爲萊陽亂事大動公憤於二十日齊集會議聨名嚴劾魯撫孫寳琦並將萊陽等縣民人所遭慘狀及官兵殺戮無辜各情形詳細入告爲民雪寃 
[葡人治兵大攻海盜近狀廣州]  
　　葡兵連日大攻過路環海盜情形迭詳本報近已漸就平靜而粤東勘界維持會因事關主 
權邀衆集議維持方法彙而錄之可略見此事之眞相云 
　　葡兵搜圍海盜之尾聲葡兵砲攻過路環竭力搜捕自開釁至今共獲三百餘人其中想必有多數鄉民爲賊等威逼以抗葡兵者現以人數衆多尋常監獄不能敷用葡官乃將其分開囚禁於各處兵房獄中聞前日葡兵又在過路環崗上搜得快槍多桿惟槍端皆已扭碎想係賊等勢窮力竭臨走時所棄去者至粤垣派來助戰之艦隊其中有在香港建築之西江輪船多艘裝置無綫電頗稱得力又聞當十三晚葡兵再發砲轟屋宇時未聞一人還槍亦未聞一人受傷現已搜盡全島只留一村擬亦焚之華砲船數艘已他去而葡船巴地利牙亦載回水軍百名往港交還亞美利亞船旋即返澳仍泊原處日内過路環已將平靜惟彼處謠言未息謂賊將向澳門報復是以人心惶惶風鶴皆驚有一人向在過路環司擊柝者於黑夜從水路逃走爲中國官所捉問昔日有婦人某氏被擄現藏何處彼推諉不知嗣以刑威恐嚇始謂婦人在其家中遂將其人轉解與葡官查究諒此人久在過路環且是司更者必能將賊匪之始終本末及歷來行徑一一供出矣 
　　粤人對於葡兵之公憤粤東勘界會日昨因此事關繫大局集議維持辦法所有議案照錄於下（一）宣佈香山各鄉連日禀報路環情形葡兵轟斃居民不分良莠至于要匪十不獲一似此實留後患將來尤難安枕請本會維持（二）宣佈前星期集議後經衆公舉楊瑞初陳仲逵二會長往晤李軍門商請添派兵輪駐守要隘以保主權而安人心軍門面允將來如有緊要消息隨時電聞即當援應楊君柏秀起言雖軍門盛意可感但不如長駐兵輪以免外人窺伺若待有事電達誠恐緩不濟急請各會長再謁督憲禀陳方略以安邊隅方不負維持之責衆贊成（三）宣佈旅港維持會楊君瑞階等來函大意言葡兵此次並非剿匪寔係勦民不過借題發揮耳據最近消息洋兵轟毁村鄉慘斃多命均是無辜良民至于賊匪其兇狠者逃走殆盡擒獲者不過一二餘黨似此害未見除而禍已深伏此次固葡人之兇殘亦由我國官吏放棄主權一任外人慘害漠不動心粤人何辜遭此塗毒請將詳情研究補救將來等語衆以楊君來函均皆切要本會自難緘默其中尙有條陳與界務關係者一俟公同研究詳禀大憲辦理衆贊成 
[樞府之對於代表團北京]  
　　民政部肅邸因國會代表圑禀報設立同志會預備進行呈請立案一事於前日轉商樞府究應如何辦理某軍機授意嚴行限制並不准自由開會演說如有集會之日須先期呈報該管廳區派員監臨又聞各樞臣深恐代表乘京外各學堂暑假之時煽動學生開會鼓吹特於前日飭由學部通咨各省重中光緒 
 
 

Page 5

 
 
三十三年十月二十一日之諭旨並謂學堂管理通則學堂禁令章内有各學堂不准聯盟紏衆立會演說及濳附他人黨會等語乃查近來各學堂未能實力奉行學生仍不免有立會演說並與聞各會之事非惟顯背諭旨玩視定章且於國家之敎育學生之功課大有妨碍本部職司全國學務惟有属遵聖訓重申誥誡凡京外學堂之敎員管理員務當隨時隨事董誡學生專心嚮學不得開會演說及與聞各會之事致荒學業云云 
[樞府電諭荷使回國消息北京]  
　　樞府近接駐荷使臣陸徵祥電告荷政府勒令華僑主籍原因複雜非函電所能罄述擬請旨准予回國以便與樞府面商一切等情樞臣當將原電進呈聞已奉旨允准電復該使促其從速回國商辦以免久稽時日致損主權 
[俄國又招華工興築鐵路北京]  
　　駐俄蕯公使電致外務部略謂俄築阿穆爾鐵路複線其初議禁用華工近因工程棘手復出示招用華工應請大部電東督江撫與俄阿屬總督訂立招用華工合同嗣後不得有任意驅逐華工之舉因俄國工黨聞用華工仍有異議故不可不防將來之糾轕云云聞外務部已據情電飭東督江撫照辦矣 
[巧婦難爲無米之炊北京]  
　　滇督李制軍電奏略謂近日新政繁興而欵項奇絀尤爲難者則向來所有欵項咸奉部示不得挪作别用一應新政所需均令别籌然云南素屬枯瘠何處可以籌欵此固上下所共和者今惟有聲明如果需行新政而不别撥欵項又不許挪截他欵則惟有敷衍辦理之一法云云未知政府若何籌處也 
[度支部暗扣放欵之計畫北京]  
　　度支部各堂以近來舉辦各項新政用欵日繁京外各衙署所需經費亦較前增出數倍出入相抵不敷甚巨現據京内外送到預算表册甚苦無法支付當經各堂核議多日先行奏請頒行新幣制度自八月朔日起所有京内外所需各欵均以新幣核發蓋現在市面通用銀元每元可換銅元一百二十枚新幣制頒行後每元祇准兌換銅元百枚以後每一洋元較前少去銅元三十餘枚以全國所發俸餉而論同一洋元所差甚巨例如一人月入百元按目前市價而論可換銅元一萬三千餘枚若照新幣核算祗得一萬枚是不啻打一七五折矣而舊日通用各幣勢不能全行禁止將來市面通行之墨西哥站人洋元價値勢必較新幣爲昂故在度支部一方面新幣一行獲利甚巨而在收入者則受損不支故軍餉一項應否改發新幣陸軍部與軍諮處會議多次迄未解决蓋因各軍人所入有限以每人三兩而論按七錢二分核算應改發新幣四元有零卽以四元計現時可換銅元五百二十枚之譜新幣則僅換四百枚計差一元有零一經改章必至肇亂故屢議未决而度支部對於軍餉一事亦不敢十分固執云 
[陸軍部無法保全驛站北京]  
　　陸軍部奏稱甘肅新疆巡撫聯魁奏新省開辦郵政兼遞文報一摺奉硃批該衙門知道欽此欽遵到部並據該撫將試辦章程咨部立案前來原奏内稱新疆僻處西塞關山間阻近辦新政文報更繁亟應酌籌變通期臻妥速省界東連甘肅由迪化省城至哈密所屬猩猩峽計程二千一百四十里北接俄壤由省至塔城一千六百二十餘里西南綿亘更長先從東北兩路辦起於省城設立郵政總局遴派委員供事分司其事暫提兩路廳縣夫馬驛費一半以資開辦凡一切公文報章均由郵遞此外驛站例差及貢馬摺弁餉車官犯往來仍由地方官經理以淸界限經電咨郵傳部轉行稅務處核准隨派巡察司事洋員供事來新次第開辦俟辦有成效推廣全境等語查向章驛站遞送公文摺件原以軍報爲重臣等屢次籌議以郵局章程尙未完備鐵路亦未暢通不敢據議裁併迭經奏准有案現當籌備立憲郵政實握全國交通之機關各督撫體察情形欲將驛站遞送文件改歸郵政辦理自應將一切變通辦法預先咨商臣部詳核妥協方昭愼重此次新疆提撥驛費設立郵政該撫並未先事會商第查其咨報案内郵政各局已於上年十二月開辦該撫經營伊始度必能杜漸防微規畫盡善所有提用東北兩路夫馬經費一半應即照准惟此後軍報往來及軍事運輪均關緊要自應責成該撫督飭該管各官曁經理人員妥訂辦法母稍疏虞倘有延擱洩露等情一經查覺即行照例參辦以重要公再各省如有似此變通情事該督撫務須先行咨商臣部酌核俟核定後方准開辦以昭審愼而一事權如蒙俞允由臣部通咨遵照辦理六月初八日奉旨依議 
[吉省官塲法學思想之發達北京]  
　　吉撫陳昭常片奏云前准憲政編查館咨行查照湖南法政官校附設自修科辦法擇法政必要學科編成講義俾校外各員自行修業無學期試騐亦無畢業奬勵等因吉省候補人員無多講習科一時未能遽辦自應先設校外一科編發講義藉以普及法學知識凡現任及充要差各員均須領取此項講義自行研究已於本年三月開辦官吏報名者達八百餘人並由該堂總辦妥定簡章附豫算表一紙呈請奏咨立案前來臣覆核無異自應督同提學使隨時稽核認眞經理 
[湖北農業學堂豫科請奬北京]  
　　學部接准鄂督咨開湖北高等農業學堂開辦之初招考中學具有根柢者入堂補習並通功課三年作爲豫科前次畢業者二班經奏准參照中學堂並高等小學堂奬勵給奬該堂第三班蘇烱等二十九名畢業時期係光緒三十四年 
 
 

Page 6

 
 
九月自可遵照前章按等給奬第四班楊蔭華等十八名畢業在宣統元年五月自應准予升學不給奬勵惟該堂豫科學生共四班程度相埒今前二班均已給奬第三班亦可援案照奬獨該班畢業稍遲遂至向隅未免相形見絀可否一律給奬以示鼓勵將該生等履歷考績淸册並分數表册咨請查核等因茲經學部議奏云查光緒三十四年二月初四日臣部議覆湖北各學堂畢業獎勵一摺内開定章高等農業學堂豫科一年並無奬勵該省延爲三年與中等實業學堂正同自應比照中等實業學堂給奬原奏聲明參照中學堂以及高等小學堂奬勵辦法尤爲核實擬請照擬給奬等語奉旨允准在案現在實業初興與設立衆多之學堂略有區别不得不寛予奬勵以示提倡該堂第三班學生畢業遠在臣部奏改高等實業豫科之前其第一第二兩班學生又經奏准給予奬勵似可援案辦理謹就原案參照中學堂並高等小學堂給獎辦法畧爲變通不論原有出身但論所考等第其考列最優等之蘇烱李義傑范立鑄張桐芬余東偉胡丑年湯丙星尹傳榮余家鏞孫國棟易經莊嚴孫鳳周黎其琛孫金堂王保臨等十六名擬比照中等實業學堂中等獎勵准其作爲歲貢考列優等之楊實庚馮學忠梁國賓萬德薰鄭丙豫傅箎畢紹卓盧兆龍周宗威高尙任麓樵張名立張奎等十三名擬比照高等小學堂最優等奬勵准其作爲廩生該生等旣係高堂實業豫科畢業應准其一律升學其准作歲貢者不得援照中等實業學堂獎勵章程改就官職以示限制此項奬勵辦法係援照該學堂前兩班學生奏准成案酌擬他學堂均不得援以爲例至該學堂第四班學生畢業在臣部奏改高等實業豫科之後應一律准其升學不給奬勵六月初七日奉旨依議 
[京師近事]  
　　慶王府現將府北麽花胡同東口外所有民房購買圈入連日鳩工選料大興土木除建一絶大戲臺外另建有亭台樓閣擬成一極華麗之花園惟邸第北牆以外有堂趾胡同爲往來行人要道新購之民房咸在堂趾胡同以北現在新房舊房合併遂將堂趾胡同截入牆後聞慶邸又費躊躇恐其斷絶民間交通云 
　　從前留學生畢業歸國經學部考試後即行授職無所謂廷試也自張文襄管部奏定廷試新章俾復科舉舊式有識者早已譏之現聞學部三堂會議從本年八月考試起一經學部考試即引見授職不必再應廷試免多周折 
　　東交民巷保護界本爲附近使館閒地並不在使館界中刻因荒棄不治已將界内磚石加以淸理欲施葺治事爲内城警廳所聞昨特呈請外部移文詰問 
　　洵邸赴美考察海軍定於七月十五日起程隨帶各員有前外部參議周自齊正内 
　　前日京内各街巷貼有廣告大書今夜拔貢發榜請到皈子廟購買紅錄每張大洋一元後經詢明知此項廣告即係禮部所貼又聞此次拔貢投卷並無定價有索八兩者有索五兩六兩者因人而施可欺則欺以後覆試卷費尙不知要索若干 
　　學部日前以近有日本眼镜商人常到京内各學堂售賣眼镜且携有賭具當時開彩實屬關係學務除由本部通飭各學堂拒絶外咨請外部照會日使轉飭該商人等勿再赴各學堂售賣物品以免交涉 
　　陸軍部壽尚書因編譯局譯成之陸軍書籍現已刷印裝訂完竣故於日前飭該局局長許秉琦按照各督撫省分將所譯之書二十一種一律裝成木箱頒發各省現聞此項軍書日内卽可運送出京 
[時評]  
　　其一 
　　中國仕途之雜。官方之敗。非盡由法制之不善也。弊在習俗。夫官亦祇凡百事業之一種。非其地位果遠出於常倫也。乃通國上下之心理視官有無上之尊榮。居最高之地位。旦夕營求。冀得一當。而朝廷亦以官爲報酬羣下之物具。（如恩蔭等類是）爵祿所加常以爲最優渥之恩賚其視官也。蓋無異於視玉帛。珍玩不過表渙汗恩施之。實耳以故名器愈重。而人之豓。羨名器者。轉愈殷而運動亦愈力。此其習固結於朝野上下之人心。而不可。湔浣者也。 
　　竊謂欲淸吏治之源。先革重官輕民之習。不然官規雖訂。而奔競終難禁絶也。願當局者於本原之地一思之。 
　　其二 
　　昔日之官軍以禦外侮則不足。以防内亂則有餘。今日之官軍以防内。亂亦不足。而以戕良民則有餘。　　誠觀此次萊陽之風潮。民已靜聽調和矣。而官軍猶開砲轟擊。恣意殘殺視民命幾犬彘之不若。嗟乎民問絞幾多之。血汗。以養官軍。而乃等於養虎自衛。然則民亦惟恐不死。而養兵以自殺耶。嗚呼吾觀於萊陽吾不忍言練　矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奏報黃河鐵橋用過欵項陜西]  
　　陜甘總督長庚奏云查蘭州城北濱臨黃河向搭船隻木板浮橋及冬春結冰解凍之時病涉戕生行旅苦之光緒三十二年前督臣升允因德商泰來洋行喀佑斯情願包修鐵橋曾將議定橋價訂立合同及由天津陸續運回料件招雇工匠並責成蘭州道彭英甲一手經理添派藩臬兩司會同照料芘據該司道等詳稱鐵橋自光緒三十四年二月動工至宣統元年六月告竣計橋長七十丈寛二丈二尺四寸架橋四礅中竪鐵柱外以塞門德十叅合石子石條成之橋面兩邊翼以扶欄旁便徒行中馳輿馬安穏異常行旅稱便惟橋面先用碎石和土鋪於木板之上碎石損傷恐不耐久復經前護督臣毛慶蕃與洋人華匠再三研究隨將石土剷去加添木板一層以便隨時更換核計此橋原與洋商喀佑斯議定包修工料天津行平化寳銀一十六萬五千兩折合庫平銀一十五萬九千五百五十五兩又委員分駐天津鄭州陜西三處轉運料件並在津報納關稅及派委員勇丁在橋監修保護曁購備船隻木料蔴繩等項慨由甘肅認籌又橋成後另送工程司來往盤費銀二千兩計在津用過行平化寳銀二萬三千七百六十七兩五錢五分八釐五毫折合庫平銀二萬二千九百八十三兩二錢二分九釐七絲鄭州用過汴平銀五萬八千七百三十二兩三錢六分三厘七絲折合庫平銀五萬七千三百五十二兩一錢五分五釐一毫五絲三忽陜西用過議平銀四萬五千五百二十八兩五錢七分折合庫平銀四萬三千七百七兩四錢二分七釐二毫蘭州用過蘭平銀二萬七千一十七兩四錢九分二厘五毫折合庫平銀二萬五千八百八十二兩七錢五分七釐八毫一絲五忽又庫平銀七百四十七兩八錢三分九釐統計包修橋價及各處用項共用庫平銀三十一萬二百二十八兩四錢六釐二毫三絲八忽除墊納洋商應認關稅滙費庫平銀三千五百三十六兩五錢七釐七毫四絲仍由洋商交還外實用庫平銀三十萬六千六百九十一兩八錢九分八釐四毫九絲八忽均由統捐總局如數撥發現經造具淸册及鐵橋相片詳請奏咨前來臣覆加查核所用各欵均係實用實銷委無浮冒鐵橋工程亦甚堅固除飭該司道等隨時派人監視守護藉埀久遠並將銷册相片分咨各部外理合恭摺具陳伏乞敕部核銷六月初一日奉硃批該部知道 
[杭垣錢市又大恐慌杭州]  
　　杭州自鼎記慶餘兩銀號倒閉後所有人欠欠人之欵迄未理楚其最早擱淺之壽豐莊存户攤欵原定六月底如數籌解因此數月中受該兩莊之影響收賬爲難亦未了結不料近日上海正元兆康謙餘等莊相繼收歇風潮所及杭甬兩埠現水飛漲市面岌岌可危前昨等日阜生阜源兩莊布告收帳早生存欠并計約三十七萬零阜源營業墅河範圍較小核計約念一萬有零該兩莊股東均屬薰姓家世殷富力能籌墊當不至再蹈前轍惟壽豐月底攤欵値此現象勢難踐約業於念四日由總商會特開臨時會議布告展期計分辦法四種（一）展後期限（二）從速變賣壽豐所有產業（三）邀集股東籌議墊欵辦法（四）赶緊收帳即經全體决議殿至八月底爲限惟股東必須先於七月底開會决定所有該莊產業卽日登報召賣并將念四日議决情形登報布告存户以釋羣疑而昭大信 
[皖省局所實行裁併先聲安慶]  
　　皖省各局所名目　　紛繁用人濫雜致經常臨時等費徒事虚糜若不酌量裁併殊難重國帑而昭核實朱中丞昨奉部咨亟應遵章辦理與司道會議妥協分别行知所有講武堂巡防營務處併入督練公所洋務局併入撫署牌照膏捐局併入禁烟公所憲政調查局併入各該管衙門尙有五城總巡及支應局等亦有分别撤併之說均於日内實行云 
[贛無對於籌議陸軍善後之政見江西]  
　　江西兵備處現以萍鄉匪黨勾結肇事訪拿懲辦一案遵飭籌議陸軍善後辦法詳請撫院核示咨復當奉馮中丞批云據詳已悉所擬各條尙屬切要惟第一條飭令軍官常川駐營所見固是然必須上級　官亦常駐營以身先之則不令而行若自不駐營恐朦蔽欺飾終不能免第二條責成官長演說忠愛其要在禁閱宗旨不正之書報及外埠所布傳單應明定切實搜查禁制之法以免敷衍第三條仿照日本偕行社及南洋同袍社辦法别設一軍人聚會處所不特布置園林籌欵匪易旦恐軍人程度不齊未必遽有實際仰再按照所指各節悉心釐訂另文詳候核咨 
[交涉局會辦不明交涉之貽禍奉天]  
　　日本陸軍少佐上原平太郎氏游歷黑龍江省於上月中旬擬由省城赴札蘭屯一帶游　查札蘭屯本係鬍匪淵藪該武員聞風遂於未起行之先擬在交涉局請予護兵數名以資保護無如交涉局會辦盧弼不諳約章竟拒絶不理該武員忿甚遂將此事回明都督府照會錫督藉口江省交涉局員違背約章擬派兵數千名來江駐紥以便保護日本各遊歷人員云云未悉該督如何答覆也 
[勸業會塲之見聞綠南京]  
　　地理模型之特色東三省館位在會塲西部與山陜館比肩其中陳列各品均屬精美可觀在入口右旁敎育部中陳列張爰諮會國仁二君出品之關東半島模型一　按比例十萬分之一其中河流曲拆山脉起伏悉照地勢不稍苟且洵佳製也 
　　奉天農業試騐塲之完備東三省館天產部中陳列奉天農業試騐 
 
 

Page 11

 
 
塲各種植物種子不下數十種復有室内室外照片二十餘張秩序井然令叅觀者不啻身臨其地 
　　若知木佳種之贈給僑商携來惹知木種子分贈有志同胞推廣種植曾誌前報查此木種子無多總數不過二千餘粒觀覽人之熱心樹藝者紛紛索取農業館主任鄭君以爲數無多求者應給若干粒爲限不敢擅便禀請陳坐辦批示現已奉批凡有索此種子者至多不得過四十粒恐種少人多無以給其求也 
　　湖南女界之大實業家中國繡業從前惟京蘇廣最有名十餘年前湖南吳彩霞之母寡居使其女及媳從蘇人某氏學繡盡得其法乃召戚友子女從之轉學是爲湘人講求繡業之始吳茹素家敎極嚴故人皆信之從學日多因設彩霞繡肆焉又聘能圖畫書算者使各盡其長於針黹之餘敎授諸女徒故刺繡日益進步湘繡之名噪於天下各繡莊皆師吳法轉相傳授竟有一日千里之勢省垣業繡女工最近統計已逹七千人未經各繡館肄業者不在其内 
分類新聞政界 
[各州縣添派警務長之議作罷天津]  
　　直隸巡警道擬於各州縣增設警務長一名大縣月薪一百金中縣六十金小縣四十金將見實行諮議局以各州縣小民負擔警費太重頗有不支之勢倘再由巡道委一警務長月薪如此之多小民益加負累恐更不可支業已陳請督憲並由議長謁商道憲將此事作罷矣 
[運司明定巡緝私鹽事例杭州]  
　　兩浙運司衡都轉現因各處私鹽甚多議定巡緝私鹽事例四則移送財政局察核開列於下（一）凡拿緝私鹽必人鹽並獲始准究治若獲人不獲鹽獲鹽不獲人者不坐（二）引地交界處所鄰商鹽店祇准開設數次餘俱移至三十里外以杜侵越（三）凡各省要隘處所獲私至四千斤以上者派委應補員弁准其留巡一次如半年期内能緝獲大夥私鹽久慣窩頓並積算鹽斤至一萬斤以上者遇缺先行補用兵役加倍賞給如半年期内疎縱漏私數至四千斤者照例分别議處兵役嚴行究治（四）凡拿獲私鹽數在三百斤以上者將買自何人何地及窩頓之人訊明確據關提審究按律懲治若審出買自塲灶將該管塲員並沿途失察各官一併題參竈丁按私販例治罪承審官牽混詳結者並予參處 
[請禁麵麥出口之結果揚州]  
　　高郵自治參事員等以民食罄盡禁麵麥出口具呈督院昨奉江督批云查揚州麵粉公司裕亨泰來兩家似非並設高郵州境現禀臚列裕順裕豐中興阜豐各家並指爲設在商郵惟是否該州境内實有如許公司曾否禀准農工商部註册所稱專收小麥製麵外運是否實情仰寗藩司即飭商郵州按照指飭各節確切查明據實禀覆如果屬實並論令各公司將麥麵就地銷售勿運出口以維民食 
[淸查各省派辦新政人員廣州]  
　　粤督現准吏部咨稱查近日各省派辦新政人員日益繁多惟其中除洋務軍政各差曾經訂有專章照辦外其餘各項差使均屬未經厘定若任漫無限制則能通各項專門者旣少措施其庸劣者反得濫竽用人不當新政安有起色亟應飭行藩梟學司道將各該管人員出身學術詳叙會訂簡章列册咨部備核大吏准此已札行各司道遵照列册詳候咨覆矣 
[宣佈議决訟費章程鎭江]  
　　蘇省民事刑事訟費章程由諮議局删定議决當經撫憲　中丞核准通飭一體遵照辦理並由各自治公所隨時監察丹徒縣文大令前日奉到省憲札飭已出示曉諭週知本埠自治公所業將此項訟費章程刷刋數千張派人在城廂内外分送以便家喻户曉矣 
軍界 
[小刀會匪披猖之一斑河南]  
　　河南懷慶温孟一帶匪類本多向分大刀小刀三元在元四派而擾害民生最甚者爲大刀小刀兩類然大刀則專爲煽惑鄉民昌言悖逆小刀則專肆搶刦財帛主意今年麥收太歉民間會匪滋事又不能免刻聞温孟兩縣各鄉小刀會匪到處刼案派飯鄉里硬起肉票留字留刀不一而足各鄉間之善良而家小康者因恐被害已紛紛避人城内其無力遷移或爲田產所累者無不　氣吞聲聽其所爲訪聞自四　至今小刀會匪已成十三四起每起有百餘人亦有一二百人者現謝軍門已派人前往密查矣 
[馬醫官長竟有目不識丁者直隸]  
　　直督現據軍醫局禀云馬醫與馬政有密切之關係故欲振興馬政必須改良馬醫查北洋陸軍二四鎭馬醫　長竟有目不識丁不諳醫學者濫厠其間不但有妨馬醫進步且徒耗鉅欵無濟實事實於馬醫前途諸多窒碍殊非愼重馬政之道職道現擬派職局正馬醫官黃岐春前往該鎭保定撫寗四鎭馬廠小站等處切實調查嚴行甄别自正馬醫官查馬長以及馬醫生等各就緊要學科分别考試擇其學業優長者記名拔升不合格者即行汰去於甄别之中仍寓鼓舞之意務使人無虚設欵不虚糜以便改良馬醫而重馬政一俟考試竣事再將詳細情形分别呈報是否有當理合禀請鑒核俯賜批准並飭二四兩鎭查照實爲公便等情當經批未據禀已悉擬派正馬醫官黃岐春赴二四兩鎭甄别馬醫官長以重馬政應即照准仰候行知二四兩政查照 
學務 
[札飭速辦簡易識字學塾江甯]  
　　江督近札寗學司迅飭各州縣創辦簡易識字學塾並將未辦各州縣各記大過一次移司註册畧謂案准憲政編查館奏定逐年籌備憲政事宜第二年各廳州縣應一律舉辦者計有四事其簡易識字學塾一事應由提學司查明催辦當飭寗蘇兩學司於奉文一月後將各屬已未禀報處所及所禀情形是否切實開單分晰塡註詳報卽以本年籌備之情形爲各該牧令之殿最札司飛飭所屬遵辦去後本年正月據蘇學司詳報各屬應設簡易識字學塾截至上年十二月止已未禀報處所彙總列册呈送前來當經本部堂飭將所列未辦各員先行各記大過一次移會蘇藩司一體註册在案乃查寗屬三十六州縣禀報開辦者僅上元江寗句容高淳江都甘泉寳應泰州銅山宿遷邳州碭山通州十三州縣其餘未經開辦者尙有二十三州縣之多實屬疲玩已極妨碍憲政進行寗學司迄未禀報亦嫌疏忽應由該司移 
 
 

Page 12

 
 
會江藩司將未禀報開辦此項簡易識字學塾之各廳州縣先行各記大過一次註册飭遵以示薄懲倘再延玩即予詳請撤參不貸事關憲政籌備切勿再事循延是爲至要 
[瑞州舉員調查學務江西]  
　　駐省瑞州府敎育總事務所開會提議調查該郡各屬城鄉各學堂情形公推熊陳黃三君爲調查員由事務所撥給夫馬伙食費分赴各學堂詳細調查從實報告以便改良 
[高安鄉學禀請立案江西]  
　　高安縣下十二都地方前經紳學兩界公議提出本都光祿寺會產設立開來兩等小學堂一所招定學生三十名分爲高等預科一班初等本科一班聘定敎員分科敎授禀縣轉詳立案矣 
[兩湖小學堂添招新生湖北]  
　　兩湖附屬兩等小學原擬開辦高等八堂初等十堂自開辦至今僅止高初等各四堂現定於下學期添招高等一堂初等二堂已由該堂監督禀明學憲出示招生於二十日起至七月初十日止在該堂報名聽候傅考 
實業 
[勸業道飭查私挖煤窿湖北]  
　　鄂人陳國樑等禀請開採大治楊武山煤礦繳勘費五十一兩由高佑諸觀察委勘在案現委員尙未禀覆忽被職員史桐管子才等以陳國樑糾同鄧海山等違章私挖窿口三處毗連礦地不無妨碍乃聯名禀於勸業公所高觀察謂所禀如實應由縣查明按照礦章澈究嚴辦昨特檄飭大冶縣令遵照辦理 
[湘省新穀上市之價値湖南]  
　　湘省新穀上市向在六七月之間今年較爲略早日前即有裝運新穀到省者並聞岳州郡城本月初間亦有新穀運到價値均在三千零云 
[鐵路見習員延長期限長沙]  
　　湘省高等鐵路學堂頭班學生前經遴選許有慶等十七名先行畢業移送萍潭鐵路局實地練習原定三個月期滿派充湘路管理員現届期滿之時自應卽行咨送回湘以備任使乃該生等以見習稍多當增進步爰特公舉許君有慶回湘代表一切請予延長期限俾得增長閱歷該校監督龍研仙觀察以其志尙可嘉卽予應允特函知萍局總辦薛叔平觀察請其延長一月再行發給證書咨送回湘以資培植許君得其許可即於十一日仍回萍路照常實習矣 
雜記 
[自治公所國民選民談湖北]  
　　江夏縣城自治公所於十八日投票選舉時前區上區中區在全善堂後區下區在縣學明倫堂凡來投票者皆納正稅　公益捐二元以上之人有一人窮而不自愛者忽赤其膞破其鞋蓬其髮垢其面手執芭蕉扇步入全善堂叅觀夏紳迎而問曰選民册有名乎答曰鄙人一無正稅二無公益捐窮且無賴何得爲選民說畢遂向姚紳致辭曰鄙人於選民之資格不合於國民之程度有乎姚紳答曰國民是盡人可爲其人曰敬聞命矣遂大踏步而去 
[湘河水面四水暴漲談長沙]  
　　湘省西路一帶每届夏令因荊實之水橫决而來該處圩田多遭淹沒湘人因其水患在西俗名西水其江則藕池口决　江承川河急湍潰而南趨當水勢盛漲時天氣必多陰雨雖盛夏亦必寒凉方西路注滿水勢激而上行省河亦將是漲近日湘省天氣甚凉人皆疑有西水越日省河水面　漲尺餘現正日漲一日據父老傳言省河水漲一尺則西路當地應漲一丈以此測之目前西水當又不小以連年被水之區復遭此次大水不識該處黎民尙有孒遺否也 
[巡捕與靑皮衝突談鎭江]  
　　鎭江洋馬路巡捕房華捕某甲因事與流氓六小三子互毆大起衝突日昨由丹徒縣文大令會同洋務局委員李樹生大令在洋務彈壓公所研訊該華捕在縣署訊問時亦曾跪堂此次係同某西人來所升堂之際立而不跪文大令當問其何以不跪據供西人無跪禮兩大令怒甚遂令六小三子立起當將兩造申斥一番刻尚未能解决云 
[練軍與巡警衝突談直隸]  
　　内邱巡兵牛復元在街站崗有駐防大名練軍王某推一小車行至街上少息該巡警云此非站小車之處王某不允遂將練軍扭赴警局經巡官寗獻延善言勸諭令練軍回營作爲了事不料練軍回營邀同十數人復至城内原站崗之處竟將該巡警洋帽打脫洋刀折灣該巡警抱頭鼠竄而去巡官寗君無法可施遂面禀該縣施大令請示辦法施令將兩造傳訊牛巡兵革退練軍尙不滿意看此情形將來恐復另生葛藤也 
諧文 
[戲擬新人類解剖學]  
　　解剖一道。博物學家本諸實驗。著爲成書。已論列綦詳考動物之中。有脊椎節足蠕形原生種種之不同。而以脊椎動物之構造爲最完全。脊椎動物中又以乳哺爲最高上。人則脊椎動物中之乳哺類也。然學科所載。于人類之構造。祇童年壯年老年。其骨節腦髓。微爲差别。餘則混而同之。凡人類則同此構造。豈知人類至不齊。其體幹與内容自然各别。　之專曰。人心之不同。如其面焉。則内外皆各有不同明矣。記者曾實驗解剖之。試别爲三大類發明於左。 
　　民類之解剖手脚軟。無氣血凉。可作染頂料。不變色。其心散而不。　心房或上或下。總不齊一。骨髓乾枯稍肥腴者亦被人吸乾而後快。大乾之骨。有節者少。無節者多。有熱血一點。置諸腦後。官類之解剖兩口。無齒。眼睛或藍或靑或金。少皂白分明者。心黑。嗅之有銅氣。無骨節。無直腸。氣管大。食管更大。食人可以不吐骨。皮膚之構造甚厚。面部一層更厚。作官數年。兩膝起一硬肉。頭額亦然内臟多無肝胆。骨槽之膏。血管之血。皆向魚肉吸取故體幹多。胖 
　　匪類之解剖神經系甚不完全。别有肺腸。腸皆曲而開橫　。心黑而不正。胆極大。且生毛。脚極長。手有三隻。無腰骨。胃汁極盛。頭顱之構造甚單簡。且柔脆。頸項皮膚甚薄。稍不愼卽搖落矣。 
　　其餘類别之細目尙多。此不過舉其大者耳。有所論列請俟異日。 
稗史 
[東俄女武士（九）]  
　　須函琳中尉感夫人之義烈若自期爲阿富拉第斯王也者。每遇出陣。其戰鬥之勇猛。超羣絶倫。四隣　台。皆陷。落比利箕砲台。亦瀕於危。孤城落日。彼一人獨立臺基之上。指揮士卒。力拒。敵兵不肯。稍　上官命其退後。中尉誓死不從。孒然堅守。以利箕砲台要塞守備軍長官。增兵於其左右。比援中尉當是時中尉之義烈。隱然鼓舞俄軍勇氣。非言語所可擬者。其足以延鳩羅巴圖金砲台陷落之　。而免旅順水道之杜塞功亦大矣。 
　　兩大間隱秘事情。閱歷多時。自然顯露須函琳中尉夫人。自期爲潘玳娥贈中尉以新衣。中尉赴任時。夫人正當夜巡街。在旅順通衢。伫立月下。頻揮手帕。默送中尉之後塵。又自中尉之赴任後。每日使人送繃帶材料於比利箕礮台。遂爲旅順園城中一般　人所喧傅。嗣須函琳夫人忽奉　任比利箕礮台附屬傳令使。蓋司米爾腦夫將。軍深感歎須函琳中尉夫婦之勇烈。特賜以同袍之恩典。所以慰中尉夫婦之愛國也。 
 
 

Page 13

 
 
   
 
 

Page 14

 
 
[日本太平生命保險株式會社上海總代理瀛華洋行廣告] 　　 
敬啓者本公司爲推廣保險起見在上海設立總代理行照保險章程期滿生存得享本公司額外之利益倘蒙諸公信用請髓時取閱本公司章程可也總董中村靜嘉總理楠秀太郎商議員周熊甫醫學士佐佐木金次郎收支上海正金銀行 
[中外興商勸業塲第四次門票准七月初二日開彩] 　　 
本場陳列各業外另備圓頭大蛇四脚大花蛇梅花麓鹿大小猿猴白鶴五彩孔雀金山狼大蝙蝠等並延著名朱耀庭等說古今傳集午後二句鐘開塲晚間加幻仙五彩電光影戲及戲法八點鐘開塲十一點鐘止以便諸君公餘小憇娛目暢懷如蒙購票入塲遊覽不另取分文茶資在外有入塲劵者祇惠茶資塲中規模宏大招待周詳以副諸公盛意所售門票旣可遊客任意觀覽開彩後又可得取彩物想亦何樂不爲特此佈告 
[茂生總行啓] 　　 
本公司創設美洲數十載分設中國亦已歷有年所專辦各種機器等類久已馳名遐邇承華商枉顧向本行定辦之開　製麵粉打米製紙織絲織布鋸板等各種機器已達百餘萬之譜營業發達於此可見現値中國百度維新工業競爭時代機廠漸次林立本行特備各種新發明機器以便各廠家採購一經置用出品無不精良便捷倘蒙賜購何種預算每日出貨若干本行延有機師可代估價目及用工人多分一切可代勞價亷物美足稱便利並在總公司特　華人專爲招徠客商交易倘蒙　光顧請照後開往趾門牌函至美國總行或上海分行均無不妥若親臨美國採辦亦請先期函達總行或分行自當格外招待以迎遠客謹啓上海分行門牌五十三號南四川路　美國總行門牌花旗城内念五號白老奪街 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏議覆浙撫奏練兵經費另籌抵補請免各州縣平餘等欵摺]  
　　奏爲遵旨議奏恭摺仰祈聖鑒事浙江巡撫增韞奏浙江省應解練兵經費另籌的欵抵補請免各州縣平餘及司道鹽釐役驛各欵一摺宣統二年五月二十日奉硃批度支部議奏欽此欽遵由内閣抄出到部原奏内稱竊臣前以浙省州縣異常虧累曾經奏請將平餘項下練兵經費裁免攤提嗣經度支部議覆以此項平餘旣提作練兵經費關係計授之需不容輕議减少若不先籌的欵抵補遽然一槪裁免官累雖輕軍食何賴飭將浙江省原認練兵經費三十萬如何抵補籌有的欵再將此項平餘酌量裁免等因具奏奉旨依議欽此咨行到浙卽經轉行籌抵去後茲據淸理財政局司道詳稱現經各司道與監理財政官曁各議紳等公司會議僉以銅元充斥銀價翔貴州縣平餘無多即鹽釐各宗亦同受此曩響司道經費出自州縣公費竭蹶報效何從而此項練兵經費歲需解銀三十萬兩自應遵照部議設法籌抵查有撥補浙東釐金一項每年由部指撥外省欵項補還本者釐金之欵内係廣東裁兵節餉銀一十萬兩廣西裁兵截餉銀二萬兩又梧州關稅銀二萬兩福建裁兵節餉銀二萬兩又減平銀三萬兩痋海關甘餉减撥銀一萬兩湖北甘餉减撥銀三萬兩四川甘餉減撥銀三萬兩又減平銀三萬兩江寗解部節省銀一萬兩合共計銀三十萬兩請由部轉飭各省自宣統二年起將每年應行撥解浙省之欵即直接解部撥交北洋以省周折等情查練兵經費關係計授要需自應遵照部議无將是項經費籌有的欵抵補再將各州縣平餘免予攤提旣經該司道等公同議决將各省關經部指撥協餉浙東釐金欵内銀三十萬兩以之轉抵練兵經費核數旣屬相符辦理亦尚允協請飭部轉飭各省關自宣统二年起每年應行協解浙江省撥補浙東厘金欵項按照所撥由各該省逕解度支部就近撥交北洋以顧車食而免貽誤所有浙省各州縣平餘項下應提練兵經費曁司道報效鹽務厘差各屬節省三成役驛等欵應請自宣統二年起一律免予攤解以蘇官困等語臣等伏查撥補浙東貨釐各欵前因各處未能解足迭據浙江巡撫奏請或逕解部庫作爲浙省應解釐金京餉或另請改撥均經臣部先後議覆奏駁在案至練兵經費本係該省自行認籌之欵計丁漕平餘司道報效以及鹽務釐差各屬節省三成役驛等欵共銀三十萬兩去年十二月間該撫以銀價盛漲州縣賠累爲言請將派提丁漕平餘裁免餘仍照舊認當經臣部議覆以練兵經費關係計授要需不容輕議减少請由該省將原認練兵經費三十萬兩如何抵補俟籌有的欵再將此項平餘酌量裁免等因奏准行知各在案茲據該撫以各省撥補浙東貨釐三十萬兩令直接解部轉抵練兵經費核其辦　仍與從前該省請以前項逕解部庫作爲浙省應解釐金京餉用意相同該省以財力艱難不得已出於一再籲請然中央練餉究爲計口授食之資近日禁烟令行藥稅溢收已成弩末所有近畿各鎭全恃各省原認經費以爲轉輪若再事紛更萬一稍有貽誤爲患何堪設想且各省皆有應解練兵經費若以撥補浙釐之欵强令作爲練餉其遲誤期會甚且解不足數當在意中臣等公司商酌各省應解撥補浙東貨釐仍請飭下廣東福建四川等省督撫設法籌解俾浙省稍資應付其浙省應解練兵經費原係該省自行認籌之欵仍應照案解部庶免貽誤至該省平餘各欵仍請照臣部前奏俟該省籌有的欵再行奏明裁免所有臣等遵議緣由理合恭摺具陳伏乞皇上聖鑒謹奏宣統二年六月初六日奉旨依議欽此 
各省籌辦地方自治 
[常昭城議事會庚戍夏季常會議决案]  
　　宣統二年五月開第一届常昭城議事會遵照全會議事規則第十條第十一條第十二條辦理並將分别條列摘錄於左以資公閱 
　　一件淸查徵收自治經費案 
　　呈請監督將開徵迄五月初八日止實徵自治經費若干開單送交董事會查核並請將兩邑實在田畝總數及上年除去老荒若干新荒若干普免若干實徵若干一一開送董事會俟七月中漕務完竣再將實徵册送交董事會查核 
　　一件籌定自治經費案 
　　請淸理公欵公產事務所抄送城區各公產分表一份交議事會臨時推舉議員四人或六人逐細審查分别性質可否提撥再憑公决 
　　一件城廂公有荒地近於市塲者圍築公用房屋以益自治經費案收城廂廢地案 
　　小東門至大東門城濠一帶舊有公地呈請監督移　都司由董事會職員會同調查現在墾種者究係何姓西南北沿城一帶公地亦應一律調查至北門外廢地私有公有或詢鄰近分别查實再定辦法 
　　一件擴充警察急宜籌集經費招募開辦案預籌警察敎練所經費案整頓警察以緝盜賊案籌集警察經费案房捐歸警察案截留房捐一二推廣警察案 
　　呈請監督知照原辦團防警察經董開列每年所入經費若干現在團防共有幾名警察實額幾名每名每月給錢若干開辦敎練所即將團防中遴選年强識字者入所練習警章逐漸融化可收實效其餘團勇三十名改充淸道夫總核出入再有不敷擬請酌提截留房捐一二成（聞三首縣亦有此辦法）調查確實再行呈請惟現在徵收房捐假手書吏地方洋價一切頗多弊竇以後應歸董事會派員徵收剔除中飽充作警察經費丐頭捐上年業已提撥將來警察實有成效應請裁撤（未完） 
本埠新聞 
 
 

Page 19

 
 
[西官要求釋放袁繩祖]  
　　日斯巴尼亞領事照會滬　　道文云敝國商人賴莫斯之用人被閘北巡警局拘押一案貴道不承認該巡官違章一層查當時袁繩祖被閘北巡官衞芝山藍祖三二人由山東路設計騙至森康里此與實在租界内被拘無異其違章一節如且勿論自有工部局過问惟閘北巡警局殊屬荒謬緣原告衞芝山乃該局中執事人員倘原告爲局外之人斷不敢如此辦法貴國正在維新改良刑律時代而貴道能容閘北巡警局如此野曫之舉動無辜之人爲其叔經手事件拘留要挾本領事殊爲可惜此案大綱應注重無本署簽字正式公文一層貴道復文有意並不提及旣無正式公文即是私提私押本領事理應實行干預此案警局法科長聶司馬已經訊過諭令袁繩祖交到其叔始可釋放本署查悉袁汝良爲此案被巡警局將其姪私行拘押忿無可洩服毒自盡照貴國律閘北巡警局員應担認威逼人命之罪除已電達南洋大臣外合行照會貴道查照速即飭將並無正式公文拘押之袁繩祖釋放一面將違章荒謬之巡警局員撤差詳請參辦以敦睦誼仍祈示復施行 
[海軍大臣座船告竣]  
　　製造局船塢承造海軍大臣洵貝勒座船業已告竣定於念六日一句半鐘由新關浮標處開往吳淞試騐速率昨已由該塢鄺總辦柬邀官紳届期觀禮 
[公子結婚]  
　　滬道蔡觀察昨爲公子完姻即在洋務局迎娶一時官紳商學各界到局賀喜者車馬塞途非常熱閙 
[發封陳逸卿私宅續紀]  
　　北市已倒正元錢莊股東陳逸卿被公共公廨拘案管押並將住宅發封已畧紀昨報茲復經調查知陳有王氏許氏兩妾王氏住居天津路六十三號屋内許氏住居西西藏路七號屋内均饒有積蓄前日午後經寳讞員派差協探將王許兩氏一併提廨看管並飭將兩氏所居房屋發封所有抄獲之珍寶鐵箱兩只暫存收發處候禀請道憲核示 
[巡警局車捐將受影響]  
　　英美總巡卜羅斯君昨日諭飭各捕房捕頭傳諭中西各捕留心查察界内所行之人力車如釘有巡警局捐照者勸令取下並着傳諭嗣後不得再釘違干未便 
[夜花園之勢力不同]  
　　小西門外之夜花園自經滬道曁自治公所諭禁後其新園已於念三日停閉至斜橋堍之西園則仍通宵達日遊人頗盛 
[僞造安徽副彩票]  
　　某醬園夥顧寳浦前在老北門外廣利彩票店購得安徽副票兩條開彩後持往安徽分公司查對號碼被該公司察出箝口圖記不符知係僞造遂遣夥汪福生同往廣利票店搜出同式之票十三條當將店夥金全生扭至西區移解工程局訊究金供店係施福林所開此項安徽副票出施在家内取來不知眞假現已先後售出十餘册之多判留候補提店主施福林來案訊究 
城内 
[道批三則]  
　　張福同禀批此案迭經批府催理未復茲又據具禀前情究竟自治會所　是否平允仰松江府核明飭遵仍具復察奪勿遲摺抄發蔣陳氏等禀批此案旣因兩造均有覬觎之人由縣批飭該氏邀同公正視族妥議定斷如果立嗣已定該妾沈氏率行串差詐擾儘可禀縣查明究辦毋庸多凟抄黏姑附徐吉松禀批退佃召佃理應聽由主便此案旣因兩造爭佃由縣照會嚴董理處未能允洽似應訊明業主願歸何人承佃憑以判斷以杜紛爭仰南匯縣遵照辦理抄黏並發 
[一路巡局批詞]  
　　職婦鮑王氏禀批案經本分局傳張氏聽訊未到若果生有私　自非斷乳後赴縣岐控所能滅跡至云該妾避居他處猶恐私掃住屋則該職婦分居尊長自可派人前往看守案尙未經訊判何能遞請發封所請碍難准辦著仍遵照前批候催傳張氏到案訊明酌核辦理 
[身死落河]  
　　十舖地甲張仁前日投縣禀報在浦江中撈得無名男屍一具田大令卽委捕廳趙少尉帶同刑仵到塲相驗旋有該處水巡捕辦公西人禀稱該屍似係生前失足跌入浦江後被小輪船之輪葉碾傷又據仵作驗得頸上實係刀傷生前被人砍死溺於浦中少尉察視無訛諭飭善堂備棺收殮標封發壇候緝兇核辦 
南市 
[男孩待認]  
　　南區九十七號巡士前日在南碼頭機廠街地方查見男孩時錫方年僅八齡迷路啼哭當卽帶區詰在父名聚生在滬北虹口沈家灣爲成衣匠遂命送至善堂留候伊父認領 
[學徒可憐]  
　　滬北义袋角某水木作學徒　阿福年十五歲被師呵　情懼逃出大南門外徘徊却走由六十六號巡士帶至南區留候其師認領 
[攫取西瓜]  
　黃阿寳專在沿浦一帶攫取西瓜由法捕房查獲昨解公堂移送工程局訊實判戒責一百五十下拍照逐出 
[須問董事]  
　　協泰恆鐵行主榮子威前在工程局控告長泰機器店主吳小寳欠貨洋一百七十六元八角延不理處繼由吳投局互控榮圖賴存欵洋一百九十餘元經陳裁判集訊榮供協泰行由榮子怡許菊良等股開已於光緒三十四年盤歸他人接開添加恆記當時吳並未言及存欵所以被欠之貨洋不能移抵吳供該行盤去時適因父故返里不及到場後央董事經勸未妥判各退去候函詢該業商董再核 
閘北 
[情節支離]  
　　江北人張漢之偕見証朱茂東將其妻張關氏扭至四路二區控被該氏將水硍暗藏飯碗内欲圖謀害當經該區副巡官飭解一區昨日提訊張忽改稱小的自不小心並非該氏謀害質之氏供在絲厰做工因時被管工人申斥憤不欲生故買水硍置於飯内欲圖自盡並非謀害丈夫求鑒黃巡官以兩造供詞均屬支離况見証亦未到案判氏交其夫領回候查明實情再行核辦 
[各有不是]  
　　已革巡士馬舜卿前日與四路二區巡長盛守源在鐵路旱橋附近索欠口角互相扭毆被鐵路巡警拘局轉解四路分局訊究黃巡官以兩造各有不合判馬枷號三天盛記非常過一次仍回原局當差 
[不能同居]  
　　吳沈氏控同居人李厚福欲圖强姦一案昨經四路分局黃正巡官覆訊判李交保開釋勒令卽日遷移如違押遷 
英租界 
[電火迸發]  
　　前日下午四川路五十三號某洋行内機器扶梯上之電線墜下火星迸發將扶梯灼傷旋經捕房得悉飭探往查已由該行設法撲滅矣 
[被告交保]  
　　公共公廨寳讞員前日接義領事函稱義商義興隆洋行控華商劉人貴定貨虧銀一案請將被告交保出外自向原告料理等語昨奉傳諭准劉交保出外淸理 
[斥革巡捕]  
　　匯山捕房二百七十七號華捕許忠安因犯竊案已奉公堂訊實判押兩月在案昨奉卜總巡諭將該捕卯名斥革並 
 
 

Page 20

 
 
將應領工資扣罰充公 
[母女吵閙]  
　　胡王氏昨在馬路與其母吵閙被捕拘入捕房轉送公廨留候訊究 
[貧病交迫]  
　　徐桂泉貧而且病倒臥路上由捕車送捕房轉送公廨禀奉内諭送請棲流所醫治 
[絲廠失竊]  
　　甯波路震昌絲廠失竊値銀五百八十兩之白絲一包昨報捕房請爲查緝 
[查獲原贓]  
　　北京路四號盛信洋行失竊値銀一百六十兩之斜紋布四十疋昨由包探李星福在某押店内查到原贓四疋吊存捕房留候認領 
美租界 
[瘋子胡閙]  
　　周阿根前因投河圖盡由捕援起送入捕房轉送同仁醫院調治昨忽發癲在院胡閙復經送往海能路瘋病院醫治 
[撞傷女孩]  
　　工部局第三百號石子馬車夫錢苗發昨日駕車不愼行經有恆路將女孩招弟撞倒受傷甚重旋由巡捕將該馬夫及招弟併送捕房捕頭飭將招弟送醫求治錢保釋候核 
[搭客失竊]  
　　俞龍標昨搭輪船行將離滬被張阿三將俞身畔洋十餘元竊去由七百九十三號巡捕拘獲帶入捕房押候究辦 
法租界 
[文案回國]  
　　法領事署總文案唐助君前日請假回國聞俟假滿來華後卽須調往廣東現在所遺之缺暫由副文案葛由君庖代 
[追還田單]  
　　陳駿華前將田單一紙託徐阿華爲中向趙培生抵借洋一百元未幾被趙將單轉抵事爲陳父旭庭聞知索單不還扭至捕房由捕頭讑令旭庭還洋一百元將單收回詎趙不允因即移解公堂請爲核辦判陳趙分别各具領單領洋切結徐阿華亦具爲中甘結一併呈案如　來查明陳子並無抵洋情事准旭庭具控追還原洋 
[誣控女婿]  
　　某老嫗前　范春泉姦拐伊女向領不放經捕房飭探將范及女一併拘送公廨請訊該老嫗並不到案范供娶該氏爲妻迄已日久生有子女三人長者已有九歲實被誣控求察該氏携同三孩投案供與范同判范交保如查明實有誘拐情事再行提究 
[粤婦被疑]  
　　粤婦陳滕氏帶領小孩二口附搭輪船包探見其形跡可疑拘送公廨請究氏供一孩係親生一孩係合居婦人所出因該母患病無人哺乳故托婦人代　並無别情丈夫現在蘇州營生是實判將兩孩給領當堂開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[學部通行京外學務酌定辦法改良私塾章程文]  
　　爲通咨事普通司案呈准内閣會議政務處咨稱本處議覆御史趙炳麟奏財政學務亟須整頓一摺又覆御史趙熙奏檢定小學敎員章程妨礙敎育一片於宣統二年二月十三日具奏欽奉諭旨均著依議欽此相應咨行查照辦理等因到部查内閣會議政務處議覆御史趙炳麟奏財政學務亟須整頓一摺内開原摺稱數年以來各州縣祗立一兩等小學竭盡一方之力學生多者百餘人少者數十人此外則誦聲幾絶若不改章恐失敎之民徧滿全國大難將未有已擬請自高等小學以下酌定若干年齡至若何程度限一年内責令學部將高等小學以下按年編定畫一課本通行天下使窮鄉僻壤皆可購書官立一兩等小學以爲模範有購書在家敎授者聴凡初等小學生三年由地方官定期集騐年齡與程度合格者給予畢業文憑准其升入高等小學其高等小學生四年由提學使定期集驗年齡與程度合格者給予畢業文憑准其升入中學堂其無力入中學願改他項營業者聽如是用欵較省敎育可以普及等語查敎育之道有公共敎育家庭敎育兩派軍國民制度之國以公共敎育爲宜家族制度之國以家庭敎育爲便中國向爲家族制度故歷代均重家庭敎育今東西各國皆進於軍國民制度競尙公共敎育中國亦不能故步自封故學堂章程採用公共敎育之法然物力人材難於普及不可不以家庭敎育助之奏定學堂章程自初等小學以至分科大學升學皆有一定之資格階級乃公共敎育本義而因開辦之初及格者鮮暫定爲變通考選之法高等學堂中學堂高等小學堂皆有考騐入學之條即助以家庭敎育之意惟原章聲明此例於學堂開辦合法五年以後即不行用光緒三十四年四月學部於酌擬各項學堂分别停止招考摺内將高等學堂以上停止招考而於中學堂高等小學堂仍各留考選一條中學堂條内有云其年在十五歲以上二十歲以下已讀孝經四書文理明順者亦可考選入學先入豫科二年補習高等小學之課程畢業試騐及格准其升入本科將來高等小學堂畢業學生漸多即將此例停止高等小學堂條内有云其年在十歲以上十五歲以下已讀孝經論語畧解文義者亦可考選入學先入豫科二年補習初等小學之課程畢業試騐及格准其升入本科將來初等小學堂畢業學生漸多卽將此例停止是中學堂以下仍藉家庭敎育爲助與該御史所奏購書在家敎授定期集騐年齡與程度合格者准其升學辦法大致相同惟學部前奏時各種課本尙未頒發故但以已讀某書及文理明順與略解文義爲考選之限今學部所編初等小學各項課本全已頒行高等小學各項裹本已編者約三分之一本年五月以後亦可陸續頒行應請旨飭下學部酌照該御史所奏擬定章程自初等高等小學各項課本編齊一律頒行之後聽人購書在家敎授除讀經講經遵用奏定章程所定經書及注本讀講外其各門學科皆用學部頒行之本講授凡高等小學應授經書及各項課本敎授齊全者准其考入中學堂本科初等小學應授經書及各項課本敎授齊全者准其考入高等小學堂本科其尙未齊全者列入豫科皆不給奬叙以示區别但各處中學堂不盡在省城若悉由提學使集騐尙多不便應均由地方官親蒞各該學堂公同考騐惟須認眞考校不得梢爲遷就以昭核實第此係因窮鄉僻壤學堂一時未能偏及變通辦理其力能舉辦之處仍應遵章設學不可安於苟簡以期敎育日進完全之域又學部現擬酌訂補習學堂章程爲曾入學堂未畢業之學生及曾在私塾習過某種學科而按諸奏章尙未完備者而設正在擬議議定卽當入奏俟奏准開辦後其在家敎授而學科未備者即可令入補習學堂不必再入豫科等語（未完） 
小說 
[寫情小說玫瑰淚（二十一）]  
　　密司白拉根自爾日聞二客之語。心大阢隉。埀首獨坐。沈思至於三小時之久。夫以白拉根心存厭世之主義。深願天地淪亡。人類絶滅。已之一身。亦與天地人類。同歸於盡。方足以酬其願望。即至重極要之事。入諸白拉根之心目中。必木木然無絲毫之動。立時揮斥而去。何以一聞二客之言。即阢隉至於如是蓋白拉根之厭世。正於情綱中逃逸而來。備受情愛之毒。蝕激而成此厭棄世界之一派。前此數月。約翰伯森忽向彼乞婚。語至懇摯。不期情愛之萌芽。遂發生於心坎。白拉根之所以厭世。其原因已在於情至成仇。愛極生恨。情愛至於極地仇恨亦不期至於極地。厭世主義。遂亦因之而日深。今無意之中。忽受劇烈之激刺。如芥子墮地。枯死已久。忽經雨露之灌滋。遂勃然生其萌孽。故白拉根聞此二客之言。驟覺心房震動。愛情搏擊。怦然而不能自制。然頃間竊聽來客之語。僅得十之一二。輾轉不能得其要領。無已則叩諸約翰伯森詢以彼二客頃作何語。約翰始不肯告。白拉根謂之曰。此事君必相告。幸勿隱秘。蓋此事於吾乃至有關係。君果能舉一一以告我者。我亦必以關係之顚末語君。白拉根語旣。顏色至戚。目光直注約翰伯森。若含有無量數之希望者。約翰見白拉根意至誠摯。乃密語以始末之事實。 
　　前此東印度有一資本絶大之礦業公司。公司之主人。爲英國人。名道克斐羅利亞。治礦業者已二十餘年。當一千八百七十二年之頃。公司之營業。忽大不利。大虧其本。至不可以數計。道克斐羅利亞遂舍此公司而營他業。道克斐者。性至暴烈。一發怒則不可遏抑。即其至愛之妻子。亦必盡 
 
 

Page 27

 
 
情痛詆。跳踉若虓虎。至於息怒而止。先娶瑪沙利罕。生一子名托而根。後娶喬勿利累特。生子名笛克。皆以不堪道克斐之暴戾。先後與之離異。瑪沙利罕轉嫁格林公爵。而喬勿利累特乃嫁一法蘭西之酒商。自道克斐逝後。托而根乃歸倫敦。笛克則往依其母。彼此不通問者且十餘歲。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
