# 1917 - 241 - 4916007

 

Page 1

 
 
   
 
 

Page 2

 
 
時評 
[時局之解剖（二）（冷）]  
　　欲解剖今日之時局則第一當知之一語即今日發現於外面之種種情形皆非各方面之眞相是也 
何以謂之非眞相蓋眞相今尚未露也其所以未露之故一則由其心中之主義尚未確定一則由其對於他方面之情形尚未深悉譬之於兒戲如於黑夜中摸迷藏各不知爾我之身在何地而巳 
然則今日之時局身居時局之樞機者尚不知時局之究屬如何况乎以局外之人而欲解剖之洵乎其非易也 
命令 
　　九月四日大總統令任命梁朝棟爲陸軍第二十七師步兵第一百五十團團長鄭殿陘爲陸軍第二十七師騎兵第二十七團團長此令 
又令外交總長汪大燮呈請任命金陵關監督曹豫謙兼江寗交涉員應照准此令 
又令陸軍總長段祺瑞呈請任命張煥章爲陸軍第十二師副官長應照准此令 
又令陸軍總長段祺瑞呈請將李秀峯授爲陸軍三等軍督正 
應照准此令 
專電 
　　北京電公使團今日會議爲最後决定關稅實抽五分賠欵延期五年以及因保管天津德奥租界遇必要時可以軍隊通過租界並對於大沽築造砲台亦可　認惟俄之政府訓令至早今日可到俄使對於列國一致之議决自當同意今日之會對華事即爲告一段落云 
（五日下午二鐘） 
北京電國議討論奥俘武裝林范主强硬汪意仍催荷使引渡下會必可决定（五日下午一鐘） 
北京電聞俄有向我借兵說數在四師以上政府正愼密考慮中（五日下午一鐘） 
北京電擬派曹汝霖使日巳令章使與日政府商接待昨今連得章電報告内容甚秘 
（五日下午一鐘） 
北京電稅務督辦張弧陸宗輿競爭最力以陸爲有望 
（五日下午一鐘） 
北京電第八師全部開湘巳飭交部備車（五日下午一鐘） 
九江電新贛督今晨八時接任（五日上午十一鐘） 
東京電張（繼）戴（天仇）二人應酬甚忙殆無寗日明日（六日）擬訪西園寺侯於伊香保温泉訪原敬氏於森岡昨夜（四日）赴共同通信社宴會張氏謂近來日本人對於中國頗加注意云云 
東京電本日（五日）日本官報載稱洋紙類製紙用巴伊撥及肥料非得特許不得輸出惟對於海外日人所需要者務必特許 
 
 
 

Page 3

 
 
東京電日本關於船舶統一策擬以緊急勅令簡單規定船舶管理權屬於遞信大臣至其運用細目將上遞信省令定之管理權之程度（一）整理沿岸航路限制特定貨物之運貨而爲協定的運輸（二）禁止船舶之輸出或出租其一與内地物價調節令相關其二與美國禁鐵輸出問題相關 
外電 
　　北京電一千萬元借欵雖合同載明於簽字日（八月二十八日）起十日内交付然迄未繳出聞此欵將以中政府名義存於正金銀行每星期提用若干（三日） 
北京電開灤礦局呈請接收直晉接界處中德合辦之晋興公司礦産巳由政府批准 
（三日） 
北京電政府刻討論各國招募華工應由官場管理之問題内務部刻派二員預備設局辦理招工之說帖（三日） 
北京電日人與漢冶萍公司合辦鍊鋼廠已有成議一說尚未成熟伹知漢冶萍公司擬每月供給生鐵五萬噸或五萬噸以按照巿值收取半價而日人則供給所需資本（三日） 
廣州電省議會已舉李耀漢爲省長（三日） 
北京電正金銀行副總理某日人現繼某德人而爲稽核局顧問（四日） 
北京電駐京外交團明日集議約略討論修正稅則緩付庚子賠欵兩事（四日） 
北京電湘省宣告獨立之說不確惟省中軍界反對傅良佐督湘之任命（四日）以上路透電北京電今日之協約國公使會議係續討議三問題因俄國及他一二國公使館尚未接到本國訓電故未確定於八日再行開議據某公使館員談關稅實現五分庚子賠欵延期五年遇必要時許中國兵通過天津租界等件其結局當可確定惟此等件何時實施尚須與中國政府交涉云云（五日） 
濟南電禹城縣之叛軍其後横行於小濟河方面連陷高苑博興兩縣攻毁監獄釋放囚徒掠奪商家兇暴非常張督軍急派駐濟之第二十團馳赴章邱嚴加防備並因山東匪勢猖獗特調直隸省第二師之一部來魯會同剿辦（五日） 
南京電李督軍接到電報謂熊克武在其根據地重慶整備防禦並爲阻止吳光新入川徵發航行宜昌重慶間之輪船民船續續下駛輸送軍隊（五日） 
南京電李督軍嚴飭管内各隊長官現在戒嚴期内無論將校下士兵卒午後八時後均禁外出（五日） 
南京電齊省長辭職之說早有所傳兹聞政府似已决將齊氏調任直隸繼其後者有以滬海道尹王賡廷升轉之說（五日） 
漢口電漢口殘暑甚烈兩三日來寒暑　高至百度内外較諸盛暑尤甚（五日） 
漢口電長江上游總司令吳光新本日歸漢新任江西督軍陳光遠亦擬一兩日内來鄂與湘督軍傅良佐鄂督軍王占元等擬在武昌開大會議（五日） 
北京電昨日國務會議决於各省設實業廳（直隸農商部）及敎育廳（直隸敎育部）並規定中國勞働赴歐之事其實業廳長敎育廳長今明日内可以命令發表（五日） 
以上東方通信社電 
戰電 
　　俄京電公報云昨晨俄軍炸毁特維拉河口之砲台及河上之橋委棄里加鎭刻仍向東北退走敵軍現轟擊里加灣海濱之各村落 
伊克斯庫爾方面之敵軍擊敗大格爾河之俄軍攻破廣十三俄里之俄軍陣地點占據伐爾登杜特俄軍刻正北退現已從事重行修繕陣線米爾台浦里白萊克克蘭齊姆之俄軍因不能抵受敵軍之壓力已向東北退走（四日） 
俄京電俄軍久料德軍必進攻里加故主要機關早巳遷移俄軍之委棄里加蓋以北陣線之俄兵亦受黨人運動多不可恃之故德軍於本月一日開始取攻勢以窒人呼吸之砲彈猛轟六小時之久且噴發煤氣繼乃駕浮橋渡特維拉河雖爲俄砲轟毁數座但德軍卒在對岸得立足地兩軍乃相惡戰俄軍以執旗者爲導高唱馬賽歌奮勇回攻敵軍乘夜調援助戰俄軍因以不支向北退走里加鎭爲德砲隊所轟受損甚大是役海軍並未參戰俄京聞里加陷落消息人心憂惶股票巿價大落（四日） 
倫敦電里加陷落關係重大從不爲諱惟此危之來全由俄軍士無戰心自棄特維拉鞏固陣線之故俄軍今巴全棄特維拉河南面之地若干英里惟德軍若用里加爲根據地則尚有俄艦隊力能大礙其運輸云（四日） 
倫敦電英國公報云昨夜十一時敵飛機飛過東南海濱曾於數處擲下炸彈今尚未接死傷損失報告英飛機多架曾追擊之另一公報云昨夜空中襲擊一役與戰者共飛機六架進至恰才姆爲止擲下之炸彈死平民一傷平民六陸軍兵士無死傷者物産之損失頗爲細微英飛機與抵制飛機砲曾合擊之未獲效果海軍大臣　　是役死海軍兵弁一百零七人傷八十六人（四日） 
倫敦電布國公報云本月二日馬其頓陣線之敵軍終日猛轟入夜更烈昨日拂曉法軍在台維拉斯台拉及比土里亞西面進攻爲布軍砲隊擊退（四日） 
倫敦電公報局宣稱塞國公報局發表一文籲請協約國助救塞國顛沛之人民塞境現狀至爲慘苦敵人悉將收成捆載而去居民現每星期僅領麵包一塊孩童因缺乳而死者成千累萬奥國拘禁之塞人與塞俘因受惡劣之待遇而殞命者共約九萬人之多 
（四日） 
倫敦電八月間瑙威船破沈者共二十一艘（四日） 
要聞一 
[北京特别通信（一百十二）（飄萍）]  
　　九月三日 
加入問題外交團 
西南問題最近形勢 
國會問題變化眞相 
府院問題復生原因 
我國對於德奥宣戰而後應否再行加入協約國方面爲目下外交上唯一重要問題　在本報通信第一百十一號已爲簡單明瞭之說述一星期以來外交機關所日夜研究者即屬於此問題今若再爲簡單明瞭之說述則所謂加入問題實僅有加入巴黎經濟同盟與否之問題而已何以言之以我國現今所處地位證以德奥現今所處地位國際社會間若無極大之變動則兩方决無單獨媾和之機會自不待論是旣經宣戰而後即不啻業巳加入不單獨媾和條約亦不待論也明矣惟同爲（不單獨媾和）之一名詞事實上我國與英俄法日有異蓋非和則戰理論固然而我國與德奥則似雖不和亦不戰者此加入巴黎經濟同盟之問題所以不能不成爲夁協約國方面今日唯一之希望也本月一日協約方面公使團在法使館開秘密重要會議其原因有三（一）法使康悌氏定於十日啓程歸國應有一番淸理事務（二）討論我國加入問題（三）答覆我國所希望之條件簡言之實卽一加入巴黎經濟同盟問題而已據日人方面之消息是日會議尚未决定一二日内尚須再開會議或將對於我國政府又有一番勸駕而政府方面亦若爲種種準備以待時機之到來者以目下情勢觀察加入兩字總不可免而加入之利害則視政府與國民之準備如何而定　機會無美惡因利用者之手段如何而生美惡者也 
其次再言西南問題讀者諸君有須注意之一點則西南中之四川於調停名義之下危機日迫不久且將破裂是也愚之言此似爲星相家之預言實則根據事理可料此種事理必成爲不易之事實蓋所謂西南問題者兩廣與川滇不宜混視爲一其目的不同活動之方法有異因之對待中央與中央所以對待之者亦異在一星期以前似兩廣之形勢甚危而川滇之爭持巳息誰知所謂（調停）所謂（休戰）實各借此機會以爲戰事之備一二日内乃稍見其端倪川滇兩軍互訐對敵之進兵實則兩方同爲進兵兩方之報告皆爲無誤政府對此其憫川局之糜爛而爲之所乎抑將利用川滇兩軍之攻擊而收解决川滇問題之效果乎二者必居一於是是矣至於廣東方面自政府任命李耀漢爲廣東省長近日情形又復一變李耀漢之所以得爲省長者政府方面言出於陳炳焜之要求似李陳聯合以各保其督軍省長之地位在另一方面則言出於李耀漢之運動似李旣有對抗民黨之奮勇又有防範陳督之作用愚謂兩種原因不能偏廢而中央所以出此實並重上述之兩種原因简言之李氏所以得爲省長以其手中有四十營之軍隊而巳就現勢言陳李兩方面目下决無問題而李與其他勢力當李氏到任之際將有衝突發生（聞在粤滇軍已有開赴他處之準備）此時陳或助李以逹其到任之目的希望廣東境内僅有督軍省長之勢力而又預爲將來督軍省長發生問題之原因中央乃乘機而利用之目下西南問題所可紀者如此 
其次再言國會問題召集臨時參議院之决定遠在半月以前而近日又有抛棄其主張依法改選新國會之傅說實則此種傳說因有一二要人在馮河間之前主張甚力僅能謂爲有此主張不得視爲有此事實所謂主張之人可推測者如谷九峯如張榕西如前農商次長現公府秘書文羣以及其他一二公府秘書似皆以臨時參議院爲過於牽强附會而改選則上有依法兩字使總統命令格外好看而在河間方面以自身旣屢屢聲明尊重責任内閣制度則依法與不依法責任在於内閣然亦樂得與各方面虚爲委蛇稍表示彼之個人則依法改選亦可之意蓋谷張文等自身無所謂勢力而以岑西林氏之關係則苟有主張河間當視爲有可以敷衍之價值者也至於内閣方面今仍未變其召集臨時參議院之初志但亦頗自知爲不得不然之舉愚知其良心中必不認爲當然之辦法無可遁諱惟足爲將來變化之原因者有一重要前提果政府對於西南着着得手其勢力漸及於全國則召集臨時參議院可即不召集臨時參議院而享用依法改選之美名亦何不可况依法改選四字又足以緩和無數政客之反對使生機斷絶之議員諸君又可從此提起精神向選舉票中尋吃着不盡之樂土將感激政府至於無盡乎故以目前言之臨時參院之主張不得謂已消滅依法改選之游說不得謂已成功當視政府做事順手與否爲斷也 
其次又冉言府院問題所謂府院問題者嚴格論之當爲兩機關之衝突如行政法學者所研究之權限爭議問題然在我國政治界中只有個人無所謂機關故如兩機關之權限爭議固不得視爲一種優美名詞然我國則猶不配言此也當黄陂在位之日亦有所謂府院問題愚爲之說明則不過黄陂左右與合肥左右之爭地位飯碗而巳何處配言府院兩字近日之傳說亦猶是矣此種問題尚未形成不敢認爲巳有但我國政治界中有一通病爲無數問題發生之原因卽凡處於重要地位者在政治方面事實上無所建樹而日夜惟以扶植個人勢力是務居其左右之人又即利用此種卑陋心理以左右苟能多佔地位即可以扶植勢力衒惑其主人而一方又自行扶植勢力以作小主人焉故遇一差缺必羣起而爭之其初利用主人之奥援爭之不勝則主人引以爲恥而主人　與主人間遂漸生不能相下之勢此固愚之汎論非有所指然竊願當局者能視爲一種警惕之言則幸甚矣 
附註通信第一百十一號關於一千萬借欵日幣誤書爲中幣特校正 
[南京快信]  
　　李督以宣戰應有軍事機關卽附設於參謀廳分軍務諜報兩課職員以署内各課人員兼之 
李督軍電請簡命參謀長何恩溥副官長王建飛軍政處長王履晋軍法課長席鑅軍需課長劉同春軍務課長楊恩培軍醫課長黄翼卿日内即有明令 
曹豫謙已改任金陵關監督聞齊省長以政務殷繁朱便遽易生手擬令曹仍兼政務廳長職 
前農商次長文羣銜馮總統命赴滬敦勸岑西林入京昨過寗謁李督軍准今日午車赴滬 
倪嗣冲在蚌埠患痢疾甚劇而倪毓棻又定本月七日在蚌開弔以故皖垣軍警政各長官如警廳長易廼謙財廳長鄭鴻瑞水警廳長印花處長懷寗縣知事等十餘人均乘輪來寗住寗住下關招商旅館預備昨日午後三時乘車赴蚌弔唁倪毓棻並省視倪嗣冲疾昨午正欲起行渡江忽接蕪湖馬聯甲統領拍來急電稱安慶省垣兵變李統領（倪嗣冲姪壻）被變兵殺害變兵約計四營聞頗事刦掠現擬調定武軍八營前往鎭懾並促易鄭等速回蕪湖襄助軍機易鄭接電後即致電倪嗣冲陳明不克赴蚌原因今日黎明巳乘輪遄回蕪湖 
李督軍因接安慶兵變電昨急召上級軍官到署開軍事秘密會議内容未悉 
吳光新昨由京抵寗晤李督軍旋即赴漢 
黑龍江來電英巴二旅長已和平廨决 
聞張敬堯與倪嗣冲近來意見頗爲不合 
倪嗣冲辭職中央電致李督軍代爲挽留 
倪嗣冲昨將八月份協欵十六萬元電滙中央 
李督軍奉中央電令籌備蘇浙閩聯防事宜 
李督軍派衛兵一排赴德俘收容所附近駐紥防範 
江蘇省農會會長奚九如呈報李督軍該會並無餘屋駐紥幂隊防範德俘收容所 
魯省新軍第二旅開赴徐州旅部駐紥郯城之台兒莊 
定武軍管轄權限尚未劃淸李督昨電中央請明令公布 
定武軍上月軍餉尚未核發兵士鼓噪倪嗣冲已兩次急電中央催撥現欵四十萬以維軍心財部無法應付昨電李督軍齊省長商救濟方法 
倪嗣冲電調前定武軍偵探營長傅心田赴皖 
聞豐邳碭山等縣土匪勢燄更熾已蔓延魯境第七師軍隊往剿未能得手李督軍昨電倪嗣冲張懷芝請出兵合力痛剿 
徐屬銅邳等縣紳民因匪禍更熾辫兵騷擾尤甚昨公舉代表楊懋卿顧視賢蔣培元陳鏡心馮士奇等來省謁李督軍齊省長籲請設法處置辫兵以弭禍 
省議員馮士奇昨謁齊省長籌商召集臨時會辦法 
李督軍電促松滬護軍使盧永祥來省面商松滬防務 
商會准全國商會聯合會函以中德宣戰商務影響匪輕擬徵求保商善策以便彚呈中央 
裁釐加稅問題省署接中央咨擬即實行惟實行後蘇省每年約短少銀五十餘萬元齊省長已飭財政廳核議籌補方法 
近聞華僑有派代表來寗收買貢院開闢商場之說 
内務部咨齊省長請將六年來内務行政成績逐一調查列表具報 
齊省長派劉勲麟王舜成黄廼穆孫觀瀾等務於十月十一日以前到京參與實業學校校長會議 
省署定本月十日召集省立實業各學校校長到署會議改良辦法 
交通部路政司司長關頴人昨過甯赴滬巡察路政 
前蘇州警察廳長孫稚鴻奉政府電召進京昨過　北上聞有重要位置 
高等檢察廳長王樹棠蒞寗謁督軍省長陳述一切 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[宣戰後之外交問題]  
　　（一）調查外交外交方面事務本極紛繁矧當對外宣戰之後一切交涉比平常有增無減現聞外交部爲整頓部務起見特設外交調查處以專責成兹將該處章程探錄如左第一條調查處掌管調查外交事項各國政况内外通信事宜並編譯外交文書及書報第二條調查處置左列人員處長一員本部簡任職兼充副處長一人本部簡任職或資格較深之薦任職兼充處員若干人本部薦任委員及調部任用各員兼充或專任第三條遇有必要時由調查處呈請外交總長委託相當人員從事調查編撰各事宜第四條處長承部長之指揮總理處務監督處員副處長佐理處長之職務第五條調查處得隨時向本部廳司調取文卷第六條 
調查處辦事細則由處長酌擬呈由外交總長核定第七條 
本規程自公布日施行 
（一）緩交賠欵日昨據外交界消息關於賠欵一項英法日三國政府已有訓電到京探其内容係可允我國緩交賠欵五年美國亦有電到大致相同不過尚待其會通過且因淸華學校之關係也俄國旦暮亦當有電訓寄到據聞實係日前駐京各使會商結果曾各電本國政府請訓故近日復電紛紛至也政府方面尚未接到外交團有何通知大約須俟電訓到齊後即當與我正式開議矣 
（一）德行問題自吾國對德宣戰以來德政府所有財産例應没收德華銀行亦在應行没收之列故政府曾派中法銀行總辦巴諾多氏及中國銀行總裁王克敏氏前往接收整理兹據共同通信社消息謂王克敏氏日前向梁財政總長報告云中法銀行總辦巴諾多氏及余（王氏自稱）未能接收本京德華銀行且不能整理其賬簿存欵現據荷國公使聲稱中國政府仍無此種權利且不承認巴諾多氏爲整理人等語故現在該銀行仍在荷國管理之下 
[金本位與銀行政策]  
　　英文京報云中國幣制改金本位之說已久爲一般深識遠虚之華人所主張觀於歐戰前各借欵及一切賠欵之因滙兌所發生之損失以及歐戰時期以現金缺少致不能更改之情形則方當此時實中國改金本位之時矣前此改金本位之阻力全係不能得巨欵以發動此事今則現金之價與銀兩合之巳幾相等故財政總長梁啟超君方熟籌此事冀多得現金開始改用金幣梁總長爲主張改金本位之熱心人物今巳從事調查以視其理想之能否在此時實行傳聞彼極力思逹到此目的以後之進行拭目觀之可也 
京中各銀行設立銀行公會以期交換智識聯絡營業刻已開會兩次籌議進行各銀行分擔會費非常踴躍計中國交通兩銀行各認捐二萬五千元外如實業新華金城中孚農工浙江興業等銀行各認捐八千元合計捐欵已在十萬元以上該會擬將此欵作爲基本金以一部分建築會所現已擇地鳩工又聞該會组織頗爲嚴格故殖邊銀行烟酒商業銀行均被屏不與惟日前開會時有人提出問題謂外國在中國所設立之銀行應否許其入會又中國人所立之各銀號資本頗富名譽甚佳者可否許其入會均付討論議定由大家分頭調查上列各銀行名目及内容後再行决定 
此次由日本借得之一千萬元墊欵外間曾傳用爲目前政費之說當係事實惟據確實消息政府决將此欵存入中交兩行作爲政府一種存欵中行存三分之二交行存三分之一非至萬不得已决不輕易提用又政府已議定嗣後國家一切租稅收入亦分存於中交兩行中行存三分之二交行存三分之一如政費偶有不足而向中交兩行通融時中行通融三分之二交行通融三分之一聞巳與兩行交涉妥洽惟聞近來京中中交兩行紙幣價值仍無起色金融枯竭巿面恐慌設非從速設法維持於銀行之信用巿面之商業人民之生計皆有莫大影響財政當局昨議維持辦法在使該兩行紙幣能流通各處爲第一步巳與交通當局協商凡京奉京漢京張津浦各路乘客購票一律收用中交兩行紙幣如此則北京中交兩行所發行者得以輾轉流通不致積於一隅其價值必逐漸增高信用自然恢復聞已得交通當局同意不日即可實行 
某京報記者昨晤銀行界某君叩以滙業銀行之事某君曰此事余雖未覩得該合同之眞相然據外間所傳聞該合同重要之點曾許該行發行紙幣又許其在北京設立總行外各商埠得以設立分行又許以行内總經理一員以合辦之外國人充之此事如果成爲事實則直將吾國金融之權授諸外人之手矣余誠不知政府所以如此辦理者其意安在其所抱之政策爲何今姑將該行不能有發行權之理由舉其近者淺者言之夫紙幣發行之目的所以代用正貨之流通而發行之額數須視一般巿場之需要以爲衡故與全國工商各業之趨勢實有直接之關係其得操縱金融界之權能實有上述之雄大此人人所知也東西各國對於紙幣之發行權雖有中央銀行單獨發行及各銀行自由發行二制然欲責任之分明伸縮之容易各國莫不採中央銀行發行之制度近年以來政府頗抱幣制統一之思想亦漸有幣制統一之準備故對於各省商家已發行紙幣之銀行銀號嚴加取締或換給國家銀行紙幣矣更對於未發行紙幣之銀行要求發行之呈文嚴加批駁矣（以上情形財政部泉幣司均有案卷可查）是則政府明明已知欲整理幣制須先統一紙幣發行權欲統一紙幣發行權不可不委諸國家銀行今一旦於停兌以後中交兩行信用掃地之際忽許與外人合資銀行以發行紙幣之權是直驅國人以信任外國紙幣之心其對於吾國商辦銀行將何以自解即中央銀行亦將置之於何地耶又傳聞該合同内且許該行發行金劵銀劵一事所謂金銀二劵換言之即能換金的紙幣與能換銀的紙幣二種是也蓋各國無不定有一種貨幣爲其國之本位幣故衡量其物價均以各本位幣爲標準而所發行之紙幣自各按其本位幣而言吾國應確定何種貨幣爲本位幣此是一絶大問題爲當局所急宜研究者也今於此問題未能解決之先國内突現有一種金本位性質之金劵則其金銀之比價將以何爲標準百物之價格將依據所謂金幣乎抑銀幣乎是其紊亂吾國幣制不知伊於胡底也云云 
[粤省出師與戒嚴]  
　　張開儒致陸巡閱使電云武鳴陸巡閱使鈞鑒儉電諒邀垂覽頃奉陳舜公督軍指令准發給三個月薪餉並囑於九月三號八號分兩期具領祇奉之餘忭感無似現在湘省危急禍迫眉睫譚組公屢次電促援助開儒亦思荷戈赴救業經呈請舜公補充鎗彈尚未奉到指令切懇我公電催陳舜督將餉彈如期發給俾得早日出發以効前驅出發之期以舜公飭囑分期領餉之日計之大約九月十號左右可以成行竊開儒素蒙我公恩寵五内銘感一言許心萬死不回赴湯蹈火在所不辭當此大敵在前鉅難在後不圖没頂以報更待何時故此時母論舜月兩公何人出征開儒均願歸其指揮抑或由開儒出師先征均惟命是聽臨電迫切不勝鵠立待命之至師長張開儒叩陷印又聞陳督昨接陸巡閱使來電以湘省迭電告急桂師前鋒昨已開拔入湘粤師滇軍餉項曾否商妥撥給何日始可成行希籌定速覆云陳督軍以滇軍因餉糈問題曁各種原因尚未解决出發援湘難定確期而桂軍入湘勢難久候現特變通辦理先將陸軍編定各營由林虎率領首先出發以壯先聲昨已飭由武衛軍統領馬濟添購軍用洋氈四千張軍鞋三千對一俟服裝齊備即行出發 
二十九夕督軍署下緊急戒嚴令種種防衛非常周密迨在十早德宣街兩便各路口仍加派軍隊守衛但雖如是戒嚴尚無别故發生又駐粤滇軍因省城近日謠言蜂起誠恐擾亂治安昨已下令加緊戒嚴向例該營每值星期軍士皆得休息現奉張方兩師長傳令取銷所有官佐士兵無論何時不得擅離營部卽有要事外出一二時亦須請准上官給假始得離營大有枕戈待旦之勢駐兵工廠陸軍游擊自二十七日接軍署加急戒嚴令後每日下午四時起自小坪車站以至石井橋張村一帶各派軍一連并於附近田疇密佈探哨大崗尾亦然徹夜防守直至翌晨九時許始將各哨收回惟車站仍有十餘人持槍遊行又駐廣雅書院之滇軍亦異常戒嚴於駐附近各要隘路口日夜均派雙哨守衛 
[粤省長問題與朱慶瀾行蹤]  
　　廣東省長一職自朱慶瀾離粤後經省議會舉定胡漢民接任孫中山聞之大不爲然胡氏亦以政治上另有責任不可以省長一職覊絆此身前夜特邀請各要人及省會議員等在實業團討論此事孫胡二君再三商請省會改選肇陽羅鎭守使李耀漢繼任胡已於昨日具書向省會辭職惟聞李氏以肇陽羅職務重要頗難假手别人若能兼任原缺始允就職現尚猶預未决至陳督軍之意省長問題主張候中央取决省會爲此事昨日下午四時再開談話會討論云又昨廣東公民聯合會因朱省長辭職而去遂召集會議討論公舉省長事一時開會公推陳哲庵張鴻懷主席周逹平宣佈馮銳書記主席起言現在朱省長巳去勢不能不從速公舉省長現雖有開賭之議會在究未能代表我眞正民意况民意所向均合法律行爲間或有壓以武力亦不受其蹂躪此次選舉省長對於本省有非常關繫應如何表示請公議霍鏘起言本省自承認爲中央同一對德宣戰後連日風雲險惡實抱悲觀幸有孫中山李協和陳競存及海軍諸公在旋得鎭靜如常第以選舉省長爲粤事之第一要義余連日徵求社會同意均謂以陳競存爲最合因陳公前經接省長親軍司令職佈置已妥以資格言曾有經歷以順序言亦合手續故以陳公爲最合若陳公將來或率師北伐屆時再舉梁秉誠和議衆贊成黎鴻懷言此事應由本會公舉代表入見各要人交換意見遂舉定霍鏘爲代表又聞省長一職胡漢民不肯就陳督欲以胡銘磐暫行代理胡銘磐以自己雖係陸閱倚重之人然才望比之胡漢民不無稍遜恐粤人不能洽服故亦不敢居此要津故陳督不能不傾向於李鎭守使耀漢業已具文咨請權理聞經李承允就任但須附以仍兼鎭守使原缺之條件不日將率千人抵省履新惟聞各軍官以李耀漢欲以鎭守使而兼任省長與軍民分治之旨不符故間有持反對論調者 
陳督軍昨出布告云本月二十七日廣東省議會咨送廣東省長印信到署除將原印封存外所有本督軍兼任省長期内關於民政事件之公牘仍照二十七日布告暫行鈐用督軍印信以免紛歧爲此布告軍民人等一體知照此布二十八日 
朱慶瀾日昨抵港寓英王酒店其隨員羅樹森劉德裕王鑄人等亦先後行抵香港齊集一處聽候船期三兩日内即行首途往滬聞港紳劉某陳某等均於朱氏抵港之日前往拜會并擬設筵爲之祖餞惟朱氏意態冷靜對於各項應酬一概謝絶云又聞朱慶瀾二十七號離省抵港後即往訪張鳴岐（或謂朱實寓張宅）是日并請求港官給予拍發密碼電報之人港官允許立即發出朱即往電報局拍發密碼電報兩通一致北京一致天津均千餘字電文内容若何無從探悉又聞朱慶瀾致陸使電云南密陸巡閱使鑒慶瀾八月二十六日向省議會辭去廣東省長本職經電逹在案竊思國事方艱西南各省亟宜聯合一致粤中之事慶瀾厠身其間於事無補前此軍事未獲進行撫衷多愧今慶瀾去粤竊願明公啟節來主持帷幄不僅慶瀾所企望亦西南各省曁中國擁護共和者所同企望翹首節麾無任禱盼朱慶瀾 
[廣東改編省署親軍之爭執]  
　　陳督軍以省長印務現由本督暫行兼攝所有省署親軍二十營原屬廣東警衛軍改編應即各照原口營號一律復改爲警衞軍統歸本督直轄其原設之省長親軍司令部即行撤消已分令遵照惟聞此令送至公署時並未收受旋陳督即接陳炯明覆函云敬覆者案准公函内開本月二十七日朱省長離粤本督軍爲保持地方治安起見暫兼廣東省長之職以維秩序業經通告在案所有前撥省長之親軍二十營　將親軍名目及親軍司令部一併取消仍改爲廣東警衛軍以期統一軍令除分令外相應函逹執事希卽察照辦理可也再現擬仍聘執事爲省長公署高等顧問官藉親大敎俾資韋佩是所切禱等由准此查廣東警衛軍原隸省長自廣東宣布自主執事以軍權統一故將警衛軍改隸督軍麾下而仍留二十營隸於省長編爲親軍夫自事理言之省長親軍所以有二十營之多者良以遭時艱虞叛督稱兵逼近京畿解散國會蹂躪約法廣東之宣布自立不特藉以保護地方尤藉以捍衛國家朱省長志切討逆留此親軍二十營非以自衛實以出師此等實情久爲執事所深悉抑亦粤人士所共深悉者也是故親軍必編爲出師軍隊乃日日所商議行者炯明雖至不才前曾承乏都督現尚備位將軍督軍省長同爲特任之官此次所以慨然擔任省長親軍司令之職而不以爲届者良以此二十營之親軍方欲致命疆場苟能親統師干爲國家盡其死力他尚何惜朱省長亦知此意故自委託之後即付炯明以全權俾得尅日啓行炯明深念廣東軍事現狀日趨緊急湖南譚督軍旣有乞師之電雲南唐督軍復有飭駐粤滇軍援湘之電陸巡閱使曁執事及廣西譚督軍慨念國難赫然毅然定出師援湘之偉畫桂滇各軍激於義感慷慨同仇凡有血氣莫不思奮前託胡君漢民汪君精衛面懇執事俯允偕行旋得二君面復已蒙執事滿意贊許烱明趨謁又蒙垂念殷殷周詳擘畫當此之時旣感執事救國之誠謀事之勇亦復自幸此耿耿爲國效死之志終得如願以償翌日復託漢民精衛二君代逹改編諸事執事又諄諄以持重相戒聞之益深感奮求所以利於國而無負於執事者因思海軍程總長林司令統率艦隊來粤之後西南半壁爲之一振海軍軍力之强與程林二公之智深勇沉久爲執事所深信烱明前此在滬與孫先生同由海琛軍艦來粤感於海軍將士愛國之誠意久思組織海軍陸戰隊以爲之助曾以此意告之程林二公得其同意自接任親軍司令之後復與程林二公商之朱省長承允卽以此預備出征之親軍二十營編爲海軍陸戰隊與海軍取一致之動作兹巳編成分别咨報想蒙鑒及似此旣符執事持重之戒又遂炯明請纓之願在海軍得此陸戰相輔聲威得以益雄在親軍三十營得依附海軍協同行動無孤軍冒進之虞收輔車相依之效爲大局計爲廣東軍事進行計皆有利而無害想公明誠信如執事者當必爲之欣然首肯也准函前因謹將原有省長親軍巳改編爲海軍陸戰隊始末情形據實陳明萬希洞鑒是所至幸抑更有言者炯明在粤督任内深悉軍事之不可散漫將帥之不可擁兵不惟對於一己永永不萌此念抑且對於部下痛陳此習不少假借事在耳目斷無及身自蹈之理况今日所統之二十營巳改爲海軍陸戰隊此後軍事行動一以海軍之趨向爲準據一旦與桂滇各軍分道出師必互籌所以相利相濟者决不致貽執事以軍事不能統一之憂天日在上此心可明執事體察之而已至於高等顧問之被命首承雅愛益切悚慚出師之志旣明辭謝之言自可從簡披肝瀝膽言無 
 
 
 

Page 7

 
 
不盡臨楮誠切諸維鑒原云云聞海軍程總長商之陳督欲收該親軍爲護艦隊謂經朱省長承允在前等語陳督謂朱省長在前並無是語遺留故對程總長以該親軍現在必須改爲警衛軍如必要護艦寗另派精銳軍隊以供驅策等語答覆 
[廣東非常國會開會記]  
　　二十九日國會開非常會議下午二點鐘搖鈴開會各議員魚貫入議場挨次就坐是日出席議員七十二人議案爲國會非常會議組織大綱案（二讀會延會）王議長登壇謂前日所議第八條巳表决組織軍政府諸君尚有發言否旋由秦廣禮張伯烈及某兩議員相繼討論議長遂宣讀新修正案第八條軍政府組織大綱由國會非常會議表决並宣付之附表决贊成修正案者四十九人多數通過第九條經呂議員將全文删去修正爲甲乙兩項附表决贊成新修正案五十九人多數通過第十一十二三條全數删法表决多數通過第十三條原文係提出議案須六省以上議員四十人以上之連署張伯烈謂修正爲二十五人議長付表决贊成原案多數通過第十四條各無異議王議長宣佈贊成國會非常會議草定大綱案付表决全體起立遂通過秘書遂將修正原文朗讀一遍王議長謂應開三讀會多數表决通過非常會議議長以衆議院正議長吳景濂爲正議長以參議院副議長王正廷爲副議長衆無異議全體起立吳議長復登壇宣告連日各議員復到二十餘人今晚七時在廻龍社第一招待所開談話會届時請諸君到會云遂散會兹將修正之非常會議粗織大綱錄下叛督稱兵約法失效國會毁棄民意無依興亡所關匹夫有責矧在議員敢辭艱鉅兹組織國會非常會議制斯大綱特宣布之國會非常會議組織大綱第一條國會非常會議以現任國會議員組織之第二條國會非常會議之議事以參衆兩院議員會合行之第三條國會非常會議至内亂勘定臨時約法之效力完全恢復時爲止第四條國會非常會議非有十四省以土之議員列席不得開議蒙古西藏靑海華僑各選舉區以省論第五條國會非常會議之議事以列席議員過半數决之第六條國會非常會議之正副議長就現任兩院正副議長内推定之正副議長均有事故時得選舉臨時議長第七條國會非常會議得設各委員會第八條軍政府組織大綱由國會非常會議制定並宣布之第九條國會非常會議於軍政府有交議事件或由六省以上之議員聯合提議時得隨時開會議决人民請願事件經委員會審查後得提出議决之第十條本大綱有議員四十人以上之連署得提議修正以列席三分二以上議决之第十一條本大綱自宣布日施行 
[開封又有大水]  
　　開封南關外迎董橋下突見黄水其聲如吼漸長漸高濁流洶湧東後街一帶房屋迤邐坍塌繼而知西門更甚遂將西門用土屯閉咸以爲黄河漫溢矣河防局省長公署及軍署各派探馬向西北去探直至黄河大堤始知並非黄河北溢乃是鴻溝之水漲出東下並有賈魯河水出槽助勢竟至如此人心始定然已飽受虚警矣省城五門全被水環西南兩處竟至倒灌入内其勢洶湧極爲危險幸而天巳放晴東南各處且有低於開封者水性就下漸漸低落刻已將次復元矣鴻溝出水賈魯揚波開封被災不得不以隣國爲壑而陳留一帶遂殃及池魚矣現在太平岡左右所有低田全被水佔開成澤國米糧遂由斯暴漲天幸放晴或者被災不久乎鄭縣境内大水瀰漫古詩所謂溱洧二水一律出槽接連成爲一片糾合東下而洧川縣内遂亦大受影響矣八月二十七日黄河在長垣决口沿岸居民受災甚重黑崗北岸久已出險所有南岸幸尚穏固日昨飛馬報來一天三次南岸又出險工其勢且甚岌岌河防局長以專恃報馬未名太笨遂飭電話局趕緊栽竿製線以便消息靈通汴上營房全係前淸時代包工建造本底不堅又值此次霪雨坍塌滲漏直至無一完固者趙督軍聞報前來親往踏勘便到銅元局一看籌欵興修又費一番手續省長公署本是前淸行宫工程尚好所有羣房多是以後添蓋就欠講究日昨上霖下潦院裏竟出泉眼一個當由四周雨水所激並非醴泉瑞應也開封地方審判廳與開封地方檢察廳所佔地點是在楊家湖畔平地起樓臺根基本軟此次霪雨爲災上霖下潦遂至坍塌淨盡以至無處辦公無廳可開欲查舊卷使原承修人賠修而藩臬兩司所有案卷早於民國二年一律銷毁於是無可措手已省在巡警廳長丁少雲君指令五區四處調查昨已查淸回報計凡坍塌房屋牆垣一萬三千餘間新河防局長到任例有一番更動日昨已經發表計老局員出局者十五人新任事者二十五人又聞河北濬縣運河漲發黎民艱食鮮食開封城内平糶總局巳撥米兩萬餘石前往濟急矣 
[皖垣兵變紀]  
　　昨日（二號）夜十二時忽聞東門外有鎗聲數起繼而城内亦有鎗聲接應維時人民均從睡夢中驚醒張皇無措而各區崗警均躱入各區惟鎗聲陸續施放一夜不休至天明始止迨至淸晨卽傳聞安武軍第八路李良臣統領遇害聞李統領因聞鎗聲卽帶衛隊二十名出司令部意在出城彈壓不料甫出轅門即被兵士鎗傷斃命聞四牌樓正街正泰昌金店及天福銀樓被刦其餘各店均無恙又聞東門外駐有安武軍第二三五營軍隊均欲入城經第一營劉哨官上城以好言阻止故未入城北門外駐紥第四營王管帶道濟因聞鎗聲即知有變乃坐守營門不令一兵外出又王帮統慶國聞李統領被害即入司令部鎭攝飭令一營兵士把守五城一面將李統領收殮今午已召集政務廳長商會總理及中交兩行經理籌商善後事宜一面電告倪嗣冲略謂李統領被害省城各機關長官均赴蚌埠作弔所有地方安寗秩序已請王帮統保護維持云云 
另一訪函云安武軍第八路一營（第五哨一部分）三營（一營駐司令部三營駐東門外）於二日夜一句鐘突外譁變當譁變之時城外以鳴鎗爲號城内繼之惟東城防守甚堅城外變兵未敢攻入城内一營亦未敢開城接應僅各就城内外大肆搶刦迨至天明鎗聲始息遂呼嘯而散查城内外商號被刦約十餘家鎗斃一人（屠户）城内被刦以正泰昌銀樓損失爲最鉅方初譁變時第八路統領李良臣一聞鎗聲即知有變遂親帶衛兵彈壓甫行至司令部東轅門卽遇害鎗傷頭部立時斃命今日（三號）王帮統已飛電報告倪嗣冲並用電話邀請政務秋廳長徐道尹商會會長會議善後事宜並派軍隊保守城門商會擬自召集各路商團會同水陸警隊籌設保衛隊隊擊隊分叚巡緝並頒布或嚴令以午後七時禁止行人第八路統領職務暫由王慶國兼帶今日各城門仍閉未開各商號亦未開巿中交銀行已停止營業並兌現人心惶恐萬狀交通斷絶又聞省商會頃電請饒司令派艦來皖鎭攝其文云萬急南京下關探送海軍總司令饒鈞鑒皖垣於昨夜兵變李統領被剌殉難商號被刦人心惶恐迄速派軍艦兩艘馳皖鎭攝以保地方皖商會叩江 
又接蕪湖訪函云安慶安武軍第八路於二日夜間全部譁變聞先期受有黨人之運動然確否亦未可知此路安武軍共有五營兩營駐東門外一營駐北門尚有兩營駐安武軍總司令部是夜之變先由東門外發現鎗聲一排該路帮統王慶國知有意外遂發命令率隊出司令部擬防守城門而城内鎗聲亦嚮應而起於是王帮統不敢前進城内外火光四起人聲鼎沸秩序因之大亂該路統領李良臣爲倪嗣冲之姪婿因聞鎗聲倉卒便服出外致受重傷並聞業巳斃命省城内外變兵大肆搶刦聞省垣集賢關地方駐有安武軍第六路兩營此次並未附和至於蕪湖方面軍警政各機關均於今午接蚌埠電始知安慶兵變大概並聞蚌埠倪嗣冲得該路帮統王慶國告急電當派第一路統領馬聯甲星夜回皖相機剿辦蕪湖安武軍第一路統部同時接蚌埠電知馬統領今晨專車到浦口將乘利濟艦到蕪親率該路第一第四兩營及機關鎗一連馳赴安慶聞馬乘利濟艦今晚可到蕪因第一營軍隊前日由史帮統俊珊率回宣城防次刻由統部副官長儲莘急電史帮統仍率該營全軍回蕪約計今夜可到並預備小輪多艘拖船我隻聞此間軍隊係開赴安慶下游六十里棕陽鎭登岸相機前進蕪湖之交通銀行今晨接安慶行來電略謂昨夜二時兵變省城内外搶刦多家皖行現尚無恙惟城關巿閉特聞云云其時蕪湖各機關均去電詢問詳情至晚尚未得有回電想係電線中斷之故於是軍警及商會下午已開秘密會議維持地方秩序安寗各街巷栅欄均於晚間十一時關閉 
[陳新督前驅軍隊陸續蒞贛]  
　　贛省新督軍陳光遠不日蒞贛已預先派員準備一切上月二十九號所部第十二師四十六團步兵第一營軍隊由邊營長督率兩連入城逕赴順化門外老營安歇餘均於三十號陸續入城是晚陳團長光逵入城住宿三十一號午前九時即乘與赴軍署謁見吳護督軍各叙關别情形旋與署中舊相識及各課員相見隨卽在參謀處早餐至午刻始回團部一時各營長團副及各軍長相繼至署經吳護督一一接見所有四十團第二營亦於三十一號晚十一時乘晚車到省當有軍需長張藍生在車站供給食品並由陳團長向軍署預請對牌在河干守候此營部亦駐紮老營坊 
[傅良佐軍隊過潯]  
　　自傅良佐督湘之令下湘人之反對與歡迎者互有之而粤省之反對尤力譚督亦電粤乞兵援湘此舉實解决西南之一大問題也近日傳傅督赴湘就任帶兵一旅業已出京云云確否尚未證實昨日（一號）果有江元聯鯨兩軍艦運送傅之前驅軍官約一百餘人赴湘又有江華商輪載陳之前驅軍隊約一團人過潯聞其團長爲傅之介弟潯軍警兩界均立於江干列隊歡迎 
[杭州快信]  
　　第四師第十四團團長兼督署衛兵司令官龔聲揚因事辭職遺缺委本師參謀長方弨暫行兼代昨午後楊督軍并親赴該團檢查内容新任運司袁思永准七日晋省八日接篆本署衛隊隊官李桂林巳赴滬迎迓舊運司胡思義昨赴海寗觀潮今日旋省 
政務廳長沈爾昌定今日在本署接受兼理杭關監督關防 
交涉公署第二科科員徐守範辦理德奥戰時事務所德文翻譯王景文已由高審廳聘任爲審理德奥民刑訴訟譯員 
金華高等分廳監省推事趙榮勲己奉部令免職遺缺經州長已保薦金華地審廳長周承覲升任另以杭地審廳長鄭汝璋調充金華地審廳長委任勞恭震爲杭地審廳長不日將發表 
玉環知事李景枚因地方不靖電呈到省請迅撥警隊下縣塡駐以資鎭懾已飭温處二屬戒嚴司令官戴任查照辦理 
雲和王知事電省請撥毛瑟槍十支子彈二百五十粒巳照准飭温防統帶如數就近撥給 
警備隊一區統部副官棘國華人地不宜奉令調省已由齊省長另委何旦接充 
錢淸場知事錢文魯有即日撤任消息 
第一火藥庫庫員戴有慶前因觸電被燬案判處重檢束二十天在軍法課執行遣缺並未委人 
地方通信 
[松江]  
　　巡官下鄉驗傷縣境小崑山鄉三十圖王姓寡婦螟蛉張某爲子已爲娶媳生子繼因張某不務正業由王氏召集親族驅令張某率婦歸宗張被逐後仍屢至王氏處滋擾前日又因索錢啓釁將王氏扭毆受傷當由親屬報縣請驗現李縣長巳派令第一區巡官尹子蓮前往勘驗 
興修知事公署本邑知事公署本前清府署係百年前之舊建築物近因失修之故已次第圯毁前日大風潮時復將内部辦公廳及二科後端牆壁外部圍垣等吹塌多處現巳由縣長飭匠估修聞全署修費約需三千餘金業已具呈省署請爲撥欵興修 
[鎭江]  
　　爭水釀成命案丹徒縣屬菜村鎭有一溝洫道通丹陽縣境之練湖袤延十餘里各鄉村環繞而居日用飲料及灌溉田畝均恃此以資挹注每值夏秋之際河水盛漲各鄉村就其境内溝道畚築土壩以蓄水流有甲鄉與乙鄉壤地相接凡有公共農工向係通力合作乃去歲築壩時甲鄉忽生阻力乙鄉再三相勸堅不允築今夏農忙之際甲鄉需水灌田無着不得已糾率鄉民三百餘人至乙鄉溝道内强取應用并各携木棍土槍以爲禦武之具如是者三四次乙鄉亦遂以野蠻手段對付雙方格鬭各不相下始則甲乙兩鄉互有損傷旋乙鄉竟被格斃二命經該鄉董事呈請丹徒縣公署勘驗核辦倪縣長爲懲前毖後計昨特繕發告示數十張頒給各鄉實貼曉諭復傳集該鄉绅耆等嗣後務各顧全公益不得再起爭端 
籌議自來水借欵鎭商朱中孚李高裕等發起創辦自來水公司後入股者並不踴躍兹以開辦在卽需欵孔殷祇得籌借外債以應急需聞巳向某日商借得日金二十萬元昨特假美孚洋行宴會官紳商學各界籌議借欵辦法據聞此種借欵折實祇十三萬元主張反對者頗不乏人云 
[杭州]  
　　政府委員到杭據政界消息政府前日委派齊委員南下於二號晚車抵杭寓居城站旅館一號房間據聞係調查本省政務事宜然據别一報告該委員出身係屬軍界且帶有隨員六人此來究因何事尚待詳察 
[廣東]  
　　蔡煥文蹈海而死蔡煥文字伯炎一字弼丞湖南漢壽人淸末留學日本劬於學能通英日兩國文字甲寅乙卿間憤袁氏專横投入中華革命黨爲黨員袁氏稱帝歸國宣力甚勤共和恢復乃縱遊南北考察形勢六年六月方在燕目覩督軍團驕蹇嘗私居太息謂大亂將不旋踵起矣無何復辟事起國中大亂君知天下之重在兩粤私欲有所論建隨國會議員李執中到粤八月二十六日至香港聞粤事參差心忽不快時對同行作憤恨語同行者慰解之詎怱於二十七日早四時在黄埔蹈海而死年僅二十有八黄浦距海口近遺骸得否尚不可知嗚呼可哀也已 
[濟南]  
　　叛軍連破高苑博興兩縣叛軍自掠岔河警局後卽日東竄兹聞高苑博興兩縣城均爲該叛兵攻破博興縣知事因公下鄉幸免於難現已電告公署請兵往剿聞該叛兵破城後並未占據將城中軍火財物大肆搶掠已竄往羊角溝云 
第三師派兵來東剿匪保定陸軍第三師第一營奉曹督軍令來東剿匪前日到津於上月三十一日下午六鐘乘船赴陳唐莊轉搭津浦車來東至張督派往何處駐紥尚未得悉 
毛思忠擴張匪勢之計盡近聞毛思忠以時届秋後靑紗帳行將刈除而官軍之包圍攻擊必於斯時開始不得預籌對待方法日前招集各匪首領開軍事會議互相討論有某軍師獻策言非擴張勢力不足以抗官軍其擴充之計畫有數端（一）聯絡東臨膠東各股匪以爲犄角而分兵力減少官軍之攻擊力（二）秘派幹員潛赴各地廣收亡命介紹入夥（三）須預購大批軍火存儲以備臨急需用聞以上三項計畫已得多數匪首之贊成當局若不速設法剿除恐匪徒勢力日益澎漲肅淸更非易易也 
雜評一 
[皖垣兵變（步陶）]  
　　安武軍者倪嗣冲所恃爲鎭懾辫兵之軍隊也今乃於省垣重要之地倐然譁變而倪嗣冲之姪壻且因以被害焉甚矣夫中國軍隊之難恃也其譁變原因尚未得有確報或疑爲與黨人有關然以情勢論其時城内外鎗聲旣起各機關又無人在省誠有黨人關係何不乘此機會以入據公署而僅僅以刦掠畢乃事意者其將鑒於他路軍隊之有備而中途變計與抑或黨人意不在皖而惟借一兵變題目以爲紛擾倪氏軍心之計與均未可知之事也然而皖垣人民之實際被擾則巳匪細矣嗟乎吾民平日竭脂膏揮血汗以供給軍費而所得之酬報乃若此吾其能無爲吾民捐悁以悲哉 
[]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十二）]  
　　招募華工之查禁江蘇特派交涉公署昨奉外交部令開准内務部咨以中國對於德奥兩國已立於戰爭地位凡百邦交均已斷絶關係近聞德奥兩國極需兵役工役現已暗自串同華人在蘇鄂等省招募各項工匠出資頗巨應募者已不乏人應卽迅行所屬剴切佈告禁止人民應敵國之招募母稍遲誤致關民命云云薩交涉員業已遵令辦理矣 
德員返國之催促交涉署昨奉外交部電以駐滬德領克尼平繙譯師謀應令隨奥使乘荷船回國希轉告荷領轉知應用通行劵仍由駐滬領事團發給等因聞交涉署已而致荷領查照轉致矣 
德婦移居之請示漢冶萍公司函致交涉署謂公司内萍鄉煤鑛工程總監工鄧厚斯係德國人已蒙政府允許留鑛工作其妻向在上海現擬挈子由滬赴萍往依其夫一切手績應如何辦理請函示轉告等因聞交涉署當查奉頒處置敵國人民條規施行辦法第四條内開但有特别事由必須移居時應由該管地方官廳報由地方高級長官迅電内務部核奪等因該德婦擬赴萍鄉應將特别事故聲叙淸楚以憑核辦已函復該公司查照轉知矣 
德人報紙之查詢淞滬警察徐廳長昨奉江蘇齊省長電飭調查德人所設之某報是否尚在發行抑巳停止着即派員詳查設法禁阻等因徐廳長奉飭後當卽派員查得該報設於租界之内業由徐廳長函致薩交涉員核辦矣 
海軍開操之電令海軍司令處昨接饒總司令來電以宣戰後海防重要現届秋凉自應從速開操以資練習兹定於五號實行開操除通令所屬各船遵照外合行令飭查照轉知駐防就近各艦於即日起照章每日天明開操一次並於晚間練習夜戰操法等因該司令處奉電後當即轉令駐防南黄浦各艦一體遵辦 
防軍操演之時間松滬護軍使盧永祥以所屬防軍前因天時炎熱飭令停止操演以示體恤現自對德奥宣戰後防務加嚴况已秋凉自應繼續開操以期純熟爰於昨日通令所部十師三十八九兩團長轉飭全部各營長於本月十號起一律開操各團營長官奉令後當卽集議規定每日上午七時至十一時下午四時至六時爲操演時間由督操官分别監察以昭愼重 
[改用銀圓之集思廣益]  
　　上海總商會通函各業及長江一帶商會云徑啓者本埠南商會副會長本總商會會董蘇筠尚君提議以上海交易向用銀兩而平時所用全係銀圓以銀兩爲虚位以銀圓爲實用多一兌換手續商界久受其累上年厦門巳改用銀圓近見報載奉天亦改用大洋爲本位上海一埠當無不可改之理特具意見書睛會提議等語本年八月二十五號本會第十七期常會提出公議列席各會董以滬埠交易通用規銀相沿已久改用銀圓利害何若非片言所能解决對於外國銀行之交接對於各省商埠之往來皆須籌畫周到方可推行盡利應先組織討論會詳細研究一面通告長江各埠各商會徵集意見再行决議等因查國幣條例久已頒布幣制畫一勢在必行但事關改革對内對外不嫌求詳特將蘇會董提議意見書（已載八月二十二日本報）及本會公斷處處長張知笙君意見書一併照錄請各業詳細討論並請長江一帶總商會縣商會各就本地對於上海往來情形分投討論寄示辦法俟各路意見齊集然後召集大會决議必使議論歸諸事實有利無害便於施行務祈不吝賜敎至爲盼幸 
[附錄張會董知笙意見書]  
　　觀蘇議董擬一律改用銀元意見書法誠良美然其中有數端鄙見所及者約略陳之（一）上海金融現操於外國銀行洋商與華商交接皆以規銀爲主卽金鎊定貨亦以仙令價合規銀進出今驟改爲銀元必須將銀元定一劃一砠價每銀元一圓抵規銀若干而一時現銀斷不能概鑄銀元與洋商交接時有現銀則解現銀無現銀則解銀元即照砠價合算彼此商定方可通行（二）銀幣據造幣廠言照目下規定成色須合九八規元七錢二分五釐據銀爐家言國幣烊化祇合九八實銀七錢一分六七釐其中耗蝕不輕外國銀行以大條銀運申旣作生銀算務必改鑄國幣方可通行設欲裝運出口則又虧耗如彼此商一砠價此乃極爲難之問題（三）銀元向來有價上落不一今則概以劃一砠價定盤矣如上海一埠銀與銀元已通用惟内地辦貨今皆已改用銀元倘絲汛用銀之際或遇有特别事勢必由上海運現銀元至内地倘一時銀元缺少本來有價值可以提高以便轉運如價過高可以暫止今則已作爲定價之通用幣無價舉上落可言如一時現底枯少應如何方能轉運通用應先預籌辦法（四）洋商目下祇通用英洋於國幣尚然歧視須商定英洋與華幣通用方可（五）造幣廠現祇天津與南京兩處如果概用銀元必須預先廣爲製造以免到時不敷（六）各國幣制劃一皆係金本位惟吾中國尚是銀本位各國雖富庶必於輔幣之外加行紙幣爲代表吾國通行之鈔票如殖邊等固不足論卽如中國交通乃國家銀行今北京之中國交通鈔票祗有七八折民間賣買已興現銀元相離信用已失今如一概改用銀元倘無紙幣代行斷無如許之現銀元最好改爲虚金本位值此金價低落之時此乃極好之時機改良紙制開鑄金元定一劃一成色輕重之金元以爲百元五十元十元五元之代幣下則佐以半元二角一角之輔幣現金銀不足再由國家另行鈔幣將以前中國交通及各銀行用之鈔票一概取締銷換歸國家負責庶幾幣制劃一信用可昭（七）鑄造金銀元必須成色劃一萬不可有輕重高低發行鈔幣須要有準備金及限止數目不得濫發以國家之信用爲民間之周轉庶不致有竭蹶之虞倘驟改爲一律通行銀元而銀幣不足防起恐慌粗觀之銀與銀元通用本無所上落不知向來銀元猶如貨物有價值之可言如以前巿面緊急之時有漲至八錢以外者今一律通用毫無假借不免一時受軋此不得不預籌者 
（八）上海巿面每日進出之數鉅至數百千萬雖是滙劃居多然與現銀無異雖虚而實者也與中國他埠之情形廻别向來無現貼名目如營口之過爐銀寗波之規元杭州之劃帳蘇州之補水倘有存欵若一時提現即出貼水亦斷辦不到若上海有欵皆可取現今遽向改用銀元恐另多貼現名目亦不可不預防之（九）現今時勢歐戰未了各國金融亦竭蹶萬分先令如斯之長金價如此之跌吾國之改良幣制正在其時眞乃極好機會曷不陳請政府速定改幣章程即照此辦法亦無須預籌鉅欵倘失此時機以後更難矣愚昧之見是否有當請爲公議張武鏞謹擬 
[工部局對於發行新輔幣之疑問]  
　　江蘇馮督軍齊省長會銜曉論通用十進輔助新幣之示文曾送交上海領事團領袖簽字以便在公共租界張掛領袖比領事署名後卽於五月二十九日將示文送至工部局辦理今日工部局報告揭載六月十一日工部局覆領袖領事關於新幣一函略謂改革幣制工部局極爲歡迎惟憑一紙示文遽望收改革之效則殊不易言蓋非至國幣基礎穏固時不能期其有效於租界也詳讀示文發見疑點數則兹縷述於下尚祈還質諸中國當道（一）此項新幣可爲海關與華人銀行錢莊及政府各機關收用而不稍抑其面值乎（二）旣以新輔幣百分爲一元則所謂一元者究指何種銀元而言乎墨西哥銀元與中國銀元間究有區别乎中國銀元種類不一其間亦有分别乎抑無論何種銀元皆一律辦理乎（三）就示文觀之此項輔助新幣應視爲法定通寶而收用之試問究以幾何爲收用之限數抑儘數收用毫無限制乎（四）原有之輔助幣將以何法而收回之乎依照何種價值而收回之乎舊幣未收之前其對於新幣之價值又何如乎（五）中政府將施行何種計畫以擔保輔助新幣可以按其面值兌換銀元而無折扣乎總之工部局以爲張掛示文非必要之舉蓋新幣果立於隠固基礎而通用於他處則自然流通於租界也云云 
[郵務局購地建屋誌聞]  
　　字林報云本埠之從事於地産貿易者傳說中政府近向麥邊洋行購地一方坐落北四川路與北蘇州路之輔角處計七畝有半聞政府擬築最新式郵政總局於此至於現有之北京路總局房屋乃怡和洋行産業由該行特築輔租於郵政局以十六年爲期至民國十一年爲止期滿可以續租雖落成甫及十年然上海郵務近來大爲發逹非預料所及故辦公地點巳不敷應用大約主持郵務者未必於五年後續展租期而將自造新屋以便届期遷入新地點雖不若舊者之適中但數年後安知蘇州河不與愛德華第七路同爲適中地點耶目下新地點之地價較之現有地點則僅得其半耳 
[留學生談話會記]  
　　日昨（五號）各省選派留歐美學生假靑年會會食堂公宴沈彭年朱少屏兩君並討論放洋一切事宜當舉定陳行君爲全體領袖高煥慶君爲會計何德奎君爲書記聞是日留東學生續到十餘人列表如左 
姓名籍貫近住何校去學何校 
夏祖立湖北廣濟外國語專門學校政治 
汪桂馨湖北應山同上商科 
黄御世湖北鍾祥同上同上 
郭峻湖北大冶同上同上 
夏維海湖北長陽中華大學哲學 
陳文瀾湖北黄安同上商科 
范治銓湖北鄂城文華大學理科 
王文炳湖北黄安高等師範經濟 
張定成湖北松滋中華大學工科 
柳文典湖北長陽同上同上 
於潤華湖北黄梅同上商科 
[草叢中發見炸彈]  
　　前日（四號）午後六點半時有江北貧民手執草刀至滬軍營後面割取牲食草料突在草叢中見有老球牌雪茄烟盒一隻揭開視之内儲炸彈六枚四大二小當卽報告該處崗警將匣送往淞滬一區警署請爲核奪 
[福音堂牧師被疑三誌]  
　　虹口全備福音堂牧師陳寳珊前因送已故同敎魏其益至江灣安葬在途被吳淞司令部軍探以陳爲黨人梁晋樸疑係運動軍隊將陳拘解軍署迭次訊供不認曾經該堂監理函請美領轉向華官詰詢迄仍未釋嗣經軍署查得黨人梁晋樸前住大通路一千一百二十號張發昌雜貨店樓上曾經派員會同捕房前往調查未得眞相昨盧護軍使特又飭軍法課長備具公函送交捕房麥總巡請將張發昌店主傳案交由稽查員徐文德帶署俾飭詳細指認陳寳山是否即爲梁晉樸一俟認畢仍將該店主送還云云當經新閘捕房飭派西探斐斯蓋潑及華探高萬生前往大通路傳同張發昌店主張金生交由徐稽查員帶回軍署據聞業已認過陳寶珊實非梁晋樸面貌體質均不相符即經軍法課將指認情形禀由盧使核奪云 
[偵緝浙省黨人]  
　　蘇浙兩省軍政各界偵悉浙省某某兩黨人現在滬上某處密設機關派遣黨中激烈分子潛往嘉湖一帶秘密運動希圖起事是以杭垣車站輪埠現已特别注意卽津浦路線亦各防緝甚緊並由浙省派員來滬詳細偵察矣 
[眼線害人之儆戒]  
貪賞誣陷夏永生孫權五爲謀剌浙參謀長趙禪正兇之眼線武學海蔡谷勲經法公廨證明虚誣將案註銷一面將眼線交稽查員帶回護軍使署發交軍法課鄧課長嚴訊等情已紀前報兹悉此案經鄧課長迭次鞫訊知武學海係受蔡谷勲指使蔡又自認前年在金利源碼頭將炸彈向已故鄭汝成鎭守使抛擲等語鄧課長已將供狀呈請盧護軍使察核聞盧氏擬將蔡谷勲判處死刑武學海發監禁錮一俟擬定即電詳督軍省長核復遵辦 
[持鎗圖刦案尚須研鞫]  
　　北四川路一千九百六十號門牌黄麗川家於上月三十號上午被盜多人闖入内室出示手鎗恐嚇圖刦經鄰人代爲喊捕即由美捕房探目王四福追獲杭州人章鑑一名解送公共公廨訊供收押候補提同黨併究在案昨晨由廨復訊原告黄麗川投訴當時被告紏黨來家圖刦情形並由中西包探禀明被告追獲各節訊之被告供仍支吾中西官判章帶回捕房候再復訊 
[同鄉糾黨强刦之指控]  
　　寓居虹口之粤人姚有卿林世昌張少山偕證趙鼎卿吳馬氏（即莫氏）指控同鄉人李福林曾幹民於前晚七時糾黨突入其家緊閉重門袖出手槍恐嚇搶取值洋三百餘元之金表金練現洋鈔票携贓逃逸等情昨由捕房將李曾二人拘解公共公廨請究經中西官向之略迅一過判被告兩人還押見證吳馬氏等各交五百元人洋並保聽候查明於下禮拜一再訊 
[華人網球競爭會之發軔]  
　　上海華人網球競爭會組織伊始入會者已實繁有徒兹於九月一號起各會員赴中國靑年會操場舉行初次比賽均奮勇競爭頗饒興趣叄觀者亦頗衆其結果如下 
九月一號成對比賽（陶庭耀胡毓昌）（蕭智吉周森友）陶胡勝（徐逸民陳永淸）（盧煒昌唐有源）徐陳勝（陳公哲姚蟾伯）（鄺富灼李觀森）陳姚勝個人比賽（張仲護）（陶庭耀）陶勝（胡毓昌）（鄭讓于）鄭勝（譚雅聲）（伍朝樞）譚勝 
九月三號成對比賽（鄭炎佐汪良才）（張廣裕顧朝霖）鄭汪勝（胡雲蘭鮑慶甲）（郁秉權李文　）郁李勝個人比賽（徐逸民）（鄺國彬）徐勝（凌道揚）（胡會林）凌勝（邱道生）（唐露泉）唐勝 
九月四號個人比賽（陶庭耀）（鄭讓子）鄭勝（譚雅聲）（徐逸民）譚勝（凌道揚）（唐露泉）凌勝 
[愛儷園之籌賑大會紀]  
　　昨日爲松滬護軍使盧永祥假愛儷園邀請本埠官紳商學各界開京直奉水災籌備會之期中外來賓一百餘人該園主人哈同氏亦親在會場招待來賓頗爲慇懃三時許來賓旣集四時至大廳入座開會即由盧護軍使登台演說略謂此次京直奉水災爲數十年所未有災民遍野甚爲可慘當此財政困難公家賑濟未能普及上海爲通商大埠慈善者多非仰仗熱心慈善家籌欵接濟難期有效故特邀請諸位從長計議以救災黎云云次由紅十字會會長沈仲禮演說略謂此次奉直兩省水災以順天保定兩府爲最巨而石家莊一處爲通山西要道户口之繁商務之盛在直省首屈一指今猝遭水患全村淪爲巨浸人民死喪甚衆災民流離道路嗷嗷待哺慘不忍聞已由敝會派員前往災地拍照不日即可分寄各處以明放災眞相敝會已商允大世界主任黄楚九籌辦燈會趕辦急賑乃以杯水車薪事無大濟應請諸君協力進行俾災民不致失所次由哈同代表姬覺彌起向來賓代災民鞠躬道謝並謂此次災情甚重籌辦急賑需欵甚巨應請到會諸君熱心贊助或慨解私囊或熱心勸募設法進行遂由到會諸人公同商議籌欵辦法磋商之下决定先由到會諸人量力捐助籌辦經費一面假中國銀行爲事務所定名爲京直奉水災義賑會公舉哈同爲該所主任設法捐募並簽定沈仲禮趙芹坡王一亭徐乾麟陸維鏞謝蘅牕徐少棠哈少甫席錫蕃薛義泰施善畦袁祖懷謝復初卓健伯徐春榮馬鴻烈杜純劉同徐輔洲沈藴石朱壽丞陳潤甫關烱之聶榕卿王崧生王芷颺任傳榜孫履世宋漢章陸伯鴻陸崧侯等爲辦事員議畢遂互相認定開辦經費首由哈同盧護軍使各捐洋一千元以爲之倡次由到會之官紳商學各界量力輸助簽名爲定當時捐集共計一萬餘元言定隨時送交中國銀行代收至散會時已鳴鐘六下矣 
[公府秘書之行蹤]  
　　馮總統日前因有要事與江浙兩省軍政長官接洽特派秘書汪仁元來滬曾晤盧護軍使旋即赴杭會晤楊督軍兹聞汪君事畢於昨日回滬卽乘滬寗火車往寗會晤新任李督軍即由寗轉道回京復命云 
[僞造護照公文之控訴]  
　　寓居虹口鴨綠路五百八十號門牌之甬人周道志與福州路五百七十五號門牌某店主余誠彩因被公共總巡捕房捕頭指控於西曆一千九百十六年二月一號起至六月三十號止串同私造僞護照及公文等件昨飭三十二號西探目祁文司將周余二人拘至公共公廨請究先由該西探目投案略述案情次由余誠彩之代表海德禮律師到堂聲稱被告余誠彩現巳自行投案應請堂上准其交保候訊旋復由祁探目禀稱 
 
 
 

Page 11

 
 
　　此案關係重要被告律師請將被告交保一層捕房不能贊成應請堂上注意卽經會審員王肇之君商之英白副領事判余交一萬元人洋並保周道志押候禮拜五解案訊核 
[破獲私造僞幣之機關]  
　　福建人王阿文近在虹口梧州路一百三十四號門牌屋内僞造鉛質小洋希圖混用被美捕房華探目王四福包探薛正昌偵悉歸禀捕頭協同西探前往搜出製造鉛角之器具印模及鉛四開六枚當將王拘入捕房押候解送公堂請辦 
[中華醫學會上海支會常會紀要]  
　　九月之第一星期一晚八時（三日）爲中華醫學會上海支會署假後第一次開常會之期由會員鍾拱辰及張近樞二醫士演說兹略記其概要如左 
張近樞醫土演說題爲吾之對於本會之希望略謂我對於本會之希望有四 
（一）希望本會永久存在吾國人辦事虎頭蛇尾已久著於世本會係研究學術的且會員大率乃識高望重之輩諒决不蹈此覆轍故本會非但不致無形取消且將日興月盛爲全國之表率 
（二）希望本會係實行的而非空言的吾國辦事所訂章程類能盡善較之歐美並不稍遜無如徒托空言不能實事求是致美滿章程等於紙上談兵良善效果棄諸流水本會諸君素具實行之志願將來所收之效果定能良善也 
（三）希望本會係精神的團結而非形體的形體的團結不足責雖日日開會亦屬無用（所謂面和心不和）本會乃精神的團結雖每月開會一次而精神團結之時較形體團結爲多也 
（四）希望本會利己兼利人世上眞正慈善家能置本身於不顧而專以利人爲務者不但於今日風俗澆薄之中國人中求之難即自古至今非大聖人誰實能之世之自稱利人爲務者實妄也故能利已兼利人實已足矣本會乃碩望醫士所組織本以利人爲懷自不待言 
欲履行以上之希望須具以下各種之志願（甲）破除私見諺云同行必妒斯言也施之商人則可施之醫生則不可何也醫生行道非商人營業可比故執醫生而問之曰近來生意好否實一不通之語醫生乃研究學術之人學術非可以自私自利者也旣不能自私自利妒自不生妒不生則私見自可消滅於無形矣 
（乙）尊重人格尊重人格非俗所謂擺架子敲竹扛也實乃醫生一舉一動當以謹愼出之爲人之表率俾免物議蓋醫生者操生死之權者也以可實貴之生命付諸輕舉妄勤不尊人格之醫生危乎不危 
（丙）取締僞藥及庸醫近來僞藥充巿病家之金錢損失猶小而問接因之傷身實大故急宜設法取締至於醫生之取締亦屬緊要蓋醫生實無愈病之能所能者袛略施扶助病人而巳善良者尚且如此則不良醫生之急宜取締也明矣况不傷病人爲醫家之寶訓試問此種醫生能乎否乎 
（丁）常會時除演說外增設疑問一門演說講己之所長而質疑顯己之所短知己之所短者進步自速况精神有限學問無窮以有限之精神研究無窮之學術能無一疑問者我不信也且學術係公共者非可自私者也苟有所質疑諒决不致吝敎也 
（戊）創設醫院學校及病理與微菌檢查所病之診斷在學識淺陋醫生觀之其屬易易殊不知病之經過相同而性質各别者極多非有病理與微菌檢查所决不能診斷之故病家延醫在醫生診病時而即問醫生此是何病能不碍否寳不明此理而然也且醫生一日必診數病若樣樣須親自檢查情勢所不能故須有檢查所則於醫生便利而病家獲益當可加倍也 
如上术諸志願能違到目的則余所希望者其庶幾乎 
鍾拱辰醫生演講梅毒之顯徵　檢查法略謂梅毒乃目下最流行之病故不憚煩雜仍以梅毒爲講題（大約二十人中佔一人）至於梅毒之現象及華塞門氏之試驗法等諸君已熟悉無遺故不贅述惟各書中對於梅毒之顯徵鏡檢查法均忽也不詳顯微鏡檢查法以梅毒菌之不易染色故於染色法甚屬注意今將最簡之法列左 
用印度墨染色法玻片底子墨色菌係無色透明費時少而簡便 
用墨晶鏡頭（邊際有透明之小圈）可觀菌之運動且玻片母須染色故極簡例只須置此種鏡頭一枚而已惟須有極强光方可如炭精電燈或水月電燈或强烈之日光云云散會時已鐘鳴十下矣 
[各學校之秋季始業]  
　　中醫學校白克路人和里中醫專門學校自去秋創辦以來已届一週其成績斑斑可考上期學生已逹六十餘名兹報名投考者仍絡繹不絶惟因校舍尚未推廣不克逾額瘘收該校主裁丁甘仁校長謝利恒深以爲憾現擇於陽歷九月八號開學 
尚德學校西門外滬西尚德學校校長張蟾芬鑒於各處學生之在暑假期内荒廢光陰至爲可惜是以設立暑假法文國文英文數學補習科於淸晨敎授概不收費來學者有百餘人之多現以各學校均將開學故入於八月在十一日停課俟至明年再辦聞該校日夜館亦已於九月三日開校本學期學生倍增舊有校舍已無地可容故已截止報名惟聞林蔭路中段西大吉路新建校舍現將落成云 
培德夜社法租界貝勒路口華盛頓里英法文夜社不限年齡其程度分高初兩等學科有文法繙譯簿記作法尺牘算學等科陽曆九月三日晚七時已舉行開學禮定於五日晚七時正式上課所有社務由張景明主持 
[閔行敎育會改選職員]  
　　閔行鄉敎育會前日因更選職員特假該鎭鄉公所開全體大會首由會長黄譜蘅君報告開會宗旨並五年份概算等情後經各會員投票選舉以顧袖海得票最多當選爲正會長張啓沃滌生爲副會長馬思培陳昌鳳吳志本李維華林靑范崇蘅梅開萼楊晴喬增祥夏建康朱祖修高國幹等十二人爲評議員散會後卽由顧袖海君備文呈報上海縣公署請爲查照 
[合籌趙禪被剌之賻贈]  
　　浙省楊督軍以趙參謀長被剌身後蕭條擬請蘇浙兩省軍警水陸各機關及官紳各界量力資助兹已電由蘇省李督軍齊省長於前日電致駐滬水陸軍警各署一體量力資助聞水警方面每一專署與部下各分署共籌賻儀洋二十元陸軍方亦已籌商資助云 
[創設花邊經理處]  
　　花邊一業生利極易近數月來内地增設花邊工廠甚多無如業此者都眛於巿情利厚則爭趨利徵則競棄影響女子生活甚巨本埠愛而近路西洋女工傳習所主任沈卓吾有鑒於此特創設花邊經理處於上海除經理買賣花邊外對於内地花邊工廠每日通函報告上海花邊之巿價銷路之旺滯白線之行情來貨之多寡以供工廠參考每月收費一二元此外對於内地欲辦花邊工廠不明辦法者並盡情告知且可代聘敎師助理一切云 
[取締門崗之强暴]  
　　淞滬徐警廳長因迭接商家來函聲稱每有要事至區署或警廳報告均將事由先向門崗說明冀其傳逹後進内謁見詎門警類因言語不通誤疑來者或有他意往往推逐門外一味拒却甚至商人受辱等語該門警等漫不加察殊屬不合故已通令所屬各區署所隨時傳諭門崗對於商人來謁者務須問明事由妥爲傳逹不得再用强暴手叚如違干咎云云 
[大世界邀請官紳遊覽]  
　　大世界俱樂部主任黄楚九前日邀請中西官紳遊覽五句鐘後交涉員薩福懋君滬海道尹王芷颺君縣知事沈藴石君英法讞員關烱之王肇之王崧生俞奠蓀聶榕卿諸君護軍使代表杜梅叔君警廳長徐輔洲君水警第一廳長温幹臣君地方檢察廳長林仲立君前滬海道尹周金箴君紅十字會會長沈仲禮君商董朱葆三君沈蓮芳君法總領事衛禮德君副領事德萊沛君及法總巡法公董局各董等先後蒞止黄君欵以西酒西點並致謝詞謂今日蒙中外官紳駕臨無任忻幸敝公司雖係遊戲場亦足振興巿面溯自開幕以來營業尚稱發逹皆賴中外官紳庇護云云法總領事卽席致答詞略謂觀此處俱樂部之設置足與法京俱樂部相埒且頗多奇特之趣故營業蒸蒸日上以後當盡力保護云云旋由黄君及經理姚某交際員楊某等引導遍游場内各處盡歡而散 
[法總捕房遷移期近]  
　　法公廨於前年秋間遷入新租界薛華立路後每日應訊案犯由大自鳴鐘捕房押乘電車解去往返不便故在與公廨毗連之空地上建造總捕房一所業已竣工屋内一切裝修及應用器具現亦趕緊置備昨由法總巡施美德君前往察看一過一俟佈置完畢卽於下月初將大自鳴鐘捕房遷入該處 
[閘北開設戲園之批准]  
　　工巡捐局批商人丁俊生禀云據禀在閘北新疆路開設華興戲園請給捐照等情並呈騐警廳執照到局自可照准仰赴閘北分辦處遵章繳捐具領執照并恪遵取締章程母得稍違切切此批呈照發還 
[烟膏店陽奉陰違]  
　　福建路已閉德康烟膏店因私售烟膏被老閘捕房捕頭查悉前日派探居阿巧姚錫卿協同西探前往將該店内之范雲山及買土人金戴福帶入捕房准范有洋一百元保出金押至昨晨解送公共公廨請究先由中西包探上堂禀明前情中西官以范保出不到判將保洋充公金藏福從寛開釋 
[駕駛汽車之違章]  
　　蔡阿榮之妾徐氏（即前爲妓女之玉英）前晚自駕七百七十一號汽車在黄浦灘疾馳被捕查見以其並無開駛汽車執照有違定章當將蔡妾帶入捕房轉送公共公廨昨經王肇之襄讞會同英白副領事提訊先據總巡捕房三道頭西捕上堂禀明前情以被告違章且與行人生命頗爲危險請爲嚴究以儆效尤中西官判蔡徐氏交一千元人洋並保候下禮拜一訊核又住居美租界阿拉白司脫路一百七十五號門牌之湖州人顧伯記前晚亦自駕二十四號汽車駛至西藏路被三十七號三道頭西捕查見以其違章將顧帶入捕房昨解公共公廨經中西官訊知顧並無工部局開車執照着罰洋四十元充公以儆 
[白趁電車請坐西牢]  
　　英美電車公司一百零八號電車上二號賣票人張阿生指控紹興人婁銀寶將電車公司給與小工之免票朦混乘車等情昨由捕房將婁拘解公共公廨經中西官訊明屬實判婁押西牢二月以儆 
[杭州車行來滬領車]  
　　杭垣旗營地方之祥飛脚踏車行於本月二號租出脚踏車一輛後因不見交還遂往城站尋覓嗣見四等火車載有車輛正欲取回車已開行致被運滬立卽告知站長發電來滬由南車站代爲扣留昨由祥飛車行主來滬禀請南站警區將車領回 
[船隻稅尚擬續認]  
　　承辦閘北蘇州河一帶船隻稅之商人陸滙豐前被該處絲廠等函禀工巡捐局指控該商對於收稅往往擅用武力勒取船具任意蠻横以致廠家自雇駁船運貨頓被阻滯實於商業上大生障碍請爲澈查等情朱局長正在飭查間旋據該認商以認期届滿呈請繼續辦理昨奉批示云據禀已悉仰候轉呈省軍署指令核辦可也 
[拐賣江北婦人]  
　　江北老嫗倉吳氏於本年春問偕同其子公興媳王氏逃荒來滬住又袋角草屋内日前其媳忽然失蹤嗣經該悉係被鄰婦陳周氏拐賣於李永福得洋八十元前日將該拐婦及李與媳一併尋獲扭控四區二分所轉解司法科移送地檢廳核辦 
[怨毒突然發洩]  
　　浦東爛泥渡碼頭小工韓三近與同鄉徐順明之妻有暗昧情事爲徐窺破懷恨甚深然仍佯爲不知前晚邀韓到家作菜子戲至夜半賭未終局徐忽起立將韓撤倒在地同賭者亦各出兇器帮同毆打韓三被徐等連戳數刀血流滿地受傷甚重徐等知事不佳即四散逃避 
[糖包壓斃小工]  
　　浦東其昌棧附近小怡和碼頭前日到有輪船一艘滿載南貨由該棧經理招雇小工赴輪起卸緣是項貨物分量頗重須用機器起出由船垂下然後由小工扛運進棧詎該輪司機人偶不經心將一百餘斤之糖包悮墮於小工身上登時壓斃口鼻血流如注慘不忍覩查該小工係海州口音初次來申並無人知其姓名年籍旋經工頭商准該船買辦酌給撫恤洋若干元爲之收殮 
[水果刀誤戳人身]  
　　昨晨有小販董雲來吳惠根二人至十六舗地方向某水果行購取水果旋由吳在門口削一生梨董惡其作踐向外一推吳即跌在旁邊賣水果人曹阿金身上其手持之水果刀竟誤戳於曹之右乳下深入寸許血流如注後由崗警到來將三人一併帶至第一區警署董警正因曹傷勢非輕飭將一干人解送警廳司法科轉送地方檢察廳預審驗傷核辦 
[理髮店夥自殺]  
　　北京路（即後馬路）一千零九十二號門牌理髮店夥陳四因同伴失竊現洋六元疑陳所竊陳以被誣忿無可洩遽於前日用剃刀自勒割斷咽喉立時殞命當經該店主報告老閘捕房派探陳阿根將屍舁入虹口斐倫路騐屍所報官請驗旋經其家屬得悉自投捕房請免相驗經捕頭允准諭令屍屬具結領屍棺殮 
[流氓詐擾船户]  
　　著名流氓張小四子昨日糾黨向虹口斐倫路港内船户王協大拆梢生油十五斤當被船夥周克昌橋春大報捕派探薛正昌將張緝獲拘入捕房押候解廨請究 
[托名行騙之起訴]  
　　鄉人姚桂和至上海地方檢察廳禀控前淸上海縣汪令跟隨劉伯華假揑官廳名義騙取方單盜賣於人請求訊究等情林廳長以事關假托本廳名義虚實亟應澈究特於前日飭警將兩造傳案聽候訊核 
[屢向鴇婦索詐]  
　　常熟人周阿二前晚七時糾合張根興等同至九江路二百二十一號門牌雉妓院内向鴇婦徐王氏傭婦王張氏等百般恫嚇勒詐洋十元被該院報告捕房派探李明泉將周張兩人拘押昨晨解送公共公廨經中西官訊知被告等去年巳向徐鴇拆梢洋十元今又施其故技實屬不法判周張兩人各押西牢三月以儆 
[房東索欠之優先權]  
　　法新租界南洋雜貨店主虧欠房租等項棄店逃逸後有陳天莊及順記電燈公司至法公堂具控請追判將生財店貨拍賣作抵詎該店祗有生財並無存貨故祇賣得銀二十七兩由捕房傳同各原告將銀呈案請示中西讞員判將拍賣所得給予房東領去恒記等被欠之欵俟緝獲該店主到案再行訊追 
[罰欵亦難措繳]  
　　鄉人沈阿狗前將地基一方凂人作中售於營業公司得價立契後又售於徐文晋收得定洋一百二十六元嗣被徐得悉一地兩賣具控法公堂判將該地歸營業公司管業着沈繳還徐洋一百二十六元後因無力繳洋改押兩月現雖期滿尚有罰欵洋五十元未繳故又解廨請示沈供現患疾病罰欵難以措繳求恩寛免中西廨員姑念患病屬實從寛開釋 
[乘間行竊之敗露]  
　　積竊袁本善日前向顧吉堂所開之洋貨店吳成之所開之茶葉店秦秦泉所開之烟紙店三家以兌換湖北小洋爲由於剔選時乘間行竊共竊得小洋六十餘角兹被五區崗警察破拘入區署轉解司法科移送地檢廳究辦 
[竊賊屢戒不悛]  
　　徐炳生前晚竊取虹口狄思威路一百三十九號門牌某西人家蓬布等物逃出被北四川路捕房包探徐阿華查獲人贓昨解公共公廨經中西官訊知徐屢次犯竊實屬怙惡不悛判押西牢五年期滿永遠逐出租界贓交原告領回 
[滬海道公署批示四則]  
　　陳廷佐呈爲法令兩途莫所適從請求裁奪由呈悉查此案前據施明章以該民高抬租碼縣判不間眞相勒限追繳請交法庭提訊等情呈訴到道當以施明章旣不服崇明縣署之判决應依法自向上級法庭請求救濟等因批示在案兹據呈施明章拖欠佃租經縣判令淸繳有案如果理由正當應向上海地方審判廳依法辯訴自能秉公處結所請應母庸議 
民業銀行陳其昌呈遵令修訂呈請轉咨由呈及章程均悉已轉呈省長查核輔咨矣仰仍呈縣備案此批章程存送 
郭廷樹呈爲擬租日暉呢廠織造呢絨由來呈閱悉日暉呢廠應否准由該商先行租用候邀集本案債權人集議允洽再行核辦可也 
川沙縣經董黄嘉茀呈爲聲明誤傅請求迅予查案摘釋由 
所呈是否屬實應否摘釋仰候訓令川沙縣知事確切查明秉公核辦具報 
來函 
[上海地方檢察廳來函]  
　　逕啓者報載洪案旁聽筆錄全卷已失所在各節閱之殊深詫異查會審公廨審理案件本廳如派員旁聽自應傱成筆錄以備回廳報告至洪述祖一案會審公廨迭次開審均經本廳檢察長親蒞旁聽所有本案始末早經瞭如指掌無庸再有筆錄旣無筆錄有何遺失之可言報載各節恍惚離奇令人費解要之本案如果依法引渡本廳着手偵查所有全卷證據俱經保存在案旁聽筆錄之有無與否本屬不成問題第此等破空而來之文字顯係訪員傳聞失實不能不亟爲聲明即請將原稿登入來函一門以資更正是所至禱上海地方檢察廳啓 
雜評二 
[幣制與文告（步陶）]  
　　中國人之凡百改革多從事於枝節之微末而忽厥根本焉如工部局所報告之通行新輔幣示文即其一端也此項示文已於數月前揭示通衢而所謂新輔幣之頒發則上海方面至今尚未成爲事實當時工部局所提出之疑問亦至今未聞有何正確之答覆此我所爲展讀工部局報告而不禁漸悚深之者也顧以今日京中消息言梁啓超頗有將貫澈其金本位主張之情勢然則當局對於幣制前途似已漸思爲根本之改革而所謂新輔幣之如何如保者其殆巳無若何問題發生矣雖然梁之主張方事調查且僅爲道路傳聞而非有官府頒發之事實其性質殆猶未可與工部局所報告者相提並論也要之中國人辦事往往無一定之政策與確然不易之識力故朝發一文告夕可從而改變之昨日所發布之文告明日且可視之如無可覩無他文字與事實兩不相謀也嗚呼我觀於幣制改革之近情我蓋深有慨於中國人辦事能力之薄弱矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[牛皮將軍傳（四明逸客）] [  ]  
　　將軍陜之桃林人以牛皮稱者由其好大言少實用面皮厚若敗革任人笑駡絶不爲羞云或曰將軍雖中實空空然工自炫飾往往無而爲有虚而爲盈約而爲泰若皮囊之受空氣外著者頗覺膨脹故以是名之性機警少時讀孟子齊人爲室章謂彼一墦閒乞食之窮徒卒能養妻畜妾終日施施自得實具有假借顯者攫取金錢之能力惜婦人見淺揭破其黑幂太驟令不得大行其術耳一日讀東方生上漢武帝書謂以曼倩之才辨武帝之英敏猶不能不藉大言以動主生今日世界猶囁嚅作兒女態寗乎其老死不過也嘗著反管子一篇中最得意者爲禮義廉恥人之四蠧四蠧不除人必餓死四語或有以悖道諷者將軍怫然曰若輩窮骨頭終當以食古塡溝壑耳一部二十四史幾見砥行立名者能出人金玉錦繡以爲宗族交游光寵乎曾爲某學堂敎習氣象之雄不可逼視後以實不副其名爲監學者謝去因極言該校精神之腐敗學生程度之低淺以詆人而重己聲望當將軍初投政渦時所引以自比者尚不過飯牛覇秦之百里扣牛顯齊之寗戚其後位益尊望益重酒酣耳熱時益發狂言驚四座甚者或妄儗周公竊比孔子及一旦時異勢移計無復之則又言某艦隊已供我指揮各輩僑允給我經費黠者雖不信無識者多以爲實然其弟子徧於世然術殊淺近不過侈述家世相引重文臣如牛宏牛僧孺武將如牛臯牛富固彼所稱爲遙遙華胃者下焉者若琵琶記中之牛太師鳴鳳記中之牛大叔亦且津津樂道之共尤堪發噱者七月之七日各舞台皆演天河配劇有嘖嘖道牛女事者某弟子竟遽認爲卽其遠祖事子虚烏有且不言並以牽牛之郎而認爲牛姓之郎矣一座固幾爲絶倒將軍後聞之亦大發牛吼謂如此荒唐不免揭破己之牛皮云（五） 
家庭常識 
[預防凍瘃] 　　 
夏季購紅辣茄浸燒酒中俟辣茄變白時將辣匣取出將酒洗擦舊患處至冬必不復發 
分菊法於九十月間將花之枝拗灣一枝離根四五寸許壓以肥泥至一星期後齊根剪斷即成一枝矣而所開之花較原本爲肥大 
[種南瓜] [  梅士]  
園中所種南瓜籐往往不能結瓜若於根上五六分許以碎玻璃劃一縫將半寸長之玻璃一條嵌入（碎瓦片亦可）不數日即結瓜園　家盍嘗試之 
[呃逆] [  德照]  
八年前鄙人在杭州時偶患呃逆（即氣逆英人名之曰ＨＩＯＣＯＮＧＨ）歷有五句鐘之久以致胸中脹悶清沬頻吐飲以熱水治以驗方皆未臻效旋得一方用燈草一小束燒灰以熱水冲服之立即愈呃此方靈驗非常閱者幸母以方簡而漠然視之（不受酬） 
[小磨藏油] [  湛湛]  
自製法用芝麻一斤置鐵鍋中炒焦黄色再以手磨磨碎然後以瓦盆冲白滾水攪之成糊狀再以銅勺徐徐杳之即出蔴油每芝麻一斤可出油八九兩較之店家所售便宜多矣（不受酬） 
[補孔膏] [  教齋]  
凡粗製缸　如有細孔即不能盛流質若以此膏彌補之其患可免法用黄泥和桐油調匀（以不濕不燥爲度）卽得（不受酬） 
集益錄 
[答四十五問] 　 
讀前載悲秋君謂羊病痢一事議論紛紜余謂不然事在人爲人力實能勝天十五年前余從事奉天康平縣（彼處放牧者多）友人慫恿購羊放牧較儲蓄及經營他事皆强余竊笑之後聞友朋之内眷多出私儲購羊放牧均獲厚利於是余亦服從購羊十隻交牧者附於友人羊羣牧者工資年僅大錢三千除大雪雨不放外日日逐羊曠野夜則歸家友人處雖有厩棚三楹而羊不宿故亦聽其臥於露天而已閱七八月余之羊産羔五頭後又閱六七月余回都時將羊全數拍賣統計資本十餘千除工資食料外竟獲四十餘千此余經過之情形也是知天下事無不可爲之者唯人自不爲耳余之蓄羊從無一有病然不敢言飼養有精妙之密法兹將大略情形概說於次羊之體質利於寒冷最畏熱故北方放牧相宜然南方亦無甚不相宜之處大致悲秋君所僱牧者不精於牧事致使羊多罹病北方之羊病痢者亦時有之惟在於牧者須勤查羊糞施治於初不使其作釀則病者鮮矣如羊瀉肚（糞異常時）急須炒食鹽研細用竹管灌之六小時内不令羊飲水亦不能令羊見水（恐其欲飲耳）炒鹽之多寡視病之重輕大致每頭須鹽三四錢以上一兩以下之譜閱六小時後稍使羊少飲井水此後須加飼小熟食料（如麩子豆餅煑黑豆等類）此羊初病淺鮮之治法也（未完） 
長篇小說 
[社會小說貪嗔小史] [  常覺小蝶天虚我生合譯]  
第六章（一） 
　　吾書於此當叙依洛克矣依洛克所居爲茅舍數椽深藏於濃綠樹陰之底旁有木栅則馬厩也尤有傭工三人皆屬依洛克指揮權下爲司芻水之役而奉事依洛克亦維謹故依洛克居此亦頗自適其窓適臨幽徑樹木濃蔭遠望可見白倫之宅時有輕車一輛駕乳白之小馬方自樹林深處風馳電掣而來中坐女郎髮如黄金雙頰爲斜陽所映殊覺嬌艶衣裙之製亦復詭麗絶倫珠飾眩耀一望而知爲黛珊也坐裀之上尚置小册展而不合書頁隨風亂翻蓋馬行速遂不復能把卷耳時車窗已掠過依洛克之前旣見依洛克則纜其轡臨窗小語曰此徑亦通正宅否耶依洛克曰否由此而行適爲其背果欲往者必返駕遵原路而行黛珊乃展笑爲謝覺此少年狀頗俊偉不同凡俗似於何處曾一見之旣憶前夜曾見此人偕一女郎逐牛呼之而不應者是矣因不禁自頳其面笑而言曰吾頃駕車出游乃此小畜竟不受吾覊勒直欲狂奔而繞地球一周矣依洛克乃撫其馬項曰是兒固健每每放牧必驅而就我今至此殆欲芻水耳因出乾餅一方去其銜勒喂之馬吻馬意似得則揚鬣而鳴以鼻嗅依洛克衣角然後咀嚼其所飼黛珊笑曰此馬馴矣汝乃善於調馬汝何名者依洛克曰吾名依洛克固白倫之圉人耳黛珊微詫旣笑曰然則無怪其馬亦俊又曰今日殊熱乃同初夏君此間亦有解渴之品歟依洛克曰無之但有冷水何足供飲黛珊曰有水亦佳願汝爲我取之依洛克乃取杯水出以奉黛珊黛珊接杯微啜實則吻亦不渴特欲藉此令少年近前耳良久乃曰謝汝吾欲一視君厩以識良馬君能允乎依洛克曰姑娘欲之此何不可而心滋不悅以晚餐久具而不得食腹枵而食且冷矣顧又不得扶黛珊下車卽繫馬於綠楊之底態度温雅而舉止尤莊黛珊心念此人態度絶類上等之人而乃厠身厮養何哉然黛珊之心本如游絲受風未有定所故轉瞬亦卽忘之遂從依洛克入厩黛珊固未嘗識馬然欲自矜於依洛克之前則亦一一加以品評厩中有一牝馬劣性未除見黛珊行近忽大嘶奮其後蹄而蹶依洛克大驚立挾黛珊而避其輕如舉雛燕黛珊亦頳心突突不定以織手自撫其胸口曰嗟乎馬性劣哉微君吾身不將在十步外耶然君膂力殊偉吾身乃輕如一葉飄飄然疑爲疾風所吹依洛克聞讚則亦頳其雙頰不能爲答黛珊笑曰今日之游殊樂以後吾當時時來視君馬君不以我爲可憎乎言時廻眸向依洛克一睞以待其答依洛克曰使姑娘有暇則此間固非禁地特是蠢蠢之馬無足觀耳黛珊笑曰吾寗受其一蹶然有君在吾亦無憂因一笑上車依洛克授鞭於女脫帽送之黛珊略揚其鞭輪蹄旣動則復廻身一笑點首爲别馬意亦馴自向林陰而去依洛克目送其遠不禁噫氣以爲此時可以得食矣顧殊不然 
Ｊ日君鑒徐一帆君已遷寓孟德蘭路同裕里卅二號特再奉聞 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[泰西絲茶巿面（見本報甲戌年六月二十八日）]  
　　　英國電傳茶絲兩項消息各不見佳如茶葉或以爲新茶多船一時麕至現巿面雖無起色或尚可轉機至湖絲一項價值即至極廉而英京業此者皆無希望蓋由意大利國所産至盛且歐人所用之絲殊少於昔日所致也卽電信所報倫敦各棧内共存中國及日本絲一萬餘包而前月所出消者不過二千四百包此可知巿面窒礙之實情也新絲以巿價消賣固必折本然卽照巿價亦極爲難事矣（１７） 
[西人函述茶巿情形（同年七月二十九日）]  
　　有西商致書字林西報曰今年漢口九江上海福建廣東各商埠出口往英國之茶比之去年此時共多一千二百九十萬磅旣如是則諸西商何猶望今年出口之茶將少於去年乎又何必特出巨價以爭買乎又曰查今年出口之茶足使英國茶巿之勢如一千八百七十二年在中國一先令買下等茶葉在英國約僅得九辨尼英京去年賣得一先令一辨尼之茶今年何必在上海給一先令二辨尼乎該西人臚列苦情如是或因彼現方大買茶歟（１７） 
[英議院議察綠茶（同年七月初十日）]  
　　英京新來公司信綠茶飾色一事經議政院派議士詳查驗得綠茶即以銅靑石膏靛靑等研末攙入而所用無多不致害人議使海關吏員於報關時先將茶葉查驗若顔料果多則即入公以免無辜之店户被累顧此事在議院中尚未决定又查得英國内加顔料之弊亦不多見也（１７） 
尊聞閣筆記 
[漁婦怪産（見本報癸酉年閏六月二十一日）] 　　 
杭城淸泰門外有漁户余某之妻産兒頭有四角眼無雙睛鼻尖有口足趾生距耳大如猪衆人見之者無不駭異且其音甚尖細啁哳直如鳥鳴至次日方死云（１７） 
[誕怪（見本報癸酉年四月十八日）]  
　　城中梅溪街某氏婦生一怪物人形而三目胸前多生一臂旋復生一獸形之物落地能跑家人知不可留均斃之（１７） 
[産龜（見本報癸酉年五月二十五日）]  
　　滬地老閘鎭某婦生産坐蓐之時忽一物落地鏗然有聲頗似硬壳者就而視之則伸足縮頸儼然一龜也且游行曳尾活潑異常舉家大駭卽斃而棄之（１７） 
[賢婦保家（見本報癸酉年八月二十三日）]  
　　賢婦沈氏者海門壩頭鎭農家女也適同里張甲家小康生一子一女未離襁褓一日張甲於道中拾得小刀一柄長二寸許鋒銳異常納諸夾袋返家神形恍忽若有所失又時發愾歎之聲沈氏疑其而疾遂書招其兄弟至甲家慰藉十五日夜分甲入室思臥即握所拾之小刀連戳其妻腹肚　開肝腸並出沈氏即暈去舅外聞孩提驚哭聲奔入看視甲方握刀出庭心血濺滿身舅一見毛髮皆竪急呼傭人鄰里　擒甲縛諸桃樹錘棒交加羣情鼎沸沈民初痛極昏迷逾時稍省聞外間擾　問家人曰彼爲何者衆以情告沈氏忽呼其兄弟至床前曰諺有之不是寃家不聚頭妾歸張氏十閱寒暑意氣和諧從未反目今一旦致妾傷殘死於鋒刃想吾前世不知造何惡孽也命也夫命也夫於人何尤弟兄堅以雪忿請沈氏曰吾亦思之家無長物門少親丁妾死固不足惜倘夫又罹罪死奈此呱呱何如兄弟必欲得而甘心也妾且死爲厲鬼報於地下耳甲緣是得釋越三日沈氏卒殮時正酷署顔色如生甲亦省悟匍匐靈前一慟幾絶鳴呼情之最深者莫如夫婦事之至慘者莫如屠割今張甲於夫婦之間忍下此屠割之毒手其兇殘固無足論已獨沈氏一鄉間女子耳能深明大義視死如歸保其子并保其夫更保其家産從痛苦彌留之際猶委曲分明若此可不謂巾幗中之丈夫哉（１７） 
文苑 
[詠秋海棠六首（黄衫外史）]  
（見本報乙亥年八月初二日） 
問名合配水仙王藡蓬島分來一種香花晚尚能成錦繡葉犕猶自藴文章西風庭院芙蓉冷秋月簾　蟋蟀忙珍重胭脂好顔色娟娟凉露欲爲霜 
枇杷門閉網蛛絲楚楚花猶鬭艶姿繡罷靈芸情正暇餘病小玉瘦難支漫疑愁重慵施粉綽有春生薄暈脂翠袖低飄斜照冷芳心自警已凉時 
十三絃撥夜迢迢如醉如痴一味嬌秋士論交疑且淡小姑居處寂無聊凉生絡緯紅腔換露濕蘼蕪綠驕一樣夜深花睡去銀缸獨照又今宵 
便敎開向艶陽春也是晶屏落寞身弱質已殊紅線俠妙粧羞作綠衣人羅衫依舊香休澣金屋何綠影自珍凉夜間誰燒燭照紅燈如豆寫丰神 
西風瑟瑟葉飄黄薛荔牆高護靚粧豈有美人輕授色奈逢公子半無腸蒲生石上甘同節蕭采霜前賦斷章閱眼炎凉太飄忽自憐身是杜秋娘 
凉夜紅燈獨照　倩誰燒燭替傳神自矜幽艶支疎雨羞鬭妖紅閙冶春金粉生涯原有夢綺羅身世本無塵徐熙換骨休輕擬認取檀心一點眞（１７） 
神話 
[鵝代死（見本報壬申年八月十五日）] 　　 
趙某杭州諸生也家貧素性純厚尤喜放生年終有饋生鵝者家人欲殺以度歲趙止之至次歲元夕復請不許清明又欲供祭趙曰魚肉可獻巿物可沽何用鵝爲至端陽皆曰鵝老矣過節無饌趙怒云蔬食過節貧士之常豈必食鵝耶是月趙偶病至六月甚篤昏憒中一靑衣邀遊至錢唐門非復熟路少頃漸暗至一官衙呼之跪趙云我何罪竟挺立見投文者三堂上一一接閱趙身畔突出一鵝謂趙曰汝去我代趙急出由舊路歸遂甦鵝於是日撲竈死（１５） 
雜錄 
[治魚口便毒方] [  鑒如]  
敝友前年患魚口因見另一友人曾悉便毒將破不幾日全愈詢之知係此方治愈敝友如法治之應手而愈遂知此方之極效友人云此方原自津門得來在津已治愈多人云魚口便毒實即横痃然多有不知横痃是何症者不如竟說魚口便毒通人皆知也忌食發物腥腫冷水菓癢時勿搔方用當歸尾三錢紅花八分大黄二錢川楝子一錢五分桃仁一錢五分甘草一錢丹皮三錢橘締三錢共八味水煎服病初起者二三劑一二十天外者六七劑自然消散毒隨瀉出前方服完再服後方以搜餘毒牛黄三分辰硃砂一錢珠粉三分人中黄四錢滴乳石三錢共五味研極細末每早晚空腹開水冲服各五分輕者二料重者三料外洗方當歸白芷宣木瓜各購十文水熬稍加白糖以棉花蘸水常洗之即愈（１５） 
[指疾徵方] [  天虚我生]  
栩在少年時喜作蠅頭書及工筆晝致握管時恒用全力於名禁二指遂成習慣近數年來則以終日握筆幾無休息之時兩指竟廢屈伸無力因改用鐵筆著力於拇食中指作書而名禁兩指恒屈骨節痠痛異常仍不良於握管歷經針炙醫藥中西俱窮自知病在痰濕封筋然終無術以治小兒年才二十一亦竟抱此同病不識有何方術以療之否願經驗家有以敎之幸甚（１７） 
 
 
 

Page 18

 
 
   
 
