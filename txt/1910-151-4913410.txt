# 1910 - 151 - 4913410

 

Page 1

 
 
   
 
 

Page 2

 
 
述旨 
　　四月十三日奉 
旨廕生秦豫元著外用邱元山著外用黄振禋著外用截取知府大理院民科第二庭推事　夢麟著以簡缺知府用大理院氏科第一庭推事譚廷颺著照例用倉塲總督衙門學習筆帖式一缺著隆森去其餘二員著記名步軍統領衙門學習筆帖式三缺著隆文興保舒忠去其餘各員著記名直隷總督衙門筆帖式員缺著舒紳補授月　照西陵禮部郎中啓棟定陵禮部郎中錫年禮部筆帖式世卿鑾輿衛筆帖式禧茂擬補内閣中書王憲壽馬存仁准補雲南平彛縣知縣施允深俱著淮其補授欽此 
論說 
[概論今日之現狀（天放來稿）]  
　　賈長沙當孝文之盛。猶曰今日之天下。可爲痛哭者一。可爲流涕者二。可爲長太息者六。若其他背理而傷道者。難徧以數舉。吾國之現狀。視孝文之盛。相去可以道里計耶。今自其外交而概論之。則處四面楚歌之中當。 
 
 
 

Page 3

 
 
 ]HH [ 
孤立無援之地。人方協以謀我。而藉口以保東亞之和平。我且置若罔聞而埀首以待他人之。剖割此其可驚可愕者一。自其。内政而概論之則預備立憲。雖已成爲鐵案。而進行之阻碍。國是之紛紜。老成之零落。新進之虚囂。舉目皆奄奄無復生氣。即有一二特立不羣以身許國之士。亦率爲當世之所不容。至或初而猛進。繼而寒心。終歸於廢然而返。乞骸骨以苟全其性命者有之。此其可驚可愕者二。自其民氣而概論之。則東西各國輙利用此以爲外交之。後盾。而以促國勢之恢張。藉收其羣策羣力之效者。我國則又陽爲開。放而陰施其壓。制之術。現際國會未開。立法之機關且姑置勿論。而内如臺諫。外如諮議局與報館。要爲靑黄不接之時。所仰望以爲言論上採取。之一部然徵之實事。開明者或視之爲無足輕重閉塞者則更蹂躙之無所不至。而又引以爲切膚之痛。此其可驚可愕者三。自其軍政而概論之。則海軍之設施。方在集議之時期近雖天潢貴胄。且屈尊以從事調。查而年來之作用。亦祇困於脣舌微論各行省所擔任之海軍經費。幾如竭澤而漁有一籌莫展之概。即使苦搜力索以期大修軍備共濟時艱。而興學儲材。建廠製艦以及開闢軍港。營造軍械諸大端。又豈期。月間所能集事。是海軍雖。立國之。要素審時度勢。要不能不視爲後圖。而起視陸。軍則自建設專部以迄於今。亦未見有何等之進步。而又坐以將士之無人。軍紀之不振。氣驕卒惰。無事且難於約束動輙生變。一有緩急。能執干戈以衛社稷與否。蓋未可知。此其可驚可愕者四。自其實業而概論之。則世界列强方隨事隨時。乘隙投資。以吸吮吾之膏血。而我則或緣於民智之未開。而無與之相角或誤於奸商之嗜利。而更與之相通又其甚者。至或竊據要津。惟利是圖以爲個人之計。而民生國計悍然不顧。甘心爲四萬衆之公敵。故恒有以一二人秘密之交涉。舉鐵路礦産。拱手而送之他人。及其事後爭持。則又竭全省之苦心兆民之熱血。或不足以挽回於萬一。即幸而完璧歸趙。而聲嘶力盡。無形中之折閱者又不知凡。幾嗟乎與其。圖之於後。愼之於始之爲得也。此其可驚可愕者五凡此五者。苟不及時而盡力以籌之。無一非亡國之利器。他如藩屬之不靖。淫雨之爲災。飢民之暴動。曾匪之。肆擾。皆足以阻我政。治上之進行猶。非更僕所能對也。今旣不幸而當此危急存亡之秋一髮千鈞之際果其智足以辨菽麥。則驚天動地之。慘劇直已懸於眉睫。寗能置身事外。苟且偷安而坐以待。斃吾知其必拔劍而起。挺身而鬥。闖然於腥風血雨之中以爭虎口之餘生。有斷斷然者。今環顧吾之朝野上下。果何如乎一言以蔽之實由非法治國積漸所釀成。國家之責任。君主一人負之。旣無國會以監督政府。又無内閣總理大臣出而負其責任徒令神聖不可侵犯之君主。處於尊而無上孤而無與危而無極之地。是皆非法治。國之爲害也墨子有云天下從事者不可以無法無法而其事能成者無有。大者治天下。其次治大國。降而至百工從事者皆有法。故方以矩。圓以規。直以繩正以縣。無巧工不巧工。皆以此爲法。巧者中之。不巧者放依以從事。猶逾已因斯以譚。以世界最大最古之中國。事物之繁。人民之衆。烏可渙若散沙聽其自生自滅。而於政治上之設施。漠然不加之意乎。夫吾國使不言立憲則已。立憲則非庶政公之輿論不可。不欲庶政公之輿論則已。庶政公之輿論則非速開國會不可。不開國會則已。開國會則非組織責任内閣以負。其責任不可。近者。組織。責任内閣之議。側聞政府已亟亟謀之而於國會之請願者。則必期以九年一若必至九年。而國民乃適合其立憲國之程度。苟從而縮短其期限。則必傾而且跮者然。然國會與。内閣。苟不同時發生。則所謂責任之内閣者亦無從對國會而負其責任。夫同一非法治國之人民。抑何出治者之智而受治者之愚也。古者聖王尊賢而使能不黨父兄。不偏貴富。不嬖顔色。賢者舉而上之。富而貴之以爲官長。不肖者抑而廢之。貧而賤之以爲徒役。所謂不黨父兄者。不以天下私其親也所謂不偏貴富者。不以天下私其勢也。所謂不嬖顔色者不以天下私其所幸也。吾國古治之隆。蓋幾視立憲國而尤有進。英吉利以立憲之先進國而。猶爲兩院制。不有裁抑上院之議。見者將亦視爲習慣。直以立憲國所經之階級。爲固然矣。噫果其爲正當之立憲也。又烏得　　　　　　　　　　　　　　　　　　　　　　　　　　　　有兩院三院之制哉聞之。二十世紀。不能容專制國之生存。吾請爲之進一解曰。果立憲成熟。環球雖大必無容兩院制寄生之地。 
專電 
[電一（北京）]  
　　海軍處擬將福建船政局大加整頓卽日派員往查 
[電二（北京）]  
　　度支部以鑄造新幣關係重要擬派錫年充粤廠總辦錢念慈充直廠監督 
[電三（北京）]  
　　郵傳部議覆浙路江橋應俟路通後再行相度地勢擇要建築此時暫用小輪濟渡 
[電四（北京）]  
　　軍諮處决議設軍事報凡關於軍事諭旨奏摺文牘電報章程等類不必謹守秘密者概行登載派銷各省 
[電五（北京）]  
 
 

Page 4

 
 
 ]HH [ 
　　資政院憲政館會奏資政院總裁議定一人無副 
[電六（北京）]  
　　某御史聯合多人嚴參魯撫孫寳琦已開出十餘欵刻下尚在採訪一二日後即聯名上疏 
按第五第六兩電於前晚接到因時已深夜昨報未及登載今補錄之 
[電七（東京）]  
　　日本畫家寺崎廣業横山大觀崗米華等三人於陽歷六月七日離東京將於六月十五日到上海觀覽中國風景由東三省韓國回國 
緊要新聞一 
[南洋勸業會開幕後之種種南京]  
　　南洋勸業會開幕情形已兩誌本報兹再將所見所聞分别錄左 
各館之特色各館陳列品之優點已略錄昨報兹復調查機械館如北洋勸業鐵工廠德州製造局所製之機器參觀者均爲贊美此外如江南船塢廠所製之雙火輪船通州資生鐵廠所製之救濟機械打米機器潘世忠所製之小機器等皆足以見中國機械學之進步至各省别館直隷館中所陳之工藝敎育品等如天津敎育品製造所之理化各品物天津西沽大學堂之模型天津公園之模型實習工塲之磁器繡品布匹北洋唐山啓新洋灰公司之花磚保定習藝所之皮革樺木各種之桌面天津耕硯齋楊姓之花卉堆絹屏天津廣仁堂美術科之黑色絨地通草花屏天津同陞店之泥揑人物（如鍾進十嫁妹紅樓夢等栩栩欲活）天津造胰公司之各種胰皂衛生衣公司之衣豐潤工藝局之各種花布饒陽益記工廠之袍料鴻興公司之各色藥酒（其說明書有行銷美國舊金山等處甚廣之說）高等工業學堂之火柴實業研究會之燭天津陸軍醫學堂之各種藥水皆有特色雲貴館中所陳之各種工藝如雲南勸工局之各種銅器製革廠之各種皮包皮鞋大定府之漆器均有可觀此外所陳之珍品如東川府之天然大碌礦石屏雲邊之象牙帽筒騰越之翠玉屏開化三猛所出八千元之香杉陰沈木壽板（陰沈木本爲活樹被出崩壓埋土中至千餘年其性與土凝結得地氣長養具體純陰質堅味香土夫以開礦之法採之尋枝搜根縱横數百里之遙開挖數百丈之深甚有數十年不得一板者）皆爲不易得之品貴州所陳工藝品如鎭寗州之楮紙天産品如各處之茶葉珍品如貴陽府之雄精大如意（約長一尺二寸有十柄之多）亦可謂爲特色矣山東舘因須繼續陳列暫停觀覽兩日至各國之參考館德國多陳列機器現在尚未竣工赴賽物品照章准人購售日昨甫經開會而購定者現已不少尤以敎育館水彩畫爲多審查總長楊欽差亦購定多種以爲紀念 
外人之評論會塲開幕後外賓入各館觀覽者甚多有日賓某某等觀敎育館之圖畫流連久之相與操其國語曰不圖支那敎育進步已至於斯又有某日人評論工藝館謂中國工藝進步甚速惟位置不甚相宜稍爲憾事蓋美術與工藝混合在一處不合規則宜有以改良之 
開會後之種種現在售門票至傍晚六鐘止俟會塲布置齊備方聞夜會其噴水池現已試水自管口噴出有數丈之高如瀑布然昨晚正會長張制軍特請華僑代表梁游諸君赴宴因嘉其熱心也全會塲建築惟各省别館不甚合法均由各省所派之委員自行建築美國報館亦特派一人來會昨已到寗現勸業會已將各館所陳之品物編一統計表并另繪地圖標誌其優劣以示比較而資觀感惟逐項查考甚爲繁難現在尚未竣事 
[甯省鐵路扣留出品之交涉南京]  
　　湖北出品被寗省鐵路扣留勒罰鉅欵一事公論大譁迭興官塲交涉諮局各議員亦以此事有礙勸業會進行各省出品尚未到齊恐將聞風裹足關係殊非淺鮮特於二十八日開會集議當經議决辦法八條呈請江督設法維持刻聞已奉張制軍諭飭該路總辦此後如有出品經該路運送者應按照極廉之價收費（該路運費向分三等）不准多取故此事當可和平了結矣 
[電諭考查陸軍大臣注意國權北京]  
　　聞監國攝政王近日面諭軍機大臣謂此次振興陸軍爲中國大局存亡之關係考查各國陸軍大臣濤貝勒現已抵德所履各國均表歡迎固爲邦交上之隆誼然恐有暗侵主權情事迅速電諭該大臣所至各國無論如何優待自有國家之酬答其有一切關於陸軍上之種種要求萬不可輕爲許諾以致主權有損且生將來之糾葛反傷交誼云云聞政府奉諭後昨已電逹該大臣矣 
[中俄困難交涉又起北京]  
　　俄人要求滿洲里估地經外務部電飭駐俄薩欽使向俄政府據理駁論乃該政府不與薩欽使商議逕電駐京俄欽使向外務部交涉已於上月二十三日經俄國駐京代理欽使與外務部開議矣 
另一訪函云外務部署尚書鄒嘉來於上月二十三日與駐京俄使交涉一次聞其開議之件一係阿里羣河劃界問題先年中俄兩國係指定河之中心深處爲界嗣因年久河身冲移界道無攷然河中孤島尚存現擬卽以該島爲界一係滿洲里車站歸屬問題該車站貫入東清路線俄國現正要求劃歸彼管故鄒尚書向俄使據理辯駁然此兩大問題一時斷難速結云 
又駐京俄使此次回國表面祇曰調養病體其實將就便與該政府商議庫恰鐵路辦法俟議决後即當偕同該國并支大臣來華交涉大約冋華 
 
 

Page 5

 
 
 ]HH [ 
之期當在兩月以外不知外部諸公將如　應付之 
[湘省紳士之薰蕕異器北京]  
　　聞近日湘紳有電致軍機處謂鄂督分罪士紳爲岑撫曲脫請旨再行查辦等語當日由某樞臣代遞後監國大怒遂奉旨申斥謂該紳等措詞過於謬妄並着該督等隨時查察倘有劣紳於不應與聞之地方公事藉詞抗阻即著從嚴參辦云云 
又聞旅奉湘人因鄂督湘撫參辦釀亂各官紳足彰公道前日特行電謝文云武昌督憲長沙撫帥鑒湘省釀禍官紳蒙帥爲民除害紏參懲處奉旨俞允福我桑梓如同再造遠方逖聽感戴莫名謹電謝旅奉部民熊希齡羅永紹秦覲榮梁戴熊蕭仲祁楊德鄰李金秋黄果勵姚紹崇等同叩 
[湘路代表之血淚北京]  
　　上月二十五日湘路拒欵代表粟戡時曾繼輝石秉鈞三君晋晤同鄉京官某君粟代表備陳湘路已有的欵萬無借債之理若必借外債是湘人幸不亡於長沙之變而將亡於鐵路之債湘亡國亡殊可痛哭言至此嗚咽不能發聲遂掩面大哭時曾石兩君亦應聲哭闔座無不淚下主賓因即揮淚而别 
湘省各團體自聞粟代表斷指之事莫不感泣近日紛紛致電代表以表感謝之意原電彚錄於下（湘路公司電）北京湖南館陳曾石粟諸君鑒奉函驚悉粟君斷指上書保全湘路至可感敬急宜醫治母忽（諮議局電）陳曾石粟諸公鑒前電渾含寒函詳悉粟公斷指活湘同深感泣宜速調養爲全湘保重湘路拒欵自辦誓逹目的决不容夏黄輩妄騰瞽說以禍全湘紳商軍學各界及本局均已電駁（敎育總會電）粟墨森君鑒讀陳曾石三公緘同人感泣失聲仍望爲國愛身求逹拒欵目的全湘幸甚（商會電）湘路代表諸君鑒粟公議憤聞之感泣創何似希珍治自重特問 
聞上月杪各代表又謁見郵部某侍郎仍申自辦之請侍郎謂徐尚書自聞粟君斷指後亦頗嘉其熱心確有允歸商辦之意一俟查路回京即當批示發表各代表遂歡謝而退（按京友發函時准歸商辦之示尚未批出故云） 
[軍諮處會奏整頓軍政北京]  
　　二月間山西巡撫丁寳銓奏各省軍政流弊日滋謹陳管見一摺奉硃批該衙門議奏現由軍諮處奏復畧云原奏内稱各省督撫遇有遷擢則將弁人等皆隨之而往及其抵任不得不於新軍内量加位置如此累經更易則軍凡不固而其勢易搖此後任用軍官必須遴選如某官有某項資格始准委用督撫交替不得以此省人員帶至彼省督撫到任本省原有軍官不得無故撤換一節自係爲愼重職守專於委任起見查光緒三十四年陸軍部即有限制率調軍官之奏奉准通行乃各省仍紛紛調用習爲固然以軍官任職章程尚未明定故也現在軍諮處陸軍部正會同厘訂此項章程俟奏明頒布後權限分明自無擅行更調之弊而當章程未經頒布以前應暫照前奏責令切實遵行如仍有任意調用者即由臣處臣部隨時奏駁庶無軍官資格之員不得濫竽充數矣又所稱近日徵兵稍有身家者多不願入伍其應募而來者率皆巿井遊蕩遊匪散勇應責成州縣嚴飭莊長地保等具結選送必取鄉里農人一節查徵兵之制必待户口查清敎育普及而後始可施行現在未能驟辦徵兵勢不得不出於召募惟是召募之中亦須有審查之法是以光緒三十年練兵處奏定募兵制略於募兵格式規定綦詳並飭莊長首事地保等母許濫保遊民潰勇等語又陸軍部議覆商約大臣呂海寰摺有責成承辦各員愼選等語是歷次奏定章程限制不可謂不嚴應仍責成各督撫查照前奏恪遵選募格式必須確有身家素安本分者始准編入軍籍是亦改良軍制之要著也又稱各省弁目學堂隨營學堂令舊有差弁觕識文字者入堂肄業數月即可補官故其根柢淺薄不克稱職一節查近年陸軍各鎭協爲造就正副弁目起見多自設隨營學堂及弁目學堂本屬一時權宜之計業由陸軍部奏明停辦間有一二存留者仍應責令即時裁撤俾歸畫一又所稱近日陸軍學堂第將内堂外塲應習各課照常演習而於修身立行忠君愛國諸大端並未專注以後挑選學生須選用士人子弟並應愼選敎員注重修身一節查光緒三十一年前練兵處兵部會奏陸軍小學堂敎授規則第八條云修身學爲盡人立身之楨幹亦爲全國立國之精神又云修身非可空言自以經義爲主四書皆聖賢微言大義尤爲倫理之宗故陸軍小學堂修身一科從講解四書始是軍學當注重修身從前已明訂之至學生入學資格概以高等小學畢業爲限較原奏所謂挑選士人子弟似更謹嚴惟是陸軍敎育學堂軍隊相爲表裡有學堂敎育以養成將來之將士尤須有軍隊敎育以造就現在之軍人現由陸軍部籌擬陸軍軍隊敎育辦法大要以精神敎育爲主而以各種學科術科輔之俟釐定頒行後責成各營隊一律遵行此又原奏所未及而臣等再三籌畫以爲必不可緩者也總之强國之本在於練兵練兵之本在於任用得人敎育有法臣等竊謂任用之所以失當敎育之所以未豫者實由各省將軍督撫不能實力奉行非盡由立法之疏亦非新軍之果不足用應請旨嚴飭各該督練大臣遵照奏定章程認眞舉辦倘有承辦不力之員由臣處臣部查明後分别輕重參處以仰副朝廷整綱飭紀經武圖强之至意四月十一日奉硃批依議 
 
 

Page 6

 
 
 ]HH [ 
[贛京官無充資政院議員者北京]  
　　資政院議員早已宣布雖各省多寡不同惟江西則一員無有蓋該省京官有議員資格者僅熊方燧華焯胡思敬三人而已前各報喧傳江西京官約定某日會議選舉議員並指定某部舉何人等詞惟熊華二君於會議日即當衆力辭因之舉者亦寥寥而胡思敬侍御本不欲當此職且曾奏劾資政院選舉議員之弊端應先以身作則有此二因故江西京官竟無議云 
[外債總表之宣布期北京]  
　　度支部現與政務處議决於本年年終便同外務郵傳農工商等部妥訂全國外債總表奏請頒布故特於日前由財政處通致各省監理官度支使藩司等即將各該省所有各項外債確數劃分本息及歸償完結之時期於本年八月以前據實詳細報部以便參核彚訂總表 
[廷試畢業生之笑談北京]  
　　此次廷試畢業生揭曉後其取列一等一名之文字大爲陸中堂賞識屢向友人背誦或有謂此文似曾見過者跡之則係前學士文廷式水火金木土榖賦而該生遂以意改爲駢體文也此卷本在于侍郎式枚手中侍郎亦不憶文賦竟取之而中堂遂定爲第一又有某省學生本不能文勉强書至半卷忽憶及其女阿細不覺以之爲文於是卷中所書皆與阿細所言也又一人書卷已畢攤於案兩手各持一臘鴨腿徐徐嚼之興味正濃不意鴨腿墜落卷面油跡宛然此兩卷遂均置三等 
[京師近事]  
　　日前榮光呈遞封奏一件探其内容係因山西參案而發畧謂山西報界之王用賓紳界之解榮輅鼓盪是非殊屬荒謬請旨查辦 
政府接到駐俄薩季謙欽使電告謂現在俄人對於西藏之舉動因中國防範嚴密已有退步之意我國應乘此機會嚴加防察以固邊陲 
外部鄒紫東尚書曹潤田侍郎劉葆森丞堂會議擬請嗣後駐各國欽使任滿時倘有未完要件應由該欽使電報本部將詳細情形切實聲明經部核准再行奏請留任至其留任年限則須恭候欽定 
前日都察院會議擬干預度支部財政事宜所有該部出入用項及報銷事宜多無稽核之處恐有虚糜等弊擬奏明由都察院隨時稽查 
督辦鹽政大臣澤公日前與左右堂會議各省鹽政積弊甚深欲行整頓實不易易而督銷一缺實握鹽政之要樞與鹽政前途最有關係擬將此項員缺歸部中簡放庶可得其要領聞已電商各督撫矣 
去年洵貝勒勘得象山港内之西湖灣堪作軍港即咨請郵傳部添設軍用電綫旋由電政局勘得西湖灣在象山港之東寗波在象山港西北若由寗波通至西湖灣湏跨象山港較爲周折不如由寗海通往均係旱綫共綫路一百五十二里雖繞道數十里安設較易且修理亦易爲力昨已禀部請示辦理矣 
賣國奴趙郁卿現經步軍統領衙門嚴訊仍無確供聞政府之意即定以最輕之罪亦湏永遠監禁蓋高爾嘉之洩露秘密無關軍事趙則專賣軍諮處秘摺實屬有意爲外國人之軍事偵探其罪更非高爾嘉等可比惟政府以案情重大湏請欽定罪名昨日已將趙之供詞入奏 
監國昨日辦事後特召理藩部壽尚書曁軍諮處朗貝勒外務部那相至三所會議良久聞係關於某國添兵蒙古之事妥籌預防辦法惟如何决議無從探悉 
時評 
[其一]  
　　外務一部有親王總理於上重之以大學士軍機大臣爲之會辦所謂尚書者僅居會辦大臣之末於部務不敢有所主張蓋贅疣耳。 
自頃以來。交涉日困難。外人之行動日强硬而民間所責備於外部者日益嚴厲。尚書以外部長官。故獨當其衝。幾成萬矢之的甚哉其困苦也。 
夫以。權力之狹如此。周旋之難如彼。然而運動鑽謀之者。相踵接。且不惜竭其智力之所及。以求一當。螳螂黄雀。機心百出嗚呼彼豈非人情也哉。 
復曰是蓋有不可明言之利益在。 
[其二]  
　　當勸業會開幕之日。秩序甚嚴肅而李總監之馬車。獨以違章聞。翌日且自出示諭。禁人車輛違章。何其躬自薄而厚責於人也。 
借曰誤也。以警務總監親坐之馬車。而不諳警章。已不可解且明明已經警察阻止矣。而猶直馳不顧。誤乎否乎。已之違章。則諉曰。馬夫不愼。曰悮入大門。而對於人則曰不得藉口。曰切勿違背。嗚呼何其躬自薄。而厚責於人也。 
雖然（只許官塲放火不許百姓點燈）一語。已爲社會所公認。而成官吏保。障特權之法典也久矣。於李總監復何尤。 
 
 

Page 7

 
 
   
 
 

Page 8

 
 
   
 
 

Page 9

 
 
[敎育雜誌第四期]  
目次○圖畫　貴州遵義府彌範學堂中學堂第二次運動會撮影　閩漳霞陽小學已酉秋季運動會撮影（其一）（其二）上涨龍門師範第六欠運動會撮影（其一）（其二）郵傳部高等實業學堂體育會會長部長撮影○社說　論宜樽範敎育費以推廣敎育○論著作權法出板法急宜編訂頒行○敎授管理　學堂表簿說明書　其餘尙有章程文牘○記事○調查○文藝○雜纂○質疑問答○附錄一切細目不及備載○價目每册定價大洋一角全年一元外埠郵費照加○○上海商務印書館謹啟 
[德記洋行經理地球火險公司]  
本行經理英國地球極大火險公司備足資本英金一百廿萬磅公積金二百八十萬磅合計上海規元四千三百萬兩分設上海數十餘年歸本行經理專保南北廠家棧房行號住宅貨色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請駕臨敝帳房接洽可也　　四川路七十二號德記洋行帳房謹白 
[裕祥當滿衣出售]  
本當滿貨爲數甚多因提莊躉銷市面滯疲今平價零售非貪厚利但以圖銷滿貨耳所售本當滿衣各種綢緞粗細皮貨新舊俱全成交後貨價不合准可退貨還洋斷無二首以昭公道特此登報廣告英大馬路石路口本當白 
 
 

Page 10

 
 
 ]HH [ 
緊要新聞 
[桂省又有禁烟絶大風潮廣西]  
　　聞廣西南丹州知 
州易振鵬因辦理禁烟過於强迫上月某日竟有烟民數百人擁入該州署内將易以繩綑縛拖出有人持刀將欲殺之幸經親兵多人奪出始得免死而易之兄及其姪則被匪徒在署内搜出殺於街衢將頭顱揭於竹竿當時匪徒皆掛紅拍掌移時卽鳥獸散易知州立即電禀桂撫經張中丞派兵彈壓一面并繕摺人告聞易亦有應得之咎故張撫即附摺將其參革云 
[粤諮議局籌設粤杭鐵路廣東]  
　　粤省諮議局以日人近有籌畫粤杭鐵路之議殊於東南大局有關擬會同閩浙兩省諮議局提議由三省人民集資自築昨經常駐議員提出議草請衆公决略云國之强弱視乎交通之便否在昔我國風氣未開人安固陋出門百里言語已殊越省旅行若適異國燕趙齊楚老死不相往來海通以還外人杳至租界遍於内地航路逹於港渠昔之閉塞不通者咸藉外人以通之彼其初非欲侵畧我土地也自甲午以後乃乘我國新創羣起爲極東經營經營之法在築鐵路當是時俄於滿洲英於長江德於山東法於滇桂相繼要求各如其願雖建設卒多未成而其計畫已横貫腹地盤拔要塞矣所餘者東南數省之沿海線耳今日本又日夜經營欲藉臺灣爲根據以包括東南故閩浙數省之鐵路爲其必謀之物徒以財政困難資本缺乏且調查未竟利害難衡遲遲至今不敢妄動兹者勘查旣畢宣布國中謂東南鐵路爲利滋多由浙入閩至於粤省綿亘二千餘里資本僅八千餘萬沿途所經通商口岸凡十有二地勢平坦土味膏腴旣筆於書復刊於報力促其資本家急起經營論者謂日本苟非棘於外交久已提出要求於我政府矣嗚呼國之交通機關猶肢體之有脉絡也脉絡旣失命瀕於危交通機關屬之外人其不制我死命者幾希我國人其亦聞而興起乎夫從前已失之各國者方陸續籌欵贖還今日豈容坐視未失者之更失伏願我東南三省聯合大羣亟起倡辦庶免外人要索而可保我利權此事固關係大局尤關切於粤省除函致閩浙諮議局會商辦法外合照局章第二十一條第七欵提請公决認定東南三省鐵路爲中國自辦鐵路由浙閩粤三省諮議局提議將來由三省集資創辦其辦法條件俟此次公决後再行詳細訂立 
[甯屬淸理財政局詳江督文（先辦預算後議籌補）]  
　　查清理財政以辦理預算爲要務辦理預算以收支適合爲極軌本局自設立以來瞬經一載實見本省財用之支絀羅掘之困難朝夕籌維冀獲微效兹當試辦預算之始重以部文之嚴切憲諭之周詳敢不黽勉圖功以副收支適合之意伏查本省出納最鉅而爲財賦總滙之所者除運庫外惟江藩庫財政局兩處運司所送宣統三年預算册表收支各欵尚有餘存江藩司所送宣統三年預算册全年實收銀三百七十六萬四千二百二十八兩二錢五分五釐實支銀三百九十九萬七千一百九十六兩一錢八分六釐以入抵出計不敷銀二十三萬二千九百六十七兩九錢三分一釐財政局所送宣統三年預算表全年實收銀五百四十四萬三千五百九十五兩八錢七分八釐實支銀七百八十三萬四千一百三十八兩八錢八釐以入抵出計不敷銀二百三十九萬五百四十二兩九錢三分就兩處而言之共已不敷銀二百六十二萬三千五百十兩八錢六分一釐其餘各署局之收不敷支者尚不知凡幾通盤籌算虧短甚鉅以向稱財賦之區而困絀竟至於此若不亟圖補救長此積虧何以爲繼檢查度支部奏辦預算片開一則曰必使一歲之入足供一歲之需再則曰以一歲之入預估一歲之出各等語其於出入相權之義反復申明用意至爲深切自應仰體時艱力求籌補足額方爲正當辦法乃不敷甚鉅如此本局若將送到各表駁回删减則定限匆迫决難久待若含糊編轉隠而不言則收不抵支非特恐干部詰亦終何以善後一再籌商擬先照來表彚核編轉勉副期限一面移行各處切實籌畫原有之欵項如何改良而收數卽可加增未濬之利源如何籌議而與民仍無損礙何以查提中飽悉化私而爲公何以酌併浮收以興利而除弊至已辦之事應如何裁節浮糜未辦之事應如何酌劑緩急各該署局或有裁減用欵之權或有經理財政之責均應悉心規畫維持大局三年蓄艾已嫌其遲衆志成城或能集事總期收支適合免致貽誤於臨時而後出入有常可圖經濟之進步除分移外理合具文詳請仰祈分飭各署局所及營隊學堂一體遵照上緊籌議並請將辦預算後議籌補緣由咨部考核深爲公便 
江督批詞據詳已悉江南財賦艱窘收不敷支若求預算適合非飭公同籌議難於集效仰候通行各衙門局所各就所管事項先求節省並設法擴充收數將切實辦法限於十日内復局彚核酌辦不得空文搪塞總之新政日進支欵日多當節省以救目前擴充以圖久計苟有大厦同支之想而不留自便私圖之心則亦不致無可補救也 
[各督撫籌辦自治要電]  
　　皖撫致民政部電民政部鈞鑒據自治籌辦處禀稱自治議事會議員城區照章二十名偏僻州縣往往舉不足額即勉强如額而所舉董事會職員仍不出議員之内終有缺額是否必須如額補選抑或寗缺母濫又諮議局議員能否兼充自治職員請電詢飭遵等情乞大部酌核電覆以便飭遵爲荷家寶微 
川督致民政部電民政部鈞鑒城鎭鄉地方自治諮議局議員小學堂敎員是否有被選舉權乞示巽歌 
民政部覆電安慶撫台鑒微電悉偏僻城區議事會議員如舉不足 
 
 

Page 11

 
 
 ]HH [ 
　　額應卽暫缺又諮議局議員照城鎭鄉自治章程第十九二十兩條於選舉權及被選舉權並無限制惟按憲政編查館元年七月蒸日覆直督電自治職員准其兼充諮議局議員但不得兼充該局議長副議長及常駐議員希查照辦理民政部灰（覆川督電同惟以小學敎員與諮議員同列） 
閩督致民政部電民政部鈞鑒兩級均當選人答覆應甲級之選其所缺之額在未給執照前是否以次多數補之請即電覆壽庚 
民政部覆電福州制台鑒庚電悉兩級均當選人答覆應甲級之選其乙級缺額應以次多數補之民政部灰 
署鄂督致民政部電民政部鈞鑒城鎭鄉議事會董事會照章應頒圖記其不便合併處所之鄉選民會應否一律頒發圖記乞電示遵瑞澂叩魚 
民政部覆電武昌制台鑒魚電悉選民便應一律頒發圖記此覆民政部灰 
分類新聞 
政界 
[佛山居民疑懼調查户籍廣東]  
　　調查户籍第十二區二十一日在大奎堂設所開辦經編列祖廟舗爲第一叚并由該舗分局派出補助調查員沿門塡注門牌詎該舗居民妄相揣度誤爲推辦巡警勒抽警費甚且謠傳創辦人稅羣情疑沮多不據實報塡現警局恐因此釀事昨特出有六言告示略言該册籍係爲九年立憲之預備并非爲勒捐而設至推辦巡警則當俟妥籌的欵然後推廣普及斷不累及民力以釋羣疑 
[温州禁烟肇禍之罪案杭州]  
　　温州各屬辦理禁烟印委人員勒罰苛擾激成鄉民暴動並波及勸導士紳慘遭焚刦傾家蕩産多至十餘家甚至未拔烟苗如瑞安各鄉多至數十萬畝迭經受禍紳董紛赴省台伸訴嚴飭查辦昨日又據瑞紳陳家騏續控撫院羅列府縣罪狀籲請澈查參撤以平公憤兹奉增中丞批此案業經該管道府嚴飭該縣上緊會營勒拿滋事首要務獲重懲何以至今尚無緝獲殊非尋常玩忽可比所有此次滋事頑民應即責成該前縣朱令按名拿獲訊明嚴懲不准希圖避卸仰温處道迅飭温州府縣遵照辦理尅日將辦理情形詳晰禀報並札禁烟公所遵照 
[蘇撫注。意新政一斑蘇州]  
　　蘇撫程中丞以浙省撫署以下各衙門均經更章分科治事並裁撤書吏各州縣公費亦已籌定各局所亦已分别裁併綠營又已議裁分别奏報有案近日審判廳經費亦在籌措江浙情形相同蘇省各項新政亦應赶緊籌議辦理聞須從撫署辦起然後推及各署一面匀定州縣公費日昨蘇省財政副監理宫王太史至署拜會中丞卽與之面談蘇省財政困難情形目下總須籌有大宗欵項方可着手推行各項新政且省城商埠各級審判廳本年成立又須鉅欵是以頗爲棘手云 
[蘇省又增膏捐辦法蘇州]  
　　蘇省禁烟公所以蘇省膏捐逐漸增捐减除銷數已減至四成現在又届半年期滿應自五月初一日起再加烟膏捐錢每兩二百文連前共收每兩捐錢五百文其各膏店原認銷數准予再减一成共計已減去五成矣所加之捐仍准加於吸户等情特出示曉諭各膏店遵照凡售膏之時由店憑照按日加戳出售倘有無照私售查出從重罰辦不貸 
交涉 
[洋敎投稅契紙删去斷賣二字廣東]  
　　洋敎置業投稅照約本可永租並非必須斷賣惟各省稅契局向來頒發契紙俱係典賣兩種並無永租字樣之契兹因各屬禀請核發永租契紙稅契局當查向章洋人在通商口岸永租屋地係印永租紙給執其敎會在内地置買敎堂公産則印公産契紙給報並未另印永租公産契紙無憑編發惟查英國條約於敎堂置産有租地置屋之别本局向用之敎堂公産契紙於契首刊刻斷賣字樣稍爲不合兹經本局將契首斷賣二字删去改爲公産契紙則遇有租地買屋之事可以分别塡用業經詳禀大憲察核立案飭遵矣 
[咨請議覆煤礦交涉奉天]  
　　遼陽大窰盧家屯等處煤礦因界限未清致起交涉迄今數年尚未解决該礦商鄭昌玉孫明哲等因停辦日久賠累難堪是以屢在勸業道署具呈請其准令開辦現聞趙觀察已據情咨請交涉司速與日領開議交涉以期早日解决劃清界限藉恤商艱而保利源 
軍界 
[江防營到蘇紀聞蘇州]  
　　前蘇撫寳中丞奏調駐紥浦口之江防巡防隊二營來蘇駐紥各情迭記前報兹悉該軍統領程允和軍門以一時無可抽調擬先調一營定四月二十九日乘火車到蘇嗣因連日南京勸業會開會火車無暇遂改乘四月二十八日夜車由會辦江防營務處兼帶中路步隊第五營程副戎銓督帶第五營全營弁勇由寗乘晚車至蘇下車後由蘇省巡防隊阮統帶派弁照料導引該營排隊逕至密渡橋營盤内駐紥矣 
[袁督核駁去年軍費之浩大廣東]  
　　袁督昨據督練所詳報去歲廣東全軍營局所辦理軍政所用經費决算列表訂定成帙籲請咨部核銷等因當卽批云詳查册開用欵計去歲一年所用經費竟至二百二十萬兩之多而成鎭計畫尚屬杳然所用如許巨欵實屬難以自明該所應再行詳細查明詳覆咨部注銷一面飭行軍需科員及糧餉局員速查清楚爲將求報銷地步以免干駁 
學務 
[常昭小學畢業生核准給獎蘇州]  
　　常昭公立高等小學前由丁芝孫君創辦嗣又捐資創辦第一民立小學於光緒三十四年下學期分别舉辦畢業由蘇提學使詳撫咨部兹奉核准公立畢業生優等歸炯殷念渠錢麟祥金同晋黄承烈曹嘉培准獎增生中等嵇同榮准獎附生民立畢業生最優等鍾爾泰趙斌薛鍊張承勲准獎廪生優等王太常諸祖庚朱榮周桂森准獎增生中等曹漢儒准獎附生下等汪渭葆准作佾生得用頂戴已由勸學所奉札傳知矣 
[酌提田房賣買中金撥充學費無錫]  
　　錫金勸學所以城鄉辦學 
 
 

Page 12

 
 
 ]HH [ 
　　類多欵項支絀非籌有常年的欵實不足以維持議於田房賣買中金項下酌提十成之二撥充學堂經費迭次呈縣轉詳藩司當奉批云此案前據該二縣會詳請示由司批府察酌情形妥議覆奪在案旣稱酌提中金十成之二到不傷廉輿情允洽且與學務有益同郡武陽亦有抽費助學成案姑准照辦 
實業 
[鼎記莊與各屬公欵之糾葛杭州]  
　　上月初九日鼎記錢莊擱淺停巿釀成經濟恐慌事後經官紳商學各界公籌維持推舉代表帮同清理議决存欠各户妥善辦法分列條議呈請各憲核准照辦並由經理潘君登報布告在案日前紹屬會稽縣陳令德彞通禀省臺以該縣報解宣統元年第九次地丁銀二千兩餉項銀一百一十兩糧捐錢六百千文交由鼎記銀號承解上兌執有該莊印文確在初九日以前欵關正帑仰乞查追等情兹奉顔方伯批廻查該縣交由鼎記莊上兌第九次地丁糧捐等銀迄未兌解已據情移請勸業道照會商務總會轉飭該莊赶速如數措齊交兌仰即知照 
[湯理赴粤勸募路股確數杭州]  
　　湯總理經營浙路不辭勞瘁今春赴粤勸股備極誠摰現已自粤回杭聞實籌股欵計銀六十萬兩存儲粤省源豐潤銀號俟需欵時再行滙解 
雜記 
[增城看守所覊犯逃逸案眞相廣東]  
　　增城於上月十九日覊犯越獄各情已由吉令會同參將通禀在案兹悉煮販失火之說委係避重就輕實因是日有携砲竹數千响在縣署大堂燃放闔署驚惶各犯乃一齊擠出此次所以不援舊日逃犯老例商允捕廳獨担處分者因典史李某染疫病故由縣委茅田司巡檢龍懷渭代理擇於是日接印吉令置酒爲賀並請營務處委員董令顯揚廣肇羅視學員鄭令祖仁參府眞毅同席是日五點一刻各犯始越獄而出俱帶脚鐐從容出北門而去署内差役見逃犯人衆反避入三堂内莊參將聞人聲喧閧亦不出而查視反深藏夾室逾時始踰牆登吳家巷瓦面喚梯而下回署查城内自縣署頭門及四城樓箭道蕭郭巷以至榖王祠東門口等處駐劄巡勇巡防隊勇緝捕勇站崗巡士不下二百餘名皆近在咫尺莊參將出入亦盛陳衛隊時方隨在縣衙而該犯逃出時並非昏夜且僅手持柴刀木棒及茶煲酒樽等物自衛若稍爲攔阻必不至逃脫六十餘名之多因該勇等平日不守營規多浪遊在外俟該犯逃去一點餘鐘之久方陸續往追僅至北門外廖姓門樓即已折回衆目共覩惟有防勇八名趕至廖村附近被傷斃一人其餘七人因聞槍聲分藏入樹林内嗣廖村農民數人因事往城行經該處發見屍首一具知爲營勇告知七人皆震攝失措苦求該村多派子姪護伊等回營其屍首亦由廖姓村人代抬至北較塲地方方敢自抬入城翌日由棠村王姓各鄉代截獲毛姓甘姓犯人三名送案已死之劉錦超充縣役多年平日無惡不作以魚肉良民致富胡令時謀充縣署巡勇哨長益四出擇噬邑人恨之剌骨時錦超方由五丁街回廠（在縣署頭門内）晚膳遇該犯等出至頭門識爲錦超大呼用柴刀砍傷其肩際及額部因而斃命邑人聞之無不稱快至省委來縣係因闔邑紳士以莊參將縱勇殃民迭次械刧船户宿娼滋事行兇傷人及抄搶甘姓闔村各案通禀大憲奉營務處憲派委會縣查辦該參將方設法消弭極力向縣委斡旋意有專注不暇他及故此次派勇截緝以致濡滯誤公至當日覊内各人惟因被藉命牽陷之職員徐汝安及械鬥案被押之監生姚佐廷等三數人不肯逃走且大聲勸各犯勿走否則東西覊全行逃去矣 
[諸浦二屬械鬭案詳情浙江]  
　　紹屬諸曁南鄉二十都邊姓地處僻壤與金屬浦江縣毗連該處民情素稱强悍上月初旬邊姓與浦人口角邊姓遂擒拿一浦人意在敲詐浦人憤極私行將邊姓拿去二人嗣各挽村長及地方紳耆說妥令邊姓出洋三十元兩造人各放回事遂寢詎邊姓猶不甘休竟糾集族宗六十人各負鳥槍抬鎗狗頭請伐鼓揮旗於十二三日排隊前往浦人以影響所及預行將自已村邊裝槍排砲翹足而待邊姓甫經該村浦人將抬槍一放反傷斃自已一人傷數人邊姓遂放膽直進又槍斃浦人二人傷數人浦人負命奔逃如鳥獃散邊姓竟入村擄掠其間一人竟將某家三箱洋油搶回旁一人曰洋油何用以馬刀斫破旁又有一人竟燃之以火一時火光燭天共燒去房屋一百十二間現已由浦江縣移文諸曁縣協拿嚴辦并各申詳省憲矣 
[清談]  
[湘亂之是非難]  
　　官與官相護也。紳與紳相護也。官欲遂其相護之實。則不惜盡情而委之於紳。紳欲盡其相護之實。則公然聯名以赴訴於都察院。廻護之法。愈出愈奇。而是非之眞。亦愈以混淆而莫辦。 
試思此次。湘亂果誰致之而誰釀成之者。謂爲王孔等侵越罔分。王孔等誠不得辭其咎然必曰。撫臣無不善。藩司無不善。此次閙堂焚署之咎。皆釀成於三數劣紳之懷挾私見梗阻平糶者紳。推戴藩司者紳。排陷撫臣者紳若沾沾於撫藩無與也者。按之循名寶寶之誼。則未免稍失其眞相耳。 
君子曰。此之謂是非難。 
[探險錄]  
[西部蒙古游歷談（十五）]  
　　曉風殘月。出哈逹圖驛。黑雲濛濛。陰風怒號氣候似冬季。蒙人等各著皮　戴毛絨風帽越賀能圖山。風勢愈激。山地草花散漫。恰如春冬同在一時者然。由山頂遠望羣山紛紏壁積重疊。就中杭愛一山。莊麗峭絶。天空豁然。脫却風雨之苦。眞佳景也。過和屯杜鳥來漢溢路。石塊纍纍。馬車搖動愈甚。出隘路。道路始平。平野茫茫。只地平線上望見坎塞德羅哥孤郎耳。車行四十俄里。望博果圖烏拉山峰。載雪皚皚。天下大觀也。逹拉因杜羅貴平原。游牧蒙人甚多。原中有羣拿爾湖。周圖六俄里。湖水清漪。湖畔卽哈拉尼敦驛。 
十四哈拉尼敦驛哈拉尼敦驛以西。爲鳥里雅蘇台將軍管轄之喀爾喀地方。由各台吉實施行政者也。該台吉專管五驛。且蒙地規則。因管轄之異所用夫役。即須改換。余所雇夫役均係庫倫喀人沿途時爲更換殊可。厭也。哈拉尼敦驛系車臣土謝圖三音諾顔等部之游牧民。雜處丹拿爾湖之濱地勢平夷。杭愛山脈在指掌之間。夏季牧民麕集。驛西湖沼河流甚多。道路亦頗崎嶇。沿察罕諾爾湖北折八哥爾河溪谷。而逹哥爾驛查哥爾河分爲崑　里杜哥爾河與格里定哥爾河二道。合爲阿爾哥因哥爾河。遂改入沙漠。惟地圖極不正　于蒙古内地水流尤疎。游歷人入境欲悉蒙地。内情署每不免因此誤會也。哥爾溪谷雜草叢生。石塊亦多溪谷盡處。卽巴彦烏蘭山脈。越和和鄂博險坡入布里杜平原沮洳甚多。富於鹽泉。至汗逹巴嶺。亂石與車輪梖搏擊傾側殊甚。哥爾河發源於此。遂入塔楚驛而宿。 
十五塔楚驛塔楚驛土地　潤於衛生有害。故蒙八常因廻避惡疫。　山上建築房屋時當夏季　間蒙人猶著綿衣。氣候不適。可畏也。驛中車臣汗土謝圖汗三音諾顔汗牧民最多。三音諾顔部牧民分爲七部。各部有提調辦理部務。秩序整然。毫無隔閡。 
 
 

Page 13

 
 
   
 
 

Page 14

 
 
　　　 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[法部會奏詳訂檢察廳調度司法警察章程摺]  
　　奏爲詳訂檢察廳調度司法警察章程謹繕清單恭摺會陳仰祈聖鑒事光緒三十三年十二月二十四日臣等會奏酌擬司法警察及營翼地方辦事章程並聲明嗣後如有變通之處隨時修改奏明辦理各等因奉旨依議欽此上年法部奏陳九年籌備辦法此項章程應歸第二年奏請頒行當經臣等節次派員編纂早經具稿嗣以會同籌議尚需時日擬歸入今年貝奏業於上年十二月二十三日附片陳明在案竊維司法警察爲補助司法之機關無論何等官廳但執行此項事務時即得稱爲司法警察而指揮調度之責則在檢察廳誠以檢察廳者代表國家保護公益事務至爲繁賾職任至爲重要是以此項章程就司法警察言之有職務上之規定就檢察廳言之有權根上之規定兩方並舉規畫宜周原章名稱稍嫌掛漏臣等正擬改定適上年十二月憲政編查館奏定法院編制法清單内係稱爲檢察廳調度司法警察章程名義較爲賅括自應遵照改易今名以符名實查原章奏准奉行業届兩年惟事屬草創於事實上庸有未盡愜合之處是以此次修改大致特就原章體察地方之情形參酌各員之經騐斟酌損益以期可行其有爲原章所未備者補苴其罅漏有原章辦法尚多窒礙者改絃而更張總期脉絡貫通化除畛域於司法得呼應靈便之機關於行政收相助爲理之效力計分八節都凡八十條臣等覆加詳核尚屬周妥可行謹分繕清單恭呈御覽如蒙俞允即由臣等通飭各該廳官一律遵照至營翼地方辦事章程係專爲步軍統領衙門而設目應仍照原章辦理其各省營汛有關於司法警察事務者均照此項章程一律辦理以杜侵越而免推諉所有詳訂檢察廳調度司法警察章程各緣由理合恭摺會陳伏乞皇上聖鑒訓示再此摺係法部主稿會同民政部辦理合併聲明謹奏宣統二年四月初四日奉旨依議欽此 
（調度司法警察章程明日續登） 
要件 
[南洋勸業會研究會通告各團體書]  
　　南洋勸業糜數十百萬之金錢瀝數萬千人之血汗蒐集十數行省天産人造之方物於七百畝之廣塲將僅以供百八十日之遊觀已乎夫勸業云者將以勸百業之進步也業胡以進蓋物相聚而優絀見焉絀者媿媿斯奮優者喜喜益奮相掎相角相馳相逐其進乃一日千里而不可止東西國重賽會重此也苟供遊觀而已士輟其學農舍其耒工商扃其肆相與窮極耳目之欲匪勸業適奪其業耳今南洋勸業會且開幕矣我民蚩蚩或震於未有之宏規目眩舌撟而忘其所以其得知者或苦商槯討論之缺其機關或憾辨别良楛之短於識力夫審查與獎勵政府亦將行之矣顧徒倚官獎之有無爲榮辱絶不一究夫工質優劣之何在改良方法之何如直實業界之科舉也已同人憂之組織斯會集合同志分館分期次第研究冀合勸業之眞旨收賽會之實効輯爲簡章若干條布廛公鑒區區之忱所願望於台端者厥有五事惟仗熱力惠賜提倡豈勝企禱四事列后 
一請廣勸人來寗觀會 
一請廣勸觀會人苟非專爲遊觀地者可就平日職業所屬與或志欲研究之某項按照簡章所開研究日期來寗觀會順便可入本會研究（熱心研究之女士亦得一體入會） 
一各地方有學具專長或富於經騐人員尤請敦勸按期來會共同研究不勝懽迎 
一爲本會研究員者應請貴團體給予介紹書來寗先至勸業會塲南首江蘇諮議局内本會事務所投交給予研究員證 
一請通告凡爲本會研究員概不收取會費其食宿費及勸業會入塲劵應由研究員自備發起人張謇等謹啓 
南洋勸業會研究會簡章 
一本會集合同志就南洋勸業會出品研究其工質之優劣與改良之方法導其進步冀合勸業之眞旨收賽會之實效 
一本會假江蘇諮議局爲事務所其應共同研究時則假勸業會公議廳行之 
一出品人與熱心研究之同志經各地方敎育會勸學所商會農會或本會發起人之介紹皆得爲本會研究員按期來會研究 
一本會研究員概不收取會費 
一本會研究員各給研究員證一紙入共同研究塲時憑騐放入 
一本會置總幹事員一員招待書記庶務會計等員各若干員均由發起人分任義務其專門研究之陳說語言由研究員推舉專門書記不在書記幹事之列 
一本會就勸業會各館分期研究其期日如下敎育館六月初一至初十日工藝館六月十一日至二十日農業館六月二十一日至二十九日機械館七月初一日至初七日美術館七月初八日至十五日衛生館七月十六日至二十日通運館七月二十一日至二十五日武備館七月二十六日至三十日其别館及參考館各出品按其門類加入上列八項合併研究 
一本會按期特延名譽研究員若干員不論内外國籍其資格如下（甲）畢業於各專門學校者（乙）平日研究有心得能實地試驗著有成績者 
一本會分三步研究一各自研究研究員各就本期應行研究之出品詳細觀覽條其意見送本會事務所二共同研究研究員集於共同研究塲各以研究之所得一一證勘疑義三研究歸宿本會以研究員證勘之疑義分類詣就有專門學識及富於經騐之人發明改良進步之辦法 
一出品人如以說明書有所未盡得加送詳細說明書於本會事務所或至本會事務所自行陳說由專門書記代爲記錄此項專門書記員各 
 
 

Page 19

 
 
 ]HH [ 
　　主一館其駐會時期與各該館研究期日相應惟研究期日旣畢後該館之專門書記仍留駐十日守待來會陳說之員以供記錄 
一研究旣終由各項專門書記會同書記幹事編爲研究錄刷印公布 
一本會未列名爲會員而曾來寗赴勸業會觀覽有所評論推闡者不論長篇短作均可交付本會事務所彚編彚印 
一本會經費由發起人分任募集 
本埠新聞 
[巡防營附近之盜案]  
　　浦東淞滬巡防第五營左近之東溝陶家宅陶家祥家於上月二十八夜突來盜匪四十餘人明火執仗撞門入内將該家屬盡行綑綁不許聲張各盜俱操湖南口音身穿白色衫褲白布纒頭内有二盜於前數日常在該處閒行形似兵勇家祥之妻並被砍傷頭額其餘亦受傷痕計共刧去金銀珠飾等物值價甚鉅事後即由事王就近投報高陸行巡防局勘明查緝昨又到縣禀報田大令諭候下鄉勘驗再行緝辦 
[松江府札上海縣文（爲造報民政財政統計表事）]  
　　奉調查局憲札本局前以各屬奉文查報光緒三十三年民政財政統計表排定進行期限詳准功過章程均經先後飭發旋據各屬陸續查塡報告截至宣統元年年底止除川沙廳婁縣無錫縣外均據造送到局自應就進行之勤怠記載之詳略按照章程酌定功過查太倉州靖江縣崇明縣三屬造送各表雖未能一律翔實而三期均能依限辦事尚爲勤奮應將署太倉州湯丞署靖江縣姚令署崇明縣沈令酌量各記功二次婁縣無錫縣第三期應造之民政表直至本年開篆後始行送局應照逾限一期記過一次章程將婁縣劉令無錫縣張令各記過一次川沙廳第二期應送之財政表至今尚未送局雖逾限僅止一期而遲悮已過二月若照章程記過一次不足示懲應將川沙廳成丞記過二次並另飭催送如再延悮即隨時呈請重懲至上海靑浦無錫荆溪四縣及鎭江府屬五廳縣各表均遲至十二月始行造送此外各屬造送各表間有延逾本應照章分别記過姑念各屬承辦統計前無所承加以財政報告册同時並舉辦理困難自係實情迭據禀陳尚非有意延悮且於年内將各表一律送局以速補遲尚能免副定限應免予記過以觀後效所有各屬承查三十四年統計表務必依進行期限迅速造報如有延緩本局定卽按章記過不能稍予寛容至署嘉定縣邵令前以造表逾期飾詞推宕由局記過二次加記大過一次該令自奉飭記過之後赶將承查各表於十二月十一日一律造送到局記載尚爲明晰始怠終勤能知愧奮應將所記之過概予註銷以昭激勸除呈報撫憲并咨司註册外合行札飭等因到府奉此合行轉飭札到該縣卽便遵照 
[勸業會董事會覆止會長電]  
　　南京督憲鈞鑒豔電敬悉過蒙獎飾益形惶感因滬會事絆急回未獲禀辭罪甚容專誠叩謝滬商會職道周晋鑣知府邵廷松叩東 
[巡士庇護清道夫]  
　　閘北均濟里盛金甫之妻某氏略有姿色前日出外買物被四路二區清道夫李福春故以爛泥抛擲爲戲該氏回告其夫向管理清道夫巡士俞立誠理論詎俞一味袒護反將盛扭至局中經藍副巡官移送一區請爲訊究該處商民張連生韓海林龔生錫等十餘人咸抱不平投案公禀謂該巡士不應毆辱商人須求究辦巡官知衆怒難犯遂將李福春笞責二百板還押候辦俞巡士暫令回局候查明實在再行澈究 
[妨害平價售米之善政]  
　　本邑平價局各董事查悉有人在邑廟花園内徐大勝竹籌店定製領米竹籌一百支冒加平價局烙印當卽告知總董派探至該店查問來歷並阻止給發詎該店主抗蠻不服因即禀由工程局裁判員飭探持函至該處警局協提該店執事孫文祥到案押候訊究 
[私販食鹽之結果]  
　　方六起在浦東私販食鹽歷有年所近被緝私營勇丁將六起擊斃其屍身氽至楊樹浦附近浦灘由捕查見報請上海縣田大令於前日詣驗時有屍弟方六炳投案領屍當奉大令諭飭捕房將方帶回聽候核示昨日由探解至公堂請爲究辦寳讞員與英雅繙譯官以方曾與其兄販私未便輕縱判仍還押候會商核辦 
[租界又出盜案]  
　　江北人王繼堂住居美租界楊樹浦太平寺後某姓祠堂内前晚突有盜匪多人一擁入内以石灰撒迷王目王子炳紀亦被擊傷刦去現洋十餘元布衣十餘件迨捕房聞警飭派探捕往拿該盜匪已去如黄鶴矣 
[電車碾傷行人]  
　　嘉定人吳殿卿於前日午後行經浙江路厦門路口被四十六號電車撞倒碾傷頭面等處旋由巡捕車入捕房轉送仁濟醫院醫治據醫生云受傷頗重恐有性命之虞云 
[城内]  
　　拐匪解縣○工程局函致本縣田大令略山林豐喜之養媳年十六歲被彭彩仙曾子田王陳氏等串拐聞被賣得洋一百六十元訊供不認解請訊究大令諭飭看管候訊 
女壻服禮○寡婦黄張氏具禀一路巡局控告女壻瞿毛毛姘識姚趙氏棄妻不顧勸誡不聽反將該氏辱罵等情當經德巡官提案番訊瞿與趙　均抵賴不認判　當堂向妻母服禮了事 
帮同找尋○老婦沈居氏前日至一路巡局控稱婦人係蘇州人年六十六歲與兒子借住英租界六馬路潮陽里房屋開設小木作女兒阿四年二十八歲嫁於蘇州鄉人鄒阿五爲妻已有八年去年十一月間來滬住在氏處與隣居王掌高夫婦甚善本年三月初八日王忽遷至城内女兒亦於是日不見找尋無著前日由寄女兩大姐在和尚浜王掌高家遇見阿四勸女回家不聽寄女即來關照與氏一同進城詎至王掌高處阿四已經　逸求究訊之王掌高矢口不認判王出外帮同該氏找尋禀復候奪 
道批○裘鴻年禀批此案前據謝志恆具禀節經批行在案時逾數月何以尚未理結辦理實爲遲延仰公共租界會審官迅速核案秉公理結具報母再延岩 
官事○補用縣丞將弁畢業生劉紹漢昨日到道禀見吳淞江厘捐局　江蘇補用直隷州知州王禮峘禀知奉飭以直隷州知州仍留原省補用上海縣田寳榮專丁到道展假一天 
[南巿]  
　　危牆可懼○總工程局路政處前以大東門外財神弄内有舊房一所其圍墻年久失 
 
 

Page 20

 
 
 ]HH [ 
　　修深恐坍倒曾經知照城内唐家弄房主王姓飭令修葺迄未實行兹該處附近居民恐肇禍端禀局請示爰又催令房主赶緊興修勿再觀望 
深夜失火○前夜兩點　時花衣街王姓家柴房内忍然失愼當由附近各業之皮帶龍馳往救　僅燬屋面幸未蔓延 
傳訊要証○北巿公和祥公司在公共公廨呈控東益公司不付煤價一案内有要証陳震卿現居南巿大東門外小橋南首某煤炭號昨由寳讞員派差持票至總工程局請爲協傳局中准予飭探前往傳諭陳震卿自行投廨母稍違悮 
旅館違章○總工程局警務處昨接匿名信函謂太平弄興盛旅館有窩留烟賭及男女苟合之事當由巡員率領巡長巡士前往搜獲烟具四副烟鎗三支即將司帳倪竹齋帶至工程局研訊倪繳呈烟照供稱棧主素有烟癮其餘均係旅客自備之物湯裁判以照上名姓不符且旅客有癮並未預報殊屬違章判罰洋二十元充公烟具存候銷毁 
追還婢女○同益里萬公館前因走失婢女一口名愼勤已遣丁報請工程局飭緝未獲兹由家丁方貴查知由王姓家乳傭仇張氏領至薦頭張貴處薦往某處爲傭遂將仇張氏同夫仇鶴生及張一併扭至工程局控究並稱前次已失去一婢亦請附追張供該婢由仇張氏　來　出甫及三天卽行領回詰之仇張氏供刻又薦往三馬路某綢莊爲傭惟前次該公館失婢之事並不與聞判留候飭令仇鶴生招尋該婢來案再訊 
[閘北]  
　　追償騙欵○王姚氏控韓桂卿誑騙息欵二百餘元昨經四路一區黄正巡官覆訊韓再三苦求交保理處判先繳洋三十元然後覓取人銀兩保釋出限期還清 
責成保人○朱玉文控戴春林香粉店主王梅庭代徐廷甫担保貨欵洋二百餘元向討無著昨經四路一區黄正巡官傳案質訊判王交保限三天將徐姓交到再行核斷 
拔還房租○馬載山控毛光甫欠房租錢十二千延不付還昨經四路一區黄正巡官傳訊判毛交保分期拔還 
船户兇横○船户馮錦濤違章停船水巡隊諭令傍岸停泊詎馮不服輒以竹篙擊傷水巡警張玉山旋卽拘住送至四路一區訊明判馮笞責二百板枷號犯事處示衆五天 
[英租界]  
　　勿再虐待○男孩王福壽手携棉被一條在路徘徊由捕帶入捕房昨送公堂請訊據供年十歲杭州人父已去世小兒在老北門城内學習打絲線因被師父王某毒打是以逃出判派差協探送交其師收領並著傳諭不准虐待 
若何判斷○英商亨生麥尼爾控董少祺私拔界石圍笆佔地昨日午後由廨會訊原告延律師高易到堂請究董延費烈律師代辯寳讞員商之英雅繙譯官判兩造暫退候會商堂諭再行宣布 
難免寃誣○日本郵船會社控趙春林吳阿洋六串竊值洋二千餘元之寗波漆十七桶趙吳二人業由公廨訊實判各發押西牢在案昨晨又由包探查獲同黨胡麻子並帶同在押兩犯併解公堂質訊趙吳均供與胡並不相識訊之胡亦不認串竊判胡押候查明再訊該兩犯仍飭帶回西牢禁錮 
有無窒碍○英商美藝控姚正祥姚福舟姚協亭阻止起造出路木橋昨經公堂傳訊判被告一併交保著各檢呈契據於下禮拜三再訊 
欠租被控○陳卓臣王壽生吳海華因欠房主錢和元祖金被控昨由公廨一併傳案交差候訊 
迷信逃禍○新閘路四百七十二號張王氏家前日遺火棉絮内經隣人帮同救息事經捕房查知昨將該氏傳至公堂請爲訊究氏供丈夫小本營生因邇來生意淸淡故於朔日爲之焚香禱佑以致肇禍中西官憐其貧苦姑寛開釋 
其存其殁○東鄂氏之子向在履新鞋店内爲學徒近忽不見氏屢往尋覓不知下落氏卽具控公廨准飭差探於昨日將該店主丁德富傳案過堂候訊 
仍不便宜○瞿阿生騙取日本小孩值洋一百八十元之金表由廨押候查辦在案昨日復訊原告投稱瞿給小孩洋二元將表騙去求究瞿供係向孩價買判將表交還原告並收押七天以儆 
何德之衰○北京路東海里三百三十六號門牌陳姓家之婢女吳金鳳被廚司王子雲誘姦並指使該婢竊取珠飾同逃由陳報知老閘捕房派探沈阿岳將男女查獲昨晨解廨訊究原告倩張寳初到堂代表請究訊之男女均供認屬實判王押西牢十月金鳳押棲流所兩月期滿仍著其主領回管束 
婦女捲逃○金劉氏背夫金桂寳捲物私逃由捕查獲昨解公堂訊供不諱判氏發押棲流所三月期滿交其夫領回約束 
圖賣女孩○江北女孩小英子由其父帶至滬上托何金海領往袁姓家圖賣被捕查獲昨解公堂請訊判將該女孩送往棲流所留候其父到案再核 
[美租界]  
　　庽客病斃○元芳路五百五十七號寳興隆小客棧庽客阿桃昨晨病斃由棧主投報捕房飭送驗屍所並看地保報縣請騐 
飛來横禍○女子阿彩昨日行經蓬路適有某姓家窻上玻璃墜下擊傷頭面由捕帶入捕房飭送同仁醫院醫治 
醉漢毆人○某西人昨在百老匯路酗酒滋閙復至靖遠街毆打行人嚴和尚被捕拘送捕房押候酒醒再核 
[法租界]  
　　姦夫兇狠○任阿坤之妻徐氏由婦人唐順寳牽引與王掌生姘識旋即偕逃至英界某茶館啜茗被人撞見通知任阿坤前往埋論扭入捕房後因兩造俱住法界不予准理詎前日王又紏同多人至任處尋釁任即報由捕房拘解公廨訊究判王與徐氏分别管押候補提唐順寳到案再訊 
攫取草帽○周立便在英界乍浦路攫取法國人草帽一頂由捕拘入英捕房移送法廨請究周供向爲船户一時貪小妄爲求恩寛宥判押兩禮拜以儆 
僞造烟灰○王世記前在菜巿街開設小烟間今因禁閉無業可圖遂將牛皮料燒灰僞充烟灰出售騙錢事被捕房察悉送廨請究王供此灰並非自製實係向人買來求察判收押三天以示薄懲 
限交車租○某包車公司管車人馬長生昨日投廨控稱日前由俞阿崔租去包車一輛被欠租洋三十四角並將號衣號褲私自付押人遂避匿今始尋獲送案請究質之俞供衣褲押洋六角情願牘還惟所欠租錢一時無力付清務求寛限判交保限七天交清 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[崔製媧皇補天丹　遺精救命無價之寳]  
認明驥雲氏肖像○若患遺精之症救治愈早愈妙若至精竭則性命危矣○另製遺精必愈膏持貼命門能攝精不洩每張七角　 
人身性命之根原全賴精血故精血充盈則身體强壯氣于軒昂寒署風濕因之不受若精血處耗則面黃肌瘦腰酸骨痛耳鳴目眩神思倦怠百病叢生現値種族兢爭世界吾輩當尙武精神故本康求得道家修眞固精秘方專治夢遺滑精薄精冷精陰虛陽虛血虛氣虛及交媾忍精不洩以致精竅不固或少年誤犯手淫以致腎經衰敗或因陽虛多寒或因陰虛多熱或命門火衰心腎不交等症功能塡精鎖髓振弱扶衰補先天之不足培後大之戕伐此係王道正品並非宣淫霸烈可比須連服半料則面色豐潤氣象光昌諸恙悉平陽堅耐戰弄璋之喜操劵可必眞有回天再造之功出神入化之妙近因世風不古每有大言欺人毫無寔驗惟本主人有各省治愈謝函裝訂成册可以任憑披覧每盒洋二元每料五盒收藥本洋八元惟附近假冐格外小心認明驥雲氏肖像五開間門面方是的眞若悞購僞藥貽害非淺上海盆湯衖過絲業會館後寗波路口五開間門面崔氏瓣香廬驥雲氏啓 
[師範講義]  
宣統元年奏定章程如非完全及二年以上師範卒業者必經檢定得有文憑乃許充當小學敎員然今日士夫明文理者雖多解科學者尙少非有預備頗難應檢定試驗本社爰根據此項章程刋行師範講義分修身國文算學敎育𠪾史地理格致體操等門又附課久講義檢定指南質疑問答三門講述明晣懇切閱之無不了然分十二期出完一年卒業本社舉行通信試驗及格者給予證書又爲鼓勵自修者起見特備銀元三千元並承商務印書館捐助書籍値洋壹萬元考列最優等前三名每人贈壹千元俾留學日本研究敎育第四名以下獎贈書籍自五百元至五元儘壹萬元書籍分等匀派第一期四月下旬發行全書分十二期出完每期定價銀六角六期三元三角十二期六元郵費每期五分全份六角另印簡章附學部檢定敎員章程函索卽寄 
發起人　嚴復鄭孝胥　伍光建　羅振玉　王季烈　夏曾佑　張元濟講師　汪詒年　壽孝天　蔣維喬　嚴保誠　吳德亮　孔慶萊吳曾祺　趙秉良　陶保霖　杜亞泉　徐傳霖　陸爾奎　鍾觀光　傳運森　戴克敦　莊俞　陳學郢長尾槇太郎　高鳳謙　孫毓修　杜就田　沈頤　陸費逵發行所上海商務印書館各省分館上海師範講習社謹啟 
[消痰止咳最為神速]  
上海抛球塲南首七號洋房廣東彭壽堂化痰止咳半夏露眞憑實效天下無雙 
予患咳嗽痰飲痼疾六載於茲今春自傷寒愈後其咳更劇痰血相雜腥臭難堪備嘗蘇申著名消痰各藥苦無實効故近見報載謝函證書及託名公卿頌揚諸虧均付一笑然天下事有未可槪論者前月内姪返揚携贈廣東彭壽堂化痰止咳半夏露一料述及前患咳嗽吐血之症幸服此露獲愈實有藥到病除之功勿以未　見拒云云余以言之鑿鑿而内人亦力勸不已即依服數次咳嗽果截然而止惟痰飲未能盡凈然亦大見鬆减服至五日痰飲全消諸恙悉平殊出意料之外尤妙者飲食較前加　氣體倍覺康健不禁喟然歎曰世界竟有如是之神藥哉延我殘生除我痼疾非半夏露之功曷克臻此其感激欣慰爲如何耶敬頌寳堂主人試并風清常此香流環球杏林霞蔚欣看共登壽域世有同病幸勿等閒視之揚州卲伯鎭魏萊生謹啓 
 
 

Page 26

 
 
 ]HH [ 
來稿 
[鹽法平議（續）（漢東濳夫）]  
　　吾國統計之制尚未詳備今欲確覈其數調查非易約計大略述於左方　　兩淮　　八○○○○○○　　四用　　三○○○○○○ 
　　直隷　　一○○○○○○　　廣東　　一三○○○○○ 
　　浙江　　一○○○○○○　　福建　　　六○○○○○ 
　　山西　　　四五○○○○　　陜西　　　三三○○○○ 
　　山東　　　四○○○○○　　雲南　　　三二○○○○ 
　　東三省　　五○○○○○ 
依右所計稅釐收入之數大畧爲一千六七百萬兩要以兩淮爲最鉅四川廣東次之長蘆浙江又次之餘省位置相等其湖北湖南課收之淮川鹽釐河南課收之淮蘆及山西鹽釐廣西課收之粤東鹽釐江西課收之淮閩鹽釐等類皆計入兩淮等處稅釐項下故不備列約而言之大畧鹽稅九百餘萬兩鹽釐八百餘萬兩其相去當不遠收入之數其鉅如此何一非取之於商也其說在通商 
各商行鹽權子母而已成本者其原也賣價者其委也原委相權盈虧乃見盈則商聚聚則法度秩然有序虧則商散散而刧之以威則愈散散之弊生私私生梟梟生害害進則利退國計窮而商益不支究其病根皆生於散救散莫如聚聚之法莫如顧商資今日之成本猶是昔日之成本乎百物皆貴獨鹽之成本不變乎必先求其成本之實在而後可以定賣價今日之賣價猶是昔日之賣價乎成本增賣價顧可不增乎今之鹽價悉由官定當其定價之時何嘗不諮訪商情究之以素不習商之官爲之定價則如何盈如何虧如何虧復爲盈必不能因原而竟委不能因原而竟委則商病矣然則成本與賣價固鹽政官所宜日計旬計月計歲計者計之有餘國課裕而商不病計之不足則因而補救之以無使病商蓋商病則民無有不病者稅釐之歲入夫固皆取之於民也其說在卹民 
鹽者民生所需爲必不可少之物無論富厚之家即窮鄉下邑何能淡食今者鹽斤之價屢加不一如官吏爭制其短長而費日重商役財以結官吏因擅其獨得之利而價益昻復以鹵雜短稱之鹽又經水販子店之手偷竊攙和價以遞增而加多鹽以遞轉而愈惡積弊旣久因成習慣於是民間所食半多穢惡攙雜之鹽而民困矣此可一聽其疾苦莫之問耶况復竈丁鹽户終歲勤苦尚不足以救饑寒能利其利以驕奢淫佚者獨官商也加以梟私充斥其得鹽利則必拒捕其不得鹽利則必流爲盜賊於是患不僅在鹽務而且在地方夫竈丁非民耶梟徒又何莫非民耶故欲講求鹽法必先便民以恤民則得其體矣 
要而論之裕國通商恤民三者如循連環相爲貫注恤民然後能通商通商然後能裕國汪甡曰課出於商商出於鹽鹽售於民一利無不利矣國課慮其絀商資慮其困民食慮其壅民食壅則商資困商資困則國課絀一弊無不弊矣除弊興利則恃乎法立法之始必計户口以定鹽額是保鹽即以保民保民即以保商保商即以保課三者爲一體鹽政之要也汪氏此說其爲知本之言歟（未完） 
小說 
[中國貞探小說繡衣盜（十二）]  
　　第四回跪當堂縣尊屈膝驚霹靂捕役飛魂 
且說常州府知府林大人。隨便抓了一匹馬騎上。加上一鞭。飛一般的趕到武進縣衙門裡頭來。這個時候。馬尚書已經把鳥大老爺拉了起來。自已踱到花廳上坐下。鳥大老爺早已呌人把陸雄上了鎖拷。押著他跪在階前。聽候馬尚書發落。陸雄跪在那裡。心上還不相信。口中咕咕囔囔的說道。這明明是個假的等回兒府大人來了。自然明白。正說著林大人早已大踏步闖進花廳。一見了馬尚書的面。連忙深深的請。一個安道。卑府實在不知道大人到此。以致閙出這樣的事情。卑府失於檢察。實在荒唐得狠說著又請一個安。馬尚書也還禮道。這件事情。與太公祖不相干。都是我一時晦氣。撞著了這位鳥縣尊的上差。也不知爲什麽原故。平空的把我算做多年犯案的積賊。還要把我私刑拷訊。幸而我知道無從和他分辨。他問的那些說話。一一的都答應了。如若不然。正不。知他還打算把我怎。樣呢。說著。便把昨天的事。一一告訴了林大人一遍。烏大老爺聽了馬尚書這般說法。嚇得連忙又跪在地下。一連叩了七入個頭道卑職糊塗該死只求大人開恩林大人也回過頭來。埋怨烏大老爺道。貴縣辦事怎麽這樣的糊塗。不問靑紅皂白。只是一味的混閙。如今閙了這樣的亂子出來。律例上誣陷平民。照例就該革職。何况馬大人是朝廷重臣。一鄉碩望。你怎麽縱容差役。把馬大人當作個犯案的盜賊。鎖拿起來。你該　躭個什麽處分你。自已說罷。林大人說到這裡馬尚書。說道這樣的事情。幸而遇著了我。雖然受些凌辱。還不要緊。要是換了個别人三木之下。何求不得。這條性命。只怕就要保不住了。鳥大老爺聽了。更加着急對着馬尚書碰了一陣頭。又扭過臉來。對著林在人說道。總是卑職一時冒昧。得罪了馬大人求大人在馬大人面前。和卑職講一個情。保全了卑職的功名。卑職感恩不盡 
國外新聞 
[日本貴胄返國]  
　　初一日倫敦電云日本伏見宫親王已由俄京起程回國 
[羅斯佛演說和平問題]  
　　初一日倫敦電云倫敦新聞記者昨　 
 
 

Page 27

 
 
設宴欵待羅斯佛君卽席演說謂保持世界之和平端賴各國之勢力英之於美禍釁日减蓋以美國日强故也 
[日購英國郵船公司股份]  
　　初一日倫敦電云日本郵船公司已允將太平洋航務公司股份全數購入每股作價英金一百磅 
[德國藩部大臣辭職]  
　　初一日倫敦電云德國藩部大臣丹伯君業已辭職蓋對於政於守舊各政不能滿意之故 
[英美漁業爭端之公斷]  
　　初一日倫敦電云據海牙路透代理電稱北大西洋英美漁業爭端移交萬國公斷裁判所公斷已由費恩萊君 
開議詳述理由謂按照一千八百十八年管理鈕芬蘭漁業條約英國實　有此權云 
[英國内閣集議]  
　　初一日倫敦電云昨日下午内閣開會集議旣　而國民黨議員哇康洛君往謁財政大臣喬治君 
[希臘擬併居留島]  
　　二十九日柏靈電云希臘政府日内將有明　文歸併居留島希王聲稱舍歸併該島無解爭之法云（以上譯字林報） 
[上海四明銀行廣告]  
本銀行總行開設上海寗波路分行先設寗波江北岸一處茲於本年三月二十二日股東大會重整章程商業櫃存銀活期三厘　息定　三個月四厘六個月五厘一年六厘存洋活期二厘計息定期六個月四厘一年五厘儲蓄櫃存洋活期三厘計息定期六個月五厘一年六厘二年七厘其餘押欵匯欵等格外公道如蒙賜顧請至本行面議可也 
[治牙聖手]  
治牙一道萌芽於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壺者相去天壞也惟僕等以社會中貧富相懸恐難普及請其價從略减　先生深韙予言尤徴汎愛之雅意謹譔數語敬爲有牙患者告　沈仲禮龎萊臣周金箴朱葆三同啓 
[上海廣滙源又中湖北大票頭三彩誌喜]  
茲四月廿八日開彩第一百零一次頭彩一萬九千八百四十三號由小號門莊售出又中三彩第二萬二千六百六十三號並上下附彩均由小號批與同業天賜福門莊售出雖得主鴻運然小號亦叨榮耀今年正月售出湖北大票頭彩四彩二月三彩五彩三月三四五彩四月又中頭彩三彩其餘六彩以下並分票副票大彩不勝其繁筆難盡錄可稱財臨旺地誠非自誇　諸公早已　鑒毋須多述　售正月份湖北大票分票又博山安徽等分票副票諸翁欲得錦標請早購是幸全張分條門莊批發躉售比衆公道外埠函購原班回件郵資自給　新北門外廣匯源廣發源批發處大東門外廣匯源仝啓 
[星期丸請南方經理]  
丸是四明吳君谷雲所製前年温州府啓太尊郡廟設局請吳君戒烟七日斷癮不吐瀉遺精胸痛因病上癮不還原病未到兩月戒成一百五十二人均具甘結在府縣兩署可查又商戒數百人温属聞名因啓公調台州吳君到天津紳董設所在日界蘆莊子售藥不到半年戒斷四千餘人今春來滬戒斷數百人恐言無稽考將近地戒斷男女節錄十位可使查問吳淞路一四六四號堃昌申鞋店陸書饒年六十餘歲癮四十餘年呑丸半月而止不覺痛苦仍能事爲至今精神煥發南市洋紗捐局陳袿三新開河南順泰衖廣益招紙號鄭作丹英大馬路捕房對面戴福昌戴莘才中虹橋順福泰鞋店鍾杏園盆湯衖浜北同義泰鞋店薛一端及飯司務又泰安里九衖抵四家胡祥生下海浦鞋店傳榮華裏虹口四卡子路橋下永安里一零五六號陳太太克能海路存厚里四衖底王太太且餘遠商大官大便登報包戒十五元起碼售藥每料三元能戒一錢五分烟癮癮重遞加如乏力購藥憑保作三個月拔付天下賣丸甚多有如吳君之誠實乎藥之靈妥不煩言矣除天津北京奉天吉林山東湖南外欲承辦者來信接洽批發價亷濟世起見總發行所上海四馬路山三會館對面華濟藥房内甯波百丈街吳奎記公號慈谿　馬橋尙書第内馮官保常州父子牌坊全盛信局内 
[德昌老人頭牌雪茄烟廣告]  
德昌老人頭牌雪茄烟久已馳名膾炙人口近有冐此牌者眞僞難分欲訪此眞牌看明盖上有ＨＨＢ字樣并有德昌洋行華文四字方是眞正本行老人頭牌雪茄烟是也購者　諸君務祈留意爲要　德商利康洋行特白 
[南洋勸業會利泰烟行廣告]  
本行向在大小呂宋和德等國設廠歷　年所精製各種雪茄紙烟名馳全球久已膾炙人口常吃本行之烟能消食開胃平氣化痰其味清秀實有益之衛生矣今精益求精以廣招徠特於宣統元年設愛富公司在英大馬路口設利泰烟行在法大馬路首善里今有分設南洋勸業會塲下關第一樓壁倘蒙紳商賜顧格外克已以招推廣　本行謹白 
[鞏華製革廠集股特别芻議]  
（一）發行兩年售貨三十餘萬八九省均經購用大宗無不艶稱足以抵制洋貨（二）陸軍農工商民政學部南洋迭經考騐貨精價亷通咨各省購用有案（三）全廠　　房屋工匠均已布置齊備（四）坐本行本已用四十餘萬元銷售以來資本未有損失（五）開辦經費將來在舊股盈餘項下提還還與新股無涉（六）生皮出口上海一處每年千數百萬如製熟再售可取外人加倍之利並足抵制熟皮進口保本國元氣不少（七）陸軍三十六鎭每鎭開辦約需二十萬三年更換一次每年一鎭額支數萬各軍隊自購者在外他如海軍巡警學堂處處需用商品尤日益加增機器各廠旅行之人幾無處無人不用皮件按上七項乃已收之效果實在之情形　有之利益最廣之銷數財力愈足則營業愈大關係中國絶大利原立刻可見發達已成之局專爲擴充行本非尋常集股試辦者比且窪有把握不獨無虧耗之患轉瞬即可獲巨利經費處處節省不敢浪擲股東血本志在一秉大公開中國信用股份風氣惟此業在中國爲初創利益之大尙未發明伏願我國熱心同胞亟爲注意勿疑慮觀望四百兆同胞如有數十萬同志人各附一股便贊成一種完全實業大局幸甚伏惟公鑒嚴月波謹啓 
[海平有限公司瑞隆輪船招股廣告]  
本公司於上年訂造新式鋼板堅快輪船一艘取名瑞隆專走上海至崇明海門一帶地方港口搭客裝貨非常發達皆因艙位寬暢行走穩速是以爲商旅所歡迎惟旣營業獲利爲大衆歆羨聞得有熱心航業諸君子槪步本公司後塵另行組織公司購備輪船與本公司相角逐賣則本公司創辦以來根地堅固决不落人之後即非後起公司之福爰由本公司同人集議一鬨之市商業所忌與其聽後起者之徒擲巨貲不如亙相聯合而同謀利益現核本公司原有股本計每股洋十元共合六千股可讓出三千股讓與熱心航業之人俾得共享此項優利且可益期擴充用特登報廣告凡深知本公司營業之發達面願附本公司股份者可卽至十六舗大達碼頭朝東門面本公司取閱章程繳付股洋隨給收據或至北市信成銀行昇昌鐵行均可代收所有本公司辦法一律俱遵照商律詳載本公司章程内合并聲明　　海平瑞隆輪船有限公司經理周述甫啓　 
[允康人壽保險有限公司註册廣告]  
本公司招集股本五十萬金設立人壽保險公司總公司在上海四川路廿六號前將辦事保險各項章程由上海商務總會呈請　農工商部註册營業茲于本月十九日奉　大部准立案咨飭保護并蒙頒發第陸類第五十四號註册第三百七十五號執照一紙尚希海内同胞踊躍投保同沾美利　共登壽城是所享望焉議董虞洽卿丁价侯董杏生國潤璋金琴蓀關絅之總董薇莊總理關絅之總司理徐生棠謹白 
 
 

Page 28

 
 
[兜安氏秘製保腎丸]  
潘君芝誥玉照 
今將粤垣名人之保證採錄於下以供諸世俾患腎病者得有前車之鑒免致仍蹈覆轍矣廣東法政科員庽南海舊倉巷梯雲里儒醫潘芝誥君以敝公司各藥之靈騐非惟目擊且經親試承惠證書並附玉照囑列報章遵錄如械　兜安氏西藥大公司主人惠鑒敬啓者前蒙　惠賜馳名藥膏及補血丸樣藥數匣拜領之下感激莫名僕亦頗諳岐黃深信西醫之用藥悉中肯要但未知　貴公司之藥石其效果何如適有一農人足底湧泉穴染無名腫毒受患累月呻楚之聲達于户外僕試以　貴公司馳名藥膏囑彼敷之始而皮焦繼流血水不數日後走臥如常旋因僕第四房側室屢患閉結每至發時必坐臥不寗試服　貴公司補血丸三四次便即通順益信　貴藥之神效况僕終日在學堂時覺腰痛欲折精神衰頽因每日服　貴公司保腎丸一二粒卽腰背挺直毫無困憊其補腎之能力勝于鹿尾羓蛤蚧酒遠甚所述數端皆僕親試而目擊者本擬面領　益敎踵道謝沈因有老母在堂幼子繞膝未便遠遊耑泐數言先以誌感謹此寸復統候　大安　嘯鄉潘芝誥頓二月二十日 
潘君患腎病雖劇而僅有數端蓋腎部膀胱諸症名目頗多不勝指屈略誌其最尋常者而錄之如　腰背疼痛　筋系酸麻　夢遣淋濁　風濕臌脹　腦弱善忘　神疲力乏　頭昏眼花　小便剌痛　帶多髓枯　精滑肌瘦等症如患右列諸症者勿須憂慮亦可效潘君服兜安氏保腎丸定可獲痊若延遲不治根蒂漸深勢難醫治凡愛護衛生者時宜購服兜安氏保腎丸補腦力生血液長筋骨助元陽庶可永享康樂免被二豎所侵矣　每圓均寓畫意 
每瓶大洋一元二角每打大洋十二元正上海江西路Ｂ九號兜安氏西藥公司啓　 
[真正立止遺精第二良方]  
廣東彭壽堂○包愈遺精○立服立止○屢試屢騐○活人無算○假冐甚多認明地址牌號爲要○託郵局匯洋函購外加寄費一成 
市上遺精諸藥絶少見效如欲一料服完即可全愈再服一料永不再遺者惟本堂所製陰陽八卦丹確能如此效驗此丹功專補腎佐以固精益髓清心止夢安神利水之品使心腎兩交自然魂夢安而精竅固不論新舊遺精有夢無夢服後其精立止永不再洩誠有水火旣濟之功陰陽相生之義服久腎關煖健可以一索得男此無他精髓充盈故也惟此種良方四海之内只本堂一家獨製服者誌之每料四元中盒二元小一元外貼固精封髓膏尤妙每對一元二角○金鎖固精丸每兩三角每盒四兩一元治遺精久白濁立刻見效賜顧者認明抛上海抛球塲南首河南路七號洋房　廣東彭壽堂交易内懸上海　禁止假冐告示爲記 
[中西大藥房新鮮牛痘苗已到]  
本藥房歷年採辦外洋牛痘苗俱係按時收取每次由公司郵船帶到是以新鮮無比向蒙各處痘局家用　稱百種百發且令元氣充足收功神速早經馳名遐邇近來市上自收痘漿毒性最烈保赤之　購勿爲所誤本藥房茲又新到　賜顧　認明牌號　此啓 
[杭州清河坊中山昌興記紹酒老棧廣告]  
本棧在紹山陰東浦村設坊製釀係歷祖秘傳嗣因杭有清河坊分立酒棧躉寄批發迄今來有二百餘年所售之酒圼已中外馳名其味厚氣香遐邇咸知此次尤宜悉心考究惟向售之花雕陳釀今以復加改良可稱特色以及門莊另沽之酒更爲優品本棧非敢自誇請中外紳商一試顧之方信鄙人言之不謬也倘思飲醇醪而嫌途遙者當函購立奉郵力還請自給此佈　典卿氏特白 
[請看延壽丸真能强體壯身鐵証]  
大隆藥房秘製延壽丸功效神速蓋世無雙 
本藥房煉成參茸芝术海狗腎壯陽種子延壽丸神功奇驗以一當百行世數十年海内外服此而轉弱爲强者數以萬計凡命門火衰腎虛陽痿未交先洩精令精薄腰酸腿軟四肢乏力心腎不交神思恍惚夜寐不寗口乾舌燥虛咳帶紅脾運不健小便短數脚腫面黃癱瘓麻木及婦人經水愆期白帶崩漏乾血成癆等症悉皆應效如神無論色慾過度極虛弱之身體一服此丸立刻元陽壯健精神頓加百倍身强力大諸病全楷因此丸上能塡充髓海下則充盈腎氣中則化痰止咳健　益精補先天不足之元氣培後大失陷之精神故連服一打定可肌膚豐盈筯骨堅壯而目光淵鬚髮烏黑若少年服之則根本愈固到老康健五臟百脉永無積弱之患豈特增壽益迥已哉每瓶雙料二元每打念元單料一元每打十元如用雙料藥力大則取效愈速矣今將謝函卽錄以明不虛○大隆藥房台鑒鄙人望嗣心切播種動而力愈疲致精薄如水遇事卽洩名醫無效乃購尊製延壽丸服之旬餘適拙荆月期初　一度之後胚胎遽成至今春遂舉一雄欣慰無已特此道謝曹映山自菱湖東栅寄○大隆藥房惠鑒僕體質脆薄蒲枊早衰年未四十而視茫茫髮蒼蒼　嘆生機漸盡矣自去春友人勸服　製延壽丸一月之後精氣充滿痿陽復興步履加　任勞不倦尤妙在鬚髮頓然變黑望遠瞭如指掌功力浩大令人思想不到下略四川成都府錦春綢莊係條卿拜上○旅美華僑麥克明君來函云僕在美洲廣豐街開設洗衣作只因房勞過度致患遺精陽痿等症購服各藥遺洩不止邇來形神困倦精骨如流將成怯病幸托上海怡德洋行高畫三君買得貴藥房壯陽種子延壽丸一打月餘丸至纔服五日遂止不遺連服三大瓶驟覺精濃陽壯神采煥發身體日見强壯今因謝君返國附函伸謝　上海望平街大隆藥房啓 
[恒成公司廠聲明]  
啓者本廠全副機器鍋爐廠屋以三月初一日起槪租與王和生牌號加添和記所有生意往來均歸恆成和記廠自理與本廠無涉恐未週知特此登報聲明　恆成公司廠啓 
[蘇州大日本商品陳列舘發行觀覽福引劵廣告]  
奉　帝國部定在清國蘇州創辦合資會社　領事官許可發行觀覽福引正分副劵無論中外内地一體通行在案觀覧正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字券十五次五月初三開廿九截止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
