# 1892 - 142 - 4906859

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔籃笥已空兹又續印成書成本較前稍减是以格外從亷出售以饜閱　　　計小五義碼洋三角五分續小五義碼洋四角諸君子盍惠臨購取乎 
[海軍條目二]  
　　一兵圇宜全用華人也中國當初通泰西之時深羡西國兵船往來利便亟欲仿而行之於是乎有船政局之設然其中秘奥未能盡知凡一切工匠之屬悉用西人旣而兵輪告成而管駕船主大副等華人無能任其事者於是乎又不　　用西人夫彼西人旣受中國之聘則必盡心教習悉力指授斷無靳而不予之理卽令其爲船主爲大副等職役亦無不休戚相關竭思殫慮所謂用人弗疑疑人弗用毋慮乎其有他也第中國所以雇用西人以駕駛兵輪鐵艦原不過者時權宜之計將使華人盡心習學學之旣成則凡有兵輪戰舶一槪俱用華人而西人勿使與焉此非有疑於西人也夫船主也者一船之主船之進退存亡皆係於其主者也大副也者爲船主之副船主或有故則大副可以代管盖所以副船主者不止一人大約分以三等曰大副則其稱首者也其下又有管理機器之人亦有三等再下則有司火者兹數人者皆與船同其性命者也一船之中約計水軍或數百人或百數十人而其性命則胥託乎管船之數人設或海疆有事各兵輪管駕之西人卽使盡心竭力輔佐中朝而旁人見之則不覺有所疑忌試觀各處教堂收養幼孩醫治病人廣設義塾此其存心行事之善何如而百姓且聽匪人之謡諑而屢有後言設或正與外國開釁之時而見中國兵船上有西人則必且萬衆譁然羣焉鼓譟甚有不問情由强行刦殺者矣且卽使無慮乎此而萬國公法本有各守局外之例凡西人之就聘於他國者倘有釁端則卽當立時解職縱非本國之人而亦可以據萬國公法知照該國之政府將其人召回假如中國此時兵輪多用英法美德四國之人與四國有釁則所用之人自必辭去卽曰僅與一國開釁而彼國之人亦須守局外之例且開釁并不在此四國之中而此四國之人爲中國所用至此而亦須避位則是一旦海濵釁起若輩皆作壁上觀不復能爲中國設一謀助一臂力平時厚糈重祿以養之者臨時反不得其用且非但不得其用而已此其可患爲何如者故前者劉康侯觀察全用華人工匠製造鋼砲以及一切機器余亟稱之以爲能務其本而握其要近來中國各兵輪大約除統帶各官以及水兵之外凡事之關乎船上者皆全恃乎西人其有大半用華夫者已少槪見若船上竟無一西人則尤少也夫中國兵船之創屈指不下二十年又設水師學堂後學堂武備學堂種種名目不一大都教以船務學爲水軍豈其中竟無數十聰俊之士可以選充船主大副之職者西人之工價極大薪水極重華人固非所望然苟以雇用西人之欵移之華人則華人何嘗不踴躍自奮卽全船無西人吾知其亦必不至於僨事也惟選之則宜精用之則宜愼馭之則宜嚴習之則宜預耳屏去西人全用華人而後海軍之體統得而用以奏功不難矣一停泊不宜久遠也外洋兵船忽焉而東忽焉而西行止不定舟中諸人無一日不戒備以待一聲號令立刻卽發不得稍緩須臾此不但軍令之嚴也蓋船之爲物常行則靈久停則窳古人云流水不腐户樞不蠧維其勤也輪船而停泊日久不特船上諸人不免有髀肉復生之歎卽行駛之時亦必運掉不靈且恐鐵則生銹木則漸腐故輪船勿令久停兵輪尤要焉然勿使久停則必定以章程或定期何日出洋何日會操或藉以遊歴外洋可以窮究夫地勢形勝沙線礁石之類一一皆默識於心卽不必爲觀兵耀武之說而外洋時見中國軍容亦必稍稍有所顧忌以視久停大埠官弁則登岸尋花問柳兵丁則終日在船上作摴蒱戲者相去不啻霄壤矣勤則不淫此之謂也 
[本館接奉電音]  
　　昨由京友電傳上諭道敬謹譯登○五月初一日奉上諭光裕等奏庫存祭器被竊將值班兵役訊辦並自請議處一摺陵寢祭器該管各員自當認眞典守豈容稍有疏失此次　純惠皇貴妃園寢祭器竟至失去一百六件之多該官兵等所司何事殊堪詫異現經光裕等將值班兵役等交遵化州嚴行審訊卽著順天府五城御史直隷總督各飭所屬一體勒限嚴緝務將賊犯拿獲懲辦總管翼長及值班官兵人役並著光裕等查明叅辦光裕意普英廉未能称事預防亦難辭咎均著先行交各該衙門議處遵化州知州陳以培薊州知州趙文粹經光裕等牌調審案均託故不到著一併交部議處餘著照所議辦理欽此 
[帝京試士]  
　　壬辰科新中貢士奉旨於四月十四日在保和殿覆試是日五鼓諸貢生衣冠齊集中左關外堦下錢子密少宗伯升門罩下公座點名給卷並各給官板詩韻一本每點十名由欽派稽察克護軍統領勤啓門放入並調廂白護章京一員護軍校一名護軍二十名在門罩西面鵠立彈壓諸貢干入殿各按禮部官桌面所貼名簽而坐欽派監試王大臣由殿内寶座上將欽命題目捧下令會元另紙恭謄仍將題目黄匣捧安原處以便於晚間呈遞覆命摺時恭繳另紙謄題貼於殿内左楹柱上諸貢士握管搆思午間賜以奶茶奶酒由御點心局備白糖餡糕餅每人各給十枚此蓋唐時紅綾餅遺意也並由軍機處茶房在殿外西角備火壼茶水以供解渴試以四書文一篇試帖詩一首不點句勾股未刻卽有交者隨交卷隨出至中左門外點名處報明中式名次然後出塲直至戌刻卷始繳齊試卷每五十本由監試王大臣以黄紙疊條捆束彚送中海萬善殿以備翌晨欽派閱卷大臣評閱擬等進呈計此次覆試貢士壬辰科二百信十三名庚寅科三十一名已丑科四名敬將欽命四書詩題照錄於左文題大匠誨人必以規矩詩題賦得學如鳥數飛得如字五言八韻○殿試前一日應奏派讀卷大臣得旨後立赴内閣大堂恭擬策題當令剞劂匠人刊刻題紙迅速刷印以備詰朝散給各貢士當刊刻題紙之日内閣各門照例封鎖惟内閣官員供事茶役准其出入他項人等不准擅入並派護軍統領一員帶領本旂章京四員護軍校四名護軍四十名於内閣 
 
 

Page 2

 
 
前後兩門外搭支帳房稽察出入攔管閒人以防偷探等弊此定例也本屇經禮部開列護軍統領銜名請派稽察刊刻題紙一摺於四月十四日具奏本日奉硃筆圈出廂藍旂護軍統領恩普欽此得旨後卽由禮部知照廂藍旗護軍營查照預備○壬辰科繙譯會試計應試京旗二十八人駐防三十二人經大總裁愛長取中繙譯貢士六名照榜錄登中式第一名繙譯貢士惠彬年三十五歲正藍滿文泰佐領下繙譯舉人中式第二名繙譯貢士穆特賀年三十九歲廂白滿英連佐領下繙譯與人上式第三名繙譯貢士中興年三十二歲正黄滿薄潤佐領下繙譯舉人中式第四名繙譯貢士葉蘭芳年四十二歲正藍漢廣昌佐領下繙譯舉人廣州駐防中式第五名繙譯貢士聨泉年二十五歲正紅滿詳貴佐領下繙譯舉人廣州駐防中式第六名繙譯貢士迎陞年三十歲廂紅滿松元佐領下繙譯舉人湖北荆州駐防 
[科名佳話]  
　　昔梁灝大魁天下年已八十自撰謝表有云皓首窮經少伏生之八歲青雲得路多太公之二年當時合爲佳話然而垂老登科究不若少年及第爲足令人艷美也新科殿撰劉君　姚原名福堯號伯棠廣西臨桂縣八年不滿三十束身圭璧法君子之九思苦志鑦研讀楹書之萬卷光緒壬午應郡邑試屢冠其曹旋以第一人獲售爲學使所賞識是秋初踏槐黄卽與鹿鳴之宴才名藉甚傾動一時已城考取内閣中書在京當差初聘同鄉石子軒太史成峯之次女倡隨相得嗣以鵾絃中斷復聘唐微卿方伯之女公子爲室佳人繡鳳快婿乘龍美滿姻緣世間罕有其封翁名濟清號幼芬年僅四十餘歲以名諸生爲諸侯上客所至之處倒屣爭迎秉性仁厚遇濟困扶危之事凡力所能爲者不憚以身任之使無遺憾乃已人皆目爲仁人君子今殿撰未逾而立之年已魁多干不可謂非好善之報也從此彤庭弭筆仕路騰驤前程正無限量科目得人於斯爲盛固不第增榮家乘而已也 
[嘉興考信]  
　　浙江學憲陳六舟宗師按試湖州將次竣事卽當按試嘉興聞已定於五月初二日取齊嘉郡宗太守已委左叅軍出境遠迎嘉秀兩縣已飭差總工房等在宏文館預備供張陳設一新各業之赶考者陸續而來賃屋集街一帶以卜利巿 
[秀州雜紀]  
　　嘉興北麗橋相近處氽來男屍一具經地保飭人撈起見其身穿洋布長衫鞋襪完好年約三十餘延至次日無人認領經地保報知善堂備棺收殮揷標待認○城鄉蠶汛轉瞬上山成繭城中養蠶之家大半將繭子出售招貼四城定期開採其價每斤約錢五百數十文○育德義塾仍循向例於四月二十六日招雇僧道設壇建醮盖因咸豐庚申年是日赭冠陷城殉難男女不計其數是以歴年超度久而弗忘也並請府縣憲出示禁止屠宰一日以迓天和○嘉興秀水兩縣開徵上忙錢糧鄉民完納者尚未十分踴躍想須俟天中節後新絲上巿始有餘資繳納正供也○貴州按察司唐廉訪乘舟過境暫泊西門外官碼頭郡中文武各官咸往迎迓憲舟小泊片時旋卽解維上駛○紹興府崔太守赴都引見道出禾中厘捐局楊總辦與太守有葭莩誼乘舟往接設筵欵待俄而崔太守入城赴各署拜會各官亦以禮答拜宦海相逢情懷共訴崔太守小作勾留旋卽起行 
[關防告示]  
　　頭品頂戴兵部侍郎都察院右副都御史福建臺灣巡撫部院兼管海關提督學政邵爲嚴禁招摇撞騙及鑽營倖進以端士習而肅功令事照得考試乃朝廷掄才鉅典理宜愼密考校本部院憑文錄取一秉至公斷不許以爲雜眞混淆黑白惟是臺地五方雜處奸良不一每有生童平日學業未成妄希倖進百計鑽營因之不法棍徒假名官幕乘機撞騙取財而各學胥斗跟人通同招摇事或難免除行府并通飭各學嚴密查拿曉諭外合行出示嚴禁爲此示仰臺屬士民及赴考生童知悉爾等務須恪守學規力求上進如有棍徒以及各學胥斗跟人在上勾引不肖生童通同招摇撞騙立卽赴園首禀以憑拿究審實定將出首之人量予奬拔倘或受其誘惑妄冀僥倖一經察出定卽嚴拿一併治罪各宜自愛愼勿求榮反辱自貽伊戚凛之特示 
[鷺江談屑]  
　　近來厘司巡花様百出往往串合奸商賣放走漏而於鄉人之携帶零星物件者反竭力搜拿從重苛罰視其人身家之有無定罰欵之多寡甚有罰至數十百倍者日前有木匠某甲在木行買小杉木一根巡丁指爲漏捐拘至局中欲科以重罰嗣經委員查明按照捐例計應完納厘金三分核錢四十餘文又某信局由輪船運到凉帽胎數十頂洋肥皂十二三斤宣紙兩刀携以登岸爲巡船勇丁拘獲擬罰洋銀數十元經局中人再三央懇始允補一罰三計數呈繳○四月十五日厦俗相傳爲五殿閻羅誕辰各酒館以每年宰殺雞鴨不知凡幾深恐愆尤叢楨遂供奉神位日夕拈香以爲懴悔之計及屆神誕各酒館招雇梨園子弟登臺演戲或演傀儡戲一則酬謝神靈一則招徠主顧笙歌徹夜裙屐如雲泰山口一帶爲酒館薈萃之地近日尤形熱閙一至暮色催人衢巷子中戲臺高搭行人須繞道他處始能履道坦坦也○衙署差役蠧國害民舉世如一邱之貉厦門分府署差役尤爲凶很昔時五總役外祗有皂快某班共數十人今則棍徒多隷差役名下以樹羽黨而壯聲勢凡署中簽傳之票不論田土户婚錢債細故一票標差三五名者差役必帶副役五七名加以隨役四五名則每票差役已有十數人矣開票之費至少亦需洋蚨二十元至堂訊則差承門丁值堂傳供等費非數十百元不能敷衍更足令人髮指者差役拘傳被告時每在深夜或天未曙時突入臥室在牀上搜尋揭開衾被任意摸索有某姓孀婦守節多年因其夫弟欠帳被控差役於夜半破門而入在孀婦牀上揭被探手孀婦於夢中驚覺以爲守節半生一旦被差戲侮忿不欲生屢次自尋短見幸經人援救得以不死差役恃勢妄爲至於此極眞乃慘無天日矣王法雖可逃冥律斷難恕也○武鴉藉馬戲在鼓浪嶼開演爲日已久此嶼宛在中央波濤環繞非舟楫不能通加以陰雨浹旬緑女紅男未及乘興往游一擴眼界該班旋出告白謂天氣晴和當演放輕氣珠約升高三里許一人能於球上躍下嗣經中西商人醵集資本該班卽擬就鼓浪嶼小球埔地方演放先在空地開一深溝安放爐灶生火取烟兩頭竪大木兩根中横一索將布球吊上球之下口緊接烟卤導烟使入烟漲則珠自升矣本訂期於四月二十日午後五點鐘演放厦門互巿迄今巴閱五十年從未見有氣球上升一聞此說無不歡欣踴躍爭欲見所未見及至五點鐘業已燃火而天不作美大雨淋漓而中止次日天朗氣清四點鐘後中西士女無不渡海往觀海中小船居奇增價每人渡資十文斯時但見小船數百隻往來海面絡繹如梭西會館前後一帶人頭如嶬眞覺滿坑滿谷至五點鐘生火取烟氣珠已漲八分高約六十尺圍圓約一畝許方謂指顧可以上升至六點鐘時火爐鐵練忽壞烟不能入只得罷手於是滿山游屐乘興而來者無不敗興而返小船勒索渡資每人非二十文不肯令其下船聞該班擬别擇曠地訂期演放果爾則厦地居民終可一館眼福也 
[不留餘孽]  
　　某日金陵上元江寍兩縣宰履勘蝗蝻已厚尺許回禀江寍府李小軒太守太守遴委各員每縣或二三人或三四人督同鄉民分投撲捕禀辭時諭以君等此去須竭力辦理當具一律捕凈切結非同尋常具文並閱方伯擬另委幹員帮同辦理不日卽可下札矣各員名姓妙錄於後州同姚澄之縣丞鄧琳沈守經巡檢楊保申典史何漢五位上元州同王漠縣丞鄧城道庫郝耀奎三位江寗府經歴潘泰寛吏目劉芳典史彭焕三位句容縣丞彭翔鸞吳瑞昌一位高湻縣丞梁本榮高葆純徐樹森從九郁禧四位江浦巡檢蔡延熙祝佑之從九曹聨輝三位六合縣丞初鼎臣巡檢沈鳳臨王培瑞郭彩輝李汝墉典史孫廷棟五位溧水 
[朝鮮近事]  
　　船夥于老二由某處開駛一帆風順直逹漢江突遇强徒開放洋槍轟擊于遂控諸大清領事署領事轉逹外部據實奏聞鮮王飭下地方官拘拿兇犯至今尚未了案聞船夥共傷三人在漢城延西醫敷治其一已於四月初七日斃命○大清駐紥釜山領事官鼓浪 
 
 

Page 3

 
 
至仁川三月二十九日由仁川赴韓京不知有何公事也○有一華人忽患瘋癲事爲理事府洪君查知不准在仁川閒住給與船票及盤費洋銀四元飭人送之回國○前報載日本出雲丸沉没船中人移溺斃者事後日人設立一弔會延僧諷經三日至三月二十九日殯葬其有屍身無着者各書木主殮之當送殯時前導有彩旗數隊明燈十餘對緇流數人口中喃喃誦梵唄眷屬及與祭者皆穿素服相送○西人建立教堂已有年所兹復大興土木建一講書堂不日須鳩工庀料矣○某日日本派駐仁川之領事官某君來自烟臺領署派出公差人數十名佩刀鵠立迎迓○朝鮮商船有名海龍丸向來來往内地各口今改爲兵艦用以巡洋○四月初八日朝鮮人開設國會晚間商民皆張燈結彩共樂昇平爆竹之聲絡繹不絶○中國總理通商事務大臣袁星使回國後將次重來各華官及兵丁俱出仁川迎接○前者屢有日本人與朝鮮人打架案懸未結鮮人寃不得伸近聞袁星使將次前來咸欲呈求訊斷不料上月初七日又有日本人與朝鮮人打架經海關西捕拘獲分送各衙門訊辦尚未悉兩國官員如何發落也 
[滬濵瑣綴]  
　　滬南三泰碼頭朱萬興雜貨店於前晚被賊竊去銀鐲一隻白布七疋英洋三元一角衣服十餘件迨天明始行知覺立卽投報廿三鋪巡防局當經局員立傳汛捕至飭限緝拿未知卽能破案否也○滬南花衣街左近有昌園茶館前晚有某甲在座啜茗不知何故與屠夫吳阿狗口角始則唇槍舌劍繼而各逞威風甲力不能敵潰圍而出旋投十六鋪南局卽以毆辱斯文等詞控告局員鍾偉臣二尹立飭地甲傳吳阿狗到局升座提訊吳自知鹵莽求恩寛宥二尹以其蠻横可惡喝令笞臀六百板著具改過切結備查○滬南貞祥碼頭傅茂利篷作主婦某氏前日與間壁李姓婦嬉戲始尚謔不傷虐繼因語中隱微遂致李姓婦因羞成忿遽吞洋烟赴篷作踞坐篷作中人見其神色有異再三盤詰始知服毒立卽設法救治得以轉危爲安旋挽十六鋪地甲調處令篷作主婦以香燭服禮始寢其事○前日薄暮時川沙人某甲携妻某氏欲至南匯探親道經龔家路口忽有無賴三四人迎面而來將甲拖至僻靜處用繩綑於楊樹上以衣服蒙其頭使無所眲遂拽該婦於田内輪姦一鬨而散聞甲已投川沙廳控告光天化日之下竟有此等匪人胡作胡爲是眞不顧法紀者矣 
[火災餘話]  
　　前者城内火災已登本報兹又聞起火之家見壁上有穴從比鄰空屋中掘進且地上遺有火紙似係匪人放火云 
[乞丐自縊]  
　　前晚滬城硝皮弄内坑厠間有乞丐自縊於梁至昨晨四鋪地甲前往察看立卽投縣報請相騐適袁海觀大令因公晉省卽由捕廳蔡少尉申詳府憲請委隣封相騐 
[盜犯起解]  
　　余四有羅壽生王小鳳周汝貴等行刼崇明蔣姓棉花船旋由定海鎭陳玉卿總戎獲解來滬經關道憲聶觀察札委上海縣袁大令研訊確情此已列諸前報昨晨南匯縣吳子佩明府飭派壯勇數名恊同蘇松太道護勇二十餘名至上海縣署旋經原差將余等提出協同各勇解往南匯歸案訊辦 
[追索工資]  
　　英人美脫倫投英領事署控稱在造紙局總司機器每月工洋一百元屆期支取恒不足數共做三十十個月半陸續收過洋一千二百九十二元一角五分尚被欠洋一千九百五十七元八角五分屢次向索迄未歸清今知造紙局主曹子俊欲將該局出售因此求請傳追梁副領事據情照會英廨讞員蔡太守飭差傳曹訂於昨午會訊美脫倫未到曹子俊供稱職員用美脫倫司機器欠伊辛工是實然無一千九百餘元之多現擬將局盤頂與人尚未成交俟日後成交收到價洋再與美脫倫核算帳目交付工洋太守商之梁副領事著曹將應付美脫倫洋若干元繳呈公堂再傳美脫倫質訊核斷 
[荷校示衆]  
　　昨報列大鬧茶舘一節昨據馬裕順投英公堂訴稱開設四海昇平樓茶館前夜有王阿仁莊阿生孔阿小等前來啜茗復買高粱酒一壺卽在茶桌上痛飲陶然就醉始與堂倌尋釁將茶碗拍碎小的知伊等有意尋釁當卽鳴捕前來拘拿伊等又在聲言尚有數隻碗未毁遂又拍碎及捕將人帶去又有人前來尋釁又報印捕拘拿在路行走時又有人將堂倌毆打被毁物件呈堂副捕頭禀拘拿王阿仁等至捕房時有孔阿小經人保去今未到案王阿仁供稱係寍波人今年二十四歲在洋行爲細崽茶館打架事與小的不涉莊阿生供稱係寍波人今年二十八歲在洋行爲庖人經過茶館門口悞被拘拿實與小的不涉陳阿四供稱係寍波人今年二十一歲在洋行爲細崽伊等打架小的在旁觀看致被併拘馬裕順又稱被碎茶碗玻璃窓又失水烟袋共值洋銀十三元之譜蔡太守判令王阿仁莊阿生枷號十四日陳阿四管押十四日孔阿小經人保去臨審不到著保人交出枷號二十一日分别示儆旋由捕房提孔送案太守飭押候枷號示衆 
[竊洋破案]  
　　法界尖行街孫太元北貨行夥蔡嘉榮好作狎邪游日前在行中竊取洋銀二百元一去不返行主遣人偵訪杳無蹤影蔡自竊洋後日往酒國花叢徜徉遣興幾有此間樂不思蜀之意前晚携帶洋銀獨行踽踽至蘭芳里某龜奴所開花烟館欲效襄王之夢以妓鴇不慣逢迎變羞成怒大動干戈旋經鴇婦出外鳴捕將蔡拘送捕房當在身畔搜出洋銀一百六十元詰問何來蔡一味花言巧語謂此洋係行内付下辛工可請查問捕頭以情節支離立飭包探將孫太元行主某甲傳到質問之餘始知其中底藴欲將蔡管押旋由行主代蔡求情以失洋無幾請將蔡交其父領回管束捕頭首肯始縱之去 
[縣訊巡捕傷人案]  
　　巡捕傷人一案已列前報兹悉上海縣袁海觀大令前日在英公堂與美國易副領事會訊之下立卽回署卽飭值日差往傳車寓主周祝三卽張竹山見証人江扣子卽江洪扣並十圖地保張萬金到案大令先指道轅面禀一切昨日亭午時帮審委員宋莘樂二尹升堂研訊陳　稱小的現充十圖地保昨日上午時小的圖中新閘地方有西捕向小車夫奚洪壽查問捐照以致起釁迨小的聞信前往西捕業已逸去由江等至新衙門伸訴情形受傷之奚洪壽尚在醫院療治二尹問曰尚有見証石姓今在何處答稱今晨小的往傳石已往江灣營生須至晚間始可回來二尹傳江至案訊問江供稱係通州東鄉人寄跡滬上推小車度日與奚洪壽同住張竹山車寓中昨日小的等在新閘一帶裝載爛泥午膳時暫停小的在飯店具膳奚則往車寓内修五臟殿將車停在外面旋有西捕前來查問捐照奚告以此處係中國地界向無車捐惟推入租界時須帶捐照目下捐照放在寓中該捕指爲漏捐欲將奚扭入捕房奚不允致被向鼻梁上猛擊一下血流被面其時小的在旁目覩俄而該捕見奚滿面猩紅甚不雅觀卽在左近山東老和茶舘内取水一盆令奚將血洗凈奚不允卽投巡防局控告該捕遂乘東洋車逃逸被奚阻住出路小的與石見此情形帮同拘拿不料該捕情急取出洋刀一柄向人亂戳其時奚雙手扭住該捕衣服小的以一手拖住奚右手被戳一刀該捕遂將號衣號帽一併抛在地上飛奔而逸小的等意欲上前拘拿適袁大老爷排道經過得悉前情將小的等帶至公堂訊問奚洪壽現在醫院療治二尹問爾可知該捕之名否答稱不知又問該捕係第幾號爾可辨識否答稱係三十二號西捕問有人傳言該捕係三十六號是否答稱實係三十二號問該捕能操華語否答稱不能問旣不能華語爾何以能知該捕言語答稱該捕大略謂照會有不有巡捕房裏去不甚了了以意揣度知之二尹問石姓如何不到答稱聞石已赴鄉間二尹又問打架係在何處答稱在新閘馬路萬生醬園東首二尹復傳張詰問供稱係江北人在萬生醬園西南角上開設車寓奚江二人確住小的寓中昨晨奚被捕毆打迨小的出外觀看業已住手故未詳悉二尹得供飭將江交張保去張轉交地保陳萬金帶去候傳石到案再訊 
 
 

Page 4

 
 
[案關誘拐]  
　　昨午宋二尹升堂問案時有兪阿考投案訴稱係本邑人家住浦東二十四保四十八圖地方前年娶顧氏爲室合卺以後相安無事不料該氏忽於前月逃逸小的四出尋緝毫無影響至前日行過沈阿保家門首顧氏在内查問之下始知被侄兒兪子山串通成衣匠楊阿慶設計誘出售與沈阿保當有賭棍潘慶華威逼小的出立筆據小的情急來案喊控叩求提究二尹著退去候提人証到案集訊 
[研訊逃女]  
　　前報紀有某甲在滬誘得粤東裝束之女子二人行至松江被地保窺出破綻解送婁縣訊辦云云兹悉甲卽董昭文業經婁縣張大令訊責保釋二女皆姓兪一名秋環一名金翠據供家主馮姓僦居滬上英租界當由張大令備文將二女移送上海縣昨日亭午由帮審委員宋莘樂二尹升堂提秋環至案問爾係何處人今年幾歲爾家主作何事業住在何處答稱係湖北人今年十六歲主母姓馮名鳳姐現住白墮橋青雲里開設妓院又在廣東街另開木器店小婦人於九歲時被人拐出賣在馮家至今已有七年二尹又問爾等何以逃往松江在馮家時主人待爾好否答稱主母甚爲凶横時將小婦人等凌虐問此次爾等如何逃出與董姓保時認識答稱此次金翠被打難堪囑小婦人同時逃出欲乘航船往天津行至中途遇一小車因卽雇坐令其推往碼頭趁天津航船不料車夫悞推至松江航船停泊處小婦人尚未知也直待行至松郡始知錯路旋被拘獲送案與董姓素不相識叩求明察原差將二女所帶衣包一個携至案前當堂檢點内有綢布夾單衣服共十二件牙柄摺扇三把布鞋二雙梳粧匣一隻絲線一包二尹卽令包好暫行存案命提金翠研詰供稱係天津大沽口人今年十五歲去年被人拐販至滬先賣與西人家不數日西人欲回本國遂將我轉賣與許老爺處繼賣與馮鳳姐家因屢遭凌虐不堪其苦欲逃回天津故與秋環姊同時走出餘語與秋環相同二尹得供飭將秋環金翠送往善堂暫行安揷再候核奪 
[英界公堂瑣案]  
　　三百四十六號華捕禀稱染坊出店陳雲生王天德拖拉貨車行過廣西路二馬路轉角處將老婦周顧氏撞倒碾傷脚背當經送往西醫院請視據醫生言醫治七日方可痊愈今特送案請訊周顧氏申訴前情陳雲生王天德同供係紹興人今在萬和染坊爲出店拖拉貨車在途行走周顧氏從旁走來不及避讓以致撞倒蔡太守飭將陳雲生王天德交保俟該氏傷勢痊愈再行訊斷○包探何瑞福禀稱陸阿全前犯行竊今又行竊王阿金家藍縐紗馬甲夾袄水烟袋等件吊贓送案五阿金投案請領贓物陸阿全供係本邑人屢次行竊自知咎戾惟乞施恩蔡太守判陸阿全笞責一百板管押一月贓給王阿金領去○包探黄四福禀稱曹金奎前因犯竊遞籍今又逗留滬上拘案請訊曹金奎供係蘇州人此次來滬自當改過自新不敢再蹈前轍蔡太守謂曹金奎旣因犯竊遞解豈容復來判笞一百板仍行遞解○包探顧阿六禀稱兪朝喜報被陳阿榮行竊綢布衣服查無証據今先解案請訊兪朝喜供開設小烟館前用陳阿榮爲夥今已辭歇陳强住小的處遷延不去失去布衣四件綢衣三件約值洋十元疑被行竊報捕拘案陳阿榮供係紹興人平空被誣求恩明察蔡太守謂兪朝喜疑竊無憑礙難准理飭將陳阿榮交保釋放○潘阿五訴稱小的之兄阿三向陳國友索錢口角被陳持刃戳傷當將在塲帮兇之伏本四交捕送案今知陳國友匿跡吳淞情願同往指提伏本四供不知陳國友尚在吳淞否蔡太守飭將伏本四仍行管押俟備文派差帶同潘阿五前去指提陳國友到案再行訊究○包探唐寶榮禀稱昨有虹口地保奚坤寶投捕房報有劉友玉持刀戳傷許仁卿由張阿五恊助將劉拘獲送請管押查劉友玉先至捕房聲稱被人毆打巡捕頭囑伊沿路知照巡捕將行兇之人拘拿不料去不多時劉反將許仁卿戳傷許仁卿今在醫院騐明刀傷後脇逼近腰眼醫生言尚可無性命之憂許王氏供稱丈夫許仁卿腰間受傷流血被體恐不能卽愈劉友玉供係衡州府人向在石灰港信字營當勇告假回籍先被許仁卿毆打意圖報復蔡太守飭將劉友玉交捕帶回俟許仁卿傷痕平復解候覆訊○包探張九意禀稱周杏春行竊布衣等件拘獲人贓送案徐金春談立山等投案各請領贓周杏春供係浦東人犯竊屬實蔡太守判管押一月贓給失主分别認領○包探唐寶榮禀稱開牛乳棚之陳升榮報失草刀四把小洋刀一把並銅勺等件查係朱銀華行竊今有朱之堂舅曹阿慶願將朱具保回鄉送請發落陳升榮稱失竊各物查明係熟識之朱銀華行竊但求歸還失贓不敢苛求朱銀華俯首求恩曹阿慶稱係寶山縣大塲鎭人願保堂外甥朱銀華回鄉不再至租界蔡太守俯允所請贓給陳升榮領去 
[法捕房瑣案]  
　　甲乙兩人前晚在酒肆覓醉三盃旣罄不覺興會淋漓同至新街附近三河樓茶館弄中入某花烟館領略風情俄而在門口小溲鴇婦阻之倔强不依遂被扭送捕房管押一宵昨晨備捕頭訊知事甚細微准卽釋放○某丙於前日清晨至老北門外小菜街　鮮魚因讑價低昻與賣魚人某丁口角突飛一拳擊傷丙胸前霎時口吐鮮血適巡街捕至將兩人拘入捕房捕頭著將受傷之某丙送住醫院療治丁押候送案訊辦 
[情殷濟世]  
　　竊謂天下之窮民而無告者固屬可憐若復染患疾病無藥無醫尤爲可憫全賴好行其德者或贈以朱提或助之醫藥庶幾遇死逢生現當夏令疾病易生凡食力之貧黎尤易感受時疫故敝堂創立施醫贈樂並分送各種丹丸以資挽救聊盡愚衷兹蒙全亨寶號助來痧氣丸紅靈丹共一千二百瓶拜領之餘莫名欽佩仰見仁心仁術利物利人三槐堦植王家屢救貧難五桂庭芳竇氏素憐艱苦善心獲報敬爲好施君子預賀焉謹誌報章以資觀感[  上海虹口元濟善堂仝人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兩賑抵安]  
　　存心惻怛未嘗相者乎資財援手　誌靡不九　夫福澤其所以修已者其所以愛人也玅善堂許大善上求祛病延年洋三百元龍游釐捐局報羅師氏洋二百元又酬神氏洋一百元揚州種善堂由泰源莊來洋一百元漢口怡和洋行湯梯雲翁募發憤　屋許愿爲　人　冥福洋五十元又昔非子許愿保佑合家人口平安洋五十元委解瘠區匡時有志原從發憤而來報德爲懷要以酬神而篤憶昔非其憬惜行仁定召祥和從善果以裁培入玅默參造化孜孜種善汲汲救災用特表彰藉資感奮[  上海北巿絲業會館籌賑公所施善昌謹誌]  
[上海鐵馬路廣益善堂謹將四月初七起廿六日止第八次施醫給藥延壽捐欵並附大善士樂助痧藥紅靈丹]  
　　烟臺來譚六皆翁助洋五元張金堂翁一元吕鏡海翁一元介福藥材行交來洪立大葉莊四元聞莊四元杭莊二元洪聘儒記二元北京來永記二元文記綢莊交來不留名丞永茂交來浦上無名氏計五户各一元英粮憲翁七角一分八厘唐鳳興翁五角林和齋翁四角王質臣翁四角文虎卿翁經捐漢鎭恒盛錦號銀四兩長沙玉豐成劉胡氏保育記劉榮記王北記王庚記劉麗記無名氏計八户合九八元二兩六錢四分三厘以上共收洋廿九元零一分八厘銀六兩六錢四分三厘全亨寶號助痧藥紅靈丹一千二百瓶 
[申報舘恊賑所經收山東順直賑捐四月廿一日至廿九日止第一百五十二次單]  
　　廿三日申報舘摇手兩人洋一元○廿七日陳善士洋十元楊餘慶嚴藍田洋一元無名氏洋六元銅洋六元○廿八日蓬州隱名氏洋廿元○廿九日山左平壽無名氏紋銀十九兩四錢合規元廿兩零九錢一分八虞仁甫之弟定姻諸友席資助賑洋廿元總共收洋十八元九八元廿兩零九錢一分八厘銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年四月廿四日京報全錄]  
　　宫門抄○諭旨一道錄前○發抄硃批五道○浙撫松奏道員殉難慘烈請准建立專祠摺○又奏恭報交卸撫篆　程北上日期指○又奏委署司道片○又奏委署知府片○河督許奏黄河桃汛安瀾摺○直督李奏請准建坊片○大臣沙等奏特叅員請予嚴議摺○四月二十四日刑部都察院大理寺正黄旗值日兵部引見二十九名火器營十九名上　院三名○恩慶阿克東西各假滿請安○霍穆歡續假二十日○惲彦彬續假五日○吏部奏派騐看月官派出譚鍾麟貴恒薛允升徐樹銘裕德懷塔布明桂徐會灃鄭嵩齡方汝紹徐兆豐榮山訥清阿如格吳光奎何福堃○侍衛處奏派保和殿監試派出頭班瀅貝勒玉璋敬昌烏能英額崇年文瑞春林景成○二班倫貝子溥施錫震啓英絧安景春繼昌榮兆○召見軍機貴恒烏拉喜崇阿張蔭桓皇上明日辦事後至北海畫齋看侍衛箭○發抄張之洞奏海蓮出力委員請奬奉硃批吏部議奏單併發欽此○又上年秋季分官昌川鹽總局抽收課厘數目奉硃批户部知道欽此○李瀚章奏辦理防務匪鄉將士奮勉懇請酌保奉硃批著准其酌保數員毋許冐濫欽此○又鄒之麟署西寗令奉硃批吏部知道欽此○謙德奏次子補用員外郎長福留署帮辦家務奉硃批著照所請該衙門知道欽此○○頭品頂戴浙江巡撫奴才崧駿跪奏爲道員殉難慘烈援案籲懇天恩俯准建立專祠以知忠節恭摺仰祈聖鑒事竊在籍紳士前兵部右侍郎朱智等禀稱已故浙江杭嘉湖道葉堃於咸豐十年二月間粤匪竄浙圍攻杭州省城與已故署浙江鹽運使金衢嚴道繆梓督率兵勇登城分叚固守時大雨浹旬我軍火器不發外援未至人心惶惶迨至是月二十七日黎明雨止正整隊出戰間適清波門地道被賊轟陷該故員督軍巷戰猶手刃悍賊數人力圖抵禦奈賊聚愈衆自朝至暮官軍饑不能支乃知事不可爲急回署作書告其家人略曰備位監司失守疆土合門同殉死得其所其子祖豫率僕殷福侍於道署井畔復大書壁間曰浙江分巡杭嘉湖道葉堃率子江蘇候補知縣祖豫同殉難處遂同時投井以殉僕殷福亦死焉當經前杭州將軍瑞昌彚奏奉旨交部從優議卹經部議給騎都尉世職並給與祭葬銀兩朝廷恩禮固已備極優渥惟念該故員仕浙三址年戢暴安良興利除弊仁聲惠澤實政在民座糧盡援絶守城亡與亡之大節視死如歸其子隨親授命其僕纞主捐軀忠孝義烈萃於一門至今民水能忘查已故前署鹽運使金衢嚴道繆梓咸豐十年間在杭州省城禦賊殉難經前撫臣李瀚章於同治八年奏請建祠奉旨允准在案今該故貝與繆梓督軍同省殉節同時應請援案奏懇將葉堃於杭州死事地方建立專祠春秋官爲致祭並戕同時殉難葉堃之子江蘇候補知縣葉祖豫曁僕殷福一併附祀等情並據該故員同鄉宫　浙鹽運使惠年等亦以該故員在浙服官循聲素著殉難慘烈遺憂在民　情禀請奏建專祠等情前來奴才覆核無異合無仰懇天恩俯准勅部援照已故署浙江監運便繆梓成　將已故浙江杭嘉湖道　堃於杭州省城地方建立專祠其隨同殉難之江蘇候補知縣葉祖豫家丁殷福一併附祀以昭忠義而順輿　除咨部查照外謹會同兼署閩浙督臣希元恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴浙江巡撫奴才　　跪奏爲恭報奴才交卸浙江撫篆起程北上日期仰祈聖鑒事竊奴才前因三年任滿恭摺○奏請陛見兹於光緒十八年三月十四日承准吏部咨開二月二十日内閣抄出十六日奉上諭崧駿奏任滿籲懇陛見一摺崧駿著來京陛見浙江巡撫著劉樹堂皆行獲理欽此欽遵行文知照前來遵將經手事件赶緊交代清楚擇於本年三月二十日將浙江巡撫關防兩浙鹽政印信曁　五命旗牌文　等件委員齎送獲撫臣劉樹堂接收任事奴才　卸後　理行裝擬於三月二十七日自浙起程北上所有奴才交卸期除循例恭疏題報外謹繕摺具奏伏乞皇上聖鑒謹奏奉硃批知道了欽此○○崧駿片再光緒十八年三月十四日　吏部咨内閣抄　二月十六日奉上諭　駿奏任滿籲懇陸　一摺崧駿著來京陛見浙江巡撫著劉樹堂暫行護理欽此遵卽咨行到浙所有浙江藩司篆務應卽委員接署以重職守兹查　察　黄　恩勤正明爽堪以署理遞遺臬司員缺查有杭嘉湖道王祖光才具穏練堪以署理其杭嘉湖道遺缺查有候補道宗源瀚辦事　心堪以署理除分檄飭遵外理合會同兼署閩浙總督臣希元片陳明伏乞聖鑒謹奏奉硃批吏部知道欽此○○　駿片再浙江紹興府知府霍順武因大計保薦曁七年俸滿併案請咨赴部引　所遺員缺應行委員接署查有試用知府時慶　辦事明練堪以署理據藩臬兩司會詳前來除檄飭遵照外理合會同兼署閩浙總督臣希元附片陳明伏乞聖鑒謹奏奉硃批吏部知道欽此○○頭品頂戴河東河道總督臣許振褘跪奏爲黄河桃汛安滿恭摺仰祈聖鑒事竊照黄河　清明後二十日　桃汛之期修守修防與伏秋並重卽應詳勘溜勢之趨向工程之平險預爲布置庶免臨事周章查歲科爲廂　要需尤宜及早購備臣於年前遵昭改章檄飭藩司籌撥銀兩嚴飭南北各廳設廠赶辦至歲底俱　成數父春後接廠續購截目下止一律堆齊臣照章委員赴兩岸拆　捕查後親詣騐看料堆均能照依定章斤微欵少不能不設注變通分飭河州縣諭公地方首事遇有險工隨時雇用民夫帮同搶護按口發給津貼較之雇用短夫經費稍可節省嗣因伏秋兩汛黄溜成漲險工疊出搶廂埽叚添購稭料在在需費撥之欵仍不敷用當在臨清關徵存稅銀項下挪借銀五萬兩藉資接濟詳經撫臣福潤奏明有案該司道等縣同承辦各員詳細勾稽十七年上下游各處廂堤搶險修蓋堡房需用一切工料並雇用民夫津貼及各防營勇弁口分總分各　委員鹽糧等項應歸户部核銷銀十五萬一千一百二十八兩一錢六厘七毫工部核銷銀五十萬四千九百七十六兩七錢四分五厘四毫二共請銷銀六十五萬六千一百四兩八錢五分二厘一毫係實支實用並無扣存成平查是　收到東省司道各庫曁各省額撥添撥防汛經費除欠實解　五十八萬五千兩挪借臨清關稅銀五萬兩共銀六十三萬五千兩除撥還十六年防汛案内　明籌墊不敷　三萬三千四百四十三兩七錢八分八厘九毫下餘銀兩儘數動用尚不敷銀五萬四千五百四十八兩六錢四分一厘已另設法籌墊俟准部覆歸於下屆防汛案内撥還造報造具收支總細各册出具印結呈請奏咨前來臣詳加覆核尚無浮冐情弊除册結分送户工二部外所有報銷光緒十七年防汛經費緣由謹繕摺具陳太乞皇上聖鑒勅部核銷施行謹奏奉硃批該部議奏欽此○○李鴻章片○再撫寍縣附生曾昭心以故父曾廣文在日見義必爲因該縣雲從書院經費不敷人多奬少不足以資鼓舞常思捐助膏火加增課額只以積　無多有志未逮彌留時猶以力成義與爲囑該生現已積蓄銀一千兩捐入書院發當每月一分生息爲生童膏火之需據舉人鮑俊卿等公請給奬由縣轉禀前來臣查曾廣文素多善舉其子復承先志慨助鉅欵洵足振興文教表式鄉閭所捐銀數與建坊定例相符相應請旨俯准曾昭心爲其故父曾廣文在於原籍自行建坊給予樂善好施字様以示旌奬理合附片具陳伏乞聖鑒訓示謹奏奉硃批著照所請禮部知道欽此○○奴才沙克都林札布魁福跪奏爲特叅大員病假期内微服冶遊請予嚴議恭摺馳陳仰祈聖鑒事竊奴才自抵科布多後嘗聞該城帮辦大臣　興阿每日遨遊街巿僉謂其骽有傷病不過爲舒暢筋骨所致情尚可原該大臣乃突於二月二十四日因兩骽舊傷舉發具摺陳請賞假調理然旣因傷請假卽屬不良於行自應晏坐衙齋靜心調攝方爲得體詎於是日拜摺後仍復閒遊街巿步履如常甚至終日坐臥廛巿談笑自若顧忌毫無其爲飾詞揑病已可槪見伏思該大臣渥荷殊恩畀以邊疆重任宜如何竭盡血誠遇事與該叅贊大臣和衷商辦共濟時艱以期仰答高厚於萬一乃該大臣計不出此自抵任以來每遇官事諸多推諉已屬有負委任况又不知檢束病假期内微服冶遊元屬大十例禁奴才等明查暗訪見聞旣確不敢壅於上聞惟該大臣身係二品大員應如何嚴子懲儆之處奴才等未敢擅擬恭候聖裁奴才等爲顧全大局整飭紀綱起見是否有當謹合詞恭摺馳陳伏乞皇上聖鑒訓示再此摺係奴才沙克都材札布主稿合併聲明謹奏奉硃批另有旨欽此 
 
 

Page 13

 
 
[光緒十八年四月廿三日京報全錄]  
　　宫門抄○諭旨一道錄前○發抄硃批四道○荆州將軍祥等奏請將被控解任之佐領革職歸案提　　○又奏叅各　　别議處片○護東撫湯奏防護壩工平穩情形片○又奏報銷黄河上下游防　經費　兩摺○　撫　奏　准建　片　　　孫湯奏請傳旨義奬片○直督李奏　　武晨補用焉○四月二十三日兵部太常寺太美寺廂以　　　兵部引　三十　　　公員　各假滿請安○啓秀等塲差完竣覆命○　全請　十　○文　續假十日○　塲　五　　空○　見軍　　　　昆岡點敬敬信○發抄李瀚章奏儘先叅將梁國權補新會營叅將奉硃批兵部議奏欽此○又守備　人倫報　門營守　　　硃批兵部議奏欽此○又建設九龍關廠房屋經費立案奉硃批該部知道欽此○又已故陽山令徐沅欠欵叅追奉硃批著照所請該部知道欽此○○奴才宗室祥亨奴才瑞興德祿謹跪奏爲請將被控解任之佐領革職案提審恭摺奏聞　祈聖鑒事竊奴才等前因旗民鬥毆一案旗營恊領所禀與地方宫呈報情形互異照案派員秉公審訊等情於本年二月初八日恭摺具奏在案嗣因監生郭玉書控告佐領愛仁邀請伊弟郭光煥伴送家小出廟被旗人毆打該佐領袖手不救而去致被毆傷越日身死等情於二月二十二日奏情將被控之佐領愛仁暫行解任質訊亦在案兹於三月十五日接到奴才等二月初八日原摺恭奉硃批此案情節重大亟應認眞查辦著知照督撫速派道府大員會同秉公確查一面嚴拿要犯務獲懲辦欽此奴才跪讀之下當卽恭錄知照湖廣總督臣張之洞湖北巡撫臣譚繼洵欽遵查照辦理前於三月初二日接准湖廣總督湖北巡撫會咨内開據荆宜施道方恭釗荆州府知府舒惠會禀荆州草巿地方因演戲酬神旗民搆釁傷斃民人二命旗丁亦有受傷等情會委候補知府裕庚馳往荆州會同荆州府知府理事同知督陵江陵縣知縣查訊等因准此又於三月初十日接准湖廣總督臣張之洞湖北巡撫臣譚繼洵會咨具奏此案摺稿鈔錄咨送前來奴才等當將被控解任之正白旗滿洲佐領愛仁並查出首先滋事之魁林卽小和榮賞卽小六全逹中元及步營查獲之松祿卽二賀迅交該印委各員秉公研訊去後兹據剗州理事同知聨興江陵縣知縣龍兆霖詳報覆騐受傷旗丁培玉等傷單書册並面禀連日傳訊愛仁狡無確供等情前來奴才等查職官被控雖經解任未便提訊相應奏請將該佐領愛仁革職歸案提審俾得撤底根究以成信讞理合恭摺奏聞伏乞皇上聖鑒謹奏奉硃批着照所請該部和道欽此○○祥亨等片再奴才等據左　　　　恊領寶俊呈稱本年正月二十五日草巿旗民互毆旗丁被傷三人次日各旗呈報面奉將軍諭令迅卽會騐當時江陵縣知縣龍兆霖　出職以道府大員未便擅請是以僅請理事同知聨興帶領江陵縣仵作逐一相騐經理事同知眞具傷單並仵作甘結移司存案嗣後檢閱案卷見受傷旗丁内有雲騎尉恩普培賞二員職於騐傷後未能卽時申明因事起倉卒不及詳查一時疏忽遺漏咎所難辭呈請交部議處前來再查管理八旗步營右翼蒙古恊領桂林空翼四旂步營佐領寶常右翼四旂步營佐領松福均有緝捕之　已逾初限正兇未獲左司恊領寶俊承辦事務疎忽遺漏均有應得之咎相應請旨將該員等交部分别議處以示懲儆奴才等勒限八旗滿蒙恊領並八旗步營一體查拿正兇務獲懲辦倘逾限無獲再行查叅所有請將恊領佐領交部議處各緣上謹附片奏聞伏乞聖鑒謹奏奉硃批寶俊等著交部分别議處欽此○○湯聘珍片再臣前因桃汛水漲出省勘騐河工當經奏報在案臣於三月二十五日先至濼口連日下赴史家鄔溞溝等處沿隄勘騐修防尚屬周密旋循河套圈堰頭一帶仍回濼口再上赴大小魯莊徐莊劉七溝上堤壩等處勘騐埽壩各工亦甚妥實其頂衝險要處所間有蟄陷已由在工各文武員弁分别加廂穏固臣每至一處均飭令各員弁嚴密守護不得稍涉在意其未經履勘各處據報水勢亦漸消落現在起扣至二十七日止除一日驟長一尺五寸外餘係稱長無多兩岸埽壩工程防護悉臻平穩堪以仰慰宸厪瞬屆夏汛河源漸旺臣惟有督率道廳營汛曁河防局委員將一切應辦事宜認眞悉心經理格外周密巡防不使一處一時稍有疏忽所有桃汛安瀾緣由理合恭摺其陳伏乞皇上聖鑒謹奏奉硃批知道了欽此○○護理山東巡撫布政使誠勇巴圖魯臣楊聘珍跪奏爲報銷光緒十七年黄河上下游防汛經費銀兩恭摺仰祈聖鑒事竊照山東黄河上游曹州府一帶下游自東阿縣起至利津新海口止兩岸堤埝各工袤延千有餘里汛涨搶險極關緊要所有防汛經費截到光緒十六年止均經歴任撫臣具奏請銷部核覆在案兹據河防局司道詳稱十七年防汛經費經前撫臣張曜先後奏奉部議准撥銀六十萬兩祗以工長加多足見極力認眞咸能改除前習從前架空短斤之弊通工皆無至磚石爲保險要需已專委妥員赴山開採刻日分起裝運堆處有險處所長堤土工亦令切實勘估尅期興築仍擇要多積土牛似備工用統限大汛以前一律採辦完竣俾資防禦至兩岸臨黄埽叚歴冬而春多有刷墊亟宜趁時加廂免致長水續塌多費料物已飭該管道廳勘明情形撙節動用存料辦理其鄭工大埽壩叚遇月出險工程均經隨時飭令分别廂做盤壓高整足資抵禦不敢稍涉大意遷延快事計自三月初八日清明節河工大致均可無虞臣于二十九日回省一路多苗近得透雨長發青葱秋稼已經播　豐年有象民氣安和洵堪仰慰宸厪所有臣勘騐河工情形並回省日期謹附片具奏伏乞聖鑒謹奏奉硃批知道了欽此○○裕寛片再據調署固始縣知縣馬家彦禀據該縣監生翁錫壽以固邑距省行里離京更遠每逢鄉會試場士子資斧維艱寒畯更形拮据雖闔邑籌有公車津貼河形不足錫壽故父處士恒安生前久擬設法捐助未果而卒錫壽遵守遺命務在必成與母楊氏謹身節用以成先志兹將祖遺坐　楊　臺等處田地兩分計田一百二十七畝九分捐作闔邑鄉會士子公車津貼隨經該縣遴亦紳耆履畝收管估計田價值錢二千六百八十六千文立界過糧招佃承種歲得租錢一百三十八千零除完納錢糧外餘爲積存以作鄉會公車津貼之需禀請旌奬等情據　　經批司核議詳覆去後兹據潘司廖壽豐詳請具奏前來奴才查士民人等捐助地方善舉銀至千兩以上例得請旨建坊給與樂善好施字様今固始縣監生翁錫壽割畝輪捐俾佐士子膏秣洵屬見承先志尚義可風核計田價數逾千兩合無仰懇天恩俯准給于樂善好施字様聽具爲故父翁恒安存母楊氏建坊以昭激勸出自鴻施除咨部外爲此附片具陳伏乞聖鑒訓示謹奏奉硃批著照所請禮部知道欽此○○湯聘珍片再據賑撫局司道詳據安徵舒城縣貞女孫明義禀稱創立閨閣賑捐於光緒十六年勸集大米二千五百石連交山東騐收濟賑内安徽巡撫沉秉成故妻沈嚴氏遺言捐米五百石江西候補知府阮貞瑞故妻阮周氏遺言捐米五百石三品銜江蘇候補道周家駒之妻周吳氏捐米五百石潢東高廉羅鎭總兵左費貴之妻左陶氏捐米二百石爲數均鉅此外八百石除各省命婦賢媛零星捐集請量于義奬等情由局具詳前來臣查該貞女孫明　勸捐山東賑米數目業經前撫臣　案奏報沈嚴氏係疆臣命婦平日樂善好施　山東水災復遺言捐米助賑實屬一息向存初濟罔懈該故命婦前捐直省棉衣　直隷督臣李鴻章請旨建坊在案此次所捐山東賑米至五百石之多業經身故應　何旌奬之處伏候聖裁其餘周吳氏左陶氏及已故之阮周氏經手募捐之貞女孫明義擬懇天恩俯准一併傳旨義奬以昭激勸謹附片具陳伏乞聖鑒訓示謹奏奉硃批沈嚴氏等樂善不倦均著　旨義奬欽此○○李鴻章片再記名提督汪隆元記名　兵劉　昌總兵銜兩江儘先補用　將　　臣　將銜儘先補用叅將錢正貴等四員前經　勦髮捻各逆迭著戰功嗣來直隷防營操巡　刀多　　地方營伍情形均　　習應請留直照章補用除飭取履歴咨部外理合兩片具陳伏乞聖　勅部查照謹奏奉硃批兵部知道欽此 
 
 

Page 14

 
 
[光緒十八四月廿二日京報全錄]  
　　宫門抄○發抄硃批四道○直管李等奏保奬剿立熱河逆匯出力各員摺○又奏請　　道　　級處分片○總兵　　　報宣化得雨情形摺○直督李等奏續查剿匪出力各員另行核奬片○臺撫邵奏保留同知　　片○陜甘督楊奏查　　　　原各標營官兵情形摺○直督李奏永定河凌汛搶護平穏摺○四月二十二日禮部宗人　　　　侍衛處值日兵部引　　　十名○常明假滿請安○呼蘭副都統倭克金泰假滿請安並請訓○誠勳謝授江西廣　　　　恐○湖南按察使　　　　訓○良伯前往口外賜奠請訓○蘭王續假十日○禮部奏派護宴之大臣派出克俟○　　　　　保相殿監試　　　班漪　　德隆希朗阿全福伊立布○二班　貝勒恐燾善耆部凌兩文樸○召見軍機王廉　　　　　勳現換單袍褂○　　　奎斌奏請將不守官箴之候補令廖業新防禦麟章降補奉硃批著照所請該部知道欽上○　校閱　　情形奉硃批　　了欽此○又圍塲等處他方安謐派出官兵撤回歸伍奉硃批該部知道欽此○惪銘奏拿獲騎日盜　沙勒烏等審辦奉硃批　　議奏欽此○○大學士直隷總督一等伯臣李鴻章頭品頂戴熱河鄒　臣奎斌跪奏爲剿辦道　　獲　清熱河地方出　　　各員謹繕清　擇尤保奬恭摺會奏仰祈聖鑒事竊查上年十月間熱河所屬朝場等處教匪　　　黨紛起蔓延蒙古各旗　　猖獗人心惶恐岌　可危熱河雖有旗緑各營富時賊衆兵單山徑紛歧議剿設防均屬不易且　　　　關繫尤爲緊要當經前　　德福督飭道府司員協　等籌畫布置一面派兵赴剿並分路防堵凡有　要隘口均皆撥兵駐紥　杜賦撥一面奏請援兵合合　辦臣鴻章已先接據各路禀報迅卽分撥各營鄢往進攻比時販知郡街防備周密且慮剿兵兠截　擊未敢西向竄擾隨由建昌　　曁敖罕貝子府北竄大股屯聚迨各路援車齊到得以放手進攻擒渠掃穴更兼應需　草運火等項　　府委員等均能卽時埰　應付源源　濟毫無缺乏俾荒寒險絶之區而行　隨　薦士　仰頼天威所向皆捷未及兩月所方一律肅清而各處教堂亦皆賴以保全所有在事各員辦理妥速著有微勞自臣奎斌抵任後賊氛　媳而擭拿伏莽綏輯蒙民一切善後賑撫事宜次第舉辦仍　　各員　臂之敦除提臣葉志超將各軍文琥員弁先經奏請奬勵並查明直隷在事尤爲出力人員力由臣　章　案奏奬外其熱河　　旗緑各營曁地方文武員弁並奏調　　駐防官兵或隨軍前打仗或濟赴各處防剿或籌贊機宜或遵送餉機始終勤奮克飭成功始於凱撤寺臣奎斌接准葉志　開單咨會由臣查核請奬前來臣等覆加確查該員弁等畫策剿防　營轉連勞瘁於飛書馳檄之　知馳於　天雪地之中晝夜　遑不避危險洵屬異常出力自應分别保奏以資奬勵臣等往返咨商意　相同謹擇其尤爲出力者分繕清單恭呈御覧合無籲懇天恩俯准照擬分别給奬以示鼓勵之處出自逾格鴻慈除該員等履歴咨部查核外所有熱河地方勦辦逆臣在事出力文武各員擇尤保奬　由謹合詞恭摺具奏伏乞皇上聖鑒訓示謹奏奉硃批該部議奏單片侍發欽此○○李鴻章等片再熱河道迁雍於上年到任未久猝值教匪　亂熱河勢殊危急該道籌畫佈置晝夜不遑力支艱鉅並督協地方文武議　　防備極勞猝曾經奏派總理糧餉於軍需支應一切事宜均極妥速俾得迅獲肅清洵屬異常奮勉臣奎斌抵任以來籌辦善後事務設繁諸資臂助合無仰懇天恩俯准開復該道廷雍原叅降二級留任處分並請賞加二品頂戴以昭激勸又前任承德府知府署紹　去冬軍務吃緊之際隨同該道督率所屬辦理糧餉支應各事宜備極辛勤不無微勞足錄祗擬籲懇天恩俯准開復候選四前承四府知府縣紹原叅降二級調用處分仍以原宫歸部銓選出自逾格鴻慈謹合詞附片具陳伏乞聖鑒訓示謹奏奉硃批覧欽此○○記名提督直隷宣化鎭總兵奴才王可陞跪奏爲得雨分寸日期仰祈聖鑒事　查宣化地方自去歲入冬以　雪澤甚驟間有得雪處不及分數亦未普　是以未經具奏兹宣化縣境於本年三月二十六日未時起至二十七日申時止得雨三寸續據所屬各協路營汛禀報所管地方均於二十六七等日得雨三四雨不等奴才查現在節近立夏農民盼澤甚殷獲　甘霖稍沛四野均霑不惟二麥藉以滋潤卽菽粟榖豆亦可漸次播種民情不勝懽悅洵堪仰慰聖懷謹墏宣屬得雨情形理合恭摺具奏伏乞皇上聖鑒謹奏奉硃批知道了欽此○○李鴻章等片再此次熱河勦匪出力稍次之員弁兵勇應由臣等分　酌給外奬以示鼓勵其各處打仗拒賊陣亡文武員弁兵丁鄉社人等實屬敵愾捐軀未便泯没應俟查明彚案奏懇恩卹現又據　古各旗册報前次打仗出力之蒙員及鄉圑勇目懇請保奬恠人數衆多恐涉冐濫尚須刪汰核辦容俟臣奎斌確切查明實跡分别准駁再行奏請可否給奬出自聖恩至現在辦理賑務及安撫蒙民清查荒産一切善後事宜差委各員事極繁重統俟事竣如果始終出力辦有成效再由臣等奏懇奬叙理合附片陳明伏乞聖鑒謹奏奉硃批知道了欽此○○邵友濓片再補用知府江蘇候補班儘先補用同知翁秉鈞經臣咨調來合委辦營務鹽務磺腦等差均能認眞經理並於地方吏治留心講求臺地現正需才求　該員之精明穏練熟悉情形甚不易得合無仰懇天恩俯准將補用知府江蘇候補班儘先補用同知翁樂鈞留於臺灣差遣委用以資臂助謹附片具奏伏乞聖鑒訓示施行謹奏奉硃批著照所請吏部知道欽此○○太子少保頭品頂戴陜甘總督臣楊昌濬奏爲查閱靜寗固原各標營官兵情形恭摺奏聞仰祈聖鑒事竊臣奉旨派閱甘肅營伍三月初二日起程赴固原寗夏查閱業將出省日期奏報在案臣出省後順道先將安定會寗隆德馬營監各營汛官兵調集靜寍營隨令該處駐防武毅前　一併合隊操演各項陣式技藝均屬整齊施放槍炮均皆有準而隆德營雜技較别營尤爲出色嗣於三月十六日行抵固原連日親赴教塲　提標五營固原城守營並酌調提屬各營汛官兵以及防練馬步各旗逐加校閱隊伍整肅旗幟鮮明器械銛利排演　山速戰等　進止如法施放連振槍炮噴向火彈聲勢聨絡比較刀矛籐牌亦屬快捷一牌一槍相輔而進其法尤利攻剿馬隊合　馳驟嫻　馬上放槍異常靈使大小官弁弓馬均皆穏練有準槍箭中靶者統計在八成以上軍裝馬匹委員點騐並無虧缺實由提臣雷正綰平日　　有方勤加整飭所致洵堪列爲優等臣擇其材技出衆者分别奬賞並予存記以示鼓勵間有弓馬稍弱而年力精壯或出征弗克著績者量子責懲記過勒限練習仍囑提臣雷正綰督飭各營將弁隨時認眞操練務期精益求精以冀仰副聖主整飭邊防修明武備之至意臣拜摺後卽於二十四日起程前赴寍夏查閱一俟事竣再行奏報所有校閱陜西提屬營伍情形理合恭摺馳陳伏乞皇上聖鑒訓示再經過靜寗隆德一帶地方連日甘霖特沛麥苗正在出土之祭得此渥澤夏禾可期秀發民情亦極安謐堪以上慰宸厪合　陳明謹奏奉硃批知道了欽此○○大學干直隷總督一等伯臣李鴻章跪奏爲永定河凌汛搶護　穏恭摺仰祈聖鑒事竊臣前因永定河凌汛屆期令該河道萬培因督飭文武員弁駐工妥愼防守兹據該河道禀稱二月十五日以後　凌逐漸融化河水迭次增長自七八尺至一丈二三尺勢正洶湧南上之二三四號五六號七八九號十四五六號南下之頭二號四號南二之十五號南三之七八九號十六七八號南四之三四號十二三號南五之四號十四五號南六之十號南七之十九號二十號二十六號南八之三七號十五號北上之二號大壩五六號十二號北中之二三四號北二上之四五六號北三之五號北四下之五號十六號北六之七號或河流坐灣或溜成横河　溜勢側注埽叚　蟄或陡蟄入水甚有冲游坍坎逼兵隄根潰動壩頭刷坍隄脚之處情形危險經該河道督率員弁多集兵夫動用料物不分晝夜設法搶廂並用麻袋裝土沉壓添埽掷由竭力　護始得化險爲平二月十四日全河冰凌化盡水勢漸落蘆溝橋現存底水八尺五寸具報前來除飭將歲修事宜認眞赶辦以禦伏秋汛漲外所有永定河凌汛搶護平穏緣由繕摺具奏伏乞皇上聖鑒謹奏奉硃批知道了欽此 
 
