# 1901 - 1 - 4909956

 

Page 1

 
 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[自强説]  
　　語云君子求諸已小人求諸人又云古之學者爲已今之學者爲人此雖學問之道然治國亦何莫不然治國無他術惟能反求諸已斯國勢可以自强至一國之人皆能自强又何慮國之不振哉且夫强與富每相濟貧與弱亦相困欲求自强必先求富求富之道當以理財爲首務理財之道首在開利源源遠則流自長否則外强者中乾未有不立見其敗者源何在當以物產爲本中國物產雖豐不知製造凡百需用在在仰給於外人不知者以爲未經通商之時中國土貨所銷無幾自外人收買物產因此而得價商賈因此而獲利朝廷卽因此而增税釐宜中國非無益也其亦知出口之貨日多華人固足牟其利而一經外人製造復運來華其利已什百千萬於土貨乎此不求諸已但求諸人中國之所以日弱也然此猶謂以有易無外人不過得工作之利而物產之利尙不至失盡也乃自二十年以來外人求講物產之利中國所有之物產外洋無不有之如印度錫蘭之茶法日意諸國之絲均蒸蒸日上使一旦不購中國土貨中國不將失此一項利益　然猶曰前者未經通商各種土貨本無如此銷塲今雖無益未必有損不知未經通商則土貨銷塲雖少並無進口之貨本不致利源外溢今則華人無一不尙洋貨使土貨不銷而洋貨仍不能不用致外人竭澤而漁中國尙何以自立哉爲今之計當先講求製造製造一精則土貨不必出口而銷塲亦旺卽不能奪回外人之利而我固有之利當不致外溢非求已之第一要策耶且講求製造非但爲理財起見卽武備中亦决不可少中國之所以受制於外人者兵力不敵也兵力之不敵雖由訓練未精要亦由於器械之不利現雖步武西法悉屏刀矛弓矢而從事於火器外人所有之槍砲中國無不購而用之然亦思外人旣欲以此制中國其肯以上等之軍械售之中國乎華人旣不能製造而謂能辨其等差乎朝廷知其然爰開廠自製以爲可免外人之製肘矣不知數十年來雖能葫蘆依樣而一切物料仍須購自外洋苟源源而來雖所製未必能如西人之精而尙可敷衍應用一旦料無從購則廠亦幾同虚設必能使製造所需各物無不自備庶不致受外人牽制傳聞各國所擬議和條約有不准軍器運入中國且一切軍器應用之物料亦不准運華此説如確則日後中國有兵無器幾與無兵同國而無兵尙能爲國乎愚以爲欲備物料當以五金爲先欲講求化合當廣儲格致之才以是言之各省廣開礦產廣立學堂尤爲中國求已之實學今日自强之本務也袞袞諸公亦曾豫籌及之否 
[本館接奉電音]  
　　昨日午前九下鐘時西安行在飛電傳來上諭四道敬謹譯登○十一月初二日行在内閣抄奉上諭壽等奏公爵殉節懇恩賜卹一摺入八分奉恩輔國公光裕平日當差勤愼派充守護陵寢尤復盡心職守本年九月間日擊時艱憂憤自盡洵屬大節禀然著追贈貝子銜交宗人府從優議卹入祀昭忠祠並加恩予諡任内一切處分悉予開復應得卹典該衙門察例具奏伊子廣壽服闋後准其照例承襲欽此同日奉上諭山西教堂自錫良到任後於該省教士教民飭屬認眞保護數月以來晉省民教相安誠恐日久該地方官復形懈弛匪徒或藉端滋事著錫良再行通飭各屬於有教堂處所務須格外加意防護倘有匪徒藉仇教爲名有意尋釁或兵勇滋擾卽飭嚴緝務獲從重懲辦並將該地方官及管帶營官嚴行察辦毋少寛貸欽此○初四日行在内閣鈔奉上諭甘肅學政夏啓瑜奏酌保教職等語甘肅候選知縣古浪縣訓遵王汝賢歸化縣訓導劉兆庚據該學政奏稱均屬品端學優足爲士林矜式自應量予獎叙以示鼓勵王汝賢著送部引見劉兆庚著賞國子監學正銜該部知道欽此○初六日行在内閣鈔奉上諭岑春煊奏前蒙蠲免長安縣屬錢糧請旨辦理一摺現在駐蹕長安凡蹕路經過之各州縣地方俱應普沛恩施優加體恤所有長安縣屬錢糧著一體免蠲免十分之五餘著照所議辦理該部知道欽此 
[英籌軍費]  
　　英京倫敦來電云某日英國兵部侍郎勿勞得力請下議院各員籌增軍費十六兆侍郎言之曰本部院細心推算我國軍費須至明年三月三十一號始能議减緣非南之事仍須用兵力平之前曾派往從征之太平勇隊北際尙非撤退之時也諸議員聞之咸唯唯遵從毫無異説或曰此十六兆磅中有五十萬磅係撥往中華充戍兵費用者理或然歟 
[俄窺韓境]  
　　日本報云頃得韓京來電悉刻下俄兵已進占奉天安東縣旋於鴨縁江下流沿岸逐漸添設兵營意者其將窺伺高麗耶然而日人未必於臥榻之旁任他人鼾睡也 
[日使將來]  
　　日本報云日廷簡駐俄羅斯使臣小村壽太郎奉命往駐中華東歴十二月十九日午前十一下鐘時由俄京聖彼得羅堡行抵橫濵趨詣東京覲見翌日領到勅書旋定於二十七日道經宇品港由山海關一帶赴京師 
[奏報會剿土匪獲勝摺]  
　　江西巡撫臣松壽跪奏爲閩浙土匪越境圖犯玉山縣城經官軍練勇鄉圑擊退獲勝情形由驛馳陳恭摺仰祈聖鑒事竊臣承准軍機大臣字寄光緖二十六年七月十二日奉上諭據袁世凱代奏接准劉樹棠電稱浙省江山縣會匪吳癩頭糾合閩省浦城縣土匪劉加幅竪旗起事連陷江山常山二縣衢郡戒嚴該郡界連三省慮其竄逸等語現在海防方急土匪又復乘機起事亟應速行撲滅以淸内訌著劉樹棠迅飭派出各營實力痛剿務將江山常山二縣城尅日規復并著劉坤一許應騤王之春松壽各派勁兵會同兠剿仍嚴防分竄之路勿令蔓延爲要將此由六百里各諭令知之欽此欽遵轉飭遵辦伏查臣前接准浙江撫臣劉樹堂電稱福建九江土匪滋擾據衢州府禀報江山縣二十四日失守並據蘭溪縣探報常山淪陷請卽派兵會剿等情當經臣飭管帶威武新軍剛字等營廣東雷瓊鎭總兵申道發派委帮帶威武新軍中營營官趙春廷率帶所部由陸路馳往廣信玉山一帶　要 
 
 

Page 2

 
 
駐紥防剿並札内河水師派撥砲船十號駛往河口鎭駐防又派威武新軍副後營由該營官文玉發管帶前往河口鎭駐紥以爲後路策應並因廣信府屬與閩浙界址毗連處處可通又飭申道發親派剛字中營馳往適中地方居中調度並由臣電商浙閩皖三省督撫臣分飭各軍會商兠剿曾將剿匪大槪情形電致山東撫臣袁世凱代奏在案兹據管帶信字營記名提督劉先文曁廣信府知府查恩綏及玉山廣豐等縣先後禀報探得該土匪劉加幅由浙回竄圖攻玉山縣城於七月十一日該匪千餘人分東南北三路來犯勢甚猖獗劉先文慷慨督師卽開玉山縣東門率隊迎戰並飭緑營兵丁防營練勇鄉圑分路包剿劉先文身先士卒與把總趙得淸手刃數匪我軍奮勇直前斃匪一百數十名並陣斬騎馬賊二名奪獲馬二匹軍械火藥旗幟等項無數賊衆奔竄劉先文率隊窮追數十里搜獲逃匿賊匪十數名立斬以徇次日威武新軍營官趙春廷在玉山縣八都地方與匪迎戰又斃賊二百餘名匪首劉加幅被趙春廷砲傷餘匪竄至廣豐縣境亦被擊退此閩浙土匪圖犯玉山縣城經官軍擊退獲勝之實在情形也臣查玉山縣與浙省常山江山等縣毗連此次土匪劉加幅回竄越境圖攻縣城經信字營　帶劉先文奮勇直前身先士卒率同防營曁緑營兵丁以及練勇鄉圑擊退匪黨力保危城均不無微勞足錄所有在事出力文武員弁合無仰懇天恩俯准由臣擇優保獎以昭激勸相應請旨遵行除嚴飭派出各營會商鄰省各軍合力捕勦以絶根株外理合會同兩江總督臣劉坤一恭摺由驛馳奏伏乞皇太后皇上聖鑒謹奏奉硃批准其擇優酌保毋許冒濫欽此 
[都戎解省]  
　　杭州訪事友人云前者衢州閙教案發牽涉右營都司周都戎當郭毅齋觀察往署金衢嚴道篆時新任浙江巡撫惲菘耘中丞飭卽嚴密訪拿解省訊辦觀察下車伊始卽札委候補從九品劉少尹培將都戎拘獲押解至省本月初三日趨詣撫轅禀知中丞諭令看管候訊 
[接篆有期]  
　　揚州訪事友人云簡任兩淮鹽運使司程雨亭都轉將次戾止辦差各員就左衛大街淮南總局預備行轅旋間宦途中人傳述都轉已在省垣部署行裝日内卽鼓輪東下諏吉本月初九日接篆履新 
[蘇臺試事]  
　　姑蘇采訪友人云長元吳三縣同於本月初二日舉行縣試初六日出案長洲招覆二百餘名元和招覆二百餘名吳縣招覆二百八十三名示期初七日初覆長洲四書文題視思明九句五經文題以四時爲枘以日星爲紀詩題賦得高歌夜半雪壓廬官韻未詳元和四書文題柳下惠不以三公易其介至井也五經文題天尊地卑乾坤定矣詩題賦得尊前白髮　大寳得前字吳縣四書文題德行顔淵閔子騫五經文題一陰一陽之謂道詩題賦得冬至陽生春又來得來字是日有吳縣文童聲請補考者首題何宴也次題上好禮詩題賦得靑天挖孔白石補官韻未詳 
[嚴緝匪人]  
　　宜昌訪事友人云前者官塲因查緝康梁二逆所糾富有票匪凡遇輪船到埠不准小划船爭先攬裝客貨須俟洋關委員及東湖縣所派人役嚴密搜查方可次第登岸不意本月某日之晚某輪船抵宜時有一小划船户竟敢抗違藐玩當經關丁拘獲解送縣署禀請縣主某大令從嚴懲辦將船鋸爲兩截以儆效尤旋又恐若輩未盡周知爰會同税關委員某君出示曉諭然網羅雖密其如黃鵠之早已翱翔天外何也 
[防患未然]  
　　揚州訪事友人云此間爲南北往來孔道每交冬令北省貧民成羣結隊而至藉愽饔飱刻届嚴冬飢黎如織江廿兩縣主恐滋隠患預派公役前往阻攔近又出示曉諭不准在城丙雞棲惟舊有草房姑免拆毁揚州營袁叅戎亦嚴飭守門弁兵加意盤詰蓋以城内粥廠未開恐此輩溷蹟入城别滋事故也 
[武林火警]  
　　杭州訪事友人云本月初四日之夜二鼓時良山門外新塘毛姓家燈煤遺火致兆焚如祝融氏勢極猖狂約歴一點鐘時始得救熄計焚去樓房披屋各三間是處向無水龍幸四面皆有高墻不致殃及鄰舍毛務農爲業新收米五十餘石俱付一炬未免憂卒歲無資耳 
[仙鎭火警]  
　　有客自仙女鎭至揚州語本館訪事友人云上月二十八日鎭中南岸某店中遽爾火起轟轟烈烈鋭不可當幸闔鎭水龍汲水噴激歴一點鐘許始得火滅烟消事後查悉共燬居家曁臨河店鋪共十餘户有二人不及奔避葬身火窟并被灼傷一人當火熾時萬壽司某少尹親臨彈壓 
[蘇臺火警]  
　　姑蘇采訪友人云本月初六日之夜蘇州閶門外新築馬路畔李姓木作内忽報火警城内各水龍爭先馳往吸水狂噴約閲一下鐘時得漸告熄僅焚去作塲房屋二三椽究其起火之由緣日來每有江北貧民拾取木花藉以炊爨衆工人向之喝阻因之積恨日深是夕竟縱火木花中致成此禍現已投捕房𤁋訴未悉捕頭將何以處之 
[閩省官塲紀事]  
　　福州訪事友人云興泉永道延少山觀察近以眷念椿庭無時或釋向督轅乞假三月藉修定省之儀督憲許筠帥准之擬委現署督糧道陳次旌觀察前往署理嗣以陳觀察一再固辭改委福州府徐乃秋太守兆豐護理而以截取知府謝椿谷太守啓華代理福州府篆○候補知縣劉大令衍茂奉上憲委辦建陽釐局事務○候補知縣舒大令鈞奉上憲委辦南臺保甲局務○十月二十五日藩轅牌示准補歸化縣知縣何維榗飭赴新任供職○順昌縣秦大令德埏丁憂遺缺經上憲委試用知縣俞大令鳳呈署理○鹽塲大使王鹺尹維涵奉上憲委辦順昌掣騐差○候補同知朱司馬之濤奉上憲委辦泉州府局事務 
[浙省官塲紀事]  
　　杭州訪事友人云本月初二日爲紫陽崇文敷文三書院課期紫陽由撫憲惲菘耘中丞主政生員文題省刑罰至修其孝弟忠信詩題賦得兵氣銷爲日月光得光字童生文題鄉田同井三句詩題賦得爲學務須早得爲字崇文由署臬憲許廉訪主政生員文題如得其情二句詩題賦得吹葭六琯動飛灰得飛字童生文題可使有勇詩題同上敷文由杭嘉湖道時觀察主政生員文題非擇而取之至或曰世守也詩題賦得每依北斗望京華得華字童生文題强爲善而已矣至邠人曰仁人也詩題同上此次考課之後凡住院肄業生均令整理歸計院中所存器物責成管院丁役小心看守聽候明年擇期開課自前任撫憲劉景帥起節後新任撫憲惲菘帥慨念時艱體恤僚屬面諭仁和錢　兩縣主凡署中　屋苟尙完固無須重加修葺兩縣主隨命差役雇工灑掃淸潔略加塗飾中丞隨定於本月初四日辰刻挈同灜眷移住署中至新任藩憲榮伯衡方伯則擇吉本月初九日鶯遷 
[宜郡官塲紀事]  
　　宜昌訪事友人云前者荊江水師統帶陳恊戎因病出缺經上憲檄委中衡游擊羅游戎珍材署理遞遺中衡游擊一缺委徐海波叅戎署理叅戎籍四川由武探花起家洊升今職日前已捧檄蒞官矣○荊宜施道爽召棠觀察良無端被前湖北巡撫于次棠中丞　參落職所遺員缺奉命以現任蘇州府濮紫泉太守子潼升補上憲以觀察將次交卸先委宜昌鹽局總辦陳觀察兆葵代理上月某日陳觀察赴文武各官及英領事署税務司等處辭行迨二十四日乘固陵輪船赴任文武印委各官皆詣碼頭恭送按陳觀察籍隸湖南桂陽州由賜進士出身今者榮擢監司聞已定於二十五六日接篆視事矣 
[皖省官塲紀事]  
　　安慶訪事友人云稽查北門委員王少尉文壽邇經藩憲湯小秋方伯委署甯國典史少尉卽部署行裝擇吉履任遺 
 
 

Page 3

 
 
差經總辦保甲委員馮觀察札委試用府經歴李叅軍正煥接辦○委辦樅陽釐卡之梁别駕瓜期已届經藩憲湯方伯札委候補知府梁太守泰亨接辦太守奉委後卽於某日詣轅禀謝俶裝到差○試用訓導馬廣文兆蘭邇經藩憲湯方伯委署旌德縣學教諭想不日卽可蒞任矣○省城洋務總局總辦馮鏡人觀察前曾奉使歐西今春兼辦省城保甲邇者時届嚴冬各叚更夫類皆無褐無衣瑟縮如蝟觀察見而憫之特籌巨欵交太平局紳董製就棉衣棉褲風帽計八十餘套逐叚按史發給一時歡聲如雷咸頌觀察之恩能逮下 
[彝陵寒色]  
　　宜昌訪事友人云入冬以來寒威料峭十月望日之後滕六君曾惠臨二次鴛鴦瓦上一白如銀自此每日陰霾四合至二十二日始大放晴光迄今一領黃棉襖依然普被大千世界也○上月二十一日午前九點鐘時南門内正街某姓棉花鋪遺火棉花堆中霎時毒𦦨上炎幾兆焚如之禍幸經鄰人汲水救熄然已飽受虚驚矣 
[豫章近事]  
　　南昌訪事友人云邇日護理江西巡撫張莜船中丞面諭各巡防局員日夜輪流嚴密巡察諭令娼寮賭局烟館酒樓不准容留匪類各員奉令惟謹不敢稍有疏虞某晚巡至某烟館時已二鼓尙未閉門爰飭拘烟客某甲研訊甲自稱秦姓係護撫憲外跟丁因卽解送撫轅中丞諭令驅逐以儆效尤○去冬南昌縣江雲卿明府在新建縣任内曾捐廉製備棉衣褲二百餘套給發城廂内外更夫人等今冬照舊捐廉製給彼擊柝者流可免觳觫街頭受吸露餐風之苦矣○近日市上謠傳榖内生蟲其大若指榖皆被蝕顆粒空虚自贑而吉而臨傳播殆徧或謂業此者欲使米價飛漲以故造此謠言未知然否○南昌豐城兩縣交界之處有地名三江口者某日某屠户行經此處突遇猛虎一躍而出屠户適執魚义儘力刺入虎口虎傷而义亦折旋被虎抓去半面倒斃於地鄉人闻信四集將虎擊斃權之重二百餘斤同時又有一虎竄入某姓家被鄉人所斃權之亦重二百餘斤入市售之共得洋銀二百十二元 
[金焦寒黛]  
　　鎭江訪事友人云本月初四日爲西國耶穌誔期鎭江關循例停辦公事一天各西人門前遍綴松柏翠色葱龍江中所泊各兵船咸高揭彩旗鮮明映日俄而關道憲長久山觀察曁府縣各官先後詣税務司英美各領事署道賀馬龍車水絡繹於途天主堂亦鋪設一新堂中教士及奉教之人咸誦經膜拜堂外派巡捕彈壓至亭午始禮畢而散○近日新勝各營統帶徐寳山都戎訪知距鎭城西南數十里之句容高資等處時有鹽梟糾衆滋事爰派勇丁若干名前往駐紥 
[槯使將臨]  
　　滬城官塲傳聞簡任蘇松太兵備道兼江海關監督袁海觀觀察刻已至金陵大約望後到滬並有本月二十一日接篆之説然尙未見明文也 
[監司回滬]  
　　昨日道署中人探悉蘇松太兵備道兼江海關監督余晉珊觀察已由金陵乘某輪船回滬困傳齊執事人往租界中某處馬頭伺候至午後一點鐘許憲舟鼓浪抵埠隨卽呵殿回轅上海縣主汪瑤庭大令聞之命駕詣轅禀安少焉安字營統領顔梓琴鎭軍亦投刺謁見茗談良久始揖别回營 
[官來申]  
　　新委本邑南市馬路工程局總辦葉孟紀司馬之眷口向居蘇州省會昨日司馬特飭家丁迎來滬上暫住局中俟租定公館然後擇吉鶯遷 
[稽查學塾]  
　　當王欣甫大令欇上海縣篆時在城廂租界中分設養蒙學塾十二處兹者縣主汪瑤庭大令恐塾中功課怠荒特於昨日商請學師邱贊患廣文前往察看 
[兇犯過站]  
　　南匯縣吳次竹大令將疑竊揮刃以致戳傷張金全身死之黃阿木一名詰訊明磪解府勘招昨日道出中江解差投文上海縣署縣主汪瑤庭大令騐明刑具諭令暫行收禁隨飭書吏繕就公文轉解松江府署 
[公廨停訊]  
　　今日爲西歴一千九百零一年元旦本埠各西商循例停辦公事所有英美租界公堂應訊各案由西員照會讞員張柄樞司馬停訊一期 
[讞員宴客]  
　　本日係泰西元旦公堂循例暫停訊務英美租界讞員張柄樞司馬在公廨之左大洋房内肆筵設席恭請升任湖南藩司現任蘇松太兵備道兼江海關監督余晉珊方伯上海縣知縣汪瑤庭大令及現任營廰諸寅好各署繙譯委員宴飲珍羅山海美盡東南亦宦途中一時盛會也 
[英國添兵]  
　　昨日午前英公司某輪船到滬載有陸兵百餘名及印兵百餘名長耳公數十頭旋由公和祥碼頭登岸分駐下海浦一帶 
[上海巡局瑣案]  
　　賭棍計掌寳近在本邑南市老白渡橫街小巷中貨得某姓房屋日夜聚賭風聲所播被保甲總巡傅辛崖明府訪知特於昨日餘差持票恊同十六鋪地甲前往將計及顧阿虎等九人拘獲解至十六鋪巡防中局請局員黃衡堂二尹派勇數名解歸總巡局令分别看管候拘齊在逃諸賭棍以便訊鞫嚴懲○南市　鞋灣居民唐舟羣之女嫁徐阿四爲室已有年矣近被蟻媒邢杜氏誘出唐偵番控諸二十三七鋪巡防局局員邱友林二尹研訊之下邢杜氏供認不諱二尹判令掌頰一百下復鞭背一百下徐女掌頰一百下著唐領回轉交其夫嚴行管束 
[英美租界公堂瑣案]  
　　前者安慶里二百五十七號門牌披屋火焚事後捕頭派包探趙銀河查得貨居此屋之鄒小軒林王氏榮文梁等人曾因堆積柴草過多於八月二十日遺火幾兆焚如兹已第二次起火未免太不小心爰一併拘解公堂禀請訊究鄒供起火時小的不在家中不知因何肇禍八月之災亦非有意求鑒讞員張柄樞司馬商之梅繙譯判令各罰洋銀二十元發回捕房押候繳呈始准開釋○顧榮生竊取徐炳生魏四祥二家錢十五千文小銀錢二十六枚經四百六十一號巡街捕拘案請究司馬判責三百板遞解回籍○日前有謝阿新者在怡珍居茶肆中向馮阿澤索取所欠洋銀一元馮不與謝怒突取玻璃瓶將馮頭顱擊傷血流如注昨由三百七十一號巡街捕拘解公堂禀請究辦司馬騐得馮受傷屬實判責謝二百板○某處水果攤主王少棠被王海棠洪桂榮張阿三欑毆大聲呼救由四百五十一號巡街捕拘解公堂司馬判令將行兇各人責二百板○陳連生竊取周海林顧阿金二家西人所用之衣褲經包探張才寳拘解公堂禀請究辦司馬判令笞責二百板遞解回籍○謝柳榮竊取王菊仙家銀簪衣服由某包探拘案請究司馬判責二百板○黃錢氏控孫炳生訛詐洋銀四元司馬訊得所控無憑應不准理著孫具呈安分切結卽行斥釋 
[法租界捕房紀事]  
　　某署家丁以著名流氓湖州阿寳糾黨訛詐等詞投訴捕房捕頭令包探前往將阿寳拘押聽候堂期解請讞員杜枝園大令訊辦○車夫某甲偶不經心將某乙所乘脚踏車撞翻致乙跌仆受傷心不甘服扭訴捕房捕頭命將車輛扣留甲暫行釋出○潮州人某丙將壺中之溺傾入城濠巡街捕喝阻不理拘送捕房捕頭命押候解送公堂禀請判罰 
[救濟京電]  
　　救濟善會總局接京局初九日電音云救濟會純翁鑒劉峴帥匯徐花農五十兩恩方伯匯宜仲生二百五十兩均付所有匯欵均發十足平糶成本三萬弟墊一萬滬墊二萬掩埋掛號已過百人疫已見端赶辦施醫十七開局鐵雲[  救濟善會錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案續聞]  
　　昨日本報附張曾登掦州風箱茷巷徐叟被人用香灰悶死云兹接揚州訪事友續函云叟年已八十有六因抱伯　之戚撫猶子徐甲爲嗣已授室矣甲夫婦怠惰性成任情揮霍由是不得叟歡心骨肉間幾同陌路月前又因事觸叟之怒决計將　媳逐出甲無奈携妻而去不料閲時　久忽爾遭此慘禍叟有一女嫁大户某姓爲簉室聞訃之下痛父情深擬報卽官緝兇爲之　　繼忠叟年逾大耄已曹慘死何忍再行翻騐且甲又不各何往遂不事深求擇於本月初三日傍晚備棺收殮一面倩人尋甲　　回家 
[上海縣署瑣案]  
　　前者浦東陸家行人胡毛毛控堂弟胡生生糾同黨羽攫取棉花兩包洋銀二十元經縣主汪瑤庭大令訊　　押在案前晚飭提復訊生生供小的與毛毛同居僅取棉花一包並未取過洋銀今已由母舅勸解了事叩求保釋大令謂一面　　不能憑信飭仍還押候傳母舅到案訊明始准交人保出○前日金興堂奉其母黃氏投縣訴請騐傷汪大令升堂研訊金供小　　本邑人父親故後一應房產早經分　有地二畝數分坐落新閘左近從前買自陳姓刻經小的永遠租與洋商地上墳墓另行　　　葬不料堂兄阿二竟唆使陳姓向　的索銀不允所求致將小的母親毆傷叩求究辦金黃氏所訴大略相同大令飭仵役騐　　　氏右腕果有木器傷著自行醫治聽候拘提應訊各人訊辦○前者張松泉虧欠王岳亭工價洋銀一百元併借欠周秀榮洋　　　元控縣收押迄今仍挺押不繳前晚汪大令飭提至案訊追張供小的實在一時無力措還叩求寛限大令飭仍還押限於　　　　淸 
[馬路工程局瑣案]  
　　前者本邑南市元吉泰豆行主雇駁船户張貴榮裝運豆油十簍往滬北某處交卸中途被竊一簍行主　　控經英美租界公廨讞員張柄樞司馬正在飭差提案訊追至前日不虞行夥陳某在南市與張相遇遂扭控馬路工程局總辦　　　司馬研訊之下諭令暫押捕房候移解公廨歸案訊辦○前者本城李公館家丁潘壽𤲅向指南白玉樓烟室値堂人錢毛　　　　票欠找洋銀三元控經馬路工程局總辦葉司馬研訊諭今潘將原票交還旋有劉春者投局遞禀訴稱潘由小的雇令代　　　　曾冐收房金呑没不少求恩訊追司馬諭令聽候移解上海縣署請縣主汪大老爺追比 
[美租界晚堂瑣案]  
　　恊和昶洋貨號主盛稷生控執事人戴嘉寳呑没巨欵讞員張柄樞司馬准之前晚升堂研訊盛訴稱　　前開恊和昶洋貨號延戴經理一切嗣被天祥等洋行主控追定貨價銀以致將號閉歇旋查檢各帳知被戴侵呑銀三萬餘兩　　據可憑求恩追給戴供稱恊和昶於光緖二十三年開設其時監生　號中經理諸務至二十四年四月被洋商控欠號卽閉歇　　將進出各欵逐一交代淸楚至於銀錢出入另由蔡某主持監生並不干預何能侵呑叩求明鑒司馬謂戴旣有侵呑　弊何以　　洋商呈控時盛竟默無一言至事隔三年始行控追顯有不實不盡旣稱有據可憑著卽自行理算毋庸涉訟○俞晉記茶棧小　　小麻子等將茶葉焙焦棧主某甲正言申斥王等竟於晚間糾集二百餘人至棧中滋閙將桌椅器物盡行擊毁甲忿甚投案呈　　馬准詞飭提王及陳小江北魏小和尙等人前晚升堂研訊甲投案申訴前情王等堅不承認司馬怒喝令將王魏各責三百板　　二百板一併斥釋○前者地販周文邦被通各洋行主控欠利銀司馬研訊之下諭令管押候核旋經某律師保出料理兹周又　　錦堂轉押田單掯不付利等詞呈控司馬准之前晚提案研訊周訴稱小的前有田單五紙交李轉抵與通和洋行計銀五千兩　　按期照付子金無悞嗣向取贖詎料李將利銀呑没並虧欠通和洋行銀二进兩以致田單祗收回四紙尙有一紙被通和洋行　留照帪結算李共虧銀七百四十兩屢向催索延不淸理叩乞究追李供詞一味狡展司馬怒判令笞責二百板押候繳銀違千嚴 
[美租界捕房紀事]  
　　今春已革二十三保十三圖地保韓俊卿通同流氓劉毛狗等將鄉民徐咸全曳至荒僻處恣行毆擊身　　傷徐妻楊氏奔投上海縣署喊控縣主汪瑤庭大令准詞飭差拘拿韓等至今未獲昨日大令飭差至捕房恊同包探李佩芝　　　浦陸家宅將韓拘入捕房押候解縣○昨晨費徐氏扭陳子高至捕房訴稱向居西華德路東桂芳里生有一子乳名春水向在　　　路某成衣店學業近被陳騙至浦東某船廠作小工前日渡浦失足淹死至今屍首未獲捕頭令自投公堂具控○江北人　　　　在北蘇州路利昌鐵行當車夫前者因事回家將衣物寄與裏虹口同鄉人趙喜郡家及來滬向趙索取非但不還反肆行　　　心不能甘投公堂禀控昨經讞員張柄樞司馬飭差至捕房恊同包探倪順泉將趙拘獲押候解赴公堂訊究 
[籌辦陜振六誌]  
　　啓者則敬欽奉諭旨飭籌陽西義振遵經設法勸募并分懇各省同仁及時捐濟現蒙福山縣李晼　　　募助烟估平銀三千兩合規元三千一百三十五兩萬霞如先生捐助估平銀一千兩合規元一千零四十五兩徐勤勉堂助　　　千兩壽萱室主人奉太夫人張門桂氏命捐規銀一千兩春暉書屋祈保壽母康健松管齋祈保椿萱並茂二户各助洋一百　　　氏少湘氏二户各助洋五十元以上五户由李聨仙先生來江西工部夏君敬敏廣集同志募助規元五百兩求至而立人助　　　　徐壽萱室求堂上福壽綿長又徐毓萱氏二户各助洋二百元由孫冠臣兄來合規元二百九十二兩四錢通州自知子又　　　　募邱荆記二户各助洋一百元張雪堂先生募不書名助規元一百兩常熟隠名氏蕪湖恒泰莊揚州愼思也人又添一孫　　　　三户各助洋五十元董正誼堂助洋五十元董姚氏助洋三十元董桂記助洋二十元三户合來洋一百元金陵土藥局萬　　　　兩益堂呈助龍銀五十元合來英洋四十九元四角江惠臣黃念萱等承周文翁得和濟彩酬資移助洋四十元漢口敦實　　　　　先生移助演古綿衣欵洋五百元合九八五平銀三百五十五兩又募怡和生寳莊移助筵資洋四百元合九八五平銀　　　　　　　附　函云漢口怡和生錢莊乃　年新建業也承本鎭諸友厚貺隆儀主人擬卽備筵申謝適値陜省被災乞振同　　　　　資移助以期實惠均霑主人因卽敬　四百元爲諸君子造福并願同志者聞風興起等云以上共收規元七千零七十　　　　九八五平它紋六百三十九兩英洋一千零三十九元四角先後拜登不禁爲三輔災黎叩頭代謝仍祈好施君子宏濟時　　　　助臨池望澤感盼同深再昨接烟臺來函驚悉萬霞翁偶櫻小疾遽歸道山善士云亡災民無福望風灑淚益切杞憂已　　　馬路仁濟善堂盆湯弄絲業會館奏辦陜西義振總局施則敬錄 
[善氣彌綸]  
　　前者疉承諸大善士置備棉衣交敝堂代爲分送凡茅　蔀屋中人莫不欣然色喜而以爲禦寒有備矣然究　　　衆多不敷散給爲憲兹承源通官銀號交來新製棉衣五下件棉褲五十條以補向所不逮彌縫其缺感佩莫史想白傅廣裘　　　言不若今此之徵諸實事也乞附報章幸希垂鑒滬北天后宮前廣益善堂司董嚴信厚施則敬朱佩珍唐榮俊葉貽鑑等 
 
 

Page 10

 
 
[安]  
　　十月二十七日安慶府通判張廷變知任事署安府通　周　知缷事知縣王家實辭赴建德閲卷巡檢周鏡　知赴安慶　提濟造銀回二十八日　府桂鎖辭　東雲知奉撫憲委辦五河厘卡張奎漢奉臬憲委赴太湖查案丁世哲辭赴貴池閲卷陳丹書辭赴山東探磺價曹文境知奉委赴宿望提漕糧州判李文　知奉委解銀從九陳壽昌辭赴皖北土藥局差遣巡檢任坤山辭奉府委赴濳太提漕糧二十九日缷任貴池縣張炳耀到直隸州李會棻知赴皖北措資回知縣汪承祖專丁來省由　差次並奉府委會訊案件縣丞義振權面試巡檢周修鑑到由江西探磺價回三十日委辦大通　卡知府碭奎綬辭缷代壽州委署鳳陽絲蔣師　到十一月初一日　安州瞿世琬到候補通判郭文森知奉委解賑捐銀赴山西知縣曹文境辭赴宿望提漕糧張奎漢辭赴太湖查案巡檢趙琴辭分太平府差遣 
[維揚]  
　　十月二十九日泰分司凌分轉公幹到揚黃分轉學仁騐收壩工回三十日沈鹾尹　　陳鹾尹炘均由通屬差次來十一月初一日都轉率　詣　　萬壽宮拜牌監製魏司馬秉鉞起復回淮高郵州呂刺史承翰過揚 
[上海北市絲業會館籌賑公所施子英經收山東福建山西陜西賑捐八月初一至廿四日第七十六次淸單]  
　　初一日求内人瘡疾速愈由永豐莊來洋十元○初二 
日隠名氏洋　元○初三日老甡元絲莊周仕沅率子懋得懋功懋昭求平安洋十元○初四日溧陽學署古稀子求一家平安洋二元○初五日瀏豫帮罰酒席資洋十元○初八日明德堂　泰莊來洋三十元又仁壽書屋廿元延湘館主敬求堂上康健及新產母子得保安許願先繳三元○初十日菱湖唐廣豐唐淦淸求病速愈洋一百元○十二日高郵丁　募槐蔭軒洋五元王韶舟求平安吳盡臣求消災各一元無名氏李手六角無名氏董手二角○十三日隠名氏洋三百元又洋三百元二户兑見規元四百四十三兩五錢五十四日錦州都統承規元三十兩○十六日明德堂求病愈由裕和祥莊來洋五十元隠名氏求病速愈十元○十七日漢口雙濟堂洋二元○十八日張朝瑞求咳嗽等病　洋十元○十九日榮壽小洋八角○二十日杭州無名氏求病速痊洋四元○廿二日慈北馮瑞海求病速愈銅洋四元○廿四日同川葉氏經手無名氏洋五元○閏八　　收規元四百七十三兩五錢五分洋二百七十四元扯七三八二五合規元二百零二兩二錢八分小洋十六角扯六三五合規元一兩零六分六厘以上共收規元六百兩八錢九分六釐銅洋四元連前共收規元十三萬零六百十五兩零四分二厘銅洋二百四十七元八角 
 
 
 

Page 11

 
 
   
 
 

Page 12

 
 
   
 
