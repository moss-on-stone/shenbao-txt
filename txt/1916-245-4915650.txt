# 1916 - 245 - 4915650

 

Page 1

 
 
   
 
 

Page 2

 
 
時評 
[今後之政務與財政] [  默]  
　　内閣成立政務將着手進行矣敎育實業軍政等等無一非重要之政務凡人身所習而所任者必要求全力以赴尤爲人之常情則主持財政之責任重矣夫當國家平順之際同時並舉支配已覺不易况値亂後財因借債難成時乎 
　　吾故謂今日之財政問題實一難中尤難之問題也權衡一不當棼亂立見國家立瀕於危亡人之所謂不必戰不待戰之機會即此機會也是則最可危險者也今欲謀死中求生之法第一義須先有綜覈名實之决心於不可不補助者核實補助之於不可不裁汰者核實裁汰之敎育實業命根也不可不量爲補助者也軍隊消耗最大不可不嚴爲裁汰者也其事雖千端萬緒而大綱則不可不立此最大之難關而能略有把握者然後一切之政務可以言措施使常紛擾不定一視要財者之强弱以爲衡强者雖不急而可多取弱者雖萬急而不應則財政失其平衡國亡可待尙何政務之足言哉 
[命令]  
　　九月四日大總統令全紹清給予三等文虎章戴棣齡胡百錡陶沅給予五等文虎章此令 
　　又令劉長炳給予四等文虎章此令 
　　又令任命栗戡時署長沙關監督此令 
　　又令陸軍總長段祺瑞呈請任命汪浤爲陜西督軍公署副官長王建爲軍務課課長顧大任爲軍需課課長王樾爲軍法課課長張懋源爲軍醫課課長應照准此令 
　　又令陸軍總長段祺瑞呈請以劉順充任陸軍第二十八師副官長應照准此令 
　　又令陸軍總長段祺瑞呈請以金廣印充任陸軍第二十師步兵第四十旅副官應照准此令 
　　又令陸軍總長段祺瑞呈請將毓英授爲陸軍步兵少尉應照准此令 
[專電]  
　　北京電續叚在參院聲明提出國員理由言如下范夙長敎育曾掌敎部經驗宏富谷亦衆院議員才幹明决許曾由部長出守閩疆優於政治兼有膽畧之八人者雖各擅其長而富有責任心則一務請同意以促政行言畢告退主席命閉門散票報告人數已達百九十六指定王湘等八人監票越五分鐘秘書長唱號投票又到二人數爲百九十八主席命封　請監票員上台啓封督書記報名三點五十七分報訖主席告百票爲過半數除廢票八張計唐得同意票百八十四陳百七十四程百三十九張百七十孫百五十八范百八十四許百四址五谷百三十七叚陸軍百八十六均已過半全塲拍手散正四時 
　　北京電内閣正式成立叚總理儗率國員到國會宣布施政方針聞其要點㈠本諸國情不務高遠㈠循序而進不圖近功㈠振發精神不尚形色㈠崇尙節儉不事鋪張 
　　北京電日本對我交涉外交界傳聞提出條件茲確實探詢半月前林日使曾到外交部對鄭家屯案聲明爲非正式之談話外交當局總次長均在座我之理由根本上日本不應於非條約所定之地駐兵欲免衝突惟有請退軍隊且我國之兵亦可稍離該地應請速電關東都督與該處日兵司令林使稱善但又言貴政府可電張督軍與敝國該處領事接洽云云至該案如何辦理則先派員調查眞相故我政府遣王鴻年前往今調查未竣日兵未退而林使則謂調查結果其曲在我遂欲進於正式交涉外交當局仍以須眞相明瞭再議中國而理直亦可提出要求故此時無論何種條件斷難開議又該案由該處地方官先自交涉之說現僅事調查地方官間亦未開何等交涉將來因他種關係似仍須移歸中央惟磋商條件則今非其時國務會議連日正討論此問題以便應付 
　　北京電借欵非俟總長到任商定外交方針後不能進行報載開始交涉非事實但數月來除發行鈔票外一無救濟方策財政困危已極　　 
　　北京電大借欵額定一億用途以四千萬接濟中交兩銀行三千五百萬收束各省軍隊二千五百萬爲中央政費之補助 
　　北京電政府益注意内蒙擬特開召集内蒙王公等會議地點約在長春會期約十月中旬 
　　北京電國院密電奉吉黑督軍承歸張都統此次蒙疆匪亂所有宣布文件應指明某匪如巴匪或邊匪土匪不可籠統其名 
　　北京電今日國務會議㈠九月份中央行政經費核給案㈡鄭家屯案之調查報告㈢交通裁減報告㈣本年外債籌還方法㈤擬設官制審查會㈥調查本年災區 
　　北京電海部現將各省軍港劃分四大區城（甲）渤海（乙）黃海（丙）東海（丁）南海派艦駐守以重國防 
　　北京電各派對於憲法之意見（甲）根本推翻天壇憲法草案者（乙）贊成完全依據該案者（丙）折衷以該案爲藍本加以修正者 
　　北京電審院决將第一次檢查財政狀况摘要報告通電全國 
　　北京電閣内權限漸　清一掃舊習孫内務亦復任 
　　北京電谷總長條陳導淮意見儗聘張謇爲顧問 
　　北京電章行嚴自肇慶呈黎電岑回桂掃墓後來京李病痊亦當北上 
　　北京電國議决設各省審計分院實行事前監督 
　　北京電財政部調查帝制耗欵實數六萬萬元有奇 
　　北京電交部訂定國有鐵路編制通則十七條公布 
　　北京電張勳電保鳳陽關監督陶鎔批交國院存記 
　　北京電張敬堯來京謁總統報告一切 
[譯電]  
　　北京電日使因鄭家屯案照會中政府要求譴責第二十八師師長罷斥某某高級軍官懲辦統帶攻擊日兵者之軍官至於奉天督軍謝罪及撫䘏被殺日兵家屬兩事皆未在要求之列日人惟諷示此種表示好意之證據當由中政府自爲之耳林權助又請求凡南滿滿與東蒙各處有預防將來同樣事變之必要者中政府應依允日人設立警局中政府今未答覆蓋欲待外部特派查案員之報告到京後方可議覆也以前所發表關於此案之報告皆漏去與此案大有關係之詳情從表面察之雙方皆應負責日人之錯在於以軍事性質加於原可依照民法而解决之小事而中國軍官之錯則在於衝突初起之後不知約束兵士（四日） 
　　字林報 
　　北京電星期六日日使林權助以日政府關於鄭家屯案之要求遞交外部後往晤段總理又遞送要求條件之文詳情未經表露但要求大旨乃懲戒負責之人及防範後患方法此種要求頗爲混泛惟日人自謂其要求和平並否認華人所傳合辦警政實行恢復去年第五項第三條要求條件之說且謂日本並無第二十八師師長與奉督張作霖應予罷免之要求華人方面雖目下未便發表要求之内容然不以日人所要求者爲和平大約外部特派調查此案之王鴻年回京後中日即將在京開議中國關於鄭家屯案之報告今尙未能探悉（四日） 
　　北京電華人云唐紹儀定於五日由滬赴京（四日） 
　　北京電滇人呈請國會設法禁絕滇黔栽種罌粟（四日） 
　　北京電山東省長與中央委員民軍領袖及紳商多人在濟南會議决定辦法衆意如有遣散民軍之經費則魯事當可從此久遠解决矣（四日） 
　　以上路透電 
　　北京電今日參院票决閣員同意案全體通過票數共一百九十人各閣員所得票數如下陸軍段祺瑞一八六外交唐紹儀一八四敎育范源廉一八四財政陳錦濤一七四司法張耀曾一七○内務孫洪伊一五八交通許世英一四五海軍程璧光一三九農商谷鍾秀一三七（四日） 
　　北京電段總理將於此星期内向兩院宣告大政方針（五日） 
　　北京電憲法委員會定於今日在衆院開議以王家襄爲主席（五日） 
　　以上德文電 
[東方通信社電] [  日本人組織]  
　　東京電朝陽坡事件據五日陸軍省接到公報謂官蒙兩軍之戰鬭現已休止兩軍均已開始退却（五日） 
　　北京電參議院本日（四日）討議各國務總長同意案議員出席者一百九十八人投票之結果唐紹儀得一百八十四票陳錦濤一百八十四票程璧光一百三十九票張耀曾一百七十票孫洪伊一百五十八票范源廉一百八十四票許世英一百四十五票谷鍾秀一百三十七票段祺瑞一百八十九票（四日） 
　　奉天電王鴻年查畢鄭家屯事件於昨回奉旋到二十八師調查大約二三日内可 
 
 
 

Page 3

 
 
首途歸京此案王氏　承認由中國兵先開鎗然不承認圍攻日軍之說謂係誤解云（五日） 
　　南京電馮督軍以江蘇省内軍隊之編制向甚複雜一旦有事朝移屯營夕派軍隊等頗不勝其煩且其所費之時間運輸之費用恐亦甚巨亟宜改正劃一不變之編制其第一着手　以揚子江爲界分作南北二大區江以南爲南區軍團江以北爲北區軍團次再漸推及各部分完全改革惟因張勳倪嗣冲之輩無國家之念今猶頑踞徐州蚌埠是以未至實行之機誠屬遺憾聞昨馮督軍又電中央政府請速講求方法務使彼等早日移駐其電詞頗激烈云（五日） 
　　漢口電江蘇代表吳金聲陜西代表李松濤等來武昌與王督軍協議七省聯合防禦策安徽江西湖南各省代表不日亦將來鄂（五日） 
　　東京電八月下旬日本對華貿易輸出五百三十八萬四千一百二十八元輸入一百八十五萬一千八百十六元計輸出超過三百五十三萬二千三百十一元（五日） 
　　北京電傳聞天津大公報經舊帝制派收買主持報務者爲葉恭綽林萬里汪有齡等（五日） 
　　北京電憲法起草會擬於五日開會（四日） 
　　漢口電王督軍前於湖南獨立之際曾派第六混成旅之一團赴湘今因譚督軍之抗議撤退已於昨日回抵武昌（五日） 
　　東京電據農商務省調查大正五年度米作第一次豫想（八月二十一日現在）豫想額五千五百六十一萬一千七百七十一石較之前年實收約減三十一萬二千八十九石即減收五釐五毫比諸平年作巇增三百五十萬一千二百七十九石即增收七釐（五日） 
　　東京電美國鋼鐵大王列利氏夫婦於四日之夜入京盛受朝野之歡迎（五日） 
[戰電]  
　　其一（英人路透電） 
　　巴黎軍今日下午公報云敵軍未圖回攻昨日法軍奪獲之陣地天時惡劣戰事頗受妨礙法軍在佛勒里境俘敵四百人敵軍在伏村俠比特叢林及該地東面進攻受挫而退（四日） 
　　倫敦電今日下午海格將軍報稱英軍昨日激戰之後佔據廣三千碼平均深八百碼之敵軍防務戰事甚爲猛烈英軍前鋒現正與敵力戰敵軍隊次回攻且以重砲隊猛轟英軍進攻者幾處處得利敵軍之回攻者多負重創迄不能搖動英軍奪獲之陣地英軍佔據干希全村旋爲敵軍所逼棄地若干敵軍雖於夜間發砲猛轟且回攻多次而英軍仍佔有該村一部分英軍陣線一如昨晚公報所云英軍已俘敵八百人（四日） 
　　倫敦電今晚海格將軍報稱英軍在法爾夫芒田莊北面得有土地陣線該部分惡戰仍在進行（四日） 
　　羅京電公報云羅軍奪獲波查克西之高地及哈洛斯齊克之塞克里境敵軍攻擊巴柴基哇南面杜白魯加邊界全線爲羅軍擊退（三日） 
　　倫敦電達萊斯薩姆已降英軍按該地乃德屬東斐之都會且爲最要之海港（四日） 
　　倫敦電官中宣稱達萊斯薩拉姆乃今晨九時降服英海軍與巴加瑪約及薩達尼之英陸軍佔據該鎭（四日） 
　　倫敦電官中宣稱昨晚齊泊林飛船攻擊英倫者現信尙有一艘曾受重損（四日） 
　　倫敦電公報云本月二日英海軍飛機以炸彈擲擊盎凡爾附近化沙根造船廠獲有佳果三日英飛機一大隊以炸彈擲擊桀斯台萊斯之敵軍飛船所英飛機均得安回（四日） 
　　其二（德人德文報專電） 
　　柏林電九月三日德軍大本營公報云松末河境砲戰激烈已臻極度晚間敵軍在摩勒巴斯與克勒里間猛攻數次均被擊敗末斯河東之炮火曾展至錫哇芒至伏村陣線敵軍後僅在伏村至沙維勒路兩面進攻均未得利（西境戰况）里波德將軍陣前之俄軍在波洛夫北面進攻完全敗退查爾斯將軍陣前白魯柴尼東面與東南面有戰事敵軍進攻受挫現有數處戰事仍在進行卡巴西安山之敵軍注力攻擊瑪古拉及東南面之高地敵軍除佔據齊里尼東面之泊洛加高地外未獲其他勝利羅馬尼亞邊界比斯特里資兩面德奥前鋒已與羅軍交戰（東境戰况）德布羅邊防兵大受損失而退馬其頓陣線無重要戰事（巴爾幹戰况） 
　　紐約電布軍在薩洛尼加所取之回攻勢已臻包圍薩拉伊將軍全軍之地位其陣式如馬蹄鐵敵軍似無廻旋之餘地且不致有取新攻勢而獲勝利之機會紐約泰晤士報接柏林電謂德國因希臘有加入協約國方面之象故已準備一切凡意中之事變均經計及（四日） 
　　柏林電丹麥公使正式照會德政府謂丹麥對於德意戰爭擬守絕對之中立駐奥丹使亦照會奥政府謂丹麥對於奥羅戰爭擬守中立（一日） 
　　柏林電丹麥政府正式宣布對於德羅戰爭擬守中立（二日） 
[公電]  
　　大總統來電上海報界公會轉各報館均鑒任命國務員已得衆議院同意業經通電奉告本日參議院各國務員投票亦一律通過特聞黎元洪支 
　　浙江呂督軍致孫中山電孫中山先生並轉黃克强胡漢民鑒江電悉闕公玉麒爲國多勞遽遺萎謝春申在望憫念同深已派本署職員何志城於微日晨車赴滬慰其家屬並齊送賻儀六百元聊資喪助特先復國公望支印 
要聞一 
[西報論日本對華態度]  
　　文滙報社論云昨載東京一電言及日本對華與鄭家屯案之態度閱者議之定必欣慰從嚴格言之日本對華之態度不一至少當有兩種一爲政府與贊助政府者之態度一爲激烈派不贊助政府者之態度近二三年來日本激烈派不論合時與否始終主張仇華之政策致使世人側目而視使其政策果見諸實行也則將來歐戰甫畢而遠東之戰禍又將接踵而起矣他日歐戰告終世界强國至少有六若日本激烈派逕情直行則其他强國將起而抗之日本必處於孤立之境此爲事勢所必然非記者言之過甚也記者敢信日本必不致趨入激烈派所主張者之途其理由有二㈠甘犯衆怒以一敵衆雖狂妄無知之政府猶不肯冒此危險况日本乎㈡日本欲在中國有顯卓之成功則必爲中國之友而後可今華人對於日本感情如此此乃由於日政府順從激烈派所致而華人對日之惡感由於日本激烈派所激成者則十居其九焉今東京來電謂日本輿論斥政府過於軟弱但政府爲中日親善計不得不採此態度云云記者今尙未知日本要求之性質何若但若此電所云果屬眞相則記者敢謂日本政治手腕極爲高妙定可有得而無失也 
[鄭家屯案已開始交涉]  
　　三日新支那云八月二十八日鐵嶺領事酒勾秀一致電與外務省報告其所調查鄭家屯中日兵衝突事之結果石井外相與大島陸相會見决定開臨時閣議大隈首相命江木書記官長通知各大臣時尾崎法相適歸鄕旋急返京於是大隈首相及各大臣於二十九日上午十點在永田町首相官邸會合開臨時閣議石井大島均有所報告旋由大島以電話請參謀本部派人到場本莊中佐遂携各文件乘汽車往首相官邸列席閣議說明一毁經大衆審議後遂决定閣議先奏日皇然後致電駐京日使林權助氏云又據英文京報云昨日上午駐京日使林權助氏親至外交部與代理外交總長陳瀾生交涉鄭家屯中日軍隊交鬨事日使當面提出重要之要求四條其意欲借此機會以後得前次二十一條要求之第五欵當經代理外交總長答覆謂中國政府所派至鄭家屯調查特派員尙未回京因此暫時不能開議於同日下午日使拜會國務總理段祺瑞重提前項要求條件段總理答云當此兩國交親之時而日政府如此提出要求乃大不幸之事中政府若將所提出要求開議恐傷本國人之感情殊非兩國之福前者貴公使曾經聲明情願扶助中政府然而此等條件恐於貴公使之宣言有背因請從長計議云云林公使答云彼亦知中政府爲難情形然而本國政府現有如此訓令亦不得不照辦耳又聞日本政府所要求條件有四一中政府向日政府道歉二所有開鎗攻擊日本軍隊之華兵須要嚴辦並將第二十八師長撤任又將統帶　家屯軍隊之某營長革職三於傷亡之日本兵爲相當之賠償四解决中日警察問題並要求聘用日本警察官及日本警察顧問實業顧問云 
[政潮中之秘書與權限]  
　　某某兩秘書長因府院權限問題引起政界之暗潮各節已誌各報茲據某政客追述此事謂當府院權限問題未發生之先某秘書自顧勢力不及某秘書因思府院權限若不劃分清楚則將來恐至侵越殆盡遂自行造訪某秘書欲以此重大問題解决於片談之間而某秘書早料來者意向所在接見後即發言云余此次與公談話有欲宣言者三事（一）余係軍人素性率直凡公與余所磋商之事件請明白言以事實至種種之理由爲余所不知亦余所不願聞也（二）敢請問第二任之副總統問題黎總統意中究屬何人答曰此事非鄙人所得知惟以私見將來副總統一席或屬現今之段總理某秘書遂云公係黎總統最親信之人如此重大問題豈自不知之理至稱將來副總統或屬段總理一層余敢作段公之代表此說果成事實段公萬萬不肯就職也（三）敢問副總統問題旣不得知總理問題則如何（按此係數日前事是時總理尙未經國會通過故有此言）答曰當然屬段公某秘書云各國通例每次内閣之成立均得國會之援助余知此次段公之提出雖可得通過然皆非議員諸公之心願實爲事務之所迫因此内閣得以成立將來危險實迫異尋常公作政客多所此中情形必知了了余之所言以爲然耶否耶某秘書見話不投機即告退不歡而散未來政界之暗潮遂起云云此亦府院權限問題中之一段軼聞也再者近日因權限問題不唯總統府國務院之間略有波折即國務院内部亦發生衝突段國務總理爲此項波折衝突之永遠消除藉免政治進行上之障碍已確定此後辦事之手續如下一此後關於院内之一切事務仍由國務總理指揮秘書廳辦理但關聯各部者須令該部總長預聞以明權限二此後國務院令非經國務會議議决或全體國務員承諾者不復發表以重責任三此後對於大總統有商陳及請示要件由國務總理或由國務總理指派某國務員赴府接洽一切不得假手他人以昭鄭重四此後發表各項命令公文須由大總統鈐印者槪由秘書長赴府辦理以示愼密 
[遼源案與日軍隊]  
　　中日軍隊在遼源縣街衝突以來已經多日茲悉日本方面自昌圖五站起北至遼源大道駐屯日軍甚多并令中國軍警退駐於三十里之外八面城三江口五站遼源縣等處均有日軍發出布告四五則大致（一）日軍駐守之區域（卽三十里之内）中國軍警不得攔入如有攔入者卽係敵意當用武力退却之（二）日軍所置電線不得妨害如有妨害者即持嚴罰（三）日軍徴用車輛不得妨害如有違背或妨害者定將該人民及地方官嚴加懲罰（四）不得直接或間接妨礙日軍之行動等語昌圖各鎭貼此布告者甚多聞駐紮五站之隊長係公主嶺隊長佐藤氏尙能約束日兵不向民間滋擾張督軍聞此以日軍此等布告不免與剿辦巴匪之軍隊妨礙爰委派軍署顧問日員菊池氏與日隊長妥商辦法以使我軍北上菊池氏兩次北行與日隊長接洽磋商擬定北往軍隊須在區域以外行走砲兵不能限制道路應違離日軍營宿爲宜且派往軍隊之種類與隊號務須前一日通知日隊以免誤會至於必須經過區域如三江口過渡等處應預先知會日隊菊池氏已將此種辦法電禀張督軍矣至於外部派赴奉天調查之王鴻年氏曾由馬署長介紹與日總領事矢田氏會晤日軍隊詳細報告亦經閱及王氏已將雙方報告不同之處詳細研究又與馬署長金廳長等會議辦法略得要領不日將回京矣 
[閣員通過參院之前提]  
　　國務員同意案已於四日在參議院通過然在未投票之前外間所盛傳其中最危險者爲谷程二人攻程者率係谷派而攻谷者又爲程派聞此兩日内維持各派極力四出疏通以期多得同意票至於許孫陳則無問題各參議員對於許雋人感情尤好大約得票數比在衆議院爲多及至將投票之日又據該院議員等云現在兩院議員大都皆冀正式政府早日成立庶政局可見寗靜現在衆議院旣已全體通過參議院决不發生問題云云至外聞所傳程璧光恐難通過之說據云亦無充足理由不過該院中有一派人以李鼎新此次提倡海軍獨立有功擬去程以爲酬庸之地特恐程去而政府亦未必提出李氏未免有九仭一簣之誚故對於程氏亦非積極反對大約程氏可望附驥通過雖以表面觀似有一部份人仍反對程璧光爲海軍總長有某某黨份子反對谷鍾秀但均不足爲病何則統計參議院議員不足三百人兩派之優秀份子多者不過三十人少者不過二十人其他兩無所從者反佔多數以此現狀推之今日參議院之結果又必屬全體通過也 
[杭州快信]  
　　財政廳長聞定於本月六日起程北上 
　　第二十五師張師長偕同金副官於昨日渡江赴紹九十八團檢閱 
　　呂督軍接滬電知闕麟書病死深爲惋惜特派何志誠前往吊唁並以六百金爲賻儀 
　　四川蔡督軍在滬就醫聞因慕西湖山水之勝有來杭養疴之說 
　　省公署秘書長陳時夏有辭職消息 
　　乍浦統捐局長鍾寅賓呈請辭職聞擬委虞步靑接辦 
　　財政廳長委姚昌頤爲舊湖屬督查員姚復學爲舊嚴屬督查員 
　　蘭溪水警署長滕瑞祺因公來杭昨晋謁徐廳長面陳要公 
[南京快信]  
　　大總統通電閣員全體均得參議院多數同意唐少川確將日内由寗北上馮齊兩公均派員預備招待 
　　聯合會議確决定改名成城團並聞將露面於世假擁護之名爲鞏固祿位之實 
　　梁士詒等住津故各代表又多奔走於津徐問在津會議即假張大帥公館爲會場 
　　昨據私人接徐元誥來函謂各事將摒擋就緒准十號前赴滬履新 
　　淞滬警察廳長徐國樑日前來寗面陳烟土案詳情刻公畢准今日專車返滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣員同意案與黨派關係]  
　　國務員同意案將提出兩院之前議員團體間頓呈一種活氣而因運動通過必先從事聯結於是新政黨之萌芽即因之暗中發生而議員中之一部份又恐若輩此種舉動或將專斷及於根本大法則其不良之影響必且由國會而及於國家於是一二研究憲法之團體又應時勢之要求隨之發生其他一部份又發起組織一種團體亦恐外間或生誤會特標明學社名義定名爲政法學社其中分子似以新共和黨中之非民社派爲主動昨午有十餘人在某氏宅中宴集已爲一度之商榷闻當時到者有新共和派之何雯汪　　王紹　徐樹馨等國民派之張我華孫潤宇杭辛齋等及進步派之某君等席間聲言吾輩爲此結合自家不想坐轎亦不爲人抬轎專從事於學理上之研究云云凡此皆必至之事固然之理而一言以蔽之則幾個國務員在國會之通過問題有以促成之也在一般議員之心理近來頗有多一事不如少一事之意而在反對各位國務員者事前亦幷無相約破壞之舉故此次國務員全體通過實在意中惟海軍總長程璧光亦安然通過外間頗以爲怪蓋反對程氏之一派事前固曾標出黨議義不予同意者也但現在衆議院一方面已完全通過該院已將政府提來之咨文並是日議事錄抄送參議院咨請同意聞該院多數主張下星期一舉行投票以期正式政府早日成立行政上可收統一之效惟聞有少數人主張先期開會討論融洽之後再行投票蓋事前若不疏通恐屆時不得要領將又費重複手續反於内閣生出問題此說頗近清理大約先須磋商以免阻礙緣此派人在議會素稱穏健者直欲使國家日趨於磐石之前也又聞國務院於一號晚拍密電於唐少川大致謂奉大總統示　日任公爲外交總長案提交衆議院業已得　半數之通過參議院日内投票亦必同意現在外交要案甚多均待我公來京開議務希即日命駕以慰國人之望等語唐已决意略事　擋即行北上無論如何准於下星期内由滬啓行當不至再有變更云 
[農部對於商礦之進行]  
　　農商部近來對於櫎產一事曾迭開部議討論礦務上一切方法其進行手續已大致議有端倪如修改礦律調查鑛產確數清查全國礦產被外人侵佔者之詳數詳查各省礦產已開者若干其開採手續新法土法各若干等均在策畫之中此外尙有涉於提倡者數事一由政府選派人員分赴各外埠募集華僑資本以作開採經費係組織礦務研究會函聘曾在外國礦業專門畢業及富　礦務經驗之人員共同研究開鑛之方法一由部考取中學校以上畢業之聰敏子弟四十人派赴各國學習鑛　一由部設立高等礦業學校一所以　就礦務之人才至於現行之礦業條例就中關於探採官山一節頗有疑義昨有公民劉德者爲此特呈請解釋該部已爲分别批示略云查礦業條例第九條載第六條第一類礦質無論地面業主與非地面業主應以呈請礦業權在先者有優元取得礦業權之權第十條載第六項第二類礦質地面業主有優先取得礦業權之權但地面業主聲明不願取礦業權時農商總長得另准他人取得其礦業權各等語該禀請人所稱甲遵照礦業條例呈請探採官山第二類礦質正在核辭進行中乙冀礦利無從染指遂具呈清丈局報領官荒取得地照主張地面業主之優先權云云細譯法意不難解决官有荒山當然認國家爲地面業主甲之請能否成立應以財政廳有核准表示與否爲標凖如財政廳已有核准之表示是國家已自放棄其地面業主之優先權甲即有取得礦權之資格乙之報領官荒取得地權直可謂與礦權毫無關係如已取得地權之時而財政廳對於甲之呈請尙無核准之表示則乙當然因取得地權之結果而有優先取得礦業權之權云云 
　　農商部附設之勸業委員會於本月一號已以部令裁撤其令文云查本部於上年六月間設立勸業委員會遴選專門人員兼充委員並分總務統計編譯三課工業試驗工商訪問商品陳列三所原期通盤規書脈絡相通一年以來雖不無成績而按之實際究近駢枝應卽將該會裁撤除工業試驗所商品陳列所應照舊設立直屬本部外其工商訪問所事務無多應卽改設兩課附於商品陳列所庶事務易資考核而經費亦可節省所有各委員及總務統計編譯三課辦事人員係部員兼任者應令回部其餘一律銷差仍將應行裁併移交事宜呈報查考 
[檢廳布告李亞東案原委]  
　　李亞東等日前因印發傳單爲姜廷榮證實姚錫光誣告一案法庭以其妨害公務票傳到廳李等自陳單係冒發終被拘留茲京師地方檢察廳恐外間或有誤會特再發出布告其文云爲布告事現在京師發見有遊蕩不事正業之人結夥在外干預詞訟散布流言恐嚇敲詐遇事生風本廳責無旁貸業經查得該犯等確鑒證據已於八月三十日在迎賓旅館泰安棧等處將李亞東等五名緝獲解廳究辦在案其餘尙在查傳惟此類宵小往往假借名義在外招搖而地面訟棍匪徒或倚爲護符特爲爪牙遇有事故名爲輕財仗義實則作奸犯科及今不治將來互相效尤必至人多思逞地方之秩序漸亂國家之法紀蕩然尙復成何事體除將李亞東等所犯刑律妨害公務各罪分别提起公訴以儆其餘外京師五方雜處良莠不齊誠恐淺見之人誤解共和如飲狂藥以犯禁自豪其紊亂治安實非淺鮮應再明白宣布俾衆周知以爲無知狂暴者戒亦未始非刑期無刑息事寗人之意也特此布告京師地方檢察廳長尹朝楨 
[鄭家屯案與中俄新交涉]  
　　政府昨接駐日公使章宗祥來電報告日來與日本外交省辦理鄭家屯交涉情形聞日政府除要求吾國賠償此次日商所受損失及即給日本死傷兵隊䘏金外尙須將奉省第二十八師師長馮麟閣褫職以示懲儆又據一消息稱政府以前日公使陸宗輿長於外交與日本感情亦頗浹洽擬派其赴奉帮同張作霖督軍辦理此項交涉並聞二日午前九時駐京日本公使林權助男爵帶　小轓參事官船津書記官赴外交部面會陳代理總長關於鄭家屯事件爲第一回之交涉其内容極秘密不可得聞據政府方面之說則條件極爲平允决不侵害中國之主權此說如確是日本政府不肯曲徇日本一部人士之過激的意見總以維持中日親善爲主未始非一善意是日午後國務會議亦曾將此事提及唯尚未有具體的决定蓋陳代理總長須俟前遣派實地調查之王鴻年報告來京始能回答林公使而王鴻年於二日始抵鄭家屯然則第二回之談判不能不少延時日矣午后五時林公使又帶同船津書記官拜訪段國務總理大約亦因鄭家屯事件代逹日本政府之意向云 
　　鄭家屯事件發生後交涉之進行尙無眉目不料一波未平一波又起俄軍與吉林兵隊又生衝突致惹起俄國之交涉據云吉省之事俄領曾與該省長官交涉雖經答復俄領仍不滿意即日報告駐京俄使請逕向我外交當局直接談判俄使一俟俄政府之訓電到達當卽開始交涉外間風傳俄國此次似採向來慣用之手腕日本則以緩和之方法對我想亦捕風捉影之談也 
[奉天驅逐中之蒙匪與黨匪]  
　　據日報載稱奉天軍署日顧問菊池氏關於蒙匪回旗事宜因須商訂細目於二十八日已赴郭家店聞所商榷之消息官軍方面雖不允金錢補助然於蒙匪之撤退則斷不追擊又日本軍隊則護衛至某地點大約在九月初旬可就歸蒙之途云云至宗社黨匪近亦有商請租界逐出之說惟昨日張督軍據偵探報告謂黨匪金鼎臣被逐出租界後仍率其羽匪千餘人逃匿昌圖車詀以備優亂站南北分駐兩營明目張膽毫無畏懼云云張督軍未知若何辦理也 
[楊覲東觀音山遇險紀]  
　　粤海道尹楊覲東最近忠告龍氏之函見於各報詎料此函發表後一般向藉龍氏庇蔭而得存在於政界者竟譁然大噪憤恨楊氏上此勸退書紛紛籌議對待於是殺機伏焉而楊氏漠然尙未探知伏有意外之　昨三十號下午四句鐘時候楊赴軍署欲見龍氏後因龍未下山正擬返署詎料行至巡捕廳前突被曾文健（原充曲江縣知事近始潛逃回省）搶前執楊之臂袖出曲尺手槍聲稱有事研究牽楊至招待室從懷中取出報紙乃始謾駡楊氏謂何以膽敢發此勸退書狀至兇悍儼如酷吏訊囚徒俄而一唱百和卽有數十軍官相繼而至各皆磨拳擦掌幾欲置楊於死地正危險間龔得勝大聲疾呼謂宜與之面見督軍言罷一手緊執楊之胸前牽之同上觀音山尙幸龍氏未爲所惑喝退各人立派差官二名護送楊氏回署聞楊氏遇此危機後萬念皆灰决於日間上書辭職矣 
[粤事緊急中之要人消息] [  平生]  
　　龍濟光陸龍新舊督軍雙方派員磋商現已略有頭緒聞龍濟光覆函措詞極爲謙讓外間所傳抗不交代之說從表面上觀之固尙非事實惟暗中於軍隊問題則有極重要之爭執因龍氏要求留駐粤境國會議員極力反對之陸督軍亦以濟軍爲數甚衆解散亦殊不易聞政府特擬變通辦法所有濟軍暫時均由陸榮廷接收將來應如何裁汰及移駐卽責成陸督軍辦理 
　　陸榮廷佛山商會派代表籲請陸督早日履新已見前報茲聞陸督已於二十八日移節三水明日將抵佛山擬訂期三四號在佛山行營接印茲再將當日晋謁情形錄下佛山商商會日前派出董事周汝康陳佩衍曁務滋善堂董事張鐸孚團保局紳何舜門等蒞肇歡迎陸督先謁游擊支隊正司令陸蘭清隨聯同肇城商會董事面謁陸督力促赴省接事以奠大局陸督答稱粤事正與龍氏磋商解决將必有完滿效果并俟朱省長蒞肇會商之後即移節東下本督軍前言不惜㣲軀以救衆生誓必力償夙願無負我粤三千萬回胞愛戴懇諸君將鄙意宣告彼都人士云云語畢復詢鎭内情形甚詳是夕復備筵宴待各董旋於十八號返禪 
　　李烈鈞滇軍總司令李烈鈞於二十七號乘漢興輪船由韶返肇灣泊南門碼頭登岸入謁陸督軍晤談良久而退現駐節舊都府署隨從祗帶衛隊百人聞李以粤局可望底定此行卽作爲離職以便出洋就醫並聞李自通告離粤就醫第已將一切軍事與陸督商議結束一俟陸督就任後即令全軍返　妥籌安置暫時仍聽陸督命令行止李於前日抵肇與鈕專使舊雨重逢倍形洽摯聞李已告鈕謂决意離粤赴滬到滬後擬回鄕一行現已派專員與李秀山疏通意見解釋前嫌至暫署南韶鎭守使張開儒在韶不服水土患腹瀉疾數月不願久居粤土擬求陸督派人接署斯缺以便卸責 
　　鈕永建鈕專使永建由港抵肇即分謁岑都司令陸督軍調查一切擬日間晋省會同朱薩兩大吏合電中央陳述粤事解决方法聞鈕祗偕一人同行並無隨從故過港時無人知覺也鈕日内擬往北江一行調查戰事狀况採取韶人輿論誰曲誰直以憑轉陳中央陸督堅意挽留多住一天昨特設宴欵待賓主盡歡鈕已於今日趁輪前往一俟事竣即行來省與朱省長薩巡使商議粤事解决之法 
　　薩鎭冰粤省海軍撥歸薩巡閱使管轄昨薩使以粤省兵艦除江漢江鞏等二十餘艘外其餘寶璧江大等艦仍在肇慶故特致電岑陸兩公查明在　各艦共有若干尅日詳覆俾便接管以歸統一並聞中央政府以粤事亟待解决特撥北洋陸軍數營歸薩使兼管現聞該軍已動身南下昨薩使决定該軍到省時卽分撥於北路新街西路石圍塘等處駐紥俾杜兩方再起衝突薩使又以現在滇桂粤各軍水陸戰事均已遵令停止魏邦平艦隊近日亦已退出省河查龍氏前因省垣防務緊急時盡將各段巡艦調回省河助戰以致各江河道梗塞羣盜如毛大爲商旅之患昨已商請龍氏迅將各段巡艦調遣回防以保治安其省河一帶已有北洋各艦鎭懾决無他慮矣廣東兵工廠收歸中央管轄業紀前報現中央已將該廠所製鎗枝子彈飭令薩使管理一俟北兵調到卽飭駐廠保護 
[浙省議會開幕紀]  
　　昨日（四日）爲浙江省會議員重行召集之期實到議員一百零二人呂省長王民政廳長殷檢察廳長督軍秘書千秋鑒杭縣知事姚應泰均先後蒞會財政警政高等審判各廳長皆未到杭縣知事不設專席姚君祗得在旁聽席中惟是日爲恢復省曾之第一日各界人士甚爲注意故旁聽席坐爲之滿女賓到者有六七人二時十分振鈴開會議員議長省長各廳長交第入議場就席後即行起立齊向國旗行三鞠躬禮次議長議員對省長各廳長行一鞠躬相見禮次議長述開會詞畢呂省長出席走至演台委千秘書代讀祝詞朱益敷議長讀答詞隨請省長演說呂省長又出席登台演說大致謂省議會被袁氏解散已本年於茲幸天佑民國袁氏云亡得以繼續召集惟議會爲民意機關公望最爲注重其所以九月一日提前召集者實爲尊崇民意願諸公協力同心藉圖匡濟等語說畢仍就席繼續演說者悉爲議員沈定一何紹韓張宗嶧鄭凝周錫經張廷霖項廷楨王廉秦炳漢陳鍾琪潘澄鑒金燮諸君雖繁簡不同主張互異在皆以國利民福爲歸沈定一氏演辭最長又極變幻其結果主張將預算案交付審查張宗嶧氏主張將財政警察敎育實業四項劃歸省辦並希望將來載入憲法使地方與中央相互而生對抗之作用何紹韓氏注重敎育於興革利弊言之綦詳並主張限制私立中學納諸師範以免造成無數之墮落學生張廷林氏發言最簡而最有趣味略謂今日天時狠熱諸君不怕熱非不怕熱實因諸君自身發生之熱度足以抵抗天然熱以現象推測將來天然熱尙不怕何况人爲熱秦炳漢氏發言亦不多略謂現在國家稅與地方稅合併不分國家預算案行將送交國國會付議吾浙財政國家與地方如何劃分敢請官廳將預算案完全交來并非付議不過觀看云云王廉氏注重實業略謂浙海漁業爲全國海味出產之大宗而漁業一項仍未改良所設漁業公司其成績在收索漁稅而止近年來官廳所辦各事都可作漁業公司觀其餘演說亦各有主張至四時十五分搖鈴散會長官會員各赴休息室少憇旋卽攝影而散 
[記莫干山] [  靜眼]  
　　避暑之良好地 
　　西人之勢力圈 
　　莫干山居浙武康縣境高約二千餘尺以干將莫邪鍊劍得名山上昔有寺院荒廢後無人顧問人跡幾絕今則巍巍高厦矗立天際入其間者幾不知爲中國境内蓋歐風普被氣象一變山中主權盡入西人掌握中矣 
　　避暑之客歐美諸團之人咸有而以美國籍爲多查其職業多係牧師蓋敎會中人生活較簡暑中休憇之費以該山爲廉故西國大商巨富常赴日本而敎會中人居蘇滬杭甬者咸至該山也 
　　山中新築之屋約一百五十家每家三四人總計人數不過五百餘人居山又不過四閱月而其共同計劃自治規模井然有序儼然一小都落也 
　　其總機關曰避暑會會中分爲三部一司交通凡火車輪船之聯絡郵政電報電話之設置各處招待之派出對外種種屬之二司衛生如公共球場之整理冷水浴場之清潔及驗看牛乳等食物咸屬之三司工程如道路之修繕水道之裝置及公共星宇（如敎堂）之添修咸屬之 
　　自上海乘早車至杭抵拱埠後趁午後二時開之小輪行一百四十里約晚六時後抵三橋埠三橋埠爲一鄕鎭亦頗繁盛會中有招待處雇肩輿上山約二十五里即抵該山爲時可三小時夜未半也自杭起程午膳後乘輪晚餐卽在山中較之前次在途時間幾縮短至三分之一可謂速矣 
　　山中有莊嚴之敎堂松柏森森蓋距種植時約二十年矣每値日曜日山中男女咸來祈禱是日除祈禱外不作他事蓋居客旣係牧師故嚴守敎律如此 
　　最高之峯曰塔山舊有塔今雖圯猶仍其名登峯而望則諸峯環繞如衆星之拱北辰而平疇遠樹長江大河歷歷在目誠壯觀也也登山之路頗險囐而西人愛自然之美婦女亦樂躋其頂本年新闢一路旋繞如螺一以便婦孺之登臨焉 
　　山泉清冽而温度極低暑時以磁杯盛水杯外濕氣接觸立凝如露山上多栽竹泉水涓滴下漏日光不能及故寒冷如斯取水之處有啟閉之門户以保清潔别引一支以供冷水浴場之用浴場面積約三十餘方丈深約八尺男女及小兒日浴兩次旁有更衣室數間平日有少量之水出入日曜日則全行放去另換清水凡來浴之西人年出洋一元以供修理保管之用中國人則無論何人不得入浴 
　　西人居山中除散步山岡及以冷水浴鍛鍊身體之外又於山坡之下闢廣場八九處以爲網球場西面傍山以蔽日光東南圍以鐵絲之網衛生部每日派人撒布石灰界線修理極勤而入場運動者亦應接不暇故年年增闢此足徴西人之好運動不以盛暑而改變也 
　　莫干山爲完全中國人主權之所而自西人經營開闢以來權力日增如臨時郵政電報之設置及杭滬火車之改變時刻均非中國富豪所能辦到山上各事多由避暑會掌握之而浴場均禁中國人 
 
 
 

Page 7

 
 
加入焉 
　　中國人在山中除以苦力供奔走外若郵電兩局藉官營之力以托足此外則零星小販而已有兀峙山中爲全體西人所倚賴而不可一日離者則甬人所開之源泰分號是也凡西人食用之物咸購有該肆且不必以現銀交易但向上海各銀行支劃卽得故西人使之肆中辦事人爲王錦昌鄭達英等年少幹練　爲居客所重故生涯頗盛該肆向租西人之屋近聞有購地自建之議異軍特起足爲中國人吐氣矣 
　　山中屋字多西人自建中國人所有者惟上海商務印書館總　夏印二家而短期旅客乃無從托足遊覽苟有志者至彼經營旅館俾中國人亦行避暑其間休　精　則生涯亦爲不惡估計資金不過五千金耳吾國資本家咸注目　都市朝夕溷跡於紅塵之中孰肯身入深山謀此雅事則吾願殆終不可達乎（完） 
[甯垣近訊]  
　　行政官吏對於議員不得逕用飭文所以尊重議會也日前中央召集國會泗陽知事汪保誠奉到省令後對於該縣境内衆議院議員張相文竟用飭知並有縱差需索情事張議員赴京後特函告齊省長請爲撤懲齊本擬以記過示懲乃昨日省公署開會議事時内務科長程學恂提出此案云汪之舉動顢頇如是似非僅記過所可了事經衆議决應按照知事懲戒條例辦理其需索差費之差役亦應從嚴究辦是亦足爲官僚派之殷鑒也農業爲富强基礎歐美各國無不力求改進况我中國素稱以農立國際此共和新造亟應考察各國成績以咨則效齊首長昨准農商部咨略稱世界農業之發達首推美國日新月異精進靡遺去年該國開辦巴拿馬博覽會農業尤所注意吾國以農業國立可藉茲取法本部前派計正章祖純赴會襄辦兼事調查所編農業調查報告刻已刋印成書茲特檢出三十册咨送查照希卽令發所屬各項農業機關以備參考云云不日將遵咨照發矣 
地方通信 
[蘇州]  
　　檢查員包庇賣烟蘇州警察廳禁烟稽查員馮義卿因檢查私吸私賣利用一般流氓專在蘇城各土店門首守候買土之人　隨在後默記門牌號數然後往查拘罰致土業生涯寥落該業中人恨馮切齒并聞馮暗中與各私　烟土之家接洽論價保護不查得賄十元至二十元不等每日所得之費頗鉅人民亦恨之入骨日昨禀計馮稽查私　　賂擾　人民者一日之間計有十餘起詳當某　得錢　何某　得洋若干崔　　長已密派妥員查辦夫土業本非正當　業　查　　　不爲過至得賄包庇售烟之家則該檢查之居心　不可問是宜有以懲儆之也 
　　陸軍第八團開調還蘇陸軍第二師朱師長以現在大局安定天氣秋凉前派往各處　軍　亟　整　訓練俾成勁旅故特訓令第四旅旅長蘇謙　　第八　全部　還蘇州蘇旅長　令知唐團長外并令駐崑山　二　　長　　祖駐常熟第三營營長林紹友駐無錫第一營髭張　　　　　　部軍械公物先行部署俟省軍署檢查軍械後候令開駐蘇州卽駐錫第四旅旅部同時亦須遷還蘇垣原處以資統率其實行開　來蘇之期大約在二十號以前云 
　　朱師長　發餉項陽曆八月分軍餉蘇垣駐軍如第二師禁衛軍七十六　及憲兵營等處馮督軍均飭委蘇常鎭守使朱　監視點發其點後日期向定於下月（卽九月）一號朱使奉委後以一人不能兼顧故憲兵營轉令二師副官長吳昌言代往禁衛軍令二師參謀長彭丙一代發本部第二師委使署副官長何映臣往代朱師長自行至七十六團點名監放經何希之團長於二號清晨率全隊恭迓入部排列隊伍由朱鎭守使逐一按册點　昨將各團營官佐士兵花名册彙呈省軍署覆命矣 
[鎭江]  
　　保存初審顧舊址鎭郡城外實塔巷南首初級審判廳舊址前因官產處有變價召領之意經本城紳土盧潤洲等呈請江蘇高等審判廳及丹徒縣公署官產事務所設法保存在案茲聞江蘇高等審判廳業奉省長指令該房屋已飭官產處轉飭該駐辦昌停止變賣並令丹徒縣知事妥爲保存 
　　取消交通兌換機關交通分銀行向設揚州其鎭江一埠由該行設有兌換處專兌徐州無錫兩分行之票自停止兌現後該分行遵奉馮督軍齊省長命令代兌徐州無錫兩分行之票是以鎭埠交通銀行之鈔票仍可使及商民尙爲稱便自昨該分行發出告白謂奉總行令鎭江分行儘八月底裁撤以後凡有揚州字樣之交通鈔票槪由揚州　擔負云云 
　　齊省長請恤災黎齊省長以高寳興泰東等縣突遭水患秋收絕望現在災黎遍野待振孔殷擬據情電請中央撥欵普恤以惠災黎 
[杭州]  
　　杭紹蕭之水利協議會杭縣漁山埠地方擬開闢新港一案紹蕭水利研究會已公推代表孫福陔等晋省仍請姚知事召集杭地士紳舉行杭紹蕭三縣水利協議會并聲明此次開港擬線僅二里餘其經過地點爲大王浦至老墈村西並非漁山埠至袁家浦沿港房屋則僅三四間均係草舍備價購作用地並無絲毫虧損且歲修經費由塘閘局籌撥可保無出險之虞等語聞會期將定於下星期内 
　　縣敎育會之常年會本月三日下午一時杭縣縣敎育會在覺苑寺巷會中開常年大會會員到者甚衆首由會長報告一年經過之事件（一）開辦聯合運動會（二）代辦宣請事件至本年六月間截止（三）張君子成發起算術敎授法研究會（四）指定公衆運動場事件（五）本届全省縣敎育會聯合會代表蔡君孟謀報告事件（六）會中一年收支報告次更由會長提議各種事件（一）試驗私塾學生問題經多數贊成付職員會討論着手方法（二）聯合會變更問題議决付聯合會討論（三）組織國文敎授法研究會議决付職員會起草（四）呈請撥定公衆運動場稱仁和學宮已經官廳認可應卽備文撥定（五）修改會章多數議决應增加推舉評議員若干人由各學校敎職員推舉之議至此時已鐘鳴四下遂散會 
[安慶]  
　　姜笠夫又發牢騒皖紳姜笠夫夙充義渡局經理其人性情戇直遇事直言所有皖省三任都督如孫毓筠柏文蔚孫多森等均被姜投函指斥認爲諍友迨倪督蒞皖姜亦如前投函冷嘲熱駡不堪卒讀故倪怒極立飭警廳朱家珂逮捕秉畏禍出走僅將子拘留數日從寛釋放此民國三年秋間事也現姜重歸皖垣擬將倪氏政續控於國務院皖紳學界恐其直言遭忌力勸始免乃姜猶骨　在喉必欲一吐之而後快昨特致函倪氏語近譏諷并牽及警廳朱家珂曁前懷寗縣知事徐旭末有僕七尺清白之軀方寸丹赤之血目無權勢得失忘懷亦久知處前袁氏時代利用私人設有一以大丈夫自命不肯服從勢利惟道德是依者無不目之爲怪物匹夫有責故我依然獨醒獨清何加何損清與袁已矣前鑑不遠質之貴幕諸君同博一粲如賜逮捕更爲大喜等語幸倪不若從前之以意氣用事接閱後不批亦不復皖人士資爲談助云 
[湖北]  
　　省垣又吃一虛驚上月三十一號午後四點三十分鐘起義門内正街慈渡菴右側間壁巷口一百零九號門牌李姓門首忽然發現炸彈霹靂一聲全城震動據聞該號内於是時抛出一形如三砲台眷　　之鐵壳物甫落地上即霹靂一聲火焑彌漫幸炸力微薄比時該處蓋無行人故未傷一人該街距離起義門最近該門司令　聞炸裂聲震恐有變端特卽關聞城門並督率城守隊士荷槍　彈戒備至四點四十五分鐘始行開城警察三署省防二團二帥工兵營聞聲均各派隊飛奔前往（計警隊二十二團一連工兵兩排）甫至附近處一面堵截行人加以盤詰一面沿途偵察形狀惟是時已火息烟消旋將鄰近百零六號百零七號百零八號一併派隊看守不准出入先檢查百零九號並無其他違禁物件又檢查緊鄰三號亦無若何違禁物惟據李姓男子供　曾爲某軍營軍佐現因病　閑臥床未起此彈係伊婦在門外拾得云云當訊問該婦據云某日晨起在後院外見一鐵罐形似裝三砲台香烟者其上黏有黃色紙拾回室中丈夫臥病未曾着見　因其無所用故棄往門外不料觸地卽炸幸我抛棄之時立回轉身未曾受傷云警察三署長當據情電禀警務處長轉禀督軍終疑其别有情弊爰將李姓男婦一併拿處研訊並將鄰近各户亦各傳一人備質聞王督軍據報告後曾派員到場調查勘得李姓門前土地炸裂數處隔壁亦有損壞地下遺有炸彈壳鐵片及黃色紙各物檢查紙上有上海製造局製字樣似此彈係軍隊中所儲藏非出自私自密造但軍用炸彈何以遺落於民人之手殊不可解現已飭儲有炸彈之某團營調查有無遺失又因楚望台軍械庫亦藏有此彈爰加派北洋二師步兵一連戌防而各城門本至七句鐘關閉是夜復提前半點軍警巡緝又爲加嚴 
[山東]  
　　磋商善後之大會議東方民軍各首領日前連翩來濟與當道諸公磋商東省善後問題已誌本報日昨午後一鐘各方面人員又在商埠商會會議與會者爲軍務會辦曲偉靑民軍首領吳大洲居正呂子人等督軍署代表朱子芹省公署代表崔炳省議會議長張公制孔則君議員萬仲議張筠軒國晋卿劉問忱紳商學界莊心如張子珩陳雪南諸君開議後各方面意見極爲融洽討論之結果决由各處民軍將名册送齊曲氏即東下挨次檢閱自檢閱之日起按照名册發給軍餉以資接濟至如何編制則由曲氏主持民軍方面絕無異議觀日昨會議情形大約山東問題不日卽可圓滿解决也 
　　萊蕪警耗續聞山東萊蕪縣又有警耗曾紀昨報茲悉該縣城西魯西鎭於八月三十號已來土匪七八百人入村搶刦財物一空至本月一號又有周村解散之軍隊與土匪聯絡一氣攻佔縣城聲勢浩大四出刦掠現萊蕪旅省同鄕已開會請求督軍速派軍隊往剿矣 
來函 
[孝豐縣魯馨來函]  
　　閱八月二十八日申報杭州快信欄内載有孝豐縣芮知事被公民魯馨禀控一則不勝詫異馨擔任保衛團總謹守職務向不干預外事即芮知事蒞孝以來一秉大公素孚民望貴報所載並無其事應請更正以免傳訛孝豐縣靈嚴區保衛團總魯馨啓 
雜評一 
[黨與憲法] [  一子]  
　　他國可有黨而在中國則有可有黨中國他時可有黨而在今日則有可有黨今日他事或可有黨而議訂憲法之事則不可有黨今日他人或可有黨而議訂憲法之人則不可有黨夫黨與憲法初非絕對不相容之物也然而中國人之言黨者每易涉於感情囿於私見私見與感情則絕對不可施於憲法者也前此各黨領袖宣言非至憲法成立决不造黨今之研究憲法之議員亦宣言决不容黨派之主張是蓋能深悉其故者矣所虛者不掛黨之名而隠挾黨之實不明樹政黨之旗鼓而陰持黨派之戈矛表面雖曰摒感情除私見而暗中之感情已生私見已起斯又我之所大懼者也 
　　今方以不黨宣告天下而對於憲法忽傳某派設某會某部分設某會報載所謂漸成對時之形者斯又何故歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華僑回國經營之宏願]  
　　南洋和屬巴違維亞等埠振林公司總理中華貨品有限公司代表陳撫辰君在爪哇羣島有聯號關係之商店達一百餘處營業極廣因鑒於袓國實業衰微於四五年前首先發起採辦國貨運銷南洋以資提倡前日偕同該埠巨子陳森炎君回國寄寓大新街孟淵旅社樓上四十七號昨日偕同振興染織公場吳善卿華豐香皂廠陳子濂隆泉公記徐春榮諸君往謁交涉員楊小川君面商要公陳說華僑寄居海外種種苦况今幸共和再造在外華僑甚願回國發展一切以利祖國無如僑人在外已久一切起居飲食槪與内地居民不同萬難與内地居民雜住擬在上海開闢空地一方專爲華僑居住營業之區此議已得新加坡等各處華僑所贊同未識政府能否容納楊君謂祖國空荒之地實無其數廢而不舉至爲可惜若得華僑回國經營開闢求之不得現下政已共和政府當道深明大勢以鄙人度之政府非但必准尤必極意歡迎云云楊君並擬據情先以私函與國務院商量辦法俾華僑正式請願時有所依據長談二句鐘之久始握手而别并聞陳君因祖國出品漸有進步擬往蘇浙京津等處躬自調查採運國外銷售以興國利楊君恐該僑商遽往内地情形隔膜已通電各處長官飭屬妥爲保護導引矣 
[張勳干涉議會之又一電]  
　　松滬護軍使署昨接安徽督軍張勳由徐州來電云頃奉大總統東電敬悉國務員等已於日昨咨交衆議院徴求同意業經多數取决全體通過等因查張耀曾販土營私喪權辱國罪狀卓著無可諱言國務院爲一國行政最高之機關奚容有此敗類厠足其間以重貽國家之羞况外報之譏彈未已人民之指摘尤殷使耀曾少有天良早且遁跡深山藉平衆議而竟恬不知恥强顏北上已屬腆然人面而衆議員等黨同伐異一味肓從尤失其代表人民之資格查政府之任職在先而土案之發生在後但旣季嫌疑之罪要宜停其職權聽候查辦以示至公而昭大信應請我大總統尊重國權徴求輿論令張耀曾暫緩赴任並由法庭提起公訴澈底追查如張耀曾果居無罪再飭就職未晚設竟意存迴護隠忍不言謂國會旣經通過當然令其就職則天下之人必有藉口法律不行而肆無忌憚者大亂之源卽基於此勳敢代表大多數之國民曰此等閣員此等議院我輩國民斷難承認惟大多數之國民爲法律所箝制不敢以言勳則不敢不言以重欺我政府如我政府必欲以法律欺國民國民何能長受其欺遏抑太甚終恐至汎濫橫决而後已勳憤塡於中言無所忌惟乞我大總統俯鑒其誠立予照辦示復祗遵事關國本干係非輕尤望諸公共抒公論至所企盼勳冬印 
[十誌第二次抄獲雲南土]  
　　雲南特派交涉員趙宏欽（丕承）偕同眷屬及僕人陸金琴等由滇赴蜀公幹乘輪過滬爲海關洋員石爾蒙等在趙之行李中抄出私帶之雲土七十二斤十五兩當將趙陸主僕二人函送地方廳一再研訊供詞推諉判分别收押候傳到證人再訊在案昨經審判廳長袁君函請水巡捕房捕頭梅羅並承辦此案之海關洋扦巡石爾蒙等到案午後二時三十分鐘由端木棻推事官與李檢察官等續開辯論問官先請梅石二洋人上堂由水巡捕房探目何春生譯述一切情形據梅捕頭謂此案發生時我不知悉迨至捕房始知抄獲烟土並據石爾蒙稱上月十七號上午六時半趙宏欽等乘法國公司阿門比克號郵船到滬趙即將其所帶衣箱鋪陳各物搬入小駁船上但關中定章凡遇來往官商如持有護照者其所帶之物應到海關碼頭查驗此次趙亦有護照所以在郵船中未經查驗及到碼頭見其行李中有舊金漆皮箱二只其餘皮相亦有數只當命將鎖匙取出開看詎紅漆箱二只均係夾底起出洋鐵扁盒四只其他箱内又起出形似綠錫包香烟盒之洋鐵罐二十只當時我順便取出三只令趙啟視趙不允另換他盒開出爲大頭菜等物我見其可疑自取一盒開看内中均是雲土查藏放烟土之匣外面所貼之紙爲姜黃色菜匣所貼之紙爲紫黃色當將姜黃色盒悉數開看皆是雲土洋鐵扁盒四只中亦然合計重七十二斤十五兩况此時趙陸主僕二人不離左右豈有趙先到旅館之理旋由伊將護照一紙給我觀看查此照非免驗行李之照係華人由滇省起程時爲法官廳給發之通行照今將夾底箱兩隻扁小洋鐵盒各一只呈案請驗問官命提陸金琴上堂問曰爾前堂供明放土式樣現與起出形式不符着卽實供陸供夾底箱中實放四扁盒餘箱共裝方盒二十只此事爲我一人主謀與主人趙宏欽無涉問官即將夾底箱洋鐵盒逐一察看畢命趙上堂據供此項烟土我實不知情亦不知爲誰所放問官曰爾前堂曾供船過香港時曾閱上海各日報知滬上烟禁森嚴决不敢冒險帶土前來等語然此等護照在香港時行李亦要搜查若以此照作爲不帶土之證據斷難承認况到滬時關員指定鐵匣令爾開看爾何以掉換他匣趙供詞支吾官又問曰爾之護照曾否給過關員看過答稱並不給閱問官卽令石爾蒙與趙對質石稱趙之護照先給吾看後將鎖匙交我且開看箱子時尙有抄關總巡道生等中西人二十餘人在場目覩查此項烟土計値銀七千三百兩趙稱石或認錯人石稱並不認錯且道行等亦可到堂作證况今日我到此問立於證人地位所述一切皆是實情决無妄言官又向趙問曰當時關員將烟土抄出之後向爾究詰爾如何答復趙答稱其時我言他物作樣非云烟土也或中西言語不通爲彼聽錯亦未可知石又聲稱趙對我所言乃操英語焉有聽錯之理趙稱我不知英語梅捕頭亦稱趙之英文英語甚熟當時到水巡捕房亦操英語今日可以證明其當日所言各語問官卽命陳述梅稱其時向趙詰問爾何以有許多烟土趙稱或爲同來之親戚所帶可以將其伐來等語問官問趙聽見否爾還有何說趙稱衣箱中之物件皆陸金琴一人經手實不知烟土之來歷訊至此又由黃鎭磐沙訓義兩律師出庭爲趙辯護陳述一切並稱今日應先請檢察官當庭論告問官諭令照檢察官起訴請求公判書辯護可也該律師聲稱衣箱各物爲陸僕一人所承管趙確不知况陸已當庭供認不諱所以檢察官起訴上謂趙請領護照希圖販運烟土免驗等因核之事實趙未知情應請宣告趙宏欽無罪况查陸金琴實名羅鏡清以致錯誤問官曰此案本廳一再審理陸金琴始終並未供過羅鏡清三字李檢察官曰趙宏欽在本廳預審偵查時確實爲販運烟土正犯因此請領護照恃爲護符販運烟土希圖免驗迨至到堂則推諉於陸金琴與伊表親李雲生等希圖卸罪今日該律師一切主張本檢察官認爲毫無理由况萬國禁烟會亦曾來函請求嚴辦本檢察官惟有依據法律請貴廳依法公判兩律師一再伸辯要求堂上將趙交保問官曰此案關係重大爲中外人民所注意所請礙難照准訊至此時已薄暮問官會商之下請梅羅石爾蒙兩人各回供職所有夾底皮箱兩只並大小洋鐵盒二只仍交石君等帶回海關存儲趙陸分别還押聽候宣判 
[漆匠風潮十一誌]  
　　本埠漆藝公所各工匠因要求店帮加給工資不遂激成罷工風潮迄未解决前日午後又有漆匠吳阿根姜長榮二人聚衆在虹口天潼路北四川路王慶記等作場内勒令停工大起衝突當經二百八十七號華捕一百五十號印捕查見報告捕房加派通班中西探捕前往將吳姜二人及和附之曹金寳統共七十五人帶入捕房押至昨晨解送公共公廨請究時有漆匠百餘人擁至公廨聽審檢察處因恐人衆嘈雜當用電話通知滙司捕房立派中西印各捕荷鎗到廨彈壓攔阻該漆匠等入内勸令散去旋由王襄讞會同美郭副領事在樓下公堂命提吳阿根等到案研訊先由王慶記偕證人楊老周小兒仔等與中西包探上堂訴明前情繼由漆業代表高易律師投案譯稱被告等要求加給工資不遂聚衆要挾勒令罷工此種舉動殊礙治安應請將爲首之人懲辦以儆其餘又由漆藝公所代表朱斯芾律師與工黨代表費信惇律師相繼到堂辯護經中西官會商之下卽懊爲首之吳阿根姜長榮二人諭曰爾等自不做工則可不應勒令全體罷工本應究辦姑念工人無知從寛判各罰洋七元充公無洋各改押七天曹金寶等七十三人一併省釋此後如再聚衆要挾定須提究不貸又漆匠戚阿三因聚衆在南京路瑞昌里及福州路廣西路轉角西洋樓茶館舊址宿阻同業袁祥發工作並將袁軋至靜安寺附近某茶肆内評理被袁報告捕房派探將戚拘解公共公廨訊問據稱係由領袖陳金龍指使判戚交一百元人洋並保候傳陳到案訊核昨由捕房傳到陳金龍與戚一併解案請究先由原告偕中西包探投案訴明前情訊之陳金龍不認唆衆罷工工會審員王肇之君商之美沙副領事判戚陳兩被告一併開釋以後勿再聚衆罷工並着速與首事磋商早日和平解决陳等唯唯而退 
[抄獲日人寓所之危險品四誌]  
　　北四川路魏盛里二十九號李厚仍胡榮昌家所招房客日本人新田貞四郎私藏炸彈一案已三誌前報茲悉淞滬警廳長徐國樑以此項炸彈大小共有四十七枚之多久貯廳内殊覺危險聞昨已函致日總領事擬於日内設法消滅届時請派委員來廳參觀至牽涉之陳金魁已於前日取保開釋矣 
[私印湖北錢票之關係]  
　　甘肅人高志與向爲掮客之本邑人盛冠文經捕房查悉與拘留捕房之皖人李正華（卽謀斃日本人池原鴨井二人之嫌疑犯胡儒珍）及在逃之日本人某甲私印湖北官錢局銅元百枚之錢票均有關係前日高至靶子路佐佐木醫院探視其友病狀被日本包探偵悉恊同虹口捕房八十四號西探目利扶司華探薛正昌將高拿獲旋又由老閘捕房一號西探目考爾與華探王寳生將盛冠文緝獲昨日併解公共分廨請究卽由中西包探上堂訴明前情會審員王肇之君商之美沙副領事判高盛兩被告一併押候照會日領蒞廨會審 
[巡長夜遇仇人續紀]  
　　南市第一區一分駐所丙班巡長董順祥於本月三日（即險曆八月初六）夜二時許上差查崗至豐記碼頭沿浦灘見有四五人尾隨於後比至裏街荒僻處突被仇人將其手足反縛用物塞住其口抛棄碼頭畔小浜内及至黎明時爲第十三崗崗警聞聲救起未致溺斃當即送回該分駐所並撈起抛八浜内之鎗械軍裝經李得貴警佐禀請徐警廳長飭派偵緝隊士緝拿兇徒以憑嚴究在案茲悉徐廳長得報後頗爲駭詫即派警探詳查此案原因禀復核辦旋經查復董順祥籍隷天津昔在閘北四區二分駐所當警察其時將民黨引爲同志不料行爲陰險被黨中窺悉似有破壞之意然猶未及預防後竟被董密報官廳將甲乙丙三同志逮捕甲則竟致盡難乙丙近始赦釋董於當時視爲有功遂得調升巡長現爲該同志等偵知董之下落董亦早有所聞已託病請假多時前晚始銷假出勤頓遭斯禍雖未殞命然已神志昏迷口中常喃喃自語若見鬼狀聞須靜養醫治方可痊愈云云 
[清进毗連租界官產之議復（續）]  
　　至省署批飭查議之用意係對於轉立道契有無牴觸飭會同妥議復核經奉部批准敝處未便於切實奉所外妄參末議來函謂清理官產兼及民產必須協議等語不在使署飭議範圍以内尤屬未敢聞命等因是官產處以早集巨欵爲急務至於田賦有無窒礙無協商磋議之餘地局長以部頒執照認爲最高級之憑證而官產處給照之時以有無繳價爲斷奸民地販不問何項產業均可繳價領照似不能認爲最完全之憑證已陳明鈞署並滬海道尹有案茲奉鈞署批示内開查核糧單分别補價事關田賦速會同上寳兩縣體察情形妥議具復等因又復與知事等妥協籌議清理官產以官產之範圍查明何處有官產方可於原有官產之處認眞清理如無定址而欲於向來民產之中搜求官產則溢於官產範圍之外與清理田賦範圍相同且所謂清理田賦尙有清理之益此則名爲清理實於田賦有種種妨礙如所謂證明官有非官有從前依法審定之產權憑證不定全一節官產公產民產版册各有畝數民產田單皆根據於版册户名畝數單册相符此爲從前依法審定之產權憑證卽證明非官有之定全憑證於此而再欲證明官有非官有已無官有之理由可言又如所謂准熟田蕩以一畝四分准一畝至八畝四分准一畝不等往往地浮於糧一節查民田額定糧數以原定科則爲斷科則不一則田畝之准數不等如以准田額數指爲地浮於糧是必取消原定之科則而後可旣未取消則事關闔縣田賦實無涉於官產更未便指爲糧地不符又如所謂建縣甚古歷來公佔免科之衙署倉台學宮壇廟義塜等官地載在舊志者無糧無單卒被隠佔一節查公佔免科之地無不載於版册其中爲官產折爲公產各有源流可考性質可辨如以免科之地全數指爲官產則地方公產將全數無着且公產如此處分則公欵同一性質勢將不能爲地方公用名義不符必多反對近因二十八保八九圖等處免科義塚公地被官產處訂界召變迭據紳董詳縣轉咨並禀奉鈞署批縣查案辦理此義塚等公地查係人民捐置與衙署等基地確爲官產者逈不相侔未可併列爲官地致拂輿情也又如所謂有糧無單田地向未請給縣諭僅有糧串者類出於飛洒影射（仍未完） 
[警察恃蠻逞兇]  
　　南市第一區署警正董希賢訪悉本署丙班警察楊士興在十六舗第五崗位守望時突有王忠三匆匆奔跑撞於其身警服稍染穢迹該警卽以所持之槍用槍柄亂擊致王受傷由途人代送紅十字會醫治董警王以事關警察違命毆人當將楊警傳案面訊得 
 
 
 

Page 11

 
 
明事實飭責軍棍數百下斥革拘留一面傳到王忠三察看傷勢據云傷已無碍諭令退去後即傳諭各棚長警嗣後出勤對於地方人民須和平待遇不得擅自歐人倘敢違犯定即責革不稍姑容云 
　　另一訪函云前日有奉賢人王仲發在南市十六舗外灘馬路因趕趁電車自南往北飛奔馳至鳳嗚茶園門前適有淞滬第一警察區署三十七號楊士興在彼站崗將其碰撞致觸該警之怒頓用野蠻手段擊以鎗柄繼以脚踢王仲發遭此兇毆委頓於地鄰近各商家目擊情形羣爲不平立將王仲發車送一區公請究辦董警正除立傳該警楊士興解送警察廳押候訊辦外當將王仲發轉送南市紅十字分會請爲醫治由陳醫生診得王仲發實因被毆翻肚以致氣閉嗣經設法療救業已蘇醒詰據聲稱伊曾在水警署長沈葆義處充當兵士今因胞兄王伯香在閔行鎭南某小學校任職前往探視道出南市致遭毆傷云云 
[南滙縣引渡盜黨]  
　　夥刦南匯縣屬魯家匯鎭匯豐當舗値洋三萬元金珠飾物之盜匪張阿妹林德根薛金南等均已逮捕其同黨屈志卿（即金老二）亦經該縣派警來滬協同捕房將屈緝獲解送公共公廨訊供收押在案昨晨由廨復訊卽由來警帶同張阿妹等到堂證明聲請提回歸案訊之屈供仍狡賴中西官以已由張阿妹到堂證實判屈准交來警帶回歸案訊辦 
[盜犯供出首要]  
　　河北人王芝安曾於八月九號夜與在逃同黨圖刦新閘太沽路王培清家財物被新閘捕房華探目陳雲忠等拿獲搜出實彈手鎗一支將王解送公共公廨訊供收押在案昨晨復訊先由中西包探上堂訴明前情訊之王供向爲成衣匠來滬未久欲赴靑島投軍遇見張三由張給我手鎗囑令同往搶刦求宥中西官判王仍還押候下禮拜二再行訊核 
[嫌疑盜案之辯論]  
　　王厚古韓長行與嘉善人丁倫禮於上月二號夜在南成都路馬霍路轉角徘徊經新閘捕房中西包探查獲在王身畔抄出實彈手鎗一支一併帶入捕房嗣經中西包探查得王等曾先後持械搶刦新閘路顧震浩家及麥根路王伯芝家金飾現洋解送公共公廨迭經訊供收押在案昨晨復訊先由王伯芝之代表陳桂友上堂證明當時被刦情形繼由見證一新旅館賬房徐杏樵與林永甫趙標及嘉善恒生藥店主相繼上堂證明丁倫禮在嘉善素守本分等語又由丁之代表律師投訴原告見證陳桂友所供被刦之日其時被告尙在原籍請即明察並由陳桂友之代表担文帮辦畢士華律師爲陳辯訴中西官判王等三人帶回捕房候再研訊 
[中美英睦誼會書記赴京]  
　　金陵陳國權君元年冬曾發起中美英睦誼會鼓吹各國承認民國袁政府時代陳君隠居海上譯書頗多今聞陳君已於前日赴京當即謁見黎總統優禮有加聞陳君在京尙須小作勾留云 
[鼓勵實業之部批]  
　　農商部批上海縣商會呈爲鴻裕紡織公司紗包出口請飭關驗放由據呈已悉所稱鴻裕紡織股分有限公司所出紗支急待出口銷售懇轉咨電知江海關如有該公司紗包出口准予驗放等情當以該公司業經本部准予註册在案此次所請飭關驗放紗包一節核與上海德大紗廠等請援機器仿製洋貨案納稅成例相符咨請稅務處核辦去後茲准覆稱查華洋商廠用機器製造棉紗如上海德大等紗廠歷經本處核准完納出口正稅一道發給運單沿途免予重徴有案今上海鴻裕紡織公司旣經貴部核准註册應准援案辦理所有該公司製成之紗支運銷出口時應由江海關按照稅則徴收正稅一道發給運單沿途經過各關卡查驗單貨相符並無夾帶影射及漏稅等情弊卽予放行除北京崇文門落地稅外不再重徴稅釐此外如限期十二個月繳銷運單曁貨品轉輸辦法均照本處先後通行成案並修正簡章辦理惟此項暫行稅法係爲獎勵實業而設將來整頓國稅或另規定棉紗劃一徴稅辦法時該公司應一律改照辦理等因前來合行批仰該商會轉知遵照可也此批 
[鐵機絲織品亦將漲價]  
　　浙省絲織品自近年改用鐵機以來所出綢緞紗羅等貨名目繁多日新月異已與舊有之本機貨彼此對峙生意不相上下本年春間因顏料絲經價格昂貴成本加重各綢莊對於本機貨已照原碼稍增惟鐵機貨未經增加意在准廣銷路現在顏料市價雖比前稍趨和平惟絲價日益增昂（廠絲每擔漲至一千一百九十五兩海寗細絲每百兩開價六十元肥絲五十三四元）力難支持故已議定俟過中秋節仿照本機貨辦法酌量加價以顧成本云 
[米業定其較斛]  
　　本埠南北市各米行於每年二五八十四個月向有較斛之舉凡經公所較准之斛無論與何家往來均可通行無阻故該業對於此事頗爲鄭重本年八月分較斛已由該業仁榖堂公所董事張樂君發出通告等擇定舊曆初十十一兩日在邑廟内萃秀堂本行應需較手十名由該業司年司月各行擇尤酌派以盡義務届時該業各董事及司年司月等均須到場監視以彰公道云 
[再紀靑浦縣知事挾娼出游之揭露]  
　　靑浦地方紳士因該縣知事高繼宗挾娼出遊擅離職守公禀省長道尹請爲澈查道尹批詞已見昨報茲將電禀呈稿補錄於后 
　　禀省長電靑浦縣知事高繼宗於八月二十五號夜半挾娼詠榴程其章吳璸周昌鎬同叩沁 
　　呈滬道文金詠榴等公呈滬海道署文云竊靑浦縣知事高繼宗品行卑汚辦事乖謬自蒞任以來即與珠家角土娼徐小六之寡媳及倪天祥首飾店之女均有染屢屢挈之遊滬擅離職守此次於八月二十三號由滬回靑甫越兩日又於二十五號晚十一點半鐘挾同該娼乘坐巡船出外聞之署中人云赴杭遊玩似此汉游狎邪穢跡昭著不但有玷吏治實屬駭人聽聞合亟呈請滬道道尹迅速派委就近澈查以儆官邪而端風化謹呈 
[警察區所各負責任]  
　　淞滬警察廳長徐國樑昨飭各區署隊文云爲訓令事照得區所之設原爲輔助警察行政機關按照定章自應各負責任方收駕輕就熟事權合一之效而禁烟一項爲國家要政所關轉瞬期限將届查禁尤當積極進行無論禁種禁運禁吸禁售四者凡經查獲除閘北四五兩區相隔租界仍照向來辦法解由辦公處轉送地方檢廳依法訊辦外所有滬南一二三區直接解送均無困難仰自接到訓令之日起對於烟案苟證據確鑿應即一體由區逕送司法毌再送廳以免多費無益之周轉仍應報廳備查並於月終列表彙報至尋常違警各案爲區所專責所在亟應整頓各振精神嗣後遇有違禁案件應先由區所預審依律即决按日按月造報考核如果案情支離及情節較重或不服判决時仍送廳訊辦外其因細微可以卽决之案勿再仍前解送以明責任而免訟累但亦不得粗率從事妨碍職權自取咎戾爲此訓令仰即遵照毌違 
[請釋政治犯之復函]  
　　旅滬皖籍黨人李迺環因共和復活所有被捕之政治犯均見明令釋放而合肥監獄尙有前上海製造局兵士寄禁未釋特函請合肥縣知事從速遵令省釋以免向隅昨得該知事覆函照錄如下頃奉惠書感荷存注惟藻飾逾量殊不足以當之秋炎漸減唯台候增福承訽一節自誦中央申令即將前涉政治嫌疑者悉數釋出尊函到時已開釋十餘日矣知注並聞時局更新百凡待事執事代申民意輿論交推桑梓之鄕諒尤關注如有所見尙望隨時指示以豁蒙蔽 
[婦人含寃自盡之結果]  
　　婦人吳楊氏（卽楊愛媛）曾與吳某姘識近因被吳抛棄不能過活自縊身死由捕報官驗明收殮後將吳與某弟一併傳至公共公廨訊判各交一千元人洋並保在案昨晨傳訊吳弟投訴與楊氏並無關係氏因被胞兄抛棄後貧不自給曾與我偕至兄處借貸近因積人房租房屋被封約往龍園茶館内邀兄商借不遂以致自縊身死等語並由八十四號西探目利扶司投訴在吳弟處搜出蔴繩寃單詢知吳弟因貧苦不堪亦欲自縊覔死云云訊之吳某延律師到堂代爲辯護中西官以吳某曾在驗尸所謊供其弟與死者有關判罰洋五十元充公並著照顧其弟復諭吳弟勿再輕生諭畢將兩吳一併開釋 
[女已受傷男亦服毒]  
　　海軍三號駁船兵士董得水與翁林氏姘識多年住居高昌廟同安里内前日該氏向董索錢口角董突將菜刀砍傷該氏頭部董知已肇禍自投該處警區報告情形並謂伊已先呑洋烟希圖自盡等語當由李巡官察得翁林氏受傷甚危而董得水亦已服毒卽飭一併送請醫院診治俟痊再核 
[領回被拐女于]  
　　揚州婦人崔許氏之十五歲女兒崔安子於去年九月間被李姓誘拐來滬得洋二百十元賣於福州路一百八十號門牌雉妓院鴇婦王張氏處爲娼被氏得悉於前日偕同其了崔光元來申尋見向領不放報告老閘捕房派令中西包探往查王鴇又與妓傭毛周氏糾衆阻止當被將崔女王鴇及毛周氏一併拘入捕房分别拘留昨解公共公廨經中西官質訊屬實判女交其母崔許氏領回王鴇不應買良爲娼著押女所三月毛周氏押一月賣身 
塗銷 
[男女苟合偕逃]  
　　住居閘北寳山路之婦人趙朱氏有女名阿四年二十歲前被素識之顧阿大誘姦偕逃匿居天通庵地方前日爲該氏尋獲扭控五區警署昨解司法科經李科員訊供屬實判送地方檢察廳究辦 
[僕人與姫妾偕逃]  
　　名利棧主劉姓至法公堂控稱有湖南某縣知事陳姓之妾鄭氏帶同當差人李興携有皮箱十一只來棧暫寓後由陳知事來電始悉鄭氏隨李興私逃囑爲扣留故報告捕房飭探往拘李已逸去當將皮箱什物協探點明封鎖洋銀呈繳捕房惟鄭氏之夫所派代表須七天後方可來申應請核示判鄭氏管押候伊夫派人來案再行訊辦 
[絲廠女工之蠱毒]  
　　閘北長安路某絲廠繭間管理人强淦卿私爲花會航船不獨本廠女工被惑受害且轉托各女工於姊妹行中多方勾誘以致他廠女工亦受影響事爲四區姚警正訪悉前日特傳該廠經理人李某到署詰問據李云伊夥强淦鄕前曾違犯賭禁自經貴區訪拿脫逃後已經歛跡此次是否故智復萌尙容回廠後查明如果屬實自當送請究懲云云姚君准之 
[捕房查究花會]  
　　花會賭博雖經華界租界各官廳嚴拿究辦若輩仍不稍歛跡邇來北四川路橫浜橋堍華洋交界處崇福里某姓家糾同粤帮賭棍開設永利花會廠每日開筒三次（一點半七點十一點）並雇用流氓等爲航船在茶坊酒肆到處兜攬受其欺者不知凡幾昨爲該管捕房所聞已飭包探嚴查拿辦矣 
[賭棍消息靈通]  
　　淞滬警察各區　奉諭查拿花會異常嚴厲因此前數日花會各賭徒不敢公然開筒不料前昨二天又有賭棍杜元生（　號小黑）與王四寳小慶元等糾衆在新北門並邑廟後園等處開設花會日夜二次事爲一區二分駐所王警佐查悉當於昨午飭警往拘惟若輩消息靈通早已逃逸無蹤矣 
[梟匪聚集海灘]  
　　川沙縣境之白龍港適臨海灘素爲崇明橫沙等處捕漁船户聚集之處日來到有大帮梟匪以秤販私鹽爲名搭檯聚賭哄騙鄕民錢財且於每夜駕船出外頗有盜賊行爲茲爲水警第一專署長沈葆義訪悉已派師船數艘於昨日前往查緝矣 
[遺失郵包内之金錠]  
　　黃浦路美國駐滬郵便局於郵件包内遺失金錠一枚計重四十五兩該金錠鑄有合衆國舊金山錢鑄局鑄造西文並鑄有飛鷹一頭該局徧覓無着當即報知捕房通知各捕房一體偵查務獲 
[招雇華工出洋]  
　　某國近因戰事甚劇本國製造工人不敷應用特託本埠某行職員在滬代招機匠華人六百名前往該國製造器械聞該工人等定於日内聽候醫生檢驗體質並赴某廠考驗後卽行放洋 
[不認販賣私土]  
　　法捕房探目沈德福包探李祥卿程金和偵知住居法大馬路吉祥街吉如里九號門牌之廖漢章藏有紅土前往抄出兩磅當將人贓拘解法公堂由洋藥公所代表聲請究辦廖供此項烟土於前開烟膏店時所遺存並非私行販賣求宥聶讞員判罰洋二百五十元充公烟土銷毁 
[西人私帶烟土]  
　　某西人私帶烟土行經百老滙路被滙三捕房華捕查悉拘入捕房解送該管領事署訊明發落 
[串攫現洋烟土]  
　　流氓王阿松因與在逃之小阿三等在廣東路串攫婦人金王氏現洋十八元及値洋二百元之烟土圖逃由捕將王追獲昨解公共公廨經中西官質訊屬實判王押西牢九月仍飭緝拿同黨解究 
[漆店失火罰鍰]  
　　法馬路永祥漆店起火後捕房查得該店保有火險銀一千七百五十兩昨請法公堂傳訊店主張品如因病未到由夥張以端張左善投稱是日商人等分上下手煎熬桐油因爐火太旺以致油鍋着火是實判張品如罰銀一百七十五兩張以端罰銀十兩張左善罰銀五兩一併充公 
[信差違章受罰]  
　　中華郵政局洋人至法公堂控信局夥李阿生挑有信件數百封不照局中章程辦理私自遞送有違章程是以報捕送究李供民人專代南市順成林仁記等十二家信局挑送信件是實順成林仁記兩局夥王和卿等投案同稱此項信件專寄内地故未送至郵政局過磅聶讞員問有無憑據答稱並無憑據遂判王等退去李阿生罰銀十兩押限繳銀開釋 
[串騙紙貨之嫌疑]  
　　工部局衛生處頭目潘小弟至法公堂控稱上月二十七號有某甲冒充衛生處中人至棧房中向管棧人沈阿裕騙去紙貨三梱後有工人蔡和尙卽於當日一去不返始知係蔡串同外人冒取今將蔡尋見求請訊究蔡供棧中被騙紙貨係二十七號早上之事民人於二十八號停歇餘供支吾判押十四天以儆 
[冒名攫物之懲治]  
　　無賴吳三寶前日冒充洋藥公司調查人在天潼路向何李氏搜獲私土乘機攫取銅元四百枚圖逃當被鳴捕追獲昨解公共公廨經中西官研訊屬實判吳押西牢半年以儆 
[好意歟惡意歟]  
　　通州男孩王甘年十四歲王水年十三歲兄弟二人因來滬尋親不遇昨在十六舗鐵錨弄口向小販馮二（清江人）求乞錢文馮即各給銅元事爲崗警所見疑馮誘拐立卽拘至一區署經董警正詰據馮供與兩孩素不相識今好意給資並無希圖拐匿之事飭即交保兩孩飭送警廳司法科轉送新普育堂留養出示招領 
[女孩迷路]  
　　高昌廟警區崗巡昨見迷路女孩一口帶區訊得該女現年十一歲名喚富林不知其姓住居盧家灣伊家閣地方當由李巡官送請二區警署查傳家屬認領 
[病夫無可救藥]  
　　新閘路某弄口前日有年約四十左右之男子身穿藍布衫褲赤脚無鞋病臥於地一息僅存當由某號値差巡捕查見歸禀捕頭飭即送往醫院未幾殞命將尸車入虹口驗屍所查無屍屬已飭該圖地保報告收殮厝壇候認 
[乞丐路斃]  
　　四區崗警昨晨在閘北夏家弄某老虎灶牆脚旁查見乞丐男屍一具年約四十左右身穿糙米色夏布褲當卽歸禀姚署長飭令十一圖地保至地方廳報請相驗 
[美人一去一來]  
　　駐滬遠東地理會監督美人丁嘉禮君曾於去年因事歸國茲已事畢於前日乘輪來滬又虹口西華德路同仁醫院醫士美人德奥格君因事回國請假半年已於前日乘美郵船赴程起美 
[基督敎會紀事]  
　　中華聖公會上海虹口救主堂前在引翔鄕狄思威路購地一方業已築建新堂定於本禮拜六即九日三時舉行奠石禮又麥家圈倫敦會天安堂華人因翻造新堂繪就圖式於今日（六號）開茶話大會以便參觀基址圖樣一切該堂職員以長老王君志仁得靑年會介紹留學美國行期在即特定本月七號三時約同會友開歡送會以聯情誼云 
[警廳更換垃圾箱]  
　　淞滬警察廳長以南北各街巷安設之垃圾木箱均已年久損壞特製新箱預備更換如能修理者應將舊箱送廳飭匠修理昨已通飭各警區查明境内垃圾木箱已壞未壞開單送候調換矣 
[工巡捐局批示照錄]  
　　醫生黃壽彭禀爯擬在梅園路沿灘僱船設渡以便貧民就診等情事屬公益本無不可惟查所指地點與東西原有之渡相距甚近卽爲貧民就診計度亦無所不便且該處南北均未建築碼頭尤無設渡之必要所請應無庸議此批 
[氣候報告]  
　　（上海徐家滙天文臺） 
　　已過者之報告九月四日颶風將在呂宋及台灣間經過以至南海北部北方之低度行向日本天氣炎熱下午雷雨五日天晴而熱南凉風盛行氣壓上升五日下午四時前二十四小時内上海氣候温度至高九一·八至低七三·四去年同日至高八四·二至低六六 
　　未來者之推測五日下午四時三十分豫測颶風進逼海南及廣東海濱南海北部及台灣海峽之南有大暴風雨 
雜評二 
[勢利之結合] [  訥]  
　　附勢者如寄生依木木伐而寄生亦枯趨利者如𧕍虰盜人人死而𧕍虰亦滅始以勢利結者終以勢利自斃袁政府倒而一般依袁以肆威福之人何在是亦可以深鑒矣 
　　然而張勳輩猶不悟以爲勢利結合之力至大無倫當之無不摧折者由是而干政治由是而抗議會其電愈發愈多其詞愈出愈烈今且昌言不甘爲法箝制嗚呼法且不懼則其他又何言哉吾惟仍以勢利之說晚之而已矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[中國陸軍改良談] [  木中]  
　　一中國宜劃國中每一縣爲一軍區每縣各設督軍一員以上中將充之 
　　一督軍爲其部下驅逐遯去者即以其部下首領充之 
　　一各縣各村鎭皆設鎭守使護軍使以中少將充之 
　　一全國軍額宜設四百萬師庶軍官兵士無失業之歎 
　　一兵工廠全行停止製造需用鎗炮時可向外國購買以便經手人從中漁利 
　　一軍人有姦淫擄掠之權民人不得反抗控告 
　　一軍人有拉平民爲夫役之權 
　　一軍人有服從外國兵之天職平時不得達抗命令戰時須望風奔潰如奔逃不及者得乞命跪降 
　　一軍人須吃鴉片庶幾鎗法精深 
　　一軍人須留辮髮被俘時庶使敵節省繩索 
　　一軍人有販賣烟土權 
　　一上將薪每月一萬元中少將等及以下軍職以次遞減一元軍官有自由籌餉於富户之權軍官若誣良爲匪政府須賞給勳章 
　　一軍官每月須升一級 
麈餘觚剩 
[疎寮挿翰] [  笑平]  
　　六月十八日 
　　勝清咸豐十一年六月十八日乃定遠縣城爲捻匪宮得曁張洛行所攻破之日也城中居民十數萬死亡大半可謂浩刦當匪未入城時邑人防備極密丁壯之捍城者何戈梭巡徹日夜不息猶虞精力疲乏或寐去致有疏失輒編造里謌踞雉墻于唱聲與譙樓鼓角相和應有曰捉得客宮瞎子（宮眇一目故云）給你一個金鱉子捉得張洛行給你三兩金子二兩銀其其奮勇可想撑支十餘日匪不得隙宮得迺由城東掘穴五處置火藥於木棺中以實之轟擊劇發城垣遂圯匪相率入肆行焚掠慘殺老弱殆無倖免少壯者或縋城出竄避田野間獲生命不遇百人之十耳可爲寒心以故邑人士咸以六月十八日爲紀念每逢此日家家焚化紙錢設筵以祭亡靈或延僧道齋醮數十年如一日某君幼時有截句云六月旋將望日過家家焚化冥鏹多懸思當日紅羊刦腥血滿城紅作河又有五律一章云聲震曲陽東城崩石墮空刀翻雙刃白血濺錦鞍紅骨肉烽烟裏田廬枳棘中祇今方册載往事恨無窮 
小說一 
[記事小說匪紀] [  野鶴]  
　　嶺有藪埀數十稔矣其始魁之者爲施某施某體碩勿類金鷲雙眉濃黑隠隠有殺氣尤足令人目之而怖顧　羣下特優容任其喧豗都不之禁衆亦德之出命未嘗忤時或有羽翼爲官吏所執咸怡然不爲援金鷲者初亦不審其爲何產并不審其何姓氏里居某歲夏月一日薄　手衣裹及短刃匆匆過嶺適有嘍囉倚山壁閒望見金鷲突出執之曰若眞　人乃勿審是處爲大王帝居苟能獻若物者可貸一死金鷲佯勿之聞逕前行嘍囉意其老而聾追捕之金鷲突反顧以臂格其胸嘍囉大聲呼殞矣 
　　嘍囉旣呼羣衆在山内聞之咸駴詫亦有展顏笑者意爲行客乞命之聲耳迨出由覩狀乃始大震時金鷲行猶邇在數十步以外衆知其儔侶之死必是人所爲竸出白刃飛步逐之光嘩嘩然逐人影而亂爲狀乃奇麗無匹少焉追及金乃廻其首語衆曰若曹何不恤鼠命至是果苦苦嬲人者當如適間之鼠語次遂止其步凝睇斜視似待衆之報命衆譁然曰以我輩光澤之刃膏若之血殊爲不値特若大言不自衡慮非小試　　者不足以審我輩之練手言旣競以刃奔金鷲金鷲無語揮其兩傷衆之　躓刃外者可十數更餘數輩咸惶恐不知所爲其一特黠笑語金鷲曰壯士若果有勇力者盍少待一與大王角金鷲曰可固所願也 
小說二 
[二十年（續）] [  繭翁]  
　　嗟夫嗟夫今吾執筆至此手足製曲如病拘孿顫慄弗止自知一息埀絕轉瞬且溘然朝露舍此可愛之世界而去然吾未逝之先自當留贈一言以與吾諸親愛之人爲别吾愛吾弟訖猶惓惓於心今願杜納耳無恙髭相别矣尤願帝心埀憫弗令吾老母傷　母一生辛劬深恩罔極今當暮年理宜頤養承懽盡母天年乃吾今不孝先母而逝致令圖報亡日負疚泉下吾罪重矣至吾　有之產悉授聘妻意瑟爾承襲產雖非貴聊表吾心猶憶定約之際滿擬齊眉偕老作鸛　比翼之儷不謂言猶在耳小别竟成永訣嗟夫吾愛吾書至此手指已僵不復能舉心房亦冰呼吸窒矣吾：：： 
　　書至此遂中斷不續末後數語跡畫錯亂屈曲乃類蚯蚓力索始解書旣露布衆喙寖息蓋衆人蓄疑之初咸集杜納耳一身及讀死者遺筆則兄弟摯愛之狀情見乎詞揆諸情理勢不能更疑及彼惟更一推念事乃愈怪試思以徑尺厚扉啓閉笨重使無闔之之人烏能自合其鍵若果有之而闔者伊誰一時又奚從究悉以是百計研求卒杳朕兆久久遂懸爲疑案焉 
　　厥後數年歲月荏苒衆漸遺忘其事即余妹悲愴之思幸亦逐漸減殺而杜納耳仍繼續舊交往還無間渠於余妹之間竭　　　視前益形暱近余初意兩人狀雖呢密殆亦祖尋常朋友之　不意酧洽旣久竟生情愛之念蓋杜納耳一日告余謂余妹愛彼已允許其婚因曰約翰吾愛君妹此心蘊蓄已久卽君妹之意似　久已屬余惟以人事幻變遂致小有波折而今乃卒得完聚吾初願不旣遂歟言已微笑其意甚得余聞此耗雖出意想之外然妹旣允婚於先余無沮止之權且以私交而論余與杜納耳兩相投契固亦睦洽異常因即忻然贊許玉成其事於是一閱月後兩人遂婚婚後情致　酣甜蜜無倫而余以弱妹得所乃亦釋然於懷無何余歸英國娶婦妹仍留奥境郵函往返音耗不絕幸無離羣之感惟妹以久婚不育虛斬嗣續夫婦頗引以爲憂耳 
 
 
 

Page 15

 
 
   
 
 

Page 16

 
 
   
 
