# 1916 - 218 - 4915623

 

Page 1

 
 
   
 
 

Page 2

 
 
時評 
[自愛（冷）]  
　　攻𧦃無害也最有害者不自爱耳譬諸疾病攻𧦃即有害不過外傷不自愛之害心腹患也 
　　不自愛之害在人人唾駡之人其效反小而在人人尊重之人其效乃大乃近人往入欲爲人尊重之人而結果又爲不自愛之事推其作用無異反手以自批其頰不能求榮自取辱耳 
　　夫不自愛之事與欲爲人尊重固不能兩立也然而人必並行之者或以不自愛事不認爲不自愛事或以不自愛事可以秘密而終不發覺及至一旦暴露而所以欲人尊重之端前功盡棄矣 
　　是故我謂欲人尊重者不必他求先從自愛始 
[命令]  
　　八月八日大總統令王宗佑給予三等嘉禾章周務學給予四等嘉禾章此令 
　　又令馬廷勷給予三等文虎章馬占奎給予四等文虎章此令　　又令裘炳熙給予四等嘉禾章此令 
　　又令元愷給予六等嘉禾章此令　　又令魏宗淇瞿鳳祥卞樹勛呂松銘李朗霄張樹英陳季珓李九基高憲章李鴻熙梁法祥呂禀澤張慶銘謝一鶴關奎光均給予六等嘉禾章劉承瑞虞經韶均給予八等嘉禾章此令 
　　又令汪學誠授爲陸軍中將孫積孚授爲陸軍少將此令 
　　又令任命謝遠涵兼督辦京都市政事宜此令 
　　又令任命向燊署理湖南湘江道道尹此令 
　　又令農商總長谷鍾秀呈據秘書劉熊祥呈請辭職楊熊祥准免本職此令 
[專電]  
　　北京電衆院兩點十分開會到三百二十八人丁際生主席劉秘書長報告昨談話定今選臨時議長惟陳副議長午前已由電話報到應否開選請公决逐成兩派辯駁甚方（甲）主昨旣表决無討論餘地（乙）以陳已報到昨議當不成立周慶恩還詰電話報到是否有效王問陳報到後曾否告假劉答未胡源匯主電催暫休息乙贊成甲否認褚輔成謂陳今不報明或來何必多此一舉意兩解之甲派亦表反對張伯烈登台報稱陳之不到實有病在身非故缺席甲謂旣不到又不假無長何以成議多數拍手和之力請散票主席乃指定王乃昌等八人檢票投訖除廢一票外共三百二十七票吳景濓得百九十六票當選遂散 
　　北京電十時衆院開院外談話會被舉交際員到四分之三討論結果定有兩種辦法㈠地點决在院外賃屋推吳宗慈相度㈡經費不支公由議員分任提議辦事細則舉董昆灜等先將大網草明日延會付議 
　　北京電俄使藉口已准外蒙自治面外部要求取消外蒙議員　　北京電兩院有定眞日開始會議息 
　　北京電陳副議長今日起到衆院辦公 
　　北京電孫洪伊昨晚宴舊進步黨純粹議員到六十餘人孫三次演說精到語曰今日要從舊時同黨方面彼此先謀精神之結合爲培養新人物資望起見似不能絶對杜絶議員轉入政界今晚續定席八十五位招宴他派議員聞谷鍾秀亦儗仿辦是爲國務員追認前行動 
　　北京電段兩電馮述中央對粤事正籌和平解决萬毌遽事進攻 
　　北京電電召駐黑第一師長許蘭芳二十八師長馮德麟速來京備咨詢畢督以防務吃緊留許飭馮先來 
　　北京電蒙匪據突泉縣經官軍克復後查有某國人關係已向該國駐使交涉昨外部復開密議討論進行 
　　北京電法部通令嚴禁跪刑 
　　北京電張耀曾電告已由滬轉漢北上 
[譯電]  
　　香港電中國郵報云星期六全夜與星期日清晨石圍塘戰事進行甚烈距沙面不足一英里大砲聲機關鎗聲與來復鎗聲終夜不斷美日砲艦各一艘泊於中流皆屢爲鎗彈擊中香港電報新聞云亂彈飛至沙面其多出人意外星期一夜拜經堂所僱之苦力爲流彈所傷沙面房屋多有鎗痕沙面礁石浮標之燈亦爲流彈所毁（七日） 
　　香港電五日夜間附近石圍塘火車站之某村忽兆焚如沙面受傷華人已由萊諾爾醫十醫治廣州河泊司發也通告謂中國砲艦一艘沉於大石灣江中凡往來船隻經過其側者宜大注意現當道擬即設法移去此障碍以便航行（七日） 
　　香港電香港日報特派員稱龍濟光救治傷兵之佈置極不周密故省城各敎會醫院慨然出助至可稱讚英美法三國敎會聯合行事以救由戰地乘舟或乘輿或由人肩負而回之傷兵受傷者甚有沉靜忍耐之氣槪美人醫院各病室中皆是傷兵其中有傷鄼甚重者一見外人之面輒有笑容蓋以外人有新法新藥可以起死人而肉白骨也迨外人之參觀者出病而去時傷兵見其未來施救笑容頓改爲戚容吾人覩之不禁慘然日報訪員至院參觀値洋醫士終朝辛苦退去休息乃由中國醫士朱厚信（譯音）導觀各室據朱醫士云自石圍塘大戰發生而後醫士從事療治幾於日夜不停頗多險症其中有極可奇異者傷勢不一有極輕者有令人驚駭者龍兵之血肉糜爛肢體殘缺狀甚可怖者爲數頗多美醫院各病室分輕傷重傷危症絶症四類輕傷室内全屬手足受傷或身受㣲傷之人多能坐起彼此談笑重傷室内大半爲身體受傷者或腿臂破碎者或腮顎打毁者或鎗彈洞腹者危症室内每日死者約居十分之八有一兵因立近開花彈爆烈處致受重傷七處兩腿全碎臂斷兩處肉多炸去面部又有兩重傷全身破裂訪員參觀此室慘狀觸目旣出室門神志爲之一暢而又憤怒不置奈何因一人之野望而使人類遭此慘刧耶院中又有受傷之幼孩數名有殞命者彼等皆於經過现軍戰線時而受鎗擊者也（八日） 
　　東京電日本國會議員及其他重要人物共三百五十人今日慶祝俄日條約之成立賀大隈内閣之行政繼續成功以爲此約大增日本之威望擔保遠東之和平發展大隈伯致詞道謝謂政府現有政策當賡續施行並請諸人贊助其外交上與財政上之事業大隈伯盛稱加藤之功績衆以日皇之赴日晃夏宮乃首相易人問題今已磋議告畢之象加藤演說謂英日盟約乃日本國際外交情勢中之主要柱石故渠極力主張保全英日盟約凡有破壞此盟約之提議渠必反對之渠甚贊成俄日條約以此乃補英日盟約之不足而使其有力也又謂文明仇敵之德國今知日本合國輿情傾向於英俄法方面日本將出其全力以助之云云（八日）以上路透電 
　　北京電順天日報云七日駐京俄使在外交部聲明依照中俄蒙約中國無直接干預外蒙政務之權故外蒙不能在國會有代表所有關於外蒙議員之命令應行撤銷（九日）德文電 
[東方通信社電（日本人組織）]  
 
 
 

Page 3

 
 
　　北京電衆議院副議長陳國祥本日到京即以電話報告議院惟因電話傳達不能確實認其來否是以仍如預定舉行選舉臨時議長其結果最高點爲吳景濂次褚輔成再次李國珍（九日） 
　　濟南電濰縣飛行機練習所設備旣經完成遂試飛揚飛機成績甚佳（九日） 
　　東京電紐約公電云美國上下兩院議員近於華盛頓組成一非公式之新團體該團體之趣旨爲圖美國議會常通友邦之事情其目的如左一確保與中國及他列國議會之友誼的關係二對諸問題常持公平正大之言論三交換關於立法上之意見四圖疏通國際間之意思（九日） 
[特約路透電]  
　　倫敦電中國水手一人在格拉斯哥被控私運鴉片判罰英金五十磅或監禁三月檢事謂當道視私運鴉片爲絶大之事航業中人亦極欲遏制此事因查出載有鴉片之般須受重罰故也格拉斯哥另有私運鴉片案數件尙未判决 
（八日） 
　　華盛頓電墨西哥加蘭柴總統提議合派委員調停兩國爭端已由美政府允可（八日） 
[戰電（英人路透電）]  
　　巴黎電今日下午公報云敵軍在自佛勒里至錫哇芒防禦工和向佛勒里進攻激戰之後在錫哇芒防禦工和得一立足地該處戰事仍在進行敵軍受創甚巨英軍在古維勒芒進攻之際法軍在哈特柯爾北面一三九東面英軍右翼得有進步敵軍進攻昨日法軍所奪摩拉柯田莊東面之戰壕大遭衂今晚公報云末斯河右岸錫哇芒至佛勒里陣線戰事仍在激烈進行法軍奮勇抵禦擊敗希圖奪回錫哇芒南面及西北之地之德軍繼乃進攻重行佔據敵軍奪去之戰壕於是乃復入錫哇芒防禦工程法軍奪回伏村·俠比特·乞洛瓦陣線之戰壕兩道俘敵二百人（八日） 
　　倫敦電今日下午海格將軍報稱昨夜英軍在特洛萊叢林東面前進古維勒芒邊際戰事仍在進行敵軍未圖在波齊愛萊村北面及東面繼續進攻惟仍在該陣綫及戰區他處猛轟萊浦齊凸角東面敵軍以炸彈進攻爲英軍擊退英軍襲敵軍陣綫炸毁羅克蘭柯爾北面之地道敵飛機十架圖越英軍陣綫以炸彈攻擊爲英飛機哨隊擊散敵機兩架被逼降地（八日） 
　　彼得格勒電公報云俄軍在里斯特河南面大獲勝利擊破敵軍陣線十六英里有奇且越過柯洛美至斯太尼斯洛鐵路佔據鐵路外之高地俘虜中有德兵二千人俄軍刻正在追逐敵軍（八日） 
　　羅馬電今日下午公報云戈里齊亞橋端砲台已入意軍之手此爲意軍佔據控制該地之山上要塞之結果意飛船一艘擲重炸彈一噸於哇浦蒂拉鐵路交點雖受抵制飛機砲及海面飛機之猛轟但仍安然飛回（八日） 
　　里斯本電昨日國會開特别會議財政大臣及外交大臣報告近頃赴倫敦之結果首相演說嘉讚協約國並主張葡國加入戰團旣而議院納决議案讚成兩大臣在倫敦之所爲（八日） 
[公電]  
　　陸督軍致梁陳電梁任公先生陳督軍鑒任公江魚兩電均奉悉粤事荷黃陂眷注之殷我公敦促之切廷何敢愛惜微軀不爲勉力特以事機危迫恐廷一時未能趕到故電請中央任命月波暫護頃奉院電恐龍不願交仍促扶疾赴粤欲再電辭又恐黃陂爲難普有負公及粤人厚望惟有數日内部署稍定力疾東下公素愛廷仍希隨時賜敎無任翹　榮廷庚 
　　湖北王督軍電各報館均鑒頃閲順天時報八月三號各省要聞欄内謂忠於清室之某督軍現已聯合奉天張作霖福建李厚基山東張懷芝湖北王占元廣東龍濟光江西李純等主張擁戴清帝自稱盟主派人至滬與宗社黨首領鐵良接洽等語查該報每喜揑造新聞淆亂黑白顚倒是非本無可置辯惟以此論調實足搖動大局危害清庭挑撥疆吏與中央之惡感不得不略爲剖白以表索心慨自民國成立以來清帝靜處深宮置輔承殷悉屬老成夙望斷無導以非分之事似可斷言即間有託名宗社黨徒希　煽惑亦實與土匪假名者無異徴論稍具世界知識者不齒其人即有一二睠懷故主之流亦不欲聞此不祥之言以啓震撼危疑之漸况所指各督軍皆係一致擁護中央以利國福民爲前提何至受其愚惑致爲民國罪人推該報之　心不過故爲此怪誕之詞以遂其反間之計在明眼人自能知之誠恐市虎訛傳杯蛇逐影青年學子或致墮其術中爲此披瀝詳陳揭其隠蔽祈賜垂察爲幸占元庚 
　　黎總統覆譚人鳳電譚石屏先生徑電悉大難甫平紛絲待理張弛緩急道貴因時有忍乃濟欲速炒達元洪不才專忘古訓乃來電指陳剴切具佩熱誠自維鴑庸聞過則喜韋弦藥石矢勿諼黎元洪感印 
　　袁君仇吳炅致南昌電南昌李督軍戚省長鈞鑒鈞法恢復共和重見我黨目的已達自應停止進行仇等在銅寗所設機關現奉孫先生之命停止一切嗣後倘有匪徒冒名擾亂當與仇等無涉袁君仇吳炅魚 
　　江蘇公民請復省縣會電北京大總統國務總理鈞　自議會以非法解散吾民復受專制餘毒於今三年國會旣以明令召集者縣會事同一律自應同時恢復徴之歷史我國省縣會實先國會而產生國會中之參議院且爲省會所產出此種問題毫無研究餘地乃必交由國會解决令人百思不得其故况湘省會開幕已久浙省會召集有期與其默認放任貽政令不能統一之譏何如明令舉行示民人百　更新之意現去六年度僅餘五月若預算案之審查若地方稅之分劃固不可緩其他地方要務棼若亂絲亦亟待整理而官廳徘徊觀望致庶政停滯於無形其不肖者方且爲汲汲顧影之圖席捲囊括惟恐不及彼爲議員　又以積極權利爲嫌置天職於不顧不知省縣議會遲復一日即吾民多受痛苦一日若必靜待國會解决是坐視嫂溺而必待他人之手援亦何拘文牽義之甚乎公民等利害切身義不容已惟有籲懇我大總統即頒明令恢復省縣議會并責成各省省長尅期召集以重法治而慰輿情無任迫切待命之至江蘇公民楊永郝炳章卞同慶王作賓吳寳沆左仍豪史華袞楊一林薛祿叩陽 
　　長沙來電中華新報申報民國日報湘人今日假曲園開會歡迎陳家鼐陳演說誠懇痛切感云革命時陳爲激烈派現時爲最穏和派甚欽敬之 
要聞一 
[滿蒙要地之日本新頒事]  
　　八月四日東京時事新報云日本政府在東内蒙古赤峰設置領事館在满蒙其他要地若農安通化海龍陶鹿及鄭家電屯等將設分館赤峰領事及農安鄭家屯副領事旣已發表任命此爲去年中日交涉之結果基乎情形之必要經費早經議會協贊故設置之尙不足怪惟東内蒙古之有領事副領事此其嚆矢故動觀聽耳赤峰固爲束内蒙古之一部分其關爲商場與洮南府張家口同時皆在民國三年行政歸直隷承德府（熱河）管轄所謂骨屬蒙古也經濟上頗佔重要位置户數三千人口三萬二千縱横二百地内之貨物雲集於此可爲一大市場貨物以毛革家畜小麥爲大宗至於礦產雖無精確調查徴之經驗則東蒙一帶礦產最富者當爲赤峰地方旣經採掘者有金礦等成績俱有可觀而其尤著者爲煤礦該礦廣袤甚大以赤峯爲中心一大富源也故該埠將來可爲東蒙產煤之代表地域赤峰之富源旣如是矣更自商業觀之亦可於東蒙中首屈一指較之洮南府有過無不及日本設新領事館於斯良有以也次言鄭家屯在四鄭鐵道（四平街鄭家屯之間）終點位於四平街洮南府之間人口三萬每年聚散穀類逾四十萬石鐵道通達之日日本農民將移殖於此其發達可預料也農安地方已移住日人不少位長春北伊通洒繞其旁苟日蚈 
本勢力而發展至松花江流域則農安亦重要地點也（按日俄新協約之結果日本發展勢力於松花江流域成事實）此外則陶鹿通化海龍等處或近南滿鐵道幹線或可敷設支線且宜經營農業尤適於植稻日人趨之若騖故領事館之設置俱得其宜否則非所以活用中日交涉所獲之權利也 
[廣州英總領事之談話（續）]  
　　岑黨徒頗衆渠乃國民黨之代表而國民黨乃一甚有勢力之機關刻正欲指揮北京行其所欲行者今有一部份人攻擊中央政府要求龍氏退出龍在此間爲廿政认府之主要代表乃防守省城以拒未經中央授權者之侵攻龍須戰於許多陣地故其地位不易防禦約略計之龍有兵二萬究守佛山西江九廣路線諸戰地東面戰地情形今已趨於單簡因石龍已宣佈獨立自舉長官故也該處電線鐵路皆被毁壞致與香港隔絶兵士時常拆路以防攻擊目下石龍長官在自已境内忙碌殊甚未必能撥冗來攻廣州有革軍若干在汕頭東面海岸登陸沿路線直趨惠州戰事已作今惠州尙爲龍軍所有暫時無東顧之憂岑春暄欲由南面攻入故星期日清晨先攻河南島擬據此以窺省垣聞岑軍已在河南登岸今正在激戰中也哲君語至此乃暢談時局各事謂外間所傳覊留中國之德砲艦青島號艦員刻在岑軍中充當砲手又有人謂龍濟光之重砲係由德員開放等語皆屬絶砲對不確時局不易辦理黎總統頃有電到此諭令各方面停戰龍答稱願服從政府各項命令且向英領署切實聲言謂一俟新督軍到任卽將省城交讓但不能甘受他人之攻擊而不抵抗云云至於河南島地多河流穿越匪易想龍軍當可抵禦由該方面進攻省城之軍目下龍軍頗佔優勢自前星期六夜石圍塘戰事開始以來估計龍軍陣亡四百人傷一千二百人而對敵方面之損失則視此爲多傳說有兵輪兩艘由北方來此援助但海關人員未見此艦再龍濟光亦未知之不過佛山會有電來報告軍艦已到而已龍並未盼望北方之援助亦未悉北方有調遣軍艦援助南方情事訪員哲總領事曾否向岑調停哲稱曾請岑作必要之準備俾可磋議一切並代龍氏請岑來省但岑輙拒絶不從訪員又問如岑得利而入省城則大局將若何哲稱大局將不堪設想岑未必爲人承認且恐廣州將爲盜匪搶奪之場不獨兵士肆虐已也聞岑軍兩月餉岑以一破省城即可得餉等語勉勵之岑無軍餉其後果已可推知設岑軍果得利沙面或將純因掠刦起見致被攻擊但此層無足深慮蓋無論如何沙面决不至有堂堂軍隊之攻擊也訪員以有人傳說龍曾通告部下如龍遇害軍隊可焚掠省城特舉此說質諸哲君謂此間亂事决不可謂爲南北問題交戰兩方面皆非粤人故若謂此乃政治戰爭則直笑談耳目下省城尙不致立生危險如粤省竟遭此種種慘劇則甚可痛惜凡此皆某某等野心慾望所賜若輩僅抱一念其念維何則佔據南方是已 
[西報紀廣東戰事]  
　　大陸報二日廣州通訊云作此函時省城西南戰事尙在進行中以石圍塘爲爭點城内醫院已有傷兵一千五百人估計此後雙方死傷及平民之被殃及者至少今已達四千人聞此番之事較洪楊之亂尤烈龍兵士較衆軍械彈藥旣新且多地方勢又好輸運較便所缺者司令無將才軍隊無組織耳此役起於前月三十日清晨五眼橋與石圍塘之龍軍大本營屢失屢得龍軍死傷不少蓋助龍作戰之砲艦因砲火不準反將自已軍隊屢次轟潰也龍之砲艦已傷數艘内有艘损較甚非即修　不可復用廣州居民死傷於流彈者不乏其人珠江北面之黃沙十屋九空逃往香港者陸續不絶但赴港避難者之痛苦尙不及身處戰地至家流離房屋被毁者萬一連日酷熱戰線附近之老弱人民多中暑而踣自二十二日起河首梗塞火車不開他處幸未遭難者縱有卹災之意亦無從來此施賑也 
[南京快信]  
　　閩贛鄂粤奉黑魯七省暗中聯絡公推張勳爲領袖吉直汴三省亦已加入各節疊紀本報茲聞該七省聯合會現因又有某某等加入遂改名爲各省區聯合會擬定章程十八條特將其緊要者三條揭誌如下（一）本會以聯絡國防鞏固勎力擁護中央爲宗旨（二）本會公推張上將軍爲領袖遇有重要事件發生不及往返電商者逕由張上將軍代爲列名（三）國會開幕後有暴烈份子與地方爲難者本會聯合公討之 
　　政府因張勳疊電干涉國會特派公府秘書（贛人）吳璆赴徐謁張疏通一切 
　　張勳種種通電均出於萬繩拭主稿 
　　倪幼丹昨由蚌來寗今日乘利濟軍艦赴皖孫中山電馮督軍請釋張澤霖聞已復電照准中央有任鈕永建爲蘇常鎭守使消息 
　　近日又盛傳藍公武有蘇省長消息 
　　齊省長因江浦縣山洪暴發特委候補知事左某赴該縣籌辦急賑 
　　屠宰稅展期至八月底蠲免 
　　各縣初級審檢廳已着手籌設 
　　寗湘鐵路局聞將裁撤併歸交通部路政司辦理 
　　馮督軍齊省長會飭江都知事周光熊將該縣政治犯蔡有卿等七名全行釋放 
　　財部以現在漕運局暫行停辦飭官產處長曾樸派員接管上海蘇州東海三運局房屋 
　　十二圩遣散兵士圖謀變亂已由兩淮緝私統領季光恩會同儀徴縣商派王營長妥爲護送出境 
　　洪述祖在贛榆被捕係誤傳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[預備開議時之兩院近情]  
　　國會開會政界中人多竊竊私議謂搗亂之舉不知是否再現因之對於一般議員甚注意近有某某要人密陳大總統請預行規定防範之計畫大總統不以爲然略謂國會議員旣經此一番頓挫似不至再如前次之激烈予决擬相處以誠以期意見之融治將來在法律範圍内之政爭或在所難免其無意思之搗亂可信其必無設不幸私心用事陷國家大局於危險地位在國人自必有相當之對待亦無庸予之自行干涉云云其在開議之前政府與國會間頗有要件應行提出協商聞日昨業由段總理分别擬定漸具端緖據個中消息謂所有提出應行協商之件擬分兩期在國會休會時提出協商者爲第一期在國會開議時提出協者爲第二期間關係最重要者以第一期協囤 
商之件爲重大如政府與國會爲國政互相維繫之協商各議員與政府意見疏通之協商預弭黨爭之協商内閣間題之協商財政問題之協商調和各派議員意見之協商此項要案均在第一期提出者此次兩院行開會式後所以遲遲未即開議者其大原因蓋在於政黨旗幟未樹兩院外交際員又尙未選定也先是參衆兩院議員談話會曾决定設立院外談話會每省由兩院議員中各按五分一之額數互選交際員若干人組織之爲遇各項問題交換意見之用限七號以前將選出人員報告到院茲閔江蘇江西等省交際員已經選出計江蘇十人參議員辛僕楊擇衆議員張相文王汝圻方潛汪秉忠蔣鳳梧陳義孫光圻徐樹馨江西九人參議員朱念禮燕善違衆議員賀贊元吳宗兹李國珍王佩陳鴻鈞曾幹楨程鐸其他各省諒亦不日選京此會組織成則開議日期即可約知矣至於帝派議員之資格問題刻亦未經解决直隷第二選區公民張逸農昨曾呈請總檢察廳審判帝制議員其文云竊國會議員係由國民選舉本以代表民意促進共和福我兆庶爲天職詎意袁氏盜國帝制自私叛逆之罪昭著天下該議員等理應申明大義擁護共和以副我人民選舉之初心卽不然潔身自好國事不聞雖負國民之望猶有節義之操孰知意有少數喪心議員反公然違背國憲助逆殃民希膺懋賞以致全匣擾攘幾陷淪亡此等叛逆之徒罪不容逭律有明條公權早應剝奪焉有議員資格乃値此共和再造國會重　而此等叛徒猶復蔑視法紀不知自首法庭以伏其罪復敢自稱議員簽名報到欲攪入我神聖尊嚴眞正人民代表中以便其鬼蜮之私薰蕕同器以莠亂苗若不查明驅逐仍許濫厠其問則是神聖立法之地反爲收納叛逆之藪其玷污國會貽笑於全球者事猶小其紊亂國法遺害於後世者禍實大也公民等以國家爲重萬難再顧鄉誼旣自侮誤舉於前幾致亡國復何敢袒護於後以害來茲茲將直隷國會議員查有助逆實據者數名開列於後㈠請願代表谷芝珊㈠國民代表决定國體者張雲閣劉彭壽宋楨胡源匯周项俊李景廉㈠國民代表並加入請願團者王雙歧賈睿熙以上列舉諸議員或决定國體或請願勸進在辦理國民會議事務局及直隷巡按使署各電報機關均有案卷可稽此外尙有籌安會請願勸進團刋行之君憲問題文電彙編可考該議員等旣助逆有據則内亂罪成核與刑律第一百零一條第二第三兩項所載相符在國家未盡法相繩已覺縱容過度若再使此輩内亂重犯仍爲立法分子則是立法者首先犯法將何以範圍國人法之不存國將焉附淸源正本緘默難安用敢呈請檢查證據依法起訴按律懲辦以杜亂源而維國本國家幸甚人民幸甚云云 
[官吏與議員互爲更迭]  
　　直隷省長兼督軍朱家寳前雖有辭職消息政府未遽允許嗣以朱去志益堅該省又發生軍民分治問題遂不得不物色相當繼任之人外間初傳張繼氏有省長之望張固進德會人物不願作官因之政府當局遂决定任命許世英氏爲直隷省長聞許氏自知將來在國會方面難於通過亦甚願乘機外調惟要求准其以省長兼任督軍段總理殊未之允並曾語以治軍之事談何容易愼勿勉强從事云云惟省長一層屬於許氏似已内定許去之後繼任交通總長者已定王正廷君王爲參議院副議長今亦將棄國會而去又聞王任交通總長時已預約伍朝樞君爲次長伍爲衆議院議員此次最早决心不作議員曾向衆議院秘書廳提出辭職書該廳　以須聽院議許可而許世英總長前此亦曾挽其出任次長伍以按照舊官制交通部不應有兩次長今旣任命王黻煒其權量所署一缺本屬法外之缺自難貿然擔任即據此理由以謝許氏今若應王正廷君之約則將來交通部必還其一次長之舊矣又闻朱家寳氏辭職批准之後擬即回籍補行葬禮事畢即在滇舉辦實業不但不入仕途即國會議員一席亦不願報到是又於官吏議議員之外另樹一幟者矣 
[憲法起草委員會將開會]  
　　制定憲法爲此次國會中第一重要職務聞憲法起草委員會委員長湯漪君約集呼委員定今日（七號）午前十時假衆議院小會場開談話會大致因二年草定之案即俗稱天壇憲法草案者當時雖已草具理由咨交兩院合組之憲法會議但時隔三載似應撤回重加研究俟兩院正式開會將次議及憲法之時再行咨還大約撤回之後或將發生修正問題出頗聞有人主張擬將憲法起草委員會加以改組如參議員劉成禺君即其一人其意以爲起草民國憲法實最神聖莊嚴之職務斷不可任附逆分子混跡其中如李某孫某輩均非排除不可但多數意見以爲此屬議員資格問題聽兩院處置並非委員會内之問題且憲法起草委員會實與兩院鼎足而立兩院亦不能任意提議墏其改組因之不甚贊同說其 
[徐恩元之近狀]  
　　中行總裁徐恩元前負中行欠欵五千餘元其積欠之原因今姑不論　總文書處擬一索逋之稿以照例行員不得負欠行欵而總裁亦爲行員之一等詞爲理由送徐簽字以便繕發而徐以自已索自已欠項太覺乏味竟剔出不簽而該處乃一再送簽不已是亦索債中之别開生面者也又聞洛克司與徐同居頗爲親密 
[直省會議員請開臨時會]  
　　順直省議會議員邊守靖等共一百四十一人昨致電國務院云北京國務院鈞鑒查省會選舉法暫行法均經國會先後議决頒布在法律上已成具體與他種自治機不同參議員係由省會產出政府承認國會即承認省會國會恢復省會當然進行無冉俟國會議定之必要况約法統治權在國民恢复民權尤以恢復地方高級議會爲唯一要素直隷停會三年關於政治進行地方興革預决算之審查及 
種種職權亟等待開議民生困苦閉塞待宣法治精神全憑代議湘浙省分已成事實燕趙慷慨寗甘後人順直湘浙同隷中央政府處分忍見厚薄應請鈞院取消漾電准省長依據議員半數以上之請求召集開會俾紓民困除依照暫行法二十二條請求省長召集外謹以電聞又致函朱省長云謹啓者查省議會暫行法第二十二條常年會每年一次由省行政長官召集之臨時會因特别緊要事件發生由省行政長官或議員半數以上之請求時召集之解釋條文臨時二字似指常年以外而言現在本省停會三年政治進行地方興革預决算之審查種種職權待議孔亟議員等到津已在過半數以上謹按省會法二十二條請由貴省長依法召集俾利進行再國務院漾電議員等全體電院否認并以附聞此致直隷省長朱台鑒順直省議會議員邊守靖等一百四十一人公啓 
[粤事與數省聯電之因果]  
　　陸榮廷久不到任遂有龍濟光與李烈鈞搆難之惡結果聞日前政府特電龍濟光令將所部軍隊交莫擎宇帶領並一面飭李退出戰線以待命乃李相持不下忽有數省督軍電請中央聲討李烈鈞聞者莫不驚訝茲聞其原因一爲上月三十一日龍濟光通電各省懇予救援二爲各省代表會議徐州時有固結團體之條件此次同聲討李一可見好於請者一可實踐前約以示威政府旣得數省督軍省長主張以武力解决粤事之電後當卽迭開閣議商决辦當時有主張竟用武力者亦有以爲此事操之過急轉恐别生枝節者不如嚴電詰責俟其覆電如何再定辦法段總理亦以後說爲然當於初三日去電嚴詰謂倘再進攻不輟是直以護國者禍國中央不能長此坐視當有相當之處置云云旋李於初五即有覆電謂從前中央對於粤事種種電報彼處並未接到因之照常進行言下已有解圍之意至昨日（初六）又來急電則謂舊恙復發急須調攝現已頓兵不進並請給假出洋就醫然則粤事結束之期當不遠矣並聞軍院代表章行嚴先曾自任調停密電至粤勸李氏即日罷兵李氏熊度之驟變章蓋與有力焉至於各督軍之致電一層聞大總統近與段總理密議擬將於日内特派專員出都赴皖督軍張紹軒省長倪丹忱處及贛督軍李秀山處爲密要之接洽大約赴徐皖者爲李盛鐸赴南昌者爲蔣雁行其所接洽之要務尙極秘密略聞在張倪處則爲關於近日連來密電條陳對於國會及内閣上之各政見難免有軍人干涉政治之嫌颖在李處則爲近日曾有擬請辭職之電内幕中均有特别關係勢必須接洽疏通以免發生意外之枝節其他數省則尙未聞有何消息也 
[廣東石圍塘之大激戰（四）]  
　　廣東西路軍事於二號午一時復起戰鬭其初槍聲甚疎蓋尙未接近且多係石圍塘龍軍所發者不過欲振其　而斯時桂軍尙屬保守未與攻擊至六時桂軍則已分隊進行大起攻逼鎗砲之聲不絶於耳省河兵艦各隊龍軍亦即發砲抵禦相持許久突被山村秀水各處桂軍齊出包抄通宵交仗異常劇烈石圍塘濟軍退伏岸邊凡歷七次龍軍各船隊均駛泊黃沙以作後援極力砲擊馬存發所部關營長軍隊更發巨砲數響欲轟秀水當樓之桂軍多不命中且有一彈又落石圍塘附近自斃游擊隊數十人昨晨六時桂軍收隊退回防地鎗聲始疎省河各艦亦已駛回泮塘一帶以禦三丫口其石圍塘龍軍則已分别抽調回省另派生力軍前往接替以均勞逸另一消息云二日早黎明時鎗聲又復劇烈至九時尙未已惟不若前此之密耳至午間時以大砲遙擊惟多係濟軍一方面所放桂軍絶少還砲現黃沙一帶帶已安放大砲三尊一在生魚欄左右一在廣三鐵路駁輪碼頭一在粤漢工程碼頭江漢等艦仍長日在河面遊弋入夜八時鎗聲又大作當最劇烈時粤漢路站内工人住所忽有火起該工人早已他避其住所全係以木蓋成爲匪撬門入内以爛布滿灌火油燃着逃去幸該住所貼近某轉運店尙有數伴住守忽見後有濃烟冒出啟後門查看火已至瓦經附近之鄺廣濟店各以布喉灌射故未成災是晚濟軍又復猛攻如前夕且以排砲爲中堅而輔以大炮及機關鎗隆隆之聲夜深猶未已惟其鎗砲多虚發戰至兩名鐘時候仍未越雷池一步因聞鎗砲聲仍在黃沙方面而起是以知其尙未前進也 
　　三號午後五時許西路戰鬭鎗聲復起自疏而密由遠至近直到十時最劇烈聞係桂軍每以包抄之計分由秀水茶𣽸涌口山村各處及五� 
眼橋衝出進逼石圍塘駐防龍軍相與接戰惟因兵艦多艦多艘已調他云故發砲較疏桂軍遂乘勢密以巨砲吊擊并發機關鎗一輪衝鋒而進龍軍不敵退伏岸邊直至四時始有多艦赴援吊砲還擊交戰復烈桂軍退而復攻凡歷數次至六時許即收隊仍守五眼橋四號尙無劇戰惟龍軍尙加調前往大約四號晚仍開夜戰云 
　　北路消息聞李烈鈞現擬向大朗進兵北路前敵司令楊發員貴指揮砲步各軍向前迎敵經於二號互戰一晝夜未分勝負又北路高塘等處二日下午復戰滇軍欲以大隊包圍兵工廠駐該處行軍參謀張華棠三日早已回省請示旋奉　帶毫洋四萬元交龍裕光挑選臨時先鋒隊日餉每人三十元收隊卽支以示鼓勵聞是晚失去山頭三處三號早龍濟光飭傳陸朝珍到府發給十二的砲二尊八咪里子彈八十箱飭速運往前敵午刻高塘滇軍　兵攻擊與大朗之濟軍劇戰四路包抄日將石馬山佔領窺伺沙梨園以攻白雲山東路鄧鏗亦率民軍二千名約同進取龍濟光據報已派馬存義率兵一營配足砲械開往龍眼洞駐紥以資防堵業於三號下午出發矣 
[周去蔡來之川政局]  
　　蔡督軍於二十一號由瀘啟節來省本擬二十號啓節繼因事延擱至二十一時之盛同行之行營參謀長係員出城歡送極一時之盛同行之行營參謀長係王君兆翔湖南秭歸縣人行營執法處處長係王君維江西人其餘人員不多 
聞蔡督軍於二十四號午後四時已到資中如中徐不躭延二十八號即可到省并聞蔡在瀘縣曾通電各電局送道尹知事并轉各護國軍云查各處義軍近仍派員四出招募并無故離防侵擾鄰封大局旣定川亂將平此等舉動殊礙地方治安應卽通令嚴禁嗣後各軍勿再事招募非有命令不得擅離防地違者即以匪論嚴予剿除　行營督篠印 
　　蔡督軍未到省時電請劉軍長代出布告一通文云川民苦兵革久矣袁逆倒斃竊幸自此可罷兵卸甲與我父老昆弟休養生息共謀樂利不幸周王倡亂挾袁逆僞命節節西上威逼陳督各示團友軍之勸阻均置不顧權利薰心廉恥喪盡國是至此紀綢蕩然鍔養疴在瀘適奉督川之命自維鋒鏑餘生何能膺此繁劇乃一再陳情未奉諒許不得已力疾首途入省就任顧瘡痍之滿目嗟局勢之紛擾欲求整理之方首在恢復秩序冀我各部將士力顧大局率隊待命各機關人員照常辦公勿懈厥職各地方人民各安生業勿肆張皇自今以往如再有造謠生事圖謀破壞擾亂治安者鍔旣受委託責任所在不得不代爲殄滅也爲此佈告仰各軍民一體遵照勿違切切此佈　 
　　蔡督軍於二十一號由瀘登程後劉軍長昨復派軍署參謀蕭士傑同何君甲馳往行轅歡迎代表一切已於本月二十四號首途矣 
　　此次蔡督軍來川所派之前隊係羅佩金及雷飈兩君雷昨已到省城羅亦將蒞止各法團紛紛歡迎聞羅總司令係前淸四川道員羅以禮觀察之公子雷梯團長亦係前淸四川候補人員羅并在四川生長者蔡公派此二君者以其熟識川省風土人情將來協辦川事必能妥洽也又聞羅現駐節簡陽擬候 
蔡督軍到簡始隨同入省惟已發有明令云此後無論何項軍隊槪不准駐省城内所有省内維持治安之責自以警察憲兵警備隊等擔任并已飭前方各軍悉駐城外槪不入城云云 
　　至於周駿則於二十號午後離去成都當未行時在東較場調集所屬軍士宣布此行宗旨言詞甚爲短簡似有許多難言之隠演說畢卽乘綠呢大轎由武成門起出城向金堂方面出發周自謂此次失敗實因王陵基在簡陽之大敗伍德明劉湘王聚奎黃鵠舉之紛紛解體云周行至北門外龍潭寺地方其同行者有五十八團陳國棟團長率該團一三兩營外有砲兵機關鎗工兵輜重兵等五十八團之第三營稍落後陳團長遂向該營演說略云師長已去遠我軍已不能趕上本軍不能不改易方針演說畢遂向郫縣主面開去陳之臨難苟免　在將來權利也重慶鎭守使署留守司令官王聚奎忽於本月七號函致渝城總商會及各機關宣佈從是日起脫離周駿關繫與駐永川二十九旅旅長劉湘共表同情而日前所招駿字軍亦將駿字取消另改名目可見周之衆背親離矣 
[漢口事變餘談]  
　　漢口肇事後一連五百入夜即禁交通各行商業大受其累專恃夜訕交易者尤爲困苦無異歇業而銀根亦遂吃緊恐慌非常漢口商會以此數日間僅小有火警别無事變所傳劉家廟擊斃刦營黨人一說實係格斃行刦潛逃之人所誤傳爰請求王督軍核准下令於四日夜起展至夜十時後禁止交通各團救火會之準備亦撤除以安人心而維商業但各縣紛亂不已商旅停滯至漢辦貨者甚稀非將各地假名騷擾者肅淸漢口商業總難起色也 
　　德國租界與華街接連處最長故該界戒嚴最緊三號夜德商團於該界攔阻行人其人不應被槍傷一人刻由工部局巡捕房會出示諭略云華界華景街一帶被亂黨縱火焚燒於租界大有妨礙自出示後如有不法之徒身藏炸彈手鎗以及違禁物件由租界經過一經本界商團隊及巡捕搜查盤獲立即開鎗或以兇犯論罪决不寬貸 
　　前月中央特派蔡漢卿中將來漢招撫黨人雖用欵至十七萬元之巨然聞有不妥之處或則該黨首並不在此被人假充代表冒領或則該黨派本早已自散爲人冒名朦領實惠未能均霑以致呂丹書等一呼衆應釀成不名譽之暴亂茲雖或捕或逃而潛藏租界内外者爲數尙夥捕房旣一時查逐難盡警署亦不能一一調查漢口商會長爲地方治安計特要求王督軍再撥欵項妥定辦法分别解散遣送回籍王氏極爲贊成已電准總統再派孫堯卿來漢協同鎭守使淸查聞擬於發給川資護照之外並收買炸彈（每個五元）手槍（照價給半）以絶禍根若敢私自携走以匪論罪聞王諭商會長云近日捕戵之人皆係此伇犯搶 
 
 
 

Page 7

 
 
之徒其祗有黨案關係者　捕獲亦未予法辦可轉致各黨派勿懼怕匿不受撫云云 
　　華景街至何家墩各地被焚商民依户籍調查有一千餘家當時事起倉卒炸彈紛飛逃命不睱孰敢搬取財物即取出數件途中亦被刦奪故現在流離轉徙困苦不堪商會慈善會各團體善堂已籌欵辦振王督軍亦飭財廳撥錢一萬串交商會先行散放昨已會警查明災户每大口給錢十千小口五千其焚斃之男女六人並另給棺費以示撫卹但災民損失不下二三百萬區區賑欵猶杯水也 
　　省垣陸軍審判處現日日刑人三日曾解侯么等十九人交漢口警廳執行槍决聞爲漢口著名匪首（並非黨人）前次警廳門首炸彈即彼抛擲此次又率衆攻搶警署商民已逃往鄰境卒被拿獲四日又解六名過漢處决大約侙係因該處殺人太多故分起往漢以避議論至外縣解省之搶匪與續獲漢口之逃犯現仍源源不絶審判處誠忙無已時也 
　　漢口自經三十夜變動以來市　商人里巷居民日夕驚恐兼以謠言四起居民恐慌惴惴然若尙有大故發生者此數日間搬箱扛籠者仍絡繹不絶不料四號夜一時許法界火警汽笛又鳴鳴而鳴商民從睡夢中驚醒恐慌之狀迨難言　比經電詢始知並非火警實係有衆數百人暗襲駐紥某處軍營意圖刦械當經擊散是以租界亦聞信警備也 
[皖省陸軍監獄近訊]  
　　張督軍前以皖省陸軍監獄覊禁各犯大半爲探訪局長王志剛飭捕非法判斷者甚多故曾委顧賜書來皖調查復委懷寗朱知事會同耿獄長將各案分别清理該監獄覊禁人犯共三十餘人清理後由朱知事耿獄長會詳督軍核奪等情曾詳前報日昨該監獄長接張督幂軍來文准將胡萬秦黃中凌少奎李定邦彭兆麟季雲卿陳達的劉　　葛遵楷胡永年王道平陳正章王得勝蘇信柯有貴等省釋故胡君等已於六號出獄此次省釋之手續在大總統申令以前張督軍飭清理案守將判决刑期不合法者一律釋故其中有非關於政治犯罪者如柯有貴蘇信王得勝陳正章等是也 
　　又李訓凃彥威等案此次張督軍特各減其刑期四年及一年頃皖紳馬景融吳傳綺郭行健等公電張督軍以李凃兩君純爲政治犯罪應援大總統申令省釋 
　　又該獄除已開釋外尙有關於刑事案犯係由滬鎭守使署遞回收禁者十人此决督軍批飭仍照其刑期執行遞回原縣禁錮又有客籍數名案關詐欺取財罪亦仍照原判執行擬咨送懷寗監獄寄禁現耿獄長一俟各案辦理手續清楚即遵督令取消陸軍監獄 
　　又一訪函云當胡君萬泰出獄時皖城紳商各界及商團全體均佩絨球前往陸軍監獄歡迎并備綠呢大轎以便胡君乘坐而胡君仍步行至商會沿途各商舗均設香案燃放鞭爆以表歡迎並聞懷寗監獄尙有黨案嫌疑犯孫德和等二十三人日内亦可釋放 
[丹徒解散縣敎育會之風潮]  
　　丹徒縣敎育會將届改組之期全體會員正擬公同舉辦詎知事章同忽飭丹徒縣視學徐與範會同學務委員顧鳴治等另行組織重召會員並飭該會卽日停止會務繳銷圖記取銷全體名義推倒原有機關適該會正會長殷森甫臥病在鄉遂由副會長朱芸青於昨日午後三時召集全體會員開會討論首先報告開會宗旨次宣讀官廳來往文件並附未經用印之回批一道宣讀畢一時羣情洶洶咸稱詫異當有會員徐少卿起謂敎育會爲一縣人民組織研究敎育之團體非官廳可以摧殘梁稼畦起謂敎育會改組是當然之舉若官廳以命令干涉自不能承認茲竟勒繳圖記解散原不會員是出之武斷我等當羣起反對嗣由姚佛崖起謂對付手續不可不愼重縣署來文當復以全體公决自行改組否認縣長委員非法之組織至回批一道旣印信認爲無效一面將章違法情事電禀省長一面擇期開會公同改組梁君又謂當先期通知各訕鄉敎育界一同蒞會副會長將此意付之表决全體一致贊成繼又討論會員資格羣謂旣經入會之會員於敎育會規程上並無不合之處且多經開會公認者當不成問題旋公决十五號爲開會改組之期議畢已鐘鳴六下矣茲將該會致上海各報電附後京江日報轉上海各報鑒丹徒知事同嗜好孔多坐荒職務於敎育爲尤甚近又爲左右蒙蔽以非法解散縣敎育會勒繳圖記令縣視學一手改組本會碍難承認除電省署曁敎育總會依法自行改組外謹以奉閲丹徒縣敎育會全體庚印 
地方通信 
[蘇州]  
　　異姓爭產之澈查吳江縣民錢汝語上訴沈鍾英異姓僞繼結黨吞產一案前經高等審判廳民庭傳訊沈鍾英堅稱沈錢二姓可併爲一家錢問梅之妻曾於借錢契紙上書沈袁氏字樣是以沈鍾英承繼錢問梅爲子可以兼祧二姓香火等語問官判候調查復訊茲悉此事業經該廳調查得錢問梅名實賢係震澤縣學附生學册上所塡三代並無沈姓字樣又查得沈鍾英侮吳江雷尊殿兩等小學學生於民國三年署假畢業其文憑底册三代中亦無錢姓字樣是沈錢二姓並無併爲一家之事日内卽當傳集原被開庭復訊矣 
　　蘇長官微服蒞錫蘇常鎭守使朱申甫偕同新任王道必尹水警趙廳長吳縣孫知事商等檢廳長於本月五日由蘇乘車到錫當有駐錫蘇軍第四旅旅長蘇崑山在站迎迓下車後隨乘預備在站之汽油船開赴惠麓遊覧入晚返棹即駐節於漢昌路啓泰旅館聞此次朱鎭守使偕同各長官微服來遊除蘇旅長先期得信外其餘軍政各機關均無信息迨至午夜因隨來僕人露出消息由崗警報告第五分所侯巡官立傳電話報告縣署周代知事當即到棧晋謁詎諸長官早已安睡未得竭見翌晨周知事復往趨謁據棧役回稱已乘早車返蘇矣 
[無錫]  
　　將有第二新世界出現無錫新世界遊覧場開幕以來生涯頗爲不惡祗以地處不廣裝置未周一般遊客尚不滿意茲聞有滬上土商郭某等備資本二十萬元擬在新世界左近建築一新新世界或定名爲勸業場傳聞其計劃甚爲遠大資本已極雄厚規模尤爲宏壯各種裝設均仿世界各國最新式之遊覧場佈置現正在着手進行中 
　　縣議長赴滬協商國會業已召集地方自治當然恢復省中曾通飭各縣先期籌備上海已設有縣議會通訊處藉謀一致進行日昨滬上縣議會通訊處曾有公函來錫通知縣議會請派代表兩人到滬與會錫會接信後經各議員通訊推定議長浦斯湧代表全體赴滬協商一切 
[揚州]  
　　屠宰稅捐之催繳江都縣周芷貞知事刻因各鄉屠户輸納屠宰稅互相觀望不肯按期照缴捐欵不免停滯昨特出示曉諭各户從連繳納以濟需用 
　　市鄉議會之籌備江都縣議事會前於圖書館内附設議員接洽處日來業已着手進行現各鄉亦公舉代表來城籌備恢復市鄉議會之手續連日正在開議員談話會集議一切辦法 
[鎭江]  
　　緝私營兵肇禍之查辦駐鎭江浙緝私營兵甲乙丙三人因推墜老嫗仆水斃命章知事不予伸理爲柳衍齋等具控省署經省長批飭章知事秉公辦理各節迭誌前報茲聞章知事奉飭後知此事不能含糊結局乃飭將已經保釋之肇事兵丁三人傳集到案聽候訊辦大約章知事對於此案不敢不秉公辦理矣並聞駐鎭緝私營領哨龔玉亭已經上官飭令撤差並委派專員來鎭查辦此案云 
　　旗民保存賑欵之理由鎭郡旗民向有賑款一項專爲贍養孤老孀疾四項窮民之用近學界中人禀請將此欵移撥爲辦學經費而旗民等以辦學雖地方公益而窮民生計亦宜顧全該欵係純粹慈善性質應仍歸慈善事支用不能撥作學欵擬公禀縣署設法保存 
[杭州]  
　　商會聯合會之代表全國商會聯合會京師事務所訂於本月十五號開正式大會函請每省代表五人至十人赴會等情杭總商會奉函後已通函杭嘉湖紹金衢嚴各舊屬商會略以查才帖捐稅及烟酒公賣費販賣烟酒特許牌照稅屠宰稅並印花稅之涉於苛細者均足以病商而各商號之呼籲屢矣茲敝會擬將前列各項議案送請提議一面公推衆議院議員金溶仲君爲敝會代表貴會如有議案祈寄敝會以便彙案轉寄付議至代表每省公推人數旣以十人爲額則舊杭嘉湖紹金衢嚴屬一方面至多不過五人倘貴會擬推代表與議請將代表姓名即行函知如各會所推代表已滿定額卽以函到在前者爲凖 
　　孫慕韓返浙稅務處督辦孫慕韓氏前月請假到滬後早有旋杭之說茲聞孫氏定八號乘特别快車返杭隨行者有男二公子一人女四公子一人住於錢塘門外楊家牌樓某某山莊聞孫氏專爲掃墓而來並無政治關係故不謁見當道以免讌會 
[安慶]  
　　劉局長因捕蝗用刑蕪湖萬春湖内之六壩軍灘等處近來忽發生蝗蟲經墾務局長劉爕飭六壩軍灘兩處保董督率佃户將兩處蘆荻刈盡以便易於　滅時有殷樹棠出而阻止刈蘆於是各佃户均不遵行旋由劉局長將殷及各佃户各責軍棍二百復迫令保董佃户將蘆荻刈盡乃將蝗　　滅刻闻殷樹棠以劉局長濫刑無辜赴省禀控經倪省長批仰蕪湖道尹查復詳辦 
雜評一 
[憲法起草會（一子）]  
　　憲法起草會開會議將天壇草案撤回重行研究或加修正此誠鄭重憲法必要之手續也蓋憲法猶之搆屋之繪圖式此圖式必須顧及將來建築時使工匠易於着手又須顧及此屋造成後使居者舒暢而安適初不僅以圖繪之精細爲美觀故誠宜加以鄭重惟今者國人咸盻此新屋早日　成　式能早一日繪竣則搆造可早一日動工國人卽得早一日居此完美稽固之新屋此理之所必然者也然而欲求圖式之早竣又必賴繪此圖式之工師於草創潤色間意見不生阻碍不起此又勢所必然者也 
　　是故今日之憲法起草員能於研究時不參以絲毫之黨見平心商榷則進行易而無偏蔽進行易則可早成無偏蔽則實施亦易也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[離奇駭怪之烟土案]  
　　寓居湖北路孟淵旅社某大員之隨員孫世奇因带有雲南土四箱被洋藥公所協同老閘捕房中西探捕搜獲將孫解至公共公廨論候英領堂期研訊在案昨晨由俞代襄讞會同英卓副領事在樓上正式刑庭開訊先由老閘捕房副捕頭第偕七十四號三道頭西捕上堂譯訴前情並稱昨日又在閘北華興路某公署附近屋内搜獲雲土二十箱請爲核奪繼由洋藥公所代表律師到堂聲稱查得孟淵旅社内抄獲之四箱内有印土小土各一箱現在私運之人尚未提齊應請展期開審並由江海關代表律師投案譯稱此案的被何人尚未明晰應俟查明再行提出理由控訴中西讞員判將抄獲之土暫存捕房孫押候訂期研訊 
　　滇督軍所派之陳和庭王鐵珊王竹村三代表聞與私運雲土案亦有關係昨日由杭回寓後至午後三時半即由老閘捕房捕頭率同中西包探持公堂提珷 
票將陳等三代表拘至公廨卽由王襄讞會同英卓副領事研訊先由洋藥公所代表律帥上堂譯稱今晨堂上簽發之提票已由捕房拘獲三人尚有數人並未提未提到請爲特别訂期開訊繼由老閘捕房副捕頭第投訴奉拿各人尚有三人因事出外現未回寓云云堂上詰問被告曰洋藥公所指控爾等販賣私土是否承認陳等答稱此事不能承認中西官磋商之下判被告三人各交一萬兩人銀並保候提齊人證再訊 
　　淞滬警察廳於前晚十時據洋藥公所西人偕同穆安素律師到廳面謁縣長徐國樑報告閘北寶興里内藏有大批私土請爲派員同往檢查徐廳長准即遴派警備隊隊長曾永奎带同偵緝隊士郝樹林等與該西人等前往滬海道尹公署禀明前情道尹周金篾遂親督搜查當經查獲私土二十箱惟詰詢私藏主名無人承認現正嚴行根究 
　　又一訪員報告云英界大新街孟淵旅社某號房内搜查大宗烟土後又於前晚（即八號）在閘北華界華興路滬海道署毗連某號空屋内搜出烟土多箱此事係由英捕房查悉於是晚九時許派同中西探捕不動聲色前往該處先將前後門看守入内搜查至數小時之久果於空屋内發現大號衣箱二十一隻封皮开 
堅固當場拆視滿載烟土維時周道尹及淞滬警坉 
察廳長徐國樑亦均到場來人欲將搜出烟土提入捕房徐君謂地屬華界須由本廳暫行扣留再行核辦旋由西捕電致總巡捕房及英總領事署遂用大號汽車搬運良久如數提入捕房其時華興路一带居民以深夜喧嚷不知何事前往探觀者極形擁擠 
　　字林報云前星期六日抵滬之滇省國會議員其� 
行李中雜有鴉片二十餘箱已於昨日（八日）在閘北某屋發見此項鴉片星期一日捕房至孟淵旅館檢查時未經搜出旋被運入法租界繼復移至閘北昨夜捕房得報急往追查竟得破獲閘北當道現不允將此項鴉片運回租界租界當道正與華員交涉其結果若何本館（字林報）付印時猶未得悉聞所獲鴉片共二十四箱重約七千磅值價銀百餘萬兩云 
　　文匯報云公共租界巡捕房在閘北抄獲之鴉片已於八陚 
日夜間三時用汽車七輛運回租界共二十箱 
[新任司法總長蒞滬五誌]  
　　新任司法總長張耀曾由滬赴杭已誌前報茲悉張君業已公畢於昨晨由杭乘坐火車返滬抵站時本埠軍警司法行政各官咸在車站迎迓仍以孟淵旅社爲行臺不日離滬晋京 
　　另一訪函云新任司法總長張耀曾奉命赴京就職由滇來� 
滬假庽湖北路孟淵旅社因有要公偕滇督軍唐 
之正代表陳和庭副代表王鐵珊王竹村（即王竹林）等赴杭謁見呂督軍面商一切昨已司畢返滬聞張君現庽南成都路英法交界處三十一號洋房 
[西報紀招雇日警問題]  
　　大陸報云本埠公共租界議用日本警察三十名一事已經工部局核准茲巡捕房將次派員赴日與東京警界領袖討論一切凡薪水位置等級職務各事皆須議决所招日警必爲素經訓練之警察庶將來到滬後雖人地不熟亦無須再行學習所得薪水泌較在日本所得者爲多但此層頗難解决昨聞薪水問題須在日本磋議日蚈 
警不能照目下此問西捕之例給發同一薪水且未能依照歐戰前之舊例蓋上海西捕薪水根據倫敦警章而定而日警薪水則須以日本警餉爲根據也 
[滬埠米市之近况]  
　　本埠南北米市每値靑黄不接之時粳米價格必有增無減今届因巢湖淮揚等處秈米來源甚暢價亦相宜市面獲此接濟故粳米市價尚稱平穩現市錫帮機粳開價八元六有常帮機粳八元五角蘇同帮機粳八元四角（以上係廠貨）常帮機梗八元二角錫帮機粳八元二角五分南帮機粳八元二角（以上係船貨）至粳米新貨上市者向以浦東出產爲最早其上市之期必在舊歷七月初十左右上年七月初十日南市振餘等行先有浦東新粳十餘石發現今已届期南北兩市尚無此項新貨其故因本年入夏以來雨水太多天未甚熱田禾爲水所浸成熟稍遲大約須至月杪方可嘗新至無湖秈米最近一星期來貨亦少緣彼雨收價昂貴裝運來滬每包須加水脚駁船等費洋七八角頗不合算耳因滬地市價日疲故均觀望調查現存太古怡和招商鴻安日淸等堆棧者不過七千餘包高貨開售七元次者僅售六元六角 
[嵩山路轟發炸彈三誌]  
　　法新租界嵩山路即葛羅路九十號披屋内爆裂炸彈炸傷徐州人胡金奎一足送往醫院醫治等情已兩誌前報茲經西探目阿而風西偕同華探周寳生金九林等在附近九十六號内拘獲任貴一名又在麥賽而蒂羅路三號内續獲李金林一名均已带入捕房石總巡諭令管押候錄供解送公堂訊辦 
[巡警與匪徒開鎗對敵四誌]  
　　二區三分駐所巡官韓恩桂巡警李步德在林家弄拘捕匪徒被匪開鎗擊傷李警先已因傷身死韓巡官亦在廣慈醫院醫治無效於前日相繼殞命該所警佐王炳燧得報後以韓巡官因公捐軀情殊可憫當即禀報徐警廳長免予相驗卽由王� 
警佐雇夫將韓尸由院檯回從豐棺殮至李警身後蕭條亦堪憫惻業由徐廳長於前日先行申詳省長請求撫卹矣 
　　又聞徐廳長以近來匪徒横行竟將巡官巡警開鎗擊斃實屬駭人聽聞故於七日起仍照戒嚴時辦法一體嚴查前日下午又傳各區所警正警佐及各隊長等到廳督同各科員會議晝夜防範辦法良久始散江蘇馮督軍齊省長據徐警廳長報告後以此案眞相未明究竟是否搶匪抑與該巡官等别有仇𨻶即着趕拿匪黨從嚴訊究是以徐廳長業已懸賞飭緝� 
務獲澈究 
[發現假儲蓄票三誌]  
　　皖人章立成曾將假儲蓄票一百條持至福州路一百六十二號門牌鹿鳴旅館内附設之公平股票公司騙取洋五十九元一角嗣被該公司内之吳福如查悉報捕將章拘解公共公廨訊供押候補傳僞造之人到案澈究在案昨晨復訊先由中西包探上堂禀明上月二十七號原告代表至捕房報告後當卽前往將被告拘獲詢據聲稱該票係住居法租界寳康里一百九十九號屋内之王友和囑令往賣即禀請公堂出票於本月四號協同法包探往拿詎已遷避故未提到言至此即將僞票呈案請察繼由新華銀行代表蘇公選上堂證明該票確係僞造並延律師到堂聲請澈究訊之章立成堅稱由其主人囑往兌洋不知是僞求宥中西官以章不應將僞票騙洋判押西牢三年僞票塗毁 
[保存鳳凰山鑛權四誌]  
　　江蘇省議會議長錢崇固等因聞有人將江寗鳳凰山鐵鑛與外人訂立合同任彼開採特電國務院農商部請勿批准詳情已三誌前報茲將農商部復電照錄如下南京總商會並轉錢崇固孫啓泰諸君鋻華寗鐵鑛公司售砂事違例訂約早經批斥現正籌索取消鑛權以防枝節勿念特聞農商部支 
[縣議會通訊處之函牘]  
　　宜興縣議員楊壽祺致江蘇縣議員通訊處函云前奉寸緘諒邀察及近閱報載尊處已電致中央請求回復未識能邀允准否查自治取消以後袁政府已另有參政院議决之地方自治試行條例公布在案此次約法恢復業將各項違反民國之法令明令廢止而此項自治條例並未提及似亦爲今日進行中之一障碍物現在國會業經開幕政府事事皆資取决竊謂宜逕電國會請其轉咨政府速將前定條例明令廢止再請回復自治庶可冀逹目的管窺之見是否有當統乞卓裁 
　　江蘇縣議會通訊處復宜興縣議員函云惠函敬悉謬蒙獎飾慚悚莫名房屋被佔附稅被挪各縣皆然回復縣議會一節前經敝處發起諸入紛電陳請元首曁兩院議員力促明令恢復迄今未蒙明示所以在滬諸君於日暒開談話會議决先行通函各縣舉派代表來滬以便開會集議其圖進行綜之積極進取逹其目的而後止夙稔吾公蓋　偉畫尚望時賜箴言指導一切無任感荷 
[麻袋内發見女屍]  
　　前晚八時許有一身穿短衣年約三四十歲之人雇坐黃句 
車車中帶有蔴袋一只分量極重由老北門進城稱欲前往關帝廟地方迨行至紅欄杆橋堍此人卽命停車付給車資當將蔴袋取下放在該處電桿下上人四顧無人即棄之而逸當爲該處銅作夥瞥見留心察看良久不見有人來取時交三鼓巡更者亦至乃報告崗巡協同二十二舗地甲金茂將蘑袋拆開係用破帳子包裹内襯破蓆一條並破單被一方被内裹一女尸頭旁有西式枕頭一個屍已變色臭氣四播尸之手足用麻繩紥縛該巡警立卽報告二區一分駐所由杜金釗警佐論飭該地甲投報地方廳禀請相驗昨午由林廳長委派樓檢察官沈檢驗員等前往該處屍場相驗樓君到場後先在四面察勘一周然後升座由該地甲與巡警禀訴前情樓君諭飭將該女尸取出先命解縛然後如法檢驗良久驗得該女年約十六七歲上身套一白洋紗衫下着黑洋紗褲小脚無鞋頭髮蓬鬆屍體作青紫色且已腐爛委係受傷後因病而死樓君親視無訛塡明尸格判令由堂棺殮發封厝壇遺上麻袋等件一併入棺樓君驗畢立即返廳據情在禀林君請示辦理林君以其中情節大有可疑即派法警協同該地申第四出偵查務得眞相云 
[嚴緝截刦小輪之盜匪]  
　　立興公司之立康小輪曾於七月六號駛至江浙交界張家浜地方被盜刦去現洋七千元並被開鎗擊斃水警巡士許鶴年一名曾經水陸軍警嚴緝贓盜在案茲由水警第一專署長通飭所屬各分署長略謂查得行刦地點係在青浦縣界俗呼曹坊涇河口當時有匪百餘人約搶一小時搶畢盜船向東南而逸查水警保護小輪責任何等重要雖云衆寡縣殊致遭損失然而該管警官抵禦不力咎實難辭巡官張誕秋自應詳請嚴議以爲有能稱職者戒至其餘派護輪船之各巡官當盜刦拒捕之時各巡船相去不遠且聞有鎗聲尙不知立時趕往接應致任盜匪飽掠而去實屬故意取巧貽誤事檵應將巡官孫宗祥陳福升李惟錕三員各記大過一次以儆將來所有此案逸盜自應通飭查緝仰卽優購眼線督同勒限嚴緝獲解究辦以寒匪膽而靖航路母得推諉云云 
[烟酒聯合劊之進行]  
　　中國烟酒聨合會總幹事陳良玉以近日各處烟酒兩業贊成入會者颇頗形踴躍若不急速進行何以慰各省各埠同業之渴望故除郵寄分會簡章及通告外業已修正總會簡章並請編緝員彙訂各處同業意見書即日付印以供全國同業之討論並聞該會昨日又接山東省城商品陳列館蕪湖槽業公所衢縣酒業公所平湖烟業全體鄞慈酒業公所江寗酒商淮安烟業代表蘇州酒業醴源公所等來函亦均一律贊成加入云 
[公廨訊究烟土案彙錄]  
　　王子康胡生法因在新閘路七十八號門牌張伯康家販賣私土經洋藥公所用人徐慶榮得悉訴由公所協同捕房前往搜獲紅土四色將王胡二人連同紅土解至公共公廨訊供收押在案昨晨復訊據洋藥公所代表律師譯稱查獲之土驗明確係紅土請爲核辦並由張徐兩見證投案證明前情訊之王胡供詞支吾中西讞員判各押西牢三月土送海關焚燬 
　　忻阿生帶有紅土七包經過江西路被洋藥公所用人蘇瑞卿協捕查獲解送公共公廨訊供管押在安昨晨亦經中西讞讞員研訊屬實判押三月　送海關焚燬 
　　吳阿五吳阿江在嘉興路某號屋内販賣私土被洋藥公所查悉協同捕房前往搜獲私土四小箱一併帶入捕房昨將兩吳解至公共公廨先由洋藥公所代表律師上堂譯訴前情請爲訊究訊之兩吳亦延律師到堂辯獲中西讞員判被告押候下禮拜三再訊 
[皖人羅列倪嗣冲違反民意之條欵]  
　　旅滬皖省議員通訊處昨接皖省士紳來函歷數倪嗣冲十大罪一主張帝制去年帝制發生倪首先推戴後令各縣派代表一人及各代表到省其中對於帝制有遲疑不决者倪輙以迫脅從事以故無敢抗者一誅捕黨人自倪到皖日以誅捕爲事偵控四出凡稍涉形迹疑似或曾有挾嫌告密者不問是否輙行鎗斃三年以來不下千數卽此次黎總統繼任後大局將次統一猶復鎗斃十二人其他可知一擅移省治前淸廣西曾有遷省治於南寗之議經數十年爭持未决乃我皖省倪竟以一人私見將巡署移置蚌埠一隅之地棄省城而不顧殊不可解一摧殘學務自倪到皖經兩次停辦學校青年子弟因之失學學堂之信用全失他主人　之對於學堂相戒而不敢入故我皖學務一落千丈至敎育經費之减少更不必言矣一增設五口皖省釐捐局星羅棋布倪又行潘祖光之議增設五口一網打盡商旅裹足後經在籍士紳迭次栗請中央已奉部批裁撤而倪猶把持不撤抗不遵令一擅行公債現大局已就統一若果中央舉行公債皖省自應一律照辦乃中央未經宣布我皖省竟有本省公債之舉似此單獨自爲風氣殊不可解况省議會不日成立此等重加人民之擔負竟不待省議會通過乎一 
 
 
 

Page 11

 
 
麻將納賄倪在皖省前後三年凡屬員到省謁見又迭次做壽屬員拜壽者皆必陪倪义麻將故意作輸每人或數百金或數千金不等以爲孝敬即近來在蚌埠亦然一軍隊擾民倪軍在省毫無紀律往往數人或十數人私行在鄉問或私街小巷闖入民家調戲婦女肆行淫虐民皆知聲而不敢言聞在某處軍士誘一賣菜婦入營十數人輪姦此婦竟致不起一公署藏妓將軍行署在前淸爲巡撫衙門乃省垣第一重要機關其轅門儀門軍隊森嚴因無雜項人出入乃倪竟於本署西圍牆近北處私開一小便門常呌娼妓於此出入亦不時鎕宿一政治黑暗倪本武人旣無政治知識又無政治經驗者中各項要政全係仰人作主至各屬知事釐局所用各員非貪鄙即殘酷只要能搜括民財能捕獲亂黨者即係賞鑑之人才故我皖政治之黑暗較他省尤甚 
[城東女學預備開學]  
　　南市城東女學署捕習會業已閉定於八月十四號行秋季始業開學前三日招考新生現已預備一切報名者頗爲踴躍云 
[女子同義學校之始業式]  
　　八月八日卽舊曆七月十日法租界麥賽而蒂羅路鴻泥里中華女子同義義務學校於午前九時舉行秋季始業禮男女各生到者約百餘人先由校長陸胡雄飛及各敎員宣讀勉詞次全體學生校歌次向國旗行三鞠躬禮次向職敎員行禮禮畢由體操敎員易樹林率領各生赴霞飛路法國西童學堂操埸演習體操并有新制綢質校旗旗爲藍色中繡一黄色大鐘并同義雪恥紅字四個按該校爲貧家子代謀造就現在尙有餘額五名可以選補云 
[女子同義學校之始業式]  
　　八月八日卽舊曆七月十日法租界麥賽而蒂羅路鴻泥里中華女子同義義務學校於午前九時舉行秋季始業禮男女各生到者約百餘人先由校長陸胡雄飛及各敎員宣讀勉詞次全體學生校歌次向國旗行三鞠躬禮次向職敎員行禮禮畢由體操敎員易樹林率領各生赴霞飛路法國西童學堂操場演習體操并有新製綢質校旗旗爲藍色中繡一黃色大鐘并同義雪恥紅字四個按該校爲貧家子代謀造就現在尙有餘額五名可以選補云 
[改組乙種商業學校]  
　　眞茹鎭前由本埠耶穌監理會敎士王樹聲君創辦高等小學校一所已著成效本年下學期該校改組爲乙種商業學校昨日該校分發通告照錄如下敝會去夏設立之眞茹高等小學校自下學期起得江蘇省敎育會會長黃炎培先生之贊助改爲乙種商業學校原有之國民科仍作本校附屬小學蓋欲求商戰之勝利不得不開辦商業學校造就商業人才寳山全境向無商業專門學校本爲憾事而眞茹爲輪軌輻輳之區故商業學校尤不可緩辦特此改組 
[崇實學校開學預誌]  
　　法租界霞飛路康寗里口二百七十九號由留學生四川尹君瑞卿等組織高等小學附設國民小學業經延訂敎員各擔責任聞該校定於陽曆八月二十日開學云 
[啓明學校之開學期]  
　　英租界愛文義路晋福里私立啓明高等國民學校署假補習課將畢茲定於陽曆八月十五日開學並聞日夜館因開學期近報名者絡繹不絶云 
[學堂演劇籌欵]  
　　墳山路翕濟學校校長謝强公現擬於本學期起重訂新章加放學額惟因絀於經費定於本星期六即陰曆七月十四日假大舞台演戲籌疑所排戲目除小達子之落馬湖外沿有北京來申名旦王佩蘭之紅梅閣並聞該校已定於陰曆七月二十四日開校云 
[推銷孤兒所製之籐器]  
　　龍華孤兒院學生自製之籐藝各品工精粒實本歲增設縫纫一所專造海陸軍衣學校制服各件俾開孤兒生計聊充院費已誌前報茲該院特將籐工之品名價目詳細列表分贈各界以便購者隨時按表向各分售處訂購云 
[仍請商會調查]  
　　全國烟酒事務駐滬辦事處史久龍致上海總商會函云頃准貴會復函以敝處前函請調查烟酒捐稅以及公賣辦法各項利弊情形一案可徑向烟酒聯合會接洽較之商會輾轉調查易於明晰等因查烟酒聯合會雖爲烟酒各商聚會之所恐知之不能詳盡自非就各該行店詳細查詢不能知其底裏且該聯合會亦正從事調查忙碌倍甚敝處未便再請其代辦滬上南北各市狀况過異南市已請南商會調查北市勢非仍請貴會轉知烟酒兩業董事調查塡表難期速效敝處長本日已與貴會總理接晤承允照辦茲特將表式仍行送上務祈貴會查照前函速賜辦理見復實紉公誼敝辦事處設卡德路七十四號嗣後文件請逕送交爲盼 
[廣東省長辭行]  
　　新任粤省長朱慶澜昨至本埠各官署辭行聞日内即須乘輪赴粤履新云 
[紅會允代募賑]  
　　江淮大水爲近五十年來未有之奇災自皖北穎州以迄五河　眙等處汪洋十里一望廢涯而江蘇之江浦等縣圩堤破潰田廬淹沒被災亦極慘酷近日五河臨淮各處均致函本埠紅會秘賑聞該會會長已允派員前赴各災區調查一面代募捐欵從事救濟矣 
[市副議長餞别國會議員]  
　　衆議院議員姚子讓君以本邑修志事宜正在從事結束故國會開幕後至今尙未北上現在部署已定擬於望日左右束裝就道聞昨晚市議會副議長吳叔田君特假也是園設筵餞别並邀各紳士作联陪一時觥籌交錯賓主盡歡而散 
[關於改組商會之批詞]  
　　滬海道尹據松江縣莘莊商會總理胡壽南禀縣署延擱阻滯會務進行等情當於昨日發出批示云禀悉該會改組章程附繳鈐費一案前據縣詳業經批縣查明復辦嗣於松江商會改組案内奉省公署飭准部復莘莊泗涇兩區域應妥商協定一處另行禀請設立又於轉送松江商會修正章程案内詳奉省批應轉飭該縣迅將莘莊泗涇兩處應於何處添設商會尅日查議詳辦各等因又節經飭縣遵辦各在案迄今尙未據復據禀各情仰松江縣知事迅即遵照節次批飭尅日查明協議妥定詳候核轉並仰抄同本署前發該縣第五百六十七號飭文一併轉行該商會知照可也此批禀發仍繳 
[再紀林寒碧君之慘死]  
　　本埠時事新報總編輯林亮奇君於七號晚間九時行經馬霍路被某西人所開之一千零十九號汽車撞傷要害送至仁濟醫院醫治無效旋卽逝世由捕房將屍體車送驗屍所前日午後經公共公廨中西官俞祝二君蒞所相驗委係因傷殞命驗畢將林君之妻徐氏及肇禍西人一併傳案研訊一過諭令徐氏將屍收殮候核 
[電車撞傷貧婦之結果]  
　　婦人王葉氏賣粥度日於本月五號行經愛而近路與弱浙江路轉角處被二十三號電車撞跌受傷旋有八百零四號巡捕到來將氏送往醫院醫治無效於前日身死屍送驗屍所午後由公共公廨讞員俞祝二君蒞所驗得死者右額受有傷痕旋傳屍子王阿四電車司機人趙啓明及證人胡廷楨到案訊問一遇以死者自不小心致罹此禍判令王阿四具結收殮了事 
[余署長愛護小性命]  
　　淞滬警察二區署長余炳文查得所轄西門外一帶馬路時有兒童在電車軌道上嬉游設被電車碰撞性命堪虞各該父兄並不誥誡實屬不知危險特出示申禁嗣後如有兒童嬉遊軌道之間定當將其父兄提究云 
[移動跳板之禍殃]  
　　小工吳福前日在义袋角胡小毛之駁船上起運煤炭被驎船户崔國泰誤將胡船上跳板移動致吳墜河撈救無着當由水巡隊將崔拘解司法科嚴科員判送地方檢察廳核辦 
[再誌遇人不淑之怨忿]  
　　粤婦黄唐氏因被其夫黃綿體將衣飾奩具變賣殆盡且加虐待故逃至江灣某尼庵自願削髮爲尼由六區一分所解送司法科訊明各節已記前報茲悉此案經嚴科員派探往傳黃綿體詎已避匿無蹤前日傳到該氏之父唐輝光諭令將女領回好言勸慰 
[雉妓自求超拔]  
　　濟良所昨解不願爲娼之雉妓王巧雲至公共公廨請示據王妓供稱山東人年十七歲被人拐賣於英華街三十一號門牌爲娼因遭龜鴇凌虐逃出求恩超豁中西官判送濟良所留養照章擇配 
[不認冒名圖詐]  
　　李高順因被滬西東京路一百二十號門牌江北婦人倪薛氏指控冒充工部局用人以所豢猪鴨未捐照會爲由照詐洋四元昨由捕房將李拘解公共公廨經中西官訊供不認判將案註銷被告開釋 
[原告擔負訟費]  
　　陳樹森控美和興鞋店主黃錫林不付貨價一案昨日午後由地方審判廳許推事官開庭辯論陳訴稱黃與我往來被欠貨洋一百二十元並素緞二疋請求追繳黃供稱素緞二疋爲陳托銷奈無人過問原貨尙在所欠貨洋早經儲欵以待詎彼不來收取突然來案禀訴殊與商人名譽有碍今將貨價與素緞一併呈案請求追償名譽損失問官得供即向黃一再開導免追損失呈案之素緞貨價交陳領去本案訊費判令陳樹森一人負擔了案 
[田單已有下落續誌]  
　　杜杜氏杜顧氏同至法公堂控稱前因分家時遺失杜西川户名一畝一分四釐八毫之方單一紙涉訟公堂登報聲明今在陸　銓處出現求請訊究陸供該地前由母親向杜阿根購下現將方單抵押於顧洪記處判令交單在案昨又傳訊方單由中人李春玉呈案請察並據前地保林鴻生聲稱地有二塊單祗一張此單確係杜杜氏之產陸聖銓之地其田單不知如何遺失聶讞員判傳地保諸子香到案再行訊核 
[限期交還貨欵]  
　　姚瑞章至法公堂控被在押之倪光興虧欠貨欵銀二百九十五兩自去年至今延不淸理請求附追訊之倪供認欠洋屬實聶讞員判限二禮拜繳洋 
[房租儘先歸還]  
　　皮絲烟號主游三字前控法公堂控被同業林志堯虧欠貨欵洋一千二百餘元向索推諉請求廜追判將被告店中之生財底貨拍賣在案今將該店賣得銀一百四十四兩昨又傳廜有恒順公司派人投稱被該店虧欠房租銀六十七兩有零求請給領聶讞員判將賣得之銀除去房租先行給游具領並着原告調查被告有無產業禀覆核辦 
[傳訊創饅頭店主]  
　　李森泉前至法公堂控朱家瑞將單抵押洋五百五十元延不取贖一案因朱挺押不理判令查產備抵李稱朱有田地一方租於顧灣灣耕種朱則堅不承認判交顧灣灣到案再行質訊昨日顧灣灣投稱家瑞素不相識該地係饅頭店主朱姓之產李稱開設饅頭店之朱姓名容生係家瑞之兄聶讞員判傳朱姓到案再行核辦 
[被訴人忽然出現]  
　　蔡阿洪於前年在梧州路某西人處爲出店時因私收洋東車租洋一百二十元逃逸被控飭提迄未到案茲蔡以日久無事前日復來租界被探查獲昨解公共公廨經中西官訊知蒙係德商用人判曾候禮拜六德領堂期解訊 
[賣鹽婦人受騙]  
　　流氓吳阿榮串合同黨魏長生魏琴章葉長生黃杏生在北福建路向賣鹽人陶趙氏騙詐洋六十元被氏報告捕房昨由包探將吳等一併拘解公共公廨經中西官略訊一過判均押候查明核辦 
[巡捕追獲匪徒]  
　　匪徒錢芝福前日在牯嶺路剪竊范詠春家小孩金鎖片圖逃由捕追獲昨解公共公廨經中西官訊實判錢押西牢半年贓交原告領回 
[接濟女犯之獲咎]  
　　婦人王林氏前日在甘肅路將銀洋遞入女押所内被印捕查見以其違章將氏帶入捕房轉送公共公廨拘留昨晨解案訊明中西官判氏押女所兩禮拜或罰洋十元充公以儆 
[匪徒欺侮鄉人]  
　　匪徒王金生因在新閘路串黨用擲包術攫取鄉人毛香山現洋二十四元圖逃由捕追獲昨解公共公廨經中西官質訊屬實以王係過犯判押西牢半年以儆 
[氣候報各（上海徐家滙天文臺]  
　　已過者之報告八月九日琉球發生北風顯爲颶風之表徴此間海濱一帶涼風至無定向氣候炎熱上海之理東午後有雷十日上海氣壓低下而不變西南涼風盛行因使氣候稍凉天氣多雲而淸顯十日下午四時前二十四小時内上海氣候温度至高八八·八至低七五·二去年同日至高八四·六至低六七·六 
　　未來者之推測十日是午四時三十分預測台灣與琉球間天氣不佳黃海有信風上海南有無定向之凉風 
雜評二 
[法（訥）]  
　　所謂法治云者非僅令一般普通人守此法之謂也心立法之人行法之人先自守其法而後法可以行而後法治可成所謂立法之人者何議員是也所謂行法之人者何官吏是也故議員官吏者實爲以身作則之人應先自尊重其法而所謂法者又不在立法者之口行法者之手而在立法行法者之身也若爲議員者法不離口爲官吏者法不離手而己身之行動無以示信於國人則人能尊重其法也耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[共和復活開篇] [  寄塵]  
　　一番裝點一番新　揖讓征誅忒認眞　你看那　隆裕太后纔讓位　你看那　項城皇帝又興兵　癸丑年南北打一仗　革命黨逃得沒蹝影　容庵公掀鬚呵呵笑　笑從此天下永太平　到底人心無厭足　大總統做得勿開心　還要向總統頭上進一層　你看那白宮寂寞　抵不得黃袍尊榮　太保十三君子六　謀臣如雨將如雲　還有生面别開的古德諾　萬里東來做客卿　一電遙傳先授意　四方請願盡稱臣　封侯錫爵亂紛紛　一半是大淸遺老　一半是民國元勳　身仕三朝原有福　口稱萬歲永承恩　共和二字無人道　洪憲元年記得淸　那管得國困民貧　刮錢財修宮要緊　一座新華造未成　西南烽火連天警　黔滇同時起義兵　三吳兩粤齊相應　洋洋灑灑大家爭上勸退文　這其中　也有當時勸進人　因此來　氣得開國聖祖發了昏　無端患得尿毒症　意逃不過五十八歲的難關門　皇帝崩　天下定　帝國死　民國重生　袁公子逃歸漳德城　八神仙逍遙到海濱　黃梁一萝從今醒　青史千秋留話柄　說道是　共和死後又還魂 
文選 
[答林寒碧書] [  南湖]  
　　江山逆旅風雨懷人忽惠好音語長心重文采鉅麗慰喻綢繆載誦載忻以當待會岫雲浪迹風塵埋身㵎谷逃名甚於二仲消渴同於長卿朋好損書堆案逾尺來而不往疎嬾奚辭有馬爲日本消夏勝區詳致吳君稚暉一書錄稿附察用備臥游嗟乎來日大難一身去國欲乞源頭活水洗人間憂患之心好將濯足新篇續孺子滄浪之詠略陳近狀敬祝雙綏溽暑未闌保衛不盡 
　　南湖上書昨日始到而寒碧已於昨夜十時蛻化而去人琴之痛思之憮然校錄甫完爰誌數言并似南湖先生海天迢遞中爲同聲一慟也[  鵷雛]  
詩選 
[答張仲仁] [  嗇翁]  
　　海外詩來不署名心知烏有是先生中華豈少淸涼竟祗要心源與證明 
　　船到神仙合有思神山樓閣使人迷不應多少童男女盡餌丹砂盡化泥 
小說一 
[偵探小說情塲蠧史] [  天虚我生]  
　　第五章（續） 
　　二人旣入白雷格心始一寬欲躡身而出又恐爲室中之人所聞乃復止蜷伏内聽但聞古沃言曰麥歇汝意非欲先信利息少許請求展期耶其人曰否吾來！如數歸還耳古沃先生吾欵非五千鎊耶古沃曰然但汝亦何必亟亟第先淸其利息已何足必償本白雷格聞語自念此人又將入古沃陷穽矣不禁探首内望則見門固半掩隙縫其巨室中燈影微明此少年似爲法蘭西人時方以手搘腰而立古沃又曰蒲雷先生汝意果如何者蒲雷微笑不答古沃焦急曰麥歇吾事正冗且外問尙有多客殊不能與君作長說君意果如何願趣言之蒲雷忽變色曰吾不許我外出汝將奈何其聲至厲不復類法蘭西人古沃駭然曰客何爲哉蒲雷曰吾欲汝血耳汝亦憶五年以前汝在彼得格勒爲俄皇之偵探乃陷一勳爵曰大狼者且普陷其女爾時汝勢燄薰天吾固莫奈何汝幸而上帝見憐汝竟以事獲罪逃竄來此在汝自計以爲此後當不患爲仇家怕得而孰知汝身之後正有人追蹝而行也葛羅瑟汝狗五年以來怙惡不悛曾不改於曩日之行爲而作奸犯科且益甚今幸爲予所獲汝尚何辭其人言至此室中聲息都寂白雷格搴幕微覷但見此少年方握鎗矯然而立氣槪英颯有如天神度其年事當在三十以外黑鬚繞顂雙目怒睜古沃則木然如中創之鼠目光癡注少年白雷格覩狀知必有凶鬭之事豈能袖手作壁上觀然念應接室中尙有安梨倘己眞面目一露則安梨之事亦且敗於垂成因復忍耐而止但聞少年又曰葛羅瑟汝罪彌天殺汝猶不足蔽汝之辜汝旣以計陷賽蘋伯爵又欲乘間奪取其女使爲己妻爾曰内務街聖洛斯餐館之事汝猶能憶之歟古沃至此始强振其氣顫聲曰麥歇蒲雷汝語吾乃不解吾生平未嘗一至俄國亦不知葛羅瑟爲如何人少年曰止汝狡賊尙復狡辨汝以爲數年以來狀貌變易我意不識汝乎則汝大愚須知我固息息留心侦汝當汝遁至倫敦時吾亦卽與　蘭追蹝而至五年之前曾一遇汝於倫敦東區自後乃不之見直至今年四月復遇汝於鎗砲街車站知汝已改名賴生古沃專以盤剥重利爲業因而致富然吾猶未敢遽爲確定乃亦托名爲法使館書記蒲雷向汝借欵古沃駭曰噫汝非蒲雷耶曰然但汝此時未死當能憶及聖洛斯餐館中以拳掊汝之少年曰鮑景詩者今鮑景詩復至汝身前矣言次擲其濃髯於地髯去古沃乃失聲而呼以手自撫其額曰天乎鮑景詩尙未死乎鮑景詩作慘笑曰大仇未報吾安能死汝亦知納蘭偏如何哉彼自中汝鎗後乃傷其腦致成癡疾有時癎作即親愛如我亦復拔刀相向誤以爲汝也 
小說二 
[斷雁哀絃記] [  鵷雛]  
　　夏日寡豫氷閣挹陰蕉綠撲窻篆烟暈𥲸倚梧獨念惟有愁喟零夢一刹積念十年欲斷復續有如刀水將離仍即但銷麝塵以是爲懷殆難可喻平原沈丈念遠報書感於田衣之言（余似沈思齊詩有端擬田衣過一生句）遂有竹林之約平生綺障將付消除觀心忘言等之異日然則此書之作殆爲放翁生蜀之吟山谷木穉之對乎丙辰夏盡鵷雛漫書 
　　第一章 
　　距利物村三里而外卽爲海口檣帆如林而立煤汽濔天如海神張口而噓氣人聲囂雜終日乃無寗貼之候每見舵工之婦送其所天作海行行經村側顏色咸慘白無聊或向此村中童稚作慘笑而手尙堅持其夫不釋村人習見乃不爲怪尙縱言航海之樂村人宴集恒引此爲譚助無日勿然村中牧師名樂奇爲一村之長老其人年事已暮頂髮盡秃輔顂之間紋縷縷然似歷記其得年之數終年衣廣博之黑衣行經人側如挾幽壙之氣中人欲僵卽其讀聖經時亦無愉悅之趣努目凶視齒牙盡露（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
譯稿 
[弔袁世凱且警支那國民]  
　　（譯新日本第六卷七號） 
　　日本内閣總理大隈重信著旦光譯 
　　（一）袁世凱與德皇威廉第二 
　　袁大總統之死也吾人不特爲袁氏一身惜且因此而發現支那之弱點更不得不爲支那悲焉袁氏之死因果何如雖不得知然兩月以來起居不適則人所共嘵最後似患腎臓病惟以診治者除法國醫及中國醫外無他人故不得聞其詳且法國醫在一個月前雖曾進湯藥顧袁氏未之飲是法醫於實際上仍未與焉迨病垂危復應召臨其臥榻施以診治然袁氏此時身體麻木回春無望左右之人但托其生命於數中醫之手雖有法醫不過形式但臨終時曾注射二次耳而毒殺之說因之以起毒殺爲支那人之惡習亦不足怪或者袁以時局日非因自仰藥亦未可知自殺乎被害乎抑急症乎急遽之死易生疑實今㚲置之但其兩月來患神經衰弱則可確信也 
　　自雲貴革命事起迄今僅四五月耳操勞四五月遂喪其身則支那人生活上乏堅忍不拔之氣甚明支那人之生活方法維合享福主義是也袁得志入皇宮除李親近者外不得近其側環衛之兵星羅棋布此何爲耶夫君子之德風小人之德草使果在位以德何必惴惴焉日事防備爲不然則是其居高處尊得之非以其道其間不免潛伏有若干之罪惡惟其有罪惡故必爲之防而袁氏處此警戒森嚴之中復縱欲敗度沈緬而不知足由來享福主義不外堕落身心驅逞情慾故袁氏於道德上肉體上均極腐敗換言之即彼於精神上物質上一遭艱苦輒束手無策也 
　　袁氏年五十有八尙不得云衰老德皇威廉二世年齒與之相若然一則脆而易挫一則獨健而生存何哉以言難境德皇所處遠過袁氏搆兵四境者約二年時而親馳千軍萬馬之場出入鎗林彈雨之地對於世界之外交戰時之財政及其他生活之諸問題罔不一一親裁其勞精憊神過逾常輩然彼縱有時患不眠症終不以此自餒其志蓋其身體雖不强健而其百折不撓之氣則誠不可一世舉世界一切複雜困難事物觸之無不立解其蓬勃之意志如燎原之火際此乾坤一擲之大戰爭愈發洩而不可抑制展其拔山蓋世之才以迄於今惟其有此意志有此精神故能策馭衰弱之軀維持其勢力於無窮德皇生活大率如此享福主義究不能合身心於一爐而冶之袁氏死因或在於是 
　　（二）支那人其先覺醒享福主義之酣萝 
　　如上所言則袁氏之死匪恃袁一人之不幸蓋支那民族之志氣薄弱委靡不振袁氏之死實足以表示之吾人更不得不進而爲支那民族悲也夫僅以雲貴之亂即致食不飽寝不寗盡夕徬徨莫知所措此豈壯士之所應有事耶雖欲不謂之怯懦不可得也然則怯懦果何自來乎曰怯懦者無氣力氣力之枯涸享福主義實害之也孔子聖人也其言曰益者三樂損者三樂蓋舉驕樂佚遊宴樂三者之惡以痛戒後人乃後人罔知守法蔑視而不之顧於是袁氏妻妾號稱十餘人稱夫人者六人因其有夫人之稱故有妻而無妾如第一夫人第二夫人第三夫人乃至第六夫人其數已可驚益以暗中之妾則更不可枚舉嫡子庶子亦多至數十人在袁以爲習慣當然故投身陷阱而不之覺甘作情慾之犠牲而不悔此等人欲其福國利民云胡可得體力有限情慾無窮苟用之失其度即一人已足　喪其天命而有餘而謂可以如是之多乎 
　　支那從來之惡獘遭此小變而畢露無餘吾前已言之矣然此第小變非大變也旣非大變而袁氏乃以多慾之故精神枯竭體力消耗以至於死則其非智者明矣彼一生但知舞弄小策與其謂爲爲國母寗謂爲爲身小策敗矣勢力墜矣則煩悶抑鬱飲恨以終使毒殺之說果可信則其致死之由要當别論然無論如何彼以偶遭小變心神俱憊其事實終不可掩且此種毒殺惡習蔓延全國至今又成爲表示支那頽俗之一新事物滋可慨也 
　　今有人焉眞誠爲國執政公明心術正大則其一舉手一起足當莫不可與日月爭光固無取乎陰險鄙陋之行如毒殺也然則毒殺爲私心可知矣私心胚胎於欲遂一己之慾望即享福主義是也毒殺罪惡也此罪惡袁一身屢犯之至殺人如草而不惜故袁氏今日卽遭毒死亦未始非因果輪𢌞之報應此等劣俗不除支那前途終不可望欲圖支那更生非先除此劣俗不可此外賄賂公行苞苴載道亦實享福主義爲之厲階蓋享福須錢無錢雖欲貯佳人於金屋飲芳醇於玉罍不可得也故生財爲急務生財有大道尤以做官爲捷徑支那人之慾望常在富貴利祿試遇囊螢映雪苦讀寒窗之士而叩其志莫不曰在顯達而富貴耳高位旣得富貴自來彼等乃不用其富於國家於社會而但以供一己之歡樂橫征暴歛苛求無饜從多數人民奪得之金錢盡投諸少數官吏之慾壑禍國禍民莫此爲甚故孔子有言曰與其有聚歛之臣母寗有盜臣蓋盜賊但穿窬而攘奪少數之富家翁若夫聚歛之臣則吸收全國人民之膏脂其害罔極也支那又自古多倡不老長生之說者藉此以迎合時王之意旨亦有乏人余未幾亦得此類書一部讀之因求其說之由來則亦無非享福主義之產得耳人類欲享無窮之福故欲長生旣長生又恐老朽之肉體感覺遲鈍更欲不老功成名遂之士大夫其所欲必在乎此夫然故　溺於享福主義之支那人其終不能達不老之域又曷足怪縱令果不老長生矣其於人生又豈有何意義况其事終不啻空中樓閣癡思夢想適足短其壽命此其爲說之蠢毒國家人民夫豈淺鮮嗟夫支那人亦不思之甚矣爲支那人者苟再不擺脫其享福主義則欲挽回國運終不可得也 
　　支那筵宴費時之多盡人皆知西洋宴會至久不過二三小時支那則通常尙須三四小時是蓋由支那人慕酒池肉林之樂欲逞其鄙野之口腹故雖費如許之時間與心力亦毫無吝色袁氏享福主義之所趨亦何異於是吾是以知其無能爲也夫人至自溺於獸慾而不知悔而欲望其愛國愛民不亦傎乎支那人如尙欲國存則非速醒其享福主義之長夢不可（未完） 
 
 
 

Page 18

 
 
本行經理北英商火險公司醬銀四千餘萬兩在申開設最先迄今已數十餘年專保房產貨物棧房一切火險遇有不測無不立即照賠保價格外公道如蒙紳商賜顧請到三馬路第十二號門牌樓上本公司帳房面議自當悉心照辦以副賜顧此佈 
[久白濁]  
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁一元當日服下六天痊愈至今七月未見有濁故而登報傳揚又荐李君小便削痛買珠黃掃毒丸一盒二元白濁丸一元日夜吃下七天痊愈張君白濁出血買各藥一元吃好胡家峰謝 
[老垃圾橋南京都同德堂　虎骨　熊油　膏藥]  
能旋乾轉坤驅風卻邪治中風中痰左癱右瘓遍身麻木四肢無力筋骨瘰痛五勞七傷肩背腰腿心肝胃氣三十六種風七十二船氣寒濕諸痛眞火不足飮食不化十螎五噎氣滯瀉痢腹脹心胃氣痛等癥雙料一元單料半元此膏惟本堂一家獨製仿冒日多賜購認明本堂仿單三喜商標爲記 
[上海順亨洋行]  
啓者本行經理那威國著名電機廠專製造各種電話器具交換機以及電話應用各式 
材料兼售高等海立森乾電貨眞價實與衆不同久己馳名中國各大城鎭近年以來京津粵濟南長江蘇浙電話各局無論內地新設公司等均向本行購買應接不暇極蒙各埠同聲贊美有口皆碑上海均歸本行一家倘蒙軍政商界　賜顧者請至上海黃浦灘十號本行華經理傳榮慶君接洽無不格外歡迎 
[奉送勝家縫繡機器]  
本公司自陽曆八月十五號起至九月十五號止招收女學生廿二名專授縫繡工藝免收學費凡至英大馬路虹廟對門本女學校內學習者贈送獎券一紙俟額滿開獎人人有彩一等獎十五種並有蓋縫繡腳踏機器二等獎手搖機器以下均贈應用品凡各女界盍速來校報名弗失機會　電話二七三六 
[惠通公司]  
專收各種股票證劵公債未中儲蓄票等代客買賣佣金格外減讓經售印花稅票上海英大馬路新鳳祥後香粉弄永吉里底○電話四五三九 
[廣東種德園著名痧藥]  
紫徽癖瘟丹 
本園監製夏令痧藥莫不應驗如　近有奸商專用僞藥欺人以致魚目混珠諸君惠顧請認明本園招牌辨別藥味庶不致誤茲將各種要藥開列於下以備諸善士施送有所問津　萬應痧藥丸大瓶角半一角中五分小加料每元一百瓶單料每元百念瓶　八寳紅靈丹大瓶角半一角中五分小每元八十瓶單料每元一百瓶　麝香臥龍丹　諸葛行軍散　時症白痧散　人馬平安　散以上大瓶一角中五分小每元八十瓶　靈寶如意丹大瓶角半中一角小五分　飛龍奪命丹每瓶三角　萬應午時茶雙料每盒二角單角半　消暑甘露茶每包一分　福建神麯茶每塊五分雙料一角　霍香正氣丸每盒二角半　純陽正氣丸每包二分霍亂丸每丸五分　茄南癖瘟香珠素每串五角花一元　紫薇癖瘟香牌雙料每塊二角單一角　兒科萬病回春丹每丸一角　萬應如意油大瓶二角一角小五分止血止痛玉樹神油大瓶一元中五角　正薄荷油大瓶二角一角小五分　神效痢症散每瓶二角　心胃氣痛散每瓶二角半　本園各藥外埠各大藥房均有經售　函購即寄郵費自理 
上海四馬路老巡捕房對門廣東種德園謹啓 
[京都同德堂時令要藥]  
救急茶每百包六角 
白平安散每瓶一角 
濟舌丹一元小半角 
奪命丹每匣洋一角 
點衆丹四角小二元 
靈寳如意丹每二角 
如意油一角小五分 
午時茶每匣洋一角 
紅靈丹每洋七十瓶 
白痧散每洋七十瓶 
行軍散每洋七十瓶 
痧氣丸每百瓶一元 
臥龍丹每百瓶一元 
 
