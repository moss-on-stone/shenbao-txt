# 1907 - 128 - 4912235

 

Page 1

 
 
   
 
 

Page 2

 
 
評論 
[浙江提學使使與議紳之衝突（生）]  
　　浙江提學使支恒榮。與學務議紳濮子潼邵伯　諸人。因意見不合。致生衝突。已登本報要聞欄。聞支自到任以來。不先延訂議長議紳。惟日以派課員爲事。所派之課員又均下駟。支之同鄉。居其半數。久之。支以不理於衆口也。不得已。乃請濮爲議長。延二三本地紳士爲課員。然諸人於學務。皆無尺寸權。徒擁虚名己耳。支於一切公事。獨斷獨行。不容士紳過問。浙人憤之甚。此衝突之遠因也。烏虖。如支恒榮者。眞學界之罪人焉矣。比年以來。朝廷明詔大號以宣布於衆者。曰救中國在育人才。育人才在興學 
　　　 
 
 

Page 3

 
 
務。提學使者。一省學務之總機關也。學務之盛衰。視乎學使之優劣。支自蒞任後。言者紛起。其人耄而劣。於普通知識敎育原理。百無所知。惟日汲汲焉以提挈其私人爲事。彼之延濮邵諸紳爲議長議員者。非欲實行整頓學務也。特虚與委蛇。爲掩人耳目地耳。於本地紳士。則與以虚位。而靳其實權。於一己私人。則任其把持。而不問優劣。此心一存今此之衝突固久爲明眼人所知。而無足怪者夫此次衝突。因議學而生。雖所議何事。不可得知。然因公務而意有不合。則斥之可也。何至以譏嘲爲事乎。吾國近年。設立提學在當此任者。大抵仍以舊日學政之性質行之。支之所以不理於衆口者。其弊蓋坐此也吾不怪支之任用私人吾惟怪朝廷之何以簡此等人爲學使。一省如此。他省可知以湯濮二紳之熱心。而猶有此等事。則其他尙可問乎噫。 
[上海實業學堂恐慌問題]  
　　高等實業學堂。者上海最著名之學校也。其經費最多。其校舍最廣。其腐敗亦最甚。自日前該堂傳染疫症以來。死者二人。病者不下數十人。經本埠各報。極力攻擊。幾如禺鼎象姦。魑魅罔兩。無所逃逸。該堂辦事人。始尙回護。繼知公論之無可逃也。於是欲極力施毒手爲誣陷學生計。嗚呼。若而人者眞學界之罪人也。是不可以不一言。 
　　夫學堂者作育人才之地。異日資其力。以救民衛國者也。學生者。其人格至尊貴。國民之所託命者也。學堂之執事員者又皆各有調護學生。維持學務之職任者也。執事員而不自盡其義務者。是謂溺職。溺職旣已無所逃罪。而猶文過飾非。嘵嘵置辯。以致學生於死是不啻舉全國國民之生命。而致之死也是視全堂學生之性命。曾不一私人之名譽若也。旣知名譽爲重則未病之先。何不可稍爲加意。旣病之後尤當力省前愆然諸人計不出此惟日以登告白罵報館爲事。嗚呼難將一隻手。掩盡天下目吾他無所慮。死者長已矣。生者將如何。吾惟恐自今以往。人人將視學堂爲畏途。人人引高等實業學堂以爲戒。則該堂執事諸人之肉。其足食乎請告該堂諸人曰若曹休矣若曹之不顧大局貪戀衣食者其罪小。若曹之貽害。學務者其罪大。若曹知罪者。其速辭職。其速行。毋貽害我社會。如其不然。則乃公將日操三寸管以督汝後。 
專電 
[電一北京（四月初三日戍刻）]  
　　江督奏湘岸淮鹽减免加價奉旨交該部議奏（大） 
[電二濟南（四月初三日戍刻）]  
　　直隸陸軍總統鳳山簡閱五鎭將校業己竣事卽日回京（學） 
[電三廣東（四月初三日戍刻）]  
　　粤漢鐵路股東電禀郵傳部謂伍張非公舉玉帥不遵商律請收回成命（大） 
日下近聞 
[岑宫保簡授郵傳部尙書後卽奏請病假一月]  
　　太后謂軍機大臣曰此缺輾轉署理已非一次若再命署理此諭實不能下好在郵傳部事因循已久再緩一月整頓亦無不可因命傳諭宫保大事須到部商辦小事暫且不問亦可然則宫保其今之吕端乎 
又雲帥進京原擬奏請改設川藏滇黔四省總督分設巡撫如東三省　　之制嗣因内用命下暫作罷論 
又雲帥入京之第二日卽令幕府中人擬摺紏叅朱寳奎並言朱不革　　職吾不到任經幕府婉言諫阻事遂中止乃次日召見太后謂郵傳部屢被物議須汝不避勞怨極力整頓岑遂面奏朱寶奎種種劣跡前訂寗滬鐵路中英合同文義不符顯有情弊若令叅預路權不至將全國鐵路盡售與外人不止太后聞奏大怒命軍機擬旨革職瞿慶皆爲失色 
又聞楊杏城侍郎近爲雲帥臚列多欵密叅摺中詞意頗極嚴厲現在　　楊侍郎方竭力運動冀勉無恙未識能如所願否 
又聞瞿大軍機亦爲雲帥叅劾謂其與某邸狼狽爲奸據内廷傳出消　　息某邸與瞿中堂恐不日壯（同軍機矣（天） 
郵傳部官制迄未訂妥聞岑尙書昨告某邸曰京官辦事每多迂緩某　　現欲力矯此弊於假期一月之内將本部官制訂定以便設官分職各有專責云云岑固熱心者但恐此時已不免外放耳 
外間風傳徐總制有初十出京之說其實行期尙未預定須俟中俄滿　　洲條約議定外省官制宣布之後方能啓行似此則菊帥行期至速亦須在端陽前後也 
 
 

Page 4

 
 
二十五日（卽奉旨查辦段芝貴叅案之日）軍機大臣退值後慶王卽　　回府邸孫相國隨傳轎前往拜謁聞得慶邸振貝子可保無恙叚芝貴必獲咎而趙啓霖則不久將外放云 
新簡德使孫寶琦前已决定商請外部派錢恂爲二等叅贊乃近忽中　　變有改派沈瑞麟觀察之說聞沈係慶邸當面交派者是又一段芝貴也市中有虎竊爲危之 
又孫大臣此次出洋隨帶自備資斧游學者有七人之多内有唐中丞　　從子四人及王中堂之孫張勤果之子均隨同前往大約孫大臣聲望素著堪以付託故皆願令子姪追隨左右乎 
外間紛傳蘇元春有起用消息實屬不碻聞法部中人云蘇在監獄不　　勝其苦奄奄一息行將就斃萬不能再出任事且政府以蘇在廣西縱匪殃民幾危大局心頗憾之况背年徐堉因保蘇再用致遭申飭回原衙門行走碍難再邀赦典故起用一說尤屬子虚云 
緊要新聞 
[那相國有簡授直督消息北京]  
　　内廷傳出消息兩宫擬簡放那琴軒相國補授直隸總督仍兼會辦外務部大臣調袁宫保晉京在軍機大臣上行走參預樞密惟此事尙須與慶邸商酌俟段芝貴叅案奏覆後卽可定奪（察） 
[陸軍部議設海軍司之規畫北京]  
　　陸軍部各堂官會議整頓海軍事宜擬定按照前議設立海軍總司惟須由總司内分設海政船政儲蓄籌備法務醫務六司由司劃分駕駛制度器械管輪叅謀敎育測量會計服用囤積十科揀選京外精通海軍人才調用俟將章程籌畫定妥卽行入奏（武） 
[美總統又允核减償還海陸軍費北京]  
　　中國應還美國庚子年新案賠欵經駐美梁大臣商諸美總統曁美外部僅取海陸軍費一千一百萬元其餘交還中國已見上月二十八日本報專電茲悉梁使以所開海陸軍費爲數過鉅復與磋商亦經美總統允許准卽分行海陸軍部切實核减再由美外部備文咨照作爲證據前日梁使已據情電告外部謂此事約三星期後可以宣布一俟定妥卽當訂定船期回京供差云（所） 
[崇軍師擬代革道賠償公欵福州]  
　　馬革道景融侵吞公欵奏革監追各節迭見本報現聞崇留守恐此案日久不了難免節外生枝擬爲代賠三十萬金以了此局其牽涉之喩友三則驅逐咽籍易 
[奏准展免米糧釐稅南京]  
　　江北被災各屬前因米缺價奇昻經江督等會電奏准將米榖雜粮厘稅展限三個月至本年三月底爲止茲江督以麥秋未央民食維艱昨又會同蘇撫及江北提督電奏請再展免半月現己奉旨允准（或） 
[外部和平議結森林條約北京]  
　　駐京日本公使林權助前至天津與直督袁宫保磋議鴨綠江森林條約大致就緒惟因劃分地叚要求甚堅以致尙未議結近由外務部堂官迭與日使磋商已定一和平辦法由中政府揀派華官爲總理日人副之業經定期簽押具摺入奏（益） 
[俄國東清鐵道新定租地辦法]  
　　初二日東京電云俄國東清鐵道公司總辦訂立章程准居住鐵道境内之外人永遠租用地基查從前此項權利祇爲俄人華人所有譯字林報 
[直督籌建船塢]  
　　泰晤士報云直督袁宫保照會江督擬　在北直隸海灣設立船塢一所請飭江南船塢工程師倍師君赴津商議建塢事宜聞江督有許可之意譯字林報 
[江督申斥道員玩視振米南京]  
　　江督端午帥札飭購辦平米委員倪蔣兩觀察畧謂查江中平糶米石係倪道世熙蔣道煇採辦倪道米色尤壞幾於不能騐收前已嚴札飭查當此庫帑支絀本部堂振撫兼籌異常艱窘卽派員分途採購米石迭與各省撫部院函電交馳婉詞商槯始得通融購運又何等繁難該道等監司大員應如何激發天良實力實心時艱共濟乃所辦米石竟皆低劣潮濕兼多榖殻糠粃以致糶局棘手貧民裹足現在城仙應以一局專售倪道所購米石以一局專售蔣道所購米石由該道派人監糶以米色之高低定價值之貴賤如有虧折卽責成該道等如數賠補以爲玩視振米者儆至倪道此次購米三萬三千石先後領銀十三萬兩應飭該道將米價運費核實開報尙有補領銀兩應飭財政局斟酌發給蔣道所購米石尙無確數僅領銀四萬兩應俟事竣開報如再續請撥欵應由財政局禀候示遵云云（我） 
[印度鴉片銷數减少]  
　　字林報載印度周泰那褒地方訪函云鴉牌因中國政府行文陳說己漸減種孟加拉地方出售之鴉片 
 
 

Page 5

 
 
今年一季僅有四萬九千二百箱上年尙有五萬二千八百箱中國意在十年之内减少印度鴉片進口之數十年後卽行停止倘中國堅特此策則印度欲藉他項以彌補所失尙需時日也 
本埠要聞 
[滬道擬築汽車軌路之計畫]  
　　江督以粤東温觀察灝在粤招集股本一百萬可以移造上海徐家匯一帶汽車軌路電飭滬道核議等情己誌前報茲聞瑞觀察以徐农匯電車默察情勢終難作罷誠宜自籌以佔先著且南市十六鋪以南馬路緊接法國租界爲華商精神貫注之區閘北商塲亦與公共租界接連警務商務頗受影響似宜一律仿辦以期發達當即函致工程局各紳董妥籌辦法詳候核奪至温觀察所招股本深恐在外另招商股不能融洽擬請江督辭却由本地官紳自行籌欵興辦云（企） 
[飭查有無隙地借給洋員]  
　　美國華盛頓坎來格大學校前派洋員貝德思君前赴大半洋一帶洋而攷察行船方針現已事畢擬在吳淞借地搭棚以便研安前日禀由駐滬美總領事函商滬道瑞觀察以該洋員攷倧行船方針事關公益似可通融惟吳淞有無隙地未可懸揣因於昨日札行寶山縣查復核奪一面已先行函復美總領事查照矣（廬） 
[蘇撫電催查復馬革道産業]  
　　閩督松制軍訪聞銅幣局總辦馬革道景融曾在上海置有産業電請蘇撫轉電滬道派員密查已誌前報昨瑞觀察又奉蘇撫電催謂沁電飭查馬革道滬上産業現在究竟有無着落立卽查明電復（速） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[蕪湖關道改良關稅禀皖撫文]  
　　敬禀者上年因皖省添練新軍開辦經費無着奉札行據藩司詳飭關道籌欵以充新軍餉需職道抵任又奉憲台諄諄諭飭趕緊籌辦不容延宕等因伏查職道所管兩關新關歸稅司經理無可置籌常關不無積幣而節次提報歸公之欵數已不貲再事搜提轉恐累稅累商公私交困且原額歲垂三十五萬兩昔日固爲上下商販之中心黠今則輪船暢行往來如織民船日趨洋旗洋票以嘿便利常稅爲洋稅侵佔等於江河日下斷難日有起色反覆籌思非變章無以袪弊惟須合於人情庶杜紛擾而可昭實若不曲加體恤無論畀其權於外人卽由華人管理亦終不免日久弊生潛滋暗長無裨實際姑擬改良辦法六條錄摺恭呈憲鑒惟常關爲經國舊制稅則久巳昭垂定例未便率更須先奏咨有案可否仰乞憲台批飭新任文道悉心妥議據情咨商度支部稅務大臣核覆改良之後收數得旺卽咨商酌留練軍新餉除奉核准另擬詳細章程禀呈外是否有當理合具文禀請鑒核常關改良六條大綱錄後 
　　一關口蕪湖居長江之腹戶關工關並設兼收計外江内河全關境地跨歷蕪湖當塗宣城無爲和州等五州縣遠近環列百數十里濱江收稅總匯曰大江口江之北岸内河達江之處曰裕溪口泥汊口曰裕工口祇收進口船隻抽納船單曰　港口西江口皆防守而不收稅江之南岸内河各處曰清弋口新莊口金柱口曰瀂港口東河口凡工稅不及五錢戶稅不及一兩准在該兩口收納曰北關口下關口南關口大信口皆防守而不收稅都十六口星羅棋布一處經徵他處槪免今昔情形有别擬請酌量裁併以省繁擾 
　　一稅則蕪湖稅則曰正稅曰銅斤曰水脚曰解費曰飯資名目不一大江口及裕泥清新金五口同爲收稅之口而每正稅一兩應加銅斤水脚解費飯資各各不同有止收正稅不收銅斤水脚有正銅等欵並收而不收飯資亦有止收解費飯資而不收正銅等稅又有正稅一兩五兩十兩五十兩百兩三百兩分别銅水解費多寡並非一律加收沿自前明易滋弊竇物貨貴賤今昔不同擬請各項貨物統改估值百兩徵收二兩名曰正稅將舊有隨徵之銅斤水脚解費飯資等項名目槪行刪除以期簡明易知徵正稅一兩隨徵公費二錢半充一關一切支活半充本省各項要需（未完） 
内治部 
[電請嚴懲匪首本拿黨羽海州]  
　　海州戴叅將鶴松汪直牧樹堂昨日電禀省憲略稱磗月十五日擒獲匪首王連喜一名提州會審供認紏衆結會搶劫殺人擄人勒贖又藉口助餉逼勒捐錢共數十起不諱核其情罪兇暴已極且黨衆可慮難稽顯戮應請電飭正法以懾匪胆再西鄉趙小桂爲王連喜黨羽聲言報復四出滋擾民心惶懼已密飭兵役先往查拿擬俟王連喜懲辦後松堂會同往緝有獲卽辦以遏凶鋒等語現奉到蘇撫覆電准卽行行正法云（明） 
[江督札飭籌辦巡警松江]  
　　松江府戚太守昨奉江督札飭略謂巡警爲當今要圖現金陵蘇州兩省早經開辦省外府廳州縣如揚州鎭江等處辦理亦有基礎上海居江海要衝又爲南洋通商巨埠商務日盛匪徒日多業經朼飭上海道迅將租界外遍設巡警以資保衛在案查松江府城距上海不及百里水陸交通往來極便該郡雖設有警務學堂而於分區派巡諸事尙未議及若再因循不辦將來上海警務布置周密難保匪徒不竄郡城滋擾該府身任地方責無旁貸亟應調查南洋現行警章酌定辦法籌欵開辦巡士人等當就學堂中選擇派用倘充當巡官人材一時尙難其選應叩禀請由省酌派數人到松委用所有巡警應辦一切事宜務須通籌詳審督縣妥議迅速舉辦不得以經費不敷爲詞意存延宕亦不得草率定章敷衍塞責以興警政而保治安等語太守奉文後當即轉行華婁三縣迅速議辦（我） 
[督撫通飭預防蝗患松江]  
　　松江府戚太守昨奉江督蘇撫通飭各道府廳州縣電云上年被水之地魚蝦遺子今年恐有蝻孽萌生亟應認眞查捕以防蝗災現值夏令正當萌動之時望嚴飭各地方官通查境内如有蝗子蹤跡立卽一面申報一面親在督捕並出價收買務期捕除凈盡具報其收買費用兵役人夫飯食及酌給傷踐田禾價值有賑欵處准其動用賑欵無賑欵處准其動用地方公項據實報銷不准擾累民間定例地方遇有蝗蝻諱飾不報及不早撲除者州縣革職拿問該管上司均干嚴譴誠以蝗子初生就地撲滅人力可施其辦理不力者實係有心玩忽是以定例極爲嚴厲災賑業己備極鉅難今年若再釀出蝗災直屬無從措手惟有冀我同僚共體時艱實心任事或有見爲具文因循敷衍者一經查明定卽從嚴參辦决不姑寬望轉行各屬凛遵爲要（是） 
[度支部規定新官制]  
　　度支部溥尙書自召對申斥後惶懼萬分 
 
 
 

Page 11

 
 
現擬極力整頓部務改換新章以補前愆已將本部新官制編成一書爲將來總理全國財政之豫備不日卽當進呈請旨矣譯大阪朝日新聞（穎） 
[直隸開辦全省水利局保定]  
　　直隸沿河沿海各州縣地勢窪下如順屬之文安覇州保屬之雄縣津屬之天津靜海滄州鹽山河屬之任邱交河各處每遇雨水過大一片汪洋無可宣洩陸硯香廉訪任長蘆都轉時曾派員測量地方之高下以爲順勢利導之計上月階見又復繪具圖說陳之朝廷頗蒙允可抵任後遂會同司道卽在保定省城禀設水利局並派定譚仲熙直牧朱鶴泉金澤民各大令分任其事大約月内定當開辦（同） 
[委辦警察巡記蘇州]  
　　西路巡警分局巡記一差昨經蘇撫陳中丞札委留學日本警察畢業生梁思義接辦已於初二日奉札到差（出） 
[札飭開辦船捐鎭江]  
　　蘇撫陳中丞近以庫欵支絀擬於蘇常鎭一帶抽收船捐以濟要需現已札飭奔牛及鎭江下遊各厘局總辦於四月初一日起一律照章開辦（御） 
[三月分選單]  
　　知縣浙江宣平曹元愷江蘇監河南長葛姜迺恆直隸舉廣東瓊山王士熙浙江附山西高平朱士俊浙江舉廣東四會周禮江　監直隸淶水葛龍三奉天甲布理問湖南沈景諴浙江附府經雲南昭通袁宗傳河南人縣丞湖北蒲圻汪德澄安徽人巡檢湖北竹山彭延齡四川監典史江蘇寳應葛鴻恩山東人廣東順德張興順天監 
[三月分敎職選單]  
　　敎授山東東昌高如恂登州廪敎諭吉林賓州王培之保定直隸祁州任揆順天俱舉安徽涇縣吳光華安慶拔河南磪山李承茂衛輝舉山西渾源劉甲榮平陽霍州曹子勤汾州臨晉王延祚汾州俱廪甘肅靈台荀萃珍蘭州舉固原韓國棟撫彝廳廣西懐集李彦輔南寗俱廪貴州普安廳查本侖貴陽恩鎭遠陳炯遵義舉河南許州李步瀛開封廩山東濱州祝壽齡靑州附浙江嘉善夏嘉祉杭州增江西新城張金駱南昌附訓導雲南祿豐張肇基廣南拔貴州畢節王嵩辰貴陽舉江蘇荆溪汪恆揚州人河南孟縣黄延宗歸德拔開封府郭琴堂陳州廪山西蒲縣周泉清平陽懐仁孫志祖平陽俱舉靜樂蔡偉平定廪山東范縣賈方策武定江西新喩梁永是九江湖北長樂袁尹孚鄖陽俱舉陜西商南王錕生延安附廣東石城唐芝榮廣州舉廣西貴縣陳履貞南寕雲南永昌解秉仁澂江俱廩 
外交錄 
[美孚洋行亦擬建築油池杭州]  
　　英商亞細亞公司前在杭州拱宸橋購地建築油池由城北商會各董與之力爭磋商日久近始定議移築僻靜處所惟杭埠煤油向推美孚老牌銷塲最廣該行現恐利權被奪故亦遣人來杭設立分行并擬援照亞細亞公司辦法購地築池其餘瑞記洋行等亦各裝運新牌油來杭均有爭先恐後之槪云（士） 
[德商運動開辦金礦北京]  
　　烏里雅蘇台金礦由商部咨請駐台大臣派員測勘等情已紀前報現悉此礦苗質甚佳己擬設法開採乃有德國商人偕同某職商忽赴農工商部禀請集欵承辦未識能嚴行駁拒否（光） 
[日人對於私運軍火之强硬北京]  
　　日人三島私運軍火被獲等情己詳前報現悉外部已將此事照會蛤我乃日使覆稱此項軍火並非私自運入係庚子之亂日人所失衛生鎗械近來逐次購回擬卽運往蒙古售賣不能照私運軍火論罪且請明示禁止軍火規則以便遵守云易 
[南滿洲鐵道進欵]  
　　東報云西四月份南滿洲鐵道進欵共得日幣八十八萬元譯字林報 
[中國在神戶新設領事署]  
　　東報云中國新在神戶设一領事署業已開辦譯字林報 
[天津租界禁烟情形]  
　　天津西報云探聞天津德意兩國租界内烟館已於西三月一號（卽正月十七日）實行禁烟英日兩國租界内均無烟館至其餘各國租界則須俟西六月三十號後（卽五月　十日後）實行禁烟譯字林報 
[各國領事會議營口租界營口]  
　　營口開埠雖久而租界尙未設立是以各領事屢有劃分租界之請現英領事又邀集駐營各國領事會議此事當時英領事倡議西自東永茂油房東至二重橋爲各國租界而日本所佔之新市街亦當圈入租界以内各國領事多數贊成擬卽與梁觀察交涉云（光） 
[駁阻俄人開設行棧奉天]  
　　俄國近向外部交涉擬在東三省内地准俄商開設行棧外部當即拒駁日昨新任奉天巡撫唐中丞已奉政府命令與該國駐京公使交涉矣（軍） 
軍事界 
[商准續招兵士鎭江]  
　　蘇州督練公所現因添練馬砲工輜各隊派員赴清淮各處招募新兵等情略誌前報茲悉由司道查點兩標兵士死傷逃亡缺額一千數百名加以添練各隊共須二千餘人方敷分撥彼處所招恐難如壧因擬在蘇松常鎭各屬續行招募照從前徵兵辦法到蘇後每名日給小口粮一角八分業已商准撫憲札飭常鎭兩府先行照辦矣（數） 
[蘇省秋操督隊官業已委定蘇州]  
　　本年江北秋操蘇州本擬派常備第一標會同鎭江第二標江寗第四鎭赴江淮交界之處與江北提標各營合操茲悉蘇撫陳中丞於上月廿九日親詣督練公所與兵備敎練叅謀三處總辦會商以秋操爲國家大典不可視爲具文蘇省兵士僅此區區似覺太少應調全省備兵馳往從事三處總辦均唯唯遵命現已派定敎練處總辦陳瑜爲督隊官於初一日下札其餘執事各　則尙未委定云（必） 
[營務文案請准給奬安麇]  
　　皖省巡防營務處文案劉大令汝楫辦理案贖頗爲辛勞前經該處具詳撫憲擬請酌委優缺旋奉恩中丞批飭布按兩司查覆茲據覆稱現正防營整頓伊始考校變格文牘紛紜該員奮勉從公不無微勞足錄旣經該處詳請給奬應照各局所成案將該員給予酌委一次以示鼓勵（孔） 
[咨拿私逃武昌安慶]  
　　南洋第九標第三營馬隊士官候補生方宗漢單鼎兩員因請假未准先後逃逸現經江督咨請皖撫札飭該兩員原籍巢縣地方官勒令查拿解送究辦恩中丞接咨後卽於日昨札飭該 
 
 

Page 12

 
 
縣遵照辦理（敗） 
敎育誌 
[邊省學堂之怪狀西安]  
　　陜西神木縣僻邊陲風本氣不開通然自科舉旣罷地方紳士各將書院改爲學堂課程雖不完備而規模尙有可觀自邑令張世恩蒞仕後以神木縣典史李某充學堂監督　人犯爲堂中差役學務始漸廢弛兼以張令苛侍學生遇有過失開除之後猶重責五六百下士林畏其濫刑相繼告退今年開學堂中無一學生僅有一尸位之監督一閒散之敎員十數被罪之堂役而已時適省城派委武紹元查察陜北一帶學務神木縣令恐堂中闃如爲所指摘乃雇無賴子弟十餘人月給工價錢一千五百文作爲學堂學生以備掩飾噫典史而充監督囚徒而作差役無賴而作學生是非學堂直一囚獄而已眞世界未有之奇聞（軍） 
[敎習衝突續誌常州]  
　　前報紀維亞東小學堂各敎習與總敎徐君衝突一事茲聞各敎習連日與徐君理論徐君因無詞辨論竟將各敎習肆口謾罵甚至揮拳並唆使學生寫一敎習兇毆總敎應卽黜退之條懸之堂中各敎習見學生如此無禮徐君又一昧廻護已於前日盡行告退矣（染） 
實業類 
[議拆城垣推廣商務奉天]  
　　鐵嶺商業之盛甲於奉省將來開闢商埠發達更未可限量惟囿於城廂殊嫌狹促日來官紳會議擬將城垣拆去以期推廣商務（光） 
[京漢鐵路獲利]  
　　字林報云京漢鐵路第一次所刋進出欵項之報告載稱車務頗爲獲利是年總收洋七百二十萬元内有二百廿萬元作爲各項用欵二百三十萬元爲比國債款利息四十萬元爲度支部利息二十萬元爲公積計除埂百萬元内尙須提五分之一撥還粃公司故實餘一百六十萬元是年進欵較去年增百分之二十股東皆切盼收買股票華人當知鐵路歸西人管理能得如是之效果若其歸華人管理者能否得如是之效果尙無明徵也 
[城内亦將開闢馬路廣東]  
　　粤省城内由西門至東門卽惠愛首約至十約爲商務交通孔道刻聞周督以城内商務日繁東堤商塲雖已開辦非與城内聨接往來終覺不便擬由西門至東門築一馬路兩旁舖戶均飭讓進數尺以便各等車輛可以行駛聞此路均係平坦而直工程較省一俟商塲辦有頭緒即由局興上塡築云（爲） 
[鎭江股商亦主公舉總副辦廣東]  
　　粤路權理經周督奏派伍張兩公後各股東均以商律本無權理名目仍定芿公舉總副坐辦以符部章等情迭誌前報昨鎭江股商亦致電公司以表同情電文照錄如下粤路公司善董行商鑒鐵路商辦用人理財官紳不能干預至選總副坐辦照四月初一開大會依商律應由各股東議舉極表同情鎭江衆股東同叩（爲） 
瑣事欄 
[西報紀施肇基近狀]  
　　字林報載西五月六號北京訪函云據華官所述可靠消息謂郵傳部尙書以京張鐵路將次告竣尙須展築至蒙俄邊界意欲選派道員施肇基充當總辦以其諳習外交熟通英羋也查施肇基年僅二十八歲曾補授郵傳部右叅議因唐紹儀兩次被參奉旨開缺現仍充京漢鐵路總辦此差亦係唐紹儀保充蓋唐乃彼之親戚也又聞道員施肇基將調往滿洲辦理路政云 
[岑尙書參劾各大員近聞]  
　　北京消息謂土膏統捐大臣柯逢時查辦造幣廠事宜大臣陳璧及唐紹儀四川藩司皆爲郵傳部尙書岑春煊奏叅衆皆傳說岑可補授軍機大臣云譯泰晤士報 
[鄉人擊斃饑民鎭江]  
　　聞沙頭鎭東北之通莊地方日前到有江北訒民甚夥至某鄉人家挨食鄉人卽鳴鑼集衆當場擊斃飢民三人刻已地報由方官前往勘騐矣（退） 
[附生開設戲館揚州]  
　　六合縣附生章國樵近在揚郡左衛街租定孫姓舊宅擬開髦兒戲館業已僱匠興修不久即可開演知其事者莫不勸阻而章君謂現在禁烟一事將次實行有此消遣地亦可爲戒烟之助云云章君之意殆欲借戒烟消遣之名以達其崇拜金錢之目的乎噫異矣（止） 
[雲南雜誌之影響昭通]  
　　昭通訪函云某國官場近見雲南留日學生組織雲南雜誌一種頗爲注意當聘越南譯員十餘人將該報譯出并謂此報若任其流布一免妨碍國交擬以三五十萬佛郎運動北京政府或滇南大吏令藉口干謾罵政府以禁止其輸入不知我政府對於此事之感情將何如又云滇緬界線前被雲南官吏先後將版圖劃入英界計共失去二千餘里近經雲南雜誌第一期詳細載出緬政府聞之大駭現甚注意此事預備異日交涉收回此已失之利權但不知他國政府亦如吾國政府之易與否（支） 
[僧寺被劫蘇州]  
　　葑門内放生庵又名結草庵於上月廿九夜三鼓後突來游方僧七八人破門而入將住持老僧綑置一隅肆行劫掠時耳房中有一客僧未經盜黨窺見因潛出後門鳴報巡警號集巡長巡弁擁入拘拿當塲獲住甲乙丙三僧解經吳巡官略詰數語卽送至長洲縣署請爲訊辦（出） 
[杭班信船被刦杭州]  
　　前月二十七日全盛正和林仁記永太豐協興福潤永和合記永利正大各信局由蚛開杭之班船在杭州鄉下半山被盜行劫各船夫羣起與敵當塲獲盜四名并扣住盜船兩隻卽報請仁和縣飭捕嚴緝（川） 
[更正小輪肇禍事蘇州]  
　　前報紀老公茂鎭江回蘇之輪船在大日暉橋與江北石屑船碰撞口角爭毆毁及胥江樓茶館等情茲悉是日肇禍者並非老公茂之小輪合行更正（南） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（念七）]  
　　余至此。知身已入慘劇塲。惟有閉目切齒。忍待此槍之一發而已。移時不見動靜。忽覺赫迭手稍稍移轉。開目竊視。則見彼回首旁顧。面顯倉皇狀。竊心異。試就彼視綫所注之一方面。舉目一望。則相去二十碼以外。恍惚見黑影閃爍。似一人竄奔而前。其行甚疾。余覩此。方欲發聲呼救。而赫迭已若有所覺。忽將身略挫。疾以足掃我踁更一手捉領。出我不意力擲之。余急避弗及。不復能立足。身遽仆。遂顚入五尺餘之狹溝中。溝故就涸。淤泥盈尺若膩槳。但聞塌然一響。泥汁四濺。頭部沾濡殆遍。身仰臥不能起然耳中猶微聞岸上足音迫促。彷彿向酸來一方面。狂奔而而去。急盡力掙札。起立泥中。以一足跨旁岸。兾力躍而上後足甫起。前足復一滑。又合仆溝中。於是手足並用。再掙札移時。身旣起。不敢逕行直上。徐以手引道旁之樹枝。借援其力。足費五六分鐘時。始登彼岸。余亦不遑他顧。將汚垢略一拂拭。急探首四望。則赫迭早無蹤影。杳不知其所之。余至此。心中不覺又怒又恨又懼又急。聚種種之熱力。忽外蒸而爲愾。則頭額間更淫淫汗下矣。斯時余之一身。則有汗。有漿。有汚泥。有腐草幾於無所不備。上下淋漓。融成一片惜道旁無鏡。不克自見。事後思之憶余當日之面目狼狽。誠堪發一大噱也然余是時則絶不顧及若幾自忘之。惟念此道係往酸來一直綫之路。絶少他徑。且在溝中時。亦彷彿聞彼足音所向。其必往酸來無疑。於是再接再厲。狂追以去。 
　　未幾。己抵酸來。一路絶無所遇。人村數十武。步復止。蓋見此處爲一岔路之總口。四面通達。不知赫迭從何路以去。徬徨其間。莫之能决。猶忽憶左首大道。可通海太之宅。余日間固經行之。不如由此以進。路亦較稔。又前行數十武。復憶赫迭步履頗疾。其行時旣先我數分鐘。則其到此亦較早斯時得勿已達其所至之處。則我卽追及而彼已隠身於不知誰何之室中。更從何所以蹤跡之耶。 
國外新聞 
[駐韓日本人之總數]  
　　東報云日本人之在高麗者約計有十萬人 
[美國巡洋艦駛抵横濱]  
　　初二日東京電云美國巡洋艦西斐眞尼亞號（海軍中將戴敦亦在船内）高陸來國號於禮拜日由斐律濱羣島駛抵横濱 
[紐約船塢工匠罷工]  
　　初二日東京電云美國紐約船塢工匠罷工情形甚爲可危芝加高地方麥市亦復恐慌 
[日本天皇嘉奬犬谷伯爵]  
　　初二日東京電云日本西本願寺寺長大谷伯爵近由中國各省及滿洲遊歷而歸入覲日本天皇蒙犬皇賜以勅書嘉其於日俄戰時鼓勵其徒黨並遣派僧侣從軍遠征洵爲忠愛 
[印度預防有亂]  
　　初二日倫敦電云印度西孟拉地方特出告示禁止東朋高爾烹齋兩處之人民如不於一禮拜内出具廣告不得開會 
[俄公爵娶再醮之婦人]  
　　初二日倫敦電云俄國尼古拉斯大公爵聚意大利國皇后之姊妹婁敦堡公爵已出之妻爲妻 
[美總統欵待黑木犬將]  
　　初二日倫敦電云美總統羅斯福宴黑木大將於白宫實爲歷來未有之盛會也以上譯字林報 
[火車炸裂]  
　　日本高崎驛火車在羣馬縣相近怱然炸裂中有三等客車一輛燬裂殆盡乘客卽死者六人重傷者七人内有一人已在病院身死輕傷得二十四人警察署卽召集本地醫生悉數馳往療治又派出十五聨隊前往救護及防禦一切聞火車炸裂時乘客均見有二十許之男子手持一小包登車倉猝間將小包落下卽驟然炸裂事後檢查此包尙有硫磺火藥餘味當係開礦川之炸藥不知此人何以持之上車也譯二六新聞（穎） 
[摩洛哥地方不靖]  
　　初二日倫敦電云摩洛哥國摩勒客虚地方之情形令人爲之驚異旅居其地之歐人皆已由護兵衞送出境矣譯字林報初二日栢林電云摩洛再德摩拉克虚地方情形益復危急英法領事已避地他往惟德領事尙未去叛黨已經摩洛哥國皇所派兵隊擊敗矣譯文匯報 
[英國大員歡迎回國領事]  
　　初三日倫敦電云卸任駐埃及英總領事克倫滿君咽英各大員齊集維多利亞車站以迎之當克倫滿君下車時英太子卽趨前與之握手歡呼者三其後克倫滿君與康諾德公爵矮瑟親王首相貝南門外部大臣愛華德格雷伯爵瀾斯璫伯爵勞般士伯爵等握手爲禮迨克倫滿君所乘之馬車由車站起行時歡呼之聲復起馬車直達白金罕門宫克倫滿君　體經旅行該似覺康勝譯文匯報 
[奥國大將游歷]  
　　初二日栢林電云奥國陸軍參謀部總長望海近多夫大將赴栢林意大利游歷 
[法國預算國用]  
　　中法彙報云法國一千九百另八年國用豫算表之草稿已經財政部大臣開勒克司君擬就矣 
[日本元老院會議日法條約]  
　　香港日日報載西五月十號東京電云日本與法所訂之條約己由元老院核議駐日法使與日外部太臣林董男爵會商至兩小時之久以上譯文匯報 
本埠新聞 
 
 

Page 19

 
 
[滬道禀江督蘇撫文（爲查復孫乃洛曁孫瑞被控事）]  
　　敬禀者竊奉憲台密札據職商朱上光胡壽昌周維源劉文達禀稱英美公堂帮審委員孫乃洛籍隸浙江指捐江蘇試用縣丞夤綠得帮審差捐升知縣尙未赴引輕浮刻薄與關守齟齬怨聲載道有錢可通神之謠又現辦奉天振捐委員孫瑞籍隸安徽指捐試用知縣亦未赴引貌善心惡品行卑汚市會之流以賣假藥起家歷謀振捐差使博取善名久有油頭之名附摺一扣等情飭即密磪訪查據實禀復核奪等因並奉南洋大臣端札同前由以禀稱各情如果屬實誠爲官塲敗類抄發禀摺札道逐欵密查等因到道奉此遵即派員按照禀摺各節密加查訪去後茲據開摺禀復前來職道伏查孫令乃洛於光緒二十七年八月在順直振捐案内由縣丞加捐知縣指分江蘇試用奉部給照到省奉前憲台驗看註册迨至三十年九月經袁前升道委辦公共租界會審帮辦三十一年九月間又因地方紳董公舉派委南市總工程局裁判官旋於三十二年正月復委辦公廨帮審先後两載有餘聽斷各案尙稱平妥凡遇交涉有碍主權亦能力爭以顧大局惟旣被指控虚實均應激究不容稍有廻護現就職商朱上光等禀控情形逐一查明事出有因者不過一二項其餘晒無實據出自平空臆說者居多查該令與關守平時遇事和商從中助理頗爲相得所前擅權齟齬毫無其事且該員於二十七年捐升知縣並非得公廨帮審後始行加捐尤屬磪而有証惟華人犯事洋官動轍請押西牢任意苛待正在會商改良未定之際該令因船戶詈駡咆哮並不虚心推鞠率行判押西牢未免意氣用事辦理殊屬失當已將該令撤差示懲由電禀報聽候憲示所遺公廨帮審一差另派候補縣丞王篤基暫承其乏至孫令瑞於光緒二十九年九月間被前任湖北安陸府李根　遣抱來道禀控内有藥丸攙用嗎啡姦佔鼓姓之女并竊取金鐲管押捕房各條經袁前升道派員查明事無憑証惟所製戒烟丸配有嗎啡博善舉之名利已害人居心殊不可問當即撤回告示詳奉前憲台並前督憲分行一體禁止在案此次該令被控各節或爲前案所有或爲前案所無其已經前道查詳者職道復加訪查情節大致相同此外事雖有因未得磪據無從稽考所最可恨者該令於撤示後雖已摘牌仍將富强戒烟丸交信局分售各處陽奉陰違殊爲藐玩查該員以知縣指分江蘇屬在帡幪不知檢束形同市儈有玷官箴擬請將該令行司註册永不派委差使並咨商奉天將軍轉飭振捐總局勒令銷差清理以示薄懲（下畧） 
[附蘇撫陳中丞批]  
　　孫令乃洛僅祇船戶判押西牢一事辦理失當業已撤差示懲應免置議孫令瑞發售富强戒烟丸攙用嗎啡人言藉藉經袁前升道撤向告示後仍復分售各處損人利己居心殊不可問摺稱販賣婢女亦難保其必無實屬官塲敗類候行知兩藩司註册永停差委並候咨請奉天將軍撤去勸辦賑捐差使以示懲儆仰卽遵照仍候督部堂批示繳（欲） 
[農工商部札上海商務總會文]  
　　爲札飭事案查本部設立商會以提倡商業聨絡商情爲主義自光緒二十九年十一月間奏定商會章程通行遵辦以來迄今已逾三載各省商人聞風興起籌辦商務總分各會陸續報部核准　已有一百坥十餘處本部詳加體察各該會辦事情形大都實心任事力圖公益者居多深堪嘉許惟查奏定章程内開總理協理由各會董公推會董由各商家公舉要必以才地資望爲一定之程度并於地位一條下聲明的係行號鉅東或經理人每年貿易爲一方巨擘者各等語是總理協理會董各員均應照章由各商家公舉夙有實業之商人承充乃爲合例邇來各該商會於公舉總協理董各員時間有泛言才品未經照章將各該員究屬有何商業及經理何項行號詳晰聲叙爰特申明定章合行通飭各該商會一律遵照造册聲復以憑查核而符定章切切特札（川） 
[會商哄閙西牢案]  
　　上年提籃橋西牢押犯與印捕鬨鬧一案曾由前任上海縣汪瑤庭大令公廨讞員關絧之太守會同德師副領事提在牢滋鬧之徐福生卽混名鬧天宫及萬福華等十三名迭次會訊西官擬欲將滋鬧之犯從重加罪而華實以該犯從前所犯之罪輕重不等須妥爲議辦當經詳請滬道轉詳江　核示故此案迄今尙未就緒現奉滬道瑞觀察札飭上海縣李紫璈大　公廨讞員關太守著將此案迅速會同西官妥商議結故昨午李大令命駕至公廨與關太守德師副領事會商各押犯加罪之事良久始散（舟） 
[蘇府提取育嬰捐欵]  
　　蘇州府何太守昨日行文到縣略謂上海縣境各典商應缴本年春季省城有嬰堂二成月捐錢文現已届期合亟札提札到該縣立卽遵照諭令各典商赶將應繳春季捐錢刻日如數匯交省莊解府立等發堂云云李大令奉文當卽遵照如數匯解（夏） 
[傳保催征上忙]  
　　本縣上忙條銀自前月廿八日開征以來完繳者不甚踴躍故李大令昨日傳諭各圖　保定於本月初六日傳齊城鄉各圖地保二百四十人到縣諭話催征上忙（杞） 
[豕鬃捐仍歸官辦]  
　　貨捐局志太守查得商家包辦之豕鬃落地捐頗滋弊竇故卽收向仍由官辦昨日已出示曉諭略謂豕鬃落地厘捐前由美濟堂董劉學如於去年十月起禀由貨捐局每年認繳捐錢三百千文歸其包收在案乃竟積欠捐欵延不繳局未便再歸承辦應卽禀詳督立定於四月初一日將該貨厘金歸局自收除出示曉諭各商周知外卽著劉學如速將所欠捐欵從速解交母得再延致干嚴比（準） 
[農民請暫緩浚河]  
　　西門外蒲匯堂及肇家浜兩處河道前由滬道瑞觀察行文工程局董速卽丈勘開浚免貽外人口實等因局董奉文後當卽出示曉諭命停泊該處之江北艒艒船開往他處以便測量水道茲有該處鄉耆具禀到局謂現當春稼將收之際農務正忙未便遽邇開浚請俟秋收後動工俾不妨礙農田云云未知局董能照准否也（夙） 
[許阿妹解省嚴辦]  
　　另扮女粧之許阿妹經李大令判押改過局二年茲奉到蘇臬朱竹石廉訪札文著將許阿妹解蘇嚴辦大令當卽遵照備文於昨日起解（車） 
[斥革官媒]  
　　公共公廨昨日懸出革條本廨玩誤公事之官媒孫黄氏一名著即斥革永遠不准更名復充特示（泉） 
[浦東盜劫]  
　　浦東楊帥橋廿四保黄少華家前晚被盜匪劫去衣飾銀洋約值數千金少華聞警起視被盜用刀斫傷臂腕兩處繼又搶劫鄰右四家當由各失主協保投浦東巡局開單禀報矣（車） 
[美界盜刦]  
　　昨晨離明時有盜匪十餘人明火執仗擁至美租界塘山路吳根大家　去衣飾約值百餘元並刃傷事主而逸當卽由吳開單報明捕房飭探查緝（西） 
[劣保解府候辦]  
　　莊家涇各紳董日前聨名　禀松江府略謂該鎭三十保四圖地保張昌如自二　初五日匪徒紏搶粮米後張卽假搶米案爲由向各鄉民擇肥　噬被詐者竟有七十四家得賄有約有九百餘元請爲嚴究等情戚太守閱禀大怒當飭上海縣提案嚴訊大令奉文立卽提到張昌如收押禀由戚太守飭將張昌如解府聽候親提訊鞫（杞） 
[探夥敲詐]  
　　前日總工程局探夥某甲在王家碼頭查得有人行竊鐵盥一條當將人贓一併帶往某茶肆勒索賄洋數元中途私縱祇將鐵鍊携至局中存候認領現茲事爲局董訪悉立即傳知探目諭令澈查究辦（永） 
 
 

Page 20

 
 
[投控逼醮]  
　　地保金少春之寡姪媳金李氏自夫故後矢志守節詎少春不願逼令再醮被李氏之叔李明盛聞知遂會同親族投縣喊控李大令准詞派差提究（軌） 
[乞丐倒斃]  
　　昨有乞丐倒斃在老北門後新街同富里口捕房查無屍屬卽飭保投報善堂棺殮（逾） 
[南洋大臣端特課上海格致書院題]  
　　（策論）惟土物愛厥心臧論周官經並周公政典說管子言有鄉不治奚待於國鄉官之制自周秦至隨其盛衰娩嬗之理由能言之歟雍正時議設鄉官未果豈古制不可復歟現行各地土司鄉社制度其異於古鄉官者安在近日人知研究地方自治鄉官遺意能否參用各國地方自治制度互殊然自有一定界說中國現謀仿行其所處理事務之範圍能本古今中外學說以推定之歟俄罹斯釋放農奴之後舉行地方自治何以多未完善試并詳其理由以資考證（算學）海水所含鹽分　蒸過一次則所含鹽分變爲　再注入利脫爾水得含鹽分　問海水最初重量幾何完全四邊形三對角線之中點有在同一直線上者試証明之（川） 
[上海官事]  
　　糖捐局總辦知府梁佩祥日前請假赴寗昨已回滬卽詣道轅禀請銷假江南巡警學堂畢業生李宗翰寗垣二區巡官試用縣丞杜鴻賓昨均到道禀見江蘇候補縣丞王基恒由江陰來滬昨投道轅禀見前貨捐局總辦知府童寳善昨到道辭行赴松（夏） 
訟案 
[五誌縣訊鎗斃西捕案人犯]  
　　英公廨前日又解槍斃西捕案内人犯王阿四王阿邦及阿四姘婦周阿銀等到縣奉李大令提訊阿邦供阿四將玉器時表託小的代當不知是盜贓周阿銀供與阿四姘識伊在外槍劫傷人等事均不知情王阿四供認隨同老妹卽土阿松夥刧傷捕不諱李大令判阿四釘鐐與阿邦等分别管押候再訊究（車） 
[上海縣案]  
　　賈云卿扭五大至浦東一區巡局控被夥搶米店由局解縣前晚奉襄審洪明府提訊賈供上月初三夜小的米店被盜搶去銀洋衣物由沈其祥告知係王大等夥今被搶小的遇見扭由巡局解案訊之王大一味呼寃明府喝令鞭背一百仍無磪供判王收押候提餘犯審奪○北新涇巡局函解韓妙春控被徐丫頭擊破頭額到縣訊究赴供在本鎭某什貨店爲車夫前日夜半徐丫頭等在店沽飲小的告以夜深宜早歸家詎徐不聽竟　洋瓶將小的頭額擊破控局往拘徐已逸去祇獲伊弟徐阿五到案求究地保朱　生供同徐阿五供每日出外做工胞兄丫頭因何犯事小的無從得悉大令判徐交保同地保將丫頭等交案訊明再核○西門内杜家灣德大絲線店迭次　火由巡警西區將店主張　卿解縣訊究張守供初四夜樓上無端火起經人扑滅翌日仍在原處突出火星亦未成災念六親目在彼看無恙廿七夜又忽火　冲出實係孤崇所致現己覓屋不日搬遷明府諭再罰洋一百元張稱無力判收押核辦○江北人仇桂喊稱劉某欠伊子長六會洋小以車作抵劉忽赴閘北巡局誣控拔車奉局員訊飭將車交還惟長六被局差地保私押至今尙未釋出請究明府判移知局員查復察辦（車） 
[總工程局紀事]  
　　潮惠會舘左近約緒樓小茶館主張順發將門板借給猶太人　　　果　致該西人與途人爭鬧幾肇事端現工程局以張不合將門板借與洋人飭探傳案詎張已逸去祇將張妻蔡氏拘案孫明府訊判罰洋二元并諭令以後毋許再行招容外人○胡品山失去六歲男孩查悉被賣餅之丁花寶誘去即偕妻周氏將丁扭控東區解局丁供賣餅在後失孩在先與小的無干官判交保帮尋○東區巡士查見劉玉貴與臧恩泰串竊湯德功划船一艘即將船扣住將劉臧解局判臧戒責二百下著探帶往吊贓○遊勇姜正南夜在草鞋灣朱根和園地上希圖　竊朱兄　棺經朱報由南區拘案判戒責二百下押候再查○金匯橋入朱根生携布七疋至關橋押鋪求質巡士以形迹可疑拘案朱供布係已物官判押候交保○薛阿土竊顔金生船上棉被两條拘案判戒責二百下贓給失主具領（　） 
[公共公廨晚堂案]  
　　江北婦人顔束氏投控兒妾高氏吞單不還求請提究一案前晚奉襄讞王肇之明府提訊顔束氏供兒子桂生故後所有家産股單均被高氏吞没向論行兇訊之高氏供鑫泉園浴堂是股東派司帳經理婦人不能經管明府判高押候查明再訊○李景昌控盈康錢莊執事王蓮村不還故兄桂生存銀等情已誌前報昨奉明府提訊李供胞兄存銀三百六十餘两在該店兄故後該店即狡賴不認請究訊之王供桂生在日係福泰廣貨店經手曾結欠莊上徒來銀五百廿四两扣除外尙欠百餘两求察明府判交保各邀公正人限七天妥爲理楚○魯啓新前控王姚氏結欠往來洋銀泰襄讞王大令復訊魯供該氏之夫王菊泉在日與小的店内往來故後結欠洋一百七十七元向索不付求追王姚氏遣抱鮑春亭供已將粤漢鐵路股票五十股現洋一百元付伊所欠無幾求鑒大令判鮑交保限十日先繳洋四十元一月内再繳六十元○趙朱氏控姑婿姚大坤吞没方單一案昨提覆訊趙朱氏供前蒙斷給婦人洋一百元至今仍未照繳宅基方單亦被吞没不還求追姚供方單已交叔岳趙漢賓抵押洋一百元洋由妻母收去茲遵限繳洋一百元呈案趙村氏供兒子故後媳婦朱氏不理家事婦人無奈將單押洋求鑒大令判姚繳案之一百元先將押出方單贖回再邀同各董公議價同將地變賣以作婆媳養膳之費○方潤峯控季祖光盜賣紅砂一案昨晚復訊方供堂上想已查明磪係商人在六合縣統包不准别人運售今被已歇夥友季嘉賓盜賣求追季供此砂在瓜浦買來帶右護照求鑒大令判季交保候傳季嘉賓到案再核（莊） 
[公共公廨早堂案]  
　　南京人鄭五十專　擲包騙人錢財爲事前日擲一皮夾在路旁内有金飾各物爲錢徐氏拾著即有鄭同黨上前訛索將氏之金戒騙去經氏報由捕房解究襄讞洪明府以鄭尙有同黨張姓遂判押候補提人証再訊○嚴阿六張阿二專以誘　爲業官判各枷七天押一月賭具銷燬○盤記棧寓客秦次熙失竊巨贓疑心茶房陳寶成所竊判押限七天交貨等情已誌前報昨日復訊明府判押候展限七天交貨如違嚴懲○妓女張巧雲年十二歲在北海路王金玉妓院賣娼經濟良所查知報捕將許秀珍等一併解究訊之張供母親係王金玉處東家名叫老三並不賣娼訊之許供年十八歲被人誘賣至王處　府判一併交所帶回俟查明並補傳人証再訊○邱開森圖賴西洋商人銀两判交保訂訊○何祥琅竊會德豐駁船上洋布明府判押廨俟補提人証再訊○朱阿喬竊吳銀友等洋一百數十元判押六月○粤人陳錦濤在海叅威經商其妻梁氏與開賭舘之李文海通姦捲逃　陳報捕解究判押半年氏押三月期滿交陳具領○楊景山王石安被人在上海縣控告移　到案昨解請究明府判交保候訊○毛金丑徐阿毛徐掌交等拉車壓傷女孩鳳英判各枷七天由捕傳車頭到案罰養傷費十元再罰十元充公○晉隆洋行侍者王阿榮劉阿保湯阿　向蔣石氏調戲不從當被王等兇毆受傷報由捕房將氏送醫療冶昨將五等解究明府以原告未到判押候禮拜四再訊（泉） 
[法租界公堂案]  
　　周陳氏一女两嫁案已两誌前報昨日由保人將媒人周順　交案周仍一味狡賴不認陳明府判劉周氏及順卿一併押交騙吞林坤泉財禮再核○車夫曹三停車違章巡捕向斥不服拘送到案判罰洋两元○張昌時因西鄉莊家涇搶米案匿　法界茲拘獲到案明府判交縣差帶去歸案訊辦○李貴卿行竊新租界某西人住宅古花　等物報由捕房拘案判押候查贓核辦○楊阿炳屢次行竊判枷號一月押改過局三月○某法商控榮章泰定貨不出等情經公堂出票提案官以人証未全判候下期集訊○李福生行竊火塲擺鐘被獲送究判押七天○趙雨亭沈長根两舊貨店主因收買工部局失竊木匠　具由探拘案判沈罰洋一元趙係積犯判罰洋四元限三天遷出境外○陳阿三竊戴陳氏　鍚噐判枷一月押改過局两月（絲） 
[美租界捕房事]  
　　陳阿章在海寕路某烟間内深夜開燈巡捕以其違章拘入由捕頭詢供命暫行釋出聽候請廨單傳訊罰○海寕路居民豢犬不用嘴套由捕回報捕頭　探傳罰○漢璧禮路永祥里方生會被妻劉氏捲逃衣飾值洋甚鉅報由捕頭飭探查緝（西　） 
來件 
[黄勳伯奠儀第四次清單]  
　　曾少卿洋念元温煜楠陸達生各送洋十元黄海春洋四元葉威之洋二元英昌號送二十四寸放大照相一架約值洋十六元致眞送二十四寸放大照相一架約值洋十元共計洋四十六元照相二架 
 
 

Page 21

 
 
   
 
 

Page 22

 
 
　　　　湖北義捐彩票頭彩五萬元四月廿二日開彩 
　　本局奉　湖廣總督部堂　奏明開辦第六十四會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期四月二十二日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥衖○外埠往來信力票力本局一槪不付統歸自給○再得彩紅票如無本分局騎縫圖章及長方上海分局小印槪不收票兌因無根可查也特白 
　　茂生保險公司謹啓 
　　本行經理英國皇后公司經行在英京倫敦歷年在申辦理公正素爲紳商共鑒茲因查得有一同業華人乘機造謠以圖私利故特聲明一切照常辦理如荷　惠顧仍請函致三馬路東首新關旁本行保險賬房姜桂生何明生郁潤生三翁接洽可也　經理西人撥立辣具　 
　　正昌公軍服號 
　　僕素以製造洋服在日本橫濱開設同義昌年久現創上海英大馬路西首由　練兵處奏定章程專製水陸軍裝軍衣軍帽皮件及學堂操衣兼造洋服自運外國軍刀洋裝物件各色呢絨一應俱全且工料道地價目克已諒所共見共聞承蒙各省貴商賜顧請移玉小號面訂敢不竭誠相待 
　　十威濟大藥房廣告十　新到獅牌牛奶 
　　本藥房不惜巨資特向外洋運來頭等獅牌牛奶此貨各國旱已馳名其貨色白而潔味香而濃得化學之新裁眞無上之妙品也但市上所售各種牛奶大半糖粉和入惟本藥房之貨眞正原汁煉成方似新鮮牛奶無二故而老年服之還幼少年服之强壯之功當今上諭欲戒洋烟如有志戒烟者服此牛奶亦可扶助身體而衛生體操諸君尤宜時時服精神百倍有益於國於身不淺承蒙仕商惠顧請嘗試之方知言不謬也 
　　慶華公司自强戒煙靈丸敬吿天下同胞 
　　本公司考查良方揀選聖藥修合戒烟靈丸原爲保救黃種起見並非希圖射利願普天下同胞虔服此丸早離黑籍力圖自强則公司與有榮施茲擇吉三月十一日開張價目格外克已以廣銷路俾有癮諸君皆可戒脫畧盡國民一分子之義務凡買一打送一聽買一聽送一盒買一盒照碼八折念天爲限逾期仍照定價收取藥本不折不扣貨眞價實大地難欺倘有僞藥後嗣不昌同胞諸君愼勿交臂失之也總發行所設在上海新北門城内福佑路大街新造洋樓房便是如有外埠同志願担分銷重任者請移玉本公司面議或函訂亦可批發自當公道賜顧　諸君請認明慶華公司招牌雙龍爲記庶不致悞 
　　欽命花翎二品頂戴調署江南安𡽪分巡𡽪寗池太廣兵備道本任安廬滁和道毓　爲� 
　　出示諭禁事據職商張枝鴻禀稱竊惟中國大患首在鴉片茲有上海英大馬路壽康里席裕麒總經理爾籐亞支奶尅烟化瘾奇藥性能化膏成水化土成泥服之不惟毒盡癮斷抑且體健病除其功能不可殫述並經　商部登錄商標衛生處西醫化驗給憑稍爲世界第一良品是我國民轉弱爲强之一大機會也職嗜烟成癖偶至上海乃痛恨從前之戒烟藥無功但旣獲益於已還思美與人同爰就蕪湖二街小營盤下首開設專售處俾可就近購買嗣後仍分運皖南各州縣逐漸推廣惟是服斷癮除根有託名影射其利專於作僞以紫奪朱令人難辯究其所售之藥大率攙和嗎啡鶯粟楷金鷄納霜以及烟灰烟土之　即用藥亦專尙攻伐調劑鮮得其平以銷塲日大竟且能抵癮遂誤爲眞久之釀成廢疾貽害非淺若不亟求嚴禁國民尙有轉强之耶日爲此據情禀求賞示曉諭並通飭所屬一律嚴禁假冐亞支奶牌號其命名旣同俾有志戒烟者不致誤購假藥等情到道據此除批吸食鴉片害難僕數亞支奶藥戒烟效旣神速又無流弊豈容射利之徒假冐售賣以致貽害無窮候出示並通飭所屬一律嚴禁附商標報告憑單共五紙發遣榜示並飭屬曁蕪湖縣一體查禁外合亟出示曉諭爲此示仰軍民諸色人等一體知悉自示之後毋得假冐亞支奶牌號售賣以致貽害匪淺倘敢故違則咎由自取情難爾寬定卽行縣提究懲辦不貸其各凛遵毋切切特示 
　　光緒三十二年五月二十九日發示蕪湖二街小營盤下首張公館門首貼 
　　商務印書館廣告 
　　新編列國政要預約 
　　出洋考察政治大臣戴少懷尙書端午橋制軍同著上海商務印書館藏版 
　　潔白連史紙四開式石印共三十二册布套分四函 
是書爲戴尙書端制軍出洋考察政治時譯輯之本分憲法　官制　地方制度　敎育　陸軍　海軍　商政　工藝　財政　法律　教務　十一門全書約六十萬言去年臘月制軍派員賫稿至滬發交本館印刷發行並蒙核准繳呈應用部數外餘由本館定價發售以廣流傳並給示禁止翻印在案現在鈔寫完竣用中國潔白連史紙石印全書共三十二册分裝四函用精美結實布套准於本年五月出書每部定價十元茲先印成樣本送閱凡豫約者辦法如下 
　　一豫約每部洋銀七元先交三元俟出版時補交四元領書郵費另加　一豫約以本年四月三十日爲止過期照定價每部十元發售槪不折讓　一豫約者應於定期内先交三元向本館總發行所及各分館購取預約券出版後應持原券向原處領書　一凡寄款購豫約券者請將洋銀三元向郵政局掛號寄交本館上海總發行所或各分館收到後即將豫約券交郵政局掛號寄奉　一廣西雲南貴州陜西山西甘肅新疆七省因路途較遠展限二月如在本年六月卅日以前寄洋銀七元到本館總發行所者亦照預約辦理（但請勿寄至分館）本埠及近地不得援例　一凡在四川成都重慶兩分館購預約券者亦照前條展限兩月以六月底爲止　一寄書郵費如下（甲）在各分館購預約券者取書時每部加運費二角四川省分館每部加郵費五角（乙）輪船火車已通之處每部加郵費四角（丙）輪船火車未通之處每部加郵費五角（丁）陜西甘肅四川雲南貴州五省每部加郵費一元（戊）日本國每部加郵費五角（已）　買二十部以上運費較廉當照實數收資 
　　總發行所在上海棋盤街中市分設京都奉天天津漢口成都重慶廣州福州開封長沙 
 
 

Page 23

 
 
   
 
 

Page 24

 
 
   
 
