# 1886 - 116 - 4904686

 

Page 1

 
 
[敬摹御製耕織圖成書] [  點石齋主人啓]  
聖祖御宇政重農桑幾務之暇蹌有耕機圖各二十三幅幅系以詩自始事迄終事茅簷之况瘁悉入天語之謳吟本齋敬謹摹印惟妙惟肖詩　　間分裝兩本背托櫬頁而用硾箋准於廿四日出書定價一元本埠託南北申昌六合堂文瑞樓各書坊及各省申昌皆可購售疉買者到上海二洋　橋同泰號議價可也 
[乙酉科十八省闈墨出售] [  點石齋主人啓]  
山隂傅越石先生選有乙西科十八省闈墨二百五十餘首殿以試帖刊板行世操䱄家惟恐求之弗得本齋意在廣播用特　人繕寫一通付　石印其評語圈點一仍舊貫未敢竄易今日竣工分訂兩本准於十八日出售收回工料洋三角五分快覩爭先是所望於　練揣　之君子此布 
[七十四號畫報出售]  
閩絲屬之龍溪鄉民在海濱網得一魚頭如稱錘尾如蛇四足高搴鱗紋斑剥市人詢名於老漁亦不能對本齋特圖之以供人觀覽淞隠漫錄　說一則附畫報之末准於二十六日出售此佈 
[味蒓園觀烟火記]  
去年味蒓園主人拓園地二十餘畝闢爲别墅僕聞其有分爲内外園之說且鳩工庀材并日而爲之以期速成而余　有於越之行不得觀其落成迨旋滬後則又公私蝟集無暇携屐爲踏青遊前日倉山舊主折柬相招謂園中擬於月之廿八日晚間施放烟火主人囑其招霧裏看花客及余往觀及期則招商局又送票至遂動遊興至鐘鳴六下先至公陽里陸秀卿校書處赴友人之約數杯之後局去而余亦興辭命輿並邀西席陳悅庭先生曁苓衫姪偕往纔出大馬路而西卽見燈火之光接連數里不斷望之整齊璀璨若軍行之有紀律長蛇捲地陣法宛然而且往者過來者續無一息之停轔轔轆轆之聲不絶於耳東洋車之行亦復踴躍直前與馬車直可齊驅並駕斯已極一時之大觀矣俄而遥見空中如金蛇飛舞車馬塞途不可復進乃命停驂而下步至園門則人山人海擁擠殊甚門者照票揖之入園中花木隂翳皆懸燈於其上循徑漸入衣香鬢影鳥帽青衫裙屐紛紛履舄交錯無從問主人園并不知烟火在何處施放但望火星飛躍處赴之甫至松亭則主人正在彼左右顧盼以延賓客見余至握手殷殷道兩月之闊並欲讓余至室中云正虚左以待余見主人勞甚謝之曰急欲一擴眼界故果腹而來與其入室啣杯曷若倚欄憑眺遂去不顧惟苦目力不及雖花蹊遍綴燈光而曲徑高低仍不能覩因令從者扶掖而進右折至新園中西客俱攢簇立於暗陬千頭盡仰衆目爭觀嗤嗤之聲熒熒之影幾於目迷五色不可方物然卒以未獲窺其全豹爲憾攜有遠鏡取而測之則見烟燄騰踔之中千變萬態有若塔者則浮屠七級鈴鐸儼然有若輪船者則破浪千里洶湧濆激有若龍騰者有若虎躍者有爲天鵝哺蛋則千百火球皆從鵝之腹下連綴而出眞如生蛋者然有爲砲打襄陽火燒佛寺則彷彿咸陽一炬霹靂震天其小者爲雙罷出海爲蝴蝶雙飛爲平升三級不可以更僕數忽而縱横歴亂忽而直射雲霄有一見之最眞者則嗤然一聲火光直起約計有十數丈之高旣而自上而下中作畢剥聲其末復現一圓球如燈其光甚大無異於電氣燈照耀園中如同白盡一花一草莫不歴歴在目雖以余之盲於目者而亦見之可謂奇矣余至時已施放半晌及是時而所備之具燃之尙未及半聽報時鐘則已十響矣余乃輟觀至室中見倉山舊主亦在彼酬應紛繁不與多談略一搴暄卽往别室見雙古屬齋主人申左夢畹生咸在相與周歴室内徙倚片刻欲覓霧異看花客而不可得惟見樓之上下室之内外或往或來如鶯穿梭如燕窺簾熙熙然攘攘然不可以數計有西友早與余約九點鐘亦至園然留心伺之卒不得見蓋紛紜錯雜人多於鯽不得如齊王之庭令客一一吹竽故無由見之忽見免痴道人籜冠闊服驅然而至揖之坐不坐與之言不言固詰之則曰吾不能贊一辭盖鰲山燈火買夜銀花想亦不是過而况在名園之中地廣則人雖衆而不喧夜靜則火雖　而可見火箭一飛萬花齊笑烟燄四射百卉爭春覺園中一葉一辦皆作異樣色澤不啻在阿母瑶池間琪花瓁蕊引人入勝然則有此烟火而園之佳趣益顯有此名園而烟火之奇觀益呈觀止矣蔑以加矣聞尙有數架繼放想必無異於此時之所見或再視此時所見者而尤精尤妙而吾則恐折盡眼福不敢再留矣言訖翩然竟去雙古罌齋主人申左夢畹生亦曰今年春寒視昔歲爲甚夜漏旣深峭寒益甚白袷衣飄飄欲仙雖有花光燈影欵欵留人而亦不敢久坐矣精先行可乎時余游侣亦尋至咸以眼界獲開不敢竭歡爲戒遂相將俱出不復辭主人出園門時見中西士女連袂結裾而來者尙襁屬於道路中幸有巡捕照顧車夫雖衆不致生事咸肅肅然停車於路之兩旁余覔得原車與遊侣超乘而上展軨東指回顧園中則五花八門千狀萬熊尙無已時而余行矣惜在晚間又恨目力不濟於新闢之圍未得一盡其遊興然秉燭夜遊竊亦自比於古人矣抵寓所鐘鳴十一下默憶所見如在目前乃篝燈命筆而爲之記 
[諭旨恭錄]  
　　三月二十二日奉旨巡視西城事務着吳壽齡去欽此同日奉旨巡視東城事務着謝祖源去欽此 
[桂林大火]  
　　京邸友人致書本館云廣西桂林府東門外河衛地方失愼延燒民房千餘椽傷斃者尙不甚多李中丞已具摺陳奏矣 
[春明談屑]  
　　十五日黎明時前門外草市忽有人自縊行路者見其手足摇動尙可解救急約數人斷其繩索經兩刻許始能言語據云魏姓天津縣屬之姚窪村人貧困無聊今春有親友數人借給白鏹數十兩令其至京辦貨販回天津售賣　得微利以潤涸轍比到京後散步街頭忽與舊識某甲相值甲敵入酒肆共飲魏因略述來京之意飲農日已曛暮甲言天色已晚此處距旅邸尙遠盍到敝舍一宿作長夜談何如甲從之於是兩人同行至一門剥啄而入甲呼婦出見則青年麗人也窺其神情不類正人魏疑而詰之甲漫應云此余之外家也魏不復疑甲安排酒肴供客麗人殷勤勸飲魏不覺醺醉鼾臥牀頭至天明始醒覓甲與麗人則皆不見怱怱回店檢點囊中匯票則已亡去大驚失色悟爲甲所騙而無顔以對親友遂尋短見云云諸人閱而憐之乃送魏回寓并與店主商量邀魏之同鄉人四處尋甲倘尋不到相約出資以救魏之厄是亦可謂好義者矣○前門内外石路舊石一律挖出其不堪復用者令匠人鏨平拍至前 
 
 

Page 2

 
 
門内迤東御河橋岸盖此河刻亦動工將以此石砌河之兩岸云○十六日放前門外迤東高廟被賊竊去吕祖大袍一件及供器等又前三日夜四更向盡廊房頭巷文盛齋畫扇店被賊數人將綾錦諸貴重物綑一大包正欲出門舖夥從夢中驚醒高聲喊呌諸夥皆醒共起追賊賊慮行走不速將包擲於地上順手取牀頭皮褥而逸褥乃舖夥之物所值無幾諸夥復張燈檢視别無所失惟窗紙皆被洋火燃着幸未延及棚　耳○齊化門内觀音台有于姓者年六旬有曼倩滑稽才親友悅其詼諧咸樂與之談一夜更漏將殘忽聞屋脊履聲悟爲梁上君子乃伏窗櫺以窺久之見兩賊自墻角植立蜈蚣梯躡足而下潛來窺窗于憶元旦祀神爆竹尙存數枚急覔而然之由牕隙擲院中其聲極厲兩賊大驚飛奔而逸于見賊去乃開門收梯而寢次夜于正鼾睡忽室内砲響連聲于驚悸連呼饒命伏枕不敢轉移惟聞院中大笑不止而去悟爲胠篋者之報復也于自此戒嚴數日然亦不復有動靜云 
[茶樣到潯]  
　　各山茶樣現已到潯因今春晴雨應時汁水極好較去年尤佳連日南門灣黄義興茶棧到有毛茶三百餘包游玉記茶棧到有毛茶一百六十餘包其餘各茶棧所辦之毛茶均陸續收到於二十六日招聚各婦女至棧開揀先一日城廂内外婦女麕聚各棧門搶板者人山人海擁擠爭先雖赴敵之軍不足比其勇是夜黄義興棧當衆婦女搶占揀板時聞有老弱者踏斃兩人亦云慘矣想潯茶開盤當在四月初據此則茶樣業已到潯前報登漢口電信謂茶樣於四月初三日到九江想漢口與九江相隔尚遠故發電時尙無的信耳 
[戯臺忽倒]  
　　近日九江各廟宇演戯酬神指不勝屈三戯班往來輪演尚有應接不暇之勢風和日麗柳暗花明拾翠人來踏青路遠衣香隊裏時見美人筝笛聲中雜以笑語此時此景樂且未央二十四日小桃塲左偏看臺忽然坍倒一時人聲鼎沸有壓傷手足者有撞破頭顱者有遺失簪珥者各婦女經人舁回無不眼零雨而首飛蓬矣樂事未終驚魂欲斷惡哉斯游 
[蠶桑利溥]  
　　前武昌府王太守曾刊蠶桑輯要一書又捐廉俸購辦桑秧數萬株招各鄉民承領栽種於是鄂民始知蠶桑之利現在李太守亦能教民興利抵省後卽購桑秧發給各鄉民本月初已一律發盡果能栽種得法則歌興五袴當不使廉权度專美於前矣 
[閩事擷新]  
　　侯邑吳峯西明府調回詔安本任新任陳明府已於二十四日接印視事○福州官銀號前擬三月初九日開張現因事務浩繁改於十九日接辦者係閩人鄭君聲鏘云○福州某姓中乙酉科舉人匿喪不報公然入都以冀徼倖於萬一到京後爲同鄉官查知不爲出結某悵悵而歸或嘲之曰以孝廉而匿喪孝於何有則應之曰匿喪之不孝固顯而易見也請間今之舉於鄉而所謂廉者誰歟○近日銀價高貴番票毎元增至一千二百二十文市面行使小錢毎日攙和三四十文左右而米價則依然昂貴云 
[温州瑣誌]  
　　樂清秦協戎與中軍查都戎兩相齟齬張軍門遂將平陽談都戎與樂清秦協戎對調○縣學前高姓家月前被賊竊去衣服首飾報捕請緝旋將賊獲住據供管門人與我串通故高已將管門人交捕訊究○小南門内德大布店毛某近築新墳將梅姓祖山侵佔幾至涉訟當經戚友陳某與源源錢莊夥某甲理處事已寢息陳某以應得酬勞貲被甲隠匿向之索取甲不但不給且肆詈罵陳某羞忿交并卽購阿芙蓉膏和酒吞之抵家後謂其兩子曰我家以讀書爲事從未受人欺　今乃遭市儈之辱我死後必令渠披麻戴孝跪送入殮我方瞑目如以銀錢了事爾等卽不孝矣兩子知已服毒延醫解救不及而斃其子卽邀同學友向甲理論甲自知咎無可解一一允從陳之婦女又撕其衣而批其頰甲遂不齒於鄉里詩曰誰生厲階至今爲梗吾於甲亦云○府署庫書董某刑書馮某將公事延閣經李太尊掌責數十下次日復出硃諭謂以後如不悔悟定當斥革嚴辦○九聖廟畔某甲之子約五六歲十三日將晚時甲適出外其妻在内作爨其子在廳事游戯忽失所在迨甲回家詢問已無蹤跡是夜七聖殿巷某乙之子亦被拐匪抱去保赤者可不愼哉○温郡自各營裁撤後湖南人之逗留者不計其數唐觀察深恐若輩在外滋事札飭金小竹少尹往各處稽查○温郡拐匪惟東門外福建人最多若閩帮司事能認眞稽查並飭閩船上人不許購買小孩則此風定可少絶○諺云娶了媳婦棄了兒此言雖鄙而實有理麻黄門内黄某以魚鹽爲業家本小康去歲爲子娶樊某之女爲媳入門未幾而胭脂處之名已大著黄某不勝忿怒遂將子媳送縣究治周邑尊立將黄子笞責三百板管押班房樊氏發交官媒看管○永嘉縣周邑尊前將棍徒項阿八等七名分别枷責並將未獲各棍徒姓名開列曉諭改過自新乃近日郡城内外仍有棍徒滋生事端因卽差查嚴拿並出示曉諭俾衆周知○永嘉稱溪離城窵遠民素强悍時有勾通槍匪情事上年胡太尊議將縣丞一員分駐稱溪苦於經費無着今奉藩憲批準飭將平餘項下撥銀若干以充經費世樹堂貳尹業已奉飭回任○督辦瑞安厘捐局葛君輯生瓜代届期業經總局札飭與狀元橋厘捐局員對調均於二十一日接事○樂清縣東鄉塘洋地方王某世業農家薄有家財日前突被土匪四五十人打門直入將銀錢衣服搶劫一空該處汛官已面禀秦協戎請撥兵二十名前往查緝矣 
[營口魚書]  
　　關道廣觀察探知穆軍憲節旄將至遂電請湄雲兵輪星速駛回以便接送○新任海防同知馬司馬下車伊始正值市面蕭條一日之間荒閉者多至十餘鋪司馬正在牛庄查賑聞信星夜趕回立邀首董面詢情形讀派經書人等會同首董地竭力扶救閱三五天市面始稍稍定口碑載道咸頌爲慈惠之師○奉屬娼寮例有花票錢由官收取據云解交刑部供女牢禁子之工飯毎縣皆有定數按妓之多少攤微上年雛鶯乳燕遍滿芳郊毎人只收十餘兩近則枇杷門巷鎭日蕭條而花票之錢攤派反須加倍嘻皮肉生涯尙且苦難支拄他項生意安望其有起色乎○數日前夜已將闌東忘八街天津火燒鋪失愼所住三椽平屋盡付焚如鋪内六人同歸於盡隨卽熄滅並不碍及比隣說者調六人同惡相濟以故同遭天譴是耶非耶不敢臆斷也 
[彝陵春色]  
　　宜關道張觀察于本月十二日往拜英領事及稅務司次日稅司領事均往答拜主賓酧酢相得甚歡○東湖縣韓大令前已出示定于本月十九日扃試闔邑文童嗣因關道履新小有公事遂改期二十八日扃試○墨池書院爲闔府生監等月課之地六一書院則專課東湖一邑生童去歲當事者禮延邵山長主講席春風化雨沾溉良多二月初經宜昌府期示甄别刻張觀察雙鳬初戾定期本月十五日在院觀風○江通輪船於十三日午後抵埠荆州城守營張守戎附之而至蓋守戎新奉諭旨調補官昌鎭中營守備故由宜前往履新也其前署中營守備史守戎佐清係山東人武進士出身鎭憲以其公事熟諸營規整肅特詳請調補操防營副統帶不日亦須前往矣○月前隂雨連綿麥苗傷壞米價遂因此加昂近數日晴光大放陽鳥麗空或者高下麥苗尙可望實頴實栗乎 
[竹西雜采]  
　　揚州舊城朱姓家失愼一事本舘前已削簡錄登兹悉火起時家人多化蝶作漆園游主人方入都應試忙迫中照料無人幸後隣瓦木作匠頭某甲率夥多人如飛而至帮同各水龍灌救一時登屋者挑水者運物者救人者各奮辛勤不遺餘力故僅焚去住屋三間人口皆得無恙後詢知去臘舊城起建吳公祠由朱薦甲包攬甲恒耿耿於心故此次藉以報德耳嗚呼甲僅一目不識丁之工匠耳而一日受恩終身圖報彼衣文繡談詩書而負義忘恩心如蛇蝎者其亦聞之生愧乎○距楊城數里之萬福橋野田彌望一碧無垠毎當春夏之交麥浪翻青柳烟罨綠行人過此如在畵中無如地當南北之衝毎有販馬客商縱馬放青損傷禾稼鄉人曲爲隠忍無可如何兹經鄉董公議集資演戯三日然後來城聯名公禀環求出示永禁云○保嬰牛痘官局本在東關大街沂當天時和暖乞種者絡繹如梭當事遂于左衛街永安堂水倉内設立分 
 
 

Page 3

 
 
局俾南北皆便得免擁擠此亦爲民父母者一片保赤之心也 
[四明瑣紀]  
　　寗波西鄉石塘某翁隨帶一僕將往天童燒香行經五鄉碶見有一人自縊於樹下幸氣猶未絶翁與僕相將解救其人良久乃蘇翁見其衣履整齊不類窮途無告者因叩春自縊之故其人言家有老母患病命在旦夕父以洋二十元命買參藥挾資悞入賭塲頃刻之間一擲而盡因此無顔回家只得覓死翁聞言憫之乃携以入城轉向友人借洋如數付之其人將立券交翁翁不受其人感翁之惠梅過自新故不自隠逢人樂道也○西門某絲線店主性極猛戾日前店中失去洋票一紙疑係店徒所竊勒合賠償徒不招認遂將其手足綑縳倒懸樑柱任意敲撲甚至渾身青腫徒之薦保及衆街隣咸抱不平向主理論主猶色怒而聲厲未幾店中各夥檢點帳匣尋獲原票徒始得釋按前者寗郡某店處徒之事本舘曾著爲論說以痛斥其非不意又見此事豈惡俗相沿有非旦夕所能挽回者耶 
[襄垣談屑]  
　　沈榕青别駕督解海軍餉銀赴都經過蕪湖禀見關憲後卽揚帆東下○涇縣沈能甫明府因公晋省於十九日抵蕪湖○前報蕪湖道孫樹人觀察提撥公欵錢一千串創立因利局仿照揚州因利局章程曾禀兩院立案由道札令蕪湖縣督飭紳董舉辦旋因放出之錢不能收回局中存錢不多復向各店借錢數百串添補而局中司事皆是紳董所薦往往瞻徇情面任其侵吞各店知弊竇孔多遂將存錢收去局遂有停歇之勢楊璞生明府查帳之下心甚不悅因飭各紳董妥議新章復於本月十七日開局○甯國府屬内河船隻謂之宣船近來運貨抵蕪毎有無賴棍徒向索規費商人不堪其擾禀請捕廳出示查禁以安商旅○今年爲安徽校閱營伍之期邇來蕪湖水陸各防營及皖南鎭標派駐之練軍逐日在校場操演以待撫憲臨閱○商人王某等以近來沿途各厘卡留難需索有碍民生等詞赴皖南總局禀控經維幹臣觀察批云該商等所禀並未指明何卡何人除隨時嚴飭各卡員實力奉公外仰該商等嗣後務宜指明何卡委員或司事巡勇姓名備載以便詳請撫憲從重懲辦以敬效尤 
[武漢瑣言]  
　　前日有鄉人載蛋至至漢口船泊太古碼頭以待上海輪船抵埠不期失足顚踣同伴者拉得其足不致墮入江心惟頭上略有水漬而氣已絶矣○鄂垣武勝門内甕城寛闊約數十方本爲官地昔年革武弁夤緣得城門差使禀請大憲在是處支搭板棚聊蔽風雨近年逐加修整幾似街衢日前裕壽山制軍札地方官將該城門内屋宇全數拆去讓還官地本月望前已一律遵照辦理矣 
[杭事摭要]  
　　周縵雲太史爲浙中耆宿名高山斗齒爵並尊在杭主講席者幾二十年經師人師大宗師士林中皆翕然欽服初爲崇文山長繼爲敷文山長前年大吏更延請閱視學海堂課卷毎月由　院將卷彚齊包封寄送盈盈一水携帶無難十餘年來從無一失今歲於二月廿六日開課諸卷繳齊當卽交信局寄去不意信船中途遇盜搶掠一空卷包亦被劫去局主報官求緝且登告白於本報之後懸賞購求蓋以卷包必爲盜所抛棄兾有人拾得送還也迄今半月有餘仍無蹤跡而生童已望眼欲穿煩言嘖嘖因奉憲諭於本月望課時毎名另給一空卷將前課之文自行錄出限十九日繳齊一并送請山長評定云○杭垣開濬中河前經議定由上下城兩防營兵丁執役按叚丈量照營攤派下城由武林門洗馬橋起歸梅東高橋大營兵丁挑濬現已開至觀橋上城自棚橋起歸饅頭山大營兵丁開濬現已開至炭橋連日桔橰雷動畚鍤雲興毎叚各有紳土及營中管隊哨長等親自督工頗覺用力多而程工速云 
[花園落成]  
　　舊法公館改建花園已登前報前日大工告竣在滬各領事及各夫人陸續而至共慶落成亭中設有西樂其聲嗚嗚頗堪悅耳法捕房恐人多滋事派捕前往彈壓並聞此後毎日派捕管門不准閒人入内云 
[又獲劫盜]  
　　青浦盜案節經金陵水師管帶胡君協同該縣捕役在滬獲犯解回前報已據情登入邇日胡君復訪悉該盜餘黨匿跡浦東北蔡鎭因卽帶勇前往搜拿昨日黎明在該鎭李姓家獲住去年搶劫教堂案中首犯劉德隆在身畔搜出刺刀一柄質票十三紙並在某押鋪吊出手槍一桿一併解送上海縣署收押候訊聞往拘時該盗已有風聞卽從李姓樓上臥榻下穴墻而過匿身隔壁空房敗絮中胡君察知隨卽獲住云 
[不認誘拐]  
　　本月初有法華人周海泉扭濮尤氏至總巡局訴稱去冬十二月十三小的之媳周王氏無端逸去查悉被該氏誘匿向論逞蠻扭請詰究馮刺史研訊之下押令濮尤氏交出周媳至前日由該氏將周王氏交到刺史着將一于人解送上海縣署李司馬升堂訊究周先供訴緣由濮九氏稱小婦人向爲女荐頭周王氏於去年十二月十七日託小婦人薦在滬北王公館傭工今正隨主人赴蘇並非誘拐周王氏供稱小婦人夫故無依央尤氏薦出傭工並無别故司馬細加盤詰堅報前供遂謂濮尤氏曰爾旣稱並不誘拐可覓的實人來案具保設有人控追該氏身價等情定干提究王氏交周具領 
[搶親候訊]  
　　昨日是午二點鐘時有一及笄女郎口操蘇音從英大馬路坐東洋車由西向東哭喊跳躍旁有四男子挾車而行喝令不得聲張樂工四人在車前作樂導引行過會審署前女郎極聲呼救印度巡捕見之阻住拘拿樂工卽飛奔而逸該捕將男女各人帶至捕房隨有媒人自行投到捕頭詰得實係搶親因命解送會審公廨由值日差禀明羅太守飭分别押候訊究 
[檢騐浮屍]  
　　前日將晚有男屍一具浮至蘇州河垃圾碼頭巡街捕見而帶住飛報捕房捕頭立傅二圖地保馮錫昌前往察得死者年約三十餘歲身穿紫花布衫額有二孔衫褲沾染血痕遂據情禀請上海縣莫邑尊相騐昨日清晨邑尊帶同仵作書差命駕至該處地保禀訴前因并稱並無屍親來認旋經仵作喝報該屍係落河後經人打撈以致額被竹篙戳破邑尊親騐無訛隨請善堂棺殮發壇召認 
[研究起意]  
　　前日本報所登法捕房拿獲逃犯金阿金一事昨晨翁太守臨捕房時提金研鞫據供是日由張阿大及已死之王阿毛竊新泰昌刀又之王阿福卽胡炳榮等十六人起意撬開鐵栅聚集總門之内阿毛高呼救命管門捕聞之進内查看遂乘勢一擁而出所有門上鐵鎖在行竊永順押店之章小園卽子雲手中太守飭提張阿大詰問據供小的不敢起意惟聞伊等曾說過此事太守謂何人所說供稱同押者約共十餘人其鎖則在章子雲手内太守問何人在押最久包探將徐桂華送案徐供是日同押者共有二十四人事由公堂解回之人起意時小的適睡熟後始得知太守着將徐等還押阿金歸本案責一百板枷一月以儆 
[法界公堂瑣案]  
　　混質僞物一案疉登前報昨晨翁太守臨捕房復提高張氏研詰該氏仍一味支吾太守謂諒爾一婦人烏敢如斯狡展定必有人教供及早直說尚可從寛該氏仍然抵賴太守謂現在衆口僉同難道盡皆誣爾乎遂飭先行掌頰六十下候再解案嚴懲○前報列湯阿東被林阿坤誘賭輸洋一案昨晨翁太守提王唐氏王楊氏卽徐楊氏魏范氏三人研詰至再隨令送歸英公堂辦其開設臺基之罪 
[上海文報局籌賑叢譚七十七]  
　　敝所於三月初七起解十四批山東賑欵四千兩後又於十五日湊借十五批庫平銀一萬兩起解山東正因莊欵急索月底續解又已臨期萬分爲難之際荷蒙招商總局交來鄭大善士諸君湊助規銀五千九百六十兩以歸招商局代借錢莊之欵值此燃眉急切感激無涯鄭大着士湊助如此巨欵足可救活數千民命古語云活千人者子孫封侯敬爲鄭大善士諸君馨香祝之○月底准解第十六批銀一萬兩然分文無着虚願難憑當經四布函牘將伯頻呼兹承浙江釐捐總局盛旭人觀察林少筠太守賜復允許墊借洋二千元 
 
 

Page 4

 
 
又荷蘇郡王任費公賜復允爲勸捐集濟并蒙陳竹坪大善長慨允湊解銀二千兩任蔭南大善士捐銀百兩賴此諸賢之力灾民定有生機祝福無疆感同身受○疉承粤中諸大善長指示闈姓抽捐之法并隠名善士教以西法開河之道拜佩無涯治河方略授自朝廷據聞已倩西人察勘闈姓捐欵聞粤賑亦曾議及格碍難行容再確探以副仁懷○大興愚拙子函云前爲室人保産捐奉廿元日昨丑刻分娩母子均安不無神佑再續捐洋三十元云云具見眞誠上格如影隨形從此慶衍螽斯祥徵麟趾後福正無量也 
[獲孩姓名]  
　　前十二日廈門厘捐總局來電云獲住被拐小孩孫二待領云云當卽浼登申報更函致廈門署將該孩附輪來申以便　查家屬今接復函云幼孩有二現在口音潮熟詢據大者八歲係羅姓名起福居尙敦里次者姚姓名阿彩父母俱在伊右太陽上角有蠟梨如錢大并知有煤氣燈或在租界内住也此二孩俟招商局中有買辦赴申帶來該親屬得此消息可免憂慮卽行來棧備細說明庶該孩到申後便可相認領回以副厘局憲慈幼之雅意耳[  上海三馬路陳與昌啓]  
[勸捐一文錢會助施醫藥啓]  
　　竊謂善不一端祇憑一念法無一定貴立一基一簣漸以成山一撮積而爲地一莖珠草化成丈六金身一滴楊枝灑徧大千世界雜處申江一帶貧民幾乏一餐一遇病生一籌莫展平日一貧如洗咄咄空呼何堪一縷如絲奄奄待斃就醫診治約費一錢五分延醫入門更需一洋四百實屬一之爲甚未必一藥而安一往一來車費原非一次一粥一飯藥資何暇一謀說來生死關頭祗爭一刻等到親朋出手已悞一生萬一云亡恐至一家離散有一於此最宜一律舉行兹擬錢集一蚨共聯一會法以一文爲一願多寡隨緣例須一日收一錢始終不改一年期滿閏月一體捐收一月彚齊名數一俱登報務使一絲一忽一點歸公各宜一德一心一力捐助青錢一選諸君指本一彈白鏹一投貧病根歡一拔雖有善堂一局診藥兼施要之秋季一停殘生何恃爲此一誠上啓願諸君一諾千金值兹一舉兩全歸善堂一同合辦伏願仁人善士大筆一揮無論閨秀才郎錦囊一解多多益善何妨一萬一千落落大方願指一倉一囷未必一毫莫拔不置一詞還求一視同人代捐一册一言一語鬼神一一聽聞一善一功兒孫一一受報定卜名登一甲馛佐一人一品官高一方富厚一偏淺見虔輸一瓣心香一稱雅懷請署一條冰欵[  光緒十二年歲次丙戌孟春中澣何芸思頓首謹啓]  
　　附啓者今承敝堂同人何芸思大善士立願創辦一文願代爲勸先立八册名曰富貴康 [懚福祿壽全分派善士四出勸募兩月以來勸成二千餘願而芸思先生心願勸成一萬願毎願一文一願至千百願隨緣樂助聚沙成塔毎日可得十千文如能推廣卽可常年施醫施藥經費不致告匱等因來啓來册囑登貴報敝堂留存壽字册一本同人竭力襄勸如有在滬大善士能發菩提心代爲勸募樂助若干願務請早日賜示敝堂謹將芳名住處代爲登册圓成善果功德無量敝堂諸同人總當盡力而辦庶不負諸大善士樂助并承何大善士創始之一片婆心也登報奉聞謹呈公鑒 
[蔡寵九鹽參應聘赴津以詩留别依韻奉和卽贈其行]  
　　飛花如雨惱春城節遇清明又遠片才大自招遐邇慕詩成無限别離情匡時文字驚心讀滿地風波放胆行我亦海陬同落漠喜君此去近功名[  倉山舊主拜稿]  
[題味攬餘民紅樓絮别圖]  
　　江上春潮兩岸平樓頭别酒一尊傾何人打槳迎桃落唱到離鸞别有情回首巫雲夢已非玉釵羅袖尚依依春申浦上花如許丁屬雙鳬莫亂飛製襪同心手自裁離亭風笛漫相催美人一寸憐才意不是黄金買得來分明勞燕各西東愁絶天涯鶴髮翁楊柳千絲樓一角夕陽紅到畫圖中 
[浙省撫轅抄]  
　　三月廿二日候補府汪瑞高禀辭赴嘉興局同知楊克昌禀銷程安德武催漕項差○廿三日候補縣侯康田禀知臬司委衛州公幹叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州東賑捐局經收賑欵清單]  
　　啓者竊敝局案奉山東賑撫總局憲詳蒙山東撫憲批行咨請蘇甯藩憲曁兩淮運憲分飭各屬示諭勸辦行知下局卽經敝局禀懇蘇甯藩憲分行籌助解濟奉江甯藩憲梁批開此案前准山東籌辦賑撫總局抄錄原奏咨司卽經抄粘通飭各屬出示曉諭勸辦在案仰卽知照仍再逕行分移勸辦並候蘇藩司批示繳又奉署蘇藩憲李批開已據禀札行蘇松等五府州通飭所屬一體勸捐解濟矣仰卽知照仍候江藩司批示繳各等因奉此遵卽一面印辦募啓移請蘇甯各地方官憲分交城鄉紳董恊同籌助一面抄禀錄批呈報東撫憲曁賑撫總局憲並請續發司印實收藉資奬屬敝局正在勸辦間蒙儀徵縣李明府交到上游釐局孫樂助賑捐英洋三十元留春山舘樂助賑捐英洋九元並蒙到局面屬速爲登報趕緊彚解其餘募啓業已分分别託募俟有捐欵隨時寄局　領之餘足徵李明府保赤心殷惠及隂省實令人欽佩無旣用卽登報以副雅囑又如臯孫厚甫翁交到沈耀章沈蘭墅沈沂東沈介眉沈堅亭翁各英洋二元沈雲從沈寄梅翁各八百文沈福徽翁四百文補不足軒二百四十文以上九戸共合英洋十二元又揚州本局經收周蓮生翁英洋一元安豐莊誠齋翁英洋十元張門裘氏病愈酬愿英洋二元雙槐堂陳英洋二元除按戸塡發本局印收彚解外合併登報以彰書舉此啓 
[上海三馬路與昌絲棧陳竹坪經募山東少洲賑捐三月廿六日第二伯五十八次清單]  
　　我續簽洋五元○我續簽洋五元○振大花衣街小莘山人付募四十四戸共來洋五元銅洋一元錢一伯文○恊茂洋二角○傑記洋二角○觀音閣汪萬利錢七百文○南倉德大典經募廿三戸二册共來九元○愼源號洋一元一角○元和號經募九戸共來洋二元○昌記帋棧來新安臨川别墅洋廿元○立大庄經募平安洋二元無名三戸各洋一角○薰風閣經募五戸共洋九角錢三百文○益裕開豐合洋二元二角○益誠經募九戸共洋十九角○德裕庄經募十一戸共洋六元○福壽降經募五戸共來銅洋一元小洋四角○無名氏洋五角○又無名洋五角○直津谢此事人洋一元○無名氏錢五伯文○奚天祥號洋三元錢一伯文○趙益大燭店經募五戸共洋四角錢二伯文○同人和經募卓賓國洋二元○順成經募八戸共錢一千二伯文○萬有利吕宋票號經募二戸共洋四角○無名氏六十戸共洋十二元○萃泰號經募九戸共洋六元○恊源錢庄經募十戸共銅洋一元錢一千文○無名氏洋一角○同發昌來無名氏洋一元○不留名經募廿四戸共洋四元小洋二角○恆豐木行經募三十五怕共洋十元○無名氏錢一千五伯五十文○衆姓錢五伯文○益昌典經募十一戸共洋三元○和元經募十五戸共洋一元五角○振和經募十七戸共洋十一元○森茂布庄經募七戸共洋八元銅洋四元○純泰經募十二戸共洋二元○新裕昌尹氏洋一元○廣雲祥經募十四戸共洋五元○陸家石橋源生經募廿二戸共來洋六元二角○東來升金子鋪經募六戸共來洋十二元銅洋八元○厚安經募七戸共洋二元四角錢六十三文○曹索功經募三十戸共洋八元○隠名氏勸各友洋二元○乾元押鋪續十二戸共來洋三元錢四伯文○東昇隆經募十七戸共來洋六十元錢七伯文以上均係塔册因報舘限林篇幅各善士姓名不及備誠祈　之○蘇泰昌代日升銅洋二元葉鳳崗錢五伯文無名氏洋五元錢四千文三隠名徐元泰葉榭吳菱丹善士來蟻駄生知非悔過氏資北芳冥福畫錦堂無名氏七戸各洋一元振源號求母瘋症卽愈二戸各洋二元彩豐錢五伯五十文凌玉生洋十元普康號洋五角趙姓洋二角又三戸各錢二伯文張　山周昌泰衆友安徽劉芝田爲父母資冥福如心道人翁泰許無名氏八戸各洋二元曹琛記錢四伯文裘蔣各錢五伯文○本日共收英洋二伯六十四元銅洋十七元小洋六十七角虚對洋二个錢十三千七伯五十文合併申明 
[上海三馬路與昌絲棧陳竹坪經募山東沙洲賑捐三月廿七日第二百五十九次清單]  
　　沈品華代先父功德洋五元又代還心　目疾洋五元○恭泰號經募三十七戸共洋三十六元銅洋廿元錢七百文○不留名洋四元○隠名氏二戸共洋一元○怡昌經募五戸共洋一元○恆記烟號經募十戸共洋三元錢二百文○新泰絲棧經募十二戸共洋五元○久和糖行經募廿戸共洋十元又募十四戸共來銅洋十五元○錢景苑洋二元○王大生南號經募廿五戸共洋八元○陳同春各友洋三角錢八十文○何恆昌經募十戸共洋一元錢一千一百文○　昌鐵號經募六戸共洋四元○錦泰　經募三十七戸共來洋十元○愼亨莊經募十一戸共來洋二元○源豐來三　堂十洋五元恊力氏洋一元○益源棧經募二戸共洋二元五角○三晉源經募五戸共洋六元○久康號經募四戸共洋四元銅洋二元○四牌樓恆升絲線號經募十七戸共洋十三元○同順昌經募九戸共洋二元○鼎裕洋貨號經募廿四戸共洋七元○潘萬源劉眉亭　儘卿三戸共來錢一千文洋一元○公順魚行經募三十二戸共洋六元銅洋十元○姜同泰九戸共來洋二元錢七百文○豫愼碗號經募十二戸共洋三元三角○隠名氏無名氏季逸亭三戸共來洋三元五角○利亨莊各友洋四元○李公舘經募十七戸共洋六元二角○中和號經募各友七戸共來錢一千四百五十文○王麓祖經募九戸共洋五元○鉅泰錢莊經募十二戸共來小洋六角錢一千三伯文○李元泰經募二戸共洋一文○恊大昌經募十二戸共洋五元錢一伯文○森泰號經募廿二戸共洋六元○本宅捕捐四千三百五十二　六戸共洋四角○諸心田經募十九戸共洋二元錢一伯文○勉力氏周馮二戸共洋九角○不留名經募廿戸共洋兩元錢五十文○祥泰衆友經募十二戸共洋三元四角○恊大交來力不能募子洋五元○震大燭號共洋二元二角以上均係塔册各善士姓名因報舘限於篇幅不汲備登祈說之○新太古交來不留名洋十元源記交來求神赧罪保佑合家大小平安洋十元順勤夫益泰莊二戸各洋五角東來衣莊洋四元名信氏未成名二戸各洋二元泰嘵園顧孫泉合洋五元阿鳳哥洋一元悅昌文折席　資洋五元無名氏洋三元德順銅洋一元無力自悅子錢二伯五十文羅姓金簪一支重八分朱錦費共記二戸共來洋六元○本宅第二十次桶捐散吉洋一元無力故銅洋二元散錢一千一伯文散小洋一角册子登于前幅○本日共收英洋二百四十四元銅洋五十元小洋六十二角錢七千一百文金佈　八分合併申明 
[上海四馬路文報局内恊賑公所經收賑捐三月下旬清單]  
　　廿六日急單福潤信局交來象山縣正堂邵募朱國寔八元朱榮祖六元朱國聽胡承年蕭修和柳春記朱國松蕭修安蕭修定七戸各三元朱國兩陳岳風二戸各四元朱國朝朱被文朱被茂朱被伏蕭善年張亨科朱萬　朱被盛朱被齡朱國申　慶榮十一戸各二元采被範張遠桂二戸各五元朱被藻朱國晏朱被考胡開食張仁和張乾佑朱阿三朱統奎朱榮第朱國平朱國袞胡承楷胡承俊黄端　張遠泉十五戸各一元胡世生胡陳興朱國祚三戸各二元五角胡承連朱國坤張遠路張遠野張智憲五戸各一元五角共計英洋一百零五元吳淞口交來大北洋人卡而生十元大北洋人南個五元欣欣草堂六元○益記茶棧交來漢口本號莊六琴善士規元十九兩零二分洋一元三角錢三十七文共合規元二十兩又交來吉安郁三省堂爈胚二元潘仲溪烟丈送奩儀移賑一元鴻豫質興四元無名氏十元　山正心崇善堂交來沈氏善士二元○本日共收英洋一百四十四元爈胚洋二元規元十九兩零二分小洋三角錢三十七文 
 
 
 

Page 10

 
 
[光緒十二年三月二十二日京報全錄]  
宫門抄○諭旨九道錄前○蘇撫衛奏循例開請摺子○又奏請奬叙片○又奏請旌表片○總兵曹奏報出洋督緝日期摺○總兵吳奏報出洋巡緝日期摺子○江督曾奏匯解銀兩夾片○江撫德奏甄别通判夾片○閩督榻奏委署知府夾片○三月二十二日戸部通政司詹事府正紅旗值日無引見○錫珍等塲内專摺請安○穆圖書等前往東三省請訓○清安因伊子補員外郎謝恩○蘇松太道邵友濂預備召見○岳林請假五日○恩中堂假滿請安○召見軍機穆圖養特爾慶阿　邵友濂○皇上明日卯正至奉先殿壽皇殿行禮○○頭品頂戴江蘇巡撫臣衛榮光跪奏爲鄉試年老諸生三塲完竣榜發未經中式循例奏懇恩施仰祈聖鑒事竊照鄉試年老諸生年屆八十九十以上者三塲完竣榜發未經中式例應詳查年歲開單具奏由部核明請旨分别賞給舉人副榜歴經遵照辦理光緒五年禮部議覆御史戈靖片奏鄉試諸生恩賞請分别准駁案内奏准必須入學年分在三科以前方准入單具奏其有甫經入學並入學在三科以内者雖年例已符概不准其開列等因奉旨依議欽此嗣又咨准部覆該老生等入學後所歴正科恩科鄉試均應一併計算但已滿科卽行奏請恩賞以歸畫一等因各在案今屆江南省光緒十一年乙酉正科文闈鄉試前忽護撫臣譚浆咅人闈荒臨旁發後查明應試年老諸生三塲完竣未經中式年屆九十以上者安徽無爲州副貢生倪元逹等五名年屆八十以上者安慶府學附生司朝膠等十九名均名眞朝完全來珍明順據外提調江甯布政使梁肇煌行查諸生年歲均與學册相符取造册結詳請具奏前來伏維聖朝雅化作人耆宿應文明之運　深恩造士引年徵壽考之祥旣力學之有年復席珍而待聘該生倪元達等青年勵學皓首窮經辛勤未懈夫風簷耄耋用登乎雲路洵屬藝林盛事宜荷聖世恩榮除造册咨送禮部查核外謹會同兩江總督臣曾國荃安徽巡撫臣吳元炳安徽學政臣貴恒江蘇學政臣王先謙恭摺具奏並將諸生姓名年歲籍貫另繕青單恭呈御覽伏乞皇太后皇上聖鑒勅部該匱施行謹奏軍機大臣奉旨禮部議奏單併發欽此○○衛榮光片再蘇省辦理海塘出力員董前於光緒六年七月寶山縣南石衣周兩塘全工完竣案内經前撫臣吳元炳等奏准給奬迨又修築寶山縣境之吳撥口五岳墩鎭洋縣境之大庫口等處塘工計長一千二百餘丈於光緒七年五月及八年八月報竣又修太倉州境之塘涇口昭文縣境之野貓口華華亭縣境之第一伖至五段又第八叚至十二叚寶山縣境之東塘第一段西塘薛家灘牛頭涇等處塘工計長二千三百餘丈於九年四月及八月報竣又修寶山東塘第二叚衣周塘第一第八兩叚西塘五岳墩及吳松口等殷鎭洋閱兵台楊林口華亭第五第十二兩段並昭文滸浦口等處塘工計長一千二百餘丈於十年十月及十一年九月報竣均經先後奏明在案所有前項續辦修築太倉鎭洋寶山華亭昭文五州縣海塘工程浩大在事員董已閱五載之久均能悉心規畫實力經營櫛風沐雨倍著勤勞可否援照成案擇尤的保　昭激勸由署蘇蕃司李嘉樂署臬司朱之榛會同蘇屬水利工程總局詳請具奏前來臣等伏查比次移築太倉鎭洋寶山華亭昭文各屬海塘綜計工長四千數百丈在事員董駐工經理迄已五載冲風冒雨不避艱險海屬著有辛勞合無仰懇天恩俯准將在事出力員董擇尤酌量保奬以示鼓屬如蒙 
俞允容臣等核實確查再行籲懇恩施謹合詞附片陳明伏乞聖鑒訓示謹奏軍機大臣奉旨着准其擇尤酌保毋稍冒濫欽此○○衛榮光片再據江甯藩司梁肇煌詳據江甯縣禀據安徽涇縣人丁憂候補同知朱成渡呈稱識父同知銜二品封職朱宗爕於十一年秋間督率孫輩來省鄉試目親沿江一帶被水被旱貧民待哺嗷嗷䀌然心傷擬俟試事畢後設去捐銀賑齊詎卽病作下世臨殁時遺命赶緊捐送賑銀一千兩切勿邀奬職謹遵治命呈繳庫平銀一千兩聽侯撥入賑欵齊用等情到縣伏查封職朱宗變遺命捐資助賑雖據聲稱不敢邀奬似未便聽其湮没禀司轉詳請旨建坊旌表以示奬勸等情前來臣查定例士民人等助賑荒歉捐銀至千兩以上者請旨建坊給予樂善好施字樣等語今安徽涇縣封職朱宗爕目擊哀鴻情殷周恤及身未逮遺命纘成銀數已及千兩　屬樂着可風合無仰懇天恩俯准將安徽涇縣同知銜二品封職朱宗爕建坊旌表以彰潛德而維風化除咨禮部查照外理合會同兩江總督臣曾國荃附片具陳伏乞聖鑒勅部核匱施行謹奏軍機大臣奉旨着照所請禮部知道欽此○○記名提督福建福甯鎭總兵奴才曹志忠跪奏爲恭報奴才出洋督緝日期仰祈聖鑒事竊照道光二十四年二月間欽奉上諭沿海水師提鎭着於毎歲出時具奏一次俟巡洋往返事畢卽將洋面如何情形據實具奏等因欽此伏查福甯鎭總兵向於毎年二月初一日出洋統巡至九月底撤巡回署歴經遵照在案兹光緒十二年二月屆巡出洋統巡之期奴才遵卽依期馳赴三沙焉帶兵船在於所轄南北各洋面周歴梭巡如探有匪蹤卽認眞搜捕務期有盗必獲庶海宇澄清商漁樂業現值海防關重整頓水師尤爲當今要務奴才惟有勉竭愚忱督率水師將俻常川在洋勤加訓練實心謹求俾將士習慣風濤力圖振作至轄境爲閩淅要冲尤屬福州門戸謹當寔心布置遇事禀承督臣酌度辦理以仰副聖主綏靖海疆之至意所有奴才出洋督緝日期理合恭摺具奏伏乞皇太后皇上聖鑒謹奏軍機大臣奉旨知道了欽此○○調補福建海壇鎭總兵健勇巴圖魯奴才吳奇勳跪奏爲恭報奴才出洋巡緝日期仰祈聖鑒事竊照道光二十四年二月間欽奉上諭嗣後沿海水師各鎭着於毎歲出洋時具奏一次俟出洋往返事畢卽將洋面如何情形據寔具奏等因欽此查閩省水師總兵向於毎年二月出洋統巡至九月底撤巡回營歴經尊照奏報在案兹届光緒十二年出洋統巡之期奴才遵卽查照舊章於二月初一日挑撥兵船統帶出洋在於所轄南北各洋面往來搜緝周歴巡查遇有盜船遊駛　當身先士卒親督擒拿務期有犯必獲並使所屬員弁咸知振奮本敢稍有懈怠以仰副聖主除暴安良綏靖海疆之至意除俊撤巡後再將洋面情形據寔奏報外所有奴才出洋巡緝日期理合恭摺具奏伏乞皇太后皇上聖鑒謹奏軍機大臣奉旨知道了欽此○○曾國荃片再准京電局電寄光緒十二年正月十三日奉上諭福錕等奏請飭兩淮措解利銀一摺等因欽此伏查兩淮應解步軍統領衙門利銀久經奏明停徵運庫固極支絀藩庫亦屬拮据本屬無欵應解惟關隨扈要差與别項撥欵不同欽奉諭旨飭解不敢不先其所急以期迅速臣督同藩司梁肇煌在藩庫漕價内籌撥銀二萬兩並飭署運司程桓生於運庫正欵内湊撥銀二萬兩共銀四萬兩因限期甚迫不及委員領解於正月二十八日發交號商三晉源匯解交納以符奏限而應要需所有遵解步軍統領衙門奏撥銀兩緣由理合附片具陳伏乞聖鑒謹奏軍機大臣奉旨該衙門知道欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因兹查籖掣江西議叙試用通判吳蘭頤試看一年期滿應行照章甄别據署藩臬兩司詳請留省照例補用前來臣詳加察看議叙試用通判吳蘭頤才具穏練堪以通判留於江西補用相應請旨留省照例補用謹會同兩江總督臣曾國荃附片具奏伏乞聖鑒謹奏軍機大臣奉旨吏部知道欽此○○楊昌濬片再代理延平府知府鄒舒宇調省差委所遺延平府篆應卽選員接署以資表率查有候補知府沈定均才長守潔練達老成堪以委令署理據福建藩司張夢元會同兼署臬司劉瑞祺具詳前來除批飭遵照外臣謹附片陳奏伏乞聖鑒謹奏軍機大臣奉旨吏部知道欽此 
 
