# 1894 - 206 - 4907641

 

Page 1

 
 
[延請漢口訪事人] [  申報館主人啓]  
　　本館欲在漢口延一妥友採訪新聞上而官塲下而里巷事無鉅細亟付郵筒如有願就斯席者請繕寄新聞數則並開示住址姓名以便修函訂定此啓 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛兹訪求太史遺像及隨園圖延畫師　徻連太史遺囑冠諸卷首并将湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字蹟疎　紙墨精良讎校再三装潢精雅以視蠅頭細字辨認模糊者　有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[新印繪圖大紅袍告成] [  圖書集成局代啓]  
　　大紅袍一書歴記海忠介公事蹟有聲有色能令閲者色舞眉飛雖體例倣乎章回而筆意高超頗足别開生面兹用鉛字白紙排印復倩名人摹繪成圖刻已告成分装四册核定每部洋銀五角諸君子請臨本埠三馬路申昌書畫室三洋涇橋煥文書局及三洋涇橋文淵山房購取可也 
[論保朝鮮攻日本宜以全力]  
　　嗚呼今日朝鮮之禍亟矣越南滅於法緬甸亡於英琉球併於日暹羅近亦爲法人所據今日人借端發難以重兵深入朝鮮駐守韓京此其意在先發以制人也夫朝鮮爲我東三省屏蔽其在有明雖稱屬國而無異域内及朝鮮臣服我朝與明告絶而明亦旋亡其地勢之得失有關於治亂豈淺鮮哉當明萬歴二十年日本關白平秀吉以舟師逼釜山潛渡臨津朝鮮承平日久兵不習戰國王湎酒弛備猝遇外敵望風皆潰遂棄王城奔平壤復走義州而請援於明明以朝鮮爲國藩籬在所必爭先後遣兵赴援以宋應昌爲經略李如松爲東征提督互有勝負而誤於亟行議欵屢受倭欺逮邢玠總督薊遼决意用兵俄以兵潰失閑山　山島在朝鮮西海口右障南原爲全羅外藩一失守則沿海無備天津登萊皆可揚帆而至時援者幾欲棄王城而退守鴨緑江王京爲朝鮮八道之中東阻烏嶺忠州西則南原全州道路相通固不可輕棄也時政府密畫以授經略者曰陽戰陰和陽剿陰撫八字而已此明代征倭所以無功也相持七年卒以平秀吉死倭自撤兵喪師數十萬糜餉數百萬迄無勝算其條陳善後七事頗有可取使早行之何至有今日之患一練兵士朝人鷙悍耐寒古而長衫大袖訓練無方宜教以束伍之法一守衝要朝鮮三面距海釜山與對馬相望宜各守以重兵一修險隘壬京北倚叢山南環滄海忠州鳥竹二嶺羊腸繞曲今遺壘尚存亟宜修葺一建城池朝鮮八道十九無城鴨浿二江通海倘倭以一旅據平壤則王京聲援斷絶皆應修築屯聚一造器械一訪異材朝鮮貴世官賤世役一切禁錮往往走倭走敵爲本國患宜破格搜採一修内治中朝東南臨海以登旅爲門户鎭江爲咽喉應援之兵不宜盡撤我自固亦所以固朝鮮也此七者與朝鮮之情勢甚切奈何亂事一平置不講求因循委靡至於今日朝鮮一蕞爾國耳東逼日本北接俄羅斯何可一日而忘守備使非中國爲之保守其亡固可翹足而待也我國家素以柔遠爲心初不欲以屬國而棄與國之好悉以大度爲包容而狡焉思啓之徒遂併欲肆其謀於朝鮮朝鮮廻非越南諸藩可比所謂臥榻之側不容他人鼾睡者也於是爲朝鮮籌保守之策者曰不如取朝鮮以爲已有收其土地納其人民卽擇彼國中之地以處其君貴之以上爵世守其宗祧頒之以重祿赡養其身家然後鎭之以大臣以經紀其國之政教駐之以重兵以防守其國之邊隅預以杜俄日覬觎之心永以收我屏藩之用而論者以爲取朝鮮以拒俄日不獨中國不忍出此而一以召敵人尋釁之師一以增中國鞭長之慮且防海更須防陸守朝尤須守邊勢所必至棘手轉多正未易見諸施行也凡此皆前日之所預圖而今則急不及事矣日本今日之舉正以懲前時之失算也曩者日使竹添進一煽亂於朝鮮已成岌岌幸而中國電報靈捷兵由烟臺鼓輪而東日兵倉卒未集譬如奕棋中國占先而日本落後日人計不得逞受盟而退然其心豈嘗須臾忘朝鮮哉故其後伺我法事之殷遣使伊藤博文來請撤朝鮮之戍更訂和約其意正爲今日地也今日我已墮日人算中惟有急與之戰刻不容緩亦以八字矢之曰有戰而無和有剿而無撫一志用兵不以小勝喜不以小挫憂有進而無退有前而無郤日本對馬島與朝鮮祗一水隔日本國小而悍人勇而狡每思拓地以自雄旣夷琉球而成左翼必欲得朝鮮以張右翼日之攻朝鮮卽所以圖我也蓋就東北大勢而論日本舍我無可圖者舍朝鮮無可以圖我者我之保朝鮮卽所以自保故我今日之急務保朝鮮攻日本皆當持之以全力專心壹志以出於戰毋蹈明之覆轍選勁兵募将才苟有奇材異能能首創戰勝攻取之策者立卽畀以上賞天下豈無人才如以高爵重祿以招徠之何患不能與日本從事哉保朝鮮則以陸隊分八道以進兵攻日本則以海軍舉四路以行師電掃飈馳雷轟霆擊日本當之烏有不靡者哉夫事處今日所當急辦者曰海軍必求精鋭也船礮必求堅利也形勢必當先據險要也糧餉器械必先計充足也煤礦必先購置也鐵路必先擇要開築也而尤要者莫如舉賢才嚴舉措一言以蔽之曰得人而已矣 
[本館接奉電音]  
　　昨由京友電傳上諭一道敬謹譯登○六月二十一日奉上諭江西按察使著何維楷補授欽此 
[開仗電音]  
　　本埠西人接得電信云本月二十五日華兵之駐紥高麗牙山者與日本兵開仗電音簡略祗此數言勝負之形未經述及惟悉牙山距漢京三日程途云 
[詳紀日人攔截師船事]  
　　昨日午後上海西字報館刊發傳單云刻接妥實電音謂有日本兵艦三號一名塔卡几霍一名希逸一名阿吉蘇西馬行至距仁川不遠之處適中國鎭遠鐵甲船操江兵輪船及廣東所派某戰船保護運兵輪船七艘鼓輪而至兩軍相遇開砲互攻鎭遠力不能支駛回中國海面廣東某戰船避至牙山操江則被日人刦去載兵船擊沈其一餘皆四散紛逃按鎭遠係中國兵船中之大者重七千三百三十五噸船上置砲六門塔卡几霍係倭音譯爲高千穗艦重三千七百零九噸船上置砲十門希逸譯爲比叡艦重二千二百八十四噸船上置砲十一門阿吉蘇西馬譯爲萩洲島艦重三千一百五十噸船上置砲十八門核計鎭遠一船其大較日艦倍之而尚不能敵日艦亦足見日人之恣睢暴戾肆意横行矣譯而登之不禁氣憤塡膺搔首呼天者再 
[禁傳暗電]  
　　目下中國各電報局出一新章凡暗碼之電槪不傳遞蓋慮有意外之事也 
 
 

Page 2

 
 
[英艦赴烟]  
　　本邑江海新關前浦中泊有英國帊爾倍思兵艦前晚十一點鐘時英國水師提督忽有電報到來飭火速駮往烟臺保護在烟之英國人民物産因立刻生火於昨日天未黎明鐘鳴三下時展輪出口説者謂水師提督恐日本分派兵船滋懮中國沿海各處故不得不預爲之備也 
[東人之言]  
　　中日啓釁勢甚岌岌而論者各衷一是其説不一惟有備錄報簡以覘各人之志而已兹接本館派往日本訪事人來函云日本此次藉端出兵赴朝鮮逆料韓王孱弱無能不難懾服且妄謂中國遇事遲疑不斷往往大度優容於是悉驅水陸精鋭以往迄今月餘韓王已被日公使甘言誘服七月十一號午後一點鐘韓京電逹東京云朝鮮政府竟許大鳥公使之請聽其改革内政已設委員調查一切○韓京電逹馬關曰中國駐韓商務大臣袁觀察陰謀移置韓王於北漢山事洩不果行日兵遂嚴守王城之八大門至夜華人煽動朝鮮人放火事卽發覺捕得同謀者二人○本月二號夜半中國及朝鮮人三十餘名自南山之麓來割斷日軍電線電信隊工兵二人見而喝止不服互相爭鬥捉得韓人一名解至憲兵部鞫問○長崎傳來消息言長崎口外五島之地與中韓僅隔一葦水實係日本之鎖鑰當此東洋多事已夫嚴警備又云中國以煤斤缺乏種種設計購買本月八號又被其買去有外國装煤船五艘目下由官從嚴查究又云中國政府奉晉於本月二號在總理衙門會議自慶郡王外皆執戰論謂日本旣張虚勢今若不與一戰恐遭天下各國之嗤笑遂上奏之皇太后旨下命節萬壽經費以爲軍備日人謂此特華人之威嚇耳○前奉命渡韓之外務局長栗野愼一郎十一號夜回東京面見陸奥外務大臣令将巨細事至蔘謀本部覆命又福島中佐奉命赴韓回國又派往将用切實照會致中國總署○十八號日報紀昨夜深更有自中國三處傳到警電又大鳥公使一急報　外務省天未明卽使分投伊藤陸奥西鄉櫌本各大臣及樞密院與各要路報告十六日午前九點鐘自大将有栖川小松二親王下文武各大員齊集宫中會議觀此知時事孔急矣○某日日皇命樞密院顧問官子爵樺山資紀任海軍中将免海軍中将子爵中牟田之助爲樞密院顧問官○十六號午後韓京電報曰左相閔泳駿免職後以沈相熏補之又王妃與母族議事急持懇俄公使保護俄公使欣然允之○自日兵赴韓後訛傳百出旅居華商頗覺不安神户華人回國者已不少大坂華人則遷至神户日商之虧欠華商者乘此逃避其餘通商埠頭各號往來貨物甚少有停止交易者横濵華人最多地方亦覺安靜然挈眷而回者亦有數十矣議者謂日本所産煤炭板木洋貨皆我華商購辦今一旦敗壞商局日人亦念及否 
[中俄要事]  
　　英京士丹逹日報云中俄兩國互商巴馬之事早已爲天下所供聞不知中國於此一事竟悞墮俄之奸謀現在巴馬之蘇馬打士地方已爲俄兵據守而中國所言亞里渣巴馬係華屬一事俄國竟執中國所繪地圖爲據則不但亞里渣非華屬卽其迤東一帶亦非中國版圖且沙里谷一地亦未定爲伊誰所轄細查此地圖所來由則有甚爲可異者先是洪文卿閣學奉使俄京之際俄國外部贈以巴馬地圖一紙閣學信以爲實寄回中國中國亦並不細察竟将此圖照樣翻刻不過将地名譯爲華字而已迨至去年中俄兩國因巴馬事發萬不意中國駐俄星使竟執此圖與俄人辯難而俄國卽藉以爲詞謂中國旣有地圖卽可據以定議於是披圖查閲始知亞里渣等地並不入於華疆也傳聞俄國於巴馬一地製有二圖一則詳列各地繪圖貼説註明一切某地係歸某轄某地尚未有人管領一一記載眉目甚清此則藏諸秘府不令人窺此外復有一紙則通行於國中隨處可以購買今中國所翻刻者卽其在外通行之圖也又他基士丹來信謂現有英國将佐甚多在小巴馬一帶地方遊獵云 
[燬廠述聞]  
　　本月初十日湖北漢陽鐵政局鎗砲局被焚前已紀諸報端且更著爲論説傳聞被焚之次夜又被天雷将西邊未燬之鎗砲棧中梁擊折其一按鐵政局建於漢陽大别山之北八卦爐緊對山腰鎗砲局緊對山　局有棧房三所相離祗二丈許中間一所設有總機器聨合東西二所目下鎗砲雖未開鑄而各機器俱已安配齊全是日雞初鳴時東首棧内之東北隅忽然火起竟将東棧燒燬三分之二各物已空無所有惟剩四面磚牆其中機器雖堅鐵鑄成亦已紛紛折損所用皮帶盡化飛灰誠一大刦也事後張香帥大發雷霆急欲嚴行查辦局中委員六十餘人司事三十餘人懼遭譴責共上禀函願以應得之菥水賠償香帥准之仍将委員司事與他局互調 
[潞河伏汛]  
　　六月初九日倉憲因雨停騐初十日提騐江蘇第四十二起漕種後半起第四十三起漕糧前半起又浙江第三十七起漕糧後半起第三十八起漕糧前半起十一日提騐江蘇第四十三起漕粮後半起又浙江第三十八起漕糧後半起第三十九起漕糧前半起十二日提騐江蘇第四十四起漕糧又浙江第三十九起漕糧後半起十三日提騐江蘇第四十五起漕糧十四日提騐江蘇第四十六起漕糧十五日因雨停騐十六日因雨停騐十七日因雨停騐十八日因雨停騐○今年浙江装米駁船户欠數較多浙江局出有示諭欠數較　者事竣後照例押回天津嚴加比追仍由天津縣飭差查拿原保一併冶罪其欠數在四五十吊以内者限十日内繳清倘逾限不完一面将該船户比追一面由局榜示某起某號某州縣船户欠米若千業經斥革另募接充惟先将欠米船户欠　繳清方准認保承領以重漕務而免效尤○江蘇糧道吳廣庵觀察在天津交米事竣乘坐官舫抵通於十三日進局隨同倉憲到壩交米○崔二劉四向駁船户索費爲倉憲訪聞飭州恊同江蘇局差役指名拿獲當交東路聽嚴刑審訊二人供認不諱陳司馬　錄供詞詳诅倉憲核辦治以應得之罪○新簡浙江糧道鄭觀察嵩齡定於六月二十二日出京由通州赴天津乘輪南下須俟今年漕務完竣然後履新○近日城東香河寳坻薊州遵化等州縣大田被水緣東陵水湧甚急溝渠不及宣洩以致田中水深數尺禾稼宛在中央蒸以烈日大半霉爛恐秋收未免减色矣○自十四日後天雨傾盆通宵逹旦京西得雨尤多水由裏河五閘長驅直下恍似銀河倒瀉運河之水繼長增高兼以山水暴發勢如箭激裏外河合成一片登高遥望東北一帶極目汪洋幾無津岸水漫壩樓前長堤灌入堆米號房浙江外局河東王家塲荘内百餘家十室九空冲刷大半水怪順溜而下似龍似晈似魚似鼈鮮有識其名者説者謂若不放晴恐千百頃良田又被河伯收去矣○六月十七日俗傳爲城隍誕辰是日會中人分班献供並徵梨園子弟登臺演唱惜陰雨泥濘四鄉香客大半裏足不前 
[甬江夏汛]  
　　寍波氓事人云二十五日江天輪船到甬紛紛傳言謂中日已經開仗人心惶惑後因江天停泊不開人心更猜疑不一或謂　恐日本兵船半路攔刦之故或謂江天将調往北洋以備載兵之用然皆出諸道路傳言未足信以爲眞也○寍城倉基陳姓家於今春三月初被賊軟進硬出行刼一案迄今人贓未獲日前鄞縣某捕役在縣學前某烟攤緝獲賊犯佑世一名謂卽搶刦陳姓之案犯並不送縣私行拷問捕廳首少尉聞知飭提到案供扳烟攤四五家未知少尉作何訊辦也 
[虎林話暑]  
　　仁和高宰平學博精通經史耄而好學年逾八十猶手不釋卷浙省經學俞由園太史而外首屈一指焉掌教杭州東城講舍十有餘年平時校閲課卷無不詳加批示去取彌公肄業諸生獲益匪淺　神素稱康健近因偶感暑熱遽歸道山省城士子聞之無不流涕如失斗山之望焉○浙省文闈外塲提調監試前聞中丞之意提調擬委新糧道鄭觀察嵩齡監試擬委護糧道郭觀察式昌兹因二觀某均未到省文闈事宜無人襄辦是以監試一缺改委候補道黄觀察祖經提調則俟鄭觀察到後下委○浙江正任縉雲縣　大令其昌前因調簾來省暫委施大令榮鼎代理現奉藩憲牌示正任縉雲縣陳其昌調補秀水縣所遺員缺卽以代理是缺之大挑縣施榮鼎署理○浙省籌辦海防事宜業已徵調省防楚軍四營先後赴乍浦各口防堵并由寗郡特撥兵輪四艘以備遣　現又添調各府練軍五千人赴防此項練軍均係湘營舊部外習 
 
 

Page 3

 
 
戎行者似此妥爲預備何患外侮之侵耶○福建主司文鄒二星使将次過浙須在省城　宿一宵由錢塘江換舟赴省往年均以督憲行臺爲星使賓館　因撫署修葺未竣行臺爲中丞駐節是以擬在八旗會餘爲供張之所業已　掃清潔矣 
[南浦夏雲]  
　　江西訪事人云省中龜子鴇婦不但多而且悍抑亦驕而且横言之令人髮指并令人齒冷萬子祠左近某龜子已三十餘歲矣與某鴇并識有年鴇年六十戧歲龜無妻鴇無夫一對野鴛鴦竟作忘年之交見者皆疑其爲眞母子初不料其爲假夫妻焉鴇蓄野花二三枝引誘浪蝶游蜂歲入甚豐龜子烟酒喫著闊綽寛裕復雇傭婦以供頤指氣使常令傭　尊之曰老爺尊鴇曰太太外人不知也某日鄰人偶在晒臺納凉聞傭婦呼老爺太太之聲與龜鴇相應之聲聲聲逹於牆外不覺爲之啞然然細思之此種老爺太太豈獨江西有之特江西尚未聽慣不免少見多怪耳○省城之内名勝首推百花洲而百花洲名勝首在東湖東湖柳樹廻環荷蕖徧植夏日濃陰密布奇豔芬芳尤擅其勝昔人題額曰荷花世界柳絲鄉又楹聨曰堤柳疎延亭畔月湖荷讓出水中天可想見其勝槪矣東湖之西遥對百花洲有某巨富消夏别墅墅有水塘並有水閣塘通湖建活鐵栅以界内外而時啓閉閣臨湖濵四面欄杆以快登臨而免顚墜每日午後或攜侍姬或邀親眷先登斯閣擴覽湖光洗滌煩襟復隨意命坐瓷几石椅雅集留連曲暢胸臆少頃命具畫舫數艘相兵下閣入舟以游以泳笑折荷花戲採蓮子飽攬水光湖景復具名茶名酒名點與名花名人名地相對幾不知世間尚有鑠石流金之苦點汗滴血之勞想古人公子調冰佳人雪藕娛樂不是過也果何脩而得此哉惟赤膞鬼極不解事時在百花洲畔裸體洗澡某巨富遥遥望見殊不雅觀因令僕　駕一葉小划飛來阻止赤膊鬼人龎口雜不免有所雜唣僕從忍氣而去旋有巡丁多人捉獲赤膊鬼數名枷責懲警然前之羅唣者自知卵石不敵早已遠颺後之枷責者不覺羅綱悞投萬難剖辯惟有自呼晦氣而已○月之初旬有十餘齡童子行經高橋突被某鋪狗咬傷倒地鮮血淋漓奄奄一息喧傳童之前陰被犬咬去旋聞童已斃命是何寃　不可知已○近日天氣酷熱異常物炎風燥近火卽然百花洲左近有膏梁酒燒人情事聞某甲於某晚手執油橪看罈中膏梁酒遺剩若干偶不小心滿罈火發甲趨避不及髮眉焦灼面目黧黑恐難免性命之憂并聞甲係候補人員亦无妄之災也 
[皖中雜紀]  
　　前紀首縣章榦臣明府設壇求雨云云兹於二十日午後兩點鐘時陰雲密布大雨時行約片刻之久雨師卽行返斾計得雨半犂有奇農家者流無不喜溢眉梢也○四方城地方某姓於十八日走失一男孩年甫七齡訪尋數日尚無蹤跡想已入拐匪之手耶○委辦運漕厘務候補知府祺子麟太守厚於十九日行抵省城旋詣各憲衙門禀安○委署懷寍縣黄漢池明府國城日前交卸建德篆務束装來省涓吉廿二日接印前署首縣章榦臣明府亦於是日交卸印務赴宣城履新○安徽候補知縣蕭曉齋明府仁現奉大憲札赴霍山縣會審要案明府奉札後隨卽趨轅謝委聞不日輕車减從束装就道○新授安徽巡撫李大中丞奉旨補授斯缺後一面具摺謝恩一面繕摺請假一月兹聞中丞假期将滿想起節來皖履任時當不遠是以安慶府邊卓存太守偕新任懷寍縣黄漢池明府親詣節署履看一週返署諭飭差保抵集工匠将節署前後廊房廳堂頭二門東西轅門及照墻亟亟修飾一新以待節旌戾止○欽命長江水師提督黄昌岐爵軍門於月之二十三日清晨節抵皖垣緣有要公沿途均未留停憲舟寄椗西門外大王廟官碼頭隨卽登岸命輿進城拜會德靜山中丞貟梧岡方伯丁潛生廉訪聨仙蘅觀察邊卓存太守以及文武營務處仍往撫署赴宴并有要公與靜帥面商一切至黄昏時席散返舟暫宿一宵次晨解纜東下各官恭送如儀 
[軍麾将蒞]  
　　上海縣黄大令探悉荆州将軍祥軍憲亨乘輪北上約本月廿九日可以抵滬因飭辦差人役在招商局碼頭預備迎迓并以泰和棧爲行轅 
[保護商民]  
　　江海關道黄觀察照覆大西洋國駐滬值年領袖總領事略謂承抄逆英總領事來文謂各國領事官甚願無碍本口商務切實保護上海人民望通飭所屬人民在上海附近一帶不准作有戰事之状等因本道均已閲悉卽經電禀南北洋大臣轉請總理衙門核示在案兹據洋務提調蔡守禀晤日本總領事述及華商之在日本各口貿易者該國地方官照常何護等語所有在滬日本商人中國自應一體保護以昭公允惟查日本商人均係居住租界應請貴領袖總理事轉飭工部局隨時一律照應並祈照致日本總領事官諭飭在滬日商務各安分營生 
[赶造軍火]  
　　江南製造局總辦劉康侯觀察因中日有事軍需孔急赶造巨砲十尊銅帽三萬顆飭各工匠日夜工作禮拜日亦不准停工以期迅速竣事運往他處應用 
[酌給恤銀]  
　　船户顧春郎駕駛金源順貨船駛至下海浦被招商局某輪船撞沈溺斃蔡邦進黄德勝陸根榮等四名前已迭記其詳兹悉顧春郎被各屍屬纒擾難堪赴縣瀝訴代求撫卹黄大令閲禀之餘深加憫惻函致招商局代请撫卹初時繪圖函復以顧春郎失事之時自不小心聞喊不　照章不能撫卹黄大令将情示知各屍屬又赴道轅呈求撫卹訴稱遠在他鄉無力扶棺歸里黄觀察亦深憐憫轉商招商局日前由招商局總辦沈子枚觀察傳各屍屬到局每名給發卹銀一百二十元速行扶棺歸葬各屍屬歡欣叩謝而退惟顧春郎因自不小心以致撞壤船隻沈失貨物照章不能撫卹置之不理 
[幾致焚巢]  
　　有老松江者開設臺基之老嫗也賃屋於胡家宅南首之德鄰里前晚七點三刻鐘時因在爐上煎藥灌注火油過多以致烈焰猝發延及牀帳嫗大驚呼救鄰人咸集竭力救息不致釀成巨禍亦云幸矣 
[烟館受驚]  
　　滬城小東門外新寄園烟館間壁某麵館所砌烟囱緊逼烟館披屋昨日下午七點鐘火力過猛烈焰斜飛灼及披屋以致烟客爭先逃避事聞於小東門捕房值班捕頭卽令車載皮帶風馳而至該店亦用皮帶接取自來水同時澆灌幸卽擈滅事後查檢烟鎗等物尚無疎失惟烟客不及付烟資而去者亦復不少諒受驚已不淺矣 
[總巡諭話]  
　　昨報記保甲總巡定期諭話一則前晚八點鐘各鋪甲将城廂内外各烟館主傳局伺候計南市及新老閘等處約共五百餘家葉司馬升座諭曰現在防務孔殷上憲飭辦圑練事事均宜謹愼爾等各烟館嗣後務於九點鐘停止開燈十點時烟客一槪出外卽行閉户不再容留外人住宿如有親朋自遠道而來亦不能留住店中本局時須将烟館人數查點如有人數與册籍不符定干嚴究并諭地甲隨時留意謹防匪類 
[水懦易狎]  
　　西洋人名喬生者幼失怙恃賴姊夫某撫養成人今已十六歲矣同居崑山路在虹口大西公學堂讀書現屆夏令書塾有停課之舉喬生亦回婣所前日午後邀西友數人出外遊玩至新閘西首潭子灣地方正當赤日行天炙手可熱喬生欲作沂水之游西友從之相與解衣磅礪泛泛若鳬鷖浴畢登岸獨不見喬生守候逾時仍無蹤跡急奔告其家姊夫得信立雇小工數十名就近打撈毫無所見復派小工數名就近守視如果浮起卽行打撈室今尚無下落也 
[鴦雙殉]  
　　江北人陸子江現居滬南陸家浜年剛而立向以訓蒙度日妻某氏於前日暴疾身故陸卽買棺收殮黄門感逝奉倩傷神未免鬱鬱不樂其胞兄某賃居於虹口鐵馬路亦以舌耕餬口陸欲與兄商議盤柩回籍之策昨晨乘東洋車如飛往北行至吳　　後猛将堂門首下車甫行數步忽仆於地登時氣絶經巡街捕報知捕房捕頭立飭頭圖地保沈順和通知屍兄料理殯殮拆散同心之結摧殘連理之枝他生 
 
 

Page 4

 
 
未卜此生休玉溪生詩可以移贈 
[步武緑珠]  
　　前晚十點鐘時某衣荘縫工約齊同業在三茅閣橋之北載春園茶館評理紛紛擾擾蝶閙蜂喧突聞𥒐然一聲樓板中折� 
有二人從高墜下身受重傷不知有性命之虞否 
[終窶興嗟]  
　　龔春山者不知何許人僦居南市十六鋪南首将近一載向與其妻某氏以縫衣爲餬口計十指所出僅博饔飱本月初旬氏母由蘇州來滬探　其女闊别經年相逢一旦喜可知也在氏固樂叙天倫而龔忽以菽水難供爲慮前夕邀妻入臥房私語云我輩縫紉衣服惟冬日所獲較豐親戚來往多住數日不愁供應無資現當夏令生涯清淡自顧且不暇爾母不加體恤一住累月我已悉索敝賦盡付長生庫明日安所得柴米資阮囊告罄将奈之何氏旣迫於藁砧之見責又未便以此種不入耳之言上瀆慈親之耳籌思輾轉左右爲難遂於當夜乘人不備私将夏衣一件押錢百文購阿芙蓉膏一盞背人吞服至人靜時毒發覺腹痛如割不可復忍吞聲啜泣轉側難安是時龔出外氏母聞之急欲入房探視不料氏已将房門緊閉母無奈破扉直入見女在牀上亂滾氣息漸急正在無可如何之際適龔回家遂将氏舁送某善堂請醫施求不知能挽回萬一否向使龔不憂貧不致與妻交謫旣不交謫則其妻亦何至飲恨吞烟甚哉貧之足以累人也 
[探捕捉賭]  
　　前晚九點餘鐘英捕頭派中西探捕等人至大馬路陸稿荐肉店弄内之寳鑫園小茶館捉賭共獲賭徒十二人及賭具等一併送入捕房想今日當解案訊究也 
[竊衣賊]  
　　王萬和於前日下午至虹口漢璧禮路新興園啜茗脱下布短衫掛於壁間甫轉瞬已失所在當卽查知阿炳所竊人贓並獲由包探江阿三送入捕房押候解堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勇於]  
　　前日午後五下鐘時有甲乙二人駕駁船往浦左装運貨物行經蘇州河大橋西自忽櫓索中斷甲乘勢跌入　中　　而下大呼救命橋上觀者不敢爲從井救人之舉相與袖手而已適某西人在大橋上經過見勢危急遂縱身躍下拉住髮　救登彼岸衆　駭然咸歎西人之奮不　身救人於厄誠難能而可貴也 
[上海縣署瑣案]  
　　徐二在黄觀察行轅服役昨晨潛至簽押房屬竊未成被人覷破禀明黄觀察訊詰之下支吾以對飭道署護勇押送上海縣署訊辦黄大令飭捕小心看管　　　訊○江北丏婦蕭氏昨晨携抱幼孩三口在縣署大堂喊寃值日差詢問何故對以在西門外曰雲觀雷　殿前向燒香客索錢被廟祝所厭致相口角唤湖南兵勇毆傷請爲騐訊值日差見傷勢尚輕禀明内署黄大令飭傳丐頭　夫　束 
[英廨瑣案]  
　　陳許氏與媳江氏住居垃圾橋南首屢與比鄰傅龎氏口角附近居民惡其嘈雜咸懷忿恨昨日不知何故又　口　雜經人從中勸解而兩造鬥興方濃一若充耳不間遂由四百零三號華捕将兩造及傅龎氏之女秀英一併拘入捕房捕頭令轉解公廨　日差禀明宋莘樂通剌著暫交官媒看管候堂期解訊○高仁德扭周阿福毛阿寳方小弟等三人至新巡捕房控周等三人藉端訛索而周則　高仁　将妻朱氏藏匿向領被掯故與理論捕頭詰問之下以兩造各執一詞必有不盡不實之處著包探黄四福将一干人送至公廨請爲訊究值日差問明情節據實禀明通剌著押候今晨解案訊究○三百四十三號華捕在途巡緝見習阿方貧病堪憐送至公廨請爲案插通剌著暫行看管候送捿流公所醫養 
[法界捕房紀事]  
　　包探夥名阿寳者見前經葛同轉懲辦之扒兒手張湘江偕前充十六鋪汛丁之陶金標　入寳興重向之盤詰張稱向在鎭江此次潛來滬上尚未犯案阿寳以旣經拿獲未便縱去遂卽拘入捕房克　頭著供出同黨陶求将張保出捕頭不准命押候解送公堂請同轉從嚴訊究○蟻　某甲曾薦某倡婦至胡家宅某　所設野雞倡院押得洋　二十元旣而此倡不願迎新送舊竟效黄鶴之高飛前日某龜行經洋涇浜之南遇甲於途扭人捕房捕頭令押候堂期解訊 
[鄂省官報]  
　　六月十七日署理羅田縣事陳承澤禀見謝　憲牌示鶴峯州知州印　詳委謂叙　用知縣湓　春署理　水縣知縣印務改委候補同知吳　　代　○十八日湖南候補道周麟　自湘來鄂赴京禀到署利門州州判陳嫌昌禀辭代理黄安縣知縣事委用知縣楊泳春代理　陽縣知縣事卽用知縣徐培　代理光化縣知縣事大　知縣徐　　俱禀見赴任代理孝感縣縣丞事　詩代理黄　縣中利巡檢事徐文偉俱禀見謝置理監利縣朱家河主簿事羅登高見辭代理枝江縣江口巡檢張心田禀謝代　　　縣縣溪河巡檢事吳　吉見辭候補從九浦中棋家屬禀知病故○十九日候補府徐家　奉委文　鄉試内監試禀知謝湖南候補同知劉相封奉委　同赴京　　　同　　差　省禀到候補典史　廷傑奉委充當正主考文巡捕差禀知○二十日候補縣鄭　庚奉江漢　　調辦大關事務禀知代理崇陽縣桂口巡檢事吳恆赴撫署禀辭代理教　縣馬　河巡檢事吳謙吉代理技江縣江口巡　引心田謝委代理黄安縣中和巡檢事徐文偉禀辭代理　水縣事候補同知吳國傑禀見謝委委辦　陽釐局候補縣黎培　　辭赴局並銷　下牙釐局文案差代理孝　縣縣丞事　詩禀辭候補巡檢劉　泉奉委充當副主考文巡捕差禀知 
[金陵官報]  
　　六月二十日候補道馬先松謝委大通掣　　補邵州陳道濟以交缷署邳州事回○二十一日代理儀徵縣王治觀辭○二十二日分發江蘇試用道李維　禀知到省通判裕恆禀知過直隸州班俞明　禀知過班　服試用從九高承裕由京來緒照到省　　牌示署寳應縣俞熙綢省另有差委逍缺查有知縣徐禍增又代産兆源縣謝國思調省另有差委遺缺查有通判姚書春又署誰寗縣　輔　綢省另有差委　缺查有知縣沈承　均　以署理○二十三日揚　陳工局差遣委員　補從九李芳烈到的　來禀謝十九年隄工春修防汛　内給燹酌委署事一次○二十四日湖北督銷候補道志鈞辭知縣葉元　到由　湖回奉籌防局委赴湖南採辦煤斤局卽辭 
[江西官報]  
　　六月初四日卽用縣倪廷廢代南昌下鄉相騐從九鄭錫輪起服來江宋家琳禀謝省補臨川興史行知萬載縣周鳳藻萬安縣劉步元署靖安縣李用曾署　江縣吳慶揚署貴溪縣胡欽均調　差所遺萬載印務以候補縣李　代理萬安印務以准補安義縣文　代理靖安印務以准補斯缺姚景義飭赴新任貴溪印務以　署上饒縣事　補　泉縣任國銓調署遞遺上饒印務以准補斯缺朱錫祁飭赴新任任國銓未到貴溪以前以玉山縣周廳龍　行代理署廣信府通判胡乃動署期　滿以正任斯缺現署德安縣艾廷棟飭回本任所遺德安印務以准補斯缺朱士林飭赴新任正任布理問王　翼呈請　避以現代斯缺陳鳳韶改爲署理○初六日道庫費巍功永寗公朝回縣丞　汝　撫州府屬測量經緯回願永輝丁父憂張　熊接查德外保甲○初八日南昌府倪恩齡禀謝賞加二品銜馮永年譚鴻基李澂彭履德向冠率俱酌委一次李　銘角　銀進京　饒縣朱錫祁靖安縣姚景義　江縣王易德安縣朱士林俱禀謝飭知署濟州府羅先廷禀赴任遷用縣錢心潤由京來江通判卓光薦起服來服來江府照毛　　照係湖南監生縣丞湯祖和接查章内保甲童必江接查廣外保申○初十日内　中書徐履端由京回南昌籍府照楊鋭年按司獄陳開文俱調查章江門縣丞陳　堯起服來江屈振聲廣信候差回劉品銘永新催墊欵回從九李炯　陽催屯　向駐京提塘黎明由　來省 
[邗江官報]  
　　六月二十日張分轉應　委姜埝總　差高鹺尹雨辭赴西　卡錢鹺尹錫紳起復回淮○廿一日李分轉以牧謝委汪鹺尹時恆保甲局委城外六叚巡查○廿二日湖北張守戎國柱解餉到揚 
[上海六馬路仁濟善堂經收養狗所救命功德放生册捐陸月初一至二十日清單]  
　　寓江西二套口趙李氏紋銀申規銀十一兩八錢五分七釐赤金保廣公司　新少美商善士洋三十五元黄佐卿洋三十元趙馥　吳熙麟吳竹　陳安記來太原氏皖江悔過女史五户各助洋二十元陳瑞輩洋二十元銅洋四元程堃求人口平安　拙氏本洋程子和廬江　　堂種輝堂大豐號生泰號萃昌順號姜同泰號敦泰號九　號淺　裕號信昌珠號十三户各洋十元釣和輪船徐銘馥七元梅東材六元銅　六元　東荘來愼忽子　萬　各洋六元隱名氏爲子痧症求愈無名氏求病愈周祥伯求病愈恆豐瑞號屏號漢口瑞號信記烟葉號嘉興恆瑞　來不留名桐桂山　輔心心室怡柯小築主人李　孫研香劉牧　友于氏求自堂岳三省堂胡復堂十八户各洋五元瑞泰木行經募土户四元六角楚南范鎭　保女平安　信章保子平安澄信寗不名氏隱名氏浙慈同仁李昌祚同和泰七户　四元不舊名十五户錢一千七百文無名氏一千三百五十文兩併作洋三元楊王氏二子病求愈不書四位名王陶菴翁交來母病完愿人子病完愿人承裕堂陳　讀軒畫勉灾子元興號無名氏徐興記恆善記十一户各洋三元祥生泰經募十户二元六角祥行本行米罰欵二元四角仁義禮智信合二元有心無力三涇堂德記雲記程記合二元松柏軒子二歲生辰麫資知非子完原葉　春祈平安不　名生母冥誕資冥福陳　山　振德徐枚臣李敦昌王五峯　柯羅張馨之徐　馨劉病　安惠世蕪湖萱記張變記恆聽記汪星記朱少記堃記少思生樂輸子雷在楚堂源源堂松克堂繼述堂靜觀居士梁溪延祥子漂陽無名氏無名氏無名氏無名氏蕪湖氏三十三户各二元無名氏一元六角請桐士無力子各一元五角范家一元四角錦榮四位不計名合助一元二角蕪湖老順記一元二角陶董潘沈一元隱名氏求順遂無力子求身　郭　山求合家平安力不從心人求外症逑愈求免悔　者間梅讀月廣安溪浦花山人　郡志心道人白屋居士十位隱名等許伯君等陳妙根徐鑒堂楊浩庸朱南泉陳廷　盛我我船吳眉最吳耳似胡雨林夏史　夏李候劉欽虞劉　崑劉重　劉浩　隆愓記陳吉記凌子記蕪湖怡記鴻記萬記馨記删記靜記曹覺先林輅存炯存忠有銘存老　繼繼　惟家惕非居李另消災子對　軒嘉　恆瑞　陸德盛鎭江裕康土　常　王市元成營口裕盛源杭州王雍睦堂恭養堂愛物堂　仁堂蒋怡德堂廖聽香舘引隱名過隱名　西靖　氏靖　氏　　氏西河氏蕪湖無名氏無名氏白　隱各氏隱名氏隱名氏隱名氏不書名不留名洪義夫三户無名經手人命助洋陸角　四百八文德泰號六角江秉綸洪頌　唐　生陳妙富周元發於德華　昌　幼董魏慶蘭魏慶明晋成號跛足生藏拙子椿蔭堂夏定堂鄭源　德記薄　記悟生氏無名氏無氏名無名氏無名氏無名氏　三日各五角毛德生滄海客思過不不具名各四角嗜奇女史夏仲記無名氏不具名各三角郭裕森沈棣生章煥文胡培之吳冠亭夏久　　　子仔不書名　封寒士裕泰無　氏無名氏無名氏十四户各二角邵順編姚椿生黄耕伯王杏堂盧煥文汪祝三金芙江鄒芸閣吳蔭南李　聲戴子城朱秉衍施桂林　西居　鳩東隱氏　陽氏無名氏無名氏不留名不　名念户各　一角海洋縣署來純記芝記仲氏長氏珍氏合助錢一千三百文又來靜氏　記合一千文留清堂楚南許迷記瑞記合八百文叙記堂　陽堂　安堂　清記王成記馬錫　　朝清無須名氏合八百文　　念忠蔭甘三　書室　珠　　等合五百文無名　炳記各五百文鄭子記四百文馬錦榮等不計名銅洋七元免害　餉五元無名隱名各銅四元補過氏銅三元錢　昌無名氏各銅二元隱名劉隱名各銅洋一元以上共收規銀十一兩八錢五分七洋六百七十四元三角銅洋三十九元錢六千　　八文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
