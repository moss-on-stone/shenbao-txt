# 1895 - 218 - 4908012

 

Page 1

 
 
[新印隨園三十六種告成] [  圖書集成局啓]  
　　隨園太史全集栖局覓得初印善本月新鑄大號鉛字排印風行　海内外早已不脛而走不翼而飛兹訪求太史遺像及隨　圖延畫師慕繪連太史遺囑冠諸卷首并將湘痕閣詩稿瑶華閣詩草隨園瑣記談瀛録諸書附印於後共成三十六種可謂盡善盡美髮憾無遺矣而又字蹟疎　紙　精良讎校再三裝潢精雅以視蠅頭細字辨認模糊者眞有天壤之别工旣竣又精製櫸木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[新出繪圖英雄小八義] [  圖書集成局代啓]  
　　是書叙宋徵宗時佚事雖倣章回體例而繪聲繪影情景逼眞時而寫俠士心腸時而狀奸雄面目時而叙美人之幽怨時而傳才子之綺思誠小說申出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特謦欽如聞抑且鬚眉畢現兹已出書計每部價洋八角請向上海大東門外直街東觀瀾閣三馬路申昌書室購取 
[論好古之弊]  
　　嗚呼今日中國之所以貧弱者其古人使之乎雖然古人往矣其何以能貧弱中國哉乃今世之人拘泥於古不肯因時制宜隨世變而立政教以致之也夫中華人士好古之積習蓋自秦漢以來以迄於今數千年之久深中於人心牢不可破其下焉者固無論矣卽上焉者亦不過考据六經之訓詁十三經之字體或怡情適性於魏碑晉帖之間或消遣光陰於鐘鼎金石之中卒無有一豪傑非常之人大聲疾呼振聾發瞶除其惑而袪其弊所以長此昏昏久睡不醒願錮其聰明智慧而不悔甘受外人之侮而不憂可哀也已余嘗遊於英京倫敦法京巴黎及德都柏林以及義比等國名都大邑觀其政教法度之善製造技藝之精心竊訝之以爲歐洲各國其建立近者不過數十年遠者亦不過數百年耳其何以能至於斯因細思其故而始知政教法度之所以善者其初未嘗善由於屢經改變以至於善製造技藝之所以精者其初亦未嘗精由於盡心考求以至於精又細察其民何以屢經改變而不憚煩盡心考求而不畏難則又因絶無是古非今之積習所以化學格致之理日出而不窮新法新學月異而歲不同學問之廣且大固由於此而國家之富且强亦因此而致因慨我中國土地之廣大物産之饒富人民之秀慧實不亞於泰西各邦苟能人人極其耳目心思上下合力研究新理及一切富民强國之道則自商周以來三千年製造技藝學問之精良國家之富强非第可與西國並駕齊驅且將駕而上之彼必來師我之長效我之法視我若父兄而我視彼如子弟矣何至如今日步步望其後塵事事效其所爲彼反視我如子弟我視彼反若父兄哉噫嘻此皆好古二字以自誤也難之者曰子之所言母乃太甚請卽以大易一書徵之其言曰古者包犧氏之王天下也作結繩而爲罔罟以佃以魚神農氏作斵木爲耜揉木爲耒耒耨之利以教天下黄帝堯舜刳木爲舟剡木爲楫舟楫之利以濟不通服牛乘馬引重致遠以利天下斷木爲杵掘地爲臼臼杵之利萬民以濟弦木爲弧剡木爲矢弧矢之利以威天下上古穴居而野處後世聖人易之以宮室上古　繩而治後世聖人易之以書契蓋後世之百工技藝服食器用皆古聖人精心創造者也且周禮攷工一記乃古人講求製造專門之書子豈童而習焉長而忘之乎余應之曰三代以前民無好古之心所以聖人有所製造而民樂從無扞格之患假便後世之人而居三代之世則見包犧氏之罔罟必將曰非古也不可從見神農氏之耒耜彼又將曰非古也不可從見黄帝堯舜之舟楫以及服牛乘馬杵臼之利弧矢之威彼又將曰非古也不可從嗚呼好古之人幸生於三代之後享古人製造之益於無窮苟使三代以前之人物亦有牢不可破好古之積習則將長此榛榛狉狉穴居野處茹毛飮血之天下矣難者又曰孔子聖人也然一則曰信而好古再則曰好古敏以求之蓋中國自古以來以好古爲學問之宗旨子何咎焉余哂之曰聖人之好古將考古而徵今卽温故知新之意也非好古而忘今也考古以徵今事理之當然好古而忘今偏僻之怪性後世學者誤讀聖人之書以致僨事者此類是也余又嘗綜而論之自古至今之天下猶人之自幼而壯也古聖人之製作後世謹守而不敢增損改變以求古人所未備未精者猶幼之所學及長而自以爲滿並無不足之意也一且西人航海來華立約通商於是見其製造之精美技藝之工巧相形之下自愧不如因生妬忌之心復逞其虚憍之氣以遂其好古之私口出大言以爲祖宗自有成法漢家自有制度何必效顰哉此念一生自覺心廣體胖其樂洋洋考据六經之訓詁十三經之字體如故也怡情適性於魏碑晉帖運間亦如故也消遣光陰於鐘鼎金石之中更如故也而不知視眈眈而欲逐逐者且將觀釁而動擇肥而噬矣今日之敗於日本猶其小焉者也雖然欲去此好古之積習其權在君相之轉移一旦翻然丕變痛除舊習革去一切弊政崇尚一切新法天下耳目爲之一新振作精神實事求是於是國可强民可富本固而邦寍矣非然者亞洲數千年文物之邦非徒見欺於外人將有不可思議者矣可不懼哉可不懼哉 
[諭旨恭録]  
　　六月十二日軍機大臣面奉諭旨本日引見之浙江温處道袁世凱著於十二日預備召見欽此同日奉旨宗人府主事著王桂琛補授直隷總督衙門筆帖式著明恩補授陜甘總督衙門筆帖式著裕瑞補授山西巡撫衙門筆帖式著慶壽補授甘肅新疆巡撫衙門筆帖式二缺著瑞山愛紳泰補授奉天復州知州著許彭齡補授奉天鐵嶺縣知縣著陶懋恭補授黑龍江綏化廳巡檢著除廷茂補授馬光甲徐廷芬成樑王國昌郝崇駿李煥炳著以巡檢發往奉天差遣委用陳敬之黄釗王家琮汪堉徐績勳陳榮著以典史發往奉天差遣委用盛京刑部蒙古主事職銜著恩齡補授欽此 
[粤東閙教]  
　　昨日粤東來電云粤東地方近有兩處閙教一處教士見匪黨來勢　猖遂用槍自衛擊斃數人匪黨始紛紛逃逸至詳細情形俟接續信再行登報 
[蘇撫行程]  
　　本館昨接金陵來信云新授江蘇巡撫趙展如中丞恭膺簡命來撫三　由天津乘坐輪船先至金陵拜晤張香帥面商要公本月初上元江甯兩邑尊接到滾單卽飭幹差於奇望街行臺掃除潔净張燈結彩鵠候前驅十二日清晨督標營護軍營城守營排列江干由三河直達下關戈矛耀日旗纛飄風張香帥豐軍帥　統制瑞方伯桂觀察及文武各官齊山旱西門碼頭迎迓待至崦嵫日墮遥　輪船放氣聲知憲舟將抵下關砲臺運放大砲聲隆隆然有山鳴谷應之勢各隊亦鳴鎗申敬轉瞬之間舟已下碇中丞卽登岸入接官廳肅立香案之側香帥等由禮生贊引各行三跪九叩首禮恭請聖安中丞在旁答曰聖安然後與張香帥豐軍帥志統制各叙賓主之禮瑞方伯桂觀察等一一請安禮畢香帥及各官先行回署中丞卽端坐緑呢大轎排列全副儀丈呼雍入城時已玉兎東　矣次日 
 
 

Page 2

 
 
出轅拜客先詣總督將軍都統各衙門拜會繼往各當道處謝步回轅已交申刻矣○又接鎭江來信云趙中丞十四日由金陵乘舟行抵京口十五日鎭城文武各官均議在甘露寺設筵恭請中丞讌飮十點鐘時中丞由洋浮橋乘滿江紅船赴宴維時常勝各營健兒在江岸列隊迨棨戟遥臨鳴槍誌敬道府各官亦在碼頭恭迓中丞乘輿登岸先詣北固山麓流覽景色次蒞甘露寺並展拜彭剛直楊果勇二公祠禮畢肆筵設席在座者爲督辦江南防務馮萃亭宮保副都統吉晉軒統制常鎭道吕鏡宇觀察統領常勝萃字各營馮相榮觀察統領新湘全軍陳宇山軍門總理萃車營務處蔡麗勳太守鎭江府彦詠之太守等冠蓋雲屯珍錯山積主賓星聚談笑風生酒至半酣中丞散步祠畔芸芍齋梅花寄舫小坐聽濤眺雨之軒旣又遊覽面壁迎薰半山飛捷諸勝迤邐入緑陰深處隨入慈蔭閣及曾公祠復登樓瞻坡仙鍾進士畫像上江天一覽亭凭攔遥矚江山如畫在指顧間飄飄然有凌雲之想矣流覽旣畢旋乘舟赴金山徧遊半日十六清晨復命駕至南門外祝林寺花木掩映時露一角紅欄池沼澄清微漾半篙緑水兼有奇花異草觸目芳菲每逢夏秋之交時有游人提壺挈榼以滌麈襟當中丞稅駕時文武各官早已齊集並備辦各色食物以伸芹獻之忱是日凉風颯颯一觴一詠足暢幽情直至四點鐘始回舟次遂命解維鎭郡印委各官登舟叩送足靴手　栗六　常水陸各營勇丁均在江皋恭送自　勝門起至招商碼頭一路高牙大纛燦爛如霞有頃憲舟用小火輪帶引隨太江東下維時各隊中畫角嗚嗚砲聲隆隆不絶於耳一轉瞬而輪烟已渺聞憲舟進江陰口由内河逕赴杭州中丞此行因接家報悉長公子偶抱微疴甚爲繫念故特至杭一行云 
[回任有期]  
　　蘇友信云卸署蘇臬黄幼農廉訪本擬於十五日交卸臬篆後卽行啓節回上海道本任祗以新任撫憲趙中丞不日來蘇接印廉訪以天氣炎熱往返諸多不便故特暫緩數日俟中丞接印叩賀任禧面商要公然後啓節赴申江接印 
[揚城火警]  
　　揚城訪事人來函云自交中伏以來天氣驟然酷熱鎭日銅鉦高掛無異火傘摚空居人喘若吳牛恒苦終宵不得安枕直至本月十五日夜酷吏旣去故人徐來氷簟銀牀始覺凉生肘腋於是中庭欹枕深入黑甜三唱神鷄黄粱甫熟正欠身而起一舉首驀覩東南隅紅暈半天初疑朝霞耀彩旣而細審覺烟焰迷離上冲霄漢知爲火警且似不甚遥遠急啓門出視鏜鏜者纔飛步而來詢之乃灣子街馬巿口南首坐東朝西之某店失慎蓋鄰人亦因貪睡迨火勢上炎始各驚醒至是人聲鼎沸一片喧譁地方印委文武官員均陸續戾止指麾澆灌各水龍踴躍非常無如天氣乾燥由街東燃及街西對面焚燒勢甚猛烈後得本街撓鈎手竭力奮勇上前拆斷火路各龍復乘勢吸水狂噴始獲熄滅各官員分道而回天色已曙矣是役計燬街東香店洋鐵店剃頭店南貨店大飯店街西則醬坊某錢店鷄鴨店等聞共十餘家至爲誰氏起火及起火之由尚在傳聞不一俟得確音再録 
[鳩兹火警]  
　　蕪湖來信云本月十一日十二點鐘北門外一帶茅簷蔀屋咸作午餐炊烟縷縷俱從茅龍頷下噴薄而出獨雙土地廟旁某姓炊烟由屋頂冒出俄忽濃烟滾滾赤燄衝霄延及東鄰西舍勢成燎原不可嚮邇二街小營及長街各民龍瞭見急駕洋龍飛奔而至萬丈銀濤破空直下祝融氏招架不住爰卽抱頭鼠竄而逃茅檐之被燬者約十數家次日卓午江口臨江會館後進草房又肇火災此館爲江西帮木商公所後進所堆盡係杉板及上等壽器料一經失慎勢極猖狂幸保衛營及驛前鋪相距皆近聞警之下各駕洋龍星馳電掣而來吸水灌救滔滔汨汨如蘇韓文字有潮海之觀卽應手撲滅惟茅屋三椽及堆存板料所失已值千餘金矣 
[重整渡船章程]  
　　蕪湖訪事人云江千接運輪船搭客之小划船向因婪索渡資行至中流卽任意勒詐幾於無惡不爲經前任各邑宰痛加懲治並定立章程每客只許給錢廿四文又將各划船編成字號分立福漢貞三帮帮頭飭令各將划船名姓及字號用涔漆大書横板釘於艙面使人一覽了然如敢額外婪索許渡客指名禀官立刻究辦或上划後行李有失亦惟划船是問數載以來若輩果兢兢業業不敢如前此之肆無忌憚過往商旅咸感戴憲恩謂長江輪船埠頭加惠行旅當以蕪湖爲最善惟便於此卽不便於彼每見煌煌憲諭張貼躉船及洋碼頭甫一兩日聲明定價之處卽被撕滅久之艙面横板字跡大半模糊或竟藏去其爲有心作弊可知近日李大令蒞任之初若輩非但慮長官重整舊章且稱原定價目太少划户不足供養贍身家之用環乞琴堂格外施恩重予定價使每客略加若干大令諭俟查明再定此上月間事也近聞大令已胸有成竹行將率由舊章重加整頓擬令仍前編明字號並將名姓常釘横板俾天涯旅客不致暗受欺凌而划户亦自有應得之資足贍身家肅規曹隨但取其長非若世之庸吏蒞任之初雖有良法美意但出自前任者概令更張其胸襟之廣獗不同矣 
[鳩江患疫]  
　　蕪湖信云月初以來炎熇偪人不啻洪爐熾炭不但行人喘若吳牛卽小窓靜坐細嚼寒冰尚不能消除煩熱寒暑針每升至百度居民之患急痧者不待延醫卽已命登鬼籙巷尾街頭行人卒然倒斃每日必有四五起甚至七八起救生育嬰等善堂給發施棺幾有應接不暇之勢地方好善之士蒿目傷心且慮疫氣愈染愈盛已由金陵覓得救急極善之藥方醵貲配合將於日内廣爲施送聞每料約費五十金衆擎易舉是亦莫大功德也 
[蘇臺患疫]  
　　蘇垣自交大暑以來天氣炎熱銅鉦朗照炎傘高撑深居邃室中手不停揮猶覺汗流如雨痧症流行不及醫治者實繁有徒十五日下午有府署差役某甲行至司前街忽然倒地旁人上前撫視已氣息不續矣閶葑門一帶患急痧斃命者幾於無日無之海紅坊附近某姓一家八口連斃六人主婦某氏一時心慌意亂竟至急斃十七日午後干將坊巷某乙午餐旣罷至某烟寮過癮後回家食西瓜二塊登時倒地斃命又十六日下午旭日當空忽聞壀靂大震旣而石燕狂飛商羊亂舞雨師稅駕俄頃卽止事後傳聞胥門外官馬頭旁擊斃漁婦一口周身並無焦痕一時聚而觀者不下千百人有謂漁婦於午前在葑門外已染痧症施治再三終不能奏效遂將船駛至胥門正在呻楚之際忽聞巨霆一震立時驚斃乃適逢其會耳並非雷殛所致也 
[皖江零拾]  
　　月之初五晚有某甲年將不惑行經安慶西門外太平寺街旌德會館門首忽嗆血倒地登時氣絶有識者謂係製造局工匠旋經人告知死者家屬屍妻赶至抱屍大哭云一家數口賴甲養活今遭此故何以爲生地方隣右見其貧苦特甚湊給錢文俾得棺殮次日卽將棺舁去○八卦門外有某甲夫婦年皆花甲向業粉豆生意頗好女壻某乙家計艱窘時向告貸甲以其久困無聊屢爲無厭之請設詞却之惟恃甲妻暗中餽送旋被甲所知以致反目甲妻忿甚潛購阿芙蓉膏吞服甲覺之多方灌救終無效騐越日身死按救吞鴉片烟方甚多有救活者有不能救者上月有一女孩亦吞烟自盡施救未吐以爲必死豈知越日無恙可見人之生死亦有定焉○城北飮馬塘地面曠闊灌園者居多十二日有某甲挑菜入巿甲妻年不滿而立於甲去後緊閉雙扉貪臥於後院院有墻不高且又傾頽有某乙在墻外經過見婦赤身仰臥沈沈熟睡四顧無人色心陡起越墻而進被近鄰某丙所見大呼捉姦乙卽越墻欲遁丙執扁擔劈頭打去正中乙肩伏地求饒婦亦穿衣而出驚動多人追問姦之成否丙正在洋洋樂道指手畫脚之時適一白髮老者扶杖而來詢知顚末卽令乙速走並斥丙歸蓋老者卽丙之父也　隱惡揚善之心此事得以解釋否則必聞於甲彼此又多口舌矣 
[衣鉢相傳]  
　　杭州賭棍倪錦堂卽大毛經保甲局員會拿到案送入錢塘縣署訊辦已列前報兹悉到案之日值束季符大令赴鄉勘案當交捕廳管押次日回署因感受暑熱請假調養是以由帮審委員襲明府嚴鞫據供治晚年六十二歲仁和縣人於光緒某年報捐通判職銜幼時爲賭徒某甲所誘設局聚賭事誠有之後因某甲被拿重辦治晚幸逃法網深自愧悔嗣後痛改前非因以修合膏丹丸散痧藥及林文忠公戒 
 
 

Page 3

 
 
烟丸設肆發售藉以餬口不敢再蹈故轍邇來三十餘年長子已入邑庠次子不務正業時與匪徒爲伍所爲皆屬悖理治晚屢責不改現已驅逐出外三子在塾讀書今年應試未擷芹香至設立善堂斂錢一節治晚不過代爲修合丸散痧藥施送故附列司事之名而設簿募化並不與聞若云賭博之事近年以來邀集二三友人在家作葉子戲時或有之若局賄歛錢並無其事今奉訪拿叩求明鏡高懸格外施恩感德無旣明府閱供後責之曰據爾所言昔年犯賭漏網旣已屬實今復在家碰和亦不得謂之非賭已屬罪無可逭况近年並無局賭歛錢之語殊難憑信至汝之次子横行不法汝管束不嚴罪歸家長亦不能置身事外今爲爾計惟有將爾次子速行解案併歸辦理則爾之罪或可從輕發落倪卯首遵諭於是退堂飭發捕廳看管 
[方伯鶯遷]  
　　　新任浙江藩司胡聘之方伯赴浙履新道經滬江稍作勾留假寓萬安樓行臺暫駐已登前報兹適天氣酷熱方伯刻已命駕遷駐天后宮側行轅並聞方伯於二十二日就道云 
[滬江官話]  
　　　昨爲觀音大士誕期本縣黄大令先飭辦差人預備香帛後因公務紛繁特委主簿林珍虞少尹詣沈香閣拈香行禮○本縣主簿林珍虞少尹赴蘇公幹兹因天時炎熱緩期赴蘇仍詣道轅縣署銷假矣○葉臨恭司馬奉督憲張香帥札委來申籌辦土捐昨晨偕土業紳董鄭介臣封翁命駕到縣與黄大令會商良久聞已稍有頭緒云 
[滬江氣候]  
　　　滬上自旬日以來氣候酷熱每當桐陰潑墨竹院敲棋净几明窓繊塵不到猶覺汗涔涔下更何論驅車廣陌負擔長途嘘氣成雲揮汗如雨勢利塲中炙手可熱將從何處覓清凉散此疫癘之所以難辟傳染之所以日多也十八日寅正二刻二分交立秋節於是憚暑者咸欣然以喜謂自此可以脫身塵鞅濯魄冰壺矣是夜譙鼓三撾忽聞有聲如處吼茜紗窓槅震撼不已俄而瑽瑽錚錚金鐵皆鳴則風伯雨師早已並轡而來大展神通將大千世界無數炎障一掃而空之誠快意事也前此酷熱時寒暑表升至一百零一度日來已降至九十四五度氣候已正疫癘漸消昔人詩云欲將何物招佳客惟有新秋一味凉正當於此時咏之 
[恭送牌傘]  
　　　署理蘇松太道劉康侯觀察將次交卸聞黄觀察有本月廿四日回任之說是以撫標滬軍營統領蕭雲卿軍門偕督標奇兵營統帶鄒理堂遊戎恭送萬名傘二頂德政牌四對於昨日午後乘輿排隊鼓吹親送道轅敬贈劉觀察延入花廳晤談良久軍門遊戎始一揖而别 
[妻兒同逝]  
　　　甯波人某甲在新濟輪船充當水手家有一妻二子假法界咸德里房屋爲棲息之所大兒六歲幼者年僅三齡未離乳哺當新濟輪船開行時固居然無恙也至前日其妻陡發時症醫治不及遽然長逝越日二子又相繼而逝當由鄰居之同鄉人代爲棺殮而甲則未之知也人有旦夕禍福其卽甲之謂歟 
[縣案]  
　　　某甲在蘇州吳縣呈控甯波阿生及姘婦秀芳誘拐伊女阿和等情經吳縣凌大令訊供秀芳供稱拐賣上海凌大令將阿生收押一面飭差帶同秀芳來申赴上海縣投文請訊明指提秀芳又稱阿和係憑三阿姐經手賣去來差禀明情由黄大令飭差訪提三阿姐到案前晚由委員夏明府訊問秀芳供稱由三阿姐轉賣求請訊詰三阿姐供卽褚顧氏直認不諱供明賣與法租界蘭芳里第六家杭州大寳處爲妓明府得供判令差役帶同兩婦並持公文赴法租界投請捕房派捕協提該女阿和到縣以便訊明解歸吳縣歸案辦理○臺灣散勇劉長敖帶妻張氏月初由申附搭江孚輪船回山西原籍被滬防左營散勇夏得勝到船哄嚇拆梢强奪行李致劉妻張氏落河身死一案前經黄大令騐屍之下飭將夏得勝帶回縣署研訊等情已詳前報前晚黄大令升坐三堂飭提覆訊劉供夏得勝與小的素不認識其夜十二點鐘突到船上向說有洋一百元在爾處應得付還小的答他素未覿面之人有何銀洋存放夏卽大聲叱曰如無洋還請將箱子作抵聲勢洶洶妻張氏被逼氣忿投浦身死夏供湖南長沙人向在製造局滬防左營當勇裁撤後流在租界住興聖街小客棧其日小的亦要附輪到鎭江方上輪船見胡王二人向劉爭吵索錢人多碰撞致劉張氏被碰失足落河不干小的之事大令大怒謂劉長敖供明爾同多人前去拆梢兇横哄嚇劉張氏被逼跳河尚要狡賴耶如不實供定行重責嚴刑船詰至再始供借錢拆梢是實叩求開恩黄大令得供之下諭飭劉長敖可好回去本縣當爲爾妻伸冤照例辦理劉稱謝而退大令卽飭將夏得勝釘鐐收禁聽候通詳上憲批示核辦 
[英界公堂瑣案]  
　　　日前西人担文義而生瑞生麥紀沛坡四梅林克等家先後失去報時鐘銀洋燭臺銀茶壺以及零星各種銀器約值洋六七百元報捕後雖由包探顧阿六查獲收買銀燭臺之王陳氏至其餘贓物及竊賊則仍未拿獲前日包探黄四福何瑞福等查悉各物係甯人張錦香所竊贓物則均賣與周錦田所開之舊貨店内遂同往吊齊贓物將收贓人等一併拘入捕房昨晨解案各失主紛紛投案認領失贓知其中尚少銀小燭臺一副值洋二十餘元因請究追張供甯波人年十八歲各物共作八次竊得當時實係周錦田唆使小的往竊布袱一塊亦係周借給小的竊出時價賣與周共得洋六元餘惟燭臺一副售與土陳氏得洋八角實係一時受愚周供浦東人一時貪小受贓至唆令作賊實無其事被張誣扳王陳氏供南京人舊貨店係夫弟所開小婦人代爲看店以致悮行收下贓物實非有心别駕商之薩領事以張錦香年紀甚輕竟敢行竊多贓判交捕房管押一年期滿遞解回籍周錦田判押半年並著賠還缺贓洋二十元王陳氏切結交保○沈阿得竊取李仁記家綢衣料經包探孔阿才拘獲人贓送究沈供湖州人向爲小本生意來滬後貲本用罄致作三隻手生涯雖已二次到案尚求大老爺格外矜全别駕判笞一百板遞解湖州○雉妓王阿招在途拖拉押客適爲二百六十號華捕所見當卽拘入捕房昨晨解案並傳到鴇母王顧氏一併請訊王妓供甯波産因家貧度日艱難不得已爲皮肉生涯昨晚出外納凉偶與熟客在途絮語不敢拉客鴇婦王顧氏供惟借妓餘屋一間餘非所知别駕判將王阿招解回寍波王顧氏具以後不再借居雉妓切結○竊賊施洪林竊取蔡阿春家綢衣一件經包探陳阿九拘獲人贓送究蔡投案申訴施供本地人别駕以施一再行竊法無可恕判笞二百板贓還失主○包探江阿三拘解劉阿二到案禀稱昨日黄昏時劉在虹口因口角起見用鐵器擊傷周文海當被扭至捕房現在周未到案劉供烟臺人因細故口角被周毆打起案之鐵器亦係周物别駕以原告未到殊難懸斷着將劉押候過堂復訊○二百四十二號華捕拘解陸阿五到案禀稱陸本係過犯昨夜十二點餘鐘又帶賊其在路行走東張西望意圖行竊爲此拘案請懲陸供浦東人以後不敢行竊别駕以陸持械圖竊實屬兇惡異常判笞四百板賊具銷毁○水巡捕解杉板水手丁毛毛嚴同福禀稱二人先後至長安萃利兩輪船上冒險接客有違定章爲此送案請究丁嚴同供摇杉板度日實有客棧中接客雇坐餘不知情别駕　得丁已屢次違犯罰洋五元　姑念初犯着具結開釋 
[法捕房案]  
　　　閩人黄子蘭偕姘婦邵周氏在寍波拐販小孩二名倩傭婦陸吳氏伴送來滬適有周薇生亦帶幼孩二口同船來滬托陸吳氏挈領迨輪船抵埠爲請假回籍之四十七號華捕報知捕房捕頭立飭包探將一干人拘入捕房解經前讞員葛同轉分别研訊飭將陸吳氏及幼孩四口發普育堂留養待家屬認領黄子蘭邵周氏先後其結　出找尋周微生到案核辦此去年九月間事也至本年三月陸吳氏有表弟張文新投案具保讞員准其保出幼孩四口仍留善堂前日鄭大令接到堂董來函聲稱四孩内有小毛一名陡患時症醫治無效身死由堂備棺收殮具函通知鄭人令飭將來函附卷以備存查 
 
 

Page 4

 
 
[美捕房瑣記]  
　　寍波人名阿順者向爲某洋人侍者素喜狎邪游與小東門一枝春街某烟妓情同膠漆繼則潛至美界賃居吳淞路第六百十六號屋内儼若伉儷烟龜等四出追尋至昨晨始行查悉卽投告捕房喚二百八十六號走街捕將該烟妓拿獲解入捕房阿順脫逃未獲捕頭略問原委謂事屬法界命投法捕房請辦一併斥釋○偷兒楊阿福昨晨在英界寍北路第一百零八號某姓屋内　取首飾箱一令負之而出途遇包探倪順泉拘入美捕房押候人贓一併解送英公廨訊究○前日傍晚時有無名男屍一具年約三十歲左右肢體疼服不堪不能辨認浮至蘇州河自來水橋相近經走街捕報知捕房捕頭函致水巡船帶往南巿而去又公和祥碼頭浮起男屍一具腹大如甕頭而均已浮爛昨晨經管碼頭西人奔告捕房捕頭咨遣水巡捕船料理適救生局船由此經過卽帶往救生局收殮 
[妙方照録]  
　　近日螺痧盛行患此者均有朝不保暮之勢今抄得原方登報以望樂善諸君集資施送也桂枝吳茱萸各三分木瓜白芍各三錢半夏陳皮木香廣藿香各一錢半桑枝五錢厚樸七分香薷六分荷梗一尺服時忌飮米粥生冷○又方上猺桂心八錢毋丁香一兩二錢倭硫磺五錢生香附一兩八錢當門子四錢此方藥性猛烈不可飮服但研末藥每用三分納臍中外用膏藥封貼小兒减半孕婦忌用症重者用生姜在臍邊擦透將藥灌在臍中外用食鹽噴酒炒熱在膏藥上摩運更妙亦忌飮米粥湯生冷油膩 
[金陵協賑瑣言]  
　　本年奉直關内外一帶新災最爲慘酷閱北省籌賑局致仁濟善堂乞賑函謂此番災勢浩大官帑支絀非集義賑百萬不足以周轉誠非常奇災也金陵省垣之集賑也先是愛蓮堂周柳堂廣文接伊令弟雲甫司馬自北邊寄來家書縷述在北目覩災狀慘不勝言屬乃兄速行籌賑寄往於是廣文選省中上户素能好行其德者持函徧與乞賑旋募得趙培遠堂等四十七户計曹平銀一千兩有奇逕寄直隷昌黎縣駱明府散放而承恩寺街春和號内前辦山西順直恊賑所之諸同人亦聞風踵起勸募新賑幸蒙諸大善士不吝解推量力施助現在協賑所内亦陸續募得規元千金分批解至仁濟善堂附賑推是災區遼闊需欵浩繁尚祈諸大君子利物利民救人救澈摶沙作塔集腋成裘俾百萬災黎咸享更生之樂此種功德不可思議較諸修壇建醮祈福禳災其識量之相越又奚啻天壤乎藉代災民百叩以禱憂時子謹識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[解晚堂案]  
　　沈小春控著名無　張伯老卽王伯樂將妻徐氏誘拐席卷撍沈一案業　虹口捕房包探　阿五等吊出衣　各物　　　　之餘　交　先　具領候再復訊前日晚　别　升座二堂沈　人扶　　堂　而　曰小的向　治下虹口地方曾在洋行充細　之役　　　　　　　　　内　乏人出身價洋　　　　　　婦　　　　　　　　　　　　　　　　　　　　　　　　　　不　　　　氏　　　　　　與著名流氓張伯老通姦暗去明來歷　　　姦　淫　竟　　　　　小的所　　　　　　　　　　　　　　空於五月廿八日私行逃遁不知去向旋經小的央人投　　捕頭允爲飭緝今者淫婦姦夫潛回滬上幸　張包探等　張伯老家吊到各贓連葉氏拘解案下令奉復訊小的情願將葉氏離異乞求大老爺恩准發交善堂擇配則感德無旣矣别駕命官媒將葉氏帶至案前謂曰爾與張伯老　何時通姦以後何人起意捲逃須從實供明本分府當　外從寛答稱今年正月下旬起與張通姦至本年五月二十七日小婦人接到胞弟來函云母親　病沈董囑氏赶緊回家侍奉氏卽於次日告知丈夫暫回母家惟曾倩張帮同雇車其實並無捲逃事别駕以其供詞狡賴著從重　背四十下復訊氏仍執如前　駕大怒命再加責五十下　伯老供詞遊移别駕著重笞五百板張仍嘵嘵不已别駕謂爾係道憲大人訪拿之犯尚敢誘拐　逃　人骨肉實屬怙惡不悛命再加責五百板仍飭分别還押候示飭沈具情愿離異切結存查○釁起條脫一節已登昨日報章屠别駕於前日免堂復訊據任文卿供稱甯波人向爲洋廣　生理今在治下大馬路抛球塲開設怡如洋貨號光緒十七年有鎭海人范靜宣因其娶妾應需何身借去洋八十元及代購零星物件約計洋三十餘元並代向鳳祥銀樓賒得金觸一付計銀一百五十兩共成合洋三百餘元言明卽日歸遣　　　　索僅將無用田單文劵等前來搪塞繼而　潛回鎭海原籍避匿家中曾經央友人莊　山卽　桶阿三趁輪至寍找尋　著迄將四載乃范　　此事度外昨日在途遇見向索蠻賴爲此報捕拘案今求嚴追莊供小的亦寍波人與兩造均係知好故曾代爲伊介紹范原籍　有田　並　無力可比實出有鄣圖賴今奉質訊决不敢偏袒質運范靜宣卽靜軒供前者確曾向任借過洋銀一百餘元代賒金條脫一對統共合洋　　　　已　續　洋二百數十餘元尚少一百餘元刻因一時無力求寛限料理决不延玩别駕謂范曰爾旣陸續付還洋銀二百數十元可有　　字　答無别駕衡情之下著范歸還任洋二百五十元就此了案兩造皆唯唯遵諭判畢飭各具遵斷切結存查着范覓取　呆保限在十月　　　　　一併　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年六月初十日京報全録]  
　　宮門抄○　言　　　　○　督譚等　奏栽革陋　嚴禁賭館摺○將軍　等　　更　　軍統帶片○新撫陶奏揀員借　　　都守各　　○　　　　　叙片○又奏委署副將片○浙撫廖奏請改奬片○又奏叅革已故知縣勒追虧知各欵摺○川　督宋奏保舉已　　　　片○六月初十日理藩院鑾儀衛光祿寺正藍旗值日無引見○睿王立山秀吉崇年各假滿請安　德蔭請假十日○崇　　　玉日○毓秀續假十日○倉塲奏漕船五日回空○召見軍機溥良陳彝○○太子少保頭品頂　　廣總督臣譚鎭麟頭品頂戴廣東巡撫臣馬丕瑶跪一奏爲裁革陋規嚴禁賭館以肅政體而除民害恭摺具陳爷祈○　鑒事竊臣　瑶前奉諭旨　　　件内有文武官紳四成報効一欵檢核檔案知此項經費始於光緒十年每年繳銀三十萬元卽省城賭館之　規也臣鍾麟前在　督任内習聞廣東賭風之盛甲於天下而盜刼之案亦較他省爲尤多抵粤受篆以來當與臣丕瑶督同司道府　切實籌議僉以爲縱民爲　實縱民爲盜欲止盜非先禁賭不可欲禁賭非裁四成陋規不可謹詳察情形熟權利害爲我皇上　　陳之查廣東賭博名目實繁除圍姓一項奏明弛禁現值需餉孔殷毋庸另議外下此有白鴿票花會等項而尤其甚者惟番攤館徧　圍中村墟城巿僻巷窮鄉館所林立均以此爲謀衣食之大宗幾於無地不賭無人不賭從前未收四成經費地方官尚可拘拿自經　繳以後明目張瞻毫無　忌溯查文武衙門久受賭規沿爲出息若一議禁衆嫌不便因於所收規項提出四　化私爲公美其名曰　費又曰報効　有籌造兵　　砲之用遂於奏報製造摺内附案聲明實未敢以言陋規上瀆天聽也十年來賭勢日張因賭搶刼　斃人命之案不一而足而賭館開設如常民間咸謂案經奏定地方官莫可如何夫賭賤業也亦利藪也游手好閒之輩日夜　聚百　成羣小民終歲勤動不足以資事畜有此僥倖無源之利人爭趨之爭之不已必至於鬭鬭之不已遂至於殺死而不厭民命何堪遭　荼毒其害一士農工商各有正業自賭館甚行無業者以賭爲業有業者改業爲賭父兄宗族不可禁遏甚至室家離散骨肉傷殘風　人心由此大壞其害二官收賭規本于厲禁而營中武弁可藉緝捕無費爲詞然先於私相授受不敢舉以告人也今則視爲固有之　且取爲應酬之具紀綱法度蕩然無存其害三或謂　賭所以弭盜近年賭風極盛而盜案較之往昔有增無減抑且獲犯訊供多有　館會集分贓者是窩賭實足以窩盜以盜止盜盜不可窮以盜緝盜盜不可止其害四種種爲害而因其三十萬元之利遂使風俗吏治日壞一日所得不償所失實爲廣東一大弊政若不嚴行封禁此風伊於胡底臣等督同司道府縣悉心酌核當此時艱孔　風俗凋　卽使用欵難籌亦何堪以呼盧喝雉之錢爲理財籌餉之計量入爲出酌盈劑虚與其取不義之財而大虧政體何如減無用之費而　挽頽風現已札行　臬二司督飭廣州府將所屬之縣賭館一律嚴行查禁所收四成報効一項自本年五月爲始卽行一律革除一而出示曉諭免其收繳經費使之無所藉口而防務要需亦未便虚懸無著查近來粤省用欵浮亂過多亟宜竭力撙節經飭司局綜覈名實權量緩急速將冗監各欵大加裁汰約計每歲可節省銀二十餘萬兩以之撥抵四成經費三十萬元已屬有盈無絀庶幾利無所　而害已悉除良善义安匪徒知儆於地方吏治民生均有裨益所有裁革陋規嚴禁賭館緣由是否有當謹合詞恭摺具陳伏乞皇上聖鑒訓示謹奏奉硃批知道了欽此○○恩澤等片再查吉林練軍頭三四志統領花翎佐領貴慶撤委遺出统領一差揀以五起委營總阿勒楚喀　黄旗玉壽佐領下花翎記名佐領防禦穆隆阿委充其穆隆阿遺出委營總一差揀以七起三紥蘭委叅領吉林滿洲正紅旗隆海佐領下儘先防禦記名驍騎校領催祥林委充又頭起營總花翎恊領銜記名佐領驍騎校勝福撤委遺差揀以吉林蒙古廂紅旗儘先恊領佐領兼雲騎尉春明委充又七起委營總佐領雙成撤委遺差揀以吉林廂紅旗全恩佐領下副都統銜記名副都統記名協領花翎防禦豐泰委充又吉勝營營官花翎儘先守備庫安邦因病請假遺差揀以花翎副將銜補用叅將程振雲委充均檄飭各赴原紥防汛接管帶兵巡緝盜匪以專責成除咨部查核外所有更換練軍統領營總營官等員銜名理合照章附片具陳伏乞聖鑒謹奏奉硃批兵部知道欽此○○頭品頂戴甘肅新疆巡撫臣陶模跪奏爲揀員借補遊擊都司守備各員缺以重操防恭摺仰祈聖鑒事竊伊犁鎭遊擊都司守備各缺均經奏准作爲題缺亟應揀員請補各專責成兹查有補用副將留陜甘儘先推補叅將葉福祥熟悉邊情辦事穩練堪以借補伊犂鎭標右營遊擊員缺副將銜補用叅將留新疆儘先補用遊擊周得金素著戰功堪以借補綏定城守營都司員缺留陜甘儘先補用都司何振元勤幹有爲堪以借補伊犁鎭標中營左旗守備員缺該員等在新疆出力有年營務熟悉以之借補各　均堪勝任合無仰懇天恩俯准以葉福祥周得金何振元三員分補遊擊都司守備各缺以裨營務如蒙俞允懇　敕部發給劄付何振元應照烏魯木齊補放守備例毋庸送部引見其借補遊擊葉福祥借補都司周得金二員應俟防務大定卽行給咨送部引見以符定制除飭取該員等履歷清册咨部外謹會同伊犁將軍臣長庚陜甘總督臣楊昌濬署喀什噶爾提督臣張俊　摺具奏伏乞皇上聖鑒訓示謹奏奉硃批兵部議奏欽此○○陶模片再臣於上年五月具奏神機營管解械官回京摺内聲明派委隊官護軍叅領文隆酌帶隊兵二名前往古城滿營教習操練現在已届一年飭迪化府知府潘效蘇前赴該營按旗閱看旋據禀覆各旗兵丁操演洋槍均能合中各項陣法亦有可觀臣查叅領文隆隨同記名副都統護軍叅領德克津布運解槍械出關尚無貽悮兹率隊兵教習滿營操練業著成效應卽傳給車輛並酌發口分行裝銀兩飭令回京可否飭部酌議奬叙以資鼓勵之處出自鴻施除該營學習操練兵丁飭由城守尉克蒙額督率各佐領認眞操演外謹附片具陳伏乞聖鑒謹　奉硃批著照所請該部知道欽此○○陶模片再伊犁鎭屬塔爾巴哈臺恊副將張懷玉因病請假就醫所遺副將員缺查有提督銜留　疆儘先補用總兵譚用賓樸實勇敢辦事勤能堪以委署除咨委並咨部外謹會同伊犁將軍臣長庚陜甘總督臣楊昌濬接辦塔　巴哈台叅贊臣富勒銘額署喀什噶爾提督臣張俊附片具陳太乞聖鑒訓示謹奏奉硃批兵部知道欽此○○廖壽豐片再拿獲著名首要會匪胡名揚案内在事出力之補用同知直隷州候補知縣李文慧一員經前護撫臣劉樹堂於光緒二十年三月二十日開單會摺奏保請俟補缺後免補同知直隷州以知府補用欽奉硃批該部議奏單併發欽此嗣准吏部議覆係屬層遞保奬核與定章不符應另行奏請奬叙於二十年六月十一日具奏奉旨依議欽此欽遵咨行到浙卽經轉飭遵照去後兹據禀請改奬前來臣查該員前咨拿獲著名首要會匪胡名揚案内原保官階部議與定章未符自應遵駁改奬合無仰懇天恩俯准將補用同知直隷州候補知縣李文慧改奬隨帶加一級紀録二次以示鼓勵出自逾格鴻施所有該員履歷先已咨送吏部查核除仍飭會拿逸匪劉南山等務獲究報外謹會同閩浙總督臣邊寳泉附片具奏伏乞聖鑒訓示謹奏奉硃批吏部議奏欽此○○頭品頂戴浙江巡撫臣廖壽豐跪奏爲查明已故知縣交代案内虧短銀兩延不清解請旨革職勒追完繳恭摺仰祈聖鑒事竊照各州縣交代一經算清如有虧短銀兩卽應掃數完解不容延宕兹查有已故前任分水縣知縣劉亹交代案内短欠銀二千六百三十兩零節次切札嚴催迄今二叅已逾未據該家屬解完實屬膽玩據署藩司聶緝槼具詳請奏前來相應請旨將已故前任分水縣知縣劉亹卽行革職仍勒限嚴飭該家屬繳解清欵如再抗延另行從嚴叅辦謹會同閩浙總督臣邊寳泉恭摺陳請伏乞皇上聖鑒訓示謹奏奉　硃批著照所　該部知道欽此○○宋慶片再已革金州副都統連順於去冬十月奴才南援金旅時帶同民團會合宋得勝等進　隨卽附片籲懇天恩留辦營務奉硃批連順已有旨准其留營効力矣伏思該副都統失守城池罪有應得惟當金州圍困孤守無援屢向趙　業長跪乞援罔應遂同徐邦道晝夜血戰終以衆寡不敵未能保守城垣嗣隨奴才北來益加愧奮誓報國恩前在感王寨大平山田莊台等處無役不從於槍林彈雨中督隊戰剿出力最多現當議和將成奴才新軍正在栽併竊查該副都統連順滿洲世僕年力富强臨敵勇往奮發有爲合無仰懇恩施録用出自逾格鴻慈奴才實因人才難得起見是否有當伏乞聖鑒訓示謹奏奉硃批連順著加恩開復副都統欽此 
 
 

Page 13

 
 
[光緒二十一年六月十一日京報全録]  
　　宮門抄○諭旨一道録前○蘇撫奎奏遵旨查明南匯縣知縣汪以誠被叅各欵據實覆陳摺○浙撫廖一奏已故知縣虧短变　各欵請革職勒追片○六月十一日吏部翰林院廂藍旗值日吏部引見五十二名刑部六名鑾儀衛十名兩翼十二名　器營六名○　王奕年各假滿請安○徐郙等各謝調授署缺恩○貴州總兵丁槐請訓○召見軍機廖壽　　丁　○○頭品頂戴調補陜西巡撫江蘇巡撫奴才奎俊跪奏爲遵旨查明南匯縣知縣汪以誠被叅各欵據實覆陳恭摺仰祈聖鑒事　奴才於光緒二十年十二月二十七日承准軍機大臣字寄十二月十六日奉上諭有人奏知縣貪婪不職請飭查辦一摺據稱江蘇南匯縣知縣汪以誠貪酷殃民於觀濤書院公田改佃一案得受顧學源賄峈勒令張世榮退佃致釀事端並有携妓飮酒誣良爲盜等情所奏如果屬實亟應嚴行叅辦著奎俊按照所叅各節確切查明據實覆奏毋稍徇隱原摺著抄給閱看將此諭令知之欽此遵旨寄信前來查南匯縣觀濤書院公田一案前據該書院董事文生徐應聘等來奴才衙門呈控因控涉丁書賄弊批松江府委員復丈史府集　究斷尚未據該府詳覆在案欽奉前因當經奴才札飭藩司將該令汪以誠撤任委員前往接署並飭臬司將控案提省發交蘇州府審辦一面派員前往確查去後兹據委員候補知縣竇鎭山按照原叅各欵逐一查明如原奏該縣汪以誠前在江西奏叅革職嗣夤緣閒復改分江蘇得補南匯縣怙惡不悛較前尤甚一節查汪以誠前在江西因案某職嗣經本任兩江總督臣劉坤一援奉恩詔保奏奉硃批交吏部帶領引見奉旨發往江蘇似非夤緣開復改分江蘇其請補南匯縣亦經吏部核與請補之例相符具奏奉旨依議欽此汪以誠到任將近兩年所辦地方公事並無貽誤實無怙惡不悛較前尤甚情事又如原奏南匯向有觀濤書院徐紳捐設並捐蕩田三千餘畝爲院中課士膏火乃蕩田爲著名土霸顧學源霸種每年應交田租侵吞入已以致膏火無出又將蕩田四面鹽路拆壞後盜賣涸出之田五百餘畝經紳士禀請懲辦該縣批飭另招新佃將顧學源盜賣之田委員勘丈屬實經縣民張世榮具領承佃每年多交田租該縣出有收條不料顧學源將盜賣侵吞入已之欵全行由門丁送與汪以誠其門丁幕友又得洋銀五千元汪以誠卽出諭勒令張世榮退佃仍令顧學源承佃後出差緝拿張世榮而顧學源胆敢率其黨潘鳳祥丁會金顧阿七等糾衆至二百餘人各持洋槍刀械到張氏村莊刦奪財物傷斃工人三命燒燬房屋一鄉擾亂汪以誠復派差役緝拿以助其勢各節查得該縣觀濤書院在魯家匯鎭於同治六年十月據該鎭文生李時芳等禀請勸捐創建有生員徐樂緯捐田一百畝王叔裘捐田三十畝零星各户合捐七十五畝共集成田二百五畝並由該前縣陳其元倡捐錢五百吊文發典生息以資膏火通詳在案嗣以經費支絀於同治十三年間復經該前縣金福曾將一團新漲沙蕩田三千畝詳請撥入該書院繳價報買是該書院並非徐姓所獨創蕩田三千畝更非捐自徐姓至顧學源卽顧學淵係老佃當蕩田撥歸書院之時詳明仍由連界老業顧發曾顧煥曾顧學淵等具結永佃每年繳草息租錢九十六吊文繼以書院承買沙蕩繳價不敷復由經董籌商於光緒九年起加租九十吊至十七年該前縣袁樹勛清理該團漲灘丈出盈餘蕩地七百七十九畝撥入芸杳草堂充費其原撥蕩地有圩内潮汐不到漸形高阜可以開墾種植由舊董嚴祥棨與該佃顧學淵等議允再加租錢一百十四吊合成每年繳錢三百吊文並定十年之内照此墾種完租十年之後再行察看辦理禀縣有案是顧學淵並非土霸亦非恃强霸租每年應繳租項向分兩次呈繳歷年均有書院報銷並曾由縣飭據董事顧德潤查明禀覆毫無蒂欠該書院事務先由舊董徐樂忠徐應徵經理該縣汪以誠抵任之初撥徐樂忠禀退另舉徐應聘凌瀚張家駿陸志鴻接辦嗣據城董蘇學海帶同徐應聘等至署面稱舊佃顧學淵因恃有禀定十年之語竟將舊有鹽路改築東移挖出熟田四百餘畝復敢盜賣公地請飭押退查究另招新佃張　　等接佃每年加租錢一百吊文常年先交後種並面遞禀詞聲明張世榮等應繳租錢四百吊文已先收楚由書院出給收條等情汪以誠以爲該董事係整頓公産起見因而批准尚未發給諭單張世勞卽率領嚴秀春等持械勒令　學淵散佃立刻拆栅交蕩地保丁蓮塘恐釀事端當向攔阻並經該縣訪聞派差彈壓得免滋事卽據顧學淵等以並未隱種盜賈又無積欠租錢忽被張進才卽張世榮鑽謀徐應聘輕聽一面之詞妄請更佃等情具訴時值該縣汪以誠監視河工卽委典史俞侃督同紳董勘丈覈奪該典史因徐應聘等所指界址未符並未統丈難昭允服申縣移委縣丞婁湘會同城董蘇學海等及連界公産之惠南書院賓興各董事携帶部頒步弓前往勘丈惟徐應聘等避不到塲經各董認明界址插標逐一施丈共見地三千八百一十畝有奇核與原案畆分數目有盈無絀揆其盈餘之故皆因原丈步弓較寛丈量書手未能核實所致老鹽路尚在雖有挖斷之處詢係因地挖溝以資灌溉其迤東新鹽路一道據該處土民僉稱由來已久並非近來搬遷改築繪圖牒覆汪以誠以老佃顧學淵等旣不隱種盜賣又無積欠租錢且原議十年未滿並訪得張世榮等並非安分之徒卽諭飭徐應聘等退還新佃張世榮等租錢蕩地仍歸舊佃管業徐應聘等卽先後赴該管松江府曁學政衙門呈控批據該縣録案詳覆經前學臣溥良批准照辦該縣又出示諭飭顧學淵等照舊承種張世榮卽糾同嚴秀春等扯毁縣示並在蕩内搭盖草棚奪取散佃耕牛農具意圖强種經汪以誠派差飭提張世榮避匿未到卽據汛官楊鳳標地保丁蓮塘以張世榮等藏有軍械勢將肇禍經汪以誠會鶯赴鄉彈壓張世榮等聞風逃避卽在其家搜獲抬槍刀乂等件帶回儲庫併無傷斃工人三命情事而徐應聘等卽以顧學淵恃强霸種賄通劣書幕丁人等聳縣矇詳等情赴院呈控批府委員復丈訊斷詳辦汪以誠卽被人奏叅是此項蕩田汪以誠因城董蘇學海等面　請舊佃顧學淵等有隱種盜賣積欠租錢另招新佃張世榮等接佃疑該　等爲整頓起見是以批准　經顧學淵等呈訴委員查明顯學淵等並無盜賣欠租情事且知張世榮並非善類故仍准顧學淵等照舊承佃並非得顧學淵等餽送勒令張世榮退佃卽門丁幕友亦查無受賄確據惟徐應聘等赴院呈控詞内旣有顧學淵賄通劣書幕丁人等之語現在案已提省審辦自應訊究明確以昭核實原奏謂顧學淵率黨糾衆各持槍械刦奪財物且傷斃人命燒燬房屋汪以誠派差助勢等情查無其事顯係傳聞之訛又原奏汪以誠挾妓飮酒誣良爲盜及焚燒張連魁房屋等事尤爲鄉民切齒一節密查得該令到任以來守分防閑尚知自愛未聞有挾妓飮酒等情抵任將近兩年境内並無報盜亦無誣良爲盜之事張連魁係已革武生著名沙棍在該前縣吳觀樂任内因其阻撓灶地升科拆毁董事黄龍泉家房屋上控飭拿迄未弋獲有案並非汪以誠任内之事原奏謂汪以誠焚毁張連魁房屋亦係傳問之訛禀由署臬司黄祖絡覆核詳請核辦前來奴才查該縣汪以在誠被叅各節業委員逐一確切查明並無貪酷　民以及挾妓飮酒誣良爲盜各情惟其辦理觀濤書院公田一案雖無得賄改佃情事第舊佃顧學淵並無隱種盜賣積欠租錢乃據徐應聘等面禀謂顧學淵改移鹽路盜賣蕩地請飭押退查究另招新佃張世榮接佃該令並不確查訊斷率行批准致張世榮恃有縣批卽率衆持械勒令顧學淵散佃拆棚交地幾　事端辦理究屬不合相應請旨將南匯縣知縣汪以誠交部議處以示懲儆除　將觀濤書院　　徐應聘等控案飭司督同蘇州府秉公訊斷據實按擬詳辦外所有遵旨查明知縣被叅各欵緣由理合恭摺　奏伏乞皇上聖鑒訓示謹奏奉硃批汪以誠著交部議處欽此○○廖壽豐片再查州縣交代一經算清如有虧短銀兩卽應掃數完解不容延宕兹查有前任樂清縣已故知縣徐振翰交代案内短欠藩庫正雜銀三千一百一十三兩五分八厘二毫又欠糧庫二十年漕項正耗銀一千九百四十三兩四錢二分共銀五千五十兩四錢八分八厘二毫節次切札嚴催迄今二叅已逾未據該家屬解完實屬　延據署布政使聶緝槼督糧道鄭嵩齡會同詳請奏叅前來相應請旨將已故前任樂清縣徐振翰卽行革職嚴　該家屬勒　完繳如再抗延另行從嚴叅辦謹會同閩浙總督臣邊寳泉附片陳請伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緒二十一年六月十二日京報全録]  
　　宮門抄○諭旨二道録前○兼署雲督崧等奏揀補道員摺○湘撫吳奏飭司道回任片○署江督張等奏保　海　出力各　摺○浙撫廖奏道員助餉鉅萬請給奬叙片○又奏紳士助餉請特恩奬叙片○總兵羅奏報接印日期摺○陜督　奏　備因病出缺片○又奏飭副將赴任片○六月十二日户部通政司詹事府八旗兩翼值日無引見○　塔布假滿請安○許　騤謝授左都御史　○恩○色楞額續假五日○奎公椿壽各請假十日袁世凱預備召見○召見軍機○　應騤袁世凱○○　品頂戴兼署雲貴　督雲南巡撫奴才崧蕃頭品頂戴護貴州巡撫布政使奴才嵩崑跪奏爲揀員請補　員要缺以重　疆恭摺仰祈聖鑒事竊准吏部咨開光緒二十一年三月二十五日奉上諭趙　巽着補授安徽按察使欽此所遣貴東道缺應　光緒二十一年三月二十五日奉旨五日後坐四月初一日行文貴州省照限一百日减半計算應扣至五月二十日作爲閧缺日期歸五月分截缺係苗疆　缺毋庸掣簽應卽揀員請補查定例道府應題缺出先儘候補人員請補又道府過用候補時先儘科甲出身人員　因奴才等會同咨商督飭署藩司唐樹森署臬司黄元善查得該道管轉人府一廳多係苗疆政事殷繁素稱難治非精明　練之員不足以資控馭卽於候補道員内逐加遴選查有正途出身之候補道袁閒第現年六十六歲直隷玉田縣拔貢報捐内閣中書　豐五年到閣行走七年五月題補中書同治二年四月俸　截　記名以同知用六月揀發貴州知州三年六月到省五年五月因兩次克　大定府城經前署撫臣張亮基保奏奉旨俟補缺後以知府用七年補威甯州知州八年因剿辦水城槓匪出力經前撫臣曾　光　奏奉旨開缺以知府補用並賞戴花翎九年補授黎平府知府因前在水城署任招撫逆苗出力保奏奉旨賞加道銜又在水城　任兩　城圍剿辦岩逆出力彚入克復都匀興義府縣案内保奏奉旨以道員補用又因肅清全黔案内保奏奉旨賞加三品銜光緒四年黎平府任内八年苗疆俸滿正月在任聞訃丁母憂開缺請咨回籍九月在途聞訃接丁父憂六年十二月服滿起復九年二月到部經欽派王大臣騐放覆奏堪以照例用奉旨依議欽此十二月到黔十三年十二月經前撫臣潘霨以志慮周詳公事精練　　　司之任保奏奉上諭傳旨嘉奬十七年十一月因勦辦下江廳苗逆事竣保奏奉旨給予加一級紀録二次十八年十一月因　　普安廳妖　劉燕飛　清案内出力復經保奏奉旨賞加二品頂戴欽此該員老成練達處事精詳在黔三十餘年於通省民情　務最爲熟悉　之情補貴東道缺洵屬人地相　與例亦符合無仰懇天恩俯准將候補道袁開第補授貴東道實於苗疆要缺有　該員係候補道請補貴東道銜缺相當毋庸送部引見除咨部查照外謹合詞恭摺具陳伏乞皇上聖鑒訓示謹奏奉硃批　部議奏欽此○○吳大澂片再新授湖南臬　俞廉三業已到省應卽飭赴新任署臬司本任鹽法道李經義仍回鹽法道本任　專責成署鹽去道候補道莊賡良自應交卸留省　差除分檄飭遵外謹會同兼護湖廣總督臣譚繼洵附片具陳伏乞聖鑒謹　奉硃批吏部知道欽此○○頭品頂戴湖廣總督署理　江總督臣張之洞頭品頂戴調補陳西巡撫江蘇巡撫臣奎俊跪　　查明蘇省海運光緒十八年分漕白二糧辦　經運出力員弁書吏開具清單懇恩分别給奬恭摺仰祈聖鑒事竊照蘇省光緒　八年分冬漕内除分發可連漕米一十萬石並遵　旨截撥甘泉等縣賑撫米三萬石撥補丹徒縣蠲缺兵米三萬九千五百餘石　　該海運交倉漕曰正耗米五十七萬一千七百九十五石零循案派撥沙輪各船裝運赴津斛兌過剥轉運通州於光緒十九年四月初三日開兌至六月三十日止將正漕籌備等米一律交兌完竣承辦各員俱能奮勉從公不辭勞瘁得以早實天庾辦理尚臻周妥兹據蘇州藩司鄧華熙會同署臬司黄祖絡督糧道吳承潞署蘇松太道劉麒祥查明天津通州蘇州上海等處辦事出力員弁書吏曁輪船出師各營出洋巡護出力各員弁遵照新章開造履歷清册詳請奏咨給奬等情前來臣等覆查光緒十八年分蘇省冬漕海運光石除遵旨截撥賑撫撥補丹徒縣蠲缺兵米外其餘米石循案由沙衛各船並招商局輪船承裝運抵天津由糧道徑運通州交兌其籌畫南北各局用欵分司天津等處雇剥速交任重事繁所有在事各　弁或辦理轉運彈壓稽查或鈎稽鈒米兼籌運費或銀米首先全完或出洋認眞巡護均屬踴躍趨公辛勞倍著謹將辦理出力員弁書吏擇尤酌擬奬勵等差開繕清單恭呈御覽合無仰懇天恩俯准給奬以昭激勸除將履歷清册分咨吏部兵部查照並飭將十九年分奬案接續詳辦外理合恭摺具陳伏乞皇上聖鑒訓示謹奏奉硃批該部議奏單併發欽此○○廖壽豐片再准部咨議覆劉坤一奏籌餉各條一摺内稱如有富紳捐銀至一萬兩以上者准其奏請特恩奬叙等因兹據署嘉興府海鹽縣知縣何士循禀稱准在藉二品頂戴道員朱内壽函稱丙壽身受國恩愧無寸報　擋家産湊集庫平銀一萬兩繳解本省藩庫兌收不敢仰邀奬叙等情到臣據此查浙江海鹽縣在籍道員朱丙壽由户部郎中記名以道府用奉旨簡放廣東廣州府遺缺知府奏補瓊州府知府兼護雷瓊道篆存舉卓異親老告　　缺　籍在浙江展辦新海防捐輸第九次請槳案内報捐以道員選用十八年十月捐助直隷賑銀經督臣李鴻章專案奏　奉硃批朱丙壽著交軍機處存記遇有道員缺出請旨簡放欽此兹復捐助浙江防餉銀一萬兩雖據聲稱不敢邀奬惟該道員深念時艱力顧大局首先捐資鉅萬以爲倡率其急公奉上實出於忠愛至誠並查該道員歷任廣東道府曾　卓荐應如何逾格優奬以示鼓　之處山自特恩除將該道履歷録呈軍機處查照外理合附片陳請伏乞聖鑒訓　謹奏奉硃批著户部覈給奬叙欽此○○　　豐片再案准部咨通行各直省勸辦息借商欵以佐軍需等因當經臣照會湖州府在籍紳士刑部郎中龐元濟籌勸去後　據者湖州府知府郭式昌詳稱刑部鄭中龐元濟呈稱息借一項業據各户分認卽可集有成數元濟分應報効何敢借欵取息兹湊　　至一萬兩聊備餉需不敢仰邀奬叙等情並據郭式昌將各紳富息借銀九萬兩分别彚解前來臣查紳富捐銀一萬兩以上准其　摺奏請特恩奬叙兹在籍湖州府紳士三品銜刑部郎中龎元濟前於光緒十六年捐順直賑欵案内經直隷督臣奏請恩賞舉人十八年畿輔災祲復捐賑項又經李鴻章奏奉硃批龐元濟　　加四品卿銜欽此該員居鄉樂善屢次籌捐助賑復捐本省防餉銀一萬兩並經籌勸息借鉅欵雖據聲稱不敢邀奬惟其好義　公實堪嘉尚旦捐數鉅萬例得專摺奏請應如何逾恪優逾以昭激　之處出自特恩理合附片陳請伏乞聖鑒訓示謹奏奉硃批龐元濟著户部覈給奬叙欽此○○記名提督直隷天津鎭總兵果　巴圖嘗奴才羅榮光跪奏爲恭報奴才接印任事日期叩　天恩仰祈聖鑒事竊奴才於光緒二十一年五月十五日奉署理北洋大臣直隷總督王文韶檄赴天津鎭總　木任仍令駐紥新城辦理大沽防務並统帶親兵砲隊等因奴才遵將大沽協副將印務清厘交代於閏五月二十日馳回津門准署總兵吳殿元將天津鎭總兵關防一　並文卷　　等件派員移交前來當卽恭設杳　　闕叩頭謝恩祇領任事伏念奴才一介武夫才疏識淺半生戎馬馳　未報夫涓埃出　津沽兢惕　深於方寸兹　履新伊始益　　重難　查天津乃畿輔維屏總兵爲全營專　現當海氛初靖籌防善後亟宜切實講求檮昧如奴才深懼　能稱職　有遇　　　　瞥臣悉心經理斷不敢稍涉因循以冀仰答高厚鴻慈於萬一所有奴才接任總　　務日期並感激榮幸下忱除　例恭　　外理合恭摺叩謝天恩伏乞皇上聖鑒謹奏奉硃批知道了欽此○○楊員濬片再臣據别州鎭總兵　彦　　　　　蘭　城守營中軍守備馮天述得患胃疾醫　　　於光緒二十一年四月初一日　故呈請覈　前來臣復查無異相　　　　　　　開缺除該故員原　劄付及印　各　　咨　部　所遺守　員　　　　有　　　員容　　　　　　　　　　　　　　　　　　　　硃批　部知道欽此○○　　　　　　　　　　　　　　　　　　　　　　　　　　　　　　　　　　　　　　　　　分飭　　　　　　　　　　　　　　　　　　　　　　　　　 
 
