# 1911 - 104 - 4913719

 

Page 1

 
 
   
 
 

Page 2

 
 
   
 
 

Page 3

 
 
上諭 
 
監國攝政王鈐章三月二十二日内閣奉 
上諭前據錫良電奏疫患己經撲滅病勢加劇懇准開缺簡員接替等語該督向來辦事認眞在東兩年精力勞瘁屢經因病賞假現在防疫事竣東三省總督錫良著准其開缺回旗調理欽此 
上諭趙爾巽着授爲欽差大臣調補東三省總督兼管三省將軍事務欽此 
上諭法部奏畿河改設高等審判檢察廳並請將畿河道暫加提法使銜一摺畿河道着准其暫加提法使銜欽此 
上諭德濟奏乍浦副都統玉璋因病懇請開缺一摺玉璋著其開缺欽此旨乍浦副都統著嵩志補授欽此 
旨著派富康進稽察三海值班官兵大臣班欽此軍機大臣署名奕劻毓朗那桐徐世昌 
論說 
[新内閣官制草案書後（嘉言）]  
今新内閣官制草案。己擬定矣。（見昨日本報）記者觀之。不禁嘅然曰。夫以今日手定改革政體之偉業。而於立憲之精神。行政之關鍵。不能取法乎上。而欲望其將來能總攬一國之大權。是何異南轅而北其轍乎。吾國自秦漢以後。貴族政治之權力己殺。社會之階級破除。而卿相遂出現於布衣。卽至六朝。有所謂上品無寒門下品無世族者。亦僅負政治上之虚名。而非占有政治上之實權。然涉政地而卒至禍敗相仍。及唐宋以還。不得不永廢親王預政之制。我朝入關時。行政之權。一出之於貝勒。不久亦濅廢。蓋所以絕陵僭之萌。而示保全之意。立法至爲深遠。嘉慶初服。成哲親王。以帝兄之尊。乃平章庶務。表率百僚者。不過百日。而卽出軍機。其後恭忠親王。入值而兼管總署。亦以天子冲齡。兩宫訓政。爲一時權宜之計恭王罷政。而禮繼之。已若垂爲家法。而不知榮祿以異姓大臣。領袖樞廷者亦數年。則於祖制仍未稍變也。自慶邸執政。於是貴族之勢力。遂爲之復興。而親王參預機務。幾若不刊之典。嗚呼觀今日之新。内閣官制草案。其總理大臣一缺。而必以世爵充之。乃知吾國欲蹔脫專制。而躋至於立憲者。非以造成平民政治之雛影。而適以鞏固貴族政治之根基耳。吾不知當此民權風潮由西東漸之時代。而猶傫然自恣。不恤偃然於民具爾瞻之地位。其果能足以了此大局乎。 
夫世界諸立憲國。無以世爵。而得入内閣。握政柄者。其故有二。蓋生長天家。其養尊處優。習慣已久。而欲其知民間之疾苦則必不能。而謂可以舉政治之設施。以供在下者之需要。增進人民之幸福也難矣。此其一。國務大臣之職。代君主而負其責。使政治上或有違背輿論之行動。則常受議院之糺責。而爲衆矢之的。迨至上下交鬨。非特皇族之貴必爲之褻。而皇室且因之以動摇。此其二。是故舍一二專制國外。其内閣之總理大臣。不聞必限於世爵。而後可身當政局者。此今日政體上大勢使然。吾國豈能獨異。乃新内閣爲吾國改革官制上。最高之總攬行政機關。而仍沿世爵之餘習。是終保守專制之模形。而與立憲國之原則。相建反也。據近日一般臆測之詞。謂將來内閣總理一席。必屬諸慶邸。雖未可確定。而觀今日之草案。即非慶邸。而出自特簡者。終不能在世爵之外。則周已了然無疑義。他日内閣中之總理。安知非若今日軍機中之領袖。而欲蘄其有定大政之方針。準之以執行。綱紀不紊。措吾國於富强之一日。其可得也。哉即能稍變舊政治之現象。而呈一新局面。而不知不清其根本。雖突然湧現巍巍之新内閣矗立於中央。亦徒多此一座官廳而已。何也。總理大臣。而必規定之以世爵。以學理一方面揆之。則固不符。而於祖制一方面證之。則亦不合。質而言之。是適成爲軍機之變相。而非眞有閣制之性質者存。吾不解館臣。幾經審愼。遲之又久。曾亦思今日吾。國組織責任内閣。果何爲耶。（未完） 
專電 
[電一（北京）]  
庫倫辦事大臣加急電奏俄派大隊將到庫民心惶恐請速籌對付 
[電二（北京）]  
趙爾巽督奉經各樞臣力勸並經攝政王面許種種特權遇事隨時電商不任獨自爲難趙謂此行令人興易水之慨 
[電三（北京）]  
禁烟大臣奏嚴定禁烟章程十條二品以下各官隨調隨到如藉詞規避或出結不實立予降級入所時不准携帶絲毫並不准親屬看候奉旨依議 
[電四（北京）]  
法律館奏現行刑律繕册呈進奉硃批知道 
[電五（北京）]  
軍機處章京以兼任外務部差使得保十一人 
[電六（北京）]  
黑龍江民政司趙淵處分已議定以運同降用 
[電七（杭州）]  
浙省預算案核减二十萬另議支配 
[電八（杭州）]  
紹屬上虞縣南鄕匪熾毁學辱官傷哨官電省請兵 
 
 

Page 4

 
 
[公電（長沙）]  
湘諮議局議於四月初一日開臨時會經撫院劄覆改爲初十 
[公電（長沙）]  
楊撫日昨電奏謂湘路苦迫借外債喪權利失人心懇飭外度郵三部設法維持 
緊要新聞一 
[中日借欵前途之運命]  
　　自作孳不可活此之謂也中日借欵風潮已三誌前報兹又接東京特别訪員報告近事三則一字一涙亦可以占此次借欵前途之運命矣亟錄之以告我同胞 
日本某大臣之野心譚日本内閣某大臣曰一千萬元之日清借欵慶告成立實我日本對清政策之大成功也清國政府對此借欵以江蘇省之地租銀爲抵當物其條件可謂安全矣惟清國現在外債共有十六億萬元其利息計逹八千萬元清政府果有此能力償還與否實一問題今後新政布設需費甚鉅故此十年中清政府對此借欵必難清付届時我日本亟當力迫清政府索還此欵倘清政府不能履行此償還之義務則我日本爲保護利權起見不得不對清政府保留我發言權爲之清理財政監督内政此意中事吾人不可不欣喜者也（此條譯自大阪帝國新聞） 
證明書歟紀念物歟日本借欵公債正金銀行已於中歷三月十七日宣布招集今將代理公使吳振麟致正金銀行證明書宣布如下此亦我民痛心剌骨之一紀念物也 
大清駐日公使承認書陽歷四月十日來函並廣告書刻已拜悉按該廣告書係北京郵傳部尚書代表中國政府者特向横濱正金銀行締結契約確實無誤本代使亦受中國政府之命並照該契約書第十一條敬對貴頭取證明如右宣統三年三月十二日明治四十四年四月十日大清國臨時代理公使吳振麟印横濱正金銀行頭取男爵高橋是清殿 
我同胞聽者我同業聽者日本新聞界之公共團體春秋會陽歷四月十四日在虎之門俱樂部特開大會會長箕浦勝人（東京報知新聞社長政友會議員）登台演說云日清借欵頃巳慶成本會同人實所欣幸吾同業諸君對此問題始終不言一字直待厥功告成而後一同宣布本會長非常感謝同業諸君之熱心國事也清國民腦筋極拙消息不靈吾業不早宣布彼國新聞界素無敏絕訪員决不知此中消息報紙不載風潮不起待日清兩國政府契約成立之後吾國報界始行宣布其國民己無如我何矣此後日清問題日益密接我報界諸君事事當以此次爲前師則我日本前途當雄飛於東亞矣諸君勉之本會幸甚 
[滇督力持强硬主義]  
　　你又乾着急了 
片馬交涉憑宕數月外務部屢與英使商議迄未解决而外間又有中國將遷就了結之說滇督李制軍大不謂然屢電政府力爭並主張强硬對付兹聞制軍月初又有長電致軍機處條陳辦法六端大致謂滇邊緊急關係全局非一隅之事請朝廷勿惜養兵儲糧之費勿忘攻戰防守之備兼須破格用才以待强敵至所有應變方法宜令内外大臣會同商榷經羲一人不能任此重責惟管見所及約有六端皆目前萬不可緩之事（一）片馬界務仍請朝廷以最後之着作最先之策提出地圖交平和會公斷（二）英法隆興公司七府礦約滇民悲憤極深請政府速定辦法或即派專員來滇會議或令隆興代表入京商議若遲迴不决外患未迫内亂將萌（三）滇省提督宜擇威望武員請以陸榮廷任提督以資統率之用（四）陸軍雖巳成鎭而子彈不足萬一開戰無以備用請令鄂督先撥尖圓子彈三千枚運滇收藏（五）請再由鄂粤兩處鑄造尖式子彈六千枚（六）前電所請之恊欵七十餘萬非如數照撥萬不足以供給一切經費至滇省豫算更萬不能减云云初六日又有致政府電一道申言前奏事件亟宜議定辦法英國現又添兵五六千人分駐紅蚌河用意叵測仰光商會報告一切危險情形足見滇事之急人心恐惶事關實在經羲鎭撫無從若政府再無成算勢必釀成内變監國閱後飭交會議政務處軍諮處各抒意見商定辦法不知現在曾己解决否 
[俄人窺伺蒙藏之眞相]  
　　其所由來者漸矣 
外蒙古如恰克圖科布多烏里雅蘇台等處民俗窒塞毫無知識除遊牧田獵外不治生産内地之人有往該地營商者彼反多方 
 
 

Page 5

 
 
虐待因之巨商皆裹足不前俄人偵知情狀遂乘隙而入結合商團盡力經營一切始則出之以恫喝繼則加之以撫慰要挾牢籠無計不施積日累月習爲故然不第不目之爲異族目異常親愛往往中途歸入俄籍依此趨勢不數年則外蒙古一帶將盡爲俄有矣未悉吾政府吾國民將何以處之 
駐俄薩季謙星使近電外務部密告俄政府對於我國蒙藏等處之新政策略謂俄因更迭首相政局將爲一變對我手段日益强硬務請政府急起直追速將西北蒙藏各項要政妥速籌備庶可補救等語現外部尚未將此電議復也 
[國民會最後之活動]  
　　願毋再爲他人所笑東京通信云我國留東學生組織國民軍一事有始無終頗爲各報所譏近有留學生中之熱心者特組織一國民會誓必逹到目的以副愛國初志兹將該會近事錄報如下 
國民會代表送别會陽歷四月十一日留學生會館全體職員特開代表送别會列者百餘人會員相繼登台演說有哭者有誥誡代表者有痛駡政府者激昻慷慨滿座欷歔事畢合撮一影以爲紀念該代表等准於中歷三月十八日由東起程返國六代表之題名錄此次國民會係一特别團體與留學生會館無涉專以鼓吹組織國民軍爲目的其公舉之代表姓名及分赴省分錄下上海代表蔣說凡傳夢豪東三省代表全樹汾王卓山雲南代表黄嘉梁蕭德明 
六代表之公費留東學生捐欵萬餘金己收到者一千餘元公議代表回國公費每人每日兩元其川資赴上海者五十元赴雲南者一百五十元赴東三省者一百五十元回東川資届時再籌廣東國民分會成立國民會擬在各省設立分會留東廣東學生特於中歷三月十一日邀集全體在牛込區西五軒町清風亭開大會組織廣東國民分會當時全體簽名贊成宣布成立并舉定職員如下部長鍾動庶務夏仲民會計葉仁閣書記葉廷　侯度 
女學會亦乘機成立留東女生自秋瑾死後團體渙散己極頃者國民會成立女學會亦乘機復生公舉會長唐羣英庶務林演存書記劉芸卿劉其超會計朱光鳳招待康同荷蘇淑貞調查林貫紅湯學蘭 
女士熱心國民軍國民會成立之時康女士稍有微患不欲赴會譚女士（海軍副大臣譚學衡之女力促同往以大義責之曰汝父死於難厥志未伸汝今不繼父志非人子也康女士乃力疾赴會痛陳國民軍不可不速成立之原因語極動人合座拍掌散會時譚康兩女士並各捐國民會公費十元以盈男學生倡 
[大清銀行參案未了]  
　　不了不了眞是不了 
大清銀行參案十三四兩日又經順天府治中駱育琨曁帮審員龔令提集羅顧王徐等四人開第二次之公審聞羅飴巳願繳欵二十萬兩顧愷僅願繳出數千兩厚德銀行總理王錫五則繳股票房地契數十張約抵六萬金上下惟徐數目未詳當經諭定限其著王徐於三禮拜内羅顧於十日内全數繳清如再推延卽行奏送法部云 
阜通銀號本大清銀行之股本所開原先并不出票專用大清銀行紙幣該號老板趙香圃以使用大清銀行紙幣無利可圖遂另自出票爲數甚巨巿面亦皆流通刻因大清銀行查帳牽連該號之事甚多度支部擬將該號一併派人查辦故趙香圃聞此消息異常惶恐 
[貽榖金錢勢力眞不弱]  
　　有錢使得鬼推磨 
鍾岳代其叔貽榖賄託李三太太事後騙贓不付一案刻得詳細消息此事由鍾岳之妻面求李三太太允許先付公益銀行票五萬元（共分五十張）案結後李三太太隨託某府太監至公益銀行取銀該行云此欵非經果香齡手不能照付李即訪果三次果不見李三太太更訪鍾二奶奶亦未見不得巳赴地方審判廳喊控鍾岳使賄不到案普暗託内總廳誣李三太太爲明伙總廳故作聲勢派警數十名至板廠胡同李宅將李三太太帶廳不問口供看押七日李氏父子復在審判廳控告總廳不得已始將李三太太送審判廳而鍾岳更以金錢之力仍未到案刻李三太太巳取保出廳鍾岳到處運動據云寗行賄於官塲不能令李等如願以償也 
貽榖自奉軍台之諭逍遥白雲觀中抗命不行壯及月餘而有監押護解之責者亦竟任其延宕相忘無言日前安居宅中密託 
 
 

Page 6

 
 
某親貴赶爲運動藉報効某項要政鉅欵爲贖罪計頃聞此事已有頭緒惟某親貴以遽行宣布反恐激出意外變故遂力勸貽榖勉受數月辛苦暫屈一行俟到台時即用其子之名報銷以贖父罪定即釋放回京故該犯現已定期二十二日出都并聞該犯以趙爾豐奏請請嗣後發往新疆犯員改發川邊辦理懇務之摺業於上月邀准故又運動法部援照是例將其改發川邊藉免長途之苦聞此奏不日亦可入遞矣 
另一訪函云己故法部尚書廷杰之僕人喊控貽榖行贓不付一節已見前報刻得消息其至公益銀行所取票銀共六萬兩内二萬兩者二張其餘二萬兩爲零票票上並無别項字句實係通用之票其僕取銀時該行云此票係貽靄仁捐助某項公益事件之欵刻貽已被遣令本行取消此欵是以不能照付該僕無法只得赴總廳喊控并聞此六萬金係由貽榖之姪鍾岳代其賄託廷杰愛妾保護生命之項鍾岳知此次之訴訟於事大有關係刻正到處求人辯白按此函所述情形大異不知孰是總之不外鬼蜮行動而已 
[京師近事]  
此次隆裕太后曁皇上駕幸頤和園駐蹕一切供給較之顯皇后當日槪從節省蓋懿旨也聞内務府日前先由部庫領銀十萬兩爲添置物品恭備御饍之用約計每月僅兩萬餘金云 
度尚澤公昨蒙特旨召見奏對要政聞有四端一擴充海陸軍寛籌經費之辦法二籌辦統一國帑釐訂國家稅地方稅情形三各督撫奏駁預算之部議四新内閣經費之欵目奏對歷五十分鐘之久 
鹽政處晏海臣京卿前曾禀商督辦鹽政大臣請於各省分設鹽課銀行以清積弊而裕國課並草具章程呈請核辦澤公當以國帑奇窘財政紛亂無序另設銀行徒資紛擾姑俟財政稅課辦有端緒再行體察情形逐漸添設故創設鹽課銀行之議一時尚難實行所有一切鹽課稅釐擬仍由大清銀行管理 
度尚澤公宣言統一財政以預算爲範圍以統計爲條理二者兼備方可周知前設統計處亦本此意今年爲彚查全國歲出入總數辦理全國預算之期若不先事編輯臨時必致竭蹶前日已派財政處總辦翰林院編修施愚員外郎陸定爲編輯員郎中崧傑等爲書記員並責成各司司長財政處各科總核凡有應商之事應用之稿件均須和衷共濟以求統一財政 
民政部以京師地面遼闊交通機關尚未完備地方行政與巿面皆受影響特議興設電車以利交通路綫已經規定俟估定經費即可籌欵興築矣 
文官考試之期疊載各報均無準定消息查該項向係顧鰲主持許久未能實行近當道已改委恩華辦理聞恩謂此事關係用人萬難再緩力持急辦意見不久即當實行矣 
時評 
其一 
昔某樞臣曰。有舊内閣在。何必再立新内閣。聞者莫不以爲可怪。而記者則曰。妙哉斯言。我佩其識見之超卓已。 
旣欲保存舊内閣。何必設立新内閣旣不欲設立新内閣。則雖勉强使其設立。亦必不能得完全之組織。 
今者閣制擬定矣。冗官閑職。上下幾不相聯屬。權限幾不能分。劃。職掌幾不敷支配。其中疵謬。觸目皆足生障。一言以蔽之。則其心甚有所不願。故爲此移形易貌之手續。而成一不中不外。不東不西之閣制而已。 
我以是謂今之批評閣制者。不免自取煩惱。不如效某樞臣作。爽捷語曰。有舊内閣在。何必再立新内。閣 
其二 
一國之大。財政實操其命脉焉。權操之巳。則雖小而强。權操之人。則雖大必亡。有國有家者。偶一不愼。往往易啓外人之干涉。而足以爲倾度覆邦家之要素。乃以觀於吾國之今日果何如者。上之人以外債之易於集事也。而毅然借之。下之人以外債之易啓干涉也。而色然拒之。拒之誠是也。然外人於此。巳有以抵吾之隙。而一變其借入之宗旨矣。 
謂爲監理財政之名不雅也則。不惜請局外人以代監之謂爲指定事項之多阻力也。則不妨移指他項以曲成之。而於是四國之欵。得安然以借入矣。而於是四國之權力不啻以間接而加之我國矣。今或猶欲設詞以相拒乎。則彼四國者固早已探驪以得頷珠。入穴以擒虎子矣。 
記者曰苦哉小民。狡哉敵國。憤憤哉主張借欵之樞部各大老。 
 
 

Page 7

 
 
廿三夜戲准演每逢禮拜六禮拜日戲准演全班藝員一齊登台 
吳鳳鳴納紹先劉燕權萬盞燈沈月來沈飄香王永利殷春虎王鳳山郭彩云劉坤華王子云　割髮代首 
何金壽周蕙芳白文奎趙如泉小子和吕月樵小桂枝沈韻秋何家　聲　頭本血淚碑　新添油畫　特别佈景 
何金壽周蕙芳白文奎趙如泉小子和吕月樵小桂枝沈韻秋何家聲　三四本血淚碑　更換彩片有聲有色 
[迎貴茶園日戲逢禮拜三六准演]  
廿三夜戲正廳二角登樓四角特請京都眞正全班超等文武名角 
張和福英春奎張永祥　粉宮樓　張月樓武國起張長順張德祿周福全張永華譚月明韓月樓胡燕云筱小鴻昇李鋐彬小寳奎　雙獅圖　拿高登 
筱鑫培英春奎劉小林　瓊林宴　一盞燈陳嘉祥凌桂雲　遺翠花 
葛玉廷王翠芬劉蕙蘭李少棠小寳奎陳燕奎四盞燈李鋐彬三盞燈陳嘉祥王德全高慶珍王瑞云劉松亭張福順彩上飄李桂榮王福林　接演新戲　五本玉蜻蜓 
電話三千五百四十四號 
[四馬路丹桂第一臺]  
廿三夜特請内城府各埠上選文武藝員全新行頭異樣佈景畫彩片 
金鑲玉畢富成邢俊農　公堂自刎　小寳翠　崔子殺君 
馮春芳小德喜趙燕飛七陣風　海瑞潮頂　吳堃方　老將得勝　曹壽山陸金奎筱喜祿　二進宮 
李德山九陣風應寳蓮筱菊笙郭玉廷譚永奎　當場出彩　大閙嘉興府 
林顰卿蓋俊卿費連奎　大破洪州　吳彩霞陳文啓范寳奎　母女相會 
貴俊卿廖連卿張春海小秃扁　瓊林宴　打棍出箱 
德律風一千七百四十八號 
[幻仙義記影戲園特請京都名家]  
每夜全換五彩新片園中新添寛暢座位 
（女班文武京戲）（換演）（田永奎大幻術） 
在泥城橋西堍新舊入塲劵一律通用 
[法大馬路吉祥街口]  
三月廿三夜戲准演日戲每逢禮拜三禮拜六禮拜日准演 
趙春奎　○鐵蓮花　焦慶利李順來彭春芳　美術佈景　伐子都 
小如意蔣硯香王月仙　金鐘罩　奇來鳳蓋呌天趙正大張奎武　滿台飛义　金錢豹 
陳福奎謝月奎陳麗卿周五寳李春棠熊文通月月紅郭少蘭孟鴻羣李慶棠明海山劉松樵李吉才蔣硯香小金奎彭春芳　本朝四大奇案之一　奇刑酷罰兼佈異樣特别彩景　三本楊乃武 
本舞臺新裝電話一千零念四號 
[歌舞臺]  
二十三夜准演二十四夜准演 
三本四本 
二十五夜准演 
五本　楊乃武 
[（羣仙茶園）]  
廿三夜戲正廳每位大洋三角 
小榮祥　鳥盆計　金鑲翠　小放牛　賽春恆　南天門　紅菊花　梵王宮　馮子梅　天水關　林黛玉賽吕布　准演　賣身投靠 
賽勝奎一陣風賽月樵　全班文武合演　潮金頂　王雅琴陳長庚　准演　翠屏山　白鳳奎　盜魂玲 
[鳴盛梨園]  
三月二十三禮拜五日奪標正本 
玉葵寳扇卷終 
倫碧容探監　大閙梅知府　太子卓　新蛇王蘇 
（全班新舊文武名角加意仝演）　夜演雙齣頭　山東响馬下卷 
反骨伍　京仔容　小生九　（夜盜紅宵）　太子卓　新蛇王蘇　第一特色首本 
啓者本園所聘新蛇王　太子卓二名伶名同已滿理宜回粤緣因各　紳商紛紛投函并有多數親友面請力爲挽留再演數天本主人碍於情面故不惜重資加倍薪金留聘至是月底爲止并同全班一齊回粤概不再演也此數天所排之劇乃新蛇王蘇與太子卓二人别出心裁最特色之首本以副諸君之雅望而飽眼福請早降臨恐後滬上難逢有此妙劇也此佈 
[四馬路丹桂第一臺]  
禮聘京都内廷供奉南北馳名全球最優等藝員 
劉鴻聲 
念四夜　斬黄袍　匡胤登基　念五夜　硃砂痣　行善得子　念六夜　空城計　失街亭　斬馬謖 
敬啓者本臺不惜巨金禮聘全球南北馳名最優等鬚生劉藝員去春在申演唱極蒙各界諸君歡迎回京後聲譽愈隆名震寰宇泃當世之名優也所奏曲文更與他人雅俗逈别固非虚名者可比本臺去年早有成約緣一時驟難出京敝經理誠恐重舉南府一經供奉不能自由爰以特備巨萬赴京迎聘幸不負舊約是以毅然出都兹於一昨安抵春申水旱馳驅未勉跋踄勞碌日來暫爲靜攝開拓胸襟風塵旣去精神頓增謹選甘四夜登檯演唱敬乞　貴紳商各界諸君務希早光賞鑒是盻 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[庫倫通信]  
庫倫爲外藩重鎭自古用兵所必爭東控吉黑西扼烏科尤爲張恰路線出入之咽喉其形勢前有汗山後有怒山四面圍抱以爲屏蔽圖拉河流入中央直出俄境西伯利亞之貝加爾湖再北爲肯特山作第二層屏蔽昔元世祖嘗憑其天險嘯聚英雄渾一歐亞其所管轄疆域圖車兩盟旗分四十三建方萬餘里其所出産金礦森林甡畜爲大宗聖朝入關深鑒蒙古好動善戰民族强悍素爲邊患借宗敎以覊縻之遣使西藏迎接活佛宅之庫倫尊爲敎王假以政權於是蒙古遂中其毒不知不覺漸歸泯滅迄今數百載人烟稀少民智蔽塞坐使空穴來風强鄰窺視侵奪權利勢如甌脫毫無抵制現爲俄人所侵奪者金礦五處俄人可於各旗内自由貿易不納關稅并得在内地購買草地而華商一入彼境則徴收重稅種種不平言之可爲傷心也 
去歲軍諮處議在庫倫設一兵備處以便籌防一切特委唐君在禮充庫倫兵備處總辦編練馬隊一標機關砲隊一營唐君去冬已赴差次今春有電至京調留學生五人陸軍學生四人所有該處軍需軍裝係派張君一爵（係德國留學生）赴德國採辦聞張君昨已回京購定機關砲十六門價約十三萬馬克及他項軍用品共用去價九萬餘金按禁衛軍去歲所購之機關礮十二門亦十三萬馬克而砲少四分之一聞係北洋督練處參議舒某所辦物同價異何耶 
由張家口至庫倫間之交通向多未便去歲庫倫兵備處總辦唐君携眷赴差時同行二十餘人費川資六千餘金每人逹三百金之多可謂奢矣陸部有鑒於此特電張君一爵在德國定購汽車兩架以圖便利交通聞張君得電後業已購定價一千四百兩每架可乘二十三人每小時能行三十里每百里需煤油精十六斤每斤需銀一錢此車五月始可抵境又聞張家口至庫倫道路祗有山路六十里稍爲崎嶇餘皆平垣易於修葺略加舖平卽可行車修路工程費用約計萬金張君已與蒙古實業公司籌商一切以便通力合作早逹目的 
[黑龍江通信]  
滿洲里中俄劃界交涉久未了結前經東省督撫檄飭呼倫道宋友梅於正月間即帶同隨員前赴該處會同俄人重申前議乃宋道抵滿已久俄員尚以未奉該公使命令爲辭任意宕延宋道不得已復返省垣將一切情形面陳撫院再行定奪刻已到省並接授民政司新篆矣聞周撫業據宋道所禀爲難情形電告政府因之政府近日又有奏派周撫親往勘界之說并悉軍諮處亦已派員前來會同查勘以昭愼重 
聞政府以黑龍江地處極邊與俄僅一江之隔關防極爲重要日前　有咨文到江商之周撫擬設江防兵備道一缺以資障衛刻周撫已電商東督一俟覆允後卽當聯銜奏請實行 
[西報譯要]  
日報對於四國借欵之讆言文匯報載二十二日東京電云外間傳說美國借與中國之欵其抵押物有東三省之入稅在内東京各報皆大施評論謂恐各國將來多起衝突且謂此說果確則中政府之意顯欲請列國干涉滿洲之事以加阻礙於日俄兩國但就大局而觀其結果殊與中國無益云 
奉天中日爭端案近聞文匯報載二十二日東京電云奉天華兵與日兵衝突一案並不重大故今已决意由中日軍隊私行了結不日將有滿意之結局字林報載二十一日東京電云奉天第二次中日爭端現正協商和平調停之法 
分類新聞 
政界 
[武陽城董事會又告成立常州]  
　　武陽城董事會呈請解散己經批准日前由議事會重行選舉當選者總董于定一陪董莊洵董事瞿倬名譽董事屠亮曾省三盧正衡莊洵即日禀奉監督發給知會書瞿倬以年衰多病辭職屠亮以不能常居境内辭職二十日復行補選董事以莊洵當選遞遺名譽董事以瞿倬劉承志當選是日並提議數事先報告監督諭行勸學所維持學欵推廣學校議案敎育會議决維持學欵又監督諭行帶徴學費議案又董事會議定議長副議長公費議案又移送上年决算表議案又宣布莊俞提議推廣城廂敎育整理舊案分别執行兩議案議畢上三案均議交審查會審查遂散會 
[私運米糧出口罪名之森嚴南京]  
　　江督張制軍以内地米榖來源不繼各處搶米之案層見迭出雖經三令五申嚴防私運出口惟日久玩生非從重典不足以示儆戒現擬定罪名如查有實據即將奸販立時處以斬絞其情節稍輕者亦應問以徒流之罪至水師營汛倘有賄放及疏忽情事亦應比照分别懲辦昨特撰刻告示星夜馳遞各屬示諭商民 
 
 

Page 11

 
 
並行知營汛一體凛遵毌得以身試法矣 
[自治會不得任籌行政經費杭州]  
　　浙屬各州縣舉辦自治經費困難籌欵每多强制而地方官措辦新政羅掘無術紛紛請交自治會議籌以致逾越範圍釀成衝突籌辦處有鑒於斯日昨特别通飭各屬文云查城鄕地方自治章程第九十條所列自治經費專爲辦理第五條第一至第六欵自治事宜之用由議事會議决籌集及處理方法由城鎭董事會或鄕董執行之其非自治事宜之他項經費自與自治會無涉至第六十八條第三欵所謂以筆例章程或地方宫示諭委任辦理各事之執行係指委任其辦事而言至辦事之經費自不在委任之内觀於第五條第七欵籌集經費限於本條各欵又第三十六條第五第六兩欵議决職權擬於自治經費規定甚明本無疑義惟現在城鎭鄕自治甫經成立本處深慮各廳州縣或不守定章專圖缷責至有以不涉自治範圍以内之事責成自治會籌集經費者而各自治會或因事屬創辦不無誤會之處是自治會幾爲各該廳縣籌欵之機關試問各該廳州縣該管官治何在而在各自治會亦爲踰越範圍並於舉辦自治阻礙無窮爲此札飭札到該廳州縣卽便查明定章辦理並隨時諭令各自治會知照 
[沙洋隄工困難之情形湖北]  
　　湖北荆門州沙洋月隄適當襄河之衝素稱難辦去歲革令朱壽松奉委修防不於舊隄加高但築子隄一道以致去秋水漲不能低禦新舊兩隄均皆冲潰後委彭守覺先估勘修復於新隄外數丈之處復築一隄無如内洪與外河水勢相連隄身難築雖兩搭腦於去臘告竣而今去兩次合龍均爲陰雨所誤陡水增高麻袋甫下卽被冲去現在春水已經大漲合龍極爲不易聞己改用磚石塡口所費至鉅而瑞制軍因該隄能否告成尚無把握未免徒事糜費原欲飭令停工秋後再修但該隄如不趁兹時堵合則夏汛一至荆襄二府十餘州縣均必被其漫淹爲患滋巨刻已籌商再四由各司道發抒意見僉以趕緊冐險搶築爲宜並謂卽終難堵合所費公欵仍係散之該處災民實與放振曷異蓋沙洋一帶去歲被災之民多至數十萬人咸藉修隄出力謀食一經停罷該災民等旣不能出力贍家又無耕耘之望勢必羣起爲亂聞瑞督頗以此論爲善已飭續撥錢十萬串解往該處以濟要需矣 
外交 
[鄂督駁復英商請運洋鹽入口武昌]  
　　鄂督近准外務咨開商榷英商和記公司請准運英鹽入口醃製猪肉一案詳情巳紀昨報兹聞鄂督瑞制軍准咨後卽經分行司關道局查明核議嗣據湖北交涉司施炳爕江漢關道齊耀珊鹽法道全興督銷川淮鹽局總辦李道孺等詳復以食鹽一項爲中國國課所關商家執爲專業分岸派引定例綦嚴此疆彼界在中國商人尚不准互有侵銷故與各國訂約皆以食鹽列入違禁貨物之内不准商人飯運進口中英條約亦登著明晰漢口爲淮鹽行銷之地若准英鹽入口現雖指明專爲醃製猪肉之用日久偷漏走私難免不作他用影射侵灌必於引岸大有妨碍且恐各口洋商援以爲例卽况能准此拒彼稍分厚薄此端一開必致敗壞鹽政國計民生胥受其害不查光緒二十五年法商柯讓以漢口開設蛋清廠需用鹽棚案内曾奉總理衙門行令總稅務司通飭各關凡係鹽類一律禁阻以免藉端影射壞亂規章又光緒三十二年法商立興洋行運進美鹽被江漢關道查充法使援引光緒二十八年交還天津地面申明各節内有各國軍隊應需糧食衣物等物以爲扣留食鹽有違明允經大部以食鹽爲中國特重之物與别項食物不相侵混按約駁復在案今英商和記請運英鹽入口醃肉與法商所請運鹽製蛋情事相同較之各國軍隊應需食物情形尤重從前法商各案旣均按約駁拒和記公司何能獨任違禁至中國食鹽醃製猪肉爲民間所習用而和記謂華鹽不合用顯係藉詞爲銷售洋鹽地步况中國牲畜外人旣有醃製出口之舉如不准洋鹽勢必專用中國食鹽將見食鹽與牲畜並獲暢銷英使所言種種利益實係餌我之詞蓋年來因洋行收買猪肉民間苦於食貴巳屬利害參半若鹽禁一弛洋私充斥恐利未見而害先成矣云瑞制軍據此昨己咨復外務部請力爲駁拒矣軍界 
[預防飢民擾亂治安之手續鎭江]  
　　鎭郡對岸瓜洲地方爲南北要衝留養飢民經瓜洲鎭總兵陶鎭軍派弁遣散其流滯四鄕者仍復不少加以十著貧民及無賴之徒混雜其間時有三五成羣志在搶奪糧食懲之不認遣之復來嗣經鎭軍加派弁兵分布各要隘嚴密查禁擬再雇船派兵押送回籍以免逗遛滋事 
[順德鄕團統歸順德協節制廣東]  
　　李水提前札順德協趙副將云順德屬龍山程海莘村大羅馬村道敎沙敎岳州等鄕籌備勇餉舉辦團防當經札委虎門陸軍畢業生羅沃安充當管帶派定哨弁哨長募足目勇人等先後到鄕防守並分行知照在案惟查各該鄕地方均係該營管轄應卽撥歸該副將節制調遣隨往點騐以資督率而期得力嗣後順德屬各鄕如或辦團亦一律照辦除札飭羅管帶遵照並將弁勇銜名年籍箕斗清册按月呈繳該副將查考外合就札飭該副將即便遵照 
[陸軍畢業生之大失望武昌]  
　　湖北陸軍特别小學堂仁字齋畢業生鄒棟臣等前經制府攷試卒業咨部請奬出身而部中堅持異議不允給奬希望頓歸失敗嗣經瑞制軍一再奏爭陸軍部乃派員來鄂調考另行核定等第優等者奬給額外軍校出身其次不過奬以上士中士而已該生等得此末職後以爲可藉此得一排長司務長之差無不欣幸異常詎給奬之後至今日久尚無一人派事昨特聯名懇求鄂督照等錄用瑞制軍因現今軍隊人浮於事苦難位置當剴切曉之曰考試獲奬出身與任職當差本係兩事並非一給職銜卽應普行授以差委且差使有限人材極多焉得人人而濟之量才錄用自有權衡該生等何得聯名干請妄思躁進耶 
[岳州鎭水師循例預備春操湖南]  
　　長江水師岳州鎭魯巨源軍門以現在己届春操之期亟應早爲調齊以資預備爰於日昨札飭中衡趙遊戎移咨荆沅陸三營開赴岳州聽候示期合操循例較閱聞游戎己經遵照辦理矣 
學務 
[中等工業學堂風潮之劇烈湖北]  
　　中等工業學堂風潮起後王文宗遂飭該堂監督沈明道暫行停差委學務公所實業科課長陳侃代理十六日陳君到堂後即到各講堂演說勸令仍舊上課各生要求禀請文宗將監督撤差己經開除之學生一一挽回並將功課改良方可應命陳君云不能辦到並謂汝等若再滋事定要全體開除各生遂相率退學陳君云諸生如願退學者請於名册名下注明於是全體均注退學二字一鬨而出當時各敎員辭差者有十二人英文敎習劉君明釗力學敎習李君四光監學陳君明棟目睹心傷相與痛哭不止各生退學後即有二 
 
 

Page 12

 
 
百餘人溋至文學敎習陳半仙住宅尋伊爲難該敎員駭極潛匿臥榻帳後詎被該生等尋着吼打之聲如雷而起該敎員見勢不佳卽雙膝跪床褥上叩頭乞命諮議局議員時象晋（亦該堂敎員）聞信趕至極力勸解面許在敎育總會集議並允在諮議局提議此案各生遂退時君返局後即提議中等工業學堂學生湯毓龍糾集全體學生毆辱敎員等語該局議長湯君化龍見提議此案遂着人將其弟湯毓龍尋獲到局該生甫到諮議局卽拍案大罵時象晋之非於是時象晋異常恐慌閉門不出所有住宅門首派有精幹家丁守護（該堂監督沈明道敎習陳半仙住宅亦然）以防不測迨至四點鐘文宗特牌示該堂門首云凡已經開除各生不准干預堂中事務如有故違不遵准由該堂代理監督陳侃送交巡警道從重懲辦各生無可如何於是晚六點鐘將此次該堂風潮始末情形電逹學部並公舉學生擬就意見書刊刷傳知各學堂以待公評迨十七日上午八點鐘文宗乘馬車赴該堂會同管敎各員磋商調停之法云 
[巡警學生與檢騐廳衝突之結果安徽]  
　　皖省高等巡警學生與初級檢騐廳衝突一案法部電覆照青皮聚衆毆官律加等治罪已詳前報嗣因全省各學堂以罪名與事實不符全體罷課要求諮議局及敎育總會開會挽救並據情禀請撫法各憲從寛辦理兹法使已飭地方審判廳將爲首程壽祺從輕禁錮其餘代表倪則枚等數名已一律釋放矣 
實業 
[湘路公司定期發給股息長沙]  
　　湘路總公司日昨發出廣告云本總公司歷年所鐵路之股欵定章每年於四月初一日起發給官息一次業經發至宣統二年三月底止兹届宣統三年發息之期應自宣統二年四月初一日起截至三年三月底止照付週年不計閏六釐官息其起息不及一年者按月攤分除懸牌廣告外凡遠近各股東無論從前由籌欵購地總局湖南商務總會代收曁本總公司歷年現收凡己換有本總公司息摺息單者届期携帶摺單赴公司取息其未換股票者亦請携帶原領收條來本公司核明一體分别換票並給息摺息單取息至此次官息自去年發息起無論本公司曁商會所收均一律專用銀元以免兩歧惟租股本息出入皆用銅元仍照章辦理其已換本公司股票者亦從四月初一日起發給三月以前官息至凡由京外各省官紳商富經手代招股分及租股本省各府紳商曁各官錢局代招股分各股東因道遠未能起本公司取息者請由各經手代招處及各廳州縣地方自治勸學各所就近代發官息其持息摺息單徑來公司取息者亦卽核明照發各聽其便 
[平江開辦女子工藝傳習所湖南]  
　　平江縣學紳凌君成義曾就該縣創辦啓明女校早已成績昭著所有各學科本由其德配之敎授近復於縣城設立女子工業藝徒傳習所分剌繡染織縫裁三大科定額八十名三年畢業惟凌君等自辦啓明女校以來所有家産久已悉作開辦常年等項經費此次再設勢不能不求助於人爰於日昨刊刷公啓徧發各屬捐募欵項聞解囊慨助者已不乏人云 
雜記 
[標統献詩笑談長沙]  
　　常備新軍第二十五混成協協統楊晋因昨奉諭旨加協都統銜營中各軍官咸皆備禮致賀楊統亦開筵宴客某標統獻詩一章以申賀忱其詩云協統升都統雲程日日高帳中傳將令營外鬼神號（標統寫作嘷）軍官皆用命軍士盡雄驍（標統寫作撓）斯（標統寫作思）文羊叔子心境益迢迢傳觀未畢合座無不絕倒文案張某謂之曰到底是陸軍畢業員思想與衆人奇特兄弟佩服之至標統聞之異常得意云 
[革員作法自斃湖北]  
　　已革知縣楊葆初日前具禀藩司略云革員商承親友允借地皮抵繳審判廳工欵業經禀奉憲台批飭陳因等速赴清丈局稅契等因當經遵飭報稅不日卽可領到呈繳兹因候審所奉飭裁撤遵審判新章改歸看守所伏查革員之案本歸行政衙門辦理現在呈繳地皮已有端緒尚有應行邀約親友來押相商事件且審判廳屋係革員承造今竟作法自斃殊覺難堪爲此禀求大人俯賜察核逾格成全准將革員改發府司獄或府經廳署看管以全顔面而便了案未知若何批示也 
巵言 
[閣制沿革談]  
内閣本知制誥職也。擬請旨。司紀載而已。有明中葉一躍而。爲出納王命。司喉舌秉。鈞衡職居六部之上。自是迄今。相沿不改。而内閣。遂儼。然常國矣。 
雍正間用兵準噶爾。以内閣離乾清宫稍遠。一切軍情。傳逹不便。遂立一木屋於乾。清宫門外。名曰軍機處派員入直無分。晝夜遇有緊急軍報必。特旨宣召。撰擬廷寄。面聖封發兵連十。餘年凡緊急諭旨。皆由軍。機處擬。進其後非軍事亦由。處臣擬進。而軍機處權力。遂赫。然駕乎。内閣之上。殿閣大學士。不奉旨。入軍。處不得爲眞相矣。 
德宗親政會中東事起。連戰。不利。議和後。上命設督辦政務處。以恭親王李鴻藻翁同　等爲。督辦。王大臣當時盖以軍。機諸臣皆爲慈聖。所簡用。不便輕拂慈意。故特設此處。以分軍機。之權。每日上召見軍機後。復召見督辦政務王。大臣。然未幾李鴻藻翁同龢入軍機。恭王亦入軍機。而督辦政務處日漸銷滅。軍機處實權仍如故。也降及今日。政務。處徒爲樞部各大臣。會議之所而已。 
自立憲詔旨頒布後。於是内閣之新名詞。重復出現。然未汲汲組織也。去年。資政院開會。軍機王大。臣頗受詰問。一時。彈劾。至再至三。於是組織内閣之思潮又爲大動。派員起艸。準備。實行當。其起艸時。即聞主任員寳侍郎熙嘗語人云。這部新官制見不得人。如何是好。今則艸案已一一發布矣。嗚呼其果新内。閣歟。仰亦舊内閣歟。否則或即政務軍機二。處之變相歟。這部新艸案。是誠不可問矣。 
說苑 
[女劍俠小傳]  
戴小紅字絳玉。粤東産也。負俠腸。雖幗巾而有鬚眉之氣母隨氏四十許生女。俾自幼作男子裝。穿一耳綴金環。雙跌累纏以帛常著深統快靴。父行賈。携以適秦楚吳越之間。長身玉立眉目如畫。一見令人魂消。頗涉書史。談吐雋雅嘗於後庭見兩嬰兒自土出。裸體相撲。逐之。躍入井。中屢覔之苦不能得。一夕乘涼　。大樹下。兩嬰兒。又忽現。於其足旁。互相紏結。女順手掩執之。噭然而號。稍鬆即逝。爰即其沒處掘之。得石匣一。啓視之。則有雙股。劍在焉。精塋皎。潔銛利。無比用以。削鐵如朽腐。有識者相之曰。此雌雄兩寳劍也。雌曰白虹。雄曰紅霓。周時之所鐵。距今已二千年許。殆神物也。小紅寳。藏之。不出以示人。每逢月明之下。輙舞於後庭。劍光與月光。互相輝映。由是能挾彈中飛鳥。舞刀　。工擊剌。見客豪爽。不作羞澁。態逆旅婦。人爭相媚悅。無有知。其爲女者。時有彭大川字濟若。與之生同里幼同塾。兩少無猜。極相憐愛。彭父當地之當豪。花甲始生彭。母係繼室。僅三十許。粤俗生男恐難招。往往誑爲女。故大川别號曰巧孃。亦穿一耳。貫金絲圈。膚膩如脂。髮光。可鑑。母爲。梳偏髻。後垂鵜辮髮。五綵瓔。珞榖衣繡。人物花卉。臂臂雙釧鏗然。帽綴珠飾。出門則婢媪擁前後。羣指爲女之效男裝者。延師敎之讀。絕慧。十三。入邑庠。始共訝其果係丈夫子。世族爭欲婚之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本祖餞駐日英使]  
　　二十一日東京電云今日舉行園會欵待駐日英國大使竇樂爾君該使不日將回國參列英皇加冕禮擬於西七月間回任 
[比國駐日新使抵任]  
　　二十一日東京電云新任比國大使番爾伯爵已抵東京 
[日宫舉行櫻花大會]  
　　二十一日東京電云明日宫内舉行櫻花大會 
[英國下議院近事]  
　　二十一日倫敦電云英國下議院己將否案權議案第一欵採納賛成者一百四十三人反對者七十八人按否案權議案第一欵爲凡已由下議院通過之財政議案若未由上議院通過於一月之内並無修改則應進呈英皇批准後卽作爲國會定制 
[墨西哥亂事續誌]  
　　二十一日倫敦電云據鈕約電稱有革命黨統兵員兩人由阿圭湟泊利塔馳過邊界投降美軍據華盛消息聲稱美總統塔孚脫君已與上下兩議院外務股議長會商於墨西哥邊界畫一中立區域之策（以上譯字林報）二十一日柏林電云墨西哥革黨已離開邊境二十二日倫敦電云昨接電音謂墨西哥政府巳與革黨開議停戰事宜 
[俄國國會議長游歷遠東]  
　　得聖彼德堡消息知俄國國會議長葛區柯夫君於西四月十號由莫斯科起程赴東查閱阿穆爾鐵路並擬游歷滿洲朝鮮日本等處 
[俄政府之鐵路政策]  
　　某東報云據海參威美領事報告稱俄政府擬大施規畫展長國家鐵路以便使俄屬歐洲與遠東聯接益近共需經費二百兆金磅上年郵傳部大臣呈入國會之議案己將此舉計畫之一部分列入案内其最要之一叚即擬築之阿穆爾路線其工程及應用之車輛需費三十兆金磅計長一千三百四十四英里西比利亞雙軌路線已於一九零七年興工需費二十兆金磅並將以八兆金磅築路使聖彼德堡俄屬歐洲北部與西比利亞路綫聯接設以上計畫經國會許可則將於一九一五年告成全功而俄國所有之雙軌鐵路至時將有六千八百四十四英里　長可由宇拉爾斯直逹太平洋濱矣 
[法國要件被竊案近聞]  
　　據倫敦消息云法國外交公牘被竊一案其發生之事迹均非罪犯被拘時所能豫料據某官自認曾將巴格逹特鐵路公文四件售與一局外之人惟警察曾在某旅客室内抄出要件甚多可見該客非由一處得來法國上下皆信所竊公文欲用以减弱法國聯盟之力云 
[庫洛哥官軍獲勝]  
　　二十二日倫敦電云據湯其厄電稱摩王之軍由希拉逹退回番士都城適遇亂黨大獲勝仗大局賴以安固二十一日栢林電云法政府聲稱政府不欲派兵前往番士且不欲違背阿爾其西拉斯條約云 
[俄國首相不孚輿情]  
　　二十一日栢林電云俄國首相司徒來賓君近日連爲報章及社會攻詆大約本年秋間内閣將有風潮云（以上譯文匯報） 
本埠新聞 
[信義存戸與馬湘伯衝突五誌]  
　　己閉信義儲蓄銀行衆存戸將該行總董馬湘伯君扭至纂台公所轉送縣署由復旦公學師生要求保出詳情已屢紀本報兹悉衆存戸心不甘服尚在籌議對付方法昨先分發傳單佈告大衆其文如下啓者銀行爲交通機關存資爲吾人血本信義銀行總董馬湘伯以當代聞人於世情天理當無不熟稔而迺悍然爲此倒騙之舉致使各戸存資分文無着殊屬可怪今有人以馬非總董藉詞文飾不知其平日於該銀行中一切均有確據彰彰在人耳目毌容稍事欺掩今將馬湘伯確爲該銀行總董曁有意倒騙衆人存資之鐵證摘錄如左一信義銀行所印招股章程及所登告白所發之傳單俱有創辦人馬良尹克昌同啓字樣一該銀行所發存蓄戸之簿據均係總董馬良出名且於總董馬良四字下又蓋有圖章爲憑一該銀行發行之鈔票上亦俱有馬良之圖章一存戸曾查得馬良介紹朱青齋常駐該銀行辦事而爲伊代表之親筆名片一紙一該銀行倒騙後經端前督及瑞升撫奏牘中載有馬良不得置身事外之語有案可查一按公司律第十一條創辦人自已先須認定股欵若干然後可以立案招股查該銀行章程第七節亦有能入股至千股（合十萬元）以上者方得充總董則是馬良於創辦該銀行時至少必有股銀十萬元明矣存戸等前同商董在上海縣署軋查信義銀行各種帳簿竟未得創辦人馬良股欵之數然觀其於該銀行將近倒閉時不特不出塲維持反代人將本行股票向本行抵押現銀足證其於驗資後先將自已股欵提出然後徐圖倒騙也特此述明原委伏希亮鑒 
[限制華人兼入外國籍]  
　　關道劉觀察近接外務部通札略謂查津漢滬閩粤及南洋各通商口岸一帶地方多有中國人未出中國籍而又入外國籍者平日享受權利與中國籍之人一律遇有事故外人出而干涉中國地方官竟不能施以中國法律且有外國人托其出名在内地置買産業開設商舖 
[]  
[]  
 
 

Page 19

 
 
流弊殊多並遇有訟端臨時入籍者故於所編國籍法聲明如有未出中國籍而兼入外國籍者准於三年内自行聲報關道衙門愿歸何籍認定一國不准並兼他國倘三年内並不聲報則仍爲中國人遇事仍按中國法律辦理業經本部商准駐京各國公使合行札飭該關道轉飭各屬遵照辦理 
[江督重申米禁之嚴厲]  
　　江督張制軍前以上海米價飛漲來源不濟實爲不肖之徒私運出口所致曾電飭滬道分路派員密查拿究卽經劉觀察分飭各卡認眞嚴查在案昨觀察又奉江督札文略謂嗣後如查有奸商運米出口實據立即嚴懲其情節稍輕者亦應定以罪名至水師營汛或有賄放及疏忽情事亦應分别懲辦 
[再誌黄浦江中之惡風潮]  
　　滬北招商内河小輪船局杭州班利源小輪拖帶之凌湖民船在滬南浦江中失事溺斃男女搭客多命己詳昨報兹悉昨日又在金利源碼頭撈獲男屍一具年約二十餘歲當由屍兄葉寳順至輪船救生局認明死者確是胞弟名寳興請爲給領自行棺殮局中准予領去並有先時撈獲之女屍一口年約五十餘歲手上戴有銀戒兩隻刻尚無人領去暫放局前候認又聞當失事時自治公所水巡隊在浦面撈得考籃一只報告警務長暫存候領昨經救生局代爲領去轉交失主 
[實行擴張小南門]  
　　城自治公所董事議將小南門城門大加擴張並將門道改爲向東以便車馬進出兹已有作頭金某承包工程定本月二十八日動工凡往來行人車輛均須繞道大南門進出不闢便門以省周折昨所董己函報上海縣田大令移請提右營周參戎飭知該門弁兵人等趕卽遷讓其橋堍平房亦着十九舖地甲知照業戸限三天拆去以便興工 
[劉江氏忽又畏勞]  
　　巳故富戸劉聽泉之媳江氏陳氏等因爭奪遺産在縣涉訟旋緣劉江氏不願投縣質訊一再赴督撫兩院上控并遵氏翁遺囑繳呈洋十萬元充作公益之用求爲諭飭陳氏馮氏不得圖分遺産等情當奉上峯批飭上海縣解省訊理而劉江氏得悉之下卽具詞投縣略稱氏係女流若經提省質訊勢必往返多勞爲此陳求禀詳院憲改歸本縣訊理以便就近投質大令閱禀後大爲駭異以該氏前因不服縣訊屢次赴省毫不憚煩今旣奉准提省訊理又以畏行遠道請歸原縣訊理出爾反爾殊屬刁狡爰卽批飭速行投訊毌得諉延 
[妓女熱心賑務]  
　　羣仙戲館女伶林黛玉與三馬路校書雪印軒因江皖沉災待賑孔亟定於四月初一初二兩夜假羣仙演劇所得看資悉充江皖賑捐並印入都劵數千張由林雪二人備資雇車自往各行號勸銷其熱心善舉亦可以風世矣 
[日本赴英專使過滬續誌]  
　　日本赴英賀禮專使伏見宫依仁親王及王妃於昨晨登岸乘滬寗鐵路火車赴蘇游玩東鄕乃木兩大將亦先將往蘇均於下午回滬今晨親王擬偕王妃乘車在租界游行一周午後回船啓掟赴英 
[催繳串倒鉅欵]  
　　滬道劉觀察前奉農工商部札飭以粤商順利等行被滬北元豐莊東夥串倒鉅欵延不清理飭卽親提秉公訊斷復核等因劉觀察奉文後以該商等曾經禀奉督撫憲批行到道已轉飭公共公廨從嚴追繳何以迄未提追又不將辦理情形具禀申復故昨又札廨嚴催矣 
[朱桂笙並未擬舉葛稚威]  
　　上海浙路維持會致北京特派員電云二十日□□報載桂老擬舉葛稚威總理路事因何訛傳乞速詢桂老盻復旋得復電謂囑詢桂老擬舉葛君爲總理無是意亦無是言駭甚請速更正該報寄京 
[學生觀演新劇之感動]  
　　浦東中學校學生倪維廉昨日函致商團聯合會略云十八日赴新舞台觀演國民愛國新劇至誠感人欽佩無旣今附上時計一枚充貴團經費之需區區微忱聊盡我心至於貴團操演爲國家捍患禦侮僕極贊成惟今留學浦東往返不便不克如願日俟下半年出校之後前來報名 
[謝劵]  
　　中國體操學校定於三月二十五日下午一時在新西門外王家闕路操塲舉行第七次運動展覽會昨承惠贈入塲劵二紙書此誌謝 
[城内]  
格外成全○周九思控姚長根圖贖絕産昨由三林塘巡防局送縣經承襄讞升訊周與其子阿福同供昔年出錢一百千文價買姚之房屋至今已有三十餘年陸繪加嘆爲數不少絕交後屢次裝修所費亦鉅求鑒詰之姚長根供備本向贖不允以致涉訟姚春發供此事小的並未干預明府諭周再加錢七十千文限十天給與姚長根收領並諭姚長根曰凡賣田地已過三十年不准回贖今念爾貧困格外成全兩造均遵斷而退 
不認犯姦○李掌全前投縣署控妻莊氏不守婦道與無賴湯和生私姘求提究辦等情當奉批准飭提湯和生在逃未獲先將莊氏提案昨奉承襄讞審訊莊氏供並不與湯和生犯姦祗因丈夫不顧家用是以出外帮傭判氏押候提到湯和生再訊掌全退去候示 
會友演說○二十一日下午八時地方公益研究會第八期常會請謝鏡涵君演講嗣因謝君赴京在即部署行裝未及到會遂由本會會友金松甫君演講大旨謂時事日非欲救中國貧弱有三大要素一體育當與德育智育並重地方上人民應各有尚武精神二外債顧不可借國民果熱心愛國應各盡納稅之義務三應多請宣講員到處宣講俾下等社會中人開通知識云云至十句鐘　會 
道批○蔡沈氏禀批龎晉生欠欵除繳尚少銀七百九十兩旣由增泰烟紙店主人銀並保何能外延不理據禀前情仰公廨會審官核案嚴飭清償具報徐元懷禀批此案現據左爾震來禀批縣移查斷繳具結情形應俟　到核辯毋庸飾凟仰上海縣轉飭遵照胡同生禀批案旣由局飭提應即持據赴局聽候查核乃輒來轅越凟殊爲不合特斥黏據發還楊永林禀批案旣由縣交保理處廳亟設法向債主妥理乃輒轅越凟 
[]  
 
 

Page 20

 
 
以爲藉延之計殊爲非是黏禀姑附畢永祥禀批此案迭經批縣訊供錄報迄未復到據禀前情仰上海縣迅遵前批研訊確情錄供擬議禀復察辦毋再遲延徐鼎炎禀批案經批縣澈究迄今兩月之久竟無隻字具復所稱朦蔽袒護不爲無因仰松江府迅即吊核縣案提集人証秉公訊明究斷具報毋任徇延 
官事○陸軍部札派赴俄購馬委員周維亷四川駐滬轉運局湖南候補知縣孟昭勛上海巡警局衛生科第二科員王文藻候選知縣朱顯揚候補員外郎邵恒昨日先後到道禀見前統領浙江台防巡防隊補用副將曹世華到道禀辭回湘本縣帮審委員承厚前日因公赴蘇昨日回滬即至縣暑辦公 
[南巿]  
小孩何往○山東窶人奚鳳瑞契其八歲子最兒來滬乞食被人將最兒拐去刻已知被法租界函門外太平橋某硝皮坊夥毛順發同其房客在公共捕房充當華捕之郭步瀛等串匿向論不睬扭控西區　至裁判所提訊毛供小的見郭之叔父德和在碼頭當小工因該孩在彼流落曾向詢問餘不知情亦未知最兒下落訊之郭供詞略同判毛拘留郭交保限三天尋交乃叔德和候質並諭奚鳳瑞自行出外訪察 
學徒私逃○江北孩子陳大有在滬北盆湯弄餅司楊秀卿處習業因被師呵責竊取釘鞋一雙私逃出外在南巿馬路上徘徊啼哭經一百二十六號巡士查見帶至裁判所訊據供稱年十四歲父名英松推車餬口家住下海浦不願再往習業判留候囑人具領棧司串竊○寗紹商輪公司一號棧房棧司葉亭香鮑咸生串竊棧内土貝母若干斤被司子瞥見報告公司函送裁判所請究判各戒責一百五十下各押一星期 
扭獲翻戲○台州人徐星聯何南和欲乘寗紹商輪返里旋與翻戲賭棍李福寳等四人邂逅相遇誘至洽興街甡記小客棧賭騙洋五十六元當塲將李扭獲同棧主婦沈趙氏扭控裁判所訊實判李戒責一百下拘留限繳騙洋並交同黨究懲該氏從寛斥退 
[閘北]  
私收客帳○萬家春番菜館主沈廷芳投巡警總局禀控歇夥吳少梅私收客帳洋八百餘元避匿華界前日經裁判官孫大令提案質訊吳供詞狡展判暫行交保候查覆訊追還房租○樹德公司昨遣管門人湯金桂投四路分局控王文德欠租四個月計洋六十六元當經蕭正巡官傳王訊明判先還洋三十元交保限月底清還 
私吸鴉片○住居白菓樹地方之朱阿發未領吸烟執照在家私吸被崗巡查獲解送四路分局拘留五天 
扭控竊賊○徐許氏昨偕見証夏陳氏扭孔興五至四路分局控被竊去布皮馬甲一件蕭正巡官諭令暫押候吊贓訊辦 
[新租界]  
死於道路○前日下午有一年約三十餘歲之張某形似工匠身穿藍布短衫元色布夾袄夾袴因病乘車至愛文義路廣仁醫院就醫中途氣絕由捕房將屍體車送驗屍所飭保報縣昨由上海縣田大令蒞所驗明因無屍屬諭着地保收殮 
[英租界]  
屢傳不到○德商實豐洋行在該管領事署控告恒森洋貨號經理盛紀甫不理義善源票銀等情業已照請公廨傳案訊理嗣因屢傳不到於昨日照復德領請爲查照 
不安於室○新閘居民羅少蘭之妻余氏私逃出外匿居北京路富仁里内前日被羅尋獲扭入老閘捕房轉送公廨昨由官媒解奉孫襄讞會同美仇副領事訊明以氏實有不合着押女所兩禮拜期滿交羅領回管束横財難得○庽居禮查西飯店内之洋人某甲在勞合路遺失鈔票洋三百元被李金生拾取不還由探查悉於昨日將李及李妻沈氏一併拘解公堂訊明判李夫婦從寛開釋所有抄獲之銀器及洋二百元存候失主具領 
違禁售烟○葛阿六在虹口頭　路五十四號門牌開設小客棧因私設烟榻售烟被捕查獲昨將葛拘解公堂訊實判枷示三天烟具銷燬 
妨礙衛生○衛生局控朱瞿氏家污穢不治有碍衛生詐由捕房將氏傳至公堂訊明判將陰溝等處修理如違由局代修照給修費 
串竊洋緞○王阿福王阿根等串竊裕泰洋行洋緞由探將二人查獲昨解公堂訊明判一併押候移請上海絲吊贓再訊 
補捐執照○張崇財開設小客棧未領捐照被查捐西人查獲於昨日將張傳至公堂訊明判交捕房帶去遵章捐照如違不准開設 
怙惡不悛○過犯林阿二王金山徐甫郎王阿秋唐啓發竊取乾元號等衣物由探將各人查獲於昨日併解公堂訊明判林押西牢一年唐押一月餘人各押兩月期滿仍逐出租界 
印人妄控○印度人羅喜等控西思張根發竊取現洋四十元並銀表各物於昨日由探將張拘解公堂訊無証據判張開釋 
不理抵欵○顧子範控買鴻發不理抵欵一案前晚由公廨德襄讞提訊原告由其子偕中証謝子雲投稱賈將川漢鐵路股單抵借洋三百元延不取贖訊之賈供認不諱判仍交原保限十天清理 
控追借欵○楊王氏張伯蓀王福記等環控巳閉龍興泰旅館主王子雲不理借欵前晚經公廨德襄讞提訊各原告投案求追訊之王供已央友人在外料理判王還押候再訊追 
庽客受騙○鼎升棧庽客控茶房沈阿榮周阿根以僞賭騙去洋八元及衣服等件昨由捕房將沈周二人並棧主管鶴昌一併解廨經德襄讞會同美盖副領事訊明判沈周各押兩月並着管賠還原告洋十二元押候繳洋開釋 
誑騙行李○葉鏡清在内河小輪船上騙取席潤卿值洋二百元之行李衣箱被探查獲昨解公堂訊供屬實判葉押四月示儆 
情虚不到○韓雲錦前日在戈登路將東洋車夫楊秀廷毆傷當被扭入捕房存洋五元保出昨奉公堂傳訊不到判將保洋充公内提二元給揚醫傷 
包探獲賊○朱阿根近在蘇州閶門外竊取錢仲氏洋一百三十元逃至滬上被美捕房包探查獲昨解公堂訊明判留候備文送蘇州馬路工程局訊辦 
[美租界]  
校役跌傷○楊樹浦某學堂小使施文福昨晨出外購物行經　脫路被東洋車撞倒跌傷頭而由捕送入捕房轉送同仁醫院醫治再核 
借端滋擾○住居北四川路四百七十三號之司徒連生昨報捕房云有同鄕王子良誑稱伊妾逃匿來家尋覺滋擾請爲查辦捕頭准之 
跌仆受傷○菜巿街一百七十八號客棧主楊阿華昨報捕房云庽客瞿蘭亭跌仆受傷勢頗沉重捕頭諭送同仁醫院療治再核伊誰抛棄○六百八十八號巡捕昨在西華得路某里内巡見地上有人抛棄衣被絨毯等件帶回捕房候查核辦 
形跡可疑○謝德興昨携茶葉一大包行經乍浦路由一百八號巡捕查見向詰不服拘入捕房暫押候查 
[法租界]  
拐賣小孩○陶夏氏之男孩坤生前爲鄰人陳洪卿拐往寗波售於相識之施全鶴家謊稱該孩有父無母施知其詐須待孩父立據簽字方有收領故押同至申通知孩母報捕將陳拘獲解廨請究夏氏投訴前情詰之坤生供年五歲被陳拐往寗波是實陳亦直認不諱判押捕房三年 
立據賣妻○陳林氏投廨控稱陳友生以代薦傭工爲由將媳婦拐賣於杭州鳳凰山地方某姓家今已尋見送捕解案請究陳供該氏係林氏之子自願立據價賣得洋八十六元小的分得兩元判陳押候飭林氏將子交案質訊再核 
 
 

Page 21

 
 
 
誣害本夫○過犯徐阿六匿跡寳興里劉王氏姘婦家爲探目王錦榮偵知往捕詎該匪藏有六門手鎗幾遭毒害幸事前由錢氏本夫劉阿炳通知預備率同包探掌福等同往拿獲連同錢氏一併解廨據供手鎗藏在床上係氏夫之物皮衣亦同錢氏本夫同往竊來質之劉供徐硬佔妻子反欲將小的槍斃今伊所供俱是誣害求察判男女三人一併管押候查明再辦 
快馬違章○馬夫王阿根戚計林陳阿弟等八人俱由龍華回來經過法界爭先馳驟由捕拘獲解廨訊據供稱並不違章疾馳中西官以捕房報告及中西捕見証確實豈能諉賴判各罰洋五元充公所有各存捕房保釋之洋二十五元一槪發還另有徐阿三存洋五十元趙阿林存洋二十元因人不到案一併充公 
物腐蟲生○某脚踏車行小主人吳榮生唆使陳伯馨私竊租母陳陸氏之金戒八只及金練各飾質洋浪用前晚又在大舞臺觀劇被探軋住解捕吊出贓物一併送廨訊究陳陸氏投訴前情並請嚴辦判陳押一月吳押兩禮拜陸氏着備當本四十九元往贖贓物 
海上閒談 
杭州班凌湖拖船之失事。風浪激之也。然其纜繩。果新而堅者。或猶不至折斷。亦未可知。今二十餘名之搭客。己與波臣爲伍矣。往者不可諫。來者猶可追。我勸各船戸各宜愼選繩索。隨時更新。勿惜此區區小費。而釀成傷心慘目之大禍。則行旅之幸也。雖曰天災人禍。未可逆料。但我苟盡力防範。而猶不能倖免問心尚可自安。况同舟共濟。與已亦頗有關繫乎。凌湖慘劇。引爲前車之鑒可也。 
某日有友招飮於北里。座中多顯者。大人大人之聲。聯珠不絕。因就近座者而詢之。則什九皆觀察也。余不覺露駭怪之色。近座者曰。否否。觀者觀其妙處。察者察及秋毫也。余不覺大笑。一日又遇一少年。亦觀察也。而舉止頗輕佻。因詢以需次何省。曰在籍。又詢以登庸何日。曰余亦不甚記憶。我父愛我。大致十四五歲時。即予我此官。而人人稱我大人矣。余大疑。急問封翁向居何。職有友從旁代答曰。爾何昧昧。即前充公共租界清潔之頭腦也。余不覺失聲曰咦。而少年已拂袖而去。 
又嘗過友人案頭。見信札甚多。檢而視之。則大半尊之爲觀察。其實我友明明部郎也。大抵上海人之眼光。以爲其人稍有塲面者。必係觀察。故以是稱之。記者曰。甚哉。上海觀察之多也。宜乎今之表表者。皆視觀察二字爲已過去之流行物。而爭欲以京堂表見矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
官電 
[民政部收覆各省電]  
收閩督電民政部鑒繹府廳州縣自治章程第八條第一項現任本府廳州縣字義似必補缺及委署且在本縣者鈞寢電以本地選民無差委者不得以現任論設有未補缺委署者與得差人員究竟有無被選權仍請詳示遵辦壽江 
覆閩督電福州制台鑒江電悉得差人員應亦以現任論此覆民政部齊 
收閩督電民政部鑒府廳縣選舉議員尚有疑義希電示甲議員選作候補參事員未補缺時是否仍充議員抑候出缺論乙補選議員是否照某選舉區出缺之額再行投票補選與他之選舉區無涉壽魚 
覆閩督電福州制台鑒魚電悉議員選作參事員未補缺時仍爲議員補選應以當選人名列在前者充補毌庸限定原區此覆民政部删 
收鄂督電憲政編查館民政部鈞鑒鄂省鶴峯廳城選民人數過少擬請變通援照鄕制以選民會代議事會以城董城佐代董事會一案於上年十二月二十三日電請核示尚未奉復現在該廳自治會專待解决望即查明核示以便飭遵再府廳州縣議事會行將陸續選舉此項當選議員執照格式是否仿照城鎭鄕自治職員當選執照變通應用抑或由部另定頒發事關通行章制並乞電覆俾有遵循瑞徴佳 
覆鄂督電武昌制台鑒佳電悉鶴峯選民人數旣少組織自治職自應准予變通府廳州縣自治職員執照式樣詳咨逹至年臘月電詢本部並未接到此覆民政部哿 
民政部通致各省督撫電各省制台撫台鑒地方自治議董等會現均次　成立所有被選各員潔巳奉公能謀地方利益者固不乏人而營私武斷致滋地方擾累者亦時有所聞自治爲憲政根本創辦伊始不加審察使良法適成苛政阻憲政進行之機關係匪淺即希轉飭各該監督官廳遵照定章妥爲監察倘有假公濟私逾越範圍者應即立援奏章辦理毌得稍事姑容致失立憲本意民政部銑 
要件 
[兩次批准保和會條約（二十五）]  
第十五條辦理軍醫勤務之房屋及材料雖依戰爭法規辦理然在傷者病者必要之間不得改作别用但野戰司令官有重大軍事上必要時於預籌各該房屋内之傷者病者安全以後得便宜處置之 
第十六條依本條約所定之條件凡救恤恊會享有本條約上利益之各項材料均作爲私有財産看待除戰爭之規例上屬於交戰者之徴發權外不論在何情形均應尊重之依第二條第十一條之規定帮助陸軍衛生勤務之救恤恊會所有各項材料以私有財産看待不論何時不得以爲戰利品但依陸戰法規慣例占領軍有徴發之事 
第五章輸送機關 
第十七條輸送機　除左揭特别規定外宜準隨軍醫務機關看待 
一截斷輸送機關之交戰者於軍事上必要時得於接受輸送機關所收容之病者傷者以後解散之二前項所載情節凡携有正式命令任輸送或其護送之一切軍人軍屬應查照第十二條所定送還衛生人員之義務辦理凡因輸送編成之鐵道列車及内地航行之船舶並屬於軍醫勤務之交通車輛及船舟之裝置材料應查照第十四條所定付還衛生材料之義務辦理倘係軍用車輛不屬衛生勤務者得連同馬匹虜獲之及依徴發所得之各種輸送物件及普通人民均應查照國際公法通例辦理此項輸送物件包含輸送所用之鐵道材料及船隻 
第六章特别記章 
第十八條爲敬誌拯救傷病之善舉發起於瑞士國故共以瑞士國旗易白地以紅十字爲軍醫勤務上之特别記章 
第十九條前條記章應依該管陸軍官署之允准用在關係軍醫勤務之旗幟及執事人等袖章並一切材之上 
第二十條凡第九章第一欵第十條及第十一條載明可享本條約保護利益各人員均須在左腕上佩帶由該管陸軍官署發給鉗有印記之白地紅十字袖章所有服陸軍軍醫勤務人員之未著軍服者並應携帶證明書 
第二十一條依本條約所應尊重之隨軍醫務機關及辦理軍醫勤務處所非經陸軍官署允准者不得升掛本條約所定之記章旗此記章旗應與各該機關處所所屬交戰國之國旗同時升掛但陷在敵權内之隨軍醫務機關於其所處地位除紅十字旗外不得升掛其他國旗 
第二十二條依第十一條所定之條件中立國之隨軍醫務機關業經其政府及交戰國允准前來協助拯救病傷者應將記章旗與所屬交戰國國旗同時升掛前條第二欵之規定於此項隨軍醫務機關亦適用之 
第二十三條凡屬白紅十字記章及紅十字並日來弗十字稱號不問平時戰時非因保護或本約所載明享有保護利益之隨軍醫務機關辦理軍醫勤務處所及其人員材料則不得濫用 
[第七章條約之適用及執行]  
第二十四條限於締約各國内二國或數國間有戰爭時該締約國有應遵守本條約之義務倫交戰國一方有未經入約者卽停止其義務第二十五條交戰軍司令長官應各從其本國政府之訓令並准本條約之綱領規則前項各條辦事細則及增補本條約所漏載事項 
第二十六條籤押國政府應將本條約所定條項曉諭各軍隊及應受本約保護各人員並須設法使國民全體知悉（未完） 
 
[]  
 
 

Page 27

 
 
小說 
[言情小說投海孤兒（五十二）]  
愛力森聞之。沈吟不决。有頃。始曰。吾今聽汝言矣。卽拘汝於此室之中。不加束縳。然必召集舟人。令其轉舵北向。吾輩俟舟至紐約。卽偕弗倫富士及其女登岸。在理至紐約後。尚足控汝於理。第吾輩行事。不願過甚。故亦任汝他往。汝旣言降。必當遵此條約。汝能允諾否耶。迭克司懣然曰。今事勢如是。吾尚何力抗拒。安能弗諾。 
迭克司立於甲板之上。召集水手。發令矣。愛力森伺其右。而沙遜伺其左。若飢貓之伺鼠。息息相隨。不離左右。迭克司回目四矚。意至恨恨。無已。乃謂衆水手曰。汝衆人聽之。頃三副及愛力森與我開嚴重之談判。而船主弗承。乃大决裂。船主以鎗擊三副。三副死。而船主亦受三副之槍。殞矣。今吾巳與愛力森定約言和。約送彼至紐約登岸。今汝等當立轉其舟趨紐約。以速爲上。水手輩聞迭克司之言。皆瞪目無語。心至詫該。以爲迭克司者。長日詈人。視人如狗。今忽屈其志節。與愛力森言和。寗非世界中之怪事。實則迭克司之言。愛力森偪彼如是言也。蓋此輩水手。腦筋絕鈍。長日泯泯絕無用其思想之事。雖前此有水手數輩。目覩摶戰之情形。亦第以爲尋常之戰局。不復計及尚有他故。今三副旣殞。船主亦亡。船之主人迭克司。舍戰言和。回舟北向。雖心中似以爲奇。而實蠢蠢然無所趨向第知悚聽迭克司之言而已。顧水手雖蠢蠢。乃有船主之黨。咆勃作怒聲。尚有數人。平日最善迭克司。則怒目視愛力森。已而二副至矣。二副者。方當值司舵。聞槍聲續續而起。知舟中必有事變。則立按其鈴。欲令人代司其舵顧來者爲黑人。不識海道。二副怒曰。汝趣以司密失里來。趣行勿滯。黑人覓司密失里。久乃得之。司密失里旣至。倉惶無措。謂二副曰。愛力森爲亂。船主死矣。二副待司密失里不至。則焦怒不可耐。迨司密失里一至。即告二副以亂事。二副固爲船主密友。聞船主已死。怒極。則洩怒於黑人之身。立起。取巨棒。力叩其顱曰。汝覓司密失司。何久久不至。黑人受棒立顚。二副亦不之顧。謂司密失司曰。汝趣代我司舵。我往覘之。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
