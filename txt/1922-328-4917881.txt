# 1922 - 328 - 4917881

 

Page 1

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 2

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 3

 
 
第一萬七千八百八十一號;中華民國十一年 西曆一千九百二十二年十二月二號
星期六 * *時評 
[轉瞬之閣（冷）]  
　　汪閣甫經任事旋即辭職其來其去不過轉瞬間耳苟如所云此來原爲魯案副署副署旣迄即引身而退尙不得爲無意識之舉動至其意識之是否乃爲别一問題耳 
　　雖然僅就内閣問題而論則汪旣辭職恐無挽回之望苟此次倉猝署閣之原因不爲各方所諒則今後之閣枝節愈多更無能成之日矣何也保洛或可同意而國會公府津派以及各黨之間殊難一致也 
　　然則今後若干時期又將擱置一切而專以内閣問題紛紛以奔走乎 
[命令]  
　　十一月三十日大總統令特派熊炳琦兼膠澳商埠督辦此令 
　　又令特派膠澳商埠督辦熊炳琦會同魯案善後事宜王正廷接收膠澳事務此令 
　　又令署國務院秘書長梁宓呈請辭職梁宓准免署職此令 
　　又令任命王耒兼署國務院秘書長此令 
　　又令簡任職存記汪展林毓杜均著交國務院酌量任用此令 
　　又令特授周兆瑞甘聯璈楊敬修以動五位此令 
　　又令鄭連印晋給二等嘉禾章江同春趙成杰均晋給三等嘉禾章高時駕晉給四等嘉禾章此令 
　　又令翁之銓晋給三等嘉禾章此令 
　　又令馬秋圃陳寄魁均給予四等嘉禾章此令 
[國内專電]  
　　北京電　汪大燮辭職今日通電略稱大燮此次出任鉅艱初無他志祗以接收膠澳亟待派員副署無人影響非細故感主座敦勉之殷强負暫時維持之責本日接收膠澳大員已奉明令發表始願已償自應奉身而退非僅讓賢藉 
 
 
 

Page 4

 
 
第一萬七千八百八十一號;中華民國十一年 西曆一千九百二十二年十二月二號
星期六 * *明出處詳情已具辭呈不復覼縷區區之忱惟希亮詧（一日下午八鐘） 
　　北京電　汪避往西山黎請張紹曾張不入府請高凌霨高託病辭黎有擬電薦賢說（一日下午七鐘） 
　　北京電　汪今十一時赴西山 
　　北京電　汪辭呈有發生故障語并語左右曰吾早知有此以魯案接收命令待副署故一度擔任此令已發可告責任已盡予好在留有退步否則將爲第二王亮疇 
　　北京電　昨保來電致某軍事長官對現閣認爲非黎自動係政客作主故汪夤夜辭職黄郛令用印後臨時撤銷黎勸汪勿辭汪未允張紹曾本出席府議保薦財長因保方態度不對故亦改口氣謂到府係黎召並不知會議今黎派廕昌孫寳琦再勸汪汪云總統令吾暫署係爲魯案商埠督辦令副署今已副署過責任已了（一日下午一鐘） 
　　北京電　昨魯案一部未簽字由王正廷到衆院陳述旋開秘會吳景濓派請議員從權許政府先簽後議時過散會鐘點各議員怱怱欲出遂表决王與日使訂定今晨九時簽字（一日下午一鐘） 
　　北京電　今晨又有魯公民包圍外部力阻簽字（一日下午一鐘） 
　　北京電　魯案延至午刻始簽字靑島商會長及接收省委員毛某被匪架去全埠罷市（一日下午八鐘） 
　　北京電　今日魯案第二部開十六次會議鐵路付償方法仍未解决并及第一部草約之研究 
　　北京電　魯案九章二十八條外附件十項由撤軍到膠海關協定止華由王正廷唐在章徐東藩陳幹簽字日由小幡秋山出淵簽字 
　　北京電　京中保定派要人陸續被召回保時局超出内閣問題範圍黎令饒草通電薦賢自代尙未拍　　北京電　吳尙未到保保有政客運動顏閣張志潭長財孫潤宇院秘長（一日下午一鐘） 
　　北京電　汪閣仍未滿津派意正在組織黎氏捕羅違法問題前以捕羅爲快舉今則以捕羅爲口實目中固自有物（一日下午六鐘） 
　　北京電　益友派以張紹曾不組閣張英華不長財亦不愜意新内閣雖提出國會恐未必能通過聞最難通過之人乃爲王正廷彭允彝李根源三人並非交高（一日下午六鐘） 
　　北京電　張伯烈原望入閣長法汪閣頒布時無張張陷㈢㈩通電辯羅案並遺汪許一矢（一日下午一鐘） 
　　北京電　津派倒閣不敢組實爲外交方面空氣太壞故極力推顏希望補救黎以顏爲拒議員津貼事結下仇恨恐難通過且顏亦無意接王手今旣不用兼代過渡故逕令汪署閣以全閣提國會參院無議長年内新閣不能依法律順序可决乃爲事實（一日下午六鐘） 
　　北京電　保曹召劉夢庚馮玉祥赴 
保昨夜已行（一日下午一鐘） 
　　北京電　近日到期外債共有六千餘萬之鉅每月收入僅二十餘萬可靠汪於兼財長本未同意因王克敏患目甚劇竭力謝絶故黎斷行（一日下午六鐘） 
　　北京電　在俄呢滿之華工會代紅黨處分華商財產予奪自由俄各部華商電請營救（一日下午一鐘） 
　　漢口電　湖北教職員聯合會陷（三十）日歡迎商聯會於黄鶴樓張春霆主席致歡迎詞呂超伯蘇民生答詞主商教兩界聯絡孫福基分贈憲草述商教聯合會歷史演說者頗多攝影後在奥略樓進茶點商聯會電參衆兩院請速定憲法並將裁减軍隊整理財政諸端議定以便實行勿依附軍閥攫取權利蕭督以半身軍裝照贈商聯會各代表（一日下午一鐘） 
　　北京電　溥儀今日結婚伊妾文氏昨先入故宮侍寢元配榮氏今日入宮昨忽大發賞賜張紹曾馮玉祥哈漢章紫禁城騎馬今均擬璧還（一日下午一鐘） 
　　漢口電　二師第七團陷（三十日）由宜開到武昌鮎魚套孫親往慰勞並發餉一關東㈠（日）晨六時運往武穴所有該師五六八三團亦陸續運往黄州鄂城田家鎭黄石港武穴各處限灰㈩（日）運竣蕭派楚義艦協助輸送胡念先旅日内開往武穴歸孫節制鄂東防務蕭孫商定由第二師擔任 
　　漢口電　劉佐龍旅調防武勝關蕭已電劉先開一團來省俟孫師運完卽全數開拔 
　　漢口電　潘守蒸陷電告派隊由應山赴隨縣堵剿桐柏豫匪 
　　漢口電　蕭派劉秉勳赴信陽視察鄂軍剿匪情形 
　　漢口電　保曹壽辰蕭派張聯棻爲祝壽專使其他軍政要人亦多備禮往祝　 
　　漢口電　傳蕭陷有長電致保洛請先辦統一再議選舉總統 
　　漢口電　漢口徵收局由商包辦仍由財廳委楊培爲局長四分局歸併總局東日交替（以上一日下午五鐘） 
　　蘭州電　俄黨過境間有騷擾情事當局通飭各縣知事嚴加防範 
　　蘭州電　馬麒馬廷襄兩鎭聯親均於日内啓程赴導河行禮 
　　蘭州電　省議會議决取消藥材稅設立省銀行（以上三十日下午九鐘） 
　　香港電　某方訊沈鴻英部何才傑等二旅宥（二十六）包圍柳州韓彩鳳軍由西門出走至羅城地方爲沈軍第三旅截擊韓被俘所部四散巳解至平樂由沈處置 
　　香港電　沈鴻英派其參謀李某來港向某銀行商借二十五萬以私人產業爲抵押品已就緒 
　　香港電　金章有微（五日）就市長職說 
　　香港電　滇軍對沈陸戰爭决守中 
立已派員赴梧聲明（以上一日下午五鐘） 
　　蚌埠電　皖省新安武軍日前資遣十七營後連日續辦駐泗縣靈璧雙溝等處新軍第六路之五營頃接報告業已完全繳械被解之兵由臨淮固鎭等處上車護送回籍（一日下午六鐘） 
[公電]  
　　皖北保衞團聯合會電申報館鈞鑒讀省長敬日通電有據皖北各縣地方紳民電稱自願擔任籌欵購被裁槍彈以爲裁兵經費之補助者約三十萬元等語查前以裁兵問題由皖北各縣代表公同集議以爲新軍隊均皆散處皖北倘以經費不足之故生出意外則皖北地方不免横遭糜爛事關切膚各有身家故不惜忍痛割肉各願回里勸籌欵項借資補助以冀和平解决而安地方惟以皖北災荒之後元氣未復籌集尙無目的而新軍各營業經安全給資遣散已無謂該欵之必要當即停止進行用輕擔負是當日動議雖出人民自願並未成爲事實謹電陳明伏乞垂鑒皖北二十一縣保衞團聯合會叩勘印 
特約路透電 
[魯案簽字時之情形]  
　　一日北京電昨有學生一隊在外交部前示威反對魯案條約簽字今日列隊遊行各携旗幟上書反對之辭句國會亦詆責王正廷該約將於今日午後簽字簽字後王正廷將臨國會解釋此事但王須急赴靑島會同魯省長接收靑島行政王因須辦理條約事務故不能即就外交總長職靑島之職務苟非另舉他人代之則至少尙須躭擱一星期始能就外交總長職 
　　一日北京電公報稱中日魯案第一委員會今晨會議時確認魯案條約與附則並商定履行條約辦法雙方代表旋於正午簽字决定於十二月十日正午移交靑島之行政 
　　三十日北京電汪大燮昨日午後提出辭職呈文未由總統接受據半官界稱汪欲任黄郛爲財政總長總統不允 
[外交團爲豫匪督促吳佩孚]  
　　一日北京電外交團昨電致吳佩孚文曰外交團今悉河南匪患甚熾該省外人之生命財產大受危險故外交團宣布完全表同情於十一月十六日美英法意瑞典五國代表爲外人被擄事所致中政府之抗議今外人多名仍在匪手教會領袖雖一再單獨及共同詰問迄未得中國當局滿意之答覆外商團今擬派委員團至河南調查一切並請外交部以此電轉達執事以堅主取適當之計畫恢復河南之秩序保全境内外人之生命財產執事與督軍及全省行政長官對於謀外人之安寧其責任固不减於中央政府未能諉卸也 
[北方近事]  
　　一日北京電昨晚聞吳佩孚已抵保定馮玉祥即凖備於十一時啓程赴保現信馮擬調和吳曹之意見 
　　一日北京電溥儀於今日侵晨行結婚禮禮節甚盛中外人士在淸宮前觀者極衆 
　　三十日宜昌電英人維持勒氏被控納賄於海關洋員二十七日由領署公堂判處徒刑兩月 
　　一日北京電某華文通訊社稱緬甸英兵進抵片馬中政府已向英國提出抗議云云外交部否認曾知此事 
　　三十日倫敦電駐華新使麥克萊爵士昨晚由對華銀團中之英團欵宴主席爲愛狄斯爵士 
[華會各國與拆艦]  
　　二十九日倫敦電下院今日開會時海軍部財政秘書芒塞爾氏答復議員克松子爵之質問謂英國已按照華府條約將主力艦八艘交與拆艦之廠家另將六艘改造使不合戰鬭之用尙有二艦將於十二月三十一日照此辦理今法意兩國尙未批准華府條約非候各國俱已批准無一國有拆毀諸艦之責或謂他國未拆而英國獨爲之殊爲危險此說不然彼意英國當爲他國之表率表示履行條約之意志芒塞爾氏後允餘艦俟他國拆毀時再行拆毀 
　　三十日華盛頓電國務部稱美政府現悉簽字華府條約之各國現無一開始拆艦美國除停造新艦外無履行該約條欵之責 
[希臘槍斃前閣員之反響]  
　　三十日倫敦電昨日下院討論希政府慘殺前閣員事時或謂英閣員之函件證明英政府曾鼓勵被殺希閣員從事小亞細亞之戰爭孟哲斯德指導報洛桑訪員稱維尼齊諾氏始終反對英國所主彼應阻止希政府殺害大員之議維氏以爲諸員罪當處决昨日維氏未列席會議蓋希政府之舉動已大損希臘在會議中之希望也維氏辭職一節尙未决定如果辭職則與希政府殺前閣員事無關 
　　三十日雅典電巴洛拉將軍杜斯瑪尼將軍伐萊太將軍均就逮 
　　三十日巴黎電哈伐通訊社宣稱希臘安特魯親王已被控政府决議交法庭審訊 
　　三十日倫敦電今日下院復議及英國阻止希政府殺前閣員事波拉勞氏答稱政府之召回駐希代表因衆情以爲以舊閣員所主政策失敗而治以死罪違反文明政府常例所致（衆大笑） 
　　三十日巴黎電意國各報雖詆責希政府之慘殺前閣 
員但無一豫料意政府將召回駐希代表者 
　　一日羅馬電意首相墨索里尼氏在内閣發言時謂彼聞希政府殺害前閣員消息卽命駐希意代表勿承認新政府彼保留召回代表之權利意使曾力阻希政府行刑但英意雖共回行動而法國則以爲當另自行事 
　　一日羅馬電教廷機關報謂英國與希絶交乃高尙之行動凡具天良者皆加贊成 
[洛桑會議與俄代表]  
　　三十日巴黎電洛桑協約國代表已將覆文致俄代表團内謂十一月十四日之請書不能照十一月二十七日俄牒文所載之意義解釋故協約國僅請俄代表參與海峽問題之討論 
[四國總揆會議之原因]  
　　三十日倫敦電英法意比四國總揆之會議志在對於未來之比京賠償會議决定共同政策茲定十二月九日在倫敦開會討論之要點爲法國之賠償新建議及協約國戰債問題各報聲稱協約國如不能豫得同意則比京會議將成流產 
[美國勿撤來因河駐軍]  
　　三十日紐約電國務部宣稱政府雖欲撤回駐來因之美兵但因外交事務之重要原因擬令留駐此間視此布告與洗政府擬占魯爾流域之决議有關而華盛頓法大使署則正式否認法政府有此决議 
[奥國之財政與政局]  
　　三十日維也納電政府將發行八釐息美金洋國庫劵六百萬元以稅關及烟草專賣之收入爲償還抵押品俟收到國債之第一批即擬開始償還 
　　三十日巴黎電奥聯邦會議已採納以全權予政府以兩年爲期之議案協定書之其他詳欵已移交國民會議豫料可經通過據各報載稱財政善後之諸法制已由奥國會核准 
 
 
 

Page 5

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 6

 
 
第一萬七千八百八十一號;中華民國十一年 西曆一千九百二十二年十二月二號
星期六 * *特約路透電二 
[英國欠美之債]  
　　三十日倫敦電財政大臣鮑爾温氏今日在下院宣稱一九二二年四月至今英國欠美之債已减少美金三千萬元十一月十五日所付之欵其一部分是否將爲還本之資尙未决定 
[美國紗廠之活動]  
　　三十日華盛頓電合衆儲備金處月報稱上月各項實業大見活動紗廠用棉之多爲兩年來所未有呢羢綢廠亦將達其機器之全力職業已見增多由各廠工作時間放長之故農產品與衣服呌價至高 
[各國近事記]  
　　二十九日倫敦電下院已於今日一致三讀通過愛爾蘭議案上院亦開一讀會 
　　二十九日海牙電第一議院已通過關於修改憲法之若干條例 
　　三十日巴黎電衆院今日討論陸軍部豫算案 
　　三十日巴黎電參院今日開會時亞香波氏報告殖民部豫算謂自華府會議後太平洋已成經濟中心點法國不得居於人下英美法日四國當設太平洋高等委員云 
　　三十日開羅電埃及薩瓦氏内閣已辭職顯因埃王近公然贊助柴格魯里黨之故前相杜菲氏現組織新閣 
　　三十日倫敦電杜白林司令部宣稱今晨處决杜白林人三名一挾手槍二懷炸彈 
　　三十日亞姆斯特丹電股票經紀人公會幾一致决議 
不許外國商家及銀行家加入交易所 
　　三十日巴黎電克勒滿沙氏游芝加哥後擬赴聖路易巴爾蒂摩華盛頓菲城等處定十二月一日回芝加哥參與農民大會並定十二月十三日離紐約 
　　三十日東京電海軍省宣稱十二月一日將有海軍軍官五百員下士五百員兵八千名解伍此爲按照限制海軍計畫整理之初步 
　　三十日東京電美大便華倫氏今夜啓程取道高麗滿洲前往北京漫游三星期二子同行華氏曾接確報謂日軍將於十二月二日按照豫定程序退離靑島 
　　三十日東京電外交省得悉魯約已於今晨簽字定十二月五日移交一切届時日兵均將退離該處日本已允將數事俟退兵移交後再行解决 
　　一日東京電竹下海軍少將已任爲第一艦隊總司令中野海軍少將任爲第二艦隊總司令第三艦隊已取銷併入第一第二艦隊 
　　三十日倫敦電各鐵路宣布减輕制造鋼鐵之原料運費新章每噸較戰前高一先令至八先令不等 
　　三十日倫敦電今日法佛郎收艦價爲六五·四○比佛郎七○·八五德馬克三六五○○ 
國外要聞 
[菲律賓通信（續）（文初）]  
　　近來華僑携眷南渡者每期輪船進口皆有數十起（每月四期）其原因一則羣衆心理漸有覺悟知昔娶有外婦迨雙目一瞑所有財產所生子女無非爲菲島中添丁進財何如携故園妻兒聚居客地免遊子夢繞家山閨人望斷天涯一則三四年來故國政局變亂閩南一带幾盡成匪區菲島華僑原籍皆散居晋南各鄉鎭强派軟捐惟華僑家屬損失獨多華僑在菲島營商者十之七八皆有携带家眷之資格盡室偕行居此世外桃源故鄉之擾攘可置勿問也由是及學年齡兒童大形膨脹非一二學校所能容故二三年來岷埠及各州府華 
僑學校繼起興辦者數處試列表如下 
校名　　　　　埠名　　　　　　　　白課學生數　夜課學生數 
中西學校　　　岷里刺Ｍanila　三二○　　　四一○ 
普智學校　　　同上　　　　　　　　三○○　　　二六○ 
中西學校第二　同上　　　　　　　　七一　　　　一○二 
同商學校　　　同上　　　　　　　　一一○　　　一八○ 
愛國學校　　　同上　　　　　　　　一二○　　　六○ 
華僑公學　　　同上　　　　　　　　一四五　　　二○○ 
　　以上六校其經費由營業附捐支出教育會董其事 
華僑女學　　　同上　　　　　　　　一四五 
　　山聖公會辦理 
工餘夜學　　　同上　　　　　　　　　　　　　　一二○ 
布商夜學　　　同上　　　　　　　　　　　　　　四○ 
　　由華僑工黨與一部份布商會自籌經費 
校名　　　　　埠名　　　　　　　　　　　日課學生數　夜課學生數 
乙種商業學校　怡朗Ｙloilo　　　　　一八○　　　六○ 
中華學校　　　宿務　　　　　　　　　　　三一○　　　一○○ 
當仁學校　　　蘇洛Ｓolo　　　　　　　一二○　 
興華學校　　　禮智Ｌeyte　　　　　　六○ 
中華學校　　　殊樹汶Ｓomgcn　　　　五○ 
中和學校　　　仙答洛Ｓanpublo　　五二　　　　三一 
平和學校　　　内湖Ｌa　guna　　　　二五　　　　一四 
共濟學校　　　甲萬端Ｃabonatum　六二　　　　四三 
大同學校　　　撈宇萬Ｄagupan　　　七五　　　　五○ 
愛國學校　　　碧瑤Ｂagnino　　　　四二　　　　二五 
　　以上各校學生數雖不十分精密然相差不甚相遠州府各校亦皆效岷埠抽營業附捐爲常年經費惟各地不同或則擔任百分二或至擔任百分五（即納政府一元加納五仙現岷埠自去年起亦每百抽四）現華童入口調查海關殖民部及齡學童全島當在一萬二千以上就現在學生數不過三千八百餘人是去普及之期尙差三分之二也 
　　因菲島爲美管轄以英文爲普通話華僑子弟將來生活皆在商務中故各校學生皆半日課英文半日課漢文程度皆高小與國民合辦英文課程過半取材於菲島公共學校漢文課程過半取材於上海中華商務兩書局所出版之教科畢業後英文可轉入菲政府中學漢文可回國升學夜學每夜教授二小時分設英漢專班隨學生自由選擇 
　　漢文教員擔任日課一部者月束七十元英文月束六十元夜課月束皆四十元（岷埠各校有上午授英文下午授漢文亦有上午授漢文下午授英文以便教員兼任兩校惟每教員不得授課三部大槪各教員皆兼任兩部以菲地生活程度論每月膳費及雜費四五十元即可了之是每教員以擔任日夜課各一部論每月可餘六十元爲養贍費各校校長則就擔任年限之久暫校務之繁簡大槪一百四十元至二百二十元 
　　各校皆漢英兼課學生所受功課比之内地爲多校内所聘教員亦須英漢兼備其經費亦較内地爲多故一學平均年須開費八十元左右除收學費三十六元外尙須津貼四十餘元此則在南洋生活程度過高之社會難求再事節省也 
國内要聞 
[北京特約通信（樸）]  
　　汪閣發表之經過 
　　自上星期六日王閣辭職内閣問題在沉悶中者三日有半至今日下午而全閣完全决定汪大燮之總理命令即於晚間發表全體閣員之命令又由汪大燮在府即時副署隨以發表而國務總理之同意案亦當夜送衆議院大有迅雷不及掩耳之勢愚窮一夕之力探悉其經過及内容如次 
　　欲述新閣之產生必先述數日來之經過自二十五日至二十七日上午爲代閣消息最盛之時天津方面擬高凌霨代國會中之一部請以張紹曾代黄陂之意則以爲高張二人保定色彩皆深不欲於洛派閣倒後爲此痕跡顯然之事於是屬意李鼎新二十七日上午大有此令將下之勢然午餐之一刹那間舊閣員催准總辭無人肯維持此殘留之局面而王又自上星期六始即實行不閱公事不副署命令全閣竟無形星散即法次財次教次亦陸續呈辭雖求次長代部而不可得於是代閣一層亦辦不到而又轉爲專覓繼閣之局以至於今 
　　黄陂自二十七起有决定之主張二事（一）鑒於代閣之局動成惰性一遷延輒至月餘而夜長夢多生出許多轇轕不如直捷了當將新閣一手組織（二）不欲以带有實力色彩者如保派洛派之類以爲總理而用一比較超然之人三日以來已迭對人言之聞者以此公生平每有自稱堅持之事輒不到底多目笑之然此三日來乃大忙且碰了許多釘子曾覓熊希齡一次而熊避不與面又覓周樹模而周答以俟憲法成後再覓顏惠慶而顏答以不徑接王寵惠之手今日覓王正廷王亦不肯幹改覓孫寳琦孫亦敬謝不敏即汪大燮氏亦昨日曾覓一次而汪亦未慨允者也蓋黄陂意中成外交派或舊官派總以不洛不保爲第一義而數人之中比較上以汪之意思爲稍活動故今日下午即决定用汪矣 
　　雖然今日之繼閣活動中尙有二人在其一爲靳雲鵬外傳前日公府方面曾托人接洽一次而亦未妥洽但公府中人頗否認之惟潘復張志潭之流則大活動而其他較近靳氏者則謂其時機尙早蓋表面上以靳爲今日之直奉調人將俟妥洽以後再出實則黄陂亦不甚願也其二爲高凌霨前日吳毓麟由天津來京庽高凌霨宅偕湯薌銘同入公府述保方之意推薦高氏黄陂以容考量答之吳湯退與饒漢祥約於次晚聽回信昨晚電話八九次催饒回復饒爲之大窘至不得已時乃支吾答之蓋黄陂仍守不保不洛之旨也至於保系某俱樂部之議員裴某黄某等今日午間尙往見黎爲張紹曾推轂則更不成問題矣 
　　至今日急轉直下之原因以今晚所探聞厥有兩事㈠昨晚府方接到曹錕一電首表始終擁護之意繼言王閣之不可再留末言繼任人物請總統乾綱獨斷錕等軍人謹守服從主義黄陂之膽爲之一壯又有保方之另一派（非津派）不滿於津派之所爲曾表示不主保派人組閣之意即王承斌亦有所表示其二魯案明日簽字王正廷將協定全文辦好儘今日須提出國會已與吳景濓約好咨文一到即於明日開緊急會議而咨文須由國務院發出且須總理外長署名今王顧已不肯副署王正廷催辦至急今日下午即在府坐候解决故全閣命令不能不於今日發表而黄陂用心且取迅雷不及掩耳之手段以免事機不密轉生牽掣此所以今晚即發表也汪之確定實在午後一二時之間汪已有應允之意乃立派人約汪入府時王家襄藍公武皆在府此二人與有力焉有謂有某新總長往迎者則又一說也汪到府後黄陂即與商閣員汪亦一好好先生故商量殊易黄陂之意保派張高全留洛派去孫留高海軍不動前昨已與人言之今商之汪汪亦謂然但其中最難者爲財政一席本欲付之保方汪亦不肯自任而以今日命令即須發表不能待之明日乃由汪權時認下再行計較至於其他三人則王正廷以催辦魯案咨文而外交無人黎汪乃以此相浼王亦以急於提交魯案之故不能不應彭允彝前月到京趙恒愓曾來一電保其爲内務總長或財政總長然最後所擬仍爲褚輔成褚托某議員入府力辭乃談任彭氏許世英會長司法又爲民五黎作總統時之舊閣員而許氏適與馬聯甲電戰將不能安於皖有人爲之說項乃以畀之至李根源則外間所傳彼於民六之際在陜西爲陳樹藩監視與黄陂有同患難之雅而今則虚懸一航空督辦之名義進退維谷畀以農商實黄陂之主張然有人面詢李氏李謂今日午前尙所無聞下午二時始由府中電話請去告以此事也至命令之發表則亦下午三時召院秘書長往凖備下令准王辭任汪署兩令係用王寵惠副署之空白令紙其餘皆汪氏在府卽席所署名者晚間七時已由院送印鑄局而汪亦定於明日到院矣 
　　此内閣之前途果如何乎高凌霨固津方所要求然保電 
軍人服從之語是否由衷爲一問題且今晚七時高凌霨尙未知改長内務吳毓麟亦無所聞命令下後始於夜十一時匆匆赴保證以前昨之情况吳意恐未必善而保方未增加一人津方所必欲排去之高恩洪依然不動不敢謂保方必無話說也國會方面事前各派均未接洽雖汪大燮屬研究系王正廷屬益友系李根源屬政友系彭允彝介於益政之間而詢諸以上各派皆云事前未有所知令下以後皆異常驚愕且有保派之爲張紹曾推穀者失望於其側則意見如何亦未可料不過黄陂總算於魚電梗電以外又乾綱獨斷一次而已（十一月二十九日） 
[汪閣發表情形之别報]  
　　保方絶未與聞 
　　前途尙難預測 
　　此次内閣問題津保方面本主張先以高凌霨兼代後再組正式内閣前日湯薌銘吳毓麟等來京入謁黄陂亦如是說并代表保方促下代閣命令但黄陂以各方對代閣人選意見不無異同而高氏本人且已表示辭謝目上與其爲代閣問題不如省略派代一事逕行物色正式閣揆明令發表較爲直截痛快故前（二十八）晚曾一度派員就商於汪大燮請其擔任汪雖口頭辭謝而語氣并不十分决絶昨晨黄陂復囑某秘書長爲第二次之勸驾並以外交一席向王正廷徵求同意至昨晚五時止汪王二氏均表示承認汪之署閣命令遂於昨晚連同各閣員一齊發表並聞汪氏已定今（三十）日上午十時到院就職惟因津保洛及國會各派均不以代閣爲然以致此項明令竟壓至三日之久尙未發下前日黄陂以魯案接收斯近中央政務不能長此停頓曾於二十八日發出通電徵求保洛對於繼閣之意見旋得覆電均以不敢干政爲辭於是黄陂遂毅然獨斷特任汪大燮署國務總理其理由有三（一）汪氏雖带有研究系色彩然於保洛方面尙無惡感則議會方面亦易通過（二）該氏現任平政院院長對於查辦羅文幹案件借重尤多（三）若逕用顏惠慶高凌霨靳雲鵬之一流人物深恐某方面仍不免有芥蒂之心結果即决定以汪氏署閣昨日上午十時曾電邀汪入府商量一切汪氏初尙不允嗣經黄陂再四婉商始獲認可下午三時卽囑秘書廳擬令五時送往汪邸副署六時送府蓋印遂由印鑄局將命令發表並聞此次汪氏得以署閣爲國會方面研究派意思將來　送國會或可由該派運動通過云另一消息謂汪内閣發表之頃司法曾易三人初爲褚輔成繼爲林長民最後乃改定許世英許氏在安徽方面正與馬聯甲不相容而齊燮元又與馬聯甲聯名以保王達爲安徽省長如是一來許氏乃有位置當命令將蓋印之際其情形亦有足紀者黄陂於昨日下午召王正廷李根源入府嗣命李往請汪大燮汪李乃同謁黄陂正式告以請組内閣汪尙謙讓爲照例之客氣黄陂乃言魯案即須簽字外交關係重大内閣不能久懸王正廷亦助黄陂責汪以大義汪乃應允至是黄陂乃以閣員名單出示汪氏唯唯但閣員單中缺一財政商議之結果謂可以王克敏郡塡入即派人徵求同意王拒之汪大燮出府復自往石老娘胡同王宅勸駕王嚴辭表示决絶汪乃毅然自兼財長入府報告而命令即以發表一看閣員名單以政學會之氣味爲最濃厚（李根源彭允彝）政學與益友近方聯合一致也又如津保之高與洛陽之高雖皆入選似保洛亦已有人然據知内容者言高恩洪將來必與以否决而另以益友系之人補之且内閣組成保定絶未與聞其事是故汪内閣之前途究竟如何尙不敢爲之擔保也 
[魯案第一部會議解决簽字]  
　　魯案細目交涉中之靑島地皮租借問題二十七日之第一部第四十八次會議已議定作爲懸案茲查此項問題交涉之經過頗有足述者自中日聯合委員會開會决定分爲第一第二兩部會後日本方面當於本年七月二十四日在第一部會議提出靑島土地處分問題之解决案三條我國以事關重大詳加考慮其後復雙方派員赴靑島實地調查調查結果我國以日本提案頗有失當之處擬加以駁覆遂於本月十日十三日十六日等日提出討論卒無結果日本方面委員乃於十七日提出一種新案聲明此新案須取得其本國政府之承認爲條件其案計有五條誌其大要如下㈠現在存在之土地所有權（包含埋立地按即塡出海面之地）作爲永久租借權之事以其他外國人之一律爲條件而承認之（此句有疑義）而此永久租借權應解釋爲無價之永久租借權㈡現下租出之官地自施用日起給予五十年之租借權並許其繼續租用㈢中國政府將來制定靑島之土地規則之際依照通商條約及中國各商埠之慣例限於不侵害外國人享有之權利利益之範圍内聲明尊重其權利利益㈣關於外國人於現在土地所有之權利其權利之所得不因魯案條約簽字之前後或批准交換之前後而受何等影響㈤現在或將來設置之特别區域或商埠外國人關於土地業經享有或得以享有之權利卽在靑島商埠内亦應享有之以上五條中尙有關於日人經營農業之問題日本方面雖未明白表示其意見但其要旨則已包含於第五條之中蓋因現在靑島之日本人中有一部分經營農業者我國以華府會議之條約有禁止經營農業之明文不承認現在日人所經營之農業日本方面因有條約在亦承認該條約成立後不能再經營農業惟於現在業已經營之農業則不願抛棄故有「即在靑島商埠内亦應享有之」之言我國委員長王正廷氏以此案關係重大不便以個人之意决定可否乃卽移文外交部請其决定從違外交部亦即於本月二十一日提出閣議討論當時内閣以羅案之故各閣員均無心政務頗有聽之之意嗣經顧外長主持頗力乃加以詳細之討論結果將日本提案修正並由外交部訓令王正廷氏查照辦理錄其修正案如左㈠在德國租借膠澳年限以内租出之官地改爲租借權惟其期限不得過膠澳租借期限以外至日本佔有膠澳其内租出之官地則不能與上項辦法同一處置宜由委員會另行協商而租借權則自對德宣戰日起算給予三十年或五十年㈡現在租出之官地前雖承認每三十戈白租價四分但滿期後如欲再行租借則須依照靑島自開商埠規則辦理㈢削除㈣應由委員會妥行協商但以不承認魯案條約批准後取得之權利爲原則如有特别例外之際須嚴重限制㈤削除此外爲農業問題則在委員會議定價格收回之而埋立地亦備價收回日本方面迄不退讓依舊堅持永租主張我國亦僅允照德租膠澳年限以内無償租用遂無法解决故二十七日之第一部第四十八次會議乃决定作爲懸案俟將來兩國另議解决至出租地皮一層則决定於現在租用期滿後許其續租三十年日本亦已承認第一部會議之最難問題於是告一段落 
　　二十八日午後四時魯案中日聯合委員會在外交部開第一部第四十九次會議中國王委員長徐陳兩委員日本小幡委員長秋山出淵兩委員出席至八時散會所議事項如左㈠礦山問題經雙方討議後完全决定㈡中國委員提出下列三案（甲）損害賠償問題速由兩國政府派員議决（乙）靑島外人經營農業地收回辦法（丙）旣得權問題將來解决辦法㈢就公產及鹽業各項償價支付方法並擔保利息等問題經雙方熟商意見漸相接近下次再行决議 
　　二十九日午前九時繼續在外部開第五十次會議出席委員與前同所議事項如左㈠海底電線問題完全解决㈡决定公產及鹽業補償總額日金一千六百萬元國庫劵定爲年息六釐㈢第一部委員會之問題全部解决預定三十日午後四時簽字 
　　細目協定旣將於今日簽字則按照華會條約所定十二月二日移交一節自必實行惟王正廷氏以尙須在京料理一切不能躬往靑島曾致電熊炳琦以會辦資格代爲 
 
 
 

Page 7

 
 
第一萬七千八百八十一號;中華民國十一年 西曆一千九百二十二年十二月二號
星期六 * *一行不意熊氏致政府電中竟不承認有會辦之必要王氏因於勘日（二十八）連電熊氏請主持一切原文如下㈠萬急濟南熊省長潤丞仁兄鑒沁電敬悉魯案第一部明日可以簽字准期接收惟時間過促靑島不可無人主持弟簽約後手續繁多尙須與當局接洽請吾兄赴靑主持接收各部分專門人員除開單由徐參議代陳外弟已電靑島凖備接收委員梁主任轉知在靑各員對於治安曁各項接收事宜吾兄指揮辦理此間職員亦即全體赴靑弟交涉事竣卽赴靑與　兄商酌進行偏勞之處公私交感臨商禱切弟正廷勘一印㈡萬急濟南熊省長潤丞仁兄鑒勘電敬悉靑島接收事繁責重籌　周密極所欽佩當此政潮末定之秋膠澳商埠督辦一時未能發表所有接收事宜關係國際信用當然由兄與弟共同負責魯案第一部明日可以簽字特聞一切請煩查照前電辦理爲禱弟正廷勘二印 
[魯案内三大鑛產近况談（靜觀）]  
　　魯案内有所謂三大礦者一淄川煤礦一坊子煤礦一金臨鎭鐵礦三礦中以淄川之煤產量最豐坊子殊不足道金臨之鐵規模雅可觀惟煉塲未立經營尙須鉅資在昔德人擘畫伊始頗抱絶大野心其於鐵也擬開一大煉場聞已有成議矣不幸歐戰猝興錦繡事業歸於泡影而核計前後投資之數則已及中幣三百餘萬元以上日人旣攫而有之其初軍事倥傯尙未遑注意及此中間停閉時閱半年嗣乃招集富商出資承辦大倉洋行乃鳩集資本首先應召據其所言接辦以後開坑禦水種種營造所費不貲但歷年獲利亦實在不少初則注意於金臨鐵礦冀於此間大大發展或可駕勢力於大冶之上無如計畫之下所費太多卒至力弱氣沮不敢輕於一試於是乃轉併其力於淄川淄川之煤質極佳惟與附近之中興公司所產煤質稍異其趣照目前產量平均計算獲利已不在少處至若坊子則規模甚簡據聞其前後投資數僅二十萬固不能視此爲重要事業也 
　　華會結果靑島議定歸還中日兩方爰有委員會之設專議接收條件而已在靑島財產以内之三大礦當然一併在歸還之中當時議定條文規定該三礦於歸還後由中政府指定合格之商人承辦但許中日雙方合資又復示以限制曰日人投資不得多於中國方面資本之半數旣有此種規定於是首先創立公司請准承辦者乃有所謂魯大魯大之中堅人物爲趙次珊柯逢時皆魯省負有重望之紳耆也其次該省較有身分之人大都羅入該公司發起人之列至於其中爲企業家向無資本上之大關係且非魯籍人士者乃有一浙江人之于某入則經營擘畫出則樽俎折衝實該公司之靈魂也公司資本總額共一千萬元現已招到二百餘萬當魯案善後督辦公署成立之時魯大亦已從事組織一方自行集資一方派員詳細考察其對於魯案公署也僅有一呈請其備案隠然有特享優先權之勢蓋照中日所訂歸還靑島條件原有收回後召商承辦之文旣係招商則商人資格目不能不早爲完成迨至實行開辦則仍須依照公司條例辦理呈請主管之農商部註册立案焉 
　　數月以來中日兩方委員在京開會公司無事除調查考察外聞與彼中資本家作非正式的洽商現在靑島歸還之期已定本年十二月二日由該公司之進行自當應之加緊在上月中日本大倉方面與該礦有關係之資本家公共舉出代表二十餘人來華專辦此事復由二十餘代表舉出總代表一人隨員數人來京與魯大方面之代表協議公司章程日本總代表爲門野氏中國方面除于氏外趙柯兩老均各派其子到會儘三星期時間遂將章程五十餘條完全議定惟其間有一問題不能由兩方商人自行解决者則歸還以後政府對於該鑛是否給資給資之數究　幾何是也因有此一層故章程　文雖經議定一時尙不能照章履行着手接辦在日人方面對於該鑛索値當然甚高不謂接辦以後墊出營造費若干即謂德人臨去損壞機件甚多均由日商陸續添補此欵亦應在償還之列而在中國方面則一槪不承認此正所謂高一層落筆第恐結果恐不免要貼還若干惟德人最初所投之三百萬資本日商業允抛棄卽此一端該公司已屬討巧不小營造之費專爲經營事業而設數年以來因營造而獲利數目不少華商旣不能要求已往利息之匀分此時日人自亦不能指營造物而作價至於其他零星小費口頭雖未應允届時或至點綴一二固亦不能謂其無有也 
　　　大經過之情形如彼目前籌備之狀况如此預計前途必能無量發展於此復有一事可附带爲吾教育界告者則該公司新訂章程中有一條規定每年於紅利内提出百分之十五作爲曲阜大學之經費是也曲阜大學爲正在籌備中之大學一種其中主要人物爲哲學家梁漱冥前已由趙柯諸老籌得基本金五十萬元近於公司章程中又復規定經費成數蓋因此種大學带有特殊性質而此種公司亦含有特殊意義内以揚國光外以昭信義卽出資合辦之日人本崇拜東亞聖人孔子之歷史的習慣亦不能不贊成此項美舉也 
[參議院通過修改院法]  
　　昨日（二十九日）下午二時參議院因連日院外協商會對於議長選舉問題毫無結果特開大會繼續討論到會者一百四十二人仍由黄錫銓主席宣告開會趙時欽報告院外協商會對於議長選舉問題無具體之結果惟共同之意見有三要點㈠修改院法㈡選舉臨時議長㈢即日决選希望大會擇一進行宋楨主張先將修改院法一層付討論王鑫潤謂今日如無結果不准主席宣告散會湯漪謂須將修正院法之大體意見决定後再行决選主席以「修正院法」一層付討論雷殷謂修改院法是贊成的但要問修改的手續如何是今日立時修改呢還是等議長選出後再修改或者以主席資格修改但求合法定手續便可贊成劉楨謂修改院法是一件事决選議長又是一件事修改院法須在議長决選之後本席仍主張先討論决選閻秉眞謂本院選舉議長問題院内院外協商多次均無結果今日要得一結果請大家少討論即請主席以各種辦法一一表决韓玉辰請以湯漪等所提「修改院法」大體意見付表决湯漪謂今日付表决的方法有三㈠决定修改院法後以王楊决選議長選出後即將修正案通過移付衆議院㈡選舉臨時議長㈢今日决選李述膺謂今日開會大家因爲議長選不出故主張修改院法同人須知院法不是參議院單獨的是法律案是要用合法的手續始可修改的今日爲本院常會當然不能表决修改院法此述膺請同人注意者一也此次所謂法統恢復所謂國會重光皆國家一絶好刷新政治之機會同人代表國民以監督政府爲天職本身問題尙如此搗亂成何事體國會之職權由兩院行之今者衆議院雖照常開會然因本院一切進行停滞之故國會職權未能單獨行使於國家之前途殊多不利國民及衆議院同人縱不我責我輩豈能自安此請同人注意者二也焦易堂請先以「修正院法」付表决再討論修正的手續高仲和謂今天的表决祇可謂爲議决案不能謂爲法律案此層請大家特别注意趙世鈺謂今天之表决不過徵求同人是否贊成修改院法之意思至修改院法之手續當然須依法辦理主席宣告以「修改院法」付表决張魯泉問在塲人數若干人主席報告一百三十八人贊成修改院法者請起立起立者一百另五人多數通過主席以趙時欽提議「修改院法後即日開會决選」一案付表决走立者六十三人少數否决主席又以潘大道提議「决定修改院法後即日决選再開會修改院法由議長移付衆議院」案付表决起立者八十三人多數通過湯漪謂修改法院内容今日須先决定始能開决選會王湘謂非先將院法修改後不能開决選會且今日之表决時主席糊裏糊塗宣告表决本席認爲有疑義表决無效全場大議遂一鬨而散時已下午五時矣 
[衆議院之請願委員會]  
　　昨（二十九）日衆議院請願委員會開會議决各案（一）女權運動同盟會周敏等請願在憲法明白規定女子與男子平等的有憲法上所定人民必享之權利（二）延吉和龍代表霍萬程張斌請願取銷未經政府批准由奉天與日本人私訂之天圖路合同咨達政府請將奉天所訂合同以明令取銷並督促外交當局嚴重抗議阻令日人即日停工提前卽交大會（三）鹽政討論會張謇等請願對於鹽稅同一區域不得引前淸稅率不同而設立越界爲私例案致累平民生命財產認爲應提大會（四）江蘇旅京同鄉會丁錦等請願速咨國務院停止江蘇發行公債及澈查江蘇財政認爲應提大會（五）寗協萬等請願修正天壇憲法起草三條增加教育及學校一章勞工保護一章由大會轉交起草委員會作爲參考（六）旅京順直同鄉會代表劉文翰及順直初選當選人焦瑩等請願以順直省議會當選人俱係官僚選舉舞弊應行將其資格取銷重行複選認爲關係變更選舉問題重大應由院議云 
[羅案之各方消息]  
　　齊燮元致黎電恭讀宥日鈞電伏承整飭官常導成法治至意欽感莫名財政總長羅文幹一案情節重大事實彰明上損國權下違民意我大總統正躬率物鑒空衡平旣不爲曲袒以徇羣僚又何能髦法以違淸議投杼三至雖聖智而猶疑發言盈廷况彈章之具在故以言政治責任則有輔弼機關以言訴訟問題則資法律解决毋傾毋黨至正至公中外具瞻遐邇共仰燮元對於此案謬參管蠡冀贊高深業於徑日電陳茲拳鈞電肅布菲忱伏祈垂鑒齊燮元叩感 
　　石志泉辭呈司法次長暫行代理部務石志泉氏單獨呈請辭職其原呈如次爲呈請事竊志泉不自度量猥承特達之知於本年八月間奉命署司法次長旋因本任總長徐謙迄未就職復奉鈞令畀以暫行代理部務數月以來兢兢愓愓不敢稍自暇逸職務差無隕越惟目前司法事務所關重大所處至難揆度時勢斷非擣昧如志泉者所能整飭萬一謹舉其略爲我大總統陳之收回治外法權之說倡議遠自前淸自華會提出抗爭已得友邦諒解是以各國有調查委員會之設本定今年七月相率來華以調查吾國法院爲入手辦法本院爲主管機關曾經通行京外法院先事籌備然以爲期太促所費不資庫帑空虚無從應付不得已商由外交部轉行各國委員會展期來華以明年秋間爲約計此展緩期間轉瞬即届正在時機吃緊之際不特此項臨時費用絲毫無著即法院經常費用已屬不能支持現在京外法官薪俸積欠已久諸曹爲生活計日在呼號慘懼之中方憂無術維持何從更事整飭且外人調查事項形式特其一端要其眼光所注必以吾國法院是否有眞正獨立之精神爲其調查重要部分比者百端待理綱紀未張每遇要案發生外界輒有干涉之嫌士未亦存輕視之意遂致辦案益形棘手法院失其尊嚴此在本國人士尙不尊重本國法權以此而供調查不惟自慙形穢且恐以艱難爭回之希望又復喪失無餘此則影響法權前途所關甚鉅者也凡茲難點均係實情苟有其一皆足受困何况所舉諸端一時並集陷入絶地無可諱言顧後瞻前危險萬狀志泉本無才識資望尤輕當此緊要關頭自問實無把握若不知難而退將來貽誤負咎滋大所有暫行代理部務兼署司法次長職務擬請大總統准予罷免即日别簡賢能分别接替不勝屏營待命之至謹呈大總統司法次長暫行代理部務石志泉 
　　曹錕請勿挾嫌誣陷羅文幹下獄以來東交民巷兩口及東西各車站類似密探之人布置甚爲周密此事爲曹錕所聞於前夕急來一電勸勿株連其原電大意如左羅案雖經疆吏各陳意見無非本諸民意不忍部曹凟職固我國基非有　系存乎其間乃竟有國會代行大總統國務院職權之謠傅顯有離奇特殊之作用覩此一事足徵京中空氣之可畏請速解决閣案並囑軍警機關對羅案嫌疑應俟法庭指派逮捕爲歸以防挾嫌誣陷危及各界秩序云云 
　　保曹對洛吳態度據保定通訊曹使於日昨語其左右云 
保洛萬不可分家倘若携貳必至彼此皆大不利且我所以有今日之實力者實子玉之功力居其强半子玉向尊我爲師我待子玉如親手足故素日水乳交融毫無隔閡至此次羅案發生余與子玉之主張雖稍有抵觸是各有見地即以子玉爲非吾可進而教之亦無傷於素日之感情外間不察竟傳保洛將有破裂之說實乃臆測之詞其實吾何能嫉視有功之左右否則不啻自殘肢體致貽鳥盡弓藏之譏而我屬對我咸生戒心若比之民二項城之對待張振武方維余雖愚尙不至此也云云 
[溥傚婚禮紀]  
　　淸帝溥儀於本月一日即舊曆十月十三日結婚其婚禮想亦爲國民所欲聞也日期均用舊曆十一日午時淑妃妝奩入宮十二日丑時淑妃入宮十二日已時行册立式十三日午時皇后妝奩入宮十三日寅時淸皇后入宮十四日淸帝淸后出神武門入北上門至壽皇殿（廟見禮）行禮十五日午時淸帝升乾淸宮受賀淑妃住在大翔鳳胡同於舊曆十一日夜子時派導引大臣侍衞等自神武門出經地安門大街而北而西至淑妃府門淑妃乘輿後仍由原路進神武門入宮大中華民國大總統於昨（二十七）日致送榮宅（后邸）奩儀四色三鑲如意一柄百鳥朝鳳銀瓶一對湘繡掛屏四輻印度花衣綢料四色大中華民國所派致賀專使黄開文亦有禮物致送淸帝共計二色爲三鑲如意及花緞衣料又據交民巷消息淸室對於各國公使曾探詢其願否到塲觀禮並未正式致柬邀請各國公使昨日曾爲此事開會商議應取如何態度當即議决不得用公使名義前往觀禮第各公使中有願往觀禮者不妨以私人名義前往云云 
辛博森遺失外交文件（五續） 
　　七月十一日鄙人致電北京報告英外交部對於鄙人活動之態度十八日北京路透電社取得刁作謙發表之電文二十二日鄙人向孟查斯特商會演說時主張中國鐵路應作通商區域以便互相貿易因是時國會方面正討論中國關稅門户開放郵局及滿洲地位種種問題此時倫敦各報社各機關均接得廣州方面發來之郵件宣佈孫逸仙被選總統之事鄙人亦接有此項消息並請鄙人加以解釋瑞德雷氏尤願鄙人表示意見鄙人遂於七月二十日覆函瑞氏謂閣下（瑞氏）送來之郵件係發自廣州者倫敦方面早已聞知此文係述孫逸仙近日之活動欲得外國之注意質言之孫氏勢力不過及於粤省之一部中國政府如不加以寛容孫氏早被處置矣孫氏現爲擴張勢力起見運動業經取消國會之少數議員擁已而爲總統孫氏同黨勢力之所及亦不過廣州一隅而巳至於列强對孫之態度本年三月美國政府首先向北京外交團聲明謂美國除承認北京中央政府外餘槪不加以承認並認北京政府之代表爲正式代表討論後列强有所一切交涉事宜均以此種聲明爲原則結果粤省之關鹽歸於北京辦理數月以來孫氏在華盛頓方面派有密探但彼等毫無進步之可言本年底將有一種調停辦法鄙人所言雖不甚詳然亦足證此　公文實屬無關緊要者也（未完） 
[開封通信]  
　　豫省匪禍紀（太虚） 
　　近月以來豫匪猖獗極矣破上蔡項城圍沈邱固始商城屠息縣正陽陷新蔡攻羅山圍確山西平遂平據駐馬店撲汝南窺南陽出郾城入許宛繞河北風聲所播全國震駭聲勢之浩大直駕白狼而上之此外安陽葉縣林縣魯山臨内黄河南北岸鄭州西南隅離城七八里即有股匪甚至巡使署駐剳地之洛陽（吳佩孚住宅前日亦被匪搶聞吳親率衛隊追繫匪已遠竄）無不有土匪出没其間查吾汴所以多匪遠因起於趙氏數萬敗卒與固有土匪相合近因則由於前此駐汴陜直軍將領之養　貽患有以致之據旅汴一般外人觀察謂當馮玉祥秉政時各將領因不滿馮氏大家多叉手不肯剿藉以困馮馮旣去匪羽毛彌豐乃至今日披猖不可收拾也此言不無研究價値張福來督汴目的達後始决心大張撻伐乃約靳胡兩師（胡剿彰德以北至衛輝以南靳剿鄭州以北至郾城以南信陽以北則鄂蕭派隊協剿）迸力痛剿并豫訂以某項權利以償兩氏之勞茲將陜直各軍隊連日剿辦情形擇要述下（一）彰德之匪其匪首爲舒德合下分四大股金大寳張六混魏喬申金科各領千餘衆胡景翼前日自鄂回彰後彰民萬餘跪道請願剿匪乃於十九日調團長李紀才率部開往安陽（彰德府治）之白碧巢一带復調騎兵開往臨彰之富屯塞一带又調蔣團長世傑開往内黄之豆公集田氏集一带調康團長之兩營開往陽園鎭并檄砲兵一連機關連等開往助戰另電大名府鎭守使派兵廻龍集一带堵截翼四面包剿一網打盡十一月二十號拂曉該匪舒德合所部即分據北郭村楊汛龍鳳集一带高原與陜軍正式開仗勝負未判二十一早李團長率隊冒彈衝鋒至晚五時方克楊汛北鄭村各鄉是夜大風狂吼陜軍不熟地勢死傷頗烈然亦斃匪數百奪槍械四百餘桿砲兩門舒德合勢窮乃夤夜直竄豫北投鎭守使馬燦林處要求收撫（舒係積匪前經趙氏收編與馬素稔）越日而張福來電到令生擒舒匪解汴城賞洋一萬斃者五千未知馬氏對舒將如何發落也以上豫北陜軍與匪交綏之詳情也（二）魯山葉縣臨内之匪其匪首爲老洋人係白狼餘孽部下有三十餘股每股近千所到之處豎有替天行道及檢閱大巡閱等旗幟者是於陽曆十一月中旬攻破魯山分股入林縣掠殺魯境雙龍店西河莊辛興莊周莊數十村落火光馬蹄絡繹數百里且有大砲機關槍其搶掠之法即將贓物置村民肩上令其隨行數百里釋之而回魯山來客言該境至本月二十六晚匪衆始魚貫走盡火光已熄送贓者均紛紛逃回皆足腫脚折面顱死灰至家則自赫塞至黄村一带數十里全變瓦礫之場惟匪雖去而縣隊即來索糧鄉民無以應均老幼相抱而哭最慘者有農民李姓婦匿抱幼子於井側匪過而子大啼乃急擲於井内俄頃得食物將以哺子冀其未死可與共食因伏井口探望呼不應亦即投井街人撈出則母子俱死矣見者莫不揮淚亦云惨矣老洋人旣復分股擾葉縣匪數在萬人以上用大砲將葉城轟塌入城後槍殺數百人架去人數相等電桿盡爲所斷敌官軍得息較遲現該匪尙盤據城中知事已逃靳司令聞訊卽商調陜軍曹世英一旅趕隊赴葉間昨日全部抵葉正在開火現葉縣以斗大縣城聚衆數萬高小學已爲匪之司令部矣此外老洋人復派股攻臨内臨内有匪三四千人均什趙氏官兵聞胡立生師長欲全殲之有親往督剿消息以上所述皆近日大略情形又聞葉縣魯山各地捍匪所過除焚殺不計外最慘者世家閨媛平民婦女無一倖免捍匪中每衆均有所謂隨行妾者卽以沿途所擄之婦女充之也婦女貧乏者以衣食斷絶勉强跟隨稍有智識者或自戕或被殺或敢怒不敢言方之三百年前揚州嘉定之慘刼殆有過之嗚呼慘矣方草稿間又得鄭州電訊遂平舞陽（俱在豫南）又突來兩股趨園泌陽經田維勤部之段國璋團長跟踪猛勦泌團巳解該匪復分兩股一趨方城縣一向南陽經田續派隊截繫一股則又由南陽趨竄正陽回固始縣又經田部團長張萬信在包信集地方圍擊匪首魏老飄亦於此役擊斃此股可望撲滅方城之一股已由靳雲鶚派十四師陳少康旅長截勦矣 
 
 
 

Page 8

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 9

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 10

 
 
第一萬七千八百八十一號;中華民國十一年 西曆一千九百二十二年十二月二號
星期六 * *國内要聞二 
[外報紀外蒙情形]  
　　泰晤士報北東通信云當紅軍入庫倫之初聲言祗驅逐恩琴及白黨在外蒙之勢力無侵佔外蒙之意思驟聞之此言甚甘顧自紅軍入據以來除虐待華人及蒙人以前宣言竟未克踐茲有新自外蒙回京之中國商人於外蒙情形頗稱熟悉其言亦有根據亟錄之以見一斑其言曰紅軍驅逐恩琴之時對外蒙即稱蒙人得自由選擇其所願隸屬之政府對中國人則又稱肅淸白黨之後必以外蒙交還中國此兩項宣言紅軍苟能踐箕一則外蒙問題儘可由中蒙人之自行解决無待俄人之越俎至於外蒙之所謂自治本係一九一三年中俄條約曾擔保之外蒙一般人之心理中亦仍願受中國之統治故苟令有資產之蒙人任其自行投票願歸何屬則其結果必一致願𨽻中國當恩琴敗走之初活佛極願與中國言和終爲俄人所尼未果顧蒙人對於政治觀念則非常薄弱大槪與北京之洋車夫不相上下 
莫斯科政府現已管有赤塔其於中東鐵路尤爲注意其所堅持外蒙不肯交還蓋即欲以之爲交換品一方面則對蒙人宣傳蘇維埃主義以爲己用故自入庫倫後紅軍於蒙古之舊政治家施以暗殺者不少而現時執政之蒙古官吏大槪每名均隨有俄國顧問一名以監督之顧當此俄人之狡謀正在進行之際而忽有北京之某國外交官突宣稱其本國政府仍認外蒙爲中國領土之一部俄人銜之因是對於外國領事一槪不許入境并對外國商人亦多所殘毀而對於英美二國之商人爲尤甚俄國顧問對於外蒙農人復時爲過分之勒索蒙人咸苦之旋并定進出蒙境之貨物復重徵稅率自百分之五至百分之三十市面流通以金盧布爲本位銀元每元貼水至三角五分之多民間產業之買賣咸須照俄國法律不許適用蒙古法律之規定且無法庭之存在人民生命常不得安全之保護俄人主持之官廳更賄賂公行人民訴訟之勝敗常以錢財之多寡爲標準故外蒙之在今日可謂完全在無政府之狀態總之外蒙紅軍如不速行騙出則非特外蒙人民受害無窮而以俄人之野心恐將有更進一步之侵略也云云 
[沈軍返斾後之桂局]  
　　桂省近已儼成割踞之局羣龍無首各爭雄長吳佩孚爲伸張勢力於西南起見日前曾授意沈鴻英返桂又致雷各方將領支配地盤希冀收復桂局電云萬急全州平樂柳州恭城鹿寨一带探投林蒲田總司令盧壽慈總司令沈冠南軍長雷漢卿司令賁鳳廷司令馬曼卿司令 
同鑒桂局殘破至於不可收拾由軍人自相水火使然懲前毖後必宜棄嫌修好除匪安民共謀統一爲桂人造福不宜招集土匪互相仇視烟私利而再害人民弟意可割分平梧各屬爲沈軍長所部暫駐地點桂柳各屬爲盧總司令所部及滇軍朱總司令所部雷司令所部暫駐地點大河流域爲林總司令所部暫駐地點靜候中央政府任命切勿更生猜忌爲人所乘蹈昔年之覆轍至對於滇軍宜好結感情徐圖資助出境以盡地主之誼至地區交通應就近商洽張子武省長不日回桂一切當可爲諸君調和感情捍弭隠患也敬貢直言尙 
祈公鑒爲荷吳佩孚宥印 
　　沈軍由贛邊率師回桂其重要原因一接探報北伐之滇贛軍各部已進駐桂林倘不急勸使退出桂局更難收拾二贛南自經兵燹瘡痍滿目籌餉不易三在外爲客軍不應久駐贛地四廣西父老請援函電一日數至沈爲桂人於桂事自不能置身事外五沈軍長官士卒多屬桂籍久客思家有此種種原因故决意旋師至回桂部衆有四個混成旅又二支隊人數約一萬子彈近由吳佩孚接濟二百萬每人平均約有子彈五百發又得十餘萬開拔費至解决桂局辦法所有駐桂之各客軍力之所至當勸使退出至於劉顯臣（震寰）林蒲田（俊廷）林隠靑（林虎）各軍極願互相聯絡俾合各軍之力以解决桂事現已分途派員聯絡云茲將沈鴻英與滇軍朱培德往來電文錄下萬萬火急桂林朱總司令益之兄勛鑒徑電敬悉正思奉候忽惠德音磊落胸襟至爲欽仰桂垣秩序辛賴維持感激之私匪可言喻弟以率師遠出未獲稍盡地主之情殊深抱歉承囑派隊接防經派鄧旅長瑞微率部前往計期日内可到請予接洽時局大難此後尙希相與提携以期有濟旌廳在望曷禁依馳肅此佈覆敬候勛安弟沈鴻英叩朱培德電云日昨探報得悉執事現已駐軍湘邊引領雲山曷勝翹企敝軍此次假道貴省前因梁氏不諒發生衝突無謂之爭良用歉然抵旌後承各界之囑託不嫌越俎暫維秩序措置無方彌深慚怍加以本軍將士念切思歸盤旋數月卽行開拔尙希執事卽日派隊接防維持善後俾桂垣人民不致重罹塗炭造福閭閻應無涯矣 
　沈鴻英又以劉震寰虎據梧籐盤馬彎弓大有奠定全局之慨不得不謙恭自持派員聯絡以免前途發生阻力故日前特派吳瑞廷代表到梧晋謁劉震寰備述沈氏對劉之贓意而同時陸榮延亦以劉攻下籐縣後有乘勝進取邕寗之勢大爲驚懼故令其黨運動各工團派員到梧懇求緩攻另商解决辦法又以沈氏已有代表來梧更形進急因其與沈已成冰炭誠恐於己不利亦派陳毅伯兼程到梧謁劉極言其近來對於解决桂局種種意見並求劉下令前方各軍暫勿前進故梧市日前遂有沈陸代表足踪現陳經於前日搭省梧輪船離梧遶道安南返龍州沈氏代表吳端臣亦於昨日乘民船上平樂至陳吳二人此次謁劉氏接洽之結果如何則不得而知但劉震寰爲今日桂省之實行主義者對於改造廣西原旨堅持貫澈之精神連日積極的進行其澄淸全桂之大計劃異常忙碌云 
　　柳州函云沈鴻英所部第三旅長何才傑攻入柳州韓彩鳳向百色退却陸福祥聞訊即率所部由來賓往援甫抵牛巖韓彩鳳亦率敗兵至矣陸韓兩部會合即向柳州反攻何才傑出城迎敵酣戰甚久韓部稍却何部乘勝追擊不料陸部突由左翼抄向何部後方襲擊何部潰亂不能支持向雒容方面退却韓陸於次日午前入城街上屍骸堆積大半爲當地商民中流彈而死者柳州迭次所遭戰禍以此次爲最慘云 
[戰事停頓中之閩局談]  
　　閩上游不但邵屬多被常（德盛）部佔據即建寗亦在侵 
入下游張淸汝雖曰殘部又與高旅殘部合頗足負固情勢未嘗不急最近又聞蟄伏上杭長汀一带久無消息之王獻臣一旅漸與常軍合而仙游又有失守之耗急尤可知乃軍事當局若仍抱鎭靜之態度也者查其原因以常軍至建寗即止進不動徐鏡淸所部單弱本未與接衝即退出建甌城外三十里目下所開拔上游之軍隊但在延平方面扼險而守即建邵等屬之被佔者尙未過問旣示以此爲當之地盤藉以籌餉常不進攻殆其中有所接洽仙遊失守之耗傳來許崇智卽派孫本戎率所部開赴莆田養日業已開拔或云與城師夾擊張旅或云規復仙遊後說較確蓋不赴仙游而第赴莆田其勢可想至王獻臣所部雖有與盛結合之傳聞但近仍守舊地盤如上杭長汀等屬或云仙遊失守係因王獻臣密派軍隊與張旅提携又一消息李厚基又由汕頭回赴上杭以將王獻臣一旅爲復閩基本營俱未證實而日來雖有拔隊用夫每次動以數百人計然以聯軍軍警稽查處成立並規定招夫辦法於前一夕向車館雇夫福州地方亦較日前爲安謐云 
[福州之教育司法界近狀]  
　　福州戰事停止迄今殆已一月又半縣轄省轄之小學校軍隊尙未撤盡中學校可知小學教員計此月餘中只支薪俸一成中學僅支百分之七小數三月前中小學索薪團學生之讀書運動進行已非一次省長以財政廳長林炳章未就職無從籌措辭新任教育廳長黄翼雲亦以教費無着濡滞滬凟未返近中等教職員聯合會請省長備文向運使及稽核所請劃鹽餘月萬五千元爲教育費並電京稽核總所請予截留但交涉尙未有結果而運使黄展雲且未就職無從正式接洽小學教員則連日開會議决爲恢復小學教育原狀之請願遊行本定十二月一日舉行嗣又以此次請願不能不向省議會一行該會是日正在舉行臨時會開會式而鹽使黄展雲財政廳長林炳章烟酒公賣局長吳枬均定於是日就省署人員外出必多故不能不改作翌日 
　　政局變後福州之律師界即倡司法改組地檢長楊禧則主一部改組即補充去職之數而已自林翔鄭烈等歸省則全部改組之議成然當時有檢察官用外省人之主張旣又爲民黨中人所反對林高檢長鄭高審長發表後地審檢長本内定候光第吳敢繼又改定爲陳某復被人反對乃定侯檢長林祥熊審長本（二十七）日又復變卦改爲林祥熊檢長吳敢審長以侯爲鹽緝私隊執法官至此當不再易現高等廳只留薛光鍔周鼎二人係以閩人組織書記官則留張芸　原友蘭二人然多數書記官已起反抗地審檢兩廳以兩長尙未發表人員如何更動無從而知唯新組入之人員除侯林等數人外多以律師業不甚佳者其業稍旺者則主張目下司法費不知何從籌措至經濟回復有薪可支律師業亦當同時回復故多舍不就 
[漢口商聯會最近兩日開會紀（續）]  
　　二十八日全國商聯會是日開第十七次會議呂逵先議長主席到十三省區五十一人主席謂今日新到直𨽻代表凌星樓君已出席特介紹又謂昨日秦褉卿與樊步靑二君臨時動議之招商局案及羅文幹案均議决通電現已擬就即由書記朗誦如下（其一）奉令查辦招商局董事傅宗耀舞弊營私一案證以該局股東維持會宣言原告張士記旣聲明未預其事潘宏記高以長又股册所無匿名控告依法不能成立况招商局依公司組織似不應沿用前淸奏案啓公司股東自危之心除函達招商局董事會趕即依法召集股東大會嚴重淸查公告全國外伏乞大總統國務總理俯念我國航權僅此一局令行交通部收回查辦命令由該公司股東自行淸查並令農商部依法保護以維商辦船業（其二）羅財長被捕一案報載紛紜眞相驟難盡悉惟以總長而犯納賄之嫌議長而有告密之舉無論何方屬實均爲國家莫大之羞况警耗遙傳政潮將起設藉此爲導火綫而釀滔天之禍前途險象詎忍復言我大總統坐鎮中樞宜伸英斷請迅飭法庭將此案依法訊辦羅如有罪即須盡法嚴懲羅若被誣亦須照律反坐吳張等旣係舉發之人即不得憑議長之頭銜而巧卸原告之責并請將雙方事實詳爲公布靜候輿論裁判戢陰謀而弭巨禍全國蒙庥若中有所怯或情有所私而處分不能悉憑乎法則法一毀而大亂恐將從此起矣釜魚競泳幕燕爭巢若輩自忘其危而國民同受其厄燃眉禍迫用敢告哀涕泣陳詞佇盼電示于兩電外另致各報館轉全國各法團一電略爲羅案事上大總統一電文如前務請本約法主權在民之旨一致協爭倬受賄之閣員弄法之議長均須受法律之制裁而無術可以避免則法治崇而亂源止國家國民交受其福云云讀畢報告議事日程如下㈠請咨催政府查照國會咨行原案實行烟酒稅費並徵値百抽二十廢除一切苛捐案提議人中國烟酒聯合會總代表陳良玉介紹人馬炎文等㈡擬創設國民互保銀行提倡民生事業調劑社會經濟案漢口總商會提議㈢芷江榷運營私舞弊請轉函澈查懲辦案湖南芷江縣商會代表楊重元提議㈣紙煙病國害民耗財戕身請由大會合力提倡勸戒俾便普及全國早絶流毒案全國商會聯合會湖北省事務所提議㈤請組設全國勸戒紙煙會以除毒根而輕民累案河南全省商會聯合會代表鐵福林提議㈥海關華洋司扞需索舞弊案蕪湖常關病商擾民案審查報告審查員李光魁等胡鈞堂報告第一案王秀山主照辦衆贊成汪美堂報告第二案鐵子祿謂能辦到甚好結果以原提案通告各商會徵求意見再行辦理楊體仁報告第三案胡炳坤主根據原議案轉達衆贊成第四案主與第五案合併討論鐵子祿報告第四案馬炎文謂勸戒是道德問題法律上應注意外國烟稅有兩種辦法一勸人不吸如必不得已則吸國貨烟二由本會咨請加重進口煙稅若原提人主請部通令可不必吳石松主聯絡學界而自動的勸戒汪美堂謂紙烟有害不問是否國貨皆不應吸胡鈞堂主通告各商會述漢口辦有成效可仿照辦理廖炳文謂通令恐辦不到不若請教育部通告各校請勿吸唐愛陸謂勸告應由私人發起不能作爲議决案王秀山主將漢口所辦之勸戒紙烟會章程分寄各商會請仿照辦理馬息深謂烟屬於消耗品本會應議决加重其稅主席謂分兩層表决一通函各商會請聯絡各法團組織勸戒紙烟會二依據議案呈請部内令行各省第一種辦法多贊成第二種辦法表决時反對與贊成各半結果以勸戒爲宗旨李梅軒報告第六案全體贊成黄代杰臨時動議以廣東省造雙毫不承認使用由關禁阻云云胡鈞堂謂此案上海總商會已請求並述京會對於此案交涉情形可查原案再催馬炎文請放行謂政府旣不能禁止粤鑄商人血本有關不能不用結果治標請其發還治本根據舊案再行交涉時已四時遂散會 
[白蘭德電告展緩付欵]  
　　大陸報云代表英法支那公司磋商借欵之白蘭德氏自與廣州省政府訂結三宗借欵總數英金六百萬鎊後即行回英頃廣州財政廳接其倫敦來電稱整理金融借欵因倫敦閣潮突發須展期六十日交付謂約文中原定倘有特别障礙發生出於意料所不及者得將借欵展期交付等語並稱此項債劵英人認購者甚爲踴躍 
[粤省銀行改組辦法]  
　　粤省銀行决改爲官商合辦各占股本一千五百萬所招商股將由零星集合不取包辦制免爲少數商人壟斷并欲爲該行籌一切實保障使永不受政局牽動擬將該行設在沙面租界其行長則僱用富有經濟經騐之外人副行長一職則以華人充當所有行内事務均由正副兩行長負責另組識一董事會以監督正副行長又將行長一職定爲僱員使不受國際經濟或訂約之縛束改組後將多設枝行於外國各埠經營滙兌買賣等業蓋以廣東每年絲業匯兌總數已有三千餘萬元若將此項匯欵收歸省行辦理獲利已不少也至貨幣借欵之二百萬金鎊折合銀毫約有二千萬元將來省行之官股即以在此項借欵劃撥一俟借欵滙到即可實行故現在財政當局對於改組一事策劃極爲忙碌云 
[九江近事]  
　　南潯鐵路公司坐辦熊元煌昨偕兩日人由滬來潯據聞係該路聘來一爲會計顧問一爲工程顧問現均住九江車店樓上將實行監督該路經濟云 
　　九江災民會議處以八二兵變政府對於賠償撫恤迄無具體辦法乃函請商會呈催已由該會具呈籲請中央將賠恤兩欵速滙災區並請蔡成勳電催茲得蔡復函已據情電懇政府迅予撥欵振恤並分電院查照一俟電復再行函知 
　　九江總商會農會自治籌備處助理員辦公處勸學所律師公會以淸賦督徵員催收舊欠甚急而人民實無力淸還特公呈府當道請援照贛南定例准予劃除九江一隅不入督徵範圍以蘇民困惟督徵員汪自强前以該縣丁米兩項每年只能徵收三成呈報省署比奉指令着即上緊催收期足成數源源報解似此情形未識能否邀准也 
　　駐武穴山東陸軍第一混成旅張克瑤所部奉命援閩入贛其步兵一團業已陸續過潯晉省今（二十七）日又到步兵四百餘人候車開赴南昌九江縣知事租賃大東旅社爲兵差辦事處大約軍隊運完當在一星期以後將來即駐贛東一带 
　　九江審檢兩廳以各公團代呈省當道請予撥欵救濟迄今兩旬消息沉寂特於日昨復具函商會請轉達各公團繼續代爲請命商會接函後比即邀同各公團共同討論當經决定再備呈文分呈蔡督理財政廳曁高等審檢兩廳俯順輿情迅予動放公推律師徐霖泰擬稿由徐晉省分别投遞並推定徐君爲就近催放代表俾達尅期動放之目的云 
　　潯埠自遭八二兵變後商會曾有組織商團購置槍械力圖自衞之計畫現正積極進行須俟欵足方能成立茲又擬組織華洋保安會通函各洋行各教堂徵求同意以維持全埠治安並擬購備機器水龍一具以便火警時易於施救 
　　前江西教育廳長李金藻於昨日過潯晉省聞係奉命來贛調停教長風潮如有成效將來即以李氏重長教廳以朱念祖調京 
[陜省籌畫中之大工程（西安通信）]  
　　需欵五百萬元 
　　灌田在五萬頃以上 
　　陜西頻年災旱人民恐惶前水利局對於水利考古援今著書立說然終未見諸事實昨歲荒歉最大難民幾不能自活有紅十字會會長楊淑吉諸人籌欵購器鑿池取水爲救陜民作臨渴掘井之計然實不得謂爲根本上之計畫去歲雖得振欵甚多然可以救目前不足以圖久遠故當去歲渭北義振會結束時尙有振餘欵洋十三萬八千餘元屢經紳民會議僉謂　以此欵辦渭北釣兒嘴水利工程引涇穿　之用乃組織渭北水利工程局公舉李仲三爲局長柏厚重爲副局長後直軍入關陳氏南下陜西政局漸趨統一從此華洋義振會之在三原與在省城者無兩存之必要遂於今春合併爲一名曰陜西華洋義振救災會仍以聖公會中學校校長董健吾爲該會會長所有渭北振餘之欵即悉歸陜西華洋義振救災會保管對於渭北水利事宜由該會聘閩人吳南凱工程師親蒞釣兒嘴實地測量曾具有報告書與預算表但測量之時間甚形短促渭北各領袖深恐思慮不周測量不密徒耗鉅費乃公推李仲三至南京商之於陜人李宜之宜之謂欲辦此項水利必須恢復鄭國渠之規模漑田至少在五萬頃以上若吳工程師之計畫與預算用欵六十餘萬至百萬灌田祇四五千頃且用欵微而無成效以前經營之失敗者不知凡幾吾人正可藉爲殷鑒蓋涇水猛急不築高堰無以殺其勢儲其量無大規模敷衍成功恐即四千餘頃亦不可保仲三深以爲然即與宜之偕歸請宜之爲該局總工程師隨即請華洋義振救災會撥給振餘欵洋先爲測量預備動工詎該會西人以該局事前旣未商酌事後又無把握深恐借事挪支徒耗鉅費故躊躇多日經久不决仲三以爲故意爲難憤氣塡胸後經多人調解始决定先撥給該局洋五萬元爲該處預備工程之用餘從緩撥但該局須具保證書以昭信用現保證書已成書之上面係漢文下有英文茲將原文照抄如下陜西渭北水利工程局今由義振會領取渭北振餘欵洋五萬元作釣兒嘴預備工程之用特此保證并有條件三項異常嚴厲一不作别項用途二須在十年以内將所計畫之全部工程竣工三在預定期内如不能竣工即可作本局無辦此項工程之能力本局必須將已撥振餘欵洋全數交還陜西華洋義振救災會或該會委託機關以便保留仍作以後釣兒嘴工程之用該局總務部總辦李仲三工程部工程師李協（即宜之）董事部總董胡景翼均在保證書後署名簽字蓋章刻吳工程師已歸工務完全歸宜之主持據云先將備開山洞之山測量精密洞工計畫成則明年可以起始開鑿以後逐年籌欵繼續爲之務期必成而後已現已着手測量多日所用測量人員有由南京河海工程學校畢業者有由陜西陸軍測量局調來者李宜之係由德柏林丹瑟二工科大學畢業回國後在南京河海工程專門學校主講七年現充陜西水利分局局長學識經驗魄力人格俱爲陜西一時之冠前在聖中演說題曰意想中二十年後之陜西觀其言語舉止異常周詳思慮極形周密舉凡一切統欲爲嚴整之組織其規畫頗肖德人故渭北水利工程事務前途人人咸抱樂觀茲將其答渭北各界歡迎會演講水利辭照錄於下以資國人研究水利者之考鏡焉（未完） 
[浙憲審查會紀]  
　　浙江省憲法審查會十二月一日上午十時開第十一次 
大會由沈定一主席報告制憲經費省議會今日下午續開緊急會議當有結果遂開議彙編草案程序係馬名冀提出主席云依審查會法第八條審查會就整理委員報告各類草案分三組彙編三部等語究竟依草案分組抑就審查員分組請大會公决方鍾主張草案分組張駟羣王序賓潘上瑩馮晋楚等主張審查員分組當由主席付表决在席六十二人贊成審查員分組者四十五人多數可决主席諮詢分組方法是否以抽籖定之抑由各審查員分認公决以抽籖定之次討論各組人數馬名冀主張甲組三十六人乙組三十六人丙組三十五人正副審查長除外樓曜主張正副審查長爲甲乙丙三組主任王廷烈云以今天到會人數先行抽籖其未到者另行抽籖顧紹鈞云就報到簿上人數抽籖因第二區事實上已少一人全數祗一百零九人表决結果就今天到會人數第一次抽籖分組其未到會者第二次抽籖分組主席諮詢審查長應否加入柴常春云本會法除有規定外適用省議會各項細則之規定審查長比照議長似不能加入各組顧紹鈞云此係抽籖分組與選舉分組不同本席主張審查長應行加入衆無異議遂由秘書分組抽籖至十二時散會 
[浙省會續開緊急會議]  
　　浙江省議會十二月一日下午二時續開緊急會議由 
 
 
 

Page 11

 
 
第一萬七千八百八十一號;中華民國十一年 西曆一千九百二十二年十二月二號
星期六 * *沈議長主席報告省長來咨撤回捲菸特稅議案向來無此辦法應否准其撤回許視謙張鳴材皆云不准撤回如有修正之處儘可由政務委員出席說明衆無異議議長報告王議員培燏前天動議辭職諸議員應付大會解决現提出辭職書者爲應西黄羣盛邦彥諸君依暫行法第六條議員任職後非經大會許可不得辭職用特請大會公决許祖謙云應先回復常會再解决辭職問題因依議事細則規定須付法律股審查稽文云應議員已任管带自可許其辭職楊毓琦云凡已辭職之議員自應提前解决俾新議員遞補以免不足人數張鞱云對於辭職諸議員主張付特務審查任鳳岡云民國十一年來凡有議員辭職均付法律股審查盧旌賢云議員在閉會期内辭職議長得以許可但於開會時報告大會丁仁梁成王培燏林茂修解釋暫行法與議事細則對於議員辭職之規定並無抵觸應議員之辭職現在閉會期内議長自可處分許祖謙亦主張辭職議員付特務審查請議長指定審查員十三人張鴻材云應議員之辭職但由議長許可王盛兩議員辭職係在開會期内應付審查任鳳岡云議事細則議决在先暫行法公布在後法律上之爭點應請大理院解釋顧紹鈞云不能依本會議决議事細則第一百四十條違反國會議决省議會暫行法第六條之規定張韜請議長指定特務審查員七人三議員辭職書併付審查限明天報告大會正在討論間人數不足法定遂宣告延會 
[南京快信]  
　　韓省長通令各縣預防議員干涉地方司法行政電係省署秘書馬永孚（熊希齡介紹來湖南人）擬稿韓現諉過於馬改派爲駐京委員月送薪金二百元馬不認過並堅不辭職昨省署秘書廳全體停止辦公宣言馬不走同人决不到署辦公 
　　兩淮運使丁乃揚蘇常道尹蔡寳善昨均因公來省晉謁軍民兩長稟陳要公 
　　財廳派往各縣秋勘委員近日均已回省陳報秋勘成數大約江南北平均有八成收數 
　　省署昨委朱錫嘏赴阜寗縣查案財廳委吳曾源赴無錫武丹宜南等稅所查案顏輅赴吳江縣查案並赴丹徒縣催提房捐沈維光密查江寗縣錄事被控案劉延祺騐 
收下關商業補習學校工程 
　　韓省長擬委董某爲管理八卦洲專員惟尙有佘某等正在競爭 
　　楊壽枬昨辭兩長即赴無錫籌備商埠進行事宜 
　　豐縣忙漕征收無論秋勘成數多寡向例串票滿造滿征前任余知事因此被控撤任現任宋知事恐積弊難除特諭二科主任戴潤甫遵照省公佈議决案改辦普災擬於受雹災區域四二啓征普通區按照八成除去死亡逃絶適合本年秋勘七二之數聞省廳昨已核准惟該縣省議員孫基士孫建國等恐征收員舞弊昨謁省廳請嚴令禁止 
　　省署昨通令所屬各官署嗣後正式公文不得用信封裝寄公文封筒内不得裝寄鈔票附件包封内並不得夾带　文及私人信件以昭愼重 
　　七百萬公債聞軍民兩長昨諭令財政廳召集各縣知事會議發行手續嚴廳長已分别電召 
　　韓省長注重地方治安對於保衛團商團力圖整頓昨頒發調查表兩種令行各道尹轉飭所屬查明分别塡報 
　　上月三十日南京體育師範與法政專門學校比賽足球結果三與一之比勝利屬於體師 
[杭州快信]  
　　部派調查司法專員張某等行將來浙高等審檢陳陶二廳長以浙省各縣知事對於司法收入從不認眞報解昨特會委大批知事薦任職王敬培李郁第等分往澈查限日報告 
　　新財政廳長張壽鏞今午接篆卽由淸華旅館遷入廳署下榻辦公内部人員暫不更動 
　　不動產登記業由高廳遵照部章籌備完竣並派員先赴杭鄞兩縣實行舉辦事當開創關於保護人民確定權利多未盡悉昨特函杭甬兩總商會察閱提倡俾得聞風興起 
　　紹屬稽山鄉竹田頭曁東鎭岔路口爲諸嵊匪徒竄入要衝附近各村落慘被燒殺擄贖現經該鄉自治委員徐則贏曁全體公民聯電到省請撥軍隊下縣防堵 
　　杭嘉湖紹金衢嚴七舊府屬各商會贊同善後期間計逹四十餘處今日尙有東陽縣商會及嘉興新塍鎭商會來電擬推盧續辦善後事宜 
　　浙紳高雲麟喻長霖等發起召集各法團於二日下午開聯席會議解决浙事注重在延長善後期間各法團意見尙未一致有擬提出要求條件 
地方通信 
[松江]  
　　楓涇建設紙廠近訊浙商某擬在鎭南建造紙廠迭經楓涇人民開會反對並紛電江浙兩省長官曁松滬護軍使請求制止刻聞嘉善錢紳銘伯亦面請嘉善牛知事愼重考慮牛已函逹該商設法遠遷現又發現一種說明書該鎭人民對於此項露佈又爲之不安云 
[蘇州]  
　　商會反對煤油包稅總商會據蘇州廣貨業代表徐怡春等略稱蘇垣煤油捐一項向歸廣業攤認詎昨奉蘇州稅務所通知謂奉省令自十二月一日起改歸認董陳鼎五等包辦羣情駭訝迫請維持云云該會因特電請財政廳取消成命仍照舊章辦理原電錄下南京財政廳長鑒廣貨業商稱蘇省煤油稅捐突奉令飭改歸認董包辦等情羣情駭訝迫請維持前來查洋商行銷煤油均歸廣業承銷是以内地积釐多由廣業攤認値此裁釐加稅定期實行之際原有局卡稅所方議次第裁併忽又添設此駢枝機關不獨拂逆商情恐損國際信用合先電請賜准仍照舊章辦理以免紛更而安商業 
盼復示遵蘇州總商會勘　 
　　太湖局催解浙欵蘇浙太湖水利局浙省應撥經費久未撥解雖經屢次减政裁員而於水利進行殊多窒碍日前由莫永貞會辦致函浙省長請予維持茲悉已得張省長覆函略謂局中經費浙省未能源源接濟實緣比歲災荒財政支絀將來苟可爲力自當勉爲籌解云 
　　警探緝獲盜犯蘇州警察廳偵探秦福生楊鶴祥前日在城内道前街鳳翔春茶館捕獲盜匪四人加以洋銬带隊研訊聞該盜均係本地人名丁仁卿王益齋殷根大王蓮芳上月搶刼陸墓鄉西瓜橋湖埂上某農民家一案盜犯解隊後經潘隊長遂一研訊即行移解警察廳轉解地檢廳審辦 
[揚州]  
　　人力車夫罷工續紀人力車公司加租致激成全體車夫罷工二十九日爲罷工之第二日鳴鑼結隊游行對各公司爲示威運動公司方面卽請縣保護江都縣知事以車夫等均屬貧苦小民一日不做即一日不食萬一因此釀成意外風潮影響地方匪淺遂傳集各公司代表喻令暫不加價經縣出示布告至三十日各車夫仍未復業復經縣署令各警所各派警隊在所轄境内梭巡遇有結隊車夫隨時解散並勸令赴行拉車營業各公司又公同集議以四十二家名義推翻已設立之公會另組車務股東聯合會舉陳繡虎爲名譽會正王蘂仙爲會正第此爲一方面之利益未悉尙有問題否 
　　請發教員卹金江都縣教育會查第四第六准立國校教員趙駿在職病故身後蕭條喪葬爲艱家屬確有不能生活之狀况核與教員遺族卹金章程每二條相符昨特出具證書請縣轉呈廳給發卹金以資撫卹 
[南京]  
　　推廣植棉計畫河南福中公司總稽核朱君啓明上月過寗與東大農科諸君協商就河南植棉區域内之小學增設棉業教員一人以原有之學校爲教課及辦事機關不另設專校庶可節省費用學生卽就該校及附近農民子弟選擇命名靑年植棉競進團除教室功課外每一團員家中須給田一畝受教員指導從事植棉另附設五十畝左右之棉作育種塲專事繁殖優良棉種分給農民以期改良農業昨該科經朱君來函謂已於焦作附近指定一高小學校爲棉業教員教課及辦事地并租定五十畝棉田爲育種場東大農科現已遣棉場技術員胡君竟良先往測量棉田及調查附近農情并介紹東大農科植棉專科畢業生吳君步靑爲該校棉業教員 
定於明年三月前往任事該科棉作主任技師孫君恩麘爲愼重其事起見并擬於開校前親往規劃一切云 
　　義教期成會職員會紀江蘇義務教育期成會於二十七日開第三十三次職員會會長因事未到由常務幹事仇亮卿君主席首報告事件㈠教育廳送到公函一件並附抄財政廳呈復省署文一紙（前大會議决忙漕滞納罰金征收費盈餘及屠宰牙帖兩附稅撥充市鄉教育經費案）㈡收到省批一件（前次議决開辦全省師範講習所聯合會案）㈢鹽城支會函復該縣擬具縣市鄉義務教育委員會簡章情形（前大會議决各縣市鄉宜分别組織義務教育委員會案）次提議事件㈠漣水會員姜鎭淮來函提議保護義塜以增學欵案議函復此等情形他縣不必皆同可由本地方斟酌辦理 
[徐州]  
　　教育界歡迎蔣廳長銅山全縣教育界人士及省立七師十中三女師範曁縣立甲種師範私立徐州中學等學生於二十八日下午四時在南關吳氏兄弟小學校禮場開歡迎教育廳長蔣維喬大會並請蔣廳長演講共到千餘人三時五十分勸學所長楊勉齋三乘主任王季長縣視學張又之陪同蔣廳長到來先在休息室暫憇即振鈴開會由司儀員段益齋先請各校男女學生職教員入席次廳長入席先由楊勸學所長代表全體致歡迎詞次即蔣廳長演講教育的人生觀一時許由楊所長代表致謝詞遂閉會現蔣教廳長已於二十九日早快車返省勸學所長及教育機關各代表均送至車站而别 
來函 
[安徽合肥旅省學生同鄉會來函]  
　　各報館鑒吾皖六二之役馬聯甲倪道烺等指揮衛隊刺死學生姜高琦同時請願受重傷者四十餘人而以吾肥學生周肇基爲最甚周當塲被衞隊用刺刀猛戳肺部不省人事比由懷寗地檢廳檢騐後即赴同仁醫院救治詎要害受傷難以奏效淤血蓄積肺部荏苒年餘時噴時止近更淤積上攻嘔血不息延至十一月十日畢命於安慶西門外本宅竊周君肄業於省立第一中學年少英俊成績優越以爭吾皖全省教育經費之故主張正義徒手奮呼甘以熱血膏彼軍閥之武器卒之身受攢刃因而致死嗟呼兇徒横暴麟鳳云亡噩耗傳來皖山變色同人等同屬靑年誼共桑梓旣爲正義而悲尤有切膚之痛除函籲吾皖教育界將周君死事事實併入姜案内辦理力求工西法庭依法嚴爲懲兇雪寃外務祈諸公主張正義一致聲援異日昭雪沉冤罪人斯得飮水思泉胥樹公賜臨風雪涕　不成聲瞻望前途願聞明教合肥旅省學生同鄉會泣啓 
雜評一 
[無錫開埠問題（萍）]  
　　無錫今開埠矣督辦蒞上矣雖然無錫是否有開埠價値此爲先决問題以蘇省握江海之衝而自開要埠棋布皇羅吳淞爲上海外屏南通爲江北要口餘若海州若浦口或處隴海尾閭或當津浦終點近皆在籌辦進行之中而所謂開埠成效茫如捕風何則開埠之要首在地利商貨輻輳水道綰　過而不留乃其大戒以余所知南通海州異日或有商埠資格而吳淞浦口已若贅瘤今者無錫開埠吾必其南通海州之不如無已其爲吳淞爲浦口二者必居一於此而地方少年與夫一般京宦不得意之徒假商埠爲名高大闢羣雄逐鹿之場一若可以駕陵鎭江而頡頏上海云者此日開埠經費旣不知其何着他年養埠之所自出更不問其可恃與否挾盲目的而肆意進行是不啻以利無錫者禍無錫矣嗚呼 
 
 
 

Page 12

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 13

 
 
第一萬七千八百八十一號;中華民國十一年 西曆一千九百二十二年十二月二號
星期六 * *本埠新聞 
[英國郵局前日撤銷]  
　　聯合通信社云本埠英國郵局在北京路中國郵政總局東首門縣「英國驛務署」銅牌於前晚（三十日）撤消嗣後寄往英國各郵件均改歸中國郵局收遞云 
[大東大北兩電局一律增價]  
　　自昨日起 
　　本埠大東大北二電報局自昨日（一日）起凡拍發該二局所達之中國境内各站遵照交通部新章一律增價計由上海至福州厦門香港普通電暗碼三角明碼一角五分新聞電洋文八分華文四分由上海至澳門普通電暗碼三角九分明碼二角四分新聞電不收云 
[關於拒絶郵電加價之電文]  
　　浙江旅滬學會請浙省當局下令恢復原狀 
　　前日浙江旅滬學會致電浙省各長官各團體請拒絶郵電加價其文云杭州盧督辦張省長省議會教育會商會農會律師公會曁各法團公鑒奉讀盧督辦感電人心未死當同憤慨惟是現内閣之搜括主義尤以郵電加價爲最紪繆以增加全國人民負擔不經國會通過視同部務逞其專欲未聞國會提出彈劾誠有如感電所云茹柔吐剛之嫌抑投鼠忌器别具苦衷查閱報載東三省曁西南各省多未實行有已實行而取消者而全國商聯會亦尙在極力反對應請督辦省長毅然下令浙中郵電各局卽日恢復原狀省議會爲人民代表尤應聯絡各法團電請國會力爭務達取消目的制止亂源毋任企盼浙江旅滬學會叩艷 
[調解閘北區域問題之接近]  
　　連日爭執之閘北與吳淞商埠局區域問題經兩方面接洽之結果將援照民國六年三市鄉所定協商合同六案辦理其主旨爲閘北方面如欲在江灣彭浦等各鄉築路須先與埠局協商得其認可云 
[關於淞埠局收地之寳署布告]  
　　吳淞商埠局築路收地規則已誌前報茲錄寳山縣知事佈告如下爲佈告事案奉吳淞商埠局函開案照本埠路線現已次第規畫所有築路應需地畝自應給價收用業經依照修治道路所用土地暫行章程并參酌寳山縣交通事務局及上海工巡捐局成案特訂築路收地規則十七條交吳淞市政籌備處召集有關係各市鄉經董公同議妥並咨准内務部曁江蘇省長查照備案除布告本埠各市鄉業户人等遵照外合抄築路收地規則函致查照希即一體公布俾衆周知等因並附築路收地規則到縣奉此合將奉到築路收地規則抄錄布告爲此仰業户人等知悉爾等須知商埠局收地築路係爲振興商埠起見自布告之後凡遇收用土地時該業户等不得設詞阻撓妨礙要工其各遵照特此布告 
[查丈城根地畝之督軍通令]  
　　上海縣知事公署頃奉江蘇督軍公署訓令云案照蘇省爲人文薈萃之邦自淸季興辦教育以來邦人熱心提倡文化愈益發達進步之速一日千里成績之著幾冠全國本督軍承乏斯邦每於延見地方人士之時詢及教育情形深爲忻慰惟是要政之進行本無止境而經費之籌措尤貴充裕時値財政支絀兼之荒歉頻告以故地方教育頗受影響亟宜設法維助用策將來查有各縣城根地畝屬在營產範圍以歷來失於保管多爲人民私自佔用前由台營官地局呈請照章淸理業經李前督軍批准在案此項地價各縣皆有綜計爲數實屬不資所有各縣城根營地自應依次淸理茲爲振興教育起見特將此項地價盡數專爲撥充各該縣教育經費以資補助應即責令各縣知事會同勸學所縣教育會人員妥爲商酌辦理切實查丈依照地方情形公平估價限期召領即由各縣知事各勸學所會發執照仍須赴縣投稅以維國課並限令到兩個月内一律辦理竣事在各該知事興學有責固不得視爲具文含混從事而地方人民亦不得以佔用已久任意把持至各縣城垣或因軍事上關係國防未便拆毀或因地方上願留古蹟僉議保存者均毋庸議外其餘如須拆除應准呈由本督軍核准辦理所拆磗石基地等項並一律准予撥充各該縣教育經費着即埀爲定案如此辦理各該縣城根營地旣免長此放棄而地方教育經費當亦不無補裨但淸理此項營產以城根地畝爲限其附城營房仍應保留以資備用又省城城根關係國防不在淸理之内並不得援照辦理除咨江蘇省長曁函教育會查照並分令外合卽令仰該知事卽便遵照迅速布告周知妥籌辦理務於令到兩個月内辦竣勿稍延遲所有辦理情形曁所收地價數目併仰隨時報查爲要此令 
[趙晋卿演講檀會經過]  
　　檀會中我國所得之成績 
　　僑商不諳祖國情形之原因 
　　上海商科大學於前晚五時在該校大會堂内歡迎檀香山商業會議代表穆藕初趙晋卿兩君並請報告會議情形是日穆氏因事未到開會後首由校長郭秉文報告略謂此次檀島會議穆趙兩代表爲國遠行成績甚佳對於中國將來商業前途之發展尤得極大之希望而穆趙兩君一爲本校校董一爲委員會委員今日本校之歡迎旣以慰勞代表之跋涉並願報告所得者爲同學研究之資料也次趙晉卿登台演講略謂此次赴檀島商業會議中國代表僅有五人當會議未開之時該會曾邀請本校校長赴會惜郭校長因事未能前往否則會議結果必更多增光彩可斷言也日本政府赴會之代表人數較中國爲多其中有貴族議員有商務行政官吏而東京商業大學校長爲之首領參列會議之國家共有十四以人數論美人最多大都爲舊金山華盛頓芝加哥等處之代表此外則新西蘭加拿大澳大利亞菲列濱安南高麗等均與焉惟檀島僑民日人佔百分之五十總數有一百餘萬之多因此在開會以前日人之預備最周活動最力檀香山大學中主教某日人也凡日人在檀島所有商務上之計劃及進行皆此日人主之而此日人在校中所取給之月俸僅三百金洋耳苟此日人以其才識轉而他謀即六百金洋亦易得之然此日人不爲者以其一身在檀島之進退關係於全島祖國同胞之商務上利害甚大故寗犧牲其一己之利益而爲其同胞謀幸福也檀島會議開幕之期爲十月二十六日而日本政府之代表則於二十四日抵檀當日政府代表尙未抵檀時此日人主教已爲其本國政府代表預擬演稿該稿用意行文皆極巧妙其開首一語即謂上帝對於各國人民一視同仁當調劑其盈虧而平均其生活焉故人口繁多之國家必當移殖之於人口稀少之曠土而物產富饒之區域更當供給物產不足之民族需用之凡此所語開宗明義則日本政府之「殖民政策」而已其中更有一節叙述太平洋商業之增進方法及各貨運輸銷賣各問題謂中國十一年來無一日不在紛亂擾攘之中因此凡太平洋沿岸各國之商業皆有阻滞之影響苟中國之紛擾各國不再設法以禁阻之則商業之增進永無希望云云察其語意實有干涉我國行政之意幸此演稿在印刷時先爲我國代表所見鄙人乃與穆代表商議同至大會總幹事處談話不先將此問題陳述旣而總幹事詢問中國代表對於大會提案巳未預備余等答稱已預備多種大抵關係政治方面者總幹事聞而鄭重其詞曰政治問題恐非此會議所宜提出討論者余等復曰若有不便主席可以臨時禁止即其他代表亦可隨時質問總幹事曰禁止與質問恐於兩方面皆有不便不如及早不提之爲佳也至是余等乃以日人所預備之演稿進總幹事無奈遂即商日主教而要求其撤消故開會時此稿卒未發表而翌日檀島報紙則均完全宣布可見日人之處心　慮吾人對之將生何種感觸耶會議期間美國係屬地主當盡欵待之職中國及日本代表亦均邀請各國代表宴會而高麗代表亦當仁不讓高麗代表共有三人兩人自高麗來一則檀島大學學生也當高麗代表宴請各國代表時其演辭頗爲得體「謂目前高麗如一女子然行動必需他人保護然此女子將來必有自立之一日」諸君思之當各國政府代表之前正式宣布此等論調其膽力爲何如耶又宴會中一切服務均高麗學生爲之此事雖小亦足表示高麗國民堅苦卓絶之特性於各國政府代表之前而使其欽佩尙有一事亦不能使鄙人毫無感觸則在檀島華人二十餘萬竟不能得祖國之確實消息蓋日人之宣傳手段異常周密常將中國狀况抑善揚惡余等在擅近月而見報紙所載中國消息僅有兩事一爲福建督軍李厚基逃亡及福建之紛亂陷於無政府將態二爲中國政府不能償還外債將有破產之危險一般華僑耳聞目見者在在皆爲中國之政治紛擾情形及社會腐敗狀况欲使此二十餘萬遠聽之人望風馳命此實難矣檀島中各大校之華生及留學歐美返檀者彼輩終身未曾一履華土對於祖國情形完全不知余等到檀後乃將中國改建共和後進步情形在歡迎會中詳細演講彼輩聞之欣喜欲狂其後余等每在一處演講彼輩必率隊相從而靜聆之可見敬愛祖國人同此心也在檀島時尙有一事覺與中國情形大不相同即在檀多有學問深博之人屈身爲小店夥友而樂之不疲更以公務之暇研求學問若在中國則自歐美留學而歸者取得一博士碩士頭銜卽目空一切鄙棄小事而不爲以彼例此覺精神上大有不同苟余之觀察爲不謬者此中亦大可研究也以上所述多爲會外情形今更就會場情形略述之當檀島會議總幹事前次來華時因我國太平洋協會名譽會長徐世昌及副會長葉恭綽均已下野以故對外負責無人政府方面視此會議爲無足輕重以較日人之殷勤接待不啻霄壤因此會議時提議案件中國方面比較日本得益甚少日人所提有無線電及食料等案無線電問題爲日美兩國競爭焦點後卒將原案加以修改而通過食料問題日本要求多米國家應供給少米國家之需要其意蓋爲中國禁米出口而發此案經中國代表在審查委員會時爭辯始獲打消又美國提議各海洋漁業問題爲舊金山商業大學校長所提出其原因以日本捕魚常有侵犯各國海洋情形此案結果亦議有相當辦法又中國提議請太平洋沿岸各國禁運嗎啡鴉片等毒物來華亦經通過在商學會議時中國亦有一提案表面上似無甚關係實則頗有影響卽日人常以電影攝取中國裝茶法之不衞生及國内腐敗情形在外國映演因此惹起外人對華人惡感而吾國近年以來亦受影戲影響社會上奸盜邪淫之事愈多故余等提議各國運送影片時必須加以注意此案亦經通過此外江蘇督軍兼導淮委會名譽會長齊爕元特派代表費吳生到會提出導淮問題要求各國贊助此案亦在大會通過惟提議原文中有叙述江蘇及安徽人民受淮災苦况同人等以此事於國家體面不無關係遂商請其删去會場情形大槪如此今更有附言爲諸君告在檀香山大學藏書樓中之華文書籍僅有資治通鑑一部此外更無其他書籍足爲考察中國情形者之研究卽有西人印行之「中國年鑑」亦皆於中國商業無甚關係中國近年來著作雖多然均爲偵探或言情小說其能合於商業上之實用者其尠諸君將來不乏著作家尙其注意及之云云 
[毒藥管理局不日成立]  
　　内務部以我國自禁烟以來各種毒藥盛行實由一般奸商在滬設肆製造販運内地爲害匪淺故由部商允總稅務司通飭各關稅務司嚴行查禁并由部委派李應泌來滬設立毒藥管理局履行查禁李委抵滬後除與各方接洽并與江蘇特派交涉員許秋颿磋商轉請外交關協助查禁外所有管理局所業已覔定　佑門外民國略洋房爲局址一俟奉内務部頒到關防即當執行職務云 
[日輪中抄出大宗嗎啡之交涉]  
　　大陸報云星期三日日本郵船會社日光丸進口時關員在船上抄出大宗嗎啡値銀四萬兩當時即行充公詎該輪船員出面抗議以爲日船貨物較爲神聖即以關吏之尊嚴亦不能偶然没收其所運之嗎啡於是此項問題迅即擴大交涉至於海關稅務司乃一面派人留船監守一面下令在未得日總領事道歉以前停止辦理日船進出口貨此計果有奇效未幾道歉實行而關員亦繼續辦公抄出嗎啡悉數送至海關日員雖要求發給正式收條亦未見允僅給以普通收據云 
[寗波同鄉會電賀王正廷]  
　　寗波同鄉會昨致北京電云北京外交部王總長鑒公長外交同鄉忻忭惟國瘠權削亟賴鴻畫旋轉之機惟公是望謹賀寗波旅滬同鄉會東 
[施肇基定期回滬]  
　　駐美公使施肇基氏於上月二十八號乘傑克遜總統號郵船抵滬翌日乘車遄返原籍省親茲聞施公使定於下星期三回滬本埠軍政各機關如松滬護軍使何豐林江蘇特派交涉員許沅以及其他各機關已定於本月十一號下午六時假西藏路一品香西餐館爲之洗塵并邀紳商領袖陪宴以表歡迎又聞國務院特派楊天驥爲代表來滬歡迎大約明日可以抵滬云 
[白俄外長將來滬]  
　　中國通信社云據日人方面消息徘徊於奉天日商太和 
旅館之白俄外交總長麥克羅夫氏今見白俄再無恢復之望已偕其愛妾赴釜山將轉乘俄國軍艦馬克西德號來滬但途過日本下關時尙欲與其在東京之弟一晤面聞其弟將赴法云 
[上海俄國義勇艦隊復業]  
　　俄國義勇艦隊在上海行駛海參崴長崎之郵船原有品財號等四輪往來自前年發生新老兩黨政爭後該隊船隻因屬於老黨故一時不能行駛新黨起而爭奪上海曾組織新公司交振華代理行駛之事嗣以發生債務爭執遂未果行本埠有兩船留泊已達二年一個月矣其餘各輪亦紛紛改掛法旗今因海參崴政府已易該艦隊各商輪遂得懸本國蘇俄旗號上海海參崴航路行將恢復刻下上海俄艦隊已在籌備復航商輪之事聞定本月六日爲長崎海參崴之上海班復活之日第一次開駛斯路之輪華名已取定「新發」號以後將仍用四輪行駛云 
[皖省長撥付裁兵巨欵之質問]  
　　旅滬皖同鄉之儉電 
　　旅滬安徽同鄉會對於該省省長撥付裁兵巨欵有所疑問原電云許省長勛鑒嘯電敬悉並已轉達諸同鄉矣我皖受新舊軍痛苦水深火熱民不堪命乃有廢督裁兵之呼籲復忍痛籌認裁兵巨欵皖人膏血有限必須當事者開誠布公將裁兵計畫宣布人民認爲切實可行方得動用公欵若含糊從事有裁兵之名無裁兵之實社會對於軍閥早失信仰豈能聽其携取自由至軍事秘密未便宣布等語不知具何理由其間顯有不可告人之隠省長有保管財政之責人民監督綦嚴當裁兵計畫未公布之先不應妄動一錢此次撥付十萬元事前未經地方同意人民能否承認恐成疑問選舉訴訟案執事頗能依法持正大慰羣情裁兵事宜爲皖人生死關頭幸勿屈勿撓以民意爲重萬一横逆相加自有爲執事後盾者敬布區區即維英斷柏文蔚曁旅滬同鄉等叩儉 
[皖省運動恢復縣議會之滬聞]  
　　旅滬安徽同鄉會江蘇縣議員聯合會等昨接皖省自治聯合會通啓云竊以共和國家首重民意民意之表現則在議會縣議會爲人民直接代表機關尤不可一日停頓吾皖各縣縣議會於民國三年被袁政府非法停頓民國五年國會省會相繼恢復縣會獨付缺如敝會曾聯合各省請願國會經參衆兩院議决恢復咨達政府在案乃政變忽生國會又遭解散縣會恢復問題遂至延擱近來中央迭頒促辦自治之令然僅一紙空文掩飾耳目本省官廳雖設籌備機關亦成績毫無徒糜鉅欵况民國八年所頒之縣自治制根本旣不合法内容實同官治各省均不承認當然不生效力國會現雖提出縣制討論然屬憲法範圍國會本身問題未决完成尙不知何時故目前欲求自治機關不再久延與法律又無違背惟有將各縣縣議會一律恢復繼續行使職權各縣縣議會成立於民國元二年間任期未滿中途停頓民氣銷沉於今九稔惡吏專横劣紳蹂躪人民呻吟於疾苦之下有目共見有耳皆聞元二年之縣議會監督行政頗合民治精神縣知事敢公然違法者實不多覯今若恢復不獨有符法案樹立自治基礎抑且民權伸張脫離積年痛苦且吾皖省會旣遭頓挫全省無立法機關有此合法之縣議會回復一切民意對於政治之主張皆有所取决現江蘇省議會已通過縣會恢復案實行在即吾皖自當急起直追免落人後惟茲事體大非羣策羣力難期有效務請全省父老兄弟協力進行俾達最後目的不勝翹盼謹此奉佈佇候教言皖省縣自治聯合會謹啓 
[國民黨歡宴黄大偉]  
　　昨日正午國民黨同人設席歡迎由閩還滬之軍長黄子蔭到者有譚組安孫伯瀾子右任汪精衛胡漢民馬君武張溥泉伍梯雲楊滄白魏邦平等八十餘人首由徐紹偵主席致歡迎詞謂自護法以後援粤援桂北伐援閩黄軍長無役不與當粤軍還粤時陳炯明倖竊大名其實皆孫總統之計畫黄軍長於斯役奔走三省勞苦功高此次援閩尤足爲正義光云云繼由黄子蔭致辭略謂國内戰事乃出於不得已勝亦不足爲功僕離滬迄今倐忽三年援粤援桂以後奉總統令出師北伐以陳炯明之掣肘乃還師聲討繼復折駐閩邊會攻福州得出閩人於水火此實賴將士之力僕行軍數年惟敬記同志之贈言以安集閭閻爲宗旨故軍隊過處皆能相安相睦對於各方友軍亦極親洽此則足以告慰吾同志者云云繼有馬君武演說略謂黄君爲中國將才同人等應助之使底於成功胡展堂演說亦盛稱黄君用兵時風紀之嚴整于右任演說勉同志努力於建設事業田桐演 
說好軍人之模範宴畢已三時許矣 
[萬國商團全團給獎紀]  
　　昨晚九時半上海萬國商團全團舉行本年份全國各項獎品贈給禮先由工部局軍樂隊奏樂開會繼爲葡萄牙隊之絃樂及麥脫使君及其夫人墨而遜台壳頓君等之唱詩愛迪生君之梵啞鈴獨奏均頗可聽次爲給獎到會者除各隊隊員及其夫人外尙有工部局總董薛姆司君美國總領事克銀漢君華人方面有護軍使代表陸達權江蘇交涉使代表劉雲舫等至十一時半始行散會云 
 
 
 

Page 14

 
 
第一萬七千八百八十一號;中華民國十一年 西曆一千九百二十二年十二月二號
星期六 * *[英公司郵船減價]  
　　本埠赴歐郵船票價向以英公司船爲最大因該公司輪艙位較優祇有一二等之設備並無三等客位故也今年該公司因見航行之郵船旣多亦調向行澳洲之頭級船來滬故一萬噸以上之郵船素不至滬者今年亦皆開來矣近又因太平洋各郵船紛售歐洲聯行票由上海赴美轉英德各國最大者亦不過一百三十九鎊最廉者僅九十鎊比較直接赴歐船反爲便宜由是中歐旅客之乘太平洋聯航輪動身者甚多蓋價旣較廉且可多游美洲各埠又得横覽太平洋大西洋之風景一舉而數善備影響於直接歐洲郵船者頗巨法公司因有二次减價之舉英公司亦不得不起而跌價以圖競爭茲悉英公司從本日爲始將上海往英法孟買各地之客位大跌其價紀其數如後 
　　㈠甲級輪赴歐價 
所往地　一等價　　　　　　　　減跌數　　　二等價　　　　　　　減價數 
　　　　　　　　　鎊　　　　　　　鎊　　　　　　鎊　　　　　　　鎊 
倫敦　　新定　一二六老價一五○　二四　　新定　九○老價一○八　一八 
馬賽　　新定　一一八老價一四六　二八　　新定　八六老價一○六　二○ 
孟買　　新定　　五四老價　七○　一六　　新定　三二老價　四二　一○ 
古倫布　新定　　五○老價　六○　一○　　新定　三○老價　三六　　六 
星加坡　新定　　二四老價　三五　一一　　新定　一八老價　二七　　九 
　　㈡乙級輪赴歐價 
所往地　一等價　　　　　　　　　減跌數　　　二等價　　　　　　　减跌數 
　　　　　　　　　　 鎊　　　　　鎊　　　　　　　鎊　　　　　　鎊 
倫敦　　新定　一二○老價一四四　二四　　新定　八四老價一○二　一八 
馬賽　　新定　一一二老價一四○　二八　　新定　八○老價一○○　二○ 
　　㈢赴歐洲之來回價 
所往地　　一等價　　　　　　　　　减跌數　　　　二等價　　　　　　　　　减跌數 
　　　　　　　　　　　鎊·先令　　鎊·先令　　　　　　　鎊·先先　　　　　鎊·先令 
倫敦　甲新二二○·一○老二六二·　四一·一○　新一五七·一○老一八九·　　三一·一○ 
倫敦　乙新二一○·　　老二五二·　四二·　　　新一四七·　　老一七八·　　二一· 
馬賽　甲新二○六·一○老二五五·　四八·一○　新一五○·一○老一八六·　　三五·一○ 
馬賽　乙新一九六·　　老二四五·　四九·　　　新一四○·　　老一七五·　　三五· 
[航業消息紀要]  
　　長平丸遇風之經過 
　　此次南滿公司之長平丸在大連載得雜糧九千餘包旅客三十四名内有俄國來滬避難人九名於二十五日上午開出先往靑島次來上海詎甫行五小時即遇暴風繼以大雪輪身不能進行勢甚危急乃駛至山東之高角冲暫時躱避翌日開出經過一日之難航方達靑島起運貨件後直駛來滬詎離靑島僅六小時之海程而大風又起其勢較前更甚艙洞甲板及船身前後均被海浪冲進旅客等咸慄慄危懼直至二十八日十時抵申時該輪之中艙内已爲海水冲進内有雜糧一百數十包盡行浸水損失不貲幸船員旅客猶尙平安云 
　　華絲運歐市面又大佳本日出口之英郵船卡瑪拉號上海有價値一百七十萬元之湖絲一千數百包裝去又有價値四十萬華茶一萬數千箱裝往歐菲各埠 
昌興公司之俄后號本日到滬時梅蘭芳乘此輪來申當日出口有赴美之山東礦務留學生一名又澳洲皇后號來電該輪准十一日到滬當日直放香港兩日内可以達到 
　　日郵船　崎丸明日由東洋來申船中有瑞士國之駐日公使並希臘國之公使官與家眷等歸國經過上海順 
便留覽上海兩日云 
[南洋烟草職工會成立會紀]  
　　南洋烟草公司製造廠工人組織之南洋烟草職工同志會於前日在該工廠開成立大會到會人數三千餘蒞會圑體有浦東紡織工會百老滙路商界聯合會天潼福德兩路商界聯合會駐滬安徽勞工會全國工界協進會海員工會上海部船務棧房工會粤僑工界會女子工業進德會湖南勞工會駐滬辦事處機器總會上海分會中華音樂會全浙西式木器工會中國工會等該公司總協理亦派代表參與勞資兩方感情融洽可以槪見下午一時振鈴開會（一）主席梁小夏君致開會詞略謂今日承各界光臨甚爲感幸本會乃由各工友之心血搆成嗣益加奮發增進道德智識擴大生產力俾各方均受利益云（二）全體向國旗會旗行三鞠躬禮（三）各工友贈總代表紀念章（四）本會新職員就職禮（五）祝詞（六）答詞（七）來賓陳益南楊志成鄭健廬歐陽桂生張渭川王吉人徐錫麟陸軒諶小岑諸君相繼演說大致勉勵工人圑結實力次會員唐景星女士發言略謂吾人有此工會如黑暗中得一明燈引導進前吾人當努力使此明燈永遠存在云（八）在該廠六樓拍照（九）茶會（十）散會茲將該會新職員人名錄下「執行部」鄺公燿梁星若黄俊才梁小夏陳和容祖祺張印奎梁錫王生富陳鴻流唐遠參馬四鮑德載伍惠芬鄭卓芝簡王崑孫順興簡儉譚近潘耀馬占元林士華張洪奎楊林朱喛陳洪光王順金譚竹軒黄敬棠唐緒逼杰卿「評議部」黄澄波楊海雲劉劍簡少卿李英漢容宜灼何祥梁拾陳秋池岑發盧藴璞柳長勝譚珠胡福森孫布金鄺華恩鄭顯盛玉生許桂堂林康瞿維彭長李岳王梓鈞王美富馬五耿聯璋孔慧波陳倩如陳卓衡林海呂棟臣陳式如譚秀雲陳委然盧麗娟唐景星羅地羅仲威高懷黄巨波錢杰初吳權劉坤黄植魂李閨區浩許炎蔡高 
[商務印書館改少工作時間]  
　　商務印書館印刷所工作時間向例每日九小時自上午七時半起下午五時半止中間午餐一小時該公司總務處以邇來工潮澎湃其原因均係於工作時間之太多如欲消弭無形亟宜從事減少爰經數次討論决議減少半小時每日自上午八時起至下午五時半止於昨日起實行該公司職工聞之極爲歡迎聞不日將於該公司附設之靑年勵志會舉行慶祝會云 
[贖路貯金第二十八星期報告]  
　　本埠各銀行接收贖路貯金其第二十八星期報告如下行　　名　户數　　金　　　額　行　　名　　户數　　金　　　　額　　　 
中　　國　六四　二三三·○○　廣　　東　　七一　　一八三·○○　 
上　　海　　四　　　四·○○　東　　萊　　　二　　二○○·○○ 
中華勸工　　二　　　二·○○　蘇　　州　　　一　　　　一·○　 
惠　　工　　三　　二○·○○　東南植業　　　一　　　　三·○○ 
四　　明　　三　　　八·○○　中　　南　　　一　　　一○·○○ 
浙江輿業　　一　　　二·○○　（合計）　一五三　　六六六·○○ 
[漢冶萍公司被竊緊要案卷]  
　　漢冶萍煤礦上海總公司文牘科前晚忽然被竊事後查點失物失去皮包一隻内藏該公司之緊要案卷等物總理盛某得悉後非常恐慌遂即召集各職員秘密查詢云 
[七寳鎭命案之昨訊]  
　　七寳鎭駱永昌軋花廠機匠阮士珍前遭該鎭巡警及警員等兇毆受傷發送上海新普育堂醫治無效而死由上海地檢廳派員開棺檢驗經寳隆醫院病理家醫生歐本海將死者已斷肋骨带回研究在案茲聞此案地檢廳車檢察長曾奉江蘇高檢廳令飭拘拿該警員等到案訊明詳辦詎該警員等抗違不到往拘者因隔縣手續關係無能爲力是以車檢察長函請該處靑浦縣公署務將該警員獲解來廳歸案訊辦而屍子阮福奎屍妻阮王氏等以阮士珍已斷肋骨是否卽八月初一日爲該鎭巡警所擊斷迄今多日未見證明前日下午又投廳具詞請求宣示以免疑惑云 
[姚仲拔君赴南洋考察]  
　　上海銀行公會秘書中國公學商學院教務主任姚仲拔君前往新嘉坡及南洋各埠實地考察定於十二月二日放洋姚君曩畢業於英國倫敦大學經濟科歸國後即從事於浙江地方實業銀行旋應上海銀行公會之聘擔任秘書職務兼在上海商科大學曁南學校中國公學等處擔任教授今夏復兼任中國公學商學院教務主任此次前往游歷考察聞對於南洋方面海外金融機關之籌畫有所調查并對於南洋華僑之商業教育加以研究以期教育設施之理論與守際有所聯絡云 
[友華銀行滙市報告]  
　　昨日友華銀行滙市報告云三十日倫敦大條銀價近遠期各長○六二五紐約因假期無市今日此間滙價掛牌僅日金跌爲六十九兩七錢五分佛郎縮至一千枚餘均弗動早晨開盤時市况尙穏定其後頓形堅硬英鎊開盤售價十二及一月份三先令一便士八一二五美金開盤售價七十一元二角五分照此滙價稍有成交後市况　形見堅投機家售出甚踴於是英鎊成交價十二月份長至三先令二便士一八七五一月份三先令二便士一二五遠期三行令二便士其後購進價多照此市况微平至收盤時市况穏定英鎊售價十二及一月份三先令二便士遠期三先令一便士八七五美金售價十二月份七十一元五角一月份七十一元六角二分半遠期七十一元七角五分日金售價六十七兩八錢七 
分半購價六十七兩七錢五分銀行滙票定價英鎊滙票三先令三便士美金滙票七十三元五角佛郎滙票一千零六十枚昨日倫敦銀市美洲歐陸均售出印度投機家購進收盤時市况穏定 
上海商業市况彙錄 
[金融]  
　　昨日午前銀幣市價爲七錢二分七釐一毫二忽半午後收盤又高爲七錢二分七釐五比较上日大六毫二忽五 
　　銀拆早市息價二錢午市收盤爲一錢三分市况鬆動較前日小去一錢一分滙豐銀行收欵六十萬兩其餘麥加利道勝花旗正金等數銀行收欵亦五六十萬兩 
　　昨日中國銀行杭州來洋十五萬元又裝去杭州銀六萬兩又南京來洋二十萬元又裝去銀十四萬兩交通銀行杭州來洋十五萬元又去杭州銀十萬兩又南京來洋四萬元又去南京三萬兩住友銀行出倉洋一萬元麥加利銀行出倉銀九萬兩進倉洋十萬元滙豐銀行進倉銀二十萬兩正金銀行進倉洋五萬元中國銀行進倉銀五十萬兩各錢莊多存銀十萬兩多存洋十萬元交通銀行出倉銀五萬兩進倉洋十萬元 
　　昨日止中外各銀行共存現銀三千七百十六萬兩現洋四千零零六萬元大條二百三十九條 
[公債票]  
　　昨（一日）各項公債市况市上買氣極旺故價格繼續趨高而漲風尤以金融票爲最烈現貨市價前市各盤在五十七元左右後市開盤五十七元三角嗣後步步向上收盤高至六十一元五角較前日提高四元半價格之暴漲爲近數週來所罕見十二月期由五十六元八角漲至五十八元四角計高一元五角整六現貨除息初甚疲弱價計三十九元八角收盤雖高至四十一元六角較前日尙跌去二角五分十二月期除息前市價在四十元零二角五分至四十元四角之間後市曾高至四十二元收盤略疲價計四十一元七角五分較前日尙提高一元五角一月期同增一元四角五分收盤計四十一元八角償還八釐前市毫無問訊後市受主亦稀收盤計二十六元一角計漲八角七年長期增二角價計三十七元三角五年大票計四十三元七角綜觀昨日各票市况大 
都因交易活動故價格頗爲堅俏云 
[國内滙兌]  
　　昨（一日）京津均無來電故價未開出濟南濟平縮去五錢爲一千零五十二兩銀元不動計一千零十三元五角漢口洋例漲高二錢五分爲一千零三十五兩銀元反跌去二元爲一千零十一元九江南昌銀元各跌一元同爲一千零十元蕪湖銀元爲一千零八元安慶銀元爲一千零八元五角較前日减去一元以外各滙均無上落計靑島膠足爲一千零七十三兩半銀元爲一千零十四元烟台烟估爲一千零五十二兩銀元計一千零四元宜昌宜平爲一千零三十兩銀元爲一千零十八元蚌埠銀元爲一千零七元徐州淸江銀元同爲一千零六元南京鎭江揚州無錫常州常熟宜興銀元各爲一千零二元南通銀元爲一千零二元五角蘇州銀元計一千零一元五角温州蘭豁銀元各爲一千零五元杭州寗波嘉興湖州紹興餘姚等銀元各爲一千零三元海門銀元爲一千零四元五角奉天銀元爲一千零十二元哈爾濱一千零十四元重慶九七平銀爲九百七十五兩成都九七平銀爲九百八十五兩銀元同爲九百九十五元萬縣九七平銀計九百九十五兩銀元爲一千元均與前日掛牌行市相同云 
[外幣]  
　　昨（一日）各項外幣市况大都平常中外各商買户不見十分衆多兼受標金趨疲外滙内盤向上之打擊故價見回落英票遜去五分買價爲八元七角美票降二分半計一元九角日票同跌一分買九角二分九釐坡票縮五釐買九角九分荷票亦小去半分計七角二分半法票降一釐買一角三分六釐五百元及五元至二十五羅卜票各退五錢買價同爲六兩二百五十元票仍買一兩一千元票買二兩二錢港票買一元零二分三釐價格雖能站定而受主之稀少幾有寥若晨星之槪云 
[金市與滙價]  
　　昨日星期五大條近遠期均長零六二五標金開盤三百三十二兩八錢最高至三百三十三兩二錢人心稍疲賣者較多標金即跌至三百三十二兩五錢先令揭曉弗動惟法滙小十五法郎東匯小二五餘均未動斯時標金爲三百三十二兩九錢先令等市况初開較上日略硬後漸趨硬銀行賣出元月份先令價三先令一辦士七五至三先令一辦士八一二五買進三先令一辦士八七五又賣出元月份美滙價七十一元二五至七十一元三七五買進七十一元半又賣出元日份東滙價六八半至六八三七五買進六八二五至六八一二五所以標金頓跌至三百三十一兩後略面高至三百三十一兩三錢嗣後市况愈硬銀行賣出元月份先令價三先令一辦士八七五至三先令一辦士九三七五買進三先令二辦士至三先令二辦士零六二五又賣出元月份美滙價七十一元半買進七十一元七五又賣出元月份東滙價六八二五至六八分買進六八分至六八七五以致標金最小跌至三百二十九兩五錢逾時由大連帮買進標金故又回高至三百三十兩零二錢至收盤時市况尤硬銀行賣出元月份先令價三先令二辦士買進三先令二辦士一二五又賣出元月份美滙價七十一元六二五買進七十一元八七五又賣出元月份東滙價六七八七五買進六七六二五故標金又小至三百二十九兩六錢收盤午後標金開盤三百二十九兩五錢是時人心仍疲故標金最小至三百二十八兩七錢後又回高至三百二十九兩一錢先令揭曉弗動標金爲三百二十九兩五錢先令元月份銀行賣出爲三先令二辦士買進三先令二辦士一二五美滙略鬆銀行元月份賣出價七十一元八七五買進七十二元一二五惟東滙則反緊元月份銀行賣出價六八分買進六七七五故標金漲至三百三十兩零三錢後乃略小數錢移時市况較平銀行賣出元月份先令價三先令一辦士九三七五買進三先令二辦士零六二五又賣出元月份美滙價七十一元六二五買進七十一元八七五東滙等其時又因正金銀行買進現標金共約二百十條價三百二十九兩五錢以致買標金者甚夥標金最高頓漲至三百三十兩零九錢後由大連帮賣出標金一千數百餘條因此標金又跌至三百二十九兩八錢收盤 
　　先令等交易有浙江地方銀行賣出元月份先令五千鎊價三先令二辦士又三井銀行買進元月份東滙十萬元價六八分又正金銀行賣出元月份東滙價六八一二五又道勝銀行買進元月份美滙二萬五千元價七十一元七五又大通銀行買進美滙二萬五千元價七十一元八七五又買進元月份東滙十萬元價六七六八七五午後有三菱銀行買進元月份東滙五萬元又住友銀行買進二月份十萬元又大通銀行買進元月份東滙五萬元價均係六七七五又三井銀行買進十二月份東滙二十萬元又三菱銀行買進十二月份東滙二十萬元價均六七八七五至六八分又三井銀行買進元月份東滙二十萬元價六七六二五至六七七五又道勝銀行買進三月份先令一萬鎊價三先令二辦士又大通銀行買進元月份美滙十萬元價七十二元又買進二月份美滙二萬五千元價七十一元八一二五 
[紗花]  
　　昨日星期五大阪三品紗上午來電小去數角午後來電好起數角核計與前日不相上下美棉無電印棉朋搿而與白洛去均小四個羅比奥浮辣小兩個羅比各交易所標凖較前日好起四五錢市上客帮買價本紗日紗交易甚淸故市價亦無甚升降客帮祗威海衛營口廣東靑島汕頭江西蕪湖野雞等帮略有動辦零星花色共計有本紗一二百包日紗二三百包公會小包價亦平平成交仍祗一二十包溥益紗廠開出十六支地球現出大包數十包價一百三十四兩扣佣其餘廠家均未開出市面照此消路有限則紗價亦難看其起色也 
　　昨日交易所期棉市况依然堅俏十二月期收盤價率三兩半較 
前日高六錢一月期三十三兩二錢五分計增五錢五分二月漲二錢收盤計三十三兩一錢三月三十三兩一錢五分較前日好起二錢現貨交易仍極淸淡祗内外紗廠買進現貨送廠陜西花一百件價三十三兩五錢賣成紗廠進現貨送廠火機花六百包價二十九兩二錢五分 
[絲市]  
　　昨日廠絲並無交易白絲經亦甚淸淡歐美到期電報均不見轉黄絲經因日來滙票時有漲落故絲價頗難捉摸至亦無成交而灰經上等牌子雖有數行來電尙有進胃亦以吃價過小未能成交祗有寳克洋行日昨購進中身貨二十擔計狸狸牌十擔黑蝶牌金魚牌各五擔價扯七百五十兩訂臘月份解貨云 
[茶市]  
　　昨日洋莊茶市婺源路莊大帮與珍眉秀眉去路尙暢存庇缺乏洋商需要仍殷故各花色茶均有看漲之勢大帮成交三百二十一箱係由怡和洋行買進售盤自三十兩至三十二兩較前數日又漲二三兩蝦目珠茶昨日雖無交易然日來市面實較上星期爲佳即觀忠信昌茶棧售出之大帮其中蝦目珠茶批盤仍復提上七十兩此宗市價較開盤之初固低二十餘兩然較近星期實已回高四五兩秀眉成交一百零五箱仍由怡和禮昌等行購進來路莊貨售盤十六七兩土莊改製之貨十二三兩較前亦稍爲提高鳳眉針眉因大帮去路舒暢市面亦隨之發展昨日零拆消去五十餘箱針眉售盤二十九兩鳳眉售盤三十九兩五錢較上星期均約 
提漲二三兩貢熙存底不多市面已至衰落之境眉熙消去二十三箱售盤十二三兩據一般茶商評論謂此宗市面較前仍不弱云 
[爭加南貨送力之風潮]  
　　莆陽工會昨日開會 
　　本埠旅滬莆陽工會工人近因百物昂貴生計日艱對於輸送貨件有增加資力之議月前邀請本埠南貨同業如崇義堂承澤堂四明公所等帮宴會徵請同意當時與宴者一體贊許承認該工會遂印發資力規單分致各南貨店備閱其所加資力分數大約加十分之三以抵銅元貶價之數因該業力資素來係論錢數如桂圓每百斤前規定資力一百文今加給三十餘文餘均仿此茲因該同業尙有不允照加者該工會昨在興安桂圓業公所開會籌議對付辦法議决先發出警告同業通告二通而後再圖繼續進行云茲將該通告原文錄下（一）敬啓者我同業整頓本街送貨力規實因車資日貴迫不得已費半載之經營經幾番之磋議至本月初十日始克告成綜計南北市南貨業二百餘家皆能體諒允照新規給力獨三陽久孚久豐先施公順邵萬生同三和春陽愼大順泰東陽葉慶和西永豐等十四家出而反對敝會同人因衣食攸關不得不誓死以爭茲將議定對付辦法列左伏乞同業各寳號加以援助感德無已（甲）上列反對各家一槪停止送貨如願寫條蓋印自行來取者每件收力錢四十文充爲公費（乙）如無條取貨同業不得徇情付貨凡徇情者即以居心破壞論敝會即向其嚴重交涉（二）逕啓者茲有元大公老公和北大成三號規籌雖收力仍不加業經議决停止送貨又有昇源號不惟力錢不允照加且送去貢餅被其强行取出二斤向之理論曰出惡聲似此强横實未聞見亦經議决請求同業停止該號交易又據各會員報告本日有掮客高子榮假借受南市某南貨店之托向同業購買興代桂圓多件轉送於葉慶和號收顯係有意破壞規約經衆議决不准該掮各經售同業貨物免被欺混倘同業中有師其故智者一經查出敝會同人當另籌對付辦法决不寛恕以儆效尤特此敬告伏乞公鑒云云 
[浙災徵募大會開會預誌]  
　　在寗波同鄉會舉行 
　　上海華洋義振會明日（三日）下午二時舉行浙災徵募大會開募禮已登昨報其决定秩序單如下（一）奏樂（二）行開幕禮（向國旗行三鞠躬）（三）主席（何護軍使）宣開會詞（四）總統代表致詞（五）報告浙屬災情狀况（六）報告籌備經過情形（七）英工部局西總董雪君法總領事韋君及中國諸名流演說（八）總隊長致詞（九）浙省盧督辦張省長代表張鼎銘君致謝詞（十）主席對於各總隊本日能繳徵募數在四分之三者（一萬元）贈予匾額（十一）女學生唱救災歌（十二）新劇表演災情（十三）災片影戲（十四）奏樂（十五）閉會聞寗波同鄉會已籌備以一樓會長室爲官長席以四樓會客室爲西賓席以紀念室爲華員來賓席并派專員招待一切曁門首有軍樂隊童子軍表示歡迎該會昨接杭州盧督辦張省長來電云艷電敬悉浙災徵募大會開募極願來襄義舉惟因事繁不克分身特派錢塘道尹張鼎銘届時代表到會敬復盧永祥張載揚卅 
　　尙有本埠新聞等轉入後頁 
雜評二 
[督軍與教育費（怡）]  
　　吾常聞教育界之言曰教育費之支絀因軍費過鉅之故因軍事長官只顧軍餉核減教育費之故是故各省督軍之注意軍餉固習聞之矣從未聞督軍能注意教育費者也今蘇督有查丈城根地畝撥充教育費之令是督軍能注意於教育費也督事而注意教育費誠教育界之幸矣 
　　雖然蘇督此令果因教育費而思及城根地畝乎抑因城根地畝而思及教育費乎此則外人不得而知矣 
 
 
 

Page 15

 
 
第一萬七千八百八十一號;中華民國十一年 西曆一千九百二十二年十二月二號
星期六 * *本埠新聞二 
[新組織之鐵莊]  
　　近年來錢莊營業日益發達茲又有組織新莊牌號億成資本四萬兩經理范壽臣股東萬建生秦潤卿鍾飛演邵燕三盛筱珊趙文煥李濟生謝套甫王鞠如范壽臣各一股云 
[閘北慈善圑設立小菜塲]  
　　王耀祖出資 
　　閘北西寳興路所建築之新小菜塲動工以來已逾數月業於前星期竣工因附近馬路尙在建築故延至昨日始行開幕刻下西寳興路及天通庵路之馬路均已建築完竣二旁新建房屋亦甚多預料該處市面必能日臻發達聞該小菜塲並非工巡捐局所建係絲商王耀祖與閘北慈善團共同商妥由王出資一萬二千用慈善團名義向工巡捐局呈請設立云 
[續誌山海關路盜刦巨贓案]  
　　新閘山海關路六百八十三號門牌孫宏達家被盜匪六人持手槍入室恐嚇當被搜刦去約値洋一萬元之金珠飾物現洋逃逸報由捕房業經特别機關中西包探緝獲嫌疑人一名押候解廨訊究各情曾誌昨報昨由捕房將此人押解至公共公廨第一刑庭即據西探長壳羅香華探韋金福相繼上堂稟稱此案發生後即往事主家調查據云檢點被刦去金珠飾物計値洋八千元有盜匪二人於去年與已歇車夫海門人俞阿三來家硬借洋五百元是以認識因洋未借給後又來恐嚇聲言圖害生命對於該車夫情殊可疑故將其拘案查其所戴金手表係事主失贓云云並據湯子明投訴孫宏達是伊寄父是晚被刦時見有兩盜曾與車夫俞阿三來家硬假銀洋因之認識等語經李襄讞得稟商之英包副領事以案關盜刦巨贓須詳查澈究判俞阿三仍带回捕房候調查眞相展期兩禮拜再訊 
[平安橋堍刦案三紀]  
　　南碼頭平安橋堍義興昌小烟兌店於上月二十七日即陰曆十月初九晚九點餘鐘時被匪徒四人乘其收市之際闖進店堂搶去鈔票現洋小洋銅元等約計五六十元經該店主蘇寳華報告該管一區一分駐所由蕭署員勘明後詳請淞滬警察廳長通令所屬一體協緝在案茲聞此案發生後連日經警廳偵緝隊已偵悉匪徒携贓從滬北公共租界遁匿業已會同該管捕房包探在彼破獲匪徒數人並搜出手槍刀械等件故已回報徐警廳長候備文前赴公共公廨迎提歸案訊辦云 
[中華公學之一周紀念]  
　　閘北寳通路中華公學由朱和鈞創辦成立甫及一載學生已達三百二十餘人昨日爲該校一周紀念之期於下午二時行紀念 
式秩序如下（一）來賓入座（二）唱歌（國歌校歌立校紀念歌校慶歌歡迎來賓歌）（三）主席朱和鈞校長報告一年來之經過情形（四）演說（五）娛樂（學生表演雙簧及三弦拉戲）（六）來賓茶點學生叙餐（七）提燈游行（八）影戲開會時由滬北工巡捐局代表汪仲瑛校董奚陳蓮貞女士上海大學校長于右任相繼演說大致謂中華公學創辨僅一載而蜚聲已著社會實山於校長曁教職員等熱心教育貫澈知行合一之主義以故成績斐然于君演詞畧謂教育之最要者爲授以生活上必需之智識技能人誰不求生活欲求生活非具創造力不可中華公學本此主義 
得美滿之效果將來之進步誠未可限量云云晚餐後舉行提燈會經中興路鴻興路寳山路界路火車站天通庵路寳通路沿途觀者如堵聞該校力求刷新明年擬採達爾頓制以期養成相當人材云 
[國貨維持會年會之預備會]  
　　中華國貨維持會近因第十二届常年大會之期已近所有應行選舉等手續亟應預備爰於昨日午後三時邀集各會員開會討論並推定選舉籌備員等各會員列席者數十人由會長王介安主席報告開會宗旨後各會員即依次互相討論推定籌備各職員至五時始散 
[海軍林營副赴閩接營長任]  
　　海軍第一艦隊司令周兆瑞前奉海軍總司令杜錫珪派往福州收容李厚基潰兵計有五千餘名除遣散二千餘名外餘三千餘名均係可用之兵業由周司令將該兵改爲海軍陸戰隊報經杜總司令核准派楊參謀砥中爲統带並調駐紮上海高昌廟之海軍陸戰隊營副林忠升充該陸戰隊營營長所遺該營營副一職即以該營隊隊官兼代林營副奉委後已於前日交卸昨即乘輪赴閩接事 
[吳淞各界將歡送劉樹棠]  
　　淞滬警察廳吳淞警察署署長劉樹棠蒞任以來歷經兩載對於公事尙屬認眞現奉該廳令調閘北警察署署長交卸在即吳淞各界擬爲之歡送云 
[閘北四區顏署長之去思]  
　　四區署長顏壁城君對於地方商民感情素洽近因升調吳淞商埠警察局長閘北市商民公請市經董錢貴三君代表挽留未果昨　顏君赴淞履新之期由各商民圑體賚送德政匾頌詞多起米商公會之匾額曰「懷德長威」閘北絲廠會商處之匾額曰「除暴安良」普善山莊之匾額曰「保我黎民」大豐紗廠之銀牌曰「頌聲載道」閘北商業公會之頌辭曰壁城署長先生蒞治閘北政債昭著與我商民同甘共苦感之以仁慈孚之以德義四民同戴萬姓咸安無腹不鼓有口皆碑今則升任吳淞商埠局長留茲去思益切甘棠之愛謹集俚詞藉伸歡頌頌曰顯允君子邦家之光萬民所望四海爲綱日昇月盛時維鷹揚令聞不已苑祿爾康」又閘北市經董錢貴三慈善圑主任王彬彥曁陳慶平謝林貴四君於昨午假慈善圑設筵爲顏君餞行請許劍靑馮應熊杜子鑫張良輔倪哲丞徐乾麟沈莘田趙鏡芙陳維翰徐春榮諸君作陪賓主盡歡而散 
[浙運使令緝餘姚肇事之梟匪]  
　　蘇屬緝私司令部茲奉兩浙鹽運使令開案據浙屬緝私統領呈稱竊查職部所屬餘姚緝私第十四營第四隊於十月三日被大帮梟匪勾結當地災民藉口荒年煽惑擾亂竟將隊部房屋縱火焚燒 
殺斃兵士三名重傷者二名並被刦去槍彈服裝衣服器具一案迭經據情呈報並奉鈞署指令在案統領於此案發生後即派得力稽查密赴該縣四鄉偵緝匪踪據報此次肇事之大帮梟匪因聞兵來已竄入蘇浙交界沿海一带崇明外沙及小黑沙等處地方非有航海之大巡船不能開赴該各地點當時即飛飭駐甬緝私第七營令將一二兩號巡艦開往吳淞口外因須經過河不能行駛必得繞道須由小輪開送至吳淞始能出海游弋可往餘姚協緝乃因時機急迫其時不及先行知照江蘇水上警察以致駐防吳淞之水警及蘇屬統領忽生誤會故由統領親詣松滬護軍使署陳述原因幸邀諒解惟思餘姚肇禍一案梟匪旣非盡屬當地飢民現已偵知該梟匪等確已逃在蘇浙交界之匪若徒恃一二兩號海巡巡艦在於海面游弋旣笨且重於事實上恐難有濟查崇明外沙一带均屬蘇浙兩省分界之處爲以前兩浙緝私範圍自民國八年八月改編以後該處海面爲蘇屬緝私管轄遂有區域之分每有重案發生梟匪皆以小黑沙（俗名老虎尾爲前淸時徐老虎嘯聚梟匪之處）爲逋逃藪此拿彼竄而無一獲刻下統領因鑒於前事飭令第七營調派一二兩號海巡艦並威靖兵輪暫泊淞口以期蘇屬緝私統領曁蘇省水上警察等均得不分畛域分别兜拿似此佈置或可搗滅巢穴抑藉聲援肅淸海盜誠爲浙民之幸福也統領領軍三十年賦性精魯近對於傷害所屬部兵之盜匪不惜費盡苦心設法捕此朝食區區之愚可表天日理合將緝捕手續爲難情形據實縷陳伏祈鈞使原情鑒宥准如所請指示遵行等情據此查緝私區域旣經劃分匪等如經竄入蘇界自應由蘇屬緝私統領不分畛域嚴行跴緝除指令米統領迅將第七營一二兩號海巡艦及威靖兵輪尅日調回原防外合行令仰該統領轉飭各營將餘姚肇事案内之梟匪嚴行偵捕兜拿務獲懲治以靖梟風仍將緝辦情形具復核奪 
[反對建築水泥碼頭之批詞]  
　　董家渡渡夫頭趙和尙等具呈滬南公巡捐局以擬建水泥公共碼頭諸不便利環求諭商救濟昨奉莫局長批示云呈悉擬建公共碼頭前曾由建築董家渡公義公共碼頭籌備處黄紳炎培等函請本局查照在案據呈如建水泥碼頭諸多不便各節如果屬實應由該渡夫等經向籌備處商請辦理在籌備處諸紳擬建碼頭本爲便利渡客起見必能規畫盡善俾於渡客渡船兩無妨碍也仰即知照此批 
[寗康里修屋准緩給照]  
　　西門外寗康里房客凌建南等以該房主現因加租問題藉詞修理迫勒遷　是以呈請滬南工巡捐局止給修理執照一面由凌等具呈松滬護軍使並上海縣公署請示辦理昨莫局長批示云呈悉准予緩發執照仍候松滬護軍使曁上海縣知事核示可也此批 
[續誌西裝少年縊斃客邸]  
　　南京路東亞旅館十六號房間内發現寓客朱某自縊身死一事略誌昨報茲經捕房查得該旅館循環簿所載名姓係朱才生實則原名洪傑民係湖北人年二十八歲本在某中學讀書近因出外游蕩被校長得悉函告其父日前由其父派傭人來滬欲囑其歸家死者恐遭訓責且與顏面攸關於前日佯偕該傭人至新世界游玩乘隙走出潛至該旅館内遽萌短見用褲带繫於鐵床攔上自縊斃命該管捕房得悉即派令探目黄潤甫協同西探前往調查一過即將其尸體舁入虹口斐倫路騐尸所報請公共公廨中西官詣驗迨至昨晨由死者之姊夫胡伯元投廨稟求免騐中西官准飭自行備棺收殮 
[汽車肇禍二則]  
　　昨晨七時半某西人駕乘汽車駛經靜安寺路撞傷湖州人錢龍興頭部等處不省人事由該西人扶入汽車載送仁濟醫院醫治又有江北人高國齊昨日下午四時附搭八路電車行抵百老滙路茂海路口下車適有六千一百號汽車駛來不及避讓撞斷肋骨由滙山捕房一百二十五號華捕到來押令汽車載送受傷人投同仁醫院醫治旋即带該汽車夫入捕房稟候捕頭發落 
[揚子公司控朱志堯案之傳訊]  
　　朱志堯被英商揚子保險公司在公共公廨呈訴出函擔保海州輪船公司押欵到期不理請追本利銀六十五萬九千三百十五兩另六分一案昨由關讞員會同英包副領事升座傳訊據原告代表律師稱西曆一千九百十七年有顧棣三及袁徐兩鹽商向南市求新廠定造美利吉華兩輪船因造價不敷遂以所造之兩輪船向原告抵借銀五十萬兩一分起息訂立借欵合同由朱簽字擔保一千九百十九年届還欵之期該公司乃復展期當借欵成立時海州輪船公司係在中國政府註册至一千九百十八年七月三十日另立契約時歐戰已經終了該公司遂又改懸英國商旗迄未將欵償還請追本銀外並着還利息十五萬九千三百餘兩云云當將合同呈案又命原告見證西人克拉克到堂證明當時訂約情形繼據見證西人台維司上堂聲稱海州輪船公司與原告做欵係由該公司代表顧棣三及袁徐兩鹽商與原告接洽其欵項均我過付訂約時袁徐兩人未到僅顧棣三在場故臨時邀朱志堯到來簽字於合同内爲之作保朱之律師聞語即向該西人詢問訂約時假使袁徐兩人偕顧同到當無須再邀朱志堯擔保該西人稱是朱之律師乃稱朱志堯當時得到電話即至揚子公司據稱兩輪船價値百萬餘兩故朱未研究契約内容即在保單内簽字云云兩造律師旋又互相辯論之下中西官諭改期續訊 
[和姦男婦雙雙捉獲]  
　　寗波人徐新泉向爲洋貨掮客家住西門外普愛坊六號其妻李氏年二十七歲與同居之成衣匠王鶴松私識徐已稍有所聞前日托故出門謂須三四日方回該氏信之當晚與王續歡至夜半三時許徐糾合數人入門捉姦闖入臥室將男婦從床上拖下旋由崗警到塲令將衣服給予穿着然後押送二區警署昨午李署長備文轉送地檢廳下午由檢察官提案研究原告徐新泉投案請求重辦質之徐李氏王鶴松俯首求恩問官判原告退去王與該氏分别收押候辦 
[小桂子願與徐冬生締婚]  
　　鹽城婦人石戴氏住閘北太平橋有女小桂子年已及笄前日偕揚州人小工頭徐冬生投嘉興路捕房聲稱因父母欲將伊婚配與年老者之某姓心中不願故於日前私自走出今自願與徐冬生締婚請求成全捕頭以該女家住華界送交五區三分所請核當經王署員傳到女母併解司法科核辦 
[製造海洛英藥丸之查獲]  
　　新閘捕房捕頭辛克來偵悉山海關路二百八十六號屋内有人製造内用海洛英主母質之藥丸爰於前日偕一百九十號西探協往查獲藥丸多盒騐有主母質當將其主湖南人李炳惠經理張寳坤製藥工人邵阿三張老和連同藥丸一併带入捕房昨解公共公廨即據辛捕頭上堂稟明前情並將藥丸呈騐並據邵阿三張 
老和到堂證明製造藥丸之材料保張寳坤配合等語訊之李炳惠延律師到堂代辯要求准予交保云云經中西官核供判李與張寳坤各交一千元舖保候展期七天再訊邵與張老和着各具結出外候示 
[搶土各押二月]  
　　鄉人張桂才於日前在英界棋盤街地方購得烟土數包行經法租界被無賴王根喜金德元兩人得知上前將土强搶而逸當由張大聲喊捕適有包探巡緝到來查見上前將王金兩人一併拘獲抄出原贓带入捕房昨解法公堂請究先由原告投訴被搶情形詰之王等供認强搶不諱中西官判王金兩人各押西牢二個月以儆原告不應私带烟土着罰洋五元充公 
[賣烟連二房東並罰]  
　　葉金泉周阿榮兩人現在法租界天主堂街七號門牌向夏阿榮家現賃樓面私設烟榻容人在内吃食洋烟事爲法捕房探目沈德福唐雲卿偵悉以其違章爰於前晚稟明西探至該處抄出烟具 
带入捕房昨解法公堂請究先由西探稟明前情並稱查二房東專租他人設立烟榻請究詰之葉等供私設燈吃不諱中西官判葉周兩人各罰洋三十五元二房東夏阿榮罰洋六十元 
[輪船薙髮匠床上抄獲烟土]  
　　怡和洋行隆和輪船此次由外洋來滬爲海閩仠巡洋員及水巡捕房探捕登輪檢查當在該輪薙髮匠夏阿炳臥床上抄獲烟土一包計重五斤十兩即將人證押送捕房於昨轉解地檢廳罰辦 
[婦人私賣燈吃罰鍰]  
　　住居文監師路六百二十六號屋内之常州婦人馮楊氏私售燈吃洋烟被包探吳如熊查悉協同十號西探往將氏及烟民金福林蔡毛毛拘獲抄出烟具昨解公共公廨中西官訊實判該氏罰洋三十元蔡金各罰三元一併充公烟具銷燬 
[兩孩行兇傷人]  
　　十三歲小孩朱步山十一歲小孩朱仁山係同胞兄弟每日出外沿途呌賣油條燒餅昨晨兩孩行至老西門口因與同業十七歲之張有才爭奪營業起衅初則口角繼而扭毆張被兩小孩打傷倒地不省人事由警聞耗趕來將兩朱小孩拘獲連同張押送二區警署李署長見張傷勢頗重命將張先送新普育堂醫治兩孩函解地檢廳究辦 
[攫金挖耳押兩月]  
　　通州人裘阿林前日午後在南京路攫取婦人顧錢氏値洋十一元之金挖耳一支飛逃經氏鳴捕追獲人贓带入捕房昨解公共公廨經中西官訊實判裘押西牢兩月贓　錢氏領回 
[一週間之車輛違章案]  
　　星期四午後公共公廨車務公堂開庭訊理車輛行駛違章案二十七起註　者兩起成立者二十五起被懲罰車夫姓名如下陳阿福押十四天王中豐罰三十元嚴五林罰二十五元陳金生俞阿三各罰二十元萬金山周金標陳海昌艾堂生許阿海葉德本各罰十元張金生罰八元張阿二罰七元傅阿良丁阿福各罰五元吳阿三杜榮祥傅瀛洲潘寳昌周福記辛阿華俞查生吳阿二岑迪光各罰三元陳阿三罰兩元以上罰欵一併充公 
[公共公廨訊案彙錄]  
　　昨晨公共公廨民三庭由俞襄讞會同日副領事田中氏訊理（一）公記行延海德禮律師訴任炳榮定貨不交案結果改期提前排審（二）賈蔭希延雷聲布律師訴林補靑欠銀案結果限林補靑於一個月償還原告洋一百元餘俟有力時分期拔還違即飭提押 
追（三）陳紀生訴陶長生欠房租案結果陶長生准予破產照理賬員報告書辦理（四）嚴炳生訴嚴金祥不交方單案結果改期續訊民四庭由陸襄讞會同美奥副領事訊理（一）華成木片廠訴申大火柴材料公司嚴菊仙欠貨欵案結果准給諭被告於本案未判决以前所有財產不准移動（二）婦人王夏氏延高露玲律師訴王榮生不給贍養費案被告代表台維斯律師聲請展期以便 
具訴結果着被告於七日内補具辯訴狀候訊（三）怡順號昇泰 
號同訴李紀才欠貨洋案台維斯律師聲請改期再訊結果照准（四）龍元彪聲請給諭執管巳故龍子英遺產案結果旣經登報期滿無人反對准結諭管理其故父遺產報紙附卷 
　　又午後民四庭由俞襄讞會同美經副領事訊理（一）陳爲達訴邵立齋違背所訂買辦合同案被告延台維斯律師辯明原告起訴主體錯悞不能成立請求取銷結果查本案合同係美商公司與陳爲達所訂若有違約起訴等情應由美國駐滬法庭起訴本廨無受理權即將原狀撒銷（二）任秉衡訴謝進才不付支票洋案結果被告不到原告呈出筆據兩紙銀行二百元之支票一紙本廨認爲可保應判令被告償還原告洋二百元支票筆據附卷（三）蕭漢記訴嚴巍山柯則標等欠欵案結果着被告付原告律費銀二十五兩改期再訊 
[誌謝]  
　　昨承世界書局惠贈第十七期「紅雜誌」一册謝謝 
來件 
[江蘇義務教育期成會分隊募捐敬誌捐欵人姓氏]  
　　名譽總隊長齊撫萬督軍捐銀一千元 
　　女子隊名譽總隊長齊督軍夫人捐銀五百元 
　　第二隊汪伯軒君經募（各隊依繳到先後爲序）李承淵君捐銀三十元王振飛君捐銀五元蔡允之君捐銀九元七角沈夢伯君捐銀兩元衞秉璋君捐銀十元劉涵才君捐銀兩元寳源寳成捐銀四十元吳味農君捐銀兩元閔采之君捐銀四元朱孟豪君捐銀五元陳毓秀君捐銀十元王沂仲君捐銀五元唐汝鄂君捐銀五元隠名氏捐銀八角陳海樓君捐銀十元郭履冰君捐銀二元陳蔚若君捐銀二元林由能君捐銀一元陳譯才君捐銀三元王秉六君捐銀二元蔡望之君捐銀十元汪子臯君捐銀二元王志南君捐銀十元程芳洲君捐銀一元張煥若君捐銀十元周品人君捐銀兩元周法久君捐銀兩元陳孝言君捐銀一元周葆齡君捐銀一元顧仲賓君捐銀三元嚴友人君捐銀一元楊季咸君捐銀三元唐寢君捐銀一元李仲箎君捐銀五元崑山鹽公堂捐銀二十元黄伯鳴君捐銀一元周南藩君捐銀三元錢子洪君捐銀一元沈支紛君捐銀一元姜詠霓君捐銀三元朱醒愚君捐銀一元朱選言君捐銀二元馬浩生君捐銀一元王蓉生君捐銀五元李天池君捐銀一元徐杏蓀君捐銀三元馬景賢君捐銀四元陳蔚石君捐銀二元錢梯丹君捐銀三元徐雨占君捐銀一元陸成林君捐銀一元王關俊君捐銀四元徐月如君捐銀二元畢澗英君捐銀三元唐珪桐君捐銀一元馬文卿君捐銀二元楊揖峯君捐銀一元顧丕基君捐銀四元李麟書君捐銀二元顧達今君捐銀一元魏臣布君捐銀二元從善堂捐銀八元童夑康君捐銀一元周浚川君捐銀一元王濟堂君捐銀一元李伯安君捐銀二元錢楚珍君捐銀一元李壯陶君捐銀一元薛培畢君捐銀一元沈梀才君捐銀二元王秉乾君捐銀一元羅慰堂君捐銀一元薛竹書君捐銀一元張一輪君捐銀一元繆鳴閣君捐銀五 
元胡莘人君捐銀一元巴味腴君捐銀二元陶公亮君捐銀一元陳被表君捐銀三元龍趾仁君捐銀一元陳峯才君捐銀三元劉兆奎君捐銀二元陳子炯君捐銀三元唐劍南君捐銀二元周卓人君捐銀一元俞厚堦君捐銀一元王平侯君捐銀二元陸鳳翔君捐銀一元陸一飛君捐銀一元陸華紳君捐銀一元朱聽松君捐銀二元姜文桂君捐銀一元錢問笙捐銀一元朱蘭章君捐銀一元陶企如君捐銀二元劉詩温君捐銀一元龔立民君捐銀一元稽紹樑君捐銀一元周富平君捐銀一元朱文駿朱文騮君捐銀二元周序東君捐銀四元李華緩陳定乾君捐銀二元錢間笙君捐銀一元金永義蔡章武君捐銀二元龔立民君捐銀一元龍纘先君捐銀一元宋嗣玉唐任樞君捐銀一元陸成熙君捐銀三元張新懷捐銀二元陸華復君捐銀一元吳誦莪君捐銀三元陸龍吟君捐銀一元周叔衡君捐銀二元李士良君捐銀一元呂南賓君捐銀二元廖存愷君捐銀五角羅禎祐君捐銀二元施梀才君捐銀五角李壯陶君捐銀二元盛韶聲君捐銀五角莊守澄君捐銀三元胡甘若君捐銀五角莊武繩君捐銀二元顧士庠捐銀一元周源眞君捐銀一元錢蔭伯君捐銀一元吳季氏君捐銀三元嚴啓東君捐銀五角朱章煥君捐銀一元張達侯君捐銀五角金穉園君捐銀五角李 
孟達君捐銀五角俞景炎君捐銀五角李超宭君捐銀五元龍鍻瑞君捐銀一元羅蔭堂君捐銀二元吳馨三君捐銀五元李䍩浩君捐銀二元陳映三君捐五元楊錫卿君捐一元以上共銀四百十一元（未完） 
公布欄 
[江蘇高等審判廳]  
　　民庭判决王懷揚與李敬記爲租屋糾葛上訴一案（判决主文）本件上訴駁斥第三審訟費由上訴人負擔▲王壽伯與彭和尙因租屋涉訟上訴一案（判决主文）原判廢棄本案發回上海地方審判廳更爲審判▲黄仲邇因與馬長有債務涉訟再抗告一案（裁决主文）本件再抗告駁斥再抗告訟費由再抗告人負擔▲周文彬與陳文治因違約涉訴不服第二審判决上訴一案（判决文文本案上訴駁斥第三審訟費由上訴人負擔▲楊炳與楊炳生等因田單涉訟不服第二審判决上訴一案（判决主文）原判除關於駁斥上訴人請求被上訴人楊遇春恢復係爭田泥土原狀之部分外廢棄本案發回上海地方審判廳更爲第二審審判關於上開除外部分之上訴駁斥▲吳周氏與吳仲英因田畆涉訟抗告一案（裁决主文）本件抗告駁斥抗告訟費由抗告人負擔▲吳少泉與徐幼卿等因債務涉訟不服第一審判决上訴一案（判决主文）本案上訴駁斥第二審訟費由上訴人負擔▲湯趙氏與湯德基因承繼涉訟不服第一審判决上訴一案（判决主文）本件上訴駁斥第二審訟費由上訴人負擔以上十一月三十號 
[上海地方審判廳]  
　　批示一件錢誦淸狀交案欵由准交此批▲一件朱金根等狀請給領田單由狀悉仰候傳案訊奪此批▲一件顧蘭卿狀交案欵並請追交棉被等件由交洋二十元存候給領餘欵着即遵交所請展限碍難照准至稱爾子有棉被等件遺於楊頌德處事不在和解範圍以内仰自行處理可也此批▲一件裴德渭狀交標價由准交此批▲一件顧松泉等狀請强制執行由准予執行此批▲一件瞿鴻章狀請照判執行由已飭吏追交矣此批▲一件趙劉氏狀請給領案欵由狀悉着即來廳具領此批▲一件趙劉氏狀領案欵由准領此批▲一件沈時棠狀領証物由准領此批▲一件瞿海林狀請定期給領由查本案劉友根應領印照業由本廳函請上海縣公署發給該民自應靜候核辦何能聲請預定日期仰即遵照毋再率凟此批▲一件陳道友狀領　金由准領此批▲一件馬月琴狀請執行由查本案已據周仁禮聲明上訴所請暫毋庸議此批▲一件王榮堂狀領賬簿由准領此批▲一件王榮堂狀領票摺等件由准領此批▲一件李恆銀狀請執行由准予傳追此批▲一件楊志光狀請派吏追交由准予派吏執行此批▲一件董仲山狀領訟費費由准領此批▲一件張允梅狀領案欵由准領此批▲一件宋十驤狀請銷案由准予銷案此批▲一件戴天保狀領田單由准領此批▲一件瞿鴻章狀請派吏押遷由巳飭吏迅予辦理矣此批▲一件周慶濤等狀請將基地免予劃分由查本案和解筆錄明載基地三房平均分派則周姚氏爲免日後糾葛請求本廳執行劃分界限自無不當該民等何能以一經分配不能享受利益爲詞圖免執行仰即遵照辦理毋再違延致干未便此批▲一件田如珍狀請强制執行由准予傳案嚴追此批▲一件張桂發狀請查案給領由候傳案訊明給領此批▲一件奚賡虞狀請銷案由准予銷案此批▲一件袁兆祥聲請抄錄由聲請悉准予抄錄此批▲一件湯節之聲請展期審理并交保由狀悉業經定期開審所請交保之處應毋庸議此批▲一件顧廟根聲請迅予判决由狀悉沈魏氏經預審裁决起訴沈仲卿因無犯罪確証業同同級檢察廳核辦至裁决無送達告訴人明文仰即知照此批▲一件張德才等爲拍賣抵船請求阻止并聲明備案由狀悉愼和磚灰行如果對於劉步蟾之船隻上確有抵押權儘可依法向劉步蟻提起給付之訴所請備案之處應毋庸議此批抵據發還▲一件張忍餘狀爲借用期票恐生枝節請求備案由據稱馬節人向爾借用期票業經親筆出立借票字據并承認本月底如數付淸自不致再生枝節所請備案應毋庸議▲一件周趙氏狀請傳案追交由狀悉業經限令林根榮於一星期内將案欵交淸矣仰即知照此批▲一件羅浩卿狀交查封費由准交此批▲一件陳全林等狀請銷案并將房屋啓封由准予銷案並派吏啓封給領此批一件顧嗚鶴等狀請給領訟費曁單據等件由狀悉蔡氏應償還該民等訟費已傳案限交矣陳飭立户名方單應否發給該民等領回之處尙未據汪有倫具覆到案仰即知照此批（以上十一月三十日） 
　　批示王裕興據訴案關還償貨欵本屬民事範圍本廳亦無備案之辦法此批▲鄔松伏狀悉所訴如果屬實可嗚警扭案究辦此批▲程馮氏狀悉所訴不成刑事仰赴同級審判廳請求核辦可也此批▲張合林狀悉仰即來廳具領此批▲黄守成狀悉此批▲王亮卿狀悉爾子如無違法事實警廳於訊明後自當依法開釋然警廳憑人告訴拘押人犯亦難認爲違法所請不准此批▲王阿永狀悉仰候起訴同級審判廳訊辦此批▲王道　等狀悉仰該民迅速來廳訊明核辦此批▲張二即張成章狀悉仰候同級審判廳　辦此批▲張王氏狀悉仰覓妥保來廳聽候核辦此批▲唐雲飛據訴柳長春等在爾作塲吵鬧盤踞等情係觸犯違　罰法第三十九條第十欵之規定着報告該管警察可也此批▲周沈氏狀悉候送同級審判廳核辦此批▲李幹卿狀悉該案正在偵查所請應毋庸議此批▲王得全狀悉已於李幹卿狀内明白批示矣仰併知照此批▲陳成之狀悉應偵查所請交保之處毋庸置議此批▲陳紅狀悉案付預審候送同級審判廳核辦此批（以上十一月三十日） 
　　庭判决一件裁决榮宗敬爲輿係渭臣違約涉訟聲請展期審理一案（主文）本件　請駁斥訟請費用由聲請人負擔▲一件判决劉鏡淸與江瀛生債務涉訟一案（主文）江瀛生所欠劉鏡淸洋一百八十七元應於本年陰曆十月起每月拔還洋五元至拔淸爲止訟費歸劉鏡淸負擔▲一件判决陸唐氏與瞿木慶債務涉訟一案（主文）瞿木慶應償還陸唐氏洋二元陸唐氏其餘之請求駁斥本案訴訟費用歸陸唐氏負擔十分之九瞿木慶負擔十分之一本判决宣示假執行▲一件判决胡季賢與張秀三票欵涉訟一案（主文）張秀三應償還胡季賢九八規銀五百零二兩零五分本案訴訟費用歸張秀三負擔▲一件判决沈之經與楊壽生築笆涉訟一案（主文）楊壽生在沈之經所住房屋後門口築成之竹笆應由楊壽生拆除本案訴訟費用歸楊壽生負擔▲一件判决金蘭生與邱金氏等遺產涉訟一案（主文）原告人之請求駁斥本案訴訟費用歸原告人負擔▲一件判决羅浩卿與鮑吉懷租金涉訟一案（主文）鮑吉懷應還原告人租洋七十二元小洋十五角原告人其餘之請求駁斥訟費由原告人負擔十分之三鮑吉懷負擔十分之七▲一件判决張文彬與顧　琛等欵項涉訟一案（主文）陳喜春應還張文彬洋一百五十元張文彬其餘之請求駁斥訟費張文彬負擔三分之一陳喜春負擔三分之二以下十一月二十五日 
　　刑庭判决▲一件判决湯連生鴉片烟案（主文）湯連生帮助吸食鴉片烟之所爲處罰金二百元帮助開設館合供人吸食鴉片烟之所爲處五等有期徒刑二月併科罰金一百元應執行徒刑二月罰金二百八十元未决覊押日數以二日抵徒刑一日罰金如無力繳納以一元易科監禁一日烟膏八小盒烟砲四粒烟水半缸愜盤一個烟槍二枝烟燈二盞烟　二把烟缸二口烟灰缸二口烟刷二把烟小勺六個烟挖六把烟　七枝烟鉗一把空烟盒大小十二個没收之訟費歸湯連生負擔▲一件判决朱貴德和誘案（主文）朱貴德和誘之所爲處五等有期徒刑十月未决覊押日數以二日抵徒刑一日訟費歸朱貴德負擔▲一件裁决孫阿寳　利略誘嫌疑案（主文）孫阿寳係犯新刑律第三百五十一條第一項之罪應予起訴以上十一月二十五日 
　　一件判决曁茂堂鴉片烟案（主文）曁茂堂意圖販賣收藏鴉片烟土之所爲處五等有期徒刑二月併科罰金一百元未决覊押日數以二日抵徒刑一日罰金如無力繳納應以一元易科監禁一日鴉片烟土十四兩没收之▲一件判决王有根共同意圖販賣收藏鴉片烟案（主文）王有根共同意圖販賣收藏鴉片煙之所爲處五等有期徒刑六月併科罰金三百元未决覊押日數准以二日抵徒刑一日或罰金一元如無力繳納罰金時易科監禁三百日烟土重七十二兩没收之訟費歸王有根負擔▲一件判决何辛田意圖販賣收藏鴉片烟案（主文）何辛田意圖販賣收藏鴉片烟之所爲處五等有期徒刑五個月併科罰金三百五十元未决覊押日數准以二日抵徒刑一日或罰金一元如無力繳納罰金時易科監禁三百五十日烟土連包重七十五兩没收之訟費歸何辛田負擔▲一件裁决王鴻洲等强盜嫌疑案（主文）王鴻洲褚永泰共犯刑律第三百七十條第一項之罪均應予以起訴▲一件判决吳立庭鴉片烟案（主文）吳立庭吸食鴉片烟之所爲處罰金三十元帮助他人意圖販賣收藏鴉片烟之所爲處五等有期徒刑六個月併科罰金二百元應執行金額二百二十元與徒刑六個月併執行之未决覊押日數准以二日抵徒刑一日或罰金一元如無力繳納罰金時易科監禁二百二十日烟膏三包烟泡三個没收之訟費歸吳立庭負擔▲一件判决王子元共同賭博財物案（主文）王子元聚衆開設賭塲營利之所爲處五等有期徒刑七個月併科罰金五十元未决覊押日數准以二日抵徒刑一日或罰金一元如無力繳納罰金時易科監禁五十日訟費歸王子元負擔▲一件判决吳國林等共同賭博及傷害案（主文）吳國林共同賭博財物之所爲處罰金七元如無力繳納罰金時易科監禁七日孫三寳共同賭博財物之所爲處罰金七元共同致人輕微傷害之所爲處五等有期徒刑四個月併執行之未决覊押日數准以二日抵徒刑一日或罰金一元如無力繳納罰金時易科監禁七日斧一柄没收之訟費吳國林負擔十分之四餘歸孫三寳負擔▲一件判决李阿華玩忽業務致人傷害案（主文）李阿華玩忽業務致人傷害之所爲處罰金八十元未决覊押日數以二日抵罰金一元訟費歸李阿華負擔以上十一月二十七日 
[上海地方檢察廳]  
　　公告本日提起公訴案件共十一起㈠和誘案被告章廣鐸㈠鴉片烟案被告黄鴻寳等㈠鴉片烟案被告王錫文等㈠嗎啡案被告汪徐氏㈠略誘案被告陳沈氏㈠竊盜及傷害案被告趙阿榮㈠傷害人致死案被告沈琴生㈠詐欺取財案被告李劉氏㈠共同營利略誘及吸食鴉片烟嫌疑案被告談堯卿等㈠吸食鴉片烟案被告方嘉惠等㈠共同侵入竊盜再犯案被告陳金大（以上十一月三十日） 
 
 
 

Page 16

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 17

 
 
第一萬七千八百八十一號;中華民國十一年 西曆一千九百二十二年十二月二號
星期六 * *本埠新聞三 
[中美圖書公司之昨訊]  
　　歐美習俗每至年終互饙禮物以聯交誼而禮物之中尤多以日曆一種爲預祝一年之幸福南京路二十五號中美圖書公司現有一種含有美術性質聞係龔哲甫君所發明製造云 
[大和洋行出口部遷移開幕]  
　　英國大和洋行在滬專辦絲茶雜貨等出口營業甚爲發達茲因原有房屋不敷辦公特將出口部移至北京路十二號半昨日舉行正式喬遷與禮中外來賓先後戾止由華總理談炳麟洋總理愛巴夫諾氏親自招待並有來賓迪明氏等相繼致詞誌賀北京路十二號房屋卽係四十年前愛氏之叔開設老履泰舊址今得愛氏踵武而起殊覺後先輝映談君亦爲當年共事之人辦事誠摯經驗宏富該行營業必能蒸蒸日上云 
[易安居運到粤中新品]  
　　生晒桂圓···哈士蟆···新會橙 
　　南京路之易安居現又新進到上等生晒桂圓一種與福建興代所產生者大不相同蓋其肉質厚而鮮此貨乃產生於粤中上海罕有運到者又有一種哈士蟆亦與尋常者不同此外又有大批新會橙之運到各品均甫抵上海之新鮮貨也 
　　該號近與粤中各專門藥房特約發售滬上未有之廣東藥品各類俱備丸散皆有取價極廉云 
[冬季煖鍋之調查種種]  
　　北風起後天氣驟寒故各種食物皆宜沸熱以之住户商店與包飯作皆紛紛添辦煖鍋但近年百物改良故煖鍋自亦隨潮流而變茲悉南京路樂源昌銅器店製有新式煖鍋甚多質料分白銅黄銅紫銅點錫四種惟以形色做工之不同故取價亦異白銅大號菊花鍋每只洋五元二號洋四元五角白銅大號圓煖鍋每只洋三元五角二號洋三元白銅大號高脚鍋每只洋五元二角二號洋四元四角白銅新式圓鍋每只洋四元五角白銅荷邊新式鍋每只洋五元紫銅大號鍋洋一元七角二號洋一元三角三號洋一元一角五分四號洋一元黄銅二號鍋每只洋一元五角三號洋一元四角凈錫煖鍋以每兩九角計算夾錫煖鍋每兩六角 
　　又南市城隍廟後每面東轅門一带亦有銅器店多家所有各種之出品均頗精良白銅大號炎酒煖鍋每只洋四元六角二號每只洋四元白銅舊式煖鍋每只洋四元次號每只洋三元三角白銅新式煖鍋每只四元半次號每只三元四角舊式黄銅二節菊花鍋每只三元又舊式黄銅二節火酒鍋每只三元二角 
　　又公共租界二馬路口大新街一四七號樂源大銅錫號紫銅煖鍋大號每只一元八角二號一元六角三號一元五角又有黄銅大號煖鍋每只二元二號一元八角三號一元五角 
　　又浙江路二四八號之樂全昌銅錫號有紫銅大號煖鍋每只一元三角二號一元二角三號一元一角白銅煖鍋大號每只三元半二號三元云 
[昨日之菜市]  
　　價稍廉 
　　昨日法租界菜市街小菜場蔬菜較廉各菜價如次 
　　湖葱每斤一百二十文薺菜每斤八十文蒿菜每斤六十文鮮龍頭魚每兩五十文鹹香瓜每兩四十文白菜每斤一百二十文菠菜每斤八十文芹菜每把四十文蝦每斤三角鮮蟹每兩五十文鹹蟹每兩四十五文小黄魚每兩三十文大黄魚每兩二十五文靑魚每兩四十文鹹蛋每只四十五文鴨蛋每只三十五文鷄蛋每只三十五文河鰻每兩四十文海鰻每兩三十文大豆菜每斤一百二十文雄鷄每斤三角雌鷄每斤三角六分鴨每只九角鴿子每只二角五分甲魚每兩四十文鯽魚每兩五十文牛肉每斤二角四分羊肉每斤洋二角八分猪肉每洋三斤蛤蜊每斤二百八十文蘿蔔每斤五十文冬笋每斤二角四分萵苣笋每把四十文蚶子每斤三百四十文鮮带魚每兩四十文烏賊魚每兩四十文靑菜每斤六十文鹹带魚每兩三十五文葱每斤一百二十文大蒜每斤一百二十文班魚每兩四十文鯧魚每兩五十文 
　　又昨日南市菜價魚類中惟小黄魚及銅盆魚等較前日稍賤其他各菜市價仍與前日相仿各價如下 
　　銅盆魚每兩二十五文小黄魚每兩二十七文鮮带魚每兩三十文冬笋每斤四百二十文沙魚每兩二十文搶蟹每斤四百八十文鮮龍頭魚每兩十八文靑菜每斤三十文班魚每兩三十文海鰻每兩二十文鯽魚每兩四十文天津菜每斤一百二十文荳芽菜每斤五十文鵝每只一元四角蘿蔔每斤五十文河蝦每兩三十文菠菜每斤六十文芹菜每把二十五文鹹烤蝦大者每兩六十文小者三十五文大豆菜每斤六十文猪肉每洋三斤半雄鷄每洋三斤十二兩雌鷄每洋三斤六兩薺菜每斤八十文大蒜每斤八十文葱每斤一百文鹹带魚每兩三十文鹹蟹三十文羊肉每斤二角天菜每斤六十文塌樔菜每斤六十文甲魚每兩四十文河鰻每兩三十文鷄蛋每只三十文鴨蛋每只三十二文大蟹每兩四十文元菜每斤五十文鹹香瓜每兩三十文白魚每兩十八文 
[浙江路之新屋落成]  
　　十五幢紛紛有主 
　　浙江路芝罘路斜對過之新造水門汀店面房屋計有十丑幢爲天主堂營造處湯秀記包作頭所造現已竣工各店已遷入者如森泰玻璃店及祥泰皮箱號二家天福鞋帽莊亦在佈置之中且定下星期二開幕其餘已租定而未定期開幕者則有慶榮泰五金店教門館紫陽樓與九雲軒二家與大鴻樓菜館東洲理髮所天寳堂藥材店成茂順腌臘號等云 
[民强球塲之籃球戰] 靑年會中學鷹隊．．．勝民强中學十九球 
　　靑年會中學鷹隊應民强中學之約於三十日至該校球塲作友誼之籃球比賽結果爲二十六與七之比勝利屬於鷹隊云 
[體育塲足球隊將戰西球隊]  
　　明日午後舉行···下星期六並將赴蘇比賽 
　　上海公共體育場足球隊現由海關西人球隊函約定於明日（三日·星期日）下午二時到塲比賽届時兩雄相遇必有可觀並悉下星期六（九日）該場球隊赴蘇與東吳大學比賽云 
[鄂省學生運動會之滬聞]  
　　昨今兩日舉行···亦係遠東運動會之準備 
　　大晚報云湖北全省各學校學生二百人定於十二月一日及二日（卽昨今兩日）在武昌開運動大會節目甚佳將引起全省之注意以便明年赴遠東運動會云 
[婦女節制會今日末次揭曉]  
　　唱歌··奏琴··演說··攝影··揭曉分數 
　　本埠婦女節制會擬創設撫育工兒院開徵求會以來三次揭曉已誌本報茲該會定今日午後二時在該會事務所舉行第四次揭曉爲最後一次其秩序如下一·全體唱歌二·主席致開會詞三·彈琴唱詩四·演說五隊長演說六·揭曉分數七·全體隊長攝影八·茶點散會 
[寗學生會義校游藝會之滬]  
　　邀久記社往演京劇 
　　南京學生會義務學校因籌集經費特定於本月二·三四日開游藝大會三天該會以上海久記社之京劇素負時譽故特派游藝部主任錢君來申面邀該社社員以事屬善舉義不容辭故已於一日晚車動身二日下午登台日戲爲周永泉之狀元譜趙慕雲之白門樓張玉峯之白馬坡陶東魯之初出祁山裘劍飛羅綺緣之投軍别窰夜戲爲汪樸庵之雙獅圖李劍侯戎伯銘之汾河灣陶東魯梁劍虹之捉放曹趙慕雲馮雛鳳馬隠鶴之寳蟾送酒裘劍飛朱梀君之鎖陽關春風館主之打棍出箱云 
[三團體歡迎美醫博士]  
　　重行來華之密勒氏 
　　華盛頓療養衞生院院長醫學博士密勒氏曾於二十年前代表安息會來華設立教會報館創辦醫院學校居蘇皖鄂豫等省八九年嗣因病回美仍眷戀中國此次爲上海療養衞生院（現在南京路三十四號）建設新院問題重行來華氏之舊友及企慕氏者已屢邀氏聚談茲悉上海三育大學時兆報館療養衞生院三團體華人已於昨晚在三大禮堂開會歡迎其秩序如下 
　　（一）報告宗旨（吳少修）（二）歡迎歌（三大附小生）（三）歡迎詞（四）演述博士十年前在華之工作（左天民）（五）演說博士之精神（馮邦文）（六）贈品（三圑體代表馮邦勛）（七）答詞（密博士（八）宣讀致美總會留博士駐華之願書（徐世光）（九）接受願書（安息會亞洲會督伊文思）（十）致閉會詞（謝隨安） 
[中醫學會今昨二日之開會]  
　　一週年之紀念 
　　西門城内石皮弄上海中醫學會昨日午後二時開週年紀念會到者來賓及會員百數十人先由該會理事長丁仲英報告一年來之經過次由評議編輯幹事書記發行等各部長報告各部經過情形次由王道尹代表余君芷江及來賓王君祖德惲君鐵樵等先後演說語多勗勵演說畢茶點散會并分發週年紀念册該會今日（二日）繼續開週年大會茲錄其秩序如下 
　　一主席報告二歡迎新會員三修正會章四還舉五開票六攝景七散會 
[南市浦東現有時症發生]  
　　西報謂係白喉痧 
　　大晚報云聞南市及浦東現有白喉痧之症發現云 
[通神學會今日開會]  
　　夏斯却教授之演講　 
　　大晚報云本埠之通神學會定於明日星期六（卽今日）下午五時四十五分在鴨綠路Ａ字七號開會請夏斯却教授演講表號與　節云 
　　（尙有本埠新聞轉入後頁 
 
 
 

Page 18

 
 
第一萬七千八百八十一號;中華民國十一年 西曆一千九百二十二年十二月二號
星期六 * *[寗波同鄉會將開同樂會]  
　　寗波旅滬同鄉會定本星期六及星期日午後五時起至十一時止舉行第九次會員同樂大會映演明星影片公司新攝影片兩大本入場劵每位三角業由該會第二科分發通告請各會員届時到會共與斯樂云 
[粤僑工界之演說會]  
　　加入伍老博士追悼大會 
　　粤僑工界於昨晚八時開常會到者三十餘人由楊志 
成主席佈告開會理由次議决事項及演說等如下 
　　（一）加入伍博士追悼會具輓聯一副衆推湯抱眞届時往唁（二）前通電反對粤省開放賭禁電費捐助由馬占元負責次由主席敦請張渭川君演說題爲「工友須負社會之責任心」次歐陽桂生張炳榮各有言論發揮末由楊君佈告代表出席南洋職工同志會開成立會之經過情形而散 
[保航會今日開成立會]  
　　國民保航會自籌備以來入會會員已甚衆一切宣言章程均已妥擬就緒昨日特開會議各公圑代表等到者四十餘人僉以中國航業亟須保障而資發展公决准於今日午後一時舉行成立大會即晚由文牘處擬就通告派人趕發邀請各會員全體出席通過章程選舉職員共策進行云 
[南方影戲遊藝之談話]  
　　廣州香港影戲之發展··梅蘭芳在港演劇之情形 
　　上海大戲院經理何挺然君於上月初赴香港廣東調查影戲業情形先後共費三星期之久始於前日乘中國號郵船返滬昨晚記者往與晤談詢其此次赴南對影戲上所得之見聞並其他游藝消息何君之言如下 
　　余（何君自稱）至廣東後即赴各處影戲院調查先後所至者共有十餘處營業皆極發達每晚赴各影戲院觀劇者苟稍遲即不能得座位惟戲院建築甚劣佈置亦欠完備内中最佳者爲明球南關一新三家明球與一新爲香港娛樂公司所設經理爲盧根君但戲院容積極窄以明球論僅有六百座位南關純爲華人之資本經理爲黄在揚君院内容積似較明球爲廣據此中人云共有八百座每晚皆滿惜駐兵蠻横無理時有騷動各兵士欲入院觀劇苟稍忤意卽行用武余在廣州雖暫但亦曾爲戲院與兵士搏戰之公證人也 
　　余離廣州後即赴香港香港雖無兵士之騷擾但影戲營業殊形疲弱現在雖有數家存在但每日收入時虞不能敷出香港之影戲院以新比照新世界景星三家爲最盛但營業亦不過爾爾此處外僑不多故商業中心皆恃華人耳 
　　自名伶梅蘭芳來港後全埠人士幾致發狂入座劵頭等每位售洋十元而不一星期前預定者猶不能得其魔力之大無可與比惜港人不諳京語者多故赴劇場觀劇者輒贈以梅蘭芳卽晚所唱之劇本以便見字尋聲此亦劇場中别開生面之趣事也余歸時在中國號輪船中遇見梅蘭芳班中之人有三一爲優伶其二爲奏樂器者與余談話甚快惜已忘其名矣 
　　又據何君云此次調查結果深信我國南方極可增設規模宏大之影戲院故上海大戲院將來擬往彼處建築可容千人之大影戲院二所云 
[梅蘭芳行色怱怱]  
　　赴保祝壽忙 
　　梅蘭芳將於今日（二日）乘俄國皇后船抵滬卽將赴保定爲曹錕演壽劇不能受天蟾舞台之聘云 
[集會表]  
　　陽曆本月時期　　地點　　　　　　　　　　召集者　　　　　　　　事由 
二日上九時　　　　　海寗路　　　　　　　　　愛國女學　　　　　　　校友會議及廿一週紀念 
二日　　　　　　　　永濟航業輪埠有限公司　　永濟航業輪埠有限公司　創立會 
二日至十六日　　　　南火車站南　　　　　　　半淞園　　　　　　　　菊花會 
二日下三時　　　　　南洋大學操塲　　　　　　約翰大學與南洋大學　　第一次比賽足球 
二日及三日下午五時　西藏路　　　　　　　　　寗波同鄉會　　　　　　會員同樂會 
二日晚七時半　　　　四川路　　　　　　　　　靑年會　　　　　　　　併文士博士演講 
三日中十二時　　　　福州路嶺南樓　　　　　　上海新聞記者聯歡會　　十二月全體會員大會 
三日　　　　　　　　籌募浙賬會　　　　　　　籌募浙賑會　　　　　　開幕禮 
三日下二時　　　　　西藏路　　　　　　　　　寗波同鄉會　　　　　　浙災微募大會 
三日　　　　　　　　南京路東亞酒僅西餐部　　靑社　　　　　　　　　歡迎何海鳴君之宴 
三日　　　　　　　　淘沙塲　　　　　　　　　市化學校校友會　　　　補開秋季大會 
三日　　　　　　　　西門方斜路　　　　　　　公共體育塲與海關西人　比賽足球 
三日　　　　　　　　南科大學操塲　　　　　　愛國公學　　　　　　　懇親潺藝會 
三日　　　　　　　　江灣復旦大學　　　　　　合作聯合會　　　　　　第三次籌備會 
四日下午　　　　　　水手總會球場　　　　　　西人籃球聯合會　　　　藍隊與白隊比賽籃球 
四日下午三十分　　　水手總會球場　　　　　　西人籃球聯合會　　　　斑紋隊與公學隊比賽籃球 
四日下午四時　　　　滬閔南拓路　　　　　　　普育學校　　　　　　　紀念亭落成禮 
四日至五日上十時至下七時　博物院路亞洲文會　英國干史女士　　　　　雕藝展覽會 
五日下午　　　　　　靑年會　　　　　　　　　西人籃球聯合會　　　　熊隊與美國學校隊比賽籃球 
五日　　　　　　　　法蘭西俱樂部　　　　　　　法蘭西俱樂部　　　　　演英文滑稽劇 
五日　　　　　　　　英大馬路石路口　　　　　織成綢緞局　　　　　　開幕禮 
六日上九時半　　　　崑山花園五號　　　　　　中華佈道會　　　　　　第十六次執行會議 
七日　　　　　　　　法蘭西俱樂部　　　　　　法蘭西俱樂部　　　　　演英文滑稽劇 
七日晚　　　　　　　靑年會　　　　　　　　　西人籃球聯合會　　　　西童公學隊與藍隊比賽籃球　　　　　　　　　　　 
七日晚　　　　　　　靑年會　　　　　　　　　西人籃球聯合會　　　　熊隊與白隊比賽籃球 
八日　　　　　　　　南洋大學　　　　　　　　南洋大學言語部中語股　中語演　比賽 
八日下午　　　　　　水手總會球場　　　　　　西人籃球聯合會　　　　斑紋隊與西童公學隊比賽籃球 
九日下二時　　　　　靜安寺路哈同路口　　　　中華書局　　　　　　　第十次股東常會 
九日　　　　　　　　滬江大學操塲　　　　　　南洋大學與滬江大學　　比賽足球 
十日下二時　　　　　東新橋南首恆豐里　　　　三友實業社　　　　　　臨時股東會 
十一日下午　　　　　水手總會球場　　　　　　西人籃球聯合會　　　　白隊與美國學校隊比賽籃球 
十一日下午　　　　　水手總會球場　　　　　　西人籃球聯合會　　　　藍隊與斑紋隊比賽籃球 
十一日下二時　　　　法租界大馬路鴻運樓　　　民國競賣塲淸理處　　　股東大會 
十二日晚　　　　　　靑年會　　　　　　　　　西人籃球聯合會　　　　西童公學隊與熊隊比賽籃球 
十二日晚六時　　　　天后宮橋總商會　　　　　　總商會等十餘圑體　　　歡迎施肇基博士之宴 
十四日　　　　　　　楊樹浦滬江大學　　　　　滬江大學與金陵大學　　辯論會 
十四日我　　　　　　靑年會　　　　　　　　　西人籃球聯合會　　　　熊隊與藍隊比賽籃球 
[今日之氣候]  
　　天曇而寒 
　　昨日徐家匯天文臺下午四時三十分氣象報告云天曇而寒濱海各區有時令風本埠温度在下午三時前之二十四小時内最高五一·四最低三七·九去年同日最高五六·八最低三六·一 
 
 
 

Page 19

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 20

 
 
第一萬七千八百八十一號;中華民國十一年 西曆一千九百二十二年十二月二號
星期六 * *自由談 
[座右銘] [  呂祖謙]  
　　居賤惡勞居貧惡困居難惡辱皆禍之招 
雜說 
[蛾撲燈] [  拜吳樓主]  
　　疇昔之夕支燈夜讀儵來一蛾繞燈飛舞恐爲火焚揮之去不意驅之旋至卒遭火厄墮燈中始帖然不稍動噫暿蛾自絶生路而不去何其愚哉 
　　飛蛾撲燈而燼其身人笑其愚然而人之好色而喪其生嗜利而夭其壽者奈何亦如飛蛾撲燈死而不悟也 
　　是故人哂蛾愚安知蛾不笑不愚哉 
閑話 
[梅園評記]  
[賀天健]  
　　　方之人來遊無錫者無不先稱羡梅園蓋以梅園之勝冠無錫也而不知梅園之勝不在梅園在於園外之湖山所謂湖山者即其面臨之震澤後障之西神也設無此二美雖有綠萼萬本何勝之有徒見一人工造作之園亭耳故梅園因湖山而勝亦地位之適然非園内所有之爲勝也賞其勝者僅樂亭榭間之徘徊樹石中之盤桓而遺垣外湖光嵐翠於不顧誠不啻食馬肉而置肝謂能探勝可乎故余之遊梅園也每喜誦豳堂及羅浮石二處蓋靑螺七二雪浪三六則與誦豳堂俯仰朝夕雲峯繚繞烟樹重疊則共羅浮石變移萬千玩之不盡賞之有餘可以滌塵俗而拓胸襟至亭榭之取勢樹石之擅奇縱其安排之如何原不過點綴凡庸而已非高人逸士之所留意者也余雖不足以比高人逸士而於高人逸士之所爲則頗樂慕之惟苦風塵鞅掌不得與湖山結緣然終惟江湖是適山林是樂則予之評梅園也習平淡者當以爲是而喜絢爛者必且嗤余爲孤奇雖然仁者見仁智者見智則余之是又何必强人之非而爲余之是哉園在邑城西南相距二十里左右有馬路可通爲邑商榮德生氏所關游園者春秋最盛壬戌首月旣望後五日余與諸友有太湖之游順道一謁梅園是日上午風雨載途及未申雲歛天晴太湖景色别饒風致而梅園則梅花酣舒香雪成海雨後益馥士女冒雨至者亦頗不少同游者興復酣暢各作書畫詩以盡其意余更以人之慕梅園者僅知人工造作之工巧而不知爲天然風景所襯托而成者迺作此文闢之並爲問 
津者導勝焉 
文苑 
[阿康續娶成詩六章] [  無聞]  
男婚女嫁鬧頻年簫鼓喧天又續弦一語吾兒須記取全家軍子兩人牽（昔有繪牽車　將全家老小盡載車中一人牽之而走見隨園詩話） 
　　超塵拔俗是英雄世競繁華我不同何事鴻光傅萬古布衣椎鬢好家風（戒康兒） 
　　少君世系出名門習禮知書風自敦愧我家貧無别物殘編萬卷付兒孫（告新婦） 
　　一代詩人繼竹垞孚龕詞賦擅風華（親家擁老先生刻有詩詞集行世）生兒可有卷　筆滴露研朱記外家（洪北江有外家紀聞） 
　儂家本住太湖濱飄泊今爲海上民莊舄越吟儀楚奏良朋慰我結朱陳（至友洪雄聲先生勸我爲兒子結婚故鄉仲祥亦然） 
　　大家庭與小家庭議論縱横極可聽（見申報）我道無家爲更好幕天席地作劉伶 
　　業師孫警僧行先生主講民立中學博學工詞章爲人尤豪放不覊昨爲其公子祖康兄續娶吉日賦詩六章見示不假雕琢自成逸響而其豪放不覊之槪亦可於此覘之焉 
[粥少僧多難於分]  
鵑敬識 
小說 
[社會小說人間地獄（二六四）] [  娑婆生]  
　　第三十六回　嘵日蜜湖同心打槳生芻麥飯捧角下塲 
　　話說黎宛亭和柯蓮孫在姚嘯秋房外聽得麗香腕鈴聲響宛亭忽的伸出舌頭柯蓮孫忍不住的要笑了出來又恐笑聲驚動了房裏的嘯秋未免不妥於是趕忙的跑回自己房内伏在床上放聲大笑宛亭也跟著進來也笑不可仰依著宛亭的意思還要去聽蓮孫道以下也没有什麽可聽我們再不睡覺天要亮了宛亭也覺不錯便關上房門安息一覺醒來已是紅日滿窗蟬聲噪午一瞧蓮孫還没睡醒遂喚醒了蓮孫兩人來不及的先到隔壁去查看嘯秋麗香誰知嘯秋和麗香不在那裏一問西崽纔知他們倆九點鐘起來梳洗畢後叫了一隻划船游湖去了柯蓮孫道畫船一舸鴛鴦并載嘯秋這一次來艷福眞不淺呢黎宛亭道停會兒他們回來好好的尋他幾句開心呢柯黎二人盥漱巳畢嫌房間内太悶便向門前平台佔了一張座位坐著候嘯秋回來午餐一起等到一點鐘　樣方見嘯秋和麗香那隻船撥開蓮葉慢慢的　岸又見嘯秋先跳上岸扶著麗香下船宛亭道你瞧他們倆昨日今宵大不同了說着嘯秋麗香已進門上了平臺麗香見了黎柯不禁臉上微微一紅嘯秋也自含笑四人便一齊坐下宛亭道人家度蜜月你們却逛蜜湖到有點外國格局呢麗香道什麽蜜湖實在是熱湖罷了我熱得汗出不止好容易找著高莊的石屋洞裏略爲淸潔些他又要催著回來了宛亭道我們還枵腹候你們吃飯呢姚嘯秋也嚷著飢餓於是點了幾式中飯大家飽餐一頓麗香的那娘姨吃觀音素嘯秋又特呌了兩樣凈素飯菜供應他飯罷麗香要回拱宸橋意思要拉嘯秋一同出城嘯秋聽得路遙車苦便託詞有事仍和麗香喞喞噥噥的秘密談判一回麗香主僕方含笑乘長車而去宛亭見他們直接交涉也自不便干涉忽見麗香走了便埋怨嘯秋道你也太没良心了昨宵腕鈴之聲猶琤瑽在耳怎麽今天便勞燕分飛了呢嘯秋道我本留着他不去他說今天院中有事萬不能不回去約定晚聞末班火車進城仍到此地宛亭道那還罷了否則怱怱一度也似乎對不起我這月老的一場辛苦姚嘯秋搖搖頭道月老眞是多事從此我又多一掛罣宛亭道怎樣嘯秋道這人身世也狠可憐在拱宸橋做生意非其素志也是因爲押帳關係不得自由據說明年可以期滿廻復自由以後他打算到上海去此言果成事實他到上海尋著我我不是又要多生出問題嗎宛亭道這話恐不能辦到此地狠有許多人迷想著他他在杭州却狠有他的地盤勢力未必肯抛棄地盤而去呢不過麗香自己狠歡喜上海的繁華躍躍欲試的想遷地爲良嘯秋道你這話正對了麗香頗有意思想和我一同到上海去逛一䠀我還没敢答應呢柯蓮孫聽了大喜道這是最有趣的了明後天一塊同車去車上可以不寂寞豈不大妙 
[隨便說說] [  瘦鵑]  
　　面面俱到好容易的新内閣一霎時已撑起來了内中有保派有洛派有段派有進步系有政學派有老民黨有益友系眞個無所不容無怪白宮要自以爲面面俱到了然而據北京專電說各方面對於這新閣都感不快瞧來這面面俱到仍是有不到之處做了這種吃力不討好的事免不得又是四面受敵咧我瞧中華民國現在已得了極危險的病症這閣員名表好似開一張藥方然而要對症發藥開一張面面俱到起死回生的好藥方很不容易就是中國也没有這個醫國手到頭來恐怕要請外國醫生來動手了唉 
 
 
 

Page 21

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
 

Page 22

 
 
第一萬七千八百八十一號;中華民國十一年 西曆一千九百二十二年十二月二號
星期六 * *常識 
常評 
[通電] [  箴]  
　　近數年來之通電可謂數見不鮮矣除各法圑間有一二正義之表示外其餘皆盜跖其心夷惠其口者也故一般輿論皆以爲見之污目 
　　吾以爲若今日羅案之案情重大旣在法庭偵查之中即無論何人無庸以通電論列其是非也蓋司法獨立之精神在依據法律按照正當之手續以行使其職權若有人先行論列此案之是非則除案中人之自行申辯外均爲侵犯司法之獨立若軍人旣無干涉政治之權則論列政治之是非已屬不合况進而侵犯司法之獨立乎 
經濟 
[合作社略述] [  樊仲雲]  
　　『合作社』日名『產業組合』英文Ｃoˉoperarive　SocietiesorIndustrial　Association乃是資本的弱者共同連結起來對資本的强者相對抗的一種組織爲英人歐文Ｒober　Owen所首創蓋歐洲自產業革命以來機器工業愈形發達一般資本家便愈加豪富而同時一船中等社會和勞動階級因日受資本家的朘削而愈趨於窮困於是社會主義咧無政府主義咧遂蜂然並起共謀土地及生產事業之公有以推翻資本家消滅貧富階級然以手段過於激烈步驟失之太速的緣故反將根本的一切組織摧殘殆盡像勞農俄國便是一個很好的榜樣所以在現代看來合作社實是一種打破經濟難關的頂適宜的組織茲將其種類列之如下（此分類法係依照日本的） 
　　㈠信用合作社Ｃredit　Association社會上的銀行和其他一切金融機關多是資本家的大本營一般勞動階級和中等社會的人因爲没有抵押擔保休得通融分毫信用合作社就是由他們共同出資以與資本家相對抗而組織的一種金融機關以德國爲最發達 
　　㈡販賣合作社Ｓale　Association農民和小工業者因爲不熟悉市場的狀况往往受仲買商人的欺騙以極低之價出售其出產物販賣合作社就是由他們同事業的人共同出資結成一合作社此後的生產物便都由合作社收買再審察市價售之外人其一定期間内合作社所得之利益則除一切開支外但分配於出金的社員 
　　㈢購買合作社Ｐurchase　Association亦可名曰消費合作社Ｃooperative　Storo由社員共同集資開設合作商店購買米鹽茶薪等日用品以轉買於社員之一種組織因爲這樣則社員購買品物俱可至合作商店可免零售商人的剥削或購買惡劣貨此組織以英國爲最發逹我國近來亦有組織之者 
　　㈣生產合作社Ｐroduction　Association社員共同集資建工塲置機械購原料以共同生產商品是曰生產合作社蓋今日生產目的不在所產之物而在乎營利共同生產則一切開支自可較省而產物的成本亦可較輕獲利便可較 
多此組織以法國爲最發達（乙種酬） 
衛生 
[治冷噎又有兩法] [  康]  
　　冷噎病之由來及冷噎病之治療樂君詩農已於十月六日之常識部中言之甚詳可以無須贅言矣余尙有極簡極易屢試屢驗之療法亦可不藉藥石不用針炙祗須一啓口間即能使冷噎立止惟樂君療法全憑己力而余之療法須假助於人微有不同至奏效則一也爰錄之如左 
　　第一法人當冷噎起時祇須乘其不備驟然加以嚴厲之責問其人必驚呆變色尋思錯誤之所在冷噎卽因之停止但使用此第一法時聲浪不宜過高恐人受驚而腦部受病 
且此法對於小兒不甚有效用第二法極驗 
　　第二法當小兒冷噎起時已入學者可令默背教課未入學者可令默背昨日所食之飯菜小兒必定睛默想不數秒鐘冷噎卽止 
　　以上二法其理由所在無非動人腦經使血液增高熱度减少食道所受之冷氣所以有此神效（乙種酬） 
道德 
[愛國之商人] [  夢覺]  
　　友人劍涵爲某商肆夥其人富有愛國思想吾今正乘休業之間往訪君君爲我述其愛國運動事實經過吾甚爲歎服以後吾因得亦知稍盡愛國之道實君言論感成之也茲追述之勉己兼以勵人 
　　君曰吾國致弱原因雖非一端然予觀察所得我國人愛國之心多不如外人此無可諱者予自五九以後腦筋已受有狠深的印象蓋以吾國四萬萬人口之衆二十二行省之大猶受彼三島國之辱不覺羞憤交加淺見之徒莫不謂予痴其實予何嘗痴夫國爲我人所共有故國之榮辱亦我人之榮辱也况國猶皮也民猶毛也皮之不存民亦無所附矣故予思己身雖爲一靑年無力商人亦不忍再放棄擁護國家之責任然而思之復思之只有提倡國貨及不用舶來品一法可行從此方法進行現在已大著成效不但予個人一身所衣口所食日常所需器具皆係國產國貨無絲毫舶品攙雜其間則予之家庭中人亦莫不與予同一趨向此則予所盡對於國家之責任也（乙種酬） 
法制 
[學法律應先研究情理] [  竹賢]  
　　法律之規定條文萬無出於情理之外故明情理者其習法律也必易不明情理者其學法律也必不能得其奥妙何者情理爲法律之原天下有法律内之情理無情理外之法律世人謂言情不　論法論法不能言情謬莫甚焉蓋其所謂情者乃小節之情也非至理之情大義之情故其言情即不能屬於至情則其情也越出常軌與之論法不亦難乎猶憶二十年前家嚴督課時授我學習法律秘訣云爾不必斤斤於條文律例之學祇須研究世事推測情理則法律之學在 
其中矣爾能諳練世事通達情理之後再行披閱律文必豁然貫通無疑予於是專心案牘凡一切政治上之成案無不取而閱之如是者凡一年以後遇事即能不需思索可以立斷而所斷無不合乎法律矣殆復游學日本得法律上之新知識初猶茫然不及一載即敢斷曰外國法與中國法同一情也同一理也所不同者不過一則爲分晰主義一則爲混合集權主義一則學說易明一則學說難明一則規定助法一則無也今法學日益昌明皆在至情至理之中研究法律故其情理有時越乎常情常理非轉展解釋不能明瞭是亦法學之進步歟然初學法律者仍須先經常情常理之階級始能得至情至理之法學否則不易明也予於法學得以稍明者即取其訣因不敢自私略書數語爲我同志述之（乙種酬） 
雜錄 
[體操游技（贖路儲金）] [  孫宗蘇]  
　　名義膠濟路問題經各國之贊助東鄰始許我備欵贖回若我四萬萬同胞能踴躍投資則三千萬之欵不難立集又何待乎五年之期哉然贖路儲金第一望在愛國之學生教師苟能盡力說明其事實則收效自大鄙人現擬定體操游技一種定名曰贖路儲金其游技之目的要使一般兒童須知贖回膠濟路之大旨並贖路儲金之必要 
　　用具不拘以何種紙匣二隻祇要能放銅元又旗幟二方上書「贖路儲金」四字再備銅元若干枚但視學生之多寡而定其枚數 
　　排列全級學生分爲紅綠兩組相對而立其距離視場之大小而定 
　　布置教師先將兩紙匣各置於排尾處排頭處各盡發足線一條各生先授以銅元一枚 
　　動作聞預備令下兩組之第一人各執贖路儲金旗幟一 
方至發足線上立定俟動令下即疾馳前進各將手中之銅元投於匣内速轉身馳歸將旗授於第二人以下依次遞演至末一人將旗授於教師以何組先畢者爲勝 
　　附注（一）教師先將贖路儲金之意義詳細講解使學生明瞭後然後說明動作（二）各地學校依法操演可使個個學生有贖路儲金之心（三）並勸學生節省日用費投作贖路之資旣博美名又獲實益誠一舉兩得之事也（乙種酬） 
[霜害豫防法] [  星實]  
　　結霜雖爲冬季普通之現象然秋時早霜植物受損者亦不少故豫防霜害之法不可不研究也 
　　凡植物所以罹霜害者由其樹葉冷却其組織内之水冰結 
而起故其害全在於凍結謂爲霜害毋寗謂爲凍害植物組織内水分冰結時普通在冰結下數度欲豫防凍害似可以氣温達冰點時爲標凖但植物之葉輻射能大比熱小與空氣中温度相較畫間温度恒較氣温爲高而夜間反較低故豫防霜害須使葉温不降至冰結以下實行此法須施行左之手腕 
　　一以熱之不導體之物質覆於地面或植物上如稻稿綿布草蓆等均可用之 
　　二燃火使氣温常高 
　　三薰烟以防熱之發散 
　　四蒸發水蒸氣起雲霧以防止熱之輻射 
　　五用蒸汽或温水注射土壤使土壤增其温度 
　　此外雖尙有種種之方法但以費用較多就經濟問題上言之不便於採用今更將燃火薰烟二法申述之如左 
　　燃火法即於園圃中之各處懸掛多數燃火筒筒内置枯草樹脂炭粉等當恐有霜害時注石油其中以火燃之每中畝一畝約須燃火筒三十個此因燃大火於一處不若燃小火於多處之爲利也 
　　薰烟法即將松杉葉稻糠木屑等之燃料豫積於農圃周圍一旦有結霜之兆則以火燃之撒水其上使之發烟於是場圃之上遂全爲濃煙所籠罩此法可行於區域廣大之場圃故當與鄰圃同時行之 
　　以上二法最輕便簡易而適用農家所宜仿行者也（乙種酬） 
 
 
 

Page 23

 
 
第一萬七千八百八十一號;中華民國十一年 西曆一千九百二十二年十二月二號
星期六 * *申報汽車特刊 
評論 
[長途汽車公司宜注意之一問題] [  毅]  
　　余嘗謂軍閥一日不剷除則武人火併之事殆爲必趨之勢將來兵機觸發雙方爲軍事上之爭勝已闢之各長途路線交鬨者必出死力以搏之居民欲謀交通便利乃設長途今反因之而遭荼毒咎在長途之建設耶余未敢言然吾人明明知其事之必不能免而猶未克早爲籌及不亦愚之甚耶故預防武人利用長途實最重要問題之一也 
　　與此問題關係最密者莫各長途公司若故預防之第一步即爲各公司先有所聯合對於軍隊侵佔發爲嚴重之表示有創其端者雖不在備戰時期亦當一致盡力反對吾民爲自身幸福計亦宜督飭輿論以爲後盾須知有團體然後有實力視彼英美鐵路工會之能左右政府政策也其亦可以勉矣 
專論 
[實行兵工築路] [  嵩生]  
　　建設道路爲我國最不可緩之事蓋無論何業之發展端賴交通便利交通而能無阻則其成功也速收效必宏我國人士今亦明乎此故建築道路之聲浪日高惟從全部觀察仍覺限於一隅興工者鮮是故失業之輩尙無機會得一正當工作實可慮焉 
　　我國提倡兵工築路最早實行者爲山西省次爲浙江雲南等省該處自實行以來兵卒均有專職全省交通之便利定可預卜且以兵爲工將來解甲歸田亦有一種職業可以謀生善莫大於此者 
　　今後之希望無他不知兵工築路之利益與需要者希望其能實行甫能實行者更希望其努力奮進庶幾全國一致同登康莊大道豈不美歟 
[模範汽車夫] [  宏達]  
　　余昨有事赴滬南爰借友人李君之汽車并偕其車夫同往馳至某地因道路之不平車輪與沙石相觸機忽停止不能前駛車夫乃出車中所藏之器具修理之余儿車内頗躁悶遂與車夫閒話以解寂寥彼一面修車一面與余問答余覺其言非泛泛者乃錄之如下 
　　其言曰　余（車夫自稱下同）執此業已五年矣此五年肇禍事無一次焉夫吾輩一爲汽車夫卽能操生死之權先生得毋晒余言妄乎然實有至理蓋車輪一動此中關係甚巨稍不經意重則致人於死地輕則致人於殘廢而開車者僅拘與罰而已誰無父母誰無子女遭此横禍其哀痛若何耶苟設身處地其感想又若何耶故凡肇禍事雖半由行人之過要之車夫實不得辭其責余舉一例先生即知余言非謬余一日駛車於路中遇一老者彼聞警笛不知避而車勢必與之相撞余乃先停車大呼之方免於險斯際苟以鳴警號之責已盡仍駛前去不致血肉横飛者幾希矣諸若此類余屢遇皆抱寗綏勿急之旨余主人見余小心亦小責余開車之綏反每加獎故余能未肇事者謂非主人之賜乎 
　　車夫言止此而車亦修好遂仍前駛惟余聞其言尙未敢信其行俄駛至一三又路口見其頻拉警號詎一形似乞丐之婦手抱一孩由左首衝出猝聞車聲舉止失措欲進又却距離車頭僅一箭地斯時也車夫之技乃顯焉彼倐將機頭拉轉車遂斜馳而去該婦幸免於難車夫之額汗亦涔涔出矣余覩其手技之靈敏懼禍之心殷乃信其言非虚夫滬上汽車肇事夥矣車夫之習聞肇事亦以爲常矣而此汽車夫之臨深履薄兢兢自愼實屬可嘉故特表而彰之以爲執汽車業者之模範 
[鐵軌上之輕便汽車] [  張延祥]  
　　我儕日常見之汽車都橡皮輪取其有彈力能免去震撼也上海某長途汽車公司築鐵軌以駛行鐵輪汽車以節省橡皮輪胎實則汽車換去橡皮輪裝上有邊之鐵輪如火車車輪則均能駛行於鐵軌上所差者鐵軌與汽車輪之闊狹未必皆同耳因之有數種輕便汽車專備火車鐵道之用來往迅速惟我國尙未之見近聞津浦路將購辦試用故以其製造及效 
用先述之 
　　此種輕便汽車實以代昔日鐵道上之手車爲鐵路局辦事人員技師工匠等所用或者火車已經啓行乘之以追趕者或者火車半途損壞工匠等乘之往修理者其速率較火車爲快約每小時在四十英里以上車上有四五人可坐而製造簡單無篷帳蔽風鏡彈簧坐墊等之奢華蓋取其輕便也大槪汽缸僅二只祗五六匹馬力汽油極省每加倫可行五十英里因鐵軌上阻力小而車不過五六百磅較諸尋常摩托脚踏車相差無幾 
　　輕便汽車當可立卽拆卸立卽移置鐵軌外以讓火車此又與尋常汽車不同之一點以符其便字之稱此種汽車可分爲三部份坐椅等可以一人之力卸下引擎須二人抬下前後有手柄以備提取所餘輪廓極易搬出軌外裝卸能於一分鐘間行之以免他種危險其他機件均與尋常汽車同其價約在一千七百兩左右自較汽車爲廉而較摩托脚踏車爲貴也 
[忠告辦理長途汽車事業者] [  潘燕然]  
　　我國人之特性每創一事初時頗具精神成績亦尙可觀迨稍遇挫折卽將灰其心志於是對其事業之措施在在存一苟且之念遂使大有希望之事業竟至衰敗誠足令人惋惜者也 
　　今者長途汽車公司之組織大有風起雲湧之慨他日國道四逹交通大便匪惟百業廣興民生富裕已也他若風俗之轉易社會之進步語言之統一土貨之流通亦靡不利賴之 
　　故吾謂道路事業之競進實爲我國富强之機兆願世之創辦是業者斷不可以投機的營業視之當具百折不回之志盡力經營務期爲祖國立一永久之基業卽偶遭頓挫亦當勉力進行務必達到圓滿之目的 
　　至對於築路工程一項尤宜以堅固完備爲第一要義不可以姑且之計劃出之至購買汽車及零星材料等切不可祗顧價廉而不計其經用與否再如所聘之辦事人員當量其才而分其事務使公司中無尸位之人至於用人問題尤宜公開保薦私人實爲事業失敗之大原因此更當切戒者也 
[論滬太長途汽車] [  舞墨]  
　　記者閱滬大長途汽車有限公司草章之後覺其中有三條規定意良法美亟加以評斷錄之以供當今有心於長途汽車事業者之借鑑焉 
　　一公司不給乘車免費證該公司於此項章程未定以前每有假冒公司辦事人員或股東之名義藉圖免給票價此種事實在當今惡劣之社會中自所不免即其人而非假冒者實係公司辦事人員或股東而圖免費則若盡人（指公司辦事人員或股東）而然日積月累豈非可駭 
 
 
 

Page 24

 
 
第一萬七千八百八十一號;中華民國十一年 西曆一千九百二十二年十二月二號
星期六 * *之巨欵乎該公司以遠大之眼光定此一律之規程法至美也 
　　一查票員不用當地人若當地人民當查票之責一遇親戚或鄰里同族之人乘車雖與公司章程或有違反或竟不買車票（記者前日偕友乘上南長途汽車至周浦中途竟有一與駕駛車夫相識之乘客躍上不買車票且將從事試車）例在處罰之例者然以情誼關係不得不予恕諒且查票員者亦有鑒察座客行爲之權若以情誼關係而百事置之不顧則使座客帶禁物或作何危險之舉動竟致損及人命不亦與公司名譽有損乎故該公司槪雇客鄉人民充當查票員旣無情誼之關係又秉公直之美意豈非美事惟客鄉人久客此土亦必有所交結久而久之亦爲交情廣闊之人矣此則應予以討論者也 
　　一輥堅煤屑路某屑鋪路雖云較次於瀝靑及碎石然聞該公司辦事員云該路上海至沈金橋一段之煤屑路自加工輥堅之後無論陰雨無論重車均能捷駛無阻是煤屑路非不適用於載行重車已可想見不過加煤重壓使泥與煤屑鎔合凝結稍費時日亦不遜於瀝靑或碎石路也經此次實騐後吾知該路其他各段及其他各公司必能加工輥實車路以免新泥凹凸之弊也 
[車輛行經橋堍等處應宜當心滌原]  
　　觀車輛肇禍之事日有所聞而肇禍地點又以橋堍路口轉角等處恒多索其原因胥由駕駛者之忽略所致也茲將其利害分述於下望一般駕駛車輛者略加注意而重人道焉 
　　㈠橋樑形勢兩端低坡中間墳起下行車輛滾滑極速行人在前稍避不及即當其衝駕駛者至此必須手足謹愼使其車輛緩緩而行萬不可任意直下 
　　㈡路口爲行人往來叢集之區車輛至此若如馬路中一般開行向前不顧定即發生危險駕駛者至此必須將其車輛稍停俟行人讓開而後再進 
　　㈢轉角之處爲兩而所不見及車輛馳至若驟然轉去其行人不但不能防避身受衝撞即轉來車輛亦易互衝駕駛者至此必須先事招呼從容行去 
討論 
[瓜淸汽車道路利用運隄之商榷] [  老蘆]  
　　江北交通水則有運河陸則有驛道自官驛廢而驛道失修商旅往來僅恃運河運河交通向以淸江至揚州一帶爲最便前淸光緒末年通行小輪行人稱便顧運水發源於淮沂諸水大半由洪澤湖高寳湖而來頻年湖底墊高貯水量日見退縮運河受其影響以致常苦淺涸最淺之際界首一帶往往水深不及一尺無論輪舟不能直駛即帆船亦不易通行舟楫壅塞當有歷數日之久僅行十數里者其不便商旅孰甚憂時之士有瓜淸長途汽車公司之組織其意甚善惟汽車道路宜何途之從鄙意以爲若借用河堤則其利便有二僅述如下 
　　㈠可以收保隄之益河隄體積底寛幾逹五丈面寛亦三丈上下昔時用爲驛道人牛車輛往來交通今若補缺修殘建築馬路駛行摩托便利愈多或謂汽車震動恐碍堤身設有疏虞誰執其咎不知隄以土築愈施壓力則土質愈凝結而堅固不觀築堤之時堤夫必用硪乎矧建築道路勢必將隄身帮寛加高河隄愈形鞏固則有之若謂妨碍隄身則杞人之憂耳 
　　㈡可以免築路之費運隄舊爲驛道前巳言之近來建築省道之聲浪日高一日多數主張利用運隄一則因仍舊貫可免購路之費再則地勢高爽橋梁絶少且建築省道勢必時時修理可兼收鞏固河堤之益此數說者均有充分之理由地方人士宜敦促省道早日告成汽車公司宜呈請官廳借爲汽車道路他日修理之費卽由汽車公司承擔查歐洲各國汽車之所以發達罔不借重於公共道路假使立一汽車公司必自購地建築則投資太巨獲利極微甚至蝕及資本人將視投資汽車公司爲畏途矣惟借用公共道路年納稅金備修理道路之用則路可持久而以隄爲路者隄亦永固一舉而數善備地方父老盍羣起注意焉 
　　抑更有進者借隄築道其費當由河工局省道局分任之帮寛加高滾平河隄之費當由河工局任之舖石築路之費當由省道局任之如此則事業分擔成功較易矣鄙塞之見謹以質諸高明 
[瓜淸長途汽車之不可緩築] [  天妬子]  
　　江北交通不便已極淸江至鎭江四百餘里間雖通小輪而内河時患水淺致小輪亦不能行駛冬季尤甚旅客苦之前年揚州盧某等創議集股築瓜淸長途汽車（即瓜州至淸江路線長四百里瓜州至鎭江尙有四十里隔江相對可通以小輪）江北人士莫不附議後忽中止至今遂無人復提不知處今日之情勢該段長途汽車實有不可緩築之理由試分述之 
　　㈠淸鎭路線實扼江北各屬交通之樞紐爲一般人士來往所必經之路有長途汽車旅客旣便營業亦必佳 
　　㈡江北各屬土產頗多有長途汽車則交通稱便得輸送各屬物產於國内外商業前途實利賴之 
　　㈢内河水淺淸鎭小輪不能行駛時有長途汽車則商旅亦可不致阻塞 
　　㈣江北各區風氣未開實職交通不便之故長途汽車通行後則南北人士可以握手暢談互相提携於兩地人民之親善實多俾益 
　　㈤江南人多鄙視江北人實因交通阻塞人民少見聞之故有長途汽車後則此種隔閡可除 
　　以上數種皆瓜淸長途汽車不可緩築之理由鄙見如是望海内資本家實力家亟起而圖之 
[上南路應速建小輪碼頭良]  
　　上南路自通車以來營業發達蒸蒸日上全路二十四里從前乘小車需二小時者現以十五分鐘而可達交通誠便利矣該公司更爲乘客節省光陰及渡浦時免危險起見特置小輪一艘往來董家渡周家渡間無論風急水逆至多費十五分鐘已可由此岸達彼岸於是浦東西往來者祇以半小時光陰即可從滬而達離浦東岸二十四里之某地其舒服迅速較昔日勞頓於舟車中需三四小時者不啻天淵之别惟兩岸碼頭迄尙未見動工故乘輪者須由駁船過渡危而不便且原有碼頭狹小年久失修風雨交作之時行客更爲危殆又浦東方面舊碼頭適在濬浦局所築石堤以備沈澱泥土之處故該段浦灘日漸淤積以致潮退時碼頭離水尙有數丈即小船亦未克傍岸乘客上下乃不得不緣石堤而行顚躓於亂石中其困難危險想不讓於蜀道若遇風狂雨斜之日而不顚覆於浦中者亦幾希故爲旅客安全計深望該公司將兩岸碼頭速行建造俾傍小輪則乘客舍車而舟可免風雨之侵而無攀緣石堤之危矣 
紀事 
[瓜揚汽車路之近訊明]  
　　吾揚距鎭江水行路程約六十餘里若渡江取道嘉興橋直達揚州僅三十餘里平時水路交通惟運河是賴由鎭江渡江經瓜洲至揚州有小輪船每日來往三次船小人多頗不便利尤以水手茶房惡索酒資稍不遂意拳打脚踢無所不至足令商旅寒心夏秋之交河水暴漲高與堤平小輪卽須停班以防堤决入冬以後水落河窄輪船行駛遲緩每日僅來往一次隆冬河凍則航路被阻陸行苦無康莊大道揚鎭交通至此幾完全停頓行旅之苦可想而知此創辦瓜揚汽車路之所由來也瓜揚汽車路係瓜淸汽車路之南段本擬借用運河河堤行車但路身甚窄且須繞道瓜鎭路線大長乃改由鎭江對江之嘉興橋直逹揚州新闢福運門對岸之運河邊余前月因事由揚至鎭偕創辦人盧紹劉君及其弟紹鶴乘人力車參觀該路工程出新闢之福運門渡河南行先至施家橋此處距揚州已二十餘里沿路土工已竣橋梁亦可通行由施家橋南行至虹橋橋梁尙在趕工此處距江邊之嘉興橋不足六里沿途以施家橋市面爲大當購地時鄉民受人愚弄不肯領價竟嚴衆衝毀工程毆打辦事人盧君卽身受重傷之一人然盧君雖經此打擊仍積極進行地方人士以盧君毅力可敬遂相率入股爲實力之贊助鄉間農人復見購地公平所有橋梁涵洞於田畝水利有益無害且有同一水溝鄉人要求分兩涵洞者亦無不曲允因此對於路局已無仇視之意目下總工程處設於虹橋全線分段工作總計職員十餘人工人四百餘人辦事員來往途中督工甚勤面膚顏色一如農夫據聞辦事員半盡義務而能如此認眞服務佘因此知凡創辦事業均非熱心毅力不可該路爲揚鎭交通大道將來享受便利者絶不止盧君及少數之投資家然創辦之初有力者或存觀望覬覦者或存破壞横逆之來蓋有由也路寛自二丈二尺至二丈五尺不等全綫無大灣處沿途風景甚佳揚州城南之文峯塔點綴路旁如龍華野景江南諸山由遠及近大江之濱金焦相望天然畫圖行旅者馳車其間足以游目騁懷該局已於陰曆十月初十舉行初部落成禮并試行汽車招待來賓擬由鎭江輪渡至嘉興橋即用汽車直送揚州可爲江北交通事業開一新紀元將來延長至淸江揚鎭一段尤爲重要即以揚鎭而論搭客每日有二千人 
 
 
 

Page 25

 
 
第一萬七千八百八十一號;中華民國十一年 西曆一千九百二十二年十二月二號
星期六 * *營業發達可操左劵創議之初有人以南通汽車事業之不發達爲慮者此實不明眞象之說也南通工商雖稱發達然其交通區域遠不及江北運河流域之廣揚鎭據北運河之門户爲自古在都會人口日多商業日繁汽車事業不可爲南通僅通鄰近縣城者比也余旣參觀全路工程攝得影片數張爰爲之記如此聊供關心汽車事業者參考焉耳 
[滬太道近訊（Ｗ）]  
　　滬太長途汽車於本年陽曆元旦開始行車以來内部組織及路工情形漸趨完善茲記其報告書云 
　　一路工滬太全路由上海新閘至太倉之劉河止計長七十餘里路寛三丈兩邊各留餘地五尺取土築路卽在此餘地之内故路之兩旁現成兩溝所挑土方高低不一平均以一尺五寸爲凖上加煤屑厚約七八寸計每里占地十二畝合地價銀六百元土方價約四百元煤屑約七百元其他施工所用者約三百元計每里費銀二千元合共銀十四萬元 
　　二車路之狀况全路分三段新閘至大塲爲第一段鋪築最早路已堅實公司客車（坐位二十四人）業已照開車行平穏路上亦不見有車輪跡印大場至羅店爲第二段亦已通車惟鋪築較遲將土方挑後尙未加煤屑新土鬆浮自難載重一經大車行過轍跡顯然約凹下四五寸故目前大車停止不開而通行之小汽車（可容五六人者）仍可通行無礙不過泥土有凹凸不等車行於上未免巔播耳（記者前日乘車經此段不見此等弊病恐報告書印刷之時該路尙不能全路工竣之故）羅店至劉河爲第三段路已平實惟應鋪煤屑尙未齊全汽車經過其上平穏不如第一段耳 
　　三營業該公司置備汽車現僅十餘輛大者尙不能通行只有輕便汽車來往载客而乘客擁擠常常以客待車不敷乘坐目前每日售票可得銀四百餘元公司各項支出月計九千元至一萬元每月嬴餘可得數千元據公司中人言現正添置能容十六人坐位之中車如果車能敷用每日售票可至六百元而貨車票尙不在内因貨車尙未備置故也 
[餘杭長途汽車路近訊]  
　　餘杭顧乃斌等前創辦長途汽車路開工有日計由杭州松木塲起至東嶽廟一叚已完全告竣於月之下旬可通車矣昨中華全國道路建設協會接到餘杭署科員金震函述一切并請該會會長職員等届時與會參觀一切云 
[環球新屋尙未竣工]  
　　環球車身製造廠新設之租車部樣子間於愛多亞路四十一三號本定昨日開幕茲因房屋未克如期竣工須稍緩數日方克遷入其閘北公興路八號之車身製造廠現已另聘英人Ｈ　Ｈ　Ｗinburg協理其事云 
[德國最新式靈便汽油自動車] [  白宗傑]  
　　近來困交通日繁故關於交通器械亦日見利便惟其速度雖速非嫌其笨重卽覺其不能長途旅行且價亦較昻故最近乃有"Ｌomos"靈便汽油自動車之新發現也此車創造者爲德國亨寳汽車公司較他種汽油脚踏車爲輕便車上有最穏之安樂椅使旅客於長途旅行中不覺其苦 
　　此車之汽缸直徑祇五十五米里米達每分鐘有六十廻復數掣動車輪約二匹半馬力變壓汽油則用緊密儲存變壓器燃燒氣體則用電磁力 
　　掣動車輪時用右足踏接連動輪外廓之脚製動桿或用在導桿右方通動輪内廓之手掣動桿均可摩托與後輪則用皮带聯絡以便行動若將連結桿垂直則車輪與摩托連結車輪即轉動若將其放平則摩托祇能自動與車輪行動即脫離其潤油法最爲簡單祇用十與一之比之潤油混和於汽油中裝入汽油桶内用時隨汽油化氣分布於各處 
　　此車每行一百啓羅米達約用二立突半汽油云 
[一週間汽車肇禍誌]  
　　二十四日二起某號汽車駛過南京路撞倒鎭江人跌傷頭部等處又愼昌洋行五千零四十四號運貨汽車裝載小工行經浦灘有一小工自該車上墜下跌傷頭腦 
　　二十五日一起南京路有某號汽車駛過撞倒行人受傷頭部 
　　二十七日二起某號汽車駛經麥根路所載小工江北人張談二人立足不穏墜下跌傷又有汽車駛經四川路撞倒行人碾傷左足 
　　二十八日一起歐嘉路有汽車駛過撞倒一行路男子受傷頗重 
　　二十九日四起九百十號汽車駛經斐倫路有恒路口碾斷行人左足骨又有汽車駛經黄浦灘撞倒行人跌傷頭部又江北人某在中虹橋行走被五千二百十二號汽車撞跌碾折大腿骨又某號汽車駛經南京路撞傷行人首臂等處 
　　三十日三起某號汽車駛至愛多亞路撞倒廣東人頭部受傷又某號汽車駛過河南路撞傷江北人足部又有汽車駛過北京路撞跌行人肩臂等處受傷 
 
 
 

Page 26

 
 
第一萬七千八百八十一號;中華民國十一年 西曆一千九百二十二年十二月二號
星期六 * *   
 
