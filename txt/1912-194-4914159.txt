# 1912 - 194 - 4914159

 

Page 1

 
 
評論 
[論内閣迭更之危險（寒）]  
　　各國有所謂短命内閣因内閣之成立如曇花然一現即滅蓋傷之也至如我國今日總理方始受命而閣員之提出悉遭擯棄求之他國實例未之前聞也 
　　凡内閣採用總理大臣之制者其組織法必先有總理總理既定然後由總理舉其所知以分任國務蓋有總理之内閣内閣之責任不啻自總理負之以總理即所以代表内閣也故立法部苟贊成總理則由總理提交之閣員當然贊成之非然者立法部對於總理所提出之閣員得任意拒絕之且得任意把持之則總理欲得立法部之同意勢不能不就立法部之所狎與其黨派有關係者提出以求同意於是總理不能爲自由選擇閣員惟立法部之鼻息是仰而爲所刧持焉其弊也直接失行政上敏活之效間接且無以負政治上之責任而内閣制之精義亡矣 
　　陸總理曩以參議院多數之投票任爲總理參議院旣信用陸氏自不能不信用陸氏所提出之閣員夫如是而後建置總理之功用見也反對總理提出之閣員即間接以反對提出閣員之總理推參議院之意直欲推倒陸氏之内閣而已矣彼主張之者爲欲貫徹政黨内閣之目的奉其本黨某某爲總理此說之確否姑不上論惟國事之阽危所欲藉一國統一之機關扶植而補救之者何等重大豈儼然代表國民之參議員而計不及此平時閣員之迭更其影響祗及於中央之政界而已因閣員之變更而政策隨之以異者有之矣然所變者政策而外界之事實無與也今我國則不然民國雖成而基礎之鞏固與否不特國際之觀察者每有所疑即内國人士亦未敢自信也臨時政府期内唐内閣之動搖外人已屬耳目之以爲民國之完全成立與否猶在不可知之數今陸氏繼之業將匝月而内閣依然未成則外人之觀察我者其視唐總理出走時態度又將如何恐唐之出走尙爲個人關係即推而進之亦僅爲一黨派關係此則爲立法部與行政部不一致之關係也吾知列强對待之態度至此必又爲之一變矣自南京政府北徙以來各省時有警聞元氣未復而所以能維持統一之大局者惟袁總統坐鎭是賴不特一國之心理如是即推而至於鄰封之感想亦無不如是也前此陸總理之提出參議院一致贊同外人輒謂袁總統之信用能及於立法院以爲民國之前途有望今參議院不勝其憤憤之私否决新閣員以破壞陸總理之信用間接以破壞袁總統之信用并間接以破壞民國之信用則於民國前途之影響何如不忍言矣竊謂國者國民之所有諸君縱欲以私見亡國然國民之目不可以一指掩之也　者國民之公舉君等亦以國故而君等務反之其事集耶則亡國之責有所歸苟國民不爲君等所愚相率而聲討致罪則亦自貶其價値而已矣嗟乎臨時政府將終第一期之國會將始著手君等何爲而必自絕於國民乎眞其愚不可及也已 
要件（四）（續） 
[省制省官制及省議會議員選舉法草案說明書]  
　　夫以擴張地方之權力如彼而又　持中央之統一如此政府對於國家前途以爲舍是别無適當之計畫以解决今日之時局再整軍治民分途異轍環球各國莫不皆然我國自上年武漢起義各地響應均以都督控馭全省軍人柄政本係出自權宜現任潮歸統一卽應分别事權不日提出軍都督府條例卽規定軍都督之職權者也惟是共和始基一切制度自當規時度勢加以變通此時既議軍民分治則各省都督軍事是其專責地方情形不同難保無窒碍難行之處故本草案於邊遠省分或依各省特别情形經國務會議之議决得以駐在該地方之都督兼任總監此亦權宜上不得不出於此也而或者以軍事之權寄諸地方爲有妨於統一或者以軍事之權集諸中央爲將流於專制由前之說是不知都督仍須受中央之節制由後之說是不知都督仍不失爲地方之重鎭而又何鰓鰓過慮爲也以上說明省制及省官制草案之内容以下則說明省議會議員選舉法草案之内容臚舉之得五端一選舉資格有普通選舉制限選舉等級選舉之别省議會議員雖不能純然用普通選舉之法然亦未可限制太嚴致多向隅之人前淸時代諮議局議員選舉設爲種種資格意在防程度太低者濫行選舉之弊惟其缺點則眞正之代表與論改治不可得見故本草案採用通常制限選舉法以符共和平等之義又用間接選舉亦名複選舉法取其比較的有知識有名譽之人能當其選凡此皆於我中華民國自前情形認爲確治者也至消極資格務取明確如品行悖謬之類其標準漠然又如吸鴉片人已在受徒刑之列精神病人已在禁治產之列草案以受徒刑及禁治產之宣告者列入消極資格自可包括也二議員定額以人口爲比例最爲公平者以租稅爲比例殊非正當辦法蓋議員爲代表一般人民之人非代表人民中一種有納稅資格者之人也至各選舉區應出議員額數則以選舉人數爲比例不以人口爲比例因以人口爲比例恐選舉人少之區或反以人口多而多得議員選舉人多之區或反以人口少而少得議員大背選舉本意茲議員爲人民之代表自應視人口之多鄒定每若干人口平均有代表一名然議員由選舉人所選出又應視選舉人之多寡使每若干選舉人平均得選出一名二者相反而實相成各有至諸不易之理存乎其問也三議員爲一省之代表非一選舉區之代表放以分配定難視選舉人多寡之結果其選舉人數不數遵詎議員者當然不免向　前淸時代諮議局議員選舉其法不能每區至少選出一名者職由於此蓋理論上原不見其難通况有比較零數選出之法實際上不能選出者亦絕無而僅有惟遵遠省分如廣西吉林等廳始發生此現象本草案有鑒於此故於議員定額以人口爲比例外規定至少每縣須有議員一名如因人口少而定額不足每縣一名時得加額以足每縣一名之數使分配定額即可以每縣一名爲原則如有觸額再以選舉人數之多寡比例分配之似此變進辦理則各選舉區至少皆可得議員一名自不至再生缺望而選舉人數衆多之區尙可於一名外享餘額之利益亦不至無所别異且現在各省人口未必皆有確數若依此法則亦右照每縣一名之例但視其容内有若干縣卽其省有若干名議員不必俟至人口調查淸楚以後始行選舉致有一種省分因此而省議會不能成立者矣四選舉議員若以得票較多數者必當選則失之太寛若以得示過半數者爲當選又失之太嚴寛則當選過於容易嚴則當選過於煩難皆非正辦前淸時代諮議局議員選舉其法以議員額數除選舉人數將得數之半爲當選票額此舉單記商數投票法略相類所不同者一則須以得數爲當選票額一則但以得數之半數爲當選票額前者票數難足後者票數易盈耳然我國以放棄選舉權之人太多故其結果雖但以得數之半數爲當選票額其票數亦不易足往往無人當選又其法以得票滿當選票額而當選人額數已滿者作爲候補當選人夫當選難矣若候補當選則難而又難故各省屢議變通茲定爲用比較多數法但須以議員額數除選舉人數將得數五分之一爲當選票額庶票數易足而亦不難得候補當選人若猶無人當選則用法選投票法再選一次即可足額無須三選四選之煩至决選投票後無候補當選人則可將决選時所開列在内而不當選者充之亦一舉兩得之道也五選舉訴訟有爲行政訴訟者有屬於司法裁判者前者以選舉乃人民一種公權得行政官之裁斷而即可解决且行政訴訟不負擔費用尤出保護人民之意後者以事經司法機關之審判手續取其鄭直則權利益能明確草案所採乃後者之所主張且通例一經爲司法官則於被選舉爲議員之資格業已停止絕少選舉上之關係其判决必能平允也以上說明省議會議員選舉法草案之内容最後則有一認不憚詞費者政府於此項草案微求各方面意見雖小有異同而大致不甚出入藍皆以國家之生存地方之發達認爲一般國民共同之目的不容不統歸兼顧也夫政治家各執一詞各擁護其主義必鄭重分明無所用其遷就若於國民共同之目的則亦未始不有一致進行之時例如甲午之役日本自由進步兩黨一律爲協同之態度是其明証今日任何黨派於極端的集權或極端的分權皆不主張而於有限制的集權或一部分的分權皆不反對亦以一國之大計絕不當參以成見稍涉偏私此則純然以國家爲前提而無所容心於其間也大局安危千鈞一髮所冀國人同心戮力宏此遠謨發揮民族之精神鞏固共和之基礎以東方文明政治介紹於世界其爲光榮就有過於此者用述大恉敬請 
公决（完） 
命令 
[七月二十一日臨時大總統令]  
　　辦理河南邊界善後事宜倪嗣冲呈請開底缺等語倪嗣冲准免河南布政使本官此令 
　　陸軍總長呈請任命張承禮爲參事應照准此令 
 
 
　　 
 
 
 

Page 2

 
 
專電 
　　北京電袁總統擬任各員一二日内再求參議院同意聞趙秉堃仍任内務財政另任通外國語者 
[北京電]  
　　昨日袁總統宴參議員述内政外交之困難須與院戮力同心湯化龍答詞願竭誠相助袁云得此言當再勉力任事賓主甚權洽同時章太炎力勸共和黨組織内閣以黎元洪爲總理共和黨員答以本黨無驟得政權意黎公在鄂尤難驟離 
[北京電]  
　　駐京英使嘉樂恒與德使哈豪森均接各該本國與中華民國交換國書兩公使擬俟中國内閣成立後正式交換 
[北京電]  
　　熊希齡辭職後財政部無人管理所有借欵事宜暫歸總統府辦理近日有小借欵事亦歸總府商辦 
[北京電]  
　　京師連日大雨參議院並未集議 
[北京電]  
　　京師政局現異常冷淡各黨員紛紛擾有主政黨者有主超然者亦有主因利乘便者連日開會集議羣以擴張黨力爲前提 
[北京電]  
　　聞叅議員於前日不通過閣員一事亦以妨碍大局頗有悔意下次無論如何必均通過 
[北京電]  
　　陸總理退志堅决經袁總統一再慰留強取視事 
[北京電]  
　　袁總統聞俄日兩國締成新協約大驚迭電駐俄代表詳詢究竟以便對付 
[北京電]  
　　袁總統聞日本國皇病重甚爲系念已電囑駐日代表慰問 
特約路透電 
[北京電]  
　　昨日日皇病狀報簳中所生之微望觀於今日報告希望已去據一般人之意此蓋世英主未日將屆告痊之期望業已如縷靑山博士爲内科專家有人嘗往訪之據稱皇之病徴如僅現腹中肺病之象則尙有痊望惟今病徴顯係便毒此症極爲危險蓋將使病人猝然變象也苟非奇人不能料其 
[東京電]  
　　今晚七點鐘時各醫士復行聚議惟　下尙未發出病狀報告三浦專門醫士在前似並未入視皇病直至昨晨八點三十分鐘時該醫生偕東京大學醫科長靑山博士入宫細診御病斷爲一種便毒症靑山及三浦博士欲分别報告病狀惟此與成例不合容易悞解故遂作罷正午甫過宮中開重要之會議各元者員各國務大臣及由務大臣暨醫士專門家均曾蒞止繼以御躬病危情形通告海外暨各國駐日使臣各使接信先後赴外務省問慰及探詢病狀世界各國君主亦多來電慰問 
[東京電]  
　　今日日皇病狀報告皇病已稍有起色昨夜沉睡頗安御躬温度爲三十 
八度四脈動九十六次呼吸三十八次現信皇病已可有望皇之諸孫於近今三日曾在某寺爲皇祈祷今茲回抵東京 
[東京電]  
　　今晚九點鐘時所發日皇病狀報告詳紀御醫長大岡男爵及其他御醫於下午三點三十分鐘所診之病狀内謂皇之温度爲四十度呼吸爲二十八次脉動爲八十四次較之上次診視時更無次序且稍震動迷睡已稍减惟時作囈語腹脹更甚而仍有墳起之象内部續有潰象其餘各部 
並無變動 
[東京電]  
　　本晚六點鐘時復經各醫診視據謂御躬温度爲四十度脈動十二次呼吸三十四 
次惟腹脹已消滅 
[東京電]  
　　全國各處紛致問詢致電報局電話局從事答覆無有寗時各街道現皆凛然寂靜大局之憂危已呈顯象御宮周圍各街道均停止車馬往來午炮亦停放各劇場及游戲所均閉門輟演與國人民因殃禍突至均非常驚駭且因失此英偉之主與國家有莫大之關係故驚憂交集不可名狀此次遲召專門醫學家入宮診病聞實因天皇自信其病尙未若此沉重之故 
[東京電]  
　　全國報章均贊揚天皇之盡瘁國務雖精神不爽亦不稍懈此次之病半因積勞所致加以東京本年猝然奇熱署氣襲人此實種病之近因也各報又贊揚后德謂足輔相帝治皇太子病已稍愈兩日内可離靑山宮 
[漢城電]  
　　朝鮮王李氏親赴東京省慰皇病朝鮮貴族亦派代表前往東京 
[大阪電]  
　　昨日各報發臨時增刋報告天皇病篤情形消息既布股票跌價六七位游戲所及劇場之人均爲走空今日悉行閉門 
[北京電]  
　　昨晚袁總統與參議院各議員茶會時袁復申述星期六日向參議院代表所發之言並向各議員宣言當各堅忍以維持國事 
[北京電]  
　　目下政局鎭靜各政黨皆在覔取機會 
[北京電]  
　　前五十小時内大雨如注參議院並未集議各處水勢盛漲長此不退則收成恐將受損減色 
[北京電]  
　　北京日報（英文）及各華字報對於桂太郎公爵之赴俄均抱殷憂惟政界則信俄日協約之告成蓋因歐洲大局錯綜俄國須將西比利亞之兵撤退以衛西陲之故又謂俄奥之邦交近頗有遠言 
[北京電]  
　　據北京日報載稱袁世凱致電請鴻壽潛張審伍廷芳至京重行組織新内閣各政黨仍在爭求權力有數報謂陸徴祥現顯有告退之意惟暫時似尙不致去職 
[東京電]  
　　聖彼德堡所傳俄日兩國已締成協約規定嗣後兩國之中如有一國爲他國所攻應協力互衛滿蒙二地一節東京外務省不認此說且謂除外務次長於十八日所言各節外並未增入他事 
[漢口電]  
　　武漢兩處連日迭起騷亂因同盟會與共和黨互爭所致聞孫武由其黨人嘗媒孽官員多人黎副總統藉此置諸人於法此次計謀發覺之後即經解散今除同盟會諸領袖外如孫武及其黨人因被嫌疑均已避匿租界孫武現管理漢陽該處兵工廠亦在權力之中大局已稍安靖 
[漢口電]  
　　漢水氾濫頗巨被災之區甚廣内沔陽一州連遭水患三年幾絕人烟沙洋圩爲最重要之圩今幸未冲决 
[漢口電]  
　　漢口楚報今日社說謂今中國黨爭劇烈軍政紊亂全國諸務均失秩序急直選一能者委以國政全權並謂此實對付外國問題最要之舉云 
[蕪湖電]  
　　黃絲灘圍决後蕪湖安慶各派兵三百名助救附近各區現有農人萬名搶築第二圍五里碑之圍所護各區其田禾可望不遭浸沒現全視此後兩星期天氣以定吉凶 
譯電 
[北京電]  
　　中央政府現仍竭力向各外國公司商借欵項以濟各省之急大都五厘起息每百實收九十五此項借欵中央政府允爲擔保各省則允將來竭力輔助中央政府以故中央政府現對於各國銀行團之大借欵更形意冷云 
[倫敦電]  
　　據泰昭士報載聖彼德堡電云俄日兩國已締成新恊約規定日後兩國之中如有一國爲他國所攻則兩國當合力守衛滿蒙二地 
[開林邦電]  
　　達賴喇嘛已抵拉倫（譯音）與班禪喇嘛會商要務日内擬向三平廟進發如中道梗阻不能逕入拉薩則或將取道日喀則城前赴蒙古云 
[栢林電]  
　　據聖彼德堡消息俄國政界預料桂太郎異日回國之後必將簡任首相 
[栢林電]  
　　巴黎各報仍在宣載桂太郎擬與俄國締結之協約詳情 
[栢林電]  
　　聖彼德堡已廣備供張歡迎桂太郎俄國外務大臣薩沙洛夫已銷假回聖彼德堡　 
[倫敦電]  
　　倫敦泰昭士報載有社說論桂太郎之赴俄京聖彼德堡略謂俄國對於蒙古舉動所發不平之鳴嘗爲反對俄國外交之黨妄加譯釋日人雖無疑俄之心然日本之政治家實不得不與俄國恊謀而使彼此所佔之地位得以一致桂太郎此行實欲告成此功英人對於此事深爲滿意盖遠東之和平又將因此更進一步也夫遠東之和平造福於中國不少此次中國革命遠東和平之局得以維持然亦英日兩國嚴遵盟約之故桂太郎今將於陽曆十月間抵英此行目的蓋竭欲使各國關於遠東問題更得同意耳 
[倫敦電]  
　　有要求參政權女子多人在愛爾蘭稅關附近開會謀與首相爲難爲民衆解散聲言如不從命則將以諸女子投於里拂河旋由警察各執短棒押諸女子登電車而去特白林警察拘獲與要求參政權女子胡行之同黨四人其行李之中藏有火藥火油及其餘引火之物 
公電 
[南京江蘇都督府電]  
　　申報民立報時報大共和報民聲報屬權報神州報新聞報江蘇公報鑒頃接陸軍部號電本部就武昌前第三中學房舍開設陸軍預備學校收納南京軍官生入伍生請廣登報令該生等於陽曆八月十五前逕赴武昌該校報到毌庸再赴保定等語請爲登布爲禱江蘇都督府馬 
要聞一 
[嗚呼統一共和黨之作用]  
　　統一共和黨此次反對全體國務員竟毫無理由記者親訪該黨某君詢以黨議如何某君嘅然曰本黨勢力不厚國務員之同意與否或與本黨無關記者訝之乃云統一共和黨在參議院中議員有二十餘人之多雖爲第三黨而舉足有重輕之勢何謙黨至此某君曰此或君之觀念耳若彼共和黨目中未必有統一共和黨至大總統亦僅知有同盟會與共和黨故本黨人甚爲不平實言之此次新提出之國務員意在全體反對記者曰新提出者竟無一人可同意乎某君曰若論人才不能苛求惟欲乘此以顯本黨之作用使知統一共和黨亦一有力之政黨也記者曰意固如此然無政府之狀態危險萬狀世界各國方亟亟密謀置中國之法吾今爲爼上之肉釜中之魚猶欲以國家之存亡爲使氣之地將來亡國史上貴黨必居一席能否稍稍挽回共圖救亡之策記者言至痛切處幾爲之雪涕某君神色亦若不豫者然記者遂告别鳴呼統一共和黨之作用如此 
　　記者既聞某君云云知其病根所在乃從各方面探訪略知其概自發生新國務員問題後總統府并無人正式與統一共和黨接洽已心懷不樂繼見所擬任命者無北方人（此爲吳谷兩派之心理）最重要之原因則以國務院秘書長王廣圻於十六日晤吳景濂告以總統因共和黨反對胡瑛已改任王人文在王秘書長就事論事不甚知黨派之關係率然言之而吳則引爲大戚當時神情冷淡異常嗣謂他人曰總統專取共和黨的話要反對誰就反對誰其實總統之去胡因胡刧於黨議力辭不就也坐是種種非全體反對不可 
　　自吳景濂提出王芝祥于右任後共和黨表示不反對之意吳頗有與共和黨提携之意有統一共和黨某黨員偶詢共和黨某黨員谷鍾秀任國務員如何共和黨黨員曰决不贊成同黨中反對亦十居八九渠僅　等院委員長亦願爲國務員眞不知羞恥谷聞而銜之於是反對國務員之意益堅其影響并及於西蒙古案以共和黨人主張改約法谷本有同情以此變其初志意謂反對西蒙古案即反對共和黨可藉以洩憤也其人格卑下可知　　又聞總統府某秘書晤統一共和黨員某其同學也據云統一共和黨之反對國務員無非爲本黨之關係言詞反復甚詳迨圖窮而七首見則欲以吳景濂長交通若僅予以農林工商等閑曹此其所以不願就也此又其内幕之一揭 
[叅議院紀要]  
　　昨日上午九時二十分至參議院甫就旁聽席座瞥見政府特派員席上東西兩列俱滿尙有陸續來者其中老少不一記者甚以爲怪後閱議事日程知有各部局之概算書大約各部局皆有人來預備爲概算上之說明也議長尙未宣告開會即有山東議員彭占元起立作發言狀議長搖手止之開會後報告山東省議會來電請院彈劾該省之提法司彭即贊成江辛陳景南相繼駁之謂約法院外本院皆無干涉省吏之權應令該議會自向都督陳請彭爭之秦瑞玠云區區一司何値來混院事請議長速照議事日程開議彭賭氣云不復亦好對秦哼哼作聲大有怒極而笑之勢秦方低頭翻閱議事細則未見彭之獰笑狀則亦置之記者竊笑不可仰議員態度多半不脫荒獊之狀遂開議王家襄云國會組織法及選舉法已印刷分配可否今日即開第一讀會衆贊成由張耀曾報告茲擷其大意如左 
　　一體裁組織法自分爲一部選舉法中參議院與衆議院絕對不相同不能不各爲一部 
　　二額數衆議院不論外參議院中各省及中央學會華僑之額數先經規定惟蒙藏未定今定爲蒙古三十名西藏十名即以約法中内蒙古外蒙古及懸而未决之西蒙古分爲三區每區照各省例各予以十名西藏自成一區亦定爲十名 
　　三議長衆議院議長自爲互選參議院議長美國例以副總統任之起草員中汪榮寳楊廷棟等主採用其例而張耀會李肇甫等不以爲然謂爲此等制度不過採取美國風而已於實際並無何等之關係况現尙無正式副總統必俟國會成立制定憲法乃有副總統發生在禾發生前參議院不幾無議長乎或云以副議長代理則副議長原以備議長臨時有事故之代理人者即云以臨時副總統爲議長現黎公能否離卾來京亦一問題故不如不採美例俟制定憲法時再主張此說 
　　四職權除約法所定職權外尙有憲法制定權須規定其屬於兩院起草之權彼此平等議定時一派主張須兩院各有三分二以上之出席者乃方可開議須兩院各有出席者三分二以上之同意方可決議其意在溝通意見而仍保其平等之權一派主張既合議則决議時不宜分别彼此但得總數三分二以上同意即可决定然前說在求公平之結果後說乃陰欲剝奞叅議院之權蓋下院人數約五百四十人上院人數約二百七十人合爲八百十人若以總數三分之二爲可决則下院全體贊成雖上院無一人贊成亦右通過矣嗣改爲總數四分三以上之同意决之其權仍偏重下院約有八與一之比例主張後說者皆於其黨略上於其本身政策上不得於參議院中得勢力故專削叅議院之權卒能通過此議者可知現在參議院中强半非他日參議院中人物也 
　　五選舉機關省會及中央學會外各特别組織選舉會蒙古以王公 
世職爲之西藏由喇嘛與駐藏辦事長官會同指定華僑由各商會之總理組織之衆議院之選舉法另定 
　　六衆議院選舉區初選以縣爲界複選區另劃每省以六區爲限 
　　此其大略也次議六月份概算衆主一律退還記者早聞此說惜乎特派員之 
多此一番出席也次議廣東省議會與都督爭議案徐傳霖說明理由第一語爲省會訟寃而第二語即爲胡漢民開脫不知徐意果以省會之說爲是乎抑 
 
 
 
 
 
 

Page 3

 
 
以胡漢民之說爲是乎實不易得其要領大約在廣東地方一方面不得不贊成省會之說在同盟會黨派一方面則不得不爲胡漢民斡旋徐既係廣東人又係同盟會會員遂不免左右爲人難矣徐如見本報必云申報知我者也其結果付特别審查會委員爲李肇甫等九人并限三日報告以下尙有官制案三件俱索然無味不必紀故略之 
[中央臨時敎育會開會四誌]  
　　十六午前八鐘三十分臨時敎育會第三次開會會員到者五十五人是日續議前日未議决各案（一）學生制服案由特派員蔣維喬說明理由各員討論有主張衣褲不加黃黑線或五色線者有主不必規定者有主惟應從中學規定小學不必明定或另定大學制者卒指定 
審查員十一人審查（二）學校儀式案由特派員馬鄰翼說明理由無甚討論亦付審查（三）學校系統案審查報告莊俞請删去初等二字顧實贊成之尙有提議應改國民小學字樣者卒從多數表决初等小學四字改作小學校三字並定小學校以四年爲畢業期又高等學校定爲三年中學定爲四年均通過繼議大學預科應否定爲二年有主張用三年與四年者卒依多數表决定爲三年時已十二鐘衆決延會遂散會 
　　十七午前臨時敎育會第四次開會會員到者五十餘人是日續議學校系統案表决大學年限醫法兩科四年農工文理等科三年多數贊成通過次議旁系補習科師範學校實業專門等校均依原案通過由議員公决省略三讀今表列學校之系統年齡如左年齡 
　　廿四廿三廿二廿一二十十九十八十七十六十五十四十三十二十一十九八七專門學校預科甲種實業學校乙種實業學校大學校本科預科中學校高等小學校小學校高等師範預科補習科補習科師範學校預科次提議中央敎育會議組織法案有謂該法案採用日本制不合於共和國之會議者應改用法國制有謂部派員及各部司員人數太多將來會議時不免由部員把持者旋由某議員提議謂此案當先定明性質再行討論特派員登台說明理由謂此案屬於敎育行政之會議與從前中央敎育會性質有别組織此會之理由有三第一合多數人决定敎育行政之方針第二疏通中央與地方之意見第三考察各地方敎育行政之狀况其大體採用日本高等會議叅以法蘭西意大利制云云議員續加討論表决付審查散會 
[同盟會改良組織之阻力]  
　　本月十四號北京同盟會又開全體職員會提議五事（二）擬將本會改名另行組織（二）二次内閣問題（三）開大會日期（四）關於報事（五）敎育會留蔡元培事當時由一鐘鬧至六鐘僅爲第一事紛爭餘事並未開議會中一小部分人主張改同盟會爲民主黨淘汰會員改良組織多數反對以本會經國中志士羣策羣力數十年之辛苦經營革命始達目的諸君即視同弁髦棄置不惜未免　 
忘同盟之名義我輩以性命擁護之無論何人不能更易一字拍案爭執聲震户外至有言之憤極而泣下者其中最激烈者則爲白逾桓等數人有調停者以會中軍學兩界人最多而軍人學生復例不能干預政事不如將會員有政治經騐者提出另組織一政黨又有議將改換會名問題電海内外各支部徴求意見取决多數者白等以會名萬不能改不必電詢支部所謂有政治經騐者又悉皆前淸之官吏我意出黨則可分組政黨决不贊成彼此爭執幾將衝突主席者魏宸組無可如何但高呼請諸君維持秩序而已紛擾半日未决議而散 
[淸談（萍桴）]  
　　前此超然總理之告成曰惟統一共和黨今此混合内閣之失敗亦曰惟統一共和黨噫嘻統一共和黨之勢力洵乎舉足左右爲輕重矣 
　　雖然吾聞政黨之主張一成而不可易者也今者統一共和黨所主張果何以既贊同於前而又忽食言於後耳 
　　或者曰此其中原因複雜要要非可以更僕終者一言以蔽之曰自利主義而已其然豈其然乎 
小說 
[記事小說泥金扇（二）（鐵）（公）]  
　　明日主人亦出肆中暫停貿易戒妻愼勿出户外婦應諾至日暮主人未歸婦方欲就寢忽聞户外步履聲甚速私念得非主人歸乎俄而寢門大闢一美少年衣服麗都翩翩而入急視之則朱紅也含笑而言曰阿姐深閨獨處不畏寂寞耶向者賭玉容愛慕久矣今來尋歡好以遂相思不卜阿姐翡翠衾肯與小生共否言畢卽欲與婦接吻婦大怒叱曰鼠子何敢爾急欲呼鄰人共執之紅怒出懷中七首猛剌之婦呼痛而絕紅亦懼急以泥金扇一柄置於死者之旁踰垣逸去及鄰人破扉而入見寢門大闢室内寂無人聲惟見案上孤燈螢螢而已急入室視之則婦身臥血泊中捫之體冷如冰已氣絕矣衆殊驚駭然莫識其故瞠目相對者久之忽見屍旁一泥金扇已染有血跡展視之兩面皆草書上署某秀才字衆念殺人者殆一秀才乎蓋秀才爲邑中落魄名士家計蕭條僅於城中設私塾爲人課子弟藉以爲糊口計有子小字靈兒性聰慧以孝聞於鄉黨時年甫十五耳亦隨父讀書塾中其家則命一老僕守之秀才恒偕其子數日一歸家省視時當盛夏秀才自塾中獨行而歸至中途遍體汗流熱不可遏口中又渴甚乃入主人酒肆中咕飲及出竟遺其扇於肆中爲紅所得珍藏之瞷主人將出僞言歸家省母其實並未離邑中一步耳蓋紅垂涎主人之妻已久伺主人出乘間與婦親以遂平生之願其必欲僞言歸家者冀免主人之耳及婦不從而殺之以此扇置婦旁是又欲嫁禍於人也其用心狡矣故衆知秀才殺人不知殺人者實紅也於急召主人歸睹妻慘死狀且悲且憤明日即訴諸邑宰且以扇爲證宰立捕秀才至堂下拍案大罵曰爾讀聖賢書所學何事敢奸殺人妻耶秀才曰寃哉吾冋曾奸殺人妻宰擲罵於地叱曰非爾物乎何得在死者之旁曰此固吾扇然遺失有日矣且扇盛夏之日可用今値凉秋九月安用扇爲度必爲他人所得藉以嫁禍於吾耳吾何曾媢殺人妻宰怒曰爾尙曉曉狡辨耶立命杖之備極殘栈哀號之聲不絕於耳秀才竟以不能忍誣服宰申詳大吏案遂定 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川路議决先修成嘉]  
　　川省鐵路往年因路綫事或主先修成渝或主先修宜萬後卒用宜萬之說然荏苒經年成效未覩又兼經理非人資本耗折路事進行因惟遲滯近來川人已知先修宜萬之非特開股東會議協議補救方法已由股東總會議决先修成 
嘉（成都嘉定間）其利有四（一）路欵所存現銀尙有數百萬以之修成渝則不足以之修成嘉則有餘（二）嘉定以下可用拖輪嘉定以上必需用火車火車之費百倍拖輪今以修成渝之餘欵添造拖輪凡叙瀘以下之貨物均以拖輪運至嘉定即由嘉定換火車運至成都（三）嘉定南通滇� 
西通藏一俟資本籌定直可由嘉定修至滇藏（四）先修成嘉收效最速股東等見其有益無損必能再行集股而局外之願入股者亦多則渝夔萬均可陸續建築矣 
[杭垣定期拆城]  
　　杭垣錢塘門至湧金門一帶城墻現已擇定七月二十二號開工拆卸日前特由規劃滿營舊址事務所發貼通告云照得錢塘至湧金一帶城墻定於本月二十二號（即陰曆六月初九日）開工拆卸凡前經杭縣招集之貧民須於是日上午九時齊集聽候點名指示卽日動工毌得延悞 
[浙民政司禁煙之嚴厲]  
　　浙江民政司長呈都督文云本月九日奉都督令開案查駐滬俄領事函詢波斯商人運售洋藥一一當將原函發交該司核駁在案嗣准俄領續函以波商所運係屬印土並非波產洋藥即經電請外交部核示去後茲准復稱本部定自西曆本年正月一號起禁止波斯土耳其雅片運入中國係指波產洋藥而言如波商販運印土示在此例仍應准其運售等因准此除函復并分令外合亟行令該司即便查照等因奉此查俄領原函所詢一爲波斯國運入浙江之洋藥是否准其出售二爲浙江華商是否准購波商之洋藥并准其隨便出售鈞府復函未蒙抄發俄領所詢二項是否全行允許本司不得而知惟俄領所詢第二項倘未加以駁斥則俄領必以爲我已全行允許流弊所及不特自行放棄應享中英條約第七欵第四節之權利且已直　違背大總統責成各長官將從前禁種禁吸禁運各辦法繼續進行之命令間接取消浙江省實行禁絕雅片之法案破壞浙省嚴厲烟禁誰尸其責蒿目前途可爲寒心本司身任民政禁烟實所專管奉法執行不知其他如爲預防人民違法起見不得不重申烟禁除嚴令各縣警察署長禁煙局董轉飭所屬一體嚴緝隨便販賣雅片之烟犯移送法院或執法長按律懲辦外理合將奉令查照依法執行緣由呈請都督察核備案施行此呈 
[遂安縣禁烟罷市]  
　　嚴州府屬遂安縣王知事電禀浙都督云前據禁烟董事報告土棍朱某私賣嗎啡代人打用藥針流毒甚廣經該局會同巡警人贓並獲送交司法警察拘押詎該匪胞叔朱仰六現充萬隆苶號經理强稱警董串詐誣蔑糾衆暴動毆傷巡察多名商民驚懼合城罷市請求速派大兵彈壓等情現奉都督核准電令衢防劉忠楝酌派就近軍隊星夜馳往鎭懾矣 
[維持甬市軍票辦法]  
　　前次浙省發行第二次軍用票甬市不能流通茲聞中華民國浙江銀行業將維持辦法及簡章函復財政司云敬復者昨奉貴司函開奉都督發交駐寗二十五師周顧常三君公電一件以二次軍票甬市尙未通行請予維持等因除先由都督電復外用特鈔電奉布希速致駐甬分電經理顧元琛君迅爲設法維持勿稍延緩釀事等因奉此查鄞縣分經理處定於本月十四日開辦未開辦以先已由本銀行匯去英洋五萬元以備收兌二次軍票之用仰副都督與貴司維持之至意除前經本銀行電達及函詳分經理顧元琛君照辦外理合抄奉分經理處簡章五條函請貴司察核耑此呈復敬請公安鄞縣中華民國浙江銀行分經理處簡章（一）宗旨分經理處專爲就近收解賦稅兼用鈔票及本行鈔票而設以期商民兩便（一）第二次軍用鈔票已經到期應與本行钞票一律兌現隨到隨兌如數至百元以上者應照寗屬慣例一體過帳（一）第二次軍用鈔票面上註明明年三月到期兌現如積數至六千元則應照官廳暨杭總商會議案寄由總行彙請財政司撥給現款（一）存欵照本行章程分别長存活存收儲按旬報告總行或儲作何項用欵或提存總行悉聽總行指揮分經理處不作放歀及别項營業（一）各縣局公所所解公歀應取解費若干應候財政司酌定通飭遵守 
[寗波兵團交鬨案已結]  
　　寗波江北岸民團分局團丁與陸軍交鬨一案已誌昨報茲悉駐甬陸軍與寗波各局民團平時本毫無意見而民團局長徐勉齋君與軍界諸領袖又皆素相聯絡頗稱融洽此番起釁實因憲兵稽查陸軍借調民團以致兩方面各有誤會激成交鬨風潮現聞已由陸軍機統韓少梅君及民團局長徐勉齋君於二十日晨出而調停先同往江北財神殿民團分局安慰各團丁旋復同至陸軍二營安慰各兵士兩方面均消融意見言歸於好矣 
[昌邑命案之結束]  
　　昌邑慘殺巨案疊經大府派員澈查現經馬協統良會同議會派遣之調查員王君訥查明滋事之人四十五名分别管押正法並將主謀之梁懷恩一名解省訊問聞此次辦法標準殺人者死此外毫不牽連云 
[鄂省籌設行政會議廳]  
　　鄂省財政實業内務各司長條陳民政長（都督府舊設有議案審查廳茲已移交民政長主管）以各文明國立法司法行政莫不有合議機關今民國制度仿自今國祗設有審查廳爲立法合議機關殊欠完備查中央之行政合議機關爲國務院以總理及各部總長組織之外省承中央統系自應以民政長及各司處正長組織合議廳爲行政機關研究之處所即定名爲行政會議廳劉民政長頗以爲然昨特集各司處正長會議組織方法草案其大概如下 
　　一行政會議廳以民政長及各司廳處正長組織之 
　　二本廳設議長一人秘書長一人秘書四人書記生二人議員暫不足額 
　　三本廳議長以民政長爲之議長如有事故得指定他司長代理 
　　四本廳議員以各司司長各處處長爲之 
　　五本廳職員除會員外均由議長委任 
　　六本廳議員依民政府章程現宜列席者如下内務司長　財政司長　實業司長　敎育司長　交通司長　外交司長　司法司長　巡警廳長　編制處長 
[武昌官錢兌換所之大慘劇]  
　　鄂省官錢局因發行紙幣至五六千萬之巨一時無此巨金兌換故本局内停止兌錢而於勸業塲另設兌換所每日祗兌銅元三千串凡持銀元票者（不能兌銀元）每元折換錢千二百文永爲定價不增不减以維持市面信用一般人民因市上銀幣祗換錢一千數十文均紛紛赴所兌換以致無日不人山人海擁擠異常且兌換定章每日每人只准換一元因之錢商貪圖微利雇請少壯各持一紙往兌又因時間甚促故皆於早晨擠往前日因人衆擠斃婦孺數次於是改於三六九日專爲婦女兌換詎小錢商又雇用貧婦代兌每元給以銅元三枚現在百業停滯窮民生活維艱往往未及天明卽有貧婦沿途攬兌以博此三枚銅元糊口（且多有未曾兌着終日枵腹者）十六號天未黎明已有兌錢婦女五六千人在門首守候俟所門開放衆婦人拚命擠進不料前排者因内有軍人持鞭亂打外有數千人如潮湧至慌忙間被門檻絆倒後來者遂由其身上踏踐而過但聞一片救命之聲而被擠倒者之十四人已僵臥於地矣衛軍等見釀此禍極力鞭打衆人散開無效乃囑空槍二嚮衆婦女遂駭而倒退又撞倒二人亦被衆踐踏過去當即閉門停兌撫視僵臥之有老婦一頭骨已成泥醬一少婦胸腹洞穿又一孕婦腸肚迸裂嬰孩悉露均慘極不忍注目其餘受重傷者成殘廢者共老少七人另六人則傷不重當經報請地方檢察廳警察廳派員檢駖畢由巡警訪明死者住址或抬回或送醫院已死者則拖至門外以蘆蓆掩蓋擬俟屍親領殮直至夜間尙無人認因天氣炎熱臭不可聞權由善堂棺殮（此種婦女多由鄉間來以兌錢爲營業其家人固不料 
有此橫禍也）當道諸君見此慘劇若不赶速設法分作數處兌換恐其禍猶未已也嗚呼哀哉　 
[蘇州縣議員之熱心]  
　　蘇州縣議會一再遷延遲未成立迭誌本報一般當選議員自去年七月間選出迄今並未接到知會執照前經葉汪二君呈請都督從速組織雖奉訓令限催無如一紙文告民政長延未照行現由城區縣議員公發通告召集各市鄉被選議員特於今日（六月初八日）在元妙觀方丈城市公所開談話會集議進行方法聞議决公推代表面謁都督懇其限催民政長趕速召集議員正式開會當塲推定葉小峰汪炳台孔昭晉張冕傑丁毓靑五人爲代表云 
[同盟會蘇支部大會記]  
　　同盟會蘇支部於昨日在蘇城海紅坊巷法政學堂開夏季大會計該城會員及各分部代表共到二百數十人首由會長陳陶遺君報告宗旨並謂鄙人自荷公推於會事毫無裨益今日能得濟濟人才咸賴孫子涵君之力因陶奔走無定萬不能久居一處溺職辜負半由於此諸君如望支部發達務請選舉有政治經驗者任之又謂同盟會在昔時本非正式政黨前見報載有與他黨合併改組之說陶極爲贊成已寓函本部促成尙未得復倘諸君同意表决後可再電促速改至此次提出新國務員參議院全體否認値此患紛逼當以國家爲前提内閣早一日成立四面楚歌使可早一日籌對付方法政黨内閣混合内閣二者之中諸君請熟思之如主張超然表决後祈卽電告北京以免遲延不決陶本日尙有夢要事立刻赴滬一切事請孫君子涵代表云云語畢卽去陳君去後由孫君讀支部章程無多討論次卽提及陳君提議之兩問題由上海機關部幹事褚君民誼報告本部業經議决俟與統一共和黨合併當卽改易黨名至於内閣問題討論頗久利害相較大多數主張政黨内閣以免種種意見成立强固之政府 
　　會事畢畢行選舉計陳陶遺得一百四十三票當選正會長孫潤字得一百三十二票當選副會長其餘評議十二員大半係律師會友云 
[南翔愛國遊藝會遊記]  
　　南翔愛國游藝會於前日開幕余乘四點鐘車赴翔上海之往游者達千人車中幾無容足之地既至卽坐東洋車到會門用各色鮮花紥成懸以汽燈燈光花色眩目動人入内有大懸廣四倍於平常廳當上海隔北南隔及赤十字會軍隊駐此軍藥提揚有變歌唱再進而爲各遵藝所如金石齊資部敎育品部美壽品　物產品部爾簧唱場幻術舞場戲劇演場放燄火場等散飾於各地其間規模宏敝余之所尤注意者爲金石書盡一部所縣大小軘子計數百項盡是名人精品如絹本宋元紙本四王吳惲湯戴畫軸明之八大山人文山橋淸之翁劉梁王字軸而尤爲特色者全間盡懸名人對子百餘副書家畫家兼有之書家如翁劉梁王畫家如張匯狆錢擇石王椒畦册頁亦有百餘種明賢手札之最巨册爲千餘通皆是錢竹汀上欵王椒畦之書畫合璧册皆爲素所罕見者也卷子若趙子錦之馬徐俟齋之九芝閘董文敏公楷書銅器有商彝固鼎鐲硯皆有名人手銘噫如是之大觀殆有過於上海所開之書畫會惜觀者不甚踴躍我故爲此記以告我上海之賢士大夫閨門淑女連秋而來藉擴限界而於國民捐亦可裨益豈非兩全其美乎並聞該會將延期二三日以歷觀者之慾想亦游人所歡迎焉 
[豫議會與六河溝煤礦經理之談判]  
　　河南省議會代表於七月十五日假礦務研究會與顧瑗大開談判首由王君摶沙說明宗旨略謂議會議員受社會驅策不得不詳究六河溝煤礦種種情節公之天下請顧君明白賜敎顧瑗含糊答云承諸先生指示感激之至當時面紅耳赤囁嚅情形不堪言狀次由郭君芳五魏君松聲相繼申明今日之會關係甚鉅且影響於六河溝煤礦之前途亦甚大請顧君詳細報告借欵抵押情形顧瑗答詞仍不能自圓其說郭君芳五云顧君此段議論均見於前次說明書中今日但明白宣布六河溝煤礦曾否攙入外股以釋疑團顧瑗搖頭答云决不至有外股决不至有外股郭君芳五又詰問顧瑗云六河溝公司股本三十四萬兩報農工商部立案五十四萬兩究有何說此二十萬兩之數是否外欵顧瑗支吾其詞曰恐怕不如此恐怕不如此某議員喚人去議會取底稿金君瑞霖云安陽縣人士皆言顧君收回股票約値二十萬兩此言確否顧瑗答云并未收回股票且瑗亦無款收回也林君琴芳云外間皆傳顧君以股票抵押外國人確否顧瑗答云不確金君瑞霖又云按吾國公司律若股票私售於外國人一律作爲廢紙敢問顧君能負責任否顧瑗徐徐答曰敢負責任時赴議會取顧瑗遞工商部呈字送來郭君芳五魏君松聲卽執之質問顧瑗顧瑗忸怩曰股本實爲三十四萬兩此五十四萬兩不過欲借華法公司之欵故張大股本前所云云（卽指恐怕不如此云云而言）實一時疎忽乞諸位先生原諒原諒議員等莫不嗤之以鼻黃君子芳云六河溝煤公司股本相差之數正合安陽縣人土傳言收回股票之數甚滋人欵顧瑗顧左右而言他王君摶沙解釋之曰今日所以細細推敲無微不至者有三目的（一）解釋疑團（一）恢復顧君名譽（一）恢復公司信用然此三者必得該公司眞象始能水落石出圓滿其希望云云顧瑗聞言喜不自禁遂向衆人拱手曰如此則兄弟感恩無地矣又互相討論許久結果顧均承認（一）確無外人股份（二）確未借貸洋欵（三）確未以股票押於外人（四）確未以礦產抵於外人（五）股本實爲三十四萬兩并非五十四萬兩遂由王君摶沙代擬廣告一則如上海民立報北京國權報天津民意報本城大中民報自由報均須登載若干日天津泰晤士報上海字林西報亦須登載若干日又須呈請河南都督勸業道省議會立案該公司仍須以原文蓋用鈐記由吳樾列名向各官廳立案遂散會 
[漢中已復舊觀]  
　　漢中府城隍廟每年於陰曆四月二十八日有輔德王盛會相傳係西漢紀信殉難後封爲郡城隍屆期商賈雲集士女雜沓爲漢中第一盛會去歲漢中反正後音樂外寂今値大局已定屆期仍照常演戲各界紛集百貨陳列此雖迷信舊俗然亦足瞻太平之景象矣 
[淑浦縣大水記聞]  
　　辰州溆浦函云陰曆五月十一晚溆浦大雨連宵徹盘四日不已十二日二三都小河俱發水二都尤甚沅水大江因洪江發水亦有汜濫之勢溆水下洩之路爲所阻滯十二十三雨下不住河水陡漲二丈有奇溆浦無城堞但沿河曾築一綫亦均傾頽平昔漲水僅及城牆外綫而止故城内從未被水且莫之防此次水陡漲陡大漫淫全市衙署水深將近二丈城内商店惟最高之三十餘家未經水淹其餘悉在水中深淺不一而貨物均損西門一帶水深者高及樓門多半坍圮沿河一綫則多爲水洗去計全城損失百貨以數萬計其食鹽一項見水沾濕不能復救以致鹽價陡高大形恐慌鄕間則二六兩都被水最慘人口牲畜房屋田園有洗盡者有覆没者有傾圮不堪者有全家人牽連俱隨流下者淑水二六都河本爲圓繞形十三日登高四望但見瀰瀰茫茫連天無際如到太湖之中而浮屍飄蕩絡繹於目呼救之聲慘不忍聞淑浦本窮壤經此巨劫無以爲家者無以爲食者哀號遍野大有困境如洗之狀云 
[湘中近事記]  
　　洪司長之榮哀湖南司法長洪君榮圻於本月七日逝世湘省同人以洪君爲革命大家又以積勞成疾終於任所飾終之典應極優渥爰具呈都督請予賜䘏並懇葬之山都督得訃至爲哀痛准照上級軍官陣亡例贈䘏洋二千四百元安葬銀一百元發交洪君家屬具領其葬地准於嶽麗山卜宅且允奉主入烈士祠附祀以慰幽靈而彰功烈 
　　輜重營之退伍湘省陸軍騎兵團前日經呈明都督自請退伍以節餉糈已奉推獎慰留現聞第一師輜重第一營一二三四各連目兵亦以湘省財政困難非裁减軍隊不足以攔挽救爰特具呈都督自請退伍歸田以紓國難並聞第二連代表趙國斌撰有報告書所言極爲痛切 
　　通飭查禁會黨湘省自反正後卽經都督及軍務司先後示諭所有各項會黨如哥弟會洪江會棍子會等類名目着即一律取消在案乃近來迭據各屬禀報或曰會黨橫行或稱土匪爲害此風仍未盡絕都督現已通訪各師旅團營並由民政司轉飭各府廳州縣一體查禁以保治安 
　　籌備文官考試譚都督以任官必須甄别乃文明各國所同然去歲反正後卽應實行舉辦惟因時當草創諸事從權是以未遽興辦現在大局組安而文官考試章程亦已爰爲訂定擬於八月初旬將現任各知中詳加甄别並招集與文官資格相合者舉行考試以拔眞才而杜倖進刻已籌備一切矣 
 
 
　　 
 
 
 

Page 7

 
 
[南陽大水記]  
　　河南南陽府自七月六號晚至八號連日大雨如注時作時止計有兩日一夜之久滿城水聲潺潺盡成澤國而尤以城西南隅之受災爲最慘房屋坍塌數百間老幼婦孺冒雨立水中衣服沽濡逃避無所七號下午四時郡守趙派員雇船接濟計五十七户三百四十九人均安置小西關黃廟及府署内每日以饃餅授食八號午後又召集十二屬善後籌議會南陽縣議事會城鄉自治公所磋商振濟方法現正派員四出調查受灾居民以便造册報告兵荒之後繼以水災南陽之民可謂大不幸矣 
本埠新聞 
[對於參議員之忠告]  
　　二十一日上午共和黨共和建設討論會及各報館特開會議於國民協會羣謂中央黨禍愈烈參議員對於異黨之新提出國務員多不承認致難通過内閣虚懸已陷於無政府之危險决議發電勸告參議員暫息私爭顧全大局一面致電雲南蔡都督 
囑其勸告統一共和黨參議員勿一味抵拒新提出之國務員以固國本而安人心電文錄後 
　　致參議院電　參議院鑒陸總理就職旬餘於本月十九日始提出周章諸君擬任財政各總長貴院無一通過國院不能成立總理亦將動搖致全國幾陷於無政府狀態國務院爲國政所從出旣不容一日虚懸陸總理爲全國仰望之人貴院承認於前深符國民信任之意現外患日急國事方殷望貴院力顧大局於下次提出之國務員務表同意以固國本而慰輿情民國幸甚申報時報時事新報新聞報共和黨大共和報國民恊會民報共和建設討論會神州日報民聲日報同叩 
　　致滇督電雲南蔡都督鑒此次國務員提出　� 
於參議院竟無一通過實緣同盟派與統一共和黨聯爲一致故至有此結果現外患日亟國務院組織不容少緩望閣下速電貴黨參議員力顧大局於下次提出之國務員務表同意以固國本而慰輿情民國幸甚（署名同前） 
[三誌炸彈爆裂之疑團]  
　　英租界四馬路黃德韾鑲牙店樓上發現炸彈已兩誌本報茲悉住居該店内之黃邦貴並彈傷之徐炳章均拘留於老閘捕房昨經捕頭惠爾生君飭將二人帶至寫字間内研詰良久二人堅稱不知炸彈來歷惠捕頭以無實在証據未便拘留即將詢問情形禀奉麥代總巡准予交保候示現黃邦貴已於昨日午後由某號保出徐則無人作保須解公堂請爲發落 
[滬都督將實行取銷]  
　　滬軍都督府現已决定取消惟滬上各軍隊之六月分薪糧刻尙未曾發齊因此陳都督迭請江蘇都督程雪樓君赶速籌欵等餉發齊卽便交代所有滬上各軍營俟滬都督府撤去之後或併或裁皆候程都督命令遵行故陳都督已於前日電請程都督來滬妥爲商辦昨接回電允於日内來申 
[交渉司與法領事之主張]  
　　民國成立後凡洋商控告華人之案須由交涉司簽字方可提案審問惟法公堂對於法商控告華人案件無論被告住在何地均由公堂出票傳提卽外埠價文來滬移提之案亦歸法公堂預爲審問茲陳交涉司以似此辦法實碍主權與法總領事磋商更改以歸一律並援以原就被之例凡被告住居他處者以後不再簽字而法領事則以法商控案向歸法廨訊斷不允改章想必又有一番爭執也 
[聲訴被刼圖姦情形]  
　　法租界福開森路諸錦言家被盜僧行刼拒傷事主曾由城内偵探破獲當將姚光發德廣兩僧分别槍斃監禁在案又經法探目黃錦榮購線緝獲爲首之陸桂生朱果道沈掌修陳道法四僧解廨訊究事主諸锦言訴稱陸等打門入内行刧商人與同倍之王阿楚上前攔阻均被打傷又據婦人張采鳳稱與諸同居陸等將衣飾洋銀搶去後復欲將婦人强姦幸死力抵拒未被女汚當時小孩哭喊亦被打傷以致受驚成疾楊炳生供因知陸等匿跡之處向包探通信是實訊之陸朱等同供贜物已典去分用惟並不强姦拒捕聶讞員商之李副領事判楊開釋陸等四盜僧押候嚴辦　 
[也是園荷花會之熱閙]  
　　南城也是園爲十九二十舗商團籌欵起見由邑紳郁燕生等發起荷花大會曾誌前報茲自開幕以來已有四日每日遊客如雲均嘖嘖稱許所有會塲監察事務由市長莫子經君及該團全體會員公推江確生爲公正糾察員每日恊同各巡員巡察會塲頗爲嚴肅接待來賓亦極周到福字營劉司令長亦每夜督率兵士暗探等嚴加彈壓且於該會門首一帶妥爲保護並聞會塲内茲又新添影戲及商團公會派來之軍樂隊並由李文卿朱雲甫二君添設古玩書畫琴棋文虎暨各種美術品以助雅興 
[市議會開會誌要]  
　　市政廳議事會昨開臨時會議討論南市電車草合同案並公决推舉審查員十二人於二十三日起逐日審查辛亥年决算案每日以下午四時至七時爲審查時間所有被推審查十二人列下沈志賢　宋少蘭　許松春　吳芹甫　張逸槎　王雅眉　周采臣　郁屏翰　朱久餘　曹潤甫　林康侯　吳叔田 
[尹允諧又訊一堂]  
　　皖省財政局控六霍茶釐總辦尹允諧捲呑公欵一案昨晨十時復經公共公廨聶襄讞會同德副領事斐君升座特别公堂研訊先由原告代表莫肅律師上堂譯稱尹捲呑公欵應作刑事案辦理且証據已齊應請質明解國皖省歸案訊辦聶君商之裴君遂卽宣論曰此案迭與德巴副領事會訊究竟應歸民事或歸刑事尙待磋商所請援照刑事辦理一層暫難允准諭畢卽據原告代表王蔭之舉六安官錢局經理舒夔卿設稱内有一萬零零七十兩一欵係由被告劃交該處同康錢莊並非判交裕皖總局而被告根上謂此欵係由總局解交藩庫顯見不實並將收支各欵逐一証明請追訊之尹允諧供稱此欵當時判交同康及裕皖各半旋因同康倒閉故未解交此外别無情弊機由被告律師徐思義與原告代表莫肅律師互辯良久中西讞員以時已邊午不及研訊判尹仍交妥保並令兩造另開淸册呈案以　復核斷 
[包探續獲盜黨]  
　　夥刦寕波慈谿河頭航船鉅賊之盜匪沈阿六孫乾和方阿毓携贓送滬匿居平橋路韓金方戚衣店内被探目劉森堂一併拘解公堂訊明押候西致慈谿檢奉應提回訊辦在案前日又經包探王梅生續獲沈等之同黨方松成戴成初陳實福三人昨解公堂經王襄讞會同英轉副應訊一過判仍還押候與沈等各盜一併解送慈谿檢察廳歸案訊解　 
[一波未平一波又起]  
　　粤人鍾壽齡在公共公廨控被異母弟鍾連生謗毀名譽昨晨由探周志仁將被告提案請究即據周探禀稱原告本延赫雷司律師代表該律師業已病故卽據鍾壽齡投稱所有祖造產業均由伯母執管嗣因連生爭產曾在江蘇審判廳涉訟後因產業均在廣東奉判飭赴該省控告詎連生即以侵佔產業登報廣告任意謗毀因此控究被告代表沃沛律師上堂聲稱被告係法律學堂學生所登告白係因家產科葛被告有應得之權利是以登報聲明不能指爲毁謗此案旣非刑事堂上不應遽出提票請爲將案註銷關讞員商之英康副領事以既是家產報載侵佔兩家未免太過遂判被告交保飭將侵佔字樣更正判畢忽有婦人鍾朱氏遞禀聲稱鍾連生係婦人親生之子違忤不孝請爲押辦中西讞員以公堂定例各歸各案不能牽混令氏退去另行起訴該氏唯唯而退 
[舊砲無須修理]  
　　松防水師全軍節制陸師步隊各營暨安靖兵輪沈葆義呈滬軍都督文云竊查統領所部松軍水師各砲已經製造局李總辦飭廠修配惟内有十二磅一尊格林砲二尊共計三尊據工匠報稱年久式舊不適於用不必修理等語查松江内地緝盜捕梟有此種砲大可藉資鎭攝若任其廢棄殊爲可惜茲統領擬自備修費懇予飭局照修完固俾能應用統領爲鄭重軍械起見爲此備文呈請都督察核辦理　 
[巡警保護電車]  
　　法界電車經過華界西門外方斜路一帶時有匪徒與售票人等尋釁會由電車公司禀經法總領事照會穆警務長詰責保護不方是以穆警務長擬飭西區嗣後法界電車駛至方浜橋經過華界卽由西區派撥巡士隨車保護俾過匪徒尋釁即可拘拿究辦業經熙會法領事請爲查核茲接復文謂所擬辦法殊爲周妥此係敦重邦交起見自當照辦等語現聞西區定於八月一號爲始即當飭派巡士隨車彈壓 
[查緝知縣庫書]  
　　前淸浙江海鹽縣知縣朱震勸短欠交代各欵合洋一萬三千七　 
百九十六元又書庫與少虚欠繳錢種合洋九萬九千元茲因朱吳二人逃匿無蹝故由浙江都督咨請江蘇都督分飭江蘇各縣民政長查拿追究茲上海檢察廳長因恐朱吳二人匿居滬上是以移由警察長查緝現穆警務長已於昨日分飭該區巡士等查緝矣 
[軍官咎無可辭]  
　　滬防全軍李統領以滬軍第三隊第一棚正兵程金雲與台樓小及胡家宅人民馮四寳街突一案照軍律私出營門遊游及棄行不修有失軍人體面者酌量情節之輕重再行核奪卽照普通刑律無故人人家宅者亦予以相當之詞裁程金云不知自愛作此損失名譽之事業經該管帶解部盡法懲治該隊隊官鄕文彪平時督率無方咎無可宥姑念事後調查尙無朦蔽情事從寛着卽撤差果能力改前懲准予别候差委至該管帶揚勵身對於該錜分駐之軍隊負有遙調之責任事前既不稽查事後毫不知覺粗疏失察之咎亦難容諱着記大過一次以示薄懲昨已通令各該管帶知照矣 
[聯義善會開會記事]  
　　聯義善會係由滬北各商廳竹卿翁寅初朱籌堂王駿生沈辛夫等所組織成立五載成績卓舊前日（卽星期日）邀齊慈善界人在本城大境開會研究進行方法到者約二百餘人當由江確生君演說大致謂地方上多一公益事卽百姓多增一分幸福地方上多一慈善團體卽貧民多增一分惠澤光復以來各界均甚注重會黨而於慈善團更宜提倡使貧苦小民得以養生送死以補助善堂之不足云云並聞該會地點已於火車站附近購定地畝不日興工建築銳意進行施送棺木等一　懸善事業以惠貧民 
[菸商以牙帖爲壟斷]  
　　菸商永生瑞等呈滬軍都督文云竊查前淸舊制定有牙帖名目開設牙行者必捐領牙帖民國成立後此種牙帖是否繼續有效雖未率有明文然牙稅一項爲國家歲入大宗民國財政竭蹶目前勢難舉除此固稍知時局者類能言之且此項牙帖使舊業範圖有所規定尙非病商之政前閱報載上海縣民政長吳示奉蘇都督令據民政財政兩司會稱臨時省議會議决田房洲蕩另訂新式契紙所有民間買賣一律通用新契其當帖牙帖照此辦理等因是商家行用之牙帖此後仍當繼續進行已無疑義商等均業西菸生理在上海開設行號有年同行六家開設租界者居　五商等均係正當營業故皆捐有牙帖不以開設租界故稍違定章乃近有新開兩菸行發現恃租界爲護符並不捐領牙帖而代客買賣其性質與牙帖無異實足破壞向律若謂開設租界可任其自由營業則商等五家所捐牙帖此後亦可一律繳消而内地商號未免獨抱向隅尤非平允之道呈請都督俯賜察奪請將租界内地牙帖章程明示標準以維營業 
[囘敎追悼穆罕默德]  
　　日昨城内回敎淸眞寺在日曋港淸眞别　舉行謁公慕禮並由 
蔣星階君爲穆罕默德誦經追念忌日延請各省寓滬之回敎人並各國在滬之屬於回敎者同襄典禮是日來實約千餘人頗極一時之盛並由該敎經師宜講穆罕默德一生事蹟其宗敎於世界大同如何關係其道德於民國進行如何裨益中西人均爲贊歡蔣君提倡回敎有加無已實爲不遺餘力其淸眞别墅内有禹長泰禹長祿兩墓因起造小亭由禹紳顧全公益慨允移塟一時送塟者尤爲之交口稱道云 
[新印捕違章續誌]  
　　英美捕房新招之三百十號三百十二號兩印捕因帶械越界由 
八區巡士錢永勝高漢臣查見一併拘解到區卽經捕房到區聲明該印捕等不知定章商准區員已將兩印捕帶回茲悉此項槍 
械已由區員送至警務公所留候禀請陳交涉司核示遵行　 
瑣聞 
[城内]  
　　都督府批示○久大軍服公司李慶瑞呈批呈悉據稱前繳張勳軍衣定欵存餘請卽照數發還等語查此欵以購辦軍用品爲目的當時南京未下旣由本府查獲理應没收充餉亦出於禦敵行爲現在南京統一公家欵項本無分畛域惟旣經没收斷無發還之理該公司所請碍難照准 
　　民政長批示○民人阮立生稟批查匯川堂爲仁者壽戒烟丸藥店東鄭炳興所開已於上年到案時供明此次查獲爾等由匯川車送仁者壽原料五包驗係老槍積膏攙和丸胚尙未製成丸藥飭提鄭炳興畏罪避匿先行出示發封在案該民人應候提到鄭炳興到案質訊核辦何得飾詞狡辨殊屬妄凟所請懋還原料不准特斥航民馬紀發等禀批來呈閱悉惟　航船並未將載重數暨本埠停泊地點等註明與本署領照手續尙未完備茲將章程抄給閱看仰即補呈該管市鄉公所俟轉報到署後再行給照查也摺給暫存民人沈毛毛禀批據禀沈家巷鎭向有協茂官膏店一家現因無力開張爾頣仍在原處照原銷膏數政用洽記牌號領照挑膏邀保具結前來查該鎭區域甚廣烟户尙多若無官膏勢必挑私轉於禁烟取　辦法無從稽考且係接辦與新增有間應即照准給照挑售所收加價捐欵按月遵限照繳不得延欠爲要各結附 
　　地方檢察廳批示○夏志豐訴張連生誘拐不從暗使毒計請求拿辦由批據訴已悉張連生既誘拐其妻於追回後復敢用　水傷害如果屬實殊爲可惡已極候飭探訪查獲到嚴辦　周德福等呈訴判斷不服據實上訴由批訴悉旣據聲稱案蒙清東裁判所判决兩造均不得在彼捕魚如違均得告發等語則周大春如果違反前斷仍在該處張網儘可遵照赴所告發母庸越訴着卽遵照 
　　初級第一審判廳批示○周鑑祥訴周趙氏等佔奪房屋案批查此案爾雖將訟費保証金如數照繳因未呈具正式保証書或仍不能發生効力茲擬聲稱仰即來廳照章呈具保証書以使再行另傳核訊可也　陳榮福訴盛福林等抵單不贖案批仰候分別通知該中保沈祥林沈悅亭及地保沈裕春等從速催還並發給支付命令於該被告盛福林知照勿違 
　　是乃孽寃○蕩婦唐姜氏在檢察廳禀控民政署催征吏胡揚貴行兇毆傷等情當經廳長豫審屬實諭令飭提在案前日胡偕妻張氏投廳訴稱唐姜民與吏姘識多年邇因不安於室與之分拆遂被裝傷屬控前日該氏來家竟將我妻打傷爲此來案請驗當由檢察官驗明胡張氏並無傷痕着卽收押候示詎昨日淸晨胡突至浦東塘橋鎭唐姜氏家理論一言不合互相爭毆胡之頭部受傷旋經巡警拘解裁判所移送檢察訊辦奉諭將胡送往上醫海院醫治一而由廳　員下鄕調查一切 
　　流氓宜懲○著名流氓賣魚阿玉等毆打司法警察一案業由陶檢察官預審明確起訴於審判廳昨由推事汪君特開刑庭訊問陶檢察官亦蒞庭將公訴宣讀後據警察李文耀聲稱日前我妹由夫家歸來住宿數天是日我與妻子送妹回去呈住在小南門外敎場梢地方因在門首府車無着同行至小南門内救火聯合會門前雇得人力車三輛分坐惟出門時卽有形似流氓者數人尾隨於後嗣車過小東門内大生弄地方因所携之枇杷落地卽喚車夫暫停正在拾取時有時阿玉等指爲欺侮車夫我答不干你事彼卽動手毆打受傷已由檢驗吏驗明傷痕屬實請究詰之時阿玉供認祇打一拳鄧雲福拱推李一跤承審官諭將時鄧二犯狎看守所聽候擬罪再開法庭判决 
[南市]  
　　民政總長批示○樊心田稟批禀及抄方均悉仁者壽戒烟丸用烟槍内宿膏和入前經上海醫院化驗屬實此種宿膏實含毒質與林方用烟灰者迥殊此次究竟因何被封宋據呈報有案姑候照會上海縣民政長查集可也此批 
　　因何怨命○滬南高昌廟十四國滬嘉車站旁枯子樹上前晚有一男子自繼身死後由崗巡查見報告巡警分局查得死者年約三十餘歲身穿白竹布單坎肩雲紗據子當飭地保報由地方檢察廳於昨日午前派員帶同檢驗吏到場相驗因無屍屬卽飭善堂収殮厝壞召認 
　　追索養媳○西門外蓮池庵帶髮女尼葛陳氏扭富老三至西區控稱前憑富及周順發顧桂芳說合出洋六十二元聘定淸江女子　素貞爲童養媳朱及匝月卽被私逃請爲究追當由該區　　 
移送裁判所訊問一過判交保限五天尋交該女如違澈究 
　　幼年受苦○西區巡士查見十五歲男子唐余譜在虹口胡家木橋周順昌成衣店習業被師周蓮虐待逃出家有父母又江北女孩蔣利年十一歲在虹口某姓處爲養媳出外拾柴因爲時過久不敢回家移經裁判所略加訊罰判唐孩留候伊師認領該女送堂留養再核 
[閘北]  
　　管長閱操○駐紥閘北共和路之陸軍第二混成旅十七步團第一營兵士前日下午由曾營長督率至操場操演各種陣式槍法該團團長徐公期親蒞校閱演說訓誡情詞極爲懇切 
　　追繳房租○侯衛生控吳廷川積欠房租洋三十八元由四區解送裁判所昨經孫所長提訊吳認欠洋七元判吳將承認之洋繳案以便給領 
　　乘車跌斃○前日午後有年約三十餘歲之某甲乘坐電車公司六十九號拖車行經南京路福建路口被風吹落草帽甲急於下車拾帽以致跌斃由捕查見回禀捕房派探將屍舁入虹口斐倫路驗屍所報請公廨關讞員於昨日午後會同英康副領事蒞 
所驗明跌傷腦部身死因無家屬　保報堂棺殮 
[英租界]  
　　紏黨行兇○孫金標前日在虹口公平碼頭被揚州人劉伊亭持刀戮傷昨經捕房解至公堂訊據劉供因叔父劉文彬帶一婦人經過該處孫等指爲拐來向之理論判押候補提人証到案訊核 
　　誘拐女孩○海寗路住户曹秦氏控林吳氏以來家剃面爲由 
誘拐五歲女孩招弟等情昨由捕房將吳氏拘解公堂訊供不認判交保候查 
　　無怪其然○住居北蘇州路八百二十一號屋内之漢口婦人沈丁氏因將十六歲婢女冬梅頭面及兩目擊傷被鄰人見而不服鳴捕將氏與婢一併拘送公廨昨經王襄讞會同英翰副領事訊知因該女作事不愼邊傷氏之三歲男孩以致身死然事出無心兩不深究判冬梅仍交沈丁氏領回以後不准虐待 
　　混用僞洋○北河南路雜貨店主婦蔡陳氏控吳生飛混用銅質小洋昨由捕房將吳拘解公堂訊實判押西牢半年抄獲之僞小洋銷燬 
　　欠欵不理○張阿二因欠張根禮洋一百另七元不還被控昨由公廨將被告傳案過堂候訊　 
　　並非販賣○虹口住户周連生因貧愿將五歲男孩給與成衣匠奚梅生爲子前日屬令朱李氏送往被探查獲疑有販賣情事昨將各人解送公堂訊明判一併開釋孩交奚具結領回撫養 
　　女孩迷路○女孩徐秀實因不辨路徑由捕送至公廨昨晨訊據供稱年十一歲無錫人家住愛而近路小菜場附近父名徐伯仙判派捕送交家屬認領 
　　追獲流氓○流氓張阿榮前日在虹口攬取陳張氏金押髮被捕追獲昨解公堂訊實判押三月 
　　拐匪推誘○拐匪張友山王金生胡風祥莫王氏前日帶有十五歲女子小泉並丫頭彩田兩女孩在愛而近路行走由捕查見以其形跡可疑一併拘入捕房分别收押昨解公堂訊供推誘判仍分别押候傳莫王氏之夫莫金山到案質明再核　 
　　凌虐婢女○湖州人陸春林因將十歲婢女王丫頭凌虐受傷由捕查獲昨將該婢送請公堂訊明以女身有傷痕判送幼女所留養判畢後陸忽投案求領不准斥退 
　　騷擾妓院○廣西路德順里二百五十五號爐妓院捕婦王二實控流氓姚阿玉周雲龍冒充暗差紏合多人到院滋擾乘問竊取衣服物件等情昨晨由探陸桂山將周姚二人拘解公堂訊實判姚押西牢半年周押三禮拜抄出之大洋四元小洋一角給予原告償還損失 
[美租界]  
　　茶館聚賭○吳淞路一千零五十三號朱阿根茶館内紏人聚賭昨被中西探查見將賭具解送捕房候請公堂傳案究罰 
　　無端被毆○蔡金培前晚報告捕房行經藝路被匡裕生無端兇毆致受重傷等情捕頭論將蔡送醫院昨經包探提到匡裕生押候解辦 
　　一去不回○黑人某甲至捕房報稱前晚在斐倫路以十元紗票令車夫兌換現洋詎被脫逃請爲查緝 
　　無憑無據○唐山路某日婦昨疑傭婦王張氏竊洋五元　　捕房詢無証據斥退不理 
　　少婦私逃○王彩六住西華得路四百六十號昨報捕房云姪媳周氏年十九歲忽於前日逃逸請爲查訪捕頭准之 
[法租界]  
　　人銀兩保○鄧春明遣代表投廨訴稱有冒充稱客之張新和向鄧掮售雜皮計價銀三十五兩由張託吳德祥陶東海售與陶金山後人卽避匿是以報捕緝獲送案請究張供向鄧所取之洋業已用罄祇可陸續料理質之吳等同供因不知底細故代现售判張交人銀兩保吳等開釋 
　　貪小受罰○曹洪東時至某里竊用自來水爲房東林榮祥查見送捕解廨請究曹供以後不敢貪小求宥判罰洋兩元如無力繳洋改押一星期 
來件 
[新法美術刺繡傳習所簡章]  
　　（一）宗旨　以維持女子美術補助生計推廣營業爲宗旨兼有專門學校及工廠性質 
　　（二）科目　甲刺繡此爲主要科改良吾國顧繡舊法參以西方 
美術畫理注重物理上之光線視差等分　風景　動物植物　肖像四類其舊繡法之不合美術者另入預備科乙圖畫此爲必修科吾國刺繡家所以不易進步者因不明畫理依樣描寫之故茲以圖畫爲之基本分　毛筆　鉛筆水彩　用器類　 
　　丙書法此爲補助科亦爲刺繡之基本分　篆　隷　行孽楷四類 
　　丁裁縫機此爲附屬科所以求鋮黹之完備 
　　（三）年期　及畢業分年爲二學期初等一年畢業高等二年畢業畢業後發給証書并介紹至各學校或工廠任敎習工師並爲推廣銷售成品 
　　（四）納費　每學期納費均於開學日繳足列表如下甲學費　全日十五元　半日十元甲膳費　全膳二十四元　半膳十二元丙宿費　六元丁課業用品費五元有餘給還不足照補戊僕費　寄宿一元通學六角已保証金　三元入學後作入學費算無故不到者充作本所公欵 
　　（五）成品　所有各種成蹟除指留在堂殿覽外每人每學年指留一件均歸學生各自收回其或必欲本所代爲出售者則 
亦可代爲設法 
　　（六）休業　與各學校同例地址上海美租界甘肅路永慶坊六百九十一號 
報名處同上又本路文明書局印刷所隨帶保証金本所不論已未議宇必須身家淸白身體無疾病無嗜好者均得入學 
　　開學舊曆七月八日預備科　應用刺繡　致用國文　學貫全日十元半日六元保証金二元課業用品費三元餘同本科 
　　發起人男界 
　　馮　煥　周承基　趙錫鴻　宣增儒　吳敬恒　丁寳書　朱葆熓　高有耀　　華　曾薛奎仁　陸錫琳　張釐態　秦毓鑒　許　覺　徐仁鏘　陳菴誥　張產昭　張昭南　　　蔚 
　　女界 
　　華　鑒　馮彼姝　朱庭貞　洪　碧　張昭漢　吳維翹　劉儀整　徐新華　華　瑣 
　　贊成人男界 
　　尤惜陰　陳　育　宜俊侯　俞　復　裘廷梁　孫識均　鐵承駒　劉殿增　余　粲 
　　女界 
　　何盛君　楊季威　舒蕭楨　余竸紅　邊境洪　張應秀　 
 
 

Page 8

 
 
[大舞臺頭等正廳五角]  
六月十一夜起演特請著名髮生白文奎十一夜硃砂痣十二夜紅羊洞十三夜法門寺十四夜桑園寄子十五夜奇冤報李蓮仲傅小山對燕庭茹錫九畢永霞趙壽臣崔錄春十一夜長板坡十二夜連環套十三夜鐵籠山十四夜惡虎村十五夜金錢豹 
[陸軍部軍醫長醫學士張脩爵君介紹精神丸書]  
精神丸乃一種補血養腦健胃之強壯劑為也大學病院常用之良方今中法大藥房主人既治此劑以餉國人而以鑒定之責性之餘余余友人中時有馳函相詢者用誌數語以為如介如左 
第一總統牌 
精神丸者　內容皆新藥靈劑外觀亦製作精良　在價格之補品也 
精神丸者　無糖粉等粗劣之質亦無嗎啡等症毒　有信用之補品也 
精神丸者　之品滋補而不寒滯興奮而不燥烈　有特效之補品也 
 
[君欲每日賺叁元乎]  
凡向本公司購買自行製機機器者茍其人誠實可　無論其住之遠近並是否學過則固甚願請其在家內用前項機器代本公司製機蓋亟易於從事耳倘能前來海上本公司則常川聘有老師專門授人製　之術治學成回家自行製禮製　　仍送本公司驗收並優給價值一轉移　獲利無算夫安可交臂失之乎 
[來函照錄　為稱美襪機事]  
敬啓者月前在　貴公司厰得自行　襪機器良　喜悅並獲有小本書說明用法余　　敏迺即能月以日製若干　現在每日　出婦人所看之長樓六　倘有多睱　欲多獲利食者則甚願推心　　介紹前項自行製　新　匯幾乎多　後　寸獲利不難聊誌數　願以告當世並視貴公司生意日益發　為幸敬頌　財安不一　珠布　　婦人不比氏謹上 
一千九百十二年四月二十四日倘蒙 
惠書索贈廣告當即寄奉但　而須　明上海廣東路第十九號英商捷足製襪公司內第五十號收 
英商捷足製襪公司告白 
[屢試屢驗　痔瘡弟一靈丹]  
瓣香廬驥雲先生有道　　痔瘡多年時　　　時而　血行　旣多不便　　更覺不安閒　悉先生法製化痔丹功效甚奇佘　曾　道各處　名痔藥服時積愈不服　發故心其猶　　遇同學張君述及　患痔近二十年管生四　發時臥痛哭百藥無功　服　先生化痔仙丹而愈至今未興余乃於二月　寄洋二元購化痔丹一罐不意時值　分其　　劇缸門聞　　　　血殆　一累期中日夜如刀削針　進受　刑衆必遇此甚至　　音　但求速死忽接到先生寄來妙藥立　外　內服居然著有神助約　　　卽安然睡去王液大　毫無痛苦非當爽快及拭　時痔管觸手脫落從此　　全愈　行房後此癥必發今多次未見復萌一時　之親友鄰聖　痛購服者雖其間輕重不一然照之無不奇功立奏有口皆碑屆指計有十七人之多眞是屢試應騐治痔第一靈丹為此馳盡甚謝請代登各報爲始　河南鄭州榮湯縣城內　秉學堂聲　　頭首○原信郵局　記爲　　存本　案頭任　購　　　○瓣香廬驥雲氏發行所在盆湯弄過絲萊會館寗波路口五開間門面便是○外埠來信須寫明寗波路口第一百十五號門牌切切如由　局須由郵局來信關照○附價每瓶洋一元每料五瓶四元外痔去管膏單料一元雙料二元不　遠洋 
[感謝良醫]  
致遠街開　棧汪　　先生乃　州　　岩先生之庽格子也　　行道時方數月求洽者接踵於新立方後多能藥　瘸餘小　　氏　病失月　乞中兩名　療治漸轉　　　　不起偶然　友至棧聞人傳說江先生醫理深道故特應　一試乃後先　　五削月　卽轉　　七八復請　理己得　　　　　無　爲此登報鳴謝 
兩江徐　臣啓 
[感謝良醫王振文君]  
鄙人范北堂原籍寗波寄居　州今養　病頻發初夏　染時疫　熟氣喘勢已至　適　李詠裳君由寗波江東請來王君振文醫治投藥數　熱退喘定永匣月　危　愈　　莫名登讀報編以示不忘現王君住寗波江東東勝街北觀　　　門 
[金陵下關新開大觀園]  
改良浴堂及衛生盆堂 
竊雜沐體浴身以去垢沔此人情之所間而衛生之要務然俗室不潔浴水不凈則不能吸受新鮮之飬氣保護身體之健康於泰西人士無不好浴尤無不注意於沐浴之地與其所以沐浴之具　新生　病所關不可不眞也本園有鑒於斯仿泰西浴室之法改良進行以衛生　宗旨繪　自造洋房一所　海空氣流通內部鋪陳當　裴　自來沙漏水機以取江源分設冷熱水管　頭安置西洋　盆墻屋地間均用磁磚鋪墊以免歴垢至　位則價分四等以便諸君光臨且本堂裝有電話以便交通室內置有電鉿以無呼喚夏用電扇以避熱度冬裝火壚以潔腋寒浴堂一部尤加改良浴池分別內外週　均用西洋磁磚裝設自來水龍頭沖身機器冷熱水蓮蓬頭洗面盆數拾雙溫凉聽便　貴客取用一切適宜　美不備必旋怡暢心神有裨衛生如蒙　各界諸君惠顧方知本園言之不謬也　盆堂價目表　特別內官座　每位大洋一元小帳手巾擦者分文不取　官盆間　每位小洋二角小帳手巾六十文　客盆間　每們小洋一角小帳手巾三十文　普通間　每位六十文小帳手巾十文　浴室價目表　別內雅座　每們小洋二角小帳手巾六十文　雅座　每位小洋一角小賬手巾　　文　廂座每們五十文小帳手巾十文　起碼座　每位二十文小帳手巾四文　盆堂預約券優待價目表　特別內官座券　每本計七張售大洋五元　官盆券　每本計十張售大洋二元　各券　每本計十張售大洋一元　浴堂預約優券待價目表　特別內雅座券　每本計十張售大洋二元　雅座券　每本計十張售大洋一元　廂座券　每本計　五張售大洋一元　小帳手巾在內　工人減價券　盆堂普通每本計念八張售大洋一元　浴堂起碼　每本計七十張售大洋一元　小帳手巾分文不取　本園擇於陰曆六月初一日開張　附啟者本園於前清時發起集股創辦大觀關公司未創半而武漢起義以致中涂　止所有原定股本之數當時由各股友分認理應發　認定股數之收條但全體股友於避亂時各處星散所收之股欵有全數繳者有繳半數者有分文未繳者不獨收數多寡不一而限期亦翟殊互異迨金陵光復後欲克履其　奈各股友東西紛馳蹤跡靡定如聽其一厥不 
振不但前功盡棄卽以前所付之血本亦付諸流水顧前慮後惟有不辭跋涉至各埠訪尋前認各股友會讓有願續辦者有願加將者奈　　甚巨非一時可能速成亦有少數股友曾謀面者議論紛紛莫衷一是殿臣再三　思惟有另行等欵以期速成而保血本故於三月間開工經營三月之久始克告竣現擇定陰曆六月初一日開幕議定於陰曆六月二十日起至七月初十日止爲換給股票之期凡以前完全繳股　諸君祈各持收條至本公司更換正式股票檢查原認定己發之收條內有第23,2　,26,27,28,31,32號（計共七號至今一股未交人亦不知現居何處用特登報聲明在登報期內將股款如數交到則仍爲股東否則該）收條作爲無效除登報聲明外另在商會呈明備案以杜紏葛此佈 
經理人唐殿臣謹啓 
[新新舞臺特請京都著名老旦尉敬如]  
初七夜　初八夜　初九夜　初十夜　十一夜 
行路訓子　托兆哭靈　徐母罵曹　斷后龍袍　太君辭朝 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[大共和國之良藥]  
美利堅大共和國羅氏保身丸有清血和中補身長力之功效男子服之強壯有力女子服之強壯有力女子服之康健無病此藥在美早已有口皆碑今爲濟世起見銷行東方每瓶二十服價洋兩角五分各大藥房均有寄售 
[中華民國軍政府滬軍都督陳示]  
案據中　　　經理孫宏達呈稱竊商於中華民國元年二月精心研究製造第一總統牌精神丸一種經陸軍部軍醫長醫學士張修爵鑒定己經出　　　　　者雖極孱弱之區如法試服數日靡不精神煥發食選倍進但　牟利之徒魚目混珠影射假冒隱則貽同胞之福害顯則壞本藥房之　　　　　申明附上樣藥大中上三種計三瓶仰乞批準立案給示禁止假冒等情據此合行出示曉諭爲此示仰諸色人等一體知悉無許冒牌　　　査軍　　年七月十二日 
 
 

Page 9

 
 
   
 
 

Page 10

 
 
自由談 
游戲文章 
[糊塗督勸嫖告示] [  愛]  
　　糊塗督爲出示曉諭事照得嫖賭烟酒四項嫖爲上着烟酒要緊而嫖賭更要緊本督任事之初卽秉平等主義共和國中官民既屬一體本督何忍獨樂昨又接奉風流部長札開目今民國大定正可及時行樂仰各處民督民長隨時敎導居民迅在民國律例未定期内任情嫖賭不加限制等因到院奉此夙夜冶游以身作則每日至妓院碰和吃酒以爲先導所有手下軍兵亦令至花烟館終日消閒作樂現在均各黽勉從公不敢少懶身染楊梅彰彰在人耳目當爲吾民所共信乃聞有人造謠煽惑居民私相梗阻使成道學以期爲難本督殊堪痛恨除嚴密訪拿外合亟曉論爾等居民務速同奮嫖興勿使每妓每宵有所空過如違定干未便本督言出法隨勿謂言之不預也切切特示 
[十七字詩] [  愛]  
　　都督極堂皇如何没下場只因自作孼嫖娼助餉熱心捐移多償嫖錢共和辦得好神仙内閣位尊高儀型訓百曹演成大笑話遁逃身着白雲紗乘來摩詎車人人呼大少荷花鷄蚌逞英雄操戈同室中他年誰得和漁翁中華敵國富前淸萬户侯旁人大喝道吹牛雙眼笑迷迷私娼亦客妻嘉名誰寵錫野鷄同胞誤同砲無計可解嘲號作繡花枕草包一本糊塗帳算來不對頭浮開何處去煯油南北動干戈商民呌苦多黨爭今不已共和 
[新論語] [  立三]  
　　子曰妓而時嫖之不亦說乎有妓自北方來不亦樂乎妻不知而不返不亦嫖客乎游子曰其爲人也正直而好狎妓者鮮矣不好狎妓而好納妾者未之有也 
　　君子狎妓妓熟而妾成狎妓也者其納妾之本與游子曰妻之用和爲貴敦倫之道斯爲美小大由之有所不知非和而和不以時節之亦不可行也 
海外奇談 
[奢華之美婦] [  慶霖譯]  
　　紐約勞倫司夫人爲美洲婦女中之最奢侈者五年前爲爭其姑母之家產涉訟至今始得法官判定勞倫司夫人得承受其姑母遺產八伯萬金鎊勞倫司夫人有二子一名魯意思一名歇爾特馬立司前日忽控其母於審判廳謂其母狂用無度雖有如許家產不足供其揮霍請爲限制云云然官長不准所控故勞倫司夫人仍得縱橫揮霍其財產嘗謂人云余有若是之家產雖每日用四十金鎊不可謂多蓋每月不過一千二伯金鎊也 
尊聞閣詞選 
[踏莎行] [  紅豆相思館主]  
　　局促轅刷毫無展布平生都被儒冠誤蹉跎髀肉自驚心堂堂白日眞虚度　不善謀生飢將舉我茫茫何處終南路也思趨利效維新維新自問無才做 
[沁園春]  
　　世態蒼雲無窮變幻薰蕕不分欲蠅管狗苟庸庸餘子衡權較量草草勞人苦累妻兒甘爲牛馬註景難捱百歲春隨緣好但吾行吾素吾率吾眞　已拚没世無稱祗中歲塡詞興倍親恨性成疎懶百無一就而今漸老虚願徒存莫問靑天且招紅友家有田園未算貧吾猶幸有乾坤許大着個閒身 
[遺懷] [  鴛湖補某]  
　　雲母屏深燭影斜博山香爈鬱瑤嗟守宮紅沁當時印第一難拚纒臂紗 
　　烏咽心波漲九愁靑虬明月溯前游瓊茅化去山河冷保此嬋娟佩矩鈎 
　　幾疊銀屏數幅波紅梨嫩約誓山河等閒抛棄秋雲帕轉覺增城負已多 
　　緯緯心期未僅知坤靈扇裂泣分離蘭膏明燭承長夜豈爲華予鑄曼詞 
　　鹿夢迷離何處尋紅蕉一束碎秋心排閒莫訴靈脩怨上帝深宮悶肅森 
　　媚　一尺壓頭低小别呼卿左顧凄擊汰揚靈悲未極忍捐佩袂拭殘啼 
　　危機寂寞晚來憑葉笑花啼獨夜鍾胺水殘山無畫處滿天風雨下西陵 
　　華胥無夢到仙鄕雲武廉鈎叠肅霜不信蛾眉終見嫉年年團扇怨昭陽 
揮扇閒談 
　　日來中外輿論多謂中國將蹈瓜分之禍而吾敢府中人只爭黨見不顧大局諸公如眞有見於國勢之岌岌面猶黨爭若此眞全無心肝矣嗟乎國之不存黨將焉附吾願諸公維持大局將新閣員早日通過則吾民國前途之幸也[  雲] 　 
　　西人游華地方官必沿途照料妥爲保護不知華人之游歷外洋者亦受外國長官之照料保護否敢問 
　　華人帶刀經租界必拘罰洋不知外人之持械過華界者亦須拘捕罰洋否敢問 
　　共和告成總統蒞任於是有政黨以扶助之監督之乃數月以來國利民福之事寂焉無聞日接觸吾耳鼓者惟黨爭二字而已嗚呼列强環伺四面楚歌而猶爲此無意　之競爭公等不爲一身名譽計獨不爲民國大局計乎 
　　或聞某都督何以逗遛滬上不肯就工商總長之任余曰某都督 
學有專長祗會提倡淫業不會提倡實業所以只好做做花酒都督[  立三]  
　　人人皆若天熱我云還不够熱若能再熱十倍繼能將一般冷血男兒化成熱血或曰如是豈不熱死了人麽吾曰只怕到死不熱耳 
　　旣往不咎來者可追一般前淸汚吏來則來矣苟能洗心革面盡忠民國也望吾同胞容之勿疑可耳 
　　吾羡自由談一篇好文章雖名自由而一字一句皆在公理法律之中不作非禮之言深願國民欲享自由福者能如作自由談者即得眞自由矣 
　　紙上空談一打　共和國體　列强承認　推廣國防　爭回主權　國和黨派　振興實業　維持國貨　痛戒惡習　破除迷信　男女平等　言論自由　冷眼投稿　[  冷眼]  
戲評 
[孟小茹之案園寄子] [  健兒]  
　　祭墳開場（嘆兄弟遭不幸早年喪命）一幸字高唱而入低徊往揚極抑揚頓挫之妙又（走靑山望白雲）之雲字與幸字異曲同 
 
 

Page 11

 
 
工王貴官九齡童接唱（家鄕何在）一在字調亦圓轉如意江夢 
花聲淸綻而調不純粹火候未至也劇中孟之唱工有不滿意處卽以做工補救之靈敏見機得以采聲時起實則以全劇唱工而論除有幾句出色驚人外餘惟絲絲入扣而已倉皇逃奔時側身仆地與瓊林宴中同一跌法殊合戲情他伶往往作勢而翻一觸斗固無謂也 
[尉敬如之托兆哭靈]  
　　全劇唱工自始至終按步就班一絲不苟劇中二簧一段雖頓挫得勢聲調婏太細弱不合時宜采聲寂然滬人心理喜聽高腔故每逢倒板之高唱入雲處句句叫好實則倒板之外好句正多也謂予不信請於聽富仙舫戲時默試之 
[七八本之鄂州血]  
　　大舞臺之鄂州血聞係小說家陸士諤所編二十一晚演七八本十時往觀已痰無隙地甚矣滬人士之喜新劇也統觀節目不無小疵然衡以滬地新劇已属上乘何金壽之某刺客形容小人情態頗極淋漓娶瞎婦一節亦堪發噱趙如泉之袁項城深沉機警恰合身分其接任時告衆曰（我國現在共和了能够實力進行綫對得住共和兩個字要是假了共和的好名兒人人閙意見個個爭權利引得外人把我們中國切西瓜似的一塊塊切開來分了去我們幾個人便都是中華民國的罪魁禍首）其言沉痛聞之欲涕其餘如小桂枝之隆驚小桂芬之攝政王沈韻秋之載澤呂月樵之孫中山身分尙各惟良弼穿短褂見攝政太監袍褂侍側隆裕臨御正大光明殿按諸前淸體制似多未合尙望編是劇者注意而改良之 
小說 
[滑稽小說五十弔] [  鐵血]  
　　拿！拿！鎖！鎖！鐺啷！鐺啷！走！走！我犯了什麽罪 
　　你自己做的事自己曉得還問我麽走！走！快走！快走！鐺啷！鐺啷！到了！到了！拿規矩來快拿規矩來！什麽咡規矩我不懂小雜種規矩不懂錢鐺嗎懂！懂！要多少不拘多少五弔罷！不彀！十弔罷！不彀！不彀三十弔！不彀！不彀！不彀五十弔！哈哈就是這樣罷忽聽得裏面高聲喊道審判官今日小病呌他具保釋回明日再簡 
　　好了！好了！五十弔放我了不必多言去罷！去罷！ 
[鈍根面] [  相家]  
　　去年友人葉君軼材授我靑浦報一紙並告我曰此滑稽家鈍根筆墨也然久耳其名未見其面終以爲慽日前讀自由談有弱滎 
 
[俗語画豎毛節庭來稿]  
　　投稿苦的短篇滑稽鈍根爲之吃了多少苦仿讀匹作投稿樂的短篇滑稽鈍根亦爲之作了多少樂有時作左右爲難的鈍根有時作哈哈大笑的鈍根鈍根鈍根究何如人哉沈思片刻仰天大笑曰我識鈍根矣鈍根喜文字交我讀文字識之客曰然則鈍根者面目若何我曰鈍根之面一半像崑山城隍一半像彌勒佛君驟聽此言得母疑鈍根爲鬼怪之像斷非鈍根本來面目也請爲君細述之君不見崑山城隍乎愁眉深鎖苦不可狀恰像鈍根讀投稿苦之苦心又不見彌勒佛乎拉着嘴合不攦恰像鈍根讀投稿樂之笑口世界上之識鈍根者恐無過於我矣且我又爲鈍根謀一絕妙之策如有人以忽苦忽樂之小說稿投來鈍根不必贊一辭卽印尊容於篇末已足多矣客曰先生誠鈍根之至友也乃退 
[投稿憂] [  多憂]  
　　弱贊作投稿苦匹志作投稿樂多憂作投稿憂欲下筆似覺重有憂者寫出字句不倫不類未合體裁一憂如匹志所云語不出衆平淡無奇使閱者生厭心一憂鈍根不肯錄用我稿徒費筆憂一憂卽錄用矣寄稿者多不卽登出令我望眼欲穿一憂有此種種憂不幾憂心如焚乎客告我曰鈍根解人也見君之多憂或者將此稿刊出聊以解憂云爾果如此則我無弱贊之苦而有匹志之樂樂而忘憂矣其然豈其然乎 
文字因緣 
[高陽臺五疊韻答問津見懷并塵瘦蝶鏡笙正拍] [  愻公]  
　　文字因緣淸單才調一時同上雙眸注消高寒前身玉宇預樓長歌誰識唐街哭杞人憂與古寫僅世同游則處泥鴻天際雲驟　問津可許津相問作風庭沮溺諒世消愁逸　蘇辛况多鐵發詞流六如家世殊體愧訪孤亭墨妙 
都收願終留酒畔絃詩畫裏移舟 
[疊蝶麟酬唱韻質諸瘦蝶峰石] [  瘦鶴]  
　　鏖戰騷壇如許長崔張不及一元良搜奇獨得驚人句合喚先生是智裏 
　　襟懷爛漫任天眞應識文殊是化身一代風騷久無主江山那可少斯人 
　　白雲迢遞碧天長癡絕揮絃顧長康（子野詩云癡絕還同顧長康長字已作仄聲用）安得掉舟千里去海山深處負琴囊 
　　强和新詩半失眞天涯同是苦吟身年來放浪君知否也把頭銜署散人 
　　白雪紅牙各擅長（蝶峰與鏡笙諸作俱佳絕）齊往今復擬三康阿儂檢取銀光紙盡寫瑤車貯錦囊 
　　使君獨見性惰眞酒社歌場寄此身七步詩成才八斗共驚曹　是天人 
　　自愧微才襪線長更兼疏懶似稽康年來深負便便腹經笥翻成是酒囊 
　　飛仙何處乞玄眞欲逍長風送此身免得相思空悵望三千里外訪詩人 
　　瑤琴響入海天長羡煞淸吟有謝康同病相憐復相惜文章無補一空囊 
　　颱然疑是古仙眞莽莽黃塵不着身彩筆一枝才八斗憑天付與畫眉人 
　　君式鑒大箸巡捕虐丐小說須將時日地段見示否則恐惹護短者之問難也 
 
 

Page 12

 
 
   
 
