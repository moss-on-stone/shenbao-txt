# 1914 - 384 - 4914867

 

Page 1

 
 
   
 
 

Page 2

 
 
時評 
[不成問題之問題（抱）]  
　　國體今豈尙有研究餘地者而何以昨有莫理遜顧問並無一姓相傳希望之聲明今復有叚總長不生問題之解釋也意者當局亦知中外心理對於今後政治趨勢不能無疑耶 
　　夫當局誠知中外對於今後政治趨勢不能無疑而此之懐疑實予中國前途極大之影響而急須破除之者曷勿示人以可憑之事實而乃僅僅恃此空言之聲明與解釋何爲也 
　　參政院成立矣立法院未知何所彼當局意須遲至若干年後始行召集之謠傳胡爲來也地方自治滅久矣復活不知何日彼道縣調查報告社會現狀迂迴之手續胡爲來也此共和要素人民所稍稍藉以發表意思發揮能力之機關一概靳勿肯予而徒恃此空言之聲明與解釋寧有效耶 
　　夫苟不於事實上破人之疑中外且以爲不足疑者其名稱而不能無疑者其實際也 
[命令]  
　　六月二十八日大總統策令日本男爵苾禽榮一給予一等嘉禾章此令 
　　又令鄭淸濓授爲海軍造艦主監此令 
　　又令陳恩壽授爲海軍少將此令 
　　又令丁春膏給予六等嘉禾章此令 
　　又令財政部呈覈明卸任殺虎口貨税徵收局局長龍驤任内征收數目比較定額增至二萬九千餘元實屬勤勞皁著應請　章奬叙等龍驤給予五等金質單鶴章以資鼓勵此令 
　　又令内務總長朱啓鈐呈准安徽兼署巡按使倪嗣冲咨請任命程炎勲爲長江水上警察廳廳長應照准此令 
　　又令司法總長章宗祥呈稱署山西高等審判應推事王泰輔田汝翼張鳳鳴李宗沅均籍隷晋省例應廻避請開去署缺另侯調用等語應照准此令 
　　又令司法總長章宗祥呈請任命陳滋鎬趙從懿鄭文楷署山西高等審判廳推事應照准此令 
　　大總統申令據署四川巡按使陳廷傑呈稱署天全縣知事高光照行爲卑鄙枉法受賄己據該管道尹查明證據提解法庭據實糾劾並附呈帳單請付懲戒等語懲治貪墨迭經嚴申誥誡明頒條例該知事竟敢遇案勒索得贓纍纍似此貪婪不法非嚴懲無以示儆旣據該巡按使轉據該管道尹確切查明歷陳案據高光照著即行褫職並解交法庭嚴重審訊盡法懲治以儆效尤此令 
　　補二十六日大總統策令陳琪給予三等嘉禾章此令 
　　又令吳炳湘給予三等文虎章李飛鵬寇宗華均給予四等文虎章此令 
　　又令金恭壽給予四等嘉禾章劉占標給予四等文虎章此令 
　　又令任命陶鎔爲鳳陽關監督此令 
　　又令賈文祥姚建屏謝邦淸均加給陸軍少將銜此令 
　　又令財政總長周自齊呈稱湖北財政廳長王荃本辦理財政未能勝任請予免去本宫等語王荃本應即免去本官此令 
　　又令任命胡文藻爲湖北財政廳長此令 
　　又令兼代農商總長章宗祥呈請任命張新吾爲參事應照准此令 
　　又令財政總長周自齊呈請任命徐文霨爲僉事應照准此令 
　　又令司法總長章宗祥呈稱山西高等檢察廳檢察官曹濬曾紀春王祖侗均籍隷晉省例應廻避請開去署缺另候調用等語應照准此令 
　　又令司法總長章宗祥呈請任命徐嗣甲署山西太原地方檢察廳檢察官應照准此令 
　　又令司法總長章宗祥呈請任命吳大業唐維翰署山西高等檢察廳檢察官應照准此令 
　　又令財政總長周自齊呈請將陜西驗契得力人員照章給予奬勵等語陜西三原縣知事徐文永涇陽縣知事張濟川卸任渭南縣知　王世英　　縣知事勝仲黃邰陽縣知事張聯濟　南縣知事王化南寶鷄縣知事周光炎平利縣知事黃士俊洵陽縣知事田龍莊增收欵項均在一萬元以上應准給予五等金質單鶴章以昭激勸此令 
　　又令奉天巡按使張鍚鑾呈請將保荐免考知事審查及格之程道元任命爲昌圖縣知事王濟輝爲臨江縣知事潘德荃爲通化縣知事程廷恒爲寛甸縣知事王鴻遇爲義縣知事裘炳熙爲撫順縣知事費光國爲桓仁縣知事趙宗謨爲康平縣知事應照准此令 
　　又令財政總長周自齊呈據黑龍江官銀號兼廣信公司監理官鄧孝可懇請辭職鄧孝可准免本官此令 
　　又令内務總長朱啓鈐呈稱京師警察廳署長黃承璋業經以知事分發福建請免去署長本官等語黃承璋准免　官此令 
　　又令内務總長朱啓鈐呈擬將本部次長沈銘昌叙列二等等語應照准此令 
　　又令據廣東都督龍濟光巡按使李開侁　稱粤省廣肇兩屬入夏以來大雨如注致基圍决至二十餘處之多灾黎數　萬待哺嗷嗷尤以肇屬爲重懇賜飭部撥欵賑濟等語粤省經上年兵亂之餘瘡痍至今未復此次肇慶各屬以上游水溢致豐樂銀江等處大小各圍次第崩潰哀鴻遍野野慘不忍言閲電殊深愴系着財政部速籌賑欵銀五萬元即日兑往交由該都督巡按使迅派妥員分勘災區赶放急賑一面仍由該都督巡按使嚴飭所屬疏消積滯修繕基圍以杜後患此令 
　　大總統申令據江西巡按使戚揚電稱該省大雨爲灾南贛諸河與鄱湖同時泛溢田廬人口漂沒無算實爲數十年來所未有請撥欵救濟等語贛省自交五月以　霪雨積旬河流暴漲以致圩堤潰决所有南昌新建豐城建昌等縣盡成澤國閲電殊爲憫惻著財政部先行籌備賑欵銀三萬元尅日匯交該巡按使迅派妥員會同各該縣知事趕辦急賑務使災惠普霑毌任流離失所值此靑黃不接之際災區較廣來日方長待哺飢民至爲厪系仍應交内務部會同財政部設法妥籌接濟以卹災黎此令 
　　按二十六日命令至三十日始行送到所有前登二十六日命令實係二十四日之悞合行更正 
專電 
[北京電]  
　　王治馨之秘書潘毓桂己被捕另一秘書郭則泌新任 
 
 
 

Page 3

 
 
參政院秘書昨方一同覲其財政科員爲王過付之史博泉己逃肅政原參者爲夏壽康江紹杰張超南周登皞呈中共分十餘欵指明任某縣某縣得賄若干並云有經手可查賑簿可證衆證可訊 
[北京電]  
　　參政數人以該院代行立法非特令聲明恐第成一法制機關故特呈請遂有昨日特令此後關於代行立法時仍許旁聽今日該院開會院則可通過 
[北京電]  
　　奬學基金案湯總長頗認爲一大事業周先只允籌欵一年是將基金案根本打消湯力爭至謂明年君未必爲總長周似可允 
[北京電]  
　　嚴修到京後歡迎頗盛嚴語報館人謂政局似有復舊氣象不知一國當大變之後必率由舊章循序漸進而後可達目的之地 
[北京電]  
　　國華報載段談話謂有人以言餂之者段謂國體己定薄海望治我輩亦惟本此初心求得良果若國體復生問題不獨國民交受其害我輩尙復成何東西 
[北京電]  
　　南京馮督聞於茲星期來京面見總統解决重要事件 
[北京電]  
　　西安陸都督迭陳餉項爲難情形財政部又籌撥四十萬於日内派員解送並聞所解之欵俱係現銀 
[西安電]  
　　趙倜己赴商州陸督辦於二十五日接都督印仍兼𠞰匪事宜探聞匪之大股仍在山陽一帶 
[熱河電]  
　　蒙旗不肯依驗契規則反抗甚力各縣知事紛紛請示辦法 
[福州電]  
　　此間許巡閲使因各處土匪紛紛四起特與李厚基會商保甲辦法呈請中央核准施行 
[杭州電]  
　　寛赦黨人須先查明後呈請示遵 
[杭州電]  
　　屈使准朱督咨以旗營地鄰西湖開辦公娼殊多不便屈使己轉飭杭縣遵照 
特約路透電 
[北京電]  
　　八百萬磅借欵現仍在討論之中五國銀行團大約將墊付敷還外國小借欵之欵然後商訂新善後借欵擬將墊付之欵及改革幣制應需之欵併入其内 
[北京電]  
　　中國銀行顧問巴西里君奉委赴奉將南滿洲之圜幣措諸鞏固之地位南滿洲之圜弊較中國他處更爲複雜蓋旣通用金銀日幣復有羗票流行巿上其搖動更甚於各省之紙幣也 
[北京電]  
　　交通總長梁敦彥君患疾未到部視事 
[北京電]  
　　新任駐英公使施肇基君定星期五日赴滬赴英日期未定 
[北京電]  
　　字林報所載孫文致日本某　貴之書京中各華字報見之咸詆孫賣國且謂函中所言不屑評駁彼友邦决不重視之云 
[北京電]  
　　駐京美使定下月六日偕其夫人赴瑞士避署 
[東京電]  
　　日本外交部法律顧問台里森君患麻痺症甚篤現寓聖魯克醫院衆皆目君爲遠東最顯著之外人 
譯電 
[北京電]  
　　袁總統命令謂按約法第六十七條參政院暫兼未來立法院之職權故今當視爲立法機關云 
[北京電]  
　　據順天日報載稱五國銀行團代表曾告財政總長周自齊謂願墊付英金二百萬磅將來以此歸入幣制借欵 
[北京電]  
　　張謇請袁總統修改新鑛律 
[北京電]  
　　外交部農商部内務部現調查中國洋商貿易備編統計一通商口岸及鐵路區域内洋商貿易之處二通商口岸以外洋商貿易之處三洋商之人數姓名國籍四貿易之種類 
[北京電]  
　　浙督電稱浙省財政除本省應需之行政經費及付還禮和借欵軍用紙幣及其他借欵外尙可餘洋三百萬元恊濟中央政府袁總統己授浙督四等勲章以爲各都督之表率 
[倫敦電]  
　　英國各報之輿論謂暗殺奥國王太子必挾政治目的然徒增奥塞兩國之惡感而奥國政策决無變動奥王在世愈久則恶感愈易消釋柏林之伏華斯報則謂奥國間題今復將礙及歐洲之和平巴黎列白巴洛爾報預料君主政體行將覆滅且謂奥國今乃穫其所種之果俄國報　之一部分視奥國王太子之死爲去一歐洲和平之害此實予奥國重定行政方針之機云 
[倫敦電]  
　　奥國新儲君爲巳故王太子之姪預料奥塞惡感勢將愈深　 
[維也納電]  
　　現查明炸彈乃塞維亞砲廠所製 
[蕯拉桀伏電]  
　　此間己宣布戒嚴今日者此間有排塞示威舉動當道調兵鎭壓示威者皆向歡呼塞人俱樂部學校商店之玻璃窗　被擲碎一孩當街擲炸彈傷回敎徒一人現由軍隧佔守全鎭 
[倫敦電]  
　　倫敦泰晤士報接波斯京城德黑蘭消息波斯財政紊亂己極國庫券到期不能照付憲兵處俸金未發政府完全傾覆僅爲旦夕間之問題該國前途之判决不能再延聖彼德堡及倫敦二處均復提及波斯問題 
[倫敦電]  
　　特白林巳組織愛爾蘭義勇隊贊助會其宗旨爲輔助愛爾蘭國會政黨以求自治案之實行維持國民義勇隊以保愛爾蘭全部之治安泰晤士報載特白林訪電謂據國民義勇隊宣稱定於七月十二日開捐購辦軍械保衛愛爾蘭 
公電 
[内務部通告各省電]  
　　巡按使鑒准直隸朱巡按使咨稱大沽山海關唐山三處警察署現均改局所有局長警員應用何等服章請核定等因本部當以警服爲觀瞻所繫局長局員應卽比照署長署員分别著用除電復該巡按使外特此通電希查照飭遵内務部宥 
[閩省延平商會電]  
　　報載福建建寗延平聞有大股匪起事旗書討袁軍勢甚猖獗字樣但延建一帶現尙安謐毫無此事請速揭載以安商旅延平商會陷 
要聞一 
參政之寫眞 
[未到京者]  
　　參政院未到之參政計二十三員探其姓名於左周學熙錫良阿穆爾靈圭袁樹勛張振動李家駒寳熙陳鈺劉錦藻楊度李開侁瞿鴻穖唐景崇宋小　呂海寰徐紹楨錢恂于式枚樊增祥柯紹忞王樹枬毛慶蕃等云 
[將來京者]  
　　（一）于式枚氏經大總統派爲參政院參政後始則請收回成命　則允來京一行惟對於參政一席則終未聲明擔任總統日前特再電速其來京昨日于氏巳有復電到京稱現患腿疾一時難於起程擬俟秋初入京面謁籍叙契澗等語惟對於參政一職則仍未提及也（二）嚴修氏參政嚴範孫前此總統任命敎育總長力辭不就嗣經政府屢促來京前曾覆電承諾於十九號己返天津京中親故均往歡迎前日在津曾開歡迎大會大約日内卽可來京矣（三）周馥周玉山氏與總統本爲夙契前次參政發表力辭不就嗣以總統敦勸殷殷周氏始行來京小作勾留日前有見者謂精神健旺一如六十許人聞周以京地酷署不適於體故暫返靑鳥以遂其優游焉 
[非法律派者]  
　　參政院業己開會一次參政到者四十餘人而發言者僅爲少數之法律派參政此外皆决定抱兩種主義（一）凡關於法律及新政等案如將來憲法等皆抱旁觀主義一聽法律派之指揮（一）凡關於舊學或舊制的諮訽則抱發言主義使少數法律議員入其範圍云 
鐵路與借欵譚 
[山東鐵路之簽字]  
　　中德合辦之鐵路合同日昨在交通部開會有中國代表葉恭綽等德國代表白次等彼此討論總計分二路一由高密經沂州以達徐州一由濟南或直抵曹州或達　德府尙永决定至合同一層巳由雙方簽字此路之用人均係德人税則與膠濟路同自高密至徐州路可借膠濟路某段車站（膠濟路係德人管理）濟南至彰德府路亦借用濟南站一段並訂定每年由中政府送學生往上海實業學校及靑島大學校各十名以預備鐵路人才 
[匯豐銀行之恊議]  
　　資本團代表於二十二日約周總長前往匯豐銀行樓上恊議並告以倫敦資本團之意見周總長云改革幣制事體重大現我國政府尙未調查齊全得悉確實之不詳數故不能草率著手惟短期内外各債催速償還甚急不能再緩以失信用請以此旨電達貴國資本團求其同意云云該團代表以周君之言確係實在情形巳據情電達倫敦資本圑矣 
北京新談薈 
[保定增設鎭守使]  
　　探聞統率處日昨舉行會議其議案爲保定增設鎭守使案當經詳細討論主陳紛　一保定爲直省之樞紐將來行政官移於天津保定空虚應設使鎭守二都督駐津巡按駐保巳有提議如果此議實行保定自可勿庸再設鎭守使三現在軍區制度屢有變更保定將來如何設置目下未便表決故此案尙未通過云 
[美國技師治河策]  
　　黃河自古以來常有汎濫之患歷古及今迄無善法可以治之以致沿河村落屢遭慘害此亦政治之缺點也現在全國水利局派遣美國技師數名前往調查刻據該技師等報告謂黃河支流之某河須早開導　以其水注於附近某湖依此辦理　可除去黃河之汎濫而某河沿岸源田亦可得灌漑之利惟其企業經費約需六百五十萬元以上未識將來能如法籌措否也 
[鹽政署會議狀况]  
　　廢除引岸爲鹽務改革中之一重要問題而又煞費解决者鹽政署幾經討議迄無結果茲聞日昨鹽政署又邀集鹽務顧問英人李瓜德氏巴爾特仁氏美人巴爾馬氏德人毛爾氏日人河野盤雄氏丹麥金伯爾氏會議周子沂督辦及張署長亦均出席惟是日會議情形若何有無結果尙未詳悉 
[梁督辦通飭查土]  
　　現在政府厲行禁烟各省土店烟館多巳封閉但有零星運售查係由輪船水手在各處口岸夾帶而來勾通内地商人秘密販賣税務處督辦梁昨特飭行總税務司通飭各關謂嗣後如遇有私運烟土案件果係該輪船水手或他項船上人等帮同私運者即由税務司將犯案人等逕送地方官懲辦如係外國輪船即請領事官送地方官懲辦並按照千八百五十八年天津條約第三十七欵内載各船給口單如有漏報者應罰船主等語責成各輪船主俾知謹愼如查有船上人等私運烟土除將該犯分别送官外另照約議船主以相當之罰欵似此嚴　執行内地私烟可望杜絶云云 
[雜評一（抱）]  
　　嚴修氏對於政體復舊之解釋倘亦初入國門一人一時之所見然耶 
　　嚴氏其深察之某客之言曰意在注重經驗而所保存者僅其習氣意在注重制度而所恢復者僅其流奬今之所謂復舊豈不類此也耶 
　　夫政事論是非不論新舊必一切反乎新之所爲而以舊爲職志其失與一切務反舊之所爲者等故吾不欲評政府所爲之新舊而但欲究其是非也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
俄國提出修改税率條件 
[之又一説]  
　　　京　　　　發表對於中國改訂税率之意見本報曾紀其提　條件三　茲據英文北京日報登載則　有不　略　俄國對　中國改訂值百抽五之税率按主　上則贊成之　對於此舉别備有條件二則如下（一）俄國商品由　　　入中國内地者則準據一九零二年中俄陸路　商條約不受海關税之支配（二）北滿之生產品經由海參威輪入中國内地者視爲中國之產物亦不受海關税之支配云云 
　　以上爲英文北京日報所載而刻下據聞中國政府對於俄國此項條件以中俄兩國除陸路貿易以外而海路貿易並無甚多關係故擬再請俄國讓步以便磋商云 
夏假間之京門學校談 
[淸華校長預籌畢業位置]  
　　京西之淸華學校　因美國退還庚子賠欵所創辦一名游美預備學校在該學校將外國語文及必要學科預備至可以直入大學爲止再送往美國其第一次派往者該校校長周寄梅以本年可以畢業日前辦一公事呈外交部謂學生出洋每人年費千餘金原爲學成歸國藉供任使現在本校第一次留美學生行將畢業回國若不預籌較優位置不但乖當日派遣之初心且恐負美國敎育之盛意云云外部接閲後不加一字　咨敎育部敎育部以學生回國向係由京内外各機關量材錄用從未有預先籌定位置者若謂恐無以對美國則前此官費學生未籌位置者豈非無以對政府自費則無以對其父兄此等辦法殊爲可笑業經批駁並咨復外部矣 
[中央陸軍測量學員出張]  
　　海牙萬　地輿會日前會議云世界各大强國皆有精緻地　惟東亞中國地大物博商埠林立罕有精緻地圖非但於商業上諸多障礙即於交通上亦大有不便且近年以來各國遣派測量技士前往中國實地測量製成圖幅以備商業交通上之應用此等警耗喧傳總統異常注意卽一般測　人員亦各極力進行誓保吾國之主權杜外人之覬覦故時　炎夏京内各校均各舉行放假中央陸軍測量學校　　舉行放假而且分班出張實地練習以廣造　頃　該校學員確係於下星期一分三班出張茲將其　張之地點及其班次登載如左（一）三角科　張房山縣附近一帶就地測繪三角形以備地形科按　　次測　約月餘日可以完畢返校云（二）小準科從參　部　點測至通州沿途測繪水準點約亦月餘日可以完　　　云（三）地形科出張長辛店左右按三角點逐次測量製成草圖以備該校製　科按法製圖其將　　　之期　以草圖製成爲準大約亦在三十日上下云 
[部電唐山鐵路學生考試]  
　　唐山鐵路學校學生　考一節巳誌報端茲聞前日該校學生又具呈交　部請派員切實復查以維學務等因該部接呈後　該生等閙風潮罷考有違校規若不從嚴取精　將來該校前途不　設想故於日昨由部電令　校長轉飭全校生徒於月之二十七日一律照常考試矣 
紀蒙事 
[奉督之勸告]  
　　呼倫獨立尙未取消外蒙又鼓惑内蒙妄　統一自治張金波都督以事關重要不時派遣專員前往蒙古偵探茲得該員報告蒙情謂勝福受陶逆之鼓吹不但未取消獨立並慫恿庫倫派人赴内蒙各王公前利誘威嚇張督恐被其愚乃印成蒙文黃榜通告遍貼内蒙各巿廟宇以中俄恊約民國巳許予外蒙自治則内蒙自應同一相待亦有自治權何得聽從人謀自丧權利倘不省悟歸附庫倫將來恐無立足地云云並巳行知内蒙各旗毌信謠言如有造謠惑衆者拿送就近地方官懲辦 
[電線之設備]  
　　張都督以蒙古電線不通消息滯窒且近來巳設鎭邊使及設置各縣軍事政務均關重要必須遍設電線以靈消息當巳向中央商允撥給欵項并於本月十六日特飭測量局選派技師十六名令電報總局派領班六名學生十名會同前赴内蒙沿邊各地從事勘測一面令電料廠預備各項材料尅日栽桿架線 
[蒙員之行蹤]  
　　江省昂昂溪車站前日由哈爾濱開來火車内有一人狀似蒙員身着滿服倍極華麗白面　鬚腦埀髮辮抵站後旋即登車西上據該站交涉分局中人云此係中央蒙藏院科員哈達杭阿奉大總統令赴海拉爾勸諭勝福歸附民國並磋商取消蒙人要求條件昨聞該科員業己抵呼庽租界俄包坡夫飯店次日晋城謁見勝福頗蒙歡迎惟所議之内容未經探悉據外聞傳言勝福對於取消獨立現巳贊成蒙員中亦有多數表同意者惟聞某國暗中主持甚力要求條件亦極夥此事恐一時難達目的也 
湖北最近之匪禍 
[鄖陽之防務]  
　　叚都督日前接督辦西路剿匪事宜陸建章電告謂有白匪馬隊千餘在陜爲大軍擊敗擬取道荊紫關折回豫鄂湖北鄖陽接壤豫陜請飛飭駐鄖軍隊加意防範當即飛電駐鄖孫圑長建屏督率所部認眞防剿外并加派駐河口北軍十二圑一二兩營馳赴鄖西一帶要隘堵防聞孫團長昨有電來省以軍事消息最貴靈敏白匪現旣有分股竄豫之信若無捷速幹探誠恐潰匪潛入致涉疏虞擬於該團弁兵及本地團練中挑選偵探百名遣往接壤各處偵探匪蹤隨時報告以便堵轚所需費用應作特别開支聞叚督巳允電飭　縣知事潘邠就　撥欵濟用 
[襄德之現狀]  
　　日前襄陽德安各屬屢有成羣結隊匪徒四處騷擾當道恐白匪黨羽及劉鐵部下鈎煽蔓延擾害閭閻爰加派北軍二師第七團前往防剿頃據襄德各縣知事報告　巳四境無驚商民安枕矣 
[附郭之刧案]  
　　鄂省退伍兵多如　皆游手不事生業迫不得巳遂挺而走險此所以省垣近城各處屢有搶刧巨案發生即城内僻靜地方亦有所聞本月二十四號夜二句鐘武勝門外城根下有秦姓花　亦被搶刧並刃傷事主且縱火焚屋未　　該搶匪共來三十餘人各持利械破門而入　言奉劉司令命令（按劉司令即　日前正法之劉　　）來借軍餉　　箱倒　將其家藏金手鐲及金銀首飾貴重器物銀錢概行搜刮而去計共值二千元左右該花　主人秦茂軒之子　奪手鐲被其砍傷背膀該匪又以洋油澆於牀帳之上縱火其媳力往撲救亦被刃傷秦亦被踢傷惟子媳傷較重恐有性命之處匪去後警察六署聞報以案關重大卽以電話禀警廳轉禀都督府飭派偵探探訪各隊官兵與巡緝隊恊同警士四處查拿當於天未明時首由巡警攔獲打花臉未曾洗淨者搶匪三名携有眞贓比訊明下新河與紫金山二處藏有同黨即往捕獲十五名次晨將十八犯一併解廳轉解軍法處訊辦聞起意行劫者係該花園附近居住之退伍兵約同粤漢鐵路小工等所爲其贓物大半抄獲不日即須一律處以死刑矣 
[湖北水旱交災]  
　　水荒 
　　湖北襟江帶河各邑多恃堤垸爲保障近日長江水勢盛漲沿岸堤垸衝潰者數見不鮮其己成災者如黃岡縣狗頭河王家灣胡家塘等處村莊俱因山洪突發田廬蕩然人畜溺斃又監利縣則因田家冲大堤潰决災亦匪輕而省城武泰閘爲附郭田　之保障近日江水巳與堤平浸浸有潰决之憂又興山縣五里坡亦發蛟水衝蕩五十餘里人民受害甚重現呂巡按迭據報告極爲焦灼除飭巳潰堤之各縣趕緊設法消疏補救外並通飭各有堤防各縣知事督責各該堤紳預爲保護如有危險即往查勘設法搶救並以急電禀報查核 
　　旱災 
　　襄陽各屬多因上年苦旱致生蝗蝻遍野皆是大爲田禾之害昨襄陽道尹己禀巡按使除飭各縣趕急撲殺外並懇暫緩征收錢糧以恤民艱查襄河各屬連年非歷兵戈即遭旱潦今歲春收頗旺人皆慶幸不意蝗蝻復現秋穫巳無望矣而未發生蝗蟲之處日前又大風遍揚黃沙有害二麥收成天公之苦鄂人曷至如斯耶又聞羅田圻水各邑去歲大旱及麥殺播種之時又值白匪擾亂人皆棄耕故目今　象四起有錢無食鄉民皆荷鋤上山掘採葛蕨各根製粉充饑現此物巳盡又將油皮术之細皮製粉而食轉瞬食盡即待死而巳 
[湘省水灾救濟紀]  
　　湘省水災自二十日起即巳漸次退落惟退時極爲遲滯因二十一夜仍復大雨二十二三等日則時雨時晴上游之水尙在源源下趨而下流銷納之處又以節次支河絡繹奔赴一時難於宣洩故自二十日上午起至二十四日晨早歴四晝夜共止退去三尺有奇西南門外一帶河街尙未退出一般災民因水勢多一日之留滯即多受一日之苦楚湯巡按使見此淒凉景况遂令將粥賑延長並飭省倉委員酌發倉榖　工碾米以備粥廠領用又以災民之中其婦孺尤爲可憫昨巳派員會同警察應曁長沙縣知事籌設災民婦孺救濟所指定東牌樓警廳舊址開辦所有　災婦孺准送入所棲息但恐地狹人稠不得不　定限制巳擬訂辦法六條佈告通衙俾衆知悉省城商界昨由商務總會及錢業綢業並各行商董發起籌辦賑捐巳經議决由各同行派人分赴各店號勸募捐欵現經湯巡按使通令長沙曁各屬知事　　地方士紳捐欵散賑或减價平糶並准將捐主姓名事實詳報聽候核奬聞各處認捐者甚形踴躍云 
[湘省大戮黨人]  
　　湘省於本月初間破獲黨人秘密機關並先後拿獲數十人迭經軍法課研　明確除將確係嫌疑犯二十餘名早經准予保釋外（均見前報）其餘重要匪犯刻己取具確供呈明都督於昨二十一日提出九名在舊貢院前坪槍斃又於二十二日提出二十名押赴瀏陽門外一律槍斃聞其中多係二十來歲之靑年所着衣服半皆華麗其二十二日處决之二十名爲黃漢元秦廷玉解桂彬張演襄熊阜興李鴻鶚韓韋易竹書涂任王超胡傑三蘇一峯彭家宇焦漢臣陳惠西李子剛胡湘澄陳軍陳國鎭唐子良等其中惟唐子良一名係詐索前次巳經鎗斃之黨人楊禮臣家屬銀一千五百兩發覺被拿者蓋唐乘楊被拿其家屬恐慌之際向其家屬詐稱己在都督府運動保其無事祗需銀一千五百兩等情旋被調查員探悉逮捕到案故按軍法亦於是日同時鎗斃其餘十九人均係黨人也 
[江西水灾之近情]  
　　各屬之踏勘 
　　戚巡按使以此次霪雨成災不獨省垣附近爲然而各屬受災之處亦復不少特派委鄧南驤裘章溶二員分赴各屬踏勘灾情並飭知該員等略謂本年五月以後霪雨爲災前據萍鄉縣電稱哿夜大雨如注翌晨山洪驟發近河村巿水深丈餘又據永修縣文電聲稱連日大雨上游山水陡發郭東圩於六月十二日夜决口沒田無數豐城宜春亦風聞同罹水患本巡按使軫念民生良深憫惻自應委員分别調查以憑核辦除分别行知外仰該員立即遵照馳赴豐城宜春萍鄉永修等縣會同知事確切查勘究竟該縣受災輕重若何積水巳未疏濬現在節候尙早晚稻能否補種是否有碍秋收所有錢糧是否毌庸蠲緩其受灾較重之處該員尤應會同知事就　籌捐妥爲撫卹毋使流離失所贛省近年以來災䘲　告現各縣又水患重罹本巡按使每一念及寢鎖不安該員務須逐一確查分别詳復 
　　積水之調查 
　　省城爲贛水匯流之集點近以積雨纒緜河流暴發水勢較城内爲高以致由豫章溝倒灌入内而城巿溝渠久未疏濬河水浸灌不能容納故城内各街被水淹沒之處甚多茲經詳爲調查計章江門口水深約尺餘藩後牆約五寸餘馬冢池約尺許墩子塘約一尺數寸以上靈應橋下約六七寸建德觀約二尺城隍廟約一尺六寸餘田家巷約七八寸爲國救賢約二尺餘馬王廟約三四寸府學前約四五寸三道橋約二尺餘洪恩橋約尺餘朱紫巷約二尺陳家橋側岸約尺餘高橋則自嫁粧街起至獅子口止最深處約三尺一二寸筷子巷中間及東口約一尺四五寸其餘偏僻小巷被水灌入儼成澤國者尤不計其數云 
　　官商之籌賑 
　　商會前以本　水災　　巡按使急電中央發賑今日（二十七）接巡按使復函云頃奉來函承示　資籌賑並致中央電稿一紙具見惓懐飢溺保衛梓桑曷勝欽佩敝者亦於前日會同財政廳將此次灾况先挪公欵籌辦急賑等情報告中央　賑諸公屢　　請自當更易動聽也敝署原發電稿鈔奉公覽敝署現亦發起勸賑冀效壞流凉德召灾補苴巳晚深切慚惶尙祈諸公恊力匡襄无任感禱 
　　近省之灾情 
　　樵舍街巿全部爲水湮沒商民往來均用划船其水量最深之處約有一丈五六尺較辛丑年爲甚舖户居民多遷往龍家岡上以避皆露宿野外情形極爲狼狽有人從樵舍街背極高之處（古名萬竹亭）一望茫茫田廬人畜盡湮沒於巨浸之中附近之何家圩豐實圩五星圩陳家圩新增圩萬家圩熊家圩自五月二十四日以後先後被水衝决人畜死者不計其數僅有集義圩（俗名螞蝗圩）榖實圩尙未潰決然霪雨兼旬雖圩身未壞而圩内水高與圩平收穫恐無十之一二猶幸未起狂風故得苟延殘局云 
　　南昌北鄉樓前地方三洞圩距城約四十餘里地甚低窪上通吉贛直衝下接鄱湖西汊圩提最易潰决近因霪雨連縣洪水陡漲雖該處農民冐雨救護乃防不勝防竟於陰曆五月二十八晚在滁槎對岸閻姓地段被水潰决數十丈田園變成澤國幸各鄉民聞警逃避尙未傷人 
[偵探口中之臨川民俗]  
　　江西戚巡按使前因臨川東鄉兩縣地方謠言四起亂事堪虞特派偵探馳往密查現據偵探由臨川報稱在臨秘密偵查毫無匪徒不法舉動惟謠諑之言時有所聞　傳雲山餘匪未盡或謂東鄉稍有事端總之以訛傳訛不足憑信然亦不得不防當即密往雲山地方偵探探得該處距臨川縣城約四十里許街巿甚小又最僻　略有小店十餘户察其來在之人頗多不正刻雖經兵剿散然此處易於藏匪誠恐餘黨　集有害治安現在省城之軍隊駐紥撫州城内大有鞭長莫及之勢進賢並無兵派往　請飭臨川軍隊派兵若干紥守該　以免隠憂臨川城内外均己平靜如常所有前逃獄之犯四十餘名均懸　賞緝拿（六號破獄十三號雲山匪亂）雲山洪匪共槍斃五人探等在於城内外再四偵查並未見有可疑之人擬明日赴東鄉調查等語又據該探由東鄉報稱探等由進賢而臨川偵查各情業　先後禀報現查臨川所轄之蒼冢積距城二十五里地方偏僻稍有店舖店　設有紅寶骰寳或二三桌或四五桌視來賭者爲定程每日賭徒蜂集鄉民地痞局賭不分以致人皆敢怒而不敢言探等假以尋親爲由馳往處見其同賭者多係不法之人若　報請飭縣禁止現洪匪四　難免不混迹其間又查東鄉各處尚無事故惟謠諑較他縣爲尤甚鄉民談論安仁瓦子崖地方出有異人年十餘歲餘干人雙瞳雙脊日與黃蜂相戲指去即去喚來則來洪匪則奉該小孩爲主到處煽惑以故該縣洪匪藉此生事等語刻下東鄉縣署紮有軍隊查辦匪徒造謠極嚴所以地方賴以鎭靜而偵探該縣人民程　極低野蠻巳極大約不法者亦居多數警察並不站街亦未見有長警來往非即設法維持該縣將來竟成化外又聞安仁鄭家埠地方因微細事故大閙風潮　斃二人受傷多人警察干涉亦受重傷該處人民極其兇横聞預備與警察相爭不知曾否電禀就東鄉所　之地面秘密偵查雖刻下無甚影　然該縣人民極壞歹人居多連途所遇之輩皆不可以理喻見探等覺　頗有疑者（洪　謠言殺盡憲兵洋狗）是探等在臨　東　極危險所幸帶有仁丹等藥假以賣者使其不能　破云云 
[方植之准予昭雪矣]  
　　馮都督通飭文云　安徽都督咨開案查前據鳳陽縣知事呈報匪首鄧天秀案内之黨羽李老耀方植之等以該亂黨機關敗露仍回上海揚州運動等情當即據情咨請貴都督轉飭緝拿在案茲准孫議長毓筠函以方植之名培良壽縣人現在北京約法會議秘書廳供職爲人廉介　明大義與亂黨宗旨　不相同請予昭雪等因到府准此除逕復外相應備文咨請查照轉飭所屬即將方植之一名摘釋以免枉害盼速施行至　公誼等因准此查此案前准安徽都督來咨當經通令嚴緝在案茲准前因合亟飭到遵照辦理 
[外人眼光中之浙省出品]  
　　展覽會 
　　浙省赴賽巴拿馬出品展覽會昨日（二十九）午後二時有之江學校校長王君及漢口美商某君偕同周君梅閣入會參觀三時許有廣濟醫院英國醫士方君及外國女賓二人偕同學生數人入内參觀又有該院英國醫士施君夫婦亦入内參觀外賓對於會内陳列各品如工藝廠之雕刻裝飾品等均贊人工奇巧爲歐洲各國所未見施君等對於第十八陳列室兩廊之榆古莊均謂此係貴國寳貝竟可赴賽亦爲英美所未見之品然對於浙江貧民工廠所製之西式梳裝臺均以不赴賽爲是蓋此種式樣係歐洲二三十年前之古式在彼視覺中己目爲極尋常之物加以木料雕工漆色均極不工視之尤覺無味云云聞該會巳將此物列入乙種不赴賽之預備矣 
地方通信 
[蘇州]  
　　集議研究之原因 
　　前報載吳縣署擬聯合選派代表赴寗爭回附税一則茲悉此事尙　誤會之處特將確情錄下吳縣署前奉省飭取消附税一面由縣知事將地方費用列册詳候核定後當以附税旣經取消所有向時取給附税項下之欵自應分别緩急斟酌至當迭接隣縣函詢折衷辦法未得要領因此商訂條議研究性質分别册報之法以臻妥善並非聯合爭回附税也 
[松江]  
　　諭限編書造册 
　　松江縣爲華婁兩縣所併改華境　有一百九十二　田額五十二萬畝婁境　有一百八十四圖田額四十八萬畝本届税契徵額巳達六萬元造漏尙夥縣知事周君遂諭限編書造送淸册祗需塡明圖中某業户共畸糧田若干畝字樣不及零星小户　　册　齊後尙需核查 
　　示知軍官學員 
　　保定軍官學員需由陸軍小學中學層累升送而目下全國四中學强半消滅巳無合格　送之員而第一期 
 
 
 

Page 7

 
 
　　次畢業陸軍部遂　咨各省　查明第一次不及入校之員定有若干名縣署接到訓令於二十五號出示通告令限六月内　　投都督府參謀處考騐然期限遇迫仍恐不及耳 
　　巿河發見屍身 
　　秀野橋西巿河中昨日發見男屍一具年祗三　許遍體未見傷痕惟手被反縛並繫巨石地甲投知事署禀　　委裁判　壽君蒞騐並帶某甲入城以其人形跡可疑也 
[鎭江]  
　　磋商濬河認欵 
　　韓巡按使因挑濬運河需欵甚鉅特請前内務司長馬士杰赴揚州晤姚連使磋商認欵旣徵收辦法茲馬君　於日昨由甯乘車過鎭暫駐行旌旋即改坐小輪渡江赴揚 
　　警長易入紀聞 
　　鎭江警務長張謹庵君風聞有調任揚中縣警務長之説遺缺卽委現任鎭江第七區安國祥區長接任 
　　請禁淫劇巳准 
　　鎭江寳安新街大舞臺髦兒戲館近因生意不旺每日排演導淫戲劇以悦觀者耳目生意果　發達日前有公民孔雨樓等具呈張警長請禁淫劇巳奉警長批准禁止以維風化 
[揚州]  
　　警務長赴鄉查案 
　　江都警務長張立　前因邵伯鎭民人禀揑區官陳　楨違法一案當經派委第一股員朱豫前往調查具　　　刻該民等復在縣署　告不巳張警長特於二十八號早　民　親往該區調查矣 
　　委任學務員 
　　江都境内城鄉共分十大學區前經謝知事照會董玉書等十人爲學　應有學務委員一人佐理學董視察學務及改良敎育之責茲巳於二十七號發表特將姓名列下周恩慶李方謨賈　　陳德菁胡祁元錢慕棠王繼恩陶秉　丁寳榮翟家　 
[南京]  
　　不願以蝗患張皇 
　　海州致韓巡按電云蝗事共行四法一責田主出資自捕龍苴山湖東口等處均遵辦一查放義振時手諭聲明婦幼能捕蝗者從優給放巳商准孫君照辦一種牛痘漿令其傳染致死鄉民訴訟者責令繳蝗百斤方允批示前二日大雨蝻可盡死惟屋谷平明兩處多趕工餘蝗較多凡出蝗處均屬水鎭現夏巳淸場秋禾絶少捕亦不難但肅淸不易此非可諱飾者前未電呈以不願張皇有勞厪注其實祖成所苦尙不在此仍懇即予免職不致貽誤地方感激無旣祖成叩宥 
[江西]  
　　戚巡按允保免考知事 
　　江西戚巡按便考核知事極爲認眞所有咨送應考第三次知事有二十餘名之多惟現任南昌知事吳亮動九江知事汪念祖　縣知事許鳳藻新建知事袁延　頗有政績聞戚氏允許電呈大總統免送考試即以知事分别補用云 
[安慶]  
　　桐城縣電　蝗患巳滅 
　　皖屬桐城縣自五月以後久晴苦旱幸近來連得大雨二次農田霑　故該縣僅陳寅洲六百丈兩處略有蝻孽縣知事督飭鄉民挖掘凈盡昨倪巡按通電各縣謂蝗患巳否如期撲　仰即據實　復聞　知事巳將　患早滅情形報呈查核矣 
[雜評二]  
　　鄂省之水旱 
　　贛粤湘水災之奇慘均爲數十年來所未有不謂此三省之外復有湖北大水湖北自光復後本無日不在水深火熱之中黨人退伍兵之擾攘土匪洪江會之騷動加以平亂軍隊之威力即無意外之災害人民巳不堪其苦矣况此次又重以大水不水之處則益以旱荒水旱交侵深熱益甚旣患蝗蝻復憂疫癘鳴呼鄂民彼蒼蒼者待之酷耶抑憒憒之官之所賜也 
　　俄國之條件 
　　改訂税則事外人間多贊成而多附有條件然所謂條件者類皆使我窒礙難行故贊成無異於不贊成也俄國所提之條件其尤著者前此專電巳略言之今觀英文北京日報所載而知俄人之念念不忘北滿也俄商品之由北滿輸入内地與北滿商品之由海參威輸入均不受海關税支配此兩條件之用意非特爲商業上之權利計且隠然對特他國之思染指於北滿者而絶不爲中國稍留餘地焉夫交換利益條件近巳屢訂然我國所換得之利益往往不償所失而此兩條件所失尤大我國外交家果能熟權其利害之所在而不蹈前轍耶抑始請外人讓步者而終歸我國讓步也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美員測量淮河之進行計畫]  
　　中政府前與美國紅十字會簽定開濬淮河革合同規定由該會籌募經費聘請工程司經營此舉該會近先派工程司測量司等員十七人來華測繪淮河圖樣茲巳於星期日乘大英公司東方輪船抵滬各員多屬美國工學界一時知名之士其領袖爲西勃特陸軍大佐前充巴拿馬運河之工程司詹美生君亦在諸員之内抵滬後即於翌日下午往謁駐滬美總領事沙孟斯君後復往徐家匯天文台調查淮河一帶雨水一切情形法國神甫指告頗詳諸員深爲感謝上海代理交涉使巳柬邀各員於星期四晚會宴各員寓滬三五日擬乘火車赴甯繼乘津浦火車北上至韓莊運河先行勘查水道繼仍乘火車回至淮河乘舟而下過洪澤湖至淸江浦即分隊測量北隊至魯境而止南隊至揚子江而止事畢回至淸江浦取道鹽河以達海州測量沂水沭河預計三月之内可以竣功然後以調查之結果呈報美國紅十字會以定進行辦法此次測量經費悉由該會撥付蓋擬查明情形籌畫平水勢濬河道辦法如得實行則淮河一帶目下被災各區日後均可成爲良田矣 
[游美學生放洋有期]  
　　北京淸華學校前由美國退還賠欵項下撥欵設立專作游美預備學校每年派送學生若干名赴美游學今年派送男學生一百名女學生十名男學生均淸華學生女學生則在上海女靑年會招考所取計湯藹林周淑英唐玉瑞張端珍王瑞嫺林荀等六女士均三馬路中西女塾學生李鳳麟韓美英二女士梵王渡聖瑪利亞女書院學生陳衡哲女士蘇州長洲女醫學堂畢業生楊毓英女士蘇州景海女學畢業生在此男生百名女生十名之外尙有自費男女生二三十人同行均限定新曆八月一日在滬取齊八月十五日乘太平洋郵船公司郵船支那號放洋并由周詒春碩士及其夫人伴送赴美途中男生歸周君照料女生歸周夫人照料放洋前上海美國總領事蕯孟斯君伍秩庸君寰球中國學生會靑年會等均將開會歡送周君在滬時將假寰球中國學生會作事務所海軍靑年會作男生庽所上海方面由唐露園韓玉麐楊心一三君司招待船票巳由唐君代辦云 
[改組淞滬警聽之實行]  
　　分廳碍難存在 
　　滬南閘北二警察分廳奉令合併爲淞滬警察廳以徐國樑擢升廳長並以滬南分廳長崔鳳舞留辦警政曾將韓巡按使電致中央往來原文登載前報嗣因崔分廳長卸辦警政外間頗以爲異刻經詳細調查知崔分廳長確巳任爲鎭守使署顧問茲將鄭鎭守使飭文錄下以明眞相爲飭遵事查規復淞滬警察廳一事經本使會同蘇巡按使呈明大總統以閘北分廳徐國樑擢任廳長在案隨奉批准由本使督飭辦理查旣經改組廳仍設分廳則將來事權必多歧異復准巡按使一再咨商應將滬南閘北二分廳同時取消以　統一惟查滬南分廳長崔鳳舞就職以來謹愼小心成績頗著今因改組被裁應即派爲本使署顧問仍領原薪以昭激勸爲此飭仰該廳長遵照趕於七月一號交代淸楚分别任事可也 
　　更調内部人員 
　　滬南警察分廳定於今日實行歸併所有該分廳文卷要件巳經崔君前日派遣收發員董國珍賫送韓巡按使請爲轉交徐廳長准今日午前十時至該分廳實行接收改組總廳所有總廳内部辦事人員昨巳大半發表總務科長以閘北總務科長趙君調充閘北遺缺以滬南總務科長張虎臣任之司法科長以閘北司法科長李君調充滬南司科長顏璧城爲該科一等科員督察長以閘北衛生科長鄭淇忠調充閘北遺缺以滬南衛生科長孫君任之滬南督察長劉君爲帮辦秘書此外各科尙未派定至南廳原有之行政科長金君則巳改爲稽查長云 
　　南北署長對調 
　　徐廳長前日飭知閘北第一區署長解恩桂着與南巿第三區署長楊士奎對調聞解楊二署長定於今日交替 
[再誌產銷併征問題]  
　　本埠商界反對貨物税產銷併征一事迭經總商會南商會電懇北京財政部農商部請飭蘇省國税廳籌備處暫緩更章未荷准行茲將財政部復總商會電文照錄如下上海總商會鑒馬電悉蘇省產銷併征七月一號施行原爲杜絶漏税起見業經由部電飭照辦在案事關整頓税務豈容商民干預該商會素明大義應知產銷併征商民並無不利何得隨聲附和遽行電阻希圖破壞仰即傳諭各商詳加開導如再有會議阻抗情事卽惟該會是問財政部沁 
　　又聞新任上海税務總會所所長韓雲駿君以任事未久對於滬上税務尙未嫻熟恐多掣肘業巳電商蘇省國税廳籌備處蔣處長可否將產銷併征一事暫緩兩月以待和平商酌俾與產銷併征試行章程參酌辦理云 
[再誌押解罪犯之意外]  
　竊盜犯張阿德錢金生陸阿標汪阿才四人因不服上海地方審判廳判决赴蘇上訴當由上海地方檢察廳汪廳長委派法警汪士槐邵于靑將該犯等押乘火車解往蘇州迨車抵崑山附近張阿德錢金生二人忽由車上跳下致張跌斃錢則逃逸無蹤汪警亦從車中跳出追捕跌傷手臂各情巳紀昨報茲悉此案發生後汪檢察長卽將詳細情形禀詳蘇州高等檢察廳請示辦理一面另派長警持文前往崑山將陸阿標汪阿才二犯提出逕解蘇州高等廳請爲核示而司法巡長梅南枝曾往查明張阿德錢金生兩犯由車中跳下之處實在崑山縣境爲黃一圖黃五圖兩圖交界之區業巳禀明汪君以便備案其受傷之汪警現雖送院醫治據醫生云須兩個月方可醫痊至左手臂能否不成殘廢尙難逆料至昨日午後三時許汪檢察長接奉蘇州高等檢察廳復電略謂巳死張阿德雖由崑山派員檢騐並不詳明但此等重要案犯兼之半途圖逃未便含糊卽着該廳長選派幹員定期前往再行開棺相驗一俟騐明應將詳紀情形據實具復以憑辦理仍着嚴緝逸犯錢金生到案訊懲等因汪廳長接電後立委檢察官徐德琛檢騐員沈錫慶等定於次日（卽七月一日督率法警等乘坐火車前往崑山再行開棺相騐 
[兵輪撞沉駁船]  
　　南琛兵輪於前日下午五時鼓輪出口時適潮漲駛至陸家嘴浦面有某駁船滿載貨物順流迎面而來因風狂潮急不及避讓以致互相碰撞該駁船撞一巨孔全船沉沒舟子三人亦同時落水幸經隣舟救起惟所裝貨物大半沉沒現正設法打撈 
第五次研訊輪船誤撞沙 
[船案]  
　　金慶順 
　　沙船主閩人王鴻藻因於本年二月廿二號夜半停泊寗波鎭海關外被由申開往之寗紹商輪公司甬興輪船潼沉故延代表禮明律師具控公共公廨請追損失洋六千元業由寗紹公司代表石運乾出庭迭次研訊屢紀本報前日午後由廨繼續復訊先由被告代表愛理思帮辦海司律師上堂譯稱是夜天色甚黑星月無光原告船上未經點燈且船身横在江中以致於黑暗中失誤今有甬興輪船瓜得買司及水手頭目可以到堂證明卽據見證石壽生上堂由海司律師詰據答稱在甬興輪船爲瓜得買司是夜十二點至四點鐘輪我值班沿途測勘水線與原告之船誤撞時我在舵樓上把舵約不到四點鐘誤撞之前先聽見水手頭目與船主打招呼面前有船船主亦即招呼我將舵扳轉旋覺船身動搖似開倒車詎巳不及以致失誤當時因巳開倒車故退至離開原告之船約有二三十丈即行停輪其時天色甚黑原告船上又未點燈其船横在水面乃係歪斜船頭向西朝寗波方面云云繼據水手頭目徐小山上堂所供與石略同並稱是夜約在四點鐘光景駛至該處我在船頭上見前面隠隠有桅杆聶起知有船停泊因即招呼船主開倒車退避詎巳不及原告船上並未點燈如桅杆上有燈早可看見不致失誤復經原告代表禮明律師向石徐二見證盤詰良久因巳鐘鳴五下孫襄讞宣佈退庭諭候禮拜三下午復訊核奪 
[查禁理門戒除烟酒會]  
　　上海鄭鎭守使前准江蘇韓巡按使有電内開查豐縣地方現有人民設立理善永戒烟酒總會據稱總會設於京師曾由京師警察總廳轉呈内務部批准咸立各省各縣均有分會設立該會係由理門發起其所訂簡章内載明理門會員與普通會員徽章之區别各有記號且有不分國籍不論男女不限宗敎情　惟現在人心浮動外縣之會匪散票擾亂者巳發現多起該會旣以戒除烟酒爲宗旨何必聚集人衆成立會場且範圍甚廣人類亦屬良莠不齊設或亂黨混雜其中隠患何堪設想察核該會批准立案係在民國二年二月今昔情形不同自應一體查禁以杜亂源除電部取消原案並分電各省轉飭軍警嚴行查禁外希請飭行滬地軍警注意偵查凡有境内設立理門戒除烟酒總會者着即嚴行禁止如敢抗違不遵立即拿案懲辦以遏亂源等因昨鄭鎭守使己通飭駐滬軍警兩界一體查禁矣 
[李次長許上校聯袂往粤]  
　　海軍次長李和海軍上校許繼祥於昨晨三十號七時由滬乘坐海　兵艦前往廣東調查海軍事宜駐滬代理海軍林總司令及鄭鎭守使均至江干送行 
[小輪舢板梭巡浦江]  
　　駐滬海軍司令部林代司令以滬南黃浦爲通浙水路要道恐有黨人潛　軍火情事特飭駐浦各兵艦各派小輪艘舢板一隻共計小輪六艘舢板八隻各備軍械逐日分班在滬南浦江往來梭巡以免疎虞 
[分叚考試陸軍學員]  
　　陸軍　撫調查所奉江蘇馮都督飭開案查本省前爲深造軍官學識廣儲人材曾議開辦陸軍補助敎育團飭行各軍事機關保送學員在案　因全省軍政用費核減致該團一切計畫未克進行惟念各閑散軍官求學心切又不得不急於開辦迭飭該團張監理趙敎育長將常年經費一再核減所有職員薪公各項雜費均按原定數目减成支領學員津貼不分階級一律月給五元伙食在外如此計算經費勉足敷用茲據覆稱敎育圑内部組織刻巳完備所有考試學員日期業經呈奉核准提前開考在案伏查投考學員名額屬於本城各軍事機關咨送者較各鎭守使軍隊咨送者爲多當奉面諭以全體招集來寗旣防居民滋生疑慮亦恐未經錄取者徒勞往返非終始體恤之道飭擬分段派員考試辦法等因奉此遵即詳加研究謹擬數則錄呈鑒核伏乞飭知各鎭守使軍隊一體遵照轉飭辦理以利進行而維敎育等情並擬定考試學員辦法十條到本署都督據此查詳請各節及所擬辦法十條均屬可行除分行照辦外合行刷印原呈辦法飭仰該中將查照前案及考試學員各條件遵照辦理 
[楊道尹出京電音]  
　　滬海道尹兼外交部特派交涉員楊小川君前因外交重要問題由政府電召入京巳將兩月茲悉該署昨接楊君來電謂於本日（三十日）出京由津趁招商局新銘輪船返滬代理員虞君接電後預計楊君將於三號抵埠巳飭差備車届時往接矣 
[華安保壽公司股東會記事]  
　　中國華安合羣保壽公司前日開第二届常年股東大會於黃浦灘三十號總公司總董沈仲禮君因病未到由朱葆三君主席列席董事如王廷楨鎭守使（兼代表江蘇馮都督）徐幾亭君（兼代表徐固卿君）桑鐵珊君顧棣三君等股東保險人約有數百人首由主席朱君宣讀董事會報告及上年收支帳略備述公司進步情形除因上年亂事註銷者外其確實有效之保數得銀二百二十四萬八千四百七十五兩年可收入保費十四萬五千五百二十三兩而賠欵僅銀九千九百八十八兩五錢七分上年一年中共收保費十一萬九千一百六十四兩七錢六分利息銀三千零六十五兩九錢七分云云主席宣讀畢請求大會通過并申明公司進步狀况及編造帳略情形謂公司成立未久又值上年亂事各處分公司尙未遍設乃能得有如許之保數實堪欣慰更觀本公司賠欵之少尤可見辦事人之富有經騐非具專門學識曷克臻此至若公司職員中凡政商界著名人物無不一誠贊助近江蘇馮華甫都督亦巳加入本公司董事馮督熱心實業俯賜提倡曷勝欣仰其他辦事人員并經草訂公司附則嚴定資格期勿濫竽尤足爲衆股東及投保人之保障云云繼由新董事王廷楨鎭守使演説謂鄙人以股東資狢兼代表馮都督來滬列席實爲欣幸國人苟能皆以熱心毅力贊助此公司則可决公司將來裨益於國家者必深且遠云云次顧棣三君演説謂鄙人業此甚抱樂觀因公司賠欵此爲接濟𡟋婦孤兒之用此爲保壽利益中最切要之一端吾人不可不特爲注意者也次保壽人対論保壽之辦法旋復舉任湯笙爲下年查帳員本屆輪退董事朱葆珊徐幾亭祁聽軒三君復經公舉連任并報告新董事馮華甫王子銘桑鐵珊三君在座一致歡迎遂將改定附則通過散會 
[豫防私賣荒地之交涉]  
　　駐滬外交部特派交涉員署昨奉外交部飭開案查各處地方往往有土棍劣保將無主荒地私行售與外人將來一經建築必致惹起交涉自應先事豫防以杜隠患除咨請内務部通飭各省並分行外合行飭仰該交涉員即便遵照云云昨日該署巳轉飭所屬查照矣 
[中法學校畢業放假]  
　　法租界八仙橋堍中法學校監校巴神父現巳將肄業各生親自考試評定甲乙於前日柬請中外官紳蒞校參觀給奬禮至晚始畢茲傳知各生於即日起署假一俟秋凉再行定期開課 
[綫人本不可靠]  
　　滬南警察分廳偵緝隊前據線人報告黨人李開元沈玉山在閘北華盛頓路第二十八號門牌設立機　請爲查緝等語　隊因此人不肯　見廳長知必不實斥退不理巳誌前報茲悉偵緝隊長目將該線人斥退後因念事關黨人情節重大特赴閘北密加偵訪始悉李開元執茶葉　沈玉山操屠豕業均係貿易中人並無交接黨人情事前項報告自係線人挾嫌誣陷業巳將訪查情形報告廳長請爲核示矣 
[暗殺案展期覆訊]  
　　張子剛被人暗殺後由法捕房中西探捕拘獲李長桃等十一人解經法公堂中西讞員訊過兩堂本定昨日下午覆訊嗣因中西官别有要公無暇訊問諭侯訂期提訊 
[拘獲謀害人命之嫌疑犯]  
　　泥城外新馬路六百零六號門牌住户楊方氏之夫楊其成於上月十九號被姚德生等誘至浦東洋涇鎭勒斃業經檢察廳騐明收殮將姚逮案供出同謀之常州人陳德生住居愛文義路三百八十九號張姓成衣店内當於前日派法警持文報請捕房將陳拘獲昨解公共公堂經中西官訊據陳供楊其成被害一案並不知情准前日至姚德生家據説姚不知何事巳被縣署拘押等語即據法警投訴陳係案中要証應請提回判陳德生准交來警帶回歸案訊辦 
[查獲贈品彩票續誌]  
　　閘北偵探在來安里公大印書局查獲私印蘇州普益公司贈品彩票起出票版木戳並獲該局主金建夥范介人陳文斌等三人巳記前報茲悉此案業經司法科訊明判移檢察廳分庭訊辦矣 
[調查承發吏舞弊之虚實]  
　　鄉民張芹輝控張春喬圖呑押產賄通前第二初級審判廳承發吏胡炳生避匿不到朦禀該廳推事稱原被均不到案以致此案被認爲合意休止各節巳記前報茲悉張芹輝前日巳投地方審判龐繼續聲訴袁廳長以案關承發吏得賄舞弊致誤當事人訴訟進行殊屬不法昨巳派員下鄉調查以憑究辦矣 
[處置住居租界之地保]  
　　引翔港十二圖地保楊雲生因欠繳　糧洋七十六元逃匿租界經洪知事移請公共公廨將楊提案押候核辦在案昨晨由廨復訊據捕房牛門律師上堂譯稱被告住居租界徵收漕糧亦在租界之内此案應歸公堂訊理未便解送内地法庭訊辦王襄讞商之美領博君以據稱知事函稱被告所欠漕糧巳由其兄楊炳成如數繳淸惟恐縣知事再須加以刑事處分故判楊交保候函詢縣知事復到再核 
[地保夥控告搶洋之聲辯]  
　　寳山縣頭圖地保夥馬金金控董阿林沈福生張桂生楊錫金等攔路搶洋三元四角由二區解送警廳巳紀前報前日經司法科預訊據董等供實與馬素有仇隙致被誣害判將一干人併移檢察廳分庭訊明核辦 
[汽車撞斃小孩之結局]  
　　石匠曹子法之五歲男孩和通在愛文義路行走被汽車夫沈連寳開車不愼撞倒碾斃業巳騐明收殮由捕將沈拘解公共公堂訊供押辦在案昨晨由廳復訊原告偕証尤王氏沈王氏等上堂証明被告司機不愼致將伊孩碾斃求請伸雪訊之被告供稱當時實因該孩見有黃包車兩部軋攏急欲避讓奔出自撞於汽車上以致跌斃聶襄讞商之美畢副領事判沈開釋免究 
[兇犯將次歸案]  
　　嘉定東門外韓家宅鄉民韓德六因向伊嫂金氏借洋不遂毆傷致斃逃匿租界内由伊兄韓根仁與母韓沈氏來滬尋獲鳴捕拘解公堂訊供押候函詢嘉定縣知事再核在案昨由該縣知事派警持文投廨聲明前情王襄讞商之美領博君判韓德六押候備文准交來探帶回歸案訊辦 
[取銷瞿龍龍舊案]  
　　虹口瞿陞記米店主瞿晉陞（即瞿龍龍）前因犯賭經公堂訊判逐出租界在案茲由戴生昌輪船局及招商内河小輪船局等九家以瞿被逐迄今巳有七年之久向在蕪湖安分營生租界内設有店業且其老母亦居租界出入不便愿爲擔保故瞿於前日午後特延愛理司律師投廨聲明前情請將逐出租界字樣取消捕房代表牛門律師上堂聲稱查被告逐出後確未在租界内犯事惟　永林控其田地糾葛一案迄尙未了繼由　生昌等具呈公堂求　　讞員商之英領康君准將逐出租界四字取消判交妥保以後如再　刑事　　　　並具呈公禀之商　九家　賠銀五白兩充公張永林控案着另行交保候訊 
[失竊古書之根究]  
　　寗波范氏天一閣藏書樓近因失竊古書二千一百三十九　碑帖二十六種及歷朝君主圖像值價甚巨除報請該處警歷查緝外並悉前項書籍滬上各書店巳有發售故由范盈駁來滬呈請滬海道尹諭飭租界公堂查究奉批自行赴廨起訴在案茲悉前日有販舊書之　客薛阿位至范寓所報稱前項書籍現在法租界令出巨資往取范即報請總巡捕房派探劉實生恊同一百八十九號西探帶同薛至法租界某茶館拘獲馮德富一名帶回捕房詢知馮等曾將前項書籍　千本售於四馬路來靑閣書店主楊雲溪得洋四百五十元尙有書籍售於三馬路樂宜樓書店主陳立一復經該探等將楊帶入捕房陳因出外未到當將三管押昨解公共公堂請究原告延律師上堂聲明前情並稱所失書籍價值頗巨請爲吊贓訊究訊之薛馮二人供詞互推據楊雲溪供稱所收書籍計價洋二千五百元係　客馮德富携來不知其爲竊贓乞　繼由中西包探禀稱被告薛阿位於本年三月四號竊取原告書籍一千四百本計值洋八千元串同馮德富等消贓於楊雲溪及漢口路樂宜樓書店主陳立一現陳巳逃匿等語聶襄讞商之美領畢君判楊交四千元人洋並保薛馮還候補提人証再行訊核 
[破獲蘇閶盜案續紀]  
　　蘇州閶門外金裕興布莊廚司高雲堂之子高毛毛即高七七因暗通盜匪周金生等搶刦該莊内現洋二千餘元携洋逃匿公共租界三馬路蘇錫旅館内被其父偵悉禀請蘇州檢察廳恊同該廳警探來滬尋獲鳴捕將高七七周金生兩人併拘解公共公堂訊供押候補具正式公文到廨冉核在案昨晨復由捕房解究卽由來警持文投案聲請移提聶襄讞商之美領畢君以此案前堂巳經證明且發生内地判高七七周金生併交來警帶回歸案訊辦 
[破獲餘姚盜案]  
　　盜犯張經渭卽高海渭趙森景卽趙渭龍）等前在浙江餘姚縣境犯刦携贓逃滬茲爲淞滬警察南廳偵探查獲解送司法科訊供之下於昨日下午解送地方檢察廳收押候究 
[盜匪故態復萌]  
　　著名盜匪道生癩痢前因糾衆行刧北橋警區軍械並因某典當被刧未成一案牽涉經地方警察事務所將各匪申送鎭守使署軍法科訊明除將爲首者鎗斃外道生癩痢等從寛判押期滿保釋在案詎道生不思悔過近又紏黨在閘北一帶肆行搶刧當由巡警拘送地方分庭訊供之下於昨日午後備文將道生及羽黨蔡陳三陸阿六沈貴生吳　安（卽吳川初）一併押送地方檢察廳分别收押候究 
[偵探查獲盗船]  
　　水巡捕房偵探何阿春前日在蘇州河查獲盜船一只拘住船主張順卿一名抄出壽衣布疋棉花並單刀銀洋等件當向詰問據稱有甲乙二人雇船甲乙等復紏衆至　定縣境某姓等家行刧壽衣等物確是原贓現在甲乙等因事他往未回等語該探卽將人贓拘解水巡捕房船只扣留一面知照該縣派警前來辨認昨日午後捕頭諭將張並贓物先派該探送至地方檢察廳汪廳長諭飭將張收押贓物暫存候究 
[爭奪挑糞地叚之批詞]  
　　本邑正方兩十二圖種菜鄉民因承辦東南區淸潔事宜之朱新記推放區域有碍生計禀請官廳阻止在案茲聞各鄉民因爭持一月尙未解决前日特舉代表凌德咸張惠森赴鎭守使署具禀求援昨奉批示云據禀巳悉候飭工巡捐總局從速解决俟覆到再行飭遵此批 
[扭獲擾害船户之無賴]  
　　日前有住居滬南篾竹街楓箱弄之無賴趙祥生冒稱公役將管理浦江船隻事務所所釘各船牌在意　落嗣被事務所查知向索不還控請縣公署追繳在案昨日午前趙在小南門附近適被某船户暼見當卽扭送一區三分署轉送第一區警署暫寄禀由縣署提歸懲辦 
[法警挺撞廳長]  
　　地方檢察廳汪廳長曾諭司法各警嗣後凡遇傳拘等事所需　 
 
 
 

Page 11

 
 
費務須核實開支不准浮冒茲有法警因公派往　翟鎭往來川資開至小洋十六角汪君以其浮開向之詰問詎該警不服出言挺　汪君大怒飭記大遇一次一面着司法巡長梅南枝傳諭各警一體知照 
[女子被責後之怪狀]  
　　江北婦人朱王氏前日至一區警署報稱伊女阿弟年十歲在錦華絲廠打盆廿八日下午被該廠管車張阿生責打歸家後即飲食不進舌尖伸出唇外一寸餘危在旦夕當由解署長將張阿生飭提到案移送檢察廳分庭經沈庭長騐得該女勢頗危險飭送新普育堂醫治再核 
[西裝人持棒毆人]  
　　楊掌卿與友三四人在途戲謔有身着西裝之陸芝餘經過該處上前干涉楊等不服陸即舉所持之棒將楊毆傷當爲巡捕查見拘入捕房楊送醫院醫治陸解送法公堂請究陸供自知不應無端行兇求請寛宥判押俟受傷人醫痊再訊 
[性急人之前車]  
　　前晚有胡成記搭乘某號電車行經北四川路未經停車一跳而下跌仆受傷當由巡捕查見車送捕房轉送同仁醫院療治無效於昨晨身死報知捕頭飭將屍體舁送斐倫路騐屍所候請公廨中西官蒞所騐明再核 
[蓬路郵務支局之遷移]  
　　上海郵務管理局昨日布告云設在蓬路二十號門牌之郵務支局現以房屋改造即於陽暦六月三十日停辦從七月一日起遷在蓬路西華德路轉角之屋内辦理公事此布 
[男女雙雙就獲]  
　　西門外農人張東生前娶鄭氏爲妻成婚之後該氏不安於室旋即捲逃張四處找尋杳無蹤迹及今將届四年茲經張查悉該氏與某輪船茶房陳三南姘識賃居小南門内花園弄一號門牌突於昨日黎明時紏合多人至該處將男女一併拘獲當鳴巡警到場解送一區三分署請辦施署員諭飭該氏交本夫暫行領回陳則收押候究 
[偵緝被拐小孩]  
　　駐浦陸軍第三營營長　守忠昨奉江蘇陸軍第二師朱師長飭開據第三旅旅長詳稱六團三營十連一等兵秦王龍之子秦和仔突於本月七號上午九時在蘇城盤門口二百六十四號門牌住宅前被匪拐失當時查無下落旋由該兵親赴上海訪悉伊子被住居英租界廣東路之徐榮標拐去開具該兵失子年貌呈請行文上海英總巡捕房代爲偵緝等情合亟令飭該營長就近報請捕房嚴緝等因聞廖營長巳遵飭報請公共捕房飭派探捕恊同往緝矣 
[一面之言不足信]  
　　韓春元在地方審判廳控唐渭生捐贖田畝昨日午後由王推事官開庭辯論韓訴稱光緒十六年間有良田四畝二分抵押與昔存今故之唐新華計錢六十千文現在備本向贖唐子唐渭生一味推諉請求究追問官以渭生未到原告一面之詞難以憑信諭候傳渭生到案再行辯論 
[賣氷小販被拘]  
　　甲乙二小販昨日在途賣氷被工部局衛生西員查見以其有違定章鳴捕拘送捕房押候解送公廨訊罰 
[鴉鴒同巢]  
　　湯寶卿與婦人王沈氏在虹口茂海路一百七十四號屋内私藏各種彩票兼設烟榻售烟被美捕房包探陳雲忠查獲連同彩票烟具帶入捕房分别拘留昨解公共公堂訊供不諱判湯與沈氏各罰洋二十元充公無洋改押三禮拜彩票烟具一併銷燬 
[更換包探]  
　　法捕房二號包探張永順昨奉藍總巡諭着銷差所遺之缺由藍君在各華捕中揀選熟悉捕務之人升補 
[作頭窘不可言]  
　　施長泰前投法公堂控作頭戴連達虧欠貨洋六十八元押追不交故判將作場物件拍賣作抵現由捕房拍賣得洋十一元呈交公堂請示戴供餘少之洋無力措還求宥判交保限十四天交洋 
[道尹公署之牌示批示]  
　　滬海道尹公署昨日發出牌示禀批各一道照錄如下 
　　牌示 
　　照得衛生日報經本署核准給照並據情轉詳在案茲奉江蘇巡按使批示詳摺均悉查該報發行所印刷所地址未據開列核與報紙條例第三條規定不合印刷人孫達年二十一歲核與條例第四條規定亦屬未符案關報部未便含混仰卽查復再行核奪此批摺章程姑存等因奉此查該報在英界大馬路抛球場西首德馨里三百十號鬥牌印刷所自備在本館内原禀業巳聲明至印刷人孫達年歲不合應由該館另選合例之人充當迅速禀報以憑轉詳仰即遵照此示 
　　批示 
　　商民陳嘉猷禀奉批禀明請飭退契保產由批該商民因分遺產紏葛致母子歧控父子參商撫心自問尙靦然人面耶現稱爾母子禀爲地販揑朦地販固無善類何能入爾門内搆訟於該商至親母子之問茲又欲押爾子全林與地販並科忍心害理離奇悖謬莫此爲甚未便遽准發廨仰即禀商爾母將分據　書挽請爾長親作證確切呈明再行核辦 
[保險公司設立經理處]  
　　天津永豐公司創辦人壽保險新法有各種股單按年或按季繳欵公司章程頗稱完美且入其會者可望得特别之利益故營業頗形發達近聞七月一號在上海江西路五十號延豐益壽公司内設立經理處以期推廣云 
[誌謝]  
　　昨承同仁輔元分堂送來痧藥及藥茶等物敬代分送書此誌謝 
雜評三（訥） 
[告游美學生]  
　　人才之造就不盡爲政府用也羅人才於政府是驅學生於作官之途也政府標示此意於先是養成學生作官思想也種此作官之因於學生心中將來必無好學生此其故當爲主持敎育者所共喻何以淸華校長尙爲遊美學生有預籌較優位置之請耶以優位待學生爲不負美國敎育盛意淺乎其言不負更淺乎其測美國矣今年選派各學生又將定期放洋故敢以斯言進 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新相法] [  太和]  
　　昔許負以善相名滿天下水　柳莊輩又相繼而起雖小道必有可觀者焉然相者雖有修心補相之説僅爲勸善計耳其大要則在於别形故有淸奇古怪等稱謂大抵形似人者未必能風雲得路而禽獸其狀者多富且貴意者天以禽獸不識不知而偏厚之歟不然何似禽獸者之能超儕輩也戲輯新相法十條以相天下士夫 
　　一龜背猿臂當爲元首龜背能負重猿臂能通靈龜享遐齡猿精擊剌形合而神具則旣有忍辱負重之能又通技擊趨避之術資格斯備元首攸歸 
　　二馬面鳳睛當爲宰輔鳳取其文采馬取其致遠駑馬有戀棧之心凡鳥工文飾之術然有時具馬面而無致遠之能力備鳳睛而乏朝陽之德行雖空言治術仍可伴食朝端大拜之得實奇福也 
　　三蛇頭　舌當爲各部蛇善鑽營　工簧鼓蛇無頭而不行　缺舌而無語旣有頭而有舌復肆其讒𧮂之言恣其運動之力� 
具此絶技堪入各部 
　　四燕頷虎頭當爲將帥燕者翼禽虎者猛獸居然營幕上之巢或亦作山中之暴虎則遇物摧殘燕能見彈遠避才略絶羣骨相自異二形旣具將帥堪資 
　　五熊背豹軀當爲疆吏背形成熊同胞任其　噬軀狀如豹生物肆其恣睢况熊善據　省可以盤踞豹形猛邊圉賴以鎭懾是或精靈中來必膺疆圻之寄 
　　六牛步狼視當爲道尹上承使令下索供張名同觀察行實貪婪作事如牽牛下井殃民如縱狼出穴奴隷亦甘脂膏是吮腹多茅寨口慣肉食道尹之相夫復何疑 
　　七狗頭鷹眼當爲知事栽培荷高厚憲思吠堯曾聞桀犬魚肉有紳民殷富擢　豈遜飢鷹狗眼看人低鷹飛仗羽翼亦禽亦獸能伏能飛具此美德應任知事 
　　八　形鼠食當爲星使白鷺翱翔能寄身於海外　鼠進退庶可顧全邦交鼠出以夜圖謀優缺　能泅水遠渡重洋啾啾喞喞擺擺搖搖斯爲星使之相 
　　九猪形猫面富可敵國　　貓面性本陰柔豐碩猪軀心尤卑鄙一毛不拔甘受厚皮之名萬貫聚願作害物之舉運堂　鳴鼎食數有金穴銅山 
　　十鶴貌雞聲命當投稿鶴貌雖耀不集汚池沼雞聲非惡能醒諸同胞矮矮不羣胎禽得其形似喔喔可喜翰音破此　述屢經　羽未許雄　理想縱極自同懐抱鳥能遽展此投　者相也 
尊聞閣詞選 
[觀空谷蘭新劇] [  天白]  
　　芳　瓊　敞朱門一語花間景斷魂惆悵綵雲何處是野棠如雪怨黃昏 
　　　裙　　走天涯身世飄　未有家懶　　文寄夫壻忍敎難　衣蘆花 
　　死别重逢淚滿衣珊珊環　是耶非凌郎眞個甘蕉萃底事　　帶減　凌郎病後飾幽蘭夫人淸　尤絶 
[贈詞蕘齋主人二首] [  南湖東游草]  
　　　讀中洲文集知詢蕘齋中藏有硯田居士眞蹟甲寅東渡藤堂伯爵出與欣賞絹本十幀居士在桐城祝某大夫七十誕辰作也歡喜讚歡知硯田名迹爲吾兩家之秘密天下無有能與鼎足者矣作自豪語賦贈齋主并志　福云 
　　零落丹靑三百年海東傳迹門淸妍詢蕘齋與南湖主令署莊名曰硯田（居士自作硯田莊　今藏余家） 
　　隔水長橋通野寺迎船孤塔聳晴嵐寫眞更得龍眠筆來證彌陀共一龕（硯田以畫佛像著稱其臨李龍眠白描羅渡海　亦携在行　） 
劇談 
[滑稽新劇錯姻緣（續）] [  天虚我生]  
　　第六幕苦書生落難受官刑（續） 
　　（向警官云）如何莫説足下這裹便日道縣衙門兄弟有了這便宜行事的令也得開個預審昵如今且把這人交給我待我帶去問明了再作道理（警官）貴委要把這人帶去須得請上頭用個公文來提方是公辦否則我這裹惟　解赴軍法課去貴委不便空手帶了去的（委員）你看這個警察官兒倒把權限分得如此淸楚也罷栢世兄委屈你等一下子我去打個電話請上頭下個訓令下來把你交我帶去我必替你申這一場寃呢（公子哭謝介）（幕閉）（末自幕内出云）方才打電話去可奈上頭敎把他解送軍法課審去這便爲難了（警察押柏公子遇場下） 
小説 
[俠女花彈詞（十四）] [  東埜]  
　　第六回遇俠（續） 
　　秦老夫人忙把素珠摟在懐中哽咽着説道我兒我不是在夢裏麽我以爲再不能和你會面的了垂碧見他母女俩訴説離情自己不便在旁竊聽只得出去了秦老夫人便將方纔那中年婦人告訴他的話從頭至尾一一告訴素珠原來那中年婦人王氏夫家姓柳丈夫早巳故世所生一女名喚垂碧從小許給他中表親馮子淵他們原是佃户人家靠耕種度日後來佃主見他女兒生得縹緻硬要娶他爲妾垂碧抵死不肯但也無法拒絶因他們欠佃主的租金多了後來不知如何被那俠客曉得拔刀相助把佃主大大的懲戒了一番方死了這條心那俠客又替他償還了租金更資助了他們好些銀兩所以他們稱他是恩人從此以後便將馮子淵招贅在家因爲年紀尙幼直至今歲方始爲他兩人成禮還是三日前的事去年那俠客路經此地他家約他屆期來吃喜酒他是决不肯爽約的人所以在兩日前來了至昨天方去剛剛路遇黃風集救了我們母女俩到此也算是事機凑巧母女俩又談起桂香杳無下落各各垂淚納悶素珠方曉得頃間問起垂碧是否他的粧　他俯首含　含糊答應的緣故又想自己是　　女怎麽深夜占據人家的　房高臥　　帳裹倒　了他兩口兒的千金一刻眞正忘形極了想起來又算什麽呢他正自想得出神只見埀碧慌慌張張的跑進來説道恩人來了你們的皮　也取回來了你們可要去瞧麽秦老夫人道請問姐姐他是一個人回來還是兩個人同來垂碧道只有一個人秦老夫人呆了一呆便向素珠道素兒他於吾　有再生之德須得前去竭誠致謝一番你先行吾隨後便來垂碧道姐姐且慢吾有件東西給你瞧説着伸手從懹中掏出一塊手帕授給素珠道這條帕子昨晚思人出門時遺失在庭中的被我拾得方纔我去還他他笑了一笑説是姐姐的物歸原主呌我還你素珠接來一瞧心裹暗暗吃驚原來是 
　　小小綾羅帕一方提花格子妙無雙四圍略仿西洋式淺碧波紋雜嫩黃角上神　工刺繡綻出那荷花葉底兩鴛鴦深深染着胭脂漬淡淡留將蘭麝香昔日閨房曾作伴後來是踏春郊外偶遺忘延津劍合空傳説合浦珠還願竟償莫道他微物戔戔無意識也將蹤跡判行藏 
[俠情小説北美婦（二十六）（美人柏列希著）] [  是吾譯]  
　　隊長聞之大驚失色李將軍即慰之曰汝身體尙未復原古語云疾加於新愈蓋言病後不可不愼也言畢呼統領霍而姆引隊長至總司令部妥爲看護統領依命率隊長而行途中隊長默思親愛之同僚戰死疆場心腸欲裂統領見隊長神色憂傷不敢發問故途中默無一語直抵司令部安置臥房後統領始與隊長握手言别隊長獨坐房中益形悲愴不覺淚涔涔下也旣而出與部中人士其餐對面桌上一步隊長在座名克而蓀目視衛隊長者再衛隊長即啓口曰克而蓀隊長子識我否曰焉有不識之理人謂汝邇來愛一婦人故於戰事不大出力也術隊長聞之髮豎曰是何言汝可訪查吾戰時　勇與否正衝突問總兵麥蘭出而干預命衛隊長坐轉向克而蓀詰問曰汝此語何意克而蓀曰吾非慢侮衛隊長不過三月前在密納司維有人説負極尼亞騎隊長名衛納者曾入同盟軍界線沿途與一婦人私訂密約故無意於戰事耳麥蘭總兵曰其人汝識之否隊長遽答曰是必名勃來納吾巳遇見數次曾與之角力不日且將用武器角之麥蘭總兵曰然則克而蓀之報告不虚也隊長不答麥蘭總兵宣告衆人曰此係個人問題與吾等無涉隊長之爲此仗義乎抑好勇乎非吾等所知也遂各盡　而散 
　　隊長還至房中默思勃來納之爲人險惡如此擬設法再與之决門然彼係愛迪之夫如有不測其將何以對愛迪哉正躊躇間一人推門進間曰衛隊長在此乎對曰吾即是其人曰麥蘭總兵有信與汝隊長接信啓視其詞曰 
　　素知閣下性喜冒險故特相邀望即束裝來至於詳　情形當面述可也 
　　隊長閲後喜出望外隨卽　見總兵總兵曰此係窺探敵情望汝帶領護兵二十人向西直至牛皮山谷面止須注意三大要事　其軍餉能支持否　同盟軍沿山麓一帶約有多少人馬　其軍人之舉動若何有刧掠之事否我可派一人爲汝引道預備五日之　其隨從之二十人巳命軍暫安孛指揮在外佇候矣隊長唯唯而退出門見護術隊戒服整齊而有勇氣心中竊喜謂軍曹曰汝巳安排一切否對曰然隊長曰引導者在何處曰在前不遠隊長曰甚善吾等即可出發途中隊長默思冒險乃軍人之天職又思逞此機緣或可與愛迪再相會晤故精神益　毫無退縮畏葸之念行數小時乃命軍曹暫思時巳薄　預備晚　軍士均疲甚巡於　野歇宿焉次晨出發沿途房屋均遭焚如　地荒熟無人耕　則敵人之軍糈支絀可知未幾至牛皮谷隊長知愛迪離此山谷不遠四周　望冀或遇之然麥　兵之命至牛皮谷爲止若再前行如何托辭然愛心一生情不自禁仍向前緩步而行遙見一宅頗高大半爲樹林所遮三面廊庶極精緻意其爲愛迪寓處焉欲先探明然後入乃命軍曹止步在此柠候己則前行深越叢林直至山　下馬步行盼望有人遇見可探問此宅内之主人也 
[輓徐了靑] [  金世祁]  
　　誼爲姻婭情勝弟昆廿載訂深交他年遺稿重編後死者與有責也 
　　弱息無依藐孤焉託一朝　永訣異日故鄉言返傷心人何以哭之 
[輓徐了靑] [  抱瓊]  
　　憶昔話别在立春前一天揮手臨歧挂劍何年悲季札（余於舊曆正月初九日由里啓程赴皖了靑親送河干及余自皖言旋了靑適應友人招赴同里余到家未數日復作河東之游從此一别竟成永訣傷哉） 
　　聞君病歿於端陽後五日傷心佳節畫船到處弔靈均（了靑歿於舊曆五月初十日是時余鄉適有龍舟競渡之舉相傳弔屈原也了靑才長命短抑塞半生洵堪與屈大夫爲伍） 
[輓徐了靑先生]  
　　文債紏　不了局筆花零落自由魂 
[輓徐了靑先生] [  鐵農]  
　　不了緣緣眞不了自由談談甚自由 
[輓徐了靑先生] [  江寗李采菱女士]  
　　宦情淡道味濃閉户著舊品學是淵明第二身雖亡名不朽一時千載詩才合元白爲三 
[輓徐了靑先生] [  息游]  
　　著作等身君願　心期壽世文章憎命我爲搔首欲呼天 
[輓了靑先生] [  淮南秦寄塵]  
　　此去眞了然有故人爲守遺編英靈不朽浮生如寄耳自由談又弱一個文字無緣 
[輓徐了靑先生] [  嚴枕石]  
　　筆絶獲麟緣不了衫逢司馬淚沾靑 
[輓了靑先生]  
　　言尙自由行無阿曲才堪濟世生不逢時 
　　輓了靑君詩文聯語極多不及備載祗將作者名氏彙列於左以誌感謝 
　　東鄉花魂蝶影女士朱天民張蠖屈丹陽李觀南明笑　揚州張　虞 
 
 
 

Page 15

 
 
   
 
 

Page 16

 
 
   
 
