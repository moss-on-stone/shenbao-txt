# 1892 - 150 - 4906867

 

Page 1

 
 
[恭印諭旨告成] [  申報舘主人啓]  
　　光緒十八年春季諭旨本舘已敬謹排印成書大哉王言如綸如綍當亦薄海臣民先覩爲快者也每本詆收工價碼洋四分　 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推測汲創造火輪機器電氣等類之法無所不備邇歲國家取士增立算學一科欲精此術者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[論歐洲近來兵數日增]  
歐羅巴洲各國近今數十年來國勢日强兵數日增軍火器械舟艦日益精良駸駸乎虎視五洲鷹瞵六合自法國拿破崙第一翦滅四鄰併吞小國而繼之以普法之戰雷轟霆擊電掃飇馳於是列國皆聞風警懼各懷戒心無不　兵自固欲以禦外侮而靖内患安反側而泯欺凌泰西之例有正兵有餘兵有平時預備之兵有遇警招募之兵蓋一值事變士皆思奮人盡從戎幾於通國皆兵人自爲戰今先將各國正兵之數約略言之瑞士八萬五千瑞典十三萬挪威四萬三千比利時四萬土耳機十五萬西班牙十五萬意大利二十一萬奥斯瑪加二十八萬法蘭西四十萬德意志四十三萬俄羅斯七十七萬英吉利一十七萬其餘小國尚未計及此惟陸兵之數水師猶未在其列英國陸兵不逮諸　之多者以其爲島國四面環海久無敵國外患不畏鄰境之侵伐故陸兵少而水師多然此第論本國額兵至其屬地幾於沿海互相聨絡各處皆陸兵卽如印度駐防之兵已有二十餘萬他處亦復不少至於美國爲大洋所隔於各國變爭遠不相涉故額兵數止三萬然美國前時南北之戰調集民兵至百餘萬歐羅巴現在陸兵不下三百萬衆所需兵餉五萬萬圓欵項實爲浩繁若移此數百萬人耕耨製造不惟省費且可致富然而必不能也德相卑思麥曾有弭兵之說而不久卽有伐法之役以是知各國具有爭雄競勝之心兵誠未可驟弭也法國士人曾以歐洲諸國增兵加賦歲費不貲無益於國而有損於民深爲之能哭流涕長太息也嘗考每年兵餉而知其實足以坐困也法國現兵五十萬歲餉每人計金錢四十磅一切軍需共二十三兆六十萬當歲入之欵百之二十一均派之民間每人計三圓一德國現兵四十二萬二千歲餉每人計金錢四十三磅一切軍需共十八兆當歲入之欵百之二十一均派之民間每人計二圓一奥斯瑪加現兵二十三萬三千歲餉每人計金錢五十一磅半當歲入之欵百之二十一一切軍需共十三兆五十萬當歲入之欵百之十九均派之民間每人計一圓八五俄國現兵七十六萬歲餉每人計金錢三十八磅六一切軍需共二十九兆當歲入之欵百之二十九均派之民間每人計一圓八四意大利現兵三十萬四千歲餉每人計金錢四十磅一切軍需共八兆十六萬當歲入之欵百之十四均派之民間每人計一圓六此歐洲諸大國養兵之大略也然各國於兵之增减皆無足繫於重輕惟德俄法三國勢不相下外則顯示控制内則隱切圖維俄則常欲耀兵於境上　則常欲增兵於國中以非增兵旣不足於戰又不足以守况以法之恒懷報復於其間也今計德國步兵僅四百六十九營馬兵僅四百六十五營馬砲軍僅三百行步砲軍僅一百十六隊工兵僅七十四隊而俄之步兵增至八百七十九營馬兵增至四百六營馬砲軍增至三百七十三行步砲軍增至二百九隊工兵增至九十六隊法之步兵增至六百四十一營備調兵增至三百二十六隊馬兵增至三百九十二營馬砲軍增至四百三十七營步砲軍增至五十七隊工兵增至一百十二隊德與俄法相形之下未免見絀不可不先事預防德居歐洲之中介於俄法之間境内列邦星羅棋布非增馬兵不足以資聨絡非增步兵不足以資戰守德之兵制百人抽一每七年遞增一次以歴時旣久生齒日繁少者壯矣可充行伍以隷軍籍自一千八百七十四年所頒軍册計之至八十八年已至兩屆約可增兵四五萬以之分布列邦控制三面長治久安之道持盈保泰之規於是乎在歐洲今日之勢譬如連雞莫敢先動俄法德三國鼎峙歐洲一舉動間實爲安危治亂之樞紐所繫俄之雄視歐東誠不可一日無備德法爲仇而與俄交歡使相擀煽其間釁可立啓德奥輔車相依同舟遇風互爲拯救勢使然也若使一旦俄兵加於德奥意必助俄以攻奥法必助俄以攻德何則皆欲乘機以復侵地也如是則俄攻其東法攻其西意攻其南德幾於三面受兵宜乎增兵之不敢緩也要之二國不動則已動則非歐洲之福故在今日而言增兵甚非所以維持歐洲昇平之局也嗚呼兵凶戰危弗戢自焚尚其有鑒乎此哉 
[諭旨恭錄]  
　　五月初三日奉旨禮部員外郎員缺著陳璧補授大理寺評事員缺著韓寶章補授刑部司務員缺著高秀峯補授四川潼川府知府員缺著梁俊補授甘肅寍州知州員缺着蔣履晉補授雲南鶴慶州知州員缺著王寶儀補授湖北大冶縣知縣員缺着程懋祺補授湖南石門縣知縣員缺着渠綸閣補授山東清平縣知縣員缺着朱廷勱補授安徽婺源縣知縣員缺着崔廷鏞補授截取舉人李士棻著以知縣用陳文星着以教職用俸滿訓導唐濬源着以知縣用學正陳善着以教職用理藩院筆帖式員缺着札克丹補授國子監司業員缺着張仁黼補授湖廣道監察御史員缺着富通阿補授直隷保定府理事同知員缺着慶安補授吏部堂主事員缺着聨魁補授擬補内閣中書智銓吳均金盛京户部筆帖式文哲俱准其補授兩淮石港塲大使馮克寛着照例用欽此同日奉旨巡視東城事務着舒普去欽此同日奉旨巡視南城事務着秀林去欽此同日奉旨巡視北城事務着慶綿去欽此同日奉旨都察院滿洲筆帖式員缺着桂岩補授欽此同日奉旨葛維森着准其留院欽此 
[本館接奉電音]  
　　昨由京友電傳上諭一道敬謹譯登○五月初十日奉上諭京師自春徂夏迭次得有雨澤沾潤農田惟近畿各屬地方尚未一律深透現在節屆芒種亟盼渥沛甘霖允宜虔申祈禱朕於本月十三日親詣大高殿拈香時應宫着派貝勒載瀅宣仁廟着派貝子奕謨凝和廟着派貝子奕功昭顯廟着派輔國公載澤同於是日分詣拈香欽此 
[朶殿薰風]  
　　總管内務府大臣爲知照事總管劉德蔭傳旨皇后於四月二十九日由頤和園還南海所有應行導引扈從以及跟隨關防侍衛官員人等均於是日寅刻在頤和園東宫門外伺候等因准此相應知照各該衙門凡有傳派預備之處查照辦理○户部山東司示傳北洋委員候補知縣孟傳楨等請領等二次鐵路經費庫平銀十 
 
 

Page 2

 
 
七萬兩銀庫定於五月初三日開放該委員等務於是日辰刻赴庫支領特傳○吏部示傳擬補兩淮石港塲大使馮克寛一員本部於五月初二日帶領引見相應傳令該員於初一日晚在内城左近歇宿是日丑刻穿天青褂備帶補褂元青褂並佩帶對子荷包手巾赴西苞門外六項公所吏部公所内書到向候排班帶領引見再傳該員于本月二十九日已刻衣冠赴部演習口奏履歴毋違特示○此次皇上詣醕賢親王園寢祭奠經過孚敏郡王園寢郡王銜載貝勒治園寢皇上均遣官賜祭仰見敦宗敬族有加無已也○侍衛處爲知會事准禮部移稱五月初二日舉行恩榮宴應行奏派主宴大臣一人屆期赴部主宴希由貴處查例奏辦等因前來當經本處開列散秩大臣銜名清單請派於四月二十八日具奏奉硃筆圈出散秩大臣署廂曰漢都統公果勒敏欽此欽遵相應知會禮部查照○侍衛處爲知照事四月二十九日奉旨朕于明日辦事用膳後乘轎出德昌門西苑門進西華門右翼門中右門升太和殿傳臚受賀畢出中右門右翼門西華門進西苑門德昌門還瀛臺召見大臣夘初伺候欽此○興京副都統輔國將軍奕　三年任滿奏請陛見奉旨著來見欽此都統交卸起程咨請盛京將軍委員接署經裕壽山軍帥以興京協領恩善辦事勤能人亦謹飭堪以就近接署興京副都統篆務除分檄遵照外已恭摺入奏四月二十五日奉硃批知道了欽此○欽派鄭邸等十堂盤查户部銀庫業將庫存總數登諸前報兹聞於四月二十八日將庫存銀兩盤查完竣繕摺於二十九日恭覆恩命合將摺内所開實存銀數照錄計户部銀庫現實存正項銀一千一百三十四萬兩餘平銀七萬一千一百二十六兩○銘榘糾衆搶掠婦女姦賣墮胎身死一案已由北城訥侍御奏交刑部會同宗人府嚴訊兹聞刑部會同宗人府迭經嚴訊業已供明自應照供科斷銘榘卽銘舉按律擬以斬監候秋後處决先行解送盛京寄監候决武二按律擬定絞監候秋後處决王福祥按律擬定十年充軍免其剌字應由兵部擇地發遣俟到配所果能安分年滿再行查辦其盛三等十一名分别徒杖枷責至小載係假冐宗室按律擬定杖一百徒三年該各犯已於初一日具結畫招俟刑部山東司具稿呈堂後卽可奏結矣○吏部爲咨行事文選司案呈所有國史館譯漢宫傳補已竣應卽考取以備送館相應咨行八旗滿蒙漢各固山傳知舉貢生監以及候補候選六品以下人員有通曉滿洲繙譯願考譯漢官者造具三代履歴册結務於卽日咨送本部以憑奏辦考試○廂藍滿印務參領玉森等以本固山四甲世管佐領瑞廣現在病故所有該佐領圖記應卽派員接署以重公事禀知本管都統核奪示下遵行經恩露圃相國諭瑞廣病故該佐領圖記著派四甲副叅領全泰先行署理以昭愼重 
[漢試紀餘]  
　　各省小試正塲後先擇優者懸牌提覆其法肇自張香濤制軍任湖北學政時迄今援以爲利使僥倖之輩不得濫青其衿誠良法也現任湖北學政孔大宗帥遵此法而變通之於武試時亦先懸牌轅外令各武童當堂墨寫聖諭廣訓不准倩人捉刀倘或點畫不甚整齊屏不取錄意者不欲以朝廷名器輕與夫粗鄙鹵莽之夫歟○上月二十三日辰刻孔大宗師奬賞漢陽府屬文武新生事畢排齊鹵簿出轅拜客二十四日起節出朝宗門至祭江亭登舟漢陽府沈太守陳邑侯及各學文武教官皆出郭恭送 
[秦淮競渡]  
　　秦淮燈舫之盛流傳韻事爲　人墨客所艷稱入夏以來簫鼓中流樓臺倒影徵歌載酒者殆無虚日一至端陽則衣香鬢影爛其如雲水煖青溪衣輕白袷畫船桂楫來往如梭招招者故昻其值非銀餅七八枚未許烟波泛棹也至如一葉扁舟亦索青蚨一千五六百翼竟有寒乞兒欲擴風流眼界或邀十餘人或二三十人不等各解阮囊雇空柴船一艘瞠乎在後偷看綺羅艷影遥挹蘭麝餘馨雙槳如飛怡然自得初時訛傳城外扎龍舟五隻藻飾新奇人物齊整梢尾繫俊童五六人獻各種雜技頭擅一時之勝遂致傾城士女空巷出游引領多時始聞鼓聲隱隱間以銅鑼聲爆竹聲忽斷忽續於是東船西舫分列兩旁高敞紗窓凝神注視但見一船破壞不堪綴以紙糊龍頭後有竹篙長二丈狀如龍尾艙中立三人一執旗一敲鑼一擊鼓而已觀者莫不掩口胡盧猶兾後有來者必大快人意待至日暮蹤跡杳然或云今日龍舟弔屈大夫於漢西門外明日方溯於青溪九曲間事之然否未可知而舟子已腰纒充牣矣 
[蠶事告成]  
　　今歲金蠶事頗有起色現擇於五月初八日開秤每百兩庄秤定價英洋二十元經緯之家爲歐忭不已 
[關道巡洋]  
　　寍紹台道吳福茨觀察因近日各漁民相率出洋而魚恐被海盜搶刼特於月之初八日乘坐超武兵輪巡緝洋面緝盜衛民可謂無微不半矣 
[邑宰鶯遷]  
　　新任鄞縣楊穉虹大令前在校士館辦公兹擇於五月初九日遷移進署 
[鵠候旌麾]  
　　　省官塲探知新任撫憲奎中丞於本月初二日陛辭南下准於本月十六日可蒞蘇垣三首縣卽飭辦差人等在胥門官碼頭預備供張又於滄浪亭鋪設行轅以便中丞暫駐 
[匪船被獲]  
　　本月初四日蘇州閭門外獲到拐匪艒艒船一艘聞有男孩二名當卽送縣請辦先是鎭江大閱之日某管官之公子長者八歲次僅六齡與其胞姊年僅十六歲偕傭媼至校塲觀看人多擁擠被匪人拐去傭媼四處尋覓杳無蹤影回禀主人異常惶急函致各處水陸營懇託留心緝訪是日蘇州撫標水師營某砲船由閶門開往楓橋行至半路見前面有艒艒船一艘楊帆而來適小火輪經過放氣聲嗚嗚然艒船上二孩聞聲出視砲船某勇曾識二孩之面遥望之尚能辨認遂喚艒　停櫓該船非但不停其行愈速某勇更疑遂將手鎗空放示威該船知難逃避遂卽駛攏近視之果似曾相識之燕歸來也船上僅一老者一老嫗立時拿獲尚有一年輕者乘隙逃逸矣詢諸叟嫗供認女公子已在半途售去遂將所獲匪船發地甲看管叟嫗送吳縣請懲一面發電至鎭江報知失主想拐匪旣已就擒則女公子之著落不難一鞫而得也 
[絲巿紀聞]  
　　繅　　裏絲巿初開昨日詢之苕譬閒人得悉千金大蠶絲到滬者約計三十包無錫雙林菱湖絲約各到五十包經綸黼黻澤被無垠略志緣由以告閱者 
[馬戲述聞]  
　　哈驀司敦馬戲班向大花園新購獅虎等獸本報已紀之矣聞所購獅獸本欲早日安置棚中任人觀看嗣以甫經購到獅虎等獸以饑餓日久疲憊不堪且足爪甚長殊不雅觀經班中派人豢飼日加修師殊費工夫近已在戲棚之旁搭竹爲棚定於十二夜舁諸獸登塲以快游人之目該班又登告白於本報後幅是夜全换新戲江城士女其亦趁此良宵命彼巾車医馳域外之觀乎 
[緝拿種火]  
　　姚醫弄内某姓家被匪種火已紀前報昨日上海縣袁大令已飭捕頭柴樛緝拿種火之人到案究辦 
[騐屍詳紀]  
　　前晚十一點鐘時有寍波人朱毛寍投上海縣喊稱胞弟朱春錫　張阿堂兇毆受傷當送仁濟醫院療治無效延至今日午後兩點鐘斃命求請詣騐旋經西門外隆順館飯店主蘇坤全將張阿堂扭獲送至該處保甲局由局員朱森庭明府立飭局勇將張移送到縣昨日三圖地保費金山在醫院預備屍塲原差倪耀亦將朱張蘇三人解案九圖地保王友卿廿二鋪地甲金茂亦至屍塲伺候午後六點鐘時上海縣袁海觀大令帶同件作書役人等命駕而至差役地保半跪迎接大令升坐公案先問朱毛寍曰爾係何處人向作何事爾弟因何被張毆斃答稱係寍波鎭海人年四十四歲今在虹口義昌順洋貨店爲夥胞弟年三十一歲向在西門外蘇坤全所開隆順館飯店爲夥本月初八日午後遭已歇夥張阿堂毆擊昨晨蘇來報信小的始知卽往仁濟醫館看視胞弟已不能言小的聞胞弟與張口角致被凶毆求請伸寃大令問爾之父母尚在否春錫可有妻子與張有何仇隙答稱父已棄養家中尚有老母小的業已授室春錫尚未娶妻定於本年冬間完姻與張並無仇隙大令 
 
 

Page 3

 
 
傳蘇至案訊問供稱係寍波人現在西門外開設隆順舘飯店用朱春錫爲火夫張阿堂係本店學徒滿師後時常出外遂將伊停歇至去年九月間復經荐保人一再向小的懇情仍用張爲夥今春以來張不改前非遂於端節辭歇本月初八日四點鐘朱春錫有事往北回時向小的云行至京江公所前與張阿堂相遇張不問情由拳打脚踢言畢往灶下作工尚未動手忽呼疼痛小的卽購七厘散給伊吞服痛仍不止小的不得已卽爲雇車將春錫送至醫院求治回店後將張拘獲送往保甲局昨晨尋見春錫之兄朱毛寍述明前情同至醫院看視午後春錫因傷斃命叩求明察大令提張至案問爾係何處人今年幾歲家中尚有何人弟兄幾個如何將春錫毆斃須將實情供明尚可從寛供稱小的係浦東三林塘人今年二十歲家有父母並無兄弟祗有小的一人端陽節小的生意停歇至初七日復往遊玩春錫謂小的曰爾已停歇何得再來小的不與計較卽行出外初八日小的往取鋪盖衣箱春錫又大聲厲罵小的遂將衣箱等件取出旋在京江公所門前與春錫遇見春錫欲毆小的小的遂將左手攔開大令命阿堂站起試演攔開情形大令問曰爾將手攔開春錫便如何供稱小的連攔二次春錫二次倒在地上大令又問爾等似此凶毆竟無旁人解勸耶答稱有竹行中之小主人前來解勸大令問爾共打幾下答稱共打二下大令命費至案費供稱伊等將春錫送至醫院小的卽來查看其時春錫口不能言故肇釁情形無從詢悉王友卿供稱小的現當九圖地保朱春錫與張阿堂毆打確在小的圖中小的查得伊等在店中扭出至中途毆打復扭回店中叩求明察二十二鋪地甲金茂供稱隆順館飯店開在小的鋪中阿堂將春錫毆打小的查得確有其事大令命仵作動手先由小工等將屍舁出置放空地遂由仵作用老糟塗在屍身復用燒酒澆上良久揭去察看喝報朱春錫指甲黑色小肚上有青色雙手上有痧痕實係發痧身死並無别故大令離座細視一周復升座謂朱毛寍曰爾弟委係發痧身死業經本縣一再騐視身上並無傷痕朱毛寍堅稱胞弟實係受傷身死求請伸寃將張阿堂照例抵罪大令謂爾堅執爾弟有傷傷在何處爾可據實指出用冰將屍暫放俟禀祥大憲請别縣到來覆騐如果有傷本縣亦有處分况張阿堂並非有錢之人若是有錢或賄串仵作揑報無傷且本縣與阿堂素不相識何必令爾弟負屈本縣騐屍一秉至公有傷不能改爲無傷無傷亦不能指爲有傷爾不可固執總須三思而行惟張阿堂究有不是若不　爾弟毆打爾弟亦不致患痧本縣當將張　回杖責枷號以治其行兇之罪如欲擬抵則斷斷不能大令復與朱毛寍同至屍旁察看一再開導良久毛寍始稱求大老爺公斷大令卽著具自行棺殮請免發封切結呈案備查一面飭原差將張阿堂帶回大令遂排導回署時已薄暮矣 
[伶人案結]  
　　兆豐洋行西人好控伶人汪桂芬欠銀兩造均延律師辯論俱已詳記報章昨日午後二點鐘時原告好偕律師小威金生繙譯曹吉福被告汪桂芬偕律師担文繙譯羅誠伯及查帳之袁近仁等齊集公堂蔡太守偕梁副領事升案威律師稱合同先在京師訂立其時係三月初六日後在上海再訂約在四月初旬惟持紙英領事簽字盖印亦寫三月初六日現在其餘各帳已一併呈堂矣蔡太守曰應將十二年三月至十三年五月之流水滾存各帳檢呈便知所付包銀等項陳芳水稱停歇後卽將帳簿交與接辦之人後來如有帳務欲向洋東結算則取　　　十三　　　　　　　　　　　　　　　　　　　　　　　　　　　　　　　　　　　　　 
出幾本是以存在接辦人處者爲多現在接辦人亦已辭歇無處找尋以致流水簿未經帶來祗將滾存簿呈閱流水與滾存並無歧異太守謂流水與滾存各别流水係逐日記哉之帳滾存係總結存銀若干之帳也本分府今先欲查者實係流水簿兩律師卽辯論一番太守曰案經詳訊旣無流水簿則金條及先付包銀一千兩之帳今日能檢呈乎陳稱帳簿均有惟自十五年分停歇兆豐生理後一旦稽查前帳頗非易事兩律師又辯論至再担律師稱先付包銀一千兩及金條之事旣無流水簿如何查問威律師稱包銀一千兩汪已承認太守謂汪伶認收一千兩包銀已滿期清訖蓋照汪伶算自三月起至九月止英歴七月一千兩已訖照好所呈之帳則自五月起至十一月止亦歴七月因命袁檢滾存簿上有無一千及金條之帳袁稱細查並無此帳担律師稱卽滾存簿亦無此帳殊見帳係假繕可不必再問矣太守謂檢呈各帳均甚糊塗雖係眞帳然加寫汪桂芬之欵項不問亦知威律師如果不服亦可邀熟悉帳務之人來查梁副領事請問汪伶立合同六閱月之内好曾否付爾　兩答稱未付問好付爾銀一千兩已扣回乎答稱已扣回問此外尚欠銀乎答稱未欠好控小的欠銀有何憑據袁稱閱有付洋銀四百元之帳太守問陳曰此是何欵答稱此四百元作爲憑太守謂豈有帳目不作爲憑之理担律師稱所呈各帳均是假繕應請銷案况大老爺恐閱帳不妥已邀公正人細查明知搪塞可卽斷结勿再拖累陳應請管押且事隔五年半始行控告及奉傳訊一再檢呈之帳均不實在如再容原告檢呈勢必緩日再訊仍恐無益且無定讞之日矣日定可斷結况陳華人也一再檢呈帳簿若此朦混應請嚴辦威律師稱好所控各項銀兩難道均假乎太守曰控汪欠銀總須有憑威律師稱今呈之帳大老爺尚未細查太守謂各帳業經查明担律師稱案經詳訊毫無証據應請註銷如好不服聽憑上控可也梁副領事謂須再查問經寫帳目之大總須澈底根究担律師稱此係中國公堂權在蔡太老爺威律師稱汪伶自京師復回上海人皆知結欠好銀太守　試問有　憑據担律師稱旣將帳目呈堂查明假繕卽可嚴辦不必訊問下情梁副領事謂頃問汪伶立合同六閱月之内曾否收銀汪稱未收現據言汪伶有手摺收洋六百餘元何謂未收太守謂汪伶確曾供明六閱月内包銀未收所收洋銀係金條之欵本分府查包銀簿上並無付汪伶洋銀若干惟各户暫記簿上有付洋銀情事威律師稱本律師應辯各情尚未盡說須請傳寫帳人問過然後斷結担律師稱近來香港英刑司署斷有爭産事兩造均延律師訊問時原告所呈字據係假造原告律師卽告退請照例究誣梁副領事仍請冉訊太守謂此案應不准理威律師稱如不准理尚須上控太守捐爾旣不服聽憑上控所呈各帳存堂威律師稱因欲上控容將帳帶回細閱太守謂如欲閱帳儘可至本廨詳閱威律師稱大老爺以爲帳係假繕無須存堂太守謂本分府並不以帳簿爲假不過加寫假帳而已旣欲上控本分府應將帳呈送道轅候示威律師稱請將帳簿帶回决不使他人觀看倘欲稽查必本律師在塲可無意外之慮矣太守謂本分府並非不准貴律師所請實防兆豐行買辦陳芳水也訊畢卽退堂 
[縣案彚錄]  
　　著名地棍張九和在滬南二十三鋪一帶屢次肇事經上海縣袁海觀大令訪聞飭提到案此已列報前日薄暮時大令提張至案諭曰爾聲名狼藉常在外間滋事申報中屢載爾之劣迹本縣亦派差役地甲查訪屬實今已到案須將實情供出不得狡　張供稱小的係本邑人在製造局作小工素來安分不敢啓事叩求明察大令喝令鞭責竹梢一千下張執定前詞大令飭收入所中聽候覆訊核辦○王金氏與王惠忠在縣互控爭嗣奪産其詳已紀前報前晚袁海觀大令升堂覆訊王金氏訴稱係本邑人今年八十歲家住西南鄉馬橋地方丈夫王桐椿昆季三人丈夫居次夫兄名四海業已逝世夫弟名惠忠丈夫祗生一子名長發四海並無生育應由長發兼祧二户不料長發成婚未久旋卽病故而惠忠生有二子長名西根次名鐵根長次兩房應由三房承繼無如西根鐵根均不習上其待小婦人刻薄異常因此不願撫以爲嗣另立族侄王長庚之子王福堂爲長發之子不料王惠忠等凱覦家産砌詞控告田産共有百餘畝房屋十餘間尚有田二十餘畝小婦人將作爲終身用度求請恩斷王惠忠供稱今年七十九歲長兄四海次兄桐椿相繼病故並無後嗣小的共生二子桐椿之子長發病故後應由小的之子西根承繼不料嫂氏竟立同姓不宗之王福堂爲孫叩求鑒察王福堂供稱王金氏自欲立小的爲孫非由鑽謀而得惟求明鑒王西根王鐵根供與其父王惠忠相同大令得供謂惠忠曰王金氏欲立王福堂爲孫出於自願不能免强惟大房王四海無後可以西根承立田産均分兩造均遵諭具結而退 
 
 

Page 4

 
 
[英界公堂瑣案]  
　　包探唐寶榮禀稱虹口公和祥碼頭野雞扛夫錢三在英公司阿客司輪船作工被撞跌傷卽送某西醫院敷治時適西醫不在院中由華醫騐視尚不知傷在何處容再查明禀覆苗阿仁供稱小的係江北人向在碼頭上當小工昨日與錢扛煤小的在前錢在後被黄通貴碰倒跌在艙中約深一丈以致受傷伊等向來原無仇恨想是無心悞磕黄供稱小的係鎭江人錢跌仆不致受傷况非小的所碰小的家有母親賴以養活尚求大老爺格外哀矜蔡太守飭將黄管押一禮拜俟查明錢傷勢如何再行核辦○寍波人沈李氏訴稱小婦人在治下與陳順蘭隣居偶因細故忿爭被陳擊落牙齒五六枚是以報捕拘案孫李東訴稱小的與氏隣居目見被陳毆擊陳供稱小的係寍波人現在新關某小輪船上當舵工妻子常至沈李氏家賭錢因與口角如今只乞施恩沈李氏又稱彼此隣居伊妻於新年作葉子戲贏錢現忽平空詈駡蔡太守判罰陳洋銀四元給氏爲養傷費并諭以嗣後如再肇事定于重處○二百七十一號華捕禀稱昨夜小的巡至日本郵船會社馬頭有飛鯨輪船水手指兪仁和竊取油衣二套當塲獲交小的飛鯨現已開行大約閱十日方回滬今先將兪送案兪供稱小的係寍波人並未行竊現有人願爲具保蔡太守飭交人保出俟飛鯨輪船水手投案質訊核辦女茶博士葉愛寶控稱尤阿　時來小婦人茶館中試茗意圖賒欠小婦人不依以致時時爭執昨日又來尋釁毁壞什物無奈交捕送案尤供稱小的係上海人向業木工因被辱駡起見今只乞施恩蔡太守判令枷號五日發頭門示衆愛寶檢袵稱謝而退○一百九十一號華捕禀稱昨晚更漏已深小的巡至某處見野雞娼婦藩羅氏在路拉客醜狀不堪且違禁令因並拉客之野雞娼婦郗王氏一併送案潘羅氏供稱小婦人原籍蘇州向來傭于某姓家實有相識人見而招呼並不敢拉拽狎客郗王氏供稱小婦人亦家在蘇州並非野雞娼妓亦不知潘羅氏拉客之事蔡太守判令將潘羅氏遞解回籍不准再來滬上賣娼郗王氏交人保出 
[法界公堂瑣案]  
　　小東門外金利源管碼頭人某甲訴稱前日下午江天輪船開行時有徐金榮者潛人艙中竊取某客之衣客見之卽將徐拘獲連贓送交某號巡捕今特解案務請究追葛同轉訊鞫之餘徐供稱小的甫來此地僑寓八仙橋附近前日約友至碼頭尋鑷工令其薙髮見有輪船停泊步上閒游突有本地人自身後伸手拍小的之肩問我日來財源暢茂否小的不知其故無可回答卽被指爲竊賊送至案下同轉問爾來此作何事業供稱小的由湖口携黄河圖來此求售同轉判令押候掌頰四十下○德善里某西人訴稱昨日深夜見里内並無燈火黑暗異常因令閽人劉阿寶將路燈燃點劉非惟不允反邀集無賴勢欲行兇葛同轉提劉詰究劉供稱是晚燈中油點盡以致熄滅西人卽向小的恐嚇小的不諳西語無奈求寶興里中某公館少爺某甲代爲詳述西人不分皂白又將少爺毆擊并追至公館前旣又呼巡捕至將小的拘送到案小的並不行兇西人訴稱所賃之屋曾倩劉雇用木工髹工包裝板壁言　完工後給以洋銀十九元五角目下工作未完已取去十八元竟爾停工且言尚找一元五角屢次吵鬧不安劉供稱小的身當管門之役做作木工西人欲裝修房屋小的祗能爲之連斤油漆須另延漆匠西人不肯以致忿爭同轉飭某包探偕往查看板壁曾否完工禀覆再核并諭令劉須隨時勤儉不可貪懶劉稱謝而退○十六鋪南首裕通槽坊主飭夥范禹九投案訴稱閩客王壽連由福州購得甘蔗五千五百五十捆裝裕通號丁金泰船來滬將貨運往三山公所大有水菓行結欠水脚洋銀二百七十元屢索不還請爲追究王供稱小的所販甘蔗大半由丁金泰出海人方徐發經售及售完虧折甚多小的無可奈何竟欲投水覓死經方阻住得慶更生葛同轉問爾究竟欠洋銀若干供稱照方結算祗欠水脚洋銀八十餘元向之懇求不允减讓范稱方現已隨船出口不及到堂同轉著將王押候交人保出往大有水菓行憑中理處○通事稱某夜柏阿七與人口角有違租界章程經某號捕拘入捕房捕頭以事甚細微卽行釋出柏等心尚不服屢與他人吵鬧又被巡捕拘送請懲柏稱有流氓勒索茶資故與爭鬧同轉令柏出外找到流氓扭交懲辦柏稱謝而去○蕭阿四訴稱小的爲電報局某老爺押運衣箱數口至江裕輪船竊賊陳四混入船上躱在箱旁私將銅鎖扭落竊得素衣三件穿在身上希圖乘間脫逃小的見而拘獲回禀某老爺老爺命小的將陳送案請暫管押待江裕回申時查明失物若干再行核辦葛同轉不准所請判令將陳掌頰一白卽行釋去○某輪船已歇水手湯阿元因向蔡金桂索錢口角踢傷腎囊控案葛同轉飭將湯押候待察傷痊再核此已紀諸報章者　昨晨包探郁庭湘禀稱小的查得蔡傷已愈於本月初六日出醫院今特將湯帶案請懲同轉謂湯曰蔡住醫院二十日計飯食洋銀一元六角須由爾給償湯唯唯遵諭同轉飭郁包探押至外間向友人處借付○鄉人楊文卿購魚論價不合被漁户陳春發擊傷咯血送往醫院療治已見報章昨晨楊子進才投案訴稱父親病尚未愈連日無飯食請大老爺酌給養傷貲陳供稱小的管押捕房家中無人照料端午節債主羣相逼迫致妻子吞服生烟葛同轉謂須騐明楊之傷勢再行核奪○某舊貨店主鍾清瑞訴稱小的前有東洋車一輛忽然失去查知已被賊拆毁悉有輪盤一對在杉板船户戴生言家向索不還意圖勒索戴供稱是　黎明時小的操舟過新開河見河中有輪盤一副因之撈起後訪知鍾家所失當將輪盤送去索酬洋銀一元鍾不肯給反誣小的行竊呼捕拘送來案葛同轉謂鍾曰戴好意將輪盤撈送爾竟誣良爲竊本應重辦姑念事甚細微著爾酬洋一元鍾遵諭而退○沈德成徐子甫因索所欠米價洋銀以致口角旋復涉訟公庭昨晨徐投案聲稱奉諭後已央徐林兩人向沈理處不知沈因何屢失約黄德成供稱向詢不睬無從料理葛同轉著一併退去再行理處 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[墨水殘櫻]  
　　日本訪事人齎書云朝鮮沿海産海參甚繁從前俱由日本漁夫采取近則土著亦知　獵以致釜山所設日本水産會社頓矣利源現有韓人延日本水産傳習所卒業生教以製造海參之法約定製就之貨悉售　水産會社然後輪至外部等處　有慶尚全羅諸道一律製造其運往上海者每百斤約值銀三十二元云大谷派本願寺法主光瑩飛錫長崎排得在唐館門十善寺鄉各大寺闡講宗風遠近聞風而來者日以數千人計當講說時寺内外幾無立錐地愚夫愚婦競以五十錢奉之籲乞消災降福而尤推婦女爲多大抵已奉金者如散髮詣儈前僧手摩其頂數次末則以曰紙加其自婦女卽將此紙束髮而退殊不解其是何取義也至上月廿六號晚往天草富岡鎭道寺轉逹南高來郡專念寺及川尻西蓮寺將歴遍諸名勝然後回山按師係華族正三位出身曾受日皇賜紫隨帶法徒六緇七素并二醫五僕規模赫奕僧俗迎送者共有二千餘人無論同派反佛光寺派各僧悉來叅謁地方官亦往禮拜足見日本雖改西法然民尚聽信西竺遺風也○有中國沙門僧三人於上月二十一號由上海至長崎一名悟性一名妙善一名方元到後無駐錫處遂謁見大清駐崎理事理事令董事代謀安置得向崇福寺掛單據稱來此察視東海佛教内有一善八法者日僧甚禮遇之至二十六號附元海丸望朝鮮仁川進發按滬上流僧多不可以數計姦淫盜賊靡所不爲不知之三僧者其果皈依清靜法門者耶抑來自餓鬼道畜生道者耶清質之合十頂禮善男子善女人○上月十九號之夕農商務省河野大臣乘車歸邸行至九叚坂突來　漢山本半烝向之拳足交加經護衛警吏擒送地方官究治地方官一再詢問的係被麴生所悞姑免其罪查山本係熊本鎭臺兵卒除隊後在九州四國等縣當巡查因酒肇事致遭斥革乃父名孫太　惡其所爲放逐在外明治十九年從鄉里至東京爲某新聞館發配人又因酒醉辭歇此次竟教恣横於　顯之前眞成酒狂矣或曰山本時曾與大臣訂布衣交至此分隔雲泥覺乘高車者固故人而自顧淪落風塵不克邀大臣之下車一揖遂不禁因醉而出此云 
[上海六馬路仁濟善堂經收咸有一德施醫給藥册捐三月十六至三十日清單]  
　　無名氏洋一百元王汪氏洋廿元十三善士合助洋十六元吳庭輝揚義森恊昌泰謝文海衍慶堂芋香仙舘謙益堂蕭七户各洋十元無名氏八元二角三分王陶庸八元譚六皆隱名氏金張氏謝文智四氏各洋五一鮑子記鄭張氏友蘭書屋三户各四元揚祈安氏衆善氏二户各三元孫和甫二十七角三分包振瑞洋二元三角四分聚和莊　善一元二角無名氏雍睦堂六桂堂範日初黄禮初關敬思何務本堂黄文亮劉思過軒徐　業吳泰成堂心願未遂人無力人邱開生清風軒醉經山舘思與書舍積慶堂陳吳氏唐峨峰無名氏破塵山人廿二户各二元王胡氏王張氏王紀聘石王氏石星齋五户各一元九角五分徐惠生徐起鳳王知卿石　氏石昌金范恆茂六户各一元一角七分吕鏡海鄭煊錦卿記翰記無名氏忠貞堂求安氏無名氏不書名蔡義臣無名氏徐鄭氏鮑睿璣李　平方龔氏宋文德江杏山房訍齋書屋無名氏正昌衆友馮大善干蔣松生隱名氏吳作　李敦厚研經堂求是山房兪雲卿惟心氏舒伯瞻無名氏三十一户各洋一元陳樂　石昌久石全貴王阿四林朝記鮑忠林鮑才生　青氏沃順興陳春福駱如林王富生沈三冬陸玉林徐銀仁十五户各洋七角五分五歲禎鮑子記盧文軒隱名四户各五角挹翠山房四角張元祚方長春包順財王廷才四户各三角九分大香室三角登瀛客挹翠主人虞山瀛三户各二角古越丁浙東丁武二户各一角源通官銀官銀號銅洋廿四元隱名氏銅洋十八元韋記銅洋七元受虧氏銅洋三元一角五分隱名氏銅洋二元藝蘭齋主人規銀八兩二錢六分鹿樵主人規銀三兩六分太平關規銀二兩二錢二分無名氏規銀五錢淑禎氏規銀三錢六分麗珊氏聯佩氏二户各規元二錢二分聯秀氏鳳鳴齋二户各規元一錢六分海朱氏碧梧軒二户各規銀八分李慶發韓李氏江李氏三户各錢四百文共收洋三百七十六元三分銅洋五十四元一角五分規元十五兩三錢二分錢一千二百文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月初三日京報全錄]  
宫門抄○諭旨八道錄前○發抄硃批四道○東撫福奏運使因病出缺委員署理請旨簡放摺○奉天學政張奏敬陳歲試吉江兩省情形摺○護晋撫胡奏委解銀兩片○楚督張等奏隄工續挪厘金接湊攤還緣由摺○兼署閩督希奏請補陸路叅將摺○又奏提督請賞假片○五月初三日兵部太常寺大僕寺八旗兩翼值日兩翼引見十一名内閣九十七名○肅王　全各續假十日○清安安興阿各請假十日○崧駿預備召見○召見軍機崧駿容貴○發抄譚鈞培奏在任補用守中甸同知李昌運等期滿奉硃批吏部知道欽此○又試用同知吳錫璜等署南關同知各缺奉硃批吏部知道欽此○崧蕃奏都　徐文炳借補安義鎭右營守備奉硃批兵部議奏欽此○王文韶等奏候補同知鄧瑶仍照原奬奉硃批吏部議奏欽此○○尚書銜山東巡撫奴才福潤跪奏爲军司因病出缺委員先行署理請旨簡放以重職守恭摺仰祈聖鑒事竊據鹽運　經歴張汝炘禀報運司王作孚係貴州綏揚縣人由庶吉士散舘部屬歴官京外上年蒙恩補授山東鹽運使兹於光緒十八年四月初七日因病出缺等情奴才查　司總理鹺綱現當春運督銷吃緊之時亟應遴員接署查候補道趙國華品端志潔爲守兼優堪以署理除檄飭遵照外所有山東鹽運使員缺應請旨迅賜簡放以重職守謹恭摺具奏伏乞皇上聖鑒訓示謹奏奉硃批知道了欽此○○奉天府府丞兼學政臣張英麟跪奏爲敬陳歲試吉江兩省情形仰祈聖鑒事竊臣於上年十月十三日接印任事恭摺奏明在案隨卽札飭各屬舉行府廳州縣歲試查奉天吉林等處祗分三棚考試臣思各棚中吉省天氣早寒且黑龍江應試生童亦在該省府考路尤窵遠若至秋後開考士子跋涉維艱非所以體恤因於本年二月十八日出省先試吉林二十七日行抵吉林省城二十九日扄門考試三月十五日文塲事畢次日接考武塲十九日文武塲一律完竣臣維試事以關防爲重必弊端先絶乃可拔取眞才當於試日督飭提調官嚴密稽查責成禀保等詳細識認各塲士子均屬安靜守分並無查出槍手及冐名頂替等弊臣悉心校閱生員擇其文理情眞者列之優等童生擇其文理明順者取進如額武童馬步射技藝皆能嫻習亦均照例取進惟吉林滿字號武童定額三名今屆人數不敷進取缺額一名俟下屆再行補進各屬文風以吉林府爲最伯都訥廳次之長春府又次之其餘亦均有可觀臣於發落時文則朂以敦品勵學武則勉以有勇知方期副朝廷興學儲才之至意臣此次經過地方雨雪霑足民情安謐堪以仰紓宸厪所有歲試吉林黑龍江旗民文琥生童情形理合繕摺奏聞拜摺後卽日起程回奉清理積牘再行出省接辦錦州歲試合併陳明伏乞皇上聖鑒謹奏奉硃批知道了欽此○○胡聘之片再疉准户部咨山西藩司河東道兩庫舊欠免解之嵩武軍駝乾銀二十六萬八千七百兩仍令分年籌還按期解交北洋大臣兌收以償該軍借欵准其作正開銷等因當經分飭遵照並將光緒十七年十二月分應　銀八萬兩如數　限委解分别奏咨各在案兹復於司庫存儲之厘捐及耗羡内文職養廉一二三成兵餉二成等項下提動銀三萬兩差委候補知縣姜誥於三月初七日管解起程前赴天津交納作爲光緒十八年三月分應還前項駝乾銀兩以濟要需據署布政使張汝梅具詳請奏前來臣覆核無異除分咨户部北洋大臣查照外理合附片陳明伏乞聖鑒謹奏奉硃批户部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北鍾祥等縣隄工續挪厘金以工代賑接湊工用由受益田畝接續分年攤還恭摺奏祈聖鑒事竊據湖北布政使王之春鹽法道瞿廷韶　同善後局牙厘局司道詳稱案查光緒十五年湖北安陸府屬鍾祥縣八九兩工濳江縣隗家洲隄叚先後潰漫成口其鍾祥三四兩工隄叚雖未潰口亦多冲場堤脚刷空受傷過甚工程萬分緊要民力驟難籌修擬請借欵興辦委員會勘估計鍾祥八九兩江濳江縣隗家洲工叚共需工費錢十一萬五千串有奇於地丁鹽課厘金三項内各借撥銀二萬四千三百七十四兩易錢合成前數以濟工需照章分限六年由鍾祥天門京山三縣濳江縣一縣受益田畝分别隨糧徵還其鍾祥三四兩工費估需四萬串卽在欽奉恩旨賞撥賑欵項下提銀易錢二萬串寓賑於工下餘一半之數仍於船厘歲修欵内均撥濟用均經前督臣裕祿撫臣奎斌奏奉兪允在案嗣據鍾祥縣禀三四兩工應修工費除賑欵撥用外下餘二萬串因以前所收船厘並無餘存之欵工程緊急請准就近轉借厘金應用仍由以後所收船厘分年攤還又據委辦堤工候補道員吳廷華並據該縣印委各員先後禀稱四工月提尚短二萬串八九兩工月堤尚短錢一萬五千串九工月堤添修石磯需錢三千串三工尹新廟下首添修月堤磯頭需錢一萬五千串共請添撥錢五萬三千串藉可以工代賑當查各工不敷及　修處所均屬實在　形其時該兩縣積水未消災民衆多情形困苦賑欵不敷分布而工程正在吃緊之時不得不一氣呵成庶要工克竣亦藉以寓賑於工兩有裨益卽於各厘局就近如數轉爲借撥支領飭催赶速竣事嗣於光緒十六年十月據安陸府知府史書青禀稱此項借撥厘金擬仍令該三縣受益田畝分年接續攤還當經詳請照辦復因鄂省已開辦賑捐該司道等籌議竊冀捐數踴躍卽可於捐項撥還以免重累災區民力無如捐欵不能甚旺而災區太廣賑捐本微支用紛煩加以添辦順直賑務同時並舉收數更减迨光緒十七年八月停止鄭捐僅提還二萬三千串其餘未能全數還清此外又别無他路可以抵補臣等督同該司道等再四籌商除鍾祥三四兩工因船厘無欵暫借厘金錢二萬串仍照案由船厘欵内分年提還惟鍾堤歲修專指此項船厘未便多提酌定分爲六年提還外所短續撥錢三萬串惟有仍責成該三縣受益田畝於前奏六年攤清前借地丁等款後接續徵還分二年還清以期厘金有着而民力藉可稍紓等情詳請具奏前來臣等覆核無異除飭將　濳兩縣各堤工程用過工料錢文造具册結另行專案咨銷外所有續挪厘金以工代賑接湊工用由受益田畝接續分年攤還緣由謹合詞恭摺具陳伏乞皇上聖鑒謹奏奉硃批著照所請該部知道欽此○○福州將軍兼署閩浙總督世襲一等繼勇侯奴才希元跪奏爲請補陸路叅將員缺以重職守恭摺仰祈聖鑒事竊照浙江提標中軍叅將張春和升補福建興化協副將遺缺准到部咨係陸路題補第一輪第六缺輪用應升人員行令揀員請補等因督臣卞　第未及核辦移交前來定例陸路題補之缺輪用應升人員查明到任日期遊擊以上歴俸二年始准保題等語奴才隨於浙省陸路現任各遊擊内詳加遴選或歴俸未滿二年或籍隷本省例應廻避或與是缺人地未宜俱未便遷就請補惟查有處州鎭標右營遊擊萬禮彬年五十三歲江西安義縣人由軍功剿匪著績遞保留浙儘先遊擊補授今職光緒十二年八月内領劄任事歴俸早滿二年任内並無違碍事故前據浙江處州鎭總兵秦　亮以該員才識兼優巡防得力詳請存記奬叙有案兹准提臣馮南斌咨保該員材具兼長營務練逹堪以請補是缺叅將核例亦符合無仰懇天恩俯念浙江提標中軍叅將員缺緊要准以該員萬禮彬　補於營伍地方均有裨益如蒙兪允俟部覆准卽飭取履歴咨部其所遺遊擊係陸路推補之缺浙省現有應補人員容俟奉部覆准再行按照定章揀員請補外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒飭部議覆施行再奴才署任尚未三月例不出考合併陳明謹奏奉硃批兵部議奏欽此○○希元片再准福建水師提督臣彭楚漢咨開每年循例赴洋督緝業將出洋日期具摺奏報惟老母迎養在署年逾八十上年秋間忽患腮疸之症穿出腮外異常腫痛醫藥均未見效入春以後加受寒濕牽連肩背筋骨疼痛呻吟牀褥近日益加沉重勢甚危急該提督在洋督緝竊念母病增劇寸衷實抱不安咨請代奏仰懇天恩賞假兩個月俾得專心侍奉湯藥加意調治等由前來查該提督巡緝認眞遇事勇往此次因母病增劇於心未安委係實在情形相應據情奏懇賞假兩個月俾得侍奉母病以期速痊出自鴻慈除咨部查照外謹附片代陳伏乞聖鑒訓示謹奏奉硃批彭楚漢着賞假兩個月欽此 
 
