# 1887 - 278 - 4905206

 

Page 1

 
 
[開印　二十四史　九通　資治通鑑　五紀事本末　東華錄　預啓]  
本局所印圖書集成將卽竣工現　印　二十四史　九通　資冶通鑑　五種紀事本末　東華錄　　張則務取　白墨則悉用上等與石印之墨一類視現印之圖書集成同一光亮字　又新而且大校對當格外精細務使一字無　此種書印出行見上林中同聲讚歎視同拱璧至每書價値自當格外從廉且俟陸續出書時再行　定藏書家如欲　求善本願少緩須臾必當有以報命也用特預爲布知　圖書集成印書局啓 
[新印曾文正公書札出售] [  申報館啓]  
曾文正公勛業文章彪炳　宇觥觥大集久付　梨本舘前將向未刊出之家書一種印行海內鴻　爭先購致茲又經景賢書屋覓得公之書札以新　鉛字印成中皆　名公鉅　之函或講戎機或闡理學或詳　政或考鹺　要皆確切精詳原本本而校對之心細印釘之　良尤爲有美　臻衆目共賞計二十七卷都二千八百四十一首又　鈔六卷都二　九十二者現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲　購則請至本舘帳房面議 
[敬印　雍正上諭　期截股幷定期出書告白] [  點石齋代啓]  
雍正上諭一書本齋自春間開印以迄於今印已過半此書自開裱迄套硃凡七易手而後終故校對一層亦必七復讓而後止毫　之　袪除盡　不可謂非恪恭將事矣惟多用一番精力卽多破數日工夫出書之期約以十月間爲度而分售股票　以九月終爲截數過此以往統照成書例每部實洋四十元願得此書者幸勿觀望貽悞爲盼 
[報功說]  
　讀漢書至蒯徹對韓信之言曰高鳥盡良弓藏狡兎死走狗烹不禁憮然而歎以爲其言切中漢高之病也漢高之得天下淮陰及英布彭越之力爲　而此三人者又皆血氣方剛不知　抑若留以畀幼主心何以安故次第誅夷不留餘地論者謂漢高之殘忍而不知其所慮固有深焉者是其寡恩則有之猶不失爲知人也降而至於光武馬援以　死而　削其籍說者謂東漢功臣二十八將而馬援以椒房之親不與以見光武之公其實則當遨遊二帝之間心欲收之以爲用而意仍不能無所疑此意愈久而愈不能去則所謂避嫌者特以文其忌功之志然則光武之待功臣卽一馬新息而已可　見其他不必言也若夫司馬氏則二士入閩卽死於蜀二王下吳　　　於　　其咎皆由於自取然例以報功之意則亦有所不安晋武之作事大都寬於外面刻於內勤　始而怠於終宜其不再傳　　　　　　原　解則其刻薄寡恩之舉動有以召之也隋文帝一統南北高潁之功最多而乃與韓擒虎賀若弼同歸於誅廢以隋文之小見薄識固無怪乎其然信讒而廢太子勇以中煬廣之計將死而悔之晚矣向使之數人者皆在朝秉政不使楊素得以交通賊廣又何至於此哉唐太宗爲三代以後之賢君獨於功臣不能始終保全者數人最爲缺陷侯君集輩之反雖曰罪　悖逆而亦近于激觀其於魏鄭公尙有會須撲殺此獠之言則其心之忌刻亦可見矣特强制之功深而能忍而不發較他人爲勝耳宋太祖以杯酒釋石守信等兵權最爲善於保全功臣然功臣之不得其死者亦不乏人至於明太祖誅李善長殺廖永忠刻薄忌功尤爲稱最歷舉前代功臣未有不遭忌　然其遭忌也要亦功臣不善自保有以致之我朝以仁厚開基凡屬有功無不分爵授祿惟異姓不王如公侯伯子男五等之爵則皆所以待有功其下又有輕車都尉騎都尉雲騎尉恩騎尉其承襲也有次數而其恩廕終於罔替是其待功臣也不可謂不厚矣難蔭世職近年俸銀止頒其半其未投標者全停世俸或以爲近乎少恩而不知際此　國庫不豐則節省亦　常情節之無可節省之無可省則計及於世俸蓋世俸雖所以酬功而功臣之子孫尙未能爲　國家出力則受之亦未免有愧卽先臣亦有所不安暫爲减成亦尙不足爲薄也乃昨聞漢友述及鮑春霆爵帥故後至於家破人離不可收拾不禁爲之扼腕不已嗚呼川省官員何不仰體　朝廷所以待功臣之意耶漢友所述謂其禍由於爵帥之族人鮑昌壽向爵帥之長子借錢三千兩未遂所欲昌壽遂包藏禍心密與文案丁堉私造假印具摺咨部謂尙存項十九萬二千兩被某某瓜分而所指爲瓜分者卽爲脫卸地步私具手摺禀諸川督謂此項實係爵帥收存適　州府亦禀報制軍稱爵帥府中金銀無數爵帥之長子祖齡聞此信息暗賄昌壽乳母知其假印之所在知會邑令至昌壽家搜獲假印四顆呈交方伯將昌壽審供交府帶回至今年三月制軍委員傳提爵夫人及爵帥之子祖齡解省押繳府尊又親帶百餘人及昌壽來爵帥府中搜抄掘坎鑿坏分毫未獲復縣賞格許有知金銀藏處來報者每千賞銀二百兩數月之久絕無一人乃提其家人刑訊甚至有跪火鍊者而金銀總莫能指出乃將田產衣物變賣繳欵爵夫人以吐血死公子尙禁於省垣爵帥之次子則逃至下江其妻　奔至湖北一家星散所剩者祇爵帥與其夫人之靈柩兩具而已竊以爲此事但須究前此呈　瓜分欵項這摺是否眞僞卽可以知其底蘊今旣于昌壽家中搜出假印則其事全僞可知　何以竟聽昌壽之詞　提爵帥　屬家丁刑訊且徑行搜查夫爵帥之家至于查抄當必奉有　旨意制車亦斷無此瞻而外人究未見明文或者別有周折亦未可知川省離此固　窵遠卽去漢亦頗不近輾轉傳聞殆恐不無錯　但思爵遇以百戰功高旣死之後　朝廷　加優　此時卽使所言欵項不爲無因督撫大員亦當爲之曲陳婉奏庶幾同功一體之人不至聞而灰心見而解體而乃因昌壽之一言竟一發莫遏得毋太鹵莽乎本　朝以仁厚待羣臣茍有爲之陳奏　無不可以解釋彼默默者亦何憾於爵帥也哉 
[宮保行程] ○兩江總督曾宮保本諏吉於廿二日出轅廿四黎明俟同城大吏之職應寄請　聖安者望北行禮畢卽鼓輪取道清江浦一路遄發旋傳得鄭州决口淹至邳碭以上爲鳧舃　旌必由之孔道勢不可行正擬　商間忽有電信請宮保暫緩登程等語此廿一日事也提塘以文武各官當出城　送恐一時不及週知徒勞往返乃爲載入本日之轅門抄乃宮保不以爲然大致以交卸起程業已飛章入告行止何敢自擅况現當　萬幾伊始旣已　恩准入觀卽須早近　龍顏更何敢瞻望　闕廷稍遲匪懈於是以暫緩爲言者皆　許是日三下鐘便命駕　城儀仗擁導極其雄壯百姓遮道而觀者咸識公爲當年克復金陵者誦宋人精神猶破貝州時之句不覺儼然一功德在民之文潞公 
 
 

Page 2

 
 
云次日以國忌停舟江渚廿四日天　曙將軍制軍都統方伯先後均至寄請　聖安後便鼓輪啓行午刻進瓜洲　晚間抵揚並未登岸翼晨卽起節北上乃昨日上海官塲傳得曾沅圃宮保有暫緩晉京仍回兩江總督任之信裕壽山制軍仍回任兩湖總督姑照錄之俟有明文再行登報　　 
[揚州官報] ○江都縣謝心　明府延庚歷俸已滿例須請咨引　見上游已委祥大令安署理斯缺乃祥人令尙未履任而謝明府於前日接到家信知丁外艱明府隨卽具文禀報星夜回籍奔喪所遺印務現由府憲宜太守札委甘泉舒邑尊暫爲兼理于廿三日接印視事 
[潯陽旱象] ○九江一帶於夏間陽俟肆虐洪水橫流水鄉居民困苦流離慘不忍覩不期自五月杪迄今旱魃爲災久無雨澤禾苗向愁淹沒者至此反苦乾枯地方官堨誠祈沛甘霖祗得微雨數次現在大江南北一片焦土不但　麥豆　秫粟等雜粮槁如朽木卽二麥亦不能佈種明年麥秋無望農民無不仰屋興嗟城中井水俱無不敷食用挑水夫居爲奇貨索價十倍於平時甚至因爭取井水釀成鬥毆者且時症盛行每致朝發夕死江西撫贛等府米穀官紳嚴禁出境違者重懲所願蒼蒼者哀此下民速施甘　則杞人之憂或可稍紓乎 
[軟紅中人語] ○向例崇文門正副監督奉　旨簡放後各選精明乾練之員奏請　欽派一人帮同辦理刻正監督額相國勒和布奏派兵部有副郎泰副監督巴大臣克坦布奏派內務府文正郎佩以充此任當經奉　旨允准次日清晨卽赴稅課司署接手辦公矣○十四日江蘇印結局黏貼告白內云自八月十五日爲始凡同鄉來京引　見騐看人員所有結費槩不收留傳聞該結局自每節資助許姓侍衛銀兩後該省之在京充侍衛者紛紛向局饒舌故經管理局務者商之同鄉諸文員將結費一槪停止云○前紀護軍常陞鳥槍護軍景榮叩閽兩案茲已輕刑部訊明接律定擬奏結題銷略謂鳥槍護軍景榮所控惡霸周六一案訊據周六供認重利盤剝等情屬實擬以充軍十年擇地發遺原告景榮係在幃幙外圍呼寃與叩閽有間擬按照叩閽衝突儀仗例减等治罪護軍常陞所控慣放重利之存九一案訊據存九供稱雖常放債委無重利盤剝情事擬將存九解交該旗嚴加管束原告常陞雖所控未盡得實究屬事出有因應照衝突儀仗例定以徒罪擇地發遺云○欽派覆核朝審大臣福大協揆等改於二十二會同三　司在天安門外朝房看册二十四日帶犯過堂舉行朝審事○鄭邸　小榮椿班在本府西花　　演劇蓋慶婚禮通信之喜也一時賀客盈門輿馬塡咽○正陽門外石路奉　旨派福大協揆廖少司馬爲承修大臣旋經兩大臣遴派興隆等廠商承辦二十日少司馬督率司員廠商前往該處焚香破土俟將石料辦齊卽行興作擬自正陽門外弔橋起至天橋全行拆去鋪以白灰見硪　夯添用六成新料與舊料相間滿灌灰槳估得需銀十有餘萬兩云○刑部绑出斬犯十三名用車押赴宣武門外菜市口行刑更有一棺刨開戮屍沿途有京巡捕營弁兵數十名護衛詢之知該數犯皆京北清河等處搶奪鋪戶路刼傷人之首犯云○上駟院馬匹間有在南苑吳殿圈中喂養者設有廐長以專責成近因馬多羸瘦間或倒斃尙未買補足額事爲上游所風　當將該廐長嚴加申斥諭以尅期將應存馬匹用心喂養肥壯以備點騐倘有前項各情從重懲辦不貸○十九晚十點鐘時濃雲密布天大雷　以風疾雨狂飛雜以水雹歷一刻許雹止而風雨仍未已直至　鼓三敲雨師風伯方相約捲旆遄回而雷聲隆隆電光閃閃猶令人伏枕不安際此深秋尙行夏令亦天時之不正也 
[鴛水近聞] ○秀水縣朱邑尊出示曉諭　邑生童特於署中愛日樓設經藝小　諸生童願作者須先期赴禮房報名塡册定期本月二十六日爲始舉行秋季課至期赴縣領卷限三日繳卷所有獎賞花紅由吧尊捐廉給發從此次秋季爲始以後按舉行于此見朱邑尊培植人才之意也○朱邑尊於廿四日清晨乘舟赴省因有要公面禀大憲也○北門大街各皮貨店近已一律開齊價値較之上年不相上下 
[漢口失火] ○二十一日早六點鐘　萬壽宮上首十字街口某茶葉鋪早炊不愼約焚一點鐘時計南至萬年街口北至半邊街頭東至昔日洪都公所對面紗燈店止西至巷內浴堂爲止南北約長四五十步東西亦相若其被災者約三十家左右其中多係茶室酒肆飯館荳腐藥材薰臘包頭機坊線帶烘糕店之類本係鬧市化為焦土惜哉 
[杭省官塲述事] ○十八日許星臺方伯德靜山都轉均奉衛靜帥飭委恭詣翁家埠致祭潮神杭州府吳春泉太守亦隨同杭嘉湖道一體致祭○海鹽石塘自奏明擇要興修奉　旨允准後卽委員往勘旋由杭嘉湖道會同塘工局員議定一切禀明衛靜帥隨卽購料開工現正興未久工程吃緊之時故豐觀察於祭潮後卽親往海鹽閱看云○杭州府吳春泉太守於祭潮後卽詣撫院銷差隨乘舟赴海鹽查看石塘○錢塘縣程稻　邑尊親赴四鄉與紳董商辦保甲務求實力實心認眞辦理不得視爲具文俾閭閻無鷄犬之驚云○日前程邑尊親自下鄉騐勘所築磐頭磐頭者堆疉亂石以禦江水而衛田廬者也四年前張　虞太史首創是議分田爲數等按畝攤捐爲造作之費禀經錢塘縣批准由官先墊發銀數千兩俟收捐歸趙以便從速開工法至善也但太史不能親理其事致鄉人據爲利藪衣之食之胥於是出致官欵不能繳還磐頭久未築就去年有人具禀縣中以捐欵繳者寥寥請再墊發銀兩以免停工待欵經縣批駁未准○杭捕同知孟司馬於接印後出示查辦訟棍賭徒妓館地痞幷嚴諭書差人等本分府言出法隨並不以此爲到任例示爾等務各認眞傳諭實力辦公目下保甲局何等嚴緊本分府旣身任地方自當引爲已責以補一府兩縣公務公倥　之所不及云云杭地得此良有司不禁額手欣幸者再 
[袁江雜錄] ○淮揚總鎭章鎭軍淮揚海道劉觀察於十四五日先後回浦上節轅○許大令樂泉見邇來時症流行遂延請名醫施醫給藥一時四方聞風者遠至二三十里皆來求賜刀圭云○有某甲者年已古稀偶因家庭細　遂欲以紫霞膏畢命雖灌治更生然已形容狼狽矣○中秋佳節食物鋪輙蒸月餅售人某甲家興高採烈正在蒸之浮浮豁喇一聲釜突炸壤甲懊惱異常以爲大非吉兆云○鄉人某甲遺十數齡之稚子入市購物洎歸物已購致誤未付錢甲　甚驀携刀相向竟欲刃之鄰佑多方勸阻子遂揚長而去杳無着落甲雖悔之已無及已 
[死亡相繼] ○溫州箔匠某甲係上鄉橫　人生有二子本月十二日其妻忽患時疫當時殞命甲遂入城購棺衾爲之殯殮閱三日其次子復病故至晚甲及長子亦次第病亡屈指僅三天而舉家遭疫盡死誠慘矣哉又雙門絲線匠某乙之父於十六日染疫身亡乙聞信卽向店主支洋四元回家殯殮中途倐肚泄至家則倒地斃矣穗豐劉某家赤貧兼有洋烟癖膝下一女　及九齡一男六歲一男甫周歲十六日其妻病歿劉將週歲之子　得洋數元爲殯殮費棺甫出門其六歲者忽患水泄仰臥地上家中惟一女孩　弟泣及劉回家赶緊延醫救治而女孩又奄奄一息天尙未曙均登鬼籙其悽慘情形尤覺令人耳不忍聞目不忍覩何彼蒼之不眷念溫民竟若斯其忍哉又有非疫而誤以爲疫卒至不起者鐵井欄聚吉紅坊主林某之妻因食炒麪過多以致肚泄醫生不知脉理略按以手卽曰此疫也不急治之必致釀禍遂投以當門子等劑氏服藥後頓時遍體發燒口中狂渴飲以雪水黃泥水其病仍不稍減延至夜間四鼓而殞人咸謂本年疫症自誤者十之五六悞於醫者十之四五及至無可惜辭人皆諉之於天數嗚呼豈天數哉 
[江零拾] ○廈門鎭南關嶺爲往來要道街衢石板光滑異常一遇陰雨行者每年虞傾跌前有某善士慨然捐資每日僱石工數名在嶺之上下將光滑石板鑿成花紋俾行其上者無傾跌之患化險道爲坦途孰不頌某善士之德哉○鼓浪嶼通商局房屋內旣窄小不敷居住而外面氣象亦不壯觀是以另購地址起蓋房屋於月前興工本月十八日上梁廈防分府唐太尊與通商局委員賴司馬保甲委員某少尹等均往拈香拜　不日卽可完工將來嶼中中西官宴會更無須借南普渡古剎矣○本年舉行軍政廈門水師五營叅游各府均應赴省考騐提憲特派　 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 3

 
 
航官輪載送前往俟琛航船到澎湖察看威利輪船失事完畢後駛回廈門五營將弁均可乘之赴省也○近來江西檔子班到廈者已有六七起妙舞清歌逞妍　艷而淡水漳泉各處則以官符急於星火差役猛若虎狼致使弱燕雛鶯存身無地祗得以廈門爲逋逃藪幸廈地未申此禁尙得稍定喘息耳○望高石爲入港第一高山其上頗覺平坦山下有小屋一間內藏無祀木主廈人呼爲衆公媽近有人在彼燒香求願相傳頗有靈騐於是供祭者日多每逢七月普度後該處亦於八月上旬放燄口一臺賑祭無祀孤魂今歲較昔年更覺熱鬧有還願者演傀儡戲數臺七子班三臺又施放烟火並邀曲會清音在空地彈唱竟日南人信鬼其信也適以見其愚耳 
[法使行程] ○前報列法國新簡駐華欽差李梅於西歷九月十一號登法公司輪船來滬再行北上等情昨日滬地接到電音悉李梅君乘該公司輪船已抵香港小駐卽行鼓輪來滬約在禮拜六卽本月二十九日可以抵埠云 
[上海陳家木橋電報總局內籌賑河南公啓] ○敬啓者現籌豫賑粗有頭緒條列如下○一水災業已確探嚴佑翁電云水尙未至淮城城字係河字之誤漕帥電云黃水尙未到由河城入運河勢如山倒是現在被災至重之區實在安徽之正陽關以上河南之鄭州以下水頭至正陽關者尙丈餘其災况可想見矣○一籌欵現接盛杏翁電倡捐三千金當再借墊萬七千金合成二萬作爲頭批起解續於半月內解二批銀二三萬兩如蒙賜助捐欵由各電局經募者請交駐滬總收支所經收由上海各賑所經募者請交各賑所經收由各省賑所經募彚總　或交福等彚解或交各所轉解悉聽尊便○一往賑現接嚴佑翁電已允力求四五人同往又經福等敦請經君佩卿於九月初一日帶頭批銀赴揚州會同佑翁前往正陽關以上鄭州以下按口　給○一解欵凡遇解欵時福等當關照滬上四公所及各省恊賑公所彚總起解隨時分別某所交來若干解交某人若干結數登報以資徵信查光緒四年經辦豫賑時各省賑所幾及百處在豫放賑者一百十人分作二十二局賑欵至四十三萬之多賴此頭緒分清氣脉聨屬今擬辦法故仍照舊○一棉衣水災之　棉衣盡失禦寒之具刻不容緩惟由上海起解棉衣至河南運費車於衣價且轉運旣極迂遲散放向無善策不如多給銀兩使其就近購買較爲兩全閱刻本豫賑錄自悉福處仍不敢代解棉衣致負仁施也　謝家福等拜啓 
[司帳荷枷] ○昨報紀裴　令赴虹口騐屍隨將死者沈小才之司帳人周雲亭帶回訊究云云至晚大令傳周訊鞫周稱沈承包工作餘洋一元三角胡舒馬諸小工疑　多所贏餘勒令瓜分致沈情急自盡大令謂旣由死者之姑母叩求免騐具結銷案爾何得任意教唆實屬可惡遂判枷號一月交保省釋 
[並非吞沒] ○昨報列英公廨頭門地保張順之遣夥役具禀聲稱工食錢被門皂吞沒云云茲悉頭門地保工食向由陳寶渠太守撥與已故地保張兆祥之家屬後馮錫昌接充是役靳而不與張之家屬屢求瞿董事勸令馮均分今張欲獨　故托言被門皂所吞云 
[尾欠免道] ○廣信土行夥俞日新於前月投法公廨控小東門外烟館八家尙欠找尾銀開單請追當經准詞傳各欠戶到案詰訊據　店稱往來之欵均有一二三千數目或摺或簿各有筆據王司馬着各該鋪將摺檢呈等情均登前報昨日法公堂汛期土司馬飭法包探傳俞日新以及被告各家到案詰之俞日新現在土行開否答稱廣信是洋人所開於去年春間開起現已收帳停閉司馬詰問爾行中進出買　土件可完稅釐彼等各戶與爾來往些須尾欠亦可情讓俞稱行中進出土件納稅不完釐但貨物祗在租界銷售不到城中南市以及別路伊等蒂欠假如交易百餘兩卽要欠找數十兩似此則吃虧不少故請追償况前曾蒙諭彼等於中秋節歸還業已逾期司馬謂前着歸款者本分府未曾見帳欠銀自應追還現在查檢交易或數百兩或二三千兩照此進出卽欠十兩八兩自應讓去况交易必照市價卽完釐之家尙有被人欠去尾欠者何况不完釐當作罷論俞稱洋東責令收歸不然要我賠出司馬隨與祁繙譯官商酌謂卽如新同和一家交易數百兩久找　二兩且現在各家盡是找欠當作罷論祁君然之司馬卽着將各戶所呈簿摺分別發還着令退去又將廣信帳簿發還俞日新謂本分府於此等事不准追償以後不必多瀆斥退 
[上海縣署紀事] ○昨日午刻有趙愼修龔正清蔡安泉叚秉田全培元畢世成陸宏亮等向承發房報名願充縣署代書旋齊集花廳候裴浩亭大令命題扁試○大令因抱黃門之戚請假一月刻未滿期因於今日在內堂查點各役○前日大令傳諭船埠頭許增飭傳浦江各船管帮人齊集署中聽候諭話 
[英界公堂瑣案] ○鐵店主李永泉訴稱夥友余阿金性旣貪懶且又支透工資小的並不向其索還惟婉言辭歇而已不料余竟於昨晨突來尋釁爐灶什物打毀一空不得已而報捕拘案余供小的經李辭歇後原欲別尋生理因被李覇不相容　以忿極尋釁今願俟有生理分　拔償蔡太守判余管押十四天期滿交保准其陸續理償○三百十號巡捕禀稱昨見羅玉桂將傷馬駕車有干禁令拘請罰鍰羅供以後不敢違章叩求恩恕蔡太守騐得馬果有傷飭交公一馬車行喂養俟傷痊准羅給償食料醫資然後領去○翁益壽訴稱潮州人現開烟館昨日陸金郎偕友來吸烟串竊烟袋及知覺尋陸指交包探盤詰之下交出質票吊贓今蒙送案請追陸供崇明人御車餬口昨與同鄉人陸海全吸烟海全竊取烟袋質錢將質　交與小的小的不敢犯竊蔡太守飭押令將海全交案再行核辦起案之贓先交翁領○曹春蘭訴稱原籍山東自幼賣與浦東瞿姓家爲婢後被薙髪匠閔銀香誘拐爲妻今又逼入娼寮小婦人不願爲娼報捕拘案閔供春蘭潛逃後由小的招留在家送還瞿姓瞿不收贈與小的爲妻今忽變心欲與小的離異蔡太守命候過堂訊理其中情節已列報章昨日太守復加研訊春蘭稱小婦人不願爲娼被閔糾同趙桂卿用繩捆綁小婦人高聲喊呌巡捕聞而往拘閔稱春蘭托名出外帮傭願按月給錢與小的不許小的到門其實商同珠姐另有所私旣又言願給小的洋二十元與之離異小的不允伊卽多方作梗甚至將火油燈擲破火焚被褥小的恐肇禍端是以央趙帮同捆綁趙供與同珠姐供稱閔自已送春蘭至小婦人處並無串同離異之事太守問閔曰瞿姓是何人曾否給據與爾答稱老主人瞿子卿業已亡故小主人瞿玉甫現住浦東沈家弄小的曾經小主人之如夫人允給憑據然小主人躭延未立春蘭堅請斷離情願回舊主人家去閔稱春蘭已懷孕六月太守飭將春蘭暫發普育堂候示閔趙及珠姐叱令退出○巡捕見有一起人在路爭扭拘解會審公廨蔡太守庭訊之下張雲山供逆姪志遠志達志財等緾擾不休曾經涉訟案下縣署亦有案今又來吵鬧由捕拘來志遠等同供因賣公產瓜分尙存五十元在伯父處索之不付叩請勒追太守謂爾等旣在縣署有案着各自投縣候訊否則一併移送 
[孝思可風] ○古來孝子事親値父母病篤衣不解帶藥必親嘗至有刲股以進假年以求迄今述其孝行幾有前無古後無今之槪頃九江玉記茶棧交來項君鶴齡素以孝悌傳家昨由信局寄來手函並英洋二十元托交助賑併解災區愿祈父病永勿復發延年益壽讀至此肅然起敬推已飢已溺之心非同小忠小孝本療人療親之念足見敦義敦仁自此天心感格方勝參苓從此災黎徧沾壽高者艾僕何人斯取爲介紹竊願人之事親者咸得聞風興起焉災黎幸甚天下亦幸甚○再者陳君殿掄閱諸報登灾區待賑孔殷募得英洋十元交來一同匯解足見大下好善者不乏人焉誠哉可欽誠哉可帶並此同登　上海長鑫　代辦理江南東賑捐局　登 
 
 

Page 4

 
 
[上海文報局協賑公所接瀘州電報局王柳棠別駕電音] ○綏心二翁同鑒頃奉鹽務總局夏文兩觀察交來九七庫平東賑三百兩卽日解交重慶白通川票號電匯到時卽復熾 
[潤資助賑] ○雲間李布陸先生名士龍樂善性成工寫花卉近來滬上聞直東災况愿以筆資助賑每四尺堂幅洋四角條幅减半五六尺遞加紈摺扇册頁每件五分泥金題口咏加倍點景另議三日取件由四馬路文報局內協賑公所代收代付遠處信資自給 
[浙省撫轅抄] ○八月十六日卸署處州府鄧宗衡交卸回省禀到同知夏之時禀知厘捐局委辦西興厘局差禀謝松陽縣范禀見叩辭赴任正任新城縣周熙禀知奉藩司飭知回任禀謝正任樂清縣羅信札交卸平湖署篆回省禀到候補縣錢鍾麟禀辭赴寗郡船貨捐局差巡檢袁鎭嵩期滿交卸臨安典史回省禀到○十七日准補東陽縣丞曹韶南禀謝飭知准補○十八日候補縣徐先翥禀銷俞匯兼西塘厘卡差回省禀到禀見孝亷方正謝夢蘭禀知到書局分梭○十九日新選長興縣謝禀奉藩司飭知赴任叩謝○二十日通判王世鈞禀知藩司飭知題補嘉興通判叩謝署建德縣盧維鈺禀知藩司飭知委署禀安叩謝胡紹祥禀知藩司飭知咨補蕭山縣河莊巡檢叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月二十一日京報全錄]  
宮門抄○缺單○接續前摺○八月二十一日內務府國子監正藍値日無引　見○絪　勒假滿請　安○安徽總兵召宏祖到京請　安○補用知府歐陽霖謝　恩○掌儀司奏二十三日祭　奉先殿　貝勒行禮○召見軍機　潘祖蔭絪貝勒長善史宏祖○皇上明日辦事用膳召見後至北海○光緒十三年八月分缺單　主事戶部廣西司趙鴻儀故　京經奉天楊蔭堂故　通判湖南辰州伊綿泰逾限　知縣陜西宜川熊含章修墓山東海豐廖福京丁　典史陜西鳳縣延點廻避廣東興寗畢乃僚逾限　直州同廣東南雄李揚棻病○接續前稿　如果不滿五城防地如此之多斷乎不敷分布其營勇飯食卽在月糧三兩之內如果不能支領分文一日尙難枵腹何况一年至該總兵城步家中被劫當經報縣勘騐估贓三百六十一兩零詳經獲犯正法彚奏在案並無該總兵不敢追究撫臣知而不問情事其從恣游戲一節訪諸在省官紳不能指出實據各等語旋經劉鎭况桂馨將點近省各管名册呈報據稱所有弁勇除據簽明差假病故外查明並無缺額且取具各哨弁勇委無尅扣切結詢據各勇僉稱並無積怨離心衆口一詞其縱恣游戲亦查無確據復據岳州辰州沅州各府知府曁靖灃各州知州先後禀覆均無異詞檢閱點騐各册曁該總兵所呈底册均各相符調查該總兵被刦原案卷宗核與所供亦皆相同又原奏桃源縣知縣朱益濬上年經徵錢糧於歷年浮收勒令花戶每票加徵錢一百文違者覊押又復縱差需索鄉民怨怒遂至聚衆毆差朱益濬揑報土匪具禀請兵卞寶第促令總兵樊本德並飛調辰州勇營馳往會剿越日報屬子虛始將各營撤退且朱益濬平日卑鄙鑽營官聲甚劣卞寶第至今優容候補直隸州知州錢紹文前年御史黃自元奏叅龐際雲任用匪人摺內稱錢紹文比暱　緣逢迎取媚卞寶第奏稱錢紹文未免浮滑去年復令署道州知州且錢紹文二子分在藩臬署學幕廣通聲氣到處彚綠卞寶第安能不知其另摺所恭大略相同並稱朱益濬請兵時該撫飭提督李勝往剿李勝謂宜鎭　該撫不從各一節訊據朱益濬供稱桃源縣徵收錢糧舊章每銀一兩折收制錢二千七百文連耗羨火耗平色解費以及　吏辛工紙張一併在內詳經批准勒碑永資遵守該令到任接徵率由舊章並未加派絲毫花戶踴躍輸將按限完納掃數解司惟縣境幅　遼闊離城窵遠小民往返維艱向章於九月後派吏書設立鄉櫃以便就近交納該令訪聞先年糧書在鄉於每兩糧銀酌取筆資錢數文津貼火食盤川迭經刊刻告示永遠禁革七年十月內有糧書楊春松在小洑溪地方復向花戶議取筆資鄉民以經官禁革之欵不應復索約衆會議欲將糧書扭禀該令聞信差查村衆疑書差勾串扛護將差逐歸該縣立卽出示曉諭並將楊春松責革鄉民亦卽散去旋經前署府裕慶查明尙未鬧事楊春松議收筆資未成枷責擬詳禀經批准完結維時已屆冬令桃源地當冲宵小尤易竊發歷年均請防營駐紥藉資鎭攝卽照章通禀請撥總兵並未揑報土匪等語調查原案卷宗與所供尙無歧異惟該令請防原禀內有風聞小洑溪等村把持錢粮立時謠風四起傳爲匪黨滋事等詞當由撫臣飭令署常德府裕慶查明吏胥有無留難需索據實禀覆等情臣等細察情形難保釁起鬧粮藉詞消弭隨傳訊裕慶稱伊在署任內訪查朱令實未加徵錢糧楊春松私欲索取筆資尙未到手第不村衆與書差搆釁時地方誠不無謠傳該府奉札密查曾經招告日久並無紳民控告是以據情詳覆至朱令禀請冬防係循照成案辦理且在鄉散去之後似與錢糧之案無涉撫臣實無調營剿辦明文亦未見總兵樊本德及辰州各口營勇到郡質之署提督李勝據稱亦無經撫臣派往剿辦情由伊亦無謂宜鎭靜之語復據委員王慶善丁澤安查明禀覆悉與原委相符且稱當時民衆聲言毆差究亦未曾受傷其時事起倉卒該令因有謠風固不能不預爲之防而迹涉張皇是其所以致招物議實亦不爲無因各等語其於此案起釁原委持論最爲平允又據錢紹文供稱該牧前帶防營駐紥湖南省城於光緒十年被叅經撫臣查無過誤免予處分該牧自經叅劾時加修省去年六月間奉委署理道州深知道州難治面禀藩臬兩司懇辭未蒙允准抵任後力行保甲嚴緝盜賊並無貽誤九月間因病禀請交卸回省就醫所生親子五人長名春生年十九歲隨侍在側次子初生年十八歲自幼多病致荒學業均無在藩臬兩署學幕之事餘三子均尙幼穉等語查據藩臬兩司覆稱各該署實無錢姓學幕情事調查錢紹文被叅前案亦皆吻合復咨據臣查覆朱益濬請兵及錢紹文署缺各 
京報　第二千四百六十三號　丁亥八月二十八日申報附張不取分文　 
緣由均與該員等所供相同並稱該員等皆屬中材尙能循分供職札據藩臬兩司查覆亦無異詞並原奏所云朱益濬官聲甚劣錢紹文到處　緣均查無確又原奏撫臣信任候補道莊賡良有言必從莊賡良因之納賄凡求缺謀差者無不奔走其門如道州知州叚長佑因病請假賄送莊賡良銀一千兩由從九嚴嘉瑜開設之綢布店過交遂爲開通得免開缺新化縣知縣楊宗誠捕務廢弛不洽輿情該撫亦有所　莊賡良向該撫極力揄揚竟免撤任楊宗誠亦饋送莊賡良銀一千兩候補知縣鄭以蒸圖委署缺託龔繼昌許送莊賡良銀三千兩上年冬鄭以蒸委署嘉禾縣以其　缺僅送銀一千五百兩由鄭以蒸妾父涂萃和經手借給因不給隨封至於喧爭官塲以爲談柄省城陸路防營每派營官但餽莊賡良銀兩禮物莫不如願以償其他關稅　緣不勝枚舉各節臣等以莊賡良係監司大員又身任要差其爲人關說請託亦屬事理所有且原叅行賄各節兼指有過交經手之人則各該員等之陰行賄賂誠難保其必無隨傳嚴嘉瑜涂萃和嚴行究詰不獨過付銀兩諸事堅不承招卽嚴嘉瑜之開設綢布店涂萃和之爲鄭以蒸妾父亦狡不肯認飭令善化縣將通省城內細布店嚴密查訪有無嚴嘉瑜生意據報嚴嘉瑜堂兄曾在省城開有福來布店早年歇業推查有廣豐泰店內嚴嘉瑜之子介卿前曾在店學貿早經辭退等語復傳嚴嘉瑜詰以伊子旣在廣豐泰學貿現在遇事又云早經辭退顯係自己生意詭詞避就伊仍堅執如前當行令撫臣將該員先行咨革與涂萃和隔別研訊並添傳廣豐泰管事人鄭郁文又密令善化縣將店上年帳簿立卽調取一併根究連日熬審據嚴嘉瑜供認伊係江蘇吳縣人捐納夫入流分發湖南候補有堂兄嚴子卿與伊分居各度早年在長沙城內開有福來綢布店於同治十年間因病虧折閉歇後因無子將伊子介卿過繼爲嗣伊堂兄旋卽病故寡嫂張氏帶同嗣子另住上年有同鄉鄭郁文開設廣豐泰細布店伊嫂張氏商允鄧郁文入銀二百兩夥作生理令嗣子介卿在店學貿以資糊口一切來往銀錢帳目俱係鄧郁文經手伊從未干預詰以有無爲叚長佑過交銀兩情事據稱與叚長佑素無來往莊賡良亦不認識實無爲之過交銀一千兩緣由復訊鄧郁文據稱該店實未代人過交銀兩查該店上年帳簿亦無支發銀一千兩欵目又據涂萃和供稱伊係長沙縣人在省城內開設客寓早年貴州兇荒時買得貴州逃荒女孩一口作爲使女上年轉賣與鄭以蒸叔父立有身契後經鄭以蒸收納爲妾與伊家從未來往委無代爲借銀之事各等語再三究詰嚴嘉瑜鄧郁文涂萃和均矢口不移復將段長佑楊宗誠鄭以蒸逐一傳訊據段長佑供伊於光緒十年題補道州知州上年五月間因病禀請回省就醫由藩司批准詳請彚案題明湘省舊章病假向不開缺歷經遵辦有案可援無須以財行求况莊賡良於十二年正月進京引　見六月回湘該牧係五月內請假其時莊賡良並未到省無從請託至嚴嘉瑜與伊向不認識果否開有綢布店均不得知　未代爲過交銀兩亦無賄託關通情事據楊宗誠供伊於光緒八年間經前任湖南巡撫涂宗瀛題補新化縣九年間因臨湘縣知縣徐邦光任所在原籍五百里之內經巡撫卞寶第奏請以該員對調嗣因徐令在任病故復經撫臣奏明該令自履新任辦事勤明輿情　戴毋庸更調行知在案所有緝捕之方竭力講求兼於十二年拿獲隣境盜犯曾經　奏報計到任迄今境內並無搶刦重案亦未被人上控伊又從未一至省城候補道莊賡良雖屬同鄉蹤跡甚疏並無銀錢交涉且行賄託必有取求伊公事倖免貽誤有卷可稽亦復何所圖謀自趨污下據鄭以蒸供伊係湖南候補班前補用知縣於光緒十年經總兵龔繼昌調往粵西營次辦理文案嗣經咨送回省照章請給外獎十二年十月間經藩司詳委署理嘉禾縣事本年三月間因丁父憂交卸計在省候補資格十有五年曾經兩次記名酌委此次委署嘉禾原係輪委到班並非由請託而來况委署亦非莊賡良所得主持輪委旣有班次亦非可以任意攙越何至因此著名苦缺致費巨欵又因隨封小費復令通省喧傳至涂萃和亦非伊妾之父前數年伊叔來湘寓居涂萃和客店見其養有婢女詢係黔人商允價買帶回立有身契後經伊收納爲妾是實自後並未與之來往且涂萃和賣飯營生安能借此巨欵訊據莊賡良供稱伊原係湖南候補知府洊保道員充當善後局差事兼管營務處上年正月間請咨赴部引　六月回省照舊當差各員差委向由藩臬兩司禀商撫臣斟酌允當然後施行卽現任鹽粮道亦不得與聞况該道係候補人員何能干預如段長佑因病請假回省該道尙在京都初不知其有乞假之舉　此本未完 
 
 

Page 12

 
 
[法界公堂瑣案] ○無錫人王阿榮於七月初禀樂爲小東門鄭劉氏花烟館烟妓周雙喜贖身一案前後訊理情由疉登報牘嗣着王阿榮將伊兄王阿大喚到在捕房詰問後送縣交差看管旋被脫逃尋見後被醫生秦子香覇阻復被逃去因之由縣備文至寶山縣關提禮拜二王司馬在文案處收閱禀詞土阿大投案司馬詰問爾何以到此答稱聞大老爺要人因此投案司馬卽着護勇將王阿大送是縣署去後卽着法包探往傳王阿榮及爲王作中借洋之張方來到案候核昨日堂期王阿榮由保交案司馬詰問張方來到否據包探王榮培禀稱張方來之保人曾到捕房言張因浦東　戚人家五七開喪前往吊孝下期准到王司馬着將王阿榮交捕暫押於今晨至捕房再間○昨報列甲乙兩人爲錢十數文爭吵揑傷下體由捕解送一節捕房昨將某甲卽管永芝解案受傷人名金同興投案訴稱前日店中少錢十數文此錢是要買粥吃　查問間彼卽爭吵將我下體揑傷王司以詰之管永芝供稱伊自失錢誣人竊取故與爭鬧伊人多將我毆打司馬着將管永芝交捕管押金同興送仁濟　館看傷勢如何俟痊後再爲核辦○昨報列密採里飯館查得西崽處有糖一節昨日捕房將該西崽沈榮卿解案據供本地人糖是客人吃剩是以收起並非偷竊旋據通事沈君稱伊東家寫信與大巡捕頭謂客人要糖伊有糖不取出况所用之人均是應酬客人伊　怠慢餘無他事亦未偷竊別物王司馬詰沈爲何客人要物不交出來沈答稱客人要糖粉祁君謂糖粉亦有此乃故意不取司馬着將沈榮卿管押一禮拜○捕房昨解南京人戴松林請訊據原告祝成發稱是上海人賣蘆粟爲活每天可賣二百枝乃向行中買來大小不等大者每枝十文小者五六文前日在老北門吊橋上彼等兩人均已大醉先折一枝吃後又折一枝向伊要錢卽將扇子打我頭上幷將蘆粟數十枝擲在浜內所賣之錢七百文亦將拋去爲此拘送到捕房王司馬詰之戴松林供稱在城中做織機生意同伴人名金咸詰其爲何將蘆粟及錢拋去戴亦茫然莫答王司馬謂念爾是生意中人從寬免責着賠償錢七百文願否戴稱遵斷俄頃經其友人將錢繳案司馬卽着將戴開釋因　蘆粟人已去錢暫存捕房候投案給領○巡街捕於昨晨黎明時獲到小竊一人手携新玻璃四塊舊者一塊知係竊來拘入捕房昨晨解案據張阿虎供向業薙頭玻璃是西首拆房落下因卽檢取王司馬着將張阿虎暫押候失主到案再核如無人來認卽責四十板釋放○前有收租人賈炳生投控薙頭店趙陳氏欠有房租洋十六元因該房每月衹租洋二元被欠租八個月嗣經別薙頭店主鍾朝　說合言定舊租按月拔洋二元新租不能再欠詎趙陳氏未曾知照房東將店盤與時克松計洋十八元時又無洋故先付十元其八無立據交執盤店亦由鍾出筆據因之傳案昨日訊理司馬着時將未出之八元歸與收租人賈炳生新租不准拖欠又謂賈炳生爾將所出之據收去以待時克松交洋尙短洋八元姑念趙陳氏年老貧苦與洋東商酌免追 
[文報局協賑公所瑣記四十三] ○蘇省吳氏以救灾不已精拓家藏顏貼一百部每部三十種計一百頁皆行世罕見之品歷代賤售欵卽充賑今先寄來一百另四部每部售洋二元望好古善士速來購取爲禱○又奉天電局馬晉候大令來函云前接尊電卽禀求慶軍憲穆欽憲曁左統領當道諸公勸賑已蒙慶軍懇電匯烟臺銀二千兩穆　憲亦匯東省二千兩左統領一千二百兩營口廷道憲昨匯一千五百金等因仰見諸仁憲曁馬大令痌癝胞與在遠不遺仰望慈雲無任禱祝 
[上海文報局內高易行內與昌棧丙三處恊賑公所起解山東賑欵第四十三批銀七千五百兩公啓] ○啓　敝公所自八月初五日起解四十二批東賑銀三千五百兩復茲又由文報局解二千五百兩高易行解二千五百兩與昌棧解一千五百兩合成庫平銀七千五百兩作爲第四十三批匯票寄揚州公所轉解潘振聲先生兌收散放相應登報聲明東災待賑本年尙須五六萬金務祈各處善士源源賜助功德無量　八月廿七日三公所粵閩江浙同人拜啓 
 
 
