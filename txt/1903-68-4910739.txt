# 1903 - 68 - 4910739

 

Page 1

 
 
[正通志出書并發售新編九通全書目錄啓] [  圖書集成局謹曰]  
九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閲或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領并　秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉糜遺方今崇尚實學朝野上下咸究心經世之務官書卷帙繁重購寘匪易私集事有龐雜抉摘尤難是編總裒諸書采輯精要而芟煩冗每條注明原書出處無敢增易一字讀考執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政興之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[平米價論]  
　　衣食者民生之司命也非衣不能衛寒非食不能果腹無論貧富貴賤均不能一日少者也顧一裘一葛貧者雖製之不易然縫紉之浣滌之撙節服用可以數更寒暑卽綢綾之價過昂究非日曰必需之物若朝饔夕飱斷不能一日間斷在倉箱坐擁者價雖甚貴尚無所憂若茅簷蔀屋中人以一手一足之烈求升斗者無不日望米價之賤以故米價一賤小民生計頓舒而盜賊之風亦漸息若過於昂貴則生機日促雖不致驟然爲亂而亂基卽於此隱伏王者貴粟重農正爲此也嘗考國初米價每石値銀三錢四分九釐見雍正朝東華錄每斗値錢六十餘文見正伯咨恥躬堂集其餘見於各家載籍者不可勝計維時物阜民豐小民果腹嬉遊從無缺乏之患迨後生齒日衆米價遂日見其增然亦不過每石一三銀圓而已至髮逆作亂小民遭其蹂躪以致田畝荒蕪他處姑不具論蘇松一帶向爲出米之鄉其時奔散流離皆以滬上爲樂土致滬上米價驟增至每石制錢十四千文然亦不過數月而止一至蘇松肅淸人卽歸農米價依然復舊自是以後雖時貴時賤然至貴終不出每石四五元之數即偶然貴至四五元以外亦祗數日或數旬耳歲在庚子拳匪起事米石告匱市價驟增然猶諉諸紛亂之時或爲市儈居奇或爲載　出口所致乃自和議告成以後米價仍未能平按之四鄉收成並未荒歉而其貴如珠每求其故而不得前日上海縣汪瑤庭大令接奉督撫憲札文以日來滬上米價過昂將來靑黃不接之時有妨民食飭將自光緖二十七年起至本年正月止按月米價彙造淸册詳報察核然近數日間市價忽高忽低竟無一定豈果不足以杜絶漏巵耶大抵自吳淞口抽收米捐之後米石可公然出口市儈遂私自設法轉運外洋詭計多端在上者安能盡悉竊意若欲嚴禁出洋以裕民食非於市上淸查不可各處運來滬上之米每日共有若干統合滬上應銷若干由此口運赴彼口者若干一經勾稽則盈絀立見再派差役赴各碼頭嚴查則出口之米雖多而出洋之弊或可因之而絶若僅一紙具文恐不足以杜奸弊也照現在市面而論不但靑黃不接之時有漲無跌即今歲果慶豐稔亦未必能使市價如舊一逢歉歲更不問可知未雨綢繆計宜早定惟淸查稽核事甚煩瑣非得提綱挈領之法不可是在在上者設法以求之非鯫生所得而知之已 
[宮門抄]  
　　二月初四日兵部太常寺太僕寺止白旗値日無引見振貝子等謝管理新舊營房恩錫公假滿請安希朗阿請假十日桂公請假十五日兵部奏派管理馬館之大臣派出崇壽掌儀司奏初七日祭奉先殿倫貝子行禮召見軍機○初五日刑部都察院大理寺正紅旗値日無引見慶王得紀錄謝恩黃開甲謝美國賽會副監督恩崑中堂續假一個月克公續假二十日琦侯續假十日文熙請假十五日召見軍機及黃開甲皇上於明日卯初二刻至大高殿拈香畢還海 
[俄人舉動]  
　　日本某日報登天津來信云俄兵之占據奉天省所屬鐵嶺者異口同聲咸謂刻已準備與日本開戰日來撤兵之期已近而俄人購運兵糧馬料汲汲不遑殊可怪也 
[德擴海軍]  
　　英京倫敦來信云西歴本月某日德國海軍統領在上議院宣言曰我德外務大臣近擬在亞細亞東部擇一屯泊海軍之地俾得分設軍艦以期勢力擴張 
[德使召回]  
　　德美猜嫌前已譯登大略兹得英京倫敦來電云西歴本月某日德皇忽電召駐美公使從速馳回栢林一時朝野上下間議論譁然咸謂此亦絶大新奇之事至繼其任者未悉誰氏惟聞前曾庖代駐德使臣其性質頗及剛果云 
[土人攺制]  
　　英京倫敦來電云土耳其國刻已决計頒行新制延聘德國某武弁先將各營兵制一一攺從德國章程并准奥斯地亞國在米托洛皮之矮埠派設領事一員按米托洛皮之矮向惟俄國建有領事館其他素未設官云 
[西軍近耗]  
　　嶺南日報云廣西用兵東省戒備蓋地相接故事相關也邇者匪首陳亞秋率其黨千餘人由滇邊竄入恩陽冀甬山那見那儒各村落邊防春字毅新奮勇各營截堵剿洗傷斃匪徒百餘名餘匪敗竄水墟一帶現在猶有大股窟穴山中蘇子熙宮保恐若輩流入鎭順地方急派勇取道扶平鎭邊兩路馳赴防所並調統將陳君由七里 
 
 

Page 2

 
 
回駐百色 
[續銯護理山西巡撫趙大中丞奏請整頓鄉社摺]  
　　一社長宜定鼓勵之法也旣重專任卽不可無以鼓勵查定例官紳剿匪辦捐出力者均准按異尋常勞績給予奬叙錢糧全完及修城沿河亦准給予議叙各署書吏年滿均予從九未入選用誠以爵賞駕馭者酬賢能急公奉職之勞動中材趨事赴功之志迺能振飭庶務罔不興舉今各省甲長保正練總鄉約皆爲上下所不可少之人而誤公則有罰敬事則無奬防制則詳旌舉則略待之以下不肖之列驅之於叢過之途所由爲者不善善者不爲也奴才竊查今州縣奉行朝廷養民戢奸諸大政以及整頓庶務皆須資鄉社之力鄉社得人則富庶可期侮訌不作其效過於徵賦修城而勞略與剿匪辦振捐等擬請照尋常議叙及年滿吏用官之制凡舉貢生監及有職銜人等任社長三年境内教化修明民教和輯無盜案無命案植樹木開渠井修橋道店舍有效者一年詳請賞給應得加銜無職者賞給頂戴三年准彚案咨部議叙各以本項應得實官不論雙單月選用文童准以從九未入選用其有捕盜開荒異常出力者准隨時奏奬如此則激勸有資廉能者樂當其任矣一社長宜籌給津貼也奴才前奏本計十條及近奉旨舉辦巡警興學諸務何一非與民圖治之事更何一非鄉社應辦之事不責之鄉社而僅責之州縣則丁胥恣肆弊端叢生何以觀成效而臻上理奴才現已飭各州縣凡有應行各要政皆責成鄉社辦理近者或令社長來城遠者或因查閲保甲巡警勘騐命盜案之便親往誡諭不得用丁胥攙雜其間惟責之以事而無以贍之則賢者必不肯枵腹從公中材且不免藉端生事斷非持久之計查漢三老以下皆給祿石今社長亦應酌給津貼以養廉潔以杜貪求應准於向攤公費及賽會等無益用費内酌籌津貼如此則贍給有出公用有資自不致生推諉婪取之弊矣一社長宜稍容禮貎也漢之守令多給故鄉宋之故鄉還明本郡大都用本土之人最易修本土之冶今州縣轉徙無常賢否不一官之視地方如傳舍民之視官如過客徼倖無過冀圖終秩者十人而九社長則爲各村鎭之土著永與地方相維繫凡農工之應興蠧弊之應革者旣較牧令知之倍詳且卸退以後仍居本地竐有措置乖訣非法取求則一鄉之人得共指摘甚至該社長亦有自受其弊者其所受利害又較之州縣爲倍切今晉省社長多不得人推求其故無考查之法無廪祿之給有司不加之禮貎書役動肆其譙呵攖刑辱受禁押乃其常事是以自好者去之若浼今人動謂鄉官不可復者爲此輩也奴才竊維欲圖挽救非略崇體面不可現已飭各屬遴補社長皆由州縣札委平時推以禮貎書差不得直呼姓名以示優異其有社務廢弛或滋别項弊竇者輕則撤退重則革懲庶任其事者皆思舉職矣一限制社長派費以恤民力也查晉省民間一切官徭私費無一不取之於公社公社無一不攤之於花户有用少而報多者有借一而息十者社帳曰增民累日甚控訴之案多由此起現擬飭令各社平常用欵皆明立限制自非公用如差徭巡警等類私用如修渠看秋等項不准多攤迎神賽會可省則省除應提社長辦公經費外向之供劣差飽衙蠧者悉行屏除其有以設帳重利盤剝者罪之庶民累可輕民生日裕矣[  此摺仍未登畢明日續登]  
[逆黨成禽]  
　　羊城日報云前數年廣東三點會逆首劉單眼福與鍾水養同謀作亂嗣因事洩逃往新加坡去臘同返粤東隨由逆首洪全福派往惠州白芒花等處糾約逆黨嘯聚港中會何壽仔潛赴潮州勾結廣惠一帶黨羽約期舉事因染微疾未克成行而省城事已敗露遂匿蹟東莞縣境黃麻莆村某日城守營千總歐陽葵偵知密派勇丁擒獲回營詰之供認不諱刻已解往虎門懲辦矣 
[粤逆供詞]  
　　香港循環日報云正月初二日粤中緝獲三合會逆匪蘇子山陳學林屢經訊鞫嚴密異常近始有友人錄得蘇逆供詞曰小的年二十四歲湖南省長沙人父名金安母周氏未有妻子平日在港中油麻地跟隨做西廚人湯亞范聽他使喚小的於上年十二月二十七日晚同三合會頭目曾捷夫及陳學林上省同在采石華紫洞艇居住坐看三十晚上火起後聞洩露卽欲回港因聞初一日無船故遲至初二早搭船落港就被捉獲斯時曾捷夫知機先走上岸小的得知洪全福爲大將軍見他面説在省揭竿如何辦法若照小的條陳則用小的隨據曾捷夫云已有三四十路人馬分在東西兩江地方起旗至各軍械分藏省中各處洪全福所爲之事他以小的係外江人言語不通故未與小的同謀小的因據素識之曾捷夫説知始悉其事曾捷夫於十二月初八九等日接到洪全福公函小的見他有黃縀憑據一張内寫二十七小的因知道有三四十路人馬定於三十晚到省城起事迨至二十七晚曾捷夫邀小的同到省城河面僱一紫洞艇與已獲之陳學林三人同住小的問曾捷夫所幹何事他云爾看三十晚火起功成諸事不用小的帮手小的問槍械存在何處他未有實話問子藥多少他云存港有五百萬之多并謂黨羽有一萬數千人俱在省城内外埋伏及在鄉間約定分五路小的問何爲五路他答買得省城地圖一看便知又云廣東之營盤已通消息惠州卽日起事其餘花縣三水肇慶東西兩江等處亦同時而起所用軍火均有廣東省城接濟三十日聞西關已拿數人事經洩漏城門又已早閉人皆不敢起事卽晚返港甚多小的問曾某後事如何他云現雖被拿幾人此事定要做的省城之事辦與不辦回港方能定奪小的問洪全福東家是誰據説謝何兩姓其名並不説出只謂謝姓最有勢力小的在香港僅識得林某謝某羅某三人皆係頭目每人帶五十人曾某初要其帶兄弟後不要他帶止恊同在内參謀住在香港油麻地嘻蘇係廚役所雇打雜夫實蠢然一物耳而亦圖謀不軌則其黨羽之卑鄙猥瑣可想而知而尚詡詡然曰復明曰排滿亦徒見其膏我斧鑕而已何明之可復滿之可排哉噫吁嘻 
[廣東兵輪船表]  
　　中日交戰海上師熸各省兵輪船多所損失兹者羊城日報將目下粤洋諸艦編列一表頗覺羅羅淸疎爰照錄之計伏波鎭濤安瀾廣庚廣金廣玉廣保南圖宣威福威定功廣元廣亨廣利廣貞飛電健鋭惠安肇安廣安廣福廣靖廣軍克虜報捷保捷保康保勝永勝决勝化善裕民安靖安濟利濟泰濟同濟公濟公武利川飛熊濟川鎮東輯西靖海東海東彝靖海雄河清海晏海珠建功平江靜江綏江定海小海珠共五十七艘蓋統緝匪巡卡巡鹽大小各船計之也 
[帥節過鄂]  
　　武昌訪事友人云簡授兩江總督兼南洋通商大臣魏午莊制軍節麾己蒞鄂垣不曰將取道東下福星一路移照三江指顧間事矣 
[司牧過潤]  
　　鎮江訪事人云本月初旬某日江南天主教主教姚大司牧行抵京口在洋馬路天主堂暫駐行旌初八日之晚洋務局委員邵虎伯直刺租界總巡周錦堂協戎親詣堂中投刺大司牧接見之下暢談良久然後興辭初九日清晨八點鐘時大司牧身披祭服首戴禮冠登臺行彌撒禮副以甲乙二司鐸服色略同敎中人之到堂瞻禮者男左女右次序井然至鐘鳴十一下始禮成而散迨午後二點鐘時復舉行聖體降福禮是曰協戎直刺各派勇丁在堂前照料初十日大司牧由陸路和溧水金陵等處進發常鎭通海道長久山觀察商請南洋常備右軍統領杜雲秋觀察派出勇丁十六名沿途護送 
 
 

Page 3

 
 
[梟匪熬刑]  
　　姑蘇訪事人云著名巨梟孔老窩子由松江府許子原太守備文解省禁諸蘇州府獄迭經府尊向子振太守督同讞局各員研訊供詞狡展僅認販私開賭太守飭跪巨練良久仍矢口不移至本月十一日復經研訊始供認毆斃某鄉人太守飭還禁獄中聽候禀請上憲核奪 
[示保民食]  
　　前日蘇松太兵備道兼江海關監督袁海觀觀察出示通衢略謂本道現奉兩院憲電諭日來米價騰貴内地民食維艱惟漕米軍米照常出口外各項商運俟市價平减民心安定隨時察酌情形卽行禀請開禁飭照辦等因除函致税務司一體飭遵外合亟出示曉諭爲此示仰商民人等知悉須知江南上年秋收豐稔而平民依然食貴近來繼長增高日甚一日轉瞬靑黃不接後患堪虞自不能不預留地步現蒙兩院憲暫禁商米出口實係未雨綢繆保全民食起見自示之後毋得再將米糧裝運出口致干未便切切特示觀此是淞口抽收米捐又將暫停辦理矣民困其得稍蘇乎 
[示拓街道]  
　　本邑城廂内外保甲總巡朱爲再行出示曉諭事照得新北門内城根去年被灾之處所有各叚街道經本總巡帶同亭者地甲人等前往勘丈統以一丈寛爲度業經釘立樣樁出示曉諭在案其所量一丈開闊係以兩面階沿爲界查各業户仍未能一律讓進合再出示曉諭爲此示仰各業户人等知悉所有該處房屋階沿務各遵照樣樁砌造其出簷滴水祇准在階沿之上不得越出樣樁之外將來房屋落成各裝水落尤便行人各宜遵照毋違特示 
[邑令禽梟]  
　　日前忽有梟匪蟠踞本邑北新涇招人聚賭上海縣主汪瑤庭大令派差往逐梟匪置之不理因函請鹽捕管統帶吳叅戎辦理叅戎言此帮私梟非伊營中人逐之恐必不服大令怒甚禀明蘇松太兵備道憲袁海觀觀察請飭奇兵營滬軍營統帶各撥勇丁一哨隨於昨晨八下鐘時督帶全順薛貴兩縣差及夥役二十名隨往法華鎭與勇會合以便協力擒拿及至則梟匪已紛紛逃逸祗徐全英金福泉兩人在賭檯上收拾器具因卽飭差拘住旋詣鎭上巡防局與局員梁二尹互談然後將徐金帶回押候懲治 
[報請騐屍]  
　　有王某者賃居法人新闢租界中褚家橋左近秉安里丁某家丁故後遺有二男一女王隨與丁妻私識丁邇欲將丁女許字某姓丁子不允前日午前五乘丁子熟睡拔刀連砍數下受傷身死隨卽乘間脱逃事爲捕頭所聞將王母某氏拘押一面令包探協同地甲報請上海縣主汪瑤庭大令親臨相騐 
[上海縣署瑣案]  
　　浦東保甲總巡謝岳松明府移送劉日新控張富有誘拐伊妻一案至縣前晚縣主汪瑤庭大令升堂研訊龔正益供小的係山東人在浦東耶松船廠爲挖泥小工劉日新卽劉二麻子冋在他廠當工頭伊妻失去後知爲張富有所拐糾人在茶館中互毆小的正在做工並不同往後被局差誤拘求恩鑒宥毛阿大所供相同劉日新供小的亦山東人去年挈妻來滬赁居浦東被張富有勾引成姦小的目見數次故於去臘遷居浦西張隨將妻子誘出藏匿浦東某老婦家迨小的根追張又將妻移置他處是以邀集同鄉人在茶館中理論張恃其蠻橫將劉豐林劉七二人毆傷故小的控諸總巡局大令飭仵役騐明傷痕諭令擡回醫治潘雲其供小的在浦東某紡紗廠門前設攤售水菓當劉張毆擊時傷及足踝後被局差一併拘押大令喝令笞責三百板張富有供小的亦挖泥工頭與劉同鄉並無誘拐之事本月十二日劉糾人向小的索妻以致互毆旋有徐老五者手持上海縣燈籠自稱馬快向小的索詐洋銀三百元小的無力應付商同康榮班將徐綑縳康呈騐徐所持燈籠徐供小的亦山東人時在浦東訪友張等疑小的由劉所糾用繩綑縳吊在空屋中小的並無索詐之事且劉張如何毆擊小的均不知情大令復詰張曰爾將劉妻藏於何處張堅不承認大令喝責五百板隨判令將康責三百板徐責三百板劉責一百板交人保出限張於十天内帮同劉找尋妻子禀復候核○卲揭記投升科局控張曉巖侵吞地畝等情局員某君函告縣署前晚大令提張訊究張供邵姓之地報請升科時占及小的之地局員大老爺諭令小的將田單呈出小的自知勢不能敵業已檢呈局中讓伊管業大令著具結存卷諭以爾因田地糾葛被人控告之案甚多限即赶緊淸理若再玩延定行嚴究○巨竊張嘉林改姓趙名山携所私淫婦趙孫氏至蘇州開設烟館後因犯案被吳縣主林　生明府遞解回籍前晚大令升堂研訊趙孫氏供小婦人係崑山縣人前夫故後赘張爲後夫在蘇州靑陽地開設烟館寄居樓上之楊姓犯竊失主開單報諸吳縣縣大老爺盆差拘拿楊聞風逃逸遂將小婦人所開烟館發封張供小的前雖犯竊今已改過贅於崑山趙姓小本營生大令飭將氏押候備文轉解崑山原籍請地方官嚴行管束 
[浦東總巡局紀事]  
　　本邑浦左唐橋鎭巡防局門丁楊明德勾串局差沈阿虎向鄉人姚林泉索詐被姚控諸保甲總巡局總巡謝岳松明府函致局員蔣克生二尹將楊沈提案訊究二尹立卽斥革然後送請明府嚴懲○保甲總巡謝明府查悉浦左某圖地保徐旺金有徇庇賭棍情事因於昨日函致唐橋鎭巡防局員蔣一尹提徐歸案以便訊懲 
[英租界捕房紀事]  
　　昨日四馬路有彰洋貨店被火後朱榮生王阿寶二人在火塲中攫取零物經魯意師摩洋行主查悉函告捕房捕頭派六十八號西包探偕華所探李星福前往將朱王拘獲押候解送公堂禀請讞員張柄樞司馬訊究○昨日王阿寶行竊南京路瑞昌祥號洋傘一頂被包探方長華拘入捕房捕頭令押候解送公堂禀請訊究 
[正月分教職單]  
　　正諭直隷宣化王璧永平清豐孔繼翰趙州邢台婁逢甲昌圖江蘇常熟周銓淮安江都王錫疇江甯山東曹縣韓中焱武定山西絳州陳福臻解州福建武平陳春瀛福州江西分宜陳希孟南昌鄱陽湯祖蔭袁州湖南耒陽易崇漢長沙衡陽陳鴻甲永州廣東順德吳大猷肇慶四川西昌吳嘉謨資州俱舉訓導直隷欒城王承志保定挨順天良鄉劉際雲保定吉林伯都訥馮學海河間直隷新河師訓正定俱舉吉林伊通州張獻順天歲山東樂安莊阿蘭沂州拔安徽天每王友彬頴州歲甘肅秦安周應豐蘭州舉浙江桐蘆　駿聲紹興舉湖南乾州廳李世欽永順拔寍鄉鄧翼郴州廣西思恩劉家馨平樂四川資州蔣一瑜潼川俱歲峨眉趙純武潼川舉廣元陳傑綿州歲復諭直隷平鄉宣坪永平拔井陘土觀治永平附欒城步以莊翼州拔福建永福裘章邵武廪江西興安李人煒南昌歲湖南甯遠何曾唯郴州廪雲南嶍峨周汝臣雲南拔貴州永從王書同遵義副貴定吳鶴書鎭遠舉畢節王嵩辰貴陽舉甕安朱澈貴陽副婺川李端棨貴陽舉復訓直隷河間楊占春永平舉順天寍河朱紫貴河間廪直隸高陽鄒維熊宣化府江蘇蘇州吳瀛儒常州廪山西長治劉體聖平陽附代州楊廷棟浦州歲汾陽吳念祖解州歲浙江石門蔡世錂湖州廪秀水顧元禮紹興廪東陽夏鍾藻杭州廪江西新城楊樹梓南昌附雲南普寗張泗源廣西廪州貴州仁懷廳葛秉彝平越州廪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海總巡局案]  
　　有劉陳氏者家居本城北三鋪觀音閣前外甥女盛玉馨於去年三月某日失去至本月初始悉被浙江紹興人沈載林誘拐隨於前日尋獲扭送保甲總巡局總巡朱森庭明府訊詰之下劉陳氏供小婦人年六十五歲玉馨自幼由小婦人撫養今年十五歲尚未字人突被沈载林拐往紹興今始尋獲已懷孕六個月求卽究懲玉馨供自知不合願隨外祖母回家沈供小的年四十歲一時糊塗惟求恩宥明府判責三百板枷號一月月期滿送縣遞解回籍 
[英美租界公廨]  
　　英商太古洋行總船主某君以張記牛奶棚主張益祥騙借銀兩等詞控諸本管總領事署旣而人壽保險公司經理人又以張益祥除牛奶棚外尚開設吉祥春番菜館蓄意誆騙等情控訴英總領事函致公廨隨由讞員張柄樞司馬飭差協同包探將張拘押未幾有余祖厚者復以張浼羅星垣李稚平將道契抵押銀兩回收利息避匿不見因遣家丁余升禀請飭提羅李究追司馬准之飭差提到羅李二人管押候訊 
[法租界捕房紀事]  
　　西門獲城河内所泊江北船前經克總捕頭禀請讞員孫建臣大令咨照保甲總巡朱森庭明府飭差驅逐日來此項船隻依舊停泊河中昨日謝副捕頭因又禀請函致明府赶緊逐去○松江某號内河航船停泊羅家灣左近前日有客失去洋銀五十餘元遂將船夥顧某扭入左近捕房昨日轉解大自鳴鐘捕房克總巡捕頭詰得並無端倪暫准交人保出 
[美租界捕房紀事]  
　　前日午後六百三十二號華捕投捕房報稱有一杉板船自虹口港内駛出甫至揚子路碼頭風狂水急以致覆入江心捕頭令速往查明有無傷斃人口○江北人名阿三者不許其姓向在吳淞路六百五十七號門牌陳阿元所開老虎灶茶肆爲夥昨晨不知有何寃抑潛購紫霞膏吞服陳察知有異投報捕房捕頭令扶送同仁醫院求治醫生雖竭力施救無奈受毒已深旋卽斃命因令地保報請某善堂備棺收殮○昨晨小竊趙阿堂混入穿虹浜某姓家竊取衣服數件携之而出適爲某號巡街所見連贓帶入捕房捕頭令押候解送公堂禀請讞員張柄樞司馬懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年二月初六日京報全錄]  
　　宮門抄諭旨均已錄前○陜督崧奏遵旨查明藩司被叅各欵據實覆陳摺○直督袁奏被叅知縣功過尚足相抵請開復處分片頭品頂戴陜甘總督奴才崧藩跪奏爲遵旨查明藩司被叅各欵據寔覆陳恭摺仰祈聖鑒事竊奴才于光緖二十八年十一月二十一日承准軍機大臣字寄十一月初六日奉上諭有人奏甘肅藩司何福堃年老嗜利營私敗法縱令其子何繼良接交屬員廣納賄賂等語著崧蕃按照所指各節確切查明據寔具奏毋稍徇隱原片著鈔給閲看將此諭令知之欽此欽遵寄信前來奴才遵墍密飭署甘肅臬司黃雲督同蘭州府知符胡孚駿按欵確寔查覆去後一面嚴密飭查証以平日見聞已得梗槪兹據黃署臬司率同胡守詳稱遵飭確查何藩司被叅各節有因展轉訛誤者有跡涉嫌欵介於公私之間在當時本屬急公事後論定格於例章應求略跡原心者請逐欵陳之如原叅何藩司縱子何繼良接交屬員廣納賄賂以候補知縣鄭賢炤梁廷獻爲通賄之人以五泉山寔客爲賄賂之地凡平日屬員有可索賄者該藩司卽拒不納見以示之意該省官塲至今有非天成亨錢票不收之謠一節查何藩司之子何繼良年甫一十向不干預外事自去年秦晉會開賑捐陜局派員來甘設局辦捐何藩司因陜撫　留甘餉二十萬辦賑指甘肅捐欵撥還遂添員恊辦又因本籍山西災重賑捐與甘肅公事無涉令其子繼良入局　辦意因捐局員紳太雜繼良粗通算學藉此清查照料此招議之所由來也至五泉山雖近省城平時冾廟荒山每年四月佛會十日游人雜遝維時繼良之母與其妻先後臥病常往五泉山上香許願確有之事迨後其妻李氏病故又停寄廟内同鄉官塲弔奠亦屬人情宴客之説或係因此若謂招權納賄乃暗中避人之事似不至於衆目昭彰之地自取敗露此理之顯而易見者所指通賄之候補知縣梁廷獻甘省正佐各班查無其名不知緣何訛誤至鄭賢炤係福建舉人議叙知縣學問素優兼通醫理在課吏館屢取前列各衙門傳閲課卷兼視病證繼良之母妻多病常延鄭賢炤醫治何藩司公事繁多繼良迎送照料事誠有之然鄭令人素端正並未有關説人情私通賄賂情事至匯商兑收各省協餉往來藩署乃其常事亦不止天成亨一家查匯號規矩甚嚴從不干預公事自係傳聞之訛又如原叅平遠縣回亂由知縣葛堯欽辦理不善何繼良索取二千金許以無事經魏前督臣叅劾葛堯欽追索贓欵具控督署勒令記藩司將子遣回甫行至陜西適魏調雲貴該藩司護理督篆又速令伊子回者益無所顧一節查平原回亂係二十七年二月署知縣翟鍹任内之事葛堯鈆已於二十六年岑升司任内經前督臣甄别改敎回籍無從向索銀兩是年繼良赴陜探親旋回甘省實有其事逐驅喚回各情查無確據亦未具控有案又如原叅平遠缺繁以到省未久且又書生迂腐之秦瑞列索賄三千准補一節查平遠新設简缺著名瘠苦自葛令攺敎後係停止變通章程第一交出缺部章輪補卽用秦瑞珍庚寅進士十七年四月到省魏前督臣以該員卽用資格最深照章請補索賄三千之説繼無其事又原叅逖　州煩缺非多年勞績人員不補宋之章以納賄五千金補之一節查宋之章光緒四年到省迭署煩缺素稱幹練二十六年魏前督臣奏補是缺經部核准納賄五千之説該員辦理西甯金　正値補缺之時適解過砂金三百餘兩有庫或卽因此傳訛又原叅署河州知州楊增新五年期滿經潘者藩司飭赴渭源本在竟索賄五千金使之留任一節查楊增新甘肅州縣中出色之員素能辦事該員委署河州與奉文交卸均非何藩司任内之事何藩司到任並未留署亦未調簾有無索賄不辨自明又原參固原直隷州劉玉順年老衰庸步履幾廢前任秦安託詞請假後調山丹自請開缺一節查劉玉順大挑知縣到省二十餘年現年未六十精神甚健光緖二十年楊前督臣請補秦安二十四年陶前督臣調署山丹保洊卓異二十六年魏前督臣保洊奉旨嘉奬該員歴保在任候補直隷州屢充新餉所委員留心公事欵目熟習照章輪補固原州該員守潔才優迭膺保薦决非鑽營之輩亦非戀棧之人現仍留充新餉所交案並未到任淡於進取寅僚賢之又原叅涇州直隷州張元潹才具平庸吏事荒廢無人不知始委固原繼调皋蘭升任涇州種種徇私敗法可不　而知其所以然一節查張元潹甲午進士二十三年委署敦煌二十五年丁前藩司請補碾伯縣因保洊内召欽奉特旨以直隷州知州在任儘先卽補甘肅僅此一員二十七年照章儘先請補涇州直隷州旋調簾差適署皋蘭縣黃燾病故就近委署首縣該員有學有品歴署各缺講求吏治漢回愛戴但沈靜寡言短於酬應實無别項情弊又原叅秦州知州張珩在該省素有賢聲無故調省勒派一萬二千金塡庫始准到任一節查二十六年聖駕幸陜固原平遠回民不靖地近西安經潘升司詳請調署固原州藉資鎭折確係因地擇人冀弭隱患並非無故撤委亦非何藩司任内之事甘肅庫儲雖絀從無勒派州縣塡欵之事但張珩在甘年久輕財重義索有善人之稱是年進省就醫適首縣黃燾病故公私虧累甚重張珩與黃燾交厚慨借鉅欵實有其事此係朋友私交與藩司衙門無涉又原參何繼良濫保知府一節查二十六年秦晉會開賑捐正値順直不靖晉豫秦隴同時荒旱人心惶惶迴非平時可比原案奏准無論何人勸捐五千金者卽許請奬時蘭州府胡守充當捐局提調據稱凡辦捐員紳均先期查取銜名詳請咨部立案何繼良派名何厚彭先捐四川試用同知銜名卽在其内停捐開保兩局共捐十八萬餘金何藩司總核捐事照章應行請奬因係桑梓奇荒分宜効勞不應開列經胡守查核分勸各員獨何繼良集欵二萬餘金又在局幫算捐帳辛苦日久無論本身移奬皆所應得是以照章彚開嗣奉部覆以何厚彭係本案報捐議覆將保案註銷惟時繼良以勸辦出力獨抱向隅頗爲觖望旋經何藩司察知逼令携其故妻　柩回籍現時並未在甘此外亦未與聞公事及招搖　賄各情合將查明實情逐欵詳覆前來奴才覆查何藩司被叅牽涉各員如張元潹劉玉順所補各缺内有奴才任内請補者其宋之章張珩楊增新等雖係調任督臣魏光燾任内之事然兩年以來考查各該員居官行事皆老練州縣品操堪信惟賑捐保案於二十七年十二月分奏明照章先將銜名咨部有案何藩司係總辦賑捐旣堅辭保奬伊子何繼良係勸捐委員奴才以捐輸非本省公事論功行賞亦應給奬是以列保查藩司何福堃由科道外放品學素優奴才與之同官察其言行雖無遣大投艱之才實在恂謹老成之列甘省瘠苦歲仰鄰恊自京津肇亂各省關欠餉甚多又値攤派償欵曁本省籌辦各新政年來與署臬司黃雲協力籌維盡心盡職謂其辦事拘謹容或有之若放緃納賄似不至此其令何繼良辦捐實係望還借欸誼顧桑梓但繼良年少喜事急欲見長時與同省寅僚接唔罔知廻避實屬不顧嫌疑舞怪言者論列此外各節旣經逐欵查明或傳聞誤會或事出有因且賑捐保案何藩司父子均未得奬並已飭令其子繼良回籍究與溺愛徇庇者有間可否略跡原心免其置議之處出自逾格鴻慈所有查明甘肅藩司何福堃被叅各緣由理合逐欵據實覆陳伏乞皇太后皇上聖鑒訓示謹奏奉硃批叧有旨欽此 
袁世凱片再直隷候補知縣趙鍔前署廣宗縣任内於匪徒屯聚縣境不能設法開解經臣奏參撤任摘去頂戴在案該員自撤叅後隨營剿匪捕獲頗多辦理善後　甚得力嗣在祁州博野蠡縣深州安平饒陽一帶購線緝獲要匪韓連瑞馬鍋台等數十餘名俱極狡展該員反覆　求匪無遁情分别懲辦現在地田肅淸功過尚足相抵合無仰懇天恩俯准將直隷候補知縣趙鍔開復摘頂處分以資激勸出自鴻施逾格謹附片具陳伏乞聖鑒訓示謹奏奉硃批著照所請該部知道欽此 
 
