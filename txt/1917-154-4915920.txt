# 1917 - 154 - 4915920

 

Page 1

 
 
   
 
 

Page 2

 
 
時評 
[無一而可（冷）]  
　　陷於重圍之中且又不能辭職以名器授諸反對者之手今日之總統固已無一而可已不迫於勢而不從反抗者之要求耶將何法以處之迫於勢而從反抗者之要求耶則他日必又有反抗者將何法以處之 
　　　　理一而已勢不止一也舍理而論勢其無一而可也乃勢之所必至 
[命令]  
六月九日大總統令孫桂馨加陸軍測量監銜此今 
　　又令陸軍次長代理部務張士鈺呈請授李熙謝漢章雷振東劉發良李長青爲陸軍步兵中校尹誼王璧鈞爲陸軍砲兵中校樊福祿孔繁耀陳同謙馬建綱納福興爲陸軍步兵少校趙如柏爲陸軍騎兵少校楊燦星爲陸軍砲兵少校徐本立爲陸軍工兵少校環理昌爲陸軍三等軍醫正並加陸軍二等軍醫正銜曹恒鈞李希恒李希傑趙錫品爲陸軍三等測量正應照准此令 
　　又令陸軍次長代理部務張士鈺呈准鑲藍旗滿洲都統巴哈布咨請以理璋承襲世管佐領應照准此令 
　　又令日本参謀次官田中義一給予二等文虎章此令 
又令日本陸軍步兵少佐佐藤三郎給予四等文虎章大尉坪丹善朋給予五等嘉禾章此令 
又令尹扶一晋給三等文虎章此令 
[專電]  
北京電張勳要求解散國會期限十日止但九日晚黎仍未决外顧問有賀長雄主張政治解决可以解散莫利遜反對之伍亦不願副署果决定解散則李與張將同來命令當由李副署但李來否仍未表示昨已派人與商（九日下午十一鐘） 
　　北京電公府昨午集外顧問莫理遜有賀長雄等研究解散國會手續聞命令巳諭法制局起草惟伍堅不副署黎意屬李署名李因此不來改由電話直接互商（十日下午五鐘） 
　　北京電國會自散恐辦不到黎意仍怕違法欲自辭擁徐者望黎退甚急又兩廣聞國會自散亦不反對雲南正去電徵意見（九日下午十一鐘） 
　　北京電黎因條件難從有吿退説（九日下午三鐘） 
　　北京電解散國會令公府巳送津署李經羲名張勳俟發表後即來京（十日下午十鐘）　 
　　北京電解散國會已决定伍代總理至晚入時尙拒副署朝樞力阻九時召王士珍商歡伍今晚擱明日發表（十日下午九鐘） 
　　北京電王士珍兩電獨立省謂時局益危毋争意氣奸人旣煽　　　復辟之舉外人巳漏干涉之漸設陷國於亡諸君之首禍將何以自解（九日下午三鐘） 
　　北京電馮電如調和不就當商准楊盧取消獨立聊合鄂赣實行擁護中央之表示（十日下午五鐘） 
　　北京電劉存厚來電與戴戡捐除嫌疑合兵北上共討逆倪擁護中央（九日下三鐘） 
　　北京電湯化龍回京對津派極抱悲觀語黎將與進派携手益友社巳有表示（九日下午三鐘） 
　　北京電王士珍用萬急電速姜桂題至津勸阻張勳带兵入京而已不及（九日下午三鐘） 
　　北京電聞英俄對時局將繼美提出警吿（十日下午五鐘）　 
　　北京電外人對張大隊入京將提抗議（九日下下午三鐘） 
　　北京電天壇定武軍駐所巳將軍用電報及電話敷設（十日下午五鐘）　　漢口電孫武總統勿辭職國會勿自散（十日下午五鐘）　　北京電政府答復黄羣質問舊總理資格之消滅與新總理資格之取得同在俄倾問不容一瞬問斷引熊免孫令均熊副署爲反證此令實不違法　　　　（十日下午五鐘）　　 
　　北京電府幕僚處實行撤裁（十日下午五鐘）　　北京電鹽欵由丁恩商准銀團照撥共三百入十餘萬本月放餉前交付（十日下五鐘）　　北京電檢查電報一律取消獨電局於新聞電仍令分局送檢　（十日下午五鐘） 
漢口電軍署出示擔保京漢貨車通行　（十日下午五鐘） 
　　廣車電陣督軍宣布八號起全省戒嚴爲保護治安起見謂有假民軍號召者以土匪論　（九日上午九鐘）　　 
　　廣車電李烈鈞抵省矢言聯絡西南省保障共和　（九日上午九鐘） 
廣車電西江各縣日來迭吿水災　（九日上午九鐘） 
[外電]  
　　北京電黎總統會議後决計與國會共去留叛變督軍之哀的美敦書於星期日滿限已由伍廷芳博士力勸拒絕之國會領袖亦殊堅毅督軍之哀的美敦書謂如因拒絕而發生意外張勳不負責任政府擽擬答覆美國之照會述明事變眞相並懇美國扶助　（九日） 
　　北京電海軍總長程璧光與蕯上將同電　　黎總統如不幸見戰海軍全體擬齊心輔助　　 
政府黎總統今日吿國會領袖謂無論如何决不引退非合憲法决不解散國會張勳之哀的美敦書尙未答覆聞天津各督軍現俟哀的美敦書滿限後再取第二步行動伍博士正式宣稱彼决不副署解散國會命令倪嗣冲旦夕將抵津國會領袖多離京議員留者不足法定人數國會或可因以自行解　　散以示非受督軍威逼出此　(九日)　 
　　北京電伍博士因美政府竭誠勸吿已向美　使正式申謝謂各方面重要領袖现正設法調停争端不日可以和平解决日使通吿政府謂日本對於中國争端不欲干預張勳與天津参謀處會商後要求於其入京前解散國會黎總統伍博士則力促張勳入京面商故局勢旦夕將變動　（九日） 
　　以上大陸報 
　　北京電張勳要求條件（一）解散國會（二）實行責任内閣（三）解散省議會（四）懲辦總統府人員若干（五）重擬憲法（六）特赦帝制黨以上條件如肯依允張勳始可來京議和督軍等所欲懲辦者爲丁世嶧哈漢章金永炎黎澍四人總参謀處巳發嚴緝昨日哈漢章在津被捉去張勳吿總統派往天津之代表謂如上述條件不於四十八小時内依允則將回徐聞總統堅定不屈不行違法舉動伍博士與總統同意故張勳之條件將被拒絕以待督軍等第二步行動張勳刻住於天津德租界中華屋内酬應不絕張以印成之示文貼於北京曉論人民謂來京調和商民等勿得驚擾張兵野蠻行爲今已使南城不安張兵分駐兩處一爲天壇一爲永定門外居民聞其到京多往觀之稍近其營輙被張兵以鎗柄痛擊張兵似以毆人爲其大樂（九日） 
　　北京電黎總統於解散國會問題求由法理上解釋故特於昨召集顧問會議其結果有謂總統召集之國會總統解散非違法者有主張全係違法之處置者意見各異面代理伍總理會示斷不副署之决心故黎總統九日之夜復派特使赴津吿張勳等謂此問題關係重大求其入京從長計議又民黨方面之有力者聞有從恿總統此際辭職之事（十日） 
　　北京電總統特使夏壽康與李盛鐸昨夜之赴津聞其内容大要如左若張勳逕拒入京則令張氏承諾左列之二項然後發表命令一現在國會議員人數不足不能開會下令改選議員二由各省各選代表八人組織憲法會議　（十日） 
　　北京電總統因避解散議會之名義擬發改選議員之命令　（十日） 
　　北京電天津電云一觀測張勳之進止似處分國會之命令未發以前無論總統如何派遣特使决不入京二在津民黨議員聲稱總統之辭職國會之解散今茲巳非問題要在根本解决故巳紛紛由海路南下三張勳擬俟解散國會之命令旣下即偕李經羲入京本之就總理職巳由張勳與李協議妥治惟研究會派反對李氏　（十日） 
　　北京電盛傳張勳派其部下微服入京有監 
 
 
 

Page 3

 
 
視民黨方面重要人物及黎總統之形跡（十日） 
　　天津電張勳昨日訪客四十處今日三十處（十日） 
　　漢口電馮國璋近與王占元之間交涉調停時局之事聯合似已漸成如湖南江西浙江等亦贊成五省聯合推馮國璋爲代表（十日） 
　　南京電此間中國人間以張勳此次擁其大兵北上必來國體之變更因此各種謠言甚盛（十日） 
　　南京電江蘇省於應解中央之欵内截留二十萬元爲救濟省内災民之用已得敗政部許可（十日） 
南京電馮督軍召集全省軍警長官開省防會議盧護軍使参謀長馬鴻烈陸軍第一混成旅長馬玉仁第二水警廳長代表等均將來省與議維持地方治安辦法（十日） 
以上東方通信社電 
[戰電]  
　　羅馬電公報宣稱敵軍發砲猛轟後在伏狄斯進攻爲意軍所敗大隊敵兵藉猛烈砲火之掩護進抵加斯太格拉維柴南面爲意軍回攻擊退被俘者若干人（八日） 
　　巴黎電今日下午公報云夜間拉伏廠北面菲蘭南面及塞尼境之全陣線一帶戰事甚爲活動砲戰偶亦甚爲劇烈敵軍屢在各地點進攻均在法軍砲火下則退（八日） 
　　惀敦電薛西爾貴族今日在下議院宣稱戰争内閣審愼研究後决議以護照給予赴俄京之美克杜拉特君等蓋俄政府極願英國工界大小圑代表至俄京一行獨立工黨望之尤殷戰争内閣苟尼其行將令俄國誤會且將使俄人之欲力戰以争自由者大爲失望也如發給護照則當填明乃赴俄京之用而不能持以参瑞與京城之任何國際大會尤不能直接成問接與瑞典京城等處之敵人互通消息凡此各節必經領此護照者約明始能照發美克杜拉特氏起問如瑞典社會黨領袖白蘭汀博士其人是否亦禁與談話薛西爾爵士答稱戰争内閣所规定者不得與敵人互通消息白蘭汀博士匪特爲受衆推崇之瑞典政治家且並未抗對協約國之主義云（八日） 
　　亞姆斯特丹電荷后乘火車出行行至化田附近車忽出軌傷二十六人荷后所乘之一輛幸未傾覆旋改乘货車至海牙（八日） 
　　華盛頓電國務卿藍辛氏宣稱中國報章所載美國資助中國革命一説絕對虚妄美國對於中國革命並未取何種行動美國所常大關心於中國者維持秩序保全安寗云 
（八日） 
　　倫敦電尼加拉圭共和國巨安台蘇路透訪員電稱蕯爾瓦多共和國京城桑蕯爾瓦多有居民六萬餘人業已全毁群情未悉必因地震與火山爆裂之故又據台古細加爾巴電稱蕯爾瓦多尙有六鎭被毁（九日） 
按桑蕯爾瓦多爲中美共和國面積最小人烟最密之城位於地震火山帶之中央逼近桑米古爾火山該火山屢次爆裂人命財産之因以喪亡者不勝計數該城於一八五四年毁於因火山爆裂而起之地震一八七三年重遭此災自一五二八年建城至今已遇災七次大小不一今城建於亞蕯 
爾瓜特河上距太平洋三十英里乃於一五三九年遷移者高距水平線二一一一五英尺中有壯麗之公署大學校教堂國家劇場科學文學學校商會顴象壹及其他種種建策且爲該國最要之實業中心點校諸歐美之小都城有遇之無不及焉 
公電 
　　鄭州張敬堯來電北京参謀本部陵軍部吴總監陣督綀江步軍統領蔡師長李師長北京日報館並榑京師各報館南京馮副總統王鎭守使劉旅長徐州張大帥廣東陸巡閲使朱省長廣州報界公會轉各報天津徐車海先生李仲軒先生大公報並轉天津各報蚌埠倪省長山車張督軍張會辦直隷曹督軍朱省長范師長李師長奉天張督軍馮會辦黑龍江畢督軍許帮辦山西閣督軍陜西陳督軍蘭州張督軍新疆楊督軍四川劉存厚軍長劉雲峯先生周師長顧師長福建李督軍浙江楊督軍齊省長湖北王督軍江西李督軍戚省長河南趙督軍田省長張家口田都統承德姜都統王都統龍華慮護軍使馬護軍使吴司令南陽吴鎭守使上海時報申報新聞報報界公會分轉各報館並轉各師長各旅長各鎭守使公鑒國家不幸重見兵機勢迫時危實非得已故義聲所樹遠近輸誠較之前二三年動演惨劇流毒生民大非可比惟諸公與義初衷原對於受蔽之元首無端之亂命搗亂之議會不良之憲法有所建白力圖肅清僅求不負誤國之罪名曷賞欲别　不世之功利此國人所共信而敬堯所竊偑以追隨其後者也乃積旬以來隱憂藉甚鄰邦詰責國人驚疑長此牽延伊於胡底近聞元首　　　　 
悔禍僉壬偕逃老成前輩京津要人多允出爲調停速求解决　　 
磋商會議日有所聞敬堯以後生晚進簡陋無與固當敬謹縅默率我三軍以静待諸公之後命然惕懼莫忘情所難已積有愚衷願求上吿諸公皆老成謀國不客探納當能取兹芻蕘以供参酌之資也一曰外禍宜知儆惕也此次變故本以外交問　 
題爲引線於今外交停頓内政阻濡昨閱報載某國對於我國政變已經會議三次難免出而干涉惹起意外之虞故吾單今日宜秉愛國之忱顧全大體力取穩健免開今日割裂之端卽以遠杜將來瓜分之禍且誓師之初明言救國　邇皆知則一身之成敗祿位之得矢苟利於國皆可犧牲祇求國會解散責任内閣復得成立無政府之險象不至發生外交之方略仍可繼續使外人無從藉口國本得以奠安吾人天職克盡方無内咎於心若夫舍其本根惟謀枝葉則以救國之舉適召淪亡之痛後世史乘罪將誰歸是以現時救亡大計仍以速組責任内閣力謀統一爲預彌外禍之要着也一曰民困宜加矜恤也吾國數年以來變亂時作工商失散民生疾苦已逹其極近日黄河南北旱魃爲灾赤地千里其他遠省亦多於兵燹之餘精元禄削十室九空而金融停滯商民之怨尤不堪聞環顧四方幾無樂土且盗賊横恣乘機擾亂上下不寗公私交困縱無外患亦將自亡倘重以兵戎不息國本隨傾仁者之心其何能忍兼之牽延日久收拾愈難緃有賢　亦莫能救故吾輩今日不惟以改革爲先更當以民生爲念平心討究早决時宜暫蘇人民之痛徐國富庶之謀諸公苦心孤詣自能共諒於天下矣一日舉動宜求一致也舉義以來條件紛紛各執其説通電號召雖綢領相同而節目互有増損回去何從迄無表决且會師北上尙乏元戎距京遐邇各自屯駐日久則難絶散漫設有浪人煽惑其間人民驚擾於後不徒貽誤地方更恐牽及外交前者敬堯以元戎請舉紹帥旋以職名無微紹帥不受其後電商另擬徴諸各省尙無明覆而紹帥所云標奇立異各節　論良言允宜勉戒亦未審諸公是否一致主張日來每見反對黨倡言謂我輩中人多有亂立名目互争權利甚至心存歧異違背初旨者敬堯雖知爲妄語不敢信實然春秋貴自治吾輩舉措總期以光明之名義取神速之方略不可多存前順後慮之心旁敲側引之見以息羣惑而樹公義是則救國救民之目的不　以至誠而貫澈也一曰擁護宜度情勢也近閣聘老通電總統电位之心已决關於此項繼任間題有主張組繼臨時政府另選總統者有主張以副總統先行代理或依法繼任者亦有主張婉留黄陂勿事更張者人言不同莫衷一是敬堯對此本無成見惟茲事體大不可不預先籌商務求妥切萬一同人中少　齟齬豈不分崩立見故敬堯愚魯之見以爲此項問題當先立定標準無論如何解决總以能合國人心理得多數之同情不致引起反響而生意外之紛擾者爲上策吾輩軍人宜結合堅固之圑體勿稍鬆懈抱定正大宗旨無黨無偏不存私心弗爲妄舉否則一事未竟又生横枝使國人疑吾輩仗義之舉爲陰險之謀或亡或存他日均無以自白於人矣以上四端皆屬心所謂危不得不披瀝於諸公之前者敬堯愚昧　識微薄冒凟 
聰聽尙懇諸公憫念時艱少加矜察爲綢繆之計求速决之方對於此舉自發自收昭茲方信勿貽後憂則民國之福諸公之賜也臨電神往不知所云統祈鑒原佇侯明敎張敬堯叩佳 
[要聞一]  
張勳赴京因果之别報 
　　大陸報七日徐州通訊云徐州王之張勳今已啓程赴京矣而督軍等叛變之命運亦隨之俱往記者此言非爲遇甚藎張勳所主張者當可爲稱兵諸督所可承認者也就此問題顴察所及張勳此行决不致半途中止徐州之意見以爲總統無兵力以抗督軍而調和之結局即以總統無兵力爲根據此種意見不獨徐州有之即南京蚌埠亦然今軍人首魁猶囂囂然吿於衆曰吾之條件固甚和緩不遇解散國會另行選舉而已不更换總統不廢除共和不復段祺瑞之原職不增督軍之權力至於所謂天津臨時政府者僅督軍之参謀處耳惟當此時際國會在事實上幾巳自行解散而督軍猶公然直接遞哀的美敦書要求解散國會此中頗有可疑之點無怪乎有人謂督軍之所以僅以解散國會爲要求者不遇欲以此爲其得步進步之託詞庶將來得藉口於國福民利之必要援此爲例續有舉動耳其實醉爲之意不在酒也督軍否認復辟之説亦含疑實張勳亦不自　主張復辟特不解其何以欲大赦帝制犯乎倪張皆請國會不允對德宣戰故始欲解散國會惜宣戰問題未作以前督軍等早定釀成目下時局之謀否則其言當更可動聽茲姑讓步言之督軍等確不欲推翻總統破壤民國然其意實欲藉解散國會以威懾政府使將來執政者有所警惕不敢再批軍人之逆鱗此齣戲中張勳之力爲多惟出以穏重是否主動固不可知惟自始至終與聞密謀則無可疑事實具在可以覆按三月前張勳由徐赴蚌埠與倪嗣冲密商良久未幾張倪二人署中安置秘密電機互通消息張倪之關係固如是之親密也張勳之妻聞係滿人前由西太后賞給以醉其庚子護駕之功據徐州人云張妻實爲督署中之主腦張勳之代理事預員如北京等處有事則張妻代往聲勢煊赫與張勳本身無　今從京歸來甫一星期前後耳此亦與時事有關者也惟張不入戰場留有餘地今以調人自任可得操縱之權較入戰場者爲尤大並以分馮國璋出而調處之事業顴於黎總統召馮入京且派京漢専車來迫可知張動縱未首創脱離中央之策然督軍等之行動固得張之同意且多少得張之助力也至於倪嗣冲則不遇爲督軍等之口舌及替身而已事若失敗而有損失顏面之危者稱兵諸將中厥爲倪嗣冲與張作霖二人但倪張所以願胃險者其中大有原因聞黎總統於各督軍出京後即下命令罷倪嗣冲張作霖等數人職旋有人勸解謂將激起風潮總統乃撤回命令北京　情無有秘而不洩者此項消息旣經洩出倪聞之遂怒不可遏矣軍事進行頗爲鄭重瞻前顧後逈不若提出要求之輕率督軍等雖指斥國會専横咬牙切齒然無一致冒大危險者就記者得諸馮國璋倪嗣冲張勳等之策晝顴之各督軍幾皆坐守地方擁兵自衛倪嗣冲與張勳雖有軍隊出發　　　　　　 
惟皆不過五千人若奉天山東亦未嘗多派軍隊出境也若訽以將盡派所有兵士以犯北京乎則彼等輙切實言曰决不致有戰事若又訽以如總統堅持不從則將何爲彼等輙又答曰必無戰事且將喋喋不休謂和平最有益於國彼等僅求和平所以逼迫總統服從者僅爲求和平起見云云稱兵者雖口稱求有良好憲法究無一人願犧牪其所有冒險以爲之故上星期暗中磋商復磋商表面上則耀武揚威虛張聲勢希圖先聲嚇倒北京即使恫嚇之計不成各人亦不致有喪其固有之危險也 
[張勳軍隊入京情形]  
　　此次張勳率定武軍十二營北上一節業誌本報茲聞配置訪軍方法係以數營駐豐台其餘則槪行入京駐紥天壇先農壇昨日午後三時抵京者巳有第五路統領李紹臣部下之第十八營第二十九營及騎兵一營砲兵一連携有山砲四門機關鎗隊半連携有機關鎗三架以上係宿營於天壇内者尙有統領黄呂斌部下之第五十七營則在永定門外車站附近宿營於天幕中凡張幕三十有八架昨日都中市民張軍入京之訊頗形恐慌有因此急遽赴津者午後該軍抵京時先農壇附近人山人海途爲之塞午後五時積載兵糧之大車約有二十輛到時自前門至天橋一帶沿途顴者如堵拖長辮之定武軍大有所向無敵之概昨夜八九時前門一帶即有定武軍吿假出營遊行街市矣聞美國公使苪恩施於昨日上午帶衛兵數名乘馬車赴先農壇視察定武軍宿營地點是亦爲可注目之事政府因定武軍入京恐外人不知易生疑慮故昨日特派外交部人員赴各國使飩館詳告一切并謂該軍紀律嚴明京師治安必更穏固等語張以軍隊所過人民易生誤解特發出六言告示以安人心其原文如下現在時事俶擾　由政見相争長此遷延不决關係匪輕使者不忍坐視尅期馳赴津京志在解紛排難主持出於和平凡我同胞將士早經約束堅明所至維持秩序斷無戰事發生告爾商民人等其各安　勿　云云 
[張勳到津後之條件]  
自張勳有由徐州起程北來消息而津方面之情勢頓爲之改顴藎張勳者人人認爲有特别目的之人在與謀此次革命者派别旣多各有作用而張乃於此羣言淆亂之時隠然有驅車北來遂執牛耳之聲勢故一般情交失作用之恐惧者争欲尼止其行於張未啟程之前如錢幹臣之流僕僕於津浦北段之途中者實不爲少而張竟以老大哥之資格一切不以爲意而徐州専車竟逐天津之使令而來矣張於昨日早三點鐘到天津下車後駐朱家實署中其随行之第三路統領李紹臣第六路統領康長勝馬隊統領尹鳳山均於昨晚到京 
　　張於六號會發一電與天津方面之所謂總参謀成電云義旗雲興當謀收束指臂相使尤貴靈通勳准於陽日十鐘挈隊入都共規長策諸公熱忱毅力所盼堅持原旨進行鞏我國基端在此舉其各省業經出發軍隊均望暫屯原駐處所勿再進紥勳抵京後當即馳電籌商休戚攸關諒邀匡助勳魚印云云又據某方面消息張於起程之前又發一電與天津方面代表謂時局如此當從調停入手調停無效則作他計此時不必另設崇衔徒滋紛擾云云此電之用意大概係不贊成天津組織政府舉徐東海爲總統耳於是天津方面之一團高興直如陡傾一瓢冰水故昨日天津之報紙指斥張督軍痛攻調停説者甚多究竟張督軍之所謂調停係如何調停所謂調停無效則别作他計者是否即人人所注意之一著殊費人猜度也又馮河間魚日有電致徐世昌段祺瑞請徐張聯袂入都徐巳有復電略謂現擬以解散國會由各省派員議憲撤銷不合法之命令實行責任内閣制度各條件要求黄陂承諾並請段合肥入京擔任總理如合肥能允再執國政則大局可望解决不然雖偕同定武入京亦復無益云云顴此電之内容所謂天津方面之調停辦法殆不外是然徐氏此電之辦法即不爲擁護徐氏者所贊成蓋尙留一虚位之黄陂也而國會之必須取銷則各方面之意見巳經一致垂絕之議員殆無延年益壽之希望前有徐州來客云張會笑語之曰我此番入京必請兩院諸公好好的聽一天戲當此人心惶恐之時果有此舉亦可爲議院諸公醒一醒氣可惜叫天已逝劉王避匿諸公陪座時當不勝令昔之感也 
　　據天津電話云昨日早六時張勳衛隊先到車三輛八時張勳抵津朱家寳楊以德以次等人均至站迎迓惟警備森嚴未能上車張氏下車即赴徐段朱李各宅拜會諸要人午問大總統得悉特派夏秘書長乘專車赴津轉逹歡迎之意會談時張提出調停條件七條（一）保全元首地位（二）解散國會（三） 
實行責任内閣（四）解散省議會（五）懲辦僉壬（六）改組憲法會議（七）赦免帝制罪犯以上七條如大總統不能承允則不能來京現夏秘書長已於昨日午後四時乘專車返京覆命矣又聞張到津後旋往徐世昌寓中密談良久始辭别而出又復　訪朱家實李經羲段祺瑞　人均對於時局有所商議並往所謂總参謀處接洽一切回寓鈑後乃接見軍界各重要人物云 
[徐州快信]  
　　張勳昨已抵津聞現正與天津機關接洽入京之期尙需一二日張昨晚由津來電令第二十二營管帶靳蛟臺率機關鎗連並運大砲兩尊即日北發 
張勳之機要秘書甘常憲昨由津回徐據甘語人云解决時局辦法甚形困難獨立方面内部主張不一政府方面祇能辦到中總統自身解决若解散國會則甚爲難且雙方意見不易疏通 
蘇國會議員陳某昨出京南下過徐被張勳所派押車稽查張某查悉陳係國會議員遂將陳解送執法營務處訊實係研究會議員當即省釋然已吃驚不小 
巡閲使署人員均隨張勳赴津現張鎭守使惲參謀長每日午前十時入署批閲公牘張鎭守使昨傳諭各當店即日開當並聲明擔負保護之責 
宿遷又有匪耗該縣知事困駐軍單薄昨來電乞派兵爾營赴宿駐紥以防疏虞 
 [P南京快信> 
連日喧傳蚌埠有不穩消息聞倪嗣冲昨巳由津遄回 
徐世昌昨通電來寗表明維持黎總統主解散國會復段總理嚴 
各省商會紛電馮副座請力任調停以息禍端浙江楊善德前日電蘇議會謂來電切責實多誤會省會當復以並未去電請抄示原交備查概究楊昨續來電　此電係復南寗（廣西）省議會被電局誤拍致蘇云云 
齊省長電浙囑耀珊勿遽萌退志林長民巳辭副總統府秘書長職聞將以張一　繼任 
軍署連日仍開軍事會議第十九師師長楊春普第一混成旅長馬玉仁淞滬護軍使署参謀長馬鴻烈昨均來省列席會議憲兵司令陳調元省警廳長王桂林昨會銜出示曉諭人民勿得聽信謠言自相驚擾省垣各城門又已加緊戒備盤查極嚴晚間提前八時關閉惟儀鳳一門如有開城券則仍可隨時出入 
省城市面金融近日稍見活動惟持票向中交兩行兑現者仍異常擁擠 
　　皖北土匪崛起蚌埠倪軍不敷調遣聞皖北　守使殷恭先連日電蚌乞矢 
 
 

Page 4

 
 
   
 
 

Page 5

 
 
   
 
 

Page 6

 
 
　要聞二　　　　　　　　　 
[抱一通信（第二號（）自新加坡發）]  
　　凡游南洋者多經新加坡新加坡不惟爲南洋各埠之中心實歐亞非澳四大洲交通之要道北自上海香港安南之海防西貢　羅之盤谷東自日本台灣小呂宋西至緬甸之仰光印度之鍚蘭以右逹歐洲左通非洲南至蘇門答臘爪哇以抵澳大利亞莫不坡商品於是轉運游踨於是憇息佘自香港南出中國海行五千八百里經五日夜抵此上岸一望非吾華僑同胞即彩服斑斕皮膚黝漆之印度人與馬來人也 
新加坡爲一小島綴於馬來半島之南與島之極端柔佛僅隔一衣帶水島長百里寛僅六十里依宫應統計人口有三十一萬餘而華人多至二十二萬餘占十分之七而彊南洋各埠華僑無及其多者行於市皆華文招牌之商店其市　之建築遠不及非立賓首都馬尼拉彼爲新式此則新舊参雜以與香港較香港多富户環山上下崇墉巨厦金碧爛然使人一望而識爲富豪聚宅之所而此則人種混雜貧富不齊雖東街一　亦有富家宅所而不及其齊整 
行於海　有　　之銅像其人曰拉弗來斯Raffflea當百年以前馬來半島西部之檳榔　旣爲英人所得時新加坡尙屬柔佛版圖一荒島耳初未爲人注目拉弗來斯氏英人也經商於蘇門答　　窺見此島之重要請於英政府以六十萬弗之代價與二萬四千弗之年金向柔佛購得之遂將東印度公司支部移駐於此時爲千八百十九年今日之莊嚴燦爛愈久而愈不忘拉氏銅像而外有拉氏博物院圖書館拉氏學校等將以氏之名與此島同壽迄今恰九十九年苟無歐戰者吾知百年大紀念必且極一時之盛也新加坡市地價屋價之貴尙不及香港然覓地已大難貨屋者租金而外有所謂小費納於經理房屋之人（卽上 
海所謂挖費）有浮於一年之租金者苟吝此屋不可得也其故因地當交通要衝過客往來旅館食館常爲之滿又加以近年橡皮業錫礦業之一日千里來南洋營工商者大盛據一千九百十五年統計是年移民入口者多至十九萬七千餘近十年來每年必有十五萬乃至二十五萬人之入口雖多轉入他埠者然在島一日心有地以給其食則人滿之應可想也 
自來新加坡無地不感歐戰之影響初抵岸同行某君語佘君見海港之小輪船乎此皆兵船也以大船赴戰故不得不改用小船聞電燈生意極好而不得擴充以歐故倫毁無機器可供添置華商某君有船十餘艘行南洋各埠爲英政府假去三艘某君坐視此難得之航業機會而無如何也出入口稽查之嚴不待問矣 
新加坡人數若是之多而女人甚少華商某君言百分之七十皆無家者聞從前婦女更少某歲盛行一種黄腫病醫生研究其原因謂坐女子太少故由是大提倡挈眷之風今漸多矣余笑語吿我者然則歐美人旅行必夫婦相偕倘亦有衛生之關係高其中乎 
精得　當記華僑之盛况以告讀者諸君也 
 [PL>倪嗣冲鄕里被搶 
大陸報七日蚌埠通訊云頃聞潁州被搶此乃倪等稱兵北犯之不幸結果數日前盗匪因潁州軍隊多被徴發出境所留無幾乃嘯聚千餘人攻城搶刦聞衙署與民房數百間巳焚燬知事之一女亦被殺死潁州爲倪嗣冲之故鄕倪方稱兵而盗匪巳毀其梓里眞可謂天道報施不爽矣皖人對於倪等之行動意見若何可無疑義記者得私人消息據稱倪軍中頗多不贊成倪之行動者蓋倪軍不知國事且不注意國事苟餉銀有着亦不反抗微調伹若謂其對於今日時局願熱心作戰則必不然軍中固不乏腹誹者也記者日昨曾與矣鄰省某知事談彼深以武人禍國爲痛就與情而言皖人皆極力贊成總統完全反對軍人少年學生及閲報之人皆知今日之事乃中國是否有代議政府抑武人尃制之問題自初次革命以還中國政治之後有武力在焉其言可爲法律國民代表從未有統治國事之一日此次争端實由黎總統謀抑軍權重民政而起如國會果爲倪等逼迫解散或黎總統被迫退位軍人提勢將更趾高氣掦此後若謂中國係共和制則直無意識之言耳凡此因果爲大多數稍有知議者所深悉故國民皆贊成總統擁護憲法之舉動至於張勳爲時事中調人一層在居於徐州附近及知張勳極力反對共和者顴之直笑話而已 
[福建省長出走紀（福州通信）]  
　　方李厚基氏圖謀獨立之際省長胡瑞林本不贊成然未敢公然反對故一號二號所發與中央斷絕關係之電尙係二人聯銜及至三號省長有改稱民政司長直隷督軍之信然未徴諸事實四號晚十時有省會警察廳長入謁胡氏首言時局險惡謠言孔多早晚恐有事須請省長暫避爲是胡氏見來勢不好當卽應承且曰予巳束裝待行久矣所不能者未得此信耳警察廳長出未幾復有閩海道尹王善荃入謂督軍請省長於明日十句鐘出境不然恐有危險胡氏當將省長印往交督軍並請即時派人前來接替同時有陸軍一隧護快鎗數箱入民政公署請警備第二營換鎗據云該營鎗枝敗壤久不堪用今當風聲緊時宜換新鎗以備不虞請營長即將鎗枝換去其實所換之鎗皆無用者（皆獨彈老式鎗）緣該營營長將君石係胡氏所委防其變亂且藉以示威並促胡氏之行然滿城人心巳飽受虚驚矣待至次晨（五號）省長公署口有馬車十餘輛門内外人聲嘈雜搬遷行李者絡繹不絕至十句鐘時胡氏家眷出城胡氏卽向督軍署辭謝則云督軍已往省母不面僅派参謀長張哲培代送外派有陸軍一隊警備一隊省會大小屬員一律送至南台始别張氏則送胡至馬尾新濟輪中然是時新清輪船始到連日大兩貨尙未卸定於八號始開張氏留於輪中且請水上警察護守方胡氏出城省長公署中凡與胡氏同來之員均走一空一切由王科長接理政務廳仍由閩海道尹王善荃兼代李氏覺過意不去即令送二千元旅費於胡餘者自政務廳長以下各員均給俸以示恩厚胡氏當將此欵辭去餘均傾受然胡氏之欵因再三堅辭卽由地方紳士具領將爲胡氏修去恩碑云 
[福建獨立後之情形] （　　） 
　　福建方李厚基未歸之先皖浙獨立電相　　來人咸料福州必踵其後及李三十一號抵閩無所舉動第聞軍署有秘密會議之事次日即請省長胡瑞霖會議至晚十一句鐘始出所語何事不得而知惟人見胡氏出時垂頭喪氣如有重憂左右有詢其事者僅曰手有兵柄可以隨意爲之如今事不可爲矣聞是日即聯銜發電中央宣告獨立記者往電局發電電局拒絕不發云係將軍命令此項電報暫勿發出直至次日滿城咸知其事予始發冬日之電然尙經電 
局留難兩句鐘始給收條准發三日早城中尙無獨立之佈告人心疑之而謠諑益興予詢民署中要人據云獨立已成事實然因省長不贊成故不願宣佈即各縣知事處亦未電告明知此事不久故僅以維持地方秩序爲言也是日城中即宣佈戒嚴總司令由李自兼上游戒嚴副司令爲第一混成旅旅長姚建屏下游副司令係第十一旅旅長唐國謨戒嚴之後城内外遂有兵丁結隧巡查復有拖七生的山砲數尊於狂風暴兩中穿城而過因之人心益惶莫明所以或谓係運往馬尾防海軍者或謂係運往倉前山防　 
備隧者其實由第一旅本部運往城台支配無他故也是日各國領事曾往軍民兩署詢問獨立之後地方治安如何均答力爲維持保全閩省内外人生命財產領事退後即晚有一長不滿三尺之潦草布告其文略云憲法爲國家根本大法制憲之良否即國家存亡之樞機乃此次憲法會議所定條交直以立法操行政之大權演成暴民專制之事實會與各督軍聯名呈　　法挽回卒皆無效而又不依副署手續罷免國務總理之職違背約法濫用職權瞻顧前途何堪設想本督軍爲國家根本計爲地方治安計卽於六月一日宣告與中央脱離關係暫固疆圉維持地方以待大局之解决爲此布告商民人等各安生業毋事驚惶如有擾害治安立即嚴拿云云尾署中華民國六年六月一日福建督軍李厚基按此布告本爲三號晚所貼而書一號且僅督軍一人之銜此中有足研究者布告旣出全城不過五六張觀者如堵咸咋舌搖首有某曰　氣就造反什麽約法總理嘮叨一大篇警察聞之立拘其人經衆講情始釋一時各茶寮酒市中均以紅紙書（勿談國事）四字人民已各有戒心矣 
獨立之後財政不免困難且恐發生戰事臨時軍費亟需預備即由督軍令財政廳長林炳章於十日内籌餉四十萬元以備不虞林廳長遂即日分電各縣知事將五分欠解丁漕及雜欵於十五號内繳納前來不得違誤 
閩議會會期已滿共議延長二十日以决懸案不期獨立一聲前途危岌各議員認爲無事可議與議長林瀚公决告假歸耕於二三日内均已束裝出發於是神聖不可犯之議會不解自散矣福州民意圑體如閩社簪社政聞社財政經濟學會等團體本含有政治臭味李氏恐獨立以後黨人混雜其間特於昨日飭令不論國民進步何黨何系一律解散其暴烈者限令出境更設立臨時偵探機關如有希國反對者不論官組民庶稍有嫌疑立即拘辦省會警察廳三號函逹各報館略云舉督軍令閩省與中央脱離賙係又宣佈戒嚴現應查照戒嚴令所規定凡新聞出版認爲與時機有妨害者應禁止登載云云於是輿論之舌截之殆盡又檢查新聞郵電非常嚴厲滬班船每於下午五句鐘收信截止則新聞信須於四句前交到不中意者改削認爲反對者拘辦至於電報至少須遲二句鐘始發其情可想矣 
[破裂聲中之山東態度]  
　　督軍團内部之破裂情形迭群前報茲聞山東張懷芝亦以此次北方諸省宣告獨立目的僅在解散國會而天津方面之帝制罪魁陰謀偕此題目特别發揮組織臨時政府要求元首退位殊非各省發難之初意特於昨日通電獨立各省大意謂吾等此次不得已而出此原爲深痛議會份子之不良唯一宗旨即在逹到解散國會目的而止而近日津上諸老任聽宵小播弄竟組織政府反對元首此等軌道外之行動鄙人斷不附和貴省倘荷貿同請一面公電大總統表示推戴一面電致曹督軍就地解散等語此電拍發後旋接豫省趙倜復電贊同想繼是而來者當必大有人在也張勳昨日由徐赴京張氏先期派王鹽運使至徐陳明上列意見及張張勳車抵濟南張氏復登車趨晤　並送至德州　 
[張馮調停後之東三省]  
張兵抵榆關 
　吉黑内情一斑 
　　張作霖爲稱兵北上委鄒雨田爲司令率所部百六團步兵三營抽調砲騎各營及工輺機關鎗各聯於四日開往榆關慙駐（或云慙駐津門之楊村）聽候進止先是張作霖氏致中央勘電後曾與瑞輯臣磋商令其赴北鎭徴求馮麟閣之同意並聞徐州張勳亦有致馮電文説明此次情况昨四日二十八師已經馮氏贊成共同行動惟以二十七師撥兵一旅赴關駐防則城中兵力單弱調撥步兵一營來奉維持地面駐紥辦公處又張氏已派稽查多人嚴查京奉火車外並派馬二營協同二十八師軍兵分段保鐡路　　軍隊布置要點近日所决定者（一）吴馬兩氏一時尙難離奉對於所部軍隊如東邊鎭守使轄境之興京本溪撫順等處洮遼鎭守使轄境之遼源懷德昌圖等處胡匪出没經責成帮統團長及各管　　　　　　 
帶剿除（一）京奉沿線業由省派陸軍檢查而南滿沿線軍隊不能攔入聞巳與外領商議並令沿線各縣派警在各站上下火車設法防範（一）關於二十八師軍隊以紥在防所爲多一時尙難抽調故巳商定由二十八師酌派策應赴津軍隊並協助　　 
在京奉沿總盤緝至調省衛護之兵刻已從缓鳴呼張作霖之弄兵可謂興高釆烈矣然亦曾一念及國家與人民乎 
畢桂芳雖有通電反抗中央而黑省内部當本月二日以前仍含糊敷衍僅以維持治安等語安慰商民其時警察廳曾有佈告略謂國會通過憲法不合本省電請修正恐有人造謠生事妨害治安本顧有維持地方之責凡我商民均應照常安業勿爲謠諑所惑云云惟軍政界於是時方與各省密電交馳速日召集秘密會議决定對於時局視奉吉如何江省當表同情此亦見畢氏之電報政策不讓浙江楊齊等矣 
吉林省議會於四日午前開　郭省長特　政務　長瞿根約氏代表到會報告時局狀况于幕忱副議長召集各議員於午刻開談話會瞿代表起謂鄙人代表省長來會報告事件分爲兩　第一係時局現到如何程度第二係　　　　　　　 
省長對於時局之意見其報告之第一層大致管省長公署近來接到各督軍來電與中央脱離關係者關外則奉黑二省關内則魯豫皖奉閩各省加以江蘇之上海湖南之岳並 
有天津設立所謂總参謀處推雷震春爲總参謀長近有張紹軒王聘卿諸人出爲調停將來所要求之條件如不大難可望和平解决此時局現在之情形 
也第二層則郭省長已與軍署高旅長會議先行維持地方治安一切公事照常進行均不停頓至吉 
省能否與脱離中央關係各省同一步調應候孟督軍回署酌辦是以日領事館探訽時局危險情形郭省長已與高旅長會晤日領事告以在吉之日僑財產完全保護貴會爲民意機關應將此情轉告民間免致傅 
聞失實人心驚惶云云 
[政潮調和中之鄂聞]  
　　鄂督軍王占元對於時局主張調和聞前日接得天津所謂軍務總参謀處來電有組織臨時政府臨時國會之宣言王氏極不謂然以爲黎總統即或辭位亦應依法以馮副總統任如將臨時約法根本推 
翻另組新政府無讑難得外人承認而國中之擾亂必無寗日且此次争點首在改憲法解國會豈可 
節外生枝業巳通電表示反對一面電電商馮副座張少軒李秀山諸人密議調和辦法擬統推王聘卿出組内閣使國會中 
著名激烈派自行辭去以免根本解散搖動國本憲可再修正宣戰案亦可通過叚合肥雖免職政策目的旣逹亦可暢慰且可簡爲國防總司令如此則雙方持平庶可轉危爲安云云但督軍圑如倪嗣冲張作霖輩以難端旣發非倒黎不可故往返電商尙無成議現贛督李秀山已於七日上午四時由京乘專車到漢在劉家廟下車旋渡江至武昌拜會王與之磋商解决時局方策下午即乘鄂省特派楚材兵輪回潯再由南潯路回贛李與王均調停中之人物此次會晤或將有益於大局也漢口總商會電南京馮副總統北京王参謀總長徐州張督軍略云變故紛乘憂患未已報章喧載殊駭聽聞商等目撀時艱罔識法治但念國家關係首在商民一經武力動搖勢必金融復慌交通梗阻内訌外偪何以爲生况鄂境旱象巳見禾苗失種顧慮方殷更不堪以積苦餘生益增危迫務求俯全大局調釋雙方迅速解决主張和平以消隱禍而安人心實深叩禱漢口總商會江又致錢業公所函云頃間財政廳長軍需課長蒞會以奉督軍面諭謂近日漢市銀價陡漲恐係銀元缺乏所致現當維持市面之際自宜設法籌濟以安人心擬由財政廳及軍需課售出銀洋五十萬元以平市價　欵即撥存中國銀行等因轉商前來但現在市面是否需銀接濟合就逹貴公所即希邀請各業集議見復以憑核轉 
[獨立聲中之湘江消息]  
　　湖南軍譚祖盫氏昨在省長署辦公廳邀集省城各報記者宣布意見略謂現在皖豫魯浙等省已先後宣布獨立湘省自應處於調和地位與馮副座曁未獨立各省一致行動當此尙有調停希望之時萬不能悍然不顧爲極端之抗議蓋湘省地非衝要民力未紓何能有所主發重貽民累萬一國家已實在危急延閩不敏自當以生命相殉現時務望力持鎭静以安心云云並聞譚督軍昨擬定禁令數條通令全省各文武機關遵照（一）各負衛各該地方秩序之責不得越俎干外（二在大局未 
定期内不得藉故請假辭職或擅離職守（三）不准添募軍隊違者無論對於何方面均以土匪論（四）非奉長官命令不得自行戒嚴及其彵軍事行動 
　　譚督昨得駐岳總司令吴光新來電云岳陽居長江上游爲湘鄂門户亂徒覬覦早有所聞乘機竊發危害生民光新治軍是邦保衛苦心執事相信有素萬不能坐視人民生命財產瀕於險　是以依準戒嚴令凡在本軍警備區域内自本日起一律宣告戒嚴所有地方行政財政司法交通金融各機關應移居於本司令官監督保護之下一俟大局奠定即行恢復原狀云云 
　　湘城刻下尙未宣布戒嚴然湘陰平江等處已駐有重兵省城則派第一第二兩師酌派得力軍隊會同當地巡警不分盡夜認眞梭巡各旅館客棧亦按日派人檢查凡帶有違禁危險品物或遇有可疑之人卽須帶署究詰各城門入城行旅檢視亦已加嚴所有往來電報亦須受軍署檢察　 
　　譚督昨通電所屬各文武官署云湘省兵燹之餘元氣凋喪内顧現情博訪與論惟有保境息民勉維秩序萬不宜輕率左右再增人民痛苦各鎭守使總兵道尹司令知事同負保全治安責任務各督屬照常勤奮辦公毋得稍涉　擾匪徒爲害地方尤宜密緝嚴懲倘有不逞之徒借名義私行招兵准即就地正法以請亂源 
[贛督軍回省過潯]  
　　贛督軍李純留津養疴計一月有餘中央政潮發生督軍團解散國會之呈文李督亦係他人代簽並未親與其事近日倪嗣冲通電宣佈與中央脱離關係贛省軍政商各界紛紛電懇李督軍早日言旅以資鎭懾而李督在津仍持冷靜態度對於大局絕未表示若何意旨惟對於贛事多所電詢亦未復電何日返旆據某方面確息李督原定二十號歸贛今忽提早十餘日於七號晚八句鐘乘楚材兵艦過潯外間頗資疑資先是六號上午十二句鐘湖北王督軍電知九江鎭守使謂李督由津五號啟行六號晚過漢七號黎明探悉招商局江新輪船抵潯九江鎭守使潯陽道尹關監督警察廳長縣知事商會會長均往江干迎迓沿岸軍警列隊衛護街上亦設有陸軍崗位而李氏於其時竟未到上午九句鐘王督軍又有電來始悉李係乘楚材兵艦來潯文武各官候至晚八點鐘始見節麾抵埠督軍並未起岸商會會長舒法甲因日來各省喧傅獨立市面頗形恐慌人心頗爲驚怖特上船微詢意見李督答云鄙人在贛五年總以維持秩序保護安寗爲唯一宗宗矧當此時局紛擾警訊頻生之際有不保衛國家大勢維持地方治安者乎旋於今早（八號）七句鐘偕隨從人員及省派來迎接專員軍署三等副官吴三畏交際員譚毅乘南潯鐃鐵路專車赴省矣 
[安徽獨立後之財困]  
　　皖省自宣布與中央脱離關係後金融驟起恐惶商業亦大受影響省商會爲維持市面及紙幣信用特電請張倪兩氏迅速解决時局以安人心昨得張勳覆電云此次政見相持正在和平解决金融以流通爲要 
 
 
 

Page 7

 
 
　　第二張 
義官廳巳設法維持務希勸導商民萬毋自相恐慌致碍市面糾紛易解拭目俟之倪嗣冲覆電云中交紙幣統省信用最著偶邇恐慌係在意中本省現已設法維持力爲擔保惟望貴會綩爲勸論各商萬勿輕信謠言徒滋紛擾况政局指日可定更不必過事張皇也印花税及公賣收入專欵倪嗣冲前令截留以充軍納並令財應監督其欵項現聞劉局長鄒處長電請財部核示遵行 
　　頃聞倪氏致電財政廰謂現有軍事甚急需餉甚殷趕速籌欵解蚌云云聞鄭廰長以庫欵空虚已將敎育實業議會各欵實行停發至各機關各職員薪俸除軍警外有減發二成如滿百元者減發三成之説 
　　省垣金融缺乏市面公家同陷絕境聞中國銀行日前僅存現欵數千元兑票無欵雖經商會維持允向各船實富商借二萬元然現在（每家出 
五百元共二十家）僅籌得洋一萬元到行實屬無濟聞該行仍向商會告貸究不知再能接濟若干也 
　　安慶電報局每月經費向在交通部具領此次皖省與中央斷絕關係該局經費無從請領昨聞該局長吴煥荣巳函請李警備司令撥欵五千以應急需 
[蕪湖維持金融方法]  
蕪湖自皖省與中央脱離後金融困難逹於極點總商會接錢業報告業於四日邀集各帮商董開特别大會當衆議决維持金融辦法巳函請各官廰備案其原函云據本埠萬祥莊等十五號報告竊念物產爲金融之母金融乃商業之源本埠自入春以來市　　條商業凋敝不料地方文復多故金融因而閉塞岌岌之勢不可終日而首當其衝者莫若錢業也欠人者來莊提取毋論多寡刻不容緩人欠者委婉情商十無一應長此遷延不至破裂不止爲此迫不得已報請監核究應如何維持之處乞開特别大會公同對討論善策以濟危殆而維公益等情到會據此查蕪埠市面凋敝金融枯竭已非一朝一夕此次忽因政争竟致各地戒嚴影　　　　　　　　 
　商業閉塞金融逹於極點若不速予維持於市面必致不堪聞同比即召集各帮曁錢莊各代表特開大會公同討論並經　業　事代表等條陳除擬由本會發給舊曆五月底 
板期一千兩五百兩一百兩三種之有期證劵再由各莊將所存本埠殷實商號之欠欵期票爲擔保品以二萬兩向會押領一萬兩之有期證劵多寡以此類推以便抵付各該莊存户活期存欵到期仍由各該莊籌足現欵交會即將所押期票贖回倘此項期票在押領期内發生意外變更等情應歸押欵之莊擔負完全責任經衆討論以所擬辦法尙屬妥善自應由會執行一面函請行政公署查核備案並請出示布告凡有向錢莊提取公私存欵者均以此稽有期證劵作抵到期來會兌换現欵以資周轉而免意外公同議决在案據報前情除將開會議决辦法情形函逹道尹曁縣公署警察應查核備案出示曉　外相應函請查核希卽備案並請出示曉論週維知以維市面望速施行 
 [p>江北紀事 
　　第一混成旅旅長馬玉仁於六月五日晉京頃亦發出佈告禁止流言及人民遷移等事謂當力 
負保衛責任並以其籍隷淮屬各兵士大半淮人分　同鄕尤爲密切可各安心云云 
第一混成旅疑酌調駐防各縣軍隊來浦鎭　並開前日經過西壩之定武軍係由海州調赴謠彎增防者 
　　浦垣自聞各省獨立銀根奇緊洋釐飛漲市面上交易頗呈停滯之象惟中交兩行兌現者並不如他埠之擁擠 
　　高郵一帶河湖乾涸上可行人所取飮料異常污渴臨澤等鎭發見喉病甚多 
　　　清江南鄕道士莊太平橋一帶貧民拾麥結隊成羣昨因田主某姓阻止不聽互相口角爲某姓摰傷多人内有婦女一人傷勢甚重 
省立第三農業學校招考第五届預科生農林畜牧各三十名農蠶别科生三十名 
江蘇高等審檢廳地點馬旅長已允將同仁典房產讓出以便籌備伹須酌留一小部爲分醫院井另開門出入 
[杭州快信]  
　　省議會議長沈定一巳離省各議員大半陸續星散 
金華道尹沈鈞業有更動消息王國鐸最有希望各縣知事記大過三次以上者例須撤换經銓叙股奉飭列表呈核計共九縣之多政變發生因此停滯昨始更易江山一缺委劉國楨接替慈谿等縣日内亦將發表 
　瑞安縣獄又發現監犯脱逃案電告到省已飭高檢廳派員查辦 
　　財政廳添委前江蘇候補縣賀家保爲駐滬繭捐帮稽查 
齊省長瀛眷前月早由北迎抵蘇省現署中巳鋪陳一新本星期内准可到杭 
省城自昨日起防務加嚴軍隊分段澈夜梭巡　 
[地方通信]  
鎭江 
　　鎭江繭市現狀鎭江華商各繭行現因各省獨立銀根緊急不敢收貸大都半途停止惟連日法日等商仍携帶現洋至龍潭高資等鄕收繭軍警保護頗爲認真 
　　天旱阻滯交通江北一帶天久不雨亢旱已極據老年人言此種奇旱爲近六十年來所未見現運河北至清江南至昭關綿長三百餘里均枯涸見底小輪曁民船均不能行停止開班交通因以阻滯郵局來往信件曁新聞紙等類特雇專差由邵伯起從旱路遞送清淮等致逹到非常遲滯 
　　添設單級學校丹徒縣倪知事近因徒邑四鄕小學甚少爰擬添設單級小學校多所以謀敎育普及現已决議以本邑自治費暫充各校經費四鄕共添設二十所如嗣後自治恢復則將各學務委員裁撤以其薪資充作各校經費 
　　增兵駐守砲台駐鎭陸軍十九師兼鎭江要塞司令楊春普師長以日來政局變遷防務最關重要故於日昨將象山圖山都天廟各砲台增兵駐守並令各砲台人員不得擅離職守以重防務 
　　最近之各界消息鎭江市面經鎭江商會總理吴澤民與各業董設法維持後連日銀拆洋釐均巳鬆減至繭市情形前數日甚形冷淡現各繭行因銀根略鬆昨已放盤收買各洋商見時局粉擾深恐匪徒搶刦特禀請楊師長派兵至各要益保護目前鎭郡人民尙覺安静各種謠言亦較前稍減倪知事昨又召集城内外警察各區長到署會議維持秩序辦法約兩小時始散現各區 
長督率警探在各區域内梭巡甚爲周密　 
[揚州]  
　　組織繭業公所新洲公民王煥章等仿蘇屬繭行辦法聯合江都泰州儀徴高郵四邑繭商組織江泰儀郵繭業公所設籌備處於揚州大樹巷推于海珊爲幹事業於昨日將擬定章程呈報江泰儀郵四縣立案並請出示保護 
　　旅長泰電晋省駐揚七十六混成旅長張仁奎昨奉南京馮副座電召故於八日夜一時乘江安輪前往　　公民請换區員東鄕宜陵鎭公民以區員陳竹孫蒞任以來辦事逹背警律特來城東请請撤换擬保前任該地之區員胡某接充未　周知事能否照准也 
[杭州]  
　　楊善德布置夜防楊善徳等近據探報省垣似有某種謠言昨特傳令衛戍司令部以及第一第二兩師司令部並憲兵營總司令處自昨日八號起加派稽查凡城廂内外暨江墅要道嚴密偵查夜間紫陽山城隍山一帶亦放步睄新市場城站等處責令第四師第七旅各營梭巡軍械局糧𥞊厰陸軍監獄及省監獄署均由第一第二兩師派兵保護梅花碑蒲場巷兩公署亦由衛兵輪守其大街小巷分派憲兵與警察合力遊巡第就形跡觀似醖釀中將有若何動作發生者是亦不可思議之一現象也 
　　預備追悼湯壽潛前浙路總理湯壽潛中風逝世情形巳誌前報頃聞浙路股欵清算處主任葉揆初商會副會長王湘泉省公署秘書黄佯僧官產處科長張竹笙與業銀行濮芝僧水利會長林大同迎軿旅社傅炳初光華火柴公司馮暢亭均與湯君交誼最深擬假省城白衣寺特開追悼大會並請徐班候主祭以誌哀悼所有輓聯祭章均巳紛紛預備矣 
[嘉興]  
　　請免水利經費嘉興六年分上忙丁銀業於本月一號開征鄕民因今歲蠶事尙佳故赴櫃完納者頗形踴躍每日收入新舊銀米約逹萬元左右惟本年奉省令帶征四年分災歉每畝一角餘並帶征修浚浙西水利經費每兩五分各業户以禾邑連年歲歉今歲春花又被旱魃摧殘收成無望且嘉邑本爲賦重之區每兩連徴收費等不下三元左右人民擔負奇重特於前日由錢某等呈請縣署將水利經費群省免徴以恤民艱 
 [P上虞> 
　　馬家堰倡辦醫院之近况上虞馬家堰鄕巨紳田時霖熱心公益篤愛桑梓擬在本鄕設立醫院一所已誌前報茲悉該院定名永濟其中一切規模参仿慈谿保黎醫院辦理業於急症種痘等項尤爲注重至於開辦費一層已由田紳獨力擔任該紳爲滬上巨商登高一呼聞已募得捐項萬餘金本定今年四月中開辦刻以佈置尙未完備大約須七入月間方能開幕云 
[九江]  
　　省署委員查案九江清理官產處委員葪仁壽因變賣六湖經鄕紳高大椿等以索賄未遂將民間私產作爲官產任意變賣等詞向各官廳控告現已由省署委前新建縣知事章朋先將所控各節逐一密查聞章君不日即可來潯 
　　會匪押解來潯建昌會匪何鳴臯作惡多端近被該縣人民向各宫署控告已由濤陽道尹派員密查確實就近商准駐紥該縣之高營長派兵緝猉獲由高營長親自押解來潯究辦 
[濟南]  
　　警廳勒停齊美報連日警廳以戒嚴副司令名義召集本城各報館宣布取締報紙辦法昨日（六號）該廳令飭城内第一區署長派遣警士到齊美報社勒令停版現該社已發出廣告於本日七號停刋惟查該報數日來持論和平並無有妨治安及觸犯忌諱之處而警廳竟勒令停版故一般人士對於報界頗抱悲顴云 
[廣東]  
西北江潦水又漲省垣警廳據十二區署呈稱准理船廳電稱接西北兩江來信云該處潦水較前暴漲誠恐成災等語查本月十五六等日省河潮適值子午期勢水必較平日加漲若以西北江水衝入勢尤猛急亟宜先事預防布告各項船舶杉排人等知悉務須多備錨錬以期届時灣泊穏固免致臨事張皇云云現警廳已飭區布告船户矣 
雜評一 
[調人與哀的美敦書] （一子） 
　　調人者使兩方各稍讓步以息争爲本旨無容心於其間者也不然出一種持平之主張使兩方皆可俯首以從之亦一法也更不然勸一方犧牲以就一方使易於息事亦未始不有也然從未有以調人資格而勸一坊堅持原有主張並加重其相争之力量以與一方抗甚至要求條件限四十八小時答覆如外電所謂下哀的美敦著者夫以調人而有下哀的美敦書之形式豈非世界未有之創聞乎　　雖然此固彼輩預定之局勢稱兵者早已公認爲元戎而我 
猶三徴九聘以屈爲和事老宜其有此現象歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省脱離關係之影鄕] （十二） 
　　各省覆電彚錄全國商會聯合會因各省宣告獨立有碍商務曾經分電詰詢茲巳先後得復昨特彚錄來電轉致各省總分商會一體知照原　　電錄下蚌埠倪省長電東電悉此次興師意在解散暴民剪除宵小糾元首之違法求國本之永寗中央旣悔禍輪誠外省自寗人息事前數日皖軍出發故貨車暫停刻已電令各站照　　常通行以便商旅矣倪嗣冲歌印杭州督軍省長電東電悉軫念民生言有餘痛疇無惻隠寗能漠然惟比來羣小黷私而亂政議員不肖者朋比爲奸挾外交以要利復偏重制憲謀以專制暴民羣陰搆難毒霧日深試問能否立國各督軍非無忌器之心實切養癰之懼迫而爲此豈戎首之所甘故協約力保治安無警市面絕不以利民者先以病民諸公同此愛國初無成心必亦深許如有惑於姑息昧於兩方誤會苟滋尙希剖釋國家幸　　甚善德耀珊江印武昌王督軍電東電敬悉此次政潮突起遠近警疑存亡所擊自當協力維持貴會主張以國家爲前提和平解决高識偉言至深欽偑鄙人向以擁護中央維持地方爲宗旨此時仍無渝初志力所能及不敢不勉特聞王占元冬吉林督軍省長電東電悉政潮忽起險象環生金融恐慌本督軍省長顧全地面自當極力保護以重商務面維金融　　此覆吉林督軍署省長署冬印保定曹督軍電東電敬悉錕本以國家爲前提前此在京各面維持奔馳月餘心力交瘁但盼大局平和國家之福詎意府僚藉勢弄權議員倚法爲奸不顧大局主持黨見協謀削除北洋一系忽而推内閣忽而免疆吏元戎大老視如草芥宵小威福莫測旦夕以致人心不平海内鼎沸溯自民國迄今六載政局多番之禍皆由國會而起此中弊害不堪贅述錕曾忠告政府設法挽救文電切陳乃竟置不答復又值各省會師北上直隷正當其衝地方何以維持人民何以保護惟有與中央脱離關係並約各省勿稍警擾尙可少遭兵禍速圖解决實於無可維持之中聊爲迫急維持之計至於和平辦法大權在上事不由人徒嘆奈何尙祈諒之特復曹錕江印　　公務囑勿停擱本埠軍警行政各機關昨日轉奉　　内務部齊電開近因國家發生政潮致有争議幸各方面多深明勢理之人定武入都必可從長計議惟國家之與地方猶人之有體幹息脉相通關係至巨深恐各屬或有誤會致將公務停擱將來積壓處理爲難即希通知應照向日統系辦理以免延誤云云　　保護日本僑商滬海道尹公署昨奉省行政公署令准外交部電開頃准駐京日公使面稱以邇來各省政　　局紛争日本商人僑居中國内地者深恐被　　人乘問擾害請咨各省飭屬保護應即電諸轉飭遵照辦理等因到署合行令仰轉飭各縣知事調查境内如有日本僑民居住或設肆營業及游歴等情應即飭警妥爲保護　　巡艦護衛藥庫滬南龍華浦面楊師港口本駐有鈞和遊巡艦現蕯上將以浦左方面設有海軍藥庫現下時局紛争藥庫應特别注意故於日昨令飭鈞和董艦長嚴加防範 
[咨請核報忙漕征收費盈餘]  
　　省議會議决核報忙漕征收費盈餘案於六月七　　日咨省署云爲咨行事查上届常年會議决忙漕征收費盈餘悉充地方自治經費一案業經貴公署依法公布並由財政廳通令各縣自民國三年七月起至五年十二月止將逐月收支造册報核各在案現查各縣造報清册巳到者四十一縣皆屬有絀無　如江寗之開支超過月報崑山等縣之任意濫支皆經財政廳駁斥則所報不盡核實巳可概見上海縣報册三年七月至十一月洪知事任内收支適合竟無一釐一毫之差可謂巧於編製查財政廳塡表説明第一條曰此表塡列收支各數應以忙漕租課正附税征收費爲限其他雜税征費無論收入支出均可無庸列入乃上海縣册三年十一月洪任支驗契處烟酒牌照處費一千三百七十二元零四年九月沈知事任内又支一千零九十五元零十二月又支四百二十元零五年十二月又支六百三十三元零顯屬違令朦混本會據上海縣市鄕經董陸文釐等請願案内附單所開兩相比較洪任每月浮開月薪盤川雜費紙張等七百六十元四個月共計三千四十元沈任每月浮開五百五十元二十六個月共計一萬四千三百元是三十個月已浮混至二萬八百餘元之鉅一縣如此他縣可知本會會議結果多數可决應由貴公署派員赴各縣會同地方公正紳士調齊縣署檔卷及一應收支底册詳絪清算依法核辦一面嚴催未造報之十九縣限期趕造仍將六十縣表册彚齊抄交印刷廠排印飭發各縣公共機關每縣十本俾擔任此項經費之人民咸知眞相所有議决核報忙漕征收費盈餘情形合行連同審查各表及陸文麓等請議原案咨請查照公布施行此咨 
[昨日輸出之土產]  
　　英公司船那物來號載重四千二百五十噸昨日由滬出口開往倫敦孟買及法屬萊痕等埠各洋行裝運絲綢雜貨分别錄下怡和廠絲二十六包絲頭下脚二十一包泰和廠絲四十二包山東綢三件黄狼皮四十四件有餘廠絲二十五包灰絲十包白絲四十五包大昌廠絲七十七包黄絲三十七包白絲五包逹昌廠絲七十包黄絲二十一包百多廠絲四十二包灰絲十五包烟菓五百九十件絲頭下脚四十包山東綢二件蛋黄五十四件百利廠絲四十包絲頭下脚九十三包祥茂絲頭下脚四百五十七包筆喇絲繭三十四包絲頭下脚四十二包固益廠絲十包信孚廠絲七十一包白絲十五包黄絲十一包通順廠絲五包福興狼皮三件免皮九件貓皮四件美昌茶菓三件三井廠絲四十二包白絲六十包三星黄絲六十八包雙宮絲二件公安廠絲五包隆茂苧麻四十三件高林蛋白一百零九件卜和莫而河南綢七件信記蛋黄七十一件仁記蛋白四十一件蛋黄五下五件豐泰蛋黄一百三十一件老沙遜蛋白黄一百四十件良濟猪鬃五十二件永興猪鬃二十七件亨茂烟菓三十一件惇信蛋黄六十四件絹絲公司絲紗十三件華商青田石十二件綢布等三十一件 
[赴法監工員由滬放洋餘聞]  
　　外交部特派駐法華工監理員李駿自來滬接洽後已於日前乘法公司船紀前報茲悉李專員本擬於往法後駐紮招工地點以便就近監察後因工廠地點非祇一處是以臨行時電禀部長移駐法京巴黎中国駐法公　　使署内以免另行覓屋節省聞支並商允本埠工商研究會爲滬地通信機關所有應招赴法華工及旅滬家屬日後有所禀陳亦可由該會轉遞以資接洽云又聞道信洋行總幹事陳春圃見東西各國工人均受有普通學識現滬上應募赴法之華工受有敎育者甚鮮故於日前商由駐法華工監督李顯章請其抵法後斟酌法境情形於工工作之餘授以普通敎育俾增智識 
[續誌抛擲炸彈之惡劇]  
　　美租界愛兩近路棉紗公所隔壁二十六號洋房皖人李瑞九家於前日清晨被人抛擲炸彈一枚炸燬牆壁玻璃窗什物等件經李姓報告該管捕房派探前往察勘並將檢獲碎鐡數片帶回研究已誌昨報茲經捕房察得是項炸彈係用一種猛烈炸虊貯入鐵罐並無碎鐵塊玻璃管等加入故雖有爆發之力並無傷人之虞惟抛擲之人竟於青天白日有此舉動殊與租界治安大有關係因即禀請總巡麥高雲通飭各捕房中西探捕人等一體留心偵緝務獲解究 
[五誌代投恐嚇信之就擒]  
　　淞滬應警遊巡第二隊隊長郝釆章有勸業場三層樓上拘獲代人投遞恐嚇信之劉紹良又名唐濟生一名解入警廳發交司法科訊究各情迭紀前報茲悉劉科長屢次提訊後即據情面禀徐廳長因其不盡不實即飭查獲是案之郝隊長趕將線人交案澈究以明眞相昨郝隊長巳將線人李某拘獲到廳收押候究 
[檢察長注意宋案]  
　　暗殺前晨林總長宋漁交父案内之要證洪述祖由公共公廨迭次研審屢誌前報茲悉地方廳林仲立檢察長現已將連日蒞廨旁聽情形備文申詳蘇州高等廳請示核奪一面又函請公廨將案預審終結迅速引渡以備歸案訊辦云 
[盗匪拒捕傷人續紀]  
　　滬西麥根路泰麥祥烟紙店於八號夜被盗刦去大小現洋銅元共一百六十元携贓逃出適被寳康絲廠學習管車之小阿四暼見大聲喊捕即由泰利洋行經租處司閽華捕邵德盛聞　窮追致被該盗等開鎗拒捕擊中要害該捕立時殞命小阿四亦被擊傷延至九號因傷身死由捕將尸車送驗尸所報官請驗各情已誌昨報昨日適逢星期休息日公共公廨停理刑民訴訟一天中西讞員均不蒞廨辦公故由戈發路捕房捕頭論飭中西包探傅知各該家屬定於星期一（即今日）上午相驗届時着往虹口斐倫路驗尸所候示 
[洋涇鎭發生刦案]  
　　浦東洋經鎭金萬盛木行主金襝裕廳住宅在該鎭南首金家巷家中有八十歲老母金王氏及 
姊清姑同居前夜（九日）一時許突來盗匪七八人撞門入室各出木棍利刃嚇禁聲張翻箱倒篋任意搜刦綢皮衣服十餘件該盗等復向金王氏逼問藏金之所百般恫嚇致被將木棍擊傷手背等處金姊清姑在旁呼救被該盗等打破頭顱血流如注當經鄰右得悉鳴鑼告警該盗等見勢不佳携贓逃逸昨晨由事主開單投報三區二分駐所經馬警佐飭警前往查勘允爲跴緝贓盗務獲解究 
[萬國商團＋華隊之紀念　]  
　　六月十號（即昨日）爲萬國商圑華隊十一週年紀念之期假總商會議事廳特開大會並舉行給憑頗極一時之盛茲將禮節單等件錄後　　禮節單商會總理頌辭本會會長答辭本隊隊長勉辭本年十年稱職員領憑本年五年稱職員領憑本年三年滿約員領憑頒發徴求新兵紀念牌給予新兵獎勵品　　隊長命令上海萬國商圑中華隊正隊長第二十七號命令署理排長陸葆泉宋雲奇劉景和陳景塘著實授該排正排長署理正棚長孫子臯陳忠立張籋雲著實授該棚正棚長署理副棚長崇棣華陳文龍袁永康徐芹香著實授該棚副棚長隊員代表馮溢源王維藩著署理該棚副棚長隊員屠也香楊堃梅何鹿山陸鴻飛著署理該棚副棚長隊員陸子淵宋良才范松夫鄭鏡吾作爲隊員代表中華民國六年六月八號發 
　　總商會頌詞萬國商圑華隊成立已十一載於茲本日假本會議事廳爲圑員第十一次給憑鄙人等躬預盛會不禁歡欣鼓舞爲之頌曰東海之東萬國交通梯航咸集聿表雄風維商有圑閱閒如磐豈曰尙武於以求安桑土牖户莫如吾圉載馳載驅爰整其旅日月云除守望相助邦之彥兮令聞令譽波譎雲詭不知所止綏輯一方長城是倚上海總商會正會長朱佩珍副會長沈鏞書記長嚴廷楨同上 
　　會長答詞今日爲萬國商圑華隊第十一週年紀念之期承諸君惠臨實增光龍又蒙總商會總理等賜以頌辭曷勝榮幸但華隊之成立全賴各商業之贊助與諸同志之辛勤故能得有今日甚願各商業與諸同志始終如一則今日之日永無盡期是則鄙人等之所禱祝企望者也正會長虞洽卿副會長袁恒之胡寄梅 
[各國官商參觀救濟會]  
　　本月九日天氣放晴救濟婦孺會函請各國官商至江灣留養院參觀各國領事曁巨商到者甚多該會正副會長朱葆三王一亭以及各科董事宋漢章魏清濤陸維鏞徐乾麟謝蘅牕袁履登錢逹三項如松何秋士裴雲卿袁芸生諸君均在院歡迎駐滬特派交涉員朱君派代表陳震東到院並由該會特請葛福萊演説黄國英史趾麟贊助一切其歡迎秩序如下（一）歡迎來實（二）引導参觀（三）男生體操（四）開會演説（五）男生唱歌（六）女生跳舞（七）閉會是日特備西式荼點欵待來賓袁履登以西語演述歡迎詞並報告會務來賓聞之莫下動容賓主盡歡而散 
[六大學比賽網球之終結]  
　　東方六大學網球比賽已於四月下旬開始本埠三大學約翰南洋滬江屢次比賽約翰列第一外埠東吴金陵之江三大學比賽結果東吴爲最優於是兩校勝將擇於六月九號在東吴球場比賽是日細兩初晴天氣凉爽約翰代表乘火車往蘇至東吴大學已十點三刻鐘鳴十一下兩校健將握手登場觀者如堵遂爲單組之比賽約翰楊錦輝與東吴梁官榴爲一組約翰林汝賢與東吴李駿德爲一組兩方球技皆精絕無倫兩組之結果均爲約翰勝其比較如下楊梁之組共兩盤初盤爲六與零之比次盤爲六與二之比林李之組共三盤初盤爲六與三之比次盤爲三與六之比又次爲六與二北比午後二時半再爲單組比賽楊李爲一組林梁爲一組兩組各勝一盤後約翰代表又勝其比較如下楊李之組共三盤初爲四與六之比次爲六與三之比再次又爲六與零之比林梁之組亦爲三監初爲四與六之比次爲六與四之比再次又爲六與四之比繼由雙組比賽共兩盤約翰代表爲沈翤良林朝宗東吴代表爲朱君王君其結果又爲約翰勝其比較如下初爲六與四之比繼爲七與五之比是日共賽單組四次雙組一次斯來嘉君所贈之大銀杯遂爲約翰代表所得 
[銀錢兑換條須貼印花]  
　　上海縣公署昨接江蘇印花税分處函云本年六月四日奉財政部印花税處函開查各錢舖所出銀錢兑換條屬於財物成交之一種憑證自當依照銀錢收據貼用印花以昭平允現在京兆河南等處業巳次第實行未知貴省已否照辦務祈通知商會勸令貼用藉裕税收等因奉此除分别函知外相應函逹貴署即希查照轉知錢業各商號一律遵照辦理以裕税收仍祈見復爲盼 
[唐繼星靈櫬返滬預誌]  
華僑盧漢生君素抱豪俠氣概客歲腦月曾親自代運徐企文靈櫬來滬今春又代運柳人環靈櫬回湘已大爲湘省各界所歡迎惟徐柳二人係盧君患雖之交尙屬當然若唐繼星則不過仰慕其爲國捐軀並矜憐其毁家紓難而巳刻已與華僪代表胡軍俠君一同由京扶櫬起程胡君昨巳先行搭車到滬籌備迎喪營葬等事因唐之靈櫬未便乘車改從海道不日即可至滬想届時同志迎喪者必甚熱閙也 
[竹籌桶内抄獲烟土]  
　　某輪船此次由香港開駛來滬停泊浦東碼頭經海關扦巡洋員登輪檢查在小工扛貨竹籌桶内抄獲烟土二包帶回海關存儲候燬聞關員檢查時本不疑竹籌桶内儲有烟土因該籌桶置在輪艙門首關員經過撞倒見竹籌截去半節致起疑實於是在内查出煙土可見私販藏土之法亦頗費心機也 
[烟酒業代表回滬後之常會]  
　　昨日星期中國烟酒聯合會例開常會首由陳良玉報告鄙人受全國兩業委托請願堅持已將一載到京已有三次其問經過種種事實早爲兩業同胞所深悉此次進京後一再上書呼號奔走得邀各方面覺悟漸有轉機希望詎意政局變遷諸事停擱不得不暫回滬江時機不凑願與心違無以對我同胞惟政局旣呈停頓我會應定進止請諸君公决報告畢史燕堂起言政局雖停頓我會不可停頓蓋政局停頓商業先受阻碍更爲商業受苦之日自宜趁時期堅合團體急籌自救公决有進無退不達目的不止遂議定永久維持辦法（一）節省開支（二） 
　分組辦事次報告福建皮絲業來函謂據福建省議會函該省公賣各局業已取消次報告湖北鍾祥縣來函成立分會舉徐福堂李開潢爲代表聲明與本會一致進行公决復函歡迎次宣布甘肅全省總商會廣東汕頭總商會綏遠總商會福建總商會直隷通縣商會山西高平商會及山東福沂縣等各分會來函其中高平商會一函述公賣局勒逼繳捐不准報閉一事請爲維持公决據情函逹該 
 
 
 

Page 11

 
 
省公賣議至此已時途五鐘搖鈴散會 
[各處繭市停秤之報告] 　 
　　本埠絲繭總公所昨接無錫分所快函云近日市面已漸窗静收價本應增加無如近來各鄕出售之貨大都低次其故因頭眠繭食黄葉故繭身欶弱產絲乏力現價仍定四十元左右西南各路十八日一律停收北鄕繭身略高貨亦寥寥亦已於十八日上午停秤法日等商巳經打包運滬沿途恐遷危險巳面謁第二專署長師景雲請其派警隨時保護云 
　　又接江陰分所函云今届蠶繭較前增至數倍貨亦甚佳育蠶家進步之速實爲出人意表奈因獨立影響價已跌至四十五元近日略見平靜又增至六十元左右業於十八日停秤矣 
　　洞庭山今届所產絲繭質地色澤均佳故華洋各商前往收繭者大爲歡迎東山收價增至六十元西山漲至八十元現東山已於十六日停秤西山亦於十七日停收 
[上星期運出之麫粉]  
邇來本廠麫粉出省銷路頗形暢旺上星期内各路客帮購運者共有六萬六千一百九十包其中銷於厦門汕頭福建九千四百包烟台天津二萬零六百四十包甯波一千八百包香港廣東一萬七千八百包秦皇島三千二百包大連九千六百包安東三千七百五十包 
[警務改期會議]  
淞滬徐警廳長本定昨日星期傅集各區署所隊警正警佐等來廳面議防護地方及維持商業辦法昨日徐廳長適有他事不及會議故用電話通傅各區署轉知各分駐所改期明日星期二午後兩時舉行會議 
[路員調部消息]  
聞交通部擬將滬寗路局科長嚴槐林調署秘書日内卽可發表云 
[關於當票減貼印花之部令]  
農商部訓令上海總商會云准財政部咨稱查當票暫自四元以上貼用印花一案迭經本部一再展限截至本年六月底爲止現在瞬届限滿本應即自一元以上起貼以符通案茲據各省典業代表呈稱典商困難各節本部體察情形典業一項實與他種商業不同不得不格外維持以資救濟姑准再行展限半年截至本年十二月底爲止俟届限滿再由本部酌核辦理此仍以當票爲限其餘各種契約簿據均不得援以爲例咨行查照節遵等因前來合行令知該商會轉知各當商一體遵照辦理此令 
[調查屯田之公函]  
上海縣知事沈實昌會同江蘇官產沙田駐滬辦事處主任蔡世　致各市鄕經董函云逕啓者上邑屯衛各田繳價收欵一案前奉清理江蘇官產處規定進行程序節由前上實官產鄭駐辦會同敝知事示諭有屯各圖分圖董地保傅諭屯田原丁現業檢齊所執册串單契證據來所呈驗聽候審查核定等則詳處定期繳價收欵在案乃迄今日久未據遵辦現聞各縣均已辦有頭緒本邑未便再事遷延致干詰責茲由敝主住酌擬調查表式擬懇台端竭力贊助期收成效爲特泐函奉逹卽希貴經董分節有屯各圖董保將嵌坐各該處屯田按照表式所列調查事項刻日造具詳綢表册彚送敝處以便着手辦理一面仍傅諭原丁現業各將所執册串單契證據尅日來處呈騐勿再延宕至深盼禱 
[川沙知事勤求民隠]  
　　新任川沙縣知事章覲灜於本月一日履新後速日往訪地方紳董諮詢當地情形前日復至北門外蓮溪學校訪商會會長陸蓮溪詳詢地方利弊並因該署簽押房向在三堂後邊過事未免隔膜現移設二堂前面昨已將整節情形分呈省道各署請爲察照 
[嘉定縣造送災民清册]  
　　滬海道屬嘉定縣境前因風雹發生閙荒風潮經姚知事竭力安撫電請賑欵一面責成各鄕董調查災户在案現該縣已將調查災民户口分别輕重等次造具清册分送省道各界請欵發放矣 
[沈知事爲母舉殯續誌]  
上海縣沈知事之母高太夫人於去年病故後停柩晋安公所定於陰暦四月二十二日扶柩回籍安葬是以邑紳莫子經吳踠九穆抒齊郭聘之陸崧候黄涵之顧馨一蘇筠尙等特於昨日上午九時謹備香燭祭筳同往晋安公所公祭　 
[政治研究所考試日期]  
　　上海縣公署昨接省公署令云本署附設之政治研究所第十七期考試准於六月二十四日舉行凡應考各員須先期報到合行令仰查照等因沈知事當卽傅諭各科屬員一體查照 
[廣智學校募捐消息]  
　　閘北實山路萬品里廣智商業學校係陳禹蹅所創辦迄已四載近因經費支絀函請各界酌量捐助現已由楊小川虞洽卿朱葆三陳潤夫宋漢章黄涵之翁寅初杜亞泉黄楚九洪實山諸君允爲募籌的欵以資挹注矣 
[翕濟學校演劇集資]  
英租界　山路翕濟學校成立三載從學者衆原有校舍已不敷展布其校長謝强公擬於署假後另覓寛大房屋再加擴充惟經費支絀籌措維艱嗣經職員王子莊周春山尹春浦胡威臣賈凌雲崔仁山姜誓軒劉俊卿等决定於本星期三卽四月二十四日假大舞台開演夜戲開於溪皇莊一劇加入十景雜要空中飛人等爇術並有華陽道人客串戲迷傅能自拉自唱當場書畫看資並不加增收入悉充校費現已刷印入場劵預備兜銷云 
[支配敎育經費之會議]  
　　上海縣學務科因本邑各學區敎育經費現届編製六年度預算案特於日昨邀集敎育欵產經協理及各區學務委員丁賡堯朱伯華賈叔香尹督平陳采苞陸仲超陶叔延會治公李頌唐朱望三沈頌平顧聘珍曹幹臣等在城内也是園敎育欵產經理處開會磋議分别支配由學務科科長李頌唐主席於午後二時開會議至四時始散 
[承發吏遺失傅單]  
　　前晚九點餘南市一區一分駐所巡長張蘭亭出勤查崗在南碼頭機廠街拾得紙包一個啓視之内有上海地方審判廳派承發吏吳某往傅人證之傅單數張遂帶回所中報告張警佐函致該廳長昨晨已派人赴所領回 
[華商請求註册]  
華商莊春成前在滬設行專辦出口糧食雜貨運銷中國各口埠及南洋新加坡一帶歷有年所茲擬兼辦南洋各鳥進口雜貨呈由泉漳會館函請交涉署轉請交涉英總領事署註册聞朱交涉員已據情函轉英總領事矣 
[擬定搭蓋凉棚之通融辦法]  
　　工巡捐局前因南市一帶馬路不甚寛闊故當夏令時不准居民商舖搭蓋席蘆凉棚祇准用布蓬遮陽以避火患會經布告在案茲因各處道路次第改築路面放寛擬將此項辦法變通辦理已酌定凡路面滿三十尺旁有側石可以行走者准予通融搭蓋如不滿三十尺或已滿三十尺而旁無側石者均仍禁止其准搭之處每届限自五月一日至九月底止到期拆除動工時須先報告繳納照費每丈洋兩元領照開工其工程僅限側石爲止不得出及路面聞不日即將通告俾衆周知云 
[五月份碼頭經費之收入]  
　　黄浦江沿灘工部局設置之碼頭原爲便利華洋客貨上落之用此次經費向由工部局派員至海關於經征華洋進出口貨物關税時隨正帶征按照税率抽百之二五按月結總解局應用茲悉五月分捐數共收關平銀二萬五千四百八十一兩三錢零二釐業已繳局撥用矣 
[調查水電廠議員回省]  
江蘇省議會議員奚九如沈朱軾日前來滬調查關北水電廠内容曾誌前報茲悉該員等業已調查完畢於前日回省俟省會開議時當衆報告調查情形再行公决 
[觀盛里火警]  
前夜三時許公共租界福州路西胡家宅觀盛里五十九號門牌江北阿四家樓下後半間因撥翻洋油燈延着蚊帳燬去房屋一間旋經新巡捕房派探飭傅事主詰問起火眞相以憑核辦 
[查獲水巡船被刦鎗械]  
　　　　緝私第二營第一隊巡船日前在川沙地方被梟匪朱大全衛全山等圍毆拒捕並刦去鎗械業經魏營長咨請川沙縣署飭警嚴緝在案現悉被刦之村田鎗一桿由川邑警探在欽公塘九團地方河内查獲惟匪徒均巳逸故未弋獲已由川沙縣公署備文連鎗送交第二營核收現魏焯文營長以尙少刺刀一柄子彈三十三粒故於日昨咨復三沙縣公署仍請飭警協緝　 
[查緝漁船夾帶私鹽]  
兩浙緝私蔡統領查悉有山東帮漁船數艘滿載鹽斤於日前駛運來滬停泊滬南關橋附近意圖私行銷售故於昨日令飭第二營第一隊隊長張占忠督率巡勇親往詳查如果屬實著即扣拘 
[其昌棧拘獲帮匪]  
淞滬警察廳長徐國樑通飭各警區嚴拿帮匪等情已誌昨報茲悉浦東三區警署解警正於昨飭警在其昌棧地方拘獲帮匪張五福（卽冷五福）一名帶署略詰一過飭押解警廳司法科訊辦 
[銅匠戳傷髮妻]  
　　浦東高家行人徐桂和向在滬北電報局爲修理電線銅匠前年娶滬城蓬萊路四號屋内婦人韓王氏（向爲女巫）之女小妹爲室過門之後不時托故歸寗近徐探悉小妹在母家本有外遇向之詰問不認徐遂將小妹痛毆並用刀戳傷右腿復將其禁閉空室事爲韓王氏所悉前往理論並報告該處警區派警前往拘捕徐已逸去祇將徐母張氏拘獲連同小妹一併送區前日下午申送地方警察所由司法科員訊得徐張氏無干省釋一面着小妹 
自投地檢廳請驗起訴 
[同鄕人挾嫌互鬭]  
阜寗人卲二家居大南門外三官堂拉車度日有與邵同鄕同業之劉四近與婦人楊劉氏姘識賃居邵二家附近邵劉素有仇隙前晚八時許因細故起衅繼而互相用武劉力較大且有楊劉氏帮兇致邵被毆倒地受傷頗重旋經邵妻强氏聞耗到來見此情形立即鳴警馳往將劉四楊劉氏一併拘獲連同傷者拘入二區警署昨晨由余警正詰詢一過將一千人逕送地方廳即由檢察官提案預審並驗明邵二受傷屬實判發新普育堂醫治邵强氏退去劉四楊劉氏分别收押候邵傷愈再行訊核 
[皮匠捉姦]  
　　住居閘北新民路仁康典當後面之泰州人陳起望素業皮匠其妻徐氏與同居吴阿祥有染前日被陳在姦所捉獲扭交岗警解入四區警署經姚警正訊問一過判解司法科請究 
[控告拐逃之離奇]  
甬人李定心於前星期六上午偕其妻妹阿娥至公共公廨禀稱伊向在外埠營業其妻杏實被同鄕人馮阿耀誘奸逃匿虹口鴻元里經其妻妹尋見屢次往勸回家不允爲此禀求提究並由阿娥投訴三次至鴻元里見阿姊與阿耀同居一處勸回不允等語中西官問李曰爾妻何姓完姻幾年李沉思良久始稱已娶三年妻子何姓一時想不出來堂上復問阿娥何姓阿娥答稱姓陳中西官以禀詞書明李妻江氏而李娶妻三年尙未知岳家何姓甚屬詫異其所禀各節恐不實在未便照准遂即批斥不理 
[迷路女孩待領]  
　　　四區崗警前日在閘北大統路查見迷路女孩一口帶回區署經姚警正調據供稱姓陸名阿三年十一歳江北人餘語含糊遂判送慈善圑留養候查傅家屬認領 
[代父還債之艱難]  
嚴麟章昨至法公堂控被徐長生虧欠往來貨洋四十元向索不付求請訊追徐供所欠之洋係父親所欠商人現尙年幼每月祇賺錢四千文且無家產無力措置祇可俟後來陸續歸還中西讞員以徐所供屬實着每月拔還洋一元以四十個月拔清 
[依照發票歸還張海芳至法公堂控被施兆衡虧欠四川榨菜價洋九元向索不付請求訊追施供祇欠洋六元四角六分今有發票爲憑將所欠之洋如數繳案張實恃蠻揑控請察聶讞員以旣有發票不應揑控貨洋給張領去堂費着原告擔任 
[不理票欵之辯論]  
　　　陳漢章在公共公廨控某綢莊夥葉子新不理票欵洋七百元一案上星期六由關讞員會同義副領事羅君傅訊原告延甘維羅律師上堂譯訴前情並將被告於民國四年十二月二十五日倩兪伯明所立之擔保據呈請察閲訊之被告亦延朱斯芾律師到堂代辯中西官判被告交保候再復訊又黄雲生控瑞大木行經理吳彬珊不理票銀一百二十兩已由公廨訊判被告還銀在案嗣因被告不服於上星期六延候魯公律師代表投廨辯稱此事係個人交接與瑞大並無關係被告已檢出許多新證搣要求准予復訊原告代表朱斯芾到堂聲稱被告律師所請復訊一層敝律師顧不贊成請求仍照前斷執行中西官以被告律師稱有確實新證據會判准予復訊 
[准予照章上訴]  
曹石甫在公共公廨呈控賈恒久掯留棧單請飭交還或交銀一千二百兩一案由廨訊明判賈交還棧單給原告具領在案賈因不服判决於上星期六延代表律師投廨聲明不服理由要求復訊或准予上訴原告亦延律師到堂代表聲稱此案迭經堂上訊明判决今被告律師聲請復訊毫無理由敝律師極端反對要求仍照原斷執行聶襄讞商之英卓副領事會同簽判云准被告律師請求照章上訴此判 
[號主控告夥友]  
　　敬盛號主張振延控夥劉炳生濫放賬欵私用銀兩等情上星期六由公共公廨准飭捕房將劉之保人兪家鼎傅案原告延代表律師上堂陳述案情被告亦延律師到堂代辯中西官判候復訊再核 
[私押田單之懲治]  
　　曹實生前至法公堂控稱前托許晋卿劉阿大兩人爲中保以祖遺田單一紙向錢文祥抵借洋一百元至期往贖詎錢託推諉後經商人察悉已將田單私行轉抵於邵立坤處計洋三百元訊之錢文祥供詞游移後傅邵立坤到案詰問聲稱實由錢文祥向商人抵押至今核計本利洋六百七十二元有抵據爲憑中西官察閲之下判曹寳生如欲贖取田單准予備齊本利向邵取贖再向錢文祥訊追在案嗣錢挺押不理亦無家產備抵故又提案詰訊錢供實因無力措置求宥中西官以私押田單係屬刑事判錢押西牢四月以儆 
[麻袋店訟案之牽涉]  
　　茂豐莊經理田宏裕前延德爲理律師代表至法公堂控稱元泰成麻袋號主吳槐卿不付期票銀二千兩店巳閉歇索延約求請訊追等情吴供認欠洋惟該店非商人獨開尙有股東三人店雖關閉放出之賬均可收取今商人管押案下難以往收請察中西官判着交保出外從速料理在案嗣因逖百克律師代中華商業公司洋人索梅克控吴槐卿定貨不出判令將貨拍賣備抵後將所定之貨賣去尙少銀七千兩着交人銀並保迄今尙未保出故又由公堂傅齊兩原告訊問先據德爲理律師聲稱今查明吴前向成昌洋行定購麻袋數百件尙未往出現今貨價增漲該貨可得餘利三千兩左右請求核示吴槐卿稱雖有定貨難望盈餘惟被中華商業公司拍去之貨至今核算約受虧銀四千餘兩奉判人銀並保實難尋覔請祇交保出外俟商人收取賬欵將貨售去諒可彌補請察逖百克律師聲稱吴有定貨市價業已增漲敝律師亦可待其尋覓妥實保人保出料理惟吴槐卿前向索梅克定購麻袋時尙有王少堂陳佐堂兩人擔保立有保單爲憑且王陳兩人在元泰成號内亦有股份並在界内開設德順永王永和兩麻袋店現均置身事外求請另提訊追旋經公堂另提去後均不到案經中西讞員會商之下判吴槐卿准交尋常保出外料理並着將德順永王永和兩店先行發封候再核奮　 
[雉妓硬拖行人]  
雉妓黄小桃李實實吴秀英楊阿三前晚均在南京路勞合路等處强曳行人被捕查見以其違章一併帶入捕房經捕頭訽明論各存洋一元保出自赴公堂候訊 
[失主撞見竊賊]  
　　王松卿於前日闖入培開而路一千四百零五號門牌丁嘉候家竊得綢長衫一件携贓圖逸適丁歸家撞見鳴捕拘入捕房押候解廨訊究 
[偷竊旅館被面]  
　　王少林先後竊取福州路新蘇臺及東和等旅館内被面前日經包探李明泉將王查獲帶入捕房押候查明會否犯過他案再行解送公共公廨訊究 
[綢號失竊之牽涉]  
　　住居勞合路一百零九號門牌之施永泉因南京路七十七號門牌綢號内失竊值洋二百元之綢緞一案牽涉前日由探將施拘入捕房禀奉捕頭轉禀公共公廨中西讞員諭交二百元人洋並保候訊 
[調查曾否犯案]  
　　俞少卿闖竊日本人横竹平次郎之衣物當被該日人察悉鳴捕將俞拘入捕房經捕頭詢問一過諭着押候查明曾否犯案再行解送公堂訊辦 
　　更正昨報載美界三泰弄四百十七號門牌被盗一節茲悉被盗之家係四百十九號門牌並非四百十七號合行更正 
[中華職業敎育社通訊]  
六月四日收到姜丹書君意見書一件摘要如左舍職業而言敎育所成多爲高等游民無實用也舍敎育而言職業所操多爲可憐生活無進步也願生活雖可憐而猶不至爲游民耳夫職業自職業敎育自敎育爲我國近年以來之大患其前途之危險已爲一般敎育家所察知今旣將職業與敎育之二語鑄成一職業敎育之嶄新名詞以相鼓吹而圖實施或可補救固意中事惟是實施之方法頗費研究今吾所得而聞者曰高等小學增設職業科也曰中學三年增設第二部也此皆以敎育爲中心而圖補助於職業者也抑音吾更爲進一解者即同時更於對方面着想并以職業爲中心而圖補助於敎育云兩也何以故吾圖所大患不僅在敎育界與職業界不接近亦患在職業界與敎育界太疎遠欲謀相劑允宜互相牽就然與其以職業牽就敎育不如以敎育牽就職業所謂以敎育牽就職業者即不破除職業界之習慣而補助之以敎育也質言之即勸導三百六十行職業者使入半日學校及夜課或日曜日補習科授之以常識是不啻利用其本來操作之場所爲學校之實習場也吾聞學校生徒雖受職業科之敎育而仍未必得業者矣未聞工場徒弟商店小倌農家牧童因受補習學校之敎育而反廢其本業者也且吾恐高小或中學二部專修木工之畢業生不如木匠因不能自食其力者矣未聞木匠之徒以受補習敎育之故致不能自食其力者也吾又恐農家之子在學校畢業之後往往以大先生自視不屑務農者矣未聞一受補習敎育驟受驕貴習氣者也故曰職業界之舊習慣决不宜破除與其以敎育爲中心而　補助於職業似尙不如以職業爲中心而圖補助於敎育之較爲切實也 
雜評二 
[國會之名] （訥） 
　　天下事有不可不争其名者如今之國會是也以事實論今日之國會議員已空不解散已等於解散則解散之以息紛争無不可之有然而各方面必堅持以爲不可者無他所謂名也夫使此名而果不足惜則早可解散之何必待至兵臨城下而始允解散之乎其所以堅持不可者以恐此惡例一開則此後一切無不可任意推翻共和面目從此掃地以盡故我不能不盡力以愛護此空名而稱兵者之所以必欲挾全力以去此空名也 
然而今日國會之命運果將何如 
來函 
[新上海日報社來函]  
　　敝報宗旨在以文會友提倡風雅藉資消追遣所有稿件均係投稿向無訪員名目乃頃閲本埠各報今日本埠新聞所載陳其昌控告徐龍一案内有徐龍係新上海報訪員字樣查此案現尙未悉内容究係挾嫌或胃稱情弊俟水落石出時敝報當另行起訴以全名譽事關重要理合備函聲明務祈登入來函窗所盼新上海日報社敬啓六月十日 
 
 
] 

Page 12

 
 
   
 
 

Page 13

 
 
   
 
 

Page 14

 
 
第四張自由談 
游戲問題 
[第七問揭曉九代圖（續昨）]  
左圖爲寄生君所繪一切關係均以線連之以指示子女之父○以指示子女之母交叉線則示姻婚之組合靈心妙緖旣簡且明洵稱佳搆惟惜未能一目了然故屈第二 
朱姓九代陳姓九代 
　　答案云朱陳兩姓旣世爲婚姻則上溯下推聯婚不出朱陳兩姓而累代相傅又必生一子一女則兩姓現在之夫婦朱姓之婦必爲陳女陳姓之婦必爲朱女兩姓共爲四人耳 
　　上溯三代時朱姓之父母即陳姓之婦之父母陳姓之父母即朱姓之婦之父母換言之朱姓子女之母爲陳女陳姓子女之母爲朱女各加入其父則兩姓之夫婦雖各有父母二人而人數仍爲四此爲上溯第一代推而上之旣云其父與母又各有父母二人則計算之法匪特上溯第二代同即上溯第三代亦同故上溯三代兩姓共爲十二人 
　　下推五世時朱姓之子女即其婦陳氏之子女陳姓之子女即共婦朱氏之子女故現在兩姓夫婦之子女共爲四人更推而下雖子婚女嫁又各有子女二人然從互婚上觀察之陳姓之女之子女卽朱姓之子之子女朱姓之女之子女卽陳姓之子之子女由此可知兩姓相傅五世每代仍爲四人其和則爲二十 
如上述則兩姓上溯三代十二人下推五世二十人及現在一代四人之和即爲兩姓宗親之人數計得三十六至姻親之人數旣世爲婚姻則仍如宗親之人數三十六 
家庭常識 
　　西湖醋魚常年所有者爲醋溜鱓魚吴人稱爲小青魚其實非青魚也去鱗雜洗净對剖作二横斷爲三置盤中入鍋蒸之勿着水煑則鮮而且嫩一面調油醬入鍋並加細筍丁俟滖起乃調藉粉傾入攪匀出所蒸之魚即將油鍋離火入魚後將鍋一掀令魚翻身即得亦有魚不落鍋即將所製油醬作料澆之魚面者味較鮮淡而肉白如雪惟煠溜鱖魚則將魚身　成畦形因其肉厚不易透耳醋溜黄魚法與鱓魚同[  栩園]  
　　解木鼈子毒家蓄之犬夜間狂吠必見惡於歹人暗投木鼈子飼之矣犬服毒後必發抖顫亟以菜油拌飯飼之倘不食則强灌菜油亦可其毒即解惟愈後須留意恐再被毒則不救矣此方予曾親驗後復被毒竟致不救甚悔當時之不留意也　 
　　手指肉刺指上肉刺往往拔去復生觸着甚痛殊覺不便可於如厠時順手在糞桶邊上磨之卽萎自落[  慈恩] 不受酬 
　　磅折天平法一磅合十二兩乃係司碼若合天平則爲十二兩六錢因司碼一百斤天平爲一百另五斤以一另五乘一一二得一二六也昨見以八折算者其數有徴差如一百二十磅合天平照八折算爲九十六斤其實應有九十四斤半相差有斤半矣今　　有三拙法敢獻如下（一法）打七五折後再以一另五乘之例如一百二十磅七五折爲九十斤是係司碼再以一另五乘之得九十四斤半則天平矣（二法）打七八七五折因七五折爲司碼以一另五乘之爲七八七五也（三法）打七五折後再加 
二十分之一例如一百二十磅七五折爲九十斤九十斤二十分之一爲四斤半加九十斤成九十四斤半矣以上三法均非捷訣然舍此三法外必須以一二六乘而以一六除也其有簡捷迅速之法乎尙待研究斯道者之投稿[  沈風蝶] 不受酬 
集益錄 
　　再答第十五問蟻能作多數通路之巢於木材或土中或以土壤及已之糞搆成塔形隆起地上羣棲於内是爲蟻垤此蟲嗅覺甚敏性極貪食出遊巢外爲覔食也營巢於木材或地中者爲害家屋實屬不少處處遊行更堪憎惡趨除之法因其所在各有不同其在木中可用昇汞水（虊房中有賣者）塗抺木材甚爲有效若在土中用生石灰硫黄食鹽溶於水内即將此水灌灑蟻穴不特蟻可除去即巢内之卵亦可滅絕[  趙若均]  
　　第二十四問三色板之製法外人甚秘予嘗自業石印故曾加以研究其要點即令紅藍黄三色分離也故於攝影之時即用　常乾片照五彩晝件挿一藍玻璃於收光片處則凡紅色之蹟蓋變爲黑吸收入鏡可使留影於乾片之上而藍黄二色則皆殺滅無形換挿紅玻璃於收光處則紅黄二色均被殺滅獨留藍色之影於片其理蓋與合色同也惟獨黄色極難留影隔以藍色玻璃則反變白而不受光隔以紅色玻璃則受光亦薄不能晒出未審當用何法可使變爲深黑之影願研究理化諸君有以發明之又製珂　版之虊劑亦乞示以妥善之方俾各石印局僉能仿製實於工業界大有裨焉[  栩園]  
長篇小説 
[寫情小説柳暗花明錄] [  常覺小蝶天虚我生合譯]  
第十章（二） 
　　旣抵爵邸遂同入起居之室時屋隅爐火尙明羅倫乃伸手近火　似畏冷者而面色憔悴其白如霜維廉因日伯爵汝身體有不適乎羅倫微微一笑曰但疲倦耳汝坐蓋吾雖憊尙能小坐閒談頃汝所欲詢我者何耶羅倫此語出乃至驟致維廉轉不能答則但吸其烟半响始曰吾言之君必以爲奇但我所問言次則又格格不能自續羅倫曰恣言之言時又現又微笑而面色益呈其憔悴維廉曰我所問者實將以决我之行止吾頃不言薏德乎嗟夫此亦不必言矣夫我之愛慧德誰不知之蓋吾自啓情竇以來心坎中即鎸有此人矣維廉言至此則不禁自赧咽其津唾以潤其喉昻首侧耳以待羅倫之發言而羅倫則扶頭斜坐目光癡然注視爐火久之乃點其首曰我知之維廉曰此汝自知之矣有一人焉終日不事他事但慕一女郎即欲自諱於人又焉可得此人非他蓋卽我也羅倫曰然但汝思彼......維廉曰彼如何耶此則我不知矣當彼未往法國以前其對我雖不表其愛忱亦不現其峻拒之色吾初以爲日久而後交自可深天下豈有竭誠以愛慕一人而其人竟一無感動者乎維廉言次又視羅倫夫愛情之祟人實具至偉之魔力卽木納如維廉至是亦如中酒滔滔能言不復自赧因又言曰自彼留學外國三年以來吾日引領以望惟望其歸彼出時固爲孺子然今歸則已成爲女郎吾意天下女郎安有不善體會人心者而孰知其不然彼態愈美而狀亦愈冷竟欲拒人　千里之外故吾乃覺今之薏德已非昔比蓋吾二人之中實有第三人之黑影間隔其中而就知......羅倫曰孰知如何維廉復囁隭曰吾以爲......伯爵實告汝自汝來此彼遂改變其常熊矣此事吾蓋疑之已久及至今夜覩汝二人琴歌之狀吾乃......言次聲又不續其舌頓起木强與唇齒相戰者久之始曰此二人中之黑影不圖乃即爲汝也語出亟視羅倫防其猝怒顧羅倫此時方自以手扶頭手幾掩没其面目光自指隙間出注視爐火正不知其心中何思維廉因曰汝愛薏德吾不汝懟但吾心中之痛苦亦當爲汝所知故吾今者問汝使汝而眞愛薏德則......則我亦已耳言至此其言似膠喉不出羅倫愈廻其首不視維廉其惨白之面竟起一絲紅影 
今日第五張停刋一天 
 
 
 

Page 15

 
 
   
 
 

Page 16

 
 
   
 
