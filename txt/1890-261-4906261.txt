# 1890 - 261 - 4906261

 

Page 1

 
 
[珍物求售] [  申報館協賑所啓]  
　　日前承某大書士以翡翠記念全副囑爲變價以助賑捐昨又永粤東無名氏助以伽楠香朝珠一掛數到牟尼之串鼻觀香通分來　琰之珍　　露潤拜登嘉貺永燕心香巳諸君子有欲得奇珍者請速惠臨展玩或祇購其一或一并購歸但肯解囊總無不可葢合之則二美離之則無雙也　綴引盲伏維共鑒 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脱章回小説體裁而其叙公子之風流佳人之妍慧草寇之行兇作惡老僕之義應忠肝生面别開從不落前人　臼惜乎刊板早經毁壤絶少流傳昔年得自東瀛曾付手民校印幾經寒署箱篋頓空而問價者仍源源而來四是重爲印出校警裝釘還勝從前計共三編分爲十本定價每部洋銀五角世有先覩爲快者請向本埠申報舘申昌書晝室及各外埠分售申報處購取可也 
[苦樂辨]  
　　人生斯世其不肯舍樂而就苦者情也其不能有樂而無苦者遇也然遇固有殊情亦不一有同此一境始遇之以爲某繼遇之而爲苦者善處之以爲樂不善處以爲苦者有此遇之爲樂彼遇之爲苦者是不可以不辨矣子輿氏有言曰生於憂患死於安樂天安樂人之所甚欲也死人之所甚惡也謂人之所甚欲者欲其所甚惡是豈人情哉此盖爲不善處安樂者言耳自古善處樂者莫如孔子疏食飲水樂在其中其次募如顔子簞瓢陋巷不攺其樂其所樂著在心而不在境道積於躬境雖困厄不足以累之此有樂而無苦也心者虚無縹渺之際可爲知者道難與别人言必有孔顔之道而後可以樂孔顔之樂若道不及孔顔而欲勉强橅倣則尋孔顔樂處之宋儒猶不免有扞格下此者又何讑乎吾人涉世不必强效古人之樂亦不必强效俗人之樂以爲樂昔聖歎與斵山睹説快事窮思極想至以看風筝斷線看野火延燒亦爲一快可見人無貫賤貧富苟其善自尋樂莫不有怡情悦性之一境　乎處承平之世可以樂天處江浙繁華富庶之區可以樂地上海爲菁華薈萃之處花天錦地任我遨遊得此以爲樂正不知其樂何極處其地者固宜有樂而無苦矣顧吾觀寓滬之人往往苦者多而樂者少何哉無事消閒抹牌擲骰藉此以嘯侣命儔消磨歲月亦遣情之一樂也而偏欲以此博勝負一有勝負則得失之心生負者固不勝其苦勝者惟恐其負殫思竭慮凝神注意亦幾不知樂之所在自老壇新壇大檯小檯之名立而人之舍樂而就苦者多矣然在局中者不自知其苦也千金買笑傳爲美談古人謂好花堪折直須折莫待無花空折枝人固貴及時行樂也顧今之以此爲樂者則專爲登徒子之好自開埠以來人之失足於花柳塲中而裹身敗名者不知凡幾如近日郁謝二人以有職人員而爲犯法違條之事一旦破獲貽笑於友朋不齒於族黨正不知其此後何以自處其苦爲何如乎吸烟者一榻橫陳靑燈如豆高臥白雲深處與一二知已適意淸談亦樂境也滬上烟館林立不出十步不過百文卽可以開燈共臥樂何如之乃積而久焉面目枯稿形神消鑠奄奄欲絶去鬼無幾欲吸不可不吸不能相率而至於死者亦不知凡幾此其苦又何如乎駕輕車策駿馬馳驅於疎林嚝野之間爽氣别人煩襟頓滌何樂如之而偏欲留戀至更深夜靜寒露襲人涼飇砭骨薄寒已中猶不自知必待受病旣深一發雖遏而後悔風露之爲害不已晚乎凡此數者非上海不能有此樂亦非上海不至有此苦雖然所以得苦者豈眞上海之地使然哉亦其人之不善尋樂耳善尋樂者不但處富貴之境不至受苦卽處貧賤之境亦可得樂寓此極樂之地卽使囊内無錢杖頭蕭索而或當天朗氣淸之際或値風淸月白之時負手徐行徘徊於淸嚝之處或登茶樓選幽座約二三知已瀹茗淸談此一樂也行人如織車馬如流有肩擔而背負者有乘堅而策肥者登高而觀倚欄俯視見憧憧焉混混焉來往無停時自橅此心湛然澄然一時覺白體皆泰此一樂也津舘徽館覺其太費但從熱酒店中爐邊小飲不必過多醺然卽止出門數武酒氣充塞乎四體筋骨爲之一舒亦未始不可以言樂當此秋高氣爽信步出遊不必其車馬也不必其名園也或至邑廟花園閒步玩具羅列隨意駐足而觀之或至桂花廳啜茗有鳥雀無數宛轉和鳴不辨其爲何鳥亦不辨好音但覺入耳悠揚睍睆可聽怡然者正不知樂之何自生以此尋樂可以處樂境亦可以處苦境噫退一步想隨地可安又何至尋樂得苦乎彼營營逐逐者進不知足固終身無一樂境也今者中秋節届吾不知孰處樂境孰處苦境故辨之 
[江撫大閲]  
　　江撫德曉峯中丞定於八月初一日親閲省垣各營伍前已列報兹悉是日五鼓各營兵勇及文武員弁先後出順化門齊集大教塲演武廳前平立三軍司命大旗一方兩旁擺列銀牌銅錢荷包小刀衣料猪羊各物以備賞賚左邊將臺高懸帥字大旗一方金鼓號筒喇叭陳列其間以爲諸軍之耳右邊紙紥高城一座樓堞俱全以爲諸軍攻城之用中央整列大旗數百面一律鮮明以爲諸軍之目加以長刀短刀駿馬蕂牌洋鎗拾砲長矛數千件鋒鋩快利皎潔如霜迨一輪朝旭杲杲東升中丞乘坐緑呢大轎親臨校閲前後有銜牌執畢跟丁數十名材官頂馬數十名護　親兵百名城外跪迎者有振武軍親兵營教塲跪迎者有南昌城守營撫標左右營皆放排鎗致敬演武廳恭迎者有藩臬糧鹽府縣各員及協叅遊都各弁皆一揖致敬其時教塲内外旌旗煥采鴉雀無聲中丞降輿入宮廳少憇旋升坐公案各員弁叅見畢跪請發令但見紅旗招颺城守左右營各兵丁分爲二隊由左上者由右下由右上者由左下在中丞前魚貫而過俄聞鼓聲大振晝角齊吹各兵列成三才陣先用馬隊湧出作衝鋒之勢次用藤牌滚出作陷陣之勢繼以長矛作接應之勢又次用鎗砲力轟作摧堅之勢復變爲八卦陣四面鎗砲循環轟擊纍纍如貫珠并施放地砲火箭作大戰取勝之勢又變爲雙龍陣左右齊進作包抄圍殺之勢又變爲太極陣一轉瞬而帳棚齊竪作隨戰隨紥營之勢又藤牌長刀各列兩旁一牌一刀相間輪殺作彼此摶戰之勢後變爲八字陣前往攻城又變爲一字陣作三面環攻之勢鎗砲交轟地砲火前齊放進退數次突竪雲梯選鋒各兵猱廾入城焚其樓開具門各軍蜂擁而入作破城之勢操練皆臻純熟中丞顧而色喜起座入官廳少憩未幾復閲將弁操演免騎射者八人放槍打靶惟王副戎長貴蔣副戎大周各中三槍中丞欣然餘或中一二槍或不中一槍鄧遊戎則執槍過高彈子飛入城内見者皆搖頭咋舌不知傷人否 
 
 

Page 2

 
 
朱叅戎則連放五槍皆不能響中丞大怒至各兵打靶則委各弁代閲連中三槍者頗多無一落空者中丞分别賞罰命駕回轅各員弁兵勇恭送如禮是日士民觀看者不下數萬人因城門太狹擁擠搶攘不勝其苦因此遺失物件者甚多城闉中踩死一嫗一孩噫慘矣次日中丞復閲振武軍親兵營各勇丁所演梅花等陣變化純熟與先一日不相上下而猛厲則過之中丞顧而色喜獎賞有差是日遊觀者較少尙不至肇事云 
[罪人斯得]  
　　會匪頭目周子意前在安徽池州府屬石埭縣聚衆斂錢謀爲不軌疉經地方文武先後拿獲羽黨多人就地正法惟周聞風逃逸尙爲漏網之魚沈大中丞賞格高懸購人嚴緝并咨請各鄰省一體協拿日前接得豫撫德曉峯中丞電信略謂該匪犯已在鄱陽湖捕獲請委員督率兵丁迅速押解歸案辦理云云中丞遂札飭撫標中軍邸雨亭叅戎隨帶戈什哈數名乘兵輪船前往於本月初二夜解至皖垣分裝兩囚籠一爲周一爲周妻當晚暫禁縣監初四日嵩書農廉訪親提戒訊自已至戌方得退堂聞該匪犯供稱小的係周子泰並非周子意其妻初亦支吾久始吐實有目見者言及該匪犯年約四十餘身長五尺面黃有鬚其妻年甫廿餘齡頗黃瘦云 
[詳述土艦沈溺事]  
　　土耳其兵艦任日本洋面沈没等情已照電音譯錄兹悉是艦實名愛魯托哥魯於本年四月間由長崎往橫濵六月七號海軍少將那司門朋西耶帶領士官若干員赴東京叅謁日皇呈遞國書以修二國之好日皇優禮款待賜救勳一等旭日大綬章少將謝辭而出後船中兵士多有患虎列剌症者乃命駛至長浦寄椗一連數日患病而死者多至數十名兵士咸起鄉思决計回國本月十五號鼓輪出口駛至紀州冲突遇暴風汽罐破裂船卽覆没諸人悉入水中計少將以下共六百八十人惟救起士官六人水手等五十七人餘皆葬於魚腹船主埃利别亦從三閭大夫以游　廷聞之極爲惋惜云 
[禳災致禍]  
　　松江來信云郡城時疫盛行好事者纷纷建醮設壇俾二豎子退避三舍西門外白龍潭一帶招雇緇流羽客建醮於施公廟中紥成五色紙船中儲冥鏹撤壇之夜喚小舟載羽士沿途宣誦梵唭其聲喃喃行至義渡浜將船焚化近村遙見火光直上疑是祝融氏爲災四出鳴鑼招人護救後得訪知顚末乃謂此地幸邀天佑並未沾染瘟㾮汝等竟以瘟舟送來此豈非爲移禍之計乎焚者强項不稍屈以致互張旗鼓相與兇毆復蜂擁至江干遽將坐船拔置陸地聲言今歲村中無恙方肯罷休不知以後能調停妥治否也 
[失火殃鄰]  
　　八月初四日五鼓時甯郡警鑼四起紅光高燭城廂内外各水龍如雲飛電掣而來文武官員亦相至塲彈壓雖取水極便竭力澆灌無如火勢甚熾四路延燒猝難樸減後於東西兩頭拆斷火道祝融氏始返斾事後查悉城西乙未坊共焚去店鋪樓房三十餘幢門面十餘家起火者聞係永康雜貨店經手丁某人極愚戇因恐竊賊屢施伎倆於是俾晝作夜顚倒晨昏人起彼眠人眠彼起如是者匪伊朝夕是夜守至五鼓精神疲困睡眼朦朧所持火油手照誤觸所堆靑箬箬旁又堆火絨皆是引火之物霎時滿屋皆火丁某並不呼救意圖撲滅此時天已將明有販夫販貨過此見之大呼迨他人聞聲驚起勢已燎原不可嚮邇聞其中被虧者以同春南貨鋪寳蓀齋藥店兩家爲最鉅火熄後被玼之家不肯諉之天數欲與丁某爲難丁已逃避查無蹤跡矣 
[火焚積薪]  
　　揚州信云本月初四將曙時忽覩東南方紅光滿天彷彿亦城霞起然四邊靜寂不聞鑼聲移時訪之係鈔關門外對河某姓柴篷失愼直至日上三竿餘焰尙未盡熄傳聞該篷近從某洲運來柴薪不少甫經登岸堆儲遽遭此厄亦可憫矣至起火之由或云因更夫不愼起自更棚或謂是匪徒所縱未知孰是 
[淸儉堪師]  
　　本月初五日爲兩淮運憲江轉之太夫人設帨良辰揚城印委各官均往祝嘏都轉預囑門者婉詞道謝餽送禮物一槪璧還亮節淸風近今罕見 
[珠江夜月]  
　　上月廿七日爲督憲李筱泉制軍七秩誕辰督署内外張燈結彩陳設煇煌闔省官紳均往叩祝督憲開筵宴客並選梨園子弟入署演劇繼軍憲及興伊兩統制陸路提督唐沅圃軍門水師提督方照軒軍門湖南提督鄭心泉軍門以及司道府縣各書院山長陸續鳴騶而至入席聽戲魚龍曼衍水陸雜陳至璧月東升始次第興辭而出另有優伶一班在撫署照牆外開演以便士民觀聽往觀者人海人山路爲之塞咸謂近十年來城内無此熱閙云○新選韶州府張太守由京領憑業已到省連日詣各憲衙門禀安聽候傳見○輿圖局係奉旨開辦現　派委員紳先赴廣州府屬測繪所有山川土名道里遠近均須詳細考究但恐經過地方鄉愚無知或不免疑惑阻撓遂由局憲明白曉諭略謂測繪輿圖係欽奉諭旨飭辦要件該處地方如能繪成詳圖纂入會典實屬入有裨益務須詳細相告妥爲照料如有造　惑衆隱匿阻撓等情定卽嚴行究辦决不寛貸○厚德里後街有屋一間向無人居緣相傳屋内有鬼爲崇居者必不能安前月某姓貪其租廉税而居之未幾疾病迭作舉室不安旋有一男子病斃當未殮時陳尸廳内家人圍坐看守轉瞬間具尸之頭忽失所在家人驚駭欲絶細騐頸痕並無刀割血跡四處尋覓竟於灶下得之可謂咄咄怪事 
[粤東官報]  
　　督憲牌示萬州營中軍守備缺委卸署海口營中軍守備事督襟中營儘先守備李森署理儋州營水師守備缺委現署瓊州鎭左營守備事該營儘先守備鍾金銓署理瓊州鎭左營守備張煊飭回本任順德協左營左哨千總缺以該協左營効力期滿武舉麥龍彪拔補高州鎭右營左哨千總缺以該左營左哨頭司把總楊步雲拔補 
[力保危堤　]  
　　從來救災捍患澤及萬民非乘時得位者不能爲不謂草茅下士日吚唔於斗室中足不出户庭名不聞里巷獨能於危急之際號召鄉里合衆志以成城全一方之民命誠不數數見也九江北岸同仁堤係黃梅宿松德化三縣分轄上月底秋水汛漲時風浪剝蝕堤身潰決幾瀕於危堤紳束手無策幸化邑附生王君若愚一聞警報卽帶同鄉人數白名圑聚潰口打椿築土畚挶如雲王君見勢垂危人多退縮大呼能奮力救全堤口者許以百貫犒賞田是鄉民踴躣爭先挑土塡築以一當十立將潰口堵住得以轉危爲安三邑縣官聞報赶到大爲獎許并將犒賞百貫之數由三縣分派給償圩民數萬人歡聲雷動焚香頂祝僉云此堤爲鄂皖江西三省樞紐倘有疏虞關係匪淺幸　王君力得以搶築完固現在水勢漸退可保萬全數萬生靈可免其魚之歎矣 
[非徒無益]  
　　嘉興來信云禾中瘟疫流行死亡相繼前已由好事者　神賽會藉口於禳災之故惑衆歛錢兹復舁秀邑城喤繞出東南西三門由匯塘灣中街月河壇弄進北門回廟徍开定期初十十一二三夜舁温元帥像出游夫三飾振孤已屬無謂惟是相沿旣久故官亦不予禁除乃當疾病顚連而竟揑造謠言謂賽會可以禳袚試問會旣賽畢疫氣果卽潛消乎聰明正直之謂神奈何任若輩之顚倒播弄也 
[蕪湖近事]  
　　東門外環城數里琳宮梵刹棋布星羅有雛尼名妙依者華年三五丰致嫣然雖已削去八千棍煩惱絲而傅粉掃眉無異閨中妙選宦家女某姓夙耽禪悦繡佛長齋時與共叅玉版之禪每當蕭寺月明鐘魚沈寂蒲團對坐共証萻提盖膩友而亦兼禪友焉顧幼已許字某姓子今秋將賦桃夭女聞而憂之遂與妙依謀急急筮期披薙夫家怒據情控諸公庭蕪湖縣王明府飭差往提妙依自恃佛力無邊抗不往質明府乃於上月二十四日親自帶差前往圍住山門方欲入内拘拿忽一秃奴自雲房出遂飭按住就佛前笞責九百板縶以黑索連女及妙依 
 
 

Page 3

 
 
老尼帶回研訊所供詞皆支離矛盾因不復深求祇飭將老尼及妙　各掌頰數百下交官媒收管女則給其家具保領回僧則下之囹圄嘻法佛如此亦可知已奈何沈迷不悟之人猶是醉心禪悦耶○北門外赭山爲邑中名勝山麓地藏王菴碧瓦紅墻蕭然絶俗七月三十日釋家相傳爲神誕辰都人士不遠數十百里而來焚香膜拜喃喃宣佛號如醉如痴亦有繡閣嬌娃靑樓艷侶薰香傅粉結伴來游者油壁靑驄絡繹於道直至宵深露重依然來往如雲計先後數日中小本營生及江河乞丐爭占一席之地以覓蠅頭更有無賴匪徒混跡其中乘機攫物婦女被其滋擾至有鶯悲燕泣宛轉呼號者敗俗傷風莫此爲甚有地方之貴者可不先事預防哉○七月二十九日淸晨北門外護城河中浮起男屍一具年約三十許週身用繩捆縳有人恍惚能辨認者謂死者係湖南籍流落在蕪已有年所平日撥皮撒賴訛詐爲生遇鄉村有賭錢者渠卽需索白般務饜所欲今兹諒被仇家所害抛入河心當經地保赴縣報呈騐無傷痕暫行棺殮○距蕪湖十二里有地名魯港者舟楫往來要道也鎭人某甲橫行鄉曲訛索良民家有一母一妻不但贍養有虧反時時索錢花用近來忽染瘋症行歌跳舞終日不休一日忽持菜刀砍其妻傷及頭皮鮮血直迸母見之急挺身攔救不謂左臂亦被帶傷隣右聞聲將甲捆縛幸母妻傷俱不重未幾卽痊否則又釀成逆倫之案矣 
[鄂電述新]  
　　漢口電報上通川蜀愼黔西粤等處下達江州金陵京口以迄滬江惟省垣遠隔大江事多不便因於上年議添支綫折入武昌邇來官塲又添設一支由荆州以達襄陽經之營之刻已告竣並欲接至湘省俾得節節通靈云 
[叅戎赴松]  
　　提右營陳鈺卿叅戎引見回滬己登前報兹悉叅戎於昨日乘舟赴松謁見譚軍門云 
[撈屍請騐]  
　　昨報紀渡船翻覆一則兹經各屍屬雇人沿浦打撈至昨午撈獲男屍四具帶至南碼頭岸灘一面由各屍親投縣報騐陸邑尊飭差帶候訊供詣騐　 
[薤露興悲]  
　　本地人俞阿大向在法界某漆店爲夥前年入贅本城汪姓家本月初俞忽患病當由該店中倩人將俞擡送回家俞妻汪氏不肯收受囑送俞之堂兄處扛擡之人　得折回俞兄紫讑忿不能平復將俞飭人伴送入城越日俞卽斃命旋因人言藉藉至昨日始行收殮 
[未經庖代]  
　　英廨讞員蔡二源太守因病告假江海關道聶觀察札委西門外巡防局員朱森庭明府權理讞務等因已詳前報兹悉觀察尙須照會英美德奥等國駐滬領事然後由明府到署讞　是以昨晨仍由太守力疾從公云 
[火警續述]  
　　法界四明公所南首惠順里第一弄失火已列前報兹悉起火之由因寗波人某甲與其妻吵閙竟將洋油燈擲去墮地炸烈火勢飛騰沿及東隔壁茅山殿赤熛怒煽幾同拉朽摧枯計共燒去房屋六幢各善堂水龍齊集灌救甚爲出力巡防局員朱明府彈壓周到匪徒不敢刼掠物件聞火頭自知干咎早已避匿無蹤矣 
[流氓荷校]  
　　近有一種無業流氓三五成羣每於黃昏時在小弄中遊蕩遇有婦女出入肆意調笑僻靜處則攫簪搶環愈無忌憚前日有法界寳興里門首小烟間内之王炳榮因與婦女肇釁經巡街捕拉入捕房於昨晨送案葛同轉訊明情節着還押候枷號七天發犯事地方示衆有此一番整頓若輩當稍知歛跡矣 
[縣案彚錄]  
　　寡婦王吳氏投縣呈稱故夫瑩森卽培珊在日開森盛珊記絲棧生有三子長子宗福曾經入學補廪氏夫在日托夫弟瑩葆卽碩園爲經手氏夫故後夫弟蓄意圖吞硬誣宗福等係是血抱將伊子宗楣承繼爲此來案求請提訊陸邑尊准詞移提到案於前晚升堂集訊該氏挈子宗福投案伸訴前情王瑩葆供因恐宗福非我兄親生議定我子宗楣承立並據親戚吳仲甫舊夥王再明同供我等素知王宗福係棧主培珊之子墓誌學册訃聞均可詳查又據宗福供稱父親故後由我料理喪務遵制成服並呈出堂弟修植庶常親筆書信一封載有王瑩葆一切劣跡並有寍波蔡氏南　顧氏墨跡終身難洗等字樣伊前兩年之所以得意者實靠　記之字老招牌也邑尊訊得王宗福旣非王瑩森親生何以名列學册刊列訃聞瑩葆旣欲擅繼何以不繼於伊父在日而爭繼於伊父没後並敢於服内赴試娶媳瑩葆之不爲宗祧而爲財產起見顯而易見種種不合卽着將執照繳案並候查吊　簿又據瑩葆聲稱尙有房族未到邑尊謂本縣衡情酌理卽房族到堂亦不能任爾妄　仍飭分别退去○湖南人張得山沈田正陳金餘身藏洋刀手槍等物被捕看見以其形跡可疑拘至捕房解送公堂奉蔡太守送縣請辦前晚由帮審委員王司馬升堂提訊張得山等供詞支吾司馬研詰至再仍無確供判令分别收所聽候覆訊嚴辦 
[英界公堂瑣案]  
　　包探沈金隆禀稱小的前曾拘獲積竊金阿富起到各贓交失主認領惟某西人除領取對時表練外尙有西文合同一紙查無着落在該犯得之無用西人則實爲要件細加詢問稱當時似有西字一紙隨手抛擲吉記烟館櫃内立往查問烟館主陳阿海稱並不知情及在各處找尋見有西文一紙取交西人閲看並非所失合同并言金係竊賊如何能將物抛擲烟館櫃内情有可疑今小的將陳帶案請訊陳供稱小的淅之湖州人在治下開吉記小烟館櫃與烟鋪同在一屋中非若大烟館櫃懛開人不能出入金曾否嗽烟過癮一時記憶不淸更不知其抛棄西文紙在櫃内金執定前供西人稱此紙西文係船塢股分票之總據銀數甚鉅無端失去殊爲可恨蔡太守判令將金發捕房管押一年義西人所失之據除本公堂備案外著自行照章掛失陳無十省釋○包探張松樵禀稱某洋行細崽趙阿發控沈根榮圖竊被獲送請訊懲根榮供稱趙曾欠小的洋銀六元五角向索忿爭誣以圖竊當往索時有拜加洋行細崽沈阿寳同去可作証人蔡太守飭傳阿寳質訊阿寳供稱趙實誣根榮圖竊此日前讞語也昨日覆訊阿寳供稱是日小的確偕根榮至趙處索欠並無圖竊之事根榮堅執前詞並稱趙知沈阿寳到案已央人將洋措還矣趙供稱小的與根榮相識當來時小的適不在行以致行主疑其圖竊小的並未央人還洋蔡太守以趙控根榮圖竊毫無憑訨根榮供趙圖賴妄控却有阿寳作証人遂判令罰趙洋銀六元撥充某西醫院經費以爲圖財誣人者儆○西人他好訴稱雇坐余小金東洋車將過大橋適陳阿祥駕馬車飛駛而來東洋車避讓不及致被撞翻跌仆車亦損壤車夫身上受傷因將陳交捕送案凡馬車過大橋原應徐徐行駛不准飛奔今陳違背定章務請究辦余供稱車已損壞小的亦被碾傷手足陳供稱小的駕車過橋不隄防悞撞東洋車以後自當留意蔡太守判令罰洋十元給余爲養傷修車費○張寳林訴稱小的在虹口第二十六號洋房内某西人處當細崽昨夜竊賊周阿林掩入竊衣追獲人贓交捕送案周供稱小的名任林失業無聊初次犯竊以後不敢再犯如今尙乞施恩蔡太守判令枷號七天發犯事地方示衆贓交失主領去 
[法界公堂瑣案]  
　　有恒收租洋人長生階夥某中投公廨控稱住居二十六號屋内之王渭明積欠租洋十二元屢索不付爲此鳴捕將王拘案請追同轉詰王曰何以積欠如許之多王供於光緖十二年借住此屋每月租洋一元半陸續積欠致有如許之多同轉曰以前之事不必再説惟欠租終須還淸甲稱王渭明目下已搬居别處同轉商之祁繙譯官將王押候交保限三天内交付一半租洋其餘須一禮拜内還淸如違提究○傭婦金顧氏顧陳氏投案訴稱在城中某姓家帮傭於本月初三日黎明時被賊從凉棚架扒上挖開樓窓竊去衣包二個内有布衣共廿二件銀圏一副屢查無着前月至新北門外護城河畔舊貨攤上認得衣九件確係失贓當卽購定先付錢九百文旋赴捕房聲明捕頭當將收買賊贓王玉山拘提至案今請追究王玉山供稱初六日在拾荒人處買得押票初七日向押店取贖共計衣九件同轉謂拾荒之人爾尙能指認否 
 
 

Page 4

 
 
答稱擺攤時伊必來我處謂旣能指認着押候交保限三日内將拾荒人交案如違提究○洽記烟間主陳阿海藏匿俄羅斯鈔票葛同轉訊得竊賊已被英公堂拘案將陳送至英公堂歸案辨理昨經蔡太守訊明竊賊將票塞在該焑館鋪底與陳無十復飭差將陳送還法公堂同轉謂旣經訊明無干着押候交保○捕班夥役朱阿根拿獲私鑄小錢葛同轉着查明售出之錢鋪再行核訊已詳前報昨晨據朱阿根投案禀稱飭查錢莊均無實據爲此投案禀覆同轉謂鎔化國寳本干例禁着將原錢飭送上海縣究辦○通事稱鎭江人徐幼畬與戴志徐因賭欠錢由周春山作保昨因索錢口角經捕將三人拘案請究同轉問徐曰爾本爲何業在何處犯賭徐供向業錢莊現住同安里王太元家戴欲賭無錢向小的借去英洋兩元田周作保昨我接得家信有事回家向戴索欠以致口角問王太元現做何項生意供現做銀匠同轉謂爾等情節各有不符着一併還押傳到王太元再行訊究○捕房將英公堂移送串竊元盛押店金表金練約指耳環等物之王潤生聽唆行竊之王潤芝解案請究旋據失主蕭綏芝投案聲稱於七月間押下金飾金表等物均被學徒王潤芝盜賣開明失單呈鑒同轉問王潤生曰爾爲何串通胞弟行竊店中物件據王弟潤芝供稱因兄潤生去年娶妻虧空甚多債户向我母親逼索甚急恐我母憂愁故將店中金飾等物暫取押償欠欵問幾時竊起押與誰家潤芝供七月十四日竊得銀練銀梳於十七日囑兄押與英界順德押鋪金圏三隻售與慶雲銀樓得價洋十六元八月初四日竊得銀秋　押與協和押店得洋三元六角播喴表一隻押與德祥計錢二千零四十文問押票藏在何處供業已隨時撕碎同轉詰潤芝日偷竊物件上否爾兄唆使供稱實恐母親憂愁爲此下策同轉着押候吊贓再行核辦○焑妓陳素卿戴富寳投案禀稱狎客杜鳳岐來吸花烟兩盒分文不給反欲將我毆打致－ 
被打失銀環一隻因此鳴捕拘案杜稱日前在妓處住宿一宵下體立時染毒前晚向伊理説反鳴捕將我拘押同轉謂此種穢褻之事胆敢在公堂上混供實屬或惡着押候笞責一百板妓叱退 
[巨款遙頌]  
　　重慶義茂和號沈君炳巨憫順直山東奇災迭告民生困苦殘喘難延因募得銀二百兩送交本館協賑所代爲散放蠶業鳥道僻在西陲乃亦慨念飢黎襄成巨欵使數十萬顚連赤子同嚴來鮮以視口覩流亡一毛不拔者相去奚　天淵耶除掣付收條以昭信實外特書事略以代心香 
[助賑病愈]  
　　頃奉到容膝書齋壇友來函因關誠妥大善士爲尊閫抱病醫藥罔效叩壇求方立有賑濟大願虔服之後病勢轉機先繳洋五十元囑　堂彚解災區云云方今順直奇災待賑孔亟大善士因妻病立願助賑一誠感格二豎濳消勿藥之喜自可立待將來大願救災不惟康强　吉三　五桂獲報未可量矣今祇領之餘謹代災民先爲叩謝請陳報端藉資觀感上海六馬路仁濟善堂籌賑公所董事施善昌等謹　 
[浙省撫轅抄]  
　　七月廿二日調署衢州府畢禀見禀辭赴任候補府潘祖頣交缷蘭谿厘局回省禀到禀見○廿三日新選烏程縣敎諭徐志芬蘭谿縣敎諭姚均禀到候考騐叩　○廿四日准補桐鄉縣李繩祺禀知藩司飭知赴任叩謝候補縣袁來保禀見叩辭赴威平厘局並銷督審差○廿五日候補縣周翔麟禀謝給咨扶柩回籍守制○廿六日通制沈　銘交　北門厘局回省禀到卽用縣胡麟禀知臬司委調督審差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
