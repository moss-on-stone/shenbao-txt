# 1887 - 205 - 4905133

 

Page 1

 
 
[石印增廣詩韻合璧後附檢韻成書] [  點石齋啓]  
　　合璧一書係　氏輯珠璣集成音義註異同辦及漁　軒而成附以詩腋　腋　韻學之善本也厥後翻本迭出增補不一或文選解題賦　錄要或虛字韻籔初學檢韻茲　各家互見者悉爲增入復以子史題解增列第四層卷尾書眉幾無餘紙尤爲簡而能晐用宋字依原本行列重鈔再三詳校石印成書較之他本韻腳顛倒字畫譌　者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售　者從廉請至千頃堂面議 
[石印四書古註羣義解開印啓] [  點石齋主人代啓]  
　　是書計九種一皇侃論語義疏一李文貞公大學古本說中庸意叚中庸餘論一　大可四書改錯一劉楚楨論語正義一焦里堂孟子正義一朱　山論語札記孟子札記盖皆博考羣言闡明古義于章句註疏說文之學融會貫通精當不易較之尋常　根錄備旨合　諸書尤覺原原本本斷　詳明　　業者果能　置一編臨文　自必別有慧心獨具雙眼惟是書見于　書者多向無單行本可購茲特以家藏九種彙爲一册精楷重抄　點仍舊詑點石齋印三千部字跡固然明顯校對亦復精詳每部裝訂十六本外加紅木夾板定於九月成書出書之日售價洋十二元如現在預定者每部從廉取回工料洋六元備有樣張向點石齋帳房及二馬路春記德景行里怡豐洋貨號閱看預定可也此佈 
[添印小題宗海出書告白] [  點石齋代啓]  
　　文匯舘向本齋添印小題宗海刻已一律告竣紙張墨料較前更勝凡初印時字跡間有不勻稱者盡行重抄重校以期精益求精云爾價洋六元五角定於六月初九日仍由文匯舘發兌此佈 
[醫箴]  
　　嗟乎至今日而談醫術其真江河日下之形乎古者醫學肇於神農嘗百草以療民疾是爲藥石之始祖嗣後軒歧盧扁推闡愈精二反四然獨探妙理盖必洞明乎五臟之癥結百藥之功能而後切脉開方動中肯綮用能收著手成春之效不以人命爲草菅噫醫稱小道固若是之易學而難精哉若今之爲醫者則不然往往鄉曲愚民粗知字義上不能一袊幸獲坐　比以終其身下不能足胝手胼從事於西疇南畝欲負販而無資本欲工作而憚辛勤不得已略讀幾句本草從新湯頭歌訣便詡詡然曰我知醫矣我知醫矣初時有就診者尚畏首畏尾不敢稍涉大意久之偶或醫痊一二小病人家稍稍譽之於是膽日大心日粗大言欺人自裝身分輿金必四百八百請封必一元兩元不計天之燠寒不察病之虛實胡言亂語謅成藥方病家大半不知醫惟有照方購服而悞人性命終歲不知若干矣顧猶得曰此技之不精非心之不善也所可惡者近有一種醫生自負其能按脉之餘先將病緣猜測人或告以若何感　若何發作曾現何病曾　何方彼必艴然曰爾旣知病何必求醫豈以我爲不能洞悉耶夫望聞問切古有明徵望者望其顏色聞者聞其聲音問者問其病原切者切其脉象自來稱醫聖醫王者猶且不能廢此四者并不惜著書立說昭示來茲何物狂奴竟欲舍望聞問而獨以切脉知病我知脉理鳥能明悉不過以人病之愈　愈試我醫術之靈不靈耳殺人不用刀謂非體面之　子而何而我所深惡而痛絕者猶不止此滬上醫生不下千百　時者終年株守幾如　陽妓之門前冷落車馬稀疎倘或聲譽稍馳便爾夜郎自大人家有疾晨餽請封彼必做勢裝腔至夜半而始至請其略早謂之拔號拔號者酬必倍之且二倍之猶必俟午後門診看完然後命駕病者苟家資不裕則雖命已垂危亦必待至宵分始得開方煎藥而醫者一至則必假作怱忙切脈則如訝如疑立案則半真半草試叩以病之吉凶休咎略答一二語卽怱促　輿問之曰我尚欲赴他家延者源源而來實無暇多停片刻實則烟耳嫖耳酒耳　日堂堂無非消磨於此三者之內必至游興旣倦始肯出而應酬倘或調理之症遲遲固　不妨目今炎夏光陰動多癘疫一起卽治尚難起死回生在爾如是躭延其有之不速人之死者乎夫劊子刑人其人罪固當死且奉上官之命特假手以奏刀耳今醫者得人錢財悞人性命以視劊子之罪孽其重當十百千萬倍十八層地獄正此輩藏身之所而尚何裝模作樣自詡爲名醫也哉而我乃不得不信服夫西醫矣西國醫術與我華迥乎不同其治病也多以刀鋸其用藥也多以金石道光之季海禁初開西醫偶至我華者華人皆不敢過問自英人合信氏至粵垣創設惠愛醫院合君通華語與華人多相稔人始敢稍稍求醫繼見其技術甚精病者皆應手而愈於是聲名乃大震中華矣合君之言曰醫藥一道工夫甚鉅關係非輕不知部位者卽不知病源不知病源者卽不知治法悞投平　　淡無奇之藥尚不致於大害如或捕風捉影以藥試病其害將有不忍言者矣以中華之大能醫者固不乏人而惟利是圖者亦指不勝屈靜觀默識惋惜良深爰於施醫之暇手著全體新論西醫略論內科新說婦嬰新說四書繪圖帖說旣詳且明延南海陳修甫江寗管小異兩先生譯成華字刊印流行計西醫之住華者以合君始卽西醫書之譯華文者亦以合君所著始厥後屢有名醫航海戾止其技益妙所著亦益多如海得蘭之儒　醫藥來拉之西藥大成舒高第之眼科書醫藥總談柯爲　之全體闡微博某之人身淺說嘉約翰之內科闡微裹札新法西藥釋略皮膚新編德貞之體骨攷略皆不惜苦心孤詣翻譯成書不似華醫之摭拾陳編自矜一得其盡心竭力嘉惠我華亦云至矣我尤服西醫之和易近人不裝架子人家延診其請封固重於華醫而隨請隨行並不留滯至則息心靜氣細察病之緣起必盡必詳必至毫髮無遺憾而後止其貧者且贈醫贈藥不取酬資膿血淋漓略不嫌其穢濁非如華醫之一遇瘡　動令學徒奏刀且西醫必歷經攷取給予文憑始得出而肆應其取厚值者必研究數十年埋頭攻苦五臟六腑體騐精深彼華醫祇趁好運數年便可得造孽錢千萬貫以彼例此不誠天壤相懸歟至於施醫一事中西皆有中國每歲夏秋二季官憲例必諭各城鄉設局施醫然局中所延醫生大半僅粗知文字且以酬儀甚菲不甚用心病者雖踵　於門醫者仍聊循故事其有不奉官憲諭設者流弊益覺不堪聚無業游民數人租屋一　安置筆硯門外大書招帖曰某某施醫局不取分文向之求治則曰請封固不取然號金數十文照例必須致送葢彼以延治無人故變而爲是舉也技之精否夫亦不問可知矣西國則不然施醫者必廣集金資創爲醫院延精於醫道者主之不論貧富有病皆可求醫真重者則留住院中爲之悉心診視飲食有欵服事有人醫生則不惜工夫不吝藥餌朝夕施治無所不用其心必令病　告痊而後出院上海如仁濟醫館同仁醫院公濟病院等處每歲療痊者不可以數計諺稱醫家有割股之心以稱　　 
 
 

Page 2

 
 
始無愧色焉我不敢謂西醫之必能立起沈疴亦不敢謂華醫之一無技術特目擊當世見醫術旣每况愈下而惡習反愈染愈深反不若西國　家猶能實事求是因爲之走筆成此爲操和緩術者進一箴規焉 
[京師日紀] ○醇邸面奉　皇太后懿旨皇帝大婚時所需欵項理宜預爲籌備　着戶部速發銀二百萬兩解交大婚禮儀處敬謹恭辦刻大婚禮儀處將此　懿旨轉咨戶部日內該部卽須派員將欵解交云○江西巡撫奏稱查贛關欠解光緒十一十二兩年戶部奏撥京餉銀各三萬兩屢奉部催未能批解實因該關稅課不旺實非有意稽延相應懇請　天恩俯准展緩補解一俟稅課稍有起色卽行如數解送云云隨奉　旨此奏已交戶部核議欽此○浙江巡撫奏稱鼓鑄制錢需用之銅特派妥員赴上海採買五十萬觔所過關卡可否飭令免稅放行隨奉　旨六月初已經戶部飛咨各處一體查騐免稅放行矣欽此○前門外迤東長巷二條胡同某甲向以販賣零星綢緞爲業其妻則以針　作生涯五月二十六日清晨夫婦小有口角經隣居勸解意以爲爻占脫輻人情之常遂仍背包貿易日暮返家入室不見其妻正驚詫間一回顧　見妻縊於門後以手探之尸已氷氣已絕無復可望返魂矣遂赴中正司署稟訴前情次日司官親臨相騐將甲收禁填明屍格及隣右甘結中之供　備文申詳城憲刻尚未聞如何了結也○前門外迤東東河沿有某甲者年甫十數齡五月廿七日忽吞阿芙蓉膏而死當經中正司司官相騐詳城甲在前門外某金店習業素性愚直與同事某乙不合鋪主怒將二人一并逐出甲以無顏可對父母遂萌短見云○六月初一日戶部　領引　見之該部滿司員某君例應奏對清語竟爾默無一言該部堂官驚悚無極叩頭乞　恩旋仍帶　傳聞已有　旨交吏部議處矣○初二日清晨　聖駕自　大高殿還宮時步軍統領左右總兵各堂官尚在北上門有二西人帶有馬夫二名皆騎馬飛馳至鴛鴦橋欲進隨墻門穿走武門　門值班兵急向阻攔馬夫不服曉曉置辯值班兵以各堂大人現在門上碍難放行正在爲難之際　人操華語曰他們是奉官攔阻的也是　使莫怪他　隨策馬向北而行該馬夫遂亦隨之而去○武備院懸有弓箭拜唐阿等缺咨取各項年力精壯家道殷實之人卽日造具木牌清　咨送本院以備挑選○本月之朔三更時大雷電以風暴雨繼之東直門外鐵塔地方有柳株大已數圍被風吹倒致將樹旁草屋壓坍屋內男婦老幼五人悉被壓傷內四人尚無恙一男子已被壓斃其中矣次　地保報知本管營坊詣騐并聞京北牛郎山孫河一帶地方是夜兼有冰雹非僅禾稼房屋受傷卽雞犬牲畜亦擊傷甚夥幸值夜深人靜未曾傷及人丁云○醇邸近因王事勤勞以致政躬稍有不豫傳太醫院　御醫進府請脉擬方投以良劑諒吉人天相不日卽占勿藥之喜也○大西洋國派　中華商訂通商條約之欽差羅君現已進京在東交民巷外洋辦館中暫駐○城西南隅有大澤一區名曰太平湖西北城一帶之水匯於此焉數十年來未經修濬是以堤岸頹圮湖　淤墊　經醇邸　商估修擬將　岸用三合　土打成加以夯硪以資堅固並　將湖內淤墊砂泥一律深挖庶水多時可以蓄潴云○掌儀司奏稱六月初九日　文宗顯皇帝誕辰應詣　奉先殿　壽皇殿行禮可否親詣之處請　旨遵行奉　旨朕親詣行禮欽此○地安門內景山後泰山錢鋪閉歇請官追　欠欵復開數日旋因欠欵不還遂又閉門請追外欠以便開放其鋪中掌櫃者雖身在囹圄中官仍爲之追索外欠該鋪各欵究未能如期付還該鋪開出銀票錢票人執之亦無用處倘衙中有人相識方可持票至獄間支取云 
[東甌紀俗] ○上月十六日有甲乙等數十人在館頭雇定小河船十七艘裝載楊梅數千簍赴樂清銷售船抵下鄭倐遇烈風雷雨致十六艘翻入波心其地離村窵遠兼之風雨甚大以致無人撈救客之不能鳬水者咸溺斃江中事後檢點屍首竟淹死四十四人之多誠慘矣哉最後一船獲免于難船上之客陡起不良心將各屍身畔所有銀錢槩行攫取閱時一聲霹靂船上四客亦被擊死可見私心一起卽　雷殛天網恢恢誠不漏矣夫○招商甌局　廣祥茂洋廣貨店被匪毀搶一案其鳴鑼鼓衆之要犯阿連正在白象地方抽頭聚賭忽聞公差洪升等帶同眼線前往拘拿自知案情重大罪無可辭當卽投河身死以上情節已先後紀入報中事後屍母以死無証據被洪升等威逼身亡等情赴各衙門呈控上月二十日温州府李太守傳集案中人証升座研訊屍母在堂上放聲大哭聲言惟求大人作主太守再三開導屍母供稱　子旣係畏罪身死不涉原差之事然移屍檢騐不悉應辦何罪太守飭將洪等笞百板發縣管押並諭以俟提齊全案人再行訊斷○磐石營守府方守戎被天妃汛砲砲革兵方振標王勝標等十餘人以尅扣需索聯名呈控道憲苑觀察委呂別駕會同城守營戴都戎提訊數次樂清縣復將革兵方士元等送案研訊之餘供稱革兵棚內非但無尅扣情事且津貼未到之時屢向守備預支散給卽去冬津貼先曾支過若干除淨僅存七角有零散餉時找清無缺知別棚則不得而知其餘均稱我等具呈原係呈求老兵並未控告方守備亦無洋蚨　元交曹某轉送革兵目不識丁呈由鄧帥爺做好徐某改過然後投遞呈中如何言語實屬不知今蒙大人提問惟憑天理實說不敢稍有欺朦別駕與都戎錄供畢據實呈送道轅觀　閱得與各兵原呈不合遂將訊過各供稟詳督　請示遵行並聞守戎展請病假時亦曾將是案起釁緣由繕具親供呈遞所稱天別妃之砲眼被釘各革兵之揑控尅扣均係有人挾嫌指使云本館距温較遠其中情節不能親訪詳明惟照訪事人來函以符新聞體例閱者分別觀之可也○前報載永嘉西溪西洲外埠下陳驛頭等處被處郡之水沖去高阜民田數千畝當經赴縣報灾各鄉農復以驛頭添築一塘水不能洩以致成此巨灾遂糾集多人將築塘司事林某家搗毀罄　林赴縣報請勘騐並將在事之某甲送案請懲適恩邑尊晉省公幹門丁飭值日差將甲管押該差帶甲至儀　一不經心竟被逃脫林復以差役得錢賣放控訴當奉批示飭總役　　勒限着交但鴻飛冥冥不悉該差等可能弋獲否○現值早禾登塲新米每石值錢二千四百文但現在價錢高下不齊須俟溪白收成方能定價說者謂各鄉稻禾暢茂將來必賤至每石二千左右云○百里坊馬銀潢眼藥店主某甲於上月二十七日之夜往西山包公廟酬神賽愿路經三角門外將　橋不知如何失足落河身死次日其屍由該處鄉人撈起迨二十九日家屬始行聞信前來備棺木　殯殮幸該處地保正在尋覓屍親尚　報官請騐不然復多一番枝節矣夫賽願以媚神也乃神竟任其失足墮河不爲援手然則神果有靈乎哉彼燒香喫素之流直痴人耳鳥足以知此○五馬街絨花店童某性情忠厚家計貧窮近因日食維艱遂將十五六歲之長女售與閩人爲妾憑中斷定其女上轎時卽將身價付清童深恐貽隣佑譏嘲將女寄在族兄某甲家旣上轎閩人卽將身價洋交甲　童向甲取洋甲心起不良吞沒數十童憂憤交迫遂患癲狂終日在家哭泣詈駡並尋短見財命相連信不誣也而甲之罪不可逭矣 
[鞔工被盜] ○滸關鎮有江北人　皮匠　老夫婦二人居此已二十年矣月初某夜有匪徒六七人操舟而至突入皮匠家臥房黑暗中揮刀亂砍致二人身中數十刀隣人聞聲起視二人已氣息奄奄血流滿牀席凶犯則走不知所之矣迨天明就近報知滸關汛周守戎急往勘騐並無失物情形惟渾身刀創歷歷當　稟報省中飭緝凶犯現已六七日尚未成擒幸而受傷尚不致斃命云 
[皖垣火警] ○皖垣於初二日北風怒號至定更後忽見天際紅光照耀俄而喧傳西門外廣濟橋大節祠後失慎嗣後探知係某烟館吸烟遺火蘆扉遂致延燒十六家可謂　矣 
[蕪湖火厄] ○本月初六日夜瞧　已交四鼓暴雨初霽狂風怒號江口吉祥寺後某姓烟療忽然失慎直焚至天曉吳回氏始偃旗息鼓而回計被焚五十餘家並燬電柱一根是處本多土妓災後流離鎖尾情景堪憐善堂略給錢文以　賑恤　起火之由聞係匪徒所種云 
[隋苑螢痕] ○揚州訪事人函述初三日午後江潮大漲有男屍一具曁船舵等物浮至鈔關河嗣悉是日上午江中覆沒一船全船廿餘人救起者不及一半餘皆隨白馬素車而去此屍想卽該船淹斃隨潮灌入者移時潮退該屍仍流出外江不知所向又　壁虎　啓放之日救生 
 
 

Page 3

 
 
局尚未開設該處亦沈沒一船淹斃人口甚多云○有鄉人某甲在南門外河邊濯足欣欣然　滄浪之謌不提防翻身墜河流至中流竟戰滅頂舟中人見之赶卽入水橯起則已大腹膨脝氣絕身冷矣或　是爲溺鬼討替當及溺時高呼水底有人拉我是說也夫固誰見之而誰知之者附會神奇我不敢信令　上　觀寺院往往有不肖住持容留游民居住送往迎來儼然以禪房爲逆旅宜子望太守恐其容留匪類特派某員會同江甘兩縣時出稽查以除奸宄某日午刻委員查至花園巷某尼　　中房屋甚多殿旁小門內向爲皖南某君賃爲公館委員不知悞行入內某君適他出眷屬見而大怒叱以何物狂奴踐入閨闧委員進退維谷遷怒於尼謂爾容人居住不知自首其爲　混可知喝令帶回不識若何究辦 
[寍波大風] ○寍波于初六日上午忽有狂風驟雨自東北方來頗有萬馬奔騰之勢至下午雨勢更大風力愈猛江中巨浪滔天所泊船隻顛播不定幸爲時未久至晚風止雨休尚無大礙惟棉花早稻因此受損恐收成不免减色也 
[命案續聞] ○鄞縣皂班房私押某甲自縊身死一案屢列前報茲聞朱邑尊自死者之交赴府上控後復提該行夥李梅谷羈押李被押後行主挽人求和聞屍親非不欲和至今延宕不和者實有人從中唆使朱邑尊本擬初四日晉省一因公事忙碌一因此事耽延故改期于初八日云 
[鳩江瑣語] ○本月初七日爲蕪湖縣錢孟超　府縣　　誕　僚屬吏致送壽儀者明府一槪璧謝惟雇梨園演劇以樂嘉賓○蕪湖大關大江口稅務廳委員文華廷直刺刻已滿期需員接替藩憲檄調札通守拉蘇來蕪差遣雙錫五觀察接見之下見其才識優長卽詳請撫院批准令其瓜代通守素來器重上游此次捧檄來蕪措置商務定　游刃有餘也○皖南各屬低田盡浸水中高圩山地則乾旱多時鱗　龜坼倘能於旬日內大沛甘霖方能免於飢饉云○邇來有一種游方僧相貌猙獰逞強惡化苟不滿其慾壑卽跌坐門前百般滋擾意者亦匪徒之流亞歟 
[命案已結] ○前報列沉寃得雪一節前日由帮審委員吳　甫司馬將此案覆訊章錫增同其幼弟章祥增投案申訴前情司馬喝將起釁之陸厚卿釘鐐收禁喝笞毛信三百板着具結連其餘人証一槪開釋章錫增稱起釁之陸厚卿咎由自取已蒙收禁聽憑超豁其餘人証開釋亦不計較惟毛信三祇以笞責了事心何以甘請爲重辦司馬謂此案辦理之難爾所深知毋再多瀆章錫增又稱伊等去年曾許超度洋五百元我未允從今祇二百五十元亦不計論多少蓋欲重辦毛信三也司馬謂爾不論錢原是爾之體面章錫增又稱差役柴　在堂伺候請問我所控之各人錯否柴　不答司馬命具領銀洋所請重辦毛信三之處未邀允准 
[水手未到] ○昨報列查水手一節茲悉招商局總辦函致蔡太守言海昌輪船裝載保大輪船之水手來滬昨報言海琛船者傳聞之誤也嗣太守派幹差趙金張福及麥總巡捕頭中西包探巡捕齊至江孚輪船守候海昌輪船進口及海昌船　下海浦差探等上船稽查當據該船主言此次所載者係保大船上帳房中人五名所有水手後面有船載來該差探等回稟太守函覆招商局俟續電到來再候守查及海昌輪船泊碼頭時聞有水手六人因藏有洋布十二疋知携布上岸必被拘拿因候至夜間十二點鐘時携布登岸適被巡街捕所見扣住盤問將布搜出有兩人卽乘間逸去祇拘到四人昨晨解歸法巡捕房備總巡詰問之下據該水手稱洋布從海中橯得船主大副均曾眼見經過關津亦皆驗過備總巡查看洋布果係濕透着將四人暫押擬解公堂訊辦 
[札提訊] ○陳楊氏背負寃單投英公　控媳婦私逃查知被某兵輪船上武弁某甲之子誘領又被藏匿在某公館內經蔡太守訊無實在証據未便准理該氏一再瀆訴太守諭令赴有司衙門呈控各情曾列前報茲聞該氏又投松江府呈控并稱有某某等經勸可以爲証恩詩農太守准詞札飭上海縣蒯邑尊秉公訊詳業由邑尊飭差立提被控之一干人到案集訊矣 
[鄂妓喊寃] ○湖化妓女熊桂鳳卽胡雲彩投英公　喊寃由值日差稟明蔡太守立卽升堂問該妓有何寃抑從直供明該妓稱十二齡時被四川人熊子侯同妻熊曹氏誘拐來滬嗣後被逼爲娼賺銀不少然熊夫婦　毒萬分稍不遂意動輒將我毆辱令人難以忍受我父母均已去世求請發配從良恩同再造供畢淚如雨下太守飭將該妓送城內普育堂再提熊子侯熊曹氏質訊　堂擇配 
[上海縣署瑣案] ○前報登永昌隆雜貨鋪私販軍火一案所有該店主陳谷司帳李甘泉區黃等經洋　緝私武弁賴君志琨協同英公　差役及巡捕眼線等人拿解公堂訊供解道發縣訊辦等因昨日晚堂　大令飭差將陳等帶案覆訊陳則仍執前供而區桂黃郭彭各人供稱轉租永昌隆店面爲呂宋票生意被誤拘拿求恩明察大令將谷再三盤詰詎陳矢口不移大令怒飭跪練歷半點鐘之久仍無確寔口供大令着還押候稟明道轅請示核辦○昨報載念三鋪人陳繼生之妻被余子良之妻毆傷陳遂偕繼母張氏投縣喊控云云茲悉陳到縣時余已挈妻張氏先行控訴陳遂舁妻梁氏請騐蒯大令察閱兩造呈詞大相徑庭隨卽升堂先問余有何寃抑余供稱陳妻毆傷小的之妻并將門窓打毀大令再三盤詰余供語不免支離令飭仵作騐傷旋據稟稱張氏略有皮傷梁氏被咬手臂傷勢甚重因係女流小的未便詳騐大令飭官媒復騐官媒稟稱梁氏方懷孕下體紅腫知被挖傷　將血崩小產大令將余大加申斥令具梁氏如有不測情願論抵切結暫爲管押其妻張氏交官媒看管梁氏令夫舁回趕緊醫治俟傷勢略痊再行覆訊核辦○孀婦萬姚氏扭王五福至縣訴稱胞妹美英被王藏匿求恩究辦蒯大令研訊之下王供稱美英在姐夫錢鶴鶴家學習耕田錢心懷不良設計誘佔據爲簉室蒯大令諭令暫退候提錢并美英集訊○前報登有行腳僧在老北門內臥地訛錢經巡防北局金子卿明府送縣管押云云昨日蒯大令飭將此僧送交陰陽學押令出境毋任逗遛 
[法捕房瑣事] ○某甲日前投法捕房控稱娶妻某氏相安無事近忽逃逸偵知在萬安樓客棧中求請飭提法捕頭以事關拐誘立飭法包探嚴頌眉帶同原告前往指拿及至該棧嚴包探將情節向該棧茶房說明茶房進內旋有似家丁模樣者兩人走出謂老爺吩咐著將來人送上海縣衙門辦理嚴包探謂此間是租界旣有人控告奉捕頭之命來此提人豈能如此不講道理該兩人又謂旣如此說則英租界當交蔡太守法租界當交王司馬辦理語未畢而裏面又走出所謂老爺者某甲見之卽上前　扭家丁等卽行攔住其人遂入內不出嚴包探卽着某家在　首守候如見其出卽可鳴捕包探將情回禀捕頭後聞某甲又遞稟催請提究矣○租界之拆梢黨無所事事惟有藉端訛詐遇事生風以填其慾壑真有如俗語所謂日食太陽夜吃露水者日前有某甲　大自鳴鐘西首飯店午餐將魚乾一盌揀好吃去三四塊不出一錢仍行退還堂倌謂如此已不能再賣甲曰然則卽算我帳然盆子可以暫借語畢携盆出外堂倌念多一事不如少一事遂不與計較俄頃甲又來逼令該堂倌到一園茶肆評理店主知之不放堂倌前去甲謂爾總有日出外後會不遠前日該堂倌行過紫來街適與甲相遇被甲拉至某烟館吸去烟錢六百餘文無錢會鈔將衣付質始得回店現聞堂倌已赴捕房存案倘甲再向尋釁卽行送案嚴辦○某甲者年已六十有九昨晨投法捕房訴稱兒子某乙今年四十三歲乘輪來滬上岸後不知去向請爲訪查法捕頭着法包探帶同某甲至英法兩界天津店等處找尋不知能尋到否 
[上海文報局內協賑公所瑣記三十一] ○甬江蔡嵋青觀察助來英洋二百元當此告災之書疊至募捐之計已窮忽蒙大欵頒來災民飲和食德感荷非淺敝所拜收後謹列報章以誌謝忱○甬江散人函云甬有土某轉作不法事察出情虛願罰酒筵四席同人以災賑孔急將酒費洋十元移以助賑今特寄奉祈收解爲荷○常熟徐木君先生募真州未遂子英洋五十元又各善士洋十四元錢六十文杭垣同善堂募來英 
 
 

Page 4

 
 
洋八十一元又虛封開洋一个銅　二元錢八百七十文諸君子救災殷殷到底不懈實爲可感○劉振泰參號劉麗泉善士交來黑虎膏二小木箱囑寄災區俟有妥便卽行寄去以廣仁施 
[思患豫防] ○甚矣夏日之可畏也酷暑薰蒸偶爾抱疴在所難免矧直東各戶罹災而後困苦流離不無遘疾須爲未雨綢繆始慶同登康樂焉今接浙湖方伯底王蘭畦尊兄函並賜寄純陽正氣丸一千四百包計裝一箱紅靈丹一百瓶痧藥一百瓶藥茶一百二十包午時茶一百八十塊純陽正氣丸一百包計裝一箱委解直東隨時散給飫領仁言思患有豫防之象亟扶正氣驅邪胥立盡之徵以世祿之家俯恤湫隘餘生隱寓回春之術厥功實非淺鮮倘簪纓巨族聞風興起竭力飲助彼病罹倉猝者何至扼腕欷歔哉尋繹良久佩服弗諼謹列報章以昭　勸　上海北市絲業會館籌賑公所愚弟少欽施善昌謹誌六月初十日 
[太憨生賜和素閣題扇詩并詢個人今昔姓名居址同賦此代答以博一笑] ○儂是琴川川畔生本來小字不曾更東公和里移家住十二花神　側名　說詳淞隱　錄　敢謂陽春和　難團圓心思曲中彈殷殷寄語知音客莫當尋常焦尾看　意琴寄呈 
[小詞奉題桂笙先生海天三友圖錄呈吟壇敬乞拍] ○地連吳越商通華裔紛紛不絕梯航中外一家　分畛域形骸隨在胥忘運會本非常有濟時豪傑密證行藏志切澄清閑從海客話扶桑　酒仙草聖詩狂具歲寒姿致異國同堂魚雅少年　謂鷗所　龍鍾老叟　謂吟香　別存東土冠裳天意　徵茫把安懷事業隱　何郎會見乘　靖遠　　煥文章　調寄望海潮　袖五弟潘嶽森拜題於海上意琴室 
[百花祠住持招歛懴情室卽席賦呈錄請郢政并乞意琴紅政和] ○束髮趙庭三十春素靈奧義叩元因　余于入貢後專習醫理　　囊我媿無奇術載酒君能慰旅人絲竹中年容易感江湖豪氣總難馴浪仙流宕何人鑄爲拜昌黎一愴神　公爲達士我狂奴塵海蒼茫道不孤萬古心期雙下管千金肘後一懸壺醰醰徐照芳蘭集　君著海上群芳譜滄海遺珠錄兩書久已風行海內近著花雨珠塵錄更清新可喜　落落張爲主客圖自是聰明傲氷雪敢偕襶褦叩君廬　丁亥長夏延陵季子吳樹人漫草 
[樹人仁丈香貢樹術長桑塵海相逢天涯同感貽佳什謹步元章卽求郢政並請意琴惜友翠夢畹司政] ○萍泊蓬飄十六春　余旅居斯土十六載矣　相逢塵海亦前因能容濁世爲佳客敢詡粗豪肯讓人大塊文章君傑出野人情　我難馴比來一病身如燕深感長桑技術神　余一病幾危諸醫束手賴君診治就痊　長歌　咏付奚奴近接芳隣德不孤　近君安硯三馬路兆新里與蝸居衡宇相望得以朝夕聆教　壽世立言心不朽澆愁仗酒淚盈壺風雲際會君須待騏驥超羣我索圖抱影天涯同作客　褚亮詩抱影同爲客　心殷諸葛一茅廬君將倦遊歸去　徐圓百花祠住持懴情侍　稿 
[有感贈小雪交亭主卽請夢生教鄭] ○承乏年年一冷官書聲燈影久盤桓點金有願求丹術琢玉無功愧素餐心動半多雞犬放志頑作鳳雛看秋風要折　宮桂舍己芸人夢不安　聞道龍門跌蕩開敢將翰墨角羣材殷勤借寇經三日文字如蘇讀百回凡卉不知新雨露先聲要播大霆雷爾　倘訂論文約且待春帆細雨來　　廬主人舊草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報] ○候補同知郁震培管解第十四批漕折進京並搭解山東河工銀候補縣呂懋承帮同南昌縣下鄉勘騐圩堤吳城俸滿主簿路疇稟　騐着卽用縣鄭仲和稟到繳照福建連江人丙戌進士署龍泉縣王鵬海調省差委以正任斯缺之劉昌獄飭回本任廬溪縣丞陳志賢據報病故以試用縣丞王正煇署理准補臨川縣汪綬之卸署奉新縣事回稟謝調補南昌縣行知署南昌縣潘懿下鄉查勘圩堤准　奉新典史邱同濟飭赴新任委署星子渚溪司姚光森無力赴任繳委以陳同祖署理新建縣文聚奎稟知書局照料翰林院編修胡湘林由京回新建縣籍未入張介福　見新選安福縣姚濬昌安徽人新選鄱陽石門司劉景浩江蘇人俱稟到繳照卽用縣羅大冕往贛州麻瑤往瑞金俱公幹縣丞成富春接查廣潤門周澤蕃接查進賢門孔廣生接辦惠內保甲 
[邗江官報] ○六月初三日南掣札司馬卸事回揚謝鹺尹希祖辦赴丁埝卡初四日刑部龔正郎彥緒到揚初五日鄒鹺尹銳從准北來揚公幹初六日秦鹺尹　翥由省回淮 
[藜床舊主惠顧以病未獲接談倚枕成詩用誌歉意卽請教之] ○訂交從異地惠我感羣賢　同日懴情侍者似魚室主霧裹香花客高昌寒食生晚霞生惜紅生先後見過縷馨仙史繼至且欲賜以飲食賦秋生廬山舊隱又次第折柬招飲皆婉謝之舊隱屢召曾未　往尤歉然也　棖觸心千里披吟手一編　承惠大箸悼紅吟及詩鐘百衲琴諸書　清鐘聞午夜寶瑟慨丁年　余絃斷十年無意膠續悼琴舊節詩詞雜存皆歷年感逝之作至是且盈四卷矣　天意憐同病長留後日緣　意琴室主呈稿 
[上海四馬路文報局內賑公所經收賑捐六月上旬清單] ○初八日作善降祥册　字大團鎮盛　伯先生交來下沙蒔蘭逸史募胡竹記四　安定　　氏三元胡懷忠二房一元王義記六角　墨莊　可記二戶各五角蒔蘭逸史王省三二戶各四角三陽泰二角賞奇氏一角又交來川沙陸衛汀先生募潘怡田沈省均丁孝　三戶各五角汪花澤瞿峽山二戶各二角陸益卿三角又交來板橋邵　譜先生募邵峻業四百文王德田二百文沈芝庭黃月甫邵桂堂姚光德四戶各一百文不堪氏四十合計洋一元三共寔　　　十一元虛對開三個小洋四角○又册本埠誠濟藥局二元○又册本埠廣昌號交來潮州廣美號募簡記五錢雨記陳安　二戶各七錢雪記露記蘅記三戶各四錢　記　記二月各三錢舟記仁記濱記績記春記秋記六戶各二錢笙記昌記惠記臣記熙記圃記淡記七戶各一錢實收規元五兩六錢○又册蕪湖鼎　布號募陳華林一元王朗　游秉衢方　山劉新甫四戶各五角王耀廷王雨亭二戶各三角汪勝元王少華汪沼麟汪承基王思林五戶各二角無名氏四角○又册本埠在森源號交來大吉祥洋貨號內王佐廷先生爲姪繼昌學業席筵資移賑三元○又册湖南省蘇家巷開南山人經手劉天祿堂四元○又册長沙隱名善士募黃桂生兄妹助銀三錢八分黃漣湘四錢二分傅來記銅　一元○功字有感斯通册京口張慎德堂十元○又册現字常州福隆興莊交來昆陵德記善士十元○又册緣字蘇州掃葉山房交來雙裔氏祈宗族平安一元○又册　字蕪初萬　錢庄交來有心無力人募后　卿一元王迷之一元五角劉仙源　襄臣吳黎谷鮑心齋四戶各五角章漢　四角呂仲儒二角○受福册曙字五十一號南市閩廣糖捐局募葉錦記張新記二戶各四百文汪韻記黃　記　芳記葉升記四戶各三百王徐芮公記七百七十八文無名氏七百三十五文實收洋三元又前三百六十三文○又册公字三百十七八號如　東　孫堯欽先生募頴川　三元介　堂無名氏嚴增祥求母左手麻木速念無名氏求子讀書猛進入無名氏陳復興宗天衢萃善堂積善堂餘慶堂品梅堂陳斗三　　十三戶各一元○使君受福册甬江散人募無名氏因私　盤頭察出議罰酒席移賑十元○湖南慶記大善十元○本日共收英洋九十元銅洋一元虛對開三個小洋五角原平銀八錢規元五兩六錢三百六十三文 
[上海四馬路文報局內協賑公所經收賑捐六月上旬清單] ○初九日坑垣同善堂募五月分　捐英洋八十一元銅洋二元虛對開一個錢八百七十文細戶清單另登報章○使君受福册常熟慎和錢莊徐木君先生募　真州未遂子爲生母求冥福助洋五十元○又募張筱舟四元保記二元芝記强子明朱寶綸三戶各一元無名氏五百四十　翠軒五百桂香軒三百徐祥隆三百六郭世德二百七十吳子芹福記永記生記泰記杏香居仲記吟記潘伯英益記寶翁景翁邢用梅范履之童生百三茂號合興號林漱　十八戶各一百八十文以上實收洋十四元又錢六十文○又交來鄭樵生先生募半笏軒無名氏二戶各五角無名氏體仁堂無名氏懷義堂思禮堂郭信堂慕智堂隱名氏不留名無名氏十月各二角善人自富陰　狀元二戶各銅洋五角○又册甬江濠河散人募無名氏三元又無名氏一元又募印愷記四百文無名氏六百三十五合收洋一元○又册本埠泰亨源銀號交來烟台大善士十元○作　降祥册臨平鎮復春寶典募吳雨亭二元劉耀和畢星伯二戶各一元二角五分曹子香五角公記銅洋一元○又册常熟永義昶信局募仁厚堂呂積　堂倪二戶各一元○又册雙鳳鎮致大信局募葉記八角毛子雲六角金侶梅三角張子村邵亘堂時恒堂馮欽立鄭景記五戶各二角王　記宋　記　記莊三戶各一角○又册本埠無名氏一元○又册丹陽全泰洽信局募榮陽氏不　名代修冥　二戶各二元扶麟氏吳興氏二戶各一元彭城氏安定氏紫陽氏匯記四戶各五角又交來　吉莊募免災氏明道氏二戶各五角璞山氏鶴巢氏謙餘氏三戶各三角悟覺氏敬記無名氏庭蘭氏無名氏五戶各二角叅微氏一角○又册招商滬局交來濁州鎮署內隱名氏善士募温州鎮署書房衆等四元無名氏一元熊親仁堂林祥卿二戶各爛印一元合申好英洋每七角五分陳子亭阮華卿張嶽生三戶各五角實收洋八元○又册蘇州山塘徐公舘募徐不留名英洋一元隱名氏銅洋一元○有感斯通册要字嘉定浚源木行募錄楊村莊練水寓公二戶各銅洋一元蒲花居士一角十遺子銀絲圈一只重三分○又册　字九江安記善士募俞雙記梁廷記陳掌記如不及齋少齋氏五戶各五百文心意明六百四十文胡彥記一百實收洋三元○又册機字松江華婁公堂募交芝嶺山樵子爲九思居士助洋十元氷谷生爲求夏秋合庽平安十元○又册功字本埠巨豐莊交來陳香泉善士四元○受福册公字二百三十九號定海道頭司署募龐富相求子出外平安李龐氏求身健勉之女史求人口　安三戶各一元胡錫坤焦芳蘭董茂　盧公彩四戶助洋五角張　隆王賢哉郭鐘山三戶合助洋五角○又册公字三百廿五號張　鎮益　典　古　越國後裔又　　氏二戶各五元怡樂居了心願四元十一齡童子求平安一元　隱居勉力子二戶各五角○　海縣署帳房交來庽甬補過　人爲次子求病速痊并合家平安十元○甲申生人求甲申生孫一患病速愈一元○湖北公濟　銀號方子厚先生募交方蔣氏祈保產平安四元沈姑求病速愈二元○本日共收英洋二百五十八元銅洋七元虛對開洋一個小洋一角銀絲圈女只計重三分錢九百三十文 
 
 
 

Page 10

 
 
   
 
 

Page 11

 
 
[光緒十三年六月初五日京報全錄]  
　　宮門抄○大臣英　奏循例揀補委副內管領等缺摺○湘撫卞　奏調補要缺知縣摺○又　奏拿獲匪首正法并解散黨與片○又　奏革在籍人員片○雲督岑　奏遴員請補要缺提舉摺○六月初五日理藩院鑾儀衛光祿寺鑲紅旗值日兵部引　見四十五名理藩院三十七名鑾儀衛二名正紅蒙七名正黃漢二名正白滿七名○誠善福榮各預備　召見○志顏謝授副使　恩○召見軍機　絪貝勒土文錦誠書福榮　○○奴才英廉跪　奏爲循例揀補委副內管領膳房　唐河各缺恭摺奏　聞仍祈　聖鑒事恭查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微末之差道路遙遠往返不無麋費嗣後遇有缺出著交各該管大臣揀選奏補不必　京引　見以示體恤欽此又道光七年四月奉　諭旨茶膳副內管領等缺袛係金頂虛銜若慨令咨送　　見資斧未免拮据嗣後著照各該處茶膳拜唐阿之例專摺奏補無庸咨送引見等因欽此欽遵在案茲　孝東陵委副內管領志樸於本年四月二十五日奉　旨坐補　孝陵副內管領遞出委副內管領一缺奴才揀選得香燈拜唐阿文田堪以擬補又　昭西陵出有膳房拜唐阿一缺揀選得蘇拉繼庭堪以擬補理合循例具　奏伏候　命下之日奴才照例分咨吏部戶部內務府查照辦理謹循例恭摺奏　聞伏乞　皇太后　皇上聖鑒謹　奏奉　硃批着照所請該衙門知道欽此　○○頭品頂戴湖南巡撫臣卞寶第跪　奏爲知縣要缺需員揀選調補以資治理恭摺仰祈　聖鑒事竊照湖南芷江縣知縣譚爲坤告病遺缺於光緒十一年五月十四日奉　旨按第五日行文之例照湖南省程限七十日减半計算扣至六月二十三日接到作爲開缺日期歸六月分截缺前以辰谿縣知縣姜鐘琇調補因試俸未滿三年飭令照章赴部捐免光緒十二年十二月初六日奉准部咨以該員並未赴部庫捐免試俸核與調補例章不符行令另行揀選等因自應遵照另行揀選查定例應　題缺出先儘候補正途人員　題補無人准以應升人員　題升如實無合例堪以　題升之員始准于現任人員內揀選調補又　題缺請調調缺升俱令於摺內聲明方准升調又調補州縣以上官員必於本任內歷俸三年方准揀選調補如有未銷試俸及歷俸未滿者捐免之後卽准一體升調等因隨經揀選得龍陽縣知縣余良棟堪以調補因未銷去試俸飭令專丁赴部庫報捐正在核　奏間於本年四月初七日奉准吏部　奏定新章凡有試俸歷俸未經期滿人員俱令於請升請調尚未見缺以前先行報捐不准于見缺之後始令赴部庫報捐等因余良棟捐免試俸係在見缺之後核與新章不符仍應另行揀選查芷江縣知縣係衝繁難要缺爲沅州府附郭苗疆首邑民俗強悍素稱難治非精明幹練之員不足勝任南省雖有候補正途人員均與是缺不宜卽應升人員內亦無堪以　題升之員接奉　　新章臣督同藩司孫翼謀臬司豫山仍於現任人員內逐加遴選查有新寗縣知縣陳建常現年五十八歲浙江建德縣人由廪貢生中式同治十二年癸酉利本省鄉試舉人十三年甲戌科會試中式進士引　見奉　旨以知縣卽用欽此簽掣湖南領照起程十三年十二月初五日到省嗣在滇捐局報捐同知銜　題補新寗縣知縣奉准部覆光緒六年十月初九日到任歷俸已滿三年缺項亦不相同該員資俸較深人亦穩練以之調補芷江縣知縣實堪勝任惟係　題缺請調與例稍有未符第人地相需例得專摺　奏請合無仰懇　天恩俯忿員缺緊要准以新寍縣知縣陳建常調補芷江縣知縣實於治理有裨如蒙　俞允該員係現任知縣請調知縣銜缺相當毋庸送部引　見再該員係初次請調照例毋庸核計叅罰所遺新寍縣知縣係繁難要缺例應在外揀選　題補容俟奉准部覆照例截缺揀員請補又此案應以光緒十三年四月初七日奉准停止捐免試俸歷俸新章之日起連閏扣至五月十六日屆滿揀補例限合併陳明謹會同兼署湖廣總督臣奎斌恭摺具　奏伏乞　皇太后　皇上聖鑒　勅部核覆施行謹　奏奉　硃批吏部議奏欽此　○○卞寶第片　再據署長沙縣知縣劉華邦稟據大賢都居住之職員何光照報稱光緒十二年十二月二十四日被盜撞門入室約有十餘人將伊及伊子孫捆住搶去銀兩首飾衣服等件該署縣親往履騐屬實旋於本年正月初四日拿獲正盜馮詳罄一名訊據供稱係長沙縣人向爲哥老會首散放山堂飄布結拜一班兄弟時出偷搶不記次數七年十二月探知何光照家道殷實起意搶刼糾同王樹雲謝潰淋李坤董四艾四袁三管子姜三胡道周王華金四等共十一人於二十三日在香爐洲船上會齊二十四日夜分携麻繩刀棍行抵何光照家毀門進　綑縛事主嚇禁不許聲張擁入臥室扭斷櫃鎖得大元寶三个元　銀一百七十兩首飾衣服多件同到廻龍洲五王廟查點俵分伊亦得大元寶一个元　銀七兩並首飾衣服其餘贓物王樹雲們大衆分散各自走去伊被拿獲銀兩業已花用首飾衣服現經起獲等語又續獲謝潰淋到案供與馮詳罄相同查馮詳罄係著名會匪頭目先經訪拿未獲此案到案直供不諱並有悖逆語句實屬愍不畏法贓經主認正盜無疑當飭長沙府知府呂世田提犯覆訊無異與　犯盜案之謝潰淋一併就地正法以昭炯戒馮詳罄黨與甚多經臣派委候補知縣阮桂申携帶告示前往該犯住址相近各鄉傳齊團保轉相勸諭除馮詳罄一同行劫之犯仍行緝拿外其餘被脅被誘者限令一月繳飄免罪據阮桂申稟報前後收繳在會飄布一千餘塊均各悔過自新仍令各團各族時加約束數月以來地方甚爲安謐所有拿獲匪首正法並解散黨與緣由謹恭摺具陳伏乞　聖鑒謹　奏奉　硃批刑部知道欽此　○○卞寶第片　再據藩臬兩司詳稱據華容縣知縣龍起濤稟稱浙江候補知府劉敏　　該係該縣人現因丁憂在籍與訟棍張雲漢等聯爲一氣遇案包攬經縣訪聞拘訊該員輒敢闌入縣署將張雲漢奪去並其子出名　領牙帖越埠開行與劉緒坤等爭貿滋訟又因勒索榖船錢文經船戶季祖慶等紛紛赴縣呈告該員匿不投審猶使其子揑詞上控希圖挾制等情會同詳請叅究前來查劉敏該以丁憂在籍人員不知閉門讀禮乃包攬詞訟任意妄爲若不叅革究辦無以肅綱紀而儆效尤相應請　旨將浙江候補知府劉敏該先行革職以便飭傳歸案訊明議擬詳辦謹會同兼署湖廣督臣奎斌附片　奏請伏乞　聖鑒訓示謹　奏奉　硃批劉敏該著先行革職傳訊究辦該部知道欽此　○○降二級留任雲貴總督兼署雲南巡撫臣岑毓英跪　奏爲遴員請補要缺提舉以裨　政恭摺仰祈　聖鑒事竊准部咨雲南黑鹽井提舉蕭培基革職光緒十二年十二月十九日奉　旨後五日應照例以行文坐日照限减半計算扣至本年二月十九日五十五日限滿應歸於二月底截缺係　題調要缺毋庸掣簽伏查該提舉所司　　繁重疏引濟商在在均門緊要非精明幹練熟悉　務之員弗克勝任臣督同司道於通省應調人員內逐加遴選非現居要缺卽人地未宜實無合例堪調之員惟於應補各項人員內查有軍功保舉儘先補用　提舉鄒馨德年三十九歲貴州鎮遠府人由監生投效軍營隨同援黔楚軍克復貴州清黃等處城池在事出力保　奏同治十二年六月二十三日奉　上諭着以州吏目不諭雙單月遇缺卽選欽此又於攻克苗疆並剿滅丹古亂苗盪平四腳牛逆巢在事出力保　奏光緒三年七月十八日奉　上諭着免選本班以府經歷縣丞不論雙單月遇缺卽選並賞戴藍翎欽此復在滇捐局遵例加捐　提舉指發雲南試用請咨赴　京六年四月初十日經　欽派王大臣騐放　奏請發往奉　旨依議欽此領照赴滇是年七月十一日到省試用期滿甄別留省補用在案嗣於攻剿騰越廳土屬龍虎山等處出力保　奏請以本班儘先補用奉部駁查覆　奏請仍以本班儘先補用光緒八年二月初一日奉　旨依議欽此委署黑鹽井提舉光緒十二年十一月二十五日到任臣查該員鄒馨德才識穩練辦事認真並無叅罰案件以之請補黑鹽井提舉實屬人地相宜洵堪勝任與例亦符據署藩司史念祖署臬司譚宗浚署鹽法道湯聘珍會詳前來合無仰懇　天恩俯念要缺需員　賞准以軍功保舉儘先補用鹽提舉鄒馨德補授黑鹽井提舉實於鹽政有裨如蒙　俞允該員係軍功保舉儘先補用鹽提舉今請補鹽提舉銜缺相當毋庸送部引　見除咨部查照外所有遴員請補要缺提舉緣由謹恭摺具陳伏乞　皇太后　皇上聖鑒勅部核覆施行再雲貴總督係臣本任毋庸會銜合併陳明謹　奏奉　硃批吏部議奏欽此 
 
 

Page 12

 
 
[光緒十三年六月初六日京報全錄]  
　　宮門抄○諭旨二道錄前○疆撫劉　奏揀員請補要缺同知摺○又　奏提督復姓歸宗摺○又　奏新事秋審並無應辦人犯及截止日期摺○又　奏撫臣衙門請設筆帖式員缺摺○又　奏請改鑄哈密通判關防片○又　奏請新疆肅清案內各員更正銜名片○六月初六日吏部翰林院正藍旗值日無引　見○八額駙請假十日○值年旗奏派管理新舊營房　派出烏拉喜崇阿○又奏派專操大臣　派　連慶○召見軍機　景喜　曾紀澤　惲彥彬　高釗中　　○○尚書銜降一級留任甘肅新疆巡撫二等男臣劉錦棠跪　奏爲揀員請補要缺同知以重地方恭摺仰祈　聖鑒事竊據甘肅新疆布政使魏光燾兼按察使銜鎮迪道恩綸會詳稱新疆新設喀喇沙爾同知地當衝要兼管土爾扈特和碩特各部落游牧事務撫馭彈壓最關緊要應請作爲衝繁難三項要缺該廳係屬新設應卽揀員請補以重職守查南路新設各缺前奉部議准照吉林新章由外揀補一次在案茲查有知府用留甘補用同知楊延珍年四十四歲湖南寗鄉人由附生於同治三年投效武字營襄辦營務處剿撫松潘各路全境肅清案內彚案保　奏五年八月初六日奉　上諭楊廷珍着以訓導不論雙單月遇缺儘先前選用欽此十年在京銅局遵籌餉例報捐通判並補交附生捐監實銀領有執照十一年三月二十日奉　上諭准以通判雙月選用欽此嗣於攻拔貴州全黔底定案內彚保光緒元年正月十六日奉　上諭楊廷珍着免選本班以同知分發省分歸候補班補用欽此六年投效新疆軍營八年委署綏來縣知縣篆務四月二十八日接印任事奉吏部按照定章留甘以原官歸原班補用八月初二日具　奏奉　旨依議欽此監修烏魯木齊鞏寍滿城案內彚保經部議覆補缺後以應升之缺升用九年十月十三日具奏奉　旨依議欽此交卸綏來縣事復經臣調營差遣於烏魯木齊歷辦邊防善後彚保經部議覆俟補缺後以知府用先換頂戴是年十月初八日具　奏奉　旨依議欽此新疆六載邊防案內彚保十年十月初四日奉　上諭楊廷珍着賞戴花翎欽此欽遵各在案十一年委署拜城縣篆務於十月初二日接印任事該司等查該員楊廷珍年强才明辦事諳練在新疆歷署地方均能措置裕如毫無貽誤以之請補喀喇沙爾同知實堪勝任人地亦極相宜且與變通請補章程相符等情會詳請　奏前來臣查該員楊廷珍安詳謹慎勤幹有爲合無仰懇　天恩准以知府用留甘補授喀喇沙爾同知實於地方有裨如蒙　俞允俟奉部覆卽行給咨送部引　見以符例章仍令試署年滿如果稱職另請實授再該員各屬任內並無叅罰案件合併聲明是否有當謹會同陜甘總督臣譚鐘麟恭摺具　奏伏乞　皇太后　皇上聖鑒　訓示謹　奏奉　硃批吏部議奏欽此　○○尚書銜降一級留任甘肅新疆巡撫二等男臣劉錦棠跪　奏爲提督大員呈請復姓歸宗援例具陳仰祈　聖　　鑒事竊臣據總統東四城馬步各軍　題奏提督署阿克蘇總兵董福祥呈稱董學中營正哨長　記名提督達桑阿巴圖魯董占富甘肅固原州人本姓王氏因遭回亂全家離散福祥憐其年幼無依養爲義子遂從董姓該員隨營二十年疉著戰功累保今職上年請假進關尋訪親族始悉其父母俱故家無次丁並無期功近支之人請復姓王氏俾承宗祧取具印甘各結代請核辦前來臣查光緒十一年兵部議　奏提鎮大員及副叅等官或已補實缺或在軍營效力如有更名復姓等項均取其印甘各結由統兵大臣曁各督撫　奏明辦理等因奉　旨依議欽此欽遵咨行在案茲董占富係在營效力提督大員呈請復姓與例相符合無仰懇　天恩　俯准將該員董占富復姓王氏　飭部註册出自　鴻施逾格除將印甘各結咨部外謹會同陜甘總督臣譚鐘麟合詞恭摺具陳伏乞　皇太后　皇上賞鑒　訓示謹　奏奉　硃批該部議奏欽此　○○尚書銜降一級留任甘肅新疆巡撫二等男臣劉錦棠跪　奏爲查明新疆各屬本屆新事秋審並無應辦人犯仍請　旨飭部議定册式及截止日期以便遵循恭摺仰祈　聖鑒事竊臣於光緒十三年四月初四日接准刑部咨催辦理秋審等因查新疆人命案件業經　奏准隨時　奏咨聽候部覆應歸秋審人犯免其解省仿照各省舊事秋審之例辦理所有上年十一月起陸續具　奏人命案件僅伊犁客民胡鳳田毆傷陳志士身死一案奉准刑部議覆例得减流令將該犯南北互相調發勻　地畝以助屯政等因自應遵照辦理毋庸歸入秋審　餘所　奏人命案件均未奉到部覆無從查辦至原任伊犁將軍金順前　奏纏民賽斯克毆傷色斯克身死一案已經去歲秋審查辦在案應入本年舊事秋審摘叙案由造册咨送刑部查辦此外亦無舊事秋審應辦人犯再准刑部抄單內開新疆暗降嘉慶元年欽奉　諭旨改繕黃册又查秋審截止日期各省亦有不同現在新疆改設行省其秋審應用何項册式及截止日期均應及時議定相應請　旨飭下刑部一併核議示覆以便遵循據鎮迪道兼按察使銜恩綸詳請具　奏前來臣覆查無異所有查明本屆新事秋審並無應辦人犯仍請　旨飭部核議册式及截止日期各緣由理合繕摺具陳伏乞　皇太后　皇上聖鑒施行謹　奏奉　硃批刑部議奏欽此　○○尚書銜降一級留任甘肅新疆巡撫二等男臣劉錦棠跪　奏爲請設新疆撫臣衙門筆帖式員缺以資繙譯而符定制恭摺仰祈　聖鑒事竊照新疆初設行省官制未備所有撫臣衙門筆帖式員缺尚未議設遇有滿蒙文件雖暫委員繙譯究與定例不符茲新疆布政使魏光燾詳稱查定例各督撫衙門筆帖式由　京補用六年期滿各該處註考送部以京缺補用又例載直　雲南總督衙門筆帖式各一人陜甘四川總督衙門筆帖式各二人山西巡撫衙門筆帖式二人陝西巡撫衙門筆帖式一人各等語新疆地處極邊所屬土爾　　扈特和碩特及哈密回部亦時有往來文件繙譯較多擬請仿照山西巡撫衙門筆帖式之例添設新疆巡撫衙門筆帖式二員掌理繙譯其俸銀照品支給養廉一項查新疆道遠地瘠百物昂貴擬從優照陝甘總督衙門筆帖式之例每員歲支銀二百五十兩並照甘肅津貼公費章程每員歲給公費銀六百兩以資辦公等情詳請具　奏前來臣覆核無異合無仰懇　天恩　俯念繙譯關重　准予添設新疆撫臣衙門筆帖式二員並請　飭下部院核議補放以符定制是否有當謹會同陜甘總督臣譚鐘麟恭摺具奏伏乞　皇太后　皇上聖鑒訓示謹　奏奉　硃批該衙門議奏欽此　○○劉錦棠片　再查喀喇沙爾庫爾喀喇烏蘇辦事領隊大臣各員缺前經奉　旨裁撤並准設喀喇沙爾庫爾喀喇烏直　撫民同知各一員加理事銜管理地方戶籍田賦刑案兼管土爾扈特游牧事宜各在案是土爾扈特等蒙衆相隸辦事領隊管轄者自應改歸地方官管轄第事屬創始誠恐各蒙民未能戶曉遇有交涉事件辦理仍多窒碍相應請　旨飭下理藩院申明新設定制轉行各該蒙部一體遵照以資治理至哈密廳纏回曾經前督臣左宗棠援照吐魯番例　奏歸哈密通判兼管一切案件由官審報應請　勅部倣照吐魯番同知之例改鑄哈密通判兼管理回民事務關防一顆頒發領用以專責成仍由臣督飭各該地方凡遇事秉公辦理俾蒙漢纏回一體相安以仰副　朝廷綏靖邊防之至意謹會同陜甘總督臣譚鐘麟署伊犁將軍臣錫綸具陳附片是否有當伏乞　聖鑒訓示謹　奏奉　硃批該衙門知道欽此　○○劉錦棠片　再新疆肅清案內分省補用通判王孚徵請以同知分省歸候補班前補用選用訓導周寶衡請免本班以知縣分省補用均經奉　旨允准欽此欽遵咨行在案嗣據王孚徵稟稱該員捐指東河在先保案在後請更正底銜作爲指分東河補用通判以同知仍留原省歸候補班前補用經臣　奏奉　諭旨吏部議奏旋准吏部議覆王孚徵在何省捐局報捐並爲聲明應令查明具　奏再行核辦等因此卽咨行飭查去後茲據覆稱該員由分省補用通判在河南黔捐局報捐指分東河係于光緒五年五月上兌請附　奏更正註册又據周寶衡稟稱該員由浙江仁和縣學附生投效嵩武軍旋奉派浙江採運軍裝在籍更名鄭表補行捐貢在江蘇統捐局加捐訓導歸六次捐案核准肅清案內誤開原名呈騐捐照請更名鄭表各等情　稟由山東巡撫臣張曜咨請具　奏前來臣覆核無異合無仰懇　天恩俯准將分省補用通判王孚徵底銜更作東河補用通判以同治仍留原省歸候補班前補用選用訓導周寶衡更名周鄭表仍以知縣分省補用　飭部分別註册以示鼓勵而免歧異之處出自　鴻施逾格除咨部查照外謹附片具陳伏乞　聖鑒訓示謹　奏奉　硃批吏部知道欽此 
 
