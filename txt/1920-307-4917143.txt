# 1920 - 307 - 4917143

 

Page 1

 
 
   
 
 

Page 2

 
 
   
 
 

Page 3

 
 
時評 
[新銀團與鐡路（老圃）]  
　　爲新銀團辯護者或曰管理田賦之議特偶一及之以備將來之討議也或曰此議倡自一國將以破敗新銀團之計畫也特吾之對於新銀團有所懷疑者田賦特其一例而其他重要之例則爲鐡路 
以全國鐡路歸萬國公共管理其說倡之巳久反對者有聳聽之危言余旣習聞之贊成者論列其便宜在西報中余亦屢見之今其利弊得失姑不具論姑定萬國管理爲有利於中國自當貫澈此種主義一破勢力範圍之舊說使無一國可主張特殊之地位使無一地可爲壟斷之根據而何以交換意見之結果一則曰保留再則曰保留一則曰例外再則曰例外試問公同管理說之優點果能保存乎試問公同管理說之主義果能實行乎 
果爾則勢力範圍之惡例仍不能破壞徒使中國全國鐡路爲外人囊括中國人從此絶望無振作之機會如此重大之問題我國人個不能漠然置之而新銀團所謂扶助中國之誠意亦我國人所當研究者也 
專電 
　　北京電魯田電請實行廢督自魯省始（七日下午五鐘） 
　　北京電今日下午二時蘇同鄕幹事會决定（一）捐助自治聯合會三百元（二）起草省自治法案推定起草員十一人（三）向聯合會提案如政府發布自治法規未經立法手續不能承認（七日下午九鐘） 
　　北京電穆湘瑶函旅京蘇同鄕會捐千元（七日下午九鐘） 
　　北京電頃接庫倫私電庫事已平巿面如常軍報未免過甚陳毅催餉甚急欵到赴庫（七日下午九鐘） 
　　北京電黑報謝部尙有一萬五千人大半在倭立元其餘在大烏里器械充足謝並言日本允援助出兵（七日下午三鐘） 
　　北京電新舊議員可望發一年歲費以現洋公債票搭放（七日下午三鐘） 
　　北京電和約研究會對魯案提出聯盟及能否受理尙屬疑問外部已電顧使密察形勢再定最後辦法外長顔意未至成熟時改交海牙仲裁以示不直接交涉决心 
（七日下午九鐘） 
　　北京電嚴家熾定明出京赴任（七日下午三鐘） 
　　九江電杜威夫婦庚（八日）晨由漢抵潯旋乘專車晋省（八日下午一鐘） 
　　香港電林葆懌魚日（六日）避入沙面派副官携海軍司令印交湯湯拒不收亦不見一說林昨通令交卸湯擬今日接任（八日下午七鐘） 
　　香港電陳烱明定今日或明日就省長任擬實行廢督鎭使道尹嚴禁大小賭博改觀音山爲公園（八日下午七鐘） 
　　香港電馬沈所部現集中琶江源潭預備圖粤陳令關國雄率部往攻（八日下午七鐘） 
　　香港電陳歌（五日）通電痛恨詭隨誤國主張和議公開解决反對單獨接洽（八日下午七鐘） 
公電一 
　　北京全國和平聯合會來電申報並各報館公鑒南北相持兵連禍結無端擾擾徒苦元元去年和議屢停全國跂踵本會亦聲嘶力竭籲大局之平成與吾民以更始乃事願相違終且激成南與南爭北與北爭手足鬩牆勇於私鬭肝腦塗地念彼兇殘各有天良能無内疚今幸西南軍府取消自主中央明令宣佈統一法律得正當解决善後且次第推行渙汗一頒糾紛立解人事轉移之速不可謂非天心悔禍之萌也本會在和平歷史上關係深切職志所存當此大功垂成愉快之餘尙有應爲邦人告者西南舉義其揭櫫爲護法救國兩大端護法云者護約法非在護國會機關護國會非在護議員個人其理明甚是恢復元年之選舉法以召集國會較諸保留九年任期破碎不完之舊國會孰爲正辦可不煩言而决至新國會之不見容於統一時代尤屬當然奚庸置喙近則統一之機甫肇而擁戴此流離遷徙之議員者尙圖更爲之地京報載有新會中安福餘黨且對政府肆其挾持以作死灰重燃之計不識時務乃至於此亦大可哀在南方羣彦艱難支持不無苦心當茲護法目的旣逹正宜轉舵收帆與民休息倘再掀風作浪失多數之同情誰復供其利用幸而獲濟必有殷載胥及溺之憂矣（未完） 
 
 

Page 4

 
 
   
 
 

Page 5

 
 
   
 
 

Page 6

 
 
[公電二]  
　　陳炯明來電各報館均鑒炯明提師討賊克復廣東一切情形曾經電逹頃閱錫日紀載始悉岑春煊莫榮新等於窮蹙逃竄之時尙四處通電一則自稱取消軍政府一則自稱取消廣東自主此等伎倆不値一哂查廣州軍政府政務會議於今春伍總裁離粤之時即不足法定人數早巳失其存在嗣後孫唐伍唐四總裁據法定之人權數發正式之宣言暫以上海南方議和總代表辦事處爲辦事機關並聲明希望北方誠意繼續議和以謀永久和平統一光明正大所有護法軍隊皆秉此以爲指南岑莫等之宣言不過取消其所竊據之名器取消其本身之人格不能損軍府和會之毫末炯明以實力擁護正義不容三數僉壬於膽落魄喪之餘猶復譸張爲幻惑人聽聞謹此通告諸惟鑒察陳炯明東印 
世界路透電 
[新美總統與列國聯合會]  
　　五日倭海窪州瑪里盎電哈定氏現正準備履行約言與諸名人商榷建設列國聯合會之計畫已草定人名表惟尙未發表現巳請有關係者數人於哈定氏游憇畢後來此哈定氏希望彼就任之日其計畫巳具基礎而受全國一致贊助哈定氏須俟優游旣畢再行考慮内閣人物 
　　七日紐約電哈定氏專車中之共同通訊社訪員電稱哈定氏已將各事擱起决議作長久之休息惟列國聯合會之計畫已有籌備此將爲新政府所討論之第一政策問題哈定氏已請領袖政治家豫備對於該問題之意見惟第一次會議須在十二月六日彼游歷回至瑪里盎後舉行 
　　五日倫敦電紐約電稱哈定氏所稱國際聯盟會已死紐約人士以爲其意乃指此次共和黨得空前之票數實爲美國人民委託共和黨打銷威爾遜國際聯盟之計畫哈定氏擬切實實行此項委託惟一面擬改造美國與世界各國間之親睦交際故衆意以爲美國將活動參與恢復國際狀况而儘速與德國終乃與俄墨兩國通商一事亦爲其一也 
[新美總統與各國之輿論]  
　　四日柏林電德國報紙評論美國哈定氏之膺選其論調中於推测此事與德國前途之關係處頗爲持重而對於威爾遜總統政策之大失敗則表示滿意 
　　四日巴黎電法國報紙發表意見以爲前者美國態度究屬如何莫可决定之致使政事阻滯不前今哈定氏膺選則前所恍惚不定者將消滅矣　際聯盟就其本身實在處言之可謂已受一打擊 
　　七日紐約電共同通訊社巴黎訪員電稱政界中人云法政府擬協助美國當局草擬列國聯合會之計畫以代在凡爾塞所定之國際聯盟公約 
[美國選舉後之言論]  
　　五日華盛頓電美國勞工聯合會長戈泊士稱選舉之結果將爲有遠見男婦憂慮之源 
　　四日紐約電前國務卿白乃安發表一文以民主黨之失敗歸罪於威爾遜與柯克思謂威爾遜遇同黨諸人意見與之相反者輒排去之不使秉政國際聯盟約章因威氏拒絶保留案致未克批准凡此皆威氏之大錯也白乃安又謂選舉競爭中以國際聯盟爲重大問題乃柯氏竟誤解共和黨關於此問題之地位以致失敗白乃安氏預料全球滅除軍備將爲美國所唱條件之一　　六日紐約電華盛頓消息選舉之最後報告國會中共和黨得二百九十三席民主黨得一百三十八席社會黨獨立禁酒黨獨立共和黨各得一席 
　　六日華盛頓電民主黨選舉運動局主任哈里門氏聲稱民主黨擬消釋前嫌並遺忘選舉運動 
[俄激黨之危迫]  
　　五日倫敦電列寗氏與特羅斯基氏在泊拉夫逹報載有文字不啻承認俄國大局之嚴重列甯氏稱莫斯科等諸大城現因缺糧而失秩序甚至軍隊亦有枵腹之虞列甯氏主張應設法强迫農民交出糧食特羅斯基氏謂吾人願見各國内亂而使無法攻擊俄國紅軍現急需糧食衣靴若不立即有以供給之則吾人之謀均將失敗南俄戰局已漸趨危急因俄國騰出波蘭邊界之兵并力攻擊藍格爾將軍之故藍已先事防備引軍退至克里米亞今已事畢惟退走之際有無損失今尙未明將來戰事之利鈍須視此事爲决 
　　六日瑞典京城電芬蘭京城傳來之消息如果確實則莫斯科之現局顯甚嚴重革命黨因所謀被覺被逮者甚衆監獄爲滿各街道現皆駐有砲隊革命黨每夜槍斃者輒有二三百人惟革命之舉仍未消滅過激黨力圖剗除革命黨之機關部及其領袖未能償願 
　　七日巴黎電塞巴斯土波爾公報稱藍格爾將軍現扼守全陣線之陣地紅軍猛攻無效彼得柯夫境之紅軍繼續强襲均未得利莫斯科聯隊與彼得柯勒共産黨兵隊亦參與此役藍軍反攻我次其左翼已廓淸諾伏亞歷山伊夫加境之路線紅軍死傷頗衆 
[赴俄美團被俘說]  
　　六日倫敦電據莫斯科報紙載稱赴南俄之美國委員團已爲過激黨所俘 
　　七日華盛頓電美國委員團爲過激黨所俘一節國務院與陸軍部均無所知 
[法英意在土互助約]  
　　五日紐約電共同通訊社巴黎訪員電稱法英意三國曾簽定條約彼此互助維持在土之勢力範圍並規定法意兩國之特别利益區城該約乃於八月十日在塞維爾斯簽字卽對土和約簽字之日也 
　　六日華盛頓電國務部尙未抗議法英意三國所訂關於在土勢力範圍之條約此間官員聲稱該約條欵如有違背土耳其開放門戶政策之處美政府自將反對之美政府於本年三月解决土耳其問題時力主開放門戶政策當時法國曾請威爾遜總統表示意見 
[土阿之戰]  
　　七日巴黎電君士坦丁公報稱土耳其國民軍已占據加爾斯聞阿米尼亞已請阿才倍彊休戰以便以全力抗拒土軍 
[英國之中英貿易公司]  
　　四日倫敦電英國重要製造家今日開會討論組織中英貿易公司以利用中政府所給與英商准其有權在通商口岸外發展實業區域之特許狀主席爲某實業公會會長阿穆斯莊氏朱爾典爵士稱中國未發展之利源久爲資本家所注意視爲投資有利之處但常見阻於充分擔保能否覔得之問題今宜組織公司其職員與資本中英各居其半苟措置得當則所擬計劃定可開一中英商業關係之新紀元凡生意最佳之處皆可以中英人合資經營之中英兩國人民在商業上極爲氣味相投無出其右云云濮蘭德氏贊成此議謂中國工賤此乃世界實業前途最重大要素之一那桑少佐所得之特許狀極有價値云有人建議籌彚資本英金二十四萬鎊中英人士平均擔任華人願以公司管理權讓諸英人柏拔葛公司之總理甘那爾氏主張籌資一百萬鎊並設立實業銀行衆卒舉定委員會以甘甘那爾爲會長俾將此議化成實形 
[太平洋路透電]  
　　七日北京電中東鐡路昨開股東會議舉定董事俄人爲薩基諾夫等五員華人爲宋小濂等五員又查賬員俄人三華人二並聘霍爾瓦特將軍爲鐡路顧問霍將寓京董事部巳撥欵二萬五千元充賑捐 
　　五日奉天電英人夏氏巳於前星期三日開釋聞此案仍由外交員在東京談判至日人將否追究此事未能豫言 
　　八日北京電川省當局電稱軍隊欠餉無着北京協欵未到以前不得不將十月份鹽稅留充軍餉 
　　八日北京電聞海關職員歐森氏將任爲駐華丹使歐氏刻在本國休假 
　　八日北京電新加坡滙來賑捐洋七萬二千元 
　　六日廣州電粤兵六千餘人巳赴西北境擬攻桂省陸榮廷之根據地 
國外要聞 
[德國特約通信（王光祈九月十三日寄）]  
　　美德結約與英美爭覇 
日來英國正開三百年紀念大會以慶祝三百年前英人移住美洲新大陸之紀念忽於此時接得美國與德國輪船公司訂立航海條約之消息對於英國海上覇權將施以重大打擊全英輿論譁然從前之所謂英美邦交至是不得不各顧利益樹爭雄海上之旗以博最後勝利德國方面則更視爲獨一無二之機會以恢復戰前經濟勢力故此問題遂成爲英美德三國商業上之中心問題其影響於國際形勢及英美德三國前途者至重大也凡曾旅行世界者無不驚異英人之海上勢力所有世界上重要商埠軍港幾無不有英國國旗之飄揚歐戰前德國妄欲染指遂釀成歐洲空前絶後之大戰現在德帝之海上迷夢雖醒而美人爭雄之心又起美自離英獨立後大倡所謂門羅主義以蓄養國力直至加入歐戰擴張軍備操縱金融對於英國海權遂有問鼎輕重之意德國學者嘗著書推論世界大勢謂不久將有英美戰爭出現蓋以美國實力旣充不能不思進取而進取之途又無處不與英國衝突此世界和平之所以終不易保也世人往往謂美國人愛和平英國人好正義當不至再釀戰爭而不知至利害衝突之處和平正義亦有時退處無權今日美德訂約說者謂即英美爭覇之第一幕也美國因受歐戰之賜商業航業巳一躍而居世界第二然其海上設施究竟不如久握海權之英國於是今年美國政府特給該國船務局以便宜行事之權凡有阻害美國航業前途發逹之障礙宜極力掃除雖因此而與他國失和亦在所不惜又製訂商業航務新條例以保護本國航業且含有排除外國船舶之性質此條例一出頗與各國商務前途大有關係從前美國與其他各國訂立商務條約者計有二十二處其國力弱者只有聽其自然無可如何國力强者對於此種條例尙未表示意見惟英國報紙謂此種條例不啻美國對於英國商業所下之哀的美敦書關係英國甚大若美國不顧邦交吾英只有與之抗爭而巳 
美國自思欲爭海上權力非聯合他國不可環顧世界可以供其利用者只有德國蓋美國所缺乏者非建造船舶之金錢乃建造船舶之技術耳德國自大戰後海外商業一敗塗地所有技術人材皆置諸閑散美國即欲利用此機與德國结合擬派捨克兒君WGSickel前往德國調查此時德國正在窮困之際得此機遇喜可知也 
美國方面訂立合同之當事者爲『美國商船公司』德國方面之當事者爲『漢堡美國航路公司』其合同内容外間所宣布者僅一部分其他部分據合衆國郵船公司副經理云無論如何不能宣布可想見其關係之重要矣茲就已宣布者擇要說明如下（一）航行範圍分二種（甲）合衆國與德國間各埠之航線（乙）除合衆國外所有世界上各埠與德國間之航線（二）船舶分載人運貨二種雙方各出相等之噸數如德國不能供給相等噸數時暫由合衆國補充（三）所有各埠之設施費用由雙方分擔（四）承攬運輸事業由雙方共同經理（五）如德美發生戰事此約即行廢除如德美兩國之中有一國與其他國家發生戰事此約亦當顧慮或加以修正 
以上五項係合同中之大意其關係之重大巳可略見一斑茲再就該合同中重要之點分别詳論如下第一該合同所規定之航行範圍旣不限於德美間之航線而推廣至世界各埠則英國商務航業當必首蒙影響同時德國在戰後喪失之海外勢力必從此漸漸恢復而美國之長袖善舞更可縱横海上矣第二德國戰後船舶缺乏當然不能供給與美國相等之噸數美國旣代德國補充不足之噸數則其實權必落美人手中况戰後德人因需美國相助之處甚多第三各埠設施費用雖規定由雙方分擔然德國戰後經濟恐慌安能有此餘力故實際上經費責任仍由美國擔負而德國則擔任技術上之供給夫以美國之偌大財力更加以德國之精美人工决非他國所能相抗宜乎英國輿論之憤憤也第四由雙方經理運輸事業驟視之雖係一種普通商業约束無足重輕然按其實際或竟由此進而締結德美經濟同盟亦未可知戰後德國糧食全賴美國接濟德美經濟上巳發生極密切之關係使德美而果有經濟同盟之舉則世界經濟將有極大之變遷矣美國本悚將軍曾謂此種合同不過係德美間一種商業條約而巳並未含有戀愛性質（指兩國同盟之意）以記者觀之此時戀愛成熟與否雖不可知然此種條約實係一紙情書定情之日當不遠也 
現在該公司等已購船三隻正加修理前項合同不久將見諸實行又『合衆國郵船公司』亦將與『北德輪船公司』訂立同樣性質合同英國商人聞之要求政府與以援助同時英國晨報亦謂美國旣下戰書吾英當急起應付否則英國所恃以立國之商業航業將受大害又有人主張英國亦宜速與德國訂立合同吸收德國技術人材以抗美國蓋此時英美二國均正在鈎心鬭巧之日也德國輿論則謂德國現在處於艱難困苦之際旣不敢言親美亦不敢言親英倘英國亦欲結相等合同吾德當然不宜拒絶吾德人之所夢想者即恢復戰前之國民經濟而已 
記者於此有一感想即一國之中果有眞實人才雖至戰敗或亡國之後猶必爲世所重爭相結納君不見今日之德意志人猶太人乎猶占世界上最重要之地位也回顧中國則何如甚矣人才之不可不培植也 
國内要聞 
[北京通信（甘）]  
　　舍勒夫人招考赴英女生案 
日前本報專電誌有敎育部布告梁家義代舍勒夫人招考赴英留學女生英公使館並未立案已請警廳查辦令報名女生切勿受愚一節電文簡略未述眞相爰濡筆記之 
梁家義號集生湘之長沙人在京充某私立大學敎員每逢政治集社幾於無一不到者蓋小政客一流人物也僦居於西磗胡同之法源寺街除妻子備僕外無他人焉此次招考留英女生之舉名爲舍勒夫人所招所謂舍勒夫人者與梁初無瓜葛從中爲之介紹者則爲湘人許馥芝許與梁始亦不相識本年三月間由某私立大學學生以同鄕之誼爲之拉攏遂舍於梁氏又據許自稱係范源濓之表弟居恒以電話與范之公子輩通殷勤間又以花卉等品爲饋贈且命梁僕爲之賚送然相其人則鬢髮鬑鬑經月不治衣恒大布又不類爲紈袴中人居久之告梁曰余雖爲湘人然余母則英人也人皆稱之爲舍勒夫人現寓天津擬出鉅資選湘籍女學生數名前往英國留學專習師範之學囑梁爲之吹嘘並由許草擬章程九條其最著者有不得與英人結婚及學生用欵須存儲於指定之銀行不得隨身携帶諸條（詳見京益世報）而許復自稱伊係英公使館武官因朱爾典公使卸任伊以連帶關係自行辭退云云梁乍聞之將信將疑隨詢明舍勒夫人在津住址直接通信訊其究竟旋得覆函與許所言者均一一相符時値近畿發生戰事許復以奉英使館命派往琉璃河楊村等處觀戰爲言即日匆匆就道嗣復陸續接到許信報告戰地情形甚爲詳盡而該信又均爲某使館信差轉差者故梁對於舍勒招生之事始深信不疑矣戰事旣平許亦回京即與梁籌備招考事宜而女生之報名者甚爲絡繹聞滬上之某某女學學生亦有來京報考者綜計京中報考學生有二十餘人之多惟其定額則祇有三人嗣因考試之結果均因英文程度不及擇其稍優者六人就梁寓開英文補習班以一個月爲期届時復行考試計祇錄取向瑞琨之女公子一人一而復續招新生續開補習班並將名額擴爲六人以故報名者益形繁夥詎事爲敎育部所聞爰向英使館查詢而英公使覆函則謂不知有招考女生赴英留學之事且亦不知舍勒夫人爲何如人敎育部以事近誆騙行文警察廳查辦而小政客之梁家義遂於日前捉將官裏去矣惟許馥芝時巳遷寓東城經梁妻王女士將其尋獲扭交到廳梁雖得釋然訊據許之供詞但云招考女生是伊起意亦並未供出舍勒夫人係其母親故許至今尙被警廳覊押聞警廳對之正在從嚴偵查以期盡得眞相云 
豐台災民圖 
以上所記爲舍勒夫人招考赴英女生之始末然所謂舍勒夫人者究竟是否出於許之揑造至今尙難證實若就梁家義方面言則明明接得舍勒之覆函而此項覆函不但有京津各郵戳記且得信之先許固與梁同寓並未他去則所謂舍勒夫人者未必盡屬子虚再從許馥芝方面言如果舍勒夫人之實有其人則到警廳後何不直捷將其供出以爲佐證而含糊其詞則所謂舍勒夫人者亦似未必實在若就許之個人觀邊幅　飾又逈不像詐騙人物况華人赴英例須先請英公使館發給護照而其所取之女生則又未必切合程式且招考補習亦未徴過分文費用又不像志在金錢是眞莫明其用意之所在者矣總之社會奸僞鬼蜮百出靑年男女須時時謹愼也 
[旅京各省人之自治運動]  
　　各省區自治聯合大會成立 
　　北京各省區自治聯合會先後加入者已有十五省區之多該會又於前日（六日）下午二時在江西會館開聯合大會各省區出席代表較前尤爲踴躍輪推江西代表萬兆芝主席首由廣西改造會代表宋采亮北京敎育會代表于毅等先後報告各種情形孫幾伊陳定遠王玉樹萬兆芝張煊等相繼發言均謂本會開會業已多次不但對外宜有所表示且宜開一正式成立大會主席謂今日各省區到會人數最多且章程業巳規定完畢可否即以今日之會作爲成立大會全體贊成遂由主席宣告『各省區自治聯合會』成立全場鼓掌如雷繼復討論進行方法林迥羣主張先開一國民示威大會饒漢秘主張從緩朱和中主張宜聯絡各省區先覺之士協力促進國民自治之思想王玉樹主張先發一『宣言書』結果先發一宣言書公推孫幾伊起草河南代表郭涵提議修改章程陳定遠駱繼漢相繼痛駁該項提議遂無形打銷王玉樹提議各省區擔任經費問題孔庚饒漢秘等主張由各省每月任常月經費二十元有特别用費時另行分擔全體通過各項事務討論畢即推定各項職員如下『甲』各股幹事五十一人（一）文書幹事十人孫幾伊（蘇）張煊（蘇）駱繼漢（鄂）張棟銘（魯）林廻羣（閩）張聯魁（晉）邱珍（贛）馬吉樟（汴）劉立夫（川）伊齊賢（京）（二）會計幹事八人王玉樹（蘇）孔庚（鄂）梁善濟（晉）王宗元（魯）萬兆芝（贛）李見荃（汴）王淸渭（川）鄭寳善（晉）（三）庶務幹事九人陳匪石（蘇）黄炳蔚（鄂）程徽（閩）賈述堯（晉）黄攻素（贛）王撫州（汴）寗肇基（川）杜含章（京）勞慶礽（魯）（四）編輯幹事九人吳榮萃（蘇）陳定遠（鄂）林瑞鼎（閩）景耀月（晋）葛莊（贛）陳銘鑑（汴）蕭榮章（川）景文（京）沙明遠（魯）（五）交際幹事十五人王紹鏊（蘇）饒校文（鄂）朱和中（鄂）施得聲（閩）王若璧（閩）張國輝（閩）王縉雲（晋）李安陸（贛）徐寳璜（贛）郭涵（汴）李𠂤辰（汴）吳鐮（川）包庸（京）杜惟儉（魯）于之鳳（魯）『乙』人會資格審查委員陳匪石（蘇）高元藩（鄂）于毅（京）黄思詳（閩）寗肇基（川）萬兆芝（贛）張棟銘（魯）景耀月（晋）郭涵（汴）『丙』各種辦事細則起草委員孫幾伊（蘇）羅琢章（鄂）景文（京）陳蓉光（閩）劉立夫（川）邱珍（贛）沙明遠（魯）張聯魁（晋）陳銘鑑（汴） 
[京學生對於琿春案之表示]  
聯合舉行游街大會 
琿春事件發生後迭經交涉迄無效果日人方面近且陸續增兵以爲久駐之計國人呼號奔走已達極點而外交當局竟束手無策茲者北京學界各團體以此事關係國權甚鉅不容坐視因復組織講演團沿街游行以期喚醒同胞前日下午三時由北大出發各隊散布前門外各要衢分途講演語極沉痛至晚六時頃各學員尙未回校云又北京高師學生對於琿春案件久巳憤慨實屬忍無可忍特於前日冒雨在該校操場開全體大會討論此事主席報告後卽由東三省同學演說琿春交涉經過情形言辭慷慨意氣激昂繼由各省同學發表意見同學均極感動一致主張舉行國民大會游行講演分散傳單即由本校代表提交學生聯合會連络各校一致進行並議决於開會之第二日全體出發講演以冀喚起國人之注意至前日下午三時該校學生八百人分别出發在天橋前門内外順治門内外騾馬巿大街琉璃廠大栅欄新世界附近一帶講演手執白旗發散傳單巿民均極注意言辭愷切均有奮不欲生誓雪此恥之概以時間倉猝印刷傳單不多不敷分配以致羣相爭索惟聞經過東長安街及珠寳巿一帶者有被武裝警察奪旗等事餘處尙能順適又聞前日下午二時東三省旅京學生在北大開第三次平議會討論此後對於琿春交涉之辦法茲將其當場議决辦法錄下（一）由各校東一省同鄕聯絡本校開全體大會討論對付琿春辦法（二）與張使去信質問是否與日本定有八條欵（三）舉行東三省旅京學生游行會（四）籌備東三省旅京公民大會（五）組織出版物鼓吹民氣（六）與各報館聯絡共同鼓吹引起國人注意（七）由各校東三省同鄕聯絡本省旅京重要人物（八）開東三省旅學生全體大會此外並議定下禮拜三下午三時仍在北大第二院開平議會討論接續辦法 
[猶在危急中之庫倫]  
 
 

Page 7

 
 
據上月三十一日庫倫歸客云三十日俄黨分三路進攻庫倫一山大木都沁一由烏里雅蘇台溝子一由後廟溝子我軍分頭迎敵烏里雅蘇台溝子俄黨將大砲一尊設於束山用機關槍二架保護猛力向我軍激射我軍之第十一連全運奮勇向前奪取敵砲敵用機關槍猛力射擊以致全連覆沒繼續而進者三四次皆被敵擊退在此處交戰我軍傷亡下級軍官二十餘人兵士近三百名敵由後廟溝子進攻者勢頗猛烈我軍力將不支褚旅長派出馬弁夫役數十名携帶機關槍兩架往援始將敵擊退在大木都沁之戰互有傷亡總之三十日交戰我軍不甚得利由叨林援庫之軍隊騎兵一百三十餘名於三十日巳抵庫倫係衝圍而入由恰克圖調庫之軍隊前鋒業已抵庫後路當相繼而至雖加此兩路之援軍而庫倫無要阨可守究屬兵力薄弱故自與俄黨交戰以來保守街巿前敵輸送供應軍食皆由商民擔任政府苟不急圖援救則庫倫之厄恐不易解也據某外人三日前由庫倫來京者言該地情形危迫萬狀有絶糧之憂軍隊在街巿亂放槍彈有女敎士二人已逃避來京尙有二美國人在庫一爲梅爾斯不知能脫險否聞政府已設法保護該地中外人民之生命財産又蒙古商務公司之汽車七輛兩星期前在庫倫被軍士拉差者中有二輛已到張家口一輛在多腦一則爲彈子所擊碎餘二輛尙在軍營中當差 
前日政府電致烏德陳毅云庫事察綏各隊先後馳援可望平靜奉天張使允撥飛機四架巳令航空處派員赴奉駕駛日内必可出發所有褚高兩部欠餉已令財部趕速籌撥務請不必在烏德逗留希兼程赴庫是爲至要等語又有一電係訓示庫倫善後事宜（一）對於附亂蒙人宜取寛大之意不事株連（二）出力官兵核實請奬死傷者優予卹典（三）宜編成淸鄕軍實行掃除俄黨（四）從速恢復庫倫至恰克圖之連絡 
庫倫防務迄未少鬆中央現已决定集合四省兵力爲一舉廓淸之計連日分電各處催促援軍速進并切電奉天張巡閱使無論如何務撥飛機數架俾資應用聞張使近有支電聲覆抵京内容略云江電悉庫防需用飛機旣切茲已備齊小飛機四架請即派員來奉駕駛以便出發又軍政當軸已擬定抽撥駐京十七十三兩師中步騎兵各一部份開至庫倫以厚兵力業已由京綏路局預備車輛拔隊北發 
公府某要人云總統對於庫倫緊急决意佈發一種明令專爲說明對待蒙民之宗旨並勸其勿信外人煽惑致生滋擾但此明令能否即日實現尙未探悉 
[六日閣議紀聞]  
　　六日星期六爲閣議例會之期靳總理及各閣員於上午十點十五分後蒞院越十五分開議探悉重要議案六起（一）財政部提案邇來各省軍民長官及各團體以新銀行借欵條例嚴酷異常紛電中央主張不借該團債欵免受條件束縛討論結果照原案通過（二）參陸處提案東三省巡閱使張作霖電請航空處派員赴東以便駕駛飛機前往庫倫結果通過（三）司法部提案擬任張志爲山東高等審判廳廳長經家齡爲吉林高等審判廳廳長陳福民爲浙江高等審判廳廳長張映竹爲安徽高等審判廳廳長結果一律通過呈請明令發表（四）財政部提案擬任沈國鈞爲漢口造紙廠廠長結果通過呈請明令發表（五）内務部提案前京兆尹王瑚呈報京兆區内刻因被凍斃命者爲數頗多請撥國帑救濟結果責成内務財政兩部迅速籌辦以維民命（六）外交司法兩部提出擬訂法權討論會議事條例請公决結果通過即日呈請敎令公布此外例案數起略加討論時届十二時零二十分散會由王迺斌葉恭綽兩總長晋府報告 
[京聞拾零]  
　　政府大募公債政府對於救災行政原欲積極進行祗以經費無着以致迄無大規模救濟事業之出現政府消息新銀團各銀行之駐京代表早將不願承應中國所提商振災借欵之意直接向我政府聲明但政府仍不忘情於此項借欵迭次疏通迄無效果以故方始擬定發行四百萬之新公債此項公債之發行業經閣議通過故刻下財部正在籌辦中聞此項公債用途確已預定爲急振經費之需至將來如何分配此時尙不可知 
　　對付俄僑辦法停止俄使待遇後關於對付俄僑辦法聞内務部業已訂就内容大約可分五項（一）求通商各埠之俄僑有正當之營業者准其繼續居住（二）有時防止俄僑意外行動俄僑應受檢察以免携帶違禁物品已在境内之俄僑政府仍一律保護其生命財産惟該僑須服從中國之法律（四）俄僑請有官廳遊歷護照得在境内遊歷惟不能任意測勘（五）俄僑有干犯法紀之時當即將其送出國境之外 
　　蘇鄂省長問題自夏壽康調任湖北省長孫振家調任京兆尹王瑚調任江蘇省長明令頒布後以鄂督反對夏氏京兆人反對孫氏之故夏孫二人迄未實行交代蘇人對於王瑚雖未歡迎亦不反對實則彼此牽連全繫於夏氏之一身果夏氏勇往直前鄂督亦决不至有激烈之反對京兆之於孫氏亦巳不甚反對京兆尹亦已不成問題故當局爲速决此事計迭催夏氏履新聞夏氏已定於十一日赴鄂就任而蘇鄂省長與京兆尹問題將不難完全解决又一說孫振家運動京兆人業已成熟而一部分因與王瑚有關係尙在留王云 
　　農部奬劵消息新聞編譯社消息云此次農部所發奬券本以籌辦農商銀行乃該部奬券局以蕭某等之種種舞弊至今一篇糊塗賬不能淸結小民血本置之不問江天鐸籌備農商銀行已將一切辦法呈請農商部請示辦理至今亦無影響但聞王總長言必須根本整頓又言須銀行與奬劵局雙方兼顧不知究作如何辦法也 
[川軍復渝後之局面]  
　　又有野心家活動 
川軍佔領合川重慶門戶已失卽黔軍之藩籬已撤識者早知其不能守矣川軍佔領合川後並未休息當由第一軍軍長但懋辛令分水陸三路攻渝第一混成旅旅長喻培棣所部由銅梁璧山進攻第二混成旅旅長張冲所部劉明昭團長由靑木關進攻第五混成旅旅長何光烈由正面悅來場瓦店子等處進攻十月十四日黔軍猶在悅來場瓦店子一帶死力抵抗經何旅痛擊數時之久黔軍不支始行退却同時張旅劉團及喻旅亦猛力追擊於磁器口（距渝三十里）與黔軍激戰數小時第六師師長余際唐所部一團沿嘉陵江水道直下黔軍力竭且戰且退川軍三路併力追擊黔軍乃退入重慶是晚張喻兩旅卽將距渝西上十里之浮圖關完全佔領同時何旅及六師之一部陸續將鴛鴦橋及臨江門（渝城臨嘉陵江之一門）外之最高陣地完全奪獲黔軍勢迫乃紛紛渡大河向綦江（爲入黔要道）方面竄逃川軍於十五日晨入據重慶現何旅及劉團正追逐黔軍中此次黔軍死亡聞有二千餘人軍械損失無算殘餘部隊萬難成軍滇軍第二軍軍長趙又新被楊子惠擒至瀘洲因傷中要害不及三鐘而亡 
川省之事現在日趨平定滇黔軍隊均已完全出境此次川軍之能大得勝利全在民心與軍心一致官心與兵心一致劉心與熊心一致無所謂南北無所謂主客無所謂權利黨人政客無所用其伎倆故也但自瀘叙渝相繼下後此種精神遂以漸衰因此遂有野心之徒擬議劉存厚爲川滇黔三省巡閱使熊克武爲長江上游總司令劉湘爲四川督軍劉成勛爲四川軍務會辦又有擬熊以省長兼會辦劉湘爲重慶鎭守使劉存厚仍爲督軍等說雖遭各方反對未必能成事實然尙不知究竟如何也 
[陳炯明到省後之粤督長]  
　　粤軍總司令陳炯明二日下午一點二十分鐘由石龍乘坐廣九火車抵省旋在大沙頭站轉乘摩托車至東堤二馬路八旗會館粤軍總司令部駐節各界先期於廣九車站前及長堤天字碼頭兩處各搭大牌樓一座懸旗結綵以表歡迎天字碼頭之牌樓更高入雲霄上懸有歡迎二字其下則懸掛生花大横匾中砌天日重光四字并綴以生花聯聯中嵌人陳總司令别號聯云競得山河歸粤治存其模範作人師是日各軍隊均列隊前往迎迓而各界人士及各團體大小學校之往歡迎者亦甚踴躍培英學生各手執還我粤東之小白旗迨陳抵步後信息傳來巿民歡躍爭燃串砲一時隆隆之聲四起東堤以至雙門底一帶尤甚爆竹之烟彌漫如霞霧陳到大沙頭站時祇帶衛兵數人持駁壳槍保護抵站後各代表及各高級軍官迎上摩托車直逹總司令部一時各方面要人請謁者紛至沓來總司令部門前并䜿有粤軍總司令之紅地黑字大旗二面迎風招展是日省河各兵艦及各衙署局所學校軍營曁各大商店無不懸旗燃串砲歡迎粤軍飛機隊因陳安抵穗垣亦即於午後架機凌空歡迎環繞廣州數匝并派放傳單又有馮潘兩人於是日下午六時在天字碼頭演說題爲歡迎粤軍理由又聞陳隨行者有許軍長崇智熊司令略翁司令式亮葉司令舉曁參謀副官等十餘人及衛隊百餘人陳到省後暫住八旗會館未幾湯督乘交通艦渡珠江由官煤局碼頭登岸轉乘摩托車到八旗會館拜候陳極表歡迎晤談點餘鐘湯督即興辭返署陳隨往督軍府答拜是夕由湯督及李福林魏邦平陳德春三司公公宴陳於督軍署並邀請上級軍官多人陪席交通艦長歐陽烈亦在座席間奏軍樂助興賓主盡歡而散 
自粤軍入粤後湯氏以督長兩職概屬暫權藉維秩序茲陳總司令旣巳入粤因即再三推辭懇陳總司令接理昨致陳函云頃謁淸塵快聞偉論勞結傾釋懽喜無量執事總領師干指揮若定驅除羣醜還我舊邦愛國愛鄕功高百粤羣倫仰首輿誦騰懽曩者邦人父老以返駕需時軍民兩符謬推廷光暫攝當以不敏堅謝未遑夙夜兢兢惟有延頸跂踵日盻廻車亟弛負擔私衷耿耿陳之至再未蒙俯許益用悚惶顧自審至熟抗顔戀棧有不可者二敢披瀝陳詞再申其意惟大君子察之夫吾民苦苛政久矣拊循噢咻興革舉廢百端待理首貴得人以廷光下駟之才識昧戎機學闕政治何以勝此其不可者一粤難初平人材輩出非勳業爛然者無以綏輯羣賢王逸少謂殷中軍無一功可論一事可記方之廷光輒復相類倘竟貪天功久竊高位時艱莫補祇供世笑循涯忖分自知已深其不可者二再四思維此時主持粤局軍民兩政匪異人任在執事虚懷若谷功成不居曠度高風遠邁千古然其如此三千萬倒懸之民何謹竭鄙誠九頓以請乞迅受符用慰羣望臨紙待命無任主臣 
湘省之借債說 
頻年以來湘省以議會中斷財政出納吾人絶不能知其底藴及譚延闓蒞省湘中人士均主張財政公開認眞淸理曾由議員胡邁等提議卽由省議會組織淸理財政委員會已交付財政股審查不日即將提出大會乃日來外間忽傳政府有大借外債之說當一月之前財政當局以軍餉政費需欵甚亟籌措爲難曾向英商借欵四十萬尋以條件不合中止旋又以某項公産向日商某洋行抵押二百萬元亦以條件不合回扣太多遂歸停頓最近政府又擬以全省官鑛作抵向美商某公司借欵八百萬回扣九四月息九釐目下正與該公司接洽秘密磋商省議會聞此消息遂又臨時動議等議防止方法衆以借欵旣尙無確憑惟有用議會名義咨明政府凡湘省所有官礦未取得議會之同意概不得變賣及抵押當經全體表决於日昨備文咨照省公署查照辦理矣財政廳長陳炳煥前因議會方面有提出彈劾之提議經一度具呈省署請予辭職其後經譚氏疏通而止現胡邁等有組設淸理財政委員之提案黄本溥又提出質問均爲陳氏之大打擊故陳氏復於日昨再請辭職去志甚堅廳内一應事件非最重要者概不寓目不知譚氏對之將若何處置也 
[杭州快信]  
　　沈省長以省議員初選舉各縣自治學務委員應否以現任官吏論咨部請示昨得電復以是項人員俱含有自治性質母庸停止其選舉權 
省議會今日延會已第八日仍恐人數不足審議長及各股審查員尙難産出昨晚議長周繼濚假協順興邀請各議員飲讌籌議維持辦法 
高審廳長經家齡昨接京電調任吉林高廳長遺缺以山東高審廳長陳福民接充聞經不願赴吉 
海鹽徴收抵補金舞弊案經徴主任陶某已潛逃聞歷任知事如王家琦朱丙慶徐憲章陳祖望孫煕鼎姜若俱涉嫌疑奉省令切實查辦 
[南京快信]  
齊燮元昨亦電直奉推曹張領銜通電滇唐黔劉湘譚川熊贊助統一共謀建設 
省議員周嘉詠薛鈞培等少數人昨電王瑚云蘇政務廳長蔡師愚公正廉明羣情信仰敬乞留任以資熟練省署派赴北京歡迎王瑚嚴家熾之代表昨由京返寗據云王嚴南下仍無確期 
軍民兩署接院支電略云新銀團會議不寒而慄不能飲酖止渴願發讜言云云 
軍署新組織之機要處專辦與各處往來密電例行公牘函件由秘書處辦又聞軍署仍組織諮議廳委李廷玉馬孟驤爲正副廳長 
軍民兩長派葛權金其照赴南通祝張詧壽 
地方通信 
[蘇州]  
　　鄉民搗毁警所縣屬東橋地方前日有一般鄕民以本年田稻多受蟲傷業主仍須照熟田收租是以集衆會議蜂擁至該處警所當時周巡官見來勢汹汹暫行他避該鄕民竟將警所悉行搗毁適署警馬榮在鄕遂即回城飛報温知事得悉後立派偵緝隊長潘秀淸飭派排長李裕生等督率師船下鄕查緝矣 
　　定期起限收租前日田業會特邀集城鄕各業主在玄妙觀方丈内開會提議開倉日期並折價等事當經公同議决定十月初七日一律開倉起限收租折價約五元左右業經各棧主傳喚催甲來城取山赴鄕派送矣 
　　請禁拙政園化裝演劇蘇常道署敎育行政委員徐荄具呈道署云現今敎育主旨趨重社會方面如化裝演劇以及幻燈電影等均經中西敎育家認爲施行通俗敎育之要務斷不容無知之徒借通俗敎育名義以遂其營業目的查蘇城自各小花園開放以來皆設置彈詞灘簧等游戲以招攬遊客雖於内地不甚相宜尙於敎育上無甚關係乃城北拙政園於彈詞灘簧等游戲外竟復招集無業遊民藉口化裝演講串演種種淫穢新劇引誘靑年男女入内觀聽非特於風化上大有關係亦且於社會敎育不無妨礙倘屬正式列塲當受官廳之督察尙不敢扮演不正當之戲劇今該園未經官廳許可私自設備新劇效尤所至流弊至大事關敎育社會前途理合呈請令行警廳及吳縣知事迅令停演並將演劇流民驅逐出境以維風化而重敎育云云王道尹已據情令行廳縣遵照矣 
[鎭江]  
　　擬設通俗夜校第六區高等小學校長李正榜以社會教育應與學校敎育並重必先社會敎育普及而後學校敎育乃能發逹現擬於該校附設通俗夜學校爲灌輸普通智識開通社會風氣現正組織一切不日即可開辦云 
　　泗陽匪患紀聞江北泗陽地方匪勢猖獗民難安枕近日東西兩鄕各村莊又被匪燒殺搶掠慘不可言該縣藍知事己派警備保衛遊擊各隊馳往各鄕嚴密會剿以除匪患而靖地方 
　　愼重選舉調查本屆省議會議員選舉初選手續已在着手進行丹徒縣張知事於日昨通知各初選調查員於開始調查選民時務須依法辦理核實入册不得稍有浮濫以重職務 
　　訴訟狀紙增費丹徒縣張知事接奉高等審檢廳長訓令對於訴訟狀紙自十一月一日起加倍收費例恕事訴狀每套本银幣三角現增收三角計銀幣六角張知事奉令後巳出示曉諭俾衆周知矣 
[揚州]  
　　研究會函知試期蘇省政治研究會第五十八期考試　員定於十四日假省垣法政專門學校舉行已由該會函知縣署轉令學員遵照矣 
　　湖南岸續辦輪運湖南岸前舉辦輪運三十一票在案現該岸商淸吉昌等以岸銷孔亟三十一票無濟於事續運二十九票俾資濟銷業山四岸公所函請場運食商事務所給發單照並經該所呈經運署轉咨該岸榷運局查照矣 
　　監督來揚履新新任揚由關監督陶希泉已由省於六日晚來揚暫假　門街淸白流芳巷孫宅爲行轅七日已拜謁各公團各機關訂於十一日接事聞帶來員司甚夥將來必有一番更動云　　運使愼重功鹽鹽阜各緝私軍隊拿獲之功鹽或交盆店或納分棧以致稽考匪易現淮運使特規定嗣後拿獲之鹽概行交垣以免兩歧 
[儀徴]  
　　反對所得稅之公函儀徴商會會長周雪松近致江蘇省議會函文曰江蘇省議會鑒竊查我國督軍制度係非法創設以致廢墮民治解紐政綱且各省督軍均屬擁兵自衛借債私肥將各稅抵押今中央又發行所得稅期於十年一月一日實行吸收人民脂　使小民生計日蹙納稅本人民應盡義務當此共和時代非但不能減輕人民擔負反從而加重之况所得一稅非國會議决之法律人民應無納稅之義務貴會爲人民代表諒可議决剷除以濟民生至爲禱盼儀徴商會會長周雪松 
[嘉興]  
　　二師舉行運動會紀省立第二師範學校因七日係地方紀念日全體學生在校舉行運動會自上午十時起演計演六十餘節各學生均精神活潑各盡所長是日天氣温和所演賽跑競走尤見精采來賓到者不下二千餘人可云盛矣 
雜評一 
[記事珠（默）]  
　　靳閣招待中外新聞記者之譚話曰諸君爲我作記事珠以證我將來言行之一致否對新聞記者而能爲此負責之語固新聞記者所樂爲之珠者也然靳閣所談亦正如大珠小珠之圓活所記恐亦難以爲證也 
其最可記之語曰有損主權之債與發生政治關係之債政府負責無論如何不借明白堅决若是我人固樂記以待印證者也然又曰政府之借外債與否一以國人有國家觀念與愛國心否爲衡其意若以國人無國家觀念與愛國心則政府亦無可如何不得不借矣夫國人所負之納稅義務未嘗不盡也即有内債募捐等亦未嘗稍抗也政府因武人私爭官吏濫用而借外債又與國人無關也乃政府欲借外債而以國人無國家觀念與愛國心爲名此則太巧諉卸非國人所敢承亦非記者所樂記者矣 
又其最要之語曰軍隊腐敗因軍制不良之故軍人干政乃軍政權不劃淸之故故以改良軍制劃淸軍政權爲要其言誠懇切實若是又我人樂記以待印證者也然又曰廢督無討論必要軍民分治實不成名詞此則不可解矣夫國人之所以倡議廢督即以促政府之改良軍制也倡議軍民分治即以促政府之劃淸軍政權也政府旣悟此一時之怪現象在於根本上組織之不良則又何爲以廢督分治爲非而必諉之於統一與法制成立之後乎此又國人之所懷疑而非記者之所樂記矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[敎育會聯合會第十次大會紀]  
　　電政府與各省實行法治 
　　昨日（八日）上午九時半全國敎育會聯合會開第十次大會出席會員二十六人由黄任之君主席先報告京兆代表李竹忱君因事請假回京繼討論乙組審查會報告各案（一）各省區敎育行政機關宜聯合本省區敎育會組織評議會以謀敎育進行案（二）請設國立體育學校案（三）請修改學校及敎育團體公文書式案均將内容及文字修正後表决通過省三讀十二時休會後由何軍使王道尹沈知事等公宴各代表於城南半淞園下午二時繼續開會出席會員二十九人由黄任之君主席討論乙組審查會報告各案（一）請修改選派留學生條例並增定各區留學專額案（二）民治敎育設施標準案均將内容及文字修正後表决通過省三讀末又討論電請政府實行法治及通告各省實行法治兩案全體贊成由全國敎育會聯合會名義逕電北京及分電各省區各團體六時散會定今日上午開審查會下午開第十一次大會茲將兩電錄後 
　　請政府實行法治電北京大總統國務院鈞鑒全國望和平久矣國民心理南北一家素無絲毫歧視徒以軍人政客互爭私利致主張統一與主張護法者均啓内部之紛爭幾忘外交之失敗直接受害者在主權所屬之國民間接受害者在國本所關之敎育實則非眞能護法即統一爲空談非眞能統一雖護法無結果天厭久亂人有悔心政府幸得宣布統一之機會果便能舉其實國民寗有異詞竊謂挽救時危不以虚文而以實事今將依法選舉召集國會能不再以金錢收買議員僞造民意乎將裁兵節餉以免財政破産能削巡閱使督軍都統等重權并廢除其名目使餉無虚額兵有實力乎將恢復自治以慰地方渴望能使各省區有自治實權不徒以試行條例欺飾耳目乎政府果有决心行此三事則法治之統一自可實現護法者豈能有法外之苛求本會集議敎育深感年來財盡民窮靑年感時事而起學潮邊氓因失敎而遭外侮用特掬誠忠告願政府迅赴時機力趨正軌臨電迫切統祈鑒納全國敎育會聯合會齊 
　　通告各省實行法治電各省省議會敎育會商會農會各法團各公團各報館均鑒慨自軍閥專政南北紛持戰禍頻年秩序破壞農輟於野工停於肆商滯於巿學校經費不足養兵被禍省區全陷於無敎育狀態而人民毁廬破産喪身亡家者不知凡幾誰爲爲之孰令致之興言及此欲哭無聲爲今之計非速裁兵不足救國家之困非速廢督不足止禍亂之源非速厲行自治整頓選舉不足培元氣固國基頃者政府號稱統一效果如何雖難預料維是平和統一立國要圖吾全國人民痛定思痛旣有一缐之光明不應旁觀而袖手切望同心一力協請廢督裁兵復自治嚴選舉以謀眞正統一務使軍閥黨派之紛爭由此告終民主自治之基礎於焉確定時機迫切揮涙以陳一致主張民國幸甚全國敎育會聯合會齊 
[沈恩孚等再請廢督電]  
　　（其一）北京大總統國務院鈞鑒廢督之請全國一致未見明令蘇省財源爲軍人攫取殆盡近爲代督運動眞除者又日有所聞報章竟有改代爲署消息他省有督不廢憤激巳深倘蘇省督缺復補是顯與蘇人公意爲敵將使垂斃之民有敲骨吸髓之慘因此地方又起不敢納稅之議現中央方宣佈統一豈可再爲軍人助長權力以致作繭自縛用特再進忠告乞賜鑒納沈恩孚黄炎培朱紹文張福增黄守孚朱祥　朱叔源陸規亮賈豐臻黄次山陳大猷顧樹森庚（其二）北京江蘇會館同鄕會諸公鑒庚日電府院文曰云云等語請促代表諸公赴府院據電力爭並轉各省區自治聯合會協有爭（其三）省議會總商會省農會省敎育會六十縣商會農會敎育會及各公團公鑒庚日電府院文曰云云等語除巳分電北京江蘇同鄕會及各省區自治聯合會請向府院力爭外務乞一致協爭爲盻 
[孫伍反對統一命令之覆電]  
　　自北京發布統一命令後靳雲鵬曾電孫伍等疏通意見前日孫文伍廷芳特覆靳氏電云北京靳翼靑先生鑒奉卅一日尊電藉悉壹是竊以西南興師服膺兩義護法救國中外聞知曩歲文等鑒於海内望和之殷友邦勸告之切亦嘗披肝瀝膽與北方對等議和時會紛歧停頓匝歲每一念至輒用疚心近者岑莫逃竄情急求和北方不察竟據以宣言統一中外各報咸肆譏評謂爲滑稽良非無故執事自問當亦啞然中國通病在一僞字執事斧柯在手正宜力矯積習導人以誠文等之愚以爲欲解南北糾紛圖全國事實上之統一必自賡續和議使軍事協定乘時取銷各種密約完全廢止法律問題完滿解决始否則求統一而去統一愈遠言和平而破壞和平愈甚天下其謂之何辱承明問敢佈區區言盡於斯諸維亮察孫文伍廷芳歌 
厦門大學籌備委員會第一次會議撮影 
李登輝胡敦復郭秉文陳嘉庚黄炎培余日章鄧萃英黄琬 
（九年十月三十一日）（假上海華僑聯合會） 
[旅滬粤人注意廣東善後]  
　　上海粤僑商業聯合會昨致廣東電云廣州陳競存總司令省議會總商會自治研究會報界公會轉各報均鑒慨自龍陸入粤兵匪横行暗無天日陳公返旆盡掃陰霾捷電傳來昭蘇共慶而此後應興應革事宜如籌自治辦鄕團興敎育維實業整路政禁賭博諸大端尤望提挈進行蔚成郅治全粤幸甚上海粤僑商業聯合會叩庚 
[籌設閩粤海疆防禦使之諮詢]  
　　海軍部總長薩鎭氷氏近以南方海軍領袖林葆懌已通電歸北其艦隊未及歸來者因粤事未了之故現在粤桂糾葛旣告結束即無須海軍駐粤各軍艦不日可以北歸是以薩總長擬再派員前往福州馬江預備歡迎卽以馬江爲各艦駐泊地薩總長已陳明總統先籌設閩粤海疆防禦使卽以林葆懌充任業由總統發交國務院議决由海軍部電令本埠海軍總司令轉電各艦隊司令徴集意見代理總司令何品璋奉電後已分令各艦隊遵照辦理以便定期集議云 
[探報中之世界平民黨舉動]  
　　松滬護軍使署前日致函英法租界各捕房云頃據探報無政府革命黨領袖囗囗囗近以本埠各官署對於該黨所出諸書品嚴行查禁有礙傳播現在滬地組織世界平民黨實施部其黨員以現在各廠工作之苦工及商店夥友爲合格並須工商界何種團體介紹方可入黨刻經某某等團體介紹人黨者實繁有徒其黨員專以秘密傳播該黨各種書品爲義務凡社會黨各種書籍先由該首領設法搜羅或重印蓋用該世界平民黨實施部圖戮後即分别派令各黨員携出秘密散發其散發時口宣開　礦工慘死之句並隨時就地簡單演講其演講詞以罷工推翻政府及資本家爲惟一演講之詞其資料並謂另或須平民革命等語所有散發各書以視收受者之貧富而定取收半價及絶對施送二種惟囑令受書者須輾轉傳送閱看以免浪費查此種行爲雖多在夜間然與大局治安不無影響等語據此除通令所屬各軍警切實查禁以杜煽惑外爲此函請傳知各探捕一體留心偵查遇有散發前項書品者務須查拿究辦以遏亂萌 
[日領致英商會聯合會會長函]  
　　字林報載駐滬日本總領事七日致英商會聯合會會長之函其文曰君於星期六日在英商會聯合會集議時所發關於夏氏案件之議論余讀之大爲注意聯合會所抱之觀察點與其議論此事之精神固深可欽佩但若謂日本當道之拘禁夏氏志在將批評家與商業上競爭家斥出滿洲則余不能不極力辯正之此種臆說荒謬無比至於今夏靑島所頒佈之檢疫條例縱屬可憎然若謂爲不利於英人商業之變相的經濟利器則亦無公允之言蓋此條例凡到靑島之船皆適用之固不分日船或英船或他國船隻也除函逹外並將函稿送報披露云 
[王正廷返滬]  
　　和約研究會會長王正廷氏定期由京返滬已誌昨報昨日（八日）王君及夫人僕役二人乘滬寗路Al花車掛在由寗開滬之特别快車上於下午九時抵滬 
[陸徴祥運柩回京]  
　　前歐洲和議專使陸徴祥氏日前來滬專運伊先人靈柩赴京茲悉陸君先人之靈柩三具陸續裝竣故於昨日（八日）乘滬寗路車押運至寗轉津浦車返京 
[鄭毓秀女士行將赴法]  
　　昨日華法敎育會保送第十五届赴法學生一百九十七人外尙有萬國女子參政同盟會代表鄭毓秀女士亦受該會之待遇向法輪公司購到廉價頭等艙位赴香港公幹臨行各界如黄復生吳玉章及該會幹事沈仲俊等多人皆往歡送照料並聞鄭女士在香港候乘二十一日開法之高爾地埃船赴法云 
[軍政界歡宴敎育會代表紀]  
　　松滬軍使何豐林·滬海道尹王賡廷·上海縣知事沈寳昌於昨上午十時假南巿半淞園江上草堂歡宴全國敎育聯合會各代表正午各代表陸續戾止計十六省區二十八人由何使王道尹親自招待入席酒半主人起立致歡迎詞佐以使署軍樂隊福建代表鄧萃英君答詞陪宴者有汪幼農陸逹權元殿元李頌唐余芷江錢绅齋趙廉臣賈叔香賈季英等至二時賓主盡歡攝影而散茲將何護軍使歡迎詞錄後今天鄙人同王道尹沈知事歡迎全國敎育會聯合會代表承諸位先生惠然肯來不勝榮幸諸位先生學術宏深經騐豐富當代學者望之如泰山北斗鄙人等想望丰采亦旣有年何幸遠道枉臨聯翩蒞止開會於上海使鄙人等得借名園一席地相與杯酒言歡藉傾平時之積　此實天假之緣不得不歡迎者一也立國要素端在敎育諸位先生以遠大之眼光具改進之願力中外學說陶冶一鑑應世界之潮流體社會之心理南針錫示薄海從風國家富强肇基於是此不得不歡迎者二也抑更有進者鄙人職司軍事在軍言軍應討軍實而申儆之顧宣聖有言以不敎民戰是謂棄之歐美從軍之士大半多從學校出身反觀我國如何者自今以後務使人人知有當兵之義務庶無事可減養兵之費臨時亦無不敎之兵是非普及敎育不爲功要皆諸位先生以厲行普及敎育貢獻於政府平時倡義而實獲我心者此不得不歡迎者三也倘不棄而辱敎之幸甚 
[高麗敎育界宴各敎育會代表]  
高麗敎育界在大東旅社歡宴各省敎育會代表攝影 
昨晚七時高麗旅滬敎育界士女假大東旅社歡宴第六屆全國（中國）敎育會聯合會各省區代表到者數十人由黄警頑君等代爲介紹招待主人先致歡迎詞各省區代表黄任之梁載之鄧芝園君等演說陪賓徐季龍君亦有演說末由主人致謝賓詞散宴已十一時矣 
[討論省會初選調查之談話會]  
　　上海巿正副經董陸崧侯朱志堯二君因省議會初選調查事宜限期本月十五日竣事時甚迫促爰於前日邀請南北商會會長及本巿各圖董齊集尙文路經董辦事處開談話會與會者十六人二時入席由陸經董發表此次奉令調查上海巿境内選民限期甚迫應請蒞會諸君分飭調查員從速調查儘限期前查竣云云旋由到會者討論一番散會已五鐘矣 
[法租界函索選舉調查單]  
　　法租界商業聯合會致總商會函云敬啓者此屆議會初選北巿選民委托貴會調查業蒙暫設調查處有將調查單分送各業各公所各公會各團體依法查塡限十一月十三號以前送會造册等情吾租界商民今得有選舉之權母任欣慰第現距截止之期爲時巳近而貴會調查單迄未送到事關選舉商民均有應享權利爲此函請務將該調查單尅日送下以便查報云云 
[日水兵不服西捕之衝突]  
　　字林報云上星期四夜約十時左右有日本水兵一名在鴨綠路與密勒路之轉角處水菓攤取香蕉三枚聞不付値遂與水菓攤主爭鬧適有西捕到塲諭令雙方同赴捕房但日水兵不允竟拔刀相向西捕爲自衛計以短棍擊之時有日人數名與下級日軍官一人揷身干涉但西捕卒將該水兵與一日人及一日軍宫捉將官裏去當鬧事時觀者頗衆頗呈驚擾之象此案已由日公堂連審兩日八日午前將繼續開訊云 
[粤妓受梒傷殞命]  
　　向在某公司輪船上執業之美國人某甲於前日晨八句五十分鐘至虹口斐倫路二百零七號門牌某粤妓院妓女梁鳳和房間尋歡不知如何忽爾衝突遽出手槍向妓開放彈中該妓膘際立時倒地身死該妓院鴇婦聞警立即報告該管閔行路捕房派令八十四號西探目利扶使率同華探往查屬實當將甲帶回捕房詰問口供一過即將梁妓尸體舁入騐尸所禀請公廨李襄讞會同英領赫君蒞所驗得死者委係槍傷斃命遂塡明尸格升座公位略詰情形諭令該妓院鴇婦具結領尸棺殮甲送該管領事署訊核 
字林報云美人名威爾施者年二十八向在美船西漢夏號船上充當第二副機師昨日在滬被拘並有該船上同事二人亦被留爲見證此與斐倫路粤妓院中開槍傷人案有關聞此二人於星期六夜同赴該妓院星期日晨忽發生槍聲粤妓名梁鳳和者受傷槍珠穿過其身旋抬送同仁醫院閱兩小時後因傷殞命威爾施乃被拘留將由美當道治以殺人之罪云 
文滙報云八日午前美副領事與俞襄讞會同騐屍調查鴨綠路粤妓被殺之情形由西探目里夫斯投稱星期晨得外人槍傷粤妓之報告當即馳視在密勒路遇見一妓授以手槍一枝謂係在妓院内外人之物旣抵其處見樓上一室有一幼妓倒於地板上腹背流血並見一外人在室中床上着衣乃將此外人拘入捕房後往醫院擬錄粤妓口供但已不及云云美副領事諭令九日午前在會審公廨傳訊見證云 
[草頭灣之越貨傷人案]  
　　浦東大團鎭花販胡叙生於陰曆本月二十四日雇舟裝運棉花九十二包赴四團倉鎭販售道經草頭灣時方夜半突來盜船兩艘上有口操客音之盜匪十餘人各出利刃向船夥李某等猛戳叙生父子身藏鈔票洋三百元見勢不佳投水逃逸耳中但聽船夥喊救聲移時即絶該盜等即拖帶花船而行叙生父子泅水移時見有漁舟即許以重酬駕駛該漁舟跟縱盜船之後黎明時駛經張江栅附近叙生父子卽躍登上岸呼集農人上前截捕即拿獲二盜押解南匯縣公署訊辦餘盜皆被逃去察看花船上有血跡諒船夥被盜殺斃抛屍河中遂據情呈報南匯縣公署跴緝逸盜從嚴究辦 
[移提拒斃水警案犯續誌]  
　　搶刦水警槍械案内供犯王根生化名范和尙另犯他案拘送上海地方廳由水警第三隊備文到廳請將該犯送歸本廳司令部訊辦譚檢察長接文後查得范和尙前犯竊案由警廳拘送到案預審起訴判决拘役二十日發送第二分監執行去後扣至昨日刑期已滿是以諭飭法警往該監將范犯提解到廳着加釘鐐銬發所收押惟因水警偵探前次被匪傷斃已由廳派員檢騐今范和尙旣爲王根生化名是否與傷警刦械有無關係亦應歸本廳訊辦故對於將該犯解蘇一節頗不謂然昨已據情駁復水警總廳矣 
[取締奇異服裝之部令]  
　　滬海王道尹淞滬警察徐廳長同接省署訓令開准内務部咨開案查違警罰法第四十九條内載凡有奇裝異服妨碍風化者應處五日以下之拘留或五元以下之罰金等因原以衣服制裁最宜合度不得炫異矜寄近查各省習尙日趨奢靡尤以婦女爲最甚一切所穿衣服或故爲短小袒臂露脛或摹仿異式不倫不類招摇過巿恬不爲怪時髦爭誇成何體統長此以往非至相率效尤不知羞恥爲何事不止本部現爲杜漸防微起見茲特切實取締嗣後各省婦女倘再沾染惡習故意奇裝異服以致袒臂露脛者准其立即逮案照章懲辦母任寛貸以維風化除京師令行警察總監查照外爲此咨行貴省長特飭警廳及各屬知事一體遵照辦理等因准此除分行外合亟令仰即便轉行一體遵照云云 
[國内各輪船進出口貨物紀]  
　　進口貨（寗波）太古洋行之新北京輪船昨晨自寗波來申裝來之貨有花餅三百三十件下紙一百件錫箔七十七件烟葉七十七件藥材八十四件竹根八十捆竹筒八十件香粉三十九件草蓆二十二件小竹二十　杉木二十根雜貨十八件又寗紹公司之新寗紹輪船裝來各貨中有漿粉三十包大豆一百三十包竹頭一百六十捆螟蜅一百七十六件生餅五十六件草蓆四十六件棉紗七十件錫箔三十五件棉花六件土布十五件木器十七件地蓆六件雜貨三十二件（長江）招商局之江永輪船昨山長江來申裝來之貨計麵粉四千五百包　米一千包紅瓦二千塊小麥四百四十六袋菉豆四百三十包芝蔴二百十包紙頭二百三十六件白果一百三十件黄豆六百十二包水靛四百二十九桶紅棗一百六十件機花二百四十五件甘草一百件棉花三百包水烟八十二件銅元九十箱烟葉五十四件土酒四十八　生漆四十件瓜子二十件白蔴二十件茶葉十八件黄蔴五件綢子貝母雙連紙五件雜貨四百零三件又太古洋行之隆和輪船裝來各貨有白米黄豆小麥六千五百七十四包皮油二千三百十六桶苧蔴五百件桐油六百十桶糖七十九包棗子一百九十五包煙葉二百件猪油一百桶磁器一百零四件白菓十件茶葉六十箱銀子一桶絲　五十二箱蛋桶六十二件洋瓶九十四件（烟津）招商局之遇順輪船昨從烟津到申裝來之貨有生梨二千六百八十八件核桃五百八十二件紅黑棗九百零二件瓜子一百念五件花生仁二百包核桃肉一百四十一包洋萄一百三十件烟絲九十五件木耳四十四件土洋布十二件平菓四十七件水菓一百七十件栗子十五件府綢四十七件暇漿七件藥材四十一件粉絲六十件甘草九件沙參鹹蟹大頭菜十四件雜貨三百七十五件（靑島）怡和洋行之財生輪船昨自靑島來滬裝來進口貨甚少計杮餅一百四十二件白菜一千七百擔猪毛及鬃五十件絲頭十四件頭髮及絲五十一件其餘雜貨五十六件至於出口貨刻尙未裝因該輪須明晨開行於本日裝貨云 
　　出口貨（寗波）昨日下午太古公司之新北京輪船開往寗波所裝出口貨有麫粉二千六百包　餅一千零八十件白米三百五十二包紅棗五十件靑鉛一百二十件靛靑十桶拷皮一百九十八件綠礬二十五件烟梗四十三件藥材三十件苧蔴十六件雜貨二十件又寗紹公司之新寗紹輪船昨日裝往之出口貨計麵粉二千五百包豆餅一千件白米一千二百九十包鐡器二萬八千一百三十擔煤炭一百噸黄豆九百二十七包石粉三百包棉花一百五十六包花子一百四十包花生四百八十五包洋布八十九件瓜子一百五十件氷糖十件飛花八十包芝蔴四十包香烟二十五件雜貨二百九十件（長江）招商局之江新輪船昨日裝赴長江之出口貨有土酒二千件紫銅七千件洋布洋紗八百件紅白糖一千六百包香烟七百箱火磗二千塊桂元二百箱鐡器鐡絲六百件雜貨二千件又太古洋行之盛京輪船昨日裝往南京之貨有糖七十包姜黄十五件桂元乾二十五件雜貨三十六件又裝往漢口之貨有洋碱一百件油魚一百四十件蔴袋三十五件洋布十五件桂元乾一百七十件雜貨二百零九件又裝往九江之貨有烟葉十六件桂元乾十八件雜貨二十五件 
 
 

Page 11

 
 
（漢口）太古洋行之沙巿輪船昨日裝去出口貨有赤糖四千零四十七包氷糖七十包（烟津）招商局之遇順輪船昨日裝去之出口貨有麫粉八千八百八十二包白米三千八百三十五包企口板二千零七十五扎鋼鐡一千一百件土布四百七十八件洋紙三百十六件洋布一百三十六件土酒一百六十四甏洋酒一百十二甏鐡管五百十九件水菓五百四十件糖九十八包皮夾子一百件香烟一百箱驢及三十擔剪口鐡五十擔洋板鐡三十一擔又二十五斤雜貨一千零二十件 
[國外各輪船行之踪]  
　　歐亞法國郵船公司之包島斯號昨日由申開赴馬賽裝去出口貨有湖絲四百四十九包絲頭二百二十二包棉紗線一千一百二十九包疋頭絲布八十五件香烟及告白紙七十件猪腸十一噸皮貨十噸蛋黄七噸烟葉四十四噸茶葉二百二十三噸綢貨十四噸鮮蛋十八噸苧蔴六噸古董及重要衣箱三十九噸煤二十噸木器及雜貨二十五件又有麵粉二百五十噸云又有貨船老管麥伊亞號ChefMeconicienMailhol原定星期日開赴盎凡爾斯茲因裝貨不及已改明日（星期三）開發又該公司之郵船阿瑪柴號Amazone自上月月抄從法國馬賽出發後昨日公司中已接到來電准出月二號進口到滬船上載有十月二十七號以前之郵件云 
　　日本日本郵船會社之近江刃前日自日本來申裝來之貨有水門汀五千餘桶疋頭洋布及東洋細紗五百餘件又有火柴桿及紙頭等項昨日已經卸淸所裝出口貨以菜子及菜餅蠶荳等項爲最多共有六千餘包又有舊棉絮及鷄子等二千餘件現定明日開往神戶門司而本日尙須加裝各貨云又有該公司之和歌浦丸WakanouraMaru現泊滙山碼頭裝貨亦定明晨開赴日本之長崎神戶及横濱等處而英火輪公司之蘇瑪利號Samali大約明日可抵上海在申留停一日便即開赴東洋又有笛而威亞號昨日已從孟買抵滬所有進口貨因昨日適遇封關故須本日開艙起卸預定十二號赴香港云 
[各方面之籌賑聲]  
　　華洋義賑會該會昨接華北華洋義賑會理事張君來函謂今日有數十婦女及小孩至本會索取棉衣是日適收到衣服四百零七件當即發完近日天氣甚爲和煖至昨日午後忽起大風晚間又雨冰雹氣候轉寒因而凍死者甚夥今晨冰仍未溶貧苦之人大都仍穿單衣洵可憐也再檳榔嶼中華總商會以祖國水旱飢荒特組織籌賑中國飢荒水災會由楊君碧達林君有道朱君和樂林君耀椿林君成輝等竭力勸捐先後已滙到捐欵銀三萬兩並寄來募捐啓及流民圖數幅又雪蘭莪中華商務總會僑商亦組織籌辦中國七省賑災會先後已滙到賑欵銀一萬五六千兩　　佛敎救嬰會佛敎慈悲會前以北方災深區廣特設佛敎救嬰會派王宗炎羅發銘二君前往災區收撫災孩假定經費一萬五千元每名五元擬收三百名王羅二君抵津後由孫仲英君介紹滄縣賈司鐸引導赴被災各處調查辦理蓋因賈君於彼地情形甚爲熟悉也茲孫仲英君接滄縣賈司鐸函云津門聚首囑將滄地災區調查明確逐一報告仰見執事飢溺關心慨任呼籲之責感佩莫名弟回滄後小住一日即同羅鼎臣王雷夏二君親赴災區履勘滄縣南鄕一帶成災極重者約一百二十餘村災民約計九萬五千餘人内有多數村莊牲畜賣盡鷄犬無聞一片凄凉慘苦情形實屬目不忍覩等語並謂滄縣商家前曾携有鉅欵赴南宿州購辦雜糧千餘噸運滄平價銷售亦爲救濟災黎之一道奈因津浦路車輛缺乏數月之久均未發來偶有外來糧食常有不敷價目日益增加敬祈大力維持可否就近與津浦路局接洽迅飭南宿州站長將滄商囤集雜糧提前裝運接濟民食云又接佛敎救婴會王宗炎羅發銘兩君函謂初九日赴滄車上遇賈司鐸同赴南鄕一帶調查災情但見田禾枯槁人烟蕭索戶口大逃亡其老弱不能遠走覓野菜而食或數里而一見面目黧黑形色非人見之涙下擬就目見被災最重之村拯救極貧兒童八百名每名按月酌給大洋二元令其父母親屬自行撫養以八個月爲限將來本會捐項踴躍再行推廣計滄州被災極重之區約百餘村尙望轉告天津各慈善家共同救此一方垂斃之災民云云又王羅二君對於該會報告云（上略）本會章程原欲收養嬰兒惟目下天津及滄縣等處抛棄嬰兒於道者實屬甚少而災狀如此似不可不稍爲變通使用費省而救人多茲擬就災地查明有因父母極苦兒童不能存活者按名貼給二元使自行撫養以充餓斃試詳爲核算如收養兒童伙食房屋雇用看護人添置衣被床舖及各雜費平均每童月須五元若貼費使自行撫養則二人之費可救五人以一萬六千元計本可救三百五十人者今可救八百人其便一也收養兒童於一處實屬無此房屋且其父母雖瀕於死而愛　兒童之心之故代爲保養終非所願收養之後若兒童一有疾病呼號尤非他人所能撫慰倘有夭折更增缺憾如令其自撫則無骨肉離散之苦而手續不至繁難其便二也一童僅費兩元雖若無多而以將轉溝壑之家得此兩元即可稍購糧食和以糠秕及草根樹葉煮爲稀縻三四人皆可度命如有二童則得四元全家皆可免逃亡以待麥熟名濟八百人實尙不止八百人其便三也此事曾與各地深於賑務閱歷者詳悉研究均稱甚善故擬請變通辦理以廣諸君善量擬親往查明實係極貧兒童即時散給小票以便持票領欵並於各村適中之處覔一房屋（各村舊有公立小學今因荒停辦其地最宜）爲聚集兒童之所除四五歲者由其父母領來騐看外六歲以上皆令常到此所所擇赤寒之士權爲之師每日識字或讀書幾小時（名雖入學實爲便於聚集稽核之用）每月由炎等二人往該聚集地散放振欵檢騐全數兒童即可演說因果報應及勸善等意旨大約每一處能容六十人以一師管理月給四五元如收兒童八百人則須分十三處至散放時定由炎等親自付給並印成領收證使兒童之親爲簽字領欵不假手他人以免侵漁云似此辦法可以少數振欵而救活多數災民刻聞該會現已籌得撫嬰費三萬元矣　　辣斐德路基督敎堂基督敎聖公會法租界辣斐德路諸聖堂昨晨七時西敎徒英文禮拜畢由西教士麥甘霖（譯音）牧師提議振濟北方災民當經衆西人解囊慨助計共得三十八元六角繼於十時華敎徒國語禮拜後由汪孝奎華牧師祈禱畢即由諸敎 
災民圖本月十一日靑年會假座夏令配克戲院開音樂大會集資賑濟北地災民 
友解囊集凑二十五元九角隨時併存該管敎會俾寄災區救濟　　麥倫書院兆豐路麥倫書院定於本月十三日晚六時半舉行游藝大會所得劵資悉數捐入華洋義振會游藝節目有游美返國音樂家朱織雲君之口技鋼琴王靈珠麒麟童范敏兒之汾河灣法國米特君及其姊妹之跳舞張籋雲君及其友人之粤樂女拳術家之表演拳術愛國女學之火棍及該校新劇團所編演之災地上之俠客該校以兆豐路靜僻特派學生軍一大隊以便沿路保護一切佈置事宜日來均在籌備中 
[國民大會策進會幹事會紀]  
　　國民大會策進會昨日（七號）午後五時開第十二次幹事常會公推馮少山爲主席首由主席報告出發代表曹慕管朱定一自南京一日起至七日止所來七函陳述在寗種種經過情形又在安慶九江發來快郵陳述由寗赴漢在船次講演情形李澤源劉瑞堂吳蔭槐葉貺辰等起言兩代表如此熱忱同人等理宜致函表示感佩之意衆皆贊成次報告昨日評議會通過之對於時局通電案當將電稿宣讀（原電已登昨報）衆無討論通過次孫道勝提議上次幹事會議决擬組國民大會組織法委員會提交評議案俟提出時應推代表出席於評議會陳述當經推定孫道勝屆時出席次陳家　提議現在廣州方面秩序已見安寗應請出發代表前往接洽喚起國民自動决心當經霍守華報告現廣東方面對於本會熱度甚高屢經有人前來接洽即如該處教育界中有名人物亦經有一度之談話議至此時已七鐘乃摇鈴散會 
[家庭日新會講演紀]  
　　前日星期家庭日新會先集體育塲後參觀汪劍雄君家庭僦居滬西某氏花園房屋搆造頗曉别致亭榭淸幽巒石小叠時則夕陽將下共圍坐於平鋪之緣茵中秋風颯爽黄菊滿園由黄任之君講演北省災情謂有父殺子而食母因自縊父旋亦自戕者其慘如此繼言江北及徐州等地離城一二里土匪即公行擄人被擄者不論男女褫其衣服反縛之以其胸腹作肉台子匪即在人胸腹上行打牌等事又有盡弛衣服塗附糖漿於其全身置之泥窖使蟲蟻　集而羣攢共膚令盡取家中所藏以奉而後已災地如此非災地如彼今之武人與督軍於國於民竟無絲毫之益惟知爭利故於前在省會中不得不本良心以誅討之又言吾等所居之樂土設推想全國所處之境皆水深火熱應窒慾崇儉爲先云後乃議决停止每星期備點之費充作振捐而散 
[懇請勒閉違法繭行之呈文]  
　　江浙絲綢機織聯合會昨分呈農商部江蘇省長文云爲懇請嚴令飭縣勒閉違法繭行事竊查江蘇取締繭行條例前經省長議决公布限制甚嚴吳江等縣爲絲綢之區條例規定爲特别之區永不准添設新繭行者也乃迭據嘉屬絲綢機織聯合输函稱有吳某者在吳江縣屬之嚴基鎭朦領牙證開設愼昌繭行旋經綢業團體將違法領證情形迭控官廳蒙省吏飭縣派員會同就地警佐吊銷牙證並督同拆毁灶乘有時適在鮮繭登塲之際乃該商人賄通就地警佐蕭葆田竟將省飭嚴辦在案擱置不爲執行一面尤敢勾串洋商出面公然收繭開灶出運似此情形置議會法案官廳信用於何地况吳江一邑爲蘇省産絲最盛之區且處處毘連浙江嘉屬各縣該處原設新行所收鮮繭即均係江浙兩省之絲綢原料關係機民生計殊非淺鮮云云復據吳江盛澤絲業公所綢業公所函同前因到會按年來綢織兩業之凋疲不振者皆由於缺乏原料而原料之所以缺乏者則因繭行太多吸收鮮繭出洋過甚之所致省會之取締繭行省長之停發繭帖要皆維持我兩省數千萬機民生計保護我實業之至意也今者該繭行竟敢置法令於不顧賄通房佐勾串洋商公然收繭開灶出運苟不呈請嚴慾則羣起傚尤我兩省絲綢機三業勢必不堪設想矣本會爲江浙數千萬綢機工生計起見謹陳芻議伏祈鑒核轉咨嚴令該縣特派委員督同將愼昌繭灶拆毁牙證吊銷一面並飭駐滬交涉員轉咨各國領事分登中外各報聲明愼昌繭行業經取消中外商人不得與之暗訂收繭合同似此辦法庶洋商無所藉口華商無所倚賴懸案即可從此廨决矣 
仰祈核擇施行並乞示遵實爲德便 
[普益習藝所菊花大會紀]  
　　南火車站路普益習藝所自舊曆九月二十六日至十月十二日舉行菊花大會並有新劇彈詞影戲幻術雙簧等逐日補作點綴其菊花種類甚多美麗異常正廳中並有天然菊花石一件産於湖南瀏陽縣永和鎭歐氏祠門首河底水深百尺極難採取云 
[中華慈善協會籌備衣米]  
　　新唐家弄源吉里中華慈善恊會施診給藥於陰曆九月底截止該會每届冬令循例散放衣米今歲見外省災民來滬謀生者相率於途故早爲籌備衣米以便調查後早日散放 
[温州同鄕會常年會紀]  
　　温州旅滬同鄕會昨日下午一時假斜橋台州公所開第三届常年大會到者甚衆首由徐寄　報告一切嗣即投票改選正副會長計正會長張雲雷副會長徐寄庼林楚雄基金監黄敏之文牘主任謝俠遜會計主任曹序廎名譽會董吕文起黄溯初潘鑑宗吳璧華姜少泉項薇臣黄述西林鶴溪楊雨農陳百田朱壽卿等幹事沈滋澄林炎夫陳幹夫孫秀峯金蓂階楊毓生蔡士達孟筱鶴白成道黄魯廎周守良黄子瑜李礎羣楊敬之董臥氷谷澤夫張桂卿王惠川胡岩銀林鴻泉徐岩福楊藴山鄭守謙林樂生李蓉川等調查及交際員吳松齡劉敬亭陳咸坤黄公任陳杏人林陳萊林玉書邵岩森張宗德王岩祥章祥媄余金順楊岩祥陳三媄丁益峯鄭志卿邵叔源馮月臣余文初方友仁葉善臣陳伯鈞李立三林濟川陳楚玉等嗣即全體攝影摇鈴散會 
[少年宣講團南翔演講紀]  
　　本埠少年宣講團總部化裝演講部通俗游藝部兩部部員（鄭　鴣胡雄才張蘋周顧雲翔劉廷枚胡硯香陳子和顧君梅李士林陸文韶王維民石孚生甘梅嶺武尙志曹友亭俞光昌汪龍超）於昨日（七日）上午九時四十分車赴南翔義務小學校成立紀念會化裝演講午後二時開會化裝演講形容盡致觀者感動演至五時方畢計來賓共二千五百餘人該團此次赴翔承該校招待頗優又由童子軍往返歡迎接送該團回申已八時矣 
[溧陽小學敎員來滬參觀]  
　　溧陽縣第七次小學參觀團於本月一日出發由團長張書紳偕同參觀無錫省立第三師範附屬小學蘇州省立第一師範附屬小學四日午後乘車至滬下榻蘇臺旅館於五六兩日在省立第二師範附屬小學萬竹小學尙公小學等校　參觀七日一律回溧此次參觀團團員共四十五人回溧後各本所得參酌進行所獲實匪細也 
[西商秋賽初紀]  
　　昨日（星期一）爲旅滬西商秋季賽馬之第一天上午十一時與賽西人咸整轡於泥城外跑馬塲風馳電掣奔騰至薄暮共賽九次塲外四週觀者極衆爰將奪得錦標之人與馬挨次紀錄於下第一次十三馬西人小白蘭代祥茂洋行黄色衣帽靑馬勝 
第二次十一馬西人海爾代瑞記洋行藍色衣帽白馬勝第三次十二馬西人卜魯那紅衣黑帽白馬勝第四次九馬西人小白蘭代祥茂洋行黄色衣帽黑馬勝第五次二十七馬西人卜魯那紅衣黑帽靑馬與西人愛極爾醬色衣帽黑馬兩人並勝第六次十二馬西人大格勒司代西人小顆子黄衣黑帽黄馬勝第七次西人愛極爾代沙遜洋行紅衣黑帽靑馬勝第八次十七馬西人海爾代瑞記洋行藍色衣帽黄馬勝第九次六馬西人馬勒代麥邊洋行黄色衣帽黑馬勝 
[秋賽期内之捕務]  
　　虹口（閔行路）東西虹口（即滙山滙司）哈爾濱楊樹浦等各捕房捕頭因本月八九十三天爲旅滬西商秋賽之期泥城外一帶游人如織因特遴遣中西探捕分往跑馬廳四週協同各該管捕房探捕留心偵察以免匪徒混跡 
[中西探捕分别升調]  
　　滙司捕房一百二十五號西捕約别生因辦公得力奉麥總巡諭着擢升西探仍在本捕房當差又該捕房華探金福壽與總巡捕房包探殷玉鼎均因當差多年閱歷頗深經滙山捕房捕頭稟明麥總巡諭准借調至該捕房以故該探等昨均遵諭到差矣 
[馬夫反對停發津貼米錢]  
　　字林報云本埠跑馬場馬夫夏季因米價奇昂要求加薪後議定每月津贴兩元直至米價低落時爲止本月初跑馬場理事將兩元津貼停止發給馬夫大爲不悅上星期五夜開會集議决定米錢須照前發給否則罷工星期六日理事會議此事又商請與賽馬主與馬夫代表後議定本月米錢仍照前發給俟秋季賽馬會完畢後再行考慮云 
[陳憶德回復自由]  
　　滬南工巡捐局路政處路政員陳憶德前因被控經法庭審明判决陳不服判决上訴高等廳駁回原審衙門仍照原斷執行陳又聲請不服判决上告大理院得以批令回復自由即經法庭將原案取銷所有路政員一席姚局長亦未予撤銷茲陳具呈該局請求准予解職另委賢能等情聞姚局長以該員辦理有年當此規盡路政之際未便率請解職故已令飭該員照舊供職以資熟手云 
[老人慘遭焚斃]  
　　西門方板橋華慶坊前日黎明時失火已紀昨報茲悉尙延及十一號門牌有寗波人收字紙爲生今年七十歲之老者徐阿全當火熾時深入睡鄕不及逃避致遭焚斃屍體壓在瓦礫塲中當時經人四處找尋不見以爲暫居親友家中不甚介意昨晨由房主飭工人扒運磗料始將徐之屍體檢出則已四肢不全慘不忍覩事爲巡警查悉返局報告令飭九舖地甲陸海林往查屍屬當查明死者有一胞姪現在北巿無從傳喚午後乃投地方廳報請相騐譚檢察長立委許檢察官沈檢騐員前往騐明徐阿全實係被火焚斃判令屍屬備棺收殮如無屬到來命由該地甲報堂給棺收殮 
[僞造簿據之質証]  
　　張源順延律師在公共公廨控沈廷芳不理由玉九禾擔保向伊故父借銀一千五百兩洋一千四百五十九元二角一案被告提出收據賬簿證明欵已還淸原告以其證據係屬僞造奉判賬簿繳存公堂聽候傳齊人證續訊在案昨晨經俞襄讞會同美丁副領事升座第四公堂續訊先由奉傳作證之同茂莊代表張金明持簿據上堂證明原告故父張菉村生前確曾以契據向伊莊抵押銀二千兩繼由原告邀案作證之城内某賬簿店夥集金誠上堂聲稱被告呈案之賬簿詳細視察實係改訂内有一頁紙張與其餘紙張相比並不齊平其釘簿之線初看色已變舊殊不知欲作僞者必先將潔白之線故意使之變色而後用以釘簿堂上可將其簿拆開如其縫人簿内之線色已變舊則係改釘無疑旋由被告之律師向該證人盤駁一過而原告之律師又起稱前爲被告司賬多年之張律照前日偕高露玲律師至敝寫字間承認嘗受被告指使私造賬簿願於今天到案作證惟尙未至頃已電話詢問高露玲律師准定下禮拜一到堂再被告呈案之收據查係僱陸某僞造而郭德驥卓逹吾兩人對於本案均能作證請將以上四人傳案質訊俾明眞相云云中西官磋商之下判改期候飭傳郭得驥卓逹吾張律照到案再訊同茂莊呈出之借銀契一紙及被告呈出之收據等件一併開單附卷 
[假支單騙貨之發覺]  
　　甬人張如棠串同林璋生朱大鈞陳仲餘陳春榮等在公共租界九江路七十九號及香粉弄二十六號等兩處屋内虚設瑞昌盛鴻源洽盛公等字號三家前日因將某銀行空白支單塡寫銀數向北福建路一百三十八號門牌五金店内騙取値洋九十餘元之鋼鎖當被該店内之郁仙亭察悉控請老閘捕房派探將張等五人拘獲搜出支單簿底及信件等物一併帶入捕房昨晨押解公共公廨即據中西包探上堂稟明前情以被告等曾將此種支單騙取各家貨物尙未調查明白請爲展期研訊云云訊之被告等由朱大钧延律師到堂代辯要求准被告等交保候訊經關讞員核供商之英包副領事判被告五人仍帶回捕房候展期七天解訊 
[汽車傷人兩則]  
　　江陰人殷連臣昨日下午五時半行經公共租界南京路遇有某號汽車駛來不及避讓被撞倒地腰腹等處受傷由老閘捕房四百四十一號華捕瞥見當即前來抄錄汽車號碼另雇車送往仁濟醫院醫治一面歸報捕頭候示又有甲乙二西人駕乘汽車於昨日下午六時駛經公共租界河南路撞倒揚州老翁沈鼎臣首臂均傷當經西人扶入汽車送往仁濟醫院因所傷尙非重要包裏後即歸家自養 
[屍屬請求伸雪]  
　　三林塘庖人薛正元投河溺斃報請法庭派員騐明候究在案茲悉屍母屍妹等昨又投地檢廳稟稱薛正元實遭張興元圖賴筵資數十元向索無着又被毆辱以致一時氣忿投河自盡死得甚慘要求伸雪奉諭着靜候核辦 
[蕭子雲資遣回籍]  
　　海寗人蕭子雲前至法租界黄浦灘招商局碼頭欲投浦圖盡當爲巡街捕查見將蕭帶人捕房旋送法公堂奉諭聽候查明再核等情已誌前報昨由捕頭報稱查得蕭來申謀事未成川資告罄故此憤恨投浦圖盡請核中西官會判將蕭函送海寗同鄕會資遣回籍 
[少婦願留濟良所]  
　　濟良所中西女士昨晨伴送婦人陳顔氏到廨請示即據該氏供稱年十八歲原籍江北於去年八月間在無錫地方嫁與陳姓爲妻嗣因丈夫與母行將氏價賣逃滬現庽湖北路四十五號門牌梁溪旅館不願回家願居濟良所等語中西官核供判氏發濟良所留養並令正式具訴歸民事訊判 
[少婦指控拐子]  
　　向爲木匠之常州人蔣福林近在原籍誘拐十九歲婦人徐周氏來滬藏匿貴州路一百零三號門牌陳王氏處希圖價賣前日經徐周氏知情報請老閘捕房派令中西包探往將蔣與陳王氏拘獲分别收押昨解公共公堂經中西官略訊一過判被告男女仍分别押候下禮矸一解究 
來函 
[張瑞卿來函]  
　　天禍吾國兵災未戢繼以荒旱民有菜色野有餓莩凡我國民莫不痛心故熱心慈善家咸　躍捐欵辦理振務法至善也但邇來各處災民來滬避難者絡繹不絶棲身無所露宿風餐沿途啼飢號寒　子賣女之聲令人慘不忍聞况時已　冬將届倘有不逞之徒乘間鼓惑飢民鋌而走險後患堪設想竊思慈善家均以拯災爲懷何不將振欽欵項下提出數成擇空曠之地蓋搭蘆棚將來滬災民容留在内藉禦風寒壯者使作工役幼者留養善堂事簡易爲庶幾災民實惠均霑而人民亦可免意外之虞矣管見所及是否有當尙祈滬上軍政長官與慈善大家俯賜鑒察焉張瑞卿啓 
雜評二 
[軍界與敎育（訥）]  
　　政府亟亟謀裁兵又亟亟令誥誡軍人勿爲民害然皆末節也何也兵而少裁與不裁無異兵而多裁又不足以供國防之用故裁兵非根本計也根本之計在厲行徴兵制軍人無敎育而欲其不害民無是理也欲軍人有敎育而僅取給於臨時亦難收效故誥誡非根本計也根本之計在厲行普及敎育 
是故以厲行徴兵法改良中國之軍制以厲行普及敎育改良中國之軍人二者相輔而進而後中國之軍隊乃能存立於世界然欲行此二者其責任非僅少數政府中人所能負亦非空言改革無實力者所能勝必全國之人起而共肩之矣吾故於軍界歡迎敎育代表事而不禁深有感焉 
公布欄 
[江蘇高等審判廳]  
　　民庭判决（民一庭）一件張盤林與崔維貞等爲債務涉訟控訴一案（判决主文）本件控訴駁回控訴審訟費歸控訴人負擔一件朱淦洲與魏寳傑等爲股欵糾葛控訴一案（决定主文）本件上訴狀撤銷控訴訟費歸控訴人負擔以上十一月六日 
[上海地方審判廳]  
　　判决主文（民二庭）一件决定奚桂芬聲請再審一案主文本件聲請照准一件判决羅張川訴王阿七等會欵涉訟一案主文周乾坤應償還羅張川會洋一百二十元零七角借洋十四元羅張川對於王阿七之請求駁回訟費歸周乾坤負擔 
　　批示一件錢宗濤請求銷案給領由狀悉房票十一紙准予錢宗濤借同劉鳳記來廳具領此批一件趙俊卿狀領洋摺由准領此批一件史阿富狀交欵洋由准交此批一件錢阿華狀請保釋由狀悉候傳原告來案訊奪此批一件李玉堂狀請准予交保由狀悉仰速覓殷實舖保來案證明定奪此批一件楊趙氏狀領田畝由准領此批一件錢宗濤狀請銷案由狀悉准予銷案此批 
[上海地方檢察廳]  
　　批示周吕氏狀悉案已起訴仰候同級廳審理此批　鑑人狀悉案經偵查明確訴由同級廳判處徒弄二月本廳查核判詞並無不合所請應毋庸議此批郭萬如狀悉仰即來廳候訊此批奚金氏狀悉案經批駁所請應毋庸議此批余張氏狀悉查現行法例司法衙門受理案件應以犯罪行爲地及犯人所在地爲管轄之標準爾夫余振書犯罪行爲地雖在上海而本人所在地旣屬贛榆縣當然由該縣受理本廳礙難越境提訊所請不准此批陳劉氏狀悉業經函託原縣閱傳仰即知照此批江又星狀悉業於前狀批示明晰仰即遵照毋庸多凟此批黄漢佳狀悉案已却下如敢再凟定按誣告詐財等律從嚴懲辦此批蘇方鏡狀悉據訴情節不得謂執行實有窒礙所請易科罰金未便照准此批許如俊狀悉爾媳寗不返係屬民事範圍仰即逕赴同級審判廳起訴可此批李渭深狀悉案係捕魚糾葛應屬民事範圍仰向同　審判廳民庭涉訟可也此批邱少農狀悉案已却下如黄漢佳再有滋擾情事仰請警察保護可也此批吳劉氏狀悉該案正在偵查所請應毋庸儀此批趙炳南狀悉案關婚姻糾葛應赴同級審判廳具訴可也此批施文海狀悉候傳訊此批以上十一月八日 
[滬海道尹公署批示]  
　　一件南滙縣民周錦千呈爲南滙縣知事偏徇故　違法濡滯呈請令縣迅予審判由呈悉查此案旣經該民呈准高審廳决定令縣另行依法判决案關刑事何以該縣任傳不到濡滯若此殊不可解仰南滙縣知事迅速查案嚴傳集訊依法判决毋再延擱滋累切切此批一件南滙縣鄕敎育會會長張國棟等呈爲朋比爲奸賄充經董請求另行依法公　以符先例而彰公道由呈悉該縣每易一經董動輒爭端紛起互相攻訐幾與世界之爭權　利者如出一轍縣知事爲息事寗人計當然以公選爲解紛杜爭之道據稱金朗亭等朋比營私賄充經董是否屬實雖　懸斷惟請求公選一層尙爲持平之論仰南滙縣知事查案秉公辦理並將辦理情形　時報查此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[遊美隨筆（四）] [  南洋烟草公司選派留美哈佛大學學生陳其鹿]  
耶魯大學敎授格里高萊HEZregony現任火奴魯魯博物院長組織太平洋科學會PanPacificScientifiiCnference出題懸賞其問題爲白人至熱帶居住究竟有無傷害或退化予由過去之經驗觀之則知英人之在印度三代之後往往其生不蕃因熱帶所在陽光酷烈非彼習處於熱帶面似非熱帶海風習習可以消署氣怡神志其熱度不過自六十五度至八十五度之間美人移居於此已四代矣非但無害於康健而耶魯與哈佛大學之運動健將且以檀香山學生居多游歷家以其地爲太平洋之洞天福地良有以也 
予所見檀民所擅長者有二技一游泳其熟嫻眞令人驚佩方輪舶離岸之時有數十檀民自船頂縱身跳至海中船客擲錢於海中此輩乃鳬水取之略不費力眞有大海撈針之手段也謚之曰鴨誰曰不宜二跳舞游客欲觀土人跳舞者可合十人爲一組每人費一元至土人跳舞會所觀之其舞種類甚多有拍胸舞BreastSlappingDance葫蘆舞alabashDance鼓舞DrumDance種種項間均圍以鮮明花圈腰間又圍以草裙舞時雜以六絃之琴應拍合節誠於歐亞跳舞之外别開生面而富於自然美者也 
筆剳 
[拾巾記（二）] [  張舍我]  
　　十武後折行覩薔薇樹枝上一湖色小帕知爲游園女郎所遺則俯而拾之將以交園主召原主而璧歸之巾角有紅絲繡英字一行爲YCWang决爲姓氏方將懷之舉首則前見女郎立予前予心立爲之跳躍弗已女郎赤頰曰巾爲妾物幸君賜還言已視予如有所思予强自鎭定曰女士王姓耶此吾覩英母拚字而猜之也斯言蓋予自恕予問耳然女郎亦不答語第俯首接予手中絹帕去予立不動女郎行未三武忽返顧突然致問曰錦霞是君令妹耶予曰然女曰然則君是賈仁義先生矣錦霞女士嘗與吾同學三年前吾曾見君一面因未通語是以君不識吾然驟然相見吾亦不敢决爲君也予憶及帕上英字乃問曰君黄瑶卿女士耶女郎微笑點首即詢予錦霞近况予一一具告兩人且行且語情誼漸厚予此時心中愉悅之度若小好久慕糖果不得而猝有人慨然給之者已而日暮倦鳥歸林游人思返遂約翌日再游二日後瑶卿察予誠不以予爲鄙竟視予爲良友吾聆至此笑曰是實摯友矣安得曰良賈子亦笑出其懷中函示我則黄女士手書也舍我不知所謂情故不知情書之爲何物若目覩他人之情書則此爲第一次然女士手書賈子祇以示我若第四人則必不知有此書以是人不謂其爲無禮女士文辭固未盡佳而字裏行問眞情輙流露於不覺吾以是知其爲多情女子也賈子旣去吾追念其事不止二來復後乃始忘之仁義之踪跡亦稀吾往訪每每不遇三閱月後入夏矣 
劇談 
[羣芳艶影（十四）] [  夢華]  
　　菩提夢劇爲梁武帝出家崔笑儂之梁武帝李雪芳之玲妃誠能巧奪天功無美不備佈景有湖山佳景十殿怪狀皇宫月府龍宫地獄旣能令人爽心悅目又能使人可法可戒論歌曲雪芳笑儂所唱綁簧戀擅反線西皮崑腔榜州揚州小曲等悲艶動聽論情節笑儂之梁武帝視大好河山如同敝屣毅然脫離凡塵召羣臣托孤决意參禪作世外人雪芳之玲妃歌舞淸妙令人神爲之移此劇自始至終誠能排除俗念感悟人心而又以六七兩幕最能令人窺破富貴恍同曇花頃刻也 
夢華曰余觀菩提夢一劇可知當時梁武帝之爲人彼雖貴爲天子而視同敝屣退隱小野以修道終今蘇督之李純殺身成仁移其資財興學賑濟其待人也重其對己也輕與當時之梁武帝相較可謂異轍同軌則今日之尙在爭權奪利者見之得母愧死耶 
未能如願半面而巳 
新聞拾遺 
[吃飯起風潮] [  隱菴]  
　　南京城内某洋貨號夥友約三十餘人伙食向由某甲包辦言明兩葷兩素七人一桌每桌每月包洋三十元淸晨稀飯在内詎甲爲有力者所推荐有恃無恐每日所備之菜早晚相同偶有魚暇非死即臭不能下嚥衆夥因是集議要求總理更換廚司否則全體停業總理無可如何乃令某甲改爲三葷兩素每桌加洋五元一場吃飯風潮始行了結云 
[著棋生意氣] [  冰]  
　　向在皖省某機關供職之胡某素喜圍棋當安福派未失敗時曾自命爲小段祺瑞蓋段氏亦有棋癖也日前胡在家與弟手談大負因老羞成怒將棋盤破成數塊與棋子一同擲於屋頂之上是日適天際陰雲四佈鄰人在室内聞聲多欵係降冰雹紛紛出戶探視後細聽胡宅之詬誶聲始知爲一場棋戰云 
[菊痴] [  筆花]  
　　庽居閘北南林里陳某素性愛菊每届秋季必大購菊花陳列家内雖價昂不恤近復自杭嘉湖等處購辦異種菊花種類不一内有一種名金鷄獨立價値暈昂聞須番餅十五枚陳某愛如掌珠每日坐守花旁寸步不離人皆呼之爲菊痴云 
[錢迷] [  立德]  
　　昨晚十一時許南京路某游戲場南部屋頂上有三四外國水手作擲銅元之戲時有二女郎自該場出呼人力車而一般人力車夫見有銅元擲下紛紛搶拾竟將二女郎撞倒屋頂上水手拍掌大笑二女强自起身大駡而去 
小說 
[社會小說衆醉獨醒（一八七）] [  瞻廬]  
　　第三十一回千百個蜂蠅作怪響五十年鶼鰈證前盟沒多時只見門帘揭處先露肚皮慢見全身那大富翁劉邦平先生早已踱將進來小賓隨後陪着一疊聲的說請坐娘女倆都站了起來一個喚聲姑夫一個喚聲姑爹原來翠娥背着邦平公公兩字呌得怪響見着邦平卻呌得一聲姑爹不是翠娥面嫩只爲邦平很有碑氣翠娥雖是他的媳婦畢竟尙沒過門倘把公公相稱定要惹他大大的一頓敎訓（百忙中插此閑筆）話旣表明邦平進了房遠遠的靠窗坐了問道畢竟老丈的病從何而起小賓娘子道好呌姑夫得知今天早晨公公還好好的約莫十記多鐘忽然痰聲咯咯人事不知我同翠兒兩個慌得甚麽似的呌喚的呌喚揉胸的揉胸老人家方才回轉氣來只是依舊不認識人嘴裏絮絮叨叨又像　痴話又像是夢話翠兒禁不起恐嚇只道老人家便要動身悽恫悽恫的哭了一會子（娘子所說的眞個又是痴話又是夢話）翠娥聽娘這般說趕把衣袖揉着眼揉得眼圈兒紅紅的邦平瞅了翠娥一眼道這女孩子很有良心也不枉舅兄舅嫂一番敎導又道老丈將近大慶怎麽又打起岔兒家母杭州進香尙未回來已冩着快信去通知内人這幾天内又忠丰傷風方才尊處傭婦來報信内人還睡在被窩裏聽說老丈有病便要立刻起牀前來探望我勸他别忙且先差王嬷嬷前去看視再定行止小賓娘子道府上的王嬷嬷恰才已來過他說這病多分是中了邪祟這裏有一位趙仙人善看香頭不如請他來瞧瞧畢竟是中的甚麽邪甚麽祟 
自由談之自由談[  鵑]  
　　秋風獵獵中馳馬秋野頗足使人奮其雄心有出寒殺敵之想北望庫倫風雲正惡長城外一片土岌岌不可終日顧靑年健兒徒知逍遥黄歇浦畔觀碧眼人作秋賽誰復思馳驅塞外爲國宣力者是可歎也 
大昌煙公司徴文揭曉（丁等） 
[大小嬰孩牌香烟鼓詞] [  孟韞玉]  
張王二人去進城路途以上把話云老張雙眉愁不展老王說話笑吟吟老張說今年我巳五十歲膝下尙少小嬌生將來誰能養我老思想起來愁煞人老王說兒女從來說天定合有合無不由人二人正是間談論說話中間互城門城門高處貼廣告嬰孩香烟牌子新老張一見心歡喜當作送子佛觀音回頭便向老王問莫非眞能兆子孩老王笑說試試看或者也須有點　老張聽說把烟買買互家去夫婦分誰知自從吸烟起蒼頭老妻竟有身滿期臨盆生一子老夫老妻眞開心急尋老王鞠躬謝謝謝當初勸告人奉告世上無兒者速買嬰孩香烟吸一根大昌公司可不欺人 
 
 
 

Page 15

 
 
   
 
 

Page 16

 
 
常識 
常評 
[善惡之奮鬧] [  不冷]  
　　專制君主時代善者有所壓制而不能盡量爲善惡者亦有所拘束而不能盡量爲惡迨至共和時代則一切壓制拘束去而善惡均可盡量以爲矣然而善者之和平而誠謹每不敵惡者之兇暴而奸悍故壓制拘束初去時善者必爲惡者所敗而常退卻善者愈退惡者愈進於是國家社會之大權遂落於惡者之手而國事日形惡劣矣故國家當革命之後又當經過善惡奮鬧之一途然後其共和方爲善者之共和今中國人不知此義以爲共和已成萬事盡善不必再事奮鬧者此中國之所以有今日也 
雖然我所謂奮鬥者非交戰之謂亦非如今日之借名義以爭權利者之謂蓋善者不能以國事人心之敗壞一切退讓而勿問袖手而旁觀以爲國事之敗壞悉由彼惡者敗壞之而與彼無干也其實以眞義言之讓彼惡者之敗壞國事善者之罪維鈞也 
經濟 
[女子于合作運動中佔何位置有何事業] [  畹摘譯英國McsRachelNeal原著]  
一通常女子在一合作社店購物其夫爲一社員故竭力與之交易蓋有希望於分利時也此女子平時未有一己之家務及其子女之福利是圖他人之事不遑問焉 
適出店時偶見一二半掩半露之廣告勸人買貼有CWS字樣之物品詢之賬員則含糊答曰此三字之義即批發合作社（CooperativeWholesaleSociety）之謂也本店經理每週必往彼處販貨及至門首見一通告謂在本店會議室有婦女合作社叙會斯討論之問題爲合作且准旁聽未幾徑人會議室靜坐聽講於是方悟此合作社店非爲私有者而爲全國無數合作社店之一也其目的爲使社員能均分盈餘藉以造成公平之財産均分事業並知此偉大之合作運動乃根於最高尙之公理爲少數之貧乏勞動家慘淡經營所造就者也祗因志在改良社員之狀况故設合作社店備有需要物品依巿價現賣於社員至於分利一事須待至出入相應後始能行也然則他日之希望爲何曰製産兼銷塲良品置地建屋自雇自治俾能成一國内之國家耳於是始知苟欲利己須先利人其法爲何卽買相當之物品耳蓋由此可實行己所不欲弗施於人之金科玉律也故女子於合作運動中之位置與事實爲買客 
雖然欲得合人心理之物品頗覺困難但欲改良辦法又非尋常買客所能爲者惟社員藉投票權能發表其意見也由是可知女子於合作運動中之位置與事業爲社員 
今始悉此無限之合作運動已折斷私有專利之脊梁矣而數千萬之人民賴之而獲莫大之幸福焉雖然旣有權利必有義務苟果欲實行之無施行之權不可坐是之故女子於合作運動中之位置與事業爲理事委員 
但理事委員中均爲男子輒覺此事實爲一大缺點且於合作運動上具有極大之損害也苟女子與男子受同樣之敎育享平等之機會且諳熟合作問題中之種種學問則敢斷言他日之合作社店中必無陳朽之物品不衛生之境象或賒買之弊端矣且賒買爲破壞合作制之要綱也進言之若女子於各種事業上其權利能與男子相等則無需專爲婦女要求薪工最低額之運動矣徴諸女子合作社之成績則上述者似皆適當要之男女所有之興趣所具之才能所負之責任與當盡之義務實則不相徑庭也故女子於合作運動中之位置與事業亦當與男子相同即各恃己長爲所能爲盡所當盡或爲買客或爲總理 
然則女子何以不奮前乎何以竟與男子距離若是其遠乎眞令人莫解矣推其因不外乎男子之眼光太近與女子之機會缺乏二事也故不欲此運動發逹則已若苟望其發逹則合作二字須含有連合之精義否則終歸無效也苟受同等機會與具同等才幹之男女各盡所長通力協作則此世界將爲合作之巨光所炫矣斯時女子合作社無庸生存矣非僅此也且欲不分國境滅除界域與全世界携手一致進行戮力同心專爲全世界人類謀幸福 
衛生 
[靑年男子之屬性衛生（一）] [  鳳賓]  
十月三十一日滬江大學屠先生哲隱委余講演此題余謂聽衆曰此題不僅與在座之三百人有密切關係且與三百人未來之賢婦與子女亦有關係也演畢於歸途中思及屬性的衛生爲各界靑年男子所宜共曉爰假常識之篇幅以貢獻之 
生理學家言營養與傳種爲生物之二大作用先哲謂飲食男女人之大欲是則吾人屬性之衛生不可不明設或諱而不談則徒增疑竇視爲秘密則誤入迷途故屬性衛生之智識爲人生所不可缺者屬性衛生範圍頗廣今就切於靑年男子者分三端言之 
一遺洩之免除 
睡眠中精液外溢謂之遺洩遺洩得之於自然爲靑年男子所難免若半月一次或一月一次在血氣壯盛之少年尙無過甚之害若一星期一次或二次必致傷身即宜設法預防或請醫生診治其預防之法在於剌激之免除 
（一）免却視官中之剌激凡小說　　戲劇之不正當者不可使之與視官相接觸 
（二）免却聽官中之剌激小調歌曲故事談話之不正當者不可使之與聽官相接觸 
（三）免却腹部中之剌激如便閉　穢物積聚小溲歷久不解則膀胱膨脹皆足以引起遺洩之患宜先防除 
（三）免却陰部四周之剌激包皮太長者宜行周截法包皮中脂質積滯者宜洗滌盡凈被褥不可過厚蓋睡時過暖則慾性易侵仰臥覆臥易受剌激側臥較爲有益 
他如飲酒賭博均具興奮力與剌激性游戲場與繁華之地亦然是以休沐日之消遣宜在郊外游行實爲蕩滌俗塵屏絶邪慮之唯一方法 
國民常識 
[外債之弊害] [  雲]  
公債爲一種信用手段即政治團體之負債也屬於内國債權者之公債謂之内債屬於外國債權者之公債謂之外債外債之募集如其國財政基礎鞏固政治習慣善良用途適當債額不巨行之不爲無利不然則其害有不可勝言者矣由經濟上之關係言之外債收入輸之國内國内之通貨膨脹物價上騰馴至輸入超過輸出正貨因之流出及至償還原本之時内資又復外流金融界不無動摇國内所生之弊害如此國際上更不待言由財政上關係言之外債之利子常較内債爲低政府以其得之易也於是每出於濫用其在外國資本家不諳債務國之内容者不能對於債務國之財政爲充分之監督而債務國之政府則每因此紊亂財政之基礎其在外國資本家熟習債務國之内容者則將要求擔保物馴至監督行政而管理運用其擔保物矣由政治上關係言之債務國多爲資金缺乏之弱國債權國多爲資金豐富之强國設債務國一旦不幸瀕於破産無力履行契約時則債權國且將以武臨之甚至危及債務國政治之獨立凡此皆近世國際間習見之事無足爲怪者也我國之在今日國際上之地位如何財政上之基礎如何稍有常識者類皆危之而當局者忽於理財政富之道日惟奔走於銀行團之門丐其餘息以延殘喘以嚴酷之條件借巨額之外資而用途復不適當似此飲鴆止渴將　以善其後耶甚望國民速自覺悟謀監督之方以矯正政府予取予求濫用無節之習慣則中國前途庶有豸乎（乙種酬） 
道德叢話 
[說愚] [  朗宣]  
世俗上稱作愚的不見得就是愚世俗上稱作智的不見得就是智爲甚麽呢因爲世俗上人只有世俗的見識眼光豆一般人心理上所含熱度的分析觀 
子般樣大看的不過一寸遠所以他們評判的智愚也不見得就的當 
我嘗看見有些守正不屈的人不肯鑽營運動當現在這個時候自然是難以得意那些會鑽營會運動的不轉眼闊起來了豪華煊赫人人艶羨世俗上人看着他那樣闊綽百般如意比那守正不屈的一生淸淸苦苦終日忙忙碌碌勉强弄夠衣食顯然是一巧一拙一智一愚羡别人的智就要笑他們的愚都說他有門路不會鑽人家不如他的這會子都闊起來了他到今天還是那種酸像眞是愚得可憐哪 
又見有些實心做事的人遇事偏要認眞不肯苟且敷衍却往往吃力不討好那些模模糊糊敷衍過去就算完事的反人人都樂他易與說他好脾氣世俗上人看着他這下十分的工夫去做事還不如人家一點力不費一點心不操的討好也是要笑他不曉得做事取巧的法門說他這個人是愚而無用咧 
以上這兩種人都是世俗上稱作愚人的但依我看來這兩種人實在不愚現在我們中國可惜這樣的愚人太少了人人都像那守正不屈的愚人那還有奔走的政客反覆的黨人撥弄政潮呢人人都像那實心做事的愚人那何至公事都成具文政治這樣腐敗呢現在我國的各項事業都是被一班善運動會敷衍的人弄糟了我願守正不屈實心做事的朋友千萬不要惑於世俗人的謬論便變易了初志總要抱定自己的宗旨奮力向前做到很好的結果敎一般世俗人都曉得我不愚纔能矯正這個弊俗啊（乙種酬） 
家庭常識 
[對於鬼做親的意見] [  黄九]  
　　浙西習俗常有未婚夫婦兩皆夭折做父母的因他們姻緣未衋特將男女木主假行婚禮謂之鬼做親前月中海寧朱姓女和海鹽張姓子又行起鬼做親禮來了一切禮節儀式儼同正式結婚惟妝奩除磁木器具外餘都用紙的其紙製皮衣惟妙惟肖窮極奢華聞其婚費約需二千餘金云唉這種胡亂瞎閙眞正沒有意識爲怎麽沒有意識呢 
（一）男婚女嫁無非要他們成家立業現在男女二人旣都已不幸短命還能成怎麽家立怎麽業呢所以鬼做親豈不是無事忙麽 
（二）活人做親大排場面有識的人尙且說他糜費何况鬼做親究是假裝虚搆任憑耗費多金於子女身上更毫無裨益 
（三）或者說他錢多由他怎麽做這句話也是不對的旣然是富家大戶理當在社會上做個中堅分子提倡改良風俗纔是現在却和此意相反豈不是有壞風俗麽 
我爲了這事和風俗有關故特表示鄙見願關心世俗的人共同改良之（乙種酬） 
農業常識 
[種靛與製靛法] [  黄亞申]  
　　靛草本植物爲染坊主要之顔料近年國人喜用外貨德之靛粉充塞滿巿視土産若廢物良可慨也惟虚僞僅可敷衍一時優勝劣敗天演公例靛粉調用固便染色固易結果白不白藍不藍難看極矣從此染戶不樂用染坊亦因歐戰貨少價格昂貴乃變而復用土貨亞申曾於校中試種收穫頗佳茲篇所述即經驗之談願海内同胞注意焉 
（一）播苗苗之强弱收成係之故播苗首宜注意三月中天氣温和擇沙質土壤翻扣使鬆撒靛子蓋細泥日用噴壺澆水一次乾濕合宜五六天芽出俟長寸許即須施肥至四月初長五英寸乃可移植 
（二）移鬆土削條每棵相距方一英尺移植澆水後水待得活卽加人糞尿雖熱度過高亦可免於致死得活尤宜勤施肥料庶生長速而靛汁多 
（三）除蟲靛葉旣肥大害蟲乃發生除蟲以捕捉最宜若用石灰水等靛葉密布萬難周到且減少靛汁故不甚相宜（四）收割肥肥料充分年可收割三次莖長二英尺爲初次收割割時出土面剩莖二寸加以細泥及肥料俟再長二英尺即二次收割收割後剩莖加泥施肥一如初次至九月底長雖不及二英尺亦行末次收割蓋天氣漸寒霜雪下降易致葉枯汁少矣 
（五）製靛製靛俗名打磗最難亦最勞割靛置坑中和水用竹横閂使不上浮高搭草棚以防下雨草棚太低日光不能透入有礙靛坑越三天葉腐撈取其梗曬乾之可作肥料可作燃料靛汁在坑用鞭調動用桶冲蕩日行五小時三日後加入細石灰則靛汁濃厚卽成靛靑矣 
（六）收穫量收穫量本無一定就校中依上法試種每方步一次可割二十斤每斤售錢十文三次可穫六百文製成靛靑每斤售價至少一倍人工肥料所費約占十分之七則純利已可驚矣若與植棉相較亦甚優勝植棉千步頂上可收八擔時價値一百四十千種靛千步凈餘得三百六十千卽靛靑售價减縮一半或棉價加增一半尙能合算也（乙種酬） 
 
