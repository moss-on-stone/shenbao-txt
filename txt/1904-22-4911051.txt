# 1904 - 22 - 4911051

 

Page 1

 
 
[] 九通目錄出書啓[  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫编成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全怢開鍵具在 
是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨甲報館申昌書室及各書坊購取可也 
[重印十三經注疏○五經備旨○十七史商摧出售] [  點石齋啓]  
　　自來詁經解經之説菒詳于十三經注疏一書其次若五經備旨則疏解五經語意雖各樹一幟而其　發精義類皆祥藍無遺本齋前將此二書警校精詳悉心石印以惠士林海内風行早已不脛面走兹更用頭等潔白連史紙印成計十三經註疏装釘三十二厚本每部定價洋銀六元五經備旨每部定價洋銀七角○十七中商摧一書爲　西荘先生所輯　論超卓考据群明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[今日五洲時局與春秋時相同論]  
　　堯舜禹湯文武平治之天下歴數千年而降至於春秋王迹熄霸功起陵弱暴寡論勢不論理尚力不尚德紛爭攘亂舉三代先王仁義之政道德之教芟夷而澌滅之漢晉隋唐宋元明統一之天下歴數千年而變迄於今日五洲大通萬國雄峙重商戰以耗人國厚兵力以拓屬地有强權無公法鷹瞵鶚視角立爭雄後此世變正不知伊於何底嗚呼天道十年一小變百年一大變千餘年而變至敗壞决裂不可收拾論世者觀於運會之升降時局之遷流未嘗不歎若春秋若今日殆均爲開闢以來遞降遞變之大關鍵乎今談時者僉日圜毬大勢有似戰國俄則秦也英强於歐合衆雄於美齊楚之並峙也法德奥意日本燕趙之儔也朝鮮土耳其在亞洲當俄之衝韓魏之毗鄰暴秦也而合縱而連横其間迎合離距亦復相同子謂論列國大勢誠似矣至於軍政之注重外交之關係聨盟之主義併合之日競内難之干涉以及王室之衰微不振小國之托庇大邦較其惰勢則莫近於春秋夫春秋之世以兵爭强弱弱於兵者卽爲强所制故晉御戎之車自七百乘八百乘而九百乘而四千乘楚戎分二廣復有東宫之甲興若敖之六卒又簡東國之兵於召陵簡上國之兵於宗　齊恒募士五萬晉文召前行四萬秦穆置陷陣三萬吳楚在江淮則重水師今之列强莫不汲汲以擴張軍備爲急務英以水師雄海上德以陸軍名環毬美法俄奥諸邦非今日造鐵甲卽明日籌軍费日本奮焉浡興其兵力增進之速爲各國所駭服且春秋時每有戰事國君皆在兵間親勉士卒楚伐蕭荘王巡三軍　而勉之齊伐河内景公歛諸大夫之軒惟邴意兹乘軒今歐美有戰事命將出師君主統領無不躬在戎行宣言示衆勵恥以作其氣懸赏以鼓其勇故効力用命所向克捷此兵政之注重今昔相同者一也春秋無歳不會盟交聘星軺使節道途相望故各國設官皆有行人外人之來致敬盡禮楚荘爲政而旅有旅舍晉悼初立而賓以特牲抑且鄭以子羽爲行人馮简子與子太叔逆　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
客以有禮之故北宮佗决其無大國之討衛靈公以仲叔圍治賓客雖無道而不喪其外交之鄭重以視今日各國外部設專職於内領事使臣星羅棋布於外賀登極則有使賀加冕則有使觀賽會則有使觀大操則有使一切大典禮無不遣專使使臣至國待以優禮宴會無虚日舍館之盛務求華美遞國書則君主鞠躬俯受互致頌詞國家之審機觀變恒以使人爲耳目外交而得其道則國强外交而不得其道則國弱與春秋時若出一轍此交際之關係今昔相同者二也此論未畢明日續登 
[電傳宮門抄]  
　　昨日午後三下鐘越十分時京師友人專電告知本館云十二月初四日皇上召見軍機大臣及張相泰是日並無明降上諭 
[俄人意見]  
　　法京巴黎司來電云邇日俄國各日報咸謂滿洲一切權利我俄不能有絲毫讓與日人然在廷執政諸官則仍欲維持太平之局 
[日人志願]  
　　英京倫敦來電云日前日本政府遍登倫敦及各國京城半官報聲明其志願之所在一日本願與俄人訂約力保中國及高麗得成獨立君主之國曁統轄屬地之權二俄日二國如與中韓特訂條約得有額外權利則不論何國自當一體均沾且與各國通商凡事皆平等相看無所軒輊 
[英借日船]  
　　日本大阪某日報云日本所購春日日進二軍艦原約駛至上海交納當未至交納之期暫準英人借用以故俄人卽甚橫暴日人兵力不能與抗衡而二艦旣已借與英人萬不能恃强攻擊至日本武弁士卒之留滯海外者英人令分附二艦航海東歸亦足感其眷顧同盟之厚誼也或曰以上二艦已由捱眞丁監工委員某君介紹暫時借與英國製造厰捱姆斯脱郎矣末知確否 
[俄又要求]  
　　日本東京某日報登有西歴正月十四號京師來電云俄帥矮列幾塞夫由電飛逹中國政府以四事相要一爲請準開采東三省諸礦二爲請準在東三省興築火車鐵路三爲請將東三省各處開作通商口岸四爲請於奉天省會創設中俄商務衙門不知政府將何以覆答也 
[旅順近聞]  
　　日本大阪某日報云俄國軍艦之戍泊旅順者大抵老朽不堪惟賢殺立鳥伊之氣及立托烏伊若痕二艦皆係新製各重一萬二千九百墩人咸以姊妺艦呼之另有啞司辣皮耶新艦重一萬二千六百七十墩不幸駛赴地中海觸礁扣壞刻方在皮席路逹港興修説者謂俄雖軍艦日增然以　敗不甚合宜者而欲與日之最新諸艦相抗勝負之數可不煩著蔡而知矣俄人近在旅順設防欲沈水雷五百餘具於諸港口而求之軍械局祇得三百餘具不敷尙多且此三百五十餘具中有五十具已不足用因電逹本國請於下月支撥八百餘具俾得分投布置以樂敵人 
 
 

Page 2

 
 
其火藥庫原在黄金山刻方度地移建蓋以庫外向用花岡石築墻二道以期鞏固堅牢然一朝敵彈飛來質脆易於破裂以故攺用三合土以免中砲而碎傷及居民至各輪船所用之煤刻已購至四十五萬墩分儲各處而以黃金山下爲最多 
[尙待備兵]  
　　英京倫敦來電云日前俄人覆答日本之文雖詞意和平然頗不滿於日人之意大約俄人以戰事未經全備故意遷延時日佯爲協商待至華歴來歲春融恐不免以戎衣相見矣 
[郵船備用]  
　　日本大阪某日報云我日郵船株式會社以戰事迫切各船須賃與海陸軍省轉運軍械糗糧因將定期往返印度孟買以及歐羅巴奥削尼亞二洲之船一律停駛其有先經出口者著於中途轉舵而回 
[不容中立]  
　　高麗漢城來信云俄日忿爭將開戰釁德法兩國先已商定將漢京仁川二處作爲戰外中立之地我日政府斷不允許刻　　　　　　 
已内决於心矣 
[韓王罪己]  
　　日本某日報云東歴一月八日高麗國王下詔曰寡人以藐藐之身在位四十年未能參酌古今勤求上理因革損益務恊於中以致國勢日非庶政頽敗繼自今舉凡登進人才整理軍務嚴肅宮禁屏斥宵人修明法律節用理財土木之工立卽停止外交之道以信相孚凡百設施不容寛假責在政府凛之愼之所有大小臣工愼毋貽悞此蓋以俄日戰機日漸急迫故特下罪己之詔使臣民咸兢兢業業圖治勵精也 
[節譯日報論中國局外中立之得計]  
　　日本東京某日報云俄日將次開戰中國確守局外中立之旨刻已明白宣示矣說者謂此次戰事實由中國屬地而起中國曷爲而不與我日合兵攻守毋乃於理不合乎則應之曰君請勿疑勿訝中國苟願兼顧在局外中立我日誠利便良多何則大凡國與國合兵攻守敝人必勢力相等而後可若甲國之力甚弱則乙國必分其力以應援而已之兵力反因之不足不利孰甚焉茲者我日所宜戒備俄人者惟此滿洲域内耳若與中國合師攻守俄必縱兵擾及中國封疆當此之時試間我日能爲之援應乎抑我日方與俄摶戰而中國以未經訓練之士卒交錯其間進退糾纑不啻手足被人所縳其爲不利莫甚於斯無寗令全国國自保邊陲任我日獨任戰務之爲愈矧與我日合兵攻守者正有强於中國萬萬者在鄙見如此政府殆與有同心乎 
[添設日員]  
　　日本東京某日報云中日通商條約一經鈴印互換我日本卽實握奉天及大東溝派駐領事之權無論俄國曾否撤兵我日决計派員前往治理且酌帶兵士爲之護衛一切經费已於東歴一月十三日詔令赶緊豫籌蓋我日不論目前時勢如何類必首先布置也 
[蘆漢路工]  
　　刻有日本友人之遊歴汴中者致書東京某日報云蘆漢鐵路南端前由漢口築至河南確山計程二百九十四英里兹又展築一十有九英里以逹駐馬店漢口鐡路局出有告示自西歴正月一號起每日午前六下鐘越三十分時火車由循禮門外發軔午後六下鐘越三分時抵駐馬店其駐馬店火車則於每日午前六下鐘越四十分時展輪午後六下鐘越一十七分時抵漢口循稱門外車站 
[銅圓查弊]  
　　金陵訪事人云邇來江南銀圓局昕夕赶鑄當十銅圓以補制錢之不是詎料市中錢價依舊奇昂每値紋銀一兩之銅足鑄銅圓二百二十枚當足制錢二千二百若雜以洋鉛等質則鑄出之數尤多乃局中領用藩庫之銀每兩僅以値錢一千八百文之銅圓相抵若以銅圓頒發官錢局則每銀一兩祇發一百五十枚至由官錢局兌與民間則洋銀一圓僅給八十四五枚不等層層剥削以致錢價不能漸减小民受累無窮事爲兩江總督兼南洋通商大臣魏午莊制軍所聞深惡局中舞弊管私病民肥已適又有以銅圓弊竇訐控者不禁勃然震怒立飭江寗藩司曁銀圓局官錢局各總辦速將平日呑蝕之欵悉數繳出並委某大員澈底清查 
[整頓學規]  
　　金陵訪事人云南洋水師陸師兩學堂肄業生固不乏束身自愛者然亦有少年喜事習於呌囂每逢休沐之期往往結隊成羣嬉游放浪戲園妓館倚勢行兇月初某日相將人儀鳳戲園顴劇不知因何被伶人楊壽長所侮以致一呼百應大動干戈事爲兩江督憲兼南洋通商大臣魏午莊制軍所聞立傳兩學堂總辦至辕嚴加申斥並令將學規大加整頓毋稍姑容此後再有學生滋事等情惟爾等是問兩總辦默默不敢置一詞相將退出 
[松江府試九誌]  
　　松江采訪友人云本月初三日府尊丁次軒太守頒發所屬七縣文童二覆案計華亭招覆八十八名奉賢五十名婁八十名金山四十四名上海六十名南匯五十二名靑浦一百名示期初四日覆試兹將各縣前列二十名及上海全案照錄左方○華亭楊鳳章李藩陳邦傑沈羽陳兆基嚴騰蛟陳廷錩姚炳奎吳光明孫錦裳倪世昌周繩祖王豐陳鵬飛吳奻梅吳宗璘韓錫圭宋顴光秦中龢侯善述○奉賢孫壽昌沈平章阮尙清瞿元超范熊顥周應鳳曹鎔陳兆芬陳鑫袁大蒞瞿志鴻衞清郁章振王文鍵蔡壽恒沈希綸周贊昌韓斌王蛟吳文彬○婁縣金章姜邦幹杜林黃裳何啓運陸瑞文朱世瑾陸景雲兪殿華宋景賢計元龍黃熙馬驥韓綺章莆炎費源深惠朝瑩沈維清錢昌頣王開屏○金山曅治安錢潤　劉自開吳修源徐兆楫盧淦楊前謨蘇廷棟張增祺沈維珩沈世駒陶士鈞楊前烈沈宗贄吳欽良翁駿杜名瓊潘玉振陳兆昌倪道榮○上海周才芳趙鴻鈞潘江朱冲康建勳秦之望葛藩高壽田王鍾毓胡祥汪澐瞿文彬王枚功朱紫貴唐繼萱諸壽康張志陳湘楹何維章王燮功樊葆深張冠玉曹堅高壽基潘鴻鈞顧文濬梅祖文蘇海凌希曾張佐宸梅區蕚孫鷗李從新顧昀金鴻璣倪鍾俊孫撰曾沈聯桂王文藻朱兆鵬朱家銑周成德劉濤周文焯干思頣黄鈺朱賡韺唐志鵬朱東海陸鴻基朱榮錦曹讓蔣魁印鈞喬國英吳維第王惠迪顧鏡清潘鍾杰謝世楨○南匯簨渤盛建勳莊則恭周維瀚宋承濂孫學乾羅糓成金嗚岡趙夔龍傅恭肅張琪陸培榮畢增榮鄭　元張書笉黄雲錦王家彬顧鵬唐振聲張崇正○靑浦仲泰雲金潤　王永甲夏之謨徐正常王之藩呂長齡周昌浩陳觀丹徐宗澤黃咸澤顧昌煇盛毓桐張世康仲晉庶郁大森吳念椿李鴻儀迨初四日三覆時通場題焉知賢才而舉之曰舉爾所知義次題子產管仲孰優論題下標明長短不拘不許泛塡兩人事實以論列得失爲主咏瑞雪不拘體不能作古體者聽 
 
 

Page 3

 
 
[司馬受代]  
　　松海防同知劉乙笙司馬在任已十有餘載現經撫憲恩藝棠中丞飭令交卸而以候補同知黄司馬琪署理篆務聞可馬業已捧檄起程今明卽可抵滬聞定於本月初十日接篆視事 
[求免遷墳]  
　　本邑故紳李蘭墅明府之祖塋在八仙橋迤西二十七保三圖刻因法人新關租界開築馬路直逹靜安寺前其墳正在馬路之中法總領事巨籟逹君勒令領價遷讓明府文孫名景彭者執意不從巨君遂飭地保傅言限七日内遷去如不依允則由工部局代遷因於昨日約齊同仁輔元堂董事莫子經明經姚子讓孝廉保安堂董事陸君松侯以及本城各紳董聯名禀諸道縣署籲乞保全縣主汪瑤庭大令得禀立卽命駕赴道轅謁見蘇松太兵備道袁海顴顴察察面商良久顴察允派譯員萬翰香司馬往謁巨君商令將李墳留出末知果能如願否 
[幸末燎原]  
　　昨日黎明時本邑南市大東門外風箱弄某姓老虎灶偶然不愼遺火積薪積頃刻烟𦦨飛騰火光四射幸經衆鄰人取水施救得卽火滅烟消僅燬去披屋半間餘未殃及亦云幸矣 
[綢莊倒閉]  
　　本邑南市大東門外吊橋堍陳錦章綢縀莊開設十有餘年邇忽虧欠七萬餘金無力支持突於昨日倒閉不知能免訟興雀鼠否也 
[法董蟬聯]  
　　本年西歴正月爲法界工部局議舉總董之期刻由衆商議定仍以去年所舉之寳昌洋行主人濮君主持此席蓋以濮君名望夙著頓能深洽衆心也 
[再訊惡棍]  
　　前者金榮記報關行執事人投英美等國公共租界公堂控陸毛囡陸仁元串竊洋紗兩包等情讞員鄧嗚謙司馬詰訙之下陸同供上海縣署捕役范毛毛曾經染指因之移提到廨禀奉蘇松太兵備道袁海顴顴察札飭朱霞林明府會同英總領事署繙譯官寶述德君一一推鞫昨日午後鐘嗚兩點二刻寶君與明府先後至公廨會同司馬覆訊陸毛囡供稱小的等行竊洋紗兩包賣得洋銀一百五十元范毛毛分用五十元餘供與前相同工部局律師瓊師稱范毛毛前犯各案現在各見証均已在此請堂上傳訊可也西包探阿姆司脱郎禀稱范毛毛惡名久著前數年伊妻兄朱永法亦因謀斃人命出牌提到訊明三罪其一結黨尋仇其二暗藏兇械其三持刀戳人後來判責五百板監禁二年時牌上亦有范毛毛之名而范已與蘇阿如等各帶羽黨數十人逃往瀏河迨甲乙二縣差往緝被蘇喝令羽黨將甲綑縳死屍身上乙放去後蘇拿獲到廨送交上海縣署聞定以監禁五年之罪旣而范毛毛回上海在縣充當捕役至范高頭則在新關當差近雖有人將范毛毛告發並末獲案定罪務請從嚴訊斷七十二號西探禀稱兹有浦東某圖地保黄曉山供單請卽察核范倩律師畢道立訴稱西探等所供均係前案與此案無涉六十八號西探禀稱曾在江西路轉角處某茶館为目擊韓春桃之父金秀與小肚皮小馬夫榮春范毛毛等五人出洋銀二百二十六元私和人命令金秀立據簽字今各見証所供情節與在捕房中所説不符諒因畏范之勢不敢直供畢律師問究以何處之供爲准答稱公堂供詞爲准訊至此已日墮崦嵫遂將一千人還押捕房俟下禮拜一午後復訊核奪 
[提人糾葛]  
　　日前揚州府甘泉縣人劉王氏投縣署控拐犯常耀庭將女兒拐至上海押入娼寮等情縣主某大令准詞飭役齋文投上海縣署禀請移提大令查得常住英界因照謂公廨讞員鄧嗚謙司馬派差協同來役曁包探趙銀河將常提案捕頭禀稱常是否拐犯須原吿到案指明方可移解此係租界定章也襄讞委員王松丞刺史向美國代理總領事正任繙譯官白保羅君一再辯駁白君曰此係定章不能更攺旋飭將常還押捕房候傳甘泉來役質明方得歸案訊辦 
[改判罰鍰]  
　　本邑英美等國公共租界會審公廨差役錢榮全借端向恊記牛奶棚主張子雲卽楊子雲索詐洋銀十二元控經讞員鄧鳴謙司馬會同英總領事署繙譯官寶述德君提訊因張屢將牛奶攙水判罰洋銀四百元昨日捕頭傳令原告德泰洋行主至案向美國代理總領事正任繙譯官白保羅君殸訴情由白君隨商請襄讞委員王松丞刺史攺罰張洋銀一百元刺史謂此係鄧大老爺與寳繙譯所判本委未便更章白君謂案由本代總領事專主應請照准究不知作何處置也 
[上海格致書院十一月課案]  
　　策論葉　劉卓如李成蹊法善盛在慶丁豹文單肇蟾符長庚趙毓蘭羅人驥顧僚基程紀侯程魯杞何娬張燿嚴楨金如瑛林典范滋培金起鳳嚴桂培江建符程彬元孫觀圻楊鴻生虞元女瞿鋮孫肇圻江蓉第汪增礽鄧逢泰費燕詒張恩鍠袁烺唐文琪袁文田徐　夏維默虞式如李方來朱世增王家拭王鈞韓王濬善嚴之瑜秦振華唐鏊秦毓芬孫國幹孫國驤黄家瑞陳勛熊晉恩潘世祥○算學孫光圻朱保錫徐偶子秦同培陸謙朱保元顧永暹嚴秀珍 
[英美租界公堂瑣案]  
　　許陳氏偕其女張小妹在老公茂紡紗廠作工乘隙竊紗被包探劉森堂拿獲解案請懲襄讞委員王松丞刺史判令將许陳氏責手心二百下小妹責手心一百下取具攺過切結然後開釋按氏旣姓許何以其女忽姓張此中殆别有情由惜乎刺史僅照本案斷之未及一爲訊詰也○流呡許阿高在五雲日昇樓後攫取熊簡橋所戴毡帽經包探竇如海拘獲解請訊懲刺史判責二百板棚示一禮拜○陳阿桂私取王阿二等各鞋作鞋面數十雙押錢浪用報由包探竇如海拘獲解案刺史判責二百板○生大祥號夥陳振先私取號中洋銀一百五十餘元浪費於野雞妓女朱素卿處經號主查知報由包探王長桂拘獲連朱妓解案請追陳稱小的無力措還求恩寛宥刺史判責二百板發押捕房一月○兪姓家傭婦姚謝氏行竊金飾若干報由包探徐榮山提案請訊家丁兪升禀稱家主失去金飾後詰問姚謝氏指東話西殊多疑竇求卽訊追刺史飭押候過堂核奪 
[美租界捕房紀事]  
　　前晚十一點鐘時西人某甲醉態酕醄行至虹口斐倫路偶一失足堕入河中大聲呼救一百八十五號巡街印捕聞之設法救起帶入捕房捕頭見甲水跡淋漓令在火爐旁烘乾釋之使去○前日傍晚時西人某乙潛至西華德路被火處竊取某洋貨店焼剩之西衣一件適爲某西包探所見連臟帶入捕房捕頭令押送該管領事署禀請訊懲○昨晨甬人毛志中至吳淞路陳正才所開肉莊購肉不知因何口角各奮老拳毛力不能支被陳毆傷眼角旋被五十二號印捕一并拘送捕房捕頭令毛自投公堂具控○昨晨妙手空空兒姜阿三掩入七浦路陳阿元家竊取衣物携之而出適爲包探倪順泉所見連臟帶入捕房捕頭令押候解送公堂禀請讞員鄧鳴謙司馬訊辦○昨日魏嚴林等數車夫用車載煤若干籮行經天潼路偶不留心碾傷小車夫林長行之足適爲五百七十六號巡捕所見拘入捕房捕頭察得林傷勢尙輕令魏等給以洋銀二元從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉天將軍增留守奏丈放扎薩克圖蒙荒地畝隨時更定章程摺]  
　　奏爲丈放扎薩克圖蒙荒地畝隨時更定章程繕單陳明恭摺仰祈聖鍳事竊奴才上年十月奏報辦哲里木盟扎薩克圖王旗蒙荒地畝摺内曾經聲明前次酌擬章程十條如有應行變通之處再爲隨時查核奏明辦理等因是月二十五日奉硃批著卽認眞經理以裕國帑而恤蒙艱欽此欽遵恭録分行去後旋據行局總辦試用知府張心田等带同各員司人役馳抵該蒙旗查得應收地叚南北約長四五百里東西寛或百里或七八十里不等辦具土性分爲三等自巴彥昭以北至比磧茅土土色磽薄定爲下等田沙磧茅土北至陶爾河之間多屬黑土定爲中等陶爾河東北一帶外來喇嘛沁蒙旗墾户全居於此而未墾之荒亦尙不少土脉膏腴定爲上等該旗北叚原無墾户之處仍留爲台吉壯丁游牧處所不令失其生計惟地旣有肥瘠之關其價應有多寡之分俾小區别以昭公允酌擬每下等實荒一晌仍照前奏核收庫平銀一兩四錢中等每晌加收銀四錢上等每晌加收銀八錢其外户已墾熟地除准各該户扣去從前交過押租銀二十兩外餘照現章計晌補繳荒價一律發給執照以作永業免被驅逐使之各得其所又查得沙磧茅土地居適中因就該處先行定勘城基一處所留街基係桉每丈見方核收價銀三分三釐並倣照大凌河東北圍荒章程於各該地價之外均加收庫平一五經費以作辦公之需以上各節或就前奏章程量子變通或爲前章所未議及疉由該行局總辦等體察情形禀經奴才隨時批令試辦迄今數月以來蒙民尙稱安靜所收價銀已逾三十餘萬兩而報領者仍屬踴躍現飭各員趕緊丈放以期速竣厥事至此次所放荒地原議統照扎賚特王旗成案每晌收價銀一兩四錢以一半歸國家作爲報効以一半歸該王及台吉壯丁喇嘛等匀分第該王旗疉經訟累生計維艱兹擬　中等上等加收之四錢八錢地價全行撥給該王旗公共項下其城基價銀一欸卽歸該郡王辦公之用以仰副朝廷軫念蒙艱之至意再該旗荒叚距新設之遼源州六百餘里其中蔓草荒烟夙鮮人跡數百人所需食用一切不得不於沿途設站轉運兼令遞送往來公文雖爲各處荒務章程所無其費則斷難節省亦其勢然也至各員弁書役應支薪水車價均照大凌河東流圍荒章程辦理其始終勤奮之員俟丈放告竣再行援案請旨從優給獎以示鼓勵謹將更定章程十條繕單恭呈御覽懇請飭部立案並將各員弁書役應支薪水車價局費等項數目一併開單咨部查照外理合恭摺具奏伏乞皇太后皇上聖鑒訓示謹奏奉硃批户部知道單并發欽此所有章程十條容俟排日賡續 
[柏臺課士]  
　　安慶訪事人云明歲恩科會試皖省應考二三月分孝廉堂月課經撫藩二憲提前舉行十一月二十九日爲泉憲濮紫泉廉訪課試之期題爲宋神宗遣使察　田水利論選將綀兵爲今日要務各行省營制不一畛域不分宜如何整頓法令聯絡聲勢以固疆圉而禦外侮策 
[平山題壁]  
　　揚州訪事人云此間開辦警察由某管帶將巡兵招募足額給發號衣暫駐城外北來寺兩淮運憲恩新甫都轉以此項新募之勇非勤加操演無以備禁暴緝奸爰賃定運轅迤南鹽營小操塲左近某姓空房爲警察局以便不時督操教習蕭都戎約束頗極嚴明無事不准出外○貴州提督潘軍門萬才由京南下上月某日道出維揚命輿至各當道處拜會旋於翌日揚帆南渡赴黔履新 
[上海縣署瑣案]  
　　楊桂林舁其弟阿毛到縣訴稱小的之弟突被錢子卿毆傷縣主汪瑤庭大令提錢訊究錢供小的在本城老北門内馬弄開設小茶肆十一月初旬阿毛前來啜茗向妻子調笑小的忍不與較至二十七日又來勾引小的遂將伊斥逐今日小的出外購茶葉迨回家見阿毛與妻子在門後私語似欲偕逃因取菜刀砍伊之頭此係實情尙求鑒宥桂林供小的家住老北門内靑蓮菴左近阿毛無故被錢戳傷阿毛供小的在錢所開茶館啜茶後到馬弄口登厠不料錢追來不問情由用刀亂戳大令飭仵役驗得阿毛額角等處連戳四刀傷勢甚重命送仁濟醫館療治錢押候訊核○前日妓女胡桂紅投縣鳴寃大令訊究之下供小婦人年甫十八原籍湖南長沙縣被父親之友曾姓騙來滬上當登岸時包探夥役楊阿金見而生疑向曾盤詰曾乘間逃逸楊遂帶小婦人至某處貨屋而居閱三月忽被押與寳和里某鴇家逼令爲野鷄妓女言明以三年爲期收去身價洋銀一百八十元此去年十一月事也嗣由摀令小婦人改姓王字曰鶴　勒令接客凌虐異常不勝其苦爲特乘隙逃出務求拔出火坑大令飭發普育善堂擇良婚配並移提楊及某摀訊究○嚴咸堂朱阿松争產互控大令訊詰之下嚴元　供小的家住本邑引翔港寄父嚴富貴因無後繼撫小的爲螟蛉子咸堂係小的所生今寄父已逝有地畝七分二釐八毫抵押出外今由小的贖回寄父之婿朱阿松恃强與争求恩公斷朱阿松供岳父無子撫元祥爲螟蛉子今元祥亦無子撫沈咸堂爲螟蛉子改姓爲嚴實不應得受嚴姓遺產小的係嚴姓子婿分所應得所有岳　抵出之地今小的備齊洋銀一百五十二元求傳抵主給領付還方單歸小的管業其母朱張氏所供相同大令核得是地應由咸堂管業朱阿松不得妄争遂將呈案洋銀擲還叱令退去 
[馬路工程局瑣案]  
　　日前南市大隆米店夥蔡英臣吳九成扭控三陽泰茶食店主蕭子雲欠米價洋銀一百七十餘元一案總辦翁子文太守倩襄讞委員黃衡堂二尹研訊限三日内措繳昨日帶案復訊蕭供稱小的無力措還求恩寛限二尹准展限三日赶緊理明○前日唐小弟潛至陳寶慶船上行竊布帆旋被巡捕拘獲解送工程局黃二尹研訊之下判責五十板布帆給唐具領○偷兒陳阿三竊取朱秀高船上釘靴夔物質在某押鋪被巡街捕拘獲解送工程局黃二尹研訊之下判責一百板飭吊原贓給朱具領○前者偷兒陳阿春在某姓船上行竊竹籃由捕查見拘解局中黃二尹訊明判枷號半月昨已期滿命带案疏枷開釋之使去 
[法租界捕房瑣案]  
　　薙髪匠楊欽之控學徒童中意私取洋銀四十餘元經讞員魏蒓塢大令訊供著將童押候嚴追一面令楊邀同伊兄來案候核昨日楊投案訴稱小的奉諭往邀童兄知其人業已他適請將童帶案比追大令提童到案子限三日速邀其兄來案料理如再逾限定子血比○安徽桐城縣人殷萬氏濳逃來滬與薙髪匠陳五元姘識旋被陳送入花烟館賣娼前日其夫殷啓來滬尋獲控奉大令訊供管押昨日飭提至案著將陳五元重責二百板殷萬氏掌頰一百下交殷領回管束○日前永興牛肉莊夥張子蘭訴稱劉鳳林立摺往來賒去貨欵洋銀三十五元有奇曾由伊父付到二十元尙欠十五元請爲追給大令著將劉交的實人保出勒限歸還昨日張投案訴稱現在有人出爲理處求恩將劉開釋大令准之○劉和尙聘王子卿之姪女爲繼室被誘濳逃以致羞忿殞命經表兄兪仁卿控請嚴追財禮衣飾等情昨日大令提王到案著重責二百板押候交人保出限一禮拜内如數繳案延干嚴比○顧文元行竊宰牲公所猪油若干被管所西人查獲送案請辦大令著重責三百板○偷兒陳阿榮陳掌榮被包探拘獲解奉大令訊供管押咋日飭提至案將阿榮責三百板掌榮責二百板 
 
 

Page 10

 
 
   
 
 

Page 11

 
 
結民教均屬相安堪以上慰宸厪所有收支各欵均係實用實銷並無虚糜等情詳請彚案奏報前來奴才覆加查核均屬相符内除部墊一欵經前都統錫良奏蒙恩准作正開銷又提用朝陽縣二十六年分當税銀五百六十五兩亦係報部之欵並懇 
勅部一併核銀以清欵目其提用各屬生息本利銀兩均屬歴年按項應發之欵最關緊要應如何分别籌補俟另行奏明辦理所 
有熱河教案用欵諥將收支數目彚案奏明懇恩免造細册報銷以照簡便除咨外務部户部外理合恭摺具奏伏乞 
皇太后皇上聖鑒勅部查照施行再收欵項下除應支外净尙應存銀一千九百五十九兩零内有前署朝陽縣知縣董文誥駮令賠繳銀一千五百四十二兩零又委員已故候補縣丞鄭國蘭駮令賠繳銀一百六十五兩八錢現在分别催繳一俟呈繳到日再行分别歸欵合併陳明謹奏奉硃批該部知欽此 
[直隷總督袁奏職紳捐助學堂經費請旨建坊片初十日]  
袁世凱片再據開州知州胡賓周禀稱該州設立小學堂因經費不敷勸諭紳董量力捐助據同知銜候選通判王承三報効學堂經費銀三千兩請奏將前來臣查王承三家僅中資慨捐鉅欵洵屬急公好義有裨學校所捐銀兩核與建坊定例相符合無仰懇 
天恩俯准該職員王承三在於原籍開州自行建坊給與樂善好施字様以示嘉獎理合附片具陳伏乞聖鑒訓示謹奏奉硃批著照所請禮部知道欽此 
綏遠城將軍貽奏携印赴邊履勘八旗牧廠荒地情形摺十一日 
督辦墾務理藩院尙書銜綏遠城將軍奴才貽榖跪奏爲携印赴邊履勘綏遠八旗牧廠荒地情形恭報起程日期仰祈聖鑒事竊綏遠八旗牧廠前經調任將軍信恪奏請擴充開墾以資練軍興學奉旨著遂時會商奴才辦理當查綏遠廠地與土默特牽混不清詢之兩城官員亦皆不能指實無憑懸斷遂於上年秋間會同署將軍歸化城副都統文瑞分派各員前往周歴查勘僅按以里合頃之法均知地數復於本年二月間揀派繩丈委員分投勘丈現統行丈竣出示招墾並令擬變通押荒升科辦法奏明在案惟迄今報領之户寥寥無幾正在籌慮放墾之難而土默特旗復以失地爲請矣四子王旗忽以溢丈争論矣各起委員又咸以舊領糧地各户紛紛佔墾呈請清查矣是牧廠地畝現並未獲絲毫之利而已先滋糾繞之端若非奴才親往履勘不能以期核實查綏遠牧廠墾務原係綏遠將軍會商奴才辦理之件乃年餘來屢易將軍信恪調任鍾泰恒壽復相繼出缺均在任未久未及詳籌其間兩次署理一次護理軍篆之歸化副都統文瑞會經隨時與奴才詳商籌布酌定章程而因兩城旗務紛繁未免身臨其地卽奴才有會同商辦之責亦以東馳西逐靡有定居復未獲乘間一往目覩情形現在奴才受任綏城責無旁貸而此項墾務又爲建軍興學所關尤須部署得宜方可漸收實效兹擬於十一月初六日擕印前往綏遠城後山周勘八旗兩翼牧廠地畝詳加體察究竟前辦情形有無窒礙及廠界是否劃清除俟查明再行奏報外所有携印起程赴邊日期緣由理合恭摺具陳伏乞皇太后皇上聖鑒謹奏奉硃批知道了欽此 
綏遠城將軍貽等奏援案借欵貼補米價摺十一日 
奴才貽榖奴才文瑞跪奏爲援案借欵貼補米價恭摺仰祈聖鑒事竊奴才接任後檢查綏遠城旗兵支領月米向由各廳徴解僅敷一半所欠之米在於歸化廳車需倉内借榖碾放再由山西藩庫領欵買榖還倉後因庫儲奇絀不能歸補以致倉榖空虚官兵欠米無著經歴任將軍奏准截留該城兵餉减成銀兩按照例價折放抵補其餘一半本色月米全恃各廳徴解嗣經升任山西撫臣張之洞奏攺每一倉石折銀一兩三錢解交糧餉廳買米發放近因米貴銀賤原定折銀不敷採買是以挪欵奏請貼價買米支給接濟兵食均經奏准辦理在案今據糧餉同知吉泰詳稱適値發放兵米之期廳存前請貼價銀九十七兩零所籌甚微以現在榖米時價尙不下二兩三錢之譜除各廳解交一兩三錢原價外每一倉石必須貼補銀八九錢有餘查廳庫存有豐寗二廳撥補豁缺兵米銀四千二百二十八兩二錢二分四釐仍請援照前案儘數借動作爲貼補不敷價米之需合無仰懇天恩俯念邊軍待食孔急擬請准動此欵買米發放俾資餬口除飭糧餉廳趁此米價平减赶卽購買按月發放並咨户部山西巡撫查照外理合恭摺馳陳伏乞皇太后皇上聖鑒訓示遵行謹奏奉硃批户部知道欽此 
大臣豐奏蒙古大臣辦事和衷共濟時艱請旨加恩片十一日 
豐陞阿片再豐陞阿竊查蒙古大臣綳楚克車林於光緒二十五年冬間與奴才同任庫差遇事和衷籌畫共濟艱難自庚子以來邊地人心爲之浮動所有愼固疆圉輯睦外人以及恤商撫蒙諸要端悉賴該大臣洞曉大體互爲維持今四年始終如一俾奴才之幸免貽誤者實該大臣之力居多奴才仰荷聖恩簡任東省渥承高厚感激莫名而該大臣徵其片長實不忍不爲之上逹在該大臣居恒凛凛每自謂受恩深重未報涓埃奴才念切邊疆目擊時事以該大臣之識機知務正堪爲國家藩部倚重之才合無仰懇天恩俯念該大臣雙眼花翎札薩克固山貝子綳楚克車林供職數年勤勞足錄應如何加恩以昭激勸之處皆出自逾格鴻慈除咨理藩院備查外奴才豐陞阿理合附片具陳伏乞聖鑒謹奏奉硃批綳楚克車林著賞用紫　欽此 
大臣魁奏歴年解送馬匹出力各員援案請奬摺十二日 
奴才魁福跪奏爲屢年解送馬匹出力各員援案繕單請奬恭摺具奏仰祈聖鑒事竊奴才所屬太僕寺大馬羣兩處牧羣溯自二十六年以來各處調用馬匹接踵而至所有大馬羣太僕寺主事筆帖式等恭備　　行在調用馬匹竭力承辦隨時趲解於一切要差尙無貽誤曾由奴才奎順與奴才於上年十二月間奏請奬叙奉硃批著照所請該衙門知道欽此欽遵在案其派委護送馬匹之員弁等若不量子鼓勵未免向隅查二十六年正月解送神機營差操馬五月解送前欽差大臣榮祿調用戰馬 
 
 

Page 12

 
 
七月解送山西太原大同隨駕差馬二十八年正月解送步軍統領衙門差馬十月解送外火器營差操馬十一月解送健銳營差操馬又解送圓明園差操馬又解送陵差馬解送各項差操馬十次共九千餘匹均經奴才隨時派固山逹等官分起妥爲解送均無貽誤伏查該牧羣遇有解送各路差戰馬匹交收無誤該解馬官兵均經奏請奬叙有案今該員等先後共解送各路馬數至九千餘匹之多路涉數千里冬則嚴寒雪地之中夏則炎天溽暑之際往返奔馳不辭勞瘁况呈交山西太原大同二府隨 
駕馬匹尤爲緊要彼時道路不靖游勇時欲搶掠該員等沿途小心防範晝夜趲行卒能無誤要差不無微勞足錄合無仰懇 
天恩俯淮照章給奬以示鼓勵之處出自逾格鴻慈除將該員等履歴送部查照外所有屢年解送馬匹出力各員援案請奬緣由理合恭摺具奏伏乞皇太后皇上聖鑒訓示遵行再奴才奎順赴京陛見是以未經列銜合陳明謹奏奉 
硃批該衙門議奏單併發欽此謹將酌保保送馬匹出力官弁繕具清單恭呈御覽太僕寺統領管解山西大同太原二府隨駕馬匹之花翎五品頂戴固山逹策林棟魯普擬請俟陞用翼長後遇有總管缺出儘先補用先換頂戴花翎四品頂戴固山達拉什呢瑪擬請賞換三品頂戴蓝翎六品頂戴委固山逹　木端隆魯普擬請遇有翼長缺出儘先卽補正筆帖式阿迪雅正筆帖式鄂勒哲依特固斯以上二員均請遇有固山逹缺出儘先卽補固山逹　炳阿固山逹那木濟勒以上二員均請賞換翼長銜委固山逹巴圖蒙克委固山逹索特那木牧長松魯普筆帖式布彥綽克圖候補筆帖式巴特瑪理克津牧長棍布那木濟勒牧長理克津散保牧長巴勒濟爾桑保以上八員名均請賞換護軍校銜護軍蘇嘎爾札普護軍索呢音巴雅爾以上二名均請以筆帖式缺出儘先卽補商都牧羣花翎四品頂戴委翼長嘎勒桑札普擬請賞換三品頂戴五品頂戴委翼長圖莫圖擬請賞換四品頂戴委翼長瑪什巴圖擬請賞換翼長銜筆帖式博迪札那筆帖式阿爾布坦多爾濟以上二員均請遇有委翼長缺出儘先卽補牧長額勒頗克吉爾嘎勒牧長巴雅爾以上二名均請遇有護軍校缺出儘先卽補護軍策佈莫多爾濟護軍鞥克巴雅爾泰以上二名均請筆帖式缺出儘先卽補 
筆帖式特穆爾博落特牧長們都巴雅爾牧長色楞德勒格爾牧長烏爾圖那蘇圖牧長巴彥牧長巴圖諾木圖牧長孟克鄂奇爾牧長察汗巴圖魯牧長鞥克軍理克圖以上九員名均請賞換護軍校銜奉硃批覽欽此 
直隷按察使寶奏報到任接印視事摺十三日 
二品銜新授直隷按察使奴才寶棻跪奏爲恭報奴才到任接印日期叩謝天恩仰祈聖鑒事竊奴才欽奉本年六月初六日諭旨調補直隷按察使當經恭摺謝恩遵旨入覲仰蒙召見二次訓誨周詳莫名欽感陛辭後行抵天津奉督臣袁世凱檄飭赴任遵卽馳詣保定省城十月初二日准署按察使龎鴻書派員將印信文卷等仵移送前來奴才卽於是日恭設香案望闕叩頭祇領任事伏查直隷爲畿輔重地泉司爲名法專官近年疉奉詔書振興庶政修訂律例知弼教不外明刑甄課屬僚知安民必先察吏而且裁蠧役所以除訟累設巡警所以清盜源仰繹宸謨早已昭如日月屬在首善尤當樹之風聲奴才自顧駑庸深虞蚊負惟有實心實力矢愼矢勤遇事禀承督臣認眞經理竊師曹叅毋擾獄市之意勉希陳政修舉憲度之風庶稍效夫涓埃冀仰酬夫高厚所有奴才到任接印日期曁感激下忱理合恭摺具陳叩謝天恩伏乞皇太后皇上聖鑒謹奏奉硃批知道了欽此 
綏遠城將軍貽奏隨帶司員仍留晉邊辦理墾務片十三日 
貽榖片再奴才在兵部左侍郎任内奉命馳赴晉邊督辦蒙旗墾務於光緒二十八年正月十八日奏請酌帶兵部司員候補主事王德榮陳光遠司務馮汝玠隨同赴晉辦事並請免開缺及扣資俸等情奉旨允准在案否該司員等自隨奴才到墾任事實心極資臂助此次奴才蒙恩補授綏遠城將軍仍兼墾務東則察哈爾左右兩翼西則烏蘭察布伊克昭兩盟經歴歲時端緒繁重所有得力人員尤須策力常收爲衆擎之舉擬請將隨帶之兵部候補主事王德榮陳光遠兵部司務馮汝玠等仍留襄辦墾務以資熟手俟墾事完竣再行咨送回署如蒙兪允查馮汝玠現已截取同知無庸請免開缺其王德榮陳光遠兩員請仍照前案免扣資俸出自逾格鴻慈除咨吏部兵部查照外所有請將前帶兵部司員仍留晉邊辦理墾務情形緣由理合附片具陳伏乞聖鑒訓示謹奏奉硃批著照所請該部知道欽此 
綏遠城將軍貽奏現收押荒銀兩先行解部摺十三日 
督辦墾務理藩院尙書綏遠城將軍奴才貽榖跪奏爲籌將察哈爾左右兩翼墾務局現收押荒銀兩併案先行解部以濟要需並酌擬以後續收荒價分别解留辦法恭摺仰祈聖鑒事竊奴才於十月初二日由張家口勘辦墾務回綏接准户部飛咨飭將察哈爾左右兩翼墾務局現收押荒銀兩先行派員解交部軍以供鼓鑄之需等因伏念奴才奉命督辦蒙旗墾務原期振興邊利裨盆國家但涓滴之已儲恒輸將之恐後矧値部庫待欵孔亟更有不得不提前辦理再查奴才前兩次奏報察哈爾右翼豐鎮　遠兩局現收荒價銀十五萬餘兩左翼張家口局現收荒價銀八萬餘兩係統舉其數辦公銀兩原在其内兹部奏内稱應令查明此項應收銀數有無辦公銀兩在内迅速聲覆等語不知奴才上年先後奏陳察哈爾兩翼墾務辦法擬定每畝荒價銀三錢當因該兩處原辦章程每畝止收押荒銀二錢並於二錢内開支經費歸人公家者較少是以議加一錢每畝收銀三錢以新加之一錢六成作爲墾局經費四成作爲蒙旗恊同辦墾之費押荒到公每畝實收銀二錢較前增入公家之數約在一成以上而又捐除一切私費是每畝三錢分言之則押荒銀二錢局蒙辦公銀一錢合言之則押荒辦公統爲荒價也奴才前奏故將兩項併計以現在並非奏結報銷無須逐欵分晣查此項右翼地畝荒價截至本年六月收銀十五萬餘兩除經費外計押荒銀十萬兩零而山西添設口外廳治經升任撫臣趙爾巽奏指動用此欵爲辦公需用當由奴才前後分撥新添之五原武川陶林興和等四廳共銀一萬二千八百兩又典 
 
