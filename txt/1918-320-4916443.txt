# 1918 - 320 - 4916443

 

Page 1

 
 
   
 
 

Page 2

 
 
時評 
[公理與實力（冷）]  
　　所謂公理終能勝武力者非僅恃公理所能勝也必有實力以爲之發揮而後公理始有能勝之日焉 
　　中國今日之大弱點端在無實力安於怠惰而營乎私欲此實力之所以無也今若不此之改革而日望公理之能勝安可得哉 
　　實力者何心力體力智力能力財力生産力而武力不與焉 
[命令]  
　　十一月二十一日大總統令外交總長陸徵祥現在給假派陳籙暫行代理部務此令 
　　又令安徽省長黄家傑服官皖省夙著政聲擢任省長以來辦理地方要政學畫精祥宣勞靡懈方冀長資倚畀茲聞溘逝悼惜殊深著給子　喪銀三千元派殷恭先前往致祭並交國務院從優議恤以示篤念賢勞之至意此令 
　　又令特任龔心淇爲安徽省長此令 
　　又令兼署財政總長曹汝霖呈甌海關監督徐錫祺另候任用請免本職徐錫祺准免本職此令 
　　又令任命冒廣生兼甌海關監督此令 
　　又令任命段曾圻署理綏遠都統署審判處處長此令 
　　又令兼署財政總長兼鹽務署督辦曹汝霖呈請任命張佑賢爲長蘆豐財場知事郭曾鈞爲蘆台場知事均照准此令 
　　又令徐廷爵王景春鄭洪年均給予二等文虎章王世育黄文恩蕭杞枬均給予四等文虎章此令 
　　又令喀克斯給予四等文虎章此令 
　　十一月二十二日大總統令鍾士秀授爲陸軍步兵上校周錦成授爲陸軍砲兵上校田繼成授爲陸軍工兵上校易兆雲授爲陸軍一等軍需正此令 
　　又令司青山加陸軍步兵上校銜此令 
　　又令陸軍總長段芝貴呈請任命李子珍爲陸軍第二十八師副官長應照准此令 
　　又令陸軍總長段芝貴呈請任命鄭誠基爲暫編陸軍混成第一團步兵第一營營長李永瑞爲團附林曉恒爲軍械官信廷弼爲少校副官均照准此令 
　　又令陸軍總長段芝貴呈請任命王堪爲陸軍第四師工兵第四營營長應照准此令 
　　又令陸軍總長段芝貴呈請授王福生徐魁武殷家昌爲陸軍步兵中校姜國聚爲陸軍騎兵中校侯炳南爲陸軍步兵少校朱冠英爲陸軍砲兵少校韓士魁顔景清周繼龍加陸軍步兵少校銜吳占選胡有　加陸軍騎兵少校銜均照准此令 
　　又令陸軍總長段芝貴呈請授劉漢爲陸軍步兵中校陶昌堯爲陸軍三等獸醫正應照准此令 
　　又令日本國駐華公使林權助給予一等大綬寶光嘉禾章此令 
　　又令葡國駐華公使館參贊那錫曼德給予二等嘉禾章此令 
　　又令鄭俊彦晋給二等嘉禾章此令 
　　又令尹鳳山晋給二等文虎章靳蛟臺晋給三等文虎章此令 
[專電]  
　　北京電安福派對張壽齡長財政在俱樂部投票否决表面理由以財部關係重大張似非其人實則要求以方樞爲次長求黨費之保障再裏面以王必佔内務爲會散後再選舉之準備錢之不舍内務亦在此内閣仍難提出 
（二十二日下午六鐘） 
　　北京電慶賀大典定二十八日舉行公府昨又　知文武官吏二十八日簡薦以上各員進府道賀 
（二十二日下午三鐘） 
　　北京電歐和會議海部擬派吳振南赴歐列席財部將於葉恭綽吳鼎昌二人中擇派惟未定 
　　北京電參戰處改爲國防籌備處已由羅開榜擬定節略俟開會公决卽爲定案咨院施行（二十二日下午三鐘） 
　　北京電政界消息馮河間回里時該處被匪大刦經官軍擊退馮始出險因之馮擬將全家遷移天津現在大名一帶匪仍猖獗 
（二十二日下午三鐘） 
　　北京電北洋派各督發起戊午同袍社擬推曹爲社長（二十二日下午四鐘） 
　　北京電删日政府通電前敵謂和議已有端倪着各軍停止進攻維持地方治安如遇土匪雙方劃界堵剿俟退兵程序議定再行飭遵（二十二日下午十鐘） 
　　北京電李厚基電據姚師長報稱元日率隊進攻洋口油坊天台順昌等處寒日佔領洋口等各要隘删日完全克復順昌等語查洋口順昌爲延平至省要道又係上游門戶今旣克復則延平至省交通可保無虞（二十二日下午十鐘） 
　　北京電張錫元報稱效日全部由觀音堂出發約六日可抵潼關（二十二日下午十鐘） 
　　北京電張樹元電微山湖獨山湖等處山路崎嶇蘆葦叢雜此剿彼竄匪蹤靡定特飭黄參謀長陳旅長等調集水陸各軍分道進剿巧日擊沉匪船五十餘隻斃匪三百餘名擒百餘名現正竭力搜剿 
（二十二日下午十鐘） 
　　北京電鍾體道電吳旅潘團自克復石泉後連日奮力追擊微日又克復漢陰敵向紫湯安康退去 
（二十二日下午十鐘） 
　　北京電管金聚電自魚日劉督離寗深恐有變連日 
 
 
 

Page 3

 
 
探詢消息據電局員稱劉督去寗後熊克武卽親率大隊來寗距城祇六十里駐寗田旅雖飭各營佈置防禦并將電機移至城上恐無堅守之志齊日晩又據該員稱電線已斷消息不通等語查寧羗爲南鄭門戶寗羗不保南鄭危如累卵金聚所部又分駐各屬城防僅有千餘實難支持兼之益門嘴頭又復告急請飭援軍飛速前進否則漢中不堪設想 
（二十二日上午十鐘） 
　　北京電陳樹落轉劉存厚管金聚電稱據確報熊克武定陰曆十月親率大隊由廣元攻陜現正日夜輸送積極進行并令石顔等軍各率所部由漢南同時進攻隴鳳以冀與郭堅等聨絡厚等處四面楚歌之中危迫萬狀懇速撥隊援應並請代呈政府速派援軍等情特轉達（十九日下午十鐘） 
　　北京電張聨陞電據興安紳民龔宗壽等報稱王安瀾部自石泉竄回興安民團即退出城外招集團民二萬餘八日猛力攻城敵勢不支十日潰竄至距城六十里之火石嶺又被該處民團攻擊竄至馬家寨一帶現正與該處民團相持又由紫陽開來敵船二十餘隻經民團夾岸痛擊沉其四隻斃敵二百餘人現興安城内由民團保守恐敵大隊來攻請速撥兵援應等語除撫慰團紳並派兵協助謹特聞（十九日下午十鐘） 
[路透電]  
　　亞姆斯特丹電亨堡消息勞兵會宣稱敵人或將按照休戰條件佔據維廉沙文及其他海軍根據地人民宜各安居勿可警擾（二十日） 
　　古本海琴電柏林消息聨邦議會議長宣稱政府無取銷聨邦議會之權並知照政府謂聨邦議會如有召集之必要彼仍有召集之權云（二十日） 
　　亞姆斯特丹電柏林日報載稱下星期除增加麵包口糧外且爲無肉食之最後一星期權洛恩民報戴稱今有大隊德兵圖抵柏林雖經當道設有哨兵線仍爲若輩越過來因河（二十日） 
　　巴黎電法軍已於今日佔據布達配斯與君士坦丁（二十日） 
　　亞姆斯特丹電太拉特氏安佛氏喬裝德國軍官行抵柏林德政府决計拘留二人俟和約簽定後再行驅遂出境（二十一日） 
　　巴黎電美資今日全城懸三色旗幟法國久失之女今始珠還合浦維廉第一之巨像已被打倒頭與身離佛萊特里克第三之像亦然衆院一致通過决議案致書申敬威爾遜總統與美國人民及協約國與其元首該决議案全文將鐫諸石碑樹於全國市政廳與學校（二十一日） 
　　倫敦電星期四日海格上將報稱英第二軍第四軍今晨復向德邊界前進右面英軍前鋒向那慕爾南面米曷前進左面英軍已抵千白洛　華愛佛陣線 
比國公國云不魯塞爾境集有協約國俘虜二千五百人（二十一日） 
　　巴黎電法國公報云法軍已入比境巴斯土業與哈倍二鎭法軍佔據勞蘭齊特赫等三鎭又佔據亞爾薩斯新白里薩區等三鎭（二十一日） 
　　倫敦電今日英皇在羅細士地方裴蒂海軍大將之旗艦宴待英法美海軍大將並閱視驅逐快艦之出發此爲明日接受德國軍艦之英艦二百艘之先鋒隊英皇校閱大艦隊一周每至一處輒大受歡迎 
　　倫敦電福斯海臂露氣瀰漫六日之久昨已散滅天氣漸佳今日德艦隊之讓渡可以便利實行 
　　倫敦電昨日德潛艇讓渡之際英兵皆以禮自持殊爲嚴肅德兵亦强自抑制未露粗暴之狀其禮式之特點爲寂靜無聲梯爾違特海軍大將曾先行禁止兵士於敵潛艇讓交英艦時有何興奮之表示並命諸兵士不得與敵兵交談歡好英國某驅逐艦司令曾語報館訪員曰吾人固應賤視若輩但不欲形於符表各事進行悉依海軍禮式云敵潛艇會集點在菲里克斯土夫五哩之外英國軍官率同兵士分登諸艇軍官關於艇之狀况略加詢問於是英兵駐後德兵駐前駛向哈維區而去維時斯托河兩岸觀者數千人咸以禮式肅靜爲之感動德兵皆不許登岸潛艇下椗後艇中德兵即登某驅逐艦載至港外改乘某德船回國 
　　倫敦電今日續有德潛艇十九艘在哈維區讓渡另有一艘在途中炸沉（二十日） 
　　倫敦電據官中宣稱海軍大將裴蒂氏今晨九時三十分遇德國公海艦隊之第一批諸德艦現正讓渡以受覇留（二十一日） 
　　倫敦電英國國會選舉正在進行某候選員現乘飛機赴倫敦境外之選區此爲自有選舉以來所未有之舉也（二十一日） 
　　倫敦電殖民大臣華爾特朗氏致書新南韋爾斯總督謂來示詢問德國殖民地之前途茲由首相囑告謂英政府全體贊助藩屬關於該問題之要求首相且已將此事明白告知駐巴黎協約國之代表 
　　倫敦電愛士葵對客言及李哲瑙夫斯基氏之請求謂休戰條件恰如其分並未逾出事理之當然實德國有以自取之也云云（二十一日） 
　　巴黎電法國各報謂索爾夫博士致協約國之文不帝要求取銷或改輕德政府所承認之休戰條件此種舉動實屬膽大妄爲德人行事慘酷絶倫今乃以國内經濟現狀失其常度爲怨法報謂索爾夫博士之啜泣較諸普魯士之殘暴尤爲可惡協約國今宜以休戰條件施諸德國不得稍加修改蓋德人於休戰條約簽定之後猶敢炸毁不魯塞爾車站也（二十一日） 
　　巴黎電聞協約國政府决議向荷蘭抗議違背中立許德兵經過林堡（二十一日） 
　　華盛頓電海軍總長台尼爾斯氏在衆院海軍委員會演說極言擴張海軍政策須賡續維持國際同盟及裁減軍備均爲將來解决之問題今無一人敢豫料其結果新三年造艦新程序規定建造超等無畏式戰艦十艘巡洋戰艦六艘較小之艦一百四十艘 
（二十一日） 
[法國無線電]  
　　里昂電比王亞爾倍爾偕后愛利薩倍資於星期五日晨正式入不魯塞爾比王親率比軍兩師協約國聨軍一隊受有凱旋式之歡迎（二十二日） 
　　里昻電勞蘭之法軍已行抵西德赫姆·紐惠勒·哈弗登·斯脱赫姆陣綫第二十七師由美資之門　入法爾斯堡居民結隊圍繞毛登將軍及洛巴伯爵之銅像奏馬賽歌以歡迎之亞爾薩斯之法軍處處受熱中之歡迎已正式入新勃里薩煦及胡寗克按照規定之條件敵軍在馬高爾斯赫姆姆交付重要之軍需品 
　　里昻電巴黎市政廳擬在法總統之前招待英王英后比王比后及威爾遜總統此項典禮之舉行將定於十一月二十九日十二月六日及十二月二十左右云（二十二日） 
　　里昻電瑞士巴勒消息據奧國報紙載稱協約國軍隊現向基夫進發斯如拉泊資基已降特米金將軍由協約國之允許已被任爲狄克推多（二十二日） 
　　里昻電官報斯德拉斯堡郵報於星斯四日刋行最後之一號題曰戰爭之結果大德意志機關報與讀者告别時曾鳴德國壓制亞爾薩斯勞蘭之哀鐘如將來和約詳細决定亞爾薩斯之命運亞爾薩斯自今日起已與德意志帝國分離照此情形亞爾薩斯實無斯德拉堡郵報之立足地（二十二日） 
　　里昻電巴伐里亞廢王魯意三世得新政府之許可許共返國現偕其家族寓居惠爾登華脱邸 
　　里昻電裴勒氏以調查敵人違犯國際公法委員會之名義發布新報告此項報告證明敵軍之蹂躪工廠竊盜博物院及科學院之物件虐待平民司鐸及異敎之人裴勒氏對於敵軍之破壞坎白萊事件另有專章詳載之其中附有特定及惡意之計劃正式公文中並有坎白萊英軍司令第七十三師工程隊司令韋脱惠爾中佐質證之（二十二日） 
[美國無線電]  
　　華盛頓電（遲到）威爾遜總統宣告定十一月二十八日爲美國感恩節并發表下述之通告書其文曰吾國風俗每於一年之秋人民舉行感謝天恩節今年吾人有特虽原因當伸感恩之熱忱者蓋今完全戰勝吾人從此得享平安與信任且有一新紀元之希望自今以後世界各國皆將以公義代武力矣吾勇敢美軍之參與大戰得今告大捷者實無絲毫圖私與侵犯之念吾軍人得此不朽之榮實由公正之目的而造成并爲吾國家効力匪淺上帝誠賜大恩於吾人哉今日吾人之欣榮引起歷史上之最美之感念嗣後吾人心目中當有一種新勇氣對於一切新責任吾人於此感謝中當不能忘却上帝之佑導吾人得奏成如許責任而上帝對於吾人之錯誤每憐憫而不加追究此吾人當更所感激不盡者也吾人惟有拜禱上帝更賜宏助以期吾人造成一新和局與良感於諸國中本大總統特定十一月二十八日（即星期四）爲美國之感恩節全國人民當各休業舉行祈禱以感謝此統治全球各國之上帝（十九日） 
　　華盛頓電協約軍接續進入德國境内（二十二日） 
　　華盛頓電英政府已致文德政府關於英國戰俘歸回協約陣線事略云如此凶惡虐待决不有再忍受今除另行商議外凡關於德軍退出侵佔之地任何問題當將此節加入商磋云（二十二日） 
　　華盛頓電倫敦消息云英國海軍部已接收德國所降第一批潛艇計二十艘（二十二日） 
　　佩斯爾電據奧國報紙載稱協約國軍隊現正向德國之基爾港進行斯柯拉巴斯基鎭已投降第密金將軍經協約國允准舉爲迪克推多（二十二日） 
[中國特約電]  
　　北京電焚燬鴉片命令之内容現漸洩出上海所存之洋藥似已售去三百箱尚餘一千二百箱政府擬運京焚燬政府且擬禁止按照上海合同售賣藥　 
（二十二日） 
　　北京電梁啓超參與歐洲大會之會現已由當道否罷惟中國之某鄰邦則頗贊助此舉外交部顧問柯德氏充媾和大會中國顧問之說亦經否認據稱此次乃請假赴歐陸徵祥亦係請假故結伴同行中國未經協約國請派代表之前不使任命代表云（二十一日） 
　　哈爾濱電據赤塔消息謝米諾夫曾要求全俄政府領袖柯恰爾夫海軍大將開釋所拘軍官赤塔與哇姆斯克之交通已由謝米諾夫下令截斷衆甚戚戚蓋恐此事或將引起不幸之結果也（二十一日） 
　　以上路透電 
　　哈爾濱電法國委員賴學爾氏在各政治團體代表會議宣稱協約國現正大舉摧毁過激主義且於財政上及經濟上輔助俄國而不忘俄國戰時之犧牲將予以適當之報償云（二十一日）字林報 
　　華盛頓電威爾遜總統於十二月間赴法參與媾和大會同行者有國務卿監辛氏陸軍總長巴克氏農務總長郝和斯登氏及休士氏此行需時約六星期之久威爾孫總統將注力於國際同盟計畫 
（二十一日）大陸報 
　　北京電陸專使赴歐須帶各案因猝辦未盡詳善擬再於途次分擔修飾聞賠欵税則案由吳鼎昌擔任中東膠濟路案由葉恭綽擔任其屬於參戰範圍各案則由梁啓超擔任惟梁係參贊吳葉係隨員已經陸分别聘委 
　　北京電叚祺瑞本日宴賀恊約各使兼爲陸徵祥餞行（以上二十二日） 
　　北京電内閣案本日（二十二）咨兩院决可通過聞爲各督軍一方爲國會聲請保障一方爲總統聨合議員互相满意之效果斯閣員陸提靳雲鵬財提張壽齡内仍錢（能訓）自兼 
　　北京電劉人鏡將奉派駐烏木斯克之命對外蒙新疆等中俄交涉事項預備請示方針 
　　北京電協濟會中央籌欵部收到朱桂莘轉繳中興公司董事會及全礦執事人等捐項萬二千元 
　　北京電平政院受理鹽商劉裕源陳訴長蘆運使撤銷南院子店不服鹽務署决定一案判認鹽署决定并無違法仍飭該商遵照并具呈陳報 
　　陜西寗羗電川旅賴沁輝追剿悍匪王安瀾魏定國於寗（寗陜）石（石泉）交界之銀古壩賈家營等處斃匪百餘人擒僞官長五員電報劉存厚轉京告捷 
　　長沙電張敬堯陳報協濟捐欵二萬元已逕交駐湘美總領現仍繼續勸募 
　　福州電李厚基請將擅離職守之測量局長林肇民總稽查官蕭奇斌褫奪官職勳章參陸部覆到照辦（以上二十三日）以上中孚通訊社電 
　　北京電政府决派海軍少將吳振南爲參列歐洲和平會議之海軍代表吳少將將於下星期内啓程赴歐財政部代表尚未决定聞大約將派葉恭綽吳鼎昌二人（二十三日） 
　　北京電傳聞政府决議組織院部處事務委員會以國務院各部及參戰税務兩處之秘書及科長等爲委員（二十三日） 
　　北京電留京各督軍將以曹錕爲首領組織戊午同袍社以期鞏固北洋軍人之團結目下正在勸各省北洋軍人入社（二十三日） 
　　廣東電岑春煊氏對於目下之時局答本社記者之質問大略如下余非絶對主張國内戰爭者當余在滬時曾屢唱調和之說因北方政府堅持武斷主義不採余之主張遂去滬來粤以期貫徹初志當時曾在廣東公布宣言書加以說明余之心事始終堅持此宣言不稍改變目下和平之議喧傳全國北方亦稍有後悔之色誠足爲邦家慶幸夫以對等之資格派遣代表組織和平會議亦余所甚贊成者但必須依據適合民意與公理之方法方能期獲永久之和平如專以彌縫一時爲事則不久即將决裂此徵諸世界革命史及民國七年以來之現象可以明如觀火矣現在歐戰旣終自由主義遂戰勝武力主義故一人或一黨派欲逞其野心以獲得特殊之勢力之事將來斷不容再見於世界試觀以德皇之雄才大略終不獲實現其大德意志主義而至於失敗即可以爲其明證矣此即爲對於欲蔑視民意公理者之當頭棒喝也今日我國當本於民意服從公理凡有欲恃其强力武斷以圖一人一黨派之私利者國民雖弱亦必羣起而推倒之殷鑒不遠觀袁世凱與叚祺瑞可矣然去一惡而又來一惡打破和平演流血之慘劇而不知所届者其原因在於禍根之未能根本剷除所謂禍根云者即强力武斷派之存在是已苟欲得合於民意公理之永久和平必須先行杜絶此禍根現在之戰爭乃民意公理對於强力武斷之戰爭試觀南方主持護法北方專講保持威信顧全面子卽其明證也南方本望和平若北方果能抛棄其武斷與私利之念而服從民意與公理則和平並非難事余所主張預防武斷力之方法如左（一）尊重法理及法治國之名稱而實行之我國旣改共和自當脱離人治而改爲法治欲發展法治之精神必須先保法律之尊嚴故遇有欲藉武力以破壞法律者即不得不用護法之手叚以驅除之今欲協議和平必須置其基歴於法律問題餘如國會問題總統問題皆當以法律解决之庶令將來之野心家不能再有破法之舉動以舉法治之實（二）確立地方制度從來國事紛糾不絶亂象環生者皆因中央與地方互相侵軋且無確定之制度故也蓋權限不明爭從此起其應當歸地方者中央從而侵奪之其應當歸中央者地方從而竊據之規則紊亂而自治絶跡遂呈現一種非中央非地方之藩鎭割據之現象今欲規定地方制度當先劃軍區設軍政以防軍民兩制之衝突然後確立中央地方之權限趨重文權予國民以涵養政治思想之機會以期穩健之自治制得以逐漸發展基礎旣定紛爭自息以上二條擬提出於和平會議以期見諸實行今日我國内部有種種特殊之勢力雜然存在因有一人一黨派弄强力武斷之策其結果遂至一家之内猶且時懷警戒心與猜疑心而互不相容他日重要人物聚集一處組織一眞正中心團體抛棄利害感情而除去個人及黨派之强權武力之弊則不平之氣自然消滅於是舉國一致使民意與公理得以燦然煥發其光彩人人自勵以沐世界大同之惠此即余所希望也直正望中國和平之友邦當認專以强力武斷謀私利爲事者爲和平之蟊賊而無所躊躇同時又當記憶諒解中國國民不甘屈服於强力武斷之下與各國國民無異也（二十二日） 
　　東京電日法協會英國協會日美協會日俄協會意國協會比國協會六團體將於二十五日午後假帝國霍脱爾開對德休戰條約成立聨合祝賀會所邀請之來賓除聨合國各大使公使外特招待中國邏羅巴西坡利維亞各國公使開盛大之夜會（二十二日） 
　　東京電日本銀行本日發表從本月二十五日起該行利息增加二釐（二十二日） 
　　東京電駐紐約日本田財務官電告日本大藏大臣高橋氏云依據美國聨邦準備局正確之調查總交戰國直接戰費至本年五月一日止共計一千七百五十萬萬元其中陸海軍費計一千三百二十萬萬元 
　　東京電今日上午日本外務大臣内田氏訪西園寺侯爵陸軍大臣田中氏訪山縣公爵日本媾和大使不日將决定牧野伸顯男爵或内田外務大臣或珍田駐英大使將被任命爲媾和公使（二十二日） 
　　東京電大倉喜八郎男爵明日將張盛宴招待中國參觀大操武官徐樹錚等（二十二日） 
　　東京電戴天仇本日抵東京（二十三日） 
　　東京電東京各報論中國媾和條件大概皆爲至當之要求（二十三日）以上東方通訊社電　　東京電日本陸軍之軍團擴張計畫案茲因財源困難及鑑於將來之大勢决定暫且作罷（二十三日） 
　　東京電謝米諾夫將軍與哥爾斯遮克對抗而宣言薩拜喀爾之獨立黑龍江州亦有獨立之狀 
　　東京電報知梁任公赴歐彼爲主張加入國際聨盟者故惹起日人之多少注意（二十三日） 
　　東京電由東京府及商業會議所唱起將於來春開平和克復博覽會（二十三日） 
　　以上共同通信社電 
[公電]  
　　唐督軍致王乃昌李宗黄電上海王季文李伯英鑒頃奉督軍行營魚電開速轉王季文李伯英鑒現東海登臺時局復行混沌北京屢次來電多注重事實而以法律置爲緩圖南方曾主張聲討恐雙方各走極端國事日愈棘手此間意旨對於時局仍希望和平但法律問題不能不求正當辦法頃接李督季山一電意在專任調和當與如周督軍聨名復電略謂國事日非後患頻仍此間極望和平共謀國是惟一年以來爭持不决者實爲法律問題先將此爭點解决其他事實不難迎刃而解我公熱心毅力一再主張請本此意轉達東海共爲綢繆此問距寗道遠曾經派王乃昌李宗黄兩君就近赴寗接洽茲滇黔最近情形恐有未悉特商派黔中道尹王伯羣君來寗面述一切尚望開誠相告　語仍命季文伯英赴寗將堯意旨與李督秀山隨時接洽爲盼繼堯魚印等因遵即轉電奉聞希即查照繼虞篠印 
要聞一 
[北京特别通信（二一九）（萍）]  
　　國人屬望之停戰命令今日（十六）果已發表矣其原文愚已有專電報告本報 
　　當東海前次發表和平命令之日南北主張和平之首領將士皆同時請下停戰之令其電報或由長江三督轉陳或由吳佩孚電告而李督與吳師長亦即主張先發停戰命令之人故政府當時接到此項電報頗爲不少而東海所覆之電其大意皆謂如果兩方確能遵守則停戰之令自當立下否則恐失信用不如稍待時機云云此前次和平命令發表時之情形也 
　　時局變化歐戰告終其迅速出於意外一方以東海旣已表示和平鼓吹和平之團體乃大見其活動就中如平和期成會者本以之運動和平先有根柢而後發起斯會故該會之色彩比他種和平團體尤可注意成立而後首先以南北對等速開會議爲請閣議通過南北兩京之間和平信使遂又自此不絶於道矣但欲開對等會議不可不先停戰欲先停戰不可不以停戰命令爲政府表示之保證此爲催促停戰令速下之一種原因 
　　東海旣有下令停戰之意乃電召各督來京與言今日和平實現之必要各督一一進謁東海時即先以此種議論逐日灌輸於各督之腦筋昨日公府會合東海發言之大概即在警告各督以歐戰已終若再遷延國將不國其餘無所表示段合肥則聲言絶對肥從命令和戰均總統之命令是聽於是各督對於停戰撤兵皆無異議而命令亦即發表 
　　政府以此項交印鑄局在今日下午一時愚於今晨旣以專軍報告但至下午三時又復撤回各方乃疑爲有何變故而至下午五時是項命令依舊發表細校兩種原稿僅修正（本敦陸之誠意）及删去（盡協商之義務）兩語而已該令最要者即爲即日罷戰一律退兵八字然則其本質並未有何變動也 
　　愚昨晩與吳秘書長晤談言東海所以主張下此命令在先以和平主張充分表示停戰退兵蔑以加矣此後變化則視雙方之覺悟如何云云但張倪之流在公府會議時確有保存新國會之言論一方贊成停戰退兵一方又主張保存新國會南轅北轍爲和平之障者必此輩也 
　　吾人今且不爲過慮停戰退兵而後第二步當爲議和聞關於議和之事確由長江三督接洽一切地點當然即在南京如何可以破種種障礙乎是視兩方代表之魄力何如耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京空前之大祝典]  
　　中外會合舉行 
　　我國以此次加入戰團故於歐洲戰事獲勝之後即通令各省一律懸旗與在華協商各國僑民共同慶祝茲復定本月二十八二十九三十等日舉行全國慶祝大會連日政府已派員分别籌備慶祝各事聞協商各使對於此次開會慶祝已表示意思以爲此種慶祝乃係協商各國之喜慶對於駐京外交團人員不必如向來之特例應與中國議員官吏人民爲同一之待遇以示協商一家之意當局對於協商公使此種意思欽佩異常前日協商友邦公推葡國公使及駐京某某武官在公府會議慶祝大典内務部總次長均列席决定如下（一）二十八日行閱兵式我國即派模範團列隊以段合肥爲總指揮各國在京軍隊亦均前往由美國司令率領同在太和殿是日殿内大開宴會各國公使兩院議長各部總長京内外新聞記者均與宴（均着大禮服）（二）十十九日兩院在太和殿宴請總統各國公使各界領袖（三）三十日太和殿開放任商民前往參觀是晩北京學商各界舉行提燈會其預定路線如下下午五時在中央公園齊集六時出發三座門過新華門往西進北新華街經絨線胡同法部街至中華門往東進交民巷經美俄使館至南御河橋沿西岸往北經英使館前過木橋經日本使館往南入交民巷經法使館比使館往東進路北横街繞行入台基廠經義使館出台基廠沿大路往東進棲鳳樓過北極閣走新開路經巴西使館出新開路往南至東單牌樓往西走北大道進霞公府經葡使館進三座門進公園 
　　又據順天時報消息二十八日之協商國戰勝大觀兵式中國籌備委員與外國委員協議之結果决定在太和殿前舉行當日午前九時各國駐京軍集合太和殿前各國公使亦於午前十時十五分齊集該處各國公使館附屬武官於午前十時三十分乘馬集合於天安門外準備迎接總統徐大總統從當日諸兵總指揮之參戰督辦段祺瑞氏出新華門至天安門由天安門入太和殿閱兵門外迎接之外國武官亦扈從大總統入門中國元首合中外軍閱兵之事爲歷來未有之盛舉又外國軍集合太和殿受閱兵之事亦爲有史以來所未聞者至當日參加之軍隊英法日美意俄比等駐京軍全部外中國方面爲步兵四團（府衛軍一團第十五十六兩師合編一團第十三師一團游緝隊一團） 
騎兵一團（第十三十五十六各師合編）砲兵一團（第十三十五十六各師合編）工程兵一營（第十五師）輜重兵一營（第十三師）機關砲一營（第十六師）機關槍一營（第十五師）軍樂隊一連（公府樂隊）此外並有參戰軍士敎導團軍士三營不在編制之内毅軍及公府衞士隊則任警衞事宜 
[停戰後之撤防問題]  
　　停戰命令頒布之後國務院於十五日曾電致岑西林劉顯世熊克武三人十九號又二次去電内容略謂翰電諒已達覽停戰命令現已頒布所有兩方停戰退兵諸事統賴卓見宏猷共圖解决希即從速將退兵地點退兵日期及退兵手續各等節詳細見示以便同時履行共謀國是以促平和又南京李督軍前日電達府院謂罷戰退兵後之善後辦法純已將意見逕電西南之有責任者一俟接到岑春煊陸榮廷唐縱堯諸人復電後或組織會議機關或另有别項辦法再行電聞但目前西南已否有電覆到尚未明瞭停戰令下在京各督連日正議退兵方法聞各督以退兵須先撥發欠餉財部前次所撥者各省皆作爲臨時軍費依其計算所欠經常月餉甚鉅故關於軍費一層頗費籌商現正在計議依前方軍隊性質分别辦理其新招補充之軍戰事旣停即不必再給槍械且須實行裁併以節軍費一面致電西南與北方軍隊同時撤退昨並商定雙方軍隊暫時各撤五十里惟曩日所劃戰線寛狹不同參陸處已在詳加調查一俟事畢即可同時撤兵聞北方奉直皖魯各軍但撤退至軍事省分之適中地點爲限暫不撤回原省參陸處已將此項辦法分電前方照辦日來關於北軍撤防消息如湘南方面政府已電致吳佩孚師長等撤兵計畫遵照前令辦理至湘省防務即與湘督和衷商酌佈置福建方面李厚基昨有電報已通令前方軍隊嚴守現在陣地一面會商彼方定期撤兵以促和局川北方面劉存厚昨日電稱田旅與川軍第五師彭旅在廣元議定以朝天鎭爲停戰界址我軍退後十里朝天鎭本屬南軍範圍經議定停戰後南軍退出距離朝天鎭六里之羅家壩地方並訂立停戰規條互爲遵守甘肅方面政府昨接馬福祥效電已分飭各路駐軍除土匪區域外一律息戰其在海軍方面聞政府昨得香港坐探韓賓禮電告粤中海軍對於撤防罷戰令已表同意現林葆擇通令在粤海軍一律停戰並令知虎門要塞司令籌備退兵一切辦法 
[北京特别通信（冷眼）]  
　　維持鈔票之悲觀 
　　前者財政當道以中交京鈔價值日落繼續出售七年内國公債四千萬元專收中交京票截角銷燬并限制政府不得再向兩銀行墊借鈔票以期抬高票價記者前於通信中力言其决無效果然希望其政策實行後雖不能達至六折以上或可保持其原有之價格（時票價尚在五三左右）不意日言維持日反低落今且跌至五折以下也記者感受鈔票切膚之痛鑒於票價之江河日下不能不歸咎財政當道骨骾在喉實有不能已於言者茲述其原因以告國人焉 
　　（一）政府無誠意之維持政府作事貴在能言尤貴能行對於人民之痛苦當出以誠意之補救不當以虚僞用事前者政府非倡言不向中交兩行墊用鈔票借欵乎政府旣知鈔票之跌價由於政府墊欵之所致果能絶對不向中交兩行借墊鈔票何嘗不可維持價格何致打破五折無如財政當道以需欵甚急無處羅掘日來仍向中交兩行告貸鈔票墊欵之數較前仍未減少市面上之鈔票旣日見增多而消納之途又日見仄狹則鈔票之價格安能增高在財政部日向中交兩行告貸固有不得已之苦衷然財政當道負維持之責旣倡言於前何可食言於後狐埋狐搰夫豈其然都門都數千萬人民日受鈔票之痛苦日盼政府之維持而政府不能維持又破壞之人民之痛癢本與政府無甚關係即使中交鈔票跌至四折三折甚至變作俄國之羗帖京師人民亦不過吞聲飲泣而已所可慨者京師隅人民有何仇於中央而獨受鈔票流毒歷三年之久卒不能脱離此苦阨日前參院議員受京師商會之請願討議維持辦法促政府從事兌現亦徒多此一舉矣 
　　（二）七年公債銷數之寥落政府繼續出售七年内國公債四千萬元專售中交京鈔在表面觀之以五成之現金購買十成之公債獲利不可謂不優果能銷數暢旺吸收四千萬元之鈔票則鈔票價格誠可維持無如公債局自十月十二日開局以來銷數不過三百餘萬元以四千萬元之巨額而銷數僅此區區試問票價能維持與否皆知其不能也蓋北京中交鈔票消納之途直接者爲官吏間接者爲商人各官署月領之經費大都給發鈔票官吏收受鈔票後以之供衣食住三者之需尚慮不敷豈有餘力再購公債無非以十成之票額按五成之折扣轉讓於商店而商店以資本流動爲原則决不願購此停礙之物近見四年公債開籤無期已視公債信用爲不足恃且三四年公債市價不過六十元還本期近人民苟有餘資决不願購買七年長短期各半之公債可斷言也至富紳遺老固有盈千累萬之巨金然目的在貯存外國銀行以爲信用足恃勸其購買公債彼必掉頭不顧如言銷售於外國銀行則更無人顧問因此種種原因而七年公債之銷數遂日見阻滯恐遲至明年亦無銷盡之希望不過仍交中交兩行抵作政府之墊欵還本而已 
　　日來内閣改組財政一席皆因借債無門乏人擔任曹交通兼任財政下台在卽旣無能力維持亦無維持之意興中交兩行總裁亦無辦法總統屢召中交兩行總裁埀詢維持方法　一籌莫展夫財政部尚無法維持其他更何必論今日鈔票價格打破五折商民已驚惶無措時屆陰曆年關更不知若何景象矣 
[主戰派對時局之態度]  
　　依然强硬 
　　南北接洽之程度如何當局尚守絶對秘密但據北京報紙所紀其前途有未許樂觀者雖其消息半自某派傳出然於時局之眞相要自有蛛絲馬跡之可尋也茲分紀如下（一）甲寅日刋云於和平空氣最濃之際忽有南京會議之傳說此種會議實係由東海所授意者於錢幹臣覆平和期成會函中可以見之現在政府退兵令已下正宜於西南接洽和議之際在野諸名流旣不願膺調和之任對等會議事實上又未必能成功東海决意欲令李蘇督繼續與西南接洽惟聞在京某某督軍皆不欲遣派代表於南京李蘇督所與接洽者僅中央與西南之代表耳聞林紹斐關晩鈞二氏赴粤疏通先日自京出發已於本月十七日抵甯同時政府特派之施愚亦於十八日來寗當在督署與李秀山會商辦法關於待决各問題大略商定林關即於次日帶同商定各條欵至滬由滬挽輪赴粤又西南方面主持和平之重要人物爲唐紹川章行嚴等近章氏赴甯與李接洽一切已有頭緒昨南京來電云章行嚴准明日由寗赴滬唐少川接洽即行赴粤李蘇督與林關章等所接洽者不知何事而此種會議之成效及春影響如何此時亦未能斷定也（二）公言報云近日當局及在野諸名流雖希望和平而無和平辦法乃重演舊劇欲命李秀山司對南疏通之任務惟在京各督對於此舉頗多不以爲然聞當日公府召集各督會議時東海曾言已命秀山在南京就近與西南接洽各省可派代表前往赴會曹經略使聞此語首先起立答復謂直隸現在可勝代表之資格者頗難其選云云曹之意旣已如此各督惟曹之馬首是瞻亦當然不願側身於南京會議也在京各疆吏以感情之浹洽以私誼論已結爲同譜兄弟利害與共而各督軍等之志願又皆以擁護中央爲前提如西南逼迫中央决意以全力贊助統一又聞曹經略使曾對某直隸政客聲言參議院改兩法爲各省區之主張政府召集國會由於各省之敦促南北即接洽和議亦不宜將現國會作爲一討論之問題（三）順天時報云叚芝泉氏對南政策迄日昨上午始漸達東海之左右其内容略謂刻下南方之實情就各種觀察窮迫已致於極度并不能再有反抗力之實現故中央此時竟自輕而爲對等之妥協於理未免相忤此吾人難表同意者一又有將湘閩兩省先爲解决而後議講和之說此固明明認南方占優越地步若果如期不獨失媾和之精神或恐貽累於將來此吾人難表同意者二夫人心無厭獲隴未必不再求蜀面所以使彼生此慾望者實我自輕以招其後患也我苟不啓其戎心彼烏敢遽爾耶然則今次之議和問題吾人本非有所反對不過爲國家威信起見切祈元首愼終於初以權衡其處分云云 
[政府向美使表示焚土]  
　　前日閣議决定將上海存土悉數焚燬并重申禁烟明令已見昨報茲聞政府所以下此决心實因專賣一事不特鶯全國商民所反對即英美等使亦屢有煩言爲免除中外疑慮起見故毅然决定除已經銷去三百餘相外其餘尚存在上海之一千二百餘箱悉數焚燬聞前日閣議决定之後即有公文知照各使館聲明俟擇定日期會同中外官紳在滬監視悉數銷燬其答覆美使之公文略云收買存土一案前因全國禁烟净絶之期已届而上海關棧存土之事爲顧全外商成本起見妥與外商訂立收買合同備爲製藥之用嗣爲國内商民所反對而二三友邦亦來責言我大總統本除惡務盡之决心頒嚴禁售烟之明令本日國務會議復本此旨議决辦法除已售出之三百餘箱外剩餘之一千二百餘箱訂期會同中外官紳監視悉數銷燬我政府毅然行此政策不惜鉅萬之犧牲免除中外之疑慮度亦愛我諸友邦所樂聞者也 
[陸子欣使歐之行期]  
　　陸外長奉使赴歐行期已定於本月二十五日自京出發經满洲朝鮮約二十九日抵東京在東約留五六日搭乘下月七號自横濱開行之天洋丸赴美在美約留半月再行挽船赴歐隨行人員原調十餘員因節省經費起見并預備以外交總長名義隨時向駐外各館指調故同行祇帶四員一爲外交部參事嚴鶴齡（英文）一爲外交部秘書王景岐（法文）一爲國際委員會會員周瑋（法文）一爲外交部秘書任事朱誦韓（中文）外部參事劉崇傑隨送至東京俟陸氏自日出發劉氏即先回國此外駐美顧使駐英施使駐丹顔使駐比魏使均以委員資格赴巴黎預備届時參列 
　　惟據另一消息則謂陸氏須二十六七日首途由京經满洲朝鮮赴日劉崇傑亦擬一同啓程劉氏此次随行係爲初次渡日之陸氏向日本各方而接洽並執通譯之勞其餘隨員定於下月一日出京在横濱候陸氏一同放洋陸氏擬於下月七日由日赴歐其夫人與女公子亦於本月底由京赴日同往歐洲又日人消息陸氏預定十二月一日到東京陸之夫人以目下抱恙二十六日不能同行擬下月一日出發在日本會合再由横濱同行渡歐隨陸夫人同行者爲外交部參事嚴鶴齡國際委員會委員周瑋外交部秘書王景岐朱誦韓又書記二名從者一名 
　　新京報載某通信社消息陸徵祥氏近日仍未成行其中實有種種原因緣此次歐戰和議爲千古未有之特舉不獨國際問題關係至爲重大即其結果於一國政潮之起伏與政客個人之活動均屬所關至巨聞陸氏此番遲行之故一則以梁啓超之願往一則以熊希齡之請行梁氏爲參戰原動之人物此次歐戰結果協約戰勝故梁欲始終其事以竟全功熊氏對於外交爲親美一派現在歐洲和局操牛耳於美國總統之手而美國對於中國尤表示種種善意美國方面深願熊氏前往獲收國際上融洽之利益有此原因是以政府尚覺躊躇難决聞東海方面於數人中不存何等成見但擇其有利國家之前途者而遣之究竟以誰爲適宜尚未决定也 
[二十日之新衆院活劇]  
　　本來多此一舉 
　　北京新衆議院十一月二十日下午一時三十分開會劉恩格主席延長時間至一時五十分在場議員二百零六人已足法定人數宣告開議先由秘書長報告文件畢主席以黄文濬馬泮春汪震王樹枬蔣士杰鄭錫田黄秉鑑等均請假七日以上諮詢無異議又以曲卓新繼續請假七交諮詢亦無異議主席復諮詢孫瀾字函辭外交委員康士鐸謂理由不甚正當不能應允主席以此諮詢無異議遂宣告開議林卓臨時動議請於今日選舉全院委員會長吳文瀚主張下星期内列入議事日程選舉杜棣華贊成今日即行選舉吳文瀚請付表决主席以此動議付起立表决少數岳維又提起動議將本日議事　程所列第十二案選舉憲法起草委員提前選舉附議者甚多主席遂付表决多數主席宣告討論選舉方法鄭萬瞻主張用無限制無記名連記投票法克希克圖以對謂投票方法上屆國會議决已成法律案不能變更本席主張有限制投票解樹强謂國會組織法已經變更此項選舉起草委員方法祇有問適用不適用不能以法律案相拘束任祖棻謂限制投票於法理事實俱不相背若用無限制方法則爲一黨所壟斷鮑宗漢謂起草委員與特别委員相同應限制投票選舉三分之二鄭萬瞻謂上屆因人數過多黨爭劇烈故用限制方法今無黨爭可以不用限制任祖棻謂無限制投票實以多數黨壓制少數黨克希克圖謂上屆國會關於選舉方法經讀會程式表决當然是法律案解樹强問曾否公布劉映奎請宣告討論終局鮑宗漢謂討論不能就此終局請據議事規則第三十二條與特别委員相同劉映奎請主席問有無附議鮑宗漢謂如欲投票本席聲明放棄選權解樹强謂投否係各人自由權不必在議場聲明放棄克希克圖主張退席秩序頗爲紊亂符定一謂不能以個人破壞全體主席以贊成討論終局者付起立表决多數復以無限制無記名投票法付起立表决大多數時有數人欲出議場王澤攽問主席可否自由退席主席遂宣告封閉議場指定王伊文康士鐸等八人爲檢票員發票投票封匭畢主席諮詢應否即行開票鮑宗漢主張即行開票主席遂報告發票二百十七張名剌二百十七個投票結果名剌數二百零五票數二百零八照向例票數多於名剌數不能有效解樹强謂當然無效應即重投楊逢盛指斥諸人故意搗亂於是鮑宗漢陸家鼒大聲拍桌請付懲戒斯時議場秩序大亂解樹强主張唱號投票鄭萬瞻贊成光雲錦謂第一次有領票未投者此時請主席於票上加蓋圖記王玉樹主張商量後於下次投票光雲錦謂本案甚爲重要不能放任陸家鼒質問主席封閉議場根據何種規則並謂現届休息期間可以剥奪主席謂規則係開議後二時休息今日係二時開議現尚未届休息之時復謂方才指定檢票員邴克莊現不在場改指光雲錦爲檢票員鮑宗漢謂委員早已定妥何必選舉符定一謂各國先例均有預選王玉樹登台發言謂憲法事甚重大應容納各方面意見所以起草委員不妨下次選舉陸家鼒主張以王說付表决袁榮叟謂不必表决應即陸續投票主席遂宣告發票按號投票畢主席報告發票二百十六張名剌二百十六個宣告一面休息一面檢票至四時三十五分繼續開會主席報告票數與名剌相符均爲一百九十三另有兩票均係重疉投入應作無效並宣告由檢票員簽名蓋章將原票封存秘書廳以在場人數不足宣告散會時四時四十分 
　　另一通訊云新國會自開幕以來議案寥寥無可諱言日昨（二十日）衆議院開會其議事日程所列議案竟有十二之多亦可謂空前未有之大會是日王揖唐未到由劉恩格代理延長時間三十分始足法定人數林卓動議本會開會行將四月而全院委員長尚未選出請變更議程今日選舉岳維亦動議變更議事日程先行投票選舉憲法起草委員并聲明憲法起草較爲重要鄒元貞符定一等均主張速選憲法起草員主席以林卓動議付表决少數又以岳維動議付表决多數遂討論選舉憲法起草委員手續鄭萬瞻主張用無限制無記名連記投票法克希克圖主張照上屆成例用有限制連記投票法解樹强等同鄭說任祖棻等同克說兩說之理由鄭主張取自由選舉意思而任克吳主張取法律遵先例取事實免少數黨操縱所謂限制乃以三分二爲限制也鄭祈提起討論終局反對紛起甫行以討論終局付表决而一般議員多已拂袖而去於是有人提議制止自由退席及鄭萬瞻之動議表决多數後主席宣告用無限制連記法投票投時紛擾異常第一次開票結果票數多於名剌只可另行投票王玉樹等主張各方面疏通妥協下次再行投票於是主張緩投票者疾呼議長飭警衞開議場門主席不允各人大擊書案頓足擊門喧閙譁噪之聲震動屋瓦無論議員如何吵閙主席始終不允開門放議員外出秩序大亂主席摇鈴秩序稍定始再發票書明用唱號投票法投票畢宣告休息三十分休息後開會人數不是主席報告票剌相符惟内有二票重複應作無效鄭萬瞻請檢票員簽字封匭存於秘書廳俟下星期檢明再行投票於是散會 
[撤廢膠州租約之建議]  
　　新國會議員杜棣華沙明遠等堤出建議案請咨政府於派員列席歐洲平和會議時提請撤廢德國在山東省之膠州灣租借條約並前清光緒二十四年各條約由我國收回主權文云德國抱侵略主義久欲圖逞於亞東乘山東之曹州敎案殺害敎師二人遂率艦來佔膠州灣此清光緒二十三年事也清政府不敢興抗卒於明年與德人締結租借條約五條其内容（一）中國准將山東省膠州灣地方借與德國（二）膠州各島嶼及灣口與海外海面之羣島又灣東北岸自陰島東北角起劃一線東南行至勞山灣止灣西南岸自齊伯山島對岸劃一線西南行至笛羅山島止又灣内全水面以最高潮爲據之地皆爲租借區域（三）租借期限以九十九年爲限如限期内返還中國則德國歷年在租借區域内所用欵項由中國償還並另以相當地方讓與德國（四（自膠州灣水面潮平點起周圍一百華里之陸地爲中立地主權仍屬中國惟中國若屯駐軍隊須先得德國之許可且德國軍隊有通過之權（五）租借區域内德國得自由行使主權但不得轉租與他國此外更締結在山東築造自膠州灣經濰縣青州等處至濟南及山東界之鎭遒又自膠州灣至沂州及經萊蕪至濟南之鐵道並沿此二鐵道兩旁合三十華里以内之礦山准德人自由開採以後山東省内無論何項事業如需外資外料等皆由德人儘先承辦諸約凡此種種條約不僅膠州灣可以永久佔領是直以山東全省爲彼德人之勢力範圍從表面觀之此等片務的條約必德國有絶大損失使我國出此賠償乃究其實區區一敎案由暴徒殺害二宣敎師也以二宣敎師之生命而要求如此絶大之利權然則開數年歐戰之端致世界各國受種種絶大之損失彼德人之肉尚足食乎今彼德人之 
侵略手段已窮將俯首聽命於協約國之裁判矣我國因彼暴力横行之損失什百千萬於二宣敎師此時膠州灣及鐵道礦山雖由日本以友誼的代行管理而我政府不日派員列席歐洲平和會議時提請撤廢該約收回各種主權稍抵我國參與戰爭之損失想日本及歐美各邦素持公道當無不樂爲贊同謹依院法提出請求大會公决 
[北京軍事通信（齡）]  
　　張樹元駐滕縣電據何鋒鈺旅長報稱豐單交界各村莊有傅苗子等股匪出没當率各營跟蹤追擊至碭山境復會同安武軍圍剿斃匪七十二名擒十五名獲槍三十六枝救出票民四十餘人 
　　閣錫山電據援陜張總司令報稱第一支隊寒日渡河巧日佔韓城匪向郃陽退竄查郃陽現有匪約千餘快槍八九百枝現正籌備進攻郃陽第二支隊日内亦將渡河 
　　陳樹藩電據漢陰知事等報稱王安瀾被安康民團繫潰率六百餘人向嵐臯竄去是否繫斃尚無確實消息其另一股約千餘人向紫陽西鄉逃竄現被民團圍困在鯉魚山一帶尚未得續報等語請電張使飭王劉兩團就近防堵又電據川鄂各軍報稱賴吳兩旅克復寗陜石泉王劉兩團克復白河平利興安民團收復安康陜南大有轉機惟西北匪勢正盛不得不亟謀肅清現擬以鎭嵩全軍出盩　以第二旅及第六旅之一團出咸醴聨絡第一旅俾固興平防務以第三旅出北路聨絡晋軍進擊韓郃一帶惟漢中管使兵力單薄深慮熊克武進摵危險實甚請飭張錫元旅到陜徑趨漢南相助 
　　管金聚電據寗羗知事等報稱周營盤踞陽平鄧家寨一帶與彭團聨合勒索搶掠民心驚惶連日與楊團奮鬭楊團長章被彭團拘獲所有槍械亦全數掠去唐 
 
 
 

Page 7

 
 
旅長尚無下落並聞熊克武率大隊由綿陽到廣元謀攻寗南當劉督離寗時祇調駐高家寨一營到甯協防知事等恐兵力不足堅請劉督緩行劉督不許等語今陽平寗羗兩處電線已斷消息不通究竟如何未得確信惟聞葉荃等在鳳翔確與熊克武聨絡故熊由綿陽廣元兼程前進意在夾攻寗南等處請飛飭甘陜兩督速派勁旅援救 
　　李厚基奉到停戰令及參陸部删電當即復稱遵飭前方各軍停止進行保守現有陣地並電商彼方退兵剿匪事宜俟妥協即覆 
[京華短簡]  
　　連日駐外各使紛紛來電詢問國内時局及我國對於歐洲和議之籌備聞昨日國務院拍出通電分致事使謂東海繼任首倡和平業頒明令罷戰息爭并派遣重要人員分往西南各方面恊商倘西南要人有悔悟之眞誠自可立解糾紛共謀統一力挽危局一俟磋商略有眉目再當續詳至對協約進行已派外交人員至各處協商一面並設外交委員會研究辦法當再隨時電告 
　　政府於兩星期前曾向外交團商撥關税餘欵外交團未允照辦其時適由駐美顧使向美國提議借欵此事遂暫擱起惟美國不欲在我國南北未妥協之際遽行投資以是又成絶望政府萬不得已昨又要求外交團將本年關税餘欵先行撥付三分之一以備此次撤退兵隊之用聞外交團對於此項用途尚以爲然大約可望照辦 
　　司法部以此次歐戰議和中國以參戰之結果應獲有參戰利益類如各國在華領事裁判權亟應乘此機會從速撤回日内擬即具呈說帖送交國務院轉請陸專使携赴歐洲提出和平會議商决 
　　曹錕來京參與督軍會議所有重要問題皆已解决聞擬於今日出京回駐保定昨晩京漢路局已在車站爲曹預備專車一列聽候開行 
　　日前中法協進會幹事鐸爾孟等謁見錢代總理請將克林德碑拆下磚石改在中央公園建設公理戰勝紀念碑當經錢氏允許昨日已飭内務部於下月一號即行開工建築届時並邀集中外人士前往觀覽 
　　全國經費調查委員員因歐戰告終關於經濟事項不可不格外注意爰定十一月一日開特别大會是日議案由田總長提交者計十一件之多均關於調查籌備歐戰後工商礦業事宜 
[美國提出勸告中之西南態度]  
　　美國勸告軍政府書各國政府向北京提出勸告屢見報載而對於軍政府從未作正式之勸告以前次未曾承認西南爲交戰團體也現雖未正式承認而美國駐京公使已訓令駐廣東領事提出勸告書於軍政府并於昨日由美領事親自咨送至軍政府外交部其勸告書略云歐戰告終中國宜速息内爭自謀統一以派代表於歐戰和平議會與各國共同商决世界和平云云聞其中尚有爲中國謀息爭之方法内容未詳 
　　議員質問代國院書昨參院議員李文治王湘焦易堂童杭時裘童淦張光煒吳作棻謝持張知本蕭輝錦萬鴻圖彭介石衆院議員吳宗慈陳嘉會白逾桓陳堃李執中牟琳凌鉞尚鎭圭王乃昌鄭愾辰曹振懋提出質問於代行大總統職權代國務院軍政府請各總裁出席答復文云西南舉兵純爲護法而徐世昌由非法國會舉充總統竟敢悍然就職破壞約法藐視國民近徐氏更暗使心腹託言和平運動多人出名調處藉以亂天下耳目實欲使西南護法主旨根本取消頃聞已下停戰命令軍政府爲護法機關對於此種命令已有對付之法否議員等以爲事機緊迫關係護法前途極爲重大特依法提出質問應請各總裁出席答覆表示方針而維大局民國幸甚 
　　軍政府覆各省議會電各省省議會公鑒順直奉吉黑魯豫蘇湘閩各省會來電敬悉諸公熱忱救國渴望弭兵順厭亂之人心倡和平之偉論當可謂時諒之共佩惟是共和七載巨變疉生固由武人之挾兵自重亦緣國民之惑於苟安一誤於辛亥留專制之根荄再誤於丙辰長驕横之氣燄因無根本解决之策致貽干戈擾攘之憂倘再敷衍於一時徒留禍患於異日長此不靖國何以堪此次護法興師爲國請命無猜嫌之可釋無意見之可言但得永久和平之道立眞正法治之基苟有嘉謨惟希辰告臨風佇望乞示南針軍政府文　　國會覆奉省會電卅一電誦悉諸君關心時亂渴望和平仁人之言敢不拜嘉惟理亂之源必有所自吾國政變迭起兵禍頻仍皆國會横遭解散約法失其效力推原禍首責有攸歸今日之役旣以毁法啓其端而和平之籥當以復法爲其準若欲隱忍於一時置國憲於不顧則是屈正義以徇暴力飲鴆止渴貽害將來覆轍相尋亂靡有極吾人厠身議會代表民意一言不智足以喪邦諸公本愛國之熱忱求根本解决然後兵禍可以永消和平可期久遠國民受賜實無涯涘謹布區颧惟希亮察林森吳景　褚輔成叩銑印 
[協約戰勝之廣東精况]  
　　協約國戰勝結果萬國勝懽我國自對德宣戰以來與協約國共賦袍澤此次最後戰勝與有光榮各界人士持於十五日舉行慶祝典禮以表權躍是日軍政府軍民兩署及以次各級官廳局所均懸週番國旗陳設生花盆景以誌慶祝情形極爲熱閙英美日意法各國領事并在賣麻街石室敎堂聨合各國牧師宣敎士曁僑民等特開祈禱大會預祝全球各國人類從此去殺勝殘共登郅治之境軍政府通電云頃聞協約國與德國已議定停戰條件世界戰爭可望止息强權主義不日消滅各國莫不懸旗誌慶我國旣加入戰爭應即表示同情用特電告希於接到此電之日起各公署及地方團體懸旗三日同誌慶忱政務會議文印 
　　香港消息云此間官商自接到德國簽押停戰消息皆大懽悅經總督會同議局按照假期則例定本月十三日爲普通假期同仲慶祝查是日種種慶閙狀况較諸前數年英皇加冕時尤甚舉凡公共團體巨大商店罔不加意點綴鬭麗爭妍五光十色來往途人無論中西皆得意揚揚眉飛色舞除於日間舉行慶典外夜間更爲慶閙中西人士聨羣結侣提燈四出游行高唱凱旋之歌以表示其懽忻誠意是夕各機關均加懸電燈或以之砌作字形皇后道之皇后銅像全身皆以電燈鮮花圍繞至各馬路之商店升旗懸燈者觸目皆是是夜三井洋行并大放烟花助慶直至夜深十二時各馬路猶士女如雲往來不絶各摩托車亦爲租盡九龍與油麻地亦甚慶閙各砲臺并鳴砲慶賀是日舉行慶典之程序大略如下（一）定例局叙會（一（在聖約翰禮拜堂祈禱（一）新公司聚會演說戰事勝利（一）在國有戲院聚會宣讀致英皇之賀電（一）晩上燃燈結綵華商總會亦預期發出布告是日假大會堂開闔港大叙會商議賀電又布告一同休業慶賀 
　　德艦青島號自解卸武裝後經海防辦事所將其拖往黄埔特派鐵城兵艦看管防範極嚴頃自德國簽押降服後該艦已成俘虜品物之一亟應妥爲處置以免罣礙昨由當道派員先將該艦餘存機件從新點騐列册知會英領俾便妥爲發落又聞沙面各界刻下更擬組織聨軍告捷大會以爲紀念 
　　沙面法領事接駐京法公使來電以比利時國慘遭蹂躪歷盡艱辛殊堪敬仰茲本月十五日值比王懸弧之辰特通電來粤知照凡協商國人民定期是日赴各敎堂行禮並爲比國祝禱光榮聞省城石室亦定是日下午五時行禮届時中西男女　堂慶祝必更踴躍也 
[閩省戰局之大勢]  
　　厦漳之南北軍近日已不見有戰事查係李厚基再命調和使吳禮和與陳炯明約重行停戰以待調和陳炯明虚與委蛇而實則攻閩之策畫已定曾密電軍政府允准查其内容一調林虎來閩專攻福建省垣林現尚在廣東省城不日將督師由汕頭來閩一調方聲濤攻興化之莆田縣方聲濤昨已由漳州出發向永春而進俟莆田得手然後會師入省一調許崇智專攻泉州及下游各屬許之先鋒隊二千五百名業已到泉州之河市距泉州城僅二十五里其駐泉州之北軍王樹林團長所部賴忠及高義兩營業已繳槍其餘軍隊又奉李厚基令調回省王團長昨已率兵返省矣泉州北軍業已空虚許崇智果大隊臨城泉州甚可危也至於莆田方面南軍黄國華司令屢次攻城北軍耿團長堅守莆城不致陷落現莆田劉蔭榛知事托安立間醫院美國華醫生等說黄國華投降勸以地方人民生命財産所繫不忍茶毒生靈云云卒爲黄國華所拒使方聲濤到莆則黄國華得一援助恐耿團長亦不能固守也嶼仔尾方面南軍駐於浮宫北軍駐於港口一月以來兩軍各取守勢不越雷池一步近日南軍李炳榮司令欲再進攻添兵添械着着進行北軍方面亦由厦門添撥軍械以防備之聞不日將有戰事發生也昨拋由漳州來厦者云陳炯明近日定製刈草鎌刀三百把不知其何用厦門臧致平司令於四號往通津亭視察戰線童葆暄師長則於八號往灌口視察防務並誥誡軍士至各兵站視察一週近晩始行回厦當厦門未停戰之先周永桂旅長在灌方面應戰其所部之任鴻恩一營兵士則持槍站厦門街市以防擾亂治安日前因省垣防務吃緊周永桂全旅奉李厚基電調回省福清縣被南軍倪立順佔領吳俊杰營長歸降南軍迄今旬餘省垣李厚基派孫太清營長率兵往攻然孫兵未入福清縣境已被南軍拒絶鏖戰三次孫營均見敗衂日前再派任鴻恩往攻亦不能進取日昨周永桂親率兵士前往分三路進兵中路進至新局西路進至溪埔均取守勢藉以牽制吳營東路則由獺厝村直趨覆船山麓進攻城垣中西兩路亦同時至三面環攻南軍倪立順倪鴻聲與吳俊杰之兵分布於大北門玉屏山等處與之迎擊南軍惟張克成一隊三百餘人不戰而走倪吳等兵戰至薄暮知勢不敵始相繼退出城外縣城即被周旅佔領北軍入城大肆搶掠城中被搶者商店有梅利益眞安泰等二十餘間當商有源舖翼舖桐舖等三間翌日周永桂旅長始入城禁止搶掠秩序漸定是役南北兩軍各死數十人現南軍駐於東張鎭之魁星里北軍則進駐東張街周永桂業已回省現留任鴻恩孫太清兩營駐守該縣姚師長日前由省赴延平昨已抵延受道尹知事之歡迎而延平上游之八仙桌尚被南軍佔領擬在該處建築砲臺以禦姚師云 
[楊庶堪與川省會]  
　　廣東罼政府任命之四川省長楊庶堪已於十一月五號到省接印視事省議會於七號開茶話會歡迎楊氏到會議員八十四人唐議長辜議員傅議員相繼致歡迎詞楊演說首先宣佈此次出任省長係爲軍民分治之見端次謂庶堪以誠意服從法律執行法律不徇私不貪贓其詞甚長唐議長演說云本會今日歡迎楊省長與普通之所謂歡迎實有不同以楊公之歷史言民國二民由人民選舉爲本會議員民國五年復由本會選舉爲國會叅議員今年劉張出走川政主持無人復由本會電西南軍政府請委楊公爲省長由此一點觀察是楊公在民國紀元來皆與本會有密切關係質言之楊公之省長民選省長也查川省歷年之長民政者大都爲北京政府之私人由運動而來故其就職後凡百措施專以結好中央當道爲標準而對於川中民意均置之度外此川亂之所以無已而民困之所以難蘇也今楊公爲川人又爲川省人民所選出其對於全川情狀固知之最悉應興應革之事當亦早有成竹在胸自今以往凡川中一切未解决之事可從此解决一切應整頓之事可從此刷新當爲川省民政前途開一新紀元此同人可爲預祝者也本會爲民意機關歷來對於政府每多隔閡其原因在於立法行政不能溝通雙方意見未能融洽所致今楊公以議員而爲省長必能遵重民意對於本會議决之案亦必能依法公布推心置腹造福桑梓且楊公自癸丑之役後遊歷國外有年近復漫遊大江南北對於世界之潮流及吾國之情况尤具有特識今日就職必能遠觀古跡近察全局運用光明之手腕演成良美之政局至熊總司令與楊公爲患難之交此次兩賢握手相輔而行軍政民政各就軌道對内則速求整理對外則急求進兵川省爲西南門戶川省鞏固則西南之基礎立而大局方可得公平之解决故今日楊公之就省議長職關係重要若此前途甚可樂觀此本會今日之歡迎所以異於普通之所謂歡迎也 
[湘省破獲擾亂金融案]  
　　湘省金融之紊亂至今日已達極端推究其原半由錢商操縱所致本年自南軍退走以後錢商以湘中絶無現金匯水已無從操縱因即改變辦法由廖緝光陳怡臣李席珍周繼衡徐淑光傅南軒董籌集漢口銀四十萬兩在漢口設一機關由陳怡臣經理在長沙設一中和公錢店由廖緝光李席珍經理其營業則專做囤積湖南銀行所發行之流通票銀祗收入而不放出以期銀價日漲錢價及光洋斢價日低俟銀價高至極度時即將票銀放出轉收台票及光洋仍祗收入不稍放出俟銀價再低至極處再轉而專收票銀似此循環收囤獲利可至無算計自若輩將票銀大收特收以來果加所望前此每票銀一兩僅能換票錢三百文内外者今則漲至七百文以上矣前此需票銀二十六七兩始可換光洋一元者今則跌至十四兩矣又票銀旣日見缺俏拆息遂日見加高起先每票銀千兩每月利率僅需五六分者今則每半月亦需七八分矣各行商因利率日增成本日重不得不將物價提高而一般小民生計遂由是日窘金融界之有此慘象大半由若輩操縱而來其罪惡誠有擢髮難數者使長此任令剥削則不過兩年湘人即將疲不堪命幸經密查處由漢埠偵得其詳遂假作陳怡臣函信一件至長埠中和公與廖緝光接洽廖商不察遂爲密查處捕獲解由督軍署發交軍政執法處審訊據聞牽涉頗多長沙某巨紳亦有關係張督親向人言此案必從嚴究辦將來結果如何尚未可料惟張督訪得該商等所收積之流通票銀係窄紙一種（湖南銀行所發行之流通票銀原有寛紙窄紙兩種寛紙一種係民國元二三年所出窄紙一種係去歲譚浩明正湘時所發廖等爲卡制行商計祇收窄紙一種）爲數已至六百餘萬兩之多爲急則活標計即出示布告將窄紙流通票銀一律作廢寛紙一種限湖南銀行清理處於一月内收回以後市面交易及債務債權之需用銀兩者概照前定價格每兩作錢五百文不許稍有出入如違即照擾亂金融罪處治 
[蘇議員爭加公費内幕]  
　　蘇議會以增加議員公費問題愈爭愈烈致屢次不足法定人數聞主張加費者初止十餘人自知不易通過未敢遽行提案後因甲派與乙派黨見之爭屢屢失敗乃利用人皆好利之弱點極力鼓吹而吳鴻勳等恃此助力遂毅然决然將案提出反對派初用和平手段托人勸其撤回修正乃勸解無效忽有四十五人聨名之贊成增加公費意見書出現相傳即甲派所主稿其實列名者多不在省於是反對派知其利用之意態度遂亦强硬中立派亦不直甲派所爲於審查盧瀚蔭請定議員公費旅費專條案時主張議員公費旅費仍照歷屆先例確定爲每年七百二十元是日審查會二十餘人一致表决報告大會某派見主張失敗又是在省議員僅八九十人遂以不出席爲要挾其結果遂牽涉黨見一方非加不可一方維持原數加以各商會代表數十人請求某派出席而加費意見書中議員假满來省者紛紛聲明冒揑某派以爲此必反對派主動愈形激烈其中主持最力者爲孫某葛某逢人便說此皆朱某陳某等把持不准加費意圖激成衆怒又一部人頗抱不平極力擁護朱等之主張相持不下現聞有人調和不識能息爭否也 
[南京快信]  
　　美總統特使柯蘭博士昨日專車赴滬各機關長官均赴車站恭送以表敬意 
　　張懷芝電告馬日回濟南曹錕電告養日回保定聞王占元已由京漢車回鄂贛陳光遠南下尚無確期 
　　上海盧護軍使已出京今日可抵甯李督令副官處派員赴車站招待 
　　陸軍少將周予覺奉派赴雲南慰勞軍隊昨乘津浦車抵甯晋謁李督有所接洽住華洋旅館 
　　李督代表蔡和林昨出京回甯即晋謁李督陳報在京接哈情形 
　　谭浩明電告李督即日由湘南回南甯與陸武鳴商撤兵辦法 
　　比皇歸國昨日各機關各商舖均懸旗慶祝以表賀忱張季直昨由滬電李督述唐少川對於南北妥洽意見章行嚴昨日晩車赴滬 
　　南京和平期成會會長錢崇固鄭爲成昨謁軍民兩長晤談甚久聞天津和平會已派代表來寗聨絡 
　　省立各學校擬日内舉行提燈會慶祝世界和平刻正籌備一切 
[杭州快信]  
　　大理院昨覆省議會對於姜會明選票疑問案不得援照選舉法第五條選舉訴訟辦理將由内部自行解决經中立派竭力調停檢票開視後可望和平了結 
　　農事試騐場長葉芸呈送原蠶種製造成績書實業廳昨通令各屬一體參考仿辦 
　　英國救世軍來華傳道宣講各地警察辦理稍涉未善易啓人民誤會現經内部咨請保護昨由警務處通令各屬一體遵照 
　　日昇昌銀號與已閉同和錢莊因欵項糾葛經山西省派該銀號駐杭清理專員趙尚華訴追該錢莊經理柯耀卿不服上告大理院昨奉駁回仍責令柯某償還規錢一萬零四百六十五兩洋二暪一千三百八十九元八角 
地方通信 
[蘇州]  
　　宴成中學这籌捐熱自歐戰協濟會募捐以來各省均極踴躍日前宴成中學特開募捐大會請東吳大學趙紫宸演說當時即行收捐學生以爲是項捐欵多多益善乃又發起减少菜餚一星期併入是項捐欵 
[鎭江]  
　　查禁演戲聚賭鎭郡對江新壩新洲等處近有無賴搭檯裝扮演唱花鼓淫戲並有賭棍在於該處茶館内抽頭聚賭揚中縣宋知事訪聞飭警嚴禁並派探捕往拿爲首賭徒暨茶館主到案懲辦 
　　檢查郵函之停止本埠軍警兩界前曾奉令凡民間　寄電報郵件信札包封等類均各派員前往每日逐件檢查明確與政事不涉者始准照章遞寄遵辦以來已經年餘茲聞各該機關已奉省令飭將前所派往郵局之檢查員一律取消 
[漢口]  
　　歐戰協濟會之踴躍漢口歐戰協濟會由中外官紳組合已集之捐欵計東方匯理華俄道勝匯豐中國交通五銀行已達二十萬佛郎現又由何代督提商會欵三萬慈善會欵五千紅十字會欵五千均於日昨彙交中國銀行存儲此外由該會中國幹事長劉子敬籌募洋商捐欵及本地商店認捐之欵亦頗不少 
[甯波]  
　　協濟歐戰捐之會議鄞縣公署致商會曁縣城自治辦公處函云奉督軍省長函開歐戰協濟會事關國際各省先已籌辦浙省未便獨後業於本月十二日在軍署會議由各機關分認勸募所有各縣知事定爲特等縣八百元一等縣六百元一等縣四百元三等縣二百元希即照數捐募解交省公署彙寄一等縣祗須募捐銀六百元第本邑爲道尹駐在地應儘力勸募奉道尹監督發起定本月二十二日下午一時假座商會會商辦法云 
[杭州]  
　　省議會之無從開會二十二日下午二時三十分省議會開會周議長主席議員簽到者達一百三十六人乃抽籤出席者祗七十餘人議長令速記往休息室去請據復稱所有議員均言不出席鄭凝云選舉會屢次缺席各議員或來會報到後轉身就走或在休息室不出席長此遷延本屆開會恐付虚名請大家想一個補救方法才好周書云選舉會旣然天天不足法定人數不能舉行不如變通辦法先開議事會否則六十天會期雖已過其半尚有幾件事可議周議長云先開議事會審議長及各股審查員未曾選出將來審查案件如何决定本席主張改開談話會討論萬全方法明日開會如足法定人數即請大會公决鄭凝等云選舉會尚且如此現象談話會更無從談起遂由議長宣告今日開會又不足法定人數仍延會諸君有無異議衆言無異議遂摇鈴散會 
[濟南]  
　　學界之祝勝提燈會學界爲慶祝協約國戰勝發起提燈會十八日午後各校鳴鼓吹號列隊赴商埠公園計齊魯大學法政工業商業師範各專門學校第一中學校模範小學校及各高小學校統計數十校學生約四五千人武術傳習所童子軍又數百人城内商會計千餘人商埠商會稱是又扮高蹻會五起龍燈二起燈官雜要數起午後五時齊集於公園之内幾無隙地萬炬齊明先按次游園一週廳前放月明花砲以助興列隊出東方園山轉而西地過公園之前夾道而觀者肩背相摩歡聲雷動東西約里許無立足地前隊已抵日領署而後行者尚在園中由緯七路北行順二馬路而東斯時有一花汽車由東而西徐徐游行車後爲技術隊及軍隊之提燈會學生隊行至緯二路南轉至三馬路復西行過美領事館又西南行走三里莊過英領事館過三馬路西行回公園聚齊每至一領事館必歡呼致賀而游行中不聞一語學界之秩序於此可見除扮演之燈到處聞歡笑之聲外軍界商界學界之提燈所過之路雖極擁擠絶不喧譁又足徵人民之程度漸臻高尚满途爆竹振耳亦云盛矣 
雜評一 
[可望（默）]  
　　今日國内之議和誠所謂可望而不可即也所謂可望者和平會之紛設也在野者之接洽也有責任者之調停也中央之頒休戰令也南京之開議和會也國人即以此爲和平之兆此所謂有望也所謂不可即者戰派之不欲平等議和也安福之欲保全國會也南方之欲先决法律也代表之不允派遣也停戰之商議未洽也凡此皆足以阻礙和議之進行故曰可望而不可即 
　　然而可望與不可即之問不能久離而不合成敗之機即决於此國家存亡之關係亦懸於此國人其可縱此機會而逝耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[正式祝勝第三日盛况]  
　公共租界昨日爲本埠協約國慶祝大勝利之第三日較前兩日尤爲繁盛熱閙各學校各機關及各國僑民莫不興高彩烈各游戲場與茶坊酒肆點心店均利市三倍各内地人民來滬參觀盛會者旅店客棧均經住满上午九時南京路靜安寺路泥城橋畔已游人如織車水馬龍接續無間英美總巡麥高雲君以此次戰勝典禮合中外各國同聲慶祝實係千載難逢之盛會南京路等處之游人較前二日更形擁擠因特諭着滙山滙司閔行路靜安寺路新閘等各捕房捕頭遴派中西探捕帮同照料彈壓中國紅十字會亦以童子軍百名汽車五輛組織臨時救傷隊分往提燈會經過之地點及各熱閙處巡視遇有擠軋受傷偶患熱病等症即行救護載入汽車馳送本院醫治至午後三時南京路黄浦路之游人擁擠不堪汽車馬車啣尾相接燈會經過之處茶館酒肆以及各商號之洋臺樓窗口已满坐婦女茶樓如仝羽春一樂天等均不賣茶於梯側設立賬臺入内觀看者收取看資或一元或數角不等先施樂園亦分三層三等價格下午六時後各商號相率提前收市七時除電車照常行駛外所有汽車馬車黄包車暫爲阻止通行俟提燈會經過後再行恢復原狀迨至提燈會經過觀者密若牆堵勢如潮湧失履落帽者甚多咸謂上海從來未有如此之熱閙云 
　軍隊游行會昨日上午九句半鐘協約國軍隊游行會之各國軍士先後齊集賽馬廳至十時許排隊出發（一）印度騎巡（二）英國兵艦軍士（三）日本兵艦海軍（四）中國海軍（五）法國海軍（六）安南軍（七）安南軍自由車隊（八）英國馬軍隊（九）英國砲隊（十）英國機關砲隊（十一）英國軍樂隊（十二）英國高團團員（十三）美國商團團員（十四）日本商團團員（十五）美國軍樂隊（十六）義國軍士（十七）印度巡捕（十八）護軍使署軍樂隊（十九）中國陸軍隊（二十）淞滬警察廳軍樂隊（二十一）中國警察隊（二十二）日本巡警隊（二十三）特别巡警隊（二十四）花汽車隊過泥城橋走南京路外黄浦灘往南至法租界天主堂街過法大馬路經愛多亞路西藏路回跑馬廳散會 
　提燈會各團體提燈會於昨日下午八句鐘齊集在法租界愛多亞路天主堂街九時出發入會游行之各團體次序名稱已詳紀昨報不再費述昨日臨時加入者有各學校學生隊及婦孺救濟會軍樂隊燈彩類並招工隊扮演各種戲劇高蹺内有手託仙人擔沿途獻技龍燈抬閣燈彩等均隨於押隊之印度騎巡後由愛多亞路過黄浦路轉折南京路至賽馬廳至十一句鐘觀看協約國士商燃放歡喜火及各種五色玲瓏異樣燄火均各鼓掌稱慶而散 
　　虹口昨爲正式慶祝協約國戰勝之第三日虹口舖戶居民及洋商住宅各絲紗廠之懸掛燈旗或用松柏及各種鮮花電燈裝成各國國徽中西文慶祝等字樣者日有增加故昨日較之星期四五尤爲熱閙蓬路吳淞路等處之日本僑商除用紅白二色之布蓬遮護門首並懸燈結綵外有多數之日人扮演古裝武士戲齣加入燈會游行前晩八句餘鐘閘北商學兩界與救火聨合會舉行之提燈會繞遊海甯路北浙江路界路時往觀之人頗多滙司捕房捕頭麥搿來搿除加派特别巡捕與華印各捕分班按段梭巡外復躬自督率中西包探沿途照料直至轉入華界始分頭而返 
　法租界昨日爲正式慶祝戰勝之第三日法租界各機關人員更加興高彩烈大自鳴鐘捕房加裝五色電燈並換新鮮各式奇巧紙燈法捕房偵探部全體人員除在聚寳荼樓懸燈紥綵外紥就各樣花式燈綵數百盞並雇小京班裝扮白水灘等戲劇均乘馬匹在聚寶樓前排齊後先由馬執事在前開導出發遊行各街顧家宅公園仍照前兩日開演影戲加放燄火大宴賓客法總副領事馬車上均用松柏紥綵上插國旗十餘面法總巡施君以晩上提燈會經過界内時觀者必衆深恐匪徒宵小有攫物摸竊情事諭飭通班中西越各捕届時各帶器械分段梭巡彈壓以資保衞 
　南市南市各機關及縣商會與錢業市場等處昨因慶祝戰勝之第三日仍一體升旗晩間懸燈各區救火會並各學校學生均於午後出發至公共租界會集列隊游行董家渡天主堂及公敎進行會預備慶賀時因電燈公司工匠不及裝置故遍綴之電燈直至前晩（星期五）始行燃點棉花檢查局中國電話局均在門前升旗結彩懸燈各商家亦仍於昨晩懸燈慶賀錢業所懸之燈對有恭祝世界和平預慶南北統一字樣其吉祥弄東口並西首濟陽里口棉陽里東口共搭彩牌樓三座 
　浦東浦東陸家嘴英商祥生鐵廠昨日完全停工一日所有廠内員司工人等無論大小每人賞洋一元計共發出二千數百元其餘如日華紗廠英美新老兩香烟廠日商華彰造紙廠等均完全停工一日又沿浦一帶各鄉鎭如爛泥渡洋涇鎭楊家渡塘橋等處除由各警署及市鄉經董辦事處等升旗懸燈外各學校各廠棧公司商店門首均高扯五色國旗張掛彩色紙燈入晩燈光明亮與黄浦江頭之電燈兩相輝映登高遠眺尤極可觀海關水巡捕房梅捕頭查得浦江中游客雇坐船隻往來瞻眺者頗爲擁擠深恐或有匪徒乘間攫竊情事故特飭派中西探捕駕駛巡工小輪及舢板船等前往各處分投彈壓保護以盡職務浦東沿浦各渡船碼頭自昨日午後起一般男女工人渡浦游玩者絡繹不絶渡船生意莫不利市三倍三區警署曾署長楊家渡一分駐所許警佐洋涇二分駐所王警佐塘橋三分駐所宋警佐等各派得力長警分往各該渡口照料並不准渡夫濫載多人以免危險 
　鐵路人員滬甯杭甬兩路任局長飭知車務機務工程材料各機關中西人員在局會議特組提燈會一隊該路局長飭派南北兩路路警二十四名並兩站車隊人員騐票員車長車守及兩路管理局各職員計有一百二十名並紥花機車頭一兩公事車一輛四週均紥花彩電燈千盞燦爛奪目曁異樣燈彩各國色旗於昨日下午五時在麥根路集齊出發加入租界提燈會 
　救火聨合會昨日午後華界救火聨合會召集所屬各區會員一律銅帽制服並駕水龍皮帶車等由會出發往北市加入租界提燈會前晩救火聨合會舉賽龍會時各會員無不興高采烈隨會游行有某區會員楊某所乘之脚踏車行至大東門外中華路忽然跌仆頭顱碰在石條致傷腦部一時流血不止當由同伴扶起雇坐黄包車送往滬北醫院求治 
　　交涉署此次慶祝戰勝會江蘇特派交涉員陳貽範連日應外交團之柬邀均經親自到會并致祝詞昨日駐滬領袖比總領事薛福德又柬邀陳交涉員蒞臨跑馬廳參觀提燈會陳交涉員亦即帶同譯員陳世光前往與會云又聞前日松滬護軍使領徝欵宴中外官紳於交涉公署先期陳交涉員接到外交部電令所有宴會費用應即專案報云 
　各行廠昨日（星期六）海關銀行南北商會等一例休息各紗廠各絲廠船廠亦均全日停工英商老公茂紗廠於正式慶祝之三日中特雇小京班演戲并演影戲曁備華筵數十席大宴賓客以誌盛典該廠大班特製金銀奬品數百件奬勵男女各工人又英商滙豐麥加利等銀行各大班以此次協約國戰勝世界和平將達目的所有在行辦事中西各員亦須奬勵擬將薪金加二月或三月云並聞楊樹浦車袋角各紗廠司員機匠工人等因此三日内未能助興今日（星期日）爲紗廠休息故定於今晩舉行提燈會昨已預備紥置燈綵龍燈及各種佈景矣 
　　青年會前日（二十二）四川路青年會舉行歐戰勝利大祝典門前满懸彩燈堂中亦遍揷協約國國旗及四海息爭共慶昇平之五色紙燈來賓約七八百人於晩間八時開會（一）軍樂隊奏樂（二）全體合唱協約得勝紀念歌（三）會長聶雲台述開會辭（四（美國唱詩班唱詩（五）松滬護軍使代表孫副官長滬海道王道尹上海縣沈知事海軍總司令代表毛參謀淞滬警察廳代表顔督察長敎育會黄會長全國協會總幹事余日章美總領事薩門司等各有極長之演說大都勉勵之辭至十時半燃放爆竹由全體高呼協約萬歲乃奏樂散會 
　　養性女校派克路養性女校於昨日午後一時開協約戰勝慶祝大會校門綴以松柏懸掛燈彩國旗敎員曁全體學生二百餘人齊集講堂首由該校長謝强公演講歐戰之起原與德奧屈伏之情狀次周學孟女士演說今後之敎育其餘敎職員亦各有鼓勵學生之演說末由全體唱和平歌高呼和平萬歲略用茶點而散 
　　再紀閘北提燈會前晩（二十二）閘北商學各界舉行提燈會經行路由業紀前報其出發時之次序（一）警廳馬隊巡警（二）慈善團國旗燈牌隊牌上書普天同慶恭祝和平等字樣（三（各警署警察廳（四）閘北游巡隊（五（惠兒院音樂隊（六）惠兒院童子軍（七）閘北寄養所女學生隊（八）閘北市立第一小學校學生隊（九（第二小學校學生隊（十）中西務商學校學生隊（十一）育才學校學生隊（十二）工廠學堂學生隊（十三）廣智學校學生隊（十四）新民學校學生隊（十五）振新學校學生隊（十六）惠兒院工藝廠學生隊（十七）閘北救火聨合會旗燈隊五色大國旗一面用三人舉之（十八）第一段救火會旗燈汽車隊車上紥綵（十九）第二段救火會旗燈汽車隊車上裝一極大地球燈（二十）第三段救火會旗燈汽車隊車上紥山水燈綵满綴五色電燈經行之處兩旁觀者頗衆又新閘各學校亦舉行提燈會如金業三育聨義等校均至和安聚集和安學生三百六十人金業八十人三育五十人聨義八十人各手持五色燈旗於五時半出發軍樂導前國樂隨後一路由北京路東行至黄浦灘轉北經行英美日本領事公署及道尹公署沿途同唱國歌至九時許始各分途回校 
[華商訂期歡迎克蘭氏]  
　　日前駐滬美領事署函致上海總商會以美國著名之克蘭氏由北京乘火車來滬即將回國訂期二十號抵滬請轉知商界以便歡迎接洽等情該會曾經通告有關係之華商業董預備接洽已紀前報茲聞克蘭氏業已蒞滬華商各業董會同總商會正副會長朱葆三沈聨芳等訂期二十六號在卡爾登西飯店開會歡迎 
[南京號今日啓椗赴美]  
　　大陸報云中國郵船公司之南京號定於星期日由滬啟椗開往美國本日美國郵局僅辦公至正午爲止故明日（二十四日）擬續收附該船寄美之郵件掛號郵件自上午十一時起至下午二時止尋常郵件至下午三時止 
[中國號開往舊金山]  
　　大陸報云駐比中國新使魏宸組定於二十四日乘中國號赴舊金山同行者有隨員八人前駐滬美國總領事現充戰時商務局委員丹白氏亦乘該船回國中國號此次載有絲四百包銻二千箱雜貨二百噸 
[燬土聲中之查勘烟苗]  
　　政府收買存土一事經英美兩公使詰問後徐總統已决定將滬上存土一千二百箱悉數焚燬以絶根株茲悉江蘇齊省長以現當秋後收漿之時尤恐各内地或有私種烟苗情事特派委員李鼎倫來滬馳往滬海道屬各縣查勘李委員於前日到滬後先赴縣知事署謁會旋於昨日乘坐小輪前往南川各鄉查勘矣 
[工寛案續訊前之招商局]  
　　招商局江寛商輪被楚材兵艦撞沉一案經特組海軍軍法會審處先後開庭審理本月十八號庭審因原告未到判令展期十天續訊已紀前報茲悉招商局各董自接駐京代表電復業向府院陳述下情均蒙聽納惟審判係法庭手續自應到案到審等語當以事關重大少數人未便决定且十日之期將屆自應邀集全體局董開會磋議本届應否到庭就審俟公决後始函致律師預備出庭手續云 
[鐵路局長行將赴京]  
　　滬寗杭甬路局前奉交通部電知奉大總統諭開全國官商路郵電航四政茶話會擬於本月下旬舉行飭派代表與會旅費自備希將代表銜名住址一併電復以便届時通知等因業經任局長電復擬親自晋京一行並携同滬寗洋總管兼滬杭甬總工程司克禮阿君赴會條陳意見已得部復照准茲聞開會日期已定本月三十日任局長已接有部電通知擬即於日内啟行所有局務由總務科長代拆代行 
[援閩軍起程赴浙四誌]  
　　援閩陸軍混成第一旅王旅長所率之步砲工程機關槍等各官兵現奉令由浙入閩故已於二十一晩爲始陸續乘專車赴杭迭紀前報茲悉該旅步兵一二兩團兵士各三營業經開去四營尚有二營定於昨晩開杭所有砲兵一團刻因砲架已由連長李振邦經手飭匠造成定於今明兩夜離滬另有補充兵一大隊因須搬運軍裝故由劉連長昨至南市採購蔴繩數百條並向龍華豫興竹行購辦竹槓二百餘根以便運送軍裝全軍離滬約至二十八號夜間定能一併開杭惟王旅長因有要務未曾辦竣尚未赴杭云 
　　又函云援閩軍隊自本月二十一日起由龍華站開行專車裝載第一營全營軍官兵士專車十五輛運輸赴杭轉甬入閩等情疉誌本報茲第二營全營及機關槍連并軍官三十員兵士九百五十人於前日（即二十二）由滬杭甬鐵路開發第二次專車運往閘口計掛頭等車一輛三等客車四輛箱車十輛槍砲子彈箱車四輛此項車輛先由上海南站於下午六點五十分送往龍華至夜間九時三十分開出並聞該車駛至杭州城站停車十分因有一部軍官下車往督軍署面商要公故開往閘口到時已深夜二時三十餘分至次日卸畢後該空車仍由閘口站於翌日上午十時開返來滬於下午三時半到南車站昨日（二十三日）暫停一日所有第三次專車准於二十四日夜續開云 
[米船中途遇盜]  
　蜆帮米船許雪卿於夏曆十八夜由閘北收得米洋五百餘元開駛至青浦購米詎駛至周太僕廟西章家涇地方天將破曉時突來盜船一艘上有盜匪五人將許舟攔住各持兇器一擁跳上嚇禁聲張其時許之子阿榮及夥與盜拒敵被盜打傷只得任其翻艙搜尋將辦米之洋悉數刦取而逸許舟遂仍開回滬上停泊新閘阿榮所受之傷延醫敷治一面繕禀投報該處水陸各警區請爲查緝惟雪卿此次係搭火車至安亭並不在船故未受驚查章家涇一帶爲内地商船來滬之要道每交冬季商船之在該處被刦者時有所聞若不設法防範旅行家將視爲畏途該管軍警亟宜善其後也 
[江天輪船改今日開行]  
　　招商局江天輪船往來甬申向來禮拜二四六由滬開行昨日爲慶祝戰勝之期乘客頗少故改於今日（禮拜日）開駛 
[調查僑居莫干山德人]  
　　德國人男女小孩僑寓浙省莫干山者頗多茲悉外交部因歐戰告終須清查莫干山男女德僑共有若干特令松滬護軍使查報故由軍署於日前函致莫干山檢查德僑事務所長將現居山上之德人數目名姓一併造册送候核轉 
[德僑又有三人赴浙]  
　　德僑杜司脱爾（譯音（佛威（譯音（及一德婦共三人由滬赴浙省莫千山業於昨日乘坐滬杭火車赴杭當由憲兵營飭派兵士二名偕同前往 
[海軍學生赴美留學]  
　　海軍部前擬選派海軍學校畢業生赴美游學電致駐美公使轉商美政府允許先選優等生陳耀樞等二十名由部發給護照遣送來滬候船赴美在案茲聞該生等前日已乘赴美郵船西渡矣 
[温世霖等致舊國會電]  
　　旅滬舊國會議員致廣州參衆兩院電云參議院林議長衆議院吳議長褚副議長轉國會同人均鑒據寗訊彭允彝章士釗日前要求李督加入岑西林爲議和代表並謂岑受激烈派包圍非設法令其出險不能贊助和平李督亦接徐密令囑電岑北上李以岑爲軍府領袖何能自由行動除電覆外並拒絶彭章之請求按岑爲軍府主席總裁又代行國務院職權受國會之重託肩護法之鉅任揆諸軍府組織不應自由行動使彭章 
爲岑授意將貽軍府全體之羞否則徒黨招摇亦爲西林盛德之累應由同人提案質問限期答覆特此電聞温世霖劉成禺董昆瀛彭占元汪噦鸞凌毅陳九韶胡組舜王鴻賓彭漢遺黄汝鑑張書元王試功張士才鄭衡之叩漾 
[米占元來滬]  
　　浙江緝私統領米占元於昨來滬擬會晤蘇屬統領磋商會哨辦法又聞米統領新由浙齊省長委允警備隊總司令部諮議官公畢即須回杭云 
 
 
 

Page 11

 
 
[鹽商電留宋統領]  
　　蘇屬維私統領宋明善奉令調任長蘆業已由滬北上預備接任而蘇屬各鹽商以宋統領蒞蘇以來整頓緝私成績甚佳值此菜市之際私鹽充斥如奉調任蘇屬鹽銷必致大受影響爰特電請財政部鹽務處懇留宋統領任蘇暫緩他調聞昨已奉到復電允准照辦矣 
[浦東發現受傷男屍]  
　　前日清晨浦東三林塘迤南塘口沿浦灘内港發現汆來之男屍一具年約二十餘歲上穿棉袄下着單褲周身共受刀傷六七處一時哄動多人圍而往觀嗣經相識者稱此屍家住離此二里之梅家村地方等語該處爲南滙上海交界且該屍隨潮漂流無定昨晨始由地保將屍留住知照屍屬同至官廳報請騐究 
[浦東學校展覽會續紀]  
　　浦東第三學區第一次成績展覽會假塘工局開會各情已誌昨報昨爲開會之第二日各界士女前往參觀者更衆各校敎員率領學生赴會游覽以資考鏡所有成績物品俟評議員評定等次呈請上海縣沈知事發給狀憑以資鼓勵 
[青年會今晩演講]  
　　今晩（二十四號）四川路青年會於七時半請李　藩君演講對於美國感恩節之感觸李君由美回　在美日覩斯會之盛况各界人士盍往聽之 
[國語講道會演講大同世界]  
　　基督教國語講道會定二十四日（今日）午後三時假青年會殉道堂開演講大會請陣維屏博士主講大同世界並請善於唱歌者助興 
[慕爾堂舉行大公祈禮]  
　　南北各區基督教堂以世界和平拒土燒燬兩問題均經就緒除已三天懸燈結彩隨同恭祝外特定今日（二十四）午後三　　　 
時在雲南路慕爾堂舉行大公祈興禮由俞宗周牧師主講男女信徒一體公禱云 
[湖北同鄉會定期選舉]  
　　湖北旅滬同鄉會會章規定每年九月開大會舉行選舉本年因事延期到已訂定本月二十一日舉行 
[温州旅滬同鄉會近訊]  
　　温州旅滬同鄉會定今日（二十四號）年後一時開第二届第一次職員會其集議事件如下（一）修改會章（二）修改基金監辦事細則（三）修改幹事會會議細則（四）推舉名譽董事（五）推舉調查員（六）推舉交際員（七）常年經費預算案（八）催收公所特捐（九）普濟交涉善後辦法（十）全體撮影 
[紅會湘賑近訊]  
　　紅十字會接株州商會來凾云沈仲禮會長善鑒承送來棉衣二千件由敝會邀同放賑員魏君旭東李君介生實地調查災情先將極貧無告之災民造具名册按名散放各災黎實惠均沾恩同再造矣云云 
[緝私隊長對調]  
　　蘇屬緝私第二營營長薛萬有現令塘口第五隊隊長毛慶齋與駐防嘉寶第三隊隊長賈德標對調昨己分别給發委狀矣 
[隊長查獲私鹽]  
　　蘇屬緝私第二營一隊副隊長陳雪甫於前日梭巡至南匯縣周浦迤西之相堂橋查見私鹽船一艘當即上前拘獲私販業已遁去祗將鹽船及私鹽一百三十六包一併帶回上海禀請營長薛萬有核辦 
[婦人痛子瘐斃之起訴]  
　　本城西門内莊家橋附近小販俞阿香前年娶西鄉陳行地方王姓之女爲室成婚後王氏私與同鄉人在滬上某旅館爲茶房之阿寳根姘識今年七月間該氏竟與阿寳根席捲私逃俞四出找尋旋在松江城内將男婦尋獲就近扭控該縣公署訊明判决該氏給夫領回阿寳根着監禁五個月以儆日來阿寶根在獄染病經醫生騐明無藥可治經縣知事諭令開釋前日下午經人雇與將阿寶根送回陳行家中延至昨晨斃命其母痛子情切即投法庭具詞起訴 
[夫婦合辦學堂案又訊一次]  
　　吳丁氏前墊洋九百元與伊夫吳惠溥合辦學堂立有誓約如有盈餘夫婦各得一半後餘洋四千零六十元存在中國銀行丁氏向分不允具控法公堂請追吳稱雖有餘洋後因虧耗用去不少丁氏所控數目不符等語判着雙方將賬算明禀覆公堂吳應交還丁氏洋二千七百四十元飭傳覆訊吳不到案着保人楊馨臣交吳在案昨已届限丁氏續求訊追楊廷達商律師代表到堂稱吳回原籍有事逗留一時難以到申今請伊師傅張子香代表來滬可否請堂上傳訊將張押交吳惠溥訊追張子香稱吳在原籍與伊岳父郎丁氏之父爲爭産事涉訟官廳尚未了結又患足疾故難遵限投案請求多寛限期到案候訊中西讞員判張退去楊着交原保屬限十四天交吳惠溥到案訊追 
[土販訊實判罰]  
　　私販烟土之朱基前携帶烟土一百二十包擬乘滬寗車他往被駐站憲兵查獲將朱基與土一併解至營部轉解軍署當經軍法課訊得朱實係私販烟土判罰洋一百元烟土存候銷燬 
[旅館容留男女姦宿]  
　　松江婦人朱顧氏住居公共租界珊家園其子朱濤前與女子諸老二姘識曾被該女家屬在地方廳告發判處徒刑三月期满釋出後又與老二借宿閘北大統路新大吉旅館内前日由朱顧氏尋獲鳴警將其子及老二與旅館主朱子清一併拘入四區警署控請究辦張署長以該旅館不應容留男女姦宿違犯警章朱子清供由鄰居朱大和介紹遂諭一併還押候提到朱大和再訊 
[電車賣票人舞弊]  
　　華商電車公司總稽查陸嘉鳴於前晩查得某號拖車賣票人周根寶因售票舞弊收車資二分給車票一分共有四客自董家渡至小東門竟被朦混當即證明事實將該賣票人扭送第一區警察署由趙署長問明屬實飭送警廳司法科訊究 
[滙兌欵項之涉訟]  
　　滙利銀行延逖百克律師代表至法公堂控稱德商禮和洋行於一千九百十四年五月間向匯利購定匯兌成單係四個月期限或交金鎊馬克佛郎均可歐戰開始後禮和將六個月期之外洋匯票二張送交匯利以抵匯兌往來之欵匯利因外洋匯票按各銀行通例應由禮和證實准可收到方能作數禮和所付之匯票須在英京倫敦收取是時正在開戰之際收到與否未有把握故不能收入往來賬上照銀行定章六個月加利一次現今核計本利銀須五萬餘兩請求訊追中西讞員會判退去候十四天後覆訊核辦 
[不出定貨之判斷]  
　　日商柴田洋行日人元田在公共公廨控協昌　號經理徐幹卿孫伯揚定貨不出請追損失銀九百三十八兩五錢等情星期三由廨傳訊即據原告日人元田投案供稱被告於本年三月二十一號向我定購雙童子牌細斜紋五十包每包四十疋每疋價洋十三元八角三分由孫伯揚介紹後其貨由外洋運滬我即函致被告出貨　云該店已經關閉逾期不出祗得將貨售出計銀六兩三錢致受損失銀九百三十八兩五錢應請究追質之徐幹卿供稱現據原告聲稱所定之貨業已賣出但不知售與何處原告並未證明應須查明買主方可認賠請察李襄讞與日副領事林出君得供會商之下判曰此案據原告供稱計虧銀九百三十八兩五錢被告供稱恐其所賣價目不符應令原告於下禮拜起指同該被逐戶查對　據如虧數無誤限被告於查賬後兩星期内如數償還並　　本案堂費 
[查明賬目照數還洋]  
　　震昌小錢莊股東錢壽卿在會審公廨控司賬張原昌吞用賬洋九百九十三元三角一案由廨訊判被告交保候派理賬員查明賬目復核在案星期三又經公堂復訊即據查賬員王梓康投案聲稱查核本案賬據被告實虧用賬洋九百三十二元一角與原告所控之數略有參差現有細賬呈案請察俞襄讞得供商之英卓副領事會判被告按照查賬員報告數目還洋並擔負堂費及查賬費洋二百元完案 
[限十四天還洋]  
　　陳永康至法公堂控被趙阿康虧欠借洋四十元向索不付求請訊追借據呈鑒趙稱商人並不欠陳銀洋聶讞員察閱借據係陳順卿所借當向原告詰問答稱被告係屬保人陳順卿現亦到堂問官諭傳陳順卿質訊據稱因合股開店虧本後陳永康强逼商人書立借據是實中西官判限十四天還洋 
[贓物兜售原主]  
　　滬南老白渡王德潤蔴油作前晩失竊芝蔴兩袋值價洋二十餘元正在查察間忽有無錫人戴有春者將芝蔴兩袋到店兜售經店主王明坤察得確係所失原贓當即扣住追問來歴據稱由本店夥友葉阿六囑爲代售當將戴葉二人扭送第一區署由趙署長詰問葉堅不承認趙署長諭送警廳司法科訊究 
[縣署批示兩則]  
　　周其昌呈爲張廣林被人誣竊請求保釋由呈悉查此案前據北橋警區解送鄉民徐也林扭控張廣林身藏電筒粗紙煤等物挖洞圖竊未遂一案係屬刑事業經解送檢察廳訊辦所請保釋之處應毋庸議仰即知照 
 
省令以中西藥品據其自述功用無不有利無害究其藥質是否純正非經化騐不可並准内務部咨化騐辦法未經議定通行以前碍難准予出示保護等因該商旣製有藥應俟部定化騐章程頒行後呈請核辦可也所請註册給證未便准行此批註册費銀三元發還 
[滬南工巡捐局批示照錄]  
　　滬南工巡捐局批楊銘禀爲聲明李昇昌因爭攬工作未得爾戚經松濤同意朦領造屋執照等情據經飭查明確並由該業主經松濤詳細聲明覓保具結在案所有李昇昌原領第三百六十八號營造執照應即註銷俟該業主來局補領另行核發仰即遵照此批 
來件 
[江南造船廠承造美國一萬噸船四艘紀]  
　　江南造船廠承造美國政府所訂載重一萬噸之汽船四艘各船之龍骨不久即將裝置此事關係甚鉅雖鄭重言之而不虞其費詞誠以美國船隻最多而能不　薄中國請共相助造船此乃前所未有者也美國此舉乃承認中國鉛業建築力大有進步之證當訂造四船之合同締結時美國輪運部部長赫來氏且公布一種宣言調查得中國國家船廠之在上海者設備完好具有高度之建造力并述明美國所以願中國用其造船能力贊助共同作戰之諸國家所奮　之全義之理由然美國之與江南造船廠訂此造船合同并非純爲上述之理由起見實尚有對於中國誠　友睦之良感也 
　　江南造船廠在國陸小佔一重要位　今雖爲第一次然其後面實有一悠久之歴史在其創業之人爲中國近世史上最著名政治家之一當五十年前征服太平軍之曾國藩首先有爲中國海軍造一船廠之思想旋即癸請清廷撥欵興辦嗣後江南船船局專爲政府造船歷時甚久直至距今十三年前當事者始使該廠由純粹官有性質變爲商業性質然一切事權仍歸南洋及直隸兩總督直轄迨民國成立始因造船廠與海軍有密切關係乃改歸中央政府之海軍部管理焉 
 
該廠經此改革乃能供給上海及中國他埠關於造船之一切需要不寗惟是此舉又於該廠有利因其活動之範圍因此益加擴大且不拘一格也嗣後該廠之發達蒸蒸日上使人满意今且以造船能力之高况能擔任爲美國造載重一萬噸（實重）之船舶矣 
 
需求於人者今能供人之需求中國工業史乃開一新紀元江南造船應自變爲商業性質以後十三年間共曾造船三百十六艘除爲中國政府中國商人及在華之他國航業家承造或修葺船舶外并曾爲俄國政府承造船隻一九一二年以前中國所造之最大汽船係江南造船廠之産物於是年春間在該廠落水（即招商局訂造之江華小輪載重四千一百噸速率十六海里有半） 
 
來所造最大之船四艘中之第一艘其名稱將於明年行下水禮定之今姑排列之曰船廠所造第三百十七號船此船船身長四百二十五呎闊五十五呎吃水二十七呎六時裝有三聨式之發動機所有建築工程與發動機及汽鍋均在中國製造惟鋼料由美國供給之 
 
工人共二千五百餘名船廠曾向製造局取得沿江土地數畝爲容置船舶之所此外再向私人地主購得土地不少共計擴張之地在二十五畝以上（中國一畝合英國一哀克之六分之一）該廠現有小船塢甚多此外又有可容載重一萬噸或不止一萬噸之船塢五所船塢之前面築有一拒水閘以防江水衝入塲地致土地潮軟船塢之基係將木椿長十六尺者打入地内每椿間之距離相同并將於　地上建造起重機以利運輸此等起重機現正在該廠工塲中製造也 
　　該廠當局現擬造一製造汽鍋之新廠所需機器現正由美國裝船運來所有機器廠亦須擴大所需機器亦購諸美國廠中機器向用汽力發動以後將改用電力并已購到氣錘甚多以代手打之　法又將蹤用美國現已通用之各項省工機器 
　　廠中所有工塲及大貨棧之間將鋪設新式狹軌鐵道以資運輸上之便利所有擴充計畫一經完成全廠將澈底更新與英美兩國之最良船廠相頡頹此後江南造船廠將成爲遠東最大最新之船廠殆無疑也 
雜評二 
[大慶祝過矣（訥）]  
 
矣吾問國人對此慶祝之狂熱即隨三日之燈光彩影以俱杳耶抑永永留於腦經中而不磨滅耶使所鼓慶祝之興而僅在此三日中者則三日以後之人心依然未慶祝前之人心未免負此一番慶祝矣蓋所謂慶祝者非徒慶祝而已也將以資觀感而興起效法恊約國人之勇敢不僅效法勇敢也協約國致勝之道不一端則更當進而求種種致勝之故而後此次之慶祝爲不虚非然者則徒觀三日之熱閙而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[傳熱] [  非非想]  
　　物理熱學中定義金屬等易於傳熱者謂之良導體木石等不易傳熱者謂之不良導體余於此頗獲一新異之學說以爲物體傳熱之難易全在於該物體分子結合之疏密與否分子結合疏者孔嘑較大空氣水汽之容納較多熱力之傳導因水汽空氣之故傳導遂難分子結合密者則反是故傳熱較易然紙菜於桌上每見水汽蒸發於其尾此即分子結合疏之物體容水汽較多之證也 
老申報 
[大閙儀鳳園（下）]  
　　十一月十九日節逢長至忽地放工看座者以不在約章之内見其來頗不爲禮匠曰是謂我不成丈夫也誰是奉旨聽戲者階不可踰次不可越即言未已顧中座有一裘服甚都者即挨次而坐下其人正凝神悲歡離合間倘未覺老子與韓非同傳少頃匠忽促之曰讓讓乃驚而顧則又叱之曰起起其人不知何自急呼看座者口中復連連自語曰豈有此理看座者來匠迎上再批其頰大叱曰爾休小覷我我們無錫人那個不是惠泉山菩薩養的我就雲端裏坐言至此忽一茶碗斜刺飛來又一板凳憑空墜下園中人見匠黨已經動手亦各迎敵時匠徒在場者不下三四百將園中什物搗毁一空并擒看座者三人以去尤可異者園旁有與謝安石同好束山絲竹者携其鶯燕卜隣於此如花美眷似水流年見者久已相忘於尤物寗俗婦女習飾容臉圓替月膚潤羞花即荆布裙釵家亦具有若輕若盈若近若遠之驚魚落雁六代佳麗享艶福者久推濁占人間近日並蘇州刺史亦不惱亂柔腸矣匠等羣嘖嘖焉羨不去口每當落英繽紛恨不從漁郎一棹是日度所隔只一牆並非蓬山萬里即毁磗一堵越俎入其室婦女輩猝見將軍從天而降無不目瞪口呆不知誰當爲石季倫受墜樓之禍彼此盈盈垂涙久之有剥啄者其嫗聞聲陡若有人喚醒其痴噭然而應匠等始各鳥獸散比嫗從江寗縣喊寃歸來則己寂無一人陶大令踏勘戲園目睹毁壞情狀深恨人之無良一至於此次早園主在督轅喊禀當蒙批府札縣嚴行提案究辦刻下紛紛傳說不一正未知將來如何結局也 
新拾遺 
[戰線後方一夕談（下）] [  鵑湖許嘯桐]  
　　由車中下者絡續不絶不下數千人然其中無一少壯及中年者衆咸集於車站四圍廊下密坐以取煖有被　者則展臥其上余見一老人有絨氈二一以畀妻一則己用焉有三小孩熟睡於其妻之臂上乃輕抱而移之己所臥處蓋欲俾彼愛妻稍得安舒乃一孩狂哭妻亦驚醒三孩仍依依於母之肘下不片刻又沉沉睡去矣旣而忽有噼　之聲起余回顧視之則一軍士正從一附近車中取牛乳一罐並熱爐以火蓋預備咖啡以享被難者更有一事深印腦海爲余終身所不能忘者則目覩一軍士取其袋中之麵包切成小片公贈於一般饑寒之難民同時行伍中見而效之者紛紛不絶余知彼等所割愛之麵包實爲軍中所發翌日早餐之糧食今慷慨施與則彼等明晨之忍餓可知也嗚呼博愛同胞援拯窮困只知有人不知有己其見義　爲仁慈悱惻之心當無以復加矣 
廊之西隅有二老婦蹤伏若不勝寒余油然生惻隱之心趣解行裝以被褥分給之無侮皆酣睡矣被難者大半多睡然亦有疲極而不能成寐者則儕　中互相談論發聲甚低狀極沉靜余往昔以爲法人最易激刺今觀其態度鎭靜所見實謬也此次出走實已第二次一千九百十四年彼等村落已一度爲敵人所蹂躪後英法軍協力逐之得復舊狀仍返故居今則又被迫出亡矣 
　　雨點漸歇天亦放其曙光槍砲聲亦隨之告終環顧四周寂寞荒凉仍現法國小村落之本來面目惟車聲隆隆漸覺喧闐無何老幼皆爲驚醒睡眼摩挲狀甚憊乏羣以行裝移置身旁五句半始有一小咖啡室啓門納客余藉一軍士之助得熱咖啡一巨桶遂取而分給衆人領受之餘感謝莫名僉謂余等出走後即一杯冷咖啡亦求之不得也未幾市長蒞止詳詢被難者慰藉甚至當時余在月台左側忽覩一廣告牌中有告白數則其一曰某夫婦自某村出走中途失其愛子其一曰有十二齡之幼童失其父母其一則夫失其妻也一軍官告余以此等廣告具效力蓋藉此而家室團衆者己數見不鮮矣 
　　時正九句鐘被難者復皆登車運往安善之區所乘者皆三等車余遥立送之知彼等必不能久居他鄉會當重返故里也蓋法蘭西鄉土情重倍勝他邦其居處子若孫守之維謹即曾元孫輩亦不忍捨棄之也平日遊覽不過鄰村左近耳異鄉作客其能久乎 
　　此種景象實法國北部近三年來常有之事法蘭西人民之倦於戰爭蓋亦有故然法民倦戰倦於意而不倦於動作故雖經萬苦千辛非達勝利目的不止若欲束手以讓敵雖死不肯遑論倦乎 
　　嘯曰今協約國得最後之勝利矣法蘭西之目的達矣天下事惟毅力足以成功信然 
益智新畫 
（實夫） 
（盆松）（像香） 
常識 
[笋之貯藏及促成法] [  鄰]  
　　採笋時（以清晨日出後爲最宜）掘深土取之旋即投諸竹器中密閉之勿令透風尤忌見水此短期乾藏法也至長期貯藏必先以沸湯瀹之而後密儲茲述其法如下置笋於鍋中加沸水煮之（注意煮時勿脱殻否則失味）二小時後取出旋置冷水中約三小時遂脱其殻截爲二三叚盛於馬口鐵罐中加以清水封固再連罐置鍋上蒸一小時許待冷透藏於密處可保經年不壞其元味亦不稍損 
　　二月初旬竹根每有笋芽露出若任其目然長成尚需時日茲有一法能促其速長法於發現笋芽之四周掘一深約一尺五寸　約一尺之溝满塡馬糞與落葉使高出地面數寸（注意馬糞距笋根不可太近恐受熱過大易致腐爛也）再將笋根方近之土挖鬆勿傷根部更堆以鬆土約一尺高而後以稱藁覆其上則笋根漸收馬糞之熱力不及半月笋自長成矣採而食之肉嫩味美與尋常冬笋無異若此時有多量出售獲利必豐種竹者盍一試之 
　　○解除牛羊腥臊不拘牛羊野猪等肉生時切成小方塊用清水漂浸投入鹽滷少許如清水一斗投入鹽滷一　杯即見紅色乃血水也否則雖漂三四日之久其腥臊仍不凈也（此法係專製牛羊肉出名之庖人授余極效）[  螬食生]  
　　○白飯用松子仁同飯煮清香可口若於飯熟開鍋時用苿莉花露洒入飯内以供佳客芳香異常且能開得如桂花露或[  慒食生]  
　　○治乳法婦人哺乳時小兒吹之則乳積塊甚痛若不治愈將成乳癰治法甚易用鹿角銼粉一二分開水泡飲即愈[  養齋]  
　　又法用黄魚（即石首魚）鱗峯（即脊鰭）一條於瓦上焙焦研絀末開水泡飲亦愈[  養齋]  
小說 
[社會小說倫敦燃犀錄（四）] [  雄倡]  
　　此袖角形如一行李之票書就復於其一端空一小孔自裙幅間抽得數線即用以縛此書於雀翅之上縛已知雀飛必未能逾遠則升登几榻之上自天窗中推出此雀縱之又逾二句鐘少年醫盜遂來啓寢門之扃入室見看護婦已全身結朿乃曰噫汝乃通夕未眠耶看護婦安然應曰唯我乃未能成寐曰惜哉今汝當受人矣抛生終夕未得安眠已脱落其裹創之布須我重束之故需汝爲助看護婦無言隨之同下迨助之裹創時心有所營神專而意屬已不復憶及以鳥傳書事矣裹創未已事變猝來已有人力引外門之鈴鈴聲鏘鏘大鳴不已看護婦默念其殆巡警至矣殆己有人拾得雀身一書爲之傳遞至警所矣時少年醫盜聞鈴色變奔至窗前散簾而覘則踉蹌却步喘息呼曰嗟夫巡警至矣共有六人時樓下忽有聲砰然蓋巡警掣鈴久之見寂無應者則思毁門自進少頃居停李文世坌奔入室懼極顔色已青呼曰嗟夫已矣已有巡警六人至矣已毁吾門矣汝輩聽之巡警已登梯來矣且爲奈何少年醫盜立出一手槍方出槍時斗見看護婦容態安詳似有意得之色乃大疑立躍至其次力禽其臂狂呼曰噫此乃汝之所爲汝乃以術謀叛吾曹也噫看護婦遂嘶聲呼援不絶少年如狂即以槍口直向其臉際謂曰汝旣背我我亦决不置汝於地上聽汝自矜功伐顧不知此看護婦怱得何神力竟推槍於側槍發彈乃未中其腦而着於承塵遂有二巡士甚偉碩同奔入室而看護婦已立暈迨稍甦則屋已入巡警之手抛生仍在病榻中已就捕而少年醫盜及居停夫婦則已咸爲巡警引去並於屋中搜得盜贓無算尋此看護婦得總巡一手書稱謝其功謂其去此數兇爲國家伸刑憲爲社會維秩序厥功至偉云 
　　西史氏曰異哉術擅岐黄不思懸壺以揚名而圖利乃自甘爲盜以求致富之捷徑此與吾國人之不務正業但求作官者其心理不同而同要皆咸蓄盜心咸求致富之捷徑則如出一轍者也特西國爲官不能致富此醫乃求富於盜使此醫而生中土則亦且舍盜而求官必矣又何至蒙惡名而身陷罪罟哉悲夫 
[自由談之自由談] [  漁父]  
　　重數日之節期我國舊曆一月一日爲元旦節二月二月爲花朝節（見提要錄）三月三日爲上已節四月四日爲清和節推而至於端午七夕重陽各節皆值重數之日而民國紀念又爲陽曆之十月十日故又稱雙十節此次歐戰停止又值十一月十一日且又爲十一時則此空前未有之世界公共紀念日依雙十節之例可稱爲三十一節矣 
 
 
 

Page 15

 
 
   
 
 

Page 16

 
 
   
 
