# 1934 - 111 - 4908628

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑插架頓空茲復第三次印成墨色紙張較前益爲精美分裝三百九十二本盛轻文木箱三口仍核定實價洋銀五十圓諸君子有欲　史功深者盍選購一編以供柔日之讀乎售處在三馬路甲報館帳房申昌書室此外則各書坊及各埠申昌皆可購取此布 
[增註目耕齋精本初二三集告成○評點小題正鵠全集] [  圖書集成避代啓]  
　　是書風行巳久海内之士莫不奉爲圭臬無如坊間木板未刋註釋近來雖出石印購者皆嫌字細有損目力茲有天祿書局將是書重復校　增評加註倩本　用大字鑄板加入圈點土眉評旁線批後附總評註釋字蹟淸朗條緒分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本局圖記以免魚目混珠由三馬路南晝錦里天祿書局南京天祿閣發兌及各省皆有代售 
[論仰光未設領事官接前稿]  
　　攷仰光一地舊隷緬甸卽所謂仰江也亦曰南緬甸地頗遼闊一縱一横計英里可二百餘至三百邁而又土壞沃衍物產豐饒玉石棉花油木牛皮等類出口甚多收稅極重論期大宗則當以米爲最每年出口者不下十萬噸每噸納稅銀二兩有奇然未經墾熟之田尙復不少田稅亦較新嘉坡等處爲重四國日記謂其入欵除本埠支用外尙溢出金錢三十萬磅解送倫敦可謂富矣英人經營數十年乘其無備而取之設有頭等委員治其民人土地屬於加剌吉打總督蓋英之視此埠甚以爲重也顧其人尙守我中國之俗正朔同之服色同之婚喪賓葬亦無不同之可見人心不敝版圖雖收於英而猶不忘我中國如是是則我中國所尤當覆庇之而不可置之度外者也若忍令其事事受禁於外人而不復睹我漢官威儀之舊則人心漸去恐從此無收拾之時嗟乎國於天下心有與立所謂與立者惟此天下萬衆之一心相維相繫於不敝也是故國不心以地爲多而惟以得衆人之心爲多今觀南洋各島之地雖爲泰西各國所侵食顧其人民則無一不存故土之思其建議於各屬設立領事官者用意之深蓋猶不徒爲撫綏彈壓計而欲使旅居華人不受外人之陵虐也將留其官儀傳之於遠使不忘爲中國之疆圉則人民内附之心無一日或息苟一旦乘時而收還之民將處之安然而不致以隷籍外邦視故國之政教號令轉扞格而不相入也矧在仰光則尤有較他處爲不可忽者其地與雲南永昌府之騰越廳相處密邇由仰光坐淺水輪船溯流而上六七日可到華城又陸行三四日可到新街又逾野人山不過三四日可抵騰越其中旅居者多閩粤兩省之人而尤以粤商爲盛粤商則右以新寗人爲盛閩人雖少於粤人然生意則較爲大三分之中當居其一焉者時華人之在彼者祗有三萬餘人近已不止此數人民旣日盛一日愈聚愈多則辦理之事應亦愈見其紛雜在薜副憲出使英國時已知彼處領事之不可不設力爭於英政府得允所求龔星使奉命理代自當遵行庶不愧蕭規曹隨之目卽使薜星使於議成之後受代而去未及將此事舉行則龔星使持此定議派員前往英政府亦萬無出爾反爾因薜星使之去而遂悔其已成之議也於此將見仰光一地設立領事創之者薜成之者龔兩星使後先輝映不亦彬彬乎皇華之選增我中國光哉或謂當初薜星使與英人商訂時持議甚堅不爲移動往返數次意在必行英人理屈詞窮勉强相就迨薜星使去而英人遂悔初議明知外部照會薜星使時有間有審量地方之處刻下或不能照給文憑者須由英廷察看情形定奪辦理數語龔星使萬不能與爭卽爭之而英人將持前語以與之詰難龔星使自知英人之畏已不如畏薜故與其爭之而不成以損威望毋寍緘默其語若爲弗知而猶得以保全已之名譽此正龔星使先見之明局外人所當共諒者也乃竟以龔星使爲欲省薪水故將仰光領事置不復派恐龔星使未必至於如此在少賤之人驟膺貴顯或者以錢爲重而民情國體轉覺視之蔑如龔星使素豐於資且自任海關道以夾又極多財善賈之能事何至錙銖必較充實宦囊如陸賈歸裝挾千金以返國哉獨是總署旣以經費包與使臣則能省一文錢使臣卽多一文錢之蓄積旁觀者以是爲疑初非出於無因本屬不足爲怪惟願繼此而往者懲市虎之疑而體有其舉之莫或敢廢之語果使一爲前人已定之議則當派員前往以衛其民抑或議雖及而尙未准行則亦當據理力爭以成此事此正使臣之責而海外旅居之人所深爲依賴者也書至此適有見之者曰閱本月十七日貴報不嘗紀叻報所云乎略謂羅稷臣星使此次出使英義比國擬在意比兩京各設總領事一員以代理公使事務兹聞星使之意擬再在干拿打之首埠温高華鎭添設領事一員俾得辦理交涉由是觀之新使臣已欲於所屬之處增設領事三員安見仰光一地不將次第舉行乎執筆人曰失之東隅收之桑榆羅星使旣欲於他處增設領事則如仰光之埠之大必不至於遺忘也請拭目以觀其後焉可矣 
[諭旨恭錄]  
　　三月十四日奉旨分發湖北試用知府譚啓緖兩淮監掣同知夏鍾濬福建同知倪惟欽湖北同知莊鍾溥貴州知州黄啓泰安徽通判郭文森湖北通判程頌萬直隷知縣鄭在中殷詵吉林知縣曲作寅江蘇知縣富光祖河南知縣茹恩霖周景棠陝西知縣高映南湖北知縣劉侗壽四川知縣劉培椿安徽知縣榮寛山東知縣劉維翰河南知縣陸爾𪼽姚晟年孫多祺周雲湖北知縣余鼎臣雲南知縣張錦春俱照例發往廕生普興著以七品筆帖式� 
用恩和著以侍衛用鈺懋著以侍衛用考取國子監司業恭額著記名山東道監察御史員缺著周承光補授截取知府户部郎中文琦截取同知中書凌盛熺黄篤瓚俱照例用保送分發捐指四川補用知府張祖謨著照例發往保送直隷州工部主事張士彬晁煒刑部主事楊履晉傅昀章姚延祺錢錫晉李紹勳顧厚焜吏部主事雷天柱俱著交部記名以直隷州知州用保舉山東沿河候補知縣張檢著照例用奏留吏部額外主事趙蔚坊吏部學習筆帖式桂連布俱准其留部國子監　教員缺著成齡補授太僕寺主簿員缺著全志補授黑龍江將軍衙門理刑委署主事員缺著慶山補授擬補南城兵馬司副指揮趙芳畦著准其補授兩浙穿長揚鹽大使寳慶兩淮草堰場鹽大使繆世德福建潯美場鹽大使章芸長蘆廣積庫大使劉思誠俱照例用升補貴州興義縣知縣李學源著准其升補盛京金州倉官員缺著擬正之文敬補授擬陪之裕謙著記名盛京工部郎中員缺著熙煜補授工部司務員缺著秀麟補授欽此同日奉旨巡視西城事務著楊崇伊去欽此○十五日奉上諭朕欽奉慈禧端佑康頣昭豫莊誠壽恭欽獻崇熙皇太后懿旨據孚敬郡王福晉奏稱伊子貝勒載澍性情乘張不遵教訓平日多有觸忤情事本月初九日孚敬郡王福晉壽辰該貝勒先期揑病請假懿旨賞賜壽物並未敬謹跪接本府家庭亦未叩祝實屬瞻大藐法孝道有虧若不從嚴懲　　乘孝冶之意 
 
 

Page 2

 
 
載　著勒去貝勒交宗人府重責八十板於空室永遠圈禁著派守令禮親王世鐸傳旨遵行其孚敬郡王應行承繼之人著該福晉自行擇定請旨辦理欽此 
[上諭恭校]  
　　三月十五日奉上諭崇善奏照案整頓馬政　飭部議奏並角送京馬上駟院指派翼領文林請飭部歸併前案查核辦理各摺片著兵部查明該副都統先後奏咨各案按照例章悉心核議具奏另片奏前叅賠補馬匹之案查得降调翼領景美等向各郡攢湊携銀赴京賄通上駟院左司員外郎繼德等朦蔽回堂奏准行令將已收之賠繳馬匹馬價曁原叅處分均毋庸置議並查出副牧長保祿等致各郡牧長私函原信三紙呈覽等語案關司員納賄罔上營私虚實亟應澈究降調牧長景美副牧辰保祿奎齡牧　升祿均著斥革由該副都統派員解交刑部嚴行審訊上駟院左司帮辦郎中員外　繼德筆帖式恒有卽胡月坡著一併聽候傳質該衙門知首欽此 
[本月十六日接奉電傳]  
　　上諭本館卽敬謹譯登十七日報首惟電碼頗多舛錯而朝廷綸綍不敢率意擬補祗得暫　數行昨日邸報傳來始得恭校如右讀者鑒[  本館恭註]  
[本館接奉電音]  
　　昨日上午京師飛電傳來上諭三道敬謹譯登○本月二十三日奉上諭李鴻藻奏懇請續假並請派員署缺一摺李鴻藻著再賞假一個月安心調理吏部尙書著孫家鼐兼署欽此同日奉上諭杭州副都統常恩奏二次任滿籲懇陛見一摺向來各省將軍副都統等員奏請陛見摺件例用淸字繕寫該副都統率用漢字陳奏殊屬不合常恩著交部照例議處欽此同日奉上諭李秉衡奏開缺道員張上達請旨嚴懲等語開缺山東濟東太武臨道張上達前充河工總辦憑權藉勢賄賂公行屬員求得差委拜認師生購買椿料等項任意尅扣若不予以嚴懲無以挽回積習張上達著卽行革職以示懲儆該部知道欽此 
[火車發軔]  
　　京師采訪友人云津蘆鐵路業經接至京南黄村之畔不日大工告蕆火車卽可通行聞局中定章每日早中晚開車三次自京抵天津每人收京制錢二千一百八十文携帶行李以二百斤爲限過此則按斤加値貨物照洋關例納稅都中買車票處在前門内迤東城下高麗館故址目下已大興土木煥然一新矣 
[中丞返斾]  
　　姑蘇采訪友人云本月二十二日官塲得電信悉趙展如中丞蒐軍已畢定於本日遄回簡閱撫標水師新老諸營弁勇各營官遂於黎明時部署砲艇駛至黄天蕩列陣以待陸營各營主則迎于寳帶橋邊蘇州府桐太守曁長元吳三首縣亦乘舟遠迓鐘鳴八下憲舟至黄天蕩下碇各官禀安畢水陸各營勇揚旗升砲以表敬忱新中營營主胡君呈上陣圖中丞卽發令開操先閱新中營飛划砲艇進退不紊變化多方收隊時燃巨砲一門　燄横空波濤璧立由是而閱老營及留防水師營至四下鐘時各營以次收隊憲舟移泊胥門外官碼頭兩司及文武印委各官紛紛晉謁中丞分班傳見後卽登回轅傳諭次日黎明詣北寺大教塲閱視水陸營操練 
[賑米運川]  
　　宜昌訪事友人來函云湖廣總督張制軍飭將夔州振米數萬石陰續運往惟每次輪船不能多裝業由快利輪船裝運八千石沙市輪船裝運一千五百石尙有若干聞租德興輪船裝運每次一萬石每石水脚銀二錢五分現在川中西南北皆年歲大熟惟川東飢荒尙需接濟近已有鄂米上運川米下行此處飢民可以無患矣 
[憲批嚴厲]  
　　天津采訪友人云去歲北洋之倡議招集商股創興紡紗鐵冶各分司者頗不乏人究之雖有是議大都把握全無月前又有捐升郎中候選知縣何鋆禀陳北洋大臣直隷總督行轅請准用機器紡紗織布王夔帥批云據禀已悉查紡織一事現經言官條奏飭由南北洋大臣各籌銀二三百萬兩以爲倡導並經總理各國事務衙門奏定章程凡絲紗各廠應由各商公舉殷實穩練之紳商派充局董是局董應由衆商公舉不能自行承認該令雖經丹領事邀出接辦然並未有商人保舉核與新章不符且所恃者僅王姓股銀二十萬不敷尙鉅所稱招股一節亦毫無實在把握現在奉旨興辦紡織責成督轄大吏認眞釐剔弊端定章綦嚴未便輕率從事所請應無庸議 
[納粟須知]  
　　掦州采訪友人云兩淮鹽商所捐防海銀兩頭批奬案早經造册詳報户曹本月中旬續收捐銀二十餘萬兩淮南總局憲牌示曉諭云照得兩淮商捐海防善後銀兩准奬實官等情已於上年設局開辦業將頭批奬案造報兹查淮南各商續又繳呈奬捐二十餘萬兩截至二月十五日止應卽作爲二批此後各捐生投呈履歴卽作爲三批以淸界限除造具淸册彚報外合卽牌示聞各處報捐實官者多有停止之說果爾則三四批請奬者定可接踵而興也 
[寗波火警]  
　　有客采銅於赤堇山前暇就所見所聞函告本館中有一則云本月二十二日晚間蓮漏三商殘月西墮惟聞鉦聲四起人語譁囂異而詢之知郡城竺家弄北首某姓家不或於火光芒萬丈照耀於紅墻碧落之間朱色爛然幾訝曉霞絢采旣而各善局水龍及寍防局洋龍電掣雷奔如飛而至銀濤噴薄灑自半空文武各官亦次第親臨彈壓約焚一點鐘許共燬房屋十餘椽回祿神始興盡而回而黄雞亦已三唱矣 
[燕市酒痕]  
　　京師采訪友人云三月初三日俗傳西王母赴蟠桃宴東便門内蟠桃宫例於初一日起闢門三日今歲天時和煖春意宜人士女駢闐咸乘祓蘭贈芍之餘入廟游覽而說書賣解醫卜星相之流亦羅列其間以博蠅頭微利金張公子王謝名流更乘堅策肥以相徵逐唐人詩柳外雕鞍公了醉水邊紈扇麗人行此時風景恍惚似之不料午後微雲滿天沾衣雨細以致鳳頭鞋子微涴香泥扶婢歸來翠眉雙鎖何碧翁翁之心敗人游興耶○淸明佳節南下窪城隍廟焚香頂禮者雜沓紛仍雖雨後泥鬆幾有行不得也哥哥之况而閨中人或祈父母疾愈或卜夫婿歸期叩叩微通喃喃默祝每有不辭跋涉結伴而來者更或身著囚衣項繫黑索一步一拜匍匐而前廟中助善會復施捨茶湯以消渴吻廟外則葦塘周匝蘆芽如筍靑翠可人一望無垠遙接南城及先農壇諸處爽心豁目迥隔囂塵午後有某教師率其徒三十餘人竪立旌旗大書文武義塾四字分携刀矛棍棒以次演習各展所長自午至申觀者如堵傳聞義塾設在附近某寺諸徒皆出自良家惟教師爲誰則尙未悉其里居姓氏云 
[析津瑣紀]  
　　天津訪事友人來函云督憲牌示定於三月廿五日換戴凉帽○天津縣試業已完竣本月十二日張貼全案府試定於月之廿八日開考廿六日投卷現已飭房辦稿照章札知七屬矣○津蘆鐵路全工將次告竣火車已於前月杪開至離京四十里之黄村兹間月之十五日卽賣北京南門外之車票從此京津道路瞬息可通非復曩時之動需時日矣○法國大伯理璽天德近有餽贈李傅相禮物數事計裝四箱已由某商輪運抵津埠由法國駐津領事官禀請北洋大臣耑員送京至所贈者係何珍物容俟訪明再錄○津郡會首左某發帖邀衆訂於三月十二日入廟會議出會各事針市街請駕會現已黏貼報單而接駕則在如意菴前屈指會期在邇想紅男緑妇届時當别有一番興致也○津郡馬家口下閻姓女郎年華二八貎僅中人顧閻以似續猶虚未肯使掌上明珠頓離膝下於月之初旬擇吉招贅某姓子爲養老之婿女嫌婿醜態不免興彩鳳隨鴉之慨結褵三日後夜深人靜之時忽而不見家人偵騎四出殊少蹤跡恐其問諸水濵於是沿河上下到處跟尋依然竟無形　不特新郎無以爲情其父母恐亦不免終朝痛哭矣○某日土地廟脚行因爭卸火車運來白菜遂與藥王廟後脚行兩相用武槍砲齊鳴洶洶之勢如臨大敵經河東汛當塲捉獲七名並抄獲器械若干現已解縣懲辦矣 
 
 

Page 3

 
 
[淛省官塲紀事]  
　　杭州訪事人云乍浦理事同知佛司馬現奉藩憲委赴京都請領茶引其遺缺委候補同知葆司馬謙接署○江干船局兼保甲委員吳大令忠炳現届期滿由牙厘局憲札委黄大令紀年接辦船捐事宜旋又奉到臬憲飭知仍令兼辦江于保甲黄大令奉札後卽往各衙謝委又雙林厘局總辦現委陳大令桐翰接辦 
[鄮山滴翠]  
　　寗波訪事友人云寗城西門外有遊棍范某兇狼性成多行不義某甲向曾借貸其銀久而未了一日范向索舊欠甲仍不能償范遂奉以老拳頭破血流幾至釀成大事旁觀代抱不平咸欲送官請辦有人出爲排解令范出費養傷事始得寢○某姓婦東鄉東湖地方人也年老力衰貧而且病晨餐夕膳頗不能支生有一子久出不歸不得已乃遣其媳出傭於人不料婦獨居一室悲忿交加遂於某夜服鹽滷而死當時無人知覺延至次晨日已東升鄰人見其不起排闥入視則已四肢殭冷不可救藥矣急召其媳歸家爲之集資收殮亦可悲矣○府經廳衙門門役某甲在路拾得手巾包一個内有洋鐵質票等物翌日遍貼招條召人認領說者咸謂一介不取某門役有焉 
[東甌春市]  
　　温州訪事友人來函云本月十三日好事之徒舁巽山東嶽廟忠靖王偶像出游循曩例也○初三晚有寗波夾板船司帳人某甲酒後尋花闖入李家村楊姓鋸板匠家緣楊婦曾經相識甲以爲前度劉郎固不妨重遊桃洞再續前歡也詎料楊婦近與令威後人結露水緣不復許浪子問津矣見甲入此室處卽以閉門羹待之甲仗麴秀才之勢强令裝烟以致互相滋鬧被人攢毆受傷失去鑰匙等物回船卽糾集夥友同興問罪之師將楊匠家恣行搗毁○小東門城門口有某甲者操淮南王業藉來其以餬口近因賭博被地保指禀總捕府飭差倪某查辦倪與甲戚鄭茂才爲難致被茂才拖毆倪乃控縣請騐葉大令訊騐之下申斥一番刻聞案已理息想甲等已所費不貲矣○五馬街公大典因修葺水塢所雇圬匠失足跌下遽卽殞命又公廨口某店倩圬匠蓋瓦匠口銜烟管上檐接瓦誤觸烟管剌入咽喉血流如注匠夥盡力拔出烟管致將銅嘴斷在喉間登時腫脹命在須臾旋經某西醫設法取出面匠仍賦西歸可謂參矣 
[柘州雜錄]  
　　宜昌訪事友人來函云上月初浣以來陰雨連綿總未有暢晴之日麥苗多有被風雨打壞者若再不暢晴恐春苗受損則民情更覺可虞文武官員於二十七日在府城隍廟設壇祈晴又出示禁止屠宰各官每日三次步行詣壇祈請至三十日已大放陽光若能暢晴數日豆麥得以放花春收可以無虞矣○清明節前居人多往蟠間致祭設席延賓或敲鑼鼓若遇日暖風淸之時一路風筝高放尤極一時雅興亦風俗使然也今年因川鄂交界地方飢荒殊甚又値天時雨多晴少竟不似往年清明祭埽者之絡繹不絶并絶不聞鑼鼓聲惟見有人手携紙錢向墓門拜掃而已○前月以來川中乏米來宜卽有之亦多被捷足者往中途截買致米價陡貴至每石至六千數百文現因官辦賑米甚多河下南米船不下百餘號價遂因之漸跌上熟米每石五千文惟鋪户所賣零米尙需五六雨文一升數米而炊者仍不無吃虧也○宜昌英國領事官已於某日坐昌和輪船往漢口署缺者爲新放沙市領事官樂民樂君已接任辦事矣 
[贑水文瀾]  
　　江西采訪友人云近年欽奉上諭頌發世祖勸善文藩司翁小山方伯更敬刊聖諭廣訓分布城鄉札飭各府縣官認眞宣講日前出示曰欽命江西等處承宣布政使司布政使加三級紀錄十二次翁爲曉諭事照得蒞官行法教化爲先革薄從忠訓誠是賴欽維世祖章皇帝欽頒六言諭文辭約理賅仁至義盡凡修身齊家之道遷善遠罪之方範圍不過曲成不遺納千萬世之風俗人心於軌物仁讓之中使民日遷於善而不知其爲之者固已極廣大而盡精微復闡爲常言俾令通俗易曉尤足激發天良維持世道本司現經札飭各郡守督率屬縣於人烟稠密之處設立宣講之所按期認眞舉辦惟就聽者在讀書明理之人自知身體力行而蚩蚩愚氓未必深曉其義卽或稍有覺悟仍慮久而漸忘且窮鄉僻壤尙難周知爰付梓匠刊印成書廣爲散布以期家喩户曉合行示諭爲此示仰闔省士農工賈軍民人等一體知悉爾等須知聖諭一書爲持身處世之大綱倫常禮法所維繫各將本司所發刊本朝夕棒誦識字者爲不識字人交相講解積日累月入耳會心自有以陶淑性情變化氣質共存天良共懍王章教友睦婣安分守已和氣萃於閭巷足跡不至公堂政簡刑淸年豐人樂本司實有厚望焉謹遵毋忽切切特示○孝廉堂及豫章書院均於本月十三日開課届期德靜山中丞命駕親臨請掌教梅小巖太史楊子任主政率同肄業各生行謁聖禮各生旋又以禮謁師中丞遂命題開課是日孝廉堂文題如火益熱亦運而已矣詩題賦得三豕渡河得河字豫章書院生監文題孰敢不正季康子患盜童生文題子貢曰管仲非仁者與通塲詩題賦得百祿是總得商字旋又舉行補課生監文題洋溢乎中國童生文題吾聞用夏通塲詩題賦得乘長風破萬里浪得風字 
[皖公山色]  
　　安慶訪事友人來函云調補安慶府方太守連軫於二月二十七日卯刻朝服行拜闕禮隨易公服拜印升座文武員弁叅衙畢署内書差人等亦次第排班叩賀太守隨命排齊執事揩前任楊太守綜淸詣撫轅并藩臬道署禀知任事○安慶省城内近來竊案頗多且難破獲推原其故皆由烟館飯鋪爲藏奸之藪上月某日城東拿獲一賊送交保甲總局研訊之下供出曾竊府城隍廟前某姓家之物窩存蓄水池左姓烟館局憲當卽飭差將左帶案起出贓物一箱傳失主認領一面將烟館封閉次日復訊又供出北門某烟館因將館主某甲提到查出烟土一小箱惟供係已物並非贓件局憲知係誣攀將甲卽行開釋○上月二十九日曉夢方回忽聞槍砲之聲不絶於耳詢悉某大憲因連朝大雨雲暗天低恐釀山嵐瘴氣特命練軍前後左右及砲隧五營哨弁督率兵丁分佈東西南北及小南門五城垛上各執槍械望空轟擊未幾收隊回營惟風雨依然不息據老圃云天公若再不晴所種这菜子將化爲鳥有刻下菜油每斤售至百十二文恐將來更須昻貴也○入春以來晴少雨多自上月二十起風雨連朝昕夕不住百物因之昻貴三十日午前風雨凄凄午後滂沱不止縣尊因出示禁屠自三十日爲始至月之初二日止府尊方太守連軫縣尊陳大令兆麇及文武員弁均冒雨詣府城隍廟拈香當夕卽天空雲散滿佈星辰月朔晴曦朗照陡覺清和諸民莫不色舞眉開咸頌有司之一誠感格也○長江水師提督黄少春軍門由太平府起節校閱上游水師各營先期長江水師協譚鎭軍預調各隊砲艇集泊鹽河操練某日接到排單知門軍節鉞將臨因率隊排列江干恭迓上月三十日午前八點鐘時聞江岸砲聲隆隆震動山岳知軍門已秉節遙臨旋見命輿登岸詣撫院拜謁中丞并于方伯趙廉訪及各當道俄而在城文武均赴江干答拜 
[隋隄柳色]  
　　邗江訪事友人來函云江蘇學政龍大宗師按臨泰州貢院科試揚屬所有場期全單已登前報兹將闔屬文童詩古曁府江甘儀寳五屬文生正塲各題錄左文童詩古場題善言暖於布帛賦以題爲韵風筝賦宫韵未詳謁史忠正公墓不拘體韵科試生題府觀過斯知仁矣江都放於利而行多怨甘泉不在其位不謀其政高郵德不孤必有鄰儀徵不在其位不謀其政寳應巍巍乎舜禹之有天下也通場詩題賦得隔簾微雨杏花香得簾字○倈淮泰州分司管轄十有一場稽查鹽灶征解折價政務極繁非熟諳鹺務精明練達之員難期勝任兹聞現署之沈子成分轉刻已瓜期届滿亟應遴員接署以專責成運憲江都轉詳審至再查有現辦淮南總局委員李仲謙分轉以牧堪以檄委遂詳奉督鹽憲劉峴帥批回隨於本月十三日牌示轅門檄飭遵照轉謝委後擬於淸和月内諏吉履新 
[提訊船户]  
　　金和順沙船裝載糧米出口行至吳淞口外佘山下遭風失筝旋由某商號小火輪船帶之停口據情禀報寳山及松海防同知署劉乙笙司馬騐得船之前中兩艙所裝糧米均已濕透惟後艙尙無大碍共計失去米八百餘石遂將船上舵工水手人等送至上海縣署請核適黄愛棠大令因公他出乃帶回廰署升堂研訊供稱此次因遭風所致所失之米實已傾于海中矣司馬飭押候大令公回再行核奪 
 
 

Page 4

 
 
[局批照錄]  
　　本邑三山公所董事洪謙遞禀籌餉貨捐局請暫减甘庶厘金總辦戴星齋太守批示曰查本局捐章甘蔗與糖蔗不同凡有由内地塘樓棲等處到申者向按甘蔗捐章收捐凡由閩廣等處運申進吳淞口者均作糖蔗收捐此係歴來向章碍難更改著卽遵照 
[潔除道路]  
　　辦理城廂内外保甲總巡鍾受百明府兼理淸道局務曾出示曉諭居民准於午前傾倒穢物違者罰鍰並雇打掃夫數名分叚掃除街道其附郭堆積穢物處圍以竹籬昨日傳諭十六鋪地甲裘鎭迅將竹籬限日竣工如敢玩延定予提懲 
[訛詐受懲]  
　　本邑西門外銀河里左近某甲搜索零星衣服捆作一包前晚囑其徒某乙携赴長生庫質錢中途突有某丙者自稱捕役向之扭住任意訛錢乙駭極狂呼有聞聲者挑燈細視始知丙係著名無賴專事拆梢者遂喚巡勇拘解局中局員蔡蓉卿二尹研訊之餘丙供稱小的係本邑人姓黄名阿金向在某輪船上當小工今晚偶爾賦閒游行楊梅橋一帶瞥見乙背負衣包疑是偷兒向之查　不敢冒捕訛詐叩乞開恩二尹叱令從重笞責八百板飭具結開釋 
[英界公堂瑣事]  
　　七十鳥劉沈氏有一義女高其姓字曰文仙迎新送舊之餘時以忤觸鴇兒横遭摧辱日前乘間逸去鴇疑龜奴江阿根傭婦周施氏周黄氏誘藏屢向盤詰以致互相毆鬥扭入捕房昨日捕頭令包探趙銀河一併解送公堂屠别駕著分别押候訊奪○朝鮮國人韓至敬航海來滬僑寓老儀和客棧將日本紙幣一千二百餘圓交與邵俊德令開設鐘表鋪邵遷延日久意圖乾沒韓遂投訴道轅劉康侯觀察立飭别駕提訊别駕奉札後查知邵住西門外鄰芳里爰備函飭差至巡防局禀請局員派差協提歸案訊究○昨晨東薈芳里倡婦高月紅奔投公廨訴稱某大少欲爲小婦人脫籍龜子趙恒堂逞兇霸阻叩求大老爺筆下超生别駕著交官媒看管候示○金屠氏之子名桂生者不務正業漸入下流前日氏遇諸途中向之訓斥桂生不服反唇相稽旋由一百四十七號華捕拘入捕房捕頭令轉送公廨别駕著押候訊懲○有陶陸氏者膝下蕭條撫從子爲子旣婚之後旋卽夭亡其媳孀獨可憐被比鄰周銀和朱春泉誘之使逸前日在白大橋畔尋獲扭至公堂别駕著分别押候訊奪○去年地棍顧全泉在十六鋪南首如意街某餅店訛錢搗毁器物由巡防局勇獲住局員訊明一切交地甲看管候懲地甲防範稍疎遂得乘機逃去前日又在租界中滋事經三百二十三號華捕獲送公堂巡防局員聞知函致别駕請將顧歸案辦理别駕允之 
[法界捕房瑣事]  
　　車夫某甲與某乙偶然碰撞口角爭毆將乙腎囊踢傷痛而倒地經巡街捕拘送捕房捕頭騐明傷痕飭送乙至仁濟醫館療治據醫生云尙無大碍兩禮拜後可愈送命將甲管押候乙傷痊解送公堂請問官辦○偷兒某丙竊得衣橱一具行經租界爲巡街捕拘送捕房丙供認在城内某處竊來因飭將人贓一并移送巡防北局辦理○偷兒某丁在城下竊得窗格一扇携入租界經巡街捕拘入捕房旋由失主領贓捕頭准將原贓給還丁押禁片時卽予釋放○寗波人鮑桂香鮑阿坤悞疑某茶棧出店金怡生爲竊賊以致毆傷旋爲棧主扭送捕房解經鄭大令訊供將二鮑押候金傷痊再核昨晨其友甲　捕房求保捕頭准之 
[美界捕房紀事]  
　　偷兒沈慶宏竊取北河南路第七百二十二號門牌蔣姓家水烟袋一枝將投報捕房捕頭飭包探倪順泉將沈獲押候解送公廨訊究○昨日某西人乘坐轎式馬車疾馳至百老匯路悞將陳雙壽之東洋車上皮篷拉破旋經九十二號印捕送至捕房捕頭以各不小心不予准理○昨晨王阿福由某處竊得零星器物行經漢璧禮路遇二百廿一號巡街華捕拘送捕房捕頭令禁押一天○昨日上午王香村趙德茂在北四川路索取欠項互相爭毆經四百三十七號華捕拘送捕房捕頭令出外自行料理不准在途爭吵○昨晨斐倫路中遺有洋紗若干無人看管經三百四十七號華捕喚車載至捕房存候失主認領○前日下午有江北寍波二幫小工因爭奪生意在百老匯路格鬥旋經某號印捕拘獲甲乙丙三人解入捕房押至昨晨釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　朱黄氏控施金標誘姦寄女前晚蔣剌史廿堂旋訊朱黄氏訴稱小婦人係湖北某邑人丈夫朱晉卿家住治下新會館旁寄女桂貞已一十五歲矣本月十五日上街購物一去不回至十七日遇諸小南門外冷攤上詢之言被栅大施金標誘至圑焦中姦宿并褫去衣襦旋尋見施與劉榮生吸烟是以扭案請訊桂貞訴稱十五日被施誘出强姦駭極狂呼伊卽將嘴按住盡力撑拒伊又行兇至十七日送至小南門外冷攤上得遇母親旋偕至圑焦中將施劉扭獲施供稱小的年二十有八高郵州人現在十六鋪生義碼頭當栅夫十五日將晚時桂員躱藏棚内小的欲送伊回去伊云恐被母親所責小的催促再三堅不肯行是夜卽與小的同眠然並無剝衣姦宿情事十七日送至南門外伊母不問情由扭小的來案劉供稱小的係浙江寗波府屬某邑人是日在會館觀劇悞被扭來剌史飭將施　候傳官媒騐明桂貞曾否被姦再行訊辦○新閘巡防局員藍二尹飭送受傷人薜正行行兇人周阿三陳谷有孫留根至縣前晚剌史升堂研訊薜訴稱小的年二十有六淮安府屬阜寗縣人在治下當東洋車夫與周等同業昨晚在樓下果腹周等任意將穢水從樓頭傾下向之理論致被蜂擁攢毆周供稱小的年二十有六無意中將穢水傾下薜卽大聲辱詈小的雖與爭執然所傷實被姜連英王小根毆擊所致陳供稱小的年三十歲南通州屬某邑人孫供稱小的年二十有二又同供稱小的等藉拉車爲業並未行兇地保徐子良禀稱小的查明伊等互毆是實剌史騐得薜背上實有傷痕遂判令周等各罰洋銀二圓給薜爲養傷費再各笞責二百板一面飭徐保責令姜出洋銀六圓一併給薜 
 
 
 

Page 10

 
 
   
 
 

Page 11

 
 
   
 
 

Page 12

 
 
+ 
[光緒二十三的三月十三日京報全錄]  
　　宫門抄○諭旨三道錄前○直督王奏爲武毅各營練習西操粗有規模出防習練行軍各法片○蘇撫趙奏報出省閱兵日期摺○步軍統領榮奏爲拿獲結夥偷鋸靜安莊樹株人犯請旨交刑部宗人府審辦摺○陝督陶奏報武員因病出缺片○又奏報武員因病出缺片○盛京將軍依奏揀員請補要缺知縣摺○三月十三日刑部都察院大理寺正黄旗値日吏部引絸六十四名刑部五名都察院二名○明桂假滿請安○潤貝勒由東陵回京請安○慶公致祭明陵請訓○四川布政使裕長　訓○湖北按察使馬恩培到京請安○四川總兵何乘鰲到京請安○廣西副將莊鎭藩謝恩○浙江叅將王書選謝恩○李中堂承侯各續假十日○福森布請假十日○英琦如銓預備召見○召見軍機裕長何乘鰲馬恩培英琦如銓○皇上明日辦事後至頣和園皇太后前請安後駐畢○○王文韶片再准直隷提督聶士成咨稱武毅馬步各營練習西操觕有規模茲擬於三月中旬親督步隊中左右三軍由蘆臺起身偱鐵道迤東之寍河豐潤廬龍昌黎撫寍臨榆等縣東至山海關復循鐵道迤西之臨榆昌黎樂亭藻州沿海一帶回蘆沿途嚴加督率整隊徐行遇有寛敝隙地卽操練戰守攻取進止包抄理伏各技藝並演放槍砲傳遞號令撫語等事夜則按行軍章程擇空曠之地駐紥營壘支架帳房並教練巡營哨探燈號等事統將官弁勇丁均住帳房不准投宿村店擅入民房靑苗在地亦不准稍有損壞如有不遵約束干犯營規者卽按軍法從事俾各營弁勇咸知臨敵機宜及行軍紥營偵探諸法一旦有事庶不致茫無把握並擬於秋間隨帶武毅前後兩軍並馬隊一軍出防操練如此一年兩操歲以爲常亦可藉習勤勞而生勇敢之氣惟値承平之時大軍出境恐駭聽聞咨請代奏請旨等情前來臣查該提督所請係爲整飭營伍練習行軍起見自應照准辦理除飭經過各州縣先期出示曉諭以免居民驚恐仍令該提督嚴甲軍律所過地方不准絲毫騒擾外理合附片具陳伏乞聖鑒訓示再蘆臺爲津榆鐵路所經一日可以往返臣擬於該提督出巡以前親往校閱一次合併陳明謹奏奉硃批該部知道欽此○○江蘇巡撫臣趙舒翹跪奏爲恭報微臣查閱營伍起程日期仰祈聖鑒事查光緖二十年輪應查閱江蘇營伍之期前撫臣奎俊因辦理海防未及舉行嗣又調任交卸奏奉硃批著攺派趙舒翹查閱欽此臣於二十一年六月到任適値蘇州創辦通商奏請展緩奉旨允准欽遵在案現在設關開埠事宜略有端緖臣定於本年二月二十五日出省前赴福山常州鎭江瓜洲口至揚州淸江徐州州至江陰吳淞口等處次第按視旋省閱看撫標水陸各營其附近營汛防軍不及徧至者則隨地調閱署中日行公事檄委江蘇布政使聶　規代拆代行遇有　要事件仍包封遞臣行次辦理伏念方今時事多艱朝廷募勇養兵歲糜鉅欸原期緩急足恃况蘇省爲東南財賦重地淮徐各處又係强悍勁區均賴兵威震懾方可消弭隱患臣自應属遵二十年諭旨認眞校閱萬不敢安常蹈故稍涉瞻徇尤必先從臣身作起輕减騎從杜絶　　　挽因循浮糜積習所有微臣起程日期理合恭摺陳明伏乞皇上聖鑒謹奏奉硃批知道了欽此○○奴才榮祿等謹奏爲拿獲結夥偷鋸靜安莊暫安處樹株人犯請旨交刑部會同宗人府審辦恭摺仰祈聖鑒事竊奴才衙門接據總管内務府掌儀司文稱報經看守東直門外靜咹莊暫安處頭目于全山等呈報該處於正月二十日夜失去松樹二顆移咨轉飭營汛官弁巡緝等因奴才等當卽飭派北營叅將鵬展等一體嚴密訪拿務期贓賊併獲兹據該叅將等督率守備王金印把總黄永奎等帶同弁兵在二里莊等處將結夥偷鋸靜安莊暫安處樹株賊犯蘇六卽蘇得福宗室趙七卽趙恩豐並王祿曁銷贓買贓之李六張文和帮同拉運之叚成連卽叚丁兒拿獲起獲原贓賊具等物傳同該處頭目于全山一併解送前來奴才等督飭司員詳加審訊據蘇六卽蘇得福供係内務府正白旗官役本年正月二十日夜與宗室趙七趙　惠並王祿閻七閻騒兒分持鐵鋸潛進靜安莊内將西朝房後松樹二顆倒截成六叚雇得叚丁兒車輛將松樹四叚拉至李六家賣銀傅分　餘松樹二叚經本處頭目知覺搭走現被官人將伊等拿獲連指獲之李六等並起獲原贓鐵鋸等件一併解案實不知睄志惠等逃往何處　七卽恩豐供係鑲白旗閒散宗室王祿供係大興縣人均供認與蘇六等結夥潛進靜安莊内偷鋸樹株得財分用屬實李六供係大興縣人本年正月二十一日素識閻七等用車將松木四根拉至伊家經伊說合賣給伊戚張文和價銀二十五兩七錢隨將松木開板二十塊尙未使用經官人拿獲解案張文和供係大興縣人本年正月二十一日經伊戚李六說合買得閻七等松木四根已開反二十一塊並未使用經官人拿獲解案叚成連卽叚丁兒供係大興縣人本年正月二十日經蘇六等雇伊車輛由靜安莊裝載松樹四根拉至東八間房地方一家卸下不料他門犯案將伊指獲解案于全山供係内務府廂黄旗人在靜安莊暫安處充當頭目本年正月二十日夜被賊將西朝房後松樹二顆鋸未天明知覺見地上遺有松木二叚赶卽搭回家内並赶掌儀司呈報今經官人獲賊傳伊赶案認贓具領各等供查蘇六身充官役瞻敢與宗室趙七並王祿等犯商同結夥潛進靜安莊暫安處偷鋸樹株售賣得財實屬藐視刑章有干法紀李六代爲銷售張文和收買贓物叚成連幫同拉連均屬不法亟應一併嚴切訊究除于全山取保聽候刑部傳質並將宗室趙七卽恩豐先行片送宗人府收管外相應請旨將蘇六卽蘇得福王祿李六張文和叚成連卽叚丁兒等五名交刑部會同宗人府審明辦理未獲之守室趙志惠曁閻七閻騒兒等犯仍嚴緝獲日補送刑部爲此謹奏請旨奉旨另有旨欽此○○陶模片再據肅州鎭總兵田在田呈報鎭屬橋灣營都同黄懷淸因舊傷復發醫治罔效於光緖二十二年十一月十五日病故呈請核辦前來臣覆查無異相應奏明請旨開缺除查取該故員原領劄会並承查印甘各結至日另咨送部外所遺都司員缺陝甘現有應補人員容臣另揀請補謹附片陳明伏乞聖鑒謹奏奉硃批兵部知道欽此○○陶模片再據署凉州鎭總兵劉璞呈報該鎭屬新城營都司武林得患病證醫治未愈於光緖二十二年十一月十七日病故呈請核辦前來臣覆查無異相應陳奏旣請旨開缺除查取該故員原領劄付及委員承查印甘各結另咨送部外所遺都司員缺陝甘現有應補人員容臣另揀請補謹附片具陳伏乞○聖鑒謹奏奉硃批兵部知道欽此○○奴才依克唐阿松林跪○奏爲揀員請補要缺知縣以資治理薛康恭摺仰祈聖鑒事竊查懷仁縣知縣一缺可以卽用知縣劉廷珍請補業經奉部核准在案旋據署鐵嶺縣事准籥懷仁縣知縣劉廷珍具報該員於光緖二十三年正月二十五日聞訃丁繼舟憂當經題報開缺並聲明所遺係疲難題調要缺例應由外揀員請補應卽以該員劉廷珍閒訃之日作爲懷仁縣開觖日期查定例奉天懷仁縣知縣作爲疲難題調邊要之缺遇有缺出俱准升調兼行如無合例堪以升調之屬亦准以管任實缺候補及進士卽用人員請補等語奴才等於通省現任知縣内逐加遴選蜚歴俸未滿卽八地未宜實缺堪調之　茲查有花翎同知銜儘　候補知縣涂景濤年五十歲湖南長沙縣舉人由保舉儘先選用知縣投効來奉援剿朝陽匪徒案内保奏光緒十七年十二月二十四日奉旨著賞加同知銜俟留省後歸候補班儘先補用並賞戴花翎欽此嗣經　將軍裕祿奏請以原官留　奉天照例補用二十年十一月利三日奉硃批著照所請吏部知道欽此給資赴部遵例補交三班分發銀兩十二月十一日由吏部帶領引見奉旨分發奉天補用知縣涂景濤著照例發往欽此在部領照二十二年正月初八日到省派徵昌圖府屬稅務因收數加增奏請奬勵十二月二十六日奉上諭奉　候補知縣涂景濤著俟補缺後以同知在任候補欽此旋因到省一年期滿甄别在案現在委署懷仁縣知縣該員年富力强公一穩練以之　補懷仁縣知縣洵堪勝任與例亦符合無仰懇天恩俯准卽以儘先候補知縣涂景濤准補懷仁縣知縣如蒙兪允該員係候補知縣請補知縣銜缺相當毋庸送部引見仍俟試署一年期滿果能稱　再請實授所有遴員請補要缺知縣緣由理合恭摺具陳伏乞皇上聖鑒敕都請覆施行謹奏奉硃批吏部議奏欽此 
 
