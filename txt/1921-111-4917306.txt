# 1921 - 111 - 4917306

 

Page 1

 
 
   
 
 

Page 2

 
 
   
 
 

Page 3

 
 
時評 
[一國三公（冷）]  
　　古人有言一國三公正今日津議之謂矣今日津議之三巡閱使僅僅屬於北方之一部分也不得謂之一國然而已有三公之勢矣 
　　三公之害爲其勢不相上下也勢旣不相上下而利害又不一致是雖相議終無解决之日矣 
　　不相上下而必欲上下之則必至於衝突今日尚未至其時也不相上下而互相隱忍則又必出於敷衍今日之津會殆此情形矣 
　　總之世界會議之事斷無少以誠心相見而能得善果者况乎今日三巡閱之來會固各挾一成心在其中哉然則津會之功效原亦不過如是而已 
[專電一]  
　　北京電　津電話曹張語某督代表云入京多驚動招致誤會已電元首諸事由總理轉陳味此語曹張恐不來京二十七日三使與靳商對西南問題曹張王允打通電申討孫文並先電陸榮廷徵求意見外傳對粤作戰實未談到但曹張王個人向靳請求用人問題靳頗不快（二十八日下午一鐘） 
　　北京電　天津方面重要問題全無辦法靳欲歸不得意極懊悶本日閣議出席三總長討論内閣自身甚久結果各將經手事件緊趕結束並用電話達靳總理敦促回京（二十八日下午九鐘） 
　　北京電　曹張仍無來京意王言頗想入京一行亦未定期聞靳將先回（二十八日上午十二鐘） 
　　北京電　地曹感冒會議停頓靳因留津徐派曹元森往診歸報投藥有效卽日可愈（二十八日下午二鐘） 
　　北京電　某代表自津還述鄂王在議席上僅報告對南接洽經過其他問題槪未參加意見曹張與靳雖商量兩天亦一無頭緒曹因吴佩孚不來故托病謝客津議恐鮮結果外傳俱屬不確 
　　北京電　頃府院傳諭軍警機關三使將相偕入京速點派隊伍赴站歡迎並選得力探員在各寓宅加意警備但究來否難必 
（二十八日下午六鐘） 
　　北京電　張勳招隊中止係靳令張作霖告張如要衛隊可指調任何師旅中抽撥不得過兩千人故張指調新安武四營不日開熱 
　　北京電　施肇基電院歐戰平息國界變更不少列强注重界務肇基於英已陳梗槪乞將藏案早日議結現美邦屢提託管案復研求全球國境請速將越南片馬澳門西藏外蒙東三省臨於國外界牌更正明晰以爲國際備案 
　　北京電　章祜巴黎電交通大會竣事徐陳兩專員五月中回國戴理爾因病先回英本人六月底由美回國請中央派定交通股常川駐歐委員（二十八日上午十二鐘） 
　　北京電　交部電氣公司借欵美金十萬元利息七釐一次交欵簽字人美方面麥南中國方面葉恭綽蔣尊褘二十六日成立 
　　北京電　使團消息英美兩國爲直鑛省有將提抗議謂雖與英美權利無關但各省效尤中央將無鑛業統治權况鄂省設官鑛督辦並非將全省鑛收爲省辦直省今將已開未開各礦一律移案歸省有違反政府法令啓分裂之漸 
　　北京電　滿站電恰難民漾（二十三）來五車計一百二十九名卽日運哈　　北京電　鄒芬電恰路邦道部騎兵由張魁山帶領三十名宥（二十六）到滂另商人十二名已給資送回原籍又感（二十七）電該騎兵願繳械求給資遣回原籍已照准 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電新楊電新邊俄黨充斥異常騷擾且向内地侵入不得不增防抵禦擬日内親赴齊哩鎭西哈密各處視察防務及俄黨騷擾實况並率大部軍隊隨從游擊以期俄黨早日肅清所有臨時驅逐黨匪情形容再電聞（二十八日下午六鐘） 
　　北京電　藍建樞電海軍餉絶至四月之久百呼無應是政府有心置諸死地將士不忍及身見其凌夷必籌所以救亡之策伏思海軍餉需不及全國陸軍千百之一二遇有緩急各方求助苟且無事置之若遺豈事理之平總統明鑒萬里值兹存亡危急當籌切實辦法勿使國中又見不幸之舉徐批院部速籌至少先發一月並電藍轉飭艦隊靜候不得妄動 
　　北京電　學潮經内張出任疏通政府已允容納敎職員主張定陷（三十）日由財敎交三部會提閣議取决正式批答敎職員亦允東（一日）日宣告復職（二十八日下午九鐘） 
　　北京電　北京大學兩日前曾被匪放火未成遺下火種逸去今日三點半第二講堂又火幸人衆救滅僅焚洋樓一角事後檢查第四樓亦遺有火種其爲放火無疑用意莫測正在根究（二十八日下午十一鐘） 
　　北京電　本日閣議外顏主席（一）財部提余詒調漢關監督謝宗華調陜菸酒局長㈡法部提劉含章署參事均通過（二十八日下午六鐘） 
　　北京電　行政會議改五月朔開幕會長定章宗元（二十七日下午五鐘） 
　　北京電　財部庫藏司長張訓欽因周將去求調現改所得稅處會辦遺缺凌文淵兼（二十七日下午五鐘） 
　　北京電　曹電府丁錦爲人控十罪丁諂求外使抗議情實可惡丁非專門航空撤換無碍進行又謂並非保秦國鏞秦於去歲附和定國軍未究亦非善良（二十八日下午一鐘） 
　　北京電　外間詢問唐榆雙軌借欵何日起還本部復十一年六月起還本（二十八日下午一鐘） 
　　北京電　參部局長昨每人發薪五元（二十八日下午八鐘） 
　　天津電　靳感㈠㈩㈦電告東海謂力勸三使進京尚無確答並稱曹微有病己亦不能回請各總長來津預議（二十八日下午一鐘） 
　　天津電　曹張王已飭隨從預備行裝入京 
　　天津電　鮑貴卿儉（二十八）謁奉張運動督席以在哈所辦之電燈公司爲報酬 
　　天津電　護理外蒙都護使李垣儉來津參列會議 
　　天津電　發付軍費之五百萬支付劵如銀行不能全購時餘額由曹張王分認（以上二十八日下午十一鐘） 
[公電]  
　　曹張等對粤之通電　各報館均鑒天禍民國變故侵尋俶擾紛糾時逾三稔中央本寗人息事之心爲講信媾和之局昭昭大義默默苦衷久爲薄海所諒解溯自軍府還政中央桂省取消息主我大總統希望統一開誠宣告厭亂思治心理大同我同人或職任疆圻或誼聯袍澤數年來殫心竭慮瘏口嘵音誠以國事瀕於危殆國本不可動摇但能急起而直追庶可撥亂以反治方謂我國事可逐漸解决我民生可由此昭蘇矣不意孫文反野心思逞由滬回粤舉動乖張羣情憤激近日又號召少數黨徒另擬政府組織大綱以二百十八票選僞總統竊思共和國體國會何等尊嚴選舉組織法何等詳愼而乃以曾經取消之舊國會以曾經解散暴亂分子之少數舊議員任意私開選會如是謂之選舉名則公選公推實則自封自拜如是謂之總統是少數私黨私認之總統非全數公民公認之總統也此其破壞法律固已盡人而知之矣自舊法新選之令下法律問題當亦無所爭議孫文竟悍然而獨出於此一則假借名號以掩其招亡納叛敲骨吸髓之惡一則熒惑觀聽以售其敗壞選政破裂和局之技陽則樹獨立之旗陰已成内亂之罪試觀今日民生如此凋敝財源如此枯竭邊禍如此劇烈外交如此艱難國人皆日懼危亡而殷盼息爭彼則隱蓄慾念而甘冒不韙上干天和下違民意外不顧鄰邦訕笑内不恤國人譏彈疾莫大於喪心罪莫重於叛國我同人志切寗息難安緘默用是摘發奸謀申明正義彼旣自絶於國人當與國人共棄之特此宣言諸維察鑒曹錕·張作霖·王占元·劉承恩·陸榮廷·譚浩明·李靜誠·陳光遠·趙從蕃·盧永祥·沈金鑑·齊燮元·王瑚·田中玉·趙倜·張鳳臺·張文生·聶憲藩·李厚基·閻錫山·孫烈臣·吴俊陞·蔡成勳·楊增新·陳樹藩·劉鎭華·曹銳·姜桂題·張景惠·馬福祥·陳炳焜·吴佩孚何豐林·感印 
世界路透電 
[德國賠欵新提案及各方情形]  
　　二十七日巴黎電　小巴黎人報云德國新提案之文於二十五日午後四時到華盛頓國務卿休士氏於來文第二節未譯完時即以第一節内容通告美法大使並聲稱美國於轉逹此文之前願聞英法兩國是否認轉運爲有益全文譯完後休士即轉呈哈定總統旋召集内閣會集討論德國提議 
　　二十七日倫敦電　據可靠消息英政府對於德國新牒文之態度秘不發表華盛頓意見如何迄今尚無所聞德國新提案已在柏林發表關於證券一項措詞含混而於每年付欵之年限亦未規定現已從事令德政府詳細解釋 
　　二十七日巴黎電　美人方面傳說法國已告知駐美法使德國提議絶對不能接受 
　　二十八日巴黎電　據當局宣稱賠償委員會一致决議規定德國賠欵總數爲一三二○○○○○○○○○金馬兄此數已扣除德國按照和約第二百三十八條所已繳付之欵惟按照第二百三十二條第三節德國應還一九一八年十一月十一日以前比國債務之欵不在其内 
　　二十八日巴黎電　前總理維維亞尼氏由美歸來據其告客云法美兩國必能於外交上財政上有密切之共同行動維維亞尼氏並徵實美國興情贊助法國向德索取賠欵一切企圖之說 
　　二十七日巴黎電　微言報云法總理白里安氏在兩院報告與英相談話之經過情形兩院皆稱讚總理之行動與其堅定外交政策这結果白里安言德國黷武主義須獲擔保不信空言之定見兩院聞其言論一致滿意　　二十七日巴黎電　紐約消息德國新提案發表後匯兌率爲之鞏固佛郎尤爲漲高 
　　二十七日倫敦電　今日巴黎交易社英金收盤價爲每鎊兌佛郎五二·六一 
　　二十八日倫敦電　英倫銀行利率已由七釐減至六釐半 
[英礦工談判之近狀]  
　　二十七日倫敦電　煤礦罷工事現愈有轉機希望今晨會議時工部大臣賀恩建議政府可予資助至每日工資一律可减少三先令之程度會畢某礦工代表稱礦工準備接受全國減少工資二先令之辦法但雙方必互有讓步午後礦工與賀恩續開會議明晨將再集議 
　　二十七日倫敦電　全國鐵路二人聯合會理事已决定辦法停止運煤專指商業而言若醫院公共利便機關及家庭需用之煤則照常裝運又决議用聯合會之全力務使諾丁漢鐵路工人因遵行停止運煤之令而失業者恢復其原有職業 
[荷屬煤油案]  
　　二十七日海牙電　美孚煤油公司請許參與開採强碧油區建議與荷政府組織公司遵守荷屬東印度法律强碧油區之事應畫予該公司該議案已提交第二議院案内建議以全部油區委託荷人團體而由政府參與之 
　　二十七日海牙電　荷屬東印度强碧油區案今日在第二議議院復開辯論殖民部大臣格拉夫氏稱巴答維亞油公司與政府談判已久再該公司已開採巴嫩班油區故政府與該公司立約實爲必要如將一部分油區另准一家開採則則將礙及及荷屬東印度之利益俟强碧油區之試採怍效後再考慮准許他商分段開採之問題尚未爲晚至於巴答維亞油公司由英政府支配一說並不確實今准巴答維亞油公司開採强碧油區殊無慮及得罪美國之理由美國極欲增多其油之供給但荷屬東印度政府可調節强碧油區之產額以免國際之齟齬共產黨議員賴文斯定氏提議俟當地人民得完全自治權後再行開採油區但殖民部大臣反對之 
[美國之商船工資]  
　　二十七日華盛頓電　船主慮五月一日商船機師罷工現設法阻免之航務部主任邊遜氏稱海船運費大落工資應至少减少百分之十五 
[各國近事記]  
　　二十七日倫敦電　日政府向美國定造之第一艘飛船業已告成試驗之成績頗佳 
　　二十七日哇太樺電　前戰事内閣閣員羅威爾氏在加拿大下院演說謂彼主張英日聯盟不應賡續俾增進英美兩國間之友交 
太平洋路透電 
[馬尼剌華僑反對英文簿記例]  
　　二十八日北京電　馬尼剌華僑現仍竭力反對總督哈里孫氏所頌商業簿記必用英文或西班牙文或匪列濱文之條例華僑先請駐美公使向美政府交涉繼又電訴於北京外交部外部接電後已致文美使以取銷此項條例爲請謂强令華商以異國文字紀賬極不便於華商揆諸中美兩國間固有之友誼尤不應有此 
[北方近事記]  
　　二十八日北京電　日員將鴨綠江上游著名悍匪張金豪所屬盜匪一百八十人解交奉天華官懲洽此批盜匪究在何處被擒則尚未悉 
　　二十七日北京電　天津海關監督請政府許其發表驗視由大連牛莊乘船抵埠之旅客命令以防滿洲疫症傳入天津領事團已加允可 
[日本近事記]  
　　二十七日東京電　輕巡洋艦長倉號載重五千七百七十噸業已下水每小時能駛二十三海哩裝十四吋口徑之砲七尊魚雷管八枚 
　　二十二日東京消息　東京西大久保之瀨尾商業銀行於二十二日停止付欵門前貼一通告謂暫行停閉清理賬目至本月二十八日止查該銀行資本日幣五十萬元存欵連大久保公欵十五萬元在内共一百二十五萬元聞因大久保提取存欵未能應付致起提現風潮又聞該銀行放出約一百萬元未能立即收回以致暫停營業 
　　二十二日東京消息　朝日新聞載紐約轉來之倫敦消息謂日本已在英倫購買飛機及應用材料共值五十萬元且在法意兩國購入甚夥兹由陸軍省某員向朝日新聞代表否認此說據謂日本僅向英國定造飛機數架聘英國飛行家爲敎練官如倫敦消息所云日本縱確有此舉何來如許飛行家以駕駛之 
[東俄近事記]  
　　二十日海參崴消息　赤塔傳來消息甚少且多失實守舊黨與過激黨之宣傳及眞確消息日難辨别混合政府問題仍未解决豫料不日將組織政務總裁處（一種委員會以代總統者）而由此機關組織内閣對議會負責海參崴行政處存欵不滿五十萬金廬卜不足付四月份官俸之半赤塔政府復屢下命令使不能得森林漁業之欵政務處現圖將所存之物售脫但購者寥寥如此舉失敗則數星期内即將破產 
國内要聞 
[天津會議之情况]  
　　曹張王在天津會議以來外間所傳消息極不一致然言者皆各有所聞自謂爲確而事實上旣無可證明當局者又無所表示其眞正内幕如何畢竟不得窺見兹姑錄二十六日北京各通訊社消息如次雖所傳互有出入然實在情形或即混在各種消息之中亦未可知耳㈠遠東通信社云王使於二十五上午十一時抵津後即赴恒記德軍衣莊訪晤張使惟張以前夕與靳曹兩我晤談頗晚此時尚在熟睡中故王使當赴曹家花園晤見曹使爲一小時之談話嗣復偕同曹使訪張晤談頗久迄午後二時王使復訪黎黄陂於其私邸大約關於鄂省事件有所差商至二十五晚靳曹張王四氏在恒記德軍衣莊關於時局上之意見有所交換但仍無具體决定據聞王使於談論時局之時極爲謙恭大抵關於一省政務自應勉强擔當而關於全國重要問題則仍推重靳曹張三氏主持一切惟關於能力所及者則仍表示願爲盡量之翊贊如㈠援庫問題王使表示願出兵二師赴蒙並由鄂接濟餉械且願力籌開拔費㈡選舉問題以鄂西平息後現正籌辦善後手續上難免遲延但仍極力趕辦並願聯絡各省一致積極進行㈢統一問題川湘滇黔之聯絡已日有進步現更擬爲盡力之協商以促時局早日解决至裁兵理財等事則隨中央之意旨極力提倡而内閣問題則表示由府院主持是晚所談論者大略如是至昨日（二十六日）午後五時曹使在曹家花園備宴爲王使接風列席要人除靳曹張王外尚有曹銳·曹鍈·張勳·倪嗣冲·蔡成勳·趙玉琦諸氏此爲王使到津後之第一次羣英會經此一度會商後關於時局上之各項問題當有得大之發展聞席散之後諸要人均同往南巿榮業大街昇平舞臺觀小逹子之請宋靈曹使以地主之誼業已預先包定座位各要人之隨員均有分給戲票以便入座觀劇雅頌昇平此亦王使渴望時局之表徵也並聞王使此來預定爲八日之逗遛大約四日在津四日在京故日内會商畢後即可來京展覲惟曹張爾使來京與否則尚未定至最近外間所傳有人游說王使出爲第三政府領袖之說此言雖不爲無因但王使素以擁護中央爲職志對於此項游說均已嚴詞拒絶則此事已絶對不成問題惟連日攀寵附鳳之政客均多雲集津門雖與時局無多大關係然津埠之游戲塲中則因此頗增利巿矣（二）民生通訊社云自王使抵津後連日均在曹家花園會議外間所傳多謂爲選舉統一裁兵减政征蒙五大端其實三使所欲亟亟研究者即征蒙平粤與四省北歸三者而已至選舉裁兵减政應行則行此時比較的似無討論之餘地昨日會議席上首先計畫即就統一上發揮其議題約分爲三項㈠四省北歸據王使云川湘滇黔四省感於頻年紛擾實有北嚮之意惟其中有爲内部紛歧尚未趨一致者有爲財政困絀善後之軍費難籌者究其極言之中央肯予以兩項之方便則四省北歸亦非難事（甲）每省須助以二百萬元以上之善後費（乙）該省有一部分軍人反對者聯省之軍隊須協力而討平之此議已與在漢之四省代表熟商數次除第二項無甚困難外其第一項合四省而計之非千萬元不辦旋經會議結果無論如何總以先使四省北歸爲抵制粤省之惟一辦法其善後費一項擬暫由中央擔任其半各省擔任其半將來統一告成則大借欵可望成立再徐圖整頓以資挹注㈡平粤四省北歸後粤省勢處孤立不難以武力平服擬以桂軍直搗粤南贛軍直搗粤北閩軍防守於東其不足之兵力仍以鄂軍一師入桂寗軍一旅入閩純由各省行動不以中央之命令行之所謂半武力之政策是也㈢援蒙仍照曹張兩使在津前日之原議以奉爲主體吉黑察熱綏五區分路進攻滂江一路加直軍一師一混成旅約計七區兵力總在六師以上此爲計畫統一之具體辦法均經三使與靳通過惟對於籌欵及其他軍事行動尚須再作討論預計此項天津會議非繼續三日不能完了㈢神州通信社云曹張王靳四要人於前晚（二十五）昨早（二十六）均有香要會議討論時間最久内容異常秘密聞最重要者爲財政問題王占元首先發言願爲靳内閣帮忙實行裁兵减政俟鄂省財政稍有餘裕定即解欵接濟中央以爲各省之倡並當疏通長江各督此後勿再截留專欵王繼復提議援庫經費太鉅且係急需中央一時萬難籌措可由我輩（王自謂並指曹張）暫以私人資格合籌若干借給政府墊付援庫經費由政府發給一種信劵俟將財政恢復原狀時再爲歸還靳大爲滿意極表贊成惟曹張未加可否王繼復向曹請求將原駐鄂境之直隸軍隊完全撤出加入援庫以免主客各軍發生衝突曹允酌量移調一部繼復議及内閣問題曹張王均謂完全聽靳閣自由主持我輩無過問餘地王 
尤再三聲明不干涉中央問題迨後討論選舉問題曹謂直隸因防疫阻滯並非有意不辦王謂鄂省選舉始終服從中央命令督促進行惟西南四省代表齊集鄂垣一俟條件妥協即可北歸該代表等均主張緩辦如此時急辦選舉恐於統一進行不免發生衝突應請中央注意其他討論事件尚未盡悉座中說話以王占元所言爲最多且最圓滑惟王使當此興高彩烈之時忽接旅京全體鄂人致曹張二氏寢電對於己身百般唾駡顏面上太不好看其到天津即專誠拜謁黎黄陂竟被拒绝不見復被閽者大加奚落尤屬難乎爲情此亦王占元得意中之失意也（四）平民通訊社云曹張王三氏前日（二十五）會議除内閣援庫及對付西南三項問題之外尚有選舉財政兩大議案聞討論結果選舉仍積極進行各省互相勸戒不得觀望財政則鑒於國家收入减少各省應共負維持之責厲行裁兵計畫聞王氏近日曾將駐在湖北軍隊之近畿第一師暫編第一混成旅近畿第一混成旅實行解散僅費十五萬元而每月可省去軍餉三十餘萬元成績甚佳故王氏當時頗自述其經過之效驗曹張聞之甚表同情彼此互約同奉直兩省提倡裁兵並向各代表等要約嗣後無論本省軍費如何因難决不得再行截留中央稅欵至昨日（二十六）下午一時仍以前日討論範圍繼續會議因王氏歷述聯絡西南與討代孫文之必要結果對於孫文將連名電請政府宣布罪狀以爲討伐之先聲其西南各省應行聯絡者槪與以實力之援助决定以馮玉祥所部之第十六混成旅爲援黔之預備王汝勤所部之第八師爲援桂之預備閻相文所部之第二十師爲援川之預備嗣又討論援庫事件因事關軍事秘密不得其詳惟聞奉軍暫編之第一師第三十師第一混成旅第六混成旅直軍之第二十三師及宣化守備隊均將視爲主要軍隊責成張景惠王承斌鄒芬分任指揮之責另據天津益世報消息云曹張王與靳會晤後政局仍無若何發展因不見面尚可爲枝枝節節之要求見面後誰亦不敢有所主張例如曹欲保一財長則張王勢必向之索欵又如張欲保一交長則曹王勢必强之籌欵爲三方面所牽制故内閣仍不能動而所謂援蒙及應付西南皆門面語耳張之心事在不裁兵與軍費三百萬王之心事在更換省長及軍費二百萬此等心事當然不便在會議席上發表故天津會議毫無成績之可覩更聞非巡閱區域之各督軍鑒於三使政治興味之濃厚頗有相戒不與附和之勢且有電致代表不必在津相候者此則最近形勢之新變化頗可注意才焉附張作霖覆益世報函頃承台函具見關心國是至爲佩仰惟承詢各節除有關係軍事秘密及尚未决定未便宣布者　恕不奉答外兹將目前商議各項答復第一項内閣以財政爲命脈財政有着則維持與改組皆可希望穩固 
若財政無着雖改組亦無辦法故目下惟有從財政方面力求救濟方法第二項本使久在蒙邊於蒙地情形知之較悉現正籌議對付辦法惟在穩紥穩進不可猛浪從事耳第三項奉省恪遵中央命令將衆選已完全辦畢吉黑兩省亦次第舉行五月内必可辦竣自問對於此事對於中央毫無遺憾惟各省情形不同大約總有大多數可以辦到第四項孫文背法選舉本屬毫無知識自取滅亡現經與曹使協商明正其罪不日當有正式宣布第五項此等風說未必可信所謂聯防各省多係舊日同志現在王使北來可見同心爲國從前謡傳斷難徵信第六項正與第一條有聯帶關係但使財政有着則一切危險皆可免除矣以上諸端均屬中央重大政事非彊吏所能干預惟旣承中央電召 
 
 

Page 7

 
 
不能不勉參末議兹特簡單奉覆張作霖啓四月二十六日 
[北京通信（靜觀）]  
　　王家襄返京後之舊議員　對粤發聯電作罷 
　　在京舊國會議員三百餘人除由廣州北來之一小部分外其餘皆以王家襄爲中心人物蓋王旣係舊研究系中重要分子且又爲政府方面所重視也在京舊議員以政府有舊法新選令遂極力從事於恢復六年制憲之運動王並曾出面主持最近自廣州選舉總統後政府方面託某總裁向舊議員接洽意在請其發反對廣州總統之通電時王氏尚未返京索在中原公司會合之一部分舊議員於前星期二（十九日）議定延宕辦法次日復有一部分開會於正誼學社此一部分中以某局參議居多數所謂比較的接近總裁者會議結果擬定辦法三條預備開示某總裁爲交換條件㈠恢復舊國會（二）恢復六年制憲㈢補發某局未領欠薪此三條係遞減而非併列迨星期五（二十二日）中原公司復開會由在正誼學社分子提出所擬三條徵同意一時反對者紛起對第三條尤甚謂如此辦法萬不成話一再磋商乃擬定由各團體舉代表二人與某總裁面談後再定赴粤與否之辦法所謂各團體者即舊議員在京各自結合之小部分㈠正誼學社一部分㈡在中原公司聚會之一部分㈢宣南寄廬一部分㈣石岡會館一部分第一第二兩部分子多公通宣南石岡分子多來自廣州故與上兩部未能融合爲一議定後即由四團體各推出二人先行通書某總裁請訂時約會星期六雙方會晤談話時四團代表意見不一致中原公司部分仍謂多數同人未經同意以前辦法尚難决定宣南部分謂如欲吾們發通電或宣言則南北兩方之弱點當一併說出某總裁謂如此則政府又何取乎此討論許久仍無辦法某總裁言諸位如發通電最好須有百人以上之聯名於是有人調停謂百人以上之聯名恐不易或能由王家襄一人出名下綴以等若干人字樣亦可得力現王已返京（王時已回京兩日）公曷弗徵其同意某總裁頗然之遂於星期日以電話約王會談於中原公司事務室寒暄畢即代表政府述來意王慨然曰今日欲我具名發此通電實絶對不可從前有了許多好機會可以因六年制憲機關之恢復得解决時局糾紛問題者乃竟一一失去我從前亦曾舌敝唇焦向政府陳說其如政府不理何今則時勢益不同於前矣在南方所舉之總統彼原自謂爲革命總統旣稱革命總統當然不能與言法律即與言法律亦復何益今日不獨我不能向政府要求恢復國會即政府向舊國會同人要求恢復是否能爲解决時局之一種辦法尚屬疑問我此次從南方來對於南方空氣曾略加觀察則知所謂聯省自治之新思潮方澎湃未已前途局勢如何此時殊難逆料依我個人觀察發電反對南方總統固不必即恢復舊國會亦無庸我個人絶對不能列名於文電中若欲由我此時向政府提出復會要求與個人人格有碍云云某總裁聞此言論乃掃興而返而熱心復會運動之舊議員至是亦改易其觀念矣或曰是乃王氏之一種手段也 
[京敎潮仍未平息]  
　　敎職員向敎部索薪 
　　昨日（二十六日）下午二時北京國立八校辭職敎職員代表聯席會議在美術學校開第二十三次大會主席馬叙倫仍因病缺席由高師代表李大釗代理報告八校學生臨時聯席會來函請辭職敎職員代表及各校長於星期五（二十九日）下午二時到女高師該會事務所會商八校經費問題僉以學生方面旣能注重於此星期五下午雖爲本會議之定例開會期日可暫停一次會議由全體代表齊往會商當即覆函與該會次即討論積欠問題僉以敎育部方面對於已領到二個月薪金有自由支配并劃出一部爲發給部員薪金之意同人當然不能承認且尙有三個月欠薪未發乃决定散會後全體往敎育部追索並定於次日（二十七日）下午四時全體仍往敎育部爲嚴厲之要求非欠薪問題解决其餘問題槪不過問散會時已下午四時隨即赴敎部索薪聞仍無結果 
[北京兩高師併校運動]  
　　北京男女高等師範頻年來因欵項支絀不惟不能發展即現在急需品如理化儀器等等亦無力備辦兩校學生均感受莫大痛苦尤以女高師爲最如理化器械一項完全假借於男高師倘時間衝突就須缺課其他如參考書籍等更屬寥寥因此女高師學生中頗有主張與男高師合併之意男高師雖設備較完善但學生猶以爲不足極力運動擴充且鑒於近來科學日益發達修業四年深虞不足所以屢欲改辦師範大學以宏造就第以受經費限制不兄如願因此亦有意與女高師合併使經費充加（兩校合併每年經費有六十餘萬勉强可辦一師範大學）可以達到辦師範大學目的兩方雖有此意可是無緣相通昨日男高師代表王某與女高自治會主席陶某與兩校同事數人茶話之餘談及此事大都願意並談論辦法甚詳大槪以男高師地址辦理科女高師地址辦文科待學潮平靜後兩校學生即將此事提交各該校自治會詳細討論辦法再共同運動要求改辦師範大學特不知敎育當局能容納否也 
[駐京日使將歸國]  
　　駐京日使小幡行將歸國之說喧傳已久兹聞小幡現已預定下月初旬歸國一行由新來之吉田參事官代理公使職務本月二十八日該使館開茶話會邀請中日要人爲吉田氏介紹至此行任務無非以種種中日關係問題與其本國政府有所接洽而辭職之說則該使館中人皆否認之現據所聞小幡歸國與日當局商决之要件中如㈠琿春交涉之善後㈡關於中東鐵路及吉會天圖等之東三省諸鐵路㈢寺内内閣時代之西原借欵緊急善後處置等均爲必須解决之問題惟小幡氏歸國後何時復任是一問題外間頗有日政府將以向野重九郎繼任之說 
　　又據日人方面言原内閣以日本對華方針亟須改變擬於五月中旬召集不幡公使赤塜總領事及其餘在中國之各外交官開一會議討論變換對華政策蓋因現内閣之對華主針在中國南北未統一以前主張取消極政策不應中國一切之借欵但現在中國南北統一無望國内情形全與日本所期待者相反故欲於此時召集　有關係之各方面開一會議以期刷新對華政策云 
[中行股東年會記㈢]  
　　中國銀行股東會二十六日仍假北京銀行公會開會計股東到會權數四千餘權下午三時開議繼續訂論修改章程案第五條第三項改爲（前項添招股本先儘商股認購其政府以前提倡購之股份並得隨時宣佈售與人民）衆無異議遂全體通過繼續宣讀至第二十三條衆議删去（並得監事會之同意）一語第二十六條仍照原章程第二十七條則議决於原章程條文之下加（但期限不得過六個月）字樣第二十八條改爲（總裁副總裁及董事監事薪俸由股東總會定呈報財政部備案）第二項改爲（總裁副裁交際費經董事會决議呈請財政部核准）第二十九條衆議照原章三十條通過第三十條及第三十一條均照修改章程通過第三十二條改爲（董事監事被選後應常川到行執行職務）第三十三條第一項爲（選舉董事監事用記名單記法以得出席會員投票權十分之一以上者爲合格如不足額時再選足額後其次多數在十分之一以上者依次爲候補董事監事）第二項爲（前項投票至三次仍不足額時應總合三次得票多數者照餘額加倍决選之以得票比較多數者當選（第三項爲（凡票數相同者抽籖定之）當時即有股東提出原章第三十四條選舉董事監事用記名連記法以得出席會員投票權之過半數者爲合格如不能得過半數時就得要最多者按應舉額數一倍之中决選之得票同數者抽籖定之於單記法表示反對遂互相討論至兩小時之久旋有多數股東請主席先就贊成連記與贊成單記兩種付表决結果贊成連記法者三千四百九十一權而贊成單記法者四十一權連記法以多數通過主席宣告明日續議散會時已七時半矣 
[彰德事變原因之一說]  
　　標幟爲倒趙實際乃排吴 
　　此次河南事變外間謂成愼舉兵之前曾得直派之諒解及張作霖抵津以危詞說曹錕曹乃嚴令吴佩孚派兵鎭壓而成遂失敗此京津方面一般之議論也乃昨據某軍界所談適與上述消息完全相反孰爲可靠頗難確斷惟豫事初平之時政界頗傳成愼即將褫職拿辦乃迄今消息杳然幾如前此江西陳張衝突政府當局置諸不論不議之列此中内幕似大可研究兹姑記某軍界談話於次以供國人探索某軍界略云此次彰德亂事變生倉卒目的專在推倒吴佩孚幸吴氏用兵神速他處之響應者未及發動故兩日之間即行撲滅不致縻亂全局此役内幕主持者不僅某使一人即某要人亦預聞其事緣吴爲直系中心實爲某使勁敵吴在則某使不能發展勢所必然聞倒吴第一策爲使吴佩孚援庫以陷於窮荒絶境故一月以前曾有某使薦吴援庫之說事爲吴氏窺破表示不往乃一計不行又生一計遂有此次彰德之事變成愼殆如江西之張宗昌其舉兵固受有密令彼等原備響應之軍隊有信陽之馮玉祥山東各旅河南之包靳雲鶚之一旅以及湖北之一部分以驅趙實行包圍吴氏使吴前後左右不能兼顧而奉軍亦即及時南下明爲調停實迫吴氏下野此其第二策也至保定方面與謀者爲某師長及某參謀長設法蒙蔽曹使並代表游說吴氏代表尚未返保成即倡亂馮玉祥之兵已開至豫境與毅軍開火吴氏即電馮旅謂倘不退兵即與對敵馮始通電認爲誤會聞津浦京漢兩路車已調京預備奉軍開拔因得吴氏捷電故即中止至昨晚豫事已告肅清而袁乃寛吴笈孫等尚來電主張雙方停戰以待調停其情形亦可想見矣吴佩孚事前似已窺悉彼輩計畫率兵至鄭州時突將靳雲鶚帶往前敵靳旅故未能發作吴氏得無後顧之憂而制吴死命之黄河橋亦不致被成佔領故不三日而事變即平然亦險矣 
[福州通信　（遂夫）]  
　　籌設藥廠　創辦師部　駐漳張旅譁變 
　　社威赴粤　籍民改警　商會反對苛稅 
　　閩之製造軍械廠計有洪山製造廠與厦門軍械廠兩處特無烟子彈廠尚付缺如李厚基現决在西門外懷安鄉籌設是廠并委洪山製造廠總辦劉式淵着手計劃此項機器在前清松壽督閩時業已購備惟修理與添購約需經費十萬元經常費月約需二萬元已令軍需處籌措廠地亦已購就正在勘繪建築圖說又聞閩省軍隊雖多向祗有旅部之設並無師部現已在督署附 
萬元左右未知欵將何出也 
　　史廷颺警務處長自將兼長之閩南防地接收事務處交卸後本即回省適駐漳張旅部隊忽爾譁變於十日夜間一時携械直向西門而去李厚基得史氏電報當即覆電令其暫行留漳以防更有意外之變 
　　杜威博士自厦來省計已旬日自十二日至二十二日止除休息兩日外均在各校或各社會講演甚得閩人之歡迎兹博士因得廣東省敎育會汪精衛之請已定二十三日早乘海澄厦輪同其夫人及女公子前往招待會除餽以沈紹安漆器·及女子職業學校之刺繡鼓山風景林文忠墨蹟之聯對并工藝傳習所之木刻馬江羅星塔模型外并派員送赴馬江 
　　在厦日籍民於五四運動後即有同鄉會之設立當時除應付排貨風潮外無他目的現因日人在厦設立警署之交涉中國方面不稍讓步該籍民等乃將該會會員改編爲警察隊以章某爲隊長所有軍機由日署供給尅日進行果爾是不啻設警之改頭換面也 
　　福州總商發爲反對所得稅事於本月二十一日開大會討論辦法是日到者四十餘帮人數達四百餘人會塲幾無揷足之地各商帮均以閩省近年商况不堪言狀再加此種苛稅實難雜負擔結果定兩辦法㈠由各商帮聯具請願書陳述閩省近年商業凋殘情形及各縣疊遭兵禍創鉅痛深即各省實行閩省亦須緩辦等理由並蓋具各商帮圖章於五日内每商帮舉出代表十人以下四人以上由該會長領向省長署請願轉呈中央緩辦㈡前項目的未達則召集全省商會代表及駐省各縣會董開全省商會聯合大會討論辦法 
[杭州快信]  
　　杭總商會頃呈軍民兩長以查所得稅曁加貼印花兩案前准各商代表陳乞轉請緩行當即據情轉呈在案兹准舊湖屬商會聯合辦事處請願邀免乞爲轉呈前來伏思上列兩項新稅在貿易興盛之秋固義務所當盡值巿面蕭條之日實商力所勿勝况各種惡稅迄今尚未革除若再苛以所得稅並加貼印花負擔過重商業之困難更甚商務之振興無望爲此呈祈鑒核俯賜咨請財政部准緩實行以示體恤 
　　嵊縣繭行向有五十餘家本届僅開四家嘉屬各縣向亦數十家今年領換繭帖者不及十家海寗縣屬開設 
者亦僅兩三家湖屬各縣開設者尚形踴躍但已減去十成之四捐稅前途大受影響 
　　江浙絲綢商業銀行現正從事组織浙江儲蓄銀行全浙典業銀行亦在組織中可同時成立 
　　省憲期成會昨在省敎育會開會修改會章六條一二三四等條一律修正到會者王孚川等十餘人 
　　省立十一師校四年級生全班修業旅行由舍監孫倫湘督率於昨日來杭參觀一師女師及工業專校明日參觀緯成公司後即出發上海蘇州無錫南通南京等處 
　　紹商赴海寗運米向由海寗縣給照赴經過各警所查驗蓋戳放行按月彙表呈省備查詎日前蕭山地方忽然發現無戳私照經人控發省署已令蕭縣詳查覆辦 
　　前清西湖左蔣二公祠載在祀典並列府志民國成立後官廳並不顧問現杭紳陸紹宗捐助祭費及舉辦兩浙徵文沈省長已准備案並令飭杭縣知事查照辦理 
[地方通信]  
　　松江 
　　楓涇將開五九紀念會　楓涇各校擬舉行五九紀念二十五日午後四時齊集養正開會各校敎職員到者有蔡匹志沈玉儕姚斗山李賓寅沈選千胡眉年陳永濂蔡俊夫李慶雲姚允之曹壽祺沈勳伯陳永是俞士元黄慕廉范叔寒等議决辦法如一㈠地點本鎭南操塲㈡時間午前九時㈢會塲而置設講壇一懸國旗兩面國恥紀念旗一面小黑板一塊㈣會場順序一振鈴開會二主席報告（公推蔡匹志）三升旗（歡呼中華民國萬歲）四國歌五下半旗誌哀六雪恥歌七演說八游行㈤籌備處設養正推李賓寅君爲主任籌備員每校一位㈥旗幟山各校自備㈦勸告游行時勸告商舖拒進劣貨並勸令撤去劣貨牌子㈧游行全鎭男女各校㈨經費各校分任㈩報紙定名（五九）内容分言論·記載·小說·詩歌·雜錄·揷畫·七類（十一）歌詞國歌·雪恥歌·各校一律由籌辦處印刷分送 
　　蘇州 
　　六師參觀國到蘇　省立第六師範學校本的暑假畢業學生共有兩級一爲本科一爲鹽城代辦講習科兹聞講習科功課已先完結昨來蘇參觀學校該團共三十八人到蘇站下車時適值大風雨不便行走即在月台舟憇經一刻許兩仍未止該團即沐雨進城云 
　　警廳更調署長　蘇城北區警察署長關人文任事已久近經李廳長下令與本廳衛生科科長李凌雲對調關署長奉令後當卽料理一切準備交替矣 
　　學界定期演講　本邑敎育界因五月一日爲世界勞動紀念節四日爲五四運動紀念九日爲國恥紀念特發起演講大會三天一日午二時起在舊皇宮通俗敎育館由劉北禾趙紫宸王振之楊衛玉丁嘵先諸君演講並請工校二中之軍樂一師附屬之唱歌吴芭蓀之幻術朱慰元陸寄社蔣攬澄之化裝人力車夫點輟助興四日下午三時起在公共體育場由江長川陳凌介沈體蘭諸君演講並附武術音樂灘簧九日下午二時起由潘振霄朱慰元姚鐵心楊粹卿諸君演講並有時曲化裝表演最後的一課 
　　鎭江 
　　麥汛與蠶汛　鎭屬金壇溧陽丹徒各縣鄉户育蠶將屆三眠聞因天氣温和蠶身頗佳熟收有望鄉民咸有喜色又江北淮揚高寳一帶入春以來雨澤甚少日前連得春雨麥苗茂盛今歲麥秋亦可豐收云 
　　揚州 
　　查覆視學控案　江都縣視學蔣兆祺經人在省控告溺職迭經敎廳飭縣委勸學所長曾雲程查明具覆現曾已查明原告鄭達並無其人蔣視學亦無溺職行爲業已呈復縣署轉詳敎廳撤銷控案矣 
　　南通 
七中代師比賽足球　七中代師自民國六年春足球比賽後已越四年近者春光明媚運動機來四月二十六日午後二時兩校於七中操塲復作足球之戲觀者數千人雙方勇猛異常第一時兩校各勝一球第二時代師負球一爲二與一之比優勝爲七中所操攻擊式七中用散代師用衝但七中戴夏兩君·均負踼傷而夏君尤甚當即拾赴醫院聞醫士將用Ｘ鏡以觀其膝之折斷與否云 
　　徐州 
　　徵湖水漲之損失　沛縣徵山湖昨年雨水稀少涸出陸地七八千頃沿岸農民乘機闢種二麥甚有因無力播種而借債者近日湖水忽然暴漲每日夜竟至尺許麥田被淹者不下三四百頃現仍盛漲不止最近調查已淹没至二分之一若水勢不退預料十數日後此一望無際七八千頃將届成熟之麥田將盡變爲澤國矣　　知事督隊剿匪　沛縣於本月二十三日忽由魯境竄來股匪二百餘盤聚於西南門灣一灣一帶大半均携有盒子槍時栖山巿保衛團正欲剿捕匪又竄住銅山境北黄寺等處搶掠當被銅邑防軍迎頭痛擊匪遂又竄至沛縣境東南高樓一帶沛縣知事于書雲聞悉遂率領警備營及保衛團前往迎剿鏖戰歷五小時之久計斃匪三名警備隊傷排長二名兵士五名次早匪又竄至朱莊席家樓等處路經周莊王莊孟莊唐家樓乃大事焚掠于知事隨後追逐至席家樓又鏖戰三小時匪始不支竄入魯境聞此股匪首爲著名桿首范明新王邦文是役官軍雖得有馬匹衣物匪槍無算然擒匪只一人耳 
來函 
[馬雋卿來函]  
　　敬啓者頃閱貴報四月二十六日地方通信清江欄内有治運局坐辦來浦一節内載揚州治運局坐辦馬俊卿因察看運河上下游工程特於二十一日來浦等情查督辦江蘇運河局上年四月成立鄙人原辦籌浚運河事宜已完全交代清楚治運局旣無坐辦名目鄙人交卸之後對於該局用人行政槪不預聞更無察看工程情事誠恐遠道傳聞不明眞相致多訛誤用特專函奉陳應請訊將此函登入來函欄内以免誤會馬雋卿謹啓四月二十七日 
雜評一 
[津議之成績（默）]  
　　對粤聯電天津會議之第一成績也會議之後有聯電乃會議之慣例然聯電之作用不同有僅以示虚聲者有爲事實之先導者此次之聯電能如皖直戰爭時之聯電即繼以戰事之進行否耶當西南各省初設軍政府時北方督軍曾有一次之聯電結果大啓南北之戰爭此次對粤之聯電果亦如前此對南之聯電復開一次戰事之糾紛否耶 
　　且對粤僅爲津議中之一事其他若對庫亂對裁兵對减政等皆爲津議中重於對粤之問題果有所議决應先次第表示掬誠披露以見眞心愛國之意否則以如此哄動全國之大會議而其成績僅止此對粤之一聯電則適以見其他問題之無結果津議之爲津議不由此可見一斑哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[客棧内盜匪拒捕之惡鬭]  
　　包探兩斃兩傷　盜匪斃一獲三 
　　虹口匯司捕房四十號西探目泮林士前晚得有線人密報謂有盜匪楊玉寳匿居廣東路（即寳善街）上林街（即滿庭芳）八十九號門牌小客棧内該西探目即於昨晨五時半率同華探目馬阿美·包探奚德安·楊少亭·陸號西探勞勃生等同乘汽車馳往將楊五寳及其姘婦沈氏一併拘獲帶至捕房詰悉尚有大帮盜匪同寓於北海路（即六馬路）同春坊南衖四十七號門牌興發元記旅館六號房間内復偕該探等各帶器械馳往拘拿旣抵該旅館首由奚楊兩探與探夥吴長發敲碰房門爲該盜等得悉預備抵抗該探等撞進房門内有五盜均開放手槍擊中奚探與吴探夥腦部腰際肩背等五處楊探彈中要害當即身死旋經西探目泮林士督率中西各探奮勇上前開槍還擊竟互相對敵彈子紛飛聲如連珠附近居鄰聞而一時大受驚恐當被該探等擊斃盜匪一名（聞係名金見苗）而該盜等槍彈用罄亡命奔逃致被逃去兩名當塲擒獲兩名搜獲勃朗林手槍兩枝該西探目腿際亦被彈傷遂將該兩盜解入老閘捕房收押該捕房捕頭即飭華探目黄潤甫包探滎錦林陳維坤陸根生九十號一百九十六號兩西探帶領中西印各捕前往將該棧内東夥三人連同簿據帶入捕房詢問一過諭着管押並派華印巡捕各一名至該客棧暫行看管聽候核示一面將受傷二人車送醫院醫治而泮西探目亦自投公濟醫院療治受傷甚輕當即出院其尸體二具由捕舁入斐倫路驗尸所報請公共公廨俞襄讞會同美約副領事於上午十一時同乘汽車蒞所逐一檢驗得包探楊少亭委係生前被盜槍傷要害身死而無名盜匪被包探等防衛開槍擊斃分别塡明尸格遂升座公案據特别機關西探目壳羅香投訴捕房中西探當場格斃盜匪一名擒獲盜匪兩名一名張文記（即張公喬）一名周紀元與先獲盜匪楊五寳共三名包探楊少亭被盜開槍擊斃尚有包探奚德安·探夥吴長發·亦被盜槍擊受傷甚重現在醫院醫治等語又據西探目泮林士禀稱當時奚楊兩華探碰開房門首先入内即發現槍聲見該探等各在牀上扭獲一盜西探恐傷自己人不便發槍一盜見而向我與各華探開槍亂擊一彈擊中我之腿際該槍彈當時落地我亦出槍還擊格殺一盜而楊探被盜槍中要害倒地氣絶奚探與吴探夥亦中彈受傷倒地其時經我等捉獲一盜一盜越屋逃出被巡捕擒住尚有二盜被逃言至此將搜獲之手槍兩枝呈案請察並據包探王桂生投訴盜黨共有手槍四枝均開槍亂擊我等當時閃避未遭擊中是實又據楊探之兄楊兆興投稱原籍山東我弟尚有少妻幼女今因捕盜傷身務求伸雪經中西官得供遂於中西驗訊單上簽判云㈠楊少亭確係捕盜致被盜匪用手槍擊傷身死應候捕房起訴將已獲之盜解案嚴訊究辦並緝逸盜併究尸着其兄楊兆興具結領回棺殮㈡該盜因拒捕而捕房探捕正當防衛致當場格殺依律毋庸置議尸着地保棺殡殮標封發壇掩埋此諭 
　　迨至午刻有盜匪陸阿廷者因圍捕之時從樓窗口躍出潛匿於屋面之山尖畔直至人聲靜絶始復逃回該棧被棧夥某甲瞥見立即將陸扭住飛報老閘捕捕房派探將該盜獲送匯司捕房捕頭立將先獲之兩盜一併帶至寫字間秘密研詰口供之下至午後飭令中西包探往將被刦各事主傳至寫字間逐一指認畢諭將各盜分别收押外復行飭探將匪婦陳吴氏續行拘獲略詰情形即與沈氏併送公廨押候解究 
　　又函云昨晨天將黎明時匯司捕房得人報告有盜首庽居五馬路某旅館某號房間即由捕頭派探於五時許到達該處將盜首某甲拘獲搜得實彈手槍一枝連同與盜同臥之私娼一併解入捕房經盤訊之下得悉尚有同黨六人寓居湖北路北海路口同春坊興發元記旅館八號房間立即由匯司捕房通知該管老閘捕房飭派西探二名華探目四十一號王貴生二十六號包探奚德安及楊少亭等五探率同探夥等六七人於六時三刻至興發旅館時盜等皆未起牀包探先詢茶房曾見寓客携有兇器否茶房答稱未見即由楊姓包探叩門盜皆驚起知事不妙即各出手槍伺於門次然後將門半啓楊探欲上前捕拿盜即開放手槍先將楊探擊中要害斃命中西探當亦各出手槍射擊子彈横飛格鬭甚猛有一盜中彈身死餘盜拚命衝出被逃至門外三人且走且開放手槍二十六號包探奚得安被彈擊中腦後及左右前胸各一處痛倒於地探夥吴長發亦被擊傷右左二腿跌倒當經探捕奮勇上前追拿至馬路上捕獲二盜一盜則行走較速旋失其踪一盜從板壁上跳入間壁一房間其房有女客一人臥於床盜即將被揭開與女同臥哀求女客認爲同伴希圖漏網女大驚狂喊探捕排闥而入當塲擒獲其時已七句半鐘矣老閘捕房捕頭亦率通班武裝探捕至當命照相館將拒捕行凶處及死屍攝影派捕將屍車送騐屍所禀請公堂相騐一面送受傷包探等往仁濟醫院醫治即將擒獲之凶盜三名連同手槍數枝帶入捕房盤訊口供得悉尚有餘黨嘗居某某旅館即飭中西探認眞緝捕務獲懲究聞盜等居住該旅館已久行動甚闊未捕獲之前嘗口啣雪茄手執司的克徜徉於馬路云當追盜時尚有某探之車夫徐阿寳帮同追捕誤被印捕擊破頭顱旋亦由捕送往仁濟醫院醫治至包探奚得安送入醫院後因所傷過重醫治無效於昨晚十時許斃命由院通知捕房將屍車送驗屍所又聞當塲擊斃之包探楊某新升包探纔只三天云 
　　文匯報亦載有此案詳情大致略同兹譯錄其所載西探供詞如下西探泮林士供稱六時半余率中國債探三人前往北海路四十九號某客機搜人兩華探先入撞門迨房門旣開兩探擁入余方欲入内忽聞槍聲兩響係從兩臥床發出余見兩探正與兩匪相持余恐傷自己人不敢開槍亂擊有數匪從屋内衝出余因第三華探相隔未能槍擊之時有一人向余轟擊但大約此彈穿過余肩余乃立於一凸墻之後迨屋内之一人從内奔出時余開槍中其頸此盜回槍擊余但亦未中余連擊之中其肩胸此盜遂倒地顯已死矣又有一彈向余飛來但亦未中余復立於掩蔽物之後以待忽有一彈從背後而來擊中余背但未重傷放槍之匪奔出躍至下面衖中時有一華捕行過遂將此盜拘獲槍猶在其手余回至房中見四十二號華探臥於血泊中業已斃命其他兩華探皆受重傷當即僱車將受傷者送往仁濟醫院余亦赴公濟醫院乞治 
[美國建議禁貨入境之反對聲]  
　　字林報云西雅圖商會報告有人建議哈定總統應於保護稅率案未實行以前宣佈入境禁令不僅羊毛即前總統威爾遜所否决農產濟急稅率案中所載各項農產亦在禁止之列太平洋海岸對外商業公會乃一面電請國務卿審愼考慮稅率勿輕率施行禁令一面電致舊金山及駐華盛頓代表請合力打銷禁令以免摧殘太平洋海岸之商務據對外商業公會意見如竟禁貨入境則太平洋各口岸之商業將被摧毁殆盡數萬人之從事製造與對外商業者將失其業而數百萬資本之投於運輸東方產品事業者亦將喪失云 
[法租水電改良辦法之磋議]  
　　字林報云四月二十五日法公董局與水電公司代表白里杜會議時白氏說明公司能於一九二二年底發力四千五百五十基洛瓦特之詳細辦法公董局鑒於目前各種實業原料之昻貴預料將來價必低落故允暫認從公共租界取來之電流爲該公司自裝之電力公司提議辦法如下㈠一九二二年冬季裝置四千九百五十基洛瓦特力㈡一九二二年後如需求達到三千二百基洛瓦特則公司願向公董局提出擴張產額以應法租界需要之新計畫公董局議董會商之下决定採納其議至於電事事公司願添購新車與拖車各五輛定一九二二年行駛此後公董局與公司再籌議擴張電車路之計畫此層公董局已無異言 
[航業消息零拾]  
　　昨日太古公司之奉天輪船由天津裝來現洋九萬元 
　　提督公司之新郵船華納溪號從北美西雅　開來原定昨日抵滬詎該輪駛抵日本神房時船中汽缸忽然爆壞致船身不能行動刻在神户修理昨日去電探詢得回電云須再展期六日至下月四日方可進口云 
　　太古公司之寗波號在威海衛海面失事後現在艙中貨物已經駁清惟浙江號因不能將該輪拖起現港行又加派兩輪共往援拖矣 
　　招商局之金利源貨棧前自十八十九號兩棧失愼後該局即投標改建水泥鋼骨新棧現已在開工建築其造費爲十九萬元 
　　本埠耶松船塢現代英政府置造五千二百噸之海輪一艘將來出廠聞係駛行波羅一帶其船名定曰揚尼斯號Ｙｅｎａｉｓ全船有三百三十一英尺長四十六尺六寸闊二十五尺六寸深刻正在趕造中 
[近一週中之茶巿]  
　　近一週之茶巿較上週稍形活動惜價格仍難提商耳（紅茶）綜本週中成交之數約在一千二三百件左右計怡和洋行買去五百八十九件價自十九兩至二十八兩不等錦隆洋行買去三百三十一件價自二十二兩至二十五兩協和洋行買去一百四十四件價二十二兩天裕洋行買去寗紅一百八十七件價十四兩五錢（錄茶）有美昌洋行買去珍眉七十七件價二十六七兩左右又貢熙五百三十一件價自十三兩至十六兩不等謙義洋行買去貢熙二百三十四件價一兩零五錢又鳳眉六十八件價十六兩五錢怡和洋行買去鳳眉四十件價十六兩五錢蝦目八十六件價二十兩左右大帮五百三十五件價十六兩五錢禮昌洋行買秀眉三百二十二件價自八兩至十兩不等（湖州平水）計怡和洋行買去八百件價二十兩左右惠利洋行買去一千七百零八件價二十兩近一週售出之茶統共計六箱左右銷數之鉅實爲新正以來第一次内中平水多占半數紅綠茶皆相彷彿據茶商消息祁門紅茶仍將開辦蓋自今年二月間茶商議决停辦一年後紅茶銷路忽形活動近日來存貨已不多故洋商多請求重復開辦而業紅茶者亦頗願開辦故日前茶商又在茶業會館會議結果准予開辦是以各茶商已紛紛籌備開辦矣惟路莊低茶至今尚無動靜據產地消息茶業雖屆採製之時然茶商猶寂然無聲蓋亦鑒於滬地存貨過多銷路疲滯之故也故產茶户諸此情形皆改採嫩茶以備售與店莊並聞店莊已着人赴各產地採辦矣由此觀之今年產茶額必較前大減云 
[花衣最近之巿價]  
　　花衣巿面本年春季以來現貨交易甚少巿價亦頗平穩近日自本星期以來漸見活動因聞美國所屬華耳地方電訊該處產棉之區預算所植之棉因天時不佳收成有碍之故資本家大爲收買以待善價是以交易所期貨預漲而各廠皆買進大批現貨巿價頗爲堅固云 
[法界整頓劃一兌價]  
　　昨日下午五時法租界商業聯合會由烟紙業會員發起邀集全體同業到者甚衆公推江錦春爲主席劉屏仙紀錄首由主席報告開會宗旨略謂鄙人向不業烟紙 
見貴業各物售價銀洋兌價參差不一究竟從何取利且在外人見之不知兌洋有多少利益今承委托代爲整頓如能遵照本會傳單定價辦理請各舉手由衆互議全體贊成當由愼昌洪君起言貴會自發價目單以來小號照章辦理詎間有違背者以致損失殊多爲請竭力取締務歸一律否則爲營業計祗有跟從大槪恒興號湯君起言嗣後對於物價兌價須派妥員審愼調查庶免陽奉陰違之弊并於毘連處亦須同一辦理以示整齊主席謂俟本租界遵辦後如山東路福建路民國路等當函致各團體請即提議從事整頓又將前定香烟等價目當衆通過惟大前門花旗牌二種試辦三天再爲釐訂并議逐日公送兌洋傳單由顧少卿主張仍分作十段每段派二家當議定第一段義成祥愼昌第二段新康興大第三段新大生公和祥第四段泰豐和興豐盛第五段志生昌森源仁第六段萬豐恒興第七段徐德昌豐泰第八段乾坤和協源第九段順豐祥萬裕第十段德豐立豐盛每日由會印單直送各段擔任之店隨即按店分發議至七時散會 
[英人珊德生述游美之經過]  
　　英人珊德生Ｅ·Ｍ·Ｓａｎｄｅｒｓｏｎ君旅華有年歷任上海及京津西報館要職深悉華人性情對於華人友誼極其誠摯去年赴美游歷八月近已回滬日前與本報記者談話言及中美商務之發展謂前途大有作爲不過中國商務情形美人尚多隔膜對於中國及中國人民美國極其倍仰云云並悉珊君在美時大受該國商會歡迎紛紛請求演講中國情形及中國商業聽者必滿座嗣由紐約經過美國中部及太平洋沿岸諸省各處請求演說幾有應接不暇之勢珊君除從事於商務接洽外復關心吾國北省災况情形彼時正值美人爲中國災民大募捐之時珊君受拉門德氏之託至各處演說以期募得巨欵有一次在二千人中演說中國災况立收捐欵 
[珊德生君肖像]  
美金一千二百元又一次演說聽講者約有五千人之多每人各捐美金一元足見美人捐欵整齊而且踴躍演說共有三百餘處計募得捐欵數十萬元均交由紐約總會轉寄中國珊君各處演說各報必爲登載如加立福省最有勢力之某報亦登珊君在該省商會演說中國進步及眞正之情形並且尚有多數之美人要求珊君介紹在華營業前晚爲周啓邠君假座東亞酒樓爲珊君洗塵陪席者有西人Ｒｅｄｃｉｌｆｆ　Ｒａｍａｇｅ　Ｊｏｎｅｓ　Ｗｈｉｔｈｅａｄ諸君華人有本館張竹平·國民印刷公司張慕蓮·英美烟公司吴君·及中美新聞社鄭君等席間中西人士均有演說頗極一時之盛　 
[華俄通信社駐華經理蒞滬]  
　　華俄通信社駐華經理賀德羅夫Ｍｒ·Ａ·Ｈｏｄｏｒｏｆｆ與社員薛撼岳君於本月二十六日自北京到滬在滬約勾留一星期即將往他處賀君在華二年專事經營通信事業達羅德Ｄａｌｔａ及羅斯德Ｒｏｓｔａ兩俄國通信社即現稱華俄通信社者俱爲賀君經理前者與赤塔相關專注遠東消息後者與莫斯科相關注意俄國消息聞不日將設立駐滬社所以上海俄文生活日報廣告主任Ｍｒ·Ｂａｒｏｎｏｖｋｙ爲社長此次賀君來滬蓋欲探望滬上有聲望華人藉此聯絡交換意見俾中俄兩國國民彼此了解更爲接近聞賀君現住禮查飯店云 
[鹽務會辦返國過滬]  
　　鹽務稽核所會辦英人甘白爾氏請假六月返國於前日由京南下轉乘滬寗路車於昨日下午十時到滬 
[伍德將軍已赴馬尼剌]  
　　文匯報云上海美按察使羅平吉氏接伍德將軍來電略謂直赴馬尼剌不能應請來滬甚以爲歉歸途當可相晤云云羅平吉氏又接伍德將軍私函謂到遠東後定可把晤云 
[暗殺李根源未成案之續訊]  
　　西探高愛樂之陳述　見證翟時白之供詞 
　　與暗殺前海疆軍司令李根源（字印泉）氏未成案内之關係人馮啓明被捕解由公共公廨審訊情形迭誌本報昨日又經俞襄讞會同英包副領事開庭續審首由李印泉代表謝永森師起稱據一百九十號西探高愛樂云伊下午有要事請堂上先將該探訊問即由問官核准遂據該西探上堂譯稱去年十二月二十九號得原告報告謂有人持槍至伊家内暗殺傷及呂渭仙我即偕華探前往調查言至此被告馮啓明之律師起稱非見證目擊之事則證人不能陳述而原告律師仍續向該西探詰據禀稱暗殺未成案發生後被告於三月四號在法租界被捕嗣我偕華探投法捕房將被告連同皮箱兩隻一併提回啓視箱内藏有信函七十三封照片兩張内一張係孫文肖像餘像亦係政界中人時原告律師乃將一信呈案請察被告律師即問該西探曰此種照片　人皆有之對於孫中山曾否出過拘票答無問被告箱中藏有許多書籍當然爲培植學問而備答然問馮啓明在法租界被兩人越界捕去法捕房曾將兩越界捕人者送交法公堂懲辦此事爾知否答馮啓明非我往提問爾至李根源家共有缘次答此發生後去過十二次問爾對於李氏方面何以如此親近答我對於雙力俱無意見祗照公事辦理毫無偏袒問被告箱中抄有手槍否答無原告律師又向該西探問曰拘拿被告有無拘票答有問此案發生捕房當然有偵查責任答然該探供畢退去原告律師續向前次到堂作證之翟時白詰據供稱我旣得到楊曉天（又名嘯天）之手槍遂回庽所旋金仲生揩李根源代表張伯常到來我卽將馮啓明與楊嘯天定計暗殺李氏之内幕盡情說明金等乃辭别而去是日三時許馮妻以電話邀我速去我即往白爾路四百四十二號門牌馮啓明家馮妻向我云頃有蔡蔭廷來報告謂李根源家門首停有一千六百四十三號汽車李將即出外馮妻以其時馮不在家请肛我速去找馮我聞其語當往大東旅社擬通知李氏避開詎至則李氏未見我後在一品香又得馮妻電話令我將東西帶去所謂東西者即手槍耳我乃携帶手槍前往馮家見馮及楊嘯天劉海山江姓等均在馮遂向我索去手槍彼等又言李根源之汽車已開到孟納拉路九福里口令我同往指認因即偕劉江二人同去果見該汽車停在九福里口當與劉言如見我舉手立即開槍否則勿開其時我本欲通知汽車夫轉告李氏以避危險詎汽車夫找尋無着祗見弄口立一巡捕乃向該捕詢問車夫何往而該捕不答我即入該處屋内見號房中置有楊永泰名片因請謁楊詢以李氏踪跡楊問我訪李何故我遂將馮等遣人到此暗殺李氏之事告知楊聞語即出約隔四五分鐘見捕房派到中西包探我即偕該探同往捕房時劉海山等見我與探同去疑爲被捕我抵捕房據情報告畢始出仍回馮家馮詢我如何得釋蓋馮此問係伊先得劉等疑我被捕之報告而發我答以當時捕房疑我爲匪類嗣詢明我係良民故而開釋惟其時馮已派人出外調查我恐所爲之事洩漏故不待其調查人歸來即行辭出由一品香遷居孟淵旅社嗣我偵知馮定三月九號挈其妻乘輪赴粤故與張伯常陳守石及包探等往法租界鳴捕將其拘獲等語被告律師問翟曰爾曾否當兵答我係文人爲候補縣知事又曾爲報館編輯爾何方人氏現住何地一切日用曾否受李根源供給答湖州人現年二十六歲住孟德蘭路五號門牌前在杭州法政學堂肄業刻下日用由父親友山供給我每月祗需二十元開支從未受李根源供給問爾旣未受李氏供給而乃如此保護李氏意者爾之目的係專保護一般督軍原告律師聞語聲明李未任督軍前嘗任陜西省長而翟亦答稱因暗殺與人道公理正義相背故我爲良心主張必出而破壞乃屬爲人道公理正義扶助而非保護李氏個人我住一品香時係用韓姓開一百零九號房間劉海山江姓住四十七號房間一百十二號房間係李根源之友金姓所寓等語並將被告繕與之信交由原告律師呈察中西官核供判候改期續審 
[麥根路暗殺案之宣判]  
　　庽居公共租界麥根路四百零六號門牌之海洲人陳萬祿與兄陳萬福於本年三月二號夜六時同時遭人暗殺萬祿之妻張氏當被擊斃萬福與其弟並其幼子根生亦均被擊傷事後由戈登路捕房華探目陳永康包探毛伊文吴柚生西探堯克將尸舁入驗尸所報官相驗並經該探等先後緝獲河南人俞智明·海洲人張財堂·朱正文·馬照堂劉洪玉·譚一富等六人解奉公共公廨迭經訊供辯論終結判被告等一併押候會商判决各情屢誌本報昨届宣判之期由經辦是案之中西包探傳同原告人證將被告各人押解公廨請示捕房刑事科代表筆師費斯福氏被告馬照堂等所延之代表律師均到堂候示迨至十二時由陪審西官美約副領事偕俞襄讞會驗盜匪擊斃包探事畢遂與原審華官張襄讞升座第一刑庭宣判諭將譚一富釋放馬照堂劉洪玉着各具安分切結開釋以後不准再犯刑事並不許再至原告處滋擾俞智明張財堂朱正文押候備文詳解護軍使署盡法懲治 
[福建同鄉會會議紀事]  
　　昨日下午三時旅滬福建同鄉會開緊急會議到者二十四人沈次常主席首由毛一豐報告謂主席前爲學生案本會推爲代表向英公廨控高子崙等違法越界誘捕一案公堂乃將高子崙等拘押旋主席又代表本會請求公堂以事不能進行請求將高等釋放於今已二三個月矣孰料高等今請律師控沈次常誣毁要求賠償名譽損失五萬元經公堂受理在案故今日特開緊急會議請到會諸公討論辦法繼由主席報告一切經過情形王宗瀋起謂沈次裳先生爲本會總幹事本會委任爲代表是事完全是本會負責高某何不控告本會而控告沈次裳個人此案似不能成立今公堂旣已受理本會宜請律師以團體事不能控告個人之理由由公堂請求將案註銷并聲明如高等有何理由要求如許之名譽賠償可另具控陳壽凡謂此節辦法固然要當如此但須詳愼討論朱碧齋邵立耑江宣甫等互相討論多時其結果即請律師向公堂聲明團體與個人之界限并依法進行外現各團體頗注章此事即日作書答覆漢口路商界聯合會并通告上海各路商界聯合會·廣肇公所共同主持公道云 
[上海職業女子聯修會成立紀]  
　　近來在各機關任事之女子日多一日諸有職業女子以爲時機已熟當組織一俱樂部藉以聯絡感情諸女子曾假崑山路女青年會會所開會數次討論進行方法上次叙時已選舉職員數人且臨時選派委員會立一簡章昨日午後五時半仍在原處開正式成立會開會秩序如下㈠請委員部長陳曼雲報告所定之簡章經衆稍加提議增减後逐條付表决通過簡章大略如下（定名）上海職業女子聯修會（宗旨）聯絡各職業女子以期互相切硑與設法輔助其他有職業女子（入會資格）凡有職業女子具有高小以上之程度由二人以上之介紹經全體三分之二贊成者均可入會（會期）每三星期叙一次（會費）每年一元一職員任職期限）每年選舉一次今以所舉各職員錄左正會長程婉珍副會長邊境宏英文書金銘箕中文書記王頴夏司庫嚴順貞幹事張繼英陳曼雲㈡當時由到會者提出各人所職之人有入會資格者經衆贊成下次請彼等入會㈢散會時已七時矣 
[武昌商專學生參觀本館紀]  
　　武昌商業專門學校派遣學生來滬調查商務等情已詳昨報　日上午十一時商務印書館黄警頑君介紹該學生團至本館參觀由本館職員陪同至各部參觀一週後詢悉該校此次來滬學生 
 
 

Page 11

 
 
共三十餘人由敎務主任阮九成君率領日前抵申寓民國路名利棧昨日始參觀上海各大工廠·銀行·海關·商務印書館專等勾留數日即將由滬而杭折至南京由南京而天津然後乘京漢車遄回武昌云 
[外洋輪船進出口行程紀]  
　　太平洋郵船公司之基德腦湖號昨日已由印度西貢開駛抵滬定明日開還星加坡由滬裝往之出口貨有大宗麵粉一千餘噸　　日本郵船會社之諏訪丸由北美西雅圖來滬已於昨日進口乘來旅客共有一百九十七名其中有華人沈詠三殷家瑞馮璧卿蔡如玉等五名又有轉往香港旅客有林文照梁卓卿宋韻圃等十五名該輪因上海之進口貨無多故定今晨開赴香港云 
　　太古公司之歐洲班輪潘烈希斯號已定今日開赴英法至盎凡爾爲止在申裝去之出口貨有麵粉及猪油絲貨等項先赴香港星加坡取道蘇彝士運河云 
　　怡泰洋行經理之格林茄爾號係新建摩托輪船之一自倫敦開出後原定五月十四日進口兹得該輪電告須展遲行期一旬故改爲二十四日來申 
　　怡和洋行之開森加號此次開赴德國原定本月二十四日出口嗣以裝貨不及改爲二十八日今因各貨尚未齊備復又延長兩天須至明日方可開出云 
[國内輪船運貨進出口之調查]  
　　進口貨　（烟津）昨日太古公司之奉天輪船由烟台威海衛天津等處裝來駱駝毛羊毛四百七十件槐米一百七十八包花生三百六十包萄肉二百三十五件牛骨二百二十件紛絲四十包蛤乾十三件甘草二十一件生梨一百十七簍土布二十三件高麗參七件絲貨二十一件野絲七十八件府綢七十一件紅瓦六千六百扎香菌十六件蝦米二十六包雜貨四件（福州）三北公司之密興號由福州裝來松木板二萬四千八百五十九件紙頭五百九十二件雙連紙一百件次紙一千零六十件紙傘二十一件土布八十八件毛茶六百八十一箱蔴袋九十二件荔枝乾三十三箱圓枝乾九十七箱魚翅八件橘子五十桶笋乾九十三件雜貨二十一件（温州）招商局之海晏輪船由温州裝來柑子一千一百四十二件蒜薑七十五件蠶豆三十包鷄蛋七十擔白礬二千二百七十包雨傘三百三十四件毛茶一千一百十八包毛棕四十七件松香三十件蔴袋八件瓷器八件箱傘九十五件雜貨四百二十五件（寗波）又江天號從寗波裝來棉紗七十件柳木四十根竹器一百七十四件鮮笋二千一百十五擔下紙二十件雜貨八件（長江）三北公司之華利輪船從長江運來白米二千九百零一包牛骨七百件紅磚五千六百扎棉花桐油六十桶藥材二十四件驢皮二件雜貨二件 
　　出口貨　（寗波）招商局之江天號昨日裝往寗波貨計有白米二百包洋布一百六十五件牛骨四百件香烟八十六箱生漆二十桶建烟八十一件糖餅二十五件白糖三十包餘爲雜貨（港粤）昨日太古公司之新寗號在滬裝往港粤之貨有生油一百簍煤油二千聽粉絲四十五包豆餅一百件白米二百六十二包洋紙三十件彩蛋一百五十壜香烟九十八箱砲竹五百零九件鹹魚六十件黄豆一千零十八包棉花六百八十五件麩皮五百十包書籍二十箱麵粉九千三百七十四包餘爲雜貨（長江）招同局之江華輪船今日赴漢裝有白糖七百包圓枝三百五十箱紙頭七十件洋釘鐵條二百九十件鐵絲六十扎沙籐五十件香烟三百五十件疋紗五百十件海帶菜四十件顏料靛青五十桶紙板十五件餘係雜貨 
[友華銀行銀巿報告]  
　　中美新聞社譯友華銀行二十八日報告云昨日倫敦銀價近遠期 
仍均不動紐約銀價跌至六十元又八分之一倫敦紐約滙價現爲三百九十四元又八分之七此間今日定價與昨同僅法郎跌至八七○巿况午前穩固交易價與昨相仿午後投機家轉而買進而無出口交易故巿况大鬆動收巿時賣出價金鎊最多三先令四便士又八分之一金圓六六又四分之一海外銀巿均不活動銀價似有下落傾向 
[殖邊債權人緊急會議]  
　　西姚家弄催兌殖邊商團事務所近接總商會來函滬行有清理希望并抄附新股籌備處宣言書等於昨日下午三時召集債權重要份子開茶話會將來函交衆閱看惟宣言書内辦法六條多不滿意即以舊股官紅利截留攤還舊債旣無絲毫現欵又無清償限期仍係空言惟旣有先行派員來申籌商一切之說爰訂五月一號（十四日）再行開會執行該行鈔票及存欵者屆期蒞止藉謀對付遂告散會 
[新閘路聯合會職員會紀]  
　　新閘九路商界聯合會昨晚七時開二十三次職員當會會長胡鑑人主席首由主席報告與麥警務長及新閘捕頭愛耶司談話情形略云近來滬地一隅盜匪充斥搶刦時聞日前函致麥總巡請求加駐巡捕嚴得防禦以維秩序而保治安麥總巡及愛耶司非常注意曾邀鄙人前往談話亦蒙贊同嚴重防範云云主席又謂巿上輕質銅元日益增多各商界頗受影響本會已根據總會議案散發傳單一致拒用以免損失後提議徵信錄事現已結束擬於日内付印旋即散會 
[倉卒運米上輪之可疑]  
　　前日清晨五時許浦束爛泥渡鴻升碼頭華癸輪船起椗時有划船二艘内載白機米二十一石駁運上船出口當經三區警署巡官李鶴鳴撞見以其形色可疑即將米船打留連同押送人朱林財一併帶署昨經曾署長訊據朱供年十九歲寗波人向在南巿大碼頭益和米店爲夥此米係售與該輪自食並非販賣因報關不及倉卒運上輪船致被查獲等語曾署長飭押候查明核辦 
[滬江音樂團第一次週游紀]  
　　滬江大校音樂團組織有年曾於耶穌聖誕節在南京路巿政廳與上海男女各校合唱成績頗佳本期該團爲鼓吹各處青年學生研究音樂起見特至杭州·紹興·湖州·蘇州·等處開音樂大會其經過情况如下本月十九日早晨該團團長羅希嘏書記蔣得恩顧問安德生等二十四人乘早車赴杭至下午一時始到當有蕙蘭代表招待滬江大學同盟會杭州支會歡迎等事四時半在協和　堂大會到者一千三百餘人異常熱鬧畢後即至之江大學開會會畢時已十一點鐘矣二十日即乘小輪至紹興晚七時半開會到會有三百餘人二十一日由紹興至湖州至第二日早晨始到有中西敎員招待參觀男女各校成績均佳下午四時應進德女校之請略唱數歌與會者一百餘人均係中西各界名士晚七時在湖郡女校開大會到會有七百餘人其鬧熱不亞於杭當夜十一時即離湖就蘇二十三日晚在晏成中校禮堂開會到會者約有四百餘人大受優待二十四日上午回校共計週游五天城巿所到者五處大受各界歡迎開會大小六次到會人數共有三千餘名到會聽者不惟不開慕不肯回去而且極力鼓掌要求重唱其興味可想而知矣 
[水產學校開辦養殖科]  
　　吴淞省立水產學校開辦時原定計畫分漁撈製造養殖三科嗣以養殖一科敎才缺乏延未舉辦民國六年該校第一届學生畢業即選派畢業生陳椿壽陳謀琅赴日本水產講習所專習養殖迄今三載業已畢業先後回國該校擬定規程呈奉省署於本年秋季招收新生時添招養殖科一級該校漁撈製造二科成績素著現辦養殖科將來養魚方面必大有希望水產前途頗抱無窮之樂觀也又聞日本水產講習所向來外國學生畢業時祗給修業證書此次該校派往學生成績特優破例發給畢業證書以示優異該校得悉後置備銀盃一隻刊成德達才四字以爲該所代植敎才之紀念云 
[台温同鄉請辦工賑電]  
　　旅滬温台州同鄉覆浙軍民兩專電云杭州盧督軍沈省長鈞鑒寢電敬悉部撥公債早經定案不致畫餅應請省長派員照領附徵貨捐緩不濟急公債本係籌挪作用工賑吃緊先行設法舉借即以貨捐作抵當可辦到至台温災區不過一二百里測量旬日可了若照省道全線計畫必在近省地點開始測量是開辦工程定在早禾登塲春賑已過之後則災民皆餓死矣賑與不賑有何關係兩屬人士以爲欵從賑來應從賑去借省道辦工賑重在賑不重在道萬一路工愆期毋寗逕發賑欵尚能名實相副故不辦工賑則已辦則測量開工均應從最重災區及時做起方與原案符合尤有請者工賑非尋常可比主其事者必須慈善懇摯熟悉工程親臨其地佈置一切决非數百里外所能遥領務懇尅日遴員前往災區籌辦蓋省道爲一事工賑又爲一事不宜從容計畫置數十萬垂死饑民於不顧爲民請命急不擇言切盼示復台屬章梫林丙修陶祝華姚桐豫徐樂堯張連勝葉頌賢温屬張烈徐陳冕許　王福申叩感 
[火車來回票跑馬期内之寬限]  
　　滬寗杭甬兩路爲西商跑馬期内優待乘客起見特將來回車票放'寬期限計自本月二十九日起通用至五月九日止此項來回票在滬寗方面指定上海北站·蘇州·無錫·常州·丹陽·鎭江·南京等站發售至滬之頭二等票滬杭方面指定上海北站·梵王渡·徐家　·上南·松江·楓涇·嘉善·嘉興·　石·長安·拱宸橋·杭州·閘口等站發售至滬之頭二三等車票按照普通車票以七五折核算 
[安徽黨獄之滬訊]  
　　旅滬安徽自治協會因皖督張文生電令省城軍警以過激數名義封禁民性報·新安徽雜誌並指拿凌昭等十人一事特於昨日下午三時在靜安寺路本事務所開談話到會者孫毓筠等二十餘人臨時又電邀被拿到滬之凌昭·洪世奇·周世筠·三人到會報告經過略謂此次被拿之由有四種動機一爲省長問題二爲八分米釐案三爲敎育經費案四爲下屆省會選舉凡此四事非將余曹驅逐出境不能聽若輩所爲並抄閱警署所奉張督電令措詞命意完全出於政事不過借用過激名詞驅逐政敵嗣經全體議决通電京津曁本省公團要求一致平情判斷予以矯正兹將張文生電令曁該會通電錄左（一）張文生電令畧云查凌鐵安凌蕪安孫希文洪子翌四人經倪前督軍一再通緝未獲在案近竟潛回本省鼓動種種風潮該凌氏與聶省長有血統關係孫希文爲聶省長顧問月支薪水一百元前此觀倪各方電文皆係伊等承聶省長之意代爭權位終日在律師周松甫家做機關聚議以孫養曜民性報蔡曉舟之青年團爲機關報傳播過激主義圖搗亂政局妨碍公安并有王肖山高語罕在蕪湖李次山在上海謀響應他們以上凌昭等十人仰即一體嚴拿解蚌核辦以安地方一切切毋違此令（二）自治協會通電（銜略）連接省垣函電並來人報告謂皖督張文生硬以過激黨名義電令省城軍警封禁民性報·新安徽雜誌並指拿凌昭凌毅孫希曜蔡曉舟洪世奇周世筠孫希文王肖山高語罕李次山等十人刻兩報已同時被封凌孫洪周諸人皆不能安於職事避地求雪等語不勝驚詫查張督指拿十人皆有正當職業除蔡曉舟服務日淺其主張言動當從所辦之新安徵雜誌加以考察外其餘九人皆服務社會多年舉止言動昭昭在人耳目凌毅凌昭孫希文供職省署奉命唯謹洪世奇歷充高等檢察廳書記官法政專門學校敎務主任世筠充當律師並法校敎員敎育總會幹事言不出信謹愼有加王肖山高語罕均在蕪湖掌敎多年品行學問人人稱頌孫養曜創辦民性報因事離皖業已數月李次山覊旅在滬除職律師職務外創辦聯合通信社與各省政界曁滬上團體報館日 
有往還其主張言論皆有印稿可供覆按其周洪高王之言論宗旨亦各有學校講義團體紀錄可查過激黨是何等名詞乃可任情誣指推考開罪之由因前述十人對於政局主張廢督裁兵建立自治對於皖事不滿於倪嗣冲之措施尤反對倪氏子姪世襲政柄最近主張增加敎育經費反對恢復八分米釐凌等十人又與京津同鄉一致行動遂致觸怒軍閥謀以三字奇寃一網打盡兹主張正誼之人旣已被逼去鄉恢復米釐案勢將强省署提交議會敎育經費案亦汲汲可危下届選舉及省内輿論尤將被倪家操縱厠身内地者更將人人自危重足側目苟求倖免皖事前途不堪問矣諸公愛國愛鄉亟望對此寃獄平情判斷予以矯正俾被誣之人得以昭雪皖事幸甚旅滬安徽自治協會叩 
[旅滬寗波三一校友會將成立]  
　　寗波三一中學旅滬同學六十餘人日前籌備組織校友會現已就緒定本星期日（五月一號）假山東路聖保羅堂開成立會屆時並請名流演說現已由籌備會公推陳繼鐸周根源虞允箴趙蔚卿蔣介民五人分頭接洽佈置一切其開會秩序如下（一）振鈴開會'（二）主席報告宗旨並籌備經過情形（三）演說（四）選舉職員（五）攝影（六）茶點（七）散會 
[王省長勉勵宣講團]  
本埠少年宣講團成立已届十載以社會敎育爲責任積極進行不遺餘力近又擬自建國所以謀發展日前江蘇王省長以該團服務社會成績卓著諸少年能爲國家效力並及敎育誠不可多 
得特給（暮鼓晨鐘）匾額一方以資勉勵而爲提創該團已備函嗚謝矣 
[救國十人團聯合會會議紀]  
　　昨晚八時法租界南陽橋救國十人團聯合會召集緊急會議討論寗波救國十人團及各校學生因調查日貨被奸商兇毆事公推任矜蘋主席陶笑舫紀錄先由主席宣告開會宗旨徵求竟見次孫道勝提議（一）通告上海各團體一致援助（二）安慰被僞者（三）責問洋布公所朱昌利提議（一）函甬警廳請究辦該商（二）警告寗波各錢莊弗與該店往來朱鵬查提議派遣代表赴甬調查當派孫道勝姜槐卿爲赴甬代表並推定陶笑舫楊瑞葆任矜蘋爲擬草員始散會 
[大團商業聯合會議造議事廳]  
　　浦東大團鎭商業聯合會爲建造議事廳事昨在大新碾米公司開會討論進行方針聞已議决在柴塌地方該屋建築計畫正埭爲議事廳而對於典業米業木業衣業南貨肉業醬園京貨磁器等業則各造席房一間刻正繪圖估價從事進行 
[浦東同人會企業儲蓄團消息]  
　　浦東同人會企業儲蓄團開收儲欵以來漸臻發達現聞該團將擇日開儲户大會於儲户中舉出辦事員（一）查賬員二人（二）計算員二人（三）　賬員二人（四）書記員二人以促進行又聞該團現定小工商貸欵辦法如次（一貸欵性質貸與欵項專供） 
營正當小工商之用（二）貸欵限度暫定十元以上百元以内（三）貸欵條件須有確實保證（四）貸欵償還每星期或每月攤還近日該團辦事人對於各項手續之設備頗爲忙碌云 
[滬南工巡捐局通告常會日期]  
　　五月三日即陰曆三月二十六日生期二爲滬南工巡捐局例開常會之期業經姚石蓀局長飭該局文牘科將各種議案提出編列完備即便屆時交議昨已分函各該名譽董事請於屆時　會與議云 
[浙路股東催發股欵]  
　　浙省鐵路股東祝紳和等昨上交通部電云浙路十一期股欵經清算處領發整理金融債劵依照巿價兌現仍祗七折核算與交通京鈔無異尚有十二期股欵逾限已久欲遵平政院裁决書改發現銀當此國庫支絀恐事實上有不可能如仍以債票抵數何必多延時日應請鈞部迅予撥發藉資結束云 
[陶推事銷假]  
　　上海地方審判廳一庭推事陶　春自戚廳長回滬後已於昨日銷假視事 
[男子自戕之檢騐]  
　　閘北寳山路天主堂後面鴻興坊三弄八十六號門牌居民任阿珠突用手槍自戕當經該圖地保報請地檢廳相騐前日下午譚廳長委派張檢察官毛檢騐員等蒞場相騐當據任父少甫投案聲稱廣東人今年六十一歲向在江西路開設外國賬簿店兒子阿珠今年二十一歲粗通中西文字亦在店中經營素無疾病昨晚由店歸家見其飮汧過醉登樓之後即聞槍聲迨民等上樓察看 
見已槍傷身死當在其身畔抄出當晚在江南邨番菜館中菜賬一紙計洋六角一分並白藥粉一包不知因何自戕求察任奚氏供年六十歲阿珠是我兒子餘供與上相同問官即命毛檢騐員如法相騐當騐得已死任阿珠委係生前被槍擊中彈由右太陽穴進由左太陽穴出致命而死問官親視無訛塡明屍格判由屍父自行棺殮白藥粉命帶回聽候核示 
[往騐自縊男尸]  
　　閘北寳山路天通庵地方有開設破布店之錢未能不知何處人孑然一身亦無店夥前晚忽然在店解帶自縊而死昨經鄰人查悉報知該處吉一圖地保陶祥生立投該管警區報告派警前往看守外一面由陶保投報地檢廳具禀請騐下午奉譚廳長委派郭檢察官沈檢騐員等乘坐馬車前往相騐 
[捕獲搶案關係人]  
　　蘇文耀·張洪福·王同章·均與婦人　徐氏·項張氏·王龍氏·及陳根第·等在楊樹浦桃源里·西華德路永富里·永貴里等處被匪攫去值洋二百四十餘元各案有開昨晨被捕解由公共公廨中西官質訊一過判令押候日領堂期與前獲之王仁根孫阿三李小五子等併案解訊 
[和誘罪成立]  
　　婦人楊彭氏控施文明（即施鶴嗚）誘姦伊女東兒捲逃一案曾奉地方審檢廳研訊明確判令分别收押候判在案昨日下午奉該廳堵周推檢兩官開庭宣判飭提施文明楊東兒至案略詰一過問官以施文明和誘罪已成立判處監禁二個月楊東兒之相姦罪則處拘役一個月以儆判畢飭令分别還押聽候執行 
[昨日公共公廨訊案紀]  
　　昨晨公共公廨民三庭由陸襄讞會同義費副領事訊理在押捕房之潤昶莊夥遠東磨　公司股東王懷德訴沈琢如沈秉甫徐葵生東方公司華商證券交易所吞没價值四萬二千元股票案（結果）東方公司請求參加不合法未便照准本案應候王懷德訴沈琢如等刑事案訊結後再行審理民四庭由關讞員會同英包副領事訊理（一）愼昌魚行主張寅生聲請破產案（二）泰昌豐記董蕃甫三户訴張盈生（即寅生）不理貨欵反對其破產案（結果）張寅生准予開釋應由查賬員遵照前諭查明聲請破產人賬目報告公堂再行核判（三）奚仙嵩與其兄奚少如爭奪故父朗如老鼠沙田之遺產案（結果）應由牛門村上兩律師將關於本案所爭老鼠沙田畝之一切契據繳呈公堂十四天内准由原告律師逐一騐明聲請本公堂核奪（四）蔣葆初訴陳鳳樓盧燕林等不理股開洋行墊欵及開辦費案（結果）被告等屢傳不到應照原告所訴缺席判决令被告償還銀七千零五十三兩八錢並自一千九百十八年十月起長年七釐之利息（五）孫昌盛與安季詳墊欵損失互控案兩造律師以時間不及聲請改期（結果）照准 
　　又午後民三庭由李襄讞會同美約副領事訊理徐炳丞偕女胡徐氏訴胡蘭生將其子胡毓昌所患天然殘疾隱匿娶徐氏爲妻請求離婚並追損失及用費案前因胡蘭生之律師請求以婚姻係子媳關係與伊不涉故判胡蘭生對於本案註銷兹原告律師不服投　與被告律師辯論（結果）據原告律師聲請此項離婚係由父主胡蘭生應准暫行加入被告免予交保候開訊後核奪此諭民四庭由陸襄讞會同日林副領事訊理（一）李仁弟訴王煥文欠欵案（結果）旣經和解應予撤銷（二）婦人張愛發訴洪文經借洋案（結果）被告應於一月内償還原告洋八十元並繳堂費（三）上海地方審判廳文移張金氏所訴之被告婦人張李氏案（結果）交來人帶回歸案執行（四）黄致堯訴張福濤押遷案（結果）限被告於一月内遷讓所欠房租於遷讓日付清堂費歸被告負擔（五）應厚發訴已拆姘婦樂林香强取衣物案（結果）被告應將自取去之皮箱三只及箱内衣服飾物交還原告堂費由兩造分擔 
[破獲大賭窟]  
　　閘北四區四分所署員李得貴昨呈徐警廳長文云查有清洪兩帮匪首沈得標在北新涇周家橋等地方開設茶館三處專以聚賭抽頭漁利昨又糾集二百餘人在申新紗廠東首茶館内設摇寳檯白晝聚賭毫無願忌因飭巡官韓鵬年率領長警前往逮捕詎沈膽敢持衆拒捕希圖脫逃經韓巡官奮勇上前將沈捕獲並拘賭徒榮龍吉王錫榮沈玉清周阿毛金重林錢阿發陸阿昌等七名餘人始分頭竄逃業已連同抄獲之賭具銀洋銅元一併解送閘北司法科收押候辦惟該賭棍沈得標應請廳長飭科從嚴懲治以維治安而弭隱患云 
[破獲引翔港秘密烟窟]  
　　潮州人蕭某近在引翔港鎭（即華特路）四百八十八號門牌私設蕭信發鴉片烟膏店秘密出售鴉片並私設烟具容人矯吃被楊樹浦捕房華探目楊阿泉與一百二十號西探搿勃脫偵知往將蕭之　夥王阿毛拘獲抄出烟膏二十八盒烟槍五枝烟燈七只以及烟灰土皮現洋銀角賬簿等件一併帶回捕房押候解送公堂訊究 
[私售煙膏之科罰]  
　　新閘捕房一百九十號西探前日偵悉常熟人金半如在愛文義路一千五百九十一號屋内私售烟膏並設燈吃命探夥王阿三至金處買得一元之烟膏禀明捕頭與華探周少蓮協往將金與烟客陸阿三連同烟具一併帶入捕房准各存洋十元保出昨奉公共公廨俞襄讞會同美約副領事傳案訊明以金破壞烟禁判罰洋三十元無洋改投西牢一月示儆陸罰洋二元烟具銷燬 
[四鴇婦違章之懲罰]  
　　廣西路民得里四百四十三號門牌妓院鴇婦秦朱氏因容留未報名之妓女懸牌應客又寗波路二百七十四號門牌雉妓院鴇婦王老二貴州路五十四號門牌雉妓院鴇婦朱阿桂又雲南路四十五號門牌雉妓院鴇婦李王氏均因縱令雉妓至馬路拉客悉被專查妓院之二十五號西捕八百二十五號華捕查悉以其均屬違章昨將該鴇等併傳至公共公廨經中西官分别訊明判秦鴇罰洋二十元充公王老二係　過犯着押女所三禮拜朱李二鴇各押兩禮拜分别示儆 
[董子燦潛回被拘]  
　　董子燦向在滬西某紗廠爲工頭於去年冬間因戈登路附近鄉民洪華之子被人毆傷身死案内牽涉經公共公廨出票拘拿布即避匿迄已多日董又潛回租界昨晨被戈登路捕房華探目陳永康緝獲帶入捕房禀明捕頭諭着押候於今日解送公廨訊核 
來函 
[尚賢堂來函]  
　　前日貴報登載字林報云東南大學已購成霞飛路前尚賢堂房屋之說本堂並無出售不過租出一半房屋特此聲明以免誤會　尚賢堂謹啓 
雜評二 
[通商（訥）]  
　　各國對於通商停頓國之謀通商也必先有所預備夫所謂預備者非僅由政府當局研究商約條文之利害也必其全國人合力以謀通商後之發展方法物品如何振興需要如何調查營運如何聯絡航業如何開發一切對内對外皆須預定方針而後通商乃有所着手乃可與人爭勝負於商業舞臺之上若人有預備而我無預備則雖條約之商訂如何周密外交之折衝如何盡力而終彼片面之利蓋通商之要義在全國商人以實力自圖發展爭人先着而非空文所能决勝也今世界各國皆注意於通商一事而中俄中德之通商又皆有動機我國人亦已有所預備否乎 
公布欄 
[江蘇高等審判廳]  
　　民庭判决　一件尤方孝與尤金氏爲婚姻涉訟控訴一案（决定主文）本件控訴狀准予註銷本審訟費由控訴人負擔　一件張　春與呂儀庭爲租洋涉訟聲請一案（判决主文）本件聲請駁回　一件趙　卿與許生記等爲 
貨欵涉訟控訴一案（决定主文）本件控訴管轄錯誤應發交江寗地方審判廳爲第二審審判　一件陳稷爲基地涉訟再抗告一案（决定主文）本件再抗告駁回　四月二十五日 
[江蘇高等檢察廳]  
　　批示　劉希元呈批狀悉此案前據泰興縣知事呈復略稱爾第劉希明業經騐明生前受有微傷後服洋火毒發身死傳訊兩造供詞各執又經查復迭傳該兩造非此不到即彼不訊致延未結當再　限勒傳訊明判結等語是本案正在傳訊中該民應即投縣候訊所請親提實訊之　着毋庸議候再拿飭該縣知事迭予秉公核辦外仰即知照此批　王和尚星批狀悉准予上告此批　孫詢　潘硯生呈批狀曁附件均悉准予調卷核辦此批　孔余民呈批狀悉據　是否屬實姑候令行泰興縣知事查明迅予依法辦理此批　　樹高呈批狀悉前已明白批示毋庸多凟此批　以上四月二十三日 
[上海地方審判廳]  
　　判决主文　（民一庭）一件决定嚴掌金與盛徐氏借欵紏葛聲請　正一案主文本件聲請駁回　一件判决喬維臣與劉幼　因　地糾葛控訴一案主文原判關於駁回控訴人拆除牆垣修復祖墳之請求部分撤銷被控訴人在系爭地上所築牆垣關於有害於控訴人祖墳之部分應即撤隊並應爲共將祖墳修復原狀控訴人其餘之控訴駁回本審訟費控訴人負擔三分之二被控訴人負擔三分之一　一件判决高姚氏與夏鴻萃等爲借欵控訴一案主文原判撤銷夏鴻萃　償還高姚氏元本洋二百元利息自民國八年二月十九日起每月一分五釐利率計算應付至執行終了之日爲止但利息不得超過原本夏鴻萃如無力償還應由竺順林負貴代償本案訴訟費用　夏鴻萃竺順林負擔　（民二庭）一件判决　顧氏與顧世英因房產涉訟再審一案主文本件再審之訴駁回再審訟費歸再審原告人負擔　一件决定　松山與　文才因葬柩糾葛一案主文本件訴訟管轄錯誤應即駁回印紙　洋四元五角發還 
　　批示　一件薛蔡氏爲　苦再　呈請備案由狀悉着自向徐洪春理說毋庸遽請備案此批　一件周曉峰聲請破格覆審由本件聲請應准作爲上告候呈送高等審判廳核辦仰即知照此批　一件徐洪志狀保趙長全由准保此批　一件李敬狀領欵洋由准領此批　一件何秋生狀請銷案同狀悉准如所請辦理此批　一件李餘生狀領洋據由准領此批　一件孫靜山狀領欵洋由准領此批　一件姜春翹狀請函縣執行由狀悉准予函請鹽　縣知事查照辦理此批　一件顧鴻源狀保周根瑞由准保此批　一件徐楊氏狀請省釋由狀悉候傳債權人來案訊奪此批　一件徐聚生狀交欵洋由准交此批　一件林嘉章狀請給領由狀悉候呈請江蘇高等審判廳查核辦理此批　一件陸　堂狀請給領由狀悉准予來　繳證具領此批　一件李餘生狀請給領由狀悉已傳領矣此批　一件沈水順狀領瓦屋由准領此批　一件金長根狀請查封由狀悉准即派員查封此批　一件金長根　交查封發由准交此批　一件楊德　等將請將田單送縣保存由狀悉准將楊長　户方單一紙函送上海縣知事署保存至第一審訟費洋四元二角應俟追　到案再行給領此批　一件吴怡石狀領欵洋由准領此批　以上四月廿七日 
[上海地方檢察廳]  
　　批示　毛得責狀悉業經票傳仰即遵期來廳候訊此批　劉金山狀悉本案現已繫屬審廳靜候判决可也此批　厲魁狀悉查此案係民事糾葛　向同級審判廳起訴本廳未便准此批　唐張氏狀悉准即傳訊核奪此批　　英黄氏狀悉　定期訊此批　方徐氏狀悉候提訊核奪此批　唐郭氏狀悉案已起訴仰候審判此批　羅張氏狀悉據訴情節該氏自願與被告人姦姘尚何復有告訴之餘地所請應毋庸議此批　鄭朱氏狀悉本案業經本廳訊明刑事不能成立案　婚姻仰赴同級審判廳具訴可也此批　顧　狀悉本案業經本廳傳集姚錦山劉玉庭訊問撤訴該地係蓀姓向官產清理處買賣無須地保盡押彼此　賣併不知情等語是該案實與地保無步　蓀夢翰旣不能到案仰仍照前諭赴法公廨具訴可也此批　朱　如狀悉候　辦此批　陳大亨狀悉候傳金榮生到案　詢明　再行核辦此批　金　富狀悉所稱　簡不能成立刑事問題應毋庸議此批　唐佐廷狀悉所稱如　屬實仰即檢　證據來廳候訊此批　韓文明狀悉案已　　　　審判　　辦此批　蔣陳氏狀悉仰候偵查毋庸多凟合同據曁婚帖各一紙暫存此批　邵彬章狀悉據　投訴實有未便准即　　　地檢廳協傳到案再行核　此批　沈林生狀悉爾弟阿林與劉三郎等共同　竊業已偵查屬實廳即　請律辦所請保釋之處應毋庸議此批　以上四月二十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[蓬山烟島誌（四）] [  寒烟]  
　　同舟英人語予若干年前此間有（白晳人種塜墓）之號誠足令英雄短氣但白種人百折不回不以履危蹈險而稍抑稱雄海上之心今危境將漸成安土而不毛之大卡如古人所稱爲石田者亦竟有新綠成行之蔭道點綴乎城巿間人定勝天於兹益信予有大卡夜泊詩云 
　　近海微颸起清光淡處流荒原綿大卡夜月黯非洲白塜銷英氣紅芳冷素秋樓船莾烟水天際散羣鷗 
　　非洲大陸之足令人短氣不獨（白晳人種塜墓）之說而已一切事物亦無往不感秋容憔悴當予在旅社進晚餐時羹饌垂盡侍役以果碟至則炙栗五枚媽檬瓜Ｍａｍｉｎａｏ半個圓餅兩大粒也三物者非洲產炙栗殊美媽檬瓜亦不甚惡惟均帶（乾瘠）狀非若歐美大陸果物之飽滿予因歎非洲舊大陸元氣已盡如誦白居易琵琶行將終篇時覺視潯陽江上之楓荻更形蕭瑟也其尤奇者道旁芙蓉著花紅色爛然即之似將萎墮海濱月影照水景色異常幽逸亦不復有大洋中望月之高曠與新大陸海濱步月時雄奇豪邁之感此誠非深玩熟味不能遽信物候之移人矣 
　　大卡無每日發行之報紙其每星期發行一紙者有三種一名電聞一名法屬西非洲日覽報ＬｅＪｏａｒｎａｌＬ·Ａ·Ｏ·Ｆ·一名藩封屏衛報Ｌ·Ｅｙｅｉｌ　Ｃｏｌｏｎｌａｌ其材料之乾枯亦與環境事物之索然寡興者相同約略計之常年不動之廣告占去八分之五以上長篇泛論占去四分之一所謂新聞者彷彿僅以我上海各大報後幅之輪船出入口日期表與北京各報之東西車站人物表改作西文拉雜充數而已此又海國之奇談也 
傳記 
[梁谿女士温倩華小傳（下）] [  天虚我生]  
　　夫以女子身聿修四德淹通六藝亘古以來僂指可數惠班不過能文道韞不過能咏衛管獨工書畫朱李祗解詩詞若求備於一身且於醫卜星相之術無所不知九流三敎之書無所不讀舍女士外吾未見其人也至若孝友無違凡爲人子人婦殆無不當如是正不必以家庭瑣事臚舉爲諛惟是女士生平初無疾病貌固清癯體原全健祗以疊遭大故痛徹心脾恐助臯魚之慟罷誦蓼莪欲慰梁鴻之心仍操井臼泣吞聲而獨飮魂入夢而常驚於是骨出形銷藥店之龍雖在淚枯腸斷華表之鶴不歸每一念其劬恩悔百身之莫贖乃三春而未報致二豎之潛侵竟於母喪三月之内相從九京之下嗚呼天上團圞人間離别獨不念尊甫遭三代之喪夫壻抱百年之痛令妹非男况弱一個遺雛有子纔及三齡竟使父哭其子夫哭其妻弟哭其兄兒哭其母人間至慘之事蒼天最酷之施寗有過於此耶吾誠無能舉一曠達之言以慰存殁之人矣今於三月二十二日舉殯就厝卜葬於某原余與小女不敢臨哭助哀謹以濁酒濡墨爲文以祭慮没世之不稱乃私諡而爲傳傳曰 
　　孝淑女温氏爲梁谿士人過錫鬯妻邁德高才並世罕覯亦旣有家不遠父母年二十六以毋喪哀毁致疾而殁遺著有詩文詞曲若干卷時在民國十年已無　軒之制有司未請褒揚故其問業師天虚我生爲之傳 
劇談 
[梅花清夢廬劇談] [  尤半狂]  
　　時慧寳天賦歌喉絶好財料如果勉習正道未始不能成良才迺誤於能寫幾字自謂風雅不同俗伶唱戲時隨意爲之不肯就範於是愈唱愈壞嗓子日變爲寛闊無味淪爲白文奎之流以况雙處瞠乎後矣 
　　智儂唱大段三眼時一氣呵成老到異常亦云佳作惜乎不克善終蓋終而不拖一長腔似不適意於是聽者難受矣大摇大擺之台步晃頭晃頭之　態見而心驚肉跳唱時之面目亦復太不好看前晤周君弄權曾謂（王鳳卿之扮相如月份牌上天官智儂亦然不過須取月份牌握縐而重展之始稱）其調侃亦甚矣然固的論也 
　　羅小寳恪守規則師譚如規二學步不妄參己意故多可聽之劇惟頽唐過甚上台不肯用心必俟其有時高興始得佳句前年綠牡丹在天蟾打泡某夕小寳適排綠之前一碼子未上塲即促綠上裝且謂（我的是埋埋虎虎一下子就了啦快的很呢）蓋是日爲彼與小子和之敎子二人均善貪懶者小子和唱青衣亦頗可聽奈何二人均抱敷衍主義鬆懈過甚難愜聽者自趨暮途殊爲不取 
新聞拾遺 
　　賽鴿　寗垣門東門西之機工專喜養鴿每年三四月間 
必賽鴿一次赴賽者須納小洋二角作爲奬鴿之用昨在膺福街玉和茶社舉行第十九次賽鴿會公推張某陶某爲評判員往賽鴿者計一百三十九人編成號數用紙寫明繫於鴿尾將百三十九鴿携至板橋鎭（在西鄉距城二十五里）縱放以先飛到者爲第一結果爲王某之鴿先到祇飛三十一分鐘後將鴿盛籠中籠上披紅綾綵球兩個金花一對鴿頸掛一金質奬章敲鑼擊鼓游行街巿以爲殊榮[  隱厂]  
　　求仙　本埠望平街書業商會樓上靈學會於（二十二日）晚七點鐘開沙聞得該壇上年封壇時奉有判諭今年第一任主席已定上古高眞屬女仙紫虚魏祖元君專度人成就仙胎任人叩問密語降時或可多宣密義凡屬仙敎中密語關於修養分内事皆可請求云云[  來]  
小說 
[社會小說　衆醉獨醒㈢㈢㈢] [  瞻廬]  
　　第四十九回　薛家園靈瓶開大會　妙嚴墓香火結仙緣 
　　再說妙嚴墓上一天一天的熱鬧起來大家小户有了病人不用延醫不用服藥便向薛家園裏去走動頓使一般醫生可以同盟罷工一般藥舖可以停止營業但是相距没多時醫生家裏藥舖門前郤又異常擁擠比向日利巿三倍原來大家飮了這骯髒仙水（四字别緻）没病的變做有病輕病的變做重病到了這時才曉得仙草仙水毫無仙氣没奈何趕緊延醫贖藥忙做一團這些都是後話表過不提一條因果巷本來很是清凈若在這時竟開了個壺瓶大會魚貫不絶的善男信女不是拎着茶壺定是提着洋瓶氣嘘嘘急煎煎不知忙些甚麽（居然懷抱和平）比及取得仙草汲得仙水便把仙草塞在懷裏牢抱着茶壺高捧着洋瓶興匆匆喜洋洋不知快活些甚麽蘇城裏面的失業朋友　腮碼子利用這個時機一齊來趕香巿因果巷裏的香燭攤遮莫有二三十處五步一個攤十步一個攤一般賣香燭的望見過往行人便托地跳將出來高張着兩手道請了香燭去（何不曰留下買路錢去）不但因果巷裏這般熱鬧其餘通着薛家園的大街小巷都被這香燭攤團團圍住妙嚴墓一塊短碑早已剔去苔蘇煥然一新妙嚴墓三個大字朱砂燦然重加煊染碑碣上面披着大紅綢緞揷着金花好不莊嚴富麗（旣有披紅揷花之霽紅瓶又有披紅揷花之三字碣遥遥相映）一個土邱立時化做了人山許多男男女女一夥兒上一夥兒下亂烘烘的在那裏鑽動恰似一個放大的饅頭攢聚著無數兩脚蒼蠅（可發一笑）大家扒上土邱趕快的搜尋草根樹皮挖的挖掘的掘手忙脚亂鬧做一團這時的土邱上面挖掘都盡應了一句（寸草全無）的俗語還有許多苦力帮着人家挖掘搜得一二枯梗賣給這輩善男信女掏摸些錢鈔也算一種投機營業這個土邱攏總没有一丈高你也踐我也踏你也掘我也挖不到四五天早已矮了半截再鬧幾天怕不踹做了平地旁邊的池潭裏團團圍住了許多人空通空通的你也舀一瓶我也舀一壺多年的洗馬桶水巴巴地取回家中充做飮料把鼻尖嗅了又嗅說道這水比衆不同帶些檀香氣味眞不愧是仙水（此非形容過甚之詞當時確有是說）似這般的哄動竟一天一天的熱鬧起來公館裏的太太奶奶小姐姨太太都到薛家園裏來走動阿巧娘甜嘴蜜舌專向紳宦人家的婦女百般籠絡勸他們出錢布施替妙嚴娘娘建造廟宇大家被他說動了你也寫緣簿我也寫緣簿專待開工有日便要付欵不但哄動了城廂居民便是上海開來的火車也有一部份搭客花着川資專爲乞取仙水而來 
餘藩[  瀟湘白蘋]  
　　杜宇催春蘼蕪掃徑一年花事都付東風然花落花開年年如舊英難老去不復來歸是余又不暇徒爲花悼也 
　　磊落心懷何患聲名之寂莫蹉跎歲月羞隨時俗以浮沉每於酒後狂歌幾欲把劍横天問彼蒼生我果何用者 
　　夕陽殘照鴉雀紛飛無限風光耐人尋味倘得偕素心人揚鞭跨馬放轡郊原得得蹄聲縱横馳騁看萬家燈火初明如流星耀目樂也何如 
 
 

Page 15

 
 
   
 
 

Page 16

 
 
常識 
常評 
[文字與統一] [  老圃]  
　　漢文者西人所謂至不更之文宇因一字成一畫圖學者須能繪數千之畫圖方可作書達意且日月牛羊蟲鳥等字至今猶作象形財貨等字至今从貝久不草宿而安居者猶曰無蛇久不遊牧而養尊者猶言食鹿此所謂原始之文字爲文明世界所不容是言也吾已習聞之然吾謂文字之不便爲世界各國之通病就今日世界之程度尚未有最簡便之文字爲各人種所共認者大率各沿其習尚各私其所固有若就各國之文字而判其優劣定其等第雖至武斷者不敢爲也歐洲者近世文明之淵藪歐文者近世文明之管籥也然歐文之不便實有甚於漢文者其文法之苛細變化之無定乃至木石瓦甓皆須辨其雌雄今昔朝暮轉瞬變其語調此在吾輩視之其浪費腦力當更甚於習漢字者之繪畫圖設世界有文字裁判之法庭而倉頡出庭辯護亦未必定在敗訴之列因兩者各有所短亦各有所長也漢文之始所謂初文者不外象形指事其法誠拙然其後擴而爲會意擴而爲形聲今日所用漢字其大多數爲形聲則亦不得謂之象形文字而識之亦不甚難譬之識一犬字而从犬之狗狼等字即一望而知爲犬類識一句字而句聲之狗苟等字即一望而知爲同聲較之歐文長字每字須記憶姘法者實更易識職是之故漢文流行甚廣而其流傳又獨久非偶然也抑漢字在中國更有其可貴之理爲人所未道者中國方言至不統一賴有文字以統一之使無漢文爲之統一則廣東福建將爲外國江左諸省永與中原隔絶而其他僻地亦必有獨立之部落吾國先哲蓋知方言之錯雜决無統一之理乃不得已而用類似象形之文字使人人用同一之形而讀以各異之方音於是方音可以不廢而見形即可會意此其苦心孤詣固非歐人所知使歐人早用此法則全歐可用一種公共文字而讀以本國之音凡有新發明之學術伎藝一出書而人人讀之不特省繙譯之勞且學校中不必廣設外國語科此非吾一人之言英人探險家大闢士已先我言之矣 
國民常識 
[迷信的由來和謬誤] [  吴稼村]  
　　某處車站旁邊有一座高大洋房美輪美奐甚是可觀緻細看去却是一只和尚庵據說那屋中向有惡魔作祟屋主没法想借大佛威力來鎭壓他特請和尚住下權作庵堂依我想來道士捉妖和尚退鬼確也有些道理因爲天地間本没有什麽神怪神怪的現狀都從各人心裏造成疑神疑怪便滿目都是神怪道尚玄玄釋主空空心無罣礙四大皆空心田中自無魔鬼纏着不過這種境地只有信佛的自已能夠得到至於現時和尚說不到這層功夫他的肚裏盡是鬼胎請他退鬼直是引鬼入門罷了 
　　世上像這樣的事實在不少燒香拜佛求籖問卜那一件不是可笑却是起因都含有幾分道理 
　　燒香拜佛是一種儀式當初創行這儀式時實要引起人家對於佛的信心我佛慈悲普通渡衆生那信佛的果能存着普蕯心腸抛却聲色貨利拯救鰥寡孤獨發大善願行大善事把貪嗔痴一切懺除這是很好的事可是一般燒香太太念佛婆婆不是求佛力保佑現世便是祈禱來世的幸福手拱了幾拱嘴扭了幾扭就想享莫大權利天下那有這種便宜事只可令人一笑 
　　卜以决欵我人最劣根性是個疑字心中見得不對本應一发割去斬絶盡凈如果對的便當加以勇氣努力做去最不好是將信將疑一無决斷那求籖問卜就是闢去疑惑的一法須知事旣可疑原可不做只因利害相權輕重難分含去不忍不舍又不敢心不自主徬徨莫定在害時候下得不求籖問卜以定進止可是愚夫愚婦一卜再卜第二次所得的卦兆每多和第一次不同於是疑而又疑那時神情又是可憐又是可笑（乙種酬） 
衛生 
[生殖器衛生之要點及疾病之預防] [  丁錫康]  
　　凡男女孩至春機發動時應具生殖器構造功用衛生等之智識男孩至十六歲女孩至十八歲吾人必須警告之以生殖器疾病之危險父母敎師醫士朋友等均有規勸之責任者也兹以緊要智識數則之如下（一）生殖器乃天然之生產機關非爲快樂而設（二）睪丸有兩種功用即生產及供給吾人以體力與精神是也（三）夜間偶有之遺精乃天然之生理作用不必恐懼（四）吾人慾念可加以限止及管理（五）節制慾念頗合於衛生自强之道 
　　生殖器如不節制任意濫用吾人之志願破壞智識減少筋肉無力百病叢生可懼孰甚惟個人衛生及終日勞働可減少色慾（附個人衛生法）懶惰刺激之食品多食難念不正當之友伴及酒類均能促進慾念而爲生殖器疾病之根源身體與心念之清凈運動户上生活均爲預防上必要之事也（乙種酬） 
家庭常識 
[父母對於子女美育之養成] [  任啓]  
　　有有知覺與生命其他動物亦有之然人之所以異於其他動物者以人類除具知覺生命以外更有理性之存在而理性極端之表示則大眞善美是則美育對於人生其關係實爲寗切人之初生口不能言手足不能主張自己之願欲然一見美麗之物則思撫摩之一聞悅耳之音則欣欣然而雀躍焉是人之美情已深藏於先天之中爲父母者苟利用其好美之心善爲引導則於子女德育之修養大有裨補而美育養成之法可分數種 
　　（一）玩具方面　幼童無所謂職業游戲即兒童之職業也故種種玩具以優美者爲佳一方面固足以發展其知的情操他方面尤能增進其審美的能力且勇猛鎭定忍耐合羣諸美德皆能於游戲中養成之故父母於此種事項不可不愼（二）衣服方面　顏色須擇鮮美者但不可流於奢華據心理學者言紅色能引起歡樂之感情黄色能引起猛進之感情綠色則含生育滋長之興趣白色則有皎潔光明之意味皆足以發達人身心理之能力者也他若藍色則主慘淡黑色則主幽暗似宜避而不用焉 
　　（三）訓育方面　訓育一事乃抽象的兒童與父母兄弟姊妹相處不啻人與社會相周旋爲父母者對於長幼尊卑之序宜使之明瞭尤應時時誘導其愛情而愛情發展之最高點則歸宿於美情之中故謂愛情爲美情中之一部未始不可（乙種酬） 
道德叢話 
[西方格言（一三○）] [  謝介子選譚]  
　　眞理不滅（散納卡）（Ｓｅｎｅｅａ） 
　　能儉始有（英吉利諺） 
　　耳聰者半言斯可矣（德意志諺） 
　　至誠無衰老之時（英吉利諺） 
　　體病則思想亦病（德意志諺） 
　　憂慮常乾枯（英吉利諺） 
　　不能孝父者將不孝其嗣母（丹麥諺） 
　　最清潔布上之污點最易顯著（英吉利諺） 
　　成功即多友（希臘諺） 
　　思想自由（莎士比亞）（Ｓｈａｈｅｓｐｅａｒｅ） 
農業常識 
[靛的人工栽製法] [  鄭頌平]  
　　余家鄉間性喜農事每屆假期輒殷殷問家人以農事故於靛之栽種略知一二至於製靛之法則得之於戚友間者蓋余家於製靛之法不諳所種之靛多售諸他人以其製法稍難不易收良好結果故不從事於製造也兹將其栽種方法述之以供邦人士研究改良之資格農工業上不無小補也（一）種靛之土壤　以鬆舒爲上砂土最宜黏性過甚者不佳夏曆清明耕鋤土地播種子於其間種子之量約每畝三觔餘播下即可施肥約經一閱月再施肥一次并隨時芟夷雜草旱害爲虐宜汲水灌漑 
　　（二）剪葉時期　靛質在葉剪葉之期約於種後八十日剪後必隨加肥料每次皆然第一次剪後當經匝月方可再剪剪共三次而畢優者每一畝可得葉十二石少亦七八石三次以後葉老而漸枯萎含靛不多葉甚稀薄剪採僅敷償工價至秋深時可拔去其根以備種麥 
　　（三）靛之製造法　葉旣剪畢即當從事製造法先預以大缸數只或不用缸但掘地成缸形而周砌以磚亦可每缸實葉百斤小者可減少其量以實滿一缸爲度清水浸之葉即浮上與缸相平葉上壓以竹簾簾上再加以重物務使缸中靛葉壓緊無有空隙一晝夜後葉綠素化諸水中（此視温度而有不同天氣寒時須延長之天氣暖時可縮短之）則水面起泡沬即可將靛葉撈起絞去其遺汁葉渣可以之作肥料爲培田用是亦廢物利用也此時缸中靛水用木杓舀起而傾之杓起之高度約離水三四尺如是簸揚不已至三百六十次左右乃加石灰水其内每靛葉百斤加石灰四十兩再如前簸揚之靜置待其沈澱及澄清見底乃微側其缸使上面之水瀉去其下形若泥漿而深藍色者即靛也 
　　（四）靛之貯藏法　製好則將靛緊蓋而置器中（甕桶均可但須其易吸收水分者）毋使經風易乾却爲要用時取出和以適當之水卽成不用則可售之染坊焉 
　　（五）種靛之利益　種靛一畝每次剪十石剪共三次計得葉三十石每葉四石可得純粹之靛一石由此計之則每畝可製靛七八石六元一擔計四十餘元由每畝種靛半年之收利如許可謂溥矣望農家多種之旣可收大利且可挽利權誠一舉兩得豈不善哉（乙種酬） 
雜錄 
[日報中宜添載問答] [  任崇德]  
　　智識貴乎交換彼此問答即交換智識交換智識即增益智識不然則孤陋而寡聞學問難臻精細事業難希發達問答有廣狹二義狹義之問答朋友間之問答也廣義之問答將問題登於日報以徵四方人之對答也廣義之問答優於狹義之問答何則狹義之問答僅就友朋少數人中互相問答其智識必不甚廣所收之效亦不能多廣義之問答係合問題於日報以徵全國數萬人之對答其智識界限必甚廣闊所收之效必能增多人欲得學問精細之益與夫事業發達之益者非從事廣義之問答不可欲從事廣義之問答非由各日報中添設問答欄不可寄語各報館速於日報中添設問答一欄裨閱報者得以投登問題以徵全國人之對答惟須不取刋資爲宜此事並非創舉從前雜誌類之格致彙編格致益聞彙報日報類之中外日報申報自由談者俱曾載過今重行添載亦未始非嘉惠社會之美舉焉（乙種酬） 
識字捷法 
[應用宇] [  濟滄]  
　　慶　行賀人也篆作　从心謂心所喜也从夊夊音綏遲行也吉禮以鹿皮爲贄故上从鹿省凡可賀之事皆可慶又賞也 
　　忘　不識也从心亾言不復能記憶也 
 
