# 1915 - 271 - 4915320

 

Page 1

 
 
[滬寗鐵路大通轉運銀洋公司廣告]  
啓者國家徵收印花稅已于九月一號實行按照印花章程凡與銀洋有關係之要件均須粘貼查敝公司所出之銀洋提單尤爲緊要嗣後如蒙委託裝運銀洋務乞　貴客自行照章粘貼印花在提單之上並希加蓋戳記若由敝公司代貼者則除收車脚外另收印花稅費惟不得以多少貼如不照章粘貼以及雖貼而不足數者一經檢查員察覺扣留究罰等事則敝公司不任其咎須歸　貴客自理除由敝公司布告外恐未週知特登申新兩報廣告諸請鑒之 
[上洋葆和堂䖍修景岳百補大全鹿丸]  
本號向設南市吉祥弄口原牌存心歷有年所飲片依法泡製丸散則虔誠修合蒙　各界歡迎毌待贅述無如光復以來烽火頻驚市面凋落本主人爲推廣營業起見今擇定新北門外民國路吉祥街對面建造高大石庫門面改換葆和牌號專售各省正路藥材虔修各種細料丸散高麗人參東西洋參燕窩鹿茸上白官燕銀耳瘋濕藥酒應時花露今特向關東運到梅花仙鹿擇于九月初十日天醫良辰修合景岳百補大全鹿丸惟虎鹿龜驢諸品仙膠非三年陳足不敢問世故將存心名下陳足諸膠暫時應櫃候新膠三年陳足啓箱出售再行露佈 
[遺失支單]  
啓者敝行茲遺失E字第七八四四八號SIDE名義之横濱正金銀行支單一紙除已向該銀行申明掛失于本日起一禮拜後補給新支單外該舊支單倘于一禮拜内不見即作無效特此佈告　　陽曆十月四號四川路三井洋行啓 
[增記號啓事]  
昨日阿土替工潘全榮受他人之愚將莊摺被人騙去私取現洋七百元當經報捕業已由潘全榮人洋並獲如數追出與潘全榮無涉特此聲明 
[中國救濟婦孺總會]  
敬謝吳炳章君以令尊慈八旬雙慶筵資慨助洋二百五十元頃接吳君來函以家嚴家慈八旬雙慶本擬稱觴晋祝緣奉庭命停辦筵資改充善舉故特奉上洋二百五十元爲貴會辦理善舉之用等語祗領之下感佩同深除欵交經濟科核收當奉收條外合亟登報申謝並祝　吳君堂上福壽無彊　上海泗涇路中國救濟婦孺總會虞和德等謹啓 
[上海孤兒院鳴謝茲承本埠湯詒叔大善士]  
爲抱孫之喜慨發善願親自捐出湯餅筵資洋一百元充作敝院經費湯公廣種福田定收善果特此登報以誌感謝 
[金郁氐鑒]  
汝告白内登有鄙人立有收清產業字據而藉爲口實一層閱之更無理由要知鄙人當日所出証據係對於先繼母之地位而立証之法理概在親權消滅之内前報已經聲明本無辯論之必要爾郁氏究居何等地位乃敢侵奪夫權竟忘三從之義致出此違反法律無理取閙之事耶　　金幼梅白 
[蔣永亮牙科醫學士]  
治療牙疳牙癰爛根槽根骨盤及一切風火牙患遇難等症妙法醫療立刻止痛不日即愈拔牙第一聖手眞能不覺而脫並善鑲續補牙無論各種橋牙電氣種牙金銀磁牙套牙等無不堅固美麗本醫室在上海馬立師重慶路新馬樂里四百五十七號 
[上海公共會審公堂諭]  
案據王翁氏控伊夫王迪生即王文榮虐待請求離婚等情一案王迪生日久並未到案茲據原告代表律師請求缺席判决前來爲特登明申新兩報每禮拜二次自九月廿五號起一月内該被告到案如再逾限不到即行缺席判决此諭 
[江灣大跑馬陰歷九月初一日下午起賽]  
備有專車下午一點二十分二點鐘二點三十分届時早降爲荷 
[振市公司結束廣告]  
廿三日開股東大會公决股東名下應派公積每股洋一元四角現因存欵項下帳未收齊每股實派洋一元二角餘俟收到再行報告至掉换開明公司股票日期候廿九日開明大會公习即當登報佈陳本公司帳略即自此結束謹此奉聞伏乞　　公鑒 
[西醫張道中啓事]  
本醫生應中西大藥房之請自十月一號起每日下午二時至五時在四馬路該藥房診症上午十時至十二時仍在泥城橋西本診所五時後出診恐未週知特此聲明電話中西藥房八三四本診所一一四四 
[中國保送留美函授學校]  
本校於十一月一號開辦凡有志留美而無力者請開明履歷欲讀何科函投本校可也函索章程須付郵票　　　　校址上海靜安寺路第八十九號 
[虞芝生鑒]  
足下於本年陰曆三月底在敝行押欵牛皮一百九十六件立據兩個月取贖迄今逾期已久本利未歸碍難延擱茲自登報日起限於十天以内備欵贖回否則敝行即須將該押欵牛皮拍賣作抵如有短缺仍須向足下照算幸毌親望自誤特此聲明　　　　怡和洋行出口雜貨賬房陸維記啓 
[法公堂諭]  
案據法商信孚洋行控車夫吳阿龍等串竊湖絲十包寄存法租界福建路三號建興貨棧希圖盜賣一案經本公堂將該貨棧發封候核在案茲查案内串竊之吳阿龍等均已判押訊結所有建興棧存貨各户着自登報日起限兩禮拜内檢齊單據自投法東捕房報告聽候彙解訊奪如有逾限不報係屬自誤此諭 
[招商局新銘快輪准舊曆八月念七晚開往烟台天津本輪帳房關謹啓]  
[甬興快輪定于陰曆八月念八日開往泉州興化南市鯤南公司啓]  
[中國紅十字會敬謝李笨叔君經募李惟善大善士求病速愈捐助洋一百元]  
本會求病愈捐助鉅欵者無不如響斯應茲由李笨叔君經募李惟善大善士求病速愈捐助洋一百元正拜領之餘莫名感謝行見天心感格勿藥早占除交會計董事朱葆三君核收外合亟登報以揚仁風　　上海二馬路中國紅十字會總辦事處沈敦和啓 
[中國紅十字會總辦事處南北市醫院滬城分會一齊開種牛痘]  
天花危險盡人皆知本會爲保嬰起見准于陰曆九月初一日二馬路本會總辦事處十六舖南市醫院北京路北市醫院城内縣前街滬城分會一律開種牛痘恐未周知特此奉布尙祈　公鑒　上海二馬路中國紅十字會總辦事處沈敦和啓 
[中華新報報國慶日出版]  
宗旨　國是淆惑　輿論銷沈　治本不彰　險象迭見　本報虞民生之塗炭　痛國步之艱難　特延在野名流　誓以忠言報國　根據確當國情　宣達眞正民意　祗求公理正誼所在不爲金錢勢力所傾　惟主旨穏健　論調和平不作逾分之撃抨　不事無謂之謾駡　並注重國民經濟之發展　冀固國本而裕民生　露布在邇　特此宣言　價目每號大洋二分五厘預定三月大洋三元半年大洋五元全年大洋九元日本與國内一律歐美全年大洋十六元半年大洋九元郵票代價九五扣按日照寄郵費在内　優待本埠贈閱三天外埠以現金預購者第一個月照價五折送登廣告半月招聘訪員本報招聘　南京　蘇州　　杭州　廣州　漢口　奉天　成都　雲南　南寗　南昌　長沙　安慶　濟南　開封　太原　咸楊　吉林　張家口　蘭州　迪化　歸化城（特别訪員）酬格從優應徵者先送稿三天以便函訂徵文廣收小說詞曲筆記劇評諧文等稿酬格從優　上海法界三洋涇橋東首二十一號中華新報館啓 
[荊沙信義機器麵粉公司仙鶴商標]  
啓者本公司機製麵粉已歷三年所出之粉業蒙各界歡迎均稱佳品嗣因出粉尙少不夠銷場是以復至外洋添辦美國式最良大機械一部建築五層洋樓本年四月工竣開機逐日出粉八百餘包細心研究精益求精粉以潔白爲宗旨以細膩爲目的於衛生大有裨益曾經　農工商部註册建立白鶴商標又經財政部立案無論運至何省槪免稅釐凡　賜顧者請認明包上白鶴商標爲記庶不致悞特此告白 
[九畝地開明公司廣告]  
本公司自恢復舊觀手續紛繁茲幸諸務粗備定于舊曆八月二十九日午後二時在本舞臺開全體股東會報告營業並議定掉換股票日期屆期務乞准時　早臨爲盼 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[上海泰豐罐頭食品有限公司股東大會廣告]  
本公司爲擬添股本推廣美洲斐律賓南洋羣島及中國各省内地銷路事謹訂於陽歷十月廿五日即舊歷九月十七日午後兩句鐘在上海寗波路錢江會館特開股東大會議决新章除已將新章草案加股理由書及通知書函寄外合再刋報奉　聞務請在股諸君於開會前三天將所執股票飭送英界南京路本公司總批發所塡給人場劵該股票當即發還届時憑劵蒞會共策進行不勝盼禱之至倘各股東對於新章别有意見應加修改者亦祈於開會十日前先行函寄意見書至本公司以便開會時共同研究尤爲感幸泰豐有限公司董事局啓 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[上海新開元昌祥洋貨號眞不二價謹擇於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡面貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
 [P粤路股東緊要會議> 
廣東鐵路近有特别要事發生關係國家路權股東血本茲定於陰曆九月初一日下午二時假座寗波路廣肇公所内會議維持辦法有股諸公務祈准時　惠臨幸勿放棄爲要　　　　　　旅滬各省粤路股東維持會謹佈 
[吳炳章謹啟]  
近以　家嚴家慈八十雙慶本擬徧請親朋開觴宴集緣奉庭命停止舉辦免致驚動親友所有筵資改充善舉謹將英洋五百元以半數撥助婦孺救濟會半數撥助紅十字會恐親友不克周知以致　惠賜屏幛等件轉負　盛意尤抱歉忱用亟據實布陳尙祈　　公鑒爲荷 
[交通部收贖京漢鐵路公債支付官息活利廣告]  
本部收贖京漢鐵路公債依前郵傳部章程應於中華民國四年十月九日即乙卯年九月初一日支付第十四期官息又活利一項按公債章程第四條若京漢鐵路得有餘利應與債主共享利益茲查民國三年即西曆一千九百十四年京漢鐵路營業收支數目實得餘利銀圓二百八十三萬六千五百六十七元二角九分按照定章將此項餘利提出四分之一按五千八百萬兩銀額均分定於本年十月九日即乙卯年九月一日隨同第十四期官息一併支付所有均分活利細數及經理支付處所分别開列於下凡買有本公債票者希照下開細數持息票赴各經理處收領可也　附本届應分活利細數　查西曆一千九百十四年分即癸丑年十二月初六日起至甲寅年十一月十五日止京漢鐵路餘利提出四分之一計銀圓七十萬另九千一百四十一元八角二分名曰活利照章按資本全數五千八百萬兩額數均分是此項活利應分派五千八百萬分計公債票十萬張本銀圓一千萬元每銀圓一元按時價作銀七錢一分折算共合銀七百十萬兩即五千八百萬发之中佔七百十萬分每票一張應得第六年活利銀圓八角六分八厘　經理支付處　北京交通銀行　天津交通銀行　漢口交通銀行　上海交通銀行　香港交通銀行　中華民國四年九月　日即乙卯年八月　日交通部綜核司啓 
[浙江興業銀行收三期股銀通告各股東]  
本銀行于上年在北京設滙兌處營業頗見發達今以天津爲北洋商場樞紐應設支行已照本届股東會修正章程第四節規定由董事會議决分設天津支行並收取本行第三期股銀計每股應繳銀二十五元以陰曆本年十月初五日爲股東繳欵限期其先期繳欵者預繳日息以常年七厘計算倘逾期或延不繳付當照章程第九節第十節第十一節辦理（章程摘錄于後）請各股東屆期將應付股銀連同原收據及息摺就近交付上海杭州漢口天津北京各本銀行掣取收條由各該行彙交總辦事處俟塡註蓋章後仍由各分行交還各股東收執特此通告　附錄章程祈各股東注意　第九節　每屆收取股銀先期一個月向各股東通告並于本支行所指定之新聞紙公告之如到期不繳應酌定一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之　第十節　該股東于催告後或于新聞紙警告後始繳股銀應加算到期以後利息每日每十元計加算三厘　第十一節　股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[召買南京下關市面基地廣告]  
淸理大淸銀行委員會委員寗淸理處爲召買基地事查前江寗大淸銀行没收興仁怡昌南京下關永寗街基地一瑰計長五十餘丈寬二十餘丈計地十九畝有零其基北至永寗橋堍南至洋橋菴牆西臨官河東臨永寗街四面交通便利又當繁盛之區現在海陵城門已經開闢不日馬路築成直達江邊此地適居中心市面之發達可操左劵茲奉　財政部飭變價歸欵爲此登報招徠如有紳商各界願購此項基地者請至南京城内珠寶廊中國銀行内甯淸理處接洽辦理或先通函問詢立即照復特此廣告 
[商務印書館英語週刋出版通告]  
課外補習之良師休沐自修之善本 
本週刋所取材料悉就中學初級及高小學堂英文一科之必要者按期登載故用爲學党堂　本適足一星期之教材若英文夜館補習學堂用之尤爲便利 
本週刋所載會話　作文淺近而合實用讀本内容淺深俱備譯解極詳　譯尺牘先示模範次加討論極易明瞭商學則舉示商學各種名稱之區别最便商人之參考新聞宏富故事新穎皆有漢文註解 
定閱諸君多以投稿規則見詢辱荷不棄以佳作見貺敢不拜嘉爰定徵文條例附載本期週刊 
至於價格尤爲低廉無論爲教員爲學生均可以至廉之代價購得適用之教科書一舉兩得莫過於此 
第一册於十月二號出版以後每逢星期六日出版購訂處上海棋盤街　商務印書館發行所 
定價每册四分半年九角全年一元六角 
（預定至少以半年起碼零星不定）郵票代資作九五折郵費每册五厘 
[發售英美原版書籍]  
書籍大綱●讀本●文典●作文●修詞●算術●代數●幾何●三角●簿記●歷史●地理●地圖●理科●法律●生理學●衛生學●植物學●動物學●演說術●速記法●習字帖以上各書出價克已另有目錄函索即寄　商務印書館 
 
 

Page 2

 
 
時評 
[大會與國慶（冷）]  
　　國民大會名爲商槯國體實則主張君主也國慶紀念紀念共和也君主與共和不能兩立者也有共和無君主有君主無共和今乃兩存之斯亦世界之奇聞矣不知自此以後所謂中國者共和存在歟君主存在歟是不可知之數也夫使共和存在則此所謂國民大會者僅由大會而止以後斷無大會發展之地使君主存在則國麇紀念僅有此一次之紀念以後更無紀念之可言故人謂君主之說方張國慶紀念無舗張之理余謂君主之說方張所謂國慶者將不能復見更不可不重視之也 
[專電]  
　　北京電統率辦事處昨傳諭陸海軍參謀等部及將軍府各高級軍官等定國慶日在太和殿筵宴 
　　北京電徐東海患肝胃不和症總統昨派醫往診 
　　北京電政府擬令叚祺瑞移居南海叚已力辭 
　　北京電章宗祥有調長敎育之說司法總長一席聞大理院長董最有希望 
　　北京電張元奇由奉到津中途染病擬不日辭職 
　　北京電沈金鑑陶思澄三五日内　赴湘 
　　北京電汪榮寳昨晚返京 
[特約路透電]  
　　北京電星期六日參政院未曾通過國民代表大會組織法案殊出意外參政院决議該案應再付審查今日午後審查會開議星期三日再交院覆議梁啓超一再辭職可望邀准政府擬以汪子健代之（四日） 
　　北京電中政府聘菲列濱森林部長希爾夫西君爲森林顧問兼任林務局會辦（四日） 
武昌電造幣局收買銅料每擔出價銀十五兩小錢及其他銅質均可蓋因日本銅價昂貴之故（四日） 
[譯電]  
　　北京電梁士詒昨在代立法院提出國民代表大會組織法議案該會係從國民會議初選當選者每五人中舉出代表一人以組成之故代表共二千零六人二十二行省及蒙滿藏等六處都會投票表决後即以結果電告北京梁謂照此案辦法可得眞正之民意投票者旣爲多數選舉人之代表且又可就近於都會自由投票免受北京之運動該案一讀通過後即付審查所可異者乃以一九一一年親率革軍攻占南京之徐固卿爲審查長耳（三日） 
　　北京電徐世昌在政事堂與各總長討論丁恩所上整頓鹽政裁除釐金條陳甘肅將軍電稱匪亂已平（三日） 
　　北京電陸軍參謀部及陸軍部奉命預備國慶日閱兵式袁總統是否親臨校閱尙未定（四日） 
[戰電]  
　　其一（英人路透電） 
　　彼得格勒電俄國因德土（土字疑係奥字之誤）軍官紛紛抵佈布希圖指揮布國陸軍故已致哀的美敦書與布國限其二十四小時内辭退該兩國軍官（三日） 
　　巴黎電今日下午公報謂德軍於沙歇與奇凡希叢林之間分攻四次以炸彈奪回所失陣地數部分惟處處爲法軍擊敗香巴業德軍且在美斯尼爾北面受挫德砲隊復於頃伊貝河流域用毒氣炸彈法砲隊曾將敵砲數排擊至無聲今晚公報謂法軍在亞土瓦得有進步獲防舍一所又獲奇凡希南面戰壕數道松末河南香巴葉亞貢均有劇烈之砲戰伏斯巨敵軍以流火攻法軍戰壕未獲效果法飛機一隊轟擊盧森堡火車站鐵路橋及軍署等屋（三日） 
　　彼得格勒電俄戰艦與里加灣西海濱德砲壘互戰之詳報謂俄艦隊於此役中喪艦長與司令各一人係由流彈爆裂所致俄艦後即駛近海濱施放重炮彈落如雨悉墜敵軍砲壘中俄艦旋駛回毫無損傷特文斯克消息謂德軍於最後惡戰中喪兵兩萬人哇斯特洛夫避難人言德軍因巴拉洛維基西北凙地甚多故行動極爲困難會有德兵二百人與砲五尊陷於泥淖之中（三日） 
　　倫敦電德公報叙俄境戰事頗爲简略僅謂未有重要戰情而俄公報則謂俄軍續得勝利德軍或被擊敗亂竄而奔或失去戰壕村莊特文斯克至維爾拉陣線東面湖境戰事最繁公報謂德軍屢爲俄軍砲火所窘俄軍馬隊與戰甚力俄軍攻擊拉洛區湖南面村莊時兩軍曾激戰德軍失白砲八尊他砲六尊（三日） 
　　彼得格勒電俄内閣諸員已從大本營回京俄報謂十月八日國會將復開（二日） 
　　倫敦電孟哲斯特軍械工人之代表近從戰地國來發表報告言鎗砲彈藥等接濟之必要並謂英軍士氣極佳絕無怨望云云（二日） 
　　美國紐哇林斯電密細細啓與路易細亞那兩省大風爲災死者二百五十五人失蹝者一百零五人産業損失約値美金一百兆元（二日） 
　　其二（德人德文報專電） 
　　柏林電（由倫敦轉）十月二日德軍大本營公報云英軍回攻希圖奪回魯斯北面之地大受損失而退法軍在安格萊西南沙歇東面勒維勒北面進攻者爲德軍擊退德軍於英法軍進攻時俘軍官一百零六員兵五千六百四十二人獲機關鎗二十六枝法軍在哇白利夫東面進攻失敗德軍回攻俘軍官一員兵七十人法軍在美斯尼爾北面進攻失利德軍於亞拉北面及香巴業兩處戰事共俘軍官二百十一員兵一萬零七百五十一人獲機關鎗三十五枝毁飛機兩架（以上西境戰况）波斯太維北面馬隊戰事正在進行拉洛斯區湖南面及維斯區萊夫東面俄軍進攻者受挫而退德軍在斯摩岡附近俘軍官一員兵一千一百名獲機關鎗三枝（興登堡軍 
團）陣地殊形沉寂（里哇波爾特軍團）林辛干將軍之軍占據塞尼資及柯爾文附近敵軍陣地敵軍向北退走德軍俘敵一千三百人德軍且在他處俘敵一千一百人（林新干軍團）俄軍圖破太洛波爾西面之陣線完全失敗被創甚重且棄有來福鎗無數 
　　柏林電據俄國狄安日報載稱國會議長羅特桑柯呈請俄皇准其覲見俄皇不允德國委員調查外國政府加於德人之損失其數至少有馬克千兆新洛特丹郵報載倫敦消息謂費蘭巨元帥日來寂無報告衆頗詫異可見英軍攻勢業已被阻俄皇下諭展長銀行停付現金律一年布京消息謂馬其頓大批兵士由塞軍逃抵該處加入布軍其由庫斯丹地爾抵者共八百人尙有若干則由摩拉斯蒂爾逃皆大受布人歡迎今日爲興登堡元帥之生辰（六十八歲）德人預製木像本日由學童千人加釘於上柏林日報載布國財政大臣告該報訪員之言謂布國財政極有條理所購軍需均付現欵國中收成豐稔布國今已有備無患匈牙利兵債以六釐起息每百實收九七五限一九二一年償清（二日） 
[東方通信社電（日本人組織）]  
　　北京電徐國務卿稱病不能執政袁總統許其請假三日外間謂徐國務卿爲不愉快之故謠言頗盛 
　　東京電日本海軍於十八日始舉行大演習軍艦之參加者百餘艘其作戰重在攻防將一舉以决雌雄（四日） 
　　東京電本日任免文武各官如下參謀次長明石中將轉補第六師團長田中義一少將升授中將補參謀次長梅澤第六師團長免本職編入後備役前奥國大使秋月左都夫氏奉派宫内省御用掛落合謙太郎区任大使館參事官派駐義大利塚原清次氏任神社局長柴凖太郎氏免神社局長（四日） 
　　東京電前駐奉天總領事落合氏昨夜入京駐墨西哥公使安達氏於二日由舊金山乘地洋丸船歸國已先有電到京（四日） 
　　東京電乃木家之家寳俟輿論沈靜移交新乃木家（四日） 
要聞一 
[俄報之論德軍]  
　　華德日報曰　者人惟知德軍之强而不知德軍之勤儉好整種種美德求之世界未有其匹故開戰以後中立國報紙每談及德軍此種美德即嘖嘖稱羡不已然未嘗見之敵國報紙也顧敵人　未曾稱述吾軍有此種美德而吾人則嘗譏其無創造力然敵軍之不知物力艱難督見之各匣報紙絕非吾人故意褒贬即其自已亦未嘗不知今也敵國之報紙如俄國自由黨之機關報曰露斯扣野斯洛夫者不特著有專論稱述德軍此種美德且欲其俄軍仿而行之而其所紀多人向不留意之微末細故尤其可貴焉蓋吾軍之大勝皆賴有此種細節而得也今且擇要數則錄下以供衆鑒俄報曰今觀德人進攻夏夫爾（即邵倫）所用之戰術純屬新法方悉德國誠有新奇之手叚爲吾人所不可不領敎者蓋德人之前進也不屈不撓苟得一新陣地立即竭其防衛所獲者應用之力建設溝壘以资保守德軍之戰壕潔淨異常較聨軍之戰壕幾空無所有大扺相隔每三四十步設機關砲一尊但戰壕之後有行動自由之火藥機關往返奔走分送必需之火藥如是其軍前即有求必應而且無間斷紊亂之患惟戰壕之中凡物不准有嬴餘耳蓋其内以寛闊明亮空氣潔淨爲主也凡軍人隨身所帶之口糧苟非届時當用無論何人不敢私食充饖故今年正月間吾軍在東普魯斯所俘之德人業經終日未食而其口糧又完封未動於是可見德人遵守軍紀無倫矣德人在里堡用大汽車運來已化之石灰建築戰壕以防砲彈炸毁但此種汽車不僅運送石灰而且載水其上備有滴水不漏之大桶滿載淨水運之前敵以便士卒每星期沐浴一次亦多有每日沐浴一次者蓋防傳染病以潔淨爲要端也德國軍人遇放假休息之日凡百事物皆當至後路營中收拾潔淨苟越日依服污穢之衣衫歸來前敵一經長官查覺即受重懲故德國軍人莫不競競業務修整齋戰壕之内有用水泥建設之盆池其中冷水常滿以便士卒每日沐浴洗滌現在此舉已成德人之習憤即吾軍所俘之德人亦恒首先自請沐浴蓋此種德人視修整其戰壕亦如修整其頭面愈潔愈善再者德軍之戰壕中每段皆有板一塊用當餐檯而在吾軍中則無人有此種理想不分士卒每飯必置其於膝上苟食之已飽則將麺包皮或所嚙之肉骨甚至於無論何種飲料食物亦一槪隨意唾棄不顧以致煥然一新之戰壕轉瞬即變爲污穢不堪之臭溝較彼德人逈乎不同是此情形吾軍若求無傳染病症又胡可行也德人用兵於戰壕之中務求其少蓋不欲其士卒徒被轟擊也然隨在皆有哨探一遇有警報即用電話按戰壕所掛電線之號碼以次通知即一切命令亦用電話傳達以省將校冒險奔走之勞故今德軍未有用將校傳遞命令者德人恐其大砲有失特用大汽車曳之曩者吾軍將校每奪德人一戰壕或得其一陣地惟見有少數德兵而不見有大砲機關砲及軍火等項因是深以爲奇嗣後方悉蓋德人備有裝甲汽車於戰爭正劇知不能守之際已先拖去也但戰爭如於大砲無甚危險即俟戰事將畢方始拖走故有時吾軍尙能遙見其汽車用鐵練拖曳前行至於火線之中凡德兵愈少則大砲與機關砲之數必愈鉅蓋德軍作戰恒以機關砲行密兵行稀爲要訣也德國兵士於休息時在精神未恢復以前照例不准作書及精神養足後其長官方分别給以信紙而又警戒之曰爾等作書宜用安慰詞切勿因一紙書不明不白而驚嚇父母兄弟姊妹等倘令老人驚嚇成疾則罪莫大焉總之德人凡事出之以謹愼周備並用其與國眞誠之靈以作戰而已 
[加里波里大戰之追紀]  
 
 
 

Page 3

 
 
大陸報昨載倫敦每日郵報八月十九日達達納爾訪員第一次通訊（第二次通訊已譯登昨前兩日本報）云加里波里半島大戰四日至八月十日結束此後兩軍皆紛紛掘壕築壘固其新陣統計得失修繕戰具重整師旅以備後戰余於是得以抽閒一觀安柴克方面我軍連戰四日冀奪蕯里巴爾峰之戰地該峰形勢雄壯上通柯桀基門之高原下制達達納爾之海峽我軍幾已達目的地而竟未能據而有之功虧一簣良可嘆息然引非此路攻軍之罪也當時嗄加斯軍隊實隊它登高原之巔土軍見我軍隊伍稍紊即猛力回擊故我軍旣至山巔復被驅下兵士之答戰於此而生還者爲余言戀高俯視海峽砲台全景在目海中運送船鼓輪南下岸上馬達車來往如飛無不歷歷可辨若戰數月始克得此迨勢窮力盡不得不舍之他適之時單士皆俳徊留戀不勝其悲然實逼處此無可奈何也我軍攀高履險勇敢絕喻熊　亦非譽乃大功垂成遽因某軍不能利用北面亞拉伐太山之地位以阻敵軍砲火致數月之希望毁於一旦密不可惜哉此役複雜戰情苟彙集成書亦戰局中最足令人欷歔奮發之史籍在閑難之域中行困難之戰呈我軍之澳洲及紐　綸軍隊耐勞善戰有足多者我軍之新兵一師亦能盡其職役若輩訓練未久不慣山戰然亦能於烈日之下奔馳山坡水濱間往往歷數小時而不得飲受重創而不退其前途之事業亦不可輕視茲余縷述八月六日以來之戰情俾國人稍知其眞相焉我軍欲取薩里倍爾峰故定計先在南面作進攻这勢　敵軍注意南方不敢分兵他適而我軍主隊乘此機會直由安柴克方面出發奪其要地計盡旣定八月六日五時半澳軍一師奉命猛撲孤松嶺其地在安柴克東南高四百尺爲安柴克與基里特巴交通線之樞紐乃軍事上之要塞也土軍守之甚嚴壕線密佈上置木塊覆以泥土尋常砲彈不能碎之防工程之固無異砲台澳軍狂奔而前不顧敵軍之鎗砲迨至壕缐即以全力掘破其壕紛紛躍入壕中與敵肉摶敵遂如處樊籠中無從脫逃間有降者然寗死不屈實居多數澳軍生力隊陸續繼進連奪壕線四道此後全爲炸彈戰爭澳軍得源源不絕之接濟乃得據守所得之地土軍以重兵回攻三晝夜之久未嘗間斷往往奪回壕線復被驅退兩軍常在地下接戰置死生於度外死者傷者堆積壕中幾與地平而後隊復踐屍前進然土軍雖勇澳軍終未退下至是土軍氣始稍乏矣此方面敵軍損失不下五千人顱孤松嶺一戰猶不過牽制敵軍　　動爲北面主軍大戰之先聲耳（未完） 
[日人所述之濟南近況（續）]  
　　九月二十五日東京發（東京通信社社員飄萍） 
　　日本人之現狀 
　　西洋人之現狀 
　　我國人之實業 
　　排日心之未忘 
　　中國人在濟南所辦實業最可注意者爲新近發起之兩大公司（一）山東麵粉有限公司已設事務所從事招股規模甚大年内有開業之說資本十萬元分一萬股五千股爲優先股　五千爲普通股股東以中華民國人爲限發起人爲山東銀行兼商務總理之張子衡君其餘尙有力商人三十餘名工場地以省城西門外銅元局舊址之一部充用製粉機器以三萬元購入美國品又豫定之計劃每日用小麥一百二十九石二斗製出每包重五十磅之二號粉六百二十六包（價每包銀一兩六錢五分）三號粉七十二包（每包銀一兩五錢二分五釐）四號粉一百零二包（每包銀一兩三錢五分）及麩一百十六包半（每包重百二十磅價銀一兩六錢）每日除去一切用費可多二百六十六元一角二分八釐八毫每年運轉三百三十日有八萬七千八百二十二元零之利得云云（二）魯豐紗股份有限公司昨年以來已有設立之計劃本月初已創設事務所招集股份發起人皆一時之大官（某次長廰長等）贊成人稱是　主任辦事者即前山東實業司長潘馨航君當在任時從事獎種棉輸人美國棉種極爲熱心又有籌備董事楊味芸王鹿泉諸君而南通大生紗廠（張季直創辦）亦與之聨絡一氣允爲種　之贊助資本總額八十萬元分八千股其半數先由發起人應募紡績工場以西門外之舊铜元局充用先擬裝置紡锤一萬二千錠他日更擬設分工場於臨清德縣其擴張之度至備紡錘三萬錠織機一千二百台兼營織布現計　築物及汽罐汽機之估値爲十萬元云以上述我國人之重要實業情形其餘如横濱正金銀行决在該處添設支店已派人來濟凖備一切但此地該當之位置已無空屋將來不得已難免設於不適當之位置爲可惜云該地秋作六七月之交天氣不順降雨甚多不免有蝗蟲之害但米作棉作尙不受大害可望中等以上之收成落花生亦見豐作云（注意落花生爲山東要産）此間商況依然沉滯中國國民頗獎勵國貨排斥紙烟與日本之惡感仍未消除此日本所當注意云云（完） 
[國民大會推舉代表之商榷電]  
　　國民代表大會之組織其精神全在不用互選不限區域且聨想及於國慶紀念欲以平淡了之觀其密電可知矣 
　　電一密參政院自接各箥公民三镒請願及各軍政界促進　電現古楚議另组公民大會即在各省會地點開會表决以期速定大計惟組織之方法雖由參政院議定而組織之精神則在各監督長官有以操縱之而利用之此項公民每縣擬公推一人能於在省各機關中挑選此项人員必不致於誤會意恉務乞早日注意遴委妥員籌備免致臨時困難同人擬就各省派來代表商請一人回省面陳辦法特先電聞 
　　電二密各省將軍巡按使並轉各提督各鎭守使徐州長江巡閱使承德張家口歸代廳都統福寗貴州夏陽護軍使上海道尹均鑒密國體問題自各省公民一再請願後參政院已建議付國民會議解决惟查國民會議爲議定憲法之機關而憲法之發生必俟國體解决以後是國民會議祗能議决憲法不能解决國體彰彰明甚且事機緊迫人心皇皇双何能待之數月以後之國民會議現擬另籌徵求民意辦法由各省將軍巡按使都統就在省各縣紳民中每縣擇定一人召集臨時公民大會用記名投票法面書君憲或其和各字以將軍巡按使都統爲監督當場開票使君憲票確定多數後即由原投票人當場推定君主人名一面由各將軍巡按使都統將票數及君主人名電達參政院一面即由公民大會電達參政院委托宣布君憲票數及推載所舉之君主務祈諸公即日着手凖備一俟此項特别徵求民意辦法由參政院議决咨請政府公布後即便執行以免臨時措手不及諸公熱心國事自必一致贊同特此奉達即希電復再此項辦法雖係由同人定議然將來參政院議决手續上亦斷無大相歧異之處合併聲明孫毓筠宥印 
　　電三密各省將軍解决國體决定用特别徵求民意辦法不用國民會議參政院亦一致主張其辦法已詳籌安會理事長昨日通電不再贅陳惟就在省各縣紳民中每縣指定一人恐難縣縣皆備祗有通融辦理甲縣缺人即以乙縣人在省者爲之代表一面即用電報或公文通知該縣惟各縣投票人事實上雖係軍民長官指定而形式上仍須用各縣推舉字樣以昭鄭重一面指定各縣投票人一面即將各縣投票人姓名分飭各縣知事補具詳文正式推舉但須倒塡月日耳此種變通辦法自係爲迅速起見諒我公亦深贊同明日參政院開會即議此事如何情形再當續陳詳電聞籌安會代表團叩二十七號印 
　　電四　密國慶乃共和之紀念現旣主張君憲自不必踵事鋪張表面上但謂民力彫敝宜節浮糜或謂訛言方興宜防囂動故寗平淡而無絢爛以期省財省事靖安地方大意如此屆期如何措注並候卓裁口有印 
[南京快信]  
　　蘇省五年度預算敎育經費現聞財政部已比照三年度編定計共一百零四萬七千七百八十四元軍民兩署現已派員籌備雙十日國慶紀念齋巡按准法部咨通飭各縣屬於初級管轄案件槪歸承審員獨自審判送由縣知事查考其關於第二審案件應由縣知事裁决財政廳通飭各縣知事將所轄境内銅煤等礦分别種類並將各礦商資格一併查明册報彙咨財政廳長現查常熟縣忙漕征收費自甲寅年起核減改爲百分之四隨正帶收在案昨特飭該縣知事查照宣佈清理官産處現委樊溥霖爲阜寗官産駐辦員南京商會會長蘇鍚岱因接恐嚇函件决計辭職寗紳金鼎現經叚將軍電調奉天昨已起程 
雜評一 
[防亂（無名）]  
　　今日紛紛防亂者何也恐黨人藉口而起事也黨人何事藉口而起事以籌安會之主張君主說也是籌安會者名曰籌安而結果乃反防亂况所謂防者其果防之而能不亂乎則防不必可恃而籌則有反響矣 
　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國民代表會之投票期]  
　　參政院代行立法院草成國民代表大會組織法案其詳細内容已誌昨報此項法案業經列爲今日（二號）該院議事日程中之第三案本案之前所列兩案一爲司法官懲戒法案一爲審計官協審官懲戒法案兩案均係二讀聞今日開會後尙不免臨時變更日程首先開議此項重要法案也依本法所定關於選舉投票之籌備事宜規伫由内務部曁辦理國民會議事務局會同辦理聞本法議定後部局立將籌備一切督同各省及各特别區域選舉監督中央各特别選舉會選舉監督迅速進行其决定國體請願事件投票時所應用之標題亦將由代行立法院决咨行政府轉行各監督須俟投票之日方宣示於國民代表依法書寫至决定國體投票之日期須由總統以敎令定之聞政府已内定於十一月一日舉行决定投票矣 
[西藏交涉與間島問題]  
　　闻參政院各參政近有一非正式之會議討論中英關於西藏之交涉問題多數意見皆以該項交涉事關重要而參政等之能知其詳細情形者實尠其人故必設法詳知其内容又謂此項交涉若不愼重辦理中國必大不利云云於是决議請政府將該交涉案之槪要及政府辦理此案方針之大旨提交代行立法院審議現各參政等擬咨陳總統表示其對於該項交涉之意見云間島問題政府曾致電延吉道尹大致謂中日新約與間島協約並無牴觸之處令其對於墾民悉照從前辦理該處官吏自奉到明令後有所遵從對於朝鮮人之犯罪檢舉頗能爭持不少假借日領鈴木正在抗議之中但據日人方面消息謂此事雙方尙能以十分之誠意相見交涉必圓滿解决無疑其言外之意一若吾國已允讓步者未知究復若何 
[國貨展覽會開暮紀]  
　　日昨（一號）爲國貨展覽會在北京商品陳列所開幕之第一日上午行開幕禮首由副會長陳君介述開會詞乃農商總次長内務總長出品人代表商會總理京兆尹張參政振勳相繼演說是會之物産品評會長一職本由周子沂總長敦請伍廷芳博士來京擔任伍博士不果來乃改推内務部朱桂莘總長以其素日究必實業且業於展覽會之進行多所贊助也是日到會之各界人士絡繹於途場中甚爲熱閙其會場之陳列室門首揭示一會場規則内容如下一會場物品按照徵品規則分類陳列非及陳設課主任之指揮不得移動一會場出入路線分别規定以木牌標示之一閱覽人應按照路線魚貫而行以免擁擠一陳列品不得把玩以免損壤一出品人因事實上之必要對於出品得自行或派人試演及說明但不得有妨碍閱覽之行爲一出品人得蒞會場經理陳設及約賣事宜但須遵照本規則辦理其費用除價格外所有裝潢首費均歸出品人擔任一本會執事人員及出品人等均分别　帶徽章看護生着用制服雇役等佩用標誌以資辨别一陳列品除商品陳列所商品及非賣品外得應閱覽人之請求按照約賣規則隨時約賣一在開會時間内陳列品櫃架鑰匙交還陳設課一閱覽人有所調查或疑問時得向事務所訽問各項出品美不勝收其要目爲一絲織一各種工業一化學工業一各種原料一手工製造一蔴綿一金銀器一景泰藍一彫刻一漆器一藥品一礦産一美術一繡件一陶業一毛織物一水産一林産一銅鍚器一農産一食品一木器一細毛各項出品均能具有專長不讓舶來品其中彫刻一項如玉石牙磁竹木等品均精巧絕倫尤爲特色陳列室内每一物上必標明（一）品名及其數量（一）産地（一）出品者（一）發賣處（一）賣價（一）附記使人一目了然除此大陳列室外尙有一第二陳列室其中所列爲農商部權度製造所商務印書館中華書局京華印書局等處之出品云大段之觀覽旣曅爰再就兩室出入之所得舉可注意之點如左一仿造品仿造品可爲外貨之代用於國家正貸之盈虚所關至鉅會場所見惟湖北之水泥上海美華利之鐘表景綸之汗衫香港華洋織造公司之衛生衣廣東并之洋傘大振之鎔鐵罐等皆有與外貨頡頏之價値其他如草帽毛織皂燭化學工藝等雖有多家仿造而於成續或未盡優良原料或未能兼製亦一缺點也一美術品美術品之精粗足覘工業程度之高下即如同一象牙雕工而　中上層所列廣東之牙球鏤至數層牙船玲瓏萬狀以下層所列蘇州之牙品雕工與之比較則不如遠甚至若京師之景泰藍福建之雕漆江蘇之彈絲湖南之竹刻四川之石雕等藝則皆獨出冠時矣一農林及天産品農林及天産等品則各就土之所宜亦有特殊之點如穀種木材礦石蠶桑皮毛等等皆有足資比較之處惜此等處研究多枯寂無味當局者雖如何裝潢動目恐觀者多不及一顧也 
[青島日司令來濟之盛儀（懹瑾）]  
　　青島守備軍司令官大谷中將擬來濟南答訪當道一節已誌前報茲探得預定啓節日期及一切儀節甚詳聞共逗留六日今記錄如下青島日司令官准十月四日由青島啟行專車到淄川勘視鑛務是晚駐宿淄川翌即初五日由淄川仍坐車午後四時抵濟南預定四點四十分拜會靳將軍五點三十分拜會蔡巡按使七點三十分赴將軍府宴筵九時回津浦大樓行轅駐憩初六日上午八點三十分到辛匨五師司令部拜會第五師長張樹元中將九點二十分參觀五師步兵野操體操柔術技擊中國拳術十一點遊覽五師軍營内務正午赴五師司令部午宴下午二點三十分回津浦大樓行轅休息接見來賓三點三十分遊千佛山六點三十分赴津三路中日歡迎會演說及盛會公筵九時回轅休息初七日上午八點三十分拜會第四十七混成旅馬子貞旅長良十點十分泛舟大明湖正午赴蔡巡按使午宴下午二點三十分乘津浦車赴洛口大橋勘察黃召橋津浦膠濟接軌通貨車情形徧游黃河鐵橋兩埠六時返省行轅七時赴駐濟日本領事林信次郎晚餐九時回憩初八日上午拂曉四點十分專事往泰安游泰山正午可抵泰山頂到靳將軍特爲設備之洋樓内午餐縱覽泰山全境下午六時回省七時赴靳將軍蔡巡按張師長馬旅長濟南道等公宴䬾餞筵十時回行轅憇息初九日上午六時乘專車回青島大谷司令所帶隨員共十三名茲將名單錄下守備軍參謀參長謀長陸軍小將奈良武次派駐濟南參謀步兵中佐貴志彌次郎守備軍司令部幕僚步兵中佐小泉六一守備軍副官步兵少佐町田德助守備軍憲兵隊長憲兵中佐峰幸松騎兵隊長騎兵大尉飯田定固第四十聨隊中隊長步兵大尉清水芳太郎第二十聨隊中隊長步兵尉中村照治憲兵下士一名憲兵上等兵二名青島外交官兼領事堺與三吉膠濟鐵路工務課課長中村謙介聞駐濰縣第五師第九旅鄭旅長物於濰縣車站客廳設備茶點俾司令官路過時上車歡謁後司令官下車答禮時握手解渴以表歡迎是日下午四時濟南西車站於司令官將抵省站時由第五師及四十七混成旅各派出步兵二連排列西車站兩旁站衛軍樂隊一隊砲手一班省垣紳商歡迎團則派代表四員由東車站上車迎接省城警察廳則派騎巡隊一隧偵緝隊一隊商埠察署派出巡警入十名均鎗分段站崗第九十四團派出步兵二連沿途夾衛站立京畿憲兵營駐濟憲兵隊長余少校率憲兵一排擔任侍衛司令官又將軍行署派馬衛隊一小隊爲司令導而濟南當道爲司令官特爲設備之行轅則假津浦鐵路濟南辦事處舊址大洋樓一所俾司令官駐節其中會客廳隨員休憇室司令官臥室衛兵室均各油漆裱糊一新器具均各精美中西參半壁上楹聨均懸前朝名人手筆凡零星應用物品應有盡有無不精美雅緻電燈四耀花香襲人窓明儿凈身入者目爲之眩幾疑爲宫殿矣即憑欄四望水色山光亦深足賞心而悅目自膠濟車站起達西門大街一帶各商舗預定各懸中日國旗以表歡迎計自靳將軍巡游青島後與此次大谷司令官來省答記中日當道往返酬酢匪特山東方面中日邦交更加敦睦卽商民從前之惡感亦均一槪消滅試觀十月初六下午濟南紳商假商埠上舞臺開歡迎大會情形凡所謂五月九日之國恥國恥者早抛諸九霄雲外矣 
[青島引渡馬賊紀（懹瑾）]  
　上月青鳬日軍政署患租界内之多竊盜也如萬年兵營一帶警備森嚴之區尙有屢衩偷割電線等事曾令憲兵隊召集隊員張備非常四出網羅遂在青市内及台東鎭管區内捕得臥天席地行蹝不定之浮浪人六十八名謂有馬賊嫌疑窮加詰訊詰終以毫無贓證拘留候究厥後又偵獲竊割電線犯日人伊籐九二小川六郎關口善作等三各搜出紫銅電缐九十一貫八百兩之多經軍事法庭分别判伊籐二年小川六月關口二月之懲役而上項指有馬賊嫌疑之罪犯沿未發落適濟南楊道尹兼特派交涉員向日人要求搜逐潛伏青島亂黨馬賊出境引渡日人遂即以上項六十八名之嫌疑罪犯於二十九日早快車派台東鎭憲兵分隊長八田中尉及下士兩名將各犯用蔴繩反縳兩手禁入牛車押解來省先日省垣官署經日人照會引渡之後即派九十三團内撥眇兵兩連至期各持鎗往膠濟車站守候警廳亦撥偵緝隊一隊大套車五輛迎提至二十九日下午六點四十分膠濟車到果見牛車中罪犯纍纍即由駐濟憲兵隊會同八田中尉將各犯一一唱名點交警廳及九十三團罪犯内指爲劇盜馬賊首領者十五名指爲胡匪者二十五名由九十三團押上大套車解往軍事執法處拘押指爲浮浪人者二十八名則由警廳偵緝隊押令步行解往地方審判廳拘留候訊是日觀者業集初以爲據八勒贖搶掠焚稱殺雄膠東者當必别具一種凶惡魁偉面目及審視之則所謂馬賊匪魁均形容枮槁衣服檻樓狀若災民乞丐之人均深以爲異云 
[時局新潮流中之粤東觀]  
　　政界恐人反對粤垣城内衛邊街集思廣益社係由最有勢力之人組織而成定期十月一號開幕該社之發起人目下極力擴充以期聨絡全省人士惟恐有人反對今日已禀准當道派有警衛軍數名在該社門首輪班守衞門内復懸有止輿馬處之木牌儼如官廳衙署其内容已不言而喻然其宗旨仍於開幕時始行宣佈計自發起以來每日出入於其門之長衫小褂人物近已日漸衆多且多以輿代步故社前恒有肩輿擺列狀甚熱閙咋二十六日該社又復從新佈置門前之紅紙招牌亦即撕去現改懸一高約一尺阔約七尺之白地黑字横額於頭門文曰廣東集思廣益社較諸前之紙招牌實已增添廣東二字門前兩旁置有生花六盤且即安裝電燈爲狀甚戺頃據外間傳言該社禀請立案已獲邀准故面目爲之一新又聞該社内中辦事人員政界均與其列復有列爲名譽員者該社地址前本定爲設立廣東稽查公所之地現因被其所佔故稽查局不得已始改擇六榕寺其勢力已可見一班矣 
　　民間向慕共和香港南北行商經十六晚議决於舊曆本月十九日全行一體休業懸旗紀念共和開基十七晚九八行商繼續開議照辦旅港諸商家同是國民一份子皆極向慕共和故咸於是日休業慶祝與南北九八兩行人士同此熱心云云又香港入口洋行會議休業紀念共和其公啓云八月十九日爲我民國首義之期歷年各界紀念均懸旗休業以祝共和之鞏固今將届期特邀行友會議休業慶祝以表我民間向慕共和之眞意諒該行人士對於共和素來熱心當必一體贊成也香港入口洋貸行商普益商會公啓 
　　黨人思乘機會聞有何某者受黨首胡毅生指使由澳門到香山小欖組織機關意欲召集黨羽乘機起事計被招入黨者其有三千餘人始意舊歷入月十五晚起事進攻香山石岐後因軍械未到故此展期事爲警衛軍統領袁帶偵悉十七號晚帶同軍隊百餘人在該鄉下基深涌尙志堂拿去六人並起出名册一本文件信札數封册内黨人姓名共有三千餘名袁統領按圖索驥在新市大欖下基各地方破獲機關數處共獲六十一人堂訊獲案各犯據供係聽從何某入黨倡亂並供稱新市鉅隆洋貨店店東何魁擔任財政（何魁係該鄉之殷實商人開設鉅隆店已有二十餘年）袁統領立即前往該店查拿惟何魁父子兩人已懼罪逃去未曾捕獲據該鄉人多謂黨人混供以期陷害商民云又警衛軍營長梁永燊日前偵悉香山縣恭都上涌小學校校長方英鵬私受黨首委任爲廣東海陸軍總司令經主任該校設立機關四出運動軍隊警察圖謀擾亂等情當由梁營長僞與周旋投入該黨將内容偵探屬實旋於日昨督帶軍隊前往圍捕經將該校校長方英鵬一名捉獲并起出總司令印信一顆及槍枝彈子軍裝认帽等具多箱刻將人贓一併解箥送交將軍行署秘密審訊期餘黨羽現正上緊嚴緝 
[鄂省請願競爭之可笑]  
　　鄂紳梅寳璣等日前擬在鄂組織籌安分會因本地無人擔承會費中止茲又有陳元璧者突然發起公民請願團昨已遍發傳單略謂自民國告成以來秩序擾亂甚於前清正坐國體未經統一之故自北京籌安會發起後各省公民請願者聨翩而起中國人心已可槪見茲擬邀集本箥耆賢碩望具請願書懇祈軍巡二署代爲上呈催促進行刻由同人組織公民請願團事務所一處指定武昌省賓陽門内武備學堂東面陳氏義莊之北院兩園爲地點凡公民有志請願者即請開明台銜赴所接洽限陽曆十月十五日截目云云大約十六日　請願書往兩署請求代呈查京師之所謂各省公民請願皆上書代行立法院今湖北之公民請願獨祈代呈總統豈欲總統將變更國體事立自裁决耶且此等重大事旣以團體命名而發起者袛陳元一人署名於傳單上並未見有第二人陳並以請願團主任自居眞可謂之怪聞矣聞陳係前清兩涨總督陳蘭之孫曾官愼南知縣茲發起請願疑係某方面授意而近由京師師來之籌安會代表吕逵先參政亦爲主動之一人現陳充國會復選調查兼審查資格會員當不患無人附和也陳氏發起此團之先尙有一堂皇这湖北請願會其勢力較陳爲大主持之者爲敎育總會會長謝石欽即首先贊成帝制之偉人其信張在請參政院建議速組特别民意機關謝氏旣爲學界之領袖且得當道之贊助登高一呼響應必务孰知運動經月於二十九號在敎育會開湖北請願會成立會時到會者僅寥寥數十人内以學界佔多數绅商有名望者衹四五人開會時由兩署派委代表熊藍田等帶同軍警前來保衛凡到會之人均檢查甚嚴謝氏爲臨時主主席演說大致謂民國創造時主張共和者係鑒於滿清親貴專制不意共和數載復演成暴民專制共和政體不適於　情中外皆知現在時局多艱非速改建君主無以救危亡國民會議召集需時應請參政院建議尅日組成特别機關從速解决以免人心懸懸恐慌莫定繼由陳元璧演說云尊民權者莫如孟子孟子不云乎天下鳥乎定定於一是則欲救國亡不能不謀鞏固政府使政權統於一尊次高振霄蘇成章丁復等演說大致相同演說畢公推會長一人爲謝石欽副會長二人爲殷爾　蘇成章名譽會長五人爲熊繼貞李子雲蘇善夫陳元璧張國起詎紳界之陳元璧等以正副會長謝蘇二人均新進殷爾　則爲大腹賈我等耆賢碩望反不如之於是大起意見陳當即聲明出會另與一派人組織公民請願團逕向總統請願以示有别亦可笑也 
[湖北財政界消息]  
　　貨稅稽查改組鄂省釐金之積弊整頓久無成效前任財政廳長胡文藻曾增設五路貨税稽查局覆查各貨船有無漏稅弊端已經半載成效未彰張詠霓廳長抵任後檢閱原章詳加研究以稽查一職兼司徵收權限不清已非設立稽查之本旨其局所駐在地點均屬邊境腹地並無分所巡察亦有難周且局長考察未經明定僅以補罰之多寡爲功過流弊所及轉有苛濫之虞當即查照原章參酌地方情形詳加修正凡關於稽查所兼徵收局一律取銷仍歸附近各徵收局辦理並就江河流域分爲四路各按邊境腹地酌設稽查所以總稽查司其責成現已將重訂章詳奉巡按核准咨部立案將以前所設五路稽查局取消另委許省詩爲東路總稽查徐韜爲南路沈炳儒爲西路黎明爲北路總稽查第稽查局下分設稽查所二三處以後所有全省貸行完稅之後均不能偷過覆查稅收當有起色矣　　制錢改鑄銅元武昌造幣分廠長蔡康近詳財部以漢口現有商人收買一文舊制錢數千串備售時有他　負贩收運此項制錢到漢私售洋莊擬請由廠收買改鑄銅元以杜漏巵并謂該廠曾取制錢二十四串五百文約合百斤攙合紫銅提凈試鑄得銅元六十串云云財部以私運制錢銷售非由公家設法收買改鑄銅元不足以挽利權惟該廠職司鑄造所有收買制錢事宜特飭湖北官錢局辦理由局收買交廠改鑄以專責成現官　局高督辦奉飭已委派馮應熊經理收買矣 
　　宜晶瓶埠經費湖北宜昌爲商務重鎭將來川漢鐵路告成必更繁盛故鄂當道特委存記道尹金鼎爲宜昌商埠局長建築馬路規盡一切市攻惟工大費巨國地二稅均無完全擔負之財力刻聞已由總統交諭交通部墊欵三千萬元在宜昌交通銀行就近支撥以資建築此項墊欵指定俟川漢路告成於宜昌馬頭車捐項按年　還 
[地方通信]  
 
 
 

Page 7

 
 
[蘇州]  
　　盜犯移縣究辦水警趙廳長前日率領鄭鶴亭分署長前往太湖一帶查哨鄭分署長於昨日查至洞庭西山小港地方獲盜船兩艘在麻袋中發現金銀衣服細軟等件並獲盜匪秦道章趙小弟夏汝春等男婦十餘名一併押往第二廳司法科經王元章科長提訊供認行刧不諱隨將一干人犯移送吳縣知事核辦今晨由縣署承審員訊明判令收禁候詳上官核奪 
　　警員之更動新任崔廳長咋又將西區第四分署巡官王濤撒委更調本廳勤務督察員孫永昌接充北區第一分署巡官權瑞香調充警廳勤務督察長遣差改委勤務督察員劉杰接充北區第二分署巡官管肇鵬因病辭職委警廳勤務督察員孫向霖暫承其職昨均謝委到差 
　　孫知事被控公民莊某等赴寗巡按使署具禀控告吳縣孫知事劣跡多欵當經齋使飭政務廳先行查詢具控列名諸人是否眞名有無揑名朦禀情事並於昨日密函蘇警廳崔廳長调查所控各情詳復核奪 
　　孀婦訟案未了前充江蘇内務司長現任江北河工局總辦馬士杰曾來蘇赴高等審判廳控訴孀婦陳謝氏呑没同源昌店中契據押包等件一案現已由廳判决撤消縣判改令隔謝氏交出押包物件陳謝氏則以伊夫被店東虧欵逼斃今自藏匿帳簿反稱有契據押包等件在氏處心不甘服已提出理由具呈高等廳請轉送大理院上告交聞陳謝氏以此次上告如再不直定赴平政院控訴云 
[松江]  
　　何旅長重來松地松江楊鎭守使假期内一切公事由何豐林旅長代辦何君駐松年餘與松人感情極洽前此調滬各界頗爲悒悒今重來坐鎭松人士爲之快慰楊鎭使所部第四師馬砲各營照章應與師長接近故有調駐松城之説前日擇定城内外寺院數處爲屯紮地詎遲遲未戾大約日内可到也 
　　批駁善堂爭管權松不育嬰全節兩善堂産業豐富外縣士紳以該兩堂由七縣人民捐資共立刻七縣人民應有共同管理之權遂聨合向上游禀訴松士紳則謂以府治名義集建之慈善事業可以由各縣輪管則凡以道治集各府資或以前清藩司名義集合省資所建之業皆可紛紛禀爭管理殊非重視善舉之道近日奉到齋巡掃使批回以徒滋紛擾仍令歸所在地點士紳管理 
[南通]  
　　鎭署防範之嚴密通海鎭守使署頃據駐滬偵探報告中有滬上亂徒腐集人心惶惑南通爲江北第一要隘應即預爲防範以備不虞等語管使接報後已轉飭所屬嚴加戒備母稍疎懈致令該黨徒得以乘隙滋事云 
　　棉業前途之隠憂南通出産以棉爲大宗每年出口之貸當在百萬元以外今歲風潮爲災秋收减色較去歲所穫祇及三分之一營斯業者咸以貸物希省來源不多爲慮即以此數留爲本縣紗廠之用尙恐不敷是亦棉業前途之隠憂也 
[杭州]  
　　菸商赴京呼籲之結果浙省烟商請求核減菸類公賣費曾經公推代表陳儒珍等赴京遞票旋奉財政部批飭以候飭浙江菸酒公賣籌備主任員評議覆奪並蒙全國菸酒公賣局總辦兼財政次長鈕傳見垂詢商情面諭請求核減菸類徵費尙屬可行候飭處復奪在案　代表寓京旬餘乃復續禀財政部請求明示一面即束裝回杭報告同業現悉續禀已奉批飭禀悉該省菸類公賣費請按價格分别抽收一節業經本部飭知浙江菸酒公賣籌備主任員評議覆奪在案該商等應即回籍靜候該省菸酒公賣籌備處示諭　行並傳知各菸商一體安心營業勿再嘵瀆云云 
　　慶豐關稽徵所之裁撤杭縣鳳山門外慶豐關稽徵所係閘口統捐局設立專事查驗徽嚴連杭之茶箱其他貨物槪不過問茲以茶市已落此後已無茶葉運來該所之設似同贅瘤聞張局長定於本月十號實得裁撤已行知該所長沈君遵照辦理矣 
[湖北]  
　　沙警政將改組湖北各商埠之繁盛者漢口外當推沙市爲最茲聞沙市商會以該埠商務日見繁盛戶口亦漸加增乃前年反將商埠警廳裁撤改爲警察專局權限縮小實有顧此失彼之勢特禀請叚巡按將沙埠警政仿照宜昌商埠規復警廳成例仍舊設立巡署曾飭靜候委查再行核辦惟迄今尙未委員調查故沙商會昨又禀催巡按乃調該埠警局叚局長來省面訽一切以便斟酌必組 
　　江漢道尹赴京江漢道道尹范守佑係開封人與袁總統夙有戚誼且曾在北洋幕府多年極蒙信任聞奉京電有升任某省巡按消息已於昨日請假赴京一說謂范係代表叚巡按晋京磋商要政二說未知孰是 
[廣東]  
　　譚根在粤試演飛機之先聲飛行家譚根君近得陸軍參謀兩部許可准其回粤試演飛機昨午譚君偕其兄譚榮曁司理員麥紐文及麥之夫人來省暫寓沙面域多利酒店居住即日入謁美國正副領事談論約一點餘鐘之久四時始行辭退聞譚君日間試演飛機是點或在下芳村或在白雲山燕塘云 
[天津]  
　　添築鐵軌津浦鐵路車務處刻因津埠南開矌野擬在該處修築鐵軌以利輸運業經交通部照准故該局於日昨飭員押運材料前往開工修造 
　　清查圈地天津縣公署現奉直隸高等審判廳飭開案奉司法部飭知轉准内務部咨開案查前清肅親王拖欠德華銀行之欵甚鉅自應從速設法取償以免交涉擬將該王在京兆直隸奉天熱河等處圈地一律查清以便清償償務云云聞該縣不日將派差詳細調查矣 
雜評二 
[國體變更之媒妁（默）]  
　　吾見人家之議婚事者矣其始也傳庚帖說家世男才女貌如何巧配則鄉嫗媒婆事也迨略有成議則以鄉嫗媒婆終不足以上場面於是擇親戚故舊中之稍有物望經世故考央爲正式之媒妁焉而此稍有物望經世故之親戚故舊以有人央我也則大喜出全力以奔走於兩姓之門爲之議排場講禮數有因難則設法排解有責備則以身任受但求兩姓歡樂無事安名行此婚禮而已斯時爲兩姓者亦尊之如上賓禮之如神佛鼓吹迎送一呼百諾諺所謂三日督撫運洵可樂也迨一旦百輛盈門舉行大禮而此時之所謂媒妁則早已撤轩一隅無人顧問矣今日之籌安請顧者已卸其鄉嫗媒婆之責任而參政院諸公殆猶在三日督撫之運内歟記者曰媒妁之勞有酬之者其責任畢而撤置一隅宜也世有稱大功之媒妁者乎將來不怨及焉已幸矣哉 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋翻造大加擴充不惜重資訂美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[開設在華界西門外方板橋共和活動影戲園]  
陰曆八月廿七廿八廿九夜戲目單 
今夜　今夜　大换新片 
（一）關于命運之汽車（滑稽） 
（二）（三）三心牌第七集　逢凶化吉二本冒名頂替 
（四）（五）記姊妹第八集　冒名頂替之假羅司 
（六）（七）爭風第九集　救命飛艇 
（八）他的姊妹之小孩　（滑稽） 
開演時刻 
夜戲每晚七點鐘開演九點一刻止九點半開演十一點半止每星期日午後三點鐘開演日戲每逢星期二星期五更换新片 
價目　登樓每位二角　正廳每位一角 
[註册商標良丹　化食　消毒]  
精良國貨　衛生必需　旅行救急　家居常備　總發行所　五洲藥房 
良丹主治效能 
●四時感冒●中暑傷寒●●宿酒不醒●口臭牙痛●●心神煩亂●頭暈目眩●●胸膈脹悶●鬱結痞頓●●積食不化●大便閉結●●舟車昏暈●霍亂吐瀉●●時痧惡疫●子午吊脚●小包一角最小五分中包二角半 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[三日愈癩疥瘡藥]  
每瓶二角不效還洋上海英租界二馬路晝錦里保太和啓 
[俞禮達夫畫例]  
花卉潤格屏條丈疋每條洋十元八疋每條八元六疋每條六元五尺每條五元四尺每條四元三尺每條三元堂幅加倍扇册一元人物均加倍惠潤動筆約日不誤件效上海三馬路中商務報舘朶雲軒以及各大牋扇店代收 
 
 

Page 10

 
 
本埠新聞 
[保全郵政主權之計畫]  
　　道尹公署昨飭所屬十二縣知事文云奉巡按使　　交通部咨開案查我國郵政現經加入萬國郵政公曰從前外國在通商口岸所設客局正在籌商辦法所有各省内地向不容客局侵入致碍郵權惟恐商民不察　代外人發售郵票或於商店附設機關亟應詳細調查以資取締相應咨行查照希即轉飭各屬髓時調查如有外人設立郵局或奸商暗代發售郵票以及代設郵政機關情事應即禁阻并將辦理情形報由貴巡按使咨復查核等因合亟飭仰該道尹遵照等因奉此除分行外合就飭仰各該知事遵照查明具復以憑核轉此飭 
[續誌搶刦土棧之盜案]  
　　公共租界福建路八百十一號門牌郭源茂土棧於二號夜十一句餘鐘正將閉門收市之際適看門之印度人至披屋内小便突來盜匪多人先由一匪以購土爲由入内窺探情形故作内急便溺之狀復出外招呼同黨四人一同闖入店堂即由三匪各出手槍嚇禁聲張並將店中夥友及看門之印度人悉行攔入灶屋内將門反扃逼令司賬人沈某交出洋箱鎖匙沈告以該鎖匙係經理人胡郁生管理胡已出外該匪等逼索鎖匙不得遂將沈與席姓二人手上金戒各一枚捋下即將賬台抽履内大小洋一千餘元及値洋五千五百元之小土二十七斤搶刦逃逸事後由司賬沈某開單報告老閘捕房捕頭立飭通班中西包探前往兜拿未獲當即禀請麥　巡通飭各捕房中西探捕一體偵緝各情已誌昨報茲悉捕房於此案尚無眉目而該十棧於昨日上午十一時接有匿名郵信一封内云尊號昨晚之事如欲破案者可向某號華捕追問緣是晚該華捕時應上差乃將號衣寄與粥店内與同夥多人在浙江路全興康酒店内叙會現其袋内有洋數百元可速向查問云云該土棧經理接閱後遂令沈司帳將信抄錄並將原函送至老閘補房請爲查究捕頭諭令存候研究以便着手偵緝 
[嚴懲圖謀暗殺之人]  
　　山東人王明生（即王元發）於上月十四號午後身懹實彈手鎗在泥城澳門路宜昌路一帶俳佪窺採被戈登路捕房一千零三十九號華捕查獲搜出手槍帶入捕房詢知與宜昌路一百十五號牌商會總董周金箴因國體問題所接匿名郵信有關解奉公共公廨迭經中西官訊供收押並由中央政府代表穆安素律師聲請將王引渡奉諭候會商判决在案昨晨復由戈登路捕房派令中西各捕將王押解公廨請示陪審西官英卓副領事以王聽唆在逃之黨人圖謀暗殺巨商罪已成立遂於西文案由單上簽判王明生押西牢七年手鎗子彈充公而華官俞代襄讞以會審公堂無　判押五年以上罪犯乃在華文解案單上簽判王押西牢五年期滿帶堂再核 
[火夫私帶烟土案之小結束]  
　　英商太古公司藍烟囱平水輪船於上月十二號進口時經江海關扦西人滿以特會同水巡捕房包探何阿春在該輪火夫間内搜獲値銀三萬四千餘元之烟土三百六十二斤當將烟土挱呈海關並將火夫粤人曾連林國兩人併拘解公共公廨迭經中西官訊供不認稱係在逃之某甲所帶奉判押候補提人證再核在案昨晨復由水巡捕房將曾林兩人押解公廨請訊海關施監督亦延律師上堂請爲澈究訊之曾林兩被仍堅不承認奉會審官王肇之核供商之英康副領事會判被告暫行開釋聽候核示 
[分别判决黨案嫌疑人]  
　　鄂人梁天標（即梁毛天）黃同生（即黃才喜）及在押西牢之張春山因均與勒斃匪首許老么（即許炳富）一案有 
關且牽涉黨案嫌疑由公共公廨一再質訊均不承認奉判一併復訊核辦在案昨復由捕房將梁黃與春山併解公共廨請究先由九號西探目斐司蓋潑與華探目陳雲忠相繼上堂禀明並將梁等在捕房所供情形錄成中西文供單呈案請察訊之梁等仍堅不承認謀斃許老么奉俞代襄讞核供商之英領卓君判黃同生押候備文解送鎭守使署核辦張春山仍照原斷還押梁天標旣據供認爲民黨救世軍財政員且已搜出黨證着仍帶回捕房候會商核辦 
[區董誑騙險銀之奇聞]  
　　四川路允康壽險公司經理史黎青控崑山縣區董謝玉書於上月十七號串同在逃之某某等數人謊報投保壽險之丁瑞園病故虚設靈柩騙去險銀一千兩等情昨由捕房將謝拘解公共公廨請究經中西官訊知被告住居崑山應歸内地官廳受理判令將案註銷着原告赴崑山縣知事署正式起訴 
[縣知事知照印稅票新章之公函]  
　　上海縣沈知事致各市鄉經董函云奉江蘇巡按使飭准財政部删電開本埠現定印花稅提成辦法無論部省委託承售各機關均按額定經費扣支百分之七惟縣知事准扣支一成以資辦公並准於縣署實售票價内提撥百分之五作爲津貼巡警檢查之用財政廳經費准其實用實銷但至多不得逾各縣票價總數百分之三呈奉批准合先電遵照於本年十月一日起實行將所有補助公費公估局提成辦法一律廢止希通飭遵行等因准此除分行外合行飭仰該縣知事遵照辦理並轉行商會知照等因並奉財政廳飭同前因奉此除函知商會外用特函逹台端希將十月一日以前已銷印花票價銀元算結送縣所有十月一日以後續銷稅票係照票價實銷並即另行結算由縣遵飭結束分别提扣報解現距新章實行之期甚爲迫促務望從速見覆爲要 
[合祭關岳典禮之隆重]  
　　本月四日爲合祭關岳之期先期由本邑公欵公産經理處籌備一切祭壇設在鎭守使署大廳正中懸關穆侯岳忠武王部頒盡像蓋有陸海軍大元帥印並供關岳牌位各一兩旁分設從祀之張桓侯等二十四牌位中陳太牢一少牢二兩廡陳少牢二並各設祭品祭器多件軍警各執事官於昨清晨六時半先行齋集滬海道楊道尹上海縣沈知事檢察廳林廳長（地審廳長袁麟伯未到）上海鄭鎭守使北洋陸軍第八旅旅長何豐林十九旅旅長王如見十五團團長吳長植十六團團長王滬洲三十七團團長陳景初三十八團團長馬鴻烈砲兵四團團長陳正仁及在滬海軍各艦長曁淞滬警察廳長徐輔洲等均先後陸續蒞止鐘鳴八下遂舉行大祭典禮由鄭鎭守使爲主祭楊道尹爲陪祭其餘文武各官亦各分班隨同行禮所有迎神三獻受脤徹饌送神分胙等禮儀均照擬定儀節敬謹將事維時兩廊均派戎裝軍士執鎗站隧威儀極爲肅穆云 
[浙路將付第五期股息]  
　　浙路收歸國有後股款按期清還第四期早已付清惟因國家財政因難以致第五第六兩期股息暫行停付於該路證劵不無稍受影響現聞該路股款清算處葉處長爲維持信用起見擬將第五期股息先行籌款墊付再向交通部商酌歸款云 
[公共公堂訊判竊案彙紀]  
　　王阿五楊中德龔道生因串竊威海衛路八號洋房西人彭司家金表銀器具等物携至法租界圖消被法捕房華捕名獲兵頭以原告住居公共租界且係英商於昨將人贓併解公共公廨請究經中西官訊供認竊不諱判一併還押候下禮拜一解堂核辦甬人王松林因竊梅白克路居人龔蘭庭家木箱又潘順發竊取北四川路合元樓酒館内電燈泡四只均經包探查獲昨將二人併解公共公廨經中西官分别訊明以王係十二次過犯判押西牢九月期满遞回寗波原籍潘押半年期滿帶堂再核 
[内地自來水廠將必換用戶牌號]  
　　上海内地自來水廠谥今春改歸官辦後先由本埠紳士陸伯鴻君擬集欵五十萬元將該廠購回商辦旋又有姚紳慕蓮亦擬集款購回先繳三十萬元業已奉部核准未幾仍有滬紳公同集欵禀請大部購回等情相持數月迄未一議現聞該廠總辦陶蘭泉以水廠官辦至今尚未整頓且各戶且水及價目實數均未調查明晣恐生獘端故擬先從調查用戶門牌核對水仃着手日來已派司事多人在城廂内外各用戶查對後將舊時黑色字號之門牌改换白色紅字分天地元黃字號編一俾易查考云 
[調查電燈用戶之周密]  
　　上海華商電燈公司總理陸伯鴻具呈首尹公署云竊公司近因查得用燈各戶時有私裝私接等弊耗費電力以致受無形損失今由董事部議决自本月起派員逐户調查並已禀請縣公署咨商司法機關擬定私用電氣罰辦律俾知警戒惟現當調查出發之際誠恐各該用戶不服調查致起衝突爲特禀懇道尹俯賜飭行上海縣知事及淞滬警察廳轉飭所屬一體知照如有前項調查燈戶飭警隨時照料俾免爭執實爲公便云云 
[發给留學生護照之愼重]  
　　出洋學生游歷各國護照向由保人出信即可由所在地交涉署發給現楊交涉員奉外交部電飭略謂凡學生游歷各國時除照章由保人具函外尅日起須再由本人親塡履歷並事由表一紙備案方可給照以杜流弊而免另生枝節等因楊君當即通飭遵照矣 
[米市又須看漲]  
　　本埠自新米上市以來價本平穩乃有某奸商將未繳銷之陳護照收買新米朦軍出品希圖厚利以致市上新米均被放價搜盡致每石漲起半元餘嗣爲濟巡按使派員飭查某始暫停收買因此又跌去四角不料昨日某又在市上廣收新米在南市萬聚碼頭浦中船上打包裝輪出口計有一千數百擔百擔之多云據另一訪員云邇來本埠米價每石仍售九元之譜雖新穀次第登場而米價迄未鬆動細查原在實由一般奸商偷運出口所致茲爲淞流警察廳長徐輔洲君查悉南市十六舗沿浦灘各輪船水手及米贩等互相交接每日偷運爲數甚鉅爰飭浦江水巡隧長注意調查如有帶運食米務照原限定數爲標凖如逾定限即係私販無疑定行扣留懲割以昭炯戒 
[新法織綢之成效]  
　　縐紗業咸章永前曾派人往日本學習織綢新法回國後督同機司設法改良現已織成新様湖縐一種每幅足闊二尺每疋五丈定價洋三十八元花紋突起驟視如同綉成日前該號特將本色樣貨十疋携帶來滬在英界三馬路盡錦里縐業公所開會邀請本埠各號中人公同研究各號對此様貨均表歡迎當揚定織者頗不乏人現該號獲此滿意結果擬回湖後再行大加擴充精益求精以應社會需要云 
[西官嚴懲愍不畏法之過犯]  
　　匪徒王紹生前日因在北浙江路攫取張朱氏金耳環圖逃由捕追獲昨解公共公堂請究經俞代襄讞會同英卓副领事訊知王係十一次過犯迭犯搶竊實屬愍不畏法自當予以嚴懲俞君擬判王押西牢五年而卓君以五年不足以蔽其辜磋商加押俞君以公堂無權判押五年以上罪犯遂於華文解案單簽判王押西牢五年期滿帶堂再核卓君不然乃於西文案由單上簽判王押西牢七年期仍逐出租界並諭捕房照斷執行 
[江南造船所陳所長調任之原因]  
　　本埠江南造船所所長陳兆鏘調任福州馬江船政局局長已見命令茲聞其詞任之原因係由海軍部劉總長以其辦事認眞能任勞怨呈請總統更調云 
[啞子閙出命案]  
　　浦東二十四保二十四圖爛泥渡西楊家宅地方有啞子楊阿章（即楊裳泉）向在陸家嘴英美紙烟廠爲小工近因伊子爲表史姚長秀領出溺斃因此懹恨於心竟於本月三日上午七時將姚尋見扭住不由分說猛戳數刀姚即受傷身死双將姚屍抛棄浦邊當爲巡警查見將楊啞子拘入第三區警局由警正飭警傳到屍妻楊氏屍父姚永春以及該　地保陸佩生到署略詰之下諭令協投上海地方検察廳禀請相驗昨日上午奉林検察長委派樓檢察官毛検驗員並錄並事法警等渡浦觏検驗先據屍妻姚楊氏屍父姚永春同稱姚長秀無端横遭慘斃講求懲兇雪冤等語樓君詹候返廳訊究即命毛檢驗員如法相驗當驗得死者姚長秀後腦受刀傷三處頸項左右二處背後一處後股一處共受刀傷七處餘無他傷委係戳傷要害致命而死樓君親視無訛飭塡明屍格判令屍屬自行備　收殮樓君等遂回廳禀復核示旋由三區警署飭警將凶犯楊阿章押解到廳林廳長仍委樓君於午後提案預審惟楊啞子口不能言一味指手畫足以致問官無從得其眞相諭飭收押息飭傳被害人家屬來案以憑質訊 
[一幅災民圖]  
　　浙洒舊衢屬開常龍游等縣因今夏六月間霪雨兼旬山洪暴發災情極爲重大本埠紅十字總會前接浙江屈巡按使曁蔣前財政廳長迭函告賑當經募墊銀二萬五千元趕派妥員往放急賑現據確實調查各該縣無家可歸無田可耕者尙有六七萬人之多瞬届初冬啼飢號寒尤堪憫惻現特將災區眞况攝印成編通函各慈善家籌募義賑以便設法賑濟云 
[妻妾不和家庭常事]  
　　住居滬城梅家弄戴子卿之妾王氏於西曆一千九百零九年間遭其姑凌虐逼娼自投濟良所解奉公共公廨訊發濟良所留養當時氏身懹孕在所分娩後經所查得氏係有夫之婦與所規不符且該氏手工甚佳母子正可賴以度日故復解送公堂判仍交戴子卿領回完聚迄將三年相安無事詎前日其髮妻李氏又以戴置妻不顧等辭投濟良所要求西女董設法成全西女董包小姐頗不滿意於王氏即知照捕房於昨將王李兩氏併傳到廨經會審官王肇之君會同英領康君訊悉前情以妻妾爭執家庭常事且載子卿住居界外判王氏開釋並着戴妻自赴内地官廳起訴 
[分别給領建新棧存貨]  
　　法租界福建路三號門牌建新貸棧主陳鍚州前因串同車夫吳阿龍等窩藏信孚洋行湖絲竊贓被捕房查知飭拘陳聞風逃逸祗獲到吳阿龍等解往法公堂訊判禁押等情均誌前報現中西官以該棧内尙有各行號堆存貸物甚多爰登報廣告着各貸主於兩禮拜内携帶棧單到案核明發還在案昨有乾泰新錦泰源記老合裕慶記義仁王福氓生大裕豐義泰祥裕義隆餘泰祥利陳可記公信徐等均投法　禀請給領内有餘泰等數戶並無棧單均稱商等之貨有隨進隨出或在棧主逃逸前一二天内上棧故此均未領單有該棧賑簿可查求察聶讞員察閱簿上確有上棧之貸故判有棧單者照單領貨無單者着出收條覔保具領 
[法工部局打樣西人逝世]  
　　法工部局正打様西人望處君來華已歷四載辦理工程不辭勞瘁甚爲局員器重詎望君於日前患病當在廣慈醫院醫治無效於前日逝世法領事署及各捕房均下半旗誌哀當於昨日在醫院成殮畢用雙馬喪車裝載靈柩先往新北門外天主堂内由神父舉行追思禮畢再赴法新租界羅家灣法國墳山安葬沿途有法國官紳商及工部局各職員等執紼恭送望君家屬均在法國已由局中發電訃告 
[强姦婦女未遂]  
　　皖人高鳳山向業小工偕其妻吳氏同居浦東爛泥渡地方前晚高外出未歸詎有同居之張小泉（即張小犬子）乘高不在赤身裸體濳登吳氏睡床將氏雙手撳住强欲求歡該氏駭極大聲呼救張見事不諧當即拳擊氏胸啓門逸去昨晨該氏投報三區警局飭警將張拘獲略詰一過遂即備文連同高吳氏於午後逕解地方檢察廳訊究 
[拘獲强軋婦女之匪徒]  
　　周浦人莫裕春（即莫玉成）向在南市德橋地方開設理髮店於去年冬間娶楊思橋徐氏女爲媳日前該氏歸寗莫即囑令次子莫景元伴送詎至董家渡地方與歇夥王阿四途遇王即糾同李長元等將該氏强行軋至城内學宫路九十一號門牌沈克榮家内莫景元當即回家報信莫聞信後立投警區報請拘究該警正飭派長警前往將沈克榮王阿四李長元等先後拘獲解入警區惟莫徐氏則已無影響於昨午後由警局傳到莫裕春莫景元連同沈克榮王阿四李長元等一併移送地方檢察廳訊究 
[誣告罪已成立]  
　　上海地方審判廳承發吏李清華控沈福欽冒頂沈掌濤之名串通姚劉紀等在公共化廨誣控違章拘人等情一案前日午後奉堵推事官會同禇檢察官開庭辯論李訴稱有婦人沈陶氏前在案下控沈堂濤勒單揩贖嗣奉諭於去年陽曆十一月二十六日並十二月一日兩次飭吏往傳詎沈福欽冒頂掌濤之名抗不投質反串通姚劉紀等將吏扭控捕房指爲違章提人當奉公共公廨訊明沈福欽誣控屬實將案注銷然吏之名譽並錢財等已損失不資當時由吏據情禀明廳長因沈福欽往居租界移提不便因引延宕至今現在被告另有揑造僞證事發生到案請求究懲質之沈福欽俯首求恩並稱此事實由姚等起意求恩成全問官得供會商之下以沈福欽誣告罪已經成立判科四等有期徒刑監禁一年並償還原告銀五十兩了案 
[工巡捐局批示]  
　　上海工巡捐局批市舶所承辦人連錦堂禀云據禀已悉查本局此次推放沿浦岸線建築輪埠留出公用碼頭五座原爲便利商船起卸貨物之用現在規定第一公用碼頭在大碼頭第二碼頭即在本局門前所有老白渡及洞庭山碼頭等處舵船將來儘可就近停泊起卸貸物母庸顧慮着即傳諭知照可也此批 
[稅務所長嚴查漏稅]  
　　上海稅務的吳所長查得華洋交界之民國路由小東門至老北門直達西門等處爲商家運貨必由之路亦最易漏稅之處司事稽查稍疏奸商即可任意偷漏且自落地稅奉令歸併以來兩稅併征尙無起色現値秋冬之交正商貸薈萃之時若不亟爲整頓非特餉需有碍且於印花稅亦有連帶之影響爰特出示申禁並另派司事數人每日輪班在該處嚴密查察如該司事等通同弊實一經察出定予以相當之處罰云 
[影戲園又換新片]  
　　華界西門外方板橋共和影戲園逐晚開演三心牌姊妹爭風新影片大受社會歡迎此種影片情節甚長可分三十本第一至第十二本業已挨次演畢茲更續演十三本至十八本新片聞此段情景較前更爲可觀凡已觀前十二本者尤不可不續觀其究竟也 
[新關官醫回國]  
　　本埠江海新關官醫英人喬葛生君刻因服務期滿已於前日下午乘輪回國矣 
[四誌鄰居口角之禍胎]  
　　泰學簫控隣居包寳根毆斃其妻戴氏一案已由林檢察長派員驗明委係因病身死等情三誌本報茲悉秦學簫仍以其妻身死不明等詞到廳具禀要求拘拿被告到案訊明究辦林檢察長得禀之下以此案究竟因何起釁亟應澈究前日立飭法警往提包寳根到案諭令收押候訊再核 
[選民自誤]  
　　本邑選民孫枚臣等以選舉調查遺漏具禀沈知事請求補入昨奉批示云禀悉查本埠郵遞當日可以到達何以九月二十七日具禀始於十月二日遞至顯係禀中用日不實期限已過名册業經送省無從續行補入着各知照此批證明書發還 
[婦人因案暫押候訊]  
　　某律師處繙譯吳鴻賓控王沈氏等誘令伊妾朱氏（混名老二）捲取値洋三百元之衣飾逃匿等情由捕將王沈氏獲解公共公廨訊供押候補提人證再核在案昨由捕房將朱氏續獲到廨請究經中西官略詰情形以此案係由美領陪審判朱氏押候美領堂期解訊 
[姦拐案移送華官訊辦]  
　　劉六孝投法公堂控稱家住華界髮妻劉王氏於本年六月間忽然逃逸無蹝昨始偵知被席子生姦拐匿跡治下當往尋見報捕拘獲求請熱辦王氏供實受席子生之愚今顧隨丈夫回去質之席供認拐逃姦宿不諱判以原告住居華界移送閘北警廳訊辦 
[查獲拐匪]  
　　拐婦湯王氏誘拐行男孩東阿子一口於前日擬乘某輪赴厦門等處贩賣當爲水巡捕房偵探查悉上輪將該氏連小孩一併查獲解送捕房奉梅捕頭諭令備文移送地方檢察廳訊辦奉飭一併收押候究 
[查獲聚鬭蟋蟀之賭徒]  
　　聚鬭蟋蟀本干例禁乃若輩肆無忌憚仍敢私賃密室聚　如常昨日南市馬路橋　永祥樓茶肆内有多數賭徒賭　蟋蟀人聲喧雜事爲一分駐所安巡官查知即行進内查獲將賭徒陳宗寳瞿明德沈福生袁阿小　榮生姚順林俞鍚卿朱費生王鴻生王根寳等十名連同蟋蟀賭具二十一盆一併帶所問明屬實移解警廳司法科訊究一面補傳茶肆主究罰 
[路斃准予免驗]  
　　台州人李阿順前日行經新閘橋堍猝然倒斃當由華捕報告捕房將屍體車入驗屍所昨有屍兄李某禀請捕房免予報驗自行備棺收殮兵頭准之 
[塌車夫碾傷左腿]  
　　江北人沈月明昨拖塌車過北四川路橋下橋時失足跌仆致被車輪碾偒左腿甚重經印捕雇車載入捕房捕頭命送同仁醫院療治不識能免殘廢否 
[烟犯押候訊辦]  
　　烟犯陳世昌袁星喬趙正清等前日因帶烟膏土皮烟泡共約七八兩在滬寗火車站被五區探警查獲昨解閘北司法科預訊一遇押候移送檢察分庭核辦 
[傷害罪判處拘役]  
　　曹家渡鄉人陳阿龍與同族陳留根因贖單起釁互相鬥毆以致傷及阿龍手臂一案已詳昨報前日下午經李檢察官將傷害案提起公訴由陳推事判决陳留根處拘役五天至贖單一節係屬民事範圍須另行呈訴再行傳訊核奪　又吉一峰在檢庭訴蔡淦泉斯詐行兇一案已記前報茲悉此案已經李檢察官訊明於前日提起公訴由陳推事判决蔡淦泉犯傷害之所爲處拘役五天以儆 
[查獲贓賊]  
　　四區一分所崗警前日查獲行竊南林里周孫氏家衣物之竊賊陸敬一名昨解閘北司法科移送檢察分庭請辦 
[誌謝]  
　　昨承商務印書館惠贈首期英語週刋一册國貨維持會惠贈第三期國貨調查錄五本滬報惠贈國恥小志兩山廣和戲院惠贈戲劵兩紙均此鳴謝 
[氣候報告]  
（上海徐家滙天文臺天氣測候報告） 
　　十月三日父島與琉球之間氣壓仍低小吕宋有颶風向西北進發揚子江下游有微緩之旋風天明睛明濱海一帶有方向靡定之和風 
　　四日上午天晴日出前有薄霧氣壓仍降 
　　四日下午四時三十分豫測四川天氣沉壓頗深有向東進發之勢颶風仍進逼吕宋東部及臺灣東南部巴林塘與巴希海峽間風浪頗惡中國海濱有方向靡定之和風 
　　四日下午四時前二十四小時内上海氣候温度至高八六五至低六三八去年同日至高八一六至低六三二 
雜評三 
[財與力（訥）]  
　　國家所難得於民者其惟財乎然勢迫之民亦能以財供獻也國家所難得於民者其惟力乎然威懾之民亦能以力服從也所不以勢迫威懾而得者其惟民心乎故得民必爲最難不得其必則財與力之取得終可恃而不可恃也故以得民心爲最貴 
　　奈何今之當道徒責民不肯出其財以推行新稅復責民不肯出其力以輔助官治而其他一切不顧乎 
 
 
 

Page 11

 
 
來函 
[上海總商會來函]  
　　上海鎭守使署致總商會函云逕密啓者案奉統率辦事處密函内開頃接武昌王將軍署函稱検查郵件見有國體意見書一紙函面蓋有上海總商會書東木戳查其措詞極爲荒謬顯係假托商會名義請飭查禁等情查藉口國體問題恣意誣鑖煽惑已函由内務交通兩部通行查禁在案此項假托这件雖王署將軍未將函面寄來自應寄交貴使希即知照商會登報糾正並偵查假托之人飭廨嚴緝務獲按律懲處以免淆惑而昭炯戒等因奉此查亂黨假托名義藉端煽惑其對於貴商會名譽頗有妨礙奉函前因除飭探侦拿假托名義之人務獲究懲外相應函達貴商會請煩查照登報糾正以免淆惑而保公安具紉雅誼此致上海總商會 
[美國函授學校來函]  
　　昨閱上月二十九號貴報本埠新聞欄内載有實業函授學校之出現一節似屬失實查鄭克文前曾代本校介紹學生並非華經理且早經謝却至於所敎專門各科學費　收兩元本校亦莫知底藴特此來函申明務希登入來函欄内爲　美國函授學校經理羅傑啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[哀陸潤庠] [  東埜]  
　　鳴呼陸潤庠死矣溯自前清鼎革之交迄乎民國紀元之後以漢族舊臣面宣忠於滿清故主者若勞乃宣若梁鼎芬相率保持髮辮痛哭皇陵迹其遺言逸事非不悽然亡國之餘生也然而閱歷旣深趨避甚熟或營莬裘於青島或曳龜尾於申江視故主興居朝夕如越人視秦人之肥瘠漠然不關於其心口頭禪有餘身體力行則不足春秋責備賢者景陵有知於茲數臣當不能無遺慽也惟陸氏堅持節操歷覽興亡出入宫禁者數年輔弼糼主者晨夕旣人言之無間忽天祿之永終泰山其頽虞淵日落清廷漢族舊臣至此乃不復救遺一老矣夫使當年漢陽之甲不興今日覺羅之運未盡則陸氏以狀元而作宰相由經生而爲帝師富貴功名凌歷百人易簣以後行狀　之史官地方立爲理祠如同光時　左所應封典固意中事也又使陸不爲前代之孤忠而作識時之俊傑共和初建國務有總理之稱帝制復生籌安居首名之列人皆稱之爲漂亮已亦樂得其功名不猶愈於一張板橙生前謀食之需兩字文端死後飾終之典也哉鳴呼世運日新人心日趨於圓滑於前清黨督撫於民國爲偉人迨乎帝制問題喧騰衆口又厠身籌安會中作健將暮楚朝秦東食西宿我見亦多矣而陸氏井水不波獨守柏舟之節以漢人而事滿清去新朝而戀故主無求於世不合時宜倘亦所謂愚忠者非歟然而其愚不可及矣 
譯著 
[間諜生涯] [  天虚我生]  
　　（十一）德國之戰事機關（續） 
　　德國軍旅之衆訓練之法直可占全世界第一位置以德國兵數雖不過四百五十萬但併三同盟計之則逾九百萬矣此九百萬人之指揮命令莫不以柏林爲其總樞内容完密外人鮮得知者予以處威廉街久與海陸軍大員稔故能知之獨詳今不妨爲讀者述之德國戰呈機關其組織法至爲縝密不獨有事之秋足以力刦計取毁滅人國即無呈時復勵精振神爲偵探部之首領此戰事機關之建始尙爲拿破崙時代斯丹痕將軍所創其第從而擴充之及至於今益臻完備其中佈置正如機軸互相勾結互相扶助士官翕治無意見用事之人亦無自相傾軋之病蓋其用人至嚴非才智瞻力兼全者不膺選即故其軍隊中人雖一伙夫亦無因勢倖進者濫竽其間讀者苟嘗側身於德軍部中者當能言其雍穆之熊自血性方剛之勇少年起以至白髮頽唐之老謀臣止上而將軍世爵下而技士工兵孰不殫精竭慮以謀戰事機關之發達哉此　事機關中職事可二百餘人咸受陸軍大元帥西林根將軍統率而主之者實爲近世戰神德皇威廉陛下也昔者普魯士自被拿翁戰敗於愛羅及茀來得萊之後全國瓦裂生殺之權莫不換於拿皇之手乃因普魯士皇后　易瑟顔色之美一顰笑間遂奪拿皇之魄而免普國瓜分之禍及於今日其强盛直凌出於法蘭西之上而拿翁當時覇業轉歸消滅由此觀之則人君好色實非國家之福但與美人一接吻間即足以改造國家後來之歷史也吾言非誕蓋當時拿翁旣勝普人肉袒請成於梯而雪特拿翁正欲瓜分其土地乃因普居芳吻一親其御臂之故遂使不可一世之覇主竟一變其剛毅之腸許普人每年得有萬二千常　軍以資保衛當彼之時拿翁固已目空一世此區區兵數又何足以介懹然而普人多智竟由此之隙得以抵禦拿翁終令其覇業消隳一噘不振爲天下笑雖曰普軍善　然亦未始非拿翁養成之也 
小說 
[家庭小說嫣紅刦] [  常覺小蠂合譯天虚我生潤文]  
　　第六十三章（續） 
　　時適有小學生一隊直自人業中排擠而出喧喉攘臂厥狀乃如小羔之出笠格賫荷斯因又歎曰兩三年前哈勃克亦爲其中之一人吾不知哈勃克今日見此又不知作何感想矣卡露零突然問曰哈勃克果有罪乎格賫荷斯不答轉問之曰姑娘以哈勃克爲有罪乎卡露零曰吾則以爲非是蓋天下之人安有推刃其兄者格賫荷斯曰然則亦知殺小安東尼者爲何人乎卡露零頓其足曰此亦正吾所欲知者殺是人者果何人耶然而小安東尼之仇亦多矣安得一一而數之哉格賫荷斯作沉思狀曰倘吾所憶而非虚者則小安東尼被殺之日姑娘尙與遇諸道周然乎言次目灼灼不少瞬而女郎則泰然曰警長之記憶誠不差蓋吾與小安東尼不交言者且已數年昨日忽有所咸觸以爲今日必須面見小安東尼一數其過至吾所以有此思想者則吾自亦不知其所以然然亦幸而見彼稍得一洩吾憤蓋自第渠　死矣顧吾尤欲與其同死視其於上帝裁判之日將作何對付也 
[奇情小說秘密汽車] [  東埜譯]  
　　第九章（續） 
　　勃立南見他言辭誠懇說出來甚是娓嫓動聴直當他一尊救主仗他略施法力那意中人的命運便可轉危爲安心中敬愛之極不覺走前幾步一手握住臥床的鐵欄杆上和那意大利人面對而說道你有甚麽妙計可以拯救密司挨周快告訴欠呢我和你傾談已久還不曾曉得你名字你究是何人呢那意大利人道謭陋之夫名字何足掛齒頰子爵定要曉得也是不妨我行不更名坐不更姓喚做柏利德的便是我自糼投身革命黨中横行歐洲大陸我們這個黨曾人數旣衆財力又是雄厚我耳濡目染久了手鎗炸彈以外無所事事是社會中害羣之馬也是法律上漏網我便在那裏開設一所小小酒食店滿意博些蠅頭之利積成躉數便與黨會脫離關係優游自在藉彰晚節那裏曉得頻年營業衰敗非特賺不出利息并且連若干母金一古腦兒蝕去我爲衣食所驅不得不仍替黨中出力丐餘瀝以延殘喘我所以倒行逆施至今不改但爲此故了 
[短篇小說魂兮歸來（三續）] [  小青]  
（三） 
　　頃之烟霧經風威扇播漸次散蕩却斯姆乃冒險就隙口嘴立之宣今曰火勢且熾衆趣將水管至弗運弗遲語旣復聞勃朗作冷語曰即引水沃之亦得以速爲妙何必斷斷水管却斯姆大怒水出懹中短鎗廻面叱曰勿聲汝鬼汝　如言行事勿梗吾令不爾試愼撫汝　言時雙目灼灼兇光偪人勃郎戰戰兢兢對曰如船主言在理吾當縅口言竟立反身灌火往來不息而衆夥則徬徨無措咸思解小　備遯却斯姆亟止之曰君輩聽吾言勿放懸艇須知吾船方處海心距岸綦遠波濤湍激萬不能渡今惟力滅此火或駛船近岸尚足得生否則無自全之理適自殺耳語出衆始稍寗定乃各引水灌澆竭力與死神摶戰經兩小時船仍迅行嚮岸顧莫能即逹而火勢轉烈初無滅熄之象烟熖旣盛火光時時吐露厥狀如火山崩發衆大慌亂乃不待船主之令競則解小艇而却斯　似亦知無法救免容色襄頽精神外越木立不加禁沮未幾復强力進慰曰君輩勿遽行更一句鐘者吾船必能抵岸當此風急泿涌小艘奚足濟汝曹弗冒險也猝聞一人搞聲曰否船主火若是船底且洞漏數分鐘中燬矣鳥能支持至一句鐘耶船主曷同下吾儕行矣衆睨其人則舵工霍耳森也乃深然其言爭騰躍入小舟瞬息立盡却斯姆仍木木弗動目光外射　立如石像此時四艇齋下衆佔其三餘一艇則繫之舵尾留爲船主之用衆旣下霍耳森猶回首呼曰船主趣下此船轉瞬且沉夷猶胡爲却斯姆亦揚聲答曰否吾决弗離必力守至於最後之時君輩自行帝心仁愛必能平安抵岸語未已斗見勃朗自身後出應曰船主吾願侍汝却斯姆大震知勃朗獨留不期中懾垂默無語已乃移目注海面時小舟方排浪而進濤頭起伏隱現靡定勃朗即呼曰船主奚事深思彼輩既行吾等亦當爲計却斯姆驚覺睜目視勃朗面卒然曰弼萊汝奚自來疇昔之夜汝不旣葬身海中耶勃朗微微搖首答曰汝言良是爾時吾偶或昏迷如中魅　遂爾蹈海及今廻億深覺無以自解顧入水未幾立忽清醒乃撈獲浮一木隨流飄蕩尋爲一汽船所引得不溺斃今吾方圖歸意吾摰愛之耐爾不久當可把晤而彼當哀毁之餘驀復團聚其忻悅之狀語至此見却斯姆呼吸驟促唇吻掀動如有所攙言顧語音至喉而塞久夕弗吐勃朗大異因改詢曰列克汝得母有所陳述耶意汝歸家時必面吾妻而耐爾聞吾死耗爲狀若何能告吾否却斯姆作简語曰消息惡也語已復寂勃朗亟促之曰汝痟續言之弗瑟縮作女兇態吾滋不耐却斯姆聞言突報語曰汝令吾言吾今質直言之汝妻以孤鬱無聊故已嫁吾矣語未畢勃朗立進張兩手力禽其吮怒吼曰汝乃妻吾耐爾耶却斯姆亟揚臂格之夫人以汝實爲齷齟之夫胡足匹偶吾固娶之汝又奈何勃朗作獰笑曰大佳大佳汝果娶之矣雖然吾一日生者汝亦不能安享今當憑腕力决之汝弗自滿言已怒絕奮拳復進却斯姆亦猛力抵拒兩人遂互仆時火勢盛張熊然朗燭海面爲勢絕險而兩人初不顧恤忿關弗已須之帆桅着火立折船遂欹側作迴旋且覆風力狂捲烟燄彌布兩人氣息都窒然仍竭力爭持迨火逼益近爇灼及肌臂始各釋手斂避此時勃朗鬚髮都燃却斯姆亦創其臂然彼此咸不覺楚勃朗則張目觀火見前艙亦着燒猺唇漸漸下傾知垂沈矣因大聲曰隹哉此船　息且盡此事可决之帝座之前無庸　力却斯姆立答曰否徒死奚益少俟可更爲决之今趣下小艇弗濡滯也言竟忽冒烟而進直犇後艙少須挾一物出則耐爾盡像也旣出力引勃朗下小舟解纜鼓槳而行稍遠却斯姆引目注盡像徐徐曰弼萊吾等抵岸時當更决其事勃朗立答曰良然吾等此决在法必有一死然即此很　勢必俱殞則耐爾失所憑藉於法亦匪今爲彼美計依汝可也言已兩人皆嘿然久之舟行旣遠天色亦垂暮廻望戈耳温大船惟見火光一星閃爍波心而已比登岸知衆都無恙乃聚謀决　之策而霍耳森忽建議謂與具客死殊鄉曷若歸家謀之衆皆然其言兩人亦允可遂歸 
 
 
 

Page 15

 
 
   
 
 

Page 16

 
 
   
 
