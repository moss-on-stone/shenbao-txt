# 1892 - 65 - 4906782

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學者苟揣摩有素則片言決獄卽無難譽起青油近又增輯續編三編於是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成准在三月杪卽可告蕆如欲預定者計每部價洋六元可至申報舘帳房先付三元掣取書票書成之日再付三元卽可取書一部若欲觀樣張則請移玉至申報舘至出書後購取則當另定價值不能若是從亷矣此啓 
[論巡緝私鹽]  
　　論鹽政於今日征榷之法可謂嚴且密矣設官置史各運奇謀雇勇練兵專司巡緝歲費餉糈不知凡幾而立法雖備私販仍横官吏駐紥必當私販出没之區而私販往來每在官吏駐紥之地下之與上一似故相難者蓋利之所在人所爭趨上與下所以結不解之緣也欲利源無遺漏必辦理之得人於是愼選能員精練壯勇冀收羅於一日如前報所記揚府許太守疉獲私鹽至十餘萬斤并緝獲私船私梟與窩囤之處其於榷政不無小補然被獲者雖多遺漏者更多以人所共趨者而欲以威力服之使涓滴無漏不亦戞戞乎難之哉且政之行也在順民心因民所欲而令之則百令而百從奪民之利以爲利則百令而百反私鹽之禁因民欲乎奪民利乎榷鹽之法起於管子其言曰十口之家十人食鹽日口之家百人食鹽萬乘之國人數千萬大男月食五升少半大女三升少半月人三十錢之籍爲錢三千萬請伐薪煮水爲鹽正而積之十月始征至於正月成三萬錢下令曰孟春旣至農事且起大夫無得繕塚墓理宫室立臺榭起墻垣北海之衆無得聚庸而煮鹽此則坐長十倍以令糶之梁趙宋衛濮陽饋食國無鹽則腫守圉之國用鹽獨甚桓公從之遂致富强覇諸侯立法之巧未嘗不稱快於一時及其久也朘削日甚民不聊生流民布德齊遂不國故晏子曰山木如市弗加於山魚鹽蜃蛤弗加於海民參其力二入於公而衣食其一山林之木衡麓守之澤之葦蒲舟鮫守之藪之薪蒸虞侯守之海之鹽蜃劉望守之縣鄙之人入從其政偪介之關暴征其私布常無藝徵斂無度其苛如此豈非管仲啓之周禮所建山澤之官雖多然不過掌其禁令之厲禁何嘗征榷取財夷吾因齊負山海之利乃興鹽鐵之征其論鹽則雖少男少女所食論鐵雖一鍼一刀所用皆欲計之苛甚矣故其言曰利出一孔者其國無敵出二孔者其兵不詘出三孔者不可以舉先王知其然故塞人之養隘其利途貧富予奪皆在於君使民見予之形而不見奪之迹故民可愛而洽於上此不遇巧爲之法欲陰奪民利而盡取之者豈足以歴久遠而今之緝私則不見予之形而有奪之迹是又非仲之比矣古者關市譏而不征什一之外更無他求奈何日食所須猶嚴其禁明初礬禁極嚴有私煎者論如私鹽永樂之際温州府民言歲輸曰礬數十斤出路阻隔負運實難乞改附海運帝曰礬特以染色耳而勞民於數千里之外可罷其歲徵宣德之際有言中條山產礬乞禁私採者帝曰古之人君惟欲民富凡山澤之利皆弛其禁若礬可利民聽其自採二君之言造福無極鹽之與礬其爲民益不更大乎乃自管子以後鹽釐之征有增無减漢魏之時亦常弛禁然亦不久卽復此後更不聞有一日之除是獨何歟雖然鹽之一物其爲民用與布帛粟米同一不可缺歲入捐欵以此爲大宗軍國所須均於此是取夫爲民父母而吝其醯醯富有四海而吝其一物言乎惠養似宜弛禁然禁之者非苟爲供大官之用斂山澤之財寛田疇之賦收關市之稅助什一之儲取彼與此非欲爲已所謂資天地之產惠天地之民未爲不善况國用無可省歲入無可增此宗捐欵且不可云减豈敢妄除特欲嚴巡緝以禁私則尙未得禁私之道夫鹽務中人恒謂官引滯銷皆由私鹽充斥之所致而不知私鹽暢銷實由官鹽價貴民間食用何問公私擇廉價而從之此豈官府所能禁官鹽之價貴於私鹽食户皆裹足不前鹽務安望有起色苟不探其本而惟以巡緝爲能則巡緝愈嚴鹽務愈壞何也蓋巡邏密則用人必多用人多則糜費必大夫糜費何自來乎無非增鹽價以取償耳是巡緝愈嚴官鹽之價愈貴官價旣貴則私販之出愈多夫食户之就賤私販之圖利如針芥之投如磁鐵之引有不期然而然者邏者雖多亦有何益然其本究安在則請平官價以廣招來節經費以輕成本質諸熟於鹽務者以爲然乎否乎 
[蜃海奇聞]  
　　營兵大朗德於元旦在府城隍廟焚香卒發癲狂自數其短前報已綴其略兹聞大浪德自元旦得病後一味獃癲百藥罔効迭召巫醫均目爲鬼祟之證内經素問之所不載無法療治敬謝不敏德乃伏地長號以舌餂地酷似剛　公形狀並令其妻將兩手踞地效其所爲且令隣婦以裙下雙翹加諸其首始覺快意延至本月初二日竟登鬼籙垂斃之頃其比隣咸聞毆打聲德呌嘷不已大笑三十餘聲始寂然視其身則遍體青腫如受人鞭撻者是亦異矣○上鄉任橋一帶地方屢有刨棺之案本年正月中多至十餘起有棺被刨開而僅存屍不見其首者有一棺中而具兩三顆首級者鄉愚受其蹂躪往往隱忍不報夫匪人刨棺原爲財物起見遂致罔顧法紀甘蹈大辟今所刨之棺悉屬窮苦農人片板薄材草草殯殮旣無殉葬珠寳又乏值錢衣衾彼獨何心而下此毒手有謂匪人取死者頭骨以爲合藥之用故不論貧富胡亂下手也然乎否乎○柟溪楓埠地方向有航船兩艘此往彼來絡繹不絶本月初三日一船開行適遇石尤風勁舵工收篷不及以致全船翻覆同舟三十餘人均幸撈救得慶更生惟三男一婦則已付諸東流矣逝水茫茫招魂何處寄語長年可不留心駕駛哉○元夜放燈游人如蟻每有無賴棍徒扮成戲齣沿街徵逐鑼鼓喧闐於前火纜照耀於後博人一粲卽俗所稱柳翠也本年扮柳翠者仿效西人模樣西人知之以其有意戲侮函致觀察請爲諭禁旋由觀察立飭邵補堂大令出示禁止想此後無賴棍徒當不敢仍蹈前轍矣○阿香車來往雲中頻頻送響加以春雨　綿寒威料峭遊春士女未免搔首問天悵芳時之孤負也 
[甌江宦轍]  
　　新任泰順縣鄧時菴明府履中於初七日辰刻乘輪抵甌在東陽春客寓暫駐襜帷初八早謁見道府筮吉月望赴泰順履新○前任泰順縣金羅仙大令鴻霄以名進士現宰官身學問有餘而吏治不足現因門丁被控致奉中丞奏請開缺約在月望前後卽可交卸晉省云○温處道李健齋爵觀察示期於本月初十日甄别中東兩書院濟濟多士莫不摩厲以待良工之識拔也○初八日爲丁祭之期李觀察德太守率同僚屬均於寅初恭詣府學大成殿致祭恪恭將事濟濟蹌蹌引贊諸生亦各衣冠整肅祭畢領胙而歸迄無失禮誠盛典也○温州府德峻臣太守本擬初十日乘坐招商局輪船繞道申江赴省謁見大憲面稟要公兹聞超武兵輪於望後來甌遂稍緩行期俟蟾光圓後卽 
 
 

Page 2

 
 
乘兵輪啓行云○前左營遊擊陳虎臣遊戎因病出缺曾綴報端兹聞於初七日發引開吊同營將弁咸往弔唁白馬素車絡繹於道德峻臣太守亦於是日親往奠醊大哭失聲盖太守之與游戎雖文武殊途而誼屬同舟情深贈縞宜其哀從中來不能自已也 
[府試三覆案]  
　　松郡恩太守三潰七縣文童案於十一日十點鐘發貼著於十二日進院終覆今將各前列錄左華沈純潛沈銑王嘉猷鍾文炳顧禮模盛時溥周維馨蔡邦藩楊廷桂沈福來沈淇黃明良施培麟包溶葉圭璋雷以豐沈調陽李長華陸宗曹吳前岡奉莊寳謹朱承昭蔣道謙何亦濡莊致中錢安彝翁國孫季毓朱墀胡德言婁張錫謹何祖望潘廷璋周廷璜杜葆璇錢葆珍胡常忠王廷枚馬廷良夏憲章沈則潛吳昌壽馬世求倪廷梁陳醉經楊鈞一翁璜王廷槐徐桐材夏光昌金倪道章黃開泰彭城吳文煥徐宗華王近仁徐開泰周承仕吳履巽姜光華上王植善徐宗瀛劉榮晉凌鑑氷黃增錫朱士芳林祖濬瞿貽孫康鴻機金祖圻李顯楨艾棠青穆湘瑤陸培業潘俊麟單慶銘張秀芝陶明源朱維新張祥飛南顧良璧朱善麟金曾礪江同福徐世模盛人健顧世璜丁蓮陸志鴻傅恭然青章葆龢陳承濬馬家修王繩德陳龍章徐宗德蔡竟成楊之棟沈彭年許世銘 
[府試終覆題]  
　　松江府恩太守於十二日終覆松屬文童題目錄左或相什伯唐棣之華孰謂微生千歲之日各作一起講 
[詳述會匪]  
　　月之初五日經撫標中軍米海秋叅戎在寗國府南陵縣境内拿到會匪黃金龍一名仇攀曾姓一名圖佔婦女一名又獲機器一架當經撫憲沈仲帥堂訊數語旋卽退堂飭令差役將該匪小心監禁各情形已紀報端兹中丞於初六日札飭司道以及文武營務處各大員在撫署箭道演武廳扃門會訊關防嚴密局外人不得與聞初七日又扃門會審至初八日有傳及該匪已供認身入哥老會彼係老五又供小的實係黃姓并非王姓眞正王金龍現匿在徽州府一帶愿作引線緝之俟拿獲後乞將功抵罪至佔妻一案堅不肯招云 
[寍波府示]  
　　欽加三品銜補用道特授寍波府正堂加三級隨帶加六級紀錄三次胡爲曉諭事光緒十八年正月二十四日奉學憲陳牌開照得生童正塲之日該提調官務須飭縣多備燈燭一面大書某縣第幾牌一面楷書該生童姓名於考棚之内多置條凳靠椅各處魚貫成列卽將牌燈分置凳後每凳相距必須容坐五十人届期由提調派委幹員數人帶同派出郡縣幹吏各學胥斗按照燈牌姓名逐一唱名令其鱗比就坐不得稍有叅差亦不得起坐自由别寫燈牌每牌十人只用一面大書某縣第幾牌一名至十名或某縣第幾牌十一名至二十名之類俟本部院開門時燈役取十人牌照會該管胥斗令所管十人魚貫鵠立於轅門聽知縣點名大門聽提調點名次第前進逐一應名該提調官飭縣仍先於大門内用堅實栅欄就甬道左旁曲折安置其中只容一人行走以免爭先前後如左旁地勢低窪鋪墊木板磚石以便行走其上用蓆棚緊紥以蔽風雨合行牌仰該提調官飭縣預爲備辦一面出示曉諭如有故意擁擠及不遵約束者准該提調官卽刻查明扣除庶幾禮教肅清規模嚴整旣可及早入塲專心應試兼免擁擠喧嘩及傾跌損傷之虞諸生童等必能恪守法度也懍之愼之等因奉此除飭縣備辦外合行出示曉諭爲此示仰闔屬諸生　一體遵照毋違特示光緒十八年二月初六日給 
[春花失收]  
　　寍郡四鄉所種荳麥菜子名爲春花日來陰雨連綿河水漲與隄平田間積水無從開放且天氣寒冷所有荳麥菜子等種頗虞根朽農民大失所望也 
[亮節清風]  
　　本月初五日爲兩淮運憲江蓉舫都轉七十弧旦通泰海三分司曁所屬各塲員均陸續來揚祝嘏屬下各員以及本郡文武印委士庶紳商亦於是日衣冠往賀乃都轉預飭門者將東西轅門關閉一律擋駕署内亦不鋪陳無論親友寅僚餽送禮物槪辭弗受雖至戚亦靡不敬璧一時議者謂都轉古稀華誕與常壽不同而廉介如此其亮節清風洵近今不可多得也 
[德化縣正塲案]  
　　九江德化縣考試文童正塲案於初四日二更時發貼計招覆五日七十名着於初六日進院覆試所有前列抄錄左方王文鐸羅維翰蔡懋淑李德箴李錦章蔡許李盛鑪鈕傳善李德澂鄭呈楷趙烈成余仁春黃奉榦陳言李明堪李忠明魏相伯劉則李唐愼封黃功鉞○初覆頭題明辨之篤行之經題三之日於耜四之日舉趾詩題賦得二月春風似剪刀得春字五言六韵 
[絳雪樓望春記]  
　　宜昌府城正月二十二日南門外各鋪一律開張先一夕燈綵輝煌比户施放花爆眞數年來未有之盛也○邇者天時乍煖乍寒偶遇暢晴頗覺重裘可卸一逢陰雨卽峭寒　骨榾柮不温意者碧翁翁亦習於人情之冷煖乎嘻○某日寳華江通固陵三輪船同日到宜次日寳華卽開往漢口所裝之貨較往日倍多旦有貴重者怡和洋行昌和新輪於正月望前過武漢江中輪葉破壞遂回至漢口以便興修近有信云已由漢口開駛來宜矣○寳華輪船由招商租價至二月中已届一年期滿近日招商局又訂約再租一年業已兩下允洽矣○前報載府城某姓媳自縊云云近聞人言被姑及小姑妯娌之毆而斃旣斃復用繩高吊裝作雉經洎母族人來查見死者胸前及下身俱用鐵釘釘穿且更遍體傷痕明係生時非刑凌虐而死惟某姓係本城殷户媳之母族亦甚有名望是以並未控官云 
[步武瑤光]  
　　瑤光奪壻爲佛門淫蕩之濫觴兹聞蕪湖北門同豐里停雲庵二三衰嫗在内焚修如醉如痴不僧不　自奉頗爲奢侈且善逢迎以致往來於朱門繡户時人皆喜其柔媚往往有女菩薩皈依蓮座每日香車　　不絶於途並時見慘緑少年輪流出入庵中設有曲房邃室燈屏繡榻鏡檻脂奩十色五光悉如人家閨闥據云乃胡仙姑所用實則巫山咫尺爲襄土雲雨之臺噫此竟如滬上臺基矣禁之其可緩乎 
[浙省官報]  
　　正月廿八日工部主事吳超拜會候補副將倪祥福禀辭回於潛防次候補府劉至喜禀見叩辭湖郡釐局劉宗晏禀見禀辭赴津局通判葉長綬號燧章湖北人由京分發來省禀到戴洪禧由湖州來省禀到禀見卽辭候補布理問汪煦府照磨席素德均稟辭赴津局典史周彭壽禀奉臬司委武林門外分巡差禀謝廿九日中恊曰禀見四營都守俱稟安傅澤鴻禀見候選知州謝祖沅禀辭回紹湖州府經歴陳壽彤禀知籌賑局飭知蒙保知縣在任候補經部核准來省禀到禀謝二月初一日將軍吉杭都統常乍都統忠學臺陳織造英俱差賀藩司劉臬司黃糧道世嘉湖道王俱進見運司惠金衢嚴道唐俱差人禀安候補道黃進見銷倉聖祠行香彭宗俱進見台州恊楊禀見禀辭回署杭恊林中恊曰省防統領劉候補副將李成林劉瑞卿鄭尊友郭榮桂遊擊蘇長慶俱禀見親兵副營叅將劉天興左營遊擊王鼇中營都同蔡錦章均由台防來省禀到禀見八旗協領四營都守省提塘蔡杭嚴衛韋俱禀安杭府李禀見銷龍風神廟行香候補府王嶔趙慶祺潘祖頤均禀見時慶萊奉傳閱卷禀安銷差劉宗標禀銷假禀見傅澤鴻禀奉委初六日點名收卷差常安禀知本日接辦江干釐局潘志枬稟銷江干厘局杭同知孟　防廳高中防廳胡西防廳趙杭通判陸俱禀安候補同知余乾耀禀見禀辭赴津通局齊景琛禀銷黃道關厘局通判梅振宗仁和縣高錢塘縣伍俱禀見於潛縣劉臨安縣楊俱禀見叩辭回署西安縣徐江山縣金建德縣吳新選長興縣尹候補縣程賛清葉承鈉三學五監院各自領佐貳候補文武各官俱禀安上虞縣徐專丁來省禀知清湖局於十七年十二月廿一日交卸經收厘捐均已掃數解清並謝山東賑捐頒到實收奬叙同知 
 
 

Page 3

 
 
銜卽用縣李蟠根左宜之李棻黃大華葉南金謝福慶紀驤黃福元何士循黃　奎大挑縣葉紉蘭柳商　范澤漙樂桂榮趙登詒俱奉傳閱卷禀安銷差候補縣江澄禀見辭回平湖厘局方家榖禀見禀辭赴津　局按司獄顧興嗣禀見湖州府經歴陳壽彤禀見卽辭回署縣丞王恩炬禀見朱光華禀辭赴津局趙文翰禀見銷下五叚冬防禀知到下二保中差典史周懋斌禀知到差初二日候補府錢溯時禀知潘司糧逭委海運通局差禀見叩謝潘志枬禀見時慶萊劉宗標俱禀知藩司委閱課卷差丁憂候補運　王瑞年禀安禀謝止任臨海縣趙惟崳禀知嘉興任内交案銀兩遵飭補解清楚大挑縣鄭遇夔禀銷催温州衛交代並温屬地丁差山東補用縣孫暹禀謝禀辭赴都補昨日府照磨張文晉中四叚從九品趙承恩何樹藩均武林門外汪繩祖上三叚歐陽承忠典史周彭壽並禀知本日到武林門外保甲差均下二叚蔣啓棻申六叚任東海清波門府司獄范傳舟未入流春榮並禀知本日到湧金門稽查均望江門高炳堃城隍山何傳烈上四叚巡檢李開鏞下二叚王家槐上五叚閻　傳上二叚並禀知本日到望江門稽查俱禀銷冬防保甲差 
[鵠迓旌麾]  
　　聞常鎭道黃觀察將次乘輪來申印上海縣袁大令飭令辦差家丁及差役人等往各碼頭准備迎接 
[匪首熬刑]  
　　會匪頭目王金龍拿獲解縣迭次訊供已紀前報前日又經督憲委員余司馬等乘輿到案升堂研訊黃一味游移司馬判令笞責二百板仍無確供喝令鞭責三百下還禁候核 
[騐屍詳述]  
　　昨報紀報請騐屍一則兹悉上海縣袁海觀大令帶同書差仵作人等乘坐官舫用小火輪拖帶於前日午後五點鐘時行抵東溝大令舍舟登陸乘輿行八里許始至井亭左近原差及廿二保三十四圖地保顧元興已預備屍塲大令旣升座顧供稱死者年約三十左右聞係川沙人不知其姓名素以胠篋爲事此次又向沈家宅竊物致被拘獲毆傷斃命將屍抛在三十六圖中至夜半時將屍移至小的圖内小的知之徧查並　親屬爲此報請相騐叩求明鑒原差禀稱小的現將行兇之沈三大拘獲解案卽請訊究大令提沈研詰沈供稱係本邑人向以耕種度日住居沈家宅前晚小的臥在床上聞外面有捉賊聲旋聞毆打聲小的出外看視伊等已走散小的並未行兇亦不知何人毆打求恩鑒察顧又稱昨日小的到案具報至晚間沈家宅糾同多人欲將屍刦去幸小的之夥先時覺察立時准備未被刼去大令謂沈曰本縣業已查明爾等拘獲此賊之後縛在旗杆上肆意毆打死者身爲竊賊宜遭衆忿但爾等拘獲後亦應送官究辦不應私刑毒打沈堅稱實未行兇大令飭仵作如法檢騐良久始據報稱騐得死者胸前兩肋等處受有傷痕大令離座親視無悮卽著由善堂棺殮發封旋命駕至沈家宅勘視旗杆捆縛痕迹勘畢命原差將沈帶回大令遂乘原舟返滬其時已鐘鳴十一下矣 
[相騐自縊]  
　　潮州人黃永家向爲烟膏店夥邇來賦閒無事前晚行至滬城邑廟西首館驛橋堍月臺基上自縊身死昨晨九鋪地甲俞慶知之四處查訪並無親屬卽投上海縣報請相騐午後三點鐘袁海觀大令帶同仵作書差人等鳴騶涖止該地甲已預備屍塲大令升座後忽有黃則忠投案訴稱係潮州大埔人現爲烟膏生理永家係小的堂兄向與小的同業素有瘋病時發時愈家中並無妻室昨晚不知如何在此自縊叩求明鑒大令飭仵相騐旋卽喝報委係自縊身死並無别故大令親視一周則忠又稱小的情願自行棺殮請免發封大令准如所請卽著具結大令遂呵殿而回 
[縣案彚錄]  
　　左錫蕃投法公堂具控天津泰記號主張玉田欠銀一千九百餘兩一案當由朱明府飭將張妻郭氏送縣訊辦而張之夥張象乾因虧欠章金堂米價銀兩亦在縣控追已見前報前日晚堂由袁大令提訊左投案請追張郭氏供稱丈夫因事赴粤號中虧欠銀兩小婦人實不知悉張象乾供稱左之銀兩均由號主張玉田經手現往廣東求請明察大令飭令張郭氏赶緊函追張玉田來滬以便料理張象乾交差先將章金堂之欠欵料理明曰禀覆候核○王金邦控張紀忠賴婚一案袁大令訊究之下以張紀忠不能專主著限三天將其父張祖英其　張氏交案訊辦己見報章迄今逾限已久紀忠置諸不理旋經原差禀明大令已出堂單飭差下鄉拘提矣 
[英界公堂瑣案]  
　　包探陳阿九禀稱據某西人報稱曾令管事人施　生付恊昌泰記煤炭店洋十二元半不料被其吞用等語旋查　該煤炭店之平永卿據言此洋未收到爲此將施送案請訊某西人申訴前情並稱應付各項洋銀皆經施手現旣查明協昌泰記之洋被其　　容再細查有無别項侵蝕施阿生供因有急需暫用此欵容卽措辦洋銀歸還平永卿稱與施阿生相識伊旣欲措洋料理自可不事苛求蔡太守飭將施阿生暫押俟原告西人查明有無别項弊端於下禮拜一覆訊核辦○張金才訴稱拍賣各貨被陳東山　去自鳴鐘一架由捕阻獲人贓送案請訊陳東山認竊求恩蔡太守判管押十四天贓交張金才領去○新丹桂戲園管門華捕禀稱有華阿福强欲入園看白戲喝令出外伊　一味倔强將小的毆打有印捕眼見爲此將華拘案請訊印捕訴稱確見華阿福毆打華捕華阿福供蘇鄉人現在林桂寳處爲傭隨至戲園並非看白戲被捕阻止與之爭論不敢逞蠻蔡太守判罰華阿福洋三元撥充西醫院經費○包探張九意禀稱張阿福被沈洪紀行竊棉被一條拘獲人贓送案張阿訴稱被竊棉被由包探拘獲人贓解案今請給領沈洪紀供向做小工初犯行竊尙求施恩蔡太守判沈洪紀管押七日以示蒲懲贓父張阿福領去○包探顧福亭禀稱寍波人陳春富寳山人邢茂茂等前因犯事遞回原籍今又來滬爲此拘案陳春富邢茂茂同供現已改過自新不敢犯法　太守謂陳春富邢茂茂等旣因犯事遞籍豈容復來滬上判各笞責一百板押候備文遞籍○包探顧阿六稟稱沈阿春屢　犯竊遞回青浦原籍今又　滬行竊張太甫家銅杓棉被拘獲人贓送案張太甫請爲領贓沈阿春俯自求恩蔡太守判笞二百板押候備文遞解回籍贓給張太甫領去○三百八十二號華捕禀稱倪雲州持套褲一雙至質鋪質錢有沈立方冐充包探夥上前查問意圖訛詐兩相爭閙爲小的所見拘案請訊倪雲州稱在某公館爲傭因有急需將套褲質錢突有沈立方指爲竊贓遂相爭論被巡捕所拘沈立方供見他典質套褲情有可疑因之向伊　問尙求施恩蔡太守判沈立方管押十四天套褲父倪雲州領去○二百四十七號華捕禀稱見張永全牽羊行走適有馬車東洋車啣尾而來喝令讓開張置若罔聞致相碰撞今將張拘案請訊張永全供稱此次實出無心以後自當改過蔡太守判張永全管押兩日以示薄懲○二百二十九號華捕禀稱昨在三馬路見康阿三與劉松谷打架爲此拘案請訊劉松谷供被康阿三欠錢五百文向索不付反出不遜語故與爭閙康阿三供欠劉之錢因一時無力約期歸楚伊不允致相口角蔡太守判康阿三管押兩日劉松谷開釋欠錢著自行理還○包探黃四福稟稱犯竊遞回蘇州之陳月卿今又來滬行竊王阿三家氷烟筒一枝拘獲人贓送案王阿三投案請領贓物陳月卿俯首求恩蔡太守判笞責一百板押候遞籍贓給王阿三領去 
[法捕房瑣事]  
　　寗波人張南安在福建安泰木行内偷竊其叔張愼之囑收洋銀一百八十元遁逃來滬經法捕拿解公堂朱明府訊問之下著押候查明再核其詳已見前報昨晨九點鐘朱森庭明府莅八仙橋捕房時包探王榮培禀稱小的奉諭後業經查得英租界合豐衣莊夥陳立榮確知張南安之來踪去跡今將陳傳案請訊明府卽問陳立榮曰爾與張南安是否親戚供稱張南安於前數年曾在小的妹夫所開衣庄内爲客司嗣因作事不善卽行辭歇在後往福建不知伊如何竊洋明府謂爾旣與張南安素來認識此次張南安因行竊伊叔洋銀逃至滬上爾可暫爲作保否陳稱小的與張南安本無交情且未知其底藴不敢代保明府卽將張南安帶案問曰除陳立榮之外另有親戚否張供稱祗　寗 
 
 

Page 4

 
 
波江北岸羅家道頭業錢庄生意之羅和慶係小的親串可以繕函請其來滬明府著將張還押候核陳無干令其退去○隆茂棧小工張和尙與揀羊毛之陸張氏姘識經該氏之夫陸洒涇來滬　獲扭送捕房朱明府訊知有二房東陳少堂從中多事著提案質訊此已紀諸前報者也昨晨包探將陳少堂提案明府著將原被告等三人一併帶至案下逐一訊問旋據陳少堂供稱小的原籍鎭江僑居治下現在同仁輔元堂東首戒烟局爲經理人家中尙有餘屋轉租與張和尙陸張氏等姊弟同居當日有陸泗涇前來尋妻不知如何糾葛小的均不知悉明府謂戒烟局乃騙局也陸張氏背夫逃逸爾不應招與同住及本夫尋見爾反出頭硬霸是何意見陳嘵嘵强辯明府問張和尙張供陸張氏係小的之姊於去年來滬傭工因病不能出外暫住小的家中並無别情又問陸張氏曰爾與張和尙是姊弟否供稱與伊素不相識去年在羊毛棧内作工始有覿面之　　非姊弟明府問曰爾懷中所抱幼孩是否張和尙所生張接口稱此孩實係陸泗涇之子明府謂張曰爾將有夫之婦誘與通奸殊　可恨判令　責二百板著具改過切結問陸張氏曰爾今年幾歲成　已有幾時供稱今年三十五歲於十七歲時成親明府謂鄉間婦女自應在鄉紡織何　藉傭工爲名背夫來滬與人私識喝令掌責四十下以儆將來謂陸泗涇曰爾妻出外傭工由爾貪吃懶做所致此次想因無錢寄回爾卽來滬纒擾著亦笞責四十下將妻領回管束○積竊蔣小星被包探拘獲送案訊押一切情形已列前報昨據包探王榮培禀稱今又查獲押票八十五張内有廿四張已有失主另有押本三十餘千均押在城内質鋪請備文往吊明府允之諭將蔣押候核訊○木匠朱和卿與王華氏犯奸被本夫　和尙戳傷手臂送案判懲本報已屢紀之矣昨有朱之母朱丁氏偕术作頭周成祥投案請保和卿出外明府問朱丁氏曰爾子因何管押爾知否答稱兒子素來巡分媳婦死後迄今尙未續娶明府請爾子鞋帽脫在人家尙稱安分耶爾溺愛不明本應掌嘴該氏一再叩求明府始准其帶子回去自行管束 
[天必福之]  
　　竊謂福憑心造善必天知起念之慈祥鬼神皆鑒助幾文之善愿福祿駢臻兹本月十二日蒙常州江陰縣悟遲生善士交回捐册一扣内開代蓉江靜道人惠助施醫贈藥一文愿洋廿五元求航海平安此行遂愿等語又蒙新太古棧帳房四户共助洋十五元子惠拜登寅衷銘感宏開善念上逹天心允宜雁塔書名定卜鴻圖輯瑞引詹紫氣曷罄丹忱爰誌報章並鳴謝悃上海虹口元濟堂同人等拜啓 
[東賑彚登]  
　　謹啓者敝堂頃奉到海上息樵氏大善士樂助山東小清河賑捐由協成乾號交來洋二百元又奉到朱少梅大善士樂助洋一百元綺園寳號樂助洋五十元鍾揚列大善士樂助洋十元源源而至廣叨將伯之功滴滴歸公深荷同仁之助山頭造塔積德累仁釜底抽新一勞永逸天神感佑百世蒙庥功德旣宜民宜人福壽定無邊無量謹登報章望風叩禱并敬告海内樂善君子冀廣善緣上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　二月初四日翰林院陳光宇會辭行縣丞金桂芳巡檢龔景棫均傳見候補道蔡世保楊兆鋆知府阮祖棠均銷假知州湯華袞正任宿遷縣黃金鉞睢寍縣侯紹瀛知縣陳守晸曷　熊高振聲邢毓馨胡廷琛戴輔衟常牧楊鳳池銷北六七段保甲並到南五六段保甲差州同胡瀛均禀知閱卷知縣朱文炳奉委府發審差初五日藩臺瑞准補徐州道沈候補道吳炳祥蔡世保沈瑜慶馬聲煥羅廷玉王定安郭慶藩李家驊王詩正歐陽霖長江安慶恊譚鴻聲毫州土懋勳南捕通判鄧心茂禀知任事通判鍾楠屠作倫考試灣頭厘捐許廷楨察看辭二位均奉示知縣崔作　禀知到龍蟠里火藥局差浙閩都司董全才叩謝管帶寰泰兵船卽辭雙甸騐補厘捐縣丞李芳到卽辭各位均見江防同知興奎禀知交卸南捕通判事通判祝傳望長沙縣彭永漢湖南來進京二位均到知縣梅長元奉委厘捐局收支差 
[邗江官報]  
　　二月初一日湖北周守戎玉寳解餉來初二日孔涵厘捐姚别駕壽春過揚是夜二鼓江都轉由省回轅初三日東臺縣王大令北掣錢司馬曁通泰海三分轉俱到揚初四日羅鹺尹崇德起復回淮 
[上海鐵馬路廣益善堂謹登辛卯全年清單]  
　　啓者敝堂辦理各項善舉荷蒙遠近諸君子解囊槪助頼以不替感佩無旣除將逐月收欵隨時登報外例於　間彚集收支細帳條分縷晣刋刻徵信錄呈送各捐户以昭核實惟司藉鈔對手民雕鏤一時勢難竣事用特先將總數登報以供公鑒一俟刷印告竣再行送請台閱其集福捐册當卽隨報附上務祈仍舊樂輸實深翹企所有上年帳目開陳如左特此奉佈敬請德安計開一收月捐錢洋兵一千四十二千四百十七文一收藥捐延壽册錢銀洋共九百廿二千三百四十七文一收隱名氏樂助藥捐規銀五百兩合作錢六百九十四千文一收金宏康宏基樂助藥捐洋二百四十三元六角合作錢二百四十六千三十六文一收安懷册錢銀洋共八百六十四千三百八十文一收英法美租界一文愿捐共錢一百九十九千六十一文一收徐棣山翁接嬰捐錢洋共二百七千八百八十三文一收各户施米捐錢洋共一百八十四千二百廿四文一收何祖安翁助材捐合錢三十一千八百十五文一收各户領棺貼費合錢三十七千五百七十二文　收醮壇捐錢洋共十七千七百一文一收本義塜地租錢三千三十文一收暫記合錢五十千文一收隱名氏助藥作價合錢二百十一千五百文一收朱茗齋翁助來白茯零廿五斤作價合錢七千文一收隱名氏代墊欵合錢三百廿千文以上共結收錢五千千零三十八千九百六十六文○一收給藥二萬二千一百七十四貼計錢一千一百四十六千三百九十六文一付育嬰經費合　三百廿七千四百五十一文一付貼嬰逹生領費合錢一百九千七十文一付購辦施米合錢一百九十四千四百五十五文一付合棺木料釘漆工合錢九十一千六百九十八文一付醮壇費合錢四十一六百五十一文一付保節月糧合錢一百五十二千二百文一付施茶合錢五千一百十六文一付義塾書籍筆墨合錢七千四百三十三文一付關聖陞座用費十一千六十一文一付老民柴米合錢二百七十二千二百廿八文一付又福食雜項合錢二百六千一百廿文一付又殯葬本義塜費合錢十六千九十文一付又添設櫃床合錢三十千三百文一付塾師書契鄉約薪水合錢一百十二千七百六十文一付藥房薪水包紙雜項合錢九十七千六百廿二文一付内外科醫士輿金合錢二百廿千五百六十四文一付司事薪水堂使辛　合錢二百廿三千三百九十文一付惜字惜榖雇工錢十五千二　支一付各署節規錢二千八百廿文一付刻　信捐啓票簿紙筆墨等合錢一百十三千六百廿五文一付本堂福食柴米合錢三百十七千八百七十一文一付又零用合錢廿一千一百文一付又煤餅刀柴水旱烟合錢三十千四百十五文一付香燭油茶葉挑水虧串合錢四十二千三百三十二文一付添置　財　物合錢七十七千十二文一付還上年除收不敷墊欵合錢一千一百四十八千六百三十六文一付除夕現存銀錢洋合錢四千三百五十文以上共結付錢五千千零三十八千九百六十六文司事抄呈 
 
 
 

Page 10

 
 
   
 
