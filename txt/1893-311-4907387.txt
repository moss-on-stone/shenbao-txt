# 1893 - 311 - 4907387

 

Page 1

 
 
[新印彭公案出售] [  圖書集成局代啓]  
彭公案一書新奇可喜酒後茶餘一編晤對足以醒倦眼而寄豪情由三友書屋託本局代印紙墨精良裝潢工雅每部碼洋八角由天津文美齊上海逢源里熙　書莊申報館間壁申昌書畫室伋江佐書林各書坊寄售有欲快讀府書斷必當爭先購取也此佈 
[科塲舞弊論]  
甚矣科塲舞弊之多也前者浙江主試殷周二星使過蘇州時有周福清者瞻敢遣家丁投遞信函中藏銀票一萬兩意欲爲人賄通關節僥倖成名幸殷星使鐵面無私將家丁獲交蘇州府解至浙江訊辦屢經嚴訊所供終屬游移在旁觀擬議之詞咸謂作奸犯科欺君罔上一經定讞首領恐難保全薄海人民應亦不寒而慄矣乃不謂如聯侍御　所奏則順天科塲之弊更有可駭可驚者奏摺中略謂近來順天鄕試弊端滋甚富豪者目不識字而出貲倩代幾於成巿奴才風聞今科中式舉人周學熙湯寳霖蔡學淵陳步鑾黄樹聲萬航皆紈袴不能讀書自錄科以至鄕塲無一非倩人者揭曉之日道路嘵然蓋周學熙塲屋之文係假孚鄰鋪而不識其佳出塲又倩人代作三篇歸以騙其父其父官河南卽以此三篇傳示同僚及觀闈墨所刻衆皆譁然湯寳霖在塲中出號覓傳遞幾爲監試所執而尚咆哮不服聞其草稿亦係賄人代書者蔡學淵尤愚謬其錄科卷中豐書作壹顧書作顔已被黜落其後不知以何手叚而竟補出遂爾弄弊獲中陳步鑾身家不清其祖父曾爲皂隸其捐京官時以萬金買同鄕官印結得以猥厠部員恣其徼倖此二人榜發後不理於口卽皆逃歸冀息風浪黄樹聲係換卷所中現雖觀望風聲聞巳檢點行裝將遁矣萬航素不通文錄科係倩人正塲係傳遞亦有風聲外間傳言今科舞弊倖中者數十人而奴才所聞較確者惟此六人云云噫科塲條例何等森嚴奈何竟贍大如天不知罪戾耶所最可笑者周學熙之父現官河南則是一宦家子弟也承椿廷之庇蔭席豐履厚正宜閉戸讀書與我輩槖筆依人餓來駈我以致舊學荒落筆墨榛蕪者實有天淵之隔乃旣已不能搦管而倩鄰鋪代作又不知其佳出塲後更雇人另作三篇以騙其父其父復遍示寅好以炫其子之才華卒至闈墨傳觀釀成笑柄諺云知子莫若父何老犂牛竟聾瞶若此豈眞生有譽兒之癖者乎此次幸逢恩榜封章旣遞蒙皇上派麟芝葊徐蔭軒二大臣覆查試卷文理筆蹟隨卽奏請將蔡學淵黄樹聲萬航斥革其周學熙湯寳霖陳步鑾定期另行覆試否則科塲巨案澈底根求大獄之興其能己歟聞之父老言咸豐戊午科塲一案爲亘古所未有是科以大學士柏葰爲正考官兵部尚書朱鳳標署戸部右侍郎左副都御史程庭桂副之揭曉後言官奏平齡等硃墨不符請旨特行覆試旋查得兵部主事李鶴齡代刑部主事羅鴻澤訂正關節以條子送同考官浦安浦託柏葰家人蘄祥懇求中式柏葰允之平齡則訊得曾在票班唱戲奏入上赫然震怒召見惠親王怡親王鄭親王軍機大臣内務府大臣等諭以科塲爲掄才大典交通舞弊定例綦嚴柏葰身任大學士在内庭行走有年且係科甲進身豈不知科塲定例竟以家人求請輙敢撤換試卷旣有成憲可循朕卽不爲巳甚著照王大臣所擬卽行處斬浦安羅鴻澤李鶴齡均照例斬决副考官朱鳳標尚無知情情弊從寛革職鄒應麟亦卽革職永不叙用等因欽此嗣又訊出程炳采陳景詹謝森墀李清鳳李旦華王錦麟熊元培胡祖彝諸人均有弊竇或斬或流或革治罪有差嗚呼噫嘻成案昭然何等嚴厲迄今僅隔三十餘載奈何竟愍不畏法若此之贍大妄爲耶此次犯者固已犯矣順天周學熙等覆試若何目下尚無從知悉卽浙江周福清若何定案亦不能懸揣而知惟轉瞬明年甲午正科所望在事各員悉心整頓而士子亦鑒於刑憲束身自好無復舞弊以冀倖功名庶不負我國家愼重掄才之至意乎 
[本館接奉電音]  
　　昨由京友電傳上諭四道敬謹譯登○十月初二日奉上諭王文韶奏假期屆滿病仍未痊懇請開缺一摺雲貴總督王文韶著再賞假兩個月毋庸開缺欽此同日奉上諭御史龎鴻書奏請飭整頓塲規一摺鄕試爲掄才大典必須塲規嚴肅若如該御史所奏近來江南士子接卷後紛紛出塲午後始行陸續歸號甚至僕人携送考具入塲且閒人出入漫無稽查以致諸弊叢生實屬不成事體著江蘇安徽各巡撫嗣後辦理科塲務須督飭提調監試等官申明例章嚴加約束如有任意抗違者卽行斥革懲辦毋稍姑容以肅塲規而杜積弊欽此同日奉上諭御史龎鴻書奏科塲交卷時刻請申明定例以杜弊端一摺科塲條例士子交卷本有限定時刻不得遲逾乃近來士習不如從前每逾定限甚有遲至刻刻始行交卷　遂致弊端百出而該士子相沿成習視爲故常少加約束動易喧譁監臨提調監試各官亦多姑容寛假殊屬不成事體本科順天鄕試倖中三名業經查明斥革申明定例以戒將來嗣後鄕試會試均著恪守定章按照例定時刻交卷不准給燭倘該士子不遵約束或有抗違卽著斥革嚴辦如該監臨知貢舉提調監試等官有意從寛經朕訪聞或被人叅奏定將該員等照例懲處不貸懍之欽此○初三日奉上諭廣西右江道員缺著黄仁濟補授欽此 
[金鰲隨筆]  
　　承辦廂黄旗滿洲都統衙門爲知照事所有本年兩旗合操現奉閱兵大臣禮親王等諭定於九月十九日等日在安定德勝門外兩黄旗教塲合演馬步大操等因准此除將分定日期開單黏附外相應知照八旗滿蒙漢固山各驍騎營兩翼前鋒營八旗護軍營滿洲内火器營砲營籐牌營官兵按期於五鼓齊集該教塲預備合操其支搭中軍座位預備茶水應由承辦旗備辦至閱兵大臣出城時派員導引應由各該旗自行出派計開分定兩旗合操日期九月十九日廂黄正黄兩旂合操二十日正白正紅兩旗合操廿一日廂曰廂紅兩旗合操廿二日正藍廂藍兩旂合操○禮部爲知照事儀制司案呈所有本年癸巳恩科繙譯鄕試八旂新中繙譯舉人在保和殿覆試應由前鋒護軍統領中請派一人帶領本旗章京弁兵於覆試日在中左門稽察經本部開單請派於九月十八日具奏奉硃筆圈出廂黄旗護軍統領奕功欽此欽遵到部相應知照廂黄旗護軍統領查照○廂藍旗護軍統領處爲咨行事印房呈稱本旗空銜花翎護罼校伊清阿升授委護軍叅領所遺空銜花翎一缺揀擬正陪於九月十六日帶領引見奉旨廂藍旗空銜花翎一缺著擬正護軍校吉祥補授欽此欽遵到部相應咨行兵部卽於本營官册内將伊清阿名字查銷改註吉祥名字再新授空銜花翎護軍校吉祥並不兼充族長之處一併呈報大部查照○繙譯鄕試應考 
 
 

Page 2

 
 
之宗室僅二三人不敷另試照章歸入八旗繙譯鄕試併考合取故自咸豐季年以來迄今三十餘載未有登繙譯賢書者本屆慶榜特開宗室之應繙譯鄕試者只三人主司綜計八旗應試者百十有五人照章取中十一名已不爲苛尚餘中額一名於宗室三卷中擇尤取中庶足廣嘉惠士林之意揭曉後都人皆謂近年未有之奇遇云○禮部爲知照事所有奏補本部漢主事一缺於九月十六日帶領引見奉旨禮部祠祭司主事員缺韓大　署准其補授欽此欽遵到部相應咨行吏戸二部查照○廂藍旗護軍統領恩普以現署本旗隨同辦事副護軍叅領貴善自署印以來幾及三載諸臻妥協近已升補副護軍叅領所有本旗隨同辦事副護軍叅領卽應委令該員貴善實授是缺以專責成己將該員履歷咨行承辦旗帶領引見矣○新授正紅旗蒙古副都統不入八分輔國公載爵統制瀾於九月十七日未刻抵錦什坊街水車胡同正紅蒙旗署内履新該固山印務參領等曁印房摺房俸餉房派差房等八處章京領辦驍騎校等均衣冠伺候 
[賜祭盛儀]  
　　九月十九日午刻爲己故郡王銜多羅貝勒奕絪初祭之期主祭係禮部尚書崑筱峯大宗伯貝勒之孫公子溥頤備鼓樂儀仗黄亭請於正陽門西半壁街吕祖閣廟中迎接祭文天使至時由太常寺奉祭文於黄亭内校尉八人肩荷以行前列金龍黄旗一對御仗一對提爐一對曲柄金龍黄蓋一柄執者皆穿細綢駕衣緑帶號帽黄翎並由本府派護衛官十人乘馬在前引導主祭官乘轎率執事各員以從迤邐由兵部窪沿長安街以抵貝勒府第孝孫於東阿思門外跪迎　欽派穿孝載岐公等四人排班主祭官下轎步入太常寺官由亭内捧祭文以禮部筆政四人前引至月臺主祭官立於几筵前禮部祠祭司滿漢掌印左右陪祭穿孝載岐公等四人兩廂侍列禮部司員二人展開祭文太常寺官宣讀畢執壺琖之禮部司員二人遞酒於主祭官主祭官跪奠三爵興太常寺捧祭文筆政引至燎池焚化孝孫向上行三跪九叩禮謝 
恩訖主祭率執事人員出孝孫等跪送如初儀諸官悉回私第 
[使星北上]  
　　江南正副主試徐文兩星使於初二日辭行初三日出水西門劉制軍豐軍憲均出城寄請聖安此外文武各官鳴騶恭送如禮 
[典試北上]  
　　浙江正副考官殷周兩星使擇於九月二十六日由省垣起節北上是日辰刻撫憲崧振帥曁各大僚先至武林門月城陳設香案俟二星使至寄請聖安畢星使呼殿至下碼頭登舟一時文武各官投遞手版恭送文旌者絡繹於途 
[簪花盛典]  
　　閩中新科舉人於九月十七日簪花是日代理監臨王學政藩司黄方伯臬司張廉訪糧道陳儲憲提調龍鹺憲監試葉觀察曁各協鎭府廳縣十二房官齊集督署約十一點鐘龍杜二主考乘輿而來譚制軍親出迎接有頃二主考曁制軍等步出大堂堂北設有黄亭有贊禮生在旁高唱望闕行三跪九叩禮各新貴亦相隨行禮龍杜二主考譚制軍王學政各至大堂依序而坐堂下設司道并十二房官公案皆係虚位各司道協鎭在堂之兩旁分班而坐肴簋紛陳巡檢朱錫元等伺候送酒飲宴已畢各新貴在大堂上叩謝憲恩已有梨園子弟在堂下預備粉裝大官財神之屬跳舞一番雜以鼓吹笙歌洋洋盈耳閩人士之往觀者齊集堂上下甚爲熱閙未逾時各官鳴騶而回各新貴亦先後分散但見督轅前後遊人如蟻而己 
[科名佳話]  
　　閩省林暾谷茂才旭少年奮發神采照人爲現任學政王宗師所賞識取入邑庠本科鄕試竟以第一人發解宗師代辦監臨當寫榜時唱及姓名甚爲欣慰聞係沈文肅公之佳婿貴胄聯姻英年登第不知幾生脩到也又新貴陳寳瑄字仲起乃螺江陳子良封翁之五少君大少君寳琛官内閣學士次寳縉三寳璐俱官主事四寳琦爲名孝廉五卽新貴上科舉優六寳璜遊邑庠孫少君懋鼎由解元聯捷在翰苑閩中科甲之盛無出其右者他如兄弟同榜者則爲林怡林文奎叔姪同年者則爲葉大鋆葉大華葉在試卓凌霄卓祖蔭劉志琨劉廷賓劉澧至於縉紳世族雲路高騫則有郭遠堂中丞之少君傅昌林賛如太史之少君葆恒林文忠之曾孫林煥霄林炳章陳芝生司馬之少君保棠皆破壁以去一時士論翕然歎衡文者之老眼無花也 
[委署府篆]  
　　前報紀寗波府胡太守乞假交缷云云兹悉浙撫崧振帥已札委候補府錢太守溯時署理寧波府篆云 
[潤州火警]  
　　鎭江來信云本月初三日下午三點鐘時西門外山巷南首董家花園某姓家不戒於火烈燄飛騰不啻霞光萬道直至薄暮始息計焚去草屋瓦房九十餘家至起火之由容俟探明再述 
[漢皋火警]  
　　漢口張美之巷後街庚興雜貨店於九月二十八日晚六下鐘有二學徒秉燭上樓携取貨物下樓時遺燭花於貨堆中未及覺察有頃烈焰横飛勢將破頂而樓下人猶瞢騰如夢鄰人見而驚喊樓板業巳燒穿延及樓下雜貨不可嚮邇文武印委各官齊集彈壓水龍飛駛而來約一點餘鐘上首燒至義昌牛皮棧止下首燒至龔長發興黄義興鑼坊住宅止回祿神始捲旗息鼓而去此次被災有牌可記者聖公會堂普化善堂火官經堂劉祥興紙店鋪面吳義順大木作坊李福興烟鋪宏發炭鋪雙義泉茶室周興發招牌鋪福壽堂樂材店魏大興牛肉鋪連無牌可記之在宅約有三十家左右當火熾時有二人在庚興店抬紅糖一包將出門忽高墻坍塌二人同葬於瓦礫之中嗚呼慘矣 
[緝獲會匪]  
　　九月二十日傍晚有某大憲標下武弁在陽州城外小茶館内緝獲會匪一名立卽簇擁下船解回銷差傳聞該匪姓王綽號望山砍年約四十餘似係皖産彼黨中之著名頭目也久經大憲懸賞緝拿漏網多時今竟出其不備一鼓成擒聞者咸同聲稱快 
[陽州府試日期]  
　　揚屬科試前奉江蘇學政溥大宗師行文飭於九月朔縣試十月朔府試業己出示曉諭兹聞　屬縣試業巳考竣例應踵行府試府憲沈太尊以下車伊邇公務紛紜暫行言緩擇定十月初九日取齊十二日開考刻已懸示通衢矣 
[名冠羣英]  
　　王鹺尹彬在兩准聽鼓亦旣有年長公子省三明經學魯今夏回山西鄕試榜花旣放後電語傳來欣悉公子以第一人舉於鄕是時鹺尹管解餉銀前往甘肅日内歸來正不知若何欣喜也按公子昆季三人皆少年英俊曩時境遇不甚寛裕無力從師伯仲之間自相磨勵埋頭螢案幾如董仲舒之下帷迨前年兄弟同擷措香卽在珂里肄業書院旣而食餼上庠益加刻勵該處向有高才生文社昆季屢列前茅一時文名鵲起上科次公子學伊果登賢書兹者長公子又居榜首足見伏案功深知音終遇孰謂文章無價哉 
[邗江賽會]  
　　邗上觀音曾向例在六月中旬迎賽城廂村鎭多至十餘班其中以蔣家橋某官媒行所賽者首屈一指今夏因東關街觀會　滋事未敢迎賽遲至九月十九日舉行騶從之盛倍於往年擡閣秋千無不玲瓏巧妙此外更别出心裁以小車數輛缷去車梁平　板片支搭彩幔選美貌幼孩裝扮各種戲劇轆轆行來見者莫不同聲喝采是日景麗風和秋高氣爽紅男緑女空巷來觀所過之處幸無滋事惟會中所費頗覺不貲以有用之財作無益之事適見其不知輕重而巳矣 
[變産歸公]  
　　焦大令維霖生長揚州舊城牧愛坊在山東惠民縣任内虧空公款奉旨革職查抄經江都縣林大令將住屋查封已紀前報嗣恐有寄匿財産等事飭令該家屬據實禀覆現聞有二品封職候選州同焦振鵬禀稱長子維霖因在惠民縣任虧空奉旨查抄惟維霖久經出嗣陳明有案其眷屬均携赴任所年來並未寄錢回揚添置田産僅有祖遺曹莊揚家巷揚獸壩田畝曹莊等田已於去歲寄信回來囑爲變賣歸繳公欵現僅存揚家巷揚獸壩等田遵示呈繳聽候召賣等語邑宰旋諭官牙公估估計連住房共估銀七百餘兩刻巳出示召買　鵬卽 
 
 

Page 3

 
 
該革員之父年已古稀桑榆晚景遭此變故良可哀矣 
[煤油减厘]  
　　厦門一隅煤油每年入口者數十萬箱大都爲洋行中人包攬運入内地卽就本口銷售者亦皆先入洋行然後分運從無完報稅厘者而厘捐局司巡亦置之不顧陳鈞石司馬鴻運以整頓厘務爲事念此種煤油厦門一帶無論大家小戸無不燃點每日所需何止數千箱盡被漏越於捐數大有關碍擬另核减煤油厘金與子口半稅相埒以冀商人樂於完納是亦變通之策也特未知商人洗心革面否耳 
[杭垣武試日期]  
　　杭垣武闈將屆各府州縣武生齊集省垣每日朝陽炫彩夕照啣山之際或在吳山下設鵠試射或在羅木營馳馬磬控莫不興高采烈以俟鷹揚之選聞浙撫崧振帥已擇於十月初一日開考云 
[海濱惡俗]  
　　川沙爲海濱巖邑人烟繁盛良莠不齊邇者秋稼登塲農民糶榖得錢腰纏頗富卽有地方匪棍明目張瞻唱演花鼓淫戲誘人聚賭傾貲更有紫就龍燈通宵迎賽輕浮子弟更薰香傳粉扮爲采茶女　精之類招摇過巿毫不知羞燈過處夾道縱觀人如蟻集宵小每乘間竊物以供烟賭之資何官斯土者但知高坐堂皇絕不稍申禁令耶 
[木工跌斃]  
本邑閘北唐家弄人陸驛梅雇寍波木工建屋雲斤月斧邪許聲喧前日木工張阿四猱升屋頂失足而踣受傷甚重延至翌晨斃命嗚呼慘已 
[醋海紅波]  
　　有王三者産自江北流落滬江實無賴之流亞也曾與外虹口蕩婦金珠結露水因緣邇者金珠憎王惡狀難堪另與某甲繾綣朝秦暮楚固此中人之常態無足異者而王頓含醋意疑係福建人阿茶牽引竟欲得而甘心前日遇諸源芳路扭住便毆阿茶力不能支飽受老拳莫解其因何致此正在大聲呼救王突拔刀剌已之腿奔投美捕房妄控阿茶行兇捕頭飭某包探連阿茶一併拘押以待送懲 
[映照殯儀]  
　　怡和洋行主麥機嘉發引之盛巳紀報章是日某照相店預期在泥城對河安設照像器物過時將團練兵樂工及砲架上棺木送喪之西人站隊之英印華諸捕護送之水手蘇松太道護勇照成一像而華人之紅頂花翎步行恭送者亦皆照入圖中日内巳懸挂門前輝煌璀燦矣 
[崇墉忽倒]  
　　滬南泉漳會館門前空地中有一池蓄水其中明漪絕底上有照墻一道用方磚砌成約廣七八丈前日下午西北風大作至三點鐘時忽聞�然一聲猶如山崩地裂墻巳向東倒下壓於裕和茶棧屋上致壞樓房九間有出店二人在内作工不及逃出致被壓傷幸受傷不重可無性命之虞昨經棧主出資爲之延醫療治 
[示期閱操]  
　　本邑城汛李采臣叅戎每月逢五逢十率同部下健兒在校塲操演巳記本報兹悉千戎以訓練巳精禀請程守戎校閱守戎遂示期於本月初六日赴校塲閱看想屆時軍容茶火作壁上觀者當不乏人也 
[販客失銀]  
　　江北人某甲於上月杪裝載鴨蛋數千枚來滬售於小東門外某　貨店計洋五十元有奇前日午後甲往取洋共有鈔票四張計洋四十元現洋十元零錢數百文遂偕友人至小東門外郎仙園烟館横陳一榻吞納雲霧臨行時誤將鈔票墮落在地被某乙拾去迨甲出　　集中　　　　　　　至烟館　覓毫無端緒情急萬分向人泣訴若有拾得者願與之剖分言之再四寂無應者遂痛哭而去慘哉 
[患瘋兩志]  
　　寗波人某甲航海來滬未遂所謀旅食艱難悉將衣物付之質庫氣忿交　致息瘋　終朝對影喃喃語不能辨前日下午忽欲自尋短見聳身投入蘇州河旁人見而救援送交老閘北首親戚處立卽雇人件送回鄕○捕夥某甲浦東人也生有一子曾在法文書館肄業後充電報局學生派在某省司電近忽不安本分經總辦斥革回家甲遂氣忿不堪陡思納妾一日突至東棋盤街某娼院將娼扭住大言曰爾從我當有富貴可享也娼驚慌失措失聲狂呼一時龜奴畢集欲將甲扭送捕房後知患瘋釋之使去又至紅白器皿店向租花轎茶擔囑送至西門外家中爲娶親之用并言香亭須華麗店夥置之不睬中大肆咆哮旋卽大摇大擺而去及回家妻子商諸親戚送甲至城内普育善堂醫治前日到堂探望甲一見卽大呼曰爾可轉嫁人矣以後不必再來妻曰君病稍痊卽可回家團聚何出此不利之言甲曰我妻妾甚多何用與爾團聚旋卽閉目不發一語妻乃含淚而返 
[竊案疉出]  
　　小竊施長遠于前晚混至南巿泉漳會館相近某姓家偷竊物件當被失主拘獲送至十六鋪保甲北局請辦祝翼雲二尹提訊之下判令笞責五十板驅逐出璄○滬南外郎家橋北堍五昌茶食店前晚被賊扒墻而進翻箱倒篋竊去洋銀四元小洋三十角水烟筒一枝綢布衣服十件至昨晨始行知覺梁上君子巳逃逸多時矣又大東門外安德煤炭店亦于前晚失去棉被三條衣服二件均于昨午開單投十六鋪巡防中局報案請緝 
[解餉過滬]  
　　浙江藩憲札莊胡兩明府押解餉銀九萬兩及京縀數百疋進京道出滬上前日清晨泊舟大碼頭上海縣黄大令卽派差役前往照料晚間莊明府等將餉銀等運上招商局新濟輪船起行北上 
[解犯就道]  
　　英租界會香里無錫人杜江氏凌虐養媳陳阿二吞烟身死由該氏姘夫陳德生冐認屍親經英公堂解送縣署旋由黄大令詣騐訊供將該氏及陳分别責懲押候將陳遞回紹興該氏及氏女向爲娼妓之花三寳等共四名口交原差押解就道分别遞解 
[情同强刼]  
　　德國人狄克司曾在江海新關辦事娶福建人某氏爲妻某日被細崽胡根芝羅泰差羅德高竊取金銀對時表金磅金約指銀臂釧及道契田單逃至漢口捕頭聞報卽發電報至江漢新關拿獲胡及泰差送請洋務委員笞責後轉送漢陽縣一面電致英讞員蔡太守備文派差恊同包探唐寳榮前去移提昨晨解送案下狄訴稱泰差係湖南人先曾雇充細崽停歇後由胡接充及胡停歇另雇泰差之弟德高接充本年華歷九月初某日公畢回家見妻子臥牀呻楚問以故初不能言問至再三則曰少待旣而連呼嚇死了嚇死了頃問房中戞戞有聲急欲視之房門巳閉叩之不應扶　而入突細思等三人將我手緊握大聲曰爾不得聲張違者刴死當時卽嚇倒在地遂被伊等檢取金銀飾物揚長而去旋卽投報捕房一面延醫調治迄今尚未告痊唐探禀稱小的究問失贓據稱巳兌取洋銀俵分用盡照西人所報約值洋銀一百五十元伊等售得無幾至田單則無著落矣胡供稱小的係湖南人先在狄處當細崽停歇後西人雇泰差接充泰差停歇又雇其弟德高接充而泰差時到德高處旣而與小的均不能過活遂商同竊取主婦之物至道契田單置諸小匣内當時亦曾取出連夜將贓携入城中小東門不知牌號之銀樓兌去金磅一枚得洋銀四元數角同往某處夜膳旋復吸烟借寓次日同赴吳淞附船至鎭江商議分贓各自走散小的與泰差在鎭江小住十四日質去小銀臂釧得錢一千三百文後偕往漢口旣被拘獲經委員老爺訊問小的卽據實供明不料泰差有意支吾累及小的笞臂四百板泰差笞六百板太守問小匣内之田單何在供稱小匣内皆外國紙小的素所不識疑是無用卽行抛棄當由德高拾去問對時表等何在供稱由德高取去問德高何在答稱小的不知泰差供稱小的亦湖南人因無事業至德高處閒坐一日遇胡言及竊取主婦之物可卽回鄕旋囑小的守在某茶館俟伊等二人捲取出外小的不過伴同食宿並不見有竊賊問爾未入内乎答稱小的並未入内胡堅稱泰差亦同入内事後分贓太守飭將胡及泰　交差探帶往狄處指認曾否入内禀覆核辦按此卽昨報漢水珠璫條内所紀吳狗子事名姓不同者疑係傳聞之悮也 
 
 

Page 4

 
 
[根究賣娼]  
　　寳山縣大塲鎭人吳金元之妻吳蘇氏今年正月間背夫逃逸來滬爲蟻媒劉金山等騙至閔行售與揚州四寳所開花烟館爲娼後又串出姚天成以贖身爲名輾轉售入上海花烟館及野鷄妓院内牽連多人經葛同轉訊供分别交保押候提到姚天成覆訊巳紀前報昨據原告吳金元投案並交到姚天成及輾轉經售之周王氏王張氏黄張氏陸吳氏投案原告伸訴前情并稱蘇氏先由劉金山售與揚州四寳花烟館内劉得洋十元姚天成得洋四元繼又轉售王張氏野鷄妓院内王張氏供此妓由黄張氏於正月廿五日薦來至六月初五日卽去小婦人出洋三十元交黄張氏收去後由原手交還黄張氏供由留金山給小婦人洋七角作爲酬勞陸吳氏供六月初五日由野鷄妓院掉至小婦人處出帶擋洋五十元後欲向小婦人加添帶擋小婦人無洋可加只得任憑伊等所爲問爾洋交與誰人之手供交與劉金山由劉轉交姚天成問洋係誰人所用供稱劉用五元姚用四元又置備被褥等物用洋七元王張氏供八月十七日由姚天成劉金山及剃髮匠孫姓領來小婦人出洋七十元内有印子洋廿元姚供並無印子洋同轉檢閱原卷只有票據五十元命提在押之劉金山孫正元到案劉供得洋五十元並無印子又命提吳蘇氏到案問曰爾由劉金山等經手究竟得洋多少供稱五十元同轉將票據給予姚天成觀看問花押誰人所簽姚供係小的所簽又問印子洋廿元究係誰用劉供由姚天成收下往虹口賭錢輸去又問吳蘇氏曰爾是否言丈夫巳死供稱由領去之人教供又教小婦人認伊爲寄母初時供稱薦爲傭婦後被售與閔行地方揚州阿四花烟館内爲娼小婦人不願作皮肉生涯復又串出姚天成佯爲贖身問贖身出洋多少供六七十元姚天成供在花烟館内尋歡遇伊寄母由小的出洋四十元交與揚州四寳此人於六月間逝世問何時會晤供今年正月十二日後因小的有病同至滬上寓小客棧内由劉金山之妻勸令吳蘇氏入野雞妓院爲娼訊至此同轉謂吳蘇氏曰爾背夫潜逃輾轉　入花烟館及野雞妓院爲娼所嘗滋味如何吳蘇氏叩稱小婦人業巳知悔同轉飭將一干人押候復訊原告斥退候下期投案備質 
[行道有福]  
　　陶貴保善王助來順直賑捐洋二百元湖南永州府署來菊隠廬善士助金飾八錢一分兌洋三十一元六分又經募五十三戸合紋銀三十五兩三分洋一元輸救命之錢効急公之義報施有在功德無虚謹乞附登報章藉資觀感上海六馬路仁濟善堂籌辦順直賑捐滬局施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南瑣綴]  
　　趙三喜者浦東人也昨日偕鄕人三四輩各挑棉花兩包欲至滬南花行銷售行經欽賜仰殿足力不濟各將花擔停歇道旁入小茶館啜茗有頃山外三喜擔中忽少花四五十斤三喜向近鄰詢問則云見有在鄕收舊貨之某甲手提棉花一蒲包向西而去三喜率衆跟尋至南碼頭見甲將花售與某花行上前盤詰來歷甲知事己敗露在人叢中竄去花則抛棄滿路三喜不復追赶將花拾起不料有南碼頭著名小流氓大言曰爾何故將别人棉花攫收豈不知王法乎言畢將三喜所拾之花攫取揚長而去三喜知非善類不敢與較惟頓足浩歎而巳○有名阿三妹者寡婦也住居滬南薛家浜家中積有紙錠灰一罈昨有收買錠灰之紹興人某甲行過三妹遂將錠灰取出言定每斤一百十文中卽伸手摸索見有銀挖耳一枝遂藏匿懷中適被三妹所見向甲索還甲旣得不肯復失遂相口角旣卽用武經鄰里出爲排解令甲將挖耳交還其事始寢○福建人某甲前日至滬城小東門内某紅頭䋲作購買頭䋲嗣因論價不合互相口角繼而用武甲力不敵衆頭顱被店夥擊破血流不止甲卽坐於該店門口同伴諸人不忍坐視立卽奔回告知同鄕諸人興師報復蜂擁而來正欲拆毁該店生財適某董事經過上前喝阻一面喚地甲至邀兩造至茶肆評理該店自知理屈願請醫爲之療治甲亦不爲己甚點爾而息○船戸將珍榮前日攬載客　在洪昇馬頭解纜開行悮碰計掌寳胡金奎之船計胡二人均係選事之徒見蔣懦弱乘機訛索蔣不服計胡扭住亂毆致傷足背等處蔣不肯千休欲投巡防局控告旋經渡夫頭目計南全出爲排解給償醫費洋一元五角並備香燭服禮始寢其事○滬南高昌司神像於本月初二日出巡巳紀本報是日　過王家嘴角忽有馬上武執事絕塵飛駛有林掌生者控勒不住致將成衣匠李富貴撞倒又爲馬足踏傷林知肇禍正欲逃遁被旁人扣住告知十六鋪也甲掉三寸不爛之舌令林倩傷科爲李診治兩造爲之首肯遂各分散 
[英界公堂瑣案]  
　　包探江阿三禀稱寧波人邵小春家六歲小孩忽於本月初一日失去昨夜有人言虹口小客寓内有二孩邵聞而往認則巳子果在其中尚有一孩年約十歲口操姑蘇音詰之云姓王名長根當卽投報捕房捕頭派小的前去問王言父親係福建人周孟金囑將孩子看管小的押往尋父不面路中遇福建人劉有德卽向小的言前由父親偕劉拐得二孩價賣轉詰之劉不認與其父相識今特一并送案邵申訴前情邵孩言是日先有較王稍長之麻面人買糖粥令啜後令偕王住宿王供稱小的係蘇州人年十一歲前年由父親價賣與周得身價洋銀二十七元卽認周爲義父迄今二年現在巳能操福建土音周逐日賣　炒落花生夜則同小的借住小客寓本年正月偕劉拐得二孩價賣本月初一日先由賣糖粥之小麻子誘此孩交周囑小的伴至十六鋪周反家住宿一宵初二日偕至虹口周先挈小的及孩至寓中給以飯食付楚寓資旋往他處初三日又來給飯值及寓資後不知住在何處劉供稱小的亦福建人在治下小本營生與王並不相識不知伊父是何人蔡太守問邵孩曰爾初時是否由小麻子領去孩稱是問王曰小麻子姓甚名誰住在何處約若干歲答稱年約十二三歲人皆呼爲賣糖小麻不知其姓名更不知住在何處問爾稱劉前與周誘賣二孩是否眞言答稱是太守諭令邵先將兒子領去劉暫行管押候派差協探帶王至十六鋪查問周之友人並隨時留神指拿究辦○包探秦少卿禀稱粤人黄器全報稱第三妾李氏被傭婦楊金氏領出不歸因將楊金氏拘獲究詰伊稱願往蘇州尋訪今特送案請訊黄訴稱職員之妾李氏本係粤人現巳改爲姑蘇裝束不知如何串同楊金氏捲物而逃楊金氏供稱小婦人原籍蘇州在黄老爺處傭工三奶奶時時訴苦并云欲至蘇州或杭州削髮爲尾小婦人並未誘逃他日移提到案定可明白蔡太守問爾能同往找尋乎答稱願往然不知實在何處黄又稱職員願給川資請大公祖派差押往太守曰諾隨　將楊金氏　發官媒收管俟派差帶往指提○包探何瑞福禀稱意大利國婦人某氏控傭婦吳沙氏竊去金銀表各一枚逃往青浦　奉備文派差　同小的前去拿獲吊贓送案吳沙氏俯首求恩蔡太守飭暫發官媒收管贓存公堂俟傳失主到案質訊核辦○春米公司司事　靜舟訴稱　　　去水烟袋三校富時獲住人贓送案周富貴供稱小的係寧波人向在公司中當小工近因患病不能工作以致犯竊尚乞原情祭太守判令遞解回籍贓給失主領去賊具存候銷毁○包探黄四福禀稱朱德甫竊取汪明山家衣服經小的查獲人贓解送案下汪　案領贓朱目知作事荒謬直言供認宛轉乞憐蔡太守判令管押三禮拜贓給失主領去○某號三道頭印度捕禀稱昨日巡至裏虹口　有江北人土金茂　似是　塲中望風人蓋屢次見伊往來蹀　行蹤靡定故也今特拿送案下王供稱小的向隸工頭陳阿喜處作　今忽患嗽不能食力稔知同鄕人汪錫章在虹口小營當什長夙有咳嗽方特往索取不料中途被巡捕拘住小的非江北人實係湖北人叩求恩釋蔡太守飭某包探帶出查明是否在陳處做工汪是否當什長夙有治嗽之方如果屬實卽行開釋否則嚴懲 
[法捕房發落案]  
　　昨禮拜六本係法公堂訊案之期因　同轉爲二公子完姻連日請客以致捕房積案甚多遂將堂期改爲發落於昨晨九點半鐘蒞八仙橋捕房升座後先據小東門外同生祥京廣　店失愼延燒之四鄰萬有全火腿店蔡子明王振隆烟館主王海豐東美齋肉店主徐松泉剃頭店主李福生等投案禀稱小的等爲范雲生延燒被累　大老爺提集四鄰訊供確鑿將范雲生及店夥周阿增學徒張子香送縣照例嚴懲并飭小的等投縣候訊小的等奉命之下連日在縣前伺候傳訊被差役勒索規費至今尚未傳訊小的等繕成公禀又因白禀不肯受收爲此同投案下求大老爺恩典移送縣憲同轉准之諭候本委　关上海縣　等投縣候傳可也蔡等叩謝而退○成興烟館主控洪阿四吸白烟竊烟槍一案昨又提　著照原斷掌頰八十下釋放○包探拿獲在江天輪船竊取衣包之土阿四同轉著先枷號一個月期滿笞責一百板○又據施正豐米店主控包車夫朱阿四竊取洋布一疋半著照原斷掌頰八十下釋出○摇麻雀杉板之吳阿渭乘火刼奪戴齡昌衣箱及洋銀一百十元業已弔到原贓及洋銀一百十元外尚有衣服未經弔齊原告代求免追又據趙阿奎　案具保同轉提吳到案謂照爾所犯案情本當重辦今因原告代求全爾體面著改爲掌頰二百下具改過切結交趙阿奎保去○湯梅氏控詹世昌假吸烟爲名上樓竊取金約指一枚金線圈一副詹供被廿一歲之女子拉入吸烟同轉飭　候查明再核昨據原告湯梅氏遞禀伸訴前情又據包探孫錦榮禀稱小的奉諭往查並無二十一歲之女聞當晚責打小兒以致哭聲聞於戸外詢問何故知爲日間失竊金約指等物同轉知其中各有不盡不實著將詹世昌禁押三天湯梅氏所失金約指等物著自行查緝○長春棧主李玉亭控接客林世春將本棧之客接入名利棧同轉命押候查明復核昨日提林到案供稱小的實巳辭歇曾透支工洋七元同轉謂前已認明爾尚欠洋十二元八角今著先繳到洋銀然後交保卽據名利棧主林翰卿投杂如數繳洋同轉飭將林世春交伊保出○魏同源經租人控房客劉太記積欠房租五個月計洋二十一元一角三同轉著押候交清房租釋放昨據劉妻投案求恩交保向房主婉商同轉飭探傳到房主將瞽目之劉太記交伊帶出並諭以房租何致任令積欠五月之久以後不可如此經租人唯唯而退○小東門外時興樓對面擺設京貨攤之姚愈控王阿巧顧阿三竊取絨衫等物扭案請追同轉飭押候包探帶同吊到原贓再訊昨據包探禀奉諭帶同王阿巧等至該處吊贓毫無影響王阿巧與顧阿三均係積竊請卽嚴比王阿巧供係杭州人流落異鄕爲此不端之事以後不敢再犯求恩超豁顧阿三供向爲小工安分度日此案實被誣指同轉著將二人各笞一百板包探禀二人腿上均有板花同轉頷之著卽驅逐出境不准逗留○又提行竊車照之周阿二到案著開枷笞責一百板本應遞解回籍今姑從寛釋出○在火塲竊取羽綢之江阿仲枷期己滿同轉著開枷釋放○上月廿七日在金利源竊取蘇木之廖阿炳枷號半月業已滿期著掌頰二十下釋放○戴阿東父子控弟媳戴葛氏被人誘至浦東陳家行售與周桂發爲室經阿東等尋見投法公堂控訴經葛同轉移提蟻媒胡子香王順金等到案訊明分别押候枷號笞責迄今枷期巳滿命提王順金到案著照原斷笞責二百板胡子香因病免責著押候繳洋八十元王順金分用之五元著一并交到准子取保 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
