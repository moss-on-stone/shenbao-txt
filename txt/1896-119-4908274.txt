# 1896 - 119 - 4908274

 

Page 1

 
 
[新印王叔和脉經靑雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾灸人口顧輾轉翻刻貽　　多茲從　氏原刻及錢氏守山閣叢書釐訂校　印成書本後　刋誤每部四帙價洋一元又全註靑雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北市　葉山房及各書坊購取均可 
[論假冒宜懲]  
　　天下之人情誠僞盡之矣天下之事理是非盡之矣誠僞出於己心是非由於公論誠者所爲必求天下之是僞者所作必蹈天下之非於何分之於名實兩途分之古人有言名者實之賓也有主斯有賓有實卽有名太上務實而避名其次名實相稱又其次名過其實至有名無實斯爲下矣雖然此其中亦有辨無心而得名者倖也有心而盜名者詐也倖者居之不疑是爲無恥詐者期於弋獲豈特無恥而已乎叔季人情名利並重以故三代下患不好名蓋　好名者猶賢於好利也若專務爲利而虚名在所不恤則固鄉黨自好者所不爲孰意時事日非人心變幻竟有假名以圖利名則是而實則非者可慨焉有梁煥奎者係湖南癸已科舉人隨侍江寗省寓並未出外乃去歲秋間有人假冐姓名在清江一帶投卷張羅見之漕督轅門鈔其後經人覺察始行颺去繼而又至通州各屬有人遇見二月初八日蘇撫轅鈔又載癸已舉人梁煥奎由寗來進京是此人竟敢公然冒名往謁蘇撫矣夫以梁君名列賢書隨寓金陵固非窮措大席帽未離名不出里巷者比凡其同鄉知交之在大江南北者當亦稔其蹤跡奈何夫己氏竟敢冐充贋鼎到處分卷張羅且清江姑蘇距金陵皆不越千里節署森嚴公然投謁不慮聲息相通敗露本來面目如鬼如蜮昌行於光天化日之下此其瞻大妄爲殊屬罕見若而人者豈能終逃法網哉或者謂此事與假冒官員不同查律載詐冒官員姓名者杖一百徒三年並無詐冐舉人作何治罪明文此人假冐梁孝廉姓名謁官送卷而不知其卷從何而來或由竊得或竟仿刻大約其人必與梁君相識及有瓜葛否則何以不冐他人而冐梁君此中情節頗難臆度第其送卷之意不過冀得贐金與别項招搖撞騙干涉公事者不同卽至敗露或不致干重譴不知律載斷罪無正條應援比例詐冒舉人雖無治罪專條然以舉人赴部投供就職候選其本班有八京官則光祿寺署正也國子監助教也兵馬司副指揮也外官則按察司經歴也直隸州州同也縣丞也鹽課大使也州學正與經制教諭也是舉人雖非現任官員實係候選官員實係候選官員條例内載假冒生監頂戴者杖一百是生監且有假冐之罪詎舉人而無之此人倘果罪犯到官斷獄者但援比詐冐官員律及假冐生監例權衡乎二者之中而酌其輕重焉則得之矣若其所犯不止得贈贐金或别有所求爲而得財者則計贓論罪更當從重總之世道人心江河日下此等譸張爲幻之事月異日新所賴爲民上者秦鏡高懸有以懲一而儆百耳此外有名無實曁名同實異而爲法律之所不能治禁令之所不及防者凡各項市肆著名之家眞者一而假者數倍焉或數十倍焉其立心皆爲罔利計顧不知求精其實而但知隠戤其名苟以西人保商專利之法處之當不至此而於中國儒者去僞存誠之道亦庶幾其有當乎因梁孝廉事而縱言及之適本館手民以論說請爰疾書以付之如右 
[諭旨恭錄]  
　　三月十二日奉旨分發直隸補用道張振棨江蘇知府田承熙安徽知府許以增江蘇知府徐乃昌河南同知王芝祥江蘇同知寳謙宋振麟南河同知朱恕江蘇直隸州知州德存甘肅直隸州知州符瑞湖南直隸州知州郭賡平直隸直隸州知州徐楨祥山東知州邵元瀚兩淮鹽運司運判松壽直隸知縣羅鼎焜平步元江蘇知縣王以寀徐樾湖北知縣翁隼直隸知縣劉尙文李燦章陳沐江蘇知縣松齡陳樹涵劉廷鳳黄樹琦王毓江山西知縣樊榕李秉彝河南知縣應大坤湖北知縣周昌壽吳琳四川知縣和庚吉黃葆謙劉肇坦廣東知縣謝裕棠雲南知縣莊楷長蘆鹽大使經文布兩淮鹽大使章榮本浙江鹽大使孫克謀雲南鹽大使張世福俱照例發往截取内閣中書朱文震中書科中書楊樹統國子監博士石耀宗俱照例用保送直隸州禮部主事陳德薰著交部記名以直隸州知州用卓異俸滿安徽安蘆滁和道丁峻著回任准其卓異加一級仍註册候升保舉直隸沿河候補知縣費繼武著照例用惠陵禮部　中著貴印補授刑部漢字堂主事著瑞啓補授光祿寺署丞著多文補授欽此同日奉旨巡視中城事務著張仲炘去欽此同日太常寺題四月初一日孟夏時享太廟奉旨朕親詣行禮後殿遣魁斌行禮東廡遣黄永安西廡遣文熙各分獻欽此同日又題四月初五日常　大祀天於圜丘奉旨朕親詣行禮四從壇遣立瑞鍾秀英俊德壽各分獻欽此 
[奏興鐵路]  
　　由漢口以達京師鐵路前已奉旨剏興兹聞督辦軍務處准許觀察應鏘武觀察勷吕觀察及劉太守鶚四人合辦每人招集華商股分銀一千萬兩合成四千萬兩刻巳具摺奏陳諒不日必有温綸下降矣 
[體恤勇丁]  
　　安慶采訪友人云撫標練軍各營月餉向章每於下月十四日支發兹者署藩司于方伯蔭霖憫各營勇日食之需不能延遲半月因傳諭營主自後月餉須早日請領以便發給勇丁故本月之餉已於初十發完猶恐房書有需索等情特出告示一通以冀掃除積弊其文曰欽命三品頂戴署理安徽等處承宣布政使司布政使加十級紀錄十次于爲示禁事照得各營赴司請餉應需房費聞有扣至四五分之多爲數甚重該弁兵乃折衝禦侮之人所得餉項本屬微薄何堪再受朘削聞請領世俸花費亦却不少房書之忍心害理無錢不要言之實堪髮指若不嚴行示禁何以除錮弊而恤兵艱除移營遵照外合行出示嚴禁爲此示諭仰請餉員弁及闔署書吏知悉嗣後各營赴司請領兵餉員弁隨到報明卽予傳見請餉公文准其當面呈遞卽飭書吏隨到隨辦於三八堂期開庫時本司派員監兌儘先動放其請領世職俸銀亦隨兵餉發給不准尅扣絲毫自示之後倘有陽奉陰違仍前勒索卽准請餉員弁立時舉發定卽從嚴懲辦决不寛貸其各凛遵無違特示光緒二十二年三月初六日 
[安慶府試六誌]  
　　調補安慶府王太尊汝礪自前月二十五日舉行本年科考所有懐桐潛太四縣正塲試題迭紀本報今將宿望兩縣正塲試題列後宿松題已冠我所欲也熊掌亦我所欲也二者不可得兼舍魚未冠石居與鹿通塲次題力不足者詩題賦得軒外長溪溪外山得山字望江題已冠可以怨邇之事父遠之事君多識於鳥獸未冠以時子曰弟子入通塲次題君子者乎詩題賦得鴨衝細雨橋陰出得陰字太湖前十名楊祚元石積聲陳簇錦李灼徐德沛汪鴻炳韋煥章施震霆毛爲儀余筠本月十二日懐寗桐城兩縣初覆懐寗四書文題子路曰願車馬桐城子路曰願 
 
 

Page 2

 
 
問子之志通塲經文題旣優旣渥旣沾旣足生我百榖詩題賦得長江如練布帆輕得輕字五言六韻是日府尊牌示照得考試各屬生童前奉上憲諭飭均不准塲後補考以杜弊混起見因各學教官紛紛代求補考本府不得不通融辦理爲此合亟牌諭仰各屬欠考各童一體知悉如爾等於縣中補報有册本府准其一律補考列於長案之末如無縣中補册仍不准補考以定限制而廣登進其各懍遵 
[拆散鴛鴦]  
　　沙市訪事友致文言於本報曰天后宫旁有名二元者素以販賣文光果爲業家有孟光力能舉臼梁伯鸞當可式好無尤矣詎二固娶妻恩得陰麗華者崔灝擇貌宜也正厭卓文君之吟白頭而朱翁子之婦忽下堂求去由是勞燕各西東而二遂同鰥居之　詰然自問未能世年不娶也適前歲有觀音壋某婦者因良人重利輕離别旣不能冷抱琵琶又不能甘貧擔糞因來傭於沙市二見之疑其爲苧蘿後身不遑問羅敷有夫與否卽僞爲温太眞下玉鏡臺却扇之夕婦笑曰吾固疑是老奴自此張京兆閨房之愛更有甚於畫眉矣久之有知婦者終以玉波去四點依舊是王皮爲　二無如何然自念陳思王巳抱金瓠笑駡由他温柔鄉終當爲我菟裘也不料今春當白樂天懸弧之前一日突有佩雙鞬入沙叱利之第者初則僅爲灌夫駡座旣竟問神女陽臺何處婦亟自帷後窺之乃蘼蕪故夫也伏戶後效桃花夫人不言而泣二方自外至見虬髯客倨傲殊甚不解其故笑問客從何來客睜叱曰崑崙奴盜我紅綃猶敢爾耶二始悟徐德言來訪破鏡者不待客出松雪齊眉杖已先作德山禪師之當頭棒喝客益怒曰爾欲學陽侯之殺繆侯以滅口耶亦奮卞莊子之臂與之鬥二自知雞肋不足當尊拳亟大呼將伯以爲己助時鄉鄰雖亦被髮來救然稔知楚晳爭婚一則爲宋宏之糟糠一則爲庾會宗之婦更嫁江霦也者不能可否乃爲呼亭父至令質陽鱎於琴堂客自謂衛仲道尙在而文姬歸董紀是何理也二嘆曰嘉耦曰妃怨耦曰仇吾今而知此禍水也滅漢必矣乃不望伯州犁之上下其手直挺身隨之而去迨再到石壕村收身無完裙之婦則早已不見矣 
[都門近事]  
　　訪事人致書本館云南西門外關鄉某乙追賊被毆巳記報章頃由刑部過堂據提督衙門解送該賊犯某甲於三月初一日打到初二日簽分廣西司承審某正郎麗犯上堂詳加訊鞫據供二月十五三更有餘走至乙門首撥門進院推開空屋竊出被褥毡子事主驚覺追赶因棄贓於路旁乃乙不拾贓仍緊追迨扭住小人髮辮小人亦回手兩相扭毆移時將乙撳倒恐其大呌故用沙土堵塞見已氣閉不動因起意將馬褂棉襖脫去披於身上天明進永定門到當鋪質錢九吊化用不知乙甦後卽在都閫府呈報待至二十日被西河汛兵將小人拿住送案餘俱不知等詞某正郎飭收禁候事主面質云○東便門内蟠桃宫住持道人某因思棟宇年久失修擬坐關募化先由東河漕東城坊矇請告示一張黏貼廟前隨卽入關意欲借官符爲生財劵也嗣經東城侍御知覺嚴諭東城坊飭差將木關赶緊拆毁不准藉端募化駭人聽聞該道人見已打破此關不啻身登寳筏渡彼覺岸望空膜拜恍惚見莊嚴瓔珞於空中一面卽將鐵鐘移於廟内終日呆坐如木雞大約其神猶依關内尙未解脫也 
[海客談瀛]  
　　烟臺訪事人函云近來有一種美國彩票揭帖通衢以廣招徠貪得者流無不甘心於虚牝之一擲按彩票一項實爲中國之漏巵不獨烟市爲然前年雖經疆史奏請禁止今則等諸具文矣○海防練軍攺作道轅護兵仍令於巡街值夜之餘演習步伐教練口號以免逸暇而勵戎行○某日奇山所北門口有路倒屍一具姓氏里居無人知悉當夜半時有人見此人尙能言語自云在某旅舍病篤被主人舁置此地者夫孤客垂危情實可憫有人心又安忍棄置路隅以速其死逆旅主人無乃殘毒太甚是非有以懲創之不可○薪糧菜蔬無物不貴惟肉則價值較亷如南口到來之羊肉每斤僅售大錢四五十文與禾米薄菜斤兩比較居然價相伯仲諺云歲饑食肉糜由今觀之未可指此說爲妄語也○上月廿八日黎明時天陰如墨雷雨交加轉瞬卽止惟雷聲迅烈異常睡客矇矓中多使春夢驚醒適富發聲之始便警聾震聵如此大可喜也 
[五羊仙蹟]  
　　廣州采訪友人云某日兩廣總督牌示水師提督員缺委高州鎭總兵潘瀛署理所遺高州鎭印務委現署陸路提督前營遊擊吳次漢署理南韶連鎭委記名總兵莫善喜署理并飭速赴任所莫鎭戎接奉憲札卽於本月初八日禀辭定期初九日起程赴任至撫標右營遊擊忠遊戎亦於初九日丑時接印○廣州府示期三月十七日考試南海番禺二縣文童新會縣則於三月十七日考試順德縣則於三月十四日考試香山縣則於三月十八日考試○粤海關副稅務司賈君巳由厦門附南澳輪船赴粤諒日内可安抵五羊矣○拱北關稅務司河君向總稅務司請假回國遺缺委帛稅務司承乏於本月初三日視事○大憲札調河南纜道尾汛梁君振鑑署理西關汛於本月初九日接鈐視事○楊比部文春廣西梧州人由進士供職秋曹已將十稔近以親老不能迎養禀求外用分發粤東二月某日禀到後大憲卽委令携振米往梧州施給○清明時節雨水過多掃墓之人皆盼天公做美省垣李姓於某日雇得紫洞艇往沙貝歸時夕陽已下行至白河海口突有匪徒駕長龍船横衝而至上船搜掠將衣物席卷一空聞船戶方於日前得有會欵三十餘金一倂失去亦可憐矣 
[鷺島春濤]  
　　厦門采訪友人云某日海關榷署忽高貼革條革出賣放哨捕誤公巡丁兩名永不復充○官潯鄉民風强悍多半以入海刼掠爲生疉經地方文武官盡法以懲若輩毫無畏懼邇者猖狂更甚航海船舶時被掠刼一空楊西園軍門聞之特於本月十二夜檄調練軍四哨會同海防同知及同安縣親赴官潯鄉掩捕至則盜無蹤影惟留老婦數人軍門怒甚查出慣爲盜首之數家將房屋縱火燒去并留練軍四哨暫駐以待盜黨回家時拘拿○海關前賭館閉歇後復遷至小走馬路大開五木之塲不獨以四色牌四君子攤十二門引人入勝且窩留臺北名妓江西流倡鶯侣鶯儔烟花撩亂入其彀者無不蕩産傾家史巷某洋樓亦開設粤東賭局貲本多至一萬七千許聽人猜押並不封紅牧猪輩一擲千金無不興高采烈不知上憲亦稍有所聞否 
[温郡官塲紀事]  
　　温州鎭劉吉園鎭軍正月杪晉省已綴前報兹於本月十二晨附坐招商局普濟輪船抵甌麾下將弁齊赴馬頭恭迎憲節隨乘緑呢大轎回轅○温處道宗湘文觀察前因政躬不豫請假調養兹占勿藥已於初八日放告視事矣○温處鹽厘總辦沈子榖司馬正月杪晋省賀年兼禀辭鹽局兹亦於十二辰搭普濟回甌想此局仍歸熟手以收駕輕就熟之效○前任平陽沈庚明大仅交代清楚十四日携同瀛眷附普濟由申晉省 
[四明聞見錄]  
　　據訪事人函云去年寗波西鄉石塘翁姓被搶一案兹聞日前已拿獲搶犯五名經鄞縣楊邑尊訊明錄供解府勘審並經慈谿縣解到王信才一名訊係是案之首犯當經寗波府勘審後一倂發交鄞縣收禁詳辦○甬東分司署差役某甲向某石作鋪私自捉賭因勒索不遂致啓釁端事被該處趙紳之子偵知函告鄞縣楊大令飭差往提甬東劉巡檢將甲究懲後送縣請辦經仍發回本官管押○鄞縣衙門西班頭役林炳招搖滋事包庇開賭逞兇玩法楊大令提案懲辦斥革永遠不准更名復充並攺發遷善公所以儆○去年划船埠夫張公興卽張玉堂因裝大成水果店石榴缺少一桶該店責令賠償張遂涉訟當經鄞縣訊結完案詎張近向紹帮各划船戶苛派訟費各戶卽聨名具控經　大令准詞飭差提張到案究懲斥革永遠不准更名復充 
[黃鶴唳空]  
　　頃　武昌訪事友魚箋云江夏縣屬陳梁二姓因閙燈釀成命案鄰村某耆老等出塲排解挽陳出靑錢八百串以作了事之舉兩造已經允諾嗣有陳族　士某甲錢店司事某乙希圖從中攬利對衆揚言曰與其私和不如官斷衆然其說前議頓廢現由甲乙具禀赴 
 
 

Page 3

 
 
縣覆探矣○洋紗銷塲之廣十數年來幾幾乎流遍廿一行省矣現在張香帥擬就鄂岸織布廠旁購地創建紗廠派盛觀察春頤總理廠務廠屋刻已落成不日派員赴滬購辦機器且延西人前來安機製貨并教習華人以紡紗等藝云○邇者道路紛傳謂現有中西商人擬在漢口創設自來火局仿上海章程業經省憲批准云云其然豈其然乎姑誌之以覘其後○前因旅漢荒民過衆省憲派員資遣回里兹悉該荒民遵諭還鄉者固多而逗遛未去者亦殊不少差保或向之催促則云爲時尙早須二麥有成時自必歸去此時絮聒無益也刻聞省憲又續撥官米若干飭各善堂續興粥廠未知果俟麥隴風來餅餌香時再行蕆事否○去年漢口自武聖廟以上有匪徒種火因辦民更兹悉新正以後此風頓息居民鋪戶風鶴無驚創首者乃相與商議遂將司更役丁槪行辭謝○漢陽南岸嘴河岸崩塌殆遍凡涉足其途者同有行不得也之嘆嗣雖由該處築起浮橋一道則又如川中劍閣岌岌可危嗣紳耆等欲爲一勞永逸之舉因集公欵鳩工修理刻已就地增築穏固安若康莊矣○鄂城地曠人稀不若漢上之烟戶稠密每屆更深夜靜穿窬之流逞其技倆貽害閭閻久矣邇來復有緑林豪客飛簷走壁以致盜案層見迭出幾乎罄竹難書無論巨富小康靡弗提心吊膽且甚有秉燭以待旦者此有捕務之責者宜何如耶 
[續述輪船失事]  
　　怡和洋行安和輪船被牛莊輪船撞沈一事昨巳詳紀報章事後有友自吳淞口回滬述悉安和沈下有四丈之深水面微露桅杆及烟囱數　新關河泊司派船在處縣一紅旗俾他船見而趨避相離較遠之處有美國兵船四號中國兵船二號下碇溺斃之屍約六十具巳撈置岸上男女大小不一中有一西人詢知卽安和大副據遇救之人言失事之時在二點半後將及三點安和行過昔年飛馬輪船碰沈之處忽遙見一輪船行近其時潮水方漲來船迅捷如飛適當海路轉折曉光未動望之不甚明晰正有設法相讓而已無及致安和前半裁之左旁驀被磕碰時始知來船名牛莊急將兩船相並在船諸客曉夢驚回左突右衝急不暇擇牛莊船中人有躍上安和者安和船中人有躍上牛莊者牛莊船主見本船之首亦已損傷速駛離安和擱於淺處安和船前半截立卽沈下移時船尾亦沈船中人皆浮於水面未幾又有二輪船進口一爲怡和洋行之格楞格利自英國來華一爲英公司之馬拉加深恐停輪後又生他故乃緩緩前進連放號筒美國兵船中人聞之亟號召水手兵士放小艇往救得以救起西人二名華人數十名口妥爲安放其中有一老嫗格外優待無微不至兵弁水手等人更捐取資財以爲佽助至安和諸客約計三百餘人因買辦巳死帳亦遺失是以不能知其細數目下有小輪船及華船許多或打撈屍骸或撈取遺物美國兵船恐釀事端派小艇四圍彈壓後又問知牛莊船此次來自厦門船中躍過安和者係華人數名大約已隨船沈下惟安和船中之躍過牛莊者得以載回滬上並知從前飛馬及拿臘二輪船皆在此處失事今安和又肇此大禍此後若不將吳淞　用法疏鑿恐各船皆慄慄危懼不復敢行駛自如矣 
[兼辦提調]  
　　上海洋務提調鄭瀚生大令近充金陵練軍提調已將洋務提調一席禀辭昨日由江海關道黃觀察札委屠興之别駕兼辦矣 
[火警續述]  
　　滬城火警已紀昨報事後查悉火起於羅神殿對門收生婦人宗氏家因晚炊後所傾灶灰復燃延及柴薪所致當時舉家之人均在前面不知後屋火起迨問　剝有聲奔内看視業己冐穿屋頂不可收拾計焚去上下樓房及後披屋十一間報四圍牆垣高厚不致殃及隣居 
[書院開課]  
　　浦東三林塘鎭前由董事秦太史倡議捐田集資創設三林書院並由道憲黃觀察本縣黃大令各捐洋二百元一倂發交秦董具領爲作育人才之舉又經示諭各生童先赴秦董處報名定於本月十九日考試月課昨日午前黃大令鳴騶前往詣院點名命題扃門課試本城龍門書院則事昨日由道憲續行甄别試以性理論投試者計四十餘名 
[捕頭互調]  
　　擬調捕頭巳紀前報兹於昨日卽西歴五月一號已經互調虹口捕房黎副捕頭調至　　浦小巡捕房費副捕頭調往英界南京路新巡捕房好捕頭調至虹口均於昨晨接事 
[投河遇救]  
　　昨日上午有口操北音之某甲年約三十餘身穿　布襖褲行至北蘇州路公濟病院門首徘徊四顧躍入江心雖觀者如堵皆欲救無從旋經杉板船救起已清泉飽飲氣弱如絲卽有人送至仁齊醫館救治 
[上海縣案]  
　　糞頭兪少園卽兪燮堂前扭劉啓福到縣控請訊究等情已登前報前晚帮審委員曹明府升坐花廳提訊之下兪供本地人去年春間劉啓福之女名桂貞在滬北某妓院爲娼小的出洋數百元爲之贖身爲妾劉啓福時常前來探望至本月初四日桂貞捲物潛逃正在四處找尋間劉來索人顯係父女串逃扭求訊追質之劉啓福供湖北人女兒向在妓院爲娼由兪娶回爲妾當時言明以後彼此往來是以小的前去探望事屬有之刻下聞得兪居心不良將女兒轉賣爲娼圖得重價故向索人並不知情串逃不料向他詰問反被扭控案下誣指串逃求明察明府訊得劉啓福串逃藏匿不無可疑盤詰至再堅不承認掌頰二百下收押自新所限三日内交出桂貞冉行覆訊○前有天津人王來儀控寍波人黃方生虧欠皮梁銀七百餘兩一案經委員曹明府訊斷時黃供明在西門外褚家橋開設皮坊王來儀付皮二千張每張三角六分計洋七百廿元嗣因皮坊停歇無力歸償央中人勸議作四折減償當繳洋五十元餘求寛限明府訊據王來儀禀稱不愿折償欲求照數訊追當將黃收押待質所限卽繳清在案兹巳日久王又投案禀催前晚經曹明府飭差提案比催黃叩稱小的實因生意清淡虧折停歇刻又管押多時無力措繳並非逞刁求恩减斷寛限明府謂曰語云欠債還錢殺人償命别無他說喝拉下笞責二百板還押限五日内如數繳清 
[英廨早堂瑣案]  
　　包探秦少卿禀稱本月十七日四點鐘時有尹星田在懋記四川號内雇匠薙頭忽有劉以峻用小刀戳傷其左脇當　報明捕房送仁濟醫館敷治據查傷痕深透恐難平復爲此拘劉獲案送究劉供宜昌人二十六歲從前在沙市地方做過鷄鴨毛生意曾被尹星田欠錢八十串向索圖賴情極逞蠻原是不應小刀一柄係自已之物叩乞施恩别駕得供商諸薩副領事著將劉以峻並兇刀一倂送縣辦理○包探倪順泉禀稱范銀來前曾在西教士士杜處爲侍者已歇然不時往來兹因先後失洋一百十元疑係范竊故拘送請究西教士士杜投案申訴范供崇明人在西教士處進出是有的然並不行竊求鑒别駕著將范銀來交保候巡捕房查明贓據冉行察辦○包探范進才禀稱沈苗生陳寳生二人竊取洋商租地之泥昨被看地之王松濤拘獲送究王松濤供租地上泥塊時時被人竊取約有數千擔昨見沈等駕小船二三十只又來竊取經小的拉獲沈陳二人及小船一只餘均逃走當卽扭至捕房送案請究沈苗生供是本地人泥塊俱售與寍波漁船每船得小洋三角半其餘之人小的均不認識求鑒别駕著將沈陳二人押候再核○包探施奎江禀稱氓流張阿福曾經公堂懲辦昨又身帶利刃在虹口游行恐其肇事故拘送請究張供本地人前雖犯案業已攺過叩求恩典别駕判將張阿福笞責二百板交捕房管押兩個月以儆○積竊陸和九前因犯案遞解昨又竊取顧金福家錫事件一副由包探石金榮緝獲人贓送究顧投案領贓張和九供鎭江人行竊該死求恩别駕判令笞責一百板遞解回籍○流氓金四香昨在倫華繅絲廠前見放工婦女彼卽上前戲謔女工斥以不應金卽拾石遙擲經三百四十四號華捕拘解請訊别駕略加研詰以事屬細微著管押兩天以儆○婦人朱高氏因無子嗣領育一子取名仁生年僅十歲詎仁生甘入下流時將家中衣物取　質錢混用昨由高氏扭送捕房解案請懲高氏投案申訴前情並稱仁生年輕已經如此將來恐其肇事求大老爺嚴加懲辦仁生供詞支吾别駕以朱仁生人小膽大著交捕房管押六個月以儆 
 
 

Page 4

 
 
[法捕房瑣事]  
　　車夫陸阿狗誘領主人之弟媳孀婦顧朱氏藏匿南市十六鋪陸桂廷家爲顧尙星具控公堂經鄭大令飭探恊提陸桂廷到案諭令覓保限卽日將陸阿狗及顧朱氏並陸雪村等交案研訊阿狗業已交到禁押捕房候堂期解請究訊○安徽人某甲向爲長隨邇因失業落拓無聊僑寓小東門老德記客棧在途拾得藍布數尺爲失主尋獲向索不還扭入捕房捕頭命將布給還仍將甲押候解送公堂○車夫某乙在八仙橋某車寓竊得號衣一件向長生庫質錢爲包深同獲解送捕房捕頭命押候堂期解訊○某丙雇東洋車至八仙橋遺失皮夾一枚内儲洋銀一元二角爲車夫某丁所得同業某戊見丁得此意外欲向分肥丁不允以致扭入捕房丁以車上遺失之物例應投報是以不允瓜分捕頭命將戊押候解送公堂丁著自行投案備質 
[美捕房紀事]  
　　江北人張阿大李阿四前晚在公和祥碼頭某棧房竊取洋紗數包經事主控諸捕房昨午捕頭派包探范進才將張李查獲解送捕房押候解堂訊究○粤人羅阿福由蜜勒路某姓家竊取寗綢袍褂等前晚經包探石金榮查獲當將原贓吊出拘至捕房押候查明失主然候解送英廨請訊○本邑人夏全全某日在楊樹浦某姓家竊得衣服若十件前晚又躑躅虹口頭壩路圖竊適經包探石金榮巡獲拘解捕房押候送廨訊辦○川沙人匡阿忠前晚二點餘鐘彳亍於西華德路某號走街捕疑係偷兒立卽扭人捕房禁押昨晨捕頭倩包探施　江查明是否竊賊再行核辦○楊樹浦裕晉紗廠棧房門有錢鎖數件前晚被本邑人曹茂全將鎖偷去中途經包探張阿五緝獲拘入捕房押候解堂究辦 
[振欵彚登]  
　　本館恊振所連日承常熟城南敬勝堂主人爲原配陳安人三月十八日三十歲冥誕謹將懴薦微資移助湖南義賑計鷹銀二十圓巳故黃張氏捐湘賑洋銀一百圓辛記捐湘賑洋銀一百圓養　齋主得子酬　洋銀十圓　安毛善餘堂助洋銀一百圓祈保佑闔第清吉産婦母子平安江天微末吏因病求愈並消災解危指助湖南賑捐鷹銀二十圓知過軒主奉母命求家口平安捐鷹銀十圓黃搢臣求妻　後平安捐洋銀十圓以上數君子者慈祥在抱惻隠爲懐雖濟衆傅施不求美報而行道有福自必左劵可操謹志數言以爲之頌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂]  
　　　　　徐　山探娼　江　　圖賴帶　洋一百五十元及房飯洋一百二十元請追值日差禀明　别駕飭分别管　　訊前晚别駕升堂徐　小　　州人在清　　某野　妓院爲傭上年八月憑羅阿明薦江爲帶房間夥當取去帶擋洋一百五十元　定每　　洋二十四元共五個月該洋一百二十元日前有雲娥母親之姘夫張子卿糾集多人將雲娥奪去藏匿小的無奈將羅　　扭案求究追帶　　一百五十元則感戴無　　羅　上年八月間有久安里賣娼之江雲娥因要掉頭托小的薦在徐處爲夥妓所有帶　　一百五十元由小　　交雲娥之母收去今忽有張子卿出頭霸賴求　究江雲娥供所欠徐帶擋房飯等洋二百七十元本欲陸　料理實因小婦人　　從良不　　在火坑一俟從良有人應將欠項如數歸還徐　山　不敢賴欠伏求恩典别駕得供判令雲娥具結限一個月内歸　徐　一百五十元完　　阿明具結出外找尋張子卿帮同料理如張有霸賴情事許　　案　華飭將江雲嫂羅阿明交保依願理明如延于　　　　　　而　○　　石　泉控忱再堂李雲洲裘崢溪等誑　棉花僞冐莊　搪塞一案先　巡捕房拘解早堂會訊等情已錄本報前日晚堂李供小　　　　　　項棉花由沈再堂自向石　　誑　　托小的出售共得洋三百三十六元小的扣用洋六元至圖章一個小的與裘同在城内邑廟東首某刻子店内定刻餘事小的槪不得知裘　棉花由沈　與利　當因分兩不符由沈托小的至利和介紹說成共　花價洋三百三十六元小的分洋四元今小的情願賠繳洋五十元乞恩　沈供洋已花銷用盡乞格外賜恩旋據原差禀原告石松泉未　候　别駕訊得沈　堂等誑騙屬實　重答四百板李雲洲亦　四百　仍交差管押追繳花價裘靜溪旣願賠洋五十元從　著具結保限一月内繳足毋延 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年三月十二]  
　　宫門抄○皖撫福奏大員在籍病故代遞遺摺摺○晋撫胡　奏叅文武不職各員請旨分别降黜摺○川督鹿奏廓爾喀貢使由川起程日期片○又奏三省會哨地方安靜情形片○大臣溥等奏工程緊要請飭查勘修理摺○將軍依奏補署各員缺片○三月十一日兵部太常寺太僕寺鑲黃旗值日吏部引　見五十名兵部三十五名理藩院三名都察院二名欽天監一名廂白蒙二名正紅漢二十一名鑲紅滿九名○瀅貝勒橚貝子鍾公溥侗各假滿請安○張中堂謝賞假兩個月恩○啓秀謝管幼官學恩○裕公由明陵回京請安○德公海公各請假十日○王汝濟續假十日○吏部奏派稽查右翼宗學派出馮文蔚○召見軍機張蔭桓吳廷　　○○尙書銜安徽巡撫奴才福潤跪奏爲大員在籍病故代遞遺摺恭摺仰祈聖鑒事竊據六安直隸州知州王懋勳禀據家丁劉升禀稱家長前任巡撫劉銘傳係合肥縣人寄居州屬霍山縣境於光緒二十一年十一月二十八日病故口授遺摺由家長次子候選郎中劉盛芸等繕就並抄家長履歴事實遣該家丁呈報到州該州呈請代遞　奏報前來奴才逐加查核故撫臣劉銘傳少時英毅果敏喜兵法善權謀形勢咸豐年間粤匪踞皖捻逆踵興與張樹聲周盛傳等於所居大潛山一帶倡團築堡挂賊鋒遇土匪帶　出境復六安州援壽州卽爲原任大學士曾國藩所識拔同治元年隨今大學士李鴻章募兵東下往援江蘇創立銘字一軍時蘇省蹂躪甚深惟恃上海一隅爲進兵之地劉銘傳智勇兼裕戰輒爭先連拔南匯川沙奉賢金山各城聲勢大振二年解常熟圍規江陰無錫等縣賊勢猶甚會郭松林唐殿魁李鶴章諸軍苦戰克之進擣常州裏創陷陣逆首李秀成陳崑書等圖護金陵老巢後路糾各巨般倂力抗拒劉銘傳與各將領分途　擊三年三月力下堅城越境克浙江湖州四安安徽廣德等城鎭積功補直隸提督賞黃馬褂四年剿捻山東所向克捷追賊首任柱賴汶洸等竄殷至河南睢州扶溝重圍頓解五年移軍援鄂攻悍賊於黃波立克其城捻蹤回竄豫皖間剽悍飄忽劉銘傳縱横追逐在山東汶上鄲城菏澤曹州至直隸東明河南睢州杞縣等處半年之間幾於無日不戰前後敗賊二十餘次斬馘甚多六年與鮑超軍剿賊湖北疊勝於黃安孝感雲夢等縣又東自應山黃波西出安陸襄陽棗陽追出鄂境由河南南陽而至鄭州日行百里逆衆望風奔逃嗣與潘鼎新建防守運河進扼膠萊之議率軍赶築長　一面分兵兠躡與善慶等軍在江蘇贑榆　陽邳州山東郯城日照諸城高密樂安濰縣壽光等處連戰皆捷槍斃任柱擒賴汶洸李鴻章奏稱逆首殲　殆盡大股已就削平斬獲計三萬人賊之精銳器械騾馬輜重盡棄爲軍興罕有之事所部諸將以劉銘傳坊爲第一先後奏賜珍物及三等輕車都尉世職七年自山東東昌追剿捻首張總愚股匪至直隸鹽山滄州又轉入山東德平屢獲大捷旋會郭松林軍由陵縣南追圍賊徒駭黃運聞奮力夾擊迫張總愚於水次自沉而斃餘黨立時樸滅直東一律蕩平奉命晉爲一等男爵曾國藩奏稱巨憝肅清餘氛盡　定謀以李鴻章爲主論功以劉銘傳爲先英翰奏稱劉銘傳性情介直臨機果決其部下將士精勁善戰紀律嚴明尤爲淮軍之冠其見重於當時如此此劉銘傳轉戰江蘇浙江安徽湖北直隸山東河南各少勦平髮捻各逆之戰績也八年因病假歸旋請開缺九年出辦陜甘軍務師駐乾州分軍屯紥寳雞隴州鳳城又檄移營隊防守邊境布置周密嗣以傷疾舉發累疏瀝陳恩准回籍調理旋補巡撫十五六年迭奉隆恩並蒙懿旨賞加太子少保兵部尙書銜帮辦海軍事務十七年引疾歸田居山調養甩竟由此不起老成凋謝悼惜殊深其長子直隸候補道劉盛芬先卒次子候補郎中副貢生劉盛芸三子候選同知附眞生劉盛芾四子候補知府舉人劉盛芥長孫監生劉朝仰等送到遺摺代呈御覽伏念朝廷篤念勳勤飾終之典均極優　劉銘傳忠勇性生才略閎毅銳於任事善於用兵其初倡辦鄉團保衛桑梓旋卽出師吳下迅將髮匪戡定繼而四路奔馳掃蕩東西捻股　衛畿輔而皖鄂齊豫之間流宼盡殲行陣之勞稱最而於吏治民生亦復盡心籌畫迹其功勳卓著均在聖明洞鑒之中相應據實臚陳恭候恩施特沛所有大員在籍病故代遞遺摺緣由謹恭摺具陳伏乞皇上聖鑒訓示謹奏奉硃批另有旨欽此○○頭品頂戴山西巡撫臣胡聘之跪奏爲特叅文武不職各員請旨分别降黜以肅吏治而勵戎行恭摺仰祈聖鑒事竊維求治之道首在得人非愼選賢良不能培養民氣非嚴飭武備無以綏靖地方况當時事孔棘一切吏治營伍尤須實力講求認眞整頓如有庸劣不職之員自應嚴行甄别以儆其餘臣到任後留心諮訪隨事考察查有解州直隸州知州張喜田性耽安逸諸事廢弛安邑縣知縣萬啓鈞才識庸闇難勝繁劇垣曲縣知縣戴家棇主地糊塗辦案草率署壽陽縣知縣王廷鏡藉差科斂民怨沸騰前署遼州直隸州知州單熙昭信用家丁贓私狼藉蒲縣知縣周道淵工於作僞操守難信前營管帶澤州練軍候補遊擊王枝發縱兵滋擾毫無紀律潞安協中軍都司張有才嗜好甚深難期振作以上各員均未便稍事姑容相應請旨將解州直隸州知州張喜田安邑縣知縣萬啓鈞均開缺留省另補垣曲縣知縣戴家松署壽陽縣知縣王廷銳均係進士出身文理尙優請以教職歸部選用前署遼州直隸州知州單熙昭蒲縣知縣周道淵候補遊擊王枝發潞安協中軍都司張有才均請卽行革職以示懲儆此後如查有庸劣不職之員再當隨時糾叅不敢稍涉徇隠以期仰副聖主澄清吏治整飭戎行之至意所有查明文武不職各員請旨分别降黜緣由理合恭摺具陳伏乞皇上聖鑒訓示再該員等所遺之缺除蒲縣一缺應歸部銓選其餘各缺晋省現有應補人員應請扣留外補合倂聲明謹奏奉硃批另有旨欽此○○鹿傳霖片再廓爾喀貢使臣等欽奉諭旨准其進京後卽行知喝箕等欽遵照辦並照例預備夫馬選派文武員弁兵丁沿途護送一面飛咨陜西山西河南直隸各督撫臣先期飭派委員前赴各該省交界處所接替　無貽誤兹該貢使巳定期於光緒二十一年十二月十九日由成都省起程除由臣等飭令護送各員弁沿途妥爲照料外謹會同成都將軍臣恭壽附片具陳伏乞聖鑒謹奏奉硃批知道了欽此○○鹿傳霖片再查川陜楚三省交界地方向定章程於每年十月間提鎭分年巡哨一次本年秋間經臣飭委川北鎭循例會哨去後兹據署理川北鎭鄧全勝禀報於十一月初一日行抵川陜交界之滾龍坡與漢中鎭派出之定遠營遊擊詹化見面會哨又於二十五日行抵川楚交界之火峰界嶺適湖北宜昌鎭總兵傅廷臣亦抵界所會哨該鎭等查看三省交界所過地方民情均各靜謐並無外來匪徒滋擾等情臣查三省交界地方現雖安靜惟邊界道路紛歧處處可通難保無逸匪游勇繞越潛匿防範未可稍懈仍嚴飭各鎭恊營會同文員隨時緝捕實力巡防務使匪徒歛跡百姓又安不得以會哨巳過稍涉懈忽以期仰副聖主綏靖邊陲之至意所有三省會哨地方安靜情形理合附片具陳伏乞聖鑒謹奏奉硃批知道了欽此○○奴才溥齡麟嘉文瑞跪奏爲工程緊要請飭查勘修理以昭愼重恭摺奏聞仰祈聖鑒事竊奴才等恭查菩陀峪萬年吉地因近年雨水過大所有大　並宫門等處均有滲漏　朽脫落爆裂情形於去年八月間據兼管菩陀峪萬年吉地事務護軍叅領銜掌關防郎中文錦呈報經奴才等查明方向相宜處所奏請查勘修理在案其東西配殿曁　朝房等處均有滲漏　朽脫落爆裂情形自應一律修整方足以昭愼重而順觀瞻查本年俱屬方向相宜謹將各處情形敬繕清單恭呈御覽請飭查勘理合專摺奏聞伏乞皇上聖鑒謹奏奉硃批另有旨欽此○○依克唐阿片再現署廣寗縣知縣請補興京撫民同知張瑞三又請補遼陽州知州黃毓森均巳奉部覆准應卽飭赴補任以專責成所遺廣寗縣缺卽以現署康平縣正任廣寗縣知縣王安中飭回本任遞遺康平縣員缺查有試用知縣蘭維恒辦事精詳堪以署理又署寛甸縣知縣陶應潤撤省察看所遺員缺查有候補知縣楊昌瀚聽斷明敏堪以委署又署安東縣知縣高欽撤省察看所遺員缺查有卽用知縣劉輝年壯才明堪以委署又海龍廳通判陳國樑撤省察看所遺員缺查有試用知縣趙臣翼辦事穏練堪以委署除分檄飭遵外謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十二年三月十二日京報全錄]  
　　宫門抄○諭旨六道錄前○皖撫福奏藩司書吏本族後裔報捐官員擬令廻避攺省摺○又奏請准道員攺省片○直督王奏委員兼署臬篆片○粤督譚奏揀員請補知州摺○又奏甄别各員片○署江督張奏實缺副將給咨引見片○蘇撫趙奏撥解湖北賑欵片○署江督張奏飭道員回桂當差片○三月十二日刑部都察院大理寺正黄旗值日侍衛處引見一名戶部七名武備院十名○直隸臬司季邦楨請訓○潤貝勒蘇嚕岱李端棻各續假十日○崑貝子椿壽各請假十日○榮祿續假五日○　儀司奏十五日祭奉先殿澤公行禮○召見軍機薛允升季邦楨○○尙書銜安徽巡撫臣福潤跪奏爲安徽省藩司書吏本族後裔報捐官員擬令廻避攺省恭摺仰祈聖鑒事竊據署布政使于蔭霖按察使趙爾巽會詳稱藩司衙門書吏籍隸江蘇上元江寗兩縣由乾隆年間移設藩署時隨帶來皖迄今歴有年所隔省充差本爲他省所無然相沿已久雖籍貫仍舊而已與土著無殊乃自捐例通行該司書吏本族後裔因例無廻避明文遂有納資入官指分到省者不一而足查定例遊幕省分及曾在該省經商貿易均不准報捐分發所以杜弊竇肅官方也藩署爲通省官員升遷調補攸關該書吏等親戚故舊聲息相通夤緣把持何所不至較之遊幕經商其弊尤甚該司等到任後聞此情形札飭安慶府等確切訪查旋據在省候補之二十二員親到府署備具親供呈明情愿攺省懇由該府禀覆並據該府等禀稱該員等實係充當藩司書吏本族後裔訪聞此外尙有現居實缺及在州府差遣曁丁憂措資等二十八員一時未能周知巳由該府移查統限兩個月自行呈報等情此項人員旣係充當藩司書吏本族後裔若仍任其在本省服官實屬大有違碍第該員等以例無廻避明文初不自覺其非而指省報捐亦不自該員等始且均係情殷報効納有捐資其情節不無可原甫經飭查卽行據實呈明　與違例朦捐始終隠匿者有間又統計不下數十人之多揆之朝廷寛大之恩法難加罪惟有寬其旣往以嚴其將來除現在遵　報捐攺指他省由司發給實收者候補中巳有十二員不計外其餘實缺之懐遠縣主簿湯潔等七員候補之試用州吏目郎季良等三十一員擬請奏懇准其一律廻避攺省其中行查各員在兩月内自行呈　者一體照辦惟經此次飭查應卽明定章程嗣後如有籍隸江蘇上元江寗兩縣分發安徽人員均令於到省時備呈親供及取具同鄉官印結内據實添註並未充當藩司書吏亦非該書吏本族後裔並責令藩司書吏一倂出具切結方准留省以昭周密如有諱匿不報卽係有意朦捐一經查出請照規避例從嚴懲處並將出結之員照扶同徇隠例議處至現在行查各員儻有逾限仍不呈明復無同鄉官爲之出結是乃有心飾匿亦卽照章核辦以杜流弊而清治源開具職名清摺詳請奏咨前來臣查同治二年吏部奏定報捐職官不准指發流寓省分章程内開指省分發人員如現在服官之省係該員向來流寓限期呈明該督撫查明咨部准其另指一省其已經得缺人員卽以總督兼轄省分酌量對調等語今安徽省藩司書吏本族後裔身離原籍住居在皖之人核與流寓無異歴年報捐職官現今廻避攺省擬請援案辦理總督兼轄省分江蘇爲該員等原籍所有　潔等實缺各員惟有與江西酌量對調其郎季良等候補各員悉准其另指一省免繳離省攺指銀兩以示體恤此後嚴防情弊飭於供結據實添註之處倂請照該司等所擬辦理事關整頓吏治相應請旨飭下吏部覈議聽候覆文遵辦除清摺咨送吏部外謹會　兩江總督臣劉坤一恭摺具奏伏乞皇上聖鑒訓示謹奏奉硃批吏部議奏欽此○○福潤片再花翎三品銜安徽補用道王樹蔭係浙江歸安縣人由附貢生報捐主事分部行走光緒十五年到京經欽派王大臣騐看簽分刑部貴州司學習行走十七年八月遵新海防例加捐道員選用復在蘇浙賑捐案内報捐花翎並加三品銜指分安徽試用十月十六日經吏部帶領引見奉旨照例發往欽此於十八年二月初六日到省嗣屆一年期滿循例甄别留省補用在案兹據該員禀稱以安省額設道員皆係請旨並無外補之缺查有從前安徽候補道員忠廉王大經王嵩齡吳修鼓均因本省無缺可補呈請奏明攺發總督兼轄省分補用理合援案呈請攺發並聲明江西係總督兼轄省分現有候補道員王鵬九係該道堂督祖到省在先例應廻避等情前來臣覆查安省候補道員因本省無應補之缺呈請奏明攺發歴經辦理有案今該員王樹蔭援照忠廉等案請攺發總督兼轄省分補用核與成案尙屬相符理合會同兩江總督臣劉坤一附片具陳伏乞聖鑒謹奏奉硃批吏部議奏欽此○○王文韶片再調任直隸藩司王廉行抵天津經臣電奏奉旨准其先行赴任兼署藩司直隸按察使季邦楨應飭交卸遵旨晉京陛見所有臬司篆務查有清河道藩駿德前曾署理臬司堪以暫行兼署仍照案會辦各局處事務除分别檄飭遵照外理合附片具陳伏乞聖鑒謹奏奉硃批知道了欽此○○太子少保兩廣總督兼署廣東巡撫臣譚鍾麟跪奏爲揀員請補直隸州知州要缺以資治理恭摺仰祈聖鑒事竊准部咨羅定直隸州知州關廣槐調補南雄直隸州知州核與郮補之例不符應毋庸議關廣槐旣别無可調之缺應歸於廻避留省另補班内照例補用所遺羅定直隸州知州缺應令另行揀選光緒二十一年九月十四日奉旨應以第五日行文按照限减半計算扣至十月初三日爲開缺日期應歸十一月分截缺係屬要缺毋庸籖掣查羅定直隸州知州係繁疲難題調要缺管轄兩縣民猺雜處政務毁繁非精明幹練之員不足以資治理兹於通省現任州縣内督同藩臬兩司逐加遴選查有在任候補直隸州知州香山縣知縣史繼澤現年三十歲係貴州貴陽府人光緒丙戌科進士奉旨以知縣卽用籖掣廣東十二年八月三十日到省因全瓊肅清案内保俟補缺後以直隸州知州儘先補用該員題補香山縣知縣奉文覆准二十年二月十二日到香山縣任該員年力正强辦事結實以之請補羅定直隸州知州洵堪勝任與例亦符據藩臬兩司會詳前來合無仰懇天恩俯念員缺緊要准以該員史繼澤補授羅定直隸州知州俾資治理如蒙兪允俟部覆到日給咨送部引見謹恭摺具陳伏祈皇上聖鑒謹示所遺香山縣知縣係沿海題調要缺例應由外揀調俟准部覆揀員請調合倂陳明謹奏奉硃批吏部議奏欽此○○譚鍾麟片再查捐納勞績試用候補向知通判知縣如到省一年期滿例應分别考察面試甄别具奏歴經遵辦在案兹查有候補班前補用同知潘作霖人尙安詳試用通判衡湘心地明白候補班前先補用知縣貴仁年靑穏愼候補班儘先補用知縣潘作霖才明事練均經詳加考察分别照章面試堪以各按本班序補據藩臬兩司會詳前來除將各該員詳細履歴開單咨明吏部外理合附片具陳伏祈聖鑒謹奏奉硃批吏部知道欽此○○張之洞片再提督銜記名總兵借補廣東廣州恊副將李先義前經臣奏調江南派充廣義江靖等軍統領該員督率操防經管砲臺深資得力兹因所統兩軍均已遣撤據呈借補廣東廣州協副將尙未赴部引見例應造具履歴清册懇請給咨赴部等情前來臣查該員久歴戎行才略幹練於外洋槍砲及製造砲臺工程等事最爲嫻熟兹以借補副將實缺尙未引見呈請給咨送部現在並無經手未完事件自應給咨令其北上除將履歴咨送軍機處部科查照外理合附片具陳伏乞聖鑒謹奏奉硃批兵部知道欽此○○趙舒翹片再准湖北撫臣譚繼洵電稱去年湖北水旱並災工賑兼辦鴻嗷　野待賑孔殷請卽倡募勸捐接濟等因臣查蘇省辦理賑捐久成弩末且恐緩難濟急卽經行司籌撥恊濟去後兹據蘇州藩司鄧華　於司庫存儲賑餘欵内動撥銀五千兩放交號商百川通匯解湖北撫臣兌收撥用該藩司詳請具奏前來臣覆查無異除咨戶部曁湖北撫臣查照外理合附片陳明伏乞聖鑒謹奏奉硃批戶部知道欽此○○張之洞片再二品頂戴廣西候補道馮相榮前因海防事亟經臣奏調江南差委派义萃軍左軍統領操練巡防深資得力兹全軍撤防并無經手未完事件應卽飭回原省當差除咨吏部曁廣西撫臣查照外理合附片陳明伏乞聖鑒謹奏奉硃批吏部知道欽此 
 
