# 1913 - 261 - 4914579

 

Page 1

 
 
要件 
[參議員唐瓊昌愼選駐美公使並改派公使分駐墨古秘等國之意見書]  
竊維立國於開通時代未有不講求外交可以篤邦交崇國體而保僑民也夫外交講求顧爲立國之要而奉命出使尤應精選其人兹者政府將有選派外交家出使於美之舉自不至掉以輕心如前清視爲優差以運動之力何如定爲棄取置國體橋氏於不顧瓊昌聞之不禁慶幸良以我國成立之初正值中美條約舊限已滿新約重訂之時若得良好公使持平與之訂定則僑美華氏自能享應有之權利得正當之保護斷不至如前之種種限制種種苛刻也想大總統關心民瘼早已見及自無容過慮惟此中委曲恐未盡悉試將約條不良及我國國民僑美情形撮要陳之我國國民之僑美也始於一千八百四十九年設會館於舊金山正埠名曰四公司後改爲六公司卽今之七會館也一甯陽一肇慶一三邑一岡州一陽和一合和一人和者是又有總會館一所名曰中華會館各立董事通事商董分任之事關一邑者分辦之事關全體者聯合各董事等在總會館會商之一千八百四十四年及一千八百五十八等年與美所立之條約直不成爲條約至一千八百六十八年始聘前曾駐北京美國公使名巴令錦者爲專使至美訂约名爲巴令錦條約頗覺適當自是華民到美者日衆致爲工黨所忌一千八百七十六年有匪目名丁汝士頃尼者倡逐華人於舊金山是年七月縱火焚燒華人屋宇三日彼時中國尙未派有公使領事也顛連困苦無可控訴不得已由六公司請美國法律師據情清巡捕長保護雖稍安靖而該目匪心仍不死連年唆使匪徒恐嚇則吾僑之生命財産之損失不知凡幾事爲清政府聞之與駐京美使蘇亞責問美使遂請設使館於華盛頓設領事館於舊金山此公使領事之設所由所也倡逐華人之議雖止而工黨排斥益力嗣嘉罅寛尼省之國會議員迭經提議限華人入美草案該案中有每華人入境徴銀二百五十元事爲别省國會議員反對謂有違一千八百六十八年條約議遂中止至一千八百七十九年嘉省國會議員條陳草案凡船由中抵美每船所載華客不得過十五人以爲限制此案竟得通過交 
 
 
 

Page 2

 
 
當任總統喜士核斷又因有違一千八百六十八年之约遂否决之後有嘉省國會上議員沙振呈請總統先將前約修改自不受舊約限制使清政府任許美國有權自行訂定禁工之例總統諾之函知美使蘇亞照會清政府表明改約之意清恭王不查其用意遂即允之乃於一千八百八十年美派專使數人鶯治路士偉夫托利士葛至京磋商改約事件（未完） 
時評 
[以美西事告政府（默）]  
南北美之爭血戰四年喪師百萬其結果雖南美失敗然而積怨終不釋初罷戰後勢猶汹汹無一日不存報復之心於是北美政府始恍然於兵力之不足以服人也壓制手段之不可以屢行也乃開誠意布公道以待南美而後南美之人心始定迄今五十年而亂不再作 
夫血戰至四年喪師至百萬示威不可謂不力矣然猶不足服南美之心况此次中國南北之役戰僅月餘死亦不多而謂北方之兵威從此可以屈服南方乎南美所受痛苦所遭損害至言之人人切齒然猶可以開誠布公化之况此次中國南方黨人之積恨不致如南美之甚而謂反不可以誠意公道化之乎是故　府而欲操常勝之道當一變其從前示威之曰張占則非特五十年中之亂不易免而血戰四年喪　百萬之慘禍亦安知不復見於今日也 
吾再以近來西班牙王被剌事譬之當兇人突出鎗轟撃也幸西王善乘馬勒缰以避不然早爲所中事後定以死罪人不以爲苛乃據昨日西字報謂王已下令特赦輿論咸嘖嘖稱甘大度夫兇人所剌者王也當場捕獲供證確鑿也然猶肯曲爲宥免中政府倘能推此心以廣之庶幾常勝之道乎 
命令 
九月四日臨時大總統命令外交總長陸徴祥呈請 
辭職陸微祥准免本官此令 
財政總長周學煕呈請辭職周學煕准免本官此令 
司法總長許世英呈請辭職許世英准免本官此令 
農林總長陳振先呈請辭職陳振先准免本官此令 
交通總長朱啓鈐呈請辭職朱啓鈐准免本官此令 
現在外交財政司法農林交通各總長均經准免本官除財政部已令該部次長代理部務外其餘各該部部務應由各該部次長暫行代理此令農林次長張昉著免去本官此令 
任命羅振方代理農林次長此令 
任命鮑貴卿爲大通蕪湖鎭守使此令 
任命田作霖署南陽鎭總兵此令 
司法總長許世英呈請任命劉德薰署京師地方審判廳推事胡鳳起署直隸高等審判廳推事陳鄂署直隸保定地方審判廳推事應照准此令 
司法總長許世英呈請任命殷繩戊置直隸張北地方審判廳推事應照准此令 
警信 
南京訪函城内淫刦之風仍未全息雖有示文軍令聲明凡刦掠財物姦淫婦女者當處死罪然兵士仍置若罔聞外人之抗議已稍有效力昨日城内之秩序已較星期二日略佳惟僻遠之區及南門以外雷上將之軍隊仍在搜索人民之財物今日刦掠當不禁而自止蓋每一商店一住家輙經數次搜刮今已四壁蕭然無物可刦也（特約路透） 
南京訪函張勳於今日正午入城太平門之障礙物均已移去並焚木屑等物以掩城外死屍之臭氣北軍彼此嘗起衝突雷震春馮國璋之官職皆在張勳之上而誰爲總指揮迄今無人知之城内現粗分三大部分雷軍駐南城馮軍駐北城張軍駐中央常有此軍兵士擁入他軍所駐地段此圖刦掠故彼此時起齟齬（特約路透）南京電張勳已派兵五千名追撃寗軍第八師殘兵聞彼等當日由南門逃出後即向蕪湖進發馮國璋已奉命回北譯文匯報本埠訪稿今日有人乘車赴寜旣已購票站員仍將票素去退回票值當詢據滬甯車務中人云寗垣張軍與雷軍因查拿刧掠之兵士懲辦數十人張軍怒甚遂起衝突互相攻撃聞城門亦閉二小時 
南京電馮國璋過江至下關暫時駐節津浦南局内即日遷入儀鳳門内海軍學堂暫住委派津浦會辦趙慶華爲稽查營務處東京電日本人民因聞南京張勳部兵有傷斃日人及撕毁日本國旗事大爲憤激該國當局者亦藉口辱及國旗之光榮威嚴擬於口内派兵來華占領某地以待解决商界聞信後所有各種股票登時跌落 
專電 
北京電昨日五日衆議院議事日程列有七案約分三類（一）先定憲法中總統選舉及其權限二另定總統選舉法先舉總統（三）先定正式總統選舉法及正式政府组織法此次係進步國民兩黨先行協商簽定條件進步黨贊成議員逮捕法案國民黨則贊成先舉總統意見案故前日完全通過逮捕法案昨日國民黨張耀曾谷鍾秀等即竭力運動本黨議員得一部分贊同亦將先舉總意見案即七案合成者連開二三讀會完全通過咨請參議院表示同意再開國民會議議定選舉辦法 
北京電熊總理將於初八日出席國務院 
北京電前北京歡迎國會團長葉範予被捕 
北京電孫少侯忽被黎宗嶽之僕吳得勝控其私藏烟土昨午檢察官何璂等率警搜查其家無所獲而去現方訊究主使北京電段芝貴昨日回京北京電都人士現多深惡張勳衆意張勳旣不能約束部下兵士自應令其罷職 
蘇州電蘇州軍界聞張勳督蘇之命人人不安因回念程督將全體具名發電挽留經應會辦知悉竭力勸阻并加撫慰現已安謐杭州電近聞各處報告黨人謀浙之信甚多央央及鄭鎭守雷查辦使時以兹事電朱督惟官廳布置已周故人民並不驚疑杭州電皖督電復朱督尤派重兵向甯徽進發即日可到會同浙軍勦撫 
杭州電朱督奉政府令拿之吳子恒已由金統領拿獲今日派俞帮統解省訊辦 
杭州電朱督續派步兵二營砲兵一營機關槍六尊於昨日到湖州向太湖方面防堵 
特约路透電 
北京電日使尙未接得本國政府之訓令惟稱武昌毆撃日本軍官一案較南京一案尤爲重大 
北京電袁總統令南京各官員竭力救灾購米散賑並勸商民籌欵協助北京電衆議院决議請憲法起草會卽行草定關於總統職權之憲法以便早日運舉正式總統現將以該議案呈入參議院以求同意北京電熊希齡所擬之新内閣尙未呈入國會大約將於星期一日呈入衆信此次所擬之眞可稱盡屬上材 
北京電此間接庫倫消息據請准運土入蒙销售之人聲稱彼擬取道哈拉爾運入蒙古此足見並非甘肅土藥惟京中要員皆謂以印藥運蒙與廉價之甘肅土藥競爭不知如何可以得利大理府電前月亂謡蠭起軍隊極形忙碌滇藏邊界遠征隊業已關回毫未遇敵蓋村民聞夙皆逃故也 
東京電外務省政治調查局長亞皮譯音君昨夜被剌受傷甚重至是否因誤認其爲孫逸仙或因反對外務省辦理南京日民遇害一案而剌之現尙未知續電云亞皮君已因傷重斃命譯電 
南京電今日（五日）此間地面更見安靜紳商現請洋商購辦米石市民會曾請商會勸各業商民即行開市商會答稱恐月一底之前難以照行各軍已無衝突之虞 
北京電袁總統命上海鎭守使鄭汝成運米至甯以抒民困 
北京電政府應黎副總統之請將派奉天第二十七師及第二十八師兵士開往南方增厚武昌兵力 
北京電熊總理提議俟亂事平定後各省陸軍除邊境外槪减十大隊如是則每年可省國用洋二千萬圓 
北京電今日下午（五日）衆議院决議先將憲法中關於總統職權責任各節會同參議院通過然後卽行選舉正式總統其餘各項憲法則仍順序討論 
北京電北京現新設一公民黨以贊助政府爲宗旨進步黨勢力已弱 
重慶電重慶熊軍於八月初旬拔隊向成都進發現爲成都官軍撃官軍並在内江縣合江縣獲勝惟川省亂事仍在蔓延胡都督之地位殊爲窘困滇軍尙未經過川邊惟聞汴省官軍已入川省 
聖彼德堡電聖彼德堡接庫倫官電謂蒙古内務大臣已准某法商以鴉片運蒙銷售由該商每年報効蒙政府羅卜一百萬元該法商聞乃英國某公司之代表且謂蒙古定律吸食鴉片者應處死罪惟據該大臣聲稱運入之鴉片非供蒙人吸食大約乃售與蒙古之華人云 
公電 
張鎭撫使通電勳自抵堯化門後迭次親赴前敵督戰見匪軍屢受重創仍行負固實恃城垣之固有所憑依非設法轟撃不能速破因於日前親履戰地相擇地勢在富貴山南僻靜處所雇覓一民夫乘夜掘成地道一處並將烏龍山所得炸藥分次運往填入地道於本月二號先以大炮攻城誘令敵軍悉數出禦然後炸藥驟發當將城垣外郭轟崩兩丈有餘彈石飛騰紛如雨雹城上匪軍頭眩目眯不能駐足我軍伏兵乘勢猛上撃斃無算城内匪軍猶以槍炮向下死力抵禦我軍勇氣百倍掩殺而前乃相率如鳥獸散於是分兵三路一路先佔富貴山并將太平門内匪軍營墨沙袋夾城設法轟開以迎五師曁本軍揚軍各隊入城一路向南先將朝陽門洪武門夾城轟開以迎本軍及雷軍各隊一路由諸統領旅長團長統率向各方面進攻先後將北極閣駱駝山獅子山都督府神策門西華門各要地悉行佔領並卽搜剿餘匪隨處與匪軍巷戰直到今日尙未收隊所有大隊匪軍多已逃竄由大南門及水旱兩西門而去業經分電馮雷兩軍及海軍艦隊四路堵截其缴械請降者亦逹千人現在全城業已完全克復縱有餘孼亦屬無多卽可肅清惟首逆諸犯聞已避　刻正示懸重賞嚴拿務獲並卽約束兵士不得騷擾民間至各國洋人居留所在亦經分别飭令保護出示安民妥籌賑撫以定人心所有辦理情形統容陸續呈報查南京爲歷代建都之所山川形勝夙號雄藩而附郭一帶炮壘林立尤覺易守難攻昔者洪楊割據困以天下之師糜餉數千萬萬猶以九年之久始奏克捷今勳奉命南征繞道清揚中間復有鎭江収撫叛軍之阻不及十日卽抵寗垣交綏以來每戰迭獲勝利先將險阻各要隘如紫金山天保城等處佔取匪勢早衰本可一鼓而下無如寜垣城堅而廣襲撃非易兵力分則嫌單聚則不能徧及而馮軍以大江之阻獅子山適遥遥相對日以大炮隔江射撃未能卽渡寜匪坐擁堅城有恃無恐且西南各門出入無阻糧食軍需時有接濟柏逆文蔚復由皖率兵多營來寜策應並有人暗爲之助匪焰益張負嵎深固勳等籌思再四知欲除城匪必斷外援首先將烏龍山炮台乘夜攻克而馮軍海軍遂得進行雷軍亦接踵繼至本擬約期　力會攻不意天心助順覺將城垣轟開會不崇朝遽行克復前後用兵不及半月實非始意所期然非我大總統德威遠播海陸各軍敵愾同仇何能成此大攻所有在事異常出力各將領自接仗以來執鋭披堅數夜無輟均屬辛勞卓著應請特恩先予優奬以示鼓勵武衛前軍曁揚軍前敵總司令勳五位陸軍中將張文生率第五帥前敵自徐州受任以來積勞最夥此次克復南京發縱指示尤著廠功如何特予優奬應出殊恩司令勳五位陸軍中將施從濱應請晉授勳位並給徽章武衞前軍統領勳五位陸軍中將叚恭先請晉授勳位並給徽章統領陸軍中將白寳山陳德修請授勳位並給徽章統領記名提督尹占魁陸軍少將章慶雲均請授陸軍中將揚軍總指揮官吳兼善傳民傑均請授陸軍少將並給徽章旅長陸軍中將方更生請授勳位陸軍少將楊瑞文馬玉仁均請授陸軍中將其分統帮統管帶團長營長以下各官人數较多容俟會同各軍關查明晰陸續請奬要期母濫母遺傷亡將弁官兵人等並俟造册彚報妥議奬恤至兵丁人等血戰盈月疲苦異常究應如何酌給賞賚之處並祈钧裁所有此次克南京情形謹此捷聞伏乞垂察再此次攻取南京勳軍久戰炮彈屢乏均由馮宣撫使顧 
 
 
 

Page 3

 
 
 [H第三版 
全大局不分畛域迭次接濟吏勳得所藉手乃能迅奏克捷而破城之役五師各隊復與出力甚多皆由馮使督飭之功合併陳明張動冬要聞一 
[南京破城紀(五)]  
大陸報云某君由寗抵滬據稱張勳之后曾至下關到處刦掠繼至亞西亞火油公司紛取火油傾于各處屋上然後舉火燃之蓋彼等腦筋中存有外人袒助南軍之思想故借此洩恨自放火後延燒兩日始熄而下關遂成一片焦土僅餘洋房五六所尙具原狀該軍入城後復大肆刦掠無一室倖免者有用之物悉經取去其無用者則悉爲搗毁或付之一炬如藥店塑佛店等則皆如此辦法途遇行人輒令提負贜物不允或嫌過重者則卽開槍斃之外人住宅亦遭波及若主人在内猶可保全其出外者歸時亦悉失所有搜刮旣盡乃奸汚婦女該客曰予望永遠勿再見此慘狀凡見此慘狀者不得不欽佩當日死拒勳及其兵士入城之南軍也張勳之兵或歸罪于馮國璋之兵其實馮兵程度遠勝張兵且行刦之始馮兵猶未入城也張之任江蘇都督衆所厭惡據中外人士之有遠見者豫料兩月之内寜城當生較前更巨之禍變云 
字林報載四日南訪函云昨日外間極疑官軍統將曾淮兵士任所欲爲三晝夜今日此説益覺可信昨日下午爲行刦之第三日曾于作途中聞兵士彼此相語曰趕快趕快祇有今夜矣而張勳馮國璋二统將不先不後同於今晨入城今日搶風雖未全息然惟囿於僻遠之區自下關至鼓樓一路屢見鮮血淋淋之首级高懸樹上此誠稀有之點綴物也 
馬林醫士以一片婆心設法阻止刧掠或恐兵士將互相尋讎幸未成爲事實惟兵士中則確有讎視馬林醫士者聞今日有兵一名在馬林醫士住宅左右探望希圖擊之爲馬所覺含笑遣之他往 
日來外間謡言甚盛或恐張勳之軍與馮國璋之軍將互起衝突此説亦非全無根據今晨聞馮兵曾拘獲張兵百名雖實數幾何不能决定然必拘有數人蓋皆從事刦掠者也惟目下表面尙稱安靜各軍巡邏街道並無衝突 
城内大刧三日之後統將入城居民自不致予以歡迎而張勳實亦無望於此蓋其於堯化門車站宣稱擬入城之時卽設法秘其行蹤晨間七時張命火車預備開至下關以便入城十點鐘時車抵下關並無上將在内衆方錯愕詎意張已於太平門車站下車乘轎入城因都督府並未預備迎接故住花牌樓某宅其衛隊亦駐該處馮國璋入城時亦無人知之現住儀鳳門附近之水師學堂兩將駐處皆有兵士嚴加守衛城中各敎會確有老少男女避難之人五千名槪由敎會竭力照料此爲紅十字會等諸善會辦賑之佳機如不從速設法則甯民來日之困苦更不堪言矣 
[中央軍事會議紀要]  
　　會議安插降軍方法政府以南省戰閧而後經北軍力戰逐漸平復唯各處投降之軍隊不少非妥爲安插難免不發生事端昨特令總統府軍事會議詳擬辦法細則呈核以便辦理聞所擬三種辦法約記如下（一）或將該軍士遣散歸里作爲退伍其軍員等一律調京另候委用（二）或將該軍分别調駐邊地編爲屯墾隊（三）或將該軍另行撥入各軍作爲備補之用特别軍事會議改期中央特别軍事會議本定於九月十號在京舉行現陸軍部查悉各省軍事代表除直奉魯豫晉五省業已到京外其陜甘浙閩桂鄂黔黑新滇吉等十一省代表雖經起程尙未到京其皖蘇贛粤湘川六省因在軍事倥偬之際迄無復電來京勢須酌量展期一面電催未派代表各省速卽遵照前電委派來京至已經起程之各省務於限期内赶到以便尅日舉行會議云 
戰事善後之中央規畫 
政府現以南方戰事將次肅清所有善後各事不可不切實籌辦以期地方之元氣早日恢復昨日聞又在府中開會專籌畫此事件袁總統亦列席經各員詳細討論良久乃决定辦法如下此次戰事糜爛及於湘蘇皖粤閩等數省之多其間之等級以蘇贛兩省之糜爛爲最甚皖粤湘次之福建又次之籌辦善後卽據此分别輕重以施行之可即日電命該省都督民政長迅速各派代表二三人來京將各該省軍政及經濟之實情以便籌適當之救助法俾其可以妥爲施行且易收實效云 
[疆吏之主張通過中俄協約者]  
滇民政長電大總統國務院外交部參衆兩院蒙古聯合會黎副總統督民政長均鑒午密俄約旣經衆議院通過亟應一致進行而外部婉商簽字以挽危機俄使何得變更前議希冀取消副總統敬電各節持論痛切具佩藎籌極表贊同國會諸君曁各省都督民政長洞逹時機當能統籌全局協力贊成也滇民政長羅佩金文印 
粤都督電大總統國務院外交部參謀部衆議院參議院蒙古聯合會武昌黎副總統各省都督民政長公鑒黎副總統敬電馮都督督熊都统佳電因軍務倥偬現始誦悉偉見忠告莫名欽佩中俄條約四參議院合　迄未實行事機危迫稍縱卽近黎副總統請政府以决心從事尤徴愛國熱誠濟光之愚擬請政府先與參議院約定日期召集議員開議通過如逾期仍然漠置卽係甘心破壞請由政府毅然簽字以維大局免致延悮仍祈隨時示敎爲幸粤都督兼民長龍濟光寢 
[審計處愼重放欵]  
審計處之設立本爲審計各機關各項用途乃近以各衙門往往先行借欵以濟一時之急而實則無預槪算意見爲準該處對於此項事擬力矯其弊昨特函致財政部云調查本處章程事前之之審查以预算槪算爲憑事　之審查以决算收據爲準迭迭經函請貴部通知各機關照辦在案乃近查各衙門往往因需欵之急先向各銀行或錢舗墊借事前旣無預算槪算俟該欵用竣始向貴部請領而貴部卽據以函請本處簽字本處將拒絶不簽字實屬欠人之欵政府不認償還殊屬不成事體將勉强簽字又無預算槪算之可憑且與定章違背應請貴部通知各衙門嗣後如有用欵應以預算槪算爲憑如預算槪算已列之欵國庫因欵項支絀不能照付各衙門必須先向他處墊借者亦必先經財政部核准報經本處審查相符方許墊借將來請欵償還時本處即可照簽設不問預算槪算内有無之欵又未經財政部承認自由借墊開支本處槪不簽字本處爲慎重審計起見不得不設一限制以杜濫借之風爲此函請貴部轉行各衙門查照備案可也此致 
雜評一（默） 
主將之過兵士搶掠主將查知而急加懲辦者不得謂爲主將之罪也兵士搶掠主將查知而置諸不問者則主將已有罪矣兵士始無搶掠意因主將急欲得功而縱容默許於前者則主將之罪更大若兵士旣已搶掠非但不究而反代爲洗刷更欲嫁禍於人謂爲他軍所搶掠則主將之罪爲何如耶 
我聞南京兵士有搶掠之事特未知爲其主將者於此四者中爲何等之主將也 
主將之功南京城破而告捷之電紛傳有彰已之功者有彰人之功者已誠有功而自伐之謂之矜誇人誠有功而代伐之謂之標榜若已無功而攘人之功以爲功人亦　功而我代爲虚搆其功以爲功是皆所謂貪天之功也有一於此不足爲良將攻寜諸將領均能免此否耶 
亦一南京之隠憂前次寜軍首領不和内部自起衝突識者早知其爲敗徴今間得勝之張軍因查拿刼掠兵士之事亦與雷軍起有衝突以致互相攻撃西報則謂與馮軍衝突斯言果確則實犯兵家之大忌而寜人又添一隠憂矣 
粤省濟陸兩軍之劇戰亦不遇因細故誤會耳當事者宜慎之於始 
 
 
 

Page 4

 
 
   
 
 

Page 5

 
 
   
 
 

Page 6

 
 
 [L要聞二 
[湘人维持取消獨立後之治安談]  
譚都督力白苦衷譚都督於取消獨立後有復旅京湘人書云(上略)弟負罪深矣非一言所能盡所不亟去者恐以此更生他禍害以貽湘人則萬死不足贖故且濡滯以維持之俟大局粗安再伏罪於父老諸公之前無悔也今有兩事聞者必多乞詳察之（一）湘軍自上年退伍後呈請陸軍罪招練精兵已得二團合以留湘村軍（卽第八即今已無所歸）及前次裁留之兵與原有砲團及守備隊外并未别增一兵（二）湘自前擬借旭公司欵以維市面後經省議會否决并無借欵之事現亦未向人籌商抵借欵項亦無籌捐籌餉之舉若有問者可以語之至湘省二年來困難極矣徒以裁兵在前此次大借欵成立湖南退伍用費未得列入乙項弟自去年屢電中央雖許以撥欵而實不至現在財政支绌不名一錢請諸公爲湘設法速懇中央早踐前約弟非欲以去自明者而急求解脱凡以爲湘也請諸公别謀健者來湘要以有能力無黨見者爲歸否則報復相尋終無寗日可大懼也此時宜以湘之治安爲重他皆易以爲何如（下略） 
王湘綺尙知大體王湘绮昨致總統一電謂昨遣代表賀寅午張登籌蕭任面謁想卽可到獨立先行取消公益示以寛大如譚人鳳等皆可不問鄙意黄興等亦不必問以皆在公度内也餘詳代表面言團運叩篠日昨並有上大總统書一通（上略）湘省幸獲平安國民黨皆已悦服從而撫之秩序并然矣 
（中略）此外銷弭黨見已由代表面陳 
湘代表渴望和平湖南取消獨立經各界商議特派省議會代表秘書長賀學海秘書鄧典謨學界代表張登壽賀寅午蕭任農會代表龔傳藻工會代衣曾玉琴劉乙垣商會代表王聘莘陳國钧赴鄂谒見黎副總统請其維持並條陳辦法四條（一）湖南旣已取消獨立旣不反抗中央更無用兵之必要請勿派兵來湘（二）取消獨立後所有倡言獨立之人皆已遠颺地方安謐並無不靖情事派員查辦應卽取消以免人心疑惑（三）湖南省議會分子純粹輿論稱頌此次獨立已在閉會之後並未與聞獨立之事請勿解散以尊　　事機閲關（四）譚督治湘人心帖服當此創深痛鉅之餘尤賴譚督維持請暫勿更換都督並責以辦理善後事　當經黎副總統允許電逹中央懇照所請以維大局各代表闻命之下歡忻鼓舞皆已遄歸報告情形以慰全湘人士惟湘學界代表賀寅午張　壽蕭任等二君手捧王湘绮上總統書由京漢路到京擬請熊總理介紹面謁大總統報告湘省取銷獨立之貫在情形請大總統主持和平了結云 
[皖省之善後辦法]  
善後事宜之會議倪都督自蒞任後以勦匪清鄉爲入手辦法中央委任李國筠襄辦皖省善後事宜已有明文聞李君曁田少白司長并前財政司黄書霖已由江西來皖現爲倪督留辦皖省善後於昨日齊集都督府會議李襄辦去云現在皖省大局稍定其善後事宜不外先將財政内務兩司先行恢複成立然後調查各縣知事及各屬釐卡委員有無附和黨人或由黨人改委或加札一面催征各屬丁漕及釐金欵項全皖財政统一則軍餉亦不至無着若徒以勦匪清鄉爲前提非善策也云云黄書霖君云現在善後辦法亟應行行组織銀行一面向中央先籌巨欵將從前積票清理以便兑換使金融活潑市面流通一面组織實業公司或設立因利局使貧苦小民得藉資本以謀微利得可生活此亦一善後辦法也惟聞倪督之主張則謂中央全仗各省恊濟今各省不能恊濟中央又何能向中央請欵我只知以本地之財爲本地之用深不願向中央請欵也云云彼此磋商良久卒無一定辦法 
搜查餘黨之計畫頃聞倪督以蕪湖各黨人均竄入徽寗各屬肆行騷擾非有熟悉各屬軍長不能勦撫兼施藉查有季副官光恩於皖省本舊游之地各屬情形頗熟且於地主方輿情其洽昨已加接充先鋒隊兼營務處事宜以便督飭各軍隊嚴緝餘黨 
[川省軍事詳報]  
合江之戰况瀘州來電云成都都督鑒頃據防守號午後二時止我軍兩連防守觀音寺與叛軍主力及助攻兵匪约三營酣戰於觀音寺及魏家祠一帶計二十四小時該軍佔據地勢面河背山頗屬險要我軍繞出山林襲撃敵之左側該軍漸不能支當被我軍奮力撃退潰散於觀音寺後方森林内本日拂曉全行退却欲聚於王塲及堰壩等處計撃斃該軍排長一員兵六七十名傷者倍之殘缺裝械委棄滿地我軍僅傷號兵一名又據立石站右縱隊偵探長報長報告（一）敵人連日改潰將彼前綫兵力多調回梳粧台來蘇及皮羅場後方一帶險要處固守與榮昌方向取其連絡（二）偵探敵之前線王坪毆坡一帶設有少數不上一連兵力大都胆怯欲逃故有以鎗與士民易便服或與土民者大有瓦解之現象（三）我軍見敵體恐彼潰散流毒地方一面出示曉諭一面特派學員數名前往召集該處土民相機招撫投降（四）我軍前方之任警戒者現均交換休養預備進攻各等情合亟電請查核駿叩皓印 
隆昌之捷報都督鑒昨拂曉渝分道攻撃南北關我軍戰拒約七小時渝軍退走深夜復攻南關亦被撃退死傷敵數十人奪鎗數枝現各營已集餘詳呈隆昌知事歐陽惠文印 
順慶之收復問熊克武發難之初於八月六號卽派渝兵滋擾順慶第二師模範團抵慶之時王團長卽派員往勸令該兵等速自退散否則痛撃不赦乃該兵等不從其勸負隅抗拒故王團長即派一營往攻接戰數小時該兵紛紛潰散模範團遂派隊入城新津之近狀新津來電云胡都督劉師長均鑒本月十號夜三鐘第一營兵變毁刦團部團長無着鎗斃軍需周鷇登宣稱獨立勒索餉項阻滯交通知事委曲求全保安秩序支持數月岌岌甚危幸十四號劉支隊長率師抵新極力猛攻戰一晝夜之久該兵力盡夜遁克復新城居民安堵合先電聞乞紓厪忱知事劉秉钧叩删印 
黨首之購拿胡都督奉大總統密諭渝軍各官如能捕拿熊克武處死者予以不次之賞故十五日特發佈告明定賞格略云無論何人如能拿獲熊克武楊庶堪一名到案者除電陳中央請獎外并立由本都督奬銀一萬元如有拿獲该軍營執掌重要事務一人到案者立卽獎銀一千元生擒全獎首級減半令出准行决不食言 
[外江壯士之得勝態度]  
粤省老城商店被搶後景物蕭條自亂後至今開舗貿易者尙寥寥無幾復業之難已可槪見不謂日來有外省人士以纸幣購物未及一元者每索銀毫找續商店不堪其擾昨特在商民公安會提議經衆議决貨物定價均以纸幣爲本位未及一元者槪以銅仙找續刻將决各條具呈都督並請出示告誡軍民人等一律遵照以維商業而免爭執云 
上月二十六晚八點半鐘時候一區段内之府學西街松風書室忽有濟軍十餘人手持快鎗兩頭把守不准行人過往稱係搜查軍火該叚崗警黄某以其並無燈籠打燈又未知會警察到場入屋迫得跑入禹山蘭帝廟消防隊借電話　回區署禀報此事並請示辦法聞該書室係某家住眷云 
日昨老城後樓房附近有逸馬一頭馳聘狂奔行人走避居民纷紛閉門該警察將馬帶回第二區署未幾有外江壯士一人手持梒枝直到區署將馬索回該區以馬無標識恐其冒認嘱蓋章到領該壯士以槍擬長警而言曰貴區欲覓擔保此鎗卽擔保之具也云云言罷牽馬逕去 
近日龍都督以軍人名譽與生命無殊而濟軍各營自昨年保衛商場名譽頗好此次重來粤省深得人士歡迎惟近聞有不逞之徒假冐濟軍名義擅入人家希圖刧掠及强索找續騷擾商場實於號軍名譽大有妨礙現擬出示嚴禁如有此等行爲無論軍民人等一律盡法懲辦以保該軍名譽 
[二次革命尾聲之浙防觀]  
贛皖寗事漸就敉平流宼潰兵分路竄逸漸防適當其衝兹將各防情形彚述如左 
衢防三衢爲兩浙上游重鎭與皖贛毘連不能不厚集雄師迭經都督府召集會議電令四十九旅檄調所部第九十八團全軍馳赴衢州會同劉忠亮擇要駐紥昨經團長韓紹基電報到境矣 
甬防寗波黨人乘機造謡謂陳其美欲佔浙東業已密派馬國藩劉實甫等近日潛率死黨赴甬煽亂軍警定期獨立云云旅外甬人羣情惶駭電询内容者紛至沓來昨日都督府亦急電顧旅長探詢現狀本日據顧乃斌答復謂疉接滬紹各地來詢甬安否不勝詫異經旅長仔細關查一因江東大火一因孔某以新知事名義調查錢糧阖邑疑爲亂黨派來其實甬屬防備甚嚴决無他故賊恐各處以誤傅誤請卽通知各屬以安人心特此呈報顧乃斌支印 
紹防都督府昨接紹屬戒嚴司令官徐樂堯團長馳報陸軍念二團二營第五連兵士馮文藻昨日其兄文德（前充八十一標正目）到連探望弟兄二人出外聚談至晚歸營是晚同連兵士樓中鼎向與文藻親密彼此密談謂乃兄文德此次偕同伴二三人由上海來内有范姓王姓係奉該黨派赴各省運動昨方到紹係特來探訪各方面最近情形今晚潛宿五雲門外明早即赴寜波並言各人年貌並議此事如何商酌等語詎樓中鼎即晚密報排長黄濟明諭令不動聲色故意購送禮物與之結納次日黎明黄排長親督衛兵改扮商旅潛至五雲門外探訪適該匪等正在該處會議該排長奮力捕獲范姓一名餘黨竄散即將該匪解回一面由團長加派營附胡錦發帶兵兜捕搜查證據所寓黄姓家别無贜物查范姓係紹縣笑江人名藩字振華到處鼓動行蹤詭秘等情惟查馮文德爲本案主動之犯聞拿脱逃若不迅速緝捕必至蔓延爲患除將范振華一犯發交軍政執法處訊究外應請通電鄰封各縣嚴密搜捕煽亂匪黨以杜後患本日奉都督核准通令各路軍警一體查拿防範云 
[八議員被捕後之經歷談]  
八議員在津已誌前報兹悉當八議員被捕之時先至執法處由陸司令審訊每人訊問一次待遇尙文明惟對褚輔成頗嚴厲並喝令跪堂褚氏行李中之二百餘元亦失去次早天明起解到津楊以德待遇八議員極優留在天津巡警局大樓居住并准通信索取衣忽有起解赴塘沽之信劉恩格電逹北京索取衣服適爲兵景濂所知卽電知熊總理熊卽函請總統去電扣留此時八議員亦將赴塘沽交通部已將專車備妥嗣總統去電始行留津王副議長湯議長派衆議院守衛長赴津看視現均未受痛苦云聞劉爲奉天人年二十四歳原係民主黨因當選議員後始加入國民黨此次被捕後東三省議員在英子胡同東三省議員俱樂部開會討論保全劉氏之法當推定代表十二人謁見熊總理昨熊總理函致吳君景濂定於初二日上午十二時在國務院接見云 
[八議員逮捕後之兩院]  
警備司令處此次逮捕八議員兩院曾於上星期同時開會討論解决此項問題之辦法及各方面情形均詳前報九月一日兩院又以此事開會討論兹特將所議各項之結果分誌於後 
參議院是日上午八議鐘振鈴開會副議長王正廷主席宣告開議議長謂前日衆議院來咨選出協議員十五人並表决議院法六十條至六十八條爲協議會暫行規則要求本院同意大家有無討論衆無異議議長遂以同意付表决贊成多數議長云可將關於本院議員被捕事續行討論本院當求政府交大理院裁判又 
聽説現在將八議員不解在上海亦不解在天津解在一公道地方公道地方亦不知何處昨日警衛長謂據天津來電報告八議員在天津警察廳優待異常今日是否在天津尙不得而知本院對於此問題當如何對待龔煥辰云垷在兩院表决一致政府對本院之意思未能表示本員意思現在無甚討論不可因此事致礙議事之進行陳　云衆議院已提建議案要求政府在京裁判本院亦可提出建議案楊永泰云根本錯誤卽誤解戒嚴法本院對於大理院解釋戒嚴法加以解釋解樹强云請熊總理出席質問朱兆莘主張不必再加以解釋逮捕八議員熊總理已然負責任如有意外卽爲熊總理是問現在可以兩方面進行一方面爲議員保障一方面爲 
人民保障張魯泉主張請國務員出席報告八議員幾時解回北京王家襄謂解回北京無關重要總以要求大理院審判爲根本辦法黎尙雯主張請熊總理段總長一同出席議長以要求熊總理與叚總長同出度付表决贊成者多數議長遂命打電話請熊叚兩君出席鄭江灝主張查辦案如無結果本院卽行停會此議未得公共之同意旋經議長報告謂現在秘書已打電話回來請其報告秘書遂報告云現在國務院已有回電謂熊總理與段總長皆到總統府會議今日不能出席並將此案已交大理院審判鄭江灝起立聲明謂本員提出查辦案取消黎尙雯謂議院爲代表人民如不能代表人民卽可解散王家襄謂討論不能出範圍之外解散議會之議不能討論時場内秩序甚亂各議員紛紛退席議長遂宣告休息十分休息後因人數不足遂宣告散會衆議院是日下午一時開會正議長湯化龍主席議員到者三百三十五人議長宣告開議出席者並報告以議員保障法案付審查大致畢谷鍾秀謂前次議長調查諸議員被逮之証秘信二封俱已搜得議長謂已搜等証據或爲人汚陷亦未可知卽由蕭晉榮登台報告云審查會修正之議員保障法案中之第二際内查獲証據似與犯内亂外患罪有衝突何以旣查有証據又何有嫌疑之稱劉崇佑謂題目不洽議員保障法可改爲國會議員逮捕法案張錦芳附議謂員保障已於臨時約法第二十五條二十六條明定矣又何必復有保障法案故甚贊成劉議員之説改爲逮捕案法請議長付表决議長遂以劉議員之修正案付表决得多數之贊成議長宣讀第二條請大家討論劉佑崇謂條文中之二十四小時依據民刑訴訟法可改爲四十八小時谷鍾秀及蕭晉榮等皆張二十四小時之原案議長以四十八小時付表决贊成者少數又以二十四小時付表决得多數贊成劉尙衡提起開二讀會大家贊成張耀曾謂可於本日開二讀會衆贊成張耀曾謂保障議員是爲特别保護是爲保障自由議員爲人民代表保護議員自由即是保護人民自由若法律完備又何必多設此保障法或除内亂外患不能逮捕即逮捕後亦須歸大理院公開審判黄羣提議將第一條於開會期中删去議長以之付表决贊成多數劉崇佑修正將戒嚴期内下加除第十一條第十二條之規定外仍屬等字得多數之贊成黄羣提議於第二條起訴下加開會期中四字贊成多數蔣宗周提起討論終局衆贊成議長以第一全條付表决得多數贊成又以第二全條付表决亦多數贊成乃討論第三條衆方動議而法定時限至矣遂宣告散告皆 
地方通信 
[松江]  
葆安水師調省葆安水師第五營營長王壽良君日前因省中内部空虚特向滬台州招兵六營以資鏡攝詎鎗械尙未給全而事故滋生省長知該兵不甚可靠特商之葆安沈統領偕調該營到省充作衞隊昨已開赴蘇垣矣 
舊提署有改作鎭守使行轅消息城南提轅係　清提督駐節之所規制壯闊光復時作松江軍政分府軍府撤消復改設平民習藝所内外不免蹂𨈆近聞知事署已派人前往看守並雇匠� 
修葺説者謂將充鎭守使行轅不口卽需移駐云 
[鎭江]  
鎭商呈請撥還散兵墊欵鎭郡遣散三十二旅軍隊之時所給發之軍餉係由商民張文銓等及美商安德生設法籌墊急需償還由張君等呈奉廳省長批云據呈遣散三十二旅軍餉借給欵項請如數撥還以息重累等情查遣散軍隊之費望宜出自公家未便使地方担此重負鎭江軍隊現屬揚軍範圍所繳銷械亦由張鎭撫使點收此項借欵及允即未付之二萬元已電請中央如數籌撥轉給一俟奉到復電專行飭通仰卽知照 
[揚州]  
宣佈南京捷電張軍自堯化門傳來東電現經縣知事行政公署傳録發交各機關宣佈謂此間人心甚盼續來電音以饜衆望　 
揚屬散勇爲患江北揚屬高郵縣之東大塘莊前夜十一時有散兵二十餘人各持刀械擁至周文生家破扉而入分投房内任意搜索周急從被窩中逃出鳴鑼喊救該散兵等卽持刀向周亂砍立時倒斃其妻見之冐死往救着輩又舉木棍毒打經左右鄰近聞悉羣起往救則各散兵已遠颺矣揚屬高郵縣南門元興酒館於前日午後有口操湘音之散勇數人到館沽飲醉後使酒滋擾經崗巡查見阻止不服反肆兇毆旋被帶入巡警局押懲雜評二（萍） 
我思湘省湘粤素爲黨人産出之區毓秀鍾靈英豪彚萃乃當二次革命之潮流　合操縱獨操神算而湘省人民晏然不遭兵革之禍者豈以諸偉人之寳愛鄉土較人爲獨切歟抑亦撫治斯邦生長斯邦者之保衛治安獨爲旁皇而周浹耶 
縱自今湘都督之剖陳心跡湘父老之專電馳陳代表四出共維治安兢兢以信弭黨見爲前提以勿查辦勿派兵爲歸東今而後知湘省人民之幸福矣 
吾以是思其地本非英豪産出之地乃其人民身受之創痛目撃之慘狀拔幟立幟積涙瘴江以求免此一厄而卒不可得者 
我痛粤省粤省自龍濟光督粤　觀音山五層樓之血戰斷脰毁家不可殫極二師一旅全軍皆　而所謂外江壯士充塞於行間不諳風士不習人油訑訑然之聲音顏色居民飲恨莫敢誰何嶺海之士氣不揚叱咜風雲黯然寡色此亦極人世之悲而爲粤　前途莫大之隠憂矣 
我敢竊爲龍督正告之曰治軍之道在開誠布公而已矣同舟可以胡越而忠信亦可以格豚魚國家養士保衞斯民祗當問其才不才不必問其粤不粤耳 
然而今日事固有大類於粤塞叩其水深火熱之情形更較粤人爲尤甚者 
 
 
 

Page 7

 
 
本埠新聞 [P 
[鎮守使審訊黨人之愼重]  
上海鎭守使署日前在西門外白雲觀前西林路中華婦女愛國會破獲黨人機關已迭紀前報兹悉鄭鎭守使因此案所獲男女二十餘名口已發交軍法處研訊除婦女許 
黄丹子邵安華張徐氏嚴欽木沈瑞華等五人或供係學生或供係傭婦僅跡近嫌疑發交地方檢察廳押入看守所此外男女各人一再提案嚴鞫供詞異常狡展驟難判决現擬飭傳當日會捕之淞滬警察廳警探到署指証明確再行核奪 
[警廳密訊黨人]  
淞滬警察廳警備隊前日在閘北某體育部内查緝黨人葉長清朱國文陸雲駿林清王俊等多名並抄獲証據併解警察廳收押候示在案兹由穆廳長於昨日親自會同司法科員等將葉長清等各人逐一提審惟關防嚴密供詞詞証從探悉穆君訊畢立卽備文派警備隊並偵探等將葉長清等五人解往鎭守使署請爲訊明按律懲治 
[孫襄讞不落邊際]  
公共公廨定期昨晨十時開特别公堂預審黨人雷鐵生届時由老閘捕房一號西探協同華探顧阿根將雷解廨請示英美總巡卜羅斯君以此案情節較重諭飭滙司捕房選派中西探捕到堂照料並禁止旁聽又以特别公堂地位狹窄遂改至樓上公堂研鞫一切佈置如訊宋案要犯應桂馨時 
同一式様旋由孫襄讞會同美領强君升座命傳雷鐵生至案研詰雷身材矮小華裝不穿長衣上穿灰色實地紗單馬褂下着白地藍格洋布褲圓式緞鞋貌不魁梧兩目無神並偉人氣槪先由中央政府代表高易帮辦瓊司律師上堂譯稱被告於八月初來滬與方繼英相識後即謀商浙江等處獨立之事此事情節狠長總之被告與方商定後方卽與吳子元吳仲修至湖州運動獨立因上級官長不表同情卽將兩吳拿獲鎗斃方被逃滬復與被告商議各事原告現有見証多人到堂質證應請將雷解請鄭鎭守使訊辦云云被告雷鐵生亦延聖文穆安素費信惇三律師爲代表先據聖律師投稱被告見証現祇王阿福等兩人尙有數人亦須到堂質證是時堂上命將兩造見証屏退以杜串供等弊旋由聖律師聲稱此案須証據充足預審明白方能引渡並請將被告所犯案情明白宣佈孫襄讞宣言曰此案係王副會審官承審今日王君因事赴蘇故由本副會審官暫代略訊情由至於訊實判决仍須王君裁奪聖律師接稱此案前堂亦未開審敝律師素仰貴襄讞公正請卽研訊否則准被告交保孫君卽商之美領强君强君遂向兩造律師聲明此案孫君尚多隔膜須俟王君回滬開審所請交保一層碍難照准該律師等唯唯而退雷鐵生仍帶回捕房改期下禮拜六研訊 
[城内破獲機關]  
上海鎭守使鄭汝成君訪聞城内喬家栅四十四號屋内設有黨人機關立卽密飭淞滬警察廳於昨日黎明飭派警察備隊不動聲色持械前往往該屋内捕獲蔡良坤等四人並抄出信函等件一併解回警察廳先行收押禀報鎭守使請示辦理 
[陳其美尙在招兵]  
鄭鎭守使訪聞陳其美又在滬上招募軍隊托稱開赴南京業於前日卽五號飭探在小北門外某茶館内拘獲鄧玉貴一名搜獲手槍一桿並子彈等件旁有同黨一人乘間逃逸當時將鄧玉貴一名解送鎭守使署訊明根究 
[鎭守使注意由甯開滬之]  
[火車]  
鄭鎭守使以甯滬火車定於七日起由寗開滬深恐民黨各首領以及逃兵搭車來滬昨特命令警廳嚴密查察並否請張交涉使照會英美總巡卜羅斯君預派得力偵探數名至車站附近稽查俾免混入滋擾 
奉賢縣請兵勦匪 
鄭鎭守使前日接奉賢縣錢知事呈稱縣境原泊師船現已奉調赴蘇乃有著名痞棍杜四祥諸國魂等竟乘地方防兵空虚鼓煽帮匪横行騷擾不受官廳禁令並敢紏集匪徒閧入公署要挾勒索實屬目無法紀廳請迅速派兵來縣剿捕以保治安等語鄭鎭守便以本使所轄軍隊現均駐防淞滬兩處皆　緊要之區實屬無兵可撥惟刻下奉賢縣境旣有痞棍帮匪勾串滋擾甚至閧閙公署强迫要挾自應派兵嚴剿查駐浦步隊第一營廖營長守忠所管軍隊駐紮之處與奉賢較近應令會同奉賢錢知事妥籌防護除函致該縣知照外昨已令飭廖營長挑選兵士一連日楊保如連長督赴奉賢嚴剿矣 
[淞滬巡警區域之分劃]  
本邑四鄉及吳淞一帶巡警除四鄉歸上海縣吳知事經辦改爲地方警察外其城廂内外及浦東沿灘以及閘北吳淞等處均歸穆杼齋君經辦改爲淞滬水陸巡警實行以來已有數月兹經 
鎭守使鄭君查得穆君所辦巡警範圍甚 
廣其中難免有鞭長莫及之處因卽據情呈報政府將上海與吳淞巡警劃爲四大區域其閘北與吳淞二區歸督辦薩鼎銘君自行接辦城廂内外一區仍歸穆君繼續辦理所有四鄉亦爲一區仍歸吳知事繼續經辦現薩君已蒞任視事並將水陸各警員分别委任矣 
[北軍無端纒擾]  
吳淞友人函稱前日有海軍陸戰隊一團一營兵士謝蓮生李詠逵青海三名行經寳山西門内金頭弄浣衣婦周傳氏家門首見氏媳方氏姿首楚楚入室尋歡並索食鴉片糾纏不已隣右見而大譁該兵等恐犯衆怒亟將箱籠上洋一元攫之而逸事爲縣知事署偵探陶錦偵悉恊冋警察將謝李袁三兵扣留解經錢知事傳集周氏姑媳質訊明確除償洋與氏慰令回家並將該兵等暫予釋放回營外卽將此事報告要塞司令李旅長厚基請爲澈查懲罰李旅長得報後查得該兵等私自出營屬實當將謝李袁三名各責軍棍五百下即日遞解回籍以肅軍紀而儆效尤 
[鎭守使嚴防兵士擾]  
鄭鎭守使訪聞盧家灣馬路荒僻處日前有匪徒身穿黄色軍衣將久成絲廠女工拉去强行姦汚實屬不法已極除飭所管各軍營長嚴加　朿外並派暗探多名前往該處秘密查察如有不法兵士　卽拿解到署立按軍法懲治以蕭軍規 
[嚴緝乘亂逼索之軍官]  
江蘇程都督應省長會令駐鎭第三十二旋調派第六十四團三營九連兵士一排於六月十日開往太平縣駐防詎該排兵士於八月四日聞江寜戰爭消息由該排長嚴鴻基　該連司務長徐如山以團部解散餉項無着爲辭向太平縣署先後迫去四關月餉八百二十二元十三日下午七時該兵士等復向縣署迫脅取去川資洋一千元訂定次日繳槍爲乃該兵士等脅洋到手竟於十五夜五更目行携械渡江遠颺查該排長嚴鴻基等乘亂集衆脅索鉅欵實屬不法已極亟應分别拿辯以儆效尤除分行各縣知事外爰特會令淞滬警察廳嚴飭各署一體嚴拿務解辦 
[截獲潰兵槍彈之處置]  
淞滬警察穆廳長以各分署長警截獲潰兵槍械子彈爲數甚多現旣戰事平定廳即解歸鎭守使署收存以濟軍需昨特派委二區署長錢芝庭親至臧團長處報告請爲轉報鄭鎭守使迅派軍員來廳點交裝船運解 
[紅十字會紀事]  
南京分會六號午刻無線電搶刦已止難民載道慘苦萬分乞登報泣求中外慈善家迅運麵包銅元食物散放寜分會曁醫院同叩 
婦孺留養院昨日傍晚有自南京逃滬之七十餘歲老叟陳某挈其子女媳婦全家十二人身上已受刀修三處哭述南京姦淫掳掠慘狀及親受之苦楚號泣失聲 
紅十字會婦孺留養院五百餘人及男女幹事無不涙下痛哭經總理葉庚三楊友坡邵子奮諸君勸阻並勸各婦孺安心住院一俟江趨丹君赴寜調查秩序及安插之法再行乘滬寜專車回寗第二留養院尙有寜人二百數十人間有數人急欲返寗該院哈少甫聞蘭亭沈鼎臣諸君力勸勿許須俟調查員回電並籌有安插之處再行給資護送 
日來弗萬國紅十字會聯合會會長阿鐸爾復北京红十字會福開森顧問函云逕復者接誦七月二十五號台函藉悉種切所述寄交貴會副會長辦法鄙人極表同意蓋一國中有内亂發生該國紅十字會所執行之義務並未載明萬國公約此種問題自應聽各該國之總會按照情形自行酌辦蓋一國中之情形惟該國之總會爲能知之深切中國現旣遭此慘戰紅十字會理宜不分畛域速往拯救傷亡方爲至當此復順頌公祺一九十三年八月十五日日來弗萬國紅十會會長阿鐸爾謹啓 
黎副總統飭財政司由交通銀行滙中國紅十字會補助掩埋防疫經費洋三千元 
郭樂軒君四日募得鉅欵六千一百數十元外昨日又親向各號勸募擬捐足一萬元今日復赴潮州原籍勸募 
[拿獲縱火搶刧之匪徒]  
高昌廟濟鋐典當於製造局方面劇戰之際被匪縱火搶刧一案兹由第三分區陸區員飭探拿獲搶匪瞿壽龍一名訊據供認 
曾由伊父瞿正林乘火搶刧緞子二疋皮女袄一件並供出同黨吳志煕楊炳榮現均匿跡浦東高家行地方業田陸區員解送二區轉解警廳並查緝吳楊瞿三犯到案從重嚴辦 
[朦領避難婦人]  
南京婦人朱陳氏日前避難來滬卽投南市紅十字會婦孺留養院　爲安插旋有南京人李德奎慣做蟻媒者偕鞋店主邵忠林託稱親戚進院具保卽倩朱華桂設法加蓋華界生森義南貨店之圖章担保後由茶房同往對騐該店不認並　保單扯毁李卽乘間逸去嗣該院長以其朦領業已敗　並將邵及該氏送至第一區警署問明氏年廿一歳由伊舅父陪至滬上李係舅父之親戚惟實不相識旣又將李獲住由院經署遂命一併移送司法科訊究 
[北軍遷移幾關部]  
閘北寳山路北文孝里隔壁保壽儲蓄公司舊址曾由海軍陸戰隊賃作機關部蓋以該處距滬寗車站甚近交通較便也兹悉該機關以淞事旣定金陵又下而滬南製造局一帶時起謡言不能不預爲防範故已將該機關遷至製造局即日將該處房屋退租 
[縣公署無欵可借]  
上海縣吳知事近因地方審檢兩廳以司法經費無着來函告借暫時墊用惟本公署自兵事平靜後各項雜税多未報繳錢糧雖已開征完納者亦寥寥無幾本署月支公費尙難籌措實無餘欵可借昨已函復汪張兩廳長知照矣 
[革除巡長訊問案件之弊病]  
淞滬警察廳長穆杼齏君昨日調令淞滬兩地各區警察署云照得世界進化人事日繁滬地交通案件尤夥於斯人民共求法律我警界處理案件益當審慎周詳兹規定凡各署受理之案件即責令署長問明各分署受理之案件卽責令署員問明署長署員因公外出時須委託巡官暫代一切責任仍歸署長署員擔任所有從前各署週番巡長訊問案件之積習卽日革除一律專任外勤職務内勤巡長如敢再有擅理案件之弊週番巡長立予出革各署長署員亦當治以相當處分本廳長痛恨此弊已非一日此次改革事在必行想各署長署員洞悉利弊責有攸歸必先我贊同也除分飭外爲此調令該署長警察本廳長革習之至意自奉文日起凡有人民案件　分巨細槪須親自訊問勿假手他人致有隔閲並滋流弊切切此令 
[轉逹南京捷電]  
程都督應省長前日接張鎭撫使電云南京自九月一號攻克之後復又率隊四處搜剿業於二號全城克復並經出示安民希飭各屬一體知照等語業已轉録電文分飭蘇屬水陸軍警並咨上海鎭守使等一體查照矣 
[訪拿徐士佳]  
上海地方檢察廳長汪　孫昨奉江蘇高等檢察總廳能令云奉司法部令開准國務院函奉大總統發下熱河熊都統呈前任都統誠勳提用公欵并推諉於財政局總辦徐士佳等究未悉何人侵蝕懇發下司法衙門傳案追繳抄送呈批送部核辦等情合抄呈批令行該廳查照辦理等因奉此查熱河都統原呈聲明某内徐士佳現回江蘇等語並未詳載徐士佳年齡籍貫住址惟事關侵蝕鉅欵急應查傳究辦爲此抄録原呈函請派員嚴密查訪徐士佳一名傳獲解廳以憑認辦實級云誼等因准此除函請水陸警廳偵緝務獲外理合抄録呈批呈請察核分飭各屬一體協緝等情前來合令該廳加緊嚴緝務獲解究 
[再誌皮絲箱内之煙土]  
林志源控内河招商輪船局管棧人王仁香竊取託運皮絲烟箱内之鈔票洋五百元等情由廨訊據王供林因挾帶烟土開箱檢獲致被誣控堂上以控竊無憑將案註銷烟土仍交原告具領在案兹悉王以私運烟土有違海關定章昨函律師代表並邀同海關西人上堂聲明前情請爲復訊中西官會商之下判將烟土歸海關充公完案 
[假調查員之索詐]  
昨有周子祥者冐充禁煙調查員在航船上探悉李順觀金高氏帶有煙土向之拆梢洋數十元李等不允與之爭執旋爲水巡警查悉將周等一併拘解司法科轉解地方檢察廳分别收押候訊煙土暫存 
[租界内煙窟尙多]  
新閘路三百六十五號烟膏店主陳四安又梅白克路三百三十六號後晋生又蓬路一百十二號陳陸氏又愛文義路二百八十四號張金福均因私售燈吃被捕房查悉昨日併傳到廨經中西官分别訊明判陳四安罰洋二十元徐與陸氏各罰洋十元張罰洋兩元一併充分公烟具銷燬 
[革警姦拐婦女]  
前四路一區已革巡士朱金生日前誘拐南林里木匠郁阿小之妻小妹藏匿於華興坊新開之廣安小客棧内姦宿數夜欲將該婦變賣被四區第一分署偵探飭悉向該棧查究棧主推諉不認旋在房間内搜獲小妹惟朱出外未回該探等在棧守候旋朱回棧一併拘獲解送四區警察署張署長飭將淫婦姦夫先行收押候補提該棧主并傳郁阿小到案併移檢察廳請辦 
[男女深夜同行]  
南市關橋堍萬隆米店歇夥秦某之妻龔氏與崇明人張文榮私識前晚由法租界某客棧内届宿而出回至南市時已深夜適被第一區偵探胡富泉所見拘區問明即送第一初級檢察廳訊供發落 
[救生船撈獲屍身]  
昨日救生局巡船在浦面撈獲一屍年约三十餘歳上體無衣面部左側有刀傷痕一處約闊二寸許該局照章飭十六舗　甲報告地方檢察廳由廳長委任南市第一初级檢察廳吳檢察官帶同檢驗吏詣騐委係生前受傷後溺斃因無屍屬由堂收殮浮厝召認並將騐訊情形呈報地方廳長查照備核 
[小茶館拒却病人]  
昨有某豆腐司身患疾病行經菜市街闖入二百七十九號鄭姓小茶館吃茶鄭見病勢甚重當即逐出在途氣絶由鄭報告捕房請爲查核 
[十五元之養傷費]  
前有某英人在鄉間開鎗打鳥撃傷鄉民張土生之手臂將張送院療治現張已痊愈前日經英領事史的克君傳集原被人証到案質訊判某給張洋十五元完案 
[寳興里火警]  
前晚寳興路寳興里第四弄某姓家忽兆火災延燒左右鄰居樓房十三幢經救火聯合會到場救熄昨由三區警署飭探查明事主姓名及起火情形再行核辦 
[天寳印書局失愼]  
海寗路附近北河南路第一千一百二十九號門牌天實印書局昨晨五時忽然失火當經救火會西人到場救熄焚燬書局房屋五間捕房卽飭中西探查明起火情形禀復核辦 
[法總巡分給奬欵]  
法總巡藍維藹君曾於製造局兩軍開戰時籌備防務不遺餘力現藍君以各副捕頭各繙譯及中西安南各探捕等晝夜巡防勤勞殊甚當即面禀法總領事甘世東君核准移知工部局總辦撥洋數千元分别奬賞内有一百三十八號華捕及安南捕各一名均因出防時被飛彈撃傷又各色探中除巡防外兼調查軍情者均照例賞給外加賞洋若干元以資鼓勵 
[須問棧人]  
林三和皮絲烟號遣羅大生投法廨控稱有上等皮絲若干箱存在太古行三號棧房内詎有同業戴茂生亦有皮絲烟存儲該棧戴遂將伊之次貨將商人之上等皮絲掉去察破後向之理論抵賴不認故扭案請究並有管棧人可證戴供商人雖有皮絲烟存在太古棧中並無掉換之事實被誣指求察孨讞員判戴管押着原告於禮拜二同管棧人到案訊明核辦 
[喧賓奪主]  
春泉樓茶肆主郭順卿至法公廨控稱有樓下房屋轉租與石永禎開設永大烟纸店今向石商令遷讓覇佔不允求請訊斷石供此屋係商人租下轉租與郭順卿尙被郭虧欠租洋一月卽求訊追讞員因兩造各執一詞特傳首善堂收租人質訊據　房屋實由石永禎前來租賃每月房租亦由石交付判郭不應誣控着罰洋二元以儆石請追欠租一飭着另行具控 
[關讞員患病]  
公共公廨正會審官關炯之前日在同孚路前美副領事蓋君寓内會宴畢忽患嘔吐返寓後卽請華醫診視據稱暑濕外邪病勢不輕故昨復延西醫藍生君到寓診視 
[婦人慣用銅洋]  
新閘路一千六百五十一號洋貨店夥王瑞生控湖北婦人曹張氏混用銅洋等情昨齒捕房將氏拘解公堂請究並將抄獲之銅洋四元呈電中西官姑念女流從覺判氏押女所七天僞洋充公 
[國貨維持會賡續宣講]  
中華國貨維持會上海本部宣講　一前因避暑於六月初暫輟兹已秋凉公决賡續舉行第四十八期准於陽曆九月初七晚卽　期八時半仍假二馬路抛球場東寗波同鄉會樓上開會請顧旭侯君主講並分贈王副會長所刊書籍 
[縣知事公署批示]  
航船户張子雲呈批呈悉查航船行駛各埠照章應先呈報本公署核准給照如准行駛所稱陳新發遧章私設爭攬搭客並糾衆毆傷船夥等情如果屬實殊屬膽玩已極仰候函致淞滬警寨廳轉行該處分署查明核辦 
典商濟鋐呈批據呈該典被炮火焚燬當貨生財請求撫卹前來查本署另有附設兵災善後事務所推舉公正紳士專派員司辦理該商　照章程赴所填表報告以憑調查實在情形彚案轉呈核辦被燬號册發還粘單姑附 
[即方審判廳民庭批示]  
施其旋請求離婚批據訴係屬一面之詞本廳未便偏聽仰候通知爾妻之母謝趙氏及証人瞿瑞卿施其光提也訴狀再行核辦 
黄悦耕請求延期開庭批查本廳而次定期八月二十七日傳訊傳票早經送逹爾簽字可証臨時不到業已照章令繳訟費半數着即迅速繳納候再定期集訊可也 
[地方審判廳牌示]  
　得本廳承發吏黄河請假開除葉逢時玩公斥退在案該兩吏經手送逹事件業由本廳另派進行恐未週知爲此通告各當事人知照特此牌示 
[謝劵]  
盆湯弄橋北面德安里三弄貧民生計團特請董佩權　士於陽曆九月五號起駐團診治昨承送來診劵十纸囑爲轉贈病家書此誌謝 
雜評三訥 
土匪又乘機而起各處戰事平後僉以爲人民可從此招集流亡漸事休養元氣之復或有日矣不謂南北之戰事甫平而土匪又乘時而起若宜興若奉賢若太湖中各帮巢匪之屢次刦掠已見其端矣人民尙有安寜之日耶 
政府之惠寜人政府已下令南京官吏極力賑濟難民並命鄭鎭守使運米前往接濟是政府之惠甯人也然與其以振濟惠寜人則孰若以禁止搶掠惠寜人 
今者寜城中居民之財物已被官軍搶盡矣器具已被官軍燬盡矣區區之振濟所惠幾何哉 
來函 
[陳行鄉公所來函]  
申報館主筆先生大鑒頃閲九月一日貴報來函欄内登有浦東啟蒙學校一函殊屬可笑查浦東蘇家橋近處並無啓蒙學校即敝鄉與三林楊思二鄉亦無是校名稱其爲匪黨揑名誣衊形跡顯然陸小來犯案纍纍本係南境逃犯曾定監禁罪名有案可稽該函作陸小蘭故誤其名復曲爲辯白便明眼人見之已不啻自具罪狀至張來生係警備隊之偵探隨往巡邏上有排長督率下有地方監察並非一人私巡詎能牽牛索賄此種含沙射影希圖惑聽不辯自明貴報主持公論請即更正免堕匪術而昭核實陳行鄉公所謹啓九月三日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[娘娘爲我國平等之鼻祖説] [  瘦蝶]  
我國自光復後改组政體剗除階級稱謂平等大人老爺之名詞槪歸淘汰不適社會之用而獨有一種名詞在數千年之前早已實行平等特人民習焉不察視若無覩耳平等之名詞維何則娘娘是也試思王母仙也稱以娘娘觀音佛也亦稱娘娘皇后貴妃仁至尊敵骨體僅綴以娘娘二字是則娘娘爲尊貴之稱謂矣庸詎知有大不然者卽普通人民之妻亦可稱娘娘爲婦女剌面者稱剌面娘娘喜嬪則呼爲喜娘娘復有賣婆娘娘算命娘娘等名目甚至開設妓院之鴇亦得稱爲本家娘娘辱詈婦女則指爲堂娘娘如是則娘娘者不獨爲普通人及賤役之稱謂且可爲詈人之代名詞矣夫不論仙佛貴賤俱稱以娘娘可見我國娘娘之平等固不待共和改组始然而娘娘實爲我國數千年來平等之鼻祖但昔之娘娘祇知於女界騖平等之虚名其程度幼雅固不待言而今之娘娘則競爭思想與日俱進不屑與女界爭且欲竸優於男界其所爭者若參政之權若男女平等之敎育若一妻我夫之制若女選民之資格無往而不欲與男界爭文化日進智識日開斯誠我國之福也爰述娘娘爲平等之鼻祖以質諾一般娘娘們 
栩園詞選 
　讀詩不多記憶力亦弱但好句過目輙終身無忘近選諸家之作間有似勏夙誦者栩惟就句選句不溯本原閲者諒焉選者誌 
[曉霽哲身]  
出門三日雨曉霽興無窮紅溼桃垂露青浮稻轉風山光平在野湖氣遠行空長願留晴色田家感歳豐 
[淮安舟次]  
隋家天子昔南游始鑿山陽放綵舟楊柳至今摇夕照李花何處結春愁興亡屢閲滄桑變河漕終煩幕府籌稍喜邨農蘇菜色漲痕閒數舊沙頭 
路入淮南氣候殊新春放眼一花無茭堤麽細人驅馬草屋風多夜見烏瑟瑟樹依平野盡茫茫天壓片帆孤八公仙去難招隠合向荒臺間钓徒 
韓信當年亦苦貧少年相辱太無因萬家早自營先塜一飯如何賴婦人故里風雲猶鬱勃盛時歳月久勞辛敝裘短耀荒江側乞食朝天萬感新 
[七夕偶成包者香]  
雲裏仙車縹緲過花香籠燭影婆娑璇機錦字秋盈軸玉露金風夜渡河笑啓晶　眉映月凉生羅襪步浚波蓬宫應賦蟠桃會待譜雲璈奏樂和 
[辛亥冬旅居處郡感賦]  
歲暮風濤猶未靜雪鴻歸思悵天涯愁邊醉月頻搔首閒裏吟梅一解頣宋玉襟懷秋後感杜陵身世刧餘悲茫茫塵海升沉事除却君平更問誰 
二我居雜綴 
[偷狗先生嘉定二我]  
吾鄉王卓人廣文焜西莊先生鳴盛之祖出王氏本邑望族登甲乙榜者踵相接廣文得一衿偃蹇不得志課蒙社廟中時廟僧盗鄰犬殺而啖之鄰偵知其事窘辱此僧僧詭言盗自先生鄰欲窮僧言質證於廣文廣文直任不辭鄰大譁因撤帳焉而偷狗先生之名四著家食數年勉就某佃聘佃卽耕其族姪孫補亭庶常晦之田庶常收租宿佃家佃供晚膳惟謹並請西席倍之席間通姓氏兼叙族派知爲叔祖庶常　　甚歸乃延之家課其子即未岩殿撰也觀其自任偷狗一事不惜身蒙不韪以隠人之惡宅心忠厚足以風昌矣余録之童秋鯨蔓記 
[鬚眉小姐]  
吾邑西南郭外有葛小姐墳訪之長老知爲葛小將其猶伍髭鬚杜十姨之訛傳歟小將爲明成化進士大理寺正卿鏞之弟名鉞自幼遊俠尙氣不事生産封翁慮其爲諸昆累析産授之小將挾所分資遊燕趙齊魯間逆旅逢俠客相得甚歡慨然推解遊處數月貲半爲客所馨裘敝金盡索然歸里正德初忽被如入都陛見卽逆旅客也賜金數萬將官之辭以印纍綬若不異釜魚籠鳥賜一閒散職爲顯揚計足矣旋授江南鎭海衛指揮便時鄉里閧傳小將故人作天子矣而小將終以浮沉宦海爲苦飄然歸里以賜金自營生壙巋煥鞏固甲於一邑今墓道尙存錢印秋大令元涪練川竹枝詞云藉甚前朝小將才衣冠壽域鎖蒼苔鄉音誤讀將如姐女鬼爭傳月夜來今其旁支子孫甚繁衍歲時祭掃無缺鏞縣志賢逹傳此段亦得之蔓記 
自由談話會 
南北意見自張方案以後及大借欵宋案發現愈形背馳此際如有正直和平之士出而調和之或能消患於無形豈知各執一見遂無融和之機吾民苦矣 
吾愿願南省諸君子顧全民生不作鴣蚌之持 
吾願袁黎諸公保其盛德莫效急兎之追　 
吾願投稿諸文豪時持論平和以尊重自由談身分 
滬甯戰後人民之流離失所無家可歸者以數萬計誰無父母妻兒而令至此實爲慘心顧鮮有人籌其善後内地之紳商富翁方持簿捐冥　數百萬作無謂之焚化死者得否尙未可必反置生者於不顧不可謂棄本就末矣 
大兵之後必有在疫人民之苦已不堪言而况浙境苦旱月餘無雨嘉　衢嚴一帶田禾盡枯秋收絶望貧民之流而爲匪定在意中天災人禍相逼而來天若能言吾欲登胥山之巔高聲而問之劍　 
上海戰事已息月餘南京亦相繼克復南市一帶之店舖已陸續開市市立縣立之各小學校亦先後開課所謂維持現狀正宜如此獨鐵血相拚爭戰多日之製造局至今尙未有開工之動議此誠我百思而不解者也夫製造局之開工與否其關係有二一現在各省軍事迭起所耗軍火爲數甚鉅自應加工趕造以資接濟如一再遲延置軍人命脈於不顧我誠不解二該局工人幾逹四五千人大半皆住居高昌廟者故此次損失較諸他處爲尤甚若不早日開工維持現狀則數千刦後餘生之工人將流離失所展轉死溝壑矣 
雖然工人則苦矣而守局之健兒則犒賞也雙餉也囊盈盈而色喜矣 
秋虎曰但見軍人笑那聞工人哭其是之謂乎秋虎 
前日之夜往觀新民社演家庭慘劇苦鴉頭纒綿捿楚合坐欷歔蓋其做工之認眞逈非尋常伶人所能望其項背也全劇人物以正秋演扮之秦丞秦字似姓而不宜名可易以同音之他字卑鄙刻薄瘦梅扮演之卜母慈祥惻怛儂之閔氏温順和惠小雅之阿蓮幼雅之宜男嬌小可憐警察之張媽詞令得體靜鶴之黄老老誠懿眞摯詠馥之錢媽趨承辨給最爲出色觀秦丞則令人痛恨觀卜母閔氏阿蓮諸人則令人愛敬進飯一幕觀者無不盈盈欲涙惟宜男阿蓮等衣服再宜破舊贈妾一幕警鐸之撫台楚鶴之懷仁活晝官場卑鄙齷齪狀態可謂形容盡致玉齋之客棧帳房身分酷肖打　亦佳雪琴之新梅亦甚合格雙雲之鄉老惜花之二寳鄉柯父女一塊天眞令人悠然有世外之想惟阿蓮阿不卽由鄉老救去庶幾稍彌缺憾戲劇任啓迪中下社會宜使善人得善果惡人得惡果乃易感動正秋以爲何如新劇之進步如此顧滬上不常得見何當獨樹不幟日演無間取價從廉俾大千衆生得普沾化雨也鈍根 
小説 
寫情小說 
[黄金祟（七十三）] [  天虛我生]  
因見筝兒妝竟予遂坐於其側丐蘭爲予櫛蘭則佯若無間檢拾梳具悉數入匲嗒然有聲閤之而去箏兒笑曰汝亦太不自量揆情度勢渠肯爲汝櫛歟予曰然則乞姊爲我櫛之因移椅就近筝兒度其病中必不勝於小立然筝兒仍立而爲我櫛也予心滋歉梳竟合什謝之筝兒實已嬌憊不勝遂軟坐而憩置梳具於不顧予爲理之貯入匲内而蘭兒　來傾出手一銀箆細細剔之聲頗可聽予因游急及於絲竹顧壁上筝曰乞妹爲我取之我當奏曲以娱阿妹而贖予愆蘭兒顧筝兒不在則不得不答然甫出一我字即復忍而上之予笑曰此何苦哉因捉其手將欲親之蘭亟擺捝往取筝摔於榻上曰神聖請御此予因笑視其面曰試捫汝舌其猶存乎蘭兒弗理即返身去予因取筝調絃方弄楚江清一句而筝兒已聞聲而至止予曰病體勿勝乃復弄此予曰彼素耀者爲于郎度此曲時亦在病中適相合耳今予鼓絃乞姊爲歌朝來翠袖之詞筝兒曰我殊弗勝歌則必嗽予曰素耀亦嘗因歌而嗽則於文情猶爲相合我試先歌因即摇指動絃自唱嬾畫眉一闋筝兒續之曰夢影梨雲正茫茫病不勝嬌懶下床欣然扶病認檀郎果然可愛風流様怎地相逢喜欲狂 
歌次亦無少澀而筝兒即謂勿佳予必嬲其賡續乃接楚江羅帶云 
朝來翠袖凉薰籠擁牀昏沈睡起眉倦揚嬾催鸚鵡唤梅香也把朱門悄閉羅幃漫張一任也王孫駿馬嘶緣楊夢鎖萎蕤怕逐東風蕩只見蜂兒閙纸窓見蜂兒閙纸窓蝶兒過粉牆怎解得咱情况 
歌聲至爲婉孌予因即以原辭贊美之曰清商繞晝梁一聲一字萬種悠提高山流水相傾賞欲乘秦風共翺翔猶恐巫山還是夢鄉此爲清江引其下尙有前腔一闋其辭云汪汪涙數行怕來時縱會此際堪傷緊牽紅袖相偎傍章臺柳色斷人腸何事花驄嘶　恁忙筝兒以爲别離之曲必不願歌乃至不終其篇予心殊覺弗滿則即由予續而完之劇中情節本於其時乃爲于家小僮名文豹者策馬來迓遂促于郎與素輝爲别而去故其曲文如此筝兒以爲不祥故予歌之渠亦怏怏如有不適庸知天下事實有適　凑者則予家之阿文居然尋蹤而至二 
文字因緣 
[再題我夢園十二金] [  傳莽漢]  
湖山風月幾經秋梅鶴猶憐處士幽試問幾身修得到書生福慧傲王侯 
萍絮相遭總是緣晨非幻想出諸天書中自有顏如玉襲聊齋語不種藍田種硯田 
雲雲雨雨幻高唐神女何緣眷楚襄摇落傷悲秋意寂定敎窥玉出東牆 
一枕游仙啮臂盟藕絲萍絮證三生生花筆擅媧皇術補盡情天恨海平 
芳菲濃艷管域春十丈紅樓不染塵省識廣寒僊子面抱將明月認前身 
吁嗑世界近昏黄蕉鹿紛爭意態狂辛苦文人脩蕙業温柔不住住何鄉 
[題玉田恨史] [  龔存誠]  
情到深時死亦甜傷心却藥病重添如何月冷魂歸夜不化雙飛比翼鶼 
莫將絮果問蘭因寫出痴心别有神祇恐筆花摇落處也應愁煞夜台人 
不徒情海起愁波死亦雞逢奈若何廣得風簾聲寂寂芳魂月夜影婆娑 
只期一死共追隨兒女心腸總是痴歸到黄泉仍寄恨凄風苦雨代題詩 
[題玉田恨史] [  愛蓮]  
恨史傳來號玉田從頭閲罷涙　然傷心我亦多情客顧祝鴛鴦世再圓 
絶妙才華絶妙思傷心寫出杜鵲詞人間恨事知多少空使旁人堕涙悲 
端的重泉隔幾層如何一見總難熊纸窗風響牀惟勤是否澄郎魂魄憑 
涙痕點點血斑斑憔悴爲郎損玉顏猶恐離魂歸不得痴心爲築望夫山 
 
 
 

Page 11

 
 
   
 
 

Page 12

 
 
   
 
