# 1889 - 177 - 4905819

 

Page 1

 
 
[精印三層本佩文韻府准六月初一日出書告白] [  點石主人啓]  
是書縮印三層本向爲本齋所特創當時頗有以式不雅觀者爲言然而購者紛如爭先恐後可見挿架累累宜居不宜行船唇馬腹之提擕終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校　加工精印每頁領行字無論多少書縫中庸載　遺檢之卽得分本從薄　腦從寛分裝廿四本分四套定碼洋廿元准六月初一日出書如欲躉購格外從亷想海内文人需用此書者必以先覩爲快也特此佈聞伏惟雅鑒 
[發售小題觀海告白] [  點石齋啓]  
本齋曩有大題觀海初二集之刻可謂綜制藝之精粹集文苑之大成矣而小題碣　　備之選尙爲　事今又廣搜傳采延聘高才眞　　　　　一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分届外埠則向各分局購取可也此佈 
[石印四書古駐羣義彚解出書啓] [  點石齋主人啓]  
是書計九種一皇侃論語義疏一李文頁公大學古本說中庸章叚中庸餘論一毛次可四書改錯一劉楚　論語止義一焦里堂孟子正義一宋　山論語札記孟子札記盖皆博考羣言闡明古義於章句駐疏說文之學融曾貫通精當不易較之尋常味　錄備旨合講諸書尤覺原原本本　　詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彚爲一册精　重抄　點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從廉　價每部洋八元售處向上海北中　點石齋帳房外埠京都琉璃廠本局粤省雙門底本局漢黄陂街本局閩省皷樓前本局湘省府正街本局均可購取此佈 
[書恒濟局報銷清單後]  
近來上海之善舉日益衆其行善也亦日益眞恒濟戒烟局自去年八月開設每月收戒兩期每期二十人屈指計之已不下四百人矣戒烟之人不費分文但須保單一紙半月之内癮悉除絶歴觀每月名單鑿鑿可據而其局中費用則皆先由董事等墊用其有慷慨樂捐者陸續捐助亦一一列於報中其局用報銷去年截至十一月止業經登報由十二月以至今年五月此數月内之報銷清單載入本月初三日報附張内凡用費若士藥本若干并此數月中收捐若干莫不備舉而詳列之以昭誠信計局中除房租藥本而外司事役夫等工資每月不過十三元食用每月不過九元有奇此外雜用亦無過二三元者盖以局中本無恒業而指望捐助頗無把握故不得不概從節省也董事諸人皆自備資斧不費局中半文其中省之無可省者則惟每月四十名之戒烟藥本耳然以所用之數核之所收之捐則自去年十二月至今年五月約計虧用洋四百有餘所收者先已隨到隨登報章所以鳴謝者卽所以存實也每月經費大約多少牽扯總在白金以外而今年所收之捐不過二百十餘元又何怪其支絀也夫近來各處善舉無不實事求是而如恒濟局之清澈則亦可與抗衡乃各善堂或有恒産或有常捐皆可以歴久而不變而戒烟一局獨以無恒産無常捐一絲一粟悉由董事墊用而白創始以至於今已十閱月亦尙支持不懈此則所謂勉力而又勉力者矣夫戒烟者所以除人之痼疾人有痼疾人不能自除而煩他人之代爲除不亦可異之甚乎說者謂鴉片之毒殆亦中國白姓之一大刼數是必關乎氣運出於天意天欲毒人而人乃欲去其毒是與天爲難而與氣運相抗違宜其道之不行也雖然人之欲善誰不如我如執此說以相辯則是各省水旱災荒皆天之所以厄人而南中諸善士解囊捐助隨時施濟皆將以違天不祥目之有是理乎古語云天定者勝人人定者亦勝天天以鴉片爲刦而流毒於下民是天之不仁也人欲挽回其流毒而不憚心力不辭勞瘁竭力設法補救是人之仁也以人之仁回天之不仁而天不能勝人人卽不爲違天或者天心因此而轉刼數由是而消則此心盡矣此則東南辦賑諸大善士之心而恒濟局諸董事小試其端者也見者諒此苦心而慨然施助則以彼之心印此之心而心心相印焉人或不諒其心而無所施助則此雖有心彼則無心心與心相背而馳是又何能强而合之哉然而局中諸董事則猶不懈其初心也近年以來賑務日繁鄭工甫竣奉天山東疊次告荒近又加以瀘州之火災此等大火爲廿四史中所未見其困苦情形與水旱之災有過之無不及故善念所動不得不廣爲勸募以濟急賑欵日增賑所日蛥君子務其大者遠者區區戒烟之細事近在上海之一隅又誰復措意於此耶不知事固不可貪近而志遠貪小而失大要亦不可舍近而圖遠因小以害大後漢昭烈帝遺訓曰勿以善小而弗爲勿以惡小而爲之明知戒烟之爲善舉大之可以挽回氣運彌造化之缺陷小之亦足以保全一人一家之産業身家不至流而爲盜賊乞丐其所以爲益者實多故不敢中道而廢然爲善之道亦自顧其力何如耳以一二人之力而欲支持全局以所助者止此而欲勉力支撑具有不蹶也者幾希矣故吾觀其報銷之册而不禁深爲喜之喜則喜夫辦事認眞一清如水又不禁爲之危危則危夫獨力難支入不敷出雖然德不孤必有鄰吾知天下之大同此善心者正復何限必且有人焉運大法力結大善緣以助之成而不令廢於半途者請拭目以俟之 
[本館接奉電音]  
　　昨接在京友人發來電音有本月初三日上諭三道敬謹譯登○六月初三日奉上諭雲貴總督着王文韶補授未到任以前着譚鈞培兼署欽此同日奉上諭福建臺灣布政使着蒯德標調補湖北布政使着命華熙補授雲南按察使着岑毓禧補授欽此同日奉上諭湖南巡撫着邵友濂補授卽行來京陛見欽此 
[陶然亭消夏錄]  
　　前紀昆明湖訓練水操擬建水師學堂一事兹聞海部欽奉懿旨就昆明湖岸大堤上建築圍墻一道高一丈數尺厚三尺左右仿照樂善園墻式以虎皮石壘砌灰鈎中間分設數門以便出入日前海部偕廠商沿堤履勘丈量估計工料應需銀數卽由海部覆陳慈覽云○廂紅漢送挑庫兵揑造印文交部訊辦一事前曾迭紀報章旋由該旗派副叅領于湘將已解任之印務叅領萬桂佐領佟澤培筆帖式廣福三員並由步軍統領派右翼翼尉廣忠將已解任之協尉榮寛一員先後解送刑部經江蘇司會同堂派各司員訊究以萬等均係現任職官雖經解任並未革職　便收入狴犴惟案關舞文弄弊私雕印信重情奉旨父審又未便令出外靜候傳訊是以酌中核擬將萬等交獄神廟外看管後閱日各司員將萬等四員及英沛承愷貴珍隔别研訊復令英沛等當堂與叅領等質訊類多不實不盡若非嚴行訊究不能水落石出遂禀請各堂繕摺入奏請將萬等卽行革職以便研鞫奉旨依議欽此得旨 
 
 

Page 2

 
 
後該司提出萬等到堂令其跪聆卽改分收南北獄内據聞萬榮二名罪係絞監候佟廣二名應發往軍臺英沛承愷貴珍三名則軍流之罪云○恭請鐵牌來京禱雨一節已綴報端兹聞鐵牌自邯鄲縣賚請於上月二十日午後入都預期由高搏九大京兆出都迎迓用黄亭恭設舁以八人沿途輸班更替前列龍旗御仗進宣武門沿街看街兵在前執鞭按叚遞送進西安門暫供大光明殿次晨大京兆入奏鐵牌到京緣由内傳旨派和碩豫親王本格卽詣鐵牌前拈香行禮並令豫親王每日於鐵牌前拈香行禮欽此旨下豫邸卽往大光明殿恪恭將事云○禮部爲知照事祠祭司案呈本部具奏六月初九日文宗顯皇帝忌辰此一日虔誠齋戒禁止屠宰不理刑名照常辦事等因奉旨知道了欽此欽遵到部相應知照順天府轉飭所屬州縣曉諭軍民人等一體遵照○阜成門内馬市橋南溝沿有兒胡同口外有一年甫十四歲之瞽孩彳亍街頭突有馬車一輛馳騁而來疾如電轉瞽孩閃避未遑致被車輪撞　頭顱爲磗　破鮮血淋流右臂右腿亦均搽破手中弦子被輪輒折馬車飛奔而逸經看街兵將瞽孩扶起詢明住處找伊母來扶回調治有好行其德者贈以黄寳蠟丸數丸九分散數包○吏部示所有在部投結考試内閣漢中書之浙江舉人陳彬華取具刑部主事婁金垣印結報考又貴州舉人何威鳳取具戶部郎中朱榮欽印結投考均給卷票在案嗣經陳彬華取具戶部主事李濓印結投考何威鳳取具刑部主事楊炳勳印結投考本部均係重發卷票應將陳彬華後次一百一號卷票何威鳳後次三十七號卷票送部查銷又廿肅舉人孫燿樞係現任敦煌縣訓導應不准其考試相應一併批示○廂藍旗滿洲都統恩露圃相國於五月二十五日辰刻在内廷内大臣值班處揀選天壇六品官一缺並騐看察哈爾驍騎校揀擬各員刻經該旗摺房傳令應行揀選騐看各員是日黎明備帶弓張進内預備○宣武門内牛肉灣居人某甲在西單牌樓開設同源洋藥鋪生意頗佳家僅一妻近甲忽　外遇以致時占反目之爻上月十九日不知因何將家存一品公膏吞入腹内迨申歸見枕邊人滿床亂滚諒必吞烟赶爲灌救無如毒已四散無術返魂遽爾香銷玉隕矣岳家在京南禮賢鎭赶往報知並呈報本管廂藍漢官廳詳禀移騐甲之泰山村夫也次晚到京甲詭詞以對岳竟無言閱三日刑部官帶穩婆詣騐甲岳跪向官前請免相騐具結抬　刑官俯准所請取結備案○掌儀司爲奏聞請旨事謹案六月初九日文宗顯皇帝誕辰是日應詣奉先殿壽皇殿行禮可否親詣行禮抑或近支王公恭代之處候旨遵行理合奏聞本日奉硃旨是日朕親詣行禮欽此○吏部示傳所有本月分月選知州邊祖恭一員通判覺羅松興一員知縣劉耀東顧懷壬劉更新何亮標高紹福錢瑩六員州同尹葆衷一員共九員相應出叙傳令該員等於二十四日赴部過堂二十五日黎明齊集天安門外朝房預備掣簽倘是日不到定行指名糾叅勿遠○兵部行文侍衛處稱武選司案呈本月分出有守備一缺按照銓選及變通各章應以漢侍衛擬選查有前准貴處咨部在正白旗行走二年期滿以守備選用之漢藍翎侍衛張夢麟係福建甌寗人中式癸未科進士攺授漢藍翎侍衛應行擬選此缺相應行知貴處查照並飭該侍衛卽日赴部騐到以便帶領引見○新授江蘇按察使劉景韓廉訪樹堂由天津抵京假宿旅舍備具安摺二分繕牌一面差弁於五月二十三夜齎往西苑門分向奏事宫軍機處呈遞廉訪至二十五清晨五鼓時趨詣西苑門奏事宫傳令劉樹堂於第二起入見廉訪免冠叩頭謝恩畢上詢以由何出身歴任何處廉訪奏對如儀退出南海後卽乘車赴各當軕處禀安○考試内閣漢中書一事迭記報章兹經吏部等衙門繕單奏請欽派奉硃筆圈出閲卷着徐桐翁同龢李鴻藻汪鳴鑾去監試着御史滎陞牟蔭喬鳳英唐椿森端良燕起烈去受卷司員着陳應禧黨慶奎去彈壓副都統着英信去搜檢着魁斌載勛果勒敏熙敬文興桂全去專司稽察着奕年去欽此旨下徐蔭軒協揆等卽由西苑門乘轎前往貢院監試受卷等官亦陸續前往○五月二十五日内恩豐倉開放内廷各他垣内監蘇拉人等口分倉米計共五百數十石此米雖係黄粮而顆粒圓潔由倉中運出東華門外大栅欄糧行各色人以銅管探騐成色爭相購取每石值京平松江銀一兩四錢有奇○京師自上月二十一日恭請鐵牌祈禱後連日黑雲密布細雨如絲共得雨數寸時交夏至農田得此尙可赶種晚禾彼都人士悉謂鐵牌具回天之力云 
[皖垣失火]  
　　五月十九日安慶西門外隔江三叚洲某農家因作午炊遺火積薪中以致火勢蔓延隣右六家俱成灰燼事後經太平局董事集捐錢二十餘千頒給被災各戶亦可謂好行其德者也 
[皖垣得雨]  
　　安慶來信云上月二十三日火傘撑空非常燥熱忽然濃雲密佈頃刻大雨傾盆越兩晝一宵始得住點大西門口被水淹没平地高至二尺有奇來往之人須雇鄉人馱負距省數十里間田壠被湮禾苗損壞盖昔之苦旱者今又苦水矣天公眞難做哉 
[黄梅蛟思]  
　　黄梅縣屬之東山鎭为烟稠密山嶺頗多上月二十六日陰雲四合大雨倾盆至午後五祖山北忽起巨蛟一時四山之水噴薄而出湧起數丈勢如高屋建瓴一瀉數十餘里凡近山一帶民房冲塌不少柘林鋪六洞大石橋數百年物也亦被山洪冲倒片石無存靠河一帶沙田俱爲積沙所壓黄梅縣城六門已淹浸三門水到處男婦老幼或援樹枝或奔高山或登梯上慺號泣逃命一片號泣呼救之聲令人耳不忍聞次日水落各處淹斃人口牲畜不可以數計洵大災也其幸免淹斃者房屋無存糗糧亦罄不識地方官紳設法賑濟否 
[烟臺客述]  
　　上月二十二三等日南北洋兵輪十餘艘陸續進口一時烟館妓樓酒家茶肆無不座滿衣冠其小本經營及乞丐者流亦均得沾其餘潤云○販賣人口例禁綦嚴然妓館如林居然亦一行生意試究其雛鶯乳燕從何得來要無非勾結蟻媒輾轉購致近來西府告歉民人盡室流離不逞之徒得以興販來烟售諸妓院惟願好善君子大發慈悲認眞查拿得以保全弱女則其造福豈有涯哉○五月二十八日俗傳寗海州城隍神誕辰前後賽會三日蟕三日中商販之遠來者輻輳雲集廟門左右堆積如山○前因天久不雨糧價頓昻日内天心已回雨暘時若是以各項糧食日漸從廉官又以绿豆非民食所急需故向之封禁粉乾作坊者今已一律弛禁矣 
[東甌新語]  
　　五月廿四日四點鐘濃雲潑墨大雨傾盆電掣雷轟天昏地黑温郡三角門城樓被雷擊坍一角或謂有妖物憑藉其間故遭雷殛豈其然耶○西城下某甲父子均以販魚爲業其子年甫弱冠性素刁殘薄暮捉得青蛙剖其腹而剥其皮塞入墻竇以作戲耍不意手入墻罅被蛇咬傷週身發腫登時殞命是殆前生宿孽歟觀此可爲傷殘生命者作前車之戒○東門外飛霞觀下本係僻靜之區屢有匪人攔路行刼廿三日黎明有閩人賣棗者從花柳塘某行收洋一百七十七元裹在麻袋中負至該處突有人短衣窄袖手持利器攔路截奪硬搶番蚨閩人扭住喊救頭顱已被擊破鮮血迸流　有福建戲班副脚名春生者及船匠某甲住近該處聞喊起視見兩人扭作一團頭而斕斑疑是爭毆漫爲解脫賊遂逸去閩人以春生等串通賊夥扭縣喊騐報明被搶情形恩明府升堂騐傷據閩人供指截奪之人係快役江西張當卽飭提江西張到案笞責一千板堅不承認聞江西張因截伺竊賊蹲伏逹旦瞥見閩人背負麻袋甚重疑是私貨意圖敲詐初本無心行动也及奪囊啓視頓起貪心遂致搶奪恩明府訊悉春生無干先予保釋但向江西張根究可謂燭照無遺矣○有某甲金玉其外敗絮其中素以牧猪作生涯每見人家放豚致圖攫　廿二日信和街某乙家母猪一口被甲攘去售與小南門徐姓猪行許以價洋三元僅收其二經乙認獲向徐理論徐以尙有洋蚨一枚約於明日找付囑乙守候定可拿獲次日甲果到行取洋被乙扭獲拉吊三牌坊華光殿痛打一番薄暮始釋之○侯衙里某甲婦年近半百貌僅中人向作皮肉生涯近以半老徐娘無人問鼎乃與全方巷大木匠某乙私通情好甚敦欲訂白頭之約視本夫如陌路甲於初八日伺乙在室直入捉姦將乙捆縛投訴地保旋經隣佑勸解甲尙不干休突有哑子强而有力釋乙縛而握甲辫推置堦下贈以老拳乙乘間逃脫甲仍兩手空 
 
 

Page 3

 
 
空無可如何忿忿而去所謂賠了夫了又折兵矣然而亷恥道喪風化日偷有整頓地方之責者將何以抑强而扶弱耶○永嘉生員應樹屏前奉訪拿訟棍解省定讞發回原籍監禁聽候發配近有一男一婦冒充該生員之妻子携有時艸寃單周流各邑求人賙恤士林中憐念斯文一派惺惺相惜解囊相助者頗不乏人嗣知該男婦係該生之戚屬所得錢洋概歸私囊以此行騙可見人心之愈巧矣○温郡張府新庵住持尼屢被地棍滋擾縣署革役黄某向與尼相善每爲解紛十七晚有阿棠假癩粒等復在尼庵踞閙黄代抱不平棠等忿其庇護羣至府城殿巷黄某家中滋擾竟將黄某毆傷當經喊縣請騐恩邑尊諭令先行醫治一面飭提地棍懲辦 
[珠江夏漲]  
　　新任藩憲游子岱方伯於五月十七日接印旋卽遷入署中方伯操守清廉衙内惟花廳稍有陳設餘則概從儉約亮節高風令人欽佩不置○嘉應州屬日前因雨水過多河水陡漲禾稻均被淹没房屋亦多冲塌現據州尊禀報到省制軍飭下善後局籌撥巨欵遴委幹員馳往查明分别撫恤○樊介軒宗師考試各縣文童塲規極爲嚴肅點名之時先派差役在塲内巡緝諸童領卷後卽次歸號靜坐倘有東西亂走及交頭接耳者立卽逐出以故應試皆恪守功令無攙越喧譁之弊○廣州府憲有犯人一名發交南海縣審辦張衡叔大令將該犯交差館暫押並囑差役小心看守詎該犯於夜深時見差役熟睡竟將鐵鍊扭斷乘間逃遁及差役睡醒知覺惶急無措一并逃走刻經邑尊重懸賞格嚴密查拿未知能弋獲否也○現值院試之期學署前張掛告示觀者如堵而妙手空空兒卽混跡其間以施伎俩前日有某甲在人業中觀看其辫線忽被匪徒解脫甲尙不知散髮而行見者無不匿笑該賊可謂惡作劇矣○新科探花劉太史世安係廣東駐防人其封翁玉堂都戎平日性情忠厚樂善好施望重閭里而事親尤能盡志其太夫人年已九十餘而封翁孺慕之誠無異赤子今喆嗣果登高第可見作善降祥上大之報應不　也○南海紫洞鄉黄某耕田而食家亦小康惟不孝於母其母年力就衰不能操作黄謂其母偷安時加怒駡前日黄往田間耘草忽有耕牛兩頭互相角門黄不及避竟爲牛角觸傷鮮血淋漓登時斃命一時聞者咸謂不孝之報云○榖埠有某妓性旣風流情亦揮霍由是債臺百級無計　持端陽節後債主相逼而來萬難過去遂以一盞紫霞膏吞　自盡噫慘哉 
[䢴上官塲紀事]  
　　五月二十五日張分轉芳衡解京餉起程二十六日李鹺尹兆凱委赴皖岸差遣經知大巡四班共二十員均委押運北鹽起程二十七日伍祐塲顧鹺尹廟灣塲趙鹺尹二十八日南掣徐分轉均來揚公幹 
[揚州武試紀事]  
　　前紀揚州府武考日期兹因陰雨連朝馬道内積水成渠不能馳驟陳太守遂改五月二十六日先試内塲步箭二十八日試外塲馬箭二十九日校閱枝勇聞此次太守校閱甚爲認眞於槍替等弊防範尢嚴摥前發出告示一道路謂武童考試弊竇甚多往往有弓馬未嫻雇人代考武經不熟倩人代默等情今特出示曉諭仰與考各武童知悉務各先期赴領親供格式俟外塲騎射後該童卽於教塲公案旁眼同教官填寫親供以便内塲校對筆跡倘不先期赴領卽係槍代槩不收錄送試等語聞者咸謂太守一秉至公實心任事舉此可以概見矣 
[立石保墓]  
　　山裕香卽山桂如控應文　租地造屋毁及墳墓迭經上海縣裴邑尊訊究諭令應將屋拆去昨晨裴邑尊飭差柴樛預備界石并傳集各人証親往勘得山姓墳墓計共七畝卽將界石植立四角然後排道而回 
[諭遵示限]  
　　英廨讞員蔡太守會同上海縣裴邑尊出示禁止靜安寺畔申園西園各茶樓每夜十一點鐘後不許售買茶烟蓋恐露冷風淒馬車來往容易感冒秋後發爲瘟疫也本月初一有三道頭英捕司得而及七十八號印捕往查見兩園均於十一點鐘後仍燈燭輝煌履舄滿座守至半點鐘始各散歸因報明麥捕頭禀請太守飭傳申園執事人蕭丕立管事人朱榮棠西園執事人瞿志誠卽瞿阿發於昨晨研訊麥捕頭遣副捕頭到堂廪訴前情并稱西園内沽酒之處届時已收市矣蕭朱同稱業於十一點鐘時收市惟園中燈火繁多一時急難吹滅盖管燈者祗一人輪流吹息必須一點鐘時况十一點鐘以前所來者或欲多坐些時勢難催促也瞿供初一日十一點鐘後園門前路燈確未吹息盖每有游客乘馬車去息之恐肇禍也太守諭蕭朱曰每晚十一點鐘時收市一節本分府曾會同上海縣裴大老爺出示且與駐滬各國領事官公議皆以禁止爲是故由捕房專差西捕查察實爲保衛游人起見爾言管燈者祗一人燈火點齊確非易易至吹滅則祗頃刻間事耳何謂亦須歴一點鐘時之久爾獨不見戲園中乎當戲止時燈火齊滅看客卽霎時雲散爾等言不能催客則客欲逹旦爾等亦須俟之乎曷不將示禁之事告之俾其不催而自散蕭朱唯唯遵諭太守又諭瞿曰爾供門前路燈未息盖恐息之則馬車易于肇禍獨不見自大馬路至靜安寺沿路皆有路燈乎答稱大馬路至斜橋有路燈再西則無惟園門前亦有燈太守謂然則自門前至斜橋無燈之處馬車俱不能行乎瞿俯首無言太守曰爾等皆執事人園主盡將園中事宜托爾等照管爾等歸去當知照各夥凛遵前諭遂着蕭朱瞿各具遵限時刻收市切結備查 
[捕頭已愈]  
　　法捕頭備德祿在日本養病回滬刻已告痊昨經照常視事矣 
[給洋送返]  
　　徽人汪文卿貧病相連往輪船探友包探見其形跡可疑拘押捕房一節已詳前昨報章昨日葛同轉給以洋銀一元飭送交南順記行附輪船往安慶再行設法回黟 
[虐媳被控]  
　　法租界新街西五號弄内湖北人某姓童養媳年纔十許齡據言娶時曾出洋蚨　翼其姑遇之甚虐一言不合毒捧横施昨又以針亂剌以致遍體鱗傷隣右聞呼痛聲羣往解勸非僅置之不理抑且惡語相加勸者遂大抱不平卽於三點鐘時將其姑及祖姑一併扭至捕房并令養媳往質通事着隣右十餘家具一公禀於本禮拜二至公堂控訴 
[上海縣署瑣案]  
　　周書年投道轅控姚守政欠銀萬餘兩龔觀察發縣訊供押候覆訊云云已登前報前晚裴邑尊升堂訊究周伸訴前情忻伯琴稱恒源係小的經手姚開設恒德與小的往來被欠銀萬餘兩突然倒閉東人周書年令將姚所存棓子搬天姚又使西人出頭控周及小的硬搬貨物以致周疑小的與姚串通其實受姚之愚致遭拖累姚稱恒德亦係周開小的是經手司帳出店等人均由周派來後因虧本倒閉周遂推諉不認今漢口尙有貨銀千餘兩上海亦有貨欵擬逐一收來以償各欠高其才稱小的在福聚公爲夥被姚欠銀七千餘兩向索無着致被經手人鄭學庭控小的監守自盜鄭稱高並不告知主人私自將銀借姚其中難免合串邑尊反　推鞫諭令姚將現在所存各欵共有若干明白具廪核辦諭畢令與忻沈高一併還押○閔行迤南有地名紫藤棚者地近奉賢亦歸上海縣管轄日前是處地保控何聚珍縱火偷牛裴邑尊訊令圖董查明實在情由具詞禀覆兹由各董禀明實在尙有錢美官者帮同作惡前晚邑尊升堂訊究判將錢笞責枷號何管　候核○漁人王阿三控朱德明藉端索詐經帮審委員陳伯葵明府升堂訊究王稱小的兄弟三人以捕魚爲業前日拾得一鐵鈎約計祗值錢數十文朱竟誣指小的竊來糾集多人硬拉小的至某茶館啜茗訛索洋銀六元小的向親戚處借洋應付後朱又來勒索二十元小的無力措給祗得投案喊控乞賜究懲明府着候查明核辦 
[英界公堂瑣案]  
　　旗昌繅絲棧司帳李選清訴稱女工到棧時每被匪人調戲前經交捕送案嚴懲又有邵培昌調戲女工管門人趙望生見之因卽送案請究趙供與同邵供紹興人年二十六歲有素識之某姓女郎囑　至廠中工作並非擅自入門調戲蔡太守飭押俟李查明是否女工與之相識囑伊伴　禀候覆訊核辦○包探顧阿六禀稱竊賊王順金屢次犯竊送案究懲今又行竊嚴順興家衣服水烟袋釘靴等件拘 
 
 

Page 4

 
 
獲人贓送請發落嚴申訴失竊拘獲情因該竊供認疊次犯竊尙乞恩寛蔡太守判發捕房管押五月贓交嚴領去○包探沈金隆禀稱馬雲福報失衣　經小的查獲竊賊劉金壽起出原贓送案請判馬請領贓劉供初犯行竊以後决不再犯尙求格外施恩蔡太守判管押二十一天贓交馬領去○巡捕見土桂興李阿炳駕車之馬身有傷痕拘案請　王供是馬在路擦傷李供略同蔡太守騐得馬各有微傷飭送交公一馬房喂養俟傷痊後各償醫料資始准領回 
[法界捕瑣事]  
　　前晚十點鐘後有三四人至小東門外某花烟館吸烟四盒烟霞遣興雲雨調情歡笑多時飄然竟去鴇婦向之攔阻四人大怒忽地揮拳房内鋪陳盡行打毁旋由巡捕至獲到一人送交捕房管押○卞錢氏之小孩偶坐東洋車玩耍被薛春桂之友攫去卞錢氏赶上奪回并扭薛送捕房解請公堂訊究云云前報已曾詳紀昨日包探在八仙橋西首獲住薛之同黨二人扭入捕房管押 
[上海四馬路文報局山東賑捐收解處會同各公所起解八第批賑欵補登第七批賑欵公啓]  
　　謹啓者敝處自解出第七批後疊接 
盛杏翁嚴佑翁諸君函電均謂必須接放二賑並擬將黄河窪地飢民遷徙亟須速籌鉅欵解濟等語會商同人湊集第八批庫平銀三萬兩並附解蘇垣安節局收贖子女專欵規元一千兩又藥丸三十二箱洋鐵藥罐三大罐卽於今晚由招商局豐順輪船運烟東海關騐收轉解災區散放此批内絲業會館規元八千兩藥丸五箱三罐高易公所規元三千兩藥丸二十箱文報公所規元二萬一千八百八十兩藥丸七箱又第七批庫平銀一萬五千兩係於五月初六日由招商局新盛輪船運烟是批内絲業會館規元五千兩靈符一千道紅靈丹一千服文報公所規元一萬一千四百四十兩又於五月二十日由太古通州輪船運烟糧食五百石内　元麥四百七十石曰粞小三十石甘露茶二萬服　糧食係南市德隆彰湯君少谷募購託爲附解藥茶係文報公所製備亦歸入此次第八批數内　承招商太古兩公司捐免水脚合併聲明同人拜啓 
[會解東賑]  
　　敬啓者敝所自前月初六日會同文報局解出第四批東賑規元一千兩頃接杏蓀盛觀察來電催賑甚急卽於前月廿九日會同文報局解出第五批東賑規元三千兩另丸藥二十箱念彼民蕩析流離病貧交迫麥甫植而飛蝗爲害家欲徙而擔石毫無庚癸頻呼伊於胡底惟仗仁人大德鼎力劻勷佽助源源以資普救[  上海高易賑所詠南陳德薰等謹啓]  
[蘇省撫轅抄]  
　　二十八日候補縣余志仁禀辭奉委青浦城工等項差○二十九滯轅牌示照得金山縣張堰司巡檢陸薇鏡在任病故遺缺查有儘先補用從九品蔡瀛堪以委署六月初一日大挑籤分江蘇試用知縣馮璋廣西人禀到正任宜興縣縣丞朱康壽禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖坦官報]  
　　五月二十三四五日藩轅牌示候補從　曾相時繁昌典史朱燮元建德典史典史沈銘書阜陽典史凌炳榮無爲州吏目巡檢魏蔭曾歙縣街口司耿國珍旌　三溪司嚴燊懷遠洛河司巡檢綦南英和州吏目吏目祖文垚泗州吏目均代理候補知縣沈齊献代理青陽縣葛銜錦代理銅陵縣委辦華陽厘卡候補府文庚帮辦吉水溝分卡同知王植中均辭行知縣陳綬若辭赴廣濟圩查勘圩堤直隷候補知縣左輔奉直隷藩臬委解善詞捐欵並領前永年王令完交内結銀到省署旌德縣汪錫麟禀到 
[蕪湖官塲述聞]  
　　官塲探聞安徽學政錢犀菴文宗將由蕪湖往廬州府接辦歲試又聞新任蕪湖關道成觀察業已出示將次蒞蕪王邑尊特派家丁在江口預備接官廳以便恭迎節麾 
[胸痛閱七八年時發時愈去年程鴻徵丈給以七厘丹服之而效爲賦兩絶以謝]  
　　身多疾病覓醫難良藥投來頃刻安翻悔七年求艾苦不知世上有仙丹深山採藥各知難乞得良方身亦安寄語沈疴欲除者心頭一點卽靈丹[  毗陵醉墨生初稿]  
[上海柳枝詞]  
　　通商大埠說洋塲到處人誇上海强兩扇城門來閉好居然世界判陰陽密密洋樓列似林洋人到底會開心買將黄十棺材掘十里全無故鬼侵鐵打車兒絡繹忙洋人端正坐中央稀奇還有稀奇事洋狗公然靠壁廂洋人貴狗好者直數十金行走携帶門面排塲馬路多就中穿着總綾羅本來生意洋塲大儘量威風闊綽波金字招牌押字書零零碎碎此中儲財神蹩脚無聲價盡讓旁人把利漁靈騐司徒廟貌揚偏偏妓女會燒香鬼神也犯桃花命生受桃花也不妨天生美貌艷如花立向門前有正邪只要洋錢三兩塊公然高坐四輪車風俗洋塲混雜宜男勾女搭不爲奇更將眼鏡倌人戴歡喜伊家就送伊轔轔車套走康莊别致閑情自拉韁順着風兒盤馬路油鬆辫子會飛揚時髦紥扮各爭新紥扮旗裝足亂　只要客家來中式偏鋒文字重倌人[  間間道人草]  
[上海可熾順陳春記在四馬路在四馬路經辦奉省水灾協賑公所自五月十八日起至六月初一日止第六十六次收捐清單]  
　　兩廣電局沈小園先生來第十二批元二百兩○由南翔許先生交來同心氏洋一百元追隨氏洋四十元無力氏洋十元○彭　卿洋二十元代解山東○豫章無名氏洋十六元○南市安裕莊交來何拔朝花洋六十元大成茶棧花洋十五元馮暢谷何佩璋各花洋五元韋秉常四元新昌莊三元盧有興林芾齋各二元馮海帆梁朗珍合利盛成興隆四戶各花洋一元○計十二戶共來花洋一百元○曹輝庭洋六元無名氏保平安各洋五元公記洋二元無名氏復隆各洋一元無名氏銅洋五元復隆銅洋一元無名氏銅洋一元章克昌亷記各洋六元角許日坤夏炳炎各洋四角○濟寗州來無名氏銀四兩○由恆和號交來杯水氏余洋四元代解山東延陵女史節服飾之資祈翁姑康健紋銀五兩○八分浙江胡息榮紋銀一兩○五分十一齡女史錢五百文三戶合來洋九元○安徽省身氏洋五元趙筆雲洋一元不書名洋四元無名氏洋二元不書名四元無名氏二元金陵李養深堂錢四百文求安室洋五元代解山東○南豐同善社二兩七錢譚厚德堂七錢四分譚葉茂堂○三錢三戶合來規元三兩四錢四分○懺悔生求身體平安疾病速愈洋三元豐裕棧來無名氏洋三元交保安洋二元○五分烏明氏華善士有心乏力氏求子病速痊三戶各洋二元無名氏銅洋三元高文耀洋一元代解山東公記洋二元淮安丁繼蘇王種蔬各洋一元無名氏洋三角羅隱名氏錢一百文○以上共收洋三百六十三元三角五分銅洋十元規元二百○七兩八錢錢五百文秦省協賑公所同人謹啓六月初二日 
[上海四馬盤記内瀘災協濟公所廿九兩日收捐第十二次清單]  
　　永泰號十元三愿軒廿元無錫愼思堂十元錦泰豐十洋王琴甫五元志成堂蔡積善堂蔡陳善士沈萬興協大祥劉啓順藏永泰江生昌穆偉昌吳少均十戶各一元泰和堂四元知足山人一元瀏河積善堂朱五元勉力氏三元章錦連兩洋隱名三元祈父母平安人悶表乙隻世恩堂張對開四元浙寗無名五元硤石子記一元晴記一元公記二元寗波張寳寗堂五元萬成藥號銅洋六元太倉亨記二元太倉平安館二元聽蕉軒雙之寳笏樓少廬風館八桂軒嚴五戶各五角嘉定楊田侯張賦園秦仲綏隱名巢鳳初孫友襄容膝齋十二歲童子少書錢八戶各五角無名三角平湖厘捐局募容安室主人一元貽澤堂味庶軒召華吟館印心書屋留　堂五人各二角張立生四角海陽隱樵四角程景山夏明海王昭茂沈理齋四戶二角王立夫程劍虹陳永茂無名四戶各乙角同信昌惠俊卿水却餘生三戶各乙元藹祥錢五百有心無力三人二百三十五無民乙洋蘇省俞募蟻粒齋乙元杭州晉義莊乙元寳山縣薛仁恕堂銅洋乙元和不足子郭乙洋又江陰敦睦堂高銅洋五元三檀軒銅洋五元有心無力氏銅洋五元廣豐行銅洋五元鴻賓唐傳山孫少治敬修堂無民許謙益　文濤葉德星堂雅宜堂李書照堂陸潘辛農願善堂十二戶各錢二百福壽氏三伯莫能其善二　五十翁守梅錢乙百三十陳叔和張餘耕無名無力無名宋瑞生陳村苓燕貽堂世勛堂鄭九戶各乙百無力八十無心子六十代化有心子乙洋祥記楊錦鐘楊貴仙三戶各二百沈美堂王賢林無力俞三戶各二角周炳煥華來吳玉記三戶各三百長夏氏賈性氏汪氏王貴喜莊和尙金大愛香田置阿煥張記用記卲春記十二戶各二伯吳方張孟先方舜卿三戶各乙百汪德記兩洋吳不名五角無民二角王陸氏四角無名乙角初記乙角無民兩角有心無力五角益母壽五角潘福記綠記壽記九如三多錢盤記張蔭餘生張兆記黄源記方子鴻吳炳記齋記延凌生寄平子多記王啓記陳英兄沈性兄吳若兄胡少記程遊記王健記胡榮記鐘記王厚甫程吉記洪輔記泰翁江月記陳桂記蘭陵氏無民張隆記隱名賈伯記之翁汪心記沈樂記華松記朱榮記胡昌記錢根記胡王記甫兄徐瑞兄張潤兄陳新兄張耀兄永安氏張根兄力不從張庭記王有兄俞禮兄居易氏六順氏勉力士不名光于兄啓後記施蔭氏六十一戶各一百禮樂兄五百射卸記五百書數兄一百十無名五伯人和錢四伯三十無名四百金齋記王復兄金維記無名四戶各二百聨高銅洋乙元無名乙元顧繆氏求病愈一百元浙紹德記十洋太倉汪少寅先生募十洋錫邑陳求母病愈五元鴦湖連隱士四元香山牧童兩元席良生一元陶孝榮爲家口平安一仁餘堂五元王慶衍保康健一元以上廿八日收捐無名氏廿八戶各五角共十四元崇讓堂三元常熟柳仁堂衆友洋十四元四角銅洋一角存性堂章十元梁占風三元容膝一元香泉六元聞留堂補氏成泰合記四戶各二元隱名氏二元五角補過氏一元同記一元無名氏五角又泗涇汪經訓二元夫風無力氏一元又恆吉莊募江陰謝湘泉周象九楊介美王章甫陳樹丹王純甫謝瑞徵楊宛香魯甫九戶各一元丹陽寳源莊二元又丹陽王記赡堂王星記王康記常州朱少堂四戶各二元丹陽王蓮記韋王氏一元王亨記一元又太倉鹽棧二元又朱麗生二元伍同福一元又朱涇施中記高平氏莫九經九經寳記四戶各一元楊逸三六慶大壽餘酒筵四元三角陸謁人五角朱壽鹿張寗僉廬世德三戶各四角彭城三角又李蔭卿翁募楊州陳馬氏二元李仰山一元李照官一元聚和號來大通三泰坊一元又雷樹森四元吳松營營哨川沙營營哨蘇中營營哨蘇左營營哨南匯營營哨掘港營營哨六戶各三元五桂堂熊存仁堂鄒三遷堂孟得恆堂徐敬和堂林五戶各二角又德泰鴻記一元又銅洋三元又鎭江立生祥四元又江言贊五又杭州橋南居士錢二百勉力子錢三百八齡童子錢三百無名氏錢二百五十又湯鑑菴錢四百六十又金聲洪四元又德記錢莊十元吳先治陳承德堂朱文淵三戶各五角蕭晉孚堂一元又嘉郡餘記二角不列名二角不留名五角見橋居士五角芹香室主人秀州逸士不列名蓬來館主人鴛湖居士五戶各三角有心無力還愿五角善城隱士不列名力不足人三戶各二角又江東林正直錢四百張釀卿李及三三戶各二百陸均補陸杏林金寳南李厚仁子叶三陸安生陳通甫六戶各二角胡寳鏞武杭林鄒開基范安生四戶各二百朱龍田俞春芳各一百聚康甡一元陳浩川一元無册武林詒燕堂一百元姑蘇趙公館趙後氏十元京口順泰號十二元又太古晋募丁潤德堂公舘五元聚和號一元三角大統豐泰坊無名氏隱名氏樵秋氏無名氏五戶各五角退思主人二角不留名二角見交居士五角俞敦禮一元徐步鰲顧快川各五角顧少夫彭錦堂楊中履三戶各錢二百唐九如顧醴泉各錢一百復陽子一元薛眞翁二元至德堂三元又德堂二元露葵主人三角英香閣二角嘉樂主人銅洋二元看甚悲哀一元無名氏五角傷心修目一元李三和錢四百袁粟香沈子飛衞景卿錢子美龔雲根周梅村六戶各錢二百陶吟軒陸錦亭陶星如范逹卿陶子裁陶蓉如阮鳳春顧壽君朱萬順唐培根陳昆榮章丙生十二戶各錢一百常熟琴德堂一元道虚有心無力人三元章楊氏一元夢痴生三角無名氏一元沈祥記崇業堂周少泉三戶各五角留蔭子五元錢培之同洋一元王國後二角張奏堂二角愼思堂紫荆霖記青來堂各一元無名氏捐山東不留名又求身體平安捐奉天四戶各五角兩日共收洋五百九十二元三角銅洋三十四元一角錢廿七千零零五銀表一隻初四日 
 
 
 

Page 10

 
 
   
 
