# 1894 - 295 - 4907730

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案　　洋七元○潘　　咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繒圖三國演義碼洋一元五角○駁案　　碼洋二元○明季様史碼洋七角○明季南北略碼洋一元二角○欽定六部處分　例碼洋一元二角○補註洗寃録碼洋十角○康熙字典碼洋二元五角○臨證詣南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○　　十五　　舊碼洋一元六角○大　會典碼洋一元六角○六科　純六套實洋五元五角諸君欲購者諸移玉申報館帳房可也此　 
[新印日本海岸全圖及日本新政考日本船考] [  三馬路申昌書室啓]  
　　是圖爲日本海軍省所珍藏近以軍務方興敵國情形要宜深悉是以設法覔得付諸石印以廣流導其中潮汐之　徐　礁之　淺燈塔營　之若何布置川原港汊之若何防維以及國名道名府名縣名臚列精詳　指諸掌諸輿圖中最善之本也計未裱者每張洋三角正摺式者每張洋四角五分裱成横披者每禎　五角　新政考爲顧少逸　部所箸得自王君惕齋其中詳稽日本政治瞭如指上螺紋欲　敵國情形者不可不細心披覽每部两本價洋二角五分師船考爲沈仲禮太守所築將日　各兵艦　成中西文字并註以倭　而船身之長短　狹　器之堅跪疾徐成自何年建自何厰一一開列毫髮靡遺每部一本價洋一角留心倭事者請臨三馬路申昌購取可也 
[和疑]  
　　余前爲和辨有客貿然問余曰中之與倭必不可以和乎余曰惡是何言戰局豈有長理卽使一强一弱其力相去甚遠弱者不能敵而一敗塗地如前此德人之入法都擒法王其後亦終歸於和蓋近來雖有兵事而絶少兼并與戰國之局勢又大不同倭人之并琉球止可穪爲竊取至於朝鮮之地則倭國尺寸不能有卽我中國不與之爭亦必有起而議其後者以故此時之軍事與昔大異千戰而不外乎一和相持雖久亦必以和局終特此時則尙非言和之時耳何則中倭兩國雖已交戰數次而卒未大分勝負牙山則倭人以衆而敗平壤則倭人以衆而勝高陞之被燬操江之被擄皆在未開戰之前正如西人所稱爲海盜適足爲倭人辱則中國不足引以爲辱也大東溝一戰爲中倭水師初次交手然彼此勝負亦不甚懸殊而倭船以十二艘來以五艘返其所損者多矣中國之兵船雖亦有所傷而究屬倭遁而我追則此戰自是中國勝倭不得謂倭之勝中如此則兩國勝負亦足相抵各尙未傷元氣其不必遽言和蓋可知也倭國之兵船所傷雖多而近聞向泰西某國借得鐵甲兵船兩艘有本願寺僧人爲倭國之華族率領多僧前往誦經祝告俟祝告旣畢然後駛入中國以擾我邊圉由此觀之則倭人未必遂肯與我和也至於中國之兵船則早經修理完竣死難之鄧車門則特予隆恩大加優卹退避之方伯謙則立正軍法從此鼓勵戎行伸明國法又何懼於倭入豈有亟與言和之理卽以軍餉而論倭國業經羅掘殆遍捐及賤業且猶不肯一時罷手而中國則一創國債而百萬之貲立具一開紳富捐而廣東五百萬江蘇四百萬早可任其取槜此但就一二處言之若統各省而計之其數當吏充裕况此等國債以及紳富等捐若藉以撃倭奴備軍實則莫不踴躍輸將若以議和爲賠償兵費之用恐未必集貲如此其易此又中國之不遽與言和者也故吾曰欲二國之和者皆爲商務起見者也談次又一客倉黃而入曰聞和議已有端倪矣雖未知其詳然實有此一說何子猶以爲未也余曰此或者又係倭人之詭計也前者法人内擾屢見戰陣而猶以議和爲言致令法兵船直入馬江與中國兵船同列並泊中國司兵者不識詐謀絶不預備突然被擊船燬兵殱船局幾全爲所燬可知行兵譎計固有防不勝防者此時中倭之兵相持於北邊兩不相决卽使中國甘爲退讓而倭人實亦未敢進逼蓋恐風寒冰凍引入内地則更無出路勢必聚而殲旃故早已蓄謀轉轅而南觀其借兵船之舉可見其志不在北而在南矣南中各海口現在均經嚴防聞温州尙未辦防想廖中丞已雷厲風行嚴飭蔣觀察徐太守等赶緊設戍亦尙易易福建則前此曾堕敵計前車不遠必能引以爲鑒惟江南各處最爲可虞况前此倭人曾以製造局爲辭恐必不能安然無事法人之攻馬江卽此意也然劉峴帥老於軍務早已處處設防時時密偵上海之地又爲通商大埠西人薈萃於斯而現在上海道劉觀察又勵精圖治極意認真於查拿奸細一節最爲嚴密雖在冷僻之地亦皆精神貫注隨地布置倭人縱有兵船借到亦不敢駛近砲臺以受轟撃所慮者蹈前者馬江故轍佯與言和暗中備戰中國若墮其計中竟以爲和議將有端倪不可復開釁𨻶使彼得以有所藉口於是袖手裹足不發一砲不施一槍且一任倭船駛入口門而不與攔阻則適中彼之詭謀勢必又遭馬江之禍此則最爲可慮故吾以爲和議而果有成尙且非中國之福况此時不過略有端倪尙未見有確據而子顧張皇若此耶總之必欲議和必先罷兵兵未罷而言和者詐也欲言和必顧大局如不顧大局而但知議和者奸也外之詐尙可以防内之奸則實不易防當此之時正中國奮振之日而輒以和議横諸胸中甚而至於形諸口角直令人不能無疑焉於是乎作和疑 
[上林雁字]  
　　軍機處繕寫事件倍煩於往日奏准　傳漢章京二員以敷辦公刻經禮邸等公同商議將記名軍機章京名次在前之兵部候補員外船濮子潼内閣中書楊壽樞二員添傳在額外上行走除附片奏聞外分咨吏部户部曁内閣查照○八月分騐看各京官向例於九月初五日在吏部大　掣簽分發行走茲經吏部堂官會同侍御當堂掣定新海防例郎中吳繼盛簽分刑部行走新海防主事鄭增熙簽分土部行走新海防主事張篤鋆簽分户部行走新海防主事張季煜簽分刑部行走除傳知各員遵照外遂分行户刑工三部查照○新授奉天府府尹福大京兆裕近由江西槜眷來京寓宣武門内東城根本宅繕具安摺膳牌於初四日夜齎至西苑門呈由奏事官遞入大京兆卽於初五日寅刻趨詣西苑在六項公所假座候旨嗣經軍機處發出傳單福裕頭起入見大京兆遵入西苑上御勤政殿詢以江西要務大京兆奏對畢　出西苑乘輿回宅午飯後往各當路處禀安○本年恭逢皇太后萬壽慶典情實人犯奉旨停勾惟各直省本年新犯尙未核准是否應入情實緩决俟覆核朝審仍應舉行經刑部繕單講派覆覈朝審一摺於九月初五日具奏奉硃筆圈出大學士額勒和布恊辦大學士吏部尙書麟書户部尙書熙敬兵部尙書敬信工部尙書懷塔布户部左侍郎張蔭桓户部右侍郎陳學棻禮部左侍郎錢應薄欽此惟看册帶犯日期應俟刑部將秋審朝册造竣方可咨請訂期○户部爲片行事俸餉處案呈所有廂紅正藍廂藍三旂應領九月季兵丁甲米折色銀兩現准銀庫付稱於本月初十日開放相應片行貴固山飭知承領人員務於是日辰刻赴庫承領莫悞並　傳　車 
 
 

Page 2

 
 
營○兵部爲片行事武選司案呈所有呈請兼襲雲騎尉之内閣中書陳嘉銘一員本部現定於本月十二日帶領引見相應片行内閣傳知該員於是日五鼓穿常服佩帶飄帶荷包手巾赴西苑門外都虞司本部下處報到聽候排班帶領引見並於十一日已刻赴部演禮○吏部爲示傳事所有八月分分發布政使司理問朱汝漣等本部於九月十一日已刻給照相應示傳該員等務於是日親身赴部承領 
[頒發帑銀]  
　　皇太后垂念出征各軍力戰疆場特頒内帑銀三百萬兩交由戶部撥用俾　士飽馬騰所奉恩旨已見邸抄兹悉此項帑銀擬自九月初九日　至十三日止分作五天由内發交戶部經内務府行知戶部届期派員率役進内扛舁並分派司員沿途照料嗣由戶部咨調八旗步營官兵百餘名按日押送 
[禮臣請旨]  
　　八月十五日加上慈禧端佑康頤昭豫莊誠壽恭欽獻崇熙皇太后徽號禮成後十六日預發詔書朝鮮係我藩封例應頒詔朝鮮國王恩賜朝鮮國王妃刻下朝鮮變亂尙未敉平如何辦理由禮臣奏明請旨 
[奏留辦防]  
　　山東巡撫李大中丞秉衡由山左省垣起節赴登州烟臺一帶辦理防務將口内外一切防守事宜詳爲佈置奏留湯方伯在省料理一切並奉旨改令按察使松林進京　嘏 
[倭兵渡江]  
　　廿七日日本東京發來電報云日本兵之在高麗者由佐藤統率渡鴨緑江由水谷鎭而進此處華兵之守禦者不多相拒之餘死傷約有二十人日本兵亦傷多人然無授首者按此電係由東京發來則所言未可盡信明眼人自能分别觀之 
[烟臺訪事人述中倭戰事]  
　　昨接本館派赴烟臺專訪軍情之人來函云有華人自平壤啓行回旅順口於月之廿一日由旅順口至烟臺述及平壤之戰與前報所紀者不甚懸殊惟當交仗時倭隊中多有鮮人華人其呐喊之聲與華軍無異若倭人則其聲喞唧然聽之輒　辦别鮮人係被逼刦所致華人係在海參崴地方雇覓失業之華工助逆爲虐誠如所言可見我國人浮於事異域棲身致　敵用是不可不早爲之計也○又有人言由鮮境登程於月之初八日進邊　時愛州城尙有華軍駐守聞係銘軍數營云○二十日有人自旅順口來言及自　宮保帶領所部毅軍數營出征後旅順所有之兵不敷屯紥嗣由天津調淮軍數營前去兵力較厚民心始爲之一定又云我國兵船當鴨緑江開戰後小有損傷駛入船塢修理現已一律工竣大約二十日可以悉數出塢矣○二十二日烟街某號接到沙河子來信謂倭人已臨江邊大小鋪戶前次關閉者今仍未敢開張倭人慣播謠言冀以搖惑人心有識者但當靜以鎭之愼毋輕於聽信遂疑草木皆兵也○廿三日有　官二員從人數名由仁川乘輪來烟隨帶人參萬餘斤報關交卸係奉國王之命來還國債者也緣鮮國歴年借貸邊門華商銀欵春借秋還近被倭兵阻隔故由仁川内渡以便電請各債主領貸抵欵當顚沛流離之際不敢稍失信義亦可見朝鮮之擁戴中朝愈久而愈摯矣又言朝鮮國政現由太公大院君暫攝倭人脅以背叛中國太公抵死不從且告之曰中國爲朝鮮故調兵遣將我國具有天良奚忍背叛我首可斷我志决不可奪又言太公及我君臣之意卽使中國甘棄藩服一任倭人之所爲我國亦將别作他圖不甘俯首於倭人觀此亦可見朝鮮向背之情矣中國豈可不興師大舉痛剿倭人以保我二百餘年之藩屬也耶 
[烟臺近事]  
　　烟臺信云大山河口一帶又時有盜船出没現經道憲雇覓民船移商登榮水師派撥弁兵配裝船隻至該處巡緝按九月間正當水師會哨之期今於秋深浪湧之際破格出哨亦可見巡防之認眞也○礦務局總辦李山農察於二十日由京來烟暫駐潮州會館聞擬赴平度之金塲地方○海氛不靖生涯淡泊各種糧米異常昂貴柴薪亦復故增價值米珠薪桂貧民餬口維艱倭奴之肉其足食乎○廿四日爲德皇誕辰烟口停泊各國兵船咸掛彩旗日加午砲聲隆隆波濤爲沸東西砲臺亦遍插旗幟同伸祝　 
[東撫過烟續紀]  
　　山東撫憲李中丞於十八日行抵烟臺已列前報中丞當日卽至西砲臺閱視一周翌日赴東砲臺騐視料理一切防務暫作勾留拜摺上聞一俟接到電　再赴威海膠州等處擬於廿五日起即前注中丞敝衣减從自帶庖丁不煩供給有古大臣風範數十年來大憲過境從無如此次之簡略者并聞中丞關心民瘼雖當軍書旁午而民間之攔輿遞　者仍復接受一日自外回轅有投呈者數人中一老者金頂蒼髯似有學究身分中丞問以爾有何事則以倭人作亂獻策投効對中丞接閱禀辭莞然失笑老者始爽然若失而退想稟中必有以兩階舞干羽七旬有苗格之說進者學究談兵徒貽話柄固不若箝口結舌之爲愈也 
[李郭同舟]  
　　廣東陸路提督唐軍門調赴北洋已錄前報兹聞北海鎭總兵王軍門孝祺亦奉調前往兩軍門同　月前起程北上不動聲色微服遄行可謂愼密之至至所遺陸路提督缺由督憲札委廣西右江鎭張蘭階鎭軍署理所遺北海鎭缺札委左江鎭董仰之軍門署理並飭各帶部下勁卒數營以備調遣 
[密拿倭奸]  
　　粤東信云日前有奸民在香山縣地方代倭奴招勇當經官兵訪拿解省審辦大憲審明後卽解回該縣　首示衆以昭炯戒兹大憲又探聞奸細甚多　往各處募勇購糧接濟敵人除通飭各地方官嚴密訪拿外並由南番兩邑宰函致各鄉紳士留心查察如查有實據卽密禀有司派勇拿辦倘知情不報事後發覺惟鄉紳是　 
[大軍過境兩則]  
　　鎭江來信云招商局江裕輪船由漢口裝兵一千五百名海寗兵艦裝兵二千名均於二十五日午後三點鐘駛抵京口當登岸時見號衣註明湘軍武威營先一日常鎭道呂觀察接該營統帶電信請備船二百艘以便載兵赴津觀察接電後立派委員帶領江快　役詣荷花塘大閘口七濠口等處封雇船隻如遇有重載貨船飭令赶卽缷空其餘江划鹽船一併黏貼封條約共封大小船百　十艘二十六日清　勇丁悉數過船旋於是日午刻揚帆渡江進瓜洲口由揚河北上○二十四日鎭江又到壽字新兵營共計四營由湘省乘坐民船而至停泊瓜洲口迨抵碼頭時各勇丁有登岸置買食　者有以洋兌錢者由哨官給以號牌不准在街市强索硬借滋生事端並限時上船運則重負二十五日統領曾軍門振乾登岸拜會總鎭遊擊各官王十二點鐘始回舟次午後軍門謁見瓜洲鎭標右營戴軍門飭哨官江快封雇船三十艘裝軍器用物送往清江次日黎明掌號揚帆向北而去聞至清江遵陸赴天津聽候調往高麗征剿 
[天津患疫]  
　　廿六日天津來電云天津馬家口地方居人多患霍亂病有數人因此斃命 
[潤州宦轍]  
　　前署常鎭通海道督辦金陵洋務　蔡和甫觀察奉南洋大臣命赴上海辦理洋務觀察奉委後於二十四日下午自省起節乘坐官舫用小火輪　帶順流而下即於是夜魚更三躍時駛抵京江舟泊風神廟碼頭觀察飭恙入城柬請副都統保統制關道憲呂觀察至佛照樓客棧會議機要約歴一點鐘之久始各興辭而散觀察遂啓輪下駛逕赴上海○關道憲呂觀察以通州當南北之衝而又濱臨大江港汊紛歧四通八逹現當中日搆　沿江沿海均已處處設防通州五方雜處　徒最易溷跡且保甲　練必須相輔而行日前遴委卽補縣陳大令標雲會同通州知州王直刺舉辦團練大令奉委後已於二十五日束裝就道矣 
[同伸慶賀]  
　　十月初十日恭遇皇太后萬壽聖節本埠城廂内外居民鋪戶早由新任海關道劉康侯觀察飭保甲總巡葉臨恭司馬轉飭各叚巡防分局諭令當叚地甲傳知鋪戶居民懸燈慶賀日來城中所設　燈鋪及城外燈籠鋪爲之應挼不暇生涯比平時頓增十倍○海關道劉觀察以皇太后慶辰將届預飭辦差丁赶辦應用之物及各式燈彩道署中布置井井以便懸掛燈火並搭平臺一座届期雇　　子弟 
 
 

Page 3

 
 
演唱戲劇此外文武各衙門日來亦整備一切同伸慶賀本邑萬壽宮早已陳設一新以便文武各員届期齊集行慶賀禮 
[軍門拜客]  
　　督辦全臺營務處郭善臣軍門寶昌暫駐滬北天后宮前晚命駕進城赴上海縣拜會適黄大令公出由家丁擋駕 
[息借商欵示]  
　　欽加二品銜署理江南蘇州等處承宣布政司蘇松太兵備道黄爲出示曉諭事奉督撫憲札准戶部咨江南司呈准北擋房傳付所有借用商欵議定章程奏明立案一摺單一分於光緒二十年八月初九日具奏奉旨依議欽此欽遵等因傳付前來相應抄錄原奏淸單恭錄諭旨飛咨兩江總督轉飭一體欽遵辦理可也等因本部堂准此同日並准咨開江南司案呈准北擋房傳付所有各省官紳商民如有湊集資本情愿借給官用遵照本部辦法議定行息塡給印票並將籌集之人給奬附片一件於光緒二十年八月初九日具奏奉上諭戶部奏請飭各省息借商欵等語現在倭氛不靖購　募勇需餉浩繁息借商欵京城業經開辦卽著各直省督撫遍諭官紳商民人等如有湊集資本情愿借給官用者准赴藩司關道衙門呈明卽照戶部辦法議定行息塡給印　其　鈐用藩司關道印信塡明歸還本利限期准於地丁關稅項下照數按期歸還不得絲毫拖欠如集欵至一萬兩以上准將籌集之人先行請奬虚銜封典以示鼓勵此舉係屬創辦總　各督撫力矢公忠督率僚屬示人以信收發之際務須嚴禁需索留雖抑勒諸弊有犯立予嚴懲各商民具　天良但使本息無虧　無不踴躍從事也欽此欽遵等因傳付前來相應抄錄附片恭錄諭旨飛咨兩江總督轉飭一體欽遵辦理可也等因並抄單前來札司遵照辦理並奉黏抄原奏内開息借商欵京城已經創辦各省省會關埠等處或紳富聚居或商賈輻輳該地方官果能實力勸諭妥立章程必有聞風接踵而起者擬請飭諭各省督撫徧諭官紳商民人等如有湊集資本情愿借給官用者准赴藩司關道衙門呈明照臣部辦法議定行息塡給印票其票以一百兩爲一張鈐用藩司關道印信塡明歸還本利　期准於地丁關稅内照數按限歸還不得絲毫掛欠如集欵至一萬兩以上並將籌集之人先行請奬給以虚銜封典以示鼓勵各等因到司奉此除由本道照奏定章程刊刻印票設局收借並將本司衙門議定辦理章程票式另行頒發曁分别移咨通行各屬欽遵辦理外合亟出示曉諭爲此仰官紳商民人等一體遵照爾等須知現在海防吃緊需餉浩繁如有情願湊集　本供給官用者准赴本司及就近關道衙門呈明數目將銀繳呈卽行塡給印票並五期小票註明歸還本利數目限期繳數按期歸還收發之際並無絲毫掛欠需索留難如集欵至一萬兩以上並將籌集之人先行請奬給以虚銜封典以示鼓勵江南地大物博素多急公慕義之人自無不力忠圖報况還期有定本息無虧實乃體息至周兼收名利爾等食毛踐土具有天良務各踴躍集資多多益善赶緊呈缴聽候解備充餉塡票給執按期歸還毋梢觀望遷延是爲至要切切特示計抄部頒章程四條一預定還期查從前借用洋欵歸還限期或六年八年不等每年分作二期按期付給今援照成案略爲變通分限兩年半以六個月爲一期第一期還利不還本自第二期起本利併還每期還本四分之一已還本銀若干利卽遞减定以五期還清所定限期先於印票内標明不得稍違時日一酌給利息查從前借用洋欵悉以七厘八厘行息今借用商欵自應照給利息以示體䘏此次酌定七厘行息一年按十二個月核計遇閏照加較諸洋欵行息有减無增一頒發印票查借用商欵必應發給印票俾得執以爲劵所有商鋪字號本息數目交兌日期均須一一塡寫鈐用戶部堂印每一期無論還本還息皆於票内註明還結之後將票繳銷此外再給五期小票每還一期卽撤一票並由臣部設立登記印簿以憑稽考一定準平色查借用洋欵多以磅價合銀每遇歸還之期磅價驟昂以致異常折耗兹擬借用商欵槪以庫平足色紋銀交納將來亦以庫平足色紋銀歸還一入一出平色劃一自無兩歧之弊 
[傳諭鋪甲]  
　　上海縣典史蔡季卿少尉昨日飭傳各鋪地甲到署諭以現届冬防稽查更當嚴密各烟館務於二鼓時一律閉門勿得容留匪類栅夫亦宜隨時留意如有過栅者盤問明白方可開放各鋪甲唯唯而退 
[喬裝荷校]  
　　湖北人李芹以鬚眉而蒙巾幗昨晨在震綸繅絲廠前故作嫋嫋婷婷之狀以博赴工女郎之一笑三百六十號華捕見而惡之以其有意引誘婦女立卽拘入捕房飭解英公廨李乃緩步上堂向通刺檢袵再拜曰小的本是雄飛不甘雌狀此衣係同鄉之楊姓傭婦託爲帶去偶然游戲非有他也通刺得供以其心術不良甘作敗俗傷風之事判令枷號三天發犯事地方示衆方盤托出獨桌嘗來試商此時尙能引月勾風游行自在否 
[經手罰鍰]  
　　先令公司票被捕房拘拿送案研訊各情此已屢登本報前日英副按察司飭好捕頭將交保各人帶至署中詳鞫先令公司倩狀師伊哩頭上堂申辯先據好捕頭聲稱近來租界中設立許多小票有干例禁日前奉命往拘當在捕房時有甘特司供係該公司東家遂提甘訊　甘不承認稱是公司經理人此言有三道頭西捕聽明可爲見証甘供此語私下曾經說過然並不與捕頭說官問爾爲經理人爾係何人所用工資向何人算取甘不答再三詰問終屬含糊又問見証人供稱是日往觀者有一西人名順克囑我帮忙代寫號碼給我工資當卽被拘故不知東家何人又向公司各夥俱稱公司係機利士所開甘時雨爲買辦餘不知情伊狀師謂現在方知案中情節可否請改期再訊官遂定於昨日清晨十點鐘開堂復訊届時好捕頭帶同繙譯又至英副按察司署候訊仍由副按察司傑君升座訊問命將甘特司卽甘時雨提出訊問甘言祗爲從理人並無股份在公司内好捕頭問曰爾在捕房曾言過略有小份何以至堂上忽然翻供可知現有見証人在乎答終木與捕頭言過官謂汝旣隸英籍無論有股無股總不應作此等事照定律辦理應罰英金五百磅此時伊狀師知甘實有不是亦未便代爲伸辨甘自知　悮惟乞施恩副按察司念其無知誤犯遂判將甘罰洋十元并諭以此後不得再犯甘唯唯而出至該公司夥伴各華人則仍須由英公廨質訊冉行定斷近日租界分售小票之店已將招帖揭下蓋已懔然於官法之不可犯矣 
[續獲賭徒]  
　　三雅園烟館主馬龍新因窩留湖南人著名賭徒俞春林卽胡漢卿等聚賭抽頭爲法捕房訪悉密飭探捕拘拿到案解經葛同轉連次訊供將各賭徒及窩賭諸人分别枷號責懲又據包探禀有在萬安樓客棧接客之王老七與馬龍新同黨聚賭今馬被拘到案王因此挾恨與探夥爲難意圖報復同轉以賭徒猖獗若此目中豈尙有官法耶立飭包探將王拘拿前日郁孫朱三包探帶同探夥至萬安樓客棧將棧夥王老七拘入捕房捕頭略訊情形命押候堂期解訊 
[命案二則]  
　　本埠裏虹口迤北胡家橋地方有宋錦全宋錦生乃昆季也素來不睦前日下午錦生又因細故卽糾同流氓包桂福等四五輩於薄暮時擁至家中將兄錦全兇毆復出利刃刺傷天靈蓋左右二刃又將腎囊揑傷衆始散去延至昨晨錦全一命嗚呼其妻顧氏誓不干休卽欲投上海縣署控告旋經親友等出爲解勸尙未了結兇手錦生經三圖地保拘住用黑索繋於屍足帮兇之包桂福等則已逃遁無蹤矣○虹口迤北二十三保十二圖楊家宅相近有周長春周揚華乃同宗也近因爭產不匀致成氷炭擾擾紛紛已數日矣揚華積忿難平有死之心無生之氣竟於前日購得烟膏背人吞服及家人知覺急爲施救則已不及延至晚間斃命刻經該處圖董並地保等竭力排解令周長春出洋四十元從豐棺殮事遂寢息 
[流氓收所]  
　　著名流氓張長慶前因糾夥多人在本城上元飯館滋事經保甲總巡葉司馬提案枷責懲辦及釋放後仍不改前非日以滋詐爲事地方受害不淺又經葉司馬飭差拘拿昨日送至上海縣先收自新所擬定將來改收改過所 
[糾衆搶人]  
　　周阿大扭蔣丫頭衛悅卿王小弟周田氏至廨訴稱蔣等糾衆搶奪乞爲嚴究宋通刺於前晚升堂研鞫周阿大供小的原 
 
 

Page 4

 
 
籍奉　年十九歲本姓戴兹因生父棄世母親田氏度日艱難再醮與同鄉作泥水匠之周紀堂爲室小的與母同去現住八仙橋附近隨後父習業日前後父有事回籍小的每日至三馬路工作家中有母親田氏及小的之童養妻阿玉看守本月十九日清晨小的出外工作至晚回家見門已關閉急詢鄰人始知被同住之蔣丫頭糾集多人先將童養妻搶去繼將母親衣箱物件搬取淨盡藏匿在叉袋角衛悅卿家小的當卽央人函追後父來滬至二十二日告知該處地保同至衛悅卿家瞥見母親及蔣同在一室惟不見童養妻阿玉當經該地保囑小的將搶去衣箱等件先行搬回查點各物衣箱内缺少洋銀七元錢一千八百文及衣服數件爲此扭案請究旋有周紀堂投案訴稱小的前娶醮婦田氏爲室其前夫所生之子名阿大亦隨母偕來小的曾爲阿大聘定某姓女名阿玉童養在家前因父親患病回家侍奉湯藥忽於前日接阿大來信始悉妻及養媳並一切衣物均被同居之蔣丫頭糾集衛悅卿等搬搶一空其詞呈電求請嚴追田氏供年三十九歲兹因丈夫物故後再醮與周紀堂本月十九日清晨養媳阿玉至新閘某雞毛棧作揀雞毛女工至晚不歸旋有同去作工之女工人等前來知照始知阿玉被蔣等在新閘附近搶去藏匿在叉袋角衛悅卿家小婦人急至彼處找尋遭蔣及衛等關閉一室不許聲張後因該處地保及阿大到來始將小婦人領回養媳阿玉實被衛等串同流氓寄匿他處求大老爺嚴究蔣供小的向以釘碗餬口曾與周紀堂夫婦同居現住义袋角與衛悅卿同住本月十九日周妻田氏囑小的代雇衛費王等數人爲伊搬塲各得工資二百文至童養媳阿玉究在何處小的實不知情餘供一味支吾衛供本邑义袋角入家中有妻及姊妹小的向在軋花局作工日前有素識之蔣丫頭向小的商借餘屋半間次日囑小的代雇王小弟爲伊帮同搬物餘均不知悉王小弟供本邑西北鄉顧家宅人與衛同處傭工日前由衛糾同小的爲蔣搬物小的曾聞衛妻某氏言及周之養媳阿玉實被衛之同黨販私鹽帮人藏匿以致無從尋覔通刺判將爲首之蔣丫頭重笞三百板蔣尙敢强辨又責一百板田氏著掌頰一百五十下飭交周紀堂其領管束衛王均交的保帮　尋緝養媳實在下落周紀堂父子亦須自行尋緝俟到案後再行復訊核辦 
[募綿衣]  
　　災戶流離失所其苦有難以言宣者加以西風漸緊裋褐不完瑟縮情形眞覺不堪設想伏望四方仁人君子於慨　賑銀之外帶助綿衣俾億萬災黎不致禦寒無具功德尤爲無量北地早寒封河在卽引領望澤不禁禱祀祈之上海北市絲業會館籌賑　所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[罪犯正法]  
　　二十一日下午鄞縣接刑部釘封文書楊大令卽會同城守營某叅戎提出前年盜剥屍衣之罪犯至大堂綑綁用無頂小轎抬往南門外法塲但聞號砲一聲該犯已身首異處矣 
[英界公堂瑣案]  
　　包探秦少卿禀稱昨有胡少鍔在火塲拾取銅銚一隻籐斗一只經小的拘獲送究胡供湖南人向來在籍讀書並不爲非作歹現欲向同鄉之龍大人處借資回籍至於銅銚實係貪小拾取通刺著將胡押候過堂復訊○八十三號巡捕拘送包車夫袁阿二到廨禀稱此人不善拉車胡行亂撞喝阻不聽幾至與馬車相碰是以送案請判通刺判將袁阿二罰洋一元○二百零四號華捕拘送行竊錢阿秀布衣一件之董阿二至案錢投案訴稱與董素來認識且曾被竊布衣一件今已二次行竊董供寍波人因有要需向借不允不得已而竊取通刺判令從寛管押三天○包探唐清山禀稱孫來洪孫長雲二人串竊張惠章等各家綢布衣服十餘件張等各家先後投案求請領贓孫長雲供認行竊孫來洪供與長雲是弟兄惟代質衣服數件餘不知情通刺判將二孫各交捕房管押一禮拜長雲於期滿押送回江北原籍○小工傅財坤竊取怡和洋行之舊鐵一塊經包探張阿五拘獲人贓送究通刺略問緣由判將傅管押五天○九十七號印捕等拘送在虹口賭臺望風之葉金榮華陶陶曹阿華三人到案請爲研究葉等供本地人或務農爲業或爲米業均因有事在彼處經過並非賭徒通刺判各枷號三天○三百零二號華捕拘送張世卿到廨禀稱張飮酒過醉在路胡閙小的向之喝阻非但不依反被拉破號衣送案請判張供寍波人在保民輪船充當水手醉則有之並未毆捕實被該捕打落縀帽一頂通刺判令押候查明再核○包探顧阿六禀稱何漢衡失去照相鏡一面在杜旭初家查見據言出洋一元五角買得而竊賊則尙未拘獲故先將杜旭初解案請究杜供粤東人不知賊贓悮行收買通刺得供謂以一元半收買此鏡太　便宜非作賊贓收買而何判令罰洋五十元以充善舉 
[助賑摭要]  
　　從來災沴所加惟善氣之充周可以彌縫其缺陷天下修德者多矣濟世有方彼凋敝羣生當亦感銘不置焉紹興安樂堂善士洋二百元朱金氏洋二百元二戶由徐石翁交來蒲上無名氏善士洋二百元鎭洋縣署燕京白靜芳求丈夫病速愈洋一百元又劉仲華善士求保母白氏病速愈并加壽洋一百元張雪堂先生募不書名善士洋一百元石灣孫善士由無鍚唐時長寄來洋五十元丹徒無名氏由泰州寄來洋五十元不留名梅善士求母病速愈洋五十元委解灾區正在籌措維艱而諸善士種福隠名識見超卓抑或高堂有恙汲汲培仁上壽定加彰彰動聽加以克嫺婦道者聞災援救胥叶唱隨行善及時在家資饒裕者可以奮然興矣[  上海北市絲業會館籌賑公所施善昌謹誌]  
 
 
 

Page 10

 
 
   
 
