# 1902 - 302 - 4910614

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有謹者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[續錄湘撫兪大中丞陳奏賀金聲煽亂情形摺]  
　　不然大人定霸湘省之心外間已有知者倘不及此以圖恐湘省豪傑或自爲之將置大人於何地其究也旣不見容於朝廷復不見信於百姓並不見重於外洋及諸漢奸不知千載後謂大人爲何如人生簡拔恩深吉凶順逆何忍知而不言望勿仍蹈從前故智時事孔亟不揣冐昧披瀝愚忱伏懇立决大計以定大難不勝迫切祈禱之至又稱生回籍伊始已隱將歴年所畜壯士糧儲軍裝火藥等項一一措置而又虞游勇哥匪之足貽内患不得不選募若干用孤彼勢而壯我國威且可使桀驁者流易邪僻爲忠義至所募人數多寡俟募畢再肅　以聞此新募之勇其餉項器械當由公項禀發蓋體例與生所素畜者不同並懇速札所在州縣及各處防營俾知事由禀命自應旁資臂助總之生擬合舊畜新招務足三萬人之數方能布置周妥用能濟事上報國恩下紓民患生亦竊附管夷吾一流竭力以佐不朽各等情臣查賀金聲在省時每有所陳雖或乘僻難行尙皆依附忠愛亦惟慮其恃衆仇教生事肇釁其回籍時省城已多教堂而寳慶尙無衡州保護尤嚴地方安靜似可無慮初不料其包藏禍心狂悖至此核其行徑直與拳匪及四川余蠻子直隷景廷賓無異禀内所稱各書皆其疉次口述至所謂倡定霸業或卽指保疆而言揑稱許以時至則舉外間已有知者是直欲空言挾制使不敢舉發其奸耳且其疉次所言皆託忠義卽此次所禀亦以報君國爲言乃忽云倘不及此以圖旣不見容於朝廷是其叛逆本心尤顯露於挾制語中矣似此逆迹昭著斷難稍事姑容臣現飭該府縣剴切開導士民無俾煽誘傳集在省送考之邵陽諸學官及該縣送考紳士剴諭鄉試出闈士子迅速回籍互相誥誠散其黨與復委在籍直隸補用知縣羅正鈞前往會同該府縣曁防緑營汛覓購眼線懸立重賞專拿賀金聲一人解省如能設計誘擒免致擒及無辜團屬甚善倘有逆徒糾結抗拒不服旣當臨以兵威弗使滋蔓又本年七月德國人康　至該府新設教堂先派守備劉邦漢帶　勇保護兹據禀報已將教士邀入府署暫住臣仍諄飭該府會同派往各營加意隄防不得稍有疏失具投禀之人發交長沙府訊明收管除錄禀咨呈外務部軍機處外謹將現辦情形恭摺由驛馳陳伏乞皇太后皇上聖鑒謹奏 
[本館接奉電音]  
　　昨日午後四下鐘越四十分時京歸飛電傳來上諭二道敬謹譯登○十月初三日内閣抄奉上諭兩廣總督陶模秉性樸誠淸勤練達由庶吉士起家縣令洊歴封圻在陝甘邊境二十餘年撫綏培養吏畏民懷調任兩廣總督辦事實心不辭勞瘁前因患病迭經賞假調理旋准開缺方冀醫治得痊長資倚任兹聞溘逝軫惜殊深陶模著加恩追贈太子少保銜照總督例賜卹任内一切處分悉予開復應得卹典該衙門查例具奏靈柩回籍著沿途地方官妥爲照料伊子陶葆廉著賞給員外郎長孫廕生陶善培著賞給主事以示篤念藎臣至意欽此同日奉上諭湖南辰州府城痞匪聚衆滋事毆斃英國教士羅紹祖羅國全一家前據兪廉三電奉業經降旨將沅陵縣知縣陳禧年辰州營都司劉良儒統帶毅字營叅將張耀魁前署沅陵縣知縣萬兆莘統領毅字防營總兵顔武林等一併先行革職歸案查辦兹據該撫奏稱此案初起時羅教士從福音堂逃出往城守衙門都司劉良儒閉門不納以致該教士被毆斃命總兵顔武林當痞徒聚衆往打教堂從該總兵門首行過置若罔聞不往保護知縣萬兆莘卸事在即有心推諉謠言初起不能立行禁止以致釀成巨案其餘各員或保護不力或防範未周均屬罪有應得等語朝廷愼重外交迭經降旨嚴飭各省地方官於所屬教堂教士實力保護不啻三令五申乃辰州府又出此重案該處文武各官事前旣未能預防臨時又皆坐視不救殊堪痛恨實與尋常保護不力者不同自應加重懲處卽著照該撫所請將已革辰州營都司劉良儒卽行正法統領毅字營總兵顔武林斬監候叅將張耀魁桂陽營叅將趙玉田均著革職永不叙用辰州府知府吳黼革職永不叙用並流五年已革沅陵縣知縣萬兆莘發往極邊永不釋回以示懲儆而昭炯戒餘著照所議辦理欽此 
[俄籌軍費]  
　　廣州安雅書局世說編云俄人豫計西歴一千九百零三年海軍經費共需英金一千一百五十萬磅而以四十五萬一千五百五十磅撥充旅順工程三十五萬磅開　琿春口岸 
[暹興鐵路]  
　　南洋新加坡叻報云暹羅現方興築火車鐵路其工程限三年告竣刻已籌集暹銀五百萬元爲本年造路所需之費而以三百萬元爲明年造路所需之費二百萬元爲後年造路所需之費 
[俄員巡歴]  
　　鎭江訪事人云俄國海軍副將德希諾君乘其西雅克兵艦來華遊歴通商各口岸月之初一日駛抵京口下椗江江旋命駕至烏洲山各處遊覽常鎭通海道兼鎭江關監督長久山觀察聞之札飭租界總巡周錦堂遊戎洋務局員邵虎伯直剌會同城守營守備王守戎占鰲督帶差役勇西妥爲保護至初二日德君卽傳諭管駕人員展輪上駛 
[法員游覽]  
　　鎭江訪事人云法國駐滬海軍總兵華蘇于辰君於九月二十八日乘某兵艦抵京口二十九日 
 
 

Page 2

 
 
辰刻乘輿詣東碼頭拜會南洋續備新湘全軍統領陳宇山軍門軍門接見之下設筵欵之迨席撤復導往沿江砲臺上閱視一周本月初一日華君遊覽租界一帶當鎭通海道長久山觀察飭水陸總巡周錦堂遊戎洋務局員邵虎伯直剌各帶差勇妥爲保護　 
[行期又攺]  
　　金陵采訪友人云前日調署兩江總督張香濤宫保由鄂電達省垣定期九月二十八日戾止護理督篆之李薌垣制軍因遣文武各員迎諸境外洎二十八日督轅接鄂中續電知憲節攺於十月初一日啓行約計初四日蒞省 
[文旌濡滯]  
　　金陵采訪友人云本科江南鄉試正副主考戴黄兩星使自揭曉後每日鳴騶而出遍謁各當道各當道亦以禮報謁日來近府諸新貴之摳衣入謁者師師濟濟幾於挑李盈庭聞兩星使欲俟調署兩江總督張香濤宫保秉節抵省垣一圖良覷是以日内尙遲遲我行也 
[順天鄉試題名全錄]  
　　高毓𣹊直隸靜海廪楊朝慶江蘇常熟監温肅廣東順德監陳作霖直隷高陽附劉新桂直隷靜海附張耀林安徽壽州監　� 
紀淸臺直隷獻縣廪王鼎直隷順德監李賀順廣東新會監宋子仁直隷祁州廪王鳴贊福建閩縣監梁珂直隷肥鄉貢陳雲官直隷易州增宋邦偉江蘇山陽監蓋允恭奉天廣寍附馬益瑩直隷定州廪王廷英浙江會稽監阮惟和江蘇奉賢貢楊渭山東濰縣廪劉續曾直隷安州廪潘肇翰安徽涇縣監趙長監貴　貴筑監梁建章直隷大城附張緝光湖南善化貢傅鳳鳴直隷密雲貢王聿望江蘇桃源貢王樹桂直隷新城廪黄贊年廣東新寗監劉敦謹浙江山陰監李國林糊南長沙監盧宗晉廣東新會監馬際泰直隸清苑增郭玉黄河南西華監蘇境淸山西翼城監陳鵬超廣東新寗監高泌直隷樂亭廪凌念京四川宜賓監王莘林奉天伯都訥貢楊逸江蘇上海貢蘇士顯直隷趙州廪張啓後安徽泗州貢羅良監湖南善化監王大直福建晉江貢張志贊直隷豐潤附宋澂直隷栢鄉廪張鼎彝直隷獻縣廪陳翼湖南汀鄉監陳祖成廣東新會監趙作名浙江歸安貢張鋆衡直隷安肅監李晉年直隷欒州貢戚葆蕚直隷河間廪陳應春廣東南海貢杜錫林直隸安平增陳念典廣東增城監廖貢樟廣東順德貢程寶均直隷交河廪周介祉湖南善化貢劉春堂直隷肅寗增羅譽彤廣東順德監隋藻鑑山東樂安貢甄德傅廣東新寗監崔汝襄直隸霸州廪劉金策直隷成安廪龎文俊江蘇　澤貢李世昌直隷邯鄲廪龔積柄安徽合肥監高折桂直隸鉅鹿廪吳慶宗廣東順德監牛蘭直隷獻縣廪王培基直隷開　廪于之壽直隷河間監王之田直隸文安廪張祖蔭直隸寳坻廪兪效曾江蘇丹徒監賈浦直隷束鹿附田福年河南祥符貢趙林章直隷深州廪陳秉鈞安徽涇縣監黄晨直隷曲陽廪任瑞元直隷樂平廪崔崑直隸肥鄉廪張榛直隷南皮廪尹潮湖北武昌貢劉允俊直隷靑縣貢文夢熊直隷南和附陳崇暐廣東番禺監齊振林直隷蠡縣廪張之桂直隷大名附吳源叙江蘇銅山貢李鴻惠直隷寍河增余永祥直隸密雲貢周長年奉天蓋平附李志侗直隷滄州廪關汝梁廣東南海監郭文四川雲陽貢郭丙第直隸長垣廪易樹棻河南光山貢張景促直隷曲周廪劉際靑奉天海城增韓梯雲直隷保安增薜玉華直隷甯津增吳廷模直隷河間廪曹典初湖南長沙劉明曦四川奉節監趙樹棠直隷深州附李樹珊奉天奉化附劉紹曾直隷安州廪李湛田直隷寶坻監齊守謙直隷昌黎附翟經五直隷永平附常興邦直隷隆平廪陳樹蓂河南虞城監潘毓桂直隷鹽山附何湛恩廣東番禺監王樞直隸河間附王作梅直隷邯鄲貢紳蔭喬直隷衡水附胡嗣瑗貴州開州貢張永和直隷成安廪趙翰宗奉天奉化附賈壽衡河南上蔡貢劉春林直隸肅寍貢張廉直隷獻縣增亢師兼直隷撫甯廪褚煥祖湖北江夏監楊錫寵直隷滄州廪安永昌直隷赤峯廪張允釐直隷豐潤增王敬芳河南鞏縣監高俊浵直隷翼州附陳佩蘭浙江太平監殷奇直隸南皮廪徐澤培廣東南海監趙曾檣直隷淶水廪于振宗直隷棗强附蔡相湖南武陵監范尙文江西德化監涇廼升直隷朝陽附李元超直隷定興附習觀樞江蘇通州監王重仁直隷盧龍廪張瑞雲直隷鉅鹿廪薄君亮河南西華監蘇曾貽廣東高要監黨夏聲奉天海城附黄元方廣東新寗監傅紹儒直隷寍河廪張立政安徽壽州監謝潤廷直隷冀州附路士恒直隷南宫貢田以經直隷順義廪饒亶齡湖南龍山貢王鳴周直隷慶雲附沈家彝江蘇江寍貢戴鴻壽江蘇如皋監何景松直隷寶坻廪盧誦芬廣東新會監馬殿甲直隷蔚州增趙錫明直隷獻縣廪倪雲藻奉天錦州廪張鳳翔直隷濼州廪李松臣直隷任邱附黄福葵湖北大冶監李應庚直隷新城廪胡子明湖北天門貢朱光國直隷滄州附王遵南山東鄆城貢韓夢元直隷欒城增柴　寅直隷元城廪何瑾直隷南和廪張成棟奉天鐵嶺廪馬玉泉直隷定興附李昶直隷懐安增陳乃監廣東化州監邢璜湖北黄梅貢梁廷俊直隷平鄉廪張士衡浙江餘姚監張愼修直隸深澤廪孫振家山東臨清貢崔竟唐直隷甯晉附郭承緖直隸饒陽附王國珍浙江會稽監黄宗文廣東新甯監黄寅瑞廣東香山監賈伯嵒直隷南樂廪趙纘曾直隸南宫廪陳之鼐廣東番禺貢孫松齡直隷蠡縣附鄭註直隸曲周附袁澍滋奉天廪崔時周廣東南海監應立祥直隷定州廪何丙照廣東順德監魏墨林直隷灣州廪蘇曾福廣東高要監任符愷直隷寗河廪連雲祥直隷大名監孫蓉圖直隷獻縣廪張伯英江蘇銅山貢盧爵勳廣東順德監黄廣其廣東番禺監王曾裕山東濰縣貢沈介成直隸祁州增陳其謙廣東新會監韓克忠直隷河間廪 
[設奠有期]  
　　金陵采訪友人云新寗劉忠誠公薨逝後三江屬吏之具一朿生芻來省吊奠者冠裳輿馬塡溢戟轅兹經公子筮期十月十三十四十五三日在督轅設靈受吊先期遍訃江皖贑三省及南洋所轄各處計第一日受文員吊唁第二日受武員吊唁第三日受洋員吊唁云 
[南翔捕梟記]  
　　客有由嘉定縣治南翔鎭至滬者語本館執筆人曰十月朔日道家謂爲下元令節翔之人方舁城隍神偶象出游正在萬人空巷時驀有帕首短衣者數十人持械一擁入大寺蓋防營勇士奉令捕監梟也翔爲嘉邑巨鎭百貨雲屯鹽梟瞰鄉民牣倉箱日於寺中以花骨頭爲餌捕之急則操砲火從事前年曾釀成戕斃哨官之舉上峯乃設防營鎭之至是梟黨博　方酣不虞捕者至諸勇突於人叢中側盾入梟黨急棄其博局而逃勇欲擊以槍其長恐傷閒人揮令勿遽發洎窮追至市尾梟黨泗水遁乃舍之而歸歸則半途見一梟濳蹤入浴室執而致　 
 
 

Page 3

 
 
詰則因病不得脫思偕浴室蔽其身遂縶而送縣城請縣宰章令君窮治或曰當追至閙市中梟黨被擠無可脫身勇舉刃砍之悞傷一鄉民肩血流被體此則不知遠害所致於勇固無尤也 
[邗江得雨]  
　　揚州訪事人云揚州府余石蓀太守以久旱不雨四鄉望澤甚殷特於上月二十二日起竭誠齋戒在郡廟設壇祈禱翌日之晚雨師果惠然肯來約得甘霖二寸各鄉民莫不額手歡呼同聲感頌刻聞東南等鄉已料理耰鋤准備播種二麥矣 
[之罘問俗]  
　　烟臺訪事友人云連日各國駐烟領事署緝獲竊犯十數名解經巡檢某少尹訊明薄加笞責枷號示衆○痞棍蕭某前被其仇某甲砍傷經人送入某醫院西醫察得傷痕深入贓腑中補以鷄皮苦無效騐旋卽氣絶身亡報經福山縣李大令督率弄仵親臨相騐飭吏塡明屍格給棺收殮一面將甲帶回訊懲○有某甲者時以僞銀首飾誘騙西人某國領事官查知飭巡捕拘入署中轉送登萊靑道署道憲發交地方官嚴懲 
[翼軫星芒]  
　　南日訪事人云原任江西臨川縣知縣李芋仙大令曾爲湘鄉曾文正公入幕之賓文采風流傾動一世自赴玉樓之召其夫人仍流寓江西囊槖蕭然家徒壁立未幾長孫名炘者以縣丞分發湖北次孫名炯幼孫名煐者均以從九品分發江西夫人年近九旬親見諸孫成立萱花雖老蔗境漸甘不意今年九月十一日偶沾微恙遽返瑤池開弔之期白馬素車頗有如雲如水之盛○省垣經訓書院高才生盧茂才榮光年少才擾名馳　序邇經護理巡撫柯遜菴中丞會同提督學政吳綱齋宗師考取第一咨送京師大學堂速成師範科肄業並優給川貲以壯行色其　甫豫章茂才亦肄業經訓書院月課屢冠一軍爲宗師所特賞誠可謂靈秀萃於一門矣○贛闈榜發在省諸生之名落孫山者紛紛向貢院受卷所領取落卷書吏約以次日往領如期而往忽又稱奉有札文落卷已發往藩轅存積諸生以三塲辛苦旣已付之東流而被黜情由無由共白心殊不平爰聯名具禀當道請照例發還尙不知大憲如何批答也○原任兩江總督劉忠誠公前撫江右時勤政愛民閭閻蒙福兹者飛來噩電遽隕大星省垣官塲卽於九月初十日設位湖南會館竭誠祭奠紳商士民則就百花祠爲位而祭一時衢歌巷哭哀感異常亦可見遺愛之入人深矣 
[戎旌並返]  
　　日前南洋續備右旗管帶羅楚材遊戎江蘇撫標滬軍營管帶龍葆现遊戎同赴金陵叩奠原任兩江總督劉忠誠公兹已事畢於昨午回抵滬江矣 
[巡員更迭]  
　　前日蘇松太兵備道憲袁海觀觀察札飭西門巡防局委員楊二尹厚文與北新涇巡防局委員王二尹昆源互相對調昨晨楊王兩二尹遵卽到差隨於午後詣上海縣署謁見縣主汪瑤庭大令 
[設營防盜]  
　　日前江蘇撫標滬軍營管帶龍遊戎派武弁鍾千戎率勇兩隊駐防大馬頭旣而千戎查得是處係馬路工程局所轄因遷至龍王廟設防詎料廟中羽士施高霖竟阻不容入千戎乃商請十六鋪巡防中局委員黄衡堂二尹立傳羽士到局諭令騰出廟後空屋俾營勇移駐於此以防宼盜而衞閭閻 
[商請移營]  
　　近日法人欲就西門外日暉港建築兵營南洋續備右旗管帶羅楚材遊戎以是處方分駐勇丁嚴防盜賊令與外人偪近恐難耦居無猜因禀請蘇松太兵備道袁海觀觀察照會法總領事另擇善地以免齟齬 
[革探鳴寃案已結]  
　　革探鳴寃迭詳前報昨日李革探又浼博克律師投英美租界聲請省釋旋由包探竇如海禀稱小的奉諭至益豐和客棧將原告王仁清所存物件逐一檢查内有晶頂大帽一頂對時表　匙不計其數皮夾内除名片外有合同一帋語多乘謬今特呈求察騐襄讞委員魏蒓　大令與英總領事署譯員迪君披閱之下飭存案備查旋諭李革探曰此案爾旣不與聞兹姑格外從寛嗣當安分守已隨著當堂開釋所有王仁清存棧物件候訊明發還 
[日署祝釐]  
　　昨日爲日本國明治天皇萬壽節期卽日人所謂天長節也本邑外虹口黄浦路日本總領事署供奉日皇御容午前十點鐘時寓滬各日商均衣冠祝嘏至鐘鳴十一下中國欽命商稅大臣吕镜字大司空蘇松太兵備道袁海觀觀察及各國駐滬總領事均命駕至署中道賀十二點鐘時日本總領事小的切君萬壽之助邀中外各員赴虹口禮查西酒肆午餐入夜在愓樹浦日兵營内張燈結彩式歌且舞藉伸慶賀之忱 
[局員籌欵]  
　　裏虹口舊江橋向設巡防局一所邇者局員張杏農二尹諭令各居民每月呈繳洋銀一元或二元不等貧者亦須四角蓋以充局中經費也 
[英美租界公堂瑣案]  
　　包探劉光震解某洋人家細崽凌國安到案禀稱凌向洋人告假七天僞稱因事回甬詎料過期不來洋人疑而查檢則家中寶石戒指眼鏡銀對時表等物均已不翼而飛報由小的將表查獲餘均無着請卽訊追凌供小的因父病回甬洋人所失各物實非小的所竊求鑒襄讞員魏蒓塢大令商之英總領事署迪繙譯官飭押候移請甯波地方官查吊原贓然後訊斷○包探錢榮堂解王阿喜到案禀稱七年前王曾犯竊案今又行竊某洋人家衣物特爲解案請懲大令判責五百板枷號三月期滿押捕房三年然後遞解回籍○包探倪順泉解張怡生周金山到案禀稱伊等前出售皮皂冐用祥茂牌號由祥茂控請大老爺移文上海縣關提到案請卽訊懲大令諭俟下禮拜一午後兩點鐘時訊核○包探劉光震解周通生到案禀稱此人係兪熙林茶棧夥前會竊取戒指等物報由小的送案供係王吉慶所竊奉大老爺諭令補提王吉慶兹小的查得並無其人是以禀請核辦大令判特周責五百板枷號兩月期滿押捕房二年○包探劉森堂解王阿林到案禀稱王於前日掩入捕房飲酒間行竊洋酒由小的獲案請懲大令判責三百板枷三月期滿押捕房一年○包探竇如海解偷兒陳福太到案禀稱此人前曾行竊祥記棧内洋紗若干包案發妄稱將贓售與陸舞萬及將陸解案訊係王秋生所收兹將傳王請訊王供小的並未收贓大令飭將陸王當堂開釋陳判責五百板枷二月期滿押捕房一年○包探王長桂解包車夫王阿三及吳嘉甫到案禀稱吳在奇新報館司校對之職串同車夫行竊同事江銀康衣服報由小的拘獲請爲究辦大令領押候吊齊贓物再訊 
[申報館協振所經收順直江西長江振捐九月二十一日至九月二十九日止第二十五次清單]  
　　九月廿一日洪益珊求免災洋五元○廿六日凌觀成洋二元○廿七日太倉永義昶來　梅洋二元○廿八日無名氏銅洋一元○廿九日無名氏　平安洋一元以上總共收洋十元銅洋一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彈壓粥廠]  
　　昨日本邑大南門外粥廠委員姚殿　明　命駕至二十三七鋪巡防局拜會局員高二尹請派團勇四名赴廠彈壓二尹允之 
[上海縣署瑣案]  
　　沈祥華投縣控黄聚卿掯留媳婦等情前晚縣主汪瑤庭大令升堂研訊沈供小的兒子百羣於去冬十月某日娶伊妹黄氏爲妻成婚後時由伊母領往某處紡紗廠做工兒子屢阴不從今年四月某日忽席捲衣飾私回母家兒子往迎數次堅不放回央媒向論置之不睬叩請訊追黄供小的胞妹自嫁沈姓後時被翁姑凌虐四月中因患病由母親領回醫治當往領時母新被沈掌頰一下迨稍愈卽送至沈家沈拒而不納反來案誣控求鑒大令著黄將妹送至沈家沈不准再行凌虐○盜犯徐關勝卽大刀關勝迭經大令刑訊收押自新所中前日穴壁圖逃被盾役獲住禀請大令研訊徐供小的因引翔港劫案牽涉管押所中安守本分有喬阿六者起意穴壁令小的同逃小的不敢逃出求恩明察徐金榮供小的因犯竊案收押所中不敢逃脫昨夜確由喬阿六呼令徐同逃小的與謝阿田聞悉告知看役立時拿獲謝阿田供小的因諸生全被人毆斃案牽涉被拘訊供管押家有母妻不敢圖逸當喬阿六挖洞時小的卽報知看役尙求鑒宥喬阿六供小的因搶劫顓橋張姓案收押所中餘語不甚明晣大令騐其脚鐐已經毁壞因喝令與徐各責四百板將徐加上雙鐐發押攺過所喬更換堅固新鐐攺收外監金榮阿田仍還押所○昨目浦東民婦陸徐氏投縣訴稱小婦人家住三林塘二十四保六圖内翁姑丈夫均已去世撫育稚子苦守家園日出錢收買布疋携至滬上銷售双博蠅頭前月二十三日售得洋銀若干乘舟回鄉途遇流氓湯益齋蔣彬卿時彩卿肆行攫取小婦人狂呼救命經行人喝散然已攫去銀簪一枝至二十八日行經楊思橋又被若輩攔住幸有行人出而解圍未遭毒手叩求提案究辦大令飭明白補詞呈候核奪　　 
[上海總巡局紀事]  
　　保甲總巡朱森庭明府以現方舉辦冬防各巡局員照章有會哨之舉因定期每月二五八日會哨一次業已次第知照各局一體遵行矣○前日之晚保甲總巡朱森庭明府親率勇役在南市各叚巡查巡至蔡陽弄鐵錨弄二處見栅門均未下鍵因傳栅夫至輿前分别笞責以示之儆○昨日保甲總巡朱森庭明府因公至毛家弄見某鐵錨廠將鐵錨堆置路隅殊於行人有碍因即飭役傳廠主某甲至輿前諭令赶緊遷移如敢稽延定干未便 
[法租界捕房瑣案]  
　　日前浦東幼孩周阿囝迷失歸途由巡街捕帶回捕房解奉讞員孫建臣大令訊明發交某善堂留養昨日有朱洪海者投案聲稱此孩父母俱亡由小的帶往劉姓處學爲磚瓦匠途中遺失求准領回明府飭包探至堂將孩帶出著朱覓人保領○有朱鏞者前因霸佔田產被伊嫂控諸公堂明府訊取口供著押候交人保出理處兹伊嫂及伊弟子清願給伊洋銀一千元朱遂允具甘結昨日堂期求准帶出覓人具保明府准之○前者湖北人王春寗濳入鄱陽輪船行竊由包探拘獲解奉明府訊供管押昨日命提至案重責五百板送縣遞回的籍○某西酒店傭人徐益良盜賣生財被店主送案明府向之詰訊徐稱願賠洋銀十元店主爲之首肯昨日徐將洋銀繳案明府著當堂開釋洋銀存候給領 
[美租界捕房紀事]  
　　前晚寄居外虹口之某西人家忽失去鈔票洋銀若干元查係細息某甲所竊因卽投報捕房捕頭令包探錢榮堂將甲拘獲押候解送公堂禀請讞員張柄樞司馬訊辦○昨日午前甬人張阿茂至西華德路乘脚踏事肆其追風逐電之能行經提籃橋左近偶不留心將老嫗某氏撞仆於地傷及面部某號巡街捕見之一併帶入捕房捕頭見氏傷勢尙輕將張申斥一番從寛釋出　　　 
[金陵官報]  
　　九月十七日日藩憲牌示海門廳照磨趙惟榮病故遺缺掣得分缺先生簿彭源又贛榆縣典史林成蔭修　遺缺掣得分缺先巡檢龔章均堪以署理江南提督李會翰林院編修饒王端辭行進京福山鎭王幼山統領江西續備前軍候補道錢開培卽辭大通楚西掣騐候補道楊華培指分江蘇試用道涂習恪由京來到省蘇州府向萬鎔安徽知縣錢邦綬知縣唐光晋由蘇回均到見帮代護軍中營蔣春發見辭赴日本閱操直隸州王茂中知縣閻想曾薜紀彦松給郭希度黄裳治李家驛均見候補道徐炳偵奉示寫履歴知縣游毅之禀謝文闈案丙蒙奬給予儘先酌委優缺一次又王廷献鹽大使汪守堃均奉示寫履歴鹽大使張成銓到揚州來又徐家驥巡檢胡欽恪從九葉從耕典史謝希賢桂步皇均見訓道王瀛余堯煥均奉示考試補昨日副將胡汝餘遊擊伍從順熊首華均叩謝先鋒自調辦當無緝私總巡知孫李芳辭十八日藩憲牌示上元縣丞魯厚堃丁憂遺缺查有試用縣丞吳子瑞堪以署理候補道崔來臨辭赴蘇知縣曾鳳祺縣丞王基恆均禀謝奉飭註册以文闈五塲完竣異常出力給予儘先酌委優缺一次補昨日炮台官王見十九日日全駐甯總辦商務天野恭太郎會洋務局候補道汪見候補道鈺王孫由蘇回游擊蔣春發赴日本蘇州府向萬鎔均辭運判孫多測到知縣龔心沂禀知奉臬憲委荆溪縣梧桐山保甲並銷支應局庫讑差卽辭又梁繼元禀謝奉委徐州膏捐局提調差又黄啓南到起卽回省陳世輔奉藩憲委官銀錢局坐辦差同知李炳禀知知縣葛毓淸病故府經歴金業成巡檢周軫典史謝希賢均奉委鹿鳴宴侍酒執事差鹽經歴史景繩知事凌濟倫禀知到省二十日兼署　臺糧道胡巡道徐籌防局候補道龔銀圓局縣補道志善後局候補道趙洋務局候補道汪火藥局候補道楊保甲局陳派辦處候補道王機器局候補道吳委辦徐州捐局候補道胡銘業候補道朱　王知孫張子采徐炳悼判姚楊覲圭兪啓元馬聲煥蒯光典劉秉楨劉體乾張錫壽唐治隆唐治堯翌衡璣總統護軍全營楊均見水師學堂候補道方禀知四雷艇十八日出塢移住夾江正任淮安府軍捕通紀衡知縣沈兆禔譚傅霖邵浦縣丞初鼎臣蕭大鴻 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
