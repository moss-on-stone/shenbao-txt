# 1932 - 74 - 4921176

 

Page 1

 
 
時評 
[國聯調查團成功之先例翰·]  
　　日前李頓爵士應外次郭泰祺之宴。席次贈言。謂「國聯成立已届十年。遭遇危機已非一次。莫不設法消弭。從未失敗。念已往之成績。深信今茲之事件。必得圓滿之解决。」聊聊數語。其自信力與責任心溢於言表。我人除希望其克盡責任完成自信以外。更有何說。爵士所謂已往之成績。以我人思之。其最著者殆惟一九二五年之布希糾紛一事乎。 
　　考一九二五年十月二十二日。希臘軍大舉犯布加里亞。佔布國之邊境。布政府馳電日内瓦。要求召集行政會。引用盟約第十條及第十一條。行政院開會後第一步工作。即在設法停止敵對行爲。第二步工作。勒令希臘撤兵。結查皆如國聯所願。是時主席白里安居間斡旋。尤爲努力。痛斥一般不守盟約之國家。供自衛之名。行侵略之實。行政會且决議組織一調查團。任務約分三點。第一調查事實。判明責任。第二規定賠償。第三建議解决糾紛方法。白里安以。此一事件。得循國聯正當之徑。進行順手。至以爲報而英外長張伯倫。更認此一事件。足爲任何會員國之楷模。當時首先贊成張伯倫之發言者。日本代表安達是也。 
　　調查團工作之結果。確定希臘侵占布國之土地。實係違反盟約。任何託辭。皆不足掩飾此侵略之事實。而賠償之責。亦即由希臘任之。統觀全案。自始至終。依據盟約。迅速解决。而調查團之工作。實與有力。當時調查團工作完竣。行政會特組織一審查委員會。委員長適爲日本代表安達。其瀋查報告。尤義正詞嚴。曰「侵犯鄰國之土地。雖爲種環境所逼迫。亦决不能掩飾違約之事實。而圖卸賠償責任。我人認此爲最高之原則。必得行政院全體之贊同。」　　此誠國聯解决糾紛案中最光榮之一頁也。是時非特白里安輩堅持正義。不可撓屈。即日代表亦知國聯約章之尊嚴。有儼然不可侵犯之色。然返觀今日中日之糾紛。則何如耶。自去年東北起事以來。遷延已經半載。日本旣唾棄盟約於不顧。而其侵略中國土地之面積。雖西歐任何大國所不及其影響直足牽動世界之和平乃國聯之所以處斷此事。能如昔日之主張公道。絶不爲强權所威脅耶。此事以前之成績且勿論。以後進行。能挽救以前之需滯而追踪解决布希糾紛之光榮耶。 
　　調查團諸公。果欲期「今茲之事件必得圓滿之解决」乎追踪解决布希糾紛之光榮乎。則請一讀最近薛西爾爵士之儻言。爵士之言曰「將來之解决。若不懲治不正當之侵略。若不駁斥黷武政策若不保證國聯忠貞之會員獲所被加害之賠償。則將使國際道德受一危害之打擊」薛丁爾爵士之言揆諸大戰後國際之新道德。亦絶非陳義過高之論。布希糾紛。已成先例。我人惟希望調查團勉力爲之。以自全其信義而已。李頓爵士昨在酬答大學代表詞中。希望「會員國維持和平。心口一致。」今觀安達代表之言如彼。而日本自身之行爲則如此。然則如日本者。非心口最不一致之國家乎。常此心口不一致。則調查團工作之前途。荆棘多矣。我人又不能不爲國聯前途憂。 
[國聯調查團開始調查]  
　　昨晨十時接見日方要員 
　　决定二十一日參觀戰地 
　　昨晚八時赴市商會歡宴 
　　國聯調查團、昨日爲抵滬之第四日、因調查滬案、徵集材料、日無暇晷、不得已、將昨午預定學術團體等宴會辭謝、上午十時許、接見日外相芳澤代表松岡洋右·及日海軍司令野村·至下午八時許、應市商會之宴、聞該團擬於二十一日赴吳淞江灣閘北一帶戰地視察、二十六日離滬、現京方已擬定招待該團日程、茲分誌於後、 
[昨晨接見野村等]  
　　據國聯調查團秘書處發表、日外相芳澤謙吉之代表松岡洋右、於昨日上午十時許、偕日海軍第三艦隊司令野村拜訪該調查團、由主席李頓爵士接見、晤談約三四十分鐘始去、 
[决定將參觀戰地]  
　　國聯調查團秘書長哈斯、與中日代表商定二十一日參觀戰地、决該日上午九時出發、費全日功夫、視察吳淞江灣閘北三處、車輛由我方預備、膳食由日方供給、該團預定二十六日離滬、聞日方五大報記者要求隨行北上、我方正考慮中、 
[市商會昨晚歡宴]  
　　上海市市商會昨晚八時許、假外灘華懋飯店、宴請國聯調查團、陪座者有國府招待代表顧維鈞·秘書金問泗·國聯秘書吳秀峯·外交次長郭泰祺·市長吳鐵城·工部局華會辦何德奎·華董虞洽卿·市政府秘書長兪鴻鈞·及市府各局局長麥朝樞·蔡增基·黄伯樵·温應星·沈君毅·銀行界林康侯·徐新六·張公權·陳光甫·李複蓀新聞界史量才·汪伯奇·張竹平·董顯光·潘公弼·學界馬相伯·胡庶華·黎照寰·劉湛恩·慈善家朱子橋·及工部局總裁費信惇·美商會會長佈立騰·英商會會長馬賽爾·德商會會長威波爾等百餘人、由王曉籟主席、袁履豋·貝淞蓀、王延松·陳淞源葉惠鈞·鄭澄淸·等招待、席間由主席致歡迎詞、李頓爵士代表該團答詞、至十時半始散、 
[王曉籟致辭]  
　　此次國聯調查團諸君、因敝國發生空前之非常狀態、惠然蒞止、鄙人等得盡竭誠歡迎之忱、不勝榮幸、國聯自成立以來、甫逾十稔、爲日尙淺、就其所處理國際紛爭之事而論、雖未能謂爲充分發揮其權威、然亦皆有相當之效果、使一般國家咸知除武力外别有解决爭端之塗徑、是以吾人歷來之感想、不能不認爲國聯已有相當之成功、國際已關一新時代、不幸而於去年九月十八日、突有日本軍隊佔據瀋陽之事發生、未幾而於十一月十八日又佔據黑龍江·本年一月三日又佔錦州·一月二十八日又以其海軍陸戰隊襲攻閘北、於各地肆行破壞焚燒、三月一日攻佔離上海七十里之瀏河、同日其一手製造之滿洲僞政府、在長春宣告成立、所有國際聯盟約章·華盛頓九國公約·凱洛格非戰公約·均爲之破壞餘、國際聯盟開會一镒、則日軍在華之暴行進展一次、此種舉動、直接予全世界以威脅、間接即予國聯以威脅、於是國際聯盟竟遭遇自成立以來所未有之困難、辦理異常棘手、不得已乃有國聯調查團之派遣、諸公承國聯之推舉、連翩來華、質言之、遠東事變之能否消弭、世界和平之能否保全、繫於國聯雙肩、而國聯之能否措置盡善、則繫於諸公之調查報告、故諸公此來、不啻以國聯將來之生命、托付於諸公雙肩、其任務之重大、實非尋常言詞所可形容、按國聯當時議决、派遣調查團之時、本以滿洲事變爲主、雖於諸公起程在途之日、即有滬戰發生、事變愈形擴大、然日人之肆擾東南、本爲欲鞏固其在東北竊據之勢力而起、故滬事仍當歸納於東北事件之中、當諸公來華之後、東三省無一中國能自由行使政權之機關、旣無中國官吏可以訪問、又無公家　案可以參考、敝會敢斷言、諸公在東三省調查所得之資料、必均爲已經過日人修改、或出於日人製造之資料、故敝會以爲欲求明瞭事實之眞相起見、對於東三省以外我國公私各團體之叙述、諸公實有竭誠傾聽之必要、不揣冒昧、敢總括爲三大端、以貢左右、按日人此次在東三省突然用兵佔據之理由、無非藉口中國不尊重條約、對於懸案、延不解决、以致彼武人不能靜待、不得已遂取自由行動、此層證諸日兵佔據瀋陽以後、日内閣開始閣議追認其行爲、可爲確證、日人動詆中國爲不合近代組織之國家、試問軍人在外自由行動、不受其政府指揮、此種國家、可謂合於近代之國家乎、此層認爲無關宏旨、姑不深論、其指摘中國最大之理由、第一爲不尊重條約、以敝會觀察、則不尊重條約者常在日本、不在中國、此可以不列各事證明之、蓋日本今日在東三省釀中外外交史上稀有之惡化、皆由於㈠設置所謂南滿鐵路守備隊、㈡設置所謂南滿鐵道附屬地、㈢於遼吉兩省設置日本警察、茲逐一詳爲分析、則南滿鐵道設置守備隊之權利、本係據照俄人在中東鐵路之先例、自日俄議和以後、日本曾與中國訂約、一俟俄國人將東淸鐵道守備隊撤退以後、日本即當同時撤退、然俄國東淸鐵道守備隊自民國七年即已撤退、而日軍則踞守南滿鐵道如故、由此言之、究係日本不尊重條約乎、抑係中國不尊重條約乎、其次所謂南滿鐵道附屬地、按照中俄所訂東省鐵路合同、祗有鐵道用地免付地租之權利、他無規定、而宣統元年中俄所訂哈爾濱公議會辦事大綱、明認鐵道用地治理之權、屬於中國、至中日兩國所訂東三省善後條欵、對於所謂南滿鐵道附屬地者、更屬毫無規定、而日本則以南滿鐵道視爲關東租借地之延長、對於行政司法三權、無不攘奪凈盡、由此言之、究係日本不尊重條約乎、抑係中國不尊重條約乎、日人在遼吉兩省、遍地設有日警、民國五年、曾經我國外交部調查、謂遼寗一省、未有日軍者、祗有七縣、曾於鄭家屯案件結束時、令其照約撤退、日人雖毫無可以藉口之根據、而設警區域、迄今依然如故、由此言之、究係日本不尊重條約乎、抑係中國不尊重條約乎、其指摘中國最大之理由、第二謂懸案延不解决、此層可分下列三點說明、㈠懸案延不解决、係國際間常有之事、即以中國論、與其他各國亦有歷時許久未能解决之案、惟不訴之外交方式、而突用兵佔踞、則顯係蔑視　際盟約之暴行、㈡中國提出向日本交涉之案、日本延不解决者、據我國外交部所宣佈、亦有數十起之多、假使中國亦效日本之舉動、日本是否容認、㈢日本于東三省自由行動、如安奉鐵道改築寬軌、鮮農之强佔華人田產、皆以軍警爲護符、爲事實上之進展、故懸案之延不解决、係日本之利益、中國之苦痛、中國自始並無延不解决懸案之意思、其所以延不解决者、實由於日人之播弄手叚、欲以地方政府爲對手、而不願中央與聞、以致迄今成爲僵局、其指摘中國最大之理由、第三節所謂鐵道平行線問題、此層吾人亦可以下列四點說明之、（一）中日所訂東省善後條欵、祇承認日本繼承俄國所劃讓之南滿鐵道權利、關於平行線之問題、該約並未提及、嗣後祗有兩國使臣交換商談之照會、未經政府批准、不能作爲根據、此層即日本學者亦予承認、㈡即照兩國使臣互換之照會而論、關於平行線之距離、亦以俄國借欵所辦之正太鐵道爲標準、而我國所辦之打通瀋海各路、距離南滿線已在三百華里以外、絶無發生平行線爭議之可能、㈢東三省當局以洮昻路向日本借欵之時、日人以該段屬於北滿範圍、旣得此借欵利益、自願將打通瀋海吉海之爭議、置諸不論、日後何能再行藉口、㈣中國在東省新築各路、實際上並未足以威脅南滿鐵道之生存、有該鐵道總裁之自述、可以參考、日本初派内田康哉爲總裁、原其本意、亦欲以外交手腕、徐圖解决、不過該國武人、借此爲發難地耳、故吾人根據以上事實、可得下列之結論、㈠日本所謂東三省權利、被中國侵害至不能容忍之地位、多係張大其詞、按諸事實絶對相反、㈡爭端不訴之於外交手段、而任令武人窮兵黷武、自由攘奪其隣國領土、按照國聯盟約、實爲絶不可恕之罪惡、更有一層、吾　應當注意者、日人於初占遼吉後、猶謂一俟該國僑民生命財產能確保其安全、 
　　　當撤兵猶未敢公然認東三省爲彼國領土、提倡永不撤兵也、其後見占據黑龍江、國聯不能制裁、佔據錦州、而國聯不能制裁、於是其一手製造之傀儡國家、公然出現、大開其所謂僞國會議、列席者有日本之領事、關東州之屬員、而海陸軍人亦靡不連翩戾止、發表主張、從前猶謂此項　竊政府之樹立、日本官吏並不與聞、今尙有何辭以自解、從前雖不願撤兵、而不敢公然謂不撤兵、今則日本竟主張移植内地三師團或五師團於滿洲、以充僞國之國防矣、諸公尙以日本歷次對世界之宣言、爲可信乎、吾人敢謂日本侵略中國本無一定之限度、惟默觀形勢之推移、環境能容許彼侵略至何地步、則彼侵略之足跡、即追蹤至何地步、决不以從前宣示者爲滿足、惟環境非日本所能單獨造成、其責任實在於國聯自身、國聯之應付方法、目前又須視諸公報告爲轉移、是以我人於萬分沉痛、萬分失望之餘、不能不集中視綫於諸公、諸公應知、現在國際間含有無數危險之種子、遼東事變、縱可以徇從一强國之意旨、敷衍了結、而世界大戰之動機、或且由此加增速率、國聯威信、如因遼東一役、而完全被壞無餘、勢必舉全世界十五萬萬生命以殉之、凡在人類、當不忍見此慘禍、故敝會所望於諸公者、惟求此行能得一詳確之報告、公平之紀述、使轲聯爲最後之措置而已、前途珍重、行矣勉之、 
[李頓爵士答詞]  
　　今日承貴會　　諸公熱忱招宴、敝團同人、深用感謝、此遭貴國政府以此種重大問題、屬諸國聯、對國聯表示有深切之信賴、國聯方面、非常感激、鄙人敢斷言、最後之結果、决不致使中國失望、同人此行任務、係秉公正之態度、調查一切事實、報告國聯、并以觀察所得、建議國聯、諸君乎、諸君不必懷疑國聯有不公道之處、至於同人進行方法、第一步願助中日雙方、可以接近有談判之餘地、因目下雙方實距離太遠也如第一步工作、難以奏效、則最後之解决、當仍待諸國聯、惟有一語、須鄭重聲明者、即在國聯公斷以前、必儘量容納雙方意見、務使中國不致因信賴國聯、而反受國聯之累也、今夕在座諸君、俱爲商界鉅子、同人前在東京承該地商會之招宴、鄙人曾言、假使中日此次糾紛、由兩國商人全權代表、解决一切其結果或可迅比較敏而美滿也、 
[南京招待日程]  
　　顧維鈞代表、昨接外交部長羅文幹來電、關於京中招待國聯調查團、已擬定日程秩序如下、第一日調查團到寗、早晚無從懸揣、暫不規定、第二日、上午拜訪、下午、外交部長晚讌、（西菜）第三日、上午晋謁、主席午讌、（中菜西吃）下午中央黨部茶會、南京市長晚讌、（西菜）第四日、行政院長午讌、（中菜）下午衆團體茶會、第五日、軍事委員會蔣委員長晚讌、（中菜）第六日、上午參觀名勝、在中山陵園午讌、（西菜）下午外僑團體茶會、 
[宴調查團秘書]  
　　中委孔祥熙定二十日晚八時、在西愛咸斯路本宅、宴請國聯調查團全體秘書、以示聯歡、並邀參與國聯調查團中國代表處各組主任作陪、 
各公團電調查團 
[江蘇省商會電]  
　　上海市政府吳　　市長譯轉國聯調查團勛鑒自暴日侵凌以來、東北及淞滬一帶、同遭慘刦、我國爲酷愛和平之民族、對主張正義維持和平之國聯、素行擁護、對和平使者貴團來華、已表極誠摯與歡欣之意、尙希本公正嚴明之態度與精神、調查一切、俄國聯對中日事件、得一正確之策案而對肆行侵略之日本、迅即採取有效之制裁、以慰我前方爲擁護和平而死者之英魂、而戢破壞盟約肆行侵略者之兇燄、世界和平、庶其有豸、江蘇全省商會篠印、 
[蘇省敎育會電]  
　　上海市政府吳市長譯轉國聯調查團勛鑒、東亞和平與世界和平、爲强暴日本侵略主義破壞無餘、日人心目中已不復有國聯盟約·非戰公約·及九國公約·之存在、故敢於去年九一八、襲佔我國領土之東三省·復於本年一月二十八日、調其砲艦政策於世界市塲之上海、我中華民族因忍無可忍而爲自衛之抵抗、吾人深信國際聯盟、必能站在正義公理與本身職務之立塲上、切實裁制日本之暴行、以維國際之神聖盟約、否則我中國民族、惟有取自衛手段、繼續抵抗、决不屈服於暴力壓迫之下、一切破壞世界和平毁棄國際盟約之責任、均應由日本負之、尙望貴團公正處理、以戢暴日之兇燄、而維世界之和平、江蘇全省敎育會篠印、 
[蘇省記者會電]  
　　上海市政府吳市長譯轉國聯調查團均鑒、頃聞貴團抵滬、曷勝欣幸、東三省事件、自去年九一八發生以來、迄今已逾半年、日人漠視國際盟約及國聯迭次之决議案、强佔東北、延不撤兵、近復調　大批海陸空軍、攻擊我經濟中心之上海、爲大規模有計靈之戰爭行爲、我駐軍不得已爲自衛之抵抗、此自衛之抵抗、不僅爲中華民族求生存之必要手段、抑亦爲維護世界正義公理之　盡責任、深望貴團一本和平之精神、公正之態度、將日本暴行、據實報告國聯、爲有效之裁判、此不特我國之幸、實世界和平前途之幸、江蘇全省新聞記者公會篠印、 
[杭市歡迎處電]  
　　上海吳市長轉國聯調查團諸委員勛鑒、茲當滬濱戰雲彌漫、日軍逐漸進迫之時、欣聞貴團諸君、不辭勞瘁、遠涉重洋、翩然蒞止、誠不啻和平福星之降臨、夫以貴團受國聯之委託、負重大之使命、對於此次日本以侵略行爲所引起之中日糾紛事件、深信必能賴諸君之努力、以公正無偏之態度、迅採有效之方法、得一澈底之解决、以維護世界和平、確立人類正義、杭市各界、誠不勝致其無限之熱望與歡忱、杭州西湖、名勝冠絶全球、滬杭相距咫尺、用望屈駕賁臨、俯賜鑒賞、以舒旅途之疲勞、除另派員詣前歡迎並面陳杭市各界所望於諸君之意見外、謹電佈臆、諸希亮鑒、杭州市各界歡迎國聯調查團來華辦事處叩、篠印、 
[察哈爾各界電]  
　　察哈爾各公團電滬請轉國際聯盟調查團云、貴團辱臨鄙國、調查中日糾紛、　道跋踄、不辭勞瘁、擁護公理、企圖和平、偉大精神、至堪欽佩、鄙察哈爾省民衆、以中華民國人民身分、願爲貴團進公平之陳述、查國聯行政院根據中國之請求、於去年九月三十日、十月二十四日、兩次决議、限令日本撤兵、世界人士、共見共聞、昭昭在人耳目、乃日本自去年九月十八日、於中國軍　奉令避免抵抗之下、以暴力佔領瀋陽、逐漸而吉林通遼牛莊錦州黑龍江哈爾濱、均遭非法攫取、視神聖之國聯如無物、尤復不知悔禍、冥行獨遇、海陸交侵、東南並進、砲轟吳淞、火繞閘北、舉我商業文化中心、世界著名之要埠上海、肆意摧燬、數月以來、自東北牽及東南、鄙國物質上與精神上之損失、何止數千萬萬、我守滬國軍、不得已而奉令自衛抵抗、以身爲障、以肉爲彈、人懷必死、每戰皆捷、蓋過去瀋陽事件之容忍、與此次上海事件之抵抗、均係爲我大中華民族爭生存、爲世界仲公理、爲　護國際盟約與國聯决議案之現實的表示也、茲所以爲貴團告者、中日兩國、皆爲國聯會員、又同爲開洛克非戰公約簽字國、日本更受華府九國遠東公約之約束、自應尊重和平、及不得以戰爭爲解决糾紛之手段、並不應以武力破　　國之獨立與領土主權之完整、奚待多論、惟國聯每一决議、敝國無不誠懇接受、忠實履行反　日本、不持蔑視議案、並且侵略行動、變本加勵焉、敝國人民、殊不勝其遺憾、近今日本復擴大作戰區域、飛機所炸、延及毫無戒備之蘇杭、而東省漢奸叛逆、更於日本操縱之下、積極成立僞國、倘國聯再無有效之制裁、則實　處此、敝國人民、惟有繼續自衛抵抗之最後一條路、寗玉碎、不瓦全、雖因此引起世界之擾攘、當有負責之人、貴團須知、國聯於此最嚴重時、本無論站在正義公理或本身責任立塲上、均有懲創日本暴行維持神聖盟約之必要、因破壞東亞和平者、胥爲破壞世界和平、征服中國、即以征服世界、倘日本目的得達、則今日以東三省爲生命線者、他日以太平洋印度洋爲生命線矣、貴團多世界聞人、用特披瀝衷曲、願即察納而採　之、幸甚、中華民國察哈爾者全省商會農會敎育會婦女協進會各工會各工商同業公會各學校各學生自治會同叩、文、 
國聯討論上海時局 
[委員會公開會議]  
　　顏代表反對吳市長函中之規約 
　　希孟亦認該約係一種政治條件 
　　結果日代表允保留待後日會議 
　　撤兵談判委員會未便直接參預 
　　（日内瓦）國聯議會委員、今日討論上海時局、歷兩時半、甚注意和平談判、尤注意於日本對於一月二十八日上海吳市長一函之規約、此種規約、言及抵制日貨及組織共同委員會、加入中立國人、以監視日軍撤退境内之狀况事、顏博士反對此規約、以爲共同委員會、乃中日合組的團體之謂、若業已撤退之侵犯者、復來監視當地一般狀况、此乃不可忍受之事、委員會未許討論抵制事、但衆意監視撤兵之委員會、不應全以中立國人組成之、再議會委員會、不欲支配在滬進行之談判、但如有人報告議會、指上海所爲者、與議會議案抵觸、則議會委員會、可干涉之、會塲中表示此種意見、並請中日代表將此意見、轉達雙方政府後、委員會遂散會、關於中日爭執之各事、現將交國聯秘書處辦理之、但若有嚴重發展、則議會委員會、可立即召集開會、法代表彭古贊成議長希孟之意見、希孟以爲議會議案、並未有監視上海日兵撤退之委員會、應純以中立國人組成之意、原議案文中、「予以襄助」之一語、含有中日合組委員會·於需要時、可請其襄助之意、希孟又以爲日本對於吳市長函之規約、乃政治性質、故應屬於圓桌會議之範圍、彭古對此見解、甚以爲然、日代表答顏博士、及其他發言人之言論、否認最近十日間、仍無趨向永遠解决之任何進步、其錯在於日本之說、謂日本自三月四日至三月十四日等候中代表之派出、以便與日代表討論條件、中代表反對共同委員會監視撤兵一節、渠可以希孟之言語答覆之、至於上海吳市長來函一事、渠切實聲明、日本對於經濟問題之重視、佐藤同時聲明、渠提出此點、並非作爲條件、祗希望兩國間之關係、得因此較趨平穩、如中國政府對此點認爲不能接受、日方應保留嗣後會議時提出此點之全權、佐藤末稱、渠盼議會委員會、能發表聲明書、解說關於上海進行之談判、擬如何合作、佐藤問委員會願否頒發訓令、隨時指導參預談判之代表、瑞士代表摩太稱、渠對於希孟及彭古之意見、極表贊同、并謂渠聆佐藤關於吳市長函之聲明後、認爲各方意見、似已趨於一致、關於議會委員會所應處之地位、因事勢關係、該委員會對於上海談判之細節、未獲直接參預及支配、委員會之地位、應較爲簡單、如委員會接有違反國聯議案舉動之報告、則應切實聲明之云、希孟又言及議會委員會之職權、謂委員係國聯之代表、其責任在視察議會議案之適當履行、而不在監視當地談判、亦不在提出休戰條件、惟被請求時、始干涉之、尙請中日代表將委員會此種見解、轉達雙方政府云、至此會衆議定散會、而由國聯秘書處接洽遠東事件、如發生重要事件、秘書處得立即召集議會委員會之會議、但議長希孟、以爲不必因較小問題、採行此嚴重步驟顏博士對於委員會所表示之意見、及日代表對此意思之接受、表示謝意、謂渠將立即電達政府、以銷除其對於日本規約之焦慮、又謂現宜糾正上海會議將討論抵制之印象、實則上海會議、將討論上海外人安全及其他地方問題耳、抵制乃全國問題、俟日軍撤退與友誼恢復後、抵制自然終止而銷滅於無形云、希孟禁止委員會討論抵制之嚴重問題、渠謂關於解决中日爭端所應提出之一切問題、上海會議時、自當詳細討論、不容遺漏云云、佐藤謂渠個人希望該會議能使抵貨運動永不發生、惟關於休戰條件、日政府之態度如何、渠尙未得確訊、故應充分保留、希孟答稱、上海會議時、雙方政府固有充分自由、提出任何問題云、委員會旋即停止公開會議、而接開非公開會議、 
　　（日内瓦）議長希孟在國聯議會委員會第一次公開會議中、宣讀中國來電原文、内言在英公使藍溥森茶會時草擬之辦法、即㈠華軍駐於現有地位、以待日後之解决、㈡日軍退入公共租界·及從虹口區域中租界外之路退去、惟日軍數衆、有一部份可暫駐於與上述地點毘連之地段、㈢有中立國人在内之共同委員會、監視雙方撤兵是、希孟稱、渠未見日本修正案與第三段有多大不同之點、且划擬辦法、末有「現知未有其他原則問題提出」一語、日本修正文旣不穩健、且與議會議案抵觸、况共同委員會僅監視撤兵狀况、與秩序安全問題、並不涉及原則問題云、希孟對於吳市長之函、表示意見、以爲日本之規約、係一種政治條件、故與議會議案相抵觸云、（十七日路透電） 
[委員會非公開會議]  
　　决請雙方報告履行議案之步驟 
　　多數委員認上海問題應先解决 
　　（日内瓦）國聯議會委員會、於非公開會、議時、所討論者多涉及中國代表團送來之覺書、該覺書指明關於履行議會三月四日之决議案·以及行政會去年九月三十日及十二月十日之兩决議案、議會委員會應負種種之責任、且謂日本似藉口議員三月四日之議案、脅迫中國接受一哀的美敦書、故中國建議、委員會應向兩方政府聲明、三月四日决議案所包括者、究竟爲何關於行政會所通過之議案、華代表擬請議會委員會、請求兩當事國報告、各已採取何種步驟、履行是項議案、并限定此項報告、應於復活節後、委員會首次開會前送到、此外華代表之覺書、尙請國聯調查團、從速報告、日方履行其依照行政會議案之各義務、究達若何程度、該覺書最後聲明、國聯之嚴密監視、爲制止日方於上海及東省侵略行爲之最良方法、委員會討論時間、歷一時三刻、旋决請中日兩政府各具聲明書、報告各方關於履行行政會九月三十日及十二月十日兩議案所採取之步驟、并决請國聯調查團、於可能範圍内、從速繕具關於滿洲情形之報告、非公開會議時、委員數人發表意見、謂滿洲撤兵問題、較諸上海撤兵問題更爲重要、西班牙代表稱、委員會應請國聯調查團、報告滿洲新政府問題、說明其如何創立、以及民衆對之有何表示、但此提案、未獲通過、因多數委員認爲上海問題、應先行解决、且此項調查報告、將使上海問題更趨複雜、關於華代表覺書内所提出之其他各點、則認爲委員會前所採取之行動、已包括無遺矣、（十七日路透電）　　（日内瓦）今日十九國委員會舉行非公開會議、對於滿洲問題、雖有詳盡之討論、主席希孟氏於會議完畢後、宣稱該委員會决定對於中日問題之現狀、應先與各國代表各具一報告書、詳述各國對於九月三十日及十二月十日各議案通過後所發生之事態意見如何、以便委員會統籌大局後、再作一總報告、呈諸國聯大會、再十九國委員會復通過議决案請求國聯理事會會長轉達國聯滿洲調查團主席李頓勳爵、使作一報告書、規畫依照三月十日决議案、使日本在滿洲撤兵之方案、今日之會議、尤有一重要件可以陳述者、即十九國委員會已一致贊同承認滿洲問題與上海事件爲連屬不可判分之事項、故其解决、必須俟中日問題之全部得能整理後、始有希望、十九國委員會今日開會之時、爲下午三點三十八分、舉行公開會議、主席希孟氏首先報告上海戰事、告一結束、日本代表佐藤稱日軍正在陸續撤退之中、中國代表顏惠慶氏、繼續發言 
 
 

Page 2

 
 
、對於本星期初藍浦森郭泰祺電光葵茶話會所討論之和平草案、及日本所主張之修改案、均有所論列、顏氏稱草案第三節原文、關於雙方軍隊互相撤退證明一節、經日本修改之後、不啻將中立區域之主張、重新加入、故中國方面、難與承認、因此將等於對於日本之撤兵、加以政治條件也、佐藤系謂此種休戰協議、係秘密性質、顏氏答辯、此係何種秘密、吾實毫無所聞、顏氏繼謂日本旣尙要求中國排日風潮之停止、此問題中國無承認之可能、因休戰係軍事問題、不得牽涉及政治問題也、藤佐氏繼稱、倘委員會欲監督或管理交涉之進行、此實超乎委員會法權能力之外、於是主席希孟氏即稱、委員會之工作、不在命令休戰條件、但委員會必須監視雙方尊重大會之决議案、故應請中日代表對於此點、應通知其政府而請注意、顏惠慶繼對希孟氏之言、表示感謝、因委員會之眞正事權、益以明顯也、再則日本所提出之修改案、不得委員會之贊助、尤可欣慰云、顏氏謂排貨之事、係一種民衆運動、旣已普遍於中國之全部、并非如日人所宣傳、可以政府管理者也、他日日軍退出中國領域之時、排貨風潮、可以自然消滅云、希孟氏稱委員會之職務、與排斥日貨事無關、日本代表佐藤氏、則謂事雖無關、然欲上海和議能使該項風潮早歸正寢云、委員會遂於下午五時五十九分散會、（十七日國民社電） 
[英報紀佐藤代表談片]  
　　上海第一幕殆已終止 
　　滿案問題則困難尙多 
　　倫敦紀事報今日以問答體載國聯日總代表佐藤在日内瓦之談片、其言中曾將上海滿洲大作區别、訪員問曰、貴政府對於耀武揚威之結果、其滿意乎、軍事經營之成就、其如預望乎、佐藤以簡語作答曰、事變已向所未前料之方面發展矣、訪員乃發表意見、謂日本現切欲將其上海之損失、置之不顧、而擬在滿洲繼續進行其政策、佐藤對於此言、未加否認、而曰上海或名之曰第一幕、殆已終止、然余恐滿案尙多困難也、佐藤續謂日本依法律手續所得滿洲之讓予權、理當使之照約履行、日本將以十年之功、在滿奠定秩序安寗、而令繁榮大見擴張、日本對於其善意的擴張、不欲容許國聯在滿有所干涉也、訪員又曰、佐藤可謂已盡人力所能爲、爲胡行之國家效勞、其爲人富於忍耐、殊覺可敬、苟不讀其勇敢之言詞、則不免令人覺其爲一負重累之外交家、方處於前途茫茫毫無把握中也（十八日路透電） 
[日政府停戰訓令内容]  
　　路透社十八日東京電、日政府已以關於休戰建議之最後訓令、政重光葵、聞日政府表明、願照昨日國聯議會十九人委員員所宣讀之中國電報中規定之三點辦理、即㈠華軍仍留於現居地位、以待日後之解决、㈡日軍退入公共租界、及由虹口區域租界外之路退去、㈢有中立國人在内之共同委員會監視撤兵及退出區域内之行政、聞日政府並訓令重光葵、切實申明休戰協定、乃預先假定、召集圓桌會議、而應在日軍完全撤退以前討論抵制日貨及日僑生命財產安全問題、 
[日無誠意停戰]  
　　又有主張設立中立區說 
　　調查團參加和議亦打銷 
　　上海停戰會議、自星期一成立基本原則後、中日雙方預定星期三在英總領事館舉行正式會議、嗣日方以東京訓令未到、遂臨時作罷、日人方面消息、東京訓令現已到滬、聞又主設立中立區、惟我外交當局尙未接得正式通加、中日代表昨日因未會見、昨晚日使重光葵訪英使藍溥森、大約已將東京新訓令之内容、通知英藍使轉達我方、至於國聯調查團參加和議問題、昨晚據李頓左右宣稱、日内瓦方面、對此仍無訓令、大約已無形打銷矣、 
[郭泰祺談停戰會議經過]  
　　日以未奉訓令爲辭 
　　致會議延未得舉行 
　　日來外間對於本埠和議之進行、傳說紛紶莫明眞相、記者因此事關係至大、易滋誤會、乃於本日往謁外交次長郭泰祺氏、詢問和議進行經過情形、當承郭氏接見、并答覆如下、郭氏謂、自本月九十兩日中日雙方、關於停戰會議問題、以書面聲明意見後、（均由英使轉達）和議已成僵局、英美法三使及義代辦、均以書面交換意見、遷延時日、而目前僵局、亦須及早打開、因此於十四日下午、在英領署開一茶會、邀余與日使重光列席、（此爲余與重光第二次會晤、第一次則在旬餘日以前、亦係在英領署應英使茶會之約、）各方遂作一長時間非正式交換意見、結果、得到對於停戰會議議程之基本原則數條、即顏代表在日内瓦所發表者是也、彼時雙方約定請示政府、我方早得南京政府訓令、其意見亦經顏代表在日内瓦披露、惟日使則始終以未奉到東京訓令爲辭、以致原定星期三下午四時開正式會議、决定停戰會議議程之約、未能舉行、迄於現時止、日方尙無消息、尙有一節、外間亟須明瞭者、即係目前吾人所進行之會議、除中·日·兩方外、英·美·法·三國公使義代辦及各方軍事代表、亦均將參預、其所議事項、僅以有關係停戰及撤兵事件爲限、完全係根據國聯議會議决案、凡有關於政治性質之問題、槪不列入、與外間所傳之圓桌會議、或上海會議、截然兩事云云、 
[日兵來多去少]  
　　調回一萬六千 
　　運來不下三萬 
　　日本此次在上海作戰之兵、最先調來者、爲久留米之第二十四混成旅團、該旅團備齊步騎砲工兵、全額約有八千餘人、在江灣閘北、與我十九路軍作戰、迭遭潰敗、損害最重、此次奉令撤調歸國、當眞茹撤回時、曾開陣亡官兵追悼會、可見受創之重、昨已開始調防歸國、情形分述如下、 
[廿四旅團集中]  
　　第二十四旅團步到吳淞張華浜鐵路碼頭取齊、軍械大砲輜重等項、有一部分、在前兩天、已經裝運輸船、先行載去一批、至昨日下午三時、全旅官兵、已完全開到碼頭、日本陸軍省已派運輸輪兩艘來滬、裝載該旅返日、從三時起、開始登輪、 
[兩輪運送歸國]  
　　二十四旅旅團長爲下元少將、昨日午後三時起、分令所部上運輸輪ＲｙｏｋａｉＭａｒｕ、ＳｈｉｏｋｕＭａｒｕ兩艘、軍械在砲子彈等項、則用吊車吊入船内、全旅上輪官兵、尙有六千名、直至下午五時許、方始上齊、滬上日僑等到張華浜碼頭送行者頗多、至六時運裝已竣、隨即啓椗開行、出吳淞口、逕赴門司、 
[十一師團退淞]  
　　第十一師團亦奉至開拔歸國之命、該師團之在瀏河嘉定等處步兵、現向羅店集中、其騎砲等隊之在前方、亦已奉得退到吳淞之命、昨已有大批卡車、運載該軍及械彈等、到張華浜楊樹浦兩地、準備開還日本、聞該師團因重砲等轉運較難、至速須一星期、方能運畢、而第一批之撤退兵士、已定二十一日起、開始在張華浜上船、 
[補充新兵到滬]  
　　此次撤退一師一旅團陸軍、共計兵額一萬六千名、而陸續派來接防之十四師圑部隊、因照戰時編制、連補充隊不下二萬名、業已先後運到前方、昨復由運送船福朗特丸、載到補充兵一隊、另有十五隊及廿六隊驅逐艦各一艘、隨行到滬、此項兵士、均係十四師團補充兵士、當即派往接代十一師團防區、故撤回之兵額、不若調來之多也、 
日軍仍在備戰 
[浮橋一帶日增兵]  
　　崑山十八日專電云、日偵機一架、於十八晨十時、在蘇崑一帶盤旋、飛行極低、歷一小時、始飛向滬去、楊家橋浮橋婁塘三處日軍、自十六起、紛紛調防、並在各陣地增添兵額、 
[大隊日軍開嘉定]  
　　日軍第九師團大隊、十三日自南翔開駐嘉定城中、中有高麗白俄人、城中原駐日軍、由好辦社長谷川貞三郎、率赴嘉定瀏河間之徐行鎭、四城僅有南門許居民出入、袁司徒方面之敵壕、長三里餘、深可丈許、附近民房、日軍搜查後、於門户懸太陽旗、 
[虹口裝軍用電話]  
　　遠東社云、日軍前日起、在狄司威路及虹口一帶、裝製軍用電話、昨日尤爲忙碌、 
日僑狡辯暴行 
[答基督徒之詢問]  
　　大美晚報云、日前抵滬之日本基督敎士及西敎士八人、昨（十七）日下午訪問日本人俱樂部、由本埠日僑要人招待、談話之際、各敎士首詢日軍、轟燬商務印書館及其他文化機關原因、次詢日僑非法行動之故、日僑發言人答辭、頗爲奇妙、聲稱、商務印書館不僅爲排日宣傳之中心、且當衝突之時、爲閘北軍隊主要防禦地、即如轟擊日兵、而誤落租界之砲彈、亦多由北方面發出、又稱、轟燬各大學、學敎育機關之原由、因自國民黨柄政後、中國敎育已失敎育眞意、變爲政治宣傳之工具、至於未嘗用作軍事行動之敎育機關、日軍並未加以殘毁、如復旦大學、即其一例、至虹口日僑之非法行動、則稱爲自衛上發生之偶然事故、在搜查虹口大旅社以前、中國便衣隊幾使虹口成爲恐怖世界、日僑幾乎到處有被射擊之虞、故取自衛手段、日僑中固未免有若干浪人、但一經日當道聞知、立即取締、已有一百人遞解回國、即攻擊三友工廠者、亦有數人解回本國云、（譯者按日人此種飾辭辯護、吾國亟宜有以聲明事實以昭眞相、故爲譯誌大略、） 
日本對外貿易入超 
[一二兩月九千三百萬元]  
　　駐滬日本商務參事官事務所、接十六日東京電云、二月份日本對外貿易、因原棉小麥豆鐵入口增加、生絲出口呆滯、故入超達四千七百萬日金、是月入口貿易總額達一萬二千八百萬元、出口爲八千萬元、與上年同月比較、入口增二千九百萬元、出口減一千萬元、本年一二兩月入超、共達九千三百萬元、較之上年同一時期、入超增多八千七百萬元、二月份對華貿易、因中國時局不靖、出口貨大受打擊、其總額爲一千一百萬元、較之上月減少一千萬元、等於百分之四十八、入口總額則爲二千一百萬元、較之上月增百分之七、兩比結果爲入超一千萬元、就各地分别觀察、與上年同月比較、計關東租借地增百分之三十五、滿洲減百分之三十五、華南減百分之九十四、華中減百分之八十七、香港減百分之六十八、華北減百分之三十二、 
[國難會滬會員開會]  
　　國難會議北方會員、近有來信致上海會員稱、平津會員員近經幾度集議大都以對内實施民治、對外長期抵抗爲兩大要點、每次開會李石曾·陳公博·張漢卿·諸人、皆以中委資格列席以備諮詢、李等常以共赴國難相勸云云、現上海會員會定今日（十九）下午二時、在威海衛路中社開會、不知結果如何也、 
營救吳邁之函電 
[各團體救國會]  
　　律師吳過被捕解京後、因吳昔曾奔走團體工作、上海各　體救國聯合會、昨致京滬衛戍司令長官公署曁十九路軍蔣總指揮蔡軍長函電云、（其一電）京滬衛戍司令長官公署鑒、吳　律師、因向上海市公安局保　學生、致生衝突、由市府飭解貴部、外間物議正盛、因知吳　雖有愛國狂熱、確無政治企圖、或其他背景、本會見聞較切、應依通常法軌辦理、不必過於重視、反招社會悞解、特電希復、上海各團體救國聯合　叩巧印、（其二函）蔣總指揮蔡軍長鈞鑒、敬陳者、本月十二日、有吳邁律師親至上海市公安局要求保釋被捕之中學聯會代表、因言語悞會、雙方衝突致被扣留、於十六日解往首都衛戍部訊辦、查吳邁熱心愛國、舉國咸知、毫無其他作用、敝會絶可擔保、貴總指揮貴軍長關護愛國份子、素所欽佩、用特派林植夫·談伯質·鄭傑·關性釁·代表敝敝、專誠面謁、請求主持公道、代爲函請軍政部首都衛戍司令部、迅予開釋、不勝盼感特命之至、上海各團體救國聯合會敬啟、 
[律師公會]  
　　南京行政院汪院長勛鑒、本會會員邁、心跡無他、祗以愛國熱狂、多所開罪、此次赴公安局請保學生、與局員互鬨、縱有越軌、亦屬普通刑事、乃聞備受毒楚、致成重傷、又傳已解京衛戍司令公署、吳非軍人、何與軍法、兩者有一於此、均非法律所許、應請分令該管長官尊重法軌、毌貽口實、是所大願、上海律師公會常務委員李時蕊、譚毅公、陸紹宗、叩巧、 
[尋訪趙養矯全眷下落]  
　　武進趙養矯君、前年以奉委辦理崑太嘉印花稅務、即將全眷自蘇州移居太倉城内錢宗祠東隔壁、此次日軍犯太、行政機關、先行遷徙、因之全城居民、遂亦於砲火猛烈之轟擊中逃避一空、趙君及其眷屬不知曾否脫險、寄寓何所、以郵電舟車、俱已斷絶、無從探聽、滬上親友、至爲系念、近聞太倉人士逃滬者頗多、敬希有知趙君下落者、函知本埠薩坡賽路二零一號利生中學内乃弟趙夢蘇、無任感荷、 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
[兆豐公園設打靶場]  
　　英兵定期打靶 
　　居民不必誤會 
　　本埠駐滬英國陸軍、本月二十一日星期一起、將在滬西兆豐花園設立三十碼距離之靶子塲、以便英軍前往打練靶子、公共租界當局、特通告滬西中外居民、如聞槍聲、切勿誤會云、 
[工部局董事會議記]  
　　三月十六日星期三、工部局董事會常會、由總董麥克諾豋少將主席、其會議之紀錄如下、 
　　救濟難民總　提議、派一委員會、考慮工部局應採何種方法、以救濟貧苦之難民、及失業之工人、當經通過、即由華　一位·與警務·衛生·工務·各處長組成之、該委員會應就各種方面考量此問題、並對於共產黨謀利用此多數貧民發生擾亂一層、特别注意、如有必要、得由該委員會提出具體辦法、以備董事會之考慮、 
　　董事選舉關於董事之選舉、决議於虹口巡捕房内加設一投票所、 
　　年會地點本年納稅人年會、决定假卡爾豋戲院舉行、並决定謂白克君擔任年會主席、 
　　特别大會主席提及上年十二月九日之决議、即在年會之前、應設法召集一納稅人特别會議、以圖修改附律第二十四條、俾可解决工廠給照問題、查此項修改、確屬重要、俾工部局對各工廠得有相當之管轄權、惟鑒於目前局勢、恐納稅人對此問題、未能充分注意、且現時除操塲外、亦無相當塲所可容納此大會、故斯時提出此問題、恐屬不宜也、經衆董事討論之下、均以爲對此案可以贊助之人士、此際方在注意恢復各工廠之常態、未必能注意及廠内之施行新法、結果、决定此案並不取消、但暫爲懸擱、並於主席在年會之致詞中、提及董事會、將於相當時期、召一特别會議、俾可通過此項修正案、 
　　地產委員根據前此會議中之數度討論、决定於本期年會中提一議案、增派華籍地產委員二人、加入於現有之委員中、 
市輪渡之吳淞專輪 
[昨日起開駛]  
　　上海市輪渡、茲爲適應需要、維持吳淞上海間交通起見、定本月十八（即昨日）起、特派專輪、由上海南京路外灘直達吳淞、往返行駛、以便行旅、每班需時約一時十五分、極爲迅速、其價目時間、分誌如下、（價目）特等一元、頭等五角、二等二角五分、（時間）上午、上海開、七時半、十時半、吳淞開、九時、十二時、下午、上海關、一時半、四時半、吳淞開、三時、 
[昨晚九江路火警]  
　　浙江路九江路口大東旅社對面二百九十一號至二百九十三號門牌、均係包車行、昨晚七時十分、二百九十一至九十二號永康包車行不戒於火、延燒左右鄰、當由中央救火會驅車前往灌救、樓面二間及二百九十四號鼎裕錢莊、均遭焚如、至七時三刻許、始全熄滅、聞損失約有數千元之鉅、 
[大條電告回長]  
　　國民社十八日倫敦電、大條銀回長○六二五、近期十八便士○六二五、遠期十八便士一八七五、又倫敦對紐約匯價開三元六角二分、 
[天氣報告]  
　　徐家匯天文臺昨日午後四時三十分氣象豫報云、揚子流域天晴而曇、且有霧氣、此間海濱風轉西北向、高麗與琉球周圍有輕旋風、因有兩小低壓向東北東進行所致、渤海灣風勢勁峭、來自西北方、臺灣海峽之風、來自東北方、又昨日午後三時前二十四小時内、本埠氣温、最高五六·一、最低四二·八、去年同日最高五七·二、最抵三二·九、 
[來函]  
　　敬啟者、務源等組織中華民衆保衛國軍謀集合民衆力量、抗暴衛國純出於愛國至誠、呈請政府允許、並向各機關備案、並非在滬私自招兵可比也、詎料漢奸要求未遂、誣報法捕房、致被誤拘、事後偵查、毫無證據、業於十日復我自由、各報多載張務源因招兵被捕殊與事實不符、貴報素主公道、即請俯允、將來函豋出、以明眞像而免誤會、至爲公紉、此頌撰安、張務源拜啟、一九三二·三·十七、 
國内要電 
[軍委長蔣中正昨就職]  
　　兼就參謀總長 
　　並無若何儀節 
　　（南京）蔣中正十八日就軍委長兼參謀總長職並發通電如下、 
　　全國各報館公鑒、案奉國民政府令開、特任蔣中正爲軍事委員會委員長兼參謀本部參謀總長等因、奉此、中正深慚淺薄、　懼弗勝、惟國難至此、　計短拙、許身革命、義不容辭、進退去留、一惟黨國之命是從、始終死生、無敢或苟、遵于三月十八日就職視事、除呈報中央黨部國民政府備案外、謹此電達、統維亮察、蔣中正叩嘯午印、（十八日專電） 
　　（南京）軍委會辦公廳主任朱培德、與　同時就職、（十八日專電） 
　　（南京）蔣介石今日正式就軍委長及參謀總長職、並若何禮節、僅通電布告全國而已、（十八日路透社電） 
[俄在遠東積極布置軍事]  
　　四站興築防禦工程 
　　大批紅軍集中崴埠 
　　（哈爾濱）俄在遠東積極佈置軍事、四站有多數工兵築防禦工事、雙城子到坦克車二百輛、海參崴雙城集中大批紅軍、外人觀測、戰事將發生綏芬四站間、且恐不遠、（十七日專電） 
　　（哈爾濱）東鐵十六日向俄運去路軌一列車、（十六日專電） 
　　（哈爾濱）聞蘇俄在滿洲出貨高品之機關那菲薩商行、已奉蘇俄政府之命淸理滿洲之營業、（十八日路透電） 
[關外義軍活躍]  
　　佔領莊河襲擊綏中 
　　新民台安俱有衝突 
　　（北平）綏中電、便衣隊二百名、十七晨襲擊綏中、與日守備隊交戰、（十八日專電）　　（北平）長春電、扶餘爲蒙古一大部、有人口七八萬、十七晚被義勇軍攻陷、該地大混亂、别在長春之齊王、其居城去扶餘不遠、不克回任、（十八日專電） 
　　（北平）安東義勇軍十六晚佔領莊河、（十八專電） 
　　（北平）第三十二路義勇軍總副司令張常在金秉德率該路全體士卒、十四進攻新民、自巨流河與日兵衝突、戰事甚烈、日兵退却、斃日兵三、傷數名、義軍以子彈不足未深追、第三路義軍司令方向學率部在台安黄家窩堡與日軍衝突、日兵二十餘名被包圍、結果無一生逃、義軍奪獲槍械馬匹甚多、（十八日專電） 
　　（北平）瀋陽外電、十八晨、三百餘人襲擊安奉通遠堡、與日警守備隊等衝突、日方死傷甚衆、（十八日專電） 
[黑救國軍佔領愛琿奇克]  
　　黑河市内土匪蜂起 
　　日方圖說降王德林 
　　（哈爾濱）黑河救國軍佔領愛琿縣城、黑河市内土匪蜂起、商店銀行皆被搶、海關稅務司被毆、十四早市内多處起火、獄囚均釋出十四日馬占山派兵六百往擊、（十六日專電） 
　　（哈爾濱）十五日黑救國軍佔奇克縣、（十七日專電）　　（哈爾濱）日方派員往說救國軍王德林投降、（十七日專電） 
[東北叛徒貸日金設銀行]  
　　溥偉任僞中行總裁 
　　不許中交兩行發券 
　　（哈爾濱）僞國在長設中央銀行、溥偉任總裁、基金貸自日方、（十七日專電） 
　　（哈爾濱）僞國將廢省置道、二縣區併爲一縣、删刈割據勢力、謂仿日明治維新時置縣廢藩法、（十七日專電） 
　　（哈爾濱）本莊語外報記者、關東軍部不移長春、惟設一出張所、計畫劃匪及維持治安、（十六日專電） 
　　（哈爾濱）僞國任張景惠兼特區長官、于芷山吉興奉吉警備司令、林啓最高法院長、李盤最高檢察廳長、齊王公安局長、湯玉麟滿洲邊防司令、（十六日專電） 
　　（北平）瀋陽電、僞政府議决預算案、限各部三月底以前提出、所需編費、令各省官銀號邊行統一於中央銀行、中國交通兩行不許有發劵權、并令該行通行劵限期收回、（十八日專電） 
　　（北平）長春電、僞國法院組織法將公布、議員定額百名、人選由僞政府直接選任、及各省保薦者選任各半、（十八日電）　　（北平）瀋陽日商主改造滿鐵、（十八日專電） 
[駐哈長綫熙洽部隊譁變]  
　　擊斃連長往投丁超 
　　（哈爾濱）駐哈長綫蔡家溝熙洽軍十六晚譁變一連、往投丁超、臨行擊斃連長、（十七日專電）　　（哈爾濱）自衛軍宫長海部、十五至哈東老山頭、哈日軍往擊、發生激烈戰事一小時、宫部退新甸、（十七日專電） 
　　（哈爾濱）日兵一旅現正向中東鐵路距哈爾濱東南約九十哩之一面坡進發、據日當局宣稱、此舉志在保護該處日韓僑、以防舊吉軍進攻、（十八日路透電） 
[哈特區頒禁糧出口令]  
　　（哈爾濱）哈特區爲防蘇俄購糧、頒禁糧出口令、私運者嚴懲、（十七日專電） 
　　（哈爾濱）哈當局因俄大批在北滿購軍食、禁糧出口、（十六日專電） 
　　（哈爾濱）土肥原以熟習哈情、升少將後、仍留任哈特務機關、（十七日專電） 
[哈埠敎育停頓]  
　　（哈爾濱）特區中小學開學無確期、須候張景惠歸哈再定、（十七日專電） 
　　（哈爾濱）濱江縣以敎育經費困難、停辦鄉校三十三處、（十七日專電） 
 
 

Page 7

 
 
國内要電二 
[日軍開海拉爾進擊蘇炳文軍]  
　　滿海居民多遷黑垣 
　　（哈爾濱）日僑婦女六十六名十五日退出滿洲里、日方已决調駐黑軍隊開海拉爾進擊蘇炳文軍、滿站蘇軍、十五日以一部開駐史拉林要塞、滿海民户以情勢緊張、多遷黑垣、（十六日專電） 
　　（哈爾濱）十六日午前九時半、本莊繁乘飛機去齊齊哈爾、（十六日專電） 
[林主席昨抵京]  
　　何應欽等在洛主持 
　　（南京）林主席以國聯調查團瞬將來京、特由行都回京、以便招待、十七日由洛專軍南下、十八日晨十時抵京、當即過江入城、各要人紛往晋謁、暢叙一切、（十八日專電）　　（南京）林主席十八午應某要人約、赴陵園午餐、下午接晤汪兆銘·陳銘樞等、談甚久、（十八日專電） 
　　（徐州）林森專車十七晨離洛東來、午後過汴時、曾接見汴學生請願團、十八晨一時三十分抵徐、停二十分、即南下赴京、車只三節、隨行僅秘書一、科員二、衛士二、行裝極爲簡單、到京俟接見國聯調查團後、即行返洛、（十八日專電） 
　　（徐州）路訊林森赴京後、何應欽·李烈鈞·谷正綱·陳果夫·葉楚傖·等五中委員在洛主持行都事務、何前奉命視察華陰兵工廠及西安陪都、現已事竣回洛、洛都安靜、（十八日專電） 
　　（北平）洛陽電、石靑陽十八晨返京、整理蒙會内部、并謁汪、（十八日專電） 
　　（南京）林森今晨抵浦口、旋即過江晤蔣介石、（十八日路透社電） 
[行政院第十三次會議]  
　　修正國難會議議事規則 
　　通過任命上海等縣縣長 
　　（南京）行政院十八日開第十三次會議、出席汪兆銘·羅文幹·陳紹寬·顧孟餘·列度敎次段錫朋·蒙藏會李培天·交次陳孚木·内次彭學沛·秘書長褚民誼·主席汪兆銘·討論事項如下、 
　　㈠决議、修正國難會議議事規則第二十一條、爲「本會議設置左列各審查委員會、一、禦侮、二、救災、三、綏靖、其委員及數額、由主席團指定之、」 
　　㈡外交部羅部長呈請任命靳志·吳南如·爲本部簡任秘書、汪豐爲薦任秘書、應尙德爲總務司司長、徐秀謙·陳錫璋·黄朝琴·謝家　·季惕凡·爲科長、决議通過、　　㈢决議、請任命王淮琛署察哈爾高等法院院長、 
　　㈣海軍部陳部長呈爲本部上校技正沈筍玉因病懇請辭職、擬請照准、决議通過、　　㈤山西省政府主席徐永昌呈請任命劉允公爲本府敎育廳秘書、决議通過、 
　　㈥内政部呈請任命嚴愼予爲江蘇省上海縣縣長、孔充爲南匯縣縣長、林景爲淮陰縣縣長、于定爲靑浦縣縣長、譚翼珪爲常熟縣縣長、楊良爲豐縣縣長、决議通過、　　㈦内政部呈請任命張賀元爲山東壽宇縣縣長、侯光陸爲冠縣縣長、楊霽峯爲陽榖縣縣長、徐子尙爲魚台縣縣長、劉汝桐爲臨邑縣縣長、劉卓爲高密縣縣長、周竹生爲東阿縣縣長劉一鶚爲萊蕪縣縣長、馮雲和爲章邱縣縣長、張德潤爲無棣縣縣長、余有林爲邱縣縣長、周宗堯爲歷城縣縣長、决議通過、（十八日專電） 
[沈覲鼎談最近外交情勢]  
　　上海休戰會議停頓 
　　（南京）各報社記者十八日上午十一時、擬謁見羅外長、適羅氏因公外出、乃晤亞洲司長沈覲鼎、詢問最近外交情勢如何、據沈氏答覆、㈠據昨日路透社電、謂日代表佐籐在國聯稱上海之中日代表已成立諒解云云、乃係佐籐宣傳作用、按外交上所謂諒解者、即含有妥協之義、在上海會議過去情形、並無有何諒解之事實、　　㈡上海和平會議、由各國使領居間奔走之結果、對日撤兵辦法、已議有頭緒、對會議前提、亦已大致决定、故外部方面接郭次長之報告、我方仍根據國聯之决議、及顏代表在國聯聲明各點之旣定方針、對該項前提、僅略加修正、表示接受、故第二次晤面之時間與地點亦已决定、不料日代表重光葵以未接政府訓令爲詞、希望會議延期、外部接顏代表正式報告、日政府對滬會議前提、已表示同意、重光葵仍稱未接政府訓令、恐係託詞、上海會議、因之遂陷于停頓中、究竟日方是何用意、尙待推測、㈢國聯調查團原定二十日或二十一日來京、近以滬事之故、或將多延四五日、始能成行、抵京後、約勾留三日即行北上、㈣據外傳日方和議條件、有㈠日兵撤退區域、中國軍隊不得進據、㈡上海附近二十基羅米突内、中國不得有軍事設備、㈢滬戰責任由中日雙方担負、中國不得提出賠償要求等點、此項傳聞、或係事實、但日方至今尙法正式提出、然外部方面决難予以同意、因上海事件、完全由日方負責、我國於屢次抗議中、均有要求保留此點云、（十八日中央社電） 
[三一八紀念平津嚴重戒備]  
　　平市民大會發生紛擾 
　　（北平）三一八紀念、全市軍警、嚴重戒備、各街市衝要地方、皆加崗彈壓、各學校工廠會館等、均派警探監視、天安門市民大會、經軍警勸阻未開成、（十八日專電）　　（北平）今晨天安門市民大會、安徽中學學生與警憲爭執有互毆紛擾情形、旋被警捕去數人、（十八日專電） 
　　（天津）市黨部十八晨召集全市黨員開三一余慘案六週年紀念會、公安局預防不良份子　　已嚴加戒備、（十八日專電） 
[胡漢民回省辦兄葬事]  
　　（香港）胡漢民因乃兄靑瑞十九開祭、十八秘密乘佛山輪赴省、下午三時到、寓陳融宅、絶少見客、胡談、來省係葬兄、事畢即返港、（十八日專電） 
　　（席州）胡漢民今日由香港抵此、因明日爲乃兄葬期、（十八日路透電） 
[北平組委員會招待國聯代表]  
　　（北平）北平招待國聯調查團委員會業經成立、名單如左、主任委員劉哲、委員胡惟德·陳籙·夏詒霆·于學忠·周大文·汪榮寳·唐在復·邵文凱·朱光沐·湯國楨·沈能毅·沈祖同·王家瑞·王承傳·高紀毅·鮑毓麟·王卓然·丁文江·蔣夢麟·沈尹默·袁同禮·沈覲扆·張元愷·王繼曾·沈成騄·蔡元·周學昌·婁學熙·汪申·委員會置秘書處、秘書長鄭世芬、秘書關庚澤·李正陽·沈晞·王維新·趙幹臣·又設招待辦事處、爲執行機關、直轄於委員會、周大文兼處長、分接待·文書·庶務·會計四股辦事、（十入日專電） 
　　（天津）北寗路備妥招待國聯調查團專車二十輛、定下星期開往浦口備用、（十八日專電）　　（濟南）韓電滬歡迎國聯調查團過濟、派濟市長聞承烈等籌備招待、（十八日）　　（杭州）杭市各界十議决中等以上學校敎聯會、浙大之大負責推選人員赴滬歡迎國聯調查團、推之大代表李培恩浙大代表陳伯君起草杭市各界敬告國聯調查團書、（十七日專電） 
　　（南京）京市各界歡迎國聯調查團情緒極熱烈十八止報名參加者、已三百餘團體、外部招待國聯調查團籌備委會十八組織成立、（十八日專電） 
　　（南京）外交部發言人今晨宣稱、國聯委員團原定本月二十一二可抵京、今因事須延至二十五六、該團擬在京小駐　日、然後北上、（十八日路透社電） 
[一軍將士通電討共抗日]  
　　（香港）一軍全體將士余漢謀等、銑通電討共、謂非抗日無以救亡、非剿共無以抗日、漢謀奉命督師入贛剿共、務本除惡務盡之心、爲一勞永逸之計、本日全軍進次大庾、尅日北指、譚啓秀二十一可抵省、（十八日專電） 
　　（汕頭）粤軍發出剿共宣傳大綱、潮陽張瑞貴十六日率軍及各區警隊駐林招、（十八日專電） 
[威埠商學衝突]  
　　（威海衛）此間學生因日貨源源由大連運入、請商會召集會議討論遏止辦法、星期三晚開會、有某商責問商會不應從學生要求召集會議、致到會之學生發生衝突而被毆傷、副會長因解勸不服、乃以手杖擊一學生、致爲拘送法庭、翌日學生至法庭要求交出該人而遭拒絶、致有不規則舉動、旋復由商店三家取日貨至球塲焚燬、今日一切安靜、但各商店均閉門、聞須俟副會長釋出後始允開市、（十八日路透電） 
[趙丕廉談晋省府不改組]  
　　（北平）趙丕廉談、閻對日極憤慨、深望各方團結共赴國難、個人任何犧牲、均不顧惜、本人日内赴京轉滬、代表閻慰勞十九路軍及第五軍、趙戴文因年事已高、屢表示絶不負政治上責任、報載伊將任晋省府主席說不確、且徐永昌對省政甚負責、閻定不准其辭卸、（十八日專電） 
[鄂校準備復課]  
　　（漢口）省立各校學生遵警部勸告、十八停止游行、僅推代表百餘人、赴省府請願復課、由何成濬接見、答復圓滿、即補發敎費三成、定期復課、（十八日專電） 
　　（漢口）省各機關政敎費、十七日發二成、敎費於二成外將加發三成、各校可望復課、又各機關職員、以省府行將改組、對欠薪將聯合催發、十七日開一次聯席會、討論進行、（十七日專電） 
[敎部調查文化損失]  
　　（南京）敎部十八派參事陳石珍·陳泮藻·科長戴應觀·赴滬調查我國商務書館曁南同濟中公各大中學校等敎育文化機關損失情形、（十八日專電） 
[郵資加價多寡未定]  
　　（南京）關於郵資加價多寡、正由郵政司與郵總局計劃中、開大致平信加一分、快信雙掛號加四分、單掛號加三分、（十八日專電） 
[交部將接收招商局]  
　　（南京）交部以招商局收入無多、耗費鉅大、决裁減月支巨薪職員、節省糜費、並决定本月内實行接收改組、縮小組織、專員及總管理處均裁撤、並添新輪以擴充航路、增加以入、（十八日專電） 
　　（南京）交部現派定原任招商局董事長李國杰充該局總經理、至該局監督人選有陳銘樞自兼說、（十八日專電） 
[北平日兵遊行示威]  
　　（北平）日兵百餘名、荷槍實彈、并携大砲、今午出日兵營經東長安街等處、出地安門、游行示威、（十八日專電） 
[吳佩孚欵宴于右任]  
　　（北平）吳佩孚昨晚宴于右任洗塵、于今晨游故宫、（十八日專電） 
　　（北平）記者晤于右任、詢二中全會旣决定軍民分治、乃鄂何、豫劉·魯韓·先後呈請辭主席職、何中央又予慰留、于答、軍人不兼政、乃軍民分治必然途徑、中央近以此數省主席必須愼重遴選、在未獲得適當人選前、故對何等不得不慰留、又詢國難會員提議開放黨禁、于對此意見、謂就狹義言、目前開放黨禁、似不易談到、惟各團體除共黨外、皆可爲國致力、固無一定界限云、（十八日專電） 
[蓋唯心發明防空器]  
　　（北平）蓋唯心發明防空器、已試騐成功、砲彈爲燃燒性及爆炸性描準直射、九秒鐘可達三千五百米達、爆炸範圍非普通高射砲可比、每月可製造五百門左右、（十八日專電） 
[北平老翁憤日自殺]  
　　（北平）東直門外三里屯六十餘歲老農王金魁、呼昨投河自殺、經撈出、衣兜内有紙條、上言我爲日宼欺人太甚、寗願早死、不作亡國奴、（十八日專電） 
[日本議員到濟視察]  
　　（濟南）今日日本衆議員八角三郎·駐平武官酒井·海軍大佐原道太·由靑島來濟視察、定今晚赴平、（十八日專電） 
　　（濟南）八角等一行、上午十一點謁韓、下午六點四十去津、轉東北視察、據談、山東日僑平安、（八十日專電） 
[陳公博由平到濟南]  
　　（濟南）陳公博由津專車來濟謁韓、據談、此行順便訪地方長官、無特别任務、北方情形很好、可以放心、陳定十九晨返京、（十八日專電） 
　　（濟南）下午五點韓在省府珍珠泉宴陳公博、（十八日專電） 
　　（北平）危道豐前隨陳公博赴濟、因公中止、今返平、周啓剛今晚赴京、（十八日專電） 
[正太接收委員返京]  
　　（濟南）正太法總工程司馬爾旦偕接收委員陳揚傑、今過濟赴京、陳談、現正點收、正太設備完全、能自造機器、爲全國各路冠、年收入五百萬元、餘利二百四十萬元、（十八日專電） 
[汕抗日會改訂章程]  
　　（汕頭）汕抗日會十七改選、章程亦改訂、内分總務·宣傳·理財·設計·檢查·評 
判·六部、（十八日專電） 
[日機昨又飛杭偵察]  
　　（杭州）日雙翼機一架、十八下午一時十分、經飛松江、沿途偵察嘉興嘉善海寗等處、二時十分抵杭、繞飛全市一匝、高度在二千米突以上、飛極緩、歷二十分始去、（十八日專電） 
[美武官在筧橋視察]  
　　（柿州）美使館副參贊梅邇、陸軍中校武官愛　姆生·十七下午由滬來杭、省委曾養甫市長趙志游等招待、同乘汽車赴筧橋察勘被日機擲彈炸毁區域、晚八時在西冷飯店宴會、十八晨十時快車返滬、（十八日專電） 
國外要電 
[犬養内閣没落]  
　　當前危機無法應付 
　　與黨内訌日趨劇烈 
　　路透十八日東京電今晨議會特會當可比較的安靜而過、上院則或提出嚴重之彈劾政府案、惟首相犬養毅在三月十六日忽决計自兼内相職、顯已證明政府黨中内訌甚烈、故衆信此僅一時權宜之計、俟三月二十五日議會閉幕後、當有新發展、元老西園寺公爵勾留東京已兩星期、已於今晨回其興津别墅、其在京與政治要人接洽組織國民政府以代現政府事、已否成功、今無所聞、惟一般人士皆信犬養毅内閣之壽命、已無多日、因現内閣似無應付目下國家所遭嚴重的經濟與政治危難之能力、此次需極審愼之手段處置之也、 
　　日聯十八日東京電内閣改革問題、因鈴木派及久原派之對立抗爭、漸次激烈、犬養首相處境愈難、然首相已决意排除萬難、實行旣定方針、以鈴木法相調任内相、請川村竹治入閣、　　日聯十八日東京電衆議院本日選舉正副議長結果、政友會秋田淸·植原悅次郎兩人當選、 
　　日聯十八日東京電貴族院今晨九時開會、先由德川議長報告决定各部屬事、得全體議員承認、於是貴族院遂成立、 
[軍縮聲中日本擴展空軍]  
　　横須賀籌設製機廠 
　　加緊訓練航空人員 
[東亞和平一大威脅]  
　　東京十七日專電最近日本鑒於上海中日戰爭之經騐、飛機在作戰上之効果、突出意料之处、因是海軍當局决定於四月一日在横須賀設立一海軍航空機廠、以爲航機製作上、研究及實騐之統一機關、已内定枝原少將任廠長、其目的組織與預算如下、㈠「目的」該機廠以從事航空機製作上之研究設計試作實騐爲目的、與目黑帝大航空機研究所互相聯絡、應用航空機之製作原理、實地試行優秀機之製作、至於大量製作、則委之民間工 
 
 

Page 8

 
 
塲、㈡「組　」該機廠分爲八部、即總務部·飛行機部·發動機部·兵器部·飛行實騐部·科學部·醫務部·會計部·直屬於横須賀鎭守府指揮下、而特受航空本部之監督、㈢「預算」預定自本年起六年間完成、經費約需四百六十萬日金、 
　　附錄海軍航空隊擴張案日本海軍部爲籌備海軍航空隊人員擴張案、及器材之充實案所需之軍事施設等、擬要求此次臨時國會之承認、茲錄其綱要如下、（一）「人員擴大案」航空材料比較隨時可以補充、至人員一方面、非有相當訓練時間不以功、尤其民間航空尙屬幼稚之日本、平時對於準備員之訓練、更加緊要、㈠改正部隊之定額人數、平均再曾加百分之四十、以現在部隊人員總約六百名、改成一千名爲常備人員、㈡增加霞浦航空練習隊之收容力、及養成大量之横須賀航空隊之練習生、㈢增加整備人員、㈣上記人員擴大案、自本年（昭和七年）起至昭和十一年止、爲繼續事業、本年經費約需九十九萬六千元、（二）「充實材料案」㈠自本年起（昭和七年）對於新兵器實施部隊、分配九○式戰鬭機三十架、八九式攻擊機十架、㈡航空機之製造方法、完全以獨創之精神爲主、决不模倣外國式爲目的、在此遇渡期中、暫用九○式機、（三）「飛行機塲」㈠吳軍港航空飛機塲使其早日完成、於年内成一飛行隊、㈡佐伯飛機塲之建築工程、亦須急謀竣工、 
[美政府考慮承認蘇俄問題]  
　　國民十八日莫斯科電今晨蘇俄報紙載一倫敦消息、認爲異常重要、據稱、華盛頓政府中人刻正討論應否正式承認蘇俄、以保持太平洋上勢力之平衡、倘美國决定與蘇俄親善後、則第一步將派使開談美俄商約云、 
[美國拒絶日貨進口]  
　　談判修正英債不確 
　　東京十八日電美國最近積極抵制日貨、實行拒絶日輪運貨進口、因此日本對美輸出貨物、均改由外輪秘密中運往、日本各大輪船公司突然遭受莫大之打擊、現正擬向政府商量對策、 
　　國民十七日華盛頓電今日國務院正式否認美政府刻正計劃重行整理與解决國際債務之說、按外間對此傳說紛紜、一說新任駐英大使梅隆已奉命與英政府討論國際債務上種種問題之解决、故國務院正式否認、 
[俄官場否認日機降落邊境]  
　　國民十八日莫斯科電今日官廳正式否認日飛機一架被迫降落中東路五站附　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
近俄境、及日兵在西伯利亞邊境與俄防兵衝突之說、謂此種傳說、皆百事實、未聞有日飛機飛過俄境、而東三省日軍亦無進至中俄邊境情事、 
要聞 
[日本過激派大活動]  
　　左傾團打倒軍國主義 
　　右傾團密謀暗殺財閥 
　　東京報知新聞接大阪電話云、本月十三日、大阪府特高課偵知西宫市户田町所設之日本短波無綫電話聯盟、行將發生左翼大衆運動、該聯盟自去年九月中旬滿洲事變發生以來、與關東·大阪·三重·宫城·愛知·京都·兵庫·等各支部、秘密聯絡·準備於四月上旬、開連各大會、以打倒軍國主義唱導和平等相標榜、實行宣傳左翼思想之運動、主謀者爲安川·片岡·與女子山田等、在本部裝置精美之機械、利用ＡＫ·ＢＫ·ＣＫ·等各放送局、普及Ａｎｔｉｍｉｌｉｔａｒｉｓｍ思想、事態異常不穩、　　東京朝日新聞接川崎電話云、川崎縣警察署、於十二日午前五時、召集全體署員、於管内各工塲、逮捕細胞組織中之左傾分子十三名、並搜出手槍實彈等物、又云、警視廳鑒於暗殺事件續出、原係右傾團之活動、而右傾團因與政界財界有微妙關係、故發生種種障障碍、乃最近右傾團之結合、激遽增加、因此警視廳當局、開始調查右傾黨之Ａ·Ｂ·Ｃ·與左傾團同樣澈底取締、蓋右傾團之暗殺暴力行爲、流毒社會、與左傾團無異、爲謀此兩極端思想之排除、司法部定於十六日開刑法改正委員會、如違犯治安維持者、將均處以極刑、 
吉自衛軍 
[分三路向哈進]  
　　王丁李各領一軍 
　　黑將領羣起抗馬 
　　哈爾濱通訊、救國軍王德林部、因日軍開到寗古塔、遂撤往二道河子寗安縣間、同時二十一旅趙芷香部之朱光團、加入救國軍、當亦互得聯絡、駐寗安縣之保衛大隊長劉振邦、激於愛國義憤、亦率全隊從王、故救國軍聲勢甚大、有衆已達四千餘、吉林自衛軍之丁超李杜、與王部行動、亦已一致、日軍之開往海林·寗古塔者、乃踟　弗敢進擊、救國軍於本月七日、曾攻寗古塔、另以一部攻海林站、以誘日軍、日軍出擊、救國軍輒伏處山陬中襲擊之、斃日軍二百餘、於是日軍乃不敢出戰、每日祗以飛機偵察各處而已、救國軍以日兵反攻爲守、因亦改變計劃、由王德林率二千餘衆、仍攻敦化、以分日軍兵力、同時以聲東擊西方法、由劉振邦率衆二千餘、攻海林·寗古塔·牽掣該方之日軍、丁超復率自衛軍七千餘、由延　縣繞出海林之後方、襲取一面坡·烏珠河、截斷日軍歸路、并向哈埠進展、李杜另率自衛軍三千餘、出方正取賓州、其别動隊騎兵千名、則於今日（十日）午後三時、已出現於哈東老山頭黄山嘴子一帶、日軍因奇兵襲擊殆已無所措手、今日哈市一般漢奸、受日方支配慶祝僞國成立、陡聞此訊、羣起恐慌、商家亦歇業閉門、一部日軍約五百餘名、即馳往哈東堵禦、埠内各衝要街巷、則滿放步哨、日本特務機關少佐百武、并往訪東鐵俄局長、索車開長運兵、路局已允爲掛車百節、即晚七時拖長、目下在哈日軍、統計不過千人、故甚形惶恐、駐哈之僞警備第二旅、自本月七日開出賓州、九日午刻於方正縣南二十里、爲李杜部包圍擊潰、殘部退在賓州蜚克圖整理中、駐一面坡之僞警備第一旅劉寳林部、畏自衛重甚、頃聞自衛軍反攻、逃亡頗多、民衆對僞吉林軍、感情極劣、因自衛軍雖在缺乏糧餉之中、紀律殊佳、僞吉軍則到處搶掠姦淫、民衆殊厭惡之也、 
　　黑軍内部、聞有將起變化之說、緣馬占山降日、對哈滿護路軍司令·呼倫貝爾警備司令蘇炳文、擬行更動、蘇本不贊成馬之降日、已將所部第二旅軍隊、集中於海拉爾滿洲里一帶、不受馬之僞命、并與騎八旅程志遠·步一旅苑崇榖各部聯絡、計畫抗馬、馬日前調程旅開哈滿綫、程不遵命調苑旅亦不動、苑雖辭旅長、但其部下依然奉戴、馬無如之何、擬俟僞國成立之後、用軍政部僞令、下令討蘇、并借日兵壯勢、故哈滿綫鋒烟、已不在遠矣、（十日） 
[招商局滬蘇班永盛輪被刦]  
　　旅客無恙但損失數千元 
　　蘇嘉班輪被刦業已破案 
　　招商局永盛小輪、十四日由上海拖公司船一艘、民船五隻、載客一百七十餘人開蘇、駛至中途、忽擱淺二小時、及至十五晨五時許駛經吳江與吳縣交界之半爿港地方、忽遇匪船四隻、載匪七十餘人、持有手槍長槍共八支、先鳴槍示威、即喝令停駛、躍至輪上、將旅客身上搜抄、凡鈔票金銀飾物及細軟、連身上衣服、均被剝去、又將衣服華麗旅客一人·及司機一人擄上匪船、由匪首訊問明確、知非有資產者、當即釋放、延至六時許、乃命該輪開行、該輪於正午抵蘇、是役雖未傷人、但旅客已受驚不小、後由賬房查明旅客損失約在五六千元之數、當報告軍警機關及治安會、迅予設法保護航行旅客安全、 
　　十三日由蘇開往嘉興之寗紹公司寗昌小輪、行經吳江縣境之砲臺灣地方、被匪攔刦、并擄去男女肉票多人、事後經平望水公安十五隊長張桂芳、會同第二隊長李筱堂、吳江水巡隊薛隊長、率領師船十餘隻、跟踪追勦、乃於十五日下午一時許、在廟前鴉河浜地方、遇見該帮盜匪、共有匪船六隻、匪徒四十餘人、初遇見岸上匪哨三四人、開槍互擊後、匪漸增多、雙方遂正式開火、激戰二小時、匪始不支散竄、當塲擊斃匪徒一名、傷匪二名、生擒李鳳子一名、李爲吳漊人、獲匪船四隻、長槍三支、在二匪船内救出男女肉票十二人、全係寗昌輪上被擄去者、姓名如下、㈠葉如音、二十九歲上海人、申報駐京採訪、㈡曹中和、二十三歲蘇州人、㈢錢保卿、四十九歲蘇州人、㈣宋子傑、二十九歲平望人、㈤宋陶氏、二十九歲、㈥宋大媛三歲、㈦周小姐蘇州人、十九歲、㈥祝小姐、二十七歲寗波人、係蔣介石之戚、㈨祝家娘姨四十九歲、㈩祝小囡三歲、㈩㈠殷華麗、二十七歲、㈩㈡陸某、所有寗昌輪被擄者、全數出險、當夜宿於横　、據云、被擄後、即遭禁閉於二匪船艙中、曾被一再恫嚇威逼寫信回家勒贖巨欵、贖價甚巨、祝小姐需十萬元、其餘數萬元不等、自被綁至出險時止、共在匪船四十九小時、幸當局破案迅速、未受長時間痛苦、并悉被刦時、旅客雖紛紛跳河、事後經水警搜查、并無溺斃、 
 
