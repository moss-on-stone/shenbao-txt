# 1905 - 52 - 4911443

 

Page 1

 
 
   
 
 

Page 2

 
 
[電傳諭旨]  
　　正月二十三日内閣抄奉上諭吏部左侍郎著繼祿調補壽耆著調補吏部左侍郎欽此同日奉上諭山東兗泝曹濟道員缺著黎大鈞補授欽此同日奉上諭理藩院左侍郎著明啓補授欽此同日奉旨正黄旗漢軍副都統著堃岫補授欽此 
[論練兵之無效]  
自十九世紀文明大啓歐美諸驕子遂乘其船堅砲利大展其長駕遠馭之雄圖而大西洋之驚風駭浪遂越太平印度諸洋而磅礴震撼於亞東之一大陸吾老大帝國適當其衝彼則着着爭先吾則事事落後龎然睡獅瘡鉅痛深於是謀國者號於衆曰吾國之不振由於兵之不精也乃購船砲練洋操亟亟皇皇亦趨亦步然行之二三十年而卒無效果此何故耶夫兵者國家命脉之所繫焉禦外侮靖内訌養之千日用之一朝其關係之重大爲何如也然非勤加訓練則無以壯其膽力而鼓其精神非優給餉糈則無以贍其身家而得其死力中國營伍之弊至今日而已極而糧餉之薄又爲各國之所無缺額扣餉視爲常事其身任統領者皆由營謀鑽刺而得平時徴歌選舞飬尊處優不知操練爲何事其投充營勇者又皆市井無賴游手好閒之徒胸無點墨目不旘丁結交匪類爲患閭閻無一合軍人之資格者一量有事殺賊則不足優民則有餘夫以如是之兵如是之將而欲與泰東西各國節制之師相見於槍林雨彈之中無怪乎望風奔潰一敗而不可收拾也近年衮衮諸公鑒於庚子之挫辱怵於國步之阽危羣創練兵之議以圖自强旣設練兵處於京師又派兵部侍郎鐵良南下順道查閱各省營伍觀其覆奏則除湖北之常僃軍爲最優外其餘江寗江蘇江西安徽河南各營旗或操法平常或廢弛最甚於是朝廷降嚴旨將統兵各大員革職并諭該督撫等振刷精神將水陸各軍及武備學堂切實經理按照練兵處奏定章程悉心教練以期飬成勁旅餉不虚　各督撫自經此次嚴旨切責未識能實心辦事力圖整頓以副朝廷之希望否也嘗謂中國官場之大弊有五一日粉飾二日因循三日瞻徇四日欺罔五日推諉大化爲小小化爲無彌縫掩蓋難得糊塗是日粉飾尸居餘氣無事爲福畏難苟安憚於改作是日因循權要難違親舊宜頋蒂固根深牢不可破是日贍徇是非顚倒黑白混淆上下蒙蔽不可救療是日欺罔畏首畏尾得過且過放棄責任不知義務是日推諉此五弊者不出於此卽出於彼内而軍機政務部院堂司外而督撫司道府廳州縣無不以此爲不傳之秘笈藏身之窟宅一事如此事事如此雖有良法美意一經若輩之手俱成一紙具文無復絲毫實效是以商部之設已閱二年而商務之衰敝日甚某親貴且屢以冶游演戲見彈章矣練兵處搜括脂膏盈千累萬萬而兵制之改良無望某侍郎且以任用私人糜費鉅欵被叅劾矣故中國而不欲自强則已中國而苟欲自强則必力袪此五弊然後兵事方有起色若僅僅改頭換面敷衍塞責雖朝廷日日以練兵責諸各督撫而管兵之疲弱如故也器械之朽敗如故也各疆吏之在用私人各統領之侵餉空額亦如故也有形式而無精神有虚文而無實效將驕卒惰文嬉武酣其何以自立於二十世紀龍爭虎鬥之劇場也哉 
[香港戒嚴廣州]  
　　近日香港各營盤砲台均紛紛添運大砲加兵防守並由非州調來黑兵二千各一似有非常警僃者或謂係防某某諸國而起然耶否耶 
[西伯利複線鐵道籌辦三欵]  
　　俄政府擬設一西伯利亞複線鐵道前　由遞信大臣將此意發表據稱所欲設之西伯利亞複線鐵道已開特别諮問議决三欵矣一擬於西伯利亞鐵路某綫區增造一複綫鐵道以擴將來搬運之力二設一特别委員會以鐵路布設局長米哈伊若扶士克爲委員長以遞信海陸軍三省及會計檢查院所　遣之代表者爲委員先勘定建設複線之區域豫算經費數目并籌商建築複線所需附屬房屋之緩急核明呈奪三由國庫一千九百五年度之當年經費内開支一千萬羅卜以爲建築該複線之費用譯臺南報 
[新設駐南非洲領事啟程廣州]  
　　前任新嘉坡中國總領事劉觀察玉麟新簡爲南非洲總領事兹己於日前啓節赴新矣 
[圍剿三角洞土匪廣州]  
　　廉州地方界連西省土游各匪勾結肇事月初某日駐紥靈山地面宋管帶安樞聞報三角洞有匪聚衆卽由檀墟拔隊馳往圍捕適與匪遇鏖戰之下匪力不支斬獲匪首十二級生擒五名起獲被擄男婦四口奪獲槍械多件餘匪均散旋將匪屋焚毁一空然後收隊官軍亦有傷亡者其生擒各匪均帶回營中被擄男婦則交該親屬領去 
[不允代奏續考經濟特科京師]  
　　日前翰林院某君呈請代遞封奏一件聞係條陳續考經濟特科等事掌院學士見其語多輕浮不爲代奏 
[政府擬召用滇撫]  
　　雲南巡撫林紹年治滇頗有循良名譽政府擬令内轉與以重要之位置云譯大阪朝日新聞 
[彙錄力爭粤漢路權電文廣州]  
　　粤漢鐵路廢約一案由本省紳商會議多次迄無成說正月十三日又在省城一德社之天后宮會議蓋因去臘張香帥兩接外部電文促令粤紳速卽會商籌定辦法隨經粤紳電覆香帥并電雲帥正月初二日接岑帥行轅來電初八復接湖南巡撫端午帥來電故各鄉紳又復會同商酌也兹將各電彚錄於後○去臘十二月廿八日粤紳　香帥電 
 
 
 

Page 3

 
 
武昌張宮保鑒有電敬悉鐵路合同係中國與美商訂立嗣因合興公司顯背原約始議作廢美廷雖有保護之權此則不在保護之例三省士民不服若令以美接美難保不再蹈前轍致激他變况股票能以優價贖回他日亦可以優價沽出是美非美何從考查又鐵路交與美商承築中國仍有自主之權欵雖美欵路是我路約由我立背約應由我廢僃欵贖路何謂搶劫現在中美交好美廷素敦信義諒必不袒背約之商致碍公理倘堅持不廢三省商民另築一路以圖抵制粤民萬衆一心有進無退我公忠義中外同欽務望設法維持三省託命禱甚盼甚銓萃道鎔慶桂國廉崇齡曁合省紳商等同叩儉（致岑雲帥電同）○正月初二日岑雲帥由梧州來電廣東張安帥伍太史諸公鑒儉電悉伍太史諸公覆香帥電𤍠誠可敬美公司贖回路股已明認肯約之咎我如堅持作廢被自無詞可解愚見以爲美廷旣不顧公理出頭與我交涉似宜堅執原議援據法律逕向美廷伸論惟中國深曉洋律之人恐不易得似必須延聘一外國公正律司代爲控告辦理較有實際否則徒持空言相爭恐延擱愈久愈難收拾如何之處卽乞我公與伍太史諸公熟商酌定逕電香帥商辦○正月初八日湖南端午帥來電云岑制台張撫台並轉伍叔寶太史洪鐵路贖約事湘紳持之甚力昨見龍待郎諸公致香帥電略云比股卽眞收回該公司私售在先豈能無罪况往日私售今又收回反覆難信安知後日不仍售出總之約已逾期似可作廢該公司先時私售與比尙且甘心今日顯歸中國豈不冠冕美贖比股比人未謂美人刼搶中國收回中國之路可謂搶劫乎美人贖回於旣售之後足爲此路可以收贖鐵證若慮妨美體請卽援美人贖比之例稱爲贖約不稱廢約美贖於比比之名譽無損華贖於美美之體面何傷目下三省士民協力籌晝若驟激之恐美商在華辦之必多棘手美政府於公司數十百人尙須多方保護華政府於三省數千萬人豈能全用壓力美國固重民權華民豈無公理請逹外部轉美使力爭 
[川漢鐵路支線開工]  
　　川漢鐵路自湖南長沙府經常德府辰州之支線已於去年八月間擬定接續由英國工程師測量其大略工費約且千萬兩内六百萬兩由湖南省籌措已定於日内開工矣譯大阪朝日新聞 
[盜刼普寗官署廣州]  
　　潮州府普寗縣馮大令因下鄉彈壓械鬥月餘不能了結正月初一夜忽有匪數十人喬裝馮令乘坐大轎隨從人等各手執正堂燈籠叩城而入直抵署内將各家人書辦綑縳隨搜掠銀物呼嘯而去斯時差役以爲大令回署均不覺察是誠刼案之别開生面者也 
[飭拿礦痞金陵]  
　　鄂督張香帥以痞棍高瀅暨竹山縣署已革號房徐某濳蹤滬上揑稱竹山礦産歸伊招股開挖致有道員交煒具禀來請承辦竹邑礦山之事因卽咨文江督周玉帥飭屬一體查拿並飭滬道密查高徐兩痞棍蹤跡緝獲解鄂懲辦刻下玉帥已飛檄滬道袁海觀觀察令卽嚴甫礦痞高徐兩人解鄂矣 
[領事更調宜昌]  
　　英領事葛福君前年來宜頗洽人望現已調署四川成都總領事故成都領事謝立山君於初八日卽由川下行至宜昌新任領事奥泰蔚君亦已由漢口起身不日可到宜接任 
[改聘監督常熟]  
　　游文小學堂監督季似谷茂才去歲以不洽輿情學生全班告退當經董事龐邵二公辭却改聘蔣芝範拔貢接充季某忿甚今正於石梅枕石軒茶室遇蔣初則口角繼以掌頬嗣經友人勸散蔣某遂卽辭監督之任現經董已改聘丁秉衡接充矣 
[學堂增額九江]  
　　九江中學堂向額八十名現在府尊孫景裴太守以經費尙有盈餘擬添額十名以廣造就已出示招考矣 
[學堂籌欵武昌]  
　　湖北學堂最多經費亦鉅目下尙有育嬰盲瞽敬節存古魚雷諸學堂次第將興需費尤多故督憲張宮保自集學務處各員籌畫一切聞各員均有條陳以僃探納云 
[俄求主筆]  
　　大阪朝日新聞云俄國自開戰後創立一機關新聞名遠東報極力煽動清國人以與日本反對無如購閱者寥寥乃又欲設立一大新聞館以求逹其目的現正在經畫一切招請主筆特不知有老帥宿學供其驅策否 
[格外通融松江]  
　　去歲臘底郡中因漕拆及洋水事由郡紳廖應蘭太守顧香遠太史等聨名電禀省憲隨奉撫藩兩憲電批松江府妥辦府尊田紹白太守遂邀集郡紳曁華亭縣孫花樓婁縣黎子新兩太令議令米折兼收洋水申十文發電禀復今正郡紳復遞禀太守旋奉批小略謂此案前已妥議嚴禁漕書不准勒折仍照向章本折兼收並將洋價格外通融每元照市遞加到二十文以示體恤飭卽傳諭各糧户凡完本色者務當選乾潔好米勿以醜米凑交依限完納掣串可也 
[續紀禀開白茆河情形常熟]  
　　前常昭紳士徐 * 
太史兆瑋等禀開白茆河情形已略紀本報兹錄其呈都察院原稿於下爲改浚河道緩急失當擬請仍開白茆幹河以蘇民困呈乞代咨事竊兆瑋等於光緖二十八年公呈江蘇撫院恩請開浚蘇州府昭文縣境内白茆河緣該河由常熟上承長洲元和無錫金匱江陰諸水以逹於海實爲蘇常二郡宣洩尾閭自同治八年援案由得沾水利七縣攤徵開挑後今已三十餘年河身節節淺阻以致腹裏支河水滯難消旱撈頻聞災荒迭告籲請援案籌欵履估開浚當由撫院飭蘇藩司委員履勘該河因潮沙淤積最淺之處已成平陸估計開挑經費與司治八年分共用錢八萬餘串相等請援案就得沾水利之七縣於忙漕項下先行帶徵分作十成攤派計昭文三成常熟二成長洲元和無鍚金匱江陰各一成匀分三年徵完於二十九年下忙爲始核數帶徵等情凡在商農同深感戴謂此河早一日修治卽早解一日倒懸乃兆瑋等恭讀邸抄知撫院恩於升署漕督時奏請將二十九年分各縣徵存白茆河工費錢二萬四千餘千移浚徐六涇次開白茆裏河北轉李墓唐逹徐六涇以資蓄洩伏查徐六涇與白茆河雖同爲昭文出海幹河而河身大小迥殊地勢高下縣 
 
 

Page 4

 
 
絶邑西南陽城施城巴城昆城傀儡諸湖蕩之水惟白茆河鮎魚口首當其衝經流八十餘里而後逹海若徐六涇則長僅十餘里左有滸浦右有高浦衹分洩上流青墩塘梅李塘諸水不甚慓悍潮沙最易停積自光緒十八年大浚後僅越十年已形淤淺卽使開浚深廣尙不及白茆洩瀉之易况海口北高南下斷難逆挽湖蕩諸水使順流出口此徐六涇之不便宣洩者一也白茆支河李墓塘狹僅一帶長逾二十里欲使上游諸水暢行無阻非一律深闊不可而兩岸民居林木動輒窒礙開鑿亦非易事考白茆之當濬首在疏洩湖水蓋歲旱則内湖之水尙資灌溉設遇　霖湖水暴漲則汜濫横溢一瀉東下倘紆迥其途勢必停留淹久蘇常兩郡低區皆有受澇之虞此李墓塘之下便宣洩者一也白茆海口尙深通無阻而裏河支家壩南渡橋等處幾不容𦨔或値亢旱之年湖水無從灌注沿河民田數十萬畝艱於戽水勢必耔粒無收前人用湖不用江之說原慮渾潮攔入河身易淤故築港口大壩以蓄積清拒渾今渾潮既經遏阻湖水又不通流白茆自李墓墉口抵海尚有二十餘里汊港俱已淺涸旱潦均可成災商農何從轉運此白茆全河之不容緩浚者又一也自來官吳名臣如宋之范仲淹明之夏原吉况鍾周忱海瑞國朝之慕天顔林則徐丁日昌莫不以濬治白茆爲急務使徐六涇可以宣暢下流諸臣豈智不及此詳稽蘇省水利諸書初無徐六涇可代白茆河宜洩之說惟康熙時編修陶貞一議濬白茆裏河至北港口導之北轉使同歸徐六涇以入海意以白　自北港口而下已成石田徐六涇通利無滯惟開北轉一叚所費較省不得已而爲此變通之術耳然查康熙四十八年總督邵穆布巡撫于凖奏准開濬白茆卽在貞一建議之後是當事固未從其說也今北港已湮故道孚墓塘僅通細流導河北轉萬不可行不知撫院有何確見遽更成議夫河道容有變遷而白茆則講水利者不聞異說輿論每存意見而今日則主急濬者人有同心在撫院于遷櫂之時匆促出奏或誤狥委員之飾詞輕改千年之成蹟然以三十餘年昏墊之怨咨億萬姓雲霓之冀望卽不俯察民情亦當同諮衆議况以攤徵白茆爲名而移浚他河朝令暮更亦恐有傷致體事關民瘼未敢緘默爲此聨名籲請恩准咨行署撫院端覆勘情形仍照原案奏請將各縣徵存白茆河工費錢二萬四千餘串提歸開浚白茆之用餘款分二年攤徵擇日開工以慰民望而解倒懸不勝感激之至 
[湖北各局廠現情武昌]  
　　湖北近數年來局廠林立銅幣局銷路最宏獲利約百萬左右銀元局官錢局獲利亦各數十萬至紡紗織布兩局改爲官督商辦盡力整頓日有起色兼之日俄事起東洋紗不能入口鄂紗益暢行無阻獲利較布局爲優惟繅絲廠因外洋絲價减盤存貨有四十萬兩之譜所耗已不資矣官磚廠銷數亦滯通盤計算得失各半云 
[蘇撫陸春帥由滬回杭江寗來電]  
　　新簡江蘇巡撫陸春飾准二十四日午刻乘鈞和兵船起節由滬赴杭州珂里 
[警要更章漢口]  
　　漢口警察局共六所每局經費計一萬串以米捐津貼爲大宗當道以各局章程未妥擬改委警察學生擔其義務局員則一律撤委 
[埠頭斂錢常熟]  
　　昭文船埠頭瞿山狗素藉運糧米爲名向各船户索費每船勒出洋二元昭境貨船共有四五百艘所得甚钜後以船户控告斥革去冬設法鑽營復充此缺今正運解糧米山狗故智得萌强行需索並聲言署中帳房家丁均有陋規如有船户抗違必須送縣押究各船户衹得飲泣吞聲莫敢與爭有地方之責者亦聞之否耶 
[綢莊被盗漢口]  
　　漢口小蔡家巷正街鼎記綢縀號去歲因欠籖捐局約五千金將該號發封不料臘底有巨盜入内安設鋪帳度歲無人覺察併將號内陳貨悉行竊去數約七八千金事後號主赴廳報案由廳尊胡刺史親勘後將屋加封一面嚴緝盜犯 
[金陵官事]  
　　狼山中營遊擊朱啓詠撤任聽候參革後所遺員缺以候補遊擊何復勝請補奇兵營游擊彭仁壽因病出缺以叅將王立清借補○揚州營中軍守僃孫紹貴撤任以候補守僃諸鵬飛署理○山陽縣葉大令芸因病請假當經江藩司札委單大令淋往署清河縣侯大令紹瀛因病出缺亦經方伯札委祿大令德署理兩大令正擬奉檄啓行昨忽奉蘇護撫效中丞電飭江藩司轉令兩大令各從緩赴任未知何故○南洋督練公所兵備處朱菊尊觀察現奉周玉帥委查洋火藥局一切度支以便併歸兵僃處辦理其現辦斯差之奭召南觀察瓜期已满尙未奉委别差○現辦金陵下關掣騐局胡紱卿觀察與署江督周玉帥世交兹以正陽關鹽釐王鈺孫觀察瓜期已届例應改委接辦玉帥卽派胡觀察前往辦理其下關掣驗則另委唐子中觀察接辦 
[蘇州官事]  
　　丹徒縣知縣張招棠因鄉民聚衆閙漕辦理不善經上憲撤任遺缺由藩憲陸申甫方伯遴委奉賢縣郭重光調署遞遺奉賢縣缺酌委候補知縣陳其壽署理○常州府訓導楊廣文寶森荆溪縣訓導顧廣文雲經上憲札飭互相調署○省垣續僃全軍　　一差由護撫效述堂中丞札飭候補道楊觀察慕璿接辦已由寗奉札來蘇於二十日到差矣 
[贛省官事]  
　　新正某日江西藩轅牌示云廬陵縣潘敦先期满調省以現署鄱陽縣郭曾準調署所遺鄱陽印務以現仕進賢縣調補鄱陽縣陳慶綬飭赴新任遞遺進賢印務以長寗縣唐文鼎調署遞遺長寗印務以署宜春縣汪春源調署遞遺宜春印務以現署南康縣阮保泰飭赴新任遞遺南康印務以准補斯缺鍾祖彤飭赴新任又署定南廳同知黎開湘據報病故以實任斯缺章家駒飭回本任又署弋陽縣鍾元贊期满調省以准補金谿縣王易署理 
[湖北官事]  
　　武昌督糧道一缺已奉旨裁撤計按年廉俸及雜項一切約四萬兩此欵卽留僃新設鶴峯道俸廉及一切開支之用○漢口會審局員胡慈圃刺史已署夏口廳缺所遺會審差暫由吳小山二尹代庖聞各領事不甚愜意須新任江漢關道繼蓮溪觀察接篆後再行酌奪○督轅前奉廷寄飭查内地礦山若干各屬 
 
 

Page 5

 
 
所設學堂若干各屬通年所結案件若干迅速入册列表報告因卽通飭各屬　律彚報計鄰近各邑已早竣事尙有鄖陽施南德安諸府縣未報遂電飭各屬限月内截止違則撤任 
[上海道札公共租界讞員文（爲私撤范黨信件事）]  
爲札飭事照得沈根福林慶全一案飭據該員查復訊無確據等情查此案准商務總會送到洋貨帮裝　行兩業衆商公禀據稱范高頭羽黨尤以沈根福林慶全二名爲黨魁該匪聲氣互通往來簿據信件班班可考上年經捕房於范高頭船上搜出當解送沈林赴廨時己一併呈棠足爲鐵據乃公廨竟將信件私撤趁商家各有年事之時判令交保釋放捕房請將信件交出以証沈等爲范黨之實乃以業經遺失爲詞捕房因堅索信件遂將沈林解回復押該信件爲匪等要據斷無遺失之理如准覓保開釋將來嘀業萬難安穏現幸案尙未結請飭盡法懲治等情到道如果沈根福林慶全實無爲匪確據何以該商業等言之如此鑿鑿究竟捕房解送該兩犯時會否有簿據信件其中如何開載合亟札查札到該員立卽據實禀復以憑察辦毋稍隱飾致干電咎切切此札 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滇撫林奏敬陳滇省實在情形一切解欵懇免再泒摺]  
　　奏爲敬陳滇省實在情形一切解欵懇免再派恭摺仰祈聖鑒事竊維滇居邊瘠盡人皆知而實在詳細情形非逐一考查隨事印證卽亦難於指實臣三次蒞滇隨時留心察訪合所聞見其瘠若爲難之處知之稍詳不能緘默能敬爲皇太后皇上縷晰陳之查富强之原首在農工滇省幅員之廣視江浙不下數省而地曠人稀步步皆山常有行程經日不見村落田園欲求一旅舍民居亦不可得官員赴任卽在輿中過夜商貨駝馬徒行之人則團聚露宿以蓋馬之毡自覆謂之打野其荒凉如此有田之處復以缺水爲難多恃天雨名曰雷響田蓋必雷雨時行始可耕作收成最爲歉薄間有種稻而雜糧苞榖爲多若中甸等處僅産青粿東昭涼山則僅産洋竽通省居民除耕種外業工藝者尤屬寥寥甚或有鞋帽繩帶之屬亦必由外省而來者本省絶少手作熟貨轉輸以出其拙而日惰如此農工若是商贾可知有之則惟土藥最爲大宗餘多小販而已所以民間之若居室則半皆草屋卽省城閙市鋪户門面亦約只一丈之寛深衣食則有畢生莫得棉布終歲莫食米麥之人其貧窶艱苦未可言狀嘗証以劫搶之案往往每名分贓只千餘錢或數百錢意盜賊皆鄰鄉近邑之人豈無耳目旣舍性命何以僅圖博此區區則　富之少可想又証以釐稅所收土藥鹽居其七八百貨僅及二三則局面之窄可知此民貧之大槪也至於官缺院司道府卽總督歲入不過萬餘藩司較　約在兩萬各道有僅及四五千者各府有衹二千零者同通州縣凡廉俸津貼錢糧稅契陋規平餘合而計之每歲所入能及五六千者卽爲上缺最少者祗有千餘兩辦公贍家往來夫馬悉出其中恒虞不給從前提舉三缺尙可稱腴自前撫臣奏明勒提歸公以購槍砲近亦甚形竭蹶佐貳以下更不待言候補當差薪水不足食用雖釐差較好然亦視年歲之豐歉商路之通塞而難於預定且各項差缺路途窵遠及有烟瘴者頗多証以尋常委缺每有托詞規避及捧檄不行者年必數見釐差亦常有辭避及借故求卸且間有禀請永免委釐之員似向之所聞非盡虚語再証以身所親歷臣由實缺知府到省蒙恩洊至封疆且素習儉樸所處非無在滇稱腴之缺乃十年外任未能置一畝之田一椽之瓦則他人一槪可知此官貧之大槪也所以光緖二十七年新案賠欵滇省每年奉派至三十萬維時臣任藩司與督撫臣再四熟商凡有言及畝捐房捐等類槪不敢辦而事關緊要不能以一省之故致朝廷失信外人竭力籌維設法搜剔自院司以至佐維差缺各項開支局費薪水津貼苟可減者無不减之凡糧餘稅餘漏規雜欵可提者無不提之湊及纎微有每缺年提數十兩每員月扣三四兩者幸得足數按期照解逐欵奏明有案良以滇民之苦瘠至此萬不敢再有剝削轉致傷政體而失民心此臣前賠欵未敢分毫累及小民之實情也本年迭奉廷寄部咨練兵處咨奉旨飭籌各欵復經臣與督臣及各司道迭次熟商凡各局所差缺漏規中飽外銷浮費等項前次實已剔提凈盡未可再事追求而値此時事艱危練兵要政非各省恊力籌湊則所關極鉅問心何安不得已於土藥錫廠粤鹽等项極力設法自光緖三十一年起每年認解十二萬兩若遇收數起色年卽多解數萬亦尙不難臣前奏已聲明在案蓋此數者雖全視外省之銷運暢滯爲衡然取之於商十二萬尙有把握若取之各项差缺勢必變本加厲巧取傷民釀成鉅患得不償失故奉到各件有當卽覆奏者有遲遲始奏者職是之故此本年　飭籌欵臣未敢再議搜及差缺之情形也獨是地方旣貧瘠如此爲民興利亦有甚難滇富硔質而無如土法開採不能深挖未易獲利若有數百萬鉅資非不可逐漸試辦杜覬覦而挽利權乃官欵旣無從籌公司亦不易集往年硐淺林多外省殷商開探得利來者尙多亂後則習礦無人硔商亦散舊廠更硐老山空無從振起除現開各廠外餘皆屢試無成礦務之不易如此欲謀興商又無大宗貨物出産且山路崎嶇轉運極難人員馬駝均非易易所以百物皆自遠而來異常昂貴尤甚者蒙自通商個舊廠旺稍形輻輳乃米則每斤百餘錢肉則每斤三　餘錢他亦稱是非運致質鉅何遽至此至各處山林鄉僻未必無實棄於地而面無精於辨識之八易於轉運之路則亦無可如何商務之不易言又如此所以年來極力籌維急派出洋習實業者凡數十八並經迭飭所屬　勸民間逐漸墾荒認眞樹藝加意牧畜講求工作建設省城習藝所整頓舊設普濟堂令習織布編帶綑繩製造等事瞽者教以磨香跛者教以打辫又於城内外各設自新所拿獲竊賊令習組藝勒作苦工並通飭各屬一體仿辦又派員種桑百餘萬種　樹百餘萬桐樹十餘 
 
 

Page 10

 
 
　　萬陸續分給近省州縣及省城鄉民領種者現尙踴躍並　蠶　　放蟲煮蠟以爲之倡現已聘到浙江精東洋法之蠶桑教習　設學堂總期爲民興利免多曠士遊民但果否收效計亦必在數年以後臣之本意籌欵有餘尙欲奏請規復前給各官津貼免扣二成薪水庶足以資策勵而示體恤乃未能遽及不無耿耿於心所以前撫臣原奏先有惟冀關漕收數足敷三成庶滇省得稍緑財力移爲整頓各項要務之語也但目前苦瘠如此又迫近緬越路工遊匪處處可虞當此民心未靖民力拮据先後奉派籌欵已認解至四五十萬之多實已極形匱竭可否仰懇天恩敕部立案以後凡有派解之欵免其再派庶以重巖疆而甦民困　朝廷南顧之憂所全實非淺鮮臣將離任無所用其推諉畏難但知之旣確不敢不據實陳冀無員聖主綏邊安民之至意所有敬陳滇省情形懇免再有派解緣由理合恭摺具陳伏乞皇太后皇上聖鑒訓示謹奏奉 
硃批户部知道欽此 
[署粤督岑奏請將大小衙門沿用門丁積弊永遠革除片]  
　　再門丁之㢢更甚於吏胥吏胥之於官尙遠而疏門丁日侍官側最易窺伺官之喜怒以施其伎俩其在長官衙署則假竊威福遇事招摇而州縣爲親民之官若輩播弄其間爲害尤不可窮詰迭奉諭旨裁汰吏胥此項蠹民之門丁尤應革除臣歷任各省均改派收發委員上年抵粤卽嚴札通飭將大小官員衙署沿用之簽押稿案名目一律禁革詎料仍有署廣西桂林府全州州同劉蔭琛縱容門丁串役詐贓情事先經桂林府知府吳徵鰲查悉隨據事主蔣志道等分呈控告當將門丁李雲甫李松甫二名提省并傳原告蔣志道等到案由桂林府知府吳徵鰲督同讞局委員研訊據李雲甫李松甫供認串同書辦蔣吉安借案嚇詐得贜三起不諱並經原告蔣志道等質訊確鑿禀請懲辦前來値此禁用門丁嚴防詐擾之際非嚴懲一二不足以　效尤當將李雲甫李松甫二犯親提正法並飭全州勒緝蔣吉安到案究辦該署州同劉蔭琛知情故縱罪實難逭相應請旨將署廣西桂林府全州州同准補融縣長安鎮巡檢劉蔭琛卽行革職發往新疆効力庶骫吏知所儆戒或可稍挽頽風抑臣更有請者門丁所利者吏之貪而所忌者吏之廉中材以下本可勉爲循謹而若輩必多方聳動使官不能廉然後得售其奸而肆其毒若不肖　倚之爲心腹用之爲爪牙推波助瀾害更胡底卽如已革廣東南海縣知縣裴景福婪酷昭彰固由天性陰險然非其門丁相槐軒廖錦三等傳翼爲恨當亦不至斯極此等積弊恐不獨兩廣爲然可否仰懇天恩明降諭旨將大小衙門沿用門丁之弊永遠革除庶得稍肅官箴藉甦民困似亦整頓吏治之一端理合附片具陳伏乞聖鑒訓示謹奏奉硃批著政務處通飭查照辦理欽此 
[漢口]  
　　俄國駐漢領事官向附居道勝銀行内去歲就法租界怡元洋行對門起造公館共計工程銀四萬餘兩除付外尙欠銀一萬餘兩工頭屢收無着曾在江漢關道署禀控亦不得直比至臘月廿八日因被工人逼索工資遂糾同衆人至領事署欲以一死相拚幾致釀出交涉重案幸署中執事華人力爲排解併措付銀兩若輩始勉强散去漢口禮和瑞記兩洋行與八帮華商交涉一案現已了結禮和共賠銀六萬餘兩於去歲臘月二十日及二十三日兩期交清瑞記之欵由夏口廰馮少竹司馬與德領事官墊付刻下兩行與華商照常交易矣○正月初六夜漢口花布街慈濟堂對門泰昌福忽兆火災僅燬一家餘未殃及同時武昌城内劉裕大布店亦遭火患向劉裕大在禮和洋行保有火險銀四萬五千兩○鐵寳臣欽使會同張宫保及洋員於去歲臘月二十三日清晨蒞護軍營閱看各勇體操大爲欣賞至二十五日辰刻在獵馬廠閱看行軍分甲乙兩隊甲隊作攻擊狀俱紥藍巾穿紫花布衣褲乙隊作守禦狀俱紥靑巾穿靑衣褲兩軍對壘如同大敵鐵使顧而樂之復又至湯孫湖閱看演放水雷迨返旌時已夕照銜山矣併聞演放水雷時凍斃勇丁數人除棺殮外張宮保又優給養卹銀兩由其屬分别祗領 
[安慶]  
　　北門集賢關外有吳某者游蕩爲生漸至流爲匪類族人恐被波累擬設法瞽其雙目甲聞之聲言將於夜間放火報仇族衆大懼約同地保等在山麓挖坑深約四五尺欲將甲活埋致死其弟潛奔縣署嗚冤縣主鄭大令遣人前往驗訊得實卽將吳姓爲首數人及地保提案各笞數百板以儆○日前祁門縣禀生謝　餘等在縣南鄉集資設立小學一所因常年經費無著禀請學務處擬於應完本地茶厘内加抽學堂經費以資津貼旋奉批准謂該生等皆係茶户以自捐之欵自辦學堂究竟應否歸茶釐局員代爲昭引扣存有無窒碍抑或由該生等選舉董事呈請縣諭自行扣收以省周折之處仰祁門縣迅速督飭該生等公同體察情形悉心妥議禀覆核奪○皖中安慶府中學堂業已擬定章程俟高等學堂移入新建府學堂後卽以所餘房屋開辦日前府尊裕太守委定候補知縣賈士駿爲監督巡檢解崇輝爲提調示期二月初一日考試所需書籍儀器委賈大令赴申購辦○去冬桐城縣東鄉迭出劫案尙未破獲臘月下旬某日又被盗數人持械破扉而入劫去洋蚨若干并無拒傷數人 
[蕪湖]  
　　已故陳潤甫太史同禮前在蕪邑城内上水門創設織布廠公司禀懇商務局轉咨商部請准專利五年已奉部飭照准現已招工開辦矣○現任含山縣汪子元大令履新未久劫案頻仍客臘有晉元錢莊代解庫欵銀三千兩舟泊運潛鎮附近被匪劫掠一空又銅城閘地方有白晝搶劫徐姓之事此案情重大者其餘不勝枚舉○含邑徵收錢糧向係本折聽民自便大令則欲一律繳洋經紳耆赴皖省控告業奉憲批仍照舊章而大令仍勒令以洋折銀冀陽免浮收之名而陰獲洋餘之利小民誠無可如何也○蕪湖襄垣小學堂招考學生本籍三十名客籍二十名昨奉邑尊蕭策吾大令出示曉諭訂於正月二十四日扃門考試○商務局喬小鶴觀察擬籌欵仿辦半日學堂爲商業中人開通智慧除出示曉諭外並 
 
 

Page 11

 
 
　　傳集各帮紳董演說半日學堂便於商人課學之利無如誨者諄諄聽者藐藐觀察遂决意俟商會辦成再行續議辦理○巡警局總辦童次珊觀察前因局用支絀經費難籌禀請皖撫誠果泉中丞擬添籌烟膏捐按燈輸納以資經費業奉中丞批准暫行試辦兹聞各烟館擬具禀總局籲懇免辦略謂上年己奉上諭烟膏捐一律豁免今仍復　燈抽收似獨使蕪埠向隅云云未識觀察能准如所請否也 
[紹興]  
　　浦江縣境多山每於夏間輒發蛟水去夏由楊吉人大令督率紳耆設法疏洩得免成災深恐復滋後患爰爲開通河道并諭民間開墾荒地種植桑麻以興自然之利○蟶浦濱海之區近忽風氣大開有馮君等籌欵創一時敏小學堂已禀由府縣詳報學務處立案矣 
[蘇州]  
　　省城古橋巷徐姓子年逾弱冠不務正業月初向母某氏索取金貲不允突出利刃猛斫以致受傷倒地當經家人將其拘住縛送長洲縣署禀請縣主蘇靜菴大令究懲七日向祖大馬路淸園烟館於正月初六夜聚集劉盤龍一流人開○盤門外副巡捕頭福爾生查悉率領巡捕多名擁入掩捕當塲將聚賭爲賭徒十餘人當塲拘住解入捕房○齊門内戚某擬爲父母營葬倩風鑑人李某偕至崑山縣治之某鄉閱看祖墓風水事畢於正月初七日附航船遄回省垣駛至沙河塘忽起狂風船遭傾覆幸經旁船設法施救得將李及坐客十餘人拯起惟戚及某甲二人杳無蹤影翌日於數里外撈獲甲屍一具戚屍尙無下落云○去年臘月杪雙林鎮龐姓因事至洞庭東山戚串家舟泊太湖之畔三鼓後突來盜匪十餘人明火執杖躍入艙中當將所有洋銀衣餙攫取一空事後查檢所失約値人百金遂繕單投太湖廳署報案請緝 
[諭用當五銅錢]  
　　昨日上海縣主汪瑶庭大令發出行使當五銅元告示飭十六鋪地甲裘鎮實貼錢業公所并各街巷其示曰爲曉諭事本年正月十四日准辦理寶蘇鑄錢局卽補縣正堂楊移奉兼理江蘇布政司陸札奉護撫憲效批敝局禀擬試鑄當五銅錢與制錢銅元並行流通奉批據禀加鑄當五銅錢與銅元制錢並行流通以濟民用事尙可行希蘇藩司卽速核明轉飭試辦果有成效再行禀報籌議擴充繳錢樣隨發等因奉此除鼓鑄發兌行用外並奉憲諭通行府縣一體曉諭流通移請示諭通用等因到縣准此合行出示曉諭爲此示仰各行鋪户商民人等知悉自示之後所有寶蘇局鼓鑄當五銅錢務與銅元制錢一體通用其各凛遵母違切切特示 
[俄兵回國]  
　　僑居虹口有恒路之俄兵約百餘名於昨日午後將行李等物用小車裝載乘某輪船歸國 
[三續申詳門司踼斃船户晏金寳全案]  
　　來满律師言母庸再問上海縣問徐姓尙有他人能証明毆打情形否徐姓又供船上原係西人惟除我之外尙有一人看見來满律師言該見証前次之供應行存案古總領事云前次問該見証何人踼死死者令其指出問及三次均誤指水巡捕頭梅羅現在該見証又稱非梅羅係門司因見其鬚認出前次因怱怱一視見穿號衣以故誤認兹認淸的係門司伊於未肇事之前曾見過門司實係在船看見並未有人指點死者被毆之時正在搖櫓伊立於傍陸子章供係船上老大肇事時伊在一米店船停泊河邊見被水捕赶開我立在岸故初次打人未見第二次係目覩因其時適由他船跳過已船在船稍擬帮助死者搖櫓見一水捕毆打死者門司首先毆打徐姓嗣又毆打死者此係傳聞我只見該水捕毆打死者用拳打在腰眼兩旁左手拉住辫髮右手毆打未用器械踢過四下拳打十餘下踢倒之後未曾再踢死者蹲下之時身子扭動縐眉不能言語須臾卽死眼睛朝上我用手將死者身體放直當時由他船跳上已船之時恐亦爲門司毆擊故一面喊不要打來满律師又問該見証陸子章又供稱門司前未見過毆打之時初次看見始聞水捕赶船二次係在本船看見上船卽打並未先行吩咐水捕素來如此我原知水捕趕船要河道清楚然當時停船之處並無阻碍門司適離公堂捕頭吉爾阜問陸子章看現在堂上何人係兇手陸稱眼睛不好看不出除非看其號衣古總領事云然則將認號衣不認人乎阿大供稱在岸上看見該船停泊港内橋邊見一水捕由船後上船喝開船因船搖不快割斷繩索用籐條打徐姓該船搖未多路卽停水捕又上岸將死者晏姓踢打拳打十下足踢四下當經船老大求勿打時船上有三人死者被踢兩下卽倒倒後又踢兩下隨卽滾入中艙吼喘氣絶我回船時適該水捕已行該水捕走時將龍旗拔去嗣由船老大上岸至米廠訴說一切當日打後晏不過一刻鐘之内卽死水捕上船之時見其盛怒之下帮伊解纜此次上堂其餘各見証並無一人串通供招陳潘語供稱向在於巡捕舢板船搖櫓爲業於禮拜五日惟不能記請確實日期搖水巡捕門司至垃圾橋呌我從速撑至橋邊某米船上及至橋邊門司卽將米船繩割斷呌我招呼此船迅速開避船上共有水手兩人門司與此米船以先并無仇隙門司吩咐後遂卽登岸迨門司回船此米船仍未開往所以門司割斷船繩并用拳打船中水手亦并非死者另一水手見此情形卽行逃遁門司謂此船如稍遲不開仍須再打隨用籐條示嚇米船果開離少許仍舊停住門司卽登入米船捉住晏金保用拳將其身上略打數下并踢兩次晏金保被打後卽跌入中艙當時亦未喊呌俟門司走後仍然坐起他們相打時我在傍並未動手門司回至舢板後仍照常巡閱直至一點鐘當時我與門司皆不料晏金保就此身死至三點鐘時我就說晏金保是已死了我們船照龍旗一直没有收下捕頭吉爾阜司供稱門司在米船之時陳潘語并未見别人之船來满律師辯稱門司登米船之時手中並未持棍亦未以棍打晏金保陳潘語於禮拜之晚間報知捕頭梅羅只說門司曾經踢過晏金保並未說門司持棍仍未完 
[流氓行兇]  
　　有錢濟生者向爲綢縀生意前晚十點鐘時挾 
 
 

Page 12

 
 
灭鼠皮袍一件行至四馬路西首雲南路德仁里左近忽來流氓七八人硬將所挾之皮袍攫去並欲將其皮馬褂脱下錢不允一人袖出利刃將錢手臂連戳數刀將馬褂剝去一哄而散錢卽投訴大馬路巡捕房由捕頭派捕送錢至仁濟醫館療治幸傷在手臂尙無性命之虞然租界流氓敢如此横行不法洵可謂膽大包天矣 
[鬥毆釀命]  
　　川沙人薛子才在英租界望平街開設刻字店兼售坐褥其夥錢友良與薛有銀錢轇轕前晚在寄園烟館開燈評禮錢預邀播鴻基朱錫林程榮桂周晉生等多人在傍開燈一言不合互相毆打薛不敵而散二十二日後薛約人報復在祥園烟館聚會至五下鐘薛忽腹痛而亡堂館見勢不佳趕將薛送回經其家人投報捕房捕頭以事關人命立傳三圖地保投縣報請相驗其夥錢友良已避匿無蹤昨日午後四點一刻鐘上海縣汪瑤庭大令帶同書差仵役人等臨場相騐旣升座地保唐全坤投案禀訴前情大令卽飭仵作如法檢驗旋據喝報無傷實係氣閉身死薛子掌林訴稱腎已揑碎其一大令著件役細騐的係二枚並不揑碎大令卽傳掌林至案曰爾父並非因傷致死實是氣閉如若因傷斃命何能昨日再至祥園吸烟又問爾廿一日何時回來答稱小的回浦東不在店内所以不知掌林請自行棺殮大令准之卽著具領棺切結又提寄園堂倌胡長春訊問是晩在爾堂内吃烟有無打架胡稱揪扭有之並無毆打情事訊畢隨卽呵殿而回 
[大開賭場]  
　　前日之夜縣差范雪坤之子借大東門内彩衣街龔姓屋中聚集多人抽頭大賭被警察兵探知毁門而入各賭徒恃衆抗毆警勇急吹號呌召集各兵賭徒見勢不佳紛紛逃竄有數十人猱升屋面時在三更之後鄰居從夢中驚醒疑爲火灾開户出觀始知捉賭賭徒中有從屋墮下而損其足者有失去鞋帽者狼狽情形不堪言狀聞當塲拘獲十許人想須解案訊辦也 
[上海官塲]  
　　江蘇候補知府童米孫太守江蘇候補道徐冠南觀察昨日均來申命駕至道轅拜會袁觀察繼至縣署拜會汪大令延入花廳茗談良久始别○松江府經廳孫參軍毓藻江蘇候補知縣季明府逢辛昨日均因公來滬到縣署拜謁 
[上海縣案]  
　　前者海定輪船由汕頭裝載拐匪及被拐小孩十餘名來滬由縣訊辦小孩發堂招領在案前日又由法公堂獲送拐匪應阿寶楊謂南劉晉雲等到縣前晩縣主汪大令升堂研訊應供小的崇門縣人前做錢莊土行生意去冬停歇後收買烟灰度日有乾興烟間主劉晉雲買小的烟灰三十五兩延不付錢十二月二十六日小的往索劉稱烟灰不好不肯給錢後由伊夥楊渭南担保約次日付錢小的後又往索劉已逃逸小的向楊逼索翻賴互扭至捕房管押小的並未拐孩惟去冬曾見劉之烟間内小孩甚多不知是否拐來求鑒楊渭南供小的於去冬十二月初十盤開劉晉雲之乾興烟間至十二日劉領一小孩由後門進來小的問他是何來歴他云是伊朐兄買下爲子小的懷疑著他當夜搬出不許再宿店中後因應阿寶來索烟灰錢無付口角扭入捕房送案劉晉雲供小的前開乾興烟間去冬盤與楊渭南接開因胞兄在廣東年老無子托小的代買一孩應阿寳轉買一孩據應云是伊胞姓由伊立據成交正在下船被獲是實大令判三人一併收押候帶各小孩到案再訊○糖捐局轉送漏捐抗查之梁曉琴到縣亦經大令訊究梁供小的在祥茂洋行分設之新安報關行爲夥今因有糖若十包由客托爲裝船不知該客是否漏捐叩求恩鑒大令判將梁收押候查明核辦○虞成吉前因忤逆其母陳氏控經大令訊辦發押改過局在案兹因一年期满前晩投案虞供以後攺悔叩求恩有大令判令保釋 
[警局紀事]  
　　警察總巡朱森庭明府昨晨飭知城廂内外各鋪地甲於午後二點鐘一體伺候以待親帶差丁巡察各段街道不得違悮○前日南市五十五號巡街捕在途查見沈玉山竊得任瑞林家鋪蓋陳少梅船上纜繩一條當卽拘住人贜解入捕房捕頭令押候移解馬路工程局禀請總辦翁子文太守訊究○已革南市捕房八十四號巡捕陳阿金在某姓家私取烟槍一支行經馬路被九號巡捕查獲拘入捕房捕頭令押候移解工程局禀請翁太守訊究○警察總巡朱森庭明府訪悉南市一帶近有流氓成羣結隊混迹街頭見有鄉懦可欺者多方軋住藉端索詐甚至拔刃行兇殊爲閭閻之害爰嚴諭各巡局一體查拏盡法懲辦 
[公廨紀事]  
　　俄總領事署陳君控協泰糖食店學徒陳紀章施放花砲傷及陳之小孩頭部請傳究辦等情黄司馬准詞飭差將陳紀章傳案聽候訊究○朱新香扭控丁和尙將伊已故姊氏所遺首餙物件藏匿求請訊追等情奉司馬諭飭分别交保補詞訊奪○三百四十八號華捕送迷路男孩瞿和尙到廨請爲安插奉襄理讞員孫耳三明府傳訊因其供詞含糊著暫送棲流所留養並　示招人認領○包探顧阿六送病婦金陳氏到廨稱據此婦住居奉賢縣王家弄夫名金關堂回業魚行因至滬求醫迷失歸途求請安插値日差禀知司馬著交官媒看管○三百四十五號華捕送雉妓張小寳傭婦王華氏到廨聲稱該妓在途强行曳客請押候訊究司馬諭交官媒看管 
[法捕房案]  
　　去年臘月潮州人郭某有俄國四八開六百角以八五折兌於三洋經橋某錢莊轉輾用出近爲捕房查悉此項洋銀均係銅質必須研究僞造當將錢莊夥某甲拘入捕捕供認向郭姓兌來捕頭飭探將郭傳至捕房准予交保俟查期訊究○徽人畢玉第不務正業時向族叔某甲藉端滋擾爲伊叔扭控捕房捕頭訊問之下姑准交保如違重辦○偷兒甲乙丙三人竊得衣服首飾等物由失主開單報捕請爲查緝昨經包探緝獲拘入捕房捕頭略加訊問命分别管押候解公堂嚴辦 
[美捕房案]  
　　前晩甬人朱金林在百老匯路向同鄉董阿貴索取舊欠互相兇毆爲一百四十號巡捕所見一併○送捕房捕頭飭令自投公堂具控○昨晨馬寳龍行竊公　路馮寳劉東記棧房内麫粉一袋爲包探張才寳連贜查獲拘入　　　　　　廨公堂請辦 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
