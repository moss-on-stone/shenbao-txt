# 1891 - 172 - 4906531

 

Page 1

 
 
[恭印光緒十七年春李諭旨告成]  
　　本舘自開設以來歴將諭旨排日恭列報中俾薄海人民共聆綸綍至來歲之首則又將先一年者彚印成編但一歲一編閱者似乎成便因以今春爲始改爲每季行現在春季諭旨已告成校對精詳裝潢典雅每本收回碼洋四分欲觀當代訪謨者請至本埠三馬路申昌書室及各埠申昌或分售申報處購取可也 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校譬詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片注洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗稠下咽有不視息難延漸將言斃者乎伏念本舘勸辦賑捐而後江浙福建諸省　蒙大君子慷慨輸金今兹畿輔巖疆齊魯名境遭兹顛沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[論禁烟必不能成]  
嘗讀美國林樂知先生萬國公報其論英國近事曰烟禁將成謂英有議員宣言於議院曰必當集衆商定咨行印度禁植雅片倫敦人心甚爲迫切其意必要於成英國禁烟會諸教友益爲欣喜踴躍立行函逹各境牧師令乘此機禀求議院核准其事無論何國能禁與否姑不具論惟我英國君主宜偕議院力持其權務行籌禁總之害人之物不當出於英也西人聞此遂以爲必成我請一言以斷之曰英禁鴉片决不能成英人設立禁絶鴉片之會蓋已久矣盖以英國雖無吸食鴉片之風而印度種植甚繁英商販入中國吸者日衆爲害滋深思欲拯之用集厥會特請於議院大臣設法漸禁印度栽種鶯粟期於斷絶淨盡顧國會弗允所請一則意謂鴉片乃東方人性所好爲必需之物不可須臾或離二則鴉片本爲藥材用以治病乃中國人民自甘吸食於英人何咎之有三則衆士所言鴉片爲害情形未免過當難以憑信四則鶯粟一項關乎稅餉今若槪行禁止勢必倍徵他欵深恐激生禍端由是觀之言必欲禁者教士之素志也言不能禁者執政之用心也蓋政與教原判兩歧教以救人除害爲本政以富國强兵爲呈鴉片爲害人之毒物人人知之知之而立禁之不復有所遲廻不容有所顧慮此教士但知爲人計而不再爲已計也印度自種植鶯粟而後政府袖其餉稅設官成兵地方一切經費皆從此出設使一旦而禁絶之費從何出無鴉片是無印度也但爲人計而不爲國計所益在人而所損在已勢有同於從井救人此政府所以不敢出也况英國教士所設禁烟會已行之十六七年每歲在議院中必抒其讜論宏詞以聳執政之聽聞無奈言之諄諄而聽之藐藐初未嘗著有明效何則以其但言一禁字至於禁之後若何善後若何補苴或另植葡萄桑樹以興製酒養蠶之利藉補鶯粟之利否則别有善圖以彌其所不及或者新政尚可轉圜而今皆未之言也禁烟會首爲多爾德伯爵沙茀亦在會中以下爲備籌議者六十有四人咸謂鴉片流毒中國英人皆攔心自愧四十年來屢請議院嚴禁因華民嗜此者多疑爲甘受其毒且中朝禁種鶯粟屢不果行又疑憎惡之心不實故議院至今觀望當時會請於駐英欽使特華明示鴉片是否害人中國聰明之士是否同惡能設法與英併力斷絶此種貿易否中國駐英星使曾塵上聽英國政府之意必俟中國先行禁止内地種植鶯粟然後禁絶印度之販烟否則自涸其利源自斷其利藪而以利權授人也各持兩端事卒不果顧爲英言者果出於禁當禁其在我而已初不必問人仍行種植與否也苟徒諉諸他人其不欲出於禁也可知已英國牧師嘗人内地游歴每遇種烟之農人恒言官府禁止鶯粟者必其官受洋人指使期保英國貿易之旺不欲吾儕自種稍分利權耳此言似爲無理而卻有理官禁内地之種烟是猶爲淵敺魚爲叢敺雀者也我竊以爲種植旣分先後則禁止亦宜先印度而後次中國其理庶得爲允總稅務司赫德曾署一書專論種烟大旨謂華人吸食鴉片以進口烟數計之每人約吸三錢卽爲一百萬人以華人三兆論之僅三百人中一人吸烟而中國自種鶯粟製烟或云每年三萬餘斤或云二十六萬斤多寡懸殊折以中數大扺與英數相埓如此計之中外鴉片每年共銷二十萬箱約重一萬二千墩其價約金錢二十五兆磅每磅值鷹洋五圓有三吸烟者逐日所費自一百二十錢至二百八十錢但英商爲鴉片貿易者恒言華人通國吸烟觀所遇巿井之人仍復氣體壯强以爲鴉片無害中國之據此言殊屬不然眞違心之論也或又謂中國旣僅三百人中一人吸烟事屬細微當無大得但吸者雖少受害甚深因之通國人人切齒且印度所來之烟價昻癮毒一入中國卽撓中國禁烟自主之權必待印度剗凈根株中國始可議禁赫君此言始可謂之持平矣不然彼此猜度徘徊冀倖鴉片果何時可禁哉英國教士欲先於印度禁止販烟毋許種植鶯粟誠爲拔本塞源之計惜未有以善其後也故仍不能行也特怪教士於華人之吸烟深惡痛絶而斥之爲地獄中人責備無稍寛而於販烟之英商則敬之重之與之周旋晉接不敢少愆於儀試思吸烟不過害及一已而已販烟則害及千百人其中敦大孰小孰重孰輕語云竊鈎者誅竊國者侯觀於此不禁有世道人心之歎無論中外如出一轍教士禁烟之舉如果心堅志一凡遇販烟之商人悉鄙棄之不與之交卽其人所捐之項來助教會者不受其一錢急揮之大門之外謂此等貲財取之非義喪人之命傾人之家乃始有此教會受此錢適足以玷教會而蒙污貽垢耳教士而誠能惡之絶之有不與同英國之勢則販烟之商人知爲通國所不齒庶幾返躬自愧久而久之必思變計香港舊有一洋行曰　行者其東人立誓不販烟入中國故其行中貨物無所不備而獨於鴉片闕如此商人誠足挽回末俗而爲中流之砥柱也誠可欽哉誠可欽哉或曰英國屢議禁烟非眞欲出華人於苦海也特恐他國持其短長故先發以制人耳香港有華商某姓者屢承烟膏稅欵而發論禁烟滬上有開設土行者亦欲附入華人禁烟會皆秉承此意者也雖然言禁固勝於不言禁也未始無裨也在教士之熱衷銳志苦口婆心亦未可負之也俾英人知種烟之害販烟之非華人吸烟之患日復一日　有轉機然則其成也將尚有所待也請拭目而觀其後 
 
 

Page 2

 
 
[東報譯登]  
　　本月二號爲日皇后設帨良辰是日宫中大開筵宴所有皇族大臣現任官及宫内省敕任奏任判任等官皆入内叅賀日皇賜以酒饌極山珍海錯之奇先一日太后下旨二號午後三點鐘時自青山别宫進宫城新皇宫與日皇皇后對饗皇太子明宫亦特進宫中爲母后祝○暹邏國南岸多大河地勢頗形卑濕每年春夏往往疾疫叢興今年三月以來國都盤谷府虎列剌症流行死亡至五十餘名亦慘矣哉上月十八號駐紥香港之日本代理副領事宫川久次郎報知外務省稱目下盤谷府疫症盛行倘有船自彼都來者亟宜注意按虎列剌係日本方言卽中國　螺痧之類也○每年夏季鐵道旅客必增多獨今年反少於平日說者謂俄儲歸國後由東京至神户急車生意减去四分之一誠不知其何故也○日廷自總理大臣調任以來各部大臣均依次更調次官亦然外官則府縣知事亦有幾處量移者十五號午後六點鐘時日皇勅下大坂府知事西村捨三升任農商務次官兵庫縣知事林董升任外務省次官福島縣知事山田信道升任大坂府知事内閣書記官長周布公平調任兵庫縣知事滋賀縣知事渡邊千秋升任北海道廳長官貴族院議員渡邊清調任福島縣知事長崎縣書記官大越亨升任滋賀縣知事○西歴六月二十號爲英皇踐阼之期長崎所泊之英軍艦一號俄國太平洋艦隊二號意大利國軍艦日本軍艦各一號均滿掛彩旗至正午各燃砲以伸祝賀○日本接得中國蕪湖民亂電音并知各國均派兵船保護因遣大和軍艦開至長崎裝足煤糧於二十號午後一點鐘時鼓輪出口○長崎泊有英國東洋艦隊英拜利尤司旂艦二十號午後有兵士十餘名乘短艇出港外演習魚雷○上海天祥洋行倒閉後日本横濵正金銀行速遣相馬水允前往索欠據云被欠借項廿萬餘元○大津事起本任滋賀縣知事冲守固立子罷職十九號日皇旨下特恩赦免處分 
[江青採風]  
　　鄉農某甲年甫四十餘十一日赴安慶省城探視本家不諳路徑悮入撫署直至内客廳沈仲帥見而叱之甲不識中丞爲何人徘徊不理中丞呼喚從者將甲拿問據供實係神志昏迷悮入衙署並無别故飭令荷以巨枷在轅門外示衆○自春徂夏晴多雨少三農已有旱乾之歎現聞隔江之鐵板洲羅漢洲余家橋等處遍地生蝗說者以爲去冬未得雪澤所致也○十四日午後奉到釘封文書卽由獄中提出人犯四名年甫三十餘面貎猙獰望而知爲凶惡聞該犯等搶刦財物拒傷事主先後拘獲六名先將四名奏請正法以昭炯戒尚有二犯仍禁囹圄待續獲夥犯質訊定罪○前署含山縣周谷卿明府鳳梧現奉沈中丞札委代收民詞明府奉札後當卽趨轅謝委此後每逢告期清晨乘輿至署將民間呈詞一一收下聽候中丞核辦 
[嚴緝私梟]  
　　揚屬高寶一帶濵臨運河向爲私販出没之所蓋東堤港汊甚多九曲三灣可以直逹塲竈堤外卽係運河該梟將鹽運至祗須盤過堤壩卽由運河出湖便可任其所之是以巡緝者須探其過壩時督隊往捕始得拿獲無如該梟類皆亡命往往併力爭拒我兵祗能虚放槍砲以壯聲威彼反可以逞其兇鋒奪路遠逸近爲兩江總督劉制軍訪悉情形特檄派大員密往勦捕格殺弗論一面出示曉諭居民臨時遠避示内略云照得揚州府屬之高寶一帶近聞梟黨横行拒　傷勇之案層見疊出皆在山陽實應交界之　浦涇河窩囤藏匿閭閻不勝受害現本部堂派委大員調撥旱隊砲船會合剿　誠恐哨弁兵丁狃於常例不敢輕放鎗砲轉致受傷合特出示曉諭爲此示仰諸色人等知悉嗣後梟黨倘竟執持鎗砲軍械胆敢逞凶拒捕准兵勇開放實鎗格殺弗論凡我良民臨時務宜遠避切勿往觀以致玉石不分自貽伊戚云云此示一出彼梟黨見之當亦自忖螳臂不足當車從此可銷聲匿跡矣 
[痛失掌珠]  
　　揚州舊城某姓家有十三歲　孩在門前嬉戲忽失所在連日偵騎四出蹤跡毫無聞孩家兩代孀居僅此一子重慈年逾古稀悲痛尤切終日倚閭慟哭寢食皆忘鄰右見之不忍現代出帖招尋略謂孩名如兒身穿厚布褂褲周身皆癩如有四方君子收經請送至開門橋三和樓客棧定當童謝云云或曰此孩身有癩疾當不難辨認苟有見者送信回家俾其骨肉重圓　續不絶誠亦功德事也 
[京口街談]  
　　丹徒水利廳新任劉主簿於前月二十七日接印詎甫經旬日忽得暴疾身亡不特宦囊如洗抑且官眷皆在四川原籍僅一九齡幼子送終幸經鎭江府王太守憫其艱苦助以賻資方得棺殮所遺之缺卽經府委河西保甲分局歸羣暫行署理○前日萃利輪船抵鎭時有小李者上船兠賣食物稍一大意跌入江心卽經衆划船援救勢已無及少頃李之父母妻孥聞信奔至痛哭幾欲身殉輪船主及　客見之慘極各以銀錢佽助其家屬姶收涕叩謝而去 
[蜃海奪標]  
　　温州於端陽日細雨廉纎竟日不止桂楫蘭橈銷聲匿影初六曉起大放晴光綵閣划出南塘河米家畫舫蕩漾中流髩影衣香游船如蟻洵是海國之勝游不負天中之佳節○競渡之風温州最盛端午以前大小村落均製龍舟初五日齊集南塘大河互相鬥划以决勝負俗謂之水龍往往負者怒而勝者驕相形見絀動以干戈從事甚致釀成命案賢有司有鑒前車均於節前出示禁止本年府縣出示嚴禁如故各處恪遵禁令寂無鬥龍之舉惟小南門外垟頭下龍舟獨樹紅幟謂之垟頭紅素稱勁旅本年仍復舉行勒派緣金無所不至甚至該處所艤小舟每隻需索飛蚨五百翼操舟之子不肯出錢胆敢將船楫奪去不許覔食事聞於首禁紳董倪某倪乃獨乘肩輿出城查詢適寺後龍舟正在鳩匠修葺倪見之卽傳該地保諭令輟工奈該匠置若罔聞仍以斧斤從事倪遂協保扭匠意將送官究辦詎有城守營兵挺身阻奪與倪鬥口並將與倪偕行之姜順進扭毆受傷姜卽喊縣請騐蒙准飭傳倪亦禀控鎭轅現已奉批將該營兵斥革送訊矣○永嘉縣所轄橋頭河新造龍舟詹吉於初一日黎明下水不料龍首誤觸橋柱以致橋石傾圯龍舟壓作兩叚同舟四十餘人均占滅頂之爻幸半截龍舟覆而復仰所溺之人素諳水性尚得攀援而上然已魂飛魄散不復能鼓棹中流矣○初九日蟬街綵閣划出前河因遊人擁擠致將府前橋欄擠斷轟然一聲橋上諸人齊作蜻蜓之點水有某甲頭顱觸傷血流如注欲飽眼福致傷其元喜看熱閙不知趨避者其亦引以爲戒乎 
[吳農喜雨]  
　　蘇州訪事人來信云旱魃爲虐已有月餘田皆坼裂作龜紋農民幾難施犁耙各憲爲民請命祈沛甘霖并諭令禁止屠牲徒步至壇叩禱事經數日依然涓滴全無吳縣馬明府因親詣光福恭請銅觀音像於十七日抵壇是日天氣炎蒸汗如珠下至下午鐘鳴二點隱隱聞雷聲旣而簾外濃雲無殊潑墨跳珠雨急屋瓦琤瑽一時荷鋤戴笠之流咸歡呼抃舞曰碧翁翁眞惠我無疆哉不料急雨初過依舊銅鉦高掛夕陽返照火傘高張至夜間三鼓時始紫電飛空數聲霹靂銀河倒瀉勢甚傾盆直至曙色將開而簷溜聲猶淙淙不絶約計得雨三寸有奇四野青苗頓形葱鬱矣 
[火警述餘]  
　　本月十七日午後鐘嗚二下評事街中叚平章巷楊萬泰縀號午炊遺火遂致上炎各處水龍紛投往救計焚去門面樓房五進平房六椽忽大雨傾分平地水没人腔奔騰砰　無殊萬馬千軍而祝融氏猶興會飛揚不肯霽威而退直至拆斷火路赤熛始覺稍衰據云號中儲積火油甚多故有一發難收之勢云墻外爲志誠信匯票局當勢若燎原之際匪徒欲借以爲攘物計幸前後門緊閉叩之不開而上元縣梅石卿江寗縣趙小帆二邑尊及保甲總局分局各員次第臨塲彈壓匪徒知計不得遂漸漸散歸聞王靜山二尹公舘偪近火傷致被池魚殃及衣物悉數焚燬不留寸縷半絲誠慘矣哉按此事已登入二十日報内兹以所述更詳故再照錄 
[教堂失火]  
　　本邑法界萬安樓客棧地基本向天主教中所建三德堂租賃今因租期已滿三德堂將地收回新建高大教堂尚未告　 
 
 

Page 3

 
 
昨日黎明時節各工匠正在披屋中作早炊遺火積薪以致炎炎上熾紅光高照幾疑海上朝霞巡街捕急報捕房捕頭由德律風告知英美各捕房次第鳴鐘告警救火會中人聞聲而起各駕水龍到塲吸水爭澆火遂熄滅 
[嚴究行凶]  
　　前報登船户行兇一則兹悉本月十三日滬南久大碼頭駛到金泰昌沙船一艘所裝各貨業已報捐惟船夥等私帶豆餅一百廿四張意圖漏稅被划船户沈和尚偵知密告巡丁高茂林高雇沈船前往查騐適該沙船旁有薑船一艘大呼失物沙船止有號夥陳旺卿陸壽餘因所裝豆餅被沈走漏消息懷恨在心誣沈行竊喝令薑船上人動手薑船上紏集二十餘人將沈毒打沈大呼救命高喝阻不聽亦遭毆打受傷甚重埠頭楊茂和聞之上船勸散薑船當卽揚帆出口高回關將被毆受傷情形一一禀明委員轉禀貨捐局總辦翁子文太守太守立傳沈和尚至案沈供小的駕舟度日高僱小的之船至金泰昌沙船查騐貨物不料薑船失竊被義記公號夥陳旺卿晉太昌號夥陸壽餘誣指小的竊物喝令薑船上人將小的及高毆打小的受傷尚輕高受傷後咯血不止求恩明察太守又傳埠頭楊茂和到案問薑船現泊何處供稱業已開去又傳陳旺卿陸壽餘到局訊問陳陸一味推諉太守曰沈供詞鑿鑿豈容任爾推卸着交十六鋪地甲看管該沙船耆民潘小庭任聽夥伴私帶貨物咎無可辭著重罰以儆將來客薑客亦着該地甲看管薑船着船埠楊茂和於八天内交案訊究 
[誘拐鄉婦]  
　　西南鄉虹橋地方有陶福嘉陶福昧昆季兩人朋比爲奸無惡不作上月杪陶福昧在鄉將陳根和之妻某氏誘拐來申寄匿西門内聖榮家中將爲奇貨之居乘間出售旋被聖榮查知來歴不明將該氏扣住福昧遂向陳說明該氏下落陳卽至聖榮處與妻會晤述及前情始知被陶福昧誘拐陳欲投縣喊控嗣有爲魯仲連者爲之排解令陳將妻先行領回然後尋陶理論陳首肯遂與其妻雇車而去 
[租船轇轆]  
　　德商永發洋行西人海控愼記號主邢麗卿租賃希化輪船卸貨逾期聲請照章判罰蔡太守會同德國繙譯官訊明追繳此已見諸報章者也兹悉海除追取罰洋四百元之外尚有墊付報關銀三十五兩碼頭費三兩五錢一分亦請追繳邢供稱原向怡德行執事人林樹德租船言定租價洋一千四百元經費一應在内决難再認此欵卽永發行欲追此項銀兩亦應向怡德行追償海稱船由邢租如邢欲向怡德行追洋請先向邢追敢邢方可另控怡德行太守以案中紏葛繁多着兩造各邀同業人理論再行核辦昨午又會同覆訊海及邢各執前詞海邀某西人到堂訴稱海應向邢追償用銀及碼頭費邢邀和興公司西人訴稱若照邢言原向怡德行租船怡德行轉托永發行租定希化船邢已向怡德行說定租洋一千四百元經費一應在内倘怡德行向永發行租船並未包定則永發應向怡德行追償惟細情尚未知悉請着邢至寫字房說明然後詳述租船一切章程呈求定奪邢又稱號中原向禪臣洋行租船禪臣行主言與怡和太古招商局三公司議立合同本行之船不能開往牛庄口岸卽代租亦不能報關只好轉託怡德行不知林如何託海且租船時從未與海議及何事及將租定海乘馬車至號内言及船已租定始知怡德行轉託永發行然當號中租船時一切均包在内故未派出押貨人卽永發行欲追之欵亦應向怡德行追償太守問海曰爾曾到過邢處乎答稱初據林言邢欲租船然我行須認定邢之愼記號是以到過一次言明設有租價缺少及各項銀兩不清惟邢是問太守商諸繙譯官諭令邢至和興公司述明詳細情形以便覆訓核斷 
四訊佔地情形 
　　英人美武卽敏與華人山雨香爭控出路節經原被及繪圖之西人金世美投公堂會訊各執一詞昨爲覆訊之期人証依然齊集中西官專問向上威律師處帮辦事務之惠拉尾曰究竟先後各圖以何者爲準惠指明有恆行主金世美原繪之圖與委員所繪者相符至後繪者稍有叅差矣迨詰其畝數則稱照舊章依四尺六千六百尺方爲一畝算應有六畝三分三厘六毫若依現在七千二百六十尺作一畝算祗有五畝七分六厘六毫也旋經惠將新舊各圖編作七號由兩造律師逐一查問中西官以事有端倪餘人遂不復訊理經富副領事商諸蔡太守諭令暫緩一禮拜訏定下禮拜六卽本月二十八日兩點半鐘時候核明察斷 
[上海縣署瑣案]  
　　流氓朱阿狗在外肇事經袁大令飭提到案前晚升堂提訊朱供稱小的係本邑人不敢犯事大令謂爾如安分何以前次由爾父投保喊控朱俯首求恩大令喝戒責三百下具安分改過切結始准開釋○詹明揚控潘銀桂甘阿坤華阿四將妻張氏誘拐一案前日張氏本夫王費生投案晚堂大令提訊王供稱髮妻張氏於光緒十三年間逃逸在後尋見小的以其不守婦道售與詹明揚計得身價洋九十元先後收到二十六元餘洋尚無着落並未售與華阿四詹明揚供稱由藩銀桂爲媒出洋九十元娶王妻張氏爲室現被華阿四誘拐求恩究追　供稱小的將洋交與王貴生之叔叩求明鑒華阿四供稱娶張氏爲妻有姚姓經手並非誘拐大令訊得華阿四誘拐張氏顯見情眞卽着收所限三天將張氏交案潘甘二人分别還所再候核示 
[英界公堂瑣案]  
　　包探顧阿六禀稱昨日小的在順泰烟館見湖北人林老耀卽林寶春揚州人王貴卽王德元帶同年祗十四歲之女孩呆兒七歲之女孩鴨子求售并任人觀看議價因之一併解送到案林供稱小的年二十八歲三山公所鄭大老爺之太太欲買一婢囑小的在湖北樊城購得女孩鴨子到來太太甚不合意是以連舊日所買之呆兒囑小的另行售去小的因挈至烟館雖有人來問價一時尚不得成交王供稱小的年三十一歲現在鄭大老爺處當家丁餘供與林相同蔡太守謂鄭係福建人如何囑爾等向湖北購婢女王林同供稱太太是湖北人太守詰之呆兒鴨子二人皆不能指實因飭將林王暫押二女孩交官媒收管俟過堂覆訊核辦○包探高利卿禀稱沈阿春前因犯竊獲送案下奉大老爺遞回原籍寗波今又潛來拘案請訊沈供稱小的前因犯事奉判遞回嗣以在籍無可謀生不得已而來滬然已立誓改過决不再蹈前愆矣蔡太守判令笞責一百板押候再行遞籍如再來滬定予重懲○某號華捕禀稱昨日小的巡至某茶棧門前見徽州人兪阿金被同鄉卜阿林毆破頭顱因將卜拘拿管押兪則送至某西醫院敷治據醫生言須閱十日方可奏功今特送案請訊兪供稱卜爭工作以致互毆突被持碗擲破頭顱請爲究辦卜供稱失手誤傷只求恩宥蔡太守騐得兪受傷屬實飭將卜暫行管押俟兪傷痊再行訊辦 
[法界公堂瑣案]  
　　通裕槽坊歇夥包蓮芳私取坊中發票三紙揑塡荳油一百三十斤串同毛田慶金麗生售與胡雲溪沈仲華盧錦紅持向取油經坊中人查破將三人送押捕房旋又拘住毛金包三人解案訊究其中情節已紀報章昨晨將一干人等解案覆訊原告張瑞德投案請追葛同轉問爾是否與包同事答稱包於五年前在通裕爲夥去冬有人持油票五十斤來店取油當時悮被取去嗣查明票係僞繕騐明是包之筆跡向包查問包堅執不承今見胡所持之票亦包所書故敢禀請追究葛同轉詰包曰此票是否爾繕前後共繕幾張包供稱小的在店時竊取發票三紙今已查破尚乞施恩同轉嚴加推鞫以毛金包三人合串作僞判令各責一百版包再枷號一月胡沈盧悞買僞票已被株連從寛免究僞票燬去○王梅卿卽茂和前因羅店鎭賽龍船乘間誘得七歲小孩顧桂泉載之來滬中途經會捕局包探嚴頌眉拘獲搜出賣孩契兩帋一併送押捕房昨晨葛同轉旣升堂捕房將王及孩連續獲之竹工趙錦福送案同轉察閱契帋問所載趙廷安是誰契係何人所繕王供稱趙現在鄉間契係孩之伯父顧桂文所寫其時孩父顧忠元亦在塲問趙曰此孩是否爾唆令王拐得意圖撫作螟蛉答稱小的今年二十七歲甫於上月初三日娶妻安用螟蛉子王供稱今年正月小的偕趙往太倉趙見此孩囑小的設法誘出撫作螟蛉趙供稱正月初十日小的在羅店鎭與王遇諸某茶館中並未言及此事至二十七日小的往太倉並未與王見而二月初四日小的又往嘉定隨卽折回從無托王找尋小孩之事王稱趙在 
 
 

Page 4

 
 
太倉見過此孩同轉着帶孩至案問爾與趙相識否供稱素未識面問顧桂文是誰稱卽伯伯周煥是誰答稱現在太倉州署當差問契上有余世忠是何等人供稱太倉州武生問契上代付過洋銀二十六元由誰得受王供稱是孩言明過寄與趙得洋二十六元由余担保待向趙收到然後歸還問此孩已賣與趙契上爲何不寫買主姓名孩稱日前由周帶出看龍船人多走失王買給軟糕旋遭騙去同轉將王一再訊問王刁狡異常同轉着送縣訊辦○同昌泰煤炭店主沈金賢訴稱前晚竊賊翟阿升用薙髮刀撬開後門竊去衣包一個計衣十四領今由某包探拿獲人贓是以來案具領包探王榮培禀稱小的查得衣服均已付質葛同轉向翟研問翟供稱小的將衣押得錢文已被各流氓索去如今無可贖遠矣同轉判令笞責二百板遞回松江原籍○竊賊楊阿狗潛入某輪船竊取客人搭連袋經某包探拿獲送案請懲葛同轉判令押候掌頰一百下○楊阿佛李阿金王林水相約投案由揚訴稱小的家在常州府屬金匱縣妻子李氏避匿無蹤至去年四月始經其兄李阿金在王林水家尋見扭入捕房李氏竟不肯認同胞與之倔强捕頭疑爲口角細故一併釋歸李氏當卽逃往安慶等處潛蹤今又來申扭送案下王訴稱李氏於去年隨姘夫雲福逃匿蘇州屢邀不返楊囑小的去接小的往蘇州騙回向李告知送入捕房管押不料捕頭僅押片刻當卽釋回旋知逃往安慶地方誓不回去李氏供稱李向在尚仁里開妓院因逼令小婦人賣娼是以從某妓往天津暫避葛同轉問旁邊所跪者何人爾可相識供稱卽小婦人之胞兄謂爾已知是胞兄因何在捕房中誣爲流氓供稱胞兄尚欠小婦人洋一百三十元同轉謂毫無筆據無從追取着押候掌頰二百下交丈夫帶回原籍○通事稱高陞輪船包飯頭目施阿福身帶銅洋十四元向各店鋪兌換小洋旋又入花烟館混用經龜子看破送案請懲施供稱此種洋銀母親所給不知其爲銅質葛同轉問租界中可有熟人供稱寄父嚴安志現開彩彰洋貨號家住永安街三德里同轉着押候傳嚴質訊○沈嫩春撕去禁止野鷄妓告示經某號捕拘案訊押已紀報章昨日有寶泰烟館夥吳海軒投案訴稱沈素不識字悞認告示爲招貼故悞行撕去自知有罪投入　房葛同轉謂本當重辦姑念素不識字判罰鷹洋四元吳遵諭繳洋將沈保去 
[三禱甘霖]  
　　謹啓者敝堂因天時亢旱曾於十五日起邀集同誠聨名祈禱十七日申亥兩刻仰格上蒼特霈甘霖已得四五寸共沐恩膏實深感忭惟是久旱之下半日之間詢知尚未沾足秧田仍難遍種爰又於十九日起延請戒士設壇虔禮朝天宥罪大懴恭請當道曁本埠各善士光臨拈香同申祈禱冉沛恩膏又經三日未得寸雨焦灼萬分兹復於廿三四五六日接連設壇面禀當道卽日斷屠再瀝血誠宣禮大懴除廿五日戊不朝眞外善昌邀集諸同人每夜宿壇朝夕叩禱務請同緣善士公同齋戒心心相印以迓天和惟願恩膏大沛補救秧田則全省幸甚本堂幸甚[  上海六馬路仁濟善堂董事施善昌等謹啓]  
[喜筵移賑]  
　　謹啓者敝所同人陳善亭兄於客歲冬爲第三令郎兆瑞榮娶承各親友隆儀致賀理宜虔治喜筵藉申謝悃廼好善各有同情具存惻隱施行務期實濟動合時宜僉云直東久荒秋收尚遠念此鴻嗷待哺何心燕衎聨歡若以筵資移作賑捐不尤咸沾實惠乎兹恪遵衆命謹將賀儀及酬謝筵資合洋一百元彚解災區查放以代諸親友祈福敝所祗領之餘同深欽感爰登報鳴謝更望有踵而行之者上海四馬路高易籌賑所同人唐廷桂韋華國李文明等謹誌 
[江督轅門抄]  
　　五月十六日前河南道監察御史李郁華會淮北牙厘安徽候補道錢祿曾辭回安徽○十七日知縣陸釗謝奉委赴丹陽等處審批教堂案卽辭縣丞　傅烺缷中閘查稅差陳鏡河奉司委赴徐州府屬催提差○十八日州同王謨禀知奉府委會查來寗投効湖南北人數造册呈辦差李芳辭赴雙甸驗補厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收順直山東賑捐四月廿六至三十第二千八百三十二至三十六次清單]  
　　廿六日山陰九齡童子陸禮細爲疾求速愈洋二百元南京保安堂祈保平安由福成莊來洋五十元蘇城西美巷章廿元嚴賢省五元寗大關味　　屋願伯　平安各五元餘慶堂陳四元補拙四元趙桂寶二元閩省北鄉張曾氏求本身康健子嗣良善一元鹿引山人酉祿氏求諸事如意二元粤東陳蘇氏求頴生身安延年益壽四季平安一元保康典代節省醫藥資移助一元○廿七日湘垣問梅居士還雙親病愈願求速復原由立大莊來湘平銀五十兩合規元五十二兩七錢五分趙雨亭五元漢口赤貧子二元周氏二元○廿八日無錫朱補雲代隱名友人求堂上病愈洋一百元通州豫豐號無名氏四元雲間靜捐記默願捐賑二元合肥官亭雙起堂主人求愈媳目疾一元五角又助藥資半元○嘉興狀元第汪承芝書屋省藥資汪門張氏求平安汪門沈氏省藥資沈嘉源求延壽四户各錢三百六十文合洋一元錢四百四十文○廿九日長壽縣霍邑尊以衆紳慶壽資移助並募共六百零四户合銀六百六十九兩九四分合來規元七百十兩二錢由恊同慶號交到其各户另登清單張蝘張煥章求諸病速痊洋一百元鄞縣陳永鈺求長男祥煦病愈十元山陰王楊氏祈病速痊十元武林張陳氏爲二孫兒承煦求身體强健讀書進益由甬江聚康莊寄來五元巢子餘求病速愈五元寓松知足子幸免火災五元陸斌盈求母病愈四元歙縣欒記三元錢五百文龔友記二元隱名士宜平銀二兩一錢八分○包瑞菴託寶和莊匯來淮安鹽城湖　鎭問經堂募第四十五批楊子香錢一千文吳里廷徐許氏高遇春三户各五百文張一東李百禮劉天一三户各四百文吳兆冀倪雨金梁式陽朱天福馬竹甫潘億成郝豐泰陰國香八户各三百文陳有文潘玉樓潘岑樓吳萬育吳士發吳士忠吳之棍吳兆夔吳詠仁張儒德張德立張金楷張德川吳心齋吳善卿桑克仙唐受卿夏世昌吳萬通王雙桂朱亦唐楊福昇孫鶴封周效先汪蔭森陸信隆朱樸巷姚月橋王子修吳兆鑑吳士彬劉天德朱福元源豐祥僧心參張貴才陸懋華唐碩廷吕懷德四十户各二百文吳芝蟾吳禹仁吳親仁張泌魯甫田夏耀台吳之魁沈鶴雲湯雨庚吕責安吳復禮王得名陳兆林王又山王子和王之德倪德裕張存相張宏度吳德操吳喬氏吳龍文吳之廉宋官龍何文揚萬印龍李良墀申錦成王煦亭羅運升朱東山王中和姜鉞姚瑞康姚瑞年朱尊三吳虎文王作賓張宏春張存心戴書林張存生商慶餘吳近仁朱三房艾復興藍寶興孫萬寶步高卞實賢周啓年張步瀛周兆元喬世興陳景福王梅樓王耀東喬恆榮僧慈仁仙張祠道人僧仁安周立齋徐亦哉周嵐軒畢遠堂吳金德張步有魏純如唐子文王應元何抱中馬象文魏長華朱卦占錢永鑾陳寶樓胡元大徐起仁李宗堯朱正幼李鍋三玉金山羅義和趙桂棨李鑑渠周怡豐朱義昌問經堂八十八户各一百文共一百四十三户合洋廿三元又募第四十六批劉竹亭錢一千文衛景藩宋國實無名氏問經堂無名氏五户各五百文無名氏三百文周杏林僧立慈湯潔文仇廷宋長文錢安國仇廷增仇條生八户各二百文張新川時滿樓夏景成譚超友田同生何學如王春元時陳氏鄧蔭恩周松林周德厚張貞園鄧鶴翀孫益和毛隆興田隆茂薛爽洪萬金劉應長徐煥章陳雲衢毛俊才凌桂芳孫袍貴武寶善僧普堂鄧開泰吕小彭足旬王立本黄印堂喬士珍王長庚喬士印盧守仁胥福士吕樹寶陶樂餘朱忠臣譚開源無名氏吳小枚吳錦芬雀國禎魯連發鄧鶴亭四十六户各一百文共六十一户合洋十元○三十日江西南豐縣江煥文由信昌隆來关一百元雲舟求父母平安廿元慈邑王裘氏由涵泰莊來十元無名氏求子病速愈由蘇閶人和霞寄來十元初日樓主求子患速全精强體壯由泰康祥來十元蕪湖敬隈齋募胡君由葉聖田兄來八元楊雨生求保病愈四元朱朗甫求病愈一元 
 
 
