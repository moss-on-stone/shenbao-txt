# 1895 - 145 - 4907939

 

Page 1

 
 
[四百十一號畫報告白] [  點石齋啓]  
　　中國婦女纒足之苦西人憫之特設天足會以示勸戒乃倭人全無心肝竟于所佔營口境内令各婦女解去纒帛跣足工作以致肉麋骨折之後又有此足繭神摇之慘其殘忍爲何如也又台人士之伏闕上書鐙花敎之抗官拒敵及本埠李木工之以足枷棧婦等類皆近時要事兹橧爲圖以　衆覽卽日出售此佈 
[蜃樓傳出售] [  圖書集成局代啓]  
　　是書雖仿章回體便而筆法新寄可喜常有明之季倭寇擾亂其時嚴嵩父子擅竊國政凶熖灼天更得鄢茂卿趙文華諸人依權附勢國事幾不可問幸天心厭禍卽有戚大將軍繼光及楊忠愍公之子德明輩出忠義正直得以蕩　　寇重奠河山而嚴氏之勢亦從此凋零足徵天道好還無有或爽每部價洋五角請向法馬路萬選樓鹹瓜街文成堂購取 
[論中國去鴉片之弊爲第一要政]  
　　嗚呼鴉片之爲中國患自始迄今不止百年近今三十年中日盛一日都會商埠烟館之繁盛華麗固不必言卽窮鄉僻壤村落小聚亦無不處處通行隨時置備其困頓於此中者類皆鳩形鵠面黄瘦不堪失事廢時生計日蹙　於搢紳子弟朝廷命官亦多因此嗜好而委靡不振百事廢弛旣有此痼疾卽促其年壽所見甚多滔滔者幾於通國皆是也噫以中華四百兆之人民無論賢愚蹟賤貧富多半陷溺於其中而不能脫此至壞之陋習鴉片之流毒可謂廣且大矣其年月之久亦不可謂偶然矣蒼蒼昊天胡爲不弔獨使亞洲内大小數國人民沈溺於鴉片之中永無興盛之一日此有心時事者所以每一念及未嘗不痛哭流涕長太息者也顧或者推原其故歸咎於印度之播種鶯粟英人之販售鴉片一若逼我華人之吸食也者按嘉慶十二年廣州有各國通商之事如有洋船進口則每次起貨之先必得保人之憑據擔承船上不載鴉片此例旣定之後英國客商往往私帶鴉片進口本處官員或失察或得賄私放英商帶鴉片之船可在海邊任意遊行自後中國近海地方漸有私販鴉片之事至道光十九年行已極廣朝廷洞燭其弊故令兩廣總督林公則徐禁止鴉片貿易之弊林公辦理極嚴查得鴉片二萬零二百九十一箱盡行焚毁於是英商大爲折本聳動印度公司出兵侵犯中國海疆官兵　戰不利議和旣成償銀洋六百萬元自此以後鴉片之貿易更旺國家禁阻之亦未能也至咸豐八年中英立約約内載明鴉片進口每箱收稅銀若干兩英人治理印度收鴉片之稅每年可得金磅六百餘萬元由是論之如鴉片一物有益於中國其功可歸於英人若有害於中國其過亦可歸於英國况且本國内爲售各種毒藥之事曾設律法辦理甚嚴此律法所定之毒藥内有鴉片可見英之政府知其爲毒物在本國内除醫方所用之外藥鋪中不敢售於人如售與人則爲犯法國内旣不准將鴉片售於民人何得在印度有此種大造大賣之事英國明理之人多半以此爲差故設立禁烟會　印度政府將種鶯粟之數設法漸减以盡爲度又有人言中英和約期满修攺之時中國可令英國攺其和約中鴉片之一欵禁各口不准貿易但以上二事一則已行而功效尚未顯著一則時未至而徒託空言中國受此大害士習因此不端軍事因此墮敗凡吸鴉片者蹶其精神散其氣力　其心思令人昏憤有失其資本流爲盜賊者有害及所生子女身軟色晦柔弱夭折者國家雖收大宗之稅而猶是百姓之脂膏此不待智者而早知其失算也英人因印度之餉項而難於不種鶯粟中國固立約收稅二事而不能禁阻鴉片此害不止年復一年伊於胡底國本日虧民氣日弱有心時事者莫不作爲詩歌著爲論說勸人戒絶無如言者諄諄聽者藐藐甚至有以爲子弟吸食鴉片卽可望其保家者蓋以爲鴉片之性能使動者靜浮者定與其因嫖賭而喪身不如守此烟霞之窟可數十年而不變也嗟乎爲此說者亦可謂不知事理者矣子弟之嗜好原有法以禁絶之且非處處可以通行者不至其處雖欲爲之而不能不若吸鴉片者之隨地皆有也况嫖賭之害不知之則已若一旦明知其害卽可戒絶不若烟癮之難於解脫也故欲振興中國力圖富强非先禁絶鴉片則萬事不能就理方今戰敗之後和議垂成正是臥薪嘗瞻力圖振作之時振作之事則以去鴉片之弊爲第一要義去之之法第一事則在乎禁種鶯粟令各省府州縣皆不得種如有種者罰無赦州縣官如不能查禁盡絶則叅劾之上司如有包庇之事一經覺察立卽懲處不貸如是雷厲風行必有成效一年之後將土漿之稅則除去而以土漿作爲禁物然後飭令中朝駐英使臣照會禁烟會中大員曰中國因整頓國是力袪積弊已將各省中種鶯粟之處盡行禁絶貴會中人前所深以爲慮者今亦可無慮矣願問印度之種鶯粟在若干年限内可以盡除絶其來源庶幾救我華民於水火中也一面由總理衙門照會英國使臣其詞意與上略同吾知英國議院必因此而集議禁種鶯粟之事其例舍少從衆英人多喜義舉以行善爲分内之事以此爲是者必多則印度之種鶯粟不能再有遷延中國亦可不必慮印度之來源不絶矣第二事禁開烟館凡中國省府州縣城廂内外除租界外其餘槪可禁止實力奉行必有成效如此則有癮者必須在家吸食而無癮者不至因遊戲而成癮亦爲有益之法也第三事勸民閒設禁烟會或著書立說戒人勿吸或周喻平民令知吸烟之害關繫匪輕或合藥施送俾資戒絶或設局招徠使其斷癮而後放出會中之人每年庥議數次集思廣益章程求其美備立法期其無弊漸推漸廣凡省會城巿皆設戒烟之會使會中之人將所行之事所用之欵印刊佈告以昭實事求是之意其欵則由好善之人樂施捐助總期事歸實際使吸烟者年少一年爲其實效至印度不種鶯粟來源盡絶而後告竣以上三事全恃朝廷爲之倡百官實力奉行士民應於下相維相繫　後大功可成不然者隱患不去其害尤甚於古之夷狄猛獸也雖欲富强亦祇虚有其名而已烏可得哉烏可得哉 
[本館接奉電音]  
　　昨日午後京師飛電傳來上諭二道敬謹譯登○五月初四日奉上諭孫毓汶奏假期届满病仍未痊懇請續假並派員署缺一摺孫毓汶著賞假一個月兵部尚盡著徐桐兼署欽此伺日奉上諭御史熙麟奏殿廷考試大臣閱卷是非倒置據實上陳一摺據稱本年朝考列入一等之戴錫之字跡庸陋疎劣措詞失體詩亦不可解伍文琯卷詩中出韻皆以前列倖入館選本科新進士朝考李端清曹葆勲二卷皆已加簽而列入一等卓孝復吴維滌二卷並未加簽小楷均非不佳均置之三等曹元弼一卷筆畫脫落幾不成字轉列入二等各等詞卽著翰林院掌院學士將戴錫之等七員原卷封固進呈别片奏本年庶吉士散館取列三等各員卷中塗攺出韻失黏實非無心錯誤等語嗣後派閱卷大臣務當秉公校閱如有文理疵膠錯誤過多應列四等及不列等之卷不得意存遷就槪行從寛以昭核實欽此 
 
 

Page 2

 
 
[擬撤戍兵]  
　　倫敦初四日來電云俄國現擬令日本將駐紥朝鮮之兵撤退電音如此合照譯之特未知日本肯俯首聽命否耳 
[紀臺灣交割事]  
　　中日議和立約將遼東及臺灣割畀日人嗣以俄法德諸國仗義執言日人始允將遼東歸還而僅佔臺灣約期交割日本旣派樺山爲臺灣總督中國亦派李伯行觀察爲交割使臣觀察早抵滬瀆待襄同辦理之美員福司透君來滬便可揚帆東渡未幾福君亦至方謂啓行有日矣祗以臺地民心忿激誓以死力守臺不願隸人版籍奉唐維卿中丞主持一切竟循西例爲自主之國風聲所播使聞者爲之髮指眥裂意奪神駭中國所派交割之使臣聞此消息行旌欲發而躊躇未果日官請以日本兵艦載中使赴臺中使以恐有未便爲辭現聞兩國使臣擬攺於澎湖交割以後若何俟有續聞卽當布告 
[七濠大火]  
　　鎭江訪事人云對岸七濠口向歸揚州府江都縣管轄此處濵臨大江人民肩摩轂擊店鋪亦密比如鱗本月初二日上午十一點鐘時西街孫元昌刻字店主熬煮烟膏爐中火熾旁有薪蒸堆積頃刻蔓延冐穿屋頂遽兆焚如之禍俄而燃及堂屋濃烟密布烈燄騰空衆人取水以澆無奈杯水車薪未能濟事衆人知火難救熄赶卽鳴鑼告警各善堂董事聞信急飭人駕水龍飛駛而來吸取江流從高灌救不啻滂沱大雨維時東南風大作火憑風力愈覺鴟張延燒東街宏昌米店王泰豐客棧由此燒成一片無隙可進煜煜　　回回熊熊遠立凝望但見大江上下紅光燦爛幾如赤壁燒兵復延及街後德和木器店王姓薙髮店朱大興畫室祥源糖坊大通京貨店同茂成衣店等數十家已化作劫灰惟木器店間壁之某住宅幸風火墻甚高得保無虞旋又燒至東街下半截奎記礱坊及長泰堂藥鋪其時先有仁安堂水龍在此護救無奈火勢過猛貨物又易於引火灌救甚難得力火星萬點火𦦨千條如放花筒千態萬狀聞此鋪房屋三進藥材儲積甚多自經一炬參茸芪术諸貴品無一存者豈回祿君亦抱采薪疾急欲大補元氣耶某公館四圍俱墻垣堅固每進亦以風火墻隔斷火星不能飛越止燬後進樓屋兩楹旣而火又轉燒北首王大娘倡寮其地青樓櫛比紅粉如雲姊妹花見萬道火龍左衝右突無不張惶失措雄蜂雌蝶亂竄狂飛號哭連天與警鑼聲相應一霎時消金之窟頓化作火𦦨之山各妓院房屋本已𡮦朽不堪火烈具揚危墻遽倒比鄰某鴇婦方臥病在牀雖未壓斃於瓦礫堆中亦魂飛魄散矣直焚至二點鐘時火始稍稍衰滅計燬瓦至一百五六十家草房七八十家其餘各倡院雖未同付一炬然竹離已摧毁無餘春色满園關不住一枝紅杏出墻來昔人佳句不妨於此時咏之巡檢署離此非遥當火熾時甚爲危險所幸水龍夫竭力救援得以免遭浩刦左右芳鄰知火勢披猖無計可施惟是對天崩角默邀神眷免和池魚所最傷者陳姓家有小皮箱一口内儲契據帳目及黄白物挾之而出忽忙中不知被何人攫去徧問親友無不茫然大約已入搶火匪人之手某柴船裝運洲柴停泊江干尚未卸載船中人見火星飛至正欲持篙撑避詎料船上之柴業已被燃轉瞬全船皆火俄頃間卽化爲灰燼有某甲者渾身焦爛氣息如絲雖卽延請傷科爲之敷治竊恐火毒攻心難保無性命之虞災後某紳親臨火塲履勘覩此情形不禁憂形於色遂查明極貧被災之家按户給洋蚨二翼至是災民量柴數米重結蝸廬想不數日又茅檐蔀屋錯落如黄葉村景象矣 
[禾中火警]  
　　四月廿九日清晨九點鐘嘉興北門外香園浜某姓草房失火及水龍駛到紅光一縷已透層霄經水龍竭力噴灌得以救熄此處四無居隣故免池魚殃及聞其家祗子女三人年皆幼穉是日母因事出外家中祗留三孩不知如何遺火迨母奔回則見一炬可憐已成焦上三孩盡葬火穴中不禁失聲大哭悲傷幾絶慘哉又東門外高橋頭某姓家因育蠶已上山適值天寒用炭火烘之不料火勢上延失於照料頃刻延燒山柴待人知覺則已無從撲救赶急鳴金報警遠近各坊水龍星馳而往竭力灌澆得卽救熄約燬蠶房數間蠶亦付之一炬半月勤勞失之頃刻可歎也 
[漢皋火警]  
　　四月廿六夜　更五轉漢口張美之巷内陶聖菴左首某篾簍坊不戒於火勢已燎原巡更者鳴柝報警千門萬户曉夢初回亟披衣起視但見火光熊熊冐穿屋頂合鎭水龍埄擁而至汲水噴灌火鴉軍勢不敢敵撥轉令旗披靡而退查失火之由實因簍坊赶辦茶簍於夜間作工誤將洋油傾於碎篾之上乾柴烈火觸著卽然共被焚去前後住户八九家中有數家仰十指以度日突遭此厄何以爲生不知疎財仗義者能恤此白屋貧黎否 
[漢皋茶巿]  
　　漢口訪事人云今歲漢口所售南北兩省及江西安徽之茶祗以山價太高未免客心焦慮詎知天公做美所出之茶色香味都美西商爭相採辦隨到隨銷雖不及去歲之盈餘然已沾什一之利簡中人莫不欣然色喜日内安化茶上莊價三十餘兩次莊亦二十餘寗茶上莊價六十餘兩次者亦四十餘兩祁門上莊價五十餘兩次者亦四十餘兩餘處價與前彷彿自四月十二日開盤結至四月廿六日止共到兩湖茶八百八十一字計二五箱三十六萬八千零八十件自開盤至廿六日止共售出七百七十一字計二五箱三十一萬九千六百四十七件除售之外尚存茶四萬八千四百三十三件共售寍祁河茶六百零四字計二五箱十五萬五千七百三十八件連日各埠之茶陸續到漢每日二三十字不等大約頭茶告竣當在出月望間耳 
[機器傷人]  
　　湖北省城平湖門外機器織布局規模宏壯粗細人工不下一千餘名通力合作無片刻之停日前正在工作時有結換紗頭之小孩不知因何忽爲機器所傷旋卽斃命司事禀明總辦蔡觀察垂念小孩無辜斃命又憐親老家貧無以養瞻格外體恤每月給以青錢三千文以作母子度日之費聞者莫不頌觀察之德於不置 
[照會彚登]  
　　陸奥等面交節略望大清帝國欽差頭等全權大臣在三日或四日以内回覆或將約内各欵全行承允或將某欵更行商酌爲要光緒二十一年三月初七日○復日本全權辦理大臣陸奥函逕復者頃李參議等回稱貴全權辦理大臣商允在四日以内回覆或將約内各欵全行承允或將某欵更行商酌等因本大臣雖受傷靜養而和約事宜關係重大不得不力疾籌商務望卽刻將條約全開專員齎送以便逐細查閱或將各欵承允或將某欵更行商酌卽於本日某點鐘接到後於四日内某點鐘回覆可也此頌日佳光緒二十一年三月初七日○大清帝國欽差頭等全權大臣李覆伊藤陸奥和約底稿稅帖光緒二十一年三月十一日大清帝國大皇帝欽差頭等全權大臣覆大日本帝國大皇帝全權辦理大臣所擬和約底稿說帖承示約稿限四日内作復當經力疾逐細查閱其最有關繫之欵尤爲竭力考究然終恐受傷之後精神尚未復原本大臣實恐無以上對朝廷倚畀之重設此說帖内回覆之語有不周不備之處實因傷疾未愈力不從心尚祈貴大臣原諒數日之後必能一一詳復也今將約稿大意合爲四大端以免逐條應對之煩所謂四端者卽一朝鮮自主二讓地三兵費四通商權利一朝鮮自主中國已於數月之前聲明欲認保朝鮮爲完全無缺之獨立自主局外之國此次立約自應載入惟日本亦須照認日本所擬約文自應酌攺二讓地查日本所擬講和條約序文内有訂定和約俾兩國及其臣民杜絶將來紛紜之端等語是第二欵内自應照此辦理今查擬請所讓之地如果勒令中國照辦不但不能杜絶爭端且必令日後兩國爭端紛紛而起兩國子子孫孫永成仇敵傳之無窮矣我輩旣爲兩國全權大臣不能不爲彼此臣民深謀遠慮自應立一永遠和好互相援助之約以保東方大局中日係緊鄰之國史册文字藝事商務一一相同何必結此仇釁國家所有之地皆列代相傳數千年數百年無價之基業一旦令其割棄其臣民勢必飲恨含寃日思報復况奉天爲我朝發祥之地其南邊各處如被日本得去以爲訓練水陸各軍駐足之地隨時可以直搗京師凡在中國臣民覽此約文必曰日本取我祖宗之地以養水陸之兵 
 
 

Page 3

 
 
爲乘隙蹈瑕之計是欲與我爲永遠之仇敵也且彼此邊界必多設礮臺多養水陸各軍以資防守所費不貲而兩國無賴之徒皆以彼此交界爲逋逃藪藉端生事無所不爲添出無數交涉案件日本與中國開戰之時令其公使布告各國曰我與中國打仗所爭者朝鮮自主而已非貪中國之土地也日本如果不負初心自可與中國將此約　第二欵並以下所指各欵酌量更攺成爲一永遠和好彼此援助之約屹然爲亞洲東方築一長城不受歐洲各國之狎侮日本如不此之國徒恃其一時兵力任情需索則中國臣民勢必嘗瞻臥薪力籌報復東方兩國同室操戈不相援助適來外人之攘奪耳[  此稿未完]  
[火器新捐]  
　　欽加運同銜特用府補用直隸州松江府上海縣正堂黄爲出示曉諭事本年四月十五日奉藩憲鄧札奉督憲札准户部咨　納房案呈本部議復奉天府丞兼學政李培元奏請飭各省製辦擡槍兼造内地火藥酬以重賞一摺光緒廿一年二月初七日具奏本日奉旨依議欽此相應抄錄原奏飛咨兩江總督查照再此案截存副實收應隨同奬册解部至此項捐輸毋得附入新海防案内請奬以清眉目所收部飯照費銀兩應令隨同奬册解部以資辦公應一併行知該督查照可也等因並抄單到本部堂准此抄單札司遵辦並奉黏抄原奏内開前敵所需擡槍與其由各省紳富捐助多輾轉運解之類不若令願捐者納資卽將所輸之銀官爲製造解赴前敵應用較爲便捷此項捐輸擬請名爲火器新捐與新海防捐並行准其請奬實官並報捐各項花樣一切收捐成數及選補章程均照新海防例辦理各省所收捐項隨時咨報臣部聽候提撥並造具各捐生履歴清册分次送部核奬由部繕照封發等因又奉撫憲札同前由各到司奉此自應遵照辦理卽於光緒廿一年四月初一日爲始仍在本司衙門開辦火器新捐此項捐輸與新海防捐並行准其請奬實官並報捐各項花樣一切收捐成數及選補章程均照新海防例辦理至應解部銀及照費公費等項亦照新海防例核收槪以庫平足銀上兌隨正繳納各屬紳商士庶人等食毛踐土共宜激發天良及時報捐除分别詳咨外合亟通飭札縣立卽遵照一律曉諭勸辦毋稍觀望等因同日並奉本府憲恩札同前由各到縣奉此除照會同仁輔元堂紳董查照分行出示曉諭爲此示仰商民保甲人等一律遵照毋稍觀望切切特示 
[賀客雲來]  
　　昨爲端陽令節本埠文武各員咸詣道轅叩賀節禧劉觀察逐一接見自晨至午輿馬𦆯紛冠蓋絡繹殊形熱閙 
[憲節將臨]  
　　新授江蘇巡撫趙殿如中丞舒翹迎旨北上陛見道經滬瀆將次蒞止已列前報兹聞本縣黄大令接浙江來電敬悉中丞昨日由杭啓節約在今日可以抵滬故擬往浙江輪船碼頭伺候憲節 
[率勇回防]  
　　王雲笙軍門國權統領振武軍向駐江西去秋倭人犯順奉劉峴帥札調到申駐紥龍華保護火藥局今因和議已成上憲飭令仍回江西駐防軍門奉札後擬於日内率勇就道遄返豫章 
[聊以解嘲]  
　　節届天中人誇競渡此風以蘇浙一帶爲盛而海曲則寥寥焉昨有人以小舟紥彩爲龍鱗甲翕張光輝燦爛筝琶迭奏雜以鉦鼓之喧闐旗幟繽紛映以波瀾之蕩漾在蘇州河大橋一帶或東或西倐來倐往見慣司空固等諸自鄶以下而眼界初開者則且濟濟爭觀嘖嘖樂道矣 
[名醫回滬]  
　　青浦陳蓮舫比部爲蕪湖官塲敦請腠理政躬已紀前報比部到蕪後謁蟂磯之祤咑鳩水之漿登臨未竟遐邇聞風求治者已接踵而來是處諸鉅公本欲投轄堅留俟看過龍舟競渡再賦驪歌比部因恐故鄉就診者望眼欲穿諄辭至再於昨晚坐招商局輪船來滬聞歸計頗急擬卽返棹珠溪未識能少駐行旌俾本埠諸君得分飲上池一杯水否 
[讞員讌客]  
　　前晚英讞員宋莘樂通剌盛設筵席邀新委洋務提調鄭瀚生大令及學師宣琴山廣文總巡夏芝蓀明府讌飲水陸紛陳東南盡美直至月上花梢始各盡歡而散 
[佳節停公]  
　　昨日爲重五佳節讞員鄭大令告知捕頭並照會西國官暫停訊案○英讞員宋莘樂通剌亦飭差役知照英美各捕房停解公事 
[重申禁令]  
　　婦女入烟館開燈久干禁令讞員鄭大令恐各烟館貪圖微利陽奉陰違因與領事會商然後飭會捕局線勇恊同包探分投傳諭厲禁重申如敢不遵照章科罰 
[西醫聖手]  
　　寍波人某甲年約弱冠最喜釣魚當日斜風定輙在江干垂釣得錢沽酒幾疑别有乾坤前日下午持竿至中虹橋堍吊鰻魚有巨鰻一尾已吞其餌甲喜甚盡力將竿舉起豈料尚未吞下空鈎乘勢直上適勾於甲之腮際深入寸餘痛極狂呼無可爲計經人送至同仁醫院求治經西醫文君騐明先用蒙藥然後奏刀將腮下皮肉割開始將鐵鈎取出得以無恙技亦神矣 
[小工受傷]  
　　小工潮州人李春和江北人瞿財子潘大等三人前晚在美界順泰碼頭某輪船工作偶爾蔬虞三人墜於艙底李受傷最重跌折右足瞿損左臂潘傷稍輕撞破頭顱血亦點滴不止經人舁送同仁醫院療治未知卽能見效否也 
[監犯銘恩]  
　　昨爲端陽令節本縣黄大令飭丁赴獄給發節賞内監人犯每名賞錢一百文外監每名賞錢七十文各犯咸稱頌不置 
[毆傷待騐]  
　　滬南某沙船夥王瑞基因在外灘登岸與鐵行出店阿龍碰撞兩不相讓各逞雄風致將王之鼻孔打傷鮮血淋漓互扭至縣署喊控值日差據情禀明黄大令飭令補詞候核 
[法界捕房紀事]  
　　前報記文生陸鳳樓控族叔陸陟山攫取田單契劵一案鄭大令准詞出票照會英捕房恊同包探至浦東棧拘提昨日陸已提到候堂期解請訊追○某甲近患瘋癲出言無狀前日至招商局金利源帳房胡言亂語經司帳者交捕拘入捕房押候解送公堂請讞員安插 
[仁風翔洽]  
　　本館恊振所昨承松江華陽橋顧萬源太寳號賜函云閱貴報募順直急振啓仰見樂善不倦以誠動人曷勝欽佩不忍之心油然而生籌思酌助聊盡微忱尚未决計適敝處前濬鹽鐵河工小店曾捐經費錢五十千文今承吴施二董撙節動用工竣有餘按户匀還小店亦得餘還錢七千五百文想此欵早經捐繳現得收回一成五厘出於意外移以助振極爲合宜爰卽寄呈鷹洋七元小洋四角爲數區區又非出於眞誠愧且歉焉又接繆山氏函云昨讀貴報所登順直災民奇慘情形眞令人目不忍睹耳不忍聞賑恤之法洵不宜緩貴館摶沙爲塔自能普濟衆生敝處境非裕如而爲善最樂故一聞此信卽儘量羅湊得洋十元交全盛信局奉上以爲積少成多之漸耳又益記洋貨號移午節筵資廿元陳厚齋三十元又接程大善士壽函云貴報有津沽屢遭水災居民流蕩不勝惻然適長媳呂氏身體不强餘積　黹洋蚨十元交局寄上請彚解災區求蒼蒼者鑒其苦心俾從此康健拜賜之餘具見諸大善士樂善爲懷勿遺在遠吾知涸鮒嗷鴻必當戴德銜恩皈依頂禮共祝大慈大悲大菩薩矣 
[災區實情]  
　　昨接莊仲愚先生禀津海關盛道憲函云一廿五日下午馳抵唐山鎭見男婦老幼充塞於途難以數計無不形容枯槁衣服籃縷入夜但聞呼號之聲撤旦不絶傷心慘目有如是耶一廿七日偕諸竹卿丈往開平兌銀計程二千里途中飢民絡繹不絶或持一瓢或手　缽皆就食粥廠者其困苦情狀實難言喻而最爲慘酷則距唐山十餘里一老者路斃屍身横臥道側旁有一籃一棒上衣已被人褫去但見瘦 
 
 

Page 4

 
 
骨撐胸口眼不閉不禁淒然淚下聞徐觀察曾購地掩埋餓殍路遠恐不能兼顧回寓後已托人通知未識能派人前往收殮否也一到此後遍詢土著及外來者知灤州豐潤被災極重之處約數百莊此二屬向不辦賑民亦頗愛廉恥故頻年歉收尚隱忍自安去歲又遭大水勢不能支如稻地等各莊草根亦售數十文一斤　皮糠粃之類每斗須東錢三四吊文富者立窮窮者則坐以待斃凡有屋三間者必拆去兩間僅留一椽以蔽風雨檯凳橱箱每件祗售東錢四五百文銅錫器每斤亦只此數尚無人過問去以上據所聞見略道一二不能詳悉另擬數條附後以備采納一飢民亟宜遣也以居山一鎭而論就食粥廠者約萬餘人其家在鎭左近尚可早出晚歸若從遠道而來入夜無所棲止則相率坐於廣野風露中臥在各鋪户堦前簷下者尤其上焉者也故一遇陰雨勢必死亡相繼且轉瞬卽交夏令穢氣薰蒸叢生疫癘又意中事耳爲今之計惟有在各鄉鎭分設粥廠數處引之使去匪特便於查賑不致多所遺漏卽唐山粥廠亦可因之持久聞尚有從關外避兵災而來者其苦更甚亦宜一視同仁設法安插一幼孩亟宜收養也飢民之中小口居其十之三當此之時父母兄弟夫婦尚各不相顧何有於子女故尚途抛棄者有之逢人求售者有之更有一種奸民前來販買從中漁利其流弊不可勝言其造孽實非淺鮮應請飭下廣仁堂速派公正司事前來收留雖數百口不難立致卽少動公項亦所不惜似於救人救撤之意有當也一平糶宜相輔而行也歲屢不登糧價昻貴勢所必然固無足怪聞近來又復驟長倍猶未已推原其故各巿僧聞有振舉民將賴以得食是以壟斷居奇其行徑與盜賊等其設心並狗　之不若實堪髮指然僅由地方官出示禁止則陽奉陰違於事仍無所濟不如籌公欵在天津購辦雜糧各若干在放振處所平糶於民大有裨益不言可喻能與籌賑局相商辦理尤覺輕而易舉耳一捐項宜設法續籌也災區過廣官振有名無實全不足恃義賑祗此二萬金不無杯水車薪之憾務須函告南中紳士速籌巨款並多帶熟手前來查放此次同事十餘人中雖曾有辦過者究不能獨當一面至生手則毫無把握轉恐辦理不善造孽無窮不得不據情直陳並爲百萬災黎籲懇恩施幸乞垂鑒[  上海北巿絲業會館恊振公所施則敬子英甫鈔登]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G 
[紹醫來滬]  
王君福周余等戚友也業習岐黄二十餘年自辛卯夏求醫於家園者接踵而至莫不著手成春客春請伊來滬診視亦見功效人皆企而仰之今復諸申非君爲行醫來也取號金不收資醫診者請嘗試之寓二馬路泰和里西首便是俞小坡朱海山周萊慶蔣潤州謹啓 
[申報館貴帳房升]  
余患小腸氣二年初發時𤻴疼萬分盛發時腎臺腫大前由胡萬昌信局購貴埠京都同德堂小腸氣藥一元疝氣丸一元半計各一匣如法用之甚妙再購一次宿疾痊好今寄報費五元卽乞查入將此信刋報以謝良藥也常德怡昌油行具 
[耳聾靈藥]  
久聞上洋鐵馬路廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥一盒服之甚有效騐再由信局寄購二盒服下多年宿疾一旦痊好功德軟佩無量乞登報伸謝靖江縣署正堂中書陳師爺書乙 
[新出蝴蝶緣燕山外史]  
繪圖蝴蝶緣内載權門逼婚名媛堕溷以及佛偈玄妙騙術通神俠客才人莫不描摹克俏傳寫維新裝訂四本價洋三角圖詠燕山外史久爲名流所重惜其不無亥豕魯魚之悞因倩名宿細加核正新增圖詠付諸石印而公同好價洋三角寄上海各書坊發兌 
[英商泰隆洋行]  
聲明保險自主權衡 
啓者本行經理英國佑寗保火險老公司資本富足承蒙　貴紳商信保生意愈推愈廣所有保險賠欵均從迅速諒已週知本行自主權衡實事求是克己招徠今有無恥之徒因此妒忌生心造言誣謗捕風捉影特再聲明幸勿被惑謹此佈聞司事竺錦章啓 
[合豐衣莊]  
眞不二價 
本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中 
[上海中西大藥房　淸凉菓子塩]  
此鹽以格致法鍊鍛精華服之能消食利濕去熱潤肺補腎通利大小二便西人統年常服厥功甚大凡吸烟人垢膩腸胃嗜飲者熱熏肺部濕留臟中皆成病之由又有命隲火衰積食不化常常飽悶以及肝氣諸患長服是鹽其益無此每日空心冲服則終日爽快久服消除百病誠藥中之妙品也價每瓶六角 
[頭彩十萬　同得利]  
屢出大彩早經布告五月份二彩第二萬四千九百三十九號申市售出亦詳前報今售英六月增額加彩大票雙張單張四開照市分條小洋六角半專收紅票比衆克已信購卽奉棋盤街北首謹啓 
[上海中西大藥房　辟瘟疫藥散]  
去年夏秋大熱時症極少今庚冷熱不匀乍寒乍暖以致貪凉致病由重痧而變癘疫每逢時疫傳染極速然恩患預防養生家最爲要緊茲有辟瘟疫藥散只須遍灑門前陰溝坑厠以及堆垃圾處自能辟疫包不傳染西人家家俱用故無瘟疫痧症保身命者祈早購辦每盒價洋二角半賜顧認明牌號庶不致悞 
[英五月號單巳到　亦中]  
吕宋六月票雙張十二元分裁照算條頭六角五分兼兌紅票信購上海法馬路 
[廣東趙同春堂馳名蠟丸]  
參茸調經坤順丸 
參茸坤順丸 
本堂參茸坤順丸係祖傳秘方揀選參茸上藥配製爲丸得女子配坤之順順受所以生物也治婦人身體瘦弱月經不調子宫寒冷久未成孕等症服之其功調補氣血温暖子宫分利陰陽調和六脉婦人多年不孕服此丸卽可成孕眞有補益身體之功調和月經受胎之妙廣嗣靈丹也每丸洋一角雙料每丸二角半小丸每兩二角廣東趙同春堂鋪在上海老巡捕房對門○分設杭州太平坊○温州城西街○蘇州○鎭江○江西○金陵○無錫○江陰○蕪湖等處發售 
[耳聾靈藥]  
余本寒士心腎交虧自戊子年起忽患耳聾之症求醫間藥均不見效申報登上海五福衖口京都同德堂存心濟人遂以洋二元交信局購神效耳聾藥服之幸獲全好登報誌謝　寗波徐志遠寄上 
[新到海狗腎批發]  
詹家三香園誠德堂容堂先生始創鎗上戒烟三香膏每兩足錢二千五百六十文發四草龍涎香參茸戒烟丸每兩一千二百八十文此藥天下馳名如神之效向在上洋中和里内發兌已歴年久今因翻造房屋暫住英大馬路石路口公興里内凡外埠函購原局回件貨眞價實包退回換○本堂第一家始創專治陽痿如意壯陽種子丸此丸獨重用參茸海狗腎故以功效神速四方爭購每兩洋一元雙料每兩二元○自運眞正海狗腎發兌功用另詳每條價銀三兩 
上洋廣東詹誠德堂謹啓 
[聲明假冒]  
今有無耻匪徒羨涎本藥房戒烟参片等藥靈穩素著遐邇踵購膽敢在南京城内銅作坊街開設店面假冐本號招牌用上海分此字樣希圖生理仿造僞藥不顧人命貽害諸君貴體攸關本號聲名爲此登報週知幸勿被其所愚而該匪見報驚心觸目更易店號若仍執迷不悟定當送官究辦勿謂言之不預也上洋華英大藥房佈啓 
[中外第一疝氣仙丹]  
僕久患疝氣有年偏墜筋脹疼痛異常貼服他家之膏只有虚名毫無實效幸友人云上洋鐵馬路桃源坊口廣東益三堂大藥房第一家始創眞方小腸疝氣靈膏天下馳名每張價洋一元二角丸藥一元因購貼膏一張服丸一匣不及三日宿疾全愈消患無形眞疝氣仙丹名不虚傳江蘇厘捐局司事王杏生謹識 
[遺失派司]  
本號售與瑞盛車邊鐵一千一百五十三担另五斤裝成四千三百七十六扎由太古阿克立司輪船進口於英九十四年十月二十號完納稅餉海關沽價銀一千七百廿九兩五錢七分其派司抄作四帳茲因該號東人物故一時無從搜覔已向海關報明作爲廢紙祈　各寳號切勿收用爲荷達此聲明　　萃泰號具啓 
[捕頭德政]  
捕房辦事勤能他處萬不能及卽如野鷄小流氓等案凡有所聞均荷立辦除莠安良租界居民叨惠非淺謹特頌揚並願常叨庇蔭　　　英界部民叩 
[包可當場掃淨臭虱　奇法掃除臭虫靈藥]  
本藥房發兌奇法掃除臭虫一藥已庶多載久經名馳天下藥味奇香撲鼻令人聞之神淸氣爽臭虱聞之包可當場立斃而且床上跳蝨夏天蚊虫均可婦凈大瓶收五角小瓶三角 
鋪設上洋鐵馬路東首廣東益三堂老藥房啓 
[新出盛世危言]  
凡五卷分篇目五十有二曰道器學校西學考試議院日報吏治游歷公法通使交涉書吏亷俸敎養訓俗獄囚醫道女敎善舉藏書稅則商務商戰技藝紡織農功墾荒早潦治河賽會鐵路電報郵政銀行開礦鑄銀禁烟傳敎販奴國債建都防海防邊練兵水師民轉船政火器弭兵洋洋十餘萬時務切要之言茲照原本重印每部一函實價洋六角當世時賢欲以先覩爲快者請向上海四馬路古香閣書莊購取此布 
[經騐西藥啓]  
茲啓者本藥房出售各種西國藥酒藥水丸散膏丹方選經騐製極精良業已風行海内名馳宇下綠由按症給藥藥皆對症所以開張至今承蒙各處官紳士商郵筒寄函温語嘉許感謝之餘益自奮勉精益求精愼之又愼庶不負人口之稱揚也　　上海華英大藥房識 
[小輪船出售]  
啓者今有小輪船一隻身長四丈一尺係去年用硬木造成外包黃銅内放貢邦機器有馬力九匹用火油生火行駛甚速合意者請至三馬路第十號門牌保家行内與密斯陸柏斯面議可也此佈 
[五月初五日錢銀洋並匯票行情列左]  
新匯劃收市　七錢六分零七五 
銀　　　拆　四　分 
洋　找　頭　七錢六分四 
錢　找　頭　九百七十文 
市　　　錢　一百三十五千文 
卡　　　錢　一百三十四千文 
衣　　　牌　一千零三十文 
足　　　赤　三百廿三兩 
標　　　金　三百十八兩 
銀行電匯銀票　三先令零三八 
銀行現銀票　　三先令零半 
銀行三十天期票三先令零半 
銀行四個月期票三先令零七五 
[五月初五日進口輪船禮拜二]  
寳華　輪船　由長江　　鴻安公司 
武寗　又　　由寗波　　太古公司 
芝罘　又　　由烟台　　太古公司 
臺灣　又　　由汕頭　　太古公司 
保定　又　　由天津　　太古公司 
連陞　又　　由天津　　　怡和行 
利運　又　　由天津　　　招商局 
江孚　又　　由長江　　　招商局 
[五月初六日出口船禮拜三]  
阿甫更　輪船　下午十二點鐘開往東洋等埠　經理人格臘亨 
寳華　又　　晚往長江　　鴻安公司 
安和　又　　晚往長江　　　　怡和行 
連陞　又　　晚往天津　　　　怡和行 
北京　又　　下午往寗波　　太古公司 
保定　又　　晚往烟台天津　太古公司 
[五月初七日出口船禮拜四]  
江永　輪船　晚往長江　　　　招商局 
黃浦　又　　晚往厦門汕頭　太古公司 
[五月初八日出口船禮拜五]  
大通　輪船　晚往長江　　　太古公司 
鯉門　又　　晚往香港粤省　　禪臣行 
萃利　又　　晚往長江　　　　麥邊行 
[五月初九日出口船禮拜六]  
界首　又　日往長崎神户橫濱和衆公司 
 
 

Page 9

 
 
[寗郡辨志精舍乙未夏季課題]  
　　漢學表記子言之說論語子罕言解釋　○宋學理財論愼獨脫論龍川學術○史學兼掌故宼準論海防善後策息借說○天文兼昇學問春秋時莊公六年應閏五月而時麻閏在次年之四月十四年應閏七月而時　閏　五月能譁推其得失否問今歲五月中木火金水四星聚東并能以捷法推其經緯各度分及各星相距度分否今有圓毬徑一尺二寸求内容正方體及外切正方體之每一邊及體積各幾何○輿地丹山赤水洞天攷續漢郡國志章　當今何地攷讀長沙王先生枝本水經　害後○詞章曹　懷劍踐壇賦以堅强以忌不可約取爲韻魯仲連論讀宋史李綱傳書後傚尤　堂外國竹枝詞述東西洋近事 
[漢口捐示]  
　　軍輿以來以籌餉爲至急之務各省大憲　畫昕宵不遺餘力武漢爲財賦之區不乏陳財仗義之士委辦漢牙厘局余觀察　康近奉上憲札委勸諭漢黄德三府紳富樂輸以濟餉項四月廿一日出示通衢曉諭居民人等告示錄下賞戴花翎籌辦漢黄德捐務漢鎭牙厘總局湖北補用道卽補府正堂余爲出示曉諭事照得本總局籌辦漢黄德三府屬捐務前將現行事便通行曉諭在案兹查本年三月内先後續奉藩憲札飭内開各州縣質當資本利息相同應仿照典當每家捐銀二百兩毋庸槳叙仍一律按實存　本提出一月息錢助充軍餉合舁銀數准給實官虚銜封典等項又翎枝一項鄭工事例花翎三品以上捐銀二百兩四品以下捐銀一千兩　翎捐銀五百兩應各核减二成收捐又抬槍爲行軍利器應令紳富捐銀官爲製造名爲火器新捐准其請奬實官及各項花樣選補章程均照　海防便辦理各等因奉此除移行各州縣會同遵照辦理外合併案曉諭爲此示仰商富人等知悉迅卽查照胶項條欵赶緊捐納或就近呈幾各州縣衙門塡給印票前來漢鎭本總局分别虞給實收或俟各州縣勸定報明後由各捐生自行來局上捐均聽其便至漢鎭地方商富均應逕赴本總局報捐以歸簡便當此海氛日棘庫帑奇絀爾等食毛踐土仰沐朝廷厚澤深仁務各好義急公共　報効毋得飾詞推諉致負本總局　　勸諭至意再典質各當每家捐銀二百兩土藥行　每家繳銀三百兩均係部定章程不准稍有推諉早經藩憲曉諭在案迄今呈繳寥寥殊屬有意違抗統　一月内各赴地方官衙門繳清解由本總局彈收轉解毋再玩延致于提究切切特示 
[恩准大歸]  
　　寗波人許趙氏投英公堂控寡媳鄧氏不安於室濳匿母家屢次往迎媳母兇悍蠻潑捐　不放宋通剌庭訊之下鄧氏供稱婆婆逼醮不遂致　誣控求發交清節堂守節通剌以案難定斷判令將鄧氏交官媒暫行看管候再核　此已紀諸去臘報章嗣因鄧氏在押患病求准交保出外兹者許趙氏以事經理勸明白禀求銷案通剌飭差役趙金將兩造提案前晚升堂覆訊許趙氏訴稱小婦人卜居治下有年兒子在日操京貨業於前年夭　鄧氏不守閨箴動輙尋釁略加訓斥濳回母家屢次往迎媳母非但揟不放回甚至出言不　今氏馮親族理勸以後寡媳由其母親盛氏收領管朿將來或再醮或守節始終悉由媳母作主與小婦人不　鄧氏供稱小婦人患咳唆吐血症是以婆婆憑勸寛恩退回母家守節决不再醮　氏供稱案已理明求老爺恩准將女兒交小婦人領回决不犯不端之事通剌令許趙氏具情願退離切結存查鄧氏交其母盛氏具領 
[虐妾送縣]  
　　粤人汪四梯同妻柳氏凌虐小妾吴氏身死一案經同鄉梁傑等報縣後黄大令騐屍帑縣嚴訊不肯供招實情暫行收所再行復訊各情前已詳紀報章矣黄大令以汪夫婦熬刑不招移請英讞員宋通剌將同居周陳兩姓婦及　妓等移縣質訊前晚由宋通剌派差將汪媳羅氏及汪之　妓桂莫銀蘇等傳案移送到縣請訊值日差入禀黄大令奉飭交官媒看管押候提汪夫婦一併復訊 
[巡局瑣紀]  
　　本城三牌樓福音堂前做影戲之流氓趙富根等滋事經總巡夏明府先後拘案枷貴情輕之徐阿毛等日前業已開枷釋放現查趙富根枷期已满並晚飭差帶至局中嚴諭再三卽行開釋○朱寳春嚴行舟王桂芳等聨名投總巡局控周景元結欠往來帳一百餘千請提追欠夏明府准詞提訊周一味苦求實係無力措償明府察是實情謂原告曰周景元景况其　　難欲令措繳現銀恐難應手惟有責辦而日各原告稱願遵斷明府遂將周景元笞責四百板各具遵斷結銷案○本城頭鋪飯店主某甲投　　局控流氓周順寳到店滋事搶去竹布一疋扇子一把求　提懲夏明府提訊之下周父某乙投案訴稱在某營充當什長爲子代求恩宥願點　燭服禮明府判令賠償扇子竹布姑念父代求宥准如所請將　交父　回管束 
[英界公堂瑣案]  
　　前日朱來順行竊李富官杉板船一號以致訟諸公堂宋通剌判令將朱管押一月船則定於禮拜五在蘇州河中拍賣○粤婦鄭陳氏前曾以幼安抵與同鄉人梁阿二家得尖銀八十圓言明五分計利迄今已歴三四年始備本往贖梁謂本利合算共需三百餘圓鄭陳氏遂投控公廨通剌查得梁係捕房中用人因知照麥捕頭令其送案請訊捕頭允之通剌質訊之下梁供稱並非勒贖實被圜欠利錢况伊女在家數年房飯資亦領結算通剌與捕頭一再熟商以中國律例利不得過二分亦無利大於本之說卽房飯資亦難照算蓋女在其家亦可帮同作事故也捕頭領之以首隨判令鄭陳氏備齊本利一百六十圓將女贖回 
[美界捕房瑣事]  
　　周炳蘭因犯竊屢經究辦想因棄此無以爲生故仍理舊業攺姓曹名春林日在租界中往來圖竊前晚在某小車上竊得紡綢夾衫一　持　美界北河南路某押店求質經包探倪順泉查獲人贓送入捕房押候查明失主再行送辦○美界百老匯路第一千零六十二號門牌粤人某姓家前晚走失十數齡女孩一口孩因欲購食物一時迷路誤至裏虹口經賣　某嫗挈領回家給以晚膳復投報捕房捕頭以嫗作事正直仔心愷惻　爲喜悅奬以善言至昨晨某姓奔赴捕房以失孩告捕頭卽遣包探竇如海協至某嫗處將女領回○流氓某甲寗波產也綽號小寍波前晚十點鐘飲至酩酊在漢璧　路工部局所造坑厠内卽欲假此下榻經巡捕告以此處不能偃臥甲仗麴秀才勢一味蠻横捕怒拘送捕房捕頭命押全昨晨釋出○縫工混名小麻皮者住居中虹橋弄内前日下午内細故與妻反目初則辱詈繼竟用武以斗大蝸廬未克大施神力遂躍出户外大動干戈拚命惡鬥經華捕拿送捕房捕頭訊悉情由謂夫婦口角固不足怪然租界中不得在路爭吵理應究辦姑念無知大加呵斥一併逐出○沈長生向以駕舟爲業曩欠吴錦庭處洋銀五枚吴屢向索取沈終無以應刻因時届端節吴又申前說沈以拮据對吴怒甚奪其櫓沈　不爲阻迨吴去遠乃奔至捕房控訴以刦櫓爲詞捕頭飭包探倪順泉將吴拘入捕房吴供被欠洋銀屢索無著放　其櫓捕　謂被欠洋銀理應向索不合欔人之物命押候解送英公堂訊斷 
[申報舘恊賑所收烟台醫資並順直賑捐四月初一日至四月廿九日止第四次清單]  
　　四月初一日蔡姓助兵資洋四元無名氏銅洋四元○初二日鴛湖韻紅軒　　路平安醫　津二元吴宅無名氏各助洋一元○初四日嘉樹堂兵費洋一元無名氏銅一元救吞生烟藥粉洋五角○初五日陳惕記助兵費洋六十五元心餘力欠氏票元八兩銅洋一元○初　　常　全盛　朱怗瞻助紅十字會洋一元朱陳氏洋一元隱名氏票元一佰兩隱名氏助順直票元四佰兩○初七日沈　居求父病速痊助順直洋十元　溪全盛來繆山氏洋二十元銅洋五元無名氏洋二元○初九日隱名氏洋十元寳順局來溧陽退思齋主人洋二佰元朱鴻緒洋十元朱門方氏善慶五旬節酒筵資洋六元朱門婁氏佛緣洋二元　門朱氏明　求冥福洋二元胡門丁氏富責求痰病速愈洋二元願力相左人洋二元曹門朱氏明貴朱門史氏善慶方門王氏全福蛟川幼童朱惠掆阮文運朱崑山王良順余　生程佰康有心無力氏張春池張秉華朱家琛共計十三户各助洋一元張良如洋五角秦文煥洋五角朱家　洋六元陶景春求目痊愈洋二元○初十日無錫寳順來寄北省無名氏洋一元○十一日周均誼銅洋一元○十二日祝太太洋八元江西新昌縣　善士十六户助兵傷醫資紋銀十九兩二錢七分兌見洋廿五元湖北恊興昌來竹青　屋洋一元黄渡全盛來裕源洋一元財神會洋五角義興洋三角施立記洋三角王子記程　張家張吴記四户各助洋二角不留名洋一角○十四日椿氏洋五角○十五日不留名求保平安助順直洋十元省愆子銅洋二元二角藥水小洋一元二角五分揚州恊興昌來　予居士洋一元○十六日楊姓洋二角○十七日晋餘頤康莊銅洋一元○十九日常州汪恊源來求安子洋五元隱名氏洋一元嘉善全盛來錢德求銅洋四元元豐昌遞來尹性明助醫資費票元二百十四兩九錢三分揚州老恊興來徐氏子洋四元○二十日文報局遞來奏派駐美國　約正領事官徐乃光票元二十兩唯亭寳順來隱名氏助順直洋十元周永兩洋廿五元全昌仁來　江素位生洋一元○廿一日白　隴西珊記求人口平安洋二百元吴少　洋四十元救吞生烟藥粉洋五角清江鼎成恆助醫費洋五十元○廿二日王門朱鐕洋二元紹興正大局來無名氏助順直洋二元○廿三日清陽林永和來困鈍不堪人洋一元雙　堂助兵費洋廿元○廿五日隱名氏助順直洋四元吴榮泰洋五元存心堂洋五十元天順祥洋五十元陳公舘洋五十元○廿六日鹽城陳揚記助北洋醫院費洋廿六元唯亭寳順來朱新號助順直洋四元○廿七日　老海洋二元朱少梅綺園各助洋五十元電報總局奉冠山經捐　財　筠舘洋六十元以上總共收洋一千一百廿六元七角票元七百四十二兩九錢三分藥水小洋一元二角五分銅洋十九元二角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
