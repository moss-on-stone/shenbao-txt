# 1918 - 186 - 4916309

 

Page 1

 
 
   
 
 

Page 2

 
 
時評 
[積極進行（冷）]  
　　借債積極進行自相殘殺積極進行嗚呼積極進行之意義果若是用之耶 
中國以前之不進化者多責以消極之故夫對於有益國家之事而以消極爲主其不進化也固宜然對於有害國家之事以消極爲主雖不進化尙不至增其退化之速度也今則不然有益國家之事依然消極而有害國家之事反主積極焉國家之被其破壞豈不猛且速哉 
　　古人有言百足之蟲死而不殭夫以偌大之中國欲以一時破壞凈盡固非積極進行不得也傷哉今日之所謂積極進行 
專電 
　　北京電本月軍政費不敷一千餘萬財部對於各種借欵决議積極進行曹特謁段密商此事段與言凡事有我負責 
（十日下午四鐘） 
 
 
 

Page 3

 
 
　　北京電吉黑森林借欵三千萬與吉林森林借欵二百萬純爲兩事現三千萬己墊出一千萬供軍費（十一日下午八鐘） 
　　北京電日人言森林借欵三千萬其中一千萬日内由匯業銀行提前交付以爲龍濟光等軍費惟須先由滬台灣銀行折合銀元送交匯業至早須十餘日（十日下午四鐘） 
　　北京電吉林同鄉反對森林借欵政府置之不理（十日下午四鐘） 
　　北京電又有一萬萬元製鐵廠借欵在交涉中其條件以中日合辦名義組織一大製鐵廠出貨歸日人一手販賣 
（十一日下午二鐘） 
　　北京電内長錢能訓己將清室優待條件修正改名清皇室安全辦法提交閣議（十一日下午二鐘） 
　　北京電馮玉祥不穏說政府雖否認而外傳仍盛（十一日下午八鐘） 
　　北京電吳佩孚近兩日無軍電來參陸處特電探詢（十一日下午一鐘） 
　　北京電李閩督昨又急電請再派一旅來援覆俟新兵招齊後照發（十一日下午一鐘） 
　　北京電令參衆新議員七月底須集北京（十一日下午八鐘） 
　　北京電明日舉行共和紀念將下召集新國會令（十一日下午二鐘） 
　　北京電紀念日總統不舉行覲賀（十一日下午一鐘） 
　　北京電劉海長提出維持海軍案於閣議（一）海陸軍聨合辦法（二）輸送軍隊餉械手續（三）水警輔助鞏固海防章程（四）停泊游弋之各地點准今日討論（十一日上午十鐘） 
　　北京電海部爲履行中日海軍協定擬先設海軍供給所（十一日下午二鐘） 
　　北京電經略行署决設岳州曹錕不日南下（十一日下午二鐘） 
　　北京電昨日下午三時英使訪外部述該國對於西伯利亞之態度外部曾因此開會議陳次長五時即謁段熟商惟陸在北戴河屢催不歸聞實有退志擬自任瑞士公使（十日下午四鐘） 
　　北京電政府電覆駐美日英法四使大致籌備出兵滿洲里己妥惟餉械尙無着落借欵亦在設法中（十一日下午一鐘） 
　　北京電參戰處擬先派兵赴吉黑練習外情數暫定三萬聞尙須商之日本（十一日上午十鐘） 
　　北京電戰時會計處昨實行成立其職員由外財兩部擇派（十一日下午一鐘） 
　　香港電粤督莫榮新命財政廳撥洋二萬元以充軍政府成立費軍政府現暫由岑西林主持陳炳焜電稱茲由全州率師赴湘請遣粤省第一師赴全助防（十二日下午二鐘） 
外電 
　　北京電湖南電稱土匪附和南軍者爲數甚衆官軍大爲所擾現正分路剿治張懷芝復電索巨欵俾組織大軍攻粤（十日）路透電 
　　哈爾濱電加爾米柯夫將軍之前鋒在哥倫柯與尼柯爾斯克二車站間因被却克斯拉夫兵疑爲敵兵致遭轟擊却克斯拉夫兵現固守尼柯爾斯克因政治上之原因暫阻加爾米柯夫將軍抵鎭雙方雖曾協商但未得切實之了解海參崴所組織之西比利亞政府領袖己先霍爾瓦特將軍抵尼柯爾斯克而經却克族人民承認哈爾濱之麫粉糧食現正源源運往尼柯爾斯克與海參崴據恰克圖電稱却克兵復佔據伊庫次克奪獲紅旗軍砲隊並將紅旗軍逐至對岸當交戰時鎭中起火多處霍爾瓦特將軍復任亞匪拉細夫將軍爲哈爾濱行政長（九日）字林報 
　　倫敦電柴哈羅夫爵士捐英金二萬五千鎊在倫敦設一飛行術敎授職（十日） 
　　紐約電瓜姆島（太平洋）本月六日爲颶風所掃生命喪失甚少但產業被毁甚巨收成亦大受損（十日） 
　　墨爾邦電澳大利亞稅務大臣准爪哇茶與華茶入口其數額以一九一六年運入之總數之半爲限按澳洲政府於十八個月前曾禁止爪哇茶與華茶入口以期推廣印度茶之銷路（八日） 
　　以上路透電 
　　北京電今日己發表命令着新選參衆兩院議員於七月内齊集北京（十二日） 
　　北京電聞馮玉祥之態度此次獨立並非完全反抗中央其所主張者係暫與中央脫離關係至南北平和統一爲止但亦並厞與西南聨絡云云對於此事徐樹錚派主張乘此時機加以討伐曹錕及其他一部主張撫慰（十二日） 
　　北京電政府關於馮玉祥獨立之事至今尚未接有公報伹因馮氏最近態度頗有可疑特發急電於王占元張懷芝張敬堯等詢問眞假且云若果有其事望竭力撫慰云云（十二日） 
　　北京電因今日爲恢復共和紀念日故此間各官廳一律停止辦公各報紙皆印紅字明日（十三）停報一日以伸鄜賀各處街巿遍懸國旗且紥綠葉門圈甚形熱閙（十二日） 
　　漢口電賑務督辦熊希齡因赴湖南（二字電碼不明）拯濟兵災經過漢口於十日晨往訪王督軍及張懷芝就於時局問題曾語人云余將與張謇連絡受馮河間之旨與西南政務總裁岑春煊商議和局以期早日得以統一（十二日） 
　　漢口電此間早經接到天津來電謂經略使曹錕將於九日抵漢口但曹錕因軍費及其他重要問題等未曾完全解决猶有留駐天津之必要故擬暫緩南下並將關於進兵戰略之文件委託其參謀等且命其到漢口與張懷芝面商援粤事宜 
（十二日） 
　　廣東電據督軍方面消息現在雷州之龍軍爲龔得勝唐維烔二人指揮其兵約二千人砲數門雖尙能抵抗但軍械藥彈及其他軍需缺乏明確將於數日内可陷落又在瓊州之龍軍兵數約有八百名砲亦有數門瓊崖鎭守便黃志桓巳率兵二營由瓊州附近之某地點上岸與從前獨立之楊錦堂共同作戰開始攻擊爲此之故龍裕光巳遁走香港矣（十一日） 
　　廣東電此間當局爲財政補救策計畫中之借租捐租案即由貸借主雙方房租兩月分之各一半徵收爲一時的特别稅對於自有家屋亦同樣徵收此間雖有各方面之反對但以軍國多事財政奇絀之故不付省議會之審議决定徵收所得金額未能判明然據某通曉財政者談謂龍濟光時代亦曾有此同樣之課稅其所得之數約計在二百萬元以上駢云（十一日） 
戰電 
　　倫敦電今晚海格將軍報稱前敵無事可報昨日英飛機擊毁德飛機七架又逐落五困英飛機失蹤者四架英飛機以炸彈十九噸擲擊敵軍鐵路各要點（九日） 
　　倫敦電今晨海格將軍報稱英軍在維萊爾白勒同勒東面敗進攻之敵軍自維萊爾白勒同勒至安克河敵砲隊大爲活動英軍在布柯瓦南面逐走襲擊之敵軍且在美里附近稍得進步今晚報稱昨夜英軍在美爾里境小戰得利獲機關鎗九架戰壕臼炮兩尊俘虜若干人陣缐北段敵飛機殊爲活動被毁者十架受損降地者一架英飛機以炸彈十四噸擲擊敵軍陣線又以二噸擲擊列里鐵路交點又以一噸半擲擊不魯日船塢失蹤者三架夜間英飛機又以炸彈三噸擲擊敵軍鐵路營壘後均安然飛回（十日） 
　　巴黎電今晚公報云愛恩河南岸有敵軍反攻法軍在夏維尼境所獲之陣地失敗而退今晨法軍在安特宇伊西面進攻俘虜五百三十人獲機關鎗三十架（九日） 
　　巴黎電今日下午公報云芒第第愛北面愛恩河南岸夏維尼田莊境有砲戰法軍在香巴業突擊數次俘勴若干人八日有德飛機七架中彈墜落又有繫留汽球中彈起火（十日） 
　　巴黎電半官公報云法軍自六月十五日起連次戰事共俘虜五千四百人内有軍官六十員（十日） 
　　倫敦電德國公報云法軍前進數次今列陣安特宇伊西面與朗邦北面（十日） 
　　羅馬電意國公報云阿爾巴尼亞之意軍己進至塞米尼河下游與中段之西面並將所展土摩里加河口之山間陣地向東擴張現正前進且在亞斯特里與哇蘇姆地方擊敗敵軍（十日） 
　　瑞典京電電猶太通信社聲稱芬關政府定九月三十日前驅逐猶太人己命各社會過此日後勿以糧食供給猶太人惟曾在白旗軍中供役之數人得以邀免（九日） 
　　倫敦電泰晤士報東京訪員四日電稱朝日新聞海參崴通信員謂海參崴己設西比利亞臨時政府擬召集國會其計畫爲（一）使西比利亞脫離過激黨之束縛（二）避去外人之干預（三）普及選舉權（四）設立臨時議會與勞動局（五）分配土地（六）續與中歐帝國交戰（十日） 
　　丹京電德國聨邦議會聞外交大臣庫爾滿男爵之辭職大爲詫異蓋議會僅知春乃回大本營也社會黨議員宣稱彼等須候新任外交大臣辛慈氏宣布政策後始能投票表决新戰債因大不滿意於其人之故中央黨特爲提議展緩會議俾各黨討論時局（十日） 
　　倫敦電倫敦巴黎各報皆謂庫爾滿男爵之辭職想己確實且謂此爲大日耳曼派之勝利德國今後或將以更嚴厲之手段對付俄國駐莫斯科德大使之被戕尤足激怒德人大約德人尙將於法意境内有大舉動云簡舉庫爾滿男爵之繼任員目下顯有頓挫據官電聲稱辛慈氏雖有繼庫之說然尙未决定云（十日） 
　　倫敦電海軍部公報云六日下午英潛艇一艘駛於東海濱外爲敵飛機五架以機關鎗及炸彈攻擊稍受損後爲另一潛艇拖回港内死軍官一員兵五人（九日） 
　　巴黎電自一月一日起至六月三十日止德人以射遠砲轟擊巴黎共死一百四十一人傷四百三十二人尙有因驚亂氣閉而死之六十六人不在此内（十日） 
要聞一 
[馮玉祥在常德獨立之警信]  
　　十日北京共同通信社特發號外云陸建章被殺後常德馮旅長有態度不穏之說故政府極力慰撫茲接常德八日電稱馮玉祥之獨立現己明確云云自十日午刻以來都下頗注意此事但詢府院兩方確未接此等電報惟聞馮前日有電請加入粤軍以促戰事之終了政府電詢張湘督是否可行張有密電陳覆政府遂電馮氏令仍駐守湘西勿須援粤等語眞相如何不敢斷定但聞共同通信社之消息係得諸某國使館者也 
　　又據新聞編譯社消息云九日某國使館接有探報言馮玉祥己與南軍聨絡宣言獨立茲詢諸政府方面則照例否認之惟據某軍官所談前次政府接馮與南軍結合之報且謂所索軍餉即所以接濟南軍此種報告固未必卽爲實事又得報告謂馮巳授意所部之在前方者潛行退回態度中變云云政府前接此類報告立命漢廠將起運之軍火趕速截回一面密令張敬堯監視凡此皆爲己往之事如外人消息果確豈政府信探報之言操之過急有以激成之耶惟政府旣加以否認吾人固不敢妄斷其爲眞確耳 
　　又新聞交通社消息云九日外交團傳出消息謂常德馮玉祥確己獨立係由某使館接到其常德領事庚日之電告惟向政府方面探詢確情尚呀否認此說謂九日尚接馮電代克復桃源之吳支隊長請奬似其態度安閒不至突然有此非常之舉動也 
[北游通信（二）奉天旅行兩記者惟心抱一]  
　　惟心抱一先後至京師旣相會浩浩蕩蕩同向山海關進發同車有一丘八先生手中無票查票者至倍其價以罰之如數付訖不敢作聲此興津浦車大不同矣抱一昔嘗出張家口一仰長城之氣槪以爲山海關左山右海雄關突兀一夫當之萬夫莫開不意車窗左右望僅隠約見殘毁之土城耳行二十四小時而至奉天 
　　南滿車站南滿車站建築之雄麗不惟中國無其匹敵東京新橋驛亦未必過之其月台隧道之布置幾乎與紐約之中央車站彷彿一下車純是日本世界但見廣大之馬路兩旁丁丁邪許之聲其木標所書非某銀行敷地即某會社新築覓一中國郵局發信車夫導至某屋入其門無郵局門牌問是否曰是局中人曰本局之設屢商日本人不許今雖勉强成立猶無門牌且限於普通信若快信掛號信不能遞請君入城可也此居留地皆日本警察自不必言奉天五十六縣過半皆有日本警察且其警察皆兼帶憲兵之職務 
　　奉天城奉天内城小面外郭較大自南滿車站至城西門可十里有馬車鐵道亦日人所設也駕車者中國人賣票者日本入城以鐘鼓樓爲中心四逹通衢其景象略似北京之前門外而金碧輝煌之招匾稍遜之 
　　昭陵之漁樵話白香山詞有言多少六朝興亡事盡付漁樵閒話惟心游前清昭陵時想着這句話引起一番感情昭陵離奉天省會約十五里俗稱北陵旗人之不識事務者稱之日昭木場蓋指林木蔭翳而言也陵奉清太宗文皇帝寢規模較南京之孝陵略小且在平地故不若孝陵有居高臨下之勢也太宗之后因改嫁攝政王故其塚不在此守陵者有一老兵旗人也在此己四十餘年謂余等曰『此陵在前清時灑掃茂清潔民國成立以來至今七年而荒蕪滿目矣言意之間蓄許多感情旣而又曰吾輩旗人不知求學終日坐喫至有今日吾有一女巳送入奉天女師範讀書吾年老矣在此守陵不過度未盡餘年而己』昭陵自嘉慶九年由皇帝親臨以後御駕未曾親到每年惟派大員致祭而己守兵謂前清時伊雖守墓逹三十年未曾窺見陵宫民國成立以後參觀者紛至沓來與參觀工廠一般今昔之不同有如是者 
　　陵旁之清室家廟離陵里許有喇嘛寺曰長寗寺清室家廟也有喇嘛僧五六十人前清時赴陵誦經經典爲藏文喇嘛只知朗誦而知其義與舊時蒙館之念四書五經關内和尙之念經同宗敎學術之退化此其一大原因也殿中有嘉慶帝親筆之家廟規黃紙黑字字體挺秀又有太宗皇帝寳座一架硃紅金龍歷史上之寳物也太宗未登位時時至此祀神據康熙御製石碑文所記神甚靈有助清室龍興之功因築家廟以祀焉 
　　喇嘛汲水灌田寺旁有良田喇嘛務農以自食住持名白多福蒙古人諳漢語通蒙藏文策牛汲水以灌農田見余等至甚爲歡迎衣紅袍束黃帶笑容可掬謂清時數至京當差家廟住持當時想必威勢喧赫也黃帶猶在主人巳逝滄海桑田世事多變蒙古人言種曰他拉Ｔａｒａ呼田曰梯利Ｔｉｒｉ種田曰他拉梯利 
　　胡三大爺余等宿南滿車站旁中國人所開悅來棧奉天家家祀狐尊之曰胡三大爺菜館謂不祀則酒爲狐吸盡抱一戲題悅來棧一詩惟心博士謂是新青年之改良文體也詩曰高樓香火供胡三樓下南音雜北談臭蝨饑來人倦去遼陽飛夢到江南余等此行豈徒流連風景憑弔勝跡而己將以考察東三省一般人士之思想與能力退一步言將以東三省一般青年之思想與能力卜東三省前途之命運也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　日本白井師團長之主張出兵論（七月十二日上海日報） 
　　日本新授第八師團長白井中將於本月五日由哈爾賓回東京其對於西比利亞之議論曰北滿依賴華兵與霍爾瓦恃部下之俄兵混合之守備表面雖平穏然何時發生事變殊不可知故人心殊不隠定日本及他國僑民皆渴望日本早日出兵倘此時日本不實行援助則以霍爾瓦特將軍爲中堅之極東政府必致消滅其結果德奥勢力漸次侵入無論失各國僑民及排德派之英國人之望且爲中國所蔑視今華人己以爲日本究難出兵到底畏懼德國而無出兵之勇氣且須仰美國之鼻息矣可知我國（日本）之行動如何實爲關於國威興廢之重大問題此非余（白井）之議論乃事實也在西比利亞過激派與反對過激派對抗而過激派中混和德奥俘虜與德奥兵更受德奥將校之指揮其數計逹二十五萬而德兵有七萬之多德勢之扶植着着進步巳得相當之根據今若任其再進西比利亞必變爲小德國矣最近崛起之乞克族立西比利亞政府於海參崴然乞克族之進西比利亞本欲經美國而加入西部戰線途中偶然於過激派對抗耳其裏面傳聞有美國在内今乞克軍在西比利亞之活動欲以獨力驅逐過激派及德奥軍至於淨盡而使海參崴政府之永續事甚困難西比利亞之形勢正果實己熟而欲墜之時當此時機我國（日本）究竟何如我等視察員所不勝焦急也今日機會一失西比利亞必變爲小德國而北滿必如前述也西比利亞早非議論時期而事實上待望我（日本）出兵援助也可薩克兵散處各地而以伊爾科次克及薩拜喀爾爲中心其反對過激派自不待言今沈默以待日本之來援日本一動彼等即崛起奮力騙逐德奥擊破過激派矣且哈爾賓有民主立憲黨而在重要地位者有西比利亞省議員有克倫斯基内閣之閣員等健全分子亦陸續來集要之我國（日本）對於北滿及西比利亞之出兵於自術上不可不决行也 
[近數日來之邊訊]  
　　黑龍江鮑督近據滿洲里警備總司令張煥相密報俄境由依爾古次克起至赤塔止近有德奥俘虜數萬均持鎗武裝自由行動照德國軍制編爲軍隊均有德國將校指揮依爾古次克確爲德奥俘虜佔領所有要隘均入德奥俘虜掌握之中現分隊沿鐵路線南進過激派實爲之作倀此次擊敗謝米諾夫係由德國將校指揮國境實處危機如何對待請特電中央指示云云 
　　我軍查照條約阻止謝米諾夫軍越境謝軍現扼守大鳥里勢將退守我境己經鮑督拒却十餘次近恐謝軍不遵條約特派警備總司令張煥相派兵兩營出防於八十六號車站晝夜警戒以免潛入我境 
　　自俄謝米諾夫統率哥薩克軍隊發現於滿洲站後繼之則有闊洛梅克福招募護法俄軍於五站一帶茲又有俄軍官嚘莫福者亦在哈埠招募護法俄軍擬成隊後開赴俄境沿黑龍江一帶驅逐該處過激派聞此項軍隊應募者亦頗不少 
　　五站消息格羅迭闊倭之過激派日前曾派代表往晤我國五站駐紥之軍隊長官要求將闊洛梅克福統帶之俄護法軍隊悉數交由該派處置經我國統兵長官按理拒駁該代表始無詞而返　埠消息海參崴領事團以五站交通斷絶難免崴埠不發生亂象故又續調美國軍隊保護各國商民聞此項軍隊刻己抵崴約有一千五百名又聞開放五站交通一節俄過激派中之和平分子業經認可惟尙有一派最激烈者至今堅持不認並於日前又提出條件要求將前被放遞之十三名鐵路協會會員一槪赦免准其返哈并罷免鐵路公　　　　　　　　　　　　　　　　　　　　　　　　　開放 
　　中東鐵路公司坐辦霍耳瓦特前者本擬親赴日本東京與日人磋商某項要件現因鐵路事繁難以久離己委新選之鐵路公司董事處董事海軍提督闊洛查克前往代表一切日昨闊氏己乘專車南下經由南滿鐵路直赴大連再由被處搭乘輪船赴日齊齊哈爾日本領事近由南滿撥到護衛隊多名己於七月二日到江分爲兩隊一隊留齊領署一隊赴海領署說者謂滿洲里邊事吃緊齊海兩領事爲保護領事署起見故調來此多數日兵也 
　　俄國反對過激派之勢力漸於西比利亞地方佔有優勢茲得脫克恰克详電云六月十五日對於過激派之侵入因救濟各地住民由脫克恰克派遣之第一隊委員等在烏爾岬未受何等抵抗過激派全部均爲俘虜其第二隊經暫時小鎗機關鎗戰後即將中國國境捌鐵方面敵人騙逐後悉捕虜之其捕虜中有郭索克者即爲受赤衛隊援助謀佔領脫克恰克俄國領事館創設計畫之人且此等派遣隊繼續將該地方一帶過激派之武器没收並進而至舍爾覺伙兒雷布新司克及　帕爾迄令過激派軍隊解散即塞米雷啓州亦有恢復之預定此等派遣隊經費雖由脫克恰克之俄人捐助但常覺不足者仍爲武器與資金總之雜依尙格烏司特搿美諾果洛斯利帕布洛打爾且利阿賓斯利諾坡尼可辣也布斯利依西姆逹辣及目冥等地方之過激派全被其一掃而清或捕爲俘虜而倭姆斯利與塞米把辣清司克間之電報己不通矣 
　　滿日新聞云海參崴巿街自二十九晚間齊野庫軍與激派衝突將勞兵會要塞司令部佔取後中美俱派陸戰隊上岸巿中雖時聞鎗聲尙形平靜齊野庫派搜查各倉庫旅館努力偵捕德謀是夜即設西此利政府稱自衛軍廣招舊派將校應募者己有二千 
[新疆最近之狀態]  
　　昨日之國務會議除决定日本所催詢之開埠問題外西北邊防問題亦議案中之最要者也日前楊增新爲維持西北要區會來電請示方略是日會議尙無結果又一消息云楊增新八日拍致參戰處急電計一千六百七十四字内容報告俄兵逃至伊犂境内己逹萬餘人境内各要區異常摇動人心恐慌究應如何對待此項俄兵及維持地方希速電示云云又報告塔爾巴哈台新易俄國領事突於上月底在署被戕事後緝捕兇手係出舊領事嗾使請政府備案亦可見俄國内部爭　之一斑矣又另一報告云外交部前日午後連接迪化楬督軍萬急電兩件第一道係正密急電報告回族與俄黨交戰情形所有喀什等處己援照黑滿辦法施行警備無論何方面敗兵不准入我境地第二道係輔密急電報告印兵携械欲入喀什事據此間所聞新疆天山南路與英屬毗連近有大隊印度兵嚴陣駐守此項印兵似爲豫防德奥俘虜及俄國過激派在伊爾庫斯克潰退後沿途竄擾時設法撲滅之用故軍事當局己電飭新省地方官妥爲接洽不得誤會矣 
[戰局中之四使]  
　　曹銀四省經略使曹仲珊至今尙無南下確期而所言來京一節亦未實現茲據府院方面消息曹使未能出動之故除權限未定外今又發生某某兩種要求有關大局之極重問題惟此問題必須專由中央解决但中央尙無具體辦法故曹使不獨不能南下且亦尙難望其來京云云又一消息四省經略使官制現經國務院與參陸處草擬設參謀處秘書處軍政處稽查處軍需處政務處惟至今日尙未正式確定又據苛要人云日前政府議復之經略使暫行辦法十二條其間内容之最關緊要者第一爲四省前方軍隊指揮調度統由經略使總其成進軍方略計晝曾議須經經略使之審核其餘尙有任免考察各軍隊軍官之礶 
　　張懷芝據九日晚由漢口來京之某要人所述張懷芝在漢口所設之援粤總司令部己完全成立其中各軍槪由宋玉峯參謀長主持張司令不過總攬大計刻因各路援粤軍隊出發在即事前必有所會商以收整齊統一之效特面諭宋參謀長發出通電一道召集直奉蘇贛皖卾閩浙各軍師旅長或其代表即日到漢舉行援粤軍事大會議一次並親授前敵進行方略大槪七月二十内外爲各路援軍同時出發之期張總司令又面商王子春督軍請其迅速飭令滿陽兵工廠趕急製造過山砲彈及機關鎗等項以供援粤軍後方之接濟俟各軍出發後當輪流馳赴湘贛前敵督率一切又聞山東補充旅業經編制成立九日參陸處接到　　　　　　　　　　　　　　　　　　　　　　　　　援粤又軍界消息張總司令預定共設兵站十處計總兵站一處兵站三處分兵站六處每處設兵站司令一員設兵站總監一員以專責成其地點由湖北湖南江西三省擇要組織聞張子志整裝赴湘行有日矣現因魯軍第九旅中止赴漢特改問補充旅開拔前往故赴湘尙需時日現己特派朱增爲漢口兵站司令矣 
　　龍濟光龍子誠要求政府撥給六百萬公僨聞中央業經准其所請九日撥給債票六百萬（該項公債係元年債票非七年債票）並現欵一百萬元至龍前派委員於徐州奉天等處招募新兵現聞往徐州方面者招獲較多其餘赴奉天東邊道區之張龍文等據報應募不甚踴躍己電請展期與改換區域又一方面云龍出京一事日來又行停頓其原因係目下援粤計畫之實行須俟龍動身方能著手曹龍二使尙須詳細討論一度故一時未能成行第二由於招募軍隊目前進行尙未完竣亦爲遲遲吾行之原因但據某社消息謂雷瓊有將陷落这勢龍裕光己遁逃香港此信若確龍之根據起己失雖有興波作浪之偉力恐亦無濟矣吳光新長江上游總司令吳光新此次北來原因據聞確爲餉械問題因吳司令人川時政府曾許撥與某項軍械然須由某方面運交時始能照撥若干嗣以此項軍械中途爲奉省方面借留至今尙未照撥又以吳軍近來餉需我未能如期照　延欠頗屬不少往返電商迄未照匯故特親自來京向政府面請此外並因關於卾西川東之一切軍事重要計劃亦須面呈中央且吳四川查辦使之名尙存現因政府特任曹仲三經略四省而川省適在其内故吳司令即速北來與曹便亦有所接洽云又一方面云吳光新司令此次北上係爲接洽攻川軍事及軍費械彈之補充問題吳司令於巴歸方面軍事得手實行封鎖巫山之後深知對川軍事非以武力主張到底不可曾親擬第二次平川軍事計劃書電呈參陸處覽核該預計劃書内計分數項第一爲佈置進攻辦法預定以現在卾西李劉趙三旅及八師王汝勤之一旅繞由建利一帶以夾夔萬直逼重慶然後與川北劉鍾許管各軍隊聨合肅清川境第二爲預定分路進攻及水陸兼顧辦法吳日产己調淺水艦四艘到宜候令由渝江入川掩護陸上作戰軍隊第三爲後方防務籌備事宜己定由所部朱旅合同第八師擔任第四爲組織兵站接濟餉械問題所有詳情均經參陸處核議照准吳氏之北上殆因電商未能詳盡故也 
[現内閣借欵之計數]  
　　現内閣組成不過一年而向日本借入之欵己項目甚多茲據日本某報登載對華投資情形如左（一）電信借欵二千萬元（二）陜西經濟四百萬元（三）奉天省借欵三百萬元（四）吉會總借欵二千萬元（五）濟順鐵道二千萬元計六千七百萬元以上皆爲業經簽字者此外尙在交涉中者更有下列各項烟酒借欵此項借欵係由西原龜三與周家彥交涉金額二千萬元利率八釐以煙酒稅爲擔保成立後則各省烟酒公賣局皆聘日人一名以便稽核無線電信借欵金額六百萬元供熱河塘沽西安重慶巴塘五處安設無線電信之費用廣東鑛山借欵龍濟光向三井洋行借欵以充軍費金額五百萬元利息八釐期限十年京奉鐵路盈餘借欵金額二千萬元以京奉路之收入爲擔保造船借欵中國政府以造船爲名向三井洋行借欵先議三千萬元更增爲一萬萬元條件尙未議定龍關鐵鑛借欵金額二千萬元以直隸龍關縣之鐵鑛爲抵押品吉林森林借欵金額二千萬元以該省之大森林爲抵押品鳳凰山鐵鑛借欵金額二千萬元現正與大倉公司交涉以上共二億一千一百萬元加以旣簽字之六千七百萬元總計二億七千八百萬元更加以去年年末所借之七千三百四十三萬元及本年一月交付之一千萬元共計約三億六千一百四十三萬元 
[九日之中央政紀]  
　　馮總統九日下午二時十五分臨辦公室披閱重要文電三件於三時十分延見敎育總長傳增湘除諮詢本日閣議經過詳情外又談論某要政約二十五分鐘之久傳總長始行出府元首遂與秘書長張仲仁談話片刻師嵐峯處長呈閱重要軍電一件至五時三十分元首甫退歸内宅至國務院方面段總理到院較早各閣員中内務總長未到次長亦缺席其他閣員均於十時餘蒞院旋即開議聞是日臨時提出之案一爲修訂法律編纂館條例案曾經法制局修正無甚討論遂通過一爲龍門魚雷增加經費案議决交財政部核撥一爲蒙疆各省劃分界限案交外交交通兩部查覆再議一爲日本催請履行民國三年中日交涉由中國聲明將内蒙古滿洲等六處開爲商埠案討論結果擬先將歸化赤峯洮南葫蘆島多倫諾爾張家口等六處開關惟欵殊難籌措須頭另行設法以資從事某　長則記請先簡放滿蒙開埠督辦一缺以策進行此案尙須下次續議其餘尙有關於西北邊防軍事問題並吉林森林借欵問題亦經議及尙未具體解决時計己逹下午二句有强遂即宣告散會由敎育總長傅增湘入府呈報元首又聞是日閣議關於西北出兵之滿蒙開闢商埠己决定先辦六處惟尙須籌欵耳此外爲某軍港設水雷費己照准 
[北京政聞紀要]  
　　陸徵祥欲告退之傳聞據政界所譚外交總長陸子欣近來頗露告退之意日前曾將此種意志請托某某要人略表示於某當軸但未經當軸允可並轉諭代爲慰留 
　　售餘公債票發交銀行七年短期公債曁七年六釐公債自五月一日起至六月底止募集總數計四千四百三十一萬九千九百元因短期公僨償本届期未便再募己由財政部通告截止其餘未經售出之兩項公債仍查照原案全數發交中國交通兩銀行作爲部欠之擔保品以資結束 
　　熊希齡南下之不確熊希齡南下問題現仍在醞釀中蓋熊氏之意須在湘省設一放賑機關每月開支約需二千元之譜至自身南下須由政府任一名目而政府對此名目究應如何擬任尙待磋商故熊氏之行未决定惟據另一消息熊現實抱恙在津湘省士紳盼望熊之回湘辦賑者函電己有多起但下月爲熊君母壽必須在家設讌慶祝斷不於此時離家遠行也 
　　吉省森林借欵之近訊吉省森林借欵因權限及分配用途財政農商兩部及中央與地方均有爭執茲聞政界要人云此項爭執己經當道派人疏通妥協大約中央與地方爲二與一之分配日内可望簽字此項欵額原定二千萬現己加增至三千萬又聞吉省長郭伯侗爲森林借欵事現己派定劉文田君代表北上與政府接洽一切日内卽可抵京 
　　内部派員解决蘇選舉據政界所談江蘇因選舉問題寗蘇互有爭執紛糾未己現在内務部擬派民治司第三科科長李權前往設法解决并聞李氏日内即可起程前往南京先謁齊省長以資商量妥辦 
　　近日參陸　之清閒近日參陸辦公處事務清簡軍事上往來文電亦較尋常減少各辦事員至下午一二時即可退值蓋湖南停戰而攻粤尙未開始故可辦之事甚少也又各日報載參陸辦公處會議云云其實該處常會而不議遇有重要問題皆按總理所批辦理自徐樹錚主持大局以來該處實質上久己非軍事之中心機關矣 
　　規復法律館之通過前清時代曾設法律館司編查起草法律事宜民國初元改設法律編查會聞司法部近擬規復舊制仍設法律館於九日將法律館條例提出國務會議業經通過其内容設總裁兩員纂修六員此項條例大約日内便當公布　裁兩員之最有希望者當仍爲現充法律編查會正副會長之王寵惠羅文幹兩君云云 
[湘中最近之戰局（長沙通信）]  
　　湘南之吳湘相之馮 
　　吳子玉將軍自授爲援粤副司令以後曾數電中央主張作戰然昨由某機關傳出消息則吳氏態度仍偏重和平該消息謂吳氏昨因某項公務曾派其副官某氏來省某氏與該機關主臘有舊曾與之談及前敵情形某氏謂吳將軍對於和議極具熱忱己與湘桂各軍數次接洽現吳將軍爲表示誠信起見特將司令部守衛兵士改用桂軍窺將軍之意似己决定不再作戰云云查吳氏所駐之地爲北軍雲集之區而竟單獨爲顯明之表示恐未必確姑誌於此以俟續聞 
　　趙恒惕願單獨媾和己提出條件與吳子玉師長磋商己誌前報旋以條件未能妥協故雙方又己備戰頃聞吳氏有電來省謂趙氏對於所提條件己願讓步因再行電令耒陽前敵各軍繼續停戰五日以便接續磋商一切 
　　自參陸處電令湘省前敵各軍反守爲攻後駐在祁陽之奉天軍隊即拔隊前進與南軍交綏奉軍以所用軍械極爲精良故甚爲得手頃據軍署消息謂奉軍己於二日晚間將零陵前面之冷水灘佔領該處南軍己向零陵退去至零陵右翼之寧遠新田前己爲北軍佔領故零陵縣城竟處於三面包圍之境聨軍對於兩縣亟謀恢復桂軍第一軍總司令陸裕光己率所部大舉反攻現正在金雞嶺地方與北軍接戰北軍對於兩縣亦視爲重要之區故奮勇與之戰關現在該地戰事甚爲激烈 
　　得前敵消息陸榮廷以北方大舉攻粤己絶無和議可言爰續派增援隊十營開抵湘境並派陳炳焜另率大隊駐紥全州庶前敗一有警報即可就近應援並聞該地北軍業己步步進逼三數日内必有激烈之戰事 
　　湘西戰事自馮旅攻克常德以後不久即克桃源漢壽沅江等縣又先後報告肅清且該旅之三十一團旣以孤軍攻克桃源又連得　莊新店各地其勇猛善戰幾與吳孚威之第三師相等惟自澧縣以至常德自常德以至桃源其間雖不無險要之區然尙不及辰龍關附近一帶之險阻是以該團自新店再進甫至寗鄉（距辰龍關五十里）即連遭敗挫一日之間竟由寗鄉退至新店再由新店退至烟莊其所以然之故則不僅該團之兵遠來疲敝孤立無援實以地方險峻不蜴攻取有以致之刻下該團團長董世祿以所部死傷過多殊難再戰遂在烟莊集合暫取守勢一面電致旅長馮玉祥商酌辦法馮旅以辰龍關地方不僅地勢險阻且又有黔省軍隊爲之應援（周則范自退至辰龍關後即連電黔軍請速援助現黔軍旅長盧　己率隊由辰州出發直趨桃源）則現有之軍自難抵抗爰一面電致中央謂黔軍第一旅旅長盧　率衆由辰州出發進駐麻伊洞庭一帶其前衛己抵鄭家驛之十里舖其本隊己抵新店希圖反攻常德以策應桃源之敵除己飭隊嚴密防禦外請速派軍援助云云一面飛電第八師師長王汝賢常澧鎭守使王正雅新編湖南陸軍第一旅旅長朱澤黃請速派軍隊就近策應頃得常德來電謂王師長己派步兵一團砲兵一營向桃源開拔其前隊昨己抵常僅屯駐一晚即己開赴桃源又聞王正雅朱澤黃之軍亦己開動馮旅長本擬親臨前敵籌度機宜欲俟各路援軍到齊再分途向辰龍關開始攻擊而據最近所聞馮旅長忽然改變態度似與吳將軍一致不願再戰其故未明至反攻臨澧之林德軒軍隊自退出鍋鐵耳後因王正雅所部大隊猛力銜鋒而慈利縣城又爲卿衡所襲取該縣南軍紛紛向大庸退却林氏以後援旣絶又不能前所有子彈亦己告罄祇得亦向大庸退走再圖攻故臨澧慈利等屬現時復爲北軍佔領也 
[廣東軍政府之新氣象]  
　　軍政府政務鄉裁岑春暄自抵省之後各方要人紛紛晉謁情形己紀前報當嶉屈署赴海珠與伍廷芳林葆懌兩總裁留晤後又登岸乘坐摩托車逕赴東沙馬路農林試驗場回謁李烈鈞談至金烏西墜方乘李之特製大轎回行園憇息是日岑祇身衣白布短衫褲頭戴通帽甚爲儉樸四日上午七時許岑以丙辰歲來粤時適緣足疾不良於行觀音山之内容未嘗瀏覽特趁清晨空氣新鮮偕同三數隨員登山遊玩舉凡振武樓振南樓振西樓等處有名地方均臨遊殆遍歷時甚久始回千轅是日行後各要人并於行轅置洒歡叙列席者爲伍廷芳林葆懌李烈鈞李根源鈕永建李茂之楊永泰席中討論應付時局方略甚詳各皆慷慨激昻表示政見至岑之滬眷因行轅部署己妥昨由當道派員往西濠酒店迎晉行轅居住計有夫人二位少公子五人另傭婦婢僕數口其第三公子岑心叔及隨員冷遹耿毅亦己遷晉行轅似有久居之勢國會於星期六日即開歡迎大會恭請岑總裁責臨表示政見至岑總裁之最近主張對於開正式國會及政務會議二事特爲注意又誾岑西林與伍林李莫鈕陳諸要人討論南北大局時岑謂主戰純爲段氏一人推波助瀾厥爲徐樹錚馮國璋本意甚欲速和奈不敢有所主張而段一面并電瓊州龍軍飭令渡雷進兵以寇高陽龍氏爲人絶無信義彼爲經我一手提拔出身之人前年討袁時幾經勸論電使往還舌弊唇焦終爲義師之梗此次以數萬之衆入寇高陽餉械不足卒爲義師所敗龍氏現尙不特無悔禍之心竟謬然進京請募北軍南來以爲粤禍故雷瓊一隅自非迅速剿平絶其根據不可且討龍之兵力亦可移爲北拒之師所謂攘外必先安内否則龍氏之北兵一經募成偷運至雷瓊則後禍正未可知云云岑西林抵粤之翌日即發出長電一通報告到粤情形曾電明自己最近主張大致謂北京非法政府不惜窮兵黷武賣國求逞西南護法救國責無旁貸自非堅持到底不足以救危亡幸勿再爲議和之說所誤云云觀此則岑總裁之宗旨堅决亦可想見矣 
　　西林到後各方面要人之晉謁者頗衆湖南省代表陳偉誠貴州代表嚴如春皆親赴行轅會晤岑氏聞所談論悉屬應付時局方略约衣數時之久是時伍廷芳及其子伍朝樞曁國會議長吳景濂等均在座據某方面傳出消息謂岑氏頃因陸榮廷在桂檢閱軍隊策畫軍政進行日無暇善誠恐遽難東下擬於日間親赴南寗一行面晤陸氏就商大計敦請一同來粤其襄時局又聞陸氏刻下己由龍州遄返兩寗曾與北方使者　　斐會晤岑氏抵粤後昨己來電表示歡迎至謂特派雷殷代表柬 
 
 

Page 7

 
 
下一節尙無其事緣雷頃己遄赴百色接任田南道尹也至岑氏此次重來除眷屬外尙有姪岑宗岳及趙厚生卓仁機張岳軍并圖會議員金仲孫等又岑氏昨己宣布就政務總裁職其電文云前承國會非常會議選舉春煊爲政務總裁茲定於七日四日就職謹本護法靖國主旨隨諸公之後勇効馳驅尙祈惠錫嘉謨用匡不逮敬此奉聞岑春煊豪印 
　　連日關於組織軍政府事宜甚形忙碌現聞設府地點己擇定河南士敏土廠長堤警察廳江防司令部東郊農林試驗場老城舊　運署五處一俟指定何處即可開府辦事至軍府内部組織細則現經委定王有蘭伍梯雲二君起草卽交國會開議又政務總裁下設置各部總長　聞經李根源李烈鈞署名通電推舉唐少川總裁兼任財政部長岑總裁兼任内務林總裁兼任海軍 
[粤兵工廠擴充之近况]  
　　聨軍總參謀鈕永建接管石井兵工廠及槎頭無煙藥廠事務後聞各項進行手續多係按照鈕督辦前所擬定之擴充西南兵工廠大計畫營謀並經易名爲督辦即將前之總辦名目取銷以示實行發展前以廠務擴充事務自必繁興曾擬於督辦之下設置處長四員分任管理協助督辦之不逮此項計畫現聞亦己實行鈕督辦現所最注意者則爲添購機件加工鼓鑄兩要點務逹至較原日出額最高程度增加三四倍方爲適合並一面延攬精通機械學者至廠或發明或仿造各器械以期多出精銳鎗砲刻下三者均己積極籌備認爲必要之圖至加工鼓鑄一節原日廠中工匠例定每日操作八時餘若開夜工不　其内現决擬再行加增人外每工匠每日改爲操作十三小時倍給工值以酬其勞又聞去年該廠爲培植人材起見曾於廠中設立一侂學招收英俊少年入舉使其日則習藝夜則授課其課程多屬機械學一時學者紛至杳來迄今將有一載頃鈕督辦以該夜學課程尙未極端完備特擬將其改組或另於槎頭無烟藥廠内再設一最高等機械專門學校招選中學以上程度畢業之學者入校肄業以收大效惟購置機器建築校舍等項需欵頗鉅頃正從詳籌畫昨特先將該夜學停辦并布告諸生知照令其各暫回家休息俟有定期再行召集各生聞此即紛紛搬運行李返省以待後命該廠司員辦公向係各有辦公室頃鈕總辦以其各自回室辦公何如共同一室之爲愈且共同一室孰勤孰惰一望卽知特實行此策另闢辦公廳一座凡各司員每日均須在廳共同辦公不得再在室内以便考察又以兵工廠爲西南方威力所寄一切規則均當採取嚴格特飭令失士嗣後如非廠中人員不得擅進廠内各地方均宜潔淨故己規模一新矣 
[湖北衆院選舉之命案]  
　　湖北衆院初選由王總監指定七月五日全省投票夏口縣城鄉九區遵照舉行一切舞弊情形早己喧傳衆口其所以敢於如此者因監察管理開票等之職務多操之若輩之手也夏口開票之期定七月七日是日天氣太熱各鄉區票匯解到過遲七日並未關完八日繼續開票至晚十句鐘始竣當選者計何膺恒劉騏周有章鄧毓　胡光奎吕寅東劉人琨等七名候補當選者計密承曾王明福馮翔高步雲朱鴻翥等五名當選人七名中除吕寅東現充夏口縣志局局長劉人琨現充夏口乙種商業學堂敎習尙差强人意外其餘人格不敢贊一詞夏口票價每百張售銀八元或十元皆昌言無忌者並聞昨日梅寳璣者自黃梅縣電禀王總監督江漢道尹有云黃梅衆院八區初選被湯用彬即頗公聚衆千餘搶票殺斃嚴姓三人己成刑訟應受裁制該區選舉當然無效等語是黃梅一縣己有劇烈之競爭矣 
[敎育研究會勸告小說家]  
　　勿編黑幕一類一之小說 
　　敎育部通俗敎育研究會勸告小說家函云敬啓者小說家言能使粗　文字者無不樂於觀覽於通俗敎育最有關係在小說之良者提倡道德輔助文藝悉屬有益於敎育卽或援主必譎諌之義成繥笑怒駡之詞言者無罪聞者足戒有識之士亦所不譏若乃意指不正體例未純暴揚社會之劣點誘導團民之惡性流弊所至殊難測想夫吾國敎育尙未普及不乏程度幼稚之人故良小說勸導社會之力常不敵不良小說誘惑社會之力本會成立以來對於不良小說迭經呈准敎育部咨行内務部通行查禁惟是不檢之行爲與其賴官廳之禁令終不如國民自知以道德爲重之爲愈近時黑幕一類之小說此行彼效日盛月增核其内容無非造作噯昧之事實揭　欺詐之行爲名爲託諷實違本指况復辭多附會有乖實冩之義語涉猥喪不免誨淫之譏此類之書流布社會將使儇薄者視詐騙爲常事謹愿者畏人類如惡魔且使覘國之人謂吾國人民之程度其卑劣至於如此益將鄙夷輕蔑以爲與文明種族不足比倫作者諸君孰非國民孰無子弟自返良心何忍出此本會爲此滋懼用敢敬告今之小說家尊重作者一己之名譽保存吾國文學之價值勿逞一時之興會勿貪微薄之贏利將此日力多著有益之小說庶於風俗人心不無裨益敢布悃忱諸希采納是幸 
[江蘇學務委員改爲名譽職]  
　　江蘇敎育廳訓令云案查蘇省各縣所設學務委員本依照第二次修正暫行學務委員規程第六條之規定定爲有給職當時以勸學所尙未成立巿鄉學務尙少綜核機關學務委員有輔佐區董辦理本區内敎育事宜之責故定爲有給職現在各縣勸學所己次第成立全縣學務己有提挈之人則學務委員所負之責任己不若前次之繁重查敎育部公布之學務委員會規程第八條學務委員爲名譽職但依地方情形得酌給公費等因是敎育部所訂規程學務委員本定爲名譽職茲擬遵照規程第八條之規定將學務委員改爲名譽職卽以所節經費爲推廣小學之用以期欵不虛糜而事有實益當將前項擬定辦法呈請省長及敎育部核示茲奉省長指令内開呈悉旣據分呈敎育部仰即逕候部示遵行此令等因又奉敎育部指令内開呈悉該廳以各縣勸學所業己次第成立學務委員職務較前不無減輕擬照部頒規程改爲名譽職即以所節經費備爲推廣小學之用事屬可行應准照辦仰即知照此令等因奉此合亟訓令該知事知照仰即將學務委員一律改爲名譽職並應將所節經費專備推廣小學之用至推廣小學之辦法應由該知事督同勸學所詳細規畫呈候查核兼任勸學員之學務委員應由勸學所長酌量給予公費但每月至多不得遇二十元其有原支學務委員奉給不滿二十元者仍應照舊支給此項勸學員公費應即以學務委員所節之俸充之仰即遵照辦理此令 
[蕪湖快信]  
　　安武軍攻粤總指揮馬聨甲於本月八日由安慶乘華利輪出發赴贛該輪在浦口曾裝有新安武軍三營亦隨馬赴贛 
　　聞馬聨甲此次出發軍費共一百五十萬除在蚌埠帶來二十萬外其餘悉由皖蕪中交兩銀行凑齊 
　　皖省本年丁漕茶釐悉數抵押與中交兩银许其欵專爲軍事上用並聞除抵押外本省金庫刻尙欠中行四十萬現行政敎育經費無着凡省立學校下學期勢將停辦 
　　皖省此次新當選參衆兩院議員二十三人売全由公益維持會一手造出現在省議會又在着手進行一般有省議員熱狂者除自身運動外須預得倪督軍同意否則無效聞此次新省會成後首先通過倪督軍交議本省鹽近加價案倪恐有反對派置身其間皖事諸多窒碍故預爲布置現如柳冠民史伯源馬仲武皆有正副議長希望聞己得諸倪督軍之同意 
[南京快信]  
　　聞湘張敬堯有電致某要人報告馬玉祥在常德宣告獨立軍事吃緊己派張敬湯率一混成旅防堵 
　　徐屬之碭山豐沛蕭等縣土匪勢燄更熾李督昨急電讕陳調元旅長迅率所部前往助剿 
　　蕭縣知事甘常懿四匪攻城畏禍棄職潛逃省署昨牌示蕭縣知事甘常懿聽候香辦遺缺委候補知事張景渠代理飭即赴任 
　　要塞掩護圍馮團長昨電軍署報告己率所部三營開抵徐州駐東南關外司令部暫設蓬萊旅館 
　　徐州鎭守使張文生電告己徵調所部集中徐州即日親自督率撲滅豐蕭碭山各縣土匪徐詶防務責任馮獻瑞團長擔任 
　　軍民兩長以徐州鎭守使張文生勦匪不力以致匪勢日益蔓延現擬會銜電京彈劾 
　　南京造幣廠因署假停工一月 
　　財政部派胡慶均來寗調查蘇省各銀行營業將况 
　　長江巡閱副使王廷楨己於前日又由捕乘津浦車入京 
　　農商部僉事鄧正瀛昨遇寗赴滬考查萬國合衆蠶桑改良會 
　　滬上米商以積存米麥太多呈請省署准予出省齊省長以米麥關係本省民食批駁不准 
　　江寗省議員初選明日舉和投票 
　　江都溧陽泰興等縣前日舉行省議員初選發生舞弊媾票情事該縣公民昨紛電省署請派員澈查以重選政 
　　今日爲恢復共和國慶紀念日各機關各學校均放假一日各商舖均懸旗共伸慶祝 
地方通信 
[蘇州]  
　　標賢水警廢船之日期江蘇水上警察第二　近有換落鎗划六十六隻泊於　門外接官亭附近其三十六隻停於河濱岸上三十隻停於河内趙廳長恐日久就腐招人投價標買定於七月三十一日上午十一時在本廳開標以最高價爲合格 
　　省會初選開票展期省議會議員開票本定十二日茲因是日係共和復活紀念特展期一天以表慶賀 
　　大帮匪擄刦水警鎗船駐紥吳縣境東橋鎭水警第十一隊三四五七十號鎗船計五艘於昨夜四時突來匪徒百數十人乘巡士熟睡之時悉數捆缚將鎗械鎗船一併刦去向東太湖而駛現經水警趙廳長飛電各區隊游擊隊曁各游巡艦不分畫夜跟蹤跴缉云云 
[鎭江]  
　　圩堤可保無虞鎭郡於陰曆五月二十四五等日大雨連綿江潮泛漲沿江七濠新洲老洲一帶低漥之區秧苗淹没幸近日天晴水量己退尺許濱江各洲圩堤可保無虞矣 
　　限止撥用官產鎭郡官產分處轉奉部令略　撥用官產應以官立機關爲限其地方間體從前佔用官產一時未能遷讓者應改爲租借至前臨時請撥之產自應報部核准方能借撥現在公私團體日多紛紛請撥甚至有未經報部即予撥給實於收入有碍亟應重申定章以免紛歧云云 
　　展覽手工成績鎭屬揚中縣振新女學校於陰曆六月初二初三兩日特開手工成績展覽曾由校長長王君佈置一切男女來賓甚衆以各種手工均甚優美且有數種爲他女校所未見者成嘖嘖稱賞該校定舊曆七月初十日開學云 
[揚州]  
　　省會初選紀聞江都省會初選舉於十日舉行九日晚外間即發現選舉票甚夥選舉事務所指爲僞造召集各辦事人討論杜絶方法决定用一證一票由監　員驗明投舉以期分辨假票投票地址仿照衆院初選辦理城鄉劃分十區至鄉間九區每區仍由事務所委員二人率同鄉董監視選民投票城内第一區（萬壽寺）則趙知事親至監察恐選民滋事除派警察警備隊到場照料外復商准駐揚陸軍巡緝隊第二營聶營長派兵一連共同維持上等八時開始投票各選民之票證多爲運動初當選人金錢所吸收由伊等自行投舉故二萬除之選舉票費時未久即行竣事間有選民向廚查員索票發生小衝突者旋起即止是以全場秩序井然依法至五時封監而散 
　　警局遭盜搶刦揚屬揚獸壩警察局九日晚被盜十數人明火執仗蜂擁而入搶刦鎗械該區員朱文光即督同長警奮力抵禦並經該鎭人民開鎗示威盜僅刦衣物而逃計傷長　二名該區員於十日來城禀縣趙知事並據該處地保呈報前情特委甘芋信警佐前詣勘驗並飭探警　緝盜匪矣 
[安慶]  
　　皖督又將招兵倪督軍以安武軍新舊各路軍隊詞赴前敵者甚多所有駐紥皖南皖北各要鎭軍隊鎭攝地方均未便遠離擬派員赴魯省招募軍隊十營編練成旅以資調遣云 
[嘉定]  
　　省議會初選之怪現狀嘉定於十日舉行省議會初選舉共分十區投票各區競爭雖烈尙無滋閙情事惟第二區投票時有石姓者率領多人把持投票簿致多人不得投票遂起爭執石遽揮其黨羽肆意毆人一時失序大亂監管各員無法維持宣告停止投票到縣報告查檢票紙共失去三千數百餘紙現姚知事電省定期十一日重行投票又第四區投票將畢時有封浜鄉民多人到所投票管理員查己投過拒却不許該鄉民運動監察員某甲管理人某乙謂爲被人冒名簽到宣稱選舉無效遽將票匭封起宣告停止報縣請定期重行投票云 
[杭州]  
　　籌解出發軍費省公署昨准楊督軍咨稱本省陸軍第一師軍隊出發赴閩所需行軍各費爲數較鉅曾令財政廳籌解臨時費銀二十萬元在案茲查是項費用除將前解之欵撥給外現尙不敷十二萬二千元亟待支應相應咨請轉飭財政廳先行籌解八萬元來署以資應急其餘陸續補解幸勿遲延 
　　選派學生赴日留學齊省長於十一日訓令敎育廳廳長云本屈選派外國學生第二試驗巳於六月二十日揭曉浙江送部覆試之孔滌　孫去病二生平均分數均在六十分以上應派赴日本留學其餘缺額俟特約學校悉行考畢按名派補後再於自費生中擇優選補仰該廳查照云 
　　北京大學學生來杭參觀北京大學學生朱一鸚等趁署假餘閒來滬參觀敎育實業各機關復由徐家滙高等工校唐蔚之校長分函介紹滬上各中學以上學校各大公司各大工廠及哈同花園宋公園等處業己分日前往參觀完畢聞該生等定於今日搭滬杭甬快車來杭參觀云 
[寗波]  
　　嚴廳長捐設敎養所寗波警察廳長嚴師愈呈省長文略云查違警律游蕩無賴認爲妨害風俗者應處十五日以下之拘留或十五元以下之罰金若輩非不自知其無狀半由無業可操自新乏路拘留不過一旬半月及期釋放依然我素尋源探本宜施以敎育足其衣食必使操一藝敎養得所師愈謹承先志創養所暫定名額三十人以年在二十歲以下之違警游民爲限職廳消防隊後進尙有餘屋略事修葺可作課堂所有管理及敎職員以在廳差遣員兼充不支薪水酌給津貼其餘技師如竹工草工籘工諸藝須籌給薪水此等工作取其資本無多成藝　易一人之力足以從事將來該游民等學成出所惑可改過自新以謀生計預計開辦費約千餘元藝民床帳衣食曁管理敎員津貼藝師雜役薪水工料之費每年約千數百元由師愈在薪俸項下開支動用設有不足再由師愈自行籌措至於常年經費固無所着師愈一日在甬自當竭一日維持之責倘辦理稍有成效地方人士能熱心捐助衆力共擎將來更可逐漸推廣額數茲於七月一日成立理合繕具簡明章程呈請鑒核云 
[濟南]  
　　避亂鄉民之陳訴長清縣河西一帶公民莊慶堂等呈軍署略謂河西匪勢猖獗搶掠勒贖層見迭出公民等爲避難計暫逃來省然久客斷資貧窶己甚刻下匪患未除有家難歸有田莫種流難久困莫知所終今將坐待餓殍乎抑將趨蹈匪刦乎懇即訓示祗遵云云奉批該民等所呈各節殊堪憫惻除飭兗州唐鎭守使從速派兵駐紥嚴行剿辦外仰該民等從速回縣耕種云云 
　　東新報告水災東平新秦兩縣近因大雨時行山水暴漲汎濫無歸以致淹没村莊房屋場倒姓畜冲没登場之麥亦淹没不計其數水勢洶湧將没城垣哀鴻遍野慘不認聞該兩縣知事於十日己先後具禀到省省長己派員查勘設法賑濟 
[奉天]  
　　龍軍招兵近訊龍運乾來奉省招募軍隊現己在省城開招應募者極爲踴　連省外各地三日内己招集千人省外募兵係委託沿京奉線警長辦理一俟省城募齊即沿途歸總開赴關内然後發給軍裝訓練再行入粤原議在奉招募一旅現擬不拘定數如省地募足一旅而他方尙未募足者則仍在奉省招集也 
　　勒停抛期盧布票奉省當局以期羗一種由去歲以來儼然爲一種投機事業致使巿面金融受其牽動己飭各地方官嚴禁錢行購賣期羗如有違抗即行法辦所有平日搗賣羗帖機關舖戸均勒改營他業否則一律取銷以絶根株 
[天津]  
　　各縣紛報蝗災南和縣屬之候郭胡佃等村雞澤縣屬之臻底柏枝等村均有飛蝗所過赤地又束鹿安平新河等縣亦均有蝗災各縣知事己督飭民夫竭力撲捕又省長據大名寗晉冀縣雞澤等縣知事先後呈報飛蝗過境己指令各該知事督飭民警趕緊搜捕其停落處所尤須認眞搜　勿得稍有遺孼云 
　　河水迭漲之會議各河水勢日見增漲警廳工程處八日報告金華橋河水漲一寸五分金錭橋河漲三寸金湯橋河漲六寸辛莊浮橋河漲一尺西頭小園河漲四寸經熊督辦會同委員曁華洋工程司前往各河勘騐水勢後己召集員司開會討論辦法 
　　省敎育會風潮未巳直隸敎育會選舉風潮一節茲探其内容會長張佐漢係高陽縣人爲第二學區舊天河兩府爲第四學區現在該兩學區極端反對關四學區絶不承認張佐漢繼任會長云 
[北京]  
　　政界大作佛事温州樂清白鶴寺華山法師與浙省各寺僧侣於前月朝五臺山回至北京寓廣濟寺政界中人歡迎挽留與該寺主僧現明議建水陸道場追薦近年南北兵災水災一切被難亡魂并爲國祈福自陰曆五月二十二起二十八止發起者爲大理院長蜚廉財政總長曹汝霖交通次長葉恭綽内務總長錢能訓平政院邵章馬德潤范熙壬等洎軍學商界各善士百餘人公請華山主行法事馮總統亦派周代表賫香禱祝井給萹　法物云 
雜評一 
[馮與龍（默）]  
　　馮玉祥獨立說與龍裕光逃港說皆不利於北方之消息也自陸建章被殺後人皆注意於馮玉祥之態度而政府亦力加以撫慰蓋旣未得爲攻粤之助力更不可使爲攻粤之阻力也 
　　自龍濟光赴京後人皆注意於龍裕光之能力而政府亦迭令其堅守蓋旣未有援粤之寸進更不可併其援粤之根據而失之也 
　　是故馮玉祥之獨立說足爲攻粤計劃上添一障礙龍裕光之逃港說足爲援粤進行上增一困難此其勢所必然者也夫政府之所謂攻粤援粤本未有何把握今使所傳之二說而確不知政府之策略又將如何耶不知仍能於此兩月期限中可以平粤否耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[恢復共和紀念日之舉動]  
　　昨日（十二日）爲恢復共和紀念日各機關均停辦公事一天交涉公署因招待外賓陳設頗爲華颺門前紥有冬青高懸國旗並就客廳設招待室設備西式茶點上午九時許陳交涉員率同職員行禮十時許招待來賓駐滬各國領事及公廨各讞員均到署由陳交涉員及交際科長陳世光譯員楊小堂邵樹華等分别招待 
　　閘北四五兩區曁各分所道尹公署陸軍三十七團團部慈善團各段救火會各學校各團體亦均懸燈結綵高揭國旗以誌慶祝警廳閘北辦公處司法科亦停訊瑣案一天 
　　南巿商界無甚舉動除商會門前懸國旗外各業對於此舉甚爲冷淡國旗票飄揚巿塵者殊不多見華商各電車則均揷有五色國旗循向例也 
[法租界今明兩日之熱閙]  
　　本月十四號（即明日）爲法國政立民主之紀念日依照向例旅滬該國官商各界均須懸燈慶賀本屆因法總領事署適接法國來電得悉與德交戰迭獲勝仗故尤興高采烈法工部局己先飭令工匠多人在黃浦灘總領事署顧家宅公園大自鳴鐘捕房三處各紥大牌樓一座上綴松柏旗幟電燈所有各捕房及救火會各洋龍間等處亦紥松柏旗幟電燈並懸五色紙燈法文學堂及法國紳商住宅並法租界内華商各大行號亦均懸旗燃燈以誌慶賀並由各捕房繙譯及中西越各探捕全體人員公同出資雇匠紥成檯擱及人物花卉飛禽走獸各式燈彩共有數百種先於今晚七時四十五分鐘舉行提燈會各捕房捕頭以届時觀者勢必擁擠故己派定探捕在經過之處妥爲照料云 
　　英文滬報云十三十四兩日爲法租界舉行國慶之日晚間九時起敏體尼蔭路不許車行惟北至霞飛路與寗波路爲止如人太擁擠則法大馬路自黃浦灘起至敏體尼蔭路亦將不許車行惟愛多亞路與民國路仍可通行十三日晚間舉行提燈會時各種車輛皆不許穿行法租界 
[研究自來水與陰溝之意見]  
　　英文滬報云印度科學院實用化學敎員福勒博士近研究上海自來水與陰溝之問題發表報告書就種種方面調查衛生情形其言大可注意原文頗長茲節錄其結論與條陳於下而全文大意己盡括於此矣 
　　結論（一）溝渠排泄物之流出莫可減少（二）黃浦旣爲食水之源則溝中排泄物苟未經澄清或未完全澄清不可容其灌入黃浦（三）上海可得之水源其清潔無有可與英國加特林湖或蒂爾米爾湖相比者（四）黃浦江口以上數英里之揚子江水較上海水爲佳但仍易爲濁水所混合（五）在採行吸取揚子江水以供上海食用之方法以前宜取黃浦揚子兩江之水就其潮流與時季各種情形加以化學上與細菌學上之詳細考驗（六）以現狀而言自來水公司所供給之水宜加增其量并施用適當化學方法以維持或改良其質（七）現有各河浜流出之穢物可用簡易工程及開浚方法以補救之（八）濁物入江宜設法取締因其不獨碍及食水且濁物日積日多將礙及江水之活動（九）爲保全鄰近鄉地肥料之供給起見尤宜取締濁物入江（十）濁物可另作一種特别陰溝以容蓄之然後用一種排泄器將濁物移至容積頗大之場所施用新法免其妨害江水且使其變爲有益於田地之肥料（十）（一）凡與食水問題有關之各當道宜聨合研究將來之利害 
　　條陳（一）黃浦與揚子兩江各地點在事實上可作吸水處者宜於寒暑各季及潮汐漲落各時施行化學上與細菌學上之愼重考驗（二）設法加增現有各自來水公司之水量並維持或改良水質（三）自來水公司宜設化驗所聘專家常川駐所時時研究水質及處置濁物諸事此舉當與浚浦局職員聨絡辦理（四）工部局工程師對於特别陰溝宜籌備辦法估計經費俾溝中濁物得由此特别陰溝轉入排泄器復由此器因壓氣之作用移至適當場所以便施行清除毒質變成肥料之手續（五）專作此用之場所至少須在附近地方置地三百哀克（英畝名每一哀克約合中國六畝）（六）濁物移置後即施用手續一面化爲流質縱不爲土地所吸收然灌入江中亦無流弊一面化成軟泥俾可代糞料之用（七）特别陰溝未裝置以前現有陰井所積留之濁物宜用桶車或用小船運往上述之場所該處設池以收容之池中物一部份宜由專家指揮施用於田地俾鄰近農夫見之可效法取用之其他一部份可用以試驗成績並審定以軟泥代糞料之價值（八）置有房產之人而欲設置厠所並有近屋花園空地者可破例許其設置使物腐爛池及適當濾清器凡從器内流出之排泄質可流入現有之陰溝中但此池此器須安置於與人住房屋相距至少一百尺之地至於佈置運用諸法須由工部局專員監視（九）現有之陰溝宜作容積雨水之具善加維持如積有垃圾致碍衛生或陰溝通入江河之口積有雜物則當設置適當之屏障等物（十）上海人烟稠密處之涉河浜常爲衛生之害宜填置陰溝（十）（一）爲保障將來利益計有關係之各方面連中國境内當道在内腚各派代表組織幹事會以討論上述關於食水及處置排泄物各問題及可以施行之工程以上所云不過梗槪至於詳細辦法尙待考慮云 
[米業請放米糧出省之呈文]  
　　米業仁榖公所機器碾米公所南帮公所等公呈江蘇齊省長請求准予米糧出省銷售照錄原呈如下呈爲米多價賤商農交困懇乞設法疎通恩准暫予轉口事竊維米石一項本爲民生養命之源少固不敷所食多則慮有蟲腐行棧廠商小販鄉農交受其困此種情形不特上海爲然即各埠亦莫不皆然但上海一隅乃商賈集中之點本年陰曆正月間米價步漲粳米每石八元半以外秈米每石七元三四角其漲價之原因蓋緣去年冬間内河水涸氷凝舟運不通以致内地雖有存米而無策轉運且又有一種原因以小麥於去冬水乾其勢不見暢茂以致人心莫定觀望不前故滬上開春以來米巿亦因而步漲當其時有人議及弭禁者各商會以關係民食是以禀奉官廳查照前案禁運出省迨正二月間春雨大降河道流通内地米商乘時運滬源源而來積之旣多巿價跌落半載以來愈趨愈下商困極矣况查上年内地各處豐收今歲麥又大熟米石屯積竟無銷場遂致小本經營以及鄉農均有傾蕩之虞行棧廠家或因積貨而帶銷或因做押欵而受累岌岌不可終日諺云榖賤病農兼且病商此言誠有所見處此現狀若不設法疏通坐使積數百萬米石使不堪食誠爲天地間之生物惜也調查現時米價梗米每石售六元八角秈米每石售五元五角較之正月間粳米跌去近二元秈米秩去近二元以此推測足見其多江蘇爲產米之區查得上海各廠存米共六十萬石逐日到貨又有五六千石浦東各棧尙存二十餘萬石統計全埠約八九十萬石至於無錫積米二百餘萬石常昭各屬約近二百萬石江北裏下河一帶向產秈米除上年存者不計外轉瞬收穫在即亦不下二百餘萬石今歳雨暘時若鄉農皆云又有豐收似此陳陳相因纍纍存貯閉糴之害亦有不可勝言揆之政治本原殊失允當案查蘇省米石禁運出省功令棊嚴然相時度勢有不可執一而論者今值米多價賤農商交困之時不得不請求設法變通以資救濟查上海情形本與内地特殊陳貨旣多祇有變通轉口辦法商等管蠡之見謹爲縷晰陳之（一）米石轉口定以若干萬石爲額由官廳給發護照交商收執額滿卽行禁止以示限制（一）米價漲至八元以八即予禁運以固民食（一）護照上註明轉口米數及指定地點所過沿途關卡遵章納稅由該徵收機關查驗隨時呈報以便稽核米石轉口有二利焉（一）北省災區甚廣民食缺乏如得蘇省接濟可以活人無算（一）米石旣得疏通農商鄉販資本可得周轉巿面無停滯之虞大局益受其益以上諸端商等冒味上陳實出於迫不得己爲敢將現時困難情形聨名具呈凟塵省長鈞聽伏乞俯賜鑒察體念時艱准予變通辦理庶幾民無匱食而商有生機無任悚惶迫切待命之至謹呈江蘇省長齊 
[華茶貿易之悲觀]  
　　滬埠茶棧數家曾於春間因存茶多至八萬數千箱若不設法運銷轉瞬新茶上巿虧耗更鉅故特商懇素有交易各美商代爲運美試銷詎料此項茶葉抵美後適值該國取締顔色茶葉故運往之貨槪不合銷並令代運商行如數運回以免徒耗棧租所有代運各行業己將貨托由美公司船運返滬地故近來各公司輪船進口皆有此項着色綠茶退回共有萬餘千箱之多各茶棧聞之大爲懊喪因運美水脚旣鉅關稅亦重經此往返虧耗不貲况尙須覔棧堆放頗費周折故各茶商莫不憂悶云 
　　又聞滬地各茶棧自今春以來共到有祁門紅茶九萬餘箱英商及華商購爲送禮之用者僅有五百餘箱此項祁門紅茶向爲俄商所採購現因俄國軍事未了運船旣少匯水又跌影響所及遂致停辦惟英政府於今春囑令上海怡和洋行購辦紅茶三百萬榜尙未成交今尙守待至上年所存之貢熙八萬箱業經各棧改爲珍珠鳳眉等名目運銷内地各省刻己售去半數故陳貨僅存四萬之譜所有新貨亦不敢多運來申蓋以僅恃國内銷路終屬有限也 
[變通房租訴訟之請求]  
　　南巿縣商會前據内地各房產業主公呈略謂自司法獨立以來内地各租戸每有故意拖欠租金數月措不交付者迨起訴法庭因受法律之束缚必俟三審終結始得執行其間訴訟延長年餘或數年不等甚有在訴訟拘束中逃避無蹤致業主損害種種權利擬請籌商當道嗣後對於欠租訴訟歸入警廳辦理藉杜纒訟而保權利等情曾經縣商會與地方審判麝迭次磋商請爲通融辦理經陸廳長與各推事會商之下因碍於法律之規定未便變通嗣又再三磋商始由陸廳長擬具通融辦法四條呈請司法部核示遵辦未識能允准否 
[帛黎己作古人]  
　　文匯報云前任中國總郵務司帛黎君於本月十日卒於法國故里 
[荷蘭郵船抵滬]  
　　英文滬報云荷蘭洛特丹郵船公司之郵船林加里號本期於星期一日晨可以抵滬今己入口所載赴北京荷使署充當衛隊之兵二十七名均己登陸該公司經營太平洋航業之各船應美政府之請嗣後來往之際均駛逹小吕宋前所過之日本口岸共有三處今將改爲一處云 
[閩省又來請兵]  
　　軍界消息盧護軍使接福建李督軍急電略謂南軍現在猛攻閩境韶州等處内地土匪爲孫道仁勾結蠢蠢欲動前敵暫守待援省城治安如常除嚴剿土匪外請迅撥勁旅以固閩防云云盧使接電後即與浙省楊督軍籌議並轉電中央請爲核辦 
[軍艦撞翻緝私巡艦三誌]  
　　海軍通濟練習艦出口撞沉兩浙蘇屬緝私第二營二號巡船溺斃舵工夏益民兵士湯懷忠二名己兩誌本報茲悉連日由薛營長飭令兵士夫役人等在失事地點打撈屍身昨己撈獲湯懷忠一屍當即飭屬收殮並於同時撈獲快鎗一枝其他損失爲數甚鉅現宋統領己咨請海軍藍總司令察核辦理矣 
[三誌雙鳳園茶肆之血案]  
高範根於本月九號晚糾同徐阿六陳阿毛等至法租界小東門外一枝村街雙鳳園茶館内將周月仁戳傷左腰尾脊兩處致命身死當場拘獲徐阿六一名暫押捕房候緝拿商範根等到案併究後由探目黃金榮包探許福卿程子卿陸海林偵知高陳兩人匿跡吳淞前往拘獲帶回捕房現經施總巡提出盤問高範根答稱因與周月仁積有仇怨故俟其單身在茶肆啜茗時持刀入内將伊戳傷是實陳阿毛徐阿六亦均承認是晚由高範根糾合前往帮兇不諱施總巡着即詳細錄供候解公廨請中西讞員訊明懲辦 
[厚生典白晝被刦三誌]  
　　大東門内彩衣街厚生典當於本月十日下午被匪持械刼去洋七八十元由該典執事投報警區申詳警廳通令所屬嚴緝贓匪到案究懲等情己兩誌本報茲悉該處爲一區二分所警署管轄附近本無巡警站崗惟東首躉笠橋堍有一崗位往西直至縣橋堍有一崗位自彩衣街果子巷東西相去半里許其中魚行橋堍一帶並無崗位設或中段發生警告招呼巡警勢所不及故厚生典被刦時東西兩崗警毫無聞見因此該處各商家咸有戒心昨日午後一時由彩衣街果子巷等處大小各商店在天福樓茶肆討論擬聨名具禀警廳徐廳長要求在彩衣街中段或魚行橋堍添設崗位一處以保治安云 
　　又聞典當同業以厚生典開在城中熱閙之區外面行人聨絡不絶該匪徒膽敢入内强刦毫無忌憚其稍爲荒僻之處必更可危除聨名函請警廳嚴拿懲辦外所有華界各典商咸擬仿照租界各典辦法在櫃台上添裝鐵欄或雇警看守以免疎虞現徐廳長己飭偵緝隊長轉令各隊士購線嚴緝矣 
[續誌省會初選之怪現狀]  
　　日前（十號）省議員初選舉投票時漕河涇曹行塘灣等鄉第五區投票所各選民遽將票匭抛棄秩序大亂由管理監察等員禀明初選監督沈知事飭提爲首圖董周澂等到案訊究己誌昨報前日沈知事己令飭曹行鄉塘灣鄉第三四縣警察分所黃董兩警佐往提延至昨日未據該分所警佐將周澂孫穎才等押送到縣現第五區初選舉經沈監督定於十四日重行投票一俟終結再行示期將合邑十區票匭當衆開票云 
[浦東救火會更改名稱]  
　　浦東救火會昨致各機關函云逕啓者前准上海救火聨合會函開浦東爛泥渡救火會應改編爲上海第九區救火會以洋涇全巿爲其區域業經禀奉上海縣知事批准立案應請查照會章改組等因並刋給鈐記一顆到會本會遵即查照章程分别改組仍以爛泥渡土地祠爲會所除將啓用鈐記日期並遵章改組情形復請聨合會備案及分别函咨外理合備函貴處請煩查照施行 
[吳治讓呈報經辦河工之批詞]  
　　松滬盧護軍使前據前充滬南工巡捐局工程主任之吳治讓禀明經辦滿肇河估價開濬情形當飭工巡捐局查復核奪茲經姚局長將所指各節詳細禀復故於前日批示云呈曁抄件並支單攝影均悉查此案業經本使據情訓令滬南工巡捐局姚局長按照原呈所指各節切實明白聲復以憑核辦去後茲據復稱查開濬蒲肇河工程當時曾與該前主任吳治讓討論應採用投標辦法據該員稱在此試辦期間先用招工開賬爲妥據初次所呈之估單每船載土四方船價二元挑土每方價四角合計三元六角是每方需實洋九角業己如數發給志祖當以其價過昻飭令核實估計該員第二次開呈佔單每方土工價洋九角迄未絲毫減少並謂旣屬最低價格否則無人承挑復令核減至第三次　略滅爲八角四分五釐志祖恐有浮冐莫若登報投標該員答以初次九角之工價旣經支給且開濬河工布告張貼己久並無一人過問縱使投標亦恐無人承挑志祖以該員係工程主任彼曁主張招工開賬亦未便過於爭執一面另覓工人估計實不及六角之數該員微有所聞復呈一估單其價頓減並列開賬者共有五起當即詢以此次工價何以如是之低該員稱此種工價承挑者不過試辦一二月行將引避届時主任不負責任等語查工程固分繁簡價格亦别高低該員何以不在第一次估價之時分晰開賬者共有幾起必經迭次令其核減始乃叙及其用意何居再該員月薪六十元津貼四十元曾經呈報在案志祖到差之始該員第一次領薪單上繕冩薪水　一百元並不分别薪津兩項當以繕法不符飭令更正并非有意減其津貼况薪洋本爲職務上應得之權利長官豈能任意削減即欲位置私人不難多方更換又何必以抽提該員津貼爲救濟之法該員無端納賄行爲卑鄙不知愧悟乃欲措詞掩飾以文其過平日狡黠可想而知矣至劉常瑞本在四區警署充任一等巡警有四區署本年一月分長警薪餉名册爲憑志祖奉委到差以該警未充巡警之先曾在工程股服務頗有經驗故將其帶局差遣派爲密查第一月薪水由志祖薪俸項下支給三月間商同該員將劉常瑞派爲查工員命開一支單送閱該員陽奉陰違擅將查工二辽改爲看工志祖即在支單上更爲查字該員因查工員有查察路工報告之權恐與己不利極力反對志祖知其用意不與之較遂將查工員劉常瑞之支單作廢月薪仍由志祖薪俸内一同支給竊思用人行政本屬長官職權僅僅派一查工員該員竟敢反抗是誠大惑不解者也又如謹記路爲往來通衢迭因春雨泥濘不平屢飭派工修補俾便交通該員始則敷衍塞責繼則置若罔聞嗣經志祖親履勘未見一人從事工作是該員之貽悮要工雖百喙莫辨卽因工人減少不敷分布亦可面陳情狀另行雇用承辦詎可一再催促仍復漠置非違抗命令玩視職守而何查此次訓責該員銷差本不敢以莫須有三字冤抑之故事先面禀鈞座並呈奉指令准卽撤換一面將該員經過事實於訓令内逐條詳叙本期該員經此訓飭後亟應閉門思過力求自新不圖銷差兩月之久忽又來函責問因其强詞奪理故未答復茲奉前因謹特據實呈乞訓示祇遵等情除指令外合行批示仰即知照此批 
[復訊虛設字號之騙局]  
　　甬人程惠才馮仁甫高友如等串合同黨在北福建路一百三十五號門牌虛設協豐祥洋貨字號向同業振康等三十八戸騙取值洋四千餘元之羽綢洋紗夕法布等貨變價挾資逃往原籍嗣經受騙各戸集議公舉代表史光廷控由公共公廨派探將高友如緝獲解廨訊供各情己詳前報前日午後經王襄讞會同英白副領事復訊先由原告代表律師上堂陳述案情並稱現己緝獲之高友如一名經敝律師查得係被告號中之小夥計貧窶不堪雖己逮捕與此案無甚裨益請爲摘釋並請移提程惠才馮仁甫到案澈究繼由原告史光廷及森大錦昌振華祥等號經理分别上堂訴明當時被騙情形並將賑據呈案請察中西官會商之下援筆判曰姑准原告律師請求將高友如開釋各號賬據留存公堂聽候查明再行訊奪 
[護軍使請緝在逃黨人]  
　　松滬盧護軍使昨電南京軍民兩長略謂黨人倪鵬九在滬設立機關希圖擾亂業經會同法捕房將其住所查抄封閉該黨人現巳逃往江北爲特電請飭屬偵緝務獲究辦云云 
[稅務所徵集布樣]  
　　上海稅務公所昨奉江蘇財政廳令略謂奉財部電以各省財政廳關於土布免稅辦法施行細則非常困難呈請明白解釋且據商民紛紛呈控徵收委員違法虐商長此糾枌官商胥受損害迭與稅務處商擬解决辦法業經通咨各省財政廳徵集土布具呈送核以便分别免稅合亟電仰該廳長迅即指令所屬各稅所一體徵集土布式樣呈部核奪云云陳所長業己徵集各種土布式樣送廳請爲彙呈財部核奪矣 
[各學校消息彙紀]  
　　寰球中國學生會學校自今春擴充學額以來學生多至四百餘人本届添設暑假補習科請文學士梁文明爲英文主任英國卜明罕大學理學主梁樹釗爲數學主任開課後報名者日有十餘起該校長朱少屏以新法敎授中途揷入殊不合宜故一槪謝絶並聞該會日夜兩校現正籌備下學期擴充事日來報名投考者頗多 
　　城内北張家弄養正學校本届舉行畢業試驗計高等科畢業者十八人國民科畢業者一百零五人定於十三日上午行畢業式今將高等科畢業生姓名列後陳鑾李如梁顧金坤楊家聲周祥麟萬長孝金汝輝趙世盛王隹英陸國樑沈嘉泰顧成章張翌新方丕祺周樹德胡薏墨張祖茀凌俊才 
　　閘北七浦路唐家弄中華少年社日夜校定於本月十七日舉 
 
 
 

Page 11

 
 
行署假假期内特設補習課每日上午七時至九時下午四時至六時專課國文英文算術三種該校學生仍須一律到校補習 
　　法租界巨籟逹路善樂里中華育英國民義務學校前日下午二時舉行署假來賓除英法官商外有護軍使代表副官長孫梓琴道尹代表錢繼曾警察廳長代表曾獻廷南洋華僑代表謝碧田巫晋階及徐紉蓀戈朋雲校董謝復初等先後蒞觀開會後其秩序爲展覽成績學生演藝兵式體操拳術演技給發奬憑攝影紀念等中有來賓徐紉蓀戈朋雲相繼演說錢繼曾代表道尹致訓詞至五時散會次日下午二時復開懇親會學生家族到者甚衆由校長引觀一切秩序槪如上日聞該校於下届大加擴充現新生報名者己日有數起云 
　　浦東楊家鎭新興小學校於前日開游藝會午後半時開會首由敎員周渭卿報告畢卽由各生表演各項藝術凡四十二種精神活潑頗胢觀繼由敎職員學生演愛國血新劇以助餘興會場秩序由第七區徐區員派警蒞場照科聞該鎭自有學校以來從未開會此次實爲創舉故鄉人之往觀者頗多團體與會者亦有臨安健行三橋時化等四校云 
　　新北門内染業國民學校去年八月間開辦現定於七月十七日行暑假休業式由校董楊午田到校發給奬品以資鼓勵下學期定於八月十九日開學假期内開設補習科使學生補習國文算術英文各課以免荒棄 
　　熱河路共和女學校於本月四五六日開成績展覽會七日開游技會兼行畢業式現定於今日放假下學期更擬擴充學額以宏造就 
　　卡德路善昌里務本學校定於陰曆六月初七日下午一時開游藝會並行暑假畢業禮昨由該校長許鵬分送入場劵邀請各界届時前往參觀 
[敎會校長函請驅膛食物攤]  
　　南巿董家渡天主堂對面之公敎進行會學校校長以該校旁側隙地上每有小販設攤陳列水菓食物中設骨骰勾引學生賭博藉以騙錢殊於敎務進行及敎育學生均有關係爰特函請該管警所轉令是處站崗警察注意趕逐不准小販再在該處擺設 
[鄉敎育會年會紀事]  
　　上海縣馬橋鄉敎育會於七月七日開常年大會選舉職員到會會員五十餘人由會長沈澄清主席開會後沈便長起立報告會務（甲）成立後之槪况（一）小學敎育研究會（二）本鄉各校職員會（三）本鄉聨合游藝會（乙）擬辦事件（一）組織各校文藝會（二）鄉土敎材調查會（三）各校職員交互參觀（四）組織敎育參觀團（丙）收支報告述畢當即選舉職員第一镒選舉正副會長計沈澄清得三十七票當選爲正會長朱禮儉得三十五票當選爲副會長第二次選舉評議員十人當選姓氏如次張槱秦汝厲朱允脩張益聰蔣清鏡奚匀奚憲章鈕長廉孫康祖王廷奎選畢遂宣告散會 
[銀拆增漲之原因]  
　　近三日問本埠銀拆棋民大據云前昨兩日朝鮮等銀行向華商聚興誠等銀行各錢莊拆現銀五六十萬兩運往漢口是以昨日銀行拆出之利率按月須九釐至錢莊銀拆上午收釐一錢九分下午一錢八分 
[中孚銀行之發逹]  
　　寗波路中孚銀行近來開辦儲蓄聞該行所收儲欵（分三年五年十年）平均計算每月可儲十餘萬預計十年後即儲蓄一項可逹一千餘萬其他營業尙不在内可見近來華商銀行之發逹矣 
[施醫給藥之善舉]  
　　提藍橋楊樹浦一帶地處偏僻貧民甚多大都在絲紗等廠做工度日偶患病症醫藥無資值此砟令時症流行床席呻吟殊爲可憫茲有陳德泉蔣榮記吉毛囝王金記潘少泉等發起集資延聘潘耀庭戚維升李意誠金州淵儲頤綬葛鞠如胡蔭棠等内外各科醫生假華記路三官堂施診每日自下午二時至四時挨號診治醫金分文不取亦不向人募捐極貧之人所需藥品亦由陳德泉等蓋章發給云 
[警員免考之商量]  
　　省立警察傳習所學期考試訂定第一學期於八日起至十一日止第二學期於十一日起至址四日止茲由淞滬警察廳徐廳長函致該所以此次考試廳内二十餘員或係薦任或係委任資格較校外生有别且淞地重要與他處不同各員均身任重職未能暫離職守請免予考試等因　　熊所長接函後以未奉省令函復不准於是徐廳長昨又派令總務科長趙殿英晋省面謁齊省長詳陳一切請示遵辦 
[觀張園大馬戲紀要]  
　　張園歐美大馬戲開幕以來觀者頗盛記者偶於前夜往觀見其所演各節殊足令人驚歎試略舉數端如下一馬奔馳甚疾馬背上立一美女　舞彈琴如履平地有翩若驚鴻婉若游龍之妙一美女以足攀繩倒懸空中兩手腕繫一皮帶下隊一男子男子口中啣一幼童之腰帶此幼童平臥空中旋轉不己凡此三人之重量全由頂上一美女之足根攀於繩上任之馬能推車以馬首頂於車後推之行動自如狗作人形立飾以衣服或則跳戲或則跳高並倒翻筋斗頗覺活潑　一胡羊以前足跪地仍能行走且極快捷一人立馬上馬疾馳場中而馬上之人或坐或立或卸衣服或脫皮鞋增從容不迫一人乘自由車其背上或肩上或頭上有時躍上一人車行自如且能將前輪提起後輪仍環行不息其他種種優點尙多不及備載 
[航船碰撞貨船]  
　　船戸費阿坤前日由南巿某客雇裝麯粉五百包於下午開赴嘉興交缷駛至龍華港時己十點餘鐘適有嘉興航船迎面而來不及避讓致遭碰撞費及舟子數人同時落水幸均救起惟己漂失麯粉二百餘包費遂附乘該航船來申報告貨主向該航船交涉 
[小工失足溺斃]  
　　前晚浦東華通碼頭頴州輪船下貨之際有通州小工扛貨不愼失足落水卽沈没無蹤其屍身於昨日在南碼頭浮起亦云慘矣 
[乞丐路斃]  
　　閘北太陽廟地方有一男丐倒斃路旁當由四區崗警查見歸報余署長飭傳地保赴地檢廳報請蒞驗 
[浜内發現受傷男屍]  
　　虹口東有恒路浜内前日發現年約三十餘歲身穿藍布衫褲赤足無鞋形似苦力之男屍一具經人瞥見告知巡街捕回禀捕頭麥搿利搿立飭中西包探往查見死者頭部似係被斧砍傷以致面目糢糊因即舁入斐倫路驗屍所候禀公共公廨中西官蒞驗一面通知老閘捕房特别機關中西探目於下午同至該處察視以便緝凶究辦 
[續誌查究縊死原因]  
　　住居恒豐路之江北人姜吉興自縊斃命由伊妻弟劉于文備棺收殮事爲警所查悉恐有别情着二十七保十一圖地保瞿梅生至地方廳禀請核示己紀昨報前日下午劉于文協同該地保到廳具禀據劉聲稱在閘北關設大餅店姜吉興是我姊夫今春失業後在我店中帮忙不料今年三月間我姊因病身死姊夫思妻情切致成神經病時發時愈前日舊病復發背人懸樑自縊而死並無别情早經小民棺殮請求免驗林麝長據禀後諭飭覔保具結送查姑准免驗 
[夫婦合辦學堂之惡感]  
　　吳丁氏至法公堂訴稱丈夫吳某前欲開辦學堂缺少資本曾由婦人將母家帶來之洋墊本合辦經與丈夫立有誓約嗣後如有盈餘夫婦各得一半後盈餘洋四千零六十元由丈夫存於某銀行内不肯分給婦人向之理論丈夫即於上年十一月間倩中國律師出場勸令婦人另外居住每月貼洋四十元現己有四個月不貼惟丈夫與婦人素來和好迨有某姓婦人到校帮辦後丈夫卽與婦人不睦丈夫與該婦儼如夫婦視婦人如眼中之釘丈夫且於本年正月間至地方審判廳呈請離異欲與該婦正式結婚幸廳長察悉其情將案註銷有判决書可證今連同誓約及貼費據一併呈鑒所有婦人應得之洋二千零三十元及四個月貼費請求追繳被告吳某稱雖曾立有誓約惟因丁氏在學堂中多管閒事故令另外居住銀行存欵實係開學堂賺來當出立誓約之時己交丁氏洋九百元由氏轉交伊父帶回母家所餘之洋後因學堂虧折陸續墊去業己分文無有學堂亦己停辦現在某醫院内充任掛號職司每月祇有薪水十餘元惟有破產與丁氏離婚云云聶讞員判吳交保着將墊欵細賑呈案察閱再行核斷 
[粤婦被夫棄置之控訴]  
　　粤婦梁張氏在公共公廨控告其夫梁松榮抛棄不顧請追瞻養費等情前晨由廨傳訊原告延律師上堂陳明案情並詰據原告梁張氏供稱年二十歲嫁於被告爲妾生育兩子詎被告於去年十月將我抛棄不顧迨至十一月十二彼姑李氏將我騙逐出外繼有親友勸令被告每月貼我赡養費洋十六元至本年五月間捐不照給並將我值價二千元之衣飾取去請爲究追繼由被告代表律師向張氏駁詰之下經俞襄讞商之義副領事羅君判梁交原保候再復訊核奪 
[丈人控告女婿之辯論]  
　　前有沈某延請代表律師在公共公廨控告其婿方邦生不理借欵洋二千元由廨訊判被告交保無保管押候再訊核在案前日午後經俞囊讞與英卓副領事復訊原告代表律師上堂譯訴前情並將借據呈案請追繼由見證謝信之投稱被告當時向原告借欵出立筆據係我爲中等語即由被告代表律師向謝問曰此據是否由爾與原告在馬樂里逼勒被告書冩謝答被告係原告之婿豈有逼勒之事被告方邦生由代表律師詰據供稱向在政界辦事原告生有二女長女月梅次女月秋我前在南京下關大觀樓遇見月梅繼將其妹月秋介紹與我詎未經正式結婚之時己被月秋將我薄產任意揮霍並將田契竊去我曾在軍政府執法處遞票請求離異追還田契我於去年來滬原告與謝信之引我至馬樂里勒冩筆據其實我並未向原告借洋但沈月秋曾於民國五年三月問報告官廳爲其姊月梅之夫姚某與友張某均係民黨中人私藏危險物品將姚等拘捕訊無其事官以沈氏誣報罪應反坐判處月秋徒刑八年月梅徒刑五年嗣因黎總統接位特赦開釋惟我無此項借欵所有筆據實係逼冩請求明察供畢由原告律師駁詰之下中西官判被告仍交原保無保還押候復訊再核 
[養媳不知去向]  
　　葉登元之女阿毛年十四歲昔年憑袁長榮等爲媒許與關橋地方爲水果生意之張金海爲媳當時過門童養詎前日阿毛忽失所在經張訪查知被宋王氏誘出藏匿乃告知葉登元協同媒證將宋王氏扭控一區警署轉送地檢廳經檢察官預審一過判押候查明阿毛實在下落再行核辦 
[取締不學無術之庸醫]  
　　木工楊永生之嫂某氏被隣居江湖醫生陳曉梅騙稱服其藥丸便能成孚取去洋六元後因無效向陳索還藥咨無着將陳扭控一區一分駐所申送警廳司法科訊究在案茲聞此事經該科長預審之下着該鹥生交還所騙藥本六元押令照繳並呈奉徐廳長批諭云據該管警所詳報陳曉梅不學無術假藥欺騙愚民祇知惟利自圖不顧人之生命殊屬可惡應行嚴加取締勒令陳停止營業如違押逐 
[允許執行堂諭]  
　　康德全控卓葆棠康緒湘李百川保人朱瑞生不理塘柴墊欵銀四千餘兩等情曾經公共公廨訊明判着被告四人共賠銀二千兩其餘二千兩由卓康李三人分認賠償在案前日原告代表律師投案請求執行堂諭並請將保人朱瑞生在愛而近路所開之瑞豐米店給諭發封備抵朱延律師到堂代辯卓等三被告亦延律師辯護經李襄讞商之英副領事白君判准原告律師請求仍照前論執行並候給諭將瑞豐米店發封備抵 
[欠欵勒限交還]  
　　糶昶電燈公司控青華旅館經理趙如玉等不理欠銀等情曾經公共公廨訊明判令被告還銀在案前日原告代表律師投案要求執行堂諭經王襄讞商之英領卓君判限被告於二十四小時内還銀違干未便 
[原告臨訊不到]  
　　唐勝記控源來公司經理李華生不還修理房屋工料洋等情由公共公廨訊供判决着將李　生之保洋給原告領去嗣因被告不服延海德禮律師投廨聲請復訊己經核准在案前日由李襄讞與英副領事白君傳訊原告不到僅延律師到堂代表卽據被告律師聲稱查本案原告尙該被告三年地租洋三百餘元被控修理費早己算結要求提追中西官以原告臨訊不到判候飭傳到案訊核 
[債務人姑准開釋]  
　　裘明甫控錢修生不理欠銀五百三十八兩由公共公廨訊明判令被告押追在案前日原告投案訴稱被告在寗波置有房產要求移請該處官廳發封變價價還質之錢供並無業產請求釋出料理中西官姑念被告己押一年着即開釋出外自理 
[貨價限期還清]  
　　張季堂控虞杏榮不還貨價洋五百餘元由公共公廨訊判被告照數還洋在案前在原告投案請求執行堂諭被告則請求寛限料理判被告限兩個月還清違干未便 
[三誌福園茶肆之房屋問題]  
　　福園茶肆因被股東張九臯將屋將回囑令遷讓經福園股東兼經理沈葵芳延請邀百克律師代表至法公堂請求向張追償損失銀二千五百元判候下期再訊等情己兩誌前報昨又集訊　告張九臯稱福園開設以來並無盈餘去歲年終祗分得官利洋二十五元今將證據呈　原告代表逖百克律師辯稱福園旣無盈餘何以於去年歲度分派官利洋二十五元且前據被告自稱收回福園後將股開洋貨號旣出如此鉅資安有並無合同草議等證據之理查被告前稱合開洋貨號係於三月間發起何以三月間又加福園租金顯見謊供但被告亦屬股東故此項損失應由被告賠償進被告所償之銀亦得自洋貨店之挖費此銀給與福園以後福園遷往别處營業被告亦仍有一份利益可沾請求堂上公斷中西官判各退去候宣布堂諭飭遵 
[即日遵諭繳洋]  
　　西洋商人肯特爾延請律師在公共公廨控李孟章不理欠銀一萬七千餘兩由廨訊明判令原告於兩禮拜内查明被告有無别項產業一面革被告趕緊措繳洋二千元餘欵准予出外清理在案前晨經關讞員會同日斯副領事賚君復訊據原告代表律師上堂聲稱被告於西曆一九一三年九月一號與原告訂立合同之後直至現在所有一切產業如何處置請着被告開明細賑呈案以便澈查究竟有無產業可以抵償云云質之李孟章供稱我之業產除愛文義路房屋一所外並無他產且此項房屋係租地建造現我措洋二千元即日可以繳清等語中西官會商之下遂即簽判曰據被告聲稱現在遵諭措齊洋二千元即日交還原告等語應俟繳洋後改交尋常舖保出外清理自一千九百十三年九月一號起開具所有各項業產清單一紙呈候復核 
[法庭判罰烟犯]  
　　毛金寳糾合楊金夫章阿才曹阿德等前由某公司輪船上運來烟土一大包在浦東其昌棧雇九百六十二號陳福生杉板船上岸常爲水巡捕查見上前拘捕若輩即將土抛入浦中該捕乃將一干人拘入捕房轉送地檢廳訊供收押前日下午經趙夏推檢兩官　庭飭提毛金寳至案詰訊一過判罰洋五十元又提在火車站拘獲私帶洋烟二十三盒之吳月樵私帶烟土二兩四錢之蕭文忠到案訊判吳罰洋三十元蕭罰洋二十元 
[巡警查獲烟犯]  
　　淞警察三區警署巡邏長警張鴻儀等前夜在浦東其昌棧查獲私賣燈吃之崇明人陸春福一名當該警往查時陸攔住門口不許入内致烟客從後門逸去烟鎗亦被藏匿僅獲烟燈二只及烟灰等物當將人證併解至署轉解警廳司法科訊辦 
[鄰居互相扭毆]  
　　住居閘北湖家木橋之張振奎前日與鄰人張學文口角起釁互相扭毆張頭部被毆受傷當由五區三分所崗警一併拘解司法科段科員諭暫收押聽候訊核 
[索欠打架]  
　　麥德來李福元昨在哈爾濱路因索欠起釁互相扭毆被一千零七十一號華捕查見將兩造拘入捕房捕頭飭各存洋一元保出候示 
[再誌傭婦竊物潛逃之追究]  
　　浙人姚永綏住居閘北天保里前至四區一分所控訴薦頭王子江蔣造榮所薦某姓傭婦竊取銀洋飾物而逸請向王蔣追究當由王等供稱此婦與姚之車夫方阿福姘識方必知下落等情當由該分所將方拘案解送司法科昨經段科員提訊一過判解淞滬警廳請辦 
[破獲洗衣作竊案]  
　　閘北狄思威路張永和洗衣作被竊賊龔桂寳等混入竊去衣服一百九十餘件當卽開單報由五區三分所派警將龔緝獲並獲同黨王大順子徐小三子劉小毛闞才喜蒯小壽子及證人闞妻王氏等押送到所惟贓己無着乃將一干人申送警廳轉送地檢廳訊究 
[介紀新箸]  
　　中國科學社雜誌現己出至三卷十一期内有石岑之（宇宙觀與人生觀）薛桂輸之（戰時礦產與國防之關係）趙元任之（催眠術解惑）何魯之（治算學方法）侯德榜之（炭化砂之製造）廖慰慈之（照相術雜記）孫昌克之（探礦述要）經利彬之（說血）陳鎭海之（亞洲核桃之出產及商業）葉建柏之（擇業說）趙元任之（衛生談）及雜俎中之（美人探險中國之成績）籌皆發明新理討論精詳具足俱學者之研究特誌之以爲介紹 
（　劵） 
　　邑廟豫園　業場層樓高聳凉爽異常允爲長日消閒之佳境昨　惠贈遊劵十張書張誌謝 
　　來函更正報載各茶商擬將貢熙改做紅茶一節殊與事實不符查貢熙原係下鍋炮製其色綠紅茶係用日光烘製其色紅性質旣異顔色各别萬不能以貢熙改做紅茶爲特函請登載報端以正其訛是爲至禱上海茶業公具 
中華職業敎育社通訊 
[徵求新社員通告]  
　　敬啓者本社社員現逹八百三十餘人茲爲廣徵同志發展社務起見以六月七月爲徵求新社員期例如每一社員徵求新社員五人新舊合計即可得五千人至社員種類如得特别社員固甚感經濟之援助即爲普通社員亦藉廣聲氣之應求皆同人所不勝歡迎者也輾轉以相求自多多而益善如一人能徵集新社員數十人乃至數百人感佩熱誠愈無涯涘七月之杪當作一小結束將徵求之結果一面通告一面披露於雜志曁報端通訊其徵集社員比較得多數者除題名於新建築之職業學校外并分别贈以紀念物藉彰成績而垂不朽惟入社均以繳到社費爲憑俟社費繳到即按期照寄新出版之雜志其入社介紹照章須有社員二人以上今謀比較結算之利便但由徵求者一人署名介紹空其一以待本社辦事主任署名惟辦事主任不與於比較之列也用特寄呈願書十紙社章五分至希察入如不敷用函索即寄專此奉布順頌台安諸仗鼎力 
[職業學校學生父兄須知]  
　　一本校木工科注重製造各種家具鐵工科注重鍜工（即打鐵）鑄工（即翻沙）機器三項其目的專以造就工廠中之職工 
　　一木工鐵工二科每年於暑假期内各招新生二十名 
　　一本校附設之各項職業科視社會與地方之需要隨時增設之其學額臨時酌定 
　　一生徒人學之前須認定將來願習何種職業選習某科 
　　一本校學費不收惟每年須納課業用品費四元寄膳宿者每年須納膳費三十元 
　　一本校學生以寄宿爲原則惟貧苦子弟不能納膳費而必須通學者須遵守下列各條（一）每日須按時到校（二）勿無故曠課（三）在家中須能温習功課（四）勿在外沾染惡習 
　　一生徒中有必需寄宿本校而無力納膳費者如有介紹人每年捐助本校經費在三十元以上即可免收膳宿費 
　　一願入學者必須妥覓切實之保證人填具保證書將來如有退學追缴學費等事由保證人負責 
　　一學生如有中余退學須追繳學費（每年十二元）由保證人負責 
　　一本校特别注重工作實習故入校生徒須體力强健能耐勞苦者爲合格 
　　一本校學生受課及實習時須一律穿工服此等工服由校中規定式樣原料可在家中自製 
　　一本校木工鐵工科各生至第三年實習成續擾良者得酌給奬金以示鼓勵 
　　一各生實習時需用之小工具由校中借用但無故損壞者亦須賠償 
雜評二 
[紀念之比較（訥）]  
　　前日美國之獨立紀念以與歐戰而興益高今日法國之民主紀念以獲戰勝而氣益盛蓋紀念爲國家之光榮而戰爭又爲發揮榮光於世界之事業故二者相遇益足以提起國民之精神凡稍有愛國心者無不同具此觀念也 
　　然而我國亦加入協約國者今亦進而議出兵者何以昨日之共和紀念如是之寥寂而寡歡耶豈我國人之心異乎他國人之心耶其實不然蓋他國無内爭故能以全力對外我國則未及對外而全力己消磨於内爭之中對外爲國家光榮而戰故能鼓起國人之心對内爲自擾而戰消國力而遺恥辱人民將自悲之不暇此所以同一紀念而人心觀念之不同如是歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[都門竹枝詞] [  莘田（却贈）]  
　　　　荷花開徧一塘香夜半公園月色凉營閧鳩喧緣底事草問驚起野鴛鴦（入夏以來中央公園遊人如織某夕竟有少年男女作濮上游警察干涉始鳥獸散今園中挺生之草均以并刀剪平矣） 
　　殘山膠水夜漫漫歌舞昇平興未凍梅毒流行何日己滿城風雨又傷寒（京伶梅蘭芳傾倒各界人士久矣今又有名韓世昌者出工崑劇姿韻不亞於梅都中士夫趨之若鶩時入號爲傷寒症云） 
　　春風十里少年場紙醉金迷意太狂最是喧閶新世界萬頭攢動聽灘簧（新世界成遊人紛如范少山灘簧淫聲蕩詞歡迎者尤夥敗俗傷風莫此爲甚） 
　　柳色青青帶夕暉熒歌燕舞鬭芳菲大家都說三生幸今夜招來太子妃（某妓洪憲太子妃也艶幟忽張門庭若巿） 
　　蹁躚帬屐寺中來日暖風和廟會開女子旗裝增斌媚斜陽反映到紅顆（京師廟會之期遊人雜逨滿洲婦女尤衆） 
　　星廻斗轉到新年爆竹聲喧景萬千繫轂摩肩游廠甸兒童爭拾墜花鈿（廠甸在琉璃廠東新年商賈雲集游客最夥） 
　　桃紅桃碧艶陽天窄袖春衫緩著鞭並轡馳來西國婦蹄聲得得鬢雲偏（每值春季常有西洋男女至城外試馬觀者甚衆） 
　　春來曾記白雲遊攬勝騎驉景色幽鬢影衣香人散亂一鞭楊柳晚風柔（白雲觀在彰儀門外都中名勝地也春初紅男綠女騎驉往游者頗夥） 
　　來到平安電影園微聞香澤最消魂此間男女無拘束撲朔迷離笑語喧（北京游戲場類皆男女分坐惟平安電影園無此例） 
　　碧玉穠姿出小家破瓜正是妙年華無端浩刼從天降變作人間薄命花（革命以還天災人禍紛至杳來小民庚癸頻呼有鬻女作大家妾或婢者旗人尤多） 
家庭常識 
[解蚊噬毒並袪蚊法] [  叔豪]  
　　夏令天氣炎熱牆陰壁角破缸壞碗中之孑孓（俗名打拳蛆）漸次蛟化爲蚊吚吚嗡嗡殊討人厭美國昆蟲專家哈華特氏曰當被蚊蟲潛剌後（毒蚊附）皮膚痛養不堪時可速用盥沐用之肥皂和水少許擦患處痛癢即止試之良然又云如欲防其噬可用樟腦酒（上海西藥房中多有出售若向東洋藥房買則名樟腦丁幾）摩擦頭面手臂或滴一二滴於枕旁可使蚊蟲遠避又薄荷油檸檬汁及蜡（鎭江醋最佳）等分攪和灑於臥室各處亦能制蚊若蚊最多處則用邑嗎油（譯音西藥房有出售）或以萆蔴油火洒辣芳特油各一兩調和用之亦佳彼國漁人獵戸多用一種油（以香櫞油樟腦酒各一兩松香油半兩調和而）塗擦周身謂可辟蚊袪蠅其效甚著吾國苦蚊者盍一試之 
[擦金牙] [  鹿年]  
　　旣鑲金質之牙而用粗劣牙粉擦之則色暗而質糙大損光彩若川茂生牙粉則價值太貴余現用無敵牌擦面牙粉祇擦數天卽煥彩奪目因其有擦金銀器皿之功用耳鐮金牙者盍一試之 
植物須知 
[種棉法（續）] [  鄰]  
　　（四）選科種後苗出十日用鋤將應去者去之應留者留之嚙者二葉對生雄者葉有高下去雄留雌大葉者爲大核小葉者爲粃而不實或實而油浥皆腚拔除種子三粒爲一窠留壯者一株若雙株同窠結花必少第一次選科如天冷不必將應去者全去俟天暖再去盡此行所留與彼行所留宜犬牙相錯科之疏密亦視地之肥瘠肥地隔一尺二至一尺五寸瘠地相隔不逾一尺 
　　（五）打頭棉一尺高即打頭若不打頭或打頭太晚徒長高而不放又下截無枝葉结呀實少但打頭宜晴日忌雨中（鄰按西人謂打頭則結花易藝與中國舊法不同究竟孰是孰非還　海内經騐家進而敎之） 
　　（六）鋤棉棉宜勤鋤必使根旁泥土鬆活伹須小心勿令受傷天冷宜早鋤兩後土實即鋤天旱尤宜鋤鋤則土中水氣透上如種麥顆者割麥之後須拔去麥根棉忌草喪有草即鋤自芒種至立秋總須多鋤庶陽光直透根　不爲雨水淹傷 
　　（七）培壅肥料人糞猪牛馬糞腐草豆餅菜餅皆相宜將草置猪牛馬處使糞溺浸漬草易腐平時堆積臨時取用或將棉棤堆積以水灌之或十日或二十日俟其　爛亦可作肥料未耕地之前將肥料擬入地中與土和匀糞用多則花開早旣種後不可多澆肥澆肥生葉不生花芒種後鋤三次用肥料一次苗必肥大所以培枝幹也小暑鋤後壅一次花必蕃盛所以培實也大抵稀種者能肥肥則多收密種者不宜肥肥反少收（未完） 
詩囊 
[和栩園四十初度元韻] [  績溪汪詩圃] 　　 
　　滬瀆逍遥那計年年來意氣尙如前文章得力如椽筆衣食難資負郭田歎息雲程多窘步轉移風會有微權聞知詩卷牛腰重述作光陰比老錢 
　　才名傳徧意脩然人是蒙莊蝶是仙楊柳韶華絮蜚雪海棠春畫夢如烟黃金運厄翻爲祟白石詞工好悟禪回首廿年前影事傷心有涙哭成川 
　　世界推尋遍大千如君幸福信空前丹山雛鳳清於老白傅金鑾慧且妍（君兒女皆工詩）欲反微辭通叩叩不妨艶曲賦圓圓火中蓮並梅林雪都與先生筆有緣 
　　半體襄陽祇自憐滬濱塊未禮施先（丙辰夏在申得偏風疾欲晋謁未果）紅羊刼換居夷海青兕才高媲宋賢酒晉荷筩歡錫嘏舞陳萊綵祝華顚問儂何計腰懸笛一曲南飛鶴降天 
短篇小說 
[滑稽短篇影] [  聞野鶴]  
　　大哲學家洛斯忒蘭畦欹坐於圈椅之中手其半燼之雪茄喑默無語第以雙瞳端視其壁間之時辰鐘歷久勿瞬時己薄暮殘曦爲濃霧所障倐忽不見而室中遂亦黯澹不明旋竕昏黑至於覿面不可覩洛意大愠亦不起展電燈而仍注目於時辰鐘上覩旣勿明則力推目眶使睛暴露幾欲裂眶而出 
　　著者曰此哲學家恒狀也以哲學家之爲用在乎腦力而腦力尤極單簡而深邃方其思一物或一事時冥心孤往畢全力以搜討之絶不容他物糅於其間即其軀幹亦幾乎遺落而不自知而五官百體遂亦隨其腦而呈專一勿亂之象實則所思者固勿在乎目寓手接之間也洛斯忒深念良久遂蹶焉而興而傭者考伯亦適於斯時入見畢室洞黑亦不致詢第迅展其燈以考伯傭於其家久深稔洛斯忒之心理凡舉止乖亂時即爲其刻意學理之際苟聒以他語心盛怒否且高杖逐之無幸免者以常晤而速罪戾良不值也旣展其燈遂匆匆出洛斯忒方蹀　暗陬一不之覺徬徨頀覩壁間有己影微哂曰彼即吾也行數武廻顧則影己脩且削又曰彼何不肖我也我明日必當易爲佳影不若此醜惡之棘目言己遂行行復數武復廻顧則影益脩且益削不復類人洛斯忒乃大怒厲聲曰若殆非我實爲鬼魅肖我以狎我我審若計矣若盍少待我當以白朗林與若相見言己力排雙扉而去 
　　逾二分鐘洛斯忒果手實彈之白朗林洶洶而出諦視其壁則依然一白與常日無異脩削之影己不可得遂置白朗林於冩字榼上自語曰我早知渠必不敢攖我鋒茲果遯矣言己長笑而入餐室 
　　是夜洛斯忒遂輾轉不寐窮思其所以呈影與夫影之所以脩削之故至於逹旦不寐而如電雙職則以勿寐之故倦而乖瞀時復啓祝觸處若有一脩削之影在時辰鐘之下 
　　諸朝密昔斯蘭畦晟興見白朗林遺於冩字檯上唶愕者再而洛問以何需洛斯忒具告之密昔斯蘭畦大噱幾乎不能合口 
　　有頃詢洛曰子自命哲學家亦嘗一究其影之何由來乎洛斯忒曰昨日之事正予我人以良好之經驗思索一宵今始悟矣言此略止以中指自指其身曰此句即吾之影 
　　著者曰旣有大夢然後有大覺洛　忒此時眞悟矣（完）（一） 
 
 
 

Page 15

 
 
   
 
 

Page 16

 
 
   
 
