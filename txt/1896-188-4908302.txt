# 1896 - 188 - 4908302

 

Page 1

 
 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久已漶漫翻刻訛悞甚多讀者憾之今緯文閣主人倩本局用新鑄鉛字校屯紙張潔白字畫淸楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳考食物之本姓功用洵衛生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[論中國科舉之學爲人心大害]  
　　科舉之學之爲人心害也久矣自有宋子朱子以迄國朝顧炎武輩論之綦詳顧前代之害人心也猶微而今世之害人心也更鉅譬之人身當少壯時氣體强盛雖受外感之疾隨感隨發正氣尚足以却之逮年老氣衰邪自外來者積歲累月蟠結於中非大補其氣血峻攻其外邪不可治所謂若藥不暝眩厥疾不瘳是也中國至今日世變旣亟人材愈寡正年老氣衰時也乃際此痛深創鉅之餘宵旰勤勞殷憂啓聖而内外臣工之能實心實力繼嘗膽臥薪之軌者不過數人此外或苟且補苴或粉飾文告泄泄然沓沓然則以今世人心受害至深如疾之積歲累月蟠結於中而不易治也其害大要有三曰無良曰無恥曰無識曷謂無良臣下之於君上猶子之於父也以臣下而欺君上是以子欺父也子而敢於欺父孰不敢欺也長吏之於庶民猶父之於子也以長吏而虐庶民是以父虐子也父而忍於虐子孰不忍虐也若夫詞臣以文章華國謂上不負君亦下不負民抑知舍實效而尚浮華其溺職爲更甚貲郎以捐納進身謂上以足國卽下以足民抑知入宦途而挾市道其居心有難言淸夜以思天良何在曷謂無恥乞嗟來之食者丐也賤之至也乃登壟斷而鑽刺營謀者其賤更甚於丐博買笑之金者妓也醜之至也乃傍要津而貢諛獻媚者其醜尤過於妓淸議之所不恤而况於輿論猶謬託於大度之包容妻孥之所難對而况於影衾猶自詡爲識時之俊傑孟子曰不恥不若人何若人有此之謂也何謂無識不知人先不知己挾持無具居然自命之不凡昧於古更昧於今子智自雄安見措施之有當旌别何來衡鑑憑是非於巷議自謂博采芻蕘台詞詎有經綸任窺測於遠人幾致倒持魁柄各不相下者意氣也分朋植黨不憚以私而廢公習爲固然者風氣也簡鍊揣摹疇能違衆而獨立舉世混濁有識者嗤之人心之受害至於斯極推其原蓋不學故也雖學而無異於不學且不如不學故也彼不學者無論矣若夫正途起家之士大夫其於聖賢之遺書童而習之固不得謂之不學矣究之爲科舉之學者不以學爲修己之方而以學爲狥人之具父詔其子師勉其弟淵源不異衣鉢相傳舉古昔聖賢牖民覺世之遺文視同俳優等諸兒戲空文已非實用又割裂組織以爲工應試本是梯榮更錯矩緬規以僥倖合天下士人之心思才力以逐逐於名利而不復知有身心性命之精禮樂政刑之大者科舉誤之也近代世風一變功名之士咸欲以幹濟鳴於時乃交口而訾八股爲無用蒙則謂八股之弊非直無用而已實舉中國數百年來士大夫之心術而隱蝕之體之不存用於何有值此西强中弱通變宜先顧中國人人務虚文西國事事尚實意以中法西恐人心受害旣深驟難改易卽如取士誠廢八股而試策論要之策論猶八股也卽進而試以格至以藝學亦猶八股也何則今之薄八股者固不得志於八股而變一說以自異者也取士之制雖變科舉之心常存倘能使中國士人之心一變而志於道雖八股何不可兼策論何不可兼格致藝學否則試策論格致藝學者卽試八股之人也其心庸可恃耶總之八股者科舉之資也廢八股而尚策論格致藝學猶之科舉也科舉之制存卽人心之大害不可得而去必也師周官之選舉法漢代之徵辟而後人才可以反於樸世運可以進於醇 
[羊城夏景]  
　　廣東訪事人函云李若農侍郎靈柩由廣利輪船回粤於三十日抵省過官舫泊天子碼頭擇初五日起岸入大南門雙門底惠愛街出大北門停寄福裕山莊想屆時儀仗如雲車馬塞途矣○今年南海縣考比上年欠千餘人上案有百零九圈今年只有七十八圈縣尊考試極爲認眞頭塲帖出百餘名藍榜以文童而得藍榜上案少見亦異數也至番禺縣考比上案僅得一半上案七十八圈今只有三十六圈至城内之大書館讀書人比上年通計亦只有五六成之數上年呂緝臣有百六七人今年只有七八十人矣讀書人少考試亦少似有江河日下之勢有心人能不感慨係之○初一日荷基觀音橋之西隅北街地頗幽僻是日午刻有賣生綢人在此經過被匪六七名搶去分贓而逸賣綢人亦有手鎗被搶不甘卽開鎗轟去匪還鎗中其左膊并足不能地走該匪走至荷基猪仔墟處被安勇捉獲二名當卽解官審辦綢客在該處人家簷下過了一夜聞請黎醫調治可保無礙昨已回去矣○城東粤秀坊某前在港營謀一妻一妾頗能足用近年雙目靑盲歇業已久朝不謀夕不得已著其妾往人家傭工以補家用妾亦甘心出門免至同受饑餓適有某嫗薦至城内賢豪街一大家已有年餘妾亦不時有銀交回日前某忽信人饒舌說其妾與該宅僮僕甚爲繢綣某疑團頓起立喚回家其妾不知何故亦卽告辭主人卽同該僕肩行李回來某知僕妾同行更觸其忌於是將妾辱駡妾無以自明某復持刀將妾亂戳鮮血淋漓鄰里多不直某云○瑶臺鄉與黄聖堂鄉爲鄰積不相能瑶臺有碑界一條立在黄聖堂路傍藉此以分境界歴久無異今黄聖堂日前將此界拔去瑶臺鄉各人徑投該鄉耆老理論詎該耆等反委爲後生造事不能阻止云云於是相持不下聞該鄉有公積銀七八千兩是以恃此樂於戰鬥然瑶臺亦素稱强敵斷不肯降心相從倘無魯仲連者爲之說妥則禍結兵連卽在指顧間也○荷溪觀音廟前近涌傍一帶上年值理貪些租息連建木店數間近年該處屢起禍事去年又因賭博鎗傷人命現尚未埋停在何家祠門首日下疫症流行亦以此處爲最重地不甚廣總在五六十之數故刻下各人决意拆去不得稍延云 
[宜昌瑣綴]  
　　據訪事人致薛濤箋於本館云本月初四日午後沙市輪船來宜云固陵輪船在沙市先開正宜先到乃駛至玉路口地方擱淺沙市曾帮忙拖拽竟難出險至初五日早九點餘鐘固陵亦到詢知因水勢正長水長船高云該船搭客有宜昌川鹽局惲觀察之官眷是時弁兵站隊恭迎船上亦升砲致敬少頃官眷卽上岸進局○某客辦得西洋參十餘箱及沉香多斤至宜稅關提騐客人眼同過噸不料西洋參少十數斤沉香少差三四兩該客以此必是漢上棧内所失合計虧銀約二百數十兩因卽前往漢口根究未知何如○河下米糧較前甚多南米亦有兼之張制軍辦來之米亦不少而米價總不見跌糯米一宗非朝夕饔飱所需惟做熟食故價祗八串數百文其餘雜糧麥荳總在三 
 
 

Page 2

 
 
弔數百文油鹽較前每斤減四文蔴油仍一百零八文也米珠薪桂不知何日有鼓腹嘻嘻之樂利也數年來鮮魚每至夏季希貴之至近日已子可多得小菜亦無佳種蓋因地氣不宜所致也 
[章江夏汛]  
　　江西訪事人尺素云部選萬載縣譚明府紹裘木天淸望百里作侯上月二十八日由省赴任先嚴諭家丁奉公守法禁食洋烟違者查出開除一路福星萬家生佛干今見之屈計奉檄後料理行裝冷淡如寒素不同俗吏之勢燄薰天可見讀書本色　幅無華是眞不染官塲積習者更知其一行作吏必能造福吾民也聞定於四月初八日接篆視事云○洪都書院向章四月初旬甄别一次由郡尊主政南昌府倪太守示期初二日甄别先期報名給卷生監題子曰衆好之必察焉衆惡之必察焉童生題左右皆曰賢未可也諸大夫皆曰賢未可也國人皆曰賢然後察之試帖題賦得簡賢任能得賢字限初三日辰刻交卷聞南昌新建兩首縣人數甚多幾如珊瑚之難收鐵網其餘豐城進賢義寗武寗奉拳靖安六州縣人數皆少報名給卷時肄業生互相認識以杜混冐有寥落如晨星者有暗倩人捉刀者然不過一人一卷而已較之南新不逮遠甚○南昌縣豐樂圩居籮葡圩之下游全賴蘿葡圩爲保障蘿葡一有疎虞豐樂卽受尾閭下洩之殃昨豐樂圩紳耆赴藩轅指控蘿葡圩紳某前年臘月領銀承修鯨呑官欵並呑派費致蘿葡圩中叚本年春漲卽倒坍十餘丈隨衝倒豐樂圩數丈將來夏汛水大益不堪設想呈請押追究辦奉批查在保固限内仰府飭縣勒令赶緊一律賠修如敢抗違立卽照例從嚴究辦現經本縣諭飭該紳遵照辦理○江省染坊向有踏元寳石之碾布匠不知始於何時結黨把持居然禁帶學徒屢次滋事昨有某匠添帶一徒以相助理若輩查知卽糾集多人紛紛擾擾議論多時須罰十餘千文方可了息此等惡俗將來非經官懲治不易鋤也 
[蕪湖火災]  
　　蕪湖友人來函云本月初十晚八點餘鐘忽聞驚鑼人聲嘈雜當卽啓户出探係在南門外城根鎖巷口邑紳周恕臣明經宅中失愼一時各洋龍聞警風馳電掣而至涿水竭力灌救延燒一點餘鐘始經撲滅事後查悉所付刼灰者僅止周宅中間住屋兩進而明經之母年逾古稀火起倉卒在房檢拾物件老態龍鍾不及奔出竟致葬身火穴亦慘矣哉聞其起火之由係因廚房晚炊碰翻洋油燈延燒積薪致成燎原云○三聖坊後陶塘之南臨水而居者類都鳩盤荼一流人物每當夕陽斜照時塗粉調脂小坐門前凡有登徒子之癖者解得杖頭錢便可消魂眞個本月十三日亭午時某姓老虎灶不知因何遺火致兆焚如一時烈烈轟轟不可響邇當經各洋龍赶到救援僅能保衛四週之瓦屋而竹籬茅舍十數家則盡付刼灰昔之藏垢納汚之地今已盡變爲淸淨世界矣 
[秣陵客話]  
　　南京友人來函云前夕有某公子作狎邪遊從軍師巷經過遇地棍數人無端起釁將公子毒打身受重傷暈絶於地僕人聞信赴救衆始住手一鬨而散所有隨身對時表翡翠鐲並搬指等物齊被攫去公子傷勢沈重奄奄一息卽遣家丁禀官請究江寗縣胡大令廷琛鳴騶出署逕詣該處勘視飭仵作騐明傷痕計十五處飭傷科官醫某爲療治據禀勢難挽救命在旦夕大令立出籖票拘提在事各犯旋拿得著名地棍渾名朱老二者解案供認不諱判令掌嘴六十杖責五百板著且收禁候餘匪獲到一併發落○兩江督憲劉峴帥奉到開辦儲材學堂上諭一道並部移各省督撫遵旨推廣同文館公文一角當卽檄飭江藩司巡道曁儲材館總辦會議章程聞已議定條陳館生額設一百廿名延英法德日人爲教習學堂仍舊在城北妙相菴拓地建屋工程計日可就也○京口駐防右翼協領蔭淡齋翼長因公來省禀謁峴帥面商一切聞有援案設立同文之請仿京都廣東兩處駐防設立同文成案可見各州郡風氣將大開也 
[二分明月]  
　　揚州友人來函云江捕廉陳少尉奉上憲密諭不動聲色在大東門内拘獲賭徒裴標等帶回訊責後判令荷校犯事地方示衆詎料該棍神通廣大忽於前日午後連枷脫逃看管之地保差役以爲該棍距家較近艱得潛行回家猶不虞其兎脫也及尋至伊家該棍家屬已先期躱避始各惶急赶赴捕署自首少尉聞報大怒立將差保等各責數百板一面回堂勒限跴緝想此等賭棍罪惡昭彰雖暫時漏網終必爲差弋獲也○瓜洲鎭高鎭軍統領南字中軍駐防五臺山營規極爲嚴肅近聞有等不法之徒冐充營勇專在花街柳巷滋生事端鎭軍聞之立卽出示一通曉諭通衢其略云照得海防解嚴後游勇隨處逗遛難保不勾串土棍作奸犯科若不嚴查驅逐必致滋生事端本統領訪聞近更有種不法棍徒冐充營勇在樂户人家百般滋擾肆行蹂躪膽敢魚目混珠實堪痛恨亟應查禁以免淆混本統領所帶南字中軍除於二月間遵飭將左營移駐鎭江外現尚有中右兩營仍駐五臺山内營規嚴肅每日四五操早中晚點名三次藉查人數營門設立號簿出入均須掛號鈐束極嚴倘遇入市購買蔬食等物隨身皆有號衣號簽腰牌爲據若無此三項以及隻身遊蕩卽决爲假冐無疑除添派員弁密訪查拿外合亟出示曉諭爲此示仰諸色人等知悉此後如遇有假冐營勇在外滋擾等情准許捆送來營本統領辨别眞僞卽行按律嚴究或就近扭送保甲總局曁地方官衙門定當視同一律訊明重懲等語見者咸曰鎭軍保衛地方至公無我卽此一示可以槪見矣○揚城玉井地方某紳宅内後進廚房於前日午後遺火灶前燃着柴薪登時烟燄迷漫滿屋皆火幸左右隣聞警齊至又得某姓小洋龍帮同吸水澆灌得以轉危爲安僅焚去廚屋半間餘皆無恙○新任揚州營叅府袁叅戎蒞揚履任暫假湖南會館駐節等情已紀前報兹隋前任唐叅戎起程在卽辦差人等遂將衙署内外修飾一新以備袁叅戎携同瀛眷遷移進署聞叅戎已涓吉二十日鶯遷云 
[明妃村訪古]  
　　沙市訪事人寄語云荆州土産以布爲大宗其距市窵遠者率配搭成捆轉鬻於沙頭至附近抱布之氓或挾三五疋至十數疋者初皆聚於百子殿交易後因錢色挑剔過甚往往聚衆而譁各錢店遂議不兌此布莊錢由是乃改設塲於郡城南門外而兌錢於城内城例見星則閉布氓懾於門禁相顧赶門而出四散遄歸此近數十年之情形也闞某者武昌咸寗人幼時來沙習手藝以游蕩失業漸至衣食不自給無所爲計乃效鏡聽法守十字街頭聽人言以當枚卜聞有談笑而過者云汝欲發財須抓市上有辮搭子者葢俗諺爲尋有錢者之隱語也闞以正合私禱惟辮搭子究係何人思之不得乃請教於斯文先生問市語辮搭子作何解先生曰此布也爾或於布業發財乎闞又念兩手空空無生財路逕輾轉終宵想到鄉間販布者皆携錢夜歸倘於風高月黑之時借其資本亦無不可及平旦之氣作又轉念翦徑非尋常人所敢爲今瘦骨支離恐不義財不易得七上八下竟夜不眠侵晨卽披衣起復赴村塾間聽村童喃喃語多不能解惟一讀增廣者高唱云人無横財不當與心相印計遂決飽食携棍俟人靜時潛伏於城東艸莽間久之始有結伴而過者以人衆不敢出已而人跡杳然嗒焉如喪遂沿河廢然而返是河固由沙入城要津也闞黑夜渡至小路口適一布販背錢迎面來闞遽出棍擊之不中布販狂呼救命岸邊遠遠有艸舍皆以夜深睡熟不及應布販乃卸錢與闞鬥俄河下有船過布販又呼救命船上應之闞卽釋販自竄荒原布販以遇刼哀船主載之去闞傍徨無所之復有布船至闞卽詭言鄉人被刦求救船主亦載之該船有白布數捆乃同發鎰購之南門莊者闞私計財星或在此暗暗解其紐抽得大布五疋還其紐旣至沙闞申謝倉皇登岸船主見捆紐非原式因疑闞急追之果得布五疋飽以老拳縶之稅關之桅間拷之吐實乃釋其縛噫闞之兩卜皆湊機緣而轉蹈危機豈鬼神之好爲播弄耶抑運中實有此坎坷耶謀財未得鞭撻及身可見世之得横財者皆其命中之所有也觀於闞而窮思變計者可以自返矣○前報日本駐沙副領事掘口君繙譯官横田君假堤街天主堂爲行館近已在竹架子地方租就民房與太古怡和洋棚比屋連牆每日租錢一千文門額隷書日本旁國領事館旁竪長木桿一高懸日本國旗又聞托高少尉景星代雇一包探訪察本埠市情凡日用所需悉歸此人承辦每月辛金十六元○沙市通商一事張香帥委候補府錢太守來沙爲正辦龍庚三提調副之荆州官塲自上月下浣得信後連日往江干迎迓木 
 
 

Page 3

 
 
見五馬遥臨本月初一日日本駐沙領事永瀧君携其夫人聞乘昌和輪船抵埠而太守仍未偕至○當陽縣屬河溶鎭出絲甚夥每年約近百萬金前月張香帥兌銀數萬來沙買錢卽委員將錢裝往該鎭收買繭壳絲頭計由沙抵溶有水陸兩程陸路從小北門至安家岔迤邐而上約一百二十五里之遥若由筲箕窪内小河雇舟上駛較陸路遠數十里然遇水漲下水到沙只須一日○本月初七日竹架子洋棚處紛紛傳說宜都縣天主堂近日被人擊毁并毆斃該縣差頭三人荆南道曹鍾三觀察委前東湖縣魏宏先明府前往魏君先於初三日已赴宜昌今　固陵輪舟而來想正爲此事也 
[虎阜郵筒]  
　　蘇州友人來函云近日蘇州教堂中西教士接得江陰來信述及縣治之某處教堂於本月某日有匪類多人擁入騷擾與教中人爲難并拆毁房屋數楹毆斃堂中人二名云云婁門内北街天主堂司鐸竇君得信後以匪徒在在皆有猶憶五年前長江一帶各處教堂被匪黨藉端滋擾幾有銅山西傾洛鐘東應之勢時蘇垣幸經地方官竭力保護得以無事兹者江陰又有匪棍滋擾之事則蘇地不可不思患預防爰特投刺吳縣署拜會凌敬之大令晤商保衛之策大令以胥門外楊家橋之天主堂距城較遠該處農民類皆鄉愚無知且地近太湖梟匪出没無常設或一旦煽惑鄉愚官憲耳目難周自宜先爲出示曉諭俾民教相安弗爲匪黨的惑遂於本月十三日發出告示一道高懸於楊家橋天主堂門前示中諄諄勸誡若口煩言無微不至大令可謂防患於未然矣○某甲不知何許人在蘇州元妙觀附近開設老虎灶克勤克儉生涯不惡所有一子年甫弱冠不務正業專喜與流氓爲伍近與乙丙丁三流氓因醋海興波結成不解之仇本月十四日午後乙丙丁同在三淸殿前之月臺上游玩甲子瞥見之下不覺無明火勃然而升反身呼集同黨數人一哄而上將三流氓扭住兇毆三流氓亦不肯稍讓相與格鬥甚至月臺兩旁之石欄拆落正在難分之際適中路總巡周司馬呵殿而過見之喝令差勇拘拿當將甲子及乙丙丁三流氓一併拘住帶回訊究司馬以兩造均非安分之徒判各責一千板荷以頭號巨枷發犯事處示衆并令將所毁石欄修整始准釋放 
[四明瑣紀]  
　　寗波友人來函云寗郡自去冬至今每洋一元換錢不滿千文推原其故難保無奸商私運出洋以及銷燬圖利以致制錢不敷周轉商民隱受其害前奉撫藩二憲頒示通飭嚴禁並蒙道憲示禁出洋以遏漏巵而蘇民困各在案今鄞縣楊邑尊出示嚴禁略謂本縣訪聞境内有等不法奸徒竟敢收買制錫銷燬鎔化造作銅器藉圖厚利居心殊不堪問爲害實匪淺鮮查例載銷燬制錢之犯爲首者斬决家産入官爲從絞决其房主鄰佑總甲十家長等知情隱匿依不從例治罪定例何等森嚴豈容稍有違犯除飭差嚴密查拿並諭飭銅業柱首取具各銅鋪切結備案外合行出示嚴禁爲此示仰闔邑商民人等知悉爾等須知錢爲國寳閭閻生計攸關私燬私銷罪干斬絞自示之後務須恪遵禁令安分營生倘竟執迷不悟甘罹法網一經察覺定卽立拿照例治罪差保得規包庇并提嚴究决不寛貸錢業等鋪進出銀洋亦須公平交易市價不得任其增减致干咎戾其各凛遵毋違特示○寗郡有袁寗順者年四十餘開絲線作家有一妻四女嗣息尚虚袁當六歲時父死隨母改嫁於張不數年張又死母又他適寗順遂歸宗焉克勤克儉家頗温飽其母年老無依仍欲歸袁寗順不肯收留母遂唆令後夫所生之子張孝田攔路行兇袁雖得免深恐再來纒擾因率同妻女盡室而逃此上月事也本月初旬不見動靜仍挈妻女回家翌日又被張孝田撞見持刀威嚇袁又乘機而逸遂購水銀呑服而斃尚不知後事如何也○月之十四日午刻寗城竹林巷源興紙作坊墻門内董姓因午炊失愼各水龍聞警馳救僅焚房屋二椽惟搶火者蜂擁而至四鄰皆不無耗折耳 
[告示照登]  
　　督辦湖口厘局補用府正堂加十級紀錄十次聯特授江西九江府正堂加二級紀錄十次尹欽加同知銜賞戴花翎調署德化縣正任星子縣正堂加十級紀錄十次慶爲會銜出示曉諭事案奉總理江西牙厘局布政使司翁札開照得江省去歲夏秋雨澤稀少農田歉收穀價騰貴貧民生計維艱亟須籌欵採買穀米减價平糶以濟民食當經遴委員紳於省城内外抽收各行鋪門厘惟據稱按月抽收曠日持久轉慮緩不濟急乃改爲總捐一次按照一年房租抽捐二成房東房客各半均由房客先行墊繳但該災較廣省會勸捐之欵祗足接濟本地貧民此外被災之區值此靑黄不接未免困若流離各府市鎭應一體籌捐平糶仿照省城成例一律抽收總捐房租一次俾窮黎不致失所除通行外飭卽會督地方紳商在於九江城内外各帮行棧鋪户按照省會勸捐成例各照一年房租抽收二成房東房客各半作爲總捐一次先由房客一併墊繳所收銀錢由局另塡收票蓋用關防　給各户收執限一箇月内捐繳齊全造册報解以爲採買穀米之用事關平糶要公愼勿稍事躭延切速切速此札等因奉此本储縣復查此次奉文飭收房租總捐以辦平糶係奉牙厘總局憲專札飭令會同辦理迥非尋常飭捐公事可比凡屬商民自當仰體憲意各按一年房租捐繳二成房東房客各半先由房客遵限淸繳以憑造册批解俾襄善舉除委員設局曁督飭紳商查辦外合亟會銜出示曉諭爲此示仰闔郡行棧鋪户商民以及管業人等一體遵照毋違特示光緒二十二年四月十一日 
[滬上官塲紀事]  
　　候補府席邨愚太守時熙籍隷湖南日前道經滬上命駕進城拜會各當道至縣署黄大令飭丁擋駕○廣東候補縣黄雲臺明府潤霖籍隷豫章日前因事來申假寓滬北全安棧昨日命駕進城赴各衙門拜謁至縣署黄大令延入内客廳煮茗淸談以叙桑梓之誼○前東臺鹽大使劉彝卿鹺尹承宗昨日因公來申命駕入城遍赴各衙門拜謁如禮○前本縣主簿鄢少尹金階刻由珂里來滬昨日命駕遍謁各當道至縣署黄大令延入晤談移時而别 
[滬南談屑]  
　　昨日午前滬南某商家接得北電知頭帮漕船業已告竣洪泰等四號商船已於前日由津沽行抵營口不日卽可返滬矣又接來電云刻下營口所有南貨價不甚高帶往套布開三十兩之譜沙布十一兩尺布祗九兩云○滬南蕭家廠由法人起造自來水廠已經數月至今未有成議昨聞又有人在該處丈量地叚究未知何時創造也○漕米帮小工高某前被同夥王李二人串同竊去夾襖一件昨日被高察知當將二人扭至大關前狀元樓茶肆評理並欲送至十六鋪巡防局請辦後經賣山東餅之王姓出爲勸解令王李二人將所竊夾襖贖出歸還事始寢 
[塌屋又見]  
　　昨報紀新閘北首經綸繅絲廠塌屋傷人一則不料昨晨九點鐘時經綸左近有尚未開車之某繅絲廠亦倒塌氣樓一角聞該廠設有機車百部因裝搭未全擬於禮拜一開車昨晨適有銅匠某甲在彼裝搭機器氣樓忽然倒下致手足受有微傷云又垃圾橋南堍前軋銅公司之旁地基上舊樓房忽爾倒塌幸該處無人居住並未傷人亦云幸矣 
[吞烟自盡]  
　　升和里第九號房屋係寍波人某乙所居乙向爲木匠專好遊蕩不務正業室内交謫時聞前日乙向同鄉某丙假得靑蚨若干串許卽歸還詎一去不返丙來坐索牀頭人以數米而炊安得餘錢爲藁砧償債愈思愈憤以爲生不如死遂暗購阿芙蓉膏兩餘背人吞服移時毒發施救不及而斃遺下嬰孩呱呱啼泣鄰人慘不忍覩帮同尋乙備棺收殮 
[監犯患病]  
　　犯婦何陸氏卽陸麻子前因誘拐范張氏之女范秀寳由鎭江拐帶來申在輪船上被獲解縣訊實供詞詳奉大憲批飭發陜甘足四千里充軍去冬起解赴配嗣因途中𤞑匪擾亂發回收禁一俟平靖再行起解在案兹緣該犯在監陡患時疫之症禁卒以是要犯立禀黄大令核示當奉大令傳官醫進監細心診治速痊爲要 
[法捕房瑣事]  
　　小東門戲館街第八十五號樓下開設烟館樓上有錢樹子數株引人入勝所謂并開門者是也法讞員鄭大令本思有 
 
 

Page 4

 
 
以懲之詎此輩自投羅網前晚在途拉客爲巡街捕拘入捕房捕頭以此風斷不可長命押候解送公堂究辦○湖北人夏昌利向在老儀和棧爲接客去年四月間犯案經鄭大令懲辦釋出本年正月在浦東瑞記火油棧爭奪扛棒頭目持刀行兇爲西人函致捕房經英公廨提案究辦甫經釋出前日又在新街榮茂合烟館向同鄉某甲索借不遂持刀恐嚇甲懼奔訴捕房夏見勢不佳乘間逃逸○法界東新橋迤西向泊糞船俗名糞船灣近日該處居民愈聚愈多時交夏令穢惡薰蒸恐染疫症昨萬順醬園等投法工部局訴請飭該船移泊他處公董咨照捕房立傳淸潔局頭目顧長星傳諭各糞船移泊迤西一帶不准再在原處停泊○湖北人洪有喜在西興聖街四十九號門牌蓄二雛姬開設花烟館一名巧紅少有姿色洪倚爲錢樹子無如忽患瘡毒不便接客近與天主堂街山東餅師張德山嚙臂有盟時常來往本月十三夜張伺於門首令夥某甲呼巧紅出絮語移時該鴇見其出而不見其入遂往問詢東夥均未回店候至深夜鴇怏怏而返甫出門卽與張遇便問巧紅何在張答以巧紅在爾家無與乃公事彼此口角扭入捕房時已十二點鐘矣值班捕頭以無証據未便准理一并揮之使出翌日張邀同山東流氓十餘人將洪龜軋至吉祥街淸芬堂烟館開燈評理計烟資飯鈔等共費洋蚨七八翼各紛馳而散昨晨洪龜又投捕房據情控訴並稱巧紅實被張領去克總巡准詞立飭包探拘張訊究詎張已聞風先逃見桌有油麫狼藉顯見走未移時卽向老虎灶某甲根究甲委爲不知包探遂將甲拘送捕房捕頭以甲無容推諉著卽出外帮同原告尋緝務獲解送公堂以憑究辦 
[敬刊善書]  
　　何君植園珍藏文帝陰隲文圖證一本趙次閑署眉張叔宋書文費曉樓繪圖裘子佛集證法書名畫冠絶一時今囑敝堂付諸石印且蒙何君集捐洋銀資助工料經費以供同好藉廣流傳一世勸人以口百世勸人以書今旣得此善本務祈同志諸君趁此開印之際助印施送於世道人心大有裨益以挽頽風云爾謹將何君集捐淸單請刊報章布昭公鑒計開義順祥號守眞子大善士助洋四十元利昌鐵行恒心人戴大善士助洋二十元蔡曉嵐郁屏翰楊介眉黄薰南了一子傅惜分陰齋何甬東小樓主人王蘭馥居士柳翼德堂陳泰隆衆友泰隆帳房茂生帳房中和帳房禮和洋　　號裕成絲廠源通銀號星記號慶餘號宏豐號大豐號登豐號源昌號姜同泰號廿四户各助洋十元屈崧畦周耕泉愼裕號三户各洋五元以上共收洋三百十五元[  上海六馬路仁濟善堂同人謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流民發所]  
　　新閘著名流氓趙阿堂刻經某紳董禀諸保甲總巡局請辦鍾守伯明府准禀飭差提到局中訊問之下笞責二百板發收改過所 
[上海縣案]  
　　日前歐陽張氏扭送伊子聯春到縣控稱嫖賭揮霍不務正業時常違忤請訊究辦前晚蔣司馬提訊之下歐陽張氏供小婦人原籍福建丈夫歐陽煌娶小婦人爲繼室夫在之日當泉漳會館董事前室生有兩子一名連伍一名仁芝小婦人結褵二一載僅生一女並螟蛉兩子一名聯春一名連奎無奈聯春娶妻之後專習下流任情揮霍本月初七日丈夫病故遺下首飾箱一隻值銀數千兩當被伊藏匿不交求追抱告歐陽仁芝供小的在誼園内爲司事張氏是繼母供與張氏相同聯春供小的在南市王家碼頭某茶葉店爲夥長兄連伍前因不端逐出現在醃瓜街協盛糖行爲夥刻因父故遺有首飾箱一隻被他强逼取去小的惟取金鐲一對求鑒司馬衡情之下判著聯春交差看管一面發硃僉補提歐陽連伍到案再行訊斷○前由英公廨移請上海縣派差薛貴等協同英公堂差役捕房中西探捕在虹口捉獲賭徒鄧長發楊阿保王福源沈岳亭四人送縣看管候訊前晚亦經蔣司馬提訊之下鄧供小的本邑法華人向賣水菓因在賭檯上閒看被拘楊阿保供務農不敢犯賭沈供小的寳山縣人現在英租界言茂源酒店爲夥王福源供小的川沙人賃居滬北鐵馬路做書箱作生意不敢賭錢司馬研詰至再鄧楊供認賭錢是實並非開賭王沈堅稱悞拘司馬判將四人各笞二百板鄧楊兩人用雙連枷枷號發虹口犯事處示衆王沈從寛交保釋放 
[英廨瑣案]  
　　包探沈金隆禀稱有安徽人瞿理淸瞿阿道裘之成應春華等住居永康小客棧積欠房飯錢三十餘千日前有同棧客失去衣物經小的往查並無贓証惟瞿等約住半載有餘無所事事情有可疑故拘解請究質之瞿理淸等同供因欲辦礦務故相約來滬嗣因川資用罄積欠房飯資屬實不敢爲非求鑒别駕據情商之薩副領事著將瞿等送回原籍○包探秦少卿禀稱積竊沈金福前曾懲辦今又迭連竊取吳如坤及泰豐開泰德豐等客棧之綢布衣服另星什物經小的緝獲人送究失主投案申訴沈金福供奉化人向爲洋行生理後因失業無奈如今只求恩典别駕訊得沈金福過犯行竊著笞責二百板管押三個月期滿遞解○積竊董炳生疉經犯案遞解近又潛來先後竊取陳生三沈周全等家衣服行李銅錫銀器等類報捕後經包探竇如海緝獲人贓昨晨送究陳沈兩失主投案領贓董炳生供寗波人行竊該死求大老爺恩宥别駕判令笞責二百板交捕房管押三月期滿遞解○包探石金榮禀稱高和林曾經租得曹姓小烟館一所詎料有唐信卿冐名往取烟槍二支高查悉到梅家巷向唐索取忽有該處地保嚴正良出頭硬阻報捕後經小的拘獲送究高和林投案申訴並呈出曹芝根租摺一扣唐信卿供虹口人烟槍二支係曹托取並非冐名求鑒嚴正良稱當梅家巷保正伊等因索烟槍口角小的因係所管地叚從申理勸不敢强阻别駕得供著將唐嚴各責一百板以儆○包探倪順泉禀稱前日虹口失火時有王阿任冐取沈洪少家白皮箱一只經小的查獲送究别駕判將王笞責一百板以儆○包探孔阿才禀稱岳阿裕手持銅洋至施金齋京貨店内混用經小的拘獲施金齋投案申訴岳供洋亦無心收下不知是銅求鑒别駕判押三天銅洋銷燬充公○包探趙銀河押解在途拉客之野鷄妓女李謝氏王招弟到案並稱李謝氏曾經犯過李與王同供不敢拉客惟在途與熟識之人略談别駕判將李謝氏管押五天王招弟管押三天 
[美界捕房紀事]  
　　前任廣東學憲徐宗師道經滬江於前日下午舟抵蘇州河自來水橋西首停泊是處本泊有鄉船十餘艘官舫傍岸時囑令避讓詎鄉愚無知出言挺撞宗師飭丁持片咨請英讞員屠興之别駕飭差咨照虹口捕房好捕頭飭捕將各鄉船驅逐遠避○北河南路源豐飯店昨午有江北某甲入内午膳與寍波某乙同桌食畢離坐忽爭奪所携洋傘繼復兇毆經三百六十七號華捕一併拿至捕房捕頭問甲傘購若干錢甲稱英餅一枚乙稱三角捕頭謂據此難以懸斷諭將洋傘暫存明日自投英公堂領取○昨晨蘇州河公濟醫院門首有舟子十餘人爲錢鈔齟齬各邀同類蜂毆經巡街華捕拘獲三人送至捕房管押片時卽行開釋○昨日午後某老嫗駕一划船裝載白米自南市駛至外虹橋米店交卸畢店夥登舟查視查至中艙見有白米一袋指爲偷竊嫗謂此係食米從别處購來甲不信以致互毆經五百七十一號華捕將二人及米一併拘押捕房○前晚九點餘鐘百老匯路居民陳姓被賊闖入竊去皮箱一隻當卽投報捕房請爲查緝○日人某甲賃居吳淞路前晚被偷兒竊去報時鐘一架及零星物件昨晨奔告捕房請爲查緝 
[江督轅門抄]  
　　四月十二日巡道胡禀知今日考吏治候補道丁葆元展假三天乙未科進士同裕辭赴鎭江管帶太湖水師副中營張學璟新授南贛鎭標左營遊擊厚堃由京來均到同知慶錫壬銷假前署南匯營都司彭桂堂見候選縣丞萬國儀上海來指分江蘇試用縣丞楊嘉文補用縣丞張思仁均由京來到省請補寳應縣典史艾聯芳謝委先行署理普陀輪船易錫審送湖南鹽法道李官眷赴卾祥雲輪船李家泰送皖南鎭李赴安徽均辭 
[江西官報]  
　　三月初四日從九邱昌奎往會昌等縣催减平畢榮泗往袁州府屬催稅契南昌縣丞楊兆鏊因病詳請開缺以從九劉瑞聰署理贑後營守備江淸調考甄别以補用守備段金鳳署理在案兹據該員以無力赴任禀請另委接署姑如禀照准酌改劉文壽前往署理直隸州緒成解關餉京回同知陳正笏解漕折京回指分從九胡子顥捐免驗看吳貞民往星子辦保甲施謙往南城等縣催地丁○初五日南昌同知蔡世俊解額木進京楊國璋由石港緝私卡解鹽來省李鏡銘解漕折京回文煥解漕折京回往餉解固本京回按司獄陳開文往崇仁等縣催地丁○初七日補用府安廷桂缷辦樟樹分局回聞訃丁父憂回籍守制萍鄉縣顧家相缷署廣昌縣事淸理交代回鄭由熙缷辦槎滁卡回黄傳羲驗收南壇工程通判杜曉徵由撫州解鹽課來省縣丞馮錫光永新催墊欵回新喻縣丞邢貞琳俸滿來省指分補用縣惲學基繳照係江蘇人縣丞王錫珍解鹽範洪金陵高銓往峽江等縣催减平趙宗璜往義寗催地丁遊擊殷開嶺接查惠民門 
[邗江官報]  
　　初九日新揚州衛李守戎濱禀知任事江西張千戎朝鏞解餉來洪鹺尹鼎芬委解南京餉起程○初十日分發巡檢李鹺尉廷瑞禀到○十一日于觀察寳之公幹到揚張鹺尹承業委留辦總避監收羅鹺尹愼脩禀知過經歴班分發巡檢應鹺尉紹恩○十二日陳鹺尉增褘均禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
