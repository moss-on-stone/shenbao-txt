# 1916 - 258 - 4915663

 

Page 1

 
 
   
 
 

Page 2

 
 
時評一 
[緩急] [  冷]  
　　余嘗謂人之處於天地間無論若何間散之人接　於身心之事不知其若干起故爲人之道必須有能分緩急之知識而後能應付咸宜况以國家之大耶 
　　國家之事旣多於個人則其辨别緩急之知識亦必須優於個人唯其能辨别事之緩急然後行事乃有先後有先後然後乃有致力之處有致力之處然後乃有彰明之果效而緩者乃能繼急者以進行若不分緩急而漫然行之又復漫然止之則雖終日勞勞而所謂果效者决難一見也 
　　改革以來數月於茲矣而舉國朝野政令如蔴議論如　其於緩急之間無所措意故敢以此說告 
[命令]  
　　九月十七日大總統令任命陸世芬爲審計院審查决算委員會坐辦此令 
　　又令任命張士秀署理陜西漢中道道此令 
　　又令任命王順存爲廣東全省警務處處長兼省會警察廳廳長此令 
　　又令司法總長張耀曾呈請任命陳於邦孫葆璜張奉先爲京師地方審判廳推事應照准此令 
　　又令司法總長張耀曾呈請任命劉文釗署奉天高等審判廳推事向澤藩署黑龍江高等審判廳推事吳紹姬署黑龍江龍江地方檢察廳檢察官莫宗友署江蘇江寗地方審判廳推事徐景儒署江蘇江寗地方檢察廳檢察官宗雲亭署江蘇上海地方檢察廳檢察官胡長澤署江西高等檢察廳檢察官岳秀華署江西高等審判分廳監督推事吳夷吾朱逢恩署江西高等審判分廳推事朱道融署江西高等檢察分廳檢察官劉錫　曹瀛袁答　戴錫衡署陜西長安地方審判廳推事孟　林署甘肅臯蘭地方審判廳推事魯經瀋張人鏡署湖北第一高等審判分廳推事周浩婁善箎署湖北第二高等審判分廳推事應照准此令 
　　又令司法總長耀曾呈請任命續香洲袁庚爲河南開封地方審判廳推事胡正章廖成亷劉希烈爲陜西高等審判廳推事雷銓衡爲安徽蕪　地方審判廳長錢文煥劉壽　余其貞爲福建高等審判廳推事唐毅爲諨建閩侯地方審判廳長應照准此令 
[專電]  
　　北京電衆議院一點開會到四百十人叚總理偕谷總長出席交部亦派員來陳錦濤赴津未至即開密議禁旁聽至五點散提案均未及議聞會塲質問共四起（甲）日墊欵合辦湘皖礦事答與參院說同（乙）靑木顧問叚稱國議未經通過無效（丙）鄭家屯案亦與參院所答無異（丁）交行清理事委員未全說明以已過鐘點約下次許總長來詳細答復遂退席再張知競查辦陳宦案列罪狀七濫殺無辜捲呑公欵庇縱貪史違法逮捕紊亂司法擅殺夫役擄掠女生其一三四欵並引律請辦 
　　北京電大借欵抵押品銀圑有要求加入烟酒公賣及地租兩項之說段總理語人則以鹽稅 
爲限决不提他項擔保 
　　北京電今日衆院開秘密會陳谷兩總長也席答借欵外交事 
　　北京電衆院今日（十八）决開密議電約陳谷出席質問借欵實情聞湘籍議員主發動議提出彈劾 
　　北京電熊希齡反對以水口鑛爲借欵交換品 
　　北京電川滇黔桂浙等督軍皆來電反對張勳政府亦去電責張 
　　北京電段總理語張總長各省反對電法律上不生效力切勿介意 
　　北京電聘請靑木爲顧問事政府頗主愼重現尚未通過於國務會議 
　　北京電元首昨宴蒙古王公列席八十七人段與各部院長作陪感情極洽 
　　北京電蔡元培不日來京允就大學校長 
　　北京電范總長主厲行實業敎育擬集商會聯合會各省代表茶話說明辦法借助商力補官不及 
　　北京電孫洪伊呈請取消全國生計委員會以節經費 
　　北京電審計制度政府决爲根本上之改組㈠審計員由參院議員選出組織之㈡各省設審計分院㈢改爲事前監督制 
　　北京電審計院决從根本改組已飭將審計法及審計官制重行制定 
　　北京電會計年度今以一年一結暫不改訂 
　　北京電曹錕督直發表後輿論皆以政府爲另有作用曹約下星期二三出京 
　　北京電唐省川抵津暫住 
　　北京電徐恩元與昭武銀票關係經議員張君等質問徐竭力運動 
　　北京電中交兌現須在大借欵成立之後 
　　北京電公府定每週一開軍政會議今日第一次開議提案如下㈠實行徵兵案㈡分劃軍區案㈢整頓軍敎育案㈣整理國防案㈤擴張海軍及建立軍港案 
　　北京電李兆珍有起用說 
　　北京電政府擬以鈕永建督甘 
　　北京電商會聯合會頃開會報告正會長呂逵先當選票舉副會長選出楊木森賴恩培 
　　廣東電朱省長接收督印已擔認補發欠餉龍軍現一律調省改編全退出廣州當在十月内　　按此電十四日拍發十八上午七時始到 
[譯電]  
　　北京電外交總長唐紹儀刻在天津赴京日期未詳（十八日） 
　　北京電日前國務院會議聘日本靑木中將爲軍事顧問事迄未决定（十八日） 
　　北京電十月五日黎總統將在北京閱兵約有兩師與操（十八日） 
　　北京電參議院咋請議長向財政農商兩部質部日本實業公司所提議借欵五百萬元以湖南水口山礦產與蕪湖附近之銅官山銅礦爲抵押品一事參院希望於星期一得覆（十七日）以上德文電 
　　東京電日本一九一七年至一九一八年之財政年度預算表已交閣會議支出僅略增一千八百萬圓（十七日） 
　　東京電新簡大使齋藤氏已啟程赴華盛頓　　（十七日） 
　　北京電日使林權助於星期五日午後赴外交部會商三小時聞鄭家屯案曾經議及華人頗以日人不允再行調查案情强使中國承認要求爲慮今見日使赴外部磋商乃視此爲有希望之表徵（十七日）以上路透電 
[東方通信社電（日本人組織）]  
　　東京電日本外務省接到北京電云中國政府十五日向五國財圑提出一億萬元正式借欵所有擔保及他細目須俟各國政府之訓電再進交涉（十八日） 
　　東京電周自齊氏於十七日行抵押神户　　（十八日） 
　　東京電十八日午前十時樋口中尉在所澤飛行場操縱莫式十七號機練習之際於二百五十米突高處發動機忽生故障致機墜落中尉慘遭跌斃機亦粉碎（十八日） 
　　東京電日皇豫定於十五日回京旋因東京附近惡疫流行延期（十八日） 
　　漢口電川漢鐵道之漢口宜昌線工事聞定十月開始其漢口車站擇定玉带門京漢鐵道首站附近擬於陰曆九月初開工興建　　（十八日） 
戰電 
[其一（英人路透電）]  
巴黎電今晚公報云松末河陣線較形沉寂法軍在波俠凡斯萊村北南獲進步並佔據貝爾尼東北戰壕一道德軍在貝洛瓦境回攻爲法軍機關鎗擊敗法飛機隊仍在襲田擊徳軍陣線後各地點（十六日） 
　　巴黎電軍事家謂薩洛尼加聯軍攻勢甫作已報大勝敵國大兵以攻羅國之謀將因此而破壞云（十六日） 
　　倫敦電海格將軍報稱今日英軍在安克河南續得進步英軍自昨日至今在闊六英里之陣線各地點前進一二英里不等英軍俘敵一千七百餘人内有軍官五十一員英軍於兩日内共俘敵四千人内有軍官一百十六員（十六日） 
　　倫敦電海格將軍今日下午報稱安克河南之英軍在古爾塞萊特附近續得進步且擴張在廣一千碼陣線上所得之地昨晚英軍在錫泊伐爾附近奪獲一英里陣線上名逹魯日之戰壕一道敵軍棄有戰品甚夥今晚報稱敵軍在安格河南猛力回攻數次均失利英軍俘敵軍官六員兵二百四十三人（十七日） 
　　倫敦電比軍接戰十日後已佔據太波拉該地爲東斐徳軍要隘之一（十七日） 
　　羅馬電今日公報云意軍佔據敵軍固守之戈里哇爾山巔山高八千英尺（十六日） 
　　雅典電新任首相加洛巨洛波斯君已組成内閣（十六日） 
　　亞姆斯特丹電傳說荷蘭將於十五日開始施行動員令報章謂此不過爲試驗的舉動（十五日） 
　　亞姆斯特丹電荷蘭内閣宣稱外間所傳荷政府將下動員令之謠言實無根據（十六日） 
　　海牙電荷蘭政府以海軍特别經費案提交下議院計一九一六年下半年共需三百五十萬佛洛林（十五日） 
　　愛爾巴沙電墨西哥黨首維拉率黨人六百攻擊乞華華深入該鎭一部分繼被逐出大受損失其黨人之被擒者均經處决（十六日） 
[其二（德人德文報專電）]  
　　柏林電九月十五日德軍大本營公報云安克河與松末河間之克戰激烈如故英大軍圍攻圖取錫泊伐爾南面凸出之陣線未獲效果法軍猛轟後出其步兵圖破蘭柯爾與松末河間之德軍陣線爲砲火所制大受損失蘭柯爾西面之泊里愛田莊爲敵所佔貝洛瓦東與沙伊柯爾南有敵軍進攻均遭挫衂十三日沙維勒西德軍前鋒陣線在山峽處之一部分爲敵所佔當夜激戰後敵兵均被逐出晚間錫畦芒與佛勒里陣前有敵兵進攻敗退（西境戰况）徳土兵枝隊在那拉約夫加及該地東面獲勝卡巴西安山之俄軍行近錫姆白洛斯拉伐西坡德軍陣線者已被逐退德軍奪回所失加浦爾西面之地（東境戰况）數處敵軍之抵禦力已被擊破敵軍被逼退至克士根加洛末總陣線德國漢森之佛里特里區親王陣亡於加洛末附近德軍攻取 
土爾土開之役今查共俘敵約二萬八千人（巴爾幹戰况（敵軍激戰後佔據佛洛尼拉東之瑪爾加尼士鎭摩格里拉有敵軍進攻均經擊敗英兵一枝隊有伐爾逹河東面德軍戰壕得一立足地即被逐出（馬其頓戰况） 
公電 
　　全國水利局潘副總裁致齊省長電南京齊省長鑒陽電諒逹勘察運何在京與江北兩院諸公研究討論志意極浹刻已約定王茂才陳士髦兩先生於勘察沂泗時同行並携工程師技正測量主任等員訂期於台莊沿運南下尚乞貴省再推派明晣江淮水利官绅一同履勘俾資商詢酌定示覆約期齊集潘復文 
要聞一 
[借欵簽字之質問與答覆]  
　　前日兩院議員於審議會將散時提起政府違法簽訂借欵問題要求當局出席質問昨日午後一時財政總長兼外交總長陳錦濤農商總長谷鍾秀均先後蒞院該院卽開秘密會關乎借欵事件及鄭家屯交涉事件詳細質問問答内容因禁止旁聽無從探悉據從某方面探得日欵五百萬元確已簽約交欵在陳谷二總長之意以爲墊欵係臨時週轉性質墊欵合同並非借欵條約與臨時約法第十九條所謂國庫有負擔之契約不同事前不必先求國會同意有人爲之警醒始承認應補交國會議决惟陳意終以爲國會對於借欵事件如此束縛馳驟事實决難辦到卽使能辦亦無人肯來做財政總長將來制定憲法時總須稍留伸縮之餘地例如一千萬元以外之借款或償還期在三十年以上者方須交國會通過此等語亦不過只麽句話而已恐在議員方面决不同意也聞本案合同三件均由陳谷兩總長共同簽字陳總長已持往議院交議員閱看多數議員則要求其即日將該合同正式提交院議但在簽定之後已與追認無異未知能免因違法問 
 
 
 

Page 3

 
 
题發生彈劾案否至於安徽太平及湖南水口山兩礦已許日入合辦作爲此次偕款助力之報酬據谷總長之意以爲此係按照條例許外人投資並無不合凡實行與否應視大借欵之成否爲　即使實行亦有出貨應先儘中國政府購收一條權利亦不至多所喪失云云旅京湖南人士聞之以水口山銀鑛爲湖南唯一成績昭著之地方公有大鑛決無有將已成事業送與他國之理反對風潮至爲激烈間當局日前曾托前總理湘人某公疏通其事未知有無成效又據外交界消息謂近傳八千萬元之借款實在四國銀行圑之外爲日本所獨攬蓋純然實業借欵而非政治借欵所提供之擔保品甚多由大倉久原三井合組一資本圑承借之該國代議士某亦頗奔走其間以上云云吾人殊未之信蓋一星期前四國圑確曾兩度集議實足證明前說之不盡可據雖昨天津某日文報亦稱此項八千萬元之借款英俄法三國僅承借三千萬其餘五千萬則歸日本承受此特該團内部關乎借額之分配非謂日本即脫離四國銀行團而獨力承受此巨額之實業借額也至所謂某代議士者亦具有來歷當春間袁氏帝制岌岌將頽之際周自齊奉命使日參贊及隨員人等先行其間有隨員李某者舉某代議士相遇於朝鮮一見如故某代議士深知袁政府財政窘迫已極遂侈口談借欵事說得天花亂墜李歸爲介於梁士詒卽約其運動借欵似聞曾須得交際費八萬元終乃一無成就今所傳從旁奔走之某代議士據聞即其人也一般日人間均不信某有此等能力而在我當局方面聞亦不過虚與委索而已旋又多方訪問知某代議士爲本田氏周之隨員爲李景龢而所謂墊欵之於大借欵本在可分可合之間故日人墊欵時曾有大借欵若不成功卽作爲小借欵之議也今聞此項墊欵五百萬元確由日本代議士本田氏以興亞公司名義訂立契約交欵已兩日云 
[日報之大借欵難關說]  
　　十四日滿洲日日新聞云第二次大借欵之總額在中國方面要求二億元之譜擬先借入八千萬元以充目前之急需然後尚應繼續借入一億二千萬元之欵以資整理財政之用四國銀行圑對此當已承認先行借付八千萬元惟以欵額過鉅須覓相當之擔保品故四國代表日來迭開會當再三研究擔保一項或謂監稅餘欵一項不足爲此項大借欵之擔保且力主另取地租或烟酒專賣稅與鹽稅餘欵一併作爲擔保此係某國代表之主張並非四國銀行圑全體之意故其在四國銀圑中有三國代表俱不贊成此議遂由某國代表自行取消查本年八月份之鹽稅餘欵其額約逹六百萬元之多據此以觀年綜計應得七千萬元之譜或有天災地變及其他事故每年減收二千萬元尚不下五千萬元十年綜計至省可逹五億元以上故此鹽稅餘欵可以擔保五億元之外債猶綽有餘裕今對於二億元之借欵以之爲擔保則四國銀圑對此可以放心更何疑慮之有故四國銀行圑刻已决定以鹽稅餘欵作爲第二次大借欵之擔保尚聞該銀行圑對於濫稅收入一項欲得監督之權當與中國政府開始正式交涉之日應行提出種種條件届時中國政府對此必不免有多少之異議則雙方交涉之難關恐在乎此矣云云 
[撤裁將軍府制之預備]  
　　此次政局更新將軍府官制雖未明言裁撤但幾於無形取消所有各將軍之朱發給薪俸已及四個月之久茲探聞政府以該府官制終難存在擬將該府所任命各將軍除已有他項重要職差者外一律分别位置以便即日爲裁撤明令之公布而將軍府自設置以來所任命各將軍除督理各省軍務之冠有武字稱號者外其在内之冠有威字稱號外計爲建威上將軍段祺瑞振威上將軍張錫鑾昭威將軍蔡鍔鍚威將軍張鳳　宣威將軍蔣尊簋靖威將軍雁行逹威將軍藍天蔚奮威將軍丁槐翊威將軍蔣作賓義威將軍孫武綏威將軍那彥圖毅威將軍胡景伊克威將軍楊善德虎威將軍曹錕震威將軍雷震春卓威將軍朱慶瀾果威將軍靳雲鵬等其中除不願再就職差及兼有他項重要職差者外而應予分别位置者爲張鳳翽蔣尊簋藍天蔚丁槐孫武胡景伊靳雲鵬等七將軍目下政府正在分别籌擬之中不久卽當次第發表 
[各部更換人員之誡諭]  
　　公府秘書廳明致國務院函云敬啓者本日奉大總統諭各部事務官但使熟習部務勤愼從公卽不宜頻行更換尤不應隨政務官爲進退現在各部總長任事伊始對於此點不可不十分愼重至恢復元年官制根據臨時約法雖屬當然結果而事前究未以命令發表於制定官制形式卽有不合其他簡任薦任各官近日各部竟有自行撤換而令補缺人員先行到部試署者亦有逕行補缺任事者案之約法上任免官吏之規定亦多有背馳其束函告國務院於國務會議時由國務總理將上開各節交各國務員閱看以後關於此類制定官制任免官吏等事務當妥愼注意等因奉此相應函逹貴院遵照辦理可也此致國務院 
[杭州通信]  
　　呂省長以省議員缺額應以候補省議員錢宗翰莫庸李鏡第莊景仲忻江明黄强翁詩彥鄭祚劉兆相應繼周蔡齡李傑曾又士等遞補已令飭杭鄭兩永各縣知事照章塡給證書傳知各員到會矣 
省議會咨請回復自治以慰也望呂省長以現奉部電已由部呈請恢復俟國務會議通過後即明令發表 
　　財政廳長特委張兆年往上海調查蠶絲出口數目 
　　高等審檢廳接司法總長來電謂獄務本部正在規劃監獄司長王文豹熟悉浙省情形去年曾令其到浙閱查現仍飭其南下復查 
　　司法協會昨開秋季大會公選朱鴻逹爲正會長孫雲澄爲副會長 
　　第一師長童伯吹以軍隊兵十不可無軍事學識特組織幹部敎導隊訓練 
　　嘉湖鎭守使王桂林聘黄同琬爲名譽顧問杭州殖邊支行當上海分行受軋之時杭行獨能維持大局辦理穩善財政部及總行長深爲嘉許擬將杭支行改爲杭分行俾收指臂之效并招謝虎臣行長迅速進京接洽 
[南京快信]  
　　各省區聯合會原訂九月二十日在徐開會茲聞因有特别原因將展緩至十月一日並須臨時擇定地點 
　　國務院寒日復電張勳詞柖嚴摯 
　　軍署消息司法總長張鎔西因張動底毁已提出辭書 
　　阮忠樞奉黎總統特派出京前日已抵徐並聞有日内來寗消息 
　　馮督軍派赴北京之代表删日已出京回寗省署得秘密報告烟土案内之要犯袁嘉榖現匿居天津俄租界 
　　軍署連日考驗本省中下級軍官以覘各軍官之　事學識 
來函 
[康南海致總統總理書]  
　　宋卿大總統芝泉總理鈞鑒猥辱嘉命派王君芝祥奉惠書來翹翹車乘招我以弓以憂國而詢黄髮爲泊行而訪洪範書辭之推許過當使者之敦勸彌殷旣仰側席之誠敢效踰垣之避對使三復感愧不任卽當𥞊馬脂車北首燕路惟近竊覩當道措施殊有� 
令國人駭愕者當大亂之甫定正國是之糾紛民生多艱若墮水火四海困窮喪其樂行外悔日驚内難未一靜察風欲人心之漓變尤覺禮義亷恥之皆亡在野者咸引爲殷憂當國者宜若何補救物恥何以能振國恥何以能興人恥何以能明兵恥何以能雪夫務財訓農通商惠工敬敎勸學授才任能衛文所以興也或大亂之後宜與民休息曹參清淨不擾漢初所以治也其先後緩急之序若何推施其網目條理之詳若何舉措此乃救國之實政卽爲字民之宏規中外古今無以易也今南北尚睽　新舊不相容乃當途者惟内訌是事惟自擾是務大則地方省制民選之紛紜小則督軍省長官名之改易甚至外交長官　無久缺邊　　遂置若罔聞其他舛紊難以徧舉寗流頭顱之血而不肯少去權利之心甯忍中國之亡而必力爭黨人之勢故兩月來不聞一經國之圖不見一救亡之策隱憂方危疑大禍在眉睫乃議員建議之先聲在　孔敎國務有司所先行在禁拜聖令天下駭怪笑驚豈不異哉夫今萬國之人莫不有敎惟生番野人無敎今中國不拜敎主豈非自認爲無敎之人乎則甘認與生番野人等乎夫制禮之意有本月末有内有外有文有用必本末内外文用備隆而後爲至敬故内心至敬外文至服或謂誠敬在心目中不在肢體之屈伸者然則對赿上帝亦可以箕踞坐臥行之耶蓋自歐亞美非之地佛耶回婆之敎無不膜拜敎主者數千年來無論何人何位無有敢議　拜敎主之禮黜敎主之祀者蓋敎主者全國人之魂卽爲全國人之事議院且無權帝王且不敢何有於内務部與國務院而敢專議擅行其拜不耶惟法國大革命時不拜基督而拜一妓致百日而殺百二十九萬人之大禍假充今歐美有人議不拜敎主必全國大譁而公誅之然實無敢提議者况於實行之哉况於議廢祀哉夫内務部與國務院歲月易人而在位者人人殊意若内務部與國務院而有專擅廢拜之權也則今日甲爲内務部與國務院而禁拜敎主明日乙爲内務部與國務院則復拜敎主則日月一改尊敎之禮不等於兒戲乎即國會之議憲法亦四年四易其議矣若議員而有權議黜祭天祭孔之祀也則今日憲法削这他日新憲法又增之不幾視大敎爲戲劇乎在諸公請孔子之害行孔子之倫乃敢攻孔不解何由或惡孔數禮義亷恥之嚴不便其縱欲營利之行故必毅然破之然後便耶或出媚旬好新耶然萬國視　　謂之何今内無主權是謂無政府外人自由行動謂爲世　空土坉 
是謂無國猶太亡已二千年而猶太之民猶特别存於萬國之中爲其有敎也今我萬里之土地四萬萬之人民猶在也而先自棄其敎是謂無敎夫政府这失權國勢之微弱或自前人爲之猶曰無可如何若棄敎則今當途者自造之豈不奇哉夫爲上者章志貞敎昭示好惡旌别淑慝樹之風聲故漢高祖入魯陳太牢以祀孔子宋太宗嗣國下四拜而敬先師今以敎主孔子之神聖必黜绝而力攻之是導其民於無敎也其行政議政若彼所以化民成俗若此是唯恐上有道揆而下有法守四維猶有一張萬方猶未同惡賊民猶不盡興死喪尚太廷日也然凡此皆非公所爲亦非公之意不過强徇僚　爲人受過然公當軸執樞天下後世謂攻孔降祀自明公始以此失四海之人心隳千古之名譽甚爲中國危之爲公恥之僕雖無似安能立於無政府無國無敎之地乎僕性迂愚不解反覆媚俗雖三周大地遊徧四洲經三十國日讀外國之書而所依歸在於孔子之學以春秋折獄以三百五篇作　書以易通陰陽以中庸傳心以孝經却賊以大學治鬼以半部論語治天下奉以周旋不敢失堕今當途者旣以攻孔爲職志則僕之迂學守舊自審難容雖欲發憤前驅惟有郤曲裹足然以今國勢之危迫如此國權之隕落若彼旣當颶風淫雨飄　之會同在漏舟破屋桱處之中僕亦中國之一人也楝折榱壤將同壓焉普旣不忍謬政　捨身破家以殉之今豈能一日恝然哉况躬逢明公斗樞幹化緇衣好　宵吁憂勞旦明求治僕雖文質無底亦欲進盡忠言冀竭涓應仰裨大政豐有盤桓自閩　心以明公自　天下之重僕感深拳拳相望無盡望公提議照茐萄牙舊章不與民國相抵觸者皆照舊奉行以孔子爲大敎編入憲法復祀孔子之拜跪明令保守府縣學宮及祭田皆置奉祀官勿得荒廢汗萊勿得以他職事假賃侵佔且令議院有司永不提議則海内興起知所嚮往人修亷恥家知禮節候距　三百自當北首應命懷抱萬千不能盡逹今遣鄭浩王覺任代表進京代陳一切二君學行皆高器識深遠幸埀嘉納俾盡區區昔者舜禹懸鞀設鐸以召直言明公好善勤勤故僕亦獻誠　　敢布其愚伏惟裁察秋風多厲引領增勞爲國節宣書不盡意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張勳等反對張耀曾原電]  
　　張勳等屢電干涉内閣與國會令各節昨報曾誌其槪情茲得其反對司法總長張耀曾一電其文云大總統國務院各部鈞鑒張耀曾私販雲土一案動等迭經各抒己見於喪失主權敗壤法紀隳棄亷恥諸大端電文屢上力竭聲嘶無庸贅述夫國家之敗敗於官邪是非之公公諸與論以一國司法總長悍然爲犯法之人冒昧干進罔知引避僅恃英公廨無罪二字借爲護符政府隱忍而不言兩院盲從而通過豈不曰外人尚全吾顏面吾何爲過事吹求不知中外人士萬目睽睽欲隱國醜而國醜愈彰欲息人言而人言愈熾西人冷嘲熱諷見於報紙者屢書不一書矣民間街談巷議謂國家任用僉壬網紀掃地亦振振有詞矣民國以民爲主體兩院所以代表民意保龔聵如出一轍而好惡必拂羣情查近年以來小民偶　烟禁因之破家產喪生命者實繁有徒自此案含糊了結商民言之憤憤謂私烟至七千餘磅之鉅而英公廨僅判監禁數月罰欵千元案中重要人物仍靦然高居總長政府亦隧安之執此爲例則带土一觔者處罰不及百文監禁不過數小時倘官更執法以相繩則商民必援例以相詰誠以國會爲立法之地總長爲執法之人法若不行何以服衆自此以後動等何能再以禁烟法律强令國民惟有任其自種自運自吸角過問而已蓋非是不足以抒民憤而持天下之平也倘因此而發生外交問題動等當亦不能負其責任現在禁烟期限將滿條約攸關設因此案而致驰禁因弛禁而牽動外交賠欵喪權全國蒙恥則其爲害甚矣回憶清之末季厲行烟禁不惜捐數千萬之釐稅爲斯民　舊染之汚不料前清一簣未竟之功竟破壤於再造共和之後張耀曾無忌憚之小人本無足責恐中外正論有有能爲我大總統諒者非直此也以堂堂司法總長蹈此放僻邪侈之行爲而使法部之司員各省之審檢官吏全國四百兆人民奉此寡亷鮮恥之長官竊恐强者怒於言懦者怒於色稍知自愛者必羞與爲伍比肩共事才必匿笑於旁司法尊嚴堕地以盡勳等料各省法庭引爲奇恥忍無可忍必有與法部斷絶關係之一日試令張耀曾清夜捫心何以自立大庭廣衆何以爲顏觀其赴京之初先詣議院報到殆猶憚於公論忐忑於中謂總長不能通過猶不失爲議員此其爲鬼爲　之行爲患得患失之情狀人格何在識者羞之民國縱屬乏材何至卑行齷齪至此有爲張曲諒者云土爲唐袁所運張實受人欺朦不知携土至數十箱之多同行至數萬里之遠而竟冥然罔覺其爲木偶可知以木偶而長司法國家可謂無人况更有種種確據昭昭在人耳目在張耀曾豈能以受人期朦一語巧爲彌縫在法庭亦不能以私人揣測之詞據爲定論張於此案爲嫌疑犯之一已爲天下所公認無論有罪無罪均須停職付諸法庭正式研究始足以塞天下之口即使確係受人期朦論律亦當罷官不能脫然無事語云蝮蛇在手壯士斷腕誠不肯以一手之毒害及全體也動等於張耀曾無嫌無怨而嘵音疾口斷斷不已者良以國體所在風紀所關官箴所存民心所繫骨覆在喉而必吐　　問器而難容爲是爲非理無中立如以勳等所言爲是應請即日罷斥張耀曾即交法庭公開審判以謝天下如以張耀曾所行爲是即請立罷勳等之職以謝張耀曾倘政府仍有爲難卽請將勳等與張耀曾一律罷職以平其氣坐衣冠於塗炭勳等所不屑爲甘緘默以保身勳等所不忍出敢援匹夫有責之義不辭武人干政之嫌期在必行佇候明訓張勳倪嗣冲姜桂題張作霖馮德麟孟恩遠畢桂芳許蘭洲王占元張懷芝趙倜田文烈李厚基田中玉楊善德同叩元印 
[政府答復衆議院質問]  
　　關於中行洋副經理事 
　　衆議院前曾據議員凌文淵等提出關於財政當局何以任令中國銀行總徐恩元輕與外人魯克斯訂充該行副經理之契約質問書其文咨逹政府茲聞國務院昨已咨覆衆議院其文云查中國銀行聘任魯克斯充副經理一案實係該行爲發展營業維持信用起見僅係内部一小部分之事與借欵問題監管財政問題國家存亡問題毫無關係凌議員等質問各節未免誤會茲謹答覆如下 
　　一質問所稱徐恩元任中國銀行總裁即聘麥加利銀行大班魯克斯充該行副經理舉國輿論譁然徐竟始終悍然不顧財政當局乃復始終袒徐等語查與論之價值在於　確現在代表與論之報紙攻擊徐恩元者固有之而贊成才亦不省矧其聘用魯克斯並無别種關係是報紙之攻擊實係未知其中眞情所致銀行固不能因此而遽易　用之員即當局亦不能因此而變易銀行總裁之位固非悍然不顧亦無袒護可言一質問書又稱財政當局整理財政舍偕債無他法而借　除抵押品外又徒以聘用外人監管我國財務行政而借外力自固爲交換條件等語查整理財政不得專恃外債此不待智者而明第處此財政奇絀之際挪借外債亦出於萬不得已至謂除抵押品外又聘用外人監管我國財務行政與借外力自固爲交換條件而引聘用丁恩稽核鹽欵以爲戒夫善後借欵之是否必要世人當早有評論而鹽欵稽核之能否免用外人度亦諸君所深悉然此皆旣往之事無待說辭惟現在借欵尚無端倪應否聘用外人尤非今日所能語及伹謂借欵當局爲有意聘用外人以圖自固無論人非喪心病狂孰肯以一己之私圖貽百年之大患且引用外人亦豈自固之術當日善後借欵之財政總長今日久已易人可爲明證而謂魯克斯之聘用足以自固夫豈其然一質問又稱政府於中行辦法及根本計畫一無所聞徒見任徐聘魯以固黑幕等語查中行自停止兌現以來幾經籌畫增設兌換所平市官錢局市面始得維持至於各省分行受停兌之影響勢惧岌岌亦賴中央竭力籌維如江寗本未停兌而因海軍獨立一時兌取現欵者絡繹而來當經籌欵維持始免危險蕪湖則奉令之後羣情洵懼旋經撥欵二十餘萬接濟乃獲照常其餘各省亦均時有接濟至於開兌一節天津已於七月十二日開兌山東已於七月二十四日開兌張家口亦於本月二十八日開兌而京行開兌之籌備亦已漸有眉目凡此兌現辦法皆經幾費踟蹰惟值此大局未定之時根本計畫如厚集資本擴充營業統一金庫諸端一時未能進行聘用魯克斯以輔佐總理主持行務鞏固信用實於銀行前途大有裨益一質問書又稱魯克斯英人也假使此次借欵竟與五國銀行圑有關則一魯克斯至必有其他四魯克斯同至且此次借欵告成用　後必又繼續借欵而可恃爲大宗抵抵押品者有田賦並此斷送外人監管何不可之有等語查魯克斯之聘用本與借欵無關則質問各節均係推論之詞理由不能成立無從答復現在整理給政政府已有確實計盡將來尚須到院宣布果能本此計盡施諸有政内外互相縱持則中國不借外債亦尚有自立之道若長恃外債爲生活恐抵押之物品有限而債權之要求無盡此不獨議院諸君所不忍聞抑亦財政當局所不忍言也一質問書又稱中國銀行旣屬國家銀行外股且不許入何以竟聘外人經理致我國庫内容使其洞悉無遺且旣予以副經理名義其所掌理必非限於一部分者可比等語查中國銀行股分外人無賣買讓受之權所以防外人多入股本得舉爲董事監事致生操縱全國金融之弊若僅雇用外人爲一部分之行員則歐洲各國在所恒有且即以中國銀行論民國二年聘意人巴雪利爲稽查又聘英人麥雲爲司帳此次聘用魯克斯爲京行副經理實因停兌以來信用減損外人頗溢疑懼京行與外國銀行交接事件又較各省分行爲多得一信用素孚而爲中外知名者介乎其間殊於中行信用有　且經理副經理總行並無是職惟各地分行有之京行亦分行之一魯克斯充京行副經理斷不能干涉總行全部分之事此又事理之易明者至管理金庫係總司庫職務總司庫直隸總行與京行截然劃分則謂魯克斯充京行副經理便可洞悉金鲽 
　情形又未免　　過慮矣一質問書又稱因有某國人將要求充任該行副經理乃聘魯以抵禦之因政府向該行借欵漫無限制乃聘魯以抵禦之等語查某國人將要求該行副經理一節實屬毫無影響且假如果有其事亦非聘魯所能抵禦此固不辯而自明若謂政府向借欵項聘魯抵禦是說尤爲不經此次該行聘用魯克斯事前即商部院安有抵禦政府之理以上各端均屬質問書誤會之點要之該行此次聘用魯克斯實爲發展營業維持信用起見毫無私意於其間外問不知其詳遂欵與借欵有關而發生監管財政納交外人種種疑　用特詳答覆相應咨請查照云云 
[鄒魯建議厲行烟禁]  
　　議員鄒魯君關於禁烟問題特提出建議案略云烈矣哉鴉片之禍吾國也外則開啓兵端喪權割地内則流毒全國財盡民窮前清之末以幾多之時日用幾許之心力費幾許之手續始於一千元九百零七年得英國締結試辦禁烟之協約以十年爲絶滅之期又經三年試辦之威效始於宣統三年得與英國締結中英禁烟條約接續施行一千九百零七年所訂之辦法並於第二條訂明英國政府允許如不到七年中國有土藥槪行禁絶之實據則印度出口運華之土藥亦同時停止第三條訂明無論何省土藥已經絶種他省土藥亦禁運入確有證據則印度藥亦卽不准進入該省自是官民努力日有起色民國成立烟禁尤爲厲行其時全國販種幾將絶跡吸食者亦日益見稀援宣統三年之約不到七年中國有土藥槪行禁絶之實據則印藥運華同時停止方慶中國痼疾即日霍然斷無庸俟諸一千九百十七年也若然旣可絶國内之流毒尤可免外交之困難乃袁氏當國帝慾薰心覬　金錢以資運動違反國法茶毒國民不惜决烟禁之大防使全國將絶之鴉片爲之復活特派蔡乃煌爲蘇粤贛三禁烟督辦藉禁烟之名行賣烟之事遂與上海洋藥土商疊立合同包銷烟土六千箱展禁於十八個月内（卽至明年三月）每箱報効袁氏三千五百元悍然設局公賣任人自由販買自由吸食甚至廣東一省化土爲膏名曰藥膏大行雜私多方引買其禍之烈殆難言喻夫以全國將絶之鴉片特開三省之禁展期十八個月以毒三省者毒全國稍有人心當不出此况禁烟之道全在通國厲行否則一　有賣吸者自多種者亦因有路可售挺而走險是開三省之烟禁實决全國之大防也若不立行禁絶則届一千九百十七年於禁種禁之禁吸有一未絶試問條約未能實行外人從而生端流禍何可勝言此固事有必到理有固然者也本員心所謂危不敢不言謹具立卽禁烟辦法依法建議卽請公决 
[田加玉請留懲治盜匪法]  
　　懲治盜匪法本爲盜匪未清地方因時制宜起見此次衆議員張琴君曾提案建議廢止以院議之結果卒行取消是該法今日尚在適用範圍以内察哈爾田都統以衆院有此建議特來電聲明地方情形以爲暫難除此電蓋在院議未决公前也其文云北京大總統國務院參衆院參陸司法内務各部鈞鑒閱報載八月二十八日衆議院議事日程有議員張琴等提出請廢止懲治盜匪法及懲治盜匪法施行建議一案玉以此案如晨議决與地方治安頗有關係故不揣冒昧願責一言查當時頒布懲治盜匪法及施行法本係按照社會現狀因時制宜以濟普通法律之窮且查該法第七條規定除列舉各欵情形外均歸普通司法衙門審辦似於司獨立並無妨碍故奉行以來成效頗著現值大亂之後土匪徧地民不聊生搶刦之案日有所聞若不度各省地方現狀之異同一律主張適用普通之法律恐匪徒愈無忌憚漸至不可收拾况察區開創伊始地方遼闊司法機關尚未完全倘遽廢懲治盜匪法及施行法則辦理盜案尤多棘手審時度勢實難遽行玉責任攸關未敢緘默謹責區區伏乞採擇田中玉叩齊印 
[戴戡長蜀之旅京川人觀]  
　　戴循若署理四川省長已見命令此項任命之近因係因本月八號蔡督軍由滬電陳總統總理保羅佩金爲督軍戴戡爲省長自請缺赴日養病總統總理因重蔡君之請故即日發表惟以蔡君原電無國務院字樣遂未付國務會議而令下矣在京蜀省議員多人對於此舉極表反對昨有某某數君發表竟見略謂川省目前最重要問題莫過清鄕所有種種善後非待秩序恢復無從著手而戴循若長蜀則與此事極不相宜蓋辛癸兩役黔軍在川積有惡感前次西南起師川人激於大義自無反對貴州護國軍之理然軍界惡感始終未除此次戴循若於袁死之後带兵入川名爲恢復秩序實則未出重慶一步蓋以黔軍清鄕則挑動舊怨反足以激起反動也重慶一地有鎭守使有道尹有兵隊而戴氏忽以川東巡閱使名義專制一切川人旣不解其必要且自覩其無功於是各界反對而川軍尤甚據此間所得報告川軍方面頗有不與相容之勢今戴循若省長令不爲軍事善後計實最有可慮者在也又戴君雖起義功人之一然行政上之信用頗爲不佳從前戴君任貴州巡按時實無政績可言川黔交界故蜀人知之甚稔最近省議會方面曾有電致政府表示不信任之意戴君若去與議會必不能容紛擾之作恐無已時夫四川承兵燹之後非合軍界行政界自治界全體開誠協力一致進行斷不能脫蜀民於水火之境設令戴氏長蜀則軍界旣有衝突之憂紳民復管乏信任之念政府此舉殊非蜀人之幸亦非所以愛戴氏也云云 
[蒙匪返旗中之中日雙方態度]  
　　化險蒙匪返旗後一部分仍在邊陲俶擾張督軍前飭所部堵防而日本關東都都督認爲兩軍交戰有違雙方（指蒙軍與官軍）原議和約且砲火攻擊妨礙日本僑民安寗秩序曾通牒張督軍令退也指定地域原文已誌前報茲得張督軍與中村都督來往之公文錄之以表雙方之態度 
　　中國方面日本關東都督中村大將因南滿鐵路雙台子新民遼陽楊家城子四平街農安各屬多銜接於鐵路附屬地奉天軍隊征討巴匪往往在以附屬地内開仗砲火攻擊妨礙於日本僑民安寗秩序至重日昨特命佐藤大隊長嚴　監視如有在附屬地内發生戰事無論官蒙兩軍一律卸除武裝並一面致電張督軍詢問對投降蒙匪之方針張督軍覆電云巴匪黨羽返旗歸途多乘機搶刦姦淫朝陽坡伙郎溝之事可爲寒心倘日後不發生以上行爲當飭行前敵軍隊護送歸旗决不再事討伐云云據征蒙總司令報告巴匪雖解甲歸服聲明旗安業然有多數零股潰竄懷徳梨樹各鎭意圖不軌即現在楊家城子猶盤踞若干人並不解散故張督軍已電令前敵嚴重監視但可設法堵防殺其蔓廷之勢不可輕舉追剿違及鄰邦調停之好意云 
　　日本方面張督軍覆電日本關東都督陳述討伐宗社軍事後旋得該都督府之回答云據佐藤枝隊長報告云蒙軍及該軍附隨之宗社軍依我嚴峻之要求於九日均已退却指定線外若在懷德附近有恣行掠奪强姦之事則係藉名蒙單附隨宗社軍之賊匪所爲若果爲賊匪討伐之以維持治安自爲必要事佐藤枝隊亦因之與後隊得安全聯絡故對於其討伐毫無異議然要求佐藤枝隊及其將在後主聯絡線上所配置軍隊調動於他處由刻下情形觀之實難應允倘於討伐時再因雙方誤會惹起意外之事件則殊非所願故爲確實防止計切望研究相當手段云云聞此文逹至我當局時張督軍於昨又特派菊池顧問前往旅順謁見日都督面行交涉 
　　善後問題上述日本與中國交涉戰區問题不過有一部分之蒙匪仍肆餘毒而起其大體上善後問題頗有成緒據日昨軍署開重要軍事會議籌商蒙事善後辦法金政務廳長王財政廳長及交涉員馬拱宸均列席蓋因現在巴匪已允繳械投誠回旗安業蒙事可望平息惟派出剿匪軍隊有在洮河南北者有在遼源以南梨樹懷德各屬屯戍者亟應分别調動詳細分配以便有備無患又聞北京政府特派蒙古宣撫使塔旺巴魯克札勒氏於昨日來奉庽愛國飯店日來正與張軍長籌商善後進行手續三五日内即行搭車北上實行宣布德意云此大體上調兵移防與宣布德意之消息如是至其效果如何且俟異日 
[漢口交涉案續聞]  
　　漢口華景街警察權交涉一事迭誌本報茲將近日蚈 
關於此事之消息錄下 
　　聯合會之通電漢口千圑聯合會因此項交涉開會議决電請旅京同鄕湯濟武等轉逹極峯據理力爭電文云北京湯濟武孫堯卿曁湖北旅京同鄕諸公鈞鑒接交涉員吳函以德人密定條件以漢口華景街徳國租界北首灰路全線警察權讓給徳人簽押在即辱國喪權全鎭憤激經敝會大會議决絶不承認除由當地人民電呈大總統外茲公舉在會正王明文審查長王道鐸爲全體代表就近辦理恭請轉逹極峯及内閣總理外交總長據約力爭以保國土而順輿情迫切盼復漢口各圑聯合會叩寒 
　　兩議院之提議咋得京函悉參衆兩院劉成禺時功玖胡祖舜等提出此案請國會討論鄂籍議員全體連署其理由謂前次漢鎭匪徒暴動以軍警何護不力之故致滋外人口實有警察權之要求領土主權關係匪淺萬難任其喪失應請政府嚴重六涉按約拒絶免生效尤云 
　　滬公民之協助各業主前已通電京滬請求救濟昨接旅滬鄂人張國威熊尚文曹亞伯等覆電云保全國土毅力堪佩公理猶存强權勿畏務希堅持到底同人當極力協助已就近商請唐外交總長維持尅日景職自有正當辦法萬一鄂交涉員不能挽回卽提歸中央與德使直接交涉爲杜絶援例計故須小題大做也云云 
　　交涉員之請示德領對於此事之交涉經交涉員往返磋商而德領同領態度頗爲强硬遂有四種條件之露佈不料全體激烈反對輿情大譁吳遂極爲束手乃渡江面禀王督軍請示磋議良久始行辭退惟聞王督軍見吳仲賢氏頗有不滿意之言詞並聞王因是事對吳有要你做甚麽之語云 
[馬小進與李六更]  
　　議員馬小進與女伶金香玉結婚呑金風潮已　誌報端茲聞馬議員因恨香玉之父將具訂婚事露佈後大爲憤恨遂向法廳控訴香玉之父陳震之指婚詐期取財九百元請求追究法廳日前傳集原被告訊問之下法官以馬小進所控詐欺取財憑證皆無顯係意圖他人受形事處分而起虚僞之告訴當申斥馬議員云你今控人無據即應搆成誣告罪然而你身爲國會議員國家大政由汝等取决怎麽網豈不可惜聽我勸不要往詐欺上說了罷馬議員見峲風不順遂俯首認錯惟金香玉作議員太太小之心甚熱不認陳震之爲其親父並稱雖與馬小進作妾亦是情甘願意的法官因香玉父女問題與本案極有關係尚須調查故將香玉收押候訊當令馬小進取保陳震之飭回聽傳又聞李六更爲此事日昨特投函某京報云李六更指問議員馬小進與金鲽 
香玉成婚悔婚女伶欲羞悔自盡是否屬實又云馬小進哪乎祖國亡已爾不知也六更閱報所載爲小進之事爲金香玉之悲小爲四萬萬人民之哭大代表乎代表 
 
 
 

Page 7

 
 
乎行爲乎行爲乎六更望馬小進明白告我不然我則手持木梆赴爾庽木梆打死不意二次民國復活覓有如此無恥之議員作民國萬世之汚點 
[寗垣各界創設武術研究社]  
　　省會警察廳督操官王桂森軍政執法處稽查長張占奎宣武上將軍署武技隊長南雲標史振綱等日前創設武術研究社正值都中查禁軍人同德會熱潮之時外間遂疑此社係該會之支派又以軍人不應集會結社幾至破壤不克成立詎該軍官等以發起武術社並非私結圑體雖經流言打擊抱定一種主義卒底於成現已陳請馮督軍齊省長轉咨陸軍内務兩部立案計列名贊成者江寗守使王廷楨省警廳長王桂林軍署參謀長師景雲副官長何希古第十九師長楊春普軍法處長殷獻臣前海軍能濟艦管带蔣凱商會長蘇錫岱等軍警長官曁商學各界共二百數十人其宣言略謂共和再造國民旣享有應得之權利即須有應盡之義務當兵捍國即爲國民應盡義務之一然欲盡義務必先有盡義務之精神何由而鍜練而奮發要在於平日之研究武術武術旣精則精神不期而自振精神振則愛國心與勤勉心亦隨之而勃發是以聯合同志急起直追擬在省垣設一中華武術研究社特延聘各界之有專門武術各員擔任義務敎習其術科以拳術刀術劍術刺鎗術體操術凡關於武術各般之技能分門研究實地練習逐日講演並搜羅古今關於武術諸書以供參攷更尋譯岳武穆形意武術遣意首以涵養道德爲無上主義凡有志武術者不分界限皆可入社以逹民强目的一俟確著成效再行推廣分社云云 
[南通富安鎭罷市續記]  
　　南通富安鎭緝私營横行釀禍激成罷市風潮曾記前報茲聞此事禍首起於缉私營兵謝小恩謝本該鎭地痞自充緝私兵後勾結梟匪敲詐鄕民姦拐婦女無所不爲本月初九二十五總俞姓之盜案謝有嫌疑被拘於餘東警區狡供不認該區因與該營張船長體面較　密囑取保釋出仍充兵丁是日卽引導兵丁赴鄕查緝至該鎭西市劉義順酒店飲酒不與一錢而出該店主以不識謝郤之謝始如數償還因此結有嫌怒故演出十四日槍傷多人之慘劇 
　　是日受傷者均係無辜如木椿港之錢茂芝西北鄕之葉子秋本鎭閉門未及之篾貨店主郁子冲開薙頭店之老媪朱許氏賣菜之王張穩新富學校後之包永林鳳皇橋人陳子奇北鄕人陸茂榮南鄕人沈富 
雲九名幸槍口向下或洞穿脚脛或彈入大腿均倒地號呼尚未有當埸斃命者 
　　閉市後之次日地方商民磋議公舉代表趙董子良乘輪赴城報告商會詎爲張船長得悉趕緊排隊往追至西亭市小輪停駛卸客張卽率兵登輪指趙董爲鹽梟欲捕赴馬塘究曾辦經小輪帳房將趙寄押西亭警區趙始免捕即由西亭派人函禀商會好有盧知事赴鎭查勘之舉盧知事於十六日蒞鎭將受傷男婦如法檢驗傷痕飭令各家屬抬回醫治費由官給惟内有包永林受傷甚重恐有性命之虞云 
地方通信 
[鎭江]  
　　取締小輪貪載搭客之公文兼任商埠警察局章局長昨日詳鎭關袁監督文云查小輪搭客本有限制乃日久玩生兜　裝載俱以多多益善且恐海關查察嚴密往往於　　後再增搭客艙小載重易致危險前次小輪失事可爲殷鑒數局長爲愼重人命起見詳請監督俯予轉咨鎭江關理船　嚴加取　實爲公使云云 
　　米價半落之可喜鎭郡米市自新洲一带新白米上市以來其價已屢次跌落查初開盤時每石開售六元八角現已跌至五元八角次貨五元六角今届上市未逾三星期而每石竟又跌落一元查其原因實由今歲新洲老洲一带地方收成十分充裕來貨暢旺所致將來米價勢必鬆動是亦小民之福也 
[南通]  
　　政治犯恢復自由警備隊連長季芳排長周祖培正目易龍標等前因與滬上民黨聯絡私運炸彈來通圖謀獨立事機不密被鎭署拘訊判擬各處徒刑詳解蘇垣陸軍監獄監禁在案現季芳等各家屬因政治犯曾奉大總統明令寛赦特禀請馮督軍赦免聞已奉飭准一律取保開釋矣 
　　縣議長頗萌退志縣議會會長天振聲因該會籌備至今尚無若何成績其縣署移交之案卷器具多已殘缺不全深恐召集時諸多掣肘頗懷退志聞擬于縣會成立後卽提出辭職書另讓賢能云 
[揚州]  
　　興化縣敎育會舉定正副會長興化縣縣敎育會自民國二 
年會務停滞後業經三載茲由敎育界諸君公同發起於八月二十四日（即陰曆七月二十六日）在本會事務所范公祠内用記名單記法投票選舉正副會長是日城鄕入會會員共逹一百七十六人投票結果以高廪得一百五十八票當選爲正會長楊德厚得八十七票當選爲副會長其他各項職員公决由會長推舉　　聯合運動會籌備情形江蘇全省各學校聯合運動會本年陽曆十一月在揚舉行現在爲期已近諸事亟應籌備齊省長頃特派敎育科長羅紹劉君來揚報告本年開會情形曁預算等事昨日寗蘇通常鎭锡各省立學校校長已先後來楊假寓天成廣陵中西各旅館定十四日在第八中學校地方開籌備會現已先設籌備事務所於第五師範矣 
　　解决籐轎爭執案揚州自籐轎創設以來風行一時相率繼起者甚衆後卒舉周伯年爲主任將原有之協記益民等公司吸收歸併改名同利公司藉以抵制後來者不意有某紳等仿製籐轎百餘乘　人招徠生意同利公司因其妨害營業累禀官廳禁止卒因勢均力敵相持不下現聞有人出爲調和將該紳所製籐轎分半歸併同利公司同享利益餘一半再行設法收回不再在外行駛聞某紳等亦已首肯昨在皇宮前編釘牌號以歸一律矣 
　　敎育會索回可學校舍江蘇省立第八中學校本係兩淮中學改設所有校舍係向揚州敎育會借住現查照省立學校定章各校舍均係領數營造分年增加而該校則久未自行建設校舍揚州敎育會以其外假不歸殊逮當日之約昨特在圖書館開會籌議索回房屋辦法究不知謝校長將何以答覆也 
[嘉興]  
　　合盛葉行倒閁餘波嘉興北門外壇弄合盛枼行於蠶時發　空葉以致被軋倒閉經債務人禀縣責令行主金子文破產償還旋由王店商會總理潘謀先出爲理楚先後發出洋八千餘元分交該行倒閉時債權入呈報縣署在案茲悉股東姚少梅暗囑金子文一人承認項欵自己私認償還於金今金子文已友產償還姚少梅非特不認分文且私自赴鄕向欠該行之各債務人催取欠欵以入私囊并將合盛行簿據扯去數頁以掩其弊並聚集地痞數十人將法警李金魁毆打并將金子文威嚇現經北區姚警佐將姚少梅拘住報縣訊辦未千如何了結也 
　　籌備舉行運動會嘉興王店鎭立第一第二第三第八第十一等五國民學校由朱潞陳恭甫諸人發起舉行聯合運動會茲各校已聘請陳恭甫敎練一切以國技爲主現已决定十月八日 
借座該鎭育英學校舉行近正佈置一切届時必有一番熱閙也 
[安徽]  
　　政治犯將次省釋皖省懷甯監獄覊禁之政治犯田象坤迭經紳商公電省長依令省　昨倪省長特　　等　　將田象坤遞回霍邱縣原籍交保開釋杜炳鈞案亦交高等　　查可望宣告無罪陸軍監獄收押之政治犯金有才昨亦奉張督軍批示略謂此案係經安武軍判决發交陸軍監獄收禁如果金有才情實寃抑儘可詳陳安武軍總司令部核奪着即遵照云云 
　　朱家珂潛逃卸任警務處長朱家珂日前已被皖包汪占鰲在地方廳呈訴業誌前報昨汪君又在高等檢廳呈控朱氏枉法呑贓高等廳常批稱旣據在懷寗檢廳具訴仰候該廳依法辦理可也現聞朱氏已長罪潛逃矣 
　　呂議長報到安徽省議會正議長呂志元自議會於癸丑年非法解散後早已辭職回里不與時事茲因省議會開會在卽特於昨日來省向議會報到處報到矣 
　　美術家之新出品美術家顧家麟君現發明竹篁屏聯其中雕刻字書或脫胎古今名人眞蹟或摹仿近世新法書稿均能不爽毫釐爲中外人士所讚賞今由贛返省就省設立製造廠招考生徒製造俾後起有人不致失傳現在出品名目繁多想當世美術家必以先覩爲快也 
[山東]  
　　曲中將檢閱民軍民情形曲中將乘膠清路東下檢閱民軍一節早誌笨報茲悉曲氏於本月十一日午後三時四十七分至高密日本軍隧長官及民軍將士數百名均在軍站歡迎下車後乘馬入城至旅館少休於五時半赴呂師長宅内晚餐並討論檢閱方法九時許回寓十二日早九時至南關檢閱地點集合各隊長演說慰問一面命其部下檢點各隊兵士至正午告終午後三時遄返潍縣聞在潍縣亦只住一宿檢閱畢定於十四日午前赴周村至昌樂海川百尺河景芝鎭等處之軍隊已均派員檢閱迨周村事畢曲中將卽行回省 
來函 
[萬國改良會會長丁義華來函]  
　　全國各報社主筆諸君史席竊以報紙原本於啓導人民挽救時勢故對於國家利害關係尤當克盡天職使人人咸曉此義共濟時艱即以鴉片一項言之中國受此其毒百有餘年苛政固猛於虎然較之鴉片之害猶覺稍遜是决心厲禁恢復主權皆爲中國政府國民日夜所應企望者也溯自一千九百零六年九月二十日（西曆）清廷明降諭旨期以十年之内將國内種販吸三項律禁絶屈指算來時限已滿迨一千九百零七年中英訂約亦以十年爲期嚴禁國外烟土運入中國然至明年三月期限亦滿此時若不力求廓清則後患將不堪設想所幸中國政府以及國民尚知何護主權日來弟連謁黎大總統及芝泉總理又錚秘書亦咸以依限禁絶爲第一要義然以去歲國内多故對於禁烟不無稍懈况加以鄰邦虎視包藏禍心中國人士尤當力求進步防患未然但鼓吹引導之責端以報紙是賴故弟對於諸君深望特别注意本月二十日卽爲清廷第一次十年禁烟期滿之日並請於是日各　禁烟演說刋登報紙爲國民作一當頭棒喝目今英商運動展期其反對中國恢復主權不遺餘力弟近於十四日吾會段總理據云此次要求展期政府一定否認由此看來凡我中國同胞亟應羣策羣力滅此烈毒不勝切　企盼之至此佈順頌撰撰 
安 
雜評一 
[武術研究社] [  步陶]  
寗垣軍警界近擬創設武術研究社自以軍人不應集會結社特請馮齊兩使爲咨部立案並引商學各界二百餘人以爲贊旣其用心亦良苦矣顧吾思之列名諸人大半軍警現職之要人誠能各就其職分之當然而盡力以進行卽已無愧爲實際之捍國義務奚事舍其職而别求其所以鍜練精神者如曰爲部下士兵計乎何不可各就所部以勤爲訓練如曰爲一般社會計乎又何不可由各界合力創辦學舍以廣播軍國民敎育種子（如精武體操學校之類）第就其所宣言之文字觀之似頗娓娓動聽或者最後結果能得部中允諾亦正雛知然而中國人習性往往言文自言文行動自行動欲據一紙章程以辨别其爲私結圑體與否寗非皮相之甚者乎最矣軍人我且拭目以觀厥後也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日人對於遠東運動會之豫備]  
　　寰球中國學生會昨接日本東京中華民國留日聯合蹴球會來函謂遠東運動會開會期已决定於明年五月在日本東京舉行該國鑑於前二次成績之未臻優美知非竭力練習不足以揚選之名譽因於前七月二十日起至九月一日止四十日間在房州（千葉縣）北條設立極東競技豫備會召集各地選手百名練習各種競技又設立水泳部研究各種永法以備明年一戰即爭得極東一等選手權嗣於九月三日在東京芝浦埋立地開極東競技出席選手豫選會出場選手約二百五十名茲特將當日陸上並八川之水泳各種競技報告如左以供參攷云云並囑通知吾全國各大學校激勵選手熱心敎練務使神州男兒之勇名得以轟傳於世界想吾國各省不乏技能之士深願各校同志亟起豫備毌臨渴掘并以自貽後人之譏而不得顯揚中華民國選手之名譽於遠東也 
附錄一千九百十六年九月三日遠東運動會預備會之成績（一英里賽跑）鈴木五分三秒又五分之四（跳遠）甲斐十九尺九寸（擲鐵球）伊藤二十九尺七寸（一百碼）東口十零五分之三秒（擲鐵餅）石井八十五尺十寸半（四百四十零賽跑）山岡五十五又五分之四秒（跳高）三宅五尺七寸（半英里替換賽跑）齋藤及窪田明石東口四人一分四十又五分之秒（一百二十碼高欄競走）武中二十又五分之三秒（二百二十碼低欄）渡邊三十秒（八百八十碼赛跑）多久二分十五又五分之四秒（二百二十碼賽跑）東口二十四又五分之四秒（馬蘭賞即十英里賽跑）加藤五十五分十八秒（撑竿跳高）三好九尺七寸（一英里替換賽跑）山岡澤田齋藤明石四人四分十又五分之二秒（疊卡司郎卽十種競技）野口五百二十七分（本他司郎卽五種競技鷺山二百六十）一分（五十碼游泳）齋田二十八秒（一百碼游泳）内田一分二秒（一百碼背上游泳）三好一分三十八又五分之二秒（一百二十碼游泳）内田二分四十五又五分之四秒（二百二十碼胸上游泳）伊藤三分三十八又五分之二秒（四百四十十碼游泳）内田六分十又五分之二秒（八百八十碼游泳）澤田十四分二十秒（一英里游泳）内田二十七分五十九又五分之二秒（二百碼替換游泳）福原廣間奥田池谷四人二分五又五分之四秒 
　　觀上表彼之水泳成績較去年在吾國上海之遠東運動會成績實占優勝所望熱心諸君竭力提倡務使吾國國民咸具海陸之精神以卜將來之勝負 
[江海關第二次抛案棄烟土]  
　　孟淵旅社等兩處由捕房起獲大宗雲土二十四箱及海關在法國亞門比克輪船抄獲雲南官吏趙宏欽所带雲土兩案前擬訂期抛棄已誌報端茲由海關連同本年七月八日至九月一日先後緝獲各案私土舉行第二次抛棄錄其情形如左 
　　監視官員（華員）江蘇齊省長代表江蘇高等檢察廳王廳長樹榮站海特派交涉員代表李科員觀江海關監督代表金委員玉光上海縣知事代表鄭科員寶芝會審公廨代表姚秘書家琳上海地方檢察廳代表楊鳳梧（洋員）海關副稅務司式君及管理棧房之陸君 
　　重量價值此次私土共計三萬九千七百三十兩内中以捕房獲送雲土二萬六千餘兩爲最多數而日本北野丸船夾带洋藥亦有一萬一千六百餘兩趙宏欽所带之數次之其餘均係零星兩數共約估值洋五十萬元之譜 
　　辦事期間九月十四日即禮拜四下午二時三刻各員齋集黄浦灘新關碼頭隨用小輪渡浦登流星巡洋艦驗明各土已封存該船艙底盤繞多數鐵絲加以火漆印使水手人等無從覬觎至三時半啓椗出口十五日上午九時將各土一律提至艙面由各員督同逐案過磅令在船各水手帮同一一切碎實行抛棄沉入海中至十一時抛畢下午四時三刻遄返至滬各員登岸握手而散 
　　抛棄地點在吳淞口外東北爲佘山之洋計距滬一百五十英里合四百九十五華里該處海水色靑而質鹹測量計深二百四十英尺合華十九丈二尺彼時隨行隨抛並未停輪 
　　特别情形此次捕房獲送雲土大都先裝洋鐵箱（卽舊火油箱）再入皮板箱意在烟味不致外溢臨抛時當將各箱劈開驗視一面將該土浸入水桶内試驗約及五分鐘已化剩十分之二是入海後一經波浪不移時即化爲烏有矣 
[預誌新舊道尹之交接]  
　　新任滬海道尹徐元誥出京後已抵寗垣約昨晨到滬是以昨晨各機關均派員至車站迎迓惟徐君因事未來聞今晨（十九號）七時許殆可抵申茲將預備交接情形錄後　　接任之確期新任徐道尹昨派隨員陸某由寗來滬當赴道尹公署接洽彼此訂定於本月二十一號上午八時接任該員接洽後仍回庽次 
　　移交之預備舊道尹周金箴昨因新任接任有期已預備移交所有知項開支欵目均結至本月二十號爲止署中所裝四百零八號電話及四百零七號電燈此二十日内之費用已於昨日結清並因新道尹須另行組織機關電話電燈均須拆卸另候裝設 
　　機關之改組聞新任徐道尹對於一切職權須重行改組即辦公機關亦擬另擇相當地點現在隨員共到四人正在覓賃房屋據聞已覓有兩處須俟徐道尹來滬自行擇定 
　　警備之撤回道尹駐在地華興路一带向由警廳特警備隊二十名輪流梭巡以資保護刻聞警廳因新道尹須另擇地點故此項警備隊昨已先行撤回候再指派 
[又一恢復縣會之京訊]  
　　蘇省縣議員聯合會昨接赴京代表楊靜山尹自北京來函大致以縣會恢復一事已經兩院提議通過一俟衆院審查手續告竣即提交閣議以命令回復云 
[皖省議員糾彈倪嗣冲]  
　　旅滬皖南議員王善繼昨致北京内務總長孫洪伊氏函云聽來風聲仰德不暇燕雲翹首有如饑渴伏維伯蘭總長先生以旋轉乾坤之略運海立雲埀之氣讜論出而　　遂安時雨降而浸灌不勞含生之倫從斯庇身有地矣良幸良幸比者約法已復議院重集各省波澜亦先後粗定獨安徽以倪嗣冲一人之故典憲仍輕於鴻毛政務加紊於棼絲民命莫託清議遏絶水深火熱惟斯爲甚孔子曰一物失理亂亡之端而况一省失理耶善繼身爲議員糾彈有責謹先略舉事狀攬涕上陳願我總長加憐察焉嗣冲之爲人慘酷貪婪而矜寵清宣統中曾以侵漁百姓被劾免官嗣　多幸得爲都督凡所委薦舉屬戚黨前渦陽縣知事周之楨天長縣知事宋毓衡等並以殺人歛財受知於嗣冲而阜陽一縣朝任知事關卡司員及重要軍職者不下數百人大抵擢自庸授以顯職政治旣非所習經驗尤無足多蝟結蟻聚任意横行其中望風希旨者流乃至求索無厭以肥私嚴刑逼供以凌民誅鋤異己則誣之爲土坉 
匪縱兵搶掠乃借名曰查封三載以來毫忌憚苛政如虎民不堪命此嗣冲縱吏虐民之罪一也自督軍長之制行各省舍兼職者外其軍隊槪歸督軍統驭乃安徽旣有督軍嗣冲仍握安武軍八路之全柄言交代不聞交代言改編則未改編盤據蚌埠抗不回省是何居心殊不可測此嗣冲擁兵負固之罪二也嗣冲起自博徒不知法令爲何物在皖三年屠戮無辜不可勝數迨黎大總統就任後南北方在協商嗣冲猶敢於六月十二日鎗斃前捕黨人張文烈等十二名令蕪湖道尹祝從恩飭屬通緝黨人李振亞等三名七月一日大總統申令死刑非經司法部覈准回報不得執行七月十三日大總統申令七月十二日紧前因政治犯被拘禁者應一律釋放其通緝各案應一律撤消乃嗣冲仍縱無爲縣知事錢曾逮捕回里黨人齊雄飛而鎗斃之草菅民命蔑視政府於此可見一斑矣此嗣冲弁髦法令之罪三也癸丑之役嗣冲得任皖維持袁氏尚舞明令停止各省議會而嗣冲遽逞蠻横無故取消省議會議員數十人同時妄捕省議會議長王樹功議員丁銘禮等三人罪狀不明久擊縲絏其他縣議會城鎭鄕議會議員之被蹂躪者亦幾於各屬令大總統召集省議會命令早已頒佈各省議會逐漸成立惟皖省議員以難於行使職權仍多遲廻審顧者其原因蓋可想見此嗣冲摧殘議會之罪也餘如擁護帝制政擊國會勒派公債涉司法罪惡萬端寗堪擢數素仰我總長兼聽並觀埀明當世成竹在胸未雨必已綢繆去此乃治微　何難　燒伏望應機立斷民望式副即時罷免嗣冲所居官職以肅官紀而昭國典庶含寃之鬼瞑目於九泉方旭媾之黨革心於來日臨頴不勝屏營之至 
[江蘇各縣現存議員（續）]  
　　上海縣原額三十七人除參事員七人缺額三人（秦錫田黄申錫補選省會議員陸文麓就市政廳總董辭職）外莫錫綸李味靑王煥功趙履信楊鴻藻宋國棟周樹藩董炳章韓孝張葆辰曹鳳苞王銓運王積澐喬棠潘鎬曹驤徐允亭樓望鎔王豐玉錢椒陳天錫趙澄澜孫旗勳王佐張士杰張景韓陶福加 
　　豐縣原額二十人缺二人孫基崇孫治祖渠金銘孫雋荃孫基環師以成郭奉璧程濟川尹子安劉汝舟渠運怡劉作相了梅蘭陳著勛碩陽劉柱臣高　臣邱鳳樓 
[禁止迎神赛會]  
　　淞滬警察廳長徐國樑昨日發出佈告云照得迎神賽會最爲惡習歷經從嚴禁止在案乃近時各處仍有籌備迎神賽會情事查此種賽會實屬無益之舉非徒虚擲金錢且人數衆多尤易肇禍滋事本廳長有維持地方安寗之責自應查照歷來辦法從嚴查禁以保治安除令行各屬一體查照辦理外合卽佈告周知仰地方諸色人等一體遵照自後不准再有迎神賽會之舉倘敢抗違定將爲首之人拘案重懲决不寛貸其各凛遵 
　　按前此之藏會聞得警廳許可故公然舉行事後頗有非議之者今之佈告嚴禁其有以乎 
[擒獲由皖逃滬之劇盜]  
　　七月中旬安徽懷寗縣東門外張靜莊等三家同時被劇盜余老么孫開香等聚集數十人明火持械撞門入室搶刧一空當經附近駐防軍隊聞警馳往兜拿余匪等自恃入衆開槍拒捕以致該軍等傷斃十餘名附近鄕民受傷者亦有十餘名軍隊開鎗還擊斃匪數名余匪等遂携贓逸去聞張等所失贓物共值數萬金事後由懷寗縣知事電詳上台即經倪省長張督軍通飭所屬水陸各軍警一體懸賞協緝一面委派警衛隊隊長張翔軒廣購眼線四處查緝茲經訪悉余孫兩匪匿迹上海因特來滬禀明淞滬警察廳徐廳長令飭各區署協同查緝前日下午經一區二分駐所警佐王金山得悉孫開香在邑廟豫園湖心亭茶肆啜茗當即督率巡長張步奎王芝左等身穿便服不動聲色同至該茶肆出其不意將孫擒獲其時有人見孫着竹布長衫足穿緞鞋年約三四十歲態度從容並無懼色遂押解至署略加詰問申送警察廳發交司法科詳細研詰旋由科員禀明徐尹以案情重大即將該犯先行釘鐐嚴加收押一面電禀安徽倪張兩長官請示核辦聞已得復以張翔軒隊長祇有跴緝公文擬另行備文派員來滬將匪首孫開香迎提解皖訊究一面仍嚴拿余老么等各犯務獲訊究云 
[層見叠出之私土烟膏]  
　　洋藥公所協同英界捕房在棋盤街六百零七號門牌順義字號内查獲紅土三包將該號主張立切連同紅土带入捕房昨解公共公廨請究由洋藥公所代表譯稱被告所設之字號與客棧無異查其地板活動約深二三尺專爲藏坑私土且張前因販賣私土經以堂訊判罰洋五百元有案現在應請將該字號發封嚴辦訊之張供該字號已盤於崔姓接開所獲私土係由號客寄存乞鑒俞代襄讞商之英白繙譯官以張私販屬實判罰洋一千元充公無洋改洋西牢四月土送海關焚燬 
　　向在香粉弄擺設烟灰擺之陶阿昌前日午後持紅土一包在廣西路南京路轉角圖賣被一百二十五號華捕查見當將紅土與陶一併带入捕房昨解公共公解請究由洋藥公所代表律師上堂譯稱驗行被告之土内雜僞質七成不但私販且有欺騙行爲請爲訊辦訊之陶供此土係向住居法租界之楊姓買來中西官判陶押西牢兩月土送海關焚燬 
　　江海關稽查西人沙門前日在長江輪船上查獲值洋三千餘元之烟膏五百五十三盒當將私带此項烟膏之沈寶林陳載陽袁阿炳李小娘連同烟膏送交水巡捕房昨解公共公廨請究先由稽查西人投訴前情繼由洋藥公所代表到堂聲稱查得此項烟膏係由漢口租界私運來滬販賣請爲訊究訊之被告各人互相推諉關讞員商之英康副領事以沈等四被告私販屬實判各押半年照章送地方檢察廳禁錮烟膏送往海關銷燬 
　　粤人陳木前日持紅土二包至百老滙路圖消被洋藥公所中人查見鳴捕拘押昨解公共公廨經中西官質訊屬實判押西牢二月土送海關焚燬 
　　山西路八十三號門牌烟膏店主吳錫山九江路三十六號門牌烟膏店主劉逹卿西藏路四十九號門牌居户曹子芳武昌路七百八十二號門牌謝錫泉天潼路三百四十七號門牌李應秋蔡金祥海寗路成美烟膏店主金元高崇明路三十九號門牌何玉堂等各户均經洋藥公所協同捕房查獲私土地烟膏昨將吳等八人傳至公共公廨請究卽由洋藥公所代表律師上堂請爲逐一併訊經中西官略訊一過判李應秋察金祥各交二千元謝錫泉交一千元均入洋並保金元高何玉堂曹子芳分别收押吳錫山劉逹卿退去候驗明烟土再行研訊 
　　洋藥公所前日協同捕房在九江路三百五十七號門牌一百三十八號門牌一及福州路四百九十六號門牌地三烟膏店内查獲私土烟膏一併带入捕房昨由該公所代表律師上堂訴明前情請傳各店主到案訊究中西官諭候驗明膏土坉 
再核　 
　　法捕房西探目阿而風西與華探顧三寶偵知法新租界唐家灣路五十六號門牌楊志明家藏有私販進口之紅土坉 
前往抄出六大包昨經捕房解至法公堂由洋藥公所代表浦石律帥投案請爲訊究楊供認販售不諱中西官判罰洋八百五十元充公烟土銷毁 
　　法捕房探目沈德福前在皮少耐路三十八號門牌廣豐烟膏店内查獲科子三十餘磅當將店主劉子生及夥顧同元拘解法公堂訊問劉供此項科子係劉修南所寄判令管押候補提人證再訊昨由包探投廨禀稱奉諭往查並無劉修南其人所有料子實係劉子生自已之物故解請訊辦判劉罰洋五百元顧罰洋十 
 
 
 

Page 11

 
 
元充公料子銷毁 
[閔行文友社刋行社報]  
　　西南鄕閔行鎭曾十省議員黄譜　君於去年組織文友社社友違百餘人月刋雜誌以便交換智識今秋復由朱仲賢等發起刋發社報一張專以啓迪民智誘導社會爲宗旨每月逢朔出版一律送閱内分言論紀事雜爼三種内容頗極精詳云 
[商店學徒補習之機會]  
　　靑年會童子部於去春設立學徒義務學校專爲一般商業中有志無力之少年而設以裁培商店學徒養成國民資格爲宗旨每星期二四晚七時到九時上課四小時授以國文英文歷史修身四課槪不取費且除功課之外每於星期五晚間可享受體操游戲等利益凡會友中知有無力之少年有志嚮學者均可介紹與該會童子部幹事接洽可也 
[籌辦安徽義賑]  
　　皖北各縣水災奇重業經本埠紅十字會及安徽旅滬同鄕發起義賑會分别籌賑已紀前報茲悉該義賑會現經商允紅十字會歸併辦理以便同力合作一致進行業於昨日下午三時在紅十字會開成立大會定名曰中國紅十字會安徽義賑曾舉定沈仲禮余壽平李伯行爲幹事部部長陳劭吾金伯平徐積餘劉健之夏玉峯爲幹事汪漢溪兼文牘朱葆三余魯卿妆會計趙芹波爲幹事主任金蘭蓀呂臯俞爲文牘吳敬仲爲洋文文牘陳少舟李鴻聲爲會計并擬舉薩門司卜舫濟潘人文　長生委禮斐費君李君等爲西幹事協募外欵聞公决俟接到查賑員報告即行籌墊欵項趕放急賑 
[西路新米亦已上市]  
　　本埠米市所銷新米向分兩路浦東周浦馬橋閔行等處所產者爲東路貨蘇常無錫同里一带運來者爲西路貨每年新粳上市以東路爲早名曰東新西新則須至八月十十邊方可上市現在中秋已過頭批西新昨日已到二十餘石係由蘇州運來歸滬南萬興等行經售該貨之價與東新無甚上落計開售七元八角各米店往購者殊形踴躍惟所購不過一二石以應門市云 
[小麥生意之疲滞]  
　　小麥銷路近来頗形疲滞各產地見此情形亦多減少運滬計最近一星期各路來貨由長江商輪運來者約一萬三千餘包此外由滬寗火車裝來者亦不過萬餘包調查輪車各棧現有存貨四萬餘包高貨價格尚稱穩定次貨略跌計漢口貨每擔開售三兩次貨二兩五錢六分四川貨三兩零五分次貨二兩九錢五分山東貨三兩 
[試演救火器具]  
　　昨爲東南城地方第四區救火會操演救火技術之期先由該會通告各會員於上午五時齊集龍所驅駛摩逹火龍及皮带車等出發至小南門救火聯合會前空地上挨次停車將火龍開機灌水噴射赿過警鐘樓其高度約有十二三丈一時觀者靡不鼓掌呌絶閱二小時始行竣事仍整隊而返 
[僅有政治嫌疑]  
　　松滬護軍使昨接國務院來電謂黨人錢軼凡殷劍公邵老榮除政治嫌疑外並無觸犯刑律自應取消通緝分電查照等因昨楊護軍使已能傳所屬一體知照矣 
[緝拿搶刧划船之盜首]  
　　搶刦信局行駛泗涇七寳脚划船衣包銀洋案内之夥盜賈一樓前日爲水警偵探緝獲已誌昨報茲悉該夥盜賈一樓供認搶刧得贓俵分不諱並供出正盜三子現匿七寳地方現第三分署已飭派偵探李虎臣昨往該處按址密緝務獲解究 
[水警保衛航商]  
　　駐滬水警第三分署長王壽良以本邑西鄕之日暉港爲通逹徐家滙法華虹橋泗涇七寳長橋松江等處必由之水道邇來内港河面屢有盜匪出沒水警應嚴行查緝除選派巡船二艘駐泊日暉港口稽查内河出口船隻外另派鎗划四艘乘潮駛往該港嚴密游巡以保航商云 
[請求添設崗警]  
　　高昌廟警察分駐所李巡官因裹日暉橋地方現無防兵鄕民殊難字枕曾經派警五名每夜駛往巡　惟該處地多荒野尤爲水陸衝要之區祇有巡士五名在彼巡防設遇盜警恐難抵禦故已報告第二區警正請爲詳報警廳在裹日暉橋地方添設站崗巡警以保治安 
[發現被人殺害之浮屍]  
　　救生局二號巡船昨晨在陸家嘴浦面撈獲浮屍一具察得身有刀傷卽將屍身带至老白渡碼頭以電話報告地方廳請驗當　林廳長委派賀檢察官毛檢驗員等蒞場驗行該屍年約三十餘歲身着藍布衫袴腰肋肚腹等處共受刀傷二處委係生前被人殺斃然後抛棄河中判由善堂棺殮發封厝壇候召屍屬認領 
[盜犯患病病而死]  
　　盜匪唐寳庭前在英租界犯有劫案經公共公廨訊明解送護軍使署押候懲辦嗣因患病發送新普育堂醫治無效而斃昨由地方廳檢察官賀君等蒞堂驗明該犯委係因病而死並無别故判由善堂棺殮厝壇召領 
[因公捐軀之酬報]  
　　上海面商會致各業領袖函云逕啓者頃接政紳商學界聶君榕卿沈君聯芳等來函以淞滬警廳巡官韓恩貴巡警李步德王德賢等皆因巡邏遇匪抵禦鎗傷殞命同深悲悼查該官警等家境赤貧老母妻孥嗷嗷待哺情尤可憫今由同人發起邀集著名諸藝員定於陰曆本月二十八日假新舞台演劇一天所得戲資悉數分給該故官警遺屬以資善後茲送上戲劵七白張懇乞代銷不勝銘感等因前來本會查該故官警等遇匪捐軀洵屬忠於地方今茲義舉誼不容辭夙仰貴業等惻隱爲懷因特分致每　售洋一元務懇檢收分派共維善舉劵資即乞送交本會以便彙繳至深纫感 
[醉漢幸未滅頂]  
　　滬南開泰木行小工馮新標前日由同業牛步維何善傳邀至船上飲酒至夜半十一時上岸忽然失足墜於豐記碼頭畔幸潮水未漲即由崗警聞聲救起連同牛何二人一併带至一分駐所馮醉猶未醒稱被牛何二人推跌下水牛等則力辯其非飭送警廳司法科訊核 
[小工猝斃續紀]  
　　靑口帮小工金二川小麻扣於星期六日下午在滙山碼頭起運貨物被該碼頭巡丁粤人徐阿生毆打猝斃已記昨報昨日午時公共公廨讞員關康二君蒞所相驗經西醫驗得死者背上略受皮傷並不致命捕房將兇手徐阿生屍父金朝義證人朱文銀金羣等一併解訊先據屍父金朝義供伊子年二十歲被徐毆斃請求伸雪證人朱文銀供是日與死者同在一處工作因其拾取地上舊木料欲携回作薪爲徐所見將木料抛棄河内拳擊死者腰間並舉足猛踢一下受傷倒地立時氣絶惟未聞死者呼痛之聲歷時不滿一分鐘當卽報告其父到來將徐扭住由工頭之子出場解勸據云不必報告捕房領至賑房内正在談判被滙山捕房華印各捕得悉將徐解入捕房收押又一證人金羣供與朱同中西官因驗行受傷之處並非要害諭令屍父具結收殮金堅稱伊子實遭毆死不願收殮中西官以徐係日商用人着金具自願剖驗結候會同日本醫生將屍體剖解詳驗再行核辦徐阿生還押捕房證人退去候再傳訊 
[病人忽然倒斃]  
　　剪髮匠張生祥前日因病就醫經過新閘橋面堍某剪髮店進内歇息與該店主坐談數語忽然倒地氣絶身死該店即報捕房將屍車入驗屍所昨由死者之子張堂生自行投案求免相驗備棺收殮 
[同居衝突]  
　　常州婦人唐張氏住居閘北長安路談春山所開之頭髮店樓上每日往絲廠做工朝出暮歸習以爲常前日該氏衣箱内失去大詳三元向談諸問致起衝突談將該氏兇毆由氏投報四區警署傳到談春山解送司法科經嚴科員質訊一過談自知不合情願賠償該氏所失之洋嚴科員以談不應恃蠻逞兇另罰洋二元以儆　 
[實行敲竹槓]  
　　鄕民朱柏生陳岳卿二人前日至四區四分所控被同村陸朱氏陸國亭母子以竹槓擊傷陳之頭部解至司法科昨經嚴科員提訊朱陳同供前晚聞菜田中微有聲息知係小竊偷採蔬果出外察看突被陸朱氏擊破岳卿頭顱求究質之被告供與朱陳等素有嫌𨻶此次因被竊賊毆打乘機誣訴圖報宿仇須求鑒察判原� 
告所訴並無確據着被告母子取具安分結開釋了案 
[究竟曾否行兇]  
　　粤人莫四在閘北龔家宅將同鄕人阿呂用刀戳傷逃入租界被捕攔獲解送公共公廨訊供收押在案昨晨復訊被告仍不承認中西官判仍還押候函請淞滬警察廳傳同見證到廨質證再核 
[流氓藉端訛詐]  
　　婦人湯徐氏往杭州燒香經過滬上泊舟蘇州河老閘橋附近昨有流氓王阿德陳阿毛藉端登舟向該氏拆梢不遂吵閙不休當經船户姚阿四莊阿德報告水巡捕房將王陳一併拘獲解送地方廳請辦一面由該氏偕證人姚阿四等投廳聲訴諭將王陳收押候究 
[破獲輪船竊案]  
　　天祥洋行大英輪船近來時常失竊物件前晚該船雜艙間中文失去白蔴繩頗我值價銀七百五十兩船中報事以該艙鎖匙係由水手忻雲生執掌並有舵工李春生值班情有可疑乃報告水汧 
巡捕房飭派探目何阿春查明實係忻李二人串通駁船户張玉春並船塢更夫宋阿坤等勾引在逃竊賊薛春麻子即薛旭仁及陳德標等入艙行竊遂將忻等四人一併拘獲該探目又查得該輪前次失竊銅鐵等物係水手頭目王阿狗奚長富等串竊當將王等併送巡水捕房轉送地方檢察廳訊究 
[長警又須操練]  
　　淞滬警廳長徐國樑以所屬各區署所長警向例每日午後排班操演由巡長督同訓練今届夏令因天氣炎熱曾令暫緩會操茲已秋涼仍須操演故特酌定會操辦法每星期三五由一區所屬各分所長警齊集該署假定之第五工場（小南門内舊倉場）會操星期一日由一二區署各長警會同各該分所長警至警廳排班會操業已分飭所屬一體遵辦至浦東及閘北各區署則均就近擇地會操云 
[滙豐總理回滬]  
　　本埠滙豐銀行總理英人史梯芬前因有事前往天津茲已事畢於前晚乘奉天輪船回滬 
[駐津法軍統領過滬]  
　　前任上海法捕房總巡麥蘭於歐戰發生後回國從戎失著戰功升授四道金線軍官現奉法政府命令爲駐紥天津法軍統領乘公司船來華昨日道出滬江聞勾留數日即須赴津履新 
[調戲女子之離奇]  
　　住居談家木橋之鄕民談桂元前日偕女海珍扭理髮匠張土根至五區警署控稱女兒每日往絲廠做工必經張之門前張時出戲言希圖勾誘今晨竟攔路調戲由同廠姊妹行來家報信民人卽向張理論反遭兇毆請究當經薛警正諭解司法科由嚴科員質訊張供談曾將伊女許字於我現欲悔賴故揑詞興訟判一併移送地方檢察廳訊究 
[嫖賭朋友之無情]  
　　羅店人李文梅向爲米店生意日前與卓崇康王良臣卓文清等來滬同住某旅館嫖賭逍遙樂而忘返今届中秋節被店主歇退李因旅費告罄借宿閘北開豆腐店之邱和尚處前日卓等尋至邱店向李索價欠洋一元數角忽與邱母陳氏衝突由四區呈分所拘解司法科訊明判卓等三人各具安分結斥釋 
[糾衆行兇之科罰]  
　　寓居四馬路東合興里新蘇台旅館内之唐彪南林韓章在公共公廨刑事科呈控該旅館經理周雲春茶房俞步雲阻尋失鞋糾衆兇毆受傷打失現洋銀表等情昨農由廨傳訊原告廷高易律帥上堂請究被告亦廷斐斯律師到堂辯護中西官以被告等不應行兇判局罰洋五十元俞罰洋三十元一併充公 
[流氓攫取烟土]  
　　著名流氓吳阿狗見有某甲持土兩只卽糾同陳福生李福生王小王郭永正借查土爲由索詐洋二百元不遂將土强搶售於戚褔兆得洋分用當爲探目黄錦榮疱探韓邦逹方福林偵知將吳等一併拘獲昨解法公堂請安吳供認爲首搶土不諱陳供分洋十七元是實李王郭三人亦承認分得贓洋不諱戚供收買贓物自知不合求宥判吳阿狗押西牢兩年陳福生押九月李福生王小王各押六月郭永正押兩月期滿均永遠逐出租界戚福兆罰洋一百元充公 
[禁錮攫物匪徒]  
　　李潘氏探陸慶堂在途攫取金耳環等情昨由捕房將陸拘解公共公廨經中西官訊實判押西牢三月示儆 
[會欵全數追繳]  
　　顧瑞芳在公共公廨呈控顧敬餘不還會洋四百元昨晨由王襄讞與美副領事郭君復訊被告供稱已繳洋二百元尚有二百元除去米價七十五元尚餘一百二十五元現顧呈繳原告代表律師到堂否認米洋中西官判將被告所繳之一百二十五元送存檢察處尚少七十五元限七天繳案併給原告具領 
[不認虧欠貨欵]  
　　餘發海味號李性初在公共公廨控告浙江路新中華菜館經理陸槐庭不理貨洋二千七百餘元昨日上午由王襄讞會同美郭副領事研訊原告廷律師上堂譯稱被告所欠貨洋於六月初六日由其司賬方姓結算出有結單並蓋圖章當時陸亦在場請爲追繳訊之陸供方姓並非賬房已於去冬辭歇館中賬房係朱幼卿且所蓋者並非本館圖章此項貨欵早經付於原告夥友劉增山是實質之劉供不承認並廷律師　堂辯護中西官判候吊取該館圖章察驗並補傳人證再訊 
[註銷攫取金飾案]  
　　胡仙金控陸伯春在南京路攫取金挖耳由捕將陸拘押昨解公共公廨經中西官訊供不認且原告臨訊不到遂判將案註銷被告開釋 
[辦理黨人善後事務所批示二則]  
　　辦理在滬黨人善後事務所昨日發出批示兩則照錄如下 
　　馬楨祥禀求差使由批禀悉核員前辦營務旣受遣散此次來所懇求差使核與善後定章不合碍難准行仰即知照此批 
　　周福祥禀被禁損失物件請撫卹同批禀悉因被禁損失物件事涉含混且爲本所定章所無所請未便照准此批 
　　補遺昨報載江蘇縣議員聯合會致北京内務部孫總長電稿各級自治四字下遺漏浙省兩字茲照原電複錄如下（回復縣會及各級自治浙省已由省會議决依法召集） 
雜評二 
[運動會之預備] [  宇]  
　　明年之遠東動會日人已亟亟預備矣當此競爭劇烈之世界固無一事不應如是也若至臨渴而掘井則事必無成因其無成而方自奮發縱失之東隅者猶能收之桑榆已讓人先着埃况我國人之習性尤每因事之無成而　其心志乎處此世界宜乎其步步退落入後也然而前次運動會吾國選手之成績已獲佔優勝大好男兒自必勇往直前以永保我無上之聲譽吾之所慨者則以吾國僅有此一部分之與人爭勝也若欲望人人如此事事如此猶難乎其難耳 
[氣候報告]  
　　（上海徐家滙天文臺） 
　　已過者之報告九月十七日旋風行近和房而尤深顯海南及赿南間天氣惡劣此間海濱凉風和適而無定向上海晴而熱　　十八日上海晴空氣潮濕烟霧轉成迷霧壓微降涼風自東南吹來十八日午後四時二十四小時内上海温度至高八九八至低七二去年同日至高七二六至低六三 
　　未來者之推測九月十八日午後四時三十分預測新起之𩗖風發現於琉球之南向西北進行頗速中國海中所標示之𩗖風將吹至安南海岸此間海濱一带有信風上海有暴雷� 
來件 
[上江蘇地方維持會論維持各級民意機關意見書] [  鹽城吳紹仲]  
　　敬繹設會之宗旨在聯絡各縣維持公益而終結以恢復本省各級民意機關爲止是誠當務之急各縣所迫切期望而惟恐不得一致進行者今幸提倡　絡各代表無有贊　蓋人民久屈伏於專制政體之下含意待伸愈抑愈激世界進化公理大率如是他國已有前例我中國現適丁茲境遇成敗關係祇判兩途如過渡然當潮流湍激之時前波後浪環擊吾身雖有高峯當前正欲逹而未逹當此之際惟有期望能執方針者堅持定識指揮同儕即後方可率大衆同登覺岸漸趨正軌否則猶豫因循貽誤全局竊恐身負主持之責者後雖自悔已無及矣此江蘇維持會發起　君有見於此故汲汲組織進行也不然所謂各级機關應隨大局之趨勢自有恢復之日又何待設會維持乎夫民情易轉移耳大多數智識糼稚見解不眞是非易混設不有眞竇代表民意者設法提携之指導之恐有乘機圖便者假竊民意以私利作公益始基不愼後患留遺一誤再誤則當局放棄之咎有難逃矣故以提倡斯會者之苦心不可沒也謹個人之地位研究斯會所提珷 
倡維持之主旨略抒意見以供諸君之商榷焉　 
　　所謂本省民意機關不外省議會與縣議會及市鄕議會也鄙人對於各級機關約分兩種觀念對於省縣議會辦理宜取嚴審主義對於市鄉議會辦理宜取自由主義省會地位對於國會謂之地方立法機關議員之得人與否關係一省之安危務宜博採與論倡導清議必得良好之議員而後方權良好之效果夫我共和國絶而復續實成於多數之清議多數之清議即輿論也此挽回國家之輿論實爲正確之民意而非製造之民意可知矣觀今者風風潮湧各省對於當局歡迎者有之拒絶者有之人謂激昂過甚鄙意則謂此正眞確民意之發表而莫容或遏者也同人果維持民意宜組合永久之圑體以後對於各機關視有尊重民意者則崇拜之視有違反民意者則糾正之縣會與省會一例不過範圍有大小縣會之議員得人卽一縣之治安可保凡屬地方公民務當結合圑體抱定一公共之是非以期政治入於正軌議會爲行政之監督而公民尤爲議會之監督斷不可偷安苟且莫辨是非而使最尊貴之民意機關仍屬泄沓相因競私利則有餘謀公益則不足人品混淆常留汚點致地方政治永無澄清之望此所以對於省縣議會宜取嚴格主義也若夫市鄕議會純　直接自治對於行政方面旣非官僚積習卽無須僞飾虚文當此民窮財竭各屬下級地方人才亦多匱乏所有市鄕議會或可暫停不必與省縣議會同時恢復蓋鄙人目睹元二年間除各繁盛市鄕必須辦理外而大多數市鄕自治現狀不堪縷述始則區域混爭繼則選舉混爭終則財產混爭而開辦有費機關有費職　有費酬應有費種種開支所籌自治經費每有僅辦一形式而不足察其精神若何詢以成績則無有也考其事業則未辦也自治之謂何豈立法者之初意竟若此耶（未完） 
來函 
[西門外陸來函]  
　　大主筆先生大鑒啓者貴報本埠訪員有無張文元其人請卽宣示爲盼專此即請公安西門外陸寄 
　　查本館本埠訪員並無張文元其人合卽答復記者識 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[上海俗語雅釋] [  塵夢]  
　　各地皆有一種流行之俗語習俗相沿莫知所解然當其造語之初未嘗毫無所本特是輾轉訛誤遂失其本來面目耳茲以見聞所及得上海俗語之可考者數則考其源流均有出處戲記於此名曰上海俗語雅釋雖曰一勺然可想見大海也 
　　姘頭滬諺稱男女私合曰姘頭故有所謂軋姘頭拆姘頭等名詞案姘字非無來歷說文引漢律云齊人與妻婢姦曰姘今姘頭之語本此 
　　考滬上有一種糕餅類之食物以粉造成方勝形以油煎之名曰考初不知何所取義後聞人或乃巧字之訛音也舊俗每逢七夕人家製此物而食这名曰吃巧因吃巧與乞巧同音　也　巧與考之音又相近前訛而爲考矣 
　　白相諺語謂遊玩曰白相白相係薄相之訛　者發言辭屢見於詩經　薄言采之是也相者看也視也自薄相訛爲白相遂可解矣 
　　野雞野雞爲妓女之一種此人人所知也初不料此二字爲陳圓圓幼時之諢名近人春氷室野乘記吳三桂事附注有云圓圓本姓邢生時有羣雉集於屋上故人呼之爲野雞圓圓母早死育於其姨陳氏乃改姓陳云（按此說不知何所本然著者通人當非臆造姑引之可也）今人呼妓女爲野雞或即本於此亦未可知要之野雞二字之稱呼明未已出現也 
　　竹扛滬諺謂强索詐取曰敲竹扛按竹扛二字係斮扛之誤有若歛横征意齊次風有禽言詩七章以斮扛與布榖等並列也今錄其詩云斮扛斮扛一斮使山秃再斮使山荒漫論阿房與建章去年豪吏來如虎云造海船送兵府千章伐盡一朝樹斮扛斮扛爲官苦苦辦雞黍飽吏人自斮自扛幸勿嗔今年再來云不足仰看靑山山已秃海船三年造未成年年却造誰家屋 
小說一 
[滑稽短篇烟城漫錄] [  佑民]  
　　湯文司見狀駭極方加諦視則柯利沒處復現一人首怒髮飛立泥滿其面張其銀光之眼以睨湯文司已而全身畢露乃非柯利則一傖了傖以手拭其面泥且怒曰試問是乃何理欵客以杖復踣之泥海之中湯文司頓忘前事忽悟此債帥也奈何忤之於是立道歉衷傖怒弗答徐出債劵一巨朿捫弄不已湯文司大懾自忖曰債期已迫此事如何了者計勿如逃遂棄傖人力奔雙足若蹈烟霧瞬息之間已至野次取叢樹以蔽其身方自欣慰傖已偕巡捕追至略加搜索立獲逃人遂縳湯文司詣一官署署制絶古復至莊嚴門外數巡捕持棒鵠立湯文司至時木棒中顱如雨點幸乃不痛但作軍鼓聲債傖於是大笑直待湯文司入獄笑聲乃止 
　　此際湯文司心神恍惚覺己身已居獄室中獄室黑　　無餘囚日影弗入霉臭中人欲噦湯文司方坐而悲凉突聞巨聲發自室隅聲怪如牛喘室中洞黑乃不辨何物湯文司震極而　復聞啓鎗聲而醒則見獄門頓開一壯夫昂然入室提牛眼之燈直燭其面湯文司自燈影中覬之似識其人爲盜魁今獄長矣獄長見湯文司則僞爲恭謹之狀曰大律師識鄙人否當時我固有罪實我於獄當也顧奈何更助原告之老人行賕獄官以非刑苦我今大律師亦至此乎幸少安勿燥吾將以盛　欵汝獄長言時作詭笑其聲磔磔如老梟湯文司噤弗能聲但有股弁 
　　獄長笑已面容斗變遂於懷中出巨索縛此蹇運之律師倒楠獄壁下　扉徑出湯文司驚悸如死少頃覺有小飛蟲蠕蠕鐵入其鼻癢不可忍乃大噴嚏嚏已張眇目四囑則一身固在烟城中也於是心體俱泰伸其枯腊之臂舞動於空氣中欠伸曰湯文司大夢醒矣今日乃作噩夢矣外史氏曰湯文司聽之是仍夢耳須知汝睡正鼾又安得醒者 
　　湯文司欠伸旣已頽坐木榻上狀如中酒然一轉瞬間此身已翩然出門細雨如　街石平滑近黄昏矣湯文司飄泊人海中至一食肆之門首炙物之馨直動其腦海斗覺饞涏欲滳乃佇足凝視見肆人狀至忙亂一厨丁肥碩如江豚雙赤其　方手鐵叉就爐而行炙湯文司無意中探手久囊覺有物鏗然出而視之則銀　也大悅入肆購一炙雞并示以地址逕歸烟城假寐以待久之嗆欬而醒以手頻搓其吵目靜聽雨聲續續不絶湯文司是時乃眞醒矣 
　　童子柯利者其劣狀一如湯文司之夢當湯文司醒時適與鄰兒狂嬉於雨中旣倦言歸聞主翁欬聲奔入視狀湯文司猝問曰肆人曾否以炙雞至柯利駭極久久不能作答湯文司恚曰汝腦安屬曾聞吾言否柯利囁嚅曰主翁竟日未嘗出此室又胡從購雞者言際屢目湯文司之囊意謂若有錢者則炙鷄亦可致湯文司闻言自念得毌夢耶用攙言曰柯利捫飱時已届爾趣以麵包來也 
小說二 
[絶塞奮椎記第一回] [  聞野鶴譔姚雛評]  
　　爲毓忠的閒話他也不便不去管他昂着頭大踏步的進去只見那庭中的一株古樹上正繫下一匹軒昂雄偉似靑非靑的大馬斗的又兜上他心事來便不住的向馬點首歎道咳馬兒呀看你這樣態度本是天生的一種好材料那便低首　　受人覊絆在這處狠無聊的　草呵說還沒有完那馬竟是用力一撑把個續撑斷了便在庭兒裏亂跑跑一回又發起大大的　聲來好像講得是要和他打答話毓忠見了也急忙向石磴上立了起來不顧那馬是别人家的逕自跨了跑將也去跑了好一回毓忠肚子裏覺得餓了便駕轉那馬仍舊回着舊路上行去不消半鐘許已是到了毓忠抬頭一望只見那古刹前面一面酒旗不住的在風裏亂飄知道這處所可去喝酒便下一下鞭很命的跑將去看掁將近到了誰知道人叢裏走出一個人來那人容貎很是汚惡像亂麻一般的雙髯似珊瑚一般的膚色加上了兩隻葡萄大的眼睛倘然小孩子輩見了不說他是兇神便也要疑他是盜首哩當下見了毓忠目不轉瞬的向那匹馬上端相相也一回不覺在聲喝起來道你這不知死活的混奴怎便無緣無故把人家的馬盜去混奴呵混奴呵我楊鐵人的馬是狠不容易盜的呢說來便上前要搶了毓忠不覺吃了一驚正是 
　　絶塞初來擊筑客天涯又遇振奇人 
 
 
 

Page 15

 
 
   
 
 

Page 16

 
 
   
 
