# 1895 - 49 - 4907843

 

Page 1

 
 
[敬募營口烟臺軍士醫傷費] [  申報館謹啓]  
　　倭人肇釁犯我巖疆殺戮頻仍慘無天日卽幸未喪身鋒鏑而血飛肉薄折骨傷筋疾痛呼號不堪入耳西人之好善者爰就營口烟臺兩處創爲紅十字會醫院凡我華軍之傷而未死者一律收養療治藥餌飲食務極周詳特所費不貲　恐後難爲繼是以本館特襄同慕維廉教士代爲勸募以應急需惟望海内仁人源源接濟一俟　有成數卽交匯豐銀行分别匯往以濟燃眉至於日本兵士之傷者院中槪不敷療肅此布達卽頌福綏 
[新印醫門法律出售] [  圖書集成局啓]  
　　新建喻嘉言先生博極羣書尤邃於醫所箸醫書四種曰醫門法律尙論篇尙　　篇　意艸醫門法律明證治之得失爲庸醫痛下鍼砭尙論篇　後篇于仲景傷寒論金匱要略句梳字櫛大　宗風寓意　則先生證治之案其條　病源抉幽入微非特登仲景之堂且入其室矣本局覓得　原詳加校覈用新　鉛字潔白連史印成分釘八本裝以錦套每部碼洋一元賜顧者請移玉三馬路申報館申昌書室及各埠申昌購取可也 
[讀韓廉訪告示謹書其後]  
　　江蘇臬憲韓古農廉訪以附近太湖江浙交界及沿江沿海各屬每有結黨取販私聚衆賭博之徒爲害地方一面派兵查拿一面大張告示令其改過自新投營効力不禁躍然而起曰廉訪此舉不獨除莠以安良且能化莠而爲良誠使操縱得宜駕馭有術則草澤英雄有不踴躍歡呼願投麾下出死力以爲國効命哉古來善用人者不以門第拘不以資格限如相馬然獨賞識於牝牡驪黃之外故跅弛不覊之才皆得乘時自効有非常之知遇而後有不世之功名韓信垂釣淮陰受辱胯下不遇蕭何又豈能登壇受拜兵將百萬名列三傑哉同時戮力諸人漢祖所謂功狗者或招自亡命或拔諸微賤宥其小眚策其後效夫是以人才盛而功業亦隆後代開創之主所以能削除大憝創成盛業者大率由此此道也大用之則大效小用之則小效用之天下則天下治用之一省一郡一邑則亦無不皆治韓廉訪其知之矣附近太湖江浙交界及沿江沿海各屬往時私販横行黨羽衆多槍械齊備聯檣行駛動以數十艘計破浪長驅闖越局卡如入無人之境卽或偶遇緝私砲船此輩自恃人多公然抗拒甚至開砲相擊聲震波濤肉薄血飛死傷互見其凶横也如此如遇無私可販時則在離城較遠之處大開賭塲密布羽黨多派船隻以張聲勢又遣人赴各處引誘賭客卜晝卜夜一擲以千百計負則傾槖而回勝則由賭塲中遣人送回恐被人中途刼奪也明目張膽毫無顧忌里正不敢過問差役無可如何而開賭塲者則偏以信實示人遂使　賭之夫如蟻附羶如蠅逐臭勝固可喜敗亦無恨因此而傾家蕩產甚至輕生以殉者正復不少其爲害抑何烈歟販私賭博之外更有糾黨行刦公然犯法者民生何由而樂業地方何由而安謐哉後經大憲派撥師船隨時巡緝此輩氣焰稍衰蹤跡漸歛近日海氛不靖各處辦理防務異常嚴密欲禦外侮必靖内奸故韓廉訪旣已派兵查拿以淸逋逃之藪而又出示曉諭勸令投營効力以啓自新之機廉訪之遠謀深慮思威並濟眞有加人一等者矣蓋此輩並非生而爲匪當從前赭宼作亂時或有在營打仗素著勤勞及宼亂旣平遣撤歸來所得口糧以供路費尙虞不給旣回鄉里則田園已變荒蕪舊業亦難復理其有素業工匠或小經紀者亦以抛荒已久不復再作馮婦此時蹙蹙靡騁悵悵何之則惟有尋訪舊時黨侣於光大化日中另覓資生之策至是而作奸犯科之事向所不敢爲者亦遂毅然蹈之蓋其所以致此者亦迫於勢之無可如何而非甘作化外之民也治之而不能凈絶則伏莽堪　固不如恩威交濟　撫兼施之爲得計也更有與此相類而根株已深黨羽愈衆者則有哥老會當赭宼縱横中原糜爛湘中素多義士朝廷飭令在籍紳士舉辦團練於是羅公澤南李公續賓等皆以紳士辦團殺賊而曾文正公實爲之領袖以忠義激勵遠近聞風響應荷戈執戟之徒生同鄉里情性相洽意氣相投彼此聯盟結爲昆季以期休戚相關患難與共此哥老會之所由來也迨宼亂旣平國家不復需用此輩先後遣撤歸田其良而馴者雖當末路窮途不敢植黨犯法相與借貸親朋得些微貲本作小經紀藉免凍餒其黠而悍者窮無所歸不免抵觸文網數年前長江一帶伏莽滋多頗有蠢動之意當曾忠襄公在江督任内念昔日同甘共苦沐雨櫛風不忍以此時之小眚而遽執峻法以相繩姑事覊縻待其自化迨劉峴帥開府兩江適沿江一帶教案疉出皆由會匪從中煽惑冀得乘機起事峴帥知姑息之不可以爲治遂爲猛以濟寛之舉下令嚴捕雷厲風行長江上下游拿獲會匪渠魁不可以數計雖未能盡拔根　然大憝旣除卽有羽黨亡命草澤亦不過釜底游魚終供鼎爼耳若韓廉訪之於販私之輩旣已飭屬嚴拿而復招令當兵洵可謂寛嚴互用董勸兼施駑駘去則良馬蕃稂莠除則嘉禾茂而地方亦受益於無形矣昔法越之役左文襄公擬招集沿海漁户編作漁團用意正復相類操是術也以往復何慮桀驁之終不可化奇傑之不爲我用也哉 
[本館接奉電音]  
　　昨日午刻京師飛電傳來旨一道敬謹譯登○正月二十六日内閣抄奉旨江南織造著常山去欽此 
[日下紀聞]  
　　京中友人來信云京師邇頗奇寒河水積厚二尺餘前者旅順淪陷近且逼近泰天京畿一帶大兵絡繹於途官差旁午因之米糧大貴煤價漲至每石京　六千一百文貧民衣食交困餓殍幾於塞塗義賑無人接濟國家帑項湊應軍餉日不暇給旗人差使倍蓰於前而餬口不易子女啼飢號寒側耳皆是誠可憐也○京師東珠巿口大街有中年婦在某錢鋪將銀數兩換得錢票持之而行突被一男子伸手奪去婦正欲聲喊被男子掌其頰推仆於途及至扒起則男子已由小胡同一溜烟飛奔而去婦人嘆苦數聲含淚而返○南園北牆根有京南鄉人某甲入城賣木料得銀七八十兩纏諸腰間行行且止驀被兩匪人挈木棍作當頭之喝甲受痛昏暈倒地銀財盡被攫去迨蘇醒負痛喊救而匪人業已遠去不得已雇車回家○庫兵沈四前因犯案經宗人府咨行城坊各官派差查緝兹聞兵役拿到後解交北御河橋官廳訊辦正在鞫問時突有保庫兵丁多人蜂擁而至手執洋槍刀棍將沈刦去兩旁官役有受傷者官廰横栅竟被拆毁官怒飭左翼旗兵嚴緝于上庫日將沈獲到幷拘獲王庫兵及保庫兵之天津人郝七等押交北署奏交刑部治罪刑部派員嚴詰郝又攀出郭三等多人刑部飭人四處按圖以索務期水落石出而各保庫兵之家屬均潛蹤遠逝部中忿甚將紏衆毆搶之各庫兵一倂革退待獲送到部倂案訊懲○京師順治門外東石路前經洪水衝盪康莊大道化爲凹凸崎嶇該管街道官勸令店鋪修葺以便行人當經前門外大栅欄瑞蚨祥店主集資興辦邪許聲傳事經數十日約費數千兩始得一例坦平如砥如矢目前已工程告竣矣○京師西直門護城河寒天冰凍居人多在冰上 
 
 

Page 2

 
 
嬉遊一日有河旁某姓童跳躍而前冰忽坼裂童卽陷入見者無計援救一任其葬此冰窖中良可哀已○某日京都英欽差署有乘輿麗服而至者手持某中堂名片自稱總署辦振委員欲與欽差會話及接見之下聲言京中天寒飢民載道國家籌餉維艱勢難兼顧因奉總署諭令勸捐以濟諸大國素敦和睦仁義相交擬請卽拯災黎以全和誼貴國爲泰西大邦是以首來商懇英欽差籌思之下答以翼日取付其人卽告辭而去欽差疑之以某中堂正在續假一個月内何以辦理此事爰遣人至總署詢問情由旋回稱本署並未派員請勿受人欺騙幷派出幹員至英署候緝騙子以期水落石出至翼晨騙者果又揚揚得意手持捐册而來英欽差見之卽指交總署委員當塲獲住鎖送總署轉交刑部治以應得之罪 
[鳩江春泛]  
　　蕪湖縣王宇春大令初五日赴省賀歲已於元宵前一日乘輪回署又皖南鎭任謹齋鎭軍同時赴皖及金陵恭賀督撫憲新　亦於十四日返旆過蕪拜會各當道卽還寗國○某防軍紀律營規向等棘門灞上客臘省憲委員來蕪點騐倉卒無措遂將江口一帶夸民小工羅而致之穿着號衣代應罕卯每名訂定給錢二百文後因連番伺候始畢其事每名加給錢一百因之各夸民感恩頌德載道揄揚○献歲以來雖晴多雨少景物鮮妍立春後連日陰霾時而雨點霏微時或雪珠錯落氣候寒沍較之三冬爲尤甚雖小閣圍爐命酒消寒猶覺雙肩起粟街頭無袴公更禦寒無策瑟縮如　父老相謂曰春行冬令將來必多疾病還是典衣還戒酒費人斟酌是春寒不免躊躇再四矣○新年賭風大熾經縣署及保甲局高懸厲禁迄今通衢閙巿所有賭攤已收拾罄盡惟小户人家及手藝店鋪迷龍神依然擺設十三日江口裁縫店開塲聚賭牧猪奴攢頭揷足幾於蟻聚蜂屯正在呼么喝六一擲千金忽見翻穿號褂者兩人排闥而入喝稱捉賭賭徒膽小如鼷咸抱頭鼠竄勇丁遂格外恫嚇後賄以番餅三枚始含笑而去此外偶然消遣被若輩强敲硬索者不知凡幾若專事聚賭抽頭者則皆有陋規轉不聞有滋擾之事官憲恐斯民沈溺其中極力拯救若輩轉得因以爲利時事如此尙忍言哉○初十日爲立春節縣署循例備齊儀　執事牌傘會同廉捕河口及兩廣文赴迎春坊先農壇行迎春禮禮畢舁春牛芒神由教塲街過北門走二街至吉祥寺拈香然後循長街迤邐進城經過長街短巷蓬門麗質繡户嬌娃莫不凝妝靜睇似霧如雲不待拾翠芳郊已覺春游興動矣○節届元宵好事者循例玩燈雖天公不做美路滑於油若輩已躍然而起不可中止龍馬獅象刻意經營奇巧玲瓏無不栩栩如生自初十晚起連夜賽舞龍則夭矯横空盤旋攫拿雖僧繇壁上所塗亦不是過馬則並轡連鞍超躍　驤穆王八駿亦足比擬更有採蓮船一艘錦纜烏篷琉璃遍綴中坐一十七八好女郎修蛾淡掃靡曼無雙遠而望之宛如初日芙蓉摇曳於紅橋緑水間且搖且唱歌聲尤淸脆動人緑女紅男相隨往觀幾於駢肩接鬢遺釵墮珥之聲盈耳皆是十四夜賽至二街陡門巷上首有一女郎芳姿嬝娜正在凝眸遠矚突被諸惡少圍在垓心肆意輕狂甚至淡羅衫子淡羅裙亦皆撕成粉碎女郎駭極狂呼幸遇比隣人突圍而至怒喝拘拿若輩始一哄而散倘不遇隣人尙堪設想耶女子不宜輕出閨門於此益信 
[湖上新春]  
　　杭州訪事人云上燈節後陰晴不定寒燠靡恒至十八夜屋滿牀牀傾盆雨驟十九日淸晨晴光乍放煖氣薰人礎潤如蒸春懷懊悶午後蕭蕭淅淅絲雨繽紛入夜更檐漏丁東終宵不歇夢回枕上聽到簷前遙憶深巷明朝定有杏花喚賣矣二十日陰雲永日夜復雨點敲窓至三更後封家姨自西北而來渾如十萬大軍撼動山岳二十一日溟濛細雨風力益雄午後日麗雲開風仍未定寒氣砭骨粟欲生肌入夜風略停星斗一天文章輝映一灣眉月斜掛梅梢燈下敲詩猶覺鳶肩雙聳也 
[鄂渚春潮]  
　　湖北訪事人云新正十六日湖南提督婁軍門雲慶湖北提督傅軍門及道府各員陸續至省垣賀各大憲春禧漢江各砲艇升旗鳴砲接送如儀○鎭南勁旅八營自湘中調至前赴南洋防堵各要隘中營統帶爲記名提督李軍門考祥右營統帶爲周軍門雲吉左營統帶爲張軍門復良王軍門春發十六七日已乘舟赴金陵矣○新正十六日總辦卾岸督銷局志觀察鈞前附舟赴金陵叩賀各憲春禧○調任湖北臬司龍仁陔廉訪近奉札委署理藩篆正月十三日接篆視事深恐親友藉名訛索痞棍借端撞騙有玷官守貽累地方特於次日出示曉諭並高懸賞格遍貼所屬各地方如有在外招搖罪至斬絞者一經出首賞銀四百兩罪至軍法者賞銀二百兩罪至枷杖者賞銀百兩首告之人如先被串同者亦免罪挾嫌誣告者反坐○新正十九日卯刻爲開印吉期督撫司道牧令丞倅各員先於十八晚結彩張燈燃放花爆名之曰暖印循俗例也是夜細雨如絲苔痕滑芴三街六巿游客如雲獨小嬌生褂繡鳳鞋生怕香泥微涴紅閨悶損不免抱怨碧翁翁耳 
[瓊花觀春燈詞]  
　　揚州訪事人云安定梅花兩書院人才濟濟飛黃騰達者歲不乏人每屆新正例由兩淮運司示期甄别兹甄别之期經江都轉筮吉本月二十五日先期出示通衢略謂凡有名在院肄業生童屆期衣冠至院聽候點名給卷其投考者以及外省外府各生童均著自備課卷考試至梅花孝廉堂肄業舉人俟春闈之後再行示期甄别等因是以邵伯仙女鎭等處各生童陸續來城磨厲以須躍躍欲試云○每屆正初印委各官例須赴省叩賀各大憲年禧本年倭人肇釁練兵籌餉事務殷繁是以江都轉直至二十二日申刻始出轅登舟鼓櫂赴省○倭氛未靖地方官會同出示禁止迎賽龍燈兹有無業之徒紥成一大兎燈下設機輪拉之而走興高采烈鑼鼓喧天每過燭鋪必强索蠟獨無數某晚行至蔣家橋畔適有某燭店預將店門扃閉以免誅求賽燈者惡之將燈吹滅偃旗息鼓狙伏喑陬店夥聞鑼鼓寂然開門而出賽燈者一哄而入不由分說搶取蠟炬若干店夥心實不甘糾同各人出與齟齬嗣經人婉言排解始各散歸 
[武林火警]  
　　杭州訪事人云新正二十一日之夜二鼓時忽聞警鑼四起遙望西北角紅光燭天各水龍馳至武林門知管籥宵嚴廢然而返次日探聞火起於餘杭塘武常廟前某姓家幸去年由翁又魯廣文創募水龍四架聞警而至會同湖墅保甲局勇竭力救熄然已焚去房屋十餘間矣 
[彝陵火警]  
　　宜昌訪事人云南鄉鼓樓培與宜都毗連烟户數百家頗爲熱閙去臘三十夜各家正團坐飲福酒天將破曉某甲家香火延及神座霎時火勢飛揚雖有水龍吸水以噴然已焚燬三户矣至新正十四夜遙見隔河紅光上熾高與山齊水龍不能過河祗得效旁觀者之袖手次日查悉姜詩溪後茅保中有小兒玩燈燃及草堆致肇此禍云 
[九江小火P ] 
　　九江信云十七夜四點鐘時城内八角巿鍾姓刺頭店因洋油燈炸裂轟轟烈烈幾成巨禍幸離營較近選鋒飛虎新勁各營將弁率領兵丁救撲得以登時熄滅僅焚店屋一所左鄰右舍得免蔓延幸矣哉 
[封船致怨]  
　　循環日報云馮萃亭宮保在籍招募新勇北上剿倭陸續起程迭登前報兹聞各勇擬由韶關度嶺而北故取道欽州先至肇慶然後改赴北江各鄉渡船凡道經三水等處者均被地方官飭差封雇某日南海羅行鄉渡船駛赴西南購辦榖米亦被捉留惟財可通神苟能破耗洋蚨卽可免供徭役至於當差船舶例由本官給以薪糧而經手吏役視爲已有故各船户枵腹從公怨聲載道云 
[西報論烟]  
　　鴉片一物近年價値之昻有加無已人皆知之然其所以日漲之故則莫之知也兹閱新加坡西字報載有論說言及邇年鴉片情形其略曰鴉片一項爲印度等處賦稅入息之大宗英印兩國經費多於此取給焉近十餘月以來烟價迭起馬孻各處錫礦工人嘖有煩言咸歸咎烟商之壟斷其實不盡然也查烟價之起始於西歴一千八百九十三年之歲底自兹而後巿價日漲西歴一千八百九十二年歲底每烟一箱價僅五百八十圓九十三年歲底每箱價値六百零七圓至九十四年歲底則每箱驟增至八百四十五圓三年中烟則猶是價已懸殊故操此業者全盤核算無不利巿三倍攷烟價之昻厥有數端一因種植有限二因迭遭　收三因前歲印度高擡嘮啤之價每枚照金價核算當作 
 
 
] 

Page 3

 
 
一先令四邊士但嘮啤價昻不過於買賣匯水稍有加增而於烟價實無關緊要然則其漲價之由實原於種植有限及太爲歉收乎况中倭搆兵地方擾亂土烟種植定必减少印度之烟銷流愈易且牛莊一地樹藝鶯粟爲數甚多現被倭人侵犯民不聊生將來不特不能種植且恐土人日用所給亦不免顧而之他大局如此故近日印土之價有增無已加以八九月以前有烟商壟斷居奇名曰炒烟暗中行事人多不知職是獲利頗厚又查鴉片名目不一而足其最佳者爲公烟又名大土次爲沽烟又名邊拿土再次爲白皮又名小土其餘種類甚繁難以悉數每烟一箱印廷稅嘮啤七百枚公沽兩物則在加刺吉打發售每箱官本約計嘮啤三四百枚惟出投時則擬定底價嘮啤八百枚當衆拍賣以價高者得每箱竟投至嘮啤一千四百餘枚由是核計印廷之獲利可知矣向來鴉片每月開盤發售一次平時每月發烟四千箱惟自近年每月出投僅得三千箱之譜云 
[姑胥試事]  
　　江蘇學政龍大宗師於本月二十三日提覆吳江震澤文童所有題目照錄於下四書題雖欲勿用作破承小講愛之能勿勞乎作後比二十四日考長洲元和吳縣文童長洲首題入於河元和入於漢吳縣入於海通塲次題思以一毫挫於人通塲詩題賦得滿山樓閣上　初得初字 
[麋臺游蹟]  
　　蘇州訪事人云升任浙江臬司聶仲芳廉訪緝槼由上海起程二十四日下午道出姑蘇剌舟胥門外省中文武員弁咸詣舟次謁之廉訪並不停留旋卽鼓棹往浙江任所○前署江蘇臬司韓廉訪於本月二十二日交卸臬篆後卽遵照奎中丞札委開辦招兵事宜二十五日午前詣撫轅辭赴福山等處公幹午後導出胥門至官碼頭登舟用小火輪帶之就道○蔣寳生者賭棍也前經地方官訪拿未經到案新正後假禪興寺橋附近戚串某姓家房屋開設賭塲引誘賭徒麕集於此呼盧喝雉昕夕不休計半月來所抽之頭已有三千金之譜某某等富紳子弟所負良多事爲地方官訪聞飭差至賭塲拘案訊辦○本月廿三夜有梁上君子掩入閶門外湖　廊孫姓家由屋頂縋而下卽彼中切口所謂白龍掛也所竊衣飾零星共値洋銀數十元翌日告知地甲幷開失單赴巡防局報請緝查未識尙能破獲否 
[十洲春語]  
　　寗波訪事人云浙江提督張奎垣軍門政體違和在署調養○寗紹台道憲吳福茨觀察正月二十二日六點鐘時乘小火輪船往鎭海查閱防堵情形○正月十五日爲宋丞相吳公誕辰寍波府錢太守飭縣備辦酒醴牲牢躬親致祭○每屆新正四鄉均演串客戲淫聲浪態敗俗傷風屢經府縣嚴懲而若輩仍不知忌憚謂非積重者難返歟兹者東鄉下王鹿山頭又藉燈祭爲名日夜登臺開演某紳往阻不聽爰卽赴縣控陳楊大令准之飭差前往查拿未知果能拿獲否○正月二十三日之夜九點鐘時初聞雷聲隱隱繼則電光飛閃霹靂隨之風伯雨師奔馳而至移時雷息雨亦住點而封家姨又作威怒吼幾於倒海移山詠昔人凍雷驚筍欲抽芽之詩恨不得與佛印師禪參玉版已　 
[榕垣燕語]  
　　福州訪事人云厘務各差現屆期滿大憲因酌量委員瓜代計泉州府局委張司馬元鼎連城分局委郭大令坤白湖分卡委吳少尹瑞祺崇安北卡委趙少尹允挺竹崎水亭卡委鍾少尹鼎彝揚塘分卡委金少尹士俊泉州東門卡委王少尹國相政和南門分卡委葉少尹爲芝界首分卡委陳少尹長庚洪塘商稅關委黃少尹逢年○東門城上某號砲臺向爲人跡所罕到本月二十日忽有偉丈夫掩入其中雉經而死事爲某旂人所見撫之已氣絶體氷爰倩人將屍身安和平地噫砲臺所以禦敵也當此海氛甚惡防守宜何等加嚴乃看管無人竟令人乘間自縊典守者尙得辭其咎耶 
[美界火警]  
　　美租界桃源坊某姓家昨晚十下五十分鐘忽遭焚如頓時冐穿屋頂轟轟烈烈不可收拾捕房卽鳴鐘告警美界皮帶車首先馳至無如火勢猛烈難以奏効迨英法二界火會西人及皮帶車風馳而至竭力噴射始得息滅共焚房屋若干以及起火緣由容俟續錄 
[英界火警]  
　　昨日薄暮時捕房蒲牢怒吼旋分三下急出偵訪悉火起於寍波路第一百四十七號門牌之某板箱店因取柴烘板箱片以致失愼旋卽冐穿屋頂捕房旣擊警鐘火會中人立卽風馳電掣驅皮帶車及洋龍而至急開目來水龍頭汲水狂噴幾如萬斛珠泉從空倒瀉祝融氏力不能支始偃旗息鼓而返是役也計焚樓房四幢樓面兩個至其詳細情形容俟訪明再述 
[供詞各異]  
　　興昌里一號房屋王一生家起火延燒左右鄰居經葛同轉提集人証研訊已紀前報昨禮拜四堂期葛同轉祁繙譯升座包探將一千人証解案覆訊並稱奉諭查明起火之由因王一生身倦抛書夢入黑甜以致火油燈炸烈延燒蚊帳同轉謂王曰爾睡處與起火之處尙隔一壁况當日北風應向南吹旋據鄰居鄭耀廷朱洪餘許松生等帶同婦女投案伸訴被害苦情求施恩典同轉謂婦女不必到堂著卽退出王一生供稱門在西首東邊設一半桌同轉謂爾前後供詞不合鄭耀廷供王家起火卽往看視見火已通紅不能逼視小的急取棉絮浸水壓滅勢已不及以致延燒傾家蕩產一物無存幷無棲宿之處兒啼女泣慘不忍言尙求恩鑒同轉檢閱鄰居公禀有將火油燈擺設床上一節問究竟如何朱洪餘供此係小的目擊燈上有玻璃罩尺許女傭殷朱氏供懸在中間上有大罩同轉以供詞各異與祁繙譯會商謂此事尙須根究王一生又供朱等在外聲言小的用火油潑翻床上有意縱火其實並無其事同轉著將王一生殷朱氏仍交原保朱供失去監照分據如何許供尙失田單同轉著投上海縣備案並請移咨原籍地方衙門衆皆遵諭而退 
[棄孩可憫]  
　　小東門戲館街某花烟館烟妓名阿寳者與狎客春風一度暗結珠胎腹漸膨朜鴇婦尙逼令接客不意觸動胎氣致將嬰孩產下五官具備且係男孩惟尙未足月蠕蠕欲動遂於晚間抛棄護城河中翌日經人咨照善堂備棺收殮按滬上育嬰留嬰等善堂林立無非收養嬰孩妓旣懷孕不俟其產下送堂留養而見置之死地此眞别有肺腸安得賢有司嚴申禁令懲一儆百使䘕院中人以後不敢效尤亦莫大之功德也 
[秃奴狡獪]  
　　租界中佛店雖經官府出示嚴禁終能絶所以然者非此輩之膽大如天也亦非佛法無邊能爲此輩庇護也蓋有不肖紳士以佞佛爲名以漁利爲實密受此輩囑托遂公然以護法自任不自知其藐視禁令如美租界天潼路之準提禪院蘇州路之岳林寺乃佛店中之渠魁已有某紳董爲之擔保故其餘佛店亦皆乘勢重開氣象更覺一新昨日詭稱三官誕辰招集紅男緑女膜拜拈香頂上光光者頗有應接不暇之勢男女混雜敗俗傷風此而不禁烏乎用吾禁 
[滬城紀事]  
　　前晚八點鐘時有一年老傭婦手持酒瓶行經西門内莊家橋西首突有甲乙兩人舁大牀過此將婦撞倒於地酒瓶擊碎足踝受傷痛楚呻吟不能起立努力將甲扭住抵死不放旋有人令甲照償酒價再三勸慰而去○本城人某甲拾得西門外某質鋪質票一紙持以向贖櫃夥告以此票有人失去曾經某自來火廠工作作保掛失贖去甲稱挂失必有地保聯單請卽將單一閱櫃夥不允以致口角忿爭後不知如何了結○湖南長沙人周滿向在某營當男斥革後專以聚賭爲生且身帶火槍動輒肇禍江海關道劉觀察訪聞其事面諭黃大令及翁明府飭捕訪拿昨日獲諸鄉間某處押解到縣大令飭暫禁外監聽侯禀請道憲裁示○城中虹橋浜年久失修欄杆朽壞行人過此時有傾跌之虞現由同仁輔元堂查知已雇工修葺矣○縣署迤東曲尺灣人徐步雲關設薙髮店前晚其夥楊某不知因何在灶前懸梁自縊迨徐知覺早已魂赴重泉矣昨日屍屬到來言欲報騐旋有人竭力排解未知可免對簿公庭否 
[縣署紀事]  
　　上海縣帮審委員翁笠漁明府擬於今日赴蘇省叩賀各大憲年禧○倭人犯順需餉浩繁上海縣黃大令籌辦户部奏准 
 
 

Page 4

 
 
息借商欵一事昨日下午會同徐子靖觀察蔡二源大令宋莘樂通刺朱森庭明府邀集各業董事在縣署花廳商議想各董事食毛踐土敵愾同仇定當輸將踴躍也 
[英廨晚堂瑣案]  
　　武弁劉某遣家人李升禀稱賊僧慧耕竊取家主行李及零星各物及查獲突見長春棧主朱鑑堂出爲霸阻叩乞究懲宋通刺飭差趙金提集應訊各人於前晚升座研究李升禀稱家主日前因事來滬被同船賊僧慧耕竊去脚籃一具内儲零星各物現在查悉慧耕在寳善街朱所開長春客棧向之理索竟蠻霸　留是以控求嚴究朱供稱小的係七寳鎭人現在治下寳善街開設長春客棧日前僧慧耕來棧借宿小的並不知其曾經犯竊嗣有泗涇鎭觀音庵住持僧長生之香工某甲等二人扭之前來始悉慧耕曾經竊取長生衣服約値洋銀二十餘圓當時慧耕自願折償次日甲携來脚籃一具稱是　耕竊物逃逸時遺在庵中殊不知此籃亦係竊來小的並無窩頓及霸掯情事現在已將長生函追來此老爺一訊便明長生供稱僧人自幼出家現在泗涇觀音庵住持日前慧耕路過泗涇來庵掛褡一宵次晨乘間至僧人臥房竊去衣服及古玉鼻烟壺約共値洋銀二十餘圓旋經僧人飭香工人等偵尋在四馬路尋獲同至長春棧慧耕倩　理勸將所竊之物折償了結兹因慧耕尙有脚籃遺在僧人庵内以故僧人飭香工送至長春棧交還慧耕今蒙請訊敢據實直陳慧耕供稱僧人籍隷嘉興自幼出家向藉行　度日日前在泗涇鎭觀音庵掛褡一宵並無行竊之事亦未竊過劉宦行李通刺謂爾等供詞各執本委何從核斷遂令將慧耕押候送縣辦理朱交人保出長生交朱帶去赴縣候質李升亦應投縣○寍波婦人徐張氏訴稱後夫蔡炳生持刀尋釁求恩提究通刺研訊之下徐張氏卽蔡張氏訴稱兹者本夫徐某逝世後曾再醮與蔡爲室兹將小婦人毆辱不堪是以奔求究辦氏母張秦氏訴稱女兒自幼許字同鄉人徐姓尙未過門嗣因徐物故改醮信局夥蔡炳生小婦人因乏子嗣依蔡度日邇來女兒忽發瘋癲前晚私自逸出奔投案下求老爺開恩將女兒交小婦人領回小心看管通刺允之 
[仁壽同登]  
　　本館昨接蘇州理問署來函云貴報載有奉天戰士臨陣受傷荷蒙西國醫士大發慈悲擇於營口地方設局施治仁心仁術起死回生凡我華人無不聞風感泣祗以經費浩繁函請滬上大牧師慕維廉先生募捐佽助又蒙貴館帮同激勸其造福於我國家者正無量也敝處謹捐薄俸洋三十元交信局寄呈奉求轉寄營口醫局聊爲杯水車薪之助開函𨿅誦欽佩良深惟中有過承獎飾處未免愈滋慚愧耳又� 
寗波　順局交來積餘軒陳善士洋五元又泰州海安分司洋二元又無名氏洋二元銅洋三元仁風翔洽義聞昭宣此固三軍之士所感恩頌德没齒不忘者也合綴數　以當心香一瓣 
[施當其厄]  
　　謹啓者刻奉到隱名范大善士求身體康健百病消除災降福延年益壽樂助北洋醫院經費洋一百元祗統之餘仰承大善士俯念忠義兵丁奮勇受傷西人一視同仁咸深欽仰爰解仁囊以襄義舉急公好善造福多多天佑吉人何求不遂同日奉到四明種德堂陸大善士完願助順直振洋三十五元扶危濟急善願攸同合登報章以誌謝悃上海六馬路仁濟善堂籌振公所施善昌等謹誌　 
[敬謝分施]  
　　啓者今蒙廣肇公所内壽振諸君撥來解賑餘九八規元八十兩零九錢二分助充敝堂經費以仁漿義粟之資作矜老恤孤之用於此於彼總屬仁慈多福多男曷勝頌禱除掣奉收單外謹誌報章藉伸感糿滬北鐡馬路廣益善堂董事施善昌唐廷桂等同啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探黃四福禀稱本月二十日靑浦人顔朗泉家失去一孩名曰惠生經小的查得邵阿榮　出交張　　　　　何王氏何王氏又由何羅氏介紹轉賣與陳梁氏且悉去年杜周氏邵費氏李阿春沈阿榮等家所失之孩亦由邵拐　交　　三　　　　　　　特一倂拘請究追　　稱家在靑浦因事與兒子來滬暫住六馬路怡心樓本月二十日四點鐘時兒子忽然走失當由　戚　　　　　　　　　求恩給領杜周氏及李　投案訴稱小婦人及小的等家所失之孩迄未查獲現旣由包探拘得拐匪求卽嚴追通刺問邵曰　周　　　　　　　爾拐出賣與何人供稱確由小的所拐拐後俱交與張張供稱去年十月至今共由邵交來小孩四口由何王氏經售　知售　　　　　　　稱　婦人家在廣東因無子嗣由何羅氏介紹出洋銀二十二圓向何王氏買一小孩爲子實不知是拐來何羅氏供稱小婦人　　　　　　　　氏處　去一孩以　之事一槪不知何王　供稱小婦人亦廣東人傭工度日賣與陳梁氏之孩由張交來據張言係伊親生之子　　　　　伊等以前所拐之孩小婦人不知其細通刺問張曰爾究竟將孩交與誰人供稱小的實交與何王氏刻已輾轉　賣無可追　　王氏曾向小的言　現在事　敗露可否設法賠錢通刺商　易副領事著將陳梁氏交人保出何一王氏何羅氏及邵張分别押候過堂復訊復諭令顔於　拜二　生來案候質杜周氏等亦著隨堂候　○包探秦少卿禀稱葉裕春向操綢業近忽冐刻圖章向天成永及亦昌楊益　章同昌　　　　　　　縀等物經小的查明解案天成永等家甲乙丙丁等夥紛紛投案申訴前情葉供稱小的係洞庭山人失業無聊不得　爲此通　判　　秦探帶回捕房管押二月如能繳還質本則可酌减押期○包探秦少卿禀稱陳國卿竊取棧客吳孝行之綢棉馬褂一件經小的拘獲人贓請訊吳投案領贓陳供認行竊叩首求恩通刺判令管押五日贓給還失　○　包探解陸阿炳至案禀稱某日陸至長發棧訪友棧中人疑爲圖竊　至　房後又交到皮馬褂一件指爲竊贓今特解請訊究陸供稱小的係駁船夥昨日馬老爺至長發棧尋人旋由小的往喚棧中人竟以行竊見誣通刺著交人保出候查○三百十號華捕禀稱昨日虹口榮祥麟煤炭店内出店人周阿生拉貨車出外撞傷呂宋人尊皮理蘇之足踝是以拘解請究尊皮理蘇投案申訴前情周供稱忙迫中不及避讓以致悮傷榮投案訴稱小的願與料理此事通刺允之飭捕將周帶回○包　黃四福禀稱楊阿法竊取　洪其家錫香爐錫燭臺及綢布衣服報捕後由小的拘獲人贓送案請究通刺判令將楊笞責二百板贓給還失　 
[法界公堂瑣案]  
　　朱華氏控胡桂芳徐耀環等吞没股本一案經葛同轉迭次提訊原告上控道憲仍飭法公廨訊明迄今已逾四年之久尙未了案昨禮拜四堂期朱華氏偕經手之蔣月記司帳吳竹軒及胡桂芳徐耀環等投案帶呈禀詞同轉閱視謂阿達名下尙虧洋一百六十餘元胡桂芳除收不滿百數徐耀環供孔友生名下欠項有田單作抵吳竹軒供此項欠數因孔經辦垃圾虧欠現在尙少三十八元同轉謂此案延宕日久爾等理應赶緊淸理著將各欠户洋一百四十二元除付過三十元外莉各呈領紙投案具領吳竹軒爲司帳業已受累不淺著蔣月記同胡桂芳等公同酌議明白禀復以便了案衆皆遵諭而退○王恒香偕李炳才投案禀稱向爲鞋業在法馬路轉租陳長生房屋本年正月退租李炳才帮同小的搬取　蓋陳長生强欲收檢行李以致口角相爭任情謾駡並用鐡錘相擊李炳才上前解勸突被擊壞右目以致眼珠突出送院醫治無可挽回小的房間本用鎖扃閉業已扭落呈請電鑒陳徐氏供卽長生之妻小婦人向常出進晒衣因王誣指竊物以致與丈夫口角爭毆李炳才助王毆擊小婦人尙受微傷其眼珠突出實因跌仆所致尙有鄰居洋鐡店主目見同轉謂爾夫現在何處總不應打壞眼珠著將陳徐氏交原保明日交到長生復核又飭包探帶同受傷之李炳才再往醫院求治並詢問鄰居因何起釁禀復核奪○虹口利昌鐡行王國恩投案禀稱乘武寗　船來　雇車裝載皮箱六口忙亂之際失去珠紅皮箱一口内儲各衣開單呈電又將車夫王阿四兪德才送案請究王阿四供裝皮箱二口　籃一只兪德才供裝菜壜五六只小的向西王向北王又供裝至英大馬路交卸同轉問可有人押車隨後王稱另有皮箱喚别　裝至泰來洋行有王錦堂目見同轉謂爾非目見諒亦不知細底又問王兪二人裝時共有幾件理應檢點今尙少皮箱一口應問爾等淸理王供交卸時並不缺少同轉命傳王錦堂到案王稱友人由甬來滬雇車裝載皮箱小的亦非目擊有孫孝文眼見情形包探又禀失箱時當揚猶未知悉次日往碼頭指認將二車夫拘入捕房同轉飭將二車夫押候傳到目見之孫孝文再核○計金生禀稱雇用曹阿慶爲車夫向不知其竊物本月廿四日曹因事出外查檢箱中押票甚多及贖出後均係原物尙少鈔票二帳衣服二件求請究追曹阿慶供去年十二月十六日雇小的爲車夫迨後辭出復進東家向開妓院縐紗裙及縐紗馬甲小姐坐車至四馬路妓院失去所當衣服小的向東家說明暫時借當應用面許贖還鈔票二張亦在四馬路失去請向伊家娘姨詰問同轉得供飭將曹阿慶押候查明鈔票究在何處遺失禀復核奪○包探禀稱本月廿二日在　裕輪船巡緝有徐永發與阿元等串竊皮馬褂一件當洋五元徐永發分用六角失主未來報案先將徐解案請訊徐永發供見阿元在碼頭上往來　　馬掛係阿元與陳元同竊與小的無干當日往江裕輪船送信致被悮拘同轉謂爾旣無干何以分用洋六角徐供並無此事小的向住英界上林里包探又禀徐係阿元送案同轉謂旣無失主報案阿元本係同竊何以反敢送究顯有不實著押候拘是阿元到案復核○包探又禀失主趙張氏雇用陸阿三爲傭趙張氏進城令陸管家陸將壽字燭扦水烟筒布疋等物竊出行經老北門外爲巡街捕拘入捕房解案請訊陸阿三供由胡阿二竊出令小的接贓胡本積竊小的於去年八月間由廣東來滬與胡同竊兩次一在老北門内京貨店竊被頭一條水烟袋一枝大錢一千同轉飭將陸阿三押候掌頰一百下贓交失主領去 
[美捕房紀事]  
　　偷兒林阿蘭前因犯竊經宋通刺斷押美捕房聽候遞回原籍前晚捕頭飭包探江阿三將林送至順泰碼頭附元和輪船解往鎭江原籍○紹興人某甲前晚貿貿然至美界天潼路萬興館飯店内脩五贓神殿醉飽之餘與堂倌尋釁肆意辱詈輙效武行　打店故事揮拳奮足銳不可當店主大驚急奔赴捕房控訴捕頭立飭二十一號西捕往拿迨捕至甲已聞風而遁矣○一百七十二號華捕前日下午至捕房訴稱巡至燮昌自來火廠相近有裸體孩屍三具捕頭命傅二圖地保奚坤寳於昨晨收殮舁往義塚掩埋 
[江西官報]  
　　十二月十六日縣丞趙煥勲從九李炯俱謝給予優差一次樓燦酌委優差一次裘廷襄分缺間用吳錫　記大功一次韓鑑由萬安催道欵回新　產　　史傅訓新建生米司孫德麟均已到省飭赴新任○十六日知州黃壽英由湖口公幹回指分知縣兪官濬繳照係浙江廪貢生縣丞蔡濟良往九江措貲陳紹棠往泰　　　　　署武寗縣丞但壽撫請仍留新城縣丞本任所遺武寗縣丞事務以雲都興仁司曹　勲調署所遺興仁司汛務以張兆庶署理○十八日改指四川知縣唐我圻往四川　　胡先翥　藩憲晉京祝嘏回典史裘廷襄往東鄉府照王儀庭往安　秦瑞揖往德興賀鍾濟往東鄉俱催墊欵○十九日縣丞鄒培恩往廣昌鄭守中往　　方翥鴻往　　俱　　欵○二十日管帶江軍長龍湖南知縣王贊臣解餉往金陵指分從九毛田實驗看縣丞吳貞耀過遇缺先補用班吳耀麟往浮梁朱拜庚往上高馬維　往永　　墊欵　　　得貴彭鳳鳴俱請令查　 
[䢴江報]  
正月二十日通分司李分轉到揚魏司馬秉越委赴卾岸聽差梁鹺尹慶和委赴丁溪閘緝私白塔河巡廳馬鹺尉禀知赴省○二十一日丁鹺尹兌　　銷押解金陵餉李鹺尹　林回丁埝差次 
[上海六馬路仁濟善堂經收養狗所救命功德放生册捐十二月廿一日至三十日淸單]  
　　韓　　李錦華　善合助洋五十元嚴筱舫洋二十元陳無名十元嚴少亭　祥生榮寳　榮昌四户各洋五元陳墀坪袁柳村隆茂廠三户各洋四元　桂記三元何租安邢子木嚴逸　　柜金雨滿羅坤甫李吉夫朱麗生楊定甫余　甫　和　　　　　寳順堂東京洋行十四户各洋二元揚煒如周敏生馬玉亭周雲卿陳貢主陳雲裳楊逸琴萬和祥恆源　　豐永泰亨源東來升存德莊永豐金號許餘　　篤水山　　　　　石氏怡美長林仁盛周子記吳維記怡怡沈韓茂春鈕榮輔楊滄洲徐兆榮王漢卿姜景堯馬泰興公和順　豐　雙盛泰三十四户各洋一元蕭鳳山徐康之秦少甫　　　四户各洋五角以上共收洋一百七十九元 
 
 
 

Page 10

 
 
   
 
