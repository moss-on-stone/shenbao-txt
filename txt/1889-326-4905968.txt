# 1889 - 326 - 4905968

 

Page 1

 
 
[續捐墨寳] [  申報館恊賑所謹啟]  
　　申左夢畹生黄君式權夙工八分書尋常不輕爲人染翰兹以江浙災重飢民待哺嗷嗷特書就楹帙十聯囑本舘易資以襄賑欵米及三日卽己售完而問價者仍接踵而來遂又用佳紙書成十聯每聯仍收鷹洋五角諸君子如欲得其墨寳者請移玉至帳房選購旣堪補壁又可療飢一舉而兩善兼誠不易得之機曾焉此啓 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[新到木板書籍寄售] [  申報館主人啟]  
　　啓者今有木板各書籍寄售該價可格外克己計開白芙堂算學叢書五元黎註隨圍駢體文一元六角王船由全集十八元歸　川集三元四　氏說文二元養雲試帖二角四小學韻語一角五杭寸六才一元如欲買者請至三馬路申昌書畫室及本帳房均可此佈 
[二白零七號畫報告曰]  
　　年來地方上之善堂無一不有董事董事之弊愈積愈深董事之品愈趨愈下有識者　焉傷之近有趙世恩者自稱花烟間董事招摇撞騙爲法讞員葛同轉訪聞查辦笞責荷枷人心爲之一怏特爲此中人者未免有兎死狐悲之慮耳事涉新奇用繪爲圖以供衆覽准於初六日出售此佈 
[五續種棉輯要]  
　　又農桑輯要言一步留兩苗又言旁枝長尺半亦打去心此爲每科相去皆三尺古法也便民圖纂言每一尺作一穴此爲每科相去皆一尺近法也今或相去二三寸一二寸乃至三五成簇是謂無法自取薄收又言苗長二尺打去衝天心此亦古法須三伏者方盛長時令旁生枝也南方知去心者百有一二然非早種稀留肥壅亦自無由高大去心何益北土用熟糞者堆積乾糞罨覆踰時熱烝己過用之勢緩而力厚雖多無害南土用水糞豆餅草薉生泥水糞積過半年以上與熟糞同如用新糞畝不得過十石過則青酣一爲糞性熱一爲花科密也豆餅亦熱畝不得過十餅過則與糞多同病若能稀種科間一尺此二物可加一倍間二尺可加三倍間三尺可加五倍更能於冬春下壅後耕蓋之可加至十倍旣不傷苗二三年後尚有餘力草壅甚熱過於糞餅糞亦因水解餅可匀細草壅難匀當其多處鬱熱傷苗故有時倍收有時耗損用此一物特直詳愼生泥者或開挑溝底或　取草泥罨烝去熱此種最良凡先下糞餅草薉用此覆之大能緩其勢益其力姚江法用草壅加以生泥科間二尺方之吾郷畝收數倍蓋生泥中具有水土草薉和合純熟其水土能制草薉之熱草薉能調水土之寒故良農重之有國老之稱也又按柱史所疏種棉法異南土者有三一曰稀二曰肥三曰早稀則耐肥而能爲利余旣備論之今特論所云早者按吾郷北極三十度山東濟南三十六度相去六度寒暖懸絶柱史云其邑俱於清明前種木棉無過穀雨者但清明前霜信未絶苗田土經霜則萎今定於清明前五日爲上時後五一爲中時穀雨爲下時斷不宜過穀雨盖早種卽早實早收縱經風潮之年亦有近根之實不至全荒舊傳早種一法擬種棉地先耕種大麥轉耕並麥苗掩覆之耙蓋下種餘姚亦早種棉卻先種蠶豆轉耕掩覆之二法略同皆令地虚苗得深遠行根便能寒且能風雨旱且隨地翻罨草壅必匀勝刈他草下壅餘姚罨豆後仍上生泥泥不止去草熱亦令草少蟲少種疉地花者不可不知今括之以四言曰精棟核早下種深根短幹稀科肥壅又棉花密種者有四害苗長不作蓓蕾花開不作子一也開花結子雨後鬱蒸一時墮落二也行根淺近不能風與旱三也結子暗蛀四也又種棉不熟之故有四病一秕二密三瘠四蕪秕者種不實密者苗不孤瘠者糞不多蕪者鋤不數又種棉有漫種者易種難鋤下種宜密鋤時簡别而痛芟之令絶疎穴種者穴四五核鋤時簡别留不得過二留二者高五六寸則以塊亞其中而平分之使根幹相去面面生枝終不如孤者良老農云一二次鋤去大葉者此大核少棉種也三鋤後去小葉者此秕不實種也或實而油浥病種也若純用黑核等佳種精擇之自無諸弊又鋤棉須七次以上又須夏至前多鋤爲佳諺曰鋤花要趁黄梅信鋤頭落地長三寸又鋤棉者功須極細昔有人傭力鋤者密埋錢於苗根鋤者貪覔錢深細爬梳棉則大熟又農桑輯要作於元初當時便云木棉種陜右行之其他州郡多以風土不宜爲解獨孟祺苗好謙暢師文土禎之屬能排貶其說至今率土享其利始信諸君子不我欺也中國所傳木棉亦有多種江花出楚中棉不甚重二十而得五性强緊北花出畿輔山東柔細中紡織棉稍輕二十而得四或得五浙花出餘姚中紡織棉稍重二十而得七吳下種大都類　更有數種稍異者一曰黄蒂穰帝有黄色如粟米大棉重一曰青核核青細於他種棉重一曰黑核核亦細純黑色棉重一曰寛大衣核白而穰浮棉重此四種皆二十而得九黄蒂稍强緊餘皆柔細中紡織堪爲種又一種紫花浮細而核大棉輕二十而得四其布製衣頗樸雅巿中遂染色以售不如本色者良又嘉種移植亦有漸變者如吉貝子色黑者漸白棉重者漸輕然其所由變者大半因種法不合間因天時水旱其緣地方而變者十有一二耳 
[本舘接奉電音]  
　　昨由京友電傳上諭二道敬謹譯登○十一月初三日奉上諭張曜奏知縣虧欠交代銀兩請分别革職查抄監追一摺前任山東博興縣降調知縣趙秉仁己故鉅野縣知縣徐大容前在各任虧欠正雜各欵爲數甚鉅節經嚴催均未完解實屬玩延趙秉仁卽着監追並嚴催徐大容家屬勒限完繳所有該二員任所寓所資財嚴密查抄并提集經手書差人等嚴訊是侵是枷按例懲辦該二員原籍家産着直隷總督江蘇巡撫一律查封備抵以重庫欵該部知道欽此同日奉上諭李鴻章奏東明黄河伏秋大汛獲慶安瀾一摺直隷東明縣屬黄河南堤上中下三汛頻年險工疉出本年伏秋盛漲掃叚時有蟄陷經李鴻章督飭文武員弁竭力搶護現在節逾霜降仰賴神靈默佑獲慶女瀾實深寅感發去大藏香十枝着李鴻章祗領交大順道羅錦文虔詣李連莊高村黄莊大王廟敬謹祀謝以答神庥所有隨摺保獎文武各員着該部議奏餘着照所議辦理欽此 
 
 

Page 2

 
 
[帝都冬景]  
　　和碩莊親王載勛之原配福晉於客歲薨逝莊邸雖有側室　正室猶虚近己聘定前理藩院紹秋皋尚書祺之女公子爲繼室嫡福晉六禮旣陳詹吉於十月二十二日迎娶過門前期備具粧匲白餘抬送往莊邸在廷之禮鄭睿肅克慶伯那邸貝勒貝子公大臣王　晉等均躬往賀喜○侍衛處爲咨行事所有御前大臣揀擬堪充卡倫侍衛之廂藍滿玉海佐領下護軍校常壽一員經本處帶領引見本日奉硃筆圈出護軍校常壽着記名遇有卡倫侍衛照例簽掣欽比相應咨行廂藍旗護軍統領查照可也○廂藍滿恩保庭副都統日前趨朝至西苑門栅欄外徒步而入令車夫看管車馬詎宵小乘間將黑馬一匹連鞍偷去迨車夫知覺徧覓無蹤遂赴本管廂藍工官廳向步軍校要馬適福容文三堂憲在廳福協揆立詢該車夫此馬可交地面看守乎曰未也又問可交廠人看守乎曰未也小的因吸烟無火向茶鋪點火而　馬卽不見協揆怒謂汝進鋪睡去致馬矢落是汝自不小心反向官廳索馬豈官廳爲汝看馬而設乎本閣趨朝無日不囑下人看守牲口因此地車馬繁多易於失落故也該車夫聞之默默而退○貴州紳士以己故雲貴總督岑宫保毓英生前於黔省地方事宜罔不竭力籌維弗辭勞瘁實屬功德及民現擬於貴州省城擇地捐建專祠以隆報享並懇列入祀典由地方官春秋致祭等情請爲代奏近經潘偉如中丞據情附奏己奉硃批着照所請○吏部出示所有十月分選知縣裘宗圻王錫侯桂超李樹藩陳與同錢登雲葉大烜何麟祥程懋祺等九員相應出叙傳令該員等於二十四日黎明赴部過堂二十五日齊集天安門外朝房預備掣簽倘是日不到定行指名題叅勿違○十月二十四日大内發出皇太后於宫中節省内帑銀十萬兩分給江浙兩省賑需遂令内務府蘇役將此賑銀拾出以黄布做成口袋每袋貯庫平足色銀一千兩共計百袋齎出午門天安門東長安門經兵部街抬入户部銀庫當堂交訖以便由部分行解往江浙兩省妥速散放以賑災黎云○前報瑞步軍校緝獲圖財謀命人犯現經步軍統領衙門再三研訊復質之原報被謀害命之人及起獲原贓逐一無疑遂備文將該犯等十一名派由原拿官兵押送刑部經當月司收文點犯交獄收禁遂當堂掣簽分歸山東司訊辦矣 
[漢川災况]  
　　湖北漢川縣地多湖澤居襄陽沔陽鍾祥天門京山應城德安雲夢之下游自癸未至丁亥連年水患民多散亡上年略有收成散離者漸漸歸里不幸本年又遭水患較前更甚往歲遇水尚可補種菜麥本年則六月初上游之鍾祥天門卽先後潰决漢川更如頂灌足始則西北全淹冲壞屋宇墳墓人畜無算卽上季所收之豆麥皆漂散無存縣治南北城亦皆坍倒最苦者六月初起至今四閱月水勢退而復漲淫雨連月田畝浸入水中明歲春苗早經絶望屋宇被毁無處棲身求一蘆席遮盖不可得加之飢寒交迫賣妻鬻子慘不忍言有人以五歲之子售與過路船户只得錢二千文有人以三歲之　换米一斗有人以七歲之女换米二斗更慘者九月二十六日風暴爲災漢川境内南北兩郷水面撞壞大小船六七百號現在撈起浮屍日有百餘具或數十具自遭風日起迄今二十餘日漢川城郷各善堂就近收瘞共計二千餘屍有一航船中坐十三人遭風時一人抓住桅桿一人抓住舵尾逐浪隨波浮沈三十餘里始得經人救起現在百姓餓殍盈途報災之書幾於盈櫝不知上司聞之有心設法振救否也 
[稅司己殮]  
　　烟臺稅務司哲美森游獵不歸後在海濱覓得尸身己詳前報兹聞地方官勘騐後並無别項情事因於十月三十日殯殮發引之際海防營及嵩武軍各派勇丁兩隊爲之護送關道憲盛杏蓀觀察製送輓幛二軸一書籌邊績懋一書商槯勲昭并率同屬下各員親臨執紼云 
[火災彚紀]  
　　月之初二日黎明時寗波湖西書院弄底趙氏宗祠間壁葛姓墻門内某姓家傭婦因煮點心遺火遂兆焚如共燬平屋兩進約十有餘間云又初三夜二鼓時靈橋門外後街公正草紙行間壁某飯店失火紅光高燭霄漢警鑼亂鳴迨各水龍馳到無如朔風甚緊風助火威以致東延及老江橋沿南至外濠河凉亭西至沿城脚大生鹹貨鋪北至半邊街公墻而止約焚兩點鐘之久共燬云樓房五十餘幢被焚者有蔬菜行醬圜雜貨鋪酒館蛋行燭鋪拆兌鋪水菓店草紙行茶舘粥店飯店香粉店刻字店云 
[維揚雜録]  
　　兩淮運庫爲淮南北廿三塲錢糧鹽課匯納之所每届冬令由督鹽憲派委司道大員一人來揚盤騐一次以昭愼重本屇曾爵帥檄委常鎭道黄幼農觀察就近盤查觀察於十月廿二日抵揚卽於翌晨會同福都轉啓庫盤騐庫廳張鹺尹呈遞收放清册觀察按册查對一一相符入後廳稍憇旋卽命駕回舟小作逗留卽當返棹也○調署通州分司楊小亭分轉丁艱當由都轉檄委徐星槎分轉前往暫代一面詳請督憲委員署理己列前報兹聞己奉督憲批回卽以徐分轉接署都轉遂於十月廿一日懸牌曉示一時鹺屬商民同深歡忭盖分轉廉明勤愼素洽輿情曩日管理淮南總局署海州分司淮南監掣所到皆有政聲今兹攝篆崇川新政嘉猷當更有可觀也○兩淮通屬餘東塲馬鹺尹丁艱由該管分司暫行委員代理一面詳請都轉委員接署兹由都轉遴委候補大使汪鹺尹秉端前往署理己於十月廿六日牌示鹺尹奉札後擬於本月初旬起程赴任云○孫省齋方伯觀寄居左衛大街於前月仙逝靈櫬尚未回籍現擇本月初四日設奠按方伯由道光甲辰恩科舉人中式丁未貢士歴官浙江杭嘉湖道按察使布政使廣東布政使宦轍所至交遊甚廣生榮死哀於此見之○十月下旬以來或寒或暖廿九日自黎明至八點鐘紅日韜光彌天大霧對面不見人行其中彷彿濛濛細雨濕帽沾襟郷農謂十月晦日霧來春麥收富未知騐否○天氣雖己暢晴米薪價值仍未稍減米較十月初每担又增二角柴己漲至三百有零城外某姓姓柴蓬内有窮民數人因購零柴人爲口角緣該蓬向售零柴小本營生者出十文甘文便可購一束兩束現因新柴未至陳柴無多遂居爲奇貨非一擔半擔不賣以致兩相齟齬時左近窮民甚多七言八語幾致釀事幸有人出爲勸解始閧然而散嗣聞官憲擬出告示平定物價量柴數米者一聞此事無不欣然色喜○新舊兩城售阿芙蓉膏者僂指難數安分交易者固不乏人窩賊寄贓者亦所難免現當開辦冬防之際江甘兩邑尊有鑒於兹出示諭禁略謂烟舘本干例禁本縣前以小民積習難除謀生匪易故不予深究僅令限時閉門近來日久玩生依舊燈火不息實堪痛恨本應立時提懲姑再重申禁令一律以十一點鐘爲度倘過時仍賣一經查出立卽嚴懲並將房屋發封入官云云是於厲禁之中仍寓矜恤之意若輩其亦知所戒懼乎 
[臚陳善政]  
　　寗波鎭海縣王大令承煦古之循吏也蒞任之始憫海濱多溺斃者因捐廉設救生船兩號甫經數月卽救起生人八名撈獲浮屍二十餘具近更就大衜頭立救生局凡救起生人每名給以洋銀六元撈起浮屍每具給以一元撈起之屍用棺收殮標記送歸同善院以待屍親認領日來見文風未能蔚起因欲整頓書院以冀多士向風并設以工代賑之法普濟飢民其他德惠所施無可枚舉得不謂之賢令尹歟 
[縣示照登]  
　　欽加知府銜特用同知直隷州調補青浦縣正堂卓異加一級錢爲出示曉諭事奉巡撫部院剛札隂雨一月有餘秋成失望飭將被淹區圖頃畝災歉輕重迅速勘定通禀核辦等因查各郷棉稻被淹輕重情形業經本縣周歴履勘内有子田一項有六折一者有三折一者地最低窪被淹最重不能不首先籌及爲民請命本縣仰體朝廷浩蕩之恩大憲痌瘝之念所有前項子田今年業户概行免賦佃户概　免租以示體卹而昭平允除禀明外合行出示曉諭爲此示仰子田業佃地保人等知悉本年子田被災最重業户應完錢糧擬請蠲免佃户租米亦應免還各該保限於兩日内查明圖内子田六折一者田數若干三折一者田數若干統計子田若干造具細册呈送以憑轉詳如有隠匿情事定十究辦其並非子田實己有收者不得藉口免粮毋違特示光緒十五年十月日示 
 
 

Page 3

 
 
[發落誘娼]  
　　昨晨葛同轉莅捕房命將蟻媒管老仁顧葉氏卽老虎媽媽烟鴇洪吳氏陳吳氏陳阿朝被誘郷婦吳陳氏沈土氏烟龜漆匠阿明著名棍婦爛污阿二帶案覆訊包探禀稱小的奉飭拘提永源棧主婦因該婦不在故將店夥姜雲卿拘請訊究同轉問姜曰爾棧由何人開設答稱由向唱花鼓戲之寳先生開設現往南翔親戚家尚未回滬謂陳挈吳陳氏至爾械是否仝住一房笞稱該氏住樓卜房間陳並不在棧中躭擱後該氏由母領去同轉隨詰蔣李氏卽爛汸阿二曰爾同吳陳氏來滬後經包探傳提爾卽將該氏放走是何意見答稱吳陳氏家與小婦人家相離不遠包探查問小婦人小婦人卽至浦東將該氏並其母挈出暫住寓中後有人知照該氏謂爾若到案定受重責該氏信之運夜逃避及小婦人被拘卽帮同獲案問該氏之母現在何處答稱躭櫊彩視街烟館中同轉命包探帶爛污阿二往傳少頃將其母陳王氏傳案問爾女如何至花烟舘爲娼答稱家况寒貧是以由老虎媽媽挈出傭工後知在陳吳氏家遂卽唤回郷下旣而欲向老虎媽媽索回棉袄因復來申不料老虎媽媽竟勒令出洋一百元償還一切費用尚有舊蚊帳一頂破被一條令賠洋三元二角後由鴇婦陳吳氏串同陳阿朝將女領至永源客棧經小婦人來申領回此次由爛污阿二唤令投案同轉問原告沈阿兆曰爾言來申領妻有漆匠阿明者向爾索洋一百元是否跪在案下之人答稱是同轉謂阿明曰爾前因女堂烟館犯案屢次受懲今尚不思改過復開花烟舘誘良爲娼且又勒詐錢洋實屬刁惡己極遂喝令笞責三百板荷枷二月洪吳氏陳吳氏開設花烟館引誘良家婦女各鞭背二百下老虎媽媽屢拐有夫之婦薦引爲娼鞭背三百下荷以三連枷遊街示衆管再四求恩姑念年邁免予鞭責荷枷二月期滿遞回原籍陳串同烟鴇挈吳陳氏至客棧笞責一百六十板荷枷二月吳陳氏不守婦道掌頰二百下交其母陳王氏領回管束沈吳氏家有長上胆敢出外不歸掌頰二百下交丈夫沈阿兆帶回判畢復詰蔣李氏曰外面多呼爾爲爛污阿二究竟同以得此混名答稱小婦人二十年前曾開花　館現己改過出租　　虎日爛污阿二並非小婦人之混名另有女賭棍阿二者人皆以爛污呼之同轉着仍還押令央人保出尋到女賭棍阿二再行訊究 
[上海縣署瑣案]  
　　陳顧氏控許大有壇賣女兒叩求究辦前日帮審委員詹明府升堂訊究陳顧氏訴稱小婦人籍隸川沙女兒許字許子錫榮過門童養本年六月錫榮病殁大有並不報喪至上月之杪兒子至許處探望女兒方知己被售與向開煙館之王姓爲妻得受身價洋一百廿元因立卽函告小婦人來申向論許竟恃蠻硬覇乞賜究懲許供稱伊女旣己過門自應由小的作主兒子病殁寡媳自願再醮並非由小的逼勒而成明府問誰人爲媒答稱福建人林天成問林曾來案否答稱在此伺候明府向之訊究林供稱小的與許爲親戚王係友人向在南巿新碼頭開烟館陳氏自願再嫁是以小的爲媒明府謂陳氏卽欲再醮許亦應告知顧氏乃並不知照擅自售人殊屬非理林慣作蟻媒實爲可惡遂令將林鎖示頭門許押候提王及陳氏到案集訊○浦東金家橋人陸阿永控武生卜洪生恃强勒索并遭毆辱詹明府訊究之下陸訴稱今年三月卜向小的買柴三担不付價值向索遲延至八月卜因案鎖示適小的有事來滬卽向借洋小的以無洋却之卜遂懷恨於心本月初小的收得會洋六元倩人估看卜忽來硬借小的不允卜卽逞兇毆擊洋墜於地旋經卜父到來解勸將洋拾起四元交還小的尚有二元被卜取去似此兇頑實爲罕見叩求究辦以安善良明府着候傳地保到案查明核辦○黄小發與孫明齋互控一案曾紀報章前日詹明府飭提訊究兩造各訴前情黄稱孫借去地契孫稱黄托抵銀兩明府謂爾等各執一詞總有不實不盡之處着原差帶出明白理處毋再瀆訴 
[英界公堂瑣案]  
　　四十九號西捕禀稱有火油船停泊豐裕碼頭雇馬口鐵匠鎔錫修補火油箱有違租界章程因將船上孩子周桂福周桂林帶至捕房管押旋由德昌洋廣鋪夥具保二周出外今特解送公堂蔡太守訊供之下將二周仍交德昌夥保去俟傳馬口鐵匠到案再訊等因己詳前報昨日捕房傳到馬口鐵匠張阿生出店人王阿狗至　四十九號１及一百二十四號西捕禀訴前情并稱拘時己有一箱修好矣張供稱小的由王雇令修補火油箱本欲移船往浦東然後鎔錫實因船上祗有二孩是以不能移泊王供稱小的在德昌當出店雇張修補火油箱原令移泊浦東然後工作二周執定前詞太守謂鎔錫修補火油箱事屬危險是以捕房諭禁務須在浦東僻靜之區今該西捕見己修補一箱顯違定例因商之賈副領事判將王管押五天張及二周概予開釋○徐錦亭遞禀聲稱曾在六馬路開設京貨鋪後卽閉歇租與方長生另開自己住在店之後面不料方竟私將鋪蓋質錢且存貨缺少甚多諒亦被伊竊取與之理說抵賴不承口角之餘由捕拘案方供稱向在憲署前開設太昌京貨鋪後因生理不佳由徐邀往六馬路股開偶因房租急需不得己將徐鋪盖付質餘洋及質票當卽交徐旋復將店分拆所有存貨眼同照股均分愿應贖還鋪盖方妻陳氏遞禀訴稱丈夫與徐合股開店旋卽分拆實緣徐屢次調戲不成是以揑情妄控蔡太守飭方先贖還徐之鋪盖俟禮拜五覆訊核辦○包探唐寳榮禀稱城内木梳鋪主周裴氏報稱夥友徐福隆捲竊金約指金簪銀釧銀練等物經小的獲徐起到銀飾並無金物今將人贓送案請訊該氏訴稱小婦人在新北門内開設木梳店丈夫因事外出雇徐照顧店務不料竟被竊取金銀首飾共值洋銀四十餘元業己由包探拘獲人贓尚少金飾若干曾由其母許償洋銀三十元徐供稱小的所取銀飾己經起案並無金約指等物蔡太守飭將起案之贓先交該氏領去徐押令于十四日内措賠所缺金飾再行發落○三十號西包探搜獲同利號所藏軍械由蔡太守訊供移縣旣復有粤人王阿忠控鄭阿發等攫去洋銀對時表陳供稱王卽同利號主曾被西包探搜出軍械疑小的等通風是以挾嫌妄控蔡太守飭將王管押捕房陳交人保釋其中情節己列報端昨日包探陸阿祥獲到土所控之鄭阿榮陳阿梅解送至案太守命交人具保俟禮拜六會同德繙譯官訊斷 
[法界捕房瑣案]  
　　泰安棧客沈受章偕棧夥王頌英請追陳紹喜掉去之皮衣葛同轉將陳押候比黄己詳昨日報章昨同轉在捕房喝令帶陳至案掌頰二十下問爾曾竊過幾次尚少衣服四件藏在何處陳供稱小的向爲洋貨生意此次來申購貨與沈同棧因之相識見伊箱内有衣且外面亦放皮衣一包因將棉花包掉换尚少四件實不知情同轉謂若不重責諒爾不招遂喝令再責二百下陳仍執前詞同轉命暫行還押隨謂沈曰所少者祗衣四件而陳竟屢責不供不知爾記錯件數否土稱獲陳時搜得箱内洋貨數件約值數十元同轉謂爾等且回去下期再行比究可也○前紀丁福長控邱張氏誘令養媳三寳改名林素雲在張巧雲處爲娼經葛同轉訊明情節將丁管押捕房昨日　子大才偕瞿禮卿投案具保同轉詰瞿曰爾是否與丁爲友答稱小的與丁向不相識刻有大才央同來案問爾作何事業瞿先言錢莊後言酒店再詰之始言爲烟舘堂倌問大才作何事業答稱在鞋店習業問爾曾聘定妻子否答稱六歲時在家由父親聘定同轉命將丁及丁大媽由押所帶田問今日爾子偕瞿來保爾爾可與瞿相識否丁稱兒子聘定三寳時由瞿作伐同轉謂據瞿言與爾素不相識爾竟敢朝攀乎遂着掌頰二十下謂姑念爾子前來具保准爾出外倘欲傳爾問話還須隨傳隨到丁等叩謝而退○超武兵輪水手金洪福醉中毆辱巡捕葛同轉命送請船主懲辦云云己登前報昨日包探禀稱小的送金至浦灘問知超武己經開去同轉令笞金一百板釋之使去○朱有意行竊又新園怡新園二洽堂之物報捕後經包探往各押店稽查昨己查得表一枚眼鏡一副棉衣數件齎送捕房同轉命傳原告來案辨認傅渭興傳錫珍同稱認明確係失贓並無差誤同轉着各自領去給還押本一半朱判令掌頰八十下荷枷一月 
[更]  
　　禮拜二本報録英公堂案内有新昇寳洋行之安德生控馮培生一節其中牽涉史瑞臣云云兹查得是日堂訊中西官祗令安德生開呈細帳候核原被告就此退去並未語及史瑞臣或禀呈内隨意牽涉則未可知用特更止以釋羣疑 
 
 

Page 4

 
 
[上海文報局浙賑收解處接到楊殿臣先生德清縣災區來書]  
　　滬上諸位善長大人閣下敬啓者二十日别後於次晨抵杭偕張品三内翰章秉彞叅軍諸位禀見崧中丞後並謁同善堂籌賑總局諸善長仰蒙指授機宜派培查放湖郡經佩翁辦紹郡戴延翁與棟卿舍姪合辦嘉興均於廿六日解維分頭前往廿七日到湖州見郡守錫太尊晤商一切悉德武兩邑尤爲最苦遂定先查德清廿九午刻抵德寓邑署内會晤官紳正飢民岌岌望眼欲穿之候也卽派友下郷四路查勘就本縣所造災民户册核實挨查而增減之必期無遺無濫以副諸大君子救災恤難之盛意兹將沿途經歴災况敬爲一一陳之湖屬自七月杪蛟水爲患人口雖有溺斃而棉稻尚可冀　薄收繼以八月下浣連雨四旬河湖並漲遂致早禾之將登者萌芽霉爛晚稻之未穫者沈浸水底而木棉之結鈴待摘者亦因隂霾過久全行糜爛水勢拍岸盈堤有橋皆阻無屋不傾彌望桑林悉形萎敗自晴霽至今己及匝月河水於高阜處尚浮二三尺不等則低下者可知每當灣泊巿鎭思欲上坡散步而未能蓋墻坍屋倒街衢積淤尚没踝也常見貧苦婦女棹小舟在水中撈取己爛稻枝載之而歸以圖果腹時值天寒歲暮歲農人工本盡付東　入口衣食從何取給覩此光景實屬可憫可憐此親身目擊及隨處採訪之大概情形也至户口若于需欵多寡俟查明確　後續當詳報再遭水之區飢民衣被全無者居多務祈速辦棉衣萬件分解德清武康兩邑署轉交以應散放至爲盼禱專此肅布敬請德安愚弟楊培頓首十月三十日自德清署發第元號 
[挾纊懷仁]  
　　頃奉到松濤袁君交來沈吉成大善士樂助棉衣洋一百元祗領之餘莫名欽感現際寒冬朔風凛烈茅檐蔀屋中旣無蔽體之襲又乏餬口之糧啼飢號寒固不待言加以山東江浙災民來申扶老携幼不可勝計而冰雪交加悽慘情形何堪設想敝堂施粥己於前月十五日開廠而施衣亦迫不待緩惟是恒産毫無經費支絀今蒙沈大善士以鉅欵接濟實爲當厄之施使無衣無褐者盡得旣暖旣飽其功德何可限量哉惟望仁紳義商推解之惠源源而來俾可無虞竭蹶恩同再造謹代貧民寒黎無任禱切之至特登報章以資觀感上海六馬路仁濟善堂經董施善昌葛繩孝蔣毓棻謹誌 
[湯餅移賑]  
　　刁君瑞軒年逾不惑樂善不倦凡有善舉靡不踴躍襄助爲理山東代贖災民婦女曾於日本廂館募集鉅欵以資接濟經商峩域尤能以救災爲事仁慈之心己可概見今蒙天眷己獲麟兒因念浙省被災乃以湯餅筵讌之資移作解衣推食之舉助於敝堂洋三十元囑解振濟刁君之愷悌慈祥久而彌篤將見積善之家必　餘慶昌大門庭未有艾也特登報章以爲樂善者勸上海六馬路仁濟善堂經董施善昌謹誌 
[鉅欵遥頒]  
　　誦苕華者嗟鮮飽詠萇楚者歎無家聽中澤之哀鳴心傷涙落呼寰區之將伯舌敝唇焦昨承香港東華醫院諸大善士致書敝所云浙省遭災復甚寛廣念此流離失所勿忍見聞業將災情登報　告同仁以冀通力合作不數日間集得洋銀二千元計申規銀一千四百四十兩兹由廣永誠行匯兌來申到乞察收彚解災區等因同人拜領之餘良深欽佩明知港埠各業清寥籌欵一事談何容易今仍一呼齊應頓集鉅欵謂非諸善士物望素孚有以觀感哉虔爇心香謹代浙民九叩以謝[  上海文報局山東江浙協振同人謹誌]  
[浙省撫轅抄]  
　　十月十六日直隷候補道金福曾由嘉興來省禀到新選遍州　德禀知藩司飭知赴任臺州府文禀知藩司飭知調署處州府事代理會稽縣林志仁由紹專丁來省禀知藩司委署理桐廬縣事禀謝○十七前麗水縣典史首樹榮禀銷假○十八日候補縣楊鍾俊禀知防軍局委估修儲藥機器各局墻屋差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[己丑十月下旬襄辦浙眼自杭至湖旋赴德清舟次口占兼示諸司人]  
　　忝陪義賑到杭州莫作尋常汗漫遊百萬鴻嗷齊時浦六橋三 
竺少勾留○飛符分賑詣苕溪事事皆當親手稽查到極貧須仔細莫教令泣其飢啼是賑瘘施綿衣○七邑均災孰可先方知德武最堪憐　 
因地瘠民貧甚積穀富年亦未捐○兼旬霪雨發　洪一片汪洋路不通信說操舟堪室村氓揂住水晶宫○萬莖　　尚平鋪垂熟年華一旦 
無竟使黄雲　似墨奇災應歎古今無○莫道偷閒事詠吟舟行無處不關心侍教按户親查日那顧風霜雨雪侵味閒小築主人沈啟榮呈草 
[江蘇恊賑紳士嚴作霖禀章濟齊青濱蒲賑竣清帳]  
　　一收賑撫局解蒲汴　銀三萬五千兩原折庫平銀三萬四千三百九十兩七錢三分○三收賑撫局解蒲庫平銀五千○一收賑撫局解濱庫平銀二萬兩○一收賑撫局解濱湘平銀二萬兩折庫銀一萬九千二百兩○一收賑撫局解折庫平銀一萬兩○一收賑撫局解齊湘平銀一萬兩折庫銀九千六百兩○一收東海關道盛交庫平銀三萬兩首批隨帶○一收東海關道盛　庫平銀二萬兩○一收東海關道盛解青軍平銀二萬兩○一收東海關道盛解規銀二百五十兩折庫銀二百二十六兩七錢七分○一收東海關道盛解交米麥豆芋乾糧四百六十六包在大寨青齊章散故○一收東海關道盛交藥丸九箱係同人在各縣下郷查户隨帶散放○一收經紳文移交九八八京錢四萬二百千文○一收隠名氏曹平銀二千八百廿七兩八分厘霖手　帶折庫平二千七百七十兩五錢四分四厘○一收錢鋪少數補串九八八京錢九十七千八十文○共收湘汴曹平折庫平銀十七萬一千一百八十八兩四分四厘九八八京錢四萬二百九十七千八十文○一支蒲　足京錢七萬四千七百十三千文每大口二千文小口减千計大口二萬　千九百九十七口小口二萬二千七百十九口○一交蒲　賑足京錢一百七十四千文有滄州護照○一支蒲零賑足京錢九十六千文○一支濱賑足京錢三萬三千百六十九千文大口二千小口减半計大口一萬一千一百五十五口小口一萬九百五十九口○一支濱湘賑足京錢六十五千文有倉州護照○一支濱零賑足京錢七十三　文○一支濱提内遷居費九八八京錢四萬三千一百六十二千文○一枝青賑足京錢三萬四千六百六十九文大口二千小口减半計大口一萬一千二百廿八口小口一萬二百十三口○一枝青代贖李文傑妻子足京錢八十一千五文○一枝青零賑足京錢二百四十三千二百文○一支青宫于氏宫阮氏守節撫孤經費九八八京錢四百千文存鋪生息按月取息六千文○一枝青掩埋施棺九八八京錢百十七千六百文○一支青隄内遷居費九八八京錢四萬八千九百七十一文○一支青隄　遷居費庫平銀八千六十兩銀錢搭放○一支濟陽南岸賑九八八京錢六千五百二十二文大二千小减半計大口二千一百九十九口小口二千一百廿四口○一支章賑九八八京錢一萬三百四十四千文棧重大口三千小口减半計大口二千八百八十四口小口一千一百廿八口○一支章賑九八八京錢一萬六千六百九十五千二百文次重大一千六百小减半計大口八千二百四十口小口四千三百八十九口○一支齊隄外賑九八八京錢八萬二千三百八十五千文大二千小减半計大口三萬一千一百五十二口小口二萬一千八十一口○一支齊隄内賑九八八京錢二萬七千六伯九十四千文大二千小减半計大口九千八百七十三口小口七千九百四十八口○一支大寨救獲船隻乾糧零賑九八八京錢四百七十四千三百八文○一支濱汪牧苗令庫平　七百兩金道來函囑撥賑北岸由汪牧苗合報銷○一支謝紳庭芝庫平銀二萬兩盛道來函屬撥由謝紳報銷○一支潘紳民表湘平銀二萬兩原折庫平銀一萬九千二百兩由潘紳報銷○一支潘紳民表庫平銀四百九十八兩四錢由潘紳報銷○一支商河學李敎諭汝霖曹平銀五百兩折庫平四百九十兩係商河張史史鴻詒在南捐募托賑所彚解屬先交商河學散給○共　庫銀四萬八千九百四十八兩　錢共支賑九八八九四八京錢三十八萬一千二百四十八千八百另八文○除支實存九八八京錢三萬二千三百七十九千二百七七十六文一切費用另備不在賑欵開支○存欵○一存章邱縣庫九八八京錢五千千文另有印收二紙○一存齊東縣庫九八八京錢二萬七千三百七十九千二百七十六文另有印收○换銀細帳○一蒲换庫平銀二萬三千兩計足京錢七萬二千七百五十五千十六文○一濱换庫平銀二萬兩計足京錢六萬二千七百五十五千九十二文○一青换庫平銀五千兩計足京錢萬四千八百五十六千三百五十二文○一齊换庫平銀三萬四千二百三十九兩六錢四分四厘計足京錢九萬九千一百廿九千九十六文○一章邱换庫平銀二萬兩計九八八京錢六萬三千七日四千四十八文内有鹽當銀行捐貼九八八錢五千千文一濱换庫平銀二萬兩計九八八京錢五萬九千四百千文○共换足京錢二十四萬九千五百九十五千五百五十六文除放原足京錢十四萬三千四百八十三千七百文外餘足京錢十萬六千一百十一千八百五十六文伸成九八八京錢十萬七千六伯六十四文○共换九四八京錢五萬九千四百千文除放原九四八京錢四萬三千一百六十二千外餘九四八京錢一萬六千二百三十八千文折成九八八京錢一萬五千五百八十千五百九十一又○共换九八八京錢六萬三千七百四千四十八文連經紳移交及錢行補串足錢申串九四八錢折串共九八八京錢二十二萬六千九百八十二千三百八十四文除散給九八八京錢十九萬四千六百三千一百八文外實存九八八京錢三萬二千三百七十九千兩百七十六文 
 
 
