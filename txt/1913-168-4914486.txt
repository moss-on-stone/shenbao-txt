# 1913 - 168 - 4914486

 

Page 1

 
 
論說 
[蒙古政治攷（九）（續）]  
　　第二欵吉林省與蒙古吉林管下之蒙古爲郭爾羅斯前旗之地長春府管下之農安縣即是農安縣亦稱爲龍王長春西北約百二十里 
　　第三欵黑龍江與蒙古黑龍江管下之蒙古有札賫特牡爾伯特二旗及爾羅斯後旗之開放地自光緒三十年頃始經營之有三廳 
　　（甲）肇州廳光緒三十二年置設於新城北面松花江北岸其管轄區域爲郭爾羅斯後旗此下爲肇東分官在肇州廳置通判而爲該 
廳之長官以司移民事務 
（乙）大賚廳在齊齊哈爾南方有所謂莫勒罕岡子之新城其西北五百二十里設本廳置撫民通判爲其長官以屬於大賚特旗之地方爲其管轄區域復於景星鎭塔子城設分遣官 
　　（丙）安逹廳哈爾濱之西北百八十里設本廳有撫民通判在焉其管轄區域則杜爾伯特旗也 
　　第四節山西省與蒙古在山西都督管下之地如次（一）大同府有豐鎭廳（二）朔平府有左列各地　　寗遠和林郭勒克托克歸化清水河薩拉齊綏遠武川興和五原東勝陶林 
[第四章蒙古政治自治之狀態]  
第一節優越自治權之由來現今之蒙古王公台吉多爲元之後裔自明太祖平定中國乃驅元於北方然明亦未能舉是等元民悉剪滅之而有其版圖故元之子孫在朔漠之南北各自成一小國各自獨立而定首長戴之於家族制度之下而行自治至明末尚未能統一而止因而合全土爲一丸南下以謀朱明之勢遂不能搆成惟彼等對於明朝終未忘其敵視之心而巳 
　　清太祖始立其基於滿洲先入蒙古蒙古部落各酋長惟以倒明室爲志無論何事亦覺快意遂多歸附太祖而加於征明之軍迨其後清稱覇於漢土蒙古酋長以功而賜封土自古分立之領土依然隨之而存續於其間以迄於今日焉 
當清室建國之初藉以爲撲明者實是等蒙古各酋長之力居多論者多以滿清破明之功歸之慓悍無比之蒙古兵非過論也故滿清不但當以其從前領土封是等酋長更須懷柔之其封爵與清之宗室同即分（一）親王（二）郡王（三）貝勒（四）貝子（五）公（鎭國公輔國公）五等且世襲之其王公之子弟予以自一等至四等台吉之號如左 
（一）一等台吉親王之子弟及公主之子（二）二等台吉郡王貝勒之子弟及郡主之子 
（三）三等台吉貝子及公之子並縣主郡君縣君之子 
 
 
 

Page 2

 
 
（四）四等台吉爲三等以上台吉者之子對於女子其爵位如左 
（一）郡主親王之女（二）縣主郡王之女（三）郡主貝勒之女（四）縣君貝子之女（未完） 
時評 
[書生之見（無名）]  
　　借款可以簽押可以交付可以發行可以支用而我之咨文决不可以不退還政府蒙古可以獨立可以與俄訂約可以練兵可以借債可以驅漢人可以内犯而我之與俄訂約條約上我於蒙古之權利絲毫不能損失何則借欵之成立不成立非我所知也退還咨文我之責也不然人必責我爲借外債之罪人也蒙古之實狀如何非我所知也保全條約上之權利我之責也不然人必責我爲亡蒙古之罪人也 
　　然則試問退還咨文不訂蒙約借款之害可以不受蒙古之權利可以不失乎更進而試問退還咨文兩黨相持不下因此且不能監督政府用途借欵之害使因而更大不訂蒙約使蒙事枝蔓益甚他日訂約其權利之失或更甚於今日則人獨不汝責乎則必曰此非我輩事非今日事則我不管嗚呼此之謂書生之見此之謂無責任心 
[命令]  
　　六月三日臨時大總統命令據江蘇都督程德全電呈查明匪徒攻襲上海製造局案内旅長李顯謨事前預爲防範曁商團協同保衛均資得力擬請給奬等語李顯謨應照予三等文虎章上海商團著傳令加狀并由該督查取該團正副長員名呈候奬勵以彰勞勩此令領參謀總長事黎元洪呈請任命譚學夔爲吉林都督府參謀長應照准此令 
陸軍總長叚祺瑞呈請授胡鵬滕璧厲爾康譚道南文錫祉陳華爲陸軍步兵上校游搜爲陸軍騎兵上校侯城爲陸軍砲兵上校成國屏爲陸軍憲兵中校徐世猷黄裕斌謝英殷占奎蔡鵬來劉沛元彭北松張朝斌喻化雷胡人俊潘康時楊邦藩陳惟儉丁年爲陸軍步兵中校周鴻務張元騫爲陸軍騎兵中校張耀曹健鵬高孔時爲陸軍砲兵中校張齊蔭陳慧爲陸軍輜重兵中校葉永康蔣纘源朱蕚清爲陸軍憲兵少校劉德榮張書銘賀世寬張國鴻楊在祿曹斌曹金勝胡稍陳剛眞張道生葉成蓂劉威晨王澤吾曹紀泰曾應選吳學斌喻漢勳汪鼎成丁樹業趙振鴻萬紹霓白長蔭沈敬思曾終耀杜鴻儀陳湘徐森劉郁周焦忠祖朱鏡堂劉世祖項翔朱本戎金同壽劉立中奚政王念祖顧鳳石高宗基樊肇瀾王永清王榮康彭王成爲陸軍步兵少校孫闓魏超中爲陸軍騎兵少校郭鐘金光宇爲陸軍砲兵少校叚天一盛開春爲陸軍輜重兵少校應照准此令　　司法總長許世英呈稱湖北高等檢察廳檢察長王鎭南呈請辭職王鎭南准免本官此令　　司法總長許世英呈稱參事朱履龢呈請辭職朱履龢准免本官此令 
　　代理國務總理叚祺瑞呈稱據臨時稽勳局局長馮自由呈稱審議員查光佛呈請辭職查光佛准免審議員本官此令 
　　蒙藏事務局呈據昭烏逹盟巴林佐旗扎薩克員勒勒色丹那木扎勒旺寳呈稱本旗章京等員素勤公務贊助共和請量予奬叙等語管旗章京奇默特應加都統銜副章京杜　爾手布印務梅倫丹散吹魯克應均加管旗章京銜用昭激勸此令 
　　六月四日臨時大總統命令山西民政長趙淵前因患病屢請辭職應卽准免本官此令 
任命　　爲山西民政長此令 
湖北第一師師長黎本唐調京另候任用此令任命石星川署湖北第一師師長此令石星川加陸軍中將銜此令任命朱兆熊爲湖北第一師第一旅旅長此令陸軍總長段祺瑞呈請任命陳樹發爲陜西都督府副官長應照准此令 
　　陸軍總長段祺瑞呈請任命時鼎岑爲河南都督府副官長岳屹爲河南都府軍務課課長高積昻爲河南都督府軍需課課長丁康保爲河南都督府軍法課課長儲文雄爲河南都督府軍醫課課長應照准此令陸軍總長段祺瑞呈核覆甯夏將軍擬以仁永補防禦崑壽恩寬六十九補驍騎校請予准補等語應照准此令蒙藏事務局呈據章川呼圖克圖呈稱商卓特巴贊助共和請予奬勵等語商卓特巴札薩克逹喇嘛巴彥濟爾噶勒効忠民國備著勳勞深堪嘉尚應賞坐綠圍車并賞用黄繮用昭激勸此令 
　　司法總長許世英呈稱焦桐琴等前在甘省犯罪經判定四等有期徒刑惟查係隨同起義有功民國請予宣告特赦等語本大總統依臨時約法第四十條特赦焦桐琴樊政胡登雲郭成堉王法一體免其執行着司法部轉行遵照辦理此令 
專電 
[北京電]  
　　口外前此消息極惡近因第三師九團大戰蒙匪於大王廟大勝軍威極振 
[北京電]  
　　參議院昨日開談話會段陸等出席說明中俄蒙約案大意各議員或主根本反對或主修正陸答據院法一案不得同時提出兩院請俟衆議院通過後再行詳答 
[北京電]  
　　借欵共已付一百五十萬鎊用去皇室經費二百五十萬元内務部公費及警餉百五十萬元拱衛及警衛軍四五月餉銀八十萬元陸軍部交發各項四五兩月共計三百五十萬元京旗及提署餉項百餘萬元總統府及國院經費六十萬元兩院議員公費十七萬元鄂裁兵經費二百五十萬元外交部及出使經費四十萬元各項行政費八十萬元 
[北京電]  
　　贊成借欵各省派代表來京會商詳細用途直隸冐廣生浙江張壽鏞山東王宗基河南胡翔林吉林徐鼎康湖北黎澍山西袁永廉福建陳之麟 
[北京電]  
　　國光新聞訴執法處不應搜查檢廳以其屬軍法裁判方開會研究又中外通信社亦因被該處搜查起訴據政府答復參議院贊問謝持被捕書謂軍事執法處係以兼管憲兵營名義行使軍事警察及司法警察權卽有查照現行調度司法巡警章程先行訊問之權該書中述明捕謝係女學生周予儆報出血光黨謝係財政長在津查獲携帶炸藥之劉士廷亦供謝擔任財政並携周予覺致謝函及炸藥管電交謝當帶同周至謝居詭稱劉已捕炸彈等宜早設法謝答巳送三河里大街云云 
[南京電]  
　　宿遷縣土匪猖獗攻破趙圍被焚燒三十餘人槍斃數人昨該縣知事特電請程督迅派軍隊前往勦辦以遏亂萌 
[南京電]  
　　江蘇特設造報處專理光復後蘇滬江北三都督府各欵决算其臨時政府留守府財政棼如亂絲無案可稽約計總數在二千萬左右現都督擬將經手各員招集到府清理此事 
[南京電]  
　　黎副總統派馬得才赴揚弔唁徐寳山昨日過寗特就都督府詢問江蘇軍隊情形當由金鼎代表都督備述全省軍隊安靖情形及維持方法 
[南京電]  
　　民政府現委釐局人員列下蔣壩釐捐嚴邦模青口釐捐王愼本阜寗釐捐朱興汾泰興釐捐陳堅江靖貨物稅張廷鑾均巳發給委任狀 
[南京電]  
　　昨張謇由通來寗聞係與都督省長會商江蘇財政預算事宜 
[南京電]  
　　應省長於初六日偕陳敏南乘津浦車赴京 
特約路透電 
[張家口電]  
　　據山西省薩拉齊消息蒙古拜索巴倫譯音）之瑞典美國敎士已逃抵此一間拜索巴倫附近一帶巳爲蒙匪所據中國農民均棄子女室家而逃蒙匪異常兇暴任意焚掠内蒙古包頭以西之大石台（譯音）巨鎭全爲所燬敎會未遭殃及蒙人之從庫倫政府者允加保護現信蒙匪將攻擊包頭及歸化城 
[北京電]  
　　現有師長多人電請袁總統嚴懲叛徒及炸彈犯引徐寳山遇害一事立說 
[北京電]  
　　袁總統巳着檢察廳寬待京津炸彈案拘獲之女子數人 
[北京電]  
　　聞熊希齡不日將由總統召回組織新内閣 
[成都電]  
　　英領事昨在古府巷（譯音）新租屋内開會慶祝英皇萬壽與會者甚衆 
[雲南府電]  
　　英領事署歡祝英皇萬壽與會官紳共有七國都督等員亦皆蒞止 
譯電 
[北京電]  
　英使朱邇典兹告假回國定於明日（五日）啟程該使離京後由日使伊集院爲公使團領袖 
[倫敦電]  
　　丹恩君已於今日（四日）啟程赴華就鹽政顧問之任 
[倫敦電]  
　　聞摩洛哥台土安海港大局殊形阽危山間各部落聚衆圍攻該鎭以拒西班牙通至唐其愛之大道交通已斷西班牙援軍巳行抵克太地方並有巡洋艦三艘下椗台土安港内山民攻擊鎭外之平民日來每夜鎗聲不絶西政府遲遲設法對付民人頗爲焦急現料實因西班牙内閣起有風潮之故 
[倫敦電]  
　　今日（四日）特巴賽馬有女子一人趨入塲内突奪御馬之韁致瓊司君因而墮地受傷多處巳舁入醫院該女子則遍體受傷聞巳殞命 
[匈京電]  
　　反對黨議員台西君被告詆毁匈加利首相羅開斯君及指其妄用銀行家及其他會社所付之巨欵以運動政府之選舉日者開庭辯論承審員查明台西君無罪故巳開釋反對黨大爲歡騰内閣旋卽辭職 
今日（四日）國會開會時狂呼之聲不絶於耳反對黨各員皆醜詆首相及議長二人國務員亦反脣相稽卽有警察馳至勒令議員數人離院首相卒乃宣布辭職反對黨旋即離院怒斥議長爲懦夫爲兇犯云 
[柏林電]  
　　駐德英國大使戈斯誠君日者於署内開宴慶祝英皇萬壽曾舉觴爲德皇壽稱之爲英倫之友德皇亦舉觴爲英皇壽謂彼嘗親聆英皇英后口述此次蒞德無任感悅德國皇室及國民歡迎之情誼接待之虔誠英皇英后深爲感動此行巳大有效益且列强經種種困難之後正圖休息而英德兩國亦在同心協力維持歐洲和平之際乃能有緣抵德時機之美無逾於此云 
[倫敦電]  
　　愛爾蘭培爾法斯特扣留之來福鎗共二千枝乃外國所製最新式者稅關稽查員因箱面字樣可疑啟封視之此項軍械實則並未抄没如係按法運與愛爾蘭之人則稅關且無扣留之權今因封面字樣不符且未書明受領人之名故暫爲扣留培爾法斯特之人聞此消息殊爲驚詫現信當道已探得關於運輸之消息 
[柏林電]  
　　德政府巳覆告美國國務卿白乃安君贊成維持世界和平主義惟請續示詳細辦法 
[柏林電]  
　　巴爾幹各邦首相定期六月七日在薩洛里卡聚集然後赴俄京會議由俄國外務部大臣主持會務以便重訂新約維持諸邦聨盟惟塞布兩國雖經俄國忠告目下仍在準備戰事 
[巴黎電]  
　　法國外務部大臣闢匈君今日舉行巴爾幹經濟大會開幕禮該會將調停因戰爭發生之各問題該大臣歡迎各代表時宣稱深望該會得以增進各邦及列强之經濟利益該會巳展期本月九號開議 
[倫敦電]  
　　據奧京消息布國内閣因關於對塞問題意見不合業巳辭職惟逹萊夫博士由倫敦抵國之前不致發生風潮 
[薩洛里卡電]  
　　希布兩國巳商定中立區域以免兩 
 
 
 

Page 3

 
 
　　國軍隊續起衝突 
要聞一 
[緬甸與雲南之國境問題（北京特約訪員一葉子）]  
　　英人占領片馬自二月以來屢接有報告而猶未能悉其眞相又中國官吏在該地取如何之熊度亦不得而知此事在英國派伊奧尼亞半官報本月十四日所載其論如左緬甸與我國雲南之邊境大抵依（薩爾温）分水嶺即應在（薩爾温）（伊拉懷的）兩流域間之山頂此議於數年前中國亦有言之者惟因其地爲人跡稀少之荒野故猶未實地爲之　定平心論之該境界線應未爲中國政府所否認也惟自中國革命以來中政府之權威掃地以盡而邊境官吏得隨意爲行動例如雲南四川兩省官吏曾侵入於薩爾温分水界以西之（馬路）地方該地屬於英領境内該官吏即在其地建設永久之兵營此明明有悖於國際義務縱有中央政府警告之亦絶無顧忌英人不得巳遂自緬甸派出一小軍隊矣邇來數週間自緬甸所派之英兵與華兵嘗屢有衝突云 
　　華兵每與英兵衝突則爲英兵所擊退而地方番族頗願托庇於英兵保護之下欣然予英兵以助力英人决不但以擊退華兵爲滿意自非完全劃線不能防止華兵之侵入故境界之劃定實爲目下之急務今後甚望置設兩國境界劃定委員從事勘劃以與北京政府交涉焉 
　　境界劃定且須地方官自知其責任其間不有所措置恐現時之紛擾將長此不已也 
　　不甯惟是境界線非他即薩爾温分水嶺也關於往年之記錄尤不可不終始主持之云云英紙之主張蓋如此 
　　據以上所述則在片馬附近苟依然不劃定兩國之境則英人必全然主張其所自爲認定者我民國方面無論爲該省都督或邊境官吏苟不爲實地查踏明晰劃定界線是使外人於人跡罕到之荒野自由侵入有疆寄之責者遲遲焉而不速定界限是不但緣此而侵蝕領土且恐生無限之葛藤也 
[衆議院之兩大質問書]  
（一）郭同等質問孫黄案略云共和國家所恃以立國者在法律凡爲國民均有服從法律之義務其有畔乎此或破壞乎此者則國家之蟊賊在總攬政權者有統一國權維持治安之責所宜據法以懲究之者也廼者各報所載孫文黄興等在南中鼓吹第二次革命電傳口說直言不諱密派黨徒謀勾軍將人證具在逆蹟昭彰他如宋案本司法範圍内事審判未决誰敢任意　誣彼則通電斷言係政府所爲是破壞司法之獨立關於宋案交涉及搜檢証據除司法官外程都督應民政長在職務上有呈報政府之責而非他人所能代謀彼則豫擬電稿强令拍發是干豫行政之職權大借欵案認否權在國會除國民代表外凡人對此祗有陳述意見請願國會之權彼則長電數十遍布國中輒言誓不承認甚乃私電各國之政府　團乞外援以干預國政是妨害立法機關之職務其他種種謀逆事蹟報紙所傳雖不可盡信而按之事實皆出有因此孫文黄興等之罪狀也粤贛湘皖四都督謀叛傅聞雖各異辭然攷其近事皆增兵數倍廣購槍彈江西則陳師九江逼近鄂境湖南亦已出發下窺荆襄安徽廣東亦星夜備戰不遺餘力其他對政府之命令則百端拒抗對本省之政務則行動自由似聨邦之分土等割據之稱雄此粤贛湘皖等督之罪狀也叛徒陰謀方日進而未巳而其同黨王芝祥譚人鳳唐紹儀等又假調停之說電蠱國人之聽近聞王譚入都肆爲運動唐等亦將卽來夫政府果違法則監督在國會亂黨果違法則懲辦在政府蓋國家大事以法律爲解决非感情私利所能解决各報所載王芝祥等要求組織該本黨政黨内閣及不更調粤贛湘皖四都督等詞是否屬實姑勿具論唯孫黄及該四都督等旣爲叛國元兇王芝祥等又爲該叛同黨此等調停之來是否爲該叛掩飾罪狀或借以親近政府助長亂謀抑係假調停之名行個人之運動此等暗昩行蹤在法均所不赦並王芝祥前曾奉命署理九江鎭守使視事未久潛往上海跡亦可疑近復入都置重職於不顧擅離官守法所應究此王芝祥等之罪狀也此等大逆不道破壞國家之罪人政府自應按律懲究以肅法紀定國基乃政府任其横行坐視不究豈政府之力不足以懲亂耶抑將以沽譽耶古者律有議功議意之條豈今之所號爲共和元勳革命鉅子者皆可循例邀此寬典耶不然何以一稱偉人便可口含天憲也議員等懷疑莫决因據約法第十九條第九項具書質問希卽迅復提出者郭同連署者曾有瀾　陳光勳　王敬芳　張玉庚　王乃昌　鄭萬瞻　楊榮春　梁善濟　蕭晋榮許植材　劉澤龍　梅光遠　胡汝霖　葛　莊　李國珍　丁廷謇　范熙壬　覃壽恭　王　樞　梁文淵　陳國祥　王廷弼　張善與　陳邦爕　陳　義　蔣鳳梧　董增儒　孫光圻　余紹琴　畢維垣　侯延爽　廖希賢　虞廷愷　孟昭漢王蔭棠　康士鐸　劉景烈　李慶芳　郭桂芬　任曜墀 
[（二）董增儒等質問徐寳山案]  
　　略云查大總統五月二十六日命令對於第二軍軍長徐寳山被害一案撫卹雖云周至措置未免失宜本員籍隸淮南關係最切心所謂危不敢容忍爰據約法第十九條提出質問應請國務總理卽日分别答覆 
　　一此案未發生前南方各處私運軍械擅調軍隊紛紛見諸事實政府何以若罔聞知致使破壞之徒肆行無忌此應質問者一 
　　一二十六日命令有近日因破壞之徒時往煽動該軍長搜查破獲已有數起等語足見政府於事前已有所知何以不將破獲之案明白宣布按法懲辦以警兇逆是該軍長之被害實政府姑息養奸之過前次破獲數起之案政府究竟如何辦理此應 
[質問者二]  
　　一暗殺之風日甚一日長此以往人人自危軍人有武裝自衛尚且慘遭不測社會秩序何能維持平民生命安望保全政府對於以後防範究竟如何此應質問者三 
　　一譚人鳳爲長江巡閱使揚州屬於該使職權範圍之内該使平日不盡心職守迨徐事發後尚復逗留都下延不赴任政府對於溺職之官如何處分此應質問者四提出者董增儒連署者汪秉忠　張鶴第　邵長榮　謝翊元董繼昌　朱繼之　吳　涑　陳士髦　凌文淵　徐蘭墅　曾有瀾 
[中日改訂滿韓通商條約]  
滿韓通商由來已久邇年鐵路交通滿韓貿易日見發逹鴨綠江一帶爲中日通商之咽喉日本貨物渡江而西者殆難勝計其應納稅額日政府久擬更加修訂低减稅率以便貿易今以中日互倡親陸改訂商約之際特電飭駐京伊集院公使向中國外交部交涉約遂告成兹述其始末於下 
　　（甲）滿韓關稅日俄戰後朝鮮歸日本保護日本與中國締結滿洲善後條約其附屬條約第十一條約定滿韓國境貿易雙方互興最惠國之特遇而已至於關稅問題則毫未言及而日本政府援中俄伊犁條約及東清鐵路條約爲例要求歐洲出入貨物應减收正稅三分之一且主張滿韓國境一百里間應行無稅貿易之事屢經中政府駁斥此次伊集院公使再行交涉遂解决此懸案得逹夙願 
　　（乙）鐵路貨稅中政府遵照各國之國際條約徵收貨稅故滿洲出入貨物經理由東清鐵路者必减收正稅三分之一其由安奉鐵路者則繳收正稅之全額因此日本大爲不平屢向安東海關提出抗議此次修訂條約遂准照東華鐵路之例亦得减收正稅三分之一 
（丙）無稅貿易俄政府以中俄國境一百里爲無稅貿易其於俄國有損無益已將一百里無稅貿易之特權自行取銷故日本不能復效俄國之尤以求一百里無稅貿易之權然以伊集院公使於此一端要求甚力經外交部嚴行拒絶因此次修訂條約之結果特准鴨綠江兩岸二里間彼我旅客携帶物品一律免稅而已 
雜評一（）無名 
[大王廟之捷]  
　　前有大王廟之敗今有大王廟之捷與蒙匪對壘尚不至全無把握雖然蒙匪固如流寇勝之於彼無損此擊彼竄而古包頭又大焚掠矣 
[亂黨之機關]  
　　暗殺之機關幾於無地蔑有北京也天津也湖北也南京也浙江也上海也有一緊要之地卽有一機關然而有一機關卽有一破獲自守者之多歟密探之能歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京大學風潮聲中之敎育部]  
北京大學自二十八日風潮　起勒令校長何燏時親冩辭職證據後何校長卽於二十九日至敎育部呈報三十日敎育部令下何校長遂復來校發布部令將爲首之賈德潤林肇煌秦汝翼許元瀚張瑞春洪宗淵許之鐵宋黻八人開除學生等見此布告聲勢洶洶有謂何燏時旣允辭職自非本校校長爲何能發布命令我輩自應開全體大會質問是時方將午膳卽於食堂前後遍貼告白並於牌示之下貼一紙帖大書本校已無校長定於飯後開會其時學長胡仁源出阻不聽竟於十二鐘摇鈴聚衆并於各齋舍内强拉他學生蜂擁至第一講堂將鐵鎖擊斷開會宣言禁止傍聽俄而學生數十人直往校長室交涉是時學生舉動激烈鼓掌叫號聲言非用武力解决不可當由巡警二十名來校保衛學生旣不得逞責問巡警爲何干涉校内之事飭令退出巡警不聽該生等退至第一講堂演說片刻率同到會全數學生復至校長室是時有踢院門者有推巡警者言語嘈雜聞者莫辨而巡警始終未退學生卒莫能入卽復退至第一講堂但見有數人抱守第一講堂門口令到會者簽名畢輒排隊出校蓋將往訴於敎育部也當摇鈴開會時學生中有至各舍監處聲明反對者有聲明不與聞者有至敎務處請假他出者並有至會計處支取存資往天津者紛紛不一此係十二時至二時在校内之實在現狀也諸生等旣至敎育部求見董次長次長令其推舉代表以便接見諸生不應及至四鐘董次長將回寓時諸生等復堅求見董次長答以諸在若有正當事由自可舉數人爲代表若不舉代表人多言雜何能與諸生接談云云諸生仍堅持不應董次長遂去當時諸生相視無言旣復議善後之方由爲首者要求同去之人如不逹目的不許解散一面卽遣數人出校將衣服等件載數車而往還宿於敎育部之大院焉兹將敎育部所頒各訓令附錄如下 
[訓令一]  
　　據該校校長呈報該校預科學生聚衆脅迫情形殊深駭異該校預科二三年級學生自上年以來屢生事端本部一再優容原冀各自返省育爲有用之才乃該生等竟不知悛改輒復藉端生事校風如此殊堪浩歎該校此次分科招生原係遵照部定辦法業由該校剴切布告該預科二三年級學生不明原委儘可陳請校長詳細宣示乃　聚衆要挾爲種種無理之舉動似此目無法紀若不嚴加懲戒何以端士習而振學風所有此次滋事各生應由該校長查明爲首之人立即斥退其餘實係被脅者應飭令遵守校規照常上課倘再有不遵約束破壞秩序情事雖全級開除亦所不恤該校長務即遵照辨理毋稍瞻徇並督率各職員隨時考察實力整頓是爲至要此令（五月二十九日） 
[訓令二]  
　　前據該校長呈報預科學生聚衆脅迫各節當卽指令該校長查明爲首之人立即斥退其餘被脅者仍飭令照常上課在案乃日昨午後該預科學生聚衆二百餘人擁至本部大門之内演說拍掌肆無忌憚似此舉動竞置學校管理規程於不顧尚復成何事體此次滋擾情形除該校查明斥退之學生外餘多脅從附和之人現在學生等業經回校應由該校長將斥退諸生勒令出堂一面剴切訓勉其餘各生恪遵約束卽日安心上課倘有不遵約束及先時未因事請假至火曜日仍不上課者即由該校長查明斥退是爲至要此令（五月三十一日） 
[訓令三]  
　　學校管理規程本部曾於元年九月間訂定公布凡爲學生皆當服從此項規則未有學生違悖規則而可不加懲戒者也北京大學預科學生自上年以來每有少數不守校規之輩疊次迫脅同學滋生事端該校一再優容原冀其各自返省不意該生等不知悛改遂使校風日益敗壞此次該校下學年分科招生於未遵照大學規程辦理之各班預科畢業生規定應行入學試騐確係奉部令並無不合該生等竟敢聚衆要挾爲種種無理之舉動前由該大學校長呈報到部當經本部指令該校長查明爲首之人立卽斥退其餘被脅者仍飭令遵守校規照常上課本部對於諸生但使情有可原固無不曲予成全也乃旣被斥退之學生八人復敢違抗命令迫脅同學二百餘人擁至本部大門之内大聲演說任意拍掌經本部員役詢問始以請見次長爲辭當卽令其推舉代表以便接見該生等竟不肯推舉代表必欲要求本部次長於人聲嘈雜之中相對立談試問學生請見本部長官應否有如此舉動苟非恃衆要挾其意何居及至本部次長於下午散署時面告該生等令舉代表該生等仍不遵依乃至盤踞公署通宵逹旦疊由本部員司及該校職員勸令回校均不見聽輒復口出要挾之詞肆無忌憚試問諸生種種行爲有不違背校長管理規程者乎諸生須知學生在校當以勤修學業遵從規則爲本務縱或一時誤聽迫脅之言蹈於非禮及時悔悟改過非難且似此集衆紛擾旣違該生等求學之初心亦自失學生現時之身分爲此愷切訓導凡未經該校斥退之學生務各恪守校規安心向學毋再爲非禮之言所惑是爲至要此令（五月三十一日） 
[副總統對於岑譚調和主張之態度]  
　　岑雲階寄居滬上與諸偉人頗稱親密自奉委任漢粤川督辦後有人曾勸其招募　路巡防營及衛隊數千人來鄂西林鑒於譚石屏接督辦任時曾帶湘兵二千餘至漢被黎副總統阻攔不准登岸卒撤回湘現在尺路未修無所用其巡防且因鄂路協會迭電拒絶招兵而自亦不願接任此事遂未允所請遷延至南北問題發生岑與李譚諸人聨電調和大總統有召共晋京之意遂與章太炎李仲仙諸人來鄂借黎副總統爲調停之樞紐詎到鄂旬日與黎公晤談數次不惟聨絡無效卽調和亦并無望致章李諸人皆飄然而去而岑氏所進調和策又爲政府與三黨所不願岑氏憤甚遂有敎訓總統好自爲之之電聞渠與黎公商議調和條件曾有北兵即日退離武穴不撤換柏李二督二事黎公初已含糊答應迨政府提出對於江西三條件（即九江設鎭撫使罷蔡陳兵柄贛省賦稅由中央支配三事）後黎卽與岑言中央對於此事已極讓步如江西猶執迷不悟則難免不撤換且云贛軍並無退意北軍萬難先退岑之主張與黎適相反彼此頗起爭論越日岑於漢口租界中鐵路公所設讌請黎公並各領事擬再商議黎公初曾允到嗣因有人力阻止未果岑益憤懣　於上月二十六日突然起程返滬時公所人員一無所知者岑登舟後始請會辦詹天佑至舟中交以督辦關防囑其轉報彼巳解職並云大局若不糜爛則後會有期言外不勝懊惱云 
[譚人鳳]  
　　君於二十九日由京到漢渠對人言此次出京時謁袁總統袁言對於調和事件巳疑團盡釋卽京津拿獲之暗殺團多人亦知非黄克强主使南下北兵不日必可調回至趙智菴之到案與否須聽其自主不便干涉又彼此撤兵各條件須與黎副總統商酌再行定奪云云故渠赶乘快車至漢冀與岑李諸君會合謁副總統婉商撤兵條件不圖岑李等巳先期啟行乃自謁見黎副總統提出條件多欵如民選省長亦拉攏在内長篇大論黎公極不耐聽云中央前日提出之三條件贛肯承認則有調和可言再議處分皖事安置偉人否則北兵萬不能撤談至此譚大聲抗爭黎亦艴然謂共和年餘我湖北已無月不在戒嚴之中孰主破壞婦孺皆知某某如欲顧全名譽吾將請中央給資任其出洋若仍敷衍下台不三數月必又陷大局於危險矣譚見談判無效遂拂衣逕去三十日晚即乘輪赴滬云 
湘省風潮一束 
[張漢英搗毁女校]  
　　張漢英女士前次與女國民總會爭民國烈士祠携帶手鎗在該詞大肆咆哮其轇轕迄今未了各界以張恃該祠發起人之名無理取閙且事後又以被奪票紋五百兩金表一個誣女祠董及女國民會尤爲行同無賴張雖因而受傷迄無人爲之抱公憤者張因此忿甚上月二十七日竟統率兇徒百餘人擁入黄泥墩三育女學校將該校什物搗毁無遺學生所有書籍鏡篋亦被擊壞隨又督率該兇徒等馳赴楠木廳染織工廠聲稱將該廠搗毁幸警衛聞信前往保護始悻悻而歸蓋三育女校與染織工廠皆女國民會所辦彼欲報復該會故有此舉動云 
[桐灣匪黨與防營交戰]  
　　黔陽縣屬桐灣爲辰黔溆三縣交界要隘山川險峻爲盜賊淵藪擄掠搶刦無所不至被刦者十居八九該處團紳曾呈請上官駐紥防營一哨以資鎭懾詎料該匪黨竟於日前與防營開戰防營人少勢孤反被刦去快鎗十餘枝殺傷四人駐黔防營遂遣人四出緝捕拿獲數名判决正法餘黨始行四散逃匿刻巳呈報來省矣 
[武崗飢民大閙法院公所]  
　　武崗人民强悍好勇鬥狠去歲收成歉薄邇來荒象巳成榖米價值日益騰貴甚至市面無從購辦一般貧民聚集兹閙該邑士紳等請行政廳出示平糶又被人阻止不得實行於是地方痞黨　集縣城肆意滋閙日昨竟將地方法院毁搶一空並焚燒學堂公所民居亦搗毁數家營警無力彈壓秩序因之大亂該邑知事昨特電呈都督及各司請示辦法以維秩序矣 
[瀘溪煙民搗毁行政廳]  
　　瀘溪縣知事熊封以該邑禁煙分所奉前民政司令取銷禁煙事宜劃歸行政廳兼理該知事聞該邑烟溪一帶尚有吃食洋煙並栽種烟苗者親赴該處勸產禁種一般種烟土民聚集叢毆幸帶有土著小隊一排未遭烟民毒手比即回廳又經煙民將該廳搗毁逼逃回省臨下河時人民轟聚呼毆幸有該邑回省銷差營長蕭君　秋極力保護始獲出險該知事日昨到省將各項情由面呈内務司該司長許卽另委幹員前赴清查究辦兇犯矣 
粤西對待中央之面面觀 
[陸都督]  
　　陸氏自任提督以迄獨立爲都督一切重要事件皆惟李開侁（前太平思順道）林紹斐（前龍州同知）之言是聽林在陸督左右總司機要（充秘書長參謀長對汎督辦各差）故陸氏以擁戴中央爲宗旨對於各政黨無所偏附宋案借欵之惡潮起贛粤湘皖各省致電聨絡陸極端反對以南北分裂爲慮巳分電婉却云 
[龍濟光兄弟]  
　　龍濟光由粤移鎭廣西軍久駐梧州與乃兄龍覲光軍聨爲一氣且其駐地實占通省形勝（覲光一軍屯潯寳扼左右江之吭）有欲極意聨絡者而龍濟光堅强不屈云我軍駐此養精蓄銳專候中央命令調遣雖有人恨不排之他去然卒畏其勢力而無如何 
[劉軍統]  
　　廣西民黨之手握重兵者爲第五巡防軍統劉古香一人自被簡田南道觀察使延不赴任謂觀察使之制乃吾黨反對陸以此缺薦任我者實欲解我兵柄也我不願承乏自宋案借欵風潮起情益憤激現某黨支分部全賴此軍以壯聲勢 
[各軍統]  
　　此外如第一師長陳炳昆係陸之心腹將領第二師長譚浩明爲陸之至戚相隨最久第四巡防軍統領宋安樞水師第一軍統領陳凱皆助都督以擁戴中央者也對於宋案借欵甚形淡漠毫不在意黄愛存旅長雖係國民黨員所部僅陸軍兩標非其經手練成感情未洽第二水師統領李立廷本綠林之魁易受人嗾使者（光緒戊戌年下鬱林之陸川興業北流三城梧州容縣一城其指揮渠首卽李立廷也後敗逃海外今則統領矣）以上二人對中央如何意見則未可知也 
[蘇議會主張聨合會暫時解散之卓見]  
　　江蘇省議會議員潘實坤日昨提出省議會聨合會應由省會電告中央聲明暫時解散案略謂本月國務院効電聲稱省議會無自由聨合會發生會長之餘地該聨合會應由都督民政長依法解散等語查聨合會之設立各省有共同目的必須請願於國會及政府之時則各省不可不特設聨合會國務院所稱永無發生餘地實有誤謬之處今本省雖因地點不合宣告出會亦不得不向國務院聲明者也惟此次聨合會其舉動乖謬日處於違法侵權地步在法筆上有當然解散之理試略舉之第一聨合會之行動違反各省議會之意思也聨合會旣以省議會之意思爲意思則一切行動當先訊問各省今乃絶不商量忽遷地於上海忽上書英法各國政府忽自行電斥中央忽任意請願國會彼湖北省議會宣告出會時聨合會代表竟忍通電唾罵不遺餘力代表省議會之意思者果宜出此耶此在法律上急宜散者一也第二聨合會之行動違反省議會聨合之名義也蓋所謂省議會聨合會者必全國二十餘行省完全聨合始得稱之若僅數省聨合則當稱某省與某省聨合會决不能濫用全體名義此次各省聨合到會者寥寥無幾出會者巳陸續聲明而該會代表通電各處仍用省議會聨合名義顯係名實不符此在法律上急宜解散者又一也查名稱目的爲法人成立之要素二者缺一斷無存在之理由至國務院所稱省議會無自由聨合之餘地者亦屬誤謬殊甚蓋此次聨合會之應行解散由各代表任意行動違法侵權之故並非省議會永久不可聨合也倘各省因此而無集會結社之權豈約法之所許乎爲此請將聨合會暫時解散及將來各省有共同目的必須隨時集合之理由電知中央並通告各省要求同意是否有當請提前付衆公决附擬致大總統及參衆兩院電大總統國務院參衆兩院鑒省議會聨合會因違反各省議會意思致名稱不合目的無定依法當暫時解散惟國務院効電稱省議會無自由聨合餘地實與約法有背合亟聲明江蘇省議會擬致各省議會電各省議會鑒聨合會因違反省議會意思致名稱不合目的無定依法當暫時解散惟國務院効電稱省議會無自由聨合餘地實與約法有背將來各省有共同目的仍當隨時聨合合亟聲明江蘇省議會 
地方通信蘇州 
[籌議改編水警情形]  
　　蘇省水師改組水上警察總廳巳于六月一號開辦兹悉此事現由總廳長盧鹿平君與第二廳長李英石君會商各統領等籌劃改編辦法聞已議定統領改爲水上警察專署長管帶改爲第一二三四五分署長淺水兵艦統帶改爲總艦長飛划統領改爲游巡隊總隊長飛划管帶改爲第一二三四五分隊長督隊官改爲一級巡官正隊官改爲二級巡官副隊官改爲三級巡官隊長改爲巡員舵工改爲一級巡士頭工炮兵改爲二級巡士槳兵改爲三級巡士薪俸一項統領管帶均照舊數一級巡官月支五十元二級巡官月支四十元三級巡官月支廿四元巡員月支十八元兵士等均仍照原額聞須陽曆七月方可照水警章程辦理云 
松江 
[松郡未雨綢繆之一斑]  
　　松地連日自華亭謝知事水師沈統領諄戒各機關力持鎭靜市廛晏然不致亂及秩序詎本月二號夜府南聞有槍聲三號夜城東南隅馬王廟一帶又聞槍聲且似有流彈在空中飛駛者沈警務長得信立派幹警馳往根查該處卽東校場曠僻之區荒園廢圃莫可蹤跡四號夜各機關電話絡繹更現戒備之象（沈統領密告警局有今夜萬一有警先閉西城門之說）一時警局水師營縣署小隊均完全警備當局者嚴守秘密聞西灘到有狀類梟匪之船二三十號警局前往干涉彼等稱避雨來此不肯開駛一說謂陸軍步隊兩營有裁併消息軍心惶惶起此恐慌緣該軍卽前清時正副兩營湘籍居多後李占椿蒞任江西人又補入大半光復時編爲步隊松軍分府裁撤奉都督令暫歸沈統領節制近復改歸第三師蘇旅長謙管轄自蘇旅長點驗接管後有兩營裁併一營之說復因近日水師月餉巳發該軍月餉須由省中賚來各兵士遂紛結團體要求殷譚兩營長晉省轉請長官一卽日發餉（向來一月也）二不裁併聲勢汹汹謂本日待兩營長回來視何言語作何對付一時聞此消息故戒備周密幸至天明寂靜無聲云 
[縣議會爭執縣公費議决權]  
　　華亭縣議事會日昨函致江蘇省議會云接縣知事公函内開奉省長訓令各縣行政征收巡警等費業經本公署規定列入預算咨部提交國會及省議會核議非縣會職權以内應議之事項經歷國會省議會之議决案尤非縣議會所能變更縣行政官廳應提出預算交縣議會核議者以縣制第五章縣財政爲斷指令遵照辦理函請查照等因據此查臨時省議會議决案各縣行政費支出額視事務之繁簡及本縣歲入之多寡由縣議會議决之又本省第十七期公報載都督通令各縣行政等費應交縣議會議決又第卅二期公報解釋寳山縣辦理决算之指令有此項開支仍須實報實銷並非含有包辦性質如何支配或有餘或不敷在縣會旣處於監督之地位自應有通過之責任各等語尋繹府令意旨是凡本縣行政費出入均應編製豫算提交議決本無疑義今省長徇寳山縣知事之請忽有此三種經費無庸交議之訓令不特與迭次府令顯相抵觸且於省議會議决案擅自變更况以六十縣之預算附册旣繁且賾概由貴會核議恐檢查容有難周用特肅函請示究竟此項預算附册是否仍遵省議會議决案旣迭次府令辦理之處仰祈貴會俯賜核示並咨請省長取消訓令以使遵行 
[丹陽商團公會來函]  
　　頃閱六月二號貴報第二張内載明敝會向都督府請領子彈等情敝會並無此事刻查敝商各團亦均無提議者請卽更正以免濛混 
雜評二 
[取消聨合會問題]  
　　省議會聨合會不過爲各省議會討論同一關係事件之地故聨合會之代表祇能發抒本省議會之意思不能於本省議會意思外而别有所主張蓋聨合會不能謂省議會外獨立之機關聨合會代表卽不能謂省議員外别取得一種資格而有發抒獨立意思之權利苟代表而背於此義者本省議會當然有撤銷其代表名義之權若各省議會盡能實行此權則聨合會不解散而解散各省會勉之 
[縣公費議决權問題]  
　　江蘇各縣行政公費之總數與標準本爲省議會所議决現在各縣議會所核議者不過對於縣知事開支公費之細目此項細目自知事以下辛俸以及膳食什用之微煩瑣已甚如歸省會議决誠有如華亭縣會所謂核查難周者且巡警費一項多數取給於地方省中並未完全担任以縣費之支出而謂縣會無議决之權宜乎華亭縣會之不平也（我） 
[大學生之風潮]  
　　嗚呼大學生誤矣敎育不良可要求也管理不職可要求也乃必以罷考爲前提以拒何留嚴爲歸朿開會演說喧聚公門曾是固執不化之一至於此乎而適予人以口實矣 
　　雖然敎育部而必以巡警爲防衛利器是又不知置學生於何等矣夫以學生爲全國青年之模型大學生之階級又高出於全國學生而上其爲人所待遇者乃一至於此不亦大可哀哉 
[張漢英之能力]  
　　夫所貴乎女權之發逹者爲其道德之崇高技能之增進耳初非以鬭力相炫尚用武爲本能也今者三湘七澤間女權膨脹一日千里前有搗毁報館之唐羣英後有搗毁女校之張漢英 
　　記者曰張漢英其亦聞唐羣英之風而繼起者乎然而糾合娘子軍背城借一攘臂重來是又高於唐羣英一等（萍） 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞八誌一起卽滅之亂事 
[示禁工人立黨]  
　　製造局出示云本年六月初一日奉陸軍部印電開匪首徐企文等謀佔製造局當被擊散業經通飭緝拿盡法懲治惟查該匪首前曾自託工黨領袖到處勾結該局工人雖素明大義者多而風聞有一部分仍復另行組織黨會以相應和現在該匪首逆迹已經暴露則凡有稍涉工黨名義者自應一律解散以免嫌疑且該局隸屬本部全廠工人均屬軍隊性質軍人結黨本有嚴禁自不得仍留黨會名目甘蹈嫌疑爲此電令該督理卽便明白宣示全體工匠務各安心工作毋得稍涉歧途本部有厚望焉等因奉此查本局直隸陸軍部全體人屬皆具有軍人性質此次徐企文以工黨名義四處勾結本督理亦早有所聞現奉部電風聞仍有一部分另行組織黨曾以相應和想本局在公人等素明大義必不致糊塗仍蹈嫌疑致干法紀惟查本局在公人屬有已設之製造工人維持會製造工人同盟會以及前入徐企文之工黨曁加入别項各黨會者其已立專會自應即日解散加入黨會亦應即日取銷以後本局在公人屬永遠禁止再立黨會及加入别項黨會以免嫌疑本督理不追旣往但禁將來除電復陸軍部外爲此出示嚴諭仰本局在公人屬一體知悉自示之後如再有執迷不悟私立黨會及加入别項黨會者一經覺察重則從嚴呈請部示核辦輕亦立卽革除不稍寬貸其各懍遵毋違切切特示 
[徐梅卿之舐犢]  
　　攻刦製造局匪首徐企文自上月二十八夜就擒後聞乃父徐梅卿曾於三十一號用工黨全體名羲拍發一電云北北京國務院轉大總統鑒二十八晚匪攻製造局時將工黨首領徐企文誤拘禁押局内請派委南下會同審訊以重人道 
[陳督理愼選稽查員]  
　　製造局陳督理以本局各廠已於五號一律開工雖經分給各工匠五色袖章並飭各門崗警嚴加查察仍仍恐工人衆多或多或有匪徒乘間混入茲查有本局局外巡查員廖懋德楊萬和二員在局年久熟悉廠務堪以委令在局門嚴加查倘無袖章之人槪行阻止並令分赴各廠隨時密查以防匪徒混入業於昨日諭令廖楊二員認眞辦理矣 
[製造局添兵防護]  
　　陸軍六十一團陳長近以謡言復生防範宜嚴特將原駐龍華之本團第三營兵士於昨日午前抽調一連添駐製造局以厚兵力 
[浦江之防備]  
　　駐泊製造局浦面之虎威兵輪自前晚聞有謡言之後卽向製造局添領槍彈一千顆並請加發煤斤二餘噸日夜升火預備剿匪一面放下舢板划船四艘飭令兵士帶械在浦江遊巡所有南黄浦往來商船則由海軍司令處飭派小輪禁阻夜行並不准在製造局浦灘停泊 
[租界偵查匪蹤]  
　　英美總巡卜羅斯君以匪黨徐企文等圖攻滬南製造局一案業經當道拿獲多人除將叛兵正法外徐已解往北京陸軍部訊辦事雖平定謡言迄仍未息查滬北公共租界五方雜處匪徒尤易匿跡且該匪等曾在租界内設有機關部數處雖經派探查察未獲實據而串謀之張堯卿柳人寰等又在逃未獲亟應嚴密巡防除飭包探至内地偵察外昨又遴選幹探數名至車站輪埠分投偵緝如有形跡可疑之人許即拘究以杜匪患 
[嚴防梟匪來滬]  
　　混成旅李旅長以前晚（卽三號）本埠又起謡言幸由各機關預爲嚴防得以安靖惟查松江迤西一帶素爲梟匪出没之處深慮乘機來滬勾串搶刦特於前日密令鈞和兵輪董仲發管帶備足子彈於是日午後六時由滬駛赴松江迤西一帶嚴密梭巡以懾匪膽 
[防守亦是職務]  
　　商團公會昨日通告各商號云敬布者前因匪徒滋事幸卽剿除而謡諑仍未稍息防務尤應加嚴商團有保護地方之責連同各團員晝夜出防備嘗辛苦營勩卓著地方人民贊美之詞溢於言表惟念各該員均有正當營業今爲防務過於宣勞令人深爲抱歉本公會衡情酌理用特布告各商號經理先生嗣後店友如有擔任防務之員請以日間准其休息仍作爲在店營業論以示體恤蓋使各該員預養數時以備晚間守望之助於防務多一分精神卽地方少一分驚恐事關公益掬誠以告當蒙各商號共諒之也謹此通佈惟希公鑒 
[伶界商團之出防]  
　　伶界聨合會會長夏月珊近因謡言四起每於晚間營業畢事後督同伶界商團數十人排隊至公會聽令巡邏 
[三千元之奬賞]  
　　淞滬警廳穆廳長前請蘇都督給發洋三千元奬賞防護出力之區長區員曁長警人等業已由程都督允准照撥作正開支故穆廳長特於昨日午後四時在城外東區飭傳警備隊長周西眉第一區區長龔颺生第八區區長錢芝庭等會議分派辦法 
[八十元之酬勞]  
　　製造局陳督理以高昌廟巡警第八區區長錢允祥每夜督領長警認眞梭巡自應先行奬賞故於昨日備洋八十元送請穆警廳長轉贈錢君以示鼓勵所有該區員區長警應俟事平後查明履歷彚案請奬 
[四十二元之分派]  
　　李旅長查得第一團第二營各兵士於匪徒攻刧製造局時防護地方甚爲出力昨特賞洋四十二元卽由該營楊營長派給第五連洋十元六七兩連各洋九元第八連洋八元八連兵士毛有勝拾槍有功給洋三元護兵馬夫等合賞洋三元 
宋案今日觀 
[移轉管轄之作罷]  
　　上海地方審檢兩廳辦理宋 
案正在進行突有暴徒攻擊製造局之事發生京師檢察總廳對於宋案恐有危險曾請大理院移轉管轄解京訊判現因接准上海地方審檢廳電稱五月三十日開庭平安無事故將移轉管轄一層移文大理院請予取消昨已電令上海地方廳仍將宋案繼續進行矣 
[呈送原告抗告書]  
　　地方檢察廳長蔡季平君現准同級審判廳片開案據原告宋方氏代訴人律師金泯瀾高朔不服本廳口頭决定提狀抗告前來查各級審判廳試辦章程第六十條規定抗告手續應由原檢察廳移送上級檢察廳爲特添附意見書并原告狀及關係於抗告之檢察廳起訴書原本及是案開庭筆錄抄本一併移送請卽遵照試辦章程第一百十二條規定迅予申送等因蔡廳長已將送到意見書一紙原告抗告狀二紙檢察廳起訴書一本開庭筆錄一本依據試辦章程於日昨備文呈送高等檢察總廳核辦矣 
[陳福民挽留蔡廳長]  
　　地方檢察廳長蔡季平君電呈高等檢察廳請求辭職巳兩誌前報兹悉高等廳陳福民廳長以滬廳辦理宋案正在進行業巳函請蔡君勉爲其難勿萌退志未識蔡廳長能勉承其意否 
[捕房協傳黄克强三誌]  
　　黄克强君因被北京炸彈案牽涉由京師地方廳移請上海地方檢察廳長轉致交涉使飭知公共公廨關讞員飭傳一事巳兩誌本報兹悉此項傳單係屬刑事性質應歸捕房往傳故公廨發出後卽由駐廨捕頭惠勒君飭捕送往領事團領袖比總領事薛佛特君處聞已於前日晨間由該領事簽字現因北京證據尚未到滬故暫緩由捕房往傳開庭日期尚難豫决 
[鞏華製革廠急待維持]  
工商部致上海總商會電云迭據鞏華革廠呈稱革廠抵押通商銀行五會到期勢必拍賣請電商會將革廠地產房屋機器歸商會盤售清理各欠速與銀行商酌辦理免至拍賣等語查該廠製品較佳若至破產不無可惜該商會能否設法維持或可清理速籌辦法電復並轉知該廠工商部東 
[嚴局長注意販土售烟]  
　　上海禁烟局長嚴君昨日具呈上海縣吳知事云爲呈請事竊維鴉片流毒垂數百年弱種貧國莫此爲甚及今而謀挽救之術自以禁絶鴉片爲第一義顧吾國自厲行烟禁以來調查不謂不周懲戒不謂不力而煙窟猶未廓清者無他一由於洋土來源未絶囤積甚多轉輾流行充塞内地一由於各地辦理烟案每多避重就輕薄罰了事致無儆懼凡此二者一則關涉約章雖經外交部現與英使磋商廢約尚非刻日所可奏功一則視地方行政爲轉移果能嚴厲進行則見效自可立待查上海一隅罌粟根苗素不栽種而城廂各土膏店早經本局勒令閉歇無餘所慮者窮鄕僻壤暗室深宵半榻横陳一燈供客尚未能絶跡耳揆厥由來多在罰金可以贖罪每見同一某甲今日以納金贖罪明日又以犯罪逮捕矣蓋若輩沉溺是間或因體質素弱非此不足以保身或因怠惰性成舍此又無所營業罔知悔悟甘蹈刑章似非窮治其罪禁錮其身雖日事調查亦無益也邇來各地方財政支絀每藉罰欵爲挹注犯罪者略解囊金卽逃法網毫無顧忌職是之由竊以爲值此功令森嚴之際不得不作懲一儆百之謀凡吸食鴉片及收藏烟具者情節較輕不妨准其分别折贖尤應送交醫院勒限戒絶其販土售烟等人應按照新刑律執行不准折贖若是則懾於身體之不自由諒不致再有甘心嘗試者矣一面再行交涉廢約收燬存土則百餘年之毒種或可肅清於一旦歟管窺之見是否有當相應呈請知事俯賜鑒核倘荷採擇並希轉呈民政長函商高等審檢兩廳通令各屬一致進行實爲公便 
[吸煙人毋再觀望]  
　　禁煙局布告云照得本局辦理禁煙業於上年十二月遴員挨户調查吸烟人數並傳知領取執照如限戒絶在案迄今已逾五月苟知自愛者當已滌垢更新而前領執照未據該吸户遵繳到局以備查核除再派員按照烟籍逐户分查外合行布告爲此仰各吸户速將前領執照呈局繳銷如匿不交出經調查員查得尚在吸食定當拘送檢察廳按律重懲以爲故違禁令者戒再私藏煙具罪有專條爾商民人等如有此種器具與共留藏而致罹刑章何如繳避焚燬之爲得也愼毋觀望仰各遵照 
[禁煙調查員之標識]  
　　禁烟局長嚴濬宣君以假冐禁煙調查員在外詐擾最足貽人口實故又重定新章於昨日佈告略謂查禁烟一事本局長設法防維不厭詳愼乃不法行爲仍復時有所聞實堪痛恨兹復擬定辦法嗣後調查員出發時頒給臨時委任令載明係往某處某姓家協警查拿字樣並限日繳銷爲此通告闔邑人民知悉爾等如遇調查員到來調查果係確實不得違抗致干重咎如果該員不將委任令示明被查之户或漏未携帶證書及照片不符各情准由人民送局嚴辦仰各遵照 
[截留大帮拐匪]  
　　婦孺救濟會偵探員昨日協同江海關巡江吏在招商局廣利輪船上查獲廣東拐匪顏阿富同妻顏李氏及女拐匪羅阿水羅崔氏陳崔氏注羅氏梁趙氏蔣張氏王陳氏馮高氏姜陳氏雷林氏葉氏等並被拐男孩廿七名女孩十一口起獲行李衣服衣箱竹籃銀洋銅元等物一併解送地方檢察廳經蔡廳長立委葛檢察官提案預審顏等互相推諉一味狡賴葛君判令分别收押各物暫存男女各孩則帶入内廳分别拍照然後送往普育堂留養懸照出示召認 
[組織司法科辦事處]  
　　淞滬警察廳長穆杼齋君前因總廳設於閘北凡有南市各區警察分署移送司法科審理之案經過租界多所不便曾經擬定在第一區第一警察署内騰出房屋附設司法科辦事處以便隨時解審經紀前報兹因該區並無餘屋故由穆君擬定在該區附近租賃民房一所組織司法科辦事處並駐紥警備隊守衛隊俾便出防 
[初級廳範圍之收縮]  
　　南第一初級審檢廳前曾規定凡錢債訟案在三百元以上者概由地方廳主持辦理現奉法部頒到命令除煙犯之外以後如有關於四等有期徒刑及罰金在五百元以上一千元以下者均歸地方廳受理以故第一初級廳範圍收縮僅能受理瑣事矣 
[撤換看守所長]  
　　地方檢察廳長蔡季平君以第一看守所長謝鑫辦事　頇難期振作當將謝鑫撤差所遺看守所長一差派令本廳主簿苪鍾琦代理昨已備文呈明高等檢察廳並分行苪謝兩君遵照矣 
[留學生不給醫藥費]  
　　上海縣知事昨發第九十號布告云案奉江蘇省行政公署訓令第二千二百四十號内開敎育司案呈查江蘇省費留學日本學生給費方法令前經訂定公布在案兹於五月十四日准敎育部元電開現定留日學費帝國大學本科每月日幣四十二元此外各學校每月三十六元請飭司轉電駐日經理員遵照等因續經於删日電詢敎育部以留日生醫藥費應否一併規定乞電示飭遵去後旋准敎育部個電開删電悉醫藥費按舊章本包括學費之内可毋另列等因所有本省留學日本學生給費方法第一條應即改爲凡以江蘇省費留學日本者其給費額遵照部令分二種如左甲帝國大學本科肄業生每人每月學費日幣四十二元其他私立大學及各高等專門學校並帝國大學選科肄業生每人每月三十六元其第二條每人年給醫藥費日幣四十元十二字應即删去合行訓令各該縣知事即行查照公布此令等因到署奉此合行公布仰留學日本學生知照特此布告 
[擬訂地方警察暫行簡章]  
　　上海縣警察事務所呈縣知事文云爲擬章呈請核示事竊照上海地方警察前經奉文劃定各鄕區域設立警察所管轄辦理所有本所員記長警等職掌事宜業經擬章呈蒙核准轉奉省長指令遵行在案惟是各鄕警區有從商埠警察廳劃歸管轄者有爲本事務所設立開辦者若非訂定規章不足以督進行藉收劃一整齊之效兹由警務長參照省頒縣市鄕制警務暫行章程酌訂上海縣地方警察區制職務暫行簡章二十二條另繕一册備文呈請俯賜核定示遵以便頒發執行深爲公便附錄上海縣地方警察區制職務暫行簡章 
　　第一條上海警察除屬商埠權限劃歸淞滬警察廳管轄外其屬于地方警察名義者由上海縣警察事務所直接管轄之 
　　第二條上海縣警察現暫劃分六區以閔行鄕爲第一區北橋馬橋顓橋三鄕爲第二區曹行塘灣二鄕爲第三區漕河涇鄕爲第四區三林楊思陳行三鄕爲第五區高行陸行二鄕爲第六區 
　　第三條各區定名曰上海縣警察第幾區其各鄕合置一區者於首鄕設區外兼轄之鄕得分設警察派出所名曰上海縣警察第幾區派出所 
　　第四條各區設區員一員巡記一員長警偵探名額以區域之廣狹口之多寡支配之 
　　第五條各區派出所得設巡警一排以上二排以下長警均駐所内 
　　第六條各區巡警崗位及巡邏路綫由警務長督同區員就該處地方形勢酌定之 
第七條區員承警務長之指揮監督管理全區警務並指揮巡記長警等應辦之内外勤各事宜 
　　第八條區員因公或請假離區巡記得暫行區員職務 
　　第九條巡記承區員之指揮管理該區文件表册並稽察長警勤惰及功過賞罰請假截曠各事宜但未設巡記之區得由區員指定巡長兼攝之 
　　第十條巡長受區員之指揮監督並巡記之指導督率巡警履行職務並稽查各巡警之勤惰隨時報告之 
　　第十一條巡警受長官之指揮並巡長之約束履行應盡之服務 
　　第十二條偵探受區員之指揮偵察區内一切發生事件隨時報告之 
　　第十三條長警服務規則及功過賞罰章程另定之 
　　第十四條員記長警制服俟中央頒定圖式後一律遵行現暫仍照舊制 
　　第十五條區員對於警務長行文用呈對於各警務員各區員往來行文用函 
　　第十六條各區員對於管轄地方遇有通告之必要時應先陳述理由呈請警務長核定分别施行其尋常事件屬於一部分之警察範圍者得用區員之名義行之仍須隨時呈報警務長察核 
　　第十七條各區員應將長警功過升調補充並核發薪餉處分違警各事項及關於統計各條件按月列表彚報事務所查核 
　　第十八條各區遇有違警事件情節較輕者得區員依據違警律處分之其情節較重或事實上糾葛不清者仍送事務所核辦倘犯刑事四等以下有期徒刑者得由區員直接解送管轄之初級檢察聽訊理一面報告警務長其犯三等以下刑律者應送事務所核轉 
　　第十九條各區執行警務凡關於兩區以上之事件得會同辦理仍將辦理情形呈報警務長核奪 
第二十條各區遇有糾衆强刧騷擾治安者各區員認爲必要時得聨合數區立卽會同兜捕惟須將辦理情形迅速馳報 
　　第二十一條本章程係參照省頒縣市鄕警務曹行章程酌訂呈請縣知事核定俟中央章程頒布後遵照廢止之 
第二十二條本章程以公文到逹之日起施行 
城内 
[縣知事批]  
　　（農民王海棠呈批）呈悉查田單爲買賣抵　轉移要據執業憑証何等鄭重蔣文舟交單托借錢洋該民人理應妥愼收藏何至在途因買甘蔗摸錢帶出遺失余煥章與該民人由何處同行同往何處何以知該民人身帶田單在途遺失試問從何証明又未向蔣文舟取出此項田單契據印串呈驗担保人又非本地殷實商家察核所叙情節支離扭揑殊難取信所請備案無憑核辦証保各狀擲還 
[地方檢察廳批]  
　　（楊樹生訴薛愛堂等略誘妻兒盜賣田產請提究追批）據訴爾前因毆傷尊長被判監禁爾妻楊薛氏當庭由薛愛堂薛丁氏領回現訪知爲薛愛堂等串賣等情卷查前案爾因浪費爾妻特有財產旣反目而毆髮事復遷怒而傷尊長經薛愛堂請騐拘禁爾妻楊薛氏係自回夫家非由毋家具領迨爾出獄妻孥逃匿自係因爾平日虐待畏避兇鋒所致何得誣指爲薛愛堂等串賣至稱田產亦被盜賣一節查此項田契本係薛姓所有於附帶私訴内亦已判由薛丁氏自行備贖與爾無涉來狀一味架砌毫無証據顯係意圖報復實屬荒謬已極特斥不准 
[一羣賭棍]  
　　王根寳在閘北糾衆聚賭已有多日兹爲該處警區訪悉飭警往拿詎各賭棍胆敢拒捕幸巡警衆多當場將王及楊吉成楊福林熊三陶劉學榮計金生張榮生吳秋富岳泰庭姚寳榮周金生王榮生徐叔林袁才照顧根逹高菊生王連生等二十七名一併拘獲並抄出銀洋賭具等物解由第二初級廳於昨日午後移解地方檢察廳分别收押聽候訊究 
[色鬼作崇]  
　　銀匠范招福與妻某氏租住縣西德泰銀匠店樓面一間范則出外做工朝出暮歸詎樓下德泰學徒蕭阿金時向某氏勾引前日夜半范已歸家阿金未經知悉潛至樓上見范巳在房立卽退避下樓范見而大怒奔至樓下與阿金理論阿金非但不服反辱駡行兇互相爭毆阿金手執小刀將范戳傷手臂血流不止范急呼救命迨隣人聞聲而至阿金巳乘間逃逸昨日范至第六區警局控告當經區長飭派巡警至德泰銀匠店拘拿蕭阿金無着卽將該店主徐某傳案限令二天交到蕭阿金訊究 
[何苦挺撞]  
　　成衣匠王關華控同業顧炳江行兇滋擾扯破衣料由地方檢察廳派員研訊顧在堂吵閙出言挺撞已紀昨報昨經蔡應長諭飭將王傳案連同顧炳江發送第一初級廳訊辦 
[罪犯病斃]  
　　廣東人王瑞前因私造僞質小洋在市混用由警拘送地方檢察廳訊供判押在案近因該犯在押患病諭送新普育堂醫治無效於昨日斃命卽由該堂報告廳長立委顧檢察官等蒞堂驗明由堂收殮 
[藏匿婦女]  
　　王阿福在　滬警察廳控被吳廷貴糾衆將伊妻刧去藏匿無蹤等情聞昨已核准移送地方檢察廳訊辦並令原告自行到廳候質 
南市 
[坍屋傷人]  
　　董家渡花業公所隔壁花業商團事務所房屋年久失修樑柱朽窳於昨晨五時坍下時有某房某甲巳年逾五旬不及趨避壓傷頭面等處血流不止旅卽舁出醫治不知能保全性命否 
[傳訊保人]  
　　閘北裕隆米店夥夏柳堂因私收客帳被店主金仲藩控經公共公廨傳案訊明管押限交迄仍挺押不理昨由廨員派探持函至南市第一區第一警察分署請傳保人張少侯署員准卽派探協傳歸案訊辦 
閘北 
[匪徒攫物]  
　　住居松成里之楊鳳春行經英界被匪徒錢正星擱住搶去眼鏡由巡捕拘解公堂判移警廳司法科訊問一過轉移檢察廳核辦 
[預審竊案]  
　　徐九臯控張少亭行竊棉被等物前日由四區解至司法科預審判移送檢察廳訊辦 
[夫也不良]  
　　住居引翔港之趙許氏前日投檢察廳訴稱因患病沉重被夫趙連根驅逐出外當經許檢察官諭令暫回母家聽候傳到其夫訊明核辦在案昨由該氏之兄許松舟投廳報告該氏已於前晚病死請提趙連根到案責令收殮旋派法警往傳連根竟抗不到案不知若何處置也 
[私拆墳墓]  
　　全木木前投檢察廳控被徐金金私拆祖墳當由徐邀同見証何瑞香地保張緒喬到廳辯訴實係全少亭拆墳變賣前日經許檢察官提起公訴由同級審判廳開庭集訊判全少亭處五等有期徒刑拘役六個月以儆 
公共租界 
[擅揭封條]  
　　永裕公司經租人朱永卿前控江西路五十五號租户積欠租金由廨准飭發封備抵在案兹經捕房查得該租户巳將租欵理清由朱私自啟封當卽禀明公堂於昨日將朱傳案請究關讞員商之美領强君以朱不應擅自啟封違背定章着罰洋十元充公 
[小販受罰]  
　　水菓小販王阿三黄阿林陸復興因未向工部局領照出售水菓且有霉爛之物攙入當經衛生處查獲以其故違定章訴由捕房於昨晨派探將三人一併拘解公堂請究據供因工部局不允給照實無資本開設店舖所致中西官以霉爛水菓有碍公衆衛生判王罰洋七元黄罰洋五元陸罰洋二元一併充公示儆 
[强曳狎客]  
　　百克路雉妓院鴇婦王李氏縱令雉妓王小妹王寳玉在途拉客由捕查獲拘押公廨昨晨解案請究判王鴇罰洋七元兩妓各罰洋五元一併充公著令繳洋開釋 
[婦人行兇]  
　　虹口桃源坊四百四十一號住户姚陳氏因與徐廣建索租起釁行兇昨由包探將氏傳至公堂訊明着罰洋三元充公無洋改押三天 
[展限訊理]  
　　交通銀行控孫問清不理欠銀一案前日午後由廨傳訊中西官以被告保出未到判展限兩禮拜如再不到卽行 
 
 
 

Page 11

 
 
缺席判决照原告所控之數追繳 
[搶刧金鐲]  
　　廣西路六百六十一號住户朱老四前晚十二句餘鐘行經汕頭路突遇匪徒數人上前攔住各出利刃恐嚇搶去值洋三百元之金鐲一副逃逸事後朱投老閘捕房報請飭探查緝 
[捕頭失竊]  
　　總巡捕房副捕頭　畢生前日在王家庫一號花園内失竊值洋一百元之雨衣一件昨特通飭各捕房中西探捕一體留心偵緝 
[東夥互控]  
　　同昌脚踏車行主諸高林與漢口分行夥張榮貴互控一案前晚由廨傳同原告之弟諸同生到案復訊兩造仍各延律師到堂互相辯護關讞員商之英康副領事判兩造各交原保候再復訊 
[和平了理]  
　　旅滬浙人沈硯傳（卽前清巳故大吏沈秉臣之孫）因不付水木作頭王承均造價銀二千餘兩被控前晚由廨傳同案証沈瑞軒沈鶴林到案復訊並經兩造代表律師互辯良久孫襄讞以兩造均有不合判沈交原保限兩禮拜各邀公正人和平理結如理處不了再行復訊核斷 
[註銷訟案]  
　　鄕民沈阿濤控同族沈乾一沈木聖盜賣抵押地產一案前晚由廨傳訊兩造各延律師到堂互辯訊據見証沈樹堂地保蔡福堂等証明該地早經原告之父立契價賣於被告且於前清光都十六年立契找價杜絶並經被告將契呈案王襄讞以原告所控不實判將案註銷被告一併開釋 
[販賣小孩]  
　　廣東老婦鄭梁氏專以販賣小孩爲生昨日帶領男女孩各一口在北四川路被探查見拘入捕房送廨收押聽候究辦 
法租界 
[限期理贖]  
　　逹興銀公司大班前被施松清於上年將藥材抵去銀四百兩逾期不贖核計本利尚欠四百餘兩向催不理投廨請追判施交保限交在案今又由原告禀稱藥材押欵雖已理清惟施尚將紙頭棧單抵銀二百兩過期巳久亦請訊追施供押欵有之求恩寬限措還判交原保限十四天理贖 
[理清欠欵]  
　　周少雲於上年控告李受之不還往來銀兩合計洋一千五百五十元經公堂交保不理飭傳不到業巳缺席判决照原告所控之數還銀李始到案改判人銀兩保後交過洋一千元餘限十四天交銀今已届限周又求追李將洋交案判交原告領去完案 
[私開烟館]  
　　捕房派人投廨禀稱周玉田金順寳均在家私設烟榻售賣燈吸有犯禁令今將烟具一併解案請訊周金同供自知違章以後不敢再售判各罰洋二十元充公烟具銷燬 
[展限交洋]  
　　逹商律師前控陳鴻發取去古玩值洋六百元向索價洋游約不還經公堂追到一百五十元餘限分期拔還在案今巳到期尚未付洋昨經傳訊判再限十四天交洋 
雜評三 
[理由果充分乎]  
　　姦非案非有本夫之親告雖司法機關亦無干涉之權而况於私法上之團體 
　　容留婦女與窩藏匪盜無聨帶之關係也而好事者則謂容留婦女卽可以窩藏匪盜是猶見屠者屠犬而謂其爲殺人之　矢也嗚呼 
[上海工人之將來]  
　　自有徐企文自有徐企文之工黨而上海之罷工風潮多而上海之企業家苦 
　　今徐企文巳矣製造局之工人不許結會矣物極必反吾知此數月間必爲上海工人失勢企業家勝利時代 
　　然而盈虚消息有類循環記者甚願得意者勿造惡因致復有他日之惡果 
[吸煙果可折贖耶]  
　　吸烟純爲刑事案犯其審判之管轄在法庭其科刑之重輕依刑律無任何一機關能准其自由納贖之理嚴局長旣知犯者略施囊金卽逃法網之非奈何復主吸烟者得准其折贖之說吸烟而明許其折贖將禁烟之謂何且置刑律於何地吾甚爲嚴君不解也（我） 
 
 
 

Page 12

 
 
   
 
 

Page 13

 
 
自由談 
游戲文章 
[戲爲唐前總理作艶歌行以代催粧并繹鈍根勸吳維翹女士書意] [  逸民] 　　 
總理逃國事紛紛如亂毛總理出南北疑團忽消釋總理喜美人名士雙諧矣總理愁嘴兒寸草不敎留嗚呼天下安危一身係謀人何工己何悖賴有鈍根鳴不平自由一紙鴻郵遞書中何所云保障自由身男女重平等權利不相侵而况昻歲七尺鬚眉貴摩挲拈弄亦足增嬌媚胡爲惱煞牀頭人約法三章嚴取諦我道鈍根何太癡不如一笑姑置之應世手腕尚圓滑胡不代彼閨中思方今婚儀重接吻情到急時誰能忍短鬚或礙櫻桃唇長髯易擾蝤蠐領老夫有意學曹瞞割鬚棄甲抱花眠枯楊怕惹花枝笑欲語含情未敢先忽聞神女下丹詔先得郎心投所好果然頃刻判妍媸蓮花面比張郎俏俏張郎入洞房海燕雙棲玳瑁梁笑他鈍根嘴上一抺光（見蝶仙鈍根先生傳）翻勸阿儂留此鬑鬑作禍殃敎人比目成參商一邊討好兩邊傷呈嗟乎鈍根一書原爲雙方計老兒易把鬍兒剃倘敎引動少年心心猿意馬如何繫况有個意中彼美西方寄（眷西婦事見前日報）我今作歌代逹書中意寄語吳孃須仔細 
[議員歟議圓歟] [  東埜]  
　　江蘇省議會閉幕矣費數十日之時光縻數萬金之鉅欵而積案纍纍審查不及者比比今者又開臨時會矣吾知其將來之成續較正式會無遜色也議員輩唇焦舌敝勞苦功高吾爲蘇民慶選舉之得人 
　　或曰子休矣勿爲是無責任之言凡事不可兼顧心不能兩用而謂嘴可以說兩面乎湖自開院以來聚諸議員於一堂齕齕爭辨日無寗晷延擱之案容或有之議决者亦不少有所爭論於此則有所放任於彼勢不兩全亦事之無可如何者 
　　不觀泰縣宋祖東等上都督省長書乎省會議决公費較前清諮議局增加數倍足徵其事繁而用多也不觀省會議事日程乎俸給則議二百乃至四百圓也川資則議六十乃至八十圓也不到會罰五圓則羣赴會場風雨無阻其熱心苦口也如是奈何尚不滿子意 
　　夫議員當選旣由銀圓運動而來則議員議事烏得不運動銀圓以去古人在官言官在朝言朝今議員在圓言圓正其應盡之天職豈汝輩咬文嚼宇沾沾以國利民福爲前提者所能議其毫末嗚呼議員歟議圓歟 
自由談話會 
　　晚近世風日下巧僞多而誠實少與人交無一衷曲語機械變詐頃刻萬端甚至子期其父者有之妻欺其夫者亦有之充其所極不成一巧僞世界不止然行之者猶自詡爲人之易欺也嗚呼人心不古社會日偷世有至誠君子出而整此頽風乎吾馨香而祝之[  金秉五]  
（鈍根按維持道德化除巧僞實惟宗敎是賴彼英美國民所以多忠信篤實勇敢之士者蓋耶敎之功也吾國民可以取法矣）吾謂自由談話會會員其資格道德實高出於參衆兩議院議員何以見之不觀夫自由談話會會員無黨爭亦無意見不合每一事提出則會員必相繼贊成終歸成就如刋登小影初提倡者不過一二會員而諸會員均樂從之竟實行矣自由談單行本初倡者爲了青二我兩君今之贊成者亦不少矣吾料將來定可出版至於評談時事未聞會員有反對一字者而參衆兩院議員爲人民之代表居高尚之地位自開幕以來則黨爭也意見也打也駡也暗殺也此黨提出議案則彼黨反對之以致迄今無一正當議案通過因之兵鋒將現全國惶惶而彼等日肆吵閙毫不省覺嗚呼誠無心肝矣 
自由談刋單行本鄙人亦頗贊成欲請凡曾投稿自由談者均認銷至少三份多則更妙則此事可速成豈不甚美[  枕水軒]  
 
[瘦鶴酒丐] 鄒弢字翰　　飛年六十　　四歲江蘇　　無錫人現　　庽上海 
劇談 
[聽戲時之最討厭者] [  玄郎]  
　　北市各舞臺每晚碼子常有九與十之多前數齡之戲例以俗脚演唱喉嚨如破竹怪聲怪氣剌人耳鼓座客頗覺討厭乃聽戲者越討厭而彼等之所謂飯桶角色者越不知自量偏偏原原本本有始有終　之不了以虚糜時間至入後名角之拿手戲出場聽戲者正聚精會神興高彩烈乃偏以爲時不及而割頭截尾不得盡窺全豹往往乘興而來掃興而返旣知時間不够何必以多爲貴應有盡有而循規蹈矩於前耶須知唱戲如用兵貴精而不貴多也徒以取巧偷鬆爲討好名角地步絶不顧及好惡拂人之性舞臺中久成通病惟新舞臺則絶少此種惡習吾深望各舞臺急起倣效而改良之 
　　聽戲於小戲園中每逢名角演緊要戲時菜房不先不後必於此時收取手巾小帳往往額外需索刺刺不休甚至有因欲壑之未飽口出不遜之言以開罪座客者喧嚷爭執胡閙不堪旣掩人之眼線復聒人之耳鼓名角之出色驚人處被其錯過不少又有小販等人如掇糖盤水菓盤者於座位甬道之間任意出入人影憧憧遮掩眼簾如遇天雨且有污及座客之衣履者凡此皆極討人厭者也或謂小販等人終日奔波藉此蠅頭微利以赡給家口其情殊大可憐子何亦齗齗於此而忍心之若是也不知彼等之得以入内須出貼堂之代價不然則洋場十里不少小販人人可販賣其中矣彼等獲利無幾徒爲討厭之人物而老班則坐收漁人之利故予之深惡而痛疾者欲借此以誅老班之心也 
劇本考實 
[單刀會] [  便便]  
　　俗傳公善用刀至今有關刀之名然按蜀志公本博無一刀字惟吳志魯肅傳肅住益陽與公相距因邀羽相見各駐兵馬百步外但諸將軍單刀與會肅責數公曰國家區本以土地借卿家者卿家軍敗遠來無以爲資故也今已得益州旣無奉還之意但求三郡又不奉命語未究竟坐有一人曰夫土地者惟德所在耳何常之有肅厲聲呵之辭色甚切公操刀起謂曰此是國家事是人何知目使之去此處郤有刀字今單刀會一齣之所從出也然此刀非側在公一方面言之言兩軍之將於會時各佩一刀非謂公祇携一刀赴會也世俗之糢糊影響往往如此且魯肅傳但言坐有一人亦不言其姓氏而今則以周倉當之矣按周倉信有其人曹斯棟稗販云周滄字海若公敗時與公子平同時遇害特史傅未載耳高樹程先生題漢壽亭侯玉印歌云將軍海若得常侍青龍赤兎隨幽臺卽指此也今世俗誤作周倉劉宣化三國策載公在會時答魯肅之言曰昔高祖除秦暴而創洪基光武驅新亂而復舊物豫州帝室胄君侯所知也因天下亂出死力百戰而有一州此彈丸之地卽封土不爲過而討虜坐擁江東之衆此豈有功德在世儼然受南面之賞不過乘中州擾亂因而攘奪之耳天命未改尺土漢有也吾久不向足下取全吳而足下更從吾取三郡此吾所不解也肅不能答此數語義正詞嚴足令聞者驚心褫魄明焦氏竑撰公傳甞增入之若韋昭　書所載魯肅答公愆德隳好貪而棄義云云是眞强詞奪理矣想魯肅明理人當時必不敢作是語也（二） 
小說 
滑稽小說 
[花果山（五）] [  瘦蝶]  
　　這邊增兵北伐的消息傳到山北路途遥遠究不能詳悉内容聽得如此軍容未免有些胆寒狐政府就連次的請了通臂猿出山商議備戰方法那裏知道這通臂猿平日也有些積怨本欲推翻政府遂主張媾和爲是狐政府到這個時候别無所計只得派了唐僧爲議和代表帶着魑魅魍魎四個隨員到了申崗新政府也派烏烏爲議和大使帶着妖魔鬼怪四個隨員訂期開議飛　精時常與黄狼精也來參與參與　電交馳唇焦舌　虧得唐使與悟空舊誼未忘卽通臂猿也念悟空究是同類不忍自相屠戮以傷天和遂力勸狐政府退位狐母以及狐王等自知氣數已盡　以挽回當下宣布遜位　　南北方始統一却又起了遷都的爭議山南的要在南邊建都山北的却反對遷南的議論閙得個不亦樂乎後來都城仍循舊貫以取建瓴之勢那悟空做了幾十天的總統覺得困頓異常他在本山的事情隔膜的多雖有黄狼飛　等提調他終不能迎刃而解不要說别的就是那些老弟兄今天這個謀缺明天那個請託飯碗兒有限却要個個派着差使也是難事弄得頭昏腦脹厭惡得很他是個性急的就有些不耐煩起來心想這個改良的猢猻王做得也没有什麽趣味福還没有享煩惱倒多得很不如告退了罷旣可節勞又可博功成身退的榮譽遂與黄狼精等商議趁着南政府取消的當兒毅然辭職另行公舉個總統了來你道舉的是那個就是這通臂猿那通臂猿因唐三藏調和南北頗著微勞提出任命爲内閣總理又命黄狼精爲山南留守要把飛鷹的申崗都督取消那飛鷹最愛吃的是野鷄在申崗的野鷄滋味算是被他嘗遍取消後索性遊蕩樂不思蜀聽得通臂猿請悟空及黄狼精北行他就充當個隨員去做　邊客人那悟空自從辭去了職就算把這千斤重担卸却干係同着黄狼飛鷹到山北逛了一遭與通臂猿相見之下談些花果山的舊事甚爲歡治黄狼飛鷹也不免與通臂猿周旋一番各道欽慕之意停了數天悟空起身回南又到各山去遊歷大吹法螺大吃西餐每到一山那接待費約需一二萬那些隨員也落得拖吃不要說狼鷹等醉飽就是悟空也不算餓空了（三） 
短篇小說 
[虐婢記] [  覺迷]  
　　前見報載京中有鐵太太殺婢一案婦人殘酷至於斯極乃　吾鄕前年亦曾出有一事記其大略以見主婦之狠毒手　也 
　　浦之東有鎭焉曰大團南邑之首區也鎭多富室以某氏稱巨擘而主婦虐婢之事卽出於此婦巳嫠居年亦垂老殘酷性成聞者切齒畜二婢庚戍之冬有一婢竊主婦房中青蚨拾枚（一說金戒一只）藏匿臥室甕中主婦覺知必二婢所爲多方拷訊無一承者旋搜尋得之婦大怒益痛責二婢竊者不堪其苦且不忍貽累於人也乃實承一婢得釋而一婢更苦日被毒刑體無完膚有勸婦者反遭呵叱婢忿極投河死合鎭譁然以其家富子又豪於勢無如之何也後月餘事爲婢父（崇明人）悉奔訴於官邑令賴某者污吏也利某氏富不深究僅判以百金給婢父更暗令出數千金修縣署浚某河而半入賴之貪囊事遂結聞婦未嫁時亦曾有虐斃婢女事倚父兄勢竟未發覺云 
　　覺迷曰婢亦人女也以飢寒故鬻於人家情已可憫乃求生而速其死人道主義滅絶盡矣不觀夫西人之待遇畜類乎一狗之走失耳遍登廣告出重酬以尋覔中西人程度文野之相去如是不禁三歎（四） 
文字因緣 
[寄贈雙璧女士兼問居址] [  寂紅女士]  
一朶　花現色身自由談上自由神吟壇酬唱存高格　句清詞總出　 
不學妄思　　足無緣徧要探雲津自慚技似　蟲等敢寄新詩學效　 
[寄贈宜紅女士]  
　　閒居無事思悠悠欲贈詩詞技未局最恨　材　　　文章可否許同舟 
　　海帆特捐鋼版費一元蔭之特捐四月分潤資（三角二分一釐）謹登誌感 
 
 
 

Page 14

 
 
   
 
