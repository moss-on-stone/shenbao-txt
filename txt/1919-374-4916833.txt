# 1919 - 374 - 4916833

 

Page 1

 
 
   
 
 

Page 2

 
 
   
 
 

Page 3

 
 
時評 
[忽視（冷）]  
　　中國近來各種禍事往往由小而大由大而至無可收拾假使於其初起之時當事之人能悉心應付不稍忽視則其事固無一足以致禍者也 
雖然自今以往苟能事事謹愼以盡各人之職則尚足以消泯禍事者不少然而我矌觀所謂任事之人尚未有此覺心也非以自尊自大不願措意而忽視即才短職淺不知利害而忽視及至忽視之後而事涉難途自尊自大者則老羞而肆意氣才短識淺者則又張皇而求卸肩及其結果非至不可收拾而不止 
鳴呼我有一言敢爲有責任之當局者告日積種種無法收拾之事久而不决必將釀成一總無法收拾之事而至不能再事苟延也忽視之害豈不鉅哉 
命令 
　　十二月二十五日大總統令恩華李垣均授爲陸軍少將此令 
又令小林角太郎給予四等寶光嘉禾章此令 
專電 
[北京電]  
　　昨國院又通電令取締排貨禁干涉他人賣買（二十六日下午三鐘） 
[北京電]  
　　魯督改简田中玉張樹元改謙威將軍王廷楨任察哈爾都統卽日見令（二十六日下午四鐘） 
[北京電]  
　　中意銀行預定明年三月開辦聞總裁吳宗濓副姜兆璜（二十六日下午三鐘） 
[杭州電]  
　　米柴綢布等十四業代表向軍民兩署省議會請願維持錢市釐貼（二十六日下午七鐘） 
各通信社電 
[北京電]  
　　將通令召集各省財政廳長來京開財政會議 
[北京電]  
　　政府對於各省保薦人才擬於明年實行限制每省推薦不得過二名 
[北京電]  
　　王鴻年電近據松岡調查事實純係根據日領所報交涉前途恐形棘手 
[北京電]  
　　政府電復西南藏事與英使交涉已查有端倪朱使將於一月回國前電擬組界務會議未便贊同 
[北京電]  
　　各分代準備一月初一律返滬（以上廿六日）以上中華通信社電 
[北京電]  
　　罷課案非去傳不能轉圜欲去傅非另提教長不可政府左右爲難現仍希望調停 
[北京電]  
　　仲裁和議事現因馮河間病篤有另推黃陂爲領袖說 
[北京電]  
　　國務院再函各分代表赴滬預備開議并促儘年内南下 
[北京電]  
　　岑謂和局不成裁兵能否實行終無把握昨與陸會電允開年先行繼續和議 
[北京電]  
　　陸派來京之邱承頣候李曰垓由滇回粤北上與當軸協商和事 
[北京電]  
　　此間得貴陽消息黔中黨派爭潮日烈勢將用武人心恐慌 
[北京電]  
　　内部籌備自治縣會限明年六月前成立已電知各省速將挪用縣自治經費籌抵備用 
[北京電]  
　　財政當局納外人議將於上海設中央造幣廠 
[北京電]  
　　閩案調查已竣俟王沈兩委員回京報告即開談判院昨再電莊景珂向日政府抗議日艦不撤據何理由 
[濟南電]  
　　王運使到任後查得前任夏便有將各縣鹽灘售與外人之事鹽署權利亦多喪失對於夏使大不滿意 
[香港電]  
　　岑莫陸相繼會晤之後即有武鳴來粤之說日前有衛某運動九善堂院總商會發電歡迎武鳴來粤各善董恐有作用婉辭謝絶 
[香港電]  
　　港報載岑龔所訂十二條件有西南八省鐵路由政學會操縱謀和條件須政學會承認方生效力西南各省各軍須由政學會自由處置等項民黨大譁岑派謂此乃無稽謠言（以上二十六日）以上中孚通訊社電 
公電 
[北京學生聯合會電]  
　　山西閻督軍大鑒運城中學學生因主張抵貨爲該地官吏及該校校長所摧殘聞被捕者十餘人學校有解散之虞聞之不勝駭愕抵貨爲救國惟一要圖同屬華胃忍作虎倀望速查明釋放維持教育不然足下將何以自别於張倪諸武人乎令名難得而易失惟足下圖之敬昐覆音北京學生聯合會馬 
[江蘇第一農校師生聲辯電]  
　　各報館全國各界公鑒本校以校長更迭激起暗潮至有安福侵入學生罷課教員辭職等情發見報端影響所及基本動搖同人等一再會議協力維持并於會埸當衆面質引退諸君亦不過道聽無稽并未查得安系確據諸生了解眞相上課如常除再函請省教育會宣佈調查結果以定最後辦法外誠恐以訛傳訛淆惑觀聽特此電逹伏希亮察江蘇省立第一農業學校監學主任許蘇民農科主任唐荃生林科主任陳嶸農場主任余乘林場主任曾濟寬教務監盛壽歲學生監謝守恒及教職員蕭誠等二十六人學生二百五十三人同叩宥 
[南通紡織專校湘學生電]  
　　國務院鑒張督禍湘罪已昭著請速另委賢員早抒民困南通紡織專校湘學生叩有 
里昂無線電（路透電社） 
[二十五日巴黎電] 　　 
　　高等議會昨日討論分配前德國殖民地之代管權由康本氏主席法國殖民總長西芒氏爲近今倫敦會議法國代表之一是日亦與會前德屬東斐之代管權已許給英比兩國受國際聯盟會直接節制其餘德國殖民地之代管權其性質不啻兼併曾經分配如下（一）　德屬西南斐及諾爾島予英（二）蕯摩羣島前屬德之部分予紐絲綸（三）前德屬紐基尼島俾士麥羣島又加羅林與馬歇爾島之南部予澳大利亞（四）瑪里安萊斯羣島又加羅林與　歇爾島之北部予日所予澳大利亞及紐絲綸之代管權因日本提出抗議尚未確定 
[二十五日巴黎電]  
　　法國財政總長克洛士氏昨向衆院預算股員會解釋一九二○年之預算案該案分尋常特别兩部前者以常稅爲抵後者以借欵及按照和約德國應付之賠欵爲抵克氏代表政府稱法國决計使和約得以從速充分厲行又述及稅務謂不日擬以增加直接間接稅百分之五十之條陳提交衆院 
　　二十五日巴黎電據意大利日報載稱意相尼蒂氏將於本月廿七日參議院召集時發表關於阜姆問題之宣言 
二十五日巴黎電據匈京消息布京發生反對帝制之示威運動羣衆聚集皇宮之前要求元首遜位後乃列隊游行全城大呼主張共和 
世界路透電 
[十八日倫敦電]  
　　今日下院辯論外交之際首相喬治氏演說對於和會開議時與開議後秘密外交之說加以否認而對於亞德里亞複雜問題則以少發議論爲智蓋以意政府遇有極大之困難也喬治言及英法美三國之約謂如美國不批准此約則吾人儘可重行研究吾人之决議但吾人不信美國竟不尊重其大代表之畫諾使果有之國會不妨再辯論此問題至於俄事則英國曾允以價値七百金鎊之器械接濟反過激黨過此以往則英法意皆未有若何責任美日兩政府現討論過激黨繼續東進後美日在西比利亞應行之舉動若欲與俄媾和則屬不可能之事其故以俄羅斯未有能代表全部人民發言之政府也交戰各部時勝時負命運不定未有代表巨幅土地者過激黨如要求爲俄發言之權利則宜先召集自由選出之國會前星期唐林街之會議决定對於俄事僅可沉機觀變俟其脫離黑暗時局而有穩定政府即與之媾和首相又言及奥事謂加諸奥國之助力已屬匪細猶形未足英國未可擔負超過其力所能勝任之重責英國所予之助力已使英國有力量支絀之感今唯一之補救厥在美國會同英法善盡其責耳英國心須恢復自已之原狀世界將來之文化全繋於此吾人希冀美國表示其參與保障基督教社會之願意然後與土國締結和約但遲至今日不可久待吾人乃擬從速定此和約今開始之談判頗有希望數日内當可在倫敦或巴黎續行開會喬治繼言國際聯盟事謂英政府已竭其所能以促進國際聯盟之成立此後英國當仍進行不已若戰局結束時所得之新發明果見實施則必發生空前之慘禍是以世界不可不覓一文明方法以阻復有更可怖之戰爭喬治未謂英國商業與財政漸呈恢復之象展閱十一月份商業統計可抱樂觀云 
太平洋路透電 
[二十五日伊爾庫次克電]  
　　司令部發表公報如下紅衛軍希圖佔據里維諾伏車站俄軍藉波蘭軍之助而撃敗之俄軍扼守里維諾伏至太蕯鐵路内地陣線各地點之紅衛軍紛紛敗退被俘者頗衆且失機關槍多架 
[二十五日伊爾庫次克電]  
　　副總理及陸軍總長下令勉勵將士略謂敵人欲與吾人媾和但其志乃在絶吾人之食而虐待吾人並殺死前敵我軍之傷兵病兵社會革命黨之叛變乃爲過激黨之傀儡耳東方之糧食不日可到願將士抒誠盡責共挽時艱 
[二十五日伊爾庫次克電]  
　　伊爾庫次克四郊發生騷亂主謀者爲社會革命黨當道已設法平之 
國外要聞 
[捷克産品調查錄]  
　　中美新聞社云捷克人板恩斯氏近根據捷克斯拉夫國公布局之調查著一文譯述該國經濟上種種之情形表示該國前途之大有希望茲照譯於后 
捷克斯拉夫國之謀脫離奥國歷年已久其政治上經濟上之發展皆以此爲鵠十九世紀之後半國力漸充遂收今日獨立之果捷克人有言曰無捷克斯拉夫即無奥匈斯言並非過甚奥匈若不控制捷克斯拉夫肥沃之土地則决不能加入戰爭奥軍及德軍恃捷克出産之糧食供給者甚多奥國之鐵大多爲捷克斯拉夫鑛中之出産至於鋼廠砲廠牛羊織物奥國所據以自誇者無非爲捷克之物故捷克斯拉夫之獨立不獨爲奥國分崩之證亦爲德國征服各國之計畫之最大打撃也茲將捷克斯拉夫之出産列述於下 
捷克之農産捷克中之布希米亞及馬拉米亞與西來里亞三地其農田占全境百分之五十一·六僅就布希米亞而論其農田占百分之五十·四七森林占百分之二十九○池沼園苑占百分之一七·一四其不生産之地祇占百分之三·三八耳即此可見捷克生産之富其主要産品爲穀類小麥種區占全境百分之一八·五平均每年收穫九百五十萬昆丹（量名）每昆丹合一百基羅格蘭姆燕麥占全境百分之一九·二五平均産量爲八百四十萬昆丹大麥占百分之一六平均産六百二十萬昆丹黑麥占百分之八·五平均産四百十萬昆丹布希米亞之穀類總産額爲二千八百萬昆丹奥國得捷克糧食之補助足敷全國之銷耗不必仰給於外云 
商業産品奥匈所産蛇麻每年共十九萬五千昆丹其中捷克境内者占十四萬五千昆丹奥國出口之糖其中百分之九十三爲捷克所産奥匈全境之農産捷克占百分之四·九九其餘大部分産於加立西亞州至奥國本部農産極爲　薄捷克又産生菜類一百三十萬一千餘昆丹麻六萬昆丹豆二十餘萬昆丹山　薯三千二百餘萬昆丹 
水菓自十八世紀以來捷克水菓著名於全歐輸入德國者甚多其土地之性極合種栽菓樹一九一○年其一千四百六十餘萬株之樹共産出佳菓二百餘萬昆丹 
牲口據最近調查奥國産馬共一百七十五萬餘匹其中産於捷克者爲四十六萬三千餘匹全奥産羊三百六十八萬餘頭捷克所産占八十二萬餘頭奥産猪六百四十萬餘頭捷克占一百七十餘萬頭 
稅法奥匈所用軍費大半仰給於捷克之稅一九一二年捷克所納稅欵共一千三百八十六兆元然捷克人之擔負尚不止此奥國法律凡大實業公司須在維也納繳納國家直接稅捷克斯拉夫之大實業負擔此種直接稅亦屬不資 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[京校教職員風潮近信]  
　　總理請吳炳湘爲調人學生請傳嶽棻授課北京小學以上學校教職員聯合會爲呈遞宣言書並面述該會旨趣特於昨日午後一時由代表陶履恭馬叙倫許繩祖關景山赫銳緒五人晋謁靳總理適遇總理於星期三五等日向不到院而郭秘書長又因公赴經濟調查會未得晤譚現在該會又備公函將兩次宣言書送呈總理察閱又聞靳對於罷課事件頗形焦慮日昨曾向某方面表示如果教職員即日能回復職務則我亦何所愛於一教育當局之意而校長亦謂教育當局不易人則萬難負調人之責云云并聞靳頗有意請吳炳湘出任調人因教育界對吳感情尚不惡也 
另一消息教員罷課問題政府當軸本擬容納教員請求使之即日開課傅嶽棻自得勸退書後亦無顔戀棧已於前日午前起草辭呈乃前日午刻有某閣員忽然訪傅向傅正顔厲色曰爾不得辭須知閣員之地位豈容學生代表之喜怒爲去留此風萬不可長卽令不願往下幹亦不應於此時辭職故傅之辭呈遂不得出手至昨日則更進一步且有請求政府依法律從嚴取締之舉昨日北京全體學生又開會討論以教員罷課傅次長不能維持而吾輩正在求學之時萬不能長此因循荒廢學業議决結果定於今日赴教育部請傅次長授課不知傅次長將何以處之也 
[清華學生全體罷課風潮]  
　　現在北京教員罷課風潮未了又發生清華學生罷課風潮該校自從去年周詒春去後繼任者爲張昶雲茲錄罷課宣言書如下這一兩年來自從校長張煜全到校後我們清華學生受了學校的種種壓制至五四運動以後我們覺得我們學校的管理法有許多與現代教育學理根本不合的地方學校培養學生要培養他有自已發展的能力要不然就變成奴隷教育了這回福州事件發生我們就趁大家精神興奮的時候組織了一個學生會根據兩層宗旨（一）發展完全的學生自治精神（二）把這精神來帮助國家社會我們通過的章程給校長看（北大高師學生會根據自治二字的本義並無此舉）我們預料可以得他的贊助不意他指出許多要修改的地方第一層學生會通過的議案非經校長核准不能執行這還成什麽學生的自治呢第二層他說要在章程上註明不干涉政治學生本來不應當干涉政治但是國家要亡了我們學生能夠没有一點表示嗎第三層要註明不干涉學校一切管理規則學校的規則完美學生可以不必過問但要是到那腐敗不堪的地步學生起來帮助整頓也是情理上的事有什麽不可呢以上三層不獨對於我們立會的宗旨根本有妨碍簡直是摧殘我們的自治權他又說我們的會要到警廳立案不立案就和哥老會等差不多我們正大光明的學生會本無警廳立案的必要然而校長要拿他來要挾我們不夠還把我們來比帮匪諸位師長父老他拿我們來比帮匪學生的人格還是存在什麽地方呢他又說前面那三條要是不照辦就不合法一定不准我們開成立大會我們想學生自治會最大的宗旨就是自治本來用不着第二個人來管他說不合法到底是那個法况且北大高師他們的學生會也没有受過校長的指揮我們清華爲什麽要做例外呢　以我們定二十三日我上開我們學生會的成立大會那知道昨晚我們開成立大會的時候忽然來了四個人來監察我們這四個人中間有兵官有地甲也有小　會大門外還駐紥了武裝的軍人他們經我們的盤查都說是學校有公文同電話去請他們來的唉我們學生會的宗旨光明正大我們開會的時候還有中西教員到會從没有說我們絲毫地越出了軌道爲什麽我們校長偏要請這種人來監察我們呢唉校長弄得要請這班人來監察我們明明是他不當我們作學生看我們的人格不是被他剝奪盡了嗎但是我們校長不當我們作學生剝奪我們的人格我們學生自已却知道我們是學生却要保守我們的人格旣要保守我們的人格那就不得不有一種反抗的表示所以我們爲清華學生的前途同中國學界的前途起見從今天（十二月二十四日）起我們一律罷課誓與奴隷教育脫離關係清華學校全體學生宣言十二月二十四日 
[直隷第三師範罷課風潮]  
　　天津學生聯合會以直隷第三師範校長革除學生致釀種種風潮昨由該會推定代表周恩來王玉軒姜崇仁於二十四日下午三鐘謁見教育廳長王章祜諮詢一切茲錄該校近情如下滐縣第三師範校長牛寶善反對學生開會提倡愛國事業將該校學生居名時楊遇安王式曾等十人革出後知其與各學校（滐縣中學校電報學生等）已有聯絡恐有意外乃大下戒嚴令約法三章（一）非經伊准假不得擅出學校違者革出（二）校内報紙學生槪不得閱（三）學生來往書信盡行拆檢務要軟禁學生使内外消息隔絶該校學生對被革者已抱不平又受限制遂有甘請被革者斐某等數人城内中學校電報學校學生俱極憤恨不能坐視乃於二十號各校一呼全體實行罷課其宣言略謂福州難起全國憤激各處皆開國民大會冀起國民乃第三師範校長牛寶善對於福州之事禁止爭持其行爲顯爲國家公敵並且限制自由蹂𨈆學生何處學校容此校長今日要約（一）被革學� 
生皆須請回（二）牛寶善必須辭職爲此要求罷課以待不然寗犠牲數年學功誓不與荒謬之校長並立一校而受亡國教育云云又被革學生宣言云竊自青島交涉發生國人莫不奔走呼號力爭國權况學生受國家栽培當茲外患孔亟允宜勉竭棉薄略申義憤敝校自前學期組織救國團隨他校一致行動爾來福州之風雲日急士氣日張敝校同人揆諸當仁不讓匹夫有責之義不忍寒蟬仗馬自甘冷血乃公舉代表十人首事籌備繼續舊團何期校長因事留津教務主任王家鶴擅越職權大肆淫威會同學監董錕等施其酷吏鍊獄手段揑以鼓動罷課擾亂秩序等詞電促校長返校含混牌示將公舉代表十人悉與斥退同人等曷勝奮激伏查組團講演薄海同風並非背叛校章逾出正軌且各聯合會依然成立國民大會逐漸舉行悉受何人鼓動是否擾亂秩序而該主任等甘犯衆怒喪盡天良似此摧殘士氣實爲學界所不容同人等緣於本月二十二日暫行罷課要求校長取消牌示收回十人云云昨已電陳教育廳核辦 
[湘贛旅京學生記]  
　　旅京湖南學生聯合會因湘省現陷於無教育狀况除具呈政府通電全國外並於上禮拜派代表十二人分三組向府院教部三處陳述種種聞國務院一處是日總理不在院秘書長恰往公府係由王秘書叔掖接見四代表（三男一女）一一陳訴後王云諸君所述我已洞悉下禮拜一當代逹總揆各位下禮拜再來一次總理定有詳細答覆各代表因禮拜一報載總理赴津昨日下午才去一點半到院西門守衛阻不許入祇將名片送傳逹處轉言總理不在秘書長往中央公園開會去了各代表說明我們是候回信如總理秘書長都不在我們可見王秘書傳逹人去後轉來說王秘書今日没來各代表云不論見一個秘書均可祇是我們要到傳逹室候信守衛終不許進門後又傳言各秘書都不在各代表仍要到傳逹室去候秘書長同並言平常到院會客的都是在傳逹室候信何以今日祇許我們立在門外我們是秘書約來候信如果秘書長到四五點還不回我們回去就是怎麽不許我們到傳逹室呢守衛等總言是上頭有令不許進去各代表說了許多話站到四點鐘見守衛到内往返數次仍是無一句有理由的話答覆該代表等無法遂回至某校會議 
昨日旅京江西學生對於九江日人與學生衝突及江西開放米禁事假高師學校開各校江西學生代表會議籌商對付方法當議决條件（一）由江西旅京學會電詢九江學生對於此次事故發生眞相（二）電責江西軍民兩長請即禁米出口（三）籌備組織旅京江西學生聯合會籌備處設在高師本月二十八日開籌備會議决後並發出兩電（一）致九江電云潯學生聯合會轉商界全體鑒聞日人在潯擅捕學生極駭聽開祈即詳細電覆眞相並望堅保國權本會願爲後援（二）致軍民兩長電南昌陳督軍戚省長鑒近聞開弛米禁損民食以濟外釀成省垣學生全體罷課風潮危及教育之根本不知意果何在望即重申米禁以維民食而全教育不然吾贛人士斷不能爲二公諒也 
[閩案雜訊]  
　　閩案交涉中日雙方雖在調查證據之中但各有交涉準備我政府之方針重在此次肇事的責任問題日本方面則主張根究肇事之遠因以上各執一是故該案前途尚無確實把握昨日某君以此事詢某當軸某當軸謂『所爭持者此次福建起釁之責任問題』日使則謂『應先解决遠因』試問鎗撃我人民之遠因爲何日本人必曰『抵制日貨』然不買日貨就遭鎗撃於理亦說不過去况抵制日貨亦有遠因實無窮盡故現在應照國際法及各種先例採平允之主張『就事論事』今閩案旣爲日警鎗撃吾人民則日本駐閩領事百喙亦難辭其責任矣云云 
外交部日昨先後接到赴閩王沈徐三氏陳報日人肇事眞相及檢查各項要證並訪駐閩美艦長探詢中日肇事前後情形均堪爲將來交涉之佐證又聞當局以中日交涉行將開始談判東京方面我國僅莊代辦一人實不足以折衝樽爼况劉公使赴東無期尤恐窮於應付故擬催促留學監督江庸早日返日俾令襄理外交以佐莊氏之不逮 
晨報云十二月二十一日日本大阪每日新聞有一篇社論題曰『支那（學匪）之取締如何』全篇對於我國學生漫駡不堪其措辭誠爲報上所不忍載者該報固自命爲東亞唯一大新聞而竟有此種言論殊出人意料之外也 
閩省交涉醖釀至今尚未解决本京國民大會所議决之辦法亦非學生單獨卽可奏效故前晚（二十三日）學生聯合會特開大會以此非促平民一般之覺悟不能爲政府之後援遂一致議决於本日（二十五日）各校全體出發講演其地點則每校各擔任其附近一帶云 
[呼倫撤治問題之原電]  
　　呼倫貴福等業派代表凌陞晋京接洽撤治茲覓得原電及黑督電錄左 
　　貴福等電國務院鈞鑒現因外蒙申請改革政體將自治政權歸還中央及時治理所有呼倫貝爾區域迭准滿海警備總司令耿玉田商請仿辦等因當經招集各旗總管會議僉同惟呼倫貝爾事件關係綦重自非詳細討論不足以資進行除派代表凌陞趕速晋京禀商辦法並分電奉天張使黑省孫督外俟代表到京即請接洽謹電禀懇護理呼倫貝爾副都統貴福左廳廳長成德代理右廳廳長前署索倫左翼總管榮安署索倫右翼總管凌陞新巴爾黨左翼總管瑪哈扎那署右翼總管納蘇恒額尊巴爾黨總管德克金師署鄂魯特總管貴全防軍統領安全叩馬 
　　孫烈臣電頃准呼倫貝爾護理副都統貴福廳長成德榮安總管凌陞瑞哈札那訥蘇恒額德克全布貴全防軍統領安全等馬電稱今因外蒙申請改革政體將自治政權歸還中央及時治理敝副都統所管區域迭經耿司令商請仿辦等因現經招集各旗總管會議各詞僉同惟呼倫貝爾事體關係重要自非詳細討論不足以資進行除逕電國務院外茲派成德榮安凌陞爲全體代表馳赴貴署磋商一切應請接洽并懇轉報中央等語同時又接耿司令鍾署長電稱擬漾日携帶該旗員等回省面禀一切等語除俟該員等到江如何磋商再行奉聞請示辦理外謹陳孫烈臣馬印 
[蘇人議治運沂沭之京訊（野雲）]  
　　蘇省水道失修已久江以南如接近太湖諸河江以北如運淮沂沭各水年來屢演鉅災重爲民害從前導淮之議籌之已歷十年調查測量著有圖說施工計畫亦經擬定曾由全國水利局會同内務財政農商三部呈明總統並咨行蘇省省長宣示人民徵集意見在治淮工程範圍内原包有運沂沭三水因三水在江北淮徐海兩屬境内本與淮有息息相通之關係也原夫治淮之議主持者實爲南通張季直氏十年以來設局施計固認此爲晚年最大事業之一無如需欵絶鉅勢非仰給外資無由措手大舉美債久有斯說究以政象不寗未遑計及而前常龔仙舟長財部任國務時對斯亦有意見主張治淮大業應由全國水利局主辦其意似不願由張氏一人獨任其事也者本年春間政府任命張氏以『督辦運河』之職而於治淮之事則一字不提意旨已可想見現在蘇人之有識者咸以爲政府對於治淮雖有積極計畫但畫餅不可充饖無欵仍難辦事導淮事業關係皖人利害尤重於蘇今皖人旣不十分注意蘇人亦未便獨任其難惟運沂沭三水乃爲蘇人切膚痛癢所關萬不能坐待大舉治淮始行修𤀹當由蘇人自謀以袪地方之大災而興未來之大利斯議一倡百和殆已由言論而進於實行蓋運沂沭爲患於江北一帶已非一載人民創痛鉅深較之蘇松兩屬何翅十倍故一經有人提倡無不欣然贊成前在南通關於此事已經會議一次當時到會者淮徐海各屬均有代表决定由地方人士自謀𤀹治運沂沭三水運河係自山東入蘇境起至入江之處止沂水則由邳縣窰灣北齊材盧口起經駱馬湖分入南北兩六塘河經過運鹽河再由灌河出海其流域較廣而爲患亦較重沭水則由魯境入蘇經馬陵山㟃晤斷峽南行復迤於東經沭陽縣分爲前後兩沭河前沭東行分兩支一東行入北六塘與沂合一北行經桑　湖窪濕地合於後沭後沭則東北行入青伊湖經薔薇河至東海縣入海沂沭兩水鄰源並行順流南下本爲蒙沂建瓴急川從前兩水均南流入海年代攸久屢經變遷在徐海各縣内無一定之道足以容其流量以致東衝西突任其氾濫爲災而莫之救蓋受其鉅害已數十年於茲矣從前測算之術不精治水之家率無詳密之設計近自淮北設局累歲測量圖說成帙久有成算所惜者無的確之欵無專任之人耳此次蘇人自謀𤀹治三水之方法（一）職務山運河督辦兼任而以蘇省長督飭地方人士組成特立機關專司其事（二）經費徵收地方二分畝捐每年約得四十萬元其不足之數擬仿浙江塘工集欵辦法發行有獎債劵以資彌補（三）期限工程完竣期以十年現齊省長對於斯事極端贊成已將地方人民之意見詳逹政府並將一切計畫呈明總統請以明令發表以便着手進行日前特派徐鍾會到京與在京蘇紳段少滄等接洽由段向府院部各方面磋商藉以代表蘇人之公意聞政府不日即有明令發表而在海屬各縣旅京士紳因茲事關係桑梓利害較切特公議在京組成研究機關一種名曰『運沂沭水利研究會』日前已開過預備會一次到者五十餘人不日即正式成立以期與本省地方各團體聯成一氣對於𤀹治三水之利弊切實研究云 
[皖省蠶桑女校事件]  
　　省議會教育會商會之辯明政府昨接安徽省議會教育會來電云滬津各報連日登載安徽女子蠶桑講習所被軍隊蹂𨈆一節憑空揑造完全失� 
實該所近在省坦全所學生四十五名有名册可稽秋季上課以來至今安靜如恒乃忽遭此意外之誣汚衊橫加令人聞而髮指此等謠諑關係太鉅略計其害厥有數端吾皖女學甫生萌芽秋植未逞何堪摧折腐敗藉口立絶生機其害一青年女生尚待擇配蒙此奇枉易惹猜疑女生前途將不可問其害二軍隊文野固由訓練亦須毁譽足服其心毁譽失眞將何誥誡其害三凡此三害勢所必至理所必然近時政客不恤牲犠專謀利用證之法史其革命之初亦同此病然果憾何人何事不可假借而必以神聖女學校青年女同胞供其政治機械作用誰無妻女誰無姊妹喪心病狂至斯已極此而不澈底查究不至黑白易色天地易位陷於萬刼不復之地不止尤可怪者本省各機關各團體俱收到外來函電斥責交加一若在籍皖人盡屬仗馬寒蟬也者夫捕風促影猶有風影之可言似此風影毫無何從捕捉旣厚誣軍學兩界復妄詈在省同人奇恥大辱莫此爲甚現由本省各界全體會議公决除將調查各種實證另刋分送外合先通電聲明伏乞大總統國務院對於造謠之人通令嚴緝對於最先登載以字林西報由外交部轉知該領事嚴行取締並希各公團力伸公論各報館大主筆愼重登載追求來稿皖省幸甚大局幸甚安徽省議會商會教育會印 
[京華短簡]  
　　教農兩長因靳内閣與安派議員互相爭執意見因之停　迄今並無續提何人之確息現聞東海鑒於學界風潮甚烈且有不滿意傳嶽棻之表示故又極力疏通靳氏及新國會方面俾將經久不决之懸案早告結束果能雙方讓步陽曆年後可以提出至兩部何日閉會截至昨日（二十四）止仍無確訊 
政府近以財政奇絀又向外交團提出請放關餘三百四十萬兩之交涉瞬逾一週迄前日外交團之各公使始陸續一律簽允財政部方面業於昨日接准外交團正式允准撥放關餘之通知原通知内並聲明在此項關平銀三百四十萬兩内提出供給駐外使領各館經費之銀四十萬元切望不得撥作别用云云聞總稅務司方面决定此項欵數除應付西南之四十六萬五千八百兩在廣州撥付外其餘之欵統在京津滬分别撥付 
魯省駐京議員延請杜威博士赴東講演日内即將起程聞魯督張樹元昨有様電到京請政府阻止原文略謂頃據教育廳長呈稱聞駐京議員特請杜威博士等即日來魯講演本省人士極爲反對如果實行竊恐别生事端懇爲阻止等語理午合電陳明請賜俯准施行云云亦可異矣 
陸徵祥等自歐出發最近曾來一電報告已過紅海沿途安善預計下月二十日前後可抵北京 
馮河間之病忽而稍愈忽而沉重茲經確實調查河間患病之始即延中醫診治因不見效果故改請西醫病勢日見沉重最近則請中醫杜子良診治聞昨稍見輕今日則又重矣 
[濟南學生會亦遭封閉]  
　　濟南消息云學生聯合會本籌備於明正一月一日開全省學生代表聯合會組織已略有眉目不意該省省長屈映光督軍張樹元於二十三日早六句鐘派軍隊兩連警察若干人至學生聯合會逐出學生及各處代表並摘去學生聯合會牌子封閉門户撁碎文件等物不准出入並於街衢重要地方派軍警把守以致市面秩序大亂該省學生對於愛國舉動正在籌備善後辦法如何着手現尚未見動靜也 
[安慶查貨之交涉]  
　　皖報載稱昨日（星期六）有大阪公司下水大輪船抵埠下貨時卽有檢查員在該公司檢查貨物又有學生數人同往該處勸告一切人等嗣後勿搭日船勿購日貨致與該公司衝突該經理某令水手多人將公司大門緊閉并將學生及檢查員圍住攢毆聞學生中并有受傷者當經崗警報告東區區員趕至該地排解學生聞風至者百餘人旁觀者亦有數百人一時羣情鼎沸咸恨該公司人之甘心媚外摧殘愛國之同胞且有巡士一人在江干向一般苦力人等說明抵制之原委言下不勝憤慨最後則經東區署員勸慰學生暫時回校學生臨去時并宣言如官廳無圓滿解决則學生等當自籌相當方法以對待之必盡學生之能力所能及者而爲之云云此事尚不知如何結果今日（星期）商會開檢查會學商兩界必有一番討論也 
[皖省近事]  
　　省商會近因呂調元省長辭職特電中央挽留其電云北京大總統國務院參衆兩院鈞鑒呂省長蒞皖庶政俱興𤀹河築堤利商惠民尤其顯著民生正賴休養商業共戴維持方在進步之間忽聞辭職惶恐殊深務乞温電慰留以竟設施而孚衆望毌任叩禱皖總商會全體公叩漾印 
近日報載安慶北門外女子蠶桑講習所事喧傳殆遍昨省教育會商會省議會假教育會開各界聯合會以茲事不特關係青年女子名節并影響於皖省女學前途甚大會議結果電請中面嚴究造謠者及最初登載之某西報並將各處調查實據刋印成本分佈各處以明眞相聞倪督史統領均派代表並延請律師赴滬起訴 
省議會前議决減輕典息一案咨請省署於九年一月實行茲聞省城典商極力運動展期緩行未識能逹目的否 
[河南之統稅問題（芳草）]  
　　統稅辦法原爲統一稅則革除釐卡積弊之善政不料河南一般官吏竟有假此殃民欲使我三千萬同胞哀呼宛轉於統稅之下殘賊禍民固無在不可施其伎倆也河南財政本屬有餘省分自軍興以　日形支絀始則抱注前清庫底繼則挪借豫泉官錢局基金豫泉官本祇十三萬餘兩而歷年挪用多至百六十萬元此外尚復借北京中交兩行三十萬元齊魯銀行十萬元協濟堂兩萬元挖肉補瘡迄無根本補救之方上年蔣懋熙長財政廳時倡丁地改折銀元之議增加全省負擔利國者少病民實多至今豫人痛之現任財政廳長鄭倬一庸夫耳才能去蔣甚遠亦思有以搜括之而不得其術有科長葉幹蘩者迎合其旨以改辦統稅之策　於鄭鄭大喜卽令擬訂詳細辦法呈候趙兼省長核辦葉乃大費匠心耗數日夜之光陰而河南統稅施行條例乃得脫稿葉又函請總商會將全省百貨時價表鈔送一份以便按價抽稅商會以所擬辦法涉及苛細且多違反經濟學之原則因託言『本會正通告各縣分會趕行調查未經具報無從鈔送』葉急欲　功竟躬赴市場喬作購物向商店逐一問價商人不摸頭腦見其衣服闊綽故昂其値葉竟據以記入調查册中作爲市價標準分現有貨物爲絲綢棉布皮革糧食油糖茶食海味山貨血屬竹木文具五金珠實藥材器皿服飾洋貨雜貨等十六類不分銷耗品必需品輸入品輸出品槪以値百抽五律之（每値百元抽稅五元）其最可笑者如舊棉絮棉被套鮮藕米醋醬油掛麵橡壳竹掃帚竹篦桑又木掀頭鐵鍋斧頭布小帽油鞋粗釉碗粗瓦盆磚瓦等及一切竹頭木屑莫不列入表中一律納稅葉可謂才大心細明察秋毫矣論者謂此種辦法如果見諸實行市面物價不出三二日必漲至三倍或五倍甚至勞働界將奔走終日不獲一飽禍患所届不可勝言而葉竟揚眉吐氣自詡大功告成鄭倬不計利害即據以呈請省長趙倜亦不管青黃皂白遽行公布勒令遵辦葉幹蘩覺此中利厚因向鄭討一鄭州統稅局局長的差事走馬上任做他的發財夢去了商界得此噩耗大起反對即有暗中鼓動罷市以爲抵制之策者趙省長聞此消息隨即出一四字韵語布告力言統稅之益勸商人不可爲他人所利用未復申言如有罷市無理要挾按法懲辦决不寬貸等語時値省議會開會一般議員老爺不常到會對此絶大問題毫不介意外間頗有責言後商學各界聯名陳請議員之稍有心肝者始行覺悟於是介紹的介紹提案的提案質問的質問統稅一案竟成這一次常年會期中一件重大問題了現在已將統稅章程修正完備所有涉及苛細的條件全行删去其日用必需品及應獎勵輸入（如凈湖絲四川黃絲山東繭絲湖棉等）與有關本省工商業前途之發展者（如汴綾首帕汴縐包頭清化燈紗商城絹南陽綢等）則減爲値百抽一·五（每値百元抽稅一元五角）其餘各貨則一律減爲値百抽二·五（每値百元抽稅二元五角）唯禹縣爲藥材總匯劃爲特别區域照舊例抽收稅捐以維商埠較之財政廳原案固不啻天淵矣所可怪者省議會對於作俑之葉幹蘩鄭倬未加一字之聲討汴中與論頗不滿意云 
[粤學生上課後之波瀾]  
　　廣東各校代表因省長經過多日尚未履行第三四兩條件特於十八日四時羣向陳會長詰問何以背信寒盟欺騙學生至今未將張周等學籍復回請將此中情形明白答復陳謂此事我巳極力催促奔走多次現巳約定參議院議長林森等准明日一齊到省署交涉設法迅速冋復學籍明日下午四時自有明確答復不負諸君委託諸君請稍爲忍耐省長旣承諾於前斷不致失信於後無論如何吾輩當負完全責任云云彼此討論至六點鐘始退席約定十九日三點鐘在教育會回覆惟公法學校則恐此事仍不可靠故十九日第三第四時全校學生特自休課兩小時在第十講堂開會研究推舉沈厚培爲主席張啓榮向衆宣佈詳陳此次經過情形并謂總望大衆下下奮鬭之决心爭回學生之人格萬不可因小小波折而灰厥心并須保存校長地位以免無聊政客猪仔議員所獲奪後由沈馮周何諸人相繼發表意見異常憤激謂此事無論如何仍要全體負責堅持到底免爲陰謀家打破吾粤學生救國運動隨即表决數事（一）先請本校長及職教員全體轉呈省長履行當日面訂條件限三日内恢復張啓榮學籍（二）如下星期一日尚不將張之學籍回復即於是日全體决不上課請求各校本良心上之主張一 
 
 

Page 7

 
 
致行動（三）如有人乘機攫奪校長位置者决以武力對待（四）預備各種宣言（五）組織十人團以便偵查各方消息斟酌進行（六）派人向教育會及省署提出嚴重交涉並擬定具體進行辦法數條俟下星期一日無完滿答覆始向各校宣佈 
[馬濟遇炸未傷紀]  
　　二十九日廣東省中遍傳兵工廠督辦馬濟有遇炸事查是早六時許馬由小北積厚坊護國第一軍總司令部（即觀音山脚舊隨宦學堂地址）乘馬出沿途經財政廳前馬路擬赴東城外造幣廠（打地波）蓋馬每喜早起爲各種運動是早因與該廠廠長龔政預約爲打波運動之故詎七時許行至府學東街附近突有一彈飛來觸地即炸隆然一聲幸與馬距離尚遠時路上行人尚希警察馳至則抛擲炸彈之人已颺去隨在地上檢拾炸彈遺屑返區陳報而已至馬濟則仍乘馬疾馳直抵造幣廠舉其事以告龔并云此炸彈究不知何來旋各方面慰問之電話紛來馬一一告以無恙仍與龔在廠打地波午後乘馬返總司令部另一函云兵工廠總辦馬愼堂二十七日早七時由軍署乘坐棗　馬至文德路前近府學東街朝陽里口之處忽有二人身穿短衣將炸驒一枚攔頭抛擲馬氏將向右疾馳故炸彈雖着地爆發亦能脫險此時并右手槍聲疑係刺客續向轟撃馬氏躍身下馬指揮該段警察四出追捕而兇徒二人卽乘餘烟未散之時混入人叢遁去因此無從戈獲惟二人逃脫之際業將手槍棄在路旁段警事後查檢在路上拾獲三號金山擘手槍一桿内餘子彈五枚及毡帽二件舊新聞紙一張係用以包裹炸彈墮地之處僅有鐵片數塊地上并未洞穿并聞炸彈爆發之際馬　辦實與兇徒距離不及百碼亦云險矣 
[蘇議會紀事（續）]  
　　（三）對於省署咨轉王議員鴻藻等函件疑義質問書頃閱省署兩次咨轉王議員鴻藻等函件本員等反復研究疑義滋多有不能不提出質問者查省會對外代表法律上自有規定此次王議員以私人資格前赴省署面陳函件省署在法律上地位對於該議員等是否應負咨轉函復之義務此應行質問者一本會十八日開議出席議員實到八十三人除退席之徐議員堃錫屠議員宜厚外出席議員確足法定人數王議員等旣與於討論表决之列是已明知是日會議之合法乃事後反以不足法數面陳省署冀逹推翻議决案之目的而省署遽與咨轉是否省署不信用法定機關之議决案而信用王議員等少數人之函件此應行質問者二王議員等致省署函件内有陳議員大中署名現據陳議員大中函告表明心跡則王議員等當時脅迫情形不言可知王議員等赴省署時省署是否愼重考慮此應行質問者三省署來咨一則曰前准王議員等報告再則曰復經函復王議員等三則曰復准王議員等函稱接讀函諭云云王議員等是否爲省署附屬官吏省署是束爲王議員等與議會問傳逹機關所云調查虚實徵集證據等語省署是否有此種職權此應行質問者四議長爲法律上代表其對外行動係以省議會負責不以議長個人資格負責省署咨開旋准貴會　長咨復云云特著議長字様含有何種意義是否尊重法律尊重議會代表省署咨文動稱先例即如咨回五年度决算案内曾一再以先例爲言此次所用貴會議長咨復字様不知依照何種先例此應行質問者五是日議决各案仙有查辦金陵道尹俞紀琦一案查該道尹即係省署諮議案涉省署自身問題内有越職攬權一欵載明該道尹把持省署一切政務政務廳長如同虚設云云省署是否熟視無覩前經兩次咨轉王議員等函件是否不避嫌疑含有他種作用此應行質問者六貴省長向以整飭吏治尊重法律爲口頭禪歷來本會議决查辦官吏之案大率查而不辦此次查辦俞道尹紀琦并關係貴公署自身而以少數人之私函遽予咨轉然則合法議决查辦之案即將以少數私函之故輕輕打銷是貴省長整飭吏治尊重法律之誠意又安在耶以上各節諸多疑義謹依暫行法第十九條之規定提出質問請於二日内答復實爲公便提出者龔翼之沈貞壽瞿名川王逹楊體仁周家俊黃其彦徐瀛胡紹瑗周積偉王發蒙榮棣輝薛學潛朱毓賢 
（四）王議員鴻藻等破壞議會請付懲戒案查省議會暫行法第三十二條議員違背議事細則者停止到會其情節重者除名議事細則第三十五條到會議員於開議後不得無故退出議塲法文規定岡敢或逾本月十八日第四次大會當討論第三十三件查辦金陵道尹案及第三十四件查辦修正案應否變更日程時徐議員堃錫屠議員宜厚忽倉皇出場當時並未聲明退席原由亦未依照議場先行退席慣例以名剌交與秘書議員等認爲無故退出議場違背議事細則第三十五條之規定似應照暫行法第三十二條處以相當之懲戒此應請公决者一暫行法第二十四條省議會非有議員半數以下出席不得開議故前一日（卽十七日）於搖鈴開會宣佈日程前以出席議員不足法數由議長即時宣告散會其次日卽爲十八日是日開會出席者八十人續到者三人有簽到簿及各議員名剌可證除徐議員堃錫屠議員宜厚無故退席外仍足法定人數王議員鴻藻徐議員宗鑑邵議員玉銓等是日出席對於日程所列各案之内容均有討論並與張議員肇炘徐議員庭啓張議員書紳陳議員大中鄭議員巽龐議員振乾楊議員東嚴同在表决之列有議事錄速記錄可證夫討論爲議會之實施表决爲議會之結果王議員等十人旣自與於討論表决是已明知是日會議爲合法之議會事後何以突生異議電部解釋同赴省長公署聲稱不足法定人數面呈信件希冀推翻議决要案此端一開則凡本會議决事件無論何時何案均可任意推翻根本上省議會竟無存在之餘地議會前途實深危險國法學之原理議會代表人民有監督行政之責而在過渡時代行政機關之摧殘議會歷史上亦往往有之王議員等身爲議員不恤假行政機關以干涉議會職權冀推翻議决要案不知是何居心似此干名犯紀情節嚴重是否宜付懲戒此應請公决者二又夏議員宗翰鍾議員善道是日均未簽到乃夏議員竟隨同王議員等面見省長指是日之會爲不足法數其爲偏聽王議員鴻藻徐議員宗鑑等之誑言殆無可疑然到會者除王徐諸人外尚有七十餘人何以夏議員不信用無異議之七十餘同人而信用與議後反復之數人鍾議員善道雖未前往省署列名信函而於先一日於本會配布大會議程定十七日一時開會之時偏於午刻廣宴同人當時已有人議其以宴會牽掣到會者而十八日晚間十二時突然到會要求三科職員示以簽到簿畫於十九日復索該簿每頁蓋加私章不知係行使何種職權本會同人何時付鍾議員以此種特權似此藏頭露尾於先恣意妄爲於後顯係本案内幕主動之人是否并應懲戒此應請公决者三又昨日會中印發張議員肇炘函稱十八日大會肇炘於下午一時至會簽到嗣於三時四十分延長已過肇炘遂離會他去云云查張議員是日確列席表决至散會後與次山鈞樞等同乘甯省鐵路車南行何得如此誣賴查該議員對於省署則儼然進謁俾人視爲在場之的證對於本會又自居於不出席之列以冀證實其不足法數之誑言其蓄意誣衊議會尤爲窮極工險情節嚴重非加懲戒何以維持議會此應請公决者四二十日下午陳議員大中在議長室庶務室宣言我在下關被他們用電話　回强令蓋章我聲明不負責任我亦並未同赴公署楊東嚴君亦係被脅云云爲士奇發蒙守孚積偉等所共聞而張議員書紳亦於昨日函致議長有王藴之等提出懲戒先生一案書紳並未簽署云云玩其辭意實爲防止揑名起見兩兩對勘尤足證明王議員鴻藻等實有脅迫署名冒揑列名之嫌疑且有僱人冒充陳議員大中偕入公署之嫌疑似此多方搗亂蓄意破壞議會究將若何整頓此應請公决者五再查是日議題以查辦案爲最重要議場討論亦最激烈事前各報喧傳行政官廳有賄通一部分議員包辦打銷之說報紙風傳固不足據而當張議員福增提出查辦愈紀琦案之次日張議員肇炘即踵張議員福增寓所爲俞緩頰有務懇筆下超生之語爲守孚所親聞其後又踵張議員宏業寓所言請放鬆一步聯絡感情云云迨十七日談話會徐議員宗鑑則有議員不肯出席之故須從議題著想之說經周議員嘉詠詰問何故徐議員宗鑑有不便明言之答復其後徐議員堃錫又有撤去日程内查辦案改排第四日之要求蛛絲馬迹顯有可疑今茲軌外行動王張徐徐四議員無不與聞其事縱本員等不認爲别有目的别有作用何能解社會之疑慮何以保本會之風紀乎爲特提案應否懲戒請求公决提出人馮士奇連署人黃守孚王發蒙朱翼雲周嘉詠陶鍾箎袁駿勤朱毓賢薛鈞培黃次山趙錫棻孫紹祖朱子愚黃其彦蔡鈞樞王逹周積偉陳伯盟陳大猷沈貞壽瞿名川周家俊楊體仁龔翼之王鳳誥馬良逵朱際雲凌恩錫趙品成劉伯昌 
此外即邵玉銓等提出議員王紹鶴馮士奇張宏業等破壞議會請付懲戒案略云查本月十八日下午時開議後龐議員振乾等以不足法定人數爲非法行爲憤而退席乃議員王紹鶴馮士奇等聲勢洶洶擅行離去席次關鎖場門勢將用武張議員宏業并奪守衛長之指揮刀持以相向以議會處神聖莊嚴之地位而議員王紹鶴馮士奇張宏業等悍然行此非法行爲破壞議會官廳無如之何人民無如之何若本員等亦顧全同會交誼扶同徇隱將何以監督官廳代表人民用是提出懲戒案藉以維持法律而保議會尊嚴是否有當敬請公决提議人邵玉銓連署人爲王鴻藻夏宗翰吳鴻勳徐宗鑑聞夏宗翰吳鴻勳近日甫自揚來實王等所硬拉云 
[南京快信]  
　　省議會今日（二十六）下午一時開大會結束未議各案下午五時行閉會式惟各屬議員多已回里且近日暗潮甚烈恐難足法定人數開議 
聞南京警察廳於昨夜開會議選警察五六十人於今日午後赴議會均穿便服不知是否預防搗亂抑别有故 
日本駐漢艦隊在蘇採米齊省長令准放行省議員以此端一開外人均可藉口特提出質問書限五日内答覆 
本省裁兵二成李督决九年一月實行惟經費仍請北京政府籌畫恐生頓挫 
譚延　以馮玉祥藉口周則范案派兵越過攸縣界線斥馮破壞和平電請李督嚴電詰責 
匯文女校學生鳳美貞以福州交涉案久無　决憤慨異常昨斷指血書二紙警告同胞共救國難 
青年會求　中學學生江期豫投燕子磯江中自盡事聞已遇船户救起亦云險矣 
地方通信 
[松江]  
　　商界聯合會之評議會商界聯合會於二十五日午後在線業公所開評議會討論議案三件（一）組織國貨公司（二）創辦平民銀行（三）各界聯合會駐滬代表陸伯舟請求資助旅費第一件决議積極進行現先從推舉代表草擬章程募集股本入手第二件决議　時緩議一俟向全國各界聯合會索到章程後再付討論第三件决議陸代表駐滬係用各界聯合會名義所有應行津貼旅費之處須函請各界聯合會共同擔負 
　　棉業處調查棉産北京整頓棉業處派來南方調查棉産之熊季貞委員於昨日由滬蒞松當日即由縣署遣人伴往附郭棉田考查種法今日復赴縣農會騐看該會試種之美國脫利司棉據稱該會所種雖枝桿甚巨然比較北方及南通等處尚屬不及惟棉之織維已較土棉堅韌以後欲期改良總須廣設試騐場以利實騐而資觀感 
　　警佐赴鄉勘盜案柘林自治委員顧行修家於古曆十一月初二晚間被刧當被鄰衆鳴金圍捕生擒一盜格殺一盜餘被竄去翌農由事主報請亭林警所轉報縣署由縣委令一等警佐那鶴年於昨晚馳往騐勘 
[蘇州]  
　　香山鄉董遭刦香山鄉區董朱煥前開典當頗有資財其眷屬現住蘇城慕家花園鄉間僅留一司開人詎於陰曆十月二十六日夜二鼓時忽來有盜匪二十餘人用高竿越牆而入明火執仗先將第二進側門撞開呼嘯入室翻箱倒篋所有衣飾物件搜刦一空並將地板多處挖起以覓現銀遍地搜羅殆盡且將年逾古稀之老僕阿虎縳綑嚇禁搶刦三時之久後從大門而出鄰人雖聞聲因無利器不敢出拒任其呼嘯而去據該僕云盜匪多數身穿青布衣服口操北音對於就地某帮客民殊有疑點茲已飛告城内事主報縣並由該區巡官前往履勘查緝矣 
　　饑民紛集蘇鄉葑門外尹山郭巷日前忽到淮徐逃荒饑民船三艘男女小孩等一百餘人均各登岸當據該饑民首領聲言因家鄉歷年荒歡無收特來乞求富户紳商資助錢米以救饑命等語當由該鄉地保答以本鄉今歲水災秋收歉薄不能如歷年之容易勸籌等語該饖民仍結羣赴鄉任意滋擾致各鄉民大受其累不得已遂凑集白米數斗銅元一百餘枚善言勸送出境迤南而去云 
　　蘇女校電請查辦皖軍北京國務院陸軍部教育部鑒皖軍蹂𨈆蠶桑女校員生自盡者十餘人暗無天日令人髮指請懲辦不法維持人道江蘇第二女師範振華女中學校吳縣縣立女高小學校潘松麟女子職業學校大同女學校景海女學校慧靈女學校迪新女學校毓秀女學校女子公益團英華女塾皓 
　　第二師演習野操蘇常鎭守使朱琛甫君會同省委檢閱第二師軍隊等情已記前報本月二十四號朱鎭使令飭二師五六七八四團每團各挑一連在胥門外橫塘舉行對抗野操分爲兩軍實行演習第五六兩團爲東隊第七八兩團爲西隊上午八時開操朱使親自到場督操各隊兵士精神與形式皆非常嚴肅整齊至下午二時操演結果七八團退却是日到場參觀者有商團公會參觀員四人童子軍一隊及某校學生一隊云 
[無錫]  
　　糧市供求踴躍之現狀無錫弱塘黃泥橋河下日前有宜興縣屬沿太湖周店橋處店分水墩一帶農民裝到糙粳多艘各米船首尾啣接每午後運河輒爲阻塞逐日通市到有五千餘石價自五元三角至四角不等秈稻一項如北塘之紹袋行長裕泰永源生等雖迭接紹興停止採辦之函電而紹帮駐錫莊客及各行家買手仍逐日買進大籽秞每百斤價開二元八角羊秈稻開二元九角小麥爲麵粉廠之原料除無錫茂新九豐惠元泰隆四廠按日上市選辦第廠動輒一二千石三四千石去路之大不亞於米糧且有申帮廠家如長豐阜豐申大立大中華第一廠等俱派有莊客逐日成辦其數亦鉅每日少則數千石多則逾萬最近市面高杜麥五元一角重一百五十斤大市四元九角重一百四十八斤次四元五角重一百四十二斤高客麥五元二角重一百五十二斤大市四元八角重一百四十八斤次四元四角重一百四十二斤仍有繼續增漲之勢　豆在一月前每石祗售三元九角至四元邇忽暴漲其原因則有洋莊銷路近日開盤五元五角尚無貨應市黃豆亦來源絶稀市亦看漲碭山豆昨開五元三角綜觀各糧市况自入冬以來無一不漲固由冬天水淺河道不通來源希少所致而消塲之暢苟非别有去路恐亦無此現狀云 
[鎭江]  
　　沙頭開河之抗議近聞某公司提議由鎭郡對江沙頭江口起開沙河一道直逹揚州東關此河一開江淮啣接於航政確有裨益惟將來徒邑連生順江新老等八大洲之水患用禾歉收人民災害則有不堪設想者因是丹徒全縣董事會學務委員會等發出通啓定於二十五日邀集各界開會公同研究利害以籌對付方法云 
　　各界聯合會開會紀鎭郡各界聯合會於二十四日開會議事因胡君健春身體積弱一再辭會長職務公推陸君小波爲正會長王君蔚卿爲副會長惟胡君聲望昭著極爲熱心雖辭會長職務應推爲該會顧問以資襄贊公議由會長具函延聘該會原設評議幹事交際三部現擬評議爲一部幹事交際兩部合併定名爲執行部並公推譚君槐蓀張君保之爲國民大會委員會委員盧君錦泉爲執行部部長議决通過 
[杭州]  
　　實力查禁現水之廳令全省警務處訓令省會及寗波警察廳長杭鄞兩縣知事紹興縣知事兼警察所長云本年十二月二十日奉省長公署訓令第二六一四號内開案查前准省議會咨送周議員元逹等提出關於本會議决革除現水案杭紹甬各錢莊仍舊陽奉陰違質問書一件咨請查照答復等由查現洋貼水疊經官廳嚴令革除何以至今尚未一律凈盡且有變更名義暗中挖取情事即經令行財政廳分飭杭鄞紹三縣知事查明嚴行禁革一面答復在案茲據該廳長呈稱（中略）應否由鈞署令飭警務處轉行省會寗波兩警廳隨時協力查禁之處並乞核示等情此次杭縣錢業發生釐貼名目及寗紹兩縣有暗中挖取情事均屬現水之變相官廳不忍各業受錢業之朘削不啻三令五申懸爲厲禁乃錢業猶復多方變計有心嘗試殊堪詫異杭縣知事於釐貼發生之事不即禁止經該廳飭查之後依然藉詞推諉大屬不合自應嚴行申斥以示懲儆除指令外合抄原質問書令仰該處即便轉飭省會寗波警察廳按照質問事項協同縣知事及紹興縣知事實力查禁毌任陽奉陰違仍將查禁情形隨時具報此令等因並抄發原質問書一件到處奉此除分令外合行轉錄原質問書令仰按照質問事項協同該縣知事實力查禁毌任陽奉陰違仍將查禁情形隨時報候核轉切切此令 
[安慶]  
　　皖議會閉會皖省議會會期届滿照章應行閉會巳咨逹省長公署知照放連日各議員歸心似剪檢點行裝紛紛返里聞該會尚有未議之案積壓甚多不知如何結果 
　　壽縣張勸學所長逝世壽縣縣視學兼勸學所所長張漢欽君自蒞職以來熱心學務頗爲縣教育界所仰望忽於本月十九日辭世學界聞耗甚爲悲惋頃聞師範請習所學生感其不惜精神躬親義務（張君兼任該所管理）於星期日（二十一日）全體集議會同縣立高小學校就本所地址訂於本月三十一日開追悼大會以表哀忱近已預備一切曾通知軍政紳商各界及省區各學校並徵集輓章銘　聞有事後付梓之說云 
　　請設第三女師校皖省議會提議以皖中皖南兩道區業已設立第一第二女子師範學校惟淮泗道區尚無女校擬於皖北適中地點設立第三女子師範學校爲普及教育之預備昨特咨請省長請將籌辦第三女子師範學費列入九年度預算案并一面令行教育縣知照 
[濟南]  
　　工校成立五金廠濟南工業專門學校校長爲該校金工專科學生實習起見特由滬購到發動機一架就該校内添設五金廠一處以便金工科教員率領學生輪流實習五金製造曁作合等法現已開機練習矣 
　　杜威博士來濟演講濟南省議會教育會等團體特請美國杜威博士到濟演講定於本月二十四日開講並聞同來者爲其夫人女公子曁胡適之君演講題目爲（一）教育的方針（二）學生的自治（三）科學的研究教育會已分函各界預備歡迎云 
雜評一 
[告校長（默）]  
　　主持教育者一國與一校同也主持一國之教育不能執已見而不顧教育界之趨勢其效驗已於傳次見之主持一校之教育又何獨不然乎今日教育界之現象已有潰敗不可收拾之勢惟賴各校長善爲處置或能暗中維繋於萬一若亦任意妄爲則益枝節橫生不啻揚惡潮之波而煽罷課之熖也吾觀於清華與直隷三師之罷課潮而深爲之懼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國八年上海大事紀（一）]  
　　本報例於歲事將闌之際撮上海一年大事列表紀之所以覘社會之進步備閱者之查考也本年爲歐洲停戰後之第一年本埠空前之大事甚多大都係國民自覺之表示蓋因歐會外交失敗國勢岌岌迫而出此然各界多殫精竭力於奔走呼號中他事幾不暇顧故社會事業之發展尚須希望於來歲茲將本年大事紀下一月二日（舊曆戊午十二月初一日）法國航空團軍官十九員下士二十二員應日政府之聘赴日過滬 
五日南市福安里潮陽人許耀蟠家被盜匪鄭杏成陳錦坤糾黨持械圖搶當場獲鄭陳二名 
八日開始查驗存土共查驗八日計大土四百四十八箱小土一百九十四箱僑滬美國人聞美前總統羅斯佛逝世消息下半旗誌悼 
十日夜楊樹浦路李陳氏家被搶事後經匯山捕房中西探獲盜匪陶和夫陳阿三管金貴毛杏春 
十一日夜師善里俞金榮家被搶槍傷學徒胡平安鄰居婦人鄔倪氏 
十二日夜厦門路海門人丁思蘭家失火焚斃小孩三口傷男婦六人 
十五日地方審判廳長陸守經因本籍廻避由邱祖藩代 
十六日南市大碼頭槍斃圖刦盜匪陳錦坤鄭杏城 
十七日浦東汽窑開始焚燬存土共焚四日共燬大小土六百四十二箱萬國禁烟大會在青年會開成立會 
十八日主張國際稅法平等會致電歐洲和會各國代表請求主持公道日本議和代表西園寺侯過滬 
二十一日開始查驗第二批存土共四日計五百六十五箱夜厦門路盛德里柳姓家被搶又九畝地洪興祥烟紙店被搶獲王三羣陳小四子朱小三子三名 
二十二日依周塘馬路全工告竣 
二十五日開始焚燬第二批存土三日焚竣 
二十七日淞滬警察廳焚燬没收存土及烟具三大木箱夜浙江路協茂錢莊被刦落差華捕陳有年追盜遇害夜地方檢察廳第一看守所脫逃拐犯陳德寶命案犯張魁俊 
二十九日夜虹口肇勤路慶雲里甘榮記家與唐家弄潘阿二所開鐘表店馬立師路魏德生家均被搶 
三十一日黃河路榮德耐里管門人所收租洋被搶並被戳傷 
二月二日（舊歷已未正月初二日）得留美學生監督黃佐延及其書記二人被剌消息 
五日署理地方審廳長張允同接任夜自來火行家瑞福里妓女陳老四家被搶盗用毒藥塞該妓口幾致斃命 
六日江海關監督姚文敷履新 
七日南市外馬路董家渡口大火燬房屋三十餘幢 
八日遣送敵僑事務局開幕浦東日華紗廠女工與美孚棧小工均罷工前清晋撫丁寳銓在山海關路大通路口被剌夜法大馬路恒康烟紙店被搶槍傷店夥 
十三日道教育行政會議在公共體育場開會旅滬捷克人歸法總領事保護是日開始註册夜厦門路順康里葉姓家被搶哈爾濱捕房中西探在肇勤路楊樹浦路破獲盜黨機關拘獲盜黨李富雲等十六名 
十五日夜閘北烏鎭路興隆里阜寗人徐鳳石在家被人暗殺 
十六日北總代表朱啓鈐抵滬 
二十日南北和會行開會式 
二十二日法捕房一百十號越捕落差後至鴨綠路粤妓院槍繋妓女陳蓮好及美國人某旋卽關槍牋 
二十三日夜大東門大火焚斃婦人喬周氏 
二十七日照料和會之長江巡閱副使王廷楨抵滬夜六馬路順源押當被搶盜匪開槍華捕還繋槍傷盜匪王志當場就獲流彈傷行人陳華英護軍使署槍斃盜犯李學琴陳阿美張阿三三名 
三月一日（舊曆已未正月二十九日）檢察廳焚燬七年下半年没收之烟土烟膏烟灰計重四千六百十四兩又烟具一千一百十三件 
二日南北和會南代表因陜西不能停戰參戰軍不能停募中日密約附件不能宣佈宣告停頓 
三日商業公團聯合會開成立會電南北政府請續開和議西捕福克森破獲御木本巨竊案 
五日連日本埠發生流行性感冒病（卽㾕症）工部局通告居民預防 
六日前湘督兼省長劉人熙在滬逝世 
七日黃包車夫因加增車租全體罷工凡四日 
十三日第一批遣送敵僑船（納拉號）（瑙哀號）（阿德勒斯號）放洋共載男女大小一千八百零一人油紙傘工人罷工要求加價 
十四日訂書匠要求加價罷工四日 
十五日交涉員楊晟履新御木本竊案犯俄人齊白斯坦解往海參崴 
十六日江浙水利聯合會成立 
十八日滬南興發榮機器造船廠工人因繙譯劉某與學徒衝突全體罷工 
二十日管理敵僑財産事務局開始接收租界敵僑商行英人商會在滙中旅館開常年會 
二十三日夜雲南路會樂里周姚氏雉妓院被搶事後經探捕至天津廟弄五百十九號拿獲陳楚卿張慶郎袁大等三名 
二十五日商業公團發對外宣言於各國請於和議未成以前勿以軍械欵項接濟南北政府縣商會會董互選會長顧蘇當選連任萬國商會在圓明園路開歐戰後大會 
二十六日午後雨雪雷電同時並作　夜民國路中興發洋貨店被搶獲盜一名 
二十九日清理處標賣德人總會與德華銀行德總會爲中國銀行購得價六十三萬兩德華銀行爲交通銀行購得價八十萬兩 
[國民外交盛會紀事]  
　　昨日午後五時商學交誼會余日章聶雲臺穆藕初史良才劉柏生宋漢章盛竹書葉揆初陳光甫蔣夢　黃任之諸君公邀美國資本團代表施楝諸君在一品香開茶話會到會者除施楝諸君外有美領事克銀漢君美國務院秘書駱吟德君孫中山君及其夫人任小山君南洋荷屬華僑代表韓希濟君安徽茶業代表俞去塵君山西孔庸之君及姚子讓王一亭薛文泰勞敬修穆抒齋沈信卿莫子經歐彬黃煥南唐露園朱體仁賈季英鮑咸昌黃首民朱友漁李耀邦莊得之朱吟江謝繩祖朱成章楊敬甫尹寰樞等由主席余日章君致歡迎詞略謂人言中國南北不統一實則南北人民本來一致所不統一者軍閥與人民交閧而已論中美邦交之厚非僅政府之意實全國人民公意云云施楝君答詞謂此行自京南下覺北京政府固有可令人注意之處要不若南方社會之發展能力與其充滿之精神尤足令人了解人民之眞意等語至八點鐘復爲美商大來君設餞大來君旅華數十年於中國感情極厚今因事將離滬席間先由余君日章起言美國重公道尚信實爲天下冠其對於中國之友誼爲吾人素所寳重今日美國來之友人與吾輩同聚一堂曷勝欣幸遂介紹大來君演說大來君起立演說曰余來中國次數甚多故來中國時恒稱回家蓋中國猶余之家也此次回中國見美國人數加多余甚欣幸美國人來中國無妨害中國利權之心此中國人可放心者也美國人可爲中國助者一曰經濟二曰經騐經濟與經騐相合方有效力中國爲中國人之中國爲中國人所應有之精神不然人雖以經濟帮助中國中國得益甚少以中國之煤爲比喻中國每年購外國煤之金錢不下數千萬元中國煤礦甚富何以不自開採若假外國之經濟經騐來開中國之煤礦則中國國民必能多受其利又中國現在分裂於中國甚有害如有一外國暗助一方面則中國受害無窮矣語云合則强分則弱願中國人注意之蘇格蘭有一故事曰有某將軍攻砲臺不能破後以其軍聯合專攻一處得大勝可知合則强也今請略述山東問題美國對於山東本一無所知後因山東問題發生惹起美國全國注意現在無人不知山東矣中國若有聯合以愛國則山東始可保存抵制日貨一事使中國全國結合於中國甚有好處但望積極進行從發展實業方面着想方是根本辦法上海近年來進步甚速甚爲欣幸商務亦甚爲發逹若中國能將揚子江修𤀹使大洋艦能上駛至揚子則中國商務必更發逹蓋世界八分之一之人居住於揚子流域也三十七年以前美國到中國之船合計不過一萬噸現在大來公司之船一隻有一萬一千噸其他之船一隻有二萬餘噸者三十年以後進步如何爲吾人所夢想不到上海將來必爲世界之一大商埠今日在座之青年必能見之人生在世所應做之事甚多惟個個人於離此世界時當使世界比較在我生前好一點万不愧做一世人情詞懇摰聞者皆爲動容大來君演說畢株欽鐵路工程師客利君相繼演說略謂大來君所言者使吾人甚爲感動中國非發展實業無以臻富强即如煤一項發展之機會甚多望中國人急起圖之然振興實業須有良好之政府爲後援美國及加拿大之鐵道均仗政府之帮助如美國西北鐵道建築時政府每哩津貼三萬元且無庸出地價中國礦産甚富然中國之礦律如此美國雖有資本不能在中國發展礦産云云是時到會之外賓尚有大來之公子及鐵路專家卡洛爾君電機專家哈傑脫君紡織專家海傑克君密勒報主筆抛乎而君愼昌洋行總理馬易君茶商潘其君愼昌副經理雷司君美按察使羅平吉君等極一時之盛云 
[大霧中兩路貨車互撞紀]  
　　昨晨四點餘鐘正値大霧濔漫之際滬寗路局由寗聞駛來滬之二十二次貨車與滬杭甬路局由杭開來之一百零七次貨車在太陽廟大洋橋外揚旗分軌道上互相碰撞頃刻機頭損壞汽鍋爆裂兩車頭均跌出軌道橫臥鐵軌之上滬局車務處聞警報告經車務總管韋燕洋工程師塔克司夫（譯音）曁機務處警務處各中西職員趕往肇距地方查勘肇禍情形並由車務處飭令急開救險車一輛前往施救至十時許始由工匠司機人等將　臥軌道上之機頭設法携出並飭令工匠將分道鐵軌趕緊修理直至十時半往來車輛方可通行聞此次肇事損失頗巨路局　道現飭將肇事詳情查明後再行澈底根究云 
[各路商界總聯合會之要函]  
　　（其一）爲爭租界市民權事致楊交涉員函敬啓者租界内春季捐欵轉瞬即須開收工部局改選議董瞬即届期敝會提出修改租界章程迄今已有三星期之久領團方面尚未正式表示敝會各路代表均有公函到會要求開議日昨特開緊急會議全體均謂利權義務相因而生有應盡之義務即有應享之利權世界文明各國斷無有不獲權利而專盡義務者今同人所要求之各項權利均未逹到目的欲再盡納稅之義務不特於勢有難能抑且於理亦有不合矧各商界奔走呼號已有半載嘔心瀝血所爲誰何明春改選一經宣布是民國九年仍無華董列席將何以慰衆望而釋羣疑公决非修改租界章程未得圓滿解决以前所有以後之新舊各捐一律暫行停止繳納衆議僉同不謀而合查本年秋冬兩季捐欵雖經本會勸告各商如數完納然多數心理已屬勉强今交涉業經開始希望尚屬渺茫揆之不出代議士不納租稅之公例勢難再强已有覺悟之商人納此無名之捐稅用特將敝會决議情形函陳鈞座敬乞察核照轉領團實紉公誼此致特派江蘇交步使楊 
（其二）爲反對租界施行印花事致總商會函敬啓者租界華人貼用印花業經本會於前月二十四日電致政府反對迄今幾及一月未見覆音（一月一日）實行之期即在目前昨日開會决議誓不承認萬一見之實行惟有全市停止營業當即電逹中央務祈合力電爭速予取銷而安營業附抄京電稿一紙營入爲荷此請上海總商會公鑒 
（其三）爲租界市民權事致總商會函敬啓者修正租界章程於本月一日遞送交涉署當蒙於次日提出於領事團迄今已有三星期之久毫無切實答覆全市商民恐領事長此遲延不决來年選舉即華人在租界内之利益又屬渺茫前日開會議决於租界章程未得滿意修改之前一律停止繳納捐稅與前次貴會會長勸告暫時付捐之意相同爲特函致台端希即轉致各業公團一律辦理庶幾一德一心共逹挽回之目的實爲至便附抄致交涉員函一件諸希　納此致上海總商會公鑒 
[上海學生聯合會最近兩電]  
　　致北京電北京職教員聯合會曁學生聯合會公鑒北京政府歲糜巨欵以養兵而對於教育經費則靳不肯發致職教員有停止職務之舉乃教育次長傳嶽棻不引咎辭職以謝國人反欲謀教育總長之任厚顔無恥一至於是務望毅力堅持非逹第二次宣言之目的不止同人願爲後盾上海學生聯合會叩 
　　致各地電各地學生聯合會轉各團體公鑒近傳北京政府將以京漢京綏兩路與擬築之張庫鐵路合併取名漢庫鐵路向日本抵押巨欵此說果成事實則是由北至南惟一大幹路完全歸日人掌握其爲害之烈較諸高徐順濟尤過倍蓗務希一致抗爭打銷此議民國幸甚上海學生聯合會叩 
[預紀力爭烟酒借欵之大會]  
　　工商研究會烟酒聯合會國貨維持會昨日聯名致各團體公函云謹啓者敝會等爲報載烟酒借欵業已成立深慮商業被制主權喪失國計民生均屬重大恐政府措施於急不睱擇之時遑計將來之利害敝會等除已函電政府力爭外謹擬聯絡各團體合開大會討論切實辦法爰定於夏曆十一月初六日下午二時假寗波路中旺弄錢江會館國貨維持會開會届時恭候貴會推派代表寵臨會場指教一切事關大局萬勿他却不勝盼禱之至 
[寰球學生會將開新年大宴會]  
　　本埠靜安寺路五十一號寰球中國學生會前日發出通啓云（民國九年元旦日午後六時半本會假前德國總會開新年宴會請前大總統孫中山先生演說音樂家周森友博士等唱歌幻術家李松泉碩士演幻術凡我會員届時務乞邀同親友偕臨同襄盛舉亦希將宴會費（每人一元半）於十二月二十九日以前送至本會以便預定席次爲盼臨時不便添座務希鑒諒是日秩序如下（一）主席蕯福　先生致開會詞（二）湯　琳女士唱歌（三）孫中山先生演說（四）周森友博士唱歌（五）李松泉碩士演幻術）聞昨日前往該會定座者已將近百人云 
[漆業燬貨紀]  
　　南市大東門外大街天祥漆店近仍私進日貨爲該業聯合會會同某團體注意調查查出白蠟三十餘斤確係日貨即行如數封存後經該聯合會同業多數份子公决將查出之貨一併焚燬以儆同業效尤故於昨日午後就大東門外要道將該貨當衆焚去一時觀者如堵 
[半夜游行促醒隊之發起]  
　　青年會商業夜校學生分會自五四以後對於國事非常熱心除派員至聯合會服務外復隨時出發演講近日則專意於調查日貨警告商人各事日前有職員孫道勝林昌兆等發起半夜遊行促醒隊聚集同志選定日期到半夜時候帶軍樂至街上游行並唱悲壯歌聲勸國人反省聞已組織就緒不日實行云 
[豫人誤馬玉山爲外商]  
　　抛球場東馬玉山糖菓餅乾公司係小呂宋歸國華僑馬君玉山所創辦總廠設於香港滬北虬江路設有分廠該公司近購有地皮擬建置極大規模之工廠現正在計畫中上月爲推廣北方營業特裝軍糖菓餅乾多箱至河南開封批銷當爲該地學生聯合會調查部誤指爲日貨將貨扣留該公司接信後即至華僑聯合會工商研究會國貨維持會報告一切請爲證明昨日該會等爲此事特關會議咸謂該公司確係國貨乃聯名致函河南學生聯合會證明一切請爲放行以維國産云 
[工商研究會審查國貨]  
　　中華工商研究會於昨日下午三時在天后宮事務所内開評議會會議已經審查之各工廠國貨給發證書事評議員到會者十數人由議長逐一報告請衆細查以昭愼重計通過給發國貨證書者爲香亞公司出品各種自製化妝品永和實業公司出品生髮油牙粉協大工廠出品絲光綿絨繩高明公司出品倒懸燈華豐香皂廠出品各種香皂興華花磚廠出品各式鋪地花磚振華油漆公司出品各色漆油南洋兄弟烟草公司出品各種香烟共計八家云 
[愛國商號錄上海學生聯合會調查科來稿]  
　　肇浜路同昌牲和太李成興太和保大宏濟大德萬太晋昌源康太和太記誠大全當寳彰源告太西門内大街生太康家衖薛源興大東門内王陞和平記湯懋昌陸德太西門内裕順德濟生　源德源順康永和才記陳福記大東門内彩衣街恒新大東門内大街德大西姚家衖仁太太平街益茂德華老益壽大東門嚴大生瑞太升瑞豐太石皮衖永順關帝廟束首張與記西號穿心河橋衡太新曹家橋震昌宋福太源興九畝地太源榮大穗亨號晋和祥安息呂順興天義興祥和冠生園德長成公和太峻餘生生洪興祥老仁和逝新同興榮大生同康祥德　祥升昌銳祥時新樓瑞和同鑫米號瑞盛票號小雅園久茂協華燈芯廠新仁和同興祥頗大協順昌萬元興天盛公立興童源祥大慶園同和春大境路長樂春協興錩李志大德大祥青蓮路口萬生昌小北門茂記乾大鼎興　 
[救國十人團歡送法領事補紀]  
　　前日（二十五）救國十人團聯合會因法領事請假返國特公推代表二十餘人佩帶徽章高擎團旗列隊至黃浦灘歡送當法領事來時即由張取誠董天爵致歡送詞略云敝會自成立以後蒙貴領事隨時保護不勝感激深望貴領事抵法以後再將敝國民情詳爲宣述使貴國人民無所誤會則兩大共和國之人民必可由精神上之結合進爲實際之提携也謹以誠意敬祝長途康甯法領事當即答謝詞略云本領事對於此次貴國人民之自覺實爲滿意而尤欽佩平民能力之發展貴會爲平民聚合機關深望謹愼進取勿越範圍則貴國有厚望焉云云言畢興各代表握别登輪行時復由護軍使代表招登小汽船隨送至虹口黃浦碼頭始行折回云 
[日林副領事請假回國]  
　　駐滬日本副領事兼公共公廨陪審員林出賢次郎前日禀請該管總領事給假兩月回國一行當已核准定於明日束裝乘該國郵船東渡所遺公廨陪審一席由該總領事暫行選員庖代 
[股票公會改組證劵交易所]  
　　昨日下午上海股票商業公會爲改組證劵交易所開會討論到者甚衆當場認股頗爲踴　認股數已逹額定資本之半數茲將該公會呈部章程錄下 
　　上海證劵交易所股份有限公司章程第一章總則第一條本所之所在地在上海第二條本所以股份有限公司組織之第三條本所之資本金總總額爲本國通用銀圓十萬元分爲二千股每股五十元一次繳齊第四條本所之商號稱爲上海證劵交易所股份有限公司第五條本所營業之目的以創設交易市塲爲各項證劵之買賣第六條本所之證劵交易分爲現物及定期二種第七條本所營業期間自給照之日起以十年爲期期滿後得請願繼續第八條本所之公告登載於上海著名報紙第二章股份第九條股票爲記名式第十條股份繳納之金額及日期由股東總會議决定之第十一條股票因讓與而變更户名時當照本所所定書式以雙方連署書向本所通知其有因繼承遺囑及强制執行等情而變更户名者須附有取得原因之證明書並須有法定證人之具名第十二條股票毁損時須將舊股票繳還本所另換新股票遺失時須有二人以上之保證聲明理由經本所公告三十日後如無第三者提出異議本所另給新股票其公告費由失票人擔任第十三條前二條之事項繳本所手續費每張一角第十四條距定期股　會開會前一月起停止股票過户第十五條股東改名及住怕移轉時須以書函報告本所如因未報告而生損害時本所不任其責第三章職員第十六條本所設置職員如左理事長一員常務理事一員理事五員監察人二員第十七條本所理事監察人由本所五十股以上之股東選舉之理事長於理事中互選之常務理事由理事長於理事中指定之當選本所理事者須於新任之日將所有本所股票五十股交監察人保管第十八條理事之任期爲三年監察人之任期爲一年滿期後得再當選續任如滿時適在最終結賬股東常會之前應延長至會期終了後解職第十九條職員中遇缺額時候補人得挨次遞補候補人遞補已完得開臨時股東會行補缺選舉其任期即以前任餘下之期爲限但如遇有缺額而補缺選舉認爲非必要時得延至下次股東會舉行第二十條被選各職員須呈報　商部備案解職時亦同第二十一條理事長依理事會之决議經理本所全體業務常務理事輔佐理事長處理本所全體業務第二十二條理事審議本所之業務而執行之第二十三條理事會規則另定之第二十四條理事會須編造决議錄並保存之第二十五條本所因事實上之必要得設名譽職員第二十六條本所得酌用　員助理事務第四章股東會第二十七條股東會分常會及臨時會二種股東常會每年六月十二月舉行兩次由理事長召集之股東臨時會於理事會認爲必要或監察人依據公司條例及由十分之一以上之股權聲明理由請未開會時開之第二十八條股東之議决權以一股爲一議决權第二十九條股東不得委託本所股東以外人代理行使議决權第三十條股東會議長以理事長充之遇理事長有事故時得由理事代之但因股東之請求或監察人所招集之臨時會則由出席股東中選舉臨時議長主席第三十一條股東會决議錄須有議長及出席股東三人以上署名第五章計算第三十二條計算每年分爲二次以十二月至五月爲前期六月至十一月爲後期第三十三條本所每年所得盈餘依左列各項分配之（一）法定公積金十分之一（二）股利照股份金額八厘不足八厘得儘數分配（三）特别公積餘額之十分之一（四）股東紅利餘額之十分之六（五）職員報酬餘額之十分之三第六章附則第三十四條本所經紀人事項及證據金經手費曁市場開閉日期與公定市價并凡關於交易一切應行規定之處另於業務規則詳定之呈請農商部核准施行第三十五條本章程自奉農商部批准之日起實行 
[殖邊滬行形式已完全消滅]  
　　上海殖邊銀行倒欠華洋各商巨欵已有四年除雖有清理處設立仍不清理故秋間被債權人英商亞白拉漢控由公共公堂給諭將該行房屋生財發封備抵並限期償還逾限卽將生財變賣房屋准業主收回判决後至今已有兩月殖邊方面甘心破産不出料理故該債權人已履行堂諭託寶和洋行將屋内所有物件如數拍賣得欵領去而行屋亦經業主哈同收回從此上海殖邊銀行實際上與形式上完全消滅不知此後該北京總行對此分行未了債作何應付也 
[救火會帮辦皖省火政]  
　　安徽倪督軍因本年蚌埠先後兩次大火燬去房屋一千數百餘間鎭守使署水利局銀行電報局郵政局等均付一炬統共損失財産有數百萬之多推原其故實因蚌埠素無救火器具所致是以撥銀一萬元面令淮泗李道尹辦理善後並改良市政一面派其姪倪糼甫赴滬購辦救火器具倪到滬後因悉救火事宜上海南市設備完善因請上海救火聯合會代製洋龍兩架並一切器具預備運回蚌埠組織東南西北四處救火會此項洋龍刻已完工日昨由滬寗車裝運至浦口轉運到蚌惟倪在滬時曾面請上海救火會派員到蚌教授一切日昨救火聯合會公推第一區主任陸洪義第六區主任朱良材前往又聞蕪湖因火警頻聞由錢朱兩商公請吳玉堂翟厚卿到滬亦請救火聯合會代製洋龍三架於今日由招商輪裝運到蕪故陸朱兩君定陽曆元旦後起行先至蚌埠公畢再往蕪湖聞尚擬往長江一帶轉漢口至北京天津等處順道考察火政云 
[贐别滬寧鐵路洋總管]  
　　滬寗鐵路洋總管克利阿氏任事以來規劃路線督飭工程處理并然遇事秉公羣情翕服迄今十有五年現以乞假歸國經紳商各界朱葆三沈聯芳顧馨一虞洽卿祝蘭舫等贈以翹首雲天四字聊以贐别藉爲紀念 
[續誌閔行鎭航船傾覆之慘劇]  
　　來往奉賢南橋鎭與上海閔行鎭等處之李小王航船前在閔行鎭開駛時因船小人多致被踏沉在船男女俱皆落水當時除經人救起外溺斃十餘人撈獲男屍六名女屍一口 
 
 

Page 11

 
 
孩屍一口置放該鎭岸灘由十六保十八圖地保洪金發投報地方廳請騐等情已紀前報茲悉檢廳梅廳長據票後立委熊檢察官沈檢騐員等乘坐小輪前往閔行鎭屍場相騐迨抵該處詎已獲男屍六具早經家屬分别認明領去棺殮留存者只有女屍一具卽李小王之妻該孩屍即爲李之小孩熊檢察官卽傳該地保洪金發前來大加申斥以溺斃各屍旣獲之後由爾到廳報騐應由本檢察官到來騐看方可具結領去爾不應貿然准各屍屬領去該地保伏地叩頭求恩熊檢察官飭將該女屍等相騐一過飭令趕緊收殮該地保着交保前往各屍屬補取領屍自行棺殮切結送廳備查事畢熊檢察官等仍由原小輪返滬迨到廳時已夜半矣 
[坊間發行未來觀之查禁]  
　　松滬護軍使署接内務部咨文云准教育部咨稱據教育研究會呈稱近查坊間發行未來觀一書妄造碑文比附時事故爲離奇怪誕之詞冀售惑世誣民之計最足螢惑社會淆亂聽聞檢同原書呈送鈞部請咨行内務部通令所屬一體查禁等情查此種書籍造作妄言惑世誣民流弊甚大該會呈請禁止所見甚是當請通令所屬遵照出版法第十一條第二項之規定一體嚴禁等因并原書一册到部准此除分行外相應咨請查照辦理等因昨經何護軍使通令駐滬軍警各署轉飭所屬一體查禁矣 
[槍斃盜犯四名]  
　　松滬護軍使署於昨日午後二時槍决盜犯四名茲錄布告於後爲布告事案照公共租界老閘捕房先後拿獲持槍搶刦英租界雲南路會樂里九十七號門牌周姚氏家金飾等物之盜犯陳楚卿張慶郎袁大沈大郎等四名並在該犯等身邊起獲手槍一支子彈十七粒子彈　兩個珠花一只絲巾手帕四方又在該犯等屋内搜出金戒五只珠押髮一只銀器三件傳集事主人證一併解送公共公廨預審屬實除起獲原贜金戒珠花銀飾絲巾手帕等物由事主周姚氏認明當堂具領手槍子彈等件發交捕房存案外所有人犯等四名由該公廨備文錄供先後呈解到署發交軍法課傳集事主及承辦探捕並一干人證到堂詳加質訊據該犯沈大郎供本年陰曆二月二十二日下午六時許夥同現獲之袁大陳楚卿張慶郎及在逃之同夥二人共六人持槍前往雲南路會樂里周姚氏家搶刦金戒銀表等物携贜逃逸後因袁大等被獲將伊供出旋即被拘並供認曾於本年二月初五日晚七時許夥同在逃之同黨數人持槍前往盆湯弄甘茂林家搶劫衣服金飾等物一次又據袁大陳楚卿張慶郎等三犯同供夥刦雲南路會樂里周姚氏家一案係聽從已獲之沈大郎糾約分别持槍前往袁大搶得金戒一只陳楚卿搶得金戒五只珠押髮一只銀器三件張慶郎搶得珠花一只絲巾手帕四方分携贜物逃至雲南路六百十九號屋内即被探捕追獲並將各人所携原贜及手槍子彈一併搜去各等供一再究詰矢口不移查該犯沈大郎一名兩次結夥持槍侵入民居行刦得贜實已搆成刑律第三百七十三條第一二兩欵之强盜罪同時俱發應按照懲治盜匪法第三條第五欵之規定判處死刑又袁大陳楚卿張慶郎三名結夥持鎗侵入民居行刧得贜亦各搆成刑律第三百七十三條第一二兩欵之强盜罪均應按照懲治盜匪法第二條之規定判處死刑一併依照軍法執行槍斃除飭將該犯沈大郎遠大陳楚卿張慶郎等四名提出騐明正身綁赴行刑場執行槍决外爲此布告軍民人等一體知悉此布 
[耶穌誕日餘聞]  
　　前日爲耶穌聖誕閘北庫倫路耶教苦力會主任西人瑪逹生特備糖果裝一馬車至大統路等處遇有人力車夫每人贈以糖果一包點綴佳節 
揚樹浦路滬東公社向例每年十二月二十五號行恭賀聖誕禮一面即將棉衣分送社會上貧民昨晚（二十五號）仍遵例慶祝七時開會秩序如下（一）錢君報告（二）屠女士鋼琴獨奏（三）張君演講故事（四）女學生跳舞（五）男學生演劇（六）（留聲機（七）影燈演畢即將該校女生所做之衣一一分送貧民莫不感戴男女來賓座爲之滿至九時方散聞此次施送之衣及會務等較去年更爲發逹云 
昨日下午三時麥家圈天安堂舉行同樂會慶祝耶穌聖誕有幻衛音樂等諸游藝并備茶點以享來賓至傍晚始散會 
昨晚七時城内三牌樓中西公學爲慶祝耶穌聖誕開同樂大會男女來賓不下五六百人會中有演說拳術口琴幻術愛國表情絲竹及翁守仁李　塵君之雙簧等游藝未殿以趣劇（竊中竊）正劇（孝女誅奸記）劇情頗足勸世扮演亦甚可　迨夜午始閉幕散會 
[貧民小學開會預紀]  
　　市立貧民小校定於十二月二十八日（即陰曆十一月初七日星期日）上午十時舉行第八届畢業式二十九三十三十一日開成續展覽會三天任人觀覽母庸入場劵 
[龍華義務夜校之近訊]  
　　龍華小學開辦義務夜校已逾兩月所定課程將次教授完畢聞下星期將辦結束俟過陽曆或陰曆年關再招第二届生本届共收得學生五十五名其中有高小一年程度者十餘名國民科二三年程度者三十餘人尤以苦力工人爲多故槪不收費兩月中火油雜費及講義等費不及二十元除該鄉經董梅玉書捐助四元外餘均由校長錢京兆擔任 
[小學校之紀念雲南起義]  
　　引翔港鄉引溪小學校於昨日（二十五日）下午一時開雲南起義再造共和紀念會集合全體學生二百餘人於校内操場中首由校長報告開會宗旨次由職教員等演講民國八年以來事略及蔡松坡先生之歷史並由學生十餘人輪流演講青年學子愛國與求學重要未唱國歌三呼共和萬歲而散 
[勸學所遷移]  
　　本邑勸學所自去年成立後暫設辦公處於公共體育塲現因該場日漸發展勸學所事務亦益繁劇房屋不敷應用故於本月二十四號遷回尚文路從前勸學所原址（即一粟菴）辦公云 
[少年宣講團出發赴浙宣講]  
　　本埠少年宣講團總部茲因分設支部及調查各地人清風俗社會教育狀况已派定汪龍超俞光昌等定期二十八日赴浙之硤石王店海寗長安等處宣講並調查一切藉謀社會教育之發展云 
[愛克界三路工商聯合會之職員會]  
　　愛克界三路工商聯合會於前日（二十五）下午二時開職員會到者二十七人當由主席報告開會宗旨並添舉陸鏡清陳家　爲正副理事長義務教員承玉書爲臨時書記王春泉　錫圭爲正副評議長戒明昶翁裕亭爲正副幹事長沈頌南黃紀存朱寳元爲交際庶務調查主任當時用起立法表决全塲一致至於收支各欵按月油印報告衆無異議遂散會 
[勿吸捲烟會講員出發]  
　　滬南勿吸捲烟興業會會員六人於二十四號上午八時出發搭小輪赴東溝及龍鎭川沙等處演講勸人勿吸捲烟當時沿途分送傳單一萬餘張到處宣講聽者甚衆至龍鎭時分會全體會員先在歡迎並同講員當衆痛告捲烟之害茲將該會所發傳單錄下（滬南勿吸捲煙興業會警告）補救時艱請戒捲烟民脂民膏消滅無形一年之計數千萬金金錢外溢又傷腦筋鴉片已害其害更勝不吃無傷戒除自能有機不圖亡國傷身紳商學界請樹先聲一切團體加入章程上行下効全功告成民氣方張乘時並進愛國兩字如見眞誠 
[戒烟醫院演劇籌欵]  
　　醫學博士姚煥章近集徐維繪黃奠華盛孝先等組織上海慈善戒烟醫院惟因經費無着乃定於陽曆十二月二十八日借大舞臺演劇籌欵藉資補助 
[耆農熱心公益]  
　　浦東南滙縣境坦石橋鎭東首有木橋一座年久失修勢將傾圮茲有耆農陸茂全獨任將該木橋改建石橋所需石料業已購就不日鳩工聞明春即可告竣云 
[竺可楨與張俠魂結婚]  
　　今日爲竺可楨博士與張振俠魂女士於南京路東亞旅社舉行嘉禮之期預先索劵觀禮者頗多蓋俠魂女士爲張伯純君之季女默君女士之妹夙承家教擅書畫能屬文曾畢業於神州女學畫圖專科默君女士赴歐美考察教育時女士代理校務擴充美術專科頗著成績前年女士於北京南苑演乘軍用飛機中西觀者數萬人讀美不置後以風大機壞墮傷足幸獲名醫得健步如常黎總統嘉其勇特頒頭等獎章此民國女界得獎之第一人海内久艶稱之竺君爲美國哈佛大學氣象學博士現任武昌高等師範之總教習人品學術爲留學界中有數人物客秋博士歸國由王伯秋蔣雨岩二君介紹佳士名媛竟成美眷今日大禮聞者莫不羨雙方福　並修云 
[上南交界之烟禁廢弛]  
　　浦東上南二縣交界之龍王廟北蔡六里橋塘橋楊家鎭等處邇來私售燈吃鴉片之家鱗次　比毫無願忌其鴉片來源皆由滬上夾帶赴鄉茲悉各鄉董以烟禁廢弛爲害地方自應設法查禁昨特呈請上海南滙二縣飭警會同查禁矣 
[檢查印花稅之第二日]  
　　昨日爲檢查印花稅之第二日仍由警廳所派温稽查員會同縣公署朱紀豐稽查員協同一區警署羅巡官及長警在十六舖一帶各商舖挨户檢查查獲滬貼印花及貼不足數之簿據甚多計高德豐水菓行瑞豐懋烟紙店德泰北貨號同餘生源康德源等水菓行聚豐米店春記號等共檢獲十二册當即帶回本管警署聽候飭傳各該店商分别科罰至前日所檢出之勤昌莊萬與館等兩家着各　罰金洋十元將簿據領回照章補貼印花云 
[藍總司令考察海軍成績之呈報]  
　　海軍司令公署藍總司令此次前往長江上下游及閩厦一帶校閱各艦隊雙海軍陸戰隊練習營兼考察海軍　院海軍學校造船廠等成績回署後當將考察各艦隊營院成績分别優劣評定甲乙造册呈請海軍部分别獎罰以資　勵 
[警署繳廳欵項須交收發處]  
　　淞滬警察各區署所每於月終時將本管署所經　人民違警事件繳呈之罰金及各項案件應有之繳欵詳細列表呈繳警廳彙總呈請徐廳長查核各在案茲聞徐廳長查得各該署所將所呈之罰金及案中欵子連清表並不呈由本廳收發處核收僅送在傳逹處蓋　實屬不合本廳辦法且恐發生遺誤等弊是以而諭收發員分函各區署所警正佐遵照辦理以後務須送至收發處在回文上蓋戳存記以便稽考切勿自誤云 
[茶客猝斃]  
　　浦東爤泥渡中市施阿才所開之小茶館昨日上午十一時有茶客陸福祥在内啜茗伏於棹上瞌睡忽然身死當經堂倌報告三區崗警將施傳署訊據供稱死者家居浦東裘家木橋地方搖船爲業家内只有一弟名順祥已成殘廢現在　育堂内等語曾警正以陸福祥卒然身死恐有别情諭飭該圖地保陸佩生立報上海地方檢察廳報謂相騐 
[迷路男孩待領]  
　　前日有迷路男孩朱裕生在南市董家渡徘徊經第八號崗警查見帶至一區一分駐所詰據該孩言語含糊口音似係温台州人年約七歲身上衣服外罩藍布長衫紅花洋布小棉袍花布褲頭頂梳有兩小髪辦當由王署員令即牌示召人認領 
[婦人購烟圖盡]  
　　宿遷婦人陸王氏賃居浦東陸家嘴前晚與姘夫戚雲昌因細故口角互相毆打該氏一時氣憤暗購煙膏一盒自尋短見當經鄰人覺察代報三區巡長岳祝山將該氏帶署經曾警正訊據陸王氏供稱因屢遭姘夫戚雲昌虐待故向陶永富處購買烟膏一盒意圖自盡等語復經飭警傳到陶永富並在其家内抄出全副烟具連同陸王氏　雲昌於昨併解警廳司法科訊辦 
[火車搭客身帶嗎啡]  
　　昨日南車站杭班慢車開行之際有購票前往莘莊之搭客周洪聲因身帶嗎啡一包形色倉惶當爲駐站巡士杜文奎查獲以其違禁立即扣留解送二區警署訊辦 
[崑山烟案上訴之結果]  
　　崑山陸家浜之陳在中私設鴉片燈吃爲警署拘獲並獲烟客朱世勛王飛全等連同烟證解送崑山縣公署訊明判决陳監禁二個月並罰洋六十元王罰洋六十元朱罰洋五百元朱奉判不服上訴於上海地方審檢廳經該公署將一干人證並承辦此案之陸家浜東區巡警楊美柯等申送到廳候審等情已紀前報茲悉此案經該廳周刑庭長會同堵陳賀推檢各官開庭審理飭提陳王朱三犯並楊警等到庭研訊之下以此案經該警證明諭將原判撤消判决朱世勛罰洋一百元判畢諭飭分别還押聽候發回原縣執行 
[兩婦人私賣鴉片]  
　　法租界西捕房捕頭日前偵悉居民王孟氏朱方氏家私設烟榻容人燈吃爰於前晚帶回包探前往將烟具及兩氏一併帶入捕房昨解法公堂請究先據捕頭上堂禀明前情並將烟具呈鑒詰之兩氏供認私賣燈吃不諱判各罰洋二十五元充公以儆烟具銷毁 
[昌充甬探敲詐之控究]  
　　崔瑞餘崔瑞豐弟兄控任新發等冒充寗波偵控　　銀洋一案由警將任與同黨楊立廣一併拘獲連同證據申送警廳於昨函送地方廳研訊崔氏弟兄具禀略謂家住閘北經商度日與任楊並不認議此次任等來家自稱爲寗波警察廳偵控　指商人等爲竊犯索詐銀洋不遂取出鐵練洋銬等將商人等雙手銬起因此心不甘服控由警署將 
被告拘獲起得鐵練等又在身畔抄出印布一方上書寗波警察廳預備偵探字様若輩實在寗波四區二分所充當探夥請求究辦云云下午經檢察官提案研訊之下判崔弟兄聞釋任場二名諭令押候起訴審判廳嚴辦 
[四鄰控訴忤逆案註銷]  
　　毛春塘隆興昌金源茂興申泰洪泰昌　洪茂等六户前同投法公廨控林魁記顔料店之林文藻時將乃母艾氏忤逆等情判着各該店經理人自行投案再核在案昨又傳訊先據各店經理人上堂禀明林忤逆情形官向原告等詰曰禀詞係何人發起繕寫被告忤逆伊母爾等是否目見原告等同稱禀詞實由毛眷塘店主發起書就後由各店蓋戳至於被告如何忤逆其母實未目見祇有毛眷塘金源茂洪泰昌三原告稱商人等實係時常聞得眇閙日前目見有飯碗一只抛擲於街中官間飯碗究係何人所擲爾等知否答實不得知　據被告律師稱此案原告等所控證據毫不充分况原告言詞先後矛盾應請堂上以相當處治繼逖百克律師起而辯稱被告　　忤逆伊母迭次涉　案下曾經堂上屢向被告申斥早經明晣至於四鄰投案起訴亦係憫憐伊母年老起見深恐夜間有不測之事勢必累及四鄰無奈股案具控請求明察中西　員會判以原告等所控證據不足將案註銷堂費歸原告等擔負 
[保人籌欵賠償戴勳巨損失]  
　　蜀商戴勳巨前以被同鄉人王厚菴王石林等從租界誘往華界控其拐賣人口致山地檢廳判處徒刑後雖經高等廳平反聞釋然所受營業及名譽損失甚巨故控於公共公廨由廨爲之代委義務律師開庭審訊二十餘次判决原告勝訴兩王賠償損失銀二千五百兩並以被告不遵諭繳欵着查封保人財産票提被告押追等情迭紀本報茲悉爲兩王擔保者係福州路王俊記玻璃店該店主恐執行堂諭與自身營業攸關故已籌足判定之數代兩王交呈公堂候戴具領矣 
[兩被告交保候審]  
　　鄧二如及邵性仁均因不理婦人張秦氏欠欵兩共四百六十元被控於公共公廨准即出單前日飭駐廨專管傳提事宜之中西探將該兩被告備案諭令照章各覔舖保聽候排審 
[七雉妓違章拉客]  
　　雉妓烘繭香蔡水花張媛媛王阿林王老三張老三王老大前晚均在南京路一帶强曳行人前去狎游被一百三十八號一百五十九號二百六十九號三百十號巡捕查見以其違章拘入捕房捕頭准飭各妓各存洋五元保出着自投公堂候究 
[鄉婦虐待牲畜]  
　　鄉婦周陳氏前日將猪數只四蹄用繩扎縳押載小車經過卡德路被一百四十四號巡捕查見以該婦虐待牲畜有違定章將人猪一併帶回捕房經捕頭詰悉前情飭氏存洋保出着自赴公廨候究 
[點心店違背定章]  
　　工部局捐務處西人前日查見滬西東京路二百五十八號門牌點心店内未曾鋪設水門汀殊不清潔因向該店主湖北人吳炳山究詰遂盤出吳連營業執照亦未捐領以其違章咨知該管捕房由捕頭轉請公共公廨出單飭探往傳吳到案訊究 
[四竊賊押候解訊]  
　　江西人王長生前晚掩入黃浦灘路八號門牌中國電報局司事馬春泉寫字間内竊得橡皮雨衣連馬褂一套加諸已身希圖混出甫至門首被馬撞見將人贜扭住用電話報告總巡捕房飭探往將人　帶回收押候解公堂訊辦又無錫人唐省山前日竊取浙江路八百十號門牌婦人余王氏家衣包一包温州人林阿三竊取漢口路二百八十三號門牌朱雲卿衣物等件常州人張祥生竊取北無錫路九十三號門牌李糼梅布衣十餘件均携　逃至中途被各該處之探捕查見連贜帶回捕房經捕頭逐一詢供一過飭令收押候解公堂訊辦 
[串竊押店衣物之押儆]  
　　竊賊王阿福胡金實兩人前晚深夜潛至法租界民國路慶豐押店從後面越牆而入竊取價値頗巨之銀表三十餘只及皮袍等物而逸後由事主開單報告捕房現爲探目沈德福包探任水揚王榮生偵悉前往將王胡兩人及同黨朱根全陳榮生等四人一併拘獲吊出原贜帶入捕房昨解法公堂請究先據原告上堂投訴被竊情形求究詰之王胡兩人供認行竊不諱朱陳兩人同供民人等袛代質當不敢串竊求宥中西官判王押西牢六月期滿永遠逐出租界胡押二月朱押三月陳押一月以儆贜給原告領去 
[虹口捕房瑣事四則]  
　　蘇州人蔣炳生前晚　至北蘇州路河畔陸英英船上竊得布衣五件携贜圖遁被包探王梅亭查見以其形狀慌張請悉前情當將人贜帶入捕房禀明捕頭押候解廨訊究 
　　浦東人徐郎郎在楊樹浦路將姜禮昌扭住兇毆經巡街捕查見將徐拘入捕房經捕頭詰得事出細徵飭徐存洋一元保出候示 
　　場車夫沈長桂張文清分别在百老滙路西華德路車運貨物裝載太高有遠定章被二百九十八號六百五十九號兩華捕先後查見拘入捕房禀明捕頭飭各存洋五元保出候示 
　　黃包車夫唐三張四蔣五子在梧州路扭毆被三百零三號印捕查見一併拘入捕房飭各存洋一元保出候示 
[道尹公署批示兩則]  
　　嘉定縣公民陳慶容等電呈范知事藉端撤委董事潘宗　一案情形請派員澈查由交代電悉所呈各節是否屬實候令嘉定縣知事查案聲覆以憑核奪 
　　又控嘉定縣知事設計搆陷　　　董請求撤任究辦公伸公道由呈悉查此案前據該民等電訴業經轉令嘉定縣知事查案聲覆在案據呈前情仰候該縣覆到再行核辦 
[誌謝]  
　　昨承商務印書館贈第十六卷第十二號東方雜誌一册書此誌謝 
來函 
[上海學生聯合會來函]  
　　本會調查科理事劉清揚於本月二十五日失去二十九號幹事徽章一具特此聲明 
[陸伯鴻呈浙江督軍文]  
呈爲橫被誣衊妨害名譽請求澈查宣佈以明眞相事竊本月二十三四兩日上海各報載有南市某鉅商僞造護照私運白米出洋在乍浦口爲軍警破獲解送浙杭法庭判决監禁十二年爲某堂董务保出外又謂某甲係陸姓該護照共載五十萬石此次破獲只有數萬石以前偷運者不少陸姓雖已保出央人代押擬不服上訴等語查報紙傳聞是否屬實不得而知而日來滬上紛紛傳述謂陸姓即係伯鴻以致熟識親友羣來詰問曾參殺人羣疑莫釋竊思伯鴻經營實業孜孜效力於社會素以名譽信用爲重從無不道德之行爲如果有私造護照販米出洋情事即照十二年刑期而遁重之亦無不可惟報載情形若此究竟浙杭法庭有無判决乍浦口僞造護照運米出洋監禁十二年之案陸某係何名字其爲具保之某堂董果屬何人不得不迫切具呈請求帥座迅賜澈查明白宣佈以昭實在而釋羣欵曷勝感激之至 
[江蘇省立第一農校致江蘇省教育會函]  
　　省教育會公鑒逕啓者敝校長過君探先因他就辭職省委盛建勛繼任敝校全體校友並無異言忽於本月十九日申報新聞載有教育當局委安福派云云翌日報端即見有貴會皓電之披露敝同人非常駭怪亟欲研求眞相以决從違數日以來不議貴會有無查得確據省署及教廳兩方有無正式見復敝同人等外怵於吠聲吠影之喧騰内迫於何去何從之爭執前途險惡頗困維持竊念貴會提倡實業教育積極進行擴拾一二不負責任之新聞搗亂歷年辛苦經營之成局愛國君子當不其然伏願貴會澈底查明秉公處置速將調查所得結果明白宣布以解糾紛如果盛氏確有加入安系證據敝校全體員生誓當一致否認斷不令神聖莊嚴之第一農校留斯汙點騰笑全球如並無確實證據限於一星期内務請通電聲明以釋羣疑而保敝校名譽急切上陳惟冀亮察順頌公綏江蘇省立第一農業學校監學主任許蘇民農科主任唐荃生林科主任陳嶸農場主任余乘要場主任曾濟寬教務監盧壽歲學生監謝守恒及教職員蕭誠等二十六人全體學生二百五十三人同啓 
[天馬會來函]  
　　啓者本會繪書展　會原擬展期三日於二十九日爲止茲因省教育會會塲已爲他處假用不能如期展緩故已於昨夜（二十六）閉幕參　諸君幸祈注意爲盼天馬會啓 
[招領經摺]  
　　昨在望平街口拾得松藴怡春堂往來取貨摺一扣如失摺人確實指明無悞者取書柬條至漢口路二十四號對取 
來件 
[徐紹楨致廣州國會電]  
　　廣州參衆兩院諸先生鑒國步艱難蜩　徒沸　　擾攘馬首是　當茲兩戒之分持祗待片言之解决乃和會則逾年而未開代表則内人而反對兵力竭於自戕内外伏戎而不顧財力竭於國債公私破産而不知險象環生危言難罄凡茲百禍始於一爭新舊爭而氣類傷夷南北爭而地盤割裂乃至一黨之分子自相爭而國無自然之團體個人之心理亦自爲爭而國無一定之民彝氣類分猶可以黨部角立地縏破猶可以甌脫自封至於國體散則黨部亦不能成民心亂則甌脫亦不能保即使國富如美豈能爲分民分地之邦即使兵强如德豈能　離德離心之衆紹楨前通魚電强聒蚊雷悉本中山先生之說非一已之私言更致少川代表之書爲萬方面請命淋漓盡致痛哭陳詞曾見報章亮蒙公鑒夫此時和議之停頓無非代表之問題抑思派委爲賦有之特權宗旨在所持之條件臨事或生爭執全權可以磋商使事理全非未必肯因人而遷就則主張未見何必以拒人爲說辭試歷徵名論於時賢皆不以對人爲主旨獨是唐代表之挽留未允旣不便於主持軍政府之辭拒在先又覺難於出反成此麻木不仁之現狀眞有笑啼不可之情形存亡之禍福事直係於國家操縱之權衡人皆期諸國會諸先生受國民最重之付託處民國最高之機關先覺先知非余而誰也已飢已溺易地則皆然况人民本因國會而犠牲國會當救人民之塗炭今已呼號之綦迫豈能充塞以無聞抑且處立法之地位於和會非無過問之權若竟成單獨之媾和恐國會將無立定之地伏願咨行軍府從速開會倘因先發之成言或留障碍則用臨時之動議何難轉圖總以國利民福爲歸不爲政見黨權所動苟燃眉之不救是束手以待亡所最痛心者山東之問題未决明明利我之紛爭無睱遂接厲於福州尤堪借警者外蒙之自治取消明明有鑒於孤立之難存預杜危機於鄰國而　猶　對人之私見昧被國之大猷火未及然因謂之安如水益深亦運而已其亡誰繋雖悔何追國民一線之生機在國會諸君之大力矣惟以告哀尚希矜亮徐紹楨敬 
雜評二 
[今後之責任在政府（訥）]  
　　學潮未成以前責在教育當局學潮旣成以後責不在教育當局而在政府 
何則學潮未成以前因教育當局之漠視與無誠意無能力而致釀成罷課之學潮苟教育當局稍能善處之者必有術以維持之也故曰責在教育當局迨學潮旣成則教育當局之無法處置已有明證不能維持於事前斷難望其能挽救於事後惟有另易一人以當挽救教育之局此則政府所宜覺悟也苟政府而亦漠不爲意一任此無辦法之教育當局遷延時日致使學潮愈擴愈大而無可收拾則政府之咎也故曰今後之責任在政府 
 
 

Page 12

 
 
   
 
 

Page 13

 
 
   
 
 

Page 14

 
 
自由談自由談三字皆用當代名人字跡每星期謂換一次今日係張叔通先生手書 
自由開篇 
[天演歌] [  錫山王汝鼎]  
　　半夜頭腦異様清且澈青天白日無此潔人家着床便仰翻獨我兩眼一開不易闔衾寒瑟縮頻呆望窗上白終朝稻粱忙到此詩意急披衣推杭起擁裳摸索毛頴亂塗抺一時胸中千趣萬怪奔赴來腕下接應不睱盡揮斥惟餘一物悶心頭遮遮掩掩不肯出咄嗟爾何物索解不得宇宙之秘密旣已有生何有死敗隨成後圮隨立狐搰復狐埋可笑天地拙一生永生毌再生寗不乾凈直捷大快活我問未休答未聞殘月不見見赤日須臾萬象已百更雲端猶是起明滅世界不過一微塵推陳出新安知極亡國夷種若前定嗚呼痛哉不可說物競天擇適者存此理亘古應無忒 
旅行談 
[九華遊紀] [  張友鸞]  
　　九華皖之名山也在省之東南隅有七十二峰三十六洞之瑰偉幽邃而浮屠之盛尤爲皖之他山冠蓋仙山也余欲往游久矣累以事未果故常引以爲憾事今年秋吾校有旅行是山之舉數年之積慾一旦而瀉之於大山大泉之間不覺爲之雀躍夫吾儕日處鄉里之中見一山而不可得今能覽九華錯出之奇峯如布之大泉幽深奥妙快何如之斯游也雖餐風沐雨日行峻險而精神未常少衰寸心未常少懼也亦可知山中風景之佳矣爰將斯游所得以筆紀之非敢以言文特以留雪泥鴻爪耳 
大橋菴爲取道入九華必經之地也左有蒼翠欲滴者修竹也右若匹練飛空者瀑布也水咽碎石跌折激蕩作雷嗚菴前有石礄故名前距不數武復有小礄菴風景亦佳一天門山中所謂天門者凡三一天門乃入山之一險隘也道皆砌石爲磴攀援而上奇險不亞劍閣甘露寺在其側余等至此已疲極遂稍憇焉寺瓦咸爲瓷製紅綠相映頗覺怡人有藏經閣畫楝雕梁類皆合抱有聯云（曲徑通幽其中大有佳境（（層巒聳翠故山無此好山） 
東崖禪林分上下二院下院乃余等寄宿所也由此望上院渺渺雲霧間若隱若現不知其爲眞爲幻也早間霧極盛而朝山者多於是時啓行立門外遠望紅燈千萬盞蜿蜓不絶景之奇絶向所鮮見設非旅行是山豈非終身不得覩耶聯云『綠證蓮花西方微笑』『明通絮果東土能仁』頗有佛教意味上院與觀音峯遙遙相對右爲深谷步行稍一不愼即粉身碎骨至今思之猶毛骨悚然左側有松林極茂盛時有一二松鼠跳躍其間寺後巨石上刋有『雲深處』三字劉伯温所書也筆力甚勁一望而知爲能手登其上俯視大地爲雲所漫不可復覩矣雲深處云者蓋有因也有一聯爲瓷所製精美絶倫茲錄其詞云『與天同量救億萬人苦惱藉以行仁』『得地最靈拓四十里袈裟而爲說法』案俗傳地藏王乃暹羅太子來此山請於山主劉某曰願借一袈裟地以爲宿所某允之後其以袈裟一抖則此山四十里地咸爲地藏有矣聯中所云以此也然殊荒誕不經耳 
 
[世界運動之五（瑞士）　獨百降（滑雪游戲之一）]  
　　（獨百降）爲滑雪游戲之一最盛行於瑞士故其滑雪之方法於該處亦最爲完備其所用之滑雪器有祗可容一人者容一人之滑雪器約離地五寸其下有木足器之一端甚屈曲轉角處包以鋼片滑雪者坐於其上用足使之滑動有可容五六人者其器爲一長板中空其下有二鐵杆前有二柄可以將器推動惟此器有數式『獨百降』可行於特築之路亦可行於尋常之道路其特築之滑雪路之最著名而最險者實爲瑞士之森馬里志之加司大此路爲一斜坡高五十丈長四百二十丈全路皆甚曲折滑雪之有經騐者始能於一分三抄及五分之二鐘内滑畢其地之大賽會名國民滑雪賽會其賽會所用之滑雪器爲一長板其下有二鋼杆板廣十二寸滑雪者伏於其上用足指在後將板滑動與上所述之器略異 
劇談 
[仙韶寸知錄（續）] [  天亶]  
元人雜劇有（九轉貨郎兒）一折眞本失傳後人遂誤爲牌兒名實訛九轉貨郎兒内之曲套亦自有名匪即以總名爲名也清楊笠湖松風　雜　有（貨郎兒）一套於是談者愈難别其眞相也 
混元盒殺狗勸妻多爲元人雜劇時人有指混元盒爲老俞所創殺狗勸妻係秦腔戲者可謂數典忘祖矣按混元盒三字紅樓夢中已曾見之烏得爲是老俞首創耶 
泛論崑劇者輒以樂而不淫哀而不傷八字刮之安知崑腔之佳點妙在處處實事求是如借茶内（醉羅歌）之（只怕𧍝𧍴影阻高唐雨）以及道白之（殺殺火個意思啊）舉一反三大都意淫者多其禍人不在穢詞　語之下而焚香記之痴訴陽告陰告以及紫玉釵之夢鞋前金山府場等折聞之而不下涙者鐵石人也由是以思則不淫不傷云云不能謂是刻　之論我願世之爲崑劇與談崑戲者須施大　力放慧眼光從實地求虚令人五色目炫莫辦眞假庶可自負爲崑曲知音也 
新聞拾遺 
　　陰錯陽錯 
　　三馬路美仁里某浴堂内之跑堂紹興餘姚人謝某其父已死三十餘年棺木下葬於原籍姚北臨山北門外已久每届冬至前後必往掃墓今届前往祭掃不料伊父之柩已不翼而飛驚惶失措四出偵尋毫無影響旋遇某鄉人云及曾見距該處四里許某村之呂某某日抬一陳舊之死棺曾詢伊係何人之棺木據云係伊岳丈又云近因岳母死後另做新墳所以將岳丈之柩併葬於岳母墳上謝聞言之下謂我家並無姐妹與呂姓聯姻遂趕至呂家理論呂亦大愕並詳詰伊妻某氏究竟此棺是否爾父之柩某氏云父死時年尚糼母在時曾云及父柩葬在北門惟柩上無記號亦難指實云云以故雙方爭辯多時謝又曰抬錯活人尚有口可分辯爾冒認我死父之柩爲泰山有何憑證爾速指出其時呂與其妻均已呆若木鷄口不能答而謝遂將情訴知該圖地保未識如何了局然聞者莫不稱爲最新鮮之奇事[  送]  
　　左青龍兮右白虎 
　　浦東張家灣鄉民張瑞和弟名祥和兄弟二人向甚不睦早經分析惟祖遺房屋則爲一宅茲乃東西分居而客堂庭院仍係公用耳昨爲祥和之子完婚吉期而乃兄瑞和新遭鼓盆之憂因即故意亦擇於是日出　祥和初尚未知迨至吉期之前一日方悉乃兄有此惡作劇立卽委人從中調停毫無效果設欲改期亦已不及不獲已乃將客堂各占其半劃分紅白當時吊者賀者紛集一室頗難辨别後至花轎臨門時又適値爲瑞和之妻舉襄時旁人覩此莫不捧腹而祥和則怒形於色憤恨無地眞趣事也 
小說 
[黨爭（三）] [  無我]  
　　聶曰彼等自何處來此閽人曰據其自言由亡谷來者聶曰皆採金之人乎曰然彼等嘗自誇於不毛之地已探得金鑛一區内容極富且有鑛苗證實其言之不謬聶曰汝嘗見之乎閽人曰見之頻矣其最佳之品製成胸針一對鑲以金剛鎭所値不資誠拱璧不如也聶曰呼茄脫與倘瀾抑各佩其一耶閽人曰然聶曰諒必佩此作爲標記耳汝言若何閽人曰然彼等亦嘗自言之但如此爲標記世所罕　昔者僕亦嘗操此業故金之優劣頗能識别之也聶曰汝决其必爲金質乎閽人曰是無庸疑其所鐵金鋼　亦非尋常品聶曰彼二人和協否曰僕謂非也惟呼茄脫好縱談一切倘瀾則緘默不語聶曰汝知胸針現在若何曰僕亦欲知之而未得也想於紐約城中不可復見矣彼二人誠慧眼哉呼茄脫之物君可於其身畔得之僕嘗見其於火光中燦爛奪目聶曰倘瀾君現仍佩其胸針乎閽人曰僕未之審察蓋彼方與官吏傾談未幾君當自見之 
[自由談之自由談] [  不冷]  
　　次長授課教育次長無法以事部務致教職員罷課而學生請其授課斯亦不得謂之無理特傳雖姓傳恐無師傳之資格耳 
 
 

Page 15

 
 
   
 
 

Page 16

 
 
   
 
