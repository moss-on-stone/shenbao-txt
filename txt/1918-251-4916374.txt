# 1918 - 251 - 4916374

 

Page 1

 
 
   
 
 

Page 2

 
 
時評 
[窺測時局（冷）]  
窺測時局於各方面之傳言僅可備爲一說而於各種人之舉動則當加之意焉何則所謂傳說者或由反對方面之故縱或由贊成方面之探試其於眞相或且逕庭也若其舉動則由事實而來雖欲掩飾附會而其眞僞亦易見也 
試以一事例之曹錕之久久不肯南下其不能主戰之跡顯然不待今日之通電而始知也 
[命令]  
九月十三日大總統令東林巴布晋封親王此令 
又令陸軍總長段芝貴呈請授何文華趙旭姜崇漪口鵬金大敏爲陸軍步兵少校均照准此令 
又令内務總長錢能訓呈准新疆省長楊增新呈請任命希端王春福試署省會警察廳警正均照准此令 
又令倪嗣冲晋給一等大綬嘉禾章此令 
又令王印川晋給二等大綬嘉禾章此令 
又令袁鳳曦晉給三等嘉禾章此令 
補九月十一日大總統令内務總長錢能訓呈准呼倫貝爾副都統勝福咨本署副都統令内務總長錢能訓呈准呼倫貝爾副辭職車和雅准免本職此令 
又令任命成善帮辦呼倫貝爾旗務並加副都統銜此令 
又令陸軍總長叚芝貴呈請任命路其恩爲陸軍第六師副官長王國珍爲步兵第十一旅少校副官顧鳳翥爲步兵第十二旅少校副官杜藍田爲步兵第二十一團團附王登高爲第二營營長傅興魁爲第三營營長王紹曾爲騎兵第六團第一營營長均照准此令 
又令陸軍總長段芝貴呈請任命鄭長庚爲陸軍第十一師正軍械官應照准此令 
又令蒙藏院總裁貢桑諾爾布呈請任命王郁　爲編纂應照准此令 
又令内務總長錢能訓呈湖北漢川縣知事張振聲調浙任用請免本職應照准此令 
又令李經方余誠格均給予二等嘉禾章竇以玨晉給二等嘉禾章崔誠蔭給予四等嘉禾章此令 
又令沈敦和給予三等寳光嘉禾章此令 
又令劉宗彝給予三等嘉禾章此令 
又令李秉元吳錫永均給予三等文虎章此令 
又令容賢蝁給四等文虎章此令 
專電 
[北京電]  
　　曹錕又言今日南下交部爲備專車（十五日下午五鐘） 
[北京電]  
　　倪嗣冲請來京並有辭皖督消息（十五日下午五鐘） 
[北京電]  
　　倪嗣冲電請晉京商要務並賀徐行期未定 
（十四日下午八鐘） 
[北京電]  
　　段言必俟主和者成功我方認爲失敗（十三日下午五鐘） 
[北京電]  
　　東海眞電已得各省復電一致勸就外交團定月曜後陸續謁賀東海（十四日下午八鐘） 
[北京電]  
　　十六上午十一鐘梁王兩議長謁徐宅行授受新大總統當選證書禮（十五日下午五鐘） 
[北京電]  
　　美使館要人言徐當選後除應與地方接洽之事外一切仍與北京政府接洽（十五日下午鐘） 
[北京電]  
　　今晚財部邀中交兩行當局籌維持票價辦法未决 
（十四日下午八鐘） 
[北京電]  
　　昨財部召集兩行當局會議維持京鈔决先停止兩行爲財部墊欵並發行未售完之七年公債票對於長期債劵之利息亦由財部確定擔保已决實行（十五日下午五鐘） 
[北京電]  
　　熊希齡因曹汝霖不能撥河工欵已辭河工督辦職並聞熊曹衝突東海勸始止 
（十五日下午五鐘） 
[北京電]  
　　恰克圖電日有派兵外蒙說伊爾庫斯克至恰境無激黨蹤跡捷軍有二千餘名到恰奥俘一千五百人繳械後向烏金斯克去又電俄德續約簽字麓特亞尼阿司多尼不歸俄屬准俄軍通過巴古地方煤油供同盟國用（十四日下午九鐘） 
[北京電]  
　　參部派喻毓西爲沿海州華軍參謀長歸林代將建章節制（十四日下午九鐘） 
[香港電]  
　　陳烔明擬於漳州設省長署自任省長（十四日下午四鐘） 
外電 
[北京電]  
　　英使朱邇典於晤見陸徵祥時言及廣州擬收關稅之傳說謂南北不和此種事件難免不繼續發生並詢陸恢復和平有何景象繼謂目前情狀足以亡國工商業皆爲之毁壤中外人同受其害云（十三日） 
[北京電]  
　　過激黨於大搶海蘭泡後現擬以海蘭泡讓與聯軍按海蘭泡乃西比利亞東部過激黨與德俘等之最後根據地也（十三日） 
[哈爾濱電]  
　　罷工風潮迄未終結路政局乃實行前議革除千餘人今有多人願改前非請求録用工作雖未完全恢復然火車已逐漸開駛捷克軍司令蓋逹將軍昨率屬員乘專車抵此午後十一時發布示文宣稱鐵路員役之薪工仍照罷工前舊章給發所有罷工者宜即恢復工作否則拘捕而鎗斃之蓋逹將軍署名於示文後即起程赴海參葳本地印刷所工人决計罷工以爲反對蓋達將軍示文之表示故今日各報均停刋蓋達示文已寄交鐵路各站分貼蓋達將軍電調捷克軍駐守哈爾濱並組織特别軍事裁判所蓋達將軍又勸路政局各科長對於所雇之人勿起突衝宜自知責任自示文發出後全路已恢復工作矣（十三日） 
[澳門電]  
　　十二日午後邊界華兵一人偕推小車之一華人入澳門境葡警因其未遵路章行走特指告之乃推車者與華兵棄車退入中國境未幾有華兵三隊分道入境在邊界附近之捕房從事騷擾並毆擊警察致傷一人住在左近之某西人因見騷擾愈甚乃開放獵鎗轟傷一華兵之腿葡兵拘華兵四人餘皆奔避少頃華兵列隊於界線而葡兵亦大增澳門總督雖有抗議然此般無紀律之華兵不肯服從長官命令也 
（十四日）以上路透電 
[北京電]  
　　政府依閩人之請求决派薩鎭氷爲福建全省清鄉事宜督辦將於明日發表命令（十五日） 
[北京電]  
　　爲主戰派所推舉之徐世昌關於南北妥協問題或將受主戰派之掣肘便不得如意進行此爲一般人士所慮及者現在徐派正在計劃欲以新交通系人物組織一新政黨以爲抵制地步而主戰派復欲從而破壞之其機關報且公然揭載記事謂徐世昌對於段氏之眞意斷不犧牲新國會如西南希望過奢則繼續戰鬭亦所不辭云云此固爲其對南方之一政略亦可認爲欲掣徐氏之肘之表示卽如最近傳說倪嗣冲之入京其意旨所在亦不外乎此（十五日） 
[東京電]  
　　本日下午大阪以西有暴風雨稍有損害（十四日） 
[東京電]  
　　國民經濟調查會官制定十六日發表將任命澁澤男爵爲總裁大藏農商務兩大臣爲副總裁（十四日） 
[東京電]  
　　日本銀行因鑒於金融之實情將利息增加二釐已於本日發表（十四日） 
[東京電]  
　　中國留學生監督江庸氏與公使館參事官莊氏今日訪問寺内首相有要談（十四日） 
[東京電]  
　　日本陸軍省公表在哈巴洛烏斯庫我第十二師團長大井中將欲進而擊攘在黑龍州之敵軍則令山田少將指揮之部隊依鐵道於本月十二日前進有美國軍及中國軍之一部亦共同行動别令野瀨中佐所率之鹵獲砲艦若干溯黑龍江以爲策應航空隊亦同時開始活動矣北滿方面之藤井枝隊騎兵隊由卡爾母伊斯卡耶向奈爾丁斯庫前進已於十日之夜進入該地（十四日） 
[東京電]  
　　昨日波多野宮相在小田原訪問山縣公爵今日又訪問寺内首相均有重要之事項商議（十四日） 
[東京電]  
　　今晨抵京之林公使即訪問後藤外相談議至三點鐘之久（十四日） 
以上東方通信社電 
[東京電]  
　　清浦子爵昨日訪山縣公爵於小田原别墅 
（十五日） 
[東京電]  
　　寺内首相將待山縣公上京解决一切各事然山縣公亦因清浦子及其他官僚系之運動於推薦原氏尚在躊躇未能即速上京政局之遲遲不展國務之曠廢皆由於此 
（十五日） 
[東京電]  
　　澁澤大倉及安田之三大實業家將互相提携以盡力於解决勞　問題就於此事大倉男語人曰極端之資本家對勞働者之爭事關重大未可忽視而暴富者一流之對勞働者絶無一片之温情者此乃階級戰之根源也（十五日） 
[東京電]  
　　印度之暴動以喀爾喀答巿爲中心其性質帶有革命的色彩因此日本船舶之出入該處頗受大影響（十五日） 
[東京電]  
　　日政府發行國庫證劵一億圖事將在一兩日中發表其期限爲三年利息五釐價爲日金九十六圖七角 
（十五日） 
以上共同通信社電 
戰電 
[倫敦電]  
　　　美軍在聖米葉凸隅南面廣十四英里之陣線進攻前進八英里又在凸隅西面廣十二英里之陣線進攻該處地勢較爲險阻敵軍抵抗亦視南面爲烈故僅得進步三英里美軍今已俘虜九千五百人獲砲六十尊聞美軍已佔據白萊等數村故凸隅之頸已縮至不足六英里敵軍現炸毁哈同維勒與唐蒂哇二村之子彈庫該二地皆在大戰區之外據通信員聲稱裴興將軍所統之美國第一軍内有法兵若干此次攻擊著名聖米葉凸隅者即屬此軍德軍自一九一四年四月即佔據此凸隅其兩邊長二十英里其底廣三十英里聖米葉鎭距美的僅三十英里距白里愛僅二十英里境内有大鐵鑛法軍嘗屢次迫令敵軍稍退惟頂端之陣地最爲鞏固德軍组織已四年之久迄未移動聖米葉乃凡爾登土爾砲臺線之重要連擊地昨日之一役截斷德軍輸運軍需之美的鐵路故凸隅德軍已瀕於危境美人駕駛之湯克砲車百餘輛當時曾助同步軍衝破敵軍第一道防線其地形勢險惡多高山密林殊便安置機關鎗但敵軍抵禦不甚劇烈其主軍顯已退至第二防線通信員皆謂此次攻擊有限定之目的法軍戰於美軍之中間者已佔據聖米葉之西郊（十三日） 
[華盛頓電]  
　　據美軍觀戰員電稱星期五日晨間之報告足徵美軍已按預定計畫得有進步美軍之俘虜内有奥兵三百五十人此爲奥軍參與該部分戰事之第一確證美軍曾奪獲德軍大批軍需據勞蘭美軍通信員電稱美國陸軍總長巴克氏等曾於陣線中段後部法國某砲台遥觀大戰之發作 
（十三日） 
[紐約電]  
　　美國亞爾薩斯勞蘭人民會社曾致電裴興將軍祝捷（十三日） 
[紐約電]  
　　此間接電謂波希米亞敎會現亦贊成捷克人民所發表之捷克斯拉夫國獨立文奥政府深惡該文敎會之舉動聞已於奥國引起遠大之感念故曾受奥政府嚴詞斥責 
（十三日） 
[西特爾電]  
　　某船廠復造成汽船三十艘均已下水該船廠本年下水之船共已有三十六萬七千噸（十三日） 
[倫敦電]  
　　首相喬治君今日在孟乞斯羣衆之前受該城自由權時謂英國之生活與榮譽英帝國之命運人類之前途全繫於戰爭之結果今日消息確然佳好難關已過前途縱有艱險歷時必短今非國民灰心無能阻止我人獲勝者凡結東戰爭必須以持久之和平施於敵人今匪特吾人須破普魯士之武力而德國人民亦當知其元首蹂躪人道法律普魯士之武力不能保護彼等免受懲責此次戰爭必須使爲最後之戰爭列國會議若容納普魯士之黷武者則仍不能保世界之和平故唯協約國之勝利能爲和局穩固之基礎和議必須徵求輿論不得以雙方極端派操持之吾人於戰後所當注重者爲維持英帝國之同心同德講求全國之衛生改良敎育增加出産今全歐社會與經濟皆有紊亂之徵吾人必須隨時準備應付之於是始能坐享收成云云（十二日） 
[公電]  
　　曹錕關於時局之通電各報館均鑒民國七稔禍亂相尋政潮之激急未平地域之爭衡愈烈始則一方相怨繼而同室相仇俶擾糾紛於斯爲甚窮其流極雖聖哲無以善其後旘者輒引爲人心世道之憂履霜堅冰由來漸矣在昔唐虞揖讓湯武征誅時代不同歷史各異要皆以國家人民爲重以撥亂反正爲歸溯共和肇造之初原其改革理想固將以文明輸入促進富强尊重法律爲人民固保障刷新政治爲人民謀幸福民旣受福國利斯存迺屈計數載以還我民痛苦何限吾國險象已呈所謂福利者適得其反是豈天道不仁蒼蒼者故爲肆虐耶乃禍患中於人心殆致陷溺而不可返也先民有言禮義廉恥國之四維表端則影直風行則草偃陳言似腐篤信斯精試起而環視國中親民官吏衛國軍人果奚若哉非敢謂今之世竟無强毅特立賢豪堅確不拔之志行而江河日下其風隨而披靡者何可勝道此已無可諱言夫文恬武嬉乃承平日久之現象覘國者心爭危之今乃邦基未固世變紛亂綱紀廢墮道德淪喪一言吏治則不肖官吏所在多有民生利病如秦越之視肥瘠但　脂膏遑卹憔悴其婪賄營私舞弊骫法者無論矣一言軍政　驕縱樍習幾若生成處存亡絶續之秋弗思所以稦國家禦外侮競挾其聰明才力冀便私圖凌　傾軋寢假成風至若擇肥而噬伺隙而動不惜殘民以逞者更無論矣盱衡全國現狀如斯究其所以致此之故譬猶堤防潰决派别紛紜萬流爭趨一塗勢必奔騰而四出故今日　牆之禍殆如狹路之逢一言以蔽之曰權利競爭而已果使具有國家之觀念何暇爲權利之攘奪國步瀕危民生已蹙顚連之狀呼籲之聲設竟充耳不聞熟視無覩囂囂然惟個人權利是圖内閧方殷外侮將至循此以往立召危亡覆巢之下焉有完卵試一讀亡國慘史未嘗不掩卷欷歔印度朝鮮可爲殷鑿所最可痛心者蚩蚩者氓同爲砧上肉釜中魚耳時事如斯無涕可揮所幸我同心救國之摯友不分畛域事事協力推誠相與惟大厦將傾尤須衆本撑持務望當世明達急起而共挽之錕學識闢陋建樹無聞惟賦性戇直一以保民衛國爲天職尤以蕩檢踰閑爲深戒自矢靡他差堪自信當風雨飄摇之際正綢繆牖户之時鑒於危亡愓焉滋懼何敢以責人者恕已以急公者徇私更何忍視陷人水火之中竟自軼乎軌轍之外遭時不幸此志勿移凡我邦人當能體諒錕軍人也未讀書史久歷戎行自愧椎魯之資奚容妄言治理第以憂心國事蒿目時艱爲外界所刺激及内省所覺察危險之狀迫於眉睫緘口未能急言無擇敢援思患 
 
 
 

Page 3

 
 
豫防之義聊賞千慮一得之愚用達聰聽惟希察鑒曹銀叩寒黎黄陂發起爲湯濟武治喪通電　各報館鑒湯濟武先生游歷外國於九月一日在坎拿大維多利亞被刺身亡海内聞之同爲痛哭湯先生十餘年來奔走憲政功在國家辛亥武昌起義湯先生首任其艱民國根基於焉締造當此萬方多難喪我勳良旣憤兇人之殘賊尤痛邦國之殄瘁元洪等誼切友朋曾共患難悼愴之飶約同人在京發起湯公治喪事務所辦理喪　聊表社會哀悼之意業於本月十一日成立敬此奉告黎元洪等寒 
要聞一 
[時局問題與徐東海]  
　　據新民通信社報告昨得某方面確訊西南各派首領（除孫文孫洪伊一派外）及舊國會之多數重要分子現鑒於時局大勢均已一致認定東海爲最合時宜之人物不日將由舊國會另集總統選舉會推東海爲第二任大總統此舉且必於雙十節以前舉行但於未舉行之先希望中央允可三項其一即補給西南各省以前用出之各項軍費其二略涉於副座問題有所商榷其三乃比前二項較爲重要大約關於國會問題主張經某項手續將新舊兩國會一齊取消另依法選舉全國正式之國會聞已有電到京 
　　又據北京通信社云昨據調查連日南北接近機會確有進步日前某要人謁見東海時談至三小時之久談畢東海頗有預色其後外間遂傳岑陸私人電報到京之事據東海邸中人云岑陸通電之事邸中亦有所聞外間傳說不爲無因又前日盛傳伍秩庸氏有電致某中將商論時局問題昨據調查某中將即林紹斐據政界消息謂東海眞電拍出後其發生效力較第一次通電時爲進步如南方有正式表示時除林中將仍將南下赴粤外中央方面必預備一種重要使命以謀解决之進行此席熊秉三氏頗有希望熊氏現正在京大約此問題正在醖釀中也 
昨有周予覺君自雲南方面來京携有唐繼堯致段合肥私函一件其中語意頗爲謙和大致謂繼堯不得已起而護法原欲大局克卽和平南北歸於一家我公謀國忠藎素所佩服倘此後有調和辦法但使法律上能無妨碍必當投戈即好一致携手以圖對外云云按以上消息均係京中某方面傳出究竟眞相如何尚未證實也 
徐東海於就任問題其入手辦法專以團結北派爲要務近日對此進行甚力聞前日東海面謁河間午後三鐘十分到府當經河間接見密談良久至四鐘五十分始出聞徐馮晤談時馮云余擬再俟十天即行出京請我公從速就任若再猶豫則時局糾紛更甚將來收拾愈難東海云余已本公和平宗旨通電各處設人不我諒則余亦無辦法雖速何益不如多俟數日細看各方面眞意如何再行决定入手辦法公旣维持一年當能勉支數日入後又談及副座問題東海意擬請河間擔任副座而留合肥組閣謂我（東海自稱）一人實無挽救俶擾時局之能力不獨請閣下（指河間）與芝老同任艱鉅仍須邀聘卿出來帮忙（聞東海前日已遣少將劉某赴津請王氏出山協助王頗肯帮忙將來有畀以參謀總長之說）惟馮對於副座始終未表何等意見東海出府後逕赴府學胡同段宅復與段總理會晤談及就任一層東海云旣蒙大衆推榖只好勉爲其難惟現在國家多事諸待設施非富有經驗者萬難措置裕如請勿卸肩以濟時艱段表示謙讓並勸東海早日就職以慰衆望至於解决時局問題兩人言論因關防過密未能探悉至八鐘左右東海始回五條私邸 
　　據政界某要人云徐東海第二通電業於前日拍發現又擬宣言書一件分致各閣員大致謂就任總統問題本不難解决除馮河間段合肥兩人不得下台外尚須將北洋派碩望素著者（如王士珍等）全數在京襄贊國事始能就職否則北洋派旣不一致實難挽救岌危之時局云云又得徐宅消息東海因各界近來催請就職刻已懸出數種目的仍觀形勢（一）前方軍官士卒有無一致推戴誠心（一）繼續組閣人員是否能於事前完備確定（一）南方除陸岑外其他各界能否俱就和平範圍（一）除駐外各公使外更待華僑力請就職之電以上四項如一一達到目的即將正式宣布就職日期 
　　東海自被選爲大總統後時有外國來電致賀其邸中亦時有外賓足跡昨外交部特派參事嚴鶴齡等三員前往東海邸内常駐辦事專司繙譯對外往來文電及接待外賓至將來公府之組織開已略定吳笈蓀已定爲崇文門監督楊冠如爲庶務處就職後公府官制必從新起草將現有人員大加裁汰酌減原額十分之六七 
[段内閣之維持說]  
　　東海就任後之内閣問題爲各方所注意昨東海旣召周樹模來京或謂其將組閣然此不過出於推測蓋時局如此段合肥並未抛棄其主張而東海處於此種形勢之下亦非先慰留段閣不可故目下仍以段氏未必即退之說爲有力並聞閣員中將來擬酌換數人欲邀王聘卿充陸軍總長梁敦彦充外交總長惟王係主和者未識能俯就段氏之主張否 
據北京順天時報云日内政界風潮表面雖似平穩而暗中雲譎波詭之劃策固仍然汹湧不絶合肥之下野早已通電各省掬誠相示惟各省依然函電慰留以冀段氏勉爲其難不去厥職然揆諸若輩眞意非有容心於其間要亦不過蹈習吾國數千年來官僚所傳之官套也假令段氏之討伐政策至不能决行之時而新總統復主張和平政策自宜退避賢位以明自已心跡此乃立憲政治家當然之行動迺者外間頻傳安福派領袖不按政治家出處之公例純以自派之利害爲前提擬利用各省之慰留順水行舟勉圖方法令合肥堅守其地位并以副座一席密約曹錕令其互相呼應爲合肥留任之助力安福派誓必推舉曹氏爲副座惟曹氏必須將段氏萬不可去之主張通電各省以爲報酬俟曹氏發出通電後合肥個人即欲去職而人人自危挺身繼任者旣無一人亦勢有所不能於是合肥留任之目的即可達到記者因此種消息各方面言之鑿鑿特走訪數處而日昨所聞亦復與諸說大略相同但合肥不下臺則和平不可望和平不可望則東海亦未必出山此中不無相聯之關係也 
[紀十二日之國務例會]  
　　昨日（十二）星期四爲國務例會段總理照常到院諸國務員於上午十時以後先後到齊旋鄋上入席開議所議各案如左（一）吉黑兩督電陳日軍請在中東鐵路電桿懸挂電線案討論結果仍交由交通部派員前往視察酌予核辦一面先行電覆兩督（一）援閩援陜軍事要案此案計劃本參陸處所擬定惟近因情况不同特提出討論結果略加修正援閩案計畫略分三項其中一項爲三路進兵以退厦門之敵（按參陸處原定計劃（一）由贛省抽調得力軍隊關赴上杭以窺漳泉敵軍之後（一）由浙省添派軍隊即日乘輪開赴厦門協助攻守（一）由中央電令滬海軍司令部速派艦隊馳赴厦門沿海防守要隘）厦圍旣解再謀恢復漳州至援陜案不過將參陸處前此計畫略事修止依照進行（一）西藏辦事長官陸興祺來電報告我國在藏軍隊退入印京附陳維持藏事辦法三端案查此案乃國軍曾與藏番接戰被其逼迫退至印京現由印度政府運送我國此項軍隊至卡里卡達現已由卡運至甸越然尚有在卡布倫者故陸辦事長官來電除報告此項情形外并請中央對於藏事須另定對付方法并敷陳意見倘仍由川邊陳鎭守使（遐齡）與之作和平交涉恐終未能解决而反助長其勢愈難收拾因之提出閣議討論多時咸以此事須待考慮未便率爾决定（一）吉林孟督以東省鐵路俄國工人全體罷工當由該督與協約國曁公司拉代辦商妥全由華工經理一切惟關車人工不敷分配擬向交通部借調司機生二三十人案討論結果决定由部於各路局中選派二十名前往（一）萬縣開放商埠案因手續紛繁尚待二次討論（一）陸軍部提出辦事出力人員保奬案討論結果以該部一年内辦理奬案兩次與定章不合全案否决此外尚有請欵案數件均交曹總長分别核撥下午一時散會由段傅兩總長赴府報告 
　　另一消息云昨日國務會議例會午前十點開始會議議事日程中竟無一案僅傳觀電報並略談軍情即散亦可見近日政局之清閑矣 
[參戰處練兵之大計劃]  
　　參戰處爲實行練兵起見近有參戰軍敎導團之組織内分軍官軍士兩班以陳文運曲同豐兩中將分任團長聞軍官班額數已定千二百人多數調自講武堂學員其餘係抽調各師之下級軍官軍士班額數定五千人皆抽自各師之目兵約合八營之數 
陳文運堂長前日率全體學員赴北苑旅行時在郊外演說云參戰軍隊中央本有練兵十師之預定將來段總理辭職後專任參戰督辦職務即可從事着手招募大約中下級軍官多出吾校故爾等當各努力求學竭圖報効云云此亦可見當局者之計劃而日前外傳徐樹錚主練三師八大混成旅之說爲不虚也 
[曹錕與龍濟光]  
　　政府昨接曹經略使眞日來電呈報由部續撥之軍費五十萬元業已領訖並陳决於一星期内出發親赴前敵聞曹使新近改編之衛隊團第三營已於日前由京漢路開赴河南道口駐紥將來俟曹使到漢後即開赴漢口警衛又直軍先發隊王用中所統之混成旅業於十號抵漢昨聞張湘督有電到京稱已派張堯卿赴漢迎接直軍矣 
　　龍濟光在魯奉諸省招募新振武軍已足兩旅之數第一批早經開拔已抵厦門其第二批尚在塘沽惟該軍中有顧德林一營本係山東巨匪擬定招撫後畀以團長位置旋因軍隊不敷分配僅予以營長之職顧頗怏怏不肯開拔現在塘沽泊有輪船三隻該軍隊不肯登輪每日輪船須耗費二三千元停泊多日業已糜去二十餘萬龍氏因軍械不足餉需又復拮据海南島已將全數落於敵人之手津軍旣不肯行即開抵厦門之軍兵力亦形單弱焦急異常遂以嬰疾現已抱病多日至龍氏餉項問題雖經段合肥屢次催促財政部提前籌撥而財政部因近日借債未成遂發給龍氏民國元年公債票三百萬元聞售去一百五十萬不過得現金百萬而新舊振武軍之催索餉項者又復絡繹不絶故日來頗爲消極 
[京華短簡]  
　　副總統問題自五日選舉不成以來各政團對此亦頗沉寂昨聞某派中有人主張以黎黄陂當選特派人赴津與黄陂接洽惟黄陂以避囂津門不願再入政治漩渦已表示拒絶 
中日軍事聯絡員我國前經派定周家澍史久光二人前往大谷司令部及關東都督府曾去電徵日同意聞外部前日已得日政府覆電聲明贊同當由外部發給治裝費二千元周史二人已决定出發日期並在參陸兩部調王某朱某爲副官大約日内卽可成行 
熱河姜都統日前電請入京政府以邊防重要去電阻止兹聞政府續接姜都統十一日來電仍稱因有要公急於面陳准於十二日取道由通州轉乘火車入京 
　　莫擎宇前奉命赴閩協助軍事近因閩局危急特於九日由厦門行抵上海與盧護軍使籌商軍事計畫政府十二日已接莫氏由龍華來電呈報到滬 
楊浙督以閩省與江浙連界唇齒相依近日閩事甚急江浙亟宜預籌防守昨電政府擬請將駐蘇四師調歸浙防並以龍華盧使所部兵力原甚單薄請准增募數營倘以軍費騰挪爲難或請迅將吳長植一旅調歸龍華以策萬全 
[南軍政府之承認問題]  
　　承認說據外交界消息我國駐美顧少川公使　　前昨兩日連有急電逕呈政府其内容係報告關於美國似將承認西南爲交戰團體之事謂美國國會會有提議即日承認西南方面爲交戰團體者其理由略有三端（一）據有地方達五省以上（一）用兵至一年之久近且成立軍政府統一軍權（一）開非常國會發表民意其所具有承認之條件甚爲完足云云惟政府方面尚否認此項報告 
　　不承認說某機關消息日前南方軍政府曾要求外交團承認爲交戰團體迭經外交團會議數次均未决定最近會議討論結果僉以若承認南方軍政府爲交戰團體則中國南北之爭將靡有已時現在北方已選出新總統時局或有和解之望故對於南方要求一致承認一節認爲無承認之必要 
[厦門海軍有加入南方說]  
　　厦門附近之戰訊日來頗見沉寂兹據某使館方面接到厦門來電謂昨日李厚基仍在厦門而北兵已準備陸續退却又在福建之海軍艦隊南軍對之竭力運動聞已成熟依此種形勢推測福建之危急似又更增一步矣又東方通信社厦門電云頃聞南軍永豐艦長及其他二名兩三日前到厦門與北軍艦長等協議之結果其妥協成立業已全部加入南方本港北軍軍艦爲應瑞永績肇和通濟建威等五艘 
　　聞政府昨接臧致平司令蒸（十號）電呈報八號完全克復同安敵軍約三千餘名已悉向安溪方面退却按同安在泉州前方同安旣復泉州自可無虞也 
[奉天近事紀要]  
　　徐世昌在新國會當選總統後張軍長曾致電徐氏慶賀昨復以奉省軍民官員及農工商學各界全體擁戴之意電致東海請早日受任以慰民望云云張使昨又致馮代總統加急要電一件内容聞係仍請求特赦張勳 
　　東三省旣設巡閱使嗣後奉吉黑三省之軍務即須由巡閱使節制其權限至爲宏大據軍界某要人云國防總司令一席將來或由張巡閱使兼任惟聞孟曙村吉督對於東三省巡閱使之發表迄今尚無意見表示 
　　使署組織方法大約比照兩廣與長江兩使署成例參酌東省情形於參謀秘書兩長下分設六處每處暫設兩科處長科長各一員如事務紛繫則設一正一副各科科員分三级其額數尚未規定大約每科至少須五六員使署經費規定由三省分擔黑龍江省年解三萬元吉林四萬元奉天五萬元每月僅萬元衡以東省財力固當搏節開支但其管轄區域與外交衝繁在兩廣之上體制旣崇度支亦未便過儉微聞某幕僚言兩廣規定經常費年計三十萬元以上長江巡閱使署一年亦開支二十三四萬元以此例之經費一層尚須請示中央改定故人員之多寡一時尚難支配也 
　　奉天新編之參戰兩旅其旅長已經張督保薦業經參戰處核准王永泉爲第一旅長鮑德山爲第二旅長呈報總理照准并復張督轉飭遵行至駐洛陽之奉天參戰軍第二混成旅前日奉命開往西北兹聞該旅長鮑德山已於前日奉參戰處命由京赴洛部署輸送軍隊大約下星期即可出發赴黑 
張督升任巡閱使後督軍與省長兩席自難兼併昨據某要人云張於督軍一席固不願放棄中央亦未便易人故另易督軍現下尚不成問題將來南北妥協張或保孫烈臣氏繼任亦未可知至省長則已决定另保他人其最有希望人物厥惟袁潔珊史耀五惟袁氏於奉天之勢力雖厚而中央之信望不足史氏於中央雖有援力但非奉省人此間不甚歡迎以是之故二人正在角逐中據大勢以觀袁氏或讓省長於史而自已在巡閱署内佔一地盤亦未可知史氏果任省長則政務廳長必屬於會子敬史氏亦不過空擔省長之名而已 
　　孫烈臣師長日前回奉後旋即匆匆赴津聞其往返奔馳純因湘省軍事昨軍署接該師長由津來電謂於本日由津赴長關於曹經略之行動亦有所報告 
　　湖南前敵之奉軍部司令昨據軍署消息於本月六日實行取消所有軍隊撥歸曹使節制現在天津之奉軍司令部亦有取消消息日内已收朿一切將來僅在中州會館設奉軍第二支隊辦公處以爲奉軍辦事機關 
張督前爲注重邊防計擬在蒙邊建築砲臺兹據軍署確息張以邊防日益緊迫建築砲台不容稍緩現已計畫一定在内蒙邊城各要塞設五處吉屬郭爾侖春二處共計七處蒙邊五處不日卽將建築預定由砲兵二十七八兩　内各挑選重砲一尊由軍械廠運往現存之野砲一尊其餘二尊尚須向中央請領其建築一切費用統計需洋五十萬元已經中央照准　吉屬兩處則由吉督擔任 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘民惶恐中之督軍更換說]  
　　湘督張敬堯自履任以來其種種措施均不能使人滿意他且勿論即就北方中軍人言之已多有攻訐之者（如第十一師師長李奎元前以某項問題與張督意見相左會電致中央攻訐張氏最近如吳佩孚師長亦曾電達中央道其短處第十一師全部且因此將退離湘省）識者已逆料不能久於其位近日以來吳佩孚督湘之說洋洋盈耳昨得某方面消息謂吳氏督湘令發表之際將同時發表張敬堯督卾王占元督直之令曹錕則已定舉爲副座此間已得有北京某要人秘密私電云云此說雖盛傳一時然亦有不盡可靠之處蓋副座一席爭者甚多曹尚未有把握即果成事實亦斷不肯將固有之地盤輕輕丢掉凖此以譚則所謂王氏督直張氏督卾均將不成問題又一方面所傳謂吳氏督湘譚延闓將復任省長張督則調晉省而以閻錫山内用云云此說尤無根據譚斷不願作受制於督軍之省長且當南北尚未妥協之際中央尤無令譚復任之理最近據某要人言吳氏督湘確將成爲事實惟張督若何安置則尚未可知 
　　自有吳氏督湘之說外間遂發生種種傳謂吳氏之攻訐張督即爲奪取湘督地步張督見勢非佳已預備逃遁云云此種謡言雖出於臆想然觀張最近舉動實不能使人無疑張現旣將眷屬之大部分送往北京且其他各重要人物之家眷又每於晚間護送出城乘輪下駛各軍士之携有家眷來湘者亦紛紛令回原籍而現洋銅元之輸送出口者又不絶於道就此情狀觀之實酷似臨去時之情形亦無怪民間之疑懼也 
　　北軍家眷旣紛紛離湘於是更有一種謡言謂張督如果出走部下必將大搶一場北軍先將蒙眷送回者係預備搶刦後無所牽掣云云不意某師兵士竟於此謡傳大盛之時而一小試其身手日來小吳門外瀏陽門外之韭菜園等處已迭次被搶城内商民之被搶者亦有數處一般商民因之異常恐懼連日以來已將貴重物品紛紛寄存他處其大宗貨物則多數仍舊運回漢臯故邇來長沙巿面又頓呈蕭瑟之象矣 
[長沙通信]  
　　第三師師長吳子玉之主和其態度極爲堅定兹有自衡陽來者謂吳氏當上月中旬曾由南軍各要人迎至永州聯軍總司令部小住數日關於議和事項即於此時會商妥協故一返衡陽卽一面發出主和通電一面頒發撤防命令現在王承斌閻相文張學顔各旅長均已率領所部由第一防線分道向後方撤通駐在祁陽之蕭耀南一旅已由雄飛嶺陸路退入衡南駐在耒陽之張福來旅長則已由耒河退至衡北聞其撤兵計劃擬將各路軍隊先行集中衡陽俟各路軍隊集合後再依次撤退 
　　昨日岳陽來信云該縣丁知事接經略使署副官處來電謂曹經略不久即將南下擬以岳陽爲駐節地所帶各項辦事人員及衛隊等人數甚夥除原有司令一部等房外尚需房屋甚多務請代勘相宜房舍以備應用云云當經該知事遵照覓妥並一面電呈督軍查照是則曹使南下之期爲時當不遠矣 
平江已爲該地民軍佔領聞當民軍圍攻之際適城内並無防軍知事趙智元知無可抵禦當即携印逃走警察所長楊某釐金局長魏某亦同時逃遁該民軍旣經入城即向各商民勒捐軍餉商民不勝其擾亦紛紛逃避刻下張督已添派軍隊前往攻擊惟勝負如何則尚未探悉 
　　張湘督昨通令各屬知事云案查本公署前以各縣地方行政因受此次變亂影響殘破之餘百端待理欲收集思廣益之效爲推行盡利之謀通令各該縣知事酌選鄉望素孚老成公正之紳耆二人准於九月一號以前齊　省垣會商各縣善後事宜等因行知在案查此項人員現僅據甯鄉湘鄉岳陽益陽攸縣等屬舉定呈報其餘各縣均未據復殊屬延宕已極事關要政合行令催該知事仰即遵照前令迅速選送呈報母再玩延干咎 
[粤軍攻瓊之近訊]  
　　廣東軍政府圍攻瓊崖計畫自經積極籌備後各方面正在竭力進行聞莫督之意仍决採用剿撫兼施政策故任龍軍舊將李永昌李恩錫二人爲瓊崖招撫使該兩使昨已奉令會同瓊崖宣撫使王志桓及討龍海軍總指揮鄭祖貽等乘坐永豐砲艦出發聞海軍總長林悅卿并派海琛巡洋艦飛鷹驅逐水魚雷艦及楚豫永翔兩砲艦駛赴前線相機進取昨海軍司令林保懌咨當道文云案照此次派遣攻瓊之永豐楚豫兩艦查已備齊日内即能出發惟永豐艦長魏子浩適有要公外出不克率隊前往所有海上臨時指揮事宜亟應改派　　以專責成而利戎機現派楚豫艦長鄭祖怡爲討瓊海軍臨時指揮仍率楚豫永豐兩艦即日赴瓊會同水陸各師相機進取務　迅清龍孽早奏膚功除令行楚豫鄭艦長遵照外相應咨請查照并希轉飭在瓊海防各艦知照爲荷 
　　至飛機隊亦於月之九日上午十時將飛機二架炸彈多箱由粤利運艦開赴前敵助戰計隨同出發者有工程師譚榮曁機械員梁南譚養等六人林副隊長則以粤利拖帶軍裝煤炭過多航行較蟃擬日間附搭楚豫軍艦前往又聞前次運赴北海飛機一架略有損壞業經工程師李一諤運返省會與譚隊長籌商修改手續故譚林聯合之初卽先派工程師歐陽堯帶同機械員數人附搭商輪前赴北海從事修理昨據歐陽工程師電告該機已經修理完善業由駕駛員張惠長演試兩次均能操縱無礙特請譚林兩隊長速赴北海指授進攻方略該隊長據此因决定由林福元先到北海指揮一切至譚根則俟日間始克前往 
　　瓊崖討龍軍轉戰數月其佔領地域爲澄邁臨高樂會瓊東陵水萬甯等六縣瓊州龍軍則祗扼守瓊山文昌定安儋縣崖縣感恩昌江是則瓊崖内部强半失守四週均爲民軍攻擊勢誠岌岌矣 
[西南軍政府之組織雜訊]  
　　廣東消息云軍政府内部組織條例原定置參議十人兹經政務會議通過發表計開曾彦（廣西）易次乾（廣東）湯漪（江西）褚輔成（浙江）趙世鈺（陜西）林森（福建）彭允彝（湖南）吕志伊（雲南）謝持（四川）牟琳（貴州）聞趙世鈺已就陜軍代表席所遺參議缺以李述膺爲最有希望 
　　軍政府發表外交部組織條例如下第一條外交部依軍政府組織大綱及各部通則之規定組織之凡關於國際交涉事務皆屬其主管第二條外交部分置左例各司政務司總務司第三條政務司之職掌如左（一）政治交涉事項（二）地土國界交涉事項（三）關於外人裁判訴訟事項（四）外人傳敎游歷及保護賞恤事項第四條總務司之職掌如左（一）交際事項（二）關稅外債交涉事項（三）路礦郵電交涉事項（四）職員進退之記録（五）預算决算及會計（六）庶務第五條部長管理本部事務監督所屬職員並所轄各官署第六條本部次長由政務會議簡任之輔助部長部務第七條本部置司長二人由部長陳請政務會議任命之承本部長之命分理各司事務第八條本部置秘書二人由部長陳請政務會議任命之承本部長官之命助理左列事項（一）保守印信（二）保存收發公布文件（三）辦理不屬於各司之文牘（四）辦理長官指定特别事項第九條本部置司員九人由部長委任承本部長官之命助理本部事務第十條本部繕寫文件及其他雜務得配用僱員第十一條本條例自公布日施行 
軍政府又發表警衛條例如下第一條警衛司令官由政務會議任命之第二條本條例實行於警衛區域其範圍列左東北較場以東燕塘西坑鹿鳴岡下棠以南石牌林和以西獵德永勝沙沿河以北第三條軍政府警衛地域治安之維持官有建築物之保護由軍政府完全負責第四條警衛司令官爲維持地域内之治安有執行左列各項之權（一）往來人民有形迹可疑者得盤詰或捕獲之其携帶之危險物得没收之（一）警衛地域内如有可疑之建築物或集會等事得臨時檢查之（一）有事故時得斷絶警衛地域内全部或一部分之交通第五條警衛司令官有指揮該地域内所有軍隊警察之權第六條警衛地域内應有之配備由警衛司令官規定呈報政務會議第七條警衛地域内遇有非常事變發生時其兵力之使用應遵照防戰計畫書施行第八條他處軍隊須經過軍政府警衛地域時應由該隊長官將其目的發着地點及居留時間預先通知并遵守衛戍規則如警衛司令有特别規定可臨時分别通知各軍隊查照第九條本條例自頒布之日施行 
[廣東楊永泰之彈劾案（再續）]  
　　（又議案稱梁有誠等並未潛逃旣拖欠巨欵何時何地不可押追乃必謂絶之過甚希望已窮又密囑職員與之陽示允許此等行爲道德法律均屬不容又賭商旣欠鉅欵公然向官廳行賄理應押追革商並交法庭治以行賄應得之罪其派員監辦有奬羲會佈告云一俟該公司將積欠飼項掃數清解後此項監辦名義即行取銷等語查其主旨若該商能清繳欠餉即可復業毫無罪過任意出入有如此者不知行賄受賄律有明條乃楊廳長弁髦法律旣誘賄於前復縱容於後旣成鐵案尚何復成政體云云） 
查賭商雖未潛逃而負欠鉅餉狡詐多端重要人物見面尚難議案謂何時何地不可押追談何容易前者舊商有奬義會大興公司許仕平逃撻餉項八十六萬餘元舊商花筳捐耀興公司馮成業逃撻餉項二十二萬餘元皆鴻飛冥冥未有一能押追者殷鑒不遠可爲戒心在議員深知賭商胸臆縱令遠颺或能跡其所往而廳長懲前毖後豈能博忠厚之名置餉源於不顧若不於未潛逃之先設法防備則梁鄧不爲許馮之繼者幾希他日一紙空文呈請追緝何濟於事明乎此則知設法押追爲不得已之舉亦不容已之舉且議案旣認賭商拖欠鉅餉何時何地皆可押追自不能以官廳設法押追爲不合若謂並未潛逃即予設法押追爲悖於道德法律豈必茫無布置待其已逃乃空言追押方爲道德法律之所容耶此種見解實有未喻此大惑不解者七鴻德公司爲法人賭商梁有誠等爲自然人法人不能行賄猶之法人不能殺人與行姦今行賄者賭商非公司也廳長布告所稱一俟該公司將積欠餉項掃數清解後此項監辦名義即行取銷等語良以公司所負之責惟有清餉餉項旣清公司已無餘罪當然復其原狀監辦名義當然取銷有何不合至於梁有誠等之行賄罪係以其自然人之資格負之粱有誠等雖爲公司中股東之一職員之一然法律上不能謂梁有誠卽爲鴻德公司猶之不能謂鴻德公司爲梁有誠事理至明責任各負此爲法人與自然人之分界稍治法學通論者亦能一辨而自知何得謂爲任意出入賭商尚押留待判並未釋放又何得謂爲縱賄於後此大惑不解者八人民犯罪應受法庭裁判自是正辦惟因現行法制尚未釐然劃一各縣知事兼理審判者無論矣問就省城言之如警察廳及南番兩縣其判處重罪犯人日有所聞又賭商欠餉發縣究追本爲向來慣例此次粱有誠等欠餉至數十萬元關係重要並非單純行賄可比先行發縣究追然後依律科罪此不過程序先後之分豈得謂爲弁髦法律如果現行法制除審檢兩廳外均無留押人犯之權賭商欠餉又絶無交縣之先例則廳長此舉尚有可議惟現查警廳所屬之懲戒場與乎南番監獄陸軍監獄等覊押重要人犯多者逾千少亦百十不聞議員痌瘝在抱保障人權一爲呼籲何獨於慣行賄賂之賭商則振振有詞耶此大惑不解者九（又議案稱監督本省財政及議决附加人民負擔爲議會天職乃楊廳長凡一切籌欵如加抽租捐變賣公産發行彩票等案動指軍事範圍無交議之必要致使本會職權摧殘殆盡云）查省議會暫行法第十六條之規定權限本極分明並無議决國家政務及國家經費之權猶之縣巿議會不能議决省政務省經費此中界限攸分不容牽混借租抽捐案聲明撥充軍餉今試問軍餉者國家費耶地方費耶旣爲國家經費則借租實爲國庫負擔捐租則爲國稅之收入自非省會職權之範圍不交會議决正惟表示尊重省會權限不敢違法之故何得謂爲摧殘且此案係曾前廳長呈奉鈞座准行廳長執行不力則爲溺職又照案奉行未嘗於借租兩月抽租一月以外稍加毫末議案所謂加抽之說究自何而來此大惑不解者十粤省官産自民國三年中央政府撥疑代行收回粤幣即將粤中一切官産收歸國有變賣補償由部設清理官産處專理其事向不入地方行政範圍故數年已來售變官産凡數十百起從未經省會一議會亦熟視無覩廳長抵任後鑒於凡官産暗承之弊方釐訂章程决定明報以清轇轕如因變賣官産稍滋弊混以此得咎夫復何辭乃於向不交議之官産案在平日則視爲行所當然在今日則視爲專横悖謬此大惑不解者十一發行彩票章程聲明維持中行紙幣中行紙幣者國家銀行所出之紙幣也自應以國家經費維持之前朱省長任内兩次借臺灣銀行日金共四百五十萬元專爲規復中行兌換紙幣之用均未交省會議决省議會亦不過問先例具在共見共聞彩票發行同一用途何得後先歧異查各國戰時彩票及赤十字會慈善彩票近日隨處發行未聞必經其議會之協贊今議員必欲納此舉於省會職權之内此大惑不解者十二廳長束髮受書粗知自愛長而讀律益懍懷刑就任之初卽以廉隅自誓并以訓誡僚屬方期硜硜之節稍挽頺波下以永家世清白之遺徽上以副鈞座澄清之盛意不圖求全之毁集於渺渺之身自知德不足以服人才不足以濟變思整飭以自效轉尤悔之迭乘近以支出日繁餉源日竭羅掘旣窮於術應付或絀於時軍費急於流星杯水難潤百里以致對於一年度七開特會之省會每特會須籌四萬八千元之薪費未能源源供應旣無以表示尊重省會之誠心又不能提出如防務經費有奬義會及抽收護沙捐等相類有名之大案交會議决負疚何極但其他關於法律諸端尚兢兢不敢稍失一官如寄憂患備嘗省會旣以不受賄爲非甯敢辭省會新定誘賄之罪惟是非不可不明法理不容不審理合明白呈復伏乞據情轉咨省會並乞訓示祗遵楊永泰謹呈（完） 
[卾中籌備湯濟武追悼會]  
　　湯濟武在坎拿大被刺慘死其靈襯不日可抵横濱擬由横濱運津附聯運車回湖北原籍安葬曾誌本報按湯講學卾州有年稱湯圻水爲諮議局長時尚復身兼敎職出其門者不下萬人當噩耗傳來之日一般湯氏高足羣相驚愕初望其說之不確迨後得電徽實哭者載途漢口各報對於圻水之慘死多致哀惋之論調現在湯之門下於悲恤凄其中頗呈忙碌之狀有擬赴横濱執紼迎柩者有擬入都助理喪事者其大多數則在卾省聯合各界組織追悼會設事務所於糧道街中華大學會址暫未决定舉行追悼日期約在湯公靈輀到漢之際該會發起者除湯氏弟子外多當今有名人物如前廣東巡按使李開侁前福建省長胡瑞霖舊國會議員阮次甫中華大學校長陳淑澄等皆首先署名昨日黄陂黎公亦由津來電列名發起文曰福昌旅館李隱塵先生鑒湯君英才　世建國多功元洪與共患難尤深　痛　　　會追悼煩即列名次扶新三兩君並祈致意黎元洪青 
[皖省敎育界之暗潮]  
　　皖省之敎育近數年來已不堪聞間矣原因複雜非一言所能了兹特就最近發生之暗潮約略述之皖省敎育自民國二年倪氏督皖之始通令停辦是爲停滯之時代移敎育經費作養兵費用迨韓紫石巡按蒞皖時是爲敎育復活之時代未幾韓氏去任一時又形沉寂上年資雋珊省長下車伊始宣言提倡敎育界遂復現一線曙光而卒爲一般非驢非馬之敎育家把持結黨盤踞於是仍無絲毫進步本年五月間部視學王家駒來皖視察其校務之廢弛校規之紊亂以法政專門學校爲最該視學回京後直陳敎部飭令迅予整頓以肅校風大致謂現任校長劉傳純（即劉一樵）曁校務主任史維孝（即史伯原）均不常到校校務甚形廢弛且校長與校務主任均非研習法政之人敎職員多係法政别科及素不知名之學校畢業生似與部章不甚相合查閱敎員出席簿缺席時數甚多尤以國文敎員爲最現時在學學生六班調閱各班學年試卷及出席簿成績平常已庚預科缺席頗多庚預科資格多非中學畢業詢其入校考試程度據校務主任史伯原稱現時各處各校搶替之事習以爲常本校或亦不免查各班人數據該校填送之視察表與在校查閱之學生名册大半不符如政經本科册開二十七人表開三十人法本科丁班册開二十五人表開二十人連日視察均二十人法本科戊班表册均四十五人第一日視察出席人數三十三人第二日視察出席二十六人已預科册開五十人表開五十六人連日視察出席均四十一人庚預科册開九十六人表開八十四人連日視察均六十餘人其課程之訂定時間之分配均不甚相適洋文重在練習每日僅一小時斷不敷敎授至關於管理方面該校職員因不常到校不免近於敷衍各等語查專門敎育關係重要該校長及校務主任旣未研習法政應由貴省長飭廳遴選深諳法學堪勝校長之員接充以資整頓而維學務云云此爲發生暗潮之起點也 
　　前敎育廳長盧少劉調任後當道委任財政秘書董家會暫行代理董視事以來抱積極主義實行整理並將該廳吃飯不問事之史伯原馬仲武兩諮議取消維時史適回籍運動省議員青天霹靂已屬措手不及而倒晦事相聯而至煌煌改任部令又恰於是時來皖黄省長一面遴委張銘接辦一面囑董勸劉自行辭職而該校史主任旣非法學家當然在淘汰之列况當部視學面前道出各生搶替之事本校難免之笑話載諸部令全省譁然此更爲暗潮醖釀之導火線迨省會覆選事畢史來省深怪省公署敎育秘書葉堯階不爲盡力設法疏通即將部令按照公文程式直行下去以致飯碗不保益形憤恨未幾而某報忽發現一則新聞其標題曰省公署敎育秘書葉堯階之造謡原文云『昨日省公署敎育秘書葉堯階在省長前妄造謡言謂省議員史伯原在蚌埠皖江旅館當前法政校長劉一樵之面向甯局長資愚聲稱葉某破壞公益等語係劉一樵轉告並云史君意在傾陷又云劉一樵可以作證時有省議員馬仲武在座爲史君所聞面質劉一樵有無此事一樵駭異當即偕史君赴省公署質明確係葉某妄造謡言人心險惡如此可勝浩嘆』又有法政學校演出曹操逼宮之怪劇（原文從略）一則讀者尋源究委而知其暗潮之有由來矣 
[關於封閉松鹽之文件]  
　　本年三月間北京稽核總所會辦丁恩提出意見於李總辦主張將松屬青村袁浦兩浦三場鹽場即行封閉由總所轉付鹽務署令飭松江運副核議辦法並查報應給卹金總數一面另由總所分行松江稽核分所會同運副核議具復嗣孫運副一面據三場呈復並參酌松奉金三縣紳民意見覆請鹽署將封閉一節暫從緩議而分所一面則重違總所意恉力主封禁並以運署所擬卹金一項過於優沃主張核減兩次呈復總所核辦丁會辦得分所來文封閉之意益决當又提出意見於李總辦（即第二次意見書）要求實行並主張於封閉後所增之鹽稅内提出一成酬勞蘇省督軍省長求其協助於是鹽務署復據以轉行松江運副查明核議兹將關於此案文件覔録於下（丁恩第一次意見已登六月間本報）以供留心松鹽問題者之研究 
　　松江分所呈總所文一松江稽核分所經協理呈總稽核所文云敬肅者案奉三月二日第三八五號鈞飭令將封閉鹽場之是否可行及如何卹償利益關係之鹽户會商運副從速呈報倘有把握可期實行應將切實辦法一併條陳前來等因奉此遵即從事調查因務詳實致稽時日兹准松江運副六月二十一日咨開封閉各場辦法并附送詳表到所略稱蘇五屬官鹽銷數縱屬奇短然揆厥原因半由於山東浙江福建各場之私運侵銷不獨關係松江各場是以閉場之政策必須因時并舉竊思浙場之關係於蘇屬鹽業者行將消滅福建亦有數場已經封閉而魯私則正在設法取締三者旣相副而行運副之對於閉場政策已隱然立於絶對贊同之地位在經協理之意似禁絶私製重於閉場查同日所呈第六四九號詳文所開民國六年官鹽産數僅達一一六七七四擔而私製侵銷者計有五○○○○○擔之多即可知其梗概至本年官鹽産數亦未見增多且九厫中之四厫收數較往年尤短防杜私製軌以國紀殫精竭思四年於兹而成效莫覩今爲政府計將任其如往者之持械抗拒官警而政府坐失此百五十萬之稅入乎吾知其必不然也侵蠧國課孰再優容况政令不行梟風滋肆法紀蕩然危及國本且損威嚴是以封閉松場務在必行但知措商辦法從優議給利益關係之官板鹽户似無容計較其應行與否也至著手辦法擬分三端一消毁滷漏移置鹽地曁附近各處所有之滷桶及製鹽各器具二移置鹽地曁附近各地所有之　板三關鹽地爲農田兹將運副咨轉各場官呈報各數彚列如下（户數）三四二九（板數）一二六八五八（鹽田畝數）三八一八八九四四（井數）（想係蓄滷之地）一三六八六（業鹽人數）六八九七并各場官即依上述各數預計開墾鹽田費洋八三五三八并元卹金洋八并八五二并元其計算方法全以井數爲標準似覺不甚確當且其估計恤償浮於眞值萬不能悉從運副之議查袁浦場知事所擬該場全年産數預算約洋九九二二○元以户口四九六一并人分攤之年計約每人二元其兼謀其他生計不問可知就管見揣度鹽地正漸趨於耕種板户而農矣所可維持其本業者祗圖私鹽之利益而已故松場之依製鹽爲業者鮮不營私是可斷言者也兹遵三月卅日第四○○號鈞飭謹擬較爲確當之卹金預算列陳如下（甲）償給一年場産之收入查民國六年連百分之二五滷耗計一五五七○○擔每斤十文兌價每元一三○○文合洋一一九七六七元作爲償給器皿及年産之損失（乙）償給鹽户官板價值板不製鹽不料尚可移作他用故每板擬償與平價三分之一計洋五角今各場板數只有一二六八五八塊合計洋六三四二九元（丙）補助費運副提議以鹽田開墾應給地主以經濟上之補助但此項費用應由鹽務署與地主雙方協定蓋以鹽地課稅近皆由其徵收也（丁）撫恤銀凡依製鹽爲業户而貧無所托者得受此項卹金惟全數不得逾一萬元綜兹數欵而應由鹽稅撥發者共計洋一九三一九六元以視他處成案揆度情形似尚公允而將來鹽稅之增進所得或可償所失也所有運副曁經協理分别籌議之各項費用及卹金預算比例一表呈請鈞署至閉場日期應先指令擬自八月一日爲始届時先由該管縣知事與場知事會同出示曉諭應給恤償於八月一日以前經縣場兩方知事證明由分所代表照發隨由板户具結聲明於所定日期以前停止製監移置場内曁附近所有之各種製鹽器具以及消毁滷漏等情俟辦理竣事之後再由該知事等及分所代表帶同鹽警周歷視察如查有滷桶曬板以及其他製鹽器具仍留場内或附近地方者隨時收没并將物主照私製例分别罰辦如查有滷漏除消毁并由地主擔任所需費用外一例罰辦運副統領曁分所經協理於發給恤償時應時往督察并蒞勘封閉情形於議定封閉日期之後應請預先咨明江蘇省長以政府利害關係請求設法維持地方秩序至封閉之後仍須由運副及分所各派委員一人調查員二人隨帶鹽警若干名隨時稽查有無私製情事六個月爲度除將原詳抄送運副查照外理合將運副咨文并附件分别抄譯詳陳鈞所鑒核示　肅此敬頌公祺松江稽核分所經理嚴家灼協理耿普魯謹啓（附件略） 
　　松江分所呈總所文二松江稽核分所經協理續呈總稽核所文云敬肅者案查民國七年六月二十五日分所第六五○號詳曾將封閉松場之條陳逐一詳報兹謹將松場行政之情形呈報察核查民國六年松江各鹽場無良好之結果參觀附件第一即可瞭然蓋政府之鹽僅爲産數最低額之四分之一於以見上年鹽場走私之總數至少當有三十五萬擔之多政府鹽稅收入之損失約洋一百萬元左右觀附件第二所列民國六年及七年一月至五月松屬各厫收入鹽斤總數之比較可知各厫收數無甚增加末後四厫則並不及此極少之收數據當地人聲稱鹽板總數約二十萬塊平均計算每板産鹽三五○斤則每年産鹽之總數爲七十萬擔使此說果確則每年走私之數實有五十八萬之多又鹽場隣近之邑若奉金華婁青浦江震長元吳崑新上南川上海租界及寳山縣等每年平均銷數如能以建平溧陽金壇三邑之銷數爲比例則奉金諸邑每年應銷六十萬七百擔不應僅銷二十六萬二千擔於此可見每年運銷之數實短少四二八七○○擔之鉅設照此比例推算將錫金武陽宜荆丹陽江陰等五邑短銷之半數計九四八○○擔加諸上述短銷之數合計當達五二三五○○之鉅假定爲松場私運各地之數即此而論則民國六年松場之私運可斷其必在五十萬擔以上而政府鹽稅上之損失約洋一百五十萬元所有關於松場行政情形及民國六年松場走私之總數理合陳報核奪松江稽核分所經理嚴家灼協理耿普魯謹啓附表三紙從略兹摘抄要數如下鹽民户數（ 
 
 
 

Page 7

 
 
照官册）三二六一官板總數一二九○一八鹽板實數一七四六六○民國六年收入總數一一六七七四擔（去二五耗成）産鹽檐數（每塊以二六六斤計算）四六五八四三擔實收成數○二五 
丁會辦致李總辦文總稽核所會辦丁恩二次致李總辦函云李總辦鑒關於封閉松江各場之議須於松江分所本年六月二十五日第六四九號函呈送之各統計表一併細爲研究若按每板每年估計最低産額二六六斤計算則戚漴墩青村褚家聚奉東曁平安泐　場每年估計可産鹽二○五一七○擔而民國六年間由各該場連往各　收稅發放之鹽只得一一三四五擔而已據稱餘姚每板每年最少可産三六○斤而岱山則二六○斤云云查民國七年上半年結果不佳之處實於六年上半年相同也（二）查松江各場係用以製造私鹽者故封閉各場之舉辦理愈形困難因灶户售賣私鹽所得之利實較售賣官鹽之利爲更溥也在其他方面言之爲鹽務之利益起見封閉各場一層實屬勢無可免且關於將浙江及淮北各場妥加管轄一節業已辦理有效（按此層不確浙私侵灌蘇　屬現正劇烈）而現在又正設法在民運各屬施行整頓之辦法故并無理由可准松江灶户仍採售賣私鹽之業也（三）查該經協理對於此問題似已細爲研究其所佔計之數亦屬公允現在該運副則恐此舉或致發生風潮故顯形畏懼也（四）若將各場封閉將來或不免稍有風潮現鄙人爲欲得江蘇督軍及省長竭力　助起見擬俟將松江各場封閉後及禁止浙江曁北方各場之私鹽侵銷蘇五屬時所增之稅欵以一成給予該督軍及省長應用（按督軍省長未必肯受）惟彼等須竭力襄助一切方能照給兹將鄙意申明如下民國六年度松江稅收計洋一八二五二○○元（按松江二字疑誤緣松鹽僅十一萬有奇稅欵决不及額也）本年上半年六個月計收九三一七○○元本年估計可收二百萬元嗣後之稅收如超過此數即將溢出之數給予一成以酬其襄助辦事之勞警如每年稅欵若增至三百萬元則該省督軍及省長可每年得十萬元（即三百萬元除去二百萬元實增收一百萬元按一成計算即十萬元也）（五）查該場知事等所擬封閉各場發給卹金之數計洋八○八五二○元殊屬過鉅而該經協理所估計一九三一九六元之數巳屬優厚但鄙意卹金一項自應從優酌給故擬將分所估計之數予以照准因若將松江各場封閉則將來稅欵所得之利益甚鉅也（六）至該經協理對於封閉各場所擬之辦法亦屬妥善李總辦覆丁會辦文總稽核所總辦李思浩覆丁恩二次意見書云丁會辦鑒鄙意可將分所　文及執事第二八六六號意見一併抄送過署由署飭令松江　副再行核議呈復（未完） 
[杭州快信]  
　　齊省長昨又電徐東海敦請早日就任以慰衆望 
　　前財政總長王克敏今日（十五）乘早車返滬 
　　新任交涉員王豐鎬接篆後原有各掾屬紛紛辭　現擬一律 
更委日來一般運動承乏者極形忙碌 
　　官産清理處决擬將西湖佃地一律標賣昨已派委沈有壬葉霖分赴調查即日實行 
　　奉令通緝之嵊縣著匪曾根灿改名張瑞金匿跡省城羊巿街現經偵探緝獲昨已移送法庭訊辦 
　　一師步兵第一旅長王桂林呈報請通緝二　十二連逃兵潘俊等楊督已通令各機關遵照 
　　金華創設道視學已由敎育廳修正簡章呈請咨部備案 
　　新任象山知事李芳呈請委任候補知事袁敬修充該縣承審員業奉照准 
[南京快信]  
　　浙楊督派甯台鎭守使何豐林來甯謁李督有重要軍事接洽薩鎭氷上將赴閩李督派何參謀長恭送於昨日晚車赴滬 
海軍總司令藍建樞昨乘艦駛赴下游巡弋 
王克敏已於昨日轉津浦車回京 
湘張敬堯電李督請轉電張宗昌力維湘西形勢 
楊春普師長已於今晨乘輪遄回贛防 
李督之弟李馨赴京與徐東海接洽昨已公畢回甯 
聞倪嗣冲在蚌足疾復發乃子幼丹昨由滬乘車過甯旋卽轉津浦車赴蚌視疾 
倪嗣冲之參謀長李玉麟昨已由甯公畢回蚌 
龍軍統領陸朝珍昨乘津浦車回津 
日本泰平公司代表松本統一郎昨過甯乘津浦車入京 
蘇當鎭守使朱熙電軍署報告太湖匪孽經水陸軍警合力痛剿 
現已撲滅 
張作霖通電寒日就巡閱使職李督當即去電稱賀 
節關已到此間銀根奇緊金融界極形恐慌商會董事擬設法維持 
[地方通信蘇州]  
　　預備赴甯祝壽陰曆八月十五日爲李秀山督軍壽辰蘇常鎭守使兼第二師長朱琛甫水警二廳趙雲生廳長特通函所部上中各級官員查照預爲備辦禮物届時各帶禮服隨同赴甯祝嘏云 
　　飭緝李公祠竊案虎邱地方李文忠公祠内十二日晚被賊竊去鐵條二十餘條及零星物件當經該祠看守人報告蘇州關監督楊士晟君（楊君皖籍故管理該祠）備函知會警廳崔廳長飭令該管警署前往勘明飭緝贓賊究辦並令偵探隊一體偵緝矣 
　　預防私設牛肉舖蘇州交涉員楊君函致警廳略謂閶胥盤門外一帶歷年九十月間每有地方棍徒租賃房屋售賣牛肉勾串洋人或稱分銷處或稱販賣所如往歲新震源等商舖聯名公禀上年郁木林等假冒大喬對子雇夥不一而足迭經貴廳呈請交涉頗費周章現值天氣漸凉牛肉旣未禁絶難免銷場漸廣恐若輩復萌故態亟宜先事預防因思新開店舖警章均必報告且民國五年貴廳長會同吳縣知事擬送外國人租界規則經本署酌加修正詳奉外交部省公署批准試辦行知有案想各警員必能隨時注意合亟密函專達即希飭傳署長巡官到廳面諭知照勿稍聲張嚴密偵察有無新租房屋開設牛肉舖户如有關係外人事項務令查照規則第十三十四十七十八等條相機妥辦免致設肆之後交涉尤多困難云 
[無錫]  
　　楊知事被記大過無錫學務因主其事者堅持爲地方自治性質不受省中指揮自敎育廳成立以來對於廳令設施各事學　課每多藉詞反對前因縣視學履歷錫署不肯加開二人至被敎育廳指令大加申斥上月並有當地紳民赴省至敎育廳控告無錫學務課課長錢基厚種種劣跡臚陳多欵符廳長批令楊知事查復詎於呈復時更有責備之詞事爲齊省長所聞以楊知事邇來辦學動輙不遵長官命令有意抗違特記大過一次以儆云 
　　蔣議員辭職歸來錫籍參議員蔣曾燠前因廣州非常國魯一再催促且其妹曾與軍政府秘書王有蘭訂有婚約有需面商之事於八月十四赴粤但到粤後竟未到院與議現已辭職附天洋丸輪船抵滬已於日昨到錫矣 
　　輔仁中學開學聖約翰同學會於暑假期中在錫籌辦輔仁中學定於本月十五日開課學生百餘人業已逾額該校長爲美國人慕高文牧師十四日　午三時先在劉府園行正式開校禮並請上海聖約翰大學校長卜舫濟君以及滬錫各偉人蒞校演說云 
[鎭江]  
　　楊師長回鎭之匆匆駐鎭陸軍十九師楊春普師長今春奉命督師援贛迄已數月兹悉師長於日前由吉安回甯李督軍晏勞頗殷事畢由甯乘車順道回鎭暫駐行旌十四日晚即乘夜車至甯然後回贛云 
　　知事取締警員丹徒縣知事兼警察局局長倪和甫君對於所屬幕僚冶游賭博種種惡習蒞任後業經通令禁止兹訪聞警察各區區長區員巡記中潔已奉公恪遵功令者固不乏人而仍染舊習毫不改悔者亦自不少特於日昨重申禁令通飭各區區長及區員巡記等嗣後如察出再有冶游賭博情事輕則撤差重則依法處分决不稍事寛縱云 
　　廳長查學蒞鎭江蘇敎育廳長符鼎升君於日昨由甯乘中班火車蒞鎭視察敎育狀况維時丹徒縣倪知事曁警察各員等咸詣車站歡迎如儀 
　　軍警監視散兵近日閩省散兵由滬乘車過鎭者絡繹不絶鎭郡軍警各機關特加派兵警在牌灣車站妥爲照料聞該散兵至甯後轉搭津浦路車遄回徐州原籍云 
[揚州]  
　　白鎭守使晉省海州鎭守使白寶山晋省由防地南下十三日道出揚州暫駐行旌當晚即乘揚子公司小輪渡江赴甯矣 
　　變通結算缺斤揚州稽核造報所去歲因通泰兩屬鹽斤山場運圩缺斤甚巨因定辦法除原斤加給滷耗外再有缺應每石賠稅銀二元以到棧秤入　爲準呈奉鹽務署於六年三月始實行該商因去冬河凍數月未能行鹽虧耗甚巨具情禀稽核所擬至七年終兩年併算以恤商艱兹該分所已准予變通至七年三月止核算十三日咨行運使飭商遵照矣 
　　警區獲解贓盜瓜洲居民王天福家於十二夜遭盜衝門搶刦該管警區聞訊率長警兜捕當在江口攤上獲住盜匪趙永魁楊福才二名並贓物一束帶區預審屬實十四日解縣訊辦 
　　飭縣迅理債案邑屬司徒廟恒森源米號店主梁玉前在縣控曹玉山欠債一案經縣飭警傳訊一年有餘曹倚承發吏旋祥抗不到庭未能了結現梁赴高等廳控准飭縣迅理趙知事於十三日將旋祥卯名開革收押看守所着交曹玉山到案訊理 
[杭州]  
　　通令預備交議案件十四日省長公署訓令各　處文云查本省第二届第一次省議會業經本公署定於十月二十日爲召集常會之期並分别咨令通告在案所有各廳處應行交議案件亟應各就主管事項分别籌備務於十月十日以前呈送本署以憑復核交議除分令外合亟令仰遵照辦理並即核派政務委員届期出席各該　職名先行開報備咨均母違延 
　　中學校長會議紀　浙江中學校長會議十四日上午九　開會敎育廳伍廳長省長公署馮科長曁各校長出席委員等相繼到會由孫士琦主席繼續討論未解决各案結果以變更中學校學制案提前討論休息十分後將此案暫擱接議與部交問題有關係之議案（一）三四年級宜删除手工增加理化試騐室案（二）理化增授實驗室功課案結果將三四年手工删去增加理化實騐功課定十五日上午九時開審查會審查各議案性質俾大會易於解决 
[甯波]  
　　革除變爲限制甬埠錢巿風潮調停之後雙方退讓照常開巿處紳洽卿恐各錢莊事過情遷對於銀洋　買又復高抬硬撳搗亂金融十三日特致書勸告各錢莊云啓者爲貴業事洽卿偕諸同鄉來甬調處仰承雙方退讓渙然冰釋並呈明道尹幸已照常營業開巿全巿不至紛擾欣憑無似惟此後對於銀洋賣買務請諸君以大局爲前提倘不諒洽卿等一片調處苦心一味野抬如逾一百四十元限制洽卿當禀告道尹一切概不負責伏希公鑒爲幸云從此革除現水問題變爲公認有限制之現水問題矣 
[安慶]  
　　海軍查防委員到　　皖省江防由水警廳長程炎勳辦理海軍部特派李春普赴沿江一帶視察防務已到皖矣 
　　解到暗殺英商之嫌疑犯蕪湖美孚洋油棧監督英人雷德諾前被暗殺所有案内重要嫌疑犯耿盤山曾經省長通令懸賞緝拿在案現聞該犯業已在滬拿獲經蕪警廳宋學騫會同上海捕房於十一日提解來蕪遵令咨送法庭訊辦十二日已將拿獲情形呈報省長查核矣 
[南昌]  
　　關於銷土事之覆函旅滬贛人以指銷存土流毒贛民曾以旅滬江西公會名義軍致陳督軍戚省長南昌總商會請其竭力抵禦當經軍民兩長曁南昌總商會復函一致堅拒其原函如下陳督軍復函云敬復者頃奉來函拜悉一是貴會殷殷以存土分銷爲慮識深慮遠高誼堪欽查此事昨已准内務財政兩部來咨當即會同省長電詢蘇浙卾三省辦法反對亦甚力擬取一致辦法俟得復電當再與省長會電中央拋理力爭以副貴會維護桑梓之盛意此復祗頌公祺陳光遠拜啓總商會復函云旅滬江西公會同鄉諸公鑒接奉台翰具見同情敝會對於此事業已具呈當道懇乞力予維持烟禁免毒贛民兹特將所有呈稿及督軍指令各照抄一份寄塵公覽即希察核爲禱南昌總商會啓 
[漢口]  
　　審理中之江寛案消息楚材兵輪撞沉江寛一案交通部以招商局無端受此重大損失已允俟此案與海軍部會審終結後酌量由政府發欵賠償該局船本而審訊此案之眞相全在當時楚材掌舵之曾矮子口供如何方能决定兩造之曲直故電請王兼省長將曾解滬研訊曾業於十日起程其大副及船長趙麻子尚在陸軍審判處優待所寄押預料此案之終結趙艦長可望從輕發落云 
　　猛虎出籠傷人十日上午十二點鐘時新街正巷上首鼎新藥草行養有猛虎一隻長約六七尺高三四尺裝以木籠不紏該虎咬斷木欄數根衝出將該行廚役咬傷該虎即由天井蹤上樓窗藏在藥草内該行各執事紛紛逃避事後該行管事派人至四區禀報請求區長派人收除該管署警士帶鎗向房窗内連放數鎗將虎擊斃衆始割而烹之養虎遺患信然 
　　大風覆舟初十日天將破曉狂風大作江中浪湧如山有湖南船户王太茂駕柏木船一隻冒險從上而下行至江心波浪掀天船户支持不住致被浪激翻連搭客五名均溺斃至八句鐘一碼頭水關對面有小舟二隻一裝四人及菜擔一一裝六人及菜擔三亦同時覆没無一得生云 
[濟南]  
　　省議會開會十二日省會開幕省長因公未到派政務廳長陸家駒爲代表議員推孫同文爲臨時主席早十鐘開會議員省行代表曁各行政官入席奏軍樂各向國旗行三鞠躬禮又相向長一鞠躬禮　臨時主席就席報告陸廳長代省長致祝詞議會致答詞後又奏軍樂即振鈴散會 
　　津浦路員之大舞弊案津浦鐵路自改收京鈔以來各站站長種種弊端不可枚舉單就客票一項零數收現原爲定例乃各站長將每日所收之欵統合京鈔並不按票計算零數故每日繳欵只有幾角幾分之現洋餘者暗中抽換盡飽私囊現總局窺破弊竇特派員按票計算自本年二月分起將所吞之欵分門别類填列表式通飭各站長限日追繳聞泰安濟南各大站有八千餘元之多兗州等站六千餘元其餘無站無之云 
　　濮陽失陷之所聞濮縣陽榖相繼失守當局除分令軍隊追剿外並派員密往兩縣調查匪情以資核辦聞該委員至陽榖縣境突遇匪徒擄之而去省署已有電告尚未知若何處理云 
　　新龍軍不肯登輪之索隱塘沽待發之龍軍日前忽然不肯登輪形勢頗險兹經查明詳情係龍濟光此次在魯所招之鉅匪　德林一股原以旅長一席爲招撫條件嗣後龍氏派員查檢汰弱留强僅留顧匪所部一營有餘故委令顧爲鶯長顧頗不懌此次奉命援閩到塘沽時遂發作參陸處與龍氏均派員調解顧堅不肯行但允保障塘沽一帶之安甯並約束部下不爲軌道外之行動並謂若有發生事故請先殺我等語觀此則新奉軍之不肯登輪不僅爲閩事棘手之一端而已 
[天津]  
　　開河洩水之呈請天津南鄉紳民等以津埠南有赤龍河一道下通海河羊碼頭前清光緒年間有天津縣令某以南運河水勢盛漲僅恃減河一道不足宣洩因於減河南岸灣頭村西建閘一座並開一支河名放淤河下通赤龍河以分洩運河之水兩岸居民旣得灌溉之利復免水患迨年久失修閘旣損壞河亦淤塞比年津靜兩縣迭遭水災實由減河不能容水之故頃該數十村公舉代表聯名呈請省長開挖淤河並修復閘座以救民生而弭水患云 
　　直隷之招兵曹仲珊督軍原擬招募五補充旅嗣因餉械籌劃不易暫成立四補充旅除第一旅兵額尚未招齊外其餘三旅均已招募足額聞第二旅駐馬廠第三旅駐保定第四旅駐河南之鄭州云 
　　餉船被搶之詳情水上警察局局長梁彩廷前赴下西河臧家橋秘訪搶刧標船一案探聞該餉標船裝運雜貨有警士某甲解餉跟船行至臧家橋船夥在河岸拉船忽岸上有人强拉纜繩疑係客人欲登舟行路詎該警士甫至艙門看視岸上人揚手彈發擊中警士立時斃命該匪登舟刦去警餉逃逸現在警務處派水陸警察嚴秘查拿務期破案以靖地方 
[長春]  
　　暗殺廳長夫人案之結束暗殺田廳長夫人唐氏之兇犯李雲青供稱因竊廳長錢欵未遂反被判罰徒刑數月必報之心蓄自獄中徒刑期滿釋放復其自由隨謀之於同院住之陳玉貴王漢臣等潛入臥室正欲掠財而田夫人已醒不得不殺聲傳鄰佑難遂所慾不意刀刺聲呼救聲高達户外已放時彼時天曙　膽虚未遑掠得財物卽行拔關而逸云云當經鎭署提去邀同道署法廳縣署會審兇犯供認殺人不諱擬以軍法從事以期簡捷十一日電禀督軍覆電到時天已傍晚未果施行十二日即執行鎗决矣 
雜評一 
[曹錕寒電（默）]  
　　曹錕之態度久未明瞭自吳佩孚主和電發表後人更急欲知其態度今於起程南下聲中而忽有寒日之通電發表其態度略可想見矣 
　　曹之寒電洋洋千餘言皆表示其憂國愛民之心跡於所謂和戰主張雖絶未流露然觀其痛責乎國内鬩牆之鬭武人權利之爭與其個人外患所激刺内省所覺悟云云隱然表示其贊成主和之意特未至如吳佩孚等之電揭幟而昌言之也 
　　是故曹之通電繼吳佩孚之後而發表者其即爲主和派第二步之助力歟然而電文尚含蓄而不宣露留以後伸縮之餘地焉自謂戇直得母太謙歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[皮絲業大受打擊]  
　　皮絲烟爲福建之特産近年以來滬上銷場甚廣惟苦於捐稅纍纍致一二年間價漲倍蓰近日又受南北軍開戰之影響該業領袖賴漢濱業已赴閩設法維持昨日該同業接賴君來函謂南軍已逼近龍岡北軍則紀律不嚴迭向各烟廠勒索軍餉且沿途將烟扣住每箱勒繳捐稅十兩至數十兩不等所以全巿停廠金融非常緊迫水陸交通已斷辦貨各莊客刻已紛紛返滬如此情形吾業之貨勢將斷絶請將原函轉致蘇鎭兩地各同業一體接洽云云 
[美人効力社會之踴躍]  
　　大陸報云旅滬美人報名願充特别巡捕者今已有五十人不日即將開始習練云 
[保護租界安甯之布置]  
　　福州路浙江路口元大生烟紙店前晚被匪搶刦已誌昨報兹悉公共租界總巡麥高雲氏以該處爲熱閙地點包探巡捕星羅棋布該匪等膽敢持械搶刦實屬目無法紀若不嚴緝懲儆則稍爲僻靜之處必尤人人自危何能安枕故特於昨日通告境内當押錢莊烟紙等各店舖各在櫃上裝置木栅鐵攔以備不虞並通諭各捕房捕頭轉飭中西探捕分班按段嚴密梭巡遇有形跡可疑之人准即隨時搜檢有無夾帶危險品物以免匪徒混跡而保公衆安甯云 
[澈究搶刦與賭博之關係]  
　　張蘭生陳瑞二價證王國祥指控湖北人王福生糾黨持械在乍浦路共和里二百四十九號屋内搶刦金表等物一案業經承審是案之英副領事白爾君躬蒞出事地點訪查並搜集各種證據人證會同張襄讞隔别研訊明晣以張陳兩原告與見證王國祥嚴老九吳季玉等五人均以賭博爲業違犯二百七十六七八三條刑律因判與王福生一併押候公堂正式起訴澈底根究在案兹悉公堂除請萬伯良律師擔任義務代表被告王福生到堂辯護外並飭見證陳金寳邀同當時賭博之蔡伯華等至廨證明以待今日（即十六號）下午開庭研訊秉公核斷 
[茶業一再反對變更分運期]  
　　南巿縣商會接茶行公所函云逕啓者前以敝業茶業一項向章到埠投過落地稅捐分銷蘇錫松太等處以捐票調換分運單以一年爲限過期不得調換歷經遵章辦理今年變更稅率縮短期限改爲五月爲期太促查茶葉存埠有遲至三年及三四年方始銷售者者習以爲常歐戰以來茶業銷路萬分疲滯一年之期尚屬不能周轉忽改爲五月又復重徵商力實有不逮前經函請總商會轉懇稅所轉請財廳仍以一年爲限藉紓商困據稅所復稱改爲五月原爲整頓稅收袪除積弊起見惟念茶葉分運弊竇較他業爲輕據情轉呈財廳指令換給運單縮短期限專爲杜弊起見各業均無詞所請仍以一年爲限礙難照准等因今聞各業紛紛反對開會討論貴會何日集議先期示知當遣代表趨前隨衆磋商是所叩禱 
[烟酒聯合會常會紀]  
　　中國烟酒聯合會昨開星期常會首由主席陳良玉報告現在時局未定所有改良稅則一案急切尚難進行惟有從改良國貨上入手雖烟廠酒廠次第分設而改種改製尤爲切要應請兩業同人隨時注意俞葆康沈仿周等起言現在陜閩兩省重遭兵禍農民流離工商輟業烟葉絶種故欲求改良種植非俟和局早成不可惟山東等省自改種之後頗有成效次邱介帆提議公賣局擬重換新印照於商業有無窒碍情形錢子虞起言局員旣更調頻仍辦法又隨時繼易朝令暮改商業不勝其煩試問新印照與舊印照有何分别是否同爲政府所頒行從前旣有印照何必再發生一種新印照致多擾累次討論開大會時召集方法至五時餘散會 
[滬甯車站附近之攔刦]  
　　西門外褚家橋利中肥皂廠執事汪某前日下午遺使張壽山携帶現洋二百元鈔票六百元前往常州採買牛油擬乘滬甯火車啓行詎至車站附近爲匪徒三人將現洋鈔票一併攫去張大聲喊救由警帮同追獲李有才一名連同失主送至五區警署訊得出事地點係在寳出縣界飭將該匪函送該縣公署訊究張壽山着自投該署請追 
[學生會之演說會]  
　　昨晚七時寰球中國學生會開說會到者約四百餘人先由主席費宗藩君報告開會宗旨旋請英國格拉斯哥大學碩士朱育滄君演講英國風俗略言英人崇尚自由尊重道德且敎育旣盛法律亦嚴故全國無一游民云云次普渡大學碩士程孝剛君演說遊學情形謂吾國夙昔閉關自守不與外人通往來故華人之往各國者莫不受人輕視前年余乘日本郵船赴坎拿大船中與日人共處華人備受凌辱且無可理論旣至坎埠又受關員百方留難稍有不合卽驅之登岸欲求一飯之飽亦不可得余曾至一西餐館竟無一人招待久之有庖丁出而下逐客令謂此間無華人噉飯之地速去速去余等至此能無憾乎蓋中國人在彼處以洗衣賣菜爲大宗營業故常爲人所輕視耳且彼處土人不能辨别華人與日人凡遇黄種人作事其善者歸功於日人不善者則皆諉過華人即與之聲辨亦無益要皆以吾國敎育不普及而昧然出外營業欲免受人欺安可得哉次新學大書院學士林我將君與朱育滄君琴歌合奏音韻合拍聽者神馳次格拉斯哥大學學士朱懋青演說回國之經過謂余等自格拉斯哥起程歸國維時歐戰劇烈關防極嚴出入船隻均須檢查平時商船多行直線今皆改作曲尺行蓋恐德國潛艇之襲擊也行抵一島見集有商船二十餘艘余船亦止於此聞欲待兵艦出而護送方可成行數日後果有驅逐艦二艘來於是全數出發而兵艦一左一右或前或後隨之保護而行遥見又有小艇多隻出没波中聞係查察潛艇之用此艇爲美人所造淺水木底遊行甚速凡潛艇伏處均可以此小汽船窺探而毁滅之其效甚著由是相隨同行直至潛艇界綫外始各分道而去余船又從南非洲經好望角至新加坡返國沿途因華人故備受種種侮辱不無行路難之歎有國尚且如此亡國之人更不知如何待遇也詞畢又繼以林我將君琴歌獨奏鼓掌之聲不絶會畢後經總幹事朱少屏君欵以茶點晤談至十時始散 
[廣肇同鄉大會紀]  
　　本埠廣肇公所公産甚鉅一切支付須由議董三十一人全體簽允方可提用以杜流弊乃此次忽由某議董提議推舉主席改組評議員並訂於昨日假虹口廣肇醫院開同鄉會以資討論惟肇慶同鄉會南海邑館順德會館三水永義堂東莞寳安會館慎守堂裕安堂廣安堂守經堂懷安堂上架行等十一團體以是日并會主席出於少數人所舉未便承認公議决不出席以循舊章等情已紀昨報昨届開會之期除先期由書記員等籌備開會手續外並在該醫院大門高扯一特開旅滬廣肇同鄉大會旗幟門内設簽名桌於兩旁會場設於正廳中向外立演台台上又懸兩國旗中貼秩序台右設書記　新聞記者席台下中設董事席左右設各行代表席四週遍排同鄉座椅牆間黏貼今日祗議同鄉公益不談國事並會場規則九條（一）入座諸君一律脫帽（二）請勿吃烟（三）請勿喧譁（四）不得兩人同時發言（五）請勿無故起立（六）在府諸君如欲發表意見請向簽名處簽名然後登臺（七）贊成者舉手不可拍掌以免驚擾住院病人（八）今日會議同鄉公益勿　國事（九）請恪守以上規則違者逐出會場迨午後一時許肇慶同鄉會等十一團體無人到會參預外其餘各界同鄉到會者約二千餘人該管捕房亦派中西探捕數名赴會彈壓未幾温宗堯胡耀廷羅泮輝盧偉昌崔通約等亦相偕到會略加休息時已二點即振鈴開會首由公衆推舉羅泮輝爲臨時主席某爲書記後卽由羅主席向衆宣布開會理由及廣肇公所董事部改組緣起並述現在公所情形今擬改良情形畢遂請各代表登臺發表意見（每人以十五分鐘爲度）當由盧偉昌等次第陳述爲時甚久述畢後表决各種提議改良辦法末卽推舉徵求評議員調查員等舉畢始摇鈴散會時已甚晚兹將廣肇兩府同鄉團提出之改組緣起及現在公所情形與現擬改良情形附録於後 
　　廣肇公所董事部改組緣起我公所爲中外公認之團體已數十年於兹矣日前因舉正副主席與定書記名稱發生莫大風潮莫可解决乃由胡耀庭先生倡言改組以釋糾紛經擬有意見書刋列報端用備採擇當邀諸君察閱兹另擬急待改良數條呈電倘其中尚有未臻妥善之處或另有高裁祈爲指示不勝厚幸之至 
　　現在公所情形一五福里房屋計地九畝五分餘照時價每畝約值五萬五千兩另上蓋約值六萬餘兩合共約值五十八萬二千五百兩以最少收週息八釐算應每年得租銀四萬六千六百兩今每年僅收租一萬五千萬九十九兩三錢尚須除去自來水費約六百十一兩五錢保險費約四百兩地稅約一千六百二十兩修理費尚在外實得週息約二釐六毫二區仲儀捲逃八千三百九十九兩五錢五分六釐除保家填還二千元伸元一千四百三十三兩五錢九分尚欠六千九百六十六兩零五分六釐三董事雖額設三十一位旣無領袖之主席復有終年不出席及累月不出席者公所各事僅由西席及二三頑錮者主持隔日將議案謄出通告不出席之董事則僅簽一知字遇稍有關係之件其取巧者更祗簽一代知字樣以爲卸責地步是以公所各事毫無振作如五福里房屋不照時價加租區仲儀捲逃竟無人追問其最著者也四公所所舉列議員雖有一百六十一名而公所日行之事如何多不聞問僅每年選舉董事時派票於各議員使之填寫選舉名字而議員僅循例將原有之董事填入議員則例無更調唯身故出缺則另補之如是則謂董事是終身之董事議員是終身之議員可也雖欲不腐敗可乎惟地方上有勸捐等情則派議員奔走是雖名爲議員亦無從發其宏議矣 
　　現擬改良情形一决定五福里酌加租項以辦公益（全場舉手通過）二决定設法追收區仲儀捲逃欵項以重公欵（公决仍責成保人設法追究）三將舊有之老董事八位推尊爲名譽董事專任財政出入及收掌契據如有資望較重者仍可推舉不限額數（通過）四董事仍照前例額定三十一位每年以十一月推選一次仿香港東　醫院例分各業各界先推選評議員再由評議員推選董事其選舉票當場給發以示大公（通過）五正副主席由董事三十一位中自行推舉亦一年一次主席權限爲領銜及維持議場秩序或董事甲乙各半爭論一事主席如以甲爲是則加一籌於甲以乙爲是亦然（通過）六旣被舉爲董事須每年捐洋一百元以助廣肇義學經費因廣肇兩府子弟已報名願入學而不能入學者已逾千數皆由經費不足學額僅定三百名故也（通過）七改議員爲評議員以示與國會所稱議員有别（通過）八評議員不限額惟旣被舉爲評議員須捐洋五十元以助廣肇義學經費（公决改爲二十五元） 
[創設浦東公所之會議]  
　　旅滬浦東工商各界人士籌議創設浦東公所設籌備處於浦東同人會公舉傅佐衡爲主任業經購定海運局房地擬實行改建公所昨由傳主任邀集各界人士假同人會事務所籌議進行辦法工界顧蘭洲商界丁純濤紳界龔曉江等相繼蒞止午後二時開會先　傅君報告購買地基房屋擬實行改建修葺及公所成立後各項慈善事業之設施旋經到會諸人互相討論至傍晚始散兹將議决事件録下（一）所有購買地基房屋之價定於本月底一律付清除由各界捐助外不敷之欵由丁純濤張裕田葉惠鈞傳佐衡會同倡捐鉅欵之顧蘭洲等墊欵付清俟收到捐欵儘數歸楚（一）建築及修葺經費概從節省一俟工竣再行定期開成立大會共商開辦慈善事業之進行 
[上海交易所收股近狀]  
　　上海交易所組織各節迭紀報端惟昨報所載訪員報告之催認股份情形略有不符兹聞該公司股份原訂十萬股先儘各業領袖認集如有餘股再事招募發起者共二十餘人每人派認股聯單一本上星期六止已缴有三萬餘股所繳股欵均每日送存中國銀行其餘認而未繳者亦將陸續繳付似此情形則十萬股之定額不難尅期招足也 
[王鶴記倒賬已有結束]  
　　江西帮王鶴記客歲因商業失敗後虧空上海錢莊大德等十四家不下十萬金之譜該號主王吉卿匿不見面嗣由該帮旅滬商董李壽山曾嘉麔李宣臣鄒靜齋四君出爲維持一面商允各錢莊折還現欵若干一面函達王吉卿之岳父黄介人查其在籍所有之一切動産與不動産變賣抵償及得黄之復函連黄君自已名下借助若干僅能凑得二萬五千金各錢莊以受虧甚鉅未能允了昨日又由該帮李曾李鄒諸議董邀各錢莊執事在旅滬商帮協會議再代添銀二千兩共計二萬七千兩餘欠由王吉卿出具興隆票據已經各錢莊簽允當由諸議董函達乃岳黄介人請其即日兌現銀二萬七千兩到滬分别交付想黄介人以翁婿之情必不致吝此區區二竿之數致負諸議董之雅意使乃婿永久不能了結也况聞王鶴記被人所欠之欵亦屬不少此後王吉卿可隨卽出來收取王鶴記係贛帮最久之字號如王吉卿竭力振作未始不可恢復舊日之營業也 
[運米出口之進行]  
　　南巿大正米行主顧某因運米出口　受各方面之攻擊致遭頓挫已誌前報兹悉昨日該米行與閘北某行又向各米客收買價在六元七八角之中關白破四千石當即打包暫寄浦東某貨棧候輪裝運出口並據閘北某行中人謂該行所購者亦係顧某委令代辦顧因近日攻擊者甚多故借此以避耳目云云 
[老西門與高昌廟將通電車]  
　　華商電車公司在南火車站北門口起添鋪軌道一叚與十六舖至高昌廟之軌道接通以便老西門乘客直達高昌廟刻下此項工程已經完竣正在趕裝電桿電線大約中秋左右可以通車云 
[湘賑奬劵開奬紀事]  
　　昨日爲慈善救濟會湘賑奬劵開奬之期假座九畝地新舞台開彩上午九時總務徐乾麟襄理田資民等即至該台佈置一切會長朱葆三董事顧馨一等亦相繼蒞止台上分置大小銅球二個大銅球内置號珠小銅球内置奬珠委派報號者爲趙橋木胡枝茂倪鋆洲等盧護軍使王道尹沈知事徐警廳長林陸審檢兩廳長滬南工巡捐局長等或則親臨或委代表到場監視天津熊督辦亦委託北京湖南籌賑會代表到場警廳又派保安隊士二十餘名偕同護軍使署所派憲兵四名在場照料婦孺救濟會及孤兒院均派音樂隊在場奏樂上午九時起陸續開奬在場參觀者多至數千人至午後三時三十分始告結束今將得奬號碼録後頭奬三萬二千一百四十一號（漢口振華公司經售）二奬二萬零九百九十五號（本埠萬寶源經售）三奬二萬九千四百十五號（天津華泰經售）四奬三萬零二百四十一號又三萬二千三百九十一號五奬二萬八千零二十四號又四萬四千三百五十一號 
　　又一函云本埠慈善救濟會第一期湘賑奬劵昨日開奬先期租假城内九畝地新舞臺一切妥爲布置上午九時開幕號珠五萬顆奬珠八百八十九顆用銅絲貫串每串五十粒排掛臺前由各執事按串卸入鋼絲篰内復將號珠納入左列之大銅球奬珠納入右列之小銅球摇彩夫八人將兩球左右摇動十時孤兒院救濟會軍樂大作總務徐乾麟君振鈴開奬左右兩球同時摇轉一週左球躍出一珠爲劵碼右球躍出一珠爲奬號左右兩執事擎珠唱報臺上下執事來賓各録號碼官廳代表監視珠盤均極認眞上午十時三刻　出四奬三萬零二百四十一號爲本埠裕昌盛記所得十一時五十分又開出四奬三萬二各三百九十一號爲天津萬泰洋行經售午後一時三十五分開出頭奬三萬二千一百四十一號爲漢口振華公司經售二時五十五分開出三奬二萬九千四百十五號爲天津華泰洋行經售三時開出二奬二萬零九百九十五號爲本埠萬寳源經售迨餘奬開畢已鐘鳴四下矣計是日官廳到場監視者有護軍使代表副官長孫占元副官李鍾元警察廳代表特派勤務督察長張桂榮交涉使代表秦榖臣上海縣代表李寳田天津熊督辦派北京湖南籌賑會代表郭在璜工巡捐局局長姚石蓀護軍使署派憲兵四名警廳派游巡警察第一隊隊長王德鴻率巡士二十名均到場保衛來賓參觀者有濟生會代表伊峻齋陳安伯等會員二十餘人又有女會員到場搶任招待女界來寅统計來賓席錫蕃等及女界來賓約五千餘人全場座爲之滿該會會長朱葆三董事顧馨一陳潤夫陳鎭東杜梅叔莫子經錢逹三朱鑑堂張逸槎胡稑　陸維鏞張賢清總理會中事務者徐乾麟均監督辦事員役自上午十時起迄下午四時閉幕止均在會巡視一切云 
[兩鐵路局之雜録]  
　　滬甯鐵路管理局任局長昨奉交通部函開本部現需該路車輛車輪等項圖樣共計六種仰即迅速照單繪具詳細圖說專函呈送以資參考等因並附單一紙業經任局長轉飭洋總管趕速照單呈送總局以便轉送矣 
　　滬甯滬杭甬路局奉文通部令開查該路新添工物表照章每半年填送一次業已呈　至六年上半年止在案所有自六年下半年起該兩路新添工物表迄未呈送仰即迅速分别補造彚齊呈送勿延等因任局長奉令後已分飭兩路工務機務兩處領袖趕辦 
　　滬甯鐵路局任局長因奉交通部訓令嚴飭整頓鐵路地畝事項以清積弊特於日昨委任潘君爲滬甯地畝處辦事員並兼帮辦兩路秘書事宜又警務副巡蘇本廉因病請假遺缺派全路敎操員楊景華代理又委任王學華爲滬甯庶務科辦事員並兼滬杭甬庶務科辦事員均飭即日到差任事 
　　滬甯杭甬鐵路協會奉北京鐵路協會來電以本會定於下月開常年會所有各省支部會員如有提議事項應於會前將問題及理由先行分别繕單交由支部轉呈本會以便開會時公同議决即希轉致兩路同人有何意見交會討論如有提議之件即行繕寄勿延等因任會長業已傳知兩路會員一體遵照 
[甯波同鄉會募捐消息]  
　　甯波同鄉會建築新會所募欵二十萬元昨日止總共募到洋十萬零七千八百八十九元九角三分銀五千一百五十五兩兹將捐欵細目録后毛維三君募周正鑑秦炳章二君各五元袁涵生吳源良林鶴嚴志璋徐星北五君各三元蔣阿品董康年二君各二元毛春山君一元張潤富君募元一號念元畢鶴山君十元袁仲星君五元董鏡堂樂傑星陳和卿三君各三元長豐號二元郁國標陳文英張品香張省三王玉卿謝復林諸君各一元張君自助五十元許廷佐君募張茂傑君五元蔡農笙徐泉生周盛皓周菊如四君各二元費和林包家聲曹松亭林輔昌葉承楣房李根富陳阿榮李順裕湯友隆周錫卿陸寅生鄭毓鍾蔡樵笙吳蓉洲許文貴許文榮賀賢康金合興號倪定記周錫祥林寅泉孫餘順諸君各一元許君自助十一元胡阿助張金生費相南殷青甫龔滿生戴成鎬謝吉香王承寳張金發諸君各五角陳祖本君募南北鹽魚事務所十元厲姓衍鴻昌行金永昌君各五元陳琳甫君二元樂振康李仁才李阿戴安生陸錦堂太和李名康陳甫生諸君各一元陳君自助五元周子文君募陳沛華君三十元源昇莊源昇諸君各二十元張鈺章信和泰各十元志森生源永各四元傅寶記二元楊起鵬君募林芹舫君十元鮑良卿君募恒順紗號十元費鴻生君助洋五十元勵蓬仙君助洋五十元徐玉甫君募楊起鵬君二十元葉寶壽君募順泰昶五元餘再續報 
[太平鄉組織敎育會]  
　　浦東太平鄉僻處南邑西陲敎育事業年來始漸萌芽現國民小學有齊民浦南肇基新民道南等五所共計學生三百餘人以全境學齡兒童而論入學者尚不滿三十份之一該鄉學界爲擴充敎育起見特組織鄉敎育會業已成立公舉嚴齊寛爲會長對於研究宣講等各項刻正着手進行 
[國貨維持會評議常會記]  
　　中華國貨維持會前晚舉行評議常會首由議長汪星一報告開會宣布議題乃由評議員逐案討論一一表决如下一議長提議本年大會在邇各出品家陳列各項貨樣必須掉換新品以壯觀瞻應請公决衆無異議一中華勸用國貨社送來國民必携草稿一册并函請提携宣讀原函應請公决衆議復信并將原稿附還一國貨證明書審查章程上期會議逐條表决惟等級核計法以時間已遲不及表决今再宣讀應請公决經衆討論全案通過 
[上海公學演講會之詼諧]  
　　白克路上海公學於十四號上午十一時開第二次星期六演講會由該校國文敎員林禹川君登台演說大旨謂世俗之流往往以其所處地位高下人格其實不然譬之伶人登台演戲角色甚多人亦視跑龍套者爲高乎又謂錢之爲物人莫不愛之做人最好做到錢之樣式方爲上乘蓋錢形外圓而内方外圓則四面流通即君子與人無忤與物無爭人樂與之相交遊之意内方即立身端正守志不阿不與世爲浮沉之意苟能做到則到處受人歡 
 
 
 

Page 11

 
 
迎受人崇拜矣設使外方而内　則其人吾不敢知矣彼罪人所荷之木枷病人所貼之膏藥皆外方而内圓者諸君以爲如何取喻新奇寓意深遠益以林君詼諧百出奇趣横生全堂二百餘生莫不歡欣鼓舞掌聲雷動 
[基督敎育會紀事]  
　　山東路墳山内中華聖公會聖保羅堂前因建造新堂組織募捐董事業已成立名曰建堂會前日三時開大會計分十餘隊由各隊勸募捐項以備興建新禮堂一座今晚六時各隊員在復興園宴會本埠傳道聯會今日三時在北四川路美華書館内張葆初牧師宅内開月會齊議聯合敎務事宜 
基督徒夏令露天佈道團開講三閱月已畢定於今晚（十六）八時在事務所開夏令收朿會以便報告佈道情况議訂手續方針一面定期大會以聯交誼云 
[鈞和艦修竣遊巡]  
　　水警廳管轄之鈞和遊巡艦因須括底油漆由艦長董仲發呈廳核准商由英商瑞鎔廠修理在案兹悉該艦已於昨日油修竣工經趙廳長電令速往江浙交界茅港口楓涇等處遊巡以保航商董艦長接電後准於十六日（即今日）由滬出發 
[兩軍艦入塢修理]  
　　海軍江利運艦及江遲砲艦因機器稍有損壞並須油修故由藍總司令命令入塢修理一俟修竣即當調赴閩省差遣 
[已撤工巡捐局員舞弊之追究]  
　　南巿海神廟對面業户陳振記於今年春間雇匠頭郭榮生翻造房屋未照工巡捐局規定馬路章程不將界石收縮繼爲該局路政員王蘭生查知向之詰問陳振記即央范春孫向王關說納賄數百元得免根究事爲某團體所知以其妨碍路政破壞定章函致該局查明確實由姚局長將該員撤差在案兹聞上海縣沈知事近奉江蘇齊省長訓令據省議會議員呈訴前情並以該局工程路政員王蘭生在局任職時除受領業户陳振記鉅賄外更有十六舖鹹瓜街口三官堂即古雲台因失火後修理房屋爲王查知向之取賄由程某出爲調停經手過付賄洋二百零五元均免讓進堦石等情以上兩案均應查明虚實詳細澈究以重路政等因沈知事即飭催徵吏傳同范程二人到署委第二科章科長略加訊問飭程看管候再復訊范則交保俟補傳業主匠頭及十六舖地甲喬忠等到來詳細審問 
[火車乘客跌傷]  
　　昨日下午四點時南車站開駛之滬嘉區間車有乘客王寶林（泰興縣人）在火車踏步站立車至外日暉港該乘客偶一不慎突然跌下致傷手臂等處當由路警代爲雇車送請路局警區轉送醫院醫治 
[私吸鴉片被拘]  
　　第一區警察署巡官羅金棠前日率警察于士傑等在龍德橋西首梅園街通州人曹國鈞家查獲私吸鴉片之山東人劉季春王小奎連同起出之烟具燈槍烟膏等一併解署趙署長飭即申送警廳司法科訊究 
[通州女子迷路]  
　　前日第五守望崗警查獲迷路女子張玉扣帶至第一區署詢據聲稱通州人年十六歲家住通州東門外此次隨同叔父來申往虹口探親不料在十六舖失散等語該署員諭飭暫留候送新普育堂以待屬人認領 
[火災糾葛案之餘波]  
　　甬婦金樂氏前至閘北四區一分所控安徽人羅德貴與李月卿串同縱火圖賠保險銀兩當許償還該氏損失三百五十元收過洋二十五元事後推諉圖賴經該分所司法科轉解淞滬警廳訊辦等情屢誌前報兹悉此案羅德貴已經警廳交保釋出前日該氏在租界與羅途遇又起衝突互毆之下該氏頭面受傷經巡捕併帶捕房捕頭以案出華界昨送閘北司法科段科員察得金樂氏受傷已涉刑事範圍判移地檢廳核辦 
[自來火管來歷不明]  
　　住居虹口武昌路三百九十一號門牌之鎭江人姚金青藏有來歷不明之自來火管被一百九十號西探與華探沈崇禮查見向之詰問對答支吾因將姚拘入捕房押候查明再核 
[被告家屬要求復審]  
　　向在廣西路維新里擺設粢飯桶之小蘇州因攤基被同業瞿香泉設法挖去生計頓絶心不甘服於八月十四號紏衆向瞿理論一言不合互相扭揪將瞿毆傷由捕將小蘇州拘入捕房瞿送醫院醫治翌日解送公共公堂訊明判被告押西牢二月並償原告於前日投廨訴明不服判斷理由要求准予復訊經張襄讞商之義羅副領事准如被告　師所請諭候下禮拜六復訊核奪 
[被訴人傳案交保]  
　　伍學連在公公廨控太乙藥房主周運財不還貨價洋七百十二元又蔡益甫控張家瑞不理押欵洋一千四百五十元又方慶奎控王國恩不付莊票洋二千元又銀五十兩又陳也橋控錢子松私收方東林所保壽險費洋又朱華生控周義甫不還米價又汪海洲控萬伯卿（即紹樑）不交養媳鳳姑各等情前日由探將各被告傳至公堂請示中西官諭令公别交保候訊 
[寓客急病殞命]  
　　英租界浙江路三百五十九號門牌某旅館内之寓客某甲年二十歲嘉興人前晚忽患急病身死該旅館經理因查無屍屬在滬當即購棺成殮由該國地保將柩舁往某處暫厝候屍屬認領 
[堆放木器之妨礙]  
　　天津路一百七十六號門牌吳全甡與一百八十一號門牌林阿大兩嫁粧店因將木器堆放路上被九十二號印捕查見以其阻碍交通有違定章歸禀捕頭請廨出單傳訊 
[剔除土布免稅之抵額]  
　　上海稅務所昨奉江蘇財政廳令頃奉財政部指令土布免稅運單抵比查有糾葛請按近年收數剔除比額一案業奉指令呈表均悉旣據查明憑單抵比辦法顯有情弊所請折衷近三年實收土布稅　從本年四月分起按數剔除比額應即照准此令表存並先於八月十七日奉省公署指令内開呈表均悉土布免稅各稅所憑單抵比旣據查有重抵混弊自應嚴加取締准如所請按照近三年實收土布稅數折衷核定剔除比額以昭覈實仍候財政部核示遵行表存此令等因合行抄呈令仰該稅所長遵照 
[二女與姨母衝突]  
　　住居本城虹橋南白　對過一百六十二號之錢文濤因在滬北營業另居在外家中祗留其母與二妹及姨母婢女等數人前晚九時許因其姨母石陸氏囑婢泡水不從致起口角詎錢之長幼二妹平日與姨母不睦遂袒護婢女起與爲難盛怒之下遽持磁茶壺向姨猛擲適中太陽穴血流如注該氏痛極狂呼救命二女恐鄰人聞知復糾該婢用物塞阻其口俾使聲不遠揚不料已爲隔鄰所聞疑係盜刦立即代報崗警並集衆敲門不開後由崗警馳來卽吹警笛召同隣崗撬開門户始知二女與婢兇毆姨母成傷該警等當將錢母陸氏拘解二區二分駐所經孟警佐略詰數語立派巡長前往驗勘並詳詰一過即由孟君飭送司法科候核惟錢陸氏堅稱受傷之妹常居我家願自醫治孟君遂判令具結並覔殷實店舖保出倘受傷之石陸氏或有不測仍須着保交案聽候解究故該氏釋出後連夜將受傷人送往滬南紅十字會醫治云 
[米店夥見財起意續誌]  
　　萬茂米店跑街夥郁棣華於上月底至南巿各店户收得賬洋九百餘元見財起意希圖吞没至法捕房謊報稱在永安街被匪搶去後由捕頭飭探往查實無其事旋在郁身畔搜出鈔票現洋三百二十元當即傳同該米店主蘇子培解經法公堂判着原告查明被告舞弊確情再行核辦在案昨又提訊原告投稱查明被告向往來各店户收得洋九百九十二元除捕房抄出三百二十元外淨少六百六十元請爲訊追詰之郁供共收得洋六百餘元除失去三百餘元外淨餘洋三百二十元現存捕房並無如此之多求宥中西官以郁不應謊報被搶判押西牢四月抄案之洋交原告領去至原告所控舞弊一節着再詳細開單呈案聽候飭探前往各店户查明是否屬實再行訊核 
[生財變價公攤]  
　　李惠興廣興隆厚興老乾源協興陳榕記等數户前在法公堂控被民國春主虧欠往來貨欵爲數甚巨店已閉歇人亦逃逸請爲提案訊追等情嗣經捕房將生財拍賣得銀七十九兩禀明公堂諭着各原告將賬簿呈案察閱候核在案昨又傳訊各原告均將賬簿呈案經聶讞員逐一察閱被欠屬實並據各原告稱現經偵得被告避匿虹口地方請求飭提到案訊追中西官判將拍賣所得之銀給予各原告先行公攤並着確查被告避匿之處隨時報告捕房飭探前往提案訊追 
[房租限期繳還]  
　　愛而德洋行昨遣收租人至法公堂控房客朱巧福虧欠租洋五十三元八角延約不付請求訊追詰之朱供認欠租屬實須請寛限措繳判朱退去限三天還洋如違須將屋内器具拍賣作抵又葉昆賢控房客孫姓虧欠租洋四十八元向索不付訊之孫亦承認欠租不諱判孫交保出外限繳 
[汽車夫違章受罰]  
　　汽車夫劉榮福前晚駕車至法新租界不點燈火被三十一號西捕查見以劉有違定章抄録號碼回禀捕頭昨日飭探將劉傳至法公堂由該西捕上堂禀明前情請爲核辦詰之劉供自知不合以後不再違章求宥判罰洋五元充公 
[鄰人誘女偕逃]  
　　住居救生局相近之鹽城婦人倪温氏姪女五子前日被隣人曾甲奎引誘偕逃擬往北襾經該氏覺察協同親戚張懷寳等將男女一併追獲在途爭執當由二區二分署第十七守望巡警張德恩拘送該署經孟警佐訊供一過判倪五子給該氏具領曾押候究辦 
[尋獲被拐姪女續誌]  
　　寳山縣羅店鎭人嚴福全之女阿英今年二十一歲於前年四月二十八日走失無蹤前日經嚴弟建莊在法租界雉妓院中將阿英尋獲詢悉係被住居閘北萬興里之凌張氏凌陶氏妯娌串誘價賣於是建莊將阿英設法領出知照乃兄嚴福全同赴北火車站附近將該氏拘送閘北司法科已誌昨報兹悉此案已經司法科移送地方廳前日下午經檢察官預審一過判凌張氏凌陶氏分别收押阿英交伊父領回管朿候查明阿英是否爲該氏等誘拐再行核辦 
[婦人被人拐賣之追究]  
　　山東人陳蘭明之妻趙氏於去冬十二月間被孟廣月劉德全串誘出外初在法租界棧房輪流姦宿繼將該氏賣與劉慶山爲妻收去身價洋五十元前日該氏逃回哭訴伊夫當將孟劉二人扭入警署轉送地方廳經檢察官預審之下判孟劉押候交保該氏交夫領去着邀證人來案再審 
[否認虐待牲畜]  
　　牛奶棚主浦東人王阿新將遍體受傷運馬驢一頭駕車運送牛奶經至虹口華特路被一百八十一號華捕查見以其不應將病驢駕車有違定章帶入捕房於上星期六解送公共公堂經張襄讞與義副領事羅君訊據王供此驢買來未久本有傷痕並不虐待等語判被告罰洋六元充作救牲會經費 
[養狥不照定章]  
　　新閘北成都路七百二十七號門牌居户常熟人李林根蓄有一犬不用嘴套且未向工部局捐領執照被七百號華捕查見以其違章回禀捕頭請廨出單傳案訊罰 
[汽車夫不聽指揮]  
　　汽車夫侯阿桃前日駕駛一百五十四號汽車　過西藏路因其不聽三十七號三道頭西捕指揮由該西捕回禀捕頭請廨出單飭傳侯阿桃到案訊究 
[雉妓强曳行人]  
　　甯波路恒吉里雉妓常州人馮洪寶前晚在南京路强曳行人被一千三百五十四號華捕查見拘入捕房捕頭諭着存洋五元保出聽候公堂傳訊 
[小孩竊犬]  
　　清江孩子張阿福在楊樹浦路將姚阿星所養之吧兒狗一頭竊取圖售被姚尋見喚捕將張孩與犬一併帶入捕房經捕頭詰悉其情諭飭將狗給姚領去張孩押候解廨訊究 
[塌車夫乘間竊物]  
　　塌車夫陳金洪在虹口公平碼頭代楊順寶車運貨物時乘間將箱撬開竊取小紙砲等物被楊瞥見喚到一千三百八十一號華捕將陳拘入捕房押候解廨訊究 
[扭控搶攫金線圈]  
　　婦人高董氏住居閘北虹江橋大德里前日　朱阿頭至五區一分所控訴搶伊小孩耳上金線圈搜朱身畔並無贓物昨經孟警佐將朱轉解司法科訊辦 
[攫取小孩手鐲]  
　　住居姚家弄婦人米吳氏之女金鳳昨晨手抱三歲胞弟在虹橋附近經過突有匪徒楊德興攫取該孩手鐲奔逃金鳳大聲喊捕由第五守望巡警張冠武巡邏巡警齊增和帮同追獲抄出原贓解送二區二分署經孟警佐訊供之下判送警察廳司法科訊辦 
[道尹公署批示兩則]  
　　松江縣公民沈維賢等呈爲松江縣慈善敎育係本縣公共事業母庸外縣士紳干預以免糾紛而利進行由呈悉查此案前奉省長訓令經轉令各縣會同妥議具復核奪在案兹閱來呈所稱各節亦尚近理究應如何兩得其平候訓令松江縣知事查照迅即會同六縣併案妥擬呈復以憑核奪此批 
　　張家祥呈爲警探害民抗不歸案冤極請求鈞示俾有天日可見由據呈已悉查閱來呈所稱各節係屬司法範圍應即逕赴司法官廳起訴母庸來道率凟此批 
[淞滬警察廳批示三則]  
　　章于氏批呈悉查該氏所有金戒一只尚保存在案仰即持批來廳具領可也再來呈不明眞相諸多誤會特斥此批 
　　詐子卿批據呈已悉准予消案此批 
　　夏阿和批呈悉查爾妻李氏入廠工作走匿無蹤其爲受人和誘當無疑義該民深恐李氏在外别生枝節即呈請備案事屬正當應予照准並候飭緝此批 
中華職業敎育社特别通訊 
[中華職業敎育社創設職業學校募金團隊長披露]  
　　總隊長朱子橋君副總隊長聶雲臺君 
　　第一隊史量才君第二隊○○○君 
第三隊朱少屏君第四隊吳懷久君 
第五隊林味書君第六隊陳光甫君 
第七隊徐靜仁君第八隊張叔良君 
第九隊張效良君第十隊梅問羹君 
第十一隊賈季英君第十二隊葉養吾代表楊翼之君 
第十三隊吳藴齋君第十四隊盧紹劉君 
第十五隊鮑星槎君第十六隊穆杼齋君 
第十七隊穆藕初君第十八隊錢新之君 
第十九隊聶雲臺君第十十隊○○○君 
第廿一隊○○○君第廿二隊○○○君 
第廿三隊○○○君第廿四隊○○○君 
第廿五隊龔子英君 
　　隊長姓名有受本人之囑暫緩發表者 
隊長臨時增入者不以姓之筆晝繁簡爲次 
[通告社員]  
　　敬啓者募金團現届開始籌募之期依前日公定辦法應按隊長姓之筆畫繁簡爲隊次之先後兹擬編列尊從爲第幾隊敬請從速進行鵠候佳音實所企幸再承申報將第三張第十一版指定一排登載本團募金事宜又承時報館以封面十六行地位贈作本團廣告之用以一月爲期又承英美烟公司將所定各報廣告地位移贈本團同人極所感泐合并通告敬希台鑒朱慶瀾聶其杰敬啓 
來件 
[預防霍亂症法（陳富文）]  
　　定義此爲傳梁症發生於一類桿　吐瀉交作筋抽音塞形容頓削腦力脫失至血液枯竭時手指螺紋下陷俗名爲鬼倫肉實則血液化水而出肉則猶是何嘗爲鬼偷去哉 
　　來歷此症始自古爲印度孟加拉省即廣佈而爲時症一八一七年傳遍亞西亞東至北京日本一八三○年始傳至歐洲一八三二年入英美等國至一八九六年始行停息 
　　病原一八八四年德醫閣氏驗患霍亂者之糞中有一種桿　爲他症所無者故醫家以此瀉爲病原　形略曲中厚於兩端或一端有　或兩端皆然但交瘝　略小用育質可養之 
　　病狀伏期無一定大約二至五日病程可分爲三（甲）初瀉程其嘔多無先兆突然而來然必於一二日前即腹中絞痛大便稍瀉頭痛吐嘔欠爽者或亦無熟（乙）腦力脫失程旣瀉者則增重未經瀉者則大瀉頻出糞水有腹絞肛迫狀常覺力竭顯腦力脫失狀渴甚舌白小腿及脚筋轉數小時則頻吐其力脫面焦皮變灰色眼球凹入鼻端銳而頰低聲沙手足色紫皮焦皺且出冷汗熱降口與液至常温下五至十度惟肛與體内則百三四度脈極弱人漸昏迷糞初黄因含膽色質故繼變微灰白似濁亂水故名米甘水糞且或含血以鏡窺之見中有泗及膚　亦有　甚多惠更生醫士云小吕宋日本亦有未瀉而死者故名曰乾霍（丙）力復程若腦力脫失可不致死者皮之紫色漸退復熱或發癜癮心力漸長小便增多胃安大便不頻腹熱不痛熱增至原度或再高再復以大瀉死者不少亦有昏譫脉速而弱舌乾昏迷不醒而死者因中尿毒起也 
　　傳染凡地方發生此症時往往鄰近之人難免傳染有一方千百人傳染者有一家數人傳染者爲害之烈不可言喻其傳染之法（一）有因病者所吐瀉之穢物中含有無量數之病　他人不知隔離誤觸手指拿取飮物納入口中致染此病者（二）有因曾集病者吐瀉穢物上之蠅蚋其足以飽染是病之　復集食物之上其足所染之　多落於食物而人食之　染此病（三）亦有病人所吐瀉穢物農人用澆菜蔬庖人洗滌不清烹調不熟其　亦隨菜蔬入人口腹致染是病（四）亦有病者吐瀉之穢物遺棄化爲灰塵播散空中由人呼吸入人腹胃致染此病總之此症傳染之法不可殫述舉一反三是在讀者 
　　防法良醫善於治病聖醫在能使人不能生病此預防之法較之治法實尤重也預防霍症法其最要者莫如清潔使此病不能發生而人自不染此病矣兹述其預防法如下（一）每日宜沐浴使身體清潔血液舒暢此病自不能染入（二）夜深不宜露天久坐使血液滯行易染是症（三）夜晚不可多食瓜菓減少腹部熱度（四）飯菜食物均須有罩免使蠅蚋叢集（五）食物茶湯均須煑開瓜菓食物必須新鮮（六）凡遇患是症者吐瀉等穢必須浸以消毒藥水或掩土内免使遺害他人（七）如與患是症者親接後務須洗浣手面然後飮食（八）家中如有患是症者宜從速送至醫院就醫或使病者另居一室與家人隔離飮食之碗筯亦宜另備不得與好人通用侍病之人尤宜勤浣其手一清潔即不易傳染矣 
　　治法凡遇此症須留心辨認其嘔與瀉因此係其徵兆然常人每易略之當霍亂流行凡有瀉肚及吐嘔皆應埋之初程時用大黄酒四量兩鴉片酒四量兩樟腦酒二量錢辣椒酒二量錢薄荷酒二錢香硫强酸二錢和匀每服用二十至四十滴和水飮之如一小時後瀉仍未止可再服之細考霍亂所瀉者係屬鹼效苟試投以酸效之劑即可解其毒故經驗以酸效之劑治之奏效不少餘如灌鹽水之法洗大腸法非常人所能用也去歲邑紳趙君之媳曾患是病瀕危時始請予往治雖慶更生然已險矣甚望患是病者即早請醫治之幸勿自誤 
雜評二 
[商業（訥）]  
　　中國之大商業若茶若絲若棉凡所以謀發展對外貿易而與人競爭者無一不呈悲觀之象今所轟轟烈烈相繼踵起者則皆所謂對内貿易而對内貿易之大宗又皆爭奇鬭勝導人以奢侈之漸而已 
　　試一觀各大商店各大公司所陳列者無非外人所製之精品所應用者無非富商大賈之裝飾物年輕婦女富華子弟莫不見而羡之且以爲非此不足自豪於儔輩此所以冥冥中導人以奢侈也嗚呼我國之所謂大商業而所得僅僅如是豈非大可慨乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[特徵小品文字序] [  小孤山人]  
　　齊人傳而楚人咻語言一變趙幟拔而漢幟立壁壘重新聽黄鐘大吕之音曷能移情絲竹奏白雪陽春之曲莫如改操歌謡數見不鮮覺土飯塵羹無味物極必返雖尺箋片瓦爲珍此老生常談未足爲簡編生色而文字革命莫貴乎花樣繙新也天虚我生以名山不朽之業好時下有用之文增老申報之體裁創自由談之條例選小品文字代游戲文章益足以拓舊　增餘興矣乃或者謂小品文字是何異於游戲文章然　語庾詞本辭章之一種雅言緒論乃著述之支流西竺南華即仙即佛客難賓戲亦莊亦諧游戲文章之於小品文字本來異曲同工兩刀一鞘矣無如嬉笑成文其實滿腔子都是惻隱指陳切事未免一肚皮不合時宜與其學淳髠方朔之流衣冠優孟母甯摘宋玉屈平之豓揖讓衙官將務去夫陳言必仍趨於正軌是則小品文字豈徒囿於游戲文章乎或者又謂文從小樣則不取乎長篇道在巵言果何分於鉅製則是燕許手筆不必登著作之堂台閣文章悉屏在廊廡之列矣洵如斯說抑又不然夫風雲月露孰非大塊文章草木昆蟲自是才人資料今以正史爲鴻文而裨官野語之小品一鴻文也以羣經爲至文而諸子百家之小品一至文也以三都兩京爲長文而大言小言兩作一小品中長文也以九章七啓爲妙文而針賦繭賦二篇一小品中妙文也故文無大小之懸殊而於小中見其大文無短長之差異而於短處見其長缩五洲於尺幅萬里非遥收五岳於寸心九點不小做出壺中日月便成陸地神仙展開袖裏乾坤即是文壇健將莫謂小技雕蟲壯夫之所不爲也須知致遠恐泥小道必有可觀焉然則小品文字夐乎尚哉抑尤有慨焉方今國粹銷亡文學剥落高文典册廟堂安用相如馳檄飛書盾鼻誰爲枚叔草茅下士不少賈生痛哭之書蓬　懦生惟守虞卿窮愁之業弄三寸管發五噫歌長言短言有爲而作大雅小雅稱心而談家家懷徑寸之珠人人抱連城之璧寸縑尺錦散如斷靄殘霞碎玉零金珍於吉光片羽雖或登報於手民幸無覆瓿於傖父然亦不過獲麟一角見驥一毛而已天虚我生之爲斯舉也不惟嘉惠藝林并以徵存文録搜大夫不屑爲之作開古文未曾有之奇（昔有輯小品文字者名曰古文未曾有集）盪江海之餘波詞源倒峽揮風雲之變態文氣干霄將見一滴鮫珠收盡珊瑚之網千金狐腋集成猞猁之裘僕也不文志焉未逮自媿是小家數願以俟大文豪迺因見獵喜心偏覺技癢搔背何時約江東一樽酒重與論文此際唯零陵片石碑差堪共語諸君健者試張文陣之雄師賤子何人敢持雷門之布鼓謹序 
家庭常識 
　　治蛇噬法 
[] [  飼鶴生]  
凡被蛇咬者可用煑熟鷄蛋黄切成薄片敷於患處約五分鐘更一片至患處皮色復原爲度極毒之蛇噬人有能於數分鐘畢人生命者可速取十倍過錳酸鉀水洗患處如用此藥内服或注射見效尤速但此法非醫生行之不可 
[救急催吐術] [  飼鶴生]  
凡潛服毒劑自盡者每力拒服催吐劑可取烟葉浸濕紥於手腕或腿上少頃必作噁大吐惟此法頗猛劇宜慎用之 
[鷄毛帚耐久法] [  又新]  
家庭間以鷄毛帚作拂塵之用一至春令每易蛀壞良爲可惜今有一法驅除至春初用花椒煎沸水泡洗之可免此壞 
客座閒譚 
[俄京之生活狀况] [  劉麟生譯大西洋月刋MZDOTY原著]  
黄沙撲面疾風衝　跋涉胡天了無興趣不謂此數日中俄又演二次之革命余車行經西伯利亞即聞革命之聲浪每抵一站則必見有工黨之暴動知俄之鮑爾希維豐已在俄京握政柄矣余兀坐逆旅憑窗遠眺雪深已没馬足一白無垠時方七句鐘見城内煙塵四起人馬之聲隱隱入耳繼又見若干襤褸之軍士外出遇有電車則一躍而登　倨笑傲乘客靡不退避三舍以下車爲上策婦女緊握其男子恐懼欲啼至九時則見男女多人整隊偕行紅旗飄展歌以鼓節之舉動亦頗有紀律行愈急則聲愈高旁觀者亦露興高彩烈之狀足徵俄民程度非復往時可比也 
余旅俄境見一事至可喜即俄民不受德人軍治主義（或譯武力主義）之影響是也若輩雖受德人覊勒而活潑潑地仍不失其本色余所遇之俄民多能高談闊論即不識字者亦清言婫婫惟俄京之生活狀况自吾人眼光觀之實異常艱苦工黨政府雖成立而津貼平民之費綦微旅館多爲中流社會所設因資本不甚充裕菜蔬日漸惡劣吾室中無火爐惟有一燈吾給侍者以酒資侍者憤然作色以原數還吾曰吾儕不須酒資某酒肆至出一招貼曰勿謂侍者甚賤而給酒資以侮之此時俄京貴賤易位厨夫侍者氣燄轉在律師敎授之上　然一新貴族也 
余蹀　室中寒不可耐身擁重裘行動又極笨久之奄奄病矣俄京之大乃無一醫士費二日之力始覓得一醫旣至亦無能爲力蓋庸醫之尤者也且藥肆盡閉無從配合藥劑化學工人同盟罷工亦因過激黨專政故也政府用種種手段調停各界始得恢復秩序總之生活之競爭有與無之競爭也俄國第一次革命雖屬於政治方面而二次革命乃經濟的而非政治的亦時勢所必不能免者二次革命中工黨爲主人翁所求者三事平和糧食與土田而吉倫斯基之政府一一靳而不與卒至反動力愈激愈大全局益難收拾不特此也臨時政府（指吉氏之政府）因左右兩黨爭論不能協洽之故遂屢失信於人土田之不分如故小民之饑寒不惜工黨旣無法以達其目的於是潛行糾合揭竿倡亂其夜即破一城臨時政府猶不覺方在冬宮内辯論不决而鮑爾希維黨已分人扼守要道以貨車自動車填塞街衢首領則在一貴胄女學組織機關部駕大砲以衛之頃刻間冬宮内子彈如連珠矣國家銀行及電話電報分局均爲鮑黨所據血戰數小時冬宮之舊禁衛軍及女軍皆繳械投降大小官員多拘入獄中纍纍如喪家狗矣（未完） 
短篇小說 
[滑稽偵探怪信封（三）] [  西巫時用]  
　　日已亭午大佐携冠杖向村行至十二時半始返其敏銳果斷之氣較前尤甚休息移時速余入室鍵其户語余曰以余意度之此事必於君有關余對曰信若是余亦願聞大佐曰第一着是抵倫敦之信封必非購自近處者余已徧詢村中各肆俱付闕如事之結論當瞭然矣余曰信然是必購自他方者大佐曰余意此拆封重寄者必於近鄰商店無所購備余曰此言近是曰亦不過使題境略獗耳余曰君意有私啓吾妻之函而重寄之者乎曰是理明顯甚凡稍習刑事者無不知之與商店通信安知其中不附有滙票乎余聞大佐言意頗不滿是人旣竊此信復以投郵徒冒空險無毫釐之得稍機警者必且焚之矣余决不敢信有意竊滙票者乃能顧及他人之利益且竊而無獲其失意爲何如必不若是其愚也余屢欲啓口大佐輒目止之余曰君思┊┊曰否否世上大錯未有甚於思索者余唯徵集事實事實旣明更何有於冥求余曰然惟┊┊大佐揚手謂此刑事渠見識較余爲廣余亦自信素未涉獵及之遂鉗口而不言不佐續言曰余嘗往訪郵局知局中所用非史蒂芬墨水且驗局長及其副筆跡亦無有似信封上者此等事實應必有所歸宿也余曰或者云然惟於余則如治亂絲愈治愈紊失其條理矣所差幸者余非偵探也曰惟余則固業是矣余曰君能語我以┊┊大佐曰是信必於禮拜一晚竊自郵局夜中易封而次晨寄之也此人必用史蒂芬墨水軟筆尖而書法有似於婦女君能從吾言乎余明知禮拜一之晚此信實在吾外衣袋中大佐所言之事完全舛謬顧仍唯唯不之正余旣未知信之　竊與否而竊信者又爲伊誰因謂大佐曰君勿躊躇盍告我以所疑者何人大佐曰余未嘗　及一人余性不欲狐疑也晚自知之（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
倒酒法（見壬申年十月三十日報） 
　　盟幽主人雖不精算學然常留意焉一日夜坐無聊在坐諸人有毘陵客戲言曰當此長宵寂坐殊覺乏味余憶二年前　金　課讀商窗林君述一倒酒法今爲諸君子述之願各一思不能者罰諸人欣然曰善毘陵客曰即以十斤酒裝一瓶外有兩個空酒瓶一可容三斤一可容七斤吾欲將酒分兩瓶各五斤倒法如何時有翠英素女者率爾言曰是不能七斤瓶裝五斤可也三觔瓶斷不能裝五斤旣不能裝又何從分杜子與則曰是不難只要將七斤空瓶一秤如重一斤加酒秤爲六斤則酒五斤矣而餘於十斤瓶者非亦五斤耶且三斤瓶亦無用也何嘗不可分毘陵客曰君等皆誤會其法淺而易見者也試將十斤酒倒滿三斤瓶一瓶再將三斤瓶内酒倒在七斤瓶内而以十斤瓶内所餘之七斤復倒滿三斤瓶一瓶則七斤瓶内三斤十斤瓶内四斤三斤瓶内三斤矣再以三斤瓶内之三斤倒在七斤瓶内以十斤瓶内之四斤倒滿三斤瓶一瓶則七斤瓶内有六斤十斤瓶内只一斤矣而三斤瓶内仍是三斤以之倒一斤於有六斤之七斤瓶中則七斤瓶中七斤而三斤瓶中二斤矣夫而後以七斤瓶中之酒倒在十斤瓶中合十斤瓶中之一斤爲八斤更以三斤瓶中之二斤倒在七斤瓶内以十斤瓶内之八斤倒滿三斤瓶一瓶而倒入七斤瓶内則合七斤瓶内之二斤爲五斤矣而所餘於十斤瓶者亦五斤矣夫豈不匀諸人皆鼓掌稱 
按此可稱之爲四十年前之游戲算學 
律記 
[泥馬（見甲戍年七月十一日報）]  
　　紹興西郭門外梅山下之水最清冽釀家多取之兩村之中有河曰鯉刺港相傳南宋泥馬度康王即此河也行舟相戒即夜半過此不敢遺溺犯則有奇風暴雨必至覆没謂泥馬在水底觸穢則怒也一日有鄞舟搭客夜半便急不諳　禁推篷而溺之甫歸臥覺怪風驟起舟人不恐一越客起視知爲鯉刺港乃命跪禱而鄞人不信風愈甚舟簸不定强之叩禱時許風始漸息按此係附會之詞蓋紹人取此水以釀酒溺則不潔故設此禁以愚無知鄉民也 
[四十年後之新世界法國之平民主義]  
　　德國於近四十年來實行軍國民主義不遺餘力且又建設偉大之實業計畫其所用機械恒可於戰時相通於軍器其準備之缜密世界各國罕與倫比至若法國素不注重武事然而德國挾雷霆萬鈞之力東衝西陷塞孟成墟俄羅爲城下之盟意國由危轉安比國僅餘片土獨法國雖首都兩瀕於危而卒能反攻以敗德人者固藉與國協助之力亦由其國人具有一種特性有以致之特性維何即平民主義是也或謂平民主義僅能施諸民政至若軍隊最重威嚴安有所謂平民主義者其言固是然李廣治軍尚簡易程不識治軍尚煩縟而匈奴畏李廣之略士卒亦多樂從李廣而苦程不識由此觀之凡事端賴施之得法而不能拘於恒理也法人習性近於平民主義故　效於民政者不難致功於軍事但此非一朝一夕之烈而全在敎訓於平時若東施效颦則未有不貽笑於天下者也 
　　美國著名觀戰歐文氏嘗言一日歸自戰線過一荒村同行　有法國軍官二員一爲著名某軍官學校之畢業生一爲某大學之敎師因迷途趨就道旁廢屋向一衣服　褸蓬頭垢面之鄉婦問道軍官與鄉婦談話之際極親善之致問者無屈尊意答者亦無德色其狀態至可令人起敬蓋法國自革命以來人民即視平等爲根本要義英人所著之游歷指南一書嘗戒英人之游法者凡與法人接談不得指稱其名宜以某某君呼之不論其職業之貴賤也在英國浣婦來前人輒直呼其名而不冠以敬禮之名稱若在法國則當以馬丹（俗語娘娘之謂）稱之雖其人賤爲屠夫或製麵包者而游者貴爲皇族亦必以禮遇之呼之爲先生尊卑一體貴賤忘形家喻户曉相習成風故人民入軍以後咸能依守平民主義之範圍而治軍者亦因勢利導施以平民敎　從而發育之一旦國家有事人人樂爲國死敵軍縱强無以逞其志也法國平時訓練之軍官爲數無多自開戰以後死傷者纍纍於是乃於行伍中選員承乏第重其才能而不計其出身故雖操賤業者亦得致於顯秩歐文氏嘗寓巴黎某逆旅有女侍貌婉好結褵甫六月夫前以擦鞋爲業軍興後于役戎行一夕傳呼女侍未至異而問之則知其夫已擢陞中尉故去而藉夫俸以度日矣又有飛行隊中之伍長某美人其妻携子女僦寓巴黎某日其女傭忽自告退詢其故蓋爲夫陞中尉弟亦居少佐職故不復欲傭於伍長家也某軍官嘗告歐文彼隊中之軍官有嘗充敎土者有曾爲屠夫者有軍官學校畢業生而其父昔爲鞋工者此外鑛丁店夥僕役理髮匠等身戎牂胸徽章者尤難更僕悉數蓋法國軍官與兵士相親相愛儼如家人父子平日敎練之時即詳示以攻守之術士卒如有疑問無不殷殷啓導必便明澈所以然之故絶不露其軍官之威嚴故臨陣之際軍官苟遇意外兵士即可起而相代法國陸軍軍官學校之軍紀敎程列有平民學說一課　訓練少年軍官曰汝等於世界中非位處高級乃兵士之伴侣耳其任指揮之責者良以所知較多之故對於士卒宜以愛不宜以威彼此當如家人父子而不當使兵官階級略留絲毫印象云云是故法軍官咸呼士卒爲兒童每晨軍官輒至戰壕與四周士卒殷勤握手詳詢夜來情事有時談至得意時出其烟盒共吸之儼然俱樂部中友人之待遇也某軍官嘗言某夜戰時彼疑陣地有誤親往察視甫前往忽聞其後窸窣有聲回視則見六七　匍匐隨進乃低語曰兒童乎曷爲來此速返速返中有一人答曰隊長不宜獨往吾等蓋相護衛也又美國救傷隊中之某　曾言某次大戰救傷隊發令儘傷重者先救適見一法隊長兩腿皆斷趨前舁之起隊長乃發語滔滔不絶而衆皆不解其旨誤謂神經錯亂逕舁之傷兵車中隊長情急拔刃力　車廂不使舁起衆益惶惑適來一法人爲譯述其意蓋以傷者入醫院宜儘士卒已爲隊長不願居先倘必不從其意即將舉刃自刎諸如此類之事不勝紀述然軍官士卒相互敬愛之精神亦可覩矣 
　　法國常例凡國内公共禮節官吏恒居民衆之後而下議院與巿政局之代表皆居前列軍人經過議院時一例舉手行敬禮誠以平民主義最重法律而議院爲立法之機關也 
　　著者曰余感夫吾國軍人甘居野蠻之列以蹂躪平民爲天職甚至恫嚇議院干涉行政一若手執武器即可任所欲爲者故方在萌芽之平民主義數年以來已爲軍人所摧盡拉雜書此以資借鏡雖然吾國平民主義施於民政尚未收效而况軍隊哉余亦過尊我軍人已特以軍隊施行平民主義爲軍界開一新紀元故置於新世界欄内以餉閱者 
 
 
 

Page 18

 
 
   
 
