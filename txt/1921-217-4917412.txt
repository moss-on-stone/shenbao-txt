# 1921 - 217 - 4917412

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[湘鄂戰事調停（冷）]  
　　湘鄂戰事能調停與否第一當視兩方已覺悟與否爲斷第二當視兩方實力之有無爲斷蓋以第一者而言兩方苟誠心地方爲重無絲毫利己之心力助鄂省人民之自治則自無不能調停之理若以第二者而言兩方之中苟一方眞有實力則其他一方雖示泌誠心肯受調停然亦有不能不受調停之勢故調停亦未必無望 
然自今日之情形觀之北方之所謂武裝平和者實欲仍以武力以達其第二者調停之目的耳無論南方之實力是否不及北方因此果遂成調停之願即曰有成亦不過暫時調停之謂耳如至桂局旣定贛閩事起川粤兵集則湘鄂戰事又將復起矣何也兩方苟不覺悟調停終歸無效也 
[命令]  
　　八月十一日大總統令馬履恒年德壽龔德澣均晉給三等文虎章王世榮張廣熙馬燦斌于魁選邢司源程道元錢又令左鴻啓晋給三等文虎章王宵鸞胡胡崖沈玉楨均給予四等文虎章此令 
又令陸軍總長蔡成勳呈請授袁克隆時樹猷趙祥瑞爲陸軍步兵少校均照准此令 
[國内專電一]  
　　北京電王占元定文（十）（二）日夜間由浦口北上部已備花車一頭二等各二三等鐵棚車五輛 
北京電黄陂停戰通電發出後截至昨晚止蔣作賓蕭耀南先後來電贊同聽候調停今日黎電約周樹模張國淦及其也鄂人明晨赴津恊定善後辦法（十一日下午二鐘） 
北京電曹以鄂事仍極糾紛難達武裝和平希望密飭蕭督加意戒備蕭因魯皖援軍尙在中途下令嚴催迅速到漢（十一日下午二鐘） 
北京電吳佩孚昨晚來電正式辭兩湖巡閱（十一日下午二鐘） 
北京電保定消息蔣作賓所提條件曹系萬難容納恐談判不久破裂（十一日下午六鐘） 
北京電蕭耀南電前方在停戰期前靜候黎周諸老調停王部殘卒 
已飭靳旅長設所收容（十一日下午六鐘） 
北京電蕭耀南電謬膺寵命屢辭不獲深愧輇材慙悚交併復經各方面責以大義不容再辭查鄂當迭變之餘軍隊複雜頗難整頓擬由收束軍隊入手至湘軍犯邊當認爲局部攻擊王前督爲事實今巳對湘通電勸其省悟似宜稍待容彼磋商倘終不協卽率軍隊鏟除一切（十二日下午六鐘） 
北京電京漢線冲壞路工巳修復兵車先通行（十一日下午六鐘） 
北京電曹錕電據靳雲鶚報佳（九）（日）敵軍向我右翼進攻經我軍猛擊始退又據王汝勤報敵千餘佳向我拖船鋪防綫進攻經劉旅李團抵禦將敵追至汪家港獲軍需品甚多（十一日下午六鐘） 
北京電曹錕電鄂事緊急飛電魯豫兩省催令援軍星夜到鄂並令總司令從速整備渡江惟前方招募輸卒給養需欵乞飭部速撥以救眉急（十一日下午六鐘） 
北京電曹眞電吳蕭旣奉任命各有專責應卽取消援鄂總司令總指揮名義（十二日下午六鐘） 
北京電吳佩孚眞電前線各軍尙能維持現狀（十二日下午六鐘） 
北京電吳佩孚准今晚赴漢佈置又電我軍尙嫌單薄請再催魯晋援軍速發以厚兵力（十二日下午六鐘） 
北京電小幡自謂回京第一任務卽魯案應提出開議聞外顔以旣抱定不直接交涉仍當婉詞拒絶並擬通電全國切實聲明 
北京電小幡同來有大學生二十名係考察太平洋會中國態度另有視察團十五組分往各省 
 
 
 

Page 8

 
 
   
 
 

Page 9

 
 
   
 
 

Page 10

 
 
國内專電二 
　北京電張文生電援鄂編制完備因欠餉八十餘萬未付故難定出發日期請飭部照撥俾火速應援北京電杜錫珪電據江利艦電稱上游日有戰事並探湘軍沿江仍向嘉魚方面猛進除派江鯤前往協剿外並調海容來潯候遣 
北京電何豐林電子彈作援鄂用各紳商團均不允豐林非不行使職權特以大局未定滬地重要何能不顧各紳商呼籲而操切用事惟有從緩辦理（十一日下午六鐘） 
北京電泗陽爲韓恢攻陷部撥子彈二萬交王瑚派員領運因手續未備爲德縣車站扣留頃部電放行（十二日上午十一鐘） 
北京電朱啓鈐昨到津稍息再來京唐在章先入京代述一切施肇基青電朱謂駕巳抵京快慰謠傳借債經基向學生會切實聲明絶無此事已由學生會發出聲明更正措詞頗爲切實稿件另由郵遞（十二日上午十一鐘） 
北京電延吉和龍商會電外部請向優林交涉收回琿春東之毛口崴失地俾商品得出海路 
北京電川粤漢湘鄂段續借中英公司八十五萬元今晨簽字 
北京電本日令派趙憲章吳本植爲黑綏查烟大員又蔣拯署海軍總司令楊敬修署海軍練習艦隊司令又熊埴河北道尹（十二日下午六鐘）北京電滬揚子碼頭八月十五滿約日商不肯廢約决定法律解决（十二日上午十一鐘） 
北京電九號二時交部蔣某與中行章某律師汪某坐十四號汽車訪李思浩於道勝銀行談二時久三人出後李坐皮車赴西人處特赦有望（十二日上午十一鐘） 
北京電京奉京漢昨夜復舊通車北京電姜桂題電征蒙軍來熱協防劃分區域主客尙洽商民亦安現報圍塲隆化仍有黨匪出没已與商定會剿（十一日下午六鐘） 
北京電奉張再辭經略保熱姜繼語意頗似負氣政府復電慰留許其來京一行張召張景惠返奉擬定删日（十）（五）入關（十二日下午五鐘） 
北京電梁士詒汪大燮等組織太平洋研究會合南北要人爲一爐電詢孫文陳炯明黎黄陂等徵求意見（十一日下午六鐘） 
北京電馬福祥要求政府准隨帶兩旅入新疆並請先撥軍餉一年政府頗爲離尙無辦法（十一日下午六鐘）北京電政府催請唐在禮赴歐洲國際聯盟會唐不願去（十一日下午六鐘）北京電太平洋會議决派總代表一副代表四副之中參用南方外交人員二（十一日下午二鐘） 
北京電浙同鄉昨在自治地方會討論浙制憲法推孫寳琦主席結果力主發表省憲必須公開將起草審查議决完全劃分依湘省辦法最後取决總投票（十一日下午四鐘）北京電眞日（十）（一）閣議魯河堤决成災决用明令頒賑兩萬元 
北京電頃敎職員開臨時聯席會先約校長團出席報告六七兩月經費及準備金交涉經過當再與調人轉催政府履行前約校長退續開會議决定（一）全體加入請發還庚子賠欵請願團（二）發起北京敎職員太平洋會議問題研究會北京電奉張帶一師入關有於月望到京說（十一日下午二鐘） 
漢口電吳使定文（十）（二）晚到鄂武裝調停湘鄂戰爭 
漢口電張福來眞（十）（一）晚到漢二十四師全部巳到九十六團一營文日來省二三兩營亦陸續運來似將開赴前線聞前方北軍靳旅任第一防線趙傑任二防線蕭師任三防線現擬將靳旅調至後方由蕭師任一防線 
漢口電傳前方眞日又有戰事漢口電杜錫珪眞日自湖口電告定文日率四艦來漢 
漢口電孫傳芳眞日乘楚安巡艦赴武穴 
漢口電寳塔洲征收局被匪刦擄去局員三人現由湘軍維持秩序漢口電鴻安公司德興輪定眞晚八時開滬忽失愼損失十餘萬 
漢口電咸寗方面孫王各部確由陽新赴武穴田家鎭一帶集合改編（以上十二日下午五鐘） 
漢口電吳佩孚文（十二）晚九時到鄂（十二日上午十二鐘） 
天津電東京電日應付中國加入太平洋會手段决定四項分頭進行（一）離間中美感情將美國共管中國說宣傳使中國疑美（二）資助南北任何一方使延續内爭（三）以中國内亂及不安現象在歐美報紙儘量傳播（四）聯絡歐洲各國保守在華旣得權務使列國在華特殊勢力依然存在（十二日上午十二鐘） 
天津電曹吳商决吳部第三師及張福來師開駐鄂境直魯豫副使暫裁曹鍈之二十四師移駐洛陽王承斌師仍駐保定穆文善等旅擴充成師（十一日下午一鐘） 
滁州電聶過蚌未肯下車卽赴京將任將軍府將軍（十二日下午八鐘） 
[國外專電]  
　　倫敦電昨電監督中國之國際公會係現充美國國務員前充糧食管理大員賀佛氏所提議此間華人大反對（十日） 
火奴魯奴電聯太平洋敎育會議今日開會（發電日未詳） 
[公電]  
　　蕭耀南就職通電各報館均鑒本月九日呈大總統國務院總理文曰大總統國務院總理鈞鑒本月九日恭讀明令特任蕭耀南爲湖北督軍此令等因奉令之餘母任惶悚伏以耀南率師援鄂待罪戎行在部勒初定之時接前方吃緊之訊比即　飭師旅審酌戎機親率所部相與周旋乃馳驅徽效尙未報於中央而寵命遙頒竟授之以專　才非陶侃敢冀澄清名遜寇萊何堪坐鎭惟念鄂省爲南北樞紐鄂人皆憂患餘生耀南服務國家眷懷桑梓問心則責有所不能貸論事則義有所不能辭方寸之材權撑大厦一拳之石暫砥中流謹於本月十一日遵令就職冀以維持挫秩序安輯人心仰答高厚於萬一所有感謝微忱謹先肅聞伏乞鑒察等因奉達伏祈察照竊耀南服務戎行驟膚疆寄材輕任重深懼弗勝惟冀時賜箴規俾免隕越私心感禱并頌勳綏湖北督軍蕭耀南叩眞印 
安徽省敎育會等代電各報館均鑒倪馬諸兇殘殺學生一案皖各界奔走呼號力求政府法究乃案懸兩月有餘姜高琦慘死戴文秀殘廢周肇基重傷吐血生命瀕危法院骫法縱凶不拘不緝省長聶憲藩徇情畏勢府院飭查不查飭覆不覆坐視羣凶逍遙法外憤泉秋沸寃霜夏零最近倪道烺馬聯甲等復憑肆軍威對聶横施逼迫詎聶庸懦竟於青晚出走敝會等以學生寃案未伸倪馬惡燄鴟張破壞法紀至於此極痛憤殊深爰於蒸日電陳北京政府文曰北京大總統總理内務陸軍財政司法敎育總長鈞鑒倪馬等殘殺學生姜死戴廢周命垂危羣凶逃逸皖人寃憤莫伸迭向政府呼號求懲禍首乃省長聶憲藩依違於强豪軍閥之間政府特電飭查迄未據實入告最近倪馬等肆其武力聯電中央對聶多方挾迫詎聶庸懦竟於青晚離省倪馬等身負重辟又敢逼走地方長官目無法紀此後凶暴横行爲所欲爲皖人更不知死所政府即不講法律行政系統地方治安當仍顧及似此惡例一開後將何以爲國應請明正倪馬之罪分别褫職歸案嚴辦以雪沉寃而伸國法至聶省長徇情畏勢亦請嚴令申飭母任託故諉卸以爲疆吏棄職者戒併乞電示安徽省敎育會學校聯合會叩蒸等語謹錄馳聞伏懇諸公仗義執言力促政府痛懲凶横以平寃憤而肅綱紀不勝屏營之至安徽省敎育會學校聯合會同叩蒸 
北京浙人來電申報時事新報轉浙江制憲諸公並各法團各報館鑒周繼瀠因侵虧欵貲勾結范毓酃雲韶等創省憲□□說朦慫督軍冀打破三届省選苟延交代并逞驅沈倒盧陰謀諸公不察墮入彀中特進忠告省憲非私有理宜即召省民會公開省選爲天賦人權勿假軍威以壓抑倘仍執迷不悮賣省求榮吾人一息尙存誓不兩立望諸公好自爲之浙民何瑞良林鏘文世界路透電 
[美國太平洋會議之請柬]  
　　十一日華盛頓電哈定總統已以參與華盛頓裁减軍備及遠東會議之正式請書分致英法意日華五國書内謂彼所倡召集限制軍備會議並討論與此有關之太平洋與遠東問題之議已受誠　之答應無任感慰總統於是乃述競爭軍備之浩大費用足以妨害生利事業之各節此種舉動匪特無經濟上正確之理由且足爲世界和平長久之禍害彼信今日已爲列强直接商榷該問題適宜之時在此會議中海軍軍備當然爲第一討論之事件惟關於他種軍備問題不宜付諸不聞又稱此次會議或將察覺宜制定條件以適當控制新戰具之需用書内又述苟無實際之企圖消除種種誤會之原因而欲得和平最後之保障斷難有望書末之結語曰美國關於太平洋與遠東問題不欲規定討論之範圍此將爲與會各國在會議中交換建議之問題希望列强能體諒杜絶爭原之關係而以友好誠摯之精神支配最後之决議請書定十一月十一日召集會議致中國之文並未列入參與軍備會議之申請惟請中政府參與太平洋與遠東事務之討論 
十一日倫敦電路透電社得悉太平洋會議事未見續有進步此間尙未接美政府關於議事日程之公文英國外交界之意如此會確將討論實際之爭論事件則英首相與外相始値前赴華盛頓與會英政府似曾欲提出許多建議以利便會議之事業但因徇從美政府之意業已作罷聞開會日期無論遲早首相喬治氏儘有餘時與殖民地首相磋商一切 
[協約國高等會議]  
　　十一日巴黎電星期三日午後高等議會開會第一次討論控制航空事業問題已請凡爾賽協約國軍事委員會將討論所提出之各點報告協約國政府法總理白里安氏述及俄國戰爭之初數提輔助協約國之各節謂協約國政府今當同美國振救俄國飢患英相喬治氏言及賑濟之困難及防杜疫症傳入之必要意首相波諾米氏亦言及各文明國政府宜賑救俄難美代表哈維氏及比代表加斯巴氏建議組織國際救災委員會經衆贊成上西萊西亞問題於星期三日移交專家委員會後該會即於晨間八時在外交部開始辦公助以駐哇泊林協約國高等委員及法國善後總長洛歇爾氏小巴黎人報謂該會之職務乃在分畫三角實業區域及於上西萊西亞内地畫定經濟上能分開之若干區域俾便利德波界邊綫之制定德波界綫之最後制定將由協約國首相爲之專家委員會已於今晨草定上西萊西亞問題之報告决議三角實業區域可以分割今晨英相喬治氏與外相克松貴族邀白里安氏與洛歇爾氏在旅館早餐談話兩小時之久未有結果英法意見仍相違異法代表欲按「斯福柴綫」畫定德波界綫而稍加變動英代表力主照原議以實業區域給予德國雙方未得結果而散今日午後英法意總揆復將討論一切惟高等會議本定午後五時開會業已展緩須待商妥大綱再行集議 
[上西萊西亞問題]  
　　十一日巴黎電今日英相復與法總理會議上西萊西亞問直至晚間七時始止此後法總理聲稱未有結果但仍有希望英相明日啓程返倫敦以前將晤法總理英相建議重行勘定德波界線法總理已將此議提交專家 
十二日巴黎電討論上西萊西亞間之專家報告稱已畫定不能分之區域十六處十處純屬波蘭人六處純屬德人六處之内包括白人·加土維資·格萊維資·柴波爾士·柯尼旭特五大鎭英相所提出之德波界線未悉惟聞法人各界稱英國之議幾全將三角實業區域給予德國而將柯克洛維資·旭恩華爾特·尼斯洛維資三鎭連同礦産及鋅廠給予波蘭 
十二日巴黎電上西萊西亞已移交國際聯盟 
十一日瑪德里電西班牙内閣業已辭職西王已請摩拉氏組織新内閣 
[愛爾蘭議和近狀]  
　　十一日巴黎電英相喬治氏因伐勒拉氏覆文之詞意定明日返倫敦其他美代表則留於巴黎法人方面消息云喬治氏接到關於愛爾蘭磋商事之嚴重消息新芬黨覆文有斷絶磋商之意而據英人消息則謂英内閣定星期六日開會討論伐勒拉氏之覆文 
十一日倫敦電路透社在倫敦所探得關於愛爾蘭事之消息與法人所傳者不同據可恃方面云最近時避中之發展並不妨碍談判之繼續 
十一日倫敦電今日張伯倫氏在下議院聲稱伐勒拉氏已來文答覆英國之提議覆文現已轉送喬治氏大約喬治氏當能於星期二三日發表一文報告愛爾蘭事杜白林新芬黨稱現已召回巴黎羅馬華盛頓之愛爾蘭代表以便參與國會之會議英政府允給以護照以便利其行程 
[英議院之俄災質問]  
　　十一日倫敦電上院議員質問對於國災狀已否籌畫防疫蔓延之辦法有謂俄災影響將遍及全球亟宜儘力振救者有主張政府籌三千萬至五千萬鎊在俄設立災民收容所者克勞福爵士答稱俄國傳來之官塲消息現甚簡單但災情確甚嚴重伏爾加河中部與下部流域農事或完全無收或僅有一部分之收穫勞農俄國已報告發見虎列剌疫症二萬七千起英國已設法防杜之英國各殖民地皆知此事態高等會議現正籌議救災及遏疫方法 
[美國雜聞]  
　　十一日華盛頓電伍德將軍已表示願任菲列濱總督之意 
十一日孟羅電哈定　總統之父現年七十有六娶其看護婦塞文斯女士爲婦女士現年五十有二 
太平洋路透電 
[王占元去鄂記]  
　　十一日漢口電王占元於今晨十時交出印信聞王已赴浦口大批軍隊仍在運動吳佩孚尙未抵此聞爲京漢鐵路之大水所阻漢口表面上殊形安靜郵件因鐵路患水大受躭擱漢口江水甚高已淹江濱之一部分 
[江輪被擊]  
　　十一日宜昌電江鯨Kiadgking（譯音）輪船昨在巴東爲華兵二三百名開槍轟擊死兩人傷八人内有四人傷勢頗重 
[廣東近事]  
　　九日廣州電近今縣議會之選舉國民黨大獲勝利惟投票者未見踴躍香山縣議會有女候選員王女士已獲選 
十一日廣州電茶館執役者之罷工仍未解决餅司亦加入罷工月餅將無從購買 
[赤塔政府被逐消息]  
　　十二日海參崴電此間接未徵實之消息謂赤塔紅軍已爲反過激軍逐走現沿鐵路退至上烏丁斯克期與伊爾庫次克之戍兵聨合赤塔軍需蜛有一部分被毁克拉斯諾斯哥柯夫氏與其閣員乘飛機逃至大烏里共産黨多人於赤塔陷落時在木屋中焚斃 
[東俄近事記]  
　　十二日海參崴電日兵現嚴守烏果爾萊亞與康化斯間之鐵路康化斯之日戍兵已增加六百名 
十二日海參威電日本議以日幣一千萬元貸與海參崴政府之舉尙未成事實現仍在談判中 
[日本國際聯盟協會]  
　　十一日東京電日本國際聯盟協會規定對付哈定總統裁减軍使會議之態度其幹事部曾採納下列之議案裁減軍備爲由國際聯盟所可告成最要目的之一若如美之大國而長處於聯盟之外則欲求此舉之實現萬難有濟今美國建議召集會議以期增進永遠和局之奠定吾人無任欣慰蓋此舉當然可爲正當傾向之步趨也故日本國際聯盟協會希望各國國際聯盟協會各竭其力告成裁減軍備之舉日本國際聯盟協會切願有關係之列强關於與裁減軍備問題同行提出討論之太平洋與遠東問題儘力求得一完全之了解吾人之意選擇討論之問題最當小心俾阻國際條約所已解决之事件重行提出地方蓋此種事件之討論徒足引起國際之失和耳强有力國際團體之存在乃裁减軍備任何計畫及志在維持永遠和局諸謀略所必要之一端本協會之意目下美國所發起之舉實爲已加入國際聯盟之列强竭力勸喻美國亦爲聯盟會員隹好之機會 
 
 
 

Page 11

 
 
申報第三張 
國内要聞 
[北京通信（吹萬）]  
　　吳蕭令下後之湖北形勢 
自蕭吳命下而後國人之目光所注者凡三事（一）湖南是否可以因此罷兵抑將與北方决一死戰（二）吳子玉之態度如何（三）奉天之態度如何記者姑就今日所得各方面之消息報告於讀者情勢如何不難測也 
湖南問題當視吳子玉之對付方法而定北京人之推想謂兩湖巡閱爲吳氏所欲得者今果實現則必重演其取長沙之舊戲以與趙恒惕周旋而自完其兩湖即北京政府中人亦未嘗不作是想記者敢斷言吳子玉之態度决非如此今日政府得吳氏電請鄂省長權不易人據新自洛陽來者言吳氏之意擬以省長與蔣作賓允鄂人自治自制省憲以爲鄂人罷兵之交換則今日此電似非無意也孫傳芳之任命爲上游總司令亦出吳意蓋孫爲上游司令則王占元之舊部將移諸宜昌鄂南不致有大變苟無此一著則孫部必生他變也孫之不滿於鄂人吳非不知其移之上游者（一）則可以免暫時之糾紛（二）則令至上游可以擋川軍東下之道苟川軍東下則蕭吴可坐觀成敗川軍勝則與川聯和以去孫川軍不勝則孫可入川然鄂西民團自驅民軍後聲勢頗大又皆不滿於王孫之去恐難有良果耳吳氏曾對人言三年之内彼必不離洛陽今陜之入於閻氏手者僅十有四縣耳根基未固靖國軍重要人物尙未有位置陳樹藩尙在吳氏離洛陽陜事尙未可知近聞吳已與于右任約擬先與一介乎省長督軍間之位置如清鄉督辦等事另設一名稱待劉曓缺再以省長相讓兩方已妥洽不久且將商諸政府發表此雖足以安靖國軍之心猶未能必陜局之安全也故吳氏在今日就陜西之面言尙未能離洛陽况就兩湖巡閱使勢必令趙恒惕北歸始完其巡閱之責任此事殊非易易乎 
奉天方面初對於湖北大有雄心入關之兵已備一師三混成旅一師爲玉廷楨舊部所改編二混成旅爲新軍其一旅則宋子揚部也厥後因内部發生變化不敢有事於中原而入關之卒遂令權駐勿動惟有坐聽曹氏取鄂此亦張氏之不得已也刻張氏正力謀内部之妥洽耿玉田孫烈臣之部也吳黑督控以與謝黨共謀黑遂入獄孫吳交惡幾至用兵張派王迺斌調停尙未得結果汲金純張作相輩亦皆不滿於張此次奉天曾有兵變發生外傳即内部不洽之徵刻下張擬以奉督長與張作相易孫而以吉與汲藉和内部然恐孫尙未能滿意此事尙有待於王迺斌之調停也而奉天之不遑他顧已有不可掩之勢矣 
鄂人羣集於天津有所討論其所議爲何今尙未能發表鄂人之奔走於吳子玉門下者多主張依吳前此主張召集國民大會以解决全國大局吳允於至鄂收束戰事後再定黄鶴樓頭或將重開一次羣英會乎 
[鄂戰停後之調和說]  
　　武漢通信社消息湘鄂兩軍激戰旬日湘軍佔領蒲崇通等要隘鄂軍勢不能支乃退守咸寗頃據確息前方實已停戰聞南軍之意只須貫澈初衷即不前進現在王督已力向中央辭職去志已决故南軍亦無進攻必要蕭耀南統率全師來鄂聲明維持武漢治安調和之責在所不辭據蕭氏親信某君云前日王氏曾以督印畀蕭蕭拒不受意在無論如何惟中央之命令是遵但王氏去志巳定對於湘鄂兩省戰事當作一最後之結束停息戰鬭蕭氏對此顧負調和全責於王氏去鄂已商有相當條件徵求南軍同意其條件即（一）王氏在鄂所有私人財産完全保護不加損害（二）以孫傳芳爲第二師師長仍駐湖北以上兩端經主蕭兩氏商籌至再七日蕭氏在鮎魚套車站王氏乘車赴該處晤談即商此種條件聞蕭氏已赴前方與趙恒惕蔣作賓等以王氏去鄂條件告知彼等如果湘軍方面無問題發生則王氏去鄂可即日實現矣但據深知内幕者云蔣作賓等對於蕭氏所述王氏要求之兩條件難以辦到蓋財産一項其事猶小帷到孫傳芳任第二師長遺禍根於鄂省决難承認果如是恐調和之說尙不免有枝節耳中央政府日前所派之靖威將軍湯薌銘來鄂維持政局已於昨日晚車來此暫寓漢口生成里某宅聞該氏此來與鄂局前途大有關係將來或與蕭耀南師長各負一種任務亦未可知蓋以該氏與蕭師長同屬鄂人惟未知能爲鄂人歡迎否耳 
大陸報十一日漢口電云過去四十八小時内之發展令人確信一時未必復有戰爭聞蕭耀南不贊成可激起戰事之計畫吳佩孚不允受兩湖巡閱使職是否懼張作霖無從知之蕭之督鄂未得北軍全體之同意故北軍將帥我不滿意但旣不能拒蕭亦不能抗其命無可如何之大約現有一種調停在醖釀中今日王占元接張文生一函勸其反抗中央免職之令聞張文生勸王收拾殘兵率隊下行彼當募兵相援云湖南消息謂趙恒惕要求長沙總商會供給餉二十萬元及軍食若干聞趙勸蕭宣告湖北獨立又十日漢口電云湯薌銘今日抵漢北京雖允以鄂省長畀湯但湘鄂軍界要人現正爭取此席湯謀省長之方法在勸令雙方立即停戰並以鄂北與鄂南兩鎭守使職給與蔣作賓孔庚二人復許其擴張兵額各成一師 
上海某日人通信社十二日北京電云吳佩孚於十一日由洛陽致電中央承認就兩湖巡閱使職據政府方面消息蔣作賓向新湖北督軍蕭耀南提出條件如左（一）湖北全省當宣布自治（二）此次之義軍命名自治軍令駐湖北（三）反對自治者悉解職（四）凡王占元直轄之軍隊全部解散之又漢口電云曩在蒲圻縣敗退之湖北第十八師目下有自江北岸出漢水上流陸續來漢者現前綫狀况雖不明然在監利方面之靳雲鶚部下聞與湖北第二師衝突湖南軍有乘此機會續進不已之說又傳湖南軍不論湖北督軍更易如何必不中止攻擊孫傳芳已提出辭呈 
[長沙通信]  
　　湘鄂戰局與全國局勢 
湘鄂戰事自上月二十八日湘軍下總攻擊令後截至本月八日止湘軍中堅隊已占領蒲圻右翼隊占領通城崇陽左翼隊占領新店逼近嘉魚王占元之健將如孫傳芳寇英傑劉躍龍宋大霈等已成驚弓之鳥不堪再戰此後非厚集援兵王之地位殆將不保然所謂援兵者奉軍則靜觀時變直軍則意有所在此外如贛如皖則皆自保不暇未能爲助故羣衆之推测王占元舍一走外别無良策惟湘鄂聯防已久王占元結歡强鄰可告無罪何以湘軍驟然相見以兵王占元逃後武漢局勢關係全國安危將何以熟籌善後之策此則非追溯原始莫能明其眞相今試以簡語概括之則湘鄂戰事實粤桂戰事爲之導也粤桂戰事未終止前湘省所視爲心腹之患者厥爲虎視眈眈之李烈鈞繼而桂局瓦解李烈鈞之滇黔軍均由湘西開拔桂境說者謂李之視線已由湘移桂不知桂爲羣雄角逐之塲不易染指李之燦燦目光實注射於贛省一片土也粤之孫文陳炯明許崇智貌合神離人盡知之且洪兆麟以湘軍而久駐粤地主客無由判别孫中山固不以湘當局爲然者而湘省夫志之軍人政客如周震麟程潛等復從而挑撥之故孫欲以援鄂名義命洪假道湘境此舉有無侵虞之心固不得知然假道非湘人所願固極明顯之事孫氏之意一面命洪援鄂一面命李烈鈞向故鄉（江西）發展如此則内訌可消聲勢日振總統地位不難由滑稽而莊嚴矣湘當局得此警報乃以先發制人之計出兵援鄂自治使孫派中止其已定之計劃此事急轉直下初非他人所能逆覩故攻鄂未發以前王占元好夢方酣决不以湘爲慮也湘省兵力共有二師十混成旅當此財政枯竭之時苟不向外發展勢將坐斃此亦攻鄂之一原因攻鄂之初本擬乘其不備一鼓而下武昌不意事機不密爲王所聞嚴修戰備故有此一塲惡戰湘軍計劃係以葉開鑫統率兩旅由平江攻通城攻崇陽唐生智賀耀祖兩旅由新堤攻嘉魚宋鶴庚魯滌平率多數師團沿鐵道而進以鄂人夏斗寅爲先鋒是時王占元之兵力集中鐵道沿線一帶馮險以守其第一難關爲羊樓峒湘軍作戰器械雖不完全而勇氣則倍於北洋軍隊然羊樓峒方面鏖兵數畫晝夜之久湘軍卒不得進北兵抵抗之力亦不爲弱矣自五日至七日湘軍變更計畫繞道抄其後路果也北兵首尾不能相應紛紛潰敗吾國軍隊勝時或尙趾高氣揚一遇敗退鮮有不步武錯亂狂奔不止者故蒲圻以一險要之地湘軍竟唾手而得雖然今後湘軍果將長驅而入漢乎是則疑難尙多未可驟加判斷記者今不妨以湘省之態度介紹於閱者蓋湘省之意早知北政府不足有爲所謂投北之談皆政客另有作用傳播而出者然南方總統與湘意見不愜亦不欲俯首就範故湘省急欲組成聯省政府解决爭端近數月來湘當局北與直系聯絡南與顧品珍陳炯明劉湘聯絡一俟時機成熟即行宣布其絶大之主張惟攻鄂一舉湘軍因迫不及待未暇取得直系之同意故直系對湘之態度現尙舉棋不定吾人追憶自湘軍驅張以來直湘關係日臻親密湘賴直以遏北方之攻擊直藉湘以自重南北畛域幾爲之無形消滅惟此次湘鄂戰事直系微怒湘軍之不謀而發旣發以後直系駐兵鄂境不爲王助其欲納鄂省於勢力範圍之下巳可想見但湘省冒暑行師幾經艱險直系坐享其成而令湘軍爲無條件之撤退固非湘軍所能甘且奉系對於鄂局態度尙未明瞭或因是而牽及直奉决裂亦未可知故此時直系雖視鄂省爲囊中物然亦頗有艱於應付之處至湘軍方面則不欲與直系失歡惟欲進駐武漢以促聯省政府之成立即與直系共攘奉系亦所不辭總之直湘雙力對於鄂局皆在審愼處置之中尙無具體之表示也 
[日代使聲明膠濟路撤警]  
　　膠濟路日警交涉刻已告一結束日代使自六月起赴部與顔外長談判結果由日本使館發出正式通告作爲定案此項文書已於本月八日送達我外部聲明膠濟路日警即日完全撤退外部收到此文書後已電知魯省長官查照矣茲將日本公使之照會錄下爲照會事關於撤退膠濟鐵路沿線之帝國警察事曾於本月二日照達在案茲奉帝國政府電稱帝國政府按照中國之增加配置及維持該路治安之實在情形業已訓令該路警察長官將前次照會所載在膠濟鐵路沿線之帝國警察一律順次撤退等因特此通知貴總長即希查照爲荷須至照會者八月八日 
[廣州通信（平）]  
　　南方當局對内對外之主張 
南方政府成立後其始僅爲廣東之獨立政府自克復廣西後形勢又稍變動川滇黔湘已一致聯合擬乘機有所發展茲將當局最近之主張分誌如下（一）對内方面擬以聯省自治爲統一之先導以排除軍閥爲聯治之基本現桂局漸次大定湘軍援鄂之師亦已發動南方遂有出師長江之議前日孫中山特派胡漢民汪精衞居覺生三君赴桂與陳總司令籌商進行大計而滇黔湘陜四總司令及某某省督軍亦均來電表示贊成大約俟胡汪居三君回粤即可大舉北伐會師武漢至於軍餉問題則已有統一籌餉局之組織預定在海外華僑方面集欵一千萬元專爲出師統一全國之用連日孫中山方面已得南北美洲南洋各島等處華僑來電多主張出師粤中將領亦莫不躍躍欲試自告奮勇請當局速下討伐令即陳炯明向主保境息民不欲勤遠略然自援　功成亦知大勢可以發展擬俟桂局肅清使移師北向在民黨激烈分子固以此舉爲不可再緩即在穩健派亦以時局混沌巳甚非有一次决裂不足求正當之解决認爲時機已熟故南方之主戰現已趨於一致而漸入積極籌備中矣（二）對外方面南方當局以未經列國正式承認故對外未有十分效力近民黨各要人擬運動各友邦承認日前孫中山派葉夏聲赴日即爲此事並擬對美國有所要求蓋以日美兩國與中國關係較深必能熟察我國内情首先表示其態度也至現時所急起直追以謀對付者厥爲太平洋會議問題此問題爲中國生死存亡所關其得末固不待論而遣派代表列席之方法尤不可不鄭重考慮當局之意以爲北廷無代表全國資格此次列席會議應由南方政府派出惟以事實論北廷爲各國所承認又非南方口舌所能爭者屆時兩方代表爭執授東鄰以攻擊之柄藉口於我國之不統一而取消與會之權利亦不可不慮故日前國會議員高振霄提出討論多數人士屬意伍廷芳伍亦允擔此任現時所研究者爲如何派出之方法有少數議員主張由南方政府正式遣派而一般有經驗之外交家則不謂然仍主與北廷會派代表俾得保存國體也 
[杭州快信]  
　　省署昨午後牌示餘杭知事汪東寳調省另委以遂安知事金乃光調署奉化知事鄭業𦔐調省委張承祖署理永嘉知事王家琦調省委張濂署理海鹽知事王毓芳調省委費堯勳署理臨海知事羅慶昌調省委江恢閎署理另委吕斅亮署理遂安知事 
第五區（紹屬）覆選九日在縣署投票十日開票選出沈定一沈鈞業等二十一人 
省垣近日虎列拉疫盛行朝發夕斃下城一帶尤甚盧督昨有電致蕭耀南賀履新 
浙江國語講習所明日（十三）舉行第二届畢業式軍民長官咸派代表蒞席 
省城南貨業公會前日開會選出正會長周卓棠副會長周德甫總幹事柴文裕并由周卓棠特捐千元建築議事廳 
[南京快信]  
　　寗總商會以十年内國公債增加商民負擔昨電本省各商會請一致反對 
第一區新當選之省議員屠宜厚被公民劉成等在地檢廳控其舞弊當選 
江蘇第三屆省議會外間有定九月一日召集說惟據省署中人言尙無定期 
徐淮海各屬擄人勒索之案仍日有所聞齊督現擬定一種嚴厲辦法令飭各軍隊遵辦如有奉行不力者嚴懲 
武進公民須毓璠等呈省署稱縣知事抗令違法濫權殃民請迅予撤究又該縣德澤等鄉公民潘根蘭等呈姚知事縱警殃民環請撤懲 
省署昨日牌示署吳縣知事温紹樑與松江縣知事郭曾基互相對調温紹樑未到任以前委沈廷琦代理 
青年會明晚開會員同樂會並演放電影助興 
地方通信 
[蘇州]  
　　選舉訴訟定期審理第二區覆選當選人狄梁孫錢名琛二人依省議會選舉法被選資格不符由吳江縣初選人陸桐生等向高等審判廳提起訴訟業己受理現定本月十六日上午公開審理温知事更調消息吳縣温知事迭遭地方人士反對屢有更調消息昨得寗信省署方面己决定與松江縣知事郭曾基對調温未到松江之前以沈廷琦代理松江縣篆 
麫館夥加薪風潮蘇城各麫館夥計近因百物昻貴要求加工由觀前觀正興頭鑊司務陸龍祥發起邀集城廂内外各店夥至官巷麫業公所集議嗣因　門外某店主及曹胡徐橋一帶麫館均不願加工致遭搗毁各店生亦集議對付辦法於前日聯名呈由縣署派警將陸龍祥拘押致各店夥大動公憤昨日下午聚集百餘人均手執白旗從　　馬路繞道進胥門沿途回各麫館招呼店夥至宫　開緊急會議决定全體具名向縣請求將陸龍祥釋放一一面仍要求增加工資否則全體罷王以爲抵制 
[鎭江]  
　　江北之水患與米荒江北洪澤湖近因魯省來源勢甚猛烈水位高至七八尺以下異常泛濫九日上午沿湖張家集地方（歸　應縣所轄）之長堤竟被水冲倒浩蕩無垠堤内稻田計有萬畝淹没殆盡溺斃人畜不計其數又阜寗淮陰一帶近因湖河並漲水勢奔騰四鄉農田幾成澤國米價因之飛漲每升售錢一百五十文麵粉每袋（計重四十觔）亦貴至五千三百文江北頻年患匪今又遭水天災人禍相逼而來吾民苦矣 
[清江]  
　　縣署催收錢糧淮陰縣知事朱玉峯現已奉電調任鹽城除已趕辦交代外昨特招集署内各班警目及法警人等諭飭勒限三日將五市二鄉未完之錢糧催促即日完納如稍逾延即惟警等是問聞該警等已分投各巿鄉催繳矣 
鹽河輪船開班鹽河爲清江板浦等埠往來水路要道亦爲淮北運鹽必經之地綿長二百餘里稍有阻滯交通即形不便日前因水勢淺涸鹽河輪船久經停駛近來河水暴漲所有金安等輪船公司均已禀請官廳准予營業聞舊曆七月初六日起已照舊開往板浦等埠矣 
警隊出發防匪淮陰縣署現據探報泗陽南新集於本月七日五點鐘時突來大股土匪擁至該集搶刦一空縱火焚燒多家並轟斃人命甚衆駐防游擊隊亦遭覆没匪尙盤踞未散縣署得報後以該集距離淮陰邊境密邇誠恐匪徒竄擾隨飭警備隊長王振鵬率隊防堵相機迎剿矣 
[濟南]  
　　匪患與黄河水患連日　雨連綿中游各處岌岌可危目下雖已天晴然據昨早（九號）消息河水仍未見消河堤浸潤若久終難免潰決之虞另一消息魯省黄河上游匪勢素熾今年災情重大民不聊生匪徒尤衆七日晚黄河盛漲匪徒等竟將汪民莊堤扒決六處淹没百數十村擄去埝長富紳多人該處河工王分局長已急電到省聲稱堤埝之上土匪如織埝旣可扒難保不無他項擾動懇乞調撥軍隊設法防剿云云魯督當即飛飭曹兗兩鎭守使嚴爲防範矣又聞膠濟路張店附近之鐵板橋曾被山水冲壞該路以目下該處水勢凶猛趕修困難宣告自八日起停售通票五天由濟南開行之東下車僅至張店由青島開行之西來車開至青州 
雜評一 
[鄂事雜談（默）]  
　　王占元今亦知軍閥爲世詬病非自治無以救危乎則何以前此夏壽康長鄂必力排之鄂人之自治運動必力破壞之王占元而言自治何怪失敗之軍閥如桂之陸譚陳輩皆可借自治名義以下台 
王占元今亦知新世界幸民之足樂乎何以鄂省數千萬幸民之幸福必剥奪而後快今者鄂人方欲扣留王之財寳眷屬抄没王之家私財産以與王算賬而王乃安然欲享幸民之幸福何怪商埠租界此等幸民之多奉派要求以張勳督贛不足異也何也以蕭耀南督鄂即可謂之鄂人治鄂則張勳督贛亦何不可謂之贛人治贛奉派要求以王占元督魯亦不足異也蕭耀南爲鄂人治鄂而督鄂則王占元亦何不可以魯人治魯而督魯 
鄂人憂蕭耀南將爲傅良佐第二故未允妥洽吾謂鄂人今猶憶傅良佐督湘之成績獨不憶湯薌銘督湘之成績乎湯薌銘而可爲鄂省長則即以傅良佐督鄂亦何不可然而鄂人之昌言自治何爲哉 
一說鄂省長一席將留爲與湘妥協條件之用吾亦不解旣言自治則省長在今日實爲最重要之一職非如各種禮物可爲講人情之用又非如其他閒散位置可以隨便安插人者故鄂人而眞欲自治當先自决定主張政府而果欲順自治潮流當聽鄂人之自决 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[赴美學生今日放洋]  
　　本屆赴美之清華學生與自費學生共百餘人於昨日下午五時由虹口碼頭乘小輪泊登大舟中國號晚宿舟上今晨五時開駛昨日送别者甚形擁擠如王正廷·李登輝·曹雪賡·唐露園等亦均往送此次除學生護送員同舟赴美外尙有國立東南大學農科主任鄒秉文君因參與太平洋敎育大會事赴美又有青年會交際科主任鈕立卿君赴美美俄亥俄省考察青年會事業南京高等師範敎員張信孚君亦赴美春田大學研究體育又有國立東南大學郭秉文校長之夫人赴美養疴郭夫人之船位聞係由護送女生赴美之趙夫人所讓因留美學生監督現已改由施贊元君接任故趙國材君已來電謂準備交卸趙夫人遂定不赴美云 
[乘包島斯號放洋之赴法學生]  
　　今日法郵船包島斯號出口由滬搭乘該輪赴法國里昻大學之留學生除七十四人之姓名已紀本月五日本報外尙有男生程演生·陳洪·邱代明·吳同構·馬啓·趙銘軒·卓懋統·顧楫·葉藴理·李法端·鄧揖·黄士濱·李季·陳枝楨·黄國佑·閻維明·梁夢生·謝兆祥等十八名女生之護送人爲馬袁冰夫人並有馬璇女士亦搭此輪至法國里昻大　學留學云 
[鄂團體善後會議紀]  
　　同鄉會請封王占元在鄂財産旅滬湖北同鄉會旅滬湖北公民自治會等昨開善後會議到同鄉及會員等甚衆經衆公同决議錄其議案如下（一）湘鄂撤兵（二）民選省長（三）舉辦自治（四）廢除督軍制承認蕭耀南爲總司令（五）查封王占元財産以賠償鄂民兵變損失（六）裁撤王部軍隊酌編自治軍（七）援鄂客軍一律出境準此主張努力進行云又湖北旅滬同鄉會昨致武漢兩總商會電云武昌漢口總商會鑒王占元盤踞鄂中於茲八稔福國利民未遑暇及徒以摧殘吾鄂搜刮金錢爲唯一之目的或則濫發紙幣吸現金以入私囊或則藉名籌餉歛民財以塡慾壑故數年以來武漢所有不動産數以二千萬計綜算所得資財不下四五千萬身綰疆符形同巿儈鄂民何辜横罹茶毒此次武宜兵變延燒搶刦損害尤鉅傷心慘目莫過於斯今幸我鄂諸公與湘會師聲罪致討連獲勝利王占元智窮力竭甘願退避足見順存逆亡公理具在惟吾鄂經此蹂躪元氣剥喪十室九空來日大難作何補救擬請貴會調查王氏在鄂財産一律呈請官廳查封没收俟鄂局平定再行公同議决處分以快人心而彰公道湖北旅滬同鄉會公叩文 
[海軍中下級軍官士兵宣言書]  
　　歷溯軍閥罪狀袒護眞正自治海軍中下級軍官及士兵同袍會全體宣言云某月某日海軍中下级軍官及士兵全體攄其誠懇胸臆敬告於内閣閣員各省督軍巡閱使省長曁師旅以下各將士四萬萬父老及外交團曰嗚呼天禍中國使我國内不靖同室操戈奸獪紛起外交失敗擾攘不寗生靈魚肉災害薦至於今十年矣究其禍害之源實職於武人專制軍閥横行耳當有清之季海内志士憤國綱之不振外患之無日奔走共和癉勞心血幸而有成初以爲從此專制之毒可汰而同胞之意可伸矣孰知廣君主之專制而爲軍閥之專制去一人之專制而爲多數人之專制各出意見互相長雄專制中之專制豈當初之所逆料此生者之所深痛而死者之所飲恨也請得而詳言之國家之有兵非以保民禦侮者歟然而其卒也匪特不足以保民適足以害民匪特不足以禦侮適足以召侮如是何以兵爲各省之區域國家之區域人民之區域也非督軍一人之私産今則各督軍覇佔之矣視區域若地産視國民若佃户截留公欵苛稅勒捐中飽私囊刳人之肉以肥其身猶以爲未足持勢力之强軍隊之富催索中央迫求軍費於是中央政費無着恫喝備受不得不借外債以維持各省兵燹水旱國民流離失所一不之卹復自以一人私意各以其省礦産鐵路等等抵押濫借外債仍縱兵以鳴其威損害外人以梗外交嗚呼原軍閥之心豈以四萬萬之衆不摧殘之不爲功耶豈以財政經濟不受外人管理不爲止耶抑將不使之亡國亡種不以爲快耶　年以來中央借外債全國各界輒起反討中央官吏雖有從中漁利之心然而各省疆吏之催迫實有以促成之擾亂財政莫此爲甚賣國之賊殘民火蠧肉豈足食乎有敎育而後有國家國無敎育國云亡矣今年六三之事首都敎育破産而安徽敎育亦瀕於亡莘莘學子坐喪時日細微之費乃不能籌果誰之罪乎亦各疆吏擾亂財政中央忽視敎育之故也近者各省盛倡自治其實覘輿論之所歸借自治之名以爲粉飾其心何常有愛於自治哉本年六月旬日之間駐鄂軍三變此扣刻軍餉勢所必至者不意以平日自負長江重鎭之人三十年致力行間素所撫循之卒資以稱雄資以逞暴而一旦反汗遂使武昌宜昌沙巿各處以繁盛之區精華之地一旦彫敝不可收拾宜昌人民至有願劃爲租界寗爲人轄之語初不必論確實與否軍閥諸公清夜反躬其忍讀之乎謂三十萬串之卹金軍隊之槍斃數軍官之廢置革職便足以贖其清華赴美學生團攝影（今晨乘中國號放洋） 
辜耶近者蒙疆擾亂北境不固藏番犯邊守師敗衂而尸位者但知養兵以脅迫中央而不能出塞一禦高論方略厚布黨人果欲俟其自敝耶直魯以本省之人掌本省之權乃不能有所體民意爲眞正之自治嚴厲紀律力求安奠而縱兵騷擾時有所聞水旱賑濟有同虚設無益桑梓矧於國家竊有憾焉南方孫唐以共和元勳盜護法之號排斥異己立非法國會爲統一障破壞國家大局使外交棘手以社會主義亂我民心始則爲共和功首終則爲共和罪魁不善明哲保身且將身名俱裂他日稱戈宇内國權以喪南方羣彦皆不得辭其咎焉比年以來福建甘肅陜西綏遠雲南各處種烟風行各地軍閥因而提倡之勒迫之引毒酖已禍可勝言良心何地他日外人交涉何以處之去年南北皆旱交通如郵政電報電話火車輪船及各處捐助賑災數亦不少而災民且未得其益皆中飽於長官私囊藉公以濟其私倡賑以售其奸前湖南某督軍藉乃兄之遺蔭厕足海軍資望旣淺智識學術舉皆無有此無論矣即其在湖南慘酷苛虐民不聊生爲江憲之餘孽有屠伯之錫號社會之大姦也傳聞吳子玉將軍曾與之提携頗爲　邇　　　所共切　之人舉之袵席之上竊　不解爲將軍惜之此外擁强兵張聲望煽輿論杜人言肆雌黄唆口舌耽耽取利比比皆然長此以往國其可國乎嗚呼粉黛取媚於前便嬖黄諛於後溺騁於聲色之塲昏淫於酒肉之館貪暴掊克奢斂恣虐視國家如傳舍不置休城於其間因金石狗馬玉帛貨財甘心亡國使强盛大族降爲皂隸彼僉王縱自棄　如四萬萬何如其祖若宗何如其子孫何（未完） 
[中國農事歉收之西訊]  
　　字林報云今年中國各處農事收成情形聞頗不佳近三月來糧食收成不豐巳屢見報端茲得確實報告事態之惡劣甚於從前有先傷於雨繼毁於旱者亦有先傷於旱繼毁於水者華人方面早有收成歉薄之說當時尙以爲此乃操縱糧巿者之誑言中國未有統計歉收幾何無從知之但以現有景象而言今年收成必大遜於往年長江麥收約得六成比諸去年减收二成此乃犬水所致不但額量减少且亦品質减色魯直兩省小麥收成幾與前年大荒時同一歉薄此係天旱之故滿洲則似仍豐收一年前上海輸出麵粉頗多本季則無甚輸出蓋麥價昻而農户且不肯輕易脫手故麵粉廠不得不愼重辦理也芝蔴收成茲悉確亦不佳詳數雖不可得但一般預料皆以芝蔴産額必大减於去年稻之收成尙無確切報告據四川通訊蜀稻因水大收成難佳而附近一帶之消息亦無樂觀之象棉花除一二處外消息大都尙佳惟近來久未降雨植棉者漸爲惶慮如數日再無雨棉收必將削色烟草收成最劣長江種烟草不少但收成恐甚微山東花生收成未有確聞若以長江言則殊不佳荳類亦然大約本屆所收將盡消於國内未有餘多運出國外絲繭收成减色之報告早經披露惟北方野絲可望豐收當此府綢暢消之際得此挹注巿面不無小補茶葉因銷路不暢業已减種再甘肅地震亦有影響及於中國一宗物品之輸出所謂藏羊皮者大都由甘肅運來甘肅地震時喪失牲畜不少故本年此物之供給必大减少云 
[中法實業銀行清理消息]  
　　大陸報云本埠中法實業銀行昨接巴黎總行來電據稱商業法庭所委之辦理員班諾特氏將辦理該銀行一切事務據此觀之本埠支行未必另有官派辦理員所有各支行之賬目與損益對照表皆須送往巴黎聽候該辦理員會同債權人與存欵人解决之本埠支行昨稱巴黎總行旣有訓示到此上海支行損益對照表當結至七月二十六日爲止聞該支行將以各人賬單送交各債權人由債權人批明有錯與否送還該支行然後此項賬單即寄往巴黎總行云 
[又有一批留法華工回國過淞]  
　　法國公司輪船此次又由法裝載大批華工回國此項華工係屬徐州浦口山東等處之人該輪前日進淞在三夾水停泊一宵尙有裝載貨物當即卸至駁船運申該輪即於昨日開放浦口將華工送回鄉里聞此項華工俱有資財積蓄云 
[法租界食水缺乏之原因]  
　　大陸報云近日法租界食水缺乏自晨至晚自來水龍頭幾無水射出惟夜間水始源源而來居民大覺不便昨據自來水公司稱董家渡濾水池三座積沙太多以致水缺現方清除積沙約三日可畢居民暫須於夜間儲水以備日間之需云 
[航業消息彚紀]  
　　太古公司之頴州號本日出口裝赴香港有大條銀一百三十條計十三萬兩又有銀元八箱計四萬元裝至汕頭亦有銀元八箱計四萬元 
坎拿大政府之航輪部因發展東洋商務並間接擴張其鐵道營業起見特在上海添航商輪委託太古洋行經理其第一號輪船海雷號已於上月底到滬開還今坎政府又有電致太古謂已加派坎拿大出口號·及坎拿大探望號CanadianProspector兩輪一在八月底開出一至九月中間華以後月駛一輪共派三輪往來設營業發　則臨　再行添人云 
美國巴勃公司之斯古但克號Schodack頃由紐約來滬裝來滿船美孚洋行之火油共計十七萬八千六百二十六箱其中四萬箱卸存上海餘均至漢口起卸又有提督公司之愛勃可司號此次由北美運來洋木二十九萬尺雜貨一百三十噸現定十六日開赴小吕宋·香港尙有郵船銀邦號亦定十六日由滬開還西雅圖上海之出口貨有湖絲等項又有第三號新郵船樞石邦號於本月二十三日亦可由西雅圖開抵上海留滬兩天便須開赴小吕宋云 
英商仁記洋行所經理之倍恩公司輪船中國一路停駛巳久即有開行亦僅至香港爲上頃該行接得電訊現因倫敦星加坡有貨物運至港滬故已派出佩倫尼司號Benrinnes一輪將於本月二十二日至申 
法國郵船公司之高爾提埃號本日八時由西貢開出昨日特電到滬報告進口期須遲延兩天至二十日始可抵申船上載有七月十二號以前之法國郵件云 
怡和經理美國西亞公司之新輪廣東城號香港一可抵上海其由美運來之進口貨以機器爲多因須兼赴南洋故定九月二日還美聞該公司尙有新造之西特尼城北京城等輪亦將陸續開至中國云 
[昨日火車運出之銀洋]  
　　昨日（十二日）滬寗路大通運銀公司承運中國銀行寳銀六十四箱計三千八百四十隻重十九萬二千兩又交通二箱計一百二十隻重六千兩裝至南京造幣廠又現洋二千元至蘇州三千元至無錫一千元至丹陽又同和公司承運寳銀十四箱計重四萬二千兩至杭州造幣廠又現洋四千五百元至嘉興 
[　　雲南政府派代表劉青藜來滬於昨晨延甘維露律師代表投公共公廨第一刑庭聲稱雲南富滇銀行香港分行總理解永嘉（即解又山）近因挪用公欵洋五十餘萬元挾資潛來上海請飭傳究等情中西官得禀准予出單傳究 
[縣商會本屆常會之議題]  
　　江蘇省第二次物品展覽會開幕之期適與上海總商會之商品陳列所同日舉行各勸導員於出發勸導時對於物品展覽會及商品陳另所應徵物品均曾附帶勸徵乃自勸導以來應者寥寥縣商會以南巿方面工商出品頗富允宜切實勸導方可着手爰擬於本星期常會時將向本會各會董聲明展覽會與商品陳列所徵求各種出品與實業界有重要之關係并可得將來之榮譽請各擔任向各該業分别勸導籌備云 
[商品陳列所之昨聞]  
　　上海總商會商品陳列所改期雙十節開幕各科均竭力籌備所有所内各種玻璃櫉櫃均由陸趙二君指揮陳列業於昨日告竣目下正在洗滌全部窗户地板等不日即可將物品一部分别陳列又該所應發各處免稅運單亦已製印完備送部蓋印一俟頒到即可分送俾各處商品早日起運到滬陳列又該所擬招考之事務員至昨日止報名者已有百餘名十五日上午十時在該會常會所考試國文英文及口試云 
[總商會募金團定期開幕]  
　　總商會募金團現正積極進行擇定八月十六日舉行開幕頃已遍發通啓分致各隊其文如下啓者本會籌辦商品陳列所商業圖書館組織募金團承先生擔任某某隊長無任銘感茲定於本月十六日（即夏正七月十三日）爲募金團開幕之期是日下午三時在本會敬備茶點敬請全體隊長副隊長參謀隊員到會屆時務請惠臨並附致隊員請柬一件煩爲轉發尊處各隊員請其必到又另附表式一紙請將隊員台銜通信塡明於十五日前交下以便備座諸勞大神不勝盼禱之至 
[本星期成交之紗數]  
　　本星期中因受鄂湘戰事之影響致紗巿稍現軟疲之狀印紗毫無開出本紗成交僅四千餘包價較上週跌二兩餘惟英日紗商如三新怡和等廠開出各牌期貨棉紗約一萬包之多其中三新開出二千包怡和開出八千包均係九十十一月期貨計有十支五百包價一百三十兩十六支一千五百包價一百五十五兩二十支八千包價一百七十三兩至一百七十八兩不等小包紗成交　四千五百包數與上星期相同 
[糖市之昨訊]  
　　連日車糖劃盤之飛漲或謂北省有特别消塲之故太古各擋開升五錢售出三千餘包昨日東洋横濱廠開出十三元五角東滙作七二算劃十兩零二錢五分申地行家去電加五千包尙未回電 
[碾米公所常會紀]  
　　上海機器碾米公所於昨日下午二時開常會會長及評議司月均到會同業到者二十四家提議事件即南巿各米行對於廠家斛力攙肩兩項每石須扣錢十二文一事各廠家以經售米客等不允要求各廠於前次開會反對現各米客及廠家已允扣十文而南巿行家仍堅持不允經各同業磋議之下决定照十文扣算已屬退讓如行家不允各廠情願不與交易云云繼又議糠粞巿價仍照前屆繼算議畢已五時矣 
[海軍全體祖餞藍建樞]  
　　海軍總司令公署全體職員曁駐泊本港各艦艇海軍官佐將領以卸任總司令藍建樞氏行將起程返閩爰於昨日午刻在海軍聯歡社設燕恭請藍君宴飮以爲餞送席間各有演說不外勉勵之語觥籌交錯賓主盡歡宴畢全體攝影以誌紀念 
[竹扦插入肛門斃命之剖騐]  
　　騐得腸有穿孔剌創二處繼發腹膜炎身死賣肚兜之葉耀蓮被流氓錢福生許榮生並顧子文等挾借錢不遂之嫌行凶毆打並用竹扦插入葉之肛門以致因傷致命而死當時報警即將錢許二犯先行獲送法庭並派員三次詣新普育堂騐屍確係受傷身死聽候究辦各情迭詳前報茲悉此案自奉地方廳孫檢察官於前日（十一號）下午三時許在新普育堂騐屍返廳後即將詣騐有傷情形面禀王訪渠檢察廳長請示施行王檢察長據禀後即召集各檢察官並孫檢察官等互相討論良久王檢察長謂此案目下雖將葉耀蓮傷痕騐明然死者内部有無傷痕刻難指實好在各屍屬要求將死者剖腹檢騐如果騐無傷痕彼等願甘反坐故應將死者剖騐以明眞相而昭實在懲辦凶犯亦可折服人心孫檢察官等亦以爲然立命法警速赴該堂阻止屍屬暫勿收殮一面由王檢察長與上海醫院院長王彰孚君商議妥洽昨晨飭小工將葉耀蓮屍身舁送上海醫院内太平間中伺候亭午時孫檢察官率同書記官並法警人等帶同屍父葉家生屍妻葉李氏屍弟葉小蓮屍弟婦葉陳氏等一千人到該醫院伺候孫君與各醫生茗談片刻訊之屍父葉家生等仍堅請剖騐俾得爲子伸雪孫君准之諭令各屍屬退出先將該屍用藥水澆灌洗凈即經王院長協同醫生張紹修君剖腹檢騐騐得死者腸有穿孔剌創二處係由腸穿孔後繼發腹膜炎而死孫檢察官親視無訛諭令屍屬備棺收殮孫君即與各醫生告辭返廳稟復矣 
[鞠德祥騐明因病斃命]  
　　北京路五百十一號門牌陳姓成衣店學徒鞠德祥於本月六號夜被比鄰洋鐵店學徒計桂龍計海桃等毆打後至夜半即行身死報捕禀請公共公廨中西官相騐一過諭令尸屬棺殮着將兩計收押候西醫研究是病是傷並提張全桃到案訊核各情經紀本報昨晨由探沈阿岳將張全桃及在押二人併解公共公廨即據九十號西探上堂禀明前情將醫生騐單呈案並據死者之表姪張榆泉投訴伊之表叔慘遭被告三人打傷身死要求伸雪訊之張全桃供稱是日死者與兩學徒打架祗見其手臂上略受微傷流血我未動手出事後往尋父親張泉生並非逃避求宥經李襄讞核供商之英包副領事即將西醫騐單察閱之下以醫生騐單所註死者内部心肺俱有病致死且張全桃訊無帮同毆打之事遂判張全桃計桂龍計海桃併釋 
[和民坊命案七誌]  
　　凶犯沈小安子判處一等有期徒刑十四年住居閘北和民坊唐三遭沈小安子凶毆致斃由屍母唐陳氏屍妻唐田氏屍弟唐四等報請地檢廳派員騐明並將沈犯獲案訊供明確起訴審廳辯論終結候判在案昨日上午奉該廳推檢各官開庭飭提沈小安子至案略詰年歲當庭宣判沈小安子傷害致死罪當然成立判處一等有期徒刑着監禁十四年以儆 
[刦案關係人押候併究]  
　　昨晨駐紮虹副捕房特别機關中西探目協解張四蔴子至公共公廨第二刑庭禀明彼係徐金標胡大劉子張小紅子張鳳鳴陳善周德雲郝鳳閣等同黨與楊樹浦平凉路鄉民胡銀海朱奚氏·蘭路周長福周唐氏·楊樹浦路周桃桃周福根張邦達張田氏·梧州路趙海林·北浙江路宋庚記朱金堂·東有恒路孫鉅林·梧州呼汪慈吉等家·先後被刦財物各案有關徐等七名業己陸續獲案定於本月二十二號聞審今所獲之張四蔴子應請歸併訊究當經陸　讞商之英赫副領事准捕房請求命將張帶回押候八月二十二號與徐金標等併案解究 
[破壞烟禁之嚴懲]  
　　潮州人林柏堦近與丹陽人李金堂在公共租界西藏路文元里四百九十九號屋内組織販土機關被該管捕房捕頭偵悉禀請公廨出單派令中西包探協往搜獲印土川土紅土福建漿台漿雲土錮匣鴉片烟及販賣烟土賬據烟具六副即將林李兩人一併帶入捕房解奉公共公廨訊據各存洋三百元保出候訊在案昨晨由廨提訊先由包探顧阿根姚錫卿居阿巧等上堂訴稱得悉被告等販賣烟土信息即令王金生持洋九元至被告處買得新喇莊一兩一錢遂訴知捕頭請廨給諭前往搜出各種烟土鴉片烟具及販賣烟土賬據查其賬上五十餘天已得土價洋八萬餘金之鉅言至此將烟土烟膏烟具等呈案請究訊之林李兩人同延律師到堂辯稱被告向爲棉紗生意此項烟土係他人所寄並非被告之物至於烟槍六隻被告自有兩枝其父母亦各有一枝尙有兩枝係友人寄存實不販賣烟土要求從輕發落詰之林李兩人均不承認販土經中西官核供磋商之下以被告等破壞烟禁違犯刑章判林柏堦押西牢半年或罰洋一千元着李金堂罰洋一百元充公起案之烟土烟膏送海關焚燬烟具由捕房銷燬 
[山東會館開會籌賑]  
　　山東利津縣黄河決口淹没莊村三百餘處亘綿二百里汪洋一片災民逃於堤堰之上者數十萬人風餐露宿情極可慘魯省災賑公會及籌辦利津黄河決口災賑事務所以災情如是之重非廣募賑捐不足以資救濟特委託高子厚前來與山東商帮及何護軍使接洽籌賑事宜　聞山東會館値年王紹坡原福堂李潤生諸君爲拯救桑梓災黎起見已定期召集同鄉大會討論進行募捐辦法云 
[自新醫院院長赴魯]  
　　自新醫院院長汪振時醫生善治寒熱病茲因赴魯應診已於今日（禮拜六）動身聞至遲不過兩三星期即將返滬凡重要病症請李醫生代診云 
[學校消息二則]  
　　法文專修夜校霞飛路二四七號旅華法國總商會所辦之法文專修夜校設立已有年所向聘中西名士敎授學子以造成赴法留學及就事於國内外者多爲中外社會所稱許年來赴法者不下千人成效卓著刻聞該校定於十月三日照常開課並增學額有志精研法文者可向該會或中法敎育協會報名請領入學證書云 
青夜義校閘北青夜國民義務學校校董會定於明日星期日上午十二時假座西藏路寗波同鄉會西菜室聚餐並舉行成立大會其秩序節錄如下（一）公推主席（二）學校職員致歡迎詞（三）公推職員（四）攝影散會 
[暑期衞生隊勸化隊二次游行紀]  
　　上海工商友誼會暑期衞生勸化隊成立以來入隊者日形踴躍該隊於昨晚舉行第二次出發勸化由隊長童理璋督率隊員二十餘人隨帶藥水及送診劵走法租界經過民國路進九畝地新舞臺前駐足勸化由隊員謝濫庭施榮福倪德根俞英鐘樂樹滋互相分發傳單胡顯誠金世祥金士祥謝幼庭童理璜童理琿維持秩序次向西走小北門方浜橋進西門出南門經過曼笠橋走南市裏街及十六舖一帶進小東門走福佑路由三牌樓横走侯家浜出老北門走法大馬路向西走菜巿街沿途觀者極爲擁擠有某茶店見各隊員汗流浹背贈各隊員杯茗以表敬意直至十二時該隊始行回會而散 
[警廳飭查停車及堆放垃圾地點]  
　　淞滬徐警廳長頃傳知所屬各區署所警正佐謂各該區域内共有停車及堆放垃圾之相當地點若干處查明報告後本廳當派督察員會同查勘如果相宜當飭庶務處趕製木牌分發竪立以後車夫停車及人民傾倒垃圾當令崗警隨時嚴行取締違則拘罰不貸云 
[肉業請禁私宰呆猪]  
　　滬寗蘇三帮宰猪公作内屠夫私將江北販客船上軋斃及猪棧内瘟斃等猪隻於每日天未黎明時混進公作任意宰剥查騐員爲所朦混徒見猪身白淨未究來歷輒加蓋印現爲該三帮肉業偵知當向千涉詎各屠夫竟恃蠻不服故已公呈淞滬弊察廳衞生科請即轉知該管警所傳知是處站崗之守望警察隨時注意嚴行查察如有查獲前項情事者將證物扣住解案澈究予以懲罰俾杜流弊而重衞生云 
 
 
 
] 

Page 15

 
 
[近一週之車輛違章案]  
　　共六十宗科罰五十三宗罰金共八百十二元前日下午公共公廨車務公堂開庭由所屬各捕房解到汽馬車違章案將及六十宗經陸襄讞會同英赫副領事於二時升座訊至五時三刻始畢除宋毛大在愚園路開駛汽車不愼·諭交一百元保·及陸根洪在楊樹浦路開駛汽車不愼兩宗均展期下禮拜四再訊外計審結五十六起内有顧阿狗袁春發顧少林三汽車夫捕房所控案情訊明證據不足一併註銷被科罰者爲五十三宗其罰金共有八百十地玩以一週之時間而有如許汽車違章之案發生足徵取締宜加嚴厲且其違章原因幾盡係開快車不愼與夜問車上無燈據謂此種車輛太半爲載客於夜間出外兜風所致茲將被罰汽車夫五十三人姓名案情罰欵數目摘要彚誌如次（一）彭慶林在楊樹浦路開駛汽車不愼罰洋一百元（二）梁杏生（三）周毛毛（四）劉阿三在靜安寺路南京路黄浦灘路均係開駛汽車不愼各罰洋五十元（五）談麒生（六）林阿根在南京路麥根路均係開駛汽車不愼各罰洋三十元（七）耿懷希（八）陳榮昌（九）龔惠良（十）徐慶福（十一）林阿虎（十二）戚阿林（十三）唐錫卿（十四）董阿弟（十五）吳小毛（十六）夏苗生在楊樹浦路乍浦路憶定盤路等處或開駛汽車不愼或不帶照會各罰洋二十五元（十七）王阿三（十八）馬桃根（十九）楊松林在河南路閔行路等處或無顯明號碼或不聽巡捕指揮或開車不愼各罰洋十五元（二十）崔國其（二十一）陳榮昌（二十二）蔣生福（二十三）柴忠富（二十四）曹金生（二十五）郭連福（二十六）沈阿桂（二十七）王阿金（二十八）傅阿長（二十九）陳德興（三十）黄阿式在平凉路蓬路億定盤路北京路湖北路等處或開快車不愼或不聽巡捕指揮或不點車燈或號碼不明各罰洋十元（三十一）陳惠業（三十二）陳榮方（三十三）劉子根在楊樹浦路黄浦灘路等處均係不點車燈致號碼不顯各罰洋八元（三十四）何阿炳（三十五）張小任（三十六）郭恩華（三十七）王阿三（三十八）張阿三（三十九）莊炳生（四十）謝阿標（四十一）殷正福（四十二）黄阿金在江西路福州路南京路等處或開快車不愼或不點車燈或號碼不明或不聽巡捕指揮各罰洋五元（四十三）何其陶（四十四）嚴順全（四十五）王興發（四十六）徐長發（四十七）王積庭（四十八）劉洪新（四十九）宋毛大（即上述交保之宋毛大惟此係另案）在揚子路河南路愚園路等處或車上無燈或號碼不明各罰洋三元（五十）沈阿土（五十一）朱小弟（五十二）宋阿二在靜安寺路百老滙路愛多亞路等處或汽管出烟或號碼不明各罰洋兩元（五十三）馬夫徐阿桂在浙江路馬車上瞌睡罰洋一元以上各案有案同而罰異者則因其已犯多次之故耳 
[商號禀請保釋被指刦案嫌疑人]  
　　胡家木橋商人沈鴻章被眼線邢小三子指爲源豐衣莊被刦案内之盜犯因探警查無實據奉警廳將沈邢并遂地檢廳訊辦在案昨午據永泰典當·莊寳和銀樓·德豐布莊·鄭天寳藥店·萬隆昌烟紙店·永昌洋貨店·泰源祥布號等多家聯名具禀檢察廳請求保沈鴻章出外候示茲錄其原禀如下禀爲事出寃抑乞求鈞廳俯鑒商等甘願擔保沈鴻章出所候訊核奪事竊因順泰昌京廣洋貨號及順昌羊毛廠主沈鴻章被人誣咬由警廳偵緝隊宋鳳鳴拘案移送鈞廳預審各情在案其中黑幕是否屬實想明鏡高懸不難立白商等察悉沈鴻章之爲人心直口快處事公决正人君子是所敬愛稱爽肖小流氓難免挾仇結怨審遭誣陷商等情願出爲證明抱待人道主義毫無恩怨偏袒不得不具狀請求廳長電鑒俯念値此炎熱酷暑格外恩恤商等情願擔保沈鴻章出所靜候傳訊示遵决不違誤並求派員偵查此案眞相澈底根究以重人道而彰法律云云未悉王廳長如何批示也 
[漢口避難人抵滬失兒]  
　　長江商輪近日下水由漢口避難來滬者甚多拐匪及竊賊遂乘機混雜其間施其技俩前日有沈某携帶家眷由漢口乘大利輪船來申在浦東碼頭登岸輪船到埠人多擁擠一霎時間其八歲幼子於下渡船之際忽然失踪急即尋訪已不知去向沈於滬上人地生疎惟有親戚李姓住大東門外沈正擬投奔李處乃託李四出找尋業已多日尙未尋獲沈妻失子後日夜痛哭聞者傷之拐匪之猖獗其害誠不淺也 
[川沙縣請協緝擄人刦物之盜犯]  
　　川沙縣公署前日分咨江蘇水陸各軍警文云爲咨請事本年八月三日據船户周宗正呈稱捕魚爲業本月一日即陰暦六月二十八日下午五點時船泊縣屬鼎豐沙新開港地方怱有形同唐錨泥船一只駛至該處船内約有三十餘人操崇明口音手持器械聲稱買魚跳上伊船先將船夥來福長林二人綑縛又將伊妻薛氏及五歲小孩抛置岸上即將船夥連同船隻·及船内家用物具一併擄去從崇明脚漲水洪灘而逸其時伊在漁行賣魚聞信趕注業巳遠　請求緝究等請卜據此訊據事在周宗正供與呈詞相同惟詰以船夥姓氏則曰不知查此案究竟是仇是盜雖未明晣第旣經失物自應緝究以明寃白除分别咨行飭緝外合亟咨請貴廳請煩查照希即分飭所屬協緝此案贓盜並追緝被擄之來福長林二船夥務獲解究實紉公誼云云 
[水警區長飭緝贓盜]  
　　江蘇水警第一區沈區長昨日通令所屬各隊文云案據船户侯陽福報稱竊民現年五十四歲上海高橋人向撑窰貨船度日八月二日侂間約十點餘時由上海開往西頭洪家灘去裝窰貨詎料駛至浦江黄家嘴北遇有匪船二只共有十二三人土客口音不一手執小刀手槍蜂擁搖來將民船用篙鈎住先開手槍一響上船後即入貨艙搜刦共被刦去大洋一百二十三元羅紡褲一條香雲紗褲一條雪青布衫一件尙有零星不計民等被匪毆傷頭面腿足爲此據請懇求區長飭緝到案按律懲辦等情據此查此等匪船即屬蕩槳划子每在浦面專事截刦深堪痛恨據報前情除呈報外合行令仰該隊長即便督飭承汛警官務將是案贓盜尅日緝獲解究以靖航路勿謂失贓無多稍任鬆懈是爲至要切切此令 
[滬寗車乘客跌傷二人]  
　　昨日（十二日）滬寗路由滬開寗之三四等車駛至無錫車站相近有一乘客從車中跌下傷勢尙輕又該車至渣澤車站有一乘客車未停妥從車跳下跌傷頭部送鎭江醫院内醫治 
[私設妓寮之傳究]  
　　廣東婦人陳阿四租賃北四川路一百七十八號門牌房屋私設妓寮不捐照會羅致婦女陸小鳳張阿三羅阿二王桂英四人在内賣淫日前爲專查妓寮之三十五號副捕頭摩豪·與八百二十五號三道頭華捕偵查得實禀請公共公廨簽發傳單昨晨將一鴇四妓併傳至案請究四妓同供陳阿四係二房東伊等借居其屋自由賣娼彼非鴇母等詞阿四則延甘維露律師代爲辯護請求從寛發落中西官核供以陳阿四究竟是否鴇婦尙須調查諭令存洋五十元保出四妓退候下禮拜五查明再訊 
[妓院容留幼女與行賄之併罰]  
　　汕頭路一百十五號門牌妓院妓女唐新之房内因容留十三歲幼女王九如前日被專查妓院之中西巡捕查悉前往拘捕即有婦人薛陳氏到來向該捕等行賄洋一百四十五元求釋該捕等不納遂將女與氏及賄洋並該院鴇婦王徐氏一併拘入捕房禀明捕頭着王徐氏存洋一百元薛陳氏存洋二百元王女送留濟良所昨晨併解公共公廨經中西官訊明以王徐氏容留幼女違章屬實判與行賄之薛陳氏各罰洋二十五元與賄洋一併充公王女發濟良所留養候核 
[略誘婢女捲逃之押儆]  
　　愛爾近路一百十三號門牌居人謝儀寳家蓄有一婢名進寳現年十九歲該婢因受浦東人陳榮林引誘於五月十八號捲取其主銀洋衣服一包由陳拐匿無蹤日前謝始偵知其匿居處所控經該管匯司捕房派包探陸連奎協同西探目泮林士將一雙男女緝獲昨解公共公廨由中西官質訊之下以陳榮林畧誘行爲屬實判押西牢二月進寳發濟良所留養 
[併紀違犯烟禁之科罰]  
　　法捕房探目沈德福偵悉居民張阿二家私售烟膏王炳珊王國卿吳子卿三户私設烟榻容人燈吸洋烟又霞飛路捕房探目徐阿東查悉徐正益李賓山劉阿四三家私賣燈吸均係有違禁令爰於前晚稟明西探長脫雷沙克君先後至各該處抄出烟槍烟具等物甚夥一併帶入捕房諭各交保昨日傳至法公堂請究先由兩探目上堂稟明前情詰之張等供認私賣燈吃洋烟不諱中西官判張罰洋一百五十元徐正益罰洋五十元餘均罰洋三十五元充公烟具没收 
[車夫拾遺吞没之押儆]  
　　西婦烏齊東日前雇乘丁青高之黄包車至法租界地方將雨衣等物忘却在車上丁將贓取去質洋化用迨至該西婦得悉報捕請緝現爲包探偵悉將丁及同黨海大五子兩人拘獲吊出原贓帶入捕房昨解法公堂請究先由該西婦上堂稟明失竊情形詰之丁青高供實係原告忘記車上並非民人行竊海大五子供民人祗代質當不敢串竊中西官判兩被告各押十四天以儆贓給原告領去 
[請追房租案兩則]  
　　福記昨遣收租人投法公堂控房客艾學聚虧欠租洋三十四元請追詰之艾供認欠租現祗措得洋十元除欠請求寛限措繳中西官判繳案之洋交原告去餘欠限七天付清　又蔣雲記控瞿泰山虧欠租洋不付求追並請限　等情判限付在案詎瞿租洋不　　私行遷逃昨由原告禀明公堂判候提案訊追　　　　　 
[形跡可疑被拘]  
　　前日有已革兵警李傅峯謝殿臣徐福同三人在眞茹火車站候搭火車四區三分所巡官張用浦見李等形跡可疑上前盤詰言語支吾一併拘解司法科轉解警廳核辦 
[騙案之結果]  
　　大倫襪廠前投法公堂控沈阿四揑造中央號字條向廠中冒騙生絲襪若干打計値洋四十一兩五錢求請訊追一案詰據沈供認受朋友之愚請求限期料理判限七天理楚昨日屆限提訊沈阿四供民人現已將洋如數措齊繳案請核中西官判繳案之洋交原告領去着沈押滿十天以儆 
[攫銀錢行兇拒捕]  
　　徐嘉福糾黨二人在楊樹浦路長安里弄内向甬人祝才富劉阿福拆梢不遂將祝手中所持之小洋一角銅元八十枚攫取圖逃經劉訴由一千三百六十六號華捕張成之將徐追獲詎徐膽敢拒捕行兇將張捕兇毆該捕急吹警笛號召一千零三十四號華捕到來帮同將徐拘入捕房經捕頭研詰之下諭着押候解送公堂訊辦 
[攫取金挖耳之押儆]  
　　匪人王阿二前日在北河南路七浦路轉角攫取婦人單毛氏金挖耳一支圖逃經氏鳴捕追獲人贓昨解公共公廨由中西官訊實判王押西牢二月贓交原告領去 
[誌謝]  
　　中易信託公司新刊「信託研究」一書對於信託公司性質·業務·政策·經營等均詳加論述昨承該公司惠贈一册書此誌謝 
中華職業貿易社通訊 
[江蘇省敎育會年會中之職業敎育]  
　　本年八月江蘇省敎育會舉行年會先期分開各項敎育研究會定十七十八兩日研究職業敎育委托本社主辦其事茲將預定程序披露如次尙希各處甲乙種農工商業學校職業學校設有職業科之中小學校加入職業學校聯合會或到時推派代表與議或先期寄示意見均所歡迎凡我本社同志並請準時蒞會或發表卓見先行開示以便分别提出不勝企幸 
江蘇省敎育會年會之一部分職業敎育（中華職業敎育社主辦）十年八月十七日上午職業學校聯合會通過章程討論問題（一）設科手續（二）訓練方針（三）職業指導下午職業指導部委員會陳列中華職業學校新製職業心理測騐器說明其使用方法并討論之 
十八日上午農業敎育研究會報告經過狀况討論實施農業的職業敎育方法下午商業補習敎育研究會地方本社辦事部提出上海市商業補習敎育進行計畫及其他問題 
來函 
[安徽學生聯合總會快郵代電]  
　　吾皖上屆一百零八個倪系的議員通過了「鹽斤加價」「一五加徵」「八分米釐」三大害民的案子本年六月二日又與倪道烺馬聯甲等勾結合演「殘殺學生」的慘劇茲聞彼輩羣挾倪金謀攫連任哀我皖民未知死所公敵私仇交憤胸膈如果實現惟有死戰所有彼輩姓名合列於下以當燃犀而示共棄第一區張桓丁德鮑中王光鹭張家騮文寳熙張振麟林詠韶劉風南程師言鄭瓊石韞渠李德星趙繼椿聶鎭衞楊祚延第二區李國楷唐序劉澤治李茂先高魯肅汪淮李運風丁雲驤盧光恩何震馬仲武楊貢璠第三區晉恒履岳兆蓉孫遂方王藎誠熊士進黄太勳張鳳樓楊立藩鮑蘭標高霞雲范錫恩凌厚均第四區寗祖培華翰周裴景昇陳冠南沈翹選鄧其潤王世新劉金波韓彝吕世柄倪克昌蔣開徑蔣尙賓余炳臣李傳濟第五區黄家駒江家珩汪鐘祥劉驥程炯耿介許伸葉光宇第六區周堃丁炳烺俞樹檉汪培棟吳慶元崔翔青王運超第七區王亮臣胡仲山陳維熊王作霖董澤潤徐振宗吳藩錢墨卿胡家驥第八區王日輝吕祖翼陳殿英鄒日明陳言第九區彭顯廷第十區王大煜班捷師張之紳第十一區史維孝侯伯賀士雯歐陽寅第十二區潘允中高星拱何丙晟郭緝熙李盛耆汪耀南李曉山第十三區劉碩張啓佑張百城張祖維孫煥昌以上羣凶禍皖如再攫連任應一面提起訴訟一而合力驅除以紓皖難生死存亡千鈞一髮幸共圖之 
[五河縣商會來函]  
　　申報轉華洋義振會曁振災慈善會中　諸大善士鈞鑒　　者敞邑居長淮下游地勢窪　河道紛歧淮澮潔　　諸水環繞　四週因縣名王　每逢春夏之交　雨水稍多則諸　泛溢即高　亦成澤國往年連歲水災迭邀中外各慈善家拯救得慶更生近年稍獲有秋對鄰省災荒亦有捐助雖屬涓埃之末無補時艱差幸勉力輸將得藉酬萬一詎料元氣未復而天不厭災今歲春夏間雨水過多二麥收成均减洎夏暦五月底陰雨連綿近二十餘日大水暴漲田禾多被淹没縣城及四境村莊如漏舟之浮海面岌岌可危又於六月二十八日夜間大雨傾盆狂風驟起全境隄壩冲倒殆盡人民廬舍因毁傷而被漂没者更不知凡幾男號女泣耳不忍聞露宿風餐目不忍覩即使水退之時房舍無存牽蘿莫補蔬蓏盡没餬口無資少壯者必至流亡老弱者定塡溝壑壑會目擊情形義難坐視爰代爲請命預乞救援夙　貴會痌癏在抱飢溺爲懷倘賴鼎力提倡仁澤鴻施俾哀哀窮民不致流離失所則有生之日皆戴德之年也五河縣商會啓 
[阜寗劉桂丹來函]  
　　敬啓者阜寗地近海濱入夏以來陰雨纒綿水勢甚大突於陰六月二十八九兩日大雨相近二尺村落民房倒塌不計其數豆田禾田曁磊綱公司之棉花田皆成澤國米價漲至十八千文一石饑號之聲不絶於途桂丹等除聯名呈請省長派員查勘設法賑濟外用特函請登入來函欄内是爲至禱阜寗劉桂丹謹啓八月六日 
專件 
[張孝若論江蘇省義務敎育書（續）]  
　　若就以上數事籌定具體辦法於是調查學齡兒童規畫校址增設學校自有迎刃而解之勢其對於辦理地方敎育行政人員按辦學考成條例予以相當之勸懲地方公民有捐助義務敎育經費者按捐資興學條例呈請相當之褒奬亦屬題中應有之義可以隨時斟酌辦理者也南通施行義務敎育計畫曾經同人研究略得大概容並术之以供參考 
按省署頒布施行義務敎育計畫係據民國九年調查學齡兒童數擬分八年辦竣預定民國十年須得就學兒童百分之二十十一年得百分之三十以次至十七年完全普及學校添級應需經費每級開辦費爲一百元經常費爲二百五十元本縣未就學兒童九萬九千七百八十四人每級以五十人計年須添二百五十級方得於八年内辦竣其開辦費爲每年二萬五千元第四年後每年以畢業之級輪招新級即不需開辦費至經常費第一年爲六萬二千五百元次年倍之以次遞增至第八年起即年需五十萬元所有各巿鄉逐年應添級數及經費數詳左表 
市鄉學齡兒童已就學百分比未就學應增級數每年應增級數每年應需開辦費每年應增經常費 
南通巿一二三四六三四九○二八·三八八五六一七七二二二二○○五五○○ 
唐閘巿六一九二一一二一一八·一五○七一一○一一三一三○○三二五○ 
平潮巿六四七九二二一三三四·二四二六六八五一一一一○○二七五○ 
白蒲鄉三九八六四八三一二·一三五○三七○九九○○二二五○ 
劉橋巿四一七七七六五一八·二三四一一六八九九○○二二五○ 
坉港巿六○二一一二一一二○·一四八一○九六一二一二○○三○○○ 
騎岸鄉二五四○一○○七三九·六一五三三三一四四○○一○○○ 
西亭巿四四一八一四七七三三·四二九四一五九七七○○一七五○ 
金沙巿一一九三四四○九一三四·三七八四三一五七二○二○○○五○○○ 
興仁鄉二○七○五九五二八·六一四七五三○四四○○一○○○ 
四安巿五八八四一二八二二一·八四六○二九二一二一二○○三○○○ 
餘西巿九三○八一一八○一二·六八一二八一六三二○二○○○五○○ 
餘中鄉四一八八六四○一五·三三五四八七一九九○○二二五○ 
三益鄉三五六八八六九二四·三二六九九五四七七○○一七五○ 
餘東巿一一八七一一○九三九·二一○七七八二一六二七二七○○六七五○ 
吕四巿八二八三八九八一七·九七三八五一四八一九一九○○四七五○ 
墾牧鄉九四一一九六二○·八七四五一五二二○○五○○ 
三樂鄉三六二八八六二二三·八二七六六五五七七○○一七五○ 
競化巿八六八九二五二八二九·一六一六一一二三一五一五○○三七五 
觀永巿六一○三一一○七一八·一四九九六一○○一三一三○○三一五○ 
劉海沙鄉三七九九五三六一四·一三二六三六五八八○○二○○ 
統計一二六四二五二七六四五二一强九八七八○一九七六二五○二五○○○六二五○○ 
右表係按照計畫書及南通縣巿鄉學齡兒童表核實則南通人民一百二十八萬準諸通則人民與學齡兒童大抵六分之一比例則學齡兒童應有二十一萬調查所得十二萬餘恐未精確是則施行義務敎育應添級數應籌經費必較現擬計畫爲多此等大　欵項增籌必非易易惟視地方經濟能力酌量變通一方將原有敎育欵産着實整頓一方視能加之附稅設法添籌綜計每年能增之新欵　　逐年添級之定程庶可名副項實不致徒託空　　若師資若校地亦嘗預　　茲將慈於經費師資校址三項研究大概述之於後　　　　　　　　　　　　　　　　　　　雜評二 
[葉耀蓮命案（訥）]  
　　人命非兒戲之事騐屍爲檢察官之專職葉耀蓮所受凶器之傷又非難騐之傷而檢察官忽曰無傷忽曰有傷其初兩次之驗無傷也含胡草率固可起見即其第三次騐有傷也亦非能認眞檢騐不過爲苦主所迫又衆證確鑿不得不認爲有傷耳今由醫院剖腹詳騐始證明其確係因傷致死可見從前之所謂有傷無傷均在模糊影響之中夫以人命重案尙如是之疏忽則其他可知矣中國司法之信用墮地原因固非一端而如辦理此等案件之苟且人民實不敢依賴法庭爲身家性命之保障司法尊嚴之掃地有由來也 
一經費（甲）應行整訂之舊欵（一）花布三釐善捐（二）契稅附稅（三）屠宰特稅（四）牙貼附稅（五）存欵息（六）其他（乙）擬行增加之新欵（一）所得稅（二）菸酒特捐（三）貨物稅特捐（四）其他上列應行整頓之舊欵係就原有收數切實清理以期涓滴歸公至應行增加之新欵（一）項據部章以十成之七充敎育費提取二成充地方敎育經費若能全數撥充義務經費將來推行旣廣收入亦可增多（二）（三）兩項則亟待省部核准施行其他地方特捐出品附稅則須斟酌各方情形分别辦理以備逐年添級之費用 
二師資南通小學日漸增多師資漸告缺乏其預儲方法分下列三項（一）陳請省署於編製預算時加列就代用師範添設學級經費（二）就代用師範舉辦甲種師範講習所所有預算已經訂定（三）增設女子高等小學預備女師範擴充級數廣儲師資并擬請省議會議决改爲代用 
三校址南通於民國初元即定十六方里設一小學之計畫業經將次設立完竣此次規畫須視人口疏密由學務委員與巿鄉董事詳查商定以圍就學兒童之便利其有學校應行添建敎室及增加學級者亦應查明商定爰訂學務委員分赴各區視察應行注意之點如左（一）添校地點及設立次序（二）能增級之校若干能增級數若干（三）添校與增級之計畫須以各區每年應增級數爲準（四）查明原有學校來學年擬收之兒童數 
以上所述爲南通對於施行義務敎育第一次研究大概容有未當尙希指示再者本會組織伊始顧名思義期在義務敎育之觀成將來對於吾蘇義務敎育之推行首宜統全局而共籌次宜策分途而競進必使六十縣現有三百五十萬之學齡兒童咸得受必需之敎育更使六十縣以後所有之學齡兒童無不受相當之敎育庶不負吾蘇文明先進之名而收本會實事求是之效也願與在會諸公共勉之謹布胸臆順頌公綏····張孝若······ 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感（三）] [  朽木]  
　　我國去歲北省旱災美人以全力襄助此吾人不能不感謝者然水旱災異無國無之美國西北部Colorado州之Pueblo今歲因山水𨺗發致成水災區域雖不甚廣然鄉人之毁家流離婦孺之啼饑號寒者已不下數萬人之衆幸其政府及赤十字會等迅速接濟糧食衣履始得漸次安集記者前數星期在西北一帶見所有影戲園等一律改演水災狀况我北省災民現已漸得安居念及恤鄰之誼我政府似宜有以慰問之也 
美國駐華公使克蘭於救濟北方災民不遺餘力其對華感情可見一斑但美政府現係共和黨執政各駐外公使之易人亦政黨政治必然之結果駐華公使一席日前以威廉博士ETWilliains之呼聲爲最高威廉博士於上年歐洲和會時曾充遠東局長於山東問題等一力相助閱者諸君想亦尙能憶及威廉氏曾充駐京使館參赞且能操華語於東方情形最爲諳熟現充加州卜技利Berkeley大學中國歷史敎授設往我國必能增進兩國之利益也惟威廉氏之選派已成過去現已决定以薛爾滿氏JacobGouldSchurman充任且經國會通過我國亦已歡迎聞薛爾滿公使已定乘中國輪船公司郵船南京號赴滬薛氏於東方情形亦頗熟習現充康迺爾Cornell大學校長去歲曾偕Vanderlip赴日本一行故外間有薛氏對日感情頗好之說但此等流言殊不足信記者更不願以無稽之言厚誣薛氏薛使苟至北京履任後於中美日之關係當更瞭然必能使中美國交愈沉　一氣則記者所深祝者也 
筆記 
[吻暝記（二）] [  枕綠]  
　　村有娶　者置酒爲讌村人皆集白德夫人獨不與而於旬日之後搴玻窗之舊紗幔以窺彼柳陰中之新鴛侣爲之神往久之回顧而見其女不覺赧赧然現於色也越日之午玻窗忽闢白德夫人呼郵使止授以一函其窗即闔又數日每午夫人必立窗前俟郵使過而問之曰有來信無曰無則嗒然若喪習久而郵使覺每過其窗大聲呼無疾行而逝矣如是者經月溪畔歌堀與窗中人面俱杳則白德夫人病風雨之夜夫人倚榻作書封緘旣訖授其女而告之曰厥疾弗瘳旦夕晃保斯函不及付郵女其今宵賫往母憚服勞於女匪無裨也其音促而顫其身疾倒於牀綠雪默悲悲將别其母受函讀其面曰支加哥穆倫街至三一四號郤而司奇白德先生竊自驚異默念素所私淑之哲學家却而司奇白德得勿即其人與因微問曰斯何人也曰即女父也狀似不耐綠雪雖智無能猜是奇奥之謎惟有聽之疾出叩斐氏之門而邀斐夫人來伴其母斐夫人來而得睹其室中破天荒之鐙綠雪亟然手提之鐙之燈披其雨衫懷函上道手中旣張之繖時爲雨壓其重不勝時爲風掠其勢將飛鐙燭搖搖復若無意導此伶仃弱女跋涉於六英里之苦程而綠雪不以此餒其志奮勇前進革履與泥水相搏潺湲有聲復舉前陷難成闊步額汗淫流俄爲冷滴時抵小村暫事休憩燭盡則易片時而又上道矣迨達支加哥風雨幸息按址而覔得一精舍樓頭猶見鐙光沿街爲一短欄欄内小圃縱横各可丈許花葉纏綿被風淺舞如知有客自遠方來故點首示歡迎之意者雨後凉馨時時外溢綠雪當之未知其爲惠雨衣微振便按門鈴繼以長噫忽覺疲颓屋門旋闢一男子施施行來 
劇談 
[歌場雜綴] [  優優]  
　　此次南歸除往亦舞臺領敎一齣諸葛亮招親外竟不敢向其他劇塲一問津焉天蟾劉永春戲碼排在極前往往爲飯局所誤雙處偶演上天台等重劇又以游戲塲喧嚷雜沓素不願往亦遂毅然捨之無已其惟鄭正秋之笑舞臺乎 
余往笑舞臺笑舞臺適排演五六本半張小照得一見正秋之愛狄夫人劇罷與正秋談新劇半小時怱怱約後會以别偶閱滬報見民哀君評余昔年在笑舞臺所演之南陽關極爲愧悚南陽關本爲老譚之歇工戲並不爲一般戲迷所重及其晚年義務戲不常登臺堂會戲亦不甚演重頭戲一日於藥行會館樂宅常會戲上演南陽關極爲座客所擊節於是吉祥文明義務戲曾兩演之座客均極擁擠輿論方面謂其精湛堪與戰太平相匹敵自此南陽關三字傳播於京人士之口譚派票友亦莫不歌恨楊廣斬忠良讒臣當道矣實則南陽關一劇爲靠把老生必須學習之戲猶之老生初習二進宫與硃砂痣也洪憲稱帝時代余孑身南下偶一演斯劇於笑舞臺不謂遽爲滬人士所推重其實當時因塲面配角關係致該劇减色不少而竟嘖嘖稱道至今不衰者何歟 
瑣錄 
[吾願（譯新成功雜誌）] [  杜覺頑]  
　　吾願能誠慤則人必信託我 
吾願能清潔自持則人必崇敬我讚美我 
吾願吾身體强健則可免疾病叢生兼减少許多痛苦能振策精神爲社會服務 
吾願吾性能勇敢則作事無所畏怯能當仁不讓見義勇爲吾願吾能知過必改成爲君子母爲小人 
小說 
[社會小說衆醉獨醒（四○六）] [  瞻廬]  
　　第六十一回流長飛短頓破機關弄假成眞枉鑽圈套 
一間化裝室裏應有儘有色色咸備在這裏裝扮一下子臉也變得黄了髮也揉得亂了衣服也換得黯淡了這個所在簡直可喚做病容化裝室一霎眼濃妝艶抺猛抬頭髮亂鬢鬆病也病得容易好也好得迅速翠娥仗着這改頭換面的本領遮遮掩掩果然不曾露出甚麽破綻但是眞個不曾露出破綻一輩子三貞九烈誰敢道個不字無奈那天在　佛床上摸彩早被阿巧娘瞧破機關若要人不知除非己莫爲旣已落在他人眼裏阿巧娘又不是個隱惡揚善的君子他見了乾娘王嬷嬷脣薄囂囂便把這事當做笑話講王嬷嬷聽在肚裏知道這事關係少奶奶一生名節不便逢人亂講打定主意替翠娥代守秘密無奈他貪飲了幾杯黄湯黄湯是說話的鑰匙黄湯到肚開動了說話機器甚麽話都留不住因此這個消息落在春桃耳朶裏今日裏乘機報復發洩那取消酬勞的宿恨但是翠娥住在娘家初不料自己的黑幕輕輕被人家揭破他每天和吟得在一起兒坐肩兒厮並臉兒厮偎種種肉麻的模樣也不値替他們描寫小賓雖不大住在家裏但是一紙藥方按日替女兒預備妝臺上面還擱着藥瓶藥罐和那仙廟裏的仙方籖訣小賓娘子對於這 
脫卸女兒懷的是人胎做娘懷的是鬼胎因此長日不敢出門生怕劉公館裏人來戳破猪尿胞一時没法收拾家裏雇用的媽子也受了金錢籠絡嘴巴上貼着封皮替他們嚴守秘密望見劉公館裏人來便提起着嗓子喊道太太劉公館裏打發人來了小賓娘子在裏面接應道劉公館裏人來了快請裏面坐其實在這當兒來人尙不曾跨進大門先經他們大呼小喚連遞着兩個照會（須至照會者）房裏一對男女躱藏的躱藏裝病的裝病不多一會諸事多已妥貼來人進了大門小賓娘子用着敷衍手段把閑話來兜搭老爺可納福太太可如意小少爺可復原有的没有問短問長專待翠娥房裏有了呻吟的聲響彷彿遞着個照覆說諸事完備不露破綻來人請進毫無妨礙（須至照覆者）那時小賓娘子才引着來人跨進女兒房裡掩耳盜鈴一天一天的敷衍過去這天也是合該破露傭婦上街買東西尙没回家 
餘瀋[  靜淵]  
　　近將碎琉璃綴成鐵馬懸之窓外因風飄響丁冬成韻伏案作書把卷欲眠時聆之耳根爲爽倦意頓賒睡魔驅散矣 
聲音之爲物激人至深胡茄悲壯琵琶訴怨鼙鼓張勢細樂悅情舉凡人間世弔夢歌離歡呼哭泣之事俱能致之試觀文君司馬商婦樂天楊妃馬嵬蔡姬出塞雖事之哀樂不同而其受聲音之感則一也 
 
 
 

Page 19

 
 
   
 
 

Page 20

 
 
常識 
常識 
[心與面] [  覺]  
　　昔人謂人心之不同如其面而今之人則面亦略同心亦略同 
面則人人共和之面也心則人人專制之心也不獨政府然社會亦何獨不然 
日日談民治講平等自由所謂共和之面也而遇事則無一不圖自便偶居人上則無一不思作威作福專制之心也習慣耶遺傳性耶吾以爲汢者兼而有之 
然則革面洗心四字誠今人所急宜注意者矣且不必革面也洗心可也蓋面則人人共和之面矣所少者共和之心耳但欲易專制之心爲共和之心則有根本之敎育問題在十年以來革命而不革心則國民未重視敎育之故也 
道德 
[免除弟兄爭産之管見] [  阿獃]  
　　弟兄爭産實爲家庭中最足痛心之事每見情同手足之兄弟因析産稍有不匀竟至相視若讐敵甚或聽從宵小之言不惜相見於公庭卒致兩敗俱傷漁翁得利此雖遺産制度之流弊然亦兄弟之太覺無情矣夫遺産制度未廢以前析産之事自不能免假使兄弟之間能互相諒解則爭端自無而情感不傷茲將鄙見約略述之 
（一）諺云好男不吃分家飯此言實含至理夫人生於世貴能自立彼不能自謀生活惟藉祖父之餘蔭以偷生者廢物而已矣爲人子者須知吃分家飯之可恥須本奮鬥之精神謀獨立之生活方不愧一堂堂之好男兒假使手足之間皆能作如是想則對於遺産目必異常輕視而爭産之事無矣 
（二）漢薛包好學敦行弟求分財異居包不能止乃中分其財奴婢取老弱者田園取其荒者器物取其朽敗者（事見漢書）夫薛包此舉眞是諒解之至大抵爭産之起每因弟兄各欲多得良田美物遂至各不相讓不惜傷其手足之情假使包於當日自取美婢良田與貴重之器物則鬩牆之爭早已不免乃包能見其大自願取瘠而分弟以腴此其所以能花萼相輝也是故爲弟兄者當效法薛包各存取瘠之心自無爭産之事須知弟兄分從一體生自同根即分産稍有吃虧亦不且稍存芥蒂誠以所吃虧者總在一家之人倘或聽從宵小涉訟公庭則被他人分肥而眞是吃虧矣 
（三）凡事當退後一步想弟兄分産何莫不然須知祖宗有産傳下實爲人子之萬幸假使無産傳下亦須自謀生活甚或非特無産傳下而有巨債相遺則父债子償亦須設法清理是故析産之時當視遺産爲倘來物不宜靠爲生活苟能如是則道德自高而爭端自息矣 
上述三項爲免除弟兄爭産之管見鄙人目擊心傷故有斯篇之作願我國人三復斯言（乙種酬） 
[力齋修身語錄] [  秋月]  
　　凡事皆當自我思彼 
怒損身亦損人 
說話要切實尤戒無聊的批評 
母逞能逞能鮮不僨事 
達人無厭 
蓄惡意來者我以冷淡處之 
事業即是壽數 
與俗相處尤宜忍不然便都不是 
我自是人亦自是故箇人小事退讓爲宜 
駡人打人不若勸人 
大聲爭辯不如婉言善導 
論學尤宜和言順氣 
遇事固執兩皆無益 
對深刻人宜少少開口（乙種酬） 
經濟 
[交易所利害談] [  竹賢]  
　　我國現今商業上最發達者莫如交易所而交易所之利害竊恐未盡知之謹以管見所及投之常識邦人君子其垂鑒之 
交易所有證劵與物品之别其利在便利巿場之證劵及貨物易得賣主買主關係商界上營業之影響甚大其害須預防交易所職員之舞弊或高抬市價或買空賣空如果職員能認眞營業交易公平則與商業上尙無大害此證劵交易所與物品交易所條例所以規定罰則而以之防制制限之也 
按證劵交易所條例第七章第三十二條及第三十三條有處五百元以下千元以下所得價額二倍以下價額以上罰金之規定 
物品交易所條例第八章第三十九條至第四十三條之罰則或處三千元以下罰金或處五等有期徒刑或處四等以下有期徒刑或處五千元以下罰金 
上列罰　係一種特别刑法其罰則以制限交易所職員爲最嚴 
參核證劵與物品交易所兩條例其預防職員舞弊已屬規定周詳惟其制限買空賣空尙欠妥洽敢貿然論曰交易所條例祗應准現期交易不應准約期及定期交貨庶買空賣空之投機事業或可掃除其半矣（乙種酬） 
衞生 
[暑天衞生] [  貢半迂]  
　　秋暑方盛天時炎熱吾人當這時候應該刻刻提防如果稍不留心就致生病所以暑天衞生是吾人不可不講的要講暑天衞生不可不注意下列各項 
（一）常開窗户窗户所以通空氣常開就空氣流通吾人平日一刻不能無空氣因吾人一刻不能不呼吸之故而在暑天神昏氣促的時候呼吸作用更大空氣更不可少所以應常開窗户使空氣流通呼吸靈便 
（二）排除汚穢汚穢的氣味最易致疾吾人居家尤當切忌凡是汚穢的水不可隨意傾倒陰溝當中不可停留穢物地上陰濕應灑亞姆尼亞水或布散石灰以殺毒蟲而去瘴氣且可防黴菌的發生除傳染的根苗 
（三）清潔衣服衣服附着人身膚垢塵穢有加無已應時常替換時常洗濯出汗的衣服旣已棄置不可再着以防黴菌侵入皮膚病時的衣服尤其不可着以防毒菌傳染 
（四）勤於沐浴人當暑天頭腦易昏膚垢易生若不沐浴精神必不舒暢甚且漸致萎靡 
（五）停止肉食肉食本以養身惟到暑天人的消化力必弱肉食很不相宜應停止肉食而食有蛋白質的素品及蔬菜以代之至於麫品亦不宜食 
（六）夜臥蓋被葛洪云冬不極温夏不極凉吾人恒惡熱而喜凉一到暑天夜臥就不蓋被須知暑天毛孔都開若不蓋被易受風寒 
（七）驅除蚊蠅蚊蠅爲傳染病的媒介居室潔淨自無蚊蠅旣有蚊蠅當盡勦滅之 
（八）清潔飮水飮水爲吾人日用不可缺的東西生水一滴含微生蟲無數微生蟲爲害吾人甚烈欲除掉他可用漏底之桶盛以沙礫將水注入濾之自無微生蟲或多加明礬以澱之或浸藥店内之管仲以收之均可至於不流動的死水及有瘴氣的水都不可用 
（九）吸烟戒酒烟有剌激性能提精神在平時多吸了甚不相宜在暑天頗有排除穢氣的功用酒亦有剌激性能提精神然在暑天炎暑的時候飮之必致腦昏神迷所以宜吸烟而宜戒酒 
（十）夫婦分床暑天炎熱非常夫婦同床很不相宜况且男女性慾必所難免暑天行之傷精耗神有妨衞生故應分床以取清靜而節性慾（乙種酬） 
[乳媪選擇法] [  竹庵]  
　　嬰孩出世未久其母適抱病或死亡或其母乳汁分泌過少而不足供其哺啜或以他故而不能親爲撫育者爲嬰孩計勢不能不爲之僱乳媪以養育之顧嬰孩之體格大抵薄弱對於各種之傳染病最易感受設或不愼往往有誤其一生者爰將選擇乳媪之簡便方法列述於左是亦家庭中不可不知之一種常識也 
一年齡須在二十歲乃至三十歲之間者 
二胸圍闊大乳頭高突面色及指甲下俱現紅潤者三壓乳房使噴乳汁時須有六個乃至八個乳管者四翻轉兩眼之上下眼皮不現充血及顆粒狀物者五於兩肘關節内上方之溝内觸之無硬結者 
六素無咳嗽腿腫及慢性驉膚病者（附近有西醫乞其代爲檢查最爲完善） 
七無淋病及其他嗜好者（乙種酬） 
科學 
[風之成因及其利害] [  蔣宗琬]  
　　據物理學家言海平線上方寸之地通常有十五磅之空氣壓力但因温度隨時隨地不同空氣之壓力亦即隨之而增減壓力旣變則空氣受其支配而生對流（空氣之流動大概多從壓力高處傾向壓力低處從冷處趨向熱處）此種對流即吾人之所謂風也世間空氣之温度固無一時相等而生物之動作又皆足以衝動空氣故空氣無一時不流動即無一時無風不過有强弱大小之别而巳 
風之功用大而且廣能運輸城市中不潔之空氣和各地之塵埃能轉磨行船能增加蒸發之速度能分配空中之雨量更能使吾人得感覺上低温度享精神上之舒快是故苟一日無風則吾人且將悶死於汚穢不潔之空氣中吾不知吾華人當就寢之先何以必欲緊閉其窗牖而不使之稍有通風之孔隙也 
風與植物有直接之關係蓋其弱而小者能爲之運送花粉傳播種子流通空氣發散其剩餘之水分强而烈者則仆折其莖葉損壞其花實也 
物無論動植必不能離士水而旱居（通常之土地每年需雨約二十寸以上否則生物必不能興旺然此亦視當地之温度土壤下雨之時期及蒸發之多寡而定）但雨水之分配又非風不可假令無風則蒸發量减蒸發量减則雨水少藉能有多量之蒸發而無風爲之轉運則自海洋江湖蒸發者原下於海洋江湖高原内地豈非早同沙漠烏能有動植物之形跡耶噫風與人生之關係亦大矣（乙種酬） 
小說大觀包天笑先生主任 
　　大廉價附贈書畫屏聯 
每册有五彩時裝妓女照片精美簡峭短篇小說每册有趣味醲郁長篇小說筆記劇本詩詞歌曲第一第二第三三年每年四册减售三元第四年三册售三元每年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者售十元五角贈屏聯四元書畫屏聯數十種陳列店内請任意選擇郵費每册一角○上海棋盤街文明書局發行 
 
 
