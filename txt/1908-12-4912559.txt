# 1908 - 12 - 4912559

 

Page 1

 
 
   
 
 

Page 2

 
 
宫門抄 [ 
　　十二月初八日召見軍機蒙古王公 
[論説]  
[論攺良食料以救米貴之辦法（續）]  
　　又其次則勵行肉食是也。蓋我國副食物之品類及其他調理法。恒以米食爲基礎。今既。一變其米食之習。慣則副食物之種類。亦不得不伴之而移。并足以促烹調配合之變化。而此點之最宜注意者。則以需用肉類爲要。我國於肉食之習慣。尚未盛行故其消費量之少。爲世所未有。 
　　試觀農商務省之統計表。三十八年水産物之生産額。合魚介兩類。總量僅一億四百萬貫。加以其他各類。統計亦不越一億三千萬貫。合十億八千三百萬封度。一年之生産額止此。則以全國人口計之。水産物之消費量。每人亦僅二十二封度有差又攷三十八年之獸肉需用額。合牛馬豚羊各種宰殺斤數。總計祗六千七百八十萬斤。以此平均計算獸肉之消費量。每人僅得一斤四一三。合之封度每人尚不滿二封度。 
　　還觀歐諸國肉類之消費量。英國每人得百零九封度。美國每人得百五十封度。法國每人得七十七封度。德國每人得六十四封。度日本向以獸肉爲主品。尚不滿二封度。即以水産物合算。每人亦不過二十四封度較之英美諸國。又相去遠甚。 
　　然攷我國穀物之消費量。略足與歐美諸相匹敵。而馬鈴薯與肉類相隔又如此其懸絶。豈不大可詫歟。我國民所恒食之穀物。以米麥二類爲主品。今攷二類之消費量。米約四千八百萬石。（一石二百五十斤）合計得百二十億。斤麥約二千萬石。除糟粕等類實得千二百萬石（一石二）百斤）合計得二十四億斤。統此二物計算共得百四十四億斤。合諸封度。約百九十二億封度。以我國四千八百萬之人口匀計之則米麥之消費量。每人約得四百封度。除此二物以外之穀類。約得米麥十分之一合此總計穀類之消費量。每人可得四百四十封度。乃攷各國穀類之消費量。英國每人得三百七十八封度。美國每人得三百七十封度。法國每人得五百四十封度。德國每人得五百五十封度。以之與日本比較。豈非不相上下耶。 
　　日本與開明各國相比較。穀類消費量之相等既若此。馬鈴薯暨肉類之消費量相懸又如彼。今欲於民食困難之際改良食料。以希補救於萬一則勸食馬鈴薯與勵行肉食二法。急宜乘其未發逹時竭力提倡口味有同嗜。我輩可决其將來之供給必日漸增加種植必日見繁盛。而與歐美各國。必有相頡颃之一日也。（未完) 
專電 
　　電一（北京） 
　　路事略有轉機可保全商辦 
　　電二（北京） 
　　軍機處以上有月所降三旨頗招物議擬再請旨申喻　　電三（廣西） 
 
 
 

Page 3

 
 
　　桂撫張鳴岐續奏桂匪勢盛亟須修造鐵路電線請飭部指撥酌欵 
　　電四（奉天） 
　　徐督奉廷寄外交須加意謹愼如再失敗惟該督是問 
　　電五（南京） 
　　道員俞明震己由贛回甯昨將南贛各教案議結賠欵立約事宜禀陳江督 
路欵要聞 
[江浙代表楊君回滬]  
　　江浙代表公推楊君翼之先行回南己於昨日午刻到滬兩公司於二時特開董事聨合會由楊君報告初二日以前在京一切情形但楊君初二起程以後京中情形又有不同故兩公司初十開股會之説因之展緩又聞楊君日内或再有北上舉 
[江震拒欵保路會紀事]  
　　初五日於吴江城内借城隍廟特開第二次大會開會秩序（一）由費璞　先生表明開會宗旨無背二十二十一日之諭旨（二）報告事件（三）特請楊粹卿王振之費仲箎諸先生演説（四提義事件）（甲）於商務上謀普及的集股法（乙）於田業上謀普及的集股法（丙）於各方面謀招集散股法（五）簽名認股下午二時開會到者六百餘人認股以時己昏不及簽名特設一隨時簽名認股處於江震商務總事務所俟有成數續行報告 
　　附第二次通告書同里續認二千廿五股梨里續認一百九十股平望共認一千四十股莘塔共認六百五十五股北坼共認五百股蘆墟共認三百二股南麻共認五十股横　共認十股梅堰共認二十股以上共認四千七百九十二股連第一次四千九百三十餘股統共九千七百二十餘股以上所列元數均以十一月三十日報到者爲止 
[浙路認股報告]  
　　新市續認路股報告費渠清等共計四千五百股上虞西鄉前月二十七日開會認一萬六十三股上虞陳君春瀾王君寄廎函報初一日開會集股共認一萬二千三百餘股將來尚擬竭力勸籌云留東處州同鄉會來函認定二萬二千五百股旅贛第五次集股報告共認三百六十九股 
緊要新聞 
[桂撫電奏邊匪關繫外交北京]  
　　三十日桂撫張鏗帥電奏昨據探報匪數又增數百艽封洞口一帶居民供給匪徒肉食牛馬糧柴無數日來匪勢更形猖獗昨夜犯上思我軍傷三十餘人准外務部電開越南設領法仍未允匪犯逃入越南甚多法人仍不交出以後將貽大患岐意欲絶匪根須先從外交著手請飭外部竭力與法使磋商云云（響） 
[尚其亨擬借洋債福州]  
　　閩藩尚方伯以庫欵支絀商向臺灣東瀛銀行借銀二十萬藉資周轉惟該銀行現尚未有覆電云（涯） 
[檀香山領事之辱國]  
　　十二月十五號晚間（即華歷十一月十一夜）檀香山科街求志軒會館有華人聚賭正熱閙間怱有巡丁攔入當塲拘獲賭徒十四名中國領事張作藩亦在其内幸暗查長鐵剌認識其人拘之恐生交涉遂揮之使去賭徒則每名具保銀十元省釋逾日經官提訊各罰衙費銀五元了事嗚呼中國之所謂外交官者竟如是乎雖然亦豈僅張一人而己哉（璧） 
[外部請崇領事體制北京]  
　　外務部封奏保護華僑關繫重要如英之新嘉坡美之金山小吕宋日本之横濱均經臣部先後奏派總領事可否仿照南裴洲總領事之例一律頒發委任勅諭以重事權而崇體制奉旨依議（山） 
[海甯民變三誌浙江]  
　　海甯伊橋斜橋硤石等鎭鄉民閙事己兩誌前報現聞亂民圖攻州城勢甚危急城外鋪户悉被搗毁北門外厘卡及護卡砲船亦己焚毁一空代理余州牧己嘔血而死民心更爲惶恐而省中派來兵丁僅二百名勢力薄弱未敢與敵情形甚爲可怖云又該處友人來函云桐鄉海甯鄉民因今年暗荒每畝牽扯僅六七斗収成意欲减漕讓租官紳均置之不理以致有此鬨閙故被毁者大半富户該鄉民不持器械亦不搶刧且並無梟匪混雜其間近日外間傅言有沿途搶刧目爲梟匪等語皆傅聞之誤也 
[汴路議定四大線北京]  
　　河南全省鐵路昨經該路總理劉左丞果恊理袁叅議克定議定路線擬分四支一由開封府至江蘇海州曰開海鐵路二由開封至山東濟南曰開濟鐵路三由洛陽至陜西撞關曰洛潼鐵路四由信陽至江蘇浦口曰信浦鐵路現在既將路線議定聞明年開春即動工建築云（蓋） 
[皖撫電覆滇路集股之難安慶]  
　　滇督錫制軍前以修續滇缅騰越鐵路曾通電各督撫督催滇籍官紳認繳股本（原電己 
 
 

Page 4

 
 
載前報）兹悉皖撫馮中丞己電覆愼督略謂皖少滇員且多苦累恐難多集云云（美） 
[江督蘇撫仍請忙銀加價北京]  
　　江督端署蘇撫陳日昨又會銜封奏略謂據署江蘇布政使朱之榛詳據太倉等三十五州廳縣禀稱近年銀價騰貴致滋賠累仍懇將規復銀價每兩錢二百文自光緒三十三年上忙起給還州縣另行隨忙每兩帶收賠欵錢二百文以抵原欵本年下忙己多起征請歸入二十四年上忙補收或未起征下忙者仍於本年帶征應請准如所議暫行試辦一年等情具詳請奏前來臣等覆查近年蘇屬銀價騰貴各州縣征解賠累不獨病其身家實於庫欵之豐耗吏治之長消所關甚大疆臣不容坐視是以瀆陳聖聽至再至三此次部議亦飭整頓圜法裁減雜費並令籌欵抵補是州縣爲難情形己在部臣洞鑒之中惟行使銅圓攸關財政盈虚消息必合全局以通籌即有整頓之方亦非旦夕所能奏效其司署解費道府各署公費相沿己久皆有定程一經裁减各署即覺困難州縣仍無多裨益至另行抵補如果有欵可籌議辦不待今日無如時艱欵絀委無挹注之資伏思前陳三策其中免提忙漕盈餘及以銀完銀二節既部議必不可行臣等曷敢再瀆惟規復銀價之事在部臣再三審愼誠恐有逾舊額民力難支其實條銀隨時價爲變通乃係遵守舊章並非忽逾定額查現時銀價每兩可曷錢一千六七百文較之三十年時每兩僅易一千一二百文實己增至四五百之外民間以錢完銀即照現加之數兩相比較亦尚比從前爲合算况分計增征之數約須有田十畝以上始加收錢二百文爲數有限亦不致遽累閭閻相應請旨飭下度支部仍准查照前奏從光緒三十三年上忙起每兩加錢二百文其賠欵之二百文照案隨忙帶征凡本年下忙己起征者應歸入三十四年上忙帶収未起征者即於下忙帶收庶州縣虧累稍輕而臣等清釐公欵整飭吏治亦不致十分棘手矣至此次暫征之數原以銀價太昂不得不兼籌並顧如一年之後銀價但能跌至每兩一千四百以下即當奏請停止决不敢稍有遲迥以仰副朝廷體卹民艱之至意二十八日夺硃批度支部議矣（山） 
[魯撫奏陳查看膠州高密青州情形北京]  
　　二十六日署魯撫吴贊帥片奏十一月初十日由周村乘火車至青島與駐膠德國辦事大臣都沛禄會晤接待極優益徵睦誼臣查看該處情形大致注重商務市廛房屋繁盛日臻爰即馳赴膠州高密勘驗原購德國兵房改設路礦工藝學堂籌度辦法酌議章程十三日行抵青州與副都統文瑞面商旗民生計購地裁糧各事宜現在欽奉明詔飭令妥議章程授田領種實得寓兵於農之意刻己會同文瑞派員前往原有馬廠莊田各處清查産業區劃地段設法安插倫有不敷或爲酌購民田或令開墾荒地俟議定辦法再行詳細具奏當日奉硃批知道了 
[贛州教案賠欵議約]  
　　爲公立議約事本年八月間莠民滋事燬搶贛州府城鄉内外天主堂共三處城内貞女院育嬰堂一所暨教士衣物器皿祭儀等項另黏單件開又燬搶贛縣境内坪路上村羅峰村及石街下盤龍墟蝦蟆石江口墟等共六處教民房屋什物等件共一百三十六起現經兩江總督奏派俞道會同地方官暨駐京法公使所命栢副主教轉派教士徐前來會同地方官切實議定賠償贛縣屬被燬各教堂修費及衆教士等所失物件共贛平洋銀六萬兩外又教民損失核實估計共償七三大洋邊三萬元正此係開誠布公和平了結並不添减均各舒服合立議約分存爲據一議定賠補教堂欵贛平洋銀六萬兩除年内兌交二萬兩外另立期票四紙分春夏秋冬四季繳償贛州天主堂司鐸收領至賠償教民修復屋宇及損失償洋一欵共三萬元正立約後年内交清給領一此項贛縣境内滋事人犯由地方官拿究盡法懲辦以絶根株一教堂教民損失房屋己核實酌議照估價值倍償嗣後如查出教堂所失行祭儀器眞正西洋物件及書籍等類當由地方官追繳給還教堂至中國物件概不取問教民亦不得再向滋事各家及該家族追論並不干涉民間一袁教士坆墓在坪路上教堂門首此乃第三次又遭莠民毁壞議照庚子年條欵内官憲再撰墓誌修復原碑一贛縣境内燬搶教堂教民賠欵一案現經教士與委辦道府並地方官開誠布公和平商議將案了結嗣後凡有藉事尋仇口角争執均由地方紳耆族長秉公排解務令化除民教意見即控告到官亦必就案論案不分民教持平訊斷均照中國律例一體辦理以釋猜嫌而杜後釁 
光緒三十三年十一月初一日大清國署理贛州府知府關署理吉南赣甯兵備道王南洋奏派軍機處存記江蘇即補道俞署理江西按察使司統領巡防隊軍江奏派江西候補知府曹贛縣知縣張大法國駐贛天主堂司鐸徐 
[護川督奏保人才北京]  
　　蘇黔兩撫前遵旨遴保賢員己見前報兹悉護理川督奏保在任候補道成都府知府高增爵在任候補直隸州巴縣知縣耿葆煃皆經奴才一再驗諸實施參之公論其識略恢規均足一面獨當如荷優予擢用抑飭令該員等來京報到後由欽派大臣詢考一次聽候召見再行蒙加恩録以觀成績之處出自聖裁十一月三十日奉硃批吏部知道（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要摺 
[魯撫吴奏黃河工程辦法并請撥經費摺]  
　　奏爲查勘黃河工程籌議辦法並請撥經費恭摺仰祈聖鑒事伏查黃河爲東省命脈所關當連歲安瀾之後河身日見淤墊隄岸愈形卑薄徒駭漸淤尾閭不暢大溜改趨東南由海灘入海危機暗伏防患宜先臣前駐費州籌定巡緝清鄉各事宜即於十月二十五日前赴上游賈莊乘舟順駛下游周歷千有餘里每遇險要工程督同三游總辦逐一親詣勘驗廻環相度研究利病竊見坐灣迎溜頂冲處所埽壩林立水勢汹湧危險萬狀惟用磗石廂埽壩及護根脚者類能屹立洪濤無虞傾蟄蓋東省近年幸保安瀾固由下游薄莊决口大溜奪徒駭入海尾閭通暢亦由改用磗石之功昔河臣栗毓美嘗主是議議者或以費重連艱急切不能應手爲慮實則工之最險者土稭各料難資抵禦舍抛砌磗石别無良策光緒二十四年前大學士臣李鴻章奉命查勘山東黃河奏調臣隨同東來履勘月餘籌擬大治暨救急治標各辦法當時臣即建議力主多用磗石抛護要險厥後漸用此法日計不足歲計有餘根基得以漸稳遂奏連年安瀾之效實爲微臣始料所不及第察看全河工程險多石少限於經費顧此失彼零星補苴萬難久持亟宜抱定宗旨實力擴充如能長用磗石兼可省隨時加廂稭科節省尤鉅然三游情形不同自應酌分辦法查上游河面較寛明險雖少暗險甚多臨黃河埝逼近河千經水勢盛漲保守頗難北岸金堤南岸大堤常被冲刷實爲可慮楊莊大堤工長七八十里内外皆水尤爲巨險擬擇要廂做釘埽並於殘缺卑薄者一律加培完固他如南岸孫樓等處大溜直逼堤身勢己岌岌亟應添築埽壩多護磗石此籌辦上游工程之情形也中游改用石料最早每見頂灣迎溜搏擊搜底掏根卒能鞏固無恙者皆賴石料保護之力然北岸鐵匠莊等處要險甚多非多運石料添築埽壩難資捍衛其五里營一帶屬因上游民埝漫水灌入挂劍合等處以致大隄被冲受害日深頻年搶險糜費無底應將最險大堤二千餘丈全行砌石護沿爲一勞永逸之計此籌辦中游工程之情形也下游險工疊見更屬防不勝防幸各埽壩根腿多有抛護石料者得以勉爲支持第該處距山甚遠船運既艱需時尤久廂做石壩遽難集事祇有設法多運擇要施工俾根基逐漸稳固並擬就河干添設窰廠多燒大磗以補石料之不足此籌辦下游工程之情形也至全河受治全恃海口通暢今安瀾己歷三年難免尾閭淤淺兹查薄莊决口迤下大溜緊傍南岸遥埝測量海口至深處不過一丈上下且近來河勢漸向東南遷徙分流側冲每北若不預籌防範則溜勢渙散非徒兩岸村莊受害亦難收朿水攻沙刷深尾閭之益擬就兩岸埝堤度勢向前接築北岸自新溜溝莊起至西舊溜溝止計工長三千六十丈南岸自崔家莊起至毛坨竈壩止計工長三千三百五十丈兩埝告成則北岸之牧馬廠地畝及徒駭河身南岸之己墾地畝及舊有鹽灘以後或可均免沖刷淤漫之患下流既可暢行上流自無壅滯治河衛民洵有裨益再徒駭河自霑化縣境九山河一帶近年被黃水淤墊約工長五十餘里現在泥水濔漫無從勘估擬俟明春道路涸復再行勘度酌量舉辦以上採運磗石添築壩埽遥埝加培兩岸卑蔳堤身各工程己飭三游總辦切實估計除額撥續防汛搶險名經費外至少約共需銀十五萬兩兹據詳請具奏前來臣覆加查核參以此次履勘情形均係必不可緩之工所需　欵亦係核實估計减無可减應請照擬辦理明知時事艱難財政奇窘既不敢動用部撥年例各欵而本省工捐亦經截止本屬籌無可籌然黃河爲東省安危所繫君因工欵難籌致令疏於人事竊恐所失既鉅所費轉多臣前在直隸辦理河共二十餘年深悉此中利害再四思維惟有就本省司道各庫竭力設法騰挪以濟要需相應仰懇天恩俯准敕部作正開銷俟來歲春融即將各工乘時興辦臣仍當隨時督飭認眞辦理以重河務所有查勘黃河工程籌議辦法請撥經費緣由謹恭摺具陳伏乞皇太后皇上聖鑒訓示謹奏十一月二十六日奉硃批度支部知道 
分類新聞 
[政界]  
[江督派員調查釐卡蘇州]  
　　蘇省釐捐各卡近奉江督端午帥派委長江内河釐局總巡李承東大令來蘇調查一切初六日謁見蘇撫陳伯帥後於初七日即往車坊各卡巡閲矣（間） 
[添派滿員自治局參事南京]  
　　甯垣設立自治局經江督端午帥派員先就上江二縣試辦在案兹午帥復查有民政部七品小京官善溥嫻熟法　堪以派充自治局參事并着會同前派各員妥爲辦理月給薪水銀五十兩業己札飭遵照矣（育） 
[蘇藩派員催提漕項蘇州]  
　　蘇省海運局以現届冬漕起解之期所有各屬應解之漕銀均未解省兹由儲憲惠澤民勸察詳奉蘇藩朱方伯札委王世勛别駕赴長洲崑山張孚襄明府赴嘉定吴肇華通守赴太倉徐廷治明府赴鎭洋杜仁幹明府赴川沙均於日内分别前往矣（命） 
[詳定候補月課科學章程蘇州]  
　　蘇省候補大小班人員考試月課一事前經裁撤將經費撥充開辦法政學堂之用規法政學堂業己停辦經署蘇藩朱竹石方伯會同學臬二司籌議仍將經費撥歸月課并擬定候補人員考試科學章程八條詳奉署撫陳中丞批謂所擬月課科學章程目係求材之道應准照辦惟明年法政學堂即須擴充開辦届時此項考試仍應停止此數月内不妨由司試課以昭實驗希即遵照至法政學堂未經畢業人員能否准其同考以免向隅並由司再行議辦（禾） 
[批飭禀陳自治規則南京]  
　　寳應縣萬啓型禀陳自治議事規則奉江督端午帥批云所議章程堪爲暫時議事農則應准立案查該令前禀就原設教青研究會改設地方自治局現在研究會是否解散地方自治爲下級行政機關斷不可使不諳法理之人濫廁其間轉滋流弊仍當徵集士紳研究自治以儲會資格據稱現己提議調各查闔邑善堂公欵爲舉辦要政之需足見該邑士紳熱心公益仍將地方議辦各事隨時禀 
 
 

Page 12

 
 
報查核（商） 
[交涉]  
[南斐華僑之呼籲]  
　　初八日倫敦電云南斐洲喬内斯堡埠華僑開會聚議决定將被害情形電禀北京政府設法挽救譯文滙報 
[東三省近事兩則]  
　　初七日東京電云東清鐵路公司現商議俄商東亞汽船公司添置輪船兩艘往來行駛於芝罘海參崴之間將以招徠華工前往黑龍江境界云東三省官　鹽業章程業己刋行目後鹽商不准恃有洋商資本違抗科罰譯字林報 
[粤督電請堅拒日僧傅教廣東]  
　粤督張安帥前因日本僧人在惠潮各屬傅教當經電請外務部向駐京日使商阻並一面照會日領查禁日領覆稱日僧傅教係依奉日本駐京大臣電飭遵行並謂外間往來辯論徒費筆墨如有不解可逕電詢外務部即可明白情形等語安帥以此事流弊甚大未便聽其所爲仍電請外部始終堅持（爲） 
軍界 
[購辦軍馬將次運贛江西]  
　　江西陸軍馬隊營所需馬匹前由兵備處札委陳司馬伯文赴北省採買現該委員己買就二百匹於上月二十七日運抵漢口當即禀奉贛藩沈愛蒼方伯電飭由陸路轉運以期迅速一面派人於各車站妥爲照料云（口） 
[奏准免解清淮恊餉江西]  
　　贛省應解清淮軍恊餉銀二千兩向來按季　解現因庫欵支絀由贛撫瑞中丞奏准自本年秋季起免解此項恊餉所餘之銀撥作添招巡防軍隊之用業己札飭兵備營務兩處及司道一體遵照矣（于） 
[陸軍速成科考試畢業蘇州]  
　　蘇省陸軍速成學堂學生現届畢業之期當由總辦舒體元觀察禀知蘇撫陳伯帥於日昨蒞堂分門考試以便給發文憑（魚） 
學務 
[捐廉助學常州]  
　　宜興吴濟時君前在日本師範畢業回宜後充當本地學堂義務教員己屇兩載復擬前往肄習困於學費宜興頼保臣大令聞之允每年助洋一百元并擬在地方公欵中設法調劑俾得專心向學現吴君己偕同邑朱其振君於初八日乘博愛丸船東渡矣 
[給發中學堂畢業文憑蘇州]  
　　蘇州府中學堂於上月由蘇府何太守蒞堂考試後所有甲班學生應給之畢業文憑初七日由毛實君學使親蒞該堂按名給發俞 
[盧志士熱心興學揚州P ] 
　　揚州盧姓前年創設之師範學堂現擬推廣學額續招新生一切經費概由盧某籌墊其意以爲即毁家興學亦所甘心云（庶） 
[禀請分撥公地興學常州]  
　　常郡紳士惲北生等日前聨名禀請蘇撫及藩學臬三司將冠英小學禀准撥用之察院地基酌量分撥當奉蘇提學批飭常州府查覆核奪（涯） 
[實業]  
[自來水將有成議鎭江]  
　　席君月樓任君玉山孫君小潭王君志南等次第發起鎭江自來水公司均困於財力未収效果現另有孫姓顧姓等五人皆資本殷實先行各目撥欵三萬兩得十五萬兩存儲錢莊專充購機擇地之用俟基礎己立再爲分認招股事宜所有從前發起諸君則酌給用費清葛籐而杜干涉（庚） 
[盛澤商會續舉總理蘇州]  
　　吴江縣盛澤鎭商務分會成立己屇一年所有總理及會董各員業由入會各商公同舉定禀奉農工商部批示云吴江縣盛澤鎭商會總理張慶鏞一年任滿既據該商會仍舉該員續任核與定章相符應即照准現己由會呈報各憲飭縣保護矣（禾） 
[　　浙省候選州同趙鼐等擬籌集資本若干設立利涉公司在江干至諸暨等埠行駛小輪聞己具禀商礦總局核辦一面禀由撫台批飭洋務局會同商礦局核辦詳覆未知能批准否（如）雜記 
[批飭查復舉人辱駡官長蘇州]  
　　溧水縣訓導朱邦傑禀控舉人竇恩榮辱駡官長曾記前報兹奉蘇臬陸申甫廉訪批示云該舉人竇恩榮身登賢書更充學堂教員應知理法據稱辱駡官長咆哮講堂如果屬實殊屬藐玩自應飭查究辦候札飭溧水縣查明實情詳復核辦（眞） 
[批准庫欵改給現銀九江]  
　　江西造幣廠自停鑄銅元後官銀號存積無多日前藩司沈方伯具詳贛撫畧謂嗣後凡屬動放庫欵如需搭放銅元者一律改給十成現銀以免周折業己奉瑞中丞批准照辦并轉飭九江常備軍砲台營一律遵照矣（隐） 
[城門員弁不職撤差蘇州]  
　　蘇臬陸申甫廉訪日前親至葑門查察乃該門文武員弁並無一人在差廉訪回署後立即札飭將旱關委員撤差派委候補縣丞沈愷儒前往接辦並將葑門稽查委員陞額禄直剌記過一次以示懲儆並咨請城守中軍曾叅戎將該門武弁沈維銓撤差另行選派妥弁聽候派委接充（禾） 
[革書逃遁杭州]  
　　餘杭閙漕係由革書包納漕米而起初二日合邑里董聨名列欵十餘條禀控革庫書何紹基包攬魚肉等詞當由縣主李孝先大令派同家丁暗中密拿該革書聞知逃往他方至今四處緝獲查無著落云（望） 
[緝獲著名匪首安慶]  
　　蕪湖著名帮匪徐五麻子近由蕪采營督率弁兵將該匪首拿獲當即送縣訊辦（周） 
[派員設局抽收茶捐武昌]  
　　鄂省各屬産茶之區向於二月派員前往設局抽捐現趙次帥特委知府王漢文爲羊樓峒局總辦知縣王世芸爲通山局專辦按司獄徐嵘爲崇陽局專辦業己分别札知矣（音） 
 
 
] ] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説壽頭大會]  
　　（無術） 
看官昨日的滑頭碼子。己經開過會了。上海地方。又有什麽壽頭碼子。這壽頭兩字。是忠厚無用的代名詞。俗語説的。畫個地圈登個潭。又説的。磗錢不買瓦。正是這般。人的寫照。與幾個滑頭。恰恰是個反。對這般人。那裹曉得開會事。但近來風氣不同。東邊開會。西邊也開會。今日開會。明日也開會。幾個壽頭。遂亦學學時髦。於某月某日某時。假座固安里。頑石學堂開一個特别大會。是日到的人。大半是頭戴紅風兜。鼻架玳𤦛鏡。手翹馬蹄袖。脚踏厚棉鞋。寛袍博袖。緩步而來。聽他一番議論。都是不倫不類。在下且把會塲的情狀。説給諸位聽聽。 
鈴。 |鈴。 |鈴。 |開會。 |開會。 | 
愚公。首先上檯。説道。科舉己停。我們大家没出頭了我最恨是學堂。讀了洋書。股了洋教。還好算中國人麽。現在總要設法挽。回所以今大請諸君來。商議商議。 
　　笨伯。接嘴道。這這這這話不差。北京有位黃。相國還藏。着一部大題文府。我想夤緣他。到京城裹叩閽去。 
蘧篨君昂着頭説。很好很好。這件事。有功聖教。我贊成的。 
戚施君彎着背説。使不得使不得。此刻學堂的勢力。何等利害。 
僬僥君瞅。了眼。説道。既然曉得學。堂的勢力。何不籌點欵。寫點捐。自己開一個。也好落幾注錢用用呢。 
侏儒君點了首。説道。是極是極。留學生畢業考試。都己做了官。我雖攀援不上。這句話也贊成的。 
　　一聾公。一矇叟。静聽在旁。朦叟告訴聾公。聾公大聲説道。怪不得現在要開盲啞學堂了。 
　　啞子連連摇手。作禁止勢。大家不會其意。 
小丈夫忽躍然起説。道是。了天津的法政學。堂禁止。開會諸君還不知道麽。 
愚公笨伯嚇得面如土色。一齊説道。眞的麽。快些散會罷快些散會罷。 
鈴。 |鈴。 |鈴。 |散會。 |散會。 | 
呀這個會。在下想想。實在好笑。何以名之。名之曰壽頭大會。 
國外新聞 
[美國承認日使]  
　　初七日紐約電云日本政府行文美政府詢問調派駐羅公使高平爲駐美公合使之意見美政府己答覆認可矣 
[坎使演説入境問題]  
　　初七日紐約電云坎拿大專使萊梅毆在温内貝地方演説略謂坎拿大對於亞洲人入境一事以謹愼從事云 
[斐洲士人之暴行]  
　　初七日倫敦電云斐洲阿貝西尼國人二千餘侵入意屬之蘇麥萊施行搶劫拘捕商人無所不爲該處意國兵與之相禦兩方均負重傷現駐阿貝白城意國代表己奉諭向阿貝西尼王詰責并要求重懲亂徒賠償損失據聞此次暴舉爲其國邊疆酋長所爲阿王並不知之云 
[土國運兵赴邊]  
　　初七日倫敦電云據君士但丁來電稱土爾基己加派援兵入營馳赴與波斯交界之地另以八營留爲務備兵目下士爾基邊界駐兵己有三十四營 
[日本餌韓之術]  
　　初七日東京電云南麗皇太子赴日時日人甚爲歡迎高麗皇聞之感動頗有游日之意 
[韓國添開商埠]  
　　初七日東京電云高麗北政府决議將部之盛興港（譯音）開放通商定西歷四月一號實行開埠式 
[英王埀卹老兵]  
　　初七日倫敦電云英王愛得華創募克利米及印度之戰役老兵捐欵并先慨助一千一百磅以爲之倡此舉蓋爲賑濟各老兵免使人工廠操作聞現己集有六千金磅矣 
[　　初七日倫敦電云倫敦太晤士報現又經貴族多人集得巨欵作爲資本共二十萬磅館中事務則由貝森君管理以上譯字林報 
[普魯士國會情形]  
　　初七日栢林電云德國首相蒲魯親王在普魯士國會中宣讀其意見書略謂德議院之選舉例凡年届二十五歲者均有直接或秘密選舉之權今欲引此例以行於普魯士必不能從政府固己預備改變今日之律惟不欲予以秘密選舉權政府必仍守其固有之地位云其時社會黨多人聚於國會中一聞蒲相之言即行肆擾隨有警察人内干涉而散其後蒲魯首相得悉途中所遇事隨於國會中聲言此等揚威之舉政府絶不爲動惟明年（一九零九年）選舉時政府仍擬照向時所爲云 
[越南不靖之結果]  
　初七日栢林電云巴黎麥丁報載稱越南東京地方士人被法官拘禁者其甚夥皆以爲有激亂之罪云 
[美國務省之辯正]  
　　初八日倫敦電云得華盛頓電稱東京報章所謂駐日美使亞孛連向日本要求一實行限制移民之筆證云云國務省己聲明并無其事以上譯文匯報 
 
 
] 

Page 19

 
 
本埠新聞 
[滬道電禀馬家浜開河閙事原因]  
　　滬道梁觀察於初五日電禀江督蘇撫云馬家浜開河滋事案經職道於上月漾敬有等電先後陳明一面派萬直牧鍾元馳赴南邑會同王令復查得該河跨上南界年久淤塞上年由上邑紳董禀上海汪前縣移南恊濬通詳批准上南兩縣會勘議由得沾水利各圖均田派役民情允洽惟南邑二十七保梱業張秋楊趙連城田多阻撓藉口永濟義渡碼頭免役舊案纏訟河工局董錢瑞璸以義渡廢弛案己撤銷張秋楊曾私將該碼頭凉亭糧串擅給怡和洋人圍笆佔用釀成交涉經袁升道與英領力争保全由上海汪前縣提究據實揭明因案挾恨唆串業户齊友環等控府行縣詳復並將撤銷免役舊案上南兩縣會銜出示曉諭上邑工叚築壩興挑南邑因張秋楊等串黨梗阻未辦龔仁甫郎小張仁甫本係另案訪提之地棍而張秋楊龔仁甫等於上月二十一日在二十七圖内吃齊心酒預備阻止河工是日傍晚適有縣差到鄉恊保往提若輩遂君起毆差燒船次日蜂至張江栅打毁錢董家上境河工總局及姜董等房屋並所築土壩亦均被拆旋由兩縣會營彈壓解散是此案起釁緣由實由張春揚等阻撓河工挾錢董揭明免役舊案撤銷之恨從中煽惑所致並非因拿人激成職道復加訪查無異現督飭兩縣嚴拿滋事首要究辦並由紳董會議先借南邑待發生息之積穀息錢僱工開挑隨後攤征歸欵一面公舉紳董六人分投勸諭當可妥洽仍俟善後事宜議妥再行馳禀刻下地方安静堪紓垂厪（齊） 
[江督批滬道詳]  
　　（爲洋商在寳邑境内開設行棧事）據詳己悉寳山縣境並非通商口岸前因隣近上海其交界毗連之處經劉前大臣准予洋商租地給契係屬格外通融然祗能造屋居住向無准令開設行棧明文今各國商人竟私行開設廠棧多處實屬違約自應由道查明借用民地各猪毛作飭縣諭傅業主勒令妥勸退租不准再行借用其在租地内設立各館廠行棧即切實照會該管各領事分飭遷回上海口岸以符約章至資基硝皮公司事同一律未便以准給地契爲藉口除將清摺咨送外務部查照核辦外仰即遵照辦理并將該地擇要設巡各事宜會商汪道妥速籌辦隨時據實報查繳（琴） 
[商務總會移滬道文（轉送洋貨業具禀章程）]  
　　案據洋貨商業公會商董朱紳偑珍等呈稱上海商市甲於他埠而洋貨尤爲大宗敝公會於去年組織成立後遇有同業帳項糾葛即由公會函請貴會評議理處或由貴會送官訊辦惟今年領事公會於商會函請傅提之件頗持異議經貴會公衆决議以後各商呈請傅提之件概由商人具禀商會加函等因是以敝公會擬即照此辦理凡屬同業錢債詞訟即令本人具禀交敝公會逕送各署以免紛歧而省周折爲此檢同繕具禀詞試辦章程呈乞分移道縣憲暨英法公堂一體備案等情據此查洋貨商業公司會係由五金煤油顔料玻璃木器磁器食物麵粉貨等各行捐資公立商號既衆事務尤繁該董等擬請同業詞訟概由本人具禀師公會逕行轉遞自係爲袪除隔閡而資便利起見據禀前清相應檢同原禀曁全録章程移送查照批示並希札行縣廨一體備案棲 
[滬道致公廨函爲召變域多厘汽船事]  
英商派嘉爲廣德泰葉兩田延作域多厘汽船總管被欠薪银及代買船物價洋前由尊處來牘囑將該汽船扣留查傳訊追當經函致税務司查復已有各債主鉅亨元豐鼎裕森康寳和宏元正元瑞元久源信大敦元兆豐源利正大存德寳又律師哈華托所代華俄道勝银行等十七家請予扣船在先以俟訊理等因已由敝處行知在案現據税務司德律風傳話該汽船已派英人在船囑從速至公堂巴爾敦不復就要拍賣等語查該汽船各債主户扣留在先英商派嘉雖係總管請扣在後應否召變匀攤抑或如何從長計議即祈執事會商巴領事妥籌辦理以示公允仍即見復爲荷企 
[水巡捕房捕拿案犯之交涉]  
　　水巡捕房捕拿案犯一事經領袖照會滬道後梁觀察以租界派有會審委員原爲會訊中外詞訟而設凡牽涉洋商案内之華人該員本有提訊管押之權載明上海洋涇浜設官會審章程若水巡捕拿送案犯既在租界之外本應送縣委訊理兹因事涉西人是以解交公廨會訊租界内之華犯照章可由公廨管押豈有關役在租界外拿獲關涉西人之犯必須交工部局捕房看管之理特于昨日復文領袖轉致各領仍照原議解廨會訊判斷後即行移縣治罪無須捕房看管以免周折云（企） 
[公共公廨寳讞員上滬道禀]  
　　（淫伶李春來未便輕縱） 
敬禀者竊伶人李春來一案前奉憲札親提當以美領推諉捕房阻難未能解送情形禀陳憲鑒在案嗣奉面諭飭向美領事磋商辦法遵經節次與美副領事切實磋商美副領事仍一味推諉迄無端緒今日知縣專誠往謁美總領事面商此事美總領事謂須先辦靈芝草案判押兩三個月將李釋出由捕押令清理瑞意兩國借欵後再行牌提訊辦黃氏之案等語知縣謂按照華例兩罪並發從重論靈芝草案在輕罪母庸置議之列理應專辦黃氏之案照平民姦職官妻例改判發押西牢數年方足以快人心而成信讞至瑞意兩國商人果有欠欵不妨於訊結之後另案控追知縣反覆陳説詎美總館事仍堅執己意未以爲然謂須函商憲台辦理知縣伏查李春來淫惡昭彰萬人共嫉運動之説洋洋盈耳若僅判押兩三個月釋出之後能否重行到案事未可知照此辦理輿諭必致大譁合將面商美領情形據實禀復仰祈憲台堅持到底與美領事切實磋商知縣静候示遵辦理（十二月初五日） 
按近日有人來函云黄京卿夫人典質鉅金爲李春來運動某某等設法開脱記者以事涉猥褻未及揭載兹寳讞員禀中亦有運動之説其然豈其乎 
[海運總辦赴錫]  
　　江蘇海運滬局總辦孫展雲太守前日由省來申旋往無錫聞須俟部署運漕妥貼再行來滬開辦云（夏） 
[出洋經商須有妥保]  
　　滬道批鄧文裕等禀云來禀閲悉查出洋請照經商照案須有妥保除阮述昭己遵辦外着鄧文裕鄧文海另取正 
 
 

Page 20

 
 
　　經商號切結呈候核辦可也（車） 
[南區公舍竣工]  
　　南市小普陀院基由總工程局議改南區公舍刻己竣工聞區長定於十五日即須由商船會館遷入云（夏） 
[盜犯正法]  
　　本縣李大令前晚轉奉江督電諭飭將盜犯張長甫何學羅二名就地正法大令爰於昨晨飭將張何二犯提出綑綁一面片請城汎周千戎督兵彈壓押赴九畝地斬訖隨後大令即發牌示云照得盜犯張長甫何學羅執持洋鎗聽糾夥刧北新涇事主李子卿所開萬隆雜貨店該犯等在外把風得贓實屬罪大惡極法無可貸訊供得實遵照定章禀請就地正法免其梟首示衆合行牌示以昭烱戒（疏） 
 [P輪姦女工 
　　义袋角某廠女工蔡梅林被工人王玉桂陳桂吉顧蘭桂等誘至英界靖遠街某客棧内姦宿經人報知捕房解請公廨訊究蔡梅林投訴前情並稱被王陳等輪姦數夜求究訊之王陳等供不承認中西官判押候查明於下禮拜六復訊（衣） 
[知縣僞造鈔票案從寛發落]  
　　候補知縣汪海帆即汪炳僞造鈔票一案昨奉道批着即勒令回籍當由捕房將汪解請公廨訊斷寳讞員判交捕帶回拍照勒令自行回籍（衣） 
[查無縱火實據]  
　　和大洋行日前失愼捕房以其保有火險銀十五萬數千兩將董配立陳鶴年陳竹廷唐阿全何永昌等拘入昨解公廨請究西控馬克濤供該洋行起火情形甚爲可疑應請嚴究訊之董配立等同供並無縱火情事求察讞員寳明府以查無縱火實據遂商之德師副領事判一併交保出外候再查明實情訊奪（業） 
[飭查小工鬥毆情形]  
　　浦東美最時洋棧小工糾衆鬥毆己紀昨報昨上海縣李大令特傅該圖地保到縣諭令將起釁情形詳細查復以便禀道並即會同二路一區巡官及營兵等隨時保護勿任擾及洋棧云 
[包工糾葛]  
　　新閘浜北築路砌溝工程先由木作頭司徒順記承包後轉包於張元吉王和芝旋又包於邢聖和董阿二等現己工竣尚少銀五千兩左右屢索不給邢董等聞己徒己將該銀如數收歸昨在美租界西華德路向張王二人理論扭至捕房捕頭以事在界外飭投該處巡局控告（西） 
[石塘冲毁]  
　　上寳交界之忱家行等處石塘昨被潮水冲毁該縣胡大令即帶領工房丈手前往查勘俟與塘工局會議撥欵修理（草） 
 
[扭控拐匪]  
　　西門外唐家渡鄉人陳阿和扭王子香到縣控被將男孩拐去禀請追究當奉李大令飭差收押候訊（軌） 
[燈夫索詐]  
　　城内路燈夫頭王坤榮向新補路燈夫張子平索詐錢二千文被清道局委員李明府查悉將王送至一路一區警局訊判拘押半月並追繳錢文給張具領（杞） 
[官事]  
　　山海關道朱恩紱南洋官報局總辦趙貽書昨日同至道署拜會貨捐局總辦金籛孫陸軍步隊三十六標二營恊參領何正修分省補用同知榮林北洋大學堂學生歐華清何恩明孫保珪十一隊隊官袁廷華十二隊隊官劉智權十四隊隊官魏廷樑浦東塘橋巡防局員何紹先等昨至道署禀見（尾） 
訟案 
[總工程局紀事]  
　　南區偵探查獲薛家浜元大洋貨店收買來歷不明之煤油十七聽報區起獲贓物解局限店主交出經賣人究辦○聚豐木行小工張照金被某馬車撞倒碾傷由巡士送局飭送醫院療治○錦祥泰米行主錢成鑑虧負各莊欵一萬三四千金倒閉逃避昨由鴻餘和豐祥宏德愼和等各莊將其妻子扭局報追奉飭押候訊奪○西區送積竊王子明等在沈慶堂家撬門行竊被沈追獲賊竟用刀剌傷左手經孫明府訊判戒責押辦並飭探緝拿同黨併究○沈恆泰花行夥王杏生在小東門尋見竊取衣服之蔡榮昌旋被锯匠徐晉發放逃將徐扭案後即尋到發及張小毛陳小松經陳參軍訊判蔡戒責一百五十下押追贓物陳徐開釋張交保（夏） 
巡警局紀事 
　　總局昨日某騎巡弁在閘北永順里查獲賭犯王阿三周阿大二名解局押辦○黃琴香偕見証人黃士梅扭控張濤藉端勒誰判押候訊○木作頭周渭紀在新大橋造屋未領執照昨王巡官照發作之印鶴林掏入押候訊究○閘北某成衣積欠拈孖洋行租金由經租人王福卿扭局押候追繳 
　　城内第一路第一區張阿福竊洋雞一只行至張家衖被巡士拘入判具結釋放　　第一路第四區周煥卿雇匠趙福順在西馬路橋翻造房屋並不遵章讓進由路政委員查知將周傅局判罰洋十五元仍遵章收進（衣） 
[公共公廨早堂案]  
　　亨利洋行李文李秀山等被普濟藥房禀控收贓一案昨將拍賣牙刷之人徐大濂解訊寳讞員商之德師副領事徐押三禮拜李賠罰洋十八元了案○陸晉明與陳萬生串竊公和祥棧羽綢廿箱控奉訊判押候提到收贓人於下禮拜六再訊○流氓周南年王阿四强搶謝公興挖耳判各押九個月○姚紫祥揚甘堂等串騙陳英和等洋一千零廿元昨解請訊讞員以串騙之德法洋人尚未訊供判姚楊押候領事將該洋人供詞訊明于下禮拜六訊斷○陳有文陳富保陳碗桂陳姚氏等串同搬取同族陳徐氏家衣物報捕解究判分别押候下禮拜六再訊姚氏交保○李徐氏前在嚴公館帮工嗣與李子琴妍識前往天津兹被伊夫李峰尋回控奉解究讞員以供詞各執判分别押候函詢嚴公即再訊○董張氏捲逃被其夫董敬齋控奉中西官將供出買該之蔡舜臣及顧少全吴菊亭等拿獲覆解訊判押在案昨解請斷判蔡押半年顧吴交保候示張氏還押追繳方單再訊○沈王氏王祝氏蔡袁氏等串拐邵邱氏家小孩昨解復訊判孩交邵具領沈王氏等押追洋五十元再核餘均開釋○春桂戲園工人祝元生將剃頭匠王兆之之女金林年十四歲姚張氏之女六子年十四歲誘出勾逃報捕解究判押西牢兩年期滿逐出租界○張榮來包葉福被店主孫金記疑竊鈔票洋五百餘元報捕解究判押候查○張堯根竊妓女林黛玉銀洋判押候資○楊子先竊洋人銅牌判押二月期清逐出租界（衣） 
[法租界公堂案]  
　　裕興福虧倒鄭秋如奚培之等貨欵一案交保一月仍未理清鄭等同請嚴追當傅股東暢載李新軒巡理林保卿復訊陳李同供查閲帳目爲林舞弊求究林供自知不合求恩寛緩籌還襲司馬判展限七天先交銀一千兩餘俟來年再繳○鴻源里某雉妓向陳裕發租用木噐值洋八十餘元逃避不見陳控房東徐阿土霸持行兇傅徐訊究徐　該妓欠租洋三十六元故將遺下木噐作抵中西官以徐不應匿報捕房判　洋十元充公一面將木噐拍賣抵作租金餘均呈案候傅陳具領○賀袁氏因夫榮生行竊吴何氏衣服值洋二百餘元判押交人在案昨日提訊判從寛開釋訪尋榮生交案○棉花店主張阿保私收賊贓判押兩禮拜（舟） 
[美租界捕房事]  
　　前晚有一酒醉西人在篷路闖入陳通泰家滋閙行凶嗚捕拘入押候核辦○王阿嘉陳阿四二人昨在舟山路因索欠口角互毆由捕拘入押辦○劉阿榮報稱與周錢氏同住今因搬往他處被氏將衣服扣留誘飭查究○王青報稱住百老匯路女孩順英年十六歲前往出外不歸恐被拐逃請緝捕頭允之○張子山扭控王陳氏積欠房租飭卦公廨訊控（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
