# 1904 - 276 - 4911305

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賣官蠶爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特理行付印以廣流傳管價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
增補繪圖大字聊齋志異○加批繪圖西遊記出板圖書集成局代啓 
淄川蒲柳泉先生所著聊齋志異久已風行寰海幾於家置一編蓋以簡潔之筆運恢奇之思洵足遣睡魔而啓靈機也惜巿間所刊各本於王漁洋之總評但雲湖之眉批素無全錄聞者憾焉今三省堂主囑本局用大號扁字重鑄鉛板凡王氏評語但氏眉批呂氏註釋無不燦然備列並精細繪圖一百廿幅且依浙湖陸氏抄本原稿增補六則尤曠眼界纸白板淸每部一函八厚本碼洋一元二角暫售七折以廣招徠○加　繪圖西遊記新鑄大字鉛板紙白精良每部八本碼洋七角暫售七折由上海四馬路中巿望平街口文實書局發兌 
續錄與四川同鄉諸君子論官連修川漢鐵路並續修川藏川滇川陜各路書 
夫不修鐵路則吾蜀之鑛不能運且不能開不開鑛則財不生不修川藏之路則藏中之五金煤鐵必爲他人所有而財更不能生不修鐵路則吾蜀之游民終年伏處鄉里横恣爲惡不能遠游長江另謀生業致有人滿爲患之害不修川漢川陜川滇諸路則民雖欲襁被謀食而程遙用巨倀倀何之其苦實無限量且不修鐵路則蜀地僻在一隅山河險阻從古至今四千餘載人能攻我而我不能攻人固圉且難何由衛國其閒之利害得失當可不煩言而决矣又况今日列國眈眈不可終日歐美各國皆以修鐵路爲立邦之本商戰之兵擴勢力之先驅亡人國之鋒刃美以費里地而興俄以西伯利亞而霸卽日本區區島國而鐵路已十倍於吾華烏可不慚烏可不奮更有不能不痛憤憂迫爲諸君泣泣而道者欲騐未來惟思旣往前事之失後事之師吾國首議修鐵路者爲前大學士李鴻章巡撫劉銘傳而當時力阻者爲前尚書彭玉麟鴻臚寺卿劉錫鴻此四人者皆一時名流號通洋務其意見究齟齬如是哉則以彭劉泥古迂執究不及李劉身親目擊不避謗罵耳使李文忠諸人堅卓不拔誓以死爭則今日遼瀋縱横何至他人鼾睡吾國事事落後所以日危他人著著爭先所以日强逆而溯之光緒十年以前卽應築東三省鐵路以禦强俄二十年以前卽應修閩漢粤漢川漢滇黔齊晉湘桂諸路以禦英法德日坐失機宜縱敵爲害三十年於兹矣嗚呼東西各國執政之人遇有當興當革大舉毅然獨行不計生死何論毁譽用是進步極速如日方升凡我蜀人當力效法以謀振興此四路者統計需欵一百二十兆視之若鉅而大利所在人將攫之吾蜀人不力籌則田廬邱墟且將不保何有於區區之財諸君其三思之需時至一十七年視若殊緩而時事日迫瞬息千變環球强族未必能於二十年中安守無事吾蜀成此諸路已及二十年推之陜隴桂黔晉齊閩浙三江兩湖山川悠遠工叚且十倍於吾蜀俟河之清人壽幾何憂從中來悲從中來何能已也善乎日本伊藤博文之言曰中國一年抵外國十年二十年之内中國存亡之機定矣誠如是言則凡吾國之大工程速率宜加倍蓰人十年者我一年成之安見不反弱爲强耶抑更有爲吾蜀歡忭者吾儕小民得一賢州縣官且不易何况得一賢大吏錫制軍奉命督蜀駪征在道足尚未履蜀境目尚未覽蜀民能汲汲焉上逹九重請開鐵路論語曰賢者識其大者傅曰仁人之言其利溥哉其錫公之謂乎蜀中有賢大吏卽吾民之大福官總其成民任其勞官創於先民繼於後將見四大幹路成後必更有無窮枝路聯翩遞起註川北曰龍成枝路保成枝路潼保枝路川東曰夔綏枝路順潼枝路重西枝路川南曰重叙枝路叙寗枝路川西曰成雅枝路成嘉枝路川西北曰四川靑海枝路若網在網如臂使指庶蜀之民山貧而富由富而智由智而强由强而大蜀之財由十兆以漸及於千兆萬兆十萬兆百萬兆千萬兆萬萬兆無量數京垓諸君勉之吾蜀幸甚吾國幸甚旅湘香山縣附生黄守琮百拜上言時 
右拙稿成於癸卯十月今年春由湘東渡本擬到日本後面懇同鄉游學諸君大加潤色附刊報中不意舟泊靖港遭風而覆足傷甚重復返沅寓祇得郵呈成都督辦鐵路諸大憲遍發全蜀各州縣士紳公鑒自愧學膚識淺聊備採擇大雅宏逹其糾正之甲辰夏守琮再言 
[諭旨恭錄]  
　　八月十七日奉旨廕生仙佑著以侍衛用定埏著以武職用毓平著以七品筆帖式式用分發奉天道李席珍江蘇道劉國柱沈琬慶黄篤恭山東道方燕年劉崇惠山西道陳璋湖北道馨齡貴州道許瀛安徽知府李誠湖南知府徐棨江蘇知府紹舒江西知府吳曾翰奉天同知劉晉藻福建同知温冠春貴州同知吳錫珍直隷同知嚴廷璋雲南同知洪念江安徽直隷州知州劉繩武湖南直隷州知州方荃四川通判張秉鈞貴州通判李綬兩淮鹽運司運判袁世傳直隷知縣恒晉江蘇知縣黄國華安徽知縣陸銳星山東知縣秦鼎河南知縣許崇善胡藩四川知縣文秀江蘇知縣張永錫魏瑄杜光橋李世蓮屈振翰山東知縣周仁壽馮光勣河南知縣陳昆荃陳翰芬陜西知縣許國琮李宗裕江西知縣王榕桂湖北知縣葉爾度湖南知縣呂學楷熊從龍趙守本四川知縣李方懿朱家霖黄振坤白圻李道河兩淮鹽大使許崇儒山西鹽大使麗偟世福建鹽大使徐丙森俱照例發往刑部主事著桂芾補授内閣中書著輯厚補授擬補内閣中書德祿蕭立圭俱准其補授保舉陜西補用知縣袁鴻逵著照例用解餉官四川試用知縣吳鴻壽著候補缺後以應升之缺升用欽此 
[電傅宫門抄]  
　　昨晚七下鐘越二十五分時京師友人專電告知本館云八月二十六日皇上召見軍機臣是日並無明降上諭 
 
 

Page 2

 
 
[日淹旅順]  
　　華歴八月二十五日英京倫敦來電云駐日本長崎之英國電報局訪事人電稱日軍淹灌旅順之策已於本月十五日布置妥貼立卽興工惟其收效如何尚乏消息也 
[俄防海灣]  
　　日本東京來電云俄人深恐我日進攻海參威之海軍由撲息脫海灣登岸遂嚴加防備昕夕不敢或疏按撲息脫灣距海參威約二十日里註約合我華一百二十里并戰之始俄人略置砲步馬軍各若干逆料日軍無能罙入其間因之不甚注意於此近始築城建壘似擬調駐大軍云 
[日軍觸雷]  
　　華歴八月二十四日烟臺來電云旅順俄文報名璃肥克雷者新增一律將緊要新聞另行登錄卽作爲官報本月十五日所出報紙此間頃纔遞到内云自本月十一日至十四日日軍猛攻我軍將蓄水池及苦洛拔托金砲臺悉行占據其時我俄之槍隊步隊發彈堅拒勢力甚雄敵軍因之退回觸於我軍所理地雷立卽爆發傷失不勝紀數 
[俄路述聞]  
　　日本大坂某日報登歐洲來電云去冬俄國陸軍繞行貝加爾湖艱苦萬狀因之懲前毖後急急興築紆迥鐵路俾今冬得以行駛火車日役工人約二千名畚鍤如雲昕宵不輟至西歴九月二十三號雖有火車來往然工程尚未完全或曰俄國第十八隊陸軍目下正在俶裝東下西伯利亞鐵路每一日夜火車往返十有二次多至十有七次亦足見其軍事之汲汲不遑矣一 
[日籌兵費]  
　　日本東京來電云日廷豫計明歲用軍之費必需日銀七萬萬圓除增槯貨稅及就國申稱貸公債外尚須借自外邦目下東京日本銀行副總裁高橋君留滯倫敦蓋專爲此事也 
[俄艦東來]  
　　華歴八月二十四日德京柏林來電云俄國第二隊憲兵及全營洋槍隊已奉俄廷之命開往遠東矣註俄國共有槍隊十營其憲兵爲第一至第五隊并高加索兵二營芬蘭兵二 
[日又貸銀]  
　　日本東京來電云東歴九月二十七日東京日本銀行總裁松尾氏邀集闔巿各銀行主互議第三次息借軍費事宜大旨謂此次章程較前稍改擬周歲五分計利以日銀九十二圓作一百圓各銀行主恐與巿中價值不符請再變通其制究竟若何定奪刻尚未悉其詳也 
[擊退日軍]  
　　昨日駐滬俄國辦理軍務大臣德希諾君函示華歴八月二十六日十二點十分鐘時盛京所發官電内開八月二十三日沿渾河至盛京之日兵均被我軍擊退二十四日無甚舉動 
[中日商務]  
　　西字報云日本神户商會中人悉心查攷知日俄開戰以來神户出口貨之往中國北方者註大連灣旅順牛莊天津烟臺自西歴正月至四月底此四閱月中共值日銀一百十一萬七千三百七十三元較諸去歲不及其半蓋去歲共值日銀去三百三十三萬五千八百四十五元也惟中國南省商務則所增實多約計此四閱月中其值日銀八百二十三萬二千二百六十一元歲則祗值日銀六百三十三萬五千二百三十六元未始非桑榆之補耳 
[燬船諉過]  
　　昨午駐滬日本總領事小田切君見示前日由東京所發官電内開華歴本月二十一日約有俄國馬軍五十餘騎焚燬渾河中中國民船旋被我軍夾岸轟擊俄兵始退回至俄人所稱焚燬載運日本砲火之帆船一十七艘全屬子虚烏有惟其自欲傷害民船以防我軍之用故臆造斯語以爲諉過之地也 
[韓攺軍律]  
　　頃得朝鮮來信云攺革軍律一則業經韓皇批准擬簡紀益溶註譯音爲宫廷參議官兼任軍機大臣此外復設一武科總監督軍中俱改用日本明治三十年所定之美基槍註譯音 
[直督袁宫保奏裁官缺摺]  
　　太子少保北洋大臣直隷總督臣袁世凱跪奏爲議裁地方河工鹽務各官缺繕單恭摺仰祈聖鑒事竊臣伏讀光緖三十年正月初八日上諭朕欽奉慈禧端佑康頤昭豫莊誠壽恭欽獻崇熙皇太后懿旨方今時局阽危白端待理内務府司員太多應如何裁汰歸併著政務處會同内務府大臣妥議具奏其餘内外各衙門亦卽仿照核辦次第推行等因欽此又伏讀光緖三十年五月二十七日上諭朕欽奉慈禧端佑康頤昭豫莊誠壽恭欽獻崇熙皇太后懿旨現在物力艱難自應力除冗濫用資整頓前已迭降諭旨飭裁冗員浮費而内外因循瞻顧未能實力奉行兹特嚴申告戒樹之風聲所有粤海關淮安關兩監督著卽行裁撤其粤海關一切事務著歸兩廣總督管理江寗蘇州兩織造同在一省著卽將江寗織造裁撤凡京外各項差缺有應行裁汰歸併者著各部院堂官及各省將軍督撫破除情面認眞釐剔奏明裁併等因欽此仰見宫廷力戒浮縻躬行節儉立法自近因時制宜垂訓諄詳莫銘欽悚伏查臣於光緒二十八年因南漕運京攺用火車已將漕運通判等文武十三缺奏明裁汰在案此次裁併官缺詔旨嚴切尤當認眞遵辦當經督飭司道通盤籌畫盡汰閒冗期裁一缺卽爲國家少一糜費爲民間免一供億且當時局艱難帑藏匱乏苟非確有專責豈容尸位其間現經悉心體察所屬地方自巡道以下並河工鹽務佐貳雜職各員不論原設額設繁簡候補候選但考其現在職守無甚重要或與該府州縣同城及閒散無關治理防守或雖不同城而相雜非遠州縣可以兼顧及各缺中無事可辦無政可稽者卽在議裁之列統計議裁巡道一缺理事同知二缺地方同知三缺河工同知二缺理事通判一缺地方通判三缺布理問一缺直隷州州同二缺直隷州州判五缺地方州判一缺河工州判五缺地方縣丞四缺河工縣丞十缺地方王簿二缺河工主簿十缺地方巡檢二缺河工巡檢三缺府倉大使一缺縣倉大使一缺閘官二缺鹽大使一缺鹽知事一缺以上共六十三缺請卽一併裁撤内霸昌道一缺管轄西南北三廳並無審轉案件應歸併通永道管轄臣與府尹臣往返函商意兄相同該道穆特賀本係簡放之員今將該缺裁去應請二旨另行簡放俾免向隅又請裁之保定府理事同知永平府理事同知通州理事能判均係簡用之缺查直隷理事同知尚有一缺未裁理事通判尚有二缺未裁應俟遇有缺出或他省缺出由部先儘裁缺之員請旨簡用又請裁之山海關通判經管駐防兵米應就近歸併臨榆縣管理又請裁之蘆臺海防撫民通判應辦事宜應歸併蘆臺巡檢管理其餘裁缺各員應辦事宜均歸當境地方管理内惟河工各員有廳官未裁汛宫已裁該汛應辦河工有距州縣遠而距廳官近者應歸併廳官管理裁缺鹽員應辦事宜歸併附近鹽員管理至裁缺各員歸於裁缺卽用班内遇有缺出先儘此項人員請補其有缺已裁盡者准以對品之缺借補惟地方通判直隸州州同直隷州州判三項州縣徵收不在此列永定河現正籌辦大工如有可裁之缺俟合龍後另行奏報此外未盡事宜由臣督飭司道隨時籌議核辦除酌裁教職各官另摺奏明外所有請裁地方河工鹽務各官缺謹繕清單恭呈御覽除分咨政務處吏部查照外理合會同兼 
 
 

Page 3

 
 
管順天府府尹臣徐會灃奉天府府尹臣沈瑜慶恭摺具陳伏乞皇太后皇上聖鑒飭下政務處吏部議覆謹奏奉硃批政　吏部議奏單併發欽此　　　會同　 
[黄堂鞫盜]  
　　姑蘇采訪友人云本年五月某日江蘇撫標飛划右營管帶黄子馨副戎督率師船赴上海會同英租界探捕廟役　同　　里某娼家拿獲盜犯葉子紅卽葉文卿李一中卽李老么劉桂雲卽劉耀庭陳瑞廷卽張喜成葉子幅卽謝靑和張玉慶卽胡老九等人收押捕房旋經蘇松太兵備道袁海觀觀察札委上海縣知縣汪瑤庭大令迭赴公堂會同訊鞫詳奉撫憲端午橋中丞飭堤砑究本月二十二日連所獲金銀珠寳衣服各贓護解至省中丞飭交蘇州府訊辦連日府尊許子元太守偕讞避委員某某諸君升堂推究葉李諸犯均直認著名巨盜高東山之羽黨曾行劫吳縣崑之吳江及洞庭東西山等處某某當鋪某某富户共犯盜案十餘起歴歴供認如數家珍太守遂飭分禁長元和三縣獄聽候核定罪名聞此案尚有盜魁王松林一名訊係槍斃西洋阿生之正兇先經中丞批飭就地正法此外孫老九洪友勝二盜曾在奉賢縣境犯案因解歸奉賢另行訊究 
[星傳重來]  
　　昨日天甫黎明本邑官塲得蘇垣電報知欽差查辦事件大臣鐵寶臣侍郎於今日午前可抵上海上海縣知縣汪瑤庭大令江南提標右營參將周子安參戎以下各官急詣新閘大王廟碼頭恭迓至鐘鳴十有一下憲舟鼓浪而至下碇江邊各官卽登舟禀謁侍郎均未傳見隨卽須馳赴吳淞 
[咨領砲位]  
　　江西廣饒九南兵備道兼九江關監督瑞莘儒觀察特遣武弁張太來投文江南機器製造局請撥解容藥彈一百二十磅之大砲兩尊配足藥彈卽日解回備用等因總辦魏蕃實觀察立飭砲廠委員將前項砲彈子藥一筆配齊交張弁領解囘潯並在回文内聲明所有請領之容藥彈三百磅之砲局中早經停鑄無從批解 
[示興巡警]  
　　江南機器製造局總辦魏蕃實觀察飭吏繕發告示張貼局前略謂照得本局爲製造軍火重地各廠林立地方遼闊凡有執事人等以及各廠工匠甚多亟應設立巡警處以資檢查所有警察應行禁阻各事宜及巡兵應行遵守各條規已經妥定章程刊發巡察處遵照辦理准於本月初十日起凡局内各廠處地方均派巡兵分班晝夜梭巡爲此示仲局中一應人等知悉爾等須知巡警處之設原爲保衛地方清潔街道起見凡所定禁約各條理應公共遵守勿稍違背設有悮犯各項章程或一時未及知悉者務聽巡兵禁阻如有意抗違該巡兵卽可拘送巡警處訊究至巡兵應行遵守各條規如稍有違犯定卽照章究辦均各凛遵毋違特示 
[剌史丁艱]  
　　本邑英美等國租界公堂襄讞委員王松丞剌史之太夫人某氏偶攖小極延至前日之晚在滬寓壽終剌史循例飭丁投蘇松太兵備道轅禀請丁憂守制 
[大令騐屍]  
　　西門外二十五保四圖九圖交界之處有民人徐興林者被浦東流氓某某等人用手槍擊傷股際由其母及妻舁至仁濟醫　求治醫生以傷重無法可施婉言却之及舁回甫抵家卽殞命西圖地保林少竹九圖地保姚金銓因投上海縣署禀報前晚縣主汪瑤庭大令傳訊屍母某氏供稱兒子與林於昨日被流氓擊死慘傷已極求免騐屍大令謂旣係慘死自應蒞騐以便伸冤隨於昨日午前呵殿臨場相騐將林姚兩地保略詰數言卽飭仵作反復審視旋喝報屍身委係槍子擊入股際因傷斃命大令離座親視無訛卽命收殮發封交屍母領回安葬一面飭差恊保赶緊緝兇務獲究辦 
[英界火警]  
　　昨日天未黎明英租界六馬路卽北海路某鑤花店不戒於火霎時烈燄穿屋而出瞭望臺上鳴鐘報警效火會各西人急驅水龍馳至開取自來水竭力施救始得火滅烟消事後查知西首延燒鞋店等二家東首延燒福建路轉角處恒和錫箔莊樓面四楹南首延燒祥源小客棧樓面一間同文仁申莊樓面一角共燬樓房三幢樓面六間對門某土店樓窗稍稍焦灼當火熾時某鞋店樓上有一老嫗年已七十有餘不及下樓葬身火窟亦云慘矣 
[上海官塲紀事]  
　　原任臺灣巡撫劉省三中氶之公子刑部郎中荃莊部郎朝望翰林院庶吉士錢印霞庶常淦商部保惠司主事王幹臣主政大貞嘉定縣知縣李季修大令紫璈江蘇卽補縣周振恭明府南同於昨日詣蘇松太兵備道轅分别拜會禀見○鈞和兵輪船管帶馬榕軒千戎廷蔭前奉蘇松太兵備道袁海觀觀察委赴蘇省交納飛划營餉銀兹已公畢回滬投道轅銷差○上海縣主汪瑤庭大令城廂内外保甲總巡朱森庭明府浦東保甲總巡謝岳松明府洋商租地會丈局委員俞夔坿明府同於昨日詣道轅謁見蘇松太兵備道袁海觀觀察面禀要公○前日安徽撫憲誠果泉中丞札委候補巡檢楊瀘生少尹寶勛管解第六批京棕六千斤赴京交納昨已抵滬卽投道轅禀見○同知銜江蘇試用知縣朱海航明府巨桓於昨日詣蘇松太兵備道轅禀謁○有劉姓者自稱淮揚工程商務局董事候選道詣江南機器製造局拜會總辦魏蕃實觀察飭丁擋駕○新科翰林章太史梫王太史愼賢先後詣江南機器製造局拜會總辦魏觀察飭家丁擋駕蓋謙不敢當也○昨日江南提督楊鏡巖軍門由松郡節轅來滬泊舟董家渡浦濵隨命駕至蘇松太兵備道轅投剌拜會迨午後卽解覽赴吳淞 
[上海縣署瑣案]  
　　本年五月某日南巿萬聚馬頭弄内失火後被災之顧誠信報關行主辛梅槎投縣控同居之嚴大生號主嚴子良縱火圖賠致被波累等情後因未奉縣主汪瑤庭大令傳訊復投蘇松太兵備道轅上控嚴得悉投商務局歴訴情形前晚大令傳案研詰辛供稱在治下開設報關行歴數十年嚴租賃餘屋開設字號曾保火險銀若干五月二十二日晚棧内起火情有可疑今已由保險行如數償銀尚求鑒察嚴供大生字號房屋與顧誠信各半樓上居眷屬樓下堆貨物是夜不知如何樓下忽然失火十六鋪地甲裘鎭所禀大略相同大令謂火起樓下與嚴無干一併揮之使出○二十七保南十二圖地保吳阿桃前已因事斥革昨有劉姓家丁楊福者投縣控吳搶劫金銀首飾及擄人勒贖等情大令准詞飭捕役徐文拘吳到案前晚升堂詰訊楊伸訴前情吳堅不承認大令喝責四百板押候查明再究○十六保收錢糧一百六十三干屢經大令比追至今分文未缴前晚復提嚴比丁供小的願將田單贖出價賣與人得有餘貲如數呈繳惟現在母親有病尚求稍緩須臾大令喝令重責五百板釘鐐還押限五日内速卽售田缴案如再延宕足行監追 
[浦東保甲總巡局瑣案]  
　　前日本邑浦東瀾泥渡茂生紙烟公司勢洋人拘　竊取紙烟之無賴楊志桃等二名交江海關巡江吏梅邏解送保甲總巡局總巡謝岳松明府研訊之下判各責二百板○某汛捕緝獲積竊張雲生周寳生等六名解入保甲總巡謝岳松明府請訊之下飭移送攺過局禁押三月以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁演影戲]  
　　揚州訪事人云揚城新勝街有空屋一所日前忽有甲乙等人開演外洋影戲門外高懸某國旗幟中有一二　雲情雨意殊於風化有關地方官因禀請大憲團商某國領事出示嚴禁甲乙等人聞之旋卽他去不意近日又有接踵而至者在埂子街南河下等處賃屋開演江甘兩縣宰遂會銜示禁云照得外洋影戯最易導人淫荒前有外人來演禀奉撤調離揚近有游孚之輩復購機器開塲但知藉以圖利不顧功令煌煌本應立飭提究以爲風俗之防姑先出示誥誡另圖他業如敢再蹈覆轍房屋發封公堂地保徇情扶隠其罪亦復昭彰本縣出言不反切勿以身試嘗 
[營官敉急]  
　　武昌訪事人云練兵大臣鐵寳臣侍郎將次來鄂各防營統帶以營中空額甚多爰於日内添募壯丁藉以彌補惟一時招募不易先就常備軍内挑選大半補入各營亦救急之良法也 
[一英美等國租界公廨晚堂瑣案]  
　　某紙烟公司失去包烟錫紙報由水巡捕陸阿九查獲銅匠鄭慶雲詰知隆泰祥銅器店主羅榮德曾收買原贜二次初次出洋銀三元數角第二次出洋銀六十元均由鄭經手向江北扛夫洪福來買得因卽解請襄讞委員王松丞剌史與美總領事署繙譯官白保羅君會訊著鄭於一月内將洪尋獲交案日前限滿鄭並未尋交剌史著展限一禮拜到期仍蹤跡俱無前日讞員黄耀宿司馬會同白君提訊鄭供羅將贓轉賣與法租界源興順號司馬飭攺押公廨派差提到店中帳簿至晚升堂覆訊羅及李德成同供稱鄭挾稱貸不允之嫌肆口誣扳以圖陷害司馬檢閱所呈帳簿並無收買錫紙之事隨謂鄭曰本分府不能據爾毫無證據之供詞將人屈陷鄭供日前水巡捕陸阿九將小的軋至船上深恐受苦是以信口誣言司馬研詰至再堅執前供遂著將各人交人保出如無保人則押候禮拜四訊判○前日王竹生控楊喜祿强取棉被絨毯旣而楊亦控王包攬詞訟等情司馬與白君會訊之下著暫管押至腕提案覆訊先問王作何生理王供小的在德領事署卡而處當式老夫收買各物並棉花等貨問每月辛俸若干王稱只扣用錢不給工值司馬謂旣係式老夫安有不給工資之理明明掮客何得冐稱隨訊楊所控包攬訟事一節王供楊倩卡而致信與公堂不過小的爲之吹嘘並非包攬詞訟楊供小的在虹口小本營生自蒙大老爺斷令减償所欠洋銀三十元後自知受王之愚故取伊物仵司馬著各具呈攺過切結存案備查 
[英美國租界公堂瑣案]  
　　工部局醫生投案聲稱虹口某洗衣作主張泉來鍾三連縱令其夥將西人衣服任意作踐請卽究懲讞員黄耀宿司馬會同英總領事署繙譯官德爲門君研訊之下張鍾同供初次誤犯嗣後定當格外留心司馬商之德君著共罰洋銀十元○包探方長華解吳阿城至案司馬訊究之下捕頭禀稱吳與阮鑑泉邵有根合延律師羅哲士辦事言明各出洋銀四十元此外沿有質於英總領事署之洋銀一百十元案結後被吳獨自領去並未給還阮邵請爲訊奪司馬查得阮邵尚未到案商之德君著將吳押候晚堂訊奪○韓夏氏訴稱女兒與外甥偶在途間言語巡捕誤爲流妓拉客將女兒拘至捕房甫入門有張永奎者自稱包探并言如欲出外須送洋銀十元小婦人許之未幾女兒蒙捕頭釋出張卽隨至寳和里口如數取去厥後訪知其人係優伶張興培之兄並非包探因此投訴捕房兹蒙傅案請卽訊追此事有王陸氏金翠娥目見是以邀來作證司馬問張向操何業張稱小的在洋人柯而生處充當繙譯此事寔係酒醉糊塗所致今願將所得洋銀交還求恩寛宥司馬商之德君飭將所詐洋銀交還張責三百板以儆○三十三號西捕以王鳳山凌桂榮盛桂林高長壽張榮生在路上修車傳案請究司馬訊究之下王等同稱無知誤犯西捕又禀張前經拘案訊罰明係有意違章司馬判罰張洋銀五元王等四人各罰二元○某洋商聲稱前晚商人乘東洋車至南京路突爲倪洪林所曳之車撞倒時商人之車自東而西倪車自南而北一百四十一號印捕見甚危險急將伊車攔住俟商人之車先過倪不聽致有此禍應請訊懲倪供其時小的燈火息滅辨認不清以致肇事尚求寛宥司馬判罰洋銀五元○四百五十八號華捕解王阿福至案禀稱玉與楊福生在虹口某飯店互毆由店主陳杏生喚小的拘入捕房捕頭著解請訊究司馬向之研詰楊供小的與王素不相識無端將碗擲中小的眉心隨又擲板凳擊傷太陽穴下陳供所碎碗盞及酒飯貲約計洋銀四五元請卽追償司馬著王賠洋銀三元責三百板○偷兒陳阿四行竊謝昌順烟館中烟槍十一枝由包探劉銘芝獲案司馬判責一百板管押一月銷贓之楊炳三管押一禮拜 
[法租界公堂瑣案]  
　　鄭天寳娶高氏爲室旋於本年二月某日病故遺有週歲女孩一口高氏兄高金奎高阿新利令智昏托沈裕春徐張氏張李氏李楊氏等蟻媒將氏醮與陳阿大議定身價洋銀九十元前日誘氏至某茶肆繕立婚據僞稱代募某寡婦一文願令氏在據上簽一十字隨雇肩輿擡往陳處氏心知有異大聲疾呼夫叔母鄭吳氏聞知奔投捕房聲訴捕頭令包探前往將一干人拘獲惟高阿新已乘間携孩逃逸昨日解案請訊高金奎供此事由胞弟阿新專主小的祗分用洋銀八元徐張氏李楊氏各稱分用洋銀四元沈裕春張李氏供並未分用讞員陳楚生大令與法總領事署魏繙譯官會商飭將高金奎押交伊弟阿新並付還身價洋銀九十元徐張氏李楊氏押候每付還洋銀四元並各責手心二百下張李氏從寛開釋沈裕春交人保出鄭高氏交夫叔母領回○周金氏控蔡文聚爲夏某作中借去洋銀一百元立有借票向索不還等情蔡供周向開花烟館前由小的經手將烟妓一口押與周處兹因逃逸故向小的饒舌大令飭將原彼告一併交人保出聽候查明復核○永興立興兩洋行西人控細崽姚榮報竊取鈔票洋銀十五元金針兩枝等情姚供上月二十八號小的向主人辭歇當時主人並未言及失物大令著押候查明再核○某牛肉店主朱阿寶將未經宰牲公司蓋戳之牛肉入巿混售被包探查悉拘入捕房昨日解案請示大令判罰洋銀四元○某輪船司帳人崔源順茶房陳阿根同訴稱陳國安由廣東附船來滬潛入帳房行竊洋銀十元當場拿獲送案請追大令判責四百板押捕房二十日○船户劉阿元攬裝某店烟煤私取八籮被店中人查悉送案請究大令判責二百板押捕房三日○某姓家丁舒佩興禀稱前日小的隨主人附新濟輪船北上被趙玉山王阿二竊去皮箱一口當塲查獲蓋已撬開檢之少衣服數件是以開單呈请究追大令判將趙王各枷號一個月責五百板○廖如川訴稱由四川至漢口附某輪船來滬寓榮華棧失去皮箱一口旋查獲竊賊陳金生已少去衣服六件求卽究追大令判將陳枷號一個月責五百板 
[美租界捕房紀事]  
　　昨晨七百三十九號巡街捕投報房報稱鐵林中橋堍及變昌自來火廠後均遺有孩屍一具捕頭令地保備棺收殮舁赴義塚掩埋○粤人關渭良關渭長兄弟二人與同鄉黄超羣在虹口廣東街合開鉅泰雜貨店近以虧欠甚鉅各投公廨禀控昨經讞員黄耀宿司馬簽派差役恊同包探陳洪德將二關拘入捕房押候訊斷○陳阿木不知何許人僑居北四川路某號門牌屋内前晚比鄰孫天祥醉中闖入伊妻房内陳撞見之不覺忿火中燒將孫扭住兇毆孫不肯相讓拳來足去互受夷傷旋復扭入捕房呶呶聲訴捕頭著押候轉解公堂禀請訊辦陳不願涉訟始從寛釋出 
 
 

Page 10

 
 
   
 
 

Page 11

 
 
[奏辦機器造紙有限公司告白]  
本公司招股章程已登入八月朔日各報現在股份除已領出官股銀六萬兩外所有商股四十萬兩計四千股業經集有二千二百股盖各紳商深知紙廠利益豐厚踴躍認股不久　籌集鉅資其餘一千八百股亦無難尅期招足爰定於十月底截止掛號凡欲入股者務請從速惠臨牛莊路本公司或京津裕源銀號杭州元昌錢莊蘇州仁和錢莊俱可掛號認股遲恐額滿見遺坐視無及再每股於掛號時先繳銀二十五兩六個月後再繳銀二十五兩以上二次繳銀均在未開工以前經各總董會議常年給息四厘以繳銀之日起算一俟第三期繳足股銀換給股單後仍照原章常年官利八厘俾昭公允合併登報聲明幸與股諸君鑒察焉 
上海補天大藥局○今移英大馬路四聚寶坊内永濟戒烟公司内○僞藥欺人○天誅雷殛 
[商務書館華英音韻字典集成]  
共集字治語十餘萬言注以發音標其讀注附圖千餘末載他國俗語解義减筆字解記號彙譯中西地名表全書一千九百十四葉鴻博精密侯官嚴先生許爲獨出冠時之作洋裝半皮面每部一大册價洋七元五角 
[商務書館華英字典]  
全書四萬字訓詞淵雅譯義詳明並選譯成語末附減筆字解各種記號每部金字布面洋紙價洋一元二角五分 
[商務印書館新出袖珍華英字典]  
特請上海南洋公學胡文甫吳愼先之生編輯酌删繁重全書約四四萬餘字製成小册納諸懷袖最便翻檢洋裝布面每部一册價洋一元○上海商務印書館○漢口○廣州商務印書分館仝啓 
[日本郵船會社]  
啓者本公司永生輪船准于本月廿九日卽禮拜六上午九點鐘開往長崎神户横濱等埠小包收到禮拜五午刻客票賣到五點鐘止倘蒙　各寳號如欲裝貨搭輪者務祈早臨爲幸　郵船株式會社 
[尋人告白]  
啓者山東高密縣王耀堂在揚州候補去歲五月間自家遣工人劉堂赴揚送資釜衣物各件不知流落何處絕無追賠財物之意然至今未察出著落凡我同寅戚好如遇此人務勸其回家或卽代爲登報或速寄信高密西鄉院頭庄均有重謝决不食言　王耀堂謹啓 
[聲明盤店遷移]  
南潯路同義昌錦記機器號將生財貨脚一應盤與徐曉峯楊容孫移至漢璧禮路盤得隆泰祥店基生財貨物一應盤與徐楊二姓改爲同義昌仁記機器店兩店前項往來均歸前主自理後主無涉恐未週知特此佈聞　仁記告白 
[妙手回春]  
余患咯血遍請在滬諸醫診治均未見效幸有友人延聘蕪湖普濟醫館朱寄仭先生來滬余遂請施治服藥兩帖人卽安然無恙足見先生學問淵深非凡手所能以先生駕巳返蕪無以爲報藉此鳴謝　李厚甫告白 
[批發彩票]  
本號逐月向售廣東湖北江南各種大票批發公道門莊照市小號屢獲大彩遠近知名信購原班回件　上海南市老北門廣揚興　濬利源同利源啓 
[招請煤跑街]  
本行今遷移法界洋涇浜四號現欲招請跑街一位能銷東洋各項烟煤確有把握者請至本帳房面議辛俸用金外從豐　隆昌洋行帳房白 
[新法照像]  
從來照像多費時日使人不能立取本主人深以爲憾現新悟得一法立刻可取價錢照舊賜顧者請到抛球塲或跑馬場耀華照像便知 
[普天下第一等]  
新式頂響唱戲機器比戲檯上唱更響永遠不壞 
專辦各國軍營需用戰鼓號筒笙簫弦笛遠近燈鏡得勝樂器 
本公司開在上海三十餘年經辦各國極大名廠大小奇樣洋琴風琴自行琴多至幾百樣以及軍營物件貨俱全備價廉物美久蒙　各大憲嘉許刻由英美名廠托本公司獨家經理頭等唱戲機器比以前他項之貨大不相同每隻是廿四元至二百餘元京調徽調廣調崑腔帮子各省小曲洋操洋調男女哭笑一應俱全○仕商賜顧請認明大小機器底面有本公司牌號以及坐狗牌爲記購買之時祈認明機器上黑底白銅牌子西文　碼方是眞貨京調用仙孩牌洋廣調用坐狗牌爲記此佈　英大馬路東首英商謀得利有限公司告 
[新到雜貨]  
啓者本行由花旗運來獅牌長條肥皂此貨消行各國己久今初來中國因欲推廣消路定價格外從廉另有由日本著名大廠運來泗門汀坭巳由工部局打樣人同各家水木作主俱己試過僉稱堅固耐久定價格外克巳倘蒙紳商賜顧者祈駕至小行帳房面議可也　　四馬路協隆洋行啓 
[失票聲明]  
六月廿七日由徐州沈天和信局寄至鎭江信件行至中途被盜刧去宏裕上萃和三百七十六號會票五百兩當有電告萃和止付一面存案作爲廢票其銀已向宏裕如數收訖望各寳號切勿收用特此登報聲明　徐州天興成告白 
[燕子養兒]  
文元卽本甲十載斷信札妻兒盡夭亡母年六十八疾病誰扶持哀傷眼睛瞎讀過蓼莪詩如何不報德頓罌徐張氏啓 
[保裕洋行火險]  
經理英國攀來泰火險公司專保房屋生財什物設遇不測賠極迅速仕商下顧請至四馬路十一號本行帳房面議可也 
[新屋召租]  
法界文元坊南首卽烈昌自來火廠舊址新造朝南市房數十幢又三樓三底二樓二底號房廿餘宅每宅均裝自來水租金從亷合意者請移玉英界新聞報館對門瑞康號面定可也　壽康公司啓 
[那紹納保險公司]  
啓者那紹納保火險公司自西歴一千八百二十二年開設現托本行經理該公司事務爲此本行代客承保火險其價與市上一律此佈　豐和洋行啓 
 [P岡友皮棍車床鑤床> 
本號創設上海廿餘年專售岡友牌　牌雜牌皮棍及鉄廠所用各色機器俱全價亦克己三洋涇橋南浜吉田新號 
[批發各省彩票]  
本號逐月向售湖北江南及副票浙江廣東福建各種大票批發公道門庄照市小號經售以來大彩屢獲諒早洞鑒函購原班回件　上海南市新馬路揚家渡大發源啓 
[聲明田單作廢]  
茲於七月十一日家母去世哀痛之餘檢點各物忽遺失合同議據及二十五保四圖改字圩五百零四號户名張炳觀則田一畝四分八厘四毫方單一紙因恐在外私行抵押等情除備案作廢外合登申新各報佈告　諸君愼弗受欺而貽訟累專此聲明　棘人王培堃白 
[大清郵政收信時刻曉諭傳單]  
寄輪船名往　某日　止收信時刻崇明堡鎭新場奉賢　廿七日　小火輪航船　上午八點半　上午八點三周浦　郵差　上午八點鐘黄渡　青浦　小火輪　上午九點鐘朱家閣白鶴港南翔嘉定　又航船　又閔行　小火輪　上午十點鐘太場羅店瀏河浮橋　郵差　上午十一點南潯湖洲　小火輪　又寗波鎭海餘姚定海百官紹興金華諸曁蘭谿台州衢州　北京　下午三點半　下午三點半江灣吳淞寳山　火車　上午十一點　下午三點半七寳泗涇　航船　上午十一點南匯川沙大團　又　下午二點半無錫　小火輪　下午三點半松江亭林洙涇南橋　航船　下午三點三張堰楓涇章練塘莊家巷　又　又蘇州杭州嘉興塘棲莫干山　小火輪　下午四點鐘長江各埠南昌府九江姑牛嶺　瑞和　晚刻九點鐘汕頭香港廣東　臺灣廣生　晚刻九點鐘烟台　重慶　又牛庄烟台膠州　安徽　上午十點鐘香港廣東　致遠　晚刻九點鐘本局逐日所登收信時刻傳單近因冗長不便排印爰擬删繁就簡將每日限定各口郵件收信時刻專開一單登明本日報章嗣後一概删去不復再登此啓 
 
 

Page 12

 
 
户部國予監外理合附片具陳伏乞聖鑒敕部核覆按名頒發執照謹奏奉硃批户部議奏欽此 
署貴州巡撫曹奏爲揀員請補都司員缺摺初八日 
署理貴州巡撫布政使臣曹鴻勛跪奏爲揀員請補都司員缺以實營伍恭摺仰祈聖鑒事竊查上江協中軍都司黎應昌准補丹江營叅將所遺員缺係題補第一輪第一缺應用儘先人員請以儘先都司宋光國補授部議宋光國貴陽府人請補是缺核計在五百里以内例應廻避核與定例不符應毋庸議行令另揀合例人員請補等因自應遵照辦理臣於通省武職人員内逐加遴選查名次在前之儘先都司張正心黄肄門現未到標任翼聖業經病故黄木才與此缺不甚相宜未便遷就查明儘先都司劉建昭現年五十二歲貴州龍泉縣人由武童於同治六年投入軍營充當勇目克復越雋普雄等處給予六品軍功頂戴攻克冕寗西昌等處賊巢保免補外委以把總儘先拔補九年隨同援軍赴剿匪克復八寨等城保免補把總以千總儘先拔補克復嘛哈州城保免補千總以守備儘先補用並戴藍翎旋因克復清黄等城經前撫臣曾壁光等保奏同治十二年六月二十三日奉上諭著免補守備以都司儘先補用欽此業經造具履歴咨部註册核准在案該員差操勤奮堪以補授上江恊中軍都司員缺均屬與例相符合無仰懇天恩俯准將劉建昭補授上江協中軍都司員缺實於營伍有裨如蒙俞允俟接准部覆卽行給咨該員赴部引 
見以符定制除咨部科查照外謹會同署雲貴總督臣丁振鐸貴州提督臣潘萬才合詞恭摺具陳伏乞皇太后皇上聖鑒訓示謹奏奉硃批兵部議奏欽此 
署貴州巡撫曹奏爲查有前撫臣李由滇電調來黔提督銜記名總兵何秀楨堪以署理古州鎮印務片初八日 
曹鴻勛片再護古州鎭總兵劉仕旺調省另有差委現在粤匪分竄古州逼近懷遠迭奉電傳諭旨飭令認眞扼堵亟應遴選威望素著之員前往接替以重職守古州鎭總兵徐印川前經奏明留省總統常備各軍居中調遣相機策應深資得力目下邊氛甚熾省防根本要地不可不加意督練以備各路援剿之師未便咨赴新任查有前撫臣李經羲由滇電調來黔提督銜記名總兵何秀楨久歴戎行謀勇兼裕以之署理古州鎮印務兼統東路前敵各軍實堪勝任除咨令迅往接篆視事並咨部科查照外謹會同雲貴總督臣丁振鐸合詞附片具陳伏乞聖鑒謹奏奉硃批兵部知道欽此 
署貴州巡撫曹奏爲戎友柏已經革職方鍾靈蕭雨生仍革役其領獲卹賞銀兩據供先後交清應毋庸毋庸議片初八日 
曹鴻勛片再雲貴駐省提塘雲騎尉世職候補守備戎友柏前代領卹賞銀兩詐索使費據署藩司全楙績訪聞經臣會同署雲貴總督臣丁振鐸奏叅革審於光緒三十年二月初七日奉硃批著照所請該部知道欽此欽遵轉行藩臬兩司發委審辦在案兹據署貴陽府知府胡汝霖審明議擬由司會核具詳前來臣覆加查核緣戎友柏籍隷咸寗縣由雲騎尉世職貴州候補守備充當雲貴駐省提塘與善後局書識蕭雨生素識往來光緒二十九年四月間統帶靖邊正團兩營劉官禮派周成模至省史元戎友柏及幫辦駐省提塘方鍾靈代領二十八年九月間游勇竄陷興義縣城案内陣亡團丁卹賞銀兩戎友柏等赴善後局投文請領託蕭雨生照應蕭雨生詐稱請領卹賞每百須使費銀四兩方許發給戎友柏等答候函知劉官禮之子劉顯世將銀寄來再行村給戎友柏等亦欲沾潤各自起意商允索詐揑稱蕭雨生每百須銀十二兩函請劉顯世如數籌省以便開銷因周成模急欲起身經方鍾靈在票號挪借銀二千九百兩交周成模先行帶囘五月二十九日戎友柏等在善後局領獲卹賞銀二千八百八十一兩一錢九分一釐除還票號借欵外餘銀三百八十一兩一錢零當卽寄交劉官禮收淸尚未接到劉顯世覆信經署藩司全楙績訪聞詳經臣會核奏叅革審行司發委審辦前來兹據貴陽府知府胡汝霖審明議擬由司核詳臣覆查此案戎友柏方鍾靈與蕭雨生藉領卹賞詐索使費銀兩雖未得贓究屬不合訊係各自起意自應照科各罪戎友柏方鍾靈蕭雨生均照不應重律各擬杖八十事犯在光緒三十年正月初一日恭逢恩詔以前所得杖罪應准援免戎友柏業已革職方鍾靈蕭雨生仍革役其領獲卹賞銀兩據供先後交清應毋庸議除供招咨部外謹會同署雲貴總督臣丁振鐸合詞附片具陳伏乞聖鑒飭部覈覆施行謹奏奉硃批刑部議奏欽此 
河南巡撫陳奏爲光緒二十九年分秋冬兩季抽收釐金數目循章具報摺初九日 
河南巡撫兼管河工事務臣陳夔龍跪奏爲光緒二十九年分秋冬兩季抽收釐金數目循章恭摺具報仰祈聖鑒事竊查豫省抽收釐金向按半年具報一次並分别洋藥釐茶釐百貨釐等欵逐項開造光緒二十九年春夏兩季收數業經循章奏報在案兹自二十九年七月起至十二月底止總分各局曁新設鄂豫合辦火車貨捐局共收百貨釐金銀三萬七千六百四兩零洋藥釐金銀一千一百一十五兩零茶釐銀七百二十兩零又加抽二成茶釐銀一百四十四兩零糖釐銀一千八兩零又加抽二成糖釐銀二百一兩零烟釐烟價銀四千二百五兩零絲釐銀七百四兩零貨捐銀一萬三千三百二十三兩零以上九項共收銀五萬九千二十七兩六錢二分一釐八毫照章悉數解歸藩庫是年全年共支解償欵等項銀十萬三千四百四十三兩六錢五分四釐一毫據釐稅局司道分造清册聲明局庫無存等情詳請奏咨前來臣覆核無異除飭認眞整頓核實稽徵並將清册咨部外理合恭摺具陳伏乞皇太后皇上聖鑒謹奏奉硃批户部知道欽此 
山西巡撫張奏爲審明調姦未成罪犯本婦羞忿自盡遵章攺題爲奏附請旌表以維風化摺初九日 
山西巡撫臣張曾敭跪奏爲審明調姦未成罪犯本婦羞忿自盡遵章攺題爲奏附請旌表以維風化恭摺仰祈聖鑒事竊據按察使豐伸泰詳靈邱縣民夏印漳向張劉氏調姦未成和息後因人恥笑致該氏抱忿自盡一案緣夏印漳籍隷該縣務農度日與張劉氏之夫張映斗素讖往來習見不避光緒二十九年九月十一日夏印漳之妻父張前家娶媳彼此前往幫忙是夜三更張前因身上寒冷夏印漳進房取衣夏印漳瞥兒張劉氏在炕獨宿起意圖姦揭被摸索張劉氏驚覺喊嚷夏印漳畏懼逸出經張前之 
 
