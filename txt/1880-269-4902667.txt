# 1880 - 269 - 4902667

 

Page 1

 
 
[書招商局帳畧後]  
　　中國自創設招商輪船局於今已越七年所獲利益日盛一日事緣中國從未倡辦輪船自五口通商以來洋商以輪船攬職中國各口貨物客位其水脚銀兩爲各洋行賺去者何止百萬而同治初元東南徧地皆賊數省人財悉聚上海往來寍波香港人則蟻聚貨則雲屯其時每開一船獲利鉅萬尤爲輪船最好之生意爲迨和約更定十三口悉弛海禁於是輪船又添出長江一帶數省碼頭而洋商愈獲其利中國人始思有以分之購船造屋載客攬貨一惟洋商規矩是遵然以初次試辦之古人無熟手事盡新章尚不能遽操其勝卽各商究亦恐招商之船不善鴐駛不敢不敢附載故旗昌生意未歸局內之前搭客貨物皆知有旗昌而不知有招商局此其明騐也蓋事莫貴於圖始功莫大於漸進試辦之初無怪人之不深信也迨旗昌全行頂出招商局規模愈廓然後客貨之附載者大半歸於局內以無旗昌之招攬而幷有旗昌之根柢也從前深信旗昌者一聞全歸於局則船亦猶是豈不尋其所先熟者而趨之故旗昌已歇而招商局乃日興也當時幷計各輪船各碼頭棧房合成規銀二百萬兩咸有謂其價銀太大所餘之船大半朽敗所剩之屋將及坍塌斷不値此鉅欸思有所以阻之而當事者乃深信不疑毅然成約蓋誠有見於有旗昌而招商之利終薄無旗昌而招商之利　擅也譬如市中一舖其招牌遠近馳名年代久而生意大其子孫不能守全頂於同業中人而店中生財十不値一乃欲以重價售之而受者還無吝色以其所買者不僅此生財而其招牌爲大値錢也招商局之受旗昌亦猶是耳今又三四年矣核計每歲生意果大於前而結彩盈餘亦倍於昔人謂此局中辦理諸事比前精進之故然使旗昌至今尚未歇手雖局中人才磨練而出諸事　眞取信眾商亦止能得旗昌之半而不能鴐乎旗昌以上也猶謂非歸倂旗昌之明效也乎惟歸倂旗昌而使旂昌生意全入於局故雖有怡和太古諸洋行而招商局無所妨也復於天津寗波長江各口之外又添出南洋閩廣等埠一例任戲夫此數處往來向惟禪臣專收其利而今局中亦以輪船往來則雖不能盡奪禪臣之利矣似此擴充則招商局之利益此後正未可量近聞舊金山等處嘗有局中輪船每年載運客貨一二此程安穩輪軸奔飛初不下於外洋公司之船議將此後常川往來幷於該處設立棧房馬頭如內地分局之例充斯舉也將見凡有華民所居海外各埠口皆可以中國輪船通之且不惟是四洲之上各國通商都會亦皆得以中國輪船通之由是而輪船之利以之全歸中國而不難矣獨是此時正在奮興之際當其事者與司事之人尚當有利必興有弊必除無以淺嘗輙止之心蹈半途而廢之病是固有中國人所翹首而深望者也 
[俄高交涉近聞] 　○西曆八月十九日俄京信云高麗將開通商口岸俄高兩國隨卽通商幷租黑龍江相近地方招徠客貨俄又以兵船來恐高欲阻而不能也至高麗開岸後俄兵　駐防等事　雖較大然自有大利存焉 
[中俄近事] 　○西曆八月三十一日俄京信云俄今願取崇厚所立之和約派大臣白劭夫至北京重議使臣不日來華矣曾侯謂中國所換崇厚所立之約惟須全讓伊犁也俄廷聞之亦不遽推辭惟湏中國明正疆界尚湏分庫車之半或一角作爲俄屬俾乾根部一族人之不喜中華政令者居之云 
[初訊溫州搶尼案] 　○禮拜一寍波美領事開堂訊鞫尼按按照美例延請傳教士二人大商一人爲陪審官原告尼姑被告新開洋人扦子手原告由溫處道代請哈華托狀師被被告請亨特生狀師皆到案案綠西三月間在溫州美國兵船由寍波美領事及溫處道三兵官審訊後定以監禁一年被告上控於美使西華君美使以未照定例駁飭今再提審將前案讀過遂傳老尼問供據稱去年十二月二十八日夜在廚夜膳聞外似火起開門出現突有五六人撞入跌傷我足遽搶幼尼而去正月初一日始知消息遂有楊姓人着至城內一寺敘話因遇被告及另五人我哀求釋放被告謂我因此事用洋三十元如還卽放我以無錢對被告許給我銀我誓死不允被告謂若不還洋卽控北京不懼也因卽囘庵欲稟官追究乃越數日而幼尼歸哈華托聽畢欲問幼尼亨特生謂彼年幼何能知情哈華托謂彼雖年幼豈其被搶奪事皆不能知幼尼謂去歲至明安寺十二月二十八日夜二更時被不知姓名人强搶嚇極不記曾喊與否既而上船紮眼及口至被告之家有一阿葉來慰又入一室有一大脚婦人居之給我二褲又謂若呌喊須上火輪船也被告又令勿哭如欲何物我卽給汝我一概不要日則被鎖二十九日夜同大脚女宿正月初一同居一日初二日西人令買　髪裝戴我以死誓至夜我又欲同大脚婦宿而婦不肯西人令婦出登床欲淫求釋不肯謂我甚愛汝囑勿聲張初四夜亦同西人宿初五夜獨宿初六日令囘仍乘一舟有老婦及船夫皆不相識至廟已晚遂奔至道署喊寃曾記問過我答稱被告未曾用强然以羞愧之故也問至此退堂 
[京師節景] 　○中秋節都中天氣凉爽晨起小雨晚間月爲雲掩祀月者空勞延望不免悵怨是日京城鋪店內夥友有觀　者有出遊者有爲葉子戲者入夜祀月既畢撤瓜果沽美酒呼朋　猜拳行令杯盤狼藉遣友往各相 
 
 

Page 2

 
 
好鋪邀請飲宴互相酬酢至夜闌而街市行人尚往來如織然據都中牲畜行中人傳說十三至十五日所屠羊至三萬八千餘隻豕亦三萬四千餘頭烟戶之繁於此可見 
[龍舟撞沉] 　○寗波江東張斌橋鄉民每於中秋前後舉行龍舟競渡之戲月之十三夜因月明如竇鄉民遂下水試行適有東鄉航船自甬駛過偶一不認撞沉龍舟十餘人盡數滅頂中二人遂致淹斃鄉民大譁扭航船主勒令償命後經挽人調處願備棺殮寢事然十五十六兩晝夜仍行是戲港中游船鱗次鬢影衣香金簫玉管悠揚異洵仍極一時之盛云 
[甘境偏災] 　○揚州自入夏以來雨水雖少然圩田恃有江潮灌入高田亦偶得雨可種高粱惟甘泉縣屬之北自甘泉山起至六合界止西自劉家集起至天長界止此周圍百里內竟未畧沾雨澤力田者殊潔寤歎也 
[連夜放火] 　○三馬路西富春里前經兩次放火均已入報詎前晚十二點鐘又在沿街之空樓上仍用竹簍放火勢將燎原幸卽經人救息惟里中各居戶皆有戒心意將紛紛遷避爲屋主者得毋難以爲情乎 
[窮途覔死] 　○前夜八點鐘時有年約四十餘者身穿元布褂灰布套褲白襪元布鞋由新閘橋投港當經路過之鄉人眼見喊人用划船救起而此人已衹存一息矣旋由該處厘卡司事人問其姓名住處因何覓死總堅不肯言該司事隨與換去濕衣並雇人在船看管勸令言明藉貫以便送歸云 
[舟子落河] 　○前早七點鐘浦東船塢旁有一人自貨船失足落河躍起二次呼救雖有人聞亦無以拯之也 
[棧單繳案] 　○本報疊列乾盛祥水煙行倒閉審訊案情前日法公堂曾將漢口同源庄夥魏祖遠管押着將棧單交出　經滬地乾德庄夥將魏保出昨日同集公堂魏祖遠將提貨單兩紙繳案一係水烟一百十三件一係五十五件內有小箱兩件實則五十四箱張　馬檢閱後卽謂魏祖遠曰棧單乃管帳人賴保生私携　去初訊時劉吉　菴早已供明爾何得串同挺身投控况一百十三件水烟抵銀二千兩尚有可說至於五十餘箱水烟抵銀三千兩則自相矛盾可知豈非受賴保生所託至於請追銀兩乾盛祥帳簿未載碍難斷理　有匯銀衹好自去商酌公堂衹能照原斷核辦魏祖遠唯唯答應司馬又謂泰來純泰　大慶安四錢庄夥曰今棧單取到可往提貨但原控時共有三百零一箱今繳案之棧單衹有一百六十七件其餘在於何處庄夥答稱招商局金利源棧有貨六十八件太古處尚有貨六十六件內中四十八件劉吉庵賣與南翔人故將單交與買主貨尚未出其銀亦未照付現已關照衹有十八件聞單有五紙仍在賴保生手內官問其人逃往何所答稱四處找尋毫無蹤跡張司馬與曰繙譯同爲太古乃是英商所有十八箱貨物可令錢業董事具稟投英領事衙門備案另覔保人諒可提貨至尚有零碎各店欠銀當再移請縣署催道各店到案再理至今日繳到之棧單前由公堂備函關照惟前次曾有裘乾豐店該銀八十餘兩董福順存貨四十件此兩欸乾盛祥帳上載明似應了結歸入公攤四錢庄夥同聲答應幷復稱乾盛祥之各帳簿前吊存公堂內其中恐尚有存貨存銀於則處乞賜翻閱檢查中外會審官亦俯如所請各庄夥叩謝而退 
[尋獲逃婦] 　○昨日法公堂據原告蘇州人汪少卿偕仝其母汪陳氏投案聲稱住居蘇州以打金箔爲業於光緒三年憑媒娶妻吳氏詎吳氏於四年分私偕翁姓逃逸四處訪尋知同在橫涇鎭卽往尋到曾投蘇州吳縣控告蒙邑尊斷令領歸至去年復逃無可尋覓今得同鄉人通信知吳氏在滬旋卽偕同來申至法租界興聖街花烟館中尋到報捕解訊請斷旋據汪吳氏供稱于婦汪姓丈夫與姑薄待家中困苦難度爲此走逸尋到後更虐待異常故復到申先住城內因患病借錢無償故就在花烟館度日張司馬謂人以廉恥爲重何得作此傷風敗俗之行着汪少卿母子將媳領回好爲看待不可酷虐汪少卿等叩謝領妻出外駂母屈周氏尚請　還身價張司馬謂人家有夫之婦經人拐誘出來汝竟不問來歷使令賣娼本應懲　因念年老從寬何得妄瀆斥退完案 
[爭錢傷人] 　○小車夫謝某江北人住居法租界八仙橋車夫徐華山處於前日會承英租界寶善街某錢庄裝載錢文被其偷藏錢六千文帶囘寓所被住居高茂卿處之陳寶三偵知以前曾欠過伊洋一員今欲索借謝某不允旋相爭論鬥毆繼而陳寶三竟用刀將謝之脚膀連砍四刀霎時鮮血直流人卽倒地經隣眾報知捕房卽將徐華山高茂卿陳寶三拘押受傷人送仁濟醫館據醫家云大約總須半月後方能痊癒捕房將高陳三人解訊經張司馬訊理各人認爭錢起衅徐華山稱所有錢文已花消三千光景張司馬謂此等事諒非一此徐華山的是窩頓着將徐華山陳寶三管押候辦高茂卿暫爲釋去 
[生財價欠] 　○法租界大馬路祥和盛料泡店倒閉店主王子眉逃逸不面各戶欠帳約有三百數十元光景其房係首善堂之產故該房東昨遣夥投法公堂請追租洋二十四員又有福昌元成　煤炭店請追洋二百三十餘元幷稱所有房租愿爲墊付請飭開門將丙中生財　交以便作柢張司馬謂倘若尚有別欠戶投控當如何料理福昌元成同謂若有控欠當得公攤司馬俯如所請着法包探同　開門眼同估値記帳再爲核辦 
[押追帶] 　○昨報列捕獲疑案一節當據差稟查得城中固有葛姓與高錦元王時雨等寶係同鄉然未領同高王氏在家住宿也旋有小東門外開花烟館之丁王氏訴稱經開客寓之金珠姐　來高王氏爲娼曾付帶擋洋一百二十圓立有筆據婦之丈夫高錦　兄王時雨亦俱　場詎料婦至氏家八日前夜在樓窗口用麻繩攀扶下遁今日悉已在憲案故特叩請追還銀洋陳司馬隨飭將人証帶案訊究高供　北興　州人　同妻氏來滬作賣湯圓生理因難度日故將妻托金珠姐寄在丁王氏處我衹得洋四元王供得洋六元司馬隨謂丁王氏曰妓 
 
 

Page 3

 
 
家帶擋本不追究今見汝年老而高王氏等又做成圈套累人殊屬可惡王時雨以妹騙人財物更堪痛恨着責百板管押高錦堂縱妻爲娼居心刁滑着押候補提金珠到案再行責懲發落高王氏暫交官媒 
[接錄輪船招商局第七年帳略] 　○綜結　一該股分資本規元八十三萬零三百兩　一該官欸存本規元一百九十萬零三千八百六十八兩三錢二分三厘　一該保險局款規元六十一萬九千八百四十八兩六錢三分六厘　一該旗昌價欸規元六萬兩　一該各戶存欸規元五十三萬三千零二十八兩九錢零五厘　一該船險公積規元十萬零一千三百五十七兩四錢五分七厘　一該綵結餘款規元一萬七千九百九十七兩九錢九分三厘七注共該規元四百零六萬六千四百零一兩三錢一分四厘　一存各口水脚掛欠規元三十四萬四千五百十三兩四錢六分三厘　一存各口煤炭價値規元四萬三千二百三十二兩九錢零六厘　一存各項用物價値規元一萬九千四百五十四兩九錢四分五厘　一存輪船二十八號價本規元二百二十四萬一千四百兩　一存各口碼頭棧房置本規元一百零九萬七千八百兩　一小輪躉船鐵駁置本規元十八萬兩　一存船塢麻袋機爐置本規元十四萬兩七注共存規元四百零六萬六千四百零一兩三錢一分四厘零綵結　一進各船餘款規元六十一萬零五百十七兩九錢四分八厘　一進棧租餘欸規元八萬三千六百三十四兩二錢八分四厘　一進雜項餘欸規元四萬八千三百五十七兩三錢五分八厘共計各項結餘規元七十四萬二千五百零九兩五錢九分　一支棧房條理規元一萬八千四百三十兩零五錢二分八厘　一支局棧尋費規元四萬一千三百六十兩零五錢五分二厘　一支上屆漕務規元九千五百八十兩零三錢一分共計各項結支規元六萬九千三百七十一兩三錢九分除支淨計結餘規元六十七萬三千一百三十八兩二錢　一支各項息欸規元十六萬八千五百五十八兩二錢五分　一支股分官利規元八萬二千一百九十四兩六錢九分四厘　一支成本折價規元四十萬零四千三百八十七兩二錢六分三厘共計各項結支規元六十五萬五千一百四十兩零二錢零七厘除支實計結餘規元一萬七千九百九十七兩九錢九分三厘歸下屇算 
　　右招商局第七屆帳略本館已陸續照登詳閱之餘知除各項開銷及各股官利外結餘淨存規元雖止有一萬七千九百餘兩然歸旗昌舊欠銀二十萬拔還各戶存欸九萬兩零提還山東海關銀二萬五千兩各船成本又輕三十餘萬兩則統計此一屆內實賺六十餘萬兩其獲利計亦非薄此雖由主局務者算無遺策辦事認眞人然亦由有股諸君能相與有成　得規模日廓也本館知其日有起色因於論列之餘復 
　　贅數語以申欣幸之意云爾　本館附識 
[節錄來書] 　○　誦貴報知直賑孔急自顧家寒因於六月中旬起節省柴菜洋二元寄蘇州桃花塢默禱家母壽康又舍弟子英因求平安亦助洋一元伏祈登報以冀蕃士採擇推廣聊副貴館勸善至意M>[  上海陳鴻磐拜懇]  
[壽卮移賑] 　○丹徒柳君少雲爲善舉勤於耐勞不厭怨倦近年齊豫晋直迭見　荒江浙同人集貲往賑吾鄉牧解賑欸賴君一力主持或有以親親仁民之說諷以止者君但韙之不與置一辨今歲十月下旬其尊甫吉雲先生七十初度少雲昆仲方思召集賓朋牽一觴以博歡心旋奉命節壽筵費以助賑需因自出洋三百元親朋壽禮合計洋若干元庭　一議袵席幾人仁人之言其利溥哉世之設弧悅而宰生供客者儻聞是舉從而效法焉庶幾得壽其親之旨乎M>[  京口籌賑同人公具]  
[更正] 　○念五日報登果育堂八月上旬直賑捐數其第二戶　邑陶定甫　疾全癒還愿洋十元其實是三十元悮脫去三子應亟更正閱者勿疑 
[光緒六年八月十七日京報全錄]  
　　宮門抄○發抄　旨四道零上諭一道錄前零陝撫馮　奏部議籌餉各條　就現辦情形覆陳摺○又　奏先後裁撤馬步各旗起及新立各旗起摺　浙撫譚　奏修築坍　石塘一律工竣騐　摺　八月十七日吏部翰林院侍衛處値日吏部引　見十四名宗人府一名廂黃滿一名零絪貝勒請假十日零順王續假二十日零全中堂續假十日零召見軍機○發抄　金順　索偷俸餉錢繼　照舊給發奉　旨戶部議奏欽此零又請將委　領連慶議卹奉　旨着照所請該鄑知道欽此零定安等奏總管額爾德呢休致奉　旨兵部知道欽此零又講飭盛京戶部籌還截留餉銀奉　旨奉天前後截留黑龍江餉銀尚欠五萬二千兩又未歸欸着戶部催令岐元恩福迅速如數　還由定安等派員領取毋再遲延欽此○○陝西巡撫臣馮譽驥跪　奏爲部議籌餉各條　就陝省現辦情形遵　旨覆陳仰祈　聖鑒事竊臣前准護撫臣王思沂移交光緒六年二月初六日准戶部咨奏陳時事艱難亟應籌備餉需一摺章　旨通飭各直省欽遵辦理在案查原摺臚　十條內停止工程械實折價捐收兩淮票本三條應由戶部及兩江辦理外如嚴催墾荒一條原奏內開山陝被旱民多流亡該處荒田亦應力爲墾闢等語伏查陝省共額賦田三十萬五千九百六十四頃零額徵起存連閏共銀一百六十二萬餘兩除將營田四千一百二頃零劃開另辦俟開辦後再行附片具奏外共計民田三千萬一千八百六十二頃零自同治元年軍興後人民離散田地荒蕪雖迭輕飭令開墾無如逆匪竄　靡定農氓　　相循旋墾旋　十一年後腹地肅清農民安業漸次開墾至光緒元二年約收九城有奇三四年旱災合兩年所收僅及八成有奇五年　歉爲豐剔荒徵熟約收十成之七去冬經前護撫臣通飭各屬趕緊招墾今春分路委員會同地方官先行核實勘丈有全境已無荒田者有尚荒一二成至四五成者核計通省現在荒田約有十成之三緣以兵燹之後連歲大　轉徙流離民窮財竭是以急於餬口而緩於耕作現又示以辦法嚴定章程籌給資本寬限升科其各屬情形不同准其因地制宜妥爲經理務使野無曠土賦不　懸期復舊額至紳富把持州縣隱匿細 
 
 

Page 4

 
 
加訪察尚無此等情弊有卽照例叅辦决不稍事寬容陝省之墾荒如此又溢解關稅一條查陝省潼商道經徽商稅及三原縣歸倂銀兩舊額徽解銀一萬七千九百七十四兩零按年清解自同治元年以後始因兵燹繼以旱災商販既少來源本地無多銷路迭經奏請停徵試辦展緩有案光緒三年經前撫臣譚鐘麟奏請勿拘年限儘徵儘解旋奉部咨今自四年三月起再行子限三年奏請復額扣至七年三月限滿查該道八年起截至光緒四年止節年取支由局造銷有案局用一切向係照章實支實銷在報銷摺內作正開出並不另收辦公經費核計不及部定一成之數尚屬撙節至各釐卡均係擇要設立並無零星分卡亦無冗員濫役無從裁汰洋樂從前照甘肅章程抽收每百斤入境落地兩次抽釐銀四十兩統隨百貨釐金造報五年准督臣左宗棠通行停止現抽收只百貨一項　釐收數無多向隨百貨統收至抽收釐數光緒元二年收至三十餘萬兩三年尚收二十餘萬兩四年則不及二十餘萬亦推原其故固由旱災以後商賈稀少亦半因子口稅單夜估所致現催督飭各局可員加意稽查偷漏如所報有不實不盡卽予叅辦以杜中飽務使多收一分之厘卽可多佐一分之餉陝省之厘金又如此又嚴查交代一條查陝省承平時州縣交代無甚轇輵自軍興後州縣辦防辦勦供億浩　欸目糾纏迄難清結前撫臣邵亨豫飭司立局截以十三年以前爲舊案其計四百七十餘起奏請寬免遲延處分勒限一律算結元年後爲新案依限結報不准逾延並按半年分晰已未完結奏報在案此後各州縣均以處分綦嚴遇有交卸正欸尚各赶爲清理惟雜攤兩欸間有延欠之員本年臣莅任後規復輪委舊制曾經定章聲明交代未清人員扣委扣補並停差使仍予查叅追辦正與部章相符此則陝省所辦交代也又嚴核奏銷一案查陝省每年入欸惟地丁爲大宗雜稅次之承平時偶遇偏災尚須隣省協濟近因兵災相繼頻仍民間元氣過虧徵收復額不易而非當年例支之欸如塔城及陝甘征防軍餉軍火製造每年非數十萬金不可而三四兩年賑案尚不在內節年庫欸支绌非挹　注茲移緩就急若拘泥某款動支某項不惟遇事掣肘勢必貽悮要需光緒二年經前撫臣譚鐘麟奏准陝省司庫銷案自元年起每年照實收實支數目開單奏銷一次並按款造冊送部核銷遵行在案是陝省銷案刻難依限依限循例造報至各屬徵解有旬月季報可查一有成數延匿不解立卽委提查有虧挪亦卽從嚴叅辦不能因奏銷尚未復舊卽寬州縣虧挪之咎統俟奏銷復舊如有未完之員核明分數先行開單奏報以昭愼重此則陝省所辦奏銷也又催提减成减平二款查陝省文武養廉內减成及一切放欸之减平均遵照部章核扣只以每年入不敷出故减成减平之欸不待積有成敗已隨時挪墊他欸急需之用仍不敷尚須預提次年丁銀支銷以資周轉有節年銷册可考是此項銀兩實無分毫　留應俟開外軍務凱撤庫欸復舊卽當照章解部斷不敢藉詞截留此又陝省减成减平之兩項也以上各條經司道等查明詳請覆奏前來臣逐欸推求尚無瞻徇粉飾伏查陝省非富饒之區除地丁厘金而外亦則無生財之道當此時事孔艱　餉方亟臣惟有督飭司道等悉心經理實力稽查於入欸認眞整頓務求涓滴歸公於出欸酌量减裁不使絲毫糜費以期仰副　朝廷裕餉足民之至意所有部議籌餉各條就陝省實在情形現時核辦緣由除咨部外理合恭摺覆奏伏乞　皇太后　皇上聖監訓示謹　奏軍機大臣奏　旨戶部知道欽此　○○陝西巡撫臣馮譽驥跪　奏爲陝省先後裁撤馬步各旗起數目日期及新立廣勝　武各旗恭摺仰祈　聖鑒事　陝省自軍興以來需餉浩頻庫欸支絀加以光緒三四等年大祲之後民氣未復丁賦未能如額徴取江漢關協陝餉銀復西路軍營兩次奏劃分所餘無幾度支竭蹶頗　躊躇是以陝省留防數十營旗凡供支糧餉無非東借西挪尚有欠欸未清自應陸續議撤惟値軍務初平地方遼闊西界甘疆所有安插降囘橫截西橫大軍　後路不可稍形疏忽北連蒙地人烟稀少亦不可無營填札察看情形其要隘之區又有不能裁撤之勢惟查光緒五年三月奉到部咨飭　簡明清册內除四年以前陸續遣撤各營旗計實存馬步四十三營旗起已經前撫臣譚鐘麟咨部在案嗣又迭奉部議通飭减勇添兵以期漸復舊制不得不於萬難减撤之中酌量議减以節餉糈當經先後將叅將胡義和管帶律武正前一旂截至光緒五年六月十五日知縣譚　管帶仁勝左軍前一旂及馬隊八十名截至六月底副將羅奇山營　　新後一旗截至七月初十日總兵李作福管帶鎭邊一旗截至九月初十日均已裁撤其總兵劉楚華前因四川東鄉案內被議所部律武步隊六旗親兵一百名馬隊六十名亦應乘時裁撤隨將律武正左正右正後三旗並馬隊六十名截至十月底副前一旗截至十一月初五日正中副中兩旗並親兵一百名截至十一月初十日亦先後裁撤各在案惟查律武馬步各旗隊向札漢南暨鳳隴實　一帶各該處毗連隴蜀邊防緊要番囘雜處最易藏奸若全行議撤未免空虛因於管帶仁勝老右旂總兵姚文廣督帶本旂弁勇前往漢南卽於裁撤律武各旂弁勇內挑選精壯另立廣勝中前左三旂並親兵一百名馬隊四十名分札要隘以資保衛已於光緒五年十一月二十一日成軍之日照章起支餉銀復經陝甘督臣左宗棠　奏請將已革總兵劉楚華留防陝境並將總兵姚文廣招收中前左三旗內仍撥前左兩旗歸劉楚華統帶改爲律武中前兩旂又自募衛隊五十名馬隊四十名擇要駐札其劉楚華自募馬隊衛隊及律武中前兩旂均於光緒六年五月初一日從新按照章程起支餉項以上共裁撤步隊十一旗馬隊一百四十名親兵一百名應支餉項均已照章　發清楚分遣回籍另募步隊三旗馬隊八十名親兵一百五十名同原有各營旂分札要隘以資防衛等情據軍需局司道會詳請奏前來臣覆核無異所有陝省先後裁撤各旗起數目　期及新立廣勝律武各旗起緣由除若部外理合恭摺具陳伏乞　皇太后　皇上聖鑒謹　奏軍機大臣奉　旨該部知道欽此　○○頭品頂戴浙江巡撫臣譚鐘驥跪　奏爲修築平湖縣　坍損石塘等工一律完並竣並驗收恭摺奏祈　聖鑒事竊應浙省嘉興府平湖縣境　乍浦一帶應修石塘等工　經委　查勘丈尺估需　數並責令乍浦同知徐皋　妥連興　緣由業經臣奏奉　　旨該部知道欽此欽遵飭辦在案當經乍浦同知徐阜等親駐工次　督率員弁購料集匠自光緒五年七月二十日祀七興工起至六年二月二十日止業　獨山往字號中十三丈秋字號東三丈西六丈五尺收字號中十三丈　字號西三丈閏字號東西各四丈五尺餘字號二十丈間共拆修石　六十七丈又往字號東三丈西四丈秋字號中十丈五尺收字號東三丈西四丈　字號東二丈問共　砌石塘二十六丈五尺又天字號起至歲字號止問共 
 
 

Page 5

 
 
塡築附土四百十丈均已一律如式　辦完竣統共　過工料銀二萬三千六百餘兩其前次陳明不請開銷之乍浦呂　陽　四號理砌大石塘三十四丈亦經勻　工料修辦完整詳經臣飭委候　知絲錢福年赴工逐細驗收結復均係工堅料實如式完固　無草率偷減嚴用工料　　兩　估核計亦無　溢等情由塘工總局司道　明會詳請奏前來臣復核無異除飭　前項辦竣各工用過　兩　這細　　備並同　結另行詳請　銷外　　修築平　縣境坍損石塘等工一律完竣騐收緣由恭摺具奏伏乞　皇　　　皇上聖鑒　部查照施行　　奏軍機大臣奉　旨該節知道欽此 
[事宜] 　○八月二十四日知府唐壽嵩由安徽運　分銷掣騐局來知州　風儀服　回審　正任長洲縣萬葉封　　知回本任　分　　蘇分　光　用從九　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
