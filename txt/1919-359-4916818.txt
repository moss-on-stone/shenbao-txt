# 1919 - 359 - 4916818

 

Page 1

 
 
   
 
 

Page 2

 
 
   
 
 

Page 3

 
 
時評 
[勸導與覺悟（冷）]  
　　未曾覺悟之人必當盡力以勸導之旣經勸導之人必使之非至覺悟而不已二義能賅則一國之中將無不覺悟之人矣何也有不覺悟者人必勸導而使之覺悟之故也 
　　雖然於此二義之外又有一根本之義在即勸導之人必先自己覺悟是也覺爲眞覺悟爲眞悟而後勸導之也人乃易信不然非覺悟勸導之謂直以醉扶醉之流耳安能有益於國哉 
[命令]  
　　十二月九日大總統令時鼎岑授爲陸軍中將鄭明山加陸軍中將此令 
　　又令參謀總長張懐芝呈請任命劉偉爲陸軍第二十五師二等參謀官應照准此令 
　　又令陸軍總長靳雲鵬呈准京兆尹王達咨請以蘇松林陞補佐領應照准此令 
　　又令杜國勳晋給二等嘉禾章許得勝晉給三等喜禾章此令 
　　又令鮑喜清陳應傑均晋給三等文虎章此令 
　　又令韋以　馬鳳標胡鴻猷劉維城沈承俊均晋給四等嘉禾章此令 
　　又令孫倫志給予四等嘉禾章此令 
　　十二月十日大總統令任命王景春爲交通部參事此令 
[專電]  
　　北京電昨日使派深澤向外部抗議排貨後今日外部已轉咨吳總監（十一日下午一鐘） 
　　北京電昨午新衆院開會請外交當局出席陳籙到後說明閩案交涉之經過俟調查竣事定辦法議員主政府速提抗議要求撤領謝罪賠償並質問劉鏡人何不赴任陳答卽催令速往（十一日下午一鐘） 
　　北京電靳對人言農敎兩部長實無相當人物可再提國會堅欲速提豈非有意爲難予祗好不幹 
（十日上午十一鐘） 
　　北京電國務會議提出裁兵二成預算至少須現洋八十萬元李思浩答無法籌措請各省中央各認一半或者勉强可辦（十日上午十一鐘） 
　　北京電意國運售軍械一案意使華雷氏答覆外部援邊防軍訂購英斐克斯公司例無取締之必要 
（十日上午十一鐘） 
　　北京電陸錦明日赴保爲曹錕慶壽並送禮物多件（十日上午十一鐘） 
　　北京電楊增新電俄舊黨進攻薩瑪爾東日佔小齊倫新黨由七河調兵邊防甚急（十日下午五鐘） 
　　香港電機器總會向軍府國會請願派勞動代表（十一日下午三鐘） 
　　香港電粤日領指維持國貨實行檢查規則爲礙條約昨函督長交涉請明令禁制（十一日下午三鐘） 
　　杭州電江浙各縣絲綢機業代表數百人眞日齊赴省議會請廢開放繭行案待解决（十一日上午十鐘） 
[各通信社電]  
　　廣州電憲法會議議長宣告以後每週議憲三次 
　　廣州電軍府改組大綱已提交大會（以上十一日） 
以上聯合通信社電 
　　北京電贛督電和局與蘇督商有頭緖派金少仁晋京面陳 
　　北京電西林電靳謂赴桂晤武鳴對時局已商有切實辦法 
　　北京電湘紳呈控湘督張敬堯已派員切實查辦 
　　北京電靳對閩事决定援民國三年昌黎成案辦理擬俟雙方調查後着手談判 
　　北京電衆院查辦中行總裁案已咨政府 
　　北京電懋業銀行因爭總裁位置釀成退股風潮當軸派吳笈蓀調停無效 
　　北京電曹使電謂三湘方面皆屬客軍權在湘督錕對此實難頒發號令 
　　北京電陳遐齡電外部所繪川藏界圖多有不符之點請將原圖取消以免坐失境地（以上十一日） 
以上中華通信社電 
　　北京電徐恩元等辦懋業银行東海入股十萬元菸酒署入股三十萬元東海派吳笈孫往徐恩元處三次擬派張壽齡爲董事均被拒絶東海甚怒立將股本撤回張少軒之三十萬及菸酒署之股均擬隨之撤回徐恩元恐慌昨李思浩施肇曾陸宗輿等入府求情東海未允又美資本家對認股事亦改言回美再議（十日） 
　　北京電周浩於八日出京南下聞奉某當局密命携有鉅欵赴滬收買輿論 
　　北京電此間有靳將辭合肥復出之謡訽諸府院均云不確 
　　北京電烟酒督辦將以張壽齡連任 
　　北京電潘復决假滿再辭卽以錢錦孫實授財次 
　　北京電傳獄棻因各校以停課要發薪允拒均爲難聲言請示徐靳辦理 
　　北京電日使因國民大會復向我外部抗議要求從速抑止陳籙昨謁徐靳請示辦法 
　　北京電上月鹽餘四百五十萬昨已在津滬兩處撥付　　北京電停徵湘豫等省附稅案昨在衆院通過 
　　北京電昨衆院開會陳籙出席報告福州交涉事件王伊文等臨時動議查辦中交兩總裁舞弊營私案通遇 
　　北京電徐樹録青（九）日回京準十五六赴庫倫 
　　北京電因日使昨赴外部抗議靳今日兩次函催劉公使尅期赴日 
　　北京電交部將收回租出德奥船隻集資組設航海公司正在草擬航業條例（以上十一日） 
　　濟南電徐樹録八日早八鐘由徐過濟晋城謁張督晤談十一鐘復登車北上（十一日） 
　　岳州電范司令因土匪大股蠢動　鄂界防軍協同剿捕並恐湘西南軍誤會先事聲明（十一日） 
以上中孚通信社電 
[公電]  
　　廣東舊國會議長通電各報館各團體均鑒前月銑日日人在福建無故暴動轟毆學生殺斃兵警事後檢查死傷計被傷學生六人死警察一人兵一人另傷青年會美國人一人日人啓釁事後我國人民雖義憤塡胸猶能力事壓抑不圖報復僅要求北京政府向日本駐京公使嚴重交涉乃日本及囗囗囗人囗派軍艦五艘逼入台江水兵竟在台江登陸四出尋釁固存威嚇此次釁開自彼事之曲直世界早有定評豈容復恃强權滅絶公理置囗囗而不卹此事應由北京政府向日領嚴重交涉一尅日將日艦曁登陸水兵由福建撤退二懲辦滋事兇徒三賠償華人死傷及損害四保證以後旅閩日人不得滋事如彼恃强不允照辦應即提交北京公使秉公裁斷事關中國人民生命稍事退讓民族將有滅絶之慮務懇執事據理力爭毋任切盼參議院議長林森衆議院議長吳景濂副議長褚輔成同叩寢印 
　　北京全國禁烟聯合會總會通電申報轉各報館均鑒民國肇造八載於茲内訌時起外侮迫乘上則百政停滯下則四民失所幸去歲歐洲和會激動雙方當軸知國内謀和爲當務之急顧和議甫開因條件參差而决裂因個人竟見而中止紛擾年餘迄無結果推究其故實綠南北黨派林立互相傾軋甲勢優而乙嫉乙勢勝而甲讒代表更換若干人保無中傷者從而牽掣乎爲今之計惟以議和爲救急之策南北當道各宜疏通黨派内部之畛域能消兩方之聯合自易總代表更換與否悉無問題矧青島問題未决福建交涉又來當禦外侮遑問内嫌政府持和緩態度致青年學子奔赴呼號瞻顧前途曷勝浩歎諸公愛國素所欽崇際斯風雨飄摇之時果忍甘爲鷸蚌之爭使漁人得利乎伏望早息小怨共振危局一髮千鈞時不可失再内政之最宜注意者英約烟禁不容或緩禁種禁運尤須竭力維持值此政變紛歧弗暇分心要政得失相形何容置喙事機危迫急不擇言謹貢蒭蕘敬候明敎全國禁烟聯合總會會長安銘蒸 
[里昂無線電（路透電社送）]  
　　十日巴黎電克勒滿沙氏今晚赴倫敦將小住三四日與英相喬治及英政府主要人員會商要務外交總長畢勛氏因有病不能隨行故將由法國外交部政務科長裴爾台洛氏爲克氏之助 
　　十日巴黎電高等議會昨日贊成對匈草約塞國代表謂匈牙利與克羅希亞之界線勘畫殊爲草率因特拉夫河流須變遷之故高等議會因以决定應仍以舊日行政分區線爲兩國疆界線高等議會接匈國總理郝柴氏電文兩通乃答覆協約國請派全權代表至巴黎會商和約者電内並未直接答覆和會所提出之問題惟要求羅兵退出匈境並陳述匈國大局之種種困難且謂力難派專家　助和會因此輩專家今仍拘禁於羅國及捷克斯拉夫也 
　　十日巴黎電波斯外交大臣費魯士通告國際聯盟秘書長謂波斯政府願竭力贊助國際聯盟秘書長已爲留記　　十日巴黎電中國外交總長陸徵祥寓尼斯兩月已赴馬賽擬歸遠東 
　　十日巴黎電據西班牙京城電稱預料之内閣風潮已於昨日開始元首曾召前任首相自由左黨領袖達土入宫政界中覺達士氏爲組織保守性質混合内閣之唯一人物 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[和會近事記]  
　　十日巴黎電美國代表團已於昨晚離巴黎克勒滿沙氏與福煦上將均至車站送行 
　　十日巴黎電克勒滿沙氏之赴倫敦志在討論美國代表團離法所引起之時局此後美國大使僅以顧問之資格參與高等議會 
　　六日巴黎電福煦上將主張維持凡爾塞高等議會之存在福煦上將與維爾森上將昨晨及下午會談甚久 
　　八日巴黎電高等議會最近致德之牒文尚未發表惟内容已傳於外此非哀的美敦書惟如無滿意之答覆則將以哀的美敦書繼之限德國於四十八小時内承認協約國之要求否則協約軍將進至來因河外占據魯爾煤區並渡美恩河占據佛蘭福爾及附近之地 
　　三日柏林電協約國關於軍備之牒文要求停止編組如保安警隊義勇衛隊國民衛隊之團體以其違背和約並要求俟和約實行時應將此種警衛隊減至和約所規定之數德國半官文告述及此牒文謂裁減陸軍至規定二十萬人之數現正充量進行德政府曾於數月之前照會協約國應置衛隊維持秩序惜當時協約國未如德國之建議討論詳則此種衛隊並不與和約相牴觸他日和約中規定之管理委員會成立後自能解除疑團云云 
[各國近事記]  
　　十日巴黎電中國學生二百人昨晚　抵巴黎尚有八百人不日將抵此聞兩年内來法留學者共有六千人之多　　十日巴黎電政　現議增加麵包與糖價 
　　四日倫敦電泰晤士報羅特丹訪員電稱荷蘭航務公司及羅特丹公司决議開辦亨堡上海橫濱間按月開行之定期航務 
　　三日華盛頓電參議員福爾　及希區柯克氏奉命與威爾遜總統會商墨西哥爭端及報告參院總統是否因病不能盡職二員在白宫會商四十五分鐘而出咸謂總統仍留心時局其精神猶足决斷國家大問題威爾遜總統會謂墨西哥時局牽涉多事關係重大未可操切行動云 
　　四日倫敦電一九一五年在瑪摩拉海轟沉土耳其運船死土兵六千人之著名　艇Ｅ十四號得奬三萬金鎊 
　　四日紐約電美國鋼大王斐里克氏之遺囑除以二千五百萬元予其妻女外所餘之一萬一千七百萬元皆充慈善經費泊林斯登大學得一千五百萬元哈佛大學得五百萬元斐里克紐約之住宅有美術品值五千萬元留予其寡妻妻死之後作紐約城公有之美術博物院 
　　八日巴黎電北京大學法律敎授王博士參與比京國際聯盟會議後在巴黎告客謂國際聯盟中之各國如享同等權利則中國亦擬加入云 
　　四日羅馬電山東德國敎士曾向敎廷訴述日政府没收敎會之產業指爲德人私產敎廷即電囑東京大敎正請日政府取銷此種不正當之計畫茲復文已到敎廷謂日政府已取銷没收產業命令 
　　四日倫敦電蘭開夏之紗廠仍有出賣者凡爾塞公司董事已允將里邑紗廠有十萬錠者售金一百五十萬鎊估計紗廠之易主者共有八十五所其買賣之欵共有二千四百萬鎊之多 
　　舊金山無線電（無日期）墨西哥索諾拉州之華僑五千餘人因加蘭柴政府未　保護之故生命岌岌其財產亦將被没收現有華僑代表團赴華盛頓請美政府設法救之按索諾拉州總督近曾通告華商與華工謂如不於若干日内離境　將没收其財產 
　　華盛頓無線電（無日期）太平洋濱航業家與商家之代表團促請航部宜置新船及闢通華之新商路以苪恩施博士爲主任博士詳述美國商家在遠東之機會且　現宜儘速設立每星期之定期航務及由三路　海參崴神户馬尼剌中國每路宜置二船維持商業云 
　　華盛頓無線電（無日期）墨京美國大使署報告國務部謂美領事署官員琴拿斯氏已出獄琴氏困被控僞報十月間爲匪所掳消息致爲墨國當道下獄以待審訊 
　　華盛頓無線電（無日期）威爾遜總統曾與參議員福爾及希區柯克氏會商墨西哥時局威總統須待審查福爾氏所指駐美墨國大使及領事在美傳播鼓吹過激主義文件之證據後再行作决此次會議歷一小時之久乃在威總統病室舉行由威總統倚床主席福爾氏旣回國會卽與共和黨參議員多人會商並謂總統腦力足應付在何問題體力亦視前有進步 
[太平洋路透電]  
　　十日北京電法文政聞報發表里昻無線電内稱法英兩國巳承認美國參議院關於和約之保留案法總理克勒滿沙氏與英相喬治氏均聲稱宁願承認保留案俾和約得以即時批准而不願延長結果不可預决之討論 
　　十日北京電張作霖請政府任前駐庫辦事長官三多爲海拉爾宣慰使 
　　十日北京電外交陳次長今日午後向衆院報告閩案謂中日已派員赴閩會查在委員報告未到以前此事尚待考慮俟報告到後即將交院閱看 
　　十一日北京電外交陳次長昨在衆院稱閩　學生重傷三人非重傷六人可望全愈據日人消息未有死者 
　　十一日北京電濟南消息謂該處中日人民恐起衝突而日使署對之則謂無甚危險濟南華人固屬態度異於尋常非無影響及於日人但日人雖覺戟剌然不致有如濟南消息所言之情事云日使署言及政聞報所載里昻無線電傳來法英兩國已承認美國參議院和約保留案之消息謂英法旣不許中國附加簽定保留和約今似未必遽承認美國之保留如英法之人今對美國保留之態度爲是則從前對華之態度爲非矣故此消息尚未可信云 
　　十一日香港電今晨各報登載船役會館與船主間關於船役罷工事之往來函件會館律師函稱會館並不勸歐人之爲船員者於十七日停工凡船員將來所行之舉動旣非會館所指揮亦非會館所勸告但爲船員個人集議之結果如果有停駛情事則皆出於自决云云船主律師覆函詢問會館是否辯明未曾勸告會員或引誘會員於十七日午後如不得滿意解决即在任何口岸停駛會館會否允於罷工時接濟財力以贊助其罷工之政策覆函末稱如船隻因會館會員違法背約而致停駛則所遭損失必大云云 
　　十一日香港電昨夜竊賊入歇里夫兄弟公司之首飾舗竊去價值二萬五千至三萬元之首飾手表等物竊賊今尚未緝獲 
　　十一日香港電華商汽船聯陞（譯音）三日前由香港赴西貢時中途失事溺死華人三百七十九人遇救者洋員六人華人三十一人 
　　十日伊爾庫次克電機械技士查尼柯夫氏頃由沃木斯克來此曾在過激黨治權下一星期之久並言及紅軍管理西比利亞都城之情形謂紅軍占城後即挨户清查凡屬軍官皆須註册有不願加入紅軍者卽被當場槍斃人有敢向夜間搜查員索視搜查證者輒遭槍斃護照須由過激黨當道署名違者即受嚴刑之處治紅軍入城後物價皆貴一二倍統帶紅軍者爲前朝著名將軍愛佛特氏 
國外要聞 
[國際聯盟會之投票權]  
　　美報之評論 
　　中美新聞社云據美國新共和報言國際聯盟會中至少有三種事情須予英國以六個投票權苟國際間有所爭執英國爲被告原告之國白其事於代表會議以求公斷如有十二票贊助英國則國際聯盟會中即不能斥英國之非苟於兩國交涉時不禁英屬一致投票則英國必　操縱五票便表同情會中定章有十六票同意可斥逐一與會之國有三十一票同意可推舉一國加入同盟無論事之可决與否决要以英國取得投票權最多再益海茄葡萄牙暹邏波斯　　則英國於十六票中可得　情之票十票在三十一票中亦得三分之一故於斥納與會之國一事英國亦可任意爲之大有把握然取得投票權最多之國非僅英國一國巳也專斥一國殊非公允之道其他表同情於美國者亦復不少如中國巴利維亞巴西古巴厄瓜多加德麥拉海蒂亨杜拉斯列白利亞尼卡拉加巴拿馬秘魯烏拉圭秘魯阿根廷智利哥倫比亞柏拉圭薩爾凡達委内瑞拉諸國中有數國政府殆可逕受美國指揮唯命是從如英國之於印度其他諸國亦能以美之言動爲標準追隨其後法國則有波蘭捷克斯拉夫羅馬尼亞希臘諸國凡事必表同情據是以觀則世界諸大邦咸能於外交上團結勢力殊不能獨加非議於英國也今者各方面之評論咸集中於英國之六個投票權印度本爲英屬姑置弗論外此四國名義上爲自治之國而與英國有連帶關係者議論紛紜俱爲此四國之去留問題然今亦未有人倡議排斥之者據該會委員會中共和派之報告謂此諸國實合格加入同盟且亦有簽字於和約上之資格者故排斥之舉殊無理由云云今之所應研究者則此等國家其於外交上一切事務能否出以自决不受英國之拘管其名義上爲世界列國之一固無人加以否認惟須問其對於外交事宜有無自立之能力否耳此等問題頗難置答即如瑞士一國名義上固與巴拿馬同爲自治之國特外交上終未能完全自立隱隱須受他人箝制耳同盟會中不能不有一種决斷力斷定其所行政策是否有獨立之精神或暗中與倫敦當局相接洽竊謂有一事必須經同盟會制定者則英國苟與他國有所交涉受同盟會之公斷凡隸屬英國之國度均不得投票以免阻撓會中之行動此不可不申明於先者也印度之事又别爲一問題其代表印度者實兼爲英印兩國之代表代表其名而傀儡其實無論何事决不能恃其投票而决印度之應有代表固也即愛爾蘭埃及菲列濱亦應有之惟許以投票之權祇能限於處理　該國國内之事或選舉代表卽此而止國際同盟會中固應以容納多數國度爲佳即如德意志奥大利匈牙利布加利亞俄羅斯諸國亦不應排斥蓋其危險殊不若夾帶海茄或印度加入同盟之爲甚也總之世界各國凡有力謀世界之和平者均應爲國際同盟會所歡迎代表云云尚屬不重要之問題其眞有實力者果有幾人總之國際同盟會中無論如何對於世界列國皆宜予以位置修正投票規例尚非亟亟其他問題尚有大者遠者在關於投票權之不妥實爲會中微細之困難不妨俟諸日後觀時勢之趨向再决心修正之也 
[和會中之中國希望條件(六)]  
　　六歸還租界自一八四二年八月二十九日中英訂立江寗條約其第二條准英國民人寄居廣州福州厦門寗波上海五處貿易通商無碍而外人在中國居住貿易之權利始確實規定次年又爲便於實行起見又訂續約其第七條規定於通商各口由地方官知會領事指定地畝房屋專備英國人民之用他國亦與中國訂立相類之條約其人民亦獲相類之權利自一八四二年以後五口之外又增開多處其中亦有劃定專界備外人居住貿易者此等通商各口之專界即所謂租界者也各處租界每由一國單獨享受故往往一口之内而有租界多處如天津漢口是也上海之英美兩國租界於一八五四年合併爲一改稱公共租界惟法國租界仍爲獨立租界之地仍爲中國領土其外人之執有地產者仍須繳納地稅於中國政府與中國人民無　惟治理之權則或屬於承受該租界之國所派領事官或屬　納稅外國人民所選舉之工部局凡租界利病所關皆歸其管理並發布命令以維持租界秩序又徵收捐稅以備地方費用及建造公用房屋修築道路雇用巡警之用租界内之人民雖中國人居其多數租界之收入亦大抵出諸中國人民而除鼓浪嶼一處之工部局常有地方官派委員參與工部局事務外其他處租界工部局之選舉中國人不得與焉上海公共租界中國人民居全數百分之九十五而只有各商團所舉之中國值年董事三人僅備顧問之用各租界大抵爲商業繁盛之區中國對外通商之進步以各租界之功爲多而人民之受其益者亦不淺然各租界之外國官員每爭索權力以致損害中國主權阻碍中國内政舉一事以言之中國人民居住租界者中國政府不得施其裁判之權即如中國地方官欲於租界之内拘捕中國人民則必須先得該承受該租界之國領事官許可在公共租界者必先得領袖領事官之許可若該中國人與任何外國商行或家族有關繫者又須先得該商行或家族所屬國領事官之許可租界之内華人互控之案雖與外人利益毫無關係仍須由會審公廨審斷其外國會審員不特從旁視察且實握判决之權中國人有因案逃避於租界者中國官非先請租界外國官許可發出拘票則無從拘捕租界雖爲中國領土而中國軍隊不得經過是租界之外國官長已不認中國之主權此種專享權利不啻於一國之内另設一國於領土所屬國之主權大有妨碍此等情形實非當日創設者之意料所及一八六三年四月八日英國外相洛塞爾子爵訓告英國駐北京公使布魯斯云「英國租界内之地自係中國領土毫無疑義中國人民不能因居住租界内之故遂得免其履行天然之義務」是年駐京各國公使會議决定上海公共租界改組之原則如下（一）關於領土之權限必須由各國公使直接得之於中國政府（二）此項權限以純粹地方事務曁道路巡警及地方所需之捐稅爲限（三）中國人非實係外國人所雇用者須完全歸中國官管束與在内地無異（四）各國領事官仍各自管束其人民工部局官長止能拘捕違犯公安之罪人向其所屬之中外官長控訴（五）工部局中須有中國董事凡一切有關中國居民利益之措施須先諮詢得其同意此等原則至近年始行廢弛推廣租界之案亦層出不窮租界居民漸增則要求中國政府准其推廣顧以領事官及工部局所專之主權甚爲廣泛每爲所擬推廣界内居民所反對中國政府自不能無所遲疑外人不諒每有怨言推廣租界之案不特足以傷中外之感情亦往往引起各國彼此間之爭執一國要求推廣租界他國亦援例要求每有兩國利益不能相容則彼此之感情爲之大傷租界由工部局治理之權遂爲近年所訂新闢租界之條約所許其從前劃定外人居住管理之各地則並未授予此項權限不過基於租界章程爲中國地方官與各國領事官所同意者而已茲姑不論其權限之所自來總之今日已無維持此項獨立工部局之必要昔中外交通之始人民尚未相習故以劃分外人專用地界爲便利而此等專界每在郊野之區則又不得不設立一種地方組織以維持該處僑民之秩序如此則可免中外人民之齟齬而領事官行使其條約所定之保護管束事宜亦較爲便利然昔日分居之必要今不復存即如長沙南京等處並無外國租界而中外人民相安無事即租界内中國人民甚多亦未聞有與外國人相衝突之事也中國近來於地方自治大有進步如租界收回儘可負切實治理之責任以北京地面之廣而地方行政皆從新法中外居民無不翕服又如天津漢口之德奥租界自一九一七年中國宣戰收回自治之後亦未聞有非議者現在租界治理之辦法亦非享受通商權利所不可無二十年來中國於鼓勵國際商務之政策推行無間不特於條約上增設通商口岸多處且在内地自開商埠以便外國通商卽如濟南等處外人須服從中國地方及巡警章程與中國人無異行之亦無弊病此類商埠雖係新闢而外人來者日多漸成繁盛商區中國政府因以上所列理由深望各國現有租界者允將租界歸還中國中國政府亦願與各國商議辦法以保障各口外人租用地面之權利在實行歸還以前中國政府願租界内治理之章程稍加更改俾中國居民可得平允之待遇亦可爲最後歸還之準備此項更改之處與有約各國人民之權利毫無損害臚舉如下（一）中國人民在租界内得購置地畝與外國人民無異（二）中國人民居住租界者得有選舉工部局董事及被舉之權（三）租界外之中國主管法庭發之傳拘票及判决應在租界内執行不由外國官長審查（四）凡租界内華人互控案件不得由外國會審官參與審斷(未完) 
[政府處理福州事件之因循]  
　　福州事件　在日本事實具在本無調查之必要乃外交部竟拘日人之　先　參事王鴻年秘書沈　　　同日本外務省秘書官松岡洋右公使館　　官西田耕一共同調查俟調查後始行開始交涉而交涉之辦法如何外交當局亦毫無表示聞日本方面擬將此項事件由駐閩領事直接與李厚基譚判俾可不成爲重大交涉且預定有一重大要求以爲承認一二極輕微之中國要求之交換條件云 
　　又本月四日旅京福建各界聯合會曾將大會所决議之六項要求函請外交部即日向日本嚴重交涉并限其於十日内明白答覆茲聞日昨外交部已函覆該會略謂政府已向日政府提出抗議現正派員調查俟有詳細報告再行核辦云云亦可見外交當局之從容不迫矣 
　　新國會議員光雲錦對福州事件曾向外交當局質問交涉方針昨山東議員王訥亦繼續提案質問聞星期三新衆院開會時更將請陳籙出席答覆茲錄王訥等質問書於下 
　　福建交涉爲日已久全國人民憤氣日烈不聞外交當局有如何辦法是否遲悞事機損辱國體此應質問者一山東交涉尚未結束日人又肇隙於福州殺人派艦蔑棄公法遇事尋仇因風吹火國民愛國心切保無有仇日之舉動是否應急起抗爭以保國體而遏民忿此應質問者二歐戰之後全局甫定日本不惜爲戎首無故派艦以啓戰機擾亂東亞之和平破壞萬國之公意是否應提出抗議於萬國聯盟會以正其罪而聲討之此應質問者三前此南京等辱國交涉具有成例殺傷日人即須優給撫卹並撤肇事軍官嚴辦首惡此次即不另爲嚴重交涉是否亦應援照成案與日使正式交涉此應質問者四謹依院法提出質問請政府明白答覆以釋羣疑 
[國民大會後之京商界]  
　　商人爲自動的抵制 
　　自國民大會開會後學界與商界聯合檢查日貨積極進行昨日（九日）京師總商會於下午二時在珠巿口本會開會各商家代表到者甚衆並有其他團體及學生四名代表預會由安迪生會長主席說明丁此艱危宜合力抵制日貨之必要討論結果議决辦法四項如下（一）各商舗所有日貨全行收起（一）各商舗進行辦法悉聽國民大會委員會之决定（一）各商舗不准再買日貨（一）由國民大會舉調查員在各關卡稽查若發現日貨得以實行懲罰及焚燒之手段辦法决定後會衆並爲各小商家打算暫時可將原存日貨售出惟不得再買日貨以爲逐漸盡絶根株之計又議决各商家一律自民國八年十二月七日後永遠不進日貨其已存之日貨則暫行擱置聞商家方面向大阪停止交貨之電昨前兩日已發出數通觀此則北京商人愛國之熱心已不讓於他省矣 
　　自國民大會議决積極抵制日貨後日人方面非常注意昨日日本旅京商人在大和俱樂部集議結果上書公使館請求救濟辦法並推出代表竭見天津領事蓋領事係商人領袖故請天津領事主持又前日日使署員某訪外交要人以抵制日貨爲言外交要人答謂此純粹出於人民自動殊無法以干涉予亦未嘗不希望貴國貨物暢銷惟福建交涉必須貴國完全容納我國之意則抵貨風潮自然消滅云云 
[閣議與參陸會議]  
　　昨日（九日）星期二國務院舉行例會靳氏及閣員均列席上午十一點十分開議緊要議案計有六起（一）福州交涉案討論時間甚久祗以尚未得有調查員詳細報告故未議有結果（二）烟酒公賣署官制案結果責成法制局起草呈經閣議公决後再請命令發表（三）外交部提案駐英公使施肇基電請奬給英外部部員勳章討論結果照原案　過一面電復施公使一面呈請命令發表（四）新疆邊防案新督楊增新來電報告俄新舊兩黨在沿邊開戰勢將侵入境内結果電令楊督扼要防守並分交參陸兩部會商善後辦法（五）張湘督自講查辦案旅京湘人熊希齡呈控張敬堯劣跡六欵張督電請政府迅派公正大員赴湘查辦討論無結果（六）敎育部提案京師各學校請求體卹分爲兩項（一）將積欠經費一律發清（一）嗣後薪俸免搭京鈔結果責成財部儘先籌發積欠經費至免搭京鈔一層從緩辦理餘案略加討論時屆一點十五分遂散議由朱深　府報告 
　　辦公處昨早（九日）有緊要會議之召集參陸　　　次長均列席其討論之件要點如下（一）處分　體道所部軍隊案（結果）電詢劉存厚可否暫編一混成旅其軍費仍由中央直接供給（一）進關奉軍返奉時期案（結果）蘇皖兩省軍隊旣未允其回歸原省奉軍未便獨異亦應俟和局告成後再行撤退出關餘有兩案無關緊要議畢由張志潭入府報告 
[國際勞動會議與我國]  
　　國際勞動會議工資兩代表北京政府前者自甘厠於印度之列並未派遣嗣容揆代顧使出席於十月二十九日之勞動會列國委員均有韙言容氏曾請繼續派遣政府久置未覆近因各方催促而外交界亦有一種善意表示謂宜急行派遣以增進國際地位政府乃於昨日上午提出閣議討論結果靳雲鵬首先贊成派遣並以此項代表之出處仍以商會選舉爲適當又陳廷傑所陳四端亦經政府批准故資工兩代表之派遣現在已無問題但國際勞動會議業於上月二十九日休會我國雖趕行遣派亦已無及據此間得華盛頓消息本届該會議决各案要點如次（一）適用時間制度之工廠（甲）礦山業石工及其餘礦物採取（乙）關於物品之製造加工修理裝飾及原料變形等工業「例如電氣工業洗濯工業等」（丙）建築鐵路軌道海港船渠電信電話及排水開隧各工業（丁）關於陸海運送旅客及貨物各工業上舉各種類以外絶對不能適用又家内工業亦不在此限（二）勞動時間之規定勞働時間一日不得過八時一星期不得過四十八時但有例外如下（甲）從事於機密者（乙）因法律習惯或勞働者與僱主兩方面之合意工作時間得隨意變更惟一星期不得超過四十八時間（丙）勞働者交代休息時在一星期以内每星期工作不妨超過四十八時間（丁）遇非常時節如工廠機械破壞時得延長工作時間惟不得超過必要之程度（戊）在特種工業必須交代工作時得延長工作時間惟一星期至多不得逾五十六時間（三）日本之特殊規定日本工業受勞働時間制限者大要如左（甲）有十人以上勞働者之工廠（乙）依日本國内法認爲工廠者（丙）道路上運輸旅客及貨物者（馬車牛車亦含在内）下記工業不拘勞働者之多少皆適用時間制度即日本官憲認爲危險或不健康之業務者十五歲以下之勞働者及坑内工作之坑夫應適用四十八時原則惟至千九百二十五年七月十四以後十五歲得以十六歲計算其餘工廠每星期工作至多不得逾五十七時間但生絲工業每週工作得延至六十時間時間外之工作適用一般規約每星期應繼續休息二十四時間（五）中國及印度之規定中國在百人以上之工廠每星期工作定爲六十時間每星期休息一天惟此制眼前暫不實行中國政府應從速調查勞働狀態明年中提出報告於國際勞働事務局更决辦法印度凡有五人以上之工廠每星期工作均定爲六十時間每星期休息一天 
[京華短簡]  
　　昨日楊增新有電到京謂光緒七年所訂中俄新伊陸路通商條約我國損失權利極多中間尤以貿易免稅一條爲甚明年又值修改之期望外部迅行提出討論預籌應付改約另訂最爲上着否則免稅一條必須設法廢除云云又聞政府以俄官扣留華商貨幣竟不繳還謝米諾夫亦有禁止華人入境之舉是不啻拒絶通商且中東路近又改用金幣意欲破壞經濟上之維持遂致近日俄幣擁滯金融紊亂關於中俄通商條約上大有傷失昨張綏商會有電來京懇請援例撤廢現外交部擬從張奉督所請先行提出抗議然後審議處理如至不得已時或即暫行停止通商亦未可知云 
　　東海昨早（九日）曾召王印川諮詢安福議員對新國會閉會問題持何種態度王答不提農敎兩長恐不易閉會聞東海决意再託合肥從中疏通又己未派方面現經錢幹臣竭力疏通之結果已不反對閉會錢氏業已答覆東第 
　　日前各校敎員因月薪搭給中交紙幣且專門以上學校多有拖欠者因發生發現補欠問題小學敎員先上府院呈請將每員十餘元之薪水全給現洋以維持生活有如不得請即歸耕待命之語專門以上敎員亦由馬寅初等上呈公府　 
 
 

Page 7

 
 
請飭敎育部將欠薪補發以後一律全給現洋如至十日止仍無解决則歸耕之說將見實行昨日（九日）上午國立各校長曾赴敎育部一次與敎育次長面商辦法學務局方面對於小學敎員之薪水問題亦曾有會議至昨日閣議時敎育部即提出此案經大衆討論之下决定由財政部迅撥現欵儘一星期以内將各校敎員所欠之薪水一律發給至發現問題則以自大學以至小學爲數甚鉅有不能依所請辦理之勢祇可相度財政情形酌加現洋成數但此項辦法敎育界果能認爲滿意而不實現歸耕否是誠未可知也 
　　曹錕前派參謀李鴻舉來京報告第一路裁兵事件預定第一次裁兵數目爲二萬人約需經費四十萬元業經政府批准李氏已於昨日返保覆命 
[日海軍在福州登陸後情形]  
　　福州日本人傷害我國學警并由日政府派艦來閩要求陸戰隊登陸後二十三號夜有臺灣籍民李土水向寗波船行竊被船夥摛毆日本領事卽以此藉口復於二十五號夜同艦長到交涉署向王交涉員要求兵士登陸游行經王交涉員嚴詞拒絶日本領事又提出種種條件交涉員又復嚴拒小頃日本領事與艦長告辭而去二十六日上午九時即有陸戰隊四十人上陸先到領事署少頃出署日人及臺灣籍民尾隨者約數十人散隊而行該隊四五人即雜以日本人及臺灣籍民數人先至倉前山游行一週次過大橋入福新街馬路由洋中亭口折而上中亭街至臺灣公會午餐午後又向上杭街下杭街等處游行傍晚始回臺灣公會宴飲宴罷卽回艦中二十七日上午十一時又登陸該隊計五十七人整隊而行前一人持日本國旗爲前導由軍門前入至東來閣登樓小憇嗣復起行經高　里大牆根東街鼓樓前西門街至公園撮影後遂出城時已一點半復赴臺灣公會宴飲日本軍艦於二十六二十七兩日泊於鼓山邊夜用探海燈窺探城臺查十六日行兇中學生之日本人及臺灣籍民其姓各雖不能一一詳記然據官廳所查得者大略如下在大橋頭開槍擊斃巡士史孝亮之日本人名福田源藏當場爲我國警察捕獲在其手中奪獲手槍一枝在田礑搗毁順記菜館之日本人爲江口善海外山元三郎大森　春門脅富次李鴻江片山清夫滿茂律太郎等七名當場捕獲均有兇器由交涉署送交日本領事署在田礑開槍射擊人民之日本人爲興津良郎手執五響手槍三木小四郎手持小刀其他尚有臺灣籍民蔡雨全蔡國家郭阿魚陳元楊編尤明棍楊頭詹匏楊萬張目坤李四訓蘇有慶陳阿孤陳君吳豆達辛維藩徐迪坤鍾萬青王阿猴何燦萬成洋行之羅某榮記洋行之古某中和洋行之林春色葉丸英吳玉祺施玉田陳海龍隆泰洋行之曹某萬古洋行之鍾郎恩等二十九人均於十六日持械行兇者爲警察廳調查所得繕交交涉署請爲交涉懲辦乃日昨日領事照會王交涉員尃責中國官廳對學生排日行動不實行取締祗以官槎文章之　諭敷衍了事等語而置行兇之日人及臺民於不問故閩人甚爲憤慨并聞日本領事署現經議决四項（一）要求中國官廳懲辦學生總幹事謝翔高（二）自倉前山至南門兜領事署得自由設警（三）自六月以後各日商營業資本喪失由中國官廳分别賠償（四）此後再有發生排日舉動及妨害日商之進行中國官憲須負完全取締責任以上四條不日將向交涉署提出意殆在借此以抵制我閩人所提之四條也 
[山東中日長官之談話]  
　　抵制日貨問題 
　　前日日本憲兵司令晋謁山東督軍張少卿氏面稱山東抵制日貨之風浪近日愈演愈烈並於人的問題亦橫生枝節前天鄙人（司令自稱）之幼子在膠濟車站之附近隨便游行竟被華人任意打辱又敝國人民近買華人之食物發現　毒　傷之事件似此情形殊於親善前途大有關係請對於抵制日貨之團體及人民實　取締用固邦交藉免其他危險云云張督答　華人打辱貴公子一節未得　警　方有此報告至華人食物毒傷日人一層尤須有確實證　以上種種想貴司令均係得之片面之傳述尚希顧全　體勿　無　據之　　致滋誤會其抵制日貨之人　及　　自應有相當之疏解云云同日駐濟日領與省長屈文六氏晤談對於抵制日貨風潮亦有所陳述並謂地方秩序貴省長能否擔任屈省長略謂旣充山東地方長官即擔任山東地方秩序惟有請求貴領事必須擔任之二事（一）請轉諭貴國商民勿仇視抵制日貨之山東人民及團體（二）貴國商民有與山東人民發生若何事體應由貴國商民請由貴國領事依法向山東政府交涉勿由貴國商民直接向山東人民及山東之地方團體交涉如貴領事能完全負此兩種責任則鄙人（省長自稱）對於地方秩序更有何不能擔任之可言云云日領未有確實之答覆而散 
[紀濟南之國貨研究會]  
　　濟南提倡國貨研究會同人於昨日下午二鐘開職員會議結果如下（一）我東係產生棉花之區域向來由外人購去棉花紡成洋線運來所有各種愛國布疋無一非洋缐者即人人　穿之布疋無一有完全離開外貨二字者此種外溢之利權令人不能計算故必從速先設紡紗工廠以資補救此開於實行者（二）提倡國貨必有常設之機關徵集國貨分欵陳列旣可作買賣國貨之媒介復可動一般人士之觀感故必從速設立國貨陳列所以補官府所設立陳列所之不足此關於勸導者（三）提倡國貨研究會省垣旣設立總機關及各分駐所矣倘各縣不能普及則消息上尚有阻碍效力上尚屬薄弱故日昨派定調查員分東南北三路出發所有重要鎭埠勸導設立分機關與省會總機關作一致行動此關於調查者我魯人宜堅持此種主義積極進行以達我救國之目的云云議畢乃散會 
[鄂省對閩之各面觀]  
　　自閩案發生後湖北各界雖似有所活動然因官廳壓迫甚嚴故未有若他省大游行大演講之舉所可記者僅零碎之消息而已大槪如下（官廳方面）王何兩長昨會銜訓令各校及警務處云照得閩省日人傷斃學生巡警一案中央嚴行交涉准國務院沁電已行令傳知各界靜候交涉勿生枝節等因在案茲聞京城有學生聚集多人游行街巿演說並請求各省一致鼓動事關外交要政中央於國權民命自能極力相爭若各界以義憤熱忱激成意外之鼓動則閩省之衝突其曲在彼外省之鼓動其曲反在我於國家之交涉外省之治安大有窒礙各界及學生人等深明利害甚勿以傳聞誤會之事爲聚衆開會之舉警察廳有防範之責任敎育廳有開導之職權應將中央對於此案辦理情形再行轉知倘有外來傳單藉端煽惑者應即一律扣留查明禁止以防隱患除分行遵照外合行令仰該廳即便遵照訓令妥速辦理召集各校長妥爲開導是爲至要此令（學界方面）武漢各學校學生於今日（五號）特在英租界某留開聯合會議計到者二百四十餘人自一時議至四時始議决三事（一）本會即日組織出版部專傳布關於對日事件之言論（二）速開國民大會（即日與北京各團體接洽籌備）（三）舉定學生代表一人與閩同鄉會所舉之代表同時赴閩武漢學生聯合會自此次改組以來所有各校代表一概另行改選茲錄該會新選代表名單如下第一中學許志義田本固晴川中學劉道生武東壁湖南中學劉永壽周玉林國立高等師範張學運廖維漢漢口青年會商業學校梅功伯徐如荆南中學程琢林舒可久甲種工業學校趙本旭丁鎭　文華學校楊其鋆邱致澤聖希理達女學校嚴文慧張有珍高等師範附屬中學賀敬盧飾秀啓黃學校梅開第熊菊　高等商業學校熊文略中華大學吳希賓外國語學校雷熙張之榮農業學校樊動公立法政學校蕭驤私立法政學校劉洪勳又聞福州交涉發生武漢學生會暗中甚爲活動茲聞中華大學校長陳淑澄恐該校學生私行加入特於五號早八點鐘召集全校學生在大講堂訓話略謂前次風潮予抱病同陂演出種種惡果至今心猶不安此次不可不引以爲鑒不得以少數操縱多數以後無論有何意見務經本校長許可態度務取穩健應付總要和平寗可附驥讓後切勿作俑稱先否則槪不承認惟有解職離校而已學生無一發言者九點鐘仍照常授課另一消息則云本日（五號）中華大學學生刋有傳單數千分預備派人分途散放事爲該校校長查知以此種傳單語言過於激烈不准散放而全校學生立意非散放不可爭持不下以致本日全體停課一日尚未得若何解决該校長以學生不受約束實屬無法可治决計辭去校長一職矣他若公立法校自福州惡耗傳來早有躍躍欲動之勢經校長劉聘之時加勸諭偵查周密尚未至有若何舉動第一師範對於學生聯合會初甚淡漠迨受福州事變激剌遂亦勃然奮起連日由各班班長與校長交涉取得兩條之承諾第一須爲合法之行爲不得逾越常軌第二須爲和平之舉動不得引起外交已於昨晚七句鐘全校會議推舉代表加入聯合會矣（工界方面）昨在漢口某會館内開全體會議對於閩案商議後援辦法議决四條（一）電各處工業會對於閩案爲一致之後援（一）電南北政府請嚴重向日使交涉（一）在武昌工業總會附設儲金處以便工界集金救國（一）電請各省議會商會速派代表集京與政府謀最後對付方策（商界方面）昨由武漢兩總商會特電政府請將近日與日使交涉情形明白通佈俾安人心（省議會方面）數日來未有絲毫表示迨經輿論督責始有少數議員出爲茶會之運動而附合者亦無多人將於日内爲短時間之會集以討論此事此近來各界之情形也 
[豫學生之停課宣言書]  
　　河南學生聯合會宣言云自日人施其狡詐之手腕於歐洲和會奪我山東之權利吾學生洞悉國亡無日正義將傾乃不惜犠牲神聖之學業奔走呼號以告諸國人謀協力抵制之策講亡羊補牢之計列强亦以吾國人之奮鬥而樂加援助方冀彼日人自茲醒悟有以維持東亞和平謀世界共進誰意日人於美議院否决和約之際恣其野心山東青島猶以爲未足侵奪我福建利用浪人驅使囚徒以戕殺我學生摧殘我警士嗟乎國家未亡民命已不保痛心之事寗甚於斯是可忍孰不可忍吾學生界聞耗在先哀痛之餘不能舉以宣諸國人共籌應付遂有二日開公民會之舉乃有大非初衷所及者國民爲謀國家反爲保國家之官長所阻開會不許請願弗納驚天動地之慘音莫由達之國人集思廣益之良猷　從徵諸大衆瞻念前途曷勝悚惶方寸之地莫知所可雖欲强學亦復何心且惡音之來日以愈急恃强之日人竟有下動員令之舉若再緘默使國人無所聞知豈獨無以救福建之同胞恐自救亦將莫能故自本月三日停課以從事於演講期哀音之遍佈促國人之速醒（下略） 
[江西學界之游行準備]  
　　江西學生聯合會爲明日（七日）游生警告事學生代表赴軍署回會後即於今日下午三時在百花洲沈公祠開職員大會到約八十餘人公推傳競仁主席報告農業專門學校學生吳嚴遂君（浮梁人）斷指血書九字（聞吳因痛暈不省人事未到會）事即提出議案（一）歡迎新代表孫繩　文炳曹立權三君入會（二）本會代表報告至軍民兩長及財政廳接洽情形（三）續議游行警告及演講團出發事件辛述周謂本城天昌公司係接濟某國米糧機關非對付不可議决派丁偉辛述周胡蘭錦王圭代表携帶警覺書向該公司質問冀其悔悟否則再定最後之相當辦法主席又提出游行次序議决仿照上次定章辦理又公推傳競仁爲游行總指揮由公共體育場出發經萬子祠磨子巷楊家廠進德勝門進章江門過省長公署至西大街經過督軍署洗馬池合同巷過商會塘　上石頭街書院街繫馬栫康王廟回體育場散隊並定七日九時集合十時出發議畢時已七時半遂散會（女界聯合會致北京電）旅閩日人傷我同胞全國髮指務祈嚴重交涉懲辦凶禍以慰民望江西女界聯合會叩（南昌總商會電）北京大總統國務院參衆兩院鈞鑒日僑橫行福州戳學生斃商民傷　警天津日領復函農商部要求撤換商會會長强暴至此人道何存内政敢干國權何在深仇大辱衆口同聲伏乞政府本人民憤慨之情爲嚴重之交涉倘復依違牽就阻抑民氣則國將不國外交從此絶望矣南昌總商會叩魚 
　　第一師範學生所組織之演講十人團今日下午全行出發全校共分二十組本日　行盧立者共十六組第一至第十團係十人一組第十一至第十六團十二人一組十二人中一人執旗旗書（第一師範講演第一團）二人講演九人任糾察事務並散宣言書下午一點鐘至六點鐘洗馬池中大街磨子巷荆波宛在七門城外皆有該團講演福州狀况勸人一致不用日貨所用講演地方警察並不干涉農校今日出發十五團分至各地講演并有某團特至警廳門首講演心遠校今日亦開臨時大會决定組織十人團預備出發 
[安慶警察罷崗之風潮]  
　　其近因則由署長被辱 
　　安徽省長公署衛隊與東署警察衝突業經財政廳陶廳長第八路史統領出而排解情形已迭誌前報茲聞外間傳言肇事原因係吕省長第二公子受衛隊慫恿以爲警察膽敢欺壓省署衛隊遂率衛隊多人馳往東署質問理由乃衛隊仗省長公子之威有恃無恐竟毆辱徐署長衝毁警署嗣經吕省長查悉當將伊子嚴加申斥飭令回籍並將肇事衛隊重責開革出示曉諭嗣後如有本署衛隊工役在外滋事准由商民指控嚴行懲辦以敷衍警界然徐署長仍以無辜受辱心實不甘决計辭職並擬向法庭起訴而警務處長亦呈請辭職雖經省議會議長晋恒履趙春木及史統領陶廳長等極力調停仍無結果不料八號夜劉處長逕行他去次日全城崗警一律罷崗登時人心惶惶商家幾不敢營業當由軍隊商團游行街巿維持秩序人心稍定午後軍政法商各界出爲調處尙在討論之中惟省議會聞已開緊急會議詞意頗嚴蚌埠倪督亦來電勸慰警察處長聽候省長主持和平解决云 
　　另一函云本月五日之夕有省署衛隊某在錢家牌樓陶良發棉花舗購買棉花因短少斤兩向舗理論該舗主以本地向例棉花運紙帶繩祗有十五兩足秤正紛擾間崗警出而排解排解未成遂一併帶署後事爲吕二公子所聞即至東署與徐槐生署長理論徐言未出口而吕已連掌徐數頰而去徐因受辱過重卽至廳辭職陳述原委劉筠青處長以吕二公子侮辱警長實屬不成事體一面辭職一面上書議會請求彈劾並請議會電致倪督轉電政府嚴究昨倪督來電令劉筠青陳請省長辦理並令財政廳陶廳長將起事情形電復昨日（八日）省商會會長史統領晉議長陶廳長高等審檢廳長均出爲調解吕省長一面切責伊子並將滋事衛兵斥革一面挽留劉處長並爲徐署長道歉以爲了解地步並請商會電蚌挽留其電稱有公署衛隊與警察齟齬一案業奉省長斥革衛隊並曉諭取締辦理周詳商民安謐至劉處長保衛治安實所攸賴刻聞辭職務乞電留以重冬防範方幸甚云云迄至夜間十二時劉突乘輪私走今晨（九日）全城内外警士一律相率罷崗說者謂其中另有作用也據外間傳說劉氏欲乘此機會小題大作緣劉與吕早有嫌怨其原因有四（一）因鹽斤加價案吕氏極端反對未能提出議會（二）因學生聯合會因福州交涉案游行劉氏極力禁阻吕氏乃准予學生所請（三）因法校長張某爲反對鹽斤加價劉氏請更換吕氏未允（四）因吕二公子所挾寳鳳班妓女徐愛寶小桂英同樂班妓女小金花均與劉氏有舊因此醋海生波始演成今日之活劇今日省垣秩序已由商團維持日間則分隊梭巡夜間則輪流守　各城則由省署派隊保守以維秩序但此風潮若何平靜現尚難料也 
 [ >P南京快信 
　　總商會卽日着手調查城内外各商店所存日貨確數學生並不干預各憑良心救國 
　　洋貨疋頭店全行照常營業洋雜貨店因積存某貨過多故仍暫停交易 
　　王桂林胡家祺蘇錫岱甘　昨均晋謁軍民兩長陳報商學界近日情形李齊諭令妥愼維持免生枝節 
　　省議員顧希曾曁省議會同人均往送殯路祭沿途不絶 
　　雲南由雲龍（　舉）昨晨由滬乘車抵寗李督派副官陳廷謨赴車站迎迓住下關　州旅館下午一時入城晋謁李督晤談二小時辭出李督今午在署設宴欵待進明日（十二）下午三時乘特别快車北上聞由到京接洽事竣即赴美國考查實業 
　　美國銀行團安得生丁納等四人昨乘津浦車抵寗住美領事署下午三時謁李督談一小時李督旋赴美領署回謁 
　　李督派本署參議宋名璋齊省長派警備隊會辦李明遠赴亦代表賀張勳壽 
　　桿匪戴得功被徐州張鎭使派員在滬弋獲解送到徐訊供明確昨電軍署請按懲治盜匪條例槍决李督復電照准 
　　南鄉秣陵鎭某村有銀二者務農爲業有子名善卿前日晚間銀二不知何故忽將其子剜去雙目並用刀剖開肚腹立卽氣絶地檢廳已派檢察官下鄉檢騐 
[杭州快信]  
　　杭總商會自前日緊急會議决定自十日起各商號一律停售日貨昨又續會推定檢查員六十人分六組即日出發今日爲學生聯合會分組出發演講之第三日天雨泥滑學生仍勇往直前不稍退却擇各商舗門前及大户簷下照常演說頗具精神 
　　明日（十二）上午八時新巿場公衆運動場舉行國民大會學生化裝演講團今日晚間八時在鳳舞台開幕優先劵售價一元六角願補助經費者頗衆 
　　省城錢業釐貼昨已減至每百元六角城站同和轉運公司由滬運杭現洋日必達七八萬元巿面漸見圓活惟官廳及省議會仍堅持查禁貼現杭縣王知事以商會反對頗難着手現又因病續假 
　　省議會更正六年度决算審查報告總數計歲總計原列已收數二百九十九萬七千二百零九元四角七分四釐審查已收數三百十一萬零二百十六元七角零五釐所增數十一萬三千零零十六元二角三分一釐歲出總計原列已付數二百九十八萬七千零六十七元二角六分五釐審查已付數二百八十五萬零四百六十八元八角六分九釐所減數十三萬六千五百九十八元三角九分六釐收支相抵剩洋二十五萬九千七百四十七元八角三分六釐 
　　省署昨午後牌示蘭谿知事盛鴻壽調省遺缺以鎭海知事洪錫範調署遞遺鈟海知事以荐任職金眞誠署理又玉環知事江恢閎同日亦奉令與瑞安知事江宗濂對調 
地方通信 
[蘇州]  
　　學生實行查貨蘇垣第二工業等男女各校學生數十人於昨日隨帶筆墨帳簿分途前赴城廂内外各街商舗調查所存某國各貨隨手登記簿内並勸令停燃振興公司電燈按舗商定剪線日期在簿簽字蓋章惟查至飲馬橋塊萬和乾貨店内向之勸導該店主出言不遜致啓爭執幸經旁人勸解始得勉允擇期剪線又查至觀西大街楊同泰酒店時突有素業洋貨之江某無理干涉致與學生爭鬧一時圍觀者甚衆咸抱不平嗣江某乘間逸去該店亦允擇期剪線云 
　　路警破獲拐案蘇州車站鐵路警察前日在站查見男女二人挈領女孩一口正在購票登車之際以其形跡可疑上前盤詰彼等頓現恐慌之象該警當將男女大小三人扭往警所訊出確係拐賣即將該拐犯范金生沈王氏並被拐女顧阿金一併移送吳縣公署由藍承審員遂一審問據范金生供係沈王氏夫沈長寳託伊陪往上海先在棧房住宿一宵並送用資三元該婦則不肯承認惟所供與范略同當命將男女二人分别收押一面飭傳該女孩父母顧金寳顧王氏到案又經藍承審員傳訊明確當庭令女父具狀領回其拐婦沈王氏之夫沈長　亦經拘提到案研訊據供開設鞋子作　誘拐等事實不知情再三駁詰依然不吐眞相遂命收押再行訊辦 
[松江]  
　　清查公欵之各方意見清查公欵問題擾攘月餘表面上雖已委定總董着手改組然而函電紛馳　請清查者正大有人在决不能視剖辯然欲蓋彌彰究不能逃多數人之冷眼現在對於清查之各方意見約分三派主張清查欵產處成立後之公欵者爲一派主張清查應從辛亥年始者爲一派此二派各行所　如水火之不相容其實醉翁之意不過欲藉清查爲武器而已第三派之主張則謂無論　公欵巿公欵爲辛亥年以後之公欵或民國三年後之公欵苟名公欵即應澈底清查以杜侵蝕省議員某君曾在勸學所言及我　松人竟不知松江究有若干公欵殊爲可笑爲今之計應將一應公欵槪予清查一以保存公欵一以杜絶野心家之覬觀此言實足代表松邑多數人之公意但主張雖是而實行此主張者竟未有人此外更有人謂清查一事雖屬黨爭之私意然於保存公欵上裨益不少我儕與其投入漩渦不　靜　其後則純屬不負責行之旁觀口吻矣昨聞省長公署應兩方之請特派劉潛爲清查公欵委員昨劉已函知縣署調集卷宗以便到松後着手清　大約再經　一番清釐後某某　派之西書不難水落即石出也 
　　松人爲安武軍蹂　女學之義憤電北京敎育部總長鈞鑒報載安武軍蹂躏女學實駭聽聞請大部向陸軍部嚴眞交涉澈底查究以　羣疑而維女學江蘇敎育一份子相菊潭稽毅復張紹商朱中眞 
　　縣立農塲之第一屆收穫今春縣署在境内設立農塲七區委　　技衛員吳步蟾爲主任吳主任將本年收穫情形呈報縣署并　標本三分請予轉報觀其所報於本年全縣之收數可以窺見一斑據柯第一農塲種晚　蒲草黃荳晚稻每畝收量在二石以上黃荳則因水旱不時未得美果第二農塲曾施螟害防除早稻收數比較各地爲優晚稻收量每畝亦在二石左右第三農塲棉稻各半棉因被淹歉收　田收數平均每畝約一石九斗第四　塲全植棉花惟因種植上之關係一部分每畝收百斤而其他一部分則收五十斤第五農塲亦植棉花惟因曾遭水淹故平均每畝祗收六十斤第六農塲　美棉各半分植美棉成績較優惟因水淹之故收數不能大旺第七農塲分種美棉中棉山芋棉出三畝因遭水淹僅收十六斤另山芋六畝則收二百二十斤云 
[鎭江]  
　　鎭地之救國表示鎭江世界道德會以日人在閩德殺我國學生巡警事件各地人民均經召集國民大會公議對待方法惟鎭地迄今尚未舉行故特發起擬開國民大會表示公憤除電北京政府外並將公推代表二人赴省面謁軍民兩長請求贊助現籌備一切已將就緒定於本月十四日午後二時在西城内公共體育塲地方舉行鎭江各界聯合會及商團等機關均已贊同一致進行聞該會並擬於是日午前先邀集各地世界道德會代表曁鎭江會員在公共體育塲開世界道德會大會一次俟國民大會散會後再與鎭城各學校聯合大游行藉以表示民意今日（十日）下午三時學生團在新西門銀由門南馬路一帶露天演講抵制劣貨之理由及福州同胞之慘痛一時聽者如雲頗多感動至夕陽西下後方始回校鎭屬溧陽縣學生會全體以福州日人　勳案特開會集議討論抵制方法昨日各校學生整隊出發游行街巿各生手擎白旗上標種種救國字樣沿途由童子軍維持秩序並散發傳單挨户勸告各商店居户勿再購買某貨聽者動　 
[揚州]  
　　仙鎭擬辦電燈揚州仙女鎭商務繁盛屢有人建議在該鎭創設電燈均未實行現聞商民方某亦擬在鎭創辦並擬推行至邵伯及瓜洲等鎭　呈經佟知事詳請交通部核奪 
　　商團擴充辦公處揚州商團本附設於台營官地局内（即舊城守營衙署）屋宇頗覺湫溢茲會長王敬亭以台營官地局奉令於十二月底撤併總局擬完全借用以敷辦公業經報山商會函請縣署轉呈軍署核奪 
　　區長被控撤差江都頭橋警察區長王殿高因犯姦非罪嫌疑被人在縣指控經佟知事撤差查辦遺缺　委　文　接充 
雜評一 
[鄂當局之訓令（默）]  
　　此次各省官廳對於國民大會游行演講等之運動大抵皆取放任主義惟令軍警暗中防範或勸戒勿爲軌外行動而已誠有見乎民情激昻遏之反足以生事不若順勢利導爲愈觀於近日各地學生之運動絶無意外事故發生亦可以證明而釋然矣乃鄂官廳獨主嚴厲壓迫校内　會且加干涉偵察行動如防盜賊尤可駭者督長之會銜訓令竟謂受京學生游行演講等之鼓動其曲反在於我試問游行演講何傷乎邦交何礙於外人而遽至曲在於我又謂切勿以傳聞誤會之事爲聚衆開會之舉以閩事彰明確鑿如此而猶謂傳聞誤會則必如何而後非傳聞誤會又謂嚴禁外來傳單煽惑此次各省學生之行動出於良心上之自動耶抑出於被人煽惑耶不待多辨又游行演講非干法犯紀事煽惑二字將作何解耶此種荒謬言論而竟出之於一省最高官吏之口豈不異歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國貨出洋須貼商標之忠告]  
　　工商研究會通告各工廠函云頃接華盛貿易公司謝君復初函稱據南洋巴達維亞阜通公司來函云及由芝堅尼輪船抵該埠時裝來某布廠之二十碼白條布疑是劣貨混充又無商標現皆被人查究須每箱罰銀三百盾等語當即由本公司去電燈明該廠布完全國貨並云商標適已用完未及黏貼萬勿悮會妨人營業倘有疑賣請派人携布來滬面查等語竊思現在南洋各島抵制甚烈華僑商人非常激憤此後遇有運往海外之貨務須黏貼商標切勿省此標誌並於改造用過木箱時仍留有某貨之嘜頭易滋悞會須將内外舊時之嘜頭刷去爲要事關海外貿易前途至巨請爲宣布云云本會查前以國貨包皮上純用洋文致南洋僑商多所悞會曾經本會詳告各工廠請爲注意茲以未有標誌又遭悞會試思省此些須手續頓受無謂之覊留夫又何苦事關各工廠信用與國貨貿易非常重大除即登報奉聞外用再縷請貴工廠特别注意切勿自尋煩惱也云云 
[美政府保護東方美金滙兌法]  
　　本埠花旗銀行頃接紐約電信據云爲保護東方美金匯率起見美國財政部與在華美人匯兌銀行三家之紐約總行巳議定辦法此後財政部不再以銀幣交與此三家銀行以外之其他銀行換取現欵惟持有銀票者仍得以銀票提取銀幣但其數極爲有限依此辦法雙方已簽定草合同規定財政部將銀幣交此三銀行以二千萬元爲限按照上海銀色每銀一盎斯定價美金一元三角五分此種辦法之主旨在保護東方美金滙兌故此三銀行係以經手賺用錢之基礎代財政部辦理如遇必要尚可再鎔化銀幣若干今合衆儲備局已擬設法隨時收回銀票庶接濟之銀得以增多美國現可得之銀幣除巳運出者外爲五千五百萬元而依照譬特門議案所可得之銀幣尚有九千萬元 
[又有兜售軍米護照之傳說]  
　　日來巿上又有出省軍米護照到處兜售計數十萬石該照經陸軍部核准給與邊防軍來蘇採運者索價每石二元掮客佣金外加欵令存交銀行俟稅務處電咨省長允許令飭海關騐放裝輪後將銀提取以免購照者懹疑故各掮客紛向私販機關竭力兜銷云 
[回復洋靛青洋顏料稅率]  
　　上海稅務總公所陳卓甫所長致上海縣商會公函云逕啓者頃奉財政廳指令敝總所呈洋靛青洋顏料請復原率由奉指令據呈已悉洋靛青洋顏料兩種旣稱停戰已久來貨驟多價格步跌前定臨時稅率現已不適於用應請仍按原率徵收以恤商艱仰候通令各稅所一體遵辦此令等因奉此查前准貴會來函即經轉呈在案茲奉前因合亟函致即請貴會轉致遵照 
[組織護海華商帆船公會]  
　　本埠華商各帆船之經行海面者近來時被海盜搶刦甚至傷及人口因之各船莫不視爲畏途現由滬南木商發起擬組織護海華商帆船公會於南巿地點其帆船沙船木船及各種航海商船均可入會集合團體公同商榷保護海面航業一切辦法一俟草章擬就再行開會成立 
[嚴格遴選稅收人員]  
　　本埠徵稅機關前奉政府頒發清稅明令後即奉令飭所有應行整頓計畫亟宜積極進行但入手辦法擬將經徵人員首先甄别令即分别呈報察奪辦理以便次第逐漸實行並聞關於將來整頓稅收計畫對於財政講習所之畢業人員詳加核定擇取程度較高者分别令委各常海各關辦理徵收事項以期袪除積弊丕振新猷云 
[徐紹楨論不和不戰之失策]  
　　徐紹楨對於國内和議主張對人不生問題滬會速謀開議於九日函伍庭芳云秩庸先生鑒（上略）楨避地仍喧憂天將壓前馳魚電聊鼓蛙鳴雖荷各方覆電咸予贊同非得軍府主張不能開議旋致少川寸札痛舉十端並託舊友傳書冀邀一顧近在報端得聞對蒙籍議員之談話採中山先生之生張謂爭點本在法律而不在黨派謀和宜乘時機而不可坐誤並有拒王則誰可擔黨之言此誠非公則無能顧慮及是者矣楨竊見歐西之戰爭雖息大東之釁兆巳生外旣無可以自固之瀋籬内更有不能自安之社會而吾尚南與南爭北與北爭黨與黨爭軍與軍爭當事者旣執迷而不悟旁觀者皆袖手而興嗟居間者遂乘問以居奇運籌者反借籌而運動爭之不巳殆幾忘南與北之尚待調和更何計内與外之急煩安攘也昨得滇督覆電亦謂眞能遵守法度則對人不問未爲不宜與公正有同心尚望力持卓見急電滬會速謀開議使大局一日早定則人心一日早安倘和會再阻而不開恐亂機一發而莫制無論護法難即個人之自立亦難無論統一難即兩方之分治亦難况聞單獨媾和之說他人巳漸有成功試問各個投降之名我公將何以獨免楨以愛公之故不惜爲苦口之言總之與其投降不如開會與其拒人不如論事縱或開會而仍多偏執當世豈無是非况代表本有全權臨事不難拒駁何爲出此不和不戰之策陷國民於不生不死之天哉公講靈魂之學說願每人各授以靈魂吾爲人道之扶持願諸公大彰夫人道先生亦有以憐其狂而成其願乎敢爲吾民國國民百拜求之徐紹楨再拜十二月九日 
[電令開辦無線電傳習所]  
　　海軍司令公署近奉海部電令略謂前擬創設無缐電傳習所業已呈准决定開辦設立於海軍總司令署各將組織内容令行知照（甲）職員所長教員（乙）敎授電務科機器科（丙）生徒由各軍艦艇抽選成積優美者入所肄業（丁）名額定三十名云 
[全國各界聯合會紀事]  
　　全國各界聯合會第十九次評議會到會二十人由施洋主席馬少奎李渤海紀錄報告（一）山東棲霞派代表郝可亭郝子書周景伯三君來會（二）討論平民銀行組織草章案（執行部建議樂進起草）首由樂君出席說明組織大要略謂人類最不平事厥爲經濟不平貧者愈貧而富者愈富故現世經濟學家多注重平民經濟以達經濟平均之目的非如共産主義之易滋流弊特平均方法可分二種一爲政府方面的一爲人民方面的現在政府不能爲人民謀而我人民不可不自謀况今日的世界已成平民主義的世界講政治不講平民政治那政治就没有希望講敎育的不講平民敎育那敎育也不中用講經濟的亦然若不講平民經濟那經濟的現狀是不會好的然經濟實爲政治敎育之基礎故必先講求平民經濟平民銀行爲平民經濟之一種等語次將所擬簡章逐條朗讀並附以解釋彭璜君於第四項略有討論盧任華潘惠齋主張其中細則可由各地自行規定付表决通過遂散會 
　　第二十次評議會到二十三人盧任華主席毛一豊李宗鄴記錄（一）討論常任委員辦事細則第一第二兩條原案通過第三條施洋提議書記輪流擔任張敬之主張輪流任期與常任委員會同付表决修改通過第四第五條通過第六條施洋提議委員三分二以上應改爲過半付表决通過第七八九十十一條無異議原案通過第十二條通過第十三條施洋提議執行部交案復議委員仍執前議主張執行部有待評議部解决之權馬少奎毛一豊張敬之均主張不必修改付表决原案通過第十四條史采丞陸濟李耀南施洋互有討論結果改爲關於會章第十九條之規定應於第年十一月十日舉行在舉行期三個月應通函各地召集之付表决修改案通過第十五條通過第十六條張敬之提議婚喪事故應改爲特别事故付表决通過第十七條通過（二）施洋提議加本委員會會議之紀錄或通過或否决案件時須將通過或否决人之名姓詳記於上一條付表决通過（三）張敬之提議加上本委員會必須俟下届評議會舉行時始能卸責一案通過（四）本委員會辦事細則全部付表决通過散會該會調查科十一日開第七次會議由劉清揚女士主席王者師記錄（一）主席報告第六次會議郭維海君報告平民商會碍難調查事現接該商會發起人林炎夫君來函約本會調查員接洽此事仍由郭維海接洽（二）主席報告上海愛國玩具公司來函請本科委派調查員調查該公司貨品並要求將該公司出品列入國貨目錄事衆議先派人前往調查遂推王者師前往調查（三）王者師報告嘉興各界聯合會調查書（四）熊韞華女士報告調查國貨情形（五）主席報告郭維海君調查上海國貨情形並將上海當地出產所有物品槪行提出列單計製造工廠大小有一百六十二處應派人往各工廠調查主席提議往查各工廠由本科調查員全體分任限十四日調查完竣衆同意遂散會 
[聲討安武軍汚辱女校之函電]  
　　旅滬皖同鄉爲女子蠶桑講習所被兵蹂躏事於十一日致敎育部電云北京敎育總長鑒急頃據本籍同鄉報告安徽懐寗女子蠶桑講習所敎員學生被駐紥該處兵士率領多人加以獸行寄宿員生多未幸免抱潔而死者十數人氣憤垂斃者數人重傷者又數人開世界未有之野蠻傷今古無聞之人格騰笑萬邦普天同憤言者傷心聞之髮指應請大部迅派公正人員會同該處負責長官嚴行查辦立正典行并請先行迅電該管轄機關將犯罪兵匪責成嚴加看管以雪沉寃而維人道不勝迫切待命之至旅滬安徽同鄉　熾堂等二百二十八人公叩眞 
　　聯合通信社云本埠南洋公學聖約翰大學中華工業專門學校皖籍學生所組織安徽同鄉會昨爲倪軍圍姦蠶業女校事致函上海各學校皖籍學生共商進行函云上海各學校安徽同鄉諸君公鑒本月六日上海字林西報載倪嗣冲兵士在安慶兩次深夜闖入女子蠶桑學校輪姦女生致該校女敎員及女生多人均羞憤自殺等語閱之不勝駭異吾安慶當道不能整飭軍紀明正典刑而反竭力彌縫嚴禁傳播不僅有心汚辱女生摧殘敎育直是助兵爲虐草芥吾民中國未亡皖人已受亡國之痛吾三千萬人民前途豈堪設想乎茲定於本星期六下午一時假南京路新鳳祥隔壁衖内二百三十八號開旅滬安徽學生代表會望貴校於每十人中從速舉定代表一人届時務祈到會共籌相當辦法不勝盼切之至 
　　上海全國各界聯合會致安慶省敎育會電云安徽省敎育會諸君鑒君等操敎育界中樞坐視安武軍圍姦女校事而不敢言一任女學同胞寃死無告君等所司果何事耶猛獸食人人亦能制獸要在有骨氣與無骨氣耳數月結舌可謂善忍今已喧傳中外報章君等將自立於何地耶女學未昌橫遭凌暴清夜自問君等安於心乎望發讜言以贖萬辜 
　　又致高等地方檢察廳函云安徽高等地方檢察廳諸君鑒法庭之設職在平停寃抑安武軍圍姦蠶業女校寃死無算近在咫尺君等其無聞見乎提起公訴理所宜然事隔數月不予昭雪君等心死矣國法非爲君等餌利祿者畏强抑弱豈法官所宜出者耶人命攸關典章具在祈放膽一伸理之勿辱我中華民國之神聖司法權也 
　　上海學生聯合會致倪嗣冲函云倪督軍鑑執事於民國六年首冒海内外之大不韙蹂躏約法逼散國會以致喪權鬻國之事相繼而起不知者縣揣執事之猙獰狀態必以爲治軍尚有可觀乃皖省軍隊所到之處姦淫刦掠騰諸報章者匪止一次近且圍姦安慶蠶桑女校矣是校師生覯茲慘禍有飲恨以自戕者有含寃而莫訴者執事對於部下旣不能訓練於事先又不肯懲治於事後已無可逃罪矣若至輿論督責猶怙惡不悛是糜國家之餉糈廣蓄爪牙專與公理人道爲敵也然乎否乎將視執事之舉動如何而定本會爲公理人道計是以寗蹈失言之咎而爲執事言之上海學生聯合會啓又致吕省長函云吕省長鑒頃閱報章得悉倪嗣冲部下圍姦安慶蠶桑女校不勝駭異是校師生驟遭慘禍有飲恨以自戕者有含寃而莫訴者執事忝長民政故作聾瞶豈非以國民可欺而武人不可犯乎我國舊官僚平居不知有所謂法律有所謂人道惟對於婦女節操尚能津津樂道執事亦舊官僚之一也曷不舉汚辱女子之節操者而懲治之本會固知今之省長仰武人之鼻息者滔滔皆是豈敢望執事獨自超脫祇以此事關係女學前途甚大聊　一言聽與不聽在執事自擇耳上海學生聯合會啓 
[兩學生會消息]  
　　學生聯合會總會十二月十日下午中華民國學生聯合會總會在事務所開理事會到者王德熙君狄侃君陳肇　君馮復光君劉振羣君主席狄侃記錄李耀南（一）主席報告安慶某軍隊加暴行於某女校事本會由報紙得是項駭人聽聞之消息原决議電安徽學生聯合會將詳情查覆適有旅滬安徽學生會某君來會要求此電暫緩發刻由該會回皖實地調查因安慶現正檢查函電正嚴倘發出此電轉生支節及阻礙云云是否將該電扣發討論結果以本會發電調查與該會派人調查兩不相妨决定將電拍發（二）主席報告總務科長賀芳君提出辭職書並由賀芳親自出席說明實有不得已之苦衷並聲明下禮拜即須回川萬難任此職務云云各理事均認爲出於至誠且旣决定下禮拜回川勢須數月方能返滬勢不便過於勾留應承認其辭職（三）主席報告旅京福建學生會來電請一致電促劉鏡人公使速赴任並一致反對曹陸任對日外交委員事付討論結果照來電所擬分别發電『附錄來電』學生會轉總會及内地華僑各團體均鑒閩事日急劉鏡人延不赴任乞一致反對旅京福建學生聯合會佳（四）陳肇樂提議對於廣東警廳長魏邦平袒庇先施公司摧殘學生現學生全體罷課要求懲辦魏邦平尚無結果本會爲此事雖經發電亦無答覆並再電軍政府省長質問何以擱置不理並電國會粤省議會請其質問軍政府何以不將查辦案執行又電粤檢察廳速將全案眞情起訴結果全體贊成照辦『附錄原案』廣東警察廳長魏邦平與先施公司同謀飭押學生凡屬有血無不激憤乃政府膽敢袒庇不特不容納學生要求卽議會提出查辦亦擱置不理違法專橫莫此爲甚本會日前雖經致電質問但現下事發一月罷課兩旬尚未結束本會爲學生總機關斷難忍令數千同學長此廢學不再援救故本席主張（一）再電軍政府督軍省長質問何以擱置不理（二）電國會省會請其質問政府何以不將查辦案執行（三）電檢察廳請其速將全案眞情起訴此三種主張能否發生絶大效力雖不可必能就本會所處地位而言理應如是未悉諸公以爲何如敢請公决理事會列位同志陳肇　提狄侃附議（五）主席報告駐滬烟台海軍學生來函請本會再電海軍部對於要求三條件務必爲圓滿答覆議决本會對於此事已二次電海部暫待答覆再辦（六）主席報告瑞安縣鄭鏡水由獄中來函聲稱於舊曆五月因提倡抵制劣貨事被拘在獄請本會援救云云付討論劉振羣君主張函請瑞安知事原情釋放衆贊成（七）康白情君提出關於抵制日貨意見三項（一）通告各地學生會組織日貨調查委員會調查當地日貨分五類（甲）必須品（乙）原料品（丙）實用品（丁）奢侈品（戊）消耗品前二類不抵制後三種抵制（二）通告各地學生會組織抵制日貨隊散發傳單定期實行干涉（三）通告各地學生聯合會组織商學聯合會共决抵制之事討論結果對於第一項僉以爲必須品及原料品當此厲行抵制之時不易分别特生爭執除提案人外全體否决（此案中止）（七）王德熙君提議對於閩事應並電北京政府質問衆贊成 
　　上海學生聯合會該會致海軍部電云北京海軍部鑒烟台海軍學生迫於不得已全體退學所求之事皆平允公正爲中國海軍前途計而非爲個人謀私利尚希慨然允准無任企盼上海學生聯合會叩又致各校函云啓者本月九日下午四時開國民軍籌備大會到會者共十七校代表草章已經通過並議定每校至少須編步兵一排其餘進行事宜須各代表到齊再行討論茲定本星期日下午二時正假南洋路鑛學校開會望各校派代表與會其未曾組成者望速組成之爲要 
[愛國商號錄（上海學生聨合會調查科來稿）]  
　　縣署街兆豊老縣前街徐興泰協生祥縣南路百二十九號大盛祥舊縣基路百二十二號義昌祥七千號董華昇小東門内邑廟東新開馬路口六十九號協永興小東門内邑廟東首六十八號合興隆小東門内長生橋西百三十三號義成太四牌樓口張恒源順太昌葉生太柴德興四牌橋四十五號丁大昌六號信大祥八十九號順太祥十一號顧振興十六號朱椿記孫源順五十一二號恒升五十九號萬和太四牌樓長生橋口陳恒太仁太祥四牌樓中巿黃長興胡森太五號萬源祥三十二號永昌成五百七十號張森泰五十八號郭榮興六十四號增森祥六十六號高正興二十一號恒昌三十四號趙錦昌西姚家弄朱隆興東街二百三十四號愼興祥二百二十八號興昌盛二百二十一號老最香二百十六號震昌祥八十一號汪雲記二十七號周整鑫一號聚太鉅昌二百二十號震大錫百八十一號朱合盛百五十六號方乾豐百九十七號益豐大東門南東街朱義盛西姚家弄六十三號吳囗盛大東門内彩衣街口愼源祥城内東街湧昌祥 
[最近進口日貨表上海學生聯合會調查科稿]  
賣號船名來埠物名件數價值 
東林八幡丸大阪台蓆三十打三百元 
東林又又洋傘六百打五千三百元 
震泰又又皂紙七件九百元 
又又又衣針六件三千元 
又又又鏡子二百六十打一千元 
和昌盛又又洋燈三百六十打六百二十元 
鼎記海味又神户黑參等二擔八十斤一百四十元 
又又又又廿一擔十斤一千五百元 
[耶松船廠新造輪船放洋]  
　　大陸報云本埠耶松船廠爲英政府造成之新船原名戰冕號於十月間下水上星期汽鍋引擎一律裝畢乃在吳淞外試駛成績極堪滿意昨已換懸希臘旗更名巴那基斯號開赴荷蘭洛特丹口岸耶松廠尚承造同式船兩艘現正趕工建造内有一艘約在下月可望下水云 
[令發艦隊司令之修正細則]  
　　海軍艦隊司令處辦事細則業經海軍總司令呈請海軍部修正令發各艦隊司令遵照茲將修正海軍艦隊司令處辦事細則照錄於左「第一條」艦隊司令處之辦事除編制令所規定外均依本細則行之「第二條」艦隊司令常駐總司令所指定之旗艦「第三條」艦隊司令對於所屬各艦長之調遣須呈報海軍部及海軍總司令「第四條」艦隊司令應維持部下紀律監視部下之敎育訓練凡頒發各艦隊之部署細則及日課等尤應嚴督遵行「第五條」艦隊司令對於所屬軍官佐之成績應分别考核隨時呈請海軍總司令量予懲奬「第六條」艦隊司令對於海軍總司令核定施行「第七條」艦隊司令對於所屬官佐所呈之條陳報告等事應詳加審查並附以己見轉陳海軍總司令核辦「第八條」艦隊總司令對於所屬官佐遇有出缺得開單呈候海軍總司令轉請海軍部核辦「第九條」艦隊人員除呈請長假應由海軍總司令核准外其請給常假者艦隊司令得以核准但須按月彚報一次「第十條」艦隊司令與總司令同駐一處所有調遣艦隊之權應歸海軍總司令若數艦隊同駐一處歸資深者調遣「第十一條」參謀掌事務如左一關於敎育訓練事項二關於機密事項三關於彚訂艦隊日記並記錄艦隊每日之所在行動演習及其他重要事項四凡有艦隊中所經騐之事實如認爲可供海軍戰法之資料者須呈請艦隊司令轉呈海軍總司令「第十二條」副官掌事務如左一傳宣命令二接待來賓三總理庶務四管理秘密圖書「第十三條」輪機長掌事務如左一當各艦艇航泊之前計畫煤斤淡水之補充並關於輪機必要之處理二監視艦隊各輪機以下之敎育訓練及管理輪機是否合法三檢騐各艦艇輪機汽機汽爐並屬於輪機部主管之器械等項四凡關於輪機部分之報告及條陳等應詳加審查並附以已見呈遞艦隊司令「第十四條」書記官長書記官掌事務如左一管理機事文件二典守印信三保存案卷「第十五條」軍需員掌事務如左一出納欵項事宜二保管欵項三保存單據四編造計算月報册五保管服裝「第十六條」本細則如有未畫等事宜得酌量情形隨時呈請海軍總司令轉請海軍部修正「第十七條」本細則自公布之日施行 
[財廳守提欠解忙漕之訓令]  
　　滬海道屬各縣知事奉財政廳令開案奉省長訓令内開查各縣歷任欠解丁漕前據該廳開單送署當以各欠欵數目未將某縣某知事任内實欠某欵若干如何追繳某知事按照現行列章第幾條應得如何處分分晰開明即經飭由政務廳函廳查開補送嗣後迭次行催在案迄尚未據遵辦合亟令仰該廳長迅速查照前今函令查明詳細開送立待核辦萬勿再延切切此令等因奉此查各縣欠解三四五年忙漕前奉省令業經分别委提嚴催并飭將欠數分欵分年分任造册送候彚核在案茲查該縣迄未遵辦殊屬玩誤茲奉前因除先行呈復外合亟委提查有催徵委員王悅謙蔣式璉顧兆祥堪以委派馳往各該縣守提爲此令仰該知事遵照迅即將三四五年欠解忙漕等欵查照本廳前次欠單切實查明究係何任何年欠何欵若干并將民欠數目逐任逐年分欵詳查一併開具清摺限五日内交由該委員呈送來廳以憑核轉案開省令飭催勿再稍延錯漏致干議懲切切此令 
[緝獲奉賢阮巷鉅刦案盜犯]  
　　劇盜賈老窩子等糾夥迭刦奉賢縣屬阮巷警區槍械並富紳唐和英等家案内之賊盜曾經通令嚴緝在案茲據水警二區第七隊緝獲是案盜犯左文熊三區十五隊拿獲此案盜犯顧阿四各一名業經解送到廳現正研究澈究所有起案贓物應由失主認領故於昨日令行奉賢縣孟知事迅將該縣被盜各事主搶失贓物失單詳細抄送核辦云　 
[江浙留法同學會近訊]  
　　江浙留法同學會成立會其目的在使有志留法者以互助的精神減去各項困苦爰於法租界霞飛路協平里五號設立招待所俾江浙有志赴法者有所接洽不至受人地生疎之虞本月九號該會會員起程者計有十七人之多而於登輪時搬運行李等事均同職員爲之照料故無匆忙狀態茲將起程諸君姓名籍贯錄下楊光澄浙江諸曁趙毅浙江鄞縣朱亮浙江臨安楊思禮浙江諸曁王浙聲浙江紹縣胡維元浙江紹縣陳彭年浙江紹縣俞建設浙江嵊縣陳犖浙江新昌徐凌雲江蘇上海王鑑之江蘇上海顧文彬江蘇松江榮襟偉江蘇無錫朱道明江蘇武進吳琪江蘇宜興宣松濤江蘇吳江盛鴻羽浙江臨安 
[河南赴法學生之確報]  
　　九號出發之法郵船鳳凰號有河南赴法勤工儉學生八人上船前一夕由河南旅滬學會總幹事張良珅約合攝影以留紀念並由張君料理上船送至黃浦碼頭船開始别八人爲余中楫上海復旦大學中學畢業大同學院理科學生張務遠大同學院學生王增序開封第一中學畢業何慶瀾凍春水凍文楷均開封第二中學學生楊介臣吕夢庚懐慶中學學生 
[閩警中之洋布業]  
　　本埠日來洋紗巿面逐步賤跌同行束手洋布一業因受各路閩事影響巿面呆滯貨價亦隨同下落昨各洋布號均接南京九江各埠來電囑爲止辦停裝因此商巿頗現蕭條氣象云 
[茶樓發現喬裝華人之疑竇]  
　　滬上自閩事發生以來各界人士連日奔走呼號爲種種救國運動彼方面因此非常注意近發生一段情節離奇之事實爰述其情形如下前日午後三句餘鐘時有甲乙兩人全身服某國裝偕升福州路即四馬路中華第一茶樓上西首招走堂人泡茶狀頗怱促尋甲即口操不完全之華語呼走堂人偕乙同下樓而去頃又同回惟隨之者則手持中國服裝全套甲乃將其原有服裝褪交乙手另取中國衣服加諸己身於是一刹間甲已變爲形似之華人矣旋付茶資與乙 
 
 

Page 11

 
 
同步下樓分道而去當甲乙茶叙時有茶客某諳其國語知二人所談甲係欲往内地剌探某種事務且見其身帶金表之短練上繫銅牌一方類偵探應有之物證並聞跟乙同去之走堂人言此項衣服係向福建路某衣莊購買費洋十七元有餘究不知此二人於人衆之地喬裝華人有何作用也 
[限令中華廠拆讓路浜之縣批]  
　　上海縣沈知事自據虹鎭紳商聯名呈控中華皂廠築造圍牆侵佔公路官河等情茲經派員查明屬實昨特批示云據華國勛徐厚載等爲侵佔公路官河請求明白宣示回復原狀由呈悉案經派員勘明該中華皂廠圍牆確係佔出公路不合路政章程所佔河浜亦關水利亦應照舊式開放等情具復在案准卽令行該鄉經董諭限該廠主將所佔路浜拆讓回復原狀可也此批 
[重婚控案之辯論]  
　　少婦胡鄒氏在公共公廨呈訴伊夫胡人欽抛棄不顧請追贍養費及妝奩代價曾經由廨集訊因據被告供稱家有正室原告乃係側室奉中西官諭令被告先給原告贍養費洋四十元仰原告改正禀詞呈候訊核在案茲悉原告已更正禀詞訴胡重婚抛棄請求離異並追償名譽損失洋一萬元以故昨晨由關讞員會同英卓副領事升座第四民庭傳訊先由原告代表律師上堂陳述案情繼由原告之母鄒陳氏投訴其詞略分三段（一）被告央潘小九爲媒聘女爲妻一切禮儀均依舊制（二）兩造均係客地故於未婚之前數日挈女移庽被告所租之愛文義路盛德坊一百十六號門牌新屋内爲彼此便利（三）成婚時亦依舊制惟居一宅並無彩輿言至此將各種禮帖呈案請察並據胡鄒氏供稱前次庭訊始聞被告言有正室早知安肯嫁被告爲妾今一生名譽墮落索萬金損失亦不爲過等語旋經被告代表律師向原告母女逐一盤駁良久因時已過午堂上宣諭退庭判被告仍交原保候再復訊 
[五馬路商界聯合會開會紀]  
　　聯合通信社云五馬路商界聯合會於昨日午後七時開第二次職員常會到者正會長朱葭琯副會長孫承甫周崧生總務科張炳臣陳雲卿評議長熊敬如曁各職員王湘江張淦林儲紹基劉鴻鳴胡再人韓榮堃葉　臣陳國梀金冕之袁文銓劉玉甫卜五洲馬潤生等三十餘人公推周崧生爲臨時主席報告開會宗旨及討論進行辦法所有報告提議事件逐一表决如下（一）報告各處來往函牘（二）總務科張炳臣報告各路商界聯合總會開緊急會議情形略謂此次提倡抵制務須堅持到底自救救國不得不表示决心現在各學生往各路商號調查日貨請塡具志願書凡我商界同人自覺深爲慚愧茲由聯合總會公同表决嗣後與各學生帮同調查而我本路各商號應得同趨一致（三）評議員國棟提議自五四運動以來各商户關於實際救國各願儲金辦法交來昔日各報登載救國儲金簿一本擬組織上海救國儲金總團先由本路發起後再聯合各路共圖進行推及各省各埠逐漸擴充現由評議部議决茲事體大俟下會相請陳君國棟　具詳細理由再致函各路聯合總會及各界聯合會互相討論辦法以策進行（四）本會會員屠君然慶平日熱心會務對於認捐及收捐各事迭著動勞茲提議屠君爲幹事員衆皆贊成通過（五）本路東中西三段各商號認定月捐各數目用特報告大衆週知統交會計科收存以備會中一切開支每逢月底將存細賬由會計科列表報告以清欵目議畢散會 
[寰球中國學生會演說預誌]  
　　寰球中國學生會定於本月十三日（禮拜六）午後七時請新自菲列　考察敎育回國之江蘇特派員錢伯鈞君演說『菲島敎育之槪况』按菲島敎育設備週詳久爲國人注意錢君此次考察心得甚多届時必有宏諭以惠吾人欲往聽者可向該會索取入座劵 
[青年會丙組養成團交誼會紀]  
　　十二月十號七時青年會丙組養成團開第一次交誼會來賓非常擁搐茲將其秩序錄之如左（一）主席李佩華君報告開會宗旨（二）演說童子部商界會員科總幹事陳已生先生演講四育問題（三）滑稽談書部戴叔源君（四）　衛琴部諸君（五）辯論題爲盲者與唖者孰爲有用辯論者琴部洪紹棠伍慶翔棋部余鵬應雲衛分别辯論書部倪能孚陳澤寀（六）新劇悔扮演者李佩華余鵬應雲衛洪紹棠姚顯達吳勵喜伍慶翔董伯英等第一幕陰謀第二拒奸第三幕結果 
[基督徒促進會之游藝會]  
　　基督徒促進會假座青年會開游藝會第一晚入場券行將售罄茲查第二晚（今晚）秩序更佳想屆時更加熱鬧茲將第二晚開會秩序列下（一）唱詩崇德女學（二）拳術中華國校傳習所南洋公學技擊部（三）合唱童夫人黃夫人（四）四絃獨奏何女士（五）二音合唱劉養基女士周森友博士（六）鋼琴獨奏唐少川女公子（七）唱詩守眞女學（八）演劇是劇名（新聲）其中藝員皆選諸清心學校圖畫美術學校環球中國學生會青年宣講團并蒙愛國報總理及著名新劇家等編演而成劇中情節爲國際聯盟事誠最新之劇本又不可多見也凡有世界觀念愛國思想開心時事者不可不看幸勿失此良機 
[工界協進會職員會]  
　　中華全國工界協進會日昨下午八時開臨時職員會由主席黃君復宣佈開會略謂該會成立以來各部職員尚未完備以故辦事甚爲棘手舉凡會内應行提議之事請報告取决當時王亨利君提議略謂會内事務冗忙非分部辦理殊難完善時擬設立五部同時舉出黃君復擔任敎育部盧偉昌擔任體育部姚蟾伯擔任游藝部周伯祥潘連生擔任探問部周錫三王亨利王貴楊廣才陳玉華擔任介紹部是晚馬玉山糖果公司送糖菓餅干十餘種十時閉會各用茶點而散 
[繪畫展覽會審查之嚴密]  
　　天馬會第一屆繪畫展覽會籌備事宜疊誌前報茲聞該會審查出品極形正確連日接得非會員之出品又有數百件之多但聞該會審查員云此次展覽會之出品所有臨摹及抄襲之畫稿一槪摒除即審查員之出品亦須互相檢選足徵該會此次陳列各畫入選非常嚴密以期促進新美術云 
[查貨表應列店號地址之獻議]  
　　昨有自署國民一份子者投函云近日報載有『最近所進劣貨表』惟表中未有列入該號之地址恐有同名同號爲彼波及者旣爲學生會所調查應請該會將其地址一同宣佈俾免他同名同號者爲所波及而國人亦可得而分别之也云云 
[誠報社改戰聞爲商聞]  
　　本埠誠報社前於歐戰期内發行誠報一種每月兩期專記歐戰消息風行一時今則歐戰已終商戰伊始該社應時勢之需要特將戰聞社誠報改爲商聞社誠報一以促進中英兩國之商務聯絡中英人士之感情爲目的其第一號已於上月二十二日出版第二期又已出版諒爲各界所歡迎也 
[救火會勸募地龍頭經費]  
　　小南門外水神閣救火會各會友爲維公安起見曾在附近一帶添裝四寸口徑地龍頭數處當經勘定小南門舊址賈合隆米號門首及聖賢橋塊並水神閣前各設其一以上三處均已裝就其南倉街彭城里口亦擬添裝須待鐵料運到再行繼續動工聞所需工料經費係由紳商黃雲卿姜駿八顧翕周等擔任分投勸募茲已由陳保昌號劉聽孫毛鳳池及輔元堂三善堂江西會館等相繼助欵不敷之欵擬籌募以足之 
[煙酒局催報九年稅額與認商爭持案]  
　　江蘇第二區烟酒公賣分局長劉贊宸前因要公赴津已逾匝月茲劉局長現已公畢返滬回局視事旋奉文省局長訓令案奉北京烟酒署署長令開所有該分局所屬各分棧承認九年份稅額及公賣費數目未據切實詳報茲值陽曆年終將届應行比較在即仰即轉令該分局長迅行核實造報轉詳來署以憑察奪等因到局合行令飭迅速查明連同第一分棧新舊認商爭持一案如何解决情形一併照復以憑轉詳等因劉局長奉令後已轉知各分棧遵照將繼續認稅手續趕即呈報切勿延玩 
[請改商招車照名義]  
　　上海學生聯合會調查商界牌子上有關係日貨名義均囑即予改正工巡捐局人力車照仍有東洋車字樣致函南北工巡捐局長請改爲黃包車等情已紀前報茲聞該兩局長接函後已贊成改正惟現在車照早已印就應俟明年爲始實行改換云 
[華商電燈公司改裝鐵電桿]  
　　華商電燈公司近因城廂内外用户日多緊要處所前植電線木桿因不甚堅固時有損壞現特訂製鋼鐵方式電桿數百株於前日起已由福佑路一帶着手改製鐵桿矣 
[車站發售西節新年來回票]  
　　滬寗杭甬兩路管理局長任小山以本月廿五號係西國冬至佳節又陰曆十一月十一日係陽曆新年在此期内商旅乘車者當必增多故特飭知滬寗路之上海北站常州無錫蘇州鎭江南京等站滬杭路之上海南站松江嘉善嘉興硤石拱宸杭州等站於本月二十一號起至民國九年元月三日止發售來回票按照普通票價七五折收算至於兩路之來回聯票亦於上開各站發售以便行旅 
[鐵路職員之更調]  
　　滬杭甬鐵路車務總巡察楊先芬昨奉該路管理局局長委令改派爲帮總管滬寗鐵路北站辦事員丁孟士（譯音）亦奉任局長調派爲滬杭鐵路車務巡察員均於日昨塡給委任狀分别飭令即日到差任事 
[滬人得南京飯店災耗之擔憂]  
　　南京下關南京飯店之屋頂花圍失愼據外間傳聞死傷甚多連日本埠因得此耗而官商各界於事前往寗未有信息者均已擔憂昨今赴寗往尋者已不少其人云 
[韋紹臯准予隨時扭訊]  
　　浙江海寗縣卸任知事韋紹臯前因侵占公欵潛來上海匿居法租界地方現爲江蘇交涉公署訪悉於昨日飭派委員投法公廨禀明前情並稱現據韋之家屬聲稱韋已有電來申不日可以到滬堂上可否准我等隨時扭案訊究等語中西歸員會判除出票傳提外准予原告隨時扭案訊核 
[地審廳審理木作場命案]  
　　新法租界打鐵浜地方黃雲記木作塲内鋸匠李文忠於今舊曆　七月二十九日下午遭木工顧掌囝沈福生等兇毆斃命當經法捕房拘獲兇犯報請中西官詣騐明確遂將顧沈兩犯引渡内地法庭訊明律辦等因曾奉地方審檢廳訊供狡展復傳到當時承辦此案之法捕房包探並華捕等到堂證明一切判令押候再核在案昨日下午又奉審檢廳堵賀推檢兩官開庭飭提顧沈兩犯至案據顧供稱寳山人家住高橋地方向業木匠今年閏七月二十九日午刻李文忠因煮飯菜洗淨鍋子反被同作之晋生先燒因此起釁經晉生毛毛福根等大起衝突不知如何爲伊等打死當時小民實不在塲求鑒問官得供謂曰查此案爾等當時已在法公堂供明由爾持木棍逞凶故將李文忠擊斃等語案卷鑿鑿豈容抵賴顧供稱小民等由捕房解送公堂之後被探捕等吊打逼供所致問官曰公堂斷無逼供之理况爾等引渡到案以來爾亦在檢察廳預審庭供明由爾持三四尺長之竹爿將李擊斃竹爿與木棍比較爾顯欲避重就輕難道檢廳錄供亦是逼供耶顧語塞不答問官即命法警往贜物庫吊出當時保存之兇器即木棍一根呈案官問顧曰此物可是爾擊李文忠之兇器乎顧供稱此物確爲作場内之料坯實非兇器餘語支吾又據沈福生供浦東人家住東溝爲本匠鋸匠李文忠因何斃命小民實不知悉問官謂曰本廳對於本案早經偵查明白爾亦不必抵賴即使狡展亦屬無益查李文忠與晋生衝突時帶傷爾之頭額故爾懐恨還打將李擊斃是否沈仍否認問官又問顧曰爾是否請有律師辯護答稱我則不知官曰今日不開辯論故無律師出庭之必要判將顧沈兩犯還押聽候復審核辦 
[債案限期還洋]  
　　孫子修前投法公堂控張孟介不理借欵洋八百元求追等情現經中西官核准於昨日傳訊先據原告稱張於民國五年十月間向我商借去洋八百元祗於今年收到一百元及某銀行支票洋二百元迨至届期取欵無着後由被告將支票取去又付我六十元故我凈收到一百六十元尚少六百四十元向索不付求請訊追詰之張孟介稱我於民國元年間在軍政府充當總司令原告在我部下充當軍需官因缺乏軍餉故由孫代墊去八百元並非借欵後於五年間由我補書借票於上年間還過一百元於今年陽曆八月間憑中王禱九施立齋兩人還孫洋一百六十元又以二百元之銀行支票一紙作爲押欵後即以一百四十元贖還共付過四百元今有證人在案可證尚欠四百元現因我原籍家產均被政府没收故此一時難以交付求請寛限料理並延律師代辯又據見證王禱九施立齋稱被告還洋時實由我等爲中中西讞員會判以此案經本公廨研訊明晰着被告交保限二個月内交還原告洋六百元利息自借日起核算 
[刑事案補詞再核]  
　　王瑞興前投法公堂控劉二金子揑造假契盜賣地皮等情現經中西官核准於昨日傳訊被告劉二金子延巴和律師代辯稱原告控告被告乃係刑事性質不應以民事起訴求請堂上察核經中西官察閱禀詞以原告所控完全刑事性質遂判着原告於七天内詳細補詞到案再行核奪 
[准予管理遺產]  
　　李鴻聲昨日上午延代表律師至公共公廨第四民庭請求給諭管理其故父遺產等情奉關卓兩君核禀諭准給　聲請人執管英册一千三百八十九號之地產 
[續訊覇阻建築控案]  
　　王國恩控朱友生朱月珍覇阻建築一案昨晨奉關卓兩君在第四民庭續訊原告代表律師上堂聲請改期中西官准予展期兩禮拜再核 
[鄉民控表兄凶橫]  
　　滬西曹家渡鄉民張永德昨投四區四分所訴稱表兄郭田中素性殘酷旣侵佔民之住屋復將民母郭氏百般毆辱致母氣忿交加懸　自盡幸即解救現只存一息生死難决應請提案究治經李警佐飭提郭到案轉解司法科嚴究 
[婦人控鄰人拐匿女孩]  
　　海門婦人黃朱氏住閘北大統路昨偕證張李氏扭鄰人張基根至四區警署控拐伊六歲女孩根弟請爲追究經顏警正研詢一過判被告交保帮同找尋 
[債案展期再審]  
　　沈榮生與張桂泉因錢債糾葛在廨互控一案定於昨日上午在第四民庭傳訊因時間不及奉中西官諭候展期再審 
[母女被拐匪苦累]  
　　滬城道前街馬家弄婦人顧王氏生有一女小字林第曾嫁與陸錫園爲室過門之後林第不守婦道私奔無踪該氏以施金生大有嬚疑扭控地方廳訊無實據斥不准理而陸即投廳禀控妻母將妻藏匿等情奉諭將該氏拘案收押即交伊女在案茲悉林第實遭匪徒誘拐至奉天地方被賣與德意堂爲娼林第受苦不堪發函來滬報告乃母求救時適該氏在押檢廳由家屬代報救濟會電請奉天救濟會設法將林第救出派員伴送來申於昨到滬轉解地檢廳歸案訊辦發落奉諭收押候示詎林第步行至審檢廳前時忽有陳姓律師之汽車林第因足小不良於行幾遭撞倒幸檢廳司法警長梅南枝目覩上前救護並斥該汽車夫某甲不應開駛快車詎甲不服出言挺撞適爲該廳書記官長查見以甲野蠻諭令拘解檢廳收押候究 
[買良逼娼之懲儆]  
　　老閘捕房捕頭查得住居靜安寺路居仁里一百零五號門牌之　婦王老大價買良女王愛寳逼娼於前日派令華探陳阿根西探搿勃脫往將王鴇與女連同抄獲之烟具一併帶入捕房奉飭將女與鴇分别拘留昨晨解送公共公廨請究先由中西包探上堂禀明前情並將烟具呈案繼由王愛寳供稱年十八歲家居城内於去年八月間被翁陳金奎得洋二百元價賣與王鴇逼令賣娼因不善逢迎日遭虐待苦不堪言務求超豁訊之王鴇供稱王女由其翁價賣立有賣據實無逼娼凌虐情事並延律師到堂代辯經俞喪讞核供商之美丁副領事以買良爲娼律有明條判王鴇押女所半年示儆愛　發濟良所留養照章擇配烟具鎖燬 
[遇見五年前逃妻]  
　　白克路修德里成衣匠錢金泰原籍常州其妻錢何氏前經背夫私逃迄今已有五年之久前晚錢經過小西門外利涉橋地方見伊妻與蔡其祥姘識同居金庭會館旁邊乃鳴警將該氏與蔡一併拘送二區警署轉送地檢廳訊辦 
[騙抵銀洋被控]  
　　蔣濟川在公共公廨刑事科呈控庽居大雅樓之湖北人胡玉峰張協成於九月六號在北浙江路三百四十九號門牌將無價值之煤礦股單　抵洋八百元等情由廨照准簽發提票發交捕房於　昨由探將胡張兩人一併逮案即據中西包探上堂禀明前情並據被告等之代表律師投案聲請准被告等交保候訊云云中西官以原告並其代表律師均未到堂會判被告各交一百元人洋並保候訊 
[昨日午後公廨審理民事案紀]  
　　昨日下午二時半公共公廨陸襄讞與美約副領事升座第四民庭傳訊華人民事訴訟案茲依審判時次序紀錄如下（一）金源高控金少梅不理欠洋三百九十七元案原告臨訊不到山被告之律師請求照章將案註銷諭原告不到應予註銷（二）陸柏林控張明富不理欠洋十餘元案業已判决被告償還嗣被告釋出逃避欵仍不還故原告求追諭本案業經判决着被告償還已有月餘尚未清理實屬拖延着保人交出被告押追（三）殷寳生控張記度不理欠欵案因原告進禀求銷判本案業經兩造在外和解應即註銷（四）葉福生控王增芳不理欠洋五百元案兩造未到故而未審又義商羅利洋行呈控顧棣三賬欵糾葛一案本訂於十一號下午在第一公堂由李襄讞與義副領事羅斯會訊因届時羅君因公未到故而未訊 
[鉅竊案之結果]  
　　虹口梧州路一千四百二十號門牌某肉莊主方乾元家於上月十三號失竊鐵箱一只内有值價二千五百元之貴重物品經方投由捕房查係徐見證陳阿根　阿五串竊携贓逃往杭州飭探目劉森堂等前往將以上三人移提來滬解由公共公廨訊押查明究辦在案昨晨由探傳同失主將徐解廨續訊原告延林百架律師代表譯稱除領到原贓外尚少八百餘元之贓物要求追究結據三被告承認串竊不諱並稱所缺之贓係變價化用等詞張襄讞與美約副領事得供判徐等三人各押西牢一年以儆 
[誌謝]  
　　挽瀾新劇社於二十二晚二十三日晚假虹江路廣舞台演白話佈景新劇承贈優待券四紙謝謝 
來函 
[錢庠元來函]  
　　頃見今日貴報本埠新聞所載新世界股東會議長鄭　峯身故記事一則核與事實不符查鄭君曾於先一日來訪值鄙人外出自約明日再來並非鄙人招致事前方在閒談未嘗提及整理及其事作立由鄙人延江逢治醫生診視召其家屬送彼回家當日新世界董事張君石川又何飛君兩人均係鄭君親邀同來先來者並有余子涵君均在同座共談之列嗣後同送回家可以作證恐滋誤傳川特聲明伏乞更正是幸錢庠元啓陰曆十月二十日 
[徐級蓀來函]  
　　申報台鑒日前閱貴報新聞欄載有贍養費仍須貼給併謂陳警民控瞿偉娟案已註銷云云查與事實不符該案曾經禮明律師承辦並未註銷應請更正爲荷徐級蓀上十一號 
雜評二 
[皖女學之慘事（庸）]  
　　安慶女子蠶桑學校被兵十蹂躏一案其不法行爲實爲人類中所夢想不到之創見人民糜其膏血以豢養兵士而所得報酬如此哀哉皖人甯有死所耶 
　　尤可駭者以堂堂省會之地而出此奇變負其責者對於獸行之兵士旣不聞有所處置而靦然代表民意之議會與主管學務之敎育會亦箝口結舌不出一言使無外人之揭發旅外皖同鄉之聲討則此喏大沉寃不特無伸雪之日且將永無暴露之時吾於以歎軍隊橫行其來有自而皖民乃眞無死所也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係譚組雲先生手書 
游談 
[虞山名勝誌（上）] [  顧鼎元]  
　　當熟爲吳郡屬邑倚虞山以爲城環大江以爲池土田膏腴物產殷盛自泰伯子游禮讓風行文學化洽人材彚出洵江南名區也又以七澗狀琴絃復名琴川云余生長是鄉凡十有八載虞山名勝之處雖恒踄跡而見聞狹訪一泉憇一亭每苦不克道其名悉其源卽徵之邑志叩之故老舉凡亭臺泉寺遺聞軼事雖有一知半解而湖山深奥溪嶺遼隔縱有山陰之興未許東山之游邇來負笈他鄉宿願更形難償追憶舊日游觀之勝不能無今昔之慨也興餘所至聊誌數行以自解 
　　常熟之名勝虞山爲巨璧虞山枕縣治西北橫互十有八里翠壁世　斷谷籠青徑幽聲寂石橫林疎讀吳訥詩『山名自虞仲邑城據其東根盤二十里天矯如游龍南峯瞰重湖湖影摇空漾北嶺氣盤薄深窈多奇蹤何當脫塵覊滅景居山中（不覺山色可餐矣傱青權坊而上淺草蒙茸苔痕鬰然遥睹紅牆半角古柏干宵則先賢言子墓在焉夫吳楚東南折本蠻夷之邦幸獲先賢道啓文化之盛至今弗衰景仰遺風有不肅然起敬者乎其上曰仲雍墓殘碑數段黃土一坏白楊簫簫場草青青滿目悽凉愴然憑弔由仲雍墓西徑頗崎嶇旁有　名石梅相傳仙人揷梅石間成樹故名然談涉無稽不足信也舊有石梅書屋今廢其下爲致道觀榜曰虞山福地天師張道裕之藏丹井在焉有壇七象七星故名七星壇壇各樹檜一株悉簫梁舊植雖皮膚剝落而枝幹挺立猶存生氣施顯詠七檜詩云「琳宫檜森森樛枝鬱莟翠植時應斗宿列數三之四節操歷氷霜大材難小試匠石偶來見錯愕相驚眎）蓋紀實焉觀東爲梁太子簫統讀書處名讀書臺下爲故邑侯蒼野王公祠邑本無城時島夷入寇公築城以捍之三月而成後竟戰死以死勤事法當祀焉之辛峯亭亭踞山巔縱目四矚則黛色連天清光映水近塔（城東方塔凡九層高與亭埓）摇紅遠山浮翠大好風光迎人欲笑亭基方五六仭内壁樹碑一勒許眞君像南向前有井相傳井之下潛蛟七以許眞君鎭之故歲届霪雨邑人必鳩工增葺雖匠人偏體淋灕弗顧舉雖無識頗堪藉慰芸者亭故有户以經其内者頻已築牆實之東有高阜爲齊女墓齊女即景公涕出而女於吳者死後葬此故名嗚呼弱肉强食古今同轍國勢傾衰子女爲奴若齊女者飄泊他鄉望斷家山之月一腔熱血難爲故里之歸遺言（越絶書云死必葬吾虞山之巔）縱行情足憫矣更西數十步有虞山門亦曰鎭山門門雖設而常關粉　盤踞約十餘里半鎖山腰半圍　　山林禀巿相錯如繡邵北虞詩湖上浮沙青入案城頭新堽玉環腰泃堪形其勝又有藏軍洞或云古時曾屯兵於此或云太太避紂居東海之濱築石屋以居之即此故山前湖又名尚湖甚垂釣處也 
醫學談 
[流行熱症ＩＮＦＬＵＥＮＺＡ（六）] [  上海愛仁醫院醫學博士周森友]  
　　凡患流行熱症者頗易牽連而生他種之病今將其病勢及治法逐一記之於左 
　　肺體發炎因患流行熱症牽連而生之各病中尤以肺體發炎爲最危險惟當流行熱症盛行時染此肺體發炎者人數之多寡及地點時間頗不一律考此種肺體發炎多半係肺之小葉或氣管發炎蓋含有肺炎之菌故也惟頗不易判明就大槪論之肺體發炎時病勢必甚劇烈熱度甚高脈息速呼吸亦促第以肺體變硬之處甚小故不易聽出醫生且每誤認其爲肺癆然若將病人吐出之痰以顯微鏡窺之卽可辨其爲氣管發炎而非肺癆矣至於治法最關重要者即病人之食物以易於消化而富於滋養料者最爲合宜酒類 
亦頗有益每隔四小時可服麥酒二兩香檳酒亦可蓋均能增助其身體上之力量也化痰之　可用錏　鹽或錏香酒倘時時咳嗽或心經軟弱可更注射士的尼四十分之一厘每三小時注射一次再内服加非印至於注射體質鹽水亦頗有益於病人凡年事巳高而患此病者宜加服毛地黃酒五滴每日三次因患流行熱症而致肺體發炎者病則必將久延此時最要之法宜設法使病人酣眠藉養精神若不能成眠可注射嗎啡或内服台歐那十釐更宜多飲冷水蓋有助於消除其身體中之毒凡以肺體發炎而發之寒熱多係忽然退盡惟復發者亦甚多也倘發炎者係肺包衣則呼吸及覺痛可以橡皮膏緊貼痛處或以布浸透冷水或熱水滿敷其上若痛猶不止則必注射嗎啡 
[湖北水災圖（四十三）水災時之慘狀]  
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
劇談 
[丹桂聞歌（上）] [  天亶]  
　　崑曲說微旣成友人湘夫來告曰韓君青今晚之游園驚夢陳嘉祥去柳夢梅余聞而毛戴寗犠牲湯玉茗之佳作不願覩痴肥臃腫之柳秀才也翻閱戲報君青第二日演佳期拷紅崑班　語本有七紅八黑三和尚九娘三扁担之傳說（七紅係屠岸賈鬧朝崑崙奴盜紅綃炳靈公火判王靈官投淵關公訓子漠鍾離仙圓趙匡胤送京娘八黑者覇王别姬張飛三闖閻王惡夢尉遲恭北餞鍾馗嫁妹鐵勒奴鬧救李闖盤山胡判官冥判三和尚者達摩渡江會明寄書楊五郎五台山九娘者剌湯雪娘盜牌翠娘剪賣趙五娘送親張姑娘寄書紅娘離魂杜麗娘水鬭白娘娘千里送京娘產子李三娘三扁擔者搜山程濟告賬石秀逼休朱買臣上所述之戲僅不過略提眉目是數人之戲尚不止此幾齣）不圖君青連演二娘（紅娘杜麗娘）殆代表其寛肚子乎余本欲往觀回思張君瑞諒又爲陳家阿郎承其乏故又未敢去昨日（十八）演費貞娥剌虎迺往領敎 
雜談 
[瀛寰消息] [  瘦鵑]  
　　荷蘭某報館訪事近於阿末朗音攝得德廢皇小影刋之報端時訪事適挾攝影機過邸外會有一草車過高與園垣齊遂登而窺之則見廢皇方與后及一軍官同在園中閱一電信廢皇御常冠常服持行杖其最可訝者則老態龍鍾與戰前判若二人鬚本黑仰翹若菱角世稱威廉鬚今則下垂作流蘇狀威槪盡殺向之華髮今亦一白如雪背復微僂宛然一老翁矣聞廢太子方在盛年鬚毛亦有二色憂傷憔悴催人易老無怪伍子胥有一夜鬚白之說也 
　　美國交際界中近有一佳話傳誦人口則波士頓交際社會之花伊佛玲愛波女士ＥＶＥＬＹＮＡＢＢＯＴＴ與殺人犯楷爾特寗博士ＤＲ·ＯＡＲＬＥＤＵＮＮＩＮＧ結爲鴛偶也博士前以謀死其叔捉將官裏去因斡旋力判監禁五年五年期滿始復自由出獄後忽發大願方凡罪犯之省釋者彼必力爲之助予以職位湔其舊汚俾仍卓立於社會博士嘗語人謂人生於世决非好作奸犯科者必爲情勢所迫不得已而出此非可以其一時之眚而鄙薄其一生也人咸韙之於是組織一機關以利進行贊助者良不乏人名美愛波女士尤盡力獨募集百萬金以供博士之用二人初見時已傾心相愛卒乃訂婚喜鐘鳴時當不在遠西方詩人云愛神目鐵窗囚檻而笑不其然歟 
　　法京巴黎因邇日煤炭大缺力事節省警察總監傳諭全城跳舞場須一律停閉俾可節煤以供正用一時士女大譁羣起反對蓋一經實行則良夜迢迢無復消遣之法矣新聞紙中尤多滑稽之評論某記者云跳舞　中本無需煤舞蹈之餘在勢已足取温竊謂與其節煤無甯節電則全城燈火盡熄吾人可飲泣於黑暗中云記者之論調如此餘人可知是亦足見行樂爲人人所愛欲禁遏之誠不易爲也 
新聞拾遺 
　　新式履之大害紐約時報云高跟修趾之履中國婦女嘗折骨穿之足而隆起足心窪落行動維艱極似殘廢　止束縳一若桎梏歐風東漸知此於身體發育方而大有妨碍遂有天足之創議不及十年大半婦女已恢復其殘廢脫離此桎梏蓋彼輩亦深望早出此若海也今則我美婦女又流行高跟之履穿之者其痛苦不減於中國十年前之婦女其跟旣高則其趾必曲是大礙於衛生者也奈何中國婦女不察一輩文明之女學生尤倣而效之徒求其美不嫌其苦桎梏才去而暴刑又來中國婦女其能堪乎彼輩無知我美婦女實尸其咎也 
　　江灣試演飛機預誌意飛機兩架前在浦灘展覽兩日巳誌本報現悉不日卽將前項飛機運至江灣飛演任人參觀仍不索資好賞新奇者届時曷往一觀以擴眼界乎 
　　夏令配克將開音樂大會夏令配克影戲院將於星期五晚間九時十五分起舉行音樂大會即由最近來滬之名女優夏蓮湖史媚史兩女士歌舞夏蘭君鼓琴届時紅氍毹上名優畢集珠喉串串琴韻鏘鏘必博衆賓擊賞也並悉該院擬將是日售資百分之六十六捐充新組織之婦女服務社會團而夏史女士等則槪盡義務賢主嘉賓急公好議尤不能不贅筆多之也 
　　辛博森博士仍爲公府顧問京報近傳徐總統决擬續聘辛博森博士爲公府顧問頃已訂約月薪千元云云 
　　縣城中發現新騙案長興大西門王某家夫商在外室惟遺妻某氏母家合溪昨晚突來男子一人手持孝帛謂氏母喪囑速歸寧時已三更該男子即在王宅寄宿翌晨某氏整頓行裝該男子爲之掮擔先行同赴合溪詎至船埠見該男子不在多方查詢查無蹤跡始知爲該男子所騙云 
　　痢疾之新治法日本醫學博士旭麥氏嘗在巴黎理科大學演講其新發明之痢疾治法謂可用種痘之注射法　治之且云曾以兎作爲試驗故自信其頗確也 
小說 
[秋蟬脫殼（四）] [  仙籟]  
　　周二老官到蘇一則謝老祝爲媒一則打聽小唐消息設開筵席四人同坐把盞二老官說道小弟有些依依不舍總之小弟没福不能與各兄常常見面我與你三人呵你住蘇州我住杭蘇杭人說是天堂今從蘇地回杭去聚首歡然忽散場分明是雲隨風散難重聚恨只恨未學當年縮地方倘能彀兩處合來并一處區區定要去訪長房枝山說二老官人盡道萬事不由人做起也要人去做不是老祝誇口你兩人雖則良綠天定却非老祝不能成功就是你那一夜熱鬧叢中燈月光男兒竟去扮紅粧身探虎穴諧鸞鳳街坊上人人害怕那曉其中歡樂塲竟是月老牽絲爲引導元宵先上合歡床尤可笑者是小唐風流賦性太荒唐抛撇嬌妻漫遠颺喪盡斯文充下賤賣身投靠傍門牆作奴未學崑崙俠怎能彀盜　紅綃到異鄉幸虧我老祝好那天上將軍來救　竟使你雙雙夫婦返金閶否則是搬飯捧茶無了局一生埋没在書房小唐你去想漢朝有個董永賣身葬父後來主人家令他織　二百疋路逢一婦人求爲永妻回往帮織一月完成婦卽辭去此婦乃仙女也豈不勝於秋香十倍永雖賣身至今稱爲孝子又有項羽將季布　困漢高祖及高祖得天下購求季布欲殺之布乃髶鉗賣於朱家爲奴此乃大丈夫能伸能屈之妙用雖　折卽爲奴並無玷辱爲奴爲僕全忠孝佳話流傳史册芳（未完） 
[自由談之自由談] [  不冷]  
　　抗議抗議去而無效抗議來則何如來去祗有抗議則事實之結果何如此則我人令日所當注意者也 
 
 

Page 15

 
 
   
 
 

Page 16

 
 
   
 
