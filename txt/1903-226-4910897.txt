# 1903 - 226 - 4910897

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[崇潔說]  
　　今之議論各國風俗者咸譏中國爲至穢污之國嗚呼中國古時聖王之政亦何嘗不以潔凈爲尙哉讀周禮一書於濬河渠修橋道栽樹木禁停葬諸事皆有專官想見其時都邑之内肅穆清夷上下皆有整齊嚴肅氣象至民間一起居之細一飲食之微如論語鄉黨所載亦皆井井有條必求合於養生之道蓋大以覘國政小以衛民生於理固應如是也三代以降在上者鄙此爲瑣屑之務不復爲之經營小民更安於卑污相率因陋就簡因之郊野之外闤闠之間耳目所經穢氣四塞而泰東西各國之旋居吾華者所闢租界大率衢路寛廣屋宇崇宏三市六街纎塵不染相形之下益覺内地街道幾有難以涉足之虞不特有礙觀瞻兼且易滋疫癘嗚呼是非有國家者亟宜加意整頓者哉今舉必不可緩者擬具條目約有數端一開濬市河内地河離市較遠之處尙見寛廣若市廛繁盛之區兩面房屋逐漸侵佔河身竟狹不容刀兼之灰艇糞船到處充塞自朝至晚居民又從事於洗衣滌穢以至河水污濁不堪汲而飲之必致滋生疾疫是宜由官紳設法禁阻雖不能一槪驅除然亦須有一定時刻庶河水漸期清澈汲飲可以無虞一限葬棺木停棺不葬例禁本屬綦嚴然居民或溺於風水或絀於貲財以致棺木纍纍有數十年而仍未入土者屍氣四溢觸之必有損於人本年吳中大吏札飭所屬州縣限期將停棺埋葬一時風行雷厲民間無不遵從嗣因地方官督率無方往往操切從事因之所到之處民怨沸騰然此皆由辦理之不得其人祗須另定妥章不必因噎廢食一疏通陰溝陰溝砌於磚石之下原期宣洩積水俾穢濁藉以流通然使歴久不修則壅塞旣多臭穢難期疏逹因憶京都每於春夏之交必將地溝一一開掘斯時濁氣四布行道者皆掩鼻而過内地並無開溝之名其淤水之蓄積於中更復何堪設想今縱不能如各處租界之陰溝皆由工部局修砌俾令四處疏通然居家者當建屋之時亦宜於開溝一事加意講究庶不至積穢潛伏於内致居人陰增疫癘之虞一宜遠建厠所各處租界民人不爲不多然便溺皆有一定之所苟或違其禁令受罰不能稍寛若内地則雖在通衢隨處可以溲溺滬城亦設有清潔局而煌煌告示之下溲便者卽麕集其間偶一經過棘心刺鼻當此炎炎烈日穢氣上騰附近居人何以堪此是宜由地方官飭地甲於偏僻之區多建坑厠又須多雇夫役隨時以水冲洗倘居人仍有隨意溲溺者必從重罰鍰卽以其貲撥充雇人沖滌之費如此則民自不敢或犯而街巷可以一清至若出售食物尤須另闢而塲而不許沿街擺設餒魚敗肉尤應禁阻入市不得私售與人市肆櫛比之處更多　浴堂廉其價值工作食力之人須依時沐浴庶不致腥汗之氣到處薰蒸夫如是則出於其塗者自能耳目清凈疾疢不興至欲辦理此事須由官任倡率之方紳盡輔佐之力務使通國之内上下一心如此則不特閭閻可免夭札之虞卽城邑亦有整肅之象夫亦何憚而不爲哉此事雖小所關實大竊爲當局者借箸籌之矣 
[藏事堪虞]  
　　印度來函云印度英國家派往西藏公幹之委員華乙君刻已行抵甘馬戎地方而英國養夏士蠻將軍亦候藏使到印後即率兵同赴藏中按前報俄國已派可殺克兵數百名入藏今者英軍又將前往藏事不更可虞乎 
[惠亂漸平]  
　　聞之粤中友人云東江龍川近有會匪倡亂其頭目五人號爲五虎意欲由東江直竄西江中有何姓者年已六十有二興甯縣人幼曾應試錄取佾生實爲五虎之冠經興甯縣某大令懸賞千金購緝旣由附近上坪壚王姓武生督率鄉圑生擒匪黨數十名就地斃匪三十餘名旋又渡河而東將何擒獲解送龍川訊辦某日渡田河汛翟把戎亦獲匪數十名送縣懲治惠屬地方因之漸漸安靜 
[潰勇何多]  
　　聞之廣州友人云邇來廣西南寗府屬匪耗日亟一日官軍先後譁潰計十七哨之多均將槍械火藥彈子携之而去各埠居民甚爲惶恐 
[違約宜懲]  
　　葡萄牙人畢士克往來皖中各邑冐稱爲德商經理天裕行包攬釐稅等情經鳳陽府通判周别駕朝霖查悉禀陳南洋通商大臣兩江總督魏　帥已將禀稿照錄本月二十四日報章兹得金陵訪事人郵寄午帥批詞曰查前據代理淮宿關淮揚沈道迭次電禀天裕行德商畢士克用民船掛洋旗包攬商貨過關查驗洋票均非天裕行貨前三船均有夾帶因畢士克面求放行後一船滿載私貨全行充公畢士克在淮關親筆供稱被夥所欺並據該商通事及船户供明朦掛洋旗包攬華商貨物得賄朋分當以按照長江章程洋商雇用華式船隻亦祗能裝載該洋商自置之貨往來通商各口豈有往來内地轉隹攬載客貨之理現旣供証明確係屬得賄包攬　分應卽照　查禁閉歇將華人朱桂田陳廣留等交案訊辦先後批札鎭江關道會同洋務局照請德領事各按法律各自懲辦在案今畢士克又 
 
 

Page 2

 
 
冐稱葡萄牙人在正陽借游歴爲名包攬他國洋票貨物又稱欲在該處開設行棧旣無護照又無報單深入内地種種違約妄行實屬不成事體查約載德國人未領執照赴内地游歴者准地方官將其人解交附近領事管束仍應議罰所罰之數不得過三百兩按照約章亟應由地方官將畢士克解交領事今念中德睦誼候札金陵洋務局先商德領事應如何核辦以免逗遛滋事回鎭後應如何議罰並將該行勒閉嚴禁免致再入内地滋生事端以符約章而保正經德商聲名仍候札行鎭江關一體商辦仰卽遵照派人妥爲照料毋任滋事仍候安撫部院批示繳單件存 
[電禀捕梟]  
　　蘇州訪事人云某日福山鎭總兵丁笛樓鎭軍電禀撫憲恩藝帥略謂本月十六日在福山口外查哨遇見梟首曾國章帶同大股梟匪而至當卽揮兵截擊曾梟膽敢率衆拒捕鏖戰至三下鐘之久擊斃梟匪數十人生擒六名截獲匪船四艘時曾梟已受傷就獲旋被其黨乘夜劫去田蕩茜登陸而逃官兵受傷三名尙無性命之慮 
[梟匪正法]  
　　金陵訪事人云兩江總督兼南洋大臣魏午帥前飭營弁先後緝獲梟匪三十餘名發縣訊供旋復派出道府各員會同研詰其有情節較重者批飭卽行正法嗣經府縣力求始只將爲首之六犯明正典刑餘人從輕發落府縣奉飭乃於月之二十三日申刻會營請令由縣獄提出綁赴市曹梟首示衆 
[催辦軍政]  
　　蘇州訪事人云武員之有軍政猶文員之有大計本年爲蘇省軍政之期向例於九月間舉辦兹緣撫憲恩藝棠大中丞輪應充當江南鄉試監臨届時恐難兼顧爰飭城守中軍二叅將仇曾二君提前赶辦限期六月底將屬下各員弁分别考試詳加考語申候憲裁 
[示修馬路]  
　　京師訪事人云京城馬路前經欽派肅邸承修嗣因籌欵維艱尙未開辦目下各國敦迫甚急肅邸無可推諉擬自崇文門内大街由交民巷東口至外務部止先修三里俾各國人往來便捷此外各路俟工程告竣冉行核議現須招人勘估路工因卽出示曉諭曰御前大臣步軍統領督修工程兼理巡捕事務和碩肅親王爲出示曉諭事照得本局現在開辦馬路如有曾辦馬路熟悉工程願來承領者可至史家胡同本工局營造處向營造司斯美利看明地叚圖樣章程做法估計工料價值數目開明漢文清單並姓名住址及擔保人姓名封函投入本局收票木櫃聽候酌奪給辦合行出示曉諭爲此示仰商民人等知悉自閏五月二十一日招票起至六月底爲止過期投函不收其各遵照特示 
[淛中課吏]  
　　昨得杭州友人手椾云閏五月分浙江課吏刻已揭曉計同通州縣之列一等者四員曰薛應樞曰曾毓經曰伊象昻曰吳寶鑑列二等者八員曰王廷杰曰尹溎曰楊泰階曰盛鴻　曰張世瑜曰施榮鼎曰洪錫礽曰施榮復佐貳雜職之列一等者三員曰宣保章曰葉大澂曰伍步楹列二等者六員曰金懋存曰强運開曰宋景祁曰嚴雋蘭曰盛元齡曰蔡錦鴻 
[估修砲臺]  
　　金陵訪事友人云兩江總督南洋大臣魏午帥自聞江陰砲臺火藥房轟炸之事揆情度理似由年久失修所致因念下關砲臺事勢相同不得不早爲亡羊補牢之計已委候補知縣成大令希縉督工往　估價興修矣 
[水利難興]  
　　金陵訪事友人云前者江寗世職許某禀諸兩江督憲魏午帥請復開元武湖入河故道沿途田畝旣可資其灌漑城内河道亦可藉以激濁揚清並指陳舊閘所在繪圖貼說確切詳明當經午帥委員履　略有端倪嗣緣議興自來水利遂作罷論旣而藩憲李薌垣方伯奉旨開缺以致官欵難籌咸懷觀望後午帥復飭司道合籌銀六十萬兩自來水事志在必行白下士民方謂飲和有日乃日前午帥又委員履勘後湖舊閘能否開濬聽候核議施行道路傳聞遂謂自來水之興恐難望於今日矣 
[備迎星使]  
　　杭州訪事人云浙江藩憲崔磐石方伯探知福建正副主考李劉二星使陛辭出都遵陸南下約在下月初澣可抵武林特委候補主簿周少尹秉彝前往姑蘇迎迓少尹奉札後卽於本月二十七日起程仁和錢塘兩縣主亦將上下馬頭打掃清潔懸燈結彩以迓星軺 
[膏捐難免]  
　　金陵訪事友人云省垣創行土膏各捐分别膏店烟館逐户收取定章售出烟膏一兩捐錢二十文嗣因弊竇繁滋改爲就土徵捐之法責成各土店代收膏捐每土一兩作爲膏五錢收錢十文核計兩數向買户收捐存候彚解當由坤元土棧周某等禀奉藩憲曾同各土棧包定捐數分季繳齊現坤元等棧具禀藩轅懇將膏捐豁免藩司李薌垣方伯以事經奏定且爲抵償洋欵之需該商率請免捐殊屬非是因之大加申飭仍著該商等照徵按繳毋得妄生希冀貽誤公欵致干咎戾 
[祠宇興工]  
　　金陵訪事友人云合肥李文忠公慕蔣阜秦淮之勝晚年購城之東北某故侯府地基建造别墅工尙未竣遽爾騎箕薨後奉旨著於立功省分建立專祠省垣當道因卽擇地别墅之側建造祠宇委游大令雪門管理工程某日爲黃道良辰業已鳩工庀林從事於雲斤月斧矣 
[懸賞緝盜]  
　　寗波訪事人云餘姚縣屬西北鄉皇封橋楊成煒家於四月初六日之夜被盜行劫所失不貲工人張忠德格鬥受傷報縣後經縣主李大令飭差緝獲盜夥張雲潮徐來峯二名尙有首匪及夥匪多人在逃未獲大令因出賞格移請鄰封慈谿縣王大令會銜曉諭諸色人等知悉如有將是案盜首緝獲送縣訊問屬實者賞洋銀一百元拿獲夥盜一名起有原贓者賞洋銀五十元通風報信因而拿獲者按名酌賞 
[杭人患疫]  
　　杭州訪事人云本年夏至節後天時不正疫氣流行初時惡寒發熱四肢疼痛口乾舌棘閱約三四晝夜熱漸退徧身發紅斑手足腫脹歴兩三日斑退腫銷病卽痊愈惟身倦體弱一時未克復原大抵受此病者不必服藥祇須愼飲食避風靜養可保無虞若悮投涼劑則變遷甚速率多不起以故城廂内外患者雖多而因之殞命者尙無所見惟老人痰喘小孩驚風則頗多棘手云 
[浙省官塲紀事]  
　　杭州訪事人云署杭州水師都司傅都戎棟祥到營任事後於本月二十一日傳集本標各營勇丁按册點卯并查騐軍裝器械二十三日復赴沿江各營汛查哨一周○城守營林守戎生同現奉鎭閩將軍兼署閩浙總督崇右庭留守札委署理海門鎭標左營守備日前護撫翁筱山中丞亦已下札飭知矣○本月二十三日相傳火德星君誕辰官塲例應致祭翁中丞特委臬司黃幼農廉訪親詣吳山火神廟行禮二十四日俗傳雷祖誕辰黎明時節杭協郭副戎親臨致祭 
[鄂省官塲紀事]  
　　武昌訪事人云升任湖北藩司李少東方伯定於月内入都陛見連日故舊寅僚紛紛設筵祖餞○日前藩憲牌　以金峙生太守署理黃州府事適太守因公他往聞信之餘遄歸謝委撫憲諭令赶急赴任○署藩司岑馥莊方伯暫假牙釐局爲行臺辦公人員均在局中治事旣而瀛眷由漢黃德道署遷移來局房屋湫隘實不能容爰假前補用道李竹虚觀察故第令辦公人員次第遷入方伯及瀛眷 
 
 

Page 3

 
 
則仍住局中 
[鎭郡官塲紀事]  
　　鎭江訪事友人云月之二十四日代理丹陽縣篆務之楊景山大令乘舟來鎭謁見道府各憲禀陳公務翌日馳卽回任所○月之二十三日新委五河鹽釐總辦沈期仲觀察佺道出瓜洲赴某處公幹翌晨卽回五河差次○月之二十三日辦理揚州認捐總局前署揚州府知府吳純甫太守由揚來鎭拜會當道各員小作勾留卽於次晚附某輪船赴金陵叩賀新任江寗藩司黃花農衣伯履新之禧並禀陳一切事宜 
[四明瑣紀]  
　　寗波訪事人云前者慈谿縣人舒某串同鄞縣報房李某以同知銜假照售與鍾姓得洋銀若干現經鍾騐知其僞向之索還洋銀舒知事敗露央某人出而爭衡鍾不肯干休日前已將舒李二人扭控縣署矣○甬江老浮橋突於本月二十三日午時傾圮行人俱落水中時適潮水湍急雖經濟生船竭力援救而爻占滅頂者多至二三十人亦云慘矣○入夏以來雨澤過少居民之患喉症者時有所聞其中以北鄉爲尤多操歧黃術者頗有應接不暇之勢○江北老旗昌馬頭後街三眼井橋係寓甬各西人往來要道現經工程局籌撥餘欵鳩工改築以利行人大約秋凉前後始克落成 
[鹤市閒談]  
　　蘇州訪事人云本月十九日閶門外三鄉司神賽會之期踵事增華異常熱閙會中有鐵柄巨傘一約重一百八十斤無有人能持之而行者此次經賽錦閣茶肆主某甲由上海敦請强有力者數人來蘇撑傘行至穿珠巷突有自命男兒好身手者二十餘人向之爲難由是大啓爭端互相毆鬥直至吳縣署前始經人解散而兩造已各受傷矣○蘇城衛前街韓源懋賃器鋪閉歇之後房屋空閉闃其無人本月二十三日午後封姨怒吼虎嘯龍吟忽聞砉然一聲山崩地裂鋪中房屋均被吹倒惟門面猶安然無恙云 
[飭解縣差]  
　　日前松江府許子原太守札行上海縣署飭將差役劉海平申解到府蓋因有上控案件牽涉其人急須嚴加訊鞫故也 
[嚴飭代書]  
　　各署代書爲人繕寫呈詞向有一定格式邇者上海縣汪瑤庭大令以各代書所繕之禀每與格式不符爰於前日發出諭單通行諭飭其文云設立代書代繕呈詞原係杜揑冒備稽考該代書等自應查照條規不容草率乃本縣近來披閱呈詞每多砌飾證被任意羅織或雙行疉寫或字跡細碎職監婦女具呈不令列抱科差保戳並不塡明舊案原批亦不抄黏訴呈輙蓋有原案之戳不加區别均屬有違條規實屬不成事體飭令嗣後遵照條規毋得草率特諭 
[禁售蘆粟]  
　　前日上海城廂内外保甲總巡朱森庭明府路見一鄉人肩負蘆粟向人求售因卽飭拿到局詰以從何門而入并問此項蘆粟值價若干答稱小的從西門肩入約值一百餘文明府如數給貲諭令此後不許再售如敢故違定于重辦一面飭差諭令守門兵卒以後不許再放蘆粟入城 
[虹口盜案]  
　　前日之晚一點二刻時有盜匪十餘人腰佩單刀手執洋槍擁至裏虹口虹鎭巡防局迤東毛家宅用巨石撞破魯聖根家大門一擁而入魯從夢中驚醒見來勢兇猛潛從後門逸出鳴鑼告警鄰近居民聞之分執耰鋤棘矜奮勇而出霎時集至百餘人守住魯家前後門以待羣盜出外時乘勢掩捕羣盜不敢遽出相持至天明始由頭目率同數盜携臟奪門而逸各鄉民窮追至數里外適前有橋梁横亘各盜疾趨而過内有一盜翻身墮入河心遂被各鄉民鳧水拘獲搜其身畔有火藥一包單刀一柄因卽解送巡防局旣而魯回至家中檢點之下知失去皮箱二口内儲衣服及金銀首飾約值數百金爰復開明失單投局呈遞局員某二尹略訊數語令將所獲之盜押解上海縣署請縣主汪瑤庭大令訊辦 
[大令騐屍]  
　　前晚英租界松江路一百零五號門牌龜奴王阿二所開花烟館内有一不知姓名之廣東人前往往宿昨晨喚之不醒撫之已體冷如冰因卽投報捕房捕頭令包探何阿春前往查明偕地保投上海縣署禀請相騐午後縣主汪瑤庭大令帶同刑仵書役人等臨場旣升坐先傳王阿二據供此客求時給洋一元三角與夥妓王小寳同睡至天明見已斃命旋卽投報捕房王小寶供客人來住宿亦未知其有病至天明喚之不應知已殭斃求鑒大令得供著仵作如法相騐報稱實係有病勉强行房致脫陽而死大令正欲飭地甲具棺收殮忽有某甲投案聲稱死者爲其表親名歐林同在沈家灣廣興隆猪油作爲夥前晚八點鐘出門至今未歸是以聞信來案求自行備棺收殮大令准之 
[上海巡局紀事]  
　　本邑城廂内外保甲總巡朱森庭明府訪悉二十三七鋪地甲錢德之夥王四有包庇匪人刨掘蔡陽弄義塚情事因之限令錢甲交出適逢萬壽期内例不用刑爰命寄押上海縣署自新所聽候帶案嚴訊○昨日松滬釐捐總局護解餉銀之某號砲艇哨弁楊介福扭已革勇丁某甲至南市二十三七鋪巡防局以被竊船篷請爲追究局員韓仲甫二尹查知事在浦江非局中所應管理著赴該管地方官署禀請訊追 
[浦東總巡局紀事]  
　　前日英租界某號巡街華捕陳士恒投浦東保甲總巡局控湖北人阿七誘拐伊妻某氏逃匿浦東等情總巡謝岳松明府准詞飭差傳案移送上海縣署請縣主汪瑤庭大令訊究○浦東三林塘巡防局員孫二尹函送積竊湯天福至保甲總巡局總巡謝岳松明府訊知犯案纍纍情難輕恕因移送改過局禁押三個月 
[法租界捕房紀事]  
　　前日鄉人某甲將小麥一百數十擔糶得洋銀五百餘元旋被其子某乙竊取携至小東門外老協成烟館吞雲吐霧包探見其形跡可疑向之盤詰值堂人某丙出爲飾辯遂一併拘入捕房捕頭令押候解送公堂禀請讞員魏蒓塢大令訊辦○前日卜鄰里某姓家失去皮箱一口因開軍報知捕房昨經包探將賊緝獲帶入捕房捕頭令押候解送公堂禀請訊究○積竊某丁迭次犯案怙惡不悛前日又至租界中行竊被包探拘獲送入捕房捕頭令押候解送公堂禀請懲辦 
[正誤]  
　　昨報登密訊官犯一則略謂天津大公報曾載兵圍頤和園等語致奉旨訪拿主筆云云兹接大公報總理人來函聲明彼報從未載有此事合卽更正以釋義疑 
[續議興學]  
　　月之十六日本埠官紳商富會於斜橋洋務局東首商約公所續議創辦尙賢堂事宜蓋前次所捐僅得其半堂董嚴小舫觀察諸君以事届垂成萬難延緩故有是舉甚望與會諸公見義勇爲踴躍輸將贊成此舉再春申江上地廣人稠樂善好施之君子所在皆有雖耳目未週未及具柬遍請届時亦不妨命駕遙臨以表同志焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　喇司勞士廿九號江西路彙司洋行對門明晶SHANGHAI洋行 
　　天下頭等眼鏡無論年老年輕或各種眼光均可合用其玻璃白藍黑等色及眼鏡架金銀鋼銅各色俱有其價由洋二元起碼至洋一百元爲止且本行售出之各種眼鏡均包　貴客合用如練眼光不取分文特此佈吿 
　　新到各樣廣東調外國調戲齣各省頭等名角演唱京調徽調崑腔小曲約六禮拜到申棋盤街興昌祥○廣同昌○五馬路永益號○中和里源順豐 
　　本行開設上海三十餘年專辦英美德法各國名廠大小奇樣八音洋琴以及各國軍營中所用之戰鼓號筒喇叭笙簫樂器一應俱全○中國軍營亦由本行購辦者甚多刻由英美名廠托本行經售頭等新樣唱戲留聲機器各式全備聲音之響亮調曲之高雅比衆大不相同而且不碎不壞可稱盖世無有也承蒙○什宦紳商惠顧祈至英大馬路黃浦灘大洋房内批發所面購另躉均可價亷物美特此佈聞　英商謀得利公司白 
　　祖傳秘製　始創廣東鹿芝館自甑萬應如意油本館貨真價實遠近馳名如假包換 
本館祖傳始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經騐良多眞爲濟世之慈航護身之至寳也氣味淸香與别家不同請嘗試之每瓶洋一元○五角○一角○五分○三分○自甑薄荷油○萬應玉樹神油價同上○鋪在上海老巡捕房對門分設杭州淸河坊又蘇州閶門中市 
　　源源來票行 
　　六月份江南票三彩一千五百四十五號本行售出得主後詳現售各種彩票價皆公道批發克已函購上海南市集水街分設老北門東吊橋 
　　上海南市祥記碼頭新開春雷票行 
　　始創减售江南五元二湖北六元三廣東十元浙江五元及批發更宜客氣先此預聞併湖北票二彩附彩是小行售出 
　　荷商好時聲明 
　　啓者本行在英界二洋涇橋北堍四號洋房樓上經理水火二險並運進口洋布及各式洋貨近年承蒙紳商惠　日增月盛實有應接不暇之勢是以水火保險事　現下分歸何　生經辦凡在本行經保之家無論何人經手均當一律秉公辦理並欲再行推廣如有人能攬水火險者並各處有事見委均請每日上午至本行保險賬房内面商自當格外優待火險分行仍在寳善街錦潤堂内水險分行二馬路泰和里葉愼卿經理又法馬路東首德銘里尹鶴林經理以便惠顧水險隨時盖印爲憑陸筱山錢紫卿宋雙榮均在本行經手火險事務併此聲明 
　　ＳＯＬＴＥＢＢＥＣＫ　ＣＯＥｎｇｉｎｅｅ　　Ｍ　ｃｈｙｎｅ＝Ｓｈｏｗｒｏ　　３３Ｎａｎｋｉｎｇ　ｒｏａｄ 
　　蘇達伯　機器匠 
　　本公司設在上海英大馬路抛球塲東首專售及承造各式機器如車床鑽床打樣機刨床打眼機起重機車杠鑪子水汽機探礦機水汽抽手抽救火水抽發電機器大小電機各式洋燈印字機噐等一應俱全價亷物美如蒙紳商　光顧請到本公司寫字樓面議可也　蘇達伯機器公司吿白 
　　賞格 
　　三泰碼頭義全順糟坊閏月份買得同得利湖北票二彩一條第一萬一千四百九十七號計洋一千五百元此票業已遺失向　捐公司及各票號均已　照切弗照付如有人拾得此票送到謝洋對分决不爲難特此佈聞 
　　正廣和洋行 
　　ＢＥＲＧＩＳＣＨＥ　ＢＲＡＵＥＲＥＩＰＩＬＳＥＮＥＲＢＥＥＲ　ＧＵＳＴＡＶ　ＫＵＰＰＥＲＥＬＢＥＲＦＥＬＯ 
本行經售茄門長瓶可伯啤酒久已中外咸知其酒之色香味可稱三絕毋煩贅述每箱大瓶四打小瓶八打批發格外克已請至四馬路本行帳房面議 
　　撞騙宜防 
　　本售報處曾　六七年前由恆康錫箔莊石耕山出面賃租開設合大布號之陶宅市房一所坐落中街路西口下岸第二家不料近有無耻之徒在外招搖揑造僞契及私刻申報分館圖章蓋印僞租契租摺向人抵借銀錢意圖魚目混珠事將成矣旋有心細者察出破綻種種不符爲不窮究該黨見事敗露遂卽兔脫若　謊去豈非害人不淺爰特登報聲明祈諸富紳商切宜愼之又愼如再有此等情事請准扭來特交地保送官嚴辦不貸　蘇州盛川陶宅申報分處仝啓 
　　請速寫儎 
　　啓者小行公司船名比利地士准於西八月二十六號卽華七月初四日下午一點鐘開往神户橫濱二埠貴客寫儎請速移玉至　房面定遲恐不及也　天祥帳房吿白 
　　水月電燈 
　　余獨出心裁親手自造曾禀准專利嚴禁仿冐在案檯燈掛燈式樣新奇四馬路巡捕房西首第八十九號張國榮謹識 
　　燕製補丸善能利大便背四肢等痛　　 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　天福洋行經理水火險公司 
　　佑寗火險公司開設英京一百數十年資本富足中外馳名專保房屋傢私衣服以及棧房貨物店鋪生財等項遇遭不測迅速賠償外埠如漢口九江蕪湖鎭江蘇州等埠均可承保又經理極大水險公司專保外洋長江等埠輪船往來貨物倘有遇險情事本公司照章秉公辨理賠償亦速保費亦比衆克已如　蒙仕商賜顧請移玉至本行帳房或到五馬路長安里成康洋貨號大馬路集益里潘和懋綢莊内面議可也此佈 
　　英華書館遷移吿白 
　　本館自開設至今經四十有餘年矣祗因博物院路舊基密邇廛市有厭煩囂欲遷之心己非一日覓得靶子　七十九號大洋房一座地近鄕野幽僻異常淨几明窗最宜作爲學校之所更餘地寬敞或建廚房飯舍或學後閒步暢機無一不可遂不惜重價而購定焉今布置已定擇於七月十六　開館書金按月六元其間章程仍如舊日凡願就學者務望預至本館報名逮開學日各先付脩金兩月如　家稍遠可貼午膳　　跋涉之勞此佈　英華書館監院慕啓 
　　六月廿八日匯票行情列左 
銀行電匯銀票二先令五辨士八之六銀行現銀票二先令五辨士八之六五銀行三十天期票二先令五辨士八之七銀行四個月期票二先令六辨士八之零五 
　　六月廿八日進口船禮拜四 
江天輪船由甯波招商局元和又由長江怡和行順和又由烟台怡和行福州又由香港太古公司盛京又由烟台太古公司永生又由東洋怡和行 
　　六月廿九日出口船禮拜五 
元和輪船晚往長江怡和行普安渡又開往仁川靑泥潌旅順禪臣行北京又下午往寗波太古公司普濟又下午往寗波温州招商局海晏又晚往福州招商局順和又晚往烟台天津怡和行 
　　六月三十日出口船禮拜六 
弘濟丸上午十點鐘開往長崎神户橫濱釜山元山城津海參崴等埠郵船株式會社蒙古郵船開往靑泥窪旅順口等處東省鐵路輪船公司錦和輪船下午開往鎭海舟山錦章號廣生又晚往汕頭香港廣東怡和行景星又晚往香港廣東怡和行鄱陽又晚往長江太古公司宴打魯沙又晚往橫濱神户禪臣行新華又晚往烟台牛莊招商局美富又晚往香港省城招商局廣濟又晚往天津招商局江天又下午往甯波招商局臺灣又晚往香港省城太古公司 
　　七月初一日出口船禮拜 
瑞安輪船晚往長江瑞記行勃力士又開往長崎神户橫濱等處瑞記行江孚又開往長江招商局 
　　七月初二日出口船禮拜一 
鯉門輪船開往香港粤省禪臣行張家口又晚往厦門汕頭太古公司杭州又晚往烟台牛莊太古公司 
　　七月初三日出口船禮拜二 
瑞泰輪船晚往長江瑞記行利石又開往神户隆記行 
　　七月初四日出口船禮拜三 
比此利地士輪船晚往神户橫濱天祥行 
 
 

Page 9

 
 
[江南派派辦處議辦自來水詳文]  
　　爲遵飭籌議詳辦事光緒二十九年閏五月十四日奉撫憲批本派辦處詳請金陵城内自來水公司暫從緩辦自奉批據詳擬辦金陵省城自來水公司窒礙甚多應准從緩辦理嗣後如有呈請者仍責令官督　辦以杜流弊仲卽知照仍候督部堂批示繳又於閏五月十六日奉憲臺批自來水上海已有成法仿效辦理由官倡導招商附股似不致全　公欵多糜公費金陵城南烟户稠密汲水較多先設城南一半水管工本亦可稍節所請暫從緩辦自是愼始圖終之道惟旣稱商人久懷覬覦其中利厚可知華商力多不足若不早爭先著山官倡辦恐無以杜覬覦該藩司素規遠大此舉有稗庫欵有益民生雖功效未可驟期而始基尙賴臂助且創此非常之舉留作去後之思亦該司所樂爲也仰仍會同妥速籌議興辦復奪並候撫部院批示繳等因奉此查金陵城内自來水之設所以使民間之汲食亦卽以杜他族之覬覦旣奉憲臺批飭仍行妥速籌議興辦何敢不力任其難司道等復會同熟商竊以爲挈領提綱利權先宜歸於一集思廣益謀議尤貴會其通江甯自光緒二十七年以來舉行新政特設派辦處以爲總匯之區若房膏捐局各學堂學務處皆所籌辦而分布之者也每於二五八堂期司道等於此會議謀定後行此項自來水公司應卽由派辦處總理無庸另設總局以專責　而省糜費惟訂立簿據刷印股票不能不以公司爲名擬請憲臺札飭善後局刊刻木質關防一顆其文曰江寗城内自來水利濟公司之關防發交派辦處啓用藉資信守開辦之初如購買地基建造廠屋配置鍋爐機器以及安設各種水池水塔水管龍頭等項事繁費鉅必待招集商股始得興工旣類築室而道謀尤防曠日而持久現奉憲臺批示於城南烟户稠密處先設一半水管從省估計約需股本銀六十萬兩司道等前次籌議原擬於各庫借撥官欵以爲之倡兹經議定先由藩司庫提銀十萬兩糧道庫提銀五萬兩巡道兼金陵關監督庫㮛銀五萬兩釐捐銀圓支應籌防四局各提銀十萬兩共計六十萬兩其銀仍存各庫遇有支用由派辦處移請照發應請憲臺批准立案庶便遵行其本省紳商及服官人員有願附股者槪准附股每股入本銀一百兩以收足四千股爲度計共四十萬兩其銀存放殷實錢莊或推廣城北或發還原欵隨後酌定此外若購買機器鑄造鐵管懇派員紳經理欵項督辦工程招集股本等事頭緒紛繁必先立定大綱而後詳細節目可以分條而理司道等遵議開辦章程八條另摺錄呈憲鑒　諸自來水管此其總幹各項乃其分枝也如蒙批准所有應辦事宜及各項詳細章程卽行隨時妥商詳請核辦抑司道等更有請者東西各國製造機器船廠鐵路礦務農務等項皆有專門名家無須借材異地中國講求洋務雖已數十年而每仿製一器仿辦一事非雇洋工師不爲功固由風氣未開亦因學習者不得其人不得其地也現查各學堂畢業學生精於算學測繪及兼通機器者尙有其人此次創辦自來水擬卽擇其尤者派令隨同洋工師勘丈測量繪圖貼說并飭於興工之日精心學習倘能深窺奥妙得擅專長將來洋工師辭退卽可補其缺而勝其任且可充當教習以教後來各學生亦開通風氣挽回利權之一道也是否有當理合錄摺詳請仰祈憲臺俯賜鑒核批示祇遵實爲公便除詳撫憲外爲此備册具詳伏乞照騐施行須至詳者 
[委派闈差]  
　　金陵訪事友人云現距主試入簾之日不過四旬江南文闈内外一切要差亟宜赶緊預備日來已由江寗藩司李薌垣方伯禀奉督憲會同糧巡兩道曁中軍城守兩恊分别委派矣 
[設立分卡]  
　　九江訪事人云總辦江西湖口統捐局候選道黃鈞選觀察錫銓禀請上憲擬於潯城之外龍開河荷葉塘等處設立統捐分卡委梁二尹專司其事已於七月初八日開辦矣 
[虐妓釀命]  
　　京師訪事人云鴇兒賽金花在前門外迤西陜西巷開設小班蓄養雛妓作倚門賣笑生涯個中有銀寳者方在妙齡與狎客某甲情投意合將謀以金屋　之嗣以賽慾壑甚奢致成畫餅銀寶自此愁眉雙鎖懶於送迎賽怒鞭撻交加銀寶益無生趣遂潛服阿芙蓉膏而死及報官相騐因屍身略有傷痕詳請城憲核奪賽知事不妙願出重資求女棍普氏到官冐充銀寶之母聲稱是日母女忿爭以致服毒自盡不意北城察院早已訪悉前情又見普氏係北人女則生時口操南音知有狡謀嚴加盤詰并飭役重批其頰乃吐隱情立差北城趙指揮傳賽到案細訊口供然後解送刑部訊辦 
[英美租界公堂瑣案]  
　　包探顧阿六解甬婦施余氏及施阿來等到案禀稱有陳根生者以施等滋擾不休投報捕房捕頭令小的往勸不依是以拘請訊究陳根生稱施家有人吞烟斃命小的之妻偶爾多言施遂逐日怒駡并逼令小的出洋銀七十元爲伊移家之費施余氏俯首求恩旋有某甲者持顧肇熙名片并楊某信函籲求免辦襄讞委員魏蒓塢大令商之英總領事署白繙譯官飭將施等交保開釋諭以如再滋擾定干嚴究○鴇兒王嚴氏與舅母陳陸氏用木柴兇毆雛妓阿龍呼救之聲聞於里巷事爲包探徐阿華所知將一干人拘送至案阿龍供年十三歲大令判將陳陸氏責手心二百下王鴇開釋阿龍送棲流女所留養○瞿子昌行竊馮如寶家衣物報由包探何阿春拘案請懲大令判責三百板逐出租界○賭徒王金生設攤誘賭由包探趙銀河拘獲連賭具送案大令判責二百板枷號七天○偷兒何弄行竊怡和繅絲廠中白絲十餘兩由包探劉森堂拘獲送案大令判責一百板枷示兩天○陳阿華行竊李順泉家衣物由包探朱桂生拘獲請究大令判責二百板○某洋人家細崽朱桂生范長保串竊物件報由包探倪順泉拘獲送究大令判各責一百板○某店學徒張小弟行竊衣物由包探沈阿岳拘獲送究大令判責二百板○袁如寳行竊沈桂春家衣物由包探錢榮堂拘案請究大令判責三百板○任裕昌行竊錦元館中洋銀衣物由包探顧阿六拘案請究大令判責三百板○木工王阿海張來生將磚片擲傷女郎沈彩雲之頭由包探顧阿六拘案請究大令判各罰洋銀兩元給彩雲爲養傷費併各責手心五十下 
[美租界捕房紀事]  
　　昨日拐匪王金榮至寄居吳淞路之甬人陶姓家誘得男孩一口意　帶至别埠販賣適被包探顧福其查知一併帶入捕房捕頭令將王押候解送公堂禀請讞員孫建臣直刺懲辦孩傳伊父領回俟解訊時須帶至公堂備質○昨日馬販某甲由某處販得馬數十四行經西華德路馬忽受驚亂竄逸去十餘匹甲遂投報捕房請爲查緝捕頭允之 
[雅誼同昭]  
　　昨蒙義善源莊交來退省氏善士助振銀一百兩樹德堂洋銀三十元陳麟洲求病愈洋銀五十元姚子貞爲封翁病愈還願洋銀五十元高陽子爲母吳太淑人凌太宜人冥壽求資冥福洋銀一百元方原璜爲妾求資冥福洋銀一百元俞貽謀堂爲子病愈還願洋銀二十元劉朱氏求小孩病愈洋銀二十元洋廣貨公所將德發永罰欵移助銀元十兩五錢焦樂翁交來楊叔英善士洋銀五十元多方佽助一視同仁以拯災爲療疾之方無求不獲知積善爲彼蒼所佑有感斯通法雨沾濡太和翔洽乞登報尾虔逹頌忱[  上海六馬路仁濟善堂籌振公所施則敬等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
咨行遵辦除咨部監查照外臣等謹合詞恭摺具陳伏乞皇太后皇上聖鑒訓示謹奏奉硃批户部知道欽此 
[河南巡撫張奏報銷豫省地丁正耗錢糧摺初十日]  
　　調補廣東巡撫河南巡撫兼管河工事務臣張人駿跪奏爲奏銷豫省光緒二十八年地丁正耗錢糧遵章改題爲奏謹繕清單恭摺仰祈聖鑒事竊查定例河南地丁限次年四月底奏銷歴經循辦在案兹據布政使延祉按照向辦之期逐一勾稽將光緒二十八年地丁正耗本折起運等項錢糧及解支動存各欵銀數與催徵各職名分晰造具册結又臬司糧道庫儲各項銀兩數目亦經該司核明曁各屬庫錢糧准各道查無侵挪虧空情弊各具保結詳送核奏前來臣查河南省光緒二十八年分額徵地丁起存本折扣解停免開墾荒田等項共銀三百一十八萬七千九百四十兩零内除徑解糧儲道隨漕銀兩本色米石及存留各欵曁沙壓等項地畝停緩外實徵折色等銀二百五十九萬一千二百八十三兩零各屬已完並動支及流抵銀二百三十九萬六千七百六十五兩零開封等府屬未完開叅地丁等銀一十九萬四千五百一十七兩零又光緒二十八年額徵耗羡銀四十萬七千五百三十九兩零内除沙壓等項地畝停緩外實徵耗羡銀三十八萬四千八百五十五兩零各屬已完併動支及流抵銀三十五萬五千一百三十四兩零開封等府州屬未完開叅地丁耗羡銀二萬三千七百六十兩零又未完留支地丁隨徵耗羡銀五千九百五十九兩零查司庫舊管地丁無項新收光緒二十八年地丁銀二百六萬八千五百九十兩零全數開支無存舊管項銀三萬九千七百六十一兩零新收雜項銀四十三萬四百七十九兩零開支銀四十七萬二百四十一兩零實存無項所有光緒二十八年地丁正耗督催未完不及一分職名係升任閩浙總督前河南巡撫臣錫良接督催未完不及一分職名係現任河南巡撫臣張人駿除部科清册循例由司徑送外謹將　册經催經徵各官識名分别繕具清單隨摺恭呈御覽伏乞皇太后皇上聖鑒敕部核覆施行謹奏奉硃批户部知道單三件併發欽此 
[護江西巡撫柯奏報解北洋海防經費片初十日]  
　　柯　時片再江西應解北洋海防經費業經行據藩司解過光緒二十九年第一批銀二萬兩詳經奏咨各在案兹據署布政使陳慶滋詳稱查江西省前於賑　項下墊解直賑銀二萬兩現奉行准直隷督臣咨請抵作江西應解北洋經費已於順直賑捐銀内如賊撥兌列入北洋經費項下作收自應照辦除於釐金項下動放銀二萬兩作爲二十九年分第二批海軍經費改解北洋餉銀歸還江西振捐項下前墊直振銀兩並分别移會外詳請奏咨等情前來除分咨外理合附片具陳伏乞聖鑒謹奏奉硃批户部知道欽此 
[吉林將軍長奏防禦年老力衰呈請休致摺初十日]  
　　奴才長順成勳跪奏爲防禦等官年老力衰觸發所受舊疾腰骽疼痛不能當差呈請休致恭摺仰祈聖鑒事竊准三姓副都統　英阿咨據片翼協領德勝呈據正藍旗花翎防禦祥林呈稱現年六十四歲食俸餉當差四十四年同治九年由領催委官出征古北口伊犂烏里雅蘇台瑪納斯等處打仗二十次殺賊十名捉生五名歴經統兵大臣奏保以驍騎校儘先卽補並戴藍翎曁免補驍騎校以防禦儘先卽補並換花翎光緒十三年十二月十三日經兵部帶領引見奉旨著照例用欽此十八年十月補授五常堡廂黃旗防禦二十三年九月轉回三姓正藍旗防禦今因年老力責前在軍營染受潮濕腰骽疼痛實難供職呈請休致等情當派佐領平山查騐屬實又據吉林滿洲廂黃旗協領富浚阿呈據本旗雲騎尉哈普青阿稱現年六十五歲食俸餉當差四十五年於咸豐十一年由披甲出征山東帶兵一次打仗二十次殺賊十名捉生五名嗣由軍營凱撤回旗同治七年十二月十六日承襲雲騎尉世職今因年老力衰前在軍營染受濕潮手足麻木難共差遣呈請休致等情當派驍騎校桂祥查騐屬實並據委員平山桂祥結稱各該員任内均無降革罰俸事故分别開具食俸餉年歲出征打仗殺賊捉生次數各等情呈由該副都統協領加結報請休致前來奴才等覆核無異查例載各省駐防及東三省察哈爾新疆等處遇有告休革退官員如五品以上者該管大臣或奏題聲明請旨俟奉旨後再行開缺又例載内外三品以下官員年老因病告休均准其原品休致其曾經出征打仗或殺賊或捉生或受傷有三項功續者年至六十以上俱以可否賞給全俸請旨又例載内外世職官因病告假如過六個月之限調養未愈不能當差令該管大臣查騐實在情形如果殘廢卽行開缺將應襲之人另請承襲各等語兹三姓正藍旗花翎防禦祥林吉林省城滿洲廂黃旗貴慶佐領下雲騎尉哈普青阿等二員均經出征打仗殺賊捉生著有勞績現因年老力衰不能當差呈請休致核與原品休致請食全俸之例均屬相符合無仰懇天恩俯准祥林哈普青阿原品休致賞給全俸之處出自鴻慈逾格俟奉旨後再將該防禦等開缺另行辦理除將該員等出身履歴另造清册咨送兵部查核外謹恭摺具陳伏乞皇太后皇上聖鑒訓示謹奏奉硃批祥林哈普青阿著原品休致賞食全俸兵部知道欽此 
[吉林將軍長奏已革恊領深知愧奮懇恩開復原官銜翎片初十日]  
　　長順等片再已革寗古塔花翎副都統銜恊領春齡前因把持公事於光緒元年被叅革職旋於七年派辦蜂密山等處荒務奏蒙恩旨賞給五品頂戴復因剿辦馬賊出力於光緒十七年經奴才長順等彚案奏保開復原官銜翎部議改爲開復原銜翎枝奉旨依議欽此嗣於二十四年十月因動挪公欵雖經查詢卽時交出究屬不知愼重由該城副都統咨經原任將軍延茂奏叅將原銜翎枝一併斥革奉硃批著照所請該部知道欽此欽遵在案查該員自此被叅以後深知愧奮適值奴才長順回任吉林　遭庚子之亂敵由琿春而至寗古塔首當其衝被害尤重俄兵充斥要挾多端該革員隨同副都統辦理交涉之事隨宜施應動中　要上年復經奴才等派令兼辦籌餉事宜兵燹之後商務疲敝該革員綜核精密擘畫周詳未及一年兼收已逾五萬餘兩是其才具實有大過人者現在時局艱難需才孔亟若以有用之才而令其廢棄終身未免可惜合無仰懇天恩逾格俯准將已革花 
 
 

Page 14

 
 
翎副都統銜恊領春齡開復原官原銜翎枝俾昭激勸而奴才等亦得其藉收措臂之助是否有當理合附片陳明伏乞聖鑒訓示謹奏奉硃批著照所請該部知道欽此 
[廣東藩司丁奏報交卸起程赴桂日期摺十一日]  
　　頭品頂戴護理廣西巡撫廣東布政使臣丁體常跪奏爲恭報微臣交卸廣東藩篆起程赴任日期仰祈聖鑒事竊臣恭承簡命暫護廣西巡撫迅速赴任當經繕摺叩謝天恩陳明交卸藩篆卽行奏報起程在案兹奉署兩廣督臣岑春煊署廣東撫臣李興銳會行廣東藩司篆務委新授新疆布政使現任廣東按察使吳引孫暫行兼署等因臣隨將任内經手事件赶緊料理於光緒二十九年閏五月二十四日移交兼署藩司臣吳引孫接收清楚臣卽於是日交卸起程除俟行抵廣西梧州行次接護撫篆再行奏聞外所有交卸廣東藩篆起程赴任日期理合恭摺奏報伏乞皇太后皇上聖鑒再此摺仍借用廣東藩司印信拜發合併聲明謹奏奉硃批知道了欽此 
[西安將軍長奏父子同官一省請旨遵行摺十一日]  
　　奴才長春跪奏爲請旨遵行恭摺仰祈聖鑒事竊奴才仰邀恩命補授西安將軍於本年二月二十二日抵陜任事業經恭摺具報在案查奴才長子世賢由廕生報捐通判指分陜西於光緒二十八年六月初八日到省候補雖滿漢隔城文武職司不相統屬例無廻避明文而近來屢見邸抄凡父子同官一省者皆須奏明請旨或咨請部示奴才長春之子世賢事同一律應滞廻避未敢自專所有奴才長子世賢現係陜西候補人員應否令其廻避他省之處謹繕摺具陳伏乞皇太后皇上聖鑒訓示謹奏奉硃批毋庸廻避欽此 
[河南巡撫張奏報銷豫省驛站錢糧摺十一日]  
　　調補廣東巡撫河南巡撫兼管河工事務臣張人駿跪奏爲奏銷豫省光緒二十八年驛站錢糧由題改奏恭摺仰祈聖鑒事竊查豫省驛站錢糧歴經按年奏銷在案兹按察使覺羅鍾培將光緒二十八年分各州縣驛站及各塘夫馬工料等項銀兩由司核明出具保結造册呈送前來臣查册造光緒二十八年豫省驛站錢糧　管無項新收實徵協濂兌撥恊改解留用解司正項及南陽博望林將新野裕州葉縣保安西平確山平信陽夫馬工料不敷動地丁等項共銀二十七寓七千八百三十二兩零内除新舊裁減銀七萬五千五百六十四兩零實收銀二十萬二千二百六十八兩零開除夫馬工料等項共支解銀二十萬五千二百五十六兩零内除添設塘撥工料動用司庫耗羡銀二千九百八十八兩實支解銀二十萬二千二百六十八兩零内除裁解塘馬並塘馬夫工料銀四千八百八十三兩零又奉裁扛轎夫工食銀二千二百三兩零又奉裁館夫工食銀四千一百一十四兩零分别徑解司庫外實支銀一十九萬一千六十六兩零實在新舊裁减銀七萬五千五百六十四兩零内除磁州改歸直隷額設塘撥工料及撥給新　澠池義昌三縣驛增添馬匹草料外計裁减塘下剩廪糧買補馬價扣留扛轎夫工食並建　扣平皮贜變價共銀十二萬二千七百二十五兩零前件銀兩俟各州縣解到移解藩司報撥除將各册送部外理合恭摺具陳伏乞皇太后皇上聖鑒敕部核覆施行謹奏奉硃批該部知道欽此 
[右翼監督恩奏報徵收關稅期滿無虧盈餘未能足額摺十一月]  
　　奴才恩　跪奏爲經管右翼關稅一年期滿正額無虧盈餘未能足額遵照奏奉儘徵儘解恭摺仰祈聖鑒事竊奴才於二月二十三日禁恩管理右翼稅務循例奏派上駟院署理郎中員外郎福啓隨同辦理並督飭書差巡役等實力稽查認眞整　以防偷漏而期稅課暢旺伏查右翼稅課每年應徵正額銀一萬五兩一錢一分西山牲稅增銀四十兩隨徵經費銀六千二百十六兩九錢一分盈餘銀七千三百二十一兩四錢此外房地稅銀兩向無定額查前任監督載澤於光緒二十八年七月初一日接任開徵起至二十九年二月二十二日止計管理稅務七個月二十二天奴才恩　於二十九年二月二十三日接任管理起至閏五月二十九日止計管理稅務四個月八天前後統計連閏一年期滿共實徵正額銀一萬五兩一錢二分内除免過直隷等省戰馬稅銀二百六十四兩外應交户部正額銀九千七百四十一兩一錢二分西山牲稅增銀四十兩房地稅銀三千二十四兩五錢三分四釐盈餘銀二千一百四十六兩五錢除房地稅銀向無定額不入比較外其牲稅銀正額並西山牲稅增銀以及隨徵經費三項均己如額額足惟盈餘一項查照原額尙少徵銀五千一百七十四兩九錢揆諸少徵情形實因京師自承平以來市面商賈尙未全　復業雖經奴才督飭委員等竭力經營設法整頓無如市面銀錢滯塞物力艱難以致稅課未能十分暢旺然比較上任所徵盈餘銀兩多徵八百餘兩尙屬有盈無絀但願從此商務日興雨暘時若稅務自必漸臻起色所有應徵盈餘銀兩援案儘徵儘解盈餘銀兩惟有仰籲天恩飭下户部准予核銷免其賠繳之處出自逾格鴻慈奴才不勝感激屏營之至所有辦差動用並各項广支　兩細數謹繕清單恭呈御覽再奴才任内所徵牲畜房地各稅並盈餘銀兩除辦差等項開支外下實存盈餘銀兩或照例交納廣儲司抑或移交何處伏乞皇太后皇上聖鑒訓示謹行謹奏奉旨欽此 
[給事中徐奏特叅僨事虐民之副都統請旨查明懲辦摺十二日]  
　　異科給事中臣徐士佳跪奏爲特叅僨事虐民之副都統請飭查明懲處以收人心而弭邊患恭摺仰祈聖鑒事竊維吉林一省偪近强鄰爲邊疆要地將軍長順公忠體國深已愛民實爲該省長城之倚所惜待人太寛致劣員無所忌憚卽如去年九月間賊匪闖入伯都訥新城一事實足駭人聽聞此起賊匪祇七八十人而副都統訥蔭所部駐紥新城者額兵千人其數十倍於賊何　爲賊所乘無如平日操防廢弛加以尅减口分兵丁不敷騰飽不肖者甚且勾結賊匪故一朝竊發如入無人之境訥蔭爲賊所縳求免一死遂將署中倉庫並公私財物盡爲賊有衙署則焚燬過半繼復將合城商鋪挨户窮搜淫掠滋擾慘不忍言計盤踞十日之 
 
