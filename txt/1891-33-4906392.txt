# 1891 - 33 - 4906392

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[集腋社第二次協振彩票] [  申報館協振所謹啓]  
　　本舘　辦振務以來歴蒙諸君子慨捐珍物珈　滿目美不脯收曾於春間製爲彩票一千二百張首錢助振窮黎受惠銘惑同深兹名順　　　　災未澹又蒙遠近善士以書畫衣服珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各　　　　五百元計得彩者有二百張之多將彩飭分别重輕悉心配搭頭彩值洋一百四十元二彩值洋八十元三彩值洋六十元其餘　注明傲　　　　月初一十五日附張上一俟定期開彩當再登報　明每張仍　洋一元諸君子　與人同請臨本舘帳房　交信屬購取可　肅此佈聞伏　　　 
[點石齋發售各種精本石印書]  
　　硃批雍正上諭　御纂五經　經策通纂　五經文準　經藝淵海　五經備　　三屬　文　　　三層淵　　昌朝各直省地圖　十三經廿　史策案　大題觀海初二集　小題觀海　大題文府　小題文府　試帖三萬選　試帖　鳳樓　試帖宗海　　餘必讀　八輩手札　元　　成　增補角山樓　先正事略　新印　子冶先生墨寶五尺蘭竹屏八角巿裱加七角○本齋種類繁多不及備載擇其尤者登　以供海内文人賞駿價當帮外從産卽希光順爲盼售處一在三馬路由報舘東隔隻又設分局在二馬路横街三層樓紅墳洋房内此佈 
[釋債]  
　　多寶佛生日晨曦微露積雪欲消人家方安排蘿　晚菘作甜羹以潤筆夢畹生幽齋兀坐意　頽然索債之書堆積几案適故人孫郡異自日東使署以嚶鳴館白疉詩見貽乃次其韻書懷云山窮水盡途難間臘去春來歴再探欲避債無臺可築最工愁怕鏡先諳干時恥上秦書十招友誰開蔣徑三爲語故人風雲裏葛衣偃蹇臥淞南吟罷擲筆惘然久之有友敂門而入見案上詩箋朗吟數四卒然而問曰子言今者避債無臺敢問債果昉於何時見於何典盍爲我博攷而詳釋之夢畹生曰古者日中爲巿以有易無旣無金貲安所得而負債自後世人心不古放利者多以致寒苦之徒勢不免於逋累周禮天官小宰八成經邦治四曰聽稱責責與債同意者卽債之所由起乎至戰國策馮讙馬孟　君收債於薛前漢高帝紀歳竟兩家常折劵棄責前漢鼉錯傳賣田宅鬻子孫以償債谷永傳爲人起債分利受謝其債之見於史册者歴歴可徵如此至於前漢諸侯王表周有逃責之臺服虔註周赧土負責乃逃此臺劉德註洛陽南宫誃臺是也噫嘻身爲帝王之尊而亦逋負如山登臺以避然則天下將何人而不負債哉獨是負債亦致不一矣其有逹官顯宦局面輝煌出則肥馬輕裘入則美妾俊僕頤指氣使養尊處優在旁人見之且以爲黄榜紫標纍纍在庫任淸揮霍不難取之如携矣而不知平日之間無非虚裝架子一至年關伊邇則諸債蝟集實有無可支排者而聽鼓閒員浮沈宦海者更無論己亦有碩腹豪商開設字號生涯之廣足以驚人巨萬金銀視如糞土竊以爲古之孤朱猗頓當亦不是遇矣而不知資財之富類皆恃乎流通居恒資本數千卽可作數萬之貿易苟有資本一萬則雄視於　闠之内人且羣奉爲財東一旦銅山西傾洛鐘東應局面敗露倒閉隨之不特資本盡付之他人抑且虧欠良多身覊縲絏畢生負債無可歸還不且被孔方兄所坑永無山頭之日哉况乎上海之債務更不同於他處他處俗尚純樸斷無有如上海之浮華者人苟儉約自持尚不致於虧空上海則一舉一動在在費錢飲食則貴肥甘也衣服則需綢縀也一里半里之路尋常可以徒行者必　乘車以代步也十文八文之物尋常可以自持者必須遣僕往購也使不如是人且鄙爲寒儉甚至不屑與之爲儔不得己到處張羅暫時賒欠馴至無可設法則衣服金翠悉付長生庫中無怪負債之多更甚於他處也至今歳而極大莊號未及歳暮己有被債所偪不克支持者冬初發記定貨不出被西人控諸公堂此爲倒閉之濫觴人己慄慄危懼及前數日震源南北兩錢莊同時倒閉虧負至數十萬金一時人心惶惶巿面爲之阻塞各項事業漸覺蕭條束手咨嗟一籌莫展我恐歳底七八天内將見變端百出倍於往年索債之聲且將聞於四境矣至於我輩爲人作嫁壓線年年束修之羊足供衣食宜若可以無債矣而債實由此而起從前在家授讀歳不過數十金而疏食布衣餘年足樂親朋餽遺事事從廉今則身處繁華靡麗之塲日用所需概難節省而又友朋之酬應隣里之往來婦僕之辛工孤寒之撫卹較往日增至數倍猶覺寒酸及至用度不敷寅粮卯吃東挪西借無可爲謀則惟向典鋪乞靈以濟　眉之急身爲債帥欲避不能處境之難莫難於此尚何戀戀於上海之紛華靡麗輒思襥被而來哉客曰然則尚有道以處此否曰奚而不有道惟在量人爲出己耳彼逹官顯宦巨黄豪商惟是隨分謀爲愼勿虚裝體面若槖筆謀生之士則有若干之出息卽限定若十之費用倘能省却十之一二則有備無患臾可免失館時枵腹之虞由是行之尚何憂負債難償雙眉緊蹙哉然而我輩能乎否乎則亦惟拚與赧王把臂登臺而己矣 
[諭旨恭録]  
　　十二月初八日奉旨刑部主事着錢溯耆補授吏部主事着周晉堃補授河南河陜汝道着沈守廉補授直隸晋州知州着瑞徵補授湖北石首縣知縣着劉邦道補授貴州靑溪縣知縣着饒榆齡補授截取舉人林泰啓著以知縣用都察院筆帖式着玉崑補授前江蘇督粮道成桂前河南歸德府知府文悌前四川保甯府知府桂鍈前浙江杭州府理事同知恩厚前黑龍江綏化廳理事通判毓衡前直隸廣宗縣知縣肯秀俱着以内用廕牛富明阿着以文職用内閣中書着勝克補授梁瑞祥着准其補授内閣中書崇俊着准其升補貴州仁懷直隸廳同知保舉山東候補知州裴維俊龔敦仁廣東候補知州唐鏡沅直隸候補知縣李繼昌山東候補知縣景啓夔孫昌純山西候補知縣劉懋基河南候補知縣高崧病痊直隸懷柔縣知縣嚴暄俱照例用前刑部郎中曹英着准其捐復原官照例用盛京將軍衙門主事員缺着崧福補授擬陪之乾一着記名欽此○初九日奉旨刑科給事中員缺着唐椿森補授國子監助教員缺着瑞隆文順補授崇芳文鐸柏山治泰文淸俱着記名刑部員外郎齊世名着以郎中用分發河南補用道崔鴻鼎山東補用知府孫承鑑河南補用知府王鴻浙江補用同知姚景夔湖北補用同知楊萬慶山東補有知州吳保和廣東補用通判常國簬直隸補用知縣孫克超山東補用知縣匡鼎頤河南補用知縣周翽岡浙江補用知縣張樹德江西補用知縣周應熙浙江補用知縣譚汝玉湖南補用知縣沈祖憲陜西補用知縣楊淑修湖南補用知縣陳後琨兩浙試用鹽大使汪宗海俱照例發往俸滿西城正指揮汪長康着照例升用順天密雲縣知縣王夢齡着回白保舉山東補有知 
 
 

Page 2

 
 
縣王鴻勳河南補用知縣孟苞陜西補用知縣常潤湖北補用知縣章冕河東補用鹽大使劉寶昌俱照例用獲盜官安徽貴池縣知縣范葆廉着以知府儘先卽補戶部郎中員缺者孚琦補授昌陵禮部員外郎員缺着瑞純補授欽此 
[本館接奉電音]  
　　昨由京師電傳上諭二道敬謹　登○十二月二十二日奉上諭刑部左侍郎桂全由筆帖式洊升卿貳宣力有年克稱厥職前因患病請旨賞假調理兹聞溘逝軫惜殊深加恩着照侍郎例賜卹任内一切處分悉子開復應得卹典該衙門察例具奏欽此同日奉上諭長廬鹽運使員缺着季邦楨補授欽此 
[春明雜録]  
　　總理各國事務衙門懸自滿章京一缺近經慶邸各堂憲議將挨次補用記名章京四品銜禮部候補主事景樞充補咨禮部傳知該員卽日進署承差外並移知吏部查照云○吏部爲示傳事所有擬補内閣中書陸嘉晉周鈞二員　三日内親身赴部騐到有執照携帶呈騐勿違○吏部示傳所有十一月分月官主事錢溯耆道員沈守廉知州瑞徵知縣饒榆齡劉邦道並補行騐看主事周晋堃截取舉人林啓泰等七員本部於十二月初七日帶領引見相應示傳該員等於十二月初五日己刻衣冠赴部演習口奏履歴於初六日晚在内城左近歇宿於初七日丑刻穿天靑褂備帶補褂元靑褂並佩帶對子荷包手巾忠孝牌前赴西苑門外六項公所内吏部公所報到聽候排班帶領引見再該員等是否原任現任一二品大員子孫抑或現任一二品大員兄弟卽行赴部呈明勿違○戶部刻將核明光緒十四年京外歳出歳入數目繕具淸單奏呈御鑒聞是年入欵共銀八千六百餘萬兩出欵共銀八千八百餘萬兩計不敷銀約二百餘萬兩○此次揀擬三四等藍翎侍衞宗室八旗計有七十餘人前經侍衞處奏明自十六起分作五日在紫光閣親閱馬步以憑簡補嗣因麗皇貴太妃醕賢親王先後夢逝未經御覽然年關伊邇未便再爲懸宕經侍衞處奏聞請旨卽於本月初七初八兩日欽派御前大臣在地安門内五龍亭止黄旗侍衞教塲分校應行引見揀擬侍衞各員馬步騎射校畢卽將各員中箭支數繕單呈進候旨簡放等因己由侍衞傳知揀列各員各帶弓馬届期前赴該教塲預備欽派大臣閱箭○八旗護軍營應領年終章京養廉兵丁皮祅賞銀例由本管護軍統領預爲派員以便赴庫承領兹聞正紅旗護軍營印鈞開列木營章京名色禀堂點派經本管長統領春諭派護軍参領常恩承領本營章京養廉副護軍叅領武立都承領本旗兵丁及祅賞空化翎和色本承領補廂黄旗皮祅賞資護軍叅領海明承領補正黄旗皮祅賞副護軍叅領阿拉杭阿承領補正白旂皮袄賞業經該營印房知會該章京等遵照矣○禮部崑筱峯諸堂憲諭所有辛卯年京察例於本年封印前注考册送吏部核辦諏吉於十二月初四日午刻在署過堂分定等次註考己由滿漢檔房分行知會闔署旂漢實任候補學習郎中員外主事小京官筆帖式鑄印局大使及會同四譯館大使序班朝鮮越南各通官並堂子官等届　補褂進署伺候過堂其保列一等人員容後擬定再行綴録○工部爲咨行事本部實源局監督禮部郎中宗室多泰因病出缺應卽咨取名部郎中揀補相應咨行貴部院卽於京察一等滿洲蒙古郎中内保送一員開造履歴卽日過部以便揀列帶領引見○禮部爲咨行事會同四譯館文稱朝鮮通官現懸二缺卽應揀補以供遣策相應咨行内務府照章於正黄正白二旂包衣高麗佐領所屬領催披甲等擇其通曉朝鮮語言文義之人保送數名開造履歴務於卽日册送過部以憑訂期揀補○煤氣有毒有悮觸之小則疾病滋生大則性命不保西國格致家謂住屋必開風洞以洩室中炭氣洵屬體騐有得之言宣武門内西長安街路北松某所雇庖丁因天氣嚴寒夜間於炕爐中多添煤塊初二日晚庖丁爲煤毒所熏心雖明白兩足足不能動呌喊多時爲比鄰楊某所聞踰墻人救見曹己跌落炕下衣襟被火燃着松赶至將火踏滅而舁庖丁至醫　救治至　曙己魂返九泉赶將屍親找至由松出資棺殮並向官廳陳說原委具免騐甘結此事若非楊　聞呼往救多時廚下起火恐有不堪設想者庖丁之死固屬不幸得免火災當是不幸中之幸也 
[欽案訊結]  
　　釁起黄堂一案貴沈兩星使奉旨到閩查辦提出全案人証到堂訊問情形己先　紀諸報牘兹悉己革建甯府蔣斯岱係楊制軍任内開缺送部人員後因抗印不交奏革在案時蔣革守因禀揭前辦建寗府局未到任建甯府梁革守玉瑜鑽謀員缺執電報爲憑該電係補缺後知縣沈革令先大所發爲前建甯鎭沈革鎭茂勝同胞弟昆故亦牽連在内時督署幕及王孝廉濟光有惠弟秦監生湘屏在永春厘局充當司事楊制軍訪聞秦有在外招謡情事拿解到省一面將梁革守等暫行革職發交張潘司夢元解臬司煜會訊　堂與秦委無干涉卽鑽謀員缺一節亦無確據及楊制軍卸任卞頌臣制軍札盆藩臬兩司提訊數次正在研訊間蔣己遣丁到京控准欽派大員查辦貴沈兩星使明鏡高懸先委司員提出梁革守之堂姪梁昌鳳研訊數堂供出革守掛牌時曾付我銀三百兩交與沈革鎭之幕友劉澤暌司員提劉澤暌研訊數堂供認此銀係沈革鎭囑交與督署王孝廉濟光以爲開發督藩兩衙門吏　外費之用現在王濟光己逝世次提梁革守訊問堅供蔣革守旣己開缺自應遴員接任何煩鑽謀至於三百兩開銷外費則有之楊制軍豈肯受此三百兩且區區之數豈能鑽課員缺等語惟梁革守年紀老大跪在平地己不能支死而復甦者數次後提沈革鎭訊問堅供委無鑽謀情事至開發外費官塲常有其事革鎭官居一品受恩深重豈肯爲此無恥之事提沈革令先大先道所供發電係另有梁姓托爲買婢與此案無涉均有確證司員因案内人証供詞確鑿可皮定讞於本月十七日著各呈淸供畫押附卷十八日貴沈兩星使親坐大堂提出蔣革守等九人逐一訊問核對供詞畢諭以日内卽當具摺入奏爾等當靜候諭旨革守等九人均叩頭退下各還押所據聞廿三日可以出奏廿七八日星使當赴馬江度歳明正由海道晋京覆命至渡臺另辦案件則係子虚烏有之談也 
[津沽雜聞]  
　　口北道吉觀察順六年俸滿入都陛見於十一月朔到津府憲鄒岱東太守投轄留賓卽就府署暫駐襜帷俟禀見傅相拜會同寅訖擇期北上○李觀察樹棠丁憂服闋起復來津經傅相札委會辦鐵路公司事宜己於前月底到差○軍械所總辦張次韓觀察席珍卒於天津差次經列前報觀察爲傅相之甥歴任要差年方强仕有才無禄時論惜之開吊之日素車白馬爛其如雲傅相誼屬渭陽亦以一束生芻親臨奠醊觀察介弟楚寶觀察率同親族匍匐門外謝不敢當然後傅相回輿隨於十一月下浣舉襄寄柩於廬江會館俟來歳春融扶回安徽原籍卜葬○天津於九月間計得微雲兩次嗣後未沾雪澤天時和藹如春十一月十六日四野天低一輪日黯以爲花飛六出矣詎易雪而雨廉纎竟日津人均以雨雪不時爲懼蓋北方天氣冬令向無雨水是時計經交九不應稅雨師之駕也二十日天津縣孫筱萍大令爲民請命設壇於關帝廟禁屠祈雪三日誠無不格果於臘月初二日瑞雪紛飛遍於七十二沽之上惜其細己甚未獲滋潤麥苗栽培土脉爲來歳大有之占豐年之兆耳初三日移壇於龍王廟虔誠重禱翌日朔風砭骨同雲壓頂饒有雪意或者祥霙渥沛卽在且暮之間乎又消寒圖上現經三九韶光除溝壑己冰外而河道之凝者仍十無一二向藉冰牌往來之貧民今竟無從覓食正不知若何卒歳也○閩浙總督卞制軍俯念直隸慘被水災捐集賑銀九萬兩棉衣一萬件委解北洋大臣飭局查收備放其中制軍倡捐三千兩聲明不敢仰邀獎叙其餘各捐戶容造淸册請奬並當續勸源源接濟以盡救災恤鄰之誼移咨傅相傅相據情入奏請將制軍捐款移奬公子卞某由七品小京官作爲試俸歴俸期滿以主事用奉旨交部議奏矣○今冬天時奇暖亢陽之氣中人輒成疾病除男女粥廠穢氣薰蒸外因病而死尚不數數覯惟粥廠内之死人則指不勝屈云 
 
 

Page 3

 
 
[薤露銜悲]  
　　閩學政烏紹雲文宗垃布上月病殁漳郡考棚電傳到省夫人少君一聞噩耗立卽匍匐奔喪於本月初二日扶櫬抵省暫停羅山法海禪寺内左花廳靈柩以紅縀罩住上繡金龍光耀奪目柩前陳設几桌排外香蠟城中文武各官皆詣靈前盾奠門生故吏知己感恩無不潸然涙下文宗年僅四十有八生平尚氣節有偉略操守淸廉虚衷下士每考校人才必親自選拔不使滄海有遺珠之憾故著藉門墻者無非名下士輿論翕然文宗臨塲閱卷異常勤苦雖蓮漏三下猶秉燭披閱嗣以積勞過甚患咯血症遂以不起閩人士聞耗同聲惋惜非哭其私蓋爲天下也丈夫子三長者甫弱冠仁孝絕倫自遭大故哀毁骨立忠孝萃於一門可敬可羡希將軍與文宗最爲莫逆親撰輓聯藉伸哀悃兹記其詞云公望重宗師羡化洽菁莪十郡咸欽多士範聖恩將大用詎神歸箕尾舉朝同惜濟時才受業柯受謙輓聯云冰鑑負精能看珠尋滄海璞采荆山手披卷牘三千評藝己教多士服電竿傳惡耗悵覆失長裘庇傾大厦孤寒八百感恩豈獨不才私世愚姪王埭光等聯云半生知己幸有先生方期附驥成名不負兩年培植意當代偉人才希曠代豈料騎鯨應召只留千載斗山垂如弟劉永慶輓聯云有許多心血纔經得日夜消磨萬卷苦相勞漏盡蓮花尚握兎毫量玉尺費無限精神醫不住膏育疢疾三年差未滿歌來薤露遽驂鸞馭返瑶天前報謂文宗靈柩於初三日到省停在西門外某寺云云係傳聞之悮也 
[孤山梅信]  
　　爆竹聲喧又是一年時過桃符彩煥將看萬象回春杭垣自撫憲以下各衙署擇於十九日封印匣藏白玉鎖閉黄金本來政簡刑淸堂廉風暖恰值陽回臘轉印綬雲封一時冠盖往還爭相道賀極形熱閙○杭垣圓通寺某客帥情緣未斷孽障難除烟酒賭博無一不好無一不精寺中戒律極嚴每至更鼓初鳴卽將寺門鎖閉非公事不能出入某客師夜去明來暗與看門某甲商通給以棉衣鞋襪之屬俾得啓閉從心毫無阻隔不料曰久爲有持大和尚　　諭及看門人不敢　　暖昧之事和盤托出客師遂結怨於某甲一日淸晨天氣寒冷向甲索還棉衣甲謂待午後當奉還也客師不允不爲菩薩之低眉竟作金剛之努目揮以老拳剥其衣服甲自知力不能敵不敢倔强只剩單小衫一件單栗大殿簷下旁觀不平卽囑住持將客師逐去另以棉衣給甲穿着俾免號寒之苦第不知客師惘惘出門又向何方托鉢也○某相士設館於佑聖觀巷人叩以過去事頗省靈騐每日相人約有百餘號一時紳宦人家聞風而至者門爲之盈途爲之塞在相士以術愚人不過爲餬口計而世之好談休咎者乃竟甘受其愚不知悔悟抑獨何哉 
[九峯寒雪]  
　　鄕人某甲肩荷稻草數捆道經茸城普照寺口適有擺設水菓攤之某乙見而喚買嗣以議價不合不果成交旋有某差役之婦略增二三文購之以去乙便勃然變色曰此物予先估定何物老嫗乃敢攘奪遂呌駡不己婦亦反唇相稽乙忿火中燒突取茶碗向婦擲去適中頭額皮破血溢面目模糊逕投華亭縣署喊控葛邑尊飭仵檢騐受傷甚重立卽籖差拘乙到堂研究之下喝令笞責數百板荷以巨枷發犯事地方示衆并令延醫爲婦敷治俟傷痊後始准釋放因一時之忿遂致身受官刑覊棲犴狴若乙者誠可謂咎由自取矣○楓涇鄕某地保夜郎自大魚肉鄕愚兼有劉盤龍之癖招人聚賭己則抽頭漁利習爲故常近與江北人吳某不知有何嫌怨誣以穿窬情事吳積忿難平禀請婁縣察究刻經張邑尊批飭集訊想明鏡高懸魑魅罔兩莫能遁形矣○某甲者赁居茸城北門外某木行素有登徒子之癖每當飯後茶餘輒在僻巷小街蹀躞往來冀有所遇近與莫家弄某氏婦姘識朝雲暮雨繾綣情深被差役胡氏子及某漆匠等覷破機關欲得而甘心一晚乘其不備破扃直入聲稱捉姦甲見來勢洶湧逕由後園逃逸得以免遭毒手旋竟撰由空中樓閣具禀婁縣張邑尊以胡等不應藉端騷擾拘案研訊將某漆匠笞責數百發嶽廟前枷示而胡氏子則善爲說辭冉四求饒幸逃責罰自此以後甲益無所顧忌貂裘夜走胭脂坡亦無過而問者矣○西門外大倉橋灘巿廛林立盖此處爲往來要道估客　檣經過此地往往停橈夜泊入巿沽酒以故巿肆頗覺熱閙日前有其店夥雇一葉扁舟向西南鄕收帳停泊於新浜附近某港口該夥偕一舟子登岸訪友舟中只剩某甲看守迨日薄西山夥與舟子連袂而來則見烟水茫茫人船俱杳偵騎四出依然影響毫無世路崎嶇人情不測可歎也夫 
[倒塌疉聞]  
　　前月望前上海輪船被火漢口巿面爲之震動直至十一月底稍得安靜詎本月望間又謡言四起隨有數家倒塌近日義成雜貨行支撑不住遂卽荒閉被累者聞約有三四萬金其中有某廣號所虧最鉅餘如合成和錫箔號亦倒約負一萬數千云 
[鄂渚官報]  
　　十二月初七日委辦宜昌川鹽局候補道趙赴兩院進見謝並銷鎗砲鐵政局差初八日武昌府李奉委監盤藩庫候補縣叚鴻赴天門縣帮同淸理積案候補同知王乃爕奉臬憲委赴襄陽府屬淸理積案漢陽縣朱禀知丁母憂初十日候補府札勒哈哩禀知代理武昌府院試提調大挑縣蘇貽英候補縣唐殿華俱解京餉禀辭候補縣茹朝政奉督憲面諭赴沔陽州給輿圖初十日分發試用巡檢劉善旌禀到候補道庫大使李文煇候補典史范錫祺俱自浙江採辦桑秧回省十一日漢陽縣丞黄新鍔禀知桑秧到鄂起存官胡二公祠内開局請點散發各州縣十二日鐵政局提調分省補用知府桑彬奉督憲委兼充槍砲廠提調十四日進局委辦寶塔洲厘局候補府余肇康解厘金來省禀謝甄别蒙以繁缺留省補用江夏縣丞葉雲鑑奉鹽憲委武漢緝私差十三日繙譯官筆帖式依克坦來省禀到候補縣周守典何葆修各禀謝記功三次酌委一次十四日候補通判王作霖禀辭赴荆州府查保甲署理咸寗縣周垣見辭赴任 
[珠玉飄零]  
　　京口西城外小街有陳某居焉生有一女年僅十二秀外慧中洵推閨閣中後起之秀凡事先意承志頗得父母歡鍾愛逾恒珍惜倍至雖連城之璧照乘之珠不是過也孰意嫩草先凋好花易謝女於月初偶得暴疾覓藥求方卒無效騐紅塵撒手碧落重舁覓鸞鳳於上淸歎蜉蝣之身世夢耶幻耶命耶數耶其父母悲慟逾常殯殮之時將粉盝脂奩繡針玉尺悉以爲殉以免他日覩物思人卜地黄死山之麓玉棺三尺香塚一坏寂寂幽魂茫茫泉路十六夜忽有暴客覬觎財物掘塚發棺將簪珥衣履及一切殉葬之物悉數取去次晨有人經過墓側見而大駭一時哄傳遠近臨穴爭觀其父母聞之號哭而來重爲殮葬不自覺其涕泗滂沱也噫嘻發塚見屍律有明條暴客一念貪財遂致忍心害理肆無忌憚使渺渺芳魂不得安於泉壤不特王法之所不容抑亦人心之所共憤也惟是玉魚金碗零落人間厚葬之禍自昔己然愛之而適以害之是亦不可以己乎 
[循例迎春]  
　　本月廿六日爲立春節上海縣陸邑尊循例舉行迎春典禮因廿五日適值忌辰是以攺於今日舉行並飭各差役預備一切云 
[滬濱瑣話]  
　　租界地方禁放鞭砲高升所以防火災也兹届歳暮居民鋪戶祀竈送神不諳租界規例施放高升鞭砲若被巡街捕所見動輒拘送捕房照章判罰寄語滬江作客者尚其於此稍爲加意免致爲捕所拘致多周折也○往年每至十二月望後鄕民之入城購辦年貨者絡繹不絕油酒米南貨魚行肉莊水菓攤等莫不利巿三倍店夥等皆有應接不暇之勢今年關在卽而鄕民之辦貨者寥寥無幾各店鋪之生意皆不甚起色惟索欠爭閙之事日有所聞巿面衰頽於此可見前有震源錢莊虧倒銀根因此更緊貿易塲中頗多掣肘云 
[行商虧倒]  
　　德商某向開某洋行有輪船一艘往來長江各埠搭客裝貨用紹興某甲爲買辦迄今祗四閱月該商人忽然報窮共欠銀 
 
 

Page 4

 
 
行及各項往來並買辦代墊銀二千餘兩共計欠人三萬兩之譜祇得將輪船拍賣得銀四千餘兩行中傢伙拍賣二百餘兩均存德領事署各債戶至领事署遞呈帳目擬請將所有銀洋照數分攤爲數正自無幾而華人之被欠各皆轉欠錢庄銀兩勢難少惟有徒喚奈何耳 
[美界火災]  
　　昨晨八點鐘時本埠美租界西華德路某姓家不知如何遺火燒穿屋杕諸鄰人急取自來水救滅祗焚去起火之屋一椽及各洋龍聞警到來則回禄神早己退避三舍矣 
[米行倒閉]  
　　本埠南巿萬裕碼頭永恒米行係本邑人賈姓等所開忽於昨午倒閉約欠各庄銀五萬餘兩而各債戶以銀五萬餘兩而各債戶以賈曾開同泰米行遂紛紛至同泰取貨作抵其時賈業己逃避由該處地保禀縣派差前往彈壓無如人手衆多仍覺異常嘈雜未識以後作何了結也 
[着交媒証]  
　　曹揚狗投縣聲稱由陳永全周錦三等爲媒聘定趙金昌之女爲媳去年十二月十九日付去茶禮洋四十元銀飾四件現聞趙將女另字沈姓爲媳求請提究陸邑尊准詞飭差先將另媒陳永全提到於前日晚堂由邦審委員宋莘樂二尹提訊曹投案伸訴前情並稱小的今年五十六歳現住治下廿二保五十圖地方兒子榮林今年廿六歳去年十二月十九日聘定趙金昌之女爲媳現在趙旣將伊女另字沈姓求請追還茶禮洋四十元並銀飾四件二尹商曰爾知趙住在何處答稱住在浦東北蔡鎭南首係在南匯縣境内二尹命提陳研詰供稱住居廿三保十二圖内小的雖爲男媒實不知其中底細求請明察曹又稱庚帖由陳取來何謂不知陳供稱實未爲媒惟周錦三令小的暫行作保而己二尹謂作保卽是作媒着將陳收所著交趙金昌周錦三到案訊辦曹退去候示 
[法界捕房瑣案]  
　　昨晨宋莘樂二尹莅捕房命將前日公堂所判各犯次第帶案照斷笞責隨飭釋歸又命將竊水烟袋之蕭阿桂何雙喜各責五十板釋之使去○盤剥重利之孔炳生徐阿狗葛普卿等前曾訊供管押昨日葛之胞姊代孔繳到罰洋十元宋二尹謂姑念年邁免子笞臀枷號一月以示懲儆并令徐葛各具攺過切結當堂開釋乾大茶葉店期票兩帋立卽塗銷○趙勝請追葉生甫期票及興隆票銀宋二尹將葉提案葉供稱小的無力歸還叩求鑒宥趙稱所若無錢求老爺暫行留押待小的回紹興過年後明正再來控告二尹怒曰公堂非兒戲之地卽將票據檢還令明年得暇再來控告可也○李渭行騙取綢縀己記報章宋二尹命帶案謂爾若不將串逃貨物之藍聞山交出斷難脫累李供稱小的實不知藍逃往何處二尹謂買貨時由爾同去爾豈可置身事外且送到貨物亦由爾代收代盖回單印爾欲出去須命店主來案代押○錦名洋行收租人偕華夥某甲訴稱祥順木器店主王曉芳積欠房租甚巨請賜傳追并令將屋内生財遷出王投案訴稱房租須待黄少齋將借欵洋二百零八元交來方可轉付宋二尹謂此事如黄置之不理待提案訊究可也○瞿少球前因謊告管押昨命提案謂爾欠夥友閔堂桂洋銀三十六元至今不還反敢控詞控告實屬可屬之滙濯供稱小的有帳可查宋二尹謂爾不明不白之帳誰人知曉着押繳洋三十六元再行核奪○陳源生蔴袋店主余德標偕抱呈董威照請追店夥馮章侵收客帳銀兩宋二尹詰訊之下馮供稱小的任余處爲夥於本年七月起令小的向客攬售麻袋繩索令小的包定價目收銀後給小的九五扣用錢目今見生意甚多翻悔前議以致口角隨由董威照唆使控告二尹問曰依爾算來應扣多少客欵是否爾自己侵收答稱須給小的用銀二十餘兩客欵隨時可收二尹謂蔴袋店必有同業公正人着自行理處可也○前有某處管房屋人徐張氏控張盛氏虧欠租洋宋二尹着押繳在案昨日張盛氏之姪偕保人張潘氏投案訴稱欠欵己言妥求將張盛氏開釋二尹以原告不來著保人帶張盛氏前往交代○恆合祥收租人陳某訴稱老春記客棧主劉瀛洲並保人戴松林己將積欠租洋一百七十四元央人理妥繕立興隆票一紙是以來案求銷宋二尹將劉戴帶案着在興隆票上簽押准卽釋去○東洋車主陸晴卿訴稱目下因欲捐照會請將押追車租錢之干和尚釋出至小的處帮忙以便扣除辛俸宋二尹准之○賀四浩訴稱余保大所繳之票疑洋五十元並約票三帋請卽給領余母劉氏訴稱情願完案宋二尹准之著賀具領　銀長豐綢縀莊收租人周昌其請追唐龔氏馬阿元房租保人將兩房客交案唐龔氏當卽繳洋四元馬求限至二十五日借印子錢歸還周稱唐龔氏素來如此請諭令遷往他處尚欠租洋二元情願作爲搬費宋二尹着將馬交保屇限付洋唐龔氏若不還餘欠定卽押遷○錢錫坤縱妻錢王氏私姘周士林串售女孩入妓寮經葛周轉將錢周及該氏一併訊押令錢母馬氏交到女孩身價洋三十元方可領女兹宋二尹查得錢等在押日久着卽帶案間錢曰爾妻與周姘識多年竟將女孩售入火坑爾竟不知不覺眞是死烏龜矣錢一再求恩請將妻發堂安置王氏供稱小婦人情願隨夫回去苦守過日二尹謂不必口中說好須要良心擺正隨着交錢帶去管束周無人肯保着當堂具結然後釋出女孩三寶待錢馬氏找繳洋十三元方許領回 
[招認男孩]  
　　謹啓者刻承本埠潤昌棧管玉笙兄到敝堂云椄鎭江元和莊協振公所來信前次上海輪船長江失愼時有揚州怡和義之鹽船適經其地救得落水男孩一名遂交怡和義號暫爲留養詢知此孩年纔八歳惟未審姓氏里居因其口操南音諒是下江一帶人囑爲登報招領敝堂己煩玉笙兄函致揚州請速拍照相寄申以便一目了然指日照相可到如有趁上海輪船失孩家屬望先來認照再往揚州怡和義領孩可也特此奉佈藉請衆覽[  上海六馬路仁濟善堂董事施善昌等謹啓]  
[請速認照領棺]  
　　謹啓者上海輪船失事於大河口經敝堂司事會同揚鎭各善士前去撈屍拍照收殮一切辦理情形疉登報章所印照相陸續分寄各輪船碼頭報掛以待遠處屍親認領而敝堂大門前自懸掛以來日上又認去五人當卽抄號備函給屍親致大河口救生局及買季良兄請其核對棺號檢交領回家鄕以安窀穸查此五人若非拍照可認斷難骸骨歸鄕之速照相一法盖有如此裨益也現除認領外凈存屍棺六十三具寄頓大河口江灘雖有四圍縫廠遮蔽風雨並托救生局另雇兩人看管乃係暫時之計斷難久停善昌不忍遽葬者欲望全數領去均得骨歸故里耳開年春水泛漲大有未便届時只得將領餘之棺裝運鎭江埋葬義地矣務望閱報諸君廣爲溥揚俾親屬速來領棺功德無量誠恐葬後來領諸多週折謹再　報奉聞○附抄第四十二號朱體軒屍棺一具係紹興會稽縣人胞弟朱東寅認領○第一百號萬　福屍棺一具南京人胞弟萬長生認領○第一百四號陸阿和屍棺一具蘇　黄埭人妻陸秦氏認領○第一百六十號侯長壽屍棺一具天津人友孟七認領○第一百八十號王春榮屍棺一具紹興上虞人胞弟王福慶認領合併聲明[  上海六馬路仁濟善堂董事施善昌等謹啓]  
[贈書志謝]  
　　年例江海新關造册處必將一年内通商各口江海中所設警船浮燈塔編輯成書俾行海者作南針之指昨承以光緒十七年總册見貽雪窓無俚詳加披閱見首列總圖次凡例次警船浮燈塔淸單凡以示舟行趨避之準使長年三老得所指歸也後則標列各處守燈之中西人姓名職事及吳淞江口攔江沙朔望潮漲潮落時隱時現情形要皆羅羅淸疏有條不紊而以各口巡工司布君所出告示殿之苟司舟者各置一編詳加摩揣則雖鮫宫蜃窟無異坦途吳爲志數言以致謝悃 
[贈牌志謝]  
　　日本岸君吟杳績學嗜古於書無所不通晚年隱於醫就滬上設樂善堂藥房玉札舟砂靑芝赤箭採自蓬壺仙島罔不靈效如神近岸君因事東旋由藤田君排雲代司其事丹成九轉益奏奇功昨以光緒十七年中東西三合歴見貽五色相宣光華煥發上繪徐福求仙藥及東王公東方朔諸圖工細入解尤覧賞心悅目誠足於月分牌之外生面别開矣拜登之下輙書此以布謝忱 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月初六日京報全録]  
　　宫門抄○諭旨二道録前○發抄硃批四道○粤督李奏揀員升補副將摺○滇撫譚奏審明定擬摺○滇藩史奏恭報接篆日期摺○十二月初六日兵部太常寺太僕寺正藍旗值日宗人府引見五名戶部九名戶部三庫七名理藩院二十二名欽天監四名内務府十二名樂部二名廂藍滿三名○希隆阿假滿請安○會　服滿請安○托倫布專摺謝賞假兩個月照○福建總兵曹志忠請　訓○志顔謝授太常寺卿恩○裕公請假十五日○徐會灃續假五日○椿壽續假二十日○奎華王貽淸預備谷見○召見　檢曹志忠奎華王貽淸○發抄鹿傳霖奏廣有倉民欠糧草懇恩豁免奉硃批着照所請戶部知道欽此○又承德府孀婦葛丁氏捐賑奉硃批着照所請禮部知道欽此○文永壽令鄭德樞與米脂令駱仁對調奉硃批吏部議奏欽此○又同州守賀爾昌等署潼商道等缺奉硃批吏部知道欽此○○頭品頂戴兩廣總督臣李瀚章跪奏爲副將員缺緊要懇恩俯准揀員升補以重營伍恭摺仰祈聖鑒事竊准兵部咨廣西鎭安恊副將梁正源革職遺缺係題調之缺應令迅揀合例人員請補等因當經轉行遵照查定例各省題調缺出先儘現任人員揀選題調如無合例堪調者准於應升人　内保題陞洋又題調缺出照例揀選具題其有員缺緊要人地實在相需而所保之員與例稍有未符者將不合例之處詳細聲明請旨交部核覆各等語廣西鎭安協副將駐紥歸順州城外控交夷内環士司係極邊苗疆烟瘴要缺必須熟悉邊情能耐烟瘴之員方克勝任粤西應調副將四缺其潯州協副將馮鼎有於光緒十六年六月十七日給咨赴部引見尚未旋省慶遠協副將未經補人平　協副將巴彦布梧州協副將江志均於此缺人地不宜未便請調此外並無可調之員自應於現任應陞　員内揀選陞補兹臣與蹟西提督臣蘇元春詳加遴選查有總兵銜兩廣儘先補用副將現署臣標中軍副將事廣西撫標中軍叅將王世淸年四十三歳河南許州人由侍衞選補廣西桂林營遊擊荐補今職光緒六年八月二十五日接札到任先於援剿越南克平巨憝及剿捕武宣等處逆匪出力案内保奬是年三月初九日奉上諭着以副將留於兩廣在任儘先補用欽此嗣在廣東辦理海防出力復經保奏請加總兵銜經部核與定章相符奏請照准等因十三年七月初七日奉旨依議欽此前曾請升新太協副將經部覆准旋因報丁父憂行令退回叅將本任該員才略優長營務　飭且熟悉邊民風土能耐烟瘴以之升補鎭安協副將洵堪勝任第調缺請補與例稍有未符惟現無堪以調補之員人地實在相需例得專摺奏請合無仰懇天恩俯念烟瘴要缺需員准以廣西撫標中軍叅將王世淸升補鎭安協副將實於形勝地方均有裨益如蒙兪允俟接准部覆再行給咨赴部引見以符定制其所遺廣西撫標中軍叅將係調缺俟部覆到日另行照例辦理臣爲副將員缺緊要起見謹會同廣西提臣蘇元春合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○頭品頂戴雲南巡撫臣譚鈞培跪奏爲審明疏脫重囚被刦之禁更人等按例定擬恭摺仰祈聖鑒事竊前據建水縣知縣丁鴻勳詳報監犯師玉春龍金魁二名被匪徒數人由監房檐口持械墜下打開内外監門刦匪並揢斃禁卒姚興一案前經臣專摺奏叅光緒十五年十月二十九日奉旨這所叅疏防監犯被刦之管獄官雲南建水縣典史王維嶽着卽革職拿問交譚鈞培提同刑禁人等嚴訊有無鬆刑賄縱情弊按例究辦有獄官建水縣知縣丁鴻勳着先行交部議處仍勒限緝拿逃犯師玉春龍金魁務獲　究俟限滿有無弋獲再行核辦摺内更夫李春將禁卒徐春解放又禁卒姚興受傷身死徐春亦受有傷等語並未將如何綑縛戕害及所受何傷情形叙明殊屬含混着於此案奏結時詳細具陳餘着照所議辦理該部知道欽此欽遵行司委員補用按經廣石宸鼎將該典史及禁更人等提解到省發委審辦去後兹據委員雲南府知府陳燦等審明議擬解由署藩司湯聘珍臬司岑毓寶覆審招解到臣提審無異逐加確核緣姚興充當該縣左監禁卒徐春充當右監禁卒李春充當更夫藉隸該縣逃犯師玉春係因戳傷高雲和身死審依鬥殺律擬絞招解發回監禁聽候部覆之犯旋准刑部核覆該犯事犯在光緒十五年三月十六日恭逢　恩詔以前係鬥殺擬絞准其援　龍金魁係被龍裕光等上控昏淫殘暴等情批府提訊　定罪名之犯均收禁左監撥派姚興看守光緒十五年七月二十四日傍晚該縣典史王維嶽進監收封騐明各犯刑具完固收入木籠諭令禁更人等小心看守支更隨將監門封鎖回署是夜三更後風雨大作更夫李春入獄神堂避雨禁卒姚興並右監禁卒徐春各在左右監房均困倦睡熟四更時分徐春聽聞屋瓦聲　驚醒瞥見不識姓名賊匪數人由監房擔口持械墜下當卽喊呌卽被兩賊赶攏捉住用泥塞口復用繩反縛兩手綑繫監房柱上姚興接聲喊呌上前救護被賊撳按在地用手揢住咽喉另有兩賊扳折籠柱　脫籠板將師玉春龍金魁鐐　砍斷打開内外監門一同逃逸史夫李春聞聲趨至因賊匪勢兇力不能敵未能攔阻賊匪走後卽將徐春解放查看姚興己被揢傷身死報經典史轉報該縣丁鴻勳訊供騐勘賊蹤係由監後墻外石碑墊足爬踏上墻越房墜擔而下會營緝拿禀報委員覆勘因賊匪何時上房禁更人等未能先事知覺致被持械墜檐入獄與賊匪毁門入獄刼犯逃脫者有别究屬疎於防犯仍將該典史撤叅革職拿問委提禁更八等來省發委審辦兹據雲南府審明議擬解由藩臬兩司覆審解勘據供前情不諱詰係依法看守並無鬆刑賄縱弊矢口不移案無遁飾查律載獄卒不覺失囚者减囚罪二等以囚之罪重者爲坐又例載解投踈脫之犯案情未定將解役牢固監候俟逃犯拿獲定罪再行照例辦理又斷罪無正條者援引他律比附問擬各等語此案禁卒姚與分派左監看守人犯師玉春龍金魁乃不小心防籠致被賊匪爬墻上房墜檐入獄將師玉春龍金魁二犯劫逃核與聚集同黨執持軍械自外入獄刦囚者不同惟訊係依法看守並無鬆刑賄縱究屬疎忽查絞犯師玉春業准部覆罪己援免應以未定罪名之龍金魁爲重徧查律載並無未定罪名人犯越獄禁卒人等作何治罪明文自應比例定擬姚興應如該府司等所擬比照解役疎脫之犯案情未定將解役牢固監候俟逃犯拿獲定罪再行照律辦理例擬以牢固監禁俟逃犯拿獲定罪再行照律辦理業己被揢身死應毋庸議禁卒徐春看守右監人犯於左監人犯脫逃雖非專責未能協同先事預防應與失於巡邏之更夫李春均照不應重律擬杖八十事　在光緒十六年三月二十二日恭逢恩詔以前應准援免仍均革役屍棺飭埋砍斷鐐銬存庫逸犯師玉春罪己援免應免緝拿龍金魁並不載姓名賊匪獲日另結再此案原叅因尚未接准部文不知絞犯師玉春罪己援免是以將管獄有獄各官照疎防絞犯越獄例奏叅旋准刑部議覆該犯罪己援免且援免在前脫逃在後自應以未定罪名之龍金魁爲重所有原叅有獄官丁鴻勳業己病故應毋庸議管獄旨建水縣典史王維獄革職處分應否照軍流人犯越獄例另行議處更正之處聽候部議除將供招咨部外所有審明定擬緣由謹會同雲貴總督臣王文韶恭摺具陳伏乞皇上聖鑒勅部核覆施行謹奏奉硃批刑部議奏欽此○○調補雲南布政使臣史念祖跪奏爲恭報微臣接授雲南　篆日期叩謝天恩仰祈聖鑒事竊臣前在貴州交卸藩篆起程赴滇曾經恭摺具報絃於八月初一日行抵雲南省城奉督撫臣飭卽到任初四日准署雲南布政使新授廣西按察使臣湯聘珍將印信文卷等件移父前來臣當卽恭　杳案堂闕叩頭謝恩祗領任事伏念臣才庸識陋承乏兩司二十餘年涓埃未報雲南本臣所舊遊藩司又迭經臣　　吏治日求整頓庫帑仍未充盈舉凡用人理財諸大端在在胥關緊要臣量移任重不敢謂情形素悉致存成見於先尤不敢　邊　難治相涉因循於笔惟有　綀禀商督撫臣認眞講求以期仰答高厚鴻慈於萬一所有微臣接篆日期理合恭摺叩謝天恩伏乞皇上聖鑒謹奏奉硃批知道了欽此 
 
 

Page 10

 
 
[光緒十六年十二月初七日京報全録]  
　　宫門抄○發抄硃批五道○尚書崑等奏請旨簡員暫署卿缺摺○粤督李奏捒員升補遊擊摺○將軍岐等奏合操省標官兵技藝情形摺○大臣長奏委署各缺片○監督世奏接收前任交代庫款查核淸楚摺○又奏部撥京餉銀兩暫緩徵解片○十二月初七日刑部都察院大理寺廂盞旗值日吏部引見三十一名兵部三十二名刑部九名理藩院二十一名鑾儀衞四名鑲黄滿四名正白滿六名正黄漢一名鑲白漢一名中正殿一名順天府二名○熙貝勤桂公各假滿請安○齊齊哈爾副部統增祺到京請安○甘肅總兵鄧增到京請安○復州城守尉佑善請訓○曹鴻勛吳祖椿預備召見○吏部奏　　選官缺派出祁世長徐用儀時允升李文田提督衙門奏拿獲盜犯鄭三等十三名孟冬兒等十一名均請交刑部○召見軍機曹鴻勛吳祖椿增祺鄧增佑善○發抄卞寶第奏補用令李聯桂補雲林令奉硃批吏部議奏欽此○文補用守車光銳偷竊得贓　卽革審奉硃批着照所請該部知道欽此○又錢糧奏銷未完一分以上各員奉硃批戶部議奏單併發欽此○又查明陣亡副將劉朝帶保奬並無續保奉硃批兵部議奏欽此○又淡水令李淦委署鳳山令奉硃批吏部知道欽此○○經筵講官禮部尚書管理光禄寺事務臣宗室崑岡等謹奏爲請旨簡員暫署卿缺恭摺仰祈聖鑒事竊臣寺例載恭遇皇帝親諸行禮欽福受胙兼理寺務大臣進爵滿卿進胙如適奉特旨出差呈别有事故以漢卿滿漢少卿依次恭進如遇不敷執事臨時奏明恭候欽派均豫期赴凝禧殿偕太常寺官演習禮儀等語謹查壇廟祭祀恭遇皇上親詣行禮例應臣寺恭進福酒福胙向係正班二人備班一人以昭愼重今臣志顔臣景澧均奉旨派出監放賑粥臣薛福成未到任臣桂勛現在請假所有恭備酒胙差使臣崑岡有對引專差未能兼顧祗臣溥其臣章耀廷二人僅敷止班執事備班無人恐不足以照愼重臣等公同商酌擬將漢正卿奏明請旨簡員暫行署　俾得敬謹將事所有臣寺奏請署缺緣由理合專摺奏明伏乞皇上聖鑒謹奏奉旨己録○○頭品頂戴兩廣總督臣李瀚章跪奏爲遊擊員缺緊要遵照另行揀員升補以實營伍恭摺具陳仲祈聖鑒事竊照廣西隆林營遊擊龔紹良革職遺缺係題缺之缺先經臣等查以左江鎭右營都司譚建熊奏請升補旋准兵部咨覆廣西隆林營遊擊請以譚建熊升補議駮一摺光緒十六年七月二十日具奏奉旨依議欽此抄録原奏内開查譚建熙係廣東人由藍翎侍衞以都司用前據該員呈稱伊母年老恐將來選補遠省雖以迎養預行呈明在案嗣經選補山西山隂路都司係屬遠省將原缺扣除改選廣西左江鎭右營都司該員並未具報養親事畢亦無續保儘先升　應俟養親事畢坐補山西山隂路都司原缺後再行升轉今該督奏請升補廣西隆林營遊擊核與定例不符應毋庸議其廣西隆林營遊擊缺仍令另揀合例人員請補等因自應遵照辦理查定例各省題調缺先儘現任人員揀選題調如無合例堪調者准於現任應升人員内保題升用又題調缺出照例揀選具題其有員缺緊要人地實在相需而所保之員稍有未符者將不合例之處詳細聲明請旨交部核覆各等語廣西隆林營遊擊駐紥泗城府西隆州八遠城係烟瘴題調之缺必須熟習風土能耐烟瘴之員方克勝任粤西内地應調遊擊五缺其准補柳慶鎭右營遊擊現經題請調補思恩營遊擊郭玉華尚未引見給劄奏補廣西撫標右營遊擊陳顯道左江鎭中軍遊擊任加桂桂林營遊擊刁經裕俱未覆准柳慶鎭左營遊擊張志和業經據報病故遺缺尚未補人現在無員可調應於現任人員内揀選升補兹會同廣西提臣蘇元春詳加遴選查有南寗城守營都司恩年現年四十一歳京城漢軍正紅旗人由領催光緒九年十一月内選補廣西南甯城守營都司光緒九年十一月二十六日接札十年閏五月十一日到任因剿捕南寗等府屬匪徒　　保奬請加遊擊銜經兵部議奏核與定章相符應請照准等因光緒十五年六月二十四日奉旨依議欽此該員諳練勤能治軍引　　熟悉風土能耐烟瘴以之升補隆林營遊擊洵堪勝任惟調缺請補與例稍有未符第人地實在相需例得專摺奏請合無仰懇天恩俯念烟瘴要缺需員准以南寗城守營都司恩年升補隆林營遊擊以期人地相宜克臻裨益如蒙兪允俟接准部覆再行給咨赴部引見以符定制其所遺南寍城守營都司員缺係部推之缺粤西現有　先都司應補人員應請扣留外補合併陳明臣謹會同廣西提督臣蘇元春合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○四川成都將軍臣宗室岐元頭品頂戴四川總督臣劉秉璋署理四川提督臣錢玉興跪奏爲合　省標官兵技藝情形恭摺仰祈聖鑒事竊照成都省標官兵向於每年春秋二季合操一次以申紀律兹届秋操之期臣等於九月十九日調集車督提成十營官弁兵丁齊赴教場考校各兵排演新舊陣式步伐整齊施放連環槍砲聲　連貫長矛籐牌各技亦俱進退便捷復按照各營官兵册籍逐名考核弓馬槍砲内馬步箭中靶統計九成有餘弓用六七力不等各兵演放抬槍鳥槍中靶亦在八成以上援擇其技藝嫻熟者當塲分别奬賞記拔間有生疎者卽勒限練習以示勸懲其十營抽練精兵亦將陣式技藝逐細校閱均極熟習伏思川省爲邊陲重地省標爲各營表率武備尤應認眞講求臣等嚴諭各將備等督率弁兵仍按日輪操勤加訓練務使技藝日益精熟咸成勁旅不得因秋操己過稍形懈弛以期仰副聖主整飭戎行綏靖邊陲之至意所有秋季合操省標官兵技藝情形謹合詞恭摺其陳伏乞皇上聖鑒謹奏奉硃批知道了欽此○○長順片再吉林分巡道瑞霖自光緒十五年二月間到任遇事求實於吏治民風無不加意整飭頗資臂助現據該道呈報本年九月二十八日接到家中電訃其親母鈕祜魯氏在京寓病故例應丁憂所遺之缺應卽遴員署理以專責成查有調署吉林府知府實任長府知府同勳考成練　表率攸資堪以委署所遺吉林府知府一缺查有現署賓州廳同知候補知府王鳴珂端謹樸誠堪以調署遞遺之賓州廳同知一缺醒有酌補同知趙宗翰精明幹練堪委署理惟吉林分巡道員缺緊要合無仰懇天恩迅卽簡放俾重職守除檄飭遵照並咨部外理合附片具陳伏乞聖鑒謹奏奉硃批己簡放訥欽矣欽此○○三院卿銜淮安關監督奴才世綱跪奏爲接收前任交代庫欵查核淸楚恭摺奏聞仰祈聖鑒事竊奴才渥蒙劯命簡放淮安關監督業將接印任事日期恭指奏報在案今將前監督效曾移交各項錢粮淸册按欵查對自光緒十六年三月十二日起至九月十六日止淮宿海三關共收銀一萬六千八百八十六兩四錢六分四厘内有茶稅銀十兩四錢五分三厘另徵海船樑頭鈔銀五百九兩八錢七厘又火耗罰賠飯食銀二千零三十兩六錢八厘實收正項銀一萬四千七百八十五兩五錢九分六厘續收淮關各口宿海二關正項銀四十兩六錢三分七厘火耗銀二兩九錢七分六厘除撥解支銷外仍存銀五千七百五十六兩六厘又歴年扣存經費養廉减平等項共銀二萬五千二百四十三兩七錢七分一厘統共實存銀三萬九百九十九兩七錢七分七厘奴才逐欵盤查核與交代各欵數目均屬相符查新季錢糧前監督效曾經徵一百八十五日三關共收銀一萬九千八百二十八兩四錢九分八厘内有鹽鈔蓆抽未解　銀五千二兩二錢六分五厘按日攤算短收正額盈餘銀十六萬七千四百十三兩九錢九厘奴才接徵以後正當秋令爲查辦吃緊之際自維受恩深重不敢畏難苟安惟有恪守成法愼選丁胥廣招徠以恤商嚴稽查以除弊以期挽回積習漸裕稅源仰副聖主整飭　政之至意再土藥稅課前監督效曾任内自光緒十四年八月二十八日到任起連閏至十六年九月十六日止共收土藥稅銀三千七百六十五兩三錢業經效曾附片奏明自行解赴戶部交納合併陳明除循例造具印結報部外所有接收前任交代庫欵查核淸楚緣由理合恭摺具奏伏乞皇上聖鑒謹奏奉硃批戶部知道欽此○○世綱片再查戶部奏撥光緒十六年京餉案内擬撥淮安關常稅銀三萬兩前監督效曾因任滿更替不及赶辦移交奴才撥解前來奴才伏思京餉關係緊要何敢延緩但移交庫存正稅僅五千餘兩且接任爲日無多一時難以措辦籌思再四惟有竭力徵收俟徵有成數卽當赶緊籌解以慰宸懷謹附片具陳伏乞聖鑒謹奏奉硃批戶部知道欽此 
 
 

Page 11

 
 
[光緒十六年十二月初八日京報全録]  
　　宫門抄○諭旨一道録前○川督劉奏知州人地未宜揀員對調摺○又奏甄别道員片○又奏揀員調補知府摺○蘇藩鄧奏恭報到任日期摺○蘇撫剛奏飭藩司赴任片○十二月初八日工部鴻臚寺八旗兩翼值日吏部引見五十八名兵部三十一名工部六名太僕寺三名總理衙門三十八名上諭處二名值年旗一名廂黄滿三名鑲黄蒙一名廂黄漢二名正黄滿十一名正白蒙七名正紅漢三名廂白蒙三名廂紅蒙四名廂藍蒙二名前鋒營二十名○蒙古王公到京請安○恩中堂雍和宫熬　　命○瀾公由東陵回京請安○那公果勒敏各假滿請安○英信請假十五日○徐承煜請假十日○祥祺崔永安預備召見○工部奏派管理溝渠河道　派出克王祁世長敬信師曾○召見軍機蒙古王公祥祺崔永安○○頭品頂戴四川總督臣劉秉璋跪奏爲知州人地未宜揀員對調以資治理恭摺仰祈聖鑒事竊查知州爲親民之官責任綦重必須人地各得其宜方足以資治理臣與藩臬兩司隨時留心察看查有涪州知州係衝繁難三字要缺濱臨大江爲黔省入川通衢幅員遼闊政務殷繁治理本屬不易現在官運局行黔引鹽又於該州立岸轉運緝匪巡私均關緊要未敢稍涉遷就貽悮地方兹查准補涪州知州楊寶珩年五十八歳係江蘇江寍縣人由監生遵籌餉事例報捐布照磨歸部銓選同治二年克復九洑洲出力保奏三年五月初六日奉上諭着免選本班以州同不論雙單月選用並賞戴藍翎又克復金陵出力保奏三年十二月初二日奉上諭着加知州銜留於江西補用並賞戴花翎旋因廻避遊幕省分簽掣四川八年十月赴部騐看九年五月到省又因克復貴州都匀府出力保奏十年九月初十日奉上諭　俟補缺後以知府用十二年克復貴州興義府城出力保奏光緒元年正月十六日奉上諭着免補本班以知州仍留原省歸候補班用三年三月初十日蒙欽派王大臣騐放領照起程到省是年辦理皖捐出力保奏十月三十日奉旨賞加運同銜四年甄别留省補用十三年題補涪州知州十四年五月初五日奉旨依議欽此該員楊寶珩誠樸穩練年健才明現署簡州知州於地方事務尚能竭蹶辦理惟才具梢欠肆應恐難膺繁劇之任自應酌量調補又查有漢州知州楊鞏年四十一歳係湖南長沙縣人由優廪生遵籌餉事例報捐訓導試用於光緒四年復遵例捐升通判指分四川並加知州銜五年七月初十日蒙欽派王大臣騐放奉旨照例發往領照起程到省先因勸辦兩湖晉賑捐輸出力保奏俟得缺後以直隸州知州用是年十二月初九日奉旨依議又前在雲南軍營隨同剿辦苗夷土教各匪案内出力保奏六年七月初十日奉旨着免補本班以知州仍留原省歸候補班補用十四年奏補漢州知州於光緒十五年五月初一日奉旨依議欽此該員楊鞏幹練勤明勇於任事現署華陽縣知縣聽斷詞訟查緝匪徒均屬得力以之調補涪州知州足資整飭其所遺漢州知州係衝繁兩字中缺亦係川北晋省大道惟民情樸實治理自較涪州稍易卽以楊寶珩調補漢州亦足勝任如此量移人地各得其宜洵於政治民生均有裨益該員等俱未到任各署任内均無草留展叅及承緝盗劫己起四叅案件據藩司崧蕃署臬司黄毓恩會詳請奏前來臣不敢因請補在前稍涉遷就合無仰懇天恩俯准以漢州知州楊鞏與涪州知州楊寶珩互相對調俾人地各得其宜如蒙兪允該員等係以知州互相對調銜缺相當毋庸送部引見除咨部外理合恭摺具陳伏乞皇上聖鑒訓示謹奏奉硃批吏部議奏欽此○○劉秉璋片再查定例捐納道府簽掣分發者試用一年期滿後該督撫查看才具分别繁簡專摺奏聞等因兹查有發川試用道沈熲煌由道員指分江蘇十五年赴吏部聲明嫡堂兄玉麒於九年以道員分發江蘇先行到省遵例呈請廻避改指四川於光緒十五年九月十六日到省計自到省之日起除閏扣至十六年九月十六日試用一年期滿由藩臬兩司詳請甄别前來臣查該員沈熲煌年壯才明堪以留省以煩缺補用倘域始勤終怠仍隨時核辦斷不敢因甄别在先稍事姑容致滋貽誤除咨部外理合附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲遵旨揀員調補省會要缺知府以資治理恭摺仰祈聖鑒事竊臣准部咨光緒十六年七月初八日奉上諭四川成都府知府員缺緊要着該督於通省知府内揀員調補所遺員缺着誠瑞補授欽此自應遵照揀選調補查成都府管轄十六州縣爲通省首領時有委審要案政務殷煩非老成練逹守潔才明之員不足以資治理臣督同藩臬兩司於通省現任知府正途出身人員内逐加揀選查有夔州府知府汪鑑年五十二歳係安徽旌德縣人由附生中式同治六年丁卯科補行咸豐辛酉科鄕試舉人戊辰科進士引見奉旨以主事用簽分禮部學習期滿奏留光緒五年襄辦典禮奉旨賞加四品銜並戴花翎六年補祠祭司主事派署精膳司掌印七年襄辦典禮奉旨以本部員外郎無論題選咨留遇缺卽補八年儀制司員外郎調充祠祭司掌印九年十月奉旨記名以御史用是月補儀制司郎中十年九月奉旨補江西道監察御史統計在部前後奉旨賞加隨帶十二級紀録八次十一年三月捐免歴俸截取四月二十六日奉旨以煩缺知府用二十七日蒙恩召見一次六月兼署陜西道監察御史七月二十八日奉上諭補授四川成都府遺缺知府欽此是月三十日蒙恩召見一次九月初三日赴部領照光緒十三年正月初三日到省二十二日准吏部咨稱議奏遵旨補授夔州府知府奉旨依議欽此於十二年二月十二日到任十四年舉行大計保薦卓異該司等以該員精明練逹勇敢有爲任内並無降革留任展叅案件其餘因公處分例免核計歴俸己滿三年又係科甲出身人員以之調補成都府知府實堪勝任據藩司松藩署臬司黄毓恩會詳前來臣查該員汪鑑廉正强毅爲守兼優核與調補之例相符合無仰懇天恩俯准以夔州府知府汪鑑調補成都府知府實於吏治地方兩有裨益如蒙兪允該員係實缺知府調補知府銜缺相當毋庸送部引見所遺夔州府知府員缺遵旨以遺缺知府誠瑞補授所有揀員調補省會要缺知府並請補遺缺知府緣由理合恭摺具陳伏乞皇上聖鑒訓示再該府任内奉到叅罰案件除光緒十六年三月十六日欽奉恩詔以前寛免不計外尚有雲陽縣民婦劉傅氏家被劫拒傷身死一案罰俸六個月又雲陽縣接遞盧山縣流犯竹錫春中途脫逃一案罰俸一個月又雲陽縣民婦劉傅氏家被竊拒傷一案罰俸一年以上三件均准部覆此外並無叅罰别案此案應以光緒十六年八月三十日截取之日起限按照酌改題缺定限章程四川限七十日除小建一日扣至十一月十一日限滿合併陳明謹奏奉硃批吏部議奏欽此○○江蘇布政使臣鄧華熙跪奏爲恭報微臣到任日期叩謝天恩仰祈聖鑒事竊臣於光緒十六年八月在湖北布政使任内蒙恩調補江蘇布政使欽奉綸言卽赴新任當經恭摺謝恩旋奉湖廣淑臣張之洞湖北撫臣譚繼洵行知檄委按察使覺羅成允兼署湖北藩司臣於九月初八日交卸束裝起程十月初六日行抵江蘇省城奉撫臣剛毅檄飭赴任初七日准兼署藩司按察使張國正將江蘇布政使印信文卷移交前來臣恭設香案望闕叩頭謝恩祗領任事伏念臣才識迂庸屏藩迭任渥承天寵時切冰兢蘇省政務殷繁地大物博度支所繫裕源尤在節流士品不齊安民須先擇吏如臣愚魯深懼弗勝惟有切實講求權衡緩急殫心民事整飭官常隨時禀商撫臣認眞紅理冀酬高厚鴻慈於萬一所有微臣接印任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○剛毅片再前准部咨光緒十六年八月十三日奉上諭江蘇布政使着鄧華熙調補黄彭年着調補湖北布政使均卽飭赴任毋庸來京請訓欽此當經咨行欽遵所遺蘇州藩司篆務卽經臣奏委臬司張國正暫行兼署在案兹查該司鄧華熙現己抵省應卽飭令赴任以重職守除檄飭遵照外理合附片陳明伏乞聖鑒謹奏奉硃批知道了欽此 
 
 

Page 12

 
 
[光緒十六年十二月初九日京報全録]  
　　宫門抄○諭旨一道録前○發抄硃批五道○大臣晋等奏遵旨會議緣由摺○川督劉奏請將知縣開缺片○又奏叅撤知縣各缺片○大臣長奏副都統回任日期片○蘇織造毓奏報　内庫庚寅大運摺○護新撫魏奏報　縣地方被水被凍各情形片○蘇撫剛奏委署知府片○護新撫魏奏核明定擬摺○十二月初九日内務府國子監侍衞處值田廂黄滿引見十四名正紅滿五名正藍滿十三名廂監滿八名圓明園十二名○崇禮奕年各假滿請安○松溎因伊子補員外郎謝恩○河南道沈守廉謝恩○補用副將姚發義謝恩○恒貴廷雍預備召見○張中堂兵琪各續假五日○召見軍機沈守廉恒貴廷雍蒙古王公○皇上明日用膳辦事後至醇賢親王府行初祭禮○發抄藩霨奏都司姚應祺補思南營遊擊奉硃批兵部議奏欽此○又候補守區維瀚署遵義守奉硃批吏部知道欽此○又雲貴舉貢進京會試經過關卡不准滋擾驛站奉硃批該部知道欽此○又平遠　李景芳署古州鎭總兵奉硃批兵部知道欽此○又收到各省協餉奉硃批戶部知道欽此○○御前大臣親王銜多羅克勤郡王臣晋祺等謹奏爲欽遵懿旨會議具奏事光緒十六年十一月二十一日内閣奉上諭朕欽奉慈禧端佑康頤昭豫莊誠壽恭欽獻皇太后懿旨等因欽此欽遵鈔出前來臣等伏查禮經齊衰杖期章爲人後者爲其父母服又通禮内載齊衰不杖期爲人後者爲本生父母是爲本生父母應服齊衰期也今醇親王薨逝恭奉懿旨命臣等將一切飾終葬祭典禮會同妥議臣等公同商榷謹遵懿旨醇親王着定稱號曰皇帝本生考之義擬請皇上持服期年服制卽定一切典禮擬卽準此次第詳定臣等悉心參酌謹將飾終各典禮分列條欵開單進呈伏候皇上恭請懿旨遵行此外未盡事宜仍由臣等隨時酌擬奏明請旨所有臣等遵議緣由是否有當伏乞聖鑒謹奏奉旨己録一臣等謹案期年之肥十二月而除今准十二月之例擬請皇上御縞素或十三日或十一日恭候懿旨一擬請皇上於釋　素後請髮一親王薨逝照例奏請輟朝三日今醇親王薨逝應否酌加日期之處恭候懿旨一期年内擬請皇上除詣皇太后前請安曁聽政召見外御便殿時仍用素服縞素期内每日奠酒擬請皇上詣邸第親行奠酒外其餘每次奠酒擬請欽派王貝勒公每日一人前往恭代其齊集禮節應由禮部照例辦理一期年内壇廟大祀擬請皇上親詣行禮其中祀期年内均遣官行禮一期年内遇元旦堂子行禮擬請皇上仍御禮服期年内遇元旦皇上親詣慈寍宫行禮御禮服作樂其太和殿朝賀仍御禮服升殿應否宣表作樂之處恭候懿旨一初祭大祭及奉移奉安一應祭奠需用羊酒饌筵楮錢金銀錠等項應由禮部查照親王例辦理一祭文内擬請用皇帝敢昭告於本生考醇親王碑文稱詣同應否恭書御名臣等未敢擅擬恭候懿旨其一切章奏内恭遇醇親王字樣均用雙抬書寫○○劉秉璋片再臣前以資陽縣知縣施調賡措置未能裕如奏請調補靑神縣知縣現准部咨以資陽縣知縣施調賡任内尚有承緝袁國炳被刦等案二叅限期應行起叅核與調補之例未符所請對調之處應毋庸議等因奉旨依議欽此臣伏查施調賡於本任未能措置裕如是以請調靑神縣知縣該員先行卸事兹經部駁應請卽將資陽縣知縣施調賡開缺另補免致懸缺而誤地方所有資陽縣知縣缺川省亦有應補人員併請扣留外補理合附片具陳伏乞聖鑒謹奏奉硃批吏部知道欽此○○劉秉璋片再知縣爲親民之官自須年健才優方足以資治　若年力難期振作人地或不相宜未便稍事姑容致滋貽悮兹查有梁山縣知縣張錫三精神己　榮昌縣知縣師繼先年力就衰惟均係正途出身文理尚優大足縣知縣錢保塘人地不宜相應請旨准將梁山縣知縣張錫三榮昌縣知縣師繼先均予改授教職歸部銓選將大足縣知縣錢保塘開缺另補免滋貽誤所有梁山榮昌大足各知縣缺川省現有應補人員應請扣留外補理合附片具陳伏乞聖鑒謹奏奉硃批着照所請吏部知道欽此○○長順片再查三姓副都統富魁由京陛見回省當卽令其回任以重職守旋據該副都統報稱己於九月二十八日馳抵三姑卽於是日接印任事等因前來奴才查照向章凡新授及階見回城之各外城副都統等到任應由將軍衙門將接任日期隨時具奏兹據咨報接任日期除由該副都統專摺卽謝天恩外謹附片陳明伏乞聖鑒謹奏奉硃批知道了欽此○○二品銜蘇州織造奴才毓秀跪奏爲報　内庫庚寅大運恭摺奏聞仰祈聖鑒事竊奴才衙門前奉内務府傳派光緒十六年庚寅運務應辦縀紗綾紡綢縐線絲手帕布　等　業經前任織造文琳於三月初七日遵照向章先行赶運一半計辦解花綾一百疋花春綢一百五十疋湖縐三百疋花紡絲一百五十疋素紡絲一千三百疋素彩綢五十疋大手帕一百個小手帕三百個衣綫八百五十斤絃線二十斤白絲八百斤如數交納在案奴才接印後復又咨催藩司江海關將派定例撥工需銀兩陸續撥到當卽購辦物料督飭工匠尅期儧辦謹續辦得上用滿粧袍十件蟒襴縀八疋粧縀八疋片金十疋倭縀八百疋大縀二百五十疋帽縀六疋江綢一百疋官用滿粧袍十二件片金六疋補縀六疋大縀二百疋衣素縀十疋龍楊縀十六疋紗三十疋硬紗三十疋袍料縀十件褂料素縀十件袍料紗五件　料紗五件花綾一百疋花春綢一百五十疋湖縐二百疋花紡絲一百五十疋素紡絲一千二百疋素彩綢五十疋大手帕一百個小手帕二百個細布三千疋各色衣綫八百斤白絲八百斤敬謹分别裝箱封固遴派筆帖式瑞齡筆帖式興綬督同承差於十月十三日自蘇起程護解進京援前案由海道附輪北上以期迅速至戶部傳派本年庚寅運務應辦縀綢等件於八月十九日始行接到派文奴才現己按欵照章該計俟解到例撥工需銀兩謹當開工儧辦解部交納所有報解内庫庚寅大運緣由理合恭摺具奏伏乞皇上聖鑒謹奏奉硃批該衙門知道欽此○○魏光壽片再喀什噶爾道屬莎車葉莎兩州縣七月初八九及十二三等日雪水漲發莎車州屬上窩鋪下竊鋪塔罕奇坡斯坎及和什拉普阿拉里别什幹秋魯克各大莊所屬各小莊約計被冲地三千餘畝房屋間有坍損葉城縣屬固瑪枽林孔額塔三大莊所屬各小莊約計被冲地八九百畝又固瑪所屬各小莊六月二十九等日天氣寒冷包谷多被凍壞先後由署莎車直隸州知州潘震葉城縣知縣黄袁據各莊鄕約禀報逐叚勘查詳由署布政使饒應祺詳轉前來當飭移道員分往該兩州縣確切覆查被水被凍實在畝數錢糧應否分别獨緩並飭一面妥爲撫恤結報詳辦除俟詳覆至日再行奏明辦理外所有莎車州被水葉城縣被水被凍各情形謹附片具陳伏乞聖鑒訓示謹奏奉硃批知道了欽此○○剛毅片再鎭江府知府福通於光緒十六年十月十一日在任病故該府地處冲途政務煩劇時有中外交涉事件員缺未便久懸自應先行遴委幹員接署兹查有候補知府楊靖老成穩練通逹治理堪以署理據藩臬兩司會詳前來除批飭遵照並一面恭疏具題開缺外所有鎭江府知府員缺緊要應先請旨另行簡放以重職守理合附片陳明伏乞聖鑒謹奏奉硃批另有旨欽此○○頭品頂戴護理甘肅新疆巡撫新疆布政使臣魏光燾跪　奏爲鬥毆斃命核明定擬恭摺具陳仰祈聖鑒事竊疏勒州客民馬少元因口角起釁毆傷李德越日身死一案據疏勒直隸州知州蔣誥騐明獲犯訊供通詳未及招解卸事代理知州王毓芬擬議解由喀什礍爾道向邦倬審明咨署鎭迪道兼按察使銜陳名鈺轉詳前來臣覆加查核緣馬少元籍隷庫車廳光緒十二年來疏勒州義塾讀書與己死李德素識無嫌本年閏二月馬少元向李德賒過麥麫所欠麫價旋卽淸還四月十一日午後馬少元携帶鎭紙銅條前往義塾路遇李德復索前欠馬少元以早己還淸斥其混討李德不服赶攏撲毆馬少元情急　用鎭紙銅條冐毆一下適傷李德左額角比經馬化龍喝阻詎李德傷重於十三日殞命投保報騐獲犯訊　未及招解卸事代理州議擬解道咨兼按察使銜核明轉詳臣覆核無異查律載鬥毆殺人者不問手足他物金刃並絞監候等語此案馬少元因口角起釁毆傷李德越日身死自應依律問擬馬少元合依鬥毆殺人者不問手足他物金刃並絞監候律擬絞監候秋後處决馬化龍救阻不及應毋庸議無干省釋履棺飭埋兇器案結銷燬是否允協除全案供招咨送刑部外合將鬥毆斃命審明定擬緣由恭摺具陳伏乞皇上聖鑒勅部核覆施行謹奏奉硃批刑部議奏欽此 
 
