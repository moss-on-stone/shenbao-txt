# 1880 - 284 - 4902682

 

Page 1

 
 
[書機器織布招商局章程後]  
　　事莫難於創亦莫難於繼以開其先繼以承其後似乎繼之者易矣然繼其所易繼與繼其所難繼其中又有辨焉連日本館分錄機器織布招商局章程知此事將就緒基不勝忻然夫此議已不自今始矣西人自各口能商以後以其所有易其所無而其進口之貨除鴉片等害人之物不計外以洋布爲大宗向聞以中國之棉花載至外洋織成洋布仍販入中華行銷每歲約須售銀若干萬近聞外洋木棉出產漸旺無需購自中國故洋布之出日見其多而中國之銀流入外洋者亦愈夥有心時事者莫不羨西人之巧而歎中國之愚以爲如此大利坐爲西人之所收殊屬可惜苟能購辦機器自行紡織未始不可漸開中國之風氣徐收西人之利權試觀英國有十三萬張織機美國有十五萬餘張織機近日印度亦有一萬餘張織機織機愈增銷路仍暢則自今中國踵印度之後其利必有可圖特患創始無人繼緒無力則亦束手以讓西人之攮利己耳且利之有無本可以預計也棉價若干人工若干完納稅施若干股本官利又若干他如延請董事司事之薪水幾何購地造廠之資本幾何保險等項之需費幾何皆可通盔核算除銷之外可得餘利多少顯而易見所慮者開局創辦人手生疎工未諳練或者不無耗損然苟詳訂章程細加勾稽　行督課明定嘗罰亦中以杜其流獘况所估計之數棉花價本則以中上爲準洋布售價則以中下爲準延請洋匠督教工資則計其豐者雇募散工學習人數則計其多者一切開銷皆從寬計算而每歲尚可餘銀七萬數千則其利劵之操諸已者巳不待再費躊躇矣惟華人憚於創始未能身任其事上年湖北彭觀察稟請李爵相在滬糾集股份創議開辦此事後以人事不齊勢己中輒聞者惜其功之未竟而深慨如此美得華人竟無相繼而起者今知李爵相撇退前局委戴子輝太史另行籌議太史爲京口望族其尊甫富而奸善大江南北皆嘖嘖稱道弗衰今復顧念時局提唱尋賢與蔡嵋青部郎　襲仲仁李韻亭兩觀察各先認股五萬兩爲之初基翼君係藹仁廉訪之介弟亦八閩殷宦李君久業淮鹺蔡君業宏滬甬均當今之巨室並聞公擬請歴辦賑務之香山鄭君陶齊上虞經君蓮珊任其事二君久居滬上熟諳洋務商情而洞達事理且公正誠篤樸實耐勞於籌賑一事已見一斑今爵相以此局委諸君誠丐謂得人也夫以近時上海各項貿易莫不清淡雖以絲茶兩項爲生意之大宗而業是者無不暗耗咧折通籌邇來東南數書所謂穩固可靠之利僅有票聯及典當兩事然盟有票價之虛抬典有火盜之不測雖曰穩當尚未足以深恃此局剩有過之無不太者計所用之棉與所出之布照內地所產所銷均不逾百分之一是花布行市亦無搶跌之虞而且所織惟洋布與斜紋布皆係分西人之利並不奪華人之業向來所出之標布招布梭布棉布等類仍可並行而不悖有益無損有利無害行之久遠利不外溢中國之銀仍留中國而民間不至貧困其所關豈淺鮮哉華人創造一事每每規取目前無甚遠略必待見有成效始人去亦云即如淮鹽票運一節當會文正督兩江時招之不徠及數年以後人人知爲穩妥無如批定章程只准老商不准新添每遇加引騐資挾貲以往者須鑽通老商之門方能依附掣籖其難也甚矣今此局大同小異又經通商大臣批定日後添機加股先儘舊股則擁厚貲而明於會計者似宜趕堅兩股也讀具所訂招股章程以及開銷經費皆屬悉心推敲細針密縷無隙可乘所言利獘亦明白曉暢使人一覽了然必非空言無補致貽人以口實也本館昨爲排錄章程亦既心折欲翹首以觀厥成用識數語以質諸天下之達於事理明於時務者至於其中細情備載章程內故不復論論其大概如此 
[日本風災] ○西歴本月初三日日本大風爲災長崎神戶橫濱等處皆有塌壓傷人之事是夜之風以吐卡耶華爲最钜城中死人壤物不少有一書院窗架最堅房亦鞏固亦爲吹破其餘兵房砲局軍器房公事房民居共塌七百四十二間死者二十六人重傷者八十五人餘事尚未得悉至長崎之災亦不爲小神戶則房屋齊壤港中舟楫尚未知其詳橫濱亦復如此永恆之壤多於神戶通於橫日之電線亦復中斷云 
[軍械來華] ○長崎報稱今有英國大火輪船二艘於前禮拜從俄之康斯搭城載有軍器等項前往琿春其經過香港時適遇大風今已添煤載水而去矣 
[日望行旌] ○西報云近日京師士大夫皆日望左相之來俾俄事即能定奪也 
[部吏被騙] ○某部書吏前日由部中坐車歸庽車中藏有由部庫領出某項銀三千兩幷部文數扣行至前門內棋盔街對面忽來一車內坐一人戴羽纓帽御缺衿有類行裝下車向部書高聲周旋部書並不相識然觀其裝飾必係外省辦公委員隨即下車與之問訊其人即上前附耳謂有密事相告可屈駕至僻靜處一叙遂至一無人處不知譚論何事蓋外省赴部辦公委員至京後必先向部中書吏營謀方能成事故書吏問招而即去也也語畢其人拱手稱謝御輪而去書史囘至原處則所雇之車已渺如黃鶴矣赶遣人追尋迄無下落或調部書所雇之車與騙予定相串通否則不肯聽其驅遣也 
 
 

Page 2

 
 
[誤信人言] ○近有客言直隸某縣令保舉卓異由簡調繁同寅學官某籍隸該令所調之縣令因其為桑梓之鄉遂詢以風俗民情廣文謂敝邑民情好訟吏性狡猾非酷以嚴刑惕以威怒不能折服其心令聞之唯唯下車後一如廣文所教來縣控告者即貫其健訟先將原告重笞百板始行出票拘人訊究專意直被告而屈原　於是民多含冤莫伸吏則小有愆尢即笞責水巳合署無一倖逃者聞某學官審惡本邑吏役狠毒故囑某令懲辦之然邑民何辜乃以健訟目之也 
[犯事站事] ○天津崔老廣被縣獲置諸站籠示衆已列前報上月二十日一息奄奄僅留殘喘二十一日呼吸之間出氣多而入氣少延至巳時似已斃命看役稟報邑尊郭明府恐其厥而復蘇不令出籠至晚顏色慘變二十三日實已站斃頸項倍長頭顱下墜然猶未放下須俟騐明始飭屬領屍埋葬經此懲創若輩或稍知欵跡歟 
[長龍調防] ○烟毫海口向有扒船十餘號即粵東所謂長龍以資緝捕者船係廣式裝自廣東並用粵人駕駛頗資得力現聞有十號調到天津泊守大沽但粵東兵弁口糧薪水費用較奢現値海防吃緊餉項支絀之秋不得不力圖節省聞船上弁兵耆舵人等概擬更換以期畧節經費然得力恐未可必也 
[姦僧惑人] ○杭之清泰門內靈芝寺城東莊嚴巨刹也匪亂後十笏阿蘭盡成焦土頹垣荒草故趾僅存無顯而間者去年忽來一僧來歷既不可知名號萬不可識人見其左頰有青痕寸餘咸以青巴掌呼之然無甚異也僧到杭後每日拜華嚴經高聲朗誦徧走城廂四鼓出門午後始返風雪無間一日五更時分行至橫河橋適見兩賊越墻而入墻外有一賊接遞所竊衣飾等件打成巨包堆壙墻脚下而兩賊尚在墻内僧知爲某觀察公館後門佯爲不見誦佛逕行至公舘之前門故將木魚響擊佛號高呼徘徊不去公館中有驚起者始知被窸齊咛而出賊皆遁去所竊賊物絲毫禾失某觀察心甚德之次夜僧仍經其處突來四五人拖僧至裏橫河橋僻處盡情毒打氣息全無猶以巨石壓之而去天明爲更夫所見急去其石撫之則已冰矣爰即通知該里將欲報堂收殮某觀察聞知此事命僕往視不料僧雖遭毒打而致命處尚無大傷久而漸蘇僕亟奔告主人觀察親往視之見僧徧體傷痕知爲昨日羣賊所致心頗不忍因命取洋百元給令養傷醫藥之費僧叩首力辭不受問其所欲以募造靈芝寺爲請觀察許其出一巨願且許代爲勸募僧乃叩謝而起飲溺數盌更摘艸數莖咽之倚壁危坐逾時始去未及半月而僧仍上街念佛矣觀察見僧無恙喜甚因首助二百元幷於各紳宦中盛稱其義且爲作疏各處勸募一時巨紳世族爭相解囊兩三月間集至二千餘金又以觀察力得出入各公館中專收婦女爲徒多方煽惑無論童顏白髮黃嬭青姑凡居門下而號門人者數以百計今春以來幷有花對命婦金屋寵姬以及某鄉宦之孀娃某巨賈之寵妾皆願傳其衣鉢乃僧猶貪心未足忽於夏間徧告檀越幷各女徒等云於七月某日某時昇天各徒皆湏親送且預命某徒舉火某徒閉龕某徒抱持登座某徒着衣進履云皆湏有緣者方得派此否則雖萬金不能也其餘各徒則執香環坐誦佛相送而已至期各檀越之至者車馬填街婦女以千百計該僧先已吞金待斃諸婦女遵其遺命無不一一奉行間其所泒執事皆係各巨家之眷屬珠翠盈頭婢媼羣侍無不親爲服侍惟舉火者湏待時至方可動手不期該僧以金吞太少腸未墜斷仍然復活讓女徒見而驚避蹶者踣者不可勝計僧乃詭詞安衆曰老僧以廟工未竣不能上昇諸徒輩速爲了願俾得殿宇完工坐化之期自不遠也盖其時祗有山門造峻其大殿等尚未創造故僧爲此詭言也茲悉該僧已爲邑尊訪拿將欲從重懲辦因恐其中尚有不法情事欲徹底清查訊取實供俟續探明當再登錄 
[驢逸傷人] ○江右開香鋪之徽人某有一子年方弱冠夫婦視如拱璧惟恐拂其意子好馳馬乃特購一驢與之遂日馳驅於門前屋後日前驢忽負鞍而逸圉人逐之鋪夥更相助喝驢大驚躍及至臬署後墻前有小車不及避車坐一媼一女孩媼見下車女孩方起驢已超乘而過車傾正壓女孩騙更以後腳踢之女孩臥地失聲面目盡腫當經某親至其處招呼醫藥雖不至禍遭人命而所費不貲矣 
[丈量漲灘] ○本埠沿黃浦各碼頭均有漲灘即所謂出浦也前由道憲詳請上臺在滬設立水利局以清界限沿浦灘一帶均築木椿其前漲之地茲由莫邑尊着工房及亭耆人等丈量畝分造冊升科各歸各業云 
[定貨不出] ○新沙遜洋行控義森土行執事人鄭竹漁於二月間陸續定貨現在尚存大廈土四十七箱屢催未出但照目下行情每箱須跌價銀五十兩兼存貨日久乾燥又須吃虧觔兩及銀利故總核每箱虧銀尚不止五十兩也鄭供實因生理虧本行已倒閉無力出貨况與沙遜往來已久每年總須交易四五百箱從無錯誤至現雖跌價每箱決不致吃虧五十兩乞恩交保容央人清理陳司馬得供謂定貨時在二月直至現在新沙遜控道亦不可謂其無情至交保清理本分府豈不允准但須人銀兩保况據原控須償虧價銀二千三百五十兩應令兩造各同業邀人秉公調處新沙遜買辦稱容邀協記行主鄭介臣隨令鄭竹漁亦邀一人至如何調處情形應即稟覆隨商之賈副領事訂期於下禮拜一再訊司馬又謂八月間有張雲晉控汝欠伊貨銀三千九百五十五兩當曾飭提未經到案今新沙遜控汝定貨不出後續有福源泰來安豈諮昌阜置延康同元生等七家莊鋪公呈聲稱鄭靜波鄭西銘股開義森土行該莊等與往來總共被積欠銀三萬餘兩全鄭靜波等向在天津燕台蕪湖等埠亦關義森土行滬上義森行歸鄭竹漁經手今忽倒帳爲此請着鄭竹漁交出鄭靜波鄭西銘訊追給領等但總須俟新沙遜案結再行核辦 
[控追欠銀再訊] ○西人馬丁控陳子琴侵吞銀兩一案疊經陳司馬會同英副領事訊供兩造各執司馬諭令陳子琴邀同前曾司帳之夏書詳到案再行訊究迭列前報昨據馬丁同訟師密蠟至英公堂稱陳子琴前在憲案供詞殊爲羞辱馬丁並稱其窮極無狀但馬丁向有 
 
 

Page 3

 
 
銀兩存在　豐銀行可查豈容朦禀司馬　控追銀兩總湏証據可追疊經本分府訊供確無實証姑令陳邀同司帳人投案再訊隨問陳曰夏書祥何不投案答稱夏家有事約再遲五日定可投訊又稱尚有帳簿七十餘本均在馬丁處請令交案以憑查察馬丁則稱並無帳簿我祇有西文帳請飭陳交保俟夏到案再訊 
[助賑愈疾] ○莫釐山人葉君向患哮喘之症每逢大發時曾經兩次助賑洋各二元送交保嬰局棄解均能立時見痊雖爲數無多然一念之善感應竟能若是之速是亦奇矣經勸人來述爰照登之 
[慶春宮　寄懷縷馨仙史即希賜政] ○寒夢歸窗鄉愁壓酒竹阻簾捲斜陽衣袪寒輕書閒熟暖風亭院荷香淒其望遠有人隔長雲暮江誰憐漂泊儔侶相思狂興偷降　玉關柳色蒼蒼莫放珠眸淚灑吳娘綠髪叅禪青燈說劍相期還趁輕航等閑詞賦已銷瘦天涯庾郎驚箋寄問浮字事業何處橫塘[  東吳陳筠拜草]  
[後晏　題徐敬亭甘拙齊詩草] ○千裏挾書十年憑軾夢回茅舍揚州客屑香和雪寫新詩心情惟許嫦娥識　茫茫舊日肥仙管領萬花生色倦紅疎綠歴落愁絲織瘦竹發新篁寒梅標古質[  晚棠君陳筠陳倚聲]  
[從軍行集唐] ○丈八蛇矛出隴西　李白　紅旗影動　馯嘶　白居易　神靈漢代中興主　杜甫　從獵陳倉獲碧雞　李商隱　○一片孤城萬仞山　王之渙　朝朝馬策與刀環　柳中庸　丈夫賭命報天子　李白　不破樓蘭終不還　王昌齡[  吳下晚棠君呈稿]  
[光緒六年九月初三日京報全錄]  
　　宮門抄○旨一道錄前○發抄　旨五道○川督丁　奏爲奏　聞片○皖撫裕　奏調署知縣片○豫撫涂　奏爲調補知縣摺○又　奏爲請　飭加　龍神封號列入祀典摺○又　奏爲請署知縣摺○九月初三日理藩院鑾儀衛光祿寺廂白旗値日無引　見○召見軍機○發抄　慶裕奏已革通判關用中等挪用厘金來審擬奉　旨該部議奏欽此○又知府李世棒等署缺奉　旨吏部知道欽此○又請將保舉捐　兩項止佐人員分別年限暫停分發奉　旨該部議奏欽此○又請仍以陳士釗補龍勝通判奉　旨吏部議奏欽此○譚鈞培奏河工平穩奉　旨知道了欽此○○丁寶楨片　再前藏達賴喇嘛坐牀後遺青饒隆熱倘曲由四川大道赴京呈進　貢物前經駐藏大臣具奏並咨會到臣當經分飭沿途文武照例應付在案茲查該堪布青饒隆熱倘曲帶領徒弟跟役於光緒五年十月二十五日行抵成都查騐　貢物行李共四百寄七號共重二萬四十五斤核與藏中原咨號數斤數相符當令將　項物箱隻包紮完固照章填給印單封條粘貼飭委把總張鵬達於六年六月初五日自成都起程北上一面分飭沿途各州縣一體應付派員護送至陝西寍羌州交替由陝西撫臣另委員弁接護前進所有前藏達賴喇嘛專差堪布等自川起程日期理合會同城都將軍臣宗恒訓合同詞附片具奏伏乞　聖鑒謹　奏軍機大臣奉　旨知道了欽此　○○裕祿片　再建平縣地方土客雜處訟獄繁多該縣知縣湯鼎烜安詳勤樸辦事尚無貽誤惟質地拘謹於讞牘殷繁之地辦理未能裕如查有黟縣知縣陳海明辦事明敏前曾署理斯篆情形熟悉堪以調署其所遺黟縣知縣員缺政務較簡即以建平縣知縣湯鼎烜互相對調署理一轉移聞人地各得其宜實於地方有裨又署阜陽縣知縣陳晉現經飭赴宣城縣知縣本任所遣阜陽縣篆務查有宿松縣知縣黃傳奏明幹有爲堪以調署其遞遺宿松縣知縣員缺查有候補知縣張榮光篤實穩練堪以署理該員湯鼎烜陳海明黃傳縣各本任內均無承緝已起四叅案件據藩臬兩司會詳前來除分檄季飭遵外謹會同兩江督臣劉坤一附片具陳伏乞　聖鑒謹　奏軍機大臣奉　旨知道了欽此　 
　　○○河南巡撫臣涂完凜跪　奏爲揀員調補要缺知縣以裨地方而資治理　摺具陳仰祈　聖鑒事竊查太康縣知縣杜　勒休於光緒五年十二月二十日欽奉　上諭照例坐第五日行文按照限減半計算應扣至光緒六年正月初十日接到部文之日爲開缺日期業經歸入正月分截缺适報在案查列載應題缺出先僅候補正途人員題補如候補正途無人准以應升人員題升如實無合例堪以題升之員始准現任人員內揀選調補又調補州縣以上官員必歴俸三年以上方准揀選調補又保題升調人國於疏內將該員任內有無積　又奉　查州縣交代新章內開凡州縣官缷事交代未清者實任人員不准到任調署候補人員不准委署他缺各等語查太康縣地方編戶稠　政務殷煩且民情刁猾健訟時被不　　匪竄匪治理不易爲繁疲難兼三要缺例應在外揀選題補非精明幹練之員不克勝任臣與藩臬兩司在於通省現任候補正途知　及　升人員內逐加遴選非本任緊要即人地未宜惟查有沈邱縣知縣顧恩培　年四十九歲係須天宛平縣人由監生遵籌餉例報捐縣丞指分河南試用咸豐五年五月到省因　辦職　會匪出力保歸候補班補用又因固始縣　　剿匪出力保奏奉　上諭新免補本班知縣歸候補班補用欽此曾代理郾城　葛並署理魯山等縣印務嗣在鹿邑　臺加捐同知銜　補沈邱縣知縣奉部覆准調取引　見十年十月二十四日先行到任又因歷次守城出力保奏奉　上諭著賞　花翎欽此又因副辦沈項土匪出力案內保奏奉　旨以同知直隸州歸候補班補用又因防剿出力案內保奏奉　上諭著俟補同知直隸州知州後以知府用先換頂戴欽此請咨引　　奉　旨著准其補擾沈邱縣知縣以同知直隸州知州歸候補查補用欽此同治四年四月十三日至任調署永甯杞　禹州並代理宜陽等州縣印務十年大計卓異保　因前署杞縣任內交代未清恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽　　 
 
 

Page 4

 
 
此　○○河南巡撫臣涂宗凜跪　奏爲　龍神祈雨立應　請　恩施勅加封號列入祀典以昭　靈貺而須輿情恭摺具陳仰祈　聖鑒事竊據陝州直隸州知州嚴　霖禀據閭州紳士陳恂等呈稱州境東南距城百裏明山之頂舊有　白龍王廟一座相傳靈應已久考之志栽神係靈實縣人柣其名氏於金大定二十五年成神至明萬歴間曾封　都龍神尊號我　朝二百餘年應著靈驗所屬三縣祈求雨澤亦皆響應州屬大荒以後光緒四年冬間無雪五年三月間又復亢旱衆心恟懼當經該州官吏紳民步詣明山虔禱均各旋沛瑞雪甘霖轉歉爲　據閭州紳民呈由該州詳司轉請具奏前來臣查該州　白龍廟神於民間祈求雨雪及時靈應保衛羣生向屬捍患禦灾合鷹祀典日經前代給予封號允宜清洽與情合無顧懇　天恩勅部將河南陝州明山　白龍廟神方議加　封號並列入春秋祀典之處出自　鴻施除事實咨部查核外理合繕摺具陳伏乞　皇太后　皇上聖鑒訓示謹　奏軍機大臣奉　旨禮部議奏欽此　○○河南巡撫臣涂宗凜跪　奏爲請署沿河要缺知縣以資治理理恭摺仰祈　聖鑒事竊照榮澤縣知縣李瀛於光緒六年六月初一日在任病故應以病故本日爲開缺日期業經歸入光緒六年六月分截缺遣報在案查倒　知縣應調缺出俱令於現任人員內揀選調補如無合例堪調之員始佳以候補人嗣題補如候補無人亦　以應升人嗣內揀選題升又新例內載題調缺出仍令該督撫照例　現任人員內揀選調補如果實無令例堪調之員惟以奉　旨命往及曾　實缺候補並進士即用人員酌量補用其軍營保舉初任人員概不准請補又例載如遇沿河要缺州縣除照例升調不計外如用候補時將沿河候補地方候補仍由該督撫酌量補用又　　御吏周昱譽條奏初任人員既不准請補要缺惟河工保歸地方候補人員係專補河工要缺與地方情形不同是以仍照舊例　理又奉嚴查州縣交代新章內　凡州縣官缷事交代未清　實缺人員不准到任調署候補人員不准委署他缺各等唔今榮澤縣係衝繁疲蒹三沿河要缺例　在外揀選調補該縣　地當沖衙政務殷煩且濱臨　河要工林立有協防之責非精明幹練熟悉河務之員弗克用途臣與署藩臬兩司於通省現任知縣及候補即用並應升人員內逐加遴選非本缺緊要即人地　宜惟查有沿河候補知縣連魁現年四十六歲係正紅所滿洲奎喜佐領下人由置生遵籌餉例報捐未入流分發東河咸豐十年十二月到工因帶勇防河接仗並攻克劉家海子賊巢出力保奏同治元年四月奉　上　着免補本班以縣丞用欽此又因拿覆要逆張二斜等並攻破東明縣屬沙果寺賊巢出力保奏同治元年六月奉　旨着免補本班以知縣留於山東補用欽此旋奉郎咨河工佐貳人嗣保升知縣者東河應以出東河南掣定一省專以沿河補用遵例請咨赴部簽掣河南由吏部帶領引　見奉　旨着發往河南以知縣補用欽此　治五年十二月十五日領照於六年二月二十七日到省曾經甄別堪以原銜留省補用其前署鄢陵縣任內交代已由後任出具總結亦無承緝未獲盜犯及徽解錢糧已杞降革叅限之案該員年力正強明白穩練以之奏署榮澤縣知縣實　勝任惟調缺請補與例稍有未符第該員曾在河工多年於地方何務情形較爲熟悉人地實在相需例得專　奏請據署藩臬因司會詳前來令無仰懇　天恩俯准以沿河候補知縣連魁　署榮澤縣知縣實於地方河務均有裨益如蒙　俞允該員係沿河候補知縣請署知縣銜欽相當毋庸送部引　見亦毋庸查開叅罰仍俟試署期滿如果稱職另請實授謹會同河臣李鴆年奏叅摘　旋即依限完繳清楚奏准開復於光緒五年七月二十日仍囘沈邱且本任歴俸早滿三年其歴次代理署理郾城長葛魯山永甯杞縣禹州宜陽等州縣任內交代均已由後任出具總結沈邱縣本任內亦無積案承緝未獲盜案及欠解錢糧已起降革叅限該員明練勤能以之調補大康縣知縣實堪勝任惟題缺請詞與例稍有未符第人地實在相需例得專摺具奏據署布政使豫山署按察使麟椿會詳前來合無仰懇　天恩俯念員缺緊要准以沈邱縣知縣顧恩情調補大康縣知縣實與地方有裨如蒙　俞允該員係現任知縣請調知縣銜缺相當毋庸送部引　見且係初調人員其任內一切因公處分例免核計至所遺沈邱縣知縣選缺豫　殃有應補人員容俟截缺後另行揀員請補理合恭摺具奏伏乞　皇太后　皇上聖鑒訓示再該　司等於光緒六年七月三十日出詳合併陳明謹　奏軍機大臣奉　旨吏部議奏欽此 
[浙省撫轅事宜] ○九月初六日潘志枬辭赴青湖接辦厘局　正任上虞縣唐煦春交缷暑山陰縣事來省禀到　即用縣路贘祥交缷暑嵊縣事回省禀到　○初七日同知直隸州謝迁澤分發來省禀到 
[蘇省撫轅事宜] ○補九月初八日分發江蘇試用同知李福冕浙江人禀到　○初九日新選句容縣教諭陳鼎辭赴任　分缺間州吏目陸炳煥炤浙江人禀到　縣丞徐揭祖禀知分常州　　辭　准補吳江縣只史陸桐華辭赴任　○初十日分發江蘇試用同知除瑞昌湖南人禀到　分發江蘇試用縣丞周璜浙江人　新選華亭縣典史姚應連順天人均禀到　新選江陰縣典史李達三辭赴任　牌示照得暑蘇官糧通判蔡國態期滿缺輸應勞績本班到班查有　用同知郁倫堪以暑理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
