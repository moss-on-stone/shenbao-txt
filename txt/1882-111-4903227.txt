# 1882 - 111 - 4903227

 

Page 1

 
 
[論車照拍賣歸一人經理事]  
　　于産有言衆怒難犯故其治鄭也鄉校之游國人謗之而子產不敢與衆爲難其後内政克修外想旣平國人自樂誦之然此猶不過毁譽之公而已至於衆人之所賴以爲生所恃以爲業者而一人欲起而奪之則其逢衆怒者豈僅在口實　　 
之間已哉如近日本埠之東洋車户聞工部局欲将東洋車執照拍賣與西商一人經管於是羣起遞禀董事在前車户　　　　　　　　　　　　　　　 
在後百十人擁擠環求者豈非事關衆怒者乎夫東洋車之行於上海在同治末年其時租界中不過偶有一二坐者載　 
者皆獨輸小車通計英法美界東洋車不滿百輛迨後愈出愈多小車止供装載行李貨物而無人坐之始則乘東洋車之價較小車維倍以其適意而快捷也故乘者不惜小費旣而車多價賤路間争攬乘者不以爲奇旣以小車之價給之　　　　　　　　　　　 
十文八文該車夫亦欣然受雇甚而三四年間增至数千輌道路爲之擁塞而熱閙之塲則更横七豎八有礙行人工部　 
局於是定捐照之數使無照者不得攬載有照者遵守定章如車須堅固停有定所雇由主顧不得争攬左來右往夜行點燈車夫不得衣衫過敝頭髮太長等事自此整頓之後車照旣有定限不致愈出愈多擁擠道路而工部局收其捐欸亦由半元而至一元該車之家以車照轉相買賣譬如自放車輌則日收車租不放車輌則月得照價因之車户車夫皆籍是以餬口照雖止於千餘而人則實有數千又以車夫每致違章被扣留車照七天車户等又經禀准設立公所公舉董事經理竊謂洋埸之上如東洋車一事其細已甚其初以漫無限制家家可以該車日出日多勢将盡洋埸之路皆歇車輌故工部局不得不爲整頓旣經整頓收捐有定章矣則又何必朝令暮改時時作難使該車之户推車之人幾幾不安生業哉而乃籍口於違章者多欲将車照拍賣使一人經理此非謀奪衆人之利而何夫工部局司理街道固其責任所宜如所定章程等事原爲清理街道起見使毫無歸束之車夫有一定之章桯永遠遵守雖齷齪生意亦有整齊部勒之意豈不甚善然車户皆零散之業有車出賃號衣燈帽豈能一律車夫皆愚蠢之人推車攬坐左右前後又豈能齊在該車者旣苦於工部局之作難動輒扣留車照七天乃不得已而禀立公所公舉董事矣似此窮苦經營亦旣具大生意之排埸其於照費之外又須攤泒公費所得租車之價盈餘當亦無幾種種苦情不得不謂爲工部局之累而今忽有此議致令衆窮户之衣食而一人得而專之其有不犯衆怒者乎葢該業旣有公所有董事設有違章可惟公所董事是問而況該公所中已派人在於路間照料自行整頓斷不至更有違章情事耶凡事不爲已甚激則生變租界中該東洋車之人雖不盡爲流氓光棍而此等生意究非身家殷實體面自好之人至於車夫則食力終年一身之外類無長物嘗有　 
坐車之人或因出錢短少道路生疏指認不實則該車夫出言不遜動輒厮毆可見推車者雖屬貧苦而桀驁不馴之態由於性情習氣正難化導設使相持不下該車之户停放數日此等游手無賴之徒攘臂而起其爲禍未可預知此時工部局雖有彈壓之術會審署亦有調停之方而此數千人者口衆我寡一或不慎其不至釀爲法界馬路之禍者幾希矣所願建此議者　息勿行庶弭患於事先無嗟噬臍之不及也 
[諭旨恭録]  
　　三月初二日奉上諭丁寳楨奏保舉人才請破格錄用等語揀選知縣華聨辉着以知府留於四川補用該部知道欽此同日奉上諭富爾蓀奏副都統病難速痊懇請間缺一摺乍浦副都統世祿着准其開缺回旗調理欽此同日奉上諭安徽安慶府知府員缺緊要着該撫於通省知府内揀員調補所遺員缺着聨元補授欽此同日奉旨乍浦副都統着慶善補授欽此同日奉上諭都祭院左副都御史陳蘭彬着在總理各國事務衙門行走欽此同日奉上諭俊啓着補授總管内務府大臣欽此 
[西使抵暹]  
　　日斯巴尼亞之公使鹿君兼中國東洋暹羅三國使臣事務近日前赴暹羅進呈國書並以日斯巴尼亞國皇贈暹王之寳星陳獻致詞恭祝暹王亦以好言慰勞并致謝祝辭錫鹿公使以白象寳星隨員等亦各賞賚有差聞鹿公使卽將由暹至華云 
[設電近聞]  
　　前報載香港九龍地方擬設電線直逹廣東省城兹閱香港西字報知粤帥已發委員至港勘視該處地段擇要設杆大約卽當創辦電報並聞擬由香港旁逹澳門現已有港中西商前赴澳門稟商澳督已蒙核准興行矣 
 [大魚頒首 
　　廣東大郎地方被潮水衝進大魚一條其頭爲香港西人購去此已列報兹悉魚頭業經載至香港用十餘人扛擡上岸置諸天主堂之天井内縱人往觀其頭上之骨皆以尺計約計全頭長寛皆有一丈光景觀之者甚衆盖競欲一擴眼界也 
 [P軍門禁賭 
　　厦門地方賭風頗熾實爲民間之害現在駐紫厦門提督彭軍門出示嚴禁不准再有聚賭情事倘敢故違一經捉獲定卽重辦并令各汎兵嚴密查拏有犯必懲似此雷厲風行賭風庶可漸戢矣 
[製備寳星]  
　　字林報言中國近來製造雙龍寳星預備犒賞西人之用蓋中朝頂戴翎枝黃馬褂等物皆非西人所用故特製寳星以爲錫賚西人之具是亦因時制宜之道也 
[不私藏金]  
　　前報載福州馬尾地方失愼焼去房屋不少内有某寡婦積有洋銀一千餘元窖藏地下遭焚之後刻已興工重造有工人掘地掘得所窖之洋知係某寡婦之物盡數交還該婦不私絲毫是亦今人中之僅見者已 
[獲虎求]  
　　福州近有人生獲小虎一隻向購者已還價五十元將成交矣或有謂之者云虎爲藥籠中所需之物安得賤售因而反悔現聞索償九十元未識有受主否也 
[津信摘錄]  
　　天津西人來信言近有自蒙古來津者述及離津九百里相近長城地方盜賊橫行該處居人以及行旅之輩皆有戒心聞盜黨多係山東人而滿洲人亦復不少而該處汎弁官兵絶不聞有稽察捕獲之舉亦可見捕務之廢弛矣又云前帶學徒往美之容純甫太守已坐保大輪船抵津謁見李傅相卽行晉京傳聞容太守以諸學徒學尙末成仍　於學徒中挑選三四十人重赴美國以備學成待用未識能邀允否也該西人信中以爲諸學徒學問旣未 
 
 

Page 2

 
 
精熟自宜任美學習以求成功其意亦良是云 
[茶荘消息]  
　　兩湖江右各處茶商現以節踰榖雨聞已陸續進山專候開秤興辦惟價目尙無的信莊口則已約有成數計兩湖茶莊較　　 
去年多二十五家江右甯州等處茶莊亦較去年多出數十家竊意莊口旣增山價定漲是以茶商皆深費躊踷聞須待頭字出山再看局面所幸今春雨水極匀無亁枯燥渴之虡將來頭茶成箱時色香味定各擅勝也 
[報仇恶謔]  
　　掦州便益門外北馬頭地屬通津店鋪鱗次帆樯雲集五方雜處良莠不齊有王姓與黃姓俱開竹行於城河之東西岸交易往來已久素無嫌隙論家財則黃不如王論生意則王不如黄兩家婦女亦相浹洽并且結姻之議正月間黃婦因其母家有喜事向河東陳姓　　　　　　　　　　　　 
竹行婦借首飾數件歸寍賀喜陳夫蕩而婦謹每慮夫之典質其物適黃婦來借遂私語其情令黃用過勿卽歸還未幾陳夫果賭輸索飾付質以償賭負婦卽答言黃姓借去須二月間事畢方還陳不能待陳婦儀徵人其口音王黃不分陳逕至王處索物王婦力白其無陳怒語多侵淩坐索不去始相詬繼相毆王婦足甚繊非其敵大爲陳窘隣人力勸陳出婦遂號咷至行哭訴於夫時黃亦在坐並不知物卽已妻所借也亦怒甚於是王黃同率其夥馳赴陳處圖報復陳適他出衆逕入其室擁陳婦出至河口並不毆打但褫其上衣赤身綁於樹口塞布絮圍而戲笑之陳歸至半　 
途聞信忿不可遏挺刃直前勢將拚命忽有號哭奔至者解衣裹陳婦跪地崩角曰禍根由我辱及於姊衆視之乃黄婦也備述其事陳始知已之錯誤然婦爲王辱誓不甘休于是四鄰各店公議排解以事由黃起令黃備酒席鞭炮先爲陳負荆于王繼爲王賠罪於陳遂得寝息惟王黃報讐爲此惡謔亦已甚矣 
[糧道北上]  
　　江蘇糧儲道王觀察由蘇抵滬憲舟泊滬北老閘東首觀音閣碼頭曾已列報兹悉觀察已於昨午前偕同浙江糧道廖觀察乘坐招商局之豐順輪船北上矣 
[諭單照錄]  
　　昨報列申禁淫戯一則兹悉陳太守飭差發諭單與大觀全桂金桂天仙禧椿等五家戯園飭令永遠凛遵違干究辦今將諭單照錄於左會審分府陳爲諭禁事照得租界各戲館優伶較衆前因無以謀生姑准說白清唱俾資衣食在上者體卹下情可謂至矣且緣各戯館時演淫戲屢次傳案禁遏從寛具結未加責處本分府政不苛求亦爲衆所共曉爾等應如何恪遵禁令安分營生乃詳加察訪並據滬上各紳商面述近日各戲館逐漸肆行居然與尋常開演彷彿甚至每演必有淫邪小戲雜乎其間如珍珠衫畫春圖賣胭脂送灰麫打齋飯小上墳來唱等類指不勝屈難以枚舉卽正本戲中苟有生旦合演無不恣意調情窮形盡態不堪庽目引誘愚民壞人心術莫此爲甚於地方風俗大有關繫疊經傳禁仍復不悛何各優伶之冥頑無恥至於此極本應提案重辦姑再剴切諭禁並密飭捕役隨時查報自此次嚴諭之後各戲館如敢復蹈故轍仍演以上各淫戯以及諸如此類戯劇一經發覺除立将館主提案嚴辦外並提扮演之優伶車責枷示各戯館門首以昭炯戒本分府疉予寛容倘再不知愧悔則是終於梗令斷非語言文字所可感化者雖盡法處治亦不爲過决不姑寛其各凛遵毋貽後悔切切特諭 
[上控命案發審]  
　　光緖三年夏間上海縣署據寍波人謝春茂控稱有親生幼子在大東門外大元銅器店學生意忽然不見訪悉被大元店小東打傷斃命毁屍滅跡等情當傳大元店主蔡望三訉據供稱該學徒於夜間出外登厠一去不回四處訪尋毫無蹝跡諒已回寍等語邑尊以兩造各執兼之兩下均無確證故飭訪查實情案遂擱起業經五年仍無下落今年謝春茂赴金陵上控督署准詞發交原處地方官秉公訉理莫邑尊奉札集訊原被仍照前堅執邑尊謂謝春茂此案須有確實憑據方能嚴爲訉辦謝稱我子被彼毆打致斃有大元店學徒周咸桂眼見通信與我肯作見証我向細問伊又寫一字條交我以作憑據邑尊將周咸桂傅訉據稱並無此等言語向謝說及亦無字條交給况我不會寫字邑尊着謝呈字條謝卽於身畔取出呈閱邑尊見條上寫被打致命處旋卽斃命將屍負出不知棄於何處願作見証等語後載光緒三年四月二十三日立邑尊又謂周咸桂雖不會寫字着摹寫光緒七年四字比對周又稱實不會寫邑尊謂試寫自已名字周無奈寫周咸奎三字呈案邑尊將字條比較見筆跡不同卽遞給謝春茂觀看謝又從身畔取出一紙稱此紙乃周親筆邑尊又爲比較謂字跡仍屬不同且事歴五年庭訉已非一次何以從未述及周姓眼見給據各節礙難憑信且先呈之條係何人所寫謝稱乃我令長子抄下邑尊着在案各人交保令謝於下期帶同長予到案再候訊核 
[逃婦受責]  
　　昨晨翁太守臨法捕房時據金匱縣人沈啓亭訴稱今年三十八歳娶婦孫氏成親七年生有兒女兩口孫氏於去年九月初六日逃來上海當卽跟尋在法租界天成昌弄太平小姐家傭婦周胡氏處尋見卽於九月二十日帶回詎令年正月十二日復被逃走故又來申先尋到周胡氏根究仍在太平小姐處找到報捕拘送求斷翁太守訊據周胡氏拱與沈係同郷熟識但沈孫氏有姑娘名香妹者在滬伊自來尋姑娘與我無干太守又詰沈孫氏據供今年三十歲實因家中不能過度故來上海在吳淞帮傭翁太守詰由何人領去主人何姓作何生意到彼幾時答稱抵滬後遇見一老太婆卽爲領去却不知其姓名主人之姓名亦忘不知其作何生意到彼已有一月太守謂傭工匝月尚一槪稱爲不知實屬狡展喝令掌頰二十下責畢依舊無供太守謂爾並不在吳淞毋庸飾詞飭將沈孫氏管押周胡氏交保當於今日送會審公堂核斷 
[干禁判押]  
　　英捕房巡捕見一少年人手持洋畫春宫片至茶肆烟館炫售當將其人及畫片一併送會審署請辦其人供係湖州人因失業流落在滬今料理回籍苦無川資向友人借錢給我洋畫數紙囑令變賣卽将所得之價作爲川資尚求原恕等語陳太守判将其人管押一　 
月以儆春宫片燒毁 
[控辦逞兇] 　　 
　　廣婦鄭氏投英界會審公堂控稱同鄉人徐姓昨到我家竟欲上樓經我喝阻不依反欲肆毆並被打壞物件爲此訴捕拘徐送辦毁壞之燈盞凳子呈閱徐供鄭氏是妓女我時到伊處遊玩昨又送花去竟不容我進内故與争論並未逞兇毁物鄭氏稱並不爲妓丈夫現在輪船作生意陳太守判將徐管押一月毁物不究 
[中西晝院第一分院每日西學課程單] 　 
　　西四月念四中三月初七日起上半課程特等一華英通語並學白話二讀二等念法書三地理啓蒙四文法五習學繙譯由中語繙西語由西語繙中語並用英語小　　六筆述習學拚法七習學唱詩頭等學生分列三班第一班一讀華英通語並問答白話二讀念法書智環啓蒙三習學繙　並用小字典四筆述拚法五用格寫字第二班一讀拚法書二讀華英通語三筆述拚法四用格寫字第三班一讀拚法書二筆述拚法三用格寫字○下半日課程二等學生分列三班第一班一讀華英通語並問答白話二讀首等法書三筆述拚法四用格寫字第二班一讀拚法書二讀華英通語三筆述拚法四用格寫字第三班一讀拚法書二筆述拚法三用格寫字三等學生分列二班第一班一認字拚法二筆述拚法三用格寫字第二班同上 
 
 

Page 3

 
 
[蘇省轅抄] 　 
　　三月初六日同知陳章錫銷閔行厘局差○初七日新授褔建藩臺沈由常州籍來同知楊襄辭回籍守制知縣黃承暄銷江陰盤騐積穀差王昱文禀知　　　　　　　　　　　　　　　　　　　　 
臬委解革員賴其勳赴寜届泰清五厙厘局來並奉委採辦木植差巡檢宋維璋服滿回省儘先補用縣主簿吳榮甲安徽人禀到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月二十六日京報全錄]  
　　宫門抄○上諭上道錄前○發抄旨十一道○川督丁奏援案請續辦按糧津貼摺○晋撫張奏爲調撥騎隊巡緝片○大臣劉奏委署州判片○又奏請飭部改正片○又奏請改獎片○又奏請飭部更正片○川督丁奏請間復知縣片○大臣崇奏請免監督引見片○都統恭奏請優獎夾片○二月二十六日户部通政司詹事府正白旗值日無引見○六額駙載英各假滿請安○那具勒回籍請安○寳廷由西陵回京請安○誠端致祭明陵回京請安○朱文鏡胡勝各預備召見○長有續假二十日○召見軍機朱文鏡胡勝○發抄李瀚章等奏候補道恭釗署漢黄德道奉旨知道了欽此○又盡先副將周瑞虎補竹山協副將奉旨兵部議奏欽此○又承襲雲騎尉陳龍陳元植查有假冒情弊請革職審辦奉旨着照所請該部知道欽此○又儘先守備蔣明榮補督標右營中軍守備奉旨兵部議奏欽此○馮舉驥奏候補丞劉瑛補佛坪廳同知奏旨吏部議奏欽此○又候補直隷州王兆慶期滿甄别奉旨吏部知道欽此○又勘明興平縣河冲沙壓地畝請豁免錢糧奉旨着照所請户部知道欽此○彭袓賢奏分缺間前知縣陶壽嵩更補黃梅令奉旨吏部議奏欽此○劉長佑舊疾漸加力難振作任期再滿切念瞻依籲恩賞准開缺抑卽循例陛見奉旨雲貴地方緊要該督任事有年素稱得力着將應辦事宜認眞整頓不必來京陛見所請開缺着毋庸　欽此○又叅將和述廷病痊應否仍留原缺奉旨兵部議奏欽此○又督標中軍張松林署臨元鎭篆奉旨知道了欽此○○太子少保頭品頂戴四川總督臣丁寳揁跪奏爲川省京協各餉需用甚鉅請援照成案於光緖八年續辦按糧津貼以資接濟恭摺仰祈聖鑒事竊照川省自咸豐年間需餉浩煩不敷接濟經前督臣奏准按糧津貼每條糧一兩津貼一兩隨糧上　歴經户部指撥京餉兵餉難以停止頻年奏奉諭旨允准在案兹據藩司鹿傳霖詳稱光緖七年自開徵起至十月底止共收津貼銀四十七萬一千四百二十七兩一錢五分二厘零又續收歴年未完津貼銀七萬三千六百三十七兩八錢五分三厘零共收銀五十四萬五千六十五兩五厘零除分解原撥京餉銀一十五萬兩續撥京餉銀三萬兩又奉撥伊犂償欵銀匹萬兩東北邊防經費銀五萬兩又本省旗緑兵餉奉撥津貼銀一十五萬兩共計銀四十二萬兩均係京外正供餘銀十二萬五千六十五兩五厘零撥借防勦經費至另收捐輸厘金歴係分撥直隷雲貴陜甘新疆淮軍各餉均隨到隨解毫無存積綜計收支各數仍屬入不敷出來年奉撥京外各餉必不能少若不預爲籌備深恐貽誤要需司道通盤籌畫擬請援照歴届成案於光緒八年再行勸辦按糧津貼每條糧一兩仍津貼庫平庫色銀一兩於開徵時如數隨糧上納由司刊刻吿示徧貼曉諭除川北川南兩路爲喇嘛藏差必由之處酌留夫馬一二成以供支應外其餘各屬夫馬早已一槪裁撤並将從前一切雜泒經費一律禁革不准私立名目泒收絲毫如有不遵一經訪聞或被吿發卽行撤叅究辦所有地處邊瘠之汶川梓潼廣元昭化劍州蘆山靑神松潘茂州莪邊屏山馬邊雷波越雋鹽源石泉綦江理番石砫天全筠連興文高縣琪縣叙永永寍榮經大寍淸潙會理等三十廰州縣仍照章免微　貽此外如有仍行减免者自當隨時查明分别减免用示體恤至徵收事宜及局中薪水餉鞘運費分别程途遠近查照向章辦理不准額外加派累民仍俟收解齊全綜計銀數請加中額以昭激勸等情請奏前來臣查川省年收津貼歴經户部指撥京餉兵餉其來年京餉已奉旨准撥明年津貼行司遵辦在案事開正供要需値此中外庫欵支絀不得不援案辦理以免貽悞仍恪遵上年諭旨隨時嚴飭各　州縣實徵實解不准浮加分毫及另有津貼名目如查有前項情弊立卽據實嚴叅懲辦以期仰副聖主軫念民依之至意所有光緖八年分援案請辦按糧津貼緣由理合恭摺具奏伏乞皇太后皇上聖鑒訓示謹奏軍機大臣奉旨户部知道欽此○○張之洞片再晉省所設撫標精兵一千名上年六月間經前任撫臣衛榮光奏准汰弱補强當將歩隊八百四十名編作練軍右營泒員營帶訓練在案嗣因修治直晉所屬四天門道路工程卽令練軍兩營與留晉湘毅軍兩營赴工操作急切均難回省近來北路因添練大同鎭馬隊地始漸形安静而省南時有馬賊游勇　發去年以來　案頗多非調撥騎隊隨時巡緝不足以資震懾查此項精兵尚有存　馬兵一百六十名頓置日久徒穈底餉臣已嚴飭中軍叅将瑞璋將此項兵丁馬匹認選眞汰編作撫標練軍馬隊營另派得力將弁管帶專備巡緝之用其應加餉亁悉照晉省練軍章程辦理是否有當理合附片具奏伏乞聖鑒訓示謹奏軍機大臣奉旨知道了欽此○○劉錨棠片再迪化直隸州知州陶模現已奉旨補援甘肅寍夏府知府員缺應飭交卸進關聽候陜甘總督飭赴新任所遺迪化州篆務臣與楊昌濬往返函商應卽就近揀員接署以重職守查有營務委員甘肅歸候補班前遇缺儘先補用直隸州知州劉兆梅器局開展辦事穩楝堪以委署又署哈密通判李壽芝署事期滿　飭交缺所遺之缺查有分省補用同知朱冕榮辦事勤謹人尚廉能堪以委署除由臣分别檄遵外謹會　護理陜甘督臣楊昌濬附片奏明伏乞聖鑒謹奏軍機大臣奉旨知道了欽此○○劉錦棠片再新疆南北兩路一舉漡　案内經大學士前任陜甘督臣左宗棠列保之候選同知韓炳章免選本班以知府分省儘先補用于光緖六年正月三十日奉旨允准欽遵知照在案兹據該員韓炳章禀稱現年四十五歲湖南善化縣人由　貢生在湖南新黔捐局遞捐員外　並免保舉于同治七年十二月十五日經户部核准光緖二年丙子科中式湖南本省鄉試舉人四年在兩湖晉捐局由舉人候選員外郎捐升知府遞捐三班又捐分發試用經大學士直隷督臣李鴻章　歸天津晉捐局五十次案内奏奬光緖五年户部核准給發執照在案兹奉案保行知底銜實有末符理合禀讀附奏更正等情前來臣覆查無異合無仰懇天恩俯准飭將新疆南北兩路一舉蕩平案内列保之候選同知韓炳章底銜攺爲分發試用知府仍請以本班分省歸候補班前先補用註册之處出自鴻施除咨部外謹附片具陳伏乞聖鑒訓示施行謹奏軍機大臣奉旨吏部議奏欽此○○劉錦棠片再蕩平金積堡賊巢寍靈清及中路官軍剿辦回土各匪迭次獲勝戰功案内經前任陜甘督臣左宗棠列保之知府用免補同知安徽候補班前先卽補知縣張聲遠請給四品封典於同治十年十月初三日奉旨允准嗣吏部奏駁查該員並無先换揸－知府頂戴所請四品封典核與定章不符應令該督另行奏請獎知照到營當經前陜甘督臣左宗棠欽遵轉行在案兹據該員張聲遠禀稱已報捐請有五品封典請俟補知縣開缺歸知府班後加二品銜懇請附片奏明攺獎前來臣覆查無異合無仰懇天恩俯准蕩平金積堡賊巢寍靈肅清案内列保之知府用免補同知安徽候補班前先卽補知縣張聲遠攺請俟補知縣開缺歸知府班後加三品銜之處出自鴻施謹附片具陳伏乞聖鑒訓示施行謹奏軍機大臣奉旨吏部議奏欽此○○劉錦棠片再據臣軍辦理軍　局委員留廿儘先卽補知府李歴棠禀稱弱冠離家久從征役於族譜末甚周悉近因　人函吿始知棠官字與遠祖名同心殊不安擬更名主慶颺禀請奏咨更正前來臣役查該員禀請更正慶颺係爲敬避祖名起見並無别項違碍情事應准更正除咨部查照外理合奏明懇恩飭部更正注册謹附片具陳伏乞聖鑒訓示施行謹奏軍機大臣奉旨吏部知道欽此○○丁實楨片再光緖七年辦理六年分奏銷時因前署通江縣事候補知縣恩堃欠解稅契銀一百七十三兩八錢五分四厘六毫經臣奏明請旨將該員摘去頂戴勒限兩月嚴追完解在案兹據布政使鹿傳霖署按察使崇網會詳該員恩堃已將欠解前項銀兩依限如數解交司庫收儲並無蒂欠尙知愧奮詳請開復前來合無仰懇天恩將恩堃原叅摘頂之處勅部查銷出自鴻慈除咨部外　合附片具奏伏乞聖鑒謹奏軍機大臣奉旨着照所請該部知道欽此○○崇綺片再揀選盛京内倉監督應行給咨送部引見本年監督擬泒恊領訥欽接　查將軍衙門揀選内倉監督因係一年之差並無擬陪人員遇有經手末完事件均經奏請免其送部引見歴蒙恩准在案該員訥欽現在統帶洋槍步隊兵丁亟須及時操練未便　易生乎合無仰懇天恩俯准免其送部引見俾質得力理合附陳伏祈聖鑒謹奏軍機大臣奉旨着照所請該部知道欽此○○恭鏜片再鳥　木齋歴辦練兵善後事宜應需恊餉各省關毎不能源源接濟惟江海關毎年批解較多今年兩次部撥銀四萬兩復能掃數解到並將減剩額餉按月籌解閩海關亦將今年兩次部撥銀四萬兩掃數解到其減剩額餉亦按月籌解烏垣開支各欵倘可稍資挹注者甚賴於此除閩海關蓋督福州將軍穆圖善官職較崇奴才未敢　　請獎外查江海關監督布政使銜蘇松太道劉瑜芬實能關顧大局畛域無分合無仰懇天恩將該道劉瑞芬交部從優核獎以昭激勸出自逾格鴻慈奴才爲籌邊裕餉起見是否有當謹附片具陳伏乞聖鑒謹奏軍機大臣奉旨該部議奏欽此 
 
