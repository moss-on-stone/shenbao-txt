# 1926 - 199 - 4919179

 

Page 1

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *   
 
 

Page 2

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *   
 
 

Page 3

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *   
 
 

Page 4

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *本館要電 
[南口戰况]  
　連日僅攻剿田部叛兵 
　其他無甚戰訊可紀 
　吳令遏止交民巷敵黨活動 
　　北京田軍宣稱叛徒馬團之二七兩營據黄家台經段旅由葦店夾擊叛徒死亡多完全克復黄家台又稱清水澗正面叛徒經警衛團擊退斃溺甚多克復河南台又盤踞澗溝之七十團經吾軍繳械北京田軍宣稱叛軍二團反攻清水㵎我警衛團及砲隊愈戰愈勇將敵四五百名驅入高山并完全擊斃等語（二十三日） 
北京田維勤司令部二十二日移清水㵎㵎距北京七十里在秦峪燕池之東南（二十三日下午三鐘） 
北京救濟會得妙峯山報告云陳鼎甲旅大半逃往白羊城有一部在妙峯山爲魯軍繳械俘虜三十餘人毅軍到妙峯山後搜陳旅叛兵亦得數十名妙峯山自十八討陳旅潰兵後日來未聞槍砲聲燕池在永定北岸似有西北軍塹壕秦峪似有西北砲隊（二十四日下午二鐘） 
北京昨田軍回來者云此次抵禦清水澗之叛兵反攻幸賴田維勤之子率獨立警衛團奮勇將該叛兵禦退同時吳世孑勸告陜人爭人格勿附和叛軍故陣線無恙（二十四日下午二鐘） 
北京昨吳佩孚電王懷慶據田維勤稱治軍無狀致部下叛變相乘電請處分當蒙諄諭勉慰戴罪自效惟查叛變之來皆京中匿居東交民巷之敵黨暗中誘惑擬請帥座電知王懋帥就近設法以遏亂萌云云王飭部下及警廳一體偵緝（二十四日下午二鐘） 
北京米國賢進駐妙峯山田軍段旅佔領河南台距京八十里直魯聯軍與西北軍在白羊城對峙（二十四日下午八鐘） 
北京報載陳鼎甲之殘軍經西北軍改編爲第十一軍之一旅陳爲旅長等語北京黄蕚華發表魏軍佔領蔚縣相近之許多高地魏限三天内克蔚縣（二十三日） 
北京吳派柏文蔚舊部袁家聲一旅增加三家店以西（二十四日下午八鐘） 
北京晋閻漾（二十三）電未言晋北戰况僅謂據報鹿鍾麟受傷等語 
北京今日奉軍鄒作華之砲兵一旅增加沙河方面（二十三日下午三鐘） 
北京今日張宗昌赴南苑閲兵並掩埋某軍官尸五點回京（二十三日下午三鐘） 
北京褚玉璞二十二夜赴沙河犒賞前線士兵三萬元（二十三日下午三鐘） 
天津奉張直吳會委張宗昌爲前敵總指揮魯軍擔任中路奉右直左分三路進攻吳世孑旅叛攻青水㵎已被擊退陳鼎甲旅又竄擾香山（二十四日下午五鐘） 
天津田軍賈馬兩團受陳鼎甲鼓動謀變經段國璋率部包圍已肅清（二十四日）天津魯軍鐵甲車河南號漾（二十三）晨過津開往南口（二十四日下午五鐘） 
[吳俊陞軍攻克多倫]  
　官方宣傳張垣已動摇 
奉天吳俊陞分編六軍進攻多倫第一軍長王樹常第二軍長萬福麟第三軍長穆春第四軍長汲金純第五軍長湯玉麟第六軍長何青林外有輸送隊千名略駝六百大車三百官方傅吳部下徐旅已於馬日攻克多倫待證（二十三日下午七鐘） 
天津吳俊陞部穆春之騎兵旅於馬（二） 
十二）日攻克多倫（二十四日下午五鐘） 
奉天箇吳俊陞汲金純兩軍進察綏境内張垣歸化大震（二十三日下午七鐘） 
奉天吳佩孚電據探張口馮將領因奉軍入察境内部動摇自顧難支擬日内棄張垣向西北撤退證各方報告相同請飭右路各軍乘勝進攻（二十四日下午三鐘） 
奉天吳俊陞電穆軍逼張垣所至克捷請紓遠念餘軍在攻擊前進中 
奉天張令駐錦航空隊速由錦朝路向熱出發加入多倫戰綫（二十四日下午三鐘） 
奉天吳俊陞自圍場來電號（二十）穆軍佔領押帶營子虜敵官兵千餘人槍砲子彈軍需品無算（二十三日下午七鐘） 
奉天禡（二十二）砲兵三團長汲紹嵐率全部入京（二十三日下午七鐘） 
[居仁堂之關會茶話]  
　無何等結果 
北京今日居仁堂開關會茶話會蔡廷幹主席希望於今日談話會席上决定下次開會日期英代表表示反對謂中國現狀如此談不到開會日期且今日之會事前説明只介紹中國新代表日本則口氣中對我尚好謂如多數贊成定期開會日本亦不反對各國代表均無言和使調停謂今次不必定開會期以後再開一次如今日之談話會然後再决定開會日期某某國代表又謂中國現狀如此即開會亦不能有結果不如從長推延爲是結果下次開會期不能預定故今日之會除受某某代表責備中國現狀外並無何等結果（二十三日下午九鐘） 
北京關會聘杜及其他閣員爲高等顧問孫潤宇爲顧問裁員先裁二十名秘書專門委員正在議裁中尚未發表 
北京今日梁士詒來京出席居仁堂之關議茶話會（二十三日下午九鐘） 
[十二四日之閣議]  
北京敬（二十四）閣議以林步隨不願任法制局長調爲銓叙局長以孫潤宇爲法制局長又决黄培松追贈上將國史館立傳（二十四日下午八鐘） 
[擬議中之三鐵路]  
北京川楊森劉湘電部請將築成渝鐵路辦法詳示（二十三日下午九鐘） 
北京某方提議築杭閩鐵路（二十四日） 
北京熱河都統湯玉麟電院部請速築朝陽赤峯間鐵路（二十三日下午九鐘） 
奉天湯玉麟擬由朝錦綫築輕便鐵路一逹西林一逹承德現在計劃中尚未决定（二十四日下午一鐘） 
[北京雜訊]  
北京王懷慶今日召營長以上在衛戍部會議京城治安（二十四日下午八鐘） 
北京吳佩孚電杜效帥曯籌之欵望就直魯兩省及中央機關代爲籌劃至盼北京今日交張農楊宴全體閣員於公園（二十四日下午八鐘） 
北京今日下午京津應開快車因前面道叉有第六十五號車頭出軌故來車不到站去車暫停傍晚已復開車（二十三日） 
 
 

Page 5

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *   
 
 

Page 6

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *時評 
[無一不難（冷）]  
自今以往無論何種人營何種業將無一不難經濟日益逼迫競爭日益劇烈勢力日益衆多人心日益苟且奸詐之方法日益發達妨礙之處所日益繁密因之有業者無法進行無業者更無從展布以前之難者今益加難以前之不難者今亦見難今日之難者後益加難今日之不難者後亦將難故終至於無一不難也 
雖然難何足畏難而日自異棄終至於不圖存者畏難之故也難而益加奮鬭出於難之境而入於不難之境者古人所謂多難興邦也曠觀今日世界爲難之程度甚於今日之我國者不知凡幾然而類皆奮鬥以圖存我又若之何而不以難自勉也 
本館要電二 
[外交紀略]  
北京奉張電外部新任俄大使參贊索洛維夫在途中演説反對吾國軍閥應即拒止其來華（二十四日下午八鐘） 
北京英使函外部陜西英僑生命財産須切實保護保留損害賠償（二十四日） 
北京巴黎華産展覽會外部函農部商出品辦法（二十三日下午九鐘） 
北京和蘭滬飛機售票欵捐入救濟會政府致道謝意（二十三日下午九鐘） 
北京日使請將滬燧昌火柴援機製例减税（二十三日下午九鐘） 
北京日使函外部請飭電局勿扣東方電照常拍發以維邦交（二十四日下午二鐘） 
北京日使函外部再請解放耕牛出口北京芳澤今晨八時回國昨謁加拉罕辭行談甚洽（二十四日下午二鐘） 
[赤塔俄兵之調查]  
吉林滿站探報赤塔一帶原駐俄軍六萬六千七百人現赤塔五家子城黄河一帶額木司克等處又增馬步萬八千餘外傳張作相電令吉軍增防東蒙説並無其事（二十三日下午二鐘） 
[京中之援湘軍訊]  
北京鄧如琢電京派贛西鎭守使派兵往修水及萍鄉兩路援湘（二十三日下午三鐘） 
北京陳嘉謨保陳德霖爲援湘司令督隊入湘（二十三日下午三鐘） 
[蔣軍出發中之廣州情形]  
　湘中來電報告戰况 
香港國民政府决於蔣介石出發日開一隆重之歡送會政治會議通過蔣督師期内總司令部職務由總參謀長李濟琛代行（二十四日下午八鐘） 
香港政治會議議决劃粤爲七警備區域每區設戒嚴司令一委何應欽潮梅胡謙惠屬錢大鈞廣屬陳嘉佑南韶連徐景棠肇陽羅陳濟棠高雷欽廉徐志鋭瓊州戒嚴司令（二十四日下午八鐘） 
廣州總部政治局長陳公博奉命收管革命軍克復地之財權現財部派定財員百人隨陳出發（二十一日下午六鐘） 
廣州總部限令各部處職員梗（二十三） 
前出發前線第二軍第四師張煇瓚部元（十三）酉刻開抵湘境汝城（二十一日下午六鐘） 
廣州第六軍第十八十九兩師由程潛統率於哿（二十）未刻乘粤漢車出發馬二十一）晨刻第五軍李福林部出發北上同日下午總政治部政治局黨立紅十字會三部份職員共一千二百人起程赴衡廣州李宗仁寒（十四）電稱前敵正面佔汩羅江距平約二三十里左翼敵人葉賀兩部退常德右敵贛軍退出萍江廣州據耒陽陳分兵站長電稱北伐軍巧（十八）日下岳州前鋒現抵羊樓司廣州當局下令限駐詔鐵道隊尅日赴湘省前敵修復長岳鐵道（二十一日下午一鐘） 
[中英工潮會議之西訊]  
香港西報載中英代表馬（二十一）會議時中代表提議建一俄際委員會外另提三條件英代表拒絕賠償問題惟允借欵發展黄埔商埠以粤漢廣九兩路接軌爲條件如欲將借欵建一鐵路達汕尾或汕頭亦可漾（二十三）兩方代表復開會議畢即暫休會俟雙方代表與各該國政府商酌後再議鉄（十六）會議時中代表發表南方民衆排英貨意見謂沙基案爲直接原因香港封鎖廣州及粤省他處爲輔因對英杯葛爲民族自衛運動英代表答謂沙基案首開槍者爲中國方面中國官廳不能辭其咎至香港禁運某項糧食出口係自衛非封鎖粤省等語（二十四日下午八鐘） 
 
 

Page 7

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *各社要電 
　路透社二十四日北京電吳俊陞報稱黑龍江之軍已於二十三日占據多倫諾爾閻督報稱西北軍攻擊天鎭爲晋軍所敗晋軍士氣甚壯此次敵軍乃由鹿鍾麟督戰鹿曾受傷但仍留戰地 
　路　　二十三日北京電閻督與西北軍訂休戰約之　已由北京當局否認 
　將之　　二十三日北京電寗電稱孫傳芳現擬攻　　　　　　蓋不欲吳佩孚在長江之地位　　　 
　　　　　　　　　　褚玉璞昨晚赴南口携現洋三十萬直魯奉軍即同時進攻現洋備攻下後充犒賞 
國　　二十三日北京電田維勤軍官報國軍反攻清水澗被擊退吳（佩孚）派袁旅已到即開前綫 
　國聞社二十三日北京電關會非正式集議到美日比荷各使英法義使未回由參贊代表蔡廷幹介紹新代表議定日後由華定期召集關會 
　國聞社二十三日北京電吳俊陞禡日電報告穆春部王團於馬日克多倫 
　國聞社二十三日北京電院否認蔣雁行將長陸部仍留張景惠杜昨晚電奉勸駕 
　東方社二十三日北京電今日之非正式全權會議對於歇夏後會議再開之時期未曾决定旋即散會 
　東方社二十三日北京電非正式全權會議於今日午後五時開會日本美國全權代表以下十二國之全權及代理出席中國方面委員六名陸續列席其初本欲豫定會議再開之時期但未能决定此次會議與（ 
三日）所議决當時之狀態毫無進步而入於休夏之期間矣 
　國聞社二十四日北京電據查漾日關會談話會各國代表態度甚冷淡不輕開口蔡廷幹數詢暑假後何時可開會皆不答最後乃謂中國自行酌定便可蔡廷幹謂中國定期召集能否如期到會則各代表又無答語故實際無甚結果但當局仍樂觀謂暑假後必可開會關會裁員各處約去不重要者十餘人餘則專門委員秘書新委員各易已系人物與經費無大關係下星期可發表裁員實際如是 
　國聞社二十三日北京電梁士詒今午來京參與關會 
　東方社二十四北京電日本芳澤公使因磋商事務於今晨八時二十五分離京由天津乘哈爾濱丸經由大連回國 
　東方社二十四日東京電郭松齡戰敗後匿居新民府日本領事館之殷汝耕齊世英兩氏自脱走後潛往日本由便衣巡查保護已安抵東京 
　國聞社二十三日北京電北大欠煤費千九百元被控廳判償還校中無欵應付廳通知校中限七日内繳欵否則查封校産本館專電 
天津杜錫珪眷屬養（二十二）晚由浦抵津漾（二十三）晨入京（二十四日下午五鐘） 
天津日警署長逖尾氏因羣衆搗毁報報館及巨匪傷人兩案引咎辭職聞日外務省覆電照准（二十四日下午五鐘） 
天津省銀行擠兑當局以官産變價維持已有恢復希望行市現已漲至九折上下（二十四日下午五鐘） 
天津徐源泉禡（二十二）晚在津代表直褚宴請紳商界要人商整理財政維持省行辦法（二十四日下午五鐘） 
天津市政公債尚有一百萬未售去現警廳竭力推銷以開灤礦税爲担保天津張英華派劉壽彭來津籌設烟酒銀行（二十四日下午五鐘） 
天津大紅橋浮橋已竣工定有日舉行開橋禮（二十四日下午五鐘） 
天津督署參謀處函警廳轉飭各區查有李部殘餘一律限令結束（二十四日） 
天津北洋防疫處因施行海口防疫呈省署令財廳撥給防疫臨時費一萬元天津李思浩梁鴻志養（二十二）夜由津赴奉（二十四日下午五鐘） 
奉天日本守備隊擅捕之華兵禡（二十二 
）已引渡（二十三日下午七鐘） 
奉天省公債已收三百餘萬限八月删（十五）繳齊（二十三日下午七鐘） 
奉天京兆李垣派馬鴻翺來奉遍謁當道（二十三日下午七鐘） 
奉天張派外交參事張國忱晋京與外部接洽促加拉罕回國（二十四日下午三鐘） 
吉林吉敦路購地價太廉近省已酌加頃省署據敦化縣轉請加價將與路局接洽辦理（二十三日下午二鐘） 
青島韓文友趙藍田爲交還車輛事漾（二十三）赴濟（二十四日下午五鐘） 
青島美國路政專家約翰生博士徇膠路局請定三十一假大飯店講演鐵路運輸（二十四日下午五鐘） 
濟南張宗昌暫不赴青避暑返濟無期濟南警廳通令各區調查各銀號資本限制發行角票（二十三日下午十一鐘） 
濟南沂州鎭守使翟文林向當局建議剿匪辦法八條（二十三日下午十一鐘） 
蚌埠總司令部參謀長楊世榮升陸軍第一旅長孟星魁接充參謀長第一旅長倪朝榮經南京孫總司令調充顧問聞均發表（二十四日下午五鐘） 
滁州陳儀令八區菸酒税官督商辦增加一倍菸酒爭執已决（二十四日下午九鐘） 
徐州高道尹定陰曆七月文（十二）日觀風試士（二十四日下午九鐘） 
徐州敬（二十四）隴海東去車開抵海州東路交通已復（二十四日下午九鐘） 
南京省廳行政當局會議十五年度預算除省敎育費議定收支總數適合辦法外其餘悉照原册及簽註各條通過國家經費因支逾收額惟照收數儘量發給 
　（二十四日下午九鐘） 
廣州粤工會近分兩派屢發生鬭殺案昨左派之工代表會份子截擊右派之總工會理事長陳森將斃逆料兩派工人將起糾紛（二十一日下午一鐘） 
廣州當局近派憲兵分佈廣三廣九粤漢三鐵路檢查行旅及郵件（二十一日下午一鐘） 
香港廣州各報除民國日報及國民新聞兩家外敬（二十四）盡停版因工人要求加薪之故報界公會漾（二十三）晚滬十四代表請官廳維持（二十四日下午八鐘） 
香港全國學生代表會漾（二十三）開幕出席代表四十餘人（二十四日下午八鐘） 
香港省政府禡（二十二）宴滬商代表香港朱和中禡（二十二）就兵工廠長職香港黄惠龍被委爲國民政府副官長香港當局懸賞三萬元緝拿廖案要犯朱卓文（二十四日下午八鐘） 
特約路透電 
[廣港談判記]  
　二十四日香港電政府發表香港代表團答覆廣州會議中國代表團之宣言文長七頁略謂中國中部發生之事不在代表團討論之範圍滬案乃因日紗廠勞工爭端而起英人與日紗廠並無關係繼述及滬五卅案謂死傷之人爲衆所惋惜惟愛活生當時若不欲放棄其職務而屈從暴衆則處此情勢舍開槍外殊無他法渠對於此事之行爲國際司法調查會之三裁判官均直之若以此事與本年五卅紀念之情形相比較徒足隱蔽事實蓋本年因有上年之經騐防備甚周也六月二十三日死傷之華人甚可扼腕惟犧牲生命之責任當由妄起攻擊諸人及華員負之蓋若輩不知彼等行動愚而且危任令將引火品置於一般好事者之手致釀燎原之禍也中國代表團謂抵制英商業乃出於人民自願與英人斷絕貿易之意又謂華人支持抵制已逾一年吾人願切實聲明者此與事實完全不符其抵制非出自願乃由少數有力團體以武力維持之且不恤槍斃其願與善鄰恢復友誼之國人目下大衆不能自由行動者實阻於人爲的與經濟的不健全之障碍也今若去此障碍則敢决商業與友交必復活動而使中英人民同獲裨益代表團不欲請以武力遏禁自願絕交惟請勿以武力或人爲的方法維持非自願之絕交代表團繼駁華人責香港封鎖廣州之説謂香港之禁止某種糧食出口乃爲維持香港民食計華人意將香港因罷工所施之自衛計畫牽强指爲對廣州之攻擊此言似圖諉卸其對香港所施抵制之咎華人於不幸之案進行之際以惡意之宣傳歸罪於香港與英國此代表團所不平而須反對者也實則華人所述之弊害皆關内政非攻擊英人所能療英人固極願見中國之興盛俾與貿易華人大部分之氣象近年來煥然一新此吾人所引以爲慰者中國願在世界處應有之大位置此吾人所深表同情者香港政府尤願輔助與香港爲鄰各省之發展俾彼此得益吾人抱此志回希望可得解决目下爭端之方法云云 
　二十三日廣州電會議已無期延會以待英代表團將舉派國際委員會調查沙基案詳情之問題請示於英政府並待中國代表團將英國貸債之建議請示於廣州政府英代表定明日回香港 
[美使答覆粤政府阻止關議]  
　二十四日北京電美使諭令廣州領事答覆七月十四日粤政府代理外長之來文大意如下前奉七月十四日來文言北京關税會議事已遵囑轉呈美使美使讀之深爲注意美使以爲足下之代表廣州當軸竭力反對此項會議以及開會前後中國其他方面所來對於此會之抗議皆足證明中國人民對於美政府會同有關係各友邦努力以修正對華條約關係一事缺乏一致之意見殊令人嘆息美使對此頗爲重視美政府極願中國有可負責任之中英政府目下中國未有中央政府對内可爲各黨所擁護對外可爲友邦承認可與共事當此時際國人而無一致之意見此乃尤可重視者美使確信辦理對華條約關係上之經濟或他種修正事宜美政府目的在有益中國全部而非有益各個軍閥或政黨此層可無待贅言足下對於事關中外利益之問題有所見敎美使合表示感謝云云 
[法國新内閣人物]  
　二十三日巴黎電新内閣以巴爾都長司法寇益勒長農部法立萊長工部普恩責在報紙發表一文謂此次内閣乃代表各政黨之全國統一的内閣渠於組織此内閣時並未遇何種困難渠之支配位置並不欲以百分數爲根據各方建議甚多渠不能一一考慮之因目前時機不可稍失若注意於一切建議則須費去無窮時間以尋盡善盡美之解决法也云普恩賚出總統府時大受羣衆歡呼 
　二十三日巴黎電普恩賚内閣有曾任總理者六人即白里安·巴爾都·羣里歐·班樂衛·萊臣·與普恩賚是其餘閣員除法立萊其父曾任法總統係初入政治舞臺者外至少皆曾作過一度之閣員各政黨之未加入者獨社會黨因該黨主張資本税爲黨議所拘不能加入也新内閣如此組織定可得衆院之多數且可得參院之一致贊成 
　二十三日倫敦電佛郎市價較穩今日開盤爲二一五收盤更告賀二○五·五○比佛郎爲二○一·五○ 
[美國對於英法]  
　二十三日華盛頓電財政部對於戰時英國所借美債爲商業用途一説不願續有辯論 
　二十三日紐約電參議員李德今日稱如法國仇美事件繼續發生則渠將勸游歷家勿往法國祇須六個日排斥法人即覺其對於友好國人加以非禮之愚妄云 
[墨西哥取締天主敎]  
　二十三日紐約電報紙甚注意墨西哥取締天主敎事取締新章定八月一日起實行墨總統已頒發命令禁止（一）宗敎育（二）學校作禮拜（二）敎士開辦私人學校聞墨西哥總主敎與土巴斯柯主敎皆已被拘因其違犯國法晙令敎徒對於政府施用經濟壓力以期修正敎堂案也 
[各國近事]  
　二十三日美國康撒斯城電南方鐵路公司董事已批准與米蘇里·康撒斯·台克蕯·聖路易西南諸路局合併爲一估計新公司將共有長六千哩之軌道及六十萬萬元左右这資産 
　二十三日紐約電地底火車罷工風潮今日終止工人各自請求復業公司允照舊有工資收錄泰半但復業者不復享有資格上權利矣 
　二十三日倫敦電英德混合仲裁所專受理戰時英德人商業債務案件匯豐銀行訴追上海寳豐洋行匯票銀七千一百零七兩六二及利息一案今日已成立仲裁所斷定債權人應得於匯票退回之日追收原欵云 
　二十三日紐約電今日温度稍低而濕度甚高故倒斃者更多棄城而移往海灘支帳以居者不知有幾千家紐約市長已諭夜間開放公園俾居民得露天而臥　公電 
[北京通電各省衙門均鑒大總統令國務院攝行]  
特任劉湘爲參謀總長此令任命楊毓珣爲參謀次長此令任命夏仁虎爲財政次長此令任命胡汝麟爲敎育次長此令任命勞之常爲交通次長此令派瞿宣頴爲國史編纂處處長此令派談國桓爲税務處會辦此令任命張超南爲平政院評事此令任命陳經爲大理院推事此令派趙德三爲隴秦豫海鐵路督辦此令任命陳漸賢署甘肅高等審判廳廳長此令財政總長顧維鈞呈請任命陳曾亮胡覆盤嚴家幹顧翊辰周緯吳忠本施肇夔蔣公權署秘書均照准此令平政院院長汪大夑呈請任命王嗣員爲書記官應照准此令京養（二十二）印 
 
 

Page 8

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *國内要聞 
[閣潮仍未平息孫潤宇將因此犧牲秘長]  
　　杜代閣内部因發電催請陸徴祥回國一事致釀起暗潮此事固發生已久當前此盛倡毁閣造閣之際自天津奉直代表會商提出陸徴祥組閣之議後張志潭即首先以本人名義致一電與陸稱吳佩孚有借重誠意請即回國主政此實爲國内有人正式請陸遄歸組織之第一電迨後張其錦營謀組閣之舉顯露始又有張國淦用國務院名義拍電瑞士之事凡此皆世稱討論會中所預定之計劃步驟杜錫珪旋即探知内幕因於親往長辛店謁吳之時於商議關會軍事諸問題外並曾憤憤向吳聲言請辭代閣以讓賢能吳初照例慰留繼而疑之因叩問其故杜當略陳此事梗概且表示如不能准予辭去則希望得進一步辦法以免後慮但吳始終主維持現狀仍囑杜勉負艱鉅容軍事告相當段落後再作計議當時且聞有彼此患難至交務望相諒他日决不有負之語杜不得已乃回京續任如常不過吳自此已洞知代閣内部情形厥後杜因拒絕由院發電而與張國淦有違言吳遂來電勸解始得暫時無事但暗潮仍未消釋日後有觸即發恐糾紛終難倖免至二張以擁陸組閣以聯絡奉方之説則奉方已非正式否認謂中央政治完全歸吳主持奉方始終未曾過問陸閣説亦係提自直方並非奉方所積極主動云 
院秘書長孫潤宇因與杜不甚相得難安於其位將次更調現有繼任呼聲者計有三人（一）張競仁（二鄭寳菁） 
（三）林步隨張因讓出財次故擬以此位置鄭則與杜關係甚深林院務甚熟悉且與杜爲同鄉此三人皆自有其原因而皆未决定至孫氏之意仍要求杜給予外次多添外次一缺位置杜以中央正在裁員不宜再添且關係變更官制堅不允諾聞孫將退一步仍回法制局局長任將來當與新秘長更調令次第發表 
[張競仁已辭財次]  
　爲位置奉方夏仁虎起見 
　　財政次長一席在二月以前奉方即已推舉夏仁虎承乏祇以顧維鈞因彼自身係財政生手乃强拉張競仁帮忙當初以爲此專或可邀奉方諒解乃最近所發生之事實證明奉方尚主張非夏不可之意故日前顧暗示張競仁勸其自動辭職俾騰出該缺以位置夏氏張於二十一日已提出辭呈其文如下［呈爲任重才輇難勝繁劇籲懇辭職恭呈仰祈鈞鑒事竊競仁於六月二十二日恭奉明令重佐度支受事以來隨時隨事秉承財政總長悉心處理冀維現狀惟是庫儲久竭應付益難自顧輇愚寗能稱職愧時艱之莫補祗内疚之難名惟有披瀝下忱呈請辭職伏懇准予免去財政次長本職俾卸仔肩而免隕越不勝屏營之至伏乞鈞鑒］張之辭呈旣已到院二十二日閣議當能討論夏之繼任財次命令亦可發表矣 
又據某方消息顧維鈞之財政總長本屬暫局内幕中實大有人在此稍明兩月來政局者類能知之顧於財政旣非熟手任茲艱巨無論久暫自不能不拉一有經騐之次長以爲臂助張競仁與顧本無甚淵源所以獲膺此要職者即賴内幕中之將來財長推薦之力也但天津會議結果奉方對於閣席一概謝絕所要求者爲外財陸三次長直方自萬難不承認當時奉方所提出之財政次長即爲夏仁虎氏其所以遲遲至今始行發表者則以顧不能離開張競仁之故聞張當日聞奉方内定有人後即向顧表示辭意顧極力表示挽留謂總次長有聯帶關係是我爲財政總長次長一席非足下莫屬試問遽易生手我何能辦得下去至奉方所提之人自當另行設法云云張聞顧言如復安然供職其時財政方面曾有增設一次長之議即顧張夏並存旣可以敷衍奉方而於顧復無妨碍嗣以有人反對而止而夏因此遂不能與王蔭泰同時發表矣然使顧對於財政果有辦法各方軍餉均能應付裕如則即不以財次與奉在此直奉合作之下亦不至發生問題無如此次發欵財部幾陷於四面楚歌之中顧自審長此以往應付萬難且明知自已又係督局對於財次一席何必再事堅持况事實上亦有即顧堅持亦屬不可能之趨勢於是而張乃不得不辭而夏亦决提閣議矣惟因夏之來更足證顧之局面萬不能久且夏旣有大力爲之後援則旣來之後在相當時期内自絕不至動摇因而前此預定之候補財長人選亦隨之而發生問題蓋總次長苟非一氣辦事自不免十分棘手也 
[關議將决定休會期間]  
　會繼續開會問題經蔡廷幹連日派員分頭向使團接　結果遂定於二十三日開一非正式會議以便宣告暑假停會並商訂秋間開會日期我國方面委員會二十一日下午六時特在居仁堂開常會除梁士詒顏惠慶潘復二人未到外蔡廷幹張志潭張英華王蔭泰夏仁虎楊文　馬素王寵惠顧維鈞皆列席所討論事件間爲二十三日與外國委貴會見時之應付方式及二十三日以前請各外國全權代表來京列席之辦法等等直至下午七時散會 
至二十三日中外出席代表中國方面除顏惠慶出京外其餘五人（即蔡廷幹顧維鈞張英華王寵惠王蔭泰）均可出席按關會條例中國代表當以外長蔡廷幹爲主席各國方面除美國全權代表史托恩在京可以出席及日全權日置益已歸國由芳澤代表敷衍外其餘如美使馬克謨·英全權麻克類·均於二十一二十二日各由北戴河烟台回京亦可出席會議中國代表方面希望藉此非公式會議徴得各國對於今後會議方針最好績開一次正式會議然後宣告暑期休會否則亦希望得一暑期後開會確期之答覆以便繳卷至列國代表如何應付按之月來所取態度不難推測一斑矣 
又據某外人觀測二十三日召集之非公式全權會議表面上雖由外長蔡廷幹出名招請其實該項召集通知係使團會議所擬定而由中國方面加以修正後傳達於各國全權代表而已可見各國對於關會續開一事表面上固表好意但是日會議時將議决一月半乃至兩月間之暑期休息期滿後如中國政局果就安寗對各種凖備俱能辦妥則各國自不得不尊重華方希望廣續開會倘在此兩月期内中國政局更形紛糾則華方此種希望自難實現故此期間中實爲華方最重要之準備期間而其是否樂觀或悲觀亦胥視中國委員之努力程度何如而决此時不能遽爲斷定耳 
[閣議通過大批官吏]  
昨日（二十二）爲星期四閣議例會除内務陸軍缺席外餘均到上午十一時開議通過例案十三件據院秘書廳公布如次（一）議定江西湖南湖北水災明令各給賑欵二萬元（一）議定簡任林步隨爲法制局局長孫潤宇爲銓叙局局長（一）議定簡任涂鳳書楊熊祥黄濬曹秉章張競仁張海若鄭寳菁李方城爲國務院參議（一）議定簡任夏仁虎爲財政次長（一）議定簡任胡汝霖爲敎育次長（一）議定簡任勞之常爲交通次長（一）議定特任劉湘爲參謀總長（一）議定簡任楊毓珣爲參謀次長（一）議定簡派談國桓爲税務處會辦（一）議定簡派瞿宣頴國史編纂處處長（一）議定簡任恩華爲行政研究會會長楊天驥爲副會長（一）議定簡任周家彥爲全國烟酒事務署廳長（一）賑務督辦朱慶瀾電懇收回成命議决慰留除上列各案外尚有未公佈者四起（一）國務院秘書長繼任人選案當經杜錫珪聲明此席本擬以劉次長永謙担任但劉力辭不就茲擬仍請子涵（孫）潤字）以銓叙局局長暫爲兼攝大衆討論結果一致勸孫氏勉爲其難（二）海軍部提議請撥海道測量局購地建築經費案討論結果决定交財政部陸續籌撥（三）交通部提議據京師電報局長安定遠呈請增加電報寄費案討論結果决定照辦（四）晋督閻錫山來電以本省墊用討赤經費約在千萬以上應請中央隨時補救案討論結果决定交財政部核議辦理 
參謀總長一席昨日閣議忽决定以劉湘繼任實屬出人意外聞此事之由來因楊毓珣對軍事異常出力尚無位置奉方向政府保薦楊爲參謀總長杜乃向吳佩孚徴求同意雙方考慮結果乃仿前次以楊森爲參謀總長辦法以劉湘擔任此席楊毓珣則爲次長劉固不能來事實上楊即爲總長又税務督辦一席久傳已定潘復但聞杜錫珪之意尚不主即行易人曾表示蔡雖請辭彼不過多費一番挽留手續决不准辭故昨日閣議督辦一層亦未議及僅通過奉方舉薦之會辦談國桓昨日閣議已議定簡任孫潤宇爲銓叙局局長聞此項辦法係因孫之秘長勢在必去而一時繼任人選復未確定特先定銓叙局局長爲孫本任而秘長則爲兼任代理之性質若繼任人物一旦覓定孫即隨時可以回歸原任至原有秘長呼聲之張競仁鄭寳菁林步隨昨已分别簡任國務院參謀及法制局局長自不成問題未來秘長究屬何人此刻猶未確定 
[吳俊陞部已進攻多倫]  
吳俊陞十九日由赤峯沿英金河行抵圍場隨吳開到之軍隊有步兵四混成旅騎軍二師砲隊一師輜重隊伍及工程隊約一旅二團吳抵圍場後即令王樹常親統一軍向興安嶺西進汲金純部則由郭家屯以北向多倫正面進攻穆春萬福麟等部仍由興川河直入沽源腹地多倫方面汲軍已達黑山嘴之北穆萬等部亦達朝雲洞五道河各處直攻富貴山至紅通岩等地日來時有戰事京中昨得吳（俊陞）致張作霖報捷電四通所部各軍已迭佔要地該電原文錄下（一）穆軍長（春）所部旅第五團於十八晨與敵三百餘人在吳拉址梁激戰約二小時敵軍不支向小灤河及川西一帶退却穆春奮勇前追直抵洞子溝與敵對峙（二）姜旅之第五團十八日正午行抵石人梁與敵接觸該團奮勇進擊敵不能抗已退往御道口三座山一帶（三）王旅於十八日正午與敵軍二三百名在車道梁激戰約二時許敵勢不支急退往押帶營子等處與該旅隔岸爲陣王旅預定十九日再前進猛撲務將由小灤河川亘押帶營子至榆樹溝一線全行佔領（四）據穆軍長由前方來電已於十九日將小灤河川亘押帶營子榆樹溝間之線完全佔領敵向沙口方面潰退該軍長部司令部已移駐洞子溝 
[褚玉璞槍斃韓德凝]  
前長蘆鹽運使韓德凝係魯籍與張宗昌褚玉璞均頗相契故褚得直後即畀以運使要缺並軍事善後局督辦詎數星期前褚以軍餉急如星火特在署開財政會議徴查各徴收機關能否擔任籌措若干其他機關均據實報告獨韓於鹽欵項下僅報五萬元大觸褚之怒蓋原數有二十萬元韓　匿報至十五萬元之多也又其所經辦之捐借房租出入欵項亦多被侵蝕較諸預定收額相差殊甚褚當時坪將韓交軍法處看押候訊嗣後派人密查據云尚有通敵證據因之遂於十八日下午五時將韓　軍法處提出在三馬路宙緯路口槍决並於刑場張貼布告宣布韓之　狀其佈告如下一爲宣布罪狀事案　已　通長清　　運　韓憲擾　　數有據罪大惡極依照修正陸軍刑事條例第二十七條第三欵應處死刑茲於七月十八日將該犯韓德凝騐明正身執行槍决以昭烔戒外仰即一體週知一 
[日人所傳俄蒙兵窺伺東省説]  
北東順天時報云馮玉祥入俄後之行動世人極爲注意茲據確訊馮氏及徐謙孫岳三人均已被任爲第三國際黨東方委員在蘇俄方面異常活動張作霖據探報告一切情形大爲震怒並對於外交部對驅逐加拉罕回國一事不努力進行極不爲然蓋馮等在俄行動固極力謀破壞滿洲之治安也最近馮氏與其部下密商應付中國北部軍隊辦法一月以前粤方代表某氏秘密到莫馮　俄之胆爲之益壯所有辦法確經該三人協商妥帖内容係指定某項爲擔保向蘇俄政府借俄蒙兵六萬集中庫倫陸續向東三省及綏遠等地出發該政府比即簽字現該項軍隊均經先後開到庫倫其出發地點業經馮玉祥等會同該政府分别指定其辦法及路綫如下（一）每兵士由俄政府備馬三匹槍兩支（一馬負） 
糧一馬負子彈一馬由各兵士乘騎）（二）該項軍隊分爲三路出發每路二萬人（三）第一路由黑龍江呼倫貝爾繞松花江進窺遼瀋第二路從洮南進攻吉林第三路直入綏遠帮同張之江等軍隊作戰自七月十五日起該項俄蒙兵已陸續秘密分别出發西北軍聲勢因之頗爲一振奉天方面早有所聞故張作霖召集各重要軍官於七月十六日在帥府開會張作相係十四日晚到瀋陽吳俊陞亦於十五日晚自前方趕到其會議内容極爲秘密不易探悉據奉系某重要軍官云奉方對此事確有相當凖備 
[芳澤歸國前之談話]  
　關會當俟秋間續開粤方警告與使團不生影響芳澤日使定於二十四日上午八時二十五分離京赴津二十五日由津乘日輪西京丸前赴大連轉輪歸國昨與日記者團談話如次［予决出席於二十三日居仁堂之非公式會議並信在京中之各國全權委員亦當同樣出席是日會議内容雖難預測度亦當如會議請柬所述在决定今後會議之方針並討議下次開會之日期耳此事决定後即可行正式的夏期休息秋間當繼續開會以竟其事日本亦將一本從來屢由政府及全權委員所聲明之方針行動當不至有所變更惟後日之會議内容尚屬不明則其會議之結果如何固不能作具體的言明且亦不能談其將採何種措置然其必在秋繼續開會則固毫無問題也粤政府反對再開會議之通告雖已由陳友仁交付與該地美國領事然該項通告旣係專向波拉及美公使所發則與其他公使並無任何關係因是對於會議本身並不發生任何影響現中國政局雖尚俶擾不寗顧亦幸無類似去歲五卅事件發生故中外關係自較去歲爲良其中尤以中國國民對於日本之理解較諸兩三年前可謂異常融洽此固有種種理由其最近理由當因上海實業團在日備受歡迎及在東京大阪所開之中日繪畫展覽會等所獲之良好影響也陸徴祥行將歸國之説已自中政府方面聞之當此政局紛糾之時得如陸氏之富有經騐的政治家折衝盡善固屬最可欣喜者也」 
[張宗昌將赴奉一行與張作霖有所商承]  
張學良前有密電致張作霖報告政治現狀及南口前線戰况并請示以後辦法聞該項密電張宗昌亦列銜係二張商定後拍發者張作霖二十二日已有覆電到京密令張宗昌即日赴奉面詢一切就便將久懸未决之問題議商一切實澈底辦法張宗昌前日由前線返京後本欲隨即回濟因得奉張此電遂擬日内赴奉一行又據石老娘胡同消息前日張宗昌由南口回京後適褚玉璞自津來會遂與參謀長李藻麟等開一會議關於直魯軍所担任之南口左翼商决當以全權交付總司令褚玉璞及總指揮王棟相機進展褚王并立於下午六時直赴南口張本人則以軍略上有應行向奉張面陳之處遂决定於二十二日專車出京赴奉張學良將派胡若愚陪往張抵奉後即住其瀋陽私宅預定勾留二日仍行回京昨早有人晤張之衛隊旅某文牘員詢以張氏此次赴奉之原因及在奉勾留之時間據云效帥此次赴奉使命如何本人亦未十分探悉據我觀察大概不外下例諸點（一）軍事問題南口方面本軍連日甚爲順利時有捷報到奉但西北軍尚欲力圖負隅自保殘喘究竟以後如何策劃須先請示老帥面受機宜以便一鼓而下從速收束（二）財政問題效帥近以軍用票在京已收燬百餘萬其餘流通市面者爲數尚多屢次向財部索欠墊欵中央亦無法籌撥今軍事方興餉項不能不力謀接濟赴奉面商老帥請直接或間接設法接濟（三）芳帥舊部處置問題近雖由少帥及效帥合力改編但老弱不堪收受者爲數尚多此項殘餘部分究應如何安置或資遣回籍或運赴邊外屯墾亦須請示於老帥方能辦理不過上述三項任務完全係我個人觀察所得至效帥留奉時間至多不過三兩日即行返津此外是否尚有别項要務則我亦不知即知之亦不敢發表也 
[魯省大舉剿匪]  
濟南通信自駐臨城棗莊韓莊一帶蘇軍馬登瀛旅調回徐州後該地土匪趁省軍接防尚未開到之際大肆猖獗沂州府城被匪攻陷之説雖尚未得官電證實然確已在土匪包圍之中沂州鎭守使翟之麟條陳八路兜剿計劃已得督署批准電各軍即日前進第一路董鴻逵之二十二師由泗水向費縣東進剿捕抱犢崮一帶之匪第二路董師一部由新泰縣南進剿捕南蒙山一帶之匪第三路黄鳳起之一百二十六旅由莒縣西進剿捕馬陵山一帶之匪第四路第二旅及莒縣沂水兩縣警備隊担任剿捕北蒙山之匪第五路沂防軍第二支隊游擊南北蒙山之間防其他竄第六路沂防軍第三支隊剿擊夏莊板泉崖一帶之匪第七路沂防軍第一支隊剿擊郯城之匪第八路沂防軍第二支隊一部担任剿捕蘭陵向城一帶之匪各路均即日出發限本月内將士匪一律肅清 
[魯張由青島運入大批德械]  
　步槍二萬餘支子彈二十萬發 
國聞社青島通信張宗昌部下徒手兵極多兼以屢次戰事損失槍械亦不少急待補充現由住濟某德人向德國代購軍械火藥一批聞爲數頗巨第一批業於十八日由德輪擺樓多他嗎號装運來青計步槍二萬三千枝子彈二十萬發事先由濟南派軍械官李某副官陳某衛隊旅長祝祥本曁衛隊旅之步兵一團來青點收該輪抵埠時由衛隊旅兵士在二五碼頭一帶滿佈崗位卸船後即装入膠濟路特備之悶車二十輛由派來人員曁衛兵等於二十日押運去濟矣 
 
 

Page 9

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *國内要聞二 
[奉張赴旅大之原因]  
　　奉天通信奉張自由天津返奉後即擬赴旅順一行訪問日本關東廳兒玉長官滿洲守備隊白川司令及其他日本各重要首領然後再由旅順赴大連訪滿鐵安廣社長徒以離奉多日軍民兩政諸待料理致未實行嗣因前駐奉船津領事因故重來小住旅順張與船津交誼甚篤且有重要事件相商正擬命駕而船津由旅來奉酬酢數日赴旅之行因又延緩日來政務稍減頗有餘暇乃决定於本月十八日由奉啓程所帶隨員甚多除日顧問町野·阪東·義我三氏外尚有參謀長臧毅·副官處長俞恩桂·及交涉署第三科人員等共計七十八名（或云七十二名）外有衛隊一連扈從更有便衣偵探十餘人於十七日晚間出發先期由交涉署函知日本駐奉總領事館請預備車輛滿鐵會社力表歡迎掛特别專車一列於十七日照會交涉署轉呈於張張乃於十八日午後七時許由副官處以電話通知軍警憲兵各機關謂大帥於本日九時赴南滿站届時警備又通知各官署長官届時到車站歡送八時三十分城關施行静街斷絕行人軍警憲兵偵探等布滿街上城内文武各機關人員紛紛赴西站恭送九時四十分張由府乘装甲車赴南滿站十時登車十時二十分開車定於十九日午前七時四十分抵周水子（車站地名）在該站略停讓過開往撫順之百零二號列車於八時五分由周水子開往旅順九時許抵旅兒玉長官白川司令及日中官商均到車站歡迎張下車周旋畢即由日本招待員引入大和旅館小憇然後乘電車帶同隨員拜訪兒玉白川兩長官晤談良久仍回大和旅館即在該館下榻蓋日本方面預定該館爲張行轅也是日晚中日官紳聯絡發起歡迎大會二十日晨由旅順赴大連訪滿鐵安廣社長有所協商預定今日（二十）晚乘南滿車回奉二十一日晨即可抵省至張氏此次往訪日本軍民長官之用意據軍政界人言（一）爲答謝日本援助之好意當去歲郭松齡倒戈時敵軍迫近新民防省軍隊西出抵禦城内空虚秩序幾將不保賴有日本守備隊憲兵警察等同時入城協力鎭壓省垣治安因之保全甚足感念事平以後未申謝答現軍事稍暇特往答謝援助之好意（二）交換此後中日對俄外交之意見蘇俄欲施赤化於東省蓄志已久現仍在積極進行中而日本對於赤化之防止亦復不遺餘力擬協定中日共同防禦計劃以圖易舉又蘇俄對東省之外交屢在中日兩方播弄親華親日變幻不定無非謀乘隙侵奪東省中日間公共之權利求日本方面仍依向日親睦本旨實際進行毋爲俄人所愚惑（三）謀日本與東省政治上種種實際之聯絡藉以協力防禦蘇俄勢力之内侵其言是否可信未敢預言也（七月二十日） 
[湘戰最近之情勢平江方面將有大戰]  
漢口通信湘中戰局已迫眉睫雙方軍隊皆麕集於平江向西由汩羅湘陰寗湘益陽漢壽桃源常德長約四五百里大概唐生智利在急攻葉開鑫及援軍方面尚在堅守陣勢自第四路董政國馳赴前方後葉軍聲勢爲之一振聞董氏抵羊樓峒即於二十日到五里牌（距羊樓） 
峒十餘里）將各部隊安置完畢並密授方略攻守一致不分畛域時六七兩旅旅長王夢弼李樂濱已先在該處當即謁見董司令報告前線軍情董司令當赴岳會晤李倬章督辦籌畫總攻擊事宜有請李督辦遷住城陵磯辦公與羊樓峒通城平江成一礊折式防線以免呼應不靈但尚未見諸事實須俟總攻擊令下後再行移動並聞昨二十一日已下總攻擊令矣 
[監利水災車灣决堤之調查]  
漢口平民社通訊此次監利水災蔓延甚廣本社記者因災區情形極爲關心特約伴前往調查目覩該縣區域緊靠長江江水至此有三數灣折上下車灣大堤係堵住江水否則直冲而下與洪湖接成一片該縣鄰近七縣將盡成澤國抵縣城之日即僱船赴决口察看江水奔騰如萬馬狂馳由鄭家洲土家腦中間冲入該縣僅第八·九·十一·十三·十四·等區災情稍小餘則一片汪洋水没屋頂災民攀登樹顚在狂風急雨中度日尚屬幸事甚有半身水中高坐墻頭呼救者隨波漂流偷生一息者慘像書不勝書惟該縣水警大隊長段天一極爲熱心到處用木筏救人至知事金慕周商會長劉焜璧紅分會長黄格僞營長梁清沂議會議長文華國參事會曾惠風車灣堤董朱文卿等皆日夜籌畫賑濟不遺餘力據聞今歲被災因南風激動江水風助水力致將百餘年未潰之堤一朝冲塌誠浩刦也 
[吳令劉鎭華注意西安敎士]  
字林報二十三日北京電云昨日吳佩孚電令圍攻西安之劉鎭華查詢圍城内英美敎士狀况倘有願離城者即護送脱離險地否則令具健康與安全報告吳氏並發表意見謂彼間英美敎士或非眞處危地因劉鎭華軍中無重砲轟城故惟於其健康與安全則吳氏頗爲關心云 
[徐西土匪破壞隴海路]  
　楊樓站東路軌被毁西來票車停留黄口一夜 
國聞社徐州通信隴海路由徐州至河南境之馬牧集一段沿途二百餘里素爲盜匪出没之區民國六年秋西去客車行至碭山鼎新楊集東被預伏土匪攔刦擄去碭山紳士數名十三年冬西來客車行至蕭縣楊樓車站西突然出軌司機者下車視察見鐵軌被拆去數段事後偵查知土匪因此次客車例掛開支車在内欲刦開支銀餉故將鐵路掘斷及車到出軌倒地見開支車不在其内遂失望而去也現在隴海西來客車到徐時常在下午十時左右西去客車則確定於每晨七時今日（二） 
（十二）乘客前往購票站中人言昨晚西車未到無車可開暫行停止售票嗣經調查此次西來客車未到原因緣蕭縣境之楊樓站東二里倒駁房昨晚七時許到有士匪數十人將看守人衣物刦掠并將路軌拆毁一段看守人馳抵楊樓站報告前情楊樓站遂以電話通知全路西來客車得訊行至黄口車站即停止前進今晨楊樓站護路警兵前往昨晚肇事地點勘察知土匪早經遠颺楊樓站乃派工將路軌修復今日上午九時西來客車始由黄口開抵徐站 
[廣東分路剿匪辦法（銅駝）]  
　蔣介石限期一律肅清 
廣州通信近來援湘北伐已着着實行惟反動派分子即趁此時機紛謀活動其東江方面曾經東江行政委員徐桴報告陳軍潛入内地勾結土匪情形廣州市方面亦破獲私藏軍火案數起此次麗東酒店破獲趙湘葵安少山二人更自供來省爲暗殺之行至於欽廉瓊崖羅定廣寗靈山及新會台山均有警訊報到大都謂各該屬股匪聲勢浩大佔奪城池足以摇動全局蔣介石對於此項事情早經注意故於未就總司令職前曾以軍事委員會名義通飭各屬駐軍務於七月十五日以前將屬内盜匪一律肅清以便大軍出發北伐而免後顧詎該項土匪一時未易肅清以致近來蔓延愈廣蔣氏昨又在總司令部召集各處長及參謀等議决分途進剿之具體計劃并再限八月一日以前一律肅清毋使爲北伐軍後方之患其進剿計劃大概取分段清勦之制以東江潮汕爲一段第一六兩軍專任清勦南路之高雷欽廉瓊崖爲一段第四五兩軍專任清勦西江爲一段以第四軍專任進勦其北江方面則由　漢路警　委員會主持進勦各段同時勦辦以免此勦彼竄至所以如是其鋭進者緣各屬股匪如東江則有陳軍人暫主持南路則有李耀漢余六吉林俊廷申葆藩等主持似含有政治意味也茲將各屬股匪紛亂形勢　錄如次 
（一）北江北江股匪自肅清琵琶山之謝觀象部烏石之黄細九部以後黄匪餘部移匿烏石對河謝匪餘部潛回英德縣城附近之西廟地方仍伺隙而動其次如花縣清遠匪黨亦有蠕動之勢日前粤漢載路黎洞附近被匪撬開路軌琶江附近路軌鐵釘又被盜去二百六十餘個皆屬各縣匪黨所爲將以破壞粤路交通亟阻軍事上運輸又其次如連平縣之上坪地方著匪謝天雲近亦勾引贛邊和平頭各處匪黨圖攻縣城以冀斜出北江該縣羅縣長電請派軍馳援頗爲焦急 
（二）東江東江股匪以跛手忠袁蝦九爲最大帮劉發仔部次之跛手忠部前被第六軍在羅浮山圍勦以不能抵禦竄依袁蝦九部袁部散處增城縣之仙村及東莞增城交界之袁家浦一帶但又被第二師圍勦袁部亦不能支惟袁家浦一帶被誣爲匪村損失極大屋宇盡被焚掠難民數萬該處難民昨派代表到省請願將難民安置其請願書有云軍隊入駐村内將良善村人數十名拘留奇寃未雪復作覊囚問天夢夢曷勝慘痛云云劉部在岳潭埔附近被擊散劉亦被擒槍决一時東江匪禍似已消滅惟增城新塘民團又發生被第二師繳械之舉慘遭十餘萬元之損失袁蝦九在博羅浮增城餘部亦伺機而動其陳軍之翁輝騰楊坤如各部亦在紫金河源淡水各處乘虚竊發揚言進窺惠城昨國民政府除增派第十八師駐防惠城外並致電東江行政署東江綏靖署云頃據密報陳林餘孽蓄謀擾亂潛派黨羽分投活動深堪痛恨希迅飭當地防軍嚴加防範一面督飭各縣縣長隨時認眞查緝究辦勿稍縱延以遏亂萌至潮梅方面發覺陳軍運輸軍械到内地者亦有數起恐騷動之勢不可免也 
（三）西江西江近來最騷動者爲台山縣屬廣海股匪陳視三陳部一千八百餘人向聚居台山赤溪兩縣毘連之銅鼓島近爲赤溪民團圍勦遂竄至台山佔領廣海城聲勢甚大有輪船十餘艘擬赴澳門運輸槍彈大砲入内地高豎中央直轄粤軍第五師司令旗幟及討赤軍旗幟該城内外貼有保護商民佈告經由政府派軍隊前往圍勦但兵力單薄不能收效該縣長劉某特電請派飛機一二輛大砲二三尊協同地方隊團嚴勦政府因再由李濟深令徐師率兵艦四艘及調江門防軍往勦據廣海人民之通告謂被匪焚刦十餘鄉擄去三百餘人斃七十餘人損失逹二百餘萬亦云慘矣其次則爲粤桂邊界之封川開建各縣股匪該處股匪以七星岩爲大本營政府迭據封川開建懷集信都各縣報告勦匪情形然皆無法肅清開建縣屬有匪黨二千餘人揚言五路攻城所有旗幟皆用青天白日書廣東獨立第一路游擊隊或獨立團至於鬱南四會廣寗各縣亦悉爲匪黨馳驅之地廣寗縣各團體昨電政府請速勦辦謂西河一帶自原街以下綿亘百餘里民房盡被匪佔踞東鄉以下至石狥對面綿亘三十餘里盡被焚刦其餘各處被刦者有三十餘鄉聞政府因此已電商桂省軍事當局會勦該匪矣此外香山縣之潭州順德縣之桂洲甘竹鶴山縣之沙坪南海縣之九江等處近來匪黨愈爲騷擾以致多有停止經營商業者 
（四）南路南路股匪多豎討赤旗幟靈山縣方面由林俊廷主持計七百餘人初佔距城東四十里之平山墟與該縣長及民團相持後以偏師假扮軍隊赴該縣城相援該縣長不察迎之入城該縣城即被匪黨佔領該縣長退出後乃迭電請第十一師往援十一師長陳濟棠立電約桂省傷　劇載　夜始將　　　　　　　　屬羅平墟日前被匪焚刦擄殺損失數十萬被焚民房千餘家詎近又有李耀漢鄧本殷徐漢臣余六吉餘部千餘人圖撲縣城後被駐肇慶十三師往勦始將之擊退至欽廉方面亦發現申葆藩蘇廷有鄧文輝餘部所有欽廉交界之烏家那利兩處及北海地方均爲所佔徴收税項佈告討赤瓊州之海口屢爲鄧本殷散部四出搶刦巢穴在海口附近聲勢甚兇防軍未敢勦辦查南部爲第四軍駐防現第四軍之陳張兩師出發北伐第十三師又遠駐肇慶是以地方乃有此不良景象至李耀漢申葆藩林俊廷爲匪黨方面主持尤足見含有政治意味也 
[記劉湘解决呂鹿鳴部]  
　繳槍三千餘枝　餘部已投鄧錫侯 
重慶通信呂鹿鳴即呂超之胞兄亦速成生也當袁祖　敗走時呂超爲便於與速成系接頭乃宣言下野將部隊交乃兄統率鹿鳴果以同學關係經川軍前敵總司令唐式遵委爲川軍前敵第一師師長兼川東警備總司令并指定距渝三十里之磁器口一帶爲駐地殊呂部雖有槍五千餘枝究之廠造槍不過一千餘枝其餘多係土造雜槍而官兵問非土匪即團防正式軍人最占少數因之紀律蕩然爲害地方且呂已失統御時發現有部隊潰逃情事劉湘乃於七月四日令派唐式遵及潘文華王陵基朱宗　藍文彬張邦本各師旅各抽派勁旅夤夜赴磁解决計一部約三團人由白市驛到高店子歌樂山一帶伏處山中抄呂部後方及左方一部約兩團人由香國寺過河直逹磁器口對岸石馬河一帶以防呂部偷渡一部約兩團人由浮圖關直逹沙坪壩以抄呂部右方至五日午前九時各部到齊佔領各要隘漸次進逼而呂部尚未得知及至槍聲四起呂乃驚惶失措除鳳凰山呂鎭華（即呂鹿鳴姪）旅繳械外餘部分途抵抗猛攻數次均爲唐師部隊擊退俟經呂部旅長李鴻興即巨匪老亂集合手槍三百餘枝由小街方面冒死衝出向張沙溪石板坡逃竄自九鐘至十一鐘止激戰約三小時許尤以大水井文昌宮鳳凰山三處爲最激烈呂部勢卒不支全被包圍於河岸惟李鴻興等一千數百人突破唐師黄團逃出重圍由蔡家場向合川方面而去其餘完全繳械計得步槍三千餘枝機關槍十二挺大砲二門輺重馬匹無算當擊斃團長陳紹清（即巨匪）烟九子）參謀長吳丕成又團長陶春和重傷現亦斃命傷亡士兵約三百餘人唐師亦陣亡連長徐銘一人重傷營長趙廉一人排長三人傷亡士兵在五六十名左右其潰出部隊内有王維網旅長係與鄧錫侯同學當即飛往鄧部駐合陳鼎勛師長處交涉願受編制陳一面飛電鄧氏請委王以名義一面即令該師駐士沱黄角樹一帶部隊暗中掩護呂部退合川附近觀陳魚電有云潰軍上竄如竟不可理喻進犯合川究應如何應付虞電又有云據陳團長報稱潰軍由士沱向進逼職部率隊節節引退至草街子前方（距合川僅數十里）該潰軍仍逼不已則其意味可知矣唐師方面派往追擊部隊見陳師如此情形遂完全將部隊撤回任其所之而已最妙者鄧得陳電當即電委王維綱爲川北衛戍司令撥陳鼎勛指揮一面却又發出庚電詢問劉湘表示不知有云此事眞象若何近情何似敬乞詳示其實劉於魚日已發出通電報告一切經過鄧竟故作無知亦可笑也昨據合川快訊現呂部業已完全開抵合川對岸之南津街陳師每日已發伙餉聞王不日即將就職實行改編所部并由祝應龍喻祖芳李鴻興（均呂部旅長）等發出通電質問唐師謂現已開至廣岳邊境向本處駐軍交涉要求暫駐實則此項快郵代電均係由合江發出而陳師佳日覆劉湘電猶云呂部竄入合境已成四分五裂之狀聞向華鎣及東西山逃逸矣本日唐師發出灰（十日）電聲叙此事經過甚詳并表示種種苦衷原文甚長不及備錄至呂鹿鳴本人當五日事起時彼尙在渝留守司令部當經劉湘調爲督辦署中將參軍刻仍在渝日固與速成系將領往還如故惟呂超前通電下野乃隻身赴粤據其左右談及則以爲呂將乘黨軍北伐機會向國民政府輸忱俟黨軍攻武漢時彼即回川再起殊變生意外（兄姪（鹿鳴鎭華）皆棄甲曳兵而走此後呂欲捲土重來恐難能也又與呂鹿鳴同時投唐師之羅覲光原經唐委爲川軍前敵第二師師長又因屢次向楊森輸忱楊亦委爲川軍後備軍總司令日前與黔軍李曉炎師大戰將謝旅槍枝全繳已由黔邊進駐四川之彭水酉陽一帶頃據萬縣電訊羅部前隊已移駐石柱惟羅接得解决呂部消息已决計歸附楊森决不來渝并聞楊有調羅部移萬之説（七月十日） 
[皖陳召集筆事敎育會議]  
安徽總司令陳調元蒞任以來對於軍事敎育非常注意除設陸軍講武堂·訓練處·軍官講習所·通信敎育班等等外並編著講義印成單行本頒發各軍隊閲看以期造成軍事人才茲聞爲統一全省軍事敎育起見復訂於八月一日在蚌召集全省各軍官舉行軍事敎育會議或由旅團營獨立連長親身列席或派參謀副官代表會議由陳氏親臨主席會場設於軍官講習所連日正在籌備並聞訂有議場規則十四條茲錄如下（一）列席人員須照坐次圖入座（二）主席蒞臨應起立致敬退席時亦然（三）在開議時間如因故退席須向主席報告復席亦如之（四）有關於軍隊敎育改良筆錄於開議前呈置主席座前或有意見並得臨時提出（五）會議事項如有疑難之處得於議事完畢後質問（六）議事條文及有連帶關係之事項各處應隨時記載（七））本會議除開幕及閉幕之日外每日上午爲預備會下午爲正式會（八）本會議所需文具及消耗品類由訓練處預備購置閉會後實報實銷（九）閉會日聚讌攝影以存留紀念（十）所有議案須先一日油印傳觀俾便會員研究（十一）獨立連連長公費寥寥在會議期間應照正式手續報銷旅費營長以上不在此限（十二）會場律須嚴整所有茶役由訓練處副官指揮派遣各長官隨從差弁無須佇立會場内外以期肅静（十三）會場設於軍官講習所（十四）本規則如有未盡事宜隨時呈請總監增定宣布 
[蕪湖快信]  
　此間招商局太古怡和日清寗紹鴻安六家江輪公司曁美孚亞細亞三菱三洋行因日前江面有大木簰一排竟將招商大阪等躉船撞損多處特於二十二日上午各派代表在太古公司開會討論防止以後危險决定聯名具呈蕪關何監督請禁止以後木簰不得在關境江面停泊 
　財政廳長劉同春因軍需孔急派委何子白來蕪再行籌借爲數約在十數萬元業已借得二萬元匯省餘欵將由運漕釐金局長徐景華來蕪出面接洽 
　繁昌縣知事舒鐵香因該縣現值大水爲災濱江臨河圩堤異常危急是以决計展緩一個月舉辦清鄉本日已呈報第六區清鄉總辦王普矣 
　駐防大通三旅補充團長徐漣前日偕同四十六團團副胡壽柏赴寗謁孫已於二十三日回通 
　前魯軍旅長吳長植被張宗昌槍斃其棺柩已由家屬起運往安徽廬江原籍安葬日内即將到皖陳調元特令知蕪埠軍警機關俟吳棺過境飭屬照料 
　三旅騎兵連前日由當塗調駐蕪湖於二十四日在赭山演習各種槍實彈射擊王普派參謀長到場閱看 
　此間自大水之後已發生疫症患者多腹痛而不能食多認爲係飲料關係故警廳特重訂防疫辦法十六條令衛生科切實舉辦（七月二十三日） 
[滬杭汽車路着手籌備]  
　委王凱成爲處長 
浙江總司令部省署准南京聯軍總司令函云逕啓者接准先後來函並路線曁報告書及浙江省道汽車條例各一件查滬杭汽車路線關係兩省交通至巨自應專設機關遴員籌辦以專責成茲定名爲滬杭汽車路籌辦處設處長一員以董其事已遴委王凱成爲籌備處長事關兩省應令商承妥爲接洽辦理指定路線最關重要詳譯來圖及踏勘報告書分甲乙丙三線現定上海高昌廟至閔行（爲滬閔南拓公司已辦汽車路線）即由閔行取丙線經亭林張堰由張堰取乙線至乍浦由乍浦取甲線至海鹽啣接浙江已辦路線至南星橋似係事半功倍於經過地點海口及商業物産均可兼顧工程亦尚平易已令該處長精密測勘估計呈候核辦至橋梁建築關係民田水利據杭縣東鄉公民等函呈利害不無可採並令切實注意募集股欵辦法公司組織章程亦令該處長詳爲參酌分别擬具細章呈核辦理外相應函達即希查照爲荷 
[徐州快信]  
　徐西蕭境當蘇魯豫三省之衝自青紗帳起股匪益熾日前迭出刦架案多起現該股匪等又欲師臨城刦車故智於二十一日夜將隴海路黄口站以西之鐵軌拆毁三丈幸被路警發覺當即由黄口站電達碭山站西來客車即在碭停止徐州站長李玉書亦得電報趕派工匠偕同黄口碭山兩站分别馳往修復二十一日西來夜車至二十二日午始抵徐站今日（二十三）車已完全照 
　　由章知事目前訂定各市鄉舉辦義務守望　規則呈請陳總司令核准通令從速舉辦現據查各市鄉尚未完全積極組織昨特通令各團總一律於文到五日内具報備核 
　徐州總司令陳儀以徐屬銅蕭豐沛碭五縣停運魯鹽改銷淮鹽鄉村農民入城購鹽不便每發現私運私賣情事令各市鄉認銷此項淮鹽以擴官鹽銷路章知事 
 
 

Page 10

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *　　召集各市鄉董於三十日會議認定各市鄉銷數　省立第七工廠於去歲停止工作由實業廳派委劉通甫在廠保管貨物招商拍賣刻下劉委以存貨無多亦且地方平静交通恢復呈請恢復工作以振實業實廳令第二農場場長尹聘三盤查該廠存貨詳細具報再爲開工尹已與劉委接洽進行 
　銅山大彭市敎育會於二十二日下午三時開職員會討論改選出席十餘人由會長周德周主席議决（一）推定戴注亭郭禮齋起草修正會章（二）分函各校徴求新會員（三）定八月一日召集評議會審查新會章（四）定八月二日審查新會員資格（五）八月十日以前由會長定期召集選舉會議畢五時閉會 
　新兵南運又有兩批（一）浙二師騎兵第二團派員武振山在曹州招新兵數十名二十二日過徐南下（二）閩十二師招兵委員申濟華二十二日送新兵二百名南下 
[蘇省整頓捲煙特税近聞]  
　禁止軍人包庇 
　　南京通信江蘇捲烟營業特税爲全省敎育基金近來時有軍人包庇小販私售無證捲烟殊於税收大有影響歷經敎育經費管理處據實呈報軍事當局當即令飭所轄各部隊嚴行申禁並派員稽查此弊果能革除否也茲將敎育經費管理處最近致承辦江蘇捲烟營業特税總局公函二件錄下（一）案奉省長訓令内開案准浙閩蘇皖贛聯軍總司令函開頃奉台函以據敎育經費管理處呈報陸軍第八混成旅兵士羅長水等包庇私烟等情殊屬不法已分别令行各旅長官嚴查辦理以肅軍紀相應函復即希查照爲荷等因准此合行令仰該處長轉行知照此令等因奉此相應函逹即希迅飭江寗區分局知照（二）案准台函轉據江寗區眞電報告軍官學校軍需處來條向英美貨棧購買捲烟及各團營兵士先後購買無税捲烟如何制止又准另函轉據江寗區篠電報告准軍官學校軍需處來函每日需購捲烟二十餘條並指派李惠民赴市採辦意在免税應如何辦理函處核復飭遵各等因查現奉省長訓令轉准浙閩蘇皖贛聯軍總司令函開軍人包庇私烟殊屬不法已分别令行各旅長官嚴查辦理以肅軍紀等因已另案函達查照此項捲烟特税凡購吸之人向無免税之規定今軍官學校軍需處日需捲烟旣係赴市採購應飭江寗區分局函復該校請其轉令購烟人直接向各商店購買已經貼證之捲烟切勿聽英美貨棧兜售未税之捲烟以杜外商利用准函前因相應函復即希查照飭遵該總局接函後已令知江寗區分局遵照辦理矣 
[杭州快信]  
　省令各縣以各區敎育經費應責成敎育局督同區敎育委員會同自治委員將原有者切實整理未來者設法增籌知事職司民牧考成所係尤應實心實力爲之母得稍存漠視等語杭縣陶知事昨已轉令各區委員切實遵辦 
　會堡兼喬司自治委員　　　吃奉柆　知　而諭　據災民到署聲請此次災重堤坍請飭業戶免穆　埂等情着即召集業戶妥議辦法已定今日下午　　在甘王廟自治公所開會籌議 
　杭餘汽車公司董事長顧乃斌等發起組織道里銀行定股木銀爲百萬元已與餘武杭富杭海蕭紹各路公司籌商進行辦法 
　北京師範大學咨浙考取預科新生兩名業經計敎育廳長錄取戚維翰姚少康等四名限九月十一日以前復試咨送 
　會堡各區災民昨上午入城先向縣署跪香繼赴省署請願下午夏省長召陶知事到署面諭一切今（二十） 
四）午後在縣署召集各區鄉董及紳商開緊急會議提議善後辦法 
地方通信 
　蘇州 
　大火焚斃人命　門内吳趨坊北首李恒昌顧　店於昨日（二） 
十四）晨六時不知因何失火霎時間即冒穿屋頂延燒鄰家沈恒泰盔帽店仁和祥盔帽店·及對而程永源米店火勢頗猛經消防隊及各救火會相繼驅龍到場灌救約一小時始熄程永源店夥夏良生因未及逃出致焚斃在内惟至當日傍晚尚未將屍體扒出該處之電話總線於火熾時亦被燒斷致昨日上午西中市及閶門馬路一帶之電話均不能通經電話局派匠趕修至下午三時後始得接通 
　林指祥被捕續誌閶區警察在蘇州飯店捕獲旅客林指祥一名并　彈手槍二支已誌昨報茲悉昨已將林移解偵探隊由廳署司法科長安紹伯會同閶區趙志嘉前往與偵探隊長潘秀清提林訊問供詞仍與前供無異惟查得與林偕同來蘇而在逃未獲之陳某與上海專販軍械與烟土之某公司頗有關係林與陳之關係究竟若何尚待調查赴滬調查此案之　五巡官朱幼亭昨已返蘇將調查情形呈報廳署矣 
　貧民習藝所改選揭曉蘇州市貧民乞丐習藝所董事二年爲一任現在任期已滿照章改選特於二十三日開選舉大會到納捐善士顧珍儒等及蕉董事九十二人投票選舉當選董事爲宋績成·許博明·錢梓楚·費仲深等三十人候補當選爲季小松·龐馥庭等七人並議定三十日再開新董事會互選董事長主任經濟及常務董事云 
　太倉 
　緝私船兼查捲烟駐瀏河煤屑路旁市溝橋之緝私營船二十三日路見挑夫帶有保險牌香烟七匣將挑夫挾至市溝橋東一里之許新鎭上小茶館内要索洋三十六元因挑夫無力出洋事不能了該緝私營只得見機行事將挑夫解送瀏河捲烟所罰洋十六元云 
　無錫 
　縣警察所警務會議紀縣警察所一等警佐侯惕承於昨日下午召集城鄉各區警員開警務會議到孫千里·秦鏡清·朱執鈞孫儷菊·張仲安等十餘人五時開會侯警佐主席會議情形探錄如下（一）整頓車行路線及停車場所如城内盛巷車輛祗許由北往南不准由南往北城内外各馬路不准有空車沿途往來並指定停車場所及取締老弱曁幼童拉車以上各節由各巡官傳知各長梓切實執行（二）　締居民　天乘凉由各區責成崗警及巡　隊隨時從織取締（三）調查時疫修形及死亡實數以　舉辦臨時治療所　由各該區巡官就本管區域内派警詳細調查具報（四）第一分　（南延市）距城頗遠所解案件較少惜烟禁尤應從嚴查禁不得玩忽（五）即日起由警所督　　高崇山巡查各區崗警服務之勤　以資　懲　畢即行散會 
　北區施診局時日開幕北區市民公社創辦之施診局昨日上午開幕理事長趙子新蔡兼三陶錫侯議事長鄒同一張森如蔡有容等均在局指揮貧病之到局求診者内外針各科共計五十一人最貧者發給藥劑到局醫生内科張伯倩·張耀文張少景·張宗耀·丁士鏞·王愼三等外科　養正·卜雅堂等針科朱昻軒·程梅初·王蔭棠任夢菊傷科宋毓賡等該局並聘請邑中熱心人士爲局董本社議理兩部議員爲輪流駐局主任指揮一切云 
　知事相騐浮屍青暘鄉南星橋南運河於二十一日午後五時許氽來無名男屍一具被警察第二分巡長王　勲瞥見報告分所長蔡家齊電話縣署二十二日上午吳知事帶同書記陸寳光·檢騐吏沙竟成·乘澄錫小輪至青相騐在該鄉上二段搭　屍場將屍撈岸該屍年約三十餘歲上身祼體下穿青杜布袴赤足無鞋兜肚内藏有現洋一元中國銀行十元假鈔票一紙當票二紙係蘇州觀前街裕源典及無錫打鐵橋某典（字已糢糊）當本各六角字樣去年蘇奉戰爭江陰縣衛隊八六七號東三省陸軍第三十二旅通行據一紙當由地保程全　呈案經沙檢騐吏如法檢騐喝報該屍　肚腹膨脹口有沫·耳有沙·脚手　發白委係生前落河身死塡格附卷吳知事亦復騐無異遂命地保收殮一時許乘錫班早輪同城據認讌者稱該屍係偵隊員金金華之夥朱二江北人曾充衛隊因事被革現作小竊恐被人暗算擲入河中淹斃云 
　楊亭疫勢益烈縣屬懷下　楊亭鎭發生大疫死亡載道其情已迭誌本報茲悉昨日該鎭附近之後巷裏又疫斃沈阿男·沈定實·及包菊相之妻並素業地理之諸治安等數人該鎭原定昨日（二十四）唸大家公佛一天冀求神祐無如本鎭已屬無人即雇船至他村招請詎知他村老叟老嫗亦以性命爲前提竟無一人應招至鎭唸佛者其疫勢之盛可見一斑故日中該鎭一帶人心益形驚惶入晚路上無人行走日間田中乏人耕作長此以往勢恐再接再厲想必有慈善家至鄉籌設時疫醫院急救貧民於疫死也 
　常熟 
　顧知事審訊警佐被控案縣農會長殷振亞赴省呈控主任警佐王崑山前經省令縣署查復顧知事據四科助理潘慶年查報後即於前日飭警單傳關於此案之納賄證人曹雲村到案研訊據曹供稱並不開睹且未認識王警佐並無納賄情事云云經顧略加盤詰曹竟否認開睹旋諭交保暫釋候再訊奪 
　常州 
　習藝所游民自縊武邑游民習藝所於夏歷四間收管懷北鄉游民楊洪雲楊入所後不知因何事故　不欲生於二十二日午後乘人不備闖入飯廳將腰間肚帶解下懸樑自縊身死所長趙克誠得悉二十三日呈報縣署請派員詣騐以便飭屬收屍岑知事據報因事關重大特快電高等檢察廳請示或請鄰封到縣相騐抑由本縣派承審員前往相騐聽候示遵云云至已死游民楊洪雲已由該所將屍體舁出所外用冰放置棺内以防腐臭聽候詣騐恲截至今（二十四）日午後尚未有何辦法云 
　開浚玉帶河會議紀武邑城北士紳發起開浚玉帶河曾經市議會議决補助經費此外由地方再行籌募二十三日下午該處士紳特在一善堂開會到龔瑞　等三十餘人開會後公推郁景溪主席議决開浚經費除市公所撥助三成外即日由各士紳自行籌措俟集有成數即有動工次修改　次公　　　　當　　龔瑞　爲正主任惲漢　郁景溪爲副主任沈子萱等爲議董金慰曾　伯行爲文　許秉煜譚岳省管理工程龐馥蓀爲庶務　程遠許順康保管經費汪世銓稽核土方劉雲遠稽查工程及未役　後議决暫設籌備　於一猝堂　即散會 
　鎭江 
　清鄉署　解印花馥欵江蘇全省清鄉公署以槍照貼用印花爲數已遷二萬數千元前曾分令各專局限於十日内儘　報解以便彙交印花税　核收現各專局報解者固多未報解者亦盛不少故昨又令催鎭屬清鄉嚴　辦迅飭各分局繼續報解田稍延宕嚴駐辦奉令後已於今日分令所屬各縣遵辦矣 
　一區編查員會議誌聞丹徒縣清鄉第一區自成立以來對於編查門牌等事進行不遗餘力昨日上海搪磁廠又運來門牌六千餘塊即由調查員召集各編查員會議議定張子泝馬吉人劉介藩吳中唆楊某周石泉等仍舊徴收牌費饒楚卿·馬承善·嚴寳齋湯槐青按戶編釘門牌嗣並議定徴收牌費辦法始行散會 
　第六旅派員領取軍用品　鎭第六混成旅旅長彭德銓前日因所部軍用物品多須添換特派某副官赴寗在總司令部軍械局領取昨已領得步槍五六百枝子彈若干粒以及夏季軍用衛生等品當即由寗装運來鎭至南門小車站卸下運回旅部分給各營兵士備用 
　揚州 
　鹽商呈報運鹽兩淮丁運使近據滁來全北鹽商號謙壽昌呈稱現在西壩及十二圩兩處所存未運之鹽爲數有限不敷轉輸茲爲籌備岸銷便利掣運起見擬即於現時淮北産收新鹽之後逕自赴塲採買接續訂購北鹽十萬包並擬趁此時機運道暢行無阻趕緊轉運來圩免得隨後河水淺涸發生阻滯有趕辦不及之慮况岸銷需鹽接濟淮北運道不良尤應早爲籌備庶免躭誤時期而濟岸銷並懇分别咨請淮北分所運副查照發給運照以　　　　　　　來全三岸需鹽甚急旣　該商事報　　赴塲採買老灘北鹽十萬包運圩備掣自應准照辦理已分别咨請查照　運　下游坐辦來揚　運河下游坐辦單味仁於昨日（廿二）來揚赴運河局報告淮水情形及寳應一帶設防辦法以備局中查考　六合 
　呈報警隊軍服之紀聞董知事日前親詣警備隊檢查軍械絲　不少茲又令飭警備陳隊長點查單衣尚餘若干呈報到縣以備購辦棉夾單衣之標準等情刻據陳隊長點查現存之單衣存二十四套夾衣三十二套均在四五排内存置棉衣四十四套則在隊部軍服室内業已開列報縣以憑核奪 
　平湖 
　知　認眞查烟縣知事張南溟鑒於水陸警之收取陋規包庇烟賭遂秘密探訪一得報告即飭法警前往調查是以烟窟賭窟屢被破獲昨復接到新埭某紳來函報告謂該處徐某之妻徐張氏在家開設烟燈私售鴉片立命法警六名買棹前往搜獲烟證多件當將徐張氏帶縣暫行收押今日提案訊問該氏祗認私吸遂判處罰金二百十五元繳欵開釋 
　難民到處騷擾褚涇坊昨到湖南難民百餘人除勒索柴米擅取田中西瓜外復有種種不規則之　動該處鄉民不堪其擾當即報告韓廟保衛團荷槍實彈到鎭彈壓給與路費驅逐出境　寜波 
　朱道尹勘視水災浙江會稽道尹朱文劭於今日（二十三日） 
特起程赴紹興蕭山諸曁各邑勘察水災并視察各帶海塘約一星期後方可返署現署内公務已委第二科長鄭際平伏折代行云 
　塔頂隨地自殺奇聞寜波城南天封塔高插雲霄爲浙東古績之一而每當炎夏之際游人頗多拾級登樓納凉昨日（二十二） 
日）午際忽有某甲年約二十五歲左右登樓至最高第二層樓躍下隨地斃命於是人多謂其自殺後該屍　由檢廳勘騐承殮　懷遠 
　城北鄭又　綁匪案近來皖北各縣青紗幛起附郭近城一帶綁匪架人勒　之案　見迭出本月十八日（陰曆六月初九）下 
午六七點鐘時懷遠縣城北鄉（距縣約五里）朱家　地方富戶朱姓兄弟五人分　同門異居朱老大昔年被匪打死順據懷遠某紳來蚌報告是夕有股匪二三十人身着奉軍舊軍服各携大小槍支并盒子砲等械躱在高梁窠裏蜂擁各嗚口號直向朱姓莊上撲去時甫昏黄匪先放槍示威　匪隨闖入室聲明俺們係來綁朱老二的票大家不必驚慌等語朱姓係懷遠北鄉著名富戶莊屋多重家内人聞警各向後園扖牆自逃生命　朱老二之婦某氏顧全兩女未能隨衆逃避（長女十九歲·次女十七歲）躱在第三進　屋被匪捉　比時鄉團鳴鑼呼救一面派飛足奔至縣署報告縣知事立派警備隊二十餘人前來援救誰知警備於出城時因天黑前導玻璃提燈兩　而匪衆於上莊架票時已早埋伏防禦多人在入城大路兩旁青紗幛中（警備隊行不不三里）已被匪看的清清楚楚迎頭開槍抵禦警隊進勇究不知匪勢若何與匪且戰且進架匪聞槍聲遂率多匪猛撲當將警備兵槍傷二人至所架婦女三人口匪已乘互戰中呼嘯架過淝河而去次日調查縣警備隊某甲受傷最重者已經殞命其餘受輕傷者分别送醫院療治云 
　濟南 
　回民對天津報報之憤概濟埠回民以天津報報係辱回敎於二十二日上午十二點假南寺開回民全體大會到二千餘人羣情憤激議决通電援助天津回民令其與報報起訴濟南回民盡力爲金錢之接濟倘交涉不操勝利最後即以武力解决茲錄其通電如下一天津回敎聯合會諸君公鑒銑電敬悉報以租界爲護符竟敢侮我至聖辱詈宗敎凡我穆民聞此警報莫不憤發與興起誓死雪恥除電復響應外即日召集回敎全體大會討論援助一致力爭肅復順頌公安山東全省回敎公民叩禡］ 
 
 

Page 11

 
 
1;第一萬九千一百七十九號;中華民國十五年 西曆一千九百二十六年七月二十五號
星期日 * *敎育消息 
　專電 
青島省立將校學令行到青徴調學員定額每團十名（二十四日下午五鐘） 
要聞 
[中學畢業證書應照章辦理之部令]  
敎部取消大學附設專門部及附中已誌本報茲聞敎部又將整理中學畢業證書通令各學校照修正學校發給證書條例辦理訓令原文探誌如下 
案查修正學校發給證書條例第十條内開各學校所發證書非用敎育部印紙者於證明資格時概作無效又第十條本條例自十四年四月一日施行等語業經十四年部令第一二號通令遵照在案近來核閲京外各學校呈報十四年度新生表册證書等件其中等學校畢業證書在十四年度發給者尚多沿用舊式證書用紙殊屬不合除已令飭換領呈送再行核辦外其未呈報各校及嗣後各學校招考新生查騐證書應即遵照修正學校發給證書條例辦理以符定章而重敎育爲此令行該校仰即遵照此令 
[京國立九校經費已發放]  
　敎部在職人員亦已發薪 
敎育費十萬元之支票二十日晚尚無凖能付欵之訊嗣經部校各當局努力接洽已於二十一日晚三時在中華懋業銀行將欵領出比由該部轉發九校計每校各得三成五至敎部行政費亦係同時兑取仍遵照二十日之决議每員分發三成該部會計科當局二十一日公布之通知二項照錄如下（通告一）警啟者奉總長囑此次在財部領欵甚微支配三成實屬不敷不得已變通辦理凡離部人員除死亡者外此次暫行停發等因特此通知（通告） 
（一）奉總長囑此次發薪凡在部人員須親身到科蓋章領欵務須在三日内將應得欵項領去逾期即應將發薪簿收據呈查核閲俾便結束等因特此通知 
[留日學生監督待經費籌得即回任]  
駐日公使汪榮寳因留東學生無人經理曾一再致電敎部敦促留日監縣吳文潔回任茲查該部二十一日已覆魗稱俟經費籌得即飭回任原電如左東京中華公使館汪公使鑒一日電悉二萬元留東學費已提出閣議决定由財部核撥吳監督文潔俟經費籌到即飭回任敎育部號 
[安徽大學計畫會議之第三日]  
　大會休息分組審查 
安慶通訊安大計畫會議於二十一·二十二·兩日開會詳情已經分誌昨報茲將第三日開會情形分述於下 
　大會之休息二十二日下午二時各組審查會分組開會因議案甚多時間短促未能一一審查完竣故特改於今日（二十三） 
日）上午繼續開各組審查會大會則休息一天昨（二十二日）夜始將通知發出 
　分組之會塲分組審查會場自宜分設於是第一組即在大會場第二組設在寄宿舍中廳第三組設於該校圖書館第四組設於休息室 
　各組之情形第一組所審查者爲組織大綱極關重要以致昨日下午未能審查完竣今日上午繼續討論至上二時仍未完畢今日午後或將再繼續審查也第二組爲科目議案較少昨日下午即議出眉目今日上午已完全結束結果另條錄後第三組爲經費議案最少聞昨日下午即討論完竣對於原案略加修改修改原文未能覔得明日大會當有報告也第四組爲規程議案最多目極複雜昨今兩次會議仍未完竣已决定今日下午繼續開會 
　第二組記錄茲將第二組審查之結果覔錄於下二十二日下午開第一次會議到會者全體審查員十一人結果通過下列三條（一）必設安大預科（年限二年）（二）安大本科只分理農工四科（三）十五年度先將預科成立同時籌備文理二科十六年度必將文理二科成立同時籌備農工科十七年度添辦農工二科二十三日下午開第二次會議到會者全體十一人結果如下（一）文科先分中國文學系·外國文學系·哲學系·及史學系（二）理科先分數學系·物理系·化學系·及生物系（三）農科先分農藝系及森林系（四）工科先分土木工程系機械工程系電氣工程系　冶工程系化學工程系 
　會員將回寗南京所來之會員有因事不能久住者擬於今明日返寗大會閉幕之期當在三四日以内又洪敎廳長今日柬請全體會員會宴於海潤春云 
　校舍之增建安大校舍即用高中校舍惟高中房屋不足安大籌備處乃增建寢室四十間昨已開工一月内即可工竣云農七月二十三日） 
[山東大學之各科學長]  
山東大學各科學長除文科一時未覓得相當人材暫由校長王壽彭兼任外其餘各科已正式發表工科爲王傳義法科爲劉文顯醫科爲同頌聲農科爲孫旴各學長昨均已到濟定二十三日晋謁代理省長林憲祖後即著手籌劃各科之進行 
[哈爾濱之公民敎育運動]  
哈爾濱青处會現擬利用暑假之暇作公民敎育運動特於十七日下午六時召集界熱心服務份子在青年會開公民敎育研究會討論公民敎育有進行一切有宜茲　其　　　（一）　名哈爾濱青年會議暑期公民敎育研究會（二）宗旨合言熱心服務社會分子研究關於公民敎育實施問題爲本年秋季推廣公敎之預備（三）地址未定（四）日期一星期（五）寳格凡贊成本會宗旨而有志研究並實行服務推廣公民敎育者均得加入（六）組織本會由會員講員幹事共同組織之（甲）委員會十人籌備本會一切進行事宜（乙）分组开於必要時對各種專門問題須分别組織詳細討論之（七）討論問題（甲）組織一執行委員會二分團職員三負責幹事四公民敎育會（乙）材料關於公敎出版物地方行政自治問題及報章雜誌等（丙）講員（甲）固定函聘地方熱心服務而富有公民知識者充任之如敎育界法界新聞界宗敎界商界等（乙）臨時暑期研究會臨時講員（丁）實施方法（一）宣傳隊（二）研究班（三）演講會（四）刋物（五）戲劇團（六）宣布時間 
[吳縣一區敎育會開選舉會]  
吳縣第一學區區敎育會二十三日上午舉行改選會長職員到四十二人由蔣禊蘭主席報告本年度經過情形（一）發行第二期年刋（二）考察各市鄉敎育（三）建議致函敎廳請勿歸學欵處挽留潘局長（四）整頓巡廻文庫（五）參加國語運動大會（六）追悼彭前縣視學（七）觀　迎江敎廳長（九）編製一覽表（九）報告新入會員十二人旋即票選蔣泳元爲正會長汪曾祚爲副會長高健之等四十八人當選爲職員云 
[京師大收取前高師畢業生]  
北京師範大學此次招考預科一年級兩班及本科各系一年級學生由敎務會議議决不收轉學生惟有前高等師範畢業資格者可挿入該校本科三年級定於九月六日起報名十六日起舉行編級試騐另有高等師範畢業生升學簡章凡高等師範畢業生有志升入師大者可向該校敎務處索取簡章 
[蘇省一中新生投考之踴躍]  
南京省立第一中學年來新生投考頗爲擁擠今夏該校高中文遞商科各畢業一班初中畢業］班下學期初二遞升初三初一理升初二連第二部初中概爲三軌制故本届招生初中連第二部在内共招三級一百五十人高中招高一文理商科插班生各若干名已於昨今兩日舉行入學試騐業已舉行投考人數逹千人以外初中有六百數十人足見各地小學畢業生升學人數之多各縣雖設初中而應考該校人數並不甚減高一有三百數十人遠至朝鮮南洋台灣雲廣等地均有報考者試騐極嚴届時各處門戶皆加封鎖非監視人及持有應考證之學生不得出人秩序整飭試卷一律彌封詳加評閲後將於三十一日揭曉八月二日登上海申報云 
　本埠 
[科學名詞審查會之兩要電]  
　請提倡以科學方法研究中國醫學 
科學名詞審查會議决分電全轼敎育會聯合會·及中華敎育改進社請提倡以科學方法研究中國醫學·推由内科學組起草電稿經執行部通過後於昨日以代電繕發茲分錄原文如下 
　致全國敎聯會電全國敎育會聯合會諸公大鑒方今科學運動爲我國敎育之急務誠以無實事求是之法而進步之改良發明之光榮必不可以空論弋取也嘗試觀乎天數理化動植諸學之歷史比較今昔而研究之進化之跡歷然可數然當其輸入之初創行之首未有不驚駭流俗譁然羣起反抗者如前清建設鐵路名臣奏摺發言盈庭自今觀之蒙稚極矣在當時則固各是其是而莫肯相下者也豈非少見多怪可與樂成而不可與圖始爲新舊過渡之常態乎醫之爲學自十九世紀以前所尚者玄論所憑者經騐世界同然非有異於我國也自科學進步以來眞理日明醫學即舉種種科學之發明吸收之以用之於研究用之於診治至於今日則一以科學爲歸凡國民衛生之政策國際防疫之問題莫不宗科學之醫以行之矣其人口之繁殖疫癘之减少比較今昔而研究之進化之跡亦歷然可數遠而歐美近而日本地不分東西人不分黄白其結果莫不相同此天下之公言非一國一家之私言也有實可覈有數可稽有耳目者所共見聞非渺茫不稽之空談也天若祚華戰禍當息文治當興對内對外均須利用新醫以完成其政治之目的而與世界同風此事理之所必至也明逹者方當憂新醫之稚弱加意培養使之孶乳發育以應時世之要求諸公碩德重望爲國人之先覺一言善否千里從違尚祈乘時勢考事理提倡科學之醫而破墨守之習庶幾風行草偃科學之醫日就發逹十數年後亦可與世界列强相抗衡而無愧色矣豈非所謂創業垂統而可繼者耶至於舊醫數千年之經騐亦惟新醫能發揮而光大之本其最新最密之法解其聚訟明其幽閉實證其效闡發其理然後布告於世界以重華夏之譽此發揚國粹之上现也若夫惑於一日短長一人之優劣而謂舊説可不待證騐而盲從此孟子所謂不揣其本而齊其耒方寸之木可使高於岑樓者也願諸公遠鑒學術之興替近察世界之趨勢舉同人之言平心静氣而察必能知其所關者爲經國大計而非同人區區之私見也迫切上言伏乞鑒察爲禱科學名詞審查曾第十二届大會全體出席代表敬　 
　致敎育改進社電中華敎育改進社陶知行先生轉各職員公鑒近世各國科學昌明羣策羣力日異月新醫學諸科尤爲猛進其治療法之精益求精死亡率之逐漸减少成績　然效騐卓著細究原因端在敎育家之力圖改進以及羣衆頭腦之革新惟吾中國民生凋敝滿目瘡痍與人生關係最切之醫術一般人士尚未全信世界公認之科學方法是以依然因循苟且故步自封在此新陳代謝之際新醫界中能比雄西友胘耀柬隣者尚屬少數以此少數之新醫欲救同胞之疾厄不啻車薪杯水求過於供同人等旣鑒於隣邦科學醫術之日　吾國病夫垂斃之日多又鑒於舊有醫衛之不足以發生特效往往徒事敷衍科學治療之初放萌芽當然亟需灌溉吾同人爲感觸所動何敢默然因仰貴社同志順應時代之潮流吸收世界之智識力諜中華敎育之革新科學方法之適應當不落東西大敎育家之後則於民生大有關係之新醫學新醫術新發明新治療不當奮臂疾呼以提倡之乎世俗每以中醫有一日之長謂國粹不可不保而不思以西方可持之科學發揮國粹不知粹之云省必一去其糟柏之　也舊醫之方　同人中　究者嘗試者不乏其人　舊　發變化　　亦有數輩舊醫方藥經科學試騐探出價值方可保　而公諸世界决非三指切　之舊法所可盡其能事且科學係國際的而非國有的法國之發明可傳至英美德人之心得可移　俄日故當今之世天涯若比隣科學無國界救濟　業更屬無分彼此有何中外之别若竟劃分界限此日中醫彼日西醫不求融會貫通去我所短留我所長並採人之所長補我之短深恐分内别戶之見日重而沿僞襲謬之處日多殊非我國醫學前涂之福也同人等爲救治病黎起見考慮再三於本年七月八日經詳細之討論後通過議案議請貴社全體職員於科學的醫術切實提倡推行用有效的方法以救治及防免羣衆之疾病以期改進社會之生活現狀電陳台察鵠候復音科學名詞審查會第十二届大會全體出席代表敬 
[第三路檢定敎員之主試員佈告]  
江蘇第九届檢定小學敎員第三路主試臨時委員布告第二號茲照江蘇檢定小學敎員試騐規則第三條第五條將逐日試騐科時間開列於后希受試各敎員一體知照特此布告計開七月二十六日上午七時點名給卷上午八時至十時試小正小助小專各敎員敎育學一科十時至十二時試小正小助各敎員敎學一科同時試小專各敎員英語一科下午一時至三時試小正小助各敎員修身一科同時試小專各敎員圖畫一科三時至七時試小正小助各敎員國文國語兩科並試小專各敎員國語一科二十七日上午七時點名給卷上午八時至十時試小正小助各敎員歷史一科同時試小專各敎員手工一科十時至十二時試小正小助各敎員地理一科同時試小專各敎員樂歌一科下午一時至三時試小正各敎員博物一科同時試小助各敎員理科一科同時試小專各敎員體操一科三時至五時試小專各敎員理化一科以上各科之試騐除國文一科試以題國語一科試以兩題（一文言） 
譯白話一注音）圖畫一科試以學理兩題並毛筆畫兩紙外其他各科分别小正小助小專均試以四題五時至七時小正小助小專各敎員實地演習（時值第二師範附屬小學校放暑假尚未開） 
學無從演習照試騐規則第十二條命題編敎案以試之 
[省敎育會附設體充研究會之通告]  
江蘇省敎育會附設體育研究會通告各會員云本届大會已定由陽曆八月十日起十二日止假上海公共體育場舉行備有滬寗滬杭兩路減價證凡我會員赴會者請先期函至江都體育場）向杜召棠君索取勿悞其有志願加入敝會願爲會員者請即詳開履歷連同會費一元寄交杜君即將減價車證附奉不悞 
[蘇省敎育會致新會員函]  
江蘇省敎省會致新會員函云敬啟者查十四年七月有十一日起至本年六月三十日止之志願入會諸君業將略歷交由本年六月一日及三十日會員資格審查會分别審查提交七月十五日全體職員臨時會公同表决並於七月十六及十七兩日將表决承認之志願入會及審查並無欵義之當然入當諸君姓名在上海各日報公布在案茲再附錄新會員名單敬希察閲本會木年大會已定八月二十二日開會新入會諸君已繳入會常年各費者隨奉正式收據及大會入場券未繳者請即日匯寄爲幸（入會費常年費各）四元）大會通告隨函附奉云云 
[中華職敎社函催交齊百年基金]  
中華職業敎育社昨分函各董事云敬啟者本社募集百年基金前以不足僅有八百五十元於五月二十六日董事會議决即由董事每人分認四十元儘七月底以前交齊俾此事早日結束曾專函奉布計邀台察茲距約期伊邇爲再專函敬請尊處將前項分認之欵四十元如期惠下或以電話通知派人來領實所感盼藉頌台安 
[蘇職校聯會通告開年會推代表]  
江蘇職業學校聯合會昨分函江蘇省敎育會·江蘇敎實聯合會·中華職業敎育社三機關通知年會期及請推代表出席茲錄原函如下敬啟者敝會客歳年會曾荷貴處按照敝會會章推舉代表列席至爲感佩本年年會定於八月十九日上午九時起在上海尚文門外迎薰路職工敎育館開會仍請貴處推舉代表一人或二人届期列席如承發抒對於蘇省職業敎育之意見提案討論尤極歡迎統乞於八月十日以前惠示爲幸 
[上寳平敎會詢平校能否繼續開班]  
上寳平民敎育促進會爲下半年續辦平校事宜分函各平校云敬啟者本届各平校睜將結束下半年如何繼續自應從早籌畫附設貴校之平民學畢業一班之後鄰近有無不識字人能否繼續開班務祈儘月内見復以便提交幹事會討論定奪是所至盼 
[閘北市三校費向督辦署領取訓令]  
淞滬商埠督辦公署丁總辦昨日（二十三日）訓信上海縣危知事云案查閘北市立第一二三小學校月撥經費業經本署准予援案照發現爲減省手續起見由署製定請欵三聯單發給各該校自七月份起就核准之數分别塡具逕向本署財政處請領除分令各該校外合行令仰知照此令 
[京各校歡迎張君勱任俄庚欵委員]  
國立政治大學校長張君勱新被任爲俄國庚欵委員聞該氏尚不　即行就職目日下因規劃下半年校務甚形忙碌一時不克北上而北京各敎育機關歡迎函電日必數起茲錄國立九校歡迎電文及北京專門以上學校校務討論會原函及張氏覆電於下（一）（銜略）聞先生被任爲俄欵委員無任歡迎盼即晋京共商進行北京國立九校校長仝叩］（二）［君勱先生大鑒仰企卿輝日深延想雲霄在望　注爲勞邇夾首都敎育日趨巔危補救維持端賴賢逹先生爲學界先河後進宗仰比聞被任俄欵委員於京師敎育　途更多裨益同人等引領卿雲倍深慕切懇請即日命駕蒞都共同商榷以利進行臨褚不盡無在歡迎專肅敬頌道綏北就專門以上學校校務討論會啟］（三）張氏覆函云［北京任總長并轉九校長公鹽俄欵關係外交内治森豈能勝任尊電促行惟有慚悚交涉有期俄員　和能到當來京晤敎森敬］ 
　體育 
[昨晚青年會公開游泳比之結果]  
　個人　分數第一···李榮耀 
　替換游泳下一···青年會隊 
上海四川路中國青年會公開游泳比賽昨晚七時半在會内游泳　舉行至十時告終個人總長徴　　一爲李榮　獲得該會所贈之銀杯次爲吳　　其餘　績　頗可　茲將　晚情形公錄於后 
　比賽職員 
［發令員］葛雷［執行幹事］凌希陶［終點裁判員］爲耀衡周昌善［紀錄員］孫道勝［紀時員］　一　　富章 
　觀衆之踴躍 
滬上華人游泳比賽尚屬罕見蓋以少游泳池之故而今青年會能昨用所有之池從事提倡對於游泳前途造福不淺昨晚舉行比賽欲往觀者甚多該會體育部因場内座位有限特發入場券三百紙藉以限止届時男女來賓踴躍赴會後來面［場券者有向隅之嘆 
　比賽概况 
各項比賽中其最有興趣者首推替換游泳距離百碼每二十碼替換一人每隊共計五人與賽者三隊即青年會會員隊·滬江學員隊·海關職員隊是也發令員銀笛聲起三隊之第一人咸一躍而入水向前猛進二旁鼓掌齊起大聲助威青年會隊占先滬江隊次之海關隊又次之如是相持者有八十碼之久至最後之一人青年會隊爲童錫甫滬江隊爲李榮耀其時李榮耀頗有趕前之勢幸童錫甫矯健無比乃仍居首席但與第二李榮耀相差之點僅在一尺之間可謂幸焉（青年會隊係阮聖鐸·周永）澄·趙仕明·吳發祥·童錫甫五人）其次各種跳躍比賽與賽諸人在跳躍時或仰或俯或空中旋轉而下或反身斜側入水各遍其生平絕技頗受觀衆歡迎至比賽諸人中個人成績當推李榮耀爲最佳凡其所參與者之各項多能出人頭地六十碼·八十碼·百碼等自由式比賽均得第一四十碼自由式亦得第二是以總分數第一名乃爲李所得其次吳發祥身材活潑水中技術頗精亦屬上駟之才温鼎新二百碼成績最佳求勝過切忽身不適其他各項因此退出否則亦可與上列二人一爭雌雄也其他若周永澄·俞斌祺·趙仕明·阮聖鐸等多爲此中翹楚惟昨晚表演之成績確遠遜平日是亦不幸也又秩序中之救險表演一項加入者頗衆此項表演極合實用然非技術純熟者亦難以應付裕如周昌善·童錫甫·殷芝芳·李城元等在此項表演中最見出色又有水球比賽一項係西人游艇俱樂部會員擔任奈到者無多遂未舉行即行散會 
　各項成績 
項目　　　　　第一名　第二名第三名成績 
二十碼自由式　吳發祥　趙仕明　十秒 
浮水比遠　　　沈濬文　王文華　侯郁華　四十八尺八寸 
四十碼自由式　吳發祥　李榮耀　　　　　二十五秒五分三 
二百碼自由式　温鼎新　俞斌祺　呂天龍三分二十七秒五 
十　水游泳　　吳　祥　俞成　　　　　十四確　　　 
六十碼自由式　李榮耀　李榮漢　胡民騰　四十一秒五分一 
六十碼　游　　李城元　俞斌祺　　五十秒五分一 
八十碼自由式　李榮耀　李榮　　一分○種五分四 
百之十碼　游　李芝　　曹國衡　二分五秒二分一 
百碼自由式　　李榮耀　呂天　　一分二十四秒五 
　　　　　　　　　　　　　　　　　　　分二 
替換游泳　青年曾　滬江隊　海　隊　五十九秒五分四 
　　　隊 
各種跳躍比賽　胡民騰李城元　王文華　二十二分 
[中華棒球隊戰勝日人學友會]  
　結果爲四　三之　 
上海中華棒球隊昨在天文台路球場與日人學友會昨友誼之比賽此爲二隊　二次之交鋒第一次於兩星期前舉行結果我軍以二對○收之故昨日學友隊無不蓄重爭我中華隊亦具同樣之决心仗鬥劇烈各不相讓卒以我軍應戰得當以四與三之比獲最後之勝利茲將比賽情形撮紀於左 
　比賽情形 
二隊於下午四時觀衆鼓掌聲中起賽擲手一職中華由崔燦鶴君任之日隊　定長手出席惟因該隊前日與跑馬廳比賽時（長） 
手之臂節受有重傷不克臨陣故改由小今川代其位置裁判員司球柳雷發司壘小川共賽九局日人先打前兩局無勝負第三局起日人深堀打球得一壘繼之者入江亦得一壘但深堀死於二壘次擊者武　得二壘打入江進佔三壘宿久繼擊因球出過高被謝惠源接住而死後由小今川登場一擊而使入江奔回本壘首獲一分除子未有進展此局我軍仍屬零繼而第四局開始日隊未有所獲我隊黎竇駿先打出局謝惠源擊中獲一壘次爲盧觀祥首擊未中但謝得衝至二壘再擊又未中後因日隊接手前出氏之失手謝乃乘機破三壘疾馳而歸俟前田得球觸謝時謝已臥滑而逹本壘矣遂成一與一之比觀者掌聲雷動前田失手之際適爲盧之第三擊故盧亦獲二壘繼盧者張國勛當張第三擊時前田又有同樣之失手一次於是盧亦如法奔回正抵本壘前田已得球趕到觸盧裁判員判盧出局殊爲可惜張雖得一壘因林恩昭之出局亦歸無效日人見我隊聲勢旺盛努力進取在第六局中果由宿久與小今川二氏相繼各得一分增比數爲三對一日勝兩分於是觀者咸以爲我隊絕望不料失此兩分正促成我隊之勝利也此局輸及我隊打球時謝惠源首先入場因球出被接而死盧觀祥繼之得二壘打隨盧之後者爲沈雲榮沈亦得二壘打盧乃得一分繼沈者張國勛未能發展但予沈以偷佔三壘之機會後由李博文登場沈乘隙偷歸忽又被阻中途進退維谷此時三壘與接手二人將球往返傅擲前後夾攻使沈四面楚歌幾無生路可尋在此千鈞一髮之際不料三壘大意失錯使沈得安然而歸一時掌聲起於壁觀者喜出望外從此雙方各得三分勝利又有希望矣稍隔片刻李即被挫乃開始而行第七局之决鬥日人無不抖擻精神以博最後之勝利故擊球者相繼競進竟至壘壘有人幸我隊攻守有方最後一關終能保全未失亦云險矣下半局輪我打球余志忠先行出局吳志良走得一壘繼而沈雲榮又出局但吳得乘隙偷逹二壘上旋由黎竇駿入場送球一壘間宿久（二壘）乃拾傳於一壘園　因球出　　園　莫及吳遂以此而得一分亦即昨日比賽中最後之一分因以後　　所獲也　結果爲四與三之比中華勝　記錄表 
　上海中華隊 
　名　職位　打　得分安打觸死助殺錯　 
　寳駿　　　四○　○　七一　○ 
謝忠原　二壘　三　一　一　五○ 
盧覲祥　三壘　三　一　二　四　三　一 
據燦鶴　擲手　四　一　二　一　四　○ 
張國勛　壘　　三　○　○　五　○　○ 
林恩昭　右翼　二　○　○　○　○　○ 
沈雲榮　遊擊　二　○　○　一　二　○ 
吳志良　中堅　一　一　○　○　○　○ 
余志忠　左翼　三　○　○　一　　一　一 
薛信福　左翼　一　○　○　二　○　○ 
李博文　右翼　二　○　○　一　○　○ 
　總數　廿八　四　五　廿七　十一　三 
　日人學友會 
姓名　職位　打數　得分　安打　觸死　助殺　錯誤 
武沢中堅　五　○　○二　一　○　○ 
宿久　一壘　五　一　○　七　一　一 
小今川　擲手　四　　三　一　○　○ 
圍出　一壘　四　○　○　五　○　一 
前田　　手　三　○　○　八三　○ 
長尾　三壘　四　○　○　一　○　○ 
宇士堅遊擊　四　四○　一　○　一　○ 
深堀　左翼　二　○　一　一　○　一 
人江　右翼　三　一　○　○　○　○ 
　總數　卅四　三　七　廿四　五三 
　各局分　表 
隊名一局二局三局四局五局六局七局八局九局總分 
中華　○　○　○　一　○　二　一○　未打　四 
日人　○　○　一　○　○　二　○　○　　三 
　附錄 
併殺···謝惠源 
二壘打···盧觀祥　崔燦鶴武沢 
四球數···小今川五次崔燦鶴四次 
三打數···小今川八次崔燦鶴三次 
失球數···○前田二次 
[今日中華與美國兵船比賽棒球]  
　下午三時半在天文台路棒球斱舉行 
　晚間七七時隊長幹事宴請隊員慶祝勝利 
本届上海中華棒球隊屢戰屢勝譽滿國内際此盛夏熱氣薰人各隊員非不以此而稍減勇氣反覺愈熱而興緻愈高愈戰而精神愈足良以我國棒球程度過分幼稚查閲歷届遠東運動會失敗之紀載令人不願卒讀故非加功努力不足以求進步與日菲兩國爭雌雄而雪前恥各隊員本此精神向前奮鬥昨日旣以四與三之比又勝日人今日再約美國Ｅlcano兵船在原場比賽定下午三點三十分鐘開始比賽畢由正副隊長謝惠源·張國勛·及幹事蔣湘青三人宴請全體隊員於大東酒樓慶祝此次奪得上海華北聯賽錦標席間並發給各隊員此次錦標賽之金牌各一方聞被邀者除全體員外尚有該隊名舉敎練畢爾斯贈送錦標隊銀杯之劉鴻生贈同上金牌之史量才贈上海棒球聯合會華人成績最優隊銀杯之唐觀翼全國體育協進會名譽主幹沈嗣良上海棒球聯合會會長徐振東及担任此次錦標賽裁判員之呂運亨·柳雷發諸君公 
 
