# 1924 - 10 - 4918276

 

Page 1

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 2

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 3

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 4

 
 
第一萬八千二百七十六號;中華民國十三年 西曆一千九百二十四年一月十一號
星期五 * *時論（特約 
[自治與裁兵之消長心史]  
　　近日用憲法中地方制度以期組織省自治法輿論旣頗傾向法團亦有進行於法理人無間言於事實則不無疑義以爲省自治法即可成立是否即能使軍閥退避軍閥不退避是否能聽省民選舉省務員組織省務院且憲法所規定之自治經費爲省民辦自治之所由藉手得之則自治之事業興自治之職業亦定人材有所容納亦何必盡爲今日投機之政客刼奪之官僚然軍閥不退避則憲法所規定之經費是否能即用憲法二字之名義攫諸軍閥口中而奪之食故不裁兵而談自治亦紙上之自治於國家眞象無涉也於是講實際主義者則謂自治之辦否當以裁兵爲先决問題 
　　夫使軍閥知吾民願辦自治先事裁兵騰出兵餉供吾民以自治經費有此軍閥即不自治而受治於軍閥亦何不可今之必定憲法以樹自治基礎正爲不可依賴軍閥而應謀自保耳謀自保之權在我退讓不退讓在彼我不自謀彼即爲時世所迫而出於退讓我且無以受之此則我國民之罪也夫謂退讓不退讓在彼此亦我自堅壁壘但求在我之言其實彼之退讓乃必然之勢未必由自治法迫之乃彼擁兵者自相迫而必出此途也昔在清末志士仁人爭言變法清廷靳之雷霆萬鈞之力方且以天澤之分綱常之義深閉固拒以與談變法者爲仇天下讀書談道理之士方且附會忠爱以媚一人不似今日全國無人不以佳兵者爲狗彘裁兵二字已成天經地義雖在擁兵自重之軍閥亦决不敢道兵不應裁不過挾負嵎之勢以存觀望以圖苟延干名犯義勢極脆薄其爲必裁不過遲早之間故昔之言變法者見清廷之頑抗則警之曰變亦變不變亦變今之言裁兵亦曰裁亦裁不裁亦裁而已矣 
　　其有窮思極想爲軍閥畫裁兵之善策者非愚則迂盖與上書清廷言變法者相等皆就變言變就裁言裁此爲必不能通之途徑惟至不變亦變則辛亥之局成以後不裁亦裁則或者甲子之元會將在期月已可之列抑尙須三年有成此則未敢斷定者也今之肇亂實無元惡大憝其人當局爲衆矢之的者孰不知爲童昏迷夢祗可憐憫若其比較爲惡者不過財政一系爲首而外交系之不自愛惜次之張弧王克敏潘復張英華此種循環蠢動之財政系不過挾一個人之慾望而必令全國以生命財產殉彼若干時期以延長軍閥之禍要亦必有一日彼輩個人亦不易圖利即有不與軍閥合作之時彼輩尙有心計其虚榮心轉不似他官僚之重抱一目的而來九六債也金佛郎也化散爲𢿫找零之大借款也得所欲則去至必不能償所欲亦去今之得財希望不過於國際間設法因之財政系謀充掮各而外交系即謀充通事以　　　　　　　　　　　　　　　　　　敷應用之日尙不似他官僚之末路然亦如此不自愛者不過與財系有一共同之目標非遇合之爲難逢此亂世不欲失此乘亂弋獲之機會以故視爲千載一時而不敢稍縱者此也無奈國家爲有機體變化决不爲少數人所逆料國民雖弱亦能表示不信任以削此輩之顏面國會雖不肖亦能以毒攻毒以破此輩之魔障財盡而軍閥自滅財系無從合作而外交系自解體自孫美瑤之新發明軍隊之與匪相關聯常向世界大登廣告昔之匪刦隨日月而發生軍閥常隱沒其事蹟莫敢傳說今則帮票必及外人即使他日外人盡避難他適亦可以顯武力統一者之伎倆决不如前戰奉戰皖而倖獲一勝時國内外幾欲以名將相許且可以確知兵精處匪亦悍兵於領餉外以械彈爲財源小小改編皆爲匪添數故無兵而後可無匪又可知匪不悍處兵亦不精兵本無打靶等功課故亦無售匪之藥彈缺額冒餉存者無幾故眞有之兵爲軍官之至寳無緣常常芟汰以敺之爲匪此皆近日眞相之畢露益促其不裁亦裁之成爲定義者也 
[國内專電]  
　　北京電代閣欲立辭卸以難白宫王毓芝調停且候新閣組成顏惠慶代高王吳在孫閣前說項暫留原部來年再動又代閣方挽出軍警長官請高王維持至陰曆年關請孫閣暫延至陰曆元旦就職孫言甚好但本人主張選各界極負時望者擔任各部 
　　北京電今日閣議内閣總辭職文連署訖並備張紹曾辭職照准及特任孫寳琦總理令稿并决免去參議李紹白虞維鐸以黃濬林步隨繼馬德潤修訂法律館總裁周克昌爲副洪式閭爲醫大校長蔣棻爲京地檢長龍靈調總檢察官（十日下午八鐘） 
　　北京電孫方消息孫三天内擬赴津孫云本人内閣須立於和平之上并請白宫禮迎段祺瑞回京緩和安福及浙滬形勢閣員須一星期方定 
　　北京電灰（十日）酉刻衆院咨文到院張廷諤以免職令頒决去楊熊祥以新閣旣產無代表張志潭内院之必要高因派帮辦吳闓生代秘書長即發指令（十日下午八鐘） 
　　北京電楊熊祥以孫閣通過不就院秘書長某閣員勸楊謂代閣尙有事可做楊未允命令由印鑄局撤還張廷諤今日仍到院與高凌霨同爲待交代人員聞孫寳琦以内長稅務督辦請高擇一并留王克敏（十日下午二鐘） 
　　北京電孫同意案咨文馬驤携津蓋印下午五點送府未借參院印 
　　北京電孫閣雖通過難關尙多㈠甘石派以主席非年長者認產生手續右一氣日後必生府院問題㈢閣員支配必生許多觖望者此等人即挾其在朝時所卵翼之勢力與新閣爲難㈣陰曆年關財政當軸意有所挾㈤議員討賞之難應付青（九日）夜即有議員數十到孫宅道喜灰（十日）孫之外交舊友紛紛訪孫勸速組閣外交輿論對孫尙好或係代閣叢謗所反射（十日下午二鐘） 
　　北京電閣員總辭職呈文昨夜紅羅廠會議起草今日閣議連署即遞 
　　北京電佳（九日）夜高宅會議决斷然辭職所有各部未了事宜由各閣員收束應發表人員儘十日閣議上一體提出决定（十日下午二鐘） 
　　北京電王克敏懇馮玉祥維持財長馮答軍人不便干政（十日下午八鐘） 
　　北京電閣議例案誠元爲吉高審長又内務部提擬籌備國會選舉事務局經費概算照辦（十日下午八鐘） 
　　北京電法使以八國協議金法郎案難一致昨單獨照會抗爭仍請用金措詞極婉（十日下午八鐘） 
　　北京電公債不能補抽係提用整理案之鹽餘及交通收入所致絶非廣州交涉關稅影響銀行界督責欠公平十二月鹽餘總數規元九十四萬兩銀元二百萬匯理部除去四分一僅得規元七十萬兩零銀元百五十萬提欵公函因孫閣產生臨時捺住王克敏决不由此中分潤先行照案支配計一四庫券三十五萬造幣廠七萬正金九六債二十五萬青島償價庫券二十一萬俄發債票二十萬至匯理方面懇其先付和蘭銀行期票欵十八萬零三百四十七佛郎及海軍醫校一萬與慈幼院等欵道勝須扣十餘萬另商借三四十萬匯豐則扣華比借欵十萬通記八萬及湖廣債票尾數已無餘欵秋節支付券須付半數三萬七千五百元兌換券則付利息三萬餘元洛陽及直隷與海艦協餉須崇文門特種庫券成立後方能支配王克敏過舊年計劃不外乎此（十日下午二鐘） 
　　北京電曹灰（十日）見港來之沈子良詢粤情甚詳（十日下午八鐘） 
　　北京電福州電局青（九日）電京津滬漢等局南路報由泉州接轉北路報仍由杭局接轉（十日下午一鐘） 
　　北京電俄代表函東三省遣回難民有白黨參雜須開名單否則俄拒絶入境（十日下午二鐘） 
　　北京電外部函日使請告台灣銀行勿承受廣州市產（十日下午二鐘） 
　　北京電津棉商賠累欠貨擬先交兩成日領未允津交涉員請外部商日使體恤妥爲調處（十日下午二鐘） 
　　北京電京奉洋叚長阿黎佛在唐山站爲軍人圍毆頭部受傷該軍人紛紛締該局給資　　（十日下午二鐘） 
　　北京電外部咨交部國際勞工大會决議案該會請在華租界内一律施行請核覆（十日下午二鐘） 
　　北京電范源廉今日就師大校長江庸就法大校長（十日下午二鐘） 
　　北京電洛吳令李濟臣時鼎岑通電各省區請一致尊段並派人赴津見段贊成其向來治國政策一面又派人赴浙與盧有接哈（十日下午一鐘） 
　　北京電李濟臣電俟布置就緖即辦理清鄉（十日下午一鐘） 
　　北京電昨日正午孫寳琦在稅務署讌請重要議員（十日下午一鐘） 
　　北京電張福來派劉駿昌爲駐京代表 
　　天津電陳國棟將長財廳金孝悌另調 
　　天津電唐山鐵路沿線匪徒出沒水鈞韶親往調查直王訓令灤縣知事及軍警加意防護以免意外 
　　天津電農部組勞工事務討論委員會昨令實廳隨時建議以備採擇 
（以上十日下午四鐘） 
　　天津電評報揭載常關稽查侵呑嗎啡案佳（九日）開審因稽查供詞狡展無結果閉庭 
　　天津電京平市局總理高志鴻來津與某方接洽金融事宜（以上十日下午十二鐘） 
　　天津電李光啓奉財王命來津向匯理提舊存鹽餘五萬並再借五萬發軍警尾欠 
　　天津電直王接府電推王爲衆院改選監督（以上十日下午九鐘） 
　　奉天電楊大實接粤秘長楊庶戡電粤軍克復石龍後陳軍節節敗退湘豫滇各軍聯合一氣軍威甚壯全粤不日可定請轉雨帥以名厪念 
　　奉天電吉省會電張請嚴禁官銀號分劈紅利未分者飭停已分者追繳留作該號基金或充地方公用 
　　奉天電駐日波瀾公使來奉 
　　奉天電張以十萬元獎勵兵工廠工人（以上十日下午七鐘） 
　　濟南電柴維桐任鹽運使路政局總辦熊擬唐柯三兼任 
　　濟南電南洋僑商組設南强國貨公司昨派專員來濟採辦固綢等物 
　　濟南電津浦泰安站發生刦案甚多鄭令防軍嚴加注意（以上十日下午二鐘） 
　　漢口電豫屬郟縣被豫匪攻陷已證實汝州亦危急該兩處敎士事前至許州會議得無恙現有一部避往雞公山一部於佳（九日）回漢聞吉倫亦在攻郟之匪股内吉倫弟鄂生已返豫商營救辦法 
　　漢口電應山縣屬長江埠陽（七日）夜被匪焚刦商會長被擄 
　　漢口電川訊但懋辛猛攻合川壁山激戰二日但軍勢銳袁祖銘集重兵於江北分途救援蕭令漢廠撥機槍二架快槍二各枝彈四十萬發交馬 
　　　　　　　　　　　　　　　　華人又死一名（以上十日下午九鐘） 
　　長沙電將合併商工法三專校爲湖南大學敎育司長已邀各該校長及敎育界重要份子商辦法 
　　長沙電議會佳（九日）議决㈠第一師在各縣籌借軍米咨政府尅日嚴電制止㈡咨政府火速派員赴湘南剿匪不許招安㈢請趙以後對本會行文不用總指揮轉咨字樣並促省務院長就職到會宣布不能取銷特捐原因㈣咨催政府將未造齊之十二年度預算與十三年度新預算於三月一日以前造送到會 
　　長沙電洛吳派顧問劉傑來湘 
　　長沙電議會三議長除副議長孔昭綬到會外正議長林支宇赴粤副議長雷鑄寰曾充譚組安政務委員避嫌不來林雷旣未請假亦不辭職多數議員欲改選議長必須通過林雷除名案然慮林派人數多起糾紛集議數次暗定先提毁憲除名案如不通過則案照議事細則缺席五次應除名現有趙果提出雷除名案雷忽在籍來函謂前因政潮返里在鄉僅興學練團餘事概未過問擬俟疾愈蒞會聞同事中誣寰在毁憲之列調查眞相不難大白如係别有作用當聽大會解决至妨碍個人名譽及安全當向法庭起訴晤敎匪遙等語又有一部分人通電爲雷辯白 
　　長沙電鄂蕭電趙以後湖北軍米局停止塡發米照在湘採米由湘米捐總處發照湘在鄂境設米卡已電地方官協助保護（以上十日上午十鐘） 
　　香港電廣三路滇軍王秉鈞部佳（九日）早戒嚴扣留客貨車不准開行聞要求復王第四師長職 
　　香港電庚（八日）早有大隊湘軍包圍滇軍胡思清之副官住宅傷斃副官等五人因胡部陽（七日）突由横瀝返省指爲通敵胡部知不見容即日集中石圍塘戒嚴 
　　香港電粤軍近在欽廉瓊崖招新兵六七千運潮趕急訓練已調赴前敵黃大偉賴世璜兩部亦全到北方接濟大帮械彈抵惠决三路反攻林虎率三王劉志陸等二萬任右路駐響水前鋒逼正果洪兆麟陳炯光率萬五千任中路前鋒抵蘇村葉舉率七千駐樟木頭陳炯明居惠策應聯軍亦着着增兵抵禦以滇軍任中路蘇村一帶湘豫軍任左路龍門一帶許劉軍任右路粤軍前次攻廣州失敗因無兵站運輸此次反攻已組兵站 
　　香港電滇軍第四師長王汝爲及全師官兵陽（七日）電孫謂王秉鈞通敵毫無實據明係敵人反間望查明昭雪 
　　香港電傳蔣光亮庚（八日）赴帥府會議被孫扣留確否未知（以上十日下午三鐘） 
 
 

Page 5

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 6

 
 
第一萬八千二百七十六號;中華民國十三年 西曆一千九百二十四年一月十一號
星期五 * *特約路透電 
[北京之新内閣]  
　　十日北京電衆議院昨在非正式會議後開正式會議通過孫寳琦總理案議員到三百零五人投二百八十三票内有廢票十同意票數爲二百五十决定今晚咨照總統衆院印仍在吳景濓手中故决用參院印預料内閣明日將全體辭職 
　　十日北京電衆議院咨文今晨到總統府曹即派秘書長向孫寳琦報告衆院投票結果孫將就職似可無疑衆議員昨日尙以參院同意爲必要後查知憲法並無此項規定故總統可隨時發令准代理内閣辭職現已有人預擬閣員名單並發表他種宣傳文字但據官塲言閣員名單尙未擬定孫迄未擇定閣員代理内閣辭呈今晚可達總統府 
[中國近聞]  
　　十日北京電敎育部因蔡元培在歐特命蔣夢麘爲北京大學代理校長 
　　十日北京電蕭耀南數日内將到京晤曹討論湘事 
　　十日北京電據尙未證實之消息吳佩孚主張如趙恒惕不允取消湘省自治即以馬濟爲湖南督理 
[實業團游英記]  
　　十日倫敦電朱兆莘昨夜在使署開宴會招待中國實業視察團即席演說希望實業團此行可增進中英商業上之合作並盼英國亦組織實業視察團往游中國來賓中有海外商部倫敦商會及重要商行之代表中國實業團領袖起述對英之謝意希望中英兩國間友誼垂久克拉克爵士稱國外商部甚願與實業團合作朱邇典爵士稱中英歷史乃世界中最好誠摯歷史之一渠對中國希望甚大今亟須奠定國勢但經濟地可以支配政局云今日實業團之辦事程序主要者爲與海外商部克拉爵士作重要之會議晨間實業團視察造路工程及工廠午間由英國實業總聯合會邀請午餐 
[英工黨之演說]  
　　八日倫敦電工黨領袖麥克唐納爾在愛爾培廳對本黨論說謂工黨非欲爲籌備大選與而人閣但欲爲辦事耳如工黨握權而資本家去國則負責者爲造謠惑衆之人而非爲工黨渠欲入閣以踐滅各國都城現所有之未死餘燼蓋餘燼猶存遇風散布將延及歐洲之易燃物因而復發戰火也故無論工黨在職六年或六十年總須使世界各處不復有可以蔓延而成全世界新戰爭之火不與俄政府接近之愚策應予取銷英法間之齟齬誤會與衝突乃絶對可傷事殊非兩國所應有人類本無互相仇視之理由如能銷除意見而與法意俄德等謀人類之諒解以代武力之競爭誠盛舉也渠意欲完全國際聯盟會之結構積極用爲謀獲國際公道之主要工具又謂渠主張恢复對俄關係非渠贊成俄政府之所爲俄政府所爲善否與英人無關英人所欲者商業耳麥氏以羣衆購買力之低落爲失業之主因擬以科學的計畫從根本上辦理失業問題麥氏又言及住屋問題謂當設法便利房屋之儘量建造苟有壟斷家專利家從中作梗渠定打破之云麥氏末稱此番演說並非表示行政方針之演說不過欲表明工黨政府之精神耳 
　　九日倫敦電除泰晤士報與晨郵報外各晨報對於麥克唐納爾之演詞皆未加批評泰晤士報謂演說詞句頗爲愼重具見能力所可欣慰者純以内政爲根據之工黨政府尙不完全漠視英帝國之世界利益云晨郵報謂麥氏已忘却社會主義之政綱殆欲以假面目謀握政權俾得自由黨之同意票耳云 
　　九日巴黎電麥克唐納爾氏演說詞中對法有友好表示已在法國生良好印象巴黎時報稱麥氏所表示之意思法人當尊重之希望麥氏亦尊重法國意思云辯論報稱如麥氏始終保持其所表示之感情定得法國之偉大好意法國凖備抛棄相互的責難而造成穏健政策云 
[美總統對於國際之主張]  
　　九日華盛頓電有人向柯立芝總統徵求其對於波克氏徵文所得和平計畫之意見總統答稱國會開會時渠所發之言論可以覆按渠不欲提議變更此政策參議院亦不欲變更云云按總統在其致國會詞中切實拒絶批准國際聯盟會章由此觀之凡任何和平計畫主張美國承認正式加入國際聯盟者未必爲總統或參院共和黨所歡迎也 
[塞因水患之救濟]  
　　九日巴黎電塞因河水雖徐徐退落但陰天又至氣象未可樂觀巴黎與郊外之情形現仍如舊羅安水勢甚高碼頭皆被淹塞因等三州之衆議員已開會議决定提出議案募欵三萬佛郎以賑災民並組織三州永遠委員會設法保衛巴黎以防水災復作 
[美商在俄之油礦權]  
　　十日紐約電紐約時報載莫斯科消息據謂紐約辛克萊爾油公司在俄國所獲之油礦讓與權附有該公司以二萬五千元借與俄政府之條件迄今該公司尚未遵行俄政府之要求 
[日船沉沒]  
　　九日倫敦電據西雅圖來電日船京盛丸於本月五日由俄后號輪船報告遇險者現已完全沉失　復作保全之望京盛丸船員已由美船麥荆來總統號救出按京盛丸係由加拿大之維多利亞開往横濱 
[各國近事]  
　　九日希爾新福電莫斯科報稱特羅資基氏准休養兩月俄京人士以爲特氏之病半屬政治作用 
　　九日比京電美國實業界要人赫門氏捐助一百萬元以恢復比京之國際大學校 
　　九日倫敦電英太子以私人資格起程赴巴黎作數日之游歷 
　　九日巴黎電聞來因地高等委員會因英國反對分立運動將就地調查 
　　十日巴黎電巴伐利亞邦所屬巴拉狄那特境内分立黨政府領袖興資氏昨在史派葉某餐館爲人暗殺殞命 
　　九日華盛頓電墨政府已繳出十五萬元之支票以作所購戰具與飛機之一部價欵約及貨欵之半 
　　十日墨爾邦電日本訓練艦隊以三巡艦組成者今日行抵此間當道予以非軍事式之招待此艦隊將於一月十六日開往賀巴特 
　　十日馬尼剌電正金銀行馬尼剌支店司帳員陶拉里逃往澳門聞侵蝕行欵在十六萬八千與四十萬披沙之間在一九二一年即已舞弊 
國外要聞 
[日本各政黨反對特權内閣]  
　　日本電通社十日東京電云憲政會於九日夜開最高幹部會議討論對付内閣方針甚久結果决議反對因政府所宣布之政策决無能力實行憲政會之主張故對此特權内閣務必加以懲創態度非常堅决又電反對清浦内閣之氣勢已漸高政友會現雖尙未全般表示反對態度但總裁及各幹部皆意存反對大約議會再開時劈頭將必提出不信任案政府勢惟有使之解散故前途未可樂觀又電八日政友會院外團對於憲政會院外團提議彈劾清浦内閣宜互相提携憲政會方面有承諾之說聞對於革新部亦有同樣之交涉革新派本無院外團惟舊國民黨院外團决議採同一步調三派合同果能實現其勢殊不可侮又聞政友會院外團中有擬抛棄從來主張贊成施行普通選舉之說 
　日本東方十日東京電云清浦内閣之政綱雖尙未有所聞見然關於前内閣以來之懸案如普選案火險借貸案等當然在議會劈頭不可不聲明今正與其他政策方針一同熱心評議然無論是等内閣之政策如何凡組閣之基礎於國民旣無諒解當然悖於憲政故憲政政友之院外團已有運動國民反對内閣者憲政院外團於九日派代表與政友院外團會見提議不問院内之態度如何惟期運動之澈底對革新俱樂部亦有同樣之提議已得贊同該俱樂部謂將以犬養尾崎爲先鋒即單獨亦開始積極的運動所持態度頗强硬憲政會於九日晚已開幹部會大致决定反對或因時　而起國民運動亦不可知意見業已一致又十一日都下新聞記者團與衆議院各派之少壯議員將開懇談會交換意見政友會幹部對於院外運動正觀望形勢决定於二十日之大會宣明該會態度據一般觀測該會而决定　助則議會或可無事若以國民爲背景之運動得勢則不能不釀成意外之結果要之在休會後之開會以前政界殆正多事也 
[日歐無線電報直接通信]  
　　本月中旬開始 
　　日本大阪平野鄉線電報局去年十一月即與德國協定受理由德國朗鹽局所發無線電報此次復與法國訂約由博爾托及山達細兩無線電報局發電通信大約本月中旬最遲下旬可以同日與德法兩國以無線電通信現倉池技師等正在試騐成績極佳德國每日信二次爲正午及午前零時德國與大阪約有八時之差德國正午所發之電大阪午後八時可以收到午前零時所發之電午前八時可以收到法國則每日一次午後八時發電午前五時收到日歐間無電通信本非常困難蓋歐美距離不過三千八百哩日歐則在五千哩以上此次通信實爲世界最大距離之無電通信但夏季則因雷嗚妨害空中電氣通信頗感困難以九月下旬至四月旬爲最適當之時感受極速每一次通信約八百語德國至日本波長爲一萬七千九百米突法國爲一萬八千八百三十米突凡在德國由正午至午前零時所發生之事故上午八時即能傳到日本消息之速眞堪驚異矣（譯大阪朝日新聞） 
國内要聞 
[北京通信（斯人）]  
　　京洛商辦中之三大問題 
　　昨有某代表自洛陽來述吳佩孚之近况甚詳就其重要者言之則内閣財政軍事三大問題皆與北京有切實之商榷其經過有足錄者 
　　内閣問題吳始終主張以孫閣派署並無推薦他人之意孫寳琦以祝新年爲名曾派鹿某赴洛向洛表示誠意謂衆院形勢旣然渙散同意案當然未易解决若吳使能與提携情願先受派署吳本主張孫閣者經此一番接洽其意自愈决矣同時吳景濓方面亦派議員劉冠三前往求救吳告劉曰鳥盡弓藏自然之理質言之欲我代吳蓮伯帮忙我辦不到惟高代閣所爲不合人意我亦云然耳我與高澤畬雖無感情亦不必自我倒之名正言順當以促成新閣爲入手我意就事論事莫如以孫閣派署但府方之主用顏駿人者爲數亦多我似不便十分堅持現我爲徵求多數意思起見已以派署孫閣辦法通電各省疆吏請其答覆若所見均已相同當聯名電致中央請派署孫閣届時澤畬一去蓮伯之氣亦可少平矣觀吳所言則孫閣潛勢力已有可觀袁乃寬謂代閣可維持過舊曆年殊未知其中眞相也 
　　至於財政計畫北京政府意在救目前之窮質言之即爲籌畫如何度日此次王克敏赴洛外間揣測之詞甚多而究未盡得眞相聞王向洛建議定有兩個辦法㈠提用德發無效債票基金㈡以崇文門關稅作抵發行特種庫劵一千二百萬元王抵洛後初寓某廳長家適吳在操塲舉行閱兵王乃使人通報能否進謁吳謂談話不方便來看操可也王在操場四小時始與吳入行署吳當時僅言欠餉一事謂我苟有一分羅掘之法亦不向中央搜索風聞君善於理財當必有以帮洛陽忙也王慨允力辦時行署之客甚多吳乃請王與秘書郭良臣隨便暢談本人不能奉陪王之言一語未吐只得退下郭爲一老儒身體又弱與王亦未多談晚間豫省長李濟臣設宴欵待王氏並請吳作陪吳以事未到十二時後王始至行署與吳正式談話吳對發行一千二百萬元庫劵事以爲非借外債若果可行不妨試辦本人固不必反對也至金佛郎案問題王不敢談吳反問及已辦到若何程度王曰此案已正式駁覆且有通電大帥諒知之矣吳曰我已知辦得甚好吾人昔責段合肥賣國借債臨到自身豈可授人話柄君以吾言爲然乎王聞言唯唯故此行無他成績僅疏通辦成一筆庫劵耳 
　　若夫李彥青赴洛實爲籌商軍事問題旣大故李留洛之日亦較久吳氏對此以爲吾人至此地步尙何所求惟望吃一碗太平飯耳軍事本必不得已而用之以今日環境而言似尙未有如此情形况中央庫府空虚度日維艱一旦軍事發生動即需欵千百萬試問王叔魯及京中一班人物是否有籌此項巨欵力量故吾以爲軍事可省雖稍受激刺亦惟有暫時忍耐至於我對川粤戰事均有騎虎難下之勢未嘗不望其早日收束江浙軍事我認爲萬不可行蓋如奉如粤吾人所樹之敵已多無故又與段系啓釁則遍顧國内無合作之人甚爲危險李之赴洛初本有用武力之意思及聞吳言始知洛意全不相合乃電告曹錕請示辦法曹對軍事本有外事不决問公瑾之概今見洛吳無意東南遂亦抛棄昔日之主張電覆由吳主持吳得電即以是意達南方並另以本人對西南計畫電告孫傳芳囑即中止浦城之軍事行動故近日江浙閩之形勢爲之一變矣（九日） 
[衆院九日開會前之形勢]  
　　中立派議决一致出席吳派亦犧牲撤警主張 
　　北京衆議院已於九日開成大會通過孫閣同意案及行政委員會組織大綱茲錄九日午前京訊藉知開會前之形勢該院中立派議員八日下午二時在西安飯店開會到會一百三十餘人公推萬鈞主席報告與財長王克敏晤見經過略謂王對於支付本院議員歲費問題主張領欵各議員須簽名蓋章代表等當謂二百七十餘名之議員欲一一蓋章甚費時日不如由六代表具名代領王堅執不可最後允今日提出閣議通過後再行作復此晤見王氏之經過情形也至院務進行請今日到會同人以維持國會機關爲前提須積極的組織行政委員會其辦法若何即請討論李載賡謂曹氏旣下衆院改選令在此最短期間總宜以國會機關爲電不必偏於感情本席現擬有組織衆議院臨時行政委員一案希望同人明日一致出席通過此案又本席今日上午接常朗齋私人電話謂本院支取歲費當局方面主張必須有領欵人親筆簽名蓋章否則借用參院印信囑轉達同人云云到會各議員發表意見結果决定㈠請各政團分予一致出席今日衆議院大會㈡討論組織臨時行政委員會議案㈢請當局寳行撤退警廳派遣之警衛如不允即提付院議取决多數意見㈣促萬鈞李載賡景耀月錢崇愷陳堃金治原等六代表赴財政部接洽支付歲費㈤請衆議院秘書廳發出九日開大會通知標明討論撤警及組織行政委員會兩項議題㈥推萬鈞與反吳派牟琳等協商徵取以上各項同意時已四時宣告散會萬鈞等遂相率赴財政部領取歲費結果如何尙未控悉茲將衆院開會通知及李載賡提案披露如左「衆議院開會通知」敬啓者茲訂於本月九日（星期三）午後二時在衆院開會討論撤退警衛及組織臨時行政委員　事宜届時務祈臨爲盼此頌　祺衆議院啓一月七日再本院歲費財政部須同人自行簽名蓋章方能領取開會時務須自帶向日領欵圖章爲盼「李載賡提案」衆議院臨時行政委員會組織大綱第一條本院於院法未修正以前暫以臨時行政委員會處理本院一切事務第二條臨時行政委員會由每省區各籖定一人組織之第三條臨時行政委員會每二個月改籤一次第四條臨時行政委員會處理事務由全委員三分一以上之出席出席過半數之議决行之本會議决事件由大會臨時主席會同值日委員執行之本會議值日委員七人其輪班次序以别表定之第五條臨時行政委員會開會依省區之順序輪推一人爲主席第六條議院法第十六條第八十四條第八十六條第八十七條規定議長對於秘書廳職員及警衛各職權由大會臨時主席會同本會行之第七條臨時行政委員會委員告假　會期四分之一時由該員所屬省區另行籤補第八條本會辦事細則由本會自定之第九條本大綱自議决之日實行理由臨時說明提出者李載賡萬鈞梁昌誥王有蘭徐際恒王永錫 
　　九日衆院開會據昨晚（八日）所聞似可成會蓋吳派議員初本抱非撤警衛不開會者因他方之疎解此種主張業已决定犧牲本日下午可望一致出席但是否認爲大會仰係先開談話會再改大會尙難預測又衆院撤警一事昨仍毫無眉目歲費一層閣議决定須各議員簽名蓋章始能許領八日下午萬鈞李載賡依前日王克敏所約赴部領欵王未見財次蘇錫第即以此具答致萬等仍空手而歸 
[德發基金與崇關稅欵之處置]  
　　王克敏一提一抵之計畫 
　　陰曆年關接踵而來頗令王克敏難於應付蓋十二月鹽餘陽曆年關旣借支一小半今可以放出者不過二百萬此二百萬須還陽曆年墊欵中行四十萬交通金城鹽業三行各三十萬軍警費補欠二十八萬共一百五十八萬所剩無幾商挪一月份鹽餘一層現正與稽核所商量辦到如何程度尙不可知今年陰曆除夕爲陽曆二月四日準陽曆年關例至多亦只能提用半月對付年關所差尙鉅道濟鐵路墊欵已有不能移動之聲明似乎難於染指現王之惟一打算即提用德發無效債票基金現向匯豐開口要求三十萬鎊匯豐尙未有答復但銀行界反對此舉者大有人在王之計畫恐終不成據財部某要人談王克敏以陰曆年關轉瞬即届各方羅掘俱窮無可設法最近計畫乃擬將崇文門關稅作抵發行一種公債總額共一千二百萬年息八釐每百元按八四實收自發行日起所有崇文門收入概充此項公債基金並倣照其他公債先例基金由安格聯保管安初不允許王乃請曹錕於日前宴安代爲請求安以曹情面雉却已允在相當條件之下可爲擔任至名稱初本擬爲十三年内國公債嗣以發行公債例須國會通過而去年劉恩源且曾照此辦法因國會反對遂致中止此次不便再蹈覆轍故改稱某某特種庫券現在 
 
 

Page 7

 
 
第一萬八千二百七十六號;中華民國十三年 西曆一千九百二十四年一月十一號
星期五 * * [H第二張> 
各方對此均可承諾惟馮軍餉項問題尚未磋商妥貼然可信不難圓滿解决倘無特别變化此項辦法不日即可實現 
[葉夏聲彈劾高閣案（浴）]  
　　衆議員葉夏聲等提出高凌霨王克敏黃郛等彈劾案已見本報專電及前次通信現該案經葉氏正式提出當即分向各政團徵求連署除吳景濓之民憲同志會張伯烈之新民社中立派之法治協會等政團幾於普遍的加入聞民治社憲政黨亦有少數參加者截至今日止總數已達一百八十餘人由蔣宗周領銜連署按之新憲法規定彈劾案經出席人數三分之二即可通過現衆院中出席人數通常均有三百人左右今連署已達一百八十餘人若由此點推測則此案可望通過查該案之標題「爲彈劾内務總長代理國務總理高凌霨署財政總長王克敏署敎育總長前外交總長黃郛喪權誤國違法凟職顯犯刑律應由院議移付參議院組織特别法庭依法審判案」全文約二千餘言茲特照綠如下 
　　爲彈劾事查内務總長代理國務總理高凌霨起家俗吏性情顢預荒淫無度嗜好甚深清末歷官鄂省久已濁亂政途辛亥倖逃顯戮嗣是匿跡津沽素爲項城之所不用東海之所鄙夷乃自直皖戰後夤緣起用次長農商依違唯諾迭洊今職應如何激發天良恪恭厥職以報民國乃自去年轉任内務以來竊伺府院可欺遂存叵測之志是時法使爲金佛郎案提出要求高凌霨遂串同前署外交總長黃郛前中國銀行總裁中法實業銀行經事王克敏等提出閣議主張不交國會逕予承諾去年二月十日竟由外交部照覆法使允以金佛郎計算遂開八國利益均沾之　請而驟增國庫數萬萬之負擔其後雖經國會失次之質問張總理紹曾力主交付國會議决然二月十日之照會幾成不可挽回之鐵案致八國援例條約上無拒絶之理由陷國家財政於絶地授列强要挾以藉口按之連帶負責之規定其誤國喪權之罪已無可逭然猶冀其能查照國會否决成案拒絶各使也乃高凌霨自六月攝閣以後大權獨攬益無顧忌竟復援引參預密謀之王克敏黃郛一再入閣而對於衆院十月三日之否决案置若罔聞中外輿論紛傳謂該案復於十二月七日單獨對法履行巴黎專電稱法相已据情報告該國議會而高凌霨竟爾閃爍其詞一意掩飾節經參議院要求出席避匿不面迨由外交總長顧鈞出席參院和盤托出始於十二月二十七日照覆八國使團第徒敷陳理論對於擅允法使一節巧爲隠匿而衆院否决成案竟敢一字不提綜核經過情形其中顯有不可告人之隠道路傳聞僉謂前外交總長黃郛以閒散軍人謬長外交實串成金佛郎案之局而現財政總長王克敏久充中法銀行買辦因其私人營利關係置國家損害於不顧基上各情高凌霨王克敏黃郛旣有喪權誤國之罪復犯違法凟職之嫌查刑律第一百○八條受中華民國之命令委任與外國商議圖利自已或他人或外國故意議定不利中華民國之條約者不問批准與否處無期徒刑或二等以上有期徒刑第一百四十條官員公斷人於其職務要求賄賂或期約者或收受者處三等至五等有期徒刑第二項因而爲不正之行爲或爲不相當之行爲者處一等至三等有期徒刑高凌霨王克敏黃郛均各觸犯該本條之罪本院十二年來向以監督政府愼重外交保障國權久爲國人所共信似此賣國閣員殊難曲爲忍此而不究國亡無日所應彈劾者此其一議院經費國之正供議員歲費法所應得旣有院法之明文復受憲法之保障任何行政官署不得擅自截留縱令議長正有問題而機關并未消滅乃高凌霨爲擴張私黨聲勢謀制吳景濓死命竟徇數十議員致財部違背院法之私函提出閣議擅將衆議院全體議職員應領之歲公費扣留於内務部旋交其死黨持往飯店私相散放任意處分消費無形致令院務停滯各員向隅此等所爲按之法律其對於衆議員則應搆成官員處理公務圖害國家公署背其職務損害國家公署財產之罪其對於議職員則應搆成官員濫用職權妨害人行使權利之罪杳刑律師第三百八十六條官員處理公務圖利自己或第三人或圖害國家公署背其職務損害國家公署之財產者處二等或三等有期徒刑第一百四十八條官員於前四條所列情形外濫用職權使人行無義務之事或妨害人行使權利者處四等以下有期徒刑拘役或三百元以下罰金又第一百五十條第二項犯一百四十四條至一百四十八條之罪者併免現職凖上規定高凌霨固不能免於刑責而扶同犯罪之財政總長王克敏亦爲此案之從犯自應一併免職移付參議院論罪所應彈劾者此其二國會之有警衞所以保持立法之獨立與尊嚴議院法第八十六條兩院警衛權依本法及本院所定規則由議長行之對於警衛之主權實爲全部概括之規定并無列舉限制之餘地尤絶無假手行政幾關之條文豈容内務部濫行侵越乃高凌霨以排除異己之故又復徇違法私函之請迭下嚴令飭派保安隊四百餘人聲稱制執法强侵入衆院佔踞議場押收　　搜括財物斷絶交通拘禁職員强繳軍械逮解警員包圍衝突如臨大敵盤据數旬毫無侮悟似此横暴恣肆不獨爲袁世凱所不敢爲抑亦中外古今所未有不惟蹂躪今日之國會且將永貽政治之惡便此而可忍何以重立法之大權此而不誅可以昭百僚之炯戒查刑律第一百四十八條官員於前四條所列情形外濫用職權使人行無義務之事或妨害人行使權利者處四等以下有期徒刑拘役或三百元以下罰金又第一百零一條第二項意圖内亂聚衆掠奪公署之兵器彈藥船艦錢糧及其他軍需品或携帶兵器公然佔据京市城寨及其他軍用之地者均以内亂旣遂論高凌霨旣以官員濫用職權復以非其職權而敢聚衆掠奪衆院警衛之兵器又公然携械佔据衆院警衞之防地其所爲寳搆成凟職及内亂二個之犯罪所　彈劾者此其三謹按憲法第六十一條衆議院認國務員有違法行爲時得以列席員三分二以上之同意彈劾之又第六十三條參院審判被彈劾之大總統副總統及國務員之規定本院認内務總長兼代國務總理高凌霨違法行爲實搆成刑律第一百零八條第一百四十條及第二項第一百零一條第二項第三百八十六條各一個之犯罪第一百四十八條各二個之犯罪財政總長王克敏違法行爲實搆成刑律第一百零八條第一百四十條及第二項第一百四十八條各一個之犯罪敎育總長黃郛違法行爲實搆成刑律第一百零八條第一百四十條及第二項各一個之犯罪自應由本院議决移付參議院組織特别法庭依法審判以肅綱紀而儆官邪國家幸甚（一月八日） 
[津浦路加價後之運費]  
　　統加百分之十事先報運者照原章辦理 
　　津浦路加價已自本月一日起實行惟其中新舊章程交替之處手續尙多而聯運價費一事尤待與各路接洽聞該路局除已函交本部聯運處外並已致電隴海京漢滬寗等路商訂辦法茲將文電錄後㈠津浦路卅一日致交通部聯運處電云本月二十八日電悉查本路改訂普通貨運價目係按現行價率增加百分之十業已呈奉部令核准定於十三年一月一日起實行此節可以證實至聯運新價目擬按舊價統加百分之十不待另印新表以免稽延實行日期本路自當同意作爲臨時辦法似應一面仍按確數另印聯運價目表以昭詳實即請查照辦理爲荷㈡津浦路卅一日致隴海鐵路總公所電云本路奉令定於十三年一月一日起改訂貨運價目凡在改訂價目實行日期以前業經到站運報之貨仍准按照原訂價目核收運費其已在站而尙未報運者應按照新訂價目核收現已派員分投各站切實調查所有貴路已運到徐站待轉本路貨特擬即一併調查以便一律辦理希即轉飭貴路徐站段長站長與本路汪分段長啓智郭查賬員祖壽詳細調查俾便利表具報即祈查照實行爲盼 
[駐俄代表尙未出京]  
　　華東通訊社消息駐俄全權代表李家鏊氏業向政府領到六個月經費所有隨行人員在京業已派定計秘書兩員吳成章李寳堂隨員兩員賀之俊徐明亮主事兩員勾增澍鼓昭賢曁辦事員陸豐苪幼班二員以上各員均已分别呈部給委備案聞李氏原定年初起程旋以督辦王正廷氏即日公畢返國對於中俄事宜尙有需與王氏面洽之處是以赴任之期因之更改大約在京尙有一星期之稽延也 
[鄭士琦電告魯南無匪]  
　　魯督鄭士琦日昨電京謂據第五旅旅長李森豪日報告臨郯及蘇魯交界一帶土匪經該旅協同他軍痛剿已告肅清原電如下（銜略）據山東第五旅旅長李森豪電稱竊自上年八九月間匪首徐鼻子趙媽媽趙承志竇二墩高廷舉董誠樓丁大祥等各率夥匪或千名或數百名不等竄擾臨郯各處及蘇魯邊境一帶經旅長督飭職旅全團協同二十旅王團聯合各友軍疊在二郎廟大小良璧久道灣峽莊左家莊宋家圍子及沐河兩岸馮凌山王家邵家一帶連次痛剿歷五閱月之久始將各股匪完全剿散所有戰役均經備具文電先後呈報在案自八月截至十二月底統計職旅擒獲匪犯六十餘名共獲自來得槍四十二桿各種手槍二十九桿各種步槍百三十四桿統計獲槍二百零五桿擊斃匪人及救出被架田女無算月餘以來各隊搜索匿匪匿槍查獲殆盡現臨郯及蘇魯邊境業經一律肅清除詳情另文具報並督飭官佐將一月份以前尙未執行各犯及應行補報各事趕速清理仍飭各隊嚴搜餘孽以期除惡務盡永　閭閻外謹先電聞等情除電復外特電奉聞鄭士琦魚印 
[湖南紙煙捐之變動（長沙通信）]  
　　敎育界反對移作軍用外交方面又提出抗議 
　　湖南紙烟捐原經省長指定爲敎育經費現雖仍未實行然敎育界人士已經苦心籌畫妥爲支配不料事將垂成驟生變化省　咨交省議會議决之咨文中忽有指此項特捐以裕餉源之語敎育界人士聞訊後深恐變成軍費與原來提作敎育經費之案大相違反昨特函致省議會請爲維持函云「逕啓者竊維敎育爲鞏固自治之基礎經費爲維持敎育要端吾湘敎育經費壓受時局影響九年以前即積欠百餘萬元十年以後日有增加以致各種敎育不惟無以圖進步且無以維現狀省憲告成僉謂敎育經費規有成數載入典章以後學欵自能餘裕乃上年以來不僅比較規定成數未及半數即所指撥之鹽稅省河釐局各欵亦多提去以是積欠敎薪七月有餘而從前所欠之二百餘元尙不在内前以公私各校勢將同時瓦解乃議照江浙先例籌辦捲烟吸户公益捐迭由敎育界派員前往江浙皖鄂各省調查經營數月開會多次乃定捲烟吸户特捐辦法擬定暫行章程施行細則五種定名爲湖南捲烟吸户公益捐呈請省署核辦並蒙省長面許定爲敎育經費在案乃昨閱報載財政司咨交貴會文中有指此項特捐以裕餉源之語敎育人士爲之駭然昨據敎職員聯合會函稱該會對於此事已於元日開會之期在敝會公司磋商僉謂財司此舉實爲擴充軍儲摧殘敎育之證當此敎育垂危之際財司不能依照定案設法彌補以維敎育則亦已耳乃舉敎育界所自開之財源而攘爲己有移爲軍用實已非計且此項公益特捐關係外交曾經再四磋商若以定之爲學欵或有各省成例可循設一旦變更原案恐亦終成畫餅於學欵有損於軍餉無益又何必出此事關敎育界一綫生機應請貴會轉陳省長及省議會力爭以資救濟等語爲此函懇並將所擬章程五種抄呈公鑒務希提交大會議决咨交政府施行至深感禱此致湖南省會議會」茲閔紙烟捐雖經政府推翻原案擬作軍費然此外尙有阻力昨湘英領翟蘭思氏特向政府提出抗議略謂頃閱大公報上月二十九號本省新聞闌内載財政司又擬實行抽收紙烟捐云云查此案前經敝領事抄錄北外交部六月十三日通函請即停止進行謂此項捐欵與全國烟酒事務署及英美烟公司合同相違背曾提出抗議在案乃事行將數月何復違反又擬提徵殊屬不合敝領事無論如何决不承認應請貴政府即日停止進行以免致起交涉云云聞楊交涉司長接到此書後比即將上項情事轉咨財政司查照矣（一月四日） 
[康有爲與陜西藏經（西安通信）]  
　　已惹起地方公憤 
　　康有爲氏此次來陜陜人因其有聖人之稱紛紛開會歡迎劉鎭華特將中州會館地方預爲刷新以備康氏下榻康到陜後業近兩日每日除講演彼以前之主張外到處游觀古跡近日在興平縣與終南山麓下購地若干畝聞爲將來安塟之所因據風水家言該兩處地甚佳也又至各廟宇寺觀見其希奇古玩每每取之而去各廟宇寺觀畏康氏接近省政府且帶有馬弁故皆敢怒而不敢言近據調查所得康氏先將西城腊馬寺銅佛三尊取去腊馬僧叩首求免至於見血終不璧還繼又將興善寺銅佛一尊六朝古磚一塊强携以去該寺現在索還尙未見還近又將臥龍寺華石一塊拿去且將該寺古存藏經全部擬全數據爲己有經該寺定慧和尙婉言拒絶康氏未允該和沿恐惹出糾紛隨即轉告各會友并擬召集佛敎會會議應付方法乃康氏出其不意竟令其陜西大弟子張扶萬着長安縣派車十七輛并隨省政府爲康派之馬弁老總多人於陰曆十一月二十三日夜直往臥龍寺裝運該寺住持定慧因外出告訴各處尙未歸寺有佛敎會會員梁某并和尙多人婉言阻擋始僅拉去三車藏於中州會館陜人聞康不久有出關說深恐藏經遺失不完有關宿儒宋芝田宋聚吾等對康氏此舉大爲不滿省議會議長馬凌甫副議長候國藩今早聞耗亦即同去一函勸阻原函如下「南海先生鈞鑒頃聞臥龍寺所存南北兩藏經適由先生用車拉去殊爲駭異查此經存在該寺保管多年殊非易易雖爲該寺所有實爲敝省古物不特外人不能輕易挪去即該寺各尙亦不能輕易贈人用特函請先生俯念關係典存准將拉去藏經全數賜還想先生當代儒林胞與爲懷諒不以區區見却也肅緘布懇無任翹企敬請敎安馬凌甫侯國藩謹啓」佛敎會昨日有多人往晤康氏擬而詢康氏究竟遵孔遵佛如果遵孔則此舉未免不德如果遵佛則先生未免太貪康氏避不與面該寺和尙除今午羣聚數十人到中州會館面請康氏將拉去藏經如數璧還外恐無效果又具請願書向省署并省議會請願原文如下「具禀僧人定慧爲巧奪經典陷僧人於荆棘事竊南海康長素此次來秦各界以其素著盛名歡迎備至陜西佛敎會亦於陰十月二十二日開會歡迎於臥龍寺嗣康氏見寺内藏有明板藏經全部希世奇珍即生涎羨始則欲强携以去僧人不肯繼則以重價相炫僧人亦以經係數代相傳職司保存不能私相授受却之卒則巧詞譌言謂此經不全將携往南中補印完備將來可以新板三部補償僧人始終不肯乃康氏始以利誘繼以威嚇復經大紳（指張扶萬鄭竹平等）數人多方誘惑留有康氏換書字據僧人見勢不敵即以婉言哀懇如先生定要此經俟僧人明日開佛敎會會議以取同意伊走後僧即向各會友處報告未回不料竟於十一月二十三日晚康氏用車十餘輛强取藏經多半及僧人回寺極力阻擋方留一半伊等去後僧人自知責任所關必不爲地方士紳及僧侣所輕恕即時報知佛敎會全體反對惟聞康氏將經悉藏於中州會館幸尙未轉運出境若追索不回僧人無以對同敎無以對地方誓唯有自殺之一途爲此敢請速賜挽回向康氏追取藏經以救生命則不啻生死人而肉白骨也臥龍寺住持定慧謹叩（一月三日） 
[沈郁文在滇投水自盡詳情]  
　　不願爲黎元洪代表確係神經昏亂 
　　留有遺書三封絶命書一紙 
　　新雲南通信社云雲南省長唐翼賡向與黎黃陂個人感情極洽黎氏自被逼抵滬後曾派沈君郁文代表來滇到時唐省長頗以優禮相待延之入昆明市禮堂居住蓋昆明市禮堂建築莊嚴空氣清新爲滇中招待上客之所乃沈君居住甫數日忽自行遷至平安旅館自十一月十二號忽於昆明市雞鳴橋地方投水自盡一時聞者莫明其故經本社多方訪查始晤沈君摰友王旅長申五詢悉確係神經昏亂所致并於其行篋中得遺書三封絶命書一紙亟錄之以餉閱者此事因探訪稽延致披露稍遲耳（一）致沈悟月堂函云母親大人膝下兒本擬於舊曆過年時回家一看不料今以極不要緊之一事陷於不義致兒痛不欲生非我心之所願爲乃因精神錯亂所致眞寃極矣將一團血骨送於相隔數千里烟瘴之地不孝莫大於是矣欲再於床前奉菽水一杯亦不可得遑論養生送死哉回首北望泣下兩行（尙有百餘元托雲南省城華興巷二十三號王申五寄來情酌分三娘）四弟如晤邇後一家責任在弟一肩兄不能助力矣三狗求學可望成就祈設法玉成以繼書香爲荷陽曆十二月初十日（二）致沈蔚德函云賢妻如見余一生剛正此次偏以最無謂之黎元洪代表嫌疑致余之命余自己亦有疎忽之處弄假成眞死誠不値矣爾後老母幼子尙希竭力照料以竟余未竣之事人之禍福殊無定也蘭英三姐四姐五姐在北京火車窗内將行時各喊一聲八八至今猶在耳中不料從此遂不再聽一聲也悲哉生死有命各奔前程勿過哀傷使余不安於地下也夫文字十二月十日（三）致王申五函云存於兄處之欵除安置弟事外（誤冒此惡名薄葬可也）餘欵請寄至湖北孝感縣花園鎭王家林沈晤月堂收所剩之衣箱等件請酌量處置永别矣此致申五兄大鑒弟文絶筆十二月初十日（四）沈君之絶命書首書『我之一生』四字内文云出世以來至此次到上海爲一期少時讀書敏慧在官供職勤勞并不津津於名利事實甚多不能備載此北方及本鄉之人所知也由上海至滇爲一期第一期最長作事尙有條理第二期最短言行毫無秩序由上海來則携各種之糊塗信然自河口至阿迷心中尙有主張抵省後腦筋更完全失其作用人呼之東則東人呼之西則西心知之（有鬼）而口不言心甫動（有鬼）而身隨往終日顚顚倒倒如醉如痴似小兒之心理似木偶之形像遂至大錯鑄成有寃難訴吾無以名之名之曰瘋癲瘋癲之人可以死矣寃哉此回之死也明知爲網羅而身就之明知爲陷阱而足蹈之問何求而不自知也䟦踄數千里耗費數百元輸送一團血肉於數千里外之烟瘴地且將一生之名譽一掃而空之不値哉此行也這一回前後矛盾是非顚倒各事是不是你作的答是我作的又不是我作的是我的軀壳在聽人調動人看着都是我故曰是我作的我的心明知其不是那樣做法當時有種種誤會有種種猶移誤我已入圈套欲出不得心機一亂腦筋愈昏此身體已非我能主持了而極無謂極無線索之醜歷史遂以演成但是我的始念原非有心作此等最糊塗之事故曰不是我作的此兩頁紙即是我這回誤事眞原因如有半點虚僞來世再如此寃死可悲可憐高堂老母黃口小兒紅顏妻子猶日日倚閭望我歸豈知道我旅况凄凉隻身片影對燈垂泣痛不欲生頃刻已化爲萬里孤魂與波臣爲伍矣此時如兩地相知泣當如雨下淚當如刀割可悲可憐云云 
　　繼記者（新雲南通信社）訪王申五君得王君詳與沈代表之談話筆記如下十二月三號即沈公竹泉抵滇之次日余（王申五自稱下仿此）與晤面叩其來意彼謂黃陂二次出山邀我帮忙未就但以公府顧問之職留京迨黃陂出京後我送眷回漢口脫離北方關係旋赴上海晤黃陂雨崖曉峰諸人要我代表來滇與唐公接洽携來黎蔣等致唐公之信到省呈遞惟黎之信内容多有未妥此係曉峰倉猝間交上船來我本不願帶因我早不承認此代表名義不過借此游歷或遇有機會唐公出兵北伐亦可効命前驅奔回武漢是其私願至名利二字久置度外到省車站蒙唐公派員接到市禮堂居住且以代表相待在我旣無心以此自居又何敢冒充此名云云此初見面之談話也六號同鄉諸人邀沈公在余寓公讌　間未多談話但問在座諸人住址一周席終謂頭痛欲回寓在懷中取出上海富滇分行匯票一張（三百三十元）交翔代存又服如意丹數十粒後辭去九號翔到平安旅館晤沈公詢其爲何遷移彼謂在市禮堂連夜夢見我之亡兄心甚不安自到阿迷州以來腦經昏亂記憶力全失昨日忽有一便服人來寓請我去唐公我隨着此人糊糊塗塗走到唐公辦公處所有對於唐公問答之話今日一句都記不起來因連日來全是昏昏迷迷如在夢中今日方纔清醒昨見唐公我無一句清白話自問平生做事無大差錯素未貽笑於人爲何弄到今日頭腦不清逢人獻醜從此沈郁文三字之名將何以對人今早起床見地面散在之小紙團如斗大自知幻境定是入魔云云余始發覺沈公神經受病勸其靜養一面出街覔醫因是日星期走過三均不遇十號即沈公投水之前一日正午來余寓謂今日較昨清醒代表之名我絶不受余問何以由滬來滇答以此係蔣金諸人推我來與唐公接洽不知其爲代表云云余仍勸其靜養服藥珍重身體其他不必在意勿論是否代表辯此何用沈公聽此惟仰天强作一笑當請周院長仲宣來寓診脈沈拒之仲宣多方寬慰仍不聽至晚十二時由伸宣處取　安腦除瘴藥水勸服沈公持藥水瓶作辭云我拿回去　飲翌日余到平安旅館聞已外出自此不復見云云觀此可知沈君之投水確係神經昏亂也 
[粤省最近之雜捐毅]  
　　火柴捐與樹膠製品捐電報費與火車費加價 
　　粤省經頻年之戰事財政已竭蹶萬分當道借貸賣產之術已窮於是軍政兩界各行設立特别名目開抽各種稅捐平民生計大受影響計現今新設之雜捐種類之多爲各省冠彼筵席捐蔴雀牌捐·花捐附加費在政府以爲寓禁於征多取之以爲止當之用途固無可議乃近日更有火柴捐樹膠製品捐出現其剝抽之術眞可謂無孔不入矣夫火柴（即燐枝）者爲日常生活必需品向仰給於舶來迨近年廣東工業稍稍振興始設廠自製土製火柴一出以價廉之故不數年間外國（以日本出品爲多）火柴盡爲土製者所掺奪廣州市一隅火柴工廠不下七八所火柴業盛極一時一二年來且輸出南洋各埠每年出口約植百餘萬在工業幼穉之國有此景像當道固宜獎勵之不睱令轉加抽費令成本增加致不能與外製者競爭不啻自摧萌孽與外人之保護政策適得其反查火柴抽捐辦法以火柴十盒爲一包一百二十包爲一箱每箱抽洋一角剝抽所得有限而於出品則影響甚大頃聞土製火柴同業以某軍開抽火柴票費章程嚴重窒礙難行已籲請上峯撤銷并集合同對議决自本月一日起暫行停止運銷靜候解决在該案未解决以前各工廠概行罷工并停止銷貨未知當道果能熟審利害體恤商艱毅然取銷否也至於樹膠製品亦粤省最近之新工業其製品以膠鞋底爲大宗暢銷全省自有膠鞋底出而外國紅皮銷路銳减每年爭回外溢亦不貲當道處此羅掘俱窮之時遂覬觎此宗捐費由財廳將全省樹膠製品捐招商投承核定每年餉額底價洋十萬元定本月十五日開投矣此外交通上電報路政爲國家利便民衆而設費價定至最低限度以惠平民而利商業乃當道亦以財政支絀定本月一日起帶收電報臨時附加費其要例（一）無論本省出省或由洋水線轉遞之華洋明密尋常加急之國内商電均一律帶收附加費（二）附加費辦法四等　洋明電本省每字加三分出省加六分洋文密碼加急等類推至由廣州至三水之廣三鐵路已於去年底照原有車費加五收入廣三路之車費在平時以世界公例比例計算其車費之昂已爲全球第一今復再加五收費洵爲駭人之舉矣（一月四日） 
[香山軍隊爭防之戰（毅廬）]  
　　朱陳兩軍相持情形當局派艦武裝調停 
　　廣東香山縣長朱卓文自去歲十二月二十二日因與海防司令陳策爭香山前山防地内稅局與陳部駐前山之海防陸戰隊在前山開釁互相衝突數天朱部不支敗回香山陳部隨即追擊至香山縣城朱部據城死戰旋因無接濟遂於前月二十八日棄城而逃陳策所部海防陸戰隊於是日入城陳策乃以香山縣議會會長楊吉攝理香山縣事當陳部攻入縣城時秩序大亂縣監獄逃去軍民刑事犯一百零九名土匪與不法士兵乘機搶掠各衙署公文欵項被搶一空幸得陳策派大隊入城制止秩序始復朱卓文部自敗出縣城後即退駐縣屬東鎭小隠鄉分駐張家邊西鴉一帶又有一部退駐石岐鎭陳策得縣城之翌日即飭部進迫石岐朱部復不支陳部乃進駐石岐朱部愈不能堪旋於本月一日拂曉率部反攻石岐雙方死傷極衆陳部之在前山者聞耗亦派隊助戰朱部又敗走是夜陳部六百餘人闖入朱卓文原籍之西鴉鄉搜索兵匪又肆搶掠并縱火焚燒該鄉屋字被燬於火者數百家鄉中男女死傷亦不少朱卓文以本鄉慘遭敵害與陳有不共戴天之仇遂招集餘 
衆并擬向東路某軍借兵三營以圖幸報復二日陳策聞耗亦向朱部節節進迫命陳慶雲一部人駐大黃　隆鎭等處該地朱部分紮者尙衆一與陳部接觸槍聲立起朱部黃大章與陳部相持極烈陳策亦恐兵弱急由前山調巨安淺水艦赴援由是香屬戰事愈延長戰區愈延愈廣民居被搶刦者祇香山城與石岐兩地損失不下百餘萬省當局以朱陳同爲友軍自相殘殺累及無辜先行去電嚴行制止一面派大兵由江固兵艦運主彈壓并下令朱陳二人停戰來省聽候解决想省方大兵一到戰事即可停止也（一月五日） 
[皖第一次政務會議]  
　　關於財政議案一東 
　　皖省新年後之第一次政務會議議定核減各項政費除核减敎實兩費情形已　前報外尙有其他關於財政之案甚多茲更爲詳紀於下（一）財廳呈報欠發各校臨時費均經呈准有案應否量予通融照撥請核示遵議决由財敎兩廳會商辦法呈報省署核奪（二）欠發各校經常費應如何辦理議决照第一案辦理（三）敎育廳呈報擬發給敎育積欠經費辦法議决照第一案辦理（四）留學經費積欠敎廳呈請飭照案撥發議决陰曆年内先發兩個月（五）敎廳呈學校收束期間敎員薪傣能否發至十三年一月底止議决請省長指令辦理（六）敎廳呈擬固定敎育經費以資改組議决歸入政費案内議决（七）外商反對捲烟稅事（八）實業各機關請發經費應否酌量照發議决由財實兩廳會商辦法呈報省署核奪（九）晋恒履（第二届省議會議長）請發省議會經費以資結束議决仍照前議决案函復並責成保管員　紹泗與晋恒履妥議結束（晉恒履請查歷年烟酒稅印花稅欵項下撥還鹽餘數目議决由省長公署將歷任收支欵目查明登省公報公布（十一）財廳呈報内務臨時費及預備費均已無餘吕前省長任内令撥各欵共三萬餘元如何辦理議决照來册所列各欵分别清查辦理（十二）警處呈請增加十二年度預算議决處廳增加經費已奉部駁應毌庸議（十三）財廳呈報吕前省長挪用選舉節餘欵議决指令財廳歸入决算案内辦理又政費案内尙有附項如照所列實收總數一百六十萬元之外征有餘欵時應先儘内務及實業經費支配 
[美公使蒞浙盛况]  
　　浙江軍政兩署接上海交涉員許沅佳電開美公使及克總領事並夫人共五人明日午車赴杭次晨赴轅拜謁護軍使派陳世光陪往謹陳　情當由軍務善後處曁省公署於十日通告所屬届時往站歡迎以敦邦交第一師長潘國綱第八旅長王鳴珂第二師參謀長潘竟第四師參謀長范奪魁第五團長陳步棠第八團長施承志第三十七團長陳照春交涉員王豐鎬曁各廳處長率同步兵一排軍樂一連前往城站歡迎以西湖新旅館爲美公使下榻美公使舒爾曼氏率同眷屬翻譯員十日下午六時半由滬乘八號快車蒞止杭州城站軍樂大作兵士舉槍各商店均懸旗以致敬禮十一日上午九時拜會軍民兩長即往游靈隠玉泉中午在烟霞洞由各官紳歡讌晚間由軍民兩長在督辦處公讌旅杭美僑亦擬設席宴會 
[杭州快信]  
　　聞洛吳昨有長電到浙贊同江閩五省聯和問題 
　　駐省垣舊行宫之四師七旅十三團第一營奉令調駐湖防今（十日）日已開拔 
　　杭屬臨　仁康典前夜被賊越牆竊去大批衣飾絲斤架本頗鉅已呈報官廳跴緝 
　　玉環程知事電省縣屬清港地處衝要原駐警隊奉調處防請飭王管帶就近撥塡防　　督署昨委石鐸充衢防司令部參謀長胡浩然祝紹周充該部參謀 
　　杭總商會銀公會卅電京安總稅務司請保存關餘不得提用九日接安復電卅電悉查付還整理案内各項公債一事在債權人對於總稅務司經管此項基金並無不滿意之　在總稅務司定當繼續將所管指作内債基金之關餘按照優先之例專作還内債本息之用合特電復 
　　省立貧兒院長胡宗成因柴助敎毆斃學生案上書辭職奉令照准現委吕雲衢接充院長 
 
 

Page 8

 
 
第一萬八千二百七十六號;中華民國十三年 西曆一千九百二十四年一月十一號
星期五 * *自由談 
[太戈爾的斷句] [  胡懷琛]  
　　我以前曾說過近日新詩壇上流行的小詩就是舊詩裏的摘句常見的小詩十有八九可以改爲舊體絶詩的後兩句或律詩的一聯摘句又可稱爲斷句斷句在詩話中常常有的現在我讀譯本太戈爾的飛鳥集以爲他大多數可以譯成斷句今先將鄭振鐸譯成的散文詩和我所譯成的斷句並錄幾則以見一斑今年寒假有睱我將取飛鳥集原文一讀並多譯幾首成爲斷句以供讀者之賞鑒至於譯散文與譯斷句孰工孰拙孰難孰易也請讀者自己去評論罷 
　　鄭譯第八十二首使生如夏花之絢爛死如秋葉之靜美改譯爲斷句死如枯葉靜生似好花妍 
　　鄭譯第一百五十四首採著花瓣時得不到花的美麗改譯爲斷句寄語採花人難採天然美或作採得花枝歸已損天然美 
　　鄭譯第一百七十四首雲倒水在河的水杯裏他自己却藏在遠山之中改譯爲斷句白雲遠住深山裏行雨難忘濟世心 
　　鄭譯第一百九十八首蟋蟀的唧唧夜雨的淅瀝從黑暗中到我耳裏來好似我已逝的少年時代沙沙地到我夢境中改譯爲斷句凄凄虫語蕭蕭雨鉤引前塵到夢中 
　　按以外能譯爲斷句的極多極多一時不暇編譯今年寒假大概可以從事於此或者能成爲一本小册子就呌太戈爾斷句不知讀者以爲如何又按這樣的詩境在中國古代的舊詩裏甚多舉不勝舉可惜不能同太戈爾共賞罷 
[梅訊] [  東閣]  
　　昨應劉鏡清約畹晚飯九時始散 
　　客有介紹古董商赴畹寓者包裹累累均鼻烟壺漢玉陳列廳事畹爲之評　 
　　瑞典名廠之潤喉藥片比託人懇得畹贊物之語以爲保證畹因贈以照片一紙並英文保證書一通親加簽名焉 
　　吳昌碩王一亭日昨并觀二本西施 
　　况蕙風詞宗昨亦往觀西施極賞響屟廊一折之幽蒨游湖一折之旖旎重以畹意日内必有新詞 
　　洛神名劇不日出演時報仍有洛神特刋已搜集其洛神之照片不少精美且視西施特刋爲甚云 
　　奉卿昨又赴蔣氏密韻樓滌談移晷 
　　陳彥衡近寓一品香每日住客常滿抒軸論議關於劇學研討之深非可冀及海上不乏賞音遂相率造詣承敎矣 
　　姚玉芙昨與友人晚飯於卡爾登極賞其肴核之美 
　　此遭萬全堂所散戲詞精美爲人所珍賞旣以戲目之時有改定印刷之或致愆期遂難以爲繼而主人尙擬於臨别數日照舊分贈以惠觀客云 
　　林植齋昨於散戲後即赴畹室談西施之腔句異同林固精於音律者畹與之談無不按拍而應也 
　　翁印若以丹青貽畹畹深以爲樂已定前日專誠造謁會以客至瑣冗雲集遂致爽約比日内仍即定一行也 
　　張嗇翁來滬觀劇歸途即倦枕貽啘云 
别因南北久世更昔今殊老我霜髯促逢君玉頰　曲期驚木石歲晏惜江湖　有丹青信將絲附近朱（今李生斐叔從學故云） 
　　又張孝若輯軒忽迫猶抽暇作詩寄畹以壽之 
　　容易人三十喧呶客萬千丹青應代覇歌舞有餘妍忽憶散花劇游來諸佛天更誰能說法我到地球邊 
[寒夜幽聞（上）] [  靜觀]  
　　冬宵人靜萬籟無聲市尾街頭以及閭里間所聞無不足以發人感想 
　　析聲守夜者繫析巡行街市其聲閣閣遠聞似增凄凉征人動思鄉之念勞人與疲乏之心尤難堪者宵寒衾薄滿腔憂思聞更析頻催終夜有好夢難成之慨 
　　叫賣聲貧民擔果餌雜食深夜沿街兜賣凌風霜而引其破竹之聲遠聞悽絶有心者慨念時艱米珠薪桂小民求食爲難故冒寒霄行作負販以博蠅頭小利發音悽慘蓋心中猶有能否盡售之虞也 
　　賣唱聲拉一隻小胡琴吚啞過市時或發吃糠之音高歌艶曲里巷間聞之破人清夢須知爲此者或有紈袴子弟而落魄風塵宫牆偷曲吳市吹簫爲飢寒所迫以自餬口耳 
　　喚車聲朔風凛冽常人睡興正濃而道旁一呼應聲車行聲爭價聲銅板角子聲聲聲相應紛至沓來擾人耳鼓而睡者醒矣車夫得遇主顧至多獲銅元數十枚而所爭若是之 
[雲開天青]  
烈留心世事者又足以發其深省焉 
[喁喁商榷（上）] [  項衡方（不受酬）]  
　　連讀某報所載繁霜閣曲話卓識弘見欽遲不已惟五日議亭會一段謂窗外喁喁喁字不應讀作魚本曲係中東轍此處押韻萬不可誤云云走竊有疑敢抒所見以就正於高明幸垂敎焉 
　　喁字說文魚口上見從口禺聲是諧聲字也佩文詩韻並收二冬七虞兩韻是其讀者或顒或愚皆不誤也查史記司馬相如列傳「延頸舉踵喁喁然皆嚮風慕義欲爲臣妾」日者列傳「公之等喁喁者也何知長者之道乎」並註魚密切廣韻入三鐘韻此讀顒音之例也莊子齊物論「前者唱子隨者唱喁」喁字與下句「冷風則小和飄風則大和厲風濟則衆竅爲虚」之和字虚字協韻故徐註音愚集韵韻會元俱切聲相和也此讀愚音之例也是知俞粟老曲譜註讀魚音原未錯誤而繁霜閣之主張讀容者亦不能謂非知音惟以本曲屬中東轍此句又應押韻而主張讀容則宜先檢查亭會一折究屬何韻 
[一分鐘的趣劇] [  嚴居士]  
　　王我於十秒鐘内能夠跑一百碼路你想快麽 
　　李（搖着首）哼這算什麽希罕我於一秒鐘内能夠從紐約到倫敦跑幾個轉哩 
　　王（驚異狀）不···不我不相信 
　　李（得意狀）你不相信麽（稍頓）不妨去拿世界地圖來試騐一下子 
[「衣食住」之滑稽經濟法] [  爾圻]  
　　現今生活程度日高衣食住三者殆成爲社會重要之問題矣鄙人研究有素擇其經濟之法如下 
　　衣爲蔽體之物不可一日或缺然衣價奇昂較前數倍鄙意以爲衣服多洗則易破莫如四季衣服無論垢穢至何等地步不加洗滌如此則衣可耐用不致年年添置矣 
　　民以食爲天無食則難生活然米貴如珠每擔售價十餘元一日三餐良非易易鄙意以爲不如於每日晨餐擇堅硬之食物囫圇吞下不加咀嚼則食之停積胃中不易消化一日之間必不饑餓如此則各午晚兩餐之費用可節省矣 
　　人無論貧富必有房屋始可安身然滬地房屋昂貴加租之風潮時有所聞大有居大不易之勢鄙意以爲不如效上古人民不用房屋穴居野處再不然或租一屋轉賃於有金錢者己則將地板揭開掘一深窟以居之則租金可取償於他人矣 
社會小說 
[人間地獄（二四七）] [  娑婆生]  
　　第五十九回蠟淚酒痕徐娘温舊夢竹聲花影月老示靈籤 
　　阿毛在旁邊聽了披披嘴道四小姐也不能怨人客人來白相堂子本來是尋開心的誰肯以性命作兒戲晴雲道那末柯三少呢阿毛道那又是一講的了也不能算三少待堂子裏的人好只能說他待秋波有良心其實男人對女人有良心沒有良心這一句話還是空話實實在在兩家頭有緣分沒緣分是眞的有緣分的時候你待我有良心我待你也有良心等到緣分一了良心也完結了譬如秋波和三少現在兩個人算得彼此俱有良心三少天天來望病不怕猩紅熱傳染秋波夜裏睡著了還是喊著三少的名字白天一張眼便問三少來沒有來大家良心眞眞嘸啥說穿了全是一點緣分倘使我此刻病了三少不見得天天來看我就是晴雲小姐病了三少也未必來看他並非三少待我們的良心比待秋波的良心壞就是我們和他沒有緣分罷了這一番話說得秋波怔了一怔半天說不出話兩隻眼睛直射着阿毛的臉上瞧阿毛笑道怎麽你到發呆了我的臉上沒有三少的照片呀秋波道我又要來說呆話了怎麽呌緣分阿毛道緣分兩個字你全不懂嗎緣分就是要好要好了就是有緣緣盡便是不要好秋波點點頭道原來如此停了一會又笑著向阿毛道你說我和他有緣沒有緣阿毛道阿是三少秋波點點頭阿毛道這也不必說我早已說有緣的了秋波道有緣就是這樣嗎說罷臉上微微一紅扭轉去面朝裡床阿毛道這一點是緣分的起頭以後還有多多少少的大事呢秋波道阿會就是這一點點緣分就些完結了呢阿毛被他這一問到一時愕住了回答不出 
　　校正昨日人間地獄『晴雲』誤作『琴媽』合亟校正 
三言兩語[  鵑]  
　　保曹做了總統洛吳便爬上來做了他的替身充起太上總統來但看他安坐洛陽發號施令夠多麽舒服任是翻手爲雲覆手雨的買辦總長也得往洛陽跑腿誠惶誠恐的低頭請命瞧那白宫中的木頭人還有甚麽味兒呢唉巡閱可爲大總統不可爲 
 
 

Page 9

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 10

 
 
第一萬八千二百七十六號;中華民國十三年 西曆一千九百二十四年一月十一號
星期五 * *國内要聞二 
[蘇浙和平運動之寧聞]  
　　近月以來南京方面蘇浙　謠本甚囂塵上至最近數日間始稍見緩和昨日（九日）下午浙代表盛竹書金潤東沈田莘陳靄士蘇代表黃伯雨張仲仁黃任之等同蒞此間接洽和平軍署由副官處省署由政務廳以及財政廳中交兩行均派有汽車在　寗車站接待下車後一路汽笛鳴鳴直至財廳稍事休息聞浙江方面以滬報載有齊督清政府下令裁撤滬護軍使且有進兵皖境之說晚間各代表晤齊督詢問結果甚圓滿㈠請裁護軍使云云齊大加否認謂絶非事實并商明即以代表名義電滬報館更正㈡增兵之事亦全屬謠傳崑山本駐兵一百二十名現仍祇此數宜興本有警隊一營現亦並未增加各代表對其表示甚覺滿意本日上午十時齊集財廳後即與滬寗車趕往杭州接洽兩省之治安端賴此和平之神出而竭力維持關係實不在小故臨行之頃省農會徐瀛總商會蘇民生省議員張援等均到財廳恭送財政政務兩廳長則直送下關始返 
[江蘇運河工程局會議記]  
　　議决五案 
　　江蘇運河工程局八日下午二時半在揚州石牌樓本局開第四届評議會并開研究會評議員列席者有鮑友恪·（寳應）王藴之·（高郵）朱紹文·李義（漣水）周樹年·任桂森·（均　都）參議黃伯雨·江北商會聯合會代表關立亭·及本縣士紳盧殿虎·知事曹元鼎等韓省長主席報告經過情形嗣即分别討論（一）議决本局提出貨稅接續帶征二成治運經費凡與運河有關係各縣不得截留畝捐案（一）議决評議員封緖請將自韓莊以上夏鎭以下運河從速測修案（一）議决胡鑑請修壁虎橋西岸上游緯路案（鮑友恪介紹）（一）議决戴靜山請以挖泥機船挑挖鈔關外河道塡平大王廟一帶河岸案（周穀人介紹）（一）議决李義請截留漣水五成畝捐修治水利案（一）議决各縣拖欠畝捐爲數甚巨委員守提由各該縣供給川資案迨散會已鐘鳴六下矣並悉韓省長准十一日由揚至鎭改乘花車至棲霞山一行然後返寗外傳韓擬回海安珂里並非事實 
[南京快信]  
　　洛吳派代表張三傑由寧赴杭疏解浙閩問題 
　　贛蔡連日密電往返與齊督互商贛南軍事 
　　閩孫來電請對所招補充新兵過寧時飭屬照料當局復電允妥爲保護 
　　省議會接奉議會來電請對日人慘殺華僑案一致電爭嚴重交涉 
　　張季直昨電兩長報告接洽淞滬港務情形 
　　省立各校値年校長陸殿揚呈省署催飭廳速發經費 
　　敎育廳令江寧縣知事轉飭辦理不合之私立適存建業秣陵三中學從速改良以免貽誤青年 
　　青年會爲提倡體育起見自昨日起分與南京全城籃球比賽會各校分期比賽 
　　睢寗縣農敎商會長王國樞等電呈省署謂縣議會組織違法請飭縣轉令依照省頒恢復程序辦理 
　　江寗縣民孫第不服江寗縣知事撤銷市總董職處分呈請省長指定管轄現奉批令查照市鄉制及訴願法各規定詳叙理由提起訴願 
　　財部咨兩長請飭屬嚴禁獎劵兩長以蘇省早經辦理咨復財部查照 
　　本埠售賣獎劵之豐利快利源等數家因寗檢廳判决各拘役二十日罰金一百元不服上訴 
　　小營飛機今（十日）晨九時在空中試深 
　　阜寗縣民范春育具呈兩署控保董汪國儀擅賣公槍包庇匪類當經會令阜寗縣知事嚴切查明具復核辦　　兩長准王承斌咨請通緝在逃金丹犯姜殿凱等 
地方通信 
[蘇州]  
　　蘇商會反對航政局蘇州總商會因於本月三日見吳縣知事及航政分局並貼布告於通衢該分局長馬汝賢又着着進行特函致上海總商會請求一致力爭原函如下逕啓者航政局蠧國病民迭經全省各縣商會臚陳弊害一致籲爭文電交馳案幾盈尺計吏掊克一意孤行近日突有蘇州設立航政分區之布告登記其名歛費其實禍在眉睫痛切剝膚除已電請查案停辦外相應抄錄江電函請察覽希賤一致進行迅即呈省力爭以期貫澈初衷而拯航民疾苦此致上海總商會附電稿云南京韓省長鑒蘇省籌設航政局一案疊經各屬商會陳請撤銷呈電交馳全體一致尊署批復始終諉過於議會而省議員亦已節次提議請將該案駁回方冀省長俯順民意業將此案無形取銷詎今突見吳縣知事發有蘇州設立航政分區之布告商民駭詫羣相質問昨日常會經米業木業各會董提議以官廳行致秘密進行前清專制尙不出此環請查案呈省停辦理合據情電呈伏祈鑒核電令吳縣飭予停辦盼復施行蘇州總商會叩汪 
　　紙烟公會立案被拒紙菸公會之設由殷芝香被捲烟業反對斥其並非同業係由貝吳等號召烟兌店於上星期在元妙觀開會組織公會舉貝爲副會長以與本埠捲烟業大小各同業對峙貝被舉後即分向各烟兌店集捐名爲立案公費捐率自一元至四五元不等一面向商會函請立案商會以烟兌業已有公會似近駢枝機關拒絶不理而烟兌業亦羣起反對大小各同行業於今日（十日）下午三時在閶門外一品香番菜館開會一致反對非達到撤銷殷芝香不可另囑書記撰擬呈稿交衆閱覽察核呈文係送省署財廳二處大致非由同業承辦不能承認爲要求目的云 
[松江]  
　　四高校長當選議員後之請示縣屬泗涇鄉議會此次改選議員乙級開票最多數當選者即第四高小校長湯紹裘君開票後湯君以志在敎育雖市鄉制小學校長並不停止被選舉權但小學校令有校長不得兼職之規定雅不欲就議員惟查市鄉制第二十條第二十一條不依條文内事由而謝絶或告退者須受停止公民權之罰事出兩難故已據情具呈縣署請示依據市鄉制何項條文謝絶戌告退以免處罰想縣署對於法律與命令抵觸之處必有適當之批示也 
　　縣議會正式開會松江縣議事會十日行開會式議員出席者二十八人參事員出席者七人行政方面如縣知事温紹樑第一二三四科主任及警佐承樹聲等均到來賓有敎育局長張樹勳及地方紳士耿公達等二十餘人下午三時振鈴開會先向國旗行三鞠躬禮次爲議員參事員與行政長官行相見禮及互見禮旋推年長者沈純潛爲臨時主席登臺致開會辭次有參事會温會長代表該會致頌辭（由參會文牘員葉潤春代讀）縣知事致頌詞（由三科主任顧稼軒代讀）縣警察所致頌詞（由警佐承遠軒代讀）讀畢由臨時主席沈純潛致辭答謝乃振鈴散會聞今日（十一）將先定選舉議長規則選出議長然後開議云所有縣會議員及參事及參事員名單覓錄如下（縣議員）張蔚丹陸履仁楊鏡心（松江市）張仲　沈少漁陳渠清張客樵（亭林市）王翰臣懷子樵葉丹卿郁鳳岐（楓涇市）諸訪農朱頌曾（五厙）吳碧松蔣基康（葉榭）錢亦莊周文楚（莘莊）李文來朱肇昇（泗涇）陳幼岩吳仲唐（張澤）周叔賢張仲采（天馬）鄭友竹曹蔭才（小崑山）陸笛江（漕涇）周夢熊（山陽）倪殿梅（柘林）吳祥林（小西涇）陸甫生（龍興）李漁生（七寳）謝鹿平（新橋）薛佩生（官紹塘）周矜青（前岡）楊正青（金山衛）陸雨亭（錢河）張鎭圭（陳行）屠少波（白沃）吳虬（吕蕩）（參事員）楊鳳修徐雲川孫宅甫邢望之周式如張琴軒陸漱芳 
　　青浦練塘鎭命案青邑練塘鎭有戴阿天者向在西市開戴振　麵店其妻誣指伊夫與挑線粉擔之張菊生妻張沈氏有染遽將該氏兇毆並誣警所將張押遷出境該氏因受誣難堪於古曆十一月二十六自冋戴妻質問戴氏一見春人即率同家人手持麵棍等物遍體兇毆血淋滿面其時崗警竟不拘兇手反將張妻捕局詎甫抵局中而氏已斃命當由所長報縣請騐謂係自斃旋經連知事委令陳達三承審蒞鎭檢騐屍塲上觀衆大譁已向省長及護軍使署呈控矣 
　　農會積存費撥歸自管松江縣農會自民國四年迄今積存預　費銀一千零六十四元近因經理處行將廢止由會呈奉縣署批准於本月九日全數撥交會長吳履剛自行存放矣 
[金山]  
　　縣議會開臨時會金山縣議會缺額議員業已依法補選告竣於本月六日開臨時會縣知事因在丁憂請假期内特委一科主任蘭檝代表到會是日星期並未開議行開會儀式後即簽分議員席次攝影而散茲探得縣知事交議案四件一·水利委員會應否繼續辦理案一·設置保管縣財政常任委員及暫行規則案一·奉令分攤自治指導員經費請添列預算案一·縣苗圃主任請歸還積年虧墊案此外尙有敎育局請議籌設初中及前期師範案議員提議有籌設公立醫院　第二女高小學校等案 
　　敎育局開董事會金山縣敎育局本月七日開第七次董事會出席者計黃端履莊昂沈世騏唐思　丁瑞珍葉心嚴並局長張本載等七人議决議案多件㈠董事會保管縣有積儲金方法草案並推舉保管員案决議除添列一條並將原列第五條修正外餘悉照原案通過積儲金保管員公推丁董事瑞珍㈡覆議資助學生規程第四條應添列女子職業學校案公議否决㈢審核縣立師範兼辦初中　費預算案决議應由局長將此項預算　並根據上届議案呈請縣署轉交縣會議决施行㈣公議决算審查報告案按照審查報告公議通過下届開會日期聞定三月二日云 
[常熟]  
　　縣敎育會改選有效縣敎育會改選後會員陶鴻治等以重行審查會員問題呈請敎部解釋縣署亦據陶呈　知照當選職員暫緩任職而王曹兩會長以辦理改選情形亦呈敎部解釋遂致會務停滯互起爭執茲　部令以該會辦理改選認爲有效縣署旋據該會呈請於前日令准會務移交新職員接收一面將該會改選有效緣由呈請敎育廳核轉矣 
[常州]  
　　昇西鄉發生刦案武進縣昇西鄉龔家灣農民龔炳南家七日上午三時許突有盜匪十餘人明火執仗撞門進内嚇禁聲張大肆刦掠飽載向東南方呼嘯而去事後檢查計被刦約値洋四五百元之譜事主於九日委託親戚楊炳生赴縣報請勘緝當經徐承審員開庭審訊一過十日上午前入踏勘並嚴飭法警偵緝云 
　　四鄉公所幹事會紀武邑四鄉公所九時下午四時開幹事會到白靜齋等議决事項㈠提議時届嚴冬四鄉不靖應將冬防及保衛團切實整頓藉資防禦以安閭閻公决通函各市鄉照辦㈡提議現在各市鄉辦理第三届省會初選調查選民大半造竣所需調查造册等費公决應函請縣公署照案發放俾資辦公而免賠累至五時許散會 
[無錫]  
　　市議會成立市議會停頓已十年去歳歲奉令恢復因有種種關係未能成立始於昨日（十日）恢复下午三時在市公所内開成立會到縣知事馮祖培市董事孫映高及市議員十五人及來賓等二十餘人副議長陳湛如因事未到茲將其開會秩序如下（一）振鈴開會（二）全體議員入席（三）議會起立對國旗行禮（四）監督入席（五）議長入席（六）董事入席（七）來賓入席（八）議長議員與監督行相見禮（九）議長議員與董事行相見禮（十）議長錢鏡生報告恢復情形（十一）議長退席（十二）來賓縣知事馮祖培國學專修館長唐蔚芝代表孫狄香等致頌詞（十三）錢議長致答詞略云本會十年被抑一旦重光恪遵制令實行召集乃荷馮縣長曁國學專修館唐館長與開會之大禮致粹勉之鴻詞本會同人至深欣感第念地方自治首重精神市政進行貴有程序弊之所當革利之所當興尤須審度時宜以謀建設言行一致觀厥成功用保本議事會之健全以副今日蒞會贈文諸君之盛意謹答等語（十四）振鈴散會已四時餘矣 
　　監獄籌建敎誨堂縣立通俗敎育館甲組巡迥演講員楊錫類君今秋赴縣監獄演講時與管獄員陳席珍君接洽擬在獄中建築敎誨堂遇星期日入内演講以期感化獄囚當時陳君頗贊成此舉楊君即四出捐募經費邑紳孫鶴卿吳玉書凌景叔等諸君各捐助洋三十元其餘學海堂經綸堂文華等三書局捐助各種掛圖與用品等物楊君與吳玉書君仍在各處捐募以期早日成立 
[揚州]  
　　商團新屋落成江都商團原假小東門舊城守營衙　設立嗣因　產處變賣衙署該團遂以重金報買作爲團有僱匠修葺刻已竣工訂十一日行落成禮經會長朱竹軒團長吳霈生等柬請各界届時前往參觀 
　　皖馬敦促盧紳出山皖省敎育廳長一度馬聯甲　意蘇紳盧紹劉前曾派員勸駕並請韓省長疏通迄未得盧同意茲馬又派安慶道尹謝　霖於昨（八日）傍晚抵揚謁盧致意勸其早日出山以慰該省人士之望　悉盧　若何答復也 
　　請給敎員遺族卹金第七區第五初級小學校長兼敎員袁鳳翰在職病故身後蕭條刻經縣敎育會長李伯樵查悉該員生前供職在八年以上核與　給遺族卹金條例相符昨（八日）特呈請縣署核轉敎廳給發以　　勵 
 
 

Page 11

 
 
第一萬八千二百七十六號;中華民國十三年 西曆一千九百二十四年一月十一號
星期五 * *[鎭江]  
　　莫審廳長調任確訊丹徒地方審判廳廳長莫宗友自蒞任以來開辦該廳佈置一切頗費同意辦理案件均依法理約束人員亦極認眞茲聞法部令調任山西高等審判廳民庭庭長遺缺委南京仇豫補充現該廳全體職員公舉代表二人赴高等廳面呈情形挽留地方人士亦擬具呈高等廳請求勿遽更動云 
　　江淮校董會成立鎭江淮中學校自苪校長聘定省縣敎育會評議李崇甫君擔任主任校董後業經從事組織大致已有端倪第一期校董現已舉定蔡雲蓀毛郁文畢懷之陶省三李幼丹陶蓬仙陶繼潛蘇碩人諸君由李主任會同苪校長公同將聘書分送云 
[清江]  
　　獲訊近犯抬架案之巨匪寄居清江南門外沭陽籍巨匪吳大團子曾於民國十二年七月八日晚糾衆夥搶漣水丁祥龍丁煦兩家抱去男孩兩人勒贖得價俵分同　　　　　　　　　　　　　　　　　　　　　　孩小和尙小羣子兩人並槍傷張之傭工韓國　旋亦得洋俵分九月十六及二十八兩日晚間又先後抬架四丘楊　及周貴兩家男女孩各一迭經各事主在淮陰縣署指控有案淮陰警備隊營長王振鵬購綫尋緝甚力嗣王營長偵悉該匪定於十二月二十五日完婚即派兵士往　署西首理髮店擒獲遍招各事主家被抬男孩往認當有張士佳家小和尙年齡較大（十一歲）認識最清該匪被認時面色惶急情虚語塞當日審訊旋復狡賴茲於一月四日提案復審該匪始供認與泗匪史某有識而對於上列各案仍不承認云 
　　鎭署槍决匪犯五日下午一時淮揚鎭守使署將日前在楊莊所獲白日　劫商人銀洋兩匪綁赴刑塲梟首一人搶斃一人即日將首級送至楊莊官溝出事地點懸掛示衆 
[南京]  
　　東大兩設廣西特班　　　　門大學中學生畢業日衆升學甚難欲開辦大學又以財才兩乏不易　辦　該省省長擬在東南大學附設廣西特班業派無錫中學生任兼國學專修館經學敎授陳杜尊氏（陳君籍隸該省在該省辦學最久聲望素著）爲商辦東南大學廣西特班特派員聞陳君已於三日赴東大接洽惟適値校長郭秉文君因事赴申只與該校秘書及各敎授磋商各人均甚表贊助之意頗有希望云 
[嘉興]  
　　河乾發生時症天久不雨河水乾涸市民飲料大半出重價雇人至城外汲取惟間有吝惜小費者仍汲飲污水因發生一種流行病如咳嗽·眼紅·喉痛·頭脹諸症相繼發生致蘿蔔橄欖等物價增數倍甚或無貨可購據醫家云如天不降雪恐此種病症尙將加劇也 
[寧波]  
　　云敝處拆城築路經費擬將拆卸城磚石料外以舊有地方財產及拆城後由政所收入爲擔保品發行公債經前籌備員朱佩珍王正廷傳宗耀等於十年五月十三日呈請鈞使察核轉呈督軍核示奉指令所呈各節事屬處工程浩大非籌大宗的欵不足以應急需經公衆議决擬發寗波市政公債暫先額定五十萬元並妥擬章程利息八釐半年付息一次其償還期限用抽籤法分十年還清以民國十六年起至民國二十六年六月廿　　式樣援照値隸地方公債辦　　　後　　章　其手續極爲簡明爲特檢同章程及債票式樣函請鈞使轉呈軍務善後督辦處察核迅予照准俾便發行至紉公館再敝處擬於核准　邀集前籌備員朱佩珍等並地方士紳立寗波市政財政委員會以昭愼重合併聲明 
 
 

Page 12

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 13

 
 
第一萬八千二百七十六號;中華民國十三年 西曆一千九百二十四年一月十一號
星期五 * *本埠新聞 
[蘇浙代表赴寗謁齊之經過]  
　　齊謂蘇境未增調一兵···撤護軍使决無是事 
　　各代表已於昨晚回滬···定今日赴杭 
　　江浙人士爲二省和平問題各推代表於九日赴寗面見齊督等情已誌前日本報茲悉浙江代表盛行書·金潤泉·陳藹士·沈田莘四君江蘇代表張仲仁·黃伯雨黃任之·三君到寗後即晚見齊督暢談江蘇和平問題至六小時之久齊督所言極爲誠懇透闢大致謂蘇境並未增加或調動一兵報載請撤松滬護軍使决無是事云現各代表已於昨晚回滬定今日赴杭見盧督一俟雙方接洽有頭緖即當發表一切云 
[閩軍撤離浙邊之佳音]  
　　周蔭人部回駐原防 
　　中國新聞社云本埠浙商昨　龍泉客莊來電稱近駐閩浦城松溪及與浙龍泉慶元相近之富嶺街一帶之閩軍周蔭人部下業已完全撤回浦城原防云 
[美公使昨日赴杭]  
　　今日返滬北上 
　　駐京美國公使舒爾曼率眷·駐滬美總領事克銀漢等并眷屬由雲南游歷抵滬昨美公使等於午車赴杭晋謁盧督辦經何護軍使委派洋務委員陳世光陪同前往許特派交涉員當即電達湘江督辦省長曁王交涉員妥爲保護云 
　　又訊駐京美國公使舒爾曼民定於今日由杭返滬並不勾留當晚即乘滬寗夜車赴寗轉車北上如果在杭延擱今日不及返滬則乘明日（星期六）上午九時三十分開行之滬寗特别快車北上滬寗路局業已預備花車在北站等候云 
[美使述遨遊粤滇之經過]  
　　並述美國對於廣州關餘之最近態度 
　　大陸報云美使舒爾曼氏昨日乘格蘭脫總統輪來滬後宣稱美國對於孫中山之爭撥廣州關餘一舉不變其往日之政策仍與列强取一致行動以求維持海關榷政之統一按舒使此次在粤曾與領事團會議兩次與廣州外交部長伍朝樞作長時間談話一次與孫中山作長時聞談話兩次舒使承認粤中形勢甚爲嚴重謂列邦軍艦現仍駐粤中山一再爲提取關餘之恫嚇安格聯雖有粤關無餘之覆文而爭撥之原則依然作在至美國將變更政策之謠自何而起固不得知但確非事實余新接國務院來電稱華盛頓態度未嘗絲毫改變仍將與列國共求維持關政之統一等語吾人對於關餘並無干涉之意但求維持海關榷政之統一蓋不統一則將引起糾紛而危及賠欵借欵之擔保此例一開將有後患倘若孫中山可以提取粤省關餘則將保以阻滇唐·奉張·浙盧·及獨立各省之效尤實際且將鼓勵未獨立者之獨立以便截取關餘勢必致海關行政分爲十數系統佘曾爲中山詳細解釋列强之派遣軍艦保護海關並非壓迫中國而中山提取關餘之恫嚇倘果實行將致最嚴重之結果且告中山此時公之責任宜盡力避免衝突余希望在此形勢下得一辦法由安格聯氏就關餘内定一相當數目專充福利粤人之用如擴充浚河工徎等類但此不必待粤政府之承認舒使復述滇游行程先自香港至西貢然後北行經下安南柬埔寨安南北圻諸郡以入滇境並盛道法人治績優良稱其四郡之内道途修整此次曾乘汽車馳行一千餘哩沿途廣植橡樹河内至西貢之鐵路今已築成其半他日可望展至暹羅邊境敎育計劃亦已改變現從廣設小學着手經濟發展地主安謐云云舒使本日舉行美總會新屋奠石禮後即將赴杭訪盧督辦張省長路局備有花車並由美總領事克銀漢氏與光涉署陳科長陪往預期明日（十一日）晚間回滬即掛夜車赴寗晤齊韓後即行回京云 
　　大晚報云美公使舒爾曼氏稱列强對付關餘爭執完全一致而粤中領事團與海軍司令意見亦極融洽美國現駐兵艦三艘巡艦危萊那號上載有陸戰隊一隊英艦原有三艘此次新增砲艦一艘意法亦各增一艘目下外艦在粤不但無撤退意且即有調動亦必係增加而非減少蓋非俟此事解决不使各艦離粤云 
[安格聯繼續保管關餘之覆電]  
　　總稅務司安格聯氏前日由京來電云上海總商會銀行公會錢業公會鑒儉日代電敬悉一切查付還整理案内各項公債一事在債權人對於總稅務司經管此項基金並無不滿意時在總稅務司定當繼續將所管指作内債基金之關餘按照優先之例專作付還内債本息之用合特電復·安格聯佳 
　　又華商證劵交易所亦於前日得安氏同樣之覆電矣 
[港務會議今日繼續開會]  
　　討論各項意見 
　　港務會議前經第一次會議僅分配各種意見書於各委員並未討論聞各方意見頗多歧異而欲藉此機緣以挽回主權則頗一致張季直氏曾於昨日往訪　使亦略談及此事現該會議决於今日下午二時仍在靜安寺路交涉公署繼續開會詳細討論云 
[浚淞不足經費之籌措]  
　　不足之十三萬元由兩商會勸募 
　　開浚蘇州河一事前經上海總商會時當衆向各業認定開浚經費十七萬兩因需費三十萬尙少十三萬已由南北兩商會設法籌措因此舉尙有多數之商業代表當時未經參與會議事關我國主權應即分别向各該代表商勸募集經費之方法南市方面商界如米業油豆業·木業麵粉業·等均由各該代表擔任勸認外其餘未認之各業亦當積極進行云 
[西報紀濬浦局之成績]  
　　字林報云據濬浦局海圖値茲水量最涸之時吳淞口水道猶深三十呎實爲年來所創見查近年水量最涸時水深之記錄一九○○年僅有十三呎一九○六年濬浦工程初辦時水深十五呎一九一○年至一九一二年靠上海方面分水堤初成後水深二十一呎一九一四年靠浦東方面分水堤初成後水深二十七呎一九二○年水深二十九呎至今冬乃有三十呎足見該局之成績而在航業界中裨益尤多云 
[俄艦仍有大宗軍火待售]  
　　字林報云邇來本埠躉批軍火貿易似稍衰落但淞口俄艦上仍有大过待售昨有西裝華人數名佯作買客登二俄艦艦中即目爲主顧不復詢問來歷導觀大砲機關槍·來福槍·手擲榴霰彈·無線電話等招待甚爲慇懃華人虚與委蛇旋即告退據稱各盤久泊風濤外表日形窳敗船上人數亦甚衆諸人此行足見俄艦已不問躉批零星亟欲求售當道之取締蓋不容緩矣 
[閘北俄人戳斃俄婦案四誌]  
　　閘北俄國飯店主野薄夫之妻可立克遭俄僑史利色利也夫糾合克來沙·地特來夫·善牛林等持刀行凶戳斃由警將史等先後拘送法庭並請法官蒞塲騐明候究等情已三誌本報茲悉此案連日由地方廳張檢察官提同史利色利也夫等四人到案研訊之卜以尙有當時在場帮凶之俄僑許理泊夫在逃昨飭法警持文移請警署探警帮同協緝務穫解究 
[閘北水電案之昨訊]  
　　廠中鈐記有已送出說閘北公團反對移交 
　　聯合通信社云昨晨水電廠馮廠長奉省長電云『閘北水電廠馮廠長覽陽電悉仰先將鈐記銀錢及重要文件奉電後立即移送委員會接收勿再延誤並電復省長韓青印』聞馮廠長接電後即將鈐記等件親行送交委員會云 
　　國聞通信社云閘北水電廠案糾紛迄今未有解决自前日委員會接收被拒後昨日又有省令查辦及令馮廠長移交之消息公團方面因於昨日下午三時臨時召集緊急會議到者計二十六公團代表五十餘人公推俞宗周主席由管際安報告省令查辦有拿辦首要人物之語及令馮廳長尅日移交消息應如何從長討論當由湯有爲·徐春榮·徐錦裳·王彬彥·等相繼發言大致謂前次拒絶委員會接收係公衆行動並無所謂首要如官廳欲以非法加罪五代表爲解散團體之一種手段自應由各公團及全體市民共起聲援又對於移交問題亦有所討論當議决對於馮廠長嚴重監視决由姜懷素提議此案相持已久雖公理自在人心但不能不有一種表示顯明態度遂議决推入起草致各團體一電茲錄如下各報館·轉各團體·均鑒閘北水電委員會組織並無根據人民疑駭一致反對嗣經張一鵬先生函請公團推代表五人接洽尙未談有結查遽於七日接廠公團以正在磋商勸請轉回茲閱報載省電竟令道廳縣查辦並有拿辦首要等之語又閱電令馮廠長移交設在租界之委員會接收查閘北人民因水電痛苦呼籲解救有何開罪竟致查辦官力縱重民命匪賤橫逆之來誓必抗拒至欲以廠務辦公機關設置租界托庇外人體面何在總之閘北人民對水電事同德一心不爲威屈未經切實解决以前如有移交萬不承認謹電祈察閘北地方自治籌備會·閘北商會·閘北農會·閘北商業公會·閘北十一路商界聯合會·湖州會館·胡家橋商聯會·浦濱公益會·閘北救火聯合會·絲廠同業會商處·滬北市敎育會·江淮公所·中華公義會閘北商聯會·中國耶敎自立會·一段二段三段救火會·閘北八路商聯會·滬北醫藥研究會·上海商業維持會·閘北慈善團·揚州公所·江淮同鄉會·胡家橋救火會·同叩 
[縣聯會呈請修正議員任期]  
　　江蘇縣議會聯行會爲市鄉自治機關任期問題呈請江蘇韓省長文云爲呈請縣山鄉自治機關議員任期應咨交省議會加以法律修正以順輿情事查省議會解釋縣市鄉自治機關任期從通令恢復之日起算業經上月銑日依照全省大會議决否認電請弗予公布咨交復議詎巧日報載已經通令各縣當即電請收回成命仍交省會詳細解釋均各在案查此案於上年九月鈞　第一八○號代電松江縣知事各級自治機關自奉到恢復通令之日起即應與遵令停辦之日兩相銜接任期當然繼續併算等因彼時省議會尙未開會鈞座縮短任期早有成見當無疑義旋經松江金山常熟等二十餘縣函達到會否認當於九月佳日電請順從民意以昭實在而免觖望嗣奉十月魚日鈞署代電悉已據情諮詢省議會特復等因是此案縮短任期起意在鈞座而省議會又從而附和之殊乖恢復自治之誠意謹將此案法律事實臚陳如左（一）法律性質必先有表示然後再演事實從前停辦時一紙命令表示與事實一日即可完了恢復則異是鈞座於十二年六月二十二日通令恢復此日即法律上僅可認爲表示之日不能認爲演成事實之日試問今日通令明日即能開會否（一）本省縣市鄉制爲省議會所制定則此次縣市鄉自治機關任期當然應以第一届省議會恢復任期爲先例其時省議會明明以開會之日起算任期先例昭昭不爲標準厚省薄縣毋乃偏頗（一）或謂從通令之日起算則將來任其終了可期盡一抑知此說乃不明案牘者也即以蘇省縣議會而論有沿前清府廳州縣制者有光復時組織臨時縣議會者有依元年暫行制成立者有依二年修正制成立者成立已有先後何可强同即從通令日起算亦仍不能一律（一）機關停滯十年恢復手續非常複雜有缺額須待締選者有臨時會尙未交替正式會雖選舉手續完全適被停辦中斷至今互相爭執者有被縣知事挑剔留難未許正式開會或開會不交議案并擱置議决案不復者受此種種困難斷不能通令後即行成立（一）奉令恢復迄今已逾六月而鈐記圖記與舊有文卷有迄未奉到者安得以一紙通令之日即可爲行使職權之日例如補選期限依法須八十日萬一縣知事稍加延宕竊恐補選甫竣而任期已滿試問選出人員如何處置總此以上情形按之法律事實均覺窒碍難如口惠而實不至殊失恢復自治之本旨况全省所力爭者尙有一語可以鄭重聲明祗求合法律之正軌援事實之先例興希圖延長任期者逈然有别此可告父老昆弟者也要之此案約言之計分三說一從通令之日起一從開會之日起一從呈請啓用鈐記圖記行使職權之日起省議會雖經議决未始無補救之方苟非同一會期不妨加以修正伏祈鈞座於召集省議會臨時會時再行提出諮詢案說明自治機關任期從通令之日起於法律事實兩有窒碍應請修正究竟應否從開會之日起抑從呈報啓用鈐記圖記行使職權之日起如此則省會亦必加以考慮决不至此次之含糊通過也夙仰鈞座蘇人治蘇尤應容納民意此時而猶存漠視之心則非順應潮流矣亦非貫澈素志矣倘以所陳各節心以爲非不加采取則請逐層駁斥詳示不合法之理由歷指不可行之事實勿爲不屑之敎誨勿爲籠統之批答使味青等自悟所知之陋所見之非則尤馨香禱祝以求者也所有　請情形理合具呈上達伏乞批示祗遵謹呈江蘇省長韓江蘇縣議會聯合會委員長李味青·委員方家珍·陳傳德·孔昭晋·俞惟珏·狄恩霖·焦汝霖·荆葆宸·周秉燦·虞廷銘·傅遴 
[省議員初選監督宣示人名册]  
　　上海縣知事公署昨發布告云爲宣示事案照省議會議員選舉法爲第二十六條載初選監督應按照各投票區分造選舉人名册於前年十二月一日頒發各投票區宣示公衆第二十七條宣示選舉人名册以二十日爲期如本人以爲錯誤遺漏得於宣示期内取具憑證呈請初選監督更正初選監督應自收呈之日起二十日以内判定之不服者得呈請於總監督其判定時間同各等語查本届省議會議員初選舉調查已於上年十一月三十日遵限查竣計全縣選舉人六萬六百五十三人惟奉文開辦較遲宣示人名册茲定以本年一月十一日起至一月三十日止爲宣示期間除呈報省長外合將第四届省議會議員初選舉人名册分區宣示爲此布告闔邑人民一體知悉如本人以爲錯誤遺漏得於宣示期内取具憑證呈請更正逾限不得再行聲請特此布告 
[海部派員接收北歸軍艦]  
　　駐粤海軍北歸楚豫等四軍艦已駛抵淞口專候京部派員來滬接收茲悉海軍部已派科長曾宗鞏南下至寗會同總司令部參謀吳光宗於昨乘滬寗快車抵滬同寓一品香旅社定於今日赴淞商洽接收事宜聞此項軍艦内部機件大致損壞不靈接收後即須駛往青島修理 
[津浦路運費加價之變通辦法]  
　　一月一日以前報運者照舊價收費 
　　津浦路定於十三年一月一日起增加貨特運費·本埠各轉運及總商會雜糧公會·麫粉公會·等均主反對迭誌本報茲悉該局以旣經各處力爭自當設法變通凡在民國十三年一月一日以前已交轉運公司堆站待運之貨而未經運出者可照原價收費在一月一日以後報運之貨須照現定之增加價格徵收但各團體以積存未運之貨本不生問題所爭者因商業凋敝不克增加負擔故對於此項變通辦法仍未滿意咸主請其收回增加成命云云 
[航業要訊]  
　　飛機提存關棧由紐約運至廣東之飛行機五架到滬轉運時被海關扣留初存在大來棧刻因已届半個月之限期照例須出貨現貨主旣不來提取故已於昨日將此五機交與江海關收儲關棧實行扣留矣 
　　大宗英銀運滬近半月來外國大條銀之運入中國者甚夥昨日大英公司之孟買班郵船雪西利亞號由印轉來倫敦裝滬之大條銀一千八百條合上海銀近二百萬兩係滬上各銀行購入者又有廣東毫洋十八箱約八十萬枚由港載至上海另有印度棉花四千件由孟買直接運滬 
　　德輪擱淺續聞德國亨寳輪公司之蘭茵藍號在吳淞口擱淺已紀本報茲悉該輪猶未拖救出險須貨物出清後方克拖離淺灘其由德乘該輪來滬之旅客昨日已經該公司派小火輪接至滬上大約該輪今日可以拖救出險矣 
　　運美貨件擁擠近一旬來中國貨之運至北美者較前爲多其中以由北洋轉至美國者爲最每輪出口天津貨恒占一千餘噸中又以核桃爲大宗如提督之格蘭總統花旗之惠爾遜總統等均以天津轉口貨占大批出口額云 
　　温州增航日輪此間海洋社現與日本汽船公司商定凡該公司之在華各輪均歸海洋社經理即從現時爲始先派三千噸輪四艘航綫則經行上海温州一路兼赴東洋業務則轉運東貨至甌還航則專裝温州本炭至東洋刻下已經開始航行矣 
　　瑞陽輪之損失日清公司之瑞陽丸自去年十月内在安慶下流擱淺後迄今日歷三個月總以水淺而吃儎重不能拖出後經該公司派數批工人前往用機器拖援施工以來刻下將次奏效矣昨日該公司接該輪電告至多再遲二個星期可以拖出來滬入廠修理該公司估計瑞陽丸自從擱淺至今數月内之營業上損失及擱淺中之費用共須損耗十萬金云 
[陳長盛船尙無踪跡]  
　　茂興號主請游巡官警再往尋船緝盜 
　　山東鷄頭陳長盛在吳淞口外銅沙洋面被盜擄刦人洋衣物　事　紀本　茲悉該船副老大與水手一人同乘常巡官之游巡警艇於前日開駛赴出事洋面尋招船貨及追緝盜船該警艇駛近浙江洋面時並無盜船踪跡亦無陳長盛船貨人等該艇本擬駛往浙省偵查因風浪猛湧殊難行駛故於昨晨折回淞口該船副老大等由淞搭乘早班火車到滬報告茂興號主雇喚拖駁小輪至淞商請游巡官警乘輪再往該處尋船緝盜云 
[安特生昨晨來滬]  
　　國務院顧問安特生於昨晨來滬聞安氏此行與内外債基金有關云 
[美國報界過滬]  
　　大陸報云紐約泰晤士報特派赴菲調查獨立運動直相之奥拉漢氏現以事竣乘格蘭脫總統輪回國昨日過滬又芝加哥報遠東訪員胡德氏亦乘該輪自港來滬 
 
 

Page 14

 
 
第一萬八千二百七十六號;中華民國十三年 西曆一千九百二十四年一月十一號
星期五 * *[昨日起程赴粤之國民黨代表]  
　　今明尙續有前往者 
　　中國國民黨在粤開會各地代表已陸續啓程前往昨日搭蘇州船動身者有張知本·孫鐵人·葉楚傖·丁象謙·曾貫吾·林祖涵·王恒·沈定一·戴任·胡公冕·董耕云·等多人今日繼續搭綏陽輪赴會者則有謝持張秋白·彭素民·張拱辰·徐可亭·詹調元·李希蓮·恩克巴圖·鳥勒吉·等多人又上海區代表何世楨則將於明日搭俄國皇后號動身浙省指定代表本爲沈定一·戴季陶杭辛齋·三人現戴·杭·二君均以事不果成行云又訊移滬國會衆院速記科長孫菊人氏近受國民黨聘爲大會場速記孫氏業已向孫秘書長請假照准定於今日（十一）與謝持等乘輪赴粤云 
[瑙威總領事回任]  
　　文匯報云瑙威總領事沃爾氏業於昨日乘格蘭脫總統輪自菲律濱回任 
[法公董局之候選董事]  
　　字林報云法公董局新董事之選舉日期已不滿一星期候選人物截至此時亦僅得四人三人即係舊董事而願續選者其一爲范諾氏人選問題似將無甚競爭惟該局章程二法籍董事中任期不同一爲二年一僅一年他國籍二董事亦如之此項任期問題將自是日選舉决定云 
[日官場電日僑避免傳染病]  
　　昨日滬上各日輪公司接該國派駐福州之栗原領事電告謂福州現有類如肺病之發生特知照上海僑民如赴福州須格外留意藉免傳染昨晨日本東京亦有電報到滬知照其僑民謂東京市所屬之下澀谷地方今發生天然痘症蔓延甚廣滬上各僑民暫勿至下澀谷以避危險云 
[歐戰紀念碑開幕典禮之籌備]  
　　大陸報云愛多亞路口新建之歐戰紀念碑石作工程完竣業已數月惟因向外洋定鑄之青銅碑像直至日前始行運到以此未能早日觀成目下開幕典禮已在籌備之中大約將請聯約國方面領袖領事羅西氏主禮所有建築經費原估九三三三八·九二兩刻除支出四九九五○·六五兩現存四一二六·二一兩及公共租界工部局與法租界公董局分擔基礎駁岸費銀一六·八三三·三八兩外尙不敷二二九三八·七一兩正由各委員在外竭力籌募云 
[昨日捲烟業之臨時大會]  
　　討論對付特稅方法 
　　昨日下午三時本埠南北烟兌業聯合會爲反對特稅事邀請箊公司代表及全體同業假寗波同鄉會開臨時大會到者八百餘人公推主席陳良玉致詞略謂捲烟特稅之應反對在同業方面確有充分之理由業經一再呼籲可毌縷述乃當局不恤商艱一意孤行初則招人投標繼則直派委員儼然設局煌煌告示勸誘兼施徵收之期即在目前時機已廹同業諸公旣反對於前自應貫澈初衷爲特召集全體同業鄭重討論具體辦法云云繼請南洋公司代表鄔挺生指示方針略謂特稅事聞上海方面亦將實行我同業雖一再反對迄無具體辦法殊爲缺點至公司與同業處同等地位痛癢相關同業因特稅而蒙痛苦或以不售烟爲對付則公司亦受損失凡公司力之所能及者無不幫忙云云次花旗公司代表陸錫侯起謂鄙人爲公司雇員以對特稅甚表同情惟願諸公須衆志一心堅持到底云云次彭壽昌·沈子卿·沈佩蘭·等發表意見均甚激昂沈維挺主張反對捲烟　稅之步驟㈠先向松滬護軍使書而請願㈡若當局者實行有期各同業所有捲菸退還公司實行停售並謂吾業同人不下五千餘家平時旣少聯絡有事最易離間金錢之引誘不負責任之浮言最易誘惑敢請認明是非確定主張總之吾人不得已之行爲須抱不爲利誘不畏威刦之决心行之始克有濟法租界同業代表葉貺辰附議並謂請願與停售捲煙實爲消極的辦法最好要求五公司根據條約向英·法·美·三公使查詢究竟一方面呈請官廳將答復三公使之抗議完全宣布以明眞相爲澈底之對付云云末由主席歸納衆意表决如下㈠先向何護軍使爲最後之書面請願㈡在實行徵收特稅之前華界同業停售捲烟復討論其他辦法而散 
　　附致何護軍使請願書云敬呈者前因省署將於上海舉行紙烟特稅獨就華界徵收使我華界商人無可立足曾將種種窒礙情形上陳鈞聽仰蒙體察批准轉達省署在案乃時將匝月未見省署復文竟然置諸不睬一意孤行近因上海無人包認竟然派員設局自收業已廣貼布告云將不日實行意圖嘗試置我商人生計於不顧置我萬衆呼籲於不聞並置我鈞使一片代達商情之盛意於不問是省署實欲絶我上海華界烟業商人命脈也商等懾於省政府威權何敢抵抗惟有停止售烟另圖他計所慮者華界同業大抵小本經營五步一舖十步一店南北兩市除租界外夥友學徒店使以及零售小商終歲勤勞僅免凍餒者不下三四萬人倘竟失業飢寒所廹恐非地方之福亦非我愛民如子之鈞使所願聞事關地方生活大計爲敢具書請願務求鈞座據情迅電省公署並令飭該員停止進行取銷局所以慰衆情萬勿鹵莽從事致多騷擾無任迫切待命之至謹呈松滬護軍使何云云 
[閩同鄉請禁北軍勒種烟土]  
　　致洛吳·及閩孫·電 
　　旅滬福建同鄉會昨據閩省浦城公民來電特電洛吳及閩孫請禁止北軍勒令人民種烟電云據浦城公民團函稱閩北護軍使周蔭人參謀處派軍需長陳繼堪差遣員葉朝墉·并董團長閻·徐·兩營長率部來浦會同縣知事宋丹拱創辦田畝捐在縣署設立田畝捐局刋用本質圖記知事自稱局長派其弟宋星輝及科員爲四鄉分局長通街大市中遍貼辦理田畝捐簡章並派員勒限各鄉紳董囑農民具結領種承種烟苗如有阻撓者即以軍法從事又恐民間反對調派專員檢查郵電使小民無從告訴伏乞俯賜懇電洛吳巡閱使福建軍民長官迅電閩北護軍使周蔭人令董團長閻徐兩營長飭縣知事宋丹拱取消田畝捐局活我浦民不勝叩禱等語查烟禁關係國際至爲重大乃閩北長官竟公然勒令種烟并藉田畝捐名目以飽私囊違法殃民至斯已極務懇迅電周護軍使澈查即將田畝捐局撤銷不勝盼禱之至此致直魯豫巡閱使吳福建督理孫旅滬福建同鄉會啓 
[閩人反對印花新章之三電]  
　　再請閩省長飭屬取消前令 
　　旅滬福建同鄉會昨爲反對閩省印花新章向本省拍發三電電文如下㈠福州薩省長鑒據福州城台各商帮來電反對印花新章羣情憤激務請轉飭柯處長取消前令和平解决以順民意旅滬福建同鄉會叩佳㈡福州上杭街臨時商界聯合會鑒兩電均悉已轉薩省長柯處長請取消前令尙望持以鎭靜和平解决滬同鄉會佳㈢福州印花稅柯處長閩商帮來電反對印花新章極烈已電省長請取消前令和平解决以順輿情滬同鄉會佳 
[市民大會致天津團體函]  
　　國聞通信社云本埠對日市民大會昨快郵代電致天津團體代表反對派代表赴日宣傳親善其文如下 
　　天津團體代表會諸君鑒頃接通告書深悉貴會依主張中日眞實親善之日本國民之動議推舉代表魯李二君陪同僑津日人東渡宣傳我國民眞實意見希望日本國民澈底了解共維東亞大局並徵詢敝會對此問題有何意見等語敝會展閱之下即召集評幹聯席會詳加討論僉謂貴會此舉對於國民痛心切齒之二十一條旣未有堅决之表示則此等代表祇能認爲少數人私人之行動敝會未便參加意見蓋國際親善爲國民同具之心理况中日兩國以同文同種關係唇齒相依情誼當益密切自二十一條提出後兩國國民遂生巨大之惡感抵制風潮有觸即發徵諸往事無可諱言迨去歳三月旅大　借　滿日人又藉口二十一條拒絶交還日人旣始終蔑視我國家則國民痛憤之心斷非空言所能遏制故此次之主張經濟絶交均具有不達目的不之决心誠兩國間最大之不幸事誰生厲階至今爲梗無非　此二十一條日人果主張眞實親善者應即督促日政府自動的撤廢障碍旣云則一切糾紛自無不迎刃立解若二十一條一日不撤廢則兩國間惡劣之印象即一日不消滅東亞大局之危　且即潛伏於是故吾人敢斷言中日兩國眞實親善之能否實現當以二十一條是否撤廢爲前提在二十一條　撤廢之先兩國國民即無交換意見之必要使徒以詭譎之手段勾串一二賣國奸徒思以口頭親善之甘言塗飾我國人耳目緩和其愛國運動則國人天良未泯决不至爲所誘惑故凡　乎此旨之一切行動國人概不能認爲有效用特掬陳貴會務希轉達貴代表毋爲狡獪之日人所愚堅持此撤廢二十一條交還旅大之初旨則中日眞實親善庶有實現之一日耳除通電全國同胞仍一致努力抵制外合亟布達維希裁察 
[世界語同志歡迎儒特女工]  
　　十三日舉行 
　　美國新聞記者北京世界語專門學校敎授儒特女士ｍｉｓｓｍａｒｈｐｌｒｏｏｔ近因宣傳巴海敎來滬本埠世界語同志訂於十三日（星期日）午後三時假南洋橋國語專修學校開歡迎會届時女士將有演說題爲「世界語爲世界補助語」遽女士對人言波期大敎育家巴哈歐拉在六十年前曾致書各國政府要求選擇現存語文或另造一種語文作世界公用語此後全世界學校裡祗須敎　種語言即可一即袓國語一即世界通用語ｅｓａｅｒａｎｔｓ無論從何方面看來却有當作世界通用語的可能性故不可加以研究人類到現在决不能再孤立因欲與各國接近各國之語文當然要學然若知一種可和各國交通的世界語則愈可方便ｅｓｐｅｒａｎｔｓ目從產生以來不過三十幾年而各國學者已以千萬計　球大會已開了十多次東西洋各國均派有代表與會進步非常迅速至於各國怎樣加入學校科程以及他的内部精神等於是日當詳細再說另有譯員譯成華語並當塲分贈小册子往聽者無須人塲劵再儒特女士現住崑山花園Ａ字十二號 
[穆杼齋遞補總商會會董]  
　　穆杼齋君　接總商會來函通告已遞補該會會董大致謂會董姚紫若君原係代表糖業點春堂入會現在姚君辭去該業代表點春堂已改推陳孫二君爲入會代表故姚君入會名義中斷所遺會董一職自應照章另補經常會議决由台端遞補特先錄案奉達即請查照云云 
[惠工倒閉案昨日續審之結果]  
　　公堂判盛毓常爲惠工八百股股份之股東 
　　盛毓常對於已閉惠工銀行應否負股東及副董事長之責任問題連日經公共公廨集訊情形備詳本報昨日下午續審理賬員代表海德禮律師將盛所供之詞向其駁詰一過即由盛自請之理賬員法國人達理上堂證明以伊調查該銀行賬據之結果盛非股東因該銀行章程第七條載明凡屬股東應將本人印鑑及認股志願書送存銀行而盛則無此種手續至其他各股東曾否照章將印鑑志願書送存行内伊未調查故屬不知云云又由盛之見證劉少銘上堂證明沈奎年在李瑞九家向盛借欵伊亦在座但盛未允借給云云末由盛之律師與理賬員之律師相繼辯論之下經關讞員商之英馬副領事援筆諭曰按照各種證據本公堂應認盛毓常爲執有惠工銀行八百股股份之股東所請免除責任一節未便照准 
[訪查保險公司大班買辦無着]  
　　漢口總商會因保險經理公會會員唐雨田介紹慶餘堂等在美商信達保險公司保有火險均遭回祿該公司之西大班及華經理潛逃無踪致唐雨田等無辜被累函請滬總商會代查該公司大班買辦下落等情已誌本報茲悉該會接函後即按其來函所述該公司上海地址詳爲調查并探問其同業咸謂信達西大班不知現在逃避何方華經理陳達夫亦久不在上海故昨日已秉此意旨照復矣 
[火車司機人被剌獲救昨聞]  
　　滬杭甬鐵路上月二十七日上午八時半由滬開杭之四號特别快車在新龍華站由北站　杭之四號列車上司機人陳鏡被郭玉田王金元用利刀行兇呼救當由站上路警包控聞警將郭王兩人扣留解送上海南站下車時該犯王金元露出手槍被站上長警奪獲解送鐵路警務處由楊巡官略訊備文派警將郭·王·兩人及手槍刺刀一併解交地檢廳收訊在案現悉該路機務總管飭查詳情呈請該管局長轉飭警務處派警嚴查保衛等情昨由任局長令飭楊巡官文云案據機務總管陳稱據十二年十二月二十七日四號列車司機人陳鏡報告車抵新龍華車站時有人跳入機車欲搜檢器具箱拔出利刃等情查龍華新站麥根路及機車車塲等處屢次有人口稱搜查烟土闖入機車上司機棚内亟應設法嚴防以便保衛兩處機車房内機車上人現在出入路西栅門或近車務傳習所之南栅門者太多擬請嚴爲告誡看守之人凡生人經過概須詢明其爲何人或有何事方准通過等情據此查此案並據巡官旣稽查林德俊呈稱查獲持刀人犯郭玉田持槍人犯王金元等事同前情除分令外合亟抄錄該總管原函隨令附發仰該巡官即行轉飭駐守各處長警隨時嚴查保衛云云楊巡官奉文後昨已諭飭各站長警隨時加意嚴查保衛矣 
[軍隊職業敎育之提倡聲]  
　　軍隊職業敎育吾國倡言已久實行者亦有人中華職業敎育社以職責所在鼓吹提倡尤爲不遺餘力嘗就其已經實行者遠如南苑之馮太原之閻昆明之唐近如蘇州之陸軍二師六團紹興之陸軍二師六團分别調查其實况披露於社刋敎育與職業雜誌嗣通函西方各國調查歐戰後軍隊職業敎育情形近亦輯成專篇在雜誌第五十一期刋佈備函分寄各省區軍事當局略謂敝社鑒於軍隊實施職業敎育實爲裁兵善後最妥善之一法經兩度提出中華職業學聯合會衆議僉同並陳述　各省區軍事當局欣承采納一面就其已經舉辦者加以調查先後披露於敎育與職業難誌頗引起各方注意上年夏間中華敎育改進社開會議决提倡軍隊職業敎育一案比復與歐美各國通訊獲得關於軍隊中實施職業敎育種種資料擇其大要輯成英·美·德三國軍隊職業敎育一文並刋入雜誌五十一期雖彼此情勢互有不同要其成規非無可采夙仰鈞座對於軍隊實施職業敎育具有同情用敢檢陳一分上備參考等語同時並要求如已與辦或已定有進行方針請將章則等件見寄一分藉資佈傳云 
[東大圈地請遷地點之縣呈]  
　　國立東南大學圈購　址一案蒲淞市法華鄉二十八保三七十八等圖鄉民羣起反對呈請省長及上海縣公署請求收回成命未奉照准茲又有蒲淞市總董王臨鈞·法華鄉鄉董李鴻翥·鄉佐胡人鳳·蒲淞市敎育會會長姚才·農會會長曹九思等先後公呈上海縣知事請予採取輿諭遷移地點以順輿情沈知事據陳後當於昨日據情轉呈省長核示呈文如左 
　　呈爲國立東南大學圈購校址可否採取輿諭遷移地點請鑒核令遵事案奉省長函開據上海人民周文俊函陳東南大學圈用地畝一事縣署惟遵省令事太偏枯恐難折服等情除函達東南大學外函知備考等因到縣知事查國立東南大學以工商兩科移設於上海指定沿大西路線圈購民地五百畝爲工商兩科大學校地迭奉省長令行遵辦乃自查勘民地會議地價布告人民之後發生種種障碍請分唽陳之（一）大西路一帶地價日增原議每畝給價五百元嗣又議加給五十元合每畝五百五十元人民不願出售（一）五百畝範圍曾經議以挿椿標記以後邀集紳董另行公决劃除俾將範圍縮小人民仍不免咨怨（一）該處房屋墳墓較爲繁密人民有無可遷移之苦因而羣思反抗鄉愚無知不可理喻（一）購地手續必須圖董地保按户論明方不致有冒領地價等事乃鄉民歸怨於圖董楊洪桂將楊圖董住宅搗毁地保楊景舟亦被毆傷其　圖董地保畏禍避匿致地畝與業户皆無從證明以上情形迭經曉諭勸導查拿訊究迄無效果畏此牽延深慮不免遲誤因思地方輿論無反對設立大學之心而有要求遷移地點之請蒲淞市總董王臨鈞·董事沈寳寅·法華鄉鄉董李鴻　·鄉佐胡人鳳·前已先後具呈現又據蒲淞市敎育會會長姚才·農會會長曹九思呈稱本市法華鄉大西路一帶二十八保三圖七圖十八圖東南大學圈校基鄉民以廬墓所在一時無處遷移又因地價與時値相懸羣起反對爭執至今未能解决請體民情不持成見改變方針遷移地段（原文已誌本月六日本報從署）一舉兩得善無過此請迅予轉函東南大學規畫施行等情據此案關設立大學事在必行可否採取輿論遷移地點以顧民情之處未便壅於上聞理合具文呈請鑒核函致國立東南大學查照各該鄉士紳所陳知節聲復令遵實爲公便謹呈江蘇省長韓 
[大成莊收沒收惠工押欵]  
　　公共租界會審公廨呈交涉公署大成錢莊所執惠工銀行抵押之３ 
全國紙烟捐務總局期票二紙各五千元已由公廨訊明給諭該莊向捐局收呈祈鑒核轉致聞已由許交涉使函致捐局查照云 
　　尙有本埠新聞等傳入後頁 
 
 

Page 15

 
 
第一萬八千二百七十六號;中華民國十三年 西曆一千九百二十四年一月十一號
星期五 * *本埠新聞二 
[沈知事定期招宴縣議員]  
　　上海沈寳昌知事定於一月十三號（即夏曆初八日）筵請縣議會議員·及參事會參事員席設縣署時間上午十二時准於下午二時攝影以誌紀念所邀名銜如下莫子經·李右之·陶芹香·張菊　·孫步雲·張秋漁·韓廣卿·王際亨·宋少蘭·潘影周·王叔炎·曹印才·陳子馨·王式　·喬憇林·夏建安·吳履平·李建庸·楊甸臣·楊福元·葉惠鈞·趙訒之·潘良士·楊秋孫·周采臣·王慕詰·姚玉蓀·趙二孫·錢梅生·沈桐叔·姚子讓·姚才·王麗初·瞿佐炎·黃厚生·瞿德純·朱學生·嚴如熙·胡笠夫·秦輪才·楊機羣 
[友華銀行滙市報告]  
　　昨日友華銀行滙市報告云九日倫敦大條銀價近遠期各長一二五紐約銀價漲至六角四分二五倫敦紐約間滙價弗動仍爲四元二角九分半今日此間滙價掛牌僅佛郎縮爲一四二○枚日金跌至六十四兩七錢五分餘均照昨日弗動市况穏定而靜寂英鎊售價近期三先令三便士三七五一月份三先令三便士一八七五二月份三先令二便士七五三月份三先令二便士六二五美金售價近期七十元三角七分半一月份七十元一角二分半二月份六十九元五角三月份六十九元三角七分半日金售價近期六十三兩一月份六十三兩五錢二月份六十四兩三月份六十四兩二錢五分近期滙票銀行定價英鎊三先令四便士美金七十二元佛郎一四七○枚二月份滙票購價英鎊三先令三便士半美金七十一元五角佛郎一四六五枚遠期滙票購價英鎊三先令三便士二五美金七十一元二角五分佛郎一四六○枚昨日倫敦銀市印度購進收盤市况穏定紐約市况堅定 
[上海商業市况彙錄]  
　　金融 
　　昨日銀幣早市價爲七錢一分八釐大三毫七忽半午市收盤七錢一分九釐七五比較前日大二釐一二五各莊由嘉興運來洋十二萬元又由蘇州運來洋七萬元中國銀行買進洋四十萬元價七錢一分八釐至七錢一分九釐七五 
　　銀拆昨日早市價三錢四分午市收盤爲二錢比上日小去九分市面銀根見鬆滙豐收欵六十萬兩其餘如麥加利花旗正金道勝中國交通等銀行收欵八十萬兩大條由銀爐烊出寳紋六十五萬中國裝往南京大條九十四條麥加利裝往漢口銀二十萬兩 
　　昨晚止各銀行查倉庫存現銀一千五百四十四萬兩現洋二千九百五十四萬元大條二千二百零八條日本銀幣一百九十三萬元各莊存現銀一百七十五萬兩現洋四百二十萬元 
　　公債票 
　　昨（十日）各種公債交易尙稱活動惟整六現期等票因賣户較旺市價略疲其餘則多趨漲高金融大票現貨開盤七十元零五角此後買賣兩旺市面穏固收市七十元零九角五分計漲二角半元月期貨全日成交價常在七十一元二三角左右收盤時受主仍不稍減市價改高至七十一元四角比前日大四角半二月期進出相等市面和平收盤七十一元九角計增二角五分三月期亦高二角半收盤價爲七十二元二角五分整六現貨賣户極多但收受者寥寥無幾故全日只做開三盤最後爲五十二元七角計跌二角一月期貨各盤成交價均爲五十二元九角比前日小五分二月期全日成交價常盤旋於五十三元四角左右收市計五十三元四角半與前日行市無異三月期結果比前日小一角價爲五十三元九角償還八釐祗晨初做出一盤價爲十五元四角比前日漲起二角但各商對於此票均呈觀望態度是以前途殊難樂觀整理七釐價計六十三元二角五年小票爲五十五元六角五年大票計五十八元九角比前日市價均見堅俏蓋自七日銀根鬆動以來市塲空氣已不若日前之呆滯今後如銀拆常此平和則各票决不致有若何暴變云 
　　國内滙兌 
　　昨（十日）國内匯兌據上海銀行公會報告各埠滙價依舊跌多漲少京津銀滙比前日改長五錢計北京公砝爲一千雰五十四兩天津行化爲一千零六十二兩銀元則各跌五角北京銀元價掛一千零十一元七角五分天津計一千零十元零七角半漢口洋例價計一千零三十六兩七錢半比前日又跌五錢銀元亦疲一元價計一千零七元重慶九七平銀回高五兩價計一千零十兩銀元同增五元掛牌價亦爲一千零十元成都九七平銀小十兩計價一千零四十兩銀元爲一千零四十元比前日同疲十元濟青均已通滙濟南濟平計一千零三十一兩七錢半銀元爲一千零六元青島膠足爲一千零六十八兩銀元爲一千零十五元比日前市價均見鬆動此外各處貼水均無改動云 
　　外幣 
　　昨日各項外幣市况大致平常兼以外匯標金無大變化是以標價漲落無多花票銀行方面微有吸進市價比前日大五厘爲一元九角五分半坡票亦增五厘買價爲九角七分老頭票則縮去三厘價爲八角七分八厘英票買價爲八元四角五分荷票計七角各與前日行市相同餘如俄法港德等票亦無上落云 
　　金市與滙價 
　　昨日星期四大條銀來電近遠期均回長一二五二月份標金開盤三百十六兩較上日收盤小去五錢毛盤無甚上落計小至三百十五兩八錢又高至三百十六兩二錢先令揭曉弗動惟有印滙大半羅比法滙小十五法郎香滙大二五東滙小半分所以初時標金爲三百十五兩八錢後即跌至三百十五兩四錢爲全市之最小價各滙市况惟先令東滙仍與上日相等美匯則反較鬆一二五計銀行賣出元月份先令價三先令三辦士三一二五買進三先令三辦士三七五又賣出元月份美滙價七十元○二五買進七十元○半又賣出元月份東滙價六錢三分六二五買進六錢三分三七五其時人心較好所以買標金亦多故標金漸高至三百十六兩四錢後乃略回小至三百十六兩嗣後市况稍軟銀行賣出元月份先令價三先令三辦士二五買進三先令三辦士三一二五又賣出元月份美滙七十元○一二五買進七二元○三七五又賣出元月份東滙價六錢三分七五買進六錢三分半致標金復高至三百十六兩九錢移時先令美滙仍與前等惟東滙略鬆故仍跌小至三百十六兩三錢嗣由某某等金號買進是以標金又漸回升而是時先令亦較爲軟計銀行賣出元月份先令價三先令三辦士一八七五買進三先令三辦士二五惟美東兩滙依然如前標金遂最高漲至三百十七兩二錢後爲三百十七兩收盤午後標金開盤三百十七兩是時買主較多故高至三百十七兩四錢爲全市之最高價先令弗動標金爲三百十七兩三錢東滙較上午爲鬆先令美滙仍與上午相等計銀行賣出元月份先令價三先令三辦士一八七五買進三先令三辦士二五又賣出元月份美滙價七十元○一二五買進七十元○三七五又賣出元月份東滙價六錢三分半買進六錢三分二五標金乃小至三百十六兩七錢後又稍高至三百十六兩九錢嗣後市况較前略硬計銀行賣出元月份先令價三先令三辦士二五買進三先令三辦士三一二五又賣出元月份東滙價六錢三分三七五買進六錢三分一二五以致標金又跌至三百十六兩三錢後回升至三百十六兩七錢收盤共計全市最高低相差爲二兩其收盤則較上日好起二錢云 
　　絲市 
　　連日歐美絲價轉昂故洋行之購買者踴躍際此舊曆年聞内廠家亦願乘時售出昨日星期四成交甚旺如連納洋行買進各牌灰經五十包扯價七百七十七兩半較前盤漲起二十七兩五錢筆　洋行買進四川揚返經五包價一千二百十五兩達昌洋行買進七里白絲十包價扯八百四十兩三井洋行買進七里乾經一百包扯價一千二百兩以上三項價稍挺秀三井又買秀麟與飛馬等牌乾經五十包扯價一千一百八十兩則較前盤又升漲二十兩矣 
　　紗花 
　　昨係星其四棉紗市面仍形穏固各客帮交易尙屬熱閙計成交本紗三百餘包日紗五百餘包市價無甚升降公會小包未有做開交易所標準紗價亦與前日不相上下三品紗來電漲起日幣三元數角美棉現期小四十五個磅音遠期小三十個磅音印度棉花朋搿而漲四個羅比奥浮辣張二個羅比白洛處勿動恒豐紗廠開出十支富貴大包五十包價一百六十兩五錢現出扣佣内外紗廠開出二十支水月大包五百包陽曆二月期價爲一百八十三兩其餘各廠未開出紗市面後市仍看穏固不致鬆軟云昨日棉業交易所通州棉花標準市價無甚上落前市略有做開後市寥寥無幾緣陰曆年關將近投機者亦皆結果不願多做現貨存底甚微售開稀少祗三井洋行買進現貨棧交陜西花二百四十四件價四十六兩五錢 
　　疋頭呌莊 
　　昨日星期四輪値英商元芳洋行第二千四百六十八次放期拍賣仍以不限價拍出排列泰西緞·尺六元絨·羽綢·元細斜·市布·原布·竹布·漂細布·漂布·等各項疋頭共五百五十件計二萬三千四百七十疋較上届多拍九十五件計四千三百七十六疋客帮雖銷路平常然是届所拍者皆有展期故一般資本家拍進以觀市面而出人心遂見高昂市價較有趣色惟羽綢平平元絨獨跌七釐半其餘均現挺秀兹將所拍各貨與前價逐項比較於下（泰西緞）四十九件件計一千三百疋價漲起二釐半至二分二釐半（尺六元絨）五件計一百疋（羽綢）一百六十七件計五千四百八十疋價漲者自五分起至八錢内亦有减去二分五至六錢（元細斜）十件計四百疋價龍飛鳳舞漲一錢五分宜昌塔加二錢五分五子登科漲三錢海潮寺加三錢五分（市布）八十七件計四千三百五十疋漲七分起至二錢七分不等（原布）九件計六百七十五疋價一錢七分（竹布）二件計一百疋價八士圖漲五錢雙路燈亦加二錢五分（漂細布）七件計三百五十疋價五花洞增三錢三分敎子加四錢猴鹿亦漲三錢一分（漂布）二百十四件計一萬零七百十五疋價漲四分至五錢四分惟粉粧樓一牌略小八分 
[昨日夜車運出之寳銀]  
　　昨日滬寗夜車大通洋公司爲各銀行及錢莊運往南京寳銀九十餘箱約計三十萬兩云 
[官紳會勘廣肇路口橋址]  
　　橋塊仍主取直線形 
　　滬北工巡捐局因新閘橋載重力量不足擬於光復路添建水泥　橋兩座業經籌議辦法並呈奉省長護軍使核准祗以經費問題尙在與地方紳商籌擬妥善方法其西首一橋指定閘北廣肇路口對岸爲租界檳榔路地點早經確定該處向有渡船兩岸工廠林立一遇風雨時出危險但北岸須冲開富紳朱幼鴻之裕通紗廠餘地迭向朱氏磋商迄未解决局長許劍青以此事關係局中計畫官紳感情特請護軍使委派李幹卿副官邀同海關監督姚文敷上海縣知事沈寳昌並請滬寗鐵路局任局長派材料處長李孟博朱幼鴻之子斗文朱氏代表汪篤甫經理宋玉書就地紳商自治籌備會徐乾麟陳維翰商籌備處徐春榮救火聯合會徐錦裳許亦甫於午後三時同往會勘並竪立紅旗標幟測繪儀器等項當經來賓及各團體羣以爲現時　重車輛過多汽車行駛力量太速橋如塊如不取直線甚爲危險殊於道德形式均屬攸關且朱氏餘地雖屬冲開略有損失然橋成路通地價驟漲損失少得益多一面請局中維持原議一面勸朱氏顧全公益云 
[一區警署添警加防]  
　　第一區警察署王金山署長因冬防吃緊規定加防辦法迭紀前報茲聞該署長近查得所轄區域廣人稠防範或有未週是以又議决添崗在裡外馬路地方各添巡邏警兩名加入巡邏班並添派便衣警於裡外馬路地點各駐一名分任巡察又人跡稀少之里衖亦均添加崗位日夜梭巡云 
[吳淞警察署冬防嚴密]  
　　吳淞第二警察署長米沛田以冬間防務最應嚴密特督飭巡官王寳銓將長警分爲三班劃分界段晝夜不息於曠野遼袁偏僻之處來往梭巡故宵小難於匿跡地方安謐云 
[閘北市民請添設崗警]  
　　公呈警廳長文 
　　閘北地方入冬以來時有竊盜等事發生前鼎元里·馨德坊兩房客聯合會及虬江路衆商店公呈警察廳請添設崗警原文如下 
　　呈爲仰乞准予令區設崗派警以資保衛事竊查五區二分署境内王家宅虬江路一帶本屬荒凉之區改革前祗有旱橋相近零星居户本無多家曾設崗位一處聊爲守望自民國八年以後寳山路之西虬江路公興路一帶市塵日臻繁盛新造各里房屋不下千餘幢其居民增多可知迄今未添崗警近來本埠匪徒日熾又値冬防之際宵小尤爲堪虞伏查虬江路公興路口路　紛歧履易發生竊盜理應預爲防範以免疎忽之虞代表等皆因陰曆年關在邇不得不未雨綢繆以謀地方安寗理合公呈仰祈廳長准予訓令五區二分署迅在該處審定地點添設崗位派警守望以資保衛實爲德便謹呈淞滬警察廳廳長陸 
[竊青菜釀成命案之昨聞]  
　　宿遷客民王永勝等糾衆行竊鄉民楊平生等田中青菜起衅互相毆打雙方受傷王則因傷立斃由警將兩造拘送法庭並請法官詣騐明確楊平生·胡奎生·唐槐松等因有傷痕判發堂醫治王永勝方面之馮恩芳·閻少成等亦因受傷自願在家醫治等情迭紀本報茲悉此案雙方所受之傷將次醫愈故地方廳張檢察官飭警往傳屍兄王永德並該處二十四保二十一圖地保楊祿卿及當時在塲目覩之巡警楊澤忠等於昨午到廳由張君一併傳案又提同在堂醫傷之楊胡唐三人逐一預審一過以楊平生等所傷未愈判仍發該堂醫治楊警回署供職餘人退云侯再訊核 
[强姦處女希圖販賣之懲辦]  
　　法捕房專查旅館之探目陳順寳·包探吳錦堂前在某客棧内查見形跡可疑之寓客潘全生與其姘婦潘陳氏帶同女子張寳寳（即潘月華）·張根寳等同宿一房當即帶入捕房解經法公廨　判令押查等情已誌前報昨解法公廨請究先由陳探目稱張寳寳張根寳兩女子前在潘堯祖等家爲使女被潘全生串同姘婦陳氏誘引至客棧先行强姦後擬於十七日帶往營口等處賣娼今有潘全生身畔抄出之船票·及營口某妓院之卡片可證呈鑒請核繼據潘堯祖稱張寳寳（即潘月華）前在商人處爲使女被告潘全生等常到來誘引等語張白梅供張根寳是婦人之胞妹如何被潘等拐云不得而知求究張根寳供前由潘陳氏將女子騙至客棧内由潘全生將女子强行姦污三次是實張寳寳供潘陳氏將女子騙至客棧内潘全生欲將女子姦污幸女子力大抗拒致未遭污辱詰之潘全生供認强姦處女希圖販賣不諱潘陳氏供認帮同姘夫拐騙女子是實聶讞員商之法領事梅君判以潘全生强姦處女希圖販賣罪已成立着潘押西牢五年期滿帶堂再核陳氏押五年惟法領事在西文案單上簽判潘押西牢十年以儆張根寳交伊胞姊領云張寳寳交潘堯祖領去 
[吳江同鄉會籌欵之會議]  
　　議决發行公債五千元 
　　吳江旅滬同鄉會前因建造會館擴充丙舍議定由各同鄉認捐經費茲悉該會正副會長施則敬·錢崇威等於前日在貽德里本會事務所審查各同鄉認繳捐欵總數結果以震澤旅滬同鄉最爲熱心計由絲商龔叔平等認繳洋二萬餘元現尙不敷洋五千餘元即於是日午後召集各會董等討論籌欵方法議决發行公債五千元分一千號每號五元四釐起息至民國十六年春季起分五年抽籤還本每年抽籤二百號公債票上由正副會長簽名負責云議畢散會時已九時餘矣 
[道路會第三届徵求大會宣言]  
　　附有募建會所之緣起 
　　中華全國道路建設協會第三届徵求大會宣言云協會歴兩年矣迥顧七百卅日内所經困難所辦事實除摘報重大事由不贅外實行兵工築路者雖有晋浙粤桂滇閩湘鄂等省而大規模之兵工築路成績最著者南以浙爲第一北以晋爲先導省市政首推廣州縣市政南通最善分會成立共二十餘處亦惟浙江道路分會會員多至四萬四千有奇會費達六萬元以上雙十節道路雜誌出版六萬六千册分送全國各機關社會團體其他各分會亦積極進行約計基本會員亦八暪七千有奇會費十一萬八千有奇各地會員籌設汽車公司共六十餘處已成立開車者二十有六處連年公私先後築成之汽車馬路約三萬八千餘里以晋浙魯直奉陜甘湘粤鄂等省爲最多蜀滇桂閩豫皖蘇贛等省次之察緩熱三特别區内以張庫氣車路綫爲最長開車爲最早餘正積極籌備進行本會敦促内務部咨催各省設立之省道局除晋浙兩省道路機關與京兆國道局實行興工築路外餘多因欵不足或戰事牽累雖有計劃多未興工或已興工而又停止如蜀黔湘粤桂閩等省是也中央雖設國道籌備處與西北邊防督辦互相籌計西北之路政亦以無欵而未見諸事實致使西北無量寳藏無量富源無從開發坐守困窮借債飮鴆良可浩嘆（未完） 
[洋涇鄉董維持渡章之函復]  
　　楊樹浦滬東商界聯合會爲洋涇及楊樹浦間渡章不良函請洋涇鄉董潘作臣維持改良等情已誌本報昨日該會接到該鄉復函内開（上略）頃奉惠書具徵貴會關心公益整頓輪渡以利交通無微不至苟爲敝處力之所及事之可行無不遵照辦理茲將來示逐條答復加左尙希諒察爲荷（一）「現行輪渡宜規定渡客人數」人數照義渡章程本以二十名爲限奚啻三令五申並經關照警署諭飭崗警時予稽查以重人命茲奉來示除飭知經理人外應再函請警署嚴行查禁多載渡客（二）「渡資定宜廉價」查此渡浦北碼頭本在油車碼頭南北往來本極便捷嗣因該碼頭阻止進出該渡口在北無相當上落之處幾有連帶廢止之勢厥後廢去許多手續插入楊樹浦碼頭上落但南北相渡距離有里許之遙非用輪渡不可用輪渡則費鉅取資不得不多此事之無可如何者也但係泎布民局之女工或係苦力則渡資仍照舊價收取（三）「渡船宜放長時間」查該渡口插入楊樹浦渡口時原係一時喧奪之舉動特以交通利便行旅爲前提故得站住但所有生意原約不得互相侵奪此實不能延長時間之一原因也（四）「取締舳板所索詐」舳板索詐久爲行旅之害無如浦北係租界非敝處權力之及即予取締亦未免徒託空言難收實效除向警署酌商嚴禁索詐外但此事權屬海關理船廳向該處或可商得確實取締之法（下略）云云 
[駐滬常熟米業請設保航警察]  
　　本埠浦江匪類充斥而蘇州河一帶米船亦時遭刦竊茲駐滬常熟米業公所以聞悉省長有設立保航警察之舉乃於昨日致南京省長電云南京省長鈞鑒查蘇省已奉准設立保航水警此後航商保衛有賴感幸同深惟上寳閘北區内爲多數米船停泊最要地點該處痞匪滋多米船往來時有勒詐銀米情事伏祈電令航政總局將保航警察於閘北新閘橋一帶提前設立認眞巡護無任叩荷 
[水警巡官請協緝賀二大]  
　　江蘇水警第二區二隊巡官車振聲　日携帶公文投浦東三區警署聲稱奉隊長劉殿軍訓令以商民高金大於本年夏暦十一月十九日路過常州許漕河地方被匪刺傷身死並刼去銀洋等物仰即偵緝務獲解辦等情現查有是案匪徒賀二大匿居浦東茶園石橋地方請即協緝等情當經曾署長派警協同將賀拿獲解署轉交該巡官帶回師案訊辦 
[閘北救火會斥革收捐人]  
　　閘北一段救火會收捐人沈正元因在春間收捐舞弊撕去票根由會公推會員朱淵如調查經朱君查明確有舞弊實據報告該會迄未將沈處分反將朱會員擯出會外朱不服訴知會董陸端甫·陳維翰·王堯臣·等致函該隊長王彬彥頗有責言以故王隊長將沈正元立即斥革矣 
[逆子獲案候究]  
　　婦人張沈氏偕女黃張氏爲證人投地方廳禀控兒子長家坤不思習上專與無賴爲伍時在家中取錢供其揮霍稍不遂意將氏違忤扭毆迭次被打因此偕證投案請究車檢察長准飭法警前往於昨午將張家坤獲解到廳諭飭押候往傳張沈氏等到案質訊 
[洋雜貨號請求破產]  
　　法租界八仙橋志成里洪餘廷所開之瑞豐洋雜貨號邇因虧欠甚巨不能支持於日前倒閉延請博勒律師清理賬目投廨請求破產茲有債權人雙輪牙刷廠等二十餘户延達商律師投廨反對經法公廨傳訊先由博勒律師聲稱今原告達商律師聲請反對請理按照商業習慣清理與破產毫無區别而原告等又控洪餘廷欺騙貨物惟始終不能提出如何騙貨之理由請求明察繼據達商律師稱原告債權共有二十二家送與被告之貨物均有蓋戳爲馮今忽然倒閉實有欺騙行爲故此反對清理今查原告雙輪有貨賣與被告計洋一百五十八元而被告轉賣與人祇售八十元零三角似此情形即可證明欺騙無疑况查被告於倒閉前兩天向原告等購進貨物甚夥顯見蓄存歹意請求着被告交保准派理賬員查賬待語中西讞員判洪交一千七百元人銀並保准予飭派白來士爲清理員查明賬目禀復核奪 
[妻兒失踪之追究]  
　　張龍泉投地方廳稟稱家居浦東前因妻故乏人憑婦人張氏周氏及趙阿坤等爲媒出洋數百元娶周氏之寄女陳氏爲繼室過門不久該氏將家中所有席捲而去並將前妻所生十歲女兒名新囡一併帶去無踪求究奉諭警察將周氏張氏並趙一并於昨獲解到廳由許檢察官訊供之下判令分别收押候提陳氏等到案再審 
[南市廣告稅仍由舊認商維持]  
　　滬南工巡捐局曾經布告將廣告稅認事招商投標認辦已兩次開標均無合格之人是以迄今仍未有認商承辦現該局姚局長詳請何護軍使核辦外暫歸舊認商同華公司維持稅欵云 
[南工巡捐局新車照印竣]  
　　滬南工巡捐局稅務處現奉該局姚局長知照所有十三年份春季期間各項車輛執照均已印刷妥貼訂期開征聞贈送駐滬各國領事團之車照仍照舊例贈給各機關官長之汽車馬車等執照亦均照贈云 
[過犯賣烟罰百元]  
　　潮州人蔡林生在法租界小東門閔行路十四號門牌内設立烟子窠容人吃食洋烟事爲探目唐云卿李榮卿偵悉稟明西探同生抄出烟槍二十餘支烟具數　連同蔡一併帶入捕房昨解法公堂請究先由捕頭稱查得被告前曾犯過請核詰之蔡供認私賣燈吃中西官判蔡罰洋一百元充公以儆烟具沒收 
[虚設字號騙取貨洋押半年]  
　　許少卿因被何信三在公共公廨刑事科呈控串黨虚設字號騙取値銀一千八百四十一兩之貨物並現洋一千六百七十七元等情由廨准出提票發交總巡捕房於昨派探錢慶長協同西探目亨利將許提解公廨先由原告代表律師上堂譯述案情並詰據原告供明被騙情形又據該律師聲稱被告前犯同樣案曾經法公堂訊辦云云訊之被告供詞含混經關讞員核供商之美雅副領事判許押西牢半年示儆 
[無錫誘拐寡婦案被告在滬拘獲]  
　　無錫人胡理仁因於陰曆去年四月間在原籍誘拐寡婦丁堵氏來滬住居雲南路會樂里三百三十七號屋内茲爲氏之家屬偵悉控請無錫縣知事於前日派警來滬報告老閘捕房派探程桂卿與西探柏潑協往拘拿因丁堵氏正在生產當將胡理仁帶入捕房押至昨晨解送公共公廨即據來警投訴前情訊之被告供與堵氏同居年餘中西官核供以來警未帶正式公文判胡押候無錫縣知事備具正式公文到廨再核 
[嚇詐銀洋押四月]  
　　郵政局信差頭目陳畏三指控已歇信差張洪元在北京路一千一百八十七號茶館内用脅迫手段嚇詐洋五十元等情昨晨由探將張拘解公共公堂即據原告投訴前情並稱被告於八號書寫嚇詐信函將信函呈案請爲訊究訊之被告供認與原告借貸有之不敢嚇詐中西官核供判張押西牢四月示儆嚇詐信塗燬 
[日商控追欠欵判候證明再核]  
　　日商杉浦眞作在公共公廨呈控視蘭舫·視伊才·父子不還全球金銀貨幣物劵交易所承認歸償銀一萬九千兩一案昨由張襄讞會同日副領事續審被告延律師代辯謂該交易所係在義領事署註册義領派員清理時被告即將欵項理楚有清理處賬單爲憑云云原告代表律師聞語亦起聲明謂被告所呈賬單頗爲離奇去年八月三號被告與原告訂立契約承認歸償原告銀三萬四千兩除還過一萬五千兩外尙欠一萬九千兩原告亦得有清理員報告理事會之賬單以故訴追云云問官遂諭改期候理賬員到堂證明再核 
[烟案主客罰鍰有差]  
　　毛金寳在海寗路一千六百三十四號屋内私售燈吃洋烟容留寗波人沈廷芳·王子卿·陳福生·胡金壽·周長生·王子英·王林芝·張王氏·王陳氏·等開燈吃食又徐阿毛在北福建路五百七十一號屋内亦私售洋烟與僧人菊泉·省西·少婦陸謝氏·吃食均被滙司捕房包探李子榮偵悉協同西探分别前往該兩處將以上男婦拘獲搜出烟具昨解公共公堂由張襄讞會同美阿副領事逐一質訊之下判毛金寳罰洋三十元徐阿毛罰二十元其餘每名各罰三元充公示儆烟具銷燬 
[浦東之烟案]  
　　浦東三區警署曾署長以現値冬防之際傳諭各長警對於境内茶館客棧燕子窠等亟宜注意調查以防匪徒混跡前晚由李巡官督同長警巡邏行經典當衖至客民閻道民家抄獲烟燈槍二副及零星烟具數十件連同吃客徐海清趙國凱王子甫併解至署於昨轉解警廳發落又塘橋三區三分署巡官張聿甫前晚率警巡邏行經姜家渡地方查得趙仁生在家私售燈吃當塲拘獲吃客周金壽張三張慶石唐三等四名並抄獲燈槍烟泡等物連同趙併解至署經宋警佐研訊一過判解警廳司法科昨送地方檢察廳訊辦 
[失足跌傷頭腦]  
　　本地人錢福祥昨晚七時許在楊樹浦電燈公司二層樓上墜下頭腦跌傷甚重由公司車送仁濟醫院醫治聞命恐不保云 
[電車乘客跌傷]  
　　昨日下午九時二十分電車搭客吳友洪在東西華德路元芳路口跌下頭部受重傷不省人事由虹口捕房五百另九號華捕前來抄錄電車號頭另雇車送受傷人往同仁醫院醫治一面歸報捕頭候示 
[汽車撞傷行人]  
　　浦東入周水年昨日下午三時許行經靜安寺路被汽車撞倒跌傷膝腿經新閘捕房一百四十號三印捕車送仁濟醫院醫治一而將汽車號碼抄錄呈報捕頭請究 
[竊賊在電車查獲]  
　　無錫人王永祿於上月二十九號在南京路電車内摸竊乘客某甲衣袋内銀時表一只並銀鍊一根携贓逃逸質洋化用昨被華探目陸連奎查見將王拘獲當搜出當票吊到原贓帶入捕房押候查明失主解廨請辦 
[火車碾斃鄉人]  
　　昨日（十日）滬寗來滬中班快車行至一百七十一公里地方適有一年約二十餘歲之鄉人在軌道上行走司機鳴笛示警避　不及致遭碾斃屍體由路警會知地保收殮云 
[汽車碾斃朱阿榮之驗判]  
　　前日下午六時西人某甲自駕四千二百三十二號汽車在滬西膠州路檳榔路轉角將行人朱阿榮（即朱阿因）撞倒碾傷要害當送同仁醫院醫治無效延至昨晨因傷身死由院知照捕房飭探沈崇禮將尸舁入斐倫路騐尸所報請公共公廨昨午由張襄讞會同美阿副領事蒞所檢騐之下升座公位捕房將尸妻朱郎氏·尸姪朱阿小·證入孫顧氏·並開車之西人傳案由中西官質訊畢即下諭云騐得已死朱阿榮係生前被汽車撞傷身死着尸親領户棺殮並令車主從優撫卹 
[公共公廨訊案彙錄]  
　　昨日公共公解訊理之民事訟案併誌於下㈠張咸榮訴李榮生欠洋案結果張咸榮請求發封李榮生小沙渡之房屋因無證據提出不准㈡黃雨生訴姚梅棠欠掉換票洋案結果改期一個月再訊㈢唐名卿訴汪廷傑不付支票洋案結果候會商堂諭宣布㈣劉春發訴杜文祺欠債洋案結果被告承認欠數屬實應判令於三個月内償還原告洋一百元利息自上年八月二十二日起訴日起至清償日止按年八釐計算並堂費㈤輔守發訴陳伯英等擔保欠欵案結果周華臣逃避無踪應將保人店舖發封㈥陳耀山訴張蔡生欠欵案被告避不到案結果改期㈦蔡錫昌訴陳筱菴欠欵案結果改期㈧沈同琛延朱樹楨律師訴戎慶生欠木料工價洋案被告延慕思律師請求復審結果准予復審着兩造各邀公正人將理髮店工程估勘報告再核㈨趙根林延慕思律師訴趙桂卿爭產糾葛案結果函請會丈局將趙根林訴趙桂卿案内地皮丈量明晰候復再核㈩陸金桃延甘維露律師聲請破產案結果候傳東有恒路明昌成衣店主陸昌發到案訊明再核 
[介紹「辦學指南」]  
　　平江方蔚君近編辦學指南一書係搜集全國各敎育機關與最新學校之辦學法·及敎學法·等編輯而成取材豐富最便實用内容共分四編㈠公文·㈡會規·㈢表册·㈣設計敎學法并有智力測騐法等附錄全書精裝一厚册定價一元發行處暫設東南大學云 
[誌謝]  
　　昨承廣東種德園藥局送來月份牌四張又宏利人壽保險公司送來月份牌二張又承聯洋社惠贈商旅友報十册醫藥月刋四册誌此併謝 
 
 

Page 16

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
 

Page 17

 
 
第一萬八千二百七十六號;中華民國十三年 西曆一千九百二十四年一月十一號
星期五 * *本埠新聞三 
[源豐潤製售新燭]  
　　源豐潤燭棧設於東新橋堍已歷有年所出貢燭·花燭均用上等柏油不掺還燭油牛油等凡用花燭·貢燭之家若遇飛爆流淚·焚燒長短之燭俗例學其不吉故該燭棧主人特備誠信劵一張附夾每對燭内如點此燭時可將誠信券焚化火表該棧主心跡該棧每年冬令購者特多又特擴充店堂即二三百人亦能接應贈送花燭仍照舊例於本月初十起買滿洋一元贈花燭一對多則類推云 
[易安居改建餐室]  
　　新貨大批運到 
　　南京路石路口易安居所附設之容膝社餐室其所烹調之菜品清潔適口甚受歡迎近該社又擬將餐室大爲改良統須另行布置精雅房間並加聘名廚專任烹調餐品刻已將餐室營業暫停入手改建大概在夏曆新歲落成開幕又易安居主今又在粤運到大批年貨如鮮菓·名點·罐頭食物·蜜餞·桃棗·及封魚·臘味等貨品不下數十種凡年底新歲社會上應用之食品無不齊備兹又廉價出售云 
[心心攝製梅蘭芳照片]  
　　南京路心心照相館新攝梅蘭芳戲裝照片計有三十餘種尙有便裝多種化裝計有廉錦楓·天河配·洛神·西施·等劇·均爲八寸每張售大洋八角不裱者價稍廉日來購者甚爲踴躍又該館發行之心聲雜誌第三卷第二號已於前日出版挿圖有金少梅·梅蘭芳之最近小影等六幅册内精美作品甚多每册仍售洋三角云 
[女工業社發行芝蘭霜]  
　　上海女子工業社自設第一發行所於方浜橋舉行廉價贈品後購者甚多尤以芝蘭霜爲最云 
[大陸擴充營業部]  
　　五馬路棋盤街大陸藥房所創製之凍瘃新藥治初起及未破皮之凍瘃每瓶價三角又該藥經理章君以近來營業日就發展故於昨日起將營業部全部擴大一倍中間爲兩大玻璃櫉作陳列貨品之用約二三日即可完竣現内部雖値裝修而營業仍照常云 
[德慶堂廉價期滿]  
　　西武昌路德慶堂藥舖紀念廉價祇有今天一日門市營業頗佳經理朱君特囑全體店友凡内部製切飲片修合丸散等均須認眞考究外部櫃配藥方膏丸亦須審愼云 
[皮膚藥之製售]  
　　錢田醫士新製一種凍瘡藥又另製疥瘡藥癬瘡藥二種每瓶均售洋兩角由貴州路六號總發行南京路生生美術公司及四馬路各烟店錢莊分售云 
[遠東公司之新藥水]  
　　麥家圈遠東公司經售新到之德國近視眼藥水購者頗多云 
[恒豐泰代觥銷皮貨]  
　　鄭家木橋西首福申里·恒豐泰皮貨行向做各口洋莊本莊粗細皮貨開設多年本年來貨更多至今尙陸續有到有客家託該行設零售部定價甚廉云 
[新製婦女用之皮大衣]  
　　先施公司二樓皮貨部鑒於嚴冬天氣上海一般婦女均服大衣故該部特添製皮大衣十餘種式咸趨時海　大衣現減價每件售洋八百三十七元聞已售云四件又木狼大衣每件一百十七元艾葉貂每件一百四十元豹皮大衣每件八十元紫貓皮大衣計數種價約七十元左右云 
[古巴萬國貨樣之展覽]  
　　本埠商業團體昨接古巴駐華公使來函云茲由敝國萬國商務聯絡處内國事務所組織第一次萬國貨樣展覽會准於一九二四年自二月九號至二十四號在哈佛乃（古巴）舉行今將該會說明書十份速仝管理章程十份隨函附上請就貴會會員之中欲於中華古巴之間求商業關係者分别接洽實爲公感云云 
[虹口小菜塲冬令新設備]  
　　先設蘆蓆圍棚再裝玻璃窗幃 
　　虹口小菜塲自前次風潮由華顧問解决後各食特攤户均移至上層近因時届冬令天氣漸寒該攤户等特委托蓬路商界聯合會轉懇顧問許建屏要求工部局在該菜塲裝置玻璃窗幃以禦風寒許君當即前往相商聞日昨已得工部局工程處處長來函略謂敝局已尊重尊意現暫設一蘆蓆圍棚所需玻璃窗幃則於年内决可裝置完備作爲永久之用云 
[粤金銀器業會昨晚宴會]  
　　廣東金銀器工業會昨晚七時設席粤商酒樓宴請會友及來賓到甚衆者云 
[出版界消息]  
　　聯益善會辦理施材·殮葬·施醫院·義務學校·冬季發米給衣等事宜歷有年所成績卓著茲悉該會第五次報告徵信錄已經出版業由該會備函呈送各會董各會員各機關察核云 
　　暹羅爲世界獨立國之一與中國接壤對於亞東國際上之關係實深該地華僑有一百八十餘萬之多我國不能派遣公使以維持外交遂使唇齒相接之隣邦聲氣不通有如風馬牛之不能相及暹羅之法制如何社會如何國人眞莫名其妙近聞暹羅僑聲報主筆嵇翥青旅暹三年悉心搜察將暹國之國制·歷史·地理·人口·敎育·宗敎·司法·海陸軍·婦女·工商·風俗等等及旅暹華僑之工商敎育一切情形編輯成書名爲「中國與暹羅」計二十餘萬字挿圖二百餘幅原稿業已携滬不日出版又嵇君高足馬燦玫女士所譯之「暹棉種植法」亦將同時付印云 
　　四川路一百三十四號聯洋發刋社發行關於商業之月刋一種定名爲商旅友報聘陳景新主任月印二萬册内容分七類首期已於元月五號出版云 
[「孤兒救祖記」之新評（二）]  
　　「孤兒救祖記」之評論上半曾見前報茲續載完如下他若蔚娘之淑貞事皆萬難非人力所能易爲者然而無守敬之惡不足以成翁之謬非楊翁之謬不足以見蔚之賢君子觀於塞翁得馬失馬之意未嘗不嘆遠小人也不速而嚴禍福之説猶其後矣蔚娘守貞不二矢志撫孤賢而多才令人拜倒當日蘭閨伴讀紅袖添香夫妻之樂有甚畫眉豈意自嗟薄命年期花信而意折此鶼𪃸耶墳頭無限傷心淚滴向秋波哭逝川觀及此𢌞腸寸斷矣幸而遺腹有孕得慰泉台詎知奸妄之來實出意外所可巧者在蔚娘以楊翁致怒之由謂已資助老父吞聲飲泣悄然大歸早知誣已不貞則一寸芳心豈不含寃以化不白之恨尙何有昭雪之日歸來數月竟生一子自幸夫氏得後會有揚眉吐氣日乃哭夫之淚未乾痛父之傷繼至人生至此天道寗論他人處之未有不懷一死者惟蔚娘通達大體茹苦含辛畫荻撫孤儘憑十指其識已高人一等矣幸璞兒聰慧絶倫克勤克孝十歲入學即彬彬有禮豈待楊翁見而愛之若夫才稱劉晏智效温公無一而非母敎可想孤燈夜課時不知費盡幾許心計矣此後翁能誠璞囑其常至新宅他時危急之時幸得此機警一阻吁幸矣 
　　殆夫璞兒負創蔚娘來奔翁媳相逢互爲愕惘而蔚娘一種畏縮之態令人不可忍視可知翁平日之威嚴綦切使蔚娘徒負罪引匿已耳當此之時適道培有臨終之言蔚娘得遁逃之機負兒而逸雅不欲再受期辱賢哉蔚母其廉潔可不敬乎及翁聞言夢覺邁步出追望雲停前横揮老淚乃至蹬足追悔引咎自撾書所稱於田號泣至誠感神蔚娘有焉余則謂入門泣訴翁實羞蔚娘即能悔一念之差噬臍何及雖後悉歸業產余猶以未能償十載撫孤之苦志也最可敬者蔚娘以得雪大恥純爲學校之功慨然以資之半提倡敎育其慷慨之氣不可一世質之鬚眉猶恐少此智慮奈何兩問奇氣獨得之婦人乎不有疾風焉知勁草不至歲寒焉識孤松吾於是不能不深慨蔚娘而尤不能不深感乎守敬也（紀蓀）（完） 
　　中國自攝之影戲能引人注意得輿論之稱善者惟「孤兒救祖記」是也其劇情之佳評論者言之已詳毌庸多贅余因愛觀此片旣見於申江再觀於卡德茲就兩次所見述之於下 
　　寒儒余慕陶遠景出塲一幕蹣跚不振之氣有類聖誔老翁迨鏡頭收近時視之則始知此演員之化裝術太不研究鬚眉縱横面粉欲墮致使劇中之寒儒不能畢肖矣 
　　慕陶最後至女兒蔚如家蔚如給以私蓄臨行蔚婢護之同出三人側行已不雅觀更兼慕陶不顯正面此塲飾者似乎未曾熟練否則必無此種攝法耳 
　　蔚如第二次上墳墓較上次所見已補兩塲其一蔚如斜倚墓垣繼則離墓緩緩而行一種不忍遽離亡夫壞土之情令人欲淚此段經此一補生色不少 
　　鷓鴣君之楊富翁除參觀内典與姨太問話一節外類皆直呆不動殊少自然蓋影片中之演員應多露面部俾得現其眞確之表情此外無懈可擊有尊之爲影戲老手誰曰不宜 
　　總之該公司進步之神速大有一日千里之勢吾深望更能努力求進則欲執影戲界之牛耳亦意中事耳（秋霞） 
[商務活動影片部之參觀]  
　　商務印書館前制蓮花落影片自出版以來除由美國開發影片公司購去合組運往美國開演外本埠各影戲院亦相繼租演北京眞光電影公司經理羅明佑君日前曾至該館參觀擬租演此片但已爲北京開明公司捷足先得聞此片在京開演後尙須運往天津漢口等地又本埠新愛倫影戲院擬於陰曆新年續演此片者定洋已預先付定矣再香港亦來電租演南洋爪哇亦來函定購其字幕尙須譯爲荷蘭文該館現正趕工復印須於年内運出云 
 
 

Page 18

 
 
第一萬八千二百七十六號;中華民國十三年 西曆一千九百二十四年一月十一號
星期五 * *[評「跳舞熱」影片]  
　　跳舞熱一片原名ｔｈｅｄａｎｏｉｕｇｆａｌｌ係已故名伶　蘭斯李特ｗａｌｌａｃｅｒｅｉｄ與滑稽女伶琵琵但妮兒ｂｅｂｅｄａｎｉｅｌｓ合演劇情略述一鄉村少年名沙佛史德者在其叔磁器工廠中任職所得甚微唯性喜跳舞每晚至咖啡館參觀因其初來城中時爲座中人　笑沙泰然處之毫不措意館内有歌舞女郎名左年者羣中皎皎大爲座客所激賞會緣與沙相識且邀其同舞沙雖精於此藝然鄉氣太深未能免俗與女格格不相人女遂邀之同返且敎以舞式於是二人引爲知交沙學習旣入且自出心裁發明鄉村式之特别跳舞串演旣熟試演於跳舞塲座客一致贊許塲主願重金聘請時磁價太漲惟沙叔一味守舊營業一落千丈思以地產抵押於人沙力諫不從一日有同業欲謀爲己有以利動之沙叔正擬簽約爲沙所見力阻之沙叔知已爲人蒙蔽遂信任沙言倚若膀臂而女亦下嫁焉 
　　懷蘭斯李特飾少年沙佛史德至叔處謀事見叔不欲錄用意似失望然不改樂容在跳舞場中東張西望狀甚用趣鄉態畢現見左年趨與同坐受寵若驚手足失指令人解頣跳舞時憨態可掬時錯步伐形容絶妙後正式跳舞時態度安閒姿態百出具見實藝非率爾操觚者所可同語也見其叔不善營業致磁價一落千丈思有以振之及得夢後思得廣告之法樂極欲狂急奔示其叔極寫其處心積慮而妙在不脫稚氣非李　之善於表演無此神妙也失戀後之神色頽唐與後和好時之快樂相襯倍覺得力較諸『不幸之婚姻』中之表情似高一籌於此可見其進步之速使能天假之年則今日之下無人能與之頏頡矣 
　　琵琵但妮兒在電影界中極負時譽與羅克配戲甚多故不免同化有時輒效羅克之姿勢狀頗滑稽最善於描摹浪態故人稱之爲風情劇家自脫離羅克後時與懷蘭斯李特合演短本愛情片此即其一也但妮兒於斯劇中飾歌女左年舉止倜儻卓爾不羣一見沙佛即爲傾心若即若離描摹劇中人之心緖入微跳舞數幕尤見佳妙後見沙意似他屬時與他女交談狀頗親嫟不禁妒火中燒淚承於頰形容畢肖夢中見沙與他女合抱而舞知所料不誤大悲而醒失意情場者確有此影及與沙言歸於安得遂夙願則又歡笑愈恒似另易一人矣表情至此非虚譽也（叔達） 
[婚禮新誌]  
　　滬杭甬路貨物副稽查孫君景潞於上月十一日與須女士振亞結褵於梁溪本宅孫君年少英俊才學兼全須女士則畢業於蘇垣女師中學部殊爲一雙佳偶云 
孫景潞君與須振亞女士之儷影 
[學務叢載]  
　　澄衷中學之演說比賽澄衷學校師生合組之同學會本期演講部發起各級中文英文演講比賽會前者李均·周履安·袁家萊優勝後者林同·王湧源·包光字優勝·校外名人如章行嚴·殷芝齡·戚秀甫·徐滄水·阮淑清·西人普天德·駱愛華·史筑朗·麥克雪蘭諸君亦均蒞校贈言又該校國文會考小學部甲組張濟漳·王欽安·陳志良乙組陳炳燧·張祖庭·胡昌年丙組陳紹言·張根源·馬衛之·蔡順福得列前茅中學部考卷尙未校訖寒假開列書籍屬令自修莘莘學子頗知勤奮近聞該校中學及甲種商科定於本星期日上午九時招生報考者甚爲踴躍云 
　　惠靈英專之演說競賽南市惠靈英文專修學校於每學期終例有英文演說競賽本届報名加入者計有楊維邦·黃振宗·張心蘭·戴榮鎭·謝仲懷·路式導·王雨樓·黃鍾利·許賡麟·劉煥文等十人請謝福生·蔣保釐·曁該校敎授馮品匀博士爲評判員於本星期三在該校大禮堂開會首由校長劉惠靈用英文宣布開會宗旨并朗讀競賽規則繼由各與賽員相繼登臺類皆詞鋒逼人英語亦流利鐘鳴四下演說告終由謝福生代表全體評判員登臺宣布其結果以楊維邦爲第一得九十一分劉煥文爲第二得八十分路式導爲第三得七十九分其演說金章則歸第一名楊維邦所得云 
　　閘北市民公學添校舍閘北市民公學近爲添築校舍特向各校董籲欵文云「敬啓者本校經濟恐慌窮於羅掘曾奉捐册乞　　募以冀累邱垤而泰山匯約涔面滄海　基據本亮匪艱難乃今年關已届一切開支亟待應付加之下年度新校舍亦須爲動工添放欵巨用迫敢乞龜勉維持迅予補救俾蘇涸轍而　校基吾校幸甚學子幸甚」 
　　志成學校已决定改組四馬路商界聯合會附設志成日夜學校自上年經該會各職員議决推定林仲餘爲日校長陳陶齋爲夜校長後所收學生均爲附近一帶貧寒弟子有二百餘名之多現由正會長趙南公邀聚會員决定辦法陰曆明年改組之各則如左（一）定名爲志成市立公學添設高小科如校址不敷另由附近倡設分校（二）學費酌量減收校内開支由本會負擔（三）校長仍由林君充任敎職員由本會規定酌給津貼倘有不敷概由各校董量力補助云 
[藝苑清音]  
　　慈溪季守正君善作隷書又精金石踵門求其作品者頗多北京·天津·漢口·四川·嘉定等均有收件處凡愛閱隷書者附郵票二分寄至小東門内何恒昌綢緞局季君即有鋅印隷書八種及書例等寄到云 
[社團消息]  
　　皖同鄉會將開評議會牯嶺路安徽旅滬同鄉會昨日通告當選各評議員云評議會常會定章於每季第一個月開會現届中華民國十三年度應按章程第十九條准於元月十三日（即舊歷癸亥十二月初八日）禮拜日午後一時在牯嶺路十六號開春季第一次評議會常會討論本年度會務開始進行議案云 
　　徽寗會幹事部將成立徽寗旅滬同鄉會通函各幹事員云本部根據會章組織幹事部並推舉台端爲幹事之一曾奉寸函度邀洞鑒事關公益諒蒙俯允茲定於一月十三號（即舊曆十二月初六）下午二時在本會事務所敬備茶點歡迎就職云 
　　隷州同鄉會改選職員旅滬隷州七縣同鄉會昨日下午二時在孟納拉路程宅開第一次理事會議公推丁象謙主席由主席宣布照章應互推理事長一人公推定丁象謙爲理事長全體贊成通電次討論會址問題因寗少清辭職他往不能繼續擔任公决會址暫假英租界哈同路民厚北里四百零七號旋照章所有文牘交際庶務會計徵求調查各主任應由理事分任當即認定如左（文牘主任）張秋白（交際主任）王哲民（庶務主任）蔣緖周（會計主任）丁象謙（徵求主任）李敦五（調查主任）江月舫最後依前次大會議决會中各幹事由理事會議聘任茲將所聘諸幹事列下（文牘幹事）吕蔭南張拱宸（交際幹事）李茂齋李恩培（庶務幹事）李景義趙宋卿（會計幹事）李靖宇張錫三（徵求幹事）要翹南蔣炆（調查幹事）王次賓田象坤所有各幹事擬定後遂宣告散會 
　　武術會新會董歡迎會中華武術會前次公推第五届會董及名譽贊助員一百餘人俱由該會具函通知敦請襄助會務以利進行茲聞該會定於明日午後二時假西藏路寗波同鄉會開會歡迎第五届新會董曁職員就職云 
[演講併記]  
　　陳霆銳博士演講「國際法庭」遠東商業專門學校於上星期六下午敦請東吳大學法科主任陳霆銳博士蒞校演溝「國際法庭」（ｗｏｒｌｄｃｏｕｒｔ）來賓聽者甚衆當由敎授鄧佛蘭介紹繼由陳君演講演詞如下 
　　吾們人類在古昔自然狀態（ｓｔａｔｅｏｆｎａｔｕｒｅ）時代無國家無政府亦無法律行爲完全自由彼時人類間相互爭執止有訴諸武力並無别種解决之方法此最初之時期也其後有仲裁判者出譬如甲與乙爭不能解决丙以公正之態度出而調解甲乙認爲公平則亦服從之但此種仲裁判並無後盾亦無强制執行之能力故如遇甲乙二人中有一人强項不願服其調解者亦無法以救濟之此第二時期也洎夫國家成章政府組織乃訂定法律人民有爭執等事可訴諸法庭法庭秉公判决强制執行有不遵行者則另行處分此第三時期如現代是也 
　　國際間之法治亦有三時期但較之人與人間之進化爲遲國際間至今猶不免有第一時期之狀態兩國不合即訴諸武力以决勝負戰勝者（ｖｉｃｔｏｒｉｏｕｓｐａｒｔｙ）即爲有理者（ｒｉｇｈｔｐａｒｔｙ）歐洲大戰其例也一八九九年美總統與俄皇尼古拉第二提議組織國際法庭於荷蘭海牙然因法官問題未能解决卒成立一永久仲裁判所（ｔｈｅｐｅｒｍａｎｅｎｔａｒｂｉｔｒｌｒｙｃｏｕｒｔ）此不過甲乙兩國如遇戰爭由第三國出而調解之蓋猶在第二時期也 
　　一九二一年歐戰後美總統威爾遜鑑於黷武之害因提議組織國際聯盟（ｔｂｅｌｅａｇｕｅｏｆｓｔａｔｅｓ）敦請各國法律專家討論其事後决追認前之國際法庭是年九月十四日國際法庭遂正式成立各國通牒承認加入者達五十餘國選舉各國法律專家并爲世界所欽佩者十五人爲推事其中十一人爲正式推事四人爲候補推事（吾國王寵惠博士即候補推事之一）審判時則法定正須正式推事九人任期九年旣任其職不能兼任本國職務正式推事薪水六千美金公費千金候補推事各費一萬二千金美國雖未加入然該庭審判長乃係美人 
　　國際法庭審判時所引用之法規可根據下列各種㈠國際公法㈡國際間之慣例㈢法律根本原則㈣法學家著作 
　　海牙國際法庭遲遲未能成立者以大國與小國間之爭執不决耳大國欲自任推事小國則主張選舉每國一權大國不允其後美國際法學家主分國際法庭爲㈠參議會（ｃｏｕｃｉｌ）及㈡議會（ａｓｓｅｍｂｌｙ）參議會共九人爲九大國之代表小國之代表則在議會中於是前此之爭執遂告解决（待續） 
　　少年宣講團將開演講會中華路少年宣講團茲定本月十三日（星期日）下午在上海通俗演講塲開十三届第一次演講大會除宣講處世各要道外並有通俗小調·及化裝演講·勸世事實·以補宣講所不及該團現擬「廉錦楓」劇中之梅蘭芳南京路抛球塲心心照相館攝 
[麥倫游藝會將演中西劇]  
　　虹口兆豐路底麥倫書院每届年終必舉行游藝大會一次所得券資悉助本埠慈善機關本届已定於本星期六（十二號）晚七時起在該校崇文堂舉行秩序有盲童學校之盲童表演·雷伺堂夫人獨唱·國樂·諧談·雙簧新劇『惡家庭』以及該校高級生新排之西劇『風濤』·（ｔｈｅｔｅｍｐｅｔｓ）等云 
[勵志團籌演新劇「碧玉爭」]  
　　本月十二日勵志團通俗敎育新劇部應虹口本立女校之請將假座辛酉學社表演新劇「碧玉爭」該劇係胡半痕原編經劇務主任汪柳隠删改情節益見精彩茲將簡明幕目及扮演者列后 
　　（幕目）一别友二心印三被逐四喬裝五遇盜六私遁七成眷 
　　（扮演者）飾浦華德者爲金城飾萬倫程者爲胡半痕飾薛碧霞者爲汪柳隠飾薛父者爲楊中桂飾周麗影者爲洪浮萍飾陶伯富者爲洪三畏 
[實騐劇社又將演劇]  
　　籌募平民夜校欵項葡萄仙子亦將重演 
　　上海實騐劇社聯合國語專修學校擬有舉辦本埠各城區租界平民義務夜校計劃茲因籌募欵項决定下星期六開演五種戲劇（一）兒童歌劇麻雀與小孩（二）未來派劇換一個他（三）兒童白話劇神仙姐姐（四）象徵劇春夢（五）新編兒童歌劇葡萄仙子連日預備精美布景與花裝一俟地點借定即可開始售劵聞劵價甚廉分小洋三角二角一角三種云 
　　實騐劇社日前假北四川路中央大會堂公開表演余往參觀茲特將管見所及逐一評之 
　　首先表演未來派戲劇「換個丈夫罷」是戲爲意國ｍａｒｃｏｄｅｓｓｙ原著宋春舫翻譯係獨幕短劇寓意深刻含有諷刺意味飾寡婦者爲原俠綺女士表情殊佳頗合寡婦身分惜道白未克擯除土語飾故夫爲杭石君吐語清晣表情細膩而於雙方愛情尤能充分表出未來派戲劇表演中國劇塲此爲創舉該劇爲男女合演粉墨登塲犧牲色相不啻爲中國戲劇界闢一新紀元對於藝術前途可多貢獻 
　　次演歌劇「葡萄仙子」爲男女幼童合演清歌妙舞盡態極妍末演寫實派戲劇「良心不死」計共五幕登塲人物以劉約翰·劉夫人·製造假藥者·及汪占鰲·爲重要角色飾劉約翰醫生爲買存鑑君前數幕演來尙佳惟汪占鰲自首一塲態度表情似不宜照前一樣鎭靜飾劉夫人爲張明德女士演至亞東旅館被騙及辦公入場辦法預印入場券分　各處居民按户換送不取分文費用指定各路以期普及倘届時無券不得入塲云 
[球戰歡聲]  
　　籃球約翰大學中學各班每年有各種運動比賽去年之網球·足球等錦標皆爲該校四年級獨得昨日（九號）又爲該校四年級與三年級籃球决賽之期於是日下午四時在該校健身房開始比賽其最後結果爲四十三與九之比四年級得勝今將四年級隊員·及其成績列下右鋒歐炳光（十六分）左鋒張文（八分）中鋒周輝章（十分）右衛吳仲華（二分）鄺　遠（二分）秦德芳（一分）左衛伍繩武（四分） 
　　澄衷中學體育部舉行各級足球競賽中三商四兩次决賽不分勝負平分錦標對外則參與十中學足球奪標比賽會戰勝四校得與南大附中最後决賽近復加入約翰大學所發起之籃球比賽會該校籃球素負盛名届期角鬭必有可觀云 
　　室慘殺案一塲殊乏倉惶震駭之狀不合演者身分飾造假藥者及汪占鰲表情甚佳差强人意 
　　是劇爲寫實派佳作用意深刻於江河日下之世痛下砭針惜該社表演此劇未能純熟耳（許十騏） 
[程艶秋演「紅拂傳」於京華]  
　　北京第一舞台白雲觀義務夜戲内有程艶秋之「紅拂傳」最佳之三塲一爲逃出府門一爲靈石店梳粧一爲舞劍送虬髯是夜艶秋特别賣力頭塲感身世之慢板佳腔極多賞花時之二六句句新穎眞如大珠小珠落玉盤其脆不可及其巧不可階也私奔一場扮相做工·身段·皆至絶佳之處對付門官與對付更夫完全不同細心如畫見李靜之去衣被頗有神含羞陳詞神色絶佳行路時之散板亦佳靈石店梳粧一場身段排塲似驚夢而實不同見虬髯公之驚詫搖手禁李靜拔劍之作工均極佳舞劍時之南梆子則與梅蘭芳奔月之南梆子相似前塲二六之舞拂及贈别之舞劍均不蹈電影派因舞拂之身段頗與思凡相近而舞劍身段前者頗似羣英會後者頗似霸王别姬均是眞正功夫非一般跳舞也舞畢復作一臥魚勢極好看予未得觀艶秋醉酒觀此即知其有腰工也 
　　郭仲衡李靜唱工原板二六均清越激楚有燕趙悲歌之風扮相極佳做工亦頗不惡侯喜瑞虬髯公唱·念·作·工架·四者面面俱到靈石店及贈别兩場極佳郝壽臣斷無此火喉也張鳴才劉文靜與張春彥相去無幾曹二庚徐洪客王又荃李世民蔣少奎楊素均稱職此劇畢友人劉某語予謂艶秋此戲有一誤即改男粧時應用男子口氣而艶秋仍用女子口氣此處不當予亦以爲然且能指引角色一種之法與途徑不失爲一種甚良美之伶評不敢掠美故述其經過也 
　　北京那宅堂會又有程艶秋串演「紅拂傳」特再評之如下軟簾乍啓光彩逼人艶秋已出塲矣其扮相之齊整抬步之穏適一望而知爲的有心傳不同流俗賞花一塲且歌且舞所唱二六一段委婉入聽如啖哀梨腔調之婉轉益以身段之翩躚足令觀者精神之一振而斯奔時改扮男粧並道白亦改小生腔調而神味仍有閩門氣息又不露矯揉造作之態度及見李靖種種神情即不失之於媚又不失之於板一切言動落落大方而深情含羞在一嚬一笑之間斯眞人所難能 
　　落店一場梳粧時所唱西皮一段腔調頗爲新頴直有大珠小珠落玉盤之概及見虬髯公出來做派神情恰如其分眉字之間隠露英氣乃人所做不到者末塲用眞劍起舞合以夜深沉調且舞且唱不疾不徐下腰工夫尤爲純熟可謂文武兼資無美不備昔年曾見有三俠圖一劇事實與此相同而節目神情相差不啻天壤足見戲以人傳亦復人以戲重有好脚本無好脚色不能傳戲之神味有好脚色無好脚本亦不能增人之聲價如此者可謂二難相并矣 
[余叔岩新唱三齣戲]  
　　寄子···碰碑···珠簾寨 
　　北京開明戲院近請余叔岩演演劇第一日與陳德霖演寄子第二日與裘桂仙演碰碑兩齣均二黃戲聲腔均宗譚寄子唱做碰碑反調下塲大月花之姿勢今鬚生無出其右者 
　　叔岩又在白雲觀義務戲中飾「珠簾寨」之李史用出塲念「太白斗酒詩百篇長安市上酒家眠」普通均用低音而叔岩用高音因李克用係一黑凈應用高音唱原板「我與賢弟叙一叙舊根由憶昔當年舞鳳樓」兩句佳妙而極「大太保推杯換大斗」以下之流水愈唱愈佳至「年紀邁血氣衰難作國家楝樑材」句則絶佳矣見珠寳時神情唱做均佳極「劉關張結義在桃園」一段原板平妥中以「嘩喇喇打罷三能鼓」一句爲最佳 
　　王瑤卿皇娘自然佳妙點卯時之做工念白無一不佳台步亦極好看目前工旗妝者當推瑤卿爲第一人矣鮑吉祥程敬思尙不惡與叔岩對唱亦有佳處錢金福周德威王長林老軍均極佳也 
[集會表]  
　　陽曆本月時間地點召集會事由十一日午九江路大陸報館新屋落成十一日下午二時靜安寺　交涉署交涉公署港務會議十一日下午五時西門尙文路　敎育會常會十一日晚六時一品香季社冬季常會十二日西　路一品香東吳大學上海　　　常會會　十二日虹口公平路辛西學社中西女學　　會十二日下午閘北麥根路操場南洋與約翰八大學足球錦標决賽十二日下午二時寗波同鄉會中學武術會歡迎新董事十三日下午西門體育塲樂羣組與徐滙公司共和組與　馬廳西人比賽足球十三日晚六時新閘　　　惠靈頓學校游藝會十四日晚山東路山東商聯會常會十四日晚七時望平街各路商總聯會聯席會議十五日至廿四日南市縣議會董事會十六日市政局法租界公董局選舉董局十七日下午二時南京路粹華製藥廠股東會十九日下午三時靶子路女青年會常會 
[今日天色多雲]  
　　徐家匯天文臺昨日下午四時三十分氣象預報云北方海濱有西南風南方有和緩之時令風日本北海道沿海天氣惡劣有風雨此間天色有雲温度在下午三時前之二十四小時内最高五六·一最低二三·九去年今日最高五二·三·最低二五·五 
 
 

Page 19

 
 
第一萬八千二百七十六號;中華民國十三年 西曆一千九百二十四年一月十一號
星期五 * *常識 
常談 
[南棉北豆] [  覺]  
　　我國南方之棉北方之豆不惟爲民生日用之需要品且在國際貿易方面已發生重大之關係 
　　近年南方紗廠之利北方油廠之利已駸駸入外人之掌握聞某國人挾其巨大之資本在南方廣收我國之棉設廠以紡紗在北方廣收我國之豆設廠以榨油我國人自辦之紗廠油廠已漸感原料昂貴之痛苦而農民知識錮蔽貪目前之小利往往未及秋收而春間已將產品定售於某國人甚或有本年而預定來年之產品者且此等預定之產品大半皆我國商人代經理之彼亦不知國家前途之危險也苟我國人尙不注意則此衣食必需之品且將盡爲某國人所龍斷矣 
　　夫以商業競爭之常軌論在某國人多財善賈固不足怪獨惜我國農民旣無世界常識經營紗廠油廠者亦未能厚集資本早自爲謀而金融機關又未敢放手以爲實業之後盾坐令國家大利爲他人捆載以去吾願各省之通俗演講員及農村敎員急以此爲傳布知識之最要條件警告農家父老勸農民勿貪近利而金融機關亦急宜集合大團體謀爲我國紗業油業之援助也 
衛生 
[婦女應革除烘被習慣] [  雲]  
　　舊時家庭婦女每至冬令臨臥時必用脚鑪烘被取煖甚或通宵達旦安放被窩不再取出成此習慣一至冬令竟若非此不能禦寒者予認此舉利少害多故予之家庭十餘年來已將此種習慣完全革除且兒輩在校住宿旣不用此即假期歸家亦均不樂用不啻自然淘汰矣可知不良之習慣苟欲革除亦非難事茲將烘被之害舉其大要分述如后 
　　易致便閉或喉病　冬令氣候本極乾燥每遇西北風起必感唇裂舌碎又加以每晚用火烘被日積月累火氣太甚小則大便閉結甚則發生喉症且是症一起勢極危險若爲喉痧等病治之匪易傳染尤速此所以不可不預防也 
　　易肇火患　因烘被取煖而致失愼者雖非恒有要亦非絶無當夫宵深人靜擁被酣臥使不將烘被之脚鑪取去轉側之間極易傾覆灼傷皮膚之事小釀成焚如之禍大思患預防此所以不可不注意也 
　　顧或謂此種習慣婦女中由來已久一旦革除臥時被褥冰冷除之恐非易易且北方均用火坑何以不聞有以上之事發生子得毌鰓鰓過慮予以爲不然南北氣候不同體質亦異彼用火坑火種尙在牀下故不致兆火患即室中燃用火鑪或嫌火氣太燥或中煤毒以致氣閉所以極考究之房屋近都裝置熱汽管不用火鑪况吾儕人類對於習慣一事苟欲立志改革亦不甚難若旣認爲不良無論如何尤當痛改且烘被取煖除之實無妨碍即或年老之人精力衰弱非此不足以耐寒亦可以取他物代之（如熱水壼熱水袋是）使每晚於臨睡時用熱水濯足週身可以和暖亦是一法傳不云乎五十非帛不暖七十非人不暖原未聞取暖之法限於用火也（乙種酬） 
經濟 
[婚姻與經濟的關係] [  遂]  
　　婚姻問題在我國社會上報章上討論已久例如早婚有害身體重婚有干法律獨身主義有妨民族生產等等均爲一般研究婚姻問題的人所慣聽了但對於經濟學的婚姻大多數還不十分了解要曉得經濟和婚姻的關係是狠密切的我現在雖則初學經濟但我已曉得婚姻和經濟的關係的確是狠重要的 
　　按經濟學的意義無非欲用最經濟的方法操縱人類一切的事件婚姻爲人類重要事件之一所以我們不得不用經濟的方法來解决這個問題照經濟學生產上說人類的繁殖無窮地球的土地有限且生產率常較死亡例爲多除戰事瘟疫以及其他天災外欲使生產與死亡相等當然以桑格夫人的生育節制比較的安全但以不自然的限制對於人類和國家不免有些缺點所以經濟學的婚姻就以婚姻者的財力能否維持他的家庭爲原則當一八世紀的末葉英國經濟學家ｔｈｏｍａｓｒｏｂｅｒｔｍａｌｔｈｎｓ說得好「沒有人可以結婚除非他有適當的環境可以維持他的家庭生活」這話眞不錯呀朋友們我們應該覺悟我們總要有自立的能力才可以結婚我們總要有維持家庭生計的能力才可以結婚否則我們寗可抱獨身主義不要違背經濟學結婚的原理而墜入苦惱的人生中（乙種酬） 
道德 
[急救凍斃之良法] [  清華]  
　　近日以來朔風凛冽天氣嚴寒攝氏表已降至二十餘度可謂奇冷矣一般覓衣不得覓食不得露宿街頭之乞丐竟被凍斃者時有所聞雖若輩平日不勤勞不努力而致爲餓莩在人道主義上亦當有以救之 
　　同學周君日前由上海回校在吳淞鎭下車行至砲臺灣曾聽得路人傳說沿江之草棚畔凍僵一年約三四十歲之男子口噤稍有微氣尙未至死周君聞而憐之急往視之趕回校中搜得顧定安先生彙編丹方全書類内載有凍斃之急救方一則隨飭人購買生半夏末和水爲丸塞入凍者耳鼻之内兩眼角繼點以雄黃加用大鍋炒熱灰布包熨其心腹上冷則換之周君監督二小時漸見凍者兩目皆開又用生薑陳皮搗汁以服竟能救活與以温酒及粥旋能言語嗣後給以棉衣棉帽並向同學中凑集小銀元三十餘角當夜令其在某小客棧中住宿一宵而云據云凍者係崇明人其凍僵之原因實係被人圖謀是否屬實未敢輕信如周君之熱心救人亦可風矣（乙種酬） 
法制 
[官吏縱賭之處分] [  修]  
　　我國向來之習慣無論士農工商輒喜於暇時以賭博爲消遣之不二法門一般無業遊民更開設賭塲聚人賭博從事抽頭以爲生言之殊屬痛心而負有治安責任之官吏亦每狃於積習漠不關懹甚有一盤刁狡之徒故意放棄官吏之職權要求賭徒之賄賂以縱賭漁利爲能事尤屬言之痛心蓋賭博爲違反法律之行爲不特人民犯之干冐刑章當負刑事方面之責任受刑罰之處分即官吏故意縱賭亦觸犯刑法應負刑事方面之責任受刑罰之處分此所以官吏縱賭在暫行新刑律上言之爲一種凟職罪應依第一百四十條之規定科以一等至三等之有期徒刑深願世之爲官吏者守法勤職嚴治賭徒庶地方之風化於焉完美也（乙種酬） 
科學 
[雪兆豐年之原因] [  耿光]  
　　雪兆豐年爲吾國相傳之古語一般老農亦以冬雪之多少爲來歲收成豐歡之徵然叩以雪與豐年究竟有若何關係則往往瞠目而不能言即有言其理者亦但謂植物害蟲可因此凍死來春不能　生而已而不知多雪之足以致豐年固尙有種種理由也考降雪時之温度必達攝氏零度若積雪地上久而不融則必空氣中温度與地面温度俱在零度下而後可然雪爲熱之不良導體積雪之表面温度雖低愈深則愈高由氣象學家之測定雪深零糎時雪温約爲零下十五度以至零下八度雪深五糎則雪温由零下13·2以至零下6·1雪深十糎則雪温由零十11·3以至零下五度若雪深二十一糎則雪温即在零下8·4與零下2·7之間雪深三十糎則雪温即在零下6·3與零下1·8之間矣蓋積雪愈厚傳熱愈難也以此之故地面有積雪時則能庇護穀物之根芽使不受外界温度急劇之變化蓋若地面無雪則上層土壤在晚間因熱量發散必至凍結而凍結之土壤至日間又必因受陽光而溶解此種土壤時凍時解之作用能損害穀物之根猶之儲冷水之玻璃瓶忽注入沸水乍冷乍熱漲縮不均必致破裂也惟有雪覆蓋之則泥土可免凍結而無時凍時解之虞此雪之有利於農事者一也冬季地面發散之光熱較所吸收之光熱爲多故在温帶中地面數尺之下泥土均凍結至來年春季必須待此凍結之土層悉行溶解始能從事播種若地面積雪則地面發散之光熱必較少而凍土層必較淺來春農工可早着手而亦易於進行此雪之有利於農業者二也具此二種理由又加以雪之溶解必奪空氣中之熱故能調和温度又急昇而有阻碍植物害蟲繁殖之作用所謂雪兆豐年誠非虚語惜一般農夫第知其然而不知其所以然耳（乙種酬） 
雜錄 
[乘黃包車應注意之點夢] [  鵑]  
　　乘黃包車雖爲細事但亦有吾人應注意之點茲謹就管見所及縷陳數事如下 
　　一勿乘老弱及孩童之車老者筋力已衰孩童筋力不足偶一不愼易有翻跌及衝撞之虞 
　　一目的地宜先告明車夫車行時東指西揮車夫瞻前顧後每致照應不及 
　　一車價宜先與言定希圖省事一躍上車給價時每致爭執多寡枉費時間 
　　一携有要件及細瑣之物上車時宜先看明車上號碼遇事出意外或遺失物件時知車上號碼易於調查 
　　一上車時宜先觀察車上有無水污油污等暑天更宜注意坐墊爲日曬熱否車上不潔易污衣履坐墊發熱有碍衛生 
　　一勿追車夫急走凡人急走肺易受傷彼車夫不幸而爲苦力吾人宜存一矜憐之心且急走避　不便易啓禍端 
　　一過繁盛街衢宜隨時注意往來車輛關照車夫車夫奔走之餘每多照應不及吾人隨時關照所益非淺 
　　一給車價時若與以銀角宜令觀看清楚今世人心不古黃包車夫每有用鉛角掉包之事先令觀看清楚免後爭執也 
　　以上所述皆乘黃包車應注意之點常往來街衢者果能注意及之未始無小補也（乙種酬） 
 
 

Page 20

 
 
第一萬八千二百七十六號;中華民國十三年 西曆一千九百二十四年一月十一號
星期五 * *   
 
