# 1919 - 237 - 4916717

 

Page 1

 
 
   
 
 

Page 2

 
 
天降洪流禍我華夏濱江各省先後成災而首當其衝受災倍酷者實爲湖北緣該省地處上游爲衆水滙聚入江之要道今年霪雨旣久各處山洪暴發水性汹湧急無歸蓄遂致漫溢四出如夏口孝感漢川漢陽應城安陸鍾祥京山天門潛江荆門松滋石首江陵宜都監利等縣均成澤國田廬什物悉付洪濤其尤慘者於襄河水漲時沿隄災民正在民祠集衆上堤搶險忽經潰口凡祠內堤上數百之衆悉爲洪流冲去而附近村民亦同被漂沒屍身沈浮蔽流而下其倖免於死者或棲於樹枝之巔或避於屋頂之上人亡家破顚沛流離哀我蒸黎遭茲浩刼聞者酸臆見者傷心敞處昨接湖北王督軍何省長電告災情曷勝憫惻除已商請南洋兄弟烟草公司先行挪墊萬元滙交災區散放外并在民國路一百五十一號設立湖北水災籌賑處以冀募集捐欵活我災黎尙希　各界善士閨閣大家慨解仁囊共襄義舉救人一命允多善福之臻生佛萬家謹代馨香以祝如蒙　賜捐請送新開河民國路一百五十一號湖北水災籌賑處或交各慈善機關至爲殷荷　湖北水災籌振處謹啓 
[民國路中同義善會謹謝隱名氏大善士慨助施材經費洋一百元]  
朱佩珍錢廷爵謹啓 
[上海孤兒院鳴謝]  
謹啓者茲承山東張梅臣大善士爲求合家太平特捐助敝院經費洋五十元拜領之餘極深感紉除塡呈收條外特此登報鳴謝 
[上海聯議善會敬謝顏鑑堂大善士令郎湯餅賀儀移助洋一百十九元]  
[上海聯義善會敬謝陳銘生大善士五旬壽儀移助洋五十元沈善士助洋念元]  
[上海中國義賑會敬謝無錫許仁徽先生慨助賑捐洋一百元]  
盧永祥　朱佩珍　王震　徐懋同啓 
[滬南北廣益中醫院敬謝諸大善士]  
啓者敝院南北兩所夏秋之際施診給藥每日均有五六百號經費甚鉅端賴續助方免支絀茲蒙朱小松羣交來不留名指明助北院洋五百元又指明助南院洋一百元又承趙二孫君經募餘盛號徐世澐君邵少棠君合助洋一百五十元茂泰號　恊泰號　周厚卿君合助洋六十元　朱鶴生君　李香浦君　宏興永　合興號　辛泰號合助洋五十元葆昌　無名氏　祥源號　福泰亨　金峯合助洋二十五元　徐淞濤君助洋四元　無名氏　承德　協昌　黃順記　徐蓮生君合助洋十元　羅渭中君助洋一元　沈詠棠君六秩榮慶撥助壽儀洋三十元　隱名氏助施藥洋八元除掣奉收據外合登報以揚　仁風　朱葆三王一亭董事等謹啓 
[敬告未領南滙義振奬品諸善士]  
南邑四年分義振請奬案內認捐善士辦賑出力員紳奉部省大吏分别給予匾額奬章除由鈺等備函探送外查有奬給匾額項下計悅昇綢莊思益堂二户給發奬章項下計夏翊宸嚴邦模二琴軒女士榮陽氏少懷氏李錫卿李飛卿陶金易吳壽康九户實緣未悉住所無從轉給合特登報招領請向南滙城內陳贊平處開明住址署名蓋章通函索取卽奉不誤　前南滙義振公所所長顧德鈺　陳佐漢　盛家勗謹啟 
[上海聯義善會敬謝]  
茲奉翁錫卿先生來函據稱鄙人五十初度辱蒙　諸親友寵賜隆儀理宜治筵答謝爰念時事多艱特擬移充善舉以濟窮黎謹將隆儀筵資并成大洋三百元捐助貴會經費藉爲　諸親友造福云云敝會謹領之餘不勝感謝特登報端以揚　仁風 
[神州醫藥會敬謝張雲江君捐助洋五十元會長顏伯卿謹啓]  
[神效至聖水]  
救治時疫霍亂而活命者非偶然也 
請閱各埠報上所登其治愈各症者驗而有徵今擇録扵下 
八月十六號福州微言日報⊙醫生高品芳經驗至聖水之效力鄙人曾經福州衞生防疫會送來至聖水六瓶代行贈送現經鄙人治愈者五人霍亂吐瀉症一人　胃腸發哮症一人　風濕骨痛症一人　感冒風寒症二人　確有効力特誌報端八月十七號通海日報⊙熱心慈善張芝山鎭張董兄弟鑒於今夏時疫盛行特解義囊購辦至聖水普施救濟因以活命者不勝指計噫可謂慈善矣倘五鎭亦有聞張董之風而興起者乎則亦佛氏救苦救難之婆心厥功豈淺鮮哉八月九號上海時事新報⊙時下急需之良藥七月初一半夜之際內子忽患上吐下瀉絞腸抽筋霍亂之急症彼時手足無措心力交瘁加以霍亂盛行朝發夕死日觸耳敱愈加驚慌幸有震寰至聖水兩瓶姑濟燃眉初不料竟有起死回生之功效照單服治幸獲全愈感激之忱代登日報以喚起同病者之自治也今荷震寰藥廠加贈至聖水二十四瓶以符特例僕拜領之餘不敢自私特登廣告步贈同憐送罄爲止一所以表明救急之功一所以分潤特例之仁務希有病者注意自治幸甚無錫張紫雲謹啓每瓶一角總批發所上海四川路Ａ一百三十五號震寰藥廠 
[上海電報局廣告]  
湖南省漢壽縣電報局於八月二十九日開局通報此啟 
[上海電報局廣告]  
湖南省新化電報局於八月九日開局通報此啓 
[聲明遺失道契]  
英册第五千零七十三號道契及斯葛卡太兩君出與該地主之權柄單係葉洪濤户名并由其在一九一五年在權枘單內批明過與葉佐廷葉成璣及葉成範三君今已俱失三個月之後當向英署補出新契特此聲明西曆一千九百十九年八月十五號　代表律師哈華托白 
[中華利濟苐五期副劵准陰厯閏七月十一日開奨]  
[慈善劵將近開彩]  
請速購買就可得五萬元了 
[慈善救濟劵]  
第十期本月十四日開彩存券不多欲購從速第十一期八月十二日開彩本月初十日起發行 
[中華利濟第五期奨正劵大奨得主題名]  
頭奬第二萬五千三百七十八號杭州義記公司承銷批與聯橋街天來福門莊售出　白蓮花寺前湯糰店左君得一條　東街高井兒巷杜德順機坊得一條　太平門外彭家埠正和藥店得一條　忠淸巷六十一號余君得一條　聯橋街張君得一條　水陸寺巷裕大祥綢莊許君得一條　竹竿巷曹漢章君得一條　外橫河橋蕭家弄湯茂坤君得一條　小粉牆毛竹弄方衡記得一條　枝頭巷三十五號胡君得一條二奬第二萬一千六百零三號南昌福順祥承銷　與九江益和錢莊轉批惠然票號門莊售出　九江通裕錢莊黃和甫君得五條　新一大染坊張榮祥君得一條　老一大染坊徐王二君合得一條招商局　柯明正君得一條　中英藥房屈君得一條陳君得一條三奬第二萬九千六百號本埠瑞源承銷　寶善街和源興棧周君得一條　新閘橋南堍顏永興顏君得一條　法租界安吉里十八號徐寶乾君得一條　蓬路二百念六號陳榮生君得一條　協餘錢莊徐君得一條　南翔中市王君得一條　廣東街合記棧杜君得一條　源來提莊陳君得一條　文監師路錢莊會館對面蘇君得一條又第四千九百八十八號南昌利達公司承銷　南昌棉衣市義源祥紗號劉炳臣君得一條　高橋大街義順祥洋貨號萬水仔君得一條　廣潤門外春江樓茶店王思魯君得一條　撫州福泰號顏多明君得一條　進賢門外膠皮巷聶永發君得一條　淸潔堂第七號楊君得一條　進賢門外城南史家史大鴿君得一條　繫馬椿第九號吳君得一條　本城何君得一條　本城汪君得一條四奬第二萬三千九百六十七號本埠善中承銷　新閘醬園弄維新里一百六十四號王年甫君獨得全張又第一萬三千六百四十號本埠瑞源承銷由嚴君代得主收去又第四千七百十四號漢口湧記公司承銷批與沙市匯通公司松滋縣孫茂雲君獨得全張五奬第八千一百四十號杭州中英承銷批與杭州萬利源門莊售出　淸和坊謙泰錢莊林君得四條　簫山鄕下華君得三條　警廳衛生巡長張曹二君合得一條　官巷口灘兒藏君得一條　柳翠井巷新興里汪君得一條又四萬零四百六十五號本埠大利元承銷批與鳳雲祥票號　盛澤徐杏卿葉順寶二君合得全張又第四千三百零九號本埠萬利元承銷　羅家弄豫章磁器公司黃君得一條　崇明典高君得一條　海寗路同昌里四百三十三號蔡君得一條　蘇州陳君得一條　小東門景福銀樓徐君得一條又第二萬零二百九十號杭州義記公司承銷又第四萬六千零九十號嘉興永最利承銷 
[上海善利全第九期浙江劵二頭雙四彩聲明]  
啓者又月初二浙江券開彩頭彩副號第二萬○○卅七號由本號門莊分條售出今將得主宣佈江天輪船宋五寳周根福二君合得一條北京路昌記鐵號朱壽榮君得二條洋行街鼎泰北貨行潘周二君合得一條敬業學堂高維臣君得一條通州天生堂藥店王潤生君得二條醉白園堂倌章炤寶得一條崑山路二百三十六號半門牌日本人富長郎君得一條又一條尙未來収共得洋一萬元又二彩第二萬○八百九十二號售與嘉善聞恒裕獨得洋一萬元又正四彩第三萬五千二百三十三號亦由門莊分條售出王家碼頭宓萬泰隆宓君方萃和糖行龔君義生糖行院君楊家渡俞增記米行俞君共得洋二千元又副號四彩第三萬五千二百三十三號售與天津中興藥房獨得惟小號疊中大彩中外皆知人所共聞共鑒足見財臨旺地可稱獨步雖各得主之鴻運小號亦叨榮光也外埠光顧原班回件　電報掛號四一四四南市電話二百八十三號▲總號十六舖善利全分號老北門仝啓 
[上海廣萬源總分號又中第九期慈善浙江䨇頭彩聲明]  
第九期塘工正劵閏七月初二開出頭獎第二萬○○三十七號由本號門莊分條售出得主題名聲明於後　上海虹口老靶子路四十號西洋人西摩司得一條　無錫西門外三十八號程伯輝君得兩條　上海北電話局寫字間何憲章君得一條　浙江石門林雲山君得一條　密勒路逢吉里黃乃中君得一條　大東門內道前街一百二十二號章聚生君得一條　上海虹口鴨綠路錢楊氏得一條　寗波文亭鍾揚桂君得一條　七浦路唐家弄同泰興茶棧江君得一條　又第九期慈善券七月初八開出　頭奬第二萬八千七百十七號亦由本號門莊售與外洋涇橋一號光裕機器油行西人（譯音）馬利達君買辦周蓮江君合得全張以上二頭奬合計得洋十萬元均經分别如數兌訖特此聲明此佈三洋涇橋民國路廣萬源總分號南號仝啓 
[上海勸業場添股奬券頭奨全張五萬元]  
展期陰曆八月初五日開標得奬者如不願入股儘可立取現洋每張售洋五元分二十條每條售大洋二角半附送本場遊券三次欲閱詳章請向本場批發處或各票號索取可也 
[賞拿僞冒三角牌毛巾廣告]  
本公司製造三角牌毛巾係用上等原料製成軟性吸水有益衛生久著信用近有不肖之徒營私侔利膽敢將次貨僞冒影戤欺騙買客已將上海董家渡裕昌祥毛巾店陸夢君等被本公司查獲冒牌毛巾與僞木戳等鳴警拘送　蘇滬警察廳沒收銷燬罰辦在案誠恐本外埠再有上項僞冒情事爲此登報佈告　並請顧客認明商標莫被欺騙爲要上海三友實業社股份有限公司謹啟 
[大世界門票每張小洋一角]  
陽厯九月一號即隂厯閏七月初八日起 
[鹽業銀行廣告]  
本銀行額定資本五百萬元現在收足二百五十萬元歷年提存各項公積金共五十一萬餘元盈餘滾存十二萬餘元經財政部核准有代理國庫權專辦銀行一切業務總行設在北京前門外西河沿分行設天津法租界八號路上海英租界京路十號漢口英租界一碼頭南京下關惠民橋西揚州左衛街信陽州信陽車站豫豐厚鹽店內香港文咸東街四十七號石家莊南馬路等處其餘各省會商埠均有通滙機關凡蒙惠顧無不格久克己以副雅意特此廣告　上海分行（經理室電話中央三七六九號（營業室電話中央三七六七號 
[最新分類尺牘大觀七版出書]  
本編特聘工於尺牘者撰作分類三十五詞句之新頴體格之完備凡政學商工各界酬世應用之信無一不備購此書後不特平時可以研究臨時可以照此抄冩只將稱呼及事實塡上何等便利末附稱謂須知時令摘句尺牘應用之成語采取入信稱呼旣不謬誤詞句又復淸潔洵尺牘中之第一佳本也 
全書十二册價洋一元二角　外埠郵費另加一角三分　上海棋盤街文明書局發行 
月九日九月願愛國諸態度鎮静月九日九月 
[英國理思大津師公館啓事]  
啓者本公館前大律師海司君去世時曾經延聘英國雷文生大律師繼承　任茲雷君由倫敦起程現已抵滬本公館即日將一切事務移交繼續辦理雷君向在倫敦允任大律師職務已歷有年聲望素著對於當事人之請託無不殫精竭慮爲之辯護所有華人繙譯各職員一仍其舊各界如有法律及掛號過户轉換道契等事委任者請臨北京路三號本公館接洽電話中央五七九 
[戒烟吸烟酒飮酒諸君常患口中味淡而覺意興索然乎苟患者請一試長壽牌雪茄香烟]  
便知此烟之佳妙每盒特别裝十五支及竹嘴一只售小洋一角念支大盒售洋三元計卅四小盒外埠郵花通用原班回件新閘路西首合興長壽香烟公司發行 
月九日九月願愛國諸君態度鎭靜月九日九月 
[中華商學聯合促進實業會第四次通告]  
本會會址現已賃定法界永安街普安里二號房屋即日遷入辦事此布 
[南京下關新開新鳳祥銀樓]  
開設河東鮮魚巷坐西朝東建築新式三層樓洋房發兌加煉十足條錠葉金精製時式各種金銀首飾一俟新屋落成擇吉開張先此露佈 
[揚州大源製塩濟南公司特開臨時股東會通告]  
本年舊曆四月三十八日第五屆常會　股東議决由新舉監察檢查上屆帳目現已終結茲依據公司條例第一百七十二條規定監察人職權認爲必須特開股東會得任卽召集爰定於舊曆閏七月二十日就揚州總公司所在地特開臨時股東會報告查賬情形並議决懸案務祈　諸股東於見報後開具股數户名及股票號數淸時　惠臨揚州總公司塡取入場券如有要務不克躬蒞委託代表到會者除持淸單外並請隨帶正式委託書（須各股東簽字蓋章者）務望早日　惠臨公同討論無單盼切除泐函奉達外特此通告　再最近股東花名住址底册未據滬董事會檢送函告恐有未週尙祈　原諒　監察楊毓藻於鴻先仝啓 
月九日九月勸營商諸君提銷國貨月九日九月 
[上海中國化學工業社分設第二發行所並大减價一星期通告]  
本社創辦以來於茲八年向設總發行所於寳善街所出各種化妝品藥品化學藥品以及日用各品等素荷各界同聲稱許茲爲提倡國貨推廣營業特添設第二發行所於南京路石路東首第四百五十七號謹擇於閏七月初八日開始營業持行減價一星期以答惠顧諸君盛意　零售小洋照碼八折滿一打者照碼大洋六折半過期無效 
月九日九月願愛國諸君堅忍有恆月九日九月 
 
 

Page 3

 
 
時評 
[自身發展（冷）]  
　　伍語舊國會制憲爲自身發展甚矣自身不發展他人無由相助也此其義不特舊國會然國人無論對内對外皆當知之者也 
　　雖然安福系之自派和議代表亦所 
謂自身發展也武人派之自籌練軍方法亦所謂自身發展也特不當發展而發展耳是故中國治亂之勝敗每與國人所期望者相反蓋以發展力之當否相反故也 
[命令]  
　　二十八日大總統令龔積柄晉給二等嘉禾章此令又令黃慶瀾貝仁元均給予三等寳光嘉禾章邊守靖朱邦獻均給予四等寳光嘉禾章此令 
　　又令山東省長沈銘昌呈考核各縣知事政績擇尤請奬等語曹縣知事白璞臣精明幹練匪戢民安着給予五等嘉禾章單縣知事潘時琮明體逹用治盜有聲諸城縣知事尹祚章慈惠安祥循良之選德懸知事林介鈺緝捕認眞事無不舉清平縣知事方午盡心民事不畏强禦莒縣知事周仁壽勤政愛民輿情允洽寧陽縣知事吳廷模勤求民隠悃愊無華冠縣知事劉德懋安靜之吏民有頌聲均着給予六等嘉禾章縢縣知事劉榮綬任事勇敢捕務勤　着傳令嘉奬此令 
[專電]  
　　北京電王定支日（四）（日）宴議員魚日（六）（日）宴中外記者佳日（九）（日）宴閣員及各要人行期至早月半 
（一日上午十二鐘） 
　　北京電今日院電譚延闓法律事實王揖唐皆能負責乞鼎力疏通早成統一（一日下午五鐘） 
　　北京電安系謂軍府反對王不足懼西南行有内訌可靜以待之（一日下午五鐘） 
　　北京電吳佩孚電王謂議和乃雙方公共之調和非片面一隅之武斷總代必爲元首所倚重雙方所信仰足下本未有斯人不出之望竟存舍我其誰之心卽厚自期欲展抱負其如天下之不諒何統觀海内對於足下睊睊胥讒千夫所指恐足下一出不惟不能促進和局反阻碍和局何苦貪天功冒不韙乎籌安會之覆轍未遠曹章陸之公憤猶存寗保福履勿蹈危途盍姑退讓以待能者南北爭端自終歸於統一云云王未置答 
（一日下午一鐘） 
　　北京電浙督盧電促王揖唐南下（一日上午十二鐘） 
　　北京電津學生昨得楊以德許可以汽車送還被捕者由警士賠禮并許言論自由卽離警廳下午仍講演夜八時學生及各界二千餘人至車站歡迎北京釋回各生（一日上午十二鐘） 
　　北京電津日領事謂當學生聚警廳時日人小倉被學生追打將派陸軍索人（一日上午十二鐘） 
　　北京電日人表示軍事協定撤廢須俟西伯利恢復秩序現難取消（一日上午十二鐘） 
　　北京電張樹元艶電對津報登載張劾馬良密電力否認謂己電津報質詢更正並追究投稿者（三十一日下午三鐘） 
　　北京電張懷芝有親赴魯調查戒嚴及馬良各案說（一日上午十二鐘） 
　　北京電駐藏長官擬換劉玉麟（一日上午十二鐘） 
　　北京電劉鏡人電卽日來京（一日上午十二鐘） 
　　北京電莊景珂電日政府眞意親善乞顧鄰誼早息排貨風潮（一日下午五鐘） 
　　北京電邊防處今日會議軍費權限各要案（一日上午十二鐘） 
　　北京電國際聨盟改十一月在比京開會（一日上午十二鐘） 
　　北京電每週評論封禁 
　　北京電劉存厚電告川陜劃界三段全竣又電保駐京員鍾志鴻請予優奬胡景伊晉勲位擬卽以明令發表（一日上千十二鐘） 
　　北京電楊增新電俄新黨軍駐塔邊五千餘人俄官東日率馬隊四百餘侵入塔城向之交涉始退當卽送來條件要求引渡駐塔俄多領事並令俄商捐助軍餉己飭文武嚴防 
　　北京電孫烈臣電阿省俄軍奉卾政府命徵募兵隊並頒布戒嚴令人民恐慌（三十一日下午三鐘） 
　　北京電陳毅電近日俄紅白黨在畢境開戰白黨戰敗現紅黨恐白黨復來尙不肯退出畢境經瑪王聲明始允退出 
　　北京電鮑貴卿所請護路軍分段辦法府己令陸部派員會同交部商核（三十一日下午三鐘） 
　　香港電陸派田承斌爲駐滬代表（一日下午七鐘） 
　　香港電伍廷芳請林森吳景濓到府言軍府國會同負護法責任軍府現無實在權力望國會自身發展促成制憲願撥關餘相助（一日下午七鐘） 
[各通信社電]  
　　漢城電漢城韓人各商店今日皆閉門停業紀念國恥日也好事者遍發傳戰勸人於今日休業否則燬其商店朝鮮舊國旗今日飛揚於三角山頂有學生二十人被拘（二十九日）路透電 
　　哈爾濱電虎列剌疫症現有減退之象哈埠華人區域内死傷之數現爲三十七官場協助頗力蒼蠅爲傳疫之媒介現己證明（二十九日伍連德發） 
　　哈爾濱電哈埠疫勢賴伍連德醫士與中國官場認眞辦理後現漸減退傳家甸日死百人左右鐵路區域内未見顯著之進步每日平均死數約三十人（三十一日） 
　　哈爾濱電　由西比利亞撤回之英法兵士己過哈埠首途歸國（三十一日）以上字林報 
　　北京電吳佩孚長電勸王揖唐辭職王不聽定支日宴議員魚日宴報界齊日宴政界仍預備南下 
（三十一日）平和通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電二 
　　北京電政府擬咨衆院將審查通過五千萬公債議决以便發行 
　　北京電吳光新將授西北籌邊要職 
　　北京電裁兵委員會地點决在北京主任由總統以陸海軍大元帥名義派員擔負 
　　北京電政府電顧使奥約完全負責並予全權 
（以上三十一日） 
　　北京電王定五號後十號前出發赴滬 
　　北京電最近三個月關稅餘欵己允於日内照撥 
　　北京電永平府有匪攻城己電大名鎭嚴剿 
　　北京電奥德兩約我國有一簽字即得加入國際聨明會政府决俟奥约改好簽字後所有問題提國際聨盟會解决 
　　北京電鹽署電召運使來京爲非正式會議 
（以上一日）以上中華通信社電 
　　北京電請願團解散後警廳拘留之人均釋出馬駿等仍拘留聞亦可徇山東議員之請從寛保釋 
　　北京電政府聞天津學生團繞警署恐各省學生有同一舉動擬通電各省區嚴厲取締 
　　北京電全國水利局籌畫導淮補測事宜計需經費四萬八千八百六十元財部擬分爲兩期發給己函知該局編制預算表送核（以上三十一日） 
　　北京電中日軍事協定政府己向日本提議廢止聞日本主張延至西伯利亞安定後始能取消恐一時尙難廢止 
　　北京電寛城子交涉日本主張在京奉吉三處分别談判外部以此事發生由於雙方誤會仍主張就地解决 
　　北京電奥約簽字延期己證實惟再延至何時尙無確信外傳再展一星期似未可憑我國提出抗議後奥委己電本國政府請示據聞可以辦到修地步惟能否恢復原案尙無把握 
　　北京電政府擬定抵禦藏番内犯計畫南路責滇北路責隴中路責川令各籌戰備互相聲援 
　　北京電廣州信息在閩粤軍有受民黨運動返省與實力派抗峙爲議院後盾之說 
　　北京電使桂專員電告陸武鳴派人赴滇弔喪聞於時局上滇桂之關係有所密商 
　　北京電卾西民軍系統不一意見各歧京派某某兩員前往接洽未得效果己將情形呈報 
　　北京電蘇省長齊耀琳電請辭職政府照例挽留（以上一日）以上中孚通訊社電 
路透電 
[歐洲和局成後之戰事]  
　　二十八日倫敦電據確實消息孟台尼格羅己發生戰事大局至爲嚴重全境己呈叛變狀態塞人現以嚴峻手段遏制孟人起事但未能收效孟人己截斷諾維巴柴與安蒂伐里間之鐵路該二鎭今陷於危境塞人之政策似足擴張孟人國家思想而增孟人對塞之讐恨德人所傳西里西亞消息雖具樂觀惟該處大局進步甚微東南隅全境現皆舉兵叛變波蘭政府雖受德國極大之挑發而舉動謹愼迄未派兵越界助其國人惟波蘭人對於協約國遲遲不派代表實行命令而使德人善遇波人皆爲憤懣全局大可憂慮過激黨自稱在西俄尼斯特河加門加周圍所獲之勝利似與戰局無大影響蓋彼魯拉將軍與台尼金將軍將於旦夕會合於是基夫南面深二百五十哩廣一百五十哩之過激軍將有被破之虞南俄協約軍佔據俄迭薩後過激軍在得與外界交通之任何海濱全無立足地紅衛軍南陣線之軍需要地太姆波夫鎭己爲義勇軍馬隊統帶加芒土夫將軍攻入俘敵一萬三千人且遣散敵將所召集而未訓練且無武裝之兵萬人義勇軍將過激軍之糧食散給平民並毁其所不能携走之物後委棄該鎭現向柯斯洛夫鎭進發卽過激軍南陣線司令部所在地點也 
　　二十八日倫敦電南俄路透訪員電稱基夫逃出之難民謂過激黨繼續拘禁殺害居民波蘭使署官員亦不獲免近今下令拘捕之波蘭人六千人逃出者僅五百人 
　　二十八日倫敦電上西里西亞大局現仍阽危德人繼續挑釁波人之起事者缺乏軍火且寡不敵衆德人以武裝摩托車機關槍坦克砲車置於資齊拉陣線德人現佔據東西普魯士並波斯拉尼亞數部分而於境内故意激怒波人德人之援兵絡繹而至西里西亞之居民己有數千人被逼出境尙有甚多則被監禁波人方面謂德人之激動波人起事乃欲藉口殲滅上西里西亞之波人俾將來開公民大會解决前途時德國可操勝着 
[匈俄現狀記]  
二十八日匈京電菲里特里克氏照會協約國軍事委員團謂彼己組成新内閣今擬於三四星期内依平等普及秘密投票制舉行國會選舉請派代表團監行此舉代表團應容社會黨加入 
　　二十八日柏林電據匈京電稱匈國新内閣今在組織中以菲里特里克氏爲總理克柴基氏長外交格魯恩氏長財政施尼塞氏長陸軍 
 
激軍者己抵拒基夫十哩之波加加鎭 
　　二十九日日瑞典京城電彼得格勒電稱列寗氏在莫斯科演說匈京過激主義之失敗謂過激主義最大之敵乃穏健之社會黨彼等今且危害俄國之過激主義抗拒穏健派之唯一利器即殘酷手段是也匈國共產黨以不能用殘酷主義致遭失敗云云該電又稱列寗氏當衆宣布主張殘酷主義此爲第一次 
[各國近事記]  
　　二十七日丹京電協約國委員團騐視丹麥某商行所購今在稅關手中之德飛機九十架諸機皆有德國軍用記號且爲新者 
　　二十八日亞昌格爾電英國鐵甲艦格洛韋姆號在比里斯尼克港繫於一子彈運送船時忽然爆炸失蹤者四十人死者二十人其原因未詳 
　　二十九日丹京電柏林電稱福煦統帥通過德國謂德國於和約實行後三個月内得在來因河東五十基羅邁當中立區域内置步兵二十在啄馬兵十中隊砲兵兩中隊因和約所定之憲兵額數不足維持秩序也 
　　二十八日巴黎電高等議會爲儘速減輕戰爭之困苦起見决議於和約調印之前籌備遣送德俘回國事宜一俟和約發生效力即戕開始遣送歸協約國國際團主持一切德國亦可派代表加入該團此種寛厚政策使德兵可大受其利者其繼續進行全視德政府與人民履行條約義務與否爲决 
　　二十八日羅馬電日本汽船日本號己由斯比齊亞起椗開往東京該船載有飛機拆開之部分及各項航行器具將於安倫齊哇氏所定由意國飛至東京路程中之各地點缷載薩洛尼加與巴格逹二港亦在經過之列 
　　二十八日倫敦電各晚報皆有南斐首相波薩將軍死耗之紀載波在泊里土里亞染流行性感冒症夜半逝世各報皆盛稱其人謂係不列顚帝國全境中最可驚羡之人物斐洲空前之偉人英皇與首相等己發唁電致南斐政府及波氏家屬各處英人皆表示哀悼視爲英國目前無可比擬之損失且大不利於南斐蓋以波氏爲南斐唱人種調和論者之主要人也晚報載稱英帝國内閣開會於巴黎時波氏言論頗有左右大局之力即美總統威爾遜亦稱波氏對高等議會而發德屬西南斐洲宜歸南斐受託管理之議論異常警闢爲前所未聞云 
　　沃土斯克電（無日期）法國飛行隊一支隊抵此協助柯爾恰克將軍 
要聞一 
[北京被捕代表己保釋]  
　　當二十八日請願團死守新華門時天津紳士以本鄉子弟旣然留滯北京爲父老者實不可漠然置之遂開會公舉張伯芩（南開學校校長）孫子文（直隸水產學校校長）王夢臣（官立中學校長）趙春霆（天津總商會副會長）宋則久（天津售品所所長）及天主基督兩敎領袖人物來京並擬表示天津紳耆之意見下車後卽經警察總監吳鏡潭約定於午後赴警廳談話該鄉老等並往天安門内看視請願團籌議一致進行辦法入晚因請願團被政府解散馬竣戴練江等被捕鄉老等又奔走救濟之策並籌畫善後方法昨午警察總監吳鏡潭又筵請津鄉老代表於中央公園席間磋商請願團善後辦法經吳總監允許先將第一批代表王醉生等及天安門内拘捕之學生釋放惟天津學生聨合會副會長馬駿爲政府特加注意之人仍暫拘留當時適得天津學生四百餘人齊赴警廳之消息鄉老代表中之孫子文君由中央公園董事會内向天津警廳電話請學生舉代表接談遂告以在京被拘之男女代表及學生等今日即行釋放請各學生暫行回校學生不允維時適有鄉老代表中之楊司鐸由津返京（按楊氏前日曾返津）至中央公園正值孫君與天津學生打電話後因不得結果各鄉老代表見楊司鐸至乃請楊司鐸打電話於天津益世報館請劉俊卿赴警廳向學生報告北京情形并勸其各回本校楊司鐸允諾遂以電話通知天津益世報說明北京今日即釋放學生及各代表請劉君赴警廳勸說學生劉君問馬駿今亦釋放否楊司鐸乃問於各鄉老孫子文答曰一同釋放楊司鐸亦告劉君曰一同釋放及電話打完後楊司鐸始聞知馬駿仍暫拘留之辦法乃向各鄉老交涉曰鄙人爲宣敎司鐸决不妄言頃旣以馬駿釋放之消息報告益世報而益世報又以此報告學生今馬駿不得釋放是鄙人失信於益世報而益世報失信於學生鄙人惟有再電益世報說明其眞相明日即行返津亦不再與聞鄉老請願之事矣各鄉老見楊司鐸如此乃又商請吳總監將馬駿一并釋放吳有難色並云此事非我所能專主鄉老堅請不己吳總監乃云諸君在此候信我且回廳設法可也未久吳總監由廳中電謂事可辦到但須各位具一保狀並由馬駿立一甘結於是各鄉老赴廳具保而馬駿乃得釋放聞法文專修館羅漢君亦與馬君一同開釋此外北京天津烟台唐山昌黎濟南山海關灤縣等處代表二十七人亦於昨日全行釋出 
[津警廳逮捕演講團之風潮]  
　　昨日（三十）下午二時餘津埠學生講演團在東馬路一帶演說忽有東四區警察署員黃鳳西上前干涉學生不服該署員大怒卽飭警多人逮捕并仿北京軍警之新鮮逮捕法二人挾一人卽經該署員副官飭警送至警廳第二次在青年會附近又捕去三人三次又捕去數人探詢學生講演團計菘前後捕去十四人（北洋大學唐景周李用平劉德恒嚴應萬李健俞物恒譚聲華法政易濟康李寳緯新學李恭允南開費鴻儒甲種商業李培良郭緒榮褚友民）學生團得訊之後羣情洶洶臨時召集二百餘人如南開中學新學書院官立中學等校齊赴警廳質問無故逮捕學生理由圍城馬路並有警廳汽車嗚嗚然繞城而過有謂係警察環城搜捕學生有謂係警察維持秩序内容雖不明晰然東馬路一帶觀者如堵己異常擁擠當學生赴廳質問時敎育廳長王叔鈞亦趕到警廳爲雙方調停據學生質問約分三項（一）警廳對於學生何故加以逮捕（二）巡警何故毆人（三）何故禁止露天講演楊以德謂本處並無捕學生之令所捕之人定即放回巡警並非打人係爲自衛起見並非有意至於露天講演爲治安警察法所不許因奉北京命令并非省長所能主持衆學生不允非要求三項允許不肯出廳被捕學生亦謂旣經捕來何能卽去直至下午七鐘尙無結果查楊氏蒞任時曾對於各界表示并無何等意見此次忽然逮捕學生且謂出自署員之行爲此中誠有疑問據某方消息謂自各界赴京請願繼續不己政府爲先發制人之計曾派安福派賀某潛回天津面授方略故有此事河東居民聞學生講演被捕情形異常驚惶該地紳士特赴各界聨合會與會員磋商辦法己由杜小琴向王叔鈞廳長謂閣下旣出調停應向楊處長要求此後准學生目由演說惟楊旣毫無表示王亦不敢擔保故學生等以未得要求之圓滿結果仍皆不肯出廳至夜間二鐘時學生團因要求三項楊以德迄未允許警廳門外擁擠公民至數千人之多各學生聚集數處高聲演講四外掌聲雷動並有童子軍在廳前一帶來往維持秩序日間東馬路青年會等處亦有童子軍踪跡至夜十一時劉俊卿及王叔鈞廳長雙方調停迄無效果楊以德謂伊絶無成見今日學生與警員口角帶廳訊問亦並未有若何苛待當經劉君又轉述北京電話（見前條）婉商各生讓步各生因要求自由演說一條如不應允始終不肯離廳劉君復見楊以德商酌楊以警察治安法對於自由演說實難顯明表示必不得己亦須遲至三五日俟請示北京方能有確當辦法直至夜間三時警廳門前尙擁有數千人之多 
　　昨日下午五鐘各界聨合會評議總務兩部開聨席會到會者杜小琴馮俊甫劉善廷馬千里時子周居秀孫李毅韜張國體孟震侯徐仙圃仍由孟震侯主席杜小琴報告代表在京情形主席報告與某要人談話情形全體甚爲滿意杜小琴又報告警廳逮捕學生實非處長之令因黃署員於學生講演時妄加干涉致起衝突處長己申斥該署員矣本會有何辦法急須設法維持公同討論處長旣無成見即應恢復學生演說倘係處長命令本會函籌對待方法但須將以上兩種情形調查明確果係處長命令拘捕學生本會即由明日起各界繼續出發講演任其捕獲主席又宣讀各處成立聨合會報告本會之函件又議决兩種辦法爲北京請願團援助至八鐘閉會 
[回敎徒懲罰馬良辦法]  
宗敎上之制裁 
　　中國回敎俱進會本部致濟南馬良書云國家不造變亂侵尋戰禍未泯外侮紛至執事以英武之資總制師干爲國柱石同人等私相慶幸以爲東鄰雖悍魯事雖危得執事坐鎭其間公道可伸吾圉可固矣乃連日各報喧傳執事仇視同胞濫殺無辜同人等方深詫怪未敢遽信旣而審知所謂無辜者非他乃我親愛之穆民而當時被捕多人中又獨置吾穆民三人於死羣情震驚罔知所措執事篤守清眞五功無缺對於宗敎本極熱心自來敎中顯逹早有其倫今乃驟易常熊殘殺同人獻媚鄰邦激怒全國同人等若再緘默將何以對普慈之眞主且何以對天下之穆民用敢披瀝肝腑敬貢莊言幸垂聽焉此事關涉政治法律各部政治處分自有政府法律處分自有法庭本會毋庸置喙惟是在敎論敎以天經爲根據天經尼薩繹章有之故意殺害穆民爲喪失道根無道根即非穆民後世受永久地獄之罪（天經原文從略）查馬雲亭年近古稀素稱良善朱秀林朱春祥亦皆無應死罪名且此次肇禍由於救國請願即令舉動稍有過當亦當略跡原心乃竟逞一時之氣處以死刑執事自捫良心揆諸敎律安乎否乎惟是過勿憚改儒林所貴罪當懺悔經有明條同人等愛人以德不忍執事永墜地獄準理酌情爲籌善後辦法如左（一）馬雲亭朱秀林朱春祥三人慘遭槍斃伶仃遺族情極可憫應由執事每名給與萬元爲撫恤（天經原文從略）（二）三人爲國捐軀深堪哀憫應由執事通電全國各清眞寺誦經祈禱以慰幽靈並爲徧建石碑申述冤抑以留紀念（天經原文從略）（三）逗奉天經（嗎繹德章）躬赴京師大禮拜寺虔求各寺敎長誦經懺悔並領受敎規上應得之責罰（天經原文從略）以上三條如荷採納即請於五日内明白答覆指日實行庶幾己往罪愆憑主仁慈得求輕减執事之幸亦同敎之幸也否則執事自與本敎决絶本會代表全國敎民不能不有最後辦法謹此頒告順請台安惟希朗照不盡全國回敎俱進會北京本部同人公啓 
[美參院中山東修正案形勢]  
　　美國參議院二十五日通過和約修正案將約中原有日本字樣改爲中國各節己見前報茲某方面續得華盛頓電訊參院外交委員會係以九票對八票通過和約修正案將山東德人原有之權利完全交還中國該院共和黨莫抗伯氏並謂修改和約變更原定山東問題實爲解决山東問題之正當辦法中國旣向德國宣戰則一九一五年之中日條約所訂將來與德國解决各項自然失其效力云云此雖係該院外交委員會之多數可决但以其形勢窺之將來大會亦可望其通過查美國憲法批准和約須得議員三分二之同意目下美國參議院議員總數九十六名中共和黨議員四十九名欲占三分二至少民主黨方面尙須維致十五名方能足數目下共和黨結東甚堅必不致發生分裂而民主黨中對於山東問題與其和黨聨合者亦不乏人目下確實表示贊成修正案者己有兩名再有十三人加入則修正案便可於大會通過聞共和黨幹部中如羅治波拉各要人日來奔走游說甚力云 
[安福派之臨時會目的]  
　　預算内閣而外尙謀制憲 
　　昨日新國會行閉會禮後安福俱樂部在太平湖開會由王揖唐主席說明此次開臨時會專爲議决預算希望同人以最短之時日速將預算案議决並說明各國開臨時會或因國家發生重大問題或有議員多數之提議乃立法界之便利若常年開會誠爲各先進國之所不取希望開臨時會後除内閣問題外交問題外專注重預算案云云後由鄧鎔吳文瀚陳嘉言克希克圖相繼發言討論遂以王之主張付表决全體贊成並决定具體條件如次（一）各議員不得離京（二）臨時會中須注意預算案其他議案一槪不提（三）如遇外交及内閣之大問題得經政府許可或經三分一以上議員之提議可以開會 
　　新國會所組織之憲法起草委員會己將草案議成日前安福議員張佐漢賀培桐吳德祿等提案主張速開憲法會議議定憲法其提案原文云民國成立八載於茲根本大法尙未頒布上届國會因議憲不良開罪國人本届國會乃責無旁貸第二期瞬將閉會立法之業告一結束制憲問題不容再緩憲法草案旣經憲法委員會討議告成謹依院法提議請速組兩院會合會定期開憲法會議迅將憲法制定頒布以固邦基實爲幸甚制憲爲國會重要職權亦即吾人不可逃之責任想同院諸君以國爲重必同此志也伏候公决 
[集靈囿之重要會議]  
　　東海昨日（三十）上午八時在集靈囿四照堂召開軍事財政特别會議列席者爲段祺瑞龔心湛靳雲鵬張懷芝李思浩張壽齡張士鈺傳良佐吳笈蓀郭則澐陸錦張志潭羅開榜張弧曾毓雋等十五人據府中人云討論之件首爲結東南北備戰各種形式與將來供給南方軍費一定額數次爲定出分期償還各路軍隊欠餉辦法并嚴定軍人干涉和議之處分以便要求西南同意其餘關於頒發戒嚴令與否以及向外人續商大宗借欵諸事均有研究至九點四十分議畢衆人退出後東海單留段祺瑞密議約半小時云 
　　另一消息昨日上午八時東海在集靈囿四照堂召集閣員及段芝泉府院兩秘長財政軍事各要人討論財政救濟及軍費支配方法龔心湛報告近月來財政上竭蹶情形及籌欵之困難討論甚久始議决辦法擬速壽小借欵以濟眉急並催請新衆院將預算審查會己通過之五千萬公債開臨時會時提前議决趕由政府發行以濟要需 
[農部設置勞働司之籌議]  
（靜觀） 
　　歐洲近數十年於科學進步之過程中有一物焉隨之而出其物維何即社會問題是也而社會問題中尤以勞働問題居最重要地位費多數政治家及學者之心思才力孜孜研究猶未能得一圓滿之答案俾此最困難最複雜之問題得以解决我國距西土較遠國内生計狀况及文化程度又不克與西土相提並論本無偉大之工廠故同盟罷工之事鮮聞有兵丁土匪乞丐三途可以消納故以文明手段反抗資本家之事無有益以敎育未能普及苦力社會無普通國民之常識而有易受壓制之習性故西人所視爲最可厭之勞働問題而在吾國則儘可置諸不論不議之列但歐戰告終世界局勢大變俄有勞兵會之組織列寗政府成立己年餘匈加利之工黨勢力益盛一年之問同盟罷工之事幾於無國無之近且駸駸進行而未有艾我國北部接近俄疆受其傳染其勢至易又益以年來軍閥專橫土匪橫行吏治不良賦稅日重稍有知識之士感受精神上之苦痛而對於國外之境况自不免被其振盪是以社會問题在今日之中國己有發榮滋長之勢學者著述之所及雜誌日報記載之所重關於斯事不一而足此爲好現象耶抑惡現象耶係别一問題姑置不論但國内旣有此等問題發生執政者自不能不有相當之計畫以應之遠者不必論即如此次二十餘萬之華工歸自巴黎挾西洋之習慣入老大之祖國將使之爲兵乎抑使之爲工乎若使之爲兵爲工其舉止言動仍能悉合於國内情勢而一無鑿枘乎即此一端政府己不能不嚴加注意矣前者新國會議員及新聞界記者討論及此擬請政府特設專管勞働機關以應社會之需要曾有人上一書於國務院内述理由極詳請政府迅設勞働專局或專司經理一切以爲未雨綢繆之計龔代總理下其議於院部委員會院部委員會極贊成復付外交委員會公議亦如之雙方再會議遂决定暫設一司以爲設局則局面過大政府經費措辦維艱設科則又局面太小有失體制且事務亦不便處理設司之說旣定則同時發生宜附設於何部之問題就消極一方面言似宜設於内務部就積極一方面言似宜設於農商部若徵諸各國之成例自以設於農部之理由較爲充分現聞農部一二要人對於此舉己略略有所籌議主張設司之後僅置司長一員由政府簡任其餘科長科員約二十人均就部内他司科調用無庸添額添人如此則經費旣可以撙節而事務亦不至荒廢至於所調用之人須擇其精通外國文字及經濟社會等學而又於國内社會情形能稍稍明白者着手之初多譯外國研究勞働問題之學說及散見於報章之論文由研究以决定政策庶幾推行之際較有把握日前該部員司己將此議向總次長呈明惟田煥廷對於此舉尙持猶疑態度未肯積極負責提出辦法於國務會議據一般人士之推測謂設置勞働機關西洋各國固早經實現近如日本亦己於農商務省内設有專司即蕞爾小國如暹羅且有設置專官之說况以中國之地大人衆勞働問題勢己萌動萬無不專設機關之理若不附設於農商部則必有專設一局於國務院之一日也 
[洪玉麟質問儲蓄票不還本]  
北京新衆院議員洪玉麟等近日提出新華銀行儲蓄票還本愆期之質問案云查民國三年間曾由財政部呈明委託新華儲蓄銀行發行儲蓄票一千萬元設有奬額定以抽籖每期開籖三年每年開籖一次三次不中給還原本所有票欵悉數由該行繳由財政部領收不謂民國七年還本到期政府因財政支絀未能償還復由財政部呈請繼續開籖因之票劵價格一落千丈查此項票劵雖由新華銀行發行然票面上載明給奬還本政府擔保並有三镒未中之票滿償還之日得向各處中國交通兩銀行及郵政電報各局領回儲本又准民間繳納錢糧釐稅早經各省財政廳佈告在案是其效用與内國公債相等現己逾還本之期商民以票繳納錢糧釐稅各徵收機關拒絶不收持向各銀行郵電局領回儲本亦置之不理迫不得己向新華銀行索償而該行又云此係政府之事不過委託銀行經手發行欵係部用曾奉明令展期還本應聽政府辦理經手人不能代償各等語似此多方推諉商民血本攸關因此負債纍纍者不一而足雖曰展期還本不致無着繼續開籖仍有中籖之希望不知中籖者不過二百分之一不中籖者旣抱向隅之憾且損失利息爲數不資竊查此項儲蓄票定期還本載明票面由政府擔保政府應否負擔保之義務此應質問者一也各省財政廳佈告人民凡到期儲蓄票准納地丁錢糧稅釐財政廳此項佈告應否發生效力此應質問者二也此項儲蓄票售出之價據新華銀行云此欵均係部用政府用此鉅欵究竟有無還債之意思此應質問者三也謹依院法提出質問書請咨政府限三日答復俾釋羣疑而維國信提出者洪玉麟連署者黃秉義黃光昌劉兆麟等三十二人 
[京華短簡]  
　　王揖唐南下與否本以西南贊否爲標準乃遲延至今而西南迄無何等表示其原因在於陸榮廷嘿無一言而唐譚劉諸人則明表反對致使軍政府左右爲難而王亦大有進退維谷之勢據昨日消息安福部議員於兩院閉會後即赴太平湖爲王開歡送會財政部擬先撥一萬元供王旅費一俟西南贊成電到即行起程聞王自發表後每日必有新派秘書一二人統計己逹十數人之多將來和會秘書廳中人材之盛當不亞於北京衆院也 
　　昨據府院方面消息廣州莫榮新近有電到京請撤廢 
 
 
 

Page 7

 
 
年來中日間所訂各約其文如左南北言和諸事待决其最足以蹙國脈致死命爲國　所心痛者厥惟年來對日所訂各約如軍事協定曰及高徐順濟之延長膠濟之合辦實皆授人以柄作繭自斃惡根旣種後禍無窮查此諸約皆訂於約法　内旣未經正式國會通過當各約秘結之時西南曾經通電制止未蒙採納鑄此大錯誠堪痛心方今歡戰終了中日協定之目的業己消滅急應根本取銷並不得改頭換面易以類似此項之其他協商至其餘各約縱有債權關係亦應設法解除以挽危局否則謀統一以救亡實以速其亡也挽救之責責在二公無可諉缷務望乘時進行爲中國留一線生機臨電不勝憂危待命之至莫榮新宥印 
　　政府商請銀團撥付關稅餘欵昨悉銀團方面己允先付一百二十餘萬但聞本月政費不敷尙鉅且今春以來所有零星息借之欵多展期至九月即須清償爲數約有一千七百餘萬之巨故預計下月財政當較本月爲尤窘財政當局甚爲對此焦灼 
　　陸徵祥自請回國業經政府允可惟行期尙無確訊聞將徇英國政府之請搭乘英國郵船出發不日尙擬自法度英再由英出發現仍在巴黎並自稱體氣不甚健適云 
[張鮑會陳高士儐情形電]  
　　吉林前師長高士儐事定後曾經政府明令張鮑兩氏會同查辦茲悉張鮑昨己將查辦情形會陳到京原電如下查吉省第一師師長高士儐擅調軍隊釀起交涉作霖等奉令查辦貴卿旋於本月六日抵吉接篆任事作霖同時派員赴吉遵令會同澈查據查高士儐當孟前督軍奉令調任之際實有調集軍隊情形惟其用意所在係欲集合多數軍官爲聨名挽留之計而其情形己未免跡近抵抗當以該員身爲軍職大員舉動不愼以致發生誤會影響外交卽使執法以繩亦屬咎由自取但該員於貴卿未經抵吉以前即行遵令交缷聽候查辦悔悟迅速尙與始終怙過者不同且其後隨同孟前督軍約束所部保全地方補救桑榆心跡亦能自白該員年少有才加以砥厲尙堪爲國効用旣經免職擬懇免予再行置議以示矜原至長春中日兵隊衝突一案日兵以驛夫船津被毆謂爲華兵所傷由隅田中尉率領日兵三十餘名赴我兵營索取兇犯遂致開槍互擊在我軍固有約束不嚴之咎在日人相逼太甚實先有藉端啓釁之心該團長孟星魁營長張萃然均經先行撤差擬請一併免其置議至平時附和高士儐之第一師第二旅旅長王瑞林第二混成旅騎兵團團長張樹田營長孟憲同王克儉高岐山林鳳閣劉戴明均與此次吉省風潮不無關係業經先後查明撤差其第四旅旅長高峻峯雖查無妄爲實據而與高士儐云係弟昆亦難保無暗中聨絡情事該員先經請假離差擬請明令免去本職此外與本案有關係各軍官擬由貴卿隨時切查分别撤辦以肅軍紀至此次吉事發生各軍官提用欵項現己著手清查催令造報容俟銷册到日再行逐欵查核另案呈明核辦所有遵令查辦大槪情形理合會銜呈復伏乞鑒核施行張作霖鮑貴卿有 
[奉政局之更動續聞]  
　　據奉天政界消息遼瀋道尹榮淑章己調任黑龍江財政廳長遞遺遼瀋道一缺委史耀五繼任東邊道尹方大英亦調省另候任用遺席委製造廠長陶勵青繼任陶之後任誰何尙不得知新委政務廳長奎星階頗有不願就任之意故迄今尙未接任史陶二　之赴任期大約須交代辦理清楚始能確定也 
　　高等審檢廳秋顔兩前廳長所用人員此次大遭排斥昨聞二十六日吕梁兩長又飭審檢兩廳各長各送履歷一份以便核奪至二十七日吕廳長下條將兩廳雇員裁去十四名内中舊人二名新人十二名條上只書解雇並未附有理由又將審廳書記官林某檢廳書記官宋某降爲雇員月僅給薪水十四元亦無異於撤差也現下全廳人員莫不惶惶恐懼所謂一朝權在手便把令來行該兩長之飯碗其殆不至如秋顔兩氏矣自吉事解决後張巡閱使擬將各項職權均歸己有所有各機關人員均須由伊任命近聞擬添設三省總交涉員凡關於地方上之交涉母須秉承政府即由總交涉員辦其充任人物聞爲于冲漢或陳琪 
[長沙商業專校之悲觀]  
　　長沙商業專門學校自民國五年開辦以來湯松君爲該校校長專門部共有兩班第一班係三年級明年暑假畢業第二班係二年級亦去畢業不遠此次山東問題失敗該校學生邀集各校學生組織硝南學生聨合會長沙學生之各次大運動該校學生之力居多加以該校校長湯松君對於學生竭力維持倡導與他校校長之壓迫者判然不同故湖南學生聨合會即設在該校内發行湘江評論週報組織演劇團設立名人演講會均以該校爲根據地前五月間湘督張敬堯意圖解散學生聨合會尤嫉忌該校長之袒護學生適該校長爲學校籌欵事請假赴高張敬堯即謂該校長久曠職守校務主持無人因改委黃某接充該校學生探知此項消息卽開一秘密會議决作留湯拒黃之計黃知學生反對亦不敢蒞校接事適湯松旋即歸自北京曠職一層張敬堯更無所藉口而學生方面又具禀挽留不得己仍委湯松爲校長湯氏自再爲校長以後對於本校學生及聨合會更竭力維持反對非法選舉及拍賣紗廠等事該校校長學生及他校學生皆一致行動不遺餘力卒致選舉停辦紗廠歸商會承受然張敬堯之欲除去該校長及解散聨合會之心自此益决湯氏知張意所在因即翩然赴滬適前月中旬日本戴生昌輪船水手打傷學生會調查符契學生與巿民發起游街大會爲示威運動張敬堯遂指學生越軌在敎育會當場捕人誣爲激黨一面下令解散學生聨合會同時即改委孫孔厚爲商校校長孫氏到校首即迫令各校學生代表回原校并力助張敬堯實行解散聨合會學生益恨之現專門部學生之留校者皆己出校大有瓦解之勢云 
[湘省之電業問題]  
　　某國人之於湘省電業思染指者久矣惟省城旣有湖南光華兩電燈公司且辦理甚有進步長沙一埠己不容他人插足但彼旣抱此志願自必到處圖謀而湘潭大明電燈公司遂有外股之發現該縣人士初不知其有外股故裝設燈支多至數千盞及至開燈有期始知附有外股甚多各人本其良心羣起反對己經裝設者均紛紛辭退未裝者更無論矣勢非將外股退出風潮决不能平雖經經理黃雁九百計疏通迄無效力是以延至今日仍未燃燈某國人在湘潭所經營者己成畫餅惟其蓄志旣久故所經營者不止一處先是有黔陽富商馮有彛者於去歲在常德地方與省議員趙世寛等開一灰麫公司因營業不利虧欠甚多乃異想天開發起洪江先雄電燈公司以期於中取利藉資彌補於是與某國商人私訂洪江電燈公司借欵秘約其借欵總額爲某國鈔幣十五萬元此欵分作八年償清如届期不能歸楚則某國商人即享有該公司之權利此約訂定後卽由馮有彛擔任總理周傑擔任協理張積善擔任總稽核一面擬具章程呈請立案經官廳批駁未准彼等遂轉商某國商人與之合辦當即得其同意乃派某國技師勘定廠基一面携帶多金前赴漢口購辦機器事爲國貨維持會會員李文漢查悉即據以報告該會正副會長核辦經該會查明屬實昨特分函常德辰州洪江會同各法團一致反對一面力請官廳禁阻以期根本打消 
[漳州歸客談]  
　　客有自漳州來者歷述在漳最近之見聞云漳州商務城外較爲繁盛城内則寂寞荒凉僅留二三樓閣聳立於近城芝山之上登樓一眺全城古木參差風景宜人亦頗足以快遊者之心也余每於飯後步行街頭見其街道清潔警士林立左指右揮檢查食物菓品監視居民掃除房屋（將室中全體洒掃以除積垢每日四次）諸極認眞軍士游行者不多亦不聞有軍民衝突事秩序井然（漳城時疫甚行設有地方衛生會醫學會時加預防注射使疫症不得流行）汀漳道署之旁新建有公園現雖未落成大致頗覺清雅園中除花木敷陳外尙有音樂亭紀念碑噴水池蓮池月池（月池係朱子所修曾被人賣與某敎士今始收回）蘭亭銅觀音（聞鑄自宋代今從村中搜出）等點缀復設有酒吧茶肆假游士以坐談風月之席公園旁有所謂模範路模範巿街建築奢儉得宜大有新村落之槪夫漳何以獨得呈此新氣象以其執政者係援閩粤總司令陳競存之力也此次余面晤陳數次據其言云世界武人本係搗亂世界平和之一大毒物然若我中國的武人則並此搗亂的能力不具祇能於國内荼毒生靈相爭相奪鬭得天翻地覆必使國家危亡而己例如此次護法興師正正堂堂余（陳自稱）亦爲參與之一人今設有人問余此次你們以護法始以否眞正以護法終乎旣言議和議和之精神與目的又能否與護法之精神與目的相貫澈而不相背馳乎生民之創痛旣如此其深又能否以護法相當之代價救之乎余則祗有羞愧欲死俯首無詞而己由是以觀時至今日一國之國民尙是醉生夢死不圖有以自覺自决之道將一切國家問題悉憑諸這班搗亂武人之手危亡姑不論亦是國民之死國家之辱也余以爲救中國之危亡非急施以一種平民的精神敎育以促國民自覺自决而圖根本之改造不爲功余在漳亟欲藉此以爲試騐奈窒碍殊多經費竭蹶就是當頭一捧人才缺乏亦其一因譬如敎育各科敎師人固知必擇曾係某校畢業者曾學某專門者惟對於國文則莫不取資於村中之老秀才殊不知今日文字革新單聘這些老先生授幾首機械的古文則與昔塾師授孩童以十三經又何異此弊余極欲革除之惜無相當之人才云云陳有此思想將來於政治必將有所刷新也 
[廣東電車案之爭議]  
　　廣州巿政公所昨將批商承辦廣州巿電車路合同呈請軍民兩署核准己奉省長公署指令應准存案惟粤籍國會議員頗持反對態度其通告云吾粤全省各團愷曁三千萬同胞均鑒巿政公所招徠華洋商人承辦廣州巿電車同人等前曾邀集各界在本俱樂部開會討論宣布反對在案今巿政公所旣逕與華洋商人訂立合同窮其利害關係於吾粤前途者甚大不得不向諸公老昆季之前剴切而陳明之巿政公所招徠商人承辦電車路之主張不過藉口於可得一種報効以供拆城并開闢馬路利便交通然報効僅一百萬元而以廣州巿城廂内外三十餘里範圍内敷設電車之特權逕許與承辦公司是剝奪全省人民一般之權利而任少數商人行其壟斷專利之隂謀矧此一百萬元之報効合同中聲明支給建築馬路及渡濠之橋梁雖直接爲廣州巿人民謀交通之利便實間接爲承辦電車者輕敷設之負擔以拆城至美之政策而所得圓滿功果乃在於少數商人試以西堤至東堤東洋車捐之成案例之查東洋車商之承辦一年繳納捐銀八萬餘元今以全城三十餘里範圍内敷設之特權承辦商人報効一百萬元即予該公司完全專利以二十年平均計算政府一年所得祇五萬元是廣州巿全馬路路線之收人不及西堤至東堤一段路線之收入也其利害之關係者一夫以區區一百萬元之報効而許該公司完全專利權利己覺過優今查合同所載凡以電力或以他種摩托機行駛長期在沿路以一定地點一定時刻收價載客來往之公司車輛公司均得於廣州城廂内外設備及使用是該公司不惟於三十餘里範圍内有敷設電車之特權兼有使用别種公用車輛之特權又查合同第十欵該公司權規定及更改客票價連帶隨行之行李或包件等是該公司不惟取得搭載往來客商之權利兼取得輸送行李及包裹物之權利何其漫無限制如是乎至於合同第五第六兩欵所載不必納各項捐費與政府並准其購地租地以建築屋宇車站即爲政府所有者亦須允其所請或賣或批此猶其權利之微者也且該公司旣己取得如許之權利而又完全專利二十年滿期之日即應將公司所有建設物悉數交還政府方爲正當今查所訂合同政府仍須備價收贖除公司所購置土地得以原價收贖外其所給回價值須得雙方允許有不同意由公斷人决定旣須得雙方允許又須由公斷人决定則此給回之價值必爲收贖時期所估之價值可斷言者物價之高例與文明程度相消長恐届二十年後按照時值平估非增加原額數倍之價格無從贖回矧收贖時政府不能於一年内交欵與公司則所有權利應延長三年以後接續每次皆以三年爲期倘政府不能於一年内籌集鉅欵卽司永不撤消然則所謂二十年期滿收贖者適爲自欺欺人之言是名義上有收贖期限而事實上無收贖期限也其利害之關係者二電車本交通事業應爲政府所專有今以敷設特權操縱於少數商人之手己覺名不正言不順矧此少數商人復有三分一之洋股在内而公司之總事務所又設於香港名爲華洋合辦實以洋商爲主體政府己無權力以干涉公司而其敷設管理之權乃任其行使於吾國之屬土是不啻以廣州巿場闢爲租界也政府對於公司旣由優等之待遇凡關於公司之員役自不能加以取締如合同第九欵所載公司人員有違警犯法者准其拘拿移交警兵或交與廣州城廂内外别種正式官廳玩此條文意味所謂别種正式官廳者殆隠指領事公署據此則凡受僱傭於該公司者可悉歸領事裁判而吾國官廳將無從過問是該公司之成立不啻於廣州全夺平白增一局部的之領事裁判權也其利害之關係者三抑更有可慮者政府對於該公司負有保護之責任故合同第三十七欵有不得因該國有洋股在内借口由該國派來軍警保護車路然此乃指平日無事而言倘因國内有戰爭發生以致政府不能實行其保護或並失其保護之能力時該國政府爲保護該公司營業派兵前來駐紥於沿電車路之附近試問有何善法以爲抵禦近來華洋合辦之事業外交動輒棘手可爲殷鑒此又吾粤三千萬同胞不可不深思而熟計者也至巿政公所關於此項之合同不咨交省議會議决又不將合同内容預爲宣佈而乃迅行簽約旣犧牲其鉅大之權利以與少數商人而少數商人又复犧牲其一部分之權利以與洋商誠有不可思議者矣同人等忝爲人民代表旣無抵制之方復乏補救之術謹將利害關係陳明於諸父老昆季之前藉盡議員之言責而己粤籍國會議員何士果黃明新易仁善何銓繩王鴻龐王釜林伯和劉芷芬王欽宇符夢松蘇祐慈李炳焜陸祺孔昭晟唐寳蕚楊夢弼黃元白陳宏棟等同叩 
[山西創行銅元兌換劵]  
　　山西兼省長近擬於各縣發行銅元兌換劵現己制定暫行規則公布全省照錄如下（各縣發行銅元兌換劵暫行規則）第一條國家紙幣未普及以前各縣暫准發行銅元兌換劵以資周轉第二條各縣應需銅元兌換劵若干應由縣知事招集城鎭商會核實估計呈報立案第三條發行銅元兌換劵之商號以錢當行爲主如無錢當行或有而所出之數目不數街巿周轉者准由他項殷實商號發行第四條無論何項商號發行銅元兌換劵均須有殷實商號兩家作保併商會認可呈由縣公署批准第五條發行銅元兌換劵至少須有四成準備金其準備金是否足額應由本巿商會證明縣公署隨時查點第六條銅元兌換劵必須先經商會蓋戳始准發行第七條各商號發行之兌換劵必須一律實行兌現違者由縣知事酌量處罰第八條發行紙幣不得過資本金兩倍半第九條兌換劵發行後應將舊有錢帖逐次勒令收回第十條發行兌換劵之行號旣享發行紙幣應有之權利對於本縣學本發商生息等事亦應盡相當之義務第十一條各縣除銅元兌換劵外槪不准發行他項紙幣以昭劃一第十二條銅元未發到以前各縣暫遵照取締紙幣規則辦理第十三條本規則自公布之日施行（發領銅元規則）第一條發領銅元應按各縣所報應需兌換劵數目行先發給二成第二條此項銅元到縣由縣公署協同商會核收分給准出紙幣之各商號第三條各縣領去銅元應以制錢抵交制錢每吊必足庫平六觔其以銀元折交者須按省城巿價核算第四條由省發縣銅元脚費由兌換所支給由縣解省之制錢脚費由領用銅元商號支給但在一百里以外之縣分每十里每吊應由兌換所補助脚費一文第五條各縣解交制錢應請縣知事查明數目給予印照解交銅元兌換所第六條各縣領到銅元專爲活動地方金融之用不准私運出境違者酌罰第七條本規則自公布之日實行 
[江西實業界之近聞]  
　　江西實業廳長鄒日煙近因查閱廬山森林局曁餘干煤鑛之呈報内容極爲腐敗除派第三科長劉鍾仁往查餘礦外並以私人名義將改良餘礦及救濟潯路等函請張勲投資振興桑梓實業又聞旅京贛人吳鈁吳錡包應昌包發鸞等前曾致電總商會謂張允出鉅資在九江興辦紗廠並推包發鶴來省與各界接洽請該會鼎力合籌藉早觀成云云包己於昨日抵省自京携來吳等致各界函件多起並開辦紗廠之計畫書等項二十七日上午九時特赴商會拜會龔盧兩會長龔允極力襄助且聞包此次回省除與各界會籌外並與鄒廳長接洽聞包己與鄒說明來意請予提倡至招股定額聞爲二百萬元須先籌足五十萬爲購辦機器建築廠所及一切開辦費用 
　　實業廳以籌辦南昌自來水股份有限公司發起人危之榆等將章程並各項文件禀請立案其原呈略云前年夏間業經延請工程師辛和祥來贛測量籌辦各項工程嗣以經費浩大籌措匪易且實業設計首重精覈與其徒事舗張何若從實估計俟其稍著成效再謀擴充擬擇繁盛商區曁南北縱橫通衢先行着手開辦約需資本金六十萬元現由發起人墊資二十五萬元藉以及早開工惟事關創始專賴官廳維持之力茲定章程三十九條股東名冊營業槪算書報告書股東會决議錄禀請書各六份一併送呈鈞廳俯賜察核迅予批准立案以維實業云云鄒廳長以自來水事業關係内務實業綦重該公司設立之初自應祥愼核辦以期妥善特函逹商會請其代爲查明該公司設立情形究竟有無障礙所集資本是否確無外資俟查明見覆後再行决定 
　　進外貧民大工廠長沈惠營私舞弊虐待藝待外間嘖有煩言該廠全體藝徒等以家貧入廠習藝原欲叨公家慈善敎育以期學成營生乃沈廠長減除食料僅獲半飽衣服則減去單者改爲年給棉衣一件工料之資仍向藝徒征繳每人每年加征習藝費錢二三千文不等近來藝徒非經各機關函送或有力請託不得收入且待遇藝徒視監犯尤酷其員役擅福作威稍不如意即橫加鞭撻其膽怯者日思逃脫是以常發生逸走藝徒之事久含屈抑不敢呼籲現在忍無可認特將沈廠長種種苛政分禀省長公署及實業廳請求撤懲聞鄒廳長以沈惠聲名狼藉且經議會查辦（因閉會尙未盜交省長）决擬撤換但因議會紛紛薦人指索此差極難對付故尙猶預未决 
[江西學生聨合會近事]  
　　二十七日江西學生聨合會開職員常會到十餘人邵祖平主席宣佈提議事項（一）北京學生聨合會來電請一致電請張湘督取消解散長沙學生聨合會成命並嚴與日商交涉（戴生昌毆捕學生事議决照辦並函覆北京學生聨合會（二）天津各界聨合會代表函請促進各界聨合會成立以便遴派代表赴京與會議决公推張晉藩盧任華赴各公團徵求辦法（三）報載北京各界聨合會代表橫被軍警逮捕應如何設法援救衆主即電政府從速釋放電文如下（北京大總統國務院鈞鑒各界代表請願被逮懇速釋放以平公憤江西學生聨合會叩） 
[九江近事]  
　　此次廬山風雨吹拆李廣記房屋一棟擊斃華人三名一爲漢口大清銀行清理處長蔣齡九一爲上海會審公堂會審官王崧生一爲其僕人沈某先是蔣來牯嶺避暑其友人嚴家熾（前湖南巡按使）介紹庽於李廣記屋内將返漢忽接友人王崧生自滬來電云即日來牯蔣因留山佇候未幾王到遂同居焉本月二十六日牯嶺聚起狂風大雨如注李廣記房屋本屬堅固不料夜間三句鐘時山水由屋後擊穿一洞屋上館受大風因以傾折遂成此壓斃三命之慘劇次日嚴家熾雇工取屍購買衣棺爲之料理喪事現停櫬於九江義園内聞租界一百三十九號亦被風吹折擊傷西人二名自山脚以至山項月光塹一帶大路被雨洗壞不堪行走連日下山者均攀籘面過莫敢乘輿現正雇工修築新委第三中學校校長段育華業己來灣准九月一日開學惟九江五屬旅省同鄉會反對甚力斷難中止昨日五屬學界又假九江縣敎育會開會僉謂九江各校校長敎員多係他屬人感情隔閡以故仇視九江學生投考者每有向隅之憾現段所聘敎員均屬其兄弟輩及其私人若不排去後患何堪結果以五屬學界名義致電敎育廳請其收回成命就地擇人倘敎廳不准所請則惟有另辦九江中學令其騰出校址（第三中學校址原爲九江中學）以爲抵制之計近聞該校　籍學生亦有反對段氏之舉 
　　日前南潯車由南昌開駛九江行至中途突有要犯二名逃逸押解人當要求停車追緝卒未拿獲 
[南京快信]  
　　方樞聞昨出京南下李督己令副官處派員招待 
　　天津各界聨合會派代表金兆蕃來寗敦促南京組織各界聨合會一致進行 
　　中央電詢松滬護軍副使事聞李督主蘇省軍隊統一請任齊燮元充護軍使或宫邦鐸充副使 
　　院電軍民兩長解釋拘留各界代表情形並飭剴切勸諭以釋羣疑 
　　齊省長以吳江常熟各縣水災甚重擬與李督會銜通電各省乞賑 
　　吳縣武進無錫各縣知事呈報己撥本縣義倉積榖開辦平糶 
　　財廳據各縣息借冬漕委員報告彙核總數聞己有七十餘萬有初即可陸續報解 
　　新委代理灌雲縣知事蕭文彬署理丹徒縣知事張玉藻今日均晉謁軍民兩長禀辭赴任 
[杭州快信]  
　　龍泉縣屬石門地方枕水壩關係東隅一帶水利經該縣公民修築完善後被縣知事撤毁控由省長令飭實業廳派委馳往查辦現又據紳商戴任等赴甌海道署提出訴願該廳依法辦理己將原委郭某撤回 
浙省青年團昨在省敎育會開成立大會會員到者千餘人省長派第四科科長吳憲奎代表與會文武當道列名贊成者頗多 
　　新選杭總商會會長王湘泉副會長倪幼亭聞仍有决不就職之表示該會將開大會另行選舉 
　　此間疫氣仍未稍滅近己蔓延至望江門一帶軍署范參謀長實業雲廳長杭關沈監督曁蔣運便等俱各捐製丹丸藥水施送 
　　西湖忠烈祠今日軍政各界開會追悼楊故督上午九時各機關咸派員涖會齊省長盧督軍均親往致祭到者約千餘人 
　　恢復岳武穆墓道案現盧督己飭工程局限期築竣 
地方通信一 
[松江]  
　　創辦國貨陽傘張堰商會各業董曾於日前開業董會議决就該鎭北河沿地方創辦厚生陽傘廠即經各董認定股本五千元聘到製傘技師繪就機器圖樣持往上海定造一面通函各處徵求國貨原料以期逹到完全國貨之目的 
　　文昌出巡遇雨松人士之迷信者以前清光緒二十八年份大疫因文昌出巡而止本年疫勢蔓延更甚方張援例迎賽藉驅疫癘發起者多學界中人不數日間募到出巡費數百元業於三十號舁像巡行西南城一帶三十一號尙須續巡東北城各街是日儀仗輿馬盛極一時風聲所播他縣亦有買舟來觀者詎行至祭江亭附近忽遇大雨不得己將神像抬入劉姓家暫避傍晚回城又於半途遇雨各式儀仗因大半借自他處故一入城内或乘便自歸或覓地避雨往來奔馳極形凌亂比神輿回廟傔從散失殆盡意興極爲闌珊 
[今日尙有地方通信轉入後頁]  
雜評一 
實在權力（默） 
　　北京之政府無實在權力廣東之軍政府伍亦言無實在權力然則兩方之所謂實在權力將何處去耶權力與政府有不可離之關係者也權力而不屬於中心之政府則權力得謂之正當權力而政府亦得成爲政府耶卽以此次議和言之兩方代表將代表政府議和耶抑代表有權力者議和耶如代表政府議和則政府旣無權力指揮和有何益如代表有權力者議和而置政府主張於不顧則代表何必以政府名義派又何必須得政府承認而後議和此則我人大惑不解者也 
 
 
 

Page 8

 
 
地方通信二　　　　 
[蘇州]  
　　晏成中學分設七小學謝衙前晏成中學暑假後大加擴充於校外分設小學校七處第一在對門第二在接駕橋第三在婁門外第四在角直鎭第五在唯亭鎭第六在無錫城第七在塘巿鎭七校内所聘敎員多數均爲晏成中學之畢業生或宋畢業者七校内課程科目亦均一律與中學形式相似亦有英文課程以備升入晏成中學預科及其他中學預科之用現聞七校均定於陽曆九月五號聞學故日來　近各談處兒童咸己紛紛預備進學矣 
　　紗布業現况自五四運動後紗價飛漲布亦因之漲價後因生意清淡紗布巿面均稍鬆動卒因棉紗出貨稀少求過於供期紗到期無貨現紗爭購一空布價遂又因之高漲布業中人咸謂本重利輕恐不易支持云 
　　定期傳集董保諭話吳縣公署以迭接豐備義倉育嬰堂男女兩普濟堂及潘聰訓等棧先後函稱本年低區田畝被水淹没固所難免但任聽鄉民呈報容有失實之處擬由各催甲實地查勘請縣分飭經造董保協同辦理等情温知事當於本月二十六日下午二時函邀各該士紳在署開談話會商酌進行方法旋經議妥山知事定期九月一日上午十二時傳集經造董保當掌諭話以昭鄭重 
　　法官口試揭曉之京電江蘇法官考試錄取人員於上月二十一日赴京口試昨高等審判廳己奉到北京司法官考試事務所函送口試錄取名戰計甲等九名乙等四十二名即於昨日榜示周知并聞此次考列甲等各員得免入司法講習所學習云 
[鎭江]  
　　倪知事定期交缷丹徒縣倪和甫知事呈准辭職遺缺經齊省長遴委候補知事張以藻署理兹倪知事趕將公牘遂一清釐聞定於九月十日交缷云 
　　新米漲價鎭郡新米業己上巿上一星期來源不旺各米行棧紛紛收買銷路甚暢以致價格逐步增漲昨日間盤最高斬秈米每石己提至六元左右最次亦須五元五角貧苦小民均嘆度日維艱云 
[揚州]  
　　揚由關新委屬員揚由關監督謝翊周氏現爲整頓稅收起見對於所屬關卡辦事人員極端注意分别去留以資振刷茲錄新委二十一關卡稅員如下揚關主任顧贊卿副主任賀壽松由關主任凌啓瑞副主任鄭子萬木稅局主任李光鄴副主任錢宏毅立發橋主任洪希皓稅員王文鑑泰州主任陸振聲副主任倪森姜堰主任張汝廉副主任謝星甫瓜洲稅員趙少如便益門稅員下玉成天安莊稅員魏久明李堡稅員李端祜海安稅員朱文瀾邵伯稅昌胡邁白塔河稅員沈鼎銘口岸稅員王樹德新馬頭稅員丁其忞石洋溝稅員李丙吉中閘稅員吳益忠白米主任師恩祿芒稻河稅員王宗毅柴灣主任李世聲副主任何維畬陸橋稅員宗孝枕 
　　軍縣會議防疫駐揚黃旅長以近來疫病流行時會同佟知事等至旅部會議防治方治議决田旅部軍醫院醫士製配樂品以資預防 
[杭州]  
　　食米跌價杭坦食米近以天時放睛日久金壇溧陽無錫等處連日到貨甚多故上月三十一日湖墅各米行將大盤每石跌價四角城中各米舖得此消息定於日内亦將門售米價遲擋減跌云 
[寗波]  
　　保存天封古塔之部令會稽道尹奉齊省長訓令云案准内務部咨開據僧維善呈稱鄞縣有天封古塔建自唐初屢經繕修歴久未壞載入寗波府志及鄞縣志允爲四明古建築物之冠塔外有寺曰天封禪寺皆漸朽敗修之不易不修有虞坍塌種種情形業經呈報在案嗣蒙部批據稱己將寺宇逐漸修整所有擬修天封古塔經費應仍山該寺自行募集等因惟保成古物責在有司事關地方行政擬懇咨行浙江省長飭知鄞縣知事實力維持等情一部查與部定辦法尙無不合除批示外相應咨行轉令該縣飭由該寺住持將天封古塔妥爲保存可也等因准此合即令仰該道尹轉令鄞縣知事遵照辦理云云 
[紹興]  
　　新棉收成減色之呈報餘姚上虞安昌等處素爲產棉區域本年夏間掛鈴之際適值霉雨連綿不無受損以致收成大爲減色安昌統捐局長劉鍾瑑昨己將該處一帶棉花收成減色情形呈報省長曁財政廳核示並聲稱捐務殊受影響花捐恐難足額云 
[安慶]  
　　皖江學務談暑假己滿各學校均準備開課皖敎育廳昨奉教部令亟籌備該廳呈復略稱前此學潮經各校長竭力勸告多數仍就範圍惟省中學一部分稍涉激烈並非全體現由廳令飭該校通知諸生家屬己有三分之二自願繼續就學不難恢復原狀並招集各校長開會討論實行整理當經議定中等以上各生如校外發生聨合情事各敎員應隨時指導中學以下應一律特加限制敎職各員宜時相聨絡互通聲氣俾免隔閡等情具陳省署並轉咨教育部矣 
　　趙繼椿遞補新衆議員内務部籌備國會事務局電皖當局云衆議院議員關建藩現任命爲皖岸榷運局局長應補員額查衆議院議員選舉法規定議員缺額應以同區候補當選人遞補茲醒該區候補當選人以趙繼椿名次在前自應當選以遞宝茲查該區候補當選人以趙繼椿名次在前自應當選以符定章聞吕省長己知照該員矣 
[湖北]  
　　久旱得雨卾省自入秋以來天久不雨漢口後湖一帶所種晚稻棉花高梁多半枯杭巿上燥熱疫癘盛行死亡甚衆巿民日望雨澤茲幸上月二十七日清晨天降大雨農作物可望復蘇矣 
　　大冶煤鑛之發逹頃有某鑛商談及大冶煤鑛發逹不亞陽新茲述其最著者（一）株樹櫪柴煤鑛在大冶縣西六十里之保安鎭地方前有商人曾廣基開採年餘頗耗資本己於民國三年停歇上年又有劉李諸商集資閒瓣不過兩月即己見炭且質佳量富自開辦至今頗有盈餘準備隂曆八月購買機器大事開採（一）李家冲烟煤鑛在大冷縣西六十里之土橋堡地方於民國四年山鑛商興裕公司試辦初川土法開採所顧工人不過二十人至去年即己購辦機器改川西法開採每口出煤一百四五十噸 
[開封]  
　　開封巿况談開封本屬腹地工商業向不發逹自隴海路橫經城南巿面稍見生色然以歐戰數載國内不寗頗受影響比年金融緊急每日錢巿交易貨幣流通額不過五萬元左右除有各蛋莊及外商採購花生米等貨特别事項日或三五十萬元或七八十萬元之流動外平素巿而無大發展惟洋貨店綢緞店飯菜紙烟店等奢侈品商業以及軍隊之暗販土藥奸商之私售嗎啡鴉片等均大有增進洋貨店之售品日本貨幾佔十分之五洋布莊之布疋日貨居十分之二綢緞莊計十五家年做生意約一千萬元較前清約增銷三分之二著名大飯莊十一家每年做生意八九萬五六萬元不等山西票號前清時有八九家今僅存大德通一家　巿而流通之貨幣以前中交兩行鈔票及豫泉官錢届銀票銀元票錢票皆受社會信用自北京兩行停止兌現後河南中交及官錢局及財部所設之平巿官錢局所出各票亦皆停止兌現金融界之紊亂乃至一夕數驚去歲河南中交兩行及官錢局之銀元票局部兌現後金啓稍爲穏靜矣 
　　組織許宛汽車公司豫省西南地面多山南陽一帶交通尤感不便茲有河南參衆兩院議員擬由許昌至方城二百二十華里修築馬路通行汽車惟事繁任重山各議員推定徐立吾彭右文金魯樵魯寳生四人回汴向各界磋商進行訂於八月二十六日假省議會西客廳約各界領袖開茶詀會商訂進行大綱 
 
 
 

Page 9

 
 
   
 
 

Page 10

 
 
本埠新聞 
[山東協會反對王揖唐電]  
　　上海山東協會致北京電云北京大總統鈞鑒南北和議久停不决内政不能統一外交難以應付迺者朱總代表辭職政府改派王揖唐爲總代表國人反對聲浪日高南方拒絶消息頻至皆以王氏爲主戰派中堅安福系領袖與和議旣不接近與各方復多惡感相議將不能開國事益不可問如此議和誠意何在國人旣難以相諒政府亦無以自解鈞座倡導和議於前更望主持於後另派接近和議不黨人員爲總代表使和議带成安内對外危機一髮竚盼立斷上海山東協會川一 
[關於和議之兩通訊社消息]  
　　聨合通信社消息日來滬上各方因王揖唐發出通電表示主張對於事實法律均隠約定有辦法紛紛往詢唐少川君之態度唐君喟然曰此種表示其足信耶縱令足信試問取消新國會事實上究何裨益不過令若輩議員暫行休息而己一團瞬間依然聨袂當選投身於最新之國會國人其又奚詞故今日言和必以取消軍事協定收回高徐順濟取消其他中日一切密約爲先决條件苟不能允此條件則雖徐世昌親身到滬亦復無益苟外交政策能表示與國民一致則任何人充當代表皆無問題云云 
　　平和通信社消息吳佩孚反對王揖唐之電除直接致王揖唐外尙同時致曹錕張作霖兩電勸其一致反對措詞均異常激烈云 
[再開和會訂定辦法之通電]  
　　松滬護軍使署近接北京政府通電略謂對於此次謀和問題爲愼重起見特訂定辦法三種（一）北方總代表雖屬新易而進行上則仍舊贯以免枝節橫生（一）所有前提决定各案即催南方應與中央籌備履行條件（一）再開和會明定章程準人旁聽 
[和平聨合會所接粤省覆電]  
　　全國和平聨合會昨接廣東政務會議電云上海全國和平聨合會鑒文日代電悉國際聨盟會應愼選使才冀收桑榆之效極佩明論此間早經籌備并電微北方同意矣政務會議有印 
[廣東各團聨合會致廣東電]  
　　駐滬廣東各團聨合會致廣東電云廣州軍政府督軍省議會巿政廳商團自治研究社粤籍國會議員俱樂部九善堂報界公會七十二行商香港華商總會日報公社曁省港各公會各團體均鑒竊我粤前因省長問題引起激烈風潮旅滬粤人各團體公舉吳唐孔許四代表回粤調查眞相協力調停原以誼關桑梓理無坐視且廣東三十八團體曾派代表來滬而滬商無以應之亦豈人情四代表到粤後行動言論共見共聞即贊成伍君廷芳爲省長亦係根於輿論助一言於九次請求之後於商民公意無所違反乃閱省港各報載七十二行商致莫督軍函竟指四代表爲假託甚至加以擾亂商場勾串軍隊之名此等莫須有之誣詞斷不足動人之聞聽原無剖辯之價值但七十二行寗非粤商何以對於旅滬粤商公推之代表而欲誣陷之至是此吾粤商所最不解者也其函中又有廣肇公所反對尤力之語豈知唐總裁卽廣肇公所領袖曾爲通電軍政府曁督軍接洽所舉之代表四人無一非廣肇人此更不待辯而明者省港各報有云所稱七十二行商之函乃屬揑名云云然則揑名之人竟敢公然假託七十二行商若使奸狡得施則此後粤省之大團體大會社皆可被人誣託非法之名而粤人在各埠在各國皆可被人僞施拒遂之計吾恐省長事小而國家事大滬商事小而全粤事大他日粤事必更有不堪問者但旅滬粤人遠距千里無能爲力祗有痛心聊發一言聽諸公論旅滬廣東善後協會粤僑商業聨合會潮州會館潮州糖雜貨聨合會大埔同鄉會嘉應五屬同鄉會叩東 
[對於德奥恢復和平之預備]  
　　江蘇特派交涉公署近接齊省長令云頃准外交部咨奉國務院函以我國現在對於德奥己擬恢復和平所有公文上敵人字樣俟將來復和令頒布之日應即取消勿再引用以敦睦誼除通知外合　函請查照請飭屬遵照等情除令各交涉員遵照外合仰該交涉員一體遵照 
[民國路商業聨合會開會紀]  
　　昨日民國路商業聊合會在老北門内東城基路該會事務所開評議討論會當由評議部提議海味洋貨業私進苛貨及請拒中華商學促進實　會租屋事經衆贊成即由書記起草函致學生聨合會襄助進行及勸告譚同興拒却租屋茲卽錄兩函於下 
　　致上海學生聨合會函謹啓者今據敝會幹事部調查員報告洋行街及新開河一帶海味洋貨業私進某貨比比皆是（中略）若輩固利慾薰心出此下策本不足齒但長此以往效尤更甚勢將不可收拾前途可畏慨痛良深敝會旣己設立事事無不以愛國爲前提豈肯默而不宣惟自顧能力薄弱實乏良策杜絶爲此將事實奉告務祈貴會速定良妥方針如何進行手續敝會當附驥以襄辦也 
　　致譚同興函　（上略）茲有懇者本埠自抵制發生以來瞬經三閱月矣幸各省各埠聞風興起以致某貨問題幾於就此消滅未始非吾民决心有以致之迺近閱報載竟有公售存貨機關出現美其名曰中華商學促進實業會其中違背全國人民心理諒先生早經披覽毋待敝會贅述各路各業聨合會均極端反對若該團體實爲全國國民之公敵旣爲國人公敵勢必不能有容身之地今閱該團體四次通告租定永安街普安里二號房屋爲事務所聞知該屋爲先生貴產想先生素以熱心志士風聞海内决不願容租用特忠告務請即行拒却不勝盼禱之至 
[中華工業協會海外之響應]  
　　法租界巨籟逹路華慶里三號門牌中華工業協會昨接旅法華工來函願與聨絡一致原函錄下中華工業協會執事先生均鑒逕啓者鄙人頃閱華工週報藉悉君等在滬組織中華工業協會期逹工黨之目的披閱之際欣喜非常此舉若果生效不但吾國實業發逹有日亦是吾儕生計上之良果但鄙人旅居海外見人國實業興盛工藝發展憶吾國種種衰敗眞令人目擊心傷於是糾約數十同志發起中華工團迄今雖未大生效力然進步亦不可謂不佳總之仗海外華工之力欲推行國内誠非易事然此層會經同人等討論數次欲聨絡能才推行國内奈卒未得其人此議始寢今觀週報悉君等在申倡工業協會其名雖異宗旨實同茲特將敝團簡章等各一件由郵呈遞貴會請諸君參觀倘敝團宗旨與貴會相符此事無妨一致倘蒙不棄果能一致中外兼行工黨之完美諒必有逹到目的之日矣專此即頌公安弟張伯遼謹啓八年七月七日附錄旅法中華工團緣起簡章及通告如下 
　　緣起考我中華自古以農立國分工之義不明間有巧匠奇藝而一技一能秘而不傳或則因循守舊不知改良馴至今日工藝窳敗商務蕭條民生凋敝國勢窮迫幾有一蹶不可復振之虞夫我中華伊古文化興盛四夷賓服近世傳播文明最關緊要之利器如火藥印刷器指南針等皆自我國發明流傳歐美轉相仿傚他如塞氏之紙鳶開飛艇之先聲孔明之木牛作機械之鼻祖然皆沉没不傳無所考據而太西諸國則倡設科學專心研究精益求精機器製造日新月異昔日稱雄之中國今反瞠乎其後望塵莫及此其故何哉有團無團之别而巳夫團者羣也團體也有團則羣合而團體牢結無團則羣分而團體渙散語云獨立則孤衆力則强此團之不可不有也然團有正邪之别視其宗旨之純正與否耳團而善則福民利國團而不善則殃民誤國此不可不察也工團者所以聨合工界全體振興實業維持生計爲勥或興家之基礎也今日歡美各大國無不有工團聨絡一氣互相輔助或凑集股本開辦實業或捐輸巨欵以濟國用其勢力所及足以左右政權幹旋國運關係亦大矣今日我國政體變更民智漸開知非發奮振作不能以圖存而免於天演淘汰之列同人等厠身工界遠托異邦羨外人工藝之振興痛祖國百物之凋敝强弱懸殊貧富逈異戚焉憂之同人等雖力簿才疏然亦國民一份子責任所在義不容辭因思此次旅法工作乃千載一時之機正宜留心考察凡夫製造之理騐化之法機械之妙工藝之精皆須一一調查研究以爲他日回國興辦實業之預備同人不敏爰有中華工團之設糾合同志共籌良策諸君子夙具愛國熱誠自必當仁不讓時機緊迫切勿觀望各舒臂力共襄是舉爲我中華工界開一新紀元於我國家前途將有莫大之利益幸甚幸甚發起人黃恩榮朱光甫賈玉崑曹少鴻張伯遼侯曰謹萬廷富王佈仁楊棟臣江承迂楊得標范登玉姜翰王炳林陳啓章李志鵬劉弼許炳章周恩和吕海仙温良張文鼎汪　池朱發亮李北平謝錦順周乘衡李玉清　海峰芾紀正季　球吕寳成翟楚英叚正彛張志順陳興盛范樹動常　義洪國安陳玉廷王來與葛福臣黃白元王莊林　正陞朱秉鈞袁海由張百福侯彬劉心友巫爲山王晉臣 
　　簡章第一章（定名）本國爲中華民國工界同人所組織定名中華工團第二章（宗旨）本國以結合全國工界團體改良工藝振興實業促進生計扶持社會國家爲宗旨第三章（辦法）（一）本團山旅法華工同志發起臨時總機關暫設麽塞俾利進行（二）名廠團員如及一定額數便可設立支部推廣範圍（三）一俟基礎鞏固圍體加增即當進行國内設立永遠機關第四章（組織）（一）董事部共董事十二人内董事長一人副董事一人會計一人會務書記一人文牘書記一人庶務一人（二）編輯部總編輯一人副編輯人數臨時酌定（三）支部部長一人副部長一人書記二人會計一人庶務一人第五章（權限）（一）董事部爲辦事總機關有裁判實行之權無論何項事務非經董事部評議通過不能有效董事長總理一切事務有代表全團之資格副部長襄助董事長辦理各事如遇董事長缺席或告假有代行一切職務之權會務書記掌理團中各項文件記載每次會議經過之事並團員人數名姓等清册文牘書記掌理一切往來椷析會計收納團員會費并掌理出入各賬庶務管理團中一切雜事第六章（團員）（一）資格凡屬中華民國工界無論男女老幼所抱宗旨與本國相同者均有入團之資格（二）入團凡具有入團資格者必須經團員二人以上之介紹填冩入團志願書經董事部通過後方能入團（三）證書及徽章凡屬本團團員由董事部發給證書及徽章（四）入團費法幣十方（五）權利及責任凡屬本團團員均有選舉及被選權并有提議各事及輔助各部職員之責任（六）出團凡團員品行不正違犯團規損壞本團名譽者由團員告發董事部輕則酌罰欵項董則消除團員資格所有己納各費槪不退還（七）名譽團員凡資助本團而不願入團或不能同理團務山董事議定後得爲名譽團員凡名譽團員勇爲本團出力者山本團贈給名譽徽章（八）團費凡本團團員須納入團費法幣十方常年費二十四方入團費入團時即須交納常年費則按月納交就近總部或支部會計凡國員因疾病或其他特别事故不能於期交納團費者由董事部評議準其緩交或暫時豁免凡團員未有特别事故不按期交納團費者或故意延緩不交者山會計報告董事部停享其一切權利第七章（團規）本團團員應遵守左列各欵則（一）不狎妓（二）不賭博（三）不飲酒（四）不吃烟（五）不爭鬭（六）應互相親愛（七）應彼此扶助（八）應節儉錢財（九）應愛惜光陰（十）應及時求學第八章（經費）（一）本團平時各項用費由團員所交團費提用如遇特别事項須欵時由董事部酌議多少通過團員臨時捐集（二）凡平時費用過一百方以上者須經董事部通過方能由會計處支發第九章（選舉）（一）董事員及編輯員每年開大會時由團員投票選舉（二）董事部各職員由董事員自行選舉（三）編輯部正副編輯由編輯員自行選舉（四）支部職員由該部團員自行選舉（五）如職員因不得己事故辭職由董事部通知團員臨時補舉第十章（任期）（一）董事部及編輯部職員任期均一年有續選之資格惟不得連任三次（二）支部職員無一定任期視該部存在之時期爲定第一章（會期）（一）本團每年開全體大會二次暫定在六月三十日及十二月三十日（二）如遇非常事故由董事部議定召集臨時會議日期地址酌定後由董事部通知團員（三）凡遇開大會時團員不能到會每支部有三十人者可派代表一人六十人者派代表二人以此類推第十二章（附則）本章程有不完善之處應修改時由團員隨時提議由董事部裁决 
　　第二期通告爲通告事敝工團成立以來瞬經三月事前陳明法政府及胡維德公使由華工事務務駿君蒞會討論事後登報申明並郵寄簡章等件通行各廠俾我同胞咸知此舉而圖一致奈吾人爲工期未滿限制自由阻礙良多正擬籌備就各工廠設立支部團體爲擴張著手緣因各方面紛紛致書敝工團者間有極端贊成而提起將來根據抑有請示工團支部辦法及其原則足見熱心公益大抵同情特此奉聞其宗旨振興工業改良惡俗以國家爲前提維持平民生計爲後盾根據於法國推行我國改良工藝盡善盡美爲目的其著手不外使我國之天津上海漢口三大埠尙不能指定何項工業大槪補助社曾與世界文明諸國工藝决勝爲我工團之責任是以同人等朝夕思維苦無長策惟冀援助團體此時此機萬勿失悮肅此恭請貴廠諸位先生公鑒并候台安駐法馬賽中華工團董事部黃思榮張伯遼郭笑吾張文鼎武震聲周秉衡閻正陞温良黃心正李志鵬江承迂吕海仙姜輸楊棟臣 
[再紀法國華工期滿回國]  
昨報載華工三百餘人由法國乘輪來滬一節兹悉此項華工共七百餘名均係天津山東等處口音附搭法公司輪船來滬停泊洋涇浜外灘浦中當由海關水巡捕房梅捕頭飭派中西探捕前往照料登岸據華工云尙有一千七百餘人業己由法起程不日亦經過滬地遣回原籍云 
[華僑聨合會吾農商部電]  
　　華僑國籍問題之質問 
　　華僑聨合會昨呈北京商部總次長電云奉一零二七號鈞批疑駭滋深查國籍法第十二條第四欵依自願歸化外國取得外國籍者即喪失其中華民國國籍其細則又云依第一項第四欵喪失國籍者以年滿二十歲以上依中國法有能力並經内務部之許可者爲限又國籍法施行細則第九條依國籍法之規定而喪失中華民國國籍者須呈由現住地方之該管官長呈報内務總長經其許可南洋兄弟烟草公司經理簡照南之入外籍並未經内務部之許可亦未呈由現住地方之該管長官呈報内務部總長經其許可此在國法上當然不能認爲國籍之喪失且華僑兼外籍者十有六七均未經内務部之許可如鈞部必謂籍照南國籍喪失即請於國籍法加增一條曰凡入外籍者無論内務部之許可與否一律喪失國籍完全以外國人待之今並未見法律有何變更遽將内務部許可一語抺煞豈鈞部僅知有國籍法第十二條第四欵之規定而不知其他耶抑或别有見解耶竊按中國國籍法其用意至深凡入外籍必經内務部之許可者誠欲限制人民自由投入外籍必如是則人民犯罪始不能藉口外籍以避中國之法律此一義也又預防外人强迫中國人入外籍凡受外人强迫而未經内務部之許可者一律不承認其喪失國籍是表明人民脫離國籍其主權操自内務部並非操自外人亦非操自人民此又一義也今鈞部批云血統主義爲學理上之名詞亳無根據旣鈞部不知尊重血統主義又不欲完全根據國法將使人民何所適從一簡照南本不足輕重其如千數百萬華僑何况爪哇暹羅近日且發生迫令華僑入籍當兵之事政府且允許嚴重交涉是明明示外人以華僑雖被强迫入籍當兵政府决不承認其爲喪失國籍否則華僑二字之名稱世界上不久卽銷滅無存是鈞部之批直斷送千數百萬華僑於外人招徠之謂何保護之謂何簡照南根據國法其固有國籍始終並未喪失本無呈請復籍之必要但爲决心傾嚮祖國之故姑以復籍手續爲表示脫離外籍之證明固有國籍旣始終未失兼有外籍亦經脫離果據何法而指爲喪失國籍請明白宣示敝會當布告中外俾千數百萬哀哀無告之僑民有所取舍矣不勝迫切待命之至肅電敬頌勲祺 
[瓊斯氏染疫逝世之京訊]  
　　字林報云上海美裕洋行總理瓊斯氏於兩星期前赴漢口北京等處體氣素健乃星期六日北京來電謂瓊斯在京沾染虎疫僅數小時即己不救云瓊斯年方三十七歲去年來滬開辦美裕洋行頗爲滬人所推重云 
[膠州路建造蓄水池之計畫]  
　　字林報云上海自來水公司己在膠州路購地擬造大蓄水池二每池可容水四百萬加倫池深自二十二至二十五英尺深入地下十英尺其餘則高出地上鋪以草泥旣較美觀且可保水凉度膠州路在上海西區其處居民漸稠而實業亦漸臻興盛需水頗多故有此建築蓄水池之計畫池水用吸機兩架抽入大水管以供西區各處照用此項吸機以工部局電氣發動之每機於一小時能抽水約三十六萬加倫夜間由楊樹浦水廠將江水從大小管吸至此蓄水池庶日間租界用水極多之時不致稍有缺乏池中所蓄之水足供西區兩日之需自本年三月起公司安置用電氣之三百匹馬力輔助吸機兩架又用煤氣之一百八十匹馬力輔助吸機二架前者吸江水入清水池後者用以澄清水質公司今己設化騐室逐日化驗水質務求其清潔云 
[南巿電燈機器忽然損壞]  
　　南巿華产電氣公司之分廠設在滬杭車站旁前晚十二時電氣南廠内之機器忽有損壞致裏外馬路自滬軍營舊址直逹十六舗及九畝地一部份等處舗戸所燃之燈盡皆熄滅各燈戸急備洋燭代之俄經該公司派人分知各用戸昨日通函各機關公署局所等聲明電機忽然損壞業己趕派工匠日夜修理非一二日不能竣事務請見諒云云 
　　南巿第一區警察署趙墨林署長昨日接得華商電氣公司報告南廠内之電機忽然損壞一時不能通電燃燈現正趕速修理等情當以裏外馬路各處爲輪埠交通區域最關重要惟恐外來匪徒及常地竊匪乘電燈熄滅道途黑暗之時潛蹤　忠不得不闸預防是以於昨晚七時爲始特派巡官帶同巡邏警察在各要隘注意巡邏並責成巡長之落差者抽調至各里巷率警查察藉以保衛其一區一分駐所境内亦由王署員特派楊巡官率同巡邏警分段巡察 
[昨日之金融巿况]  
　　此次中國郵船公司輪船從外洋儎來本埠匯豐銀行之金洋及花旗華比住友道勝等銀行之盎斯金共值美金洋三百六十二萬五千元其中十份之七業己售與恒孚楊慶和久記發記泰亨源永豐餘大豐永同豐永天昌祥等金號昨日各號紛紛籌措現銀提取現金總計規銀二百九十餘萬之譜以致錢莊銀拆昨日上午至六錢八分下午六錢三分此項盎斯金之成色己經各金爐提煉以住友者爲最高計九九九三餘則九九六至九九八不等烚赤（現金）上午開盤爲一百九十四兩有零旋聞下次外洋來金須本月二十號左右方有船隻儎滬故午後價略好計一百九十五兩各外國銀行之遠期金洋未曾售開鎊價上星期五六兩日間雖縮兩辦士半昨又長兩辦士國内國外之銀根槪可想見矣 
[米船罷裝之第八日消息]  
　　蘇浙帮米船因要求加增水脚同盟停裝以來己有八日南巿行家己不免稍受影響聞昨日各米行向南帮米客公所董事嚴少泉詰問要求從速解决又有外帮船戸沈阿根昨在平湖開行來申裝有白米一百三十五石因未悉棋中底細到埠後被米船帮人查見軋至德銘里事務所評論尙未了結 
[碾米公所常會紀]  
　　昨日（初八日）爲機器碾米公所常會之期仍在總商會三層樓上開會下午二時董事張樂君錢貴三曁評議員司月同業到者二十餘家開會後張董等因蘇浙帮米船罷裝一事不能解决關係民食首先提出作爲緊要議案付衆討論經衆商議之下以米船裝貨雖碾米各廠無干涉之必要然糙米之運滬亦爲該船帮所承裝且目下雙方堅持雖北巿米行家以常錫帮米銷路爲多尙未恐慌而南巿行家己不免受有影響我同業自應盡個人力量出爲疏通於是閘北方面由錢董擔任向各船帮勸諭（現閘北各船戸亦己推舉周桂生周巧福等設事務所於新民路）南巿由張董擔任向周蘭生等勸諭一面由公所聨合仁榖堂嘉榖堂米業各團體函致南帮公民早爲解决並函致蘇浙内地各大埠米業董事曁領袖各行家派人來滬磋議接近辦法衆贊成繼又提議贖路儲金一事即有江協豐等六家先後認定額數登錄簿册因尙未認齊下次再議進行又議中旬糠粞價因米價平落並無更動仍照前定之價計算 
[私運米糧之查獲]  
　　淞滬警察廳長徐國樑接江蘇齊省長令飭加意查禁私連米石出境當即通令各區署所加意嚴查各輪船停泊處所有無私自挾帶運販米石之事昨日午後第一區警察署羅巡官帶同警察在十六舗寗紹碼頭查獲米三石均用竹簍將米袋包裹以掩人耳目當向調查來歷始知由豐泰米行所運出己經上輪者有十餘石並查悉輸出者己非一次即將米石起回存署候提該米行執事到來再行核辦並聞先一日亦查獲米一石係三和米行又獲米三石係咸茂米行等所私運者一併帶署存候核辦 
[續誌北福建路越貨傷人案]  
　　上星期六夜十時許有暴徒數人身懷手槍至北福建路（即唐家弄）五百五十二號門牌新陽飯館見館主婦沈潘氏在門首納凉遂一擁上前將其手戴值價一百二十元之金鐲一只捋刦而逃並開放手槍彈傷氏之右腿由捕當場追獲一人帶入捕房收押將受傷人送院醫治等情己誌前報茲悉此案發生後係由一千零三十號華捕與該管匯司捕房華探金福壽及一百二十三號特别巡捕追至北山西路楊家墳山相近經行人余鼎富帮同攔獲盜匪台州人陳梅記並在陳身畔抄出原贓金鐲於昨解送公共公堂即由中西深目分别上堂禀　沈潘氏被彈傷後當送往仁濟醫院經醫生將槍彈取出創口用藥敷封送回家中調攝現因步履維艱故未到堂作證且本案尙有同黨未齊請求改期開審云云俞奠孫襄讞與英副領事包君核禀諭被告陳梅記帶回捕房收押提齊同黨展期一禮拜解訊 
[身藏實彈手槍之被拘]  
　　台州人洪小寳昨日清晨身藏六響實彈手槍一支在提籃橋附近華特路徘徊瞻望被一千二百十三號華捕與八十二號西捕及包探張金寳查見以其形跡可疑上前盤詰並在身畔抄出手槍子彈帶入捕房禀明捕頭諭飭押候查明曾否犯案再行解究 
[漆商節月餅費助賑]  
　　上海漆商聨合曾致仁濟善堂函云敝同業因組織團體漆商聨合會籌謀進行力求振作今以節届中秋應景月餅乃吾華大宗銷耗品之一餅屬糖質而糖之一物來自某國居多今水災遍地何妨節食月餅以救災黎節糜費而歸實用洵屬一舉兩得今承各號友節食月餅費洋三十七元謹送貴党請撥充安徽水災賑項明知杯水車薪無濟於事各具愚忱聊盡鄉誼云云 
[路局訂定利益票細則]  
　　滬寗杭甬兩路人員或其家屬乘車向有利益票章程即自身乘車僅按平常車費四分之一家屬乘車祇須半價此項利益票從前用印就二聨票凡有鐵路人員購買時卽由各該機關領袖簽發按章收費嗣因此種辦法流弊滋多曾經改由各機關領袖發給購票單據後由購票者將單據向出發站票房換取客票按章付費（四分之一或半價）惟此種辦法難免帳務上之紊亂昨日該路局長特訂定利益票細則五條通告各機關人員知照茲將該通告錄下 
　　（一）凡發行利益票單據適按前此發售二聨利益票章程購票者可將此項單據向出發站票房換取平常客票照村半價或四分之一惟該客票上須加蓋「利益票」字樣以便分别（二）若購買利益票者有充分理由必須乘特别快車經各該機關領袖准許者則必於單據上註明「可以乘坐特别快車」字樣然後向出發站票房換取特别快車票並按特另快車票價照付半價或四分之一（三）若鐵路人員與其家屬同時購票則領袖人員可僅發單據一紙註若干人則出發站票房當換給以客票之時須於單據背後再註明其發票若干張此票單據每日連同解欵單解往總賬房以抵減價之數俾便核算（四）凡各站月終作售出客票之月結清單時須於該清單上分别註明利益票之數又因欲與其他己售客票分别故可將利益票單據所換給之客票視同未售之票然後再於清單背面註明實在售客票之數（合利益票在内）將以上三項合參則利益票之數相符（五）每月之終總賬房須將所有換取客票之利益票單據彙送各簽發機賬房須將所有換取客票之是否相符核對之後分别粘於單據之存根上而各機關月終亦須將所發出利益票單據填具清單送交總賬房查核 
[取締彈唱淫辭之省令]  
　　淞滬警察廳上海縣知事均接江蘇省長公署訓令云案據江蘇敎育廳長胡家祺呈送本届省敎育行政會議議决社會敎育應行舉辦半日學校各案請由本公署令行警察廳及各縣知事嚴行取締有碍風化之彈唱前來查社會彈唱一端最易動人聽聞一涉褻語淫辭殊屬有碍風化亟宜嚴行取締以期改良茲據前情除指令照准並訓令各縣知事警察廳嚴行取締外合行令仰該廳長知事遵照辦理此令 
[各學校消息併紀]  
　　神州女校北四川路神州女校昨日午前九時行始業式所有考取新生己到者九十餘人計國文專科二十七人圖畫專科三十四人中學科十一人音樂專科六人剌綉專科七人高初兩等小學八人合之舊有學生數己逾二百首由主席張伯純夫人致訓詞旋謂該校校長張默君女士自去歲奉敎育命去美洲考察女子職業敎育肄業哥倫比亞大學一年今夏漫遊英法兩京刻擬便道柏林實地考察歐洲大戰後之敎育狀况然後取道瑞義各部返國十月底准可抵申云繼由敎務長江旣表報告上學期結束情形及秋季始業以後應取方針大致謂六五而還雖稍受學潮鼓盪今日新生投考者仍方興 
 
 
 

Page 11

 
 
未艾足徵二十世紀之新敎育在注意學生正當之自動而扶　　 
助之萬不宜橫加抑制減殺青年活潑精神至於未來方針應取實用主義簡言之則國文專科應捐絶空論圖畫專科宜注重冩生中高初三級生徒則就向日所實習各項普通科中每週減少四小時任學生自動由各級主任敎員督促自修期所學者必選可以應用之目的云云繼復由該校前任圖畫敎員汪亞塵演講美術之眞諦汪君新自東京來所言頗饒興味敎員中如楊清磬余峻舒蕙楨等均相繼演說旋合唱國歌盡歡而散聞該校准下星期一上課於此一星期内有新生投考者尙可插班云 
　　省立學校　南巿陸家浜圖書公司原址省立第一商業與城内尙文路省立第二師範兩學校均於昨日開學一商學生共有二百八十八人昨晨八時經校長偕同敎員率領全體生齊集講堂行始業式後定於今晨八時一律上課並在校内揭示新生於四日午後一時舊生一二三年級於五百午後一時齊集第一敎室分别聽受訓話其第二師範學校學生除暑假時畢業外原有一百七十四人茲由各縣保送考取新收者計預科五十九人講習科四十九人二部四十八人舊新合計共數三百三十人上午八時經校長與各教員領全體齊至講堂行禮後亦准今日上午八時正式上課並定今日起考訌各級舊有學生學績 
　　三餘英文夜學公共租界大馬路盆湯非口泽布商業會三餘英文夜學社開辦歷十年是學期定閏七月十二晚開學中華少年社日校七浦路中華少年社日校昨日正式開課該校校長邵召南見本路居戸貧者居多致兒童失學十居四五爰於本學期起添收義務生二十名以期敎育普及 
　　明星女學山海關路瑞靄里明星女學自上學期開辦以來學生日形發逹下學期學生報名者視上學期增多倍蓰己於昨日上午開學聞不日請吳稚暈先生演講注音字母云 
[中華振興期成團浦東宣講紀]  
　　中華振興期成團宣講部於昨日（三十一日）上午九時出發乘輪至浦東高橋宣講先赴警所陳述演講之宗旨適蕭警長抱病由湯君接見極表歡迎當即辭出在胡爱橋演講大旨謂救國雪恥爲國民應盡之天責前日之熱度固高曾幾何時而今則日漸冷淡豈五分鐘熱度又過耶願諸君爲國家計爲自身計萬萬不可再遺外人之譏誚面任國家之危亡當堅持到底同心救國并謂抵制某發固爲當然急務而提倡國貨實爲根本之救國尤不可稍緩望各勉力爲之等語約歷數時之久聽者麕集無不動容直至傍晚始返抵滬己萬家燈火矣 
[勵志愛國團徐滙宣講紀]  
　　派克路百合里勵志愛國宣講團宣講員朱稼甫周少葵徐惠施項起鳳朱文華奚成良等前日在徐家匯宣講保家先愛國改良婚喪破除迷信敬月謬舉亡國痛苦等聽者頗衆並分發省糖傳單與中英大藥房所贈之十滴藥水至七句鐘遂乘車而返 
[童子部之愛國演講]  
　　四川路青年會童子部所設之義務夜學自五四運動以來舉凡救國講演會等莫不應有盡有上星期六晚八時又請蘇州東吳大學畢業生陸幹臣演講愛國之責任於童子部洋洋數千言末後助以音樂等以鼓餘興 
[青年會夜校學生出發演講]  
　　青年會夜校學生分會各學生在閘北三畏里設立國民義務學校印送國貨半月刋外埠商界函索者頗多前日該會露天演說隊又出發吳淞南翔江灣浦東等處仍以勸用國貨爲演題所至之處聽講者頗衆 
[第十師組織工兵學校]  
　　陸軍第十師正軍械官金榜辰以全師士兵對於軍隊工程及軍紀學問尙有不甚熟諳者自應設學敎授業經禀奉盧師長核准即就龍華軍署内組織工兵專門學校凡肄業兵士由本師各營目兵中選送每營以十名爲限定一百二十名爲一班學成畢業後再行選取他兵輪班敎授昨經盧師長通令各營長一體選送矣 
[製造幻燈片之進行]  
　　任君矜蘋自在貝勒路民生女學内附設幻燈材料徵集所後即着手搜集資科製造燈片其第一批己製成二十四幀二星期前由上海學生聨合會購送赴美會員現聞第二批材料己經選定將於日内送交商務印書館添製燈片 
[網球單獨比賽紀]  
　　上海華人網球比賽會昨日午後在青年會操場單獨比賽係時昌黎君與凌道揚君比决賽之結果時昌黎君勝分數（一）凌四時六（二）凌七時五（三）凌二時六（四）凌四時六今日午後成對比賽比賽員凌道揚楊錦輝刁慶歡楊錦銓四君有興參觀者至北四川路底青年會操塲可也 
[熒昌公司工作之忙碌]  
　　浦柬爛泥渡熒昌火柴公司邇來營業發逹各處來函訂購者應接不暇故第一第二兩廠工作大忙其裝製火柴之女工雖廣爲招雇終嫌缺乏是以工資己迭次增加照目下女工工資較諸去年己增十分之四男工亦增十分之二且當地女工不數需要現在由浦西招來者亦不下百餘人統計兩廠男女工人現己增至一千五百餘人 
[姚痴僧己解皖訊辦]  
　　日前閘北地方駐防軍隊緝獲姚痴僧一名解經護軍使署派今護弁二名於一號押送皖省倪督軍歸案訊辦在案茲悉姚痴僧因在皖省屢犯重要各案迭經該省咨部通緝有案自潛匿來滬後久住閘北華界此次爲步兵三十七團機關槍連連長王義堂查見檢查通緝原文所載之年貌似甚相符是以跟蹤緝獲解皖懲辦叩由軍署將該連長獲姚情形咨明倪皖督核辦矣 
[建造陸軍監獄之近訊]  
　　龍華護軍使署咨部核准建造陸軍監獄業己購料動工己誌前報茲悉獄房共建六十間另造辦公室及看守所等房屋三十餘間連同厠所共計一百間之譜現因軍署罪犯甚多而城内舊監獄拘禁之軍事罪犯亦須遷併故由監造獄房之師部副官長薛錦文日來督催工匠人等趕速建築務於陽曆十月内完工 
[德婦由杭回滬]  
　　免遣回國旅居杭州之德國婦人希洛朐現欲回滬居住前日由杭乘坐火車來滬即由南站憲兵上士趙芝桂等二名將該德婦連同男孩三口護送至公共租界長浜路一千零十七號洋房内僑居 
[南車站查獲煙犯]  
　　沈煥卿由嘉善來滬私購烟膏一百盒於昨日上午擬乘火車回禾至南站購票時被巡警查見以其形跡可疑上前搜獲烟土當即即拘解二區警察署訊辦 
[指贖業田之衝突]  
　　北新涇鄉人李佑之有祖遺田二畝二分前曾活賣與劉兆祥執業近李備齊田價向劉取贖劉己允應忽有劉之親戚王伯貞出塲掯贖前日李與劉王理論大起衝突互相扭毆由四區四分所崗警將兩造一併拘案經李警佐質訊之下轉解閘北司法科核辦 
[流氓索詐食物攤]  
　　江北人姜祺姜雲兄弟二人在閘北义袋角擺設食物攤餬口詎有流氓陳二藉端向二姜索詐姜不服互相衝突姜祺頭部被陳毆傷甚重常由四區二分所崗警一併拘獲解署經倪警佐訊明後轉解司法科核辦 
[携帶僞幣禁押半年]  
　　崇明人陳少峯因將私鑄當兩角用之僞輔幣二百三十九枚藏於菜籃内行經滬西戈登路捕房轄境被該捕房華探毛伊文查獲詰悉此事與麥根路七百四十二號半門牌所居之崇明人張體慶並張嫂李氏有關因將以上男婦三人拘解公共公廨訊着分别收押查明僞幣來歷澈究等情己誌本報昨由捕房將三被告復行解廨稟明調查情形請爲訊究詰據陳少峯供稱菜籃係張體慶囑我代携不知其中藏有鉛角張體慶供稱籃係嫂嫂家帶來鉛角想係嫂嫂所藏張李氏供稱籃雖係我家之物鉛角何來亦屬不知等語三人互相推諉中西官以僞輔幣旣屬陳省峯携帶判押西牢半年張與氏一併斥釋僞幣銷燬 
[女子暫留濟良所]  
　　虹口海寗路二千九百九十四號門牌内之十七歲女子盧翠根前爲對門某小茶館之浦東人王小辣子略誘成姦捲飾偕逃旋經其母盧周氏追回飾物並控由捕房將王與女一併拘解公共公堂訊明王押西牢半年女交其母領回管束等情己詳前報茲悉該女經其母領歸後仍不服母之管束昨由周氏延律師投廨陳明前情要求予以懲儆中西官核稟磋商之下簽判女子盧翠根暫留濟良所一年 
[女子報告搶失金鐲]  
　　女子張小妹於前晚八時半至新閘捕房報稱家居大通路一千一百四十五號因事至附近新康里甫入該里突來匪徒六人將女攔住一匪袖出手槍嚇禁聲張捋取臂上金鐲一副逃逸請爲查緝等情捕頭准飭中西包探趕往追拿未獲而回 
[搶土案候查同黨]  
　　陳文豐前日在法租界某處取得值洋一千五百元之烟土九包携至公共租界内圖消被流氓李文炳得悉糾黨六人尾至江西路將陳所帶烟土搜刦逃逸經陳喚捕帮同追獲李文炳一名拘入捕房押至昨晨解送公共公堂請究即據中西包探投訴本案尙有同黨某某等六人在逃請爲展期以便緝拿到案併究俞襄讞得稟商之英包副領事判李捙候查拿同黨展期七天解訊 
[店夥私取飾物之押儆]  
河南路時和外國首飾店經理梁杏軒指控夥友李應台私取代客修理值洋一千四百餘元之金鋼鑽戒珠鐲等物逃逸變價化用等情由捕將李拘解公共公堂訊供收押在案昨晨由廨復訊原告延律師上堂代表譯稱被告私取前項代客鑲嵌戒鐲等物逃往香港近復回滬由捕拘案請爲究追贓物云云並據梁杏軒投訴前情訊之李應台供稱此事實係歐某所爲餘語含混中西官核供以李不應監守自盜判押西牢一年 
[茶房私收客賬]  
　　山西路佛照樓客棧司賬張翼臣指控茶房董厚載私收客賬洋三十元等情昨由捕房將董提解公共公堂請究原告投案訴明前情訊之被告俯首無詞惟求寛宥中西官核供判董押西牢一月如能將洋繳案准予酌减刑期 
[兠售淫畫之押儆]  
　　無賴王阿二前晚在福州路兠售淫畫被西人海秋查見喚捕將王拘入捕房昨解公共公堂經中西官訊實判王押滿西牢七天示儆淫畫焚燬 
[私賣燈吃之科罰]  
　　法租界小東門捕房捕頭於日前偵悉居民顧福生張玉書婦人徐王氏等四戸私設烟榻容人吸烟故於前晚帶同暗差捕數人前往該處按戸搜出烟槍烟具等物甚夥帶入捕房諭令存洋保出候究在案昨日傳解法公堂詰訊先據捕頭上堂稟明前情詰之顧等供認私賣燈吃不諱中西官以顧等不應故違烟禁着各罰洋二十元充公烟具銷毁 
[西崽擅開汽車]  
　　西人魏爾昨至法公堂控侍者翟源發於日前乘商人出外時擅將汽車開駛遠游經商人察悉扭案請求訊究詰之瞿源發供認擅開汽車不諱中西官判瞿押西牢一月以儆 
[汽車撞傷行人]  
　　昨日下午二時許有某號汽車駛經南京路撞倒本地人徐小弟碾傷頗重當經老閘捕房九百七十六號華捕幣見並抄錄汽車號數另顧車送受傷人投醫院醫治一面歸稟捕頭候示 
[三汽車夫違章科罰]  
　　汽車夫張阿高日前駕車至法新租界姚主敎路因司機不愼撞在某號電車上將該電車鐵板撞壞經巡捕抄錄號碼報告捕頭又遠予成蕭阿秋兩人各駕汽車至寳建路駛行快車適爲捕頭查見抄明號碼昨日將張遠蕭三人併傳至法公堂請究先據捕頭上堂稟明前情詰之張供認自知不合以後遵章行駛中西官判張罰洋五元再賠償電車修理費袁蕭兩人各罰洋五元以儆 
[搶飾匪徒禁押一月]  
　　法捕房包探日前在新租界拘獲匪徒朱泉生一名詰據供認於上月間在菜巿街地方搶取某婦人耳上所戴金圜一副質在某押店内得洋化用等語當由該探將贓吊出帶入捕房昨解法公堂請訊先據該探上堂稟明前情詰之朱供詞如前中西官判朱押西牢一月以儆 
[軍事犯病斃]  
　　施阿王前因犯軍事案由松滬護軍使署軍法課訊供判押在案茲因在押染病發送新普育堂醫治無效延至昨晨斃命即由地檢廳熊檢察官沈檢騐員等蒞堂騐明病斃無訛因無家屬令由該堂棺殮 
[尋獲盜賣船隻之船夥]  
　　船戸朱金發之碼頭船與船夥張某曾於二年前失蹤四處找尋無着前日經朱尋獲將張某扭控水巡捕房昨經梅捕頭請據張供稱此船己賣與崇明地方得洋一百餘元早己用罄等語梅捕等以事關盜賣船隻命將原被併解地方檢察廳訊辦 
[南巿望海墩之兇案]  
　　南巿望海墩地方婦人張陸氏家中蓄有馬匹雇陳連生爲馬夫己有多時近有同業吳林林與陳結成仇隙前晚九時許吳糾合多人各執兇器趕至該氏家中適氏他出若輩將陳拖出門外行兇毆打陳受有重傷左足骨己被擊斷因此昏暈倒地吳等一哄而散未幾該氏回家察悉立投一區三分所警署控告劉警佐立派長警往拘兇手祗將吳父金寳拿獲連同傷者星夜逕送上海地方檢察廳飭將陳連生片送上海醫院醫治吳金寳收押候示昨午由檢察官傳到張陸氏提同吳金寳到堂研訊之下將吳還押限交伊子等到案再訊該氏退去一面由問官帶同檢騐員等蒞該醫院檢騐陳連生之傷勢以憑辦理聞陳所傷甚重頗有性命之虞云 
[姦騙案判决]  
　　一品香大采館管事蕭琴堂控未婚婚周夢熊姦□代伊妾沈氏致損失洋一千數百元一案由公共公堂引渡上海地方審檢廳訊辦嗣由檢察廳預審終結命將該氏交伊夫領回管束周收押候起訴審判廳公判在案昨午屠李推檢各官開庭命提周上堂略話一過以其詐欺罪業己成立判監禁六個月以儆 
[船戸竊取麵粉]  
　　船戸周龍生唐甫泉前日將所裝麵粉竊取三包消贓與婦人沈陸氏王顧氏周胡氏三家當爲水巡捕房查悉派捕將周唐與三氏先後拘獲吊到原贓昨經梅捕頭諭送地檢廳訊懲 
[縣署批示三則]  
　　張載伯呈爲創製良藥請註册給示由呈悉案查前奉省令准内務部咨以中西藥品若不先經化騐遽予出示保護流弊甚多自應由部議定化騐辦法通行遵守惟未經議定通行以前碍難准予出示保護以昭愼重等因所請未便照准繳到銀三元仰即來署領還來呈未貼印花特斥 
　　史夔等呈爲劣董呑捐證據確鑿請究辦由前據該具呈人等陳述各節業經令飭楊副經董明白陳復在案應俟復到再行核辦毋庸多凟 
　　陸琦呈爲請補留日官費懇轉呈並附表式證明書由呈及表式證明書均悉應准予轉呈敎育應仰候核示令遵 
[來函]  
[尹其杰等至上海學生聨合會函]  
　　逕啓者讀報載貴會啓事一則謂對於日貨公賣事始終並未與聞云云逖聽之下深爲詫異蓋公賣日貨之商學聨合促進實業會係遣會會員費公俠與日商伊籘洋行買辦周潤甫等所發起是學即貴會之學商乃日商之商名雖不涉貴會實與貴會有密切之關係（中略）豈能以並未與聞及不能冒用本會名義之宣言即可御責耶貴會爲五四以來泜制日貨發動機關方今國民熱度正高（中略）貴會旣無與聞此事則此種破壞救國之舉理應表示反對竭力撲滅以貫澈國民最初之主張而逹救國之目的是以敬告貴會即當激發天良不變初衷驅逐惡劣份子保障救亡行動並將費公俠是否貴會會員該員是否促進實業會發起人貴會對於促進實業會之公賣日貨事是否贊成或反對尙希以極顯明之答覆宣諸報端表明態度以釋羣疑尹其杰等九人同啓 
雜評二 
　　國籍問題與農商部（庸） 
　　近日國籍問題之爭甚囂塵上雙方攻辨甚烈其實國籍之得喪國籍法及施行細則旣有詳晰規定不難依法解决即有疑義而最高法院本有解釋法律之權自可取决原無爭執之餘地乃北京當局不知尊重法治往往以一時的感情定其法律之適用於同一性質之事處置每月寛嚴之不同卽如上海所發生之國籍爭潮農商部對之辦理亦殊不一律（國籍問題本屬内務行政之一以此關涉商人遂使農商部處理）不知法律上之處理自有一定範圍安能意爲輕重此不特無以服人且使莊嚴之法律失其效用耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（九）濟南攬勝記之二（商埠公園） 
　　趵突泉以缺乏人爲之功而掩其天然之美商埠公園遂假若干畝之大空場藉人工以事建設舶來品之尖塔形高樹如山勢之遠近平連遂成無數之彎環小路繞行其間亦頗有致笑語隔林端相聞不相見不啻置身大明湖蘆葦中也此殆以濟南人所習見之第一勝景爲大明湖遂不覺於園林布置時一露其人人胸中所藏之邱壑歟按園景設施之術泰西列爲專科其規模宏大者令人於周圍數里中有登高臨水之樂如東美費城之飛莽公園Ｆairmont　Park是也其地勢偪仄者令人於俯仰一望之餘歎挾山超海之奇能焉如紐約巿之卯林塞Ｍorningsie　Park公園是也濟南公園拓地甚廣而地勢全平人工設施又甚單簡此等單簡之布置法例以日本式尙覺遜其纖巧若彼富麗堂皇之希臘式等名園與此商埠園相比較不啻泰山與土壤矣故吾謂濟南人有三種特性隨時隨地均足一一以表示之也以商埠公園論園内之景物足以喻其『簡』園外萃賣場確乎百貨萃賣之塲所非若北京之有『賓宴』『勸業』等化名又足以喻山東人之『質直』也園内外各餐館飯莊之名亘數十百年以來迄今尙無所更易歷下居戸『保守性』似又足與萃賣場後白地紅邊之『三角式保標旗』並垂千古矣 
新智識 
[童子軍游戲（續）] [  上虞陳伯源譯]  
　　聞鈴一鳴各員即取玩品游戲及鈴再鳴急張摺紙視之紙上有救傷題一試答之 
　　及第三鈴下則各以所答之卷繳諸隊長每檯二人然後遷至次檯游玩如初如是輪流（每臺上所置之問答須始終如一） 
取其結分最佳者勝之 
　　摺紙上所書問題大率如下 
（甲）爾衣遇夾汝當如何 
（乙）一處焦爛當如何治之 
（丙）凍瘡治法如何 
（丁）微塵入眼當如何治之 
（九）救護原理 
　　參賽衆員分之爲二向空投錢其落地時爲文爲幕以卜輪贏而定先後二羣對立其開始一羣一員乃取一球（或一巾）口呼一動脈管之名向對面一員而擲被擲者當於擲者報數不滿十之前即須高呼該血脈所在地位倘不及辨即須轉身而入對面行列 
　　呼動脈管者不過舉其一隅他如一種之骨節裏帶應用幾何擲者亦可問也 
　　每於空間之際此種游戲可舉行之 
　　第十二章　角力游戲 
（一）抗力 
　　二員對面而立相距約一碼兩臂左右平伸二人手指交叉緊握使兩胸相遇奮力抵抗能推至牆隅或他標竿者爲勝初習之時二人支持難久及後胸部漸健可以久持不下 
雜錄 
[英國Stuart時代之文學（上）] [  芳盛]  
　　自瓊姆斯第一迄哀尼后之卒其間凡百餘年歷史上稱　曰Ｓtaart時代詩人文豪檯踵而起文風之盛實不襄當　黃金時代也 
　　诗人密爾登同凡人讀氏之失彼樂土一詩鮮有不崇拜氏者氏於一六○八年生於倫敦父爲某氏秘書氏幼人聖寳羅小學後升學至官橋大學畢業後屢服務於共和政府自復辟後氏爲王黨中人所忌遂下獄晚年出獄境况甚苦一六七四年卒葬於倫敦聖哥耳享春秋六十有六氏生平研究臘丁希拉之學甚力故氏之著作其用字往往取材於聖書或希臘羅馬之著作氏之Lycidas一詩乃追悼　亡友哀德華而作詩中用字多出自拉丁羅馬之詩讀者往往不易悟會也 
　　文豪盤恩氏生於一六二八年篤信宗敎且富有理想後在家鄉佈道因開罪於鄉人遂下獄獄中成天路歷程一書氏名遂著書中乃述敎徒忠實希望三人旅行主天堂之情形氏出 
[意大利之崩碑邑]  
　　崩碑邑爲意大利之古城在樊須巫大山下之東南城建於紀元前五百年其居民爲奥斯谷旗人紀元後六十三年崩碑邑遇地震房屋被毁者頗衆七十九年十一月二十四日樊須巫火山爆裂崩碑邑全城被掩没居民被壓而死者約二千餘人一千七百四十八年那浦耳王查里斯第三始開掘崩碑邑古城惟於一千七百九十年停止一千八百六十年復續行開掘至今尙未竣事其所發見之公建築則有選舉塲巿廳角力塲浴堂裁判所及上圖之主神廟等居民之私宅存者亦多室中四壁皆繪有圖畫燈　及他物大抵爲大理石或銅質浴室及厨房中之用器尤爲精美完備 
　　獄後六年而卒此書歐洲各國多譯之新大陸偉人弗蘭克令幼時好讀斯書自謂一生得力於斯書者不少吾國惟敎會中多譯之惜乎與原文略有出入也 
　　詩人屈來登氏生於一六三一年生平著作多譏諷當局而著作中所用之人名亦多借用聖書及拉丁詩集如詩中之Absalom則隠指蒙姆斯伯爵Aohitolhal則指桑台倫伯爵也氏會譯拉丁之古詩其最著者爲亞力山大之大宴一詩成於一六九七年氏晚年曾著喜劇數種亦傳誦一時氏於一七○○年卒於倫敦 
小說 
[報復（續）勃列敦奥斯汀原著] [  凭虛]  
　　是時三人己到村之盡端少年之副官前導入一通行車馬之大園門門漆剝落久失修繕入内遵一茂草枯黃之馳道而逹一大厦厦故白色今則以久棄不治之故爲破裂之檐溜所沾成斑斑之水痕屋外茂林一帶隠不見大道屋之正中正門大闢似迎貴客炊烟嫋嫋自突中出似謂屋主方治晚餐也三人入客　一少婦自隔室之戸出織削之身材以黑色之喪服而益顯金絲之髮亦因之而愈形美麗蛾眉微蹙楚楚可憐彼少年副官之所謂美豔實無絲毫之過響少婦見三人入後却數武妙目四轉似察三人之有無惡意其一種驚惶羞怯之態度若欲大聲求援而不敢敗國之可憐若是哉 
　　營長低聲顧其僚屬曰喬丹請爲吾儕介紹喬丹忽面顔不知所爲但嚅嚅指營長曰是爲營長又指軍醫曰是爲醫生少婦見二軍官舉手致禮則亦略一鞠躬答之强作笑容旣己醫生迺進前操德語足恭而言曰夫人毋畏戰爭己過法國决不向女子報復夫人必無恙少婦聞語色乃頓喜曰嘻君操德語乎曰吾少時學於德國夫人吾固未忘德語也少婦則大喜嫣然微笑曰先生語出忽又疾前握醫生之腕柔聲曰先生能護吾乎吾驚極矣吾又寂然獨居言至是又仰視醫生之面曰噫先生娶乎醫生聞此言面色頓沉敬禮之貌盡去疾答曰己娶夫人少婦知醫生怒熟視其而弗聲意謂吾語殆觸醫生之隠彼殆别有懷抱者己迺悄然退去啟一旁門以漠然故作之儀容示三人曰此爲爲君等特設之食堂又指廳事對面之兩門曰彼則客室其一亦特設者吾己燃燈其中君等之衛兵今在廚下吾將使彼等邊觀君等之臥室言己微點其首意似告别遂出少年副官凝視營長曰營長佳乎吾語汝者何如彼非句營長也喬丹彼誠句特汝無機與醫生抗耳言己大笑且拍醫生之肩醫生蹙其眉色更沉鬱冷然曰營長汝亦太過矣吾語汝世間生存之女子無一能悅吾也營長猶不省辨曰惡吾於此等事觀之獨清汝與彼之間殆有一種句吾常謂吾之能觀此等形態大類有等人之能見鬼魅醫生曰汝或能見鬼魅特汝不能誣人若是耳言己三人均默然不歡己而營長呼衛兵三人乃各被導入臥室易裝就食晚餐設備特豐而以醫生之沉默故三人迺均乏趣副官營長雖强作諧謔而醫生見若無啫屋主人不復出三人亦不復談及餐己少年副官首趨人客室二人隨之燃雪茄而吸少年曰吾意吾人常毁此鋼琴一如德人前次戰時在凡爾塞之所爲此窗帘殊美盍汚之以雪茄之灰營長吾人以此爲報復實亦可行彼德人毁吾之屋吾僅報之以毁彼窗帘是猶未爲暴也營長以視醫生曰特拉瑟君君謂此法何如醫生曰營長報復二字當由政府定之吾不敏不敢妄加可否聲冷而含譏營長及副官乃弗聲二人於醫生之歷史知之不詳醫生入隊蓋未久特是時乃逆知醫生必有所隠痛而二人不幸乃觸動之於是三人默然者又移時己而少年出入隔室室即爲三人特備者此則平日之休憇室也少年呼曰此間爐火熾二君盍來此營長與醫生遂入之行次營長以手無醫生之背曰特拉瑟君頃間吾或於無意中令君不歡幸君憐其不知而恕之醫生不語但握營長之手相將入室室内爐火太熾而無燈少年曰吾己命衛兵取燭來以主人無煤油也營長醫生各就爐邊左右之兩睡椅坐燃雪茄而吸移時衛兵取燭至少年副官以之揷於火爐架上之燭船内而燃之室内乃明三軍官四矚室中見陳設鮮美與食堂内同其奢華克玩甚富恣器尤多舉凡日常珍貴之中國瓷類幾靡不備三人不覺生疑喬丹曰營長吾見此吾竊不能無疑句營長曰法蘭西舉凡物之在是者皆法蘭西物也醫生汝能聽語試一詰彼婦言次二人顧視醫生見狀則大訝醫生方睜目凝視火爐架上雕刻精細之一小鐘木然如中魔術呆視不少動旣忽挨然躍起攫鐘而注視其背大呼曰天乎此吾物也此朱自吾家也嗟乎觀哉 
[自由談之自由談] [  不冷]  
　　臭味　臭味原作氣味解然而但就字而而論則固香 
　臭之臭也政黨而有臭味宜乎人皆掩鼻而過之矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報　　 
國内舊聞 
[西報論開蘇州河事]  
（同治十一年五月十五日） 
　　通聞新報論挑濬蘇州河一事云現在蘇州河工程由黃渡至大王廟一帶皆己開濬深廣一律竣工可謂一大舉矣特由大王廟至吳淞江口其中尙有二三里路河面未經挑濬半途而止豈不可惜乎究其緣故殊不可解豈華人恐過西人租界將不免有累乎則殊不然此等事西人最爲踴躍樂觀厥成且於英工部局及華人均有干係均有利澤斷無不願相助爲理之意况西人旣租華界則界中之利弊自當與聞界中之功過自當分任乃華人於開河一事曾不向英工部局商酌豈竟隔膜相視耶英工部當自行會同華官互相籌議以期河身一律深廣不致有中途阻塞之虞也其事擬遵西法不必用築壩戽水諸務只用控泥之機器船事則簡便費更减省且其上下車盤輪機便捷必不使河底復留淤泥則將來可免復致壅塞矣使但如今日之開濬而言則河身雖己挖深而河口反至壅淺河流仍未見十分通利也殆所謂美猶有憾乎須俟機器之功成方極汪洋之鉅觀也 
　記者曰吳淞江之開濬今又聞有動機矣出口處經過租界之一段當然有辦法之問題四十七年前之之西論足資參攷也 
國外舊聞 
[普法戰後餘聞]  
（同治十一年五月二十二日） 
　　法國所償普人軍餉限期須五閱月乃不俟至期而民間踴躍集資輸將恐後現己全行交𢌿足見民間勇於爲義有可觀矣普人之待法國亦無所逼索凌虐自此爾無我詐我無爾虞庶幾能捐夙嫌弭前怨乎 
　　記者曰處此巴黎和議之後回溯普法戰後之餘聞覺盛衰反覆天命靡常之感想油然而自起當時興高采烈之普魯士不必虞有今日茹苦忍病之法蘭西亦未必自信有今日卽局外之評論亦未遽推想到今日也勝敗不可恃彼自恃爲不可敗者我不知其感想何如若自度無以勝人者於此倘知自奮歟法國首亂二人乃曾爲將軍者臨訊自承赦之勿誅流之遠方其地名曰紐家里圖呢亞前普法之戰布師園末士城法將軍巴彥獻城降茲聞爹亞攝政廷訊巴彥普法交戰最關緊要者有二所一曰末士一曰師丹也法國雖委廷臣爲之公議巴彥咎無可辭囚禁囹圄當攖重罪矣至雲芬甫爾接印視事其時己不可爲故得薄責而釋之二者所斷皆協於輿情即從局外之人觀之亦無不以爲然也 
　　記者曰以上兩則語焉不詳然足補史誌之缺 
　　昨來一電信報云法國廢主納坡倫因老病殂於英地先是法人中尙有舊臣不忘故主欲謀復辟之事今無望矣（此則見同治十一年十二月二十三日） 
　　記者曰法之敗於普也法帝路易拿破崙（即拿破崙第三）被廢而竄於英今德之敗於法也德帝威廉被廢而竄於荷蘭拿破崙竄英而逝一瞑不視矣若德廢帝者方震撼於懲治罪魁要求引渡問題之中帝王之末路槪如是 
文藝 
[寓秦淮弄珠水榭題六絶句]  
（光緒二年九月初七日）龍湫舊 
　　憑欄却傍水之涯几凈窗明絶點瑕占得秦淮最佳地縱然小住也風華 
　　兩三知己不嫌孤讀畫評詩亦足娱清茗一甌消永晝藕花香處似西湖 
　　卍字紗窅面面開鏡中倒形見亭臺琵琶聲動斜陽裏一曲清歌度水來 
　　小艇凉蓬繞岸行水光月色倍分明酒闌燈炧三更後枕畔猶聞打漿聲 
　　刼餘無恙舊紅橋惜少垂楊十萬條桃葉桃根何處去令人金粉夢南朝 
　　艶情莫問媚香樓冷澹襟懷似鷺鷗祗是難抛好明月風光領略到中秋 
軼聞 
[香港誘逃案之英律審判]  
（同治十一年十二月二十二日） 
　　香港有季雲閣者控林祥誘其姜陳遂潛逃西人之例重嫡不重妾妾之來去可以自由故案雖誘妾而所重則在陳遂之竊物也以案情大有關於華民之風俗港中人無不關心故英府憲審時聽者看者肩摩踵接裾聨鳥錯公堂上下皆如堵牆直至無處容足英官懼其滋事遂將署門緊閉不許閑人混入而衆人猶環繞署前不肯遽散原被兩告各延西狀師爲之經理原告狀師爲胡頓高露雲二人被告狀師法蘭西士均在堂下英府憲先傳見證數人訊其曾見陳遂逃走情節及林祥與陳遂同居租賃房屋各情各證人均照實供畢原告狀師高露雲謂原告供詞己畢我請代原告陳情被告狀師法蘭西士謂此案乃胡頓狀師所理何能再爲添入别位狀師高露雲曰原告延我兩人經理此案胡頓代艦證人我則代爲陳情亦非在理外府憲謂二位狀師任人延請高君旣受原告之託應代辦事高露雲曰被告狀師不許我陳控殊爲可異但被告狀師亦無庸驚異我亦不過略爲陳說耳聞此案華人十分鼓噪試觀到堂看者如此之多卽知此案與華人風俗有關據案謂陳遂與情人挾物私逃按英例無妾妾與外人相等原可隨時去留但不能挾帶夫家之物若妻則不在此例妻携夫家之物不能作盜論蓋夫婦之物均可同用者也妾携夫家物而逃則作盜論正妻私以夫物授情人雖不作盜論其情人亦作窩贓此案有首飾衣服乃原告之物在妾走匿之所搜出彼乘夫不在以夫交管之物私授情人陳遂之罪欵顯然林祥窩贓亦可見矣據證人唐餘及何桓所供祥遂租屋入夥等事則通情在先其弊己所槪見總差奉票往中和里時見祥遂同居一室贓欵亦在祥室内篋中搜出其罪欵更屬無疑至萬氏罪名雖與二人異然其情有可疑者因二人未逃時常到遂家入無一物出有所携且金銀首飾不用大巾包裹亦可潛携此案所關重大求詳解臬憲訊斷府憲然之復警被告曰兹將此案詳解臬衙若有所供當備錄案内不能翻改如不盡供統俟到臬憲衙詳供亦無不可其時華民政務司在堂聽案請府憲以罪名告知萬氏恐伊未悉所犯何罪名也府憲謂罪名己當他面盡錄奚容更說勿再攪擾政務司曰我職在安撫華民到此聽案亦爲保護華人起見府憲曰本府方說不應齊講以致擾亂兩憲說畢妾陳遂乃接供曰我請在府堂盡供無隠無妄供曰氏幼見撫於寡母年十六適人是年夫死年十七再適李雲閣得其聘金二十一元是時身由己主盡携前夫所遺衣服道飾以作奩具乃雲閣初稱無妻繼則稱有妻繼則稱雖有妻而病瀕死遂許我作平妻論且言明不歸鄉住於是始居省垣嫁後四月來港前年帶我還鄉謂妻己愈不能作平妻論我亦甘心作妾惟其妻悍惡異常時施毒打逼我耕種樵採我因纒足不能任此因遭鞭撻者無算而雲閣又逼我放脚先是家姑在堂時李妻惡態猶不甚著姑死後其惡更暴因求雲閣帶我回港李復逼我放足以便操作我謂欲妾操作胡不立赤足者彼謂初本無心置妾也嗣是厭逐我者三四次前年十一月二十五痛擊我以至頭破血流斯時棄我而去將及一月不返嗣得木匠李隆發相勸始返我因循度日者許時至前月二十七日雲閣還鄉脫服我畏大婦兇悍不敢隨往而又因李時常見逐心遂灰焉於初二日附航返省欲入空門以畢餘生經姊妹行勸息初九日回港甫登岸遇林祥因係同居舊識訴說苦情求其拯拔并問其有友朋處可借住否荷伊仗義帶至中和里友人屋内居住我有衣包託其安置篋内我至中和里未久即有差來拘我兩人雲閣兄弟名百勝者亦曾同往甫見我面即行痛擊傷痕遍體其在肩者猶堪驗視且擊我至散髻髮失去金針耳挖計值銀二十餘元此事與林祥無干因雲閣逐吾多次故求伊覓地另居也况彼旣己棄我於前何復究我於後乎以上乃陳遂所供其案經臬憲訊明李雲閣確係虐待其妾陳遂並無竊物等事己將陳遂及情人林祥均行釋放港中有人聞如此斷法謂此案之斷誠妙斷也出衙門時有人欲以鼓吹花紅送陳遂林祥二人歸寓英官以觀者過多恐致滋事遂令二人藏於僻處以免招摇云此案以前後之細情參之英例以妾爲路人可任去留於中國例意不合然一孱弱女子無以自存如此一判亦可稍伸其抑鬱正不得不謂之善例也 
　　記者曰於中外刑律絶不相容時以英國法律斷華人之人事訴訟庸耳俗目安得不詫爲奇事而羣起疑怪乎然惟徒致疑怪而莫肯研究其所以然此我國之所以至於今日也母謂瑣事不足道焉領事裁判權蓋由是存耳 
 
 
 

Page 19

 
 
   
 
 

Page 20

 
 
   
 
