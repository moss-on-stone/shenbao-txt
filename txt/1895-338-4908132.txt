# 1895 - 338 - 4908132

 

Page 1

 
 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印成新鑄鉛字潔白帋張裝釘無訛校讎盡善刻巳告成分裝二十四本裹以錦函每部碼洋三圓分存湖南廣東上海愼記書莊及三馬路申昌書室出售世有閣及賓善分局三馬路申昌書室出售世有欲樹醫林之幟者尚其購置一編乎此佈 
[士人宜游覽以增見識論]  
　　諺有之曰秀才不出屋能知天下事斯言也出自村夫牧豎之口其意蓋見今之爲秀才者稍覽一二綫裝書本每於瓜架豆棚之下信口高談一若天下事已熟悉於胸中可以高出尋常萬萬者某西報館聞是語卽筆之於報詫以爲奇嘻秀才也而可不出屋乎不出屋也而謂天下事可周知乎夫天下事亦萬有不齊矣爲天文爲輿地爲禮樂爲兵刑爲土俗爲民風各不相同卽各宜閱歴苟但就簡册所紀略一披覽而輙詡詡然誇示於人曰我已胸次了然一旦寓諸目中有不茫無適從不知所向者乎况今之天下一中外一家之天下也曰兵法則陸軍若何而立營水師若何而布陣槍何以分林明敦毛瑟黎意呍者士砲何以分格林阿姆斯脱郎克鹿卜愛乞基斯霍斯蓋司藥何以分棉花栗色彈何以分雞心開花使非身歴戎行講求有素而但觀繙譯各書所載終於影響模糊此不可不游覽者一也曰邦交當和好時若何而玉帛往來及失和時若何而折衝樽爼商賈之在外洋貿易者若何而保其身家貧黎之在各島傭工者若何而免其凌虐若何而塞銀錢之溢出若何而使權利之收回若何而揚我國之威聲若何而杜强鄰之窺伺凡此交涉之道使非老於使事者叩之輙覺懵如此不可不游覽者二也曰商務西人於經商一道視爲國之本源故於外來之貨則重榷之於本國之貨則减其釐税使之各處通行商人則幼時先入學堂吏之習練持籌握算旣已胸有成竹然後服賈於外俾得熟察市情是以榷算詳明無往不利我中國讀書之子往往鄙商人爲駔儈不屑與之周旋平日惟知以八股五言獵取舉人進士苟使之經營財貨輙覺左支右絀反不如不讀書之闤闠中人此不可不游覽者三也一曰理財西人之於財物視若身家性命務期析及毫釐故凡人口税招牌税地丁税海關税取之有道民皆無所怨咨中國則不然關税則有漏私也釐金則可繞越也錢糧漕糧則亦可舞弊而飛散也雖所取者較泰西爲輕减而民間多但知抱怨不知感恩至们煤礦鐵礦錫礦金礦銀礦鉛礦火油礦凡可以裕財富國者反漠然置之彼士人旣有志功名奈何沈溺於五經四書不以開濬利源爲先務此不可不游覽者四也曰教民古者家有塾黨有庠術有序國有學凡所以教育人材者無微不至近世教育人材之道缺焉不講而泰西獨學校林立丕振文風如德國每百人中識字者多至九十四人美國每百人中識字者多至九十人英國每百人中識字者多至八十人法國每百人中識字者多至七十八人日本區區一島國而學校有二萬七千五百所之多奈何中國一萬餘里之封疆而官學從未建設彼士子惟知皋比坐擁岸然作童子師以悮傳訛聊資餬口曷弗遵古人禮失而求諸野之詰取法西人規制藉以作育人才乎此不可不游覽者五也凡此五者皆當今至要之圖行之切不可須臾緩而秀才家足不出户安能一一爲之布置使國家由此而致富强更何怪鐵路輪船機器算術以及天學地學化學算學醫學律學偶一道及卽駭爲聞所未聞乎或曰語云秀才者宰相之根苗子亦曾爲秀才矣奈何竟輕量天下秀才若此則正告之曰惟其宰相必自秀才始故僕有厚望於秀才非以是苛求夫秀才也苟爲秀才者聆僕言而幡然攺圖速屏棄高頭講章殫竭心思研求乎以上諸事而又以時游歴務必目擊身親取其所長棄其所短則卽出其身以爲宰相不難矣何必在瓜架豆棚之下徒是信口高談以震驚村夫牧豎之耳哉於是乎作士人宜游覽以增見識論 
[諭旨恭錄]  
　　十月十三日奉上諭松椿奏節逾霜降湖河安瀾一摺本年伏汛大雨連綿山泉下注各廳隄埽均被淘刷險工迭出經松椿督飭在工人員搶辦防護仰賴神靈庇佑工程一律穩固裏下河秋成仍獲豐稔寅感實深著發去大藏香十五枝交該漕督祗領虔詣河神廟破謹祀謝以答神庥餘著照所議辦理該部知道欽此 
[本館接奉電音]  
　　昨日午前京師飛電傳來上諭一道敬謹譯登○十月二十日奉上諭督辦軍務王大臣奏請揀派大員督辦鐵路一摺鐵路爲通商惠工要務朝廷定議必欲舉行前諭王大臣等令將近畿一帶先籌辦法當經該王大臣選派廣西臬司胡燏棻前往查勘兹據奏稱自天津起循運河西迤邐而北繞越南苑以達蘆溝橋計二百十六里估需工料銀二百四十餘萬兩並繪圖貼說請派員督辦等語開創之端難於圖始任用之際要不猜疑胡燏棻旣經條奏於先又復履勘於後津蘆一路著卽派該臬司督率興辦以專責成所需經費著户部及北洋大臣合力籌撥至由蘆溝橋南抵漢口鐵路一條道路較長經費亦鉅各省富商如有能集貲千萬兩以上者著准其設立公司實力舉行事關商辦一切贏絀官不與聞如有成效可觀必當加以奬勵將此宣諭中外知之欽此 
[還地攺期]  
　　天津采訪友人云旅順爲北洋鎖鑰中有船隖亦卽海軍之命脉也中日和議告成迄今半載頭批兵餉業已交收日人迫於公議訂於本月初退兵由中國收回要隘其砲臺以及隖澳不無殘毁一一需人修理以期漸復舊觀北洋大臣王夔帥爰於月初派員前往收交日人旋又攺期十四日退兵中國二批員匠本定期十二日戒途而所乘鎭海兵輪船於十四日仍在大沽界上擱淺二批員匠之能尅期到否尚在未可預期也 
[瀛客來沙]  
　　沙市采訪友人云本月初六日沙市輪船抵埠載有日本官商十二人荆關委員龍艮山太守張幼庭刺史均赴江干迎迓旣而日官有賀氏名長文者持官銜名片答拜次日至荆縀雜貨布匹各店探問市情委員高君夀山實左右之縣主擬在大慈菴備公館日員恐居民少見多怪因就洋馬頭官舫小駐行旌旋於初九日附快利船至宜昌又將於孝子巖前葛公嶺畔靜聽巫峽猿聲矣 
[請餉未回]  
　　天津采訪友人云袁慰庭觀察經當道派委練兵二十四營以備衝鋒陷陣適督辦東征糧臺胡雲楣廉訪奉命辦理鐵路事宜向經募練之定武軍十營碍難兼顧奏請撥歸觀察總統以期事半功倍觀察以此軍雖有的餉而欲湊足二十四營尚需添募十四營未免餉銀無著爰於九月十三日入都禀請餉銀然後接統已成之軍募符未足之額原定月杪月初旋津部署一切詎料恭邸忽政躬不豫乞假調理未獲詳晰禀陳因小作句留歸裝偶滯 
 
 

Page 2

 
 
現聞恭邸已於月初銷假而觀察於望前尚未遄回不知練兵之說有無更動而列名軍籍之情殷附驥者業已望眼將穿矣 
[詳述宜都盜案]  
　　前登宜都縣竊盜一事兹查悉該盜共十一人皆河南省人白日在該縣城内外買河南綢綾及皮梁等物因白晝在某錢鋪换銀忽於上燈時多人來到該鋪著兩人手執火鎗在門外把守衆盜入門正值該鋪數錢該鋪小老板同人靠着櫃臺閒談盜先將洋燈吹滅不料燈未吹滅火已炸起盜卽將該小老板頭腦打破櫃内先生亦受一刀問知銀櫃何處卽便打開只見烟土數元下都是錢鋪滿不知錢之下仍有銀數千在内該盜怱忙之中以爲只有錢土當將土拏去桌上有一簸碎銀又將碎銀刦去每人又竊錢五吊而逸外面鄰居以爲火發赶忙鳴鑼集衆救火並不知被盜衆盜慌速出門一路見有擺的攤子點有燈者隨卽打熄衆鄰始知該錢鋪被盜當經城都司派兵追赶又經宜都縣赶忙移知江口枝江松滋等處帮同緝拿盜衆十一人分三起有六七人逃至洋溪地方渡江適渡船舵斷正徘徊間爲洋溪砲船上人所見問爾等做什麽的答以販橘柑者砲船人云聞宜都城内錢鋪被刦爾等何故夜黑路行該盜聞言著驚卽放下擔子奔逃砲船人跟追拿獲六人有一人浮水而逸又距松滋縣不遠拿獲二名聞有一起係由大路而逸不知去向所獲盜内有某甲一名纔二十歳内外只完婚月餘被伊表兄邀出己在老河口地方刼一大宗錢財又在某處竊過共宜都此案已三次某甲隨行挑擔所得皆令甲挑甲不知從何而來累要散歸無奈伊表兄不准云已出門不得由爾獨回兹旣犯案仍茫然不知已入盜黨似此愚蠢亦覺可憐未知問官將置何等耳 
[土匪被獲]  
　　有客從嚴州來杭者云及該處分水縣所屬鳳凰谷地方在深山之中向有温台客民在彼砍伐柴薪爲業上年因海氛不靖招募勇丁該客民應募入營者頗多遣散後遂糾集游勇在谷中嘯聚聞已有數百人之多時向各鄉刼掠事爲縣主所聞恐其蔓延滋擾先在本縣招募壯丁保護縣境一面飛禀來省請派兵到彼駐紥經撫憲委叚參戎生福撥勇一隊往彼緝捕匪等聞省中發兵前來其被脅附從者大半四散紛逃僅獲數十人將爲首七人立卽正法餘係脅從概行遞解回籍安置至所帶各營勇業已擇要分駐以防餘匪 
[商務漸擴]  
　　杭城新開通商口岸紳富中仿照西法設立股分在大關相近購地建造繅絲紡紗等廠業己開工營屋兹因集股較多復在塘棲地方添設二廠共計資本一百餘萬其股分以錢塘丁紳南潯龎紳爲最總理其事者向爲上海道署幕賓王君以其熟悉商務故也并聞湖州紹興及海寗餘杭等處各富商亦集有巨資廣設絲紗各廠將來商務定然日有起色不禁跂予望之 
[粤東火警]  
　　廣州采訪友人云本月十二晚二鼓時河南環珠橋畔某油店不戒於火致兆焚如光燄　天無殊曰晝水龍聞警齊集分頭救護幸取水便易僅燬房屋兩間當火熾時河北各水龍渡河赴救踴躍爭先西砲臺街水龍載以小艇附乘龍夫多人駛至波心竟遭沈溺人口均賴他船拯出不致溺斃之嗟亦云幸矣 
[烟臺火警]  
　　烟臺采訪友人云本月十一日午後二點鐘時忽聞鑼聲告警詢之知火起於謙順德油作霎時各處水龍齊集噴救至夜半方熄少時餘燼復燃警鑼又起救火者喘息未定仍飛駛而來迨東方旣明祝融氏始歛威返旆蓋油本引火之物作中又存積棉花故一時難以撲滅也事後訪知焚去樓屋八九間所耗之貨約值銀三四千兩之多說者皆以爲從來罕有之巨災云 
[南潯火警續聞]  
　　湖州府屬南潯鎭劉姓火焚一事前已略紀報端昨得嘉興采訪友人手畢云劉號貫經鎭中殷富也本月十五日爲主人懸弧令旦先期懸燈結彩陳設一新是日在鎭官紳親友衣冠翎頂羣往稱觴主人竟日紛煩大有應接不暇之勢至夕設筵以欵四座盡驩夜已半矣酒闌人散不知由何遺火以致蔓延盆鑼亂敲水龍雲集竭力灌救火勢益狂幸四圍皆有風火墻想不致延及鄰舍而華堂大厦頃刻間已悉化刼灰并有燒斃人口之事或疑有從中逃出者然何以閱日未回恐此說未必可恃也 
[種火宜防]  
　　温州采訪友人云本月十二夜譙鼓五下突報鼓樓下打鑼橋街某零剪店籬外有匪人飽灌煤油乘間種火熊熊狂燄延及簷牙幸鄰右聞嗶剥聲急取水撲滅正在驚疑之際適有某甲者肩荷草柴一束手掇樓梯貿貿然從饅頭巷五味和弄中走出居民指爲種火者立時執獲扭赴縣衙沈大令諭令押候訊辦隨委陳捕廉升堂提訊甲供稱小的實以貧迫竊柴並未種火快班亦均稱小的等認識其人捕廉遂略加笞責交人保釋 
[統領易員]  
　　安徽撫標澄清水師前歸長江水師協譚鎭軍兼統近因齊金鰲遊戎升授叅府金國治叅戎於月之初四日交卸中軍篆務本擬仍回督標經撫憲福少農中丞面留差委業經給札統帶澄清水師叅戎奉札後隨諏吉十二日在中軍署内權爲接鈐聞已擇定西關某公館另行諏吉喬遷矣 
[開辦海運]  
　　浙省冬漕現聞已接部文仍照舊章解運米石糧憲奉飭後舉辦海運先將津通滬局總辦會辦委定銜名列後滬局總辦候補府莊太守人寳津局總辦候補府許太守星箕通局總辦兼津局會辦候補府蔡太守增光通局會辦候補府吳太守京培於十五日下札其餘各員俟委定後再行續聞 
[西溪漁話]  
　　杭州采訪友人云崇文書院山長吳子修太史慶抵將本年望課卷評定甲乙卽料理行裝於本月初八九日往各署及各紳士處辭行十三日由下馬頭乘小火輪船赴滬航海入都○下城機坊料房箔作三業工匠往往有遇事生風聚衆打降之事目下日人將創立通商馬頭總巡程明府贊清恐若輩無知肇事因出示諄諄勸諭曉以利害亦思患預防之道也○甘肅逆𤞑犯順省垣文報稽遲未能深悉是以防軍局特委候補從九品陳少尹維藩前往偵探○前樂清縣徐大令在任病故現由家屬扶柩回里温州府舒端甫太守特委候補從九品李少尹逢春護送到杭初九日由下馬頭登舟就道○杭巡道陳淀生觀察赴海塘勘視工程回省後又委塘工提調李小亭太守覆勘太守奉札後於初九日禀辭 
[清溪閒話]  
　　統領廣義江靖馬步全軍廣州恊李恊戎先義由廣赴寗趨轅謁見香帥面禀一切在省耽延有日刻因公幹遄返未便久留已禀辭就道矣○江蘇候補道趙觀察爕奉督憲札委赴崇海公幹初七日遵飭起程○奏調北洋差遣卽選道孫觀察寳琦由天津南下駕抵白門逕赴督轅禀到晉謁制軍約歴三時許始出禀辭返津○江蘇卽用縣周明府懋謙奉制軍委解陜西軍火明府尅期赴陜交付清楚刻因事竣返寗銷差○隨使俄國繙譯分省知府李太守夀山由上海附乘官舫來寍投謁園門禀到制軍卽時傳見○刻下制軍勵精圖治於洋務尤孜孜講求不遺餘力練軍一則久紀報章兹聞督標新兵曁駐省防營馬步各隊終日在小教塲操演各種陣圖技藝漸底純熟洋操提調沈仲禮太守偕衆營主親臨閱看均覺勇氣百倍大有可觀禀知香帥香帥極加奬諭其洋操統帶來春石泰每間日一傳見甚爲浹洽云 
[京江墨浪]  
　　鎭江采訪友人云自立冬後寒威凛冽砭人肌骨街頭行乞者雙肩高聳咸如蟲之號寒雨師迄未惠臨鳩隰龍塍久已紋同龜坼來牟初茁卽苦黄萎以致鄉民待澤孔殷無異嬰兒之望慈母本月十一日天氣頗暖宛似三春十三日羲彩韜光隂沈簾幕入夜細雨廉纎敲窓撼瓦至次晨羲氏和氏仍推出一輪紅日普照大千而高下田疇尚未旣霑旣足服田力穡者仍不能無觖望也○本科第九十三名武進士洪君發係京口駐防人年二十有六上科其兄印喜者先已中式春闈今又棣華競秀聞者皆艷稱之○常鎭通海道兼鎭江關監督吕觀察禀請督辦江南防務馮宫保撥派勇丁修築城垣已詳前報宫保涓吉本月十二日祭城十六日飭各營哨弁督帶勇兵先由北門開工畚鍤齊施按 
 
 

Page 3

 
 
叚修築將城内子路加寛丈餘營務處蔡太守親詣城頭妥爲照料聞東西南各門亦將次第興工矣 
[蘇臺雜錄]  
　　販售淫書本干例禁蘇垣近有邵秋庭者由上海販運各種淫書來蘇發售事爲紳董某孝廉等訪悉以省會重地此風斷不可長遂聨名具禀於吳縣署請凌大令查禁大令閱禀之下悉售賣者咸集於元妙觀一帶當卽函致中路總巡局請某明府協緝明府飭差查訪差等卽向托盤之賣書人訊其來歴賣書人不知底細遂以向在蘇垣售賣石印書籍之曹雲生對該差回禀明府立卽出單提曹時曹適從他處歸驀見局差驚詢何事差出單示之曹謂此事不難水落石出遂遣人至邵處躉購淫書一百部邵遣人如數送至當被扣住數種送書人見勢不佳乘間逸去曹卽隨差至中路總巡局候訊明府升座詳細研鞫曹申訴前情立辨寃誣明府知其無辜當堂省釋然曹所費已不貲矣明府卽於翌日飭差提邵秋庭一面出示禁止計淫書十部照錄於下隋煬艷史覺後傳桃花夢果報錄殺子報意外緣玉蜻蜓雙珠鳳貪歡報紅樓夢○蘇州官塲探悉新任臬憲吳廉訪將次履任三首縣特飭辦差人等在胥門外接官廳懸燈綵預備迎接連日官碼頭一帶攘往熙來頗形熱閙○本月某日有一衣履翩翩之某甲手持某衣莊往來摺一扣向胥門外萬盛錢莊收取銀洋一千元莊夥細視手摺果係實據然頗有慌張之狀未免心滋疑竇遂飭店司隨送甲見不克如愿卽於途中乘間逃逸該司送至某衣莊始知失竊檢點之下尚幸餘無所失此摺不知在何時失去一時無從懸揣現聞該二莊擬具禀存案云○閶門外山塘大街某衣莊内有劉仲二姓同居劉有子年甫弱冠仲有女年方及笄兩家皆雇有乳媪經二媪作月老聨爲秦晉前日劉子爲友人邀游虎邱雇坐燈船招妓侑酒適爲仲某所見歸告其女曰良人者所仰望而終身也今且若是將來游蕩可知遂重賄二乳媪私將庚帖竊回爲後日懶婚地步劉查悉之下不覺忿無可宣擬具禀投有司衙門控告未識若何了結也○戎某不知何許人向在康濟局教童蒙嗣以有犯塾規經局董辭歇戎窮極計生勾通黨類數人付造捐册至金陵等處向衙門公館冒名勸捐受其愚者已有數處約有洋銀五六十枚一日適局中司事某君有事至金陵遇諸中途遂設法扭住欲禀官請究旋被乘間逃逸某君乃立卽信致蘇州請局董嚴加查究現聞已繕禀詣憲轅呈控矣 
[點騐營勇]  
　　日前蘇松太兵備道黄幼農觀察接奉兩江總督張香帥札文内開江蘇撫標滬軍營統領蕭鎭江被幕友周楊二姓來轅呈控有吞餉缺額等欵飭將該營勇丁按名點騐稽查申覆等因觀察奉札後卽傳營中帮帶劉遊戎帶勇丁至道轅升坐二堂按名點騐計共五百名額數相符次日又傳道轅親兵滬軍營之駐紥九畝地者點騐如前臨點時各勇丁戎服擎鎗分兩旁站立各武弁煌煌翎頂一望如林旋點見二百四十名各弁勇隨叩首而退 
[上海官塲雜紀]  
　　江海關道黄幼農觀察假法界密采里西酒肆邀請駐滬各國領事等官筵讌法總領事吕班君因事未到由副領事兼繙譯祁理恒君赴宴陪座者爲法讞員鄭大令主賓歡治水陸畢陳直至斗轉星横始興盡而返○製造局總辦劉康侯觀察入都陛見昨日午前十下鐘時乘招商局新濟輪船抵埠印委各員均詣碼頭恭迓○法讞員鄭大令探悉招商局豐順輪船在天津裝撤勇一百數十名將次抵埠因咨照捕房並飭會捕局線勇恊同包探分投彈壓○兩江督憲張香帥查悉滬上沿浦漲灘甚多往往有朦請升科希圖價賣之事因攤在申設一升科局已委江蘇候補同知葉臨恭司馬經理其事其局在新閘一帶擇地興造○昨日黄大令接厦門提督楊軍門來電内開有散勇一百六十餘名卽日附船到滬遣散因飭差役在碼頭照料○日前新簡江蘇臬司吳廣涵廉訪承璐由京起節到申旋又赴金陵謁見張香帥昨日午後二點鐘時乘行駛長江之某輪船回滬在金利源馬頭下碇黄大令及印委各員命駕咸赴馬頭恭迎如禮聞廉訪卽日鼓棹赴蘇定於二十五日接篆 
[攺期履勘]  
　　閔行籖船主朱木全報稱行至龍華嘴被盜匪曹樹生等四人搶刦旋將曹獲案訊供已詳前報昨日黄大令傳齊刑招差捕擬往龍華嘴失事地方履勘并諭令地保陳設公案伺候正欲命駕而劉康侯觀察已戾止因攺期今日前往 
[失足跌傷]  
　　本邑法界紫來街口一百十號門牌趙順興冷店樓面轉租與某姓凉鞋店昨日午後一點鐘時凉鞋店學徒某甲在披水板上晒衣一失足跌墮於地頭破血流迨舁至捕房已奄奄一息捕頭卽命舁送仁濟醫館求醫 
[英晚堂案]  
　　崇明人陳榮海在洋人板土住宅服役因竊取洋東領扣銀釧等物爲包探杜雲卿緝獲搜出金戒當票一紙查係向野鷄妓女金銀珠金紅玉誑騙而來當經原獲包探吊起原贓解請公堂會訊等情已詳昨日報章前日晚堂别駕升堂復訊據龜奴華松山供小的係姑蘇人氏現在治下棋盤街么二妓院夥妓金紅玉房内爲傭先於本年六月間金紅玉卽蔡紅玉在梅春里賣娼被狎客陳榮海盜去金戒一隻當時查緝無著現悉陳另案被控故金倡囑小的投案代質乞求訊究質之陳供家在崇明來滬已歴四載向在小東門外大有酒店習業今已歇出本年六月間小的曾與梅春里妓女金紅玉卽阿寳交好嗣因小的有事回籍不敷盤川當向金娼商借金戒一隻質洋十二元作回籍川資况小的曾有小金戒一隻計重一錢八分與金娼掉换其洋東處領扣等實係貪小藏匿並非竊取今求開恩别駕謂華曰陳榮海旣向金娼以小换大且曾說明赴質毋得擅至捕房報失殊屬不合復謂陳曰究竟是否竊取抑係掉换答實因以小换大並非竊取遂判著陳出具甘結聽候查明核奪判畢仍將陳照原斷管押二十一天揮華退去○寍婦葉李氏控無賴趙林發屢次拆梢訛詐等情屠别駕庭訊之下李氏供丈夫葉萬卿向在本埠八仙橋地方開設鞋底作前雇同鄉趙林發爲夥詎趙性情輕浮屢次向氏調戲甚至將氏强姦經氏告知丈夫將其髮辮剪去捆送巡防局蒙局憲訊明責懲後移送上海縣枷號兩月繼而趙免人朦保出外復來向氏拆梢不遂反遭兇毆爲此扭求究懲葉萬卿供與伊妻李氏相同趙供與葉同鄉同業小的前在寗波江北岸作工其時葉萬卿夫婦患病臥牀醫藥無資曾向小的借去洋二元今向索討反遭誣訴伏求開恩别駕訊得趙林發形同無賴判著重笞三百板具攺過切結並交的實保人葉等叱之使去○寗波人許金林胡阿土等在新閘西首荒地上盜掘泥土爲業主奚榮瞥見當將許等扭赴英公堂請訊前晚别駕升堂提訊奚遣抱某甲投稱彼處共地三畝現被許等盜掘一半之多且近來彼處田價每畝仰至七百餘兩今求着令赶緊塡平並儆其以後不得再蹈前轍許供小的等掘取泥土共五六人今求恩典容小的赶緊邀同同夥塡好决不延玩胡供是船户餘供與許略同别駕判將許胡各予笞責將許交差釋令胡出外赶將所掘泥土塡平再行開釋 
[美界捕房事]  
　　美界百老匯路第一千零六十三號門牌遠昌機器匠店昨日上午十一點鐘屋内忽然濃烟密布烈燄四射工匠人等疾呼失火一時人聲喧沸左右隣咸集竭力撲救得以息滅詢其失愼之由據云係鄰居午炊星火颺入被燬什物所致事後經二百二十八號三道華捕報知捕房未知捕頭查究否○粤人羅長紀前晚飮酒回至武昌路遇同鄉陸金榮數語之餘互相毆擊羅乘麴秀才勢尤覺兇横致將陸毆傷旋呼某華捕拿送捕房捕頭騐得陸略受微傷因卽麾之使出羅押至昨晨開釋○嘉善産之婦顔任氏向在美界北蘇州路報德菴爲傭自桂秋時捷里至前日始附嘉善航船回滬傍晚時駛抵本埠小東門外傍泊諸客均紛紛登岸氏帶行李什物甚夥欲唤車裝運因見艙中殊形忙碌不敢遠離正在躊躇適同艙甲乙二潮州人問意欲何往氏云住虹口報德寺甲乙同稱吾等本往虹口爾之行李甚多登岸時一人難以照料吾等與之挑運隨爾前往可乎氏以爲一同趁船至此信而弗疑將行李付甲乙挑負旣登岸行未數武甲乙已不知所適氏之半生積畜悉付於斯不禁狂號欲絶奔至虹口捕房據情控訴捕頭憐而准之卽諭各包探嚴行訪查○寗波人某甲設攤虹口小菜塲以販買鮮魚爲餬口計昨晨 
 
 

Page 4

 
 
有江北人某乙購買白魚一尾論價旣定出小洋一角甲祗許作八十九文乙定欲作九十三由此爭執繼復揮拳格鬥三百十號華捕一併拿至捕房禁押○湖北人王爾元卽王竹卿竊取篷路陳公館内女服若干件爲巡捕拘解英廨前日由屠讞員庭訊之下判令遞解回籍昨午捕頭派包探范進才帶至虹口琼記碼頭附福和輪船遞往湖北原籍 
[法界公堂瑣案]  
　　公館馬路西首大有烟店主遣學徒至菜市街向鴻泰烟店購老牌紙烟六大匣每匣洋銀一圓七角及持回檢視内有二匣係贋物立遣學徒持往調换鴻泰店主不認以致互相口角旋經大有店主訴諸八仙橋捕房捕頭騐明僞物解至大自鳴鐘捕房克捕頭派包探傳到鴻泰執事人陳雲龍昨日解請鄭大令判斷大有店主訴稱姓芮名鳴岐學徒訴稱姓陸名應員旋聲訴前情齎呈發票一紙假烟一匣大令與祁君閱視之下問陳曰此烟何來陳呈遞發票供稱小的向别家買得均係老店不敢以贋鼎渾充大令與祁君詳細騐得外面均用老牌字樣而内儲之烟則非原物遂著將烟存堂另换眞烟交芮收領復將陳押候罰洋銀十圓俟繳到開釋○王阿秀訴稱小的在菜市街開設烟館烟客顧阿囡結欠烟資四千餘文向索不還反敢辱駡且擲破玻璃窗爲此鳴捕拘案顧供稱小的並不欠錢因欲領回姘婦被伊拘入捕房大令與祁君會商之下著將顧押候王呈到帳簿再核○某洋行買辦某甲所置東洋車在英界清和坊失去旋在某報關行尋獲原車投報捕房解經大令訊供飭將拘獲之車夫王阿四押候究追昨日宋阿才投案供稱此車於五月初三日出洋銀七圓向陳逢春買來大令謂如此堅固之車爾僅出七圓可見貪小著一併押候甲到案再核○包探禀稱積竊陶阿春屢次犯案送請遞籍昨日又來租界中行竊因之獲請訊懲陶供稱小的係浦東三林塘人前蒙送至渡口隨卽回滬大令著押候枷號一月笞責二百板○包探禀稱奉諭吊到吳心亦所竊各贓一併解案請訊吳供稱小的係台州府人所質者均自己之衣並非竊取各押鋪夥投案候示大令以旣無失主著將原贓給還押鋪吳押候枷號二月笞責二百板送縣遞籍○錦名洋行收租人朱文彬訴稱房客談海泉欠租金五圓五角向索不付今將房票呈閱求追談供稱小的只欠九月分租兩圓昨日先付若干約伊二十五日再付不料伊竟將門窓除去以致夜間不能閉户大令著將呈繳之洋銀先給朱領去談押候追繳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟館犯禁]  
　　杭州今年舉辦冬防密益加密臬憲及保甲提調每夜出巡親往各叚查察總巡分巡亦不辭勞瘁嚴飭巡丁傳　大小　欄均於二砲上鎖不准擅開而於烟館尤加意查察深恐匪徒潛藏十二夜中城總巡祁大令巡夜至司馬渡巷見一烟館尚未息燈當　推門而入一吸烟者横臥楊上其人年約六十左右詢其何以尚不歸家答云係巷口某茶食店夥因患腹瀉不得己在此呼吸數口叩求寛恕大令卽命差役向該店查問果有此人遂卽釋放并諭云本擬重責姑念爾是貿易中人且係年老有病從寛免責下次切勿再犯其人乃叩首稱謝册去　開烟館之二寳重責二百板諭云本當將爾烟館封閉姑念初犯從寛免封亦可見夜禁森嚴矣 
[捉姦未成]  
　　安慶城内黄甲山頭居家某甲年將而立遊手好閒終日與無賴爲伍妻某氏三八年華姿容嬌艷性格風流甲　日　　早出暮歸或三五日不見置家不顧氏因日食爲艱未能忍耐有貿易中人某乙者甲友也覩氏色久已垂涎由是凡氏日用所需乙均如其　　兩相和洽朝來暮去暗度陳倉日久遂生物議甲有所聞留心竊探前日午後兩人正在綢繆甲毁扃直入然氏與乙已各在一邊矣俗云游手不爲姦被乙强辯而脱甲氣忿扭妻痛打隣右恐成事端上前力勸甲猶忿火未消隨手拾小凳抛擊正中妻之左額血流滿面花容月貌至是　　不堪觀者幾爲塞途 
[英廨早堂]  
　　顧阿六黄四福兩包探拘解王靜波曹小六到案禀稱二人設計騙取徐培生之皮箱三隻内有綢皮名衣約值洋百餘元當去後將洋購買檯椅等物經徐投報捕房由小的等吊到各物送請訊究徐培生投案申訴被騙各情並請領贓質之王靜波供紹興上虞縣人騙物該死求恩質之曹小六供亦上虞縣人向來安分營生不敢爲非此次實係悮聽王言以後决不再犯矣屠别駕據情商之佛繙譯判將王　波笞責二百板曹小六掌頰一百下一併遞解回籍○包探黄四福禀稱張長生到藍阿福烟館内過癮詎料張乘人不備竊取烟鎗一支而逸　小的拘獲人贓送究藍阿福投案領贓質之張長生供寗波人因失業無聊其實尚是初次如蒙恩宥定當攺過自新决不再犯别駕判令交巡捕房遞解寍波贓還失主○妓女謝雲香歴年積欠兪阿生包飯作飯貲洋五元近日兪知該妓將欲搬移因於前日强搬其家什物而去謝雲香憑情投報捕房由包探孔阿才將兪阿生及帮夥王阿全拘解公堂謝妓投案申訴前情質之兪阿生王阿全同供因恐謝妓搬移後無從找尋故將什物取回求鑒别駕謂謝妓曰爾欠人飯錢如何燈法答稱願於二月内分三次拔還别駕准之飭將兪王各押兩天○流氓王紀川專在租界拆梢度日昨又冐充探夥至陳李氏所開野雞倡院藉端拆梢當經李氏投報捕房由包探陳阿九將王拘解公堂請判陳李氏投案申訴質之王紀川供寗波人向來安分不敢拆梢叩求恩典别駕得供判將王紀川掌頰一百下管押一禮拜○一百七十二號華捕禀稱昨有張生桂至夏阿忠所開粥店内吃粥及至惠鈔不知如何與店夥陳阿仁楊桂生二人口角致被陳楊毆打略受微傷爲此拘解請判張生桂投案申訴質之陳阿仁楊桂生同供惟與張生桂略有爭執不敢毆打求鑒别駕判將陳楊各押兩天以儆○陳德芝潘雨祥串竊張阿寳家布被一條經包探張阿五拘獲人贓送究張阿寳投案申訴領贓質之陳德芝潘雨祥供向爲小本營生不敢犯竊叩乞施恩别駕得供判將陳潘二人各押五天○四百六十號華捕拘解朱阿才到案禀稱此人昨日不知何故與王阿三在路爭毆致王受傷曾送醫院醫治約須三四天可痊王阿三投案申訴質之朱阿才供詞含糊别駕判將朱阿才掌頰五十下○四百七十六號華捕拘解曹松芝到案禀稱此人向挑餛飩擔昨有同業之李阿四挑擔停歇在曹之擔旁曹以其搶奪生意口角互毆李受有微痕且餛飩擔亦被打毁拘解請判李阿四投案申訴前情質之曹松芝供不敢行兇求恩别駕判罰曹松芝洋三元給李爲修擔養傷之費並管押兩禮拜以儆 
[江蘇官報]  
　　十月初九日知縣蔣子蕃禀知奉藩憲　赴南匯覆丈觀濤書院蕩地差卽辭金敏生禀請期服假二十一天迴避江蘇候補知縣張沐慶禀銷河運　四品銜江蘇候補布理問許庭森浙江人由金陵來候補班補用布庫大使謝鈞起服回省禀到知府崔繩祖禀知赴江北措資叅將銜兩江儘先遊擊姚長烜禀知奉委質帶浙曹常　緝私水師右營卽辭赴常鎭一帶查哨守備丁魁榜禀知本日接撫標正前營都帶差○初十日候補道蔡國熊通知昨日在院上請感冐假三天長洲縣王禀知下鄉公幹回知縣梅崇誥請感冐假五天理問陳祖惠禀謝奉委嘉定縣保甲差正任昭文縣白茆司巡檢倪錫慶禀知交卸任事回省州税課大使沈紹勛禀謝飭知給予勞績奬班委署二次管帶撫標湘軍前營留湘補用副將唐逢治由震澤來○十一日知縣華德森禀知奉委解塘工經費赴浙江薛葆楹禀銷措資假從九杭福清禀謝奉委署理寳山縣典史事五品銜　用巡檢馬軼倫浙江人由寗來候補道韓慶雲通知前在院上銷假歛天○十二日候補道方鴻通知在院上轉假數天同知鄧文堉禀銷解淮銷赴揚州固知縣施沛霖肉　見制憲回並禀辭奉委發審局本日到差胡調元銷假卽辭赴寗見制憲許溎祥請假三天攺省浙江候補知縣李前泮禀知蒙撫憲給咨赴浙卽辭理間陳祖惠禀辭赴嘉定縣保甲差從九周天祐禀銷閶胥門外二叚冬防巡查差候補典史梁朝　請上悔就醫假數天守備用効力武進士徐擒虎禀知奉撫憲扎委山塘武巡查卽日到差 
[江西官報]  
　　九月二十日翰林院庶吉士胡思敬由京回新昌籍來省候補府阮貞瑞由河口分局來省代新城縣王祖蔭卸事清理交代回知縣樊恭慈回萍鄉緝私卡通判余本雋往贑州就醫張麟往饒州包國瑚往撫州俱公幹署鉛山縣丞楊啓文卸事回府經彭祖荃往南城巡檢陳廷芳往寗都州高銓往龍泉晏端嚴往上　田銀江往來州鍾綸元往萬年俱催减平張景卿往安福催征存銀劉顯杰往安遠　景福往弋陽俱催税契凌盛瑶往廬陵催屯糧莫令儀往清江湛精往會昌僕維往來江沈紹　往　陽俱催地丁指分從九李桂衡係順天人張洪鈞係安徽人俱禀到 
[邗江官報]  
　　十二日劉鹺尉夢齡委總局聽差○十三四日新授東台場錢鹺尹肇元禀知赴任署安豐塲陳鹺尹鳳章卸事回○十五日鄭分轉堵禀辭回秦屬　次　分轉學仁銷海屬查灾丁鹺尉恩霖銷青口局均禀到 
 
 
 

Page 10

 
 
   
 
 

Page 11

 
 
[光緒二十一年十月十三日京報全錄]  
　　宫門抄○諭旨一道錄前○粤督譚奏剿辦廣東土匪首要悉數駢誅請奬出力員紳摺○又奏兼署撫篆日期摺○桂撫張奏保舉賢員片○又奏請攺奬片○又奏委署州縣各員摺○閩督邊奏請准將軍慶裕之子歸宗片○十月十三日禮部宗人府欽天監正黄旗值日無引見○嵩山假滿請安○召見軍機浦善○○太子少保頭品頂戴兩廣總督兼署巡撫臣譚鍾麟跪奏爲剿辦廣東土匪首要悉數駢誅地方安謐在事出力員紳懇恩優奬以示鼓勵恭摺仰祈聖鑒事竊照廣東盜風素熾搶刦之案無時不有或百十人持械刦掠擄人勒贖甚且紏衆結　樹旗謀逆兵至則散兵去復起如是者屢矣其著名土匪如惠州屬之歸善縣則有唐觀士李亞檢華夀駱亞謹涂觀妹等永安縣則有黄狂城劉金招陳雲初陳名輝等嘉應州屬之長樂縣則有鄒南斗四周二鄒九甘亞唐等高州屬之吳川縣則有龎癩渣尾龎殺人得龎培洗等連平州屬則有謝發隆周亞棟等韶州屬則有梁堂等類皆黨與數百嘯聚成羣焚掠鄉村無惡不作而兇暴狡譎以龐癩渣尾爲最陸捕則入海水捕則入山平日好行小惠以所刦餘贓散給貧民故所至咸相容隱莫能得其蹤跡自上年八月本年二月兩次聚衆滋事經官軍縱擊各鳥獸散前督臣李瀚章　奏報有案嗣奉諭旨飭拿迄未弋獲蓋聚則爲盜散則爲民此拿彼竄固非一州縣之力所能窮究也今夏四五月天時略旱米價漸昻歸善永安長樂交界處匪徒唐觀士黄狂城鄒南斗四等煽惑愚民聚衆千餘人以刦富濟貧爲名四出搶掠初至龍塘村殺周石波等五命擄周其康家屬十一人繼竄洋高村圍攻彭姓勒交軍火財物署提督劉邦盛率兵勇赶至奮擊而彭姓鄉團亦竭力相助斃悍賊多名生擒甘亞唐等六名下洋村鄒姓義勇踵至救出周其康家十一人匪潰復聚由新村烏潭一帶沿途焚掠攻踞歸善之烟墩墟時有三多祝團紳蔡繼曾等邀近村郭巫陳三姓練勇會同官兵縱火猛攻斃僞軍師陳雲初等八名生擒悍賊三十六名旋獲匪首李亞檢一名臨陣格斃者無算餘匪潰散劉邦盛與惠州府縣購綫設伏拿獲唐觀士華夀駱亞謹等匪目多名禀經批飭就地正法而黄狂城鄒南斗四等復嘯聚二三干分股肆擾北抗塘龍村墟石保梅林墟各處皆賊時提臣張春發由京回任臣囑其就近督勦並飭署潮州鎭王孝祺提督吳次漢副將劉邦盛守備方桂東方道疾馳四面圍剿必盡獲首匪而後已提臣張春發身先士卒到處搜捕鄒南斗四等數名二十日張春發報獲黄狂城等多名於是惠潮嘉所屬逆匪均卽正法人心一快龐癩渣尾一犯自四月後經鎭道府購線密拿杳無消息七月十九日潛回吳川大洋山正值永安長樂紛擾之際遂糾黨樹旗謀逆自稱洪順大王刊刻僞印布散謡言號稱萬千人官兵徃捕槍斃外委莫顯勳及勇丁十二人勢甚猖獗臣電飭署高州鎭潘瀛署高州府蕭炳堃率兵勇馳剿並由省派副將莫善喜帶勇一營往助嚴諭該鎭等此次不獲匪首不准息兵一面派火輪兩艘赴高州洋面駐紥梭巡絶其入海之路迨兵勇圍攻大洋山匪勢不支紛紛潰逃僅搜獲僞印大旗令箭軍火等物八月二十日該鎭道等電禀化州林塵墟盤獲龐癩渣尾解府勘訊驗明確係正身臣以該逆罪大惡極飭卽凌遲處死傳首犯事地方以昭炯戒其兄龐培沅經莫善喜拿獲訊係同惡亦卽正法速平州謝發隆一犯聚衆拒捕殺官兵李超雲梁林橋二名後經龍川營縣拿獲謝發隆并其黨周亞棟正法餘乘永長土匪蠭起之時亦紏衆數百人將圖報復經提臣張春發派副將楊得勝帶勇擊散蓋聞黄狂城鄒南斗四周二甘亞唐等均已駢戮自知無能爲也梁堂一犯兹在樂昌縣北鄉焚掠縣營全攻業已星散梁堂潛匿英德鄉間臣嚴飭署南韶鎭朱國安拿辦不獲不止旋於八月二十五日據報長沙口地方將梁堂緝獲卽飭正法此外如電白縣已革武舉劉樹基助匪擾民及各營縣拿獲匪目解經道府覆訊禀請就地正法者自五月至今已二百數十名抵任未久日以殺人爲事此心惴惴時虞戮及無辜而詳閱供詞率係甘心爲匪刦殺皆數次十餘次不等求其生而不得惟竊嘆而已現令統兵各員會同地方官將各鄉責成族長出具切結此後該族再有爲匪者惟族長是問並出示曉諭渠魁已殲脅從罔治兵勇差役不得擾及良善伏念夏秋之交土匪四起到處民心驚惶各州縣風鶴頻聞請兵勇者紛至沓來臣告以先自鎭攝勿涉張皇兵且旋至幸仗天威震疉二三月間羣兇授首實賴各營將士勷力同心風馳電掃故得刻期　事地方又安該員弁等不無微勞足錄查廣東陸路提督張春發勇於任事窮搜山谷日夜奔馳百數十里備極辛勞籲懇天恩優加奬賞署潮州鎭總兵記名提督北海鎭總兵王孝祺記名提督吳次漢均請旨交部從優議叙署高州鎭總兵優勇巴圖魯記名提督潘瀛請賞换清字勇號總兵銜惠州協副將劉邦盛儘先補用副將莫善喜均請以總兵記名遇缺請旨簡放劉邦盛並免離任補用都司水師儘先守備方桂東請以都司儘先補用並賞加遊擊銜署高州府事候補知府蕭炳堃請免補知府以道員用留原省遇缺卽補三品銜補用知府廣東化州知州李光高請在任以知府遇缺卽補團紳候選知縣蔡繼曾請以直隷州知州不論雙單月遇缺卽選其餘出力文武員弁紳董容臣查明擇尤保奬或給予外奬以示鼓勵陣亡外委莫顯勳請旨敕部從優議卹龐癩渣尾妻子飭司照例辦理是否有當謹繕摺具陳伏乞皇上聖鑒訓示謹奏奉硃批另有旨欽此○○太子少保頭品頂戴兩廣總督兼署巡撫臣譚鍾麟跪奏爲恭報微臣兼署撫篆日期叩謝天恩仰祈聖鑒事竊臣於光緒二十一年九月初十日承准總事衙門電開奉旨廣東巡撫著譚鍾麟暫行兼署欽此遵於是月十一日據藩司成允將廣東巡撫及平關監督關防王命旗牌文案委員齎送前來臣當卽恭設香案叩頭謝恩祗領任事伏念臣一介庸愚渥蒙寵眷久歴疆圻兹復重荷恩綸兼攝撫篆仔肩倍重報稱逾難惟有益矢愼勤時加警惕將應辦事宜認眞經理不敢以暫時兼署稍涉因循以冀仰答高厚鴻慈於萬一所有微臣兼署撫篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○張聨桂片再二品頂戴候補道太平府知府任五森現因開缺歸道員班補用給咨送部引見查該員由州縣洊升道員歴膺繁劇所至之區政績優異其在靈川縣任内則救患恤災在永福縣任内則詰奸禁暴其在龍州廳任内則聨絡中外利給軍民其迭權省會府縣篆務則商辦要仵獨見其大他如水利積榖營務軍儲無不實力講求確著成效長於吏治深得民心經歴任撫臣張樹聲倪文蔚沈秉成馬丕瑶臚舉政績切實奏保臣於十八年臚陳邊地賢才尤以該員爲上選兹因給咨送部由司查明並無經手未完事件具詳前來臣查該員器局閎深才識卓越明體達用廉庳精勤洵爲傑出之材堪膺幹濟之選臣旣深知確見不敢壅於上聞仰懇天恩飭部帶領引見以備任使謹附片具陳伏乞聖鑒謹奏奉硃批任玉森著交吏部帶領引見欽此○○張聨桂片再知縣用試用縣丞茹沛澧於勘辦中越界務出力案内經臣奏保請以知縣用欽奉硃批著照所請該部知道欽此查該員於未奉文之先業已捐免本班以知縣仍留廣西歸候補班補用赴部引見飭發到省應卽另行核奬擬請將該員界務出力案内所保以知縣用升階攺爲俟補缺後以同知直隷州用先换頂戴出自天恩理合附片具陳伏乞聖鑒訓示謹奏奉硃批吏部議奏欽此○○頭品頂戴開缺廣西巡撫臣張聨桂跪奏爲委署州縣各員按屆列單恭摺上陳仰祈聖鑒事竊准部咨咸豐十一年十一月二十三日奉上諭各省州縣無論奏調委署代理每屆三個月彚奏一次由吏部嚴加裁核如有違例更調等弊卽將該督撫藩司分别奏叅欽此光緒二十一年閏五月以前調署委署知府州縣各員臣列單恭摺奏報在案兹據藩司黄槐森詳光緒二十一年閏五月初一日起至七月底止委署州縣各員列單詳請具奏等情前來臣覆查無異理合照繕清單恭呈御覽伏乞皇上聖鑒敕部查核謹奏奉硃批吏部知道單併發欽此○○邊賢泉片○再查前福州將軍慶裕生有四子長子堃福四子堃趾相繼病故三子恒文户部候補主事慶裕微時因子女綿多將恒文繼與慶裕姑母之子原任内務府員外郎鍾良爲嗣後鍾良生有子嗣慶裕卽議將恒文歸宗因旗籍定例棊嚴未敢遽行舉辦現在慶裕因病出缺有次子堃厚一人門祚益形單溥合無仰懇天恩准令慶裕第三子恒文歸宗出自逾格鴻慈謹附片具陳伏乞聖鑒謹奏奉硃批着照所請該衙門知道欽此 
 
 

Page 12

 
 
[光緒二十一年十月十四日京報全錄]  
　　宫門抄○直督王奏黄河南提險土搶辦平穩添撥經費摺○又奏伏秋大汛黄河安瀾摺○又奏估修各壩工程片○黔撫嵩奏收到州省協餉銀數片○廣東學政惲奏歳試西北江各屬及回考廣州府情形摺○十月十四日兵部太常寺太僕寺正白旗值日無引見○崑中堂前往東陵請訓○吉恒假滿請安○海公卓公各請假十日○椿顧補假五日○遷公續假十日○鍾公續假五日○文熙續假十五日○鑾儀衛奏派揀選官缺派出端王敬信○召見軍機張薩槍○○直隷總督臣王文韶跪奏爲東明縣黄河南堤伏秋迭出巨險竭力搶辦平穩照章另案添撥經費恭摺仰祈聖鑒事竊據力　廣道吳廷斌詳稱東明黄河南堤陸十里地勢北高南下河身淤墊日嵩險工迭出非從前情形可比本年春間各汛卑矮埽段擇要　修高整並將新舊各甎壩分别加抛甫交桃汛埽叚頻蟄隨時搶練穩固其稍可從緩者因歳欵支絀未能加鐵土工一項仍係大名練軍協挑用鐵車運土帮寛壩基追壓埽面入夏以來河流屢漲洶湧異常中汛十八十九　下汛十二十六堡各埽或塌與水平或沈蟄入水督率廳營汛委各員力與水爭日夜搶鑲原估歳防料物業己用罄六月二十五日河水陡長四月九十中下兩汛溜皆擁注不移　叚紛紛蟄陷分投搶辦已屬奔顧不遑二十六七兩日水勢續長五尺五寸上汛十堡至十三堡大溜突然南臥三十四埽　下接連順水壩洪流撞擊舊掃已淤一淺沙堤萬分危殆不分風雨晝夜撒手搶辦始臻平穩計搶選新增十八叚埽前水深三四尺不等共　用稭科三十四萬三千一百三十八束合銀一萬四千四百十一兩七錢九分六厘葦七千二百二十束合銀一百九十四兩九錢四分麻柳夫工等項合銀五千六百三十四兩四錢八分八厘統共需銀二萬二百四十一兩二錢二分四厘此項工程委係新出險工並非原估所及請歸另案添撥等情前來臣查東明黄河南堤工程重要防守倍難每屆歳欵銀七萬三千餘兩本屬不敷本年伏秋以來黄水盛漲上汛十堡至十三堡一帶大溜裹臥勢盛頂衝該旋久成平土舊埽歴年緩鑲陡被駭浪驚濤猛力衝擊埽底朽腐紛紛匯盡潰及堤岸幸搶還新埽十八叚始得轉危爲安另案用銀二萬二百餘兩委無浮冐已飭藩司設法湊畿照常另案造報不與歳欵　併以清界限所有東明南堤新出險工竭力搶辦照章另案添撥經費緣由理合恭摺具陳伏乞皇上聖鑒敕部查照謹奏奉硃批該部知道欽此○○直隷總督臣王文韶跪奏爲東明黄河本屆伏秋大汛搶護平穩獲慶安瀾恭摺馳陳仰祈聖鑒事竊東明黄河南隄修防緊要迭飭大順廣道吳廷斌督同管河同知勞乃寛署東明縣知縣錢錫寀練軍營官韓鳳昌等認眞經理兹據該道等禀稱上年冬間凌汛期内靠溜各埽預捆逼凌排樁掃叚尚無傷損本年春間大雪連番河冰復合下汛十二堡挑壩冰凌壅積埽叚大蟄隨時赶鑲完整土工一項仍係大名練軍恊挑用鐵車運取遠土帮寛壩基追壓埽面迨交桃汛水勢大於往年中汛十七堡磚壩蟄動新築之二十堡挑壩兩道溜亦逼近下汛十二十六堡埽叚磚壩頻蟄赶速廂抛入夏以來河流屢漲洶湧異常中下兩汛各埽壩此廂披蟄幾於兼顧不遑幸均搶廂穩固六月二十五日河水陡長四尺九寸中下兩汛溜皆擁注不移埽叚蟄陷赶卽分投搶辦二十六七兩日水勢續長五尺五寸上汛十堡至十三堡全河大溜突然南臥勢成横河頂衝奔騰撞毁舊險忽生三十四埽迤下接連順水壩多年淤埋舊埽紛紛匯盡崖岸塌卸隄外又係水崖一淺沙隄萬分危殆該道督飭員弁兵丁不分風雨晝夜力與水爭搶還新埽十八叚始得轉危爲安八月以後上汛溜勢仍緊逼十堡至十三堡及人堡一帶堤挫靡定片叚棊長隨廂隨蟄未能停手下汛十三堡至十六堡河面極窄大溜緊逼埽前日夜防衛不稍鬆懈兹屆霜清右工鞏固獲慶安瀾據該道吳廷斌會同大名鎭總兵吳殿元禀請具奏前來臣查東明境内黄河南隄爲東南數省運道民生屏蔽關繫綦重本年鑿雨逾日黄沁各河同時陡漲下游山東夀張齊東等縣隄壩紛紛漫决東明適當中權勢尤喫重中下兩汛迭出險工上汛大溜南臥舊埽均已蟄陷脱胎潰　危在呼吸迭經電飭認眞防搶並預購稭料搶還新埽始得保全危局是皆仰蒙聖主福蔭節適霜清安瀾獲慶洵堪仰慰宸厪查李連莊高村黄莊三汛皆爲建有　大五廟每遇河工極險之時該道廳虔誠祈禱輒著靈應擬懇特頒大藏香十枝由臣祗領交該道吳廷斌敬謹祀謝以答神庥在事員弁履險蹈危勞勩甚著今值兩屆彚保之期容臣另行查明照章擇尤請奬至兩屆督辦會辦各員均能始終勤奮力保安瀾合無仰懇天恩俯准大順廣道吳廷斌前署大名鎭總兵記名總兵李大霆大名鎭總兵吳殿元提督銜留直補用記名總兵韓鳳昌一併交部從優議叙二品銜道員用候補知府大名府營河同知勞乃寛在任以知府儘先補用同知銜知州用正任雞澤縣調署東明縣知縣錢錫寀俟離知縣任歸知州班後加四品銜副將銜留直儘先補用叅將吕賢階俟補叅將後以副將仍留原省補用以昭激勸出自　逾格鴻施除仍飭隨時妥愼防守毋稍大意並將動用經費另行報銷外所有東明黄河南隄伏秋大汛安瀾擬請併案　保各緣由理合恭摺由驛具奏伏乞皇上聖鑒訓示謹奏奉硃批另有旨欽此○○王文韶片　再户部奏定章程嗣後捐修城工應於築修之時先行奏明存案方准請奬等因兹據升任布政使陳寳箴詳稱宣化府郡城北面一里許有柳川河一道發源於龍門縣之常峪青邊兩江匯合本境諸山之水每逢大雨時行河水漲發洶湧異常直冲郡城是以築有識城石壩一道使河水順流而南歸入渾河該壩計長一千五百十二丈實爲郡城一大保障建自何年已不可考乾隆嘉慶道光年間屢次請帑興修迨後迭被冲　縱有小修難資經久上年夏秋之交大雨連旬山水建瓴而下浩瀚奔騰西北面壩身多被冲斷河水直逼　根遂將城牆外甎皮壩卸多處西北角樓亦已坍塌由該縣督飭工匠逐一勘丈計應重修者四百九十七丈應培補者三百六十八丈若一律修成石壩需費過鉅籌辦維艱祗得擇其迎溜頂冲緊要之處照舊修築其不甚喫重者用三合土加工夯　統共估需銀一萬九千五百兩由官民一體捐辦已於本年三月十六日興工挑挖引河按叚修築查該處石壩爲保城垣而設卽與城工無異一俟工竣將捐資者按銀數多寡分别請奬在事出力員紳請擇尤酌保數員以示鼓勵等情詳請具奏立案前來臣覆核無異理合附片具陳伏乞聖鑒敕部立案謹奏奉硃批該部知道欽此○○嵩崑片再光緒二十一年六月分收到各省解黔軍饟銀數業經奴才奏報在案兹查七月分收到四川省鹽釐鹽税恊饟抵捐等銀二萬八千兩又恊饟銀一萬二千兩共銀四萬兩據布政使唐樹森申報前來除咨部查照外謹附片具陳伏乞聖鑒謹奏奉硃批户部知道欽此○○廣東學政臣惲彦彬跪奏爲敬陳　試西北江各屬及回考廣州府情形仰祈聖鑒事竊臣於上年十二月十八日接印任事當經恭摺具奏並陳明歳試向章先考　　次連韶南雄回考廣州在案本年開印後臣卽於二月初四日出棚先赴西江按試肇羅羅定兩屬折回北江考試連州韶州南雄於六月初六日回省接試膺州府屬於八月初六日考竣臣謹遵聖訓認眞校閱嚴密關防力求整頓幸各棚尚稱安靜所試各屬文風以廣州府之南海番禺順德爲最香山東莞及肇慶府之高要鶴山韶州府之英德次之餘亦不乏勵志讀書之士武風則廣州之新會新　肇慶之高要開平均有可觀餘亦足敷進額於各棚拿獲槍替頂冐均發交提調訊明照例嚴懲臣於點名時務留心察看遇有形跡可疑者立卽查訊扣除仍終日在堂悉心稽察稍有可疑卽提堂面試惟念廣東考試弊端百出防不勝防緣由父兄之數不明　利之途莫辨遂至夀服爲幻視爲固然固宜防之於臨時尤當化之於平日臣於蒞任之始卽通飭各屬教官勉以潔已奉公表率多士於按臨時又復面加勸誡並分别功過檄飭藩司存記以憑考核於各屬士子則遍行示諭務須敦品立行毋玷膠庠復於考試時擇其明白事理口音可辨者與之反　開導尤諄諄於義利之辨使之父教其子兄勉其弟以冀互相勸誡共砥廉隅臣尤當潔清自矢責已而後責人上以副我皇上般般教育之心下無負臣平日兢兢自勵之志現在清釐案牘擬於本月下旬出棚歳試東江思潮嘉慶屬仍當矢勤矢愼不敢稍有疏懈所有微臣歳試西北江各屬及回考廣州府情形理合恭摺具奏再臣經過地方麥秋中稔禾苗暢茂秋初稍形乾旱現已並得　爾晚相可卜有年民情均屬安謐足慰宸厪合併陳明伏乞皇上聖鑒鹽謹奏奉硃批知道了欽此 
 
