# 1904 - 147 - 4911176

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新壽大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[出使俄國大臣胡星使奏陳俄人建造東三省鐵路工竣情形摺]  
　　奏爲俄人建造東三省鐵路竣工謹陳現在情形並繪圖列單恭摺仰祈聖鑒事竊考俄人謀築悉畢利鐵路以聯絡東西二萬餘里之轄境發議在咸豐初年興工在光緒十七八年終以紆繞黑龍江沿邊工艱路遠遲久未成自光緒二十二年商允建造東省鐵路於是悉畢利之路始克假道我境而東西貫通光緒二十四年又商允接造南境枝路於是東省鐵路始直達經年不凍之旅大海口而與太平洋水路一氣貫注往來便捷形勢因而變遷該路於上年秋冬之間逐漸行車至本年六月一律開通正條約所謂路成開車之時矣查幹路長二千八百餘里枝路長一千八百餘里以松花江南岸之哈爾賓地方爲兩路樞紐該處介呼蘭伯都訥之間東距三姓甯古塔西北距齊齊哈爾南距吉林均不出三四百里官私圖籍向未載列而地居满蒙正中道路四達附近千里水土膏澤尤宜耕牧鐵路總公司設立於此其他官署商廠銀行教堂已建石屋三百餘所現尚興築未已是爲東西要衝而枝路亦卽於此處分歧南向總計幹枝兩路停車之驛大小九十八所又未立驛名預備客貨上下以及雙軌互讓之處共一百七十一所在路大小職事俄人十居其九每隔一二十里有兵房駐兵車行經過則出一二人負槍肅立其在大驛更駐重兵名曰守路哈爾賓現在兵房可容四五千人幹路上小枝路一條達松花江岸長七里枝路上小枝路六條其一陶賴洲一條亦達松花岸其二烟　一條長三十里達煤礦其三大石橋一條長四十里達遼河岸之營口河之對岸卽中國内地鐵路俄路軌寛内地軌窄隔河相望爲關鍵要地其四瓦房江一條長十一里達儲煤地其五大房身一條長十五里達大連灣與旅順同爲軍埠其六南關嶺一條長二十九里達青泥窪卽現允作商埠之地查大石橋枝路尚在旅大租約所謂隙地界線之外大房身南關嶺二路則已在租界内矣今又自長春造一枝路以達吉林省城尚未竣工現自旅順直驅俄都僅十三四天以後尚欲增加速率縮短時期由西而東又與德法等國來俄界之急行車時刻相湊俾可直抵亞東無稍遲滯現急行車每七日五次明年六月以後則每日一次緩行車早經日日開駛此其現在開車轄路之情形也至全路雖已告成而初造時急於完工基確未堅工料尤　所用軌條每二尺五寸僅重四十八九磅不勝重載現擬攺用六十四磅之軌而逐漸移舊軌就近攺作他用且加工　築故一面行車一在仍施工不　兩路橋梁共六十二處最長者爲松花江兩橋一長二百六十七丈一長二百零七丈次者揮河橋说長二百零七丈諸橋雖已通車石工尚多未竟又東境　通山腹成隧道六處長者二百十七丈次者六十丈西境興安嶺爲全路第一難工應鑿隧道八百零一丈施工甫半現尚盤旋山頂升降危險約計來年方克蕆工又因冬令苦凍沿途取水不易故蓄水之塔厥工尤鉅尚在陸續修造火車行駛首重儲煤東省本饒礦產現俄人於南境枝路已開烟臺及達爾尼北兩處煤礦據俄前户部大臣所報該兩處之煤非但足供鐵路公司之用並可在青泥窪售賣出口又幹路西端札來諾爾地方新開煤礦深七八百尺寛四里長二十里煤質絶佳非但足供東省鐵路之用並可供其悉畢利鐵路之用其他煤礦待開者尚多此其現在施工採煤之情形也至路線所過經彼三次測勘然後選定不惟避遠就近避難就易尤能擇扼要區高掌遠蹠謀興利於永久而非徒近計目前其在哈爾賓則首建兵房官署及一切公所並竭力謀設各種製造廠以招集工商全仿其二百年前經營森彼得堡成法其在青泥窪則首設地方官與工程局亟從事於修道築隄濬海及各種公所專注意於興商全仿其經營黑海之阿疉沙商埠成法至旅順爲鐵路盡頭又全用軍埠章程其築壘置防所費尤鉅所事尤密又議照昔年悉畢利辦法每歲移民若干萬以實松花江四近沃壤俄本農國耕牧是其所長近頗由農而進造於工據其户部大臣所籌此次移民工農並重此其現在經營持久之情形也[  此摺甚長明日賡續]  
[電傳宮門抄]  
　　昨日午後三點鐘時京師友人專電告知本館云四月十四日皇上召見軍機大臣及誠全是日並無明降上諭 
[搜獲俄函]  
　　昨晚八點鐘時日本東京來電云華歴四月十四日聯合艦隊東鄉司令長報稱華歴四月十二日看守旅順口外之第六艦隊查見有民船由旅順馴出卽向船上搜獲旅順俄武弁所發信數十函中有一函云五月二十一日註華歴四月初七日俄滅魚雷艇在旅順港外炸裂而沈又有一函云當初　被害之前夜俄海軍大尉率滅魚雷艇隊在口外埋設機械水雷初瀬悮觸之致遭此禍云 
[擬裁書吏]  
　　京師訪事人云署吏部尚書瞿子玖大冡宰現議將本部銓選補缺升調赴引各員所納部　化私爲公僅留三成充部吏辦公經費業將道府以下佐雜以上按照官職大小分别部費多寡開列清單以便出奏一面將本部書吏大加裁汰擇各科中老成幹練者留部當差浮囂頽惰者槪行斥革留部者月給津貼分作三等此外不得濫取私毫 
[皖更錢制]  
　　安慶訪事人云安徽銅圓總局督辦林太守載亨近見所鑄銅圓銷路暢旺因又添置機器廣招工匠日夜鼓鑄每日可出二十萬枚惟目下日本紫銅價值昻貴擬卽易以黄銅禀由撫憲誠舉泉中丞咨商浙江督憲魏午帥奏准日前已委候補知州邰刺史寶琛赴白下查取章程矣 
 
 

Page 2

 
 
[粤攺營規]  
　　廣州訪事人云粤東攺定營制去年曾經議及嗣以時屇殘冬暫行緩辦現已由營務處會議章程將緑營槪行裁　汰弱留强攺爲常備續備兩軍向日各武員祇留水陸兩營提督及督標撫標四營至水師各差缺均駐船上以便游歴海洋原有之衙門汛地則撥作别項公產或酌量變價業已詳請核實 
[外務部議覆直督袁宮保等奏開濟南商埠摺]  
　　外務部奏爲遵旨議覆恭摺仰祈聖鑒事竊臣都於光緒三十年三月十九日准軍機處鈔交北洋大臣袁世凱等奏爲查明山東内地現在鐵路暢行擬請添開商埠以擴利源一摺本日奉硃批外務部議奏欽此查原奏内稱山東沿海通商口岸向只烟臺一處自德國議租膠澳以後青島興造鐵路現已通至濟南省城轉瞬開辦津鎭鐵路將與膠濟之路相接濟南爲兩路樞紐商貨轉輸較便擬在濟南城外自開口岸以期中外咸受利益至省城迤東之濰縣及長山縣所屬之周村皆爲商賈薈萃之區又爲膠濟鐵路必經之道擬將濰縣周村一併開作商埠作爲濟南分關統歸濟南商埠案内辦理等語臣等查泰西各國最重商務每多開闢口岸以便彼此通商而爲主國者得以設關榷稅卽於籌餉之道亦屬有裨直隸之秦皇島福建之三都澳湖南之岳州於光緒二十四年經總理各國事務衙門奏請自開商埠奉旨允准在案上年商約大臣呂海寰等條奏廣闢商塲於七月間經臣部議覆應由各省督撫詳細查勘如有形勢扼要商賈薈萃可以自開口岸之處隨時奏明辦理奉旨依議欽此通咨各直省在案今北洋大臣等以山東濟南城外爲膠濟津鎭兩鐵路交接之區地勢旣爲扼要商貨轉運自屬便利擬在濟南城外自開通商口岸實於中外咸受利益核與秦皇島三都澳岳州自開商埠成案相符其所請省城迤東之濰縣及長山縣所屬之周村一併開通商埠作爲濟南分關自係爲通貨便商起見均應如該大臣等所奏辦理如蒙俞允卽由臣部照會駐京各國使臣查照並咨行北洋大臣等預備一切事宜叅酌章程定期開關妥爲籌辦並札飭總稅務司欽遵辦理所有議覆山東濟南等處請開商埠緣由理合恭摺覆陳伏乞皇太后皇上聖鑒謹奏 
[槍斃匪魁]  
　　廣州訪事人云西江著名匪魁黄肥五前由潘觀察檄調綏遠軍五營圍捕無著二月初旬督率所擄之人五六百名經過太平府屬䭾盧圩團總某甲聞知卽帶同團兵堵截力戰巡檢權少尹知賊必由後街竄出約同永康州沈直刺伏兵要隘以待至夜四鼓時匪果大隊擁至急發槍擊之匪爭先逃逸當場擒斬若干人事後割取首級報功謂黄匪亦在其中質之被擄婦女咸稱確實遂電禀督憲岑制軍查取少尹及出力各員職名將以異常功績保奬 
[嚴守革員]  
　　廣州訪事人云革員裴景福逃至澳門被葡官所獲照章解去辮尾線及褲帶派出洋兵二名嚴加防守每日發給洋烟少許令其僅足過癮似此竭力防維恐此後籠鳥釜魚未必能自由自在矣 
[細柳騰歡]  
　　安慶訪事人云安徽撫憲誠中丞關心武備目擊中國兵餉太薄殊不足以鼓士氣而得軍心已將水陸各營餉項一律酌加近日練軍統領費軍門金組到差伊始又以此爲請中丞許之諭令每勇一名月加銀四錢通飭各營將弁一體周知一時柳營中人聞之莫不歡聲雷動 
[殿元造士]  
　　昨得南通州友人來書云客歲張季直殿撰就通州創設師範學堂延精通英德文字之日本文學士西谷氏虎二及近藤氏某爲教習循循善誘日進無疆兹届甄别之期定於四月十八日舉行考課適殿撰在滬勾當他務因由學堂執事者電促返通刻下殿撰已偕甬東王愓齋上舍戻止蓋以西谷近藤二氏皆上舍所薦引故殿撰與之把臂同行也 
[秋審派差]  
　　安慶訪事人云安徽臬憲濮紫泉廉訪以撫憲誠果泉中丞將次舉行秋審大典爰遴委巡檢張少尹瑞祥靳少尹紹基押解人犯按司獄聶少尉祖武從九成少尹璧執事從九鄧少尹振濳布經歴董參軍仰書彈壓巡檢朱少尹秉謨彈壓縣監典史朱少尉尚年彈壓府監典史李少尉志雲捧茶王明府清濤劉明府敬襄點名 
[烟海洪濤]  
　　烟臺訪事人云山東登州鎭總兵夏鎭軍近已奉旨升授雲南提督遺缺以李鎮軍安堂調補上月某日鎭軍赴省謁見撫憲大約日内卽當履新也○俄日搆釁以來奉省匪徒往往潛至烟地勾結游勇劫奪居民巡警總辦陳大令兆琛查知特飭巡弁督率勇丁於夜間各携快槍嚴密梭巡以防奸宄○耶穌教某女士每逢星期赴東山教堂講道路經街巿無賴匪徒往往尾隨其後口出謔言巡勇見之無或阻禁女士遂訴知林教士禀請英領事官額君移文東海關道札飭巡警局陳大令責成勇丁於女士經過各街時飭勇妥爲保護○上月十五日福山縣捕役在西南山拿獲盜犯衛戴二姓起出贓物解送分司署巡檢崔少尹研訊之下供認不諱因判令各責一千板贜給失主認領○上月二十二日德和輪船由烟開往營口行二晝夜距營口祇百餘里忽擱於淺灘司機者急卽退輪始得脫險二十五日駛返烟臺船雖無恙然已險矣○有郎姓者山東招遠縣人向爲俄國通事去歲俄人購辦牛隻虧欠牛客四萬餘元頓生奸計逃往旅順牛客情急道憲出轅拜客時扭同郎弟攔輿呼寃道憲發交福山縣遞解回籍變產歸還諭令牛客自赴招遠縣投案候訊○登萊二府濱海居民全賴捕魚爲生方今春暖波平正値出洋網魚之際因日俄失和海氛不靖匪徒聚衆恣意横行各漁户不免心焉畏葸日前聯名公禀登萊青道轅道憲准其雇用輪船隨同保護○登州府同知吉司馬慶前奉上憲檄飭移駐威海辦理洋務方料理起程忽撫憲周中丞奏請勒令休致遺缺委文登縣知縣王大令揚芳代理 
[鶴樓笛韻]  
　　武昌訪事人云黄鵠山地極高爽昔年曾建高觀書院爲江夏士子肄業之所日久曠廢過問無人武昌府梁集菴太守心竊慨之因令攺作高等小學堂自興工建造以來日夜經營已將告竣矣○江漢關斌稅務司逝世後由署副稅務司克樂恩辦理榷政近始由駐京總稅務司赫鷺賓宮保札調蘇登君來漢承乏日前已蒞關視事矣○日前太古洋行寗波輪船來漢時因行經吴淞口被他船撞傷故卽將各貨卸完後卽放空回滬以便大加修理○武昌文華書院爲美國聖公會西人所設額收肄業生一百五十餘人向均穿西式操衣去冬鄂撫端午橋中丞前往考察諭令監院西人翟雅各君仿照官學生規制今春攺換官衣○日前五聖廟左近瑞記洋油棧不戒於火致肇焚如一時烈燄衝天莫可遏抑幸經各善堂水龍竭力施救得以熄滅然所失已不貲矣○湖北候補知縣孫大令本懷前奉牙釐總局憲委赴江西稽查釐務兹已稍有眉目因卽回省赴局銷差 
[龍眠畫意]  
　　安慶訪事人云自參將署側三牌樓口至焦家巷一帶向爲營兵駐紥之所近已壁壘一空其地歸營中管轄所有地租歴經武弁收取閱時已久間有被各弁私行抵賣者近日某姓重造鋪屋中軍參將察悉是地原係營基因卽咨請懷寗縣某大令查勘○安徽馬步全軍統領韓軍門大武前因鑽營取巧被議　差所遺營務近始經誠果泉中丞札委費軍門承乏已於本月初一日到差視事矣○臬憲濮紫泉 
 
 

Page 3

 
 
廉訪督辦警察事務近擬力加推廣初定在臬轅東廂創立警務學堂嗣以基址狹隘禀請撫憲誠中丞移設桐城小學堂内蓋以是處本係武備學堂當聶仲芳中丞撫皖時飭將武備學堂移至北門外大學堂後遂借與桐邑育才興學兹已札飭赶緊遷讓以備警兵入此肄業矣 
[隨堤柳色]  
　　揚州訪事人云舊教場一帶本係鹽塲官地向由民間蓋屋居住歴年呈繳租銀現届上忙起徵之時運司恩新甫都轉札飭甘泉縣宰沈大令循案辦理本月初旬某日大令飭設櫃徵收一面出示曉諭略謂現屇起徵上忙各花户務各按照後開則分將應完本年上忙及上年下忙銀一律投繳毋稍拖欠每銀一兩仍繳錢二千五百文如以銀呈納卽照當日巿價核算照費每張五文此外毋許多取分毫後開上則茶坊每間五錢中則東厠每間四錢下則住房每間三錢披廂隨正减半○東門外隔河　道年久未修漸多坍卸瞬届伏秋大汛往來船隻均須曳縴而行各船户因具禀淮南總局聲請轉詳運轅運憲恩都轉札派李分轉修鎔核實估計約共需錢四百餘千大約日内卽可　鍤齊興矣○日前運憲恩都轉接到湘岸督銷局來文略謂癸已秋綱已將售竣請開新綱濟銷等情當卽轉詳兩江督鹽憲魏午帥請示核奪旋奉批示如詳准開湘岸甲午春綱以利轉輸而疏棧引說者謂往年各岸銷路必至冬令始有起色今春夏之交已如此興旺一至冬令更可知矣宜乎鹾務中人皆聞而色喜也日前兩淮運司恩都轉接奉兩江督鹽憲魏午帥札文知崇川張季直殿撰曾上條陳請就兩淮設立公司收運引鹽等語著卽體察情形妥商核辦因轉行淮南總局轉飭各商公議本月初一日適逢課吏之期都轉命題卽係兩淮應否設立鹽業公司議蓋以覘各員意見用决從違也○揚屬各縣定於四月初一日舉行縣試是日江都投考者約三百餘人甘泉約二百餘人 
[上海官塲紀事]  
　　浙江補用知縣李崧生明府奉藩憲翁筱山方伯委解地丁銀五萬兩入京交納昨日道出滬上命駕詣縣署拜會縣主汪瑶庭大令定於明日乘新濟輪船起程北上○昨日四品京堂龐萊臣京卿命駕赴道縣各署投刺拜會○昨日督辦鐵路大臣　杏蓀宮保命駕至道轅拜會蘇松太兵備道憲袁海觀觀察面商要公繼至縣署投刺縣主汪瑶庭大令飭丁擋駕○昨日上海縣主簿孫立幹少尹因公詣縣署謁見縣主汪大令良久始退 
[道轅勘犯]  
　　本邑塘灣鎮人錢關寶前因通同梟匪董兆榮劫堂兄錢廷貞至南匯横沔鎮閉諸空室勒令以洋銀七百元贖回並向地保錢會卿訛詐洋銀六十元後又訛詐姊壻某甲洋銀二十元事發被獲解經縣主汪瑶庭大令訊實收禁通詳督撫憲批飭蘇松太兵備道就近勘訊正法等因道憲袁海觀觀察本定於四月初十日提勘嗣以另有他務未果至昨日亭午飭差至縣獄提錢到轅升坐二堂嚴加推鞫錢初供稍有不實觀察向之聞導遂將前情一一供明觀察飭在供單上蓋印指模還禁候辦 
[保護遊人]  
　　德人格斯來華游歴禀由駐滬德總領事轉請南洋大臣兩江督憲魏午帥札飭各屬地方官於過境時妥爲保護又美教士柯柏將由安徽至江蘇各屬遊覽風土人情禀由安徽巡撫誠果泉中丞移咨江蘇撫憲恩藝棠中丞飭各屬一體保護昨日上海縣主汪瑶庭大令已先後奉到札文矣 
[奉飭治匪]  
　　本邑城南一帶屢有流氓滋事事經蘇松太兵備道袁海觀觀察訪悉飭上海縣汪瑶庭大令嚴密查拿並諭令保甲總巡朱森庭明府轉諭各局員務獲究辦昨日縣差某甲投十六鋪巡防局禀請派勇恊同至王家馬頭拘獲水果阿二旋又至馬家廠養心園茶肆拘獲著名賭棍高和尚一併帶回禀請大令澈底嚴辦 
[弑兄重案續聞]  
　　弑兄重案已誌昨報兹悉大紅子四紅子兄弟二人姓沈淮安府屬鹽城縣人父母均不在滬前晚大紅子因四紅子不務正業善言規勸四紅子不服以致互毆旣而四紅子突出利刃向大紅子胸際猛刺適中要害霎時斃命四紅子見已肇禍乘間脫逃是處係上海縣二十三保二圖轄境地保張德榮聞知以事關逆倫立卽投報縣署厥後屍叔沈朝貴屍叔母沈郁氏屍舅父陳小狗子不欲多事遂自行棺殮相約報縣禀求將案註銷 
[杏苑蜚聲]  
　　本邑南巿馬路工程局總辦翁子文太守之嗣君榜名兆麟本科僵試中式第三十九名貢士吉電傳來各同寅咸于昨日衣冠賀喜書差捕頭人等亦叩賀如儀 
[法員游越]  
　　前晚法國駐滬總領事巨籟達君命駕登某輪船赴越南東京等處遊歴所有署中日行公事暫由副領事蓋君代拆代行 
[續錄分發人員騐看名單]  
　　新海防例指省分發從九品于銘勳山東河南章士鍈湖南江蘇王志仁安徽河南阮士傑浙江直隸徐福謀浙江江蘇何在炳四川廣東薛恭錫四川安徽典史曹祖恒湖北山東師恩慶山西河南房燕海山東河南濮良棣江蘇四川屠熙浙江安徽劉孝恭陜西四川游方曾浙江福建鹽茶大使瑞釗廂黄旗漢軍四川未入流劉直繩江蘇山東○勞績掣籖分發知縣潘普書廣東○勞績指省分發知府花翎王玉麟雲南貴州花翎鹽運使銜玉堃正藍旗漢軍吉林同知直隸州知州周登皞福建直隸直隸州知州吴增鼎安徽直隸知縣普康廂黄旗满洲奉天賈凝禧廂黄旗漢軍山東同知銜戴宗喆安徽河南伏元謙湖南四川晏宗壽江蘇山東州同吴振安廂紅旗漢軍吉林縣丞焦益顯正紅旗漢軍廣東縣主簿曾紀鏐湖南湖北巡檢劉校藜直隸奉天○進士指省分發知縣任本恕雲南貴州○揀選呈請掣籖分發知縣宋天策正白旗漢軍夢祥廂紅旗满洲○揀選指省分發知縣宋天錫正白旗漢軍福建○議叙保奏掣籖分發通判張祖陶江蘇議叙掣籖分發知縣王闡元直隸○議叙指省分發知縣王宗炎順天江蘇李永錡山東河南王良鼎貴州四川直隸州州判曹鴻基四川雲南截取指省分發同知趙國璠雲南貴州叚大貞陜西四川直隸州知州何錫禔直隸山西○應補呈請分發知州張德熙江蘇雲南知縣同知升銜耿濟瀛河南四川左宜之湖北浙江府經歴余景棠浙江山東州吏目世培正白旗漢軍從九胡長治四川湖北程烺湖北江西典史宛慶爔順天山東崔士林順天山東未入流陳家琨福建山西朱應辰浙江湖北趙培基浙江直隸項壽春河南直隸楊國榜湖北江西趙迪濬順天河南 
[萬國紅十字會來啓]  
　　啓者本會昨承江南織造存尚衣捐助龍銀三百元鎮江招商局朱刺史捐助龍銀一百元晉源莊捐助龍銀一百元馬江船政會辦魏京堂捐助規元五百兩姑蘇胥江釣叟求消災延壽捐助鷹銀一百元又雲貴總督丁巡帥雲南撫臺林贊帥來電云盛呂吴欽差鈞鑒前奉元電囑募萬國紅十字會經費近復接到公啓捐册當卽分行各屬妥爲勸募惟滇處邊瘠迭遭災變又乏殷實紳商捐集殊非易易而戰地被難商民待救孔殷需欵尤亟萬難刻緩兹先飭局設法墊措五千金赶由商號匯呈備用一俟各屬募齊呈解歸還墊欵如有餘數再當續匯鐸年叩蒸[  紅十字會啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茸城近事]  
　　松江訪事人云前者奉賢縣主郭子華大令飭差將弑夫淫婦陸唐氏及姦夫湯小福解府復　府尊田紹白　守迭次　訊兩犯盡翻前供嗣以在獄患病立飭官醫療治迨愈後復命提案刑求湯已一一供認惟氏一味熬刑堅不吐實大約尚須細意椎敦也○婁縣主屈吉士大令蒞任有年近因陸家橋張姓家被盜行劫一案由大憲撤任另委黎大令來松署理屈大令交卸後部署一切已於本月初七日乘舟赴蘇垣矣 
[上海縣署瑣案]  
　　羅永春控長孫羅火生忤逆等情前晚縣主汪瑶庭大令升堂研訊永春供小的遭家不造兒子早年夭折生有二孫次孫年尚幼穉長孫頗能自食其力無如不肯養贍竟視小的如眼中釘正月十七日小的略加訓斥膽敢將小的推跌迄今不給欲食叩求嚴究火生供父親在目先娶小的之母洎生小的後又在上海納一庶母生有一弟前年小的之母去世庶母憎勝小的時在　父前　弄唇舌有某姓抵下地五畝迨後贖回其銀均由祖父收用尚有田九畝被庶母售去小的未得分文目今小的賦閒無事妻子在滬傭工苦不堪言叩求明鑒大令判責一百板諭令嗣後不得再行違忤○木作頭王某承造東　公所曾央某木行主俞式棠作保近已工竣王以俞欠銀若干投控縣署俞晚大令傳俞研訊俞供小的不特爲王擔保且尚代賒水木各料伊曾向董事領銀二千九百兩交與小的除開銷一切外所欠尚多卽求明鑒大令查得兩造帳目不符令俞速卽算明禀覆候核○姚顧氏控吴劍坪姦拐女兒吴亦控姚顧氏砌詞誣害等情大令研訊之下吴供小的係徽州某邑人向以販茶爲業前者姚顧氏在法租界與小的同居親將伊女阿桂許字小的由榮則英作伐曾送去茶禮洋銀一百元每月復貼伊家用洋銀三十元迨後小的遷居他處伊欲將女價賣女不願因卽逃至小的處不料伊卽投訴捕房誣指拐逃致被拘押今將婚帖呈請察核榮供當初姚顧氏確將伊女許字與吴由吴央小的爲媒送有婚帖嗣後一切日用賴吴支持不知如何近忽心變妄圖另嫁姚顧氏供小婦人　隸蘇州某邑年四十有七當十九歲時嫁浦秋生爲室嗣以家計窘迫至二十三歲與姚敬揚姘識以迄於今此女係浦所生並無許吴之事所呈婚帖係吴與小婦人同居時竊去阿桂供年二十有一已由母親許字與吴今圖價賣是以逃往吴家大令判令將姚顧氏掌頰五十下交官媒管押阿桂發普育堂留養吴交人保出榮叱令退去候傳浦到案訊明核斷並諭令氏與阿桂應稱浦姓以後不得姓姚 
[浦東保甲總巡局瑣案]  
　　前日浦東美最時洋棧執事人某甲函送工人朱大順一名至保甲總巡局訴稱伊來棧邊兇滋閙請爲訊究總巡謝岳松明府薄予笞責枷號一禮拜發棧前示衆期满之後交人保去○日前奏關之投保甲總巡局控稱小的之妻被王掌發誘姦請卽飭提訊究總巡謝明府准詞提到一千人訊供屬實判令將王重責五百板枷號若干日陳氏掌頰五十下交秦領回管束 
[上海保甲巡防局紀事]  
　　昨日南巿二十三七鋪巡防局員李伯屏二尹之家丁宋某在南倉街張家弄某姓老虎灶茶肆内拘獲賭徒曹天福胡家金王阿小陳林生陳紹林吴桂華陳芝生朱榮祥等人帶回局中禀知一切二尹飭暫看管候傳茶肆主到案一併究辦○前晚二十三七鋪巡防局員李伯屏二尹親率勇役往各叚巡查行經小南門外水神閣前聞王谷昌所開小烟館内有狂呼救命聲因卽入内查問王稱族人郭龍卿經理烟館事務私藏烟膏若干是以向之理論二尹飭帶回局中管押候訊 
[英美等國租界公廨晚堂案]  
　　盛石桂控徐鶴生誘拐其妻顧氏等情讞員黄耀宿司馬正在飭提徐携氏自投捕房聲明實係夫婦並非誘逃捕頭將氏開釋派人送徐至案前晚司馬升堂研訊徐供小的係本邑人務　爲業光緒二十四年六月某日娶顧氏爲妻生有男女各一今已數年不知如何盛忽來案呈控叩求公斷盛供小的由某某爲媒聘娶顧氏業已數年光緒二十四年夏忽逃逸無蹤兹始訪知被徐姦佔爲特檢呈婚帖叩請察核盛龔氏投案訴稱石桂係小婦人之子一目已言致媳婦不安於室二十四年夏逃逸無蹤今始訪悉被徐姦佔膽敢自投捕房朦訴尚求明察司馬著將徐押候交到顧氏以便復訊核斷 
[英美等國租界公廨紀事]  
　　英商中和洋行主投本管英總領事署控華商義懋昌號主倪芝香定貨不出等情當經英總領事備文照會英美等國會審公廨讞員黄耀宿司馬籖差協同某包探將倪提到諭令交妥寶人保出聽候定期傳訊○四百十八號七百十六號等六華捕先後解送病民萬阿毛沈發才孫桂全張蓮卿陸庭生王錦山六名至公廨禀求安插司馬派差押送棲流公所妥爲　養○莊錢氏投公廨禀稱未婚媳楊海林不守婦道游浪無歸致被狂且王榮生姦污殊于聲名有玷爲特邀同媒人嚴茂生來案求卽批准退婚司馬著靜候　　訊核○三百八十一號華捕解送失路女郎陳如意到廨禀請妥爲安插司馬著留候訊供發落 
[法租界捕房紀事]  
　　流氓剃頭阿　屢在途中攫取婦人簪珥昨經包探拘獲送入捕房捕頭詰知所攫各贓質於護城河畔某押店因命押候吊齊然後解送公堂禀請讞員陳楚生大令訊究○昨日甲乙二船户手持海參魷魚等物行經公館馬路　爲包探所見拘入捕房捕頭向之盤詰稱係卸貨時餘賸之物遂命押候派令民探稽查○流氓某甲狙伏菜巿街攫取某姓幼孩臂上所籠銀釧一枚　爲巡街捕所見拘入捕房捕頭命押候解送公堂禀請訊辦 
[美租界捕房紀事]  
　　前日夜半時有流氓十餘人闖入虹口海寗路第九百六九號門牌新愼安茶棧肆行滋閙用石擊碎　上玻璃十四方始一哄而散天明棧中司事投報捕房請爲查緝捕頭允之○昨晨顧阿　投捕房訴稱僑居密勒路某號房屋刻被四百七十七號巡捕無端兇毆請爲究辦捕頭傳捕前來詰知顧喚令其妻某氏相與作葉子戲不知因何起釁並未爭毆捕頭遂令顧自投公堂具控○昨晨歹人陳巧生見袁李氏在吴淞路踽踽獨行陡起不良之心攫其手上所帶金約指氏尾追不及卽投訴捕房捕頭令包探劉阿　將陳拘獲押候解送公堂禀請讞員黄耀宿司馬懲辦○昨日午前五百三十九號巡捕巡至天撞路見一粤東女子在途啼哭詢知名大有在香港路第八十四號王李氏家爲婢主母凌虐不堪且欲賣入某妓院因此逃出遂卽帶入捕房捕頭令轉送公堂禀請讞員黄耀宿司馬安插○昨日徐金生投捕房訴稱在武昌路某木器店學業前夜八點鐘至對門老虎灶購開水與鄰近中義和牌餲賭　某甲無心相撞甲卽喚集同黨扭住肆毆以致身受重傷請爲究辦捕頭詢得當時並不喚令不知巡捕拘拿著自投公堂具詞控告 
[助振撮要]  
　　敬啓者東省災患頻仍疉蒙諸善長慨解仁囊源源接濟無量功德咸　同深兹收到清江無名氏求病速愈洋五百元　名子求合家平安由道牛莊來洋一百元再生老人由源餘莊來洋一百元劉頣道善士添丁之培蒙親友賜儀移湯餅筵費助振爲諸君造福洋六十元王賡熙善士求烽烟永熄合家平安洋五十元除分别繕奉收條並將捐欵　解災區濟用外合亟鈔乞登報奉楊仁風伏希公鑒[  上海絲業會館籌振公所施則敬謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
　吏張據布政使胡廷幹會同籌欵局請奏前求臣查山東釐金本屬無多水路祇有四道並無大船往來每河祇收釐金一道本　江西統捐辦法無異若與鄰省能籌併計其中　碍甚多似不若仍照舊章辦理毋庸更張臣仍當督飭司道嚴行稽查不使稍有　混以恤商情而裕餉源所有查明山東省釐金碍難與鄰省另議統捐擬請照舊章辦理緣由是否有當理合巷摺具陳伏行皇太后皇上聖鑒訓示謹奏奉硃批户部知道欽此 
[山東巡撫周奏爲奉撥廣西餉項山東無力全籌請旨飭部另籌撥補摺十八日]  
　　頭品頂戴兵部尚書銜山東巡撫臣周馥跪奏爲奉撥廣西餉項山東無力全籌請旨飭部另籌撥補恭摺具奏仰祈聖鑒事竊臣前准户部咨開籌撥廣西傏項山東派撥銀八萬兩鈔單咨行遵照等因當經分檄司道關局迅速籌辦在案查山東地瘠民　連年災歉司道關局各庫本難周轉近來新舊賠欵我至一百四十七萬餘兩加以河患日深無歲不决向來籌工籌振皆係奏截京餉漕折等欵今京餉漕折撥充直隸武衛右軍月餉河南協餉又經减解一半以致工振兵餉處處竭　如近日寗莊王莊兩處堵工用銀至九十餘萬兩大半挪借湊濤更不知從何歸補艱　情形較各省爲尤甚實無餘力恊濟他省惟廣西餉械俱竭待欵孔設山東尚可騰都何敢稍分　域臣與司道再四籌商查有督　道庫節省潤耗　片等項除應付賠欵外尚有餘剩本擬留備　年彌補賠欵不數之用今廣西需欵萬緊不得已在於前項内零星湊集銀一萬兩匯交廣西兌收以爲杯水車薪之助其餘七萬兩　　無力再解惟有請旨飭下户部另　　補以重要帮除咨部查照外理合恭摺具奏伏乞皇太后皇上聖鑒訓示謹奏奉硃批户部議奏欽此 
[大臣德等奏爲准户部咨籌辦統捐各稅謹將試辦章程具陳摺十八日]  
　　奴才德麟　楚克車林跪奏爲准房部咨籌辦統捐各稅謹將試辦章程巷摺具陳仰祈聖鑒事竊於光緒三十年二月初八日准户部咨開請飭各省一律籌辦百貨統捐一摺於光緒二十九年十二月二十七日具奏奉旨依議欽此鈔錄原奏恭錄諭旨咨行欽遵前來奴才等查庫倫境内土產無多向舞稅卡現值需欵孔亟自應設法籌辦以裕餉源兹就庫地所產共有四大宗一曰駝馬牛羊二曰各種皮張三曰駝牛毛羢四曰　菇黄者鹿茸以上各項擬按值百抽五章程酌中定價先行設局試辦如曰出口統捐俟該商發運出口時如數完納給予憑單以後路過張家口等稅卡遵照部章驗單放行槪不再徵其銷場稅蒙旗到貨無幾若抽收銷塲恐貨價增高蒙人受累非如出口統捐取之商販可比應請免其徵收伏思此項土產土屬蒙土產屬蒙產與内地情形不同擬請援照内蒙昌圖收稅章程俟徵過一年期满支一成經費外綜核成數撥給讠管蒙地王旗津貼二成解交户部八成應於籌裕餉項之中仍寓體恤藩服之意所有准户部咨籌辦統捐各稅曁試辦各章程除咨户部查核外理合恭摺奏伏乞皇太后皇上聖鑒謹奏奉硃批户部知道欽此 
[廣西发撫稱奏爲籌給廣西府廳州縣栽兵餉械整頓鄉團修築碉堡以衛民生摺十八日]  
　　廣西巡撫臣柯逢時跪奏爲籌給廣西府廳州縣親兵餉　整頓鄉團修築碉堡以衛民生恭摺仰祈聖鑒事竊臣前奏粤西匪勢蔓延非撥給各州縣親兵不足以自衛奉旨允准在案當飭善後局營務處司道核議通省十五府廣州其駐省重兵各屬從緩另議除六十四州縣按地方大小緩急均酌給親兵年前一律照額募齊本年正月起餉以知府廳州爲統領以州縣爲管帶通計統領管帶哨弁兵夫八千餘名薪　月需銀二萬八千兩有奇其有匪黨尚我暫行增給者不在此數計購德國九連　毛　後膛步槍六千一百枝記彈六十一萬顆合規元六萬二千餘兩又准署督臣岑春煊撥解十一響毛瑟槍二千枝彈六十萬　並將本省原存舊式槍碼配搭勾給現在綠營已撤各屬看守倉庫啓閉城門及護餉解犯决不能少俟匪氛旣靖防營漸减應將各府廳州再行添設臣復通飭各屬選擇正紳極力整頓鄉團並撥屠捐燈捐以資經費合各團輪挑壯丁若干按日訓練三月二換俾成勁旅又前署提督丁　前在龍州勸辦碉堡頗著成效現飭各屬相度地勢妥爲籌辦並刻碉堡圖說刷印通行諄諄勸諭民情極爲踴躍築或以後剩用火器防守已商請署督臣飭令東局鑄造土砲拾槍配定價值由各州縣備文購給仍於省城設立團練總局爲紳士會　之所務期官民一氣紳商一心衆志成城足以清内奸而　外侮本年主客各營會同痛剿各屬匪巢弋獲首要擒　甚多匪勢漸形窮　士氣奮興仰丈天威當可計日蕩平除咨部立案外理合恭摺具陳伏乞皇太后皇上聖鑒訓示謹奏奉硃批該部知道欽此 
[廣西巡撫柯奏爲整頓廣西水師規復五軍舊制添船增勇嚴密巡防以衛商民而利軍旅摺十九日]  
　　廣西巡撫臣柯逢時跪奏爲整頓廣西水師規復五軍舊制添船增勇嚴密巡防以衛商民而利軍旅恭摺具陳仰祈聖鑒事竊廣西萬山　互三江爲之灌輸一由湖南零陵縣入廣西全州境歴桂林平樂等府而下者爲灕江一由鎭南關外入境歴太平南　　州等府而下者爲左江中有支河經百色廳而入滇境一由黔粤交界合流歴慶遠柳州潯州等府而下者爲右江皆總匯於梧州大河以達廣東合計三江水程約三千餘里雲貴楚粤南販貨商往來絡繹沿河多荒山窮谷密菁深林實爲萑苻之藪光緒初年始設水師五軍嗣因餉項支絀併爲三營於是盜賊横行巨案迭出經前撫臣王之春就三營添募勇丁計巡船一百四十號騹勇一千三百餘我布置仍苦難用薪餉说嫌大薄不肖員弁暗中侵蝕往往臨時招募疲弱充數甚至與匪潛通接濟軍火勾串劫掠無所不至臣到任後體察情形河道粳塞非特商賈裏足稅課無徵而轉運阴滯於軍務大有關礙當飭營務處司道悉心籌議添造新船增加勇額仍復五軍舊制按水澤之短長定歸船之多寡劃分地叚各專責成自桂林府至平樂府屬照平縣之馬江止爲中軍汛地派統領一員管帶宮三員撥巡船四十號有水勇五百名又自昭平馬江起經梧州府屬蒼梧縣至潯州府屬平南縣止爲前軍汛地派統領管帶官各一員撥巡船二十號有水勇二百五十二名又自平南縣經貴縣至南寗府屬横州之大灘止爲左軍汛地派統領 
 
