# 1881 - 263 - 4903021

 

Page 1

 
 
[新書出售] [  本館主啓]  
　　鄧君文濱楚梅隱逸士也著有醒睡錄一書編成十卷以天地世選人事人物鬼神分類所紀皆本朝之事自　祖宗謨烈以至灾祲休祥之跡飛覆動斬之異無所不有無收並蓄直足備輪軒之採披覧之餘或令人驚心動魄或令人感歎長言蓋意寓勸懲而尤能使觀者忘倦宜以醒歷名也其臨未經付梓本舘得之亟爲排印以公同好茲已印成於本月初七日出書訂成六本計價洋三角五分正幸希剛顧爲盻 
[收中丞修治道夾片後]  
　　通商剸惠治安之上策也然商而曰通工而曰憂正非易事矣中國各省皆有險阻之處而西北爲尤甚蓋東南各省多有舟楫可通西北則無之車馬之用與舟楫之利勞逸迥殊而况並有車馬所不能通者讀五丁鐅山開蜀之說殊覺荒庸而王公設險以守其國守司暫而不可常當此中外一案又焉用此險阻之地以致商買有畏途之歎也昨聞願抄見晉撫衛中丞夾片方晉省修治四天門險阻之處以便商賈之往來爲通商惠工之計誠哉爲時下最要之急丿矣查山西四天鬥皆踞太行之脊在山西東北平定州境內爲山西通商之要道而井陘天險自古已然上衛磴道盤幽下而河灘紓廻凡行李之往來輪蹄之下上無不動色相戒此正興蜀道　叢不相上下時加平治尚恐難行近已年久失修夏多覆車墜馬之患商民交困行旅咨嗟晉省當大祲之後如商旅不通則民間益形困顇原氣益難復舊若再令此道閉塞民間生計何堪設想故衛中承握要以圖以此事西商李伯相蓋此道出則可連值境入則可達晉境直隸與山西犬牙相錯全賴此路一線之通李伯相亦當共爲枙惋者也及覆函斟酌所見畧同亦以修治四天門爲當今要務并許竭力饮助俾免偏廢衛中承又以此次工栓專爲利益晉省起見情願獨力認辦在李伯相固可謂毓籌全局向衛中丞尤屬鉅任獨局是正柱石之鴻模不僅區區小補而已也惟此次工程石工土工均屬吃重靑石可就山中開鑿土方當籍營兵挖掘蓋自雍及絳河路亦可藉此濬修一舉兩祠莫此爲最現已仿直隸治河之法調用湘毅車及撫標練車兩營興工建築庶幾此後道路無復險阻貨物可以流通於災後疲黎大有裨益快讀一過不禁爲晉人額手稱慶前者有人言及晉省前此早荒至於析骸易子波離載路餓殍滿塗惜未早仿秦西火車之法使賑欵之捷連殊不知晉省本有通運之路尚且以年久失修難於行運又孰則究心於西法爲未雨綢繆之計乎中國之道路其若此者何限苟封疆大吏能盡如衛公其人者留心察看竭力興修則不特平日可以便商買之往來貨物之遷從卽當偶有偏災亦無難招集米穀以禦祲餓無加享承平之福則有餘爲久遠之計則不足道路茀除河梁平易凡古時視爲至計者近來皆以瑣務置之一遇荒年徒嗟仰屋卽在豐歲而商買裏足行旅艱難絕不計及通商卽以利民通道卽以招商而疆域自封民生安頓其所以上負國面下負民者又將何以自間也晉省睦地多而河道少則以平治道路開闢險要爲急他處有江河之利則又以濬治河道挑除淤塞爲先竊觀近來東南各省賴舟楫之利者不知何限而或有人議及開河濬川亦不過之虛言了事求其認眞核計實力濬修以利民便商爲心者殊不多見化隊爲夷較之修治河道其工程更爲不易又孰肯奮身獨任也哉衛公有志於利民而以通商爲利民之本又以通通爲通商之本可謂得其要領矣片中言晋省屢饑之後民氣凋殘培補之方以通商惠工爲要善哉言乎 
[鄰邦持服]  
　　○本月初一日倫教發來電音言因美總統稟斐路薨逝英國亦爲持服七日云 
[輪船擱淺]  
　　○麥邊洋行之漢陽輪船前與怡和行之公各船押撞嗣經脩治完固仍住來於長江前日招商局之江寬輪船由漢來滬途中見漢陽船擱於淺處不能駛行其船內貨物用中國船搬運殆盡欲使船身輕鬆可以浮起也江寬船問其可欲相帮爲力否治陽謝却之大約無甚大碍也 
[濬河得碑]  
　　○字林報載有保定來信言涿州近來濬河忽於河底挖起石碑一塊碑上文曰龍蛇刀兵起誰是誰底主要得豐好年四海皆行主一字十二點價值二十五幼兒受彊土情似玉鸚鵡大獅並大兔元秦黑　虎大清歸入清二人坐川土西蜀無瓦盖吏比漢朝苦貧窮多歲月富貴無逃主碑陰繪婦人持鎗騎馬狀刻下謠言紛紛傳說不一或云此碑係三國時諸葛武侯所埋云以上皆西報所述而其文則西報以華序排出究不知此事確否玩其碑中文義亦未甚古奧志非漢魏筆墨至云係諸葛武侯所埋則武候籍本南陽後歸西蜀殞星渭北生平未嘗一涉涿境尤屬無稽之談玆照譯之以釋疑焉可耳 
[修理橋梁]  
　　○蘇胥門外有雙橋兩座一則橋面已經坍榻飛鵲難塡一則橋柱亦復傾欹垂虹欲墮該處村人出入必由面完修無方現由近處某善堂募捐經辦已於上月抄興工白此成梁可侯病涉無虞矣 
[收殮浮尸]  
　　○蘇胥門外新好橋河中於上月念七日有尸身浮於水面當經該廬地保撈起身穿紫花布短衫藍布夾襖監布軍褲露頂赤足尸身已經腐爛迄無尸親認領當由善堂給棺收殮云 
[擬訴撫轅]  
　　○膠報松江西門外董姓棺被盜一則傳得因殮時將放紙洋家人謂有洋二百須下盜者悮會遂有此案兹悉此說乃賊之妄供董姓亦未有紙洋放棺內而所獲三人中二人實被誣攀邑尊察明後交保開釋刻下惟覊正犯李明江一人李亦未有確供從犯尚未獲到官亦不子深究董姓痛母情切訴府兩次訴臬一次均批飭縣勒緝董因時間五月仍未獲犯故立意欲赴譚護撫處控告云 
[江西官報]  
　　○藩憲牌示署高安縣翁錫祺中省另有差委所遺該縣印務以候補縣徐春榮酌委署理撫州府經江兆觀據報丁憂瑞昌黃史陳慶榮因案撤任所有各事務該府經以試用巡檢楊伯湖該典史以縣丞王蘇詢均署理又新建典史陳因案撤任所有事務以奉新典史方瑞麟調署遞遺奉新典史事務以沈彭年署理 
[皖垣决囚]  
　　○皖垣於閏月十九日奉部文决囚四名由司府縣各監提由聞係阜陽泗州等處盜案犯等案酒食暢欽飽餐更吸洋烟方始出監提到司前上綁罵不絕口內有一犯腰間巳患腰齣將傫抬至法塲膿血滿染　 
 
 

Page 2

 
 
內足見法綱雖人而天議尚有加也 
[生蝗地界續述]  
　　　編前述直隸生蝗地段所言曰廟界與寗河縣毗連玆查得實在賣坻縣境內此兩縣皆婦順天府管轄而白廟與所方寍河各庄訂離天津有四十里光景云 
[加惠儒孀告示]  
　　○寍波府正堂宗爲出示曉諭事照得郡城向有感存公所則卹儒孀揣狐感字一百二十名存字十名每名月給錢五百文本府慨念天下之最苦者莫如儒孀傭趁所不能爲禮文添敢稍越窘迫顚連蓋有無可籲訴無復深知者憫此焭嫠允宜加惠以勵志節而保歲寒本府勸據明義殷商認有歲捐應擇貧苦光甚者加倍給發爲此示仰一切人等知悉凡在感存公所原額一百三十名之內果係黃苦尤甚卽由原保人速賚執照赴感存公所憑同紳董查詢明確於照內註貧苦尤甚四字自本年十月起每名給發大錢一千文各毋自悮切切特示 
[續修條約善後章程]  
　　○現將續修綠約冉行酌定章程俾得申明以昭周備所有後開各章程兩國官民應與條約一同遵守爲此兩國大臣蓋印畫押以昭信實○第一欵一江蘇吳淞口一處請准通嘖辦法如有德國船隻欲母該處載卸客商貨物或由他處連來上海或由上海運往他處均聽其便由江海關道等自行設法嚴定倫漏稅課友防各項弊端章程中外商民一體遵守仍不准德國商民在該處起造馬頭設立行棧○第二歟一中國通商口岸如可設立關棧先由上海試辦卽由該監督會同總稅務司酌量情形妥議章程由該監督等自行設立○第三欵一凡德國船隻有應領海關准單方准起下之貨物而清單未開明者無論船主有無畫押揟據在先均爲漏報○第四欵一德國船隻或在中國通商各口內口外受損應行修理者其修理日期扣算在免鈔期內准中國官前往查明辦理如查係飾詞偷漏者卽照該船圖免墩鈔之數加倍議罰○第五欵一中國人等自備各項船隻不准張掛德國旗號如有可疑之跡中國該管官知照德國領事官查明實係不應掛德國旗號之船當將該船及船上華商之貨卽日解交中國地方官辦理倘有德國人等知情通同舞弊者卽將略內所有該德國人貨物全行入官仍將其人按例懲辦德國船隻如張挂中國旗號卽將其事由中國地方官查明如實係不應張挂中國旗號之船當將其船並船上德商賃物卽行解交德國領事官辦理並將舞鼻之人由領事官照例懲辦倘查明有德國負主人等知情通同舞弊者卽將其人船上貨物交中國全行入官其船上華人貨物可由中國地方官卽行入官○第六欵一凡德國損壤船隻有在中國通商各口內折賣該船各料者如有將船內裝連各項貨物影射偷漏者除將漏報貨物入官外仍照應完進口稅銀加倍議罰○第七欵一德國人等運洋貨入內地或入內地游歷所領單照均係自發給之日起以十三個月爲限均照中國月日計算逾限作爲廢紙仍呈本關繳銷如游歷道路太遠不能一年爲限者發照時卽將此節照內由地方官會商領事官批明倘未繳銷在補繳之前不准再行請領倘或遺失單照無論限內限外卽向就近中國官員據買報明由該官員設法查辦以杜假冒如查係揑報運貨者貸物入官游歷者解交附近領事官懲辦○第八欵一德商船廠應用雜物實係修理船隻者方准免視進通商口岸一面由關派員進廠將其如何使用各物之處眼同閱看如係　造新船其進出口稅則內所載之貨照稅則辦理其未載明之物均照值百抽五例徵稅令該商赴關補納至開船廠者必先赴關領照此照並無關費並具保結結內所註明各節悉由該關妥議酌辦○第九款一所有續脩條約內各罰欵仍照咸豐十一年七月二十八日所定條約第二十九欵辦理光緒七年七月二十八日奉　旨依議欽此 
[行舟可慮]  
　　○本埠浦江邇來潮大勢急舟行較艱曾經列報前日午前有潘阿得之駁船裝載窑貨行至南碼頭甫欲停泊投南卡報捐却被一鴨庇股船前來碰撞隨致沉沒在船人由他船援救無恙昨午前又有張六金之窑貨船行至新碼頭爲沙船錨鍊繩所格首船頭遂碰於沙船上而致損壤入水舟子呼救富有江北倒划船集至救人搬物內一划船搬得皮箱一隻卽便開船向北失事船上人呼喊由救生局船追得划船着還皮箱查見銅鎖已被扭落內已少洋百元當在划船搜尋無着卽同上岸理論不知如何了結也 
[鬥牌被捉]  
　　○英租界石路中泰和里丙廣東人某姓家前夜十點鐘時鬥牌適有巡捕經過聞牌聲惻耳聽之有人喝曰捉賭人來矣鬥牌者一齊驚慌有五人跳窗從披屋遁逃巡捕覩此悄形益信聚賭隨亦上屋追赶以致衆人圍看喧聲鼎沸繼拿住三名帶至捕房經捕頭詰問該三人均稱並非聚賭實係得閒鬥牌爲戯捕頭飭包探往搜果無賭具祇有廣東鳥木牌數只並問明諸隣實非賭塲惟隣人之屋瓦被踏碎者共有四家皆索賠償因稟捕頭以該三人旣非開賭何爲奔逃致踏碎隣家屋瓦隨令三人賠洋九元由捕頭分別發給戯園等四戶三人釋出完結 
[佔地案覆訊]  
　　○初二日報列控被佔地一案昨十圖地保金聖華地主王煜州卽王毓州邀同原賣地主蔡德和原中李秋亭投質有恒洋東亦到陳太守分別訊鞫祭供當初隆茂小旗昌匯樂等買此地基三十畆零共有地主十餘戶我名下祇五畞原中係西人高先生華人李秋亭云李供蔡等之地賣與隆茂迄今歷二十年光景已易數主後仍歸於隆茂皆照原界劃地今隆茂復將地賣與有恒竟將界石移至王毓州地上以致爭論有恒洋東俱稱當時原經手實係美國人高先生現在燕臺我有函馳間據覆王地固并買在內惟墳墓不在內耳地保稟稱王之田地執有田單按年完糧並有糧串司憑且當時各戶皆有永遠出租之契請爲查閱可也陳太守與謝刺史商之賈副領事以此案須高某到案始可剖白有恒洋東稱高須遲一月司來隨准俟其到滬投案再行訊斷所謂高先生者美國教士也 
[交保另控]  
　　○開酒店之意大利婦愛西登控經收銀洋之夏阿保侵吞洋五十餘元一案經陳太守訊供令該西婦呈帳查核已列前報昨愛西登檢帳呈閱夏又供所收之洋我用去二十五元然被欠工資三月計洋三十元照算伊尚應我我洋元愛西登稟稱祇欠彼一月工洋並無三月夏又稱愛西登自向福利行購辦帽子一項價洋十元伊欲西客付值令我向收不認詎竟劃在波帳上又有二人投案控該婦欠其工洋又一人控追煤炭價陳太守令夏交保與控追工洋貨洋之人同投英刑司控究云 
[扣物罰洋]  
　　○前有方秀堂投訴英公堂稱車夫載婦女至坭城外斜橋地方惇信住宅言明車力四十文詎到後該婦以車夫拉破衣服祇肯給車力十文爭執之間便有尹錫榮將車夫毆打車背之洋錢皮拉去一半英法車照及坐墊一併扣留再四懇還不允請究陳太守准詞飭傳豈尹抗違不到旋由原告自尋得尹扭交捕房昨日解訊坐墊及英法照會交案方投案稟稱車無照會不能載客停放多口殊屬吃虧尹稱因被扯破衣服令賠無錢自願將坐墊照會存質詎一去不來反爲誣告陳太守謂屢傳不到殊屬頑玩斷罰尹津大元給方秀堂照會坐墊一併給領 
 
 

Page 3

 
 
[光緒七年閏七月二十二日京報全錄]  
　　宮門抄○上諭一道錄前○發抄　旨四道○將軍希等　奏駐防世職擬請量爲變通補缺摺○又　奏揀員署理協領片○豫撫涂奏委署各武員片○漕督黎　奏修建完竣工程銀兩清單摺○又　奏籌造戰船並撥火藥片○晉撫衛　奏丁憂同知請暫留營帮辦片○將軍銘等　奏審明照章辦理片○江督劉等　奏請補沿河知縣摺子○閏七月二十二日工部鴻臚寺正白旗值日無引　見○邵亨豫請假五日○祟歡續假一月○召見軍機○皇上明日卯正二刻至　觀德殿行禮○發抄　楊昌濬奏差委差兵謝永祜借補永固協副將奉　旨兵部議秦欽此○又府經歷周政炳等改獎奉　旨吏部議奏欽此○李鶴年奏彙保漕船出力各員可否請獎奉　旨准其擇尤酌保毋許冒　欽此○銘安等奏吉林各廳州縣員缺擬請仿照奉省章程酌補奉　旨吏部議奏欽此　○○奴才希元鍾澐姚田跪　奏爲駐防世職人員挑補官缺卽請量爲變通恭摺仰祈　聖鑒事羈查中樞政考內載駐防世職輕車都尉先補佐領該將軍都統副都統等試看一二年後如果辦事好能勝協領之任遇有協領缺出酌量升用騎部尉以住領補用雲騎尉以防禦補用恩騎尉以騎驍校補用等語伏思佐領一官有表率之責非管轄嚴明諳練公事者不能勝任從前江甯京口駐防各旗原無輕車都尉騎都尉襲官迨兵燹之後其陣亡官員蒙　天思優卹始識給前二項出職訂江寗現有輕車都尉一員騎都尉七員京口現有騎都尉三員每遇各項差使與經制官員一體揀派奴才等留心查看該員職等或富差奮勉或弓馬嫻熟加以歷練原堪造就成才但遽升補佐領恐於公務未諳致滋貽悮若竟棄置不用又未免向隅奴才等往復籌商除雲騎尉恩騎尉世職仍照向章補用外擬請嗣後遇有防禦缺出將輕車都尉排列在雲騎尉之前與驍騎校一體挑放果能始終勤愼公事漸諳再行酌量升補住領如此量爲變通該世職等不致置散投閑而獲晉一階者庶幾益知感奮奴才等愚昧之見是否有當謹合詞恭摺具奏伏乞　皇太后　皇上聖鑒訓示遵行謹　奏軍機大臣奉　旨着照所請兵部知道欽此　○○希元等片　再奴才等前輕附片具奏請復江寗駐防恊領各管各旗舊章並聲明正藍廂藍恊領二缺於八旗佐領中揀員奏請署理等因奉　旨知道了欽此奴才等酡卽秉公揀選查有鑲曰旗三甲藍翎佐領多西那諳練老成馭兵整肅廂紅旗頭甲花翎住領如慶曉暢營務管轉嚴明均堪膺表率之任多西那擬請派署正藍旗協領如慶擬請派署鑲藍旗恊領仍兼管鑲白旗三甲鑲紅旗頭甲住領事務所者揀員署理恊領緣由謹附片具陳伏乞　聖鑒謹　奏軍機大臣奉　旨知道了欽此　○○涂宗瀛片　再署信陽協副將達慶恩現在調省另有差委所遺信陽恊副將有控制三關之責員缺緊要必須遴委幹員接署以重職守玆查有署理河北鎭標左營遊擊開封營遊擊馬在逢年力精壯操防勤愼堪以調署所遺河北鎭標左營遊擊查河北鎭標右營都司夏瑞徵老成明練堪以署理其河北鎭標右營都司查有該鎭標左營候補都司呂廷連樸實勤謹堪以委署除分檄飭遵外理合附片陳明伏乞　聖鑒謹　奏軍機大臣奉　旨知道了欽此　○○頭品頂戴新授江蘇巡撫漕運總督臣黎培敬跪　奏爲堰旴堰澗汎十七十八堡石工修建完竣謹將工程銀兩敬繕倩單恭摺具陳仰祈　聖鑒聖竊照堰盱石工年久頹壤經前漕臣張之萬奏請以湖北湖兩江西等省協餉銀兩分年興修查照湖南江西等省協餉銀兩興修查照南河現辦報銷章程奏報簡明清軍將細數册籍咨部核銷以期簡捷所有徐壩汎共十六堡已於光緒四年全行修竣均經奏明造報在案光緒五年因工欵未充不及興辦上年十月臣到任後趕辦料物接修堰澗汎十七十八堡石工不時親往查看力求堅實查該工原係層丁層順塌卸甚多需欵較鉅體察現　情形丁順間砌足資抵禦而用項節省頗多計自本年三月興砌至七月工竣共用銀六萬四干四百九十七兩七錢三分八厘據淮揚海道桂嵩慶造具册籍呈遂前來臣覆核無異相應繕具簡明清單恭呈　御覽除將細數册籍咨送工部核銷外所有堰澗汎十七十八堡工程完竣開報清單緣由理合恭摺具陳伏乞　皇太后　皇上聖鑒訓示謹　奏車機大臣奉　旨該部知道單併發欽此　○○黎培敬片再臣標鹽城東侮二營額設戰船久未興造前雖撥給舊艇奈船身朽敝不數年間均歸無用以經制水師無船可駕防巡何能得力臣因咨商兩江督臣劉坤一在江南船廠釘造領江船四隻八圈舢扳略四隻浙需工料銀兩卽歸金陵軍需項下支銷其軍裝哭其以及日後修理等項由臣等籌辦現已將次造齊卽飭該二營選派井兵前往領駕同營以資巡哨又查臣部兵勇多習洋槍洋火藥一項非江北所有購辦維艱當此高梁茂密向爲匪徒竊發之時非得火器應手誠恐抵禦難期現已函商督臣由金陵撥濟一千根之備操巡之用亦歸督臣綻銷理合附片陳明伏乞　聖鑒謹　奏軍機大臣奉　旨知道了欽此　○○衛榮光片　再晉省留防湘毅軍馬步一千名上年前撫臣曾國荃赴防時曾經奏明貢成江蘇候補道凌蔭廷統帶旋因丁艱假歸復經護撫臣葆亨奏明派委候補道吳其復代統並檄飭試明同知陳頌釐帮辦營務各在案現據陳頌釐稟稱親母譚氏於本年四月二十二晶在湖南省部陽縣原籍病故該員係屬親子例應丁艱稟請給咨奔喪回籍等情前來臣查陳頌釐自奉委帮辦湘毅軍營務訓練精動勇丁無不畏服今凌蔭廷已届假滿尚未回營供差吳其復雖係代統又經巨兼派總理撫標營務公事極爲煩重若准該員回籍終制別換帮辦不但情性未孚難於箝制且恐訓練梢懈有廢前功合無仰懇　天恩俯准將丁憂同知陳頌釐暫行留管帮辦一俟凌蔭廷假滿回晉卽飭該員遵例奔喪遇籍以符定制臣爲愼　操防起見是否有當理合附片陳明伏乞　聖鑒訓示謹　奏軍機大臣奉　旨着照所請該部知道欽此　○○銘安等片　再查前准山海關副都統先後拿獲携帶私叅人犯李成祥李永春池銀等三名訉係均由原籍至吉謀食因接家信伊等母親患病回家省視經吉林素識人害洛天周瀾觀滕玉各送給秧參五兩及八兩不等携帶回家與母配藥各等情授安奏交前來　才隨督飭司道提犯詳加研鞠據各供悉前情不諱再三嚴詰悉無倫刨私販及携帶老山參枝情弊奴才等查秧參一項前經具奏弛禁與草藥一律納稅卽屬各省通行之貨擬以商販在一百兩以上者飭令赴局報明兩數騐明貨物發給獲照至尋　小足或帶數兩至數十兩者非自配服食卽饋贈鄕人所直極微碍難槪令報官起票致滋擾累擬請嗣後凡遇販運秧參入山海關數在百兩以上者查騐貨票放行如有私帶老山參枝卽行查拿照章訉辦而尋常小民零星携帶不及百兩者騐係秧參雖無護票亦一律放行各等情已蒙　俞允遵辦在案茲山海關副都統先後解到携帶私參人犯李成祥李永奉池銀等　　每名携帶秧參爲數無多訊係與母配藥並無私財圖利及私帶老山參柱情弊應將該民人等照現卽章　就近省釋以省拖累起獲秧參業經山海關解送內務府查收應毋庸議送給李成祥等秧參之唐洛天等均免傳訊除咨報刑部並山海關副都統查照外理合附片具陳是否有當伏乞　聖鑒謹　奏軍機大臣奉　旨知道了欽此　○○頂品頂戴兩江總督臣劉坤一護理江蘇巡撫臣譚鈞培跪　奏爲揀員請補沿河要缺知縣恭摺仰祈　聖鑒事竊挑源縣知縣周孚裕於光緒七年三月十六日丁憂開缺列應在外揀補該縣係衝繁難兼三沿河要缺地當孔道政務殷煩非精明練達之員不足以資　理茲於通省現任知縣內逐加遴選非現居要缺卽人地未宜時實無合例堪調之員惟查有煩簡統補知縣正任劉莊塲大使許之　年四十六歲浙江監生遵籌餉例報捐鹽大使分發兩淮補用並加同知銜克復丹陽縣城案內奏保奉　旨補缺後以知縣仍留江蘇補用　此同治三年十月赴部驗到蒙　欽派天臣驗放四年四月初三日到淮五年七月丁繼祖母承重憂八年起復回淮十一年四月補授劉莊塲大使一十二年三月到任光緒元年咨部縣　以該員同治十一年四月初三日會到准補劉莊塲天使部文之日作爲知縣到省候補日期曾任鹽天使保舉知縣孫屬應升之　應准煩簡統補等因新章考試取列一等覆查該員才具優長講求水利以之請補桃源縣知縣實屬人地相宜洵堪勝任與例亦屬相符據繙臬運三司　詳請奏前來臣等往返函商意見相同合無仰懇　天思俯念員缺緊要准以煩簡統補知縣正任劉莊塲大使許之軫補授佻源縣知縣實於河工地方均有裨益如蒙　蒙尤該員係由兩淮鹽大使同治三年曾經引　見勞漬保俟補缺後以知縣 
 
 

Page 4

 
 
仍留江蘇補用嗣奉題補鹽　使實缺毋甯甄別今請補知縣仍俟接准部覆再行給咨送部引　見以符定制謹會同新授江蘇巡撫漕運總督臣黎培敬合詞恭摺具陳伏乞　皇太后　皇上聖鑒訓示再所遺劉莊塲大使員缺兩淮現有應補人員應請扣留外補合併聲明謹　奏軍機大臣奉　旨吏部議奏欽此 
[浙撫轅抄]  
　　○閏七月二十五日補用通　郭文翹稟知接辦遷善所差　徐樹潘自臨浦厘局專丁來省稟知奉藩司飭知西征恊餉案內蒙保補缺後以直隸州用叩謝准補　水縣羅信兆稟知藩司飭知赴任叩謝　補用縣鄧履中稟知藩司委署桐鄕縣事稟見叩謝　○二十六日戶部主事戴補道自湖南籍進京過折親拜　花羽三品銜鑫衢　道聯綬帽京來省稟到稟安　補用同知胡鍾駿交缷海昌厘局回省銷差　莊淦稟知藩司委金華公幹叩辭　運副儲鴻勳稟辭赴松屬沿塘收買　鹽差　通判陶鴻翌稟知藩司委解京餉差補用縣楊鐘俊服滿來省稟到　鹽恩澤銷諸曁提案差稟知藩委管解京餉差　從九品周峻稟知釐捐局委松陽釐局差叩謝　○二十七日正任喜興府許稟奉憲委一瓶　公幹叩辭　署錢塘縣湯稟知隨同憲委員赴瓶客公幹　縉雲縣常稟知交缷布經歷事補用縣曹厲成稟知臬委嵊縣提案叩辭　署布經歷葉祖巽稟受事嚴州府經歷王鹽衡叩辭　任 
[蘇省撫轅事宜]  
　　○八月初一日請補高淳縣袁樹勳稟知赴松江謁提臺　元和縣主簿朱錫朋上海道騐看回　按經姜恩普縣丞劉錫祺范泉蒸均銷保甲差　從九品黃殿同銷江北緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
