# 1907 - 369 - 4912476

 

Page 1

 
 
   
 
 

Page 2

 
 
宫門抄 
　　九月十四日　召見軍機　陳寳瑨 
論說 
[論開國會當先於地方自治教育普及（綰）（續）]  
　　夫不研究今日之教育行政乎。大官贅於上。立大學高等學若干所。次官贅於上又設立中等學高小學若干所而下籌普及者爲誰官不敢背功令果辦矣。功令不能離經濟而成事。則經濟安在。以地方之稅。辦地方之事固矣。然國用未定預算。地方何從提議。則經濟之名目有着。經濟之籌定何日實行普及必劃區。自治未行。而教育獨立必乏效力。强迫就學必調查。議會未備。而檢查户籍。徒滋騷擾。則關涉普及上一切設施又安在故可斷言曰教育普及必待至地方自治舉辦後乃能議行。 
　　然則昔之鼓舞感奮。以望此兩問題同時舉行者。今則不能不先望地方自治之成立。而吾顧於地方自治一問題。亦同擬乙丙之比例者。則更有說地方自治之下手。固必以公民選舉爲第一義。然凡事上行下效者順。如先有國會選舉。則自然權利有所曉。名譽有所。歆效法有所安。次規定地方稅爲第二義。不公定地方稅。無從辦事。不豫。算國稅無從豫算地方稅。次規定自治之法制。自治爲國家一分子。應負何等之責任。則國家亦必明定憲法。宣告人民。負何等之責任。而後大小絲聯繩貫。次研究官吏之區置。自治爲公民之自治。而例受官廳之監督。然必。先有改良之官吏。而後能受如法之監督然則可斷言曰地方自治必先經開國會議决一切而後。始能實行地方自治。 
　　然吾非謂前二者可緩也。吾惟合吾希望二事之心。而先希望此一事。吾尤願人人希望此一事。如其前此希望之二事。 
　　國會者何。合全國人民選舉。而組合一代議機關也。得全國人民之同意。而擔任爲代議士。此爲通下於上之嚆矢。實行代議士之種種參政權。得政府之同意此爲通上於下之利導於是而協贊憲法製定豫算檢查决算評議法律糾劾内閣種種事無不爲國會應被之責任而國家之機。關必經此代議階級所决布始得爲完。全成立歐美政治今日之完善無不由此故吾人籌中國今日下手方法卽當以此爲第一事合全國人之視線之持議咸注集於兹而斷以爲國會成則一切皆可漸行國會實爲新政上之綱領。 
　　故嘗論之。世界者。吾人擲希望而取償之搆造場也。十求而五得或十求而三四得。將必自求者。始矣。乃吾國今日言立憲。則大異是。恐其達也。故紆其途。以移之教育普及上。又移之地方自治上。而獨不及國會。則無異揭一不求之恉告天下也。所謂國民程度未到者顧未知環求各國當立憲之時誰實爲程度已到者殆絶無可證今不於綱領處下手而别於分治上存一虚文。則吾所謂乙丙之比。例時恐此國一不愼卽不復爲已有乃繞避而爲餂試之謀者得毋類之。雖然人民有冒險而政府無冒險。如吾所論。豈政府已視爲冒險之問題耶。蓋政府固無願以開國會而特增一監督我者。若我人民。則極當。以此扼要問題。供今日研究。以希望其實行。而爲自治普及之。導河。 
 
 
 

Page 3

 
 
說林 
　　（其一）十三日　上諭兩道（還） 
　　側席求賢。令京外薦舉。破格錄用。人才其聚於朝歟。速設諮議局。令公舉賢能。并預備各府州縣議會。人才其聚於野。歟立憲各國。凡行。政黨　治者。其人才常分兩大黨焉。一在朝。一在野。十三日之　上諭。主稿者其知此意歟。 
　　中國人才。其在朝者。多爲陞官發財之人。於政治本何與。此後遵　旨保用之人才。不知果能剷除舊解否也。其在野者。半皆醉生夢死之人。本不以政治爲生活。此後舉入議會之人才。不知果能脫去錮習否也。 
　　欲除在朝者之舊解。須有政治上之活動。欲脫在野者之錮習。須有政治上之學識。一言蔽之。是在乎政黨之發生。 
　　（其二）諮議局 
　　十三日　上諭。著省會速設諮議局。由各屬合格紳民公舉賢能作爲該局議員矣。十四日上海總工程局開會。能過諮議局章程草案矣。上海紳民之組織適與　朝旨相應諮議局之成立計日可。待誠爲近今一大快事。 
　　省諮議局者。非卽省議會之規制乎。乃不稱會而稱局。其標題近於司道總辦之制。已啓社會之疑。旣曰議而又曰。諮其性質近於。長官。顧問之選。何從表國民之。意吾人望文生義。是必先有諮。然後有議。苟無。諮卽無所議。如是則國民叅政。常處於被動。不能自動。而謂是卽爲。省議會。之規制。吾未之信。 
專電 
[電一（北京）]  
　　中俄條約將續議有派奉撫參預之說 
[電二（北京）]  
　　宗室口鈞邀集在京駐防旂員會議抵制漢人 
[電三（北京）]  
　　蒙古改行省議以恰克圖爲省會 
[電四（蕪湖）]  
　　蕪關查獲軍火驗出每箱藏炸彈三十二顆蕪道恐匪黨覬覦生變飭各防營嚴加防範 
緊要新聞 
[孫御史奏陳考試留學生三策北京]  
　　初六日考　　試留學生揭曉後政府方擬優加擢用忽有御史孫培元封奏上陳　兩宫覧之大爲感動翌日卽將原摺抄交學部妥議具覆兹覓得孫摺錄下 
　　奏爲考試東西洋留學生宜擇尤錄用以杜幸進仰祈聖鑒事竊受官王室感恩私門有志之士尚且不爲况必須奔走私門始得受官王室以此取士士風日縻以此求人才才愈下矣伏查國朝舊制取士先試之於禮部予以翰林主事中書知縣等官卽舉人截取列一二等者亦立時授職蓋擢用之權操諸君上而考察之責任諸臣工去年考試東西洋留學生僅給出身次京外各署調用後始准授職固爲愼重名譽起見而權在私門材智之士莫不裹足不肖者輙彈冠相慶近已廢科舉停捐納取材之地惟學堂平時卽以奔競爲務爲官而能力勝艱鉅者未之有也且定章每年考一次本年未取者明年可再考豈一年之後學業驟進耶但須年年應考處處鑽營終有幸獲之一日甚至出洋數月名爲速成學問毫無謀得奥援驟登通顯得有志之士私竊歎半生攻苦不及一紙名條夫復何人專心嚮學極其流弊勢必驅全數學生以鑽營爲學業以權門爲學堂國事尚可問乎臣目擊時艱需材如此之急積習如此之深用敢不避忌諱謹陳管見二條伏乞採擇施行大局幸甚（一）考試之期須改三年一次卽急於求才亦須二年臨考時先繩以格考取後立時授職判部或分省後如有品行不端者由該管長官奏請斥革如能勤愼從事卽爲奏請留補如此可免奔競之風者一（一）未經考試之畢業生無論京外槪不得率請奏調可免奔競之風者二（一）考試未取之學生准其入堂補習必須得有優於此次之憑照方准再考可免奔競之風者三以上三條如能實行或可挽救積習於一二伏乞　聖鑒謹奏奉　旨學部議奏（忠） 
[更改滿漢服官守制原因北京]  
　　前陸軍部奏已調丁憂漢員並未補有官階可否留部當差請旨定奪一摺　兩宫垂詢樞臣慶邸云丁憂漢官雖不准補官當差似屬無妨惟公然出諸硃批則丁憂之員紛紛起用實與前旨不合張袁二公則云現在需才孔亟若丁憂人員一槪不用未免廢置可惜且外省當差者不少如一律撤差未免掣肘此事總宜斟酌云云樞府諸公躊躇再四世中堂始云此事種種原因在滿漢喪禮不同之故最好此摺姑且批准一面飭　禮部另擬滿漢服官守制章程均歸一律慶邸亦以爲然遂將陸軍部之摺祇准因喪禮而改刑律至初三日隨降　諭旨（山） 
 
 

Page 4

 
 
[俞李兩大員電告患病之同情北京]  
　　前憲政館奏請問派修訂法律大員奉　旨著丁振鐸俞廉三李經羲來京　陛見現俞廉三已電致軍機略云宿疾未愈須俟來春如能稍愈卽行來京陛見此次受恩深重不知能否卽來尚不可必云云翼日皖撫馮中丞代奏李經羲患病未愈鐵路關繫重要請另行派員經理來京　陛見須俟病痊云云奉　旨郵傳部察核辦理說者謂此次憲政館調員修訂法律俞李兩大員同時患病不謀而合其不願來京之意亦情見乎辭矣（山） 
[荆州旗丁馬廠莊田之調查湖北]  
　　駐防旗丁業奉　諭旨裁撤口糧責令耕種並將田莊馬廠調查明確俾令自食其力等情已誌前報兹聞湖北荆州駐防人數較他省爲少而原有牧馬廠幾近五萬畝因歷年荆州駐防與漢人勢如水火故典售之事甚少又有魁恩季三姓歷任顯秩所置膏腴莊田亦有二萬餘畝幾佔荆州屬地之半將來旗丁歸農必得其所當不至有購地授旗之事也 
又聞鄂督趙次帥出京時與張中堂籌議裁撤駐防善後事宜擬以鄂軍趕練兩鎭挑選少壯旗丁入伍爲兵以免計口授田多所困難聞荆州將軍松留守與次帥素有交誼想此事必能和衷商辦也（今） 
[江西南贛拳匪閙教十三誌]  
　　崇義縣之劇戰　初四晚有黄衣拳匪圍攻縣城經左軍後軍兩哨星夜馳往會同駐防營力剿初五日平明官軍與匪接仗斃匪八十餘名而左軍後哨哨長李傅德受彈傷頗重恐不可救 
　　俞曹兩道同赴贛州　自江督接奉　廷寄札委候補道俞明震往贛查辦後瑞中丞亦派委知府曹樹藩隨同俞道前往查辦聞俞觀察已於初七日由寗抵江初八日會同曹太守同見瑞中丞聚譚良久商辦一切事宜不日卽可起行前往贛州查辦矣 
[樂平匪情續紀]  
　　匪屍拍照到省　樂平縣逸匪夏病意於初五日被防營李管帶督隊開戰鎗斃夏匪已紀前報兹悉匪首夏病意屍身現經李管帶會縣督兵尋獲於初六日拍一小照通禀贛撫核辦瑞中丞得禀後卽派陸軍何管帶巡防張管帶各帶隊前往樂平會縣相機剿撫並查明擊斃之屍匪是否確實 
　　派兵查辦餘匪　省吏現以匪首雖斃伏莾堪虞仍派管帶常備二標三營管帶柳之權於初九日七句鐘帶隊前往會同查辦以期匪跡盡絶地方安謐云 
　　樂平縣電禀擊匪情形　樂平縣鄒嘉年初五日電致九江道云夏匪自稱混天大王昨晚糾紅巾包頭賊二百餘名脅從不計數屯札距城十里接竹渡知縣督隊抵禦相持通宵清晨迎勦擊斃首從三十餘名該匪死拒不退歷貳時之久始將該匪首擊斃人心大安一面距追解散 
[温州道府縣局卡各員禀撫藩電（爲裕通銀號倒閉事）]  
　　撫藩憲鈞鑒電諭敬悉遵卽知照府縣局卡各員於初八日來道署公同查帳其中稍有叅差均由各員自行更止並據該號司帳丁張兩夥聲稱該號結欠稅關及府縣局卡各處共需洋二十六萬商欵十四萬零現查温地各户欠該號欵項約可得十餘萬元正在商辦間丁立中已由杭來温所呈清摺全無切實辦法實屬有意拖騙職道等公同商酌擬請先將該中書丁立中暫行斥革發縣看管並請憲台電飭上海道密提裕通中保信大莊執事王眉伯押解來温並將杭州産業飭兩首縣嚴行查封以便清厘歸抵而免延宕拖騙職道元彬夀松卑府錫綸縣局卡各員同叩眞印（遠） 
[川督由蘇北上紀程蘇州]  
　　升任川督陳筱帥已於十一日交卸撫篆十三日已刻啓節由靜平靜鯨兩官輪拖帶赴杭約二十左右抵滬然後乘安平船航海北上云（紅） 
淞滬要聞 
[集議諮議局草案]  
　　南市總工程局昨日午後開特别大會將起草員擬成之諮議局章程草案五十八條並廳州縣議事會董事會章程宣布各會公舉代表到會者約有四五十人祇因兹事體大必須詳細研究是以未及通過現定於十七日再行開會連續通過云（有） 
[稅司又請放行洋鹽]  
　　新關稅司函致滬道請准美商運滬洋鹽驗放進口已誌前報兹稅司又准法領照會稱本國駐津軍營委立興洋行代運食用洋鹽十七噸日内裝美公司輪船來滬轉運天津起岸請准驗放稅司以駐津法營軍需洋鹽曾經駐京法使商准外部飭驗加封放行在案此次復運軍需洋鹽旣有成案可援又爲轉口之貨應准放行爰特函致滬道請爲查照（琴） 
[拿獲著名票匪續誌]  
　　道轅偵探拘獲著名票匪劉春山發縣收押已紀昨報兹升道瑞廉訪以搜獲之黨人名簿所載皆康某黨羽而該匪劉春山爲會中著名頭目爰特函囑上海縣李大令迅卽　提訊錄供申詳以　備齊文牘解赴金陵請江督端午帥核明究辦 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[民政部會議金幣說帖（續）]  
　　今公家之所徵給官民之所節扣輸納有以兩計者有以銀元計者有以錢計者今旣議用銀幣卽須倡之自國凡徵收賦稅發給俸餉以及各項支銷無一不以國幣爲主方足以昭大信若仍收寳錠則上且不用何以令民若槪收銀元則新幣無多何以敷使若僅定銀幣之虚制而曰姑待來年則新幣不行即舊銀不廢恐再數十年亦無用銀幣之望矣此應議者又一也又如國家例定徵數而官吏之實徵者每有浮多有實解一兩而徵至一兩三四錢至一兩五六錢者地丁之平餘漕餘之公費其見之奏案猶其顯焉者也此外厘稅徵錢則以散合整而多有贏餘或具報者爲一千五六百之銀價而實徵者爲一千二三百之銀價且有以錢二千合一兩者各處交銀元者亦多有此弊今議劃定幣制將從例定而徵之歟則官員即難自給將從實數而徵之歟而徵錢又多隨時價徵取無復定衡或謂公家可津貼官吏不必用向所取給之數則公家財力有限所以津貼之者豈能敵所贏餘之多且耗羡歸公遂有平餘近來提漕提稅過多清潔者遠去貪婪者冒進中材則化廉而爲貪矣害之所中豈獨幣制又各省完地丁者向章有完銀完錢之不同汪大爕原奏謂槪完銅錢亦不盡確此應議者又一也或謂無銀無錢之處官可以紙幣代之特各國用紙幣皆必有準備金宋人用交子第一會旣出則國庫必用實幣將第一會之交子全收之今部庫存積無多豈能廣儲準備江海附近者銀幣尚未盡行西北之荒遠中原之偏僻更無論矣雖虚定用幣之年恐卒鮮實行之日此應議者又一也市儈奸商貪圖小利往往以一元之銀元易一角數角之銀元較其利息什可得三故市面往往大銅元少而小銅元多今部庫鑄幣旣如此之艱而一出部庫卽將受銷鎔之害是謂利歸商儈損及國家則莫如多鑄補助之小銀幣少鑄一元之大銀幣且當預謀抵制之法使銷鎔者無利可圖此應議者又一也各省徵收官欵之害非獨高抬平色拆合錢價而已卽聲音笑貌勒損時刻等亦足以生幣納之阻力則莫如盡改各司道庫各州縣之庫爲銀行出納一用商家之法則人樂於輸易欵可得子金較之堆積在庫壅而不通者於幣制必有所裨然利之在小吏者易去利之在方面者難除銀庫不改銀行則政出多門商難取信其礙幣制有必然者又一也咸豐初行鐵錢當十錢寳鈔殷實商鋪皆利用之後以官欵不收折閱者不可勝計邇來昭信股票尤滋詆議今欲通行銀幣而不能不用紙幣一用紙幣而商民之顧慮者仍復如前自非昭宣大信謂票設有虚僞政體或有改更必由公家賠還此應議者又　也今匯莊　用銀票風行中外而錢舖所用帋票則一有傾跌害及萬家有實幣與無實幣之别也今果劃一甲銀幣則必須令錢舖出票者皆合資於官必有一萬之實金方可出一萬之帋幣在公家資力可厚在民間折閱無虞此應議者又一也至於原定辦法關涉外國者似須早爲籌度量力行之亦非託諸空言所能有濟也（已完） 
分類新聞 
政界 
[杭關道禀度支部電（查復稅鈔藥厘總數）]  
　　宥電敬悉杭關第一百八十八結共稅鈔藥厘銀二十六萬二千七百十 
 
 

Page 11

 
 
八兩一錢四分除支解各欵銀二十萬八千十兩玖錢五分四厘外計餘銀五萬四千七百另七兩一錢八分六厘餘銀及舊管兩項共實存銀二十一萬一千四百三十四兩五錢一分六厘遵飭先行電陳具結外解支各數應歸入下次辦理職道啓約佳印（　） 
[皖撫批飭覆查易泰圩情形安慶]  
　　皖南墾務督辦陸觀察善格前日將查勘蕪湖縣境易泰圩情形禀復皖撫旋奉批示云墾山築圩原爲興利設於水道有妨自未便冐昧下手是以飭由該道督同官紳親詣查勘今來禀率用模糊影響之詞殊堪詫異卽水勢漲落無定亦須訪詢往年水大時如何情形方可據爲定論不得以現在並無滴水可信其於水道無妨也該道謂乘舟起行瀏覽沿岸蘆草舟轉而南易泰全圩付之一望是該道並木登岸一步何謂親勘究竟該處居民約若干户口是否即依易泰圩蘆葦爲生正是考察緊要關鍵該道並不悉心諮訪何以體察民情若是尋常特派之員尚不足深責該道總辦南路墾務責任重大必當統籌上下游全局擇其害少利多者爲之乃爲不負委任寗國宣城大河山水下注勢若建瓴青山路西天成等湖均在易泰圩下游斷無不經易泰圩而逕趨入湖之理况萬頃湖在左業經開墾築堤在右之易正宜留爲瀦水之區使水有停蓄下游方不至吃重若貪五十里之利或泰圩受害有不止於五十里者不得不愼重將事來禀又謂分注太平府似屬正路此則爲支路若紛紛築堤水不下行必將横溢爲易泰圩計則得矣太平一帶將受其害是　不可不防究竟易泰圩附近居民以何爲生易泰圩築自何人命名何義蘆葦之利應否飭令照納蘆課或照頃畝飭居民備價承領旣可息將來之爭訟亦可杜豪富之覬覦現在生計日艱與其徇一二富紳之情不如養多數貧民之命仰該道再行確切履勘明白禀復（孔） 
[直督電催永定河工經費蘇州]  
　　直督楊蓮帥致江督蘇撫電開永定河大工必須萬夀前合龍萬不可緩現正購料加工晝夜赶辦需欵緊急部撥寗蘇清賦一欵除寗蘇各匯二萬兩外尚欠八萬五千兩務祈飭司尅速續撥三五日内匯津濟急等語署撫陳伯帥接電已飭司迅速籌解矣（紫） 
交涉 
[皖撫札委三司督辦交涉安慶]  
　　皖撫馮中丞札行藩學臬三司略云省城原有洋務總局前經派委毓道總辦黄道坐辦在案方今事變紛乘非添熟悉洋務大員無以收集思廣益之效該司等開通精敏堪以添派督辦遇有緊要事件仰卽會同籌商妥擬辦法外人於交涉各事最爲注意該司目覩阽危幸勿以照例兼差視之是爲至要（孔） 
[查覆教民户口實數漢口]  
　　夏口廳何石萊司馬近奉江漢關道札飭查明所屬境内教民户口以便切實保護等因司馬當卽轉飭洋務局清查具報聞其計七千三百餘户男女共三萬四千餘口昨已列册詳覆矣（今） 
[法國兵輪駐皖安慶]  
　　安慶於本月初七日下午有法國兵輪一艘由下游抵皖停泊下南門對江初八日皖撫馮中丞上輪拜會時據稱爲南康教案而來不日卽須往　云（孔） 
[德領照會追繳貨銀漢口]  
　　漢商祥興福山貨行積欠德商寳順洋行疋頭銀數百兩延宕不還昨該洋行已禀請德領事照會江漢關道札飭夏口廳將祥興福行主提案究追（今） 
[瑞典擬設駐漢領事漢口]  
　　近聞瑞典國擬在漢口設立領事不日卽向外務部磋商云（今） 
軍界 
[杭關籌解淮餉之爲難杭州]  
　　天津淮軍銀錢所日前電致杭州關道催解淮餉該道當卽電復云本年敝省應解淮餉已至第六批共銀十二萬兩敝關稅收短絀籌解餉項以尊處爲獨多現在實難挪撥惟乞鑒諒云云（交） 
[准咨編練陸軍鎭安慶]  
　　江北提督准陸軍部咨開江北應練陸軍一鎭屯駐清江所需開辦經費及各兵薪餉由南洋大臣并蘇皖　豫四省巡撫協濟　銀一百四五十萬兩以期卽日編成等因軍門接咨後已籌劃一切矣（美） 
[鹽捕統領電調兵輪管駕松江]  
　　鹽捕營統領劉軍門致杭州運台崔都轉電云據甲商顧浩面稱安議輪船前經呈繳尊處尚未驗收鹽捕營規復舊章需人甚急懇飭該輪管駕詹定邦速駛來松以資巡緝并盻速復（交） 
[張統制蒙賞福字武昌]  
　　鄂省第八鎭統制張虎臣標統此次入京召見時　皇太后垂詢湖北年歳好否又問所練鄂省第八鎭陸軍兵數共計若干又言爾練兵尚好此後更宜精益求精統制均一一奏對聞於初八日請訓時賞賜福字一方以示鼓勵現統制已有軍來鄂定於望後乘輪回鄂云（今） 
[鄂軍添練緊急集合法武昌]  
　　湖北陸軍各營自初六日接奉統制王得勝總戎傳諭後不獨軍容較前整齊而操練尤爲認眞每於夜半忽發緊急號令各營將弁兵目聞號卽起整備衣履軍械出營站隊名曰緊急集合法站隊時將各兵衣履軍械逐一查驗或每夜一練或一夜數練故各將弁兵士莫不疲於奔命云（今） 
[延聘日人講授戰術武昌]  
　　鄂省武普通中學現因戰術科教員缺人特延聘日本陸軍大尉木村君來鄂充任暫訂一年合同昨大尉已到堂授課所講述者係日本戰術新編之要義及日俄戰事日司令部方略云（今） 
學務 
[學界公禀免提學欵再紀武昌]  
　　湖北各州縣學界全體前禀提學司請免提學欵一事已紀前報兹悉原禀共五千餘字内容分九大綱 
 
 

Page 12

 
 
措詞極勵其大略錄下　一遵照奏定章程急欲興學無欵可提　二遵照學部新章急欲推廣外屬學堂無欵可提　三外州縣教員衆多現尚缺欵　四外州縣風氣初開提欵卽是阻學　五省城學欵支絀由於奢侈萬難以外州縣少數之欵彌補　六省城學堂旣改辦通學何須提欵　七五路通學辦法離奇不如撥回本籍學堂何必提欵　八學務公所辦理不善虚靡公欵外州縣無欵以供靡費　九外州縣學員清苦異常斷難解欵以供省城學員轎奢淫佚之用　聞此禀上提學司後並未批示昨學界中人因趙制軍牌示求言又將此禀呈遞督轅矣（今） 
[咸寗添招新生漢口]  
　　漢口咸寗高等小學堂開辦以來頗著成效今秋以各學生以升入官學後該小學堂缺額甚多現由該堂堂長出示招考矣（音） 
[小學改習柔軟體操武昌]  
　　鄂提學前派武漢視學官調查各小學堂課程嗣據禀復各小學堂體操一科全用兵式于定章似有不符其餘課程尚稱合法等語現黄仲弢學使特通札各小學堂將體操一律改習柔軟以符定章（讀） 
[不准設局抽捐充作學費武昌]  
　　武昌府職員陳忠主近因應城縣無欵興學具禀鄂臬司請在該縣設局抽收入境百貨捐以充學費當奉梁心海廉訪批示云查各屬出産及入境百貨經已設有厘捐若於公家之外再加私索小民何堪所請開局抽捐之處未便准行（金） 
實業 
[示禁私賣鐵路地畝漢口]  
　　漢陽縣潘平朔大令出示畧謂西關外河泊所起由江永堤直達蝦蟆磯又自三里坡起直達蔡甸一帶均經技師勘作鐵路之用栽立標桿乃訪聞近有商民假立公司名目或洋商牌號藉詞圖利私行買賣實屬不法已極此後買賣地基須切實注明買主姓名親自投稅如有交涉字樣一律不准印給云云（今） 
[贛豐公司油餅仍准出口南京]  
　　署淮揚海道楊觀察文鼎遵札派員查禁私運米糧出口擬將贛豐公司豆油餅兩項照常裝之詳請江督示遵當奉批示云據詳派員分赴鹽城阜寗海贛各口查禁私運米糧出口情形查核辦法尚屬切要應卽責成該道督飭各員認眞查禁勿任稍有影射至贛豐公司所出豆油豆餅禀奉商部核准有案應仍照案准其出口該道請由該公司將每月所出油餅兩項及每次裝運數目開單知照局員係爲愼防夾帶起見應准照辦此外米麥及各種雜糧生豆凡有關民食之物一槪禁運不准出口仰卽分别移行一體遵照（克） 
[詳准商會開辦三等歳捐安慶]  
　　農工商部前據貴池縣職商禀請設立商會查閱章程第四條内常年經費由鋪户分爲三等歳捐（六元四元二元）任各商樂輸免致歛費又第九條内市面斗科行戽於春秋較準後由商務局轉飭各商照章更正各節所擬尚屬妥善自應准予立案候咨行皖撫轉飭該商遵照辦理（政） 
[滇省貢銅過漢漢口]  
　　愼督錫清帥現委知縣劉大令有倫押　解第一批京銅三千件計三千五百五十四担由宜昌裝運抵漢當由夏口廳派勇照料換裝江孚輪船運滬換輪北上（今） 
[錢莊破壞市面寗波]  
　　甬江某錢莊近日將現洋躉積高抬洋拆每日竟有四角五分之譜因之現洋進出每白元須升五六角各項生意受累非淺現由申莊將現洋二百萬運甬以維市面想該錢莊亦無所施其伎倆矣（行） 
[准設各省農學會北京]  
　　直隸知府李映庚呈請農工商部通飭各省設立農學會招集農民講授簡易種植之法而植以農立國之基已由該部溥尚書批准將通咨各省轉飭遵辦矣（酉） 
雜記 
[東陽匪亂原因金華]  
　　東陽縣南馬鎭地方各匪肇亂焚毀民房擊斃防勇等情已迭記前報兹悉該鎭向駐巡防營一隊哨官方海周素行卑鄙私受鹽商賄賂壓制台帮鹽販甚爲苛酷八月二十七日查獲鹽三販人其一被哨長毆斃其餘二名受傷亦重台人不服將傷人抬赴縣署喊寃半途又遇方弁不由分說指爲盜黨飭護兵押送縣署面請東陽縣從嚴懲辦潘令驗明傷重恐滋事端卽日釋放而台帮鹽販寃毒刻骨前糾集五百餘人於二十八日午刻擁至該鎭蓄意與防營爲難兵丁聞耗四散逃遁鹽販搜尋不得憤無可洩遂遷怒鎭民縱火焚燬房屋二百餘間現聞該縣紳學界查悉情由已聯名公禀大府請爲澈究營私激變之劣弁云（交） 
[捐欵創設濟良所鎭江]  
　　鎭江府以近來娼寮林立其中難保無逼良爲娼情事爰與夏紳等會議設立濟良所藉以拯救現有富商朱郎軒捐資一萬元以充該所經費云 
[札辦威海罷市烟台]  
　　威海罷市一事至初七日仍未開市現登萊道何觀察以紳民旣被潘巡司毆辱又恐或有匪徒等從中煽惑攪擾治安已於前日札飭文登縣前往查辦（丁） 
[寺僧反對查荒局鎭江]  
　　鎭江金山竹林兩寺所有田産向不完納漕忙每年酌送數百元與總書石寳山恃爲包庇現該書已經斥革由查荒局紳董將該兩寺田産數目註明新册以致寺僧大爲反對多方運動要津務使推翻查荒局云 
[土娼荷枷游街寕波]  
　　甬郡老城隍廟後有土娼王金蘭與某紳口角某紳遂面訴鄞縣當經黄文若大令飭差立提王金蘭到案籐責四百下發押女刑房越日荷以竹枷飭差押游六門大街示衆 
美洲通信 
　　華盛頓省阿錦埠西人工黨近日大聚集設法拒逐華工時將工黨所决議之章程宣佈曰本工黨現聞有華人開設浣衣館於本埠而工黨中人且有與之交易者本工黨爲自顧利權起見務勿與華人浣衣館交易並卽通知各旅館酒館餐館及大小商户如有將衣物交與華人浣衣館者一經查出將其名書本工黨之黑板牌上此章程定亦刋印附寄各處工黨使一體週知云云噫彼工黨之抵制我拒逐我何嘗不明目張膽耶彼媚外賊民之官吏曾敢問及否耶何對我廣東拒約會竟敢拘馬達臣於獄至今始釋又硬禁演說至今無敢提及抵制美貨攻拒苛約耶噫哀哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血滬痕傳奇]  
[第四齣之續]  
　　（掉角兒）（生）你繡鞋立在火中蓮。你纎葱握著回天劵把。乾坤擔上。香肩。祝皇天俯從。人願。　待到那一日啊　我與你向洛浦前。天台畔。巫山峽。紅皋上。重遇神仙。（合）簫聲繾綣。扇影連翩。做一對雙棲海燕。金漢同塡。 
　　（前腔）（旦）你休說美滿良緣。須知爲痛心仇怨。俺便要抛却鈿。向泥犂重放光明一線。　待到那一日　我與你樹旌旗揮戈戟。驅犬羊。光社稷。重話前緣。（合）簫聲繾綣。扇影連翩。做一對雙棲海燕。金漢同塡。（生旦同下） 
[第五齣　拒婚]  
　　（雜丑扮僕役隨凈上） 
　　（凈）（字字雙）奴才國裏做奴才。（雜丑）嫡派。（凈）嫖搖賭吃白般來。（雜丑）作　。（凈）性情凶横肚皮歪。（雜丑）無賴。（凈）學生姓吳。單名一個良字。父親官居首輔。卑人職列尚書。毒比虺蛇。行同鬼蜮謅幾句之乎也者。果然有學皆通。念兩句天地元黄。也算無書不讀。也不管他家亡國破。也不問他種滅人亡。但求保我寵榮。那能顧人性命。遇著維新黨。捉幾個。將頭顱。一刀斷送。無非威自已之風。見了外國人。便雙手。把江山。做個人情。不過慷他人之慨。只是學生有件毛病。不但貪財若命。兼且好色非常。人言生有自。來我道。死而後已。龍陽篾片。本來頃刻不離。補藥春方。都是隨身法寳。今日無事。須要尋一地方。消遣消遣。院子。（丑）有。（凈）近日此地粉頭。有標緻的。報幾個來。（丑）日前聽說。有一妓女。叫做甚麽自由花。模樣兒還來得。（凈）我生平最恨人談自由。爲何要叫這個古怪。名字。閒話少講。你且說他模樣來。（丑）此女穠纎得中。修短合度。清標不染。秀色可餐。映日則膚似凝脂。含笑而齒如偏貝。眞個是前生織女。謪自星橋。夙世姮娥。移從月殿。（凈）啊啊。你所說是眞的嗎。我們就去訪他。若合意時。便要他家來。好慢慢的受用。那時還要重重的賞你。（繞場介）（虚下）（丑隨旦上）（旦）妝成無說倚闌干。手把龍泉仔細看。忽憶前宵夢中事。桃花馬上斬樓蘭。奴家前約韓郎相會。尚未見來。不免把蘇菲惡詩集。取出一閱。（閱書介）（外末扮門客）（丑扮院子）（隨凈上）（凈）拚把明珠三斛價來求金谷十分春。（從）此間已是。自由花住處。待敲門去來。（作扣門介）（丑問介）是誰。（從）是吳大公子。來訪你家姐姐的。快開快開。（旦竊聽介）哎喲。聞得此人。乃奸臣之子。無惡不作。此來必無好意。如何是好。（丑）姑且讓他進來。再作道理。（開門介）（旦辟凈）（凈攔住）（旦低頭背立介）（旦）呀。公子何來。（從）如何。（凈偷看旦介）不差不差。妙啊。姑娘。我久聞大名。特地奉訪。我府中姬妾雖多。却都抵你不上。不如踉我家去。我另眼看待你。我府中啊。 
本埠新聞 
[江南商務總避移滬道文（爲大生紗廠新股餘利事）]  
　　奉督憲端札據上海縣勸學所職董姚文枬禀（已誌昨報從畧）到局奉此查該紳等籌欵興學自爲注重教育起見敝局　收紗廠股息以及餘利銀兩如果有餘欵可撥亟思力籌補助以免爭執惟查此項新舊官股祇有官息一項每年額收規元銀四萬兩爲有定之欵其餘利則無定數須視廠務盈縮爲轉移而常年代支各欵除敝局原領經費不敷同用動支銀一萬餘兩外尚有奉撥之實業學堂經費每年銀四萬餘兩水師學生在英艦肄業學費每年銀一萬餘兩又商業學校預科經費每年銀一萬五千兩均係額支項下必不可少之欵加之劉前道因公借用司局各庫共銀八萬餘兩現在商業學校籌備本科添建房屋購辦書籍儀器等項約需銀一萬餘兩均經先後禀准田官機息欵項下分别解還支用統計本年非十七八萬兩不可而所收官息餘利内除扣還該廠墊付修機銀二萬餘兩僅解到規元銀十三萬餘兩折合庫平銀十二萬餘兩前經敝局預計除留敝局支欵曁各項學費銀九萬餘兩外僅解還財政局銀二萬兩官銀錢局銀四千六百兩江藩司銀五千兩其餘六萬餘兩均屬無欵撥解歷經禀明督憲並分移查照在案然此猶該廠極旺之年敝局以入抵出尚且竭蹶至此萬一紗市銷滯餘利减少其懸斧待炊情　更屬不堪設想商業學校一俟房屋落成卽須開辦本科此項常年經費又非一萬數千兩不足以資應用若再酌提股息撥歸上海則敝局原撥各欵勢須詳請督憲另行飭撥當此度支奇絀各庫籌欵維艱未免徒滋周折此敝局二次議詳　難勻撥之實在情形也該紳等未經詳察誤以官機息銀爲敝局所獨用遂有沮尼不行之語不知此項銀兩敝局支用者不過居其一二而撥充各項學費者實居八九究其要歸無非爲江南培植人才之用誠如督憲批示以本省之財濟本省之用辦法並無不合乃 
 
 

Page 19

 
 
上海同隸江南未始不共沾利益若必指爲上海所應得是第知注重一隅其如江南全體何敝局爲統籌大局起見除將收支緣由分移核辦外相應咨商（下畧）（企） 
[飭究劣生抗阻禁烟]  
　　嘉定縣北鄉禁烟分局董事陳慶容等禀婁塘鎭大北街等地方有劣生邵啓文等抗阻禁烟毆傷警卒經滬道派委密查去後兹已禀復稱此事起衅之由全係趙啓文從中煽動該縣張令遇事優容一咪偏袒以致勢焰愈張附和愈　時有毆局毆董之謠影響所及復有東鄉曹王廟毆傷警察打毀學堂之舉等情現瑞廉訪以該縣令業已去任從寛免議特札飭太倉州轉飭新任高令將邵啓文等立卽提案訊明究辦以示懲儆並責成會同局董切實嚴查四鄉違禁烟户有犯必懲以期一律肅清倘嗣後查明該境内仍有前項情弊卽惟該地方官是問决不姑寛云云（企） 
[不准妄拿黨人]  
　　巡警總局偵探捕禀知督辦瑞廉訪謂查得滬上革命黨匪約有一百餘名官商各界實居多數其餘係無知愚民被脅入會請示拘拿廉訪恐有騷擾駁斥不准（車） 
[道批照錄]  
　　趙李氏禀批　此案王汪氏前禀價買招弟爲妾之人爲魏阿和繼稱趙阿和或趙慶儒已屬先後兩歧今來禀謂係氏夫趙慶和誤信工人劉中泰等說合亦屬不符查王汪氏疊次控詞認招弟爲生女卽趙李氏是一是二王汪氏屢以乃女生死不明來轅嘵凟業已批行澈究旣據該氏呈廨請予發堂擇配是招弟明明無恙應如何發落之處仰會審委員飭查明確妥辦具報（軌） 
[批准撒銷織帶公司示諭]  
　　上海縣李大令批絲線織帶同業洪人和等禀云前據徐源泰等以創辦紳昌公司圖謀公益是經准予給示在案兹閱來禀稱該公司逼勒大小作塲做出之貨槪由該公司收買然後轉行發售收入則任其抑價售出則任其高抬動輒咆哮嚇制等語是該公司直以壟斷把持爲事假公益之名爲私利之計剝削平民爲商業中之巨蠧候卽將示撤銷仍　查察究以維工業可也（哲） 
[朝鮮難民過境]  
　　昨有朝鮮漁人十四名遭風漂至寗波海面昨由寗波乘輪來滬經升道瑞廉訪轉送至縣飭由廿二鋪地甲金文將該難民等領至西門内關帝廟安插俟有便船再行資遣回藉（厘） 
[家政會紀事]  
　　滬南競化女子師範學校昨開二十二期講筵首程頴女士演講家政學於兒童保育法尤詳盡次楊王震女士演講婚嫁改良宜重才德勿重財勢次蘇本清女士演講家庭應用文字來會聽講者甚衆云（川） 
[定期停辦平糶]  
　　本埠城内外各平價售米處係由總工程局領辦自三月間次第開辦以來已閱六月有餘前曾由官米平價局知會奉蘇撫電諭俟新穀登場停辦平糶等語現届秋收在卽滬市米價業已低落爰議將城内外各平價處一律停辦截至本月十五日爲止不再出糶云（川） 
[巡警局選定馬隊]  
　　巡警局挑選馬隊一事迭誌本報兹悉已選定三十六名着即具呈保証書投充（衣） 
[華捕賽跑得標]  
　　昨日捕房中西印各捕在跑馬塲賽跑五百廿五號華捕得彩洋二十元之頭標二次（莊） 
[函告傾倒河泥之辦法]  
　　滬道函致巡防隊袁副將略云接製造局張觀察來函西門外方濱橋至萬生橋一帶現築電車軌道阻止車輛往來局中料物均由斜橋折而向西由徐家匯路運送現在該處河道派營挑濬工作甚勤惟沿河路不寛展挑挖河泥就近堆積行人車輛頗覺不便請飭營勇挑挖河泥悉擇寛闊地方傾倒或儘南岸讓寛馬路以便行人並飭催盤運積土之工夫赶速他運勿任欠積等因用特奉布卽祈傳諭遵照云（企） 
[魚船與木排之交涉]  
　　浙湖一帶販魚船户裝運鯖魚來申經過黄渡鎭及上青交界之處途遇木排必以鈎稿將船套住强索鯖魚不遂其欲卽恃衆逞兇各魚船受累已久昨日邀齊同業在邑廟豫園聚議擬卽聯名公禀道轅釐局請爲查究云（泳） 
[陸頌和避匿廣德州]  
　　應桂馨案内牽涉之陸頌和避匿他省屢經滬道分行各省協緝未獲兹滬道又接英領事來函謂陸頌和聞係避居廣德州地方請飭派探往拘現瑞廉訪已飭楊探弁前往查拿矣（疏） 
[流氓攫衣]  
　　前晚有甲乙二流氓至新馬頭川麗押店託言購衣乘機攫取布短衫三件飛逸店中人奮力追赶未獲卽報總工程局請緝未知能弋獲否（夏） 
[上海官事]  
　　四品京堂龐元濟揚州堤工局總辦何亮標丁憂候補知府趙椿年昨日均到道拜會○知縣沈潮奉飭回巡警總局裁判課員差禀銷兼代一路一區正巡官差○兩淮鹽經歷潘照昌禀辭回揚○巡警總局警務長直隸州知州姚捷勛浦東二路一區正巡官謝崇聲昨日均到道禀見（哲） 
訟案 
 [P上海縣案> 
　　劉長旺與張周氏在家姦宿被本夫宦兆關前往捉獲扭至巡警局解縣奉帮審李明府訊究氏供子在劉處學皮匠往探被夫誣姦劉亦不認明府判氏掌頰五十下劉收押查明嚴辦○王阿香施鍚樓同趁航船計誘奚蘭生賭博被騙金戒銀表並洋十六元控由滬道將王施二犯發縣研訊狡賴判王責三百板押改過局二年施責二百板押改過局五月○本年正月某夜强剝行人皮衣之棍徒余長生兹由警局獲解到縣供詞支吾判責二百板押改過局五月（車） 
[總工程局紀事]  
　　西區解袁許氏扭控張瞿氏鍾衛氏誘匿養媳三囡一案經孫裁判研訊堅不承認並有孫强氏控稱亦被張將養媳藏匿張亦一味抵賴孫裁判判戒責二百下枷號三天游行各區示衆期滿送縣訊辦三囡交袁領回鍾無干斥退孫氏著自行查訪○莊雲祥前因來滬尋見逃妻吳氏同韓周氏張董氏行走向問被逸扭兩氏控案奉判韓　同尋交在案昨日尋獲扭送到案飭押候傳蔣到案訊明給領（夏） 
[巡警局紀事]  
　　巡警總局　商務印書館因鮑某寄存之箱被竊昨將情節可疑之夏新堂周炳桂顔阿五等交局請究訊無實據判令分别交保押候再核○張紀生欠蔣張氏洋銀三十元不付由該氏控局昨經黄巡官訊得有火油帳可劃判張繳洋十七元給氏具領○王夀明朱堯生二人在途口角拘局判各責手心五十下○第三路分局巡士胡貞幹張建勳王世昌等因與局員吕輝嶽通同擅准趙如良開賭一節經總辦汪觀察查悉將吕撤差胡貞幹張建勳判押半月追回文憑並補在逃之王世昌等在案王迄今尚未弋獲胡張二巡士於日昨將文憑繳案呈判具改過安分切結交保開釋 
　　城内第一路四區　西門關帝廟左近醫生金恊棠之妾某氏於前晚黎明逃走出城適爲十四號偵捕查見喚同站崗巡士將該婦帶局訊明即傳金到局具領完案○陳長福竊得 
 
 

Page 20

 
 
東洋車上蓬撐四付入城求售偵悉解局訊辦 
　　城内第一路巡警分局　劉長華昨夜將管照廣之妻方氏引至西門關帝廟後姦宿爲管偵知將男女一併拘住扭至第四區轉送上海縣核訊 
　　浦東第二路巡警分局　水巡捕房解收買竊贓之毛富郎張三周桂生到案判送上海縣訊辦○招商華棧扭送竊煤之秦大狗判枷七天○姚阿福胡耀長在途口角判算明還清不准吵援○天主堂片送屢次行竊之張裕式一名到案判押改過局半年○太古棧送工人周正元一名因私取貨物判枷示十天（夏） 
[英租界捕房事]  
　　昨有二人以石印蘇松太道禁冐牌美孚老牌火油告示在山西路洋貨公所牆上表貼有違定章一併拘入捕房押候訊究○廣西路德鄰里雉妓楊桂寳不愿爲娼自投捕房送濟良所留養○陸吉生行竊河南路某姓家綢衣等物押候送公共公廨訊辦（泉） 
[法租界捕房事]  
　　車夫倪玉煥因欠蔡　洋四角前日蔡邀同王大六子逼索倪遂購鴉片烟吞服經人知覺即送醫院救治無效而斃蔡聞風逃避捕房即將王大六子拘住候究○姜炳慶孫祭昌每晨肩負大秤在要道將各鄉人之蔬菜截阻代爲小菜市過秤博取用錢捕房以其違章一併拘入候解公堂訊辦○烟妓楊金鳳前日私竊同妓金約戒越窗逃走經鴇母報捕押解公堂訊辦○流棍王阿柄偕黨在途以紅黑籌騙賭拘入捕房押究○周夢生偷太古棧冰糖送捕押辦○陳阿二竊松板亦爲探獲住押究（舟） 
[美租界捕房事]  
　　西華得路四百零七號某米店昨有金毛仕以十元鈔票往兌經店主察係僞造由捕拘入金供亦係用下並不知情當即釋出○陸保安之妻林氏私逃由妻兄林鍚如帮同尋獲勒索酬資甚奢扭入捕房奉飭赴公共公堂具控○西華得路生和鐘表店昨有曹桂芝顧阿金徐林生等因修表口角與店主打戒押候送究○包車夫錢大在途兜攬生意拘押候究○陸阿四竊童賢記棉押候解究（西） 
通函 
[金業賣空買空之害]  
　　近閱各報來函門論及標金之事均頗公道但未將上海金號之暗地算人忍心殺人之險惡揭其私而抉其隱查上海爲通商巨埠從未有賣空買空市面近年來業金之號竟有數十家專做空盤一月之中標金進來小則數十萬條多則數百萬條且能隔兩月而抛出買進其所以如此者乃金號引誘外行人其彀中坐收其利外行向金號進出買賣每條抽傭若干又有暗中吃盤以多報少以貴報賤此外行受虧其一端又有近期改遠期名爲掉期輕則三四兩重則十餘兩不一此外行受虧其二端價高必抑之低價低必抬之高金號　操其權外行均不知受虧者其三端年前外行多做進金號設法以貼出外行受虧者其四端自去年外行初明其竅門金號乃反而爲之做出者使貼進受虧者其五端外行若　金洋運自外洋以平市面金號特將條子不照市價賤賣與銀行訂明出口有意搬空使市面偪仄便可抬高價值以　　私受虧者其六端有此六端金號壟斷其市坐享其利所以近年來日增月盛不知多一金號卽多一賭塲金號空盤具險惡實倍于賭塲之抽頭彼亦知此項生意久必有談論其過失於是立學堂以抵制學界立公所舉董事以抵制商界其做交易必借洋行内可恃洋勢也奸謀詭計可爲巧矣近日先令大縮皆金號買進先令於銀行過多之故先令受虧則運動董事私自結價逼未到期之外行硬索現銀因此殞命者有之家破者有之逃亡者有之此等空盤若不禁絶恐市面日壞商困日增所望當道及商會諸公體恤商情竭力維持勿任伊等播弄搖動大局此恩此德不獨受累者感之而未受累者將來亦不至於受累感更有甚焉者已 
[  厲肅陶啓]  
[專治氣急消痰康寕錠断根不彂]  
本主人竭十餘年心血經各國名醫考驗最妥最靈止咳止喘化痰康寗錠親手試過不計其數老症無一復發故敢督製行世只收藥本統治最妥最驗之症列下○新久哮喘○氣急氣促○各種咳嗽○痰飮痰核○晨咳多痰○痰湧氣閉○傷風咳痰○肺痿久咳○痰迷心竅○老年痰厥○少年痰咳○頑痰膠結○以上各症無論新病老病照單送服永保勿發如愈後復發不取藥資　每小瓶洋一元二角五分大瓶洋二元每料十二大瓶洋二十元　上海今遷移進盆湯弄黄全茂酒店對面石庫門壽華堂主人監製 
[最新頤人奇談○綉像繪芳錄出版　上海申昌書局啓]  
是書借嬉笑怒罵成絕妙好辭其莊重處可以資助修身其戲謔處令人胡盧捧腹誠怡情悅性之良書不第爲酒後茶餘之消遣也計裝四册價洋三角○繪芳錄計八十回係西泠野樵所著借南朝粉黛發抒性情較西廂石頭記等言情之書尤爲淋漓盡致著者自謂情以文生文以情副洵非虛言現用白紙鉛印訂成十本洋一元二角○大字鉛板正續資治通鑑十元○大字鉛板十二本康熙字典三元○大字鉛印三十二本御批通鑑輯覽三元二角○明季稗史彙編七角○刑案匯覽連箱八元○刑案彙編一元五角○西學格致十六種三元○通商始末記四分官四國志畧一角半○日本新政考四角○紅樓夢補六角○閱微草堂五角○燕山外史二角○王氏六科準繩六角○本草綱目三元○徐氏十三種一元六角○瘍醫大全三元○洋務陞○圖一角○紅樓奪彩圖一角○新年西湖勝景圖五分○硃印單陞文官圖一角○繪圖四千字文一角○繪圖六千字文一角○繪圖三字經五分○繪圖千字文五分○繪圖百家姓五分 
[元泰號出賣底貨廣告]  
本號自壬寅年出賣底貨以來屈指已五載矣近因歷年所存各貨堆積如山急欲去陳换新兹於本月初八日起格外减價削本售現約兩禮拜爲止所有各種呢絨冬夏西服靴鞋帽襪香水香皂京廣洋貨名目繁多不及備載　紳商光顧請　駕臨法界二洋涇橋南首認明本號招牌方知價廉物美斯言爲不虚也　元泰呢絨洋友號啓 
[杭州大通紙烟公司廣告]  
茲者本公司廠設在杭州拱宸橋下機噐製造各種衛生香烟十支銀象牌十支火車牌廿支山虎牌十支金獅牌五支三羊牌久已膾炙人口風行内地早已四遠馳名近復精益求精自運美國上等烟葉加工選料務使氣味温潤性質冲和服之者眞有益無損與市上所售特别改良衛生之道相區不啻天壤今因推廣銷路分設總批發所於上海英租界勞合路第四百八十七號紅磚洋房門面内以便　貴紳商號就近零躉購取承蒙　賜顧其價當格外减克以廣招徠盖本公司亦非專爲謀利起見實以挽外溢之利權盡華人之義務耳尙祈不棄是荷以後添設各埠分行上海再行登報奉告以便各省貴客就近賜顧可也　大通華記衛生紙烟公司經理人黃君輔謹啓 
[小學校管理法]  
小學校爲國民普通敎育最要關鍵而欲發達其敎育尤視乎管理之良否以爲衡兹編爲日本高等師範學校敎授小泉又一所著於學校之組織事務一一布置井然釐然得以簡馭繁之道爲管理小學校者不可不看之書西裝一册大洋一元 
[最新生理衛生敎科書]  
今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身證之構造故生理學尤爲緊要是書爲日本小松定市所著於解部之原組合之理保衛之法無不精詳確切孝感劉君曉譯筆亦明晰雅潔誠敎科最善之本也西裝一册大洋八角 
[英譯津梁]  
大通譯之難不在於名物稱代云謂等字而莫難於介係掣合疏狀區别等字此種字渾言之即支那所謂虚字也凡一句之神情一語之口吻係焉故是書所譯牽引介係掣合等句爲多而以英瀝博士所譯四書以爲標準中有未信之處則加以貿易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　上海棋盤街點石齋啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
