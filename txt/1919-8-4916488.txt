# 1919 - 8 - 4916488

 

Page 1

 
 
   
 
 

Page 2

 
 
   
 
 

Page 3

 
 
時評 
[特赦案（冷）]  
　　特赦案不過表示一種願和之意思耳不然通緝旣無效力特赦更何足輕重乎旣不能緝復何須乎赦 
勳章之濫得之不足重通緝之繁受者無所害是賞罰無方也若屢授勳章而屢奪之屢奪而復屢授之屢令通緝而屢赦之屢赦而後屢緝之是非特無方并不得謂之賞罰也得者受者復何必介意之哉 
或曰否是爲欲在寧開議之預地也其或然歟 
命令 
　　一月六日大總統令近今烟禁綦嚴乃以厚利所在莠民好商多方嘗試甚至有假冒軍人由各路包運銷售情事似此違禁營私肆無忌憚若不嚴行查緝則禁烟要政直同虚設於國家前途影響至鉅本大總統治軍有年凡隸軍符夙知國紀豈容僉壬影射玷我戎行嗣後應責成各省督軍省長遴派專員會同各稅關嚴密查察無論是否假冒軍人但遇有包運烟土卽應切實拿辦勿任漏網其京奉京漢京綏津浦各路爲近畿綰穀之地尤應切實偵緝着京師軍警督察長馬龍標督飭所屬幹員隨時梭巡稽察一面　交通部通飭各路警員襄同認眞辦理一經查獲即予盡法懲罰查出烟土悉數焚燬仍當偵查明確勿得擾累行旅經此次通令之後凡我邦人當知令出惟行除惡務盡其各滌瑕盪穢悉袪舊染用副保民除害之至意此令 
又令祁彦口授爲陸軍步兵上校此令 
又令唐汝謙授爲陸軍軍需監此令 
又令趙崇愷加陸軍軍需監銜陳登山加陸軍軍法監銜此令 
又令農商總長田文烈呈請任命顧球爲技正應照准此令 
一月七日大總統令特授陳樂山王賓以勳五位此令 
又令外交部呈請任命徐善慶爲駐横濱總領事吳佩洸爲駐巴拿馬總領事葉可樑爲駐温奇華領事均照准此令 
又令建威上將軍管理將軍府事務段祺瑞呈請任命周效勃爲將軍府副官應照准北令 
又令海軍總長留冠雄呈南琛軍艦艦長周兆瑞副艦長李景澧請免職另候任用均照准此令 
又令陸軍總長段芝貴呈請授田懋賞孫占元劉同爲陸軍步兵中校吳景安胡緒康爲陸軍步兵少校鄧振淦爲陸軍二等軍法正均照准此令 
又令陸軍總長段芝貴呈請任命蔡琴堂爲陸軍第二師騎兵第二團團附應照准此令 
又令陸軍總長段芝貴呈請任命李奎武爲陸軍第二十九師騎兵第一百十六團第一營營長應照准此令 
又令陸軍總長段芝貴呈請授彭象乾宋玉林爲陸軍步兵少校均照准令 
又令陸軍總長段芝貴呈請授王霖梁升堂崔家廣爲陸軍步兵少校吳障川爲陸軍砲兵少校李鴻鈞爲陸軍輜重兵少校均照准此令 
又令陳兆霖晋給三等嘉禾章靳雲鶚給予四等嘉禾章此令 
又令葉仁雋給予三等文虎章此令 
又令陶制治給予三等文虎章傳長民吳士先楊辛潤王師沂均給予四等文虎章此令 
又令陳照春朱聲廣均給予四等嘉禾章此令 
又令多田駿中島完一均給予四等文虎章此令 
補一月三　大總統令顧琢瑭晉給二等文虎章張榮業劉泉德趙文濬均給予三等文虎章張堯卿郭泰勝粟鳳誥周蔭人均給予四等文虎章此令 
又令楊兆泰晉給三等嘉禾章顧秉彝王嗣昌張治壵白文惠渠本澄均給予四等嘉禾章此令 
又令虞銘新楊乃康均晉給三等嘉禾章吳家駒張謹均給予四等嘉禾章此令 
又令孫錫祺晉給二等嘉禾章王珂婁裕熊均給予四等嘉禾章此令 
又令高國俊王時澤均晉給三等文虎章此令 
又令劉錫彤晉給三等文虎章温世珍張冕甲王固磬楊以敬均給予四等文虎章此令 
又令吳震春柯興昌張邦華謝冰秦錫銘范嘉泰沈彭年均晉給四等嘉禾章此令 
又令畢世修晉給四等嘉禾章此令 
專電 
[北京電]  
　　五國二次勸告决將提出段派使人力阻（七日下午三鐘）　　北京電第二次勸告說及元旦覲賀口頭勸告說皆無根（八日是午三鐘） 
　　北京電特赦案土曜日已通過閣議但形式範圍俱未定遲四五日當發表 
（八日下午四鐘） 
　　北京電取消孫文吳景濂等通緝令已由閣議通過（八日下午二鐘） 
　　北京電院電西南請將陜軍匪分明迄未得復 
（八日下午四鐘） 
　　北京電昨晚電令張錫元部止葭州許蘭洲部止潼關暫駐勿再前進是陜事先决問題告一段落 
（八日下午二鐘） 
　　北京電督團要求南北開議派員列席旁聽聞已復電照准先將員名開報但對雙方代表不得發言表示贊成反對（八日下午二鐘） 
　　北京電鄂督來電痛論鄂西被匪蹂躪情形已令邱團長趕緊前進但不得貿然接仗貽人口實 
（八日下午二鐘） 
　　北京電駐港探員電告舊議員將在港組監視和議機關（七日下午三鐘） 
　　北京電新國會二月閉會某議員藉口會計年度提出三月一日開常會案 
（七日下午三鐘） 
　　北京電巴黎來電歐洲和會分預備正式兩種一定十三開幕專議正式會時一切次序一定二月中旬開會先由協約國代表列席會商就緒方邀敵國代表到會須在三月下外 
（七日下午三鐘） 
　　北京電列席歐會代表除陸外駐美英法比四使又加入王正廷伍朝樞共七人伍已由施愚接洽允卽起程乃接外電中國祗能派出三人因電胡使設法通融（七日下午三鐘） 
　　北京電巴黎電陸徴祥九日可到美總統七日赴比定十日回（七日下午三鐘） 
　　北京電四國銀團昨假花旗銀行會議對華投資問題討論良久而散是善後借欵已開始活動 
（七日下午三鐘） 
　　北京電中東鐡道日以與俄先有讓渡密約美以資本關係在東北議解决方法迄未决定惟日確願管鐡道行政事關全滿命脈政府尙水决辦法 
（八日下午三鐘） 
　　北京電交部又與日人訂立一宗新借欵以北京電話局作抵押品（八日下午二鐘） 
　　北京電公夜顚日開外賓午餐會及女賓茶會 
（八日下午二鐘） 
　　北京電東海以新年賭風甚熾將下令申禁（七日下午三鐘） 
　　北京電安福部派員赴各省設分部準備組黨 
（七日下午三鐘） 
　　香港電軍政府徇國會之意擬任褚輔成爲議和代表（八日下午二鐘） 
　　香港電聞伍廷芳照會外交界謂西南諸省欲請領事敎士爲畫定休戰界線之公斷員（八日下午二鐘） 
　　香港電陳炯明辭任閩省長職並推薦林森爲閩省長許崇智爲閩督軍 
（八日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　廣東軍政府通電廣東參衆兩院各省分送督軍省長各都統各護軍使各鎭守使各總司令各師旅長各省議會各敎育會各商會各報館均鑒茲致北京徐菊人先生一電文曰北京徐菊人先生鑒接錢君幹臣宥電斤斤致辯於軍與匪之區别夫淫殺擄掠謂之匪試問陳（電碼疑有脫落）具在若必指定某某人爲匪則此間亦不難臚列陳李罪狀以相詰責因内爭之影響土匪乘機竊發煊等亦所痛心然不能牽連混合藉爲一網打盡之計茲以事實而論錢電謂許張所部入關係本年九月間陳樹藩所請事在停戰令前然何以下令停戰後不即停止進兵而仍兼程開往井道之死錢電謂爲郭堅嗾李良材剌殺查李良材詐降誘殺井勿幕割首獻陳樹藩確鑿可證設果郭堅所殺何以反獻首級於陳錢電謂閩中於十一月二十二十一二十四等日涵江莆田均有戰事查此間於十一月二十二日下令停戰在未奉令以前前敵發生戰事容或有之至於永泰之失而復得明明北軍先襲聘臯所致現據陳炯明儉電報告永泰方面本月十四日北軍有公文來商停戰忽於十五日拂曉分路來攻内有奉軍一部激戰至一晝夜現粤軍已退守嵩口此又何爲者錢電謂王旅赴閩係隸於薩督辦以備淸鄕之用閩中軍隊甚多用以淸鄕綽有餘裕更加勁旅豈非增兵鄂西方面川軍日退而近據柏文蔚漾電王督幂忽向我鶴峯進兵且聞有限四星期收復恩施之說至於甯羗沔縣之事係在十一月二十四日以前彼時尙未停戰何能引爲口實又據熊督軍來電自奉令後已一體休戰總之剿匪與停戰事難分明若剿匪無已時亦即停戰無期日徒恃往復答辯耽延時日恐愈陷大局於糾紛茲爲避免爭執促進和平起見特以三事相商（一）宜劃分停戰區暫就現在駐紥地點爲其界線一面邀請就地領事或敎育會爲之證明（二）宜擔任區域内之治安各剿其匪各衛其民母相侵爭（三）宜禁侵越界線如甲軍隊侵人乙軍隊區域即認爲有意開釁或對於陜西方面由雙方公推威信素孚之大員前往監視劃定駐兵區域以杜紛糾亦自正辦以上各節關係和議之成否亦即關係大局之安危執事素以悲憫爲懷即希迅飭北方各軍遵照辦理佇候見復岑春煊伍廷芳陸榮廷唐繼堯孫文唐紹儀林葆懌冬等語特聞乞主持公論促成和局是所至盼岑春煊伍廷芳陸榮廷唐繼堯孫文唐紹儀林葆懌江印 
　　管金聚通電（續）至若聚之離褒移鳳則更有說初川軍在境聚平日推以至誠自鍾師倡聯防賴旅編特遣隊而詭謀漸露自彭周變而馮田奔漢中王圍出而潰兵與之合於是劣跡益彰當是時南鄭城中聚兵僅有兩營北援未到汴劉鍾親兵數千潰兵不計其數　集一城内外鍾部又編敢死隊八十人試問川軍旣不任戰事敢死隊何用蓋其目的實在聚之一身聚猶處以鎭靜惟防範加嚴迨前敵軍報漸緊曹連陣亡南鄭危在眉睫不得已留兵城守親率衛隊出城督戰行至長寨據報變兵將襲褒城隨即分兵西援自往守褒幸而戰勝得免此乃十七日之事均經佈告商民電呈中央在案豈得謂之潛逃聚駐褒三日方調外援而田潰旅集兵口街斷我前敵後路又向褒城安置砲位聚置不理且電城紳即日回署迨二十日劉督佈告揑砌聚罪改放官缺王團亦任受旅長於是聚部官兵聞信憤怒咸謂衅自彼開誓與决戰尤以王團貪利外附不屑與之並立聚鎭陜數載豈忍以一人榮辱糜爛漢土多啓内訌乃嚴約各兵固守褒邑北路門戶二十一輕騎自赴鳳留安撫各防軍心誡以是非自有公論母得妄動靜俟中央解决且鳳留係漢中轄境職守所在即决計駐鳳統率各營維持防務棧道天險絶不使稍有罅隙致被奸人謀襲牽動全局除前電呈請中央派兵查辦外謹掬始末以聞無任悚惶管金聚叩宥印 
各通信社電 
　　海參崴電路透電社訪員今日謁見霍爾瓦特將軍幕中某要員談及大局該員謂政府機關今已漸有秩序自烏拉爾起至太平洋止之全土皆歸柯爾恰克海軍大將之政府統治西比利亞之所以不能完全恢復原狀者其主要之障碍乃在協約國未承認現政府之故此實協約國之失着　協約國旣保證現政府之積極政策今宜速加承認俾增實力應付鞏固西比利亞與統一俄羅斯之各問題該員又述及近今配姆之勝戰與烏發之叛變謂近因經濟上與戰略上之原因不得不廓淸北烏拉爾之過激黨以期保全該境各項事業之發展與開採鑛産之得照常進行並儘速與由亞昌格爾進發之浦爾將軍大軍會合職是之故乃將南部之軍調至北部而過激黨遂乘機佔據烏發該地得失無關重要且過激之陣地不日似將爲杜土夫將軍之軍或特尼金斯將軍之軍所侵逼勢難支持該員末謂今非俟彼得格勒莫斯科過激黨之根據地傾覆之後俄國過激主義必將蔓延無已苟不摀其巢窟則破壞今日社會秩序之分子將如火山然隨時可以危及戰後歐洲和平建設事業云（六日）路透電 
　　北京電内閣員同意案本日午後經衆議院投票表决出席議員總數二百八十一人錢總理出席說明之後投票通過各總長姓氏票數如左外交總長陸徴祥同意二七一票内務總長錢能訓同意二五○票財政總長龔心湛同意一四九票陸軍總長靳雲鵬同意二六八票海軍總長劉冠雄同意二六一票司法總長朱深同意二六二票敎育總長傳增湘同意二六三票農商總長田文烈同意二七○票交通總長曹汝霖同意一七五票參議院定於後日舉行投票（七日） 
　　北京電昨日國務院接福建督軍李厚基電云仙游方面新近南軍有增加之形勢北軍亦須講求對應之策（八日） 
　　廣東電據消息靈通之某氏之談話云南方派遣代表問題所以停頓之原因即由於國會决議案不能輕易改變及所擬代表捨人才本位主義而取各省本位主義不注意於黨派關係即代表中屬政學會者有六名而無民友派益友社派之人物國會多數對於候補人物之一部分不能滿意等是也（七日） 
　　廣東電此間接得日本原内閣不日將在帝國議會聲明抛棄向來日本在中國之特殊地位而依根本和平主義樹立對華方針之消息後軍政府與國會議員方面以及各界人士皆非常感動非常注意而希望其實行（七日） 
　　廣東電昨日政務會議軍政府要求參衆兩院議長出席疏通關於代表問題然因國會不能改變其從來之主張故終無結果而散當日軍政府提議代表者中加入褚輔成但褚氏以國會議員另有重大職責謝絶聞一二日内更當開會協議善後之策（七日） 
　　濟南電魯督張樹元去年十一月奉徐總統嚴斥剿匪親赴兗州方面與徐州張文生軍隊呼應攻擊盤踞膫縣之大股土匪更將金鄕縣魚台縣方面之匪包圍攻擊現在大致已經剿滅故於昨日回省聞張近將進京報告一切（七日） 
　　濟南電新任國防軍第二師長即濟南鎭守使馬良現已開募兵隊（七日） 
　　奉天電聞現在進京之馬瑞祿（譯音）一俟回奉天後即將辭黑龍江淸鄕督辦之職而爲巡閱使參謀張作霖現正開軍事會議擬以兩混成旅編制第一二師（八日） 
　　東京電日本各報對於美國羅斯福氏之逝世皆表示哀悼之意（八日） 
　　東京電葉恭綽於本日午後訪日本原首相會談移時而退日本實業家於本日晚間假座銀行俱樂部開招待會晚餐會歡迎前交通次長葉恭綽氏 
（八日）以上東方通信社電 
　　東京電日政府向法政府交涉撤去禁止仰光米出口事巳於昨七日接得解禁之通告（八日） 
　　東京電照中國改訂稅則委員會所議定日本貨品一切須增二成半以外之稅率惟日政府將樂爲同意於諮詢樞密院後將簽印云（八日） 
　　東京電前交通次長葉恭綽等二人於七日到日外務省訪内田外相交換意見葉氏將在東京勾留至十三日赴公私各方面之招待會十五日首途取道美國赴法（八日）以上共同通信社電 
　　北京電國務院昨將湘南贛南北兵撤退情狀電知熊李轉告西南并促湘鄂南軍從速撤退 
　　北京電東海語錢再電西南催派代表所有一切問題由會議决免延時日錢已直接電七總裁 
　　北京電政府允各省派員赴寗旁聽昨電各督開具旁聽員銜名報核（以上七日） 
　　北京電聞西南派遣代表舊會已不梗阻惟爭人才軍府亦擬稍與通融當可早爲派出 
　　北京電停戰畫防川中各軍巳有實行信息在閩方許兩軍亦承軍政府某總裁意旨止攻陳炯明與李厚基早有接洽現惟陜未一致當局正在設法疏通 
　　北京電經濟調查委員某君以中國實業與其招外股損利權不如得一大宗實業借欵自行興辦提出意見書於委員會 
　　北京電湖北開象鼻山礦擬先由官錢局發新官票六百萬串以後城馬路變價及礦餘作抵財部幣局已核准（以上八日） 
　　南京電十代表擬先與唐紹儀磋商惟不便正式接洽將由熊鳳凰間接互換意見 
　　江西電省會商會因和議未定贛邊撤防迭電陳督請速回任 
　　濟南電張樹元督軍今日返省 
　　香港電陸榮廷不慊於國會之所爲召代表曾彦回武鳴面詢一切曾已於日前遄返說者謂西南有勢力者惟陸與唐此後和戰問題將以陸爲重心 
（以上七日）以上中孚通訊社電 
法國無線電 
　　里昂電和平會議將於下星期一日在巴黎外交部開幕此爲和平預備會議將由四大彈國之代表决定議事順序每國遣派全權大使之人數及其他瑣碎問題和平大會似將於正月二十日開始威爾遜總统及克萊滿沙氏已遄返巴黎奥朗托氏及沙尼納氏已準備赴法京喬治氏及英國全權大使將於星期六日抵法毫無疑義和平預備會議似將歷時三月此項和平條約在凡爾塞宫簽字當更爲遥遠云（七日） 
　　里昂電紐約消息前美國總統羅斯福氏抱病數日後於星期一日晨逝世自得羅氏噩耗後所有船舶海軍屯所駐紥國内及國外之美國軍隊均下半旗誌哀法總統致電弔唁羅氏之公子羅公子等任美軍軍官現駐加勃倫資法總統普恩賚係首先致電羅公子者（七日） 
　　里昂電李勃克萊區黨之反動運動其結果爲佔據大政治報館其中以伏瓦資報爲最及胡爾夫電社示威者利用手榴彈且在屋字之前裝設機關槍然彼曹絶未能奪獲郵政總局社會多數黨方面似已組織一種示威舉動俾保護其政府目前政府始終有忠藎之軍隊在警視總監愛斯朋氏之手愛氏利用此項軍隊有權力對付亂黨時局現仍危急然愛培爾斯區特芒政府似尙未陷於危境（七日） 
　　里昂電雅典消息土爾其政府通告土政府已採嚴厲之手段對待聯合進步委員會委員彼曹及靑年土爾其黨代表將被放逐（七日） 
　　里昂電正月七日巴黎倫敦間匯兌率英金一鎊合二十六佛郎法國公債劵巿價如下三釐公債六十一佛郎五五一九一七年四釐公債七十一佛郎三五一九一八年四釐自由公債七十二佛郎一九一八年五釐自由公債八十八佛郎四○（七日） 
美國無線電 
　　巴黎電威爾遜總統與其夫人及女公子已自意大利回據今日之通告云威總統擬先回美國舉行本期國會閉幕典禮然後再來法國參與和平大會議 
星期日威爾遜總統自羅馬啓行前往米郎沿途大雨而在奇拿亞之會雖雨未阻總統免冠露頂親加一花圈於可倫布石像上演說時極贊可氏發現美洲之功末云今美國旣已自由矣當指示他人如何共享此世界之自由云云 
威總統在米郎城意人極誠歡迎之道路行人成羣結隊幾千萬人紛紛擁圍威氏有欲親其手者有欲親其衣者舉國若狂惟舉動皆有秩序云（七日） 
　　華盛頓電白宫及各官署與公共大屋皆下半旗爲追悼盧斯伏也海軍總長丹尼爾與陸軍參謀總長馬奇下令通飭全國各船沿海各海軍站各兵營及國外美兵駐紥地均下半旗（七日） 
　　舊金山電今日法國兵士飛行家機師共五百人啓行赴海參崴携有裝甲車飛機野戰砲及他軍用器二月初尙有二百餘人由此出發云（七日） 
　　舊金山電此間俄僑於星期一晚在俄敎堂舉行聖誕慶祝祝辭全用俄語即所燃之燭數百枝中有來自俄國者（七日） 
　　華盛頓電海軍總長丹尼爾今日通告任命馬克金中將爲海戰處副處長以繼白勒脫氏（七日） 
　　華盛頓電據今日財政部報告自一九一八年七月一日至十二月一日此半年中美國共收國家稅六億二千一百六十九萬七千元（七日） 
　　華盛頓電下議院以二百零四票對六十四票通過選舉委員會之議案即以阿拉斯加議員衛克興（民主黨）代色爾士（共和黨）（七日） 
　　瓦沙電美國派往波蘭之糧食委員團已於星期六晨行抵瓦沙設事務所與住所於藍宫屋頂高揚美國之旗克祿葛博士對於歡迎委員團事十分滿意該團將出售食物云（七日） 
　　紐約省蠔灣電羅斯佛氏彌留時極平安乃於睡中溘然長逝也茲遵其遺囑星期三日舉喪禮節仿司伯塔最簡單式先行家禱親屬與焉十二句三刻鐘時在敎堂行典禮惟不舉樂不讀頌贊不用貴人舁柩不受花圈 
星期一日夜羅夫人接威總統自意法交界所發慰問海電其文曰余聞惡耗中心如摀夫人失一良人痛惜無似云云其自各方面各界來之慰問電信計五百封云 
天空有陸軍飛機數架游巡羅斯佛住宅（在沙葛馬小山）終日不止且常下降擲花圈於其屋附近之椶林中 
羅氏之子亞奇伯因政府擬行國喪告人曰全國追悼日後可在華盛頓行之惟明日之喪必依羅氏遺囑而行家禮也云云（七日） 
要聞 
[美總統在意演說記]  
　　五日意國土林電云威爾遜總統今日在此間午餐會演說略曰諸君已以種種愉快方法表示歡迎而今日歡迎尤爲愉快巿尹代表政府所發之言令余感激興奮余得與貴政府及貴處人民交納殊覺欣幸余游貴境如在故鄕此次勝利代價爲何諸君其試思之赤血黄金固當思及但民間之淚赤子之飢與夫當時未即實現之希望及指揮戰事之擘畫尤不可忘吾人之以政治爲生活者並未受此困難蓋籌畫者爲政治家而實行者則爲他人精神勝人較武力勝人其事尤偉此唯國民是賴國民翕然無言勉自安持决計不稍墜失其國家之榮光此所以能以精神勝人也貴處爲大政汉家加伏爾氏肆力之地使無加伏爾之遺風則貴國近數十年與過去三年中所成就之大事業或未能成余幼年即珍藏其像崇拜其人加伏爾氏雖遇障碍不稍阻喪故能佐成中興之偉業貴處又爲實業之要區諸君或以在巴黎與會之執政諸人爲造成戰局與和局之人其實不然蓋造成戰局與和局者即從事實業之人也新世界之動力起於農田鑛産工廠新世界之發展定於商店凡於今日經營世界之職業者即鑄造世界之命運無論戰局和局操縱之者大半爲與世界商業有關係之人也余故曰非植立友誼疏通情愫則無以助新生活之進行蓋彼此不相信任則無以通商信任爲生活之要需亦商業之樞紐彼此疑忌國際仇隙皆足爲工商業之障碍也取國家爲己有而支配之者厥爲國内所投之資本此種要義無待余贅言外人資本流入幾何即外人勢力深入幾何質言之外人資本之進步即外人侵佔之進步也余將赴巴黎參與和會吾人僅能開和局但賡續和局責在諸君吾人僅能定大綱但履行細則惟賴諸君美國意人頗多故吾人知意國頗詳日昨貴國外相森尼諾男爵主張擴張意國主權及於意人羣居之地余謂之曰紐約在世界中爲意人羣居最多之城余總未能以紐約讓君余聞意人之居紐約者較意人之居於任何意城者爲多美國含有意大利民族一大部分其思想與詩學哲學音樂皆發源於此邦國家得此獲益匪鮮余得爲其元首殊以爲榮焉茲承歡迎敬伸謝悃並視意大利萬歲 
[閣員通過前之安福派]  
　　閣員同意案新衆院已於七日通過查此案自去年十二月二十二日提交之後因各派爭奪權位未饜其慾遂致對於閣員多方挑剔藉口反對擱置不議者旬餘然其内部之疏通未嘗或息至最近三日疏通始漸告成功迨五日下午安福派議員會已多數贊同内閣案矣龔心湛與安福派本甚接近故其長財政初非該派所不欲惟該派慾望初不僅此故一方有倪嗣冲挽留之電一方有反對龔長財政之說及有人爲之疏通由是次長位置問題相應而生待同意案正式通過於新衆院之後次長必有調動也 
安福派五日之議員會實爲通過同意案之關鍵據其機關報所載當時會場情形如下五號下午一時安福俱樂部在太平湖開議員全體大會討論閣員同意案王一堂主席報告經過情形並述三理由（一）閣員名單上次報告錢總理同意案時曾連帶報告衆無異議（二）本俱樂部旣不組閣而信仰總統此次所提出之閣員當然予以同意（三）國會近期兩個月瞬將期滿以議員責任上論應速將内閣通過繼黄雲鵬說明必須亟速開會予以同意以期内閣早日完全成立並謂近來報紙所傳概屬不實鄭萬瞻亦說明龔心湛財長一席外間頗有反對之聲浪但龔爲安福俱樂部之黨員本黨生死關頭即在龔君此次之人閣理應特别維持又吳淵亦言宜表示北方政府與國會間之一致早將閣員同意以應付現時之和局王一堂旋在黑板上寫出各閣員姓氏並演述其歷史如陸徴祥靳雲鵬劉冠雄錢能訓朱深田文烈傳增湘等衆皆鼓掌稱善惟至龔心湛財政一席時有何海鳴起述意見謂此次新閣員名單中本部佔有一席舉座甚爲歡喜鄭雲渠君並謂生死關頭在此一舉足徴此次本部因此得生本席亦部中一分子詎有不喜之理但本席事前對此頗有一種獨到之意見因民國八年以來凡混合内閣均有各政黨加入如林長民梁起超張耀曾谷鍾秀等皆是其結果皆不甚佳故本部此次旣肯犧牲一切不組完全之政黨内閣則財長一席可不必加入但此亦不過一種意見特貢獻出來以供多數人研究本席總服從多數云云王一堂遂聲明何君此言係一種好話但龔氏入閣非本部之援引乃政府所拔擢繼付表决多數舉手贊成同意而何亦舉手遂訂星期二（即七日）開衆議院常會投票宣告閉會而散 
[謝霍交訌之風雲]  
　　謝米諾夫不奉全俄政府命令舉兵宣告獨立在沃木斯克之全俄政府派霍爾瓦特率兵進政雙方軍隊業經發動各國對於此事均甚注意吾國因接壤關係自應先自防維連日參陸部迭開緊急會議討論辦法而奉督張作霖黑督鮑貴卿外蒙都護使陳毅一日數電報告情形昨日鮑督電謂謝霍相爭目下勢愈激烈江省首當其衝必須先事預備以維主權應如何應付之處請即迅示機宜 
謝米諾夫被剌情形已誌前報茲聞謝氏此次被剌係過激派報復攻擊該派之故謝氏被炸傷勢甚重且波及隨從十餘人剌客爲俄兵當即拿獲赤塔城内居民以該處發現剌客均恐慌異常我國政府得此信後對於謝氏軍隊之近狀頗爲注意日前有電致鮑督令速電駐滿車慶雲詳爲調查迅速呈報 
[京華短簡]  
　　駐法委員唐在禮中將日昨電達政府略云自美大總統赴巴黎列席會議後歐戰媾和之事進步極速席間尙未及於遠東問題惟據法人傳述不久亦將提及東亞各事請速催陸專使至法以謀列席參預一切 
王正廷現以媾和委員之資格首途赴法聞王氏此次赴法並非爲南方政府之代表實因陸徴祥與王正廷會見之結果特電請國務員派遣王爲中國政府委員前往法國又聞王氏前在美國留學時與美國威爾遜大總統有師生之誼頗願隨同赴歐從旁贊助一切現政府已特發委狀給以參贊名義隨陸前往 
新參院自梁燕孫辭職後繼任議長問題已由各派分子迭次商酌略有端倪安福俱樂部對於此事在太平湖舉行預選其結果李盛鐸當選爲候補人當以新年已届且有尙待疏通之處遂擬緩至年後選舉現聞李之議長安福派表面上雖已决定而實際該派内部亦尙有反對某領袖依然主張段書雲氏又新交通系及研究派中亦謂李氏之不適當大有反對之勢故一時尙難解决 
倫敦巴黎添設兩總領事業在國務會議通過外交部已發電與陸外長商榷擬任人員即以隨同陸氏赴歐之嚴鶴齡補倫敦總領事周瑋補巴黎總領事俟得陸復電即行發表 
僑工局近爲謀在法華工之幸福及增進其敎育起見特派李石曾南下赴法已經首途聞李氏對於庚子賠疑擬以私人資格運動法國朝野退還中國即以此欵從事社會文明事業如設細徽研究所以及其他敎育機關旅京法人對於此舉亦極表同情 
全國和平聯合會幹部以各省來京代表及滿族同進會代表寳煕毓善蒙古王公聯合會代表帕勒塔等内蒙大國師代表黄玉西藏旅京同鄕會代表贊桑布等回敎俱進會代表馬鄰翼等已有百餘人多之故前日該會幹部同人與評議會各省代表及參議會參議員商議訂於七號上午假座順治門外江西會館開新年懇親大會討論會中重要事件 
北京烟土案自發現後連日已有滿城風雨之勢茲聞警察總監吳炳湘對於此事非常認眞除密派幹員分布嚴搜藏匿未獲之餘土一千餘兩外并派偵探多名跟踪追究以期破獲 
博物調查會前定本月二十四日起開博物展覽會現因會期在邇各校所送標本尙屬寥寥特議定會期改爲本年八月十五日起至九月十日仍在北京舉行 
振武軍已遣散一部龍濟光昨已回京赴公府報告並請飭財政部再籌十萬元分别遣散乾字等營現政府甚注意此事陸軍部軍法軍需各科皆派專員赴小站監視 
[小幡日使之談話]  
　　北京某報記者前日正午往訪日本駐華新公使小幡西吉氏寒暄畢談及中國時局日使云余抵任僅十日間爲時不久其間又忙於交際場中北京政府諸要人雖曾會談然尙無暇究及貴國時局問題而且西南方面之要人概無相見之機會此中眞相不甚明瞭雖有熱心誠意希望責國早日和平此不獨予一人即日本政府以及一般國民皆與予同感也上月日本國民各團體聯合致勸告南北雙方者適足以證日本人對於貴國和平之熱望蓋中國早日和平統一不獨貴國之幸實亦世界之幸也某記者又詢及前日各報紛載外交團將有第二次勸告之說果有之否日使云第二次勸告之說係屬訛傳予固未聞其事至如南北妥協終至决裂時列强對於貴國之態度現尙未能預决亦不曾議及其事又問靑島問題答云日本政府旣與貴國政府結有前約此時日政府斷不肯食前言其别設居留地問題亦有前約今亦再無議論之餘地唯日本某某報紙主張靑島問題必須付諸世界和平會議之外而由中日兩國自由處置云云者正可目爲日本之國論斷不能以主張不還付靑島之一二新聞之論調爲日本國民之輿論也末詢及世界海洋自由問題之意見答以予赴任之前持病頗久關於此等世界問題不曾究及今不能妄自觀測致招各國之誤會云云 
[日政府對於三銀行之態度]  
　　上海日報云寺内内閣末期所訂之對華鐡路借欵計吉會鐡路一千萬圓滿蒙四鐡路二千萬圓山東濟順高密兩鐡路二千萬圓由朝鮮臺灣興業三銀行將全數現金交付與財政總長曹汝霖惟現内閣旣對於南北勸告議和對華借欵方針因之一變欲實行其政策則此項鐡路之正約其勢不得不延期於是以上三銀行不能享特殊銀行之特權以受政府之保護而正約之訂立甚難且其墊欵有由政府預備金内挪用之說現在財政當局者之問非議之聲甚高據聞此項鐡路 
 
 
 

Page 7

 
 
借欵之内容不知如何於某鐡路線一路而有兩重之契約又其墊欵全委曹汝霖個人處置故其中之幾分有用以征南之形跡云政府對於三銀行之付款聲言不負責任三銀行乃大爲狼狽頻促政府訂立正約迄無效果又參戰借欵二千萬圓以段祺瑞曹汝霖二人之個人名義存於三銀行者屢求繼續支取其理由謂已離政治的關係而屬於個人之契約云云徐樹錚之東渡蓋帶此使命而來固無疑之事實也然日本政府仍無繼續付給之意惟某閣員之態度獨一味模棱而軍閥派之一部頗有主張續付者云 
[中國所盡力於歐戰者]  
　　東方新聞社倫敦通信云中國對於歐戰所盡力者爲何事此乃一問題通信員近曾遇中國外交家某氏談及此事苛氏頗以中國所致力之事未爲世人所喻爲憾其言曰（中國對於戰事曾盡力者爲何事其未曾）盡力而不能如吾人之期望者爲何事茲先將後一層論之中國未曾派兵赴歐洲此果誰之過歟夫中國固未必能派遣大軍然嘗預擬派遣數師曾與法政府磋商之并曾通告英國倘有船隻可以運兵則華軍將聽協約國之指揮其始頗有實行此舉之望其後因潛艇戰事船舶喪失甚多又因美國運兵應接不暇遂使此舉無實行之望此實吾人所無可如何者也然吾人仍盡其力之所能派大軍防守本國北方全部邊界以阻德奥俘虜侵略并助謝米諾夫將軍攻擊過激派迨海參崴事變緊急時吾人又派陸軍及戰艦一艘協助警防并與日本約定遇緊急之際吾人皆協力提携所有共同禦敵之具體條件均經規定說者或謂此等範圍狹小之計畫何足稱述不知當時俄國過激派勾結德國在俄國全境恣意騷亂且揚言將在他國煽動革命及一切狂恣行動此實爲遠東和平之大危險况在西比利亞之敵俘及在中國之敵僑其數甚多在在足以致亂故僅就此等方面觀之中國所爲軍事之助者已不爲少再論派赴歐洲之華工此等華工所以補助協約國之人力之處厥功甚偉此知者頗寥寥即如在法國之華工歸英國管理者約十五萬人歸法國管理者四萬人以至五萬人此數亦不爲少然使有船可裝則赴歐之華工當可增至一倍又半須知華人勞動家願來歐者甚多無奈缺乏船舶不能飛渡耳至在法華工工作之佳已爲協約國所共知彼等在法國各口岸運搬貨物成績極優然彼等不純爲尋常之勞動者其中有各種手藝人物尤不乏富於經騐之機器匠戰線後方各項製造事務罕有華工不參預其事者且其成績恒爲雇主所贊美彼等雖僅從事於工作而死亡者甚多如受敵人飛艇之攻擊或在砲火之下均爲盡責使然至於三月間協約軍大退走之時華工盡力尤鉅因此所受之危險幾與確實作戰之兵無異至於海上之華工亦復相同此次戰事中華人水手所服之役務必爲將來英國海船歷史家所注意英國船舶所用華人水手甚多彼等所遭之危險何殊與英國水手乎此等事實知者頗鮮故余特表而出之以上僅述勞動方面之華人此外尙有加入協約國軍隊中者又有由美國招來俾贊助管理在法國之華工者再則供給糧食問題亦當一論之當戰爭之際在遠東之出口貨商可用之船舶甚少此固人所共知然仍有按期往來之船此等船中之貨物艙位盡以裝載戰事必要之物品即就絲而論中國出口之絲爲協約國飛行事業所甚感謝者又如安的摩尼爲協约國所需要中國亦輸出之至於食物中國雖感缺乏亦輸至歡洲及俄國以盡友助之誼至製造物品吾人所能供給者固甚少但在中國各船廠製造之船則多先定期而造竣又輸出大宗之鐡至日本至所産之煤當此歐洲無法産煤之際尤大有造於協約國之航業也又中國與同盟各國所訂之約均属守不違在華之德人租界一概收回在華德僑現已甚少至多不過三千五百人其中大半爲婦女兒童凡德人之危險份子均已收容其未收容者實因辦理困難之故在遠東之協約國人曾反對將敵僑全部收容以爲損害晳種之威望而主張放逐但此層頗多難題故迄未解决然中政府對於此事始終表示善意中國當歐戰期内本國内部因天災兵事之結果亦甚多擾亂然華人仍時時贊助協約國之人道或慈善事業封於此種呼籲莫不盡力贊助又竭力協助傳播協約國之主義與目的雖中國地廣人衆然迄今約略可解此次戰事之意味者平均已居多數美國參戰之舉中政府自始即與一致最近則又盡力贊助美總統對德國之復文總之中國對於歐戰之助力無論有人如何詆訶而公道自在人心必不能損其眞相之毫末目下中國在倫敦之債劵價値增進即其一證吾人對於此種同情證據極爲歡迎至於鴉片問題余知中國總統極願美國與英國予以赞助俾貫澈其禁烟之政策吾華人固不慮世人之批評惟願我同盟諸國確知吾人已竭吾力則吾人所深望也 
[法總理之起居注]  
　　東方新聞社云今日法國最大之人物爲克勒滿沙總理權力之大聲望之隆無與倫比然平日起居絶無特異之點所居之屋在一巴黎狹巷中佔地不多此大人物除二二僕從外終年獨居其妻娶於美國久不同居其子女多已婚嫁各自别居克氏生平最愛食牛乳常以爲晚餐不吸烟喜御灰色之衣戴古式軟冠屋之後端有一小園總理無事則於園中散步每日淸晨即往内閣視事其未任首相之前輒愛瀏覽書籍編製詩歌自辦一報曰自由人總理晨興最早故晚間就寢亦早而必先食牛乳一碗睡至半夜二三鐘時即起與秘書辦公一二小時再睡至翌晨十鐘又起勞動終日故爲克勒滿沙之秘書者最苦晨十鐘又起勞動終日故爲按時興起入總理之屋克氏亦起公同辦事克氏在野時常充上下議院之議員領袖反對黨總理爲其推倒者實繁有徒克氏春秋七十有七平素知醫終未臨症文章頗有名然無學位亦不喜得學位一八六○年克氏游美目睹維克伯城英軍降伏今又見美兵來法敗德軍焉克氏留美時曾執敎鞭於司登甫大學授法文克氏今任總理年俸十萬法郎閣員年俸八萬法郎法總統普恩賚年俸一百萬法郎居宫中費用大而克勒滿沙總理則居於一小屋中安享十萬法郎故甚裕豫也 
[贛商收帳期前之大會]  
　　江西印花稅分處長姚深勒令商民年節帳單貼用印花曾經各業反對電請財政部取消以案茲聞綢緞洋貨公會因舊曆年關在邇上街收帳須用揮字或通知書若不預籌辦法恐惹印花處干涉爰於今日（三日）特開全體大會正會長涂翊丞請假由副會長朱紫靑報告開會宗旨略謂印花處勒貼印花本省商界一致反對迭電中央想諸君已知之稔矣惟同業均以年關在邇正當收帳結束之時以地方習慣而論凡討取帳目應先發通知書若照前次部令必須改用揮字貼用印花是以同人有主張不用通知書僅以帳摺向欠戶面討者亦有主張仍發通知書而不貼印花者鄙意如不發通知書是不啻默認討帳通知單須貼印花矣諸君有何高見請各發揮俾衆公决云云兩業同人咸謂刻近年關催討帳目商民貿易盈虧攸關誠屬刻不容緩討取帳欵自然應仍發函通知（按本城商民前因避揮字形式起見特改用函式通知帳欵乃財部又來電不准用函非用揮字貼印花不可）概不貼用印花務各堅持團體一致行動如果印花稅處不恤商艱必欲强貼横加干涉則商民惟有一律停止營業閉門守歲以聽官廳之命言畢遂以仍用通知書不貼印花倘官廳干涉即停止營業付表决全體起立通過會畢已鐘鳴五下矣 
[皖省近事]  
　　皖鹽加價一案各界反對甚力前曾通電各省同鄕會一致力爭期達取消目的茲省商會又接北京同鄕會來電稱皖鹽加價函電均悉病民誤國莫此爲甚業由朝望等據情呈請大總統並鹽務署查核取消全案惟事關皖省大局極賴合力維持地方情形務望隨時電告爲盼再貴會對於鹽斤加價一案數年來所辦公文函電祈彚抄寄下容待編輯成書以備查考劉朝望等援粤安武軍總指揮馬少甫業於二日由樟樹啓節五日九時抵省是日午後九時乘安豐兵艦赴蚌埠聞不日仍返樟樹 
省立模範男女學校茲由敎育廳委任校長飭令於春季始業期前組織成立所有廢止之國民男校四所女校兩所學生於寒假期内分别咨送各模範學校肄業 
[南京會議辦事處之組織]  
　　南北和議地點久未决定茲得軍署消息西南要人岑西林陸幹卿唐蓂賡伍秩庸等對於名稱地點均無爭持惟唐少川堅執在滬李督及在野名流已派人赴滬疏通大約日内即可决定現李督已電准中央在南京設立會議辦事處分設兩廳三所並奉令督理一切昨特以督理會議辦事處名義發布訓令云屬者時局糾紛非提倡息爭無以保元氣非亟謀统一無以鞏邦基本督軍奉命疏通彼各方面之贊同爲和平善後之解决擬定會議辦法雙方各派代表商决進行現在中央代表已經起程來甯舉凡關於會議事宜内面开究磋商居間接洽外而籌備招待供給保護必須暫設機關派定專員分司其事茲經呈奉中央復准於本署設一會議辦事處本督軍奉諭督理一切並奉准以省長齊會辦盧襄理諸務以王巡閱副使帮理籌備招待事宜所有研究法理討論大計與各代表及居間團疏通接洽奉准暫設參議廳以本署高等顧問陸軍中將李廷玉爲主任本署高等顧問汪瑞　爲副主任應就本署擇定相當地點附設組織參與機要贊畫進行總司一切文電奉准暫設秘書廳以書記處長周嵩堯爲主任省署政務廳長蔡寳善爲副主任應就本署書記處附設组織（下略）茲將各廳所主任銜名及地點分誌於下參議廳（在督軍署西廳）主任李中將廷玉副主任高等顧問汪瑞　秘書廳（在督軍署書記處）主任書記處長周嵩堯副主任省署政務廳長蔡寳善交際所（在督軍署副官處）主任何參謀長恩溥副主任王副官長健飛支應所（在督軍署軍需課）主任胡財政廳長副主任劉軍需課長同春籌備事務所（在城内大）倉園）主任齊鎭守使副主任俞道尹秘書廳人員高等秘書實業廳長張軼歐敎育廳長符鼎升省署諮議廳長羅樹森金陵關監督曹豫廉軍署顧問高毓浵秘書婁裕熊宋名璋文永譽高巨瑗彭淵恂許振邦陳昌琛陳廷英夏鳳翔秘書上行走許崇藩張玉藻楊元鼎秘書佐理芮世第唐愼坊聶炳遹陳繼韶王儒鏡高等書記官蔣士濬施藻翔白士藝書記官魯培元王華陳直齋王德淵鄧駿崧黄勤達江增鑅譯電員五人錄事十二人 
參議廳人員如下主任李廷玉副主任汪瑞　高等參議蕭良臣熊炳琦張其鍠程樹德林步隨軍事參議王桂林張松柏黄翼卿鄢玉春劉之潔楊恩培李濟臣法學參議劉炤劉潛鮑貴藻孫儆白堅武宋育德錢崇固廖字春王樹榮林棨任壽祺王履占鍾福慶政學參議徐致善潘毓桂楊辰龍耀樞程道存張季煜文龢沈維賢張軼歐陳毅胡嗣芬汪士述朱振儀武濬源張鶴第黄任之蘇錫岱張斌葉家寳戴臣慶仇繼恒魏家驊程用甲羅惇　譚啓瑞張之銳韓永淸孫啓椿金鼎仇埰顧琪郭秉文書記官包揚孫蓉王闊城尙琳文 
[寗報界與代表談話]  
　　朱總代表曁九代表與北京和平期成會熊秉三會長於冬支兩日先後蒞寗詳情業誌本報昨日下午一時甯垣各報館主任偕赴太平街蔣宅進謁代表由鄭君受之招待入内朱總代表徐王汪李劉吳方七代表（施代表赴申江代表請假）出而接見分賓主人座獻茶畢南方日報王春生代表全體略叙寒暄後即詢及和議前途請總代表略示一二朱答言此次奉中央委任怱怱南下毫無成見大總統意旨祇求福國利民無事不可讓步同人等對於會議事件連日正在討論以爲開會時之準備至於閩陜兩省問題閩省尙不難解决陜省原因複雜誰是護法軍誰是土匪殊難剖析已由李督軍電詢軍政府現在將及一星期尙無回電所有會議地點與開會日期尙是第二層問題須掃除未開會前種種障礙會議希望庶乎較近旋又言以鄙人意見閩陜問題可另作一方面解决趕速開會會議共謀永久和平爲正當辦法惟不知南方諸人究竟若何未敢臆斷云云嗣由新中華于偉文謂代表諸公在京南下時總統有無具體表示汪代表子健答謂此次代表同人南下無分南北畛域凡於國於民有利者皆可贊成地點一層尙屬第二至今西南方面代表示經推出雖有地點不能爲片面之會議總望西南早日推定代表爲第一層要着李代表國珍發言地點不生問題祇要兩方面開誠布公爲國爲民北方代表可到廣東開會南方代表亦不妨到北京開會現在中央所以指定南京者因李督軍對於南北調和慘淡經營已歷年餘對南對北皆可疏通故耳至於西南一方面必欲在滬會議亦絶非唐少川先生一人主張因其左右皆以上海爲宜唐少川先生亦只言上海最好云云後由大衆公請朱總代表示知暇日以便同人開會歡迎聊盡地主之誼朱廉謝約以會議終了時再行團聚報界同人遂興辭而出旋又偕至中正街謁見熊秉三會長先由幹事馬嘉樹君招待入内熊會長比即出見面謝支日在浦歡迎盛意旋謂南北和議宜早解决此次陸徴祥專使赴歐會議雖然可以列席萬一他國質問是代表政府還是代表人民將何以對所以鄙人急望國内早日和平昨已請張丁谷三位到滬至唐少川先生接洽我亦擬於日内親赴南通與張季直面商一切總期早一日解决早好一日尤望南京和平期成會諸公協力進行以匡不逮云云嗣報界同人又請訂期開歡迎會熊會長謂彼此當然聯絡請俟梁汪樊諸人到寗後再行訂期會聚免致時常煩擾殊覺不安言甫畢齊省長踵門請謁同人遂辭出又就近至孟淵交通兩旅館謁見劉揆一後各散 
[南京快信]  
　　熊希齡已由下關揚子江飯店遷庽城内中正街殖邊銀行其隨員亦遷孟淵旅館谷鍾秀張一麐丁世嶧前日晚車赴滬與唐少川商榷地點問題聞熊希齡亦擬日内赴滬一行 
李督與錢議長商定借省議會會場開會 
張紹曾廖字春奉命來寗協助和議進行明晨可抵甯李督已派員渡江赴浦站歡迎 
籌備事務所擇定三元巷齊鎭守使住宅爲代表俱樂部惟齊宅尙未覔妥房屋遷移 
省議會及南京和平期成會之歡迎會北代表均謝絶不到 
軍署顧問胡慶培昨在利濟巷本宅宴北代表惟朱啓鈐王克敏吳鼎昌施愚未到 
北代表江紹杰等擬赴鎭江游覽金山旋因朱總代表有事接洽昨未成行 
朱總代表昨偕眷屬游明孝陵沿途派警衛護 
劉恩格江紹杰等擬在寗组織安福蘇支部已在着手進行 
李督昨日下午至中正街殖邊銀行回拜熊希齡至晚八時回署 
關冕鈞林紹斐電告處日由港起程來寗 
李督聘惲毓昌充軍署諮議薛慶崧充軍署名譽顧問齊省長聘督軍署外交顧問謝傳安兼充省署顧問 
齊省長委俞壽璋充沙田局會辦 
蘇關監督楊士晟交通部特派租船監督薩福懋上海交通銀行經理錢永銘滬寗滬杭鐡路局長任傳榜昨均因公由滬來寗 
軍署副官聶金魁電告定今日（七日）午車由滬返寗（以上七日） 
岑西林昨致熊秉三電云删篠兩銑電均悉派遣代表疏通大致就緒俟各省電復即行發表地點名稱業經推定唐少川爲總代表擬即請留與協商以免紛歧仍祈鼎力隨時幹旋俾國内和平早日實現爲禱 
各代表昨在湖北會館朱總代表公庽密開會議討論地點問題谷張丁三人赴滬後昨尙未有電來熊希齡明後日即赴滬施愚已於前日晚車赴滬 
旅寗湘人昨公宴熊希齡劉揆一於奏淮河花舫中 
援贛第十九師輸卒兩營係臨時編制現奉中央電令收束軍隊李督特令楊春普師長尅日遣散 
劉恩格王克敏江紹杰等瀛眷亦由京來寗 
（以上八日） 
[杭州快信]  
　　齊省長有定十號起程赴京說聞此行僅請假兩星期閩訊援粤副副令童保暄下月擬回浙一行 
省議會金華議員蔣某（號少亭）昨晚（七號）偕友夏廷洲潘少卿乘醉闖入新巿場湖山新旅社誤認沈祖衡之女杏貞爲娼任意侮辱致起衝突崗警章鳴之上前干涉又被毆傷當即解送警廳押候訊判惟至今尙未訊問聞擬移送法庭律辦 
浙江吏治研究所第二期試騐業經省長親加批閱評定甲乙明後日可望揭曉 
陸軍部來咨請緝十三師步兵五十四團三營候差員張樹華李明星棄職潛逃歸案訊辦已通令各屬遵照高檢廳陶廳長昨呈司法部請援高審廳例添建本廳辦公室五間經費由司法收入項下開支 
高審廳昨委羅晉階充本廳書記官 
地方通信 
[松江]  
　　泗涇之嗎啡救濟會泗涇鎭紳商近見鴉片之毒將凈而嗎啡打針者日多爰於舊暦七月間籌欵開辦戒除嗎啡救濟會願戒者留諸警所按日給藥逐漸減少限期戒盡迄今五月戒絶者已有四十餘人所有會中事務均由　雨生沈志耀主辦朝夕奔走不辭勞瘁刻經秦沈兩君挨戶調查擬將尙未願戒之五十餘人施以强迫手段一律勒令戒除惟因經費難籌故尙未决定 
　　兩日間之教育行政會議縣署遵照省令於六日始在舊縣議會舉行縣教育行政會議以縣署三科辦事員縣視學勸學所長各　學員各學務委員各縣立學校校長各巿鄕學董及縣長旨定之绅士四人爲議員先期由勸學所長議定會議細則簽定議員席次印發議員標識六號午後一時開會由勸學所長張彬士主席是日議案之提出者（一）整理縣巿鄕教育欵産案（二）整頓屠宰附稅案（三）整頓中資捐案以上三案勸學所提出（四）藝徒學校請議改易校名另設縣立工場案（五）縣視學交議淸查教育基本欵産彙編刊印案（六）縣視學交議整頓屠宰附稅案（七）教育欵産宜繕立置産簿案（八）教育現欵宜改章存儲案以上兩案泗涇鄒學　第四區學務委員縣立第四高等小學校長共同提出（一）（五）（七）（八）案均著眼於縣巿鄕教育欵之整理臨時併案討論惟是案頭緒紛繁非一時所能解决議定公推審查員若干人先付審查（二）（六）案性質相同併案决議忙漕附稅辦法將正附稅併征由勸學所呈縣轉請省長飭令財政廳併案催征至以前欠繳稅欵應由各巿鄕學董呈縣追繳一面函知勸學所協追（三）案議决按月由官中用聯票繳縣稽核尙易惟有無書面價格隱匿之弊應由各巿鄒學董各學務委員確實調查隨時報告勸學所設立整頓（四）决議擬改藝徒學校爲職業學校由校長申叙理由函請勸學所長呈縣轉呈教育廳核辦 
七日議案之提出者（一）勸學所推廣國民教育計畫案附進行方法（甲）培植師資（乙）建築校舍（丙）寛籌經費此欵擬援上海例於田賦上加征教育附稅每畝五分（二）縣視學交議培養師資案（三）縣視學交議帶征教育經費案（四）縣視學交議預算决算辦法案（五）縣視學交議開高小校聯合運動會案（六）縣立第一第二兩高等小學校提議舉行高等小學聯合運動會案（七）縣視學交議預籌本年夏期講習會案（八）縣視學交議组織教育參觀團案（九）縣立第四高小校提議組織教育參觀團案（十）縣立第一第二兩校提議倡辦童子軍案（十一）縣立第四校提議籌設童子軍教師速成科案（十二）縣視學交議小學校加授鄕土志案（一）（二）（三）案併議照原案通過（四）案决議以前未决之欵屬於五年度者儘一月内造報六年度者儘兩月内造報未繳之欵應設法催繳（五）（六）案併案議决於寒假後開學時組織縣立高小校聯合運動會籌備處籌備一切事宜開會時期定陽曆四月或五月（七）案至（十二）案因時間已晚未及提議八日爲會議之第三日聞該會因議案尙多擬改由上午九時起開會 
[蘇州]  
　　緝私營之改編駐蘇緝私第六營營長蔡漢臣日前赴滬司令部會議改編營制茲悉已議决將蘇屬十一營歸供六大營設置兩團長以六七八營編併五大隊仍設營長一員添設營附一員大隊長以正隊長改之排長以副隊長改之船長改爲正副目兵士及營部書記軍需司書仍歸其舊薪餉均照兩淮章程營長月薪原定一百八十元現改二百二十元營附月薪一百元大隊長月薪原定三十元現改五十元排長月薪二十元正目十元副自九元兵士八元其餘書記軍需等亦有加餉之說刻已大略擬定俟鹽務署核准後即便實行辦理 
　　菜麵業爭公所之解决蘇城菜業前與麵業互爭公所奉北京大理院判令共同管有嗣因門額題欵菜業意圖獨立致與麵業又起訟爭近由公正人出爲排解准其兩業並署并擬定規則十條以資遵守業經雙方允洽具狀將案撤銷　　假奬劵之爲累第二期浙江塘工奬劵巿上僞造充斥稍一不愼即受其愚日前　門外馬路怡源祥竟由門巿收下僞票二十張之多迨至察悉均已另拆售出當經該店查明買主交還原價共收回十九全張尙有第二萬三千六百八十一號一張已由該店登報聲明俾買主持票往退以免糾葛 
[南通]  
　　熊秉三來通消息通紳張季直於近日時局謝絶不預聞雖經徐東海及各要人迭電敦請作調人迄未首肯茲聞熊秉三蒞寗後决計來通就商一切張接電後己囑人在模範馬路之有斐館預備爲熊君下榻之所並用電話知照駐港軍警於輪船抵埠時前往迎迓 
[鎭江]  
　　省委調查議員控案鎭江商會總理吳澤民曁各業董電訴省議會議員黄海秋自稱商號代表脅迫官廳逮捕曹壽康一案茲悉省長已特派委員來鎭調查約在今晚可以蒞止 
[揚州]  
　　調兵防堵竄匪徐州張司令現督軍隊四出剿匪揚州之眞武廟高郵之昭關壩均爲通徐之便道請江北水巡　長張金發抽調巡船兩艘駐防該兩處并令江都佟知事派警備隊兩隊駐紥以免鼠竄佟知事令駐防宜陵鎭之警備隊於七日移防該地矣 
　　河氷已解高寳一帶河道結氷連日因南風送暖業已解凍由揚至淸之帆汽船均通行無阻 
[南京]  
　　援　輪卒遣散李督軍通電天津曹省長濟南張督軍開封趙督軍長沙張督軍武昌王督軍云敝省援贛第十九師輸卒兩營原係臨時編制現奉中央電令收縮軍隊已飭尅日遣散回籍以節經費以隨身所穿軍衣均蓋印作廢圖記以杜流弊查此次輸卒分隸直魯豫湘鄂等省應請飭屬查照於過境時騐明保護放行爲荷李純支印 
[嘉興]  
　　通吉錢莊被竊嘉善東門大街通吉錢莊於前晚被宵小竊去現洋三千七百餘元夥友咸不知覺翌晨由該莊經理報由官廳飭警追查惟察查竊賊之來路去路及竊去現洋計數千元之鉅而不知覺似有内幕人爲之導線現已將飯司某甲等嚴加盤詰矣 
[杭州]  
　　第二期塘工劵開奬記七日爲協濟紹蕭塘工有奬義劵第二期開奬之日督軍省長代表曁奬劵事務局張總辦鄭會辦等均於上午八時至城站第一舞臺當衆開奬除預發優待劵外並分贈普通劵各界人士人場參觀惟場内座位無多人場人數以劵盡爲限藉免擁擠至下午三時始行開畢茲將中奬號碼錄下以供衆覽一等奬第三萬零九百三十五號（漢口榮記承銷）二等奬第二萬三千零五十四號（上海大通承銷）三等奬第二萬六千零十一號（衢州中英藥房承銷）四等獎第二萬五千三百零一號（漢口榮記承銷）又第二萬九千二百七十四號（上海善中承銷）五等獎第三千零零九號（漢口榮記承銷）又第二萬七千五百三十一號（上海廣泰和承銷） 
來函 
[朱旭東來函]  
　　逕啓者民國七年十二月間責報載有鄙人駐防沐陽敲詐情事不勝駭異之至鄙人自東髮從戎以來迄今二十餘載謹守紀律以盡軍人之天職歷駐灌雲泗陽阜寗各縣秋毫無犯遐邇咸知嗣於夏間奉調沐陽以大公無我之心剿辦悍獷之土匪爲又安地方起見難保無奸宄從中逞刁毁人名譽思中傷之鬼蜮技倆最易洞燭在貴報名重全球必能主持公道且人之名譽關係非輕切戒無稽保存公道務希衡而平之幸甚幸甚江蘇新編陸軍第二團團長朱旭東 
雜評一 
[軍政府之三條件（默）]  
　　軍政府新提之議和三條件以事實言之似甚近情易行者也蓋從前陜閩問題之爭名爲軍匪而實則各欲據爲己方所有因之文電紛馳齗齗不已而調停其間者乃創劃區停戰各剿各匪以待解决於議會之議近如李蘇督所主張和平派所勸告類皆以此爲和解之唯一方法質言之即使兩方各暫保其所佔一平之勢力以俟公判於將來也今軍政府所提出之三條件意亦猶是故自西南視之已極力遷就於調停方面而表示其讓步之意特未知北方視之何如耳 
人皆知陜閩問題爲和議之大障礙苟此條件而妥協者則和議之進行又近一步矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查騐存土之第一日]  
　　昨日爲實行查騐存土之第一日查騐地點在四川路怡和新棧查騐時間上午自九時至十二時下午二時至四時參觀者入場須持有張專員所發之入場劵方可進内聞共發人場劵八十二張茲將詳情分記如下到場之人物除專員張一鵬外有部派委員邵福瀛汪振家江海關監督馮國勳交涉員陳貽範道尹王賡廷警察廳長徐國樑代表顔玉琛會審公廨代表周琦縣知事沈寳昌地方審判廳長陸達權檢察廳長林炳勳技術司邵仲鼎化騐師卻兆鴻卻兆鵾關員張祿生譯員楊筱堂稅務司各團體代表聶雲台穆藕初梅益盛王夏斯皮皮省敎育會蔣夢麟任鴻雋省議會黄任之周承基謝芝光萬國禁烟會徐維繪普益禁烟會羅師葉景僖靑年會費吳生徐可陞上海縣勸學所吳懷疚縣商會顧馨一王字功趙祥齋盧陸民中華衛生會胡宣明中國銀行行長宋漢章商業銀行陳光甫商務書館鮑慶甲鮑慶林南洋公學程克競及伍連德穆杼齋蕭志吉邵仲輝馮叔鸞戈公振朱少屏等五十餘人 
　　場中之佈置場中圍以繩圈圈内爲辦事之所參觀者均圍坐圈外 
查騐之手續將原箱原箱抬至場中箱上黏有禁烟特派員封字樣當場開箱每箱計土四十枚任取十餘枚剖之爲二輪流傳觀騐其眞僞文經技術司化騐惟每箱查騐時間僅占數分鐘後責任之君要求公推代表五人於大宗存土中任擇幾箱當衆開示騐後仍用原箱釘好置於室之對隅 
　　已騐之箱數昨日上午查騐大土計十八箱下午大土二十四箱小土二箱查騐小土時有徐維繪云須與海關所存號簿按箱核對其斤數方足以昭大信嗣以海關底簿未帶須明日核對經徐君在已開之第一八九一號及一八八九號兩箱上簽字權之均一百零一斤云 
　　查騐時之問答上午查騐時由黄任之等詢問經過情形及查騐主法由張專員馮監督答覆記其問答如下黄問云所存之土其箱數斤數及大土小土數應請明白宣佈張答存此地者（怡和新棧）大土四百四十八箱小土一百九十四箱老沙遜棧尙存大土五百六十五箱共一千二百零七箱問此項存土已有若干年答年數雖不能確定惟箱上黏有一九一一年字樣大約在此時進口問化騐存土用如何方法以定其眞僞由化騐師答云今日所用方法係用反應力以騐其眞僞如色靑者確知爲眞也旋由馮監督起立謂此項存土於去年（七年）七月由海關收進當時會請技術司逐箱查騐内有幾箱次貨及煤屑均已剔出不收故所存之貨均爲原貨後發至協濟公司二百九十五箱至十二月收還此時雖未逐箱開騐然存棧時與協濟公司協同加鎖决無弊寳余可負完全責任也穆問社會上盛傳以眞土抽去灌以糖質設照此言應以何種方法騐其眞僞由化騐師答云土中含嗎啡甚多與糖及雜質絶對不同如有此等事實發生當詳細化騐也邵仲輝謂查騐手續似嫌太簡以後須變換方法多經化騐師騐看須每箱中多剖幾枚以昭大信云云 
又訪函云昨日怡和新棧門前懸有國旗人棧先騐人場劵次登銜簿再次進貨棧受關巡洋員騐劵棧門前有英美總巡派有西捕頭守衛上午起騐大土剖騐每箱無多致團體方面要求逐一剖騐午後剖騐每箱約十餘隻其騐法先以手術檢騐稍有疑義即用刀劈開再有疑義乃用藥水火酒化騐騐畢仍裝原箱黏貼江海關稅務司封條由部派員蓋章並編列洋文號碼更於箱口上洞穿鉛絲兩面對穿中間鉛絲頭上用錫製成之烙印二個其一稅司之記號係（一）專員之記號係（　）統計是日上下午共騐大土四十二箱小土兩箱聞今日（九日）須添雇小工六人除原有之劈土刀兩把木墩兩個木鎚兩個不敷分剖尙須添置兩個俾易速騐又聞因日騐四十餘箱統計一千二百餘箱至少須騐一月爲時過長故各方贊成添人速騐俾早焚燬又張專員昨接馮監督交來部電亦令對於查騐焚土等事宜加審愼免貽口實云 
[太平洋海電線中斷]  
　　文滙報云太平洋商務電報公司之海電線在甘姆島與小吕宋間中斷故美國電報爲之中阻惟上海與小吕宋及其他斐列濱羣島之電報則仍照常可通 
[美人哀悼羅斯佛逝世]  
　　文滙報云本埠美人商行因接前總統羅斯佛逝世之耗今日皆下半旗以示哀思 
[租界添招特别巡捕]  
　　公共租界工部局因西捕缺額本年年底之前難以補足急宜維持特别巡捕原定之額故已請特别巡捕賡續服務並請僑寓租界内年滿二十一歲之各國男子未服務於義勇隊或救火隊者報名投充特别巡捕以固租界警務 
[無敵國際公司之推廣]  
　　字林報云紐约無敵國際公司總經理湯姆森君不日將抵滬設立分公司定名爲中國無敵國際公司（譯義）該公司擬在遠東開設分公司湯姆森君在滬小住後尙擬赴新加坡爪哇印度設立分公司按該公司專辦鋼鐡製造品與化學品 
[茶葉銷數日增之外訊]  
　　大陸報載紐约消息云據英國種茶家某君聲稱世界大國近多減少銷用烈酒以故茶葉銷數日增行將超過産額蓋自禁酒之後人皆品茗消閒他日俄國秩序恢復復可通商後則數年之内世界所需之茶葉必遠出於任何所産之額云美國之禁酒例是否與茶葉銷路有關尙無明徴但美國入口之茶葉今確增多該英人之言似非無因也據紐約城國民銀行所編統計一九一八年會計年度内美國人口之茶葉共一百五十一兆磅前一年内僅有一百零三兆磅一九○九年最多之一年亦祇有一百十五兆磅一九一八年會計年度内入口茶葉之價値較以前諸年增高百分之五十共有美金洋三千一百萬元前五年内每年平均僅約一千八百萬元目下運入美國之茶葉荷屬東印度來者最多其數居中國日本印度之上而在一年前尙佔第四位一九一八年之前八個月内中日之茶葉佔美國入口總數百分之四十在一九一六年同時則約佔百分之六十（日本五十三兆磅中國二十兆磅）印度與荷屬東印度兩年之前僅佔百分之十五一九一八年則佔百分之五十三一九一八年前三個月内荷屬東印度運美之茶葉逾十兆磅前年同月僅一兆磅耳 
[去年華商銀行之盈餘]  
　　滬上華商各銀行已入銀行公會者共有十二家調查上年（陽曆七年）之營業頗爲發達獲利最多者爲中國銀行全年共餘銀六十萬兩次交通盈餘二十萬兩次四明十萬中孚五萬鹽業九萬金城四萬興業十二萬上海商業十萬廣東三千五百兩華商二千兩至江蘇浙江聚興誠中華匯業等銀行之盈餘未詳 
[錢業淸息彙紀]  
　　匯劃莊改组銀行北巿後馬路興仁里口豫源匯劃莊近年以來營業甚爲發達邇已添足資本擬於夏曆明年正月仍在原址改組豫源銀行業已籌備一切是華商銀行又將多一家矣 
　　某買辦虧欵避匿昨聞有某洋行買辦黄某因做投機營業致遭虧耗勢難彌補於昨日避匿所欠莊欵計和記一萬二千致和四千廉成四千正和二千尙有某某等行號亦被拖累萬餘金共欠四五萬金目下各債主正在四出偵尋黄之蹤跡云 
　　新錢莊尋覔基址又聞明正新開錢莊北巿又有源裕滙劃莊出現目下正在後馬路一帶覔相當基址其經理係周某協理龔某云 
[上年電車乘客之統計]  
　　英文滬報云一九一八年上海電車公司之電車共載乘客七千八百六十八萬三千六百九十人遭遇意外者每百萬人中占七人受傷者每百萬人中占三人按一九零九年通車之第一年乘客共一千一百七十七萬二千七百十五人遭遇意外者每百萬人中占四十六人受傷者每百萬人中占十九人 
[滙豐建造新屋之計畫]  
　　大陸報云匯豐銀行昨日宣佈建造新屋之辦法擬在黄浦灘福州路四川路之問建造五層樓洋房佔地九萬方呎至於何時拆造尙未决定大約不出本年該行現正向世界各處徴求關於營造之消息然後將規定圖樣擇日興工其費須數百萬兩惟别發書店及美豐洋行等在福州路轉角之洋房内者均將於本年遷讓别發書店已定於九月一日遷入南京路今在建造中之某新屋 
[德律風公司之困難]  
　　英文滬報云上海華洋德律風公司近因材料缺乏曾登廣告暫停接裝中區之新電話並派總工程司赴歐催辦材料以應要需且將内部擴張使接線無停滯之虞然以用戶衆多仍有應接不暇之勢故該公司董事今復懇請各用戶儘力輔助公司非遇必要勿發電話並勿許兒童僕役及閒人隨意需用電話英文滬報特因此故主張將該公司照電氣公司辦法由工部局收買俾以鉅欵大加改革而使租界居民可得較今費廉且佳之電話 
[銅鉛錫價格漸跌]  
　　五金中銅鉛錫等貨自歐戰後因鋼鐡價奇漲價格亦隨之而漲茲因歐戰已平來源已無竭蹶之虞各省客帮咸因本年銀根緊迫莫敢存貨故近兩星期來各項紅銅每擔跌去銀六兩錫每擔跌四兩左右鉛亦跌三兩之外由奥斯脫利來之太古鉛每擔現九兩二錢由日本來之紅銅每擔三十二兩香港小　錫每擔六兩五錢據云年内巿面尙須看跌云 
[船商請平營口滙水]  
　　南巿各沙船號商因今歲九月初旬至今營口方面匯水逐步增漲致各沙船前往該埠裝貨如油豆餅等類照上海匯水匯去之銀兩所受損夫甚鉅是以函請上海總商會電致奉天省長張作霖及營口榮道尹總商會等轉知各錢商設法維持以保商業 
[調查關於經濟之事項（續）]  
　　農商部經濟調查會調查細目茲再續列如下（第二股）（第一絲業）（一）絲（甲）中國蠶絲之産地及産額（乙）中國生絲之種類及價格（丙）中國蠶絲之銷路及現今所占蠶絲之地位（子）國内（一）關於供用一般絲織物之消費額（丑）國外（二）關於各國生絲之特性及影響於沮費額之增减（三）從消費國以調查他國之消費額（四）從産絲國以調查其每年之産絲額及共用量（五）比較近數年世界生絲之从用量及各産絲國生絲之輸出增減額（六）世界産絲國之生絲價格及産額並關於人工物力地價之比較（丁）關於出口絲之種類及販賣並製絲業（戊）關於國内絲廠之釜數及其設产之年份（己）關於各出之絲額及其應用之器械（庚）關於生絲之販運及金融（辛）關於各種絲稅之國家收入及應行改良之處（二）繭（甲）繭之種類及産額（乙）繭之出産地及價格（丙）繭之出絲量與生絲成本之比較（丁）繭之出絲量與蠶種之優劣關係及蠶種之産額比較（戊）採繭量與食桑量之比較（己）繭行蠶灶之增加與各種生絲業及養蠶桑之關係（庚）繭之販運及輸出之禁止（辛）繭稅之收入（三）蠶種（甲）蠶種之製造業及産額（乙）蠶種之販賣及分配法（丙）蠶種之收獲成績及分配量之比較（丁）養蠶戶之增減（戊）蠶種之産額與桑葉出産量之比較（己）蠶病與蠶種之關係及影響於生絲之出産量（庚）蠶種之價格（四）桑（甲）全國桑地之總額及占耕地面積之幾何（乙）桑樹之種類及桑葉之出産量（（丙）桑樹之面積並供給幾何蠶種之分配量及生絲之出産量（丁）桑葉之産量關於收蠶量之比較（戊）桑園之推廣量及比較各國之物力人工地價以謀全國土絲生産量之增加（己）桑葉之價格（五）蠶業政策（甲）世界各産絲國之蠶業政策（乙）世界蠶絲業之趨勢及中國蠶絲業之救濟策（子）國内蠶絲業政策（丑）國外蠶絲業政策（寅）直接保護政策（卯）間接保護政策（辰）中國蠶絲業之將來 
[旅滬皖人續爭加賦]  
旅滬皖人致汪江劉三君公函云小巖漢珊荃莊仁兄鄕先生閣下加賦新舊兩案鹽斤加價一案一則限滿請願展收一則催議通過就原議三案合計吾鄕竊人歲增四五百萬擔負嗣經分别核减合計歲加亦將三百萬當時未及彰明反對者舊案則未知請願已成新案則未經議會手續猶冀省政府自爲補救故南方月餘以前人言嘖嘖已釀風潮而老成私議謂新任省長已到甯不知忍痛情形議會於此大事亦當具有天良勿以成見待人尙可徐觀其後足見鄕人皆有曲全大局之心實無輕起浮言之意何期省長履新即以催交新賦鹽捐兩案爲下車初政而議會多數黨惡甘爲鷹犬皆予議决通過錯鐡由此鑄成全皖永沉黑獄倘仍隱忍不言目前恣爲魚肉積痛已深將來潰如江河召禍尤烈人心鬱憤已久一發異常激烈日前開大會取决同情徴求意見來者冒雨　赴人人聲淚俱下誓死力爭似此公憤情形豈空言勸慰所能解釋况我輩無復成爲人類公電府院部署措詞所不能隱諱之處皆出三千萬民意所同言之痛心切齒所謂民願偕亡我甘言殉非不知悔禍之難期遂求之不易而不惜以無功口舌賈仇怨而累家門者則爲水深火熱已到極處人不自保觸念悲來欲以犯難抗議之哀鳴一動當軸夜氣之惻隱耳乃公電分上後僅得國務院回電諭以行查候復核辦解决不知何時處斷不知何策縱謂是非尙待審察而聽此極端之痛訴曾無一語以撫慰吾民高天難呼如此又何怪窮黎情隱如墮九淵耶公電已登報宣布並有鄕人公電迫請京師同鄕會開會議决一致呼籲協同拯救猶恐言之不詳復有三十餘人公啓瀝陳三案之原委痛苦之眞誠三千餘字長函言言皆爲血淚一致王一堂先生一致同鄕會長江字澄先生請求在京聚集在京鄕賢合力爲謀解此困厄目下聞杭甯蘇鄂天津皆已會集同鄕電文並惟惟無論如何痛切悉皆置諸不省否則以一覆了事一查完案皖省當道冶爲一爐矯飾支離寗無辭說政府得此便以怨恫有歸吾責可卸逆料結局必由外人打消鹽捐而新舊加賦兩案一以請願已成一以减輕已足歸於無法可免而加賦活動之案從此遂成死著永無超脫苦海之日且爲百數十年續種毒根吾皖何辜獨蒙苛酷鄕人有知識者皆云鹽捐力爭難成事實加賦魚肉從此加苛仁人君子所當於此一事協力注意不可以爲去一留二便可塞責也目下滬上稍緩數日以待明命若仍予浮沉即當接續開會再上電呈辭將愈厲事即無濟人難箝口中外報章無從掩諱言論推廣羣志從同普及各邑無由制止以後開會文電當即刷印彙寄都中同鄕會公請傳觀徴求指示以策進行惟外省聲息遠阻力恐限於一隅京師爲鄕賢會集首區尤爲羣情所仰賴敬祈諸公將此函叙述情形並向同鄕會江王兩公將所發公電公函請求交閱播諸同志即日開會共振義聲務達目的諸公被選爲國會議員與議國政更負代表眞正民意之責任决非吾輩衰朽公民可比且吾鄕國會高賢實爲濟濟事到艱難危急人人嚴責天良必多義憤同志决不以私害公愚狂之見則謂此而不言是爲無鄕言而不盡是爲失職凡此哀情乞爲轉達北望揮涙惟熟圖之敬頌議綏伏維亮察旅滬同鄕會鄕人全體公叩蛻廬代表執筆再正泐函間適奉申報館轉來諸公賜電同志仁聲鄕人感泣尙望隨時惠敎爲荷又叩 
[國貨維持會歡迎部員]  
　　國貨維持會昨日通告各會員云逕啓者茲因農商部派員湯君幼諳來申調查商業並與本會聯絡爰定陽曆一月十日即星期五下午一時開會歡迎藉聯情誼而通消息届時務乞撥冗惠臨共同欵待爲荷 
[滬杭路紀事兩則]  
　　籌備添開夜車滬杭鐡路添開夜車一節事在必行惟其間種種籌備實非一朝一夕之事即如各站添設員司調撥車輛等事殊費經營而支出預算因以增加亦屬意中之事目下該路當局正在籌議擬於各站酌添員役若干輪流值班以節開支至全路車輛目下缺乏者惟各項網車客車尙可敷衍聞夜車實行之期當在陽曆三月間云 
　　揚算運費回扣滬杭甬鐡路各轉運公司自將特價合同於上年取銷後悉照滬寗辦法視該轉運每年所招攬之貨之運費若干予以相當之回扣大概運費愈多者回扣亦愈優目下陰曆年關將屆爲各商家結束全年帳目之時該路局長爲體恤商艱計特飭全路帳務處趕將七年份各轉運公司應得之回扣從速揭算淸楚先於年底發給整數其所餘之零數若干則於陰曆來年正月間再行如數找淸藉免積欠 
[海軍軍官之調動]  
　　海軍藍總司令查得兼代海鴻艇長吳應輝兼代海鷗艇長張衍學兼代海鷗輪機副軍士長吳超照案兼代六個月期滿應遴員接替以均勞逸茲派永健航海副李孟亮兼代海鴻艇長所遺職務派現代海鴻艇長吳應輝暫代又派湖鷹副長吳紳禮兼代海鷗艇長所遺職務派現駐楚觀中尉候補副潘文絢暫代又派江元輪機副朱葆淸兼代海鷗輪機副軍士長所遺職務派現在江貞代缺之海圻輪機副孫斌暫代均各支原薪至兼代海鷗艇長張衍學應仍回通濟槍砲副原職兼代海鷗輪機副軍士長吳超應仍回海籌輪機副原職已分别令委各該員即日到差視事矣 
[浙督軍請緝潛逃軍官]  
　　浙江暫編陸軍第一二兩師部下棄職潛逃之軍官現有多人昨由楊督軍將各軍官職名詳細抄錄咨請松有多人昨由楊督軍將各軍官職名詳細抄錄咨請松滬護軍使查緝各員姓名如下浙省暫編第一師一團團副張百度第一營營長吳伯庵第二營營長朱維翰第二營營附章九成第二營軍需陳汝棠團附翰第二營營附章九成第二營軍需陳汝棠團附尉官傳剛忱團附臨時差遣員徐憲章第二團候差員陳耀文第三團一營三連連附金欣第三團候差員吳謙第四團三營一連連附江佐才第二師第六團一營四連連附樓玉麟第四團機關槍連中士吳祖泰又第一營二連連長宋維中第一營四連連長金衽第二營六連連長趙志雲 
第二營八連連長米英第三營九連連長張勃第三營九連連附宣正萼機關槍連連長韋世終 
[遣散軍隊之電知]  
　　松滬盧護軍使昨接南京李督軍電略謂現奉中央電令收束軍隊已遵電將援贛第九師輸卒兩營尅日遣散回籍以節經費其隨身所穿軍服均蓋印作廢圖記以杜流弊除派員押送外仍恐有潛逃他往流爲匪類情事特電希即轉飭所屬一體知照如有此項遣散兵士到境希即押送過寗俾資押回原籍歸農云 
[鮑督軍募欵賑濟邊民]  
本埠商界各領袖接黑龍江督軍鮑貴卿來函略謂溯自俄亂偪處敵氛東漸江省以貧瘠一隅當萬難之衝内賴我國軍士捍衛疆圉盡其天職外則有協約國聯軍提師遠出奮勇先驅東沿阿穆爾江西至貝加爾河皆有我協約軍之旗幟現時前線雖經停戰而未撤防際此隆冬冒雪凌寒皸瘃之苦不堪言狀近來時令不正常有流行病發生設立紅十字會置備醫藥曁冬令禦寒物品前往恤勞實屬義不容緩我國人士對於歐戰以來各友邦捐募慈善事業靡不竭誠贊助矧此舉内擊邊防外關國際諒必更具熱誠頃承滬會沈仲禮先生關懷邊局許與贊襄特派本署吳諮議棣棻赴申接洽並携帶捐啓就地募集夙仰執事商界泰斗倘荷提倡則登高而呼定多響應茲令該諮議趨謁台端面陳一切尙祈格外關垂許向商界諸君廣爲勸募俾襄盛舉是所感禱於無窮者也 
[濟生會請租基地原呈]  
上海中國濟生會辦理各省災振及各項慈善義舉實事求是成績昭然會務日形發達前以會址狹隘不敷展布呈請盧護軍使咨部請撥滬北天后宫後面出使副行館基地建築會所俾資辦公旋經淸理江蘇官産處奉函轉呈財部核明准會租借以維公益茲悉濟生會與淸理處將年期租價商議妥洽備具保證金送處於本年一月三日領到財政部印照一紙執業所有該會原呈照錄於後上海中國濟生會爲設會實行善舉增進國家公益呈求撥給官地以資辦公事竊敝會上年承辦理漣水義振之後接辦京畿豫魯各省災振蒙各界之信托捐集振欵二十餘萬元並蒙鈞座之提携曁熊督辦之委任撥欵協助聯合進行將直豫冬春急振查放完竣此外川陜魯鄂湘等亦均先後滙欵派員分别舉辦幸免顧此失彼之虞實非董事等初願所及溯查敝會組織之始實以事變方殷民生困苦人心不古道德淪胥竊本匹夫有責之思特矢善與人同之願不自揣量謬欲踵紅會之先例别樹一幟於申江合羣力以普濟衆生由一隅而推行全國故取名曰上海中國濟生會以爲他日集合多數分會以成一大團體之基礎祗以成立未久能力未充未敢遽以質諸當世自上年辦理北方災振後各地方紳民見敝會派出員實心任事衝寒冒暑勞瘁不辭感發信心爭願爲本會分會分任義務是以勉訂暫行草章呈由熊督辦轉咨内務部核准立案以期各地方知所保障各分會有所適從茲幸草章已經警廳審確妥洽呈由省長咨覆内務部覆准照行並先後疊奉大總統曁山東張督軍兼省長頒給匾額以示奬勵風聲所布遐邇咸知屢接外省慈善界來函或贊成本會辦法或查詢本會章程大有滙合推行之勢（未完） 
[匪徒登樓槍土]  
　　前晚七時住居方板橋北銀河里之王佐才家突來匪徒五六人賺門而進登樓搜刦計被搶去大小土二百餘只携贜向西而去事後經人報告捕房施總巡立飭中西包探馳往查勘一週諭飭緝拿解辦 
[尋常事件母須拍電]  
　　松滬盧護軍使昨接中央電令略謂嗣後軍政各機關如有重要軍情須迅速者方用拍電報請參陸兩部核示其餘尋常事件儘可以公牘達部仰即飭屬遵照等因即經轉令旅團各部遵照矣 
[緝私官員查勘防地]  
　　蘇屬緝私宋統領以崇明縣境之南門港及惡鴣港相見港小黑沙一帶均爲沿海之區私梟光蛋麕集其間每届冬季岱山餘姚各處皆有私鹽運至崇明沿海各鎭私銷與醬園各坊以致課稅被其偷漏爲整頓鹽課起見該縣緝私亟宜加意周密設防地點不得疏懈故於前日乘坐安濤兵輪親往查勘又緝私第二營薛營長昨日由滬親往南翔太倉瀏河等處查勘所部第三第四兩隊各師船所設防地是否相宜以便整頓鹺政 
[吳淞求火會防患未然]  
吳淞救火會昨致吳淞警署及該鄕經董辦事處函云本鎭上年火災之後曾經縣長示諭規定街道丈尺在案前以鮑姓建屋不遵定章蒙傳令拆讓欽佩無旣茲查有南街顧姓房屋等尙未遵章建造若任其因循恐不足以昭大公還希傳知照章拆讓以歸一律再災區房屋將次落成所有遵照縣長示諭取締外櫃披水板及凉棚等種種規定亦請台端隨時辦理以維路政抑更有請者本鎭所遭回祿商民半多結草爲廬風吹日曬時刻堪虞現在時近舊曆年關無知舖戶俗例敬神獻佛都以燃放邊砲爲例星星之火易致燎原茲不得不預爲之計用特上布台端請爲設法防範並乞曉諭禁止着崗警隨時勸止不勝感禱之至 
[總商會會董公祭郁屏翰]  
總商會正副會長昨日致函各會　云本會會董郁屏翰先生老成碩望擘畫精詳其提倡實業尤孜孜不倦遽作仙遊曷深悲悼茲本本定舊曆十二月初十日星期六上午十一時備具祭品約集各位會董前往老北門内紫金路郁第公祭除分函外届期準時務祈屈駕一束生芻聊表人琴之感諸君子當不吝此一行也特先奉約即頌台綏 
 
 
 

Page 11

 
 
[學校消息彙紀]  
　　上海公學白克路上海公學定於十一號下午半時起至十二時止開同樂會日間試演滑稽談國樂鋼琴獨奏國技文虎等夜間試演魔術趣劇雙簧奏樂警世新劇云 
　　巿北公學滬寗車站慶祥里巿北公學日前舉行第二届畢業式並游藝會各界觀者甚衆該校課堂中陳列各級男女仐生各科成蹟以剌繡成蹟爲最佳 
　　紹興旅滬學校虹口東唐家弄紹興旅滬學校學生二百五十餘人校長朱堯臣夙持嚴格主義故學生品行純正成蹟優美定夏正十二月二十日行寒假休業禮擬請學界名人演說校董給憑並議明年擴充校舍辦法計畢業者高小科湯莘農等七人國民科尤龍等二十四人 
　　大華女學山海關路濟美里黄竹樓女士創辦之大華女學其學級分初小科高小科中學科女子體育專科現已修理校舍建築操場置辦一切校具詳訂校章坠續聘請教員一俟籌備就緒即行開始招生 
[自來水公司遷人新屋]  
　　商辦内地自來水公司訂期昨日實行興遷至西門外安瀾路新屋迭紀前報茲聞該公司總協理姚徐二君於昨日遷移新屋後將公司内容各部次第整理並於今日午後預備苟黠柬邀本埠各官廳曁南北商會會長會董并紳商學各界人士前往參觀 
[商家對於檢查印花之呌苦]  
　　今屆冬季舉行印花稅大檢查已於南巿第一區署轄境内開始檢查查獲各商舖之違法簿摺均已帶署分别酌罰等情迭紀前報茲悉現已在一區一分駐所境内繼續檢查每日查獲簿據必有數十册之多均經王署員飭繳罰金數十元少至四五元然後責令領回簿據依法照貼足數蓋因陽曆已屆八年各店祇貼七年份之印花檢查員均指爲違法也惟各商家僉以商界習慣均用夏曆故簿據上未加八年份之新印花稅證檢查各員即此以爲違法漏貼動輙扣簿勒罰時近年關正商界結束期間設遇檢查扣罰勢必多所受累是以紛紛函請商會轉呈警廳聲明前情請爲維持商業勿施苛罰云 
[司法官廳之酬酢]  
　　蘇州高等審檢廳王仁山林少旭兩廳長於前晚來滬謁見監視焚土專員張一鵬君昨午又詣上海地方審檢兩廳謁會當經陸達權林仲立兩廳長率同推檢各官假半淞園設席特請王林兩廳飲宴 
[請緝僞造塘工奬劵之同黨]  
　　浙江協濟紹蕭塘工有奬義劵發行未久滬上即發現一種僞劵一切製造與該劵無異以致該劵發行頗受障碍近由辦理該劵之駐滬事務員何某查悉製造僞劵之陳蘭士拘送法公堂供出同黨王祥生（即王長春）顧金福（即顧金甫）朱某楊某等多人匿居華界故由該員函請淞滬警察廳飭派探警馳往西門内關帝廟後面及大南門桑園街等處查拿詎若輩早已聞風逃避現在調查該黨匿居公共租界業已函請各捕房帮助協緝務獲解究 
[假名索詐之懲儆]  
　　邇有王鳳山許芝鰲糾合陳文彩王桂庭王友根等共五人自稱警察廳所派調查員專查吸食鴉片私販烟土遂於舊曆本月初二日至浦東爛泥渡鎭婦人楊王氏家聲稱奉諭來查烟土翻箱倒籠搜出烟槍一支王鳳山等並向氏勒索洋數十元該氏給以十元王等不允正在爭執被崗巡所知上前干涉即將王鳳山許芝鰲拘獲陳文彩與王桂庭王友根乘間逃逸該警遂將王許二人連同該氏與烟槍解送三區警署當在王鳳山身畔抄出前淸禁烟局所發之諭單一紙曾警正以此單早經取消案關假名索詐着送地方檢察廳業經許檢察官預審明確起訴審判廳請爲公判在案昨午該廳端木棻刑庭長會同許檢察官開庭審理該氏供稱前雖吸食鴉片現已戒除詎被若輩來家藉端敲詐所有起獲之烟槍一支係昔年遺下求鑒質之王鳳山供稱向爲醫生此事爲在逃之王文彩發起糾合我等同往云云訊之許芝鰲俯首求恩問官得供以王許二人共同詐欺各判監禁二個月零二十天楊王氏吸食鴉片判罰洋十元烟槍沒收在逃之陳文彩等俟獲案後另行訊判舊諭單塗消 
[烟圭送檢廳候燬]  
　　某日本人私帶烟土十二包重數百兩爲巡警查獲押送淞滬警廳該廳諭將該日人送至該管領事署處分烟土十二包於昨下午派警解送地方檢察廳保存候燬 
[新閘路火警]  
　　公共租界新閘路一百七十一號門牌岳錦記匾對漆匠店於昨日午後二句鐘忽然火起登時冒穿屋頂延及一百六十九七十號門牌中和錫箔店一百七十二號各泰柴炭店一百七十三號瀛記磗灰行等後樓披屋當經工部局瞭望台鳴鐘告警救火會西人各驅皮帶車到場取水灌熄計燬房屋四間事後該管新閘捕房捕頭查悉該漆匠店保有火險銀兩飭探前往查明起火情形復候核奪 
[男女猝斃尙須復騐]  
住居新閘路七十一號門牌丁蘭生刷染店後樓之伍姓夫婦兩人於前晚（六號）猝斃經該管捕房得悉立飭包探將男女兩屍體舁人斐倫路騐尸所候請公共公廨中西官蒞騐等情已紀昨報昨日經俞襄獻與美思副領事訊理捕房鎖案畢分乘馬車蒞所檢騐一過旋升公案即由丁蘭生偕同居人虞兆榮楊寳富投稱死者並非夫婦實係姊弟但我等祇知姓伍向爲理髮匠其姊平日靠伍過活前晚因見其弟患病身故乏資棺殮且該婦本患泄瀉之症一時情急突然倒地暈死惟該兩死者並無親友在滬云云中西官得供會商之下判曰死者伍姓及不知姓氏婦人因何致死應由西醫復騐明白報告本公堂核奪騐明後兩屍體均交地保棺殮 
[改換牌號出貨之糾葛]  
　　惠東洋行延代表律師在公共公廨控愼和裕號（現改愼和餘）違背訂購白鐡合同請追貨物及損失一案前日午後由廨傳訊先由原告代表律師一堂譯稱此項白鐡係被告未改牌號之前派號内之俞尙志向原告訂買迨出貨後始知該號已經遷移將牌號之裕字改爲餘字因此原告欲將此貨退回並請赔償損失云云繼由原告見證西人投案證明西曆一千九百十七年九月間由俞尙志前來訂購白鐡四百八十擔其合同上蓋有愼和裕圖章每擔價銀十七兩至次年七月將貨出淸外透出四十餘擔後聞該號已遷移改換牌號原告即函招俞至責以事前何不通知因向索回此項白鐡被告不允是以控追等語而俞尙志亦延律師到堂辯稱該號改換牌號因爲新舊股東過波之故此係商家習慣應請明察經張襄讞得供商之美丁副領事判候函致商會查明愼和裕改稱愼和餘究與出貨有無關係復到再核 
[指控串竊食鹽]  
包圖售昨由包探奚德安與九十八號西探將陳等五人一併拘獲解送公共公堂請究經李襄讞會同英包副領事訊據中西探禀明前情請爲展期以便調查證據因判陳等五人押候下禮拜三查明再訊 
[滬杭路失竊枕木]  
　　前晚滬杭鐡路一號道房被賊竊去枕木二根報由路局警區王巡官除飭警探查緝外昨又傳諭上邑二十七保頭圖地保沈永章嚴加查緝 
[嘉郡會館建造分殯房之波折]  
禾屬七邑同鄕在滬北太陽廟建築嘉郡會館早經落成今屆復於滬南滬杭甬車站路西首購地建造分殯房一所經董事姚慕蓮函致滬南工巡捐局請爲規畫以便動工而姚局長以是處在城區範圍之内早經取締不能建設殯房爰據情函復聞該董擬商之各同鄕另行覔就要當地點再行建築云 
[郵局聽差竊取郵票]  
　　北京路郵政總局聽差孫促炳因竊取郵票十四紥藏匿身畔希圖帶出被管理郵票西員查悉即用電　報告總巡捕房派令西探目海明惠前往將孫拘獲連同原贜郵票帶入捕房昨解公共公堂經王襄讞會同英卓副領事訊據原告西人上堂訴明前情質之孫俯首求恩中西官得供會判孫押西牢一年半以儆贜給原告領去 
[售賣廢手槍之科罰]  
　　王阿榮前日不知從何處得來廢舊手槍一支携至北京路某舊貨店求售被包探范德孚查見以其違章將王連同手槍帶入捕房昨解公共公堂經中西官訊供之下判王罰洋五元無洋改押一禮拜廢手槍充公 
[私售烟膏之懲罰]  
　　周阿增在北海路（六馬路）六十號門牌屋内私售烟膏被包探管宗餘查悉將周連同烟膏帶入捕房昨解公共公堂經中西官訊實判周罰洋二十五元或押西牢三禮拜以儆烟膏銷燬 
[流氓攫取金挖耳]  
　　流氓王榮福前晚在漢口路攫取婦人江王氏之金挖耳一支飛逃被包探邵仁初追獲拘入捕房昨解公共公堂經中西官訊實判王押西牢半年以儆 
[藥粉騐無毒質]  
　　住居法新租界之張某家十歲男孩於日前因腹痛將張檯上所置之　磺養藥粉衝服旋即斃命事後　頭疑爲服毒身死故將張傳至法公堂請訊中西官判將藥粉送至西醫處騐明有無毒質再核在案現由捕頭將藥粉送至西醫處騐得並無毒質故又傳訊先據捕頭上堂禀明前情中西官以旣無毒質判將案注銷 
[積竊屢辦不悛]  
　　積竊張正棋王友法日前深夜時潛至法租界圖竊馬路上陰井鐡舊適爲探目張掌福查見拘入捕房昨解法公堂先據該探目上堂禀明前情詰之張王兩人供認圖竊不諱中西官查得張王兩竊曾經公堂辦過數次不應屢辦不悛着押西牢九月期滿逐出租界一年王友法押一年期滿永遠逐出租界 
[婦人私賣鴉片]  
　　小東門捕房捕頭日前偵悉居民王楊氏家私設烟榻容人吸食鴉片故於前晚帶同暗差捕數名前往該處抄出烟具並將楊氏帶入捕房存洋保出昨日傳解法公堂請究先據捕頭上堂禀明前情詰之楊氏供認私賣燈吃不諱中西官判王楊氏罰洋二十元充公烟具銷毁 
[私售鴉片烟膏]  
　　廣東人陳池近因在虹口靖遠街十號門牌屋内私自熬煮鴉片烟膏出售於附近居人何耀坤被三百七十三號華捕查見以其有違烟禁將何帶入捕房禀明捕頭飭探蔣阿林往查屬實將陳連同烟膏拘入捕房押候解送公堂訊究 
[指控以僞洋參騙錢]  
住居閘北之鄭占魁前日扭吳　生至四區警署探稱吳以僞西洋參向民家　取婦女錢財請求究辦張署長諭令將吳收押聽候訊核 
[鐡路巡警緝獲積竊]  
　　積竊駱文彬日前在滬寗火車上扒竊旅客瞿大春之皮篋一只内有現洋三十餘元及期票等物當由鐡路巡警將駱緝獲並在駱之姘婦范郭氏處抄出原贜解送五區警署轉解司法科訊辦 
[撞損貨船之和解]  
　　蘆墟船戶莊阿三前日傍晚由申裝載水果等貨開往盧墟行至閔行迤北突有嘉興提船揚帆馳至不及避讓致被攔腰撞損貨物漂泊船夥某甲受傷昨日由莊將提船主李阿坤押至滬南擬向官廳控訴後由船埠頭顧某等出場理勸令李賠償洋四百五十元和平了結一面雇人打撈貨物將受傷人送上海醫院醫治事遂廳息 
[縣署批示照錄]  
　　上海縣沈知事批顓橋鄕商舖施恒昇等呈爲擔認日捐請求後關於全鎭之各項公益費用等情如果衆情允洽事屬可行惟事　公欵收支應如何存儲提用以期妥善之處候令行該鄕經董察度情形集議具復核奪再行出示布告可也 
[謝贈]  
　　昨承商務印書館惠贈第九卷第十二號小說月報一册書此道謝 
[來函]  
[招商總局來函]  
日前疊據甌帮崇義堂及經裝洋布瑞記報關行祝桂芬君來商以時近年關自廣濟停駛以來各貨擁塞營業攸關現太和洋行雖有開放研究丸去甌之議但敝帮對於該船係屬初次試行恐有殘缺等情均皆堅决不去報裝務請商局趕緊設法放船否則惟有報裝東門船無如於報關完稅一切諸多周折實在未便等語因念事關商業並接浙省督軍省長迭次來電勸令調船前往准　　　文武水陸軍警一體妥爲保護是以允調同華暫駛申甌迨至昨日浙省長亦派委員林同莊君來局以温洲航路不宜久停惟廣濟爲甌人大所反對恐再肇意外之事不宜開往此外無論何船均可放行以維航業當答以現已定派同華放甌至將來應開何船須請示董事會乃可定奪 
雜評二 
[同華開甌（庸）]  
　　招商局以廣濟之風潮甌班停駛多日致重温州同鄕之忿而有種種計議今同華旣决定開駛此事糾葛當可解决 
吾謂普濟廣濟之事皆成過去之事實今後一方宜以營業爲重一方亦唯利便是求勿以前事之芥蒂而有訴之感情之憾庶幾滬甌航路之利權不終至於外溢也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[處世常言（二）] [  不名]  
　　爲人第一事自知爲人第二事即當知我之外尙有人知我之外尙有人則一切專制把持自大自誇之舉可以免矣且又須常思我所遇所値與我相當者彼亦爲人則一切粗暴欺騙陷害虐酷之舉勿敢生矣何也旣爲人者皆有人之義務與權利故也 
老申報 
[論新報言土耳其國事（下）]  
（見光緒元年七月初九日） 
　　查土耳其其初原求所以能勝厥鉅費者計有四也革除濫收一也淸鄕辦之制一也整頓施治之法一也善載運之道一也但科收於民者如現在之大也百姓於事農者必至於艱難積利一國之事以農爲大宗而使事農者不利是蓋絶斷國收之根本矣且該國家因窮窘而欲省支項故薄其審官之錄而聽其濫索民人以彌補是以從事生計者更無所措手足也總之土國之官惟一意欲乘機速求充裕私囊以故凡有廉明自好國家所圖爲理財助民之舉在土官全置不顧故咸謂土國國家上下皆爲聚歛之人大學所謂盜臣也百姓皆怨官之魚肉己也勢旣如是而國能臻於福者安在能乎土國朝廷屢受勸於大國亦屢許修行無乃修行罔見實騐土國其焉能救乎新報述土耳其之事勢如是余亦跋之曰土國於圖自强自立之法僅圖效他國軍務之形容而不圖學他國所以克當軍務之費用近日泰西軍務雖遠出舊制之上但其需費亦遠出曩昔欲僅求其軍法之精而不兼求其理財之妙以克當精法之費是必終陷國於難也今中國勢雖不如土國之劇而於昇平世界經民人已形受困之極象國帑亦經形支絀之深患故吾願於尙能布置挽回之際而以土國之墮形爲鑒戒可也聞現創興效取泰西軍防各奢法多於李伯相之深謀遠慮實爲中國禦外侮能自立之良法然而未免孤立矣但伯相旣創此舉則其又可致志於泰西淸吏治理財用各善法以冀可矣如土風之空言自强歟故在百姓亦不免有跂望於上者此也 
新拾遺 
[俄國帝室遇害記（上）] [  箴]  
　　十一月二十四日哈爾濱俄文維斯特尼克報云近據西比利亞政府所派之司法查案官查報廢帝眷屬於一九一年六月由距土波爾斯克三十哩之亞波拉克廟徙居愛加特林堡此後備受虐待至死始已云廢帝與其眷屬幽禁於愛加特林堡化學博士伊巴蒂夫之宅宅屋爲上下層前有隙地一方繚以木欄下層陳設精美由衛兵居之衛兵皆過激黨中之兇徒也廢帝等則居於上層著名御醫波金氏女官布克斯化夫登男爵夫人拉里施基那夫人伺候皇太子之水兵特里凡柯氏及在亞波拉克廟與土波爾斯克隨侍帝眷之男女僕侍先後均遭槍决故是時唯餘廢帝與后及兒女五人都凡七口室中僅設二臥榻帝之兒女皆以其父之　裝與其他衣服布地而臥無被褥也諸人皆同器而食其食具唯粗碗一與鐡匙五耳有時給匙尙少於此更不堪者當進食之際往往有衛兵登樓視碗中食曰爾等今日嘗佳餐吾等尙未之有也乃持碗而去或以其垢污之旨自碗撮食嘗之帝等每日僅許至庭前散步一小時而最令人髮指者衛兵輙於晚間捉帝之長女太蒂亞拉下樓　　　樓下四壁懸淫畫且滿畫　語衛兵多屬礦工受過激黨委員之命令該委員受命於所謂愛加特林堡過激黨民國總統管理帝等起居與待遇者則爲司法委員與公共教訓委員也 
帝等之死于愛加特林堡也爲狀至慘下紀事實皆由西比利亞政府之官員與誠信之平民所述有各種影片徴實之帝等遇害之前一星期内衛兵狂飲無度暴戾更甚詎意至六月十六日之夜竟下毒手屠殺廢帝與其眷屬行兇者爲俄人四立陶宛人一德人二猶太人十一今其肖影皆爲哇姆斯克政府所得伊巴蒂夫博士住宅今由捷克軍蓋達將軍參謀居之司法查案官曾于上層某室壁上及地板上發見彈孔無數壁上之彈孔皆在距地半身之高處地板之血跡已經洗淨但彈孔之中尙餘有凝血也帝等遇害後當夜其屍即經携至附近某叢林寸斷之盛以木桶此後之事當地居民傳說不一有謂諸桶悉經焚燬者有謂已經掩埋者有謂投諸附近湖内者捷克軍占據愛加特林堡後西比利亞政府即派特别委員調查帝眷臨終情形該特别委員會乃由政府陸軍律師醫士之代表組織而成查明上述各節且拘禁與案有關之數人惟其供詞多相抵觸有稱曾目覩諸人之屍焚于某處者乃引至其處而餘燼尙在未經撥動檢視之得女鞋底半截束胸上之細鋼線一叚　爾德十字勳章一具大鑽石一枚乃前后密紉于衷衣間者其　　居世界鑽石第三位所異者中無骨殖耳附近有礦穴已爲　水所淹乃涸而探索之亦未見有屍骸也 
常識 
[蔬菜之效能（三）] [  呆正未艾譯]  
　　六防風防風治於感冒及神經病有特效其他如用於婦人則可增乳之分泌量故飼養乳牛於乳牛之飼料中少混以防風可以增進其乳量之生産云 
七旱芹菜旱芹菜有淸血液增進食慾之效種子且有健胃驅風之力用於其他肉類之調理凡有特種之異臭者可以除去 
八芹芹爲食品對於神經衰弱症黄疸帶下等均有特效九野蜀葵野蜀葵適當用之可以良好胃之機能增進食慾之效 
十土當歸土當歸亦食用蔬菜之一也可以良好血液之循環治　之疾病及神經病痲痺症均奏良效云 
十一芥菜（一）食服芥菜可助血液之循環良好腸之機能治便秘而爲利尿劑與健胃肺之效 
（二）將芥菜種子榨去其油爲芥菜油且生瘧病之時貼芥菜汲於眉間可奏特效（芥菜搗爛者謂之芥菜泥） 
（三）若鼻血不止亦可貼此茶菜泥於眉間以止之 
惟食芥菜之時所當注意者不可與田螺同食蓋同食則往往易於中毒耳 
十二茼蒿茼蒿爲患胃病者之良好食品有强胃面增進食慾之效且可去痰其他如神經系之諸病等亦有良效云 
十三甘藍甘藍頗富滋養成分以爲食品可良好血液之循環且可增血液之量以之治敗血病則最有偉效若常食之可爲抵抗毒素之素質是以甘藍爲上等之食品也 
十四蒿苣及苦苣蒿苣常用爲食品增進食慾而新鮮血液且可健全筋肉對於不眠症尤具偉效其他如治神經過敏熱性諸病等亦皆有良效者也餘如利尿健眼强視力白齒牙婦人産後食之可增泌乳量等均爲蒿苣之特有效力也細碎其子實和以甘草酒糯米等炊成爲粥供婦人之食品可以佳良乳汁之分泌其他子實之效能如利尿及治陰囊之腫物等均有藥品之價値者也 
苦苣之效用略同於　苣惟苦苣之根部乾燦炙熬爲粉末狀時可供咖啡之代用品云（完） 
雜錄 
[世界小新聞] [  弋人譯]  
　　○美國汽車普及之原因現在世界汽車最多之國即爲美國大概美國之於汽車與吾國之於東洋車相仿彿也今查美國汽車發達之原因列之於次以資談助（一）人口衆多事業頻繁故對於時間頗爲寳貴因之由步行而進於馬車由馬車而進於汽車矣（二）汽車之價値非常低廉同一之汽車在美國之賣價僅爲吾國賣價之三分之一乃至四分之一又舊汽車之賣買頗爲便易如羅桑材爾斯巿内有特設之舊自動巿場專備顧客之交易又凡因檢查車之良否而消費之揮發油亦由該營業者供給云（三）道路完備美國之道路非常寛廣而整齊大半爲砂道或水門汀道且不僅巿中如是各鄕村間亦均有此種道聯絡之此亦汽車發達之一大原因也（四）一般機械上之智識較爲普及（五）修繕機關之完備及修繕費之低廉以上五條即美國汽車普及之主因也 
小說 
[滑稽拾遺記（一）] [  英國馬丁氏原著（雄倡）]  
　　亞克洛者擁資百萬（以金鎊計）之富商也爲倫敦中貝德生亞克洛大公司之總理一日趣步入俱樂部之彈子房其老友白其斯承迎曰亞克洛汝不言當以七時至耶今晚矣亞克洛曰晚固也君分肆經理乃又有一人爲奸欺事虧短至三百鎊其妻若岳氏乃哀我勿控之官其所以虧短此鉅資者以賭賽而負並困於家計大抵賭賽爲甚家計次之白其斯曰然則汝控之耶曰然我輩所入保證會社謂此事不容不控若輩固解事然我經年中呈控之案已有三起每次咸就余乞哀詞致皆悽惻動人實相告果使其人預直前自承我尙褒其誠慤或加以矜恕而釋之不復深究顧是又安可得白其斯曰汝於用人一節亦不幸極矣我則異是生平乃未逢此變所遇多亮直誠信不欺亞克洛曰此亦未經誘掖則然非眞誠信不欺者也使彼道拾遺金得失主之里居姓氏誰復肯璧返此金乎唯鉅富如我輩乃能爲之我輩乃不爲利誘者耳白其斯曰吾意篤誠君子逾於汝所臆度多矣亞克洛曰我與汝賭五十鎊句已又曰否我且别有部署明日午後幸遇我我將備金五十鎊各以十鎊分貯五錢囊並各納一名紙上署我居址一一抛擲吾書室窗外臨衢處苟有人拾得此囊金而璧返者我將錫以百鎊用爲誠篤之報貺設無一囊返者汝償我五十鎊足矣白其斯曰可能觀汝出此百鎊我則滋樂然汝試騐至五次我頗患其或中迨明日午後此二人遂並坐書室窗下亞克洛曰此爲第一囊試觀金錢合我名紙已俱納其中但視道無行人即舉以投擲道周吾輩則隱身窗奩之後靜覘其變於是白其斯抛置錢囊後即曰我乃有幸一教會中牧師方于于轉過路隅而來二分鐘中行見足徴汝爲狂謬矣亞克洛曰此收師行時瞠目無覩殆思其下禮拜日演講之聖經今彼近矣旋又曰已行過矣我言乃不謬白其斯曰此眞牧師行徑若輩馳心靈界不屬世務然今有三工人至矣此方足當一試時一工人斗然止步拾起錢囊他二人亦圍觀但聞有人語自窗間入曰是爲大富翁三汝其取之毋恤三人遂匆匆去轉入一仄徑而沒亞克洛曰是通至一酒家爲路最近此以我金買醉去矣於是更覘其第二囊少頃一年少乃徐步而來白其斯曰此少年人風貌乃誠篤而坦白此我必據勝著矣時少年行過窗下瞥見錢囊即故墜一手套其上乃至敏妙遂俯拾其手套並囊而取立趣步行須臾已轉過路隅而沒亞克洛冷笑曰此良誠篤而坦白吾知彼斯時已啟錢囊矣白其斯曰幸少待我尙未服尙有三囊在我今更取一囊擲出窗外姑再一試 
[自由談之自由談] [  不冷]  
　　南代表不願入軍人範圍故不至寧北代表不願人黨人範圍故不至滬兩不相願則永無相會之日欲解此結余謂惟有寗滬之間裝一長距離電話以互相談判如是則雖不能會猶能議也 
 
 
 

Page 15

 
 
   
 
 

Page 16

 
 
   
 
