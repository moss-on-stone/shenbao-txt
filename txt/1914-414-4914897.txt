# 1914 - 414 - 4914897

 

Page 1

 
 
   
 
 

Page 2

 
 
[時評]  
　　歐洲戰事之將來冷 
　　奥塞開釁而人咸洶洶以爲歐洲將有大戰者以其戰之全局言之也若就其全局而分晰之可分爲三期第一期爲奥塞之戰第二期爲俄法與奥德意之戰第三期爲俄法英與奥德意之戰 
　　第一期之戰奥塞旣宣戰矣勢有所不能免也若奥勝而塞敗俄人不出相助則德意亦不出德意不出則法亦不出而戰事祇及第一期而止歐洲大戰之局尙可免也 
　　第一期之戰而不止則入第二期俄助塞德意以同盟故不能不助奥法亦以新結攻守之約故不能不助俄若是則所謂歐洲之大戰成矣然英雖與俄法有協約而無攻守之義務尙可不加入戰局英不入戰局尙有調停之人而戰事或可至第二期而止是歐洲大戰之局雖成而收場尙易也 
　　第二期之戰而又不止則英亦勢不得不投於漩渦之中而歐洲列强無一或免戰禍之蔓延將無窮盡矣豈希望平和之人所忍言哉嗚呼 
[命令]  
　　七月二十八日大總統策令林國楨給予四等嘉禾章此令又令將軍銜督理直隷軍務巡按使朱家實保薦軍務廳廳長人員呈請任命等語應准以劉錫鈞爲直隷巡按使署軍務廳廳長此令 
　　申令歷代官　精意重在官與職分誠以因資序官斯人無躁進量才授職斯事有專司成周卿大夫士爲設官之權輿唐宋以還率本此制尙書令中書令以下迄於州縣椽屬皆謂之職開府特進至迪功郎皆謂之官一以爲穫資叙功之階一以爲因才器使之用故官人者無遷就之失而在位者有激厲之方法至善也蓋至明淸官職混合内而閣部院寺外而督撫司道職權所屬官位隨之遂至列名功簿輸資版曹但使循例得官莫不因官授職登進之濫流獘已多攺革之初藩籬潰决人懷非分之念士存干進之心要挾營謀　所不至衣冠儕於厮養名器等於弁髦因無明試之階遂多出位之想民志因而不定政治何從刷新甚或以平民制度本無階級爲詞不知平等之說係以法律爲範圍而任用之途應以資格爲標準秩序所在中外攸同現在海陸軍巳定有官職分離各法令所有京外文官官秩自應一　釐定另令公布與文職相輔而行本九品官人之法仿六計察吏之遺庶幾賢者在位能者在職矢靖共之意杜奔競之風本大總統有厚望焉此令又令茲制定文官官秩令公布之此令 
[歐洲特電（）特約路透]  
　　倫敦電每日郵報維也納訪員電稱貝爾格萊特（塞京）經奥軍轟擊後火燄頗熾已殃及王宮每日電報維也納訪員電稱奥塞砲隊曾在距貝爾格萊特下游五英里之維區里柴鎭交戰（三十日） 
　　倫敦電英國並未下動員令一切陸海軍計畫僅爲防守起見第一海軍艦隊奉密令駛離撲特蘭時艦中兵士曾奏樂歡呼（三十日） 
　　聖彼得堡電俄人之意今戰骰已擲惟能賴神靈挽囘戰禍俄國如果宣戰則俄皇將爲大元帥（三十日） 
　　聖彼得堡電莫斯科曾有愛國示威運動塞國軍官離此時爲衆高舉於肩以示尊崇其所乘火車滿堆鮮花黑海燈塔之火均熄（三十日） 
　　柏林電德國首相外相海軍大臣昨日會議至深夜始散高等海陸軍官亦均與會（三十日） 
　　馬爾太電聞此間已下防備動員令各船廠日夜工作異常忙碌工人均已銷假（二十九日） 
[專電]  
　　北京電奥塞兩國昨午宣戰據此間所聞俄已准備動員英調停無效外交界人恐以此成爲三國同盟與三國協商兩方决裂之局在東方收利者必爲日本昨政事堂以歐西金融將以此影響中國特開會議維持辦法 
　　北京電劉鼎錫案平政院已判决其主文云本糾彈事件屬於刑事範圍應付司法裁判下列事實次理由云本案依照上開事實證據確鑿據刑法某條應處無期徒刑惟案屬刑事應依法歸司法裁判故判决如主文張稿成後全庭評事不肯署名張謂 
此爲權限法所拘乃另擬一呈由院長送國務卿轉略謂有三困難（一）大理平政兩院同屬獨立今平政幾同附屬並檢察預審不如（二）似此僅爲分配事務小題大做（三）特設該院精神重懲貪墨今名實不副虎頭蛇尾袁交國務卿及法部籌核 
　　北京電曾述棨參漢冶萍事留中某肅政言運鹽事頗於外交抵觸亦間接受諭斥 
　　北京電孫寳琦將任德使原駐德使顔德慶調囘外部任該部次長原外交次長曹汝霖出使法國原駐法使胡維德囘國另外任用外交總長以梁敦彦調任遺交通總長以楊士琦任用聞此說甚確不日可見實行 
　　北京電近日又有裁左右丞錢任内務楊任交通說 
　　北京電周自齊位置日來又加鞏固報載張壽齡辭職將以陳宗嬀繼張弧因調查兩淮昨赴滬施肇曾赴比王克敏赴法 
　　北京電財政部據陶湘查江浙皖鹽務人員在滬飲博無度一切不實批仍由該管長官隨時考察無任縱弛以儆官邪 
　　北京電官秩令公布次長將皆改特任 
　　北京電陸軍部改組後聞軍馬司司長有以尹同愈充任之說軍衡軍務兩司亦需更動以林司長攝沈司長郁文素不爲段總長信任蔣作賓有出任鎭守使之說遣缺以現軍學司司長魏宗瀚升任餘司不動 
　　北京電陸軍部擬將漢陽兵工廠重新改組並添購機器特飭該廠總辦劉慶恩來京會議該總辦已於前日到部 
　　北京電鄭言條陳巡按將軍不得同城交内務陸軍議 
　　北京電皖解中央鉅欵不日到京 
　　北京電吉林孟巡按請覲准免　　北京電特令催齊速赴寗任無庸來京韓速赴皖 
　　南京電中央電令韓巡按迅赴皖任俟各項組織就緖再行入覲　　南京電韓巡按令水利籌備處調查各處淤塞河道粘帖說明以便稽考 
　　南京電江隂敎育會來電三年度市鄉敎育預算謝知事主混合支配各鄉學董主分鄉支配相持甚烈敎育危迫乞速派員維持　　南京電揚鎭商會代表昨謁韓巡按會商瓜信鐡路進行辦法 
　　杭州電錢塘道尹丁傳紳入京覲見已於昨日返杭 
　　杭州電審計分處昨通知各官署定八月一號實行撤銷 
　　杭州電吳鍾鎔（陸軍審查分處長）已委充台州鎭守使署參謀長 
　　杭州電朱將軍以屯溪叛兵竄浙昨通飭衢屬各軍隊盡力勦辦并飭駐紥金處各軍嚴防 
[特約路透電]  
　　北京電外交部接海牙來電荷后已回荷蘭宣布戒嚴令其意蓋欲嚴守中立以防荷國捲入歐洲戰爭旋渦如拿破崙戰時也 
　　北京電奥國海軍中人之在京者十八名在津者三十名均巳囘艦補足軍額聽候調遣德國海軍中人數名亦均回艦聞歐洲如遭大戰則奥德豫備隊均將聚集靑島以聽命令 
　　北京電周自齊奉袁總統之命電令河南浙江安慶杭州南昌吉林淸江浦之銅元銀元廠即行停辦長沙蘇州者至今年年底停辦僅留迪化喀什噶爾革命初設立之造幣廠二所聞目下銅元流行全國者共三百萬萬枚每日且增鑄一千萬枚將來仍由原有之七廠鑄造惟武昌每日以一百萬枚爲限成都七十萬枚南京廣州各五十萬枚天津奉天各二十萬枚雲南五十萬枚　　北京電今晚英人及各使署人員公宴施肇基於六國飯店明晚將由前外國留學生公餞 
[譯電]  
　　維也納電據半官消息塞人巳於二十八晨炸毁山姆林及貝爾格萊特間逹羅白河上之橋奥軍乃進轟塞軍之陣地逼令退走有塞船二艘滿載軍火地雷等物爲奥捕獲 
　　倫敦電據維也納消息塞軍聚集甚衆塞國飛機現在邊界偵探軍情孟國陸軍一旅携帶砲隊在泊利巴格附近恊助塞軍 
　　倫敦電路透消息俄國巳在南方及西南方調集一部分之陸軍此舉並不含有決裂之意現望列强仍可商妥一切 
　　倫敦電各處輿情大相分歧英内閣現正集議外相葛雷君因與駐英德國大使長談故詣會頗遲 
　　倫敦電内閣集議兩小時許旣而首相愛斯奎士君海軍大臣邱吉爾君外相葛雷君陸軍大臣哈爾丹君復相會談 
　　倫敦電首相愛斯奎士君今日在平民議院宣言曰大局危至極點余今所能言者政府必不稍留餘力限制戰爭範圍云 
　　倫敦電財政大臣喬治君今日在平民議院宣稱彼曾商諸英倫銀行知目下無庸召集銀行家大會討論對付財政現局辦法倫敦電倫敦迄今已有七商倒閉格拉斯戈亦有二商倒閉中有數商無甚關係 
　　倫敦電英國公債票今　收盤之價爲七十一倒閉之商其大者有三金融匯兌秩序全亂 
　　倫敦電聖彼德堡及阿姆斯特丹股票社均停止交易 
　　倫敦電法總統今日回抵巴黎歡迎者甚衆　　倫敦電德皇俄皇交相通電討論大局 
　　倫敦電穆萊君在貴族議院宣稱列强現正互商以期挽回奥塞戰爭範圍以外之戰爭 
　　聖彼德堡電俄民主戰熱度漸高昨晚此間及哇特薩聚集數千人高呼祝頌英法塞國軍官回國時送之者二萬人 
　　柏林電俄軍現向維爾巴倫進發德軍亦向俄邊進發 
　　柏林電塞國奥匈人民由德國保護奥匈之塞國人民由俄國保護 
　　柏林電俄政府正式照會德政府謂巳於南部邊界下動員令德國現僅保護鐡路及東西邊界 
　　北京電永平府附近鬍匪猖獗其餘各地亦復屢有蠢動之象政府大爲不安灤河官軍恐鬍匪將攻永平府曾預先退走足見該地官軍全無紀律袁總統巳命嚴查此事並派新兵赴該地平匪及懲辦溺職官員 
　　北京電陸軍當道否認曾命鎗斃張家口叛兵且謂僅命收其軍械資遣回里 
　　北京電熊希齡宣布麥加利銀行經理之函内謂張弧及熊僅收訂定之借欵百分之八非五十萬元 
　　北京電政府撥洋四萬元以賑永定河之災民袁總統命愼防淮河以止圩决　　北京電財政部交通部議設郵務貯蓄銀行　　北京電袁總統生辰各學校休課一日各砲台及軍艦正午鳴砲二十一響全加懸掛國旗 
　　北京電内務總長現望於今年年底之前禁絶全國栽種罌粟故明年夏季之後可禁洋藥入口 
　　北京電政府議改順天府爲北京府 
　　北京電據順天時報載稱前淸各王公均免繳地稅 
 
 

Page 3

 
 
　　北京電據哈爾濱消息蒙古各王公擬助反對庫倫活佛之某會竭力令中蒙得復聯合 
　　北京電華俄學校之白蘭特博士已由中政府聘爲司法部顧問博士現告假回俄 
[要聞一]  
　　財政外交兩總長之去留問題 
　　政府之一部改組說政界相傳已久而最甚者爲財政部以周總長有請假之事在先也其餘則外交農商内務亦皆相傳有易人之說其實總統用人行政每持漸進主義萬不肯一時間更換多數總長以起社曾之疑團况且任用大員何等秘密又焉有事未定局而外間已先知之理凡此云云其爲揣測之談自無持論然亦非全無來由茲就直接間接所聞諸政界要人者分紀如左 
　　財政總長之去留今日實際之作財政總長者袁總統也聞總統嘗對人云周自齊雖無他長然尙肯聽話故今日財政得以有此成績以此而觀則周自齊氏之得長財政至今無恙者亦惟此肯聽話三字之本領耳其非總統心中所視爲今日之惟一財政家可以知也若換一旣肯聽話而又有眞實理財本領者以輔助總統當理財之局則不更愈於僅有肯聽話三字之本領者乎况專以肯聽話見長之人則旣肯聽總統之話亦難保不易聽他人之話今日社會所傳種種則周氏固非僅肯聽大總統之話者亦旣明矣况財政難關尙未有已總統最所注意者一惟財政其必不惟肯聽話之財政家長久是用殆無疑義故外間所傳財政更動之說雖多出揣測然亦未必全非事實也據聞前此周馥氏來京時總統曾面托周氏囑其子周學熈氏來京當此難局周氏當即應允及返靑島後聞曾確有函致當局告知學熙當卽來京但尙有某事須勾當須俟秋凉方能啟程云云故前此外間所傳周學熙來京之說雖屬不確然周氏之肯應諾來京確爲一種事實今日之財政家除周自齊外旣非周學熙莫屬則財政總長之更迭須在秋凉時候矣 
　　外交總長之去留外交總長孫寳琦氏以忠厚長者著稱雖在外交界多年實不得稱爲外交能手今日外交之圓滿無事者蓋亦由於實際上之作外交總長者爲袁總統耳聞外交一席諸公均視爲難關不惟不肯競爭即現任之孫氏亦久有退志而願得任一西洋大國公使政界對於孫氏之後任者多以梁敦彦氐相推而梁氏自回國時卽宣言不願作外交總長聞日前曾對某君云某報謂余競爭外交總長不知此種官誰肯出作云云其意以爲今日外交多受外人凌侮大不願幹也以此而觀若梁敦彦一定不任外交則恐後任之選擇爲難或者外交總長之更迭即因之遲緩亦未可知也 
[組織方新之審計院]  
　　組織之内容審計處取消之日即爲審計院成立之日然以所隷事項雖祇審查一事而組織手續頗覺繁難因此連日會議結果有三（一）審計條例之修改審計條例原係前審計處所草之法案經該處呈由前國務總理轉呈總統於本年三月十二日以敎令公布者也迨公布後未及百日而審計院編制法復經參政院議决公布該編制法中原有審計法另定之文而此法案爲監督全國歲入歲出最關重要之法律經編訂須經立法院之議决方有效力故於編制手續上要須周諮博採總以法理與事實兩無所碍方能經久不敝屈計草案成後層層核議手續繁多必難尅日公布施行緣是該院始有修改審計條例暫資遵循之舉現聞正在修改中一俟告成仍須呈請總統以敎令公布云（一）辦事規則之議訂章伯初總辦審計處時曾將審計處各項暫行規則合併修改一次現在審計院成立組織旣有不同則前審計處之辦事規則當然在不適用之列現聞該院第一廳一主任楊汝梅君會同第二廳主任陸世芬第三廳主任陳宗藩承院長之飭諭議商修訂此項辦事規則不日可以脫稿楊君係簿記專學家此次修訂規則問亦出自此君之手云（一）三廳事務之分股照審計院編組法該院内設三廳分掌審查收支計算事務現聞該院連日會議分配職掌辦法係以中央九部收支審查分隷三廳而九部中以財政内務陸軍三主管部之收支計算爲最多最繁故議以此三部分配於三廳每廳各領一繁部其餘如外交敎育海軍司法農商交通六部計務較簡三廳各分兩部因此會議之結果每廳各分三部均係一繁二簡廳内各分四股各以一繁部分隷兩股簡部則一股一部分配極爲均匀云 
　　被裁之人員審計院成立審計處取消由該處留院人員之名單業巳略誌前報茲於被裁人員處錄得此次取消被裁人員名單刋列如下爲課長之審計員四人葉開瓊（第二股第三課課長）楊承謀（第三股第一課課長）張榮楣（第三股第二課課長）衛國垣（會計課課長）外債室華室長一人審計員許士熊審計員之爲課員者二人張治仁沈尙濤庶務員十六人賴豐焯章毓椿鈕錡齡汪濟舟吳明煌陳常時黃文榮傳同張近鵬陳毓壽鄧焯奎郭炳邊黻文蘇惠濂張　翎張叙壬事務員三人王黻燦徐培森陸耀焜繙繹員三人王世謙　保授林器瞻助理員一人吳大本 
　　任官之異點審計院正在改組調留人員巳見各報茲聞該院委任官由院長擬定額數之後尙須呈請 
總統以申令公布名爲審計院委任官組織令係根據審計院組織法此乃與他機關不同之點云 
[官學名位之復舊談]  
　　官等討論官等案政府提議已經有日前淸時代官與職儼分兩事等級分明居高爵顯位者設或免官則原有易職名稱尙可存在民國成立純取平民政治是以官與職並未劃分今日在官則稱其官明日去官則與齊民等揆之現在國情習慣究有不同此政府所以有官等案之提議也查此案之内容即係外間所傳卿大夫士等名稱惟據聞現在政事堂會議此事已將草案中上卿上字改爲正字字卿次字改爲亞字其少卿與大夫士之稱上中下則未改易聞此案政府非常愼重現在雖經會議其中文字尙有應行斟酌之點 
　　秘書品級内官制宣布時各部秘書一仍其舊茲聞政事堂消息日前總統已將品級制交政事堂核議惟秘書之品級頗難規定衆議以總統府之秘書已改爲内史而政事堂亦未另設秘書官不如將各部之秘書一律改爲某部之内史以歸劃一即改爲實官三品云 
　　功制問題政事堂禮制館最近之討論除官吏丁憂假期辦法外其最重者即功制問題所謂功者即係官吏有功記功之義其名稱爲功一次功二次以漸遞加若有過則以功抵扣蓋仿前淸加級紀錄之遺意而變通之以擬議者也刻聞政事堂正討論此事一俟斟酌妥協即公布施行云 
　　學位名稱學堂畢業者各國莫不由國家授以學位以示表彰學問之意此種名稱在日本則稱以學士博士原取之於我國古典西洋各國之學位名稱其文字雖不同然其意義則亦不外學與博之二義蓋所謂學位者乃以表彰學問與官位之性質逈不相同我國前淸時代授學生畢業者以進士舉人貢生各種名號純出於科舉餘習大失表彰學問之本意民國以來對於學位問題廢而未講現聞當局已在提議此事日昨政治堂已在討論吳局長頗主用秀士俊士頁士名目現雖尙未定局然大致不外乎此 
[雜評一]  
　　平政院（無名） 
　　中國人之習性初創一事以爲舉國唯我獨重又唯我獨尊於是唯我心意之所欲好惡之所及不論事之輕重權之有無一切悉歸之我而不暇較量及至一旦事有所阻隔力有所不逮則怨言並起興念全消幾若一切不能下手而前之設此機關及投身其間爲多事者今之平政院其一也 
 
 

Page 4

 
 
   
 
 

Page 5

 
 
   
 
 

Page 6

 
 
[高等廳六次公開陳繩被害案（續）]  
　　審判長遵向陳張氏查問其來歷答由十五歲賣與陳宅的審判長又問你在家常到門房去做甚麽答並没上門房去又問你到董升家去是做甚麽五姨娘見審判長忽然問到此處不覺語塞審判長一再催問乃低聲說道聽說董升的媳婦長的好我故此瞧瞧去審判長又問聽誰說的答老媽子們對我說的並且董升亦曾請我倒他家去玩玩審判長問可是董升當面請的嗎答亦是老媽子傳說的審判長問你上董升家去的是幾月答正月間又問你到焦升家又係何事答焦升亦曾請過故此我亦到那里瞧瞧又問你上董升家裏以後陳繩知道否答他不知道又問你們老爺知道嗎答他不知道又問此外你還往别的下人家裏去過嗎答别人的家裏没去過又問你们老爺因爲你呌给陳繩洗帳子很鬧氣有是事否答没有鬧過氣問你們每日吃飯在那裏答在内宅問你们五爺六爺在甚麽地方吃飯答有時亦在一處吃的又問你們老爺呢答另在一處單吃審判長遂又究問正月間先到董升家是先到焦升家答先到焦升家審判長乃提焦升上堂問你們五姨奶奶到你家他說是你請去的焦升急辯白道我没請過審判長又向陳張氏問道適才你說是焦升請的此時他的話怎麽樣五姨娘當時期期艾艾的垂道揉弄手帕者久之始說他没請過我審判長乃令焦升退下另提董升上堂審判長問道你們五姨奶奶上你家去的时候你可是預先知道嗎答我預先不知道以後聽說我們主人因爲我娶媳婦時没給我出份資故此派五姨奶奶上我家去道喜並出兩塊錢的份資審判長又問據你們五姨奶奶說是你請他去的董升聞此一問不覺恐慌之色形現於外然仍强詞辯白於是五姨娘亦向其質對原來却是當面請的審判長見巳質對屬實遂令陳張氏退下復問董升曾送過五姨奶奶甚麽東西答甚麽東西亦没送過審判長乃令其退下另喚黃宗緖上堂問董升曾否送過五姨奶奶東西答以後調查始聽說董升曾送過喫食黃復盛稱陳繩平日極其正派等語審判長乃向黃宗緖云關於陳繩素行但述其事實不可爲過譽之詞庶幾於本案有所補助若謂其已死不便使其負不名譽的行爲反與本案推敲有碍語畢繼又問道陳繩的房門鎖及箱子鎖都是何人開的黃答全是成升開的並稱開鎖進房查檢情形時曾見有一空匣係陳繩裝貯其故妻首飾者又見牀上有一椅子上擱襪子一雙夾褲一條係陳繩所穿之物復又詳叙陳繩失踪後有人買兩支箱子及女依服等物送到陳宅的情形（未完） 
[最近停版之兩京報]  
　　北京醒華報昨日（二十六日）有陸軍部憲兵至該社拘獲某某三人至警察廳　至晚間已釋出至如何解决尙難逆料惟聞已令其停版矣該　於次日出一特别啟事云本報因有特别交涉本日（二十七）暫行停版此佈 
　　又大自由報於七月二十六日出緊急啟事云陸軍部違法擅派憲兵勒令本報停版逮捕本報編輯發行人並科以五等有期徒刑本報誓死不能承認此佈 
[金陵近事零拾（南京特約員）]  
　　韓國鈞交卸後回里赴皖期未定政務財政兩廳亦在辦理結東聞徐壽茲蔣懋熙將一併辭職　　蘇財政廳長蔣懋熙條陳屯田變賣辦法以爲填補接濟中央之費釐金所加比較財部員賈士毅查淸後擬提充政府之用 
　　蘇省驗契費自三月截至現在共收一百六十七萬數千元限期尙有一月尾數無幾統共不足二百萬元 
　　齊巡按就職後政務廳長確定爲胡嗣瑗財政廳長未定許星璧有望 
　　江蘇接濟政府年三百七十五萬元月攤三十一萬數千元昨特解第一批由省金庫於驗契費項下撥解每月解欵日期以此爲凖韓特著爲定例藉表忠忱巳裁兵隊由現役長官代謀生計創辦浦口土方公司在組織中 
　　商人承辦硝磺應繳餘利年八萬元虧累極鉅擬請减額以蘇商困 
　　蘇州造幣廠官辦商辦仍未决惟商人某封已訂合同多未履行現正交涉 
　　韓巡按組織官紙局以印刷廠改隷預算餘利除開支外巡按署擬提二千元一年以補公費 
　　警備隊事務所於一日（八月）成立各縣警察費將改爲警備隊餉一俟各縣呈報辦法到省即日實行 
　　下關商埠帮辦金鼎决定辭職與韓同時交卸 
　　下關新開城門將竣特由巡按署墊欵三萬元以半爲鐡路工程處建築改良儀鳳門街市之用半爲剏辦輕便鐡道運土填河塘之用 
　　江寗　農會所創之局票捐下關實行每票大洋兩角由旅館立繳捐欵　館團反對極烈 
　　下關商會借欵延不償繳現有與張勳貸借之議 
　　下關商埠局巳届結束之時每月局用無著韓國鈞以維持商務力行埠政起見特准照發半額五百元以免枵腹商埠局員至感激涕下 
　　省署前派催徵三十員現除南滙靑浦等十二縣六員外一律撤回忙漕結淸縣分仍屬稀少 
　　候補縣知事增加巳四十餘人昨派至政務廳財政廳酌量委用 
　　韓巡按以荒象將成一面報災一面飭各縣購米備荒以愈欵撥充惟各倉三年未查欵項難稽刻米價迭漲此舉難期有效 
　　各縣旱荒巳成求雨禱祀禁屠諸法均無效江寗縣以居省垣遲未舉行恐有迷信之謂然至此時巳求雨禱祀矣不日禁屠一般乞丐極感懋知凖恩惠　頭圍楊柳日乞千餘文咸欣喜無已 
[郴州變兵聲勢日盛]  
　　湖南郴州兵變各節疊詳前報兹聞藝處叛兵聲勢甚盛人數愈聚愈多因有廣東退伍兵多人亦來會合並帶有槍械子彈甚夥由宜章縣入郴所有附近之宜章興寧永興等縣均爲所佔據現又蔓延至於耒陽縣（向爲衡州府屬）各該縣知事均爲所拘禁郴州知事殷廷鶚並未被戕惟當日動手時曾勒令助餉若干因未能允其如數遂將殷知事手臂戳傷現在拘禁該處之長郡會館並聞該叛兵約定祗准文明辦法决不擾害地方除佔據各機關搜索欵項共得三萬餘金（聞驗契處一萬餘金鹽釐省局共萬餘金）外其對於商店人民祇勸令攤派助餉並不從事刧掠故自起事以來僅鎗斃不受運動之吳營長一名及擁擠出城之男女各一人而巳（方起事時商民紛紛出城逃避該叛兵在城門禁阻以致開鎗擊斃男女各一人）現在該叛黨總機關懸有旗幟上書一孫字（意在以孫文爲首領）城樓上所竪之旗則書大將軍趙四字（意在假託趙鎭守使爲統兵大員）又出有僞示多道或係安民或係招募兵隊聞應募者亦頗不少並聞各處黨人亦多投入其中以國一逞並聞湘南鎭守使趙春廷君以此次叛兵均係爲其所轄而駐衡之軍隊（趙駐衡州）又早有暴動之謠久巳處於嫌疑地位此次聞警旣不能赴郴剿辦又不能晉省（恐衡兵亦將譁變）與湯將軍面商辦法眞有進退維谷之勢又一說謂趙鎭守便已赴郴州前敵未知確否 
[屯溪變兵已竄入浙境]  
　　皖省屯溪兵變業由皖省倪將軍電逹軍帥當由朱軍帥電令游擊隊第四區統帶姜映奎嚴加防範以免擾及浙境等情迭誌前報旋據傳聞謂該變兵首領鄭龍標係浙省開化縣人現因該處官軍追剿甚緊已由婺源縣境分爲二支一竄開化一竄遂安（二縣距婺源均不及百里）已入浙境沿途裹脅甚多等語茲聞開化知事查人伊遂安知事黄式蘇均巳電省預防故軍帥巳飛飭姜映奎統帶將此連皖省之各要隘　派重兵嚴爲防範决不致有他虞云 
　　開化因屯鎭戒備甚嚴已誌本報茲聞軍府消息二十五日下午果在該縣華埠鎭窄溪口某小酒店内查獲短衣大漢六人共桌圍坐絮語不休旁置小包袱一個内有黃色軍衣褲五套巡緝隊符號四張被巡街兵扣留當送往茶園鎭營部略訊口供轉送統部昨由姜映奎君電呈軍督核辦 
[天津水災近訊]  
　　現因隂雨連綿山洪暴漲聞周河業巳决口被淹者爲玉田遵化豐潤寗河寳坻等縣而以寳坻縣被災爲尤重田園廬墓均成澤國日昨又大雨一晝夜西南城隅及下水溝一帶倒塌土房對遠二百餘間居民等均各冐雨遷至南門外倪家台等處居住其情慘不忍睹城西習藝所之大牆因被雨水冲壞忽於前晚七鐘倒塌當時該罪犯等見牆已倒即紛紛向外逃走幸經該所之看守長會同中五分署副　韓君率局各巡警竭力捕捉拿獲二十餘名 
[湘省第二次水災續誌]  
　　湘省第二次水灾情形已略誌前報現在水勢雖巳退落被災區域雖不如前次之寛廣而冲倒房屋淹斃人口之情狀則較前更爲慘怛茲將各處災情分别錄下　　長沙省城於本月十五號夜間天怱大雨歷兩晝夜始息河水則於十六號半夜後陡漲至十七晨早僅數小時已漲至一丈七八尺再至十八號午前又加漲丈許聞係因湘潭湘鄉醴陵寳慶等縣均於十六號晚間同時出蛟故水之來勢甚猛西城縣均於十六號晚間同時出蛟故水之來勢甚猛西城外一帶河街又遭淹没小西門水巳入城沿河圩隄多示縫復此次天水直灌而入無所謂潰决也現雖謀種晚稻而苦無種籽可售將有任其荒廢之勢 
　　湘潭湘潭縣亦於十五號大雨十六號晚有兩處出蛟一在茶園舖一在隱山茶園舖距縣城三四十里水之流域不長當發蛟時水勢如推山倒壁附近房屋均被衝毁該處一小市鎭鋪戶約二三十家均巳剗成平地僅餘一廟而巳隱山距縣城百里水之流域較長其間若大花石若鑿石若黃金坪若鹽埠若辰山若錦市若洄水灣若藥坤若古塘橋等處周圍約百餘里盡成澤國當發蛟時水勢一如茶園舖之猛烈該兩處均屬山坤不近大河從來未有水患此次發蛟旣在黑夜又值大雨人民多在睡鄉一旦忽罹此厄鄉間又無船隻所有房屋多係歷年土牆一經水淹即已坍塌男婦大小非遭壓斃即遭溺斃故此次房屋之傾倒者以千數百計人口之溺斃者亦以千數百計誠歷來未有之奇厄也 
　　湘鄉湘鄉縣蕭家坤地方亦於十六號夜間蛟水忽發水勢奔放其情狀亦與湘潭兩處相等惟地面不及湘潭之寛廣衝毁房屋溺斃人口之事亦所在多有但未得其詳細耳 
　　醴陵醴陵縣今年已兩次被水成災其情形均見前報今又被水實爲第三次矣聞此次亦係十六號夜間出蛟其災情則較前兩次尤爲慘酷因其來勢過猛也鐡路局洋房二十餘間一律衝倒其他之民房不問可知江灣之磁業公司前次損失四五萬元現在甫經修復照常開工又將商辦之普利公司收歸該公司辦理亦將就緖而此次蛟水該處又適當其衝致將兩公司全廠洗刷淨盡片瓦寸木無一存者萍礦局所存該縣陽山石堆棧之焦煤約計九千餘噸悉遭洗去萍醴洙醴鐡路沿途多有毁塌各處橋梁亦衝毁數座現在長沙火車僅能開至洙洲該縣損失較前多至數倍人口之淹斃者亦不計其數云 
　　寳慶寳慶亦於十六號發蛟惟該處距省較遠尙未得其詳情茲將該縣電禀照錄如下長沙將軍湯鈞鑒縣屬諫日大雨山水暴發沿河鄉鎭及北鄉丹勁鄉鐡期坤等處續有被災及損傷丁口情事業經委勘候得詳情另報謹先電聞知事孝熙效印 
　　湯將軍之電呈北京大總統鈞鑒湘省各屬水灾前奉明命頒發帑欵　銘靈即酌景支配委員散放業經電呈鑒核在案茲於十七八九二十等一又據長沙湘潭湘鄉醴陵寳慶各縣先　報告現復連日大雨山水　發或由垸冲壞或人口淹斃情形益爲慘怛幸水退甚速秋成無碍除飭　設　妥爲賑撫並飭將詳情具文補報外合先據情上陳伏乞重鑒薌銘叩焉 
[鄂省軍界近事]  
　　軍務廳設否問題巡按使署附設軍務廳管理地方軍務中央早有明文故近日鄂中遂傳有呂巡按亦將從事組設之說茲經一再探詢得息該署並無組設軍務廳之預備並稱中央飭設軍務廳明文僅適用於巡按使加將軍銜之處湖北巡按使未加將軍銜而軍將又有彰武上將軍專管故不必有此組設云　　出防軍職權問題前此各地駐防軍隊　於地方緝捕事宜僅負協助之責凡事須有地方行政官之聲請茲聞段將軍通飭各出防軍隊以後對於駐在地方當與縣知事共同負捕盜治匪責任此蓋實行中央之命令也 
[鄂財政之交替接續談]  
　　分金庫鄂省所收稅欵照章應解交國家金庫前經財政部飭令漢口中國分銀行附設分金庫乃組成巳久而遲遲未實行者因鄂官錢局一失稅捐之收入卽處困窘之境茲悉呂巡按王財政屬長與中國分銀行長錢宗瀚君三面接洽凡收納支解各條件均巳釐訂完善會銜電逹中央復准於八月一號施行凡屬征收局卡解到正稅統交該行點收彙齊滙部至雜稅附捐仍存於官錢局隨時支用以資便利　　財政廳新任鄂財政廳長胡文卿因王荃本廳長兩次電催又經王君呈請大總統飭令胡君早日蒞鄂故胡君於日昨來電内稱巳於二十號覲見大約二十八號准可到漢八月一號接事廳内在事員司兵役等一聞胡廳長蒞鄂以爲必帶有私親隨來於是各存飯碗之慮有將箱篋預行搬出廳外寄存戚友處者有請假往湘者有預備回皖者大家心搖搖如懸旌焉 
[英艦駛入西江之原委]  
　　駛入之因果西江爲兩廣交通要衝自梧州及甘竹通商而後外人商輪往來如織然　賊不靖故前淸時英巡洋艦曾駛入西江自行游弋張人駿督粤幾經交涉始將西江捕權收回其後專任李準督辦西江捕務盜賊斂迹外人始無所藉口洎入民國而棧捕務日漸廢弛近來海盜披猖來往梧州江門等輪船屢被刧掠至泰安輪船被賊焚燬其事尤爲中外驚駭英議院至倡言當注意西江捕權此即最近派艦游弋之總原因也中央政府亦知此地重要故前月派海軍次長李和涖粤耑爲　理西江捕務起見李抵粤後曾親巡西江查勘情勢適遇水患發生西曾受灾尤慘自梧州至肇慶片汪洋成爲　國而盜賊更乘機而起往來輪渡刦掠竟無虚日英人乘之派巡洋艦五艘駛入西江共二艦駐守肇慶峽其三艦則往來游弋始終未聞關照當道當道據探報告復由龍將軍派偵查員呂欽廣往查旋據回告各艦係以西江多事恐土匪乘機侵犯行旅此來專爲保護該國商輪　國當道無法以拒一面請示中央一面籌商對待聞李次長以辦　西江捕務在粤巡艦不敷支配經電請海軍部准予遣派兵艦四艘來粤帮同輔助聞海軍部電覆以兵艦巡洋多未回惟事兩捕務緊要經巳電　紮上海高昌廟之海容南琛江利三砲艦赴粤以供差遣布僅究竟西江捕權之能否收回亦視乎捕務之能否整理而巳 
　　調查之槪情英國日前加派兵艦駛赴西江游弋業經各當道派員分投偵察略見各　頃悉水陸各路偵查員均巳於昨日（二十四）旋省具覆聞各員所查各節大致相同茲將　情探錄如下一英國滅魚雷艇名飛雷向泊香港於本月十二日入口駛入西江北街等處寄泊又英魚雷艇四艘名三十五號名三十六號名三十七號名三十八號即前淸光緖三十三年干涉西江捕權之四艦向泊香港現往北街河口梧州一帶游弋尙無若何舉動（該四艦自淸吏爭回西江捕權出泊香港之後間亦有駛至西江游弋者）其餘淺水英艦三艘一名摩斯一名山披扒一名囉弁該三艦早巳派來常駐沙面現在西江一帶游弋聞滅魚雷艇名飛雷者昨巳駛出口聞當道以此次係尋常調查并無交涉事件云 
[南海石灣墟因匪罷市]  
　　廣東南海石灣著匪崩牙庚勒收行水糾黨圖刧商民久巳苦之昨崩牙庚投函安樂社各商店打單商民雖畏其悍然一時無以應付匪遂憤怒各商店之不如其命遂將花盆行南利店花脊行瑞玉店山公行柱利劉成記及肉店連聚號等一律炸燬而至炸傷多人事後商場以賊匪如此猖獗均有自危之心竟於昨日全墟罷市云另函云近日上窰陳霍兩姓下窰張梁兩姓族中匪黨巳不少今又嘯聚駁亮會匪千數百人持有駁壳鎗枝者方得入會各處悍匪紛紛圍聚聞係受黨人運動希圖起事者現巳蓋搭大兩棚座聚會之區公然埋窩造飯以故附近刧掠之事日必數起且膽敢到處張貼佈告聲稱各店戶打單之銀數若如數照單交淸則彼此無事否則以最劇烈之手叚對街云云現石灣全墟惶懼巳極均巳罷市最切杞憂者該墟缸瓦工人有二萬餘名現亦因罷市而停工多係貧苦愚民倘被悍匪誘脅入會則更不堪設想况該處　佛山毗連相隔數里尤岌岌可危且與黨人最多處所之樂從祇隔一水尤爲可慮一星之火可以燎原當道其速派大軍剿滅方能不致延蔓也 
[雲南近事紀要]  
　　雲南兼巡按使唐公忽於七月五號黎明乘滇越特别車親赴蒙自隨帶副官隨員及衛兵八九十人據軍府宣告因近日沿鐡道一帶地方盜賊極多搶案時出恐釀成重大交涉特親往巡視以便預防又一說謂因個舊近日大錫滯銷廠情冷淡砂丁逃亡遍處爲息砂丁局總辦何國鈞竭力辭職故唐公親目前往籌備一切又有謂滇省自禁種洋烟後人民生計異常困艱非赶緊提倡實業不能救急奈無基本金故前往蒙自與某國大資本家議借外債藉辦實業今日更有一不可駭之消息則謂唐公此次赴蒙因蒙自匪徒極多近與不肖軍隊一部分運動成熟定期　　故親往 
 
 

Page 7

 
 
視察先爲布置防範云云種種傳說　　一是　聞唐公巳於七月九號　蒙返省大約無甚　　也 
　　近日中央忽然頒布命令另簡楊福璋署任滇中道尹周沆署任蒙自道尹而普洱騰越兩道尹均仍其舊楊福璋君現聞巳在廣東不日即可來滇周沆並不在滇故蒙自道尹一職巡按使現委河口副督辦王廣齡前往代理河口副督辦巳委阿边路警總局局長商文炳接任阿迷路警總局另委勤務督察長李期實接任 
　　雲南安平縣現更名馬關本係迤南繁盛區域縣監禁有要犯甚多向來均稱安靜不料於六月下旬忽來悍匪多人先與該監各犯勾通至晚竟舉行刼獄監中各犯當時逃脫二十六人該縣知事雖於聞警時帶同兵警追捕巳不能及後經懸出重賞始拿獲迭次搶殺之巨匪黃博利鄧天壽二人嚴訊據供刧獄一事本大紳陳金紅即樹榮）同張某所爲現在該知事巳將樹榮拘禁監中而地方又忽具公禀略謂樹榮實未劫獄乃被該犯誣累請省中委員查辦云云現尙未了 
[江西之銀行與紙幣]  
　　輿論之璨正江西戚巡按使於七月二十六日佈告云案據民國銀行詳稱該銀行自創設以來信實素孚欵項通融常無窒礙各省以欵項在行存儲亦無異說惟前聞省庫撥歸中國銀行曾以各稅不歸本行收入深滋疑慮現經該行妥爲解釋詎日前輿論報載省庫移交金庫一則内有公家前欠民國銀行之欵金庫槪置不問等語一時市面宣傳人心浮動竟有赴行立等過賬取去存欵各節請迅出示宣布以息羣疑等情據此查民國銀行爲金融總匯姑無論省庫改隷中國銀行管理尙未實行卽使將來見諸事實而銀行同周公家所設即爲全省大局所關紙幣信用豈能不予保持所借行欵豈能不予歸結該行與各商往來賬項更何能不令淸理重累商民乃該報竟以無根據之詞淆亂人民觀聽實屬不合除飭警廳傳知更正外合亟出示曉諭商民人等一體知悉爾等須知本巡按使前治斯邦與吾民相處最久事事皆相見以誠自示之後務各照常營業與民國銀行照舊往來以靖市面而維大局如有人意圖破壞造謠惑衆以致市面動搖則各有攸歸本巡按使量予懲處决不稍事姑容 
　　僞幣之發現贛省民國銀行廢行每張計九五錢一千文紙幣將近千萬票版黃色均係前淸江西官銀錢號名義加　民國銀行戳配通用巳久各處樂用嗣因此項紙幣不彀應市於汪前民政長任内加印淡綠色贛省民國銀行每張錢一千文紙幣兩百萬串係由此間官紙刷印所及鴻雪刷印所兩家石印承印與前淸官號黃色紙幣一律通行現在街市突出淡綠色僞紙幣甚多銀行掌櫃亦難分别眞僞以致兌出頗多大受損失雖經警察廳緝獲使用僞幣數人再三研究亦未根得僞造證據聞均咨交法廳按律懲辦矣 
[地方通信]  
　　松江 
　　鄔併水警船隻本屆江蘇水警之大截併共裁去一千二百數十名以太湖　河兩專署部下之湘皖藉居多葆安名下祇裁三十六名回下該兩處無兵肢撤去葆安第一分署其全都鎗划三十六隻　　船隻又其餘四分署各調出鎗划十二隻共八十五隻一併撥歸太湖　河兩處以補其缺 
　　查獲烟土祀由上海王普惠出名標明乾片一打寄松江照相館轉交趙某　内藏烟土爲警察查知館主王某以爲友人托寄之物於己毫無關係坦然到局轉送縣署傳趙質訊判罰王八十元趙一百二十元並各科刑期數月說者謂該土係沈某托購果爾則王趙不免向沈交涉也 
　　蘇州 
　　道尹親訊擅拘潘律師案吳縣知事署警兵等擅拘潘律師一案昨經韓　按電飭將吳縣知事楊懋　撤省聽候查辦並派委孫錫祺接任一面電飭蘇常道尹親提警長人等審辦等因經殷道尹行文吳縣知事將全案人證解訊去後茲經揚知事以此案旣奉飭解道署訊辦則前次所判徒刑應作無效遂將署警吉陞衛隊張明坡吳景明地保老虎四名均行開去脚遼連同警長張鴻壽差夥王雲慶及收發處吳贊卿共七名及案卷一併解送道尹署經殷道尹於七月二十七號在太署督同司法員王邦鼐及朱孫二委員（均巡按使委派查辦員親提審訊警長張鴻壽衛隊張明坡吳景明署警吉升差夥王雲慶地保老虎均已供認奉吳收發員所派與吳江差役吳升一同前往大成坊巷潘律師處查傳　陸氏着令交出不果將潘律師擅拘並上洋銬解縣等情此項洋銬係吉陞交給其夥王雲慶帶去惟潘律師面部之傷諒　帶傷等語收發員吳贊卿亦巳供認擅自派警致釀　端訊畢判將張鴻壽一名發陸軍監獄收禁吉陞王雲慶張明坡吳景明老虎發吳縣知事收禁吳贊卿一名發吳縣知事收管候示 
　　南京 
　　常州亢旱之救急辦法武進縣各鄉經董公電南京巡按使云縣境亢旱無雨農田不得栽秧者約有三十餘萬畝巳栽而戽救不及更難數計黃豆爲出産大宗亦巳大半乾枯人心惶惶勢極危急縣農會購備戽水機器似難成效卓著惟有大小兩部祗能戽救萬餘畝請撥借附稅一萬元赴滬租用戽水機以資急救將來由沾利田畝派費償還伏乞電飭縣知事刻日照行時迫情切容先　呈武進縣鄉董趙之基等三十一鄉敬叩 
　　安慶 
　　裴廳長路遇盜刧安徽政務廳長裴景福於奉任命之前一日因事前往霍邱以故政務廳長一職由倪將軍先委淮泗道尹黃家傑代理現巳月餘黃君急須覲見由倪將軍電催裴君從束來皖裴接電後隨即束裝就道詎行抵正陽地方突遇盜匪數十人手執銷械蜂擁而來將裴君行囊　物搶刧一空昨得來電已經正陽軍隊就近捕獲一人惟衣物尙未緝獲恐來皖視事尙須時日云 
　　韓巡按來皖無期日前倪將軍電催韓巡按從速來皖以卸仔肩聞韓回電謂須俟齊巡按來寗方　擺脫惟在寗任率年餘心力俱瘁交卸後急須回里修墓藉以靜養云云并未肯明何時來皖也 
　　江西 
　　警察緝獲當典搶匪江西淸江縣屬觀上墟地方益羣典於閏五月三十日夜間突來身穿靑服口操北音之徒二十餘人鳴鎗擊開該典搶去金銀首飾以及錢票等件損失約計數千餘串呼嘯而去次晨卽經該典電禀李將軍戚巡按飭　嚴拿刻聞警察廳奉到飭知即　警探四出嚴緝於隂曆六月初二日在輪船碼頭緝獲此案搶犯席大貴一名　贓物雜銀首飾一包發票　十張比即解廳研訊餘黨分緝懲辦矣 
　　偵探密破機關黨人史振　近日　蹤來贛擁任袁　　　公司總理名義又在西大街地方開設元昌洋貨店一所日前　人告密於將軍府謂史爲黨人分子假借銅礦公司爲名組織亂黨機關復圖騷擾於是兵警探子十分注意檢查該店尙未獲有證據史氏則巳潛赴滬漢迄未就獲云 
　　漢口 
　　賠償英商辛亥損失紀數漢口各國洋商辛亥革命損失現已分别議定賠償由京迭匯現金來漢交付頃英國商人損失賠欵銀二萬七千九百八十二兩三錢已由匯豐銀行承匯至漢交英總領事查收轉發該領即於二十四五兩日分别發放其銀數列下亞細亞洋行五千二百零五兩二錢五分英美烟公司一千二百零六兩九錢四分英華出口洋行二百二十五兩八錢七分寳順洋行二千五百八十五兩興茂洋行三千六百九十二兩九錢一分漢口電燈廠一千六百九十四兩零二分合計洋行二千六百五十一兩九錢一分怡和洋行一千七百三十六兩八錢六分怡大洋行三百九十七兩八錢六分倫敦　堂三千三百八十八兩五錢四分瓦特生洋行損失二千六百八十五兩四錢四分 
　　湖南 
　　地痞亦予鎗斃湯巡按使曾於月前令飭警察　將省城著名地痞一律訪拿懲辦旋將訪得痞徒四十餘名揭榜曉示通衢在案嗣又密飭警廳轉飭各署長警務將查有實據之痞徒拿案究懲乃於　前拿獲著痞劉三大門蕭滿瞎子夏五閻王王滿臭蟲四名押解將軍府訊明即於本月二十一日綁赴瀏陽外一律鎗散 
　　廣東 
　　嚴禁變形舖票粤垣警察廳出示云爲出示嚴禁事照得省城焚燬紙幣有奬義會久經停收則凡屬此種義會性質當然消滅乃查城廂内外各店攤尙貼有代收佛山有奬義會字樣顯係賭徒從中漁利絶無公益之可言且佛山與省垣遙隔旣無監督焚燬紙幣機關而惡幣亦漸次收換完竣尤無藉端焚燬之餘地除詳請巡按使飭下南海縣勒令停收外自出示之日起城廂内外尙敢有代收佛山有奬義會者應由各該管警區按址拘究解嚴廳懲决不寛貸其各懍遵勿違切切此示 
雜評二（默） 
[最近之兵變]  
　　白狼之禍稍靜而兵變事接踵以起包頭張家口而後有皖之屯溪湘之郴州直之永平不數日間又巳三起矣永平之變方得諸路透電（見昨報）詳情尙未悉至皖屯溪之變兵則巳竄人浙境是禍皖而併以禍浙也湘鄰州之變兵巳連陷數縣勢將竄人粤境并有大帮粤退伍兵來會是禍湘而併將禍粤矣吾再以皖浙與湘粤比較之則湘粤較皖浙尤危蓋湘粤在今日同爲黨人注目之地而皆日日破獲機關又皆遭兩次水灾土匪盜賊又皆滿地且變兵勢又張甚倘蔓延不息轉相勾結則其禍豈僅一流寇而巳哉 
　　此次奥塞之爭勢將引起全歐戰禂彼列强之國民所以扼捥奮興誓死一决者皆於對外發義憤而我國之戰禍則日起日滅於自相殘殺之中鳴呼國民將何以爭存於風雲萬變之世界哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍艦通夜嚴防]  
　　海軍李總司令以高昌廟地方設有軍廠船場並駐紥海陸兩軍又爲浙省來滬輪軌衝耍之道現在謠言復起自應責令各兵艦加意嚴防業於前日飭由各艦長會議軍艦水手兵士每夜應以十成之五通宵站立艙面愼加守望其餘士兵准予休息按日更調以資防禦並　放台兵士每夜派通曉燈號士兵二名輪流照望凡遇軍艦拉懸號燈尤須明白記載立時報告以昭週密云 
[張靜江果將囘滬耶]  
　　江寗宣武上將軍近接統率辦理處電開據報新同盟會分設法京巴黎支部長張靜江現受孫黃逆意已由法京起程回華擬在上海浙杭等處謀亂並代白匪羽黨在江浙沿海灘私運軍火應請嚴密查緝等情除電致浙軍務府查輯外希請飭屬查拿等因昨馮上將軍巳飭上海軍界長官轉致江海關稅司凡遇法京郵商各輪抵埠准由軍事探員上輪查緝張靜江務獲究辦云 
[探報黨人與白狼之關係]  
　　上海某機關昨奉馮上將軍韓巡按使飭略云據省城警察廳詳據探報偵得黨人自得狼匪回竄之耗駐滬代表卽發電號召此星期中各黨徒又來聚上海已經會議一二次現在附亂之徒已陸續搭船赴漢黨與匪合已將成爲事實此次議決宗旨凡有舉動地方無論佔據首先擄刧財物除奸淫不許外餘皆可以自由行動藉此可得多數貧苦人之同意所有著名黨人現待東洋及廣東滙欵來申卽立時分道前去其外援除囗囗外並有囗囗人惟大半係無業及小經商之人現在著名各黨人日間大半匿居不出另有人爲之出面奔走又聞運用危險物品多用糞船及柴草船此亦須注意之點等情黨此仰即轉飭所屬嚴密訪拿以弭隱患云云 
[解釋縣知事與工巡捐局之爭端]  
　　上海鎭守使鄭汝成君昨日飭知上海寳山兩縣知事云爲飭知事案查各屬自治機關取消後上海一隅本使係奉大總統明諭完全負責辦理該知事等想早巳恭矝隨就市政廳改組工巡捐局亦復先後陳明中央在案内務總長朱奉派爲京師市政監督漢口改添工巡專員均同是　再查工巡捐局係徵收各項捐務以爲馬路工程及地方警察之費今因捐項支絀面工務繁興警察旣有專費故所取之捐祇足以撥工程之用此皆公明政策而非有所私假者也閘市政廳復兼管慈善學務衛生三項今工巡捐局旣將以上三項劃出復撥以承辦經費是該局之範圍較之昔日巳縮小矣乃該知事等猶復齗齗爭辯權限不爭之於範圍擴張之時而爭之於範圍縮小之後殊不可解特就工巡捐局組織之原委辦事之權限　爲解釋除咨明巡按使外幸勿再事爭論此飭 
[華官布告推廣法租界條件]  
　　上海法租界推廣問題迭經駐京法使與中央政府一再磋商就　　經滬海道尹兼交涉使與法總領事甘世東君商定條件正式宣布在案昨晨由道尹公署將告示數十砦送請法總領事蓋印簽字黏貼通衢其文錄後 
　　滬海道尹兼外交部特派江蘇交涉員楊爲出示布告事案服上海法租界外毗連大路華法警察權限不淸不免困難本道尹兼特派交涉員與駐滬法總領事官甘各奉中華民國外交部法國駐京使臣訓令議訂中法二國敦輯陸誼起見擬將法租界西之地址北自是浜路西自英之徐家匯南自斜橋徐家匯路沿河至徐家匯橋東自糜鹿路肇　路各牢起至斜橋爲止經兩面磋商議歸人法國警察之内蓋上文所指地址内外國居民甚多所有馬路悉爲法國公董局購地開築並時行修葺作爲公董局産業其安設路燈創立巡捕房分派巡捕設立電軌自來水煤氣電燈等各種經費至今全歸法公董局一體擔任職是之故决定將上文所指定界内地段以後　歸法公董局管轄茲擬條欵十一條如左 
　　一麋鹿路肇周路以一半歸法公董局管理以一半仍歸民國管理其巡查事務悉遵民國路現巳通行之章程中法巡警兩相和衷辦理各有梭巡之權 
　　二中國前築肇周路自麋鹿路起所有用去之經費由法公董局賠償一半並將西門外自方浜橋迤南至斜橋所有前經法國鋪修之馬路交還中國不必賠費惟須將該路隨時修理俾電車通行無阻 
　　三法國通徐家滙馬路及法租界各路中國軍隊中國婚喪儀仗等儘可通行出入惟須先行通知法捕房以便無碍交通 
　　四上海交涉員或觀察使同法總領事議定擬選中國紳董兩員專與法公董局會辦華人住居法界及外馬路各事 
　　五住居法租界及外馬路之中外人所有應納中國政府地稅悉歸法公董局主任代收繳納若以後中國他處華人田賦有增加問題法租界及外馬路華人田賦亦一律增加 
　　六法租界及外馬路華人耕種之田地住居之房屋及平等人家之各産法公董局永不抽房捐地稅及他種類似之捐以及人頭稅 
　　七中國業主房主欲用自來水煤氣電氣等在以上指明界内者始有完納地稅房捐於公董局之責某執有道契之地不得視爲華人産業 
　　八華人所有法租界及外馬路故墓無業主本家允准萬無遷移之責各家仍可聽其自由掃祭然爲衛生起見此約批准以後所有華人棺殮祗准在界内掩埋不准浮厝如有特别情形須暫爲殯寄者應得公董局之批准 
　　九法租界及外馬路與英界交界事宜由法公董局與英工部局直接商辦 
　　十中國政府所派定上海法租界　審公堂之中國審判員亦有權審問在外馬路區域内中國人之民列訴訟是以在區域内特立一廳所爲該審判事項之用 
　　十一以上條件經中華民國外交部會同法國駐京使臣於此批准後三個月始生效力等因並附地圖會同簽字蓋印分别存案茲經奉外交部電飭以本月十四號爲發表之期除按圖會勘勒石以資遵守合行通示周知爲此示仰法租界曁外馬路各該處中外居戶人等一體知悉特示 
　　中華民國三年七月十四日 
[填没肇嘉浜之實行]  
　　滬城肇嘉浜河道自大東門内水關橋起往西至西門内水關橋止業經工巡捐局長朱壽丞君派　勘明丈數諭令即日填没改築馬路下砌瓦筒隂溝以便他日添造華商電車軌道自昨日爲始該局巳飭工匠先在大東門水關橋口從事工作至於大南門内喬家浜河道該局亦諭令填没不日亦卽興工云 
[鄉人私填河道]  
　　本邑西鄉顓橋附近有橫浜河道該處各鄉民皆賴以灌漑茲被鄉人鄧老和莊毛倌等私將該河填没以致左右農田水利　受某累前日有李仲賢等至上海縣公署指明禀控洪知事以所探如果屬實則鄧老和等有干法紀昨巳令飭顓橋鄉經董確切查明如果有其事迅令鄧　照舊開好如敢抗違定干提究云 
[粤帮籌賑大會紀]  
　　紀東水災待賑孔亟業由哈同夫婦允假該園開售物義賑會巳紀前報昨夕星期三廣肇公所潮州會館各粤帮在廣肇公所開特别大會到會者約二百餘人先由潮州洋藥業中人起言粤東水災未已　以風　飢民數百萬待賑孔殷若得開問辦售物義賑會恐緩不濟急請諸君將擔任售物銷票之數即日移作賑欵則不必開會巳得開會實益一舉而數善備云云全體贊或當由汪藥公所加認捐洋二萬元廣肇公所潮州會館諸鉅商加認捐三萬餘元當場將擔任售物銷票之數移作賑欵者共五萬餘元連前巳捐六七萬元合共十餘萬元惟以災情重大復由全體擔任再行勸募會議至十二時始散 
[華洋聯合保商社成立]  
　　美博士濮樂安君近在滬上組織華洋聯合保商社設事務所於英租界博物院路八號昨日（三十號）下午三時開成立大會中外人士到者百餘人首由濮君演說略謂此社係聯合華洋商人組織而成研究商業之進行保全商人之權利　商界一大團體現在入社者甚形踊躍云云至散會時巳夕陽西下矣 
又聞該社延聘中外著名律師常川駐社凡有商業之疑難問題可隨時至社籌商其宗旨以法律之扶助求商戰之勝利現巳呈明滬海道尹請予立案云 
[召集新舊租戶之通告]  
　　上海縣城濠官産丈放局昨日發出通告云爲傳知學照得自新北門西積善路至露香園路止丈放地點共分五段所有該五段内舊租戶瞿彙明顧報堂蔡成和楊祥記鮑源興森和煤棧張爾康高復順張祥和江恒順恒和太四六軒張光淮陳樹德俞尙聽敬一堂唐慶和沈愛如張永興吳大生葛冀雲陳世德孨守廉朱成記薄昆記羅雲才陳世德堂王永昌王壽康黃啓盛陳志賢朱鑑堂唐月祥潘茂言邵德勝曹硯香王世恒堂王鳳翔陳沛霖瑞和謝茂春李萬甫陳長根錢永興沈福記等共四十五戶及在前事務所巳收定銀之順泰新柳深記李蘭記等三戶均准於八月四日即舊曆六月十三日下午兩點鐘一律來局議决定地退地並劃定地點辦法倘有逾期及托　不到者均作退地論毋得違延自誤此告 
[臧旅長注意客民]  
　　陸軍第七旅旅長查得製造局外江邊碼頭沿浦灘一帶之江北草房内日來增多外來客民數近百餘品類不齊殊可疑慮現當匪氛不靖之際防範偵察不容稍懈故於前日令飭王參軍率兵馳往該處查詢新來寓居之各客民向操何業住居此處有無保人如無保人具結限令驅逐出境以免匪類勾串爲患并飭海陸軍警察隊崗兵每於晚間出巡見有商民人等深夜沿街露宿者即行禁止云 
[灶地放墾事宜須候部示]  
　　上海縣知事昨　滬海道尹公署飭開爲轉飭遵照事三年七月二十七日案奉江蘇巡按使韓第一千二十號飭開案准財政部蒸電開浙運司所屬灶地現正由部酌擬放墾辦法應俟定妥再行飭知運司遵辦等因准此查灶地放墾事務繁重當此化灶爲地之時隨處與地方行政皆有密切關係茲准前因合亟飭知該道尹轉飭所屬該管各知事所有灶地放墾事宜應俟部定放墾辦法飭行到縣再行遵辦仰即遵照此飭等因率此除分行外合行轉飭飭到該知事即便　照切切此飭 
[改編水警之預備]  
　　江蘇水警曾由第二廳廳長趙會鵬通飭所屬各專署長將所部官兵鎗械巡船等項一併送廳另候編配在案兹悉松滬水警第一專署長沈保義現查有應行送請編制之三等巡官二十四員一二三等各級巡士七十七名伙夫二十四名五響快鎗一百二五桿並新舊巡船三十艘均經追具淸册派委第五分署長王壽良於前日解送第二廳部謂爲編配趙廳長以各屬所送編制官兵現尙未齊難以分配故將第一專署解　到廳之水警官兵及鎗械巡船於昨日發交第三專署所部之第四分署長王楚雄暫行收管一俟齊集再行編　分發 
[復訊夥刦當舖之盜匪]  
　　盜匪張其德王一定因糾黨持械在嘉定縣屬安亭鎭搶刧恒泰當舖内儘洋三萬元之衣飾各物分贓逃匿公共租界北四川路底一千七百九十號屋内　嘉定水巡長凌增福偵悉偕偵探兪耀章陳晉卿與飛划營哨弁陳國泰　同眼線顧裕山來滬報請奬捕房飭派中西包探協同前在將張王兩盜拘獲解送公共公廨訊供收押在案昨晨由廨復訊據眼線顧裕山投訴於舊曆五月初八日在靑陽港駕駛游船載在東回滬駛至四江口洋東換乘小輪船來滬泊舟該處旋由張其德等多人下船我認爲船老大茂生之友並不介意至初九日又有十餘人下船帶有鎗械囑　駛往安亭入夜均携帶鎗械登岸始知必非善類　遭滬害卽逃逸來申在頭壩萬閣樓茶肆内遇見在嘉定撑碼頭船之戴阿春說起此事由戴回嘉轉告偵探我因先自來滬工洋未取後又在該茶肆内遇見茂生向索工洋彼首爾稱膽怯否則可以多得洋數元惟此事不能說出我答稱巳將其情告訴嘉定碼頭船戶戴阿春彼即囑我以後勿　嗣數陪同偵探來滬向我詰聞前情當即實告並訴以曾見在四江口下船之張其德庽居北四川路該偵探等卽令同至捕房報告派令中西包探則往將張王兩人查獲因第一次往捕時認錯門戶爲該匪等知風祇拏獲二人張其德確係在場可以指實云云繼由恒泰當更夫朱門正上堂指出當時被王一定看守用手鎗嚇蠶聲張兹稱當時先有二人扒牆進内自開大門即有二十餘人各執手銷刀械擁入搜刮點半鐘之久旋即呼嘯而去又據吳桂生抱一女孩仙花至案供稱我係二房主樓上餘屋租與金岳卿之妻張王二人均不相識被告被獲後金姓夫婦即逃逸無蹤尙有仙花等兩孩亦未帶去現我代爲撫養云云據王一定供稱前爲掮木小工因在金姓處致遭誤拘與張其德並不相識乞鑒訊之張其德延愛理司帮辦海司律師上堂辯護旋由中西包探禀明張王兩盜均經見證在捕房羣犯内指出糾黨夥刧情形亦經各見證證　罪巳成立應請核辦並由嘉定來員　案聲請移從王襄讞商之美領博君以張之代表律師所辯張於初八九兩日均在滬上並無見證到堂證明係屬無效且案關夥刦巨贓遂會判張王兩盜押候備文准交來員帶回歸案訊辦惟訊供情形仍着隨時函告以憑察核女孩仙花着送濟良所留養至金姓生財暫存捕房如一月内無人投領准即給諭拍賣得價槪給仙花具領 
[商輪互撞續紀]  
　　太古洋行新北京輪船前晨由甬駛回上海在陸家嘴角對面適招商局之安平輪船鼓浪出口互相碰撞致傷北京船頭左面鐡板尙無大碍巳誌昨報茲悉北京輪船雖未受巨創巳需修理故前日下午正班未能開駛云 
[汽車撞傷巡捕續誌]  
　　甬人陳春法因開駛汽車不愼在勞勃生路將戈登路捕房八百三十五號華捕撞傷由捕拘解公堂訊供押候原告傷愈再核在案昨晨由廨復訊據捕房派人禀稱該華捕傷勢甚重不能到堂訊之陳供事出無心求准交保中西官判陳交五百元人洋並保聽候傳訊 
[又有汽車肇禍]  
　　昨有張龍龍行經乍浦路靶子路轉角被某號汽車駛過撞倒跌破頭部等處由印捕巡見將張車入捕房轉送　仁醫院醫治候再查核 
[開駛快車之懲罰]  
　　汽車夫周朋六因開駛快車違章由捕查見昨將周傳至公堂訊明中西官以開駛快車與行人生命有關諭令以後遵章駕駛今姑從寛判罰洋五元充公並將照會吊銷兩月以儆 
[隊長索還正勇]  
　　緝私隊正勇張書貴等與董家渡十一崗警察宋占林大起衝突巳紀昨報茲經緝私隊隊長張正忠得悉立即派弁至第一分署查明起釁原因親詣警察廳　將正勇張書貴等五人帶回按照違犯營規例自行懲治云 
[流氓藉端滋擾]  
　　小北門内九畝地地方昨日新開共和春點心店正當上市之際忽被流氓藉端素詐將該店夥軋至大地共和春茶樓聚吃講茶詐洋二元學爲旁人不服與之理諭一言不合即致爭毆該處守望巡警立鳴警笛召集巡警多人當場拘獲汪如凱劉金寰馬吉卿馬雅庭許仁龍周金堂葉阿龍徐阿五王洪生胡桂寳等十人立解二區一分署請究孟署員以汪等自稱有傷立即備函逕解地方檢察廳訊辦而大地共和春執事亦到廳請追被毁生財各物並損失店中茶資等欵汪廳長諭令開呈淸帳聽候核示午後委檢察官提案預審之下以馬如凱等略有皮傷無甚緊要即行斥退周金堂等咸稱誤拘並非行凶索詐之人問官以所訴殊難憑信判令押候查明再行發落 
[姦拐案尙須正式具狀]  
　　五區三分署前日送余雙子控張善發姦拐其妻余張氏一案至檢察分庭預訊之下判張及張氏分别收押着余補具正式訴狀聽候起訴核辦 
[截留被拐婦人]  
　　婦人　萬氏陳顧氏被匪誘拐昨擬乘輪販往漢口等處議賣當爲水巡捕房偵探查獲匪即乘間逸去捕頭諭飭將兩氏押送地方檢察廳經檢察官訊供之下判發普育堂留養候屬認頷 
[拐匿小孩之刑期]  
　　虹口崇兩路一千三百六十號居戶張阿五因將梧州路六百零九號居人潘掌順之男孩再三及六百五十五號居人陶錦成之男孩連生誘匿家内希　販賣被美捕房包探周小弟查悉昨將張與兩孩並傳同兩孩之父一併解送公掌請究訊之張供係在逃之李小利帶來並不串拐捕小孩陶連生烘稱被拐至伊家後當因啼哭被張阿五與一婦人用棉花塞口不准啼哭質之潘孩言語不淸中西官曾商之下判押西牢一年兩孩各交其父領回並飭補提　證解究 
[賣良爲娼案又獲兩人]  
　　福建路五百七十三號居　陳老大因其姘夫陳南北串同尙雲泉林明榮與沈阿四周利生等將其十八歲女兒陳二寳押娼致陳婦呑服金戒兩枚圖盡由捕查悉設法救愈巳將陳尙林三人並陳老大母女一併拘入公堂訊供分别押查在案昨由捕房將沈周二人一併拘案請究中西官判令押候英領堂期解訊 
[拐匪歸案訊辦]  
　　江北人支長發前控沈天寳串拐八歲男孩支長裕一案曾經法公堂讞員聶君訊據沈供實由小蔴子即鄔愛生帶往寗波等語經聶君飭探李祥卿偕支往甬赴該處檢察廳投遞移文派司法警察協提當經沈天寳指明葉王氏知情將氏拘解該廳始將蟻媒許陳氏丁陳氏並鄔愛生及孩支長裕一併拘獲飭交來探帶回歸案業於昨晨抵滬送入捕房藍　巡諭將三婦並沈鄔等五名分别管押聽候解訊核奪 
[調查縱火證據]  
　　隆茂洋行大班海台（譯音）控湯泉松在棉花棧房中竊取棉花曾經地方檢察廳預審明確提起公訴請審判廳判决在案茲海台復到廳控稱湯泉松在棧竊花時尙有縱火行爲檢察官復提研請湯堅執不認問官以該原告所訴亦無切實證據遂卽禀明汪檢察長於昨日飭派法警調查湯泉松當時有無縱火情事俟復到再行訊辦 
[私帶烟土之科罰]  
　　四區警署前日查獲私帶烟土之王有高一名五區警署亦獲朱玉昌陸寳生陸榮淸楊福生李從儒等五名連同抄獲烟土移送檢察分庭預訊屬實起訴審判分庭判王有高罰洋十五元朱玉昌罰洋一百元陸寳生罰洋三十元陸榮淸罰洋四十元楊福生罰洋十五元李從儒罰洋十二元分别收押候繳到罰欵即予開釋 
[婦人呑煙自盡]  
　　住居愛文義路六百九十二號門牌之周愼甫昨投新閘捕房報稱其母忽於前晚呑烟自盡捕頭飭探將屍體車送斐倫路騐屍所候騐昨午由中西麻員蒞所騐明委係毒發身死並無别故即着屍子具結棺殮 
[錢債案解省復審]  
　　丁楊氏秦炳奎等控陶三和欠洋糾葛等情前經地方審判廳訊明判决並將陶收押在案　因原告不服判决赴高等廳上訴昨經地方廳移請檢察廳派警將原被三名一併押解赴蘇 
[僞單抵欵案人証未齊]  
　　李仲記控兪仁榮串同中保陳裕光胡熙棟將僞單抵洋四百元業經公廨訊供判胡開釋兪陳押候傳到值年地保再核在案昨晨由廨復訊據地保孫阿新供稱兩造交接時我未接充地保該方單是眞是僞亦不知悉訊之兪仁榮供稱田單係是祖傳買契糧串均在家内可以吊驗陳裕光供兩造抵單時我因貨欵糾葛被咪　洋行控告押在公廨所籨字據係胡熙棟帶至押所囑簽是實並延中國律師上堂代辯聶襄讞商之美領畢君判兪陳還押候補提人證再訊 
[暫緩缺席判斷]  
　　上海汽車公司股東李孟章因欠德商太陽橡皮公司修理汽車價銀被控由公共公廨將李傳案交保候訊在案前巳傳訊　告洋人投案請追因被告不到要求缺席判决孫襄讞商之德領裴君以被告臨訊不到實屬藐視姑再展限兩禮拜如被告仍不到案按照原告控數缺席判决 
[出店無可狡賴]  
　　公共捕房一千一百四十九號華捕田永淸奉派在工部局醫院看守病犯曾於六月八號失去金戒一枚迄未壹獲茲由病犯王連生訴知田捕係出店汪桂金所竊即經田捕禀奉捕頭昨將汪拘解公堂請究據王連生供稱汪拾取後曾給我洋兩元囑勿洩漏今因病　囑汪　顧不　是以訴知田捕是實繼由見證張和尙等上堂證明前情訊之汪堅不承認中西官以供證鑿鑿無可狡賴判汪押兩月示儆 
[船夥扭獲竊賊]  
　　陳阿二昨日闖至蘇州河碼頭某米船上行竊當被船夥拘獲交探王金茂送入捕房收押候辦 
[英文夜館特設暑假補習科]  
　　南區三角街問道弄口第一石庫門英華小學校附設英文專修夜館成績優美來學甚盛茲因各學校暑假期内特設英文補習科每晚七時至九時專授英文算學以免有志各學生曠廢學業有益敎育良匪淺　今又聘胡志誡君悉心敎授故科學日見完備指授尤爲明晰定於卽日起開課並招收新生凡各校學生及商界靑年皆可報名肄業云 
[滬海道尹公署批示兩則]  
　　左忠勳禀爲不服判决由批據訴伊女劉左氏身死不明歷舉種種不服判决理由命案以驗格爲憑劉左氏死後相驗情形僅於第七項不服判决理由内有與法公堂會騐服毒不符一語毒死與病死截然不同何能於痰厥神經施其彌縫伎倆作模棱兩可之談且旣據稱學前事後可疑情節衆多何以法公廨僅就違犯租界章程案外科罰了案殊屬不解仰該廨速將始終騐訊詳情曁判罰理由錄報察奪訴狀併發仍繳 
　　徐獻文禀爲遵守兩難叩請提訊由批田如有年租各戶業主契串爲憑佃戶賃契各執何至租種一地之完兩租蔡杜兩戶旣　控縣田士糾葛該管知事應妥爲審理據禀前情仰海門縣歸案秉公結辦具報禀發仍繳 
[謝劵]  
　　東方新劇社諸君假座新民社串演新劇開幕以來聲譽卓著昨承惠贈長劵兩紙書此誌謝 
雜評三 
[奥塞戰事之影響（納）]  
　　此次奥塞之爭非特全歐震動有關係國震動即歐洲外無關係如美則其股票市麥市已大受影響矣如中國則銀團巳宣言借欵必俟風潮定後解决政事堂巳會議維持金融辦法是中國政府受影響也滬上先零之漲較前巳驟外商及各市面亦暗生變動焉是中國社會受影響也京電謂奥塞之戰東方受其利者爲日本日本因戰事影響而獲利而我中國所受之影響爲利耶不利耶日人獲利所生之影響又將於我何如耶是在我國人乘此時機放開眼光而早爲之計蓋所受影響之利與害全在我國人自爲之勿夢夢然如隔岸之觀火也 
專件 
[稅務處咨財政部及各省巡按使文]  
　　鐡桶裝載煤油酌量徵稅 
　　爲咨行事據總稅務司詳稱煤油裝入鐡桶由外洋報運進口曾經前任總稅務司赫分别定明一而徵收煤油稅項一面徵收鐡桶稅銀維時尙在稅則未經修改以前所以此項煤油曁鐡桶進口時均按值百抽五徵稅迨稅則巳經修改以後定　煤油及艙煤油兩種其煤油稱係裝箱之貨箱内十加倫者每箱徵稅銀七分艙油一種則每十加倫徵稅銀五分遂即照此通行遵辦兹據江海關稅務司詳稱煤油裝入鐡桶進口願徵之稅項詳考修改稅則所載旣云凡按尺寸寛長徵稅之物如有貨物過於進口稅則所載寛長之尺寸即按稅則所載該貨應徵若干稅銀照加所過寛長之尺寸稅銀若干再考稅則所載箱油又云每箱十加　按七分徵稅各等語是其箱之寛和應有一定之尺寸若其裝 
 
 

Page 11

 
 
入鐡桶似　裝箱之情事相同不過尺寸較爲寛大所以本關歷年每過鐡桶裝油進口即祝爲大箱貨物均按前項稅則所載辦法　箱油十加倫徵稅七分之數遞加徵收面鐡桶則並不徵稅伹照此辦理若每桶裝至五十加倫按每十加倫七分計之不過應征三錢五分而考此能裝五十加倫之鐡桶其價即約值七兩此項鐡桶旣爲值百抽五之貨以其價七兩核計每箱　應征三錢五分是其内裝之油實同免稅進口此等辦法殊欠公平所以稅務司於本年三月間改照前總稅務司赫所定分别征稅辦法將裝用之鐡桶按值百抽五征收正稅其内裝之油則按稅則所載之艙煤油一種每十加倫征稅五分等語嗣又據浙海關稅務司詳稱本年三月二十二日洋商用外洋鐡桶一千個裝煤油五萬五千二百三十九加倫報運進口按照前署總稅務司裴解釋艙煤油之講法係裝入船艙未有包皮者方可謂之艙油今該商報運之油旣經裝入鐡桶顯然并非艙油自應照前任總稅務司赫所定分别徵稅辦法按值百抽五徵收鐡桶之稅其内裝之油則按修改稅則所載之箱油每十加倫徵稅銀七分而商人之意以煤油經遇上海該關尙未改章仍照舊每十加倫征稅七分不征鐡桶之稅謂浙關亦應照此辦理等語總稅務司查此項鐡桶完稅辦法曾經鈞處剳内定明如爲外洋運進之綱桶裝運煤油進口時照值百抽五征收鐡桶進口正稅迨裝貨復出口時只征内裝之貨稅其桶即免重征及原桶空回如查有前曾裝貨復運出口之確據進口亦准免稅如用巳完進口稅之材料在中國設廠製造之鐡桶裝運豆油蛋淸煤油等貨出口應於該桶製成出廠時按切實值百抽五征收正稅至其裝貨運往外洋或運入内地以及内外洋運回均可與外洋鋼桶一律辦理等因有案惟其桶内所裝之煤油究應如何完稅一層自稅則修改以來迄未奉鈎處明文規定各口旣無標準辦法遂及兩歧查裝運煤油之物原有兩種一爲永剳規定完稅辦法之鐡桶一爲尋常裝煤油兩洋鐡葉桶之木箱斯二者一别質堅而價頗貴則質劣而價　廉貴賤懸殊實非同類物品乃江海關稅務司從前竟將木箱裝油十加倫征稅七分之例推及於鐡桶裝運之一種亦按每十加倫征稅七分本屬無此情理杳煤油旣巳裝入鐡桶則顯然並非艙油亦不得謂爲箱油實爲稅則未載之貨若按條約所載則該桶　油似均應按值百抽五以征其稅由此而論所有滬　先後所辦之章程曁浙關新近所定之辦法均屬誤會惟煤油本係載在稅則之貨如因其裝入鐡桶爲稅則所未有即按值百抽五征收其間亦多未使　思冉四似應由鈞處定一通融辦法以爲此事之準繩竊以爲嗣後對於用鐡桶裝油進口者其桶似應仍照鈞處前准完稅辦法於其初次進口時按值百抽五征一正稅此後遠出運進即不重征某所裝之油可仍照江海關新訂辦法按艙油十加倫征稅五分之例辦理旣於稅課無甚影響且可免生交涉至此項鐡桶裝油如再運生内地應如何征其子口稅又爲此事一種問題查此項問題曾經前總稅務司赫定有辦法凡艙油運入通商口岸後再裝洋鐡葉桶轉運入内地者均照箱油十加倫征稅七分之例折征子口半稅三分五釐洵屬公平辦法若裝鐡桶運入内地則與前項情事不同厥後前任署總稅務司裴又將用鐡桶裝運内地之進口艙油與裝洋鐡葉桶運及内地者視同律亦按每十加倫折征半稅三分五釐並未征其桶稅現在鈞處如准照總稅務司所擬由外洋用鐡桶裝油進口每十加倫征稅五分之請則嗣後該貨運至内地若能將前署總稅務司裴所定之上項征稅辦法推及於此項煤油可歸律辦理辦法自可免兩歧惟若按理而論實應照其鐡桶煤油分别完過之道口稅數折征半稅方爲正當辦法但如照此辦理所有前　總稅務司裴舊定之征稅辦法又是否應行更改如應改照上項辦理則煤油之稅率固有一定規模而運進通商口岸之艙油裝入鐡桶運赴内地其鐡桶征稅之情形其開實又有歧異蓋所用如係外洋運進之鋼桶入内地時自應照征半稅設爲在中國製造之鐡桶其從前製成出廠時已經征過出廠稅若於運往内地再征半稅與定章殊不相符此等歧異情形實在碍難臆斷應作如何規定之處理合詳請核示等因前來本處　煤油裝入鐡桶旣非箱油又非艙油爲稅則未載之貨誠　總稅務司所云廳按值百抽五征稅惟江海浙海兩關對於鐡桶　征有免煤油有七分五分之别若遽一律改爲值百抽五亦非體恤商艱之道茲爲酌定辦法嗣後鐡桶裝載煤油進口桶按值百抽五收稅迨裝貨運出口時只征内裝之貨稅桶准免征如原桶空回查明前有裝貨復運出口之確據進口亦准免征倘係裝貨進口自應與貨一併征稅其煤油裝入鐡桶旣與箱罐故艙有别即不能照七分五分之稅率征收應准變通辦理凡裝鐡桶之油旣征桶稅應按箱油之稅率扣除箱罐稅五釐所有每十加倫征收稅銀六分五釐如鐡桶煤油報運内地均照此次酌定進口稅數分别折征子口半稅至在中國所製之鐡桶完過出廠正稅後裝載煤油運入内地是鐡桶旣裝貨品並非單獨之性質巳成爲附屬品且從前聲明與外洋鋼桶視同一律辦理自應照章征收十口稅似此分别規定庶於稅務商情兩無窒碍除分行外相應咨逹貴部貴使查照飭遵飭屬遵照此咨稅務處督辦梁士詒 
 
 

Page 12

 
 
   
 
 

Page 13

 
 
自由談 
小說 
[短篇小說近墨者（續）] [  卓呆]  
（下）黑 
　　某西菜館之中樓東一隅鈺如擇幽潔處所悄然獨酌以初受湘靈之囑咐本擬於其出席日招之無如平日讌會殊希况挾妓飲酒又非習慣忽忽遂及匝月今夜無事特思於此一酬宿願不知渠應徵以來有無相當之狎客生涯如何然其狀况必極悲慘沈沈苦海當無日不以淚珠洗面也鈺如之對於湘靈固無賤視輕狎之心不過因疇昔之誼動憐惜之情欲藉此聊慰其芳心耳有頃侍者入曰媚香閣行且至彼聞招者爲趙姓頓悟先生殆渠舊交乎鈺如兩頰微赤侍者曰先生盍飲以解寂鈺如遂略飲少許侍者又曰我聞媚香閣徵者頗衆何頃前往猶未他去殆已與先生訂約乎言巳吃吃作笑侍者一味在旁揶揄鈺如祗微哂不語侍者乃曰我當以電話促之甫下樓適與湘靈遇侍者曰先生客待久矣湘靈曰謝君接聞湘靈笑語移時即樓梯足音跫然並至湘靈見鈺如含笑而入謂侍者嘲我甚不意果爲君也乃旁坐鈺如之側曰今夕何夕忽蒙垂靑有此寵招客安往豈君一人在此耶鈺如細察湘靈不徒態度舉止非復一月前相見時光景即應對周旋亦完全是蕩婦氣味覺其了無痛苦且倍增歡愉不禁疑異滿腹良久始曰本擬早日晤君奈因他阻致遲遲迄今湘靈曰妾恐君忘却前言幾令人望眼欲穿雖然此後君苟時來照拂亦殊無異人以君爲妾舊交想君必能履行斯言矣鈺如曰何謂湘靈如作嬌羞之態曰君自問可耳妾苦相恩巳久君其鑒此寸心鈺如沈吟不語湘靈瞥見撙酒未空曰有酒不醉如此良夜何妾當爲君斟滿盡飲此航鈺如格之以手曰我不解飲湘靈曰妾侑酒伊始尙能勉飲一二鈺如曰君巳學得飲酒良佳湘靈曰日來正從事練習出席應徵設非稍具酒量客或强之使飲將奈何鈺如曰以練習成之亦難爲君矣湘靈色喜笑口嫣然 
　　二人方相對無言從者適挾胡弓至湘靈乃曰妾於手口一道尙欠講求君如不吝妙音妾最愛流行之曲盍即指示一二鈺如曰我非知音湘靈嗤之以鼻曰不屑敎授斯巳耳何誑我爲妾於日昨亦曾勉習一曲惜大嫻熟當爲君試歌之語次侍者授以胡弓爾時適陣足音緣梯而上　靈側耳傾聽曰是爲林絳雲君亦曾聞其鼎鼎盛名乎戶將穿閾夜無虚席幾如山隂道上應接不暇不知渠用何種手段得此可妒亦可羡也言巳睨視鈺如復曰绛雲必應其眤客之徵而至其客歌喉絶佳恒敎以各種之曲君試諦聽實足令人發倒君何一意躱避絶不願稍助人之興趣嗟呼此時之湘靈對於鈺如一番行爲在湘靈以爲不如是决不足以動其感情不知適以興起其可憎可厭之懷反引爲大痛蓋自鈺如心目觀之始則爛漫天眞爲可愛之小兒女旣則淪落身世爲可憐之薄命花今則朝秦暮楚秋月春風巳爲沾泥之飛絮其可恥可鄙尤孰甚語曰近朱者赤近墨者黑甚矣習俗移人之深氣質變化之易也彼意中之湘靈與目中之湘靈前後巳如判兩人則現在之湘靈與此後之湘靈流蕩忘返安知不更深入迷途至快至樂之所造皆至悲至慘之所幻造物不仁遭際無常歷刼不磨惟在好自爲之耳 
　　及後果聞絳雲與客唱和聲調笑聲相繼並作湘靈爲之眉飛色舞曰樂哉此境妾安得有此一日雖神仙莫與易也鈺如覺其所語乏味不願復留乃起立徘徊披衣欲去謂湘靈曰時晏矣湘靈曰君豈從此歸乎妾不能留君鈺如毅然决絶之始各分道辭别鈺如歸途回憶湘靈彌增今昔之惑云（完） 
[寓言小說自由夢（七）] [  蔚雲]  
　　照此看來怎麽不要着着失敗呢到後來自盡的自盡被害的被害遯世的遯世騎牆的騎牆扶持海族的一天少似一天變節的變節市寵的市寵事仇的事仇效忠異族的却一天多似一天歷時愈久盛者愈盛衰者愈衰從前的義聲變做了廣陵散大命的一線生機便從此斷絶曼珠人也知道以最少數壓　大多數是狠不容易的索性嚴定界限畫分堦級設不平等的法律待遇海族憑仗着武力斥海族爲賤種旣處被征服的地位也只得逆來順受所謂在他門下過誰敢不低頭雖然懷憤蓄怨却無絲毫實力足以抵抗但於詩文中少吐鬱勃之氣却因兩朝元老做賊心虚變羞成怒吹毛求疵張皇入告以致大興文字之獄羅織之餘株連不少這時武力正值最强時代輿圖日展四境無驚數十年間倒也相安無事但是物極必反日久獘生因承平而弛懈因富庶而驕奢固有的特長漸次喪失本無的毛病漸次增加從極盛到極衰首尾不過二百幾十年便呈露今日的現象况且今非昔比海禁大開强鄰日逼鷗洲有鷹國特國紼國鴉洲有狐國橫跨鷗鴉兩洲有鵝國新大陸有獮國就中除獼國間或主張公論其餘都要鯨呑蠶食肆其欺凌木腐而後蟲生原是天演的公例我們足蟲國弄到這般地位不能不太息痛恨於曼珠秉政的大老和那海族件食的逹官伹是這其間却也有一椿事淸不能不感念這班大老逹官的在當時不知怎樣忽地裏聽戲作樂酒醉飯飽閒出屁來的時候陡然心血來潮新機一動竟然主張資送可造的靑年到鄰國去留學雖前文早己交代一切辦法　有名無實的這翻破天荒的舉動不過在外交上博一個開通的虚名罷了至於科學的關係究竟怎樣重要學成之後究竟怎样運用抱怎樣的希望呈怎樣的實效可也没工夫去理論這些但是風氣却從此開了許多見聞却從此廣了許多思想也從此高了許多近朱者赤近墨者黑原本是一定的道理何况靑年學子氣盛意銳的恒占多數腦筋的激刺性非常强大非常敏捷不比那龍鍾老朽的古董腦筋木木然因循敷衍四個字當做枕中秘本頑固守舊不求進步他眼見列强的勢力何等膨脹地位何等穩固内治何等整齊外交何等神妙財政何等核實法律何等平允從比較生出企慕的念頭從企慕生出仿效的希望一般思深慮遠見超識卓之士便破工夫暗地攷求互相研究纔知列强所以致此的原因不外民智發展民權完固能夠眞知灼見國與民的關係密切所以把國民二字團成一片人人爲一分子的國民人人盡一分子的天職照此做去怎麽不日進富强呢伹是他們能夠享這樣的幸福受這等的榮譽却也並非倖獲在百年以前各國的專制程度並不低似我們足蟲國却因有幾個造時勢的英雄提倡天賦人權的精理漸推漸廣遂成潮流便有許多鐡漢子不恤絞盡腦汁擲無量頭顱流無量汗血和那專制政體决死競爭纔能把高踞法律以外之政府推翻從此人民與政府便受治於同等法律之下這便是法治的精神這就呌立憲的政體雖然各國的國體參差不齊有民主的有君主的有聯邦的然而旣屬眞實的立憲國這法治的精神是一樣的因爲政府不過是國民公共委託的經理人對外對内的實利實害都是國民任受的所以凡有大政須國民舉出之代表審議决定纔能執行從前專制各國的元首股肱都是高不可攀有所說令出惟行言莫予違喜則加諸膝怒則墜諸淵上級的意思即是下級的法律人民無論如何但能忍受不能較長論短即使明明白白的銜寃負屈却只好自認一個晦氣伹看到殺頭的時節還要謝恩其餘就可想而知了如今却大反前局旣屬法治即不能不受治於法憑你元首股肱位望怎樣的高貴要想在法律以外自由行動簡直是個不行間有妄作胡爲不知自愛的便勳輙受國民代表的彈劾老實說不怕你不上軌道至於全體國民呢明知利害切身愛國卽是愛己不須督促勸導自然而然的一心一德循着針路進行所以富者愈富强者愈强圍力發展到了極點便不能不推廣殖民政策以爲祖國的尾閭在前呢還有蜚洲　洲兩處地方供應他們的取求現下巳弄得寸土一民也劃分定了此疆彼界勢力平均無從推廣不得不更向他處發揮列强的視線不期然而然集中於鴉洲你想我們這老大病夫的足虫國怎的不首當其衝哩回視我國柄政的袞袞諸公却依舊酣嬉歌舞粉飾承平若智若愚如醉如夢外　鷹眼虎視却早巳窺破黔馿伎倆因之或用計取或用情動或用威刼或用利誘始也懾之以可畏繼也示之以可親終也予之以可欲就這樣的一操一縱一馳一驟不必說童騃紈袴盡入觳中便是那些老奸巨猾也漸漸的一個個受彼覊絆甘作牛馬在這班大老們若問他道德怎樣節槪怎樣固是無可言說但就閱歷上論逆億機械對付變詐確有特長豈能一筆抺煞難道外人這付手段眼前好遇日後受累眞個見不及此麽這却不然他們自有他們的見解以爲做官無好歹合上意便好不合上意就歹我們但留心着迎合遇到難事只不要賣才胡出主意恭恭敬敬的奉令承敎就使將來事情　的糟糕也落不着不是况且這足虫　又不是我的這不關痛癢的土地鑛山鐡道便送弔些打甚麽緊所以今天訂一約喪失權利若干明天訂一約又喪失權利若干且樂得巴結外人於中取利賺些回扣填填腰包至於國體有損不有損國民受害不受害却干鳥事他們存着這種見解當然把國家大事抛於腦後混到那裏是那裏國民是剝膚之痛當然及不來這般大老量大福大媽媽虎虎的只索提起精神飛電具呈開會集議要求的要求阻止的阻止原原本本指陳利害希望這般大老大發慈悲大施法力消弭大害挽回大利豈知這般大老却要大板面孔以爲這是加家大事我們大老難道反不大明白要你們大驚小怪則甚倘使要求阻止措詞不大圓滿便耍大發雷霆大加申斥國民碰了這個大釘子少爲膽小些的付之一嘆不敢再言膽大的却依舊爲再三之凟煩的大老們動起惱來便輕描淡寫的加上一個大罪名說他阻撓大計若不大加懲警難保不釀成絶大的風潮借這大題目大展其專制手段國民吃了大苦有寃没處訴只好眼睜睜地醮着羆了 
自由談話會 
　　吾國自革命以來人民之生命等於鴻毛自去年以迄於今遭黨案嫌疑而鎗斃者其數不知凡幾今湖南竟有八九歲之孩童因與炸彈案有關而鎗斃之事（事見念八日本報）嗚呼八九歲之孩童俗諺所謂衣食尙不知温飽何亦遭黨案牽連而受鎗斃之極刑也雖然執法者亦太酷矣[  吳紹基]  
　　赤膕赤膕連篇累牘吾讀自由談頗不耐煩余亦商人余亦喜赤爛而惡人赤膕者敢說一句公道話以息其訟鈍根謂滬諺稱赤　者爲臘燭雖云謔而近虐然實寓有激勸之意愧儂反對之謂吾商人羣居一室屋小人多故赤　則似近情若謂吾輩商人月得數金不得不赤　則不敢謂然吾輩商人生活程度縱不能豐然而布衫粗褂亦不致於竭蹶難購愧儂何自暴自棄吾商人之價值乃爾且也赤　者不僅夥友若曰夥友因薪資缺乏故而赤　則如彼爲東翁者爲經理者乃亦赤　何也簡直謂之習慣如斯可也 
　　要之凡人赤　有害無益使外人見而恥笑是有失國體也會客延賓是有玷大雅也暑熱射入皮膚是有碍衛生也其他種種之害不可勝數敢勸國人喜赤膕者速其自改[  張迪宙]  
　　赤　之習我國上流社會從來即不贊許且戒其後輩勿效惡習然其時只知以赤　爲不雅觀瞻易蹈輕薄失禮之愆耳豈知尙有種種妨害於衛生者耶天熱時出汗遍體苟入風邪即易生病此最普通易明之理也鈍根先生有鑒於此乃欲力挽頽風爲社會大加整飭旣免外人輕視復欲爲赤　者增進幸福苦心孤詣誠爲可敬余商界分子也觀霈予君駁南京路一節而有感焉商界不赤膕者固屬不少而放浪形骸者實繁有徒今乃屢相辯難獨何歟余意以爲宜從鈍根先生言善自策勵異日海上商界惡習頓除務使佳話遍傳各省聞風興起則不獨鈍根先生能享其提倡之功我商　名譽之美又豈有涯哉[  王仲端投稿]  
儉德會 
　　儉德會規則一不狎邪二不賭博三不必以酒肉結交四不必華服五不輕　素 
　　入會者如臯喻受之上海倪七香嘉定金擷華黄渡金偉民朱福珍女士華亭秦治本張錫祥婺源汪致春丹徒劉頌閣耐時子莊仲章 
 
 

Page 14

 
 
   
 
