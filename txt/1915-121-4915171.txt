# 1915 - 121 - 4915171

 

Page 1

 
 
譯述 
[歐西報業舉要（十）（九）]  
　　（譯輯者朱世溱） 
　　冬風凛冽將士苦寒軍部佈置之失乃以之而益彰兵士則衣服不温靴履盡裂至有著紙靴者芻秣之屬則積蓄以千萬石計置之軍艦任其朽腐駱氏目擊其失乃舉軍務腐敗之事告之國人以爲通信員之職非徒記事亦在考究得失義務所在不容辭也書旣發國中大驚議院中爭以之詰問政府陸軍大臣牛家沙公爵乃誣駱氏爲妄於是泰晤士報編輯長狄良親往戰地調查旣得實乃益攻擊政府愛伯亭之内閣因於千八百七十五年春間解職矣 
　　與駱氏齊名者則有服勃思氏一八七零年普法戰興服氏得倫敦日日新聞戰事通信員之令即星夜遄往法國及聞巴徐代表與德相俾思麥會議數次而以普軍砲聲凖之則每時僅至一出以爲此正爲日日新聞効力時也乃自巴黎城北驅馬入城旣至以火車自城中出城門適聞與服氏馬相遇馬受車驚跳躍數回守門法軍將校見之爲之愕然及火車旣過馬驚亦已法校則徐拊馬項忘詰服氏護照服則與之領首安然入巴黎矣及調查和約旣畢乃於翌晨騙馬出城當城校詰問時則力剌馬股而走迨抵普軍戰線幸所遇之將校又其所素識者遂得通過乃立乘火車往普國境中以電信報告倫敦矣 
　　自駱氏服氏而降迤至今日戰事通信員之厄運又豈二人所及料哉倫敦有報名新聞世界者其言最可代表一時國人對於政府之意見且可因之以觀事實故節譯之如下 
　　國民出血肉以保衛國家通信員則竭其智能以戰事報告之於國民其經驗之豐富能力之偉大立意之忠厚篤實固無問矣乃者徒以欲得親臨戰域目擊眞相之故爲軍中所制驅入巴黎今而後其事已矣作法之苛非惟戰場不許容足記者之車聲今且不許近戰線六十里公文之外槪不許紀載矣推其用意或曰即軍中函電而索其隱當政者重爲間牒所困因疑通信員者不免爲敵所用然吾考之諸人非惟道德之高無讓軍部諸賢卽其面貎聲音亦軍中將校所熟識者何嫌何疑而爲此乎或曰當政者無所忌於通信員徒於報章言論有所戒懼不得不預防之使其言而果信則通信員獨何辜乎彼之紀載各負責任與報章編輯之事大不相及也 
　　政府知所以籠絡吾民者則於軍中派有將校專司預備新聞稿件之事所紀雖非絶劣然皆昧於是業粗疏短略之病恒不能免適足使國人傾向新聞記者之觀念愈强愈欲得其所記者耳今民意旣如此而軍中仍以遏止戰事通信員爲事其故何耶將謂保護身命之事有所難歟則從軍者至衆何於通信員而獨難之將謂其所報告有可虞歟則報章之名譽個人之生活自非能忠厚篤實者卽不可存况國中檢稿至嚴於此何所畏哉謂軍事秘密懼其洩露歟則數旬來之紀載亦足觀矣曾有騁危詞以利敵國者乎吾誠求其故而不可得也或謂軍部之中不慊於新聞記者遂欲一舉而盡絶之嗚呼誠如此者夫復何言糾糾者旣痛心疾首於報章而謂摇動筆墨可以制勝耶 
　　今之當報事者又好屈服軍令之下以爲愛國者所宜出而持軍事報告謂可抵當一切然則何不擁官報局（别見）以自足而盡撤戰事通信員使之歸國爲尤合於邏輯之理也諸君苟能如是國民亦自安之軍部之志宜可以大逞而無所顧慮矣雖然聞者亦嘗思之乎通信員者經驗久閱歷富作事持重文詞詳愼國民所信仰而依繼者也吾知通信員去而吾國所以鼓舞國民應募之法亦隨之而去矣 
 
 
 

Page 2

 
 
時評 
[東方人之醜態（冷）]  
　　中日交涉至於今日而所謂東方人之醜態畢露矣中國懦怯之情狀於此焉見之日本淺薄之行爲於此焉見之試以之與此次歐戰之各國較得無慚愧矣乎 
　　中國此次交涉所謂失敗也中國人不得以延緩第五項之要求而沾沾自喜也接受此等要求已非自立之國家所應出况除第五項要求延緩外悉數承認之耶 
　　然而日本此次之交涉亦不得不爲失敗也張拳怒臂無所不用其極實利雖有所得而遺天下人之譏其於國家之精神所喪者大矣 
嗚呼交涉至此平和雖可喜而兩國均未有所利所表示者僅東方人之醜態耳 
[公電]  
　　北京報界報告交涉情形電上海申報轉各報日本最後通牒於顧問軍械南方鐵路均已删除明日協約即可結束京報界　　北京公電申報轉各報本日（八日）總統府會議决定答覆日本平和結束 
[專電]  
　　北京電昨日本節畧内容（一）南滿土地所有擬改爲商借並約無條件之長期商借（二）東蒙項内關於日本國家字樣改爲由日本資本家墾殖等語（三）第五號除福建問題外各項得從緩議昨電急促稍誤其通牒全文略叙會議及修正始末謂日已大讓步而五月一日中國答覆不顧日本返還膠州情誼要求無條件交還賠償日本用兵時所受損失並加入日德講和時會議又不尊重日本在南滿東蒙之地位任意將日本之條件改竄使代表者之陳述成爲空言或此方則許而彼方則否故不能認中國有信義及誠意日本深惜無續商餘地今日本務期圓滿了結將第五號中除福建問題外其他五項可承認與此次交涉脫離日後另商中政府應將第一二三四號及第五號中關於福建之公文互換之件限五月九日午後六時爲止昨會議未成今日公府在春藕齋召集特會但大局似已無事 
[特約路透電]  
　　北京電日本之哀的美敦書繕以日文其序言中謂要求之目的乃擬改正因中日戰爭及俄日戰爭發生之中日邦交以保遠東之和平繼責中國不顧日本於攻取靑島所遭生命金錢重大之損耗而要求交還靑島不知該地之處置須於歐戰了後舉行媾和會議時决之又謂交涉之延長實因中政府無誠意而欠坦直之故於是乃責中國撤銷其代表之質言華人各界謂此種論調與日政府近今稱美中國誠意之言適相反對又謂日本之責言故意設詞嫁罪中國特欲證明其提出哀的美敦書之正當耳聞參政院擬於今日開會討論中國之覆文昨日日人由京赴津者實繁有徒聞天津日本總領事已命津埠日本輪船載其國人回國華人刻方紛以金錢貴重物件存入外國銀行（八日下午三時十分） 
　　北京電哀的美敦書附解釋之牒文叙明日本舉動之理由日本似已重行修正要求仍願照二十七日所述之條件交還膠州其修正要求大致如下（一）撤銷南滿購地權之要求日本今僅請長久租用（二）展緩討論第五號要求關於顧問軍械内地購地建造學校醫院三條此中國昨日所提議者也（三）漢冶萍要求修改詞句以消除公司與日政府有關係之嫌疑但日本仍堅主以交換公文解決揚子江鐵路及福建要求並要求准日人在東内蒙經營開墾事業現信中國必將承認按日使曾於六日通告中國代表謂中國必須完全承認日本之要求衆意日使之出此舉蓋欲視中國對於要求豫備若何讓步而尤注重第五號要求云 
（八日午前十二點四十分） 
譯電 
[其一（美人大陸報專電）]  
　　北京電日使於七日下午三時提出哀的美敦書註明至九日下午六時滿限書用日文且頗冗長尙未譯出余（訪員自稱）由某要津探悉日本復責中國不誠摯不坦直第五號要求除福建問題外均未列入哀的美敦書惟謂日本將來仍有提議此項要求之權實則哀的美敦書所要求者尙不若昨夜中國所願許讓者爲豐今晨小幡氏至外交部聲明哀的美敦書列有修正條件此足證明昨晚日本拒絶承認中國之新提案實因必須提出哀的美敦書以饜日本輿論之故蓋日本輿論今日之擾攘狀態即由日政府鼓動而成也日本雖於六日告知中國苟不於六日晚七時前完全承認日本二十四要求則日本將提出哀的美敦書然日本並未實行且於第五號要求有所修改可知日本實不欲提出中國所不願承認之哀的美敦書蓋恐一旦開釁將爲天下人所不容也袁總統之某顧問告余中國覆文之性質尙未議决而某大員則謂中國擬於承認中而致抗議繼擬以全案陳諸各國前聽令處置英國某議員質問外相葛雷曰英政府之舉動豈表示英日盟約所論維持中國土地完全一節等於廢紙乎葛雷答曰余所發之言毫無足以引起此種觀念者葛雷之論調頗近恫嚇此日人所大爲不安者也日本之哀的美敦書一言以蔽之日本今願删除第五號内主要之四條惟須中國承認其餘各要求耳衆信日本之哀的美敦書繕以日文乃因不欲使外間於日本官場譯文發表之前知其原文余至日使署索取哀的美敦書之稿文署中之人謂須請示日置易君不能擅主其他訪員之造署請求者亦得此答言而去華人因時局不安而離京者實繁有徒此外無驚擾之象陸軍界中人仍信必有戰事惟一般官員皆抱可望和平解决之意見（七日） 
　　北京電六日下午三時日使照會外交部謂若至晚間七時中國猶不無條件承認日本之二十四要求則定於七日午後三時正式提出哀的美敦書云夜半中國允除軍械顧問二問題俟日後再行討論外餘悉如日本之議日本仍不滿意必欲中國完全承認二十六日提出之要求六日曹次長兩至日使署於哀的美敦書虚聲恫嚇之下承認一切今恐中國已遷就到底而日本得爲時局之主人翁矣英外相葛雷之正式宣言日本視爲廢文英國之威嚴與榮譽已墜落於負責任之華人心目中且人堅信英日曾於去秋締結密約否則必有其他原因不便出而干涉日使求免正式提出哀的美敦書起見故以威逼引誘之手段設法使中國承認其二十四要求俾在西人目中不失日本之威嚴並表示中國之承認要求乃出自願非爲哀的美敦書脅迫所致北京安謐如常（七日） 
　　福州電此間日僑奉命豫備隨時離境當道嚴禁各報評論政局巡按使已以極嚴厲之方法防堵排日舉動現信此間不致發生意外事變（七日） 
[其二（英人字林報專電）]  
　　北京電七日下午日使偕隨員至外交部正式以日文之哀的美敦書提交外交總長另附長篇之解釋牒文日本責中國希圖提出關於靑島之條件蓋靑島之處置須賴戰後之解决爲定也日本又責中國不顧日本攻取靑島時生命金錢之犧牲而復故意輕視日本因中日戰爭及俄日戰爭在蒙滿所得之特别地位繼又責中國不以誠摯坦直之態度辦理交涉哀的美敦書中所列之要求限中國於九日晚六時完全承認過限日本將以武力從事哀的美敦書及所附牒文繕以日文翻譯需時故不能知其確實條件簡言之中國須完全承認其修正要求（一）關於山東蒙古滿洲之問題（二）不以沿海之地或島嶼讓與外國（三）漢冶萍事件此外第五號要求福建一條應作爲交換公文之問題餘四條日本允擱至他日再議今當知日本於第五號要求五條删去其四於實際上已修改其新要求以示日本無强迫中國作强弱懸殊之戰爭之意尙有一事英人尤當注意者日本已不復强迫中國承認有礙英人利益之鐵路要求藉以表示對待同盟國之忠誠中政府始終堅拒日本要求殊堪欽佩但爭持至今日已可及時作止而得和平之解决參政院議員政事堂各員等明日將在總統府會議解决答覆哀的美敦書之文 
（七日） 
　　北京電日本如施行極端手段則中政府擬將原有要求及中國許讓各節開報各條約國並聲明中國讓步若何之大力求和平解決之苦心直隸省及全國其他軍要地點之陸軍甚爲活動此不過爲防範起見並不含有排釁之意味消息靈通之各界皆謂交涉終可和平調停昨日之非正式會議大足堅此希望也（六日） 
[其三（德人德文報專電）]  
　　北京電午後四時日使親至外交部遞交哀的美敦書限九日六時答覆内列四月二十六日提出之要求惟於軍械顧問二問題略加修改華人極爲鬰鬰現料中政府終必讓步（七日） 
　　北京電日本於哀的美敦書中聲明願將第五號要求除福建一條外擱至日後討論故僅請中國承認第一號至第四號及關於福建之要求昨日總統府開會討論哀的美敦書未得切實解決（八日） 
　　北京電日本已將其最苛刻之 
 
 
 

Page 3

 
 
要求如購辦　械聘用顧問設立日本學校之類全行撤銷故其哀的美敦書今觀之儼如一種滑稽文章中國之承認似已可必（八日） 
[戰電]  
　　（英人路透電） 
　　巴黎電今日下午公報宣稱德軍在巴加台爾攻擊者完全敗退前敵餘處有劇烈之炮戰伊泊爾北面及伏柯瓦境尤爲顯著今晚公報宣稱星期四夜香巴業德軍在貝朗勒及波塞旭爾西小攻兩次均爲排槍及槍刺逐退今晨天時惡劣不能開戰下午僅有砲戰末斯河高地尤爲劇烈（七日） 
　　巴黎電據公報宣稱德軍於近兩星期内在比境末斯河境卡巴西安山境圖取大攻勢以期引中立國注意處處失敗德軍在比境及注國所遭之損失共三萬五千餘人其最善戰兵六師團已死什九（七日） 
　　倫敦電德潛艇在愛爾蘭海中未先警告擊沉利物浦商船開地台特號（五八五八　）且覆一艇潛艇雖未援救艇中之人均得生 
（七日） 
　　倫敦電克拉特公司之魯西台里亞號（三○三九六噸）中魚雷（七日） 
　　倫敦電海軍部宣稱魯西台里亞號遇救者已在昆斯鎭登岸受傷者現方送入醫院續電海軍部宣稱昆斯鎭來電謂登岸之魯西台里亞餘生者共五六百人入醫院者頗多已死數人尙有搭客若干人已在金賽爾登岸（八日） 
　　昆斯鎭電魯西台里亞號在金賽爾舊端外中魚雷沉没（七日） 
　　倫敦電魯西台里亞號之搭客共有頭等客二百九十人二等客六百六十二人三等客三百六十一人船中辦事人員共六百六十五人毘斯鎭之海軍大將即派輪船四漁船五拖船及救生船各一前往援救續電午後兩點二十分魯西台里亞號處於困難中兩點三十三分鐘時全船没海該船小艇二十艘皆在遇難處此外尙有其他小艇十六艘該船曾發無線電其號曰急來人衆續電魯西台里亞號未受警告而爲敵潛艇擊沉現有小艇多艘紛赴愛爾蘭海濱（七日） 
　　倫敦電克拉特公司正式宣稱魯西台里亞號於午後兩點三十三分鐘沉没搭客及船員共一千九百人存亡未經云及（七日） 
　　倫敦電恰倫特公司郵船森特里盎號（五九四五噸）由利物浦開往南斐在愛爾蘭海爲德潛艇擊沉船中之人均遇救（七日） 
　　羅馬電聞奥國大使昨日以公文交與意政府列明最後之讓步羅馬奥德各界皆謂意奥交涉難獲美果（七日） 
　　里斯電瓜土愛爾瑪人民聚衆示威後以火把於加里巴爾地紀念碑前焚毁奥國國旗衆大歡呼（七日） 
　　倫敦電三月份英國貿易入口貨較上年同時增英金十二兆鎊出口貨則減七兆五十萬鎊入口貨所增者以食品飲料烟葉生棉居多所減者以羊毛最大出口品所減者爲棉織品所增者爲羊毛聞酒稅收數已減落（七日） 
[東方通信社電（日本人組織）]  
　　北京電中國政府因日本之最後通牒讓步甚多擬於今日予以滿足之回答（八日） 
　　東京電北京報告云中國政府快諾日本要求之報甚盛惟現尙無的確之通牒（八日） 
　　北京電北京各報今日號外發布日本已將要求第五項中之顧問及軍器統一問題撤回日本此之讓步實欲平和解决中日之交涉云（八日） 
　　東京電中國官場消息中國政府决定承認日本要求之新案全部將於明日回答日本（八日） 
　　東京電今日東京各新聞承認外務省發表交涉之經過言明其要求案之第五號除福建省問題餘均延緩交涉惟其性質異於撤回要求之條件（此間電碼不明）但權利之確定暫不與他條件同時决定而已不過現暫取消此項交涉之内容而將第五號全部之確定另行交涉云云惟此時何故不確定此事項而留他日之懸案難免受人攻擊此外交涉之結果其他全體均稍滿足較諸原案非常讓步之修正案確信中國無不承認故現皆持愼重態度云（八日） 
　　東京電内閣閣議如有萬一之時關於善後之處置可連續開議（八日） 
　　濟南電傳聞革命黨人欲乘時局切迫之際起事以推倒現政府近日已由滿洲率領馬賊二百餘人密至省垣山東官憲接到此報非常恐慌目下警戒爲嚴密云 
（八日） 
要聞一 
[字林報希望戰局可免]  
　　字林報社論曰星期四日本報曾謂日本對於自已之將來利益不致毫無顧慮對於英國之盟約不致捐棄忠信而行眞正妨害中國主權與他國權利之舉動詎日本之哀的美敦書今已投交於北京且當本報撰此論時所接之電音據謂日本已告中國以中國必須依允日本要求否則中國當食其惡果矣此項新要求已詳見昨日本報北京訪員謂爲損中國之國體傷中國之主權妨害中國經濟發展之前途此言頗爲確切日本執政者當亦知之奈何竟致訓令於海陸軍諭其部署一切準備於奉命一小時内開始行動耶吾人聞此消息誠難以再信日本屢次所宣稱尊重中國完全之言矣懸測日本哀的美敦書之根據必不在於日本所提出之要求而必在於中國所答覆之對案舍此則無可爲根據者也據路透東京電云中國之對案共分三項（一）日本應有交還靑島之質言（二）華人於日本用兵山東時所受之損失應得賠償（三）中國可爲他日歐洲和議會之一份子聞日本因以激怒者與視爲中國不誠摯者皆在此三項對案其實除第三項對案非日本權力所能應許者外吾人不見此項對案有足以激人之怒招人之疑之處也然聞日本竟因此項對案已爲之怒氣勃發疑心頓作矣如東京電之言果屬確實則吾知日本必以其施用武力之恫嚇方略爲日本尊嚴受侮之結果而不以爲當此各國多事不能裁制之際日本野心大作之結果也 
　　以尊榮受辱爲用武之藉口此事向未多觀　今日之事更不足爲用强力之口實乎吾不欲謂日本之行動爲卑鄙但不能不謂其操切從事此時吾人尙未見哀的美敦書之内容其中或尙留中國可以伸縮之餘地或注重於中國之取銷對案或顯露吾人所未知而與英國對於揚路線問題之態度有關係者之事未可知已英國對於此事之地位爲吾人所知者僅爲星期三日下議院中外相葛雷之宣言葛雷於答覆種種問題時謂中國前已給予英人之利益斷不能未經英國與受此利益者之許可而遽讓渡與他國之人云云此言爲英國之主義英日雖互換意見然必不與此主義相背苟日本哀的美敦書竟無轉圜之餘地但一味以兵力强迫中國承認其全體要求則英人誠有充分理由以責其賣友背約矣 
　　此外吾人尙有一時時在念不可排去之希望卽日本當不致使吾人目覩海陸軍强盛之國攻擊不能力拒之弱國極不尊嚴之慘劇是也各省當道如能實行北京之訓令則雖有可怖之哀的美敦書中國當不致有流血之慘吾人無一希望中國作戰者如中國果戰則吾人將以中國爲誤中國已提出極有理由之抗議如日本不依其言則中國即使退讓亦不致在世人目中有所損失前日日本市場忽現跌落之象若大局不佳則昨日日本市價當更低落乃不獨不低落大坂市價且逐漸漲高苟日本果無足以引起樂觀之事斷不能有此現象蓋日本縱組織完備然無阻遏經濟恐慌之能力日政府縱力守國際危機之秘密然未能誑騙其重要商人也北京訪員星期五晚間來電謂華人並無過分驚慌之象吾人綜察此二事竊謂戰局或可免也 
[新聞日記（五月五日星期三）（遠生）]  
　　昨晚一時許有人以電話告我曰日本之最後通牒已提出矣限令三日内完全答復倘不滿意日本於二十四點鐘後即取自由行動云云余今早以電詢之日本有力者曰尙未到也以電詢之各當局者之方面人曰尙未到也則此爲一般風說而已 
　　雖然日本内閣會議（初三）後閣臣及元老等已决定强硬態度以最後通牒交付中國固已爲公然事實特現尙未到且此亦不必至昨今始知之日本之必出此一著棋固至初已爲吾人所覺悟者也（見昨函） 
　　昨日某處有一會今曹汝霖次長本約定必到至臨時則稱不能來矣以余所探悉則駐在東京之陸宗輿公使有急電到也其急電内容雖不之知但大約必爲報告日本内閣會議之結果之電綜言之日本將發最後通牒而已昨日午後三時半總統府懷仁堂復開臨時緊急外交會議向例外交會議惟早間八時許開之且僅大總統國務卿外交部總次長列席左右丞向不列席昨乃列席其爲特别緊急可知也 
　　今日報載日本公使於昨下午電告旅京日人准備一切殆准備退去也余以電詢之日人則稱公使館並未發下命令准備退去惟在京日人居留民會有此項注意以備萬一而已蓋最後通牒之必至已爲公然事實則其有此准備並非可驚異之事也 
　　今日上等方面人已均知消息吃緊惶惶打聽余室中之電話響聲不絶惟余確悉大總統尙極從容又有一當局者語我云此次交涉以前僅遠處盤旋至今乃爲圖窮而七首見雙方交手之時小小風潮本在意中不足爲異大總統對此當已有把握且據前後事情推測當亦不至有决裂之慮云云 
　　余電詢一有力日本人以消息此日本人問我感想如何我告以甚難作答我請轉問君之意見如何渠謂此次日本提出之修正案多以陸總長所已說明且承認者爲根據故其參酌中國方面之意思頗爲不少今提出後中國乃竟拒絶則日本只有出於最後之一途故此次風波並非正面問題乃係感情問題若日本果出自由行動之後則恐照此次修正案答復後日本尙難滿意云云余按此君所謂日本修正案以陸總長所已承認爲根據者卽報載陸總長於會議席上曾發表日本軍用器械如果精良中國自當隨時購買或有需用外人爲顧問之處則日人自亦當採用之列其意即不必訂之條約之類而今乃謂陸總長業已承認豈非曲解勢力之所在即道理之所在尙復何言 
　　最後通牒丨最後通牒丨吾曹今日惟等候此最後通牒而已 
[日本之要求條件原文]  
　　（特約路透電） 
　　東京電載今日日政府發表要求原文如下 
　　帝政府在近向中國提出之要求中以改正事件俾應付因日德戰事面發生之新時局以敦睦中日兩國之友好邦交並以確保東方之久遠和平爲帝政府之主要目的帝政府於規定此項要求之際特别愼重以避去凡可視爲與帝政府屢向各國宣稱關於中國之土地完全均等機會與開放門户諸主義相背馳之條件故此項要求包括關於處置山東德國權利關於承認日本在南滿與東内蒙特别地位與利益及關於解决多年來中日兩政府所未議决各種問題之要求及他項事件 
　　第一號關於山東省之要求第一條將來帝政府與德政府議定關於最後處置德國依據條約或他種方法所獲得關於山東省一切利益權利與讓與權之各事件中國須約定允諾之第二條中國須約定不得以山東省或山東省之任何部份或山東省海岸線附近之任何島嶼割讓或租借與他國第三條中國須以從芝罘或龍口建築鐵路以接膠濟路線之權給予日本第四條中政府須開放山東省之重大城鎭以便外人居住或貿易 
　　第二號關於南滿與東内蒙之要求 
第一條旅順大連南滿鐵路與安奉鐵路之租期須續展九十九年第二條中國須准日本人民租地或購地以備建築各種工商業應用之房屋或備農業之用第三條中國須准日本人民居住旅行及經營各種工業商業或他項之事業第四條中國須以開採指定礦產之權給予日本人民第五條中國擬以鐵路讓與權給予第三國人民時或擬得第三國資本之接濟以備建築鐵路時如擬以捐稅作抵向第三國借欵時須先得帝政府之同意第六條中國聘用關於政治經濟或軍事之顧問員或敎練員之前須先與帝國政府商酌第七條吉長鐵路之經理權與管理權須讓與日本以九十九年爲期 
　　第三號關於漢冶萍公司之要求第一條中政府鑒於日本資本家與漢冶萍之密切關係須允於使宜時機之際改該公司爲中日合辦並允未得日本同意時不得處置或容許該公司處置該公司所有之任何權利或產業第二條中政府因保護日本資本家利益之必要須約定未得該公司同意時不得容許該公司以外之人經營在公司所有礦產附近區域内之礦產並約定凡欲施行足以直接或間接有礙該公司利益之計畫時須先得該公司之同意 
　　第四號關於中國海岸或海岸外島嶼不割讓之要求中政府不得以中國海岸上之口岸灣懊或海岸外之島嶼割讓或租借與第三國（未完） 
[雜評一]  
　　中日交涉了乎（無名） 
　　中日交涉如是而了乎不了也何謂不了第五項有延緩之說而非撤回也然延緩雖非撤回他日中國不承認决不再因此致哀的美敦書也然則交涉已了也曰仍不了也何謂不了以不了之交涉一致哀的美敦書而即了則以後之哀的美敦繁矣故曰此次即了開以後不了之局多多也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[哀的美敦提出前之北京觀]  
　　哀的美敦之前提據昨日路透東京電謂國際新聞通信社探悉本日内閣會議决定中國答復日本要求之條欵係不滿意應發哀的美敦書並將此等進行之事奏知日皇及各元老想不久即下上諭山東土股業經宣布戒嚴令又從他方面調查聞昨日日本確已開御前會議其决定之方針雖不可知但對我之答復案殊不滿意其影響於我國者决非好消息可知然我政府確未接得日本方面之正式通告也聞某西人云日本當局對於我國之答覆尙不滿意閣員議定决意取最後手叚又聞日使已於昨日接到該國政府訓電一通其内容不得而知又據某日人云中日交涉自一號中國逐條解答後日使署卽日電逹東京政府請示辦法至昨晚十二時使署尙未接到回電日政府如何對待中國尙難測知惟據個人接到東京友人電報謂日政府對於中國一號之回答頗不滿意又一消息云日政府接到中國一號回答後二號卽有回電故日使三號卽着人到我外交部傳逹云日政府對於中國一號之逐條解答未加一字品評僅電致日置益公使請中政府再思如中政府對於該修正案不予以全體承諾日政府即發最後之通牒（卽袁的美敦書）並云其最後通牒日使可不必請示本國政府云云又據可靠消息日本大隈内閣對於中國之答復案已經開閣議一次决定對待方針昨日上午由大隈首相加藤外相將閣議之結果上奏日本天皇當即召集御前會議决定一切大計聞日政府即將以御前會議之結果向中國發最後之通牒惟聞日使館於昨夜十一鐘尙未接有該政府最後通牒之電訓 
　　日僑凖備之槪情昨日（四日）上午十一鐘日本加藤外相覲見日皇陳述中日交涉經過情形下午七鐘駐京日使署有電話通知旅京日人預備一切晚八鐘日人又在東單牌樓二條胡同大和俱樂部召集緊急會議商議今日通信旅京日僑應辦各事並有要求公使之條件其各人所有之財產亦由公使諭令開具詳細清單送呈使館 
　　日本山根中將在濟南視察事畢前日已抵天津於昨日上午十一時由津搭車來京定寓東交民巷日使館衛隊之兵營内昨晚七時駐京日使館副武官町田少將自爲東道假座東單牌樓三巷大和俱樂部開設宴筵欵待山根中將曁田川代議士聞田川氏係日本政府黨中正會議員上月二十九日來京聞寓在扶桑館擬將中日交涉情形調查清楚後即行返國云 
[京津太晤士報忠告日本]  
京津太晤士報五月三號北京通信云自中國政府答覆日本新要求以後北京仍無驚擾狀態然閶巷間竊竊私議似不能滿意於政府之迭次退讓僉謂壇坫之上中國代表尙乏堅决手腕故日本夢想不得之權利亦竟輕易與之此爲中國外交之一大失敗也實則觀事論事務求體貼情形中國方面之會議雖乏堅决態度然而無兵力爲之後盾而專欲倚外交爲進退誠難乎其爲堅决矣况對手方之會議者又在在以武力渲染其議論設交涉突起之初中國即以堅决之態度對付日本則今日之局面必又大異蓋依據條約要求列强保守中國之均勢維持中國之完全是則中國振振有詞之舉動也日本人今之舉動固非智者所得而預知然以理勢論之日本人當無用武之餘地蓋中國之對於南滿山東東内蒙漢冶萍各問題無所往而不以揖讓爲進取日本對之如尙不滿意則滿意兩字究以何者爲標凖設其意在獨呑中國而不屑取此區區者則何不挺身而言使退步者亦得所遵循焉溯自數月以來日本之凌侮中國已臻極點世人之不平懷抱發而爲言論者已不可勝數然敦睦邦交英武不屈云云已不能使日本減輕其暴戾設其洶洶湧湧果與中國宣戰則吾知非使中國完全爲其附屬不可非然者而不能有所多得也旣不能有所多得而仍在在以宣戰爲恐嚇宜乎其爲閭巷竊竊私議矣雖然閭巷之竊竊私議亦足爲日本人當頭之棒喝蓋中國人心中之疑懼且隨此竊竊之私議而起矣殄滅之無方亦惟有聽之聽之而日本將來之困難即緣之以起豈不自尋煩惱蓋中日兩國之工商本有提携之義務而無離貳之餘地顧今日者此提携之義務已完全打消雖三歲孩提亦知日本人之不可親也離貳之惟恐不及遑論提携試觀連日所得之報告謂日本人月計已受三百萬元之損失而抵制日貨之舉尙屬無聲無臭也故日本人若不因風轉帆行見其貿易之日形減色究甚極則腕力雖强足已跛矣日本人在今日已激起一種民族之反抗力（此民族指中國人）此一種民族之反抗力以壓之也過甚故發之也尤劇要言之其影響於日本者非他種民族之反抗力所可得而比擬之也日本須知海陸軍雖强不能向一民族之全體門户威嚇以强逼其購用日本之品物而日本之品物固日政府所恃以爲經濟上之活動者也搤其喉而扼其吭所謂自殺政策者日本人對此何以異焉且日本人嘗以英武不屈四字爲彼國特别之廣告以昭示於世界無不知此特别廣告者日本人果將力踐之否抑必欲以强硬手段對待中國人而置此特别廣告於不聞也是又在日本自爲抉擇之耳 
[中日交涉之蕪湖面面觀]  
　　救國儲金發起蕪湖救國儲金問題本月三日由商會發起聯合各界在明遠電燈公司開會舉定正副幹事多人就商務總會内設立救國儲金事務所以期進行應辦手續五日警察成廳長接何道尹函知内　奉有韓巡按使密電當即派警員米君轉致該埠報界云嗣後發議須在儲金二字範圍以内不可涉及外交救國兩字亦宜改作愛國兩字以符部令 
　　最近市面影響蕪湖烟寗米帮利源湧福興祥等米號於五日上午接滬電云外交事急米糧停辦又錢業商會五日下午接鎭江電該處午市龍元牌價七錢七分四　五規元一千零五十五兩此間當日晚市龍元牌價亦掛七錢五分九釐規元一千零三十兩人心爲之惶恐說者謂因財政部向兩準鹽商提取鹽斤加價欵三百五十萬元是以鎭江洋價放大收現備解又云係中日交涉之影響二者未知孰是 
　　日人方面態度雲記雜貨號内住有專售三井糖之日人名三枝者五日接上海三井洋行來電略云外交恐决裂華商所定之貨停出又旅蕪日本各僑商於五日下午未悉得何處傳來消息云駐山東張軍已與日軍開戰一時各日商交頭接耳頗有張皇態度茲悉各日婦均於是夜十二時遷往日清公司之躉船上暫住以作避亂之凖備 
[義務敎育施行程序之擬定]  
　　本年一月一日總統申令命敎育部切實籌備義務敎育復於一月二十二日發交敎育綱要摺一件文中亦有施行義務敎育宜規畫分年籌備辦法等語茲聞敎育部已將關於義務敎育之施行程序擬就呈奉批准原呈略云竊維籌備義務敎育端緒紛繁固須急起直追尤宜循序漸進當著手之初要在督促地方興學至學齡兒童人人有就學之地然後再行頒布强迫條例庶收整齊劃一之效無扞格難行之虞化龍率同部員詳細討論體察本國情形參酌列邦學制擬定義務敎育施行程序三十一條内分兩期辦理第一期擬辦事項爲頒布各項規程曁調查各地敎育現狀一以規定義務敎育根本之要則爲辦學之凖繩一以察核義務敎育最近之狀况爲整理之根據第二期擬辦事項約分地方及中央爲兩部分關於地方者爲師資之培養經費之籌集學校之推廣關於中央者爲核定各地陳報之辦法並通籌全國義務敎育進行之程限要之第一期主在籌備第二期重在設施循是以圖計日並進庶幾國民敎育可以逐漸普及云云 
[北方三大學聯合運動會紀]  
　　清華匯文協和三大學於五月一日在清華園例行第四次聯合運動會是日風和日暖沙塵不揚來賓約三四百人總計分數清華得五十九協和和三十九滙文得二十六外交部所頒獎之銀杯又爲清華所得此爲該校得獎之第四次亦見其學生講求運動之一斑此次運動員中之中堅人物爲清華運動部部長黃元道舊時南洋公學學生也此次比賽各技黃君所得第一甚多而成績中之最佳者爲高跳逹五尺三寸半較去年成績實高半寸通州協和運動部長李如松亦健將也以五十五秒之短促時間内能跑四百四十碼之遠較之東之沃　配運動會菲列漢某君之成績爲光佳（菲列濱某君於五十六秒一二時間内跑四百四十碼歐美運動界均側目而視）尙有滙文大學李文昌此次所得成續已遠過東方沃　配運動會及北京各校之向有者以一英哩之遙而以四分五十四秒三之内卽能違到云 
　　茲將此次各運動員成績分列如下一百碼賽跑黃元道（清）十秒三二百二十碼賽跑李如松（協）二十四秒三四百四十碼賽跑李如松（協）五十五秒三八百八十碼賽跑李文昌（匯）二分十五秒一英里賽跑李文昌（匯）四分五十四秒三五英里賽跑白保琨（協）三十分一秒四一百二十碼跳欄跑黃元道（清）十八秒二百十碼跳欄跑黃元道（清）二十九秒三跳寛黃元道（清）十九尺十一寸半跳高黃元道（清）五尺三寸半撑篙跳黃元道（清）九尺十一寸半　擲鐵球黃元道（清）三十六尺六寸擲鐵盤吉子英（滙）九十四尺十寸四分之三半英里替換跑清華勝一分四十二秒五分之三個人第一黃元道（清）共得四十三四分之一第二李如松（協）十七分四分之二 
[清史館纂修之四難]  
　　清史館長趙次珊自以清史今日不修成則遺聞益湮墜他日更無親歷聞見熟習掌故之人故以及身告成爲志願惟有清一代之事業較之前明大有繁簡難易之别故纂修困難之情形亦因而大異蓋有明二百數十年閶自太祖定鼎後無特别大戰事可紀前清則有平凖平回平捻平髮定三藩破臺灣以及西北邊功中東戰役等而兵事紀載殊非容易輿地方略戰紀軍情均須考核詳晰其關係上項各書籍圖類浩如烟海斷非短時期間所能竣事此一難也前清中葉後所興辦之各種新政皆往古所未有者故無史例可以援引須另立專門其尤困難則爲外交一門清史館派人至外交部調查檔案而此項檔案堆積凡三屋其體例又編年而不分類着手清理殆所謂窮年累日不易殫究者此二難也前清定例自三品以上國史館皆得立傳故此類傳記凡數十百束其中功德言行固多可紀者而平步公卿積資督撫亦實不乏其人此等僅有官階别無事績者固可存列其名於大臣表中唯須用意分别則非將上項傳說一一瀏覧不可此三難也前清凡犯罪者國史館皆削其傳然如鰲拜明珠年羮堯肅順端華等皆與一時之政局有重大關係今易代之後編纂清史此等重要人物何能不爲立傳而國史館旣無根據則搜集材料徵訪遺聞殊非一時所能急就此四難也有此四難則此次修清史之時間或將稍長云 
[東省近聞彙紀]  
　　關外儲金之動機吉林商務總會前接上海總商會函請提倡救國儲金擬即開會勸導規定辦法（一）各公司行號商店各夥友認定以月薪一個月爲救國儲金由店主或經理人先爲籌墊按十個月於月薪内分期扣還（二）店主或經理人不能籌墊則由各夥友自將月薪一個月送往中國銀行存儲或按十個月分送存儲以上兩節各公司行號商店照議實行時請經自報告救國儲金事務所存記 
　　内蒙哲里木盟長齊王日前接到上海實業調查員二等台吉因哲佈來函略謂近頃上海人士鑒於國勢　危發起救國儲金團半月以來儲金者已逹五六萬人足徵我國人心不死各省分事務所亦皆次第成立五千萬元之鉅資不難指日湊足我蒙旗亦中華民國國民一分子亦當急起直追傾囊相助以免爲三韓之續伏乞極力提倡俾我蒙民聊盡救國之責云云齊王接函後大爲獎許聞已定於本月四號通知該盟各台吉各塔佈囊曁各寺院喇嘛等在該王府開會籌議一俟議有辦法卽與上海救國儲金團總事務所通電索取章程以使進行云 
　　呼倫獨立之内幕呼倫貝爾自辛亥冬月宣告獨立後我政府迭經派員撫慰　各旗蒙民有傾向共和之觀念無如倫城蒙員逹呼爾種人不表同意以致獨立迄未取消近得呼倫消息謂倫屬十七旗之蒙民因不堪受逹呼爾種人之壓制現乘中蒙會議解决該十七旗總管集議擬撤退逹呼爾種人爲官及握掌大權卽便會議取消獨立如該種人再以强硬手段壓制該蒙民卽以武力對待近日由各旗來倫之蒙民約逹三千之譜勝逆慌恐異常極力戒備恐有暴動惟該蒙民是否確有反正之念或别有舉動殊局費人揣測也 
[續紀廣東品茗捐風潮]  
　　粤省茶居行反對品茗捐情形曾略紀前報茲已閙成罷市風潮矣特爲續誌於下五月一號爲品茗捐開辦之日而省城茶樓酒館一律於是日停止賣茶欲知品茗捐風潮之所以起不可不知粤省茶市之情形粤省上級茶館裝飾美麗每盅茶價銀或一毫或二毫或毫半其擔餉猶易然此屬少數其中等者則惟餅店下等者則惟妙粉店均兼賣茶粤人謂之茶居營業者最爲多數政界闊人少到此間惟肩挑貿易之小民早市午市必到是間粤俗謂之飲茶蓋凌晨藉是以禦寒日午藉是以果腹而茶價甚廉每盅或四釐或八釐或一分不等最多者亦不遇分六故作工者非飲茶後必不肯開工已成習慣茶店粉店實勞働家之俱樂部也今省城品茗捐章程凡每盅茶四釐以上即須起抽茶店旣擔餉即須加價其加重負擔實在極貧之民而貧民計較錙銖對於飲茶加價又最易滋事故茶居行連日集行商議一面致電中央復公舉代表赴財政部禀訴而省佛地面各茶館均暫停交易以待辦法矣 
　　自五月一號起省城河南花地等處茶居一律罷市惟照常開門其樓梯口懸一黑牌上書東家算數暫停交易或修整爐竈名茶未便等字茶麵酒菜行各店均以酒粥欵客并不賣茶門前招牌之茶字亦用紙黏蓋書一粥字或餅字代之各處之炒粉館亦不賣茶改賣豆粥總之凡有茶賣而價在每盅四釐以上者均已不售一時有品茗癖者莫不大聲善駡惟幸尙無激烈舉動是晨永馨公司派人四處偵探聞頗愼侮二號三號各茶居仍堅持如故 
　　佛山茶居行因抵制品茗捐於一號亦已一律罷市其酒菜及西菜等館則改用提壺餉客不取茶值至茶麫店則單賣麵食或改賣鷄鴨粥及奶茶之類炒粉店因茶價不及四釐在免抽之例現仍如常貿易 
　　自茶市罷業後由餅行協福堂繕具訴詞分投總商會自治研究社維持公安會報界公會其訴詞略謂竊查前清時代曾有奸商請承　茗捐當奉善後局批示以飲茶多屬小販工作非盡富貴中人不便抽收致滋苛擾旋有藉名籌抵賭餉禀請承辦隨蒙張督與諮議局員討論亦以窒碍難行取消去年復經嚴廳長核駁於前又奉財政部批斥於後足見此項雜捐理難奉辦案牘具在彰彰可考無如狡棍麥季營罔顧商艱祇圖利已故敢飾詞聳聽竟謂無碍商民不思自改革以來民生凋零較前尤甚而飲茶之人誠如局批所謂多屬小販工作似此食力小民以求充飢渴之故乃向抽剥數釐不論力有難勝抑亦過於苛細况旣因捐加價則茶葉愈高所抽愈重而生意愈縮賠墊愈深勢必商業摧殘何謂無碍頃閱報載中央政府來電大致以苛細雜捐最屬病民迭經通電各省一律豁免伏查抽收苛細莫如茗捐是以經歷前後官廳批不准行非仗貴會予以維持韓請援案豁免則業絶產破慘難勝言爲此同叩台階伏乞迅賜提議據情代求各官廳准予撤銷藉安生業感德無淺云云自訴詞投後昨日姑蘇行各酒樓茶室亦一律改買湯粥不取茶値並聞猪肉茶葉糖麵四行影響最大每日取消之貨減少至一半有奇亦擬聯行集議將種種因捐牽累情形禀請當道豁免以維商業而順輿情云 
[滇事零拾]  
　　雲南近兩年來常有黨人竄入圖亂破獲已有多次茲有呂志伊者號天民思茅人係前清舉人曾遊學東洋光復時曾在滇軍府充當重要職務旋往南洋各埠及北京等處半月前回滇於未至時軍巡兩署接河口副督辦電謂呂現携巨欵來滇運動起事請速派兵於車站截拿迨呂下車之時果被軍警捕獲並搜出證據多件當經軍法課訊問確實發監拘禁 
　　滇省平彝縣屬素爲盜匪出没之地發生搶案時有所聞有巨匪顧雲光者積案如鱗屢緝未獲現經平彝縣知事親督團警嚴密跴捕遂於二月二十二日在羅屬阿坪地方將該匪首顧雲光擒獲并格斃從匪黃興茂等三人該匪等僅將團丁拒斃一名嗣因該匪黨羽甚衆長途解訊堪虞業已禀請省吏核准就地正法矣 
　　剥隘來電云頃聞徐營尅日拔隊各界異常驚恐蓋因近剥數十里内經徐營搜剿粗安如廣屬之龍潭新街富屬之高峯坡藍靛溝桂邊之西林百色等處皆與剥相距不遠其焚劫之案旬月無虚日以一月計算傷斃商民不下數十搶刦金錢不下數萬商民大受其困釐稅因之減色且桂軍現正清鄕此剿彼竄禍在眉睫竊維徐營自到剥剿撫籌備措置咸宜匪聞風而潰散聲威咸孚衆望現正編聯團軍籌 
 
 
 

Page 7

 
 
　善後手續果若班師則前功盡棄禍患不知胡底紳商等生命財產所關故不揣冐昧擬懇脩念邊氓可否飭徐營長並任富縣行政俾使編團等邊上足則廣商之匪下足保剥埠之商更補官軍之不足而免游匪之滋蔓一舉而數善備特此呼籲乞核示遵剥隘商會總理　　　明紳楊學時鍾慶春等叩靑 
地方通信 
[廣東]  
　　警察閙妓斃命西關帶河基十四號門牌叢花寨昨（三十號）晚九點鐘時有休班警察某到寨邀妓尋歡詎其相好之妓是晚適接别客警士大怒卽闖進該房將什物燬拆并拔出短槍向該妓轟擊妓一時奔走不及被其轟傷腰部血流如注當時寨中各人聞鎗聲數響紛紛走避寨主亦齊出救援誰料甫登樓上見該警士已倒斃房内胸前腎部兩處均受鎗傷即出門報知崗警後由八區一分署派出警長到寨查視遂將被傷之妓舁住醫院施救其已斃之警察　翌日下午尙未驗殮 
　　麥慶三提倡儲金粤省救國儲金團定月之三號成立有維持公安會幹事員麥慶三君先行提倡願捐現金五百元另婦女金飾七兩以冀坐言起行俾熱心愛國者踴躍捐輸鉅欵可尅日雲集云 
　　殖邊分設汕行北京殖邊銀行次第規畫設立分行多處現該行以油頭一埠爲粤省商務繁盛之區且亦南北交通要點已撥定鉅資派委林君之奇前往分創汕行並已申請財政部諭知廣東巡按使出示佈告轉飭潮梅各官廳妥爲保講刻聞林已於月之一號由京起程不日即赴汕籌辦 
[鎭江]  
　　通飭嚴防私種烟苗丹徒縣農會殷會長森圃於日前由鎭出發親往長樂鄕上黨鄕仁讓鄕辛豐鄕育成鄕等區訪查烟苗沿村勸導鄕民咸知戒懼昨過丹陽商會忽聞金壇縣西門外薛埠鎭地方有不識姓名男子身背藍布包袱於黎明時在該處荒田内散種烟苗計圖破壞大局當被查獲證據確實現已解送縣署嚴辦殷君猶　徒邑地方遼闊難免無此種情事發生特請章縣知事飛飭各市鄕董傳知各村里運人等格外注意互相防衛章知事據此遂飭各市鄕董云查縣境烟苗業已迭次委查　除淨絶惟恐有不法之徒復行私種破壞大局亟應認眞巡查隨時防範除飭警務長轉行各警區加意偵查外合行飭仰該市董立卽遵照趕緊傳知里運村長洲保人等一體嚴防互相稽察遇有私種之人隨時拿獲送縣以憑懲辦經此次通飭後如有發生前項情事定惟各該董保人等是問仍將傳知遵辦情形並取具里運村長洲保人等切結刻日復縣備查云 
　　查烟英員游歷蘇省查勘烟苗英員韋禮敦婁斯二君日前在鎭查勘烟苗旋接得北京英使來電阻其進行情形迭誌前報茲悉韋婁二君返寗後由英使函請外交部印發護照咨行江蘇巡按使轉飭各縣知事保護該二英員游歷江蘇全省現鎭屬五　知事均已奉文運照保護矣 
　　寳塸區長被人控告　郡南鄕實塡鎭警察分區魏區長向榮被人告發聞其原因以該鎭某甲並未種有烟苗被魏區長飭警拘押五十餘日判罰二百元並須取具曾種烟苗切結某甲始則槪不承認及被押日久遂具切結一紙方得釋放刻甲父因未種烟苗面被勒具結特赴縣署面訴被寃情形當由章知事飭行王警長查復核辦 
　　陳訴設局收稅之窒碍鎭江貨物稅公所趙所長前派員至西南鄕寳堰鎭創設新局微收酒稅該鎭商界因之大起恐慌遂公舉代表李澹如赴丹縣公署遞禀陳訴設局微收有礙商務情形原禀略謂寳堰商務向以酒爲大宗酒之來源係由句容丹陽溧陽丹徒四縣運集轉行運出酒稅向由商家承包稅額在前清尙有三千餘元嗣後生意銳減僅有二千餘元即此之數承包商家已屬賠墊不堪今設局徵收每石加洋七角五分不惟各商不能承認卽四縣之酒勢將不到寳堰必繞道而往别處寳報各商何能存立加七角五分之稅且不能得更何論二千餘元之稅云云章縣知事據禀後以該鎭商界倘因設局而釀風潮於地方必有損失故已允爲設法維持矣 
[松江]  
　　匪盜搜刦學校莘莊區六倉廟第六初等小學堂於本月六號之夜忽來匪徒五六人摀門人内將駐校敎員阮文鵬毆仆於地手扼其吭一面任意搜劫惟低校中衣服鋪蓋而外别無長物遂呼嘯而去七號由張校長偕阮來松投縣請驗新任李知事即飭檢驗吏驗得喉際面部均有指爪痕許於翌日親往勘察以便緝拿 
　　佐治分别委定新任松江縣知事李潤之業已接篆視事隨來員役多至四五十人殊難位置現在内部第一第二兩科已委定鮑姜兩君第三第四兩科仍委莊顧兩君王承審員亦經新知事訂聘惟欲其專管審案不管批牘王遂力辭卽於昨日登車而去現承審一席已改委吉林人劉君矣李警佐初經知事堅留定欲其帮忙一月李以急欲赴皖堅執不可遂於七號乘車回里所遺警佐一缺已委那延齡（號鶴年）接辦於今晚到差視事矣 
　　請求公燬膏土前知事周仲庠所收查烟驗契兩項罰欵數逾巨萬經邑人之請求已照章宣布惟漏列者多已經人將原榜攝影以便對付日來松地謠傳謂周知事因沈成兆敲詐富户汪夢雲一案已由齊巡按使呈請中央交付文官懲戒會議奪昨日各界又公禀新知事請轉懇周前任將歷獲之烟土器具逐件邀衆眼同焚燬以息浮議而清餘毒不知當道若何辦法也 
[揚州]  
　　饑民未沾實惠去歲江邑四鄕荒歉顆粒無收饑民徧野經周知事詳請巡按使撥欵一千元又准在積榖倉撥榖八百石以救春荒並照會徐理庵辦理放賑乃此項災欵貧民至今尙未沾其實惠所查又甚含糊赤貧之家未得列名者比比皆是而衣食無憂足以自給者反得多報人口以致一般窮苦無告者靡不憤恨云 
　　揚商又幾　市揚城各商舗前因　地稅事一律閉市經商董毛笠塘朱竹軒等會同周縣知事商准委員分電總局請求辦始行開市詎侯至昨日（四日）未接回示各商舗因見稅局業已懸牌設立心滋電懼轉恨商會總理周榖人臨時畏難辭戰故又欲羣相閉市與周爲難幸爲毛朱兩君探知即往縣公署磋商轉懇巡按使暫緩實行始得無事 
[安慶]  
　　獎勵獲匪　員皖屬和全交界地方有匪首吳大才上年曾奉倪前兼使密飭和全兩縣知事勒限緝拿嗣經和縣裴知事景宋派探偵悉該匪蹤跡並由全椒縣劉知事兆熊協同拿獲會衝詳報所有在事出力警隊均已分别給予獎金並經將軍曁巡按使會呈中央以劉兆熊請奬七等嘉禾章襄景宋尤爲出力應特别優獎交政事堂存記聞昨已奉到部又分别行知矣 
　　商會緩期改選皖城商會總協理及會董向例每年一舉現已届期業經察程兩君於上月遍發傳單先請各業改巡會董再行推選總協理嗣因接上海商會聯合會總事務所來文以新商會法擬請更正各商會從緩改組呈奉大總統批准緩期三月請查照辦理等因故皖省商會亦俟三月以後再行改選矣 
[山西]  
　　黃旅長約束軍人省垣城隍廟於四月二十八九號有壽陽社演劇賽會一時商賈輻輳游民雜杳駐省十二混成旅旅長黃國樑爲維持秩序起見特出一文告云現値省垣城隍廟演戲賽會之期品物星羅人民雲集凡屬軍人務宜各知自重不准在會場成羣擁擠任意喧譁以肅風紀面保治安除設立稽查所一處派員專司稽查外爲此示諭仰各團營連士卒夫等一體遵照倘敢故違定卽從嚴懲辦云 
雜評二（步） 
[閭巷私議]  
　　京津太晤士報謂閭巷間竊竊私議似不滿意於政府之迭次退讓又謂閭巷之私議亦足爲日本人當頭之棒喝夫議而曰私則其一種欲忍不能欲言不敢而姑爲是口頭宣洩以聊寫心曲之情狀固已言之心痛私議而曰閭巷則爲槪括之一般人民而非有何機關有何黨派有何階級之或有稍異又可槪見由前言之無論此後交涉呈何現象即此答復案提出之讓步陳迹已不能不使吾人心心口口無一刻或忘而况乎其更有所謂哀的美敦之提出耶由後言之則精神傷感已普徧於一般社會而無言之隱泣固較明言以相對待者爲尤沈痛也雖然以今日京中消息觀則所謂哀的美敦者乃一種滑稽之文章而彼邦人士固已納京津太晤士報之忠告矣自茲以往吾一般伯仲叔季之隱憂竊嘆其亦可以稍減也乎然而吾念之吾重念之吾願全國上下常常以今日之閭巷私議者銘誌於心而求所以自立於今後之世界否則彼邦人士之滑稽文章果何日而不可滑稽提出者嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[解决中日交涉之電音]  
　　上海鎭守使署於昨晚九時通函滬上各報館云頃接北京内務部庚（八日）電日本交涉案已於本日正式答復和平解决茲特函逹希卽登入貴報以定人心云云 
[軍心不可强遏]  
　　松滬當道於昨日未得内務部通電之前曾電逹上峰及中央政府聞其内容有軍人同仇敵愾之心已逹極點若甘爲退讓恐軍心不可遏制所部軍士均因此奮勇請纓願尅日派赴前敵効力疆場除力持鎭靜勸令靜候後命外特電飛告云云 
[請求拒絶提案之電稿]  
　　對日同志會電北京大總統鈞鑒日本無禮要求竟以通牒迫我國恥民仇無可再忍務乞堅持拒絶人民誓犧牲一切以爲後盾國民對日同志會方夢超黃毅叩 
　　國民請願會電南京馮上將軍鑒日以哀的美敦書迫脅政府承認亡國條件聞政府已有允許意輿論譁然我公爲國柱石乞速電各將軍聯電政府宣告拒絶以慰民心國民願毁家紓難捐軀報國追隨公後効死疆場急切盼復國民請願會代表張人傑曾逸民黃奠華等叩 
[交涉緊要時之上海觀]  
　　字林報云上海在表面上尙未受有時局阽危之影響但商務已大受打擊疋頭交易已全停滯星期四日元芳洋行之呌莊暫停舉行日本要求極爲重大而華人竟異常鎭靜就本埠氣象觀之國人似决計服從北京之訓示不作暴動不出惡言　兩國邦交决裂則民情將如何改變乃另一問題非可預料者也官場直認抗拒爲無望政府與反對黨皆抱此觀念亂黨首領亦知目下起事無益故中國不致有内亂之虞國人皆有忍受之勢數日來上海日僑頗爲忙碌紛紛預備回國婦孺已去者頗衆船票皆早數日購定日婦之服役於西人者亦將回國故若干西人遂間接受日領事警告之影響海關中日人亦接凖備出境之警告但尙未有辭職者昨聞日本貨棧一二所方迅速騰空以便駐兵惟此說尙未徵實美國巡艦數艘又小軍艦數艘不久將至上海美艦之來未始非由時勢之急迫然美艦每逢夏令輙有游弋之舉内有數艦本應於此時駛至北方也刻美艦之在黃浦者共有巡艦二艘炮船三艘 
[外患急迫時之内憂]  
　　鄂省憲兵副隊官鮑某因有相識之郭鶴庭向伊運動國謀不軌經鮑探實當場拘獲解由將軍署軍法處訊得郭鶴庭曾充湖北陸軍學堂敎練員緣事斥革近受黨魁指使自滬來鄂因與憲兵營中人多相識故往聯絡並稱此次黨魁已派遣某某等回國在滬設立機關紛遣黨徒赴各省會同在籍黨人相機進行等語段上將軍得供後即通電各省一體防範故本埠軍警兩界日來對於此事偵查極爲嚴密 
　　黨魁陳其美於二次革命以前曾向外人購有飛機兩架嗣因事敗遁往東洋飛機藏匿滬地曾由政府電飭鄭鎭守使偵查未獲近統率辦事處因據探報謂此項飛機實在公共租界楊樹浦藏匿現陳又欲運取此項飛機爰飭上海鄭鎭守使嚴爲偵查截留等語鄭使接電後除飭本署巡緝處遵辦外昨特轉飭淞滬警察廳在各輪埠認眞偵查母任偷運出口 
　　上海鄭鎭守使近接長江張巡閱使通電謂近有鬍匪三百餘名受人指使自大連等處南來散佈於上海及長江一帶圖謀煽亂亟應嚴爲防備免致危害大局等因昨鄭鎭守使已通飭軍警各界一體防範矣 
[救國儲金紀要]  
　　第二十六日之收數昨日（八日星期六）爲中國銀行收受儲金之第二十六日計收洋二萬二千零零一元銀十兩連前共計已收到銀幣四十萬零六千零五十七元又銀二千一百零三兩五錢 
　　愛國熱度之暴漲自日本最後通牒消息傳來各界人心異常憤激故儲金一事昨日雖値星期六收數反多且昨有多數商店門口黏有勸告同胞快快儲金等字樣更有以白布做成黑漆大字俾令國人注意者亦可以見我國民之熱度矣 
　　函請推舉代表儲金團總事務所致南商會函云救國儲金一事渥蒙熱心贊助鼎力鼓吹至深感仰前曾函請公舉代表未蒙賜復今因開會在即特送上入場劵一張務請届期推舉代表蒞會事關大局千祈惠臨爲荷 
　　華僑滙解儲金僑民眷念祖國公義憤發其熱心素所加人一等日昨僑日諸君首先匯解中國銀行爲數有五千四百餘元之多並附信件響應所至當不乏聞風興起者 
　　鎭江分事務所之報告鎭江分事務所第一次報告儲金清單自四月二十號起至五月四號止自第一册元號至第四册九十一號共計儲洋三千七百十六元逐户細數已逐日按登就地各日報以資核實矣 
　　學堂減縮火食費江蘇省立第二師範學校致救國儲金事務所函云比見各報所載悉貴會發起救國儲金法良意美具徵熱心國是欽佩無似敝校同人極爲贊成茲定於五月一日起將全校每日火食費酌減以餘欵歸入儲金預計每月約有七八十元之數特先奉告卽希察照 
　　輪船之月薪儲金日昨江天輪船吳長林君投函儲金團云敝輪賬房以及茶房管事水手生火在事人等各將一月薪金湊　計大洋五百二十元已如數解交中國銀行存儲區區之數聊盡寸心用特奉逹即希查照註册爲荷 
　　伶界之踴躍新舞台夏月珊君首先存儲洋一百元該台同人奮袂競起全台内外一致贊同日昨由趙君玉潘月樵夏月潤諸名伶及傭工夫役自百元至一元相率送往中國銀行存儲爲數有數百元之多 
　　賣藝者之熱心日昨小花園新留春書社投函儲金團略謂讀報見救國儲金之踴躍幾至無業不有敝社雖營業範圍甚小然亦同屬國民敢不稍盡微末因由經手徐金聲君發起商之灘簧家范少山杜芝香錢連生黃天祥張初安諸君并北京大鼓書家戴和卿徐恩科及戲法界田永奎陳潮林諸君均爲贊成遂定於二十五二十六二十七三夜將賣座一併送入救國儲金以爲同業諸君倡敝社一家爲數甚微合上海南北同業各家集腑成裘亦未始非籌勸之道也 
　　儲金之存記日昨招商局北棧吳仲平君投函儲金團存記儲洋二十元又林忠震君儲洋廿元又泰豐有限公司連前認之五百元共儲洋一千一百四十七元又愼康莊同人認儲一百零三元又三馬路太和坊復和號吳元記投信儲金團代長沙太平街同裕豐同人沈漱泉君等六人各認一元請爲存記又萬和隆謙記茶棧儲洋二百元及同人李榮堂諸君共儲洋三百六十二元一併送往中國銀行共計五百六十二元 
　　菜館犧牲筵資自中國銀行收受儲金各界踴躍往儲而各菜館如華慶園之義務會場客利西飯店等之爭先儲欵不一而足日昨大觀園報告儲金團將有百餘元之筵資送往中國銀行存儲 
　　靑樓中之響應日昨儲金團接有樂弟陳四小姐綺琴怡紅軒合函報告儲金共有三百元 
[暗殺案辯論終結]  
　　皖人邊秀章（即駢綉章）前在柏文蔚部下充當參謀長失敗來申潛居法租界寳昌路於二月十二號（即去年舊曆小除夕）夜九時許在虹口鄧鐵路被人在黑暗中開鎗暗殺因傷殞命黨經滙三捕房將跡涉嫌疑之同鄕人除國柱並徐之堂兄徐棟臣妻徐陳氏以及見證皖人郭世武一併拘押因案中牽涉某省軍界要人關係甚鉅故迭次解送公共公堂均屏退旁聽秘密研訊前日午後又由捕房將徐等一干人解送公堂經王襄讞會同陪審西官德領裴君升座依舊屏退旁聽秘密復訊由捕房代表牛門律師及屍妻駢路氏並被告之代表兩律師到堂互辯良久中西官以案經辯論終結因判被告仍各分别還押候會商妥洽定期判决惟聞捕房代表牛門律師以案經訊畢向堂上聲請應否將全案情形准予中西報紙宣佈中西官以案未判决却之至研訊之結果聞徐國柱雖始终供不承認以各方面情形證之於此案頗有關係而郭世武亦難脫離嫌疑地位判决時大約須分别治罪至於徐棟臣與徐國柱之妻陳氏則訊無關係現雖分别拘留當有省釋之望云 
[新唐家弄又出搶案]  
　　昨晚七點餘鐘老垃圾橋北首新闢之新唐家弄乾亨當舗突來匪徒七八人袖出手鎗嚇禁聲張劫取賬檯内現洋四十五元鈔票洋二十元小洋三十餘角而逸臨行恐有人追捕復連開數鎗示威始各携贓逃竄事後由該當投報匯四捕房捕頭立派通班包探四出兜捕奈匪蹤已查因即回禀捕頭飭令認眞查緝一面用電話通知各捕房一體協緝 
[禀報劇盜拒捕情形]  
　　盜匪顧漢明曾與已經解往餉守使署懲辦之葉連生周阿毛持械夥刦新閘派克路七百六十六號門牌許如松家値洋五千六百元之金珠飾物當經捕房將顧拘解公共公廨訊供押候移提同黨宋老三及顧匪之兄顧漢高（即崇明阿新）到案質究在案茲由新閘捕房華探目陳雲忠帶同探夥李兆福等持文投請海門縣知事派警陳昌等協同前往按址拘捕詎該匪等已預邀同黨多人伏於麥田内見該探等經過突出猛擊陳探等均未備械防身致被將探夥李兆福及海門縣知事署警探陳昌等手臂擊傷陳探見來勢凶狠馳回海門報告並報請附近警署派警携械前往兜拿匪已四散竄匿施由海門縣王知事先將該匪等房屋發封陳探等亦於前日回申據情禀明捕頭着於昨晨將顧漢明押解公共公廨請爲復訊先由陳探目偕西探海威明上堂禀明前情並稱因知宋老三顧阿新均係劇盜曾經禀請海門縣知事派警備隊携械協捕詎該知事不允故有此失誤且查該匪等與地保龔福昌孫榮均爲莫逆難免庇護應請移文南通海門兩縣派軍警協捕並移請海門王知事勒令龔孫兩地保將該匪等交出繼據探夥李兆福上堂證明隨同陳探捕匪致遭擊傷情形王襄讞商之德領師君判顧漢明還押候詳請滬海道尹轉飭南通海門兩縣會同緝捕並准派往探捕携帶軍械以資防備 
[盜匪無容狡賴]  
　　盜匪沈恆集糾黨持械搶刦新閘愛文義路六百三十二號門牌在殖邊銀行執業之天津人龍德奎家値洋一百九十六元之衣飾圖逃並沿途開槍拒捕擊傷印捕黑良心探夥王阿七成衣匠朱寳卿途人韓萬和等右助等處當經包探毛伊文趕至成都路將沈追獲抄出勃朗寗手鎗一支解送公共公廨訊供押候各人傷愈質究在案昨由捕房將沈解廨復訊先由中西包探禀明前情繼由龍姓飯司廖秀成投訴被告於上月二十六號夜與在逃同黨來家先問有無張姓居此繼稱搜查私藏烟土突出手鎗嚇禁聲張肆行搶刦並據探夥王阿七與朱寳郎韓萬和等相繼上堂證明當時情形旋由見證印人烏他門沙投訴被告開鎗拒捕傷人被獲時手鎗尙未釋手訊之沈匪供稱是日由友張阿榮糾往义麻雀並不糾搶手鎗係在馬路上拾起並非已物乞鑒中西官以案經證明豈容狡賴遂判押候抄供備文詳解鎭守使署按例懲辦 
[鎗斃數罪俱發之盜匪]  
　　上海鎭守使暑有判决死刑之盜犯李阿發金榮生兩名現已呈奉馮上將軍批飭執行故於昨日（八號）午後二點三十五分鐘時由軍法處派定衛兵四名提出李金兩盜綁赴西砲臺地方槍斃茲將罪狀錄下上海鎭守使鄭爲示諭事案據上海縣詳解拿獲執持手鎗迭次搶刦之盜犯李阿發金榮生二名到暑發交軍法處訊據該盜阿發金榮生同供於本年陽曆一月七號夜聽從未獲之劉阿士糾約夥同在逃之顧阿六唐掌根楊錫生顧阿妹胡阿雪等八人持鎗搶刦曹家渡糞船上財物一次又於同月二十號該李阿發聽從劉阿土糾約該金榮生聽從胡阿雪紏約均夥同顧阿六唐掌根楊錫生顧阿妹趙春華錢阿海等各持手槍同至曹河涇毛家塘地方行刦毛永和家財物等件並毆傷事主各等情不諱查該盜李阿發金榮生聽糾夥衆先後持鎗行劫糞船及毛永和家等二次並有毆傷事主之行爲係犯刑律第三百七十三條各欵之俱發罪兇惡昭著法無可逭應照懲治法第三條第五欵一併處以死刑以昭炯式業經詳奉江蘇馮上將軍核准飭令照辦等因奉此除飭緝逸盜務獲懲辦外應將該盜李阿發金榮生兩名依軍法執行鎗斃爲此示仰軍民人等一體知悉此示 
[薩鎭冰蒞滬四誌]  
　　統率辦事處辦事員薩上將鎭冰奉命蒞滬講解軍人宣誓典禮規則業於七號派委劉趙二隨員在鏡清軍艦宣講並於是日親至海圻巡洋艦講解各情已屢誌本報茲悉薩上將原擬俟滬上海軍各艦講畢之後再往江西湖口及長江上下游各要隘所駐各兵艦遂一演說乃於前日接到中央政府來電謂舉行海軍宜誓典禮刻下暫行從緩緣有緊要事件磋商着令迅速回京等因聞薩上將明後日即當就道云 
　　又聞淞滬警察廳長徐國樑君昨在本署設席請薩上將鄭鎭守使楊道尹等會宴薩鄭楊三君於午後半時先後蒞止當經徐廳長率同僚屬恭迓入内於一時半後始散本埠政法軍警各界長官皆陪坐云 
[南洋足球隊與上海聯合隊合隊比賽記]  
　　交通部工業專門學校即南洋大學）足珠隊昨與上海聯合隊比賽由遠東大運動會請Ｓtewail先生爲公正人復用抽簽法定南洋草場爲比賽地於午後四句鐘起賽聯合隊先勝一球聞其結果由公正人宣告南洋戰勝云 
[春季賽馬四誌]  
　　昨爲旅滬西商春季賽馬之第四日計賽跑八次跳浜一次第一次十二馬西人小馬立司粉紅衣帽黃馬勝第二次十一馬工部局西人魯紅衣黃帽白馬勝第三次七馬祥茂洋行西人小白格爾醬色衣帽灰馬勝第四次七馬西人馬勒代大英公司黃衣帽黑馬勝第五次五馬跳浜工部局西人魯紅衣黃帽白馬勝第六次九馬公共捕房副捕頭代麥邊洋行藍衣帽灰馬勝第七次三馬利逹西人代沙遜洋行紅衣帽灰馬勝第八次十三馬祥茂洋行西人小白格爾醬色衣帽灰馬勝第九次十一馬均由馬夫代跑馬夫小福生代天福洋行黃衣帽黃馬勝 
[舞鳳艦運送軍餉]  
　　海軍李總司令近以防務緊迫所有派駐長江上下游各口之兵艦應令愼加嚴防勿得遠離除分電各該艦長妥愼防範外所有應給四月分各艦軍餉已於前日一併給予舞鳳兵艦運往長江一帶分給矣 
[研鞫婚姻糾葛之眞相]  
　　上海地方審判廳長袁麟伯君昨日會同樓竹溪檢察官特開第二庭辯論錢道生與婦人韓周氏韓玉英母女婚姻契約糾葛一案先據證人潘直卿供稱浙江人在英大馬路開設戒烟丸藥店與錢道生爲友去年陽曆八月二十六號錢向商人聲稱有韓周氏之女玉英現已許字與彼囑商人同赴韓家代書婚據商人允之當至韓家在西廂房内書寫契約當時該氏向錢聲明須在契約上載明成婚以後無論何人違背契約須罰銀二千兩此乃該氏恐錢另娶他婦未幾卽在韓家成親是實錢道生供年三十五歲曾在老公茂並尼哆等洋行爲買辦目下在怡和洋行工程處爲譯員袁君詰曰爾與該氏如何認識供稱該氏第三子名韓文明曾在商人行内習業去年陽曆八月初該氏之長子韓大三生子滿月慶賀商人亦往因此認識於是該氏向商人言伊有一女今年二十九歲小字玉英欲許與我爲室祗須茶禮洋三百元其餘衣飾我家俱有可以不備商人告以家有母親必須歸家向母商議方可定奪及至是月二十六號偕同潘直卿赴韓家立據成婚此係自由結婚故無媒證祇由潘爲證婚人並代立契約書明日後若有違背罰銀二千兩當經該氏等親自簽押成婚之後商人在韓家早出暮歸直住至陰曆十一月間始悉有章四福者與韓周氏母女等在案下涉訟於是商人卽不往韓家居信袁君曰目下爾意若何錢答稱契約上卽經載明罚欵請求照約履行袁君又曰爾旣是商界中人難道無良家閨女婚配况尙未文定男女先並坐交談足見均屬無恥據稱家有老母必須奉到母命方約乃錢央潘等揑造索詐韓周氏供與錢並不認識亦無來家與女成親之事袁君聞之大爲詫異乃向錢詰曰爾旣到韓家成親住有數月可知伊家住在何處韓家共有多少房屋是何式樣屋内若何裝設錢供稱伊家住在南市陸家浜池河頭地方爲五十一二三號門牌門前爲黑色門面向東南兩旁有竹笆内爲三開間兩廂客堂中有一靈檯據稱是韓周氏之夫名韓老德是前清武生故後至今已有九年商人成婚之日亦向靈檯行禮該氏共生三子一女長子名大三次子名阿六在家養馬並售馬乳爲生三子卽文明於去年陽曆七月間　尼哆洋行内習業袁君得供立命錢道生當堂繪成該氏家住宅草圖一紙呈案備查復據文明供年二十歲前在清心學堂肄業至去年由潘姓介紹到尼哆洋行學業嗣因得悉錢道生爲人並不規矩專在租界做翻戲等事遂不到該行中習業所以與錢並不認識豈有同事之理况我姊玉英早經嫁於章四福爲室是實袁君得供以兩造供詞離奇乃向樓君會商至再判將在案一干人證分别交保聽候派員偵查實在情形再行覆訊核辦 
[讞員大贊見證]  
　　山東人梁光文日前在廣東路河南路口乘坐某號電車不給車資反行兇毆辱二百四十一號賣票人陳林記被控經公共公廨拘案判交三十元人洋並保候再訊核在案前日午後由代理讞員王肇之君與英領康君繼續復訊以原告所控不給車資理由似欠充分惟毆辱賣票已經見證李金邦證明被告不應違章行兇因判從寛罰洋三元無洋改押三天判畢並以見證李金邦到堂證明各情頗爲明晣故當堂嘉奬並諭以後凡案中見證到堂但願均能如此殊能輔助訊理案牘之手續本公堂實爲歡迎云云 
[並未藐視公堂]  
　　公共公廨交保處二號西探控彙源莊經理范春堂不遵堂諭擅出所抵之菜子等情昨由捕房將范傳至公共公廨請究先由二號西探投訴前情以被告藐視公堂請爲訊究訊之被告延律師上堂辯稱被告所出之黃菜子一百二十六包係源記號抵與該莊與福來德洋行並無關係所有案内協記之黑菜子四百二十一包並未擅出且堂諭已經被告繳還公堂應請將案註銷中西官遂判將案註銷被告開釋 
[判决盜賣墳地案]  
　　奚寛永前投法公堂控葉柏卿盜賣孔姓墳地致伊家租墳棺木亦被抛棄等情中西官訊知葉係四圖地保之夥判罰該保林鴻生洋五十元葉罰一百元分别交保候補傳買主嚴榮卿邀同原中等人再行訊斷在案昨由捕房將嚴榮卿傳至公堂請訊嚴供該地出價洋七百二十元取有葉之收條因地保林鴻生不肯蓋戳向詰緣由知與奚寛永尙有糾葛茲奉堂上訊諭將地充公所付葉柏卿之地價容再禀追質之林供實因奚寛永與葉柏卿尙有糾葛所以不敢蓋戳訊之葉供仍游移聶讞員以此案迭經訊明並對明筆跡係由葉自書契據將孔姓墳地盜賣屬實應卽給案判葉罰洋三百元林鴻生罰洋一百元充公示儆葉繳洋後仍交七百二十元人洋並保出外候嚴姓另禀訊追地基充公仍勒令將原告之祖墳屍嘗交奚具領復候核奪 
[逐月付給之卹欵]  
　　汽車夫趙文才前在金神父路東首轉灣將小工姚阿四撞傷身死經捕將趙解送法公堂訊明係阿四自不經心將案注銷而趙之洋東則念姚貧苦可憐給予撫恤洋七十元並諭趙在外自向屍妻姚劉氏理楚在案昨劉氏至法公堂禀稱趙允許月給洋三元然至今分文不会目下趙已有生意是以報告捕房解案請追質之趙供先前没有生意所以未付嗣後按月來取不敢抵賴茲先付洋三元求恩飭領中西官判將洋給予劉氏具領並希趙交 
 
 
 

Page 11

 
 
　保出外按月將洋呈交捕房傳領 
[小事撞傷女孩]  
　　住居海寗路王丁氏之女孩昨在門前遊玩被小車撞倒碾傷手足等處當卽鳴捕一併帶入捕房捕頭諭將該女孩送往同仁醫院醫治候核 
[乞丐並無傷痕]  
　　滬城西門内西馬橋大生里弄内每夜必有乞丐到彼露宿前晚該弄管門人吳瑞生以若輩作踐不堪向之驅逐詎乞丐王金寳朱川寳等不服吳即用武以致王金寳倒地越時氣絶而死旋由該處守望巡警到來將吳拘獲朱川寳即證明王金寳被毆身死解送警區轉送地方廳昨午由樓檢察官沈檢驗員等蒞場驗明並無傷痕委係因病身死塡明尸格判由善堂棺殮遂回廳報告吳等着收押聽候發落 
[警廳長注意衛生]  
　　淞滬警察廳長徐輔洲君以時届夏令天氣漸熱衛生事宜不得不竭力講求故已飭知本廳衛生科員每日着各區署清道員帶同夫役按叚掃除清潔並令夫頭多備船只隨時運往浦東空地堆儲以重衛生而免疫癘云 
[車夫拾遺不昧]  
　　前日傍晚七時許有人力車夫萬餘祥至一區一分署報稱頃載坐客某姓由十六舗往南怱怱下車而去遺下皮夾一只未經覺察是以送請存留候領等情該署卽行啓視皮夾内所儲者係糧患偕據及地方廳送逹繕本等數種准即存候牌示召失主投署認領 
[惡鴇肆虐之榜樣]  
　　花烟間鴇婦王康氏前因凌虐烟妓被捕查獲解經法公堂訊辦有案詎該鴇日來又將烟妓王小三子毒打受傷經補拘解公堂請訊王妓供訴被毆情形訊之該搗婦王康氏供求寛宥以後不敢再犯中西官判該鴇罰洋十元充公並禁押六禮拜王妓發堂擇配 
[自稱不敢說謊]  
　　張永全前日持鍍金手鐲三只及男女綢衣數件至法租界某押店質錢被探查見盤詰支吾昨解法公堂請訊張供係住在英界白克路某姓朋友之妻托我質押不敢說謊請爲查察判押候查明再奪 
[領囘親生男女]  
　　男孩曹阿弟女孩曹小囡因施阿毛潘毛毛兪阿彩李張氏王李氏王　氏等販賣小孩案内牽涉伊母曹丁氏丁氏避匿不見由公共公廨將兩孩傳案作證業將拐案訊明判施等分别押辦開釋兩孩暫留濟良所候領在案昨由捕房將曹丁氏傳至公堂訊明兩孩均氏親生判將兩孩交氏領回完案 
[走失女孩]  
　　浦東婦人張陳氏昨至捕房報稱伊有十一歲女孩名杏寳前日隨同來滬購物在途走失請爲訪查捕頭准之 
[羊毛店收買賊贓]  
　　上海地方檢察廳林廳長昨飭法警某甲帶同竊取浦東美最時洋棧内牛皮四十一張之竊賊孫阿福至南市第一分署聲稱該犯供明原贓消賣於董家渡殷太昇羊毛店内請派警察協同往吊等情准即派警前往該店查詢因執事殷錫祺已經避匿即將其夥徐錫橋帶署並搜得原贓牛皮六張一併解廳歸案訊辦 
[新劇家之訴訟]  
　　湖北路民鳴新劇社藝員陳大悲控同伴王某糾黨勒據詐去洋二十元昨由捕房將被告拘解公共公堂請究原告延維傑律師上堂代訴前情请究繼由中西包探投案禀明原告來行控告並將被告拘案情形訊之被告亦延律師到堂辯護聶襄讞商之德領裴君判被告交五百元人洋並保候補傳人證再訊 
[案一併註銷]  
　　朱阿華控探夥陳阿寳在海寗路茶館内拆梢洋二元等情陳亦控朱竊取單被昨由捕房將兩造拘解公共公堂請究朱與共妻　氏上堂禀明前情訊之陳供實係朱　取單被　之理論並非　楷中西官以兩造所控均無實據判兩案一併註銷惟在途打架均屬違章着各罰洋一元充公以儆 
[日商控追貨價]  
　　日商新大洋行在公共公廨控告崔月山不琿貨銀二百餘元等情由廨准飭　房昨派包探將崔傳案諭令交保候訊 
雜評三 
[人民已盡心愛國]  
　　救國儲金初未待人之勸募而每日必有一二萬金之收入亦足以表示我人民愛國之心矣而蘇省落地稅旣有宜廳之示諭復有商　之勸道乃開辦多日應者寥寥而内地商家之反對且愈接而愈厲此何故哉蓋因其所定章程與内地商家有害也夫不能加利於民而欲加害於民豈愛民之道乎然而我人民已蓋我愛國之心可告無罪矣 
[救國儲金一]  
　　五月四日中國銀行收欵清單及國貨調查補錄今日本報第五張閱者注意五月五日中國銀行收欵清單（續） 
[第一百九十九册一號至一百號]  
　　陸銓泰孟金甫一元振軔書局十元何友生十元吳錦章二元鴻文恒記同人十元朱子安一元錢愚欣六元馬仲山徐忠義王煥東合十元沈鳳翔一元蕭海林一元羅阿林張金有一元顧琴生王元何祖蒢十元周耀庭二元徐幼海五元朱耕濤二元徐永振一元彪文書局五元趙增貴一元倪謂生一元劉成遠李福順五元仁記十元席復初念元陳泉桂一元畢太太一元王鴻儒一元眭炳榮一元江禹臣五元朱步清一元王寳侯一元 
　　楊源湶一元姜楚藩任培　一元王林生一元朱俊文一元兪益卿二元左啓元一元盧章豹一元姜品藩二元芸心堂念元鈕幅五三元陳迪民五元陳炳泉一元 
　　鍾景莘五元符幹烝五元兪幼甫八元陳培初五元施敬康二元呂子泉十元鄒金坡一元殷劍花十元沈紹光二元謝賓來十元鄭峻卿五元張詒甫二元趙廉臣二元周雨辰一元陳春榮一元陸詩樵一元羅品吉一華晉祺一元楊德範一元沈挹清一元顧振炎一元 
　　程申甫一元吳鵬年一元廉阿希一元王寳荃一元朱文奎一元管竹雲十二元項坤泉一元楊子琴一元吳仲山十元陸覲坡一元章立三一元殷義聲七元葉慶瑜一元張文廉一元方慕蓮三元沈彩衛一元許秉衡一元魏延年一元方九甫一元葉士記一百元杏心其新念元通裕號二百元鄭良裕二百元通裕同人二百元德大仁號十元德大仁各友十元劉慶餘一元蔣棟一元王旭村一元何鶴佺一元周宗汾一元潘智澄二元馮宜鵬二元 
[第二百册一號至一百號]  
　　姜升山二十五元嚴愼初十元胡杏之五元康際仁五元孫伯潘一元萬象恒店一元何曰埮五十元史一散一元蘇美雲十元徐啓豐十元施敏記二十元袁俊石二元楊壽豐二元張洪沛五元徐善卿十元周松泰十元金明根一元張郁十元李茂松十元吳民血五元 
餞錦榮五元張全江一元張雲亭十元殷繼元月薪八元陳家瑞　薪二元王雲甫乂十元蔡芹甫又十三元何楳軒又三十二元王懷堂又三十五元倪居棠又十二元 
沈鴻飛又五元張畊餘又七元樂俊浩又三元鍾品生又七元棧司奚金標又六元又趙裕順又六元廚司張孝良又五元車夫江阿根又五元徐興富一元任野鶴一元 
陳俠隱一元汪康民一元胡麟書陶誠寳一元姚貽榖一元潘幻影乾元典二元費梅芳一元章福生一元章俊人一元沈添夫一元沈鳴　一元馬屺瞻一元汪友福一元錢仲江一元余安齋一元鳥山船何林才二元鍾乾康一元泰亨豐號二十元郭慶恩十元劉同慶二元 
何祥賡一元陳生順一元楊金生一元袁勉根一元劉國渭一元何蘭蓀二元李鴻福一元倪永富一元顧后道周桂　一元馬浪生一元張世嚴毛金貴一元蘇筱寳一元陳守正一元邵遠峰月薪六元　黃獻琛月薪四元 
老九章綢莊一百十九元呂葆元月薪五十元鄭祥生又六元吳禹彝月薪五元陳福林月薪四元平頡甫又四元 
李錫林又四元范瑞生又十元潘逹生又八元陳菊生又五元聖芳濟八班新民學校俱樂部消化費六元胡錦華一元包五六四元吳錫漢二元孫文寳一元張氶平一元劉昌盧一元張錦泉二元周少山一元秦鼎甫五元 
顧兆年一元張發　一元祝祥林一元陳木林二元陸揁祥四元　楊吉臣一元（未完） 
來件 
[論對付哀的美敦書之究竟譯大陸報美博士李佳白著]  
　　日本之哀的美敦書旣向中國提出是爲其最後一著之表示嗣後中國或爲承認之答覆或爲不承認之答覆終不能不於各方面所抱之意見中擇一適當可由之路茲試舉各方意見分述如下 
　　（一）或以爲宜請提交海牙和平會公斷也此項策略於旬日前予亦早經論及未見施行方歡戰未啓以前俄皇對德塞王對奥亦皆有此項之提議而德奥不許故英今猶以此爲憾主張茲策者以爲有可行之道二一該會本以保守和平維持公道爲標幟日本旣猶以親愛爲口蜜則中國苟有提交該會之請願恐彼亦未便明爲反對以貽厭棄和平公道之譏二主持該會者多爲歐美中立國明習法律素有公正聞望之士則凡所主張尤必中正和平足當世界公斷之目而無可推翻然反對者於茲亦有二說一以爲該會自歐戰後已完全失其能力不啻爲無形之撤除也然其團體實未嘗破裂仍爲一種公認之機關其勢力固猶有存者一以爲中國現所拒絶之條件皆爲不能提交該會代議之條件因按公法凡關國家主權者槪不能交他人代議今中國所不允者無一不關主權也然以爲正惟中國願以有關主權者交出代議更足以示竭誠於日本而使其無反對之理由耳 
　　（二）或以爲宜請歐美列强調處也此項策略英文京報曾數載之主張此說者其意亦不越乎二一以列强對於中日兩國交涉最久其間若英使朱邇興氏在華三十年尤與中國有特别之感情即美使亦爲公法大家素爲和平會之人物故對於調處此次之交涉必皆深表同情近今各報固已載及此項之風聞矣二以爲茲項交涉之重大調解之責非各小國所能任故非具有强大之資格實不足以劑困難於和平然難之者則以爲歐陸列强如英法俄其於日本非同盟即協約旣有此種之關係何肯破除情面迫日本以遵守公理此其不可者一日德之戰英啓之俄法贊成之旣假其助力於先何顏反抗於後且中日交涉之發生其近因仍在於靑島之役英旣爲前日導火之線乃復爲今日解鈴之人恐亦無術以自解嘲耳此其不可者二中國之外交史得一次他方之援助必失一次權利以爲報今若請列强以解决此爭案則後日之索酬恐有更甚於今日者此其不可者三 
　　（三）或以爲宜竟聯日本爲眞實之同盟也中國以處此困難危迫之境竟無一可恃之與國故因轉而與日本爲眞實之同盟以共消强要抵抗之隙由是彼此出實力以互相爲助而合力以擯歐美之强權則此次締結之條文適足爲同盟之保證此所以主張者一日本此次要求之嚴酷雖非爲友誼所應出然各國以前所得於中國之權利何一非由嚴酷而來且中國與其受　列强何若受制一國其發展較爲自由此所以主張者二同洲同種同文之聲發於中日人之口者不自今日始今同盟之基礎若由是確立則唇齒之戚誼即由是完成此所以主張者三而反對者亦自有說一以爲中國縱以犧牲其偌大之權利故而換取中日之同盟此項同盟之内容恐仍翹日而抑華不得獲平等均匀之益二以爲中國旣與世界各國訂有條約且已各有其勢力範圍至於今而始謀合兩國以擅他方時機早失何能爲功三以爲中國廣士衆民欲求其國勢之速展與其專恃一國以爲提挈不如保存均勢之尤易爲力四以爲中國今雖陷於孤立之地位對於各國未免觖望然以天然之接近如日本且思乘機以制我之死命則其爲惡更無倫比尙何有於他國之坐視故中日即有同盟亦不過爲秘密之締結而未便爲明白之宣布也 
　　（四）或以爲中日當道實已締有密約也此　風傳見諸西報得諸東京黨魁致美之私牘謂其主因專爲防制黨人而起吾人亦無暇究其虚賞第卽有此項風傳可見中國近時之交涉外表雖尙鎭定内部實有未安則將來之隨時爆裂更未可知耳（完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國健兒（再續）] [  雛鶴]  
　　習日偕梅蝶往克南孫廠晤總理福克福克見梅蝶眉目英俊口　伶利因喜之曰有如君之志意大利中興可計日而待也我雖德人亦甚欽佩噫如君者世界上能有幾人耶梅蝶素穎慧不三年體會入微發明鎗砲數種於是返國奏意王王大喜製鎗砲練軍士全國閧然軍民大振越三月遂大舉義旗一揚戰士雲集日積月累之怒憤一朝發洩矣二百餘年沉沉之意大利一旦中興矣 
　　是日天色沉沉陰雲密佈似上帝不忍覩此慘景緊閉其雙睫也者俄而鎗砲之聲直震天末血流成渠伏尸徧野梅蝶奔馳指揮且高呼曰同胞乎盡爾力厲爾刃健兒殺敵正在此時馬革裏尸榮莫大矣同胞努力··同胞努力··方未畢一彈橫飛穿臂血淋漓征砲盡紅再前而彈又來中腿部然猶恃强不退以定三軍斯時受創重而努亦益憤舉刀直驅須臾人馬喧聞子彈雨下斯何聲蓋意軍後襲也法人首尾不能顧乃大亂遂狼狽退嗣後卒不敢小視意國矣（完） 
游戲文章 
[戲祭落第知事文] [  吳侮初]  
　　雖無可奈何之天雨晦風姜之日嘻笑怒駡之時滑稽生某謹執筆爲香濡墨爲酒恣嗟太息致祭於落第先生之前而言曰鳴呼悲哉夫以先生素懷官熱深工奔走之長兼擅奇猷熟諸搜羅之術每以不獲登利祿之場一試其技爲恨幸逢新例典重掄才正諸先生揚眉吐氣之秋大出風頭之日也豈意官星未罷循例劉蕡君固灰心某尤扼腕以爲苟在初試雖遭顚躓尙可捲土重來背城借一今已爲最後之期如斯結局平心而論豈可忘情嗚呼悲矣當先生等之入都也親戚相賀妻拏相慰而先生徬徨終日寢食不安蓋破釜沉舟志在必得耗盡心血鑽來保薦文憑與盡衣裳湊出長途資斧孤注不憚於一擲其心亦良苦矣及其入場也題紙傳來口呆目證有先王而又有後王誰荀子面誰管子四維八維之將信將疑晦室暗室之不明不白先生枯腸收索依樣葫蘆草草一篇希圖完局撫躬自問業已煞費苦心矣而孰知試官之目不盲取去之權衡自在一聲知了萬　攢心不能仿項羽之衣錦還鄕轉有類於蘇秦之赢勝履蹻當斯時也先生之情狀幾如熱鍋之蟻展足盤桓先生之神筋又若窗紙之蠅舉頭亂撞看他人之飛揚得意愧一生之抱拙無能相形見絀幾不知此身在人問矣茲就其宦鄕初返之日官夢將醒之時聊綴數言以當棒喝心奠一觴尙其來饗 
[哀落第知事] [  情虎]  
　　此屈考試知事各省之有赴試資格者莫不興高采烈踴躍首途卽貧困者亦必典質借貸以求一還蓋皆含有莫大之希望以一經錄取卽不難昇官發財榮宗耀祖且更可大施其平日操練純熟之刮地皮手段拍馬屁本領也然高列前茅者固是眉飛色舞而名落孫山者不免氣沮神喪也以是不可不有以哀之别子抛妻遠　異省　鄕背井影隻形單此可哀者一　被不温寒繁獨對客中况味無限凄凉此可哀者二百計張羅千方告貸才敷盤費又少安家此可哀者三夢中高第喜極欲狂及至醒來身臥胡床此可哀者四比及考試意亂心荒文不對題榜名無望此可哀者五見人高中意氣揚揚自家落第涕泣傍惶此可哀者六有此數端落第知事誠苦矣然有一言敢爲落第知事告曰不須怨天不必尤人有錢運動無患不成卽使債台高築亦可取償於民不過遲他一步何須飲恨呑聲 
栩園詩鈔 
[懊憹曲] [  天虚我生]  
　　流鶯隔花作嬌語春魂逗入桃花雨彔曲騅闌一桁簾絞絲牕裹藏愁處黛痕低壓雙蛾妍細揰螺紋獨自憐妾命怕隨沈水燼郎情羞此博山烟淚華溼斷珍珠綆珊枕驚回玉　冷小朶鐙花夜夜紅畫屏寫徧孤鸞影年年懊憹春復秋夢中啼入靑衫兜願將身化江兒水和淚和愁一處流 
[美人梳頭歌]  
　　晴　　　珍珠簾春山學畫雙眉纎髫年美人愛梳裏手把芙蓉背窓坐紅絨乍缷香雲拖情絲恐比靑絲多凝脂皓腕剛一搦沈沈寳釧嬌相搓銀盆盥罷胭脂水笑把臨窓綠窓啓傾入湖中變藕花卅六駌鴦盡羞死 
　　七日栩園詩選詩字爲排字者誤排詞字特此更正 
栩園詡詞選 
[洞仙歌和友人紀恨三闋] [  程頌萬]  
　　花朝寒食忽一春過半賸有春愁最難遺恁妝台乍起扶病擫擫簾子下薶了落花千片翠苔空滿徑庭院深深願學銜花入簾燕嬌重怯香多淺黛低　只隔着中門雙扇莫錯怨東風不多情有信息傳來隔窓金釧 
　　夕陽闌角正花枝低裊曾共春人倚闌笑屬橫塘那畔雙宿駌鴦切莫待翠蓋亭亭枮了珠簾留一半等得儂來還怕紅樓上鐙早剛是月初三直恁嬌多畫不出兩眉織小恨玉漏宵深漸催人祝海水添伊也應嫌少 
　　妝餘易嬾向小窓書字戲學簪花恁妍媚乍簫邊鳳悄　背鸞低纔一笑又轉碧紗　衷夜來人未醉燭淚偷零偏管人間别離事燒了博山香小雪纔過渾不道夜寒如此悵鬢影樊川半凋零問甚日重逢曲屏山底 
自由談之自由談 
　　最後之通牒最後之通牒言之無數次矣以之威過我政府乎似之恫嚇我人民乎我政府惟有唯一之鎭靜我人民惟有唯一之决心以對付之耳 
　　最後之通牒最後之通牒正足以驚醒吾人之沉夢振作吾人之精神堅固吾人之决心靜山素懦於言而今言强硬之言者祗爲最後之通牒而發也[  靜山]  
吾之所敬者乞丐化錢助儲金 
吾之所喜者我國人心猶未死 
吾之所悲者印度波蘭亡國慘[  江趙敦榮]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　翌日嫣紅自往密斯特卑區效力果立見茀來克遂得入學惟小愛克則須下學期始有空額故不得不暫爲覊遲卑區之於好禮倍登本爲至友且又師弟今聞其死而其葬又即已爲之懺悔則不禁大驚而爲歎惜告密昔司好禮倍登此後當效棉力必不使此老友之子至於飄泊而無依也嫣紅乃大感激如釋重負惟威廉之命運則殊不如阿弟亦以年齡過稚又生性嬌怯故雖欲得業而一般商業恒不歡迎無已乃不得不稍屈入安西來廠中治手套之業藉得糊口然威廉之心終鬰鬰不能自釋覺此瑣屑事卒非已所應爲也 
　　夫一手套之成在人視之似甚易易實則其中複雜之内容殆有如繁輪戽水先由硝皮之家取皮而浸之冷水中至明日乃以熱水雜蛋白浣之有力者數人捲其袴直至膝蓋之上於皮上作跳舞可兩句鐘然後曝之以日使硬復取而染之以色刮其裹始光而後施以浮石以上所述皆曰外場工作旣成乃送入内場由廠中工頭劃爲標識發使剪裁及縫級復施以鬆漆令光潔然後送之往密斯特理痕辦事室定其等級包封之而爲批發此事極姆斯米庚亦或司之於此讀者當亦知成事之難矣威廉隨密斯特理痕進廠之第一日理痕乃爲指導令於密斯特安西來室中司洒掃之役又誠之曰威廉汝於密斯特安西來室中之物萬勿移動此外尙有一事須歸汝職者即在予室櫃中剪廢壞之皮使成細條此蓋工場製索用者言次遂引之出室令在櫃上刮一手套使潔而發光狀如庖人之製麵包及晚威廉歸乃大懊喪頽然倚椅上坐又恐嫣紅餐而生疑乃自上樓席地坐而哭嫣紅聞聲立至曳之於懷婉方曰威廉母如是汝當知凡人之生實無日不與憂患相搏博特適之於遲早間耳汝今雖如是安知將來不爲天下第一人威廉汝當自慰以較汝苦爲汝比例則汝自在天上矣威廉泣曰阿母天下安有較予苦者在耶彼廠中孺人熟有較予更苦者阿母乎吾實羞見彼輩也嫣紅曰吾愛汝果如彼輩者則阿母直可謂絶望蓋彼輩痴呆不知侮辱日執洒掃之役而不知上進上較汝彼輩又案能望汝背項嗟乎威廉汝之處境雖與彼輩不甚上下然汝之思想固高尙萬萬汝阿母之所以能自慰者亦以此耳 
哀情小說 
[劫後花（十）] [  十四齡女子陳翠婦]  
　　紅樓一角素雪憑窻而泣偶一昻首見對樓一少年方倚窗觀書素雪忽得計向鵑兒索素帕一方向少年揮之其意蓋思少年援手也顧玉腕運折而少年竟若無覩素雪乃大失所望欲呼則恐爲金家僕婢所聞事且立敗籌思良久終不得一策旣而念及兒時初觀小說津津有味其兄强欲與之行花下捉蝴蝶去不之理則取鏡映日照素雪之目目纈致不能視遂抛書勿觀今何不效之思至此乃移步至妝臺前取鏡乃倚窗映日鏡受日廻光直照少年之目時方傍午日光烈甚少年果抛其書仰視愕然旣而見素雪揮絹作求救狀乃點首若有所悟下樓喚其僕至負梯隨已至金家樓下以梯就樓招手示意鵑兒素雪遂各緣梯而下少年忽呼曰噫君非妓···君非素雪耶素雪聞言亦昻首以視少年則其人即昨日之白袷少年也乃應之曰然少年曰何以至是曰此事甚長少頃當告先生少年頷之乃肅素雪鵑兒入内坐定素雪乃婉言曰先生救予予誠感余江姓少年不答以目注視素雪曾不少瞬鵑兒笑曰汝痴矣少年喟然曰嗟乎恕之此君似吾妹耳素雪視良久面忍大頳因訽曰先生何姓少年曰江鵑兒笑曰汝二人乃同姓耶少年曰女士亦江姓乎素雪曰然適才言之矣曰女士有兄否素雪曰有一兄遠贅李氏小字夢蘭少年乃歡呼曰然則必吾妹矣妹乎妹乎不圖與汝相見於是也 
痴情小說 
[美女花] [  小山梅郞合譯] 　 
　　都而奈勒笑曰侯爵幸母躁急爾之意余早料之然須知余籌劃此計之時固已八面顧全深知無窒碍難行之處始敢陳於汝前否則豈非自敢其辱離婚一事汝但慮愛女之不願尙未思男爵夫人一面固亦殊難啓齒也雖然以余視之直如反掌之易余輩苟稍加推尋自無不能解决之法汝祗告男爵夫人曰余女愛蘭已决計不願復愛爾子賴胡勒矣是則爾子亦不能復愛余女而正式之離婚乃爲目前必要之舉至離婚之理由卽愛蘭不願復愛賴胡勒一言耳若是則男爵夫人雖智巧過人亦不能强汝女愛情之自由而迫之以愛其子也余更爲汝明言之余雖不能深知男爵夫人之爲人然余聆汝之所述男爵夫人實爲一陰險奸詐之人渠之所以代汝竭力籌謀者殆欲藉塞里愛氏之巨產以爲福倍而氏中興之資汝何不明之甚哉試思渠之不顧名譽以美人計惑斯當雷於前復不顧其子新婚之樂遽命遊學巴黎而使愛蘭爲陷獸之阱於後果何爲哉豈僅爲友誼之故遽自願犧牲其名譽耶天下寗有若是損已利人之善人幸渠之奸計歷久而無交否則世人將謂汝惑倍而那以愛女艷麗之色而騙得斯當雷氏百萬之資余不知汝所斤斤不肯放棄之名譽又何在哉爾苟能揭破此隱秘之迷障余知汝不待余之忠告亦决欲與福倍而氏絶矣侯爵遲疑曰此殆爲汝之憶斷余之愛友諒不若是蓋汝無　確之憑證也都而奈勒不顧仍從容續曰然男爵夫人亦與有功焉渠已代汝女與倍而那播一料愛情之種子於汝勸告爾女之事亦略易爲力汝之語汝愛女也當感以父女之情動以將來之利害迷以倍而那誠懇之情加以家長之壓力告以古來孝女捨身救親之歷史曉以福倍而夫人之奸詐則圓滿之效果可翹足而待矣侯爵曰誠然惟余决不願壻佃户之子爾之心思殊枉費矣 
 
 
 

Page 15

 
 
   
 
 

Page 16

 
 
   
 
 

Page 17

 
 
弟五張 
[救國儲金二]  
　　補錄五月四日中國銀行收愛儲款清單（再續） 
[第一百九十一册一號至八十號]  
　　木匠一元添油二人二元忻成義十二元葉景基二元許文蒙二元鄭經綸二元汪松山五十元劉朗齋一千元劉發祥五元湯順興五元歐陽蔚文五元羅耀德五元歐陽克浪二元劉玉生二百元張槫興五元福記興念元林久欽十元李韻生兩元王嘉明兩元劉英堂五元榮泰祥念元莊海濤廿元衛裕昌同人二元張阿濤二元萬育均一元馬之駿一元陳子明十元敦餘莊三百元陳樵岑二百元汪榮峰一元王子岑三元趙榮棠二元劉潤芳二元陳維剛一元鮑再水一元毛春生一元陸順福一元張謹愼一元謝紀雄一元石彙甫一元柳祥仁一元張紀榮一元步賓烝十元曹培朝二元 
步孟康五元吳潤之五元王友禎五元邵叔高五元葉仁鑠五元張董兮二元龔德壽一元孫步雲五元鄭新成五元劉松年二元王培甫五元吳梅生五元鄭肇堅五元永豐南貨號十元徐兆慶二元彭妙根一元張懷永堂五元蔡關福五元張裕良十元黃慶元三十元賈致祥十元孫定輝十元周勝祥五元唐老木五元童心和五元兪學詩五元黃振聲一百元朱永林五元顧寅記一百元杜恩普五元徐芝庭徐麟祥十元裕大號十元女生兪佩英一元生張啓秀一元女生石秀英一元 
八圻鄕第一初等小學堂學生二次果餌之資一元 
[第一百九十二册一號至七十三號]  
　　汪國均一元葉師濓二元劉福生二元周邦鶴二元周貴福二元胡阿昌二元李良銘二元董韶儀二元王煥章十元章幼清七元潘瑞階三元唐瑞芬五元石永興一元余祥發一元沈古愚一元江本清一元許克勒一元蕭桂庭二元劉松亭二元陸寳林二元錢菊祥一元馮菊亭一元李阿三一元經漨溪一元李國安一元 
薛寳榮一元謝福康二元袁馥沅兩元周文魁三元吳還涌二元胡仰生二元石哲甫五元周岩生五元陳仲華二元陳菊生三元顧蓮生三元胡兆禧五元戴康藩五元周文譚五元張少卿五元李忍林五元陰桂生二十元周慶生十元葉仲逹十元洪杰甫十元林松英三元學生章天麟王炳生一元陳增耀一元黃堯禪一元 
宓靜安一元陳國良一元沈無爲一元新泰山三十元 
繆錦榮二元姜大載二元金毛毛曹掌生一元奚惟珍沈芝葆一元倪錫貴一元張阿榮劉茄弟一元馬阿毛杜法發一元金阿星一元張榮生徐和尙一元倪龍海一元 
楊德德一元蔡子春五元莊錫卿五十元蔡福　五元 
楊洪濤一元倪晉堂六元徐繼計二元朱炳　二元張兆兆二元吳翰周五元 
[第一百九十三册一號至一百號]  
　　盧錦庭二元李强已一元盧成生一元楊建垣三十元 
汪震春一元黃道之一元兪銘巽四元趙蓮莊一元費定祖一元蘇善根一元兪金賓一元陳章範五元段琴舫五元王生表徐連堂一元同茂各友十元裕元號十元正昌號二十元德和號十元兪炳坤三元童夢槐一百元慶記號五元兪錦齋一元昌記三十元米餘貴五元王松壽一元史如鈞二十元戴星一五十元義隆二十元童德生十五元葉其　五元陳純性十元裘增榮十元孫益甫十元　士美五元周科鈞十元德成號五元育生德十元源生祥十元恒昌信十元同益祐十元三興成十元誠記十元山西德勝乾二十元金寳堂十元玉盛合十元恒大源五十元志大升記五十元 
志大升記同人一百元長茂祥十元泰茂成十元禮記號二十元董阿喬一元成泰五十元懷慶會館二百元 
孫紹棠十元成泰各友二十元聚興公十元同茂行二十元恒豐信一百元李松堂十元姚少春十元吳益堂二元陳季記五元李玉清一元吳彥熙一元吳芹芳一元吳彥肅一元吳桂芳一元陳泳韶一百元沈廉泉二十元邵錦齋十元馮孟貞十元徐金木十元袁寗生十元劉來有五元王興發一元蔡阿和一元洪寳有五元 
翁寄泉一元徐有金一元高茂林一元陸美利一元徐松木一元李基隆一元郭立源一元葉春城一元黃益三一元沈星根一元蔣萬有一元歸榮明一元范汀寳一元錢金榮一元王學甫一元鄂明源二元鄂明德二元胡子勉一元趙慶祥一元徐乾麟一元王慶祥四百元姚錫舟三百元 
[第一百九十四册一號至三十九號]  
　　中和裕號一百元徐仰炎一元楊吉人二元童伯韋五元徐樟橋二元穆紀多一元沈耀祖一元張吉甫二元 
王振銓二十元蔣守道一元周福林一元聶功甫一元 
周錫疇二元兪仁聲二元李誦義一元丁景潮一元周瑞芳二元仁記二元宓庭華二元鄭蓉棠三元徐阿裕一元趙清夢二元陳武庚二元董季美二元劉祐年十元張善發一元中華圖書館一百元彩文書局二十元 
張紅玉一元態老三二元殷錫安一元倪慶雲一元楊振興一元顧仁　一元孫福生一元米彌二元陸老四一元女子江國華一元女士周瑞初一元 
[第一百九十五册一號至三十八號]  
　　張榮清五元凌劍雲三元張心榮一元程綏之一元楊漢卿三十元傳裁之五元謝廣珍二十元覃馥軒二十元劉嵩生三十元葉書庠十元張範卿十元姜蓉生十元薛雨澄五元高公孝五元馬乙棠一百元邵蔚華一元王慰莊十元杞人二元劉漱石一元金君華一元繆廷楨一元繆廷楹一元張桱廉一元吳鐘英二元吳臣禮一元胡厚生一元胡進一元丁潤海一元張炳禮二元鮑申蓉二元沈雲泉二十元辛和祥五十元張桂堂唐迪卿吳三元趙雲龍鄔裕山蔡桂卿桂龍卿共三元金文文二元周張福一元沈川元三十元張蘭洲十元久和莊二百元 
[第一百九十六册一號至三十一號]  
　　李深水一元陸永祥一元陸阿發二元兪椿芳月薪三元陸繼水月薪八元鄔兆奎月薪八元金俊瑜月薪十元 
毛景棠月薪十元楊煥若二元兪品仁一元吳延德二十元張昌杰朱舜臣張詒如李桂福一元虞寳善朱煥亭一元王秋圃五元曹聖祥一元蔡掌生張掌生張人楚各一元金績臣三百元趙增濤二百元李國卿二百元張翰卿二百元張曉卿二百元蔡瑞堂三十元孫義桃十元金桂生楊志香楊建亭各十元楊桂卿六元何子鈁萬安祥各五元 
[第一百九十七册一號至二十六號]  
　　邊成慶五元陳順銓五元鄭德依五元舒承德十元張仁芳十元翁學海三元周忠奎一元胡奇塵二元秦金林二元趙永泰二元殷順卿一元蔡志勛一元黃慶堂一元張文泉一元杜榮卿一元張生元一元趙玉亭十元徐福山五元王梓賢二十元　鶴村三十元回秋士十元蔡申如五元陳坤麟同各友三十五元趙國　一元王子畬一元孫廷槐一元 
[第一百九十八册一號至十六號]  
　　黃畊山二百元鐘惠山一百元沈葵芳一百元卜鶴洲五元徐景春二元唐子卿五元唐金林十元朱秀卿十元黃張順十元蔣子衡十元沈茂榮十元徐維熊五元 
鍾友山十元張永記十元蔡林春二十元江裕生三百元五月四日其收銀洋一萬一千八百三十九元連前共計已收儲金銀元三十五萬一千一百八十一元銀一千九百二十八兩五錢中國銀行謹啓 
　　補遣儲金團總事務所來函云日　抄送銀行收欵報告第一百七十三册自一號至一百號誤寫一號至六十二號並漏去八十一號至一百號茲特補入即請貴報代爲聲明藉表歉衷　顧伯畬一元郁屏周一元瞿季和一元張某良一元吳璧臣一元張昭明一元各級學子七元王曾嵩五元李金林五元佘杏德五元秦以銓五元周蒼柏五元李松濤五元杜仁官一元趙德彬一元施潤章劉煥生一元 
沈紫英一元陳午生一元李順根一元趙友來一元瞿及文二元 
　　救國儲金團來函前抄送一百二十二册第六十五號舊秦誤爲恒秦請爲更正 
[國貨調查此來稿擁積客陸續登出]  
　　皮紙浙江餘杭林牧造紙公司皮紙與東洋厚皮紙相同每萬張食洋三十元批發所在上海抛球場大豐紙號蘇州閶門外成章公同新出皮紙與東洋皮紙相同色白質細售價每萬張洋三十五元 
　　皮件本埠榮合路十三號門牌皮件號所製軍裝箱書包提包皮棍靴鞋等件共有四十餘種如購者欲仿製亦可定造其價甚廉本外埠願爲分銷可直接面議 
　　腿帶浦東張家浜大中機織廠仿製東洋紗腿帶取價較廉批發每副數十文各埠願代分銷可直接函訂 
　　土靛中華國貨維持會接湖北施南鄢義源土靛行來函謂陰曆二月十七日由施發申土靛二十桶大約不日可到現該會已託會員吳善卿君擔任分銷本埠各染坊如欲試用土靛可至本埠法大馬路公和來顏料行與吳君面議 
　　雪茄烟山東濟寗州裕華烟公司所出雪茄烟其原料悉用濟寗州烟草製成今已以數十箱運滬佛手牌零售每支二十五文仙鶴牌每支五文批發另定價目本埠總發行所在二馬路石路石萬源號内本月陰曆二十二日開市各埠烟紙號均可代銷　　塔夫脫文綢寗波東門内鑑橋華泰綢廠所製其質較勝於舶來品發行所在上海二馬路泰和里華泰廠申莊 
　　洋刀蘇州省立第二工場新出各種洋刀其價極廉貨物精良批發所在蘇州觀西大街振華國貨社 
　　糖精上海英界老閘橋西厦門路順康里裕豐糖精公司仿製舶來品取兎子商標每箱五十三磅價洋四元八角本埠中旺弄國貨維持會有陳列樣品 
　　電光紗蘇州裕泰豐所出之電光紗國旗商標純用頂上絲料織成花色極新用製夏秋衣服甚爲合宜並有各種時樣花緞名目不一批價亦廉廠設蘇州閶邱坊巷本埠發售廠寗波路樂善里 
 
 
 

Page 18

 
 
   
 
