# 1886 - 63 - 4904633

 

Page 1

 
 
[新印小題嫏嬛] [  點石齋主人啓]  
　　石印小題文現巳不一而足然袛取其宏富而選擇未精是集芹香舘主人採集同人總課會藝等作請名手選　　係及晴眉樣其高古冷淡之文　佳不録足爲揣摩家之圭臬尤妙在與巳印之文數宗海無一題相同共文八千餘篇並無虚題重題幾於無題不備　日小題　嬛洵文苑之大觀藝林之宏製也至於發抄則書法匀整校對則點書無訛現經本齋代印約計三月初卽可出售其價直較他刻尤亷如欲購買並蠆售者務宜速來南市郭豐泰木行内面議因所印無多勿爲捷足先得也此佈 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲推重有友人携善本交本齋石印已竣工方今各省學使者崇尚實學者爲多博通之士舍此無由人門所屬人量一編由說字以詣極夫通經本齋深懼貽　來學故於校對一層不厭精審而筆畫之淸　紙張之潔白天地頭之寛長猶屬此書餘事分裝八本定價三元准於二月初五日出書售處在英租　集賢里天保棧内長順晉號發兌 
[六十九號畫報出售]  
　　行船之法外洋最備其船上救生之術亦惟外洋爲最多有此利時國帆船一艘往紐約將抵埠遭風擱淺船將失事岸上有人望見用火箭納入炮出箭尾繫長繩射上帆船船上二十餘人盡數獲救俱慶更生此眞奇想天開不可思讀特繪兩圖以供衆覽准於初六日出售後仍附松隱漫録圖說一則此佈 
[香港報論種鶯粟不必禁辦]  
　　天下事有名實相符者若鹽引之有分地不准私販雖不免少有偷漏而巡緝十分嚴密非前此之明目張膽結隊成羣者比矣有有其寔而無其名者五榖之屬按畆徵粮除漕白外任從糶糴不復過問而人自安之至有名無實者臭如禁種鶯粟自鴉片盛行銀錢之流於外洋者不可勝數中國亦種鶯粟便可稍分其利雖非拔本塞源之道或藉以酌盈劑虚綜其實不然國紀王章豈容輕視我朝於禁煙一事雷厲風行屢伸告誡奈積習相沿不但不能斷絶且倚以爲性命者愈久愈多乃自運心思試栽鶯粟聞一畝之收可得錢數十千較之種稻粱者奚啻倍蓰夫利之所在卽嚴法峻刑亦所不避與其將此數百萬金向外洋買士何如仍在中草流轉之爲命然而民可使由不可使知知鶯粟之爲禁物則偶有種植尚深顧慮不至公然作恒業其始閒田曠土聊爲嘗試苟上之人漫無覺察聽其互相仿傚必將盈阡連陌無復爲稼穡之艱難焉近者山西河南兩省奇荒幾於十室九空道殣相望南中諸善士倡助賑之說心力爲之交竭而彼處至今仍未復元則以多種鶯粟少種雜粮土田有限一二人爲之似乎獲有利益若此倡彼和使農夫盡變其故常恐灾歉偶逢將飢不可以爲食寒不可以爲衣商賈之運販不通民粟之轉移乏術雖有銀錢積聚末富而非本富無補於朝夕饔飱也印度素稱出烟之地孟買孟加臘昔年亦嘗荒歉餓死者實繁有徒後雖輓運　羅米以甦其困而種鶯粟之爲患已可概見矣夫補救之方治其末不若探其本今時上計仍宜設法使外國之烟不復販運來華而華人之吸烟者嚴加懲創法在必行罰無可貸庶父詔其子兄勉其弟視吸烟如漏脯之充飢鴆酒之止渴所謂往者不可諫來者猶可追十年二十年漸衰而漸息焉較諸不禁種鶯粟者似爲正辦若但顧目前貪圖小利則四川徐州台州象山等處栽種烟土已不爲少迭經官憲出示諭禁置若罔聞更復推波助瀾聽其日甚一日必欲雅片之多如水烟旱烟之習慣自然了不爲異其眞不知名實者哉且水烟旱烟其始亦何嘗不禁哉唯禁之不嚴傳之彌久寖成風俗入人之室遂以水烟旱烟爲敬客之首務無此二者輒笑爲村野氣寒乞相更數十年安知不變本加厲首務敬客之物卽以阿芙蓉膏世運乘除何所不至今日力爲之禁尚難料後日之盛衰與否奈何遽欲概弛其禁也吾嘗謂鹽法一道可以更張歸其稅於場竈使所出之鹽隨地銷售不問官私豈不斬卻無數葛藤若然則上自鹽政下至大使官員之可以栽撤者不下數千百員歲省經費亦不祗數千百金特自昔相傳憚於改作而又爲窟穴其中者樂此不疲阻撓萬狀卽云通達治體亦徒託諸空言耳况猶名實相符耶然則禁者自禁犯者自犯尚存一禁字子胸中不至狂瀾旣倒吸者種者倘猶時知警長雖不能遽挽頽風如賭博一流何嘗不痛爲懲治嚴爲防閑而甘之如飴趨之如鶩僅僅一牌一票轉爲若輩生財地步唯不可謂并禁之名而除之爾嗟乎今之言富言强者輒欲效法泰西諸國事事爭其先著實事事步其後塵非徒種鶯粟也則鶯粟之種禁固可不禁亦可然明言不禁而仍無其實何若留此一禁而尚有其名乎爲名爲實願以質之寔事求是者 
[本館接奉電音]  
　　昨接本舘在京訪事友人發來專電有本月初四日上諭一道敬謹譯登○二月初四日奉上諭安徽鳳陽府知府員缺着三音布補授欽此 
[改泒知貢舉]  
　　本届會試知貢舉前已欽派鳥拉布廖壽恒本館當經照電登報兹又接京中來電敬悉知貢舉改泒李鴻藻廖壽恒派隨扈云合再照電登之 
[松江府試正塲案]  
　　華婁兩縣府試題昨已録登於報兹悉初三夜間早經發案所有前列照録左方華亭馮頤昌楊士奎施有政盛世樑顧潤璠蔡勤恪宋良藻許紹根徐震熙朱璋婁縣陳端章鍾毓杜葆璠鄔堯春戴宗逵楊同慶陳宗敏嚴威駱祖望其第六名案上爲風雨所侵字跡漫漶姑付闕如可也 
[九華春語]  
　　聞伊犁將軍金軍帥順此次來京陛見有派赴東三省帮同穆欽帥籌辦練兵事宜之說未知確否○西四牌樓羊市土地廟年例於燈節前後大放花盒係附近各鋪醵資而成者自客歲鐵花炸裂本年遂不用鐵花且施放在八九點鐘時觀者亦不擁擠迨玩燈男女逐隊遨游則花盒早已放畢矣○前報登有錢鋪關閉一節兹聞萬盛一舖業已關閉而萬隆萬裕二舖雖與萬盛一東而各理各業現已照舊發錢惟銀市於初四日未見該兩舖到市卽以閉門通報各處蓋銀市積習如此也○聞駐京德國欽差迭與總署王大臣往來商議整頓運貨一切事宜殆爲承辦鐵路起見歟其詳容俟續述○正月間都人士出正陽門游玩觀劇實繁有徒聞十三日晚車馬擁擠行人不能出入 
 
 

Page 2

 
 
後經城門兵弁逐起押解至初更後始得閉門誠僅見也○多羅惠郡王身體素弱近又染患瘟邪醫藥無靈日形沉重遽於正月初十日辰刻薨逝於十一口呈遞遺留摺侍賞陀羅經被派貝勒載瀅詣府奠醊一切飾終恩禮已見邸抄無庸贅述聞惠邸金棺於二月初十日發引在府停柩三十一日唪誦喇嘛和尚道士各經二十一日惠邸自續娶福晋四月於兹竟至一病不起聞者咸深悼歎○正月初十日皇太后前往北海聞跟隨關防之乾淸門侍衛德鳳德恒額二員悮差當經御前大臣查詢二員因在下處食飯致行遲悮伯慶二邸當卽奏叅奉旨交部議處均議以罰俸三个月○惠王薨逝例應由宗人府繕寫近支宗室名單奏請派往該府穿孝此次惠王府第穿孝奉旨派出載津奕功載岐載嵉欽此問穿孝者須俟金棺出殯後再行覆命云○正月十四日辰刻御前大臣等至保和殿演宴閱視各項玩藝演試以備十五日皇上升殿筵宴詎有茶膳房　拉五六人擅登殿臺石欄桿上兾看熱閙當被御前大臣瞥見立飭管宴親軍查拏該蘇拉等星速逃避伯王大發雷霆着内務府堂司各員查詢懲辦以儆將來○日前有三十二人舁靈柩之槓前列各樣執事甚屬鮮明此槓甫抵崇文門突有一婦阻攔靈柩不令出城急喚城門官兵謂棺内之屍係其侄女身死不明請官相騐若果因病身故願甘重咎並稱死者乃年輕孀婦自十七歲守節於兹忽吞阿芙蓉膏斃命並未訃送娘家勾結某某書吏賄買陰陽批冩殃書希圖掩飾拾埋諸多不實不盡是以攔請開棺相騐等語該城門官見言頗近理質之喪家據稱委係病故現有醫方批書可證官見各執一詞殊難臆斷乃令將扛落下執事人夫暫行散去除派兵看守屍棺外立將原被兩造解送步軍統領衙門審訊當由北衙門移會南城指揮卽日帶領穩婆書差前往該處開棺相騐填格送案以憑訊斷是日觀者如堵城門出入頗不便也 
[潯陽花韻]  
　　白司馬送客潯陽一曲琵琶千古傳爲韻事今則管絃間寂花月銷沈走馬王孫每以不得訪艷爲恨惟龍池寺邊某家新壩假鬼家河西楊郝兩戲園内暗藏春色但得漁郎指引卽可逕入仙源月下徵歌樽前話舊亦足勾魂蕩魄有名玉寳者色藝雙絶聲價尤高非貴客豪商未許問鼎洵此中之翹楚也若龍開河嘴一帶野草閒花交枝接葉祗足供舟人牧豎之嬉游非雅人所宜涉足者矣 
[書吏被窘]  
　　皖垣敬敷書院定例無論客籍本籍舉貢生監皆准報名與考昔時每月所取前列者俱准住院讀書後因名次日增院中出息甚微不敷膏火遂重定章程每年正月分由撫憲課二月分由藩憲課三月分由臬憲課輪至府課後復歸撫憲課試額定二百名若正月未能録取者以後皆不收考甄别時按名發給蛋糕四兩錢十四文憲恩不可謂不優矣今正開考諸生共八百餘名某書經收課卷所有蛋糕錢文一律吞没飭人送返已家諸生向之阻止某書不肯諸生遂將其飽以老拳並撳入汚泥之内書無奈哀泣求饒始釋之去 
[漢臬瑣述]  
　　正月二十五日午前漢口鮑家巷天成棧套子口有一傭婦年可二十八九正在洗滌溺器忽呼腹痛旋產一孩當經人舁送歸家亦苦矣哉○某紙劄店開在廻龍寺左近外作貿易内處室家正月二十日店主之女偶因細事爲比隣某寡婦謔言忿極輕生竟致吞金殞命 
[乙酉科堵緝文武兩闈船私出力員弁獎勵單]  
　　外江運河兩淮候補監掣許寳書林鍾崍五台山卡查緝運判魯光圻孔涵卡查緝凌樹模孔涵卡查緝楊葆鈞三江營卡查緝戴文儁王振鈐高寳兩屬查緝蔣志沂白塔河卡查緝陳宗旭老角卡查緝何浩力乏橋卡查緝以上十員運司衙門註册拔委署缺一次江蘇候補通判李澤鑾以上一員江藩司衙門註册儘先酌委署缺一次兩淮候補大使齊光國張行孚孔涵卡查緝范槤攔江壩卡查緝倪文殺白塔河卡查緝韓燾沙頭卡查緝批騐大使舒寛詔沙漫洲卡查緝經歴徐瑞芳孔涵卡查緝何慶堮孫尚圻五台山卡查緝李世伊邵伯卡查緝趙從鼎老河引卡查緝萬賢曾考私文案知事鍾振先五台山卡查緝江南墉孔涵卡查緝洪興釗闌江壩卡查緝羅崇德六閘卡查緝厚格老角卡查緝吳驥三江營卡查緝張錫銘三江營卡查緝閔奉璋老私監印巡檢張慶恩壁虎橋卡查緝姜延慶力乏橋卡查緝以上二十三員運司衙門註册酌委優差一次江蘇候補府經歴查宗仁縣丞彭世濟黄冠軍道庫大使曾貫之巡檢戴武斌以上五員江藩司衙門註册儘先酌委署缺一次兩江補用遊擊劉玉泉以上一員中協衙門註册拔委署缺一次長江候補都司曾仁傑以上一員長江提臺衙門註册拔委署缺一次 
[江甯舉辦掩埋禀稿]  
　　文生諶自富謹禀公祖大人台下敬禀者竊生前聞治下北鄉等處破圩荒塚停棺多遭冲毁於正月初十日親至棲霞各圩履勘内以化樹灣王家界埂兩圩埂暴露屍骨最多詢之鄉老皆云圩地去山過遠故貧户及無主者多委棄於此春圩水漲則屍骨盡在水　故暴露之慘較他處爲尤甚而向來掩埋各善堂均以地偏未及生目覩慘情殊難坐視現設法籌捐于附近山地買作義塚設立掩埋局凡圩埂露棺無主者一律代爲遷葬棺朽露骨者由局備棺收埋至攝山下老虎頭趙家凹等處荒塚停棺亦爲山水冲毁理應兼辦擬擇無主而棺木未朽者就地扦葬棺朽者用土堆厝以免移動又聞帶子洲靖安廠各處圩埂停棺亦多暴露自應辦理但開辦須由返及遠爲此具禀存案伏乞大公祖俯憐屍骨暴露之慘恩賞卽日出示曉諭實貼攝山渡棲霞街石步橋等處諭令凡圩埂及山脚荒塚有主願自行扦葬者赴局陳明或於棺前挿立標記有主而願葬義塚者准其開具姓名送局代立石碑並請嚴諭此後無力之家儘可附葬義塚永不準抛棄圩埂以免禍貽枯骨此事雖係民捐理同官辦應請飭知該處董保妥爲照料勿得作梗訛索至出捐善士姓名俟開辦後再行禀報以免生貽掠美之誚合併聲明謹擬章程八條請附示後以昭衆鑒謹此上禀○章程八條一局設義塚附近之處局中延請司事一人土工數人首事諸人輪流來局督同檢埋以期辦理切實一局中預購薄木棺柩以備埋藏露骨一出示之後有主者限十日内來局陳明或於棺前自立標記註明庶不代葬其無主代葬者並繪圖編號以備考究一凡有主願葬義塚者准其開具名姓呈局代立石記以免其子孫遺失一凡圩埂大小停棺除有主外一律遷葬義塚此後圩埂永不准抛停棺柩無力者儘可自行附葬義塚一凡掩埋應用之士卽在附近荒廢官地取土該土工不得私挖鄉民田地該鄉民人等亦不得借端訛索違者由局一律送官懲治一攝山下荒塚凡無主者卽在該處代爲扦葬其朽壞不能葬者用土堆厝一掩埋由近及遠先將棲霞各圩埂及攝山下荒塚辦竣凡上元北鄉各圩屍骨統歸本局辦理他處概難兼顧 
[德署竪旗]  
　　滬上建造德國新領事署一節已列前報兹悉新署落成後本擬於德皇壽誕日建竪旗桿嗣恐届期或有不便故已於昨日竪旗上下人等並定於初十日搬進在内辦公十七日德皇誕辰又當設宴請客想有一番熱閙也 
[輪回滬]  
　　上海各輪船先後北上及已抵津沽等情業經列報兹悉怡和洋行之順和輪船已於昨午十二點鐘回滬招商局之海晏富順兩船今日亦可回滬矣 
[書塲捐數]  
　　書塲捐欵創由顔玉樓主人逐日雇人收取按月結算半交絲業會舘充山東賑濟半交滬北棲流公所充救生船經費兹據棲流公所司事來函云本年正月分顔玉樓共收二十四千有奇除去收捐人去年十二月及本月辛資飯食存錢十四千零八文也是樓十千四百五十四文洗心泉九千零四十文華艷樓六千零十八文長樂園五千二百六十二文樂也樓二千四百六十六文共得四十七千二百四十八文刻已分别繳去并議將此後捐數照收其辛資飯食由公所會館發給云 
 
 

Page 3

 
 
[指控無憑]  
　　新太古洋行西人湯納思至英公堂訴稱前囑司帳人周仰卿持函至會德豐行收洋二十餘元誤將二百餘兩之銀票夾在信中事後憶及向周詢問則稱惟向該行司帳人莫芸軒收得票洋並無銀票向論不認明明被吞爲特報捕傳莫請追周供洋東囑我收取票洋回來據稱誤夾銀票于信中然我未看見莫遞禀聲稱在行司帳已二十年從未悮事前有新太古司帳人來收票洋當經照付後忽有伊之洋東來言有銀票誤交實無其事與論逞蠻嗣又來言派我認償三股之一因思平空妄指如何可以承認故置之不理今　又報捕傳案會德豐西人梁夫聲稱莫素來誠實湯納思堅稱銀票夾在信内一時忘記後卽憶及羅太守商之佩副領事以湯納思所控無憑未便准理當令自行查明禀候核辦佩君然之 
[劃銀轇轕]  
　　公平洋行西人至英領事署訴稱華人劉維忠曾將租地所造之屋抵銀六萬兩按月起息由高易洋行買辦李秋坪爲中保初尚照付利銀嗣被積欠三千兩屢索無着現在房價日賤請照會華官給諭容卽歸產拍賣以償本利佩副領事照會羅太守飭傳劉李訂期　午會訊公平行西人投案申訴前因并將抵借契據呈閱劉稱昔年曾將房屋向公平抵銀至去年已將房屋託西人培利華人王松年爲中賣與廣泰公司計價銀十一萬兩公平之欵已由公司劃認與我無干惟劃銀後向公平行索還抵契因李不在滬以致躭延且抵借時立有合同載　　以召賣歸欵現如劃銀未收亦應向公司是問李遣抱遞禀太守商之佩副領事着劉檢呈合同明白具禀再行邀同王松年投案覆訊核辦 
[勒賠身價]  
　　八仙橋某牛行中客人某甲兩日不歸杳無蹤跡據云素好狎邪遊常盤桓於打狗橋南某花烟舘内有烟妓無端吞阿芙蓉　斃命龜鴇以甲曾來住宿因之軋住着賠身價洋元行主聞之擬赴捕房控告云 
[職員受苦]  
　　前日有某甲自稱職員遞禀訴稱在小東門外開設書舘今被房東將物扣留請爲傳質翁太守問爾旣開書舘學徒幾人房東因何　物　稱並非教讀實係女唱書　因生意不佳故擬遷徙房東不許是以　勒生財太守謂以職員而開設書場引誘良家子弟實屬有玷官箴遂着交捕房管押以儆并諭以倘有人保其不再開設女書塲始得釋出噫今之頭銜顯赫自儕于搢紳先生者生平惡跡往往罄竹難書豈止引誘良家子弟已哉特患太守不盡知卽知之而不能盡辦耳如甲者平日靴帽堂堂自裝官樣一旦覊諸犴狴與囚徒丐子爲儔淸夜自思當亦無面見江東父老矣 
[密查頂冒]  
　　近有大憲委員周剌史來滬採辦軍火恐有奸徒在外冐名私購因另行札飭上海縣向各處密查莫邑尊奉札後卽于昨日飭差王鍾等留心查察毋令奸宄私購軍裝 
[押候遞回]  
　　擲灰肇事冒稱營勇之李榮貴經翁太守訊鞫送營及由營實懲貫耳遊示等情均已列諸前報前日營官復送縣懲治莫邑尊升堂研訊該犯俯首無詞叩求超豁邑尊以李旣經犯事尤敢冐稱營勇實屬不法已極姑念已經營官處置從寛免責飭押候備文遞解回籍管束 
[自刎已殮]  
　　南市醃瓜街公益藥材行夥陸某自刎一事已録前報兹悉陸原籍姑蘇家中尚有妻子聞信後已於前日來申行主說明緣由屍屬並無枝節卽於下午備棺收殮扶柩而回 
[英界公堂瑣案]  
　　朱阿根訴稱昨日返家突見王金寳强姦我妻朱紀氏當卽拘獲交捕該氏供朱是我丈夫昨日出外王忽圖姦我不允從王竟恃蠻無禮幸我丈夫歸來將伊扭獲王供小的素日與朱交好此次寔因借錢不遂致被妄指强姦包探顧阿六禀稱伊等到捕房時該氏承認與王有染羅太守飭分别押候過堂覆訊○馮友生訴稱小的在路行走驀被陸阿江所駕馬車撞傷頭面報捕拘案叩請騐傷陸供無心誤碰羅太守騐得馮略受微傷判罰陸洋三元以兩元給馮養傷一元充醫院經費○寗人胡元良訴稱素在治下平和里與謝山輝汪春波股開景和太綢莊執事汪姓之子愼齋亦在莊爲夥現查得愼齋用空銀兩謝亦將存貨私運一空爲特報案拘獲謝汪并起得綢貨值銀二百餘兩今晨有人調停叩求免究謝供與胡股開銀莊曾將綢貨抵銀並非私運現已贖回愼齋供與同羅太守謂旣由原告求免着自理處可也○包探顧阿六禀稱緝獲竊犯周阿順詰得行竊銅器已經變賣當卽逐起吊回惟有賣與潘阿二之銅鏟刀早已賣去無存失主朱阿三沈阿高同稱失竊銅器衣物不少今有包探關照認領　贓尚未齊該竊認竊求成潘供收買銅鏟刀實不知是竊贓早已售去羅太守判周發捕房管押十四天贓交朱沈分别認領潘本應懲辦姑念贓價甚微從寛飭釋 
[法界公堂瑣案]  
　　昨報列淸芬堂烟館中獲到匿身圖竊之王定和供出城上兵勇洪天林囑伊暗藏接應云云昨晨翁太守提王覆訊王稱小的實名阿囝城上兵勇實係張雲梅旋據包探禀稱曾經盤詰伊云是陳本友指使睡在裏邊太守將王研詰王又稱實由張本友指使太守着仍還押待查明再核○畢松培控追吳廣全墊欵一案吳挺押至今分文不繳昨晨翁太守將吳提案諭以限期已到不繳卽須比責吳袖出禀帖呈閱太守問其何來答稱昨日由母親交來太守謂前着爾交保出外料理爾稱信息不通今爾母到來則信息已通可以保出矣吳仍含糊答應太守謂　爾交保爾竟逞刁今爾母尚恐爾喫虧故將禀帖前來搪突本分府深惡此等刁徒爾欠錢無著尚可從寛今先責爾逞刁着先掌頰二十下責畢復問可有保人答稱已與母親說過明日託人來保太守問幾日可以理淸答稱保出措辦洋元太守謂記心不好着再掌頰二十下若不保出料理下期再比○去年法工部淸潔局經理人金廷棟控追殷杏松欠去糞錢一案翁太守着保出料理詎殷保出後竟置身事外不急淸釐因之金復投案控訴太守着包探傳保將殷交案管押殷在押逞兇每向新押犯人藉端索賄前日又詐人湖　汗巾事聞于捕頭昨晨着通事傳言告之太守太守怒立卽提殷研詰初尚狡賴嗣飭傳同押者質對始肯供認太守着先責一百板復詰其欠欵如何殷仍含糊稱必須收帳後方可交錢太守謂早已着爾交保業今如有保人自保出之日起限十日爲期到期不繳着保交案重責如竟挺押不保則逢期嚴比 
[節録潘振聲先生正月初十日山東來信]  
　　去歲濟陽放完後本擬料理一切卽行進京不料十二月二十八日章邱南岸何王莊之水冲至延安鎭二十九冲破隔堤李家莊居民躱避不及有懸掛樹上者有隨水冲去者有房屋壓斃者二十九水已到南門教場除夕淸晨水圍西關城外居民搬徙不及均上屋躱避一夕之内風雪交加所到之水已成堅冰船不能入人不能出逐日雇人敲氷每日僅一二里下日又已結冰數日以來僅救出十餘船皆已不食二三日矣一旦氷開水長各莊屋宇水浸已久必遭漂没此時徙之不出救之無法甚爲可憫 
附啓者頃接揚州寄到振翁來信就悉山東水患至今未已嚴佑翁諸君此時約已到東携欵無多必至棘手况乎春水方長天未厭禍待賑者環伺乞命放賑者仰屋興嗟勢亦函電紛來急求接濟務乞各省仁人君子廣發慈悲早爲推解俾得承流布惠代種福田不勝急切盼禱之至文報局内江浙粤閩協賑公所同人拜啓 
[吟香居士年逾五十始得一子乞余命名余以五十曰艾故名之曰艾生而贈以詩]  
　　　半百纔聞雛鳳鳴此兒合以艾爲名請看二十餘年後爭向東瀛訪艾生[  曲園兪樾]  
 
 

Page 4

 
 
[上海北市絲業會舘核獎籌賑公所施少飲經收山東賑捐二月初二日第九百二十一次淸單]  
　　鄂省京外辦賑同人九八五銀一百兩合來規銀一百零三兩八錢四分由胡紹庭翁交來○益壽堂經募署理福建霞浦縣陳印　九十元前署建陽縣現任閩淸縣印印峻南六十四元益壽堂自助五十元三户由張印僖交來○懷遠樓求病愈二十元彩雲里應記二十元蔡午亭血症求愈續助十元存恥裔求免疾病由蔚長厚票號來十元阮紹元求咯血症速痊由安慶全泰盛局來五元嘉定不留名得吕宋小彩提助由老心大局來五元范廷鎭求子病痊四元　涇吳禹門病愈酬愿四元太倉不留名求保平安由致大局來三元滬上陳氏移杭州進香愿三元秦華氏完愿由杭州全盛局來二元源記來無名氏二元莫釐有心無力子求子疝氣即愈一元又求弟病愈一元孫文記一元○漢口永吉泰莊經募勿欺樵者求合家平安吉慶常平銀四十兩河南後裔十三齡童子祈讀書動憤常平銀二十兩由立大莊交來合來規銀六十四兩二錢八分以上初二日 
[江督轅門抄]  
　　正月二十五日署淸河縣丁仁澤卸事回候補道朱澂謝委會辦籌防局支應差留甘補用直隸州陳立義福建來○二十六日江蘇候補道楊鴻度由福建回湖南○二十七日藩轅牌示江寗縣員缺前經請以候補知縣陸元鼎請補業已奉部覆准自應飭赴新任所遺上元縣缺以正任泰興縣陳謨調署山陽縣郝炳綸調省另侯差委遺缺查有知縣桂正華署理高郵州學正蔣萼請咨會試缺以訓導楊保貞署理○廿八日大橋釐捐瞿鴻常禀到○廿九日同知桂林謝委邵伯厘捐差○三十日知縣楊文熙謝委姜泰　捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[楊州元享利復茂恆正月分收解山東賑欵並洲賑欵淸單]  
　　江蘇提督學院王一千兩電報局經手敦信堂一百元又多識齋二十元潤手宋鮑氏三十六元無名氏求病愈十二元食德堂二十元無名氏一元吳城徐氏半元嚴手五百兩又無名氏五百七十兩盛阿槃翁十元代耕堂江七十二元周硯農四百文又銅洋一元化銀四錢四分永記銅洋六元代銀一兩九錢求娩平安人二元無名氏十元另洲賑了一切愿人二十二元○查本月除代上海各公所轉解外共解東賑二千四百兩另找解洲賑七十兩零九錢二分一厘合併聲明 
[鎭江電局代收正月分沙洲賑捐淸單]  
　　常鎭道憲陳發如臯縣揚平二七寶五百兩泰興縣三千五百千文○江都縣解山陽縣棉衣一百套○揚州恊振公所第十一批揚平二七寶七十兩九錢二分一厘○南寗電報局潘募七百十一號册洋一百三十元○王心如來孟小溪募七百十三號册丙洲陳振文四元又銅洋六元陳心捐四元又二元又五角陳維庭榕南孟宗澄灌川黄冠英劉榖生安溪張乃泉　敦禮厦門陳佑全同城陳丕翰龍溪陳媽晏九户各一元同安周瑞鳳兩元丙洲陳桂生陳淡如榕北陳昌年歐厝王銓蔡四户各半元丙州陳府六三角角美陳桐岩二角又募七百十五號册程蓉卿八元敦鴻圖代黄雨亭四元郭世傑二元黄潮卿黄實卿林維持林維羆四户各一元○陳寅谷來蔣南笙求瘧速愈何吉人募王在善兩户各十元○德泰鴻記來郭曜翁募九百十三號册寶應恊奏大橋仁茂武發記履泰益和五户各一元○本月共收揚平二七寶五百七十兩九錢二分一厘折鎭平五百六十九兩五錢五分英洋一百九十七元六七八折二七寶一百三十三兩五錢五分六厘錢三千五百千文六一八折二七寶二千一百六十三兩棉衣一百套除將銅洋六元寄滬鎔化助振外本月共收二七寶二千八百六十六兩一錢六厘○大共收鎭平二七寶五萬六千六百五十二兩四錢一分七厘三毫又棉衣二萬五千九百件○另收朱介綬粤振洋十元 
[上海三馬路與昌絲棧陳竹坪經募兩廣山東江寧沙洲賑捐二月初一二日第二百三十四五次淸單]  
　　平湖全盛局寄來申字單鵡湖祝壽萱善士求病速愈洋五十元○宜石主人爲長女玉英求冥福洋五十元無名氏母病全愈完愿洋四元金隣甫求保平安完愿洋三元靜記洋二元泰記銅洋二元○滬報館經募劍虹氏續助洋五元七角○申字單袁花同順典募來隱名氏銅洋十元○春生鑑實號經募無名氏洋四元振雅堂陳洋二元○全盛局寄來西塘胡翰甫募來毓秀居洋三元延暉閣洋二元沈萬氏銅洋一元○漢口全泰盛局奇來申字單從善書屋洋五元仁壽山房洋一元○蘇州元裕厚記莊經募申字單郁亭氏蒓卿氏莘園草堂三户合洋二元芷塘氏洋一元又銅洋一元○蘇州恊源德寄來申字單無名氏洋二元○金免痴先生書潤移助錢四百六十四文○隻林永和局來義泰典經募申字單無名氏錢七百文貽德堂高棲山無名氏固本堂四户各洋半元敬局堂徵遠堂愼敏堂無名氏四户各錢一百文以上九户共來洋三元○硤石順成局來讀書臺後人季記求母病速愈康健洋二元○南翔朱善士銅洋兩元○兩日共收英洋一百三十九元銅洋廿二元小洋七角錢四百六十四文合併聲明 
[上海三馬路與昌絲棧陳竹坪經募兩廣山東紅寧沙州賑捐二月初三日第二伯三十六次淸單]  
　　邵先生交來大東門外大碼頭衆姓醮資餘費移助洋廿一元銅洋一元錢一伯四十六文○景德鎭全泰盛信局寄來昌江泰和典經募昌字六百五十三册蔡貽德堂洋三十元謙源堂洋十元有待洋八元味餘堂洋五元和裕貽榖堂琴溪氏趙廣厚萬輝庭五户各洋二元彭南山程萬年黄隸杰汪筱甫吳緒榮陳玉蟾六户各洋一元蔡茂祥萬瑞庭二户各洋五角許珠俚洋四角江以亭胡洪春二户各洋三角以上二十户共來洋七十二元○本埠十六鋪内義記猪行交來寗波永豐猪行經募昌字二千三百四十二册包誠齋洋二元永豐猪行銅洋十八元董元爵洋一元范茂順朱榮林朱榮椿朱榮紹范茂興凌雲書屋李小芳徒丙賢盛阿茂邵財興白湧泉傳定宏張合泉王思貴潘泉金傅宗文陸義文范茂森袁生泰葉金順包金册廿一户各洋五角無名氏洋四角得利豐號蔡祥生聞增三湯春貴洪象周陳顧氏徐景周吕春霖李悅來愧蔭居士趙淸波孫春珊胡三順十三户各洋三角以上三十八户共來洋十八元銅洋十八元○元昌永號銅洋三十元朱門祈保病愈洋一員○　石恆受號募來會其山洋五員○雲間南安氏銅洋一員○本日共收英洋一百十七員銅洋五十一員大錢一百四十六文合併聲明 
 
 
