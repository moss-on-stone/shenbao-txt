# 1899 - 205 - 4909443

 

Page 1

 
 
[聲明安康莊交出僞板印戳事] [  申報館恊振所啓]  
　　南市安康莊不交僞板印戳一事已聲明十五六日報章兹得施子英太守來函云該莊已將送振劣司及劈毁之僞板印戳振洋十五元交來該劣司苦求矜全太守已飭人押送輪船令其回籍因遂不加深究爲書數語以誌始終幷將太守來函錄諸後幅啓者前閱貴報刊有振捐僞票一節當經面囑該莊友人必須將前送振洋之替工交出根究現甫在原籍找回經則敬一再駁詰據稱一時糊塗當時僅祇冐收一次現已向戚友借得洋十五元連同已經劈毁板片呈請察核等情則敬查與僞票相符卽將板票一倂焚毁正擬送請究辦而該替工泣稱家有八旬老母賴伊傭工度日現已知錯懇求格外矜全則敬竊謂事關善舉本應從嚴懲辦惟現在旣將振洋借繳幷將板片劈毁在前是該替工藐法之餘尚知畏法察其鬚髮半白情詞又復哀楚頗足動人憐憫之心不揣冐昧已於昨日押送輪船勒令鉛刻回籍不准逗留本埠至該莊執事爲南市錢業領袖歴年勸助官捐義振久爲則敬所敬佩前時適不在申比回則該替工早經他　急切無從查究幷非置之不理也外附上洋十五元請補收仍作原人捐助合倂聲明 
[各國在中國商務情形說]  
　　中國地大物博財産豐盈環球萬國中推爲巨擘昔年閉關自守屏絶遠人百姓熙熙安居自樂旣不與外人　利而　中之利亦不流入外洋自國勢不振海外諸强國乘我之隙艶我之利各驅兵艦擾我海疆我於是不得不遂其欲册賜口岸互市通商而碧眼虬髯之客披毳飲潼之民咸不遠數萬里之程途接踵連衡航海而至其所携貨物製造精良無論日用所需以及一切玩好之物皆巧妙細緻勝於土貨倍蓰故雖價值較貴而華人無不喜用之邇年以來華人之用洋貨者日多中國金錢之流入外洋者亦愈鉅始惟英國以商務殖民故在中國商務以英爲最大其吹爲法爲美今則如德意志如俄羅斯如日本亦皆於中國經營商務以冀與英法美抗衡卽貧弱如意奥比三國亦且欲於中國　究商業可知中國之爲利藪而各國無一不垂涎之也德人有固樓社者嘗著一書首論中國政府民情次言中國與英俄　法等國交涉繼言各國在中國之商務余嘗觀其所紀商務云當一千八百九十六年各國在中國商務共值銀五十九兆零六十萬磅計英國值三十九兆零二十七萬一千磅日本值四兆零七十九萬五千磅其餘歐洲各國除俄不計外共值四百五十八萬五千磅美國值三百八十四萬二千磅俄國值二百八十五萬六千五百磅葡萄牙在澳門者值一百零三萬四千五百磅其餘各小國合計得一百萬傍迨一千八百九十七年各國行商及眷屬之在中國者計英國則三百七十四行四千九百二十九家德國則一百零四行九百五十家美國則三十二行一千三百零四家法國則二十九行六百九十八家俄國則十二行一百十六家日本則十四行一千一百零六家又各家商務之在中國與其權勢所轄之地俄國則商務所入二百八十萬磅所轄之地四十六萬二千方英里法國則所入五百六十萬磅地十五萬七千六百方英里德國則所入二百七十萬磅地五萬三千方英里英國則所入三十九兆二十萬磅地二百方英里此各國在中國商務情形也觀固樓社書大略已備而余以爲各國在中國商務所入固以英人爲多而占地則以俄人爲　　來俄人圖謀日力必致爲英之巨敵而受其大虧故固樓社謂英不宜與俄和好當思與之爲敵英人威斯倫亦同此意謂俄人營造鐵路經過中國西北省利便實多中國政府已允如所辦其意蓋欲於北方適中之地現在已有及將來　造之鐵路皆得相接我英不可不思有以抵制之查中法約章准法國所造之鐵路與東京袤延接至中國之南方則我英可按照一千八百九十六年正月十五日英法訂立條約所載中國允於雲南四川兩省所子法國之格外利益英國亦當援照以求同沾應得之利一如法國與中國所訂之約申請中國由英屬之緬甸築造鐵路以至中國邊界　可一體均沾利益夫俄人已建西伯利亞鐵路以環東三省則英人建緬印鐵路以南包西藏雲南亦其勢所必然也今英乃不築鐵路以至中國邊界宜乎英議員貝思福氏力詆政府在華舉動不免過於因循也或謂英政府已知此理故已與俄人劃分中國南北疆界訂立約章英不得承辦何等鐵路至長城之北俄亦不得承辦何等鐵路於揚子江左近　英人恐俄人之占地日廣商務益大故立此約以爲之制也然中國則愈受其侵削而貧窮將日益甚矣可勝歎哉可勝歎哉 
[俄增戰艦]  
　　日本長崎埠訪事人云俄國海軍大臣飢驢秃子夫在本國船廠中添造水雷艇九膄換俊工　卽次第派赴旅順口以備調道另有戰艦一艘名掊秃六排汚盧司可者載重一萬九千六百墩馬力一萬四千二百十三四速力十三海里有一等巡洋艦一艘名矮毒猛罹納魔之夫者載重八千五百二十四墩馬力八千匹速力十六海里並有砲船一艘較重九百六十三墩馬力一千匹速力十二海里載砲十二門此數艘均曾編入東洋艦隊不日卽駛赴旅順云 
[德藩行程]  
　　德國亨利親王行抵日本之東京曾紀前報兹接神戸友人來信云親王於西歴七月九號由模濱乘本國兵船起程次日抵神戸十一號往滋賀縣琵琶湖等處游覽又往大坂西京須磨明石徧歴名勝之地方赋　旋云 
[義民未靖]  
　　日本長崎埠訪事友人云數日前日本政府接到臺灣來信知基隆公坡街有王秋煌者義民中之領袖也上月中旬某日忽率羽黨十九名至日本辦務署投誠日官詳禀臺北縣知事准如所請於是斗六街附近一帶各義民自知無能爲役稍稍平靜方冀可以安謐矣不意近日陡將巡查憩息之栅恣行焚燬並將開設酒肆之日人刼去不知日官如何辦理也 
[籌餉練兵]  
　　武昌訪事友來函云鄂督張香濤制軍前曾奏請於鄂省添練精兵一萬二千人所需餉項　請將川淮鹽斤運銷鄂岸者酌量加價以資挹注近接戸部來文業經奉　旨兪允因檄飭署鹽道陳巽卿觀察　漢口淮鹽局王觀察宜昌川鹽局陳觀察一體遵照嗣後川淮食鹽運銷鄂省每斤均加價二文卽責成岸商按引彚繳間此項加價歲可收銀十七八萬兩足兵而不擾民誠可謂法良意美矣 
[整頓稅課]  
　　揚州訪事友來函云欽差大臣剛子良中堂此次奉命至江南籌餉以民間田房稅契爲州縣雜欵一大宗有司苟能認眞淸查於國用不無裨益因札飭蘇州江寍兩藩司轉飭所屬一體遵照日前揚郡 
 
 

Page 2

 
 
江都甘泉兩縣宰已奉到札文甘邑周明府隨出示通衢云案奉江蜜布政司胡札奉欽差大臣剛札開照得本閣部堂將整頓稅課大概情形已於光緒二十五年五月初十日附片陳奏在案查民間置買田房稅課亦各該州縣雜欵之大宗例應隨時投稅倘有隱匿例追契價入官仍令照數補稅立法何等森嚴乃近來隱匿之風蘇省固成積習而他屬恐亦難免合行抄奏札飭札司轉飭各屬一體淸查有無隱匿如有未稅之契無論何年均准寛其旣往限令補稅如仍不投完則是有心延抗定行查提照例追繳契價充公仍將如何定章舉辦各情報查庶足以整頓稅務而裕餉源等因到司合亟照錄轉行仍將如何定限辦理各情先行報查等因下縣奉此查本邑田房稅課疉經示禁　匿無如受業之戸往往貪惜小費勾串奸牙或用白契書寫或將契上錢價改寫銀價希冀以多報少甚至將契紙投交稅房累月經年不繳稅價明爲投稅暗中則仍抗延此等刁風大干法紀兹奉因前除飭官牙查明呈報外合亟示禁爲此示仰軍民人等知悉爾等如有未稅契紙應准寛其旣往不子深究予限一個月照數投完毋再延宕此係欽憲飭查之件不得視爲尋常具文云云說者謂小民食毛踐土具有天良似此誥誡諄諄當自能爭先投繳也 
[糾刻述聞]  
　　武昌訪事友來函云湖北巡撫于次棠中丞整頓吏治不遺餘力前會同張香濤制軍奏叅屬員二十餘人均已奉　照准兹聞中丞續經查得劣蹟昭著者二十餘員大半因宿娼聚賭有玷官箴擬並登諸白簡惟内有數員長於洋務曾經張香帥所識拔香帥政存寛大不欲以一　蓋生平故現尚籌商未定也 
[留守接篆]  
　　杭州訪事友人云鎭浙將軍濟留守前奉恩命調補荆州將軍所遺篆務卽以副都統常鶴帥升補旋經常留守涓吉本月十七日已時接印是日八點鐘時命駕至署先行拜門禮屆時更換朝服望闕謝恩復易公服行拜印禮然後升座駐防各屬員分班庭叅杭乍理事同知亦隨班叅見各書吏皆叩賀如儀禮畢仍回都統衙門大約俟濟留守起節後再擬鶯遷也 
[飭赴新任]  
　　揚州訪事友來函云兩准泰屬河垛塲大使開缺後經運司江都轉以候補太使陳鹺尹聯礽請補目前已奉部覆核准都轉卽牌示轅門札飭遵照聞陳鹺尹擬於七月初旬擇吉履新 
[揚郡試期]  
　　揚州訪事友來函云江甘兩邑宰日前接奉府憲札文内開轉奉江蘇督學部院瞿札開照得該屬應行科試著於七月十八日縣考八月十八日府考等因到府轉行下縣云云兩邑宰當卽出示通衢曉諭一切轉瞬屆時想童子軍又當靡勵以須矣 
[越州風雨]  
　　紹興訪事人云六月十二日俗傳爲彭祖誕期前數日必有風雨然亦有騐有不騐今年十二日曦輪匿采微雨東來入夜雖聞急雨跳珠不逾時而卽止十三日午後隂雲四合大雨時行宛似銀河倒瀉封家姨更乘興而至飛揚跋扈吼聲如雷風聲雨聲無殊十萬軍聲至十五黎明雨止而風亦漸息申酉之交則依然杲杲日出矣越中自初三四得雨已旬日未見雨師惠臨早稱雖登晚禾正盼雨澤得此甘澍秋穫可卜豐收惟木棉經風恐有摧折將來收成當稍减色矣 
[大阪火警]  
　　日本長崎埠訪事友人云東歴七月七號淸晨大阪曾根崎地方祝融忽然稅駕其起火之由緣初天神門内一千一百七十五番渡邊某姓家樓上遺火紙屑堆中遂致烈燄漫天勢不可遏雖經各水龍聞警馳救奈是日風勢猖狂幾致無從爲力延燒居民五十一家受傷者三名直至夕陽西墜時火始漸熄是處地近靑樓當火熾時燕泣鶯啼殊爲狼狽 
[南海濤聲]  
　　廣州訪事友來函云粤省烟膏牌費向由地方官抽收上年始歸善後總局召商承充嗣因窒碍良多迄未議定刻有永安富商人楊佳泉温紹文禀請承充每年繳銀十二萬兩經總局憲批准訂明一切章程令先缴銀三萬兩不日卽可給示開辦矣○觀音山三元　住持黄佩淸交遊素廣尤喜與仕宦中人往來本月初七日淸晨忽被其徒鍾鶴年持劍砍傷右臂及頭面等處腦漿迸流立卽殞命迨各羽士聞警而起與鶴年格鬥復被砍傷二人旋卽從容赴南海縣署自首楊大令訊以因何殺人則稱佩清作惡多端積忿已久故殺之大令飭差收入内監當卽親往相騐塡明屍格照例通詳以便嚴辦 
[廬山瀑布]  
　　九江訪事友人云邇來天氣亢旱雨澤愆期府尊孫景裴太守率同德化縣吳儀生明府謂府城隍廟設壇祈雨爲民請命未知蒼蒼者能早沛甘霖以慰三農之望否○本月十三日官塲接到南昌來電知樂安縣夏燮臣明府宗鏊請假就鹽遺缺由藩憲張筱船方伯委九江同知曾葆農司馬森溎調署○九江新關委員蔡次眉二尹濟良現丁外艱所遺之差由關道憲明華亭觀察札調巡江委員徐子良　軍家翊前往接辦○新關書辦沈小蘭娶妻胡氏結褵甫及二年沈卽病殁氏矢志欲殉時以有孕隱末果東及分娩後母家涎本城粤商某土店之富欲勒令改嫁其子氏以母也天只不諒人只潛於本月初九日之夜背人吞服阿芙蓉膏偃臥靈前竟從夫於地下迨家人知覺蒙已體冷如冰無可解救遂備棺成殮吁婦之遇苦矣婦之節不亦可嘉乎 
[京江夏漲]  
　　鎭江訪事友人云前者常鎭通海道長久山觀察札飭丹徒縣楊劬孫大令招募團丁藉資保衞目下城外大街已招集七八十名借薛家巷小營盤舊地暫爲安揷以水利廳張少尹煥文陸閫戎得勝爲之管帶本月十五日之晚會哨一次各團丁手持銅义長棍拼齊隊伍如火如荼由銀山門大街巡行各處然後回營是夜道憲及府縣各官亦出署巡查異常嚴密聞城内各叚不日亦可一律招齊云○晶前　鎭通海道鎭江關監督長久山觀察發出告示一道其文曰爲出示曉諭事案奉南洋通商大臣劉札開照得近來制錢日少市廛不敷周轉以致錢價日漸昂貴商民均形困苦本部堂現在設法免回已奏准於江寗省城購買機器開設江南鑄造銀圓制錢局鑄造大小銀圓其銀色轉重大小均與外洋所造銀圓一律以資利用業於光緒二十三年十一月間開爐鼓鑄將來市面行使自應與洋元一體通行兌換制錢亦應照洋元之價不准低壓並准商民完糧納釐凡與各錢莊當典釐局以及各州縣錢糧櫃書均不准稍有抗阻抑勒除刊刷告示朼發江蘇江西安徽四藩司通飭各府廳州縣並行各釐局一體裱板懸掛以資遵守外合將告示札發札道卽便遵照辦理等因到道奉經分行各府州　通飭所屬一　　諭遵守嗣奉商憲電諭以徐郡用出龍圓淸淮等處多有觀望情事飭屬查照前示再行曉諭商人不准阻滯以期流通等因又經分飭各　　　各在案兹本道訪聞鎭城商賈人等收兌龍圓往往照洋元减短十數文實屬抗違抑勒把持市面除札飭丹徒縣一體示禁並傳論各董　　照通用外合亟出示諭禁爲此示仰商民人等一體知悉爾等須知本省自鑄龍圓銀色分兩悉與外國洋元相等並無低昂况前已奉憲通飭此項龍圓完糧納釐尚准與洋元一律通用豈該商人等轉得抑勒减短有碍行使自示之後無論大小龍圓該錢莊當興鋪戸釐局及州縣鋪糧　　務照洋元一律兌用倘再故違减短一經訪聞或被告發定卽從重懲辦决不姑寛其各凛遵毋違特示 
[茸城夏景]  
　　松江訪事友人云游方僧名叅禪者籍隸湖南衡山縣與舟人周秀榮在上海新馬路工程局評訟爲官長請責不自　塲潜入松郡又投府署喊控聲勢咆哮閽者囑補繕呈詞僧遂倖倖而退此春間事也近日叅禪復來松城在署前攔輿遞禀濮紫衆太守閱詞　於某日發貼批示曰湖南衡山縣僧叅禪所控情甚離奇惟新馬路工程局並非應理民事之所何以遽行責押甚有門房詐洋情事虛實均　澈究仰上海縣查照據情先行禀覆並提船戸周秀榮到案質訊明確據實詳覆察　該僧卽赴縣備質可也○十九日爲觀音大士誕辰各處菴觀寺院香烟極盛紅男緑女絡繹偕來有某姓少婦結伴行至觀音閣橋畔遇一無賴少年故作欹斜幾將少婦擠落河内旁觀者怒之以目少年遂　 
 
 

Page 3

 
 
去 
[簡閱團丁]  
　　預備閱團已紀昨報前晚鐘鳴九下時委員汪明府駕臨縣署與王大令茗該間首董曹君寄耘率領各鋪董事及　勇等齊集縣署鵠立兩旁大令與明府步出大堂與各董相見施禍畢升座會閱角聲鳴鳴然各勇繞行一匝逐名點騐畢遂相率退出明府亦卽辭别詣道轅禀覆銷差 
[團丁造册]  
　　上海縣王欣甫大令核計本縣團練勇丁造具淸册呈送剛子良欽使查核計本埠城廂内外散局二十二處董車六十五人勇丁二百五十六名四鄉總局四處散局二十二處董事四十三人勇丁二千八百六十名漁團共計一百三十八戸 
[鄰封相騐]  
　　獄犯病斃已列昨報兹悉道憲曾經乳觀察據禀後卽札委寳山縣沈期仲大令來滬相騐沈大令於昨日午後蒞中命　至上海縣署外監升座傳訊禁卒方成供稱該犯錢四榮進監以來瘋癲日甚近又患寒熱腹潟等症曾經報明縣主王大老爺撥官　　沽無效至二十晚間身死獄中小的並無凌虐情事同號犯人季春江供錢四榮本患瘋癲是以無人與之交談今實因病重醫治無效身死提牢書吳志澄供查得該犯患病日久服藥無效因此斃命官醫王仿臣供該犯實因病症危險無可挽回今將藥方呈電沈大令得供飭仵騐看該犯　　　無傷痕委係因病身死騐畢沈大令復離座親視相符飭卽棺殮當有屍母某氏投案求恩領棺沈大令諭將該棺暫模交地甲　　令氏求縣主王大老爺給領判畢取具各人切結存案隨與典史周少尉辭别命駕入署與王大令略談片刻卽詣道轅禀覆　回寳山 
[咎在差役]  
　　英界公廨差役姜昌榮等押令開設臺基之淫婦嚴倪氏及趙如生游街示衆行至老巡捕房界内以其未經咨照謝　一干人拘送請辦讞員翁笠漁直刺以該差役等奉公辦事並非爲私不允所請隨卽將情照會英美兩領事曁工部局董事陳明原委昨日癸經　梅君蒞廨時直刺又申前議梅君問不請捕房派捕護解究係何人主見直刺答稱據該差言曾往新巡捕房咨請派捕彼亦未派因此不復咨會老巡捕房此實差役疎忽之咎梅君乃允於禮拜一飭捕房將各人送案請自行訊辦 
[不准攬權]  
　　全盛合記信局股東鄭工氏投縣控虞秉恒霸業圖吞前經王欣甫大令訊供各執判候補提司帳李德謀再核日昨將李提到大令升堂覆訊虞秉恒供年二十七歲全盛合記信局由叔祖德元糾股創設叔祖故世由父親瑞泰接管添雇李德謀爲司帳彼　交好前年父故局事應由小的接管今年五月端節查有兩夥悞事小的與李熟商辭歇李心滋不悅唆使鄭正豐之妾王氏責小的不應擅自　友除將辛工罰去外逼寫以後不准到局筆據小的以叔祖創業維艱一旦被奪心不甘服當訴知同業與彼理論彼卽來案朦控務求嚴懲李　謀供寍波人局主鄭正豐在日延處瑞泰爲經手鹽生爲司帳同事十八年相安無異前年正月瑞泰逝世鹽生向女東鄭王氏勸令瑞泰娶仍收俟夫故俸三年而用監生爲經手瑞泰之子秉恒爲界夥五月初秉恒擅將多年老夥蔣仁龍單久香等辭歇以致鄭王氏來案呈控　王氏供信局於同治五年由虞德元倡首糾合丈夫鄭正豐並童宓兩姓股開因虞不無辛勞各股友公提資本給虞作爲股分今虞秉恒年輕據　　　　局已有且瑞泰故後乾俸已給子兩年不爲薄待矣求斷王大令以虞秉恒攬權生事情殊不合判乾俸祗准付到年終爲止以後如　在局執　聽憑李德謀約束著卽具結完案虞嘵嘵置辯抗不遵斷大令乃交差押令邀同親族理明限三日覆奪 
[南市捕房紀事]  
　　昨報紀小孩詹裕甫在新馬路迷失路途由旁人見而帶至捕房捕頭令包探查得該孩向在杜家　　　賃店　　日前背師逃出今由其父得悉投捕房具領捕頭准子具結領去○詹阿三在虹口唐姓家爲包車夫去年十二月間因將主人之東洋車一　　去招尋無著前日在南市查見包潘記所乘之車實係已物當卽上前叩其來歴包不服與之爭　巡街捕見而一倂拘解捕房包稱此　　本年二月初三日在英大馬路五雲日昇樓茶肆後某車鋪内出洋四元六角五分購得實與詹無涉捕頭令押候查明核奪 
[英界公堂瑣案]  
　　候雲泉控友人戴山而誘拐妻子王氏捲逃一案前經判令將戴押候查獲王氏再訊旋由戴兄某甲訪悉王氏係由滕照大誘往南京因卽乘輪船前往將滕及王氏拘獲昨農送案請究侯雲泉供戴山而時至小的家與妻談笑故疑誘拐令旣由　兄　　耶求訊究戴而山供滕是小的之友不料伊竟作此不端之事以致害及小的滕照大供與侯戴均是同鄉此次與王氏偕同回籍並非誘拐侯王氏　詞狡展讞員翁笠漁直刺據情商之任繙譯著一倂押候過堂覆訊○包探洪阿寳禀稱前日幼孩名阿新者迷失歸途被匪人朱立生誘拐至虹口某烟館圖賣洋銀二十四元經小的查知拘案請究阿新供年十歲家在浦東張江栅左近父母俱亡偶在小東門碼頭被朱誘至虹口　　朱供因見此孩迷路暫爲收留並未圖賣直刺判將朱笞責二百板阿新送　流所留養○包探趙銀河禀稱王仁龔竊取王烟生家布衣二件輕小的緝獲人贓送請究辦王炳生投案請領失贓王仁龔認竊不諱直刺判責一百板○包探劉升堂解積竊陳阿寳到案禀稱此人前因犯案懲　今又竊取鄭定發家綢布衣服五件及烟槍二枝水烟袋一枝經小的緝獲人贓送請訊究鄭定發投案請領失贓陳阿寳供本邑人自知不合叩乞施恩直刺判責二百板管押兩月○包探倪順泉禀稱杭州人許伯英竊取同春客棧某甲布衣一件致被拘獲送入捕房今由小的送案講　同春棧遣人投案領贓許供杭州人家本書香流落無依出此下策直刺著遞解回籍從寛免辦 
[接錄宋培之大令辦理贛榆春賑淸册]  
　　一放興莊鎭災輕次貧戸一千四百三十九戸計大口二千六百七十八口每口給大　二百文計小口一千九百七十八口每口給大錢一百文共放大錢七百三十三千四百文一放柘汪鎭災輕次貧戸一千五百二戸計大口三千七十口每口給大錢二百文計小口二千四十七口每口給大錢一百文共放大錢八百十八千七百文一放小少河鎭災輕次貧戸八百三十戸計大口一千六百二十四口每口給大錢二百文計小口一千一百十九口每口給大錢一百文共放大錢四百三十六千七百文一放班里　災輕次貧戸一千二百五十七戸計大口二千四百三十一口每口給大錢二百文計小口一千六百三十九口每口給大錢一百文共放大錢六百五十千一百文一放門樓鎭災輕次貧戸一千五百八十四戸計大口三千六十三口每口給大錢二百文計小口二千九百三十五口每口給大錢一百文共放大錢九百六千一百文以上五鎭災輕次貧大口給錢二百文小口給錢一百文共計大口一萬二千八百六十六口共計小口九千七百十八口共放大錢三千五百四十五千文一支以工代賑築贑榆十里廟至烏龍橋四十里修大木橋十條共木橋長九十六丈五尺共用榆木板二十七方四尺六寸五分每方十二千文計大錢三百二十九千五百八十文共用開板十四塊每塊二千八百文計大錢三十九千二百文共用木料二十八根計大錢四十五千七百文共用釘一百三十六斤八兩計大錢八十六千四百十九文木匠工共做四百工年工二百文計太錢八十千文又小工共做一千二十七口每工一百七十文計大錢一百七十四千五百九十文行用出廠線工等計大錢九千六百四十六文車力飯食雜項等計大錢三十七千七百七文築大路四十里共做抬土方四千一百十七方六分九厘每方二百十文計大錢八百六十四千七百十四文共做抛土方三百二十四方九分五厘每方一百十文計大錢三十五千七百四十四文統共支放大錢一千七百三千三百文一放靑口鎭就食乞丐八百三十口每口給大錢一百文共放大錢八十三千文一放沿途另星散給飢民共放大錢四十九千六百文以上贛榆十六鎭共放大小口十三萬六千九百九十四口分别災之輕重賑之多寡並以工代賑等項統計共放大錢四萬六千一百五十三千文此稿仍未畢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　蔡陸氏日前在十六鋪橋雇坐某甲之東洋車忽有張和者向甲爭奪生意　氏從車　出　碎頭上所帶之翡翠釵二枝正在爭閙之際爲十七號巡街捕所見將張拘入捕房昨日由捕頭轉解馬路工程局　會辦委員司徒貽芬司馬研訊以張爭奪生意致與坐客爲難可惡已極判責一百五十板枷號十日以儆○江北人許扣春前將所租蔣馮氏之東洋車二輛私行售去由氏在途尋獲喚交十　號巡街捕拘入捕房後由包探黄量海查獲原車一輛解經工程局會辦委員司徒司馬訊明著押候交到餘贓核奪迄今未經交案前日捕頭解請覆訊許供小的在押多日並無分文實係無可設法務求寛宥司馬判令枷號一月俟期滿再核○寗人陳王山在滬北英租界寳善街老春記客棧内閣設成衣作所收學徒王德寳於本年四月二十五日逃逸無蹤陳遍貼招帖謂如有送到者酬洋五元邇有王錦生者至陳處聲稱爾徒現在南市須先酬洋七元可往代領陳謂同往領到方可付給迨至南市並無著落因喚二十七號巡街捕拘对捕房控訴前日捕頭解至工程局請訊陳申訴前情幷稱學徒已由小的另行尋獲求請給領王供小的貧無聊賴思藉此以獵飲食求鑒司馬判將王交丐頭帶去管束學徒給陳領去○貨捐局司事陳姓家丁王某因在增祥馬頭河干垂釣忽與林阿培口角更有林桂記陸阿才等助林爲虐將王攢毆三十九號巡街捕見而拘入捕房轉解工程局司徒司馬提訊判林等三人各具改過切結以後不准滋事 
[英界晚堂瑣案]  
　　金浩南扭控陸彩亭卽永祥一女兩字裝瘋避匿等情值日差禀知讞員翁笠漁直刺諭將兩造押候訊核前日下午倩裏讞委員張柄樞司馬提訊金供松江府屬婁縣人年五十八歲生有一子名根生年廿六歲前年冬憑姚少泉爲媒聘同鄉人陸彩亭之女爲媳曾出茶禮洋廿四元擇吉今春三日間迎娶曾倩姚向陸商議陸佯裝瘋病將女藏匿經小的托人查訪始悉陸女另字林啓廷爲室已於本月初成親小的得信卽囑姚帮同尋覓二十日行至新閘與陸相遇富向理論陸一味胡言無可理喻不得已扭案請究姚少泉投案供稱小的與金同鄉曾代作伐聘陸彩亭之女阿寳爲媳原議三月間迎娶陸不允不料已將此女另許他人實出情理之外求恩著陸將女交案陸供小的年已七十歲生女阿寳本許金姓子爲室嗣悉金姓實開妓院是以將女另配林啓廷已於六月初八日合　金姓之事只得作爲罷論司馬見陸語無倫次著嚴加看管候補提人証到案覆訊金姚叩謝而退○朱金林控毛阿奎卽阿生糾衆勒詐擅用私刑讞員翁直刺訊得兩造供詞各執判令一倂抑候覆訊前晚張司馬提訊之下朱供南匯縣人負販營生與毛同居有素不相識之傳錫鑑因妻逃逸托毛尋緝毛卽疑爲小的誘匿領傅至小的處肆行毆擊並敢持刀恐嚇勒令小的交出傅妻小的畏其兇燄當卽誣服實則並無其事小的愈思愈忿因卽報捕將毛傅二人拘案叩求究辦毛供南匯縣人向以駕舟爲業與朱同居前月間有素識之友人傅錫鑑言及妻子被人誘逃曾在朱處尋獲一次今又逃逸無蹤囑代尋訪小的卽往朱處果見傅妻在内遂領傅前往及至則傅妻已不見致相口角此婦實被朱誘拐求恩究追傅供小的向爲木匠妻子不守婦道私逃出外聞在朱金林處故倩毛細加探問前日毛向小的言及妻子果在朱處因卽往尋不料已被藏匿向之理論反誣小的逞兇勒詐尚求明察唐呵大供小的與朱同居前晚傅毛二人將朱毆擊小的實目擊其事惟朱究竟曾否誘拐傅妻不知其細司馬訊得各證均隷南匯縣籍著一倂備文移送南匯縣歸案訊辦○簡首山控夥王阿恩同弟阿鑒將兒子阿勤誘騙藏匿前經翁直刺訊問王阿鑒供認分用洋銀判責二百板管押半月王阿恩著押交簡阿勤到案前晚張司馬復訊簡首山之妻陳氏投案供稱廣東人開設永益銅鐵器店雇王阿恩爲夥被將兒子阿勤誘領出外將衣服質得洋銀九十三元往妓院嫖賭反敢糾同其弟阿鑒向小婦人索取洋銀並將阿勤藏匿不放求恩著交王阿恩供小的並未將阿勤誘出藏匿事實寃誣叩求明察司馬判將王阿恩笞責二百板還押俟交出阿勤覆訊核辦 
[法界公堂瑣案]  
　　興聖街某姓糖食店樓上有婦女二口爲法工部局查捐西人所見疑爲暗藏春色故意偷捐因向盤詰該婦矢口辱駡交巡街捕帶回捕房昨日解請朱明府何繙譯會訊有毛倫勤投案禀稱向在四馬路萬祥春番菜館爲出店該婦毛陳氏夫故無依在小東門某花烟館能妓小的爲之贖身同居已有年矣昨日與妹王陳氏同至該處探親實被悞拘求交小的領回王陳氏供家住西鄉靜安寺與興聖街糖食店有親誼偕毛陳氏往探留宿伊家並無别情明府飭包探往查屬實旋據店主婦張陳氏投案伸訴明府著將王陳氏交與領回送還夫族毛陳氏交毛倫勤領回○包探禀稱邵善開在江天輪船失去考籃一只報捕後查見吳榮標所執當票與物相符惟照失單尚少各物請爲究追吳榮標供與失主同居當票在菜市街拾得求恩明鑒明府判責二百板贓交失主領回○洋涇浜西酒店係意大利人所關前日有西婦失去金四關一枚向出店陸桂春查問並許賞洋五元陸告以並未看見因此口角將西婦批頰歸忿甚投訴捕房將陸拘案請辦有西人上堂認爲見證陸供洋東目見小的被該西婦毆擊不許送捕明府謂爾如果理直洋東因何不到爾一面之詞殊難深信遂與何繙譯會商着押候枷號一月期滿責一百板○陶炳全禀稱購買西瓜雇挑夫運回被流氓王信成陳阿六等十餘人强搶不允反被毆打當卽鳴捕將王陳拘送捕房解案請辦王陳同供不敢行兇明府判各責二百板○包探禀稱車夫丁三大爲主人辭歇因周阿和另薦周阿福丁三大遂懷忿恨暗竊工部局灌隂溝之藥水灑在周阿福身上幸已攙入淸水否則毒性甚烈難以醫治明府判將丁枷號一個月期滿笞四百板○王洪生偕丁王氏禀稱家住浦東爛泥渡流氓張桂榮糾同羽黨在途强刼手釧一副昨日在小東門外拘獲扭送捕房解案請辦明府判責五百板丁王氏交兄送回夫族○丁周氏前控聚賓園徽麫館主薛雲伯以空票貼現被欠洋一千六百元曾經明府提訊飭將薛妻許氏押候交保限十日内將夫交案兹已逾限原告投案求追明府判再限十日著保交案如再玩延定子押追○法工部局淸潔夫頭顧尚星遣船戸裝運垃圾至浦灘堆積不知如何傾倒浦内爲水巡捕所見將船曳至河泊司扣留判罰銀二百兩昨日顧投公堂遞禀聲稱裝載拉圾並不違章小的屢遭罰鍰力有不逮求恩核示明府與何繙譯會商斥令退去靜候核示 
[美界捕房紀事]  
　　朱阿慶昨早掩入吳淞路某姓家乘間竊取布衣兩件携之而逸途遇包探沈阿鶴見其形跡可疑立將人贓一幷拘送捕房押候解請翁笠漁直刺審辦○竊賊蔣元法昨午至頭　路粤人李姓家行竊爲包探劉阿炳所獲送入捕房押候解送公堂訊辦○跑灘賊于阿二昨晨在外虹口公和祥碼頭竊取舊鐵數磅爲某華捕所見拘入捕房押解公堂請究○偷見周阿狗昨午在外虹口某作塲内竊取木板數方肩荷而逸遇某號華捕向之詰問言語支吾拘入捕房押侯解送公廨究辦 
[醫院紀事]  
　　鎭江府屬丹徒縣人王永全在滬北楊樹浦華盛紗廠機器房做工前日午後正在工作之際偶不留心褲脚被機器捲住身已提上旁人見肇禍端立卽將機停止而王之腎囊業已軋碎血肉模糊不省人事廠中舁送同仁醫院醫治醫生騐得王之傷勢頗重恐難保全性命也○無錫人襲長法在北蘇州路源昌鐵行爲夥素性固執前日偶與同伴某甲細故口角頓萌短見潛購紫霞膏數錢背人吞服夜半毒發呻吟爲同人察覺舁往同仁醫院求治醫生如法施救幸受毒未深一吐而愈 
 
 

Page 10

 
 
[蘇省官報]  
　　六月初九日翰林院檢討玉者翰湖北人由寗來震澤縣劉東辭通判丁年由上海綢捐局來知縣胡調元禀謝飭知廿三年分夏防記功准予改給委署一次餘功註册又薛葆楹禀謝奉委東路總巡差縣丞蔣奎禀知　　到撫署文案差糧道庫大使徐祖鑑禀知交缷○初十日吳縣賴禀知下鄉查閱保甲團防回同知許蠡禀知由滬關提解善後局經費回知縣朱啓鈐由上海出口捐　來並銷解運絲捐差主簿楊慧孫禀謝委署靑　縣主簿事巡檢龍燦雲禀謝奉委盤門水　差典史吕迺章禀知奉府委解安東縣盜犯首級差○十一日署蘇松太道曾到同知鄧文堉禀銷東路總巡差卽辭赴松滬厘局總巡差知縣胡保聯禀知奉藩憲朱道憲曾札委辦　賦局稽核卽日到差並銷督審發審　差又薛葆楹禀知到東路總巡差又方廷鴻由常昭河工米捐局來又李樂善由車坊厘局專丁來省禀謝奉飭拿獲大宗偷漏蒙給予記功一次府經歴陳庚禀辭赴上海貨捐局查騐差又葉　綬禀知到堂門旱關差六品頂戴新班先補用巡檢李烺輝由京起服回省禀到○十二日署蘇松太道曾辭行襄辦上海洋務局候選道左孝同甲滬來卽辭行翰林院檢討王者翰辭行赴浙知縣劃麟翔專丁禀知餉銀解到文批掣回留寗差委又王熙宇禀辭赴寗○十三日　轅牌示照得代理江隂縣知縣劉樹仁堪以　爲署理又周　司巡檢馬繼曾病故遺缺查有武進縣小河司巡檢　延熙堪以調補奏調江蘇差遣前江西德安縣知縣朱士林禀知奉撫憲札委文案並　辦營務　差知縣張德迪禀知由滬見道憲回又程慶明禀謝奉委賓山塘工差又方敦吉禀知奉藩憲委查騐崑山縣積穀差又沈兆奎禀知奉前臬憲委赴江北公幹事竣中途請足疾假在揚就醫回又朱啓鈐禀辭回上海出口捐冒光福司巡檢蔣家澤禀辭赴任 
[上海六馬路仁濟善堂籌賑公所施子英經收山東淮徐皖北河南賑捐五月初一至三十日第五十三次淸單]  
　　初一日求子老人求保子母平安洋八元小洋廿　萬昌利銅洋八元始遠堂銅洋一元○初二日延春閣號來洗心齋主人六元○初三日廣東三省堂廿元金陵有　名氏求病愈十元百順一元○初五日朱信房十元陳智房二元○初六日陳明温氏一百千　申洋一百九元一角八文祈安子　一百元陸頌良十元紀張氏病愈還愿莫汪氏求安胎快生各五元余姓三位小洋三十角坑垣吕彭年及小女　風求愈洋二元裘姓費姓楊姓三戸各小洋十角楊吳氏銅三元○初八日葛伯誠來紫石山人洋六元隱名氏求合店友順遂十角角子貼水人五角○初九日榮陽氏爲譜弟春草堂謝求病愈洋二十元百隱名完心愿十元富陽徐斐章爲亡妻超度經懺資求資冥福四元○十一日徐子稱求身體無恙合家　吉洋廿元求保平安人七有心無力子　筵移振五元　安之求保平安梅記各一元義昌懋銅洋六元○十二　垣勉力子洋五元○十三日浙紹柏醉山房洋五十元趙金隆汪笏記各十元丁繼昌同繼室陶氏爲次子病愈還愿服符病愈人各五元○十四日王裕後神前還愿洋三元小洋廿角○十五戸陳春楠病愈還愿黄少琴各洋廿元錦昌號魏記十元修思子求平安二○十　日延齡求安　洋卅元培本堂六元馮贊廷妻駭　求愈五元泰州無名氏洋二元對開洋一元小洋六角蔭記昞記三戸各二元王西星一元○十八日蔣已辰洋廿元潮陽隱名求客居平按龍五五元青記洋一元梅溪濤豐當來湖城乙樓主人銅洋廿三元○十九日常山捐釐局來潘門陸費氏洋二十元自怡悅齋四元施才記五元無名氏三元○二十日淸江何承德堂洋八十元歸武陸信女劉氏洋四十元　阿珍廿元不留名十三元不留名六元不留名五元華淵堂求合家平安龍洋三元振大永記次銀原　五兩兌見洋三元五十六文○廿一日求繼賢堂洋一百元蘇州新燕堂記七元○廿二日陸惟善求母康健合家平安常州勉力子爲子時痘求佑團危爲安曹母德堂三戸各十元譙國氏第四子求病無四元○廿四日旭記隱名氏各洋五十元平湖隱名保産平安龍洋十元無名氏藥水角子士二角○廿五日保功氏洋五十元潘樹翁來何雲軒求子病愈廿元○廿六日明　堂主人洋廿元汪隱名十元隱名氏五元○廿九日江南壼隱名得子之喜求保子母平安　十二元常熟無名氏十元沈張氏七元角子廿角南陽萬記求保四季平安五元○三十日存義公票號來山西無名氏元三十二兩四錢九分○五月份共收元三十二兩四錢九分又洋一千一百七十元對開洋一元小洋一百五十五角統扯七四三申元八百八十一兩一錢九分八厘又錢六十四元申元五分三釐以上共收元九百十三兩七　四分一釐銅洋四十一元連前拱收元九萬三千四百　一兩八錢一分三釐除解各處振欵外凈存元一千零六十三兩九錢一分銅　二百廿元零二角 
 
 
 

Page 11

 
 
   
 
 

Page 12

 
 
   
 
