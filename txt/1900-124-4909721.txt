# 1900 - 124 - 4909721

 

Page 1

 
 
[勸募崇明振捐] [  本館協振所啓]  
　　崇邑地濵江海易受水災四沙尤水鄉瘠苦之區盖藏甚少去歲淫霖爲虐繼以暴潮以致百數十里間盡受其魚之困迄今沈災未澹嗷雁哀鳴刺目傷心雖鐵石人見之亦當爲之下涙崇邑同人馳函告振請爲設法勸捐本館恊振所以崇地與滬相隔匪遙救災卹鄰自應急爲勸募伏祈四方好善之士各解囊金或爲半菽之分或爲一錢之贈聚沙成塔集腋爲裘俾飢民得以飽飫仁漿同登衽席造福匪淺獲報無涯敢於諸大善士有厚望焉 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名宿悉心校對方輿紀要三月間早已成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家詔明封而後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑票找洋向經售處取書 
[閱本報紀拳匪仇教事系之以論]  
　　山東義和拳匪爲白蓮教之遺孽雍正朝曾奉諭嚴禁習拳若輩匿跡銷聲者已百數十年近來又有死灰復燃之勢其始也不過聚集游蕩子弟耍拳弄棍以爲北方之風氣使然乃日復一日習者愈多而義和拳之名以起遂不僅以耍拳弄棍爲事爲首者每以邪術愚人謂誦咒書符可避槍砲於是信者愈衆習之者往往恃其男兒好身手凌辱良懦魚肉鄉愚地方爲之側目近更黨羽愈多勢燄愈大專與教民爲難去秋故城縣被燬教堂一案縣宰某大令拘犯庭訊時卽有匪黨百餘人手持洋槍赴縣恐嚇大令無以爲計給錢三百千其黨始散亦可見匪燄之張矣邇復延及直隷本月初十日本報轉錄天津國聞報云直隸清苑縣南鄉距城三十餘里之張天莊及謝莊蔣莊張登村等處有義和拳匪嘯聚於林密山深之處上月二十二日忽羣起而與教民爲難教民亦稱戈以拒相持至兩刻之久互有損傷清苑縣陳大令聞之急率練軍馳往肇事處彈壓旣而西關外馬隊亦整隊而往目下方駐紥張登村以便相機辦理云云執筆人閱之以爲義和拳匪卽不與教民爲難而招集匪類愚惑鄉愚大則刼物小則詐財爲害地方已不可勝言乃更殃及教民其爲害恐益無所底止現在辦理交涉之事以教案爲最難每見教案一興朝廷之賠費已不貲官員之唇舌已焦敝而外人復多方婪索不僅疆吏爲之撤任地方官爲之降革儘有賠費所不能了者或藉口而闢埠通商或借端以割地彌補貽君父之憂爲人民之害非皆若輩階之厲耶朝廷有鑒於此故屢下保護教堂之諭著地方官加意保護　緝匪徒亦可謂慮周　密然向之教案不過民教齟齬地方官一或不愼猶且釀成事端若拳匪專與爲難苟不設法絶其棍株將來必致横溢而不可收拾雖經直隷總督北洋大臣裕制軍出示嚴禁謂自示之後果能力改前愆寛其旣往如敢仍蹈故轍自號拳師舞弄拳棒及投師學習輪槍舞叉徧行街市射利惑民者一經拿獲定將該犯按例杖一百流三千里投師學習者杖八十徒三年限滿遞籍管束如有坊店寺院容留不報地保人等不行拿獲者照不應重律杖八十通飭州縣一體禁止不可謂非正本清原之治然直隷不過拳匪延及廓清尙易爲功東省則爲茌苻嘯聚之區百數十年來根株未絶卽使嚴禁傳習而欲其悉數解散恐非易易是在大吏嚴飭地方官整頓保甲挨户清查并責成甲長地保遇有蹤跡詭秘者卽行拿辦賄縱庇護與之同罪毋始勤而終怠毋有初而鮮終久久行之俾阿附者少而羽翼可削除矣羽翼旣削除則匪首勢處于孤卽不能絶其根株當亦自消自滅今者勞師動衆實祇所謂急則治標惟嚴辦保甲事宜則爲治本之法未識當軸以爲然耶否耶 
[本館接奉電音]  
　　昨日午後京師飛電傳來上諭二道硃筆一道敬謹譯登○四月十一日奉上諭陜西督糧道員缺著崇恩補授欽此同日奉硃筆黃桂鏚著協理京畿道事務欽此同日奉上諭前因京師入春以來雨澤稀少迭派恭親王溥偉等分詣太高殿等處拈香復派大阿哥溥儁虔詣覺生寺拈香仰荷昊慈眷佑渥沛甘霖朕心實深寅感本月十三日仍派恭親王溥偉虔詣大高殿恭代拈香報謝覺生寺仍派大阿哥溥儁時應宫仍派貝勒載濂昭顯廟仍派貝勒載潤宣仁廟仍派貝子溥倫凝和廟仍派鎭國將軍載振同於是日分詣拈香報謝近日農田正在播種待澤尙殷仍冀頻邀鴻貺甘澍應時以慰農望欽此 
[述西伯利亞情形]  
　　香港循環日報云英人某君曾游歴俄國西伯利亞一帶言及此處人民分爲三種一爲可殺克兵之昔年曾立戰功者一爲犯罪而流配至此者一爲政事黨及大隊教會中人其中流犯身極强固且智識深遠絶勝俄京聖彼得羅保人自俄皇登極以來立法甚爲寛大凡俄民之願往西伯利亞者皆准附乘火車豁免車貲只取食用之費及抵此處俄政府卽每人給地四十畝令自行耕種三年内不征地稅若實在無力自食者政府並助以銀錢惟每名每次不能過英金十磅 
[華俄築路]  
　　香港循環日報譯登某西報云中俄兩國政府議定建一鐵路由京師經楊家口及庫倫而至恰克圖其欵暫由華俄道勝銀行墊付卽將此路作抵此路若成較之經由西伯里亞可近一千英里且無險峻難行及冬令雪深四五丈之處如是則中國北省及蒙古諸部落異日必悉爲俄人所垂涎而駐京英國使臣目下似尙未覺察鳴呼晚矣 
[英國軍費表]  
　　天津國聞報云英國度支部大臣於西歴三月二號宣示軍費表計本年共需英金六十一兆四十九萬九千四百磅中分四大項一曰常年軍費二曰永久增加軍費三曰臨時防守費四曰現時征戰費所謂現時征戰費者卽征討南阿非利加洲搭浪施華列國所需豫計九月中戰勝凱旋及十月十一月十二月休養殘兵須籌出英金若干磅惟載還兵隊及兵械之貲尙不在内聞目下英軍每一禮拜内約費英金二兆磅每磅值中國龍銀十圓内外 
[撫軍受篆]  
　　正任江蘇巡撫鹿滋帥交卸兩江總督署篆後秉節回蘇擇吉本月十一日卯時蒞任昨曾紀諸報章兹得姑蘇采訪友人續函云是日寅刻護理江蘇巡撫陸春江中丞飭監印委員徐大令中軍曾仉二叅戎率同戈什哈護勇等人恭送巡撫關防至撫轅滋帥降階迎入供奉大堂未幾砲聲隆然吉時已届滋帥朝服而出趨詣香案前 
 
 

Page 2

 
 
行三跪九叩首禮恭謝天恩旋易公服拜印然後升座開用印信屬下文武各員分班叅謁滋帥隨退歸燕寢小憇片時俄而陸中丞景尙衣及署藩司吳仲懌方伯署臬司朱竹石廉訪皆詣轅賀禧聞中丞交卸撫篆本擬卽回藩司署任嗣以正任藩司聶仲芳方伯准於本月十六日出京屈指下旬當可回任是以請假匝月往金陵一行目下藩臬兩司並未更迭云 
[募勇述聞]  
　　漢口訪事人云前者湖北提督張蘭陔軍門在漢陽樹旗招勇業經足額置辦軍裝並另委員弁就湖南再募二萬名以補武衛軍之數有志爲國家効力者正可投筆而起詩賦兎罝也 
[派員閱操]  
　　漢口訪事人云湖廣總督張香濤制軍整頓武備不遺餘力近聞日本將有大操之舉擬遣長公子偕吳軍門元愷濮琢之協戎張虎臣副戎同往一觀以資考鏡 
[撤退洋股]  
　　漢口訪事人云四川礦務奉旨歸李鐵船京卿督辦當開辦之初每有洋人附股此次李鑑堂星使蒞鄂與督憲張香帥籌商擬將洋股撤退以一事權 
[商人狡獪]  
　　金陵采訪友人云下關爲商賈往來要道向設釐金分局以榷貨捐自去年創設新關百貨雲屯收捐益旺邇來局員愃大令齡就局門外大張示諭將百貨酌量加釐一時貿易中人相率逞其狡獪之情高揭洋旗以冀倖免噫其眞如亞聖所云爲淵敺魚爲叢敺爵者與 
[嚴查賭娼]  
　　杭州訪事人云省垣每有人以開張店鋪爲名窩娼聚賭署錢塘縣沈劍芙大令知之立卽飭差查訪并出示曉諭曰爲嚴禁事照得窩娼聚賭例禁綦嚴本縣下車伊始訪聞省城上珠寳巷每有匪棍在該處　屋外以開張店鋪爲名内則私設娼寮或設局誘賭實爲風俗人心之害現已飭差訪拿從嚴究治并出示曉諭爲此諭令諸色人等知悉如有前項情事房主地鄰不卽舉發者立將房屋封閉入官并治以應得之罪各宜凛遵毋違特示 
[天津火警]  
　　天津采訪友人云三月二十八日之晚九點鐘時北門外鍋店街忽兆焚如之禍附近各水會中人聞警馳救直至次日近午始火滅烟消計迤東北面之慶善銀號美昌洋貨鐘表鋪永德號中西大藥房吳協興磁器店起興估衣鋪德隆洋貨鋪文美齋南紙局靜安水局美昇鍋鐵錫器店三聚公永合泰毡毯鋪錦盛祥南紙局天德恒義盛和三井分行聚珍齋骨董鋪德元信洋貨鋪汪福同磁器店德合估衣鋪瑞升泰長愼湧集義棧文玉泰骨董鋪廣生源仲盛公骨董鋪及字號數十家迤南之福昇合東聚恒翰寳齋某布鋪某鞋鋪德隆估衣鋪德豐竹簾鋪恒吉錢鋪錦興義恒盛鏡籢店恒鈺號德義誠恒升估衣鋪永順成銅鋪四合竹簾鋪泰昌號萬寳堂書鋪萬慶號天裕興布店玉華齋眼鏡鋪迤南之沈家胡同楊家同及某某等處迤北之侯家後金店胡同集義棧後趙宅陳宅舉凡繡地錦天雕梁畫棟付之一炬不下千餘楹所失約值數百萬金之譜誠可謂之巨災矣至本月初三日午前河北院署迤東大胡同後張姓家又不戒於火幸賴聚善水會中人竭力救護得未延及此則火警之餘波合並記之俾居民鑒及前車隨時留意焉 
[漢皋火警]  
　　漢口訪事人云本月初六日午後四點鐘大馬頭黃志成雜貨店不戒於火突兆焚如祝融氏氣燄猖狂大有不可收拾之勢後幸氷龍畢集極力救熄而鄰右已大僅受虚驚矣 
[津郡官塲紀事]  
　　天津采訪友人云天津鎭總兵羅鎭軍榮光奉旨升授喀什噶爾提督本月初旬某日入京陛見恭謝天恩所遺鎭篆由上憲委梅軍門東益　攝○本月某日新任大名府知府戴太守錫鈞稟辭督憲裕壽帥乘火車詣保定謁見藩憲廷方伯然後由省會前往履新○水師營哨弁張君孝昆席君明德鄭君大才劉君貴才由統領鄭灼三協戎札飭分帶砲艇赴北河一帶巡綽大約一二日内卽可開行 
[浙省官塲紀事]  
　　杭州訪事友人云浙省應解第三批地丁京餉現由藩憲惲菘耘方伯籌撥庫平銀五萬兩委大挑知縣邱大令冠文管解大令於本月初六日親赴藩庫兌銀眼同釘鞘寄存外庫以便擇吉首途○遷善所被焚之後臬憲榮伯衡廉訪以管所委員余别駕防範不周先行摘頂示儆本月某日復親臨所中查勘一切次日卽下札撤差大旨謂省城設立遷善所拘禁罪犯令其改過自新誠屬法良意美該管委員宜如何勤加查察上月二十三日戌刻忽肇火災致被逃脫多犯該員先事旣不能防範臨時又未能彈壓實屬疏忽已極而事後復思惟諉卸責殊難勝任著卽開去差使仍勒令隨同緝獲倘再玩忽定于叅處云云至所遺管所一差刻由方伯另委候補知縣邵楚白大令同珩接辦大令奉札後已於立夏日到差任事矣 
[松郡官塲紀事]  
　　松江采訪友人云各營統帶以大閱在邇日督營兵操演每日晨起卽聞角聲嗚嗚槍聲隆隆午後復操皖北五子九子各槍法聲若貫珠連環不絶某日江南全省提督兼自强軍太湖裏河水師統領李壽亭軍門自江陰防次來檄内開本軍門定期本月十五日回轅二十日閱看正副新舊各營合操日内已由營員分别傳知矣○署理松江府知府張子虞太守探知署理兩江總督正任江蘇巡撫鹿滋帥交卸督篆仍蘇撫本任遂駕舟赴滬上恭迎迨本月初九夜回松華婁兩縣主林屈二大令聞之卽飛輿往大漲涇馬頭排班迎謁○提標左營游擊吳星甫游戎炳辰邇經上峯遴補漕標中軍協鎭遺缺札調花翎侍衛督標左營游擊盧游戎桐森來松署理大約本月二十日左右卽可秉節履新矣 
[江漢濤聲]  
　　漢口訪事友人云近日漢陽府施鶴笙太守查悉漢口循禮坊居仁坊某某二委員少年浮躁不洽輿情因之立卽撤差易員瓜代○日前某國領事署文案所雇庖丁某甲至張美之巷縫工某乙家向其妻調戲乙見之大怒將甲扭至大智坊張笙甫二尹公館請懲二尹令笞責枷號以儆及歸訴知其主嗾使領事向華官饒舌直至將乙從重科罰并撤去二尹之差始獲寢事○某輪船往來宜昌漢口已非一朝船上客人時有失物之事咸知水手余必義與賊匪聯絡一氣近爲買辦查悉函送夏口廳署請追廳尊陳少石司馬准之將余追繳各　然後嚴治 
[上海官塲紀事]  
　　昨晨駐紥吳淞獅子林之某營統領班福齋軍門乘船至滬詣北河南路天后宫側出使行轅拜會貴州巡撫鄧小赤大中丞茗談良久然後辭出○昨日亭午時蘇松太兵備道余晉珊觀察署理上海縣戴子邁明府先後至某處碼頭恭迎前兩廣總督譚文卿制軍制軍由湖南珂里奉召入京取道滬江小作勾留卽須航海北上○昨晚蘇松太兵備道余晉珊觀察乘招商局某輪船赴金陵晉謁督憲劉峴帥叩賀任禧○本城保甲總巡周秋江司馬奉牙釐局督辦朱竹石觀察調辦常州奔牛鎭釐卡事務所遺總巡一差傳聞蘇松太兵備道余晉珊觀察有委前會丈局總辦夏芝蓀司馬接辦之說未知確否惟周司馬則已定於本月十四日交卸矣 
[整頓軍務]  
　　蘇松太兵備道余晉珊觀察查得所屬竊案甚多均不破獲似此捕務廢弛查緝不力實屬不成事體刻已通飭道屬二府一州飭縣從嚴比捕勒緝如果仍蹈前轍定卽由道親提究比 
[縣示照登]  
　　欽加同知銜署理松江府上海縣正堂戴爲出示嚴禁事照得邑廟豫園爲前明潘文敏公舊宅今作各業公所或出租箋 
 
 

Page 3

 
 
扇茶寮等鋪近有無知之徒往往在池内淘洗煤屑傾倒垃圾以致四面靠岸幾將塡滿更有一種鳥籠耍貨等鋪居住婦女在池内傾滌溺器抛棄私嬰穢濁不堪種種蹧蹋實堪痛恨現據各業呈由同仁輔元堂董事轉請示禁前來除傳地甲到案諭令隨時查察外合行出示嚴禁爲此示仰諸色人等知悉自示之後不准再在池内淘洗煤屑傾倒垃圾抛棄私嬰以及店鋪寄宿婦女傾滌溺器情事倘敢故違一經察出定卽提案責罰此外如所種樹木藉以點綴園景亦不得擅行砍伐犯則併究决不稍寛其各凛遵毋違切切特示 
[初訊兇棍]  
　　惡棍張掌華張順華犯案纍纍由美界探捕拘獲解送英美租界公廨讞員翁笠漁直刺略詰情由移送上海縣署前日署理縣篆之戴子邁明府升堂研訊張供小的係本邑浦東人年二十八歲張永林實非小的戮死寃遭牽涉科以車罪到配後除點名外任使游行得以潛逃回里去年五月二十六日糾人到浦東美孚煤油棧爭充小工頭目旋棧中西人見而追拿小的情急用手槍擊之魏月卿亦執手槍還擊自已悮碰槍頭以致斃命小的今患重病尙乞施恩順華供小的年二十三歲駕舟度日小常熟命案小的並不知情明府惡其刁賴喝鞭竹梢三百下釘鐐收禁外監掌華察有病容暫免刑責釘鐐收禁内監 
[火未成災]  
　　昨日亭午時南市小南門外王家嘴角鴻源麫館後披屋中忽然火起熊熊之燄頃刻飛騰幸卽汲水灌澆移時熄滅事後查檢不知火從何來頗滋疑竇也 
[上海縣署瑣案]  
　　姜　氏訴稱去年兒子姜錫山因事涉訟管押待質所朱邦傑許爲設法保出小婦人倩親戚付去洋銀三十元約定兒子保出後再找一百元日久杳然始知被誑向索不理至年終小婦人投案哀求始蒙交保本月初五日兒子與朱途遇朱卽邀同流氓擁至南市得月樓烟館勒索保費及酒席洋銀兒子不允致被藏於正興客棧三日費去錢三十餘千叩求提究不知戴明府如何辦理也○前日戴明府升堂訊案時姚步舟扭范佐祺至案前喊控明府怒喝令掌頰二十下問所控何事姚供小的在老學前開雕花作范借宿樓上今正初二日將媳婦誘出逃至蘇州旋仍回滬小的究出眞情同往蘇州領回本欲控告經四鋪董事勸范書立服辯了事詎料事後范文誣控小的訛詐故特扭案請懲服辯呈電其子姚晉才所供相同姚朱氏供小婦人是晉才之妻范佐祺住在樓上自言能知風鑑謂丈夫將來必爲乞丐小婦人被其所惑於今正初二日隨范到新閘借宿某木匠家十日然後乘舟往蘇州青陽地某紡紗廠做工後由翁與丈夫同范到蘇領回范供姚托小的薦朱氏爲傭反被誣控明府曰爾非薦頭明係姦拐圖賣察閱服辯書范佐祺而呈詞又書樊竹全隨意易名刁狡已極喝令笞責四百板枷號游街七日再辦朱氏掌頰二十下姚晉才亦掌頰二十下著具結領妻回去 
[馬路工程局紀事]  
　　江北某邑人陳萬氏混名小獅子日在南市浦江中駕舟渡客性喜黏花惹草其夫陳大牛屢戒不悛恨之刺骨日前忽持刃戮傷腿臂等處氏負痛扭至捕房聲訴經捕頭解送馬路工程局總辦程雨村大令諭俟氏傷痊冉核前日飭提覆訊判令將氏掌頰二十下陳笞臀二十板諭令夫婦和好如初豈知甫經開釋卽相爭閙重復扭入捕房捕頭命仍解送馬路工程局程大令將氏函送普育堂留養侯其悔悟再行察核○前日十六鋪地甲夥役某甲查見陳大牛與毛大獃子在船賭博因卽拘解捕房轉送工程局程大令惡其不安本分飭各責二十板管押捕房以冀悔悟 
[英美租界公堂會訊案]  
　　前者英商協泰洋行買辦李玉亭控自稱武職大員之黃禮堂騙去赤金十條時鄭瀚生大令方操英美租界公廨讞政訊悉各情移送上海縣署未幾黃卽夤緣保釋避不到案李遂上控南洋大臣署更由協泰主控諸京師英國使署使臣移咨江蘇撫憲轉飭江海關道札飭上海縣及英美租界公廨通緝務獲上月某日黃由保人尋獲送縣署理縣篆之戴子邁明府以案關交涉且事在租界遂連案卷送回公廨迄今尙未訊結前日午後英領事署繙譯梅君會同讞員翁笠漁直刺升堂研訊李偕協泰主投案訴稱前年四月某日黃自稱二品大員奉上憲札文總辦電燈公司事務致被騙去赤金十條值銀四千四百餘兩報捕後由中西包探拘獲在行李中起出赤金一條解送案下未幾移送縣署黃卽浼人保出以致案懸兩年今旣到案且有見證求恩究追包探秦少卿偕西包探狀生禀陳一切見證人黃竹堂朱德鈞同供李將赤金付黃時商人等並未目見嗣見兩造爭閙不休曾解勸一次求鑒黃延律師侯魯公申辯直刺向黃研究黃供職員並無此事可矢天日不知李如何起此風波梅繙譯謂此案旣有證人則黃之騙金已無疑義可限令黃於三日内措銀繳案直刺謂斷案須折服其心今黃狡展不承卽限令繳銀似尙未當侯律師聞之起而言曰前接貴繙譯來信謂已與翁大老爺商定囑本律師先行聽審切勿申辯現在案中一切本律師已洞悉本原查萬國公法無論何案總以筆據爲憑各國皆然貴繙譯通曉中西律例請問訊案以憑據爲重乎抑以見證爲重乎若以見證爲重被告亦可賄串一人爲見證天下尙有難了之案乎梅繙譯謂此案已歴多年並經總理衙門南洋大臣照准是以卽能斷結貴律師可不必經理侯律師曰英國亦有律師何以未聞有不准辦案之事况此案李初控時稱黃代人擔保銀三千五百兩後經英領事照會蘇松太道又謂黃竊取赤金十條計值銀五千三百兩迨電致總理衙門及南洋大臣又稱黃購取金條不交價銀四千一百兩今日堂供忽改稱拐騙先後情節種種不符尙請堂上明察直刺商之梅君諭候禀請道憲及英總領事訂期復訊 
[英美租界公堂瑣案]  
　　包探竇如海拘解薙髮匠劉維記徐蓮生張阿海周志安到案禀稱伊等霸吞某寡婦所開剃髮店報捕後經小的拘獲送究整容公所董事陳恒公投案禀稱此店本係葉姓所開近葉因病逝世經同業公議歸劉等四人接開按月各貼氏養贍洋銀一元五角不意劉首先梗議意欲霸吞叩求公斷劉等同供小的等尙未知生意如何是以未敢貿然應允並無霸吞之意讞員翁笠漁直刺商之白繙譯判令劉等四人遵照前議按月各貼洋銀一元五角違干提辦○四百三十一號華捕拘解葉坤元張阿掌到案禀稱前晚鳳仙髦兒戲園焚化冥鏹伊等二人卽大呼失火以致座客爭先奔避申有十餘人或傾跌或磕撞以致受傷小的見之因卽拘獲送究葉張同供小的等瞥見火光恐肇巨禍是以大聲疾呼冀有人及早施救並非有意造謠叩求明鑒直刺判令各枷十日○包探李培之拘解張三租陳阿慶到案禀稱張竊取俞仁之汪阿生家洋銀五十元布衣四件藏匿陳處經小的查悉起出原贓洋銀三元七角布衣一件爲特解請訊究俞汪兩失主投案請追張認竊求恩陳供小的與張爲友不知竊贓故敢承寄尙乞恩寛直刺判將張責三百板陳責二百板○包探張阿五拘解瘋入江榮生到案禀稱前日工部局中人山文逹張金仙至不知姓之小弟家收取捐錢此人突出兇逞無可理喻故由小的拘案請懲山張投案供稱小的等向在工部局收取捐欵無端被江毆辱心不能甘叩求究辦江語無倫次小弟供小的與江並不相識不知因何肆毆求鑒直刺判將江送普育堂醫治小弟無干省釋○包探趙銀河拘解竊賊應阿福到案禀稱此人竊取薛杏卿家絲帶布衣等件經小的緝獲人贓送請訊究薛投案領贓應認竊不諱直刺判責二百板贓給還失主 
[美租界捕房紀事]  
　　湖北漢口人朱興拜在鎭江西人派而處當細崽本月某日竊取洋銀五十元乘某輪船至滬匿跡外虹口某里内西人知之函致美界捕房請卽拘拿究辦昨日捕頭令包探沈翠濤將朱拘獲押候解送公堂禀請讞員翁笠漁直刺懲辦○昨晨江北小竊王　慶王阿福徐阿弟三人同至揚子路碼頭竊取某駁船上麻袋數十口事爲包探劉阿炳查知弔出原贓拘解捕房捕頭令押候解送公堂禀請翁直刺訊究 
 
 

Page 4

 
 
　　老存濟堂大藥局聲明外埠山局購樂清單自四月初二日起十二日止内附新昌参號清單　　無名定係冐充請退查究 
蘇州楊元興猴棗洋十元沈　三暴醬　玉樹　洋一元厦門惠濟號肝胃散洋六元又萬金不換丹洋三元大通德記號玉樹油洋兩元下昻益興振玉樹油洋十角蘇州潘公館遺精不遺丸洋六元揚州福　照人参必孕丹洋四元宜興任公館馬寳二十元九江全成莊狗實洋十二元嘉定林泰成號人参再造丸八元紹興汪泰源號馬實洋十四元一併聲明請遠方由局　藥諸君分别　覽如内中未列芳名難免經手假冐請節致函本堂或空信由郵政局遞來亦可立即帮同查究必期水落石出不負諸君委托總之以後諸君如蒙惠顧本堂良藥務必請看清單以辨眞僞至囑切切本地交易一概不登而免瑣屑本主人識 
　　上海廣學會新譯各種書籍出售 
　　保華全書八角俄國政俗通考三角四教考略一角二分真道喻言三分經學不厭精八角英國議事章程一角英國頒行公司定例三分華英讞案定章考五分富國眞理三角動物淺說一角教士列傳一元五角古史探原二角五洲教務二角理財節略五分富民策二角古教彚参一元足民策一角大同學三角大清鐵務圖八角礦驗沙要法六分電學紀要一角五分醫方彚編一元大五洲統屬圖一元牲學舉隅七角格致　隅一角二分蒙學淺說一角醒華博議一角五分救華巵言一角代售全體通考四元華英四書一元二角五車韻府一元讀書樂全套八角邵氏危言五角景教碑文詳註一元各種格致圖西醫英文等書不及細載 
　　廣東宏仁堂眞正第一家始創珠珀犀黄八寳化毒丹此丹專治毒門藥到病除誠絶世聖藥有起死回生之功不效還洋假冐甚多認明招牌地址 
　　包愈花栁毒門永不再發 
　　本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦揚梅結毒疔瘡横　五淋白濁下疳破皮陰户腫爛瘰癧惡核一切毒門輕者四日重者七日無論初起久染均可痊愈永不再發加從前悞服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尚可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴品專治男女下疳腐爛隂户肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内原本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲園南首朝西轉灣正豐街中巿宏仁堂啓 
　　敬啓者舍弟春畬遽于去年端午日出外不别而行直至如今各處緝訪杳無音信想必遠適他方流連忘返其妻望眼幾穿憂思日積臥病在床其嫂已于三月十七日物故敢祈 
貴館登報四方善信暨庵觀寺院等處儻知春畬實在下落懇求詳細賜示上海萃豐碼頭元大豆行内王春泉收啓俾家中得以安心病體可圖痊好實爲功德無量 
　　官紳雅宜送禮童叟常年補劑倘有假冐隠戤禀官嚴究不貸兼理化學新法老牌燕窩糖精每大盒四元小盒二元 
　　泰西贊醫士格致補腎聚精珍珠牛髓粉誠補劑中第一妙品 
　　本草云牛肉補氣牛體髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者心存良相憫惻殊深由此設法製藥濟人此粉用泰西童子肥牛祇取骨中之髓佐以珍珠並養元固本塡精等要藥用機器製成粉狀入口毫無臊氣善能補腎益氣壯陽健脾添精神養眞元平五贓安三焦獲益甚繁筆不勝載盖人如患腎虧氣虚損症癆瘵陰虚陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延五益膏螽斯衍慶握如掌心中也連服十天面色即轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識乾請早衛身幸弗負本醫士婆心濟世焉每日早晚開水冲飲三錢母庸戒口○每罐洋一元每打十二罐洋十元○總經理在上洋二馬路中巿西鼎新里石庫門内暹邏大德通公司便是 
　　廣東陳恒德堂包愈遺精愈後永無再遺之患若有半句虚言神明共鑒 
　　立止遺精苐一妙方 
　　凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方清心安神止遺除根之良藥每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
　　泰西必逹醫生創製戒烟救苦水大瓶十元中瓶二元小瓶一元函購信力自理近多假冐請認明牌號地址方免魚目混珠 
　　奇藥出世 
　　本醫士戒烟救苦水自徐園問世以來服此而除癮者多如恆河沙數一時名聲火振幾有不脛而走之勢然尙有種種奇效使服過者莫不拍手稱奇五體投地故再擇尤略陳以告沉淪苦海者○一久年老癮體弱多病服之不但夙癮全除且身體轉强百病盡愈○一吸烟陽痿乏嗣者服此立能精神煥發臨事堅久不倦一索得男○一婦女吸烟旣多不能生育者服此能調經止帶受孕安胎○凡吸烟人面黑肌瘦日夕思睡懶於行動腰酸腿軟者服此立刻神淸氣爽容貌光昌且有力如虎步履如飛○凡性愛吃烟不肯戒除每晨冲服少許則終日身體爽快如公務忙碌偶然不吃亦毫無難過○一吃烟人氣喘多痰咳嗽不止者服此則順氣止喘痰化咳止○凡吃烟人感受風寒傷風不愈者服此卽愈○凡夏天早晚冲服永無發痧及傳染時疫之症○凡吸烟人飯量减少常常胞悶服此卽開胃消食肌膚豐滿○一此水甘香適口性極和平隨吸隨戒故能不出毛病消患無形與市上之用烟灰製成丸藥服之不得吃烟不服又思吃烟以致百病叢生判若天淵○一吸烟人咳血痰血吐血嘔血等症急用淸利童便將水和服二錢包可起死回生永不再發上海老閘橋北首唐家衖徐家花園帳房經售 
　　泰西新法戒烟普濟水　泰西未士括打秘方創製如敢冐效定即禀究加以重罰售處在虹口白渡橋北仁智里十三弄括打藥房 
　　吃鴉片之人不可不一試 
　　人皆知吃鴉片有癮至問其何以成癮則雖吃烟數十年之人不能盡知盖鴉烟用燈呼吸贜腑先受火毒烟氣旣人由腸胃達於四肢上頂下蹱無一不到卽無一處不有烟油油生積積生虫虫生諸患是名曰癮制之之法要在殺虫消積去烟油解火毒又必有良方妙藥斟酌盡善人人皆宜使烟雖戒去而元氣毫不受傷然後癮可得而斷也巿上戒烟藥所以不能斷癮者一以妄加參茸烟毒未淸先行峻補名曰培元實同痼毒一以攙入烟膏或煉鴉片成粉放入藥内頂癮雖便受毒愈深故吃烟者愈多戒脱者絶少亦以無良方妙藥之故也本主人未士括打夙精醫理自來中國卽欲爲吃烟之人定一良方俾除困苦精考數年博稽同志每製成一種戒烟藥卽與有癮者服之凡歴百餘次經過老幼男婦新癮老癮不止數百人屢經改易藥品始行酌定是方製成此水務期人人皆宜絶無流弊先在澳門施送數千瓶服者俱能戒脱盡人皆知無庸贅述但工本頗貴不得不取回藥資今定售價大瓶二元小瓶一元再本主人所製各藥零賣皆有定價躉批可以從亷惟戒烟普濟水命名之義實欲普濟中國吃烟之人立誓不從中取絲毫之利卽登報之費亦敝同人捐助如蒙各處醫院善堂官紳善士代消或購去施送無論千瓶萬瓶價同門莊一律並無折扣區區苦心尙希鈞鑒服法照常吃烟一毫不改或喜用熱茶或喜食水果均任各便惟過足癮之後照烟癮一錢服此水一錢頓頓如此癮大照加此水味甘微鹹入口芬芳卽不吃烟之人亦可試服並無妨碍如不欲戒烟之人常服此水保不上癮面上亦無烟色遇有呑食生烟之人用此水一二瓶灌服亦可回生凡用此水戒烟三日之後便覺煙味漸淡半月之後精神大佳體强身健百病消除面色轉潤而烟癮己不覺自斷矣寄售託郵政局　爲妥啓 
 
 

Page 5

 
 
　　天下馳名十六種藥酒○本堂售出之酒瓶分别用木箱用套瓶裝好能寄帶數萬里酒瓶不碎近有假冐多方姤嫉特再聲明購者鑒之 
　　五鞭参茸種子酒 
　　五鞭係鹿驢　牛海狗不熱不燥功能添精種子壯陽益壽男女可服每瓶一元人參赤脚大仙酒治身體虚弱憂思過度精神困倦先天不足此酒有病能愈無病補元神每瓶一元婦科調經且帶酒治婦女經水不調赤白帶下子宫寒冷頭昏腹痛閉經發熱吐酸等病每瓶一元周公延齡百歲酒養心寗神健脾開胃清肺和肝順氣化食調營益衛補損療虚男女皆宜每瓶一元真參茸海狗腎酒添精固髓壯陽補陰强腎種子調經必孕百發百中故名多子大瓶四元中瓶二元 
　　御方生生酒有天地日月五行陰陽之精氣製成治陰陽兩虧五勞七傷耳聾目暗等症每一元人參鹿茸酒一能大補真元以固根本善調和血脉開豁心思聰耳明目定志安刘健脾每瓶一元虎骨長生酒治中風中痰筋骨疼痛麻木不仁跌打損傷内傷等病第瓶一元木瓜酒每洋七瓶真五茄皮酒專治男女風寒暑濕口眼歪斜手足麻木下部痿軟筋骨　疼陽虚陰損每洋四瓶史國公藥酒通經活絡驅風逐邪治風寒濕氣筋骨　痛手足不仁形容枯瘦等重症每洋四瓶 
　　百花露安神酒少年勞心年邁血衰神志不寗連宵不　久之氣血更虧此酒包治大四角小二角真馮了性藥酒善治風濕頑痰周身筋骨疼痛四肢麻木飲食不思精神短少一切風濕每兩一角妙製戒洋烟酒善治百病固精培元固本壯體延年男女可服誠戒烟中别開生面者也每瓶一元西茵陳合歡酒善去風濕兼續筋骨利氷潤燥輕身明目常服令人歡樂作事倦價西洋參酒同西洋參補身酒性味甘温老少咸宜理氣和血止渴生津添精益臟每瓶二角每箱十二瓶洋二元 
　　上海五福弄口京都同鴻堂藥局謹白 
　　泰西安利醫生神藥來滬○欲享上壽欲廣子嗣欲除痼疾欲强身體務宜日服此品定可如願以償誠絶世補品功超巿上一等 
　　泰西靈藥化學補腎生精燕窩珍珠牛髓粉有奪天地造化之功 
　　中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尙何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝淸心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給經售處在上海四馬路北首望平街大隆燕窩公司内假冐甚多認明地址牌記爲要 
　　和濟公司中西大票華四月大八日開彩 
　　本公司首先創辦上海中西大票　足資本遵照禀准○駐滬領事暨○英美工部局　案定章提存匯豐銀行長斯洋二萬元餘欵分存各匯劃莊以昭信言英五月份票准華四月十八日上午十句鐘　　海四　路丹桂戲園當衆如法開彩屆期恭請○中外紳商惠臨共覩以示乘公英六月份票已印出一萬元二彩一張得洋三千元三彩一張得十一千五百元四彩一張得洋五百元五彩四張各得洋二百元六彩十張各得洋一百元七彩廿張各得洋五十元八彩九百五十張各得洋廿元頭彩上下附彩各　洋二百元二彩上下附彩各得洋一百元三彩上下附彩各得洋五十元上海河南路三　　卅二號本公司謹定 
　　上海瑞樂洋行專辦各種機器遠近賜顧函問面議均可 
　　　零售全張五元○分條五角半○批拆扣遠近一例公道外埠另加信局帶力○三馬路鴻運通仝啓 
　　上海亦中經理華洋合衆彩票招客代售 
　　兹者小行售票有年素蒙信實今承攬華洋合衆彩票專理批發現批英五月份票卽華四月廿八日在上海天津路第八十號門牌公司中當衆開彩隔日有對號單印出紅票十足立兌現洋除同業定票外本埠及各埠不論何店如欲帶售者另拆均可小行自當仰攀以廣　徠開彩至公中彩票程該公司另登告白恕不再賛進出概用英洋毛雜小洋等照市貼水紳富信購當班回件指明棋盤街北首○亦中票行 
　　久遠馳名廣東陳恒德堂秘製神效吐血藥膏○靈騐非凡○謂余不信一試便知 
　　包愈吐血永遠斷根 
　　吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋隂潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
　　普天獨秘奇方患者用此安康半句虚言神明共鑒遠埠函購原班回件 
　　京都天寳齋始得獨秘奇方包治天下疝氣 
　　疝氣一症其名有七曰寒疝水疝血疝氣疝狐疝癲疝等名病雖異而治法皆同推其病原一爲寒邪所襲二爲隂氣所積氣不舒暢血不流行以致眞隂虧損寒濕下隊致成疝病初起陽囊腫脹偏墜疼痛小腹氣塊兩旁筋脹甚致囊大如瓜筋粗如純症有重輕根有淺深重者伸吟床褥一步難行輕者時發時愈痛苦難言本齋此方獨秘專治年深月久七種疝症膏丸並用藥性到時當可除病將膏貼在　下一寸寒濕卽由膀胱毛孔　漸而出寒邪拔盡囊核自然日縮氣血調和疝病從此絶根膏藥雙料每張一元二角單料六角○丸藥每盒一元每料五元○鋪分上海二馬路西鼎新里石庫門内便是 
　　欽定殿板縮印佩文韻府 
　　竊維　　聖祖仁皇帝御定佩文韻府一書囊括古今網羅鉅細韻學之富無加於此迄今二百年來海内儒林莫不奉爲圭臬焉本齋主人不吝重貲仿照殿板原縮用西法石印紙　精良字蹟題大全部裝訂　百本貯以椐木大　兩隻計實價洋二十元是書歷來銷路甚廣現因所存無矣爲特散　　　從　損學　務　早臨上海棋盤街　　齋書曄及各書莊　　可也 
 
 

Page 6

 
 
　　新出鉛板全體通考 
　　是書係英國者醫德貞先生所輯德君爲京都同文館醫學教習在華已歷二十餘載博涉羣書著作甚富全體通考蓋其一也其書分繪以圖詳註以說凡人身之四肢百骸肌膚筋節纎微畢奉無不瞭如指掌且於男婦大小内外各方脈與治法更覺條分縷晣若中華學醫者購而讀之能神明其法將見臨症用藥不爽毫厘自能起死回生大有裨益泃醫家之秘本濟世之寳筏也書共十八卷外附圖說三本計五百餘圖分訂十二大本爲一函每部實洋四元諸君惠顧者請向上海美華書館廣學會購取可也 
　　廣東宏仁堂秘製眞正珍珠琥珀立止五淋白濁丸此丸專治淋濁三日包愈屢試屢騐效無比 
　　白濁聖藥 
　　本堂家藏三日包愈白濁一方已歷世代丸内不惜工本重用眞正珍珠琥珀調元等味爲君佐以　熱利便止痛清　妙品無論遠年初起赤白淋濁或因宿娼之後濕熱　積或因行房過久忍精不洩或因腎虚精滑溺中帶濁以致小便艱難痛面且腫諸醫束手百藥無功但服此丹二三鐵立刻消腫止痛開竅利便解毒清火袪熱去濕一切淋濁立服立愈愈後非但永不理發且喜垎元固本大益身體重者二瓶輕服一瓶包愈加不見信試當淋濁大發之時小便痛如刀割玉莖脹腫欲裂一服此丹即能小便如常毫無痛苦自知此丹神妙不測實爲專治淋濁之第一聖藥每瓶二元小瓶一元專治毒門犀黄八寳化毒丹大瓶四元小瓶二元　廣東宏仁堂鋪分上海丹袪戲園南首朝西轉灣正豐街中巿便是 
　　上海經理二馬路○廣泰和○益成分行○定票價照公司大盤零拆比衆公道紅票足兌 
　　英商和濟公司上海中西大票長江一帶統歸鎮江益成票行縂理平價批發 
　　廣東老益三堂開設上洋自來水橋北首四百卅二號門牌近有冐牌甚多切莫受愚 
　　参茸芝术五散　　補腎將陽丸 
　　本堂得始仙傳奇方藥性温和不燥專治男子陰虧陽痿久患夢遺見　休精服之包可立愈而實精壯陽强任意交歡久戰不倦　髮　翁較少年無異婦人同服更覺存妙能多生育誠乃世上却病延年壯陽種子第一功每盒一元○即愈遺精神章二仙丸一元○煖腎壯陽種子膏七角　　包治遺精天下馳名固精延壽膏 
　　專治男子陽痿血衰夢遺精滑婦人赤白帶下經水不調子宫寒冷久不受胎貼之立見奇功保身延年返老還童每張七角雙元二角○婦人白帶丸一元○参茸芝术海狗腎壯陽種子補身酒大瓶四元功效立騐函購定例送書一册逢十另刋清單爲憑 
　　局賭害人 
　　僕在青陽地遇甲乙二人各通籍貫欲買地虔由　莫逆後甲之友某闊客據云賭實灌輸　數目甚鉅甲亦被累在内蓋甲　三份也一日甲告乙曰昨日如此如此輸　恊日爾　被彼局去了甲日奈何乙曰彼等可局吾輩　不可局乎甲曰人乎不敷奈何乙即請仪代帮一忙僕諾之次日某闊客果來僕即如法做之迨三五次後某闊客忽見僕等　帶銀錢爲辭自此散後各矢一誓不能出嘴第三日甲以銀錢所　不多恐闊客不來請僕代辦若干一擺僕思此賭必可操劵而羸故又諾之不料成局之後到七八次之中僕所做並不錯不知如何忽爾弄錯了被該闊客贏去矣迨闊客去後僕反爲甲乙二人所辱聲　被我弄错所害僕亦不解其故事後查悉甲乙二人與該阔客素係同黨實患通札局耳查該闊客臨賭時所帶來之赤金葉子一盒之中只有上面十數張是眞貨以下都是銅錫等物又赤金條子亦是賈　不過包之數張眞金葉子又帶來之原封英洋以外面看之匯似　貨實則内中都是錫餅又票子亦是買貨蓋僕曾經親目見過也以上之伎俩普天下之賭棍皆同如入其榖中莫不蕩産傾家寄語諸君前車可鑒曾經受害人告 
　　美昌公司新設礱榖機器 
　　啓者本公司現在新設礱榖機器代客礱榖其機器每日可礱好糙米三百石之譜賜顧者請先一試定知礱出之光實在乾圓潔淨也至其礱價開列於下　如有將榖交來礱出糙米者每糙米一石取洋六分　如有將榖交來礱出糙本并春成白米者每糙米一石取洋一角八分　小了運米斛米之費每糙米一石取錢八文　一將榖交來礱出糙米　　小工費本公司按照前定春米之價收取　二倘榖礱成糙米之後米客不欲春白即將糙米携回所有小工費須由米客付出　三榖礱成糙米之後共榖殻係有公司之物不能由客取回亦不能身本公司收榖殻之價　四客人交來之榖切須乾潔　將損壞之貨交來與本公司無涉特此布聞 
　　開設上海英界四馬路老巡捕房東首第十七號洋房請至取看章程 
　　瑞成公司上海六圍票 
　　啓者六圍票之設由來已久以其得彩甚易故遠近昭信也兹本公司備足資本禀准　英美　部買在租界設　開辦每月開彩一次准於四月初一日開收二十六日止　二十九日在租界　機器圓球當衆開彩以示大公所有中式銀兩及詳細章程均列明紹紙及卷面首二篇倘蒙各寳號代收及零買者請到本公司面定可也瑞成公司謹啓 
　　廣益公司彩票四月十五日在張　開彩 
　　啓者本公司承辦上海彩票備足資本十五萬元提存匯豐銀行麥加利銀行長期洋十萬元其餘欵分存上海匯劃各莊以昭誠信　已奉　英美工部局諭准開辦在案現已發售第一會票設額一萬張每張價洋五元訂於華四月十五日早十點鐘在租界内張園當　如法開彩屆期恭請中西諸君早臨共覩開彩以示公道其下會票已定加額華五月十四日開彩如蒙光顧請至英大馬路泥城橋外第六號洋房本公司預定月訂章程特此佈聞上海廣益公司謹啓 
　　美仙茶園 
　　四月十三日演 
　　落風帽打龍袍思凡黄鶴樓迴龍閣金水橋打扛子 
　　夜演檯包洋三角 
　　魚藏劍鳳凰山黄金臺討魚稅天雷陣牧羊卷海潮珠送灰麫 
　　群仙茶園 
　　四月十三日演 
　　金水橋月華緣片黄龍鐵弓緣三娘教子雙摇會武侯操琴全大百武補草行缸山鐵蓮花 
　　夜演檯包三角 
　　孝感天馬　蹄金昊天塔小上墳佘塘關二進宫全武行青面虎十一郎第二本遊張園惡虎村 
　　叙樂茶園 
　　四月十三夜演出頭 
　　義賊殺奸錯換羅衣 
　　小生祥做窮秀才夫妻反目白蛇標做方氏投水遇救再結聯婚二人共演關目手叚一切悲歡離合無微不到諸君祈早臨賞鑒是荷 
　　江海關啓 
　　本關現有充公食米陳皮米醋磁器等貨訂於本月十三兩點鐘時由魯意師摩洋行在本關棧房代爲拍賣貴客有欲購買者屆時赴關面拍可也至買貨之人務須酌帶銀洋若干以便拍定時隨即交付不得於既拍後以未帶銀洋借詞推諉至囑至囑光緒二十六年四月初十日 
　　香港太古糖局 
　　拍賣車糖 
　　本行由港自運ＢＡ唛五温Ｂ唛四温半ＣＷ唛四温二五Ｘ唛四温Ｘ唛三温七五Ｈ唛三温車糖準每逢禮拜二五早十點鐘在本棧房拍賣拍定即收定銀限兩禮拜出清如過期不出將定銀罰下期另拍特佈聞上海老太古洋行謹白 
　　禮拜五拍賣 
　　准於十三日兩點半鐘在本行拍賣公信四磅七五至六磅半綠金龍船牌人馬紅標利康象牌色花標公平銅雀台巿布人槍三Ｒ細布牛　粗布協隆花其英鷄細布太和　人色絨　子漂布花其跑鹿雙兔斜文瑞記花其喜雀粗布義記海馬淺洋呢　泰紅牛原布君十巿布雙Ｂ三Ｏ細　庚興順金隆漂布色　心布元色條毛羽綢印度洋標餘貨不計此佈瑞和行啓 
 
 

Page 7

 
 
　　義記洋行拍賣 
　　本行每逢禮拜六上午十半點拍賣洋布呢羽等貨凡貴商寳號購辦定必合式其貨設有一箱一色一疋亦隨行拍賣光顧者必須叨付定銀十成之一倘蒙拍者照時請至上海四馬路第九號門牌面議 
　　禮拜六拍賣 
　　准於十四日十點鐘在本行拍賣各種廳頭食物洋酒醬油牛奶鹽肉顔料共百餘箱並東洋顧繡屏風古銅人物花瓶及檯椅床橱洋琴汗衫花邊一應木器另物不計此佈瑞和洋行啓 
　　另拍等酒 
　　啓者禮拜二即本月十七日兩點半鐘在本行不限價拍賣上等砵酒紅酒車厘毡酒威時忌罷蘭地此次所拍之酒俱是上等貨與前所拍之貨價值不同特此佈告上海三馬路元芳洋行啓 
　　同三和南貨號 
　　本號遷移四馬路南兆富里口先行交易擇吉開張特此佈白 
　　汢海關啓 
　　本關現有舊鐵練鐵錨董銅　銅　浮筒桅燈等件於本月十七日十點半鐘時在浦東本關棧房拍賣遺客有欲購買者屆時往拍可也再拍貨之人必須酌帶銀洋若干以便拍定時隨即交付不得於拍定之後以未帶銀洋借詞推諉至囑至囑此佈光緒二十六年四月初十日 
　　聲明 
　　啓者英大馬路西巿申成昌茶食店是今日爲始添加慶記開張所有以前申成昌所該存欠各欵及私債會欵等情均向邵姓自　與慶記不涉特此聲明慶記啓 
　　中西在藥房 
　　叭噠杏仁露 
　　此露純用叭噠杏仁釀成精液專治上焦風燥肺熟喉炎胸膈氣逆時行頭痛以及老年痰飲聲啞服此均著　效誠潤肺清心化熱疏風之佳品也用送官禮尤爲珍重每瓶五角賜顧者請認牌號不悞上海中西大藥房製 
　　代寄澳門闈姓 
　　本號代寄澳門公司闈姓久蒙仕商照顧誠信相孚兹奉英美工部局諭照章捐辦准仍舊開收代寄諸尊光顧請移玉趾特此佈聞廣惠和源發祥萬利昌鉅安號萬福來同啓 
　　闈姓聲明 
　　啓者本號文鄉科闈姓以前俱付省厰兹因澳公司認捐本號另著伴在澳司理合收澳門八厰以前所投省厰照舊中式君賜顧格外快捷妥當謹佈虹口兆昌永記啓 
　　黄夢畹啓 
　　嫁綫勞人日鮮暇畧荷蒙諸君枉顧請於午後二下鐘前移玉如有緊要公事仍可隨時賜教惟乞恕簡慢不恭耳肅陳維鑒不宣 
　　大補虚勞功勝参茋百倍 
　　麥精燕窩糖精汁 
　　本草載大麥能消渴除熱益氣調中補虚損壯血賑益顔色久食頭髮不口令人　健麥益如此而况精乎本公司用格致法提麥中之精利入燕窩純汁補益大大香味更美連服十日夙疾頓除精神信莊服至一月身體可長肉　　足見功力絶　妙異常適口老少宜用凡房事色傷先後天不足及咳血陰虚面黄肌瘦四肢乏力年老無子陽事不舉等症尤宜餌服　却病延年補身第一聖品較参茋不啻百倍其功也上海四路馬迤北　平街口期東紅磚洋房内大降燕窩公司啓函購信力自理大瓶四元小瓶二元不扣 
　　杭州萬利源 
　　江有義賑廣益公司利濟中西華和合衆西洋　門新嘉坡票價照大巿批發公道收兌紅票住珠賣巷 
　　ＣＨＡＭＢＥＲＬＡＩＮＳ　　ＭＥＤＩＯＩＮＥＳ 
　　曾伯廉各藥料 
　　曾伯廉所製咳嗽藥天　無雙如人受寒咳嗽服此最妙因能通肺中之氣使痰易出也小孩亦可服蓋綠内無毒性物之故 
　　曾伯廉所製痧藥能治大小腸各病用過之人盡皆稱妙蓋能一服即愈也如人發痧立即服下無不告 
　　曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛　骨痛刀割炎灼　瘡皆可用此藥治之 
　　分寄各藥鋪出售每小瓶洋五角大瓶洋一元上海新晉隆洋行總經理 
　　軍門手筆 
　　京都同德堂主人鑑慧心仁術頭品頂戴福建陸路提督孫開華拜贈 
　　同德堂主人雅鑑藥到病除浙江全省捉督使者歐陽利見題　 
　　南京路一百四十七號門牌華興糖精本埠發兌處 
　　前次鉛印譜有人翻印不作爲憑 
　　英大馬路烏利文利喴洋行鳳祥銀樓怡如義成號英大馬路震泰昌仁昌祥同春祥開泰洋貨號泥城橋外張氏味蒓園靜安寺愚園徐家花園大小東門新鳳祥銀樓東來升赤金鋪洪祥泰綢莊抛球塲全亨華彰悅生棧有隆永安五洋廣貨號棋盤街中興昌祥洋實號普仁堂丸藥號華洋藥房麥家圈恆源宏茂昌二川南雲廣土莊裏鹹瓜街元昌怡大参號悅泰久和泰記義隆藥行棋盤街萃豐萃隆衣莊源記綢莊九昌綢莊四馬路中玉聲堂箋扇莊眞老戴春林香粉店老巡捕房日升愼泰兩老洋貨號阜康参號一品香抛球塲東義昌老悅生兩老東西洋廣貨字號石路中巿百花洲老香粉巿法馬路鉅康外國中國欄杆號法租界壽康土棧泰源永玻璃號法馬路元章洋貨號名利棧帳房四馬路慶陞成慶興成吉羊樓晝錦里理文軒書莊義生錢莊永安里大春老洋貨字號新北門楊天祥萬源永兩珠店寳善街大吉廬扇莊王大吉藥鋪五福衖京都同德堂同安茶居洋涇橋南同茂盛外國食物店洋涇橋北逢泰老洋貨發號 
　　上海經理批發和濟公司中西大票 
　　本號承辦英商和濟公司中西大票逐月批發零躉不拘紅票足兌現洋兹售英五月份票即華四月十八日開彩如蒙　賜顧格外克已函購原班回件　上海棋盤街廣恆興○彩章○老協記○天源○同得利○五馬路大得利○大馬路易安○二擺渡叙興發○麥家圈件興○四馬路二章○二馬路廣英隆○廣泰和○益成申莊○後馬路大有利仝啓　分售處上海棋盤街老必得○財運來○立發○同有利○鴻運來○同發源○快發財○大馬路南運來○萬利全○萬得利○海利源○立得彩○虹口彚昌○裕豐莊○松江富可求○生財道○杭州萬利源○鴻發逹○大得利○蘇閶鶴齡堂○屢中○鎭江益　○大賚○　亨利○揚州寳文閣○廣　昌○恊中軒○仙鎭全昌仁○邵伯億大局○清江快得利○寗波王文正○　江豐大同德馨 
　　中西大藥房 
　　老牌牛肉汁已到 
　　啓者美國法曼奠醫生所製補身牛肉汁銷行遍　下中國向歸本藥房經理在售去冬因北洋銷路驟增一時告缺　諸君枉顧用致歉然本藥房當即電信外洋赶辦今已新到價目仍舊但巿上有種不肖店家收取舊瓶仿造假貨利已損人實堪痛恨爲此聲明　賜顧者尚祈　鑒諸並認明牌號庶不有悞上海四馬路中巿轉角大洋房内只此一家 
　　上海烻泰火酒批發 
　　本厰火酒業經各埠馳名其價格外公道加工重料眞正精益求精本厰之司本係上海始創老手貨司　退四換由萬源生號寄售 
　　代寄闈姓 
　　啓者本號代寄澳門公司闈姓異常快捷兹更由澳門公司禀準　英美工部局照章捐辦格外妥當現開收文鄉科闈姓承蒙各財翁光顧請移玉趾此佈上海棋盤街馥蘭成記啓 
　　尋人 
　　前月廿七日走失養媳名阿二年十四歲如有人看見送到法界彩視街春和里第十一號門牌謝　十元聞知報信者謝洋五元决不食言華張氏白 
　　白濁靈驗說 
　　巿上白濁丸首推上海盆湯衖壽榮齋第一余患此症屢醫未效往購藥一元服後立愈登報鳴謝同德里王之　拜 
 
 

Page 8

 
 
　　容易得彩聲名批發 
　　華洋合衆彩票 
　　小行開張二十餘年衆商咸知屢中大彩數不勝計今成攬華洋合衆彩票於四月廿八日在上海公司内當衆開彩至公無私另售每張十條計洋五元分條照例外埠信購原班回件酒力自給批發格外公道紳商賜顧指明上海棋盤街石庫門内天成老票行 
　　水月電燈預白 
　　禀准專利仿造必究今年恭奉萬壽蘇杭及上海已定燈不少新出紫銅玲瓏花架三連燈鳳凰雙頭座燈鳳凰掛燈能上能下巧妙非常光能照五丈遠至磁棹燈早已膾炙人口現在晝夜趕造以應門巿外省各分售處新式燈不及分寄待售倘有欲購者請早爲函定本厰即當匀寄庶各省得覽新式燈也凡有租燈借燈者萬難應命務祈原諒上海總厰謹白 
　　杭州義利源 
　　江南票全張五元半分條六角澳門票單張六元分條六角半兼售老德記各種藥水戒烟参牌紙烟香皂照申批拆上后巿街石庫門内便是 
　　尋人酬勞 
　　兹有逃夥鎭江人徐子厚年廿五歲身長白面圓臉胞眼私取莊摺　去票銀五百廿九兩向楊義和買金鐲練壓發弄又鈔票洋二百九有人通信謝洋五十元捆送到通州謝洋二百元决不食言此佈南通州通源成啓 
　　聲明拆股 
　　英四馬路胡家宅恆泰糖食店股東胡開益現因意氣不合業於本年四月初八拆出啓換仁記所有胡開益股東在外往來各帳恊記圖章等一概與仁記無涉恐未週知特此登報恆泰仁記告白 
　　豐裕保險 
　　啓者兹有英國納期那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保養公道倘遇不測賠償迅速貴商如欲保者請至二洋經橋北首本行面議可也豐裕洋行啓 
　　必中元票行 
　　新則在三茅閣橋北專辦各種彩　及收兌紅票承　諸君光顧格外克　世醫吳敬甫内科醫室移寓於内 
　　杭州同發票行 
　　逐月經售江南義賑票澳門票廣益公司票兼售義賑股份票價照大巿遠埠○紳商賜顧者信購原班立奉開設三元坊同善齋善書局内分設湖州九賢堂書坊内 
　　李中堂奏議 
　　上海掃葉山房農會報館江左書林千頃堂著易堂廣學會十萬卷樓鴻寳愼記書莊文瑞樓零售實價五元八折同慶公北棧發兌另議 
　　杭州鴻發逹 
　　專批廣益上海票和濟中西票華洋合衆票義賑票澳門票囤批照申專收紅票信購立奉 
　　新到火腿 
　　採辦正雲南宣威火腿價廉美味發客江南義賑票批發代寄廣東全省文鄉科闈姓貴客光顧上海抛球塲萬寳來啓 
　　漠河金礦局告白 
　　謹啓者本公司應付光緒二十五年年底止各股友官利七釐准於四　十五日起　各股友就近向各分局憑摺　取此佈督理黑龍漢河磯務總局徐傑謹白 
　　遺失派司 
　　今由　４舊鐵皮頭三百廿札重一百卅六担卅斤派司遺失刻向海關商妥另補前派司作廢特此佈告興隆洋行啓 
　　京都天寳齋 
　　八寳化毒丹珠黄下疳散 
　　淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黄下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
　　黑籍啣恩 
　　余因小病悞吸洋烟欲戒不能爲嘆前年友人述法界壽康土莊主人心存濟世煮烟不放烟灰以免食烟容易上臉復經售華興公司燕窩糖精以供食烟人爲戒烟善後之用盖居心不專厚利也余如是遂定有長年主顧每月購烟必購服糖精一匣精神日固舊病已痊特書數言以告欲求吸烟不上臉者紫來街管祥順紅木侬俱店内吳長清述 
　　上老廣安洋 
　　逐月批發義振大票澳門大票兼售廣益票收兌紅票遠埠信購原班回件認明棋盤街北首 
　　遺失提單 
　　由汕頭太古西安進口唛ＳＥ烟絲九件烟月一件ＳＳ烟絲十二件烟刀一件提單失落堂向太古說明另補前提單作廢特此佈告蘇新泰白 
　　寗波北順泰分行 
　　寗波王文正總經理合衆大彩 
　　合衆大票 
　　按月批發合衆彩票照總公司一律定票預先掛號全張半張分條照巿紅票足兌甬江天后宫街经一言堂○太極圖 
　　張秉衡先生 
　　世傳專治痔瘡藥購者咸稱濟世靈效異常今於三月初四日起减取每料一元二角辨症治法悉詳仿單室在金陵信府河寄售上海三馬路逢遠里對門雲路山房畫室 
　　日本郵船會社 
　　啓者本公司博愛丸准於本月十四日即禮拜六上午九點半鐘開往長崎神户横濱由長崎接續本公司輪船　運木浦仁川釜山元山海参歲等埠小包收到禮拜五午刻客票賣到五點鐘止倘蒙各寳號如欲裝貨搭輪者務期早臨爲幸郵船株弍會社 
　　四香千金寳丹 
　　尊治肝胃不靈包退 
　　方用龍涎香枷楠香眞麝香上沉香佐以開胸利氣平肝和胃專治男婦遠近肝胃心痛難認速將寳丹服下七分頃刻見功再服斷根屢經屢騐切勿輕試每匣一元函購郵政妥上洋美界廣東老益三堂監製 
　　四川尋人 
　　萬縣程家祿號受卿其子名恆仁乳名春生於壬辰年出外不知去向兹特登報如恆仁見字即回萬縣完縣以免父母懸念　望馬茂春啓 
　　上海中英大藥房 
　　珠子品香糖 
　　本藥房開設棋盤街中巿自運泰西各種糖品名目煩多開登難盡惟珠子口香糖一種用宏味美寡二少雙藉以醒酒宿酲除而齒頰留芳用以消食煩鬱舒而胸懷頓暢生津液於俄頃解腥臭於須臾粒粒生香工料兼盡種功效僕數難終欲布告於仕商爰錄登於報牘倘蒙諸君惠顧請認本號招牌 
　　上海華英大藥房戒烟参片一粒金丹 
　　本藥房諸西藥己蒙四遠嘉許而戒烟玫瑰参片更謂良妥無匹此片方固枕秘售按成本所以遐邇紛沓門恆如巾惟仿造假藥甚多購宜留神現今新法監製戒烟一粒金丹格外精工與巿上大異黄灼光圓玲瓏可愛問其功用專治久年烟癮不論老弱毫無疾難易如反掌是故銷塲日盛顯見此丹之妙哉無窮 
　　同慶堂戒烟各藥 
　　本堂戒烟各藥早以風行各省四遠馳名而一粒金丹加料製煉更爲靈妙批發定做無不克已光顧者請至陸家石橋南外鹹瓜街北口便是 
　　新到火表 
　　本行所售烘　火表早已四海馳名今有新到其貨較前更美而價亦格外公道如蒙賜顧請移玉爲盼此告上海雙龍洋行啓 
　　四月十二日進口船禮拜四 
　　益利輪船由長江鴻安公司元和又由長江怡和行吳淞又由汕頭太古公司海定又由寗波招商局 
　　四月十三日出口船禮拜五 
　　鯉門輪船晚往香港粤省禪臣行元和又晚往長江怡和行景星又晚往天津怡和行太生又晚往汕頭香港省城怡和行北京又下午往寗波太古公司 
　　四月十四日出口船禮拜六 
　　博愛丸輪船上午九點鐘開往長崎神户横郵船株船濱釜山木浦仁川元山海参歲式會社天龍川丸又晚往長江郵船會社代理和泉丸又早直往神户郵船株式會社安慶又晚往長江太古公司海定又下午往寗波招商局海晏又晚往天津招商局 
　　四月十五日出口船禮拜 
　　瑞泰輪船晚往長江瑞記行 
　　三月十六日出口船禮拜一 
　　長安輪船晚往長江鴻安公司萃利又晚往長江麥邊行山東又開往膠州烟台天津美最時行 
　　四月十七日出口船禮拜二 
　　高麗輪船開往新加坡美最時行 
　　四月十八日出口船禮拜三 
　　繋通輪船晚往重慶瑞記行 
 
 

Page 9

 
 
[英美租界晚堂瑣案]  
　　徐頌堂控成　　號主翁　傳定貨不交前晚讞員翁笠漁直刺倩襄讞委員張柄樞司馬研訊　供原籍甬江向爲洋貨掮客去年四月向翁敬傳洋貨號定購羽綢三十五箱轉　與天津客出過四箱其餘到期向出翁以市價　漲延不肯交津客追逼甚緊不得已控請究追翁敬傳供稱　所定之貨未立定單原議兩禮拜出清詎料徐遲至兩月之久僅出四箱且洋貨同行公議不准賣與四川客徐違章私賣碍難交貨求恩明察司馬謂徐所購之貨旣無定單無從核辦斥不准理○洪方氏控金清如誘拐伊女洪舜琴前晚經張司馬研訊洪方氏供小婦人係本邑人丈夫已經去世女兒舜琴現年一十有九二月二十一日被金清如誘逃携去金飾衣服約值一百餘金迨後偵獲已被將衣飾變賣叩請究追金清如供小的向爲畫師舜琴與小的來往已有四年前日驀地來家携有衣飾旋卽被人竊去並非小的誘逃求鑒洪舜琴供三年前卽與金清如私識父親殁後母親意欲賣與人家爲妾心有不甘是以逃至金家暫避求恩鑒宥司馬謂金清如不應誘拐閨女著重責二百板枷號一月洪舜琴掌頰八十下再責手心二百下交其母洪氏領回管束○妓傭劉王氏之女阿水金卽阿四被張堯生串同韓祥雲誘至寗波經劉王氏將張堯生扭獲投報捕房捕頭令解送公堂直刺飭押候提韓覆訊前日有包傳郁者由寗波將阿四送案張司馬研訊之下劉王氏供小婦人在棋盤街雙慶堂妓女張巧仙小姐處爲傭女兒阿四忽於某日被韓張拐去逃至甯波請爲究辦劉阿四供小婦人爲韓所惑因與偕逃自知不合今不願在妓院傭工求恩判斷張供小的與韓爲友拐帶之事並不知情包傳郁供稱　令小的將阿四送至滬上餘不知情司馬飭將阿四交劉王氏領回以後不得再到妓院張包無干開釋 
[法租界公堂瑣案]  
　　前日金慶榮控稱胞兄金寳三在虹口大昌洋行爲夥本月初三日因事至法界流氓陳梅生郁阿三等藉端訛詐持刀恐嚇致被攫去洋銀七元讞員朱森庭明府研訊之下陳供小的之妻被寳三姦宿向之理論並未攫銀明府以情節支離著將陳郁二人押候金寳三來案備質昨日金寳三投案申訴前情陳供小的家住本城與某氏婦積　多年邇被金勾引成姦領至同吉祥客棧作陽臺之會小的心有不甘喚同郁等捉姦有棧主可作証人求恩鑒察明府謂爾造　非善類同吉祥客棧亦不應窩留淫棍曰日宣淫著一併押候提到棧主再行核辦○英界五馬路某鐵箱店學徒張小全竊取新開河畔工部局所堆泥沙被某號巡街捕拘入捕房昨日捕頭傳同店主陳中方解案請訊張供稱店主給小的小洋銀一角令購泥沙行至新開河畔忽然遺失不得已而行竊求恩寛宥明府與陸繙譯會商姑念年幼無知從寛開釋○倪朱氏訴稱昨晚十點鐘時雇坐東洋車至四明所公左近突被流氓四人從背後攫去銀簪一枝急喚巡捕拘獲王阿生一人餘被逃逸今已解案叩請嚴懲王阿生供小的係揚州人不敢攫物明府判枷半月期滿重責二百板○夏仲懷禀稱某日失去東洋車一輛後在周福才車寓中查獲原贓向之盤詰據稱車夫某甲欠錢三千八百文以此車作抵旋有崔長田闞正開二人投案禀稱此事已由小的等調處令將東洋車給還原主明府一併麾之使出○萬興槽坊混售花汕被捕頭查獲起出榨油機器一架帶回銷毁坊主張阿二經朱明府判罰洋銀一百元再四苦求减罰五十元以一半充公一半賞給包探花油二百五十斤罰充普育輔元兩堂燈油著張具改過切結存案備查○前者朱戴氏控縫工謝阿文竊取首飾一匣明府准予交保出外限三日内交還兹已逾限昨日朱戴氏投案求追明府判將謝阿文押候責一百板仍著交還首飾及匣○前者陸生揚控趙四龍誘匿伊媳明府訊供之下飭將媳交還迄今逾限不理陸投案求追明府著將趙押候比責一百板○隆茂洋行夥高子卿前控徐家元收買行中被竊之牛皮明府訊供之下著交竊犯到案訊辦昨日高偕立興洋行夥王天生投案禀稱業已理妥將原贓交還失主求恩銷案明府准之飭將徐家元開釋諭以日後不准再收竊贓○招商局巡丁禀稱偷兒徐小江行竊棧中所儲甘草五斤是以送案請辦明府判責一百板贓給失主領回○小東門外恒順元生祥元三魚行夥陳秀華等控徐象賢積欠貨欵一千餘千明府令交保出外理處迄今日久不理原告投案求追明府著保人將徐交案押追○包探禀稱招商局失去白蠟報捕後查獲竊賊李和尙詰知原贓售與葛阿狗查葛專收竊贓是以一併拘案請辦明府著押候下期復核○包探禀稱小偷袁阿桂竊取太古碼頭駁船内白米五斗今已拘獲傳同失主解案請訊明府判將袁責一百板贓給還失主○包探禀稱王福生竊取太古碼頭駁船上樹柴人贓並獲解案請辦明府判責一百板○包探禀稱偷兒沈善懷在洋涇浜客船上行竊棉被是以解案請辦明府判責一百板贓給還失主 
[接錄分發人員騐看名單]  
　　典史李景吳福建陜西劉作雲奉天陜西李蔚仁順天四川徐文運山東直隸任孝濂湖南江蘇黃仁育湖南浙江譚祖斌湖南四川錫章廂白蒙雲南徐壽慈貴州四川查文英江蘇河南花金萼貴州陜西趙德安江西直隸江秉鈞安徽江西戴承謨江西直隷孫蔭安徽直隷房漢章安徽直隸張從龍浙江江西陸宗保浙江直隸王豫舒河南江西閘官蔡長清順天東河未入流鍾鼎銘順天四川何家齊湖南江西錢文鑑江蘇直隷徐恩棣浙江河南李堯陳浙江四川陳祖舜浙江直隸徐榮盛山西河南遵籌餉例指省分發典史彭肇墉順天河南○勞績掣簽分發知府英凱正白滿鹽運司運判王桂芬浙江知縣秦景瑞江蘇○勞績指省分發道二品銜潘志俊江蘇直隷知府花翎崔鼎安徽江蘇花翎二品銜陶式鋆浙江直隸同知鹽提舉銜胡椿年浙江南河文芳正黃滿奉天直隷州知州周紹鑾四川山西知縣羅治霖湖南江蘇陳周愼湖南江蘇陳心燕順天雲南李澍生順天江蘇蔡德耀湖南四川縣丞史紹魚江蘇安徽王室藩湖南四川袁蘭先湖北甘肅縣主簿劉栢山東奉天巡檢孫叔逹浙江奉天○截取呈請掣簽分發同知王宗　順天○　取呈請指省分發同知温聯桂順天湖北○議敘保奏掣簽分發知縣路道南安徽○議敘保奏指省分發知府鹽運司銜高增爵陜西四川直隷州知州余艮四川雲南○議叙掣簽分發通判黃宗讓河南知縣高承樞湖北劉乾四川○議叙指省分發知縣蔣壽祖江蘇湖北周慶賢浙江江蘇鄧嘉禾江蘇浙江府經歴吳可增浙江直隷縣丞崔祥謙安徽江西吳奎安徽江西典史徐廣度山東安徽吳煥安徽山西未入流徐書年直隷山西○進士呈請指省分發知縣劉彤光山東山西雷光甸陜西甘肅○恩廕呈請掣簽分發通判楊錩焌湖南○恩廕指省分發通判費善機江蘇浙江○優貢指省分發知縣林師尙福建浙江○應補呈請分發知縣張秉彝山東山西巡檢姚錫嘏河南安徽從九品劉鑑清四川陜西居珩江蘇湖北朱鏡蓉山東湖北 
[金陵官報]  
　　四月初三日長江提　黃宫保到會署兩淮運司柯署粮道松支應局候補道郭總理兩江營務處李軍械所朱洋火　局楊調辦上海　器局潘學祖下　掣騐何維樸揚屬運河隄丁局馬聲煥武穴掣騐俞明震保甲局張吳淞清　局沈瑜慶委　吳淞開埠事宜何福海准北督銷　桂森　目掣騐許　章沙漫洲緝私凌盛熹陸師學堂安徽侯補道席均見候補道萬中　叩謝奉委稽查隄工粮運河道知縣劉麟瑞由巢縣公幹回卽辭赴汜　　河鹽釐候補道陶　甲上海機器局林志道大通楚西掣騐羅長裿狼山鎭曹德慶統領老湘合字應章其俊提中協楊福田代　湖河水左營陳正珀均到見揚州保甲局候補道王澧統領新湘等營陳基湘均到青山營守備許和生到叩謝大閱存記開濟兵船李田辭廣東知州王　釗辭回廣東○初四　湖　　　張春　江 
 
 

Page 10

 
 
南提臺李軍門會籌防局候補道沈揚州　甲局候補道王　補道劉　通辭進京引見瓜洲鎭高光効到均見同知章銓奉委軍械所文案卽到差候選州判羅忠清到由皖來淮北鹽務候補道程龢祥長江釐捐總巡知府吳炳仁　廣西梧州府陳善均湖南來均見鏡清　船董全才到江平輪船楊春　辭　湖南公幹 
[姑蘇官報]  
　　四月初七日藩轅牌示照得昭文縣白茆司巡檢倪錫慶　革遺缺輪應遇缺先巡檢徐瓚又青縣澱　司巡檢李耀光叅革遺缺輪應舊海防分缺問巡檢吳廷芬又太倉州甘草司巡檢陳輝昇參革遺缺輪應遇缺先巡檢程守謙又丹徒縣安　司巡檢許祖蔭參革　缺輪應　缺先巡檢方維　又丹徒絲高家司巡檢姚鏞聲　革輪應候補伯巡檢吳　均　補辦理　衛先鋒左軍金軍營務處補用道廣東候補知府譚啓緒辭行回寗知府袁恭宏禀銷海運省局會辦差知州趙謹琪禀謝奉委中路總巡差知縣張明允禀銷清查丹陽縣沙洲差又魏士鴻禀知在淮徐海賑局加捐同知銜 
[皖省官報]  
　　四月初二日廬州府陳文騄委辦中梅河釐卡知府林載亨均到委署含山縣沈策名東流吉陽司李㵢均辭五品頂戴指分安徽試用府巡經名延到湖南人候補知府楊奎綬到赴湖北公幹回知縣萬琅辭赴濳山催辦積榖縣丞增齡知奉府委秋審差與　諸葛慶知奉府　解秋審人犯○初三日撫憲鄧辭行改指安徽補用知縣勞文　到湖南人號少堂請補南陵縣典史王　相謝行知准補候補知縣　珧煊知奉臬憲委　審層辦帮審劉兆熊　湖北公幹回從九封洪川奉府委解秋審人犯○初四日代理太湖縣　任來安縣于普源知在省賑捐局奬給同知銜委辦華陽釐卡知州　陵簃到候補巡檢章復祖知奉府委解秋審人犯李懷永典史唐清鈞均謝行知儘先超委一次○初五日委辦棕陽釐卡通判梁文啓桐城縣龍賡　均到候補知縣王開　知奉委宣城分銷局兼　大水陸緝私總巡改指安徽試用府經卜雲吉到浙江人巡檢陳師　知奉府委解秋審人犯○初六日皖南鎭黃本富巢縣彭德超均到調補懷　縣潛山縣周　梧差知丁艱本任宣　縣陳兆慶候補知府王詠霓均辭奉委送鄧撫憲到上海知縣廬忠麒　送鄧撫憲赴金陵張佐廷辭赴濳山措資○初七日五品頂戴改提安徽試用從九戴琦到湖南人候補知縣陳增瀾　奉撫憲加札辦文案府經錫麟謝奉臬憲加札留查小南門城撫院文巡捕從　沈承祺知謝奉撫憲加札委當差 
[上海四馬路泰康甲泰康祥絲棧内新嵊會恊賑公所經收三月初四日起至廿七日賑捐第九次清單]  
　　德大典銅洋八元無名氏銅洋一元雙林義泰典衆友洋一元端餘堂銅洋一元寳順局來徵遠主人洋五　隱名氏五角　江南客四　楊子聯三角楊子敬三角端餘堂銅洋一元老恊興昌來鎭江無名氏洋五元又銅洋五元永吉茶棧來浙省茶帮衆商元七十三兩二錢九分又金壇縣各　友節省筵資洋三十元全盛局來蘇州松鶴軒洋一元太古晋來江西無名氏一元寳順局來蘇州許同和求子速痊十元端餘堂四元以上共收元七十三兩二錢九分洋五十四元銅洋十六元 
[上海六馬路仁濟善堂經收各善士捐已亥十月至庚子年三月底止清單]  
　　安徽濳川西記洋一百元陳伯才洋三十元林寳善洋二十元陳松濤洋十五元施玉麟十一元五角沈卓峰鴻義祥後樂堂徐郭伯寅劉心愚　發棧客杭州湖山瑞民洙　薛益欽高橋李文翹李春　李春照李明善各洋十元方　氏旋春熊持廬各　五元無名氏諸又無名氏各洋三元胡龍海無懷氏各洋二元上杭縣無名氏洋一元二角金陵九齡女　文軒各洋一元保母氏洋五元以上共收英洋三百廿五元二角無名氏助小孩棉襖四十九件又無名氏助小孩棉襖六十件 
　　新印鉛板各種書籍照碼折扣出售三馬路申報館申昌書晝室發兑 
　　聖武記六角○小五義三角五○分類尺牘五角○快心編五角○譚史二角五○耳郵一角五○薈蕞編三角○東征集一角五○閩雜記二角五○澆慾集二角○東槎記一角五○春融堂二角○青樓夢五角○小豆棚三角五○嘉露菴一角五○香陔集二角○新增宦鄉要則一角八○曾侯日記一角○使琉球紀一角八○東池草堂八分○禀啟零紈一角五○瀚海尺續四角○三岡識略三角○夢園叢説二角○文海披沙二角○甕牑餘談二角○四夢彚談二角○和約彚抄二角○中東和約五分○中俄和約五分○灜寰瑣紀三十○寰宇瑣紀三十○四溟瑣紀三十○維載彙編一角五○計譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊門閣試帖二角○硯云甲乙編三角○螢窻異草初集二角二集二角三集二角○尊聞閣鄕曾墨八分○有正味齋尺牘一角○六梅書屋尺牘一角五○詩句題解四集一角五五彚一角五○歴代陵寢備考五角○鋤經書舍零墨一角○曾文正公家書四角又大事記一角五又求闕齋日記一角五又書札一元二角又白紙家書五種六角○海上羣芳譜一角○妙香室叢話四角○東　紀要一角五○啟矇眞諦七分○紅樓夢補四角○名賢尺牘七分○歴下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗説二角○三異筆談八分○漫遊紀略七分○西西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏冦紀略七分○尺牘初桄二角○音註小倉山房尺牘二角○思益堂日札八分○三借廬寳譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○　註知愧軒尺牘一角五○筆耕齋尺牘七分○粤屑一角五○篤素堂文集一角五○通問便二角○廿五年諭旨每本三角 
　　新開德商榮華軍械洋行 
　　本行承辦德法英美　國著名各鉅厰鐵甲鋼甲戰艦巡艦魚雷水雷槍礮藥彈及各項機器水陸電線五金雜　並承接建路　礦等事今創辦伊始務樣講求器械必求堅利價值格外克已藉以廣招徠而延名譽倘蒙　官商紳宦賜顧請　移玉至泗涇路第三號門號門牌本行面議可也德商榮華洋行主人文賣林琳謹啓 
　　中井洋行專運日本各式紙料 
　　啓者本行向設日本西京東京名古屋大坂等處已歷多年曾與日本各造紙厰訂有專承銷售之約凡機器連史新聞紙料張及厰印書籍各件並糊盒包物所用名色紙張又各種　鉛　　色印墨統由本行運銷其機器連史自出售以來樓脩五鳳名重三都已早蒙　貴客欣賞今特在上洋英大馬路同藥里開設分行專運一切紙張非但花色齊全抑且價廉物美以便　貴客就近光臨實所盼禱之至大清光緒二十五年十一月中井洋行告白 
　　先行交易擇吉開張 
　　姑蘇真老人和振記綢縀顧繡莊 
　　本號向在姑蘇金閶中市大街開張震記有年貨眞價實各省馳名今於光緒二十六年正月爲始改換振記遷移對岸坐南南朝北第二石庫門内交易凡仕商賜顧者請認明眞老人和振起首老號庶不致誤 
　　京都天寳齋○婦科種子仙丹○馳名靈騐非凡○鋪分上海二馬路中巿西鼎新里石庫門内交易○僞藥騙欺○罪我惟天 
　　古今第一婦科續嗣窬易降生丹 
　　夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營　或體虚盜汗不止或血枯面黄肌瘦及白帶淋漓胸腹脹悶五臟虚損子宫寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衛任之血平定肝鬱之氣去瘀生新　鬱解悶煖宫止帶聚精旺血固本調經濟陰壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科之聖藥種子之仙丹每料一觔價洋八元半料四元閨女孀婦服此恐產無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精　服則立見奇功雙料每兩洋二元單料一元○省商函購郵資自給○近多假冒慎之切切京都天寳齋啓 
　　永明人壽保險公司 
　　人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函逹外洋總公司以昭便捷司本埠英董事怡和洋行逹士柯佛老公茂洋行未士逹臣華董葉澄衷先生席正甫先生黄佐卿先生朱子文先生唐傑臣先生如蒙　仕商惠顧祈移　玉英界黄浦灘怡和洋行江西路老公茂洋行或天津路十號稽和保險分行或法界二洋涇橋西南四十二號怡和保險分行面詢可也此佈總經理人怡和洋行啓 
 
 

Page 11

 
 
　　聲明　産 
　　寒家蕪湖西門外有巿房兩處一坐落石礄港上首北至大街南至河岸東界趙屋西界方屋并附近海邊小門面十一間一坐落曹家巷下首北至大街南至河岸東界魏　西界黄屋去年繼孫傅源因事出外濳將兩處契據帶往青口惟恐傅源在外受人誑騙致將房　契據典賣等情惟前項兩處房屋係爲永泰傅公本支祭祤專産已具禀蕪湖縣批准立案給示勒石永禁變賣恐未週知用特聲明以期永保今將縣示照登於左以祈中外紳商覽焉　古歙傅愼德堂告白　欽　同知銜　賞戴花翎署理蕪湖縣正呇張　爲　給示勒石事據歙縣五品命婦傅汪氏禀稱竊氏故夫候選同知傅永泰命故子九峯於光緒十一年在治下價買同鄉汪合甫　屋兩所一坐落石礄港上首一坐落曹家巷下首四至誠　憑中立契共計價銀二千二百五十兩稅契在案嗣將門面改造租與同裕陳信德等號開張店鋪執業無異不幸氏夫暨子先後物故立孫傅源兼祧承繼寄居江蘇贛榆縣所有屋産契據均經其帶往青口惟氏夫創業不易生前遺囑將此項兩兩房屋作爲本支祭祀專産以垂久遠氏今年近九旬誠恐日後不肖子孫變賣以及族中强佔祭産難全叩賞立案給示勒石以期永保等情到縣據此除批准予立案外合行給示勒石爲此示仰該傅姓子孫人等一體知悉爾等須知前兩處屋産係專歸傅永泰本支祭祀之業不准有侵佔變賣情事各宜凛遵毋違切切特示　右仰知悉　光緒二十六年三月二十日示　告示 
　　廣濟公司江南義賑票四月念弍日開彩 
　　本公司向在上海南馬路辦理江南賑票原由　南洋商督憲奏奉　硃批專利六年不准他人攙越所有内地祇准售賣江南賑票其餘各彩票概行禁止曾奉　南洋商督德咨行嚴禁如違重辦現恐各埠未及週知特此聲明除本公司奏准之江南賑票外其餘别項彩票均不得在内地銷售如有私售者定即指名送官發封嚴究仍先禀請　商督憲重申禁令一體嚴究第十三會票已於三月廿三日在本公司如法開彩經印有對號單分派如有得彩之票祈携到本公司收銀可也第十四會票巳印出二萬五千張定期四月廿二日開彩此佈上海廣濟公司告白 
　　澳票恒和公司分局 
　　本分局自第三年第六會起凡在申售出之票有本分局掛角及光洋進出圖記者收兌紅票不折不扣現售第三年第七會票如蒙光顧定票格外便宜槪不零拆欲知詳細至棋盤街本分局樓上面議到貨無多請速來定○茲將得彩章程略列○頭彩得銀三萬五千元○上下傍票各得銀一千元○二彩得銀一萬元○上下傍票各得銀二百元○三彩得銀五千元○上下傍票各得銀一百元○四彩得銀二千元○五彩得銀一千元○餘未悉載○共得彩一千九百零九條○合共彩銀一十一萬二千五百元此佈 
　　先行交易擇吉開張 
　　漢鎭劉天保藥局 
　　本號開立四官殿下首正街坐北朝南門面揀選各省道地藥材精製飲片丸散膏丹杜煎虎鹿各膠四時花露諸品藥酒燕窩餹粉金鍋止血丹健脾藥　自運新洲官燕窩麗野参東西洋参關東鹿茸交趾上桂不惜工本精益求精貨眞價實劃一無欺凡　仕商赐顧者請認本號鹿鶴圖章爲記庶不致誤 
　　英商巴勒火險公司 
　　本行經理北英商火險公司資本銀四千餘萬兩○○又家定火險公司资本銀三千餘萬兩在申開設最先迄今已數十餘年專保房産貨物機厰一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
　　瑞記洋行告白 
　　啓者本行現時代理美國晏順那公司製造之上等鐘表發客時欵花樣甚多其價格外克已貴客光顧請移主至進口洋貨寫字房面議 
　　太古水險告白 
　　本行經理比列地士科倫水險公司專保中西各口洋面各平安險及水漬均照英國章程辦理倘有不測立即賠償無論夜深禮拜均可盖印賜顧者請送交本行寫字房可也太古水火險公司啓 
　　寳順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克已倘荷見顧請至二馬路外灘本行帳房面議此佈 
　　出售 
　　本號現有電燈機器部藥水電鈴不論厰局可用專做電氣雜物包裝修造格外公道在虹口淞路一百廿二號同昌啟 
　　容易種子 
　　新到美國法名醫精製眞正補益壯陽種子康健丸每盒洋六角靈騐異常賜顧者至本行試購附送仿單詳細查明外埠信購酒力自理上海五馬路中巿南順泰行 
　　大阪商輪公司 
　　啓者本公司天龍川丸輪船准於四月十四日即禮拜六晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
　　茂生經理火險 
　　啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
　　謹防冐牌 
　　啓者巿上所有茂生及福記牌號各貨均歸本行一家經售近悉有冐牌等事凡貴客商賜購各貨幸勿被朦是盼上海茂生洋行白 
　　新到毛燕又去毛機器壺 
　　本公司上品官燕每斤廿四元又廿元實價不二毛燕每觔四元又三元照碼九折去燕窩毛機器壺大號每只六元小三元燕窩糖精大盒四元小匣二元價廉物美早邀仕商信服今又運到新貨此佈上海南京路一百四十七號門牌華興公司白 
　　遺精奇騐 
　　僕身體單弱久患夢遺小便時常帶濁求遍醫藥終鮮見效月前幸購自來水橋北首廣東益三堂神章二仙丸三匣固精延壽膏二張内服外貼不及十日斯病霍然眞靈丹也滬上不忘子陳姓具 
　　開平礦務總局啓 
　　啓者本局光緒廿五年分　結帳欵現已一律彚齊結算以便刋刻帳略派分股息仍照歴屆章程預請股友赴山會算其來返川資由局　付訂至四月望爲期俾無悞刋辦特逹 
　　廣東陳恒德堂 
　　本堂揀選上品藥科虔製○痧氣丸○紅靈丹○臥龍丹○行軍散○白痧散○平安散○奪命丹○如意丹○正氣丸○定中丸○保和丸○菩提丸○蘇合丸○午時茶○甘露茶○神麯茶○紫金錠○辟瘟丹○如意油○薄荷油○並各種蠟丸發售貨眞價實○分設上海英大馬路萬康醬園對門德仁里内石庫門廣東陳恆德堂啓 
　　不愧毒門聖藥 
　　余今夏道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染聽妻蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄 
　　合衆票批發 
　　今售英五月票華四月廿八開彩全張五元分條五角半紅票足兌批發克已信購指明四馬路鴻炷來票行啓 
　　合衆發財票 
　　英五月票華四月廿八開彩另售五元分條五角半得彩實足立兌批發克已信顧即奉寳善街大吉利 
　　合衆彩票 
　　英五月份票華四月廿八開彩全張五元分條五角半得彩立兌現洋仕商賜顧原班回件麥家圈華昌票行啓 
　　庚興水險公司 
　　專保各口　面平安水險章程均照大　辦理設有不測立即賠償如蒙紳商賜顧請至法大馬路密采里對門本帳房面議可也庚興洋行經理人啓 
 
 

Page 12

 
 
　　華倫馬戲 
　　上海虹口百老匯路永手會館對門 
　　啓者本班馬戲久已馳名中外所演各劇無不簇簇生新神妙無匹見者皆嘖嘖稱賞均謂從來未有所教各獸馴熟異常馬能開箱取物驢曉說話摇鈴猪狗亦能耍献百技善解人意最妙者美人打鞦韆踏純索勇士骑馬越布跳圈能在頭上隨意耍弄諸般戲劇眞有飛簷走壁之手叚且有美女歌舞小丑打諢言動引人歡笑種種奇幻戲法甚多不及　錄兹到本埠除禮拜日外每晚九點鐘開演禮拜三禮拜六下午三點鐘開演頭等每位三元二等每位二元三等每位一元四等每位五角起碼每位三角禮拜三六下午幼童减半餘日之價均照一例尚希諸君光臨一覽便知所言不謬也此佈光緒二十六年四月初五日華倫馬戲班主謹白 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　東京水險 
　　專保中西各口洋面平安水瀆均照英國章程接辦設有不測立即賠償無論禮拜夜深均可盖印賜顧者請送交三井帳房 
　　美昌公司主人白 
　　啓者本公司製器獨精定程公道宜仍則仍宜减則减决不致悞至棧租一節白米起租向定首月一分五厘次月一分以後照闪月揭算此仍舊章並無增减惟糙米起租向定首月一分半次月一分現爲每月一分起租並無首次之分若糙米出棧仍歸舊章核算此本公司格外克已以廣招徠倘蒙貴客賜顧請認明本公司招牌可也 
　　廣東香港五合昌告白 
　　本號選辦公司貢香等貨遠近馳名現有無恥之徒冐充招牌聲稱省城五合圖章封口紙用僞貨作貢香在申江發貨現蒙申江各富客明識其僞前者光緒廿四年閏三月五合昌曾經告白新聞紙兹特再爲佈白庶使始終明白眞假了然足見作僞者奸詐百出不能害人適以自弊殊不值識理者一笑也 
　　老必得財上海三馬路胡家宅 
　　合衆票 
　　售五月票全張五元分　五角 
　　義記洋行保險 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
　　頂上美國麵粉 
　　啓者本行常有上等白洋麵粉到售其價格外公道遺客光顧請移玉至本行樓上進口洋貨寫字房處面議可也二馬路瑞記洋行具 
　　亨逹利告白 
　　啓者本行所存　　甚多爲此將金銀　首飾器且金　　　　紅綠藍寳石戒子　　打璜金表　　　珠金表單眼火千　鏡雙眼千里　各　料物以及在貨　　行减價售現倘　　顧請來看貨議　　當格外便宜也特此佈聞　　卜内門公司蛾眉月爲記 
　　英國卜内門純鹼有限公司謹啟 
　　本公司設在英國已歴二十六年所出之貨專銷歐美印日諸國其鹼力較華碱甚大用此鹼省而且佳内地尚未廣行今特將用法詳細列後俾用者知所適從可見貨佳而言不謬也 
　　純鹼 
　　卽俗稱碱屑碱水西名蘇打每百分中包有九十八分凈鹼若以楮桑各種樹皮並竹草各料造紙因此鹼容易化就出紙堅白又可漂布染料卽製造玻璃亦有用處家常所用之碱屑碱水此鹼均可代替佳處實難縷指若用華碱十觔者只需此鹼五觔足矣 
　　潔麵鹼 
　　專製麫食如造麫包餅乾及各欵點心色美味佳兼大爲藥料中所用並製各種升氣之飲如橣檬嗬囒水等類 
　　濃晶鹼 
　　專爲漂染練絲綢及幼細布疋並能去絲之原膠兼洗擦五金器皿打磨玉器及大理石等類若用華碱十觔者此鹼七觔者此鹼七觔半足矣西名可司的力較以上各種蘇打尤大鎔結成塊用鐵鼓桶裝倘漏氣漸化水手粘傷皮此鹼與各獸脂油同煑能成條塊各洋肥皂 
　　燒鹼 
　　機器造紙厰均用此鹼化舊棉絮破布中國造紙以此與樹皮竹草等同煑數點鐘卽能應用向章浸灰水中數月方可省時日且出紙堅白每料百觔用頭等七十六至七十七度廿觔二等七十至七十二度廿二觔三等六十至六十二度廿五觔半 
以上各鹼屢經試騐咸稱價亷物美凡紳商賜顧請認本公司蛾眉月爲記庶不致誤購辦者移玉至經理人仁記及義記等行此佈 
　　心胃氣痛妙藥 
　　余患氣　十餘年　久聞上　盆湯　　榮齋之　甚靈即　一瓶價　五角服　立止登　拜謝鋤經　　馬啓 
　　壽康土莊精製烟膏 
　　大土清膏眞正不知年每洋一兩正小土陳膏每洋一兩正還灰一兩二頂陳雲膏每洋一兩四還灰二兩一多年宿膏每洋一兩四還灰一兩九精製陳膏每洋一兩五還灰二兩二極陳公膏每洋一兩七還灰二兩六陳莊川膏每洋一兩九還灰二兩八陳莊碭膏每洋一兩八還灰二兩七法製冷籠每洋二兩二還灰三兩二 
　　以上八種還灰概係六成賜顧者請認上洋老北門外三茅閣橋南堍朝東石庫門内庶不致悞本莊兼運大小洋藥川雲西碭各土零躉發售其價格外克已寄售華興燕窩糖精大四元小二元壽康莊白 
　　中外馳名萬應錠狗皮膏 
　　又名金老鼠屎專治痰火中風半身不遂瘡喉症小兒百病急慢驚風婦女月經風神效無匹每包三角○阿魏狗皮膏本堂一家獨製别家均係假冐專治男女老少氣痰痞塊血塊精聚胸腹脹悶疼痛四肢麻木寒濕脚氣一切濕症神效大匣四角小匣二角○五　拜口京都同德堂 
　　老太古告白 
　　倫教格崙西火險公司啓者本行經理以上叭喇定火險公司四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處貴客阿德來火險公司欲保者請臨面議可勞洽愛司具火險公司也特此佈告丁 
　　施氏修譜催啟 
　　浙紹蕭山縣新田村 
　　粤稽始祖辰一公徙居新田村自道光戊戌年修續家譜迄今已六十三年去春曾經登報布告來報甚寥恐宦幕遠省經營異處尚未周知特再轉限今年中秋節截止告成速將世系的派銜名履歴生卒　地嫁娶一切詳明函寄紹城水澄橋泰昇燭店收交新田譜局來稿照登切弗再延 
　　合衆大票 
　　英五月大票四月廿八在總公司開彩全張五元分條五角半得彩立兌批發公道函購即班奉上二馬路利元祥票行啓 
　　上海鉅安 
　　本號經　廣益公　上海票　辦澳門　批發代收廣東女　科闈　　運吕宋　各種查　貴客　　格外公　此佈 
　　四月初十日開張 
　　本堂開設上洋鐵馬路寳順里七衖口坐西朝東石庫門内發兌各省道地藥材秘製丸散膏丹杜煎虎鹿諸膠各種花露藥酒本主人愧無岐黄之術徒抱濟世之心因此不惜重資毋避艱自運高麗人参採辦關東鹿茸以及精製飲片無不加意剔選煎熬諸膠清潔名泉所謂修合雖無人見誠心自有天知定價劃一童叟無欺蒙仕宦巨商賜顧者須認本堂和合爲記庶不致悞 
　　英金新章票 
　　本行自運星架坡加彩大票全張一元半張五角頭彩得洋一萬元著彩容易紅票足兌垷批英五月票華四月十九開大彩電報對單兩禮拜至申分設杭州珠寳巷瑞康發記票行○萬利源○同發○愼安堂○鴻發逹○經源大得利○廣惠和鴻運來恊濟○安昌惟善春生堂同得利○蘇州萃寳源○嘉興福潤正和局○諸暨同森堂紹郡各票行上江寄售立奉廣堂公司 
　　老必得利票行 
　　本行開設老北門外　橋南首專售江南彩　連次售出頭彩二彩　次早已登報聲明今本行分設北巿寳善街五大吉對門只此二家交易餘無分出今售十四會江南票全張五元角寄售上海廣益票　張分條照巿　　公道遠埠信購註明住址原局　奉此佈 
 
 

Page 13

 
 
　　ＳＵＲＵＰＳ＇ＴＬＵＡＭＩＲＧＬＵＭＥofＥＴＮＥＰＳＯＨＰＯＰＹＨＯＦ（Ｆranct）ＰＡＲＩＳ，Ｖ 
　　克利馬爾補陽糖汁 
　　此汁最能捕陽專療肺肝之病故治高　陽痿精竭神衰傷風痰嗽吐血將癆肺管腫脹咽喉胸脇腰腹諸痛無不立騐每日两服每服一羹匙照此服之咸謂此汁創製以来三十餘年厯見奇效故今中國通商各口一縂藥房無不代售賜顧者湏認明此汁顔色鮮紅瓶如蛋式上有　就克利馬爾補陽糖汁字樣庻不置僞效寄上洋大英醫院良濟醫房科及藥房老　　藥房　　大藥房房代售 
　　丕朕靈效清補丸告白 
　　ＢＥＥＣＨＡＭＳ　　ＰＩＬＬＳ 
　　啓者本藥房現有新到丕朕靈效清補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙兹由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黃暗　脊痛耳鳴　胆汁太多　瘡疥痔瘡　手足凍决　黃疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街　上海棋盤街　漢口流通正街威建大藥房内方不致悞卽各埠西國藥房皆有寄賣特此佈聞　　香港威建大藥房識 
　　召租 
　　啓者恊隆紡紗有限公司所有坐落楊　浦馬路之繅絲厰内有繅盆四百十六隻并一切器具俱全今欲租賃與人如欲知詳細情形請至本行面詢可也此佈恊隆洋行啓 
　　華洋合衆票 
　　英五月份票華四月廿八　彩全張五元分條　角半　彩立兌現洋外埠賜顧　班回件大新街恊和票行啓 
　　保裕洋行保險 
　　本行經理英國攀來泰火險公司專保中西棧房厰局屋宇以及貨物生財衣服等險設遇不測賠欵極束如蒙紳商惠顧請至二馬路口第四號門牌本行帳房面議自當悉心妥爲照辦以副雅意總辦英商瓊史啓 
　　地基召租 
　　本行有基　一方計十畝在　門路大英牢　首新造橋　於本年五月廿四即英七月一號起可以出租如欲租地造厰最宜即請至二馬路東口寳順洋行面議 
　　亞喇時保火險公司 
　　啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也天祥洋行告白 
　　揚州寳文閣書局 
　　本局專批發逐月江南大票○廣益○和濟○澳門等票收兌各紅票格外克已並各種洋學鉛板石印新奇書籍倘蒙函購原班回件此佈揚州廣泰昌寳文閣清江草巿口快得利仝啓 
　　燕製補丸 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症　無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　火酒神灸靈效無雙 
　　梅里鄭景南先生孟河馬培之徵君高弟也儒理方脉兼得異人傳授火酒神炙之法耑治陰寒入絡骨節痠疼瘰癧注胸痛腹痞　症取效極神今因事來申同人攙留寓三洋涇橋南堍德慶里源恆隆棧俞子彭錢鑑堂姚子崙同啓 
　　新到天平 
　　兹者本行出售美國名厰好厚牌天平已歴多年早已馳名遐邇今該公司專託本行經售中國各口座平每隻四百磅起至二千五百磅止並有厰絲紗局所用檯上擺平兩數起碼至十六磅爲止無不俱備其價批發格外克已望各貴商賜顧是荷英大馬路老晉隆洋行啓 
　　廣東邇遐齋精製 
　　夫痛之病不一或心氣痛胃氣痛腹痛蟲痛積痛風痛各種痛症皆因七情鬱結陰陽不和思慮過度飲食失調血脉不行所由而生是以男婦老少時常有之此散不惜重價揀選上等藥料更以参製得宜能治諸般痛症藥到痛止應效如神大瓶洋五角小瓶二角半藥丸每個二角半○分設上洋河南路 
　　上洋新開稻香村 
　　姑蘇觀東分申只此一家專辦官禮蜜餞十景糖果香水瓜子冰糖楂糕五香薰魚　油定勝糕人物雲片杏仁千糧一應俱全貨眞價實賜顧者請認明四馬路中聚豐園東首不悞 
　　天來福棧 
　　本棧於初六日開張仍設原處造房屋裝飾精美及其寛暢俱備全新大床格外侍奉週到紳商貴客諸君光顧棧主謹識 
　　上洋城濟堂恒記 
　　始創眞正戒烟呬噶仙草 
　　逹醫士秘製戒烟呬噶藥草與天下人除害吞服簡便功效神速戒除者皆稱仙草馳名海外吸烟一錢吞藥一包即可丢槍如一二錢烟癮購藥一二洋即可戒盡永無後患有志戒烟不可不試每包錢廿一每洋五十包躉批公道外埠函購指明上洋法馬路西首寳興里口近有無恥小人影射假冐購者細認包中有逹醫士像爲記只此一家並無分出 
　　塞門德坭出售 
　　塞門德坭爲要工所必需考其性入水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其　倘蒙賜顧　移玉英四川路義記洋行面商可也 
　　永年人壽總公司啓 
　　啓者兹本公司在虹口西華德路一百廿五號另設分行請嚴子恆先生經理其事倘蒙惠顧該分　自當遵辦理 
　　四月十二日銀洋錢行情列左 
　　新匯劃收巿七錢四分二五銀拆四錢二分龍洋找頭七錢二分錢找頭八百五十文巿錢一百十八千文卡錢一百十九千文衣牌九百十文 
　　四月十二日匯票行情列左 
　　銀行電匯銀票二先令八辨士八之三銀行現銀票二先令八辨士八之四銀行三十天期票二先令八辨士八之五銀行四個月期票二先令八辨士八之六 
　　大清郵政收信時刻曉諭傳單 
　　寄往何處輪船名某日截止收信時刻吳淞火車四月十三日上午八點鐘上午十一點下午一點鐘下午四點鐘 
　　天津北京等處富平又上午八點香港藍烟通又上午九點寗波鎭海北京又下午三點蘇州杭州小火輪下午四點 
　　鎭江揚州高郵淮安清江遷台兒莊南京蕪湖大通安慶九江孤嶺漢口漢陽武昌武穴岳州城陵長沙常德湘潭沙　荆州宜昌重慶元和下午六點晚八點至九點 
　　香港汕頭香港廣州黄埔太生甘竹九江龍山三水梧州鯉門又香港汕頭經香港澳門琼州北海龍州蒙自河口思茅德公司又 
　　　號信件包裹什物匯寄洋銀統於五　　　送交郵政　郵票每日上午八點售至下午四點又晚刻八點至九點鐘止 
 
 

Page 14

 
 
[光緒二十六年四月初一日京報全錄]  
　　宫門抄○諭旨一道錄前○皖撫鄧奏爲皖北各屬辦賑完竣查明尤爲出力員紳酌擬奬叙摺○瀋督增奏拿獲假充鐵路公司聚衆滋事及詐稱官員招募隊伍各犯訊明就地正法摺○署江督鹿奏爲核銷採辦棕毛銀兩片○護吳撫陸奏武職大員遺愛在民懇恩准建專祠並附祀典片○四月初一日工部鴻臚寺八旗兩翼值日無引見○信公假滿請安○直隷參將韓廷貴謝恩○斌誠謝授奏事官恩○榮中堂明安各請假十日○徐樹銘續假二十日○吏部呈進月官卷○文照常山預備召見○召見軍機文煦常山韓廷貴○○頭品頂戴調補山西巡撫安徽巡撫臣鄧華熙跪奏爲皖北各屬辦振完竣查明尤爲出力員紳照章酌擬奬叙籲懇天恩以資鼓勵恭摺仰祈聖鑒事竊查皖北鳳潁泗等府州屬光緒二十三四兩年連遇水災歲歉民飢分次賑撫又遭渦匪滋擾災　困苦益深急切以外二十五年接辦春振用欵甚鉅需人亦多先後籌辦情形及查放事竣緣由歴經臣奏報在案查此次災賑事宜時歴三年之久地延十七州縣之廣災民有數百餘萬之多朝廷發帑開捐湛恩汪濊而勘查施放則維羣力是資該各屬地方印官牧民本爲專責而其中被災保分或情重而日長或　擾而困深非尋常撫字所可同語頻年單騎四出周歴窮鄉户必親查放必監視不假胥差保董之手振壽皆實逮於民其派出委員分路帮同料檢查户散票給賑事事躬親無遺無濫他或採運糧食轉解銀錢旣至災區留資相助一體衝寒冐暑備歴艱辛自始至終均無懈弛此外義振紳士携帶捐銀分道而來輔官振之不足查賑情極重之地徒步周查各視災情隨時加放莫不認眞將事故能實惠均霑使窮詹待救羣黎咸有更生之慶凡此實心實力勞勩卓彰出於愛民之眞忱實爲甄叙所宜及若不擇尤請奬未足以資觀感而勵將來據督辦振務候補道童祥熊會同鳳頴六泗道德齡查開官振義振在事出力員紳銜名詳請奏奬前來臣查各省遇有災荒舉辦官振義振在事出力員紳歴經奏准奬叙並由部核定保奬章程通行遵辦有案皖省事同一律自應援照辦理兹核所開員紳將出力稍次者核實删减謹將尤爲出力之官振印委十三員義振紳士十二員照章酌擬奬叙繕具清單恭呈御覽合無仰懇天恩俯准照擬給奬以資鼓勵出自鴻施再皖省開捐濟振當需欵緊要之時歴在藩司庫中籌撥借墊待收捐欵陸續撥還現在尙未歸清災區水利工程亦未全竣請俟振捐限滿察度酌辦並俟捐務截數再將收放欵項核實報銷勸捐出力各員援案擇尤奬勵統容查考明確另摺奏明辦理除飭取擬保各員履歴咨部查核外謹會同署兩江總督臣鹿傳霖恭摺具陳伏乞皇太后皇上聖鑒訓示謹奏奉硃批該部議奏單併發欽此○奴才增祺跪奏爲拿獲假充鐵路公司聚衆滋　及詐稱官員招募隊伍各犯訊明就地正法以昭炯戒而安地方恭摺具陳仰祈聖鑒事竊查奉天地方遼闊游民散勇溷跡其間不獨搶案紛紛其假冐職官招搖撞騙詐索滋事者亦靡所不有又有興修鐵路各處工夫麕集其中良莠不齊往往倚勢凌虐鄉民所至騷擾甚且本地匪棍從而勾結藉端詐財禍害鄉里言之尤堪痛恨非隨時嚴加懲辦不足以儆效尤上年十二月署副都統晉昌赴東流水勘荒時道出開原聞有士工在小高台子地方聚擾情事函知奴才當飭查詢該處並無鐵路公所自係匪徒　冐卽密派交涉局委員黃錫庚營官周儒等帶隊馳往會同開原城守尉明志知縣陶應潤先後拿獲戴寳章成和李詔棠汪成江劉忠義張從詳張永和曹慶文等八犯餘衆四散潛逃起獲虎頭牌旗鼓號令排刀軍棍洋槍號衣等件飭交發審處嚴訊據戴寳章供認假充鐵路公司總辦成和與在逃之陳少虞假充帮辦均冒戴五品藍翎並私刻印信製造旗鼓號令等件十月十九日在開原稱高台子地方設立鐵路分局出示招集土工百餘人向往來車輛强索錢文不記次數每日開設寳局抽頭分用李紹棠復將過路大車八輛扣留索錢不給車夫姜姓被其毆傷幾斃並因　長拿賭之嫌膽敢聚衆進城尋毆洩忿幾至釀爲亂階實屬情罪重大未便稍稽顯誅且戴寳章成和均係開原土著曾充馬兵當飭按照軍律先將戴寳章成和李紹棠三犯就地正法梟示以昭炯戒其汪成江等五犯分别情罪鎖墩枷責示儆又本年二月奴才訪聞省城小西關店内有人冐充北洋官員帶領多人來奉招兵行蹤詭密當派奉字中軍統帶夏觀浤前往查拿將該犯德隆阿李幅順夏景春常振山楊得有許殿沅劉富潰左同林傅萬有錢振東袁得勝劉尙明劉雙立王永順毛之瀛曰鳳有等十六犯全行拿獲起出鈐記黃旗封筒告示等件飭交發審處訊據德隆阿供係新民屯人先在吉林吃糧被革十二月在吉林寛城子起意招軍詐財假稱北洋李欽差帮辦書寫中堂封筒並由在逃之道士馮振東手買假通永鎭標右營把總木質鈐記一顆印用遂竪旗聲言招募馬步隊五營先後應募者六十餘人派有營官哨官親兵藍旗等名目先經逃逸四十餘人該犯等卽於沿途拿賭拿車詐索銀錢多次威遠堡門自稱李欽差帮辦特來密訪接受民人魏文閣等呈詞復詐稱來瀋領事軍裝冐充宗室私向店櫃告說北洋李欽差帮辦軍務來此招兵暗中私訪各等情不諱查該犯充兵被革輒敢假官竪旗招隊詐財糾集多人若非卽時被獲難保不别滋事端實屬大干法紀亦經批飭將該犯德隆阿照軍律卽行正法梟示李幅順等十五犯或係被誘入夥或由鐵路辭工意圖當兵不知假冐業已分别鎖礅枷責發落滿日各遞解原籍勿再流而爲匪逸犯道士馮振東並假充鐵路公司逸犯陳少虞等均飭緝獲日另結現在訪察各處匪棍游勇稍知歛迹除仍飭旗民各屬及各防營一體認眞訪拿以安地面外所有拿獲假充鐵路公司聚衆滋事及詐稱官員招募隊伍各犯研明就地正法緣由謹恭摺具陳伏乞皇太后皇上聖鑒謹奏奉硃批知道了卽著嚴拿各逸犯務獲懲别并責成地方文武隨時認眞訪拿以安民業刑部知道欽此○○鹿傳霖片再前准工部咨行令採辦棕毛二十萬斤分批解部當經議定以五萬斤爲一批分作四批辦解業將頭批棕毛五萬斤飭委採辦並　動用銀欵奏明在案兹據安徽布政使湯壽銘詳稱應辦第二第三第四等批棕毛十五萬斤派員前赴江西湖北一帶赶緊分别採辦所有每斤例價銀三分每批共該正銀一千五百兩在於光緒二十五年各屬解司正項銀内動給又於耗羡項下撥給每批協貼價值銀二千六百餘兩又每批部飯銀一千二百兩水脚銀一千八百餘兩詳請奏咨前來臣覆核無異除飭令赶緊辦解外所有採辦第二第三第四等批棕毛動用銀欵緣由理合會同安徽巡撫臣鄧華熙附片具陳伏乞聖鑒謹奏奉硃批該部知道欽此○○陸元鼎片再已故記名提督署直隸天津鎭總兵鄭國魁曾於克復蘇州省城招降立功當由蘇紳蔣德釁等呈經前撫臣剛毅會同前督臣曾國荃奏准於蘇州省城捐建專祠由地方官春秋致祭兹據紳士前翰林院庶吉士　祖同等呈報在蘇州府吳縣北元二圖西麒麟巷地方捐建專祠現已落成公懇奏明列入祀典由地方官春秋致祭等情由蘇州藩司吳重憙轉詳請奏前來臣覆查無異相應奏懇聖恩俯准將已故記名提督署直隸天津鎭總兵鄭國魁專祠列入祀典由地方官春秋致祭以彰藎績而慰輿情除咨禮部查照立案外謹會同署兩江總督臣鹿傳霖附片具陳伏乞聖鑒訓示謹奏奉硃批著照所請禮部知道欽此 
 
