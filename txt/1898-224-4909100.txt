# 1898 - 224 - 4909100

 

Page 1

 
 
[翹盼慈雲] [  申報館協賑所謹啓]  
　　江北洊饑哀鴻蔽野道殣相望慘不忍觀正勸諸君慷慨解囊保全萬衆不料江隂靖江等處忽又疉告奇災滿目飢黎其慘幾與江北相等本館旣已頻年籌賑斷不敢以艱於集欵稍謝仔肩惟冀薄海仁人聞風興起或捐鶴俸或捐蚨錢量力輸將玉成善舉俾百千萬垂斃之黄童白叟得以殘喘苟延此則本館所敬爇心香代爲請命者爾肅此佈陳伏維垂鑒 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學土人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增毎部售實洋五十六元箱不外加卽日在申報館及申昌書畫室發售此佈 
[整頓報紙芻言]  
　　中國之有報紙也始於香港遐邇貫珍時在道光季年五口通商之始事當草創規模未甚精詳嗣是而上海而廣州而漢口而天津而寗波而福州以次開設或日出一紙焉或旬印一册焉或月成一書焉類别門分漸臻　善五十年内多至數十家而弊竇亦由此啓矣今者欽奉上諭開設官報簡員經理釐訂章程藉以達民情開風氣并准各報指陳利弊昌言無隠其有關時務者由大學堂一體呈覽蟣蝨微臣不禁鼓舞驩欣曰有是哉我皇其眞勤求治理鉅細　遺者哉竊謂報紙起自泰西漸漸行於中國其利益固甚溥而弊病亦悉數難終華人毎終身不出門叩以地毬五大洲輒茫然不知所對更逞論各國之兵刑政治公法約章哉自報紙行而海外情形瞭如指掌交涉之事免受人欺其利一也中國官吏之清廉者固多而貪墨者亦所時有苞苴之受人誰得知自報紙行而秉筆直書毫無諱飾不特清廉者溢知自勵卽性成貪墨者亦必有所忌憚不敢恣意妄行其利二也殿陛綸音臣工奏牘雖有邸抄流布未能薄海咸知自報紙行而一紙風傳萬民快覩舉凡有益於國計民生之事得以朝削牘而暮傳觀上下之情無虞　隔其利三也中國地大物博各省土産如煤鐵金銀五榖木棉絲茶之類高如山積外人或未得周知坐使僻壞遐陬貿樂於地自報紙行而逐加評隲宣布中西行商坐賈之流得以設法販運徵貴徵賤獲利無涯其利四也善夫李翰稱通典一書云不出戸知天下罕更事知世變未從政達民情斯言也殆爲今日之報紙而設　南皮張制軍署勸學篇所以必朂人閱報乎至於推究其弊純駁不一信口雌黄好惡從心筆鋒妄逞以及雜采委巷不經之語滿紙榛蕪輕薄文人好　閨閫同儕傾軋詬詈多端猶弊之小焉者也所可惡者賄賂潛通則登諸雪嶺干求不遂則下之墨池甚至發人隂私索人　垢藉端要挾百計傾排使人懲之無可懲辯之無可辯不得已而賂以重賄以期掩飾彌縫其下也者於青樓曲巷之中亦復任情敲詐而當道者更無論已此種惡劣文人嫉之者指爲斯文之蟊賊近數載内往往有之亦或巧肆詞鋒心存叵測於朝野上下之弊病指斥不遺任意將中國底情和盤托出而問以病何以藥弊何以除則又若寒蟬之嗛而不鳴不復略陳一策惟是蒙頭蓋面謂宜效法東西洋噫是直欲驅中國四百兆人民盡變爲東西洋黎庶而後已試問將一朝廷　之何地乎有心人高目時艱亟思有以挽回之而苦無良策及讀本月二十二日上諭飭將泰西報律詳細譯出叅以中國情形定爲報律而後嘆皇上之重視報紙而從此報中利弊或興或革不難日就範圍矣攷泰西各國皆有專門律例使作報者不能恣意妄爲大旨有心謗毁平人者執筆人或罰鍰或下之於獄因挾嫌而謗毁者厥罪尤重惟無心之失可以更止了之至局中人之索賄與局外人之行賄則泰西罕有此事律中未必詳明鄙意中國旣多此種弊端則務須於定律時嚴定罪名以昭炯戒若夫妄議國政煽惑人心尤爲法所難寛不得僅以罰鍰下獄了其事庶報務日有起色不致讓泰西專美於前乎跂而望之 
[議員問答]  
　　香港循環日報云西六月二十八日英國下議院闢門聚議院員和頓詢於外務大臣曰中朝所定輪船在内地河道貿易章程有無限禁輪船來往通商口岸之省分及小輪船拖帶渡船若章程内有言及此事未悉我英廷將向中朝索取内地各河道及沿邊口岸城市悉准我英船載貨貿易否此非獨指和約所載通商口岸而言實統全國内河沿邊各城鎭而言也大臣令家臣答曰中朝所議内河通商章程祗言限制船艘在通商口岸貿易未有禁止用小輪船拖帶渡船一節我英廷將必向中朝商議將章程更改務使妥當而後已 
[粤西確信]  
　　廣東訪事友人來簡云省中近接調往廣西安勇營中來信云本營上月十七日由省起程至二十二日到梧州朱鎭戎所帶之營於二十七日亦到均在梧州駐紥並未與賊匪對仗因容縣之匪已由鄉圑克復各匪俱由北流往攻鬱林已被兵勇所敗現逃至北流之西山内圑聚諒釜底遊魂不久卽滅本月初三日已移營前往容縣地方堵剿矣 
[山西商務]  
　　香港循環日報云山西絳州署接奉撫憲胡大中丞札文飭卽設立織布廠派員赴滬購買機器等件官紳又擬在省城解州等處設軋花火柴榨油諸廠禀准中丞飭商務局發欵派員赴津滬購辦機器材料山西僻處内地風氣未開自經中丞鼓舞倡導局面當變爲一新矣 
[觀察被召]  
　　廣州訪事友來函云廣東督糧道延觀察接奉電音特召回京因卽料理行裝起程北上至其被召之由刻尙未能探悉也 
[憲節過鎭]  
　　鎭江訪事人云月之二十三日常鎭通海道長久山觀察接到白下電音悉升授江西巡撫松鶴齡中丞定於二十四日乘威靖兵艦東下取道滬江入都陛見鎭江爲憲節必由之地爰飭丹徒縣董大令預派辦　人等在六吉園碼頭搭蓋綵棚恭備迎迓迨二十四日午後鐘鳴三點惟見上游青烟縷縷始知威靖飛駛而至一時槍砲雷鳴隆隆不絶長江水師提督黄宫保副都統吉統制長觀察彦太守鄭叅戎周都戎以及統領新湘各營陳軍門江勝軍各營官齊集接官廳乃威靖並不停輪衝波而下象山都天廟各砲臺燃放巨砲恭送行旌文武各官見輪烟渺渺始各分道而返 
[議立租界]  
　　福州訪事友來函云番船浦一帶准畀某國設立租界閩縣吕大令文起於本月十二日前往履 
 
 

Page 2

 
 
勘並經李少尹藻將租界繪圖貼說以免他日侵越之弊至其地長闊如何刻尙無從探悉也 
[銀弊流通]  
　　福州訪事友來函云自鑄造小銀元以來各處通行銷流日廣現鑄大銀元之機器亦已運至不日卽可開爐鼓鑄所有局内各人薪水一律酌增以期踴躍從事惟紋銀缺乏府尊商之美領事托代辦一萬兩已互訂合同前往購辦矣 
[整頓營規]  
　　湖北訪事人云有某甲者向充鄂省練軍營教習日前偕同伴數人赴漢皋作狎邪游七十鳥見係赳赳武夫不甚欵接甲等老羞成怒遂敲檯拍案吵閙不休妓家隨報知緝捕局某太守率帶局勇多名將甲等拘送漢陽縣究辦練軍營諸勇聞之大爲不服立卽約集闔營勇丁渡江與太守爲難太守已先趨避各勇竟將局門拆毁并將局勇三人牽扭回營練軍營管帶恐釀事端飭將局勇送回并擬設法調處事爲張香濤制軍所聞以勇丁恃衆横行此風斷不可長欲將爲首滋事之勇照軍法從事嗣經督中協俞漢卿恊戎一再籲求并商懇司道各憲代爲轉圜始得從輕發落將各勇重責軍棍爲首之勇挿耳箭游營示衆說者謂鄂省營規廢弛已久今得香帥力加振作小懲大誡庶可挽此頽風乎 
[踴躍樂輸]  
　　揚州訪事友來函云邵伯鎭自飢民掠米後經甘泉縣程仙舫明府一再前往邀集紳商公議平糶所苦爲數無多難以爲繼遂倡捐銀三百兩復與闔鎭紳董籌商擬令各業量爲佽助以便購米接濟現在明府已經交卸各業以明府臨行時猶殷殷以矜恤窮黎保衛地方爲念吾等誼關桑梓豈容漠視遂皆聞風興起踴躍樂輸計通鎭米業共捐助洋四百五十元典業一百元鹽棧一百元邵伯司某少尹亦慨助十元銅油等業共助一百三十元其餘各業亦各捐助有差居然集成鉅欵分往各處購米若干回鎭發南北中三局循環平價接糶刻下地方甚爲安堵如明府者其眞能惠及溃民者矣 
[睢寗災狀]  
　　益聞錄云徐州府屬睢寗縣境前去兩年連遭水患小民困苦難言兩江總督劉制軍屢次飛章入告籌欵賑濟官賑義賑餘力不遺今春薪桂米珠民嗟艱食小麥亦毎斗需錢一千二三百文較往年幾加兩倍飢民盼望麥秋豐稔或可免於流離詎料二麥登塲時大雨兼旬平地水深四五尺麥之已割者腐爛於塲未割者朽壞於田市中米粒皆乏飢民祗買糠糲充飢猶望隴上禾苗葱蘢豐茂乃六月間大雨傾盆運河水溢龍塍魚隰盡在水中哀此下民何以堪此 
[贛省患旱]  
　　江西訪事友來函云省坦亢旱兼旬田疇龜坼本月十二日雖得渥沛甘霖然爲時未久農田尙未沾足翌日炎威大熾儼如火傘撐空撫憲德靜山中丞軫念民依率同文武員弁於十七日起設壇求雨未識蒼蒼者天果能如下民之願否也 
[振興學會]  
　　福州訪事友來函云自奉上諭鄉會及歲科試改時文爲策論各書院官師課亦卽日改章閩人士更創設新學會實學會閩學會匯覽堂各名目以便互相觀摩鰲峯鳳池兩書院山長咸以提倡之責自任學業振興人才蔚起可以拭目俟之矣 
[命案駭聞]  
　　安慶訪事人云安省六安州解到殺傷四命之兇犯劉得富年四十七歲原籍鳳臺寄住六安距城四十里之小集與叔嬸同居耕種爲業叔年古稀有三子年均三十以外上月二十四日三更時得富與堂弟三人均在稻塲乘凉未幾兩弟進内惟長弟劉榮露宿得富遂持刀砍榮頸項榮掙扎喊救叔聞聲疑子夢囈不以爲異得富旣將榮砍死隨入宅内遇叔之第二子崇當胸一刀卽時殞命三子驚起又被砍傷頸項及胸際數處登時倒地得富復入内將叔肚腹刺傷父子四人同時斃命當經房東楊姓將砂土掩蓋屍身卽鳴保報官拘拿到案得富供二十年前生身父母及弟被叔謀害是以持刀連殺四命以報不共戴天之仇州官錄供解省鄧大中丞披閱詳文謂一人連傷四命宅眷豈不聞聲嬸媳竟不呼救其中顯有隠情仰州再研究確情核奪 
[時疫漸平]  
　　福州訪事友來函云時疫繁興日甚一日現經地方官親赴城隍廟拈香祈禱合城紳士亦公捐千數百金延道流建醮解禳本月十二日大雨傾盆移時始息天氣驟覺凉爽時疫因之稍平想從此晴雨調匀閩省居民或可登仁壽之域矣 
[一束生芻]  
　　福州訪事友來函云前福建藩司季士周方伯歴官畿輔卓著政聲自開府閩江頗以整頓吏治爲已任不料蒞任未久遽賦騎鯨閩人士深爲悼惜現由公子輩擇於本月十七日開吊二十一日扶柩回里日來文武各員均往奠醊素車白馬絡繹於途 
[粤垣火警]  
　　廣州訪事友來函云本月十七夜魚更三躍時油欄門外連珠街元吉打包店失愼光燄熊熊上燭霄漢各水龍及機器洋龍馳往灌救約歴三點鐘時火始熄滅延及教堂一所附近房屋七八所是處地近河干爲燈舫聚集之所當火熾時燕燕鶯鶯恐被池魚殃及命榜人爭先解纜遷避一空 
[閩垣火警]  
　　福州訪事友來函云本月十二夜二更時福州南臺大街某鐵鋪偶爾失愼致兆焚如時駐紥南校塲福靖全軍劉毓仲軍門聞警卽卽帮帶官哨弁勇丁前往救護并將火路拆斷火勢始不至蔓延計共燒燬居民二三十家有某氏婦未及走避葬身火窟亦慘矣哉○郎官巷鄭姓家延師某甲訓課子弟某夕其師有事外出祗留十餘齡之女孩在塾偶將洋油燈傾翻潑於身上以致遍身焦灼主人聞聲救援孩已一息奄奄延至明晨弊命○福州何吟梅司馬精於賞鑒收儲書畫頗富本月初九日鄰居失火司馬倉猝間率同眷屬從後垣逸出所有儲蓄盡被祝融收去惜哉 
[粤東文試叢談]  
　　廣東訪事友人來函云初三日張學憲開考南海等文童四鼓卽點名至天明竣事各童皆魚貫而入並無擁擠此次因改試策論時務各人所帶書籍并不搜查至一點鐘已有人交卷學憲令再關隨繳隨放初五日出小榜初六日覆試則塲規極嚴毎人只許帶筆墨　已點名時學憲親自察看年貎然後給卷○張文宗歲考廣府各屬文童將已事竣前日出示於二十日總覆刻又牌示云前經示期本月二十日總覆各屬文童在案現在清查案牘未能完竣著改於七月内總覆新進武童之前一日總覆新進文童仰各該學遵照辦理毋違特示又前經招覆文童近日紛紛指攻有一根葱等弊已飭令將覆試改期辦理所有濫保之廪生及槍替各犯一經查實均應分别革究并奏請嚴爲罰辦其扣除之學額一概留俟下届酌補惟念該省人士狃於習俗不知倩槍保槍之害一經刑辱情何以堪故寛限五日或家屬畏罪或廪生檢舉并准來轅出首廪生則免其革降文童則免其罰辦如敢任意朦混與徼倖於不及覺察者五日之後定當按名傳質革扣從重罰究以儆效尤而挽頽風本部院言出法隨斷不寛假爾等務當捫心三思勿貽後悔切切毋違特示○考試文童向有一根葱之弊前各學憲幾治窮於法今張文宗深悉其弊嚴革濫保聞各塲均有招考有名不敢應覆者諒一條葱之弊可以連根拔盡矣○學憲牌示前日考試番禺新安兩縣文童正塲查獲傳遞之槍犯區應賡及倩槍之新安文童劉鼎新當經研訊均已供認不諱嗣發提調官審明懲辦區應賡乃改供本童本籍以圖避重就輕爲保全濫保之廪生地步顯有串供情事本部院早已洞悉其隠再飭提調官研訊始據認南海縣人確非番禺縣文童作槍屬實各情其縱槍之認保派保廪生不能檢舉於塲前輙於犯事之後含混具結希圖了案實爲狡詐之尤番禺縣認保廪生著卽行斥革仍聽候查究有無賄通等弊派保廪生本應一律革究姑從寛降爲附生槍犯區應賡文童劉鼎新業據分别枷責懲警其劉鼎新一犯仍仰提調官照章擬罰作爲該邑培植學校公欵切切特示 
 
 

Page 3

 
 
[粤東武試叢談]  
　　香港循環日報云向來廣州府歲試各屬武童弊竇叢生槍替冐考固不乏人甚且一人而報數名分屬數廪生認保希圖徼倖獲雋前任學憲某文宗以爲弊竇叢生由學轅名册按照府縣案名次高下不一遂酌令改造名册以姓爲綱臨點不到者不准補點庶幾各童分身無術得以弊絶風清庸詎知不肖之徒依然重考且資雇槍替流弊因而愈甚現爲張學憲訪悉特嚴加查禁武塲積弊或　從此一清乎○張文宗前曾出示招考武童算學輿地策論現定期六月二十三日扃試報考仍照文童經古之例概不出榜以杜招摇○廣州府屬武童歲試現經張文宗示期本月二十四日在學院開考步射合式者當堂試以硬弓隨卽給卷默寫武經一叚然後示期在東校塲考試馬箭業已發出憲綱册俾各童挨次聽點矣○某日學憲出示云本日據提調官禀稱廣州考試武童向有提調陋規銀二千兩本届武試伊邇該提調官已嚴詞峻拒請將陋規永遠革除而杜弊端等情懇請出示曉諭前來該員爲守兼優素所仰重此次考試清理積弊深資臂助所請革除陋規頒發牌示尤足以裨益考政應卽如禀辦理爲此出示曉諭仰合屬武童一體知悉本届考試提調陋規銀二千兩已爲革除所有考試技勇各塲宜無敢有恃賄槍替等弊倘或不知自愛巧於營求一經發覺定當按律究辦書役人等如有冐名撞騙索取前規者萬勿爲所淆惑立卽扭送提調官從重懲治切切毋違特示 
[皖省官塲紀要]  
　　安慶訪事人云委署滁州大鎗司巡檢畢少尹鏞因事撤任遺缺經藩憲于方伯改委試用巡檢姚少尹署理○合肥縣縣丞紀觀海二尹署　期滿經藩憲札委楊二尹塏前往瓜代○咨補鳳陽縣主簿本任霍山縣典史王少尉寶森由審憲札飭回霍山典史本任○候補典史張少尉維周奉憲札代理毫州吏目○候補典史嚴少尉燊委署廣德詶廣安司巡檢○准補太平縣典史　少尉熙六安州吏目陳少尹科孝阜陽沈邱句蔣少尹贊青均飭赴新任○安徽運漕厘局委候補知府龔太守鎭湘接辦○候補知縣黄大令瑞勳委辦蕪湖東門渡厘卡○候補州吏目胡少尹濟燾委辦華陽吉水溝厘務○候補知縣李大令第青委辦石牌厘卡 
[粤東近事]  
　　廣東訪事人云前月都城輪船在梧州時管船西人不知因何事將洋槍忿擊水手船中買辦鄭某囑卽躱避洋人因遷怒於鄭卽向迎擊當卽殞命船中人將洋人解回省中交該管領事辦理該管領事定期初二日會同審訊忽又改期兹　日久恐又以不了了之矣○十三鋪湛露巷謝某年逾知命收買舊物爲業向與義子李某同居李亦收買舊貨謝在門首設攤李則往街上收買相處有年月前不知因何事故兩相齟齬不能相容李卽遷居别處日前謝被竊疑李所爲因禀西營飭勇捉拿解送南海縣審訊未識得有贓據否也○有羅厚福堂者登博聞報告白云粤垣連年疫症皆因點燈用火油之故未有火油之時從未聞有患此症者勸人切不宜用火油事爲美領事知悉卽照會督憲督憲札南番　縣出示曉諭云照得現奉憲札開兩次接美領事照會因博聞報刊刻禁用火油一事業經本部堂照復查火油係美國所出旣經立約通商自不能禁止進口合就札縣會同出示曉諭商民不可再刻告白并查明羅厚福堂究係何人傳案開導無違等因到縣奉此除查傳羅厚福堂到案開導外合行出示曉諭商民人等知悉爾等須知火油係美邦所出旣經通商自不能禁止進口毋再妄登告白致十嚴拘訊究其各凛遵毋違特示○十四日三鼓時忽起颶風各處凉棚多有被撤者是夜河下各艇未能預防致遭傾覆○十二日五點鐘時佛山夜航船由省　港爲某輪船所撞全船盡没惟人皆鳬水逃出現聞擬向輪船索賠矣○近日考試改爲策論各書院亦宜一律粤華書院山長丁太史諭肄業生童云蓋聞業以專而易精令以簡而易從今當改試策論之始非所素習命題太廣則致力愈難擬倣朱子分年課試之法論題先出孟子策題出通鑑詩仍出小學俟有更易隨時佈聞庶志不分而功易竟諸君子恪遵彝訓切已講求無惑溺於邪詞以自誣其本性實深望焉 
[禾中人語]  
　　嘉興訪事人云新任嘉恊都司葉都戎於上月杪到禾兩營汛守弁兵恭迓如儀都戎旋赴府恊　轅禀到禀見後卽發紅諭擇定本月初二日任事是日卽赴在郡文武各署及本城諸紳士處拜會各官紳亦卽以次答拜前任傅都戎交卸後禀知各大憲另候委用○南門外日輝禱　倒弊男屍一具年約二十餘歲身穿拷綢背心官紗褲腰繫平金褡連袋又有紅木小匣内儲骨牌數只往觀者甚衆並無屍親到來後由地保　堂發給棺木收殮暫厝以待屍親認領○天時久旱近雖得大雨數次然秋收難免减色土客各鄉民仍有投府縣署告荒者聞海平兩縣　無　澤海鹽縣某大令毎日數次到壇祈禱○二十四日爲雷祖神誕之期在城各寺院凡供奉雷神者各傳樂部奏技懸燈結綵熱閙非凡南湖烟雨樓士女約伴暢遊湖中遊船大小數百艘船中或設筵暢飲或清曲彈唱夜以繼日直至天明始各返棹亦可謂樂此不疲矣○城内所設平糶局由各叚紳董經辦據云先飭各坊地保挨戸查問欲購者先行入册書明年歲姓名戸口給以憑條然後持條向購惟米色不見大佳故有不願再購者○二十三日係馬皇誕期嘉恊兩營各武員咸衣冠赴廟拈香並傳班搭臺演戲兩日 
[沙市雜錄]  
　　沙市訪事友人云八旗兵士向駐東門内滿城其西南二門及大小北門悉爲漢人所居故統名之曰漢城其中另築新南門新北門以間之入夜皆下鑰焉本月初旬某日更魚三躍時漢城南門内地保某甲忽見旗丁數十人或持兇器或執火具聲勢洶洶往圓應菴萬和園　館曁托搭坊獅子廟一帶東探西望似欲與漢人爲難遂據情禀知道府縣憲及理事府縣尊適在假期委典史盛少尉帶領闔署差役前往掩補理事府亦飭公役助之至則旗丁早已聞風回滿城矣聞肇釁之由因前月某旗丁至漢城某私窩尋歡托搭坊無賴向之索詐旂丁無奈許以青蚨二竿始得逸去事後悔之邀集儕輩預伏以待至次日無賴前往索錢旂丁突出不意蜂擁攢毆直至徧體鱗傷始驅之出又恐無賴乘機報復故於是夜集衆尋仇爲先發制人之計現在各官已禀知軍憲理事府亦已出票查拿想不致再行滋事矣○富美鹽行爲蜀人傅某所開向設絲線街自去春遭回祿後遷至城隍廟正街上月下旬忽然閉歇共虧欠銀二萬數千兩行内存欵不足相抵經傅浼人向各借戸緩頰欲折成婦還借戸不允傅情急無措頓萌短見於本月十二日潛服砒霜遽赴泉壤聞者憐之 
[上海官塲紀事]  
　　江寗藩司升授江西巡撫松鶴齡中丞於前日蒞滬昨晨中丞乘坐緑呢大轎命駕入城遍往道營廳縣各衙門投刺謝步　　日江蘇候補道前代理蘇州關監督羅少耕觀察嘉杰因公來滬拜會各當道至上海縣署時黄大令延入花廳欵談良久○日前贑榆縣王緯辰明府得庚因公至滬赴各衙門拜會○婁縣屈吉士大令泰清來滬句當公事前日乘輿至上海縣署拜會黄大令延入花廳以禮欵之互談良久然後興辭○廣東候補知府沈小園太守嵩齡原籍滬江前日因事至上海縣署拜會黄大令○承篤卿刺史志由蘇來滬拜謁各當道○昨日午前　南提督李壽亭軍門蘇松太兵備道蔡和甫觀察上海縣黄愛棠大令松海防同知劉乙笙司馬先後命駕至滬北天后宫出使行轅謁見　任江西巡撫松鶴齡大中丞中丞一一延入設香茗欵之 
[札保教堂]  
　　上海縣署接奉南洋大臣劉峴帥札開欽奉諭旨著各省州縣認眞保護教堂毋稍怠忽等因黄大令奉札之下卽於昨日移請提右營廖叅戎撥兵協同縣役分往城鄉各處教堂妥爲保護 
[請設圑防]  
　　本邑閔行鎭各董事因見泗涇七寶等處前有飢民肇事誠恐本地莠民效尤特於昨日聨名投上海縣禀請出示設立圑防局招勇巡邏以資保獲黄大令當卽准如所請 
[撥銀建廟]  
　　江蘇督糧道陸春江觀察度地滬上海運局之旁建造海神廟刻已筮吉興工上海縣黄大令會同松海防同知劉司馬禀請浙江督糧　　芝巖觀察嵩齡撥出工料銀二千兩應用 
 
 

Page 4

 
 
[暫緩履新]  
　　滬南馬路工程總局委員朱森庭明府奉道憲札委兼辦法界會審事務日前已詣法總領事署拜會日内恭逢萬壽聖節不理刑名遂擇吉七月初一日卽禮拜三到廨判案 
[上海巡局紀事]  
　　本邑南市客棧如林不免留宿歹人爲閭閻之害十六鋪巡防中局委員潘仲泉二尹曾經迭次嚴查以冀奸宄無從托足前晚巡至洞庭山碼頭令順興小客棧主將循環簿呈閱棧夥潘阿三對以無簿可呈二尹命帶回局中押候訊辦○南市一帶馬路等處毎至深晚必有流丐在街頭露宿或向行路者托鉢尾隨十六鋪巡防中局委員　仲泉二尹晚間出外巡查屢經目見前日傳丐頭沈春到局諭以此等乞丐向人婪索錢文往往索之不遂乘便攫物最爲地方之害限三日赶緊驅逐 
[法界捕房紀事]  
　　前日午後五點鐘時有人持信一封投法總領事署領事接閱之下飭將送信人傳入盤詰據稱寗波人某甲在玉露春茶館出小洋一角囑送至此間領事卽將送信人送入捕房捕頭飭探帶至玉露春將甲指交帶回捕房詰問甲稱須面見領事聲訴捕頭卽禀知領事命將甲釋出著於禮拜一自行投到惟不知函中所叙何事也○領事遊船舵工張三富昨投捕房控范三毛陳江林二人向伊弟口角藉端訛詐洋銀十五元捕頭立飭包探將范陳拘入捕房詰問據稱與張弟同作火油生意所索者應得盈餘並非訛詐捕頭飭將洋銀如數交出給還張姓覓保出外不得再向滋擾○八仙　左近有甲乙丙三人前晚被賊竊去衣服旋經探夥查獲帶至失主處面質甲乙丙卽將賊釋去探夥遂將三人一并拘送捕房捕頭著押候解送公堂訊問 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南昌試事]  
　　江西訪事友來函云學憲李伯虞　　　竣饒州　　　　　本月初九日取齊十三日文旌抵省休息數日定於二十二日開考生員經古○義寗武寗二州縣向係府院試接者　　　試　童　免　　　　是亦體恤寒士之意也本届江太守因義武二案首投　　遲展期本月初九日府試而教官廪保猶一再請緩太守　　　十三日開考　　到者三四百人均須示期補考 
[英界公堂紀事]  
　　孫子卿蘇福生投英界公堂　　　　積次貼　　銀前日帮者委員劉穆庭二尹升堂提訊孫供去年汪沛如向小的貼去票洋一百元至今本利不還另有代張子其爲中　　　二百五十元還過四十元尙欠洋二百零三元張已將會欵抵劃與汪迨向汪索取一味遊移故特投案求追蘇福生供汪向小的處貼去　一百元收過二十元尙欠八十元求追汪沛如供孫子卿處洋一百元由友人沈炳卿託小的代貼至張子其處二百五十元之票雖係小的爲中　　未將會欵劃　　張已許久不面小的實無從設法蘇福生處之一百元曾還過二十元所欠之數求卽恩斷二尹判令毎月拔還孫子卿　　五元並邀張子其來案再行訊奪蘇福生處八十元毎戸還二十元須覓人人銀並保具切實保狀存案○瘋婦某氏在途胡閙由巡街捕拘送公　請爲安挿代理讞員鄭大令飭暫交官媒候函送棲流女所安置○有男該年約三齡在途啼哭由捕送至公廨孩自稱隨母出外購物迷失歸途鄭大令飭交官媒留養候家屬認領 
[美界捕房紀事]  
　　前日水作金阿生王阿虎在　　　屋處拾得銀表二枚持至虹至口吳淞路某押店内典實　文包探石金榮以來路不明拘入捕房押候解送公堂核辦○甬人項阿四住虹口元芳路五號房屋前者將伊妻吊打繼用鐵練鎖在暗屋中由妻屬　報捕房請爲究辦項得信逃匿昨爲包探吳志剛所見拘入捕房押候究辦○前日積竊李升高在虹口周浦路五百五十四號房屋内竊得金簪一枚又於某木行竊得木板二十五方昨爲包探沈阿鶴查獲拘入捕　押候究辦○前日流氓王奎星胡新才至虹口西華德路花烟間内冐充探夥恣行滋擾爲包探吳志剛所見拘入捕房押候解公堂訊辦○昨日小竊陳阿狗在虹口漢璧禮路竊得李阿林之綢衫一件爲包探洪阿寶拘獲解入捕房究辦○昨午有某西人倒臥虹口兆豐路側爲三百八十七號巡街捕所見立卽雇車送入捕房捕頭騐得西人身患重病卽送公濟醫院情西醫療治　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
