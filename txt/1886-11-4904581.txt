# 1886 - 11 - 4904581

 

Page 1

 
 
[顧惠卿先生精繪山水衆神圖出售] [  申報館點石齋主人啓]  
　　本舘向有山水衆神圖出售摹繪精工着色鮮麗早已不脛而走惟神像尙未全備或以爲憾茲復不惜工本請顧惠卿先生燮别出心裁另　生　其中神像較前增至數倍山水則深深可愛諸像更奕奕有神　緻精雅有目共賞懸之堂中可以使敬神如在之意油然自生刻已用照相石印成　　日出　每幅　色者取回工本洋一元三角水墨者洋　裱成者洋一元六角五分售處仍照曩例諸君幸卽賜顧爲汾 
[常熟經售申報書畫處] [  申報舘主人啓]  
　　常熟城内巿前街抱芳閣書坊現爲本館代售申報及申報館點石齋兩處所印之書畫碑帖等件其價悉照仿單並不增减如虞山一帶貴仕商意欲購取祈就近向之價買欲看申報亦可向該坊訂定自當按日送閱不悮 
[六十三號畫報出售] [  申報舘主人啓]  
　　美國紐約口岸爲商賈薈萃之區口外礁島林立有碍帆輪出入該處將軍命工匠在島面穿穴而下旁通曲達安置炸藥力於本年九月初三日用火炸去蓋工程已九年於茲矣本齋照西國畫報脫下以供諸君觀覽報首畫　羅漢兩圖爲任君阜長所繪後附淞隱漫錄圜說一則准於初六日　出售此佈 
[新印名人墨寳屛軸楹聯出售] [  申報舘點石齋主人啓 <]  
　　茲有新印兪蔭甫太史手書白紙十言四尺篆書楹帖每副洋二角已裱者洋四角又王仲山先生行書屛條每堂洋三角五分已裱者洋八角又　　卿都憲三尺六條篆書琴條每堂洋三角五分已裱者洋八角又文三橋先生行書立軸每張洋一角五分已裱者洋四角五分卽日出售售處　舊諸君幸卽賜購爲荷 
[淸案牘以息訟議]  
　　白鹿山房主朱君竹樓致書於本舘曰宣聖嘗云聽訟吾猶人也必也使無訟乎而聖門七十二賢折獄獨　季路可知聽訟難無訟尤難也邇來各州縣地方民俗刁强偶因一朝之忿動輙揑成海巿蜃樓砌詞涉訟　夫投牒公堂者半　圖准不圖審無非藉差役爲洩忿之謀因之衙署視爲具文差役奉行故事卽如飭差提人查事雖硃標限三日解到禀覆豈知該差奉票去後雖逾三月不解不覆官亦不問及也縱原告呈催比差而承行畫辦不開送　單差亦終不　也以致累月經年不能結案在官長幕友視之以爲如此延擱不　獄訟尙如此繁多倘據禀而隨提隨審隨結獄　不將更多乎然此等見解豈民之所望於官長者乎在訟棍刁民每以一紙呈詞試官長之才能偶一不愼必致累及無事　不若置諸不理不至良民受無妄之災然延擱之案未必皆爲揑假誣控也訟棍刁民與差役通同一氣上下其手出入從心官雖欲不辦而有不能者其置若罔聞者皆良懦之民之事耳鄉愚含寃莫訴欲得官長之一言以平其心以消其鬱結乃在上者以小民瀝情之訴與訟根之　詞聳聽者視同一律下之不平而鳴者盆寃奚由　雪哉且設有他鄉之客與士人搆訟而亦案懸莫結欲罷不能不將覊累無窮乎况鄉人涉訟都訐署中書吏經手一被從中播弄不難使是非顚　黑白混淆以朦上聽愚以爲高坐堂皇者苟遇事留心察訪如旣辨明爲謊告卽當明指　謊以折之而立與以誣控之罪旣准詞而批提訊卽當立提到案訊明曲直差役奉票玩延卽行　比不貸書吏包攬詞訟卽治以　得之罪秦鏡亮懸認眞辦理則鄉民懷德役吏畏威何難使好訟之風漸幾於息訟乎嗚呼子產有言曰猛以濟寛寛以濟猛　虚語哉武侯治蜀法行而知恩恩行而守法良有以也鄙人幼　孔孟之書未習申韓之業謬參末　竊願質諸父母斯民者以上皆朱君來稿之言也朱君爲朱子之裔本舘細閱來函見所言確中時弊誠不愧爲大賢之後然言之尙有未盡者不揣固陋請得而續之世風不古爾詐我愚强者食弱衆者暴寡久已視若固然於此時而欲求無訟人必曰迂矣然政簡刑淸之道非爲國者日夜之所望乎特其道不能以一言盡其効不可以一蹴幾降格以求茍得一救世之才亦足爲生民之幸士子束髮讀書席珍待聘幸而甲科乙榜直上靑雲皆欲抒其幼學壯行之志也乃有入不能與　侍從之班出而膺民社之寄者自督撫以至州縣繭絲保陪錢榖刑名在在須才雖州縣之責似較輕于督撫而不知州縣之難亦有不可更　數者刑錢任於幕友而幕友未必皆堪倚任耳目寄於胥吏而胥吏尤屬不易　範繁劇之區撫字心勞催科事急獄訟之事尤日不暇給有不勝覆餗之懼者於是慕淸靜之風而改案之重者爲輕以求息訟劫盜也而改爲竊賊忤逆也而飾爲瘋癲人命重情則又據救生不救死之說而以償給燒埋了事欲求淸靜反以長刁狡之風豈得爲息訟之道乎至於鵝鴨之爭錐刀之末事屬細微不難立判乃又以無所關礙不肯一勞其心遷延不問致小民之家業蕩然無存胥吏之貪囊盡已飽足豈欲以是爲健訟者之戒乎政簡刑淸之道恐不若是也嗟乎爲民上者若能於　訟之來大者　加判决小者立爲解散不妄加刑不輕宥罪案無留牘自不難囹圄空虚畏事而不能辦事　遂足以無事哉或　以嚴刑爲事者凡遇訟事不能息心靜氣察言觀色以得其情而徒以鞭扑從事雖三木之下何求不得而不知冥頑者雖嚴刑仍執前供良懦者雖　責卽行誣服若是者往往而有豈得謂之善聽訟哉古一省吏莫如省官省官莫如省事省事莫如淸心心苟能淸則訟自息矣然淸心之官不易得也問明辨折獄之才乎天下已引領而望之矣 
[商埠設官]  
　　漢皇爲各國通商之埠英美俄注等國向來皆有領事保護商家近日本國亦議定在漢開埠通商所簡領事官已於上月二十一日附輪而至公舘在第一碼頭後屈臣氏　房左首 
[方伯入都]  
　　上月二十四日戌刻晥省奉到部文調補安徽布政使張端卿着速　京請訓方伯卽商請中丞委員接署臬篆以便交卸赴都隨由吳中丞牌不安廬道丁恬生觀察委署臬彖所遣女廬道篆務委候補道張敬堂觀察署理均於廿七日接印任事方伯卽於是日飭靜海輪船拖帶憲舟揚帆就道各憲齊赴東門外接官廳恭送行旌並聞方伯歲杪卽回皖藩新任以便盧方伯前赴江右　新云 
[淵入關]  
　　關外來信云黑旗義團劉淵亭軍門有入關内渡駐紥瓊州接辦海防之說蓋以瓊州一島爲粤洋門户洵稱天險上年自王灼棠觀察統兵屯駐以來雄師貔虎震爍巖疆刻以奉命出關辦理勘界事宜接替者殊乏其選粤督張香帥爰爲奏請淵帥酌帶親兵來瓊扼要設防俾成　鎭該口原募防軍十六營除裁撤及王觀察拔　 
 
 

Page 2

 
 
隨赴差次外仍留勁勇五營撥入淵帥部下歸其節制粤洋得此長城嶺表軍威當稱雄海外矣以上係蘇及來述確否則不得而知 
[軍門乞休]  
　　江南提督李質堂軍門兵燹至今久於斯任盖二十餘年矣德政不可勝紀九峯二泖間靡不頌聲載道刻以春秋高邁且舊傷復發恐軍政營務稍卽鬆弛無以荅主知而質衾影用是心恒惕惕屢請督撫憲代奏另簡賢員接　曾　恩旨賞　調理毋庸開　繼又瀝情懇請復准續假一月現在假期又將届滿而舊恙仍難霍然擬再具疏籲懇開缺大約明春當可償遂初之願白戰功臣退歸林下承平之世宜有此頤養桑榆之福然五茸人士逖聽風聲則已竊竊然有攀轅臥轍之思矣 
[廉介可風]  
　　江蘇糧道王魯薌觀察楚中望族芸館名流蒞任於今亦越數戰舉凡漕政之利獘無不燭照數計措施裕如而僚屬尤深愛戴焉今冬接奉恩綸　補兩粤都轉人多謂粤鹺爲天下冠署名優厚之區宜乎趨之惟恐不速而觀察於奉旨後一似重有憂者且蘇省冬漕甫經開辦大僚方擬奏留熟手俟運務告竣再行飭令交卸觀察則以今年署中喪其仲子中懷怫鬱雖椿萱健在而迢迢　海路隔二千　不欲馳驅載道爲　人謀封殖盖澹泊盟心其素志也日來屢謁撫院叩求速子交替一俟庖代有人再擬請假數月另行詳請陳情終養以遂素願第未諭上臺急切需才果能俯准所請否也 
[祭奠故撫]  
　　鄂撫彭大中丞靈柩於上月二十五日下午四點鐘時抵皖共船六艘暫向碼頭停泊水陸營哨咸升砲恭迎同鄉各官俱命駕登舟躬親祭奠更延僧人十餘衆誦經一晝夜至翌日寅時揚帆下駛 
[温州雜錄]  
　　温郡各處停棺自經李太守委員稽查出示驅逐後凡未葬各棺莫不移寄鄉間以待諏吉安葬自前月初二日起遷葬者共計百餘家通衢大道鼓吹聲喧酒食舘彩轎店以及轎埠人等亦撫不利巿三倍也○西門月城篾匠某甲有兩子皆在齠齡初七晚忽不見遣人尋訪亦無音耗次日聞東門外有兩人　兩幼孩年約八九歲從飛霞洞前經過甲聞信後知係拐匪立卽追至朱栢十八家等處地方然鴻飛冥冥弋人不得而簒之矣○平陽某甲有登徒子之好與某乙之妻有染乙有殘疾抱恨而死上月十一日甲在家抱子撫笑忽患癲狂口中喃喃有詞初作拷問狀繼作答供狀俄而桚指笞臀嗑頭乞恕一一如繪而聲亦漸微其妻扶至床上視其褲作胭脂色不知血之所自來也以後不知若何　豈佛氏所謂果報耶○督辦温處鹽厘總局彭太守新任府經廳王參軍雙門厘局某委員均於上月十二日附永甯輪船抵甌彭太守某委員均於廿一日接辦局務王參軍擇於廿六日接印任事道賀者頗紛紛也○蒼河巷單某將女許字靑田人某甲因甲在温爲逆旅主人遂入贅於岳家結褵已久而聘錢尚末付足丈人峯未免介介近日甲欲挈妻同歸某力阻之甲不得已竟於廿一夜糾集多人將妻搶去嗣聞兩處地保與　親戚出爲理處想翁婿爲聘金口角則三寸舌不難解紛也○廿二晚大南門外虞師里集雲客庽來游勇七八人棧主見　帶有鋪盖卽信而不疑三鼓後勇等忽起將棧主住客慨行綑縳傾箱倒篋席捲而去棧主之妻大喊救命隣人四出兠拿當時獲住三人次日綑送縣署游勇滋擾各處皆然大可寒心○温標夏秋兩季兵餉由各縣於十一十二兩月撥放樂淸縣程邑尊因兵餉不敷關放而樂入磐三營兵丁不時在縣署滋閘日前晋郡謁見李太守面求交卸太守慰勉再三謂當與首縣商議並札委永嘉石貳尹往提　淸庫書來府比追○裁減兵丁温標各營業已接奉明文但温郡四營經左文襄裁兵增餉後每營僅留四百餘人現在再欲裁減六成則將來稱溪槍匪蠢動勢必無兵防勦所幸省憲來文内開　各營查明情形詳細禀覆有此一層卽使裁减亦不至於六成之多也○近來竊案疉出卽使報案緝捕不過視爲具文說者遂歸咎於陸捕廉之過於仁慈然歟否歟 
[示期考試]  
　　總署招考滿漢舉貢生監撥入同文舘肄業應試諸君有不遠千里而來者長安居大不易資斧漸致告空咸不免蹙相春山望穿秋水至上月之望始示期二十六七八九等日分起考試幷限考期前五日重復報名以便預備試卷云 
[拾彈傷人]  
　　四磅後膛彈計有三種一曰開花彈二曰子母彈三曰窩蜂子窩蜂子出若游蜂敵至面前不及里許然後用之實反敗爲勝之利器也然以不常用故亦不常操平日砲營打靶大抵皆子母彈開花彈二者現北洋陸路各軍常操之四磅克虜　砲命中致遠　逾六　砲上有　尺鐫明碼數德語謂之密達積六百密達合中國一里之遙彈子亦有碼數計出膛若干遠始炸量准後可錙黍無差或彈子較表　少五十密達炸在半空殺敵尤夥但子母彈有螺絲開花彈有隔針均官緊不宜鬆倘螺絲一鬆子母彈在膛必炸隔針不緊開花彈便不開花天津貧人每遇打靶往往拾取廢鐡易錢上月初七日小站盛軍右營打靶一彈偶不開花陷入泥中貧民見而挖取悮觸隔針登時轟斃其三尚有兩人殊傷未死是日計演砲十四尊每尊六響共打八十四響四邊要路均揷旗幟示逐閒人乃告輩愍不畏死竟罹斯難亦慘矣哉 
[維揚錄錄]  
　　上月二十八日爲程尙齋都轉夫人設奠之期往奠者自晨至暮絡繹不絶各屬場員曁淮南北場運各商均來致祭運　内自　門至　堂輿馬擁擠無隙地冠裳薈萃從未有是日之濟濟也午後都轉特請劉太史溎年點主聞終七後卽行出殯云○現當防營裁　之際各處時聞游　滋事　郡言太守近舉各大憲札飭查禁當卽轉飭所屬體出示江甘兩縣遵卽會銜示禁略云自示之後如有形似營勇冒穿號衣三五成羣在街巿鋪户滋擾英至搶刧等情准由爾等鋪户居民協力兠拿解縣嚴懲爾等亦不得妄拿無辜致于咎戾○揚城街道石板　平後轉瞬卽爲重載小車壓損屢經示禁而推運依然現經江甘兩邑尊與保甲總巡周大令公同會議嚴定新章重申禁令諭以嗣後小車入城祗准坐人不准運載重物倘各店遇有笨重貨物儘可仍雇該車夫令其肩挑送往倘敢不遵定將該夫嚴懲車上貨物充公○蕭家井某　家暗藏春色有加桃花源非漁人不　問津有某甲者素以風流自命而所至不名一錢貿然逕入龜鴇以白眼待之甲怒拂衣而山訴於江　縣請爲驅　　時謝　府正在嚴查妓寮烟館隨飭差將該妓提交官媒管押並將所住房屋發封○鐡鎖巷内某姓家瓦屋旁搭有草房兩間上　三十夜三鼓時行路者忽見草房上火勢炎炎大聲呼喊屋内人始驚惶出救隣人亦集帮同灌滅但火自外起其爲匪徒所縱無疑居家者可不嚴密防　耶○近來鹺曹聽鼓者率多困苦每見衙參之期徒步街心白持手版日前有某君衙參畢行至鹅頸項灣地方假某姓洋鐡店小　　欲購物遂飭僕人將大帽放該店櫃上而往别鋪換錢該處適當閙巿行路人見櫃上翎頂輝煌店堂内　坐官長遂羣聚而觀片刻間麕集多人迨僕返　　上翎枝忽不翼而飛某君亦茫然不解旣疑該店人戲藏隨喚地保查緝否則定不得于休易所謂行人失牛邑人之災與此事得無相類 
[但求速死]  
　　前報户部俸餉處書吏被搶與南城差役在刑部對質一節傳言南城坊官隋殿甲忽於上月十三日夜間吞服阿芙蓉膏經家人救活至十五日夜間家人力熟睡隨獨往該署馬棚投繯自縊更夫聞馬棚内有聲疑爲梁上君子急持燈往照則見隋兩足亂踹更夫　大呼家人齊來解懸將隋拖下微有氣息緩至一時之久始愈傳者謂隋因此案畏罪故欲自盡是耶非耶以上係京友函述按此案業經南中兩城御史陳奏奉諭交刑部從嚴根究矣 
[改派司官]  
　　九月問户部堂官派各司司員將各管省分歲出歲入欵項赶緊核算淸楚造册付北檔房彚總繕造黃册於封印前一齊 
 
 

Page 3

 
 
入奏刻該部各司俱已辦齊惟湖廣司未能報竣且所辦理者不甚淸楚閻丹初相國怒其延擱聞於十一月十六日將該司主稿人員撤去改派貴州司之主稿吳公接辦云 
[赭嶺寒色]  
　　前任鄂撫彭芍亭中丞靈輀於上月廿七日經過蕪湖合城官紳咸赴舟次祭奠○洋務委員陳星齋明府病終蕪湖已紀前報兹聞於上月廿八九日開喪棗車白馬里巷喧闐定期本月初六日發靷回南　原籍想故舊親朋又當執紼而送也○洋樂自加稅後走私日見其多而蕪湖江口水陸通衢尤易偷漏如鎭江江甯安慶諸帮皆以此爲淵藪售土洋行近時增至三十三家亦可見販私者之衆矣○前任蕪湖縣鄒雋之明府現奉大憲檄委督辦無爲州鳳凰頸牙釐局事務 
[東瀛雜紀]  
　　前報載日廷將太政工部叅事院三衙門廢去新設内閣遞信省兩署兹聞叅事院事務歸元老院辦理以前工部大本爲元老院議長幷　前驛遞總辦　遞信省侍郎○日本政府現向英國定造兵船三艘復向法國定造三艘皆係新式戰船○日本郵船新公司岡本健三郎總辦自　政府命總攬船務爲日無幾卽於西十二月廿六日去世於　該公司各分行皆下半旗以誌哀感日本近與朝鮮爲義州電報事件往返辯論故日本國内電報凡由朝鮮義州發來或轉達外洋者無論官私各電一槪停止兹聞廿五日兩國政府業已商妥一律開報通信至兩國如何定議尙未見明文又日廷命榎本武楊公使兼管日韓交涉事件○近有英國商人特來日本訪求百工手藝如有能通行於歐洲者不惜重幣雇至歐洲製造現擬共雇最精者五六名同行並立定期限云 
[嚴懲烟妓]  
　　某甲設烟館于京口西門外寳善街中枕畔燈脣伺應者皆垂髫雛婢客來旣稔漸與目成捉肚摖胸亦所弗禁以故少年裙屐座上常盈大半　借徑看花非必眞藉芙蓉漿過癮日前新任業少尹親帶胥差前往掩捕斯時甲方倚呂岩磁枕爲十洲二島之游惟天主街二輿夫在家作烟霞伴侣少尹斥其深夜不回殊非善類甲微撐星眼長跽而陳曰此二人素業擡轎兼充水龍夫當此天高日烈誠恐深夜　災故借宿于斯以便不時傳喚少尹喚輿夫首質之與甲所禀適符正欲從寛省釋坊保忽稱二人實在此吸烟少尹怒卽飭各掌頰十下越二日復出硃單提甲到案並將烟館發封研訊之餘　予科罰一日少尹微服至新新樓見一少年挾二妓自内出倡條冶葉過巿招搖少尹深嫉之前日遂率領差役至運河一帶嚴緝妓寮乳燕雛鶯早已收藏艶幟僅於燕兒河捉得花烟館主小高子主僕二人枷責遊街示衆說者謂少尹雖係末僚而其禁革囂風實屬不遺餘力苟賢長官而盡如少尹者地方風氣何患不蒸蒸日上乎　 
[皖事紀餘]  
　　前奉憲諭民間按户置備更筒竹梆木棍各一每十户設立門更設遇匪人梆筒並舉俾各處間警齊來保衛閭閻深得古人守望相助之意刻保甲局憲復派委　員每晚二鼓後挨户稽查以防疎懈其有零星小户未備梆間木棍者限三日補備○石家塘某甲之子年纔十有二齡上月十八晚　三步兩橋購物一去無蹤甲母年逾花甲祖母已八十有餘經日哀號終于無補又某乙家居後營揀樹灣膝下一女年方　歲日前隨隣婦某氏上街倐忽聞竟不知去向拐風如此之熾地方官何竟充耳不聞哉 
[雪帥行程]  
　　昨日本邑官塲接得閩中來電悉彭雪琴宮保已抵廈門須至閩閱看各項工程再繞道鎭海來滬大約初十左右始可瞻望節麾又有謂憲旌今明定可到滬云 
[道憲告示]  
　　欽加二品銜監督江南海關分巡蘇松太兵備道邵爲曉諭事照得崇正六官墊各學生現屆冬季應行考核回試兹定於本月初八日黎明各携所讀各書由于董等偕各塾師帶領各學生赴也是園聽候本道面試爲此示仰各學生等知悉屆期齊赴也是園候本道面試毋違特示光緒十一年十二月初五日 
[氷人兎脫]  
　　前日下午有某姓家備花轎迎娶彩仗鮮明鼓樂塡咽迎親之人亦皆衣冠楚楚行至英租界老街男女冰人忽乘間遁去急派傭人招尋良久不至欲逕往女家又不識路徑只得紛紛散歸見者傳爲笑柄俗謂媒人託故不到者爲肚痛今某姓之媒中道出　詭　毋亦某姓之不善醫肚痛耶 
[嚴訊搶親]  
　　華捕馬子槐卽馬子帆槍親一事節列前報前晚由羅太守研訊先據謝子勲供胞弟已故弟婦姜氏生一女名意心年祗十四本住南巿因有顧錦山說合欲配與馬子帆然弟婦欲倚女終老因卽移居北巿旋知馬本有妻　作罷論我聞此情形卽令弟婦姪女到我家同住詎被馬糾同吳永生卽小辮子搶至香粉弄成親我卽奔告捕房捕頭以馬所作之事並未知悉殊屬不合囑我與弟婦投案控　謝姜氏供與同幷稱被馬糾同吳小辮子搶女去後逼令成親時我姪女與母同被搶去及到捕房後始得領回吳小辮子屢次犯事到案因搶妓之事捕房曾經拍照馬子帆供憑媒顧錦山劉阿南說合娶該氏爲妻財禮洋四十元先交十元移居北巿該氏忽又翻悔商之陳子勲命我搶親庚帖呈閱吳永生供我不過居間調停並無不合此事有人唆使擾訟乞恩明察顧錦山劉阿南供詞支吾由太守一　駁詰顧劉始認馬本有妻因無子而欲娶年輕之女爲特說定該氏女後來該氏知馬有婦因此翻悔小八字曾交過大八字由馬揑造太守謂馬年三十餘該氏女年祗十四明明納妾爾等以娶妻爲詞究得酬儀若干答稱尙未言定酬儀太守又飭將意心帶案俯首不語太守察看之下將馬申斥曰爾爲巡捕能得工資幾何而藉小八字爲憑搶幼女爲妾馬大哭稱前曾娶妻於二十五歲時去世兒子亦死因欲續娶已供養岳母二月所費不少太守謂該氏不以爾爲婿爾竟稱彼岳母有此理乎太守又謂播弄是非係吳一人喝笞百板斥退又着馬及顧劉畫供押候商辦該女意心交該氏領回 
[研訊拐賣]  
　　昨報列拐賣破案一則法包探孫寳牛帶周世明往仁濟醫館騐得雖有傷痕並無妨碍因仍帶至捕房管押包探嚴頌眉復往太古行之上海輪船上將趙胡氏及小孩一口另一老婦一倂拘押捕房昨晨翁太守駕臨時趙胡氏之母湯繆氏卽胡繆氏偕　夫湯恒興卽湯林卿投案湯供在家耕種爲生現送姑母至滬太守問何事送來答稱女兒嫁在趙家八月間夫死姑夫楊興仁欲據以爲妾故由小的護送來申太守謂旣已嫁趙自當由趙作主豈可由爾邊回私行來滬意圖　售及詰繆氏明供與湯從同太守飭提在押之趙胡氏並一老婦詰爾何日回母家趙胡氏未及開言湯繆氏卽稱於十九日回母家太守謂此種事情均由爾幹出倘再多言定先掌頰復詰趙胡氏可與周相識答稱不相識太守着將周帶案諭以從寔供明尙可從寛辦理周供小的在虹口頭壩開薙髮鋪湯繆氏於前月間到過上海與王振隆講定將女兒趙胡氏嫁伊爲妻得洋六七十元隨卽回家挈女附上海輪船於前日三點鐘時送之到滬小的本不知情因湯來言短欠船錢不能上岸向小的借洋四元八角小的將洋送去　到　頭趙等卽糾集多人毆打太守問王振隆可曾出過錢洋答稱未出太守謂尙有一婦是何人答稱路上同來太守詰其姓氏供稱胡施氏大守詰其到來　韓該氏供語含糊太守謂諒爾來取錢洋盖伊母已經再醮早仁胡姓無于故又邀爾來主婚也爾與伊是何稱呼胡施氏稱趙胡氏是姪孫女太守着分别交保候禮拜二押來再訊 
[行騙未成]  
　　邇來租界地方混用假票購貨者甚多店鋪受累不淺昨午又有粤人某甲至英租界石路某衣庄購辦寗綢羔皮袍及灰鼠袍庄夥講論價値甲並不計較遽從帳夾内取出某布庄期票示之庄夥答以年關在邇槪用現洋不用期票甲乃怱怱　票而去庄夥深以爲 
 
 

Page 4

 
 
疑令學徒潛尾其後以覘動靜見甲又到别衣庄估物取票悉如前狀别家亦不受其欺始知黔驢之技　祗此耳 
[閙卡細情]  
　　昨報列　人閙卡一則兹得　詳緣　涇鎭鋪户林立布庄更多若繁星鄉人抱布求售者必由釐卡經過委員某君前經酌定鄉人賣布一疋抽錢　文鄉人不肯遵繳此事遂作罷論邇又立新章令各布庄設竹筒鄉人之賣布者每疋由庄提錢一文放入筒中晚間卡司向各布庄照簿收捐前日爲收捐之第一日鄉人均不願庄主扣除庄主以章程立自卡員本庄不得違忤爾等旣不遵照須在卡中求免無庸在此喧呶鄉人遂紛紛擁至卡　欲得卡員而甘心焉卡員　來勢兇狠命卡勇暫行避去不得與爭少頃鄉人愈聚愈衆竟有數百人之多在卡房百般滋閙卡員任其騷擾置若罔聞鄉人旋將卞中物件毁壞無遺然後紛紛散去鎭上皆閉門罷巿不敢開　昨　松滬厘捐局總辦蘇觀察函請上海縣核辦莫邑尊立卽移委粮廳范少尹帶同幹役前往彈壓並令各店户照常貿易云 
[兩紀賭案]  
　　汛弁捉賭等情已經列報兹悉拘獲賭棍實有七人當晚經朱千戎解送巡防總局馮刺史略加　究飭將一千人移送縣中前晚莫邑尊升堂提訊魏陸王馮四人同稱在彼便旋無端被執二吳同供路過該處悮被拘來高供亦不與賭邑尊謂似此說來爾等均是好人乎隨著暫行分别管押候原　協同該處十鋪地甲查明禀覆○浦左四十四圖金家橋柘林營函送賭棍馬春園到縣稱馬等常陸　圖茶肆中犯賭屢次　懲近日復萌故智每晚喝雉呼盧向之阻止有武生蔡九華地保顧茂榮等通同包庇爲特將該賭棍送案幷請提集包庇諸人究辦莫邑尊立卽出單飭提該武生幷地保至縣前日晚堂研訊先問地保曰馬等屢經犯賭爾究等得賄賂若干答稱馬等前曾犯賭現在並無其事邑尊　馬蔡二人詰訊二人同供在鄉安分營生不敢犯賭此次實遭誣訴邑尊謂本縣已訪之確實爾等尙敢逞刁乎盤詰至再堅執不承邑尊着將馬暫行管押蔡發學看管候提到茶肆主再行核訊 
[押候解省]  
　　昨報列　匪候核一則莫邑尊訪明劉德明實係蘇州盜案内之從犯因飭押候備文起解赴蘇歸案訊辦 
[醫院騐屍]  
　　吞烟殞命一事昨日午前上海縣莫邑尊隨帶仵作書役人等金駕至仁濟醫院先與醫生晤談醫生言法捕房將其人送來早已吞烟不能出語以故不知姓名當卽設法救治無效而斃邑尊命仵作如法檢騐仵作用銀針揷入口中少選拔出並無毒氣惟細察指甲現紫紅色大約是吞服生煙遂飭善堂棺殮發壇標記醫生又言腹内之毒已用皮條灌水洗淨故騐之如未受毒云 
[法界公堂瑣案]  
　　英公堂派差函送到王三財郭炳兩人翁太守閱悉王被郭　案控稱女兒被伊押在法界蘭芳里花烟舘中人田姓亦住法界因之送請核　隨　詰　郭供向作家丁王將　女　在蘭芳里二十號門牌花烟舘中叩求向伊追出王供郭女於光緒八年來滬借住棧房後託田某及熊姓醫牛懇小的轉託余章兩姓押在花烟舘得洋一百六十元十年爲期立有押據中人係小的及田章余三人現在該花烟舘主已死祇有鴇婦郭索加洋五十元鴇婦以該妓年尙幼小不肯加價郭又串囑小的將鴇做弄小的不應故將小的拉到英公堂太守問郭可有是事爲何將女押錢郭供稱王本爲蟻媒小的之女年十四歲當時因父親急欲回家押於王處今年三月復來並無索加　事太守謂英公堂以在案各人均住法界因此送來現田等住在何處王稱　住　閘太守着將王交保飭包探帶郭至該烟舘拘提伊女到來覆訊此前日事也昨晨太守在捕房時郭復投案包探　頌眉禀稱該妓臥病在床不能投到郭與伊女切切私言小的見而喝阻太守着將一切契據吊案下期核奪○失袴被毆一案翁太守以法公廨並無仵作可以騐傷着抬在上海縣叩求騐視隨將禀帖擲遠 
[來信照登]  
　　讀十二月初一日貴報所載招認小孩葉金寳一節不勝感　當飭　使先行探聽惟象鼻弄不在白塔子巷内係在中由 
吉巷横弄查得確有此事當再派友往詢金寳現有一母兩兄習織機業金寳確於七月廿二日遣失探無蹤跡　　貴報知有　事悲喜交集敝局紳士擬卽備牘咨呈道憲轉行照會駐汕頭英國領事衙門查照發回其所須經費由局代肩故特先字奉致請貴舘先行附報復致葉金寳使其安心守候領回庶幾骨肉完聚悉出貴報所賜也[  蘇城周急善局啓]  
[上海文報籌賑業五十一]  
　　嚴佑之先生日由粤回滬共計賑撥廣西銀七萬八千餘兩賑撥廣東銀二萬二千餘兩尙留梁資卿先生在三水補賑佑翁因赴賑山東且葬親期近故先行馳何所有一切報銷事竣錄刊徵信○射陽隱名氏捐洋十元來函云愚家無儋石座忝皋比終年苜蓿之供僅資湖口異國稻粱之啄　免痛心兹因束脯所餘聊作貧糧饋謹寄上洋十元卽請收入凡同人舌耕居半誰不如我腋集何難乞附刊申報以爲同志者勸○南匯桂塢别墅主人來函云余友武陵錦榮翁槪助英洋十元祈　一症蓋翁平生忠直或有錯疑翁者翁聞之怒憤於胸便欲賭咒雖屬隨口恐于天怒余曰人或有疑君宜聽愼言養德卽是藥也○張君菊城函云十月間爲慈親抱病醫藥罔效爰卽默禱心許粤東灾賑洋五員嗣後遂得步瘥今已全可敬奉如數聊酬神庥 
[蘇撫轅門抄]  
　　初二日　轅牌示照得江陰縣要缺知縣陳康祺叅革遺缺查有正任桃源縣知縣許之軫堪以調補○初三日江安糧道馬辭行委署奉賢縣南橋司巡檢徐鉦禀辭赴行○初四日准補嘉定縣縣丞張名世謝飭知卽禀辭赴任　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[無禮宜懲]  
　　四明訪事友來函云當夥某甲時與某姓孀婦來往一日爲婦之夫弟某乙所見面斥之甲變羞爲怒揮以老拳致乙狼狽而出偶憶母舅某丙現爲百總當可代雪寃誣遂往哭陳顚末百總怒據情禀訴某千戎轉禀中營鄧叅戎以事關名節不欲聲揚令甲代婦掛紅賠禮以免紛爭詎甲不感叅戎之恩反敢逞兇無道將所掛之紅紛紛撕碎復持尖刀麻繩直入中營拼命叅戎適在散給兵糧見此情形怒其無禮立卽移知鄞縣程邑尊簽差至署將甲拘去笞責四十板交保釋出 
[拐風又熾]  
　　金陵每當東岳大帝與都城隍神出巡之際卽有一種人專伺人家之隙攫其小兒女以去或用藥或不用藥一入其手如芥子納須彌固爲隄防之所不及亦爲法網之所莫加過此以往則二十四番風正當楝花而止不料近日又有小試其技者如城西黨家弄有某宅之使女名玉蘭者已笄矣主人以其善伺人意能承眉睫爲進止遂仍以鬈鬈覆額視之甚至閨房之事有甚於畵眉者亦不計玉蘭之目逆于路耳屬子垣否也詎毛丫頭情竇已開嘗與隔璧某公舘之侍者倚墻角竊竊私語初猶雙開笑口繼漸兩蹙眉尖一日喧傳玉蘭杳如黃鶴主人以莫知所往徑以拐報上元捕署請官緝訪有知其事者謂此乃某侍者爲簫史之吹簫弘鳳皇耳盖某侍者卽陳其年塡詞圖所貌之雲郎也隨主人且十年已倦於燕婉無如主人之多情甚於戀頭之破帽今秋一病瘦比黃花始得力謝主人去之未三日而玉蘭亦杳無蹤跡故說者多以太白星之竊織女侍兒揶揄之此一事也乃前日忽有爲遒人之以木鐸徇路者口稱上元縣對門戚玉山家失去四歲男孩一名面白無痘斑頭戴劉海圈身穿梵製水田衣有收留者謝洋十元報信者一半城之四隅招貼殆徧聞之不禁大駭夫縣署前非幽僻無人之境四齡兒非生熟不避之人其父母非痛癢無關之輩其路徑非街巿不通之處何以該拐匪如探諸囊如取諸懷竟無一耳而聞目而見者不知其負於背以行歟抑置諸槖以出歟令人莫解其術之神也正駭異間又有坌息而入者曰異哉頃在水西門外見一人在岸側　舌其音而手指口畵若有呼將伯之意者詢之則指同泊江滸之小舟告余曰此拐匪船也以識破長年且逃矣俯窺艙内果一小妮子嚶嚶而泣再詢客客曰日初上時聞岸上有呼鄰舟之子者卽應曰已來乎曰來矣時余尙擁被未起恍惚似有輕步入艙者初不覺其爲何許人午後聞有哭泣聲久之不止偶探視忽覩娟娟小豸遽問曰何苦乃爾泣者急爲余道其被拐狀舟子不料倉猝中有此問答也從船尾潛遁先是女傭於某公舘爲小帶子年稚有姿有隣媼蠱以爲富家小星將一生吃著不盡信其說侵曉與媼逃至城門邊媼卽返囑隨一三十許之面生男子從之至船男子云無恐當去迓媼來至今不至進退無路悔不如死故慟甚或曰拐匪必有他故不來矣然將焉置此客曰已稍識顚末計惟以璧返趙方可保全適河快至聞客議卽喚竹兠子同客送女入城一片落英當不至于飄藩墮溷矣獨怪當此光天化日之中又在金迷紙醉之地而竟有敢冐巫臣以竊夏姬者豈不異哉 
[香玉篇]  
　　○羅帳四垂香玉瘦淸寒直共嫦娥鬪昭華一產何珍奇化作寳光繞天走鸞驂鶴馭迥人間面照芙蓉散步蓮十四十五秋千下霜魂月魄人中僊漢宮漫妒晶瑩質方寸瑕疵有指摘上元素女悲塵寰悵望蘭香入瑤席流水從來不向西梨雲墮夢春悽悽藍田莫問連城價且自傷心弔碧鷄[  太痴錄稿於身世玉琴樓]  
　　讀藜牀舊悼紅吟以江淹之彩筆寫潘岳之哀詞才子用情自非尋常可比而潘夫人之賢孝亦於此可想見矣余旣欽夫人之才復傷夫人之命掩卷歎惜潸然久之擬咏詩申敬輙自愧弱女子弄柔翰不免貽笑方家然終有不容已於言者勉成六絶卽題卷後○紅顔薄命古今同一覺春婆萬事空嬴得多情好夫壻吟聲凄楚答秋蛩才子鍾情一往深悼紅字字總傷心機邊織賸當年素新舊琴絃感不禁貧賤夫妻事可憐人生此恨最綿綿他時鳳誥頒丹陛幸有恩榮報九泉共說宜家内助賢酬情何計慰黃泉只憑一管生花筆從此芳名萬古傳新縑試織聽同誇月夜芳魂儻到家一事九原堪瞑目不愁兒女着蘆花儂是情痴亦墨痴補紅佳什每神馳何當乞得廻文　盥　焚香細讀時[  山右鏡臺主人石尹女士稿於東甌旅次]  
[吳縣藜牀舊主題悼紅吟稿後]  
　　臺空鳳去掩重門枕冷衾寒强自存幸得才人詩萬首長留天地慰芳魂女伴無聞笑語頻粧　此日已生塵多情最是牕前月人去猶來照錦茵[  山右秋芬圃主人未是草]  
[奉題小樓主人小樓吟飲圖卽步元韵錄寄雅正]  
　　直枉何須論尺尋臨風舒嘯快披襟好添美酒招朋飲爲賞名花入座吟譽望定應傳衆口知交常覺感余心登樓晚眺情無限幾度飛鴻徹遠音[  潭西逸叟陳錫榮甫稿]  
[敬題松堂先生小樓吟飲圖依韵呈政]  
　　選勝臨江闊幾尋安排詩酒滌塵襟尊開北海原無量步接東臯好共吟鎭日書樓邀客話隨時綺席快君心畫圖一幅傳神筆多少淸詞寄賞音[  子文唐安瀾未定草]  
[原韵奉題小樓吟飲圖錄請松堂先生哂正]  
　　欲訪高人何處尋江樓軒敝豁胸襟春宵枕上頻聽雨秋月樽前慣放吟摩詰閒情　　眺仲宣豪興得同心慚余未遂攀嵇願聊倩巴歈和雅音[  奉賢蘭卿唐九畹初稿]  
[里句敬和松堂仁兄大人小樓吟飲圖元韻]  
　　酒國高壇我欲尋好將中聖滌凡襟大張旗鼓同人飲掃盡塵氛得意吟槐里春光遊子志令兄春翁於申江新構華屋名槐蔭里輞川畫境故園心識荆海上思唐宋展卷欣聞金玉音[  金陵董實庵未是草] 　 
[兩疉元韵題小樓主人小樓吟飲圖卽希郢玫]  
　　江樓新築任攀尋浦上春深豁素襟大白儘浮人不醉小紅低唱我長吟職壇得句先叉手樽酒論文共賞心海内名賢凡幾輩高山流水總知音君家妙墨輞川尋氷雪聰明浩落襟高唱不須金谷罰淺斟還效玉谿吟杏花雨滴頻傾耳楊柳風和最愜心庾亮登樓憑眺處抗懷今古結同音[  筠孫董紹文拜稿] 　 
[贈王司馬松堂仁兄並題小樓吟飲圖敬步原韵錄呈哂政]  
　　潇灑如君如何處尋驚人佳句豁胸襟酒推巨擘從豪飲詩寫幽情和暢吟西學同叅曾聚首與君孟先生英文書館同學東山高臥獨違心小樓憑眺江千景絲竹絃歌樂賞音怡紅園惜花侍者葆靑弟錢鋆未定草 
[卽事]  
　　世間落魄有誰憐踵事憎華覺顯然失兎還須應顧窟得魚何以竟忘筌春蠶自縳絲難斷蠟炬人吹蕊尙堅一味狐疑嗤太甚柴門深閉異凡仙[  惜花侍者稿]  
[上海四馬路灘文報局内恊賑公所經收賑捐十二月上旬淸單]  
　　初三日銳册葛繁甫太守交來威靖兵船管駕徐友卿善士英洋十五元又募傳天誠陳信頴二户各十元屠宗高董筱隆丁福安張增壽戴長庚五户各五元硤石徐德新衣行募無名氏叩求免灾免悔銅洋十元朱義興寳書堂朱朱履嵩朱椿燾朱小雲五户各銅洋二元○催單南匯顧源慶翁交來桃塢别墅主人唐雨臯善士募武陵錦榮氏祈禳口過十元王如林求長女却病除根一元萬泰信一元吳吉生瞿次候倪春橋三户各五角丁甫卿三角馬長泰洪湘匯顧殿臣三户各錢三百文李桂亭一百文合收英洋十四元錢七百八十文○金閨福幼册抱芳閣交來胡公館募二元又交來瑞泰烟號募錢二千八百文○德順號幸免火灾五元寗紹台道薛觀察太太求病速痊三十元蘇文報局募第廿九批甘露鎭薛敏山交來朱義元求子氏一百五十元又爲身健延年五十元又爲解寃釋刼五十元浙慈張菊城　士爲慈親抱病已痊了願五元新塲吳寄雲翁爲四小兒病愈還願十元○本日共收英洋三百七十六元銅洋二十元錢三百五百八十文○十一月三十日旬報淸單付解江請欵英洋一千元悮登江寗實係江靖合此更正聲明 
[上海四馬路浦灘文報局内協賑公所經收賑捐十二月上旬淸單]  
　　初五日金册元源莊交來金陵洋務總局劉佐禹善士募英洋一百三十二元錢二千文○銳册太倉繆紉蘭翁交來施文明先生募思誠堂五元江桂芬三元邵巨信一元王紀有王和春二户各五角○果直堂募十月初六日至十一月杪止英洋四十四元四開五个八開一个錢五百五十一文無名氏小洋五角恆利莊交來杭州同善堂募無名氏五十元居易書屋四十元忠烈南祠姚記二户各二十元仁和宋元熙灶神前許愿妻程氏分娩平安江右黃劉氏二户各十元潘孫氏六元陶董氏徐門花女祈保母鍾氏病愈二户各五元蒼佑子壽筵桃水徐季仁二户各四元山邑謝以了心愿三元王魯氏自覺子正初主人無名士四户各二元無名氏春及草堂葉鴻業馮其得無名氏汾陽氏始平氏寳彝氏元元氏吉慶堂福壽堂樓陳氏節省生產費無名氏居士江右八齡童子黃兆錕節省點心臣游西冷客十五户各一元六金延陵隱名氏洪大三户各五角收銅洋人銅洋五元葛良珍吐血求愈錢五百文安徽繆山氏對開二个無名氏二百文宗文義塾門前櫃十元銅洋二元對開二个銀小洋五錢錢九百零一文肓嬰堂門前櫃二元銅洋二元錢一千零五十一文普濟堂門前櫃錢四百三十三文合收英洋二百十六元銅洋九元虚對開四個銀小洋五錢錢三百七十二文○本日共收英洋四百零二元銅洋九元虚對開四個小洋十六角現銀五錢錢二千九百廿三文○附收江寗賑英洋六百六十一元規元二十兩 
[上海三馬路與昌絲棧陳竹坪經募兩廣山東江寗沙洲賑捐棉衣十一月初四日第一百七十九次淸單]  
　　恊源莊交來杭州肄芸室經募王貴　洋一百元又小義山人代還愿洋十元○新恆茂烟號茶捐洋十元○安定洋十元豫章信江下榻堂許助春賑母病卽愈完願洋三元○朱靑蔾先生　潤移助錢二百二十四文○新聞續募江寗昌字三百六十六册長利安發東安長安保大同生以上六户共來六元○無名氏銅洋二元○溧陽朱子悟翁寄來涇邑朱高齋善士經募昌字二千六百九十三册趙紹聞堂洋四元董杏園洋三元陳東疇陳繼繁二户各洋二元王鶴庭胡春山王子藏朱榮昌王宏調萬隆曹晉記胡善同八户各洋一元羅臘春王祥　二户各洋五角以上十四户共來洋二十元○本日共收英洋一百五十九元銅洋二元錢二百二十四文合幷聲明 
 
