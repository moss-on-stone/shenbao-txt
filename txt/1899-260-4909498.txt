# 1899 - 260 - 4909498

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[外臺秘要出售] [  圖書集成局啓]  
　　是書爲唐王刺史壽所輯刺史在臺閣二十餘年蒐求古今奇方凡一千一百餘種衰成四十卷鈎元提要卓著靈效宋孫中丞刻之於前明程敬通先生刋印於後岐黄家久己奉爲圭臬惟板本久己散朱市無流傳本局由日本覔得初印原書用新鑄鉛字排印紙墨精良校讐詳愼現己工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[新印大字古文雅正告成] [  圖書集成局代啓]  
　　是書乃漳浦聞之先生評選及前賢均皆選可爲雅正矣飛鴻閣書林倩本局代爲排印自出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[書示禁重載後]  
　　入其野而溝澮疏通樹木明瑟知其國惰民之鮮也入其都而街衢整潔橋路平吏知其國内政之修也蓋古之治天下者至纎至悉於國中之道路則有條狼氏滌除道上之狼扈而使之潔清於郊外之道路則有野廬氏達之四畿合方氏達之天下使之津梁相湊不得陷絶而又有遂師以巡其道候人以掌其方至於司險掌九州之圖以周知其山林川澤之阻而達其道路是則舟車所至人力所通固無不蕩蕩平平者矣周室衰微三代遺制漸就寢廢然左氏稱晉文之霸則曰司空以時平易道路單子卜陳靈之亡則因其道路若塞川無舟梁嗚呼古人之拳拳於道路橋梁者周至詳密至於此極是豈好勞哉夫亦以民之勤惰可以卜國之盛衰故不欲因陋就簡致貽野蠻之誚也換唐以　在上者高言清凈於是視此爲民間瑣屑之事興廢聽之不復爲之留意唐六典云凡天下造舟之梁四石柱之梁四本柱之梁三巨梁十有一皆國工修之其餘皆由所管州縣隨時營葺其大津無梁皆給船人量其大小　易以定其產等今　甸荒蕪　梁廢壞雄莫之間秋水時至年年陷絶曳輪招舟無賴之徒　以爲利潞河渡子　　　　至頻章　　空不　長　子問亦己久矣况於邊陲之逺能望如趙充國治擡陿以西道橋七十所令可至鮮水從　　上　　　　　　　　　　梁之政己廢懷不　然　有人　　　　　劾則當時有司未必不　道路之修　不　　　　　　　　　　　　　傾危知砒如直之風久己不　在　　　沂　積於　　　潦邐於郊關橋仄梁　無人　　　　　　　　　　　　諉地方有司更以一宫傳舍　　因此瑣事重費精神坐使未建者日事因循旣建者漸就傾圯商　　　　　　　　讀昨日本報所紀本邑廿三七鋪遜防保甲局示禁重載一則而歎邱二尹之尚能留心民事也示中略論大業康註各人有益橋梁損壤墜淵堪虞但修理之責雖在紳董而保衞之法仍在居民所以善於保術者惟有輕載一法兩不肯　載者半由車夫貪利半由行户省費不肯激發天良其勢全賴牧民者嚴行禁止嗣後凡重車不准上橋必須　貨過去如敢故違立提重究决不寛貸云云夫物無論堅脆竭力珍惜之與任意蹂躪之其歴時久暫相去恐不至倍蓰石雖堅倘日以至重之物相摩擊安得不日就損傷執筆人曩嘗驅車燕趙間所過蘆　橋及琉璃河橋皆綿亘數者丈參差厪齒頗壯觀瞻而轍跡所經無不凹凸崎嶇車身左右傾側往往折輪脫輻顚於半途推原其故皆由北方無河道可通數千斤之貨車以疲驢五六頭駕之而行此往彼来每日不下數百起歳月寖久軌道日深每至夕照將沈曉霜未淡一見長虹覆水幾令人瞻悸心驚毋寍安步當車而斷不願穏坐輿中受此顚簸之苦倘得有司有鑒於此爲之明定章程凡貨車過橋者捐資若干文卽以此費不時修墊則行旅商賈胥受其益而蕩平王道之政何難復見於今日哉至如五代史所載王周爲義武節度使定州橋壞覆民租車周曰橋梁不修刺史過也乃償民粟爲治其橋嗚呼此固古仁人君子之用心而非所敢望於今之有司矣 
[留守閱兵]  
　　杭州訪事友人云署理鎭浙將軍玉式帥下車後示期本月初十日傳集八旂兵丁至大校塲操演是日辰刻式帥命駕出轅恊領佐領各官先在轅門伺候及式帥升座各官叅謁如儀旋卽發令開操至午刻竣事奬賞有差 
[老成凋謝]  
　　蕪湖訪事友人云致仕在籍巨紳前兩廣總督李筱泉宮保自乙未年解組回合肥珂里平泉緑野居然陸地行仙近以頸上生疽兼感時瘧禮延蕪湖弋磯山美國教堂西醫赫君偕同華醫劉君前往診治不效亟召孟河醫生馬培之於本月初七日晚抵蕪正擬換乘雲鵬小輪船向廬州進發不意宮保己於是日亭午時跨鶴西遊諸公子如伯行星使仲絜觀察大都卜居鳩水聞訃之下咸於次日奔喪聞宮保享年八旬有奇精神矍鑠共有丈夫子十一人大半皆飛黄騰達當代禀乏名公卿然如宮保之富貴壽考而又繼起有人殊不數覯惟傳相垂老之年不免鴒原興感耳 
[禀辦電燈]  
　　天津訪事友来函云津郡城廂内外向無電燈宵行者殊多不便現經紳士畢君等禀請督憲擬集貲試辦兹將督憲批示照錄於左據禀該職等籌集資本擬在天津城廂内外試辦電燈以便商民兼輪國課事可創行惟開辦伊始必須妥定章程與地方有無窒礙輿情樂從乃可以經久獲利且須預籌實在的欵足敷購機建局製器各項之用庶不致旋作旋輟仰津海關道飭令該紳商等擬定詳細章程呈候查核並將成本銀兩呈報提駿會同天津道督飭保甲局天津府縣詳查妥議具覆酌奪此批 
[王道蕩平]  
　　南昌訪事友来函云現在省城大小各街巷己一律開通水溝石道亦修治潔凈惟府學前宮墻外一帶水溝猶多淤塞石路亦不能寛曠近有洋貨棧某君倡議集貲修築接至十字街萬子祠前從此王道蕩平過往行人受益當無窮矣 
[蕪米地弛禁]  
　　蕪湖訪事友人云前以禁米出口釐訂新章凡商人運米須請銀三聯印單服期二十五日回轉繳銷並預按米價加倍認保再由承裝之船行代保銀一萬兩米商以事多窒碍堅不允從相持良久近經菹憲吳李卿 
 
 

Page 2

 
 
觀察體察商情以運米赴粤出入大洋萬一途遇颶風似亦不能刻期往返因與稅務司往復函商並爲之上禀督憲劉峴帥擬請將二十五日將照繳回之期改爲四十日但必於三十日以前運抵進口之關查騐米票相符由電先行知照蕪關其加保特保等銀兩亦稍酌減當由稅務司墨賢里君傳諭華洋各米商勸令簽字遵允觀察立卽禀詳兩江督憲旣安徽撫憲十五日午後奉到回批飭卽如詳辦理遂照會墨稅司定於十六日清晨張發弛禁告示以便商人請運聞是日卽有某廣號具保領出三聯印單將米報關附於十七日江輪出口下駛長袖善舞其亦知捷足爭先乎 
[馬賊難殲]  
　　天津采訪友人云邇来口外朝陽熱河等處馬賊甚爲猖獗幾於民不聊生賊中爲首者三人一姓謝一姓魏其一不知姓氏手下羽黨多至千餘人見有家號小康者卽刼而匿之偪令以孔方兄贖命上月某日爲謝賊婚期結綵懸燈興高采烈適爲駐防弁勇訪悉整隊前往剿捕甫中前門入賊黨卽自後門外環攻勇丁爲數不多大受傷夷而退目下雖有調勇續勦之信然地方遼闊深慮鞭長莫及不得己勸令紳富舉行圑練自衞閭閻紳富以軍火不齊擬禀請上憲發給本月某日上憲飛檄調楚軍左右兩營馬隊前往熱河旋又調右營馬隊若干人由魏副戎嘉祺統赴正定防勦初九日己禀知督憲裕壽帥乘火車啓行矣 
[賊人中彈]  
　　天津訪事友来函云積賊楊某向在紫竹林一帶行其胠篋之術前月某日因至某處行竊被法租界巡捕拘獲解經海關道發縣訊辦判以荷校示衆迄今疏枷未及數日竟於某夜更魚三躍時潛至海大道英租界明義洋行行竊正在樓頂徬徨被行中洋人知覺起身潛取六響洋槍由窓隙對準砰然一聲該賊己一落千丈從高樓絶頂墮地立時身亡次晨由洋人禀知英領事函致海關道一面由地保報案至午後邑尊片請某委員帶領仵作差役人等至該行相騐騐畢卽飭地保掩埋聞此賊於六月間曾至某洋行行竊被洋人知覺持槍追赶當時連發數槍竟未命中蓋洋人亦不肯遽下毒手也乃曾幾何時仍斃於槍下貪財而不惜命亦復可憐哉 
[禾中决盜]  
　　嘉興訪事友来函云八月十四日傍晚五點鐘時府署接到省中釘封文宗太守飭秀水縣陳邑尊立卽傳集差役並柬請城守營夏守戎到署旋升坐大堂標牌赴監提出春間夥刦許祥和案内盜犯兩名騐明正身如法捆縛派津兵押赴北門外杉青閳處决事畢至郡廟拈香然後呵殿回署稍憩復赴府轅禀覆銷差 
[漢臯命案]  
　　漢口訪事友来函云本月某日漢口小夾街恊記綢縀號夥友沉文田偶因細故與孫某互起爭端適有沈之友人伍顯廷助之爲虐肆意朋毆致孫身受傷夷歸後愈思愈憤竟爾自尋短見聞孫親老家貧此後菽水誰供妻孥何恃一朝之忿是亦不可以己乎○本月某日漢口永寗巷船户某甲與雇工某乙因錢債起釁互相鬥毆乙力不能敵竟致受傷身死現經屍屬禀控漢陽縣署殺人者死律有明條賢宰官明鏡高懸想須治甲以應得之罪矣 
[浙省官塲紀事]  
　　杭州訪事友来函云浙省應解籌備京餉銀五萬兩前由藩憲惲方伯札委候補縣劉大令永安管解大令正欲起程忽爲二䜿所乘時逾半月未能告痊方伯以餉需緊要不能久延乃於本月十一日改委大挑縣方熙如明府管解明储奉札後卽於十二日赴庫領銀暫寄外庫擇於十六日起程准補武康縣程幹臣大令向充讞局正審差現奉藩憲惲方伯飭赴新任擇於本月十四日起程所遺正審一差由臬憲李爵廉訪委吳大令本伊接充大令奉札後卽於十四日到差○撫轅護軍正旗管帶一差現由統領某君札委普遊戎魁元接帶遊戎奉札後己於本月十三日到營矣 
[潯郡官塲紀事]  
　　九江訪事友人云本月初二日爲黄梅縣宗明府科試正塲之期是日己冠題又日新至其命維新未冠其爭也君子子貢曰巧笑通塲次題雖有不同詩題不知秋思在誰家得家字正任江防府調補南昌吳城清軍府委署樂安縣曾葆農司馬森溎近己交卸本月初十日登舟沿途祖餞者甚衆○本月初十日代理德安縣徐叔雨明府因公至潯至縣城隍廟暫駐襜帷旋命駕至道鎭府縣署及各同實處拜會 
[鳩水官塲紀事]  
　　蕪湖訪事友人云保甲局總辦何劍如太守前奉省憲覈飭署理池州府事己於本月初九日起程前往履新所遺保甲事務暫由總巡婁午峯叅軍權攝兹聞撫憲鄧中丞己另委候補知縣童米蓀大令来蕪接辦大令原官蘇省曾任松江府屬華亭縣篆客臘因皖北振務需才經鄧中丞咨調前来深資臂助近甫事竣回皖銷差故有此委云○前報蕪湖裕溪關稅員吳特君二尹差滿後經道憲吳觀察詳請以現辦保甲總巡婁午峯叅軍接辦旋因保甲總辦何太守委署池州府篆所遺總局事務擬將婁叅軍暫留仍令吳二尹留辦裕溪關事以資熟手兹悉吳二尹並無聯差三月之說是以婁叅軍俟接到省憲回批卽當赴關視事其蕪湖總巡一差則由道憲另擇賢員前往辦理以專責成○新河關爲蕪湖鈔關外五口之一關前由陳星槎少尹駐關視事現己差滿由道憲詳請委以京餉差以典史陳筱泉少尉接辦業經批准本月初八日陳少尉卽詣道署禀辭赴關接事又鈔關使商委員吳幼卿二尹瓜代屇期詳請以内河關隂聿脩二尹調辦遞遺内河關事務以查輪委員岳潤青少尹接辦均己先後任事矣○調署徽州黟縣本任蕪湖縣吳吉士明储自交卸無篆後料理交代事宜刻己就緒本擬遵奉飭知赴黟履新旋因資斧不繼禀准上憲給假措資本月十二日命駕登舟瀕行時城廂各鋪圑總地保咸設香案恭送行旌 
[京口官塲紀事]  
　　鎭江訪事友人云常鎭通海道鎭江關監督長久山觀察前赴申江恭迎調任江蘇巡撫鹿芝圃中丞現己事畢於十五日晚九點鐘時乘江寛輪船遄返時府尊許太守水陸總巡周都戎丹徒縣王大令咸詣舟次迎迓觀察接見後卽舍舟登岸排導回署○長江水師提督向例以半年巡閱上游半年巡閱下游奏明在案去春海氛不靖下江防務維嚴南洋大臣劉峴匪商請提憲黄芍巖宮保統帶江勝六營坐鎭京口是以上下江營伍不遑巡閱近以防務解嚴奉命補閱宮保乃於本月十四日起節乘官舫帶以小輪船溯江赴上游一帶瀕行時吉晉軒統制陳宇山軍門高光効鎭軍陳煦亮協戎周錦堂都戎旣江勝各營官咸赴江干恭送新湘江勝各營勇丁在德勝門一帶列隊鳴槍都天廟象山各砲臺則連放巨砲數十門時正落日蒼茫暮烟杳靄忽聞大聲發於水上幾疑石破天驚蓋亦官塲迎送之禮宜然也○鎭郡官塲探知調任江蘇巡撫鹿芝圃中丞由粤蒞滬卽乘南瑞兵輪船赴白門謁見兩江總督劉峴帥然後赴蘇履新鎭上爲憲節必由之地丹徒縣王履安大令因飭辦差家丁在六吉園碼頭搭蓋綵棚鋪陳華麗十六日水陸各營健兒咸赴江干列隊鵠候想憲旌戾止卽在指顧間矣○長江水師提督黄芍巖宫保赴上江巡閱營伍所遺江勝六營經兩江總督劉制軍檄飭統領新湘全軍陳宇山軍門暫行兼統擇吉十四日接事江勝各營官旣總巡周都戎咸往道賀 
[蘇省官塲紀事]  
　　姑蘇采訪友人云丹陽縣主簿孫少尹黻華因患足疾請假調理迄今逾月尚未就痊署藩司陸春江方伯因於本月中旬某日委舊班輪委試用縣丞陳二尹鍾頴前往署理○宜興縣典史馬少尉長康因案經上憲叅革遺缺由陸方伯牌示以新海防遇缺先典史張步翰咨補 
[東海郵筒]  
　　日本長崎訪事友来函云東歴八月十八號卽華歴七月十三日北海道龜田郡是石村某山忽然崩倒壓斃男女二十四人眞旡亡之災也○日本皇太子嘉仁親王年己弱冠中饋尚虚兹由諸廷臣奏請以從一位九條道孝公之第三女名節子者爲妃大約婚期當 
 
 

Page 3

 
 
不逺矣 
[西湖載酒]  
　　杭州訪事友人云省城街道俱用石板鋪砌近日屢有小車載貨往来輪聲轆轆然最易碾壞經某紳禀請府尊林太守出下查禁令各小車一律尚城而過不准入城○邇来天氣晴明早稻俱己刈穫鄉民負米入市求售價值尚廉刻下白米每石需洋銀三元三角左右日後晚夭一律登塲其價尚可稍减也○有魯某者賃居通江橋左近生有一子一女女年甫五齡一日怱失所在偵騎四出蹤跡杳然寄語保赤者尚其愛護掌珠毋爲拐匪所算也可 
[襄水文鱗]  
　　漢口訪事友来函云漢口洋關所雇巡丁向祗四名近因奸商偷漏關稅等弊百出不窮遂又雇添三名俾耳目能周弊端稍絶○美國聖公會總牧師韓君倫敦前因事返國現復航海来華己於本月某日重臨漢渚矣○岳州稅關新派西人馬式君爲稅務司本月某日由漢口乘沙市商輪船泝流而上赴彼處照料開關一切事宜○劣弁劉某籍隸黄岡邇因强佔夏姓民婦致居民羣勳公憤聯名赴撫轅呈控于大中丞赫然震怒立飭拘劉赴案以便澈底根究 
[瓜步潮聲]  
　　鎭江訪事人云郡城南門外每有青皮開設小烟館羣不逞之徒借作逋逃淵藪事爲長鎭通海道憲長久山親察訪聞因飭丹徒縣及保甲局一律查禁並派差役勒令閉門想此後宵小無可潛蹤不致爲非作歹而地方受惠誠非淺鮮矣○本月初十日相傳係東獄夫人誕日鎭郡之爲喜娘者齊至廟中爇一瓣心香注夫人庇佑積習相沿殊爲可笑○牌灣王姓素習商業近己賦閒某日偶出訪友行經建寗會館後聞空屋中有咳嗽聲入視之則妙手空空兒也奮力扭獲連皮箱一口帶至家中緣壬去年曾被竊一次故欲藉此爲亡羊補牢也不料風聲泄漏捕差蜂擁而至向之分肥汛地某弁聞之飭將贓賊帶去未幾卽有山巷某姓訴請領贓騐之則箱中所庋不下數百金汛弁令鄰里作保山始准領去○西門某甲年逾不惑艱於子嗣買妾某氏旣入門不容於大婦酣海風波匪伊朝夕某日妾患頭痛晨起略遲大婦持棍擊之妾鬱忿塡胸私購紫霞膏吞服幸卽嘔吐而愈否則殆矣 
[鱸鄉秋味]  
　松江訪事友人云每屇中秋佳節東門外東嶽大帝旣施相楊候各偶像先於十三日由好事者備全儀仗迎至西門外嶽 
廟迨十五日舁歸謂之賞秋勞民傷財甚屬無謂本届連日隂雨會景大爲减色好趨熱閙者皆怨天公之不做美云○泗涇附近有鄉人名阿毛者年尚幼稚不務正業專以狗偷鼠竊爲能鄰人之被累者皆向其父兄倍蓰責償父兄不勝其擾恨之刺骨因於某日誘之回家縶以麻繩隨取利刃斷其脚盘俾寸步不能行動此中殆有不得己之苦心乎然而殘忍亦己甚矣○前任蘇松太兵備道蔡和甫觀察公館被竊一案近經婁縣差役王某在楓涇緝獲賊犯帽子阿懶解經縣主屈吉士大令提訊供認此案係阿和尚所爲伊僅分得洋銀五元因立派　後會同下塘汛薛千戎所撥汛兵及圑勇數名赴張堰等處跴緝阿和尚並至北橋起贓○去歳某錢莊主人某甲見郡城街道欹側不平且低窪處一遇大雨積水成渠行人受累非淺因慨然願捐洋銀千元爲雇工修築之費今春運到石條堆積普照寺中及沿街各處以備開工祇以需欵浩繁不敷尚鉅屢經紳董會同商議迄未有成 
[上海官塲紀事]  
　　前日下午四點鐘時調任廣東巡撫德靜山中丞由英界垃圾橋北堍行轅乘緑呢大轎進城拜會各當道至縣署時縣主王大令飭丁擋駕○前晚十點鐘時新任蘇松太兵備道江海關監督余晉珊觀察命駕出城乘某輪船赴白門禀謁兩江總督劉峴帥上海縣王大令至馬頭恭送行旌○稽查菴觀寺院委員候選州同應文瀾别駕現奉蘇松太道憲曾觀察調委遥街事務所遺稽查一差改委候選從九品高二尹元勳接辦 
[諭禁阻撓]  
　　前日署理蘇松太兵備道江海關監督曾經郛觀察接到經辦滬上中國自来水事務楊唐兩觀察来文内開城内新設自来水現己將水塔水廠佈置妥貼不日卽須按叚裝理水管由大東門進城迤邐至西門爲止惟恐城中街道逼狹居民鋪户或出阻撓滋生事鑾請飭傳諭禁止以便興工曾觀察接閱之下立卽札飭上海縣照辦縣主王欣甫大令傳集各鋪地甲令徧爲曉諭不得有意攔阻致誤要公而干查究 
[諭禁賭博]  
　　欽加四品銜補用直隸州調署江蘇松江府上海縣正堂兼襲雲騎尉王欽加知府銜辦理滬南馬路工程局江蘇卽補軍民府司徒爲出示嚴禁事查南市馬路水陸通衢商民叢集平日流氓雜處巡察己極紛繁何容開設賭塲爲聚匪藏奸之所是以馬路定章於賭博一節稽查最關緊要懲辦亦屬綦嚴乃近聞有著名土棍瞻敢潛匿馬路左近開設賭塲藉高牆密宇爲護符目無法紀莫此爲甚除飭差役探捕限日訪拿務獲到案外合亟示出嚴禁爲此示仰沿浦馬路諸色人等知悉爾等須知賭博一事傾家蕩產爲害匪輕切勿爲其引誘倘經訪查確實藏匿處所定將開塲及同賭之人一併拘獲從嚴究辦决不寛恕勿謂言之不預也切切特示 
[鶯遷誌喜]  
　　新建英美租界會審公廨落成後經讞員翁笠漁直刺擇吉昨日遷移清晨署中差役捕班及官媒人等各將男女押犯由舊廨押解至新廨班房各書役亦先後前往至十點鐘時直刺乘輿進署本埠印委各員均往道賀 
[浦左盜案]  
　　前晚十一點鐘時浦東怡和棧房左近突有盜匪數十名各持槍刀先擁至鄉民某甲家破扉直入刼去小洋一百餘再繼至天主教民某乙所開之米店内將石撞開大門蜂擁直入乙從夢中驚醒見若輩来勢兇猛且手中皆持利刃不敢聲張任其翻箱倒篋搜刼一空事後檢點共被刦去洋銀三百餘枚及綢布衣服對時鐘等件聞現己開具失單投上海縣署禀控矣 
[要犯候解]  
　　前者英界垃圾橋北首錫金公所左近吳渭聘家被盗行刼一案己將盜犯于盛春于崇戎拘獲解經上海縣主王欣甫大令訊明口供近經上憲札飭解省訊辦昨日午後典史周少尉升坐二堂飭捕役將兩于帶案略訊籍貫兩于同供係阜寗縣人氏卽飭仵作騐明面貌箕斗塡註册内仍飭還禁聽候備文起解又提僞造中國鈔票之劉明山厲雨亭私鑄銅八開之鄭存山唐介眉到案飭仵按名騐明聽候解府過堂 
[流氓兇横]  
　　前日夜半時有著名流氓張掌華率領羽黨張福林等至浦左十四圖地方向成康米鋪内滋擾勒詐洋銀數元店主不允張等率衆上前將店内小洋九十餘角一并攫去旋卽呼嘯而散甲立卽訴知地保投縣報案想須將若輩拘案懲究也 
[嵊縣水災乞振啓]  
　　謹啓者敝邑僻處山陬素無顯宦鉅商與海内恊振諸君子略通欵曲回憶光緒十五年十人年間均有洪水偏災官振而外義振寥寥此非諸大善長之陌路視我實不聞敝邑同人有告災之啓乞振之書上塵清聽然災輕猶可暫支不料災情之重災區之廣有如今年六月間之被水者嗚呼山僻小民不知修省致遭天譴罪何容辭然死者己矣生者蕩析離居風餐露宿沿門乞貸殘喘敬延目擊心傷雖鐵石人亦當下淚此敝邑同人所不能不哀籲於諸大善士之前者也計六月十二十三暴風驟雨江水陡漲上游新邑己欺其魚十四日北風怒吼四鄉發蛟十餘處平地水深丈餘城外沿江一帶登屋脊而呼救命者幾乎耳爲之聾歴三晝夜而退其禍遂波及上虎餘姚會稽等縣聞上虞冲坍江塘五六處被災亦酷所幸彼都人士在滬作寓公者卽募急振立時集有數萬金解回散放　敝邑同人所深爲羡慕者也查被災之區竟有二百數十村共計災民十餘萬口災况以東鄉爲最北略次南與西又次之其間房產家用飄没盡淨人口損傷田禾顆料無收者十之三四 
 
 

Page 4

 
 
現經省憲惲方伯委趙公土珩專辦嵊縣振務趙公辦理新嵊兩届繭捐實心行事維官振爲數無多未能高及深賴上海諸繅絲廠商因每年赴嵊買繭深知地瘠人稠之苦首承楊君信之阮君星階李君枝仙金君祿甫張君遵堂袁君詠痓陶君吉齋陳君子鍾諸大善士慨捐巨金以爲之倡并葉澄衷觀察捐銀二千兩各絲廠商以及各善士皆慨然樂助共慶義舉使數萬生靈不致委溝壑　散四方惟災情奇重户口衆多轉瞬冬令朔風凛冽刺骨砭肌不特飢腸轆轆勢所難堪而雨雪流離風霜剥蝕言念及此有願逐波臣而畢命者矣則冬振之萬不容己者想亦諸大善長之所預籌而熟詳伏祈好施君子或慨助巨資或廣籌接濟多多益善庶幾垂斃飢黎得起溝壑而登在席同人等望風引領不勝迫坊待命之至[  嵊縣同人九叩謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[押追欠欵]  
　　前日林如麟扭吳韞玉至上海縣署控被吞没洋銀當晚縣主王欣甫大令倩帮審委員馬清渠明府提訊林供小的前曾將洋銀三百餘元交與吳韞玉令在滬北打狗橋堍擺設盌攤藉資餬口兩年以来忽被虧耗殆盡查其進出帳目均不相符爲此扭案叩求究追吳供實因虧本並被人賒欠數亦不少尚求寛限容小的赶緊清理明府以吳有意圖吞判收押待質所限五日先繳洋銀一百元再核 
[妓女鳴寃]  
　　前晚尚仁里妓女胡錦繡投英界公廨控被龜子小胡任情凌虐求恩超豁等情值日差禀明讞員翁笠漁直刺直刺著暫交官媒看管聽候訊核 
[押犯患病]  
　　浦東流氓錢生發犯案後收押自新所近忽患病甚重昨日由看役彭春禀明縣主王欣甫大令請發普育善堂醫治大令諭候查明再核 
[命輕鴻毛]  
　　前日午後四點鐘時有衣衫藍縷形似乞丐之某甲至美界白大橋堍躍入蘇州河内意圖自盡適爲某號西捕所見奮不顧身追蹤入水意欲將甲求起時適潮水甚漲無能爲力約歴一刻鐘時西捕無奈祗得自行登岸甲則隨波逐流己隨伍大夫深入水晶宮裏矣慘哉 
[駁船沉覆]  
　　昨日午後有駁船一艘自東而西行至鐵大橋左近正值潮水湍急該船偶觸橋柱立卽覆没幸舟子數人皆諳水性得免滅頂之憂然船中所有貨物均己漂没無存矣 
[上海縣署紀事]  
　　前晚上海縣署捕役陸祥行至新北門城下見一賊犯頭戴西式帽子手持自鳴鐘一架獞頭鼠目形跡可疑因卽扭住盤詰其人自稱姓陳名福生此鐘竊自城中某姓家陸捕遂帶回縣署禀明縣主王欣甫大令諭令收所將鐘储庫俟失主来案認領○昨日王相雲奔投縣署控浦東流氓麻皮木林冒充探夥藉端訛許洋銀數元求恩究辦等情王大令准詞己飭差提究矣 
[上海巡局紀事]  
　　南市生義馬頭裕泰衣莊於本月初八夜被妙手空空兒撬門而入竊去兩衣包内有衣服二百餘件值錢數十千翌晨店主陸召廷開具失單投十六鋪巡防南局請爲查緝局員曾二尹現己飭捕嚴緝矣○前日竊犯金阿五混至南市包家宅中國内地自来水工程處竊取洋甎二方正欲携之而逸適被小工某甲所見當卽拘送高昌廟巡防局局員馬午橋叅軍提訊之下判責一百板枷號五日以敬 
[南市捕房紀事]  
　　前日船户沈阿秀由南市承裝某荳行之油若干擔阿秀之友妙福亦附載而往行至南市大馬頭突有章石侯者率領無賴張阿樂唐松林黑囝阿七等人雇小船一艘飛駛而来與妙福尋釁扭住攢毆致沈在旁亦被毆傷當經水巡頭目查見一併拘入捕房捕頭令押候解送馬路工程局禀請會辦委員司徒貽芬司馬訊究○前日鋸木匠楊某雇趙全元之小車裝載雜物至某處迨卸車檢點忽失去鋸子一把當向趙詰問趙諉爲不知楊怒喚某號巡街捕將其拘入捕房捕頭令管押一宵釋之使出 
[英界晚堂瑣案]  
　　貝名震控倪銘峯定買鐵板延不出貨前晚經讞員翁笠漁直刺提訊貝供監生係寗波府屬鎭海縣人年四十二歳在魯麟洋行爲副買辦與仁和裕號主倪銘峯素識光緒二十三年十月間監生生茂生洋行經理軍裝時倪来定買厚薄鐵板二百五十塊花旗釘二百桶計價銀四千餘兩倩周連卿爲中議定兩個月將貨出清至期往催一味延約監生知倪無力出貨因與商議令賠償虧耗銀七百四十八兩倪允之限令半年内如數付清監生先代墊付茂生行銀三百兩餘俟倪交下轉付不料至去冬十一月間彼僅付洋銀二十元自此屢索無著現在茂生行洋東己將生意辭歇欲控監生監生情急不得不来案陳控求恩究追倪供此貨係由小的代客購辦去夏四月間仁和裕倒閉後小的因欠别欵被控案下奉前讞員鄭大老爺將店發封拍賣得銀四百餘兩曾付貝洋銀五十五元今貝所控數目不符然小的均有帳目可稽尚求明察直刺謂倪曰爾旣有欠欵如因無力歸還儘可分期拔付何竟圖賴不認著原差押令倪與貝結算帳目禀復核奪○劉承光控傅菊山欠銀不還翁直刺提訊之下劉供小的原籍廣東在治下開設某茶肆前年七月間傳央周良英爲中向小的借去洋銀二百七十元約定每月拔還六元由傅出立借據並立期票迄今兩年之久分文不付小的因念傅向設衣攤今己改操銀樓業諒不至有意圖賴不料居心叵測竟至本利無著叩求究追周供傅向劉借貸之事却係小的爲中今傅延約不還應請追繳傅供小的並不欠劉洋銀去年劉向小的處借洋二百元除將小的欠伊會項劃去外劉尚應找還洋三十元直刺問傅曰劉借爾之欵可有憑據答稱無然此次劉實揑據誣控尚求明察直刺惡其刁猾著將傅押追時有徐祝三者投案禀稱小的被劉欠銀求恩附追直刺詰問情由徐供前年劉開設匯康錢莊倩其妻某氏將本莊票向小的處貼換現洋銀二百五十元約定二十三年十月間付還迄今己閱三載屢索不還此事亦由周耀卿卽周良英爲中求恩訊究直刺問劉曰爾欠徐欵作何了理劉稱此票不知徐從何處得来匯康莊係胞弟所開己於貼票時閉歇何至今日始来控告小的並無此欵周供小的並未爲中餘供與劉略同直刺以徐所控無憑况事隔三年顯有不實不盡斥不准理 
[法界捕房瑣案]  
　　本邑城内城隍廟東轅門口東轅門口東園烟館執事人石壽生虧欠各户借欵控經讞員朱森庭明府訊供押追嗣因石在押患病飭送仁濟醫館療治所有值堂人秦掌華等四人典押之生財諭令悉數贖回以便估價變賣攤償各欵昨日秦等投案呈出當票聲稱小的等有押櫃洋銀一百四十元現在所當各物無力贖還尚求恩准在押櫃項下劃去當本洋銀四十元飭各股東備本贖回明府不准著仍遵前斷從速繳案聽候核辦○匪徒朱新士在小東門順風臺茶館門首所設餅攤搶去竹筒一枚當塲追獲解經明府訊供昨日提案著照原斷先行枷號半個月發犯事處示衆期滿責放○車夫武寳林吞没送禮退回之火腿一隻經失主扭獲送請訊究昨日明府提案著重責二百板釋出○偷兒徐秀卿竊取熨斗王學才竊取玻璃均經明府訊供昨日著照原斷徐責一百板王責四十板釋出○竊香烟之王阿二竊水烟袋之陳潮生著照原斷王責二百板陳責四十板斥釋○廣東婢女李阿能年十三歳由虹口至法界迷失路途經巡街捕帶回捕房解經明府訊供諭令暫留捕房候領昨命提案飭探帶至虹口找尋主人俾令領去 
[美界捕房紀事]  
　　昨晨偷兒劉阿二混入漢璧禮路甬人某姓家竊取衣服等件正欲携之而逸爲事主撞見當卽拘獲送入捕房捕頭令押候解送公堂禀請讞員翁笠漁直刺訊究○昨午小竊張阿大在百老匯路粤人某姓家竊得綢布衣服若干件旋爲包探劉阿炳查獲拘入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
寄往何處輪船名某日截止收信時刻 
吳淞火車八月十九日上午八點鐘上午十一點下午一點半下午四點鐘 
寗波江天又下午三點蘇州杭州又下午四點 
烟台威海衛旅順大連灣黄縣萊州府萊陽登州府大沽北戴河塘山天津通州北京武昌海晏又下午六點晚八點至九點 
厦門汕頭永清又又 
香港廣東梧州廣利又又 
鎭江揚州清江浦宿遷台兒莊南京蕪湖江永大通九江孤嶺漢口大通沙市宜昌重慶又 
香港汕頭灣香港轉澳門瓊州龍州蒙自思茅北海英公司廿一日又 
掛號信件應於五點鐘前送郵政局 
 
 

Page 14

 
 
[光緒二十五年八月十一日京報全錄]  
　　宮門抄○諭旨二道錄前○皖撫鄧奏爲審明用藥迷人臨時故殺得財案犯照例定擬摺○鄂撫于奏爲特參庸劣妄爲之官紳卽行革職摺○湘撫兪奏己故大員功德在民籲恩捐建專祠片○將軍延奏爲甄别知縣片○贛撫松奏甄别道員片○八月十一日兵部太常寺太僕寺廂白旗值日兵部引見二十一名正白滿八名廂紅滿七名正藍蒙二名内務府十三名圓明園二名○李國和謝以道員用恩並預備召見○胡建樞謝交軍機處存記恩○棍貝子請假十日○恩公熙敬各續假十日○王仁寳葉慶增預備召見○召見軍機李國和王仁寳葉慶增○○頭品頂戴安徽巡撫臣鄧華熙跪奏爲審明用藥迷人臨時故殺得財案犯按例定擬恭摺仰祈聖鑒事竊據無爲州詳拿獲匪犯湛凍桂因圖得船隻用藥相迷殺死船主王代忠得財一案訊供通詳經臣因情罪重大批飭提省發委安慶府審辦去後兹據安慶府方連軫提審明確解由臬司勘轉前来臣親提研訊緣湛凍桂籍隸湖南益陽縣駕船營生失業後在外游蕩先未爲匪光緒二十三年六月間湛凍桂在江寍地方會遇湖北人張姓閒談張姓聲稱伊有藥可以迷人取財湛凍桂用錢四百文購買一包藏放身邊七月十一日湛凍桂由獲港雇坐己死王代忠船隻赴無湖謀事是日傍晚駛至無爲州境白茆嘴地方停泊湛凍桂因乏錢置船起意用藥將王代忠等並船夥薛金榮迷倒推棄江中卽可駛船攬載生意晚飯後船夥薛金榮裝盛鍋耙湯兩碗安放艙板轉身燒水王代忠在前船擦洗船板湛凍桂取出身帶迷藥乘間放入湯内仍將餘藥收藏王代忠等先後進船分食薛金榮吃完昏迷𤣞倒王代忠未曾多吃見而生疑向湛凍桂盤問湛凍桂恐事敗露取艙内菜刀迭砍王代忠額顱王代忠大聲喊救湛凍桂將其推棄江中慌忙駛船逃逸正值裕淇營水師外委易騰芳督勇巡哨聞喊赶上將湛凍桂拿獲查問因湛凍桂言語支吾在其身邊起出藥包船夥薛金榮醒悟告知前情將湛凍桂解州並據屍母王徐氏聞信呈報經該前署州李文翰會營詣勘打撈王代忠屍身無獲提訊犯供狡展李文翰旋卽卸事接署州陳麟瑞兼護州胡愷照均未及訊辦先後交卸該署州李家樹抵任接交提犯訊供詳經臣批飭提省發交安慶府審辦兹據該府審擬解司勘解到臣提犯親審據供前情不諱究詰不移案無遁飾查例載用藥迷人己經得財照强盜律擬斬立决又强盜殺人者斬决梟示各等語此案湛凍桂圖財王代忠船支起意用藥相迷先將船夥薛金榮迷倒因王代忠向伊盤問該犯用刀將王代忠砍傷推棄江中被淹身死駛船逃命卽屬得財查該犯用藥迷人己經得財應照强盜問擬其臨時又將船主王代忠殺死自應比照强盜殺人者斬决梟示照例擬斬立决梟示先行刺字餘訊無爲匪不法及知情同謀之人應毋庸議該犯在外爲匪原籍牌保無從覺察亦毋庸議不能禁約其弟爲匪之兄飭州移提責懲船己起獲給主認領兇刀供棄免追麻藥案結銷燬賣藥之張姓飭緝獲日另結除供招咨部外理合恭摺具陳伏乞皇太后皇上聖鑒敕部核覆施行謹奏奉硃批刑部速議具奏钦此○○頭品頂戴湖廣總督臣張之洞湖北巡撫臣于蔭霖跪奏爲特叅庸劣無能之知縣及任性妄爲之在籍知府以肅政紀恭摺仰祈聖鑒事竊照鄂省積榖保甲圑練前經議擬章程先後奏奉諭旨刊發分飭各州縣欽遵在案兹據通山縣知縣高震鑅於未奉文之先據紳士擬定章程按田糧完米一石捐錢二千文以作運米平糶及保甲圑練等費由縣具詳請示嗣據該縣生員葉蘭等仍以前情赴臣蔭霖衙門遞禀當批司以按米一石捐錢二串究屬科派飭速禁止臣之洞亦批司駁飭兹據該縣在籍江西候補知府王明璠等公請俯允照前抽收米捐並控高震鑅信任家丁不理民事高震鑅亦卽禀稱王明璠種種把持目無官長臣等會飭兩司先將高震鑅撤任一面委員查覆去後兹據署布政使瞿廷韶署按察使孟繼壎詳稱飭派委員候補知府郭發源會同武昌府知府逢潤古查明會禀到司該司等查高震鑅沾染嗜好聽斷不勤家丁蘇福被人指控不能鈐束致令逃逸其於王明璠按米派費一節明知苛勒病民不敢阻止似此庸劣實不勝民社之任致王明璠以在籍紳士妄自尊大遇事把持查該縣田糧每石正供不及二兩該紳所派等於國課且無年限民何以堪該紳探知省城各衙門議駁消息卽借豫籌平糶爲詞並不候批卽行舉辦己屬悖謬迨奉批禁止尚敢置之不理每日由家至該縣公局出入升砲肆行無忌至於此極理合一併請奏叅等情前来臣等覆查積榖保甲圑練奉旨飭辦實爲目前要務原以保衞閭閻就地籌欵亦屬勢所必至然必得正紳與地方官恊力舉辦將章程斟酌妥善令其可行庶衞民而不至擾民若不肖紳士假公營私則地方受害尤鉅地方官明知事不可行不爲立時駁斥迨奉禁止之批又力爲阻止實屬庸劣無能不體民艱咎無可辭况被人指控家丁於委員到縣後臨時致令逃匿更難保徇庇贓私情事王明璠以在籍紳士不思董率鄉閭共襄要事竟敢任性妄爲不遵示禁藉事苛派貽害地方亦難稍事姑容除飭司勒限高震鑅將己逃家丁蘇福交案審辦如審出徇庇詐贓確據再行嚴叅懲辦並查明王明璠己收捐項有無侵蝕入己再行核辦外相應請旨將撤任通山縣知縣高震鑅卽行革職通山縣在籍江西候補知府王明璠一併革職以儆官邪而除民害所有叅劾庸劣妄爲官紳各緣由謹合詞恭摺具陳再通山縣知縣員缺湖北現有應補人員應請扣留外補合併聲明伏乞皇太后皇上聖鑒訓示謹奏奉硃批另有旨欽此○○兪廉三片再三等男爵巡撫銜原任浙江布政使李續賓於咸豐八年十月初十日追賊於三河地方陣亡曾經前湖廣督臣奏請議卹奉旨准於湖北江西安徽及湖南湘鄉各建專祠又原任安徽巡撫李續宜由諸生帶勇剿賊轉戰數省於同治二年十月在籍病故奉旨准於湖北安徽省城及原籍湘鄉縣城建立專祠各等因欽遵有案兹據合肥縣紳士記名總兵董大義等籌集捐欵在李續賓三河殉節之區建成祠宇其家屬及舊部總兵王載駟等捐資在安徽省城購地建造李續賓李續宜專祠久己落成聯名公懇設位奉祀等情由司請奏前来相應仰懇天恩俯准將巡撫銜原任浙江布政使李續賓於合肥縣三河鎭及安徽省城各專祠曁前安徽巡撫李續宜於安徽省城專祠一併列入祀典由各地方官春秋致祭以妥忠靈而順輿情除咨禮部查核外理合附片具奏伏季聖鑒訓示謹奏奉硃批著照所請禮部知道欽此○○延茂等片再查前奉部咨嗣後府廳州縣無論捐納勞績候補試用各項出身人員應以到省之日起試用一年期滿詳加甄别具奏等因歴經遵辦在案兹查候補知縣于鳳岡自光緒二十四年五月初七到省之日起扣至二十五年五月初七日一年期滿例應甄别據吉林分巡道覺羅達椿加考詳請具奏前来奴才查該知縣于鳳岡明白安詳堪以知縣留省照例補用除取具該員履歴咨部查照外理合附片陳胡伏乞聖鑒謹奏奉硃批吏部知道欽此○○松壽片再准部咨嗣後道府州縣等官無論捐納勞績各項人員應於到省一年後察看考核分别補用等因歴經遵辦在案兹查捐納分發江西試用道增霖試看一年期滿應行照章甄别據藩司張紹華會同署臬司周浩詳請留省照例補用前来臣詳加察看捐納分發江西試用道增霖年强才裕堪以留於江西補用相應請旨留省照例補用謹山同兩江總督臣劉坤一附片陳明伏乞聖鑒謹奏奉硃批吏部知道欽此 
 
