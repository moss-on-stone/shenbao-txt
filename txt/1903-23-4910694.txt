# 1903 - 23 - 4910694

 

Page 1

 
 
[第六次印二十四史售書啓] [  圖書集成局謹曰]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求通逹之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠　申報館購取可也此啓 
[續錄政務處奏變通會試事宜摺]  
　　一會試首塲向請欽定題目由禮部堂官恭領齎交内簾嚴密刊刻今借闇會試首塲題目擬仍請欽命由派出之總裁官於起程時親赴軍機處恭領敬謹齎至該省俟入闈封門後拆封刊刻於進呈試卷時一併恭繳以昭愼重一會試中額冋由禮部查明三塲實進人數分别省分開單題請欽定今借闈會試擬請就近由知貢舉於三塲點進後分繕淸單奏明請旨知照内簾欽遵取中一明年會試恩正併行自必酌量加中以廣皇仁惟查本年鄉試舉行者省分無多若未經鄉試各省會試槪行加中未免漫無區别且將來新科士子不獲一律邀恩亦非朝廷一視同仁之意明年會試擬由知貢舉於開單奏請中額時分别註明本年已經鄉試及未經鄉試字樣恭候聖裁其未經鄉試省分應俟補行後下次會試由禮部具摺聲明一知貢舉督理塲務向由禮部齎送關防以資鈐用今擬以該省巡撫派充知貢舉其關防一顆應卽由禮部辦考司員齎往交知貢舉臨期開用一向例會試由禮部揀選漢司員分擬正陪奏派提調二員承辦塲務今擬照例辦理並鑄造提調關防以備試卷文移一切鈐用至收交辦卷造册等事頭緖紛繁非僅提調二員所能兼顧擬由禮部派得力司員四人同往襄事期無貽誤一舉人會試除由本籍起咨外向取同鄉京官印結納卷入塲今借闈會試旣無同鄊京官印結可取悉憑本省咨交辦理如實有邊省坉子因事遠出不及回籍起咨者必取具該省同鄉印官切結聲明如無同鄉印官亦須取同鄉候補官借印出結以杜假冐一會試揭曉向例題派禮部堂官帶印入塲鈐榜今擬變通辦理卽由知貢舉會同總裁官拆封塡榜榜上鈐用知貢舉關防於貢院門前張掛一定例會試出闈日考官知貢舉以下赴部筵宴今借闈會試其應行筵宴擬於出闈日由該省督撫就近舉辦一貢士殿試定例於四月二十一日臨軒策問距會試揭曉爲日無多今借闈會試新中貢士來京有稽時日擬請展緩一月屇時由禮部請旨定期殿試其貢士另有塡寫親供磨勘試卷曁殿廷覆試以及殿試後傳臚朝考等事亦均俟到京後次第舉辦一查外省鄉試向派正副主考二員會試應派正副總裁四員今借闈會試外省内簾房宇誠恐不敷分信應由該撫酌度情形量爲展拓一向例簡放考官分别品級支給路費今借闈會試除總裁官應照鄉試主考之例支給路費外其同考及題調等官亦擬比照四品以下考官一例支給路費以示體恤一會試三塲年老舉人未經中試例由知貢舉查明年歲開寫清單奏交禮部請旨恩賞明年會試恩榜宏開尤宜同賡壽闓所有三塲完竣年老舉人應仍由知貢舉循例辦理 
[諭旨宫錄]  
　　十二月十一日奉旨鴻臚寺少卿著毓朗補授分發江蘇道劉篤烈蔣壽彤山東道恩鍾山西道劉國宗湖北道李厚喜四川道劉兆庚山東知府劉元禧甘肅知府曹景賢奉天知府忠勳山西知府劉中林廣東知府陳炳煌浙江同知　宗彬福建同知宋廷模直隷同知李錟江蘇同知劉恩田河南同知李傳勳湖北同知孟廣悌史悠聯五焕山西知州袁誦先雲南知州叚兆鰲未知緖山東通判寳卿山西通判黄廷輔河南通判潘毓岑福建通判金士俊四川通判金正煒陳鶴廕陳韜雲南通判楊文海安徽直隷州州同黄自炳吉林知縣朱繼經江蘇知縣韓宗潮安徽知縣蕭德驥山東知縣周厚應陳謨河南知縣李之　樊庶江西知縣五易四川知縣黄毓祥廣東知縣范雲梯吉林知縣忠謀直隷知縣孟清夑李文吉江蘇知縣朱澍基廖元龍安徽知縣衛獻瑶劉敬襄山西知縣楊濟河南知縣王維樅龐訓彝許芳黄家齊陜西知縣高震甘肅知縣王瀚李宗晟江西知縣馮廷極張繩祖蔡濟椿黄壽年福建知縣計逹三張望墀湖北知縣翟熊書高令甡張蔭祚四川知縣郭成基王佩珪傅蓉鏡廣東知縣左樹修曾世璜俱照例發往欽此 
[本館接奉音]  
　　昨日午前京師飛電傳來上諭一道謹敬譯登○十二月二十三日内閣抄本上諭順天府奏各省歴年備荒經費請飭速籌清解各摺片順天應需振欵向恃各省籌解備　經費近年各省欠解甚多竟有絲毫未解者現在需欵孔亟著各該督撫將前欠解銀兩迅速清解其湖南漕折銀兩應自本年爲始按年報解不得稍有蒂欠以濟要需欽此 
[宫門抄]  
　　十二月十二日刑部都察院大理寺正藍旗値日刑部引見二十員理藩院十一員正黄漢二員廂白蒙十二員廂藍满二十一員虎槍處二員上駟院十二員莊王謝充總族長恩定王囚伊子授缺謝恩毓朗謝授鴻臚寺少卿恩補用道府劉篤烈等謝恩文璞假滿請安倫贝子請假五日恩公徐森各請假十日掌儀司奏十五日蔡奉先殿澤公行禮召見軍機及恩順 
[續錄北洋大臣酌擬印花稅試辦章程４]  
　　一連有違背本章程應訓之案其案内籨字畫押之保人作爲從犯照所罰事主之數减半議罰一僞造印花票已成者照僞造印記誑騙財物多者之例發極邊烟瘴充軍如起意僞造　 
 
 

Page 2

 
 
印花票而未成者照僞造印記未成之例杖九十徒二年半其有明知僞造而貼用者照僞造印記知情行用之例杖一百徒三年一業經貼用之印花票一槪不准揭下再貼違者照票價加二十倍議罰一如有人將確知某人有漏貼印花票情事密告官府查實後不問所告之人爲何人賞給告發人本案罰金之半儻所告虚誣照例反坐加二十倍追罰仍視其情節酌量懲治决不寛貸一官府遇有密告漏貼印花票之案須問明原告確有憑據方准收理如不問虚實擅准傳究致滋拖累者准被累之人赴局鳴寃查實由局詳請撤叅一官府遇有密告漏貼印花票之案祗須驗明照章議罰如犯者遵章認罰卽不准絲毫凌虐尤不准書差需索一文違者准被屈之人赴局鳴寃查實官則由局詳請撤叅書差則斥革追究一腹地應貼印花票之物共十五種價値共六等一當票一錢票一染票一雇車票一雇船票一買賣牲畜票一鋪户招單一記載買賣貨物之帳簿一支取銀錢貨物之憑摺一雇工聘夥合同字據一佃户承種地畝字據以上十一種均應貼印� 
花票不論所載銀錢數目多寡票據每紙帳簿每本憑摺每個祗貼制錢二文印花票一張一存借銀錢字據一分家字據一匯票一鏕局攬票以上四種亦均應貼印花票凡每紙銀數在十兩以下者貼十文印花票一張五十兩以下者貼五十文印花票一張百兩以下者貼百文印花票一張五百兩以下者貼五百文印花票一張千兩以下者貼一千文印花票一張一千兩以上者加貼一千文印花票一張至此爲止不再加貼一商埠應貼印花票之物共二十八種價値共六等一當票一錢票一染票一鋪户招單以上四種均應貼印花票不論所載銀數多寡票單每紙祇貼制錢一文印花票一張一雇車票一雇船票一買賣牲畜票一記載買賣貨物之帳簿一支取銀錢貨物之憑摺一雇工聘夥合同字據一銀行收存有利息之憑據一各項存貨之憑據一租借各項物料之憑據一租賃地址房屋之契據一各項公司股分票一提貨單據一發貨單據一收銀錢物料條據以上十四種均應貼印花票不論所載銀數多寡憑據每紙帳簿每本憑摺每個祇貼制錢十文印花票一張一存借銀錢字據一分家字據一匯票一地址房屋典當契據一各项物料買賣契據一各公司鋪户議訂股本之合同字據一所有載明銀數之票據一各項保險憑據一期票一鏕局攬票以上十種亦均應貼印花票凡每紙銀數在十兩以下者貼十文印花票一張五十兩以下者貼五十文印花票一張百兩以下者貼百文印花票一張五百兩以下者貼五百文印花票一張千兩以下者貼一千文印花票一張一千兩以上者每千兩加貼一千文印花票一張加至十張爲止 
[桐廬撤防]  
　　杭州訪事友人云桐廬匪亂業已蕩平前次調往設戌之馬參戎長春所帶大軍由營務處札調回省仍在江棋干盤山駐紥本月十九日叅戎策騎詣撫轅禀見護理巡撫誠果泉中丞面陳一切其建桐分三縣教案由周少軒司馬延祚會同三縣主議結署理桐廬縣劉太令業經撤任准補是缺之陳遠江大令其昌現方委署龍泉縣篆署藩司黄幼農方伯因委周司馬暫行代理 
[軍斾遄回]  
　　鎭江訪事人云前者南洋續備新湘全軍統領陳宇山軍門命駕赴圌山巡緝事畢卽於本月十六日乘舟旋鎭新湘全軍總巡周錦堂游戎及各營員弁咸往江干迎迓 
[杭試尾聲]  
　　杭州訪事友人云浙江提督學政張夑鈞大宗師按試杭州本月十九日午時發出童生招覆案示期二十日午刻覆試因各學送册稍遲至午後四點鐘時始升座點名題爲郡了懐刑義至八點鐘時凈塲二十一日大覆恭默聖諭廣訓二十二日辰各新生刻叅謁聞宗師擬於明年正月初四日按臨湖州鳥程歸安二縣主聞之恐不及置備一切禀請府尊志秋宸太守函請署杭州府錢甘卿太守面求宗師緩至初十日取齊未知宗師能允如所請否 
宗師緩至初十日取齊未知宗師能允如所請否 
[五紀典史作贓事]  
　　武昌訪事友人云湖北候補典史董忠杰行竊傷人案發武昌府梁集菴太守督同各員訊實口供詳由兼署湖廣總督端午帥科以永遠監禁之罪其二妾均交官媒另行擇配聞已專摺入奏不日當有上諭頒至鄂坦矣 
[嚴約家丁]  
　　署理江西德化縣江雲卿明府以署中所用門簽値堂卷各家西向多舞弊營私爰於接印後出示嚴諭曰照得衙署有門簽曁値堂管卷家丁則公事出入必經此數人之手延遲任其縮是非任其顚倒在内則討本官之口氣探本官之喜怒在外則擅作威福無一事不朦蔽無一事不招搖朘削百端士民是擇肥之魚肉也勾串一氣書役是作奸之狼狽也卽使本官事事防閑而士民莫辨其眞假輙任該家丁所爲以致號令有時而不行判斷有時而不服則皆用門簽稿曁値堂管卷家丁之故也且此數人人不但士民畏之苦之書役亦畏之苦之何也差役不得見本官之面非任該家丁需索情難上逹第該家丁需索書役之錢則書役不得不加倍索士民之錢譬之人身有物阻塞咽喉上下安得通利本縣來自田間深悉此中弊病是以不用門簽及値堂管卷家丁凡士民有事必面詢書役有事必面諭可者可否者否事事出於親裁不許家丁索書役之錢乃可禁書役索士民之錢但書之紙筆役之飯食無欵可籌勢不能枵腹從公所得小費亦不槪行禁革然本縣卽於詞訟案件不任家丁索取一錢則書役在署内不費一文何致向士民索錢或仍稱署内家丁要錢定是該書役招摇撞騙准爾士民在宅門喊禀本縣定當盡法痛懲不貸至親兵一項本縣給有工食如敢藉案索賄重則責押輕則驅逐前在各任内管束甚嚴所願我士民以耕讀爲本勿以健訟爲能非公事不得擅入衙門當效澹臺滅明之戒是則余所厚望焉特諭 
[派勇分巡]  
　　鎭江訪事人云常鎮通海道長久山觀察以時届闌各鋪夥四出收帳深恐游匪地痞因而生心爰於本月望日起商准南洋常備右軍統領杜雲秋觀察撥派所部弁勇分投東西南北四郊並江北六七濠等處認眞巡緝以備不虞 
[鎮郡官塲紀事]  
　　鎭江訪事人云前者上海糖捐局總辦許東畬太守命駕赴揚州公幹刻已事曅於月之十七日乘舟遄返道出京江拜會各當道翌晨附某輪船東下折回滬江○本月十七日爲瓜州鎭總兵高鎭軍之夫人壽辰麾下各營員躬往祝嘏鎭軍欵以盛筵藉伸寅誼 
[上海官塲紀事]  
　　河南候補縣曾鈍夫明府因公來滬昨日午前乘輿詣道轅謁見蘇松太兵備道袁海觀觀察並刺上海縣署拜會縣主汪瑶庭大令○江南支應局總辦王旭莊太守昨有　公命駕至縣署拜會汪大令晤商良久而别○江蘇海運滬局會辦鐵松巖明府因有切公前赴蘇州禀謁大憲昨已乘某小輪船起程矣 
[飭修火政]  
　　蘇松太兵備道海觀觀察以日前新北門内大火之次日陳箍桶橋左近又遭巨劫焚去房屋二十飭幢當火熾時八鋪洋龍並不到塲施救詢之司事則以左近各店鋪久不輸捐所致爰於昨日飭上海縣主汪瑶庭大令諭令董事傳諭各店鋪務須照前助捐俾得保衞地方 
[上控聚賭]  
　　崑山縣紳董王某投道轅控稱棍徒吳鳳標吳仁鳳兩人在彼處設局聚賭請飭查辦等情蘇松太兵備道袁海觀觀察批 
 
 

Page 3

 
 
候札飭崑山縣查禁拿究 
[示期報災]  
　　昨日保甲總巡朱森庭明府出示曉諭云照得本月二十日新北門内東城脚十二鋪北三鋪地方失火正値西北風怒吼迤東焚燒數百家查該處居民大半均是手藝工作以及貧苦小民况時値年關一遭是刼以致棲息失所露宿飢啼本總巡覩此情形深可爲憫業已商請仁濟善堂籌欵撫卹除諭飭該兩鋪地甲查明眞正窮苦之民大小男女人口若干造具清册送核外爲此示仰該處被災各貧户於三日内照後開章程來局報明以便復查酌子撫卹毋得自悮倘敢朦混揑報希圖冒領等情一經察出定行嚴懲不貸切切特示計開姓名年歲籍貫現住某鋪某處房主某姓男大小若干口操何業的保某人均註明報局 
[查獲漏捐]  
　　日前南市大馬頭德閏米行由崇明雇船裝運白米七十餘石來滬正交卸時籌餉貨捐局巡丁查知漏報落地捐禀明總辦揭述亭太守將船户某甲拘解至局旋由管帮人朱順英保出認繳捐欵詎料甲旣出外一味抗延太守怒飭十六鋪地甲傳局移送上海縣署請縣主汪瑶庭大令訊追 
[嚴懲劣探]  
　　鄉婦嚴陸氏携鈔票洋銀六十元來滬購物被賊犯陳阿喜竊去報經法界包探王三郎緝獲解入捕房陳以洋銀四十元賄王縱去王心識同役潘阿新亦知此事分給十元事爲捕頭查悉向潘詰究潘卽將所得洋銀如數交出旣而竊賊楊金生潛入某姓家竊得洋布一疋賣與談坤元被王查悉吊出原贓并向索賄捕頭亦有所聞因於昨日一併解送公堂禀請訊辦讞員孫建臣大令與法總領事署費繙譯官會商判將陳責五百板枷號一個月期满之後發攺過所監禁二月楊責三百板談罰洋銀十元王潘二探發回捕房歸捕頭核辦鈔票洋銀六十元給氏具領 
[上海縣署瑣案]  
　　海門人季裕連前將所私蕩婦蔡氏售與本邑鄉人陳秀芳爲妻未幾氏竊取洋銀衣服田單契據潛行逃𨓜後被陳在滬上南市尋獲扭局送縣經縣主汪瑶庭大令訊明押追兹又由縣差在新興客棧起出田單三十九紙前晚大令升堂復訊季供小的與蔡氏私識有年邇者度日艱難蔡氏欲另嫁陳姓小的不能勸阻豈知旣至陳處卽竊取田單等物而逃假寓新興客棧今已將田單盡行繳案叩求恩宥陳供小的惟求將田單給領蔡氏不願領回大令飭陳具結領單季責五百板押候備文遞解回籍蔡氏掌頰一百下發普育堂另行擇配○陳元生花行被船户張晉生行竊棉花由捕拘獲解縣大令研訊之下行夥陳炳坤供行中執事人雇陳裕生駁船裝棉花至某輪船交卸約共一萬餘包陸續失去七八千斤近由捕役在張船内搜獲數百斤裕生已經逃逸故將張送案請究張供小的在船執爨竊花之事係裕生與船夥阿田阿瑞所爲小的實不知情大令飭收押所中候補提裕生追究○蔡伯純朱鄴候李蓉鏡計鳴球聯名環控朱淸泉串呑捐欵大令飭提淸泉質訊蔡供小的係泰興人向操燒酒業光緖二十五年同業創立延海公所延朱淸泉爲董事每運燒酒一壜捐洋銀三分存儲公所辦理善舉及遇覆船賠償所失貨物之用迄今數年積得洋銀三千餘元悉數被淸泉呑没同業以清泉每年旣支辛俸銀五十兩並未辦過一事膽敢呑没捐欵爲物呈帳求追朱李計三人所供與之相同淸泉供雖爲所董從未支過薪水所收捐欵陸續支用有帳呈電大令飭將公所停閉所存捐欵按月輪交各酒行經管毋許另延董事 
[馬路工程局瑣案]  
　　船户金阿虎在竹行馬頭小遺八十一號巡街捕向之喝阻非惟不理反被毆傷並將號衣撕毁後經他捕帮同拘入捕房捕頭令解送工程局總辦翁子文太守倩襄讞委員黄衡堂二尹研訊金供小的不知馬路章程以致悮犯尙求格外施恩二尹斷令出洋銀五元賠修號衣另罰十元以儆○劉阿虎僞繕茂順公報關行支票持至寳成水果行兑取洋銀五十元旣又至江增茂水果行兑取洋銀一百元行中人察知其僞扭至茂順公由行夥李洪控諸工程局黄二尹訊取口供交人保出前日劉交到同黨高長林二尹向之研訊高供小的前在茂順公執業現已辭歇僞支票上所蓋圖章刊自新北門外興聖街某刻字店囑劉携往寳成及江增茂兑取洋銀致被窺破扭劉到案此事實小的所爲與劉無涉二尹詰其因何爲此騙術高稱實因小的日晤嫖賭囊槖已空不得已而出此下策二尹令押候繳呈所騙洋銀一百五十元然後從嚴核辦 
[英美租界公堂會訊案]  
　　葡萄牙屬民陳焕之前控張文彩售地葛糾等情英美租界公廨讞員張枘樞司馬會同大西洋總領事署繙譯官畢禮納君訊明押令張將糧串繳出一面移文寳山縣查核情由前日午後會同畢君復訊陳投案聲訴前情請飭張繳出糧串張稱求恩展限三日當將糧串呈案决不再遲司馬披閲寳山縣覆文所開户名仍有舛錯重復之處遂商之畢君著將張還押限三日内將糧吕繳呈仍候移查寳山俟得覆然後訊核 
[美租界捕房紀事]  
　　甬人袁月朝在浦東招商局北棧執役日前串同小工李阿三姚阿五竊取麫粉數十包售與西華德路瞿陞記米店報經包探劉阿炳拘獲詰悉由袁起意因於昨日將袁拘入捕房捕頭令押候轉解公堂禀請讞員張柄樞司馬訊辦○昨日午前甬婦張陳氏投捕房訴稱賃屋西華德路開設小各棧昨晚某客吸烟火火延及蚊帳幾会劫灰捕頭令包探陳洪德往查○昨日文匯報館傭人羅物郎送信至日本總領事署乘間竊取莊阿榮所置綢洋傘被莊追獲扭入捕房捕令押候解送公堂禀請懲辦 
[急救災黎]  
　　謹啓者本月二十日午後本城新北門内失火由午後一點鍾燒至六點鐘方息計焚去房屋七百餘楹是處均係貧苦小户及手藝中人約計一千户左右被焚之後露宿風餐旣無禦寒之衣又乏餬口之糧號啼之慘幾不忍聞且値卒歲之際此等災黎何以活命爲此敝堂卽請總巡憲朱森庭明府挨户稽查一面請登報章叩求本埠諸大善士大發慈悲速解仁囊俾災黎得慶更生此乃眼見之災情實在救命之功德謹九頓百叩布告公鑒上海六馬路仁濟善堂董事嚴信厚楊廷杲朱偑珍陳作霖焦發昱施則敬劉芬謹啓 
[實惠均沾]  
　　年矢催入歲聿云暮敝堂照章施粥外更須施送米票以爲貧民度歲之資鉅細統籌需費愈鉅乃蒙樓蒓齋仁翁交到張水翁太善士助施粥洋二百元眉山居士壽萱書屋陳潤夫餘慶堂積善堂五善士各助洋三十元王槐蔭堂敦誼堂各洋二十元不書名洋二十六元同順昌號白米十石葛蕃翁振洋一百元楊葉氏夫病求愈洋五十元除各掣收照外謹綴數言藉伸謝悃上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
[浮屍何來]  
　　昨有客自青浦東鄉來者言四港口内淞港中有浮屍一具年約五旬髮已蒼白身穿皮衣想係由蘇申往來之小輪船上失足墮河者 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[腦局禀批]  
　　南昌訪事友人云江西一簣樟腦有限公司文亮煕王善祥等禀請試辦專利等情奉農工商務局憲批　該職等禀延匠購機試辦樟腦以保利權洵屬留心商務惟如何招股集貲及何地設廠煎熬來禀並未詳叙能否辦成尙未可知所懇子專利飭保護征六免四釐單各層如果辦成自當酌准以示體恤旋經辦有頭緖稱蒙柯中丞給發護牌大致謂據總理農工商務局會司牙釐洋務各局司道詳稱據萍鄉候選從九文亮煕等禀稱擬創開公司試熬樟腦自備貲本倩郭從九文淸回福建原籍購賈小架機器延訂熬師來江教習熬煉恐沿途關卡阻滯懇賞給護牌以利遄行等情查該職係爲振興商務起見應請准給發護牌以免沿途留難理合詳請繕發由局轉給並請咨會閩浙督部堂轉飭所屬一體遵照除查照辦理外合繕牌給發爲此牌給該從九郭文清赶緊前赴福建購買小架機器雇募熬師妥速運回江西試辦以開風氣而濬利源 
[英美租界公堂瑣案]  
　　包探顧阿六解王阿狗王張氏邱小毛到案禀稱邱被王剪去髪辫不知是否因姦所致請爲訊究王供小的係金陵人在隆茂棧當打包工頭張氏本小的之嫂兄歿無依遂與小的成親前日小的從棧回家瞥見邱坐在牀上向之詰問反敢行兇是以將其辫剪下邱供小的在四川路二十二號洋房某洋人家執役被張氏誘入臥室少頃王卽回來張氏供小婦人籍隷寗波某邑夫故後被叔佔據餘供與王從同讞員張柄樞司馬商之美總領事署繙譯官白保羅君判責邱三百板張氏掌頰三百下王逐出○包探石金榮解曹阿秋到案禀稱此人屢犯竊案解經大老爺訊明懲辦今甫釋出又敢至捕房内行竊印捕所置銅鍋一口售與劉阿明經小的拘獲送請究懲司馬判責三百板押捕房一年期滿逐出租界劉押賠新鍋○包探金立生解流氓楊壽生到案禀稱此人攫取楊和尙所戴之帽報由小的拘解請究司馬判責三百板押捕房三月○包探陸阿四解張允來到案禀稱此人行竊陳裕香等四家衣物兹經小的拘獲送請究追司馬判責三百板○包探陸阿四禀稱日前鄔友來控蔡文鑫與其妻朱氏逼令媳婦賣娼等情奉大老爺出牌飭提兹由小的拘獲送請究懲司馬著將蔡與朱氏分别押候傳鄔質訊○包探金立生解陳阿明到案禀稱此人屢次犯竊今又竊取趙福生家衣物報由小的拘獲請究司馬判責五百板押捕房八個月期满逐出租界 
[法租界公堂瑣案]  
　　徐姓家俾女劉阿福沈福南迷矢路途被巡捕帶回捕房昨日解送至案有錢某者投案禀稱小的係徐家馬夫所失二婢現已到案求准領回讞員孫建臣大令著將二婢發回捕房俟徐自行投案具領○葉東生訴稱錢陸氏薦小的母親至某姓家傭工旋被哄騙出外售與他人是以扭案請究錢陸氏供葉毋在鄉間爲傭小婦人卽可交出大令著押交葉母到案訊核○陳富順控方阿新陳阿三行竊衣物方供陳抛贓誣害大令以方飾詞狡展著押候嚴辦○徐永清控蟻媒包王氏蔣阿大誘拐幼孩昨日帶案略訊著卽移送縣署請縣主汪瑶庭大令究辦○吳壽生在天益洋貨店爲夥前日有韓寳永者來店購物乘間竊取花洋布匹疋追獲人贓送案請辦韓供小的帶洋銀三十元至伊店購洋布並不行竊大令著笞責五百板洋銀暫留捕房○陳阿炳訴稱小的在某處開設烟館被李阿蘭竊去烟槍二十六枝銅鍋二口賣與廖阿三是以報捕吊到原贓送案請辦大令判將李枷號一月責五百板贓給陳具領○張榮三訴稱小的肩挑花衣二包重五十餘斤中途被張佳才攫去賣與金順美報捕查獲送案請追大令判罰金洋銀二十元另賠張榮洋銀三十元張佳明責三百板○太古棧工頭孫洪發訴稱小工顧小狗張大沙胡小二王三向小的藉端訛詐是以訴知洋人送案請辦大令判各責三百板 
 
 
 

Page 10

 
 
[光緖二十八年十二月初京報全錄]  
　　宫門抄諭旨均已錄前○直隷總督袁奏爲估報修防東明黄南河堤用欵摺○又奏爲本年圍差奉蠲糧租分别核辦摺○又奏爲葦漁課納糧地畝因受兵災無力完繳懇恩豁免摺○又奏爲揀員試署選缺知縣摺○山東巡撫周奏爲恩賞振銀辦理振濟情形摺 
　　太子少保北洋大臣直隷總督臣袁世凱跪奏爲東明黄河南隄光緖二十八年修防用欵照章估報恭摺仰祈聖鑒事竊東明黄河前築南隄六十餘里劃歸直隷防守因地勢北高南下大趨愈溜愈南工程吃重移撥廳汛各員分駐修搶續因溜勢緊逼隄身衝激日甚工繁用巨歲費不敷添撥經費又抽制兵設立河防營經前督臣李鴻章裕祿先後奏明各在案兹據大順廣道龎鴻書轉據大名管河同知王樹蕃將光緖二十八年分修防工程並另案甎石壩工動用經費造册繪圖詳請估報等情前來臣查東明黄河　隄上李汛連莊中汛高村下汛黄莊光緖二十八年伏秋汛内黄流節次盛漲拍岸盈隄異常湍悍當衝掃叚隨蟄隨鑲益大以溜南流堤挫靡常舊險甎石壩工紛紛刷塌岌岌可危嚴飭各員督率兵夫分投鑲護加抛甎石壩不分風雨晝夜撤手搶辦始臻穩固經前護督臣吳重憙奏明在案兹計原撥銀七萬三千五百兩係由藩司練餉局湊撥又　屇餘存甎石工料銀三百五十九兩零风除餘存石料合銀五十六兩零留歸二十九年動用彚銷不計外計歸本屇動用上年餘存稭甎銀三百二兩零共銀七萬三千八百二兩零内除餘存甎料共銀二百九十兩零留歸二十九年彚銷外實歸二十八年歲脩甎工掃工並各員津貼薪水河兵口糧等項請銷銀七萬三千五百十二兩零均係核實動支除册圖咨部外理合遵照新章恭摺具奏伏乞皇太后皇上聖鑒敕部核覆謹奏奉硃批該部知道欽此 
　　太子少保北洋大臣直隷總督臣袁世凱跪奏爲本年圍差奉蠲糧租遵化州並非經由地面應請照案剔除並將各州縣應蠲糧租分别核辦恭摺仰祈聖鑒事竊查前准户部咨本年三月初六日奉上諭此次奉謁東陵所有蹕路經過大興通州三河薊州遵化五州縣地方應徵本年錢糧著加蠲免十分之三欽此當經轉行欽遵辦理在案兹據藩司詳稱恭查光緖十二年並十六年兩次謁陵欽奉恩旨蠲免遵化等州縣錢糧因該州並非經過地方經前督臣李鴻章奏請剔除毋庸蠲免奉旨允准在案此次蹕路經過係大興通州三河薊州四州縣其遵化州曾在薊州借地辦差並不經過該州境界所有遵化州應徵本年錢糧應請照案剔除毋庸蠲免以示區别至定例蠲免錢糧應按御道兩旁地畞丈算山岸河坎窄狹處所以二里爲限平原曠野以三里爲限同治元年東陵大差經户部核覆照辦此次大興等州縣蠲免錢糧事同一律應請仍照例案以二三里爲限又定例恭遇巡幸經過地方旗租應隨民地請蠲此次恩旨並未指及旗租應請隨同民地蠲免十分之三以廣皇仁由司具詳請奏前來臣覆核無異仰懇天恩府准照辦除飭造頃畝銀數淸册咨部外理合恭摺具陳伏乞皇太后皇上聖鑒訓示謹奏奉硃批著照所請户部知道欽此 
　　太子少保北洋大臣直隷總督臣袁世凱跪奏爲葦漁課納糧地畝因受兵災無力完繳欠課懇恩豁免以蘇民困恭摺仰祈聖鑒事竊據署布政使周浩呈稱天津府河防同知應徵葦漁課納糧地畝坐落天津武淸二縣境内自光緖二十六年下忙起至本年上忙止所有四忙糧租前因聯軍未退不克開徵現在津地收回事局大定自應照常徵收惟查天津縣應徵光緖二十八年上忙以前糧租因瘡痍未復民情困苦詳經奏奉諭旨允准豁免在安該廳經徵葦漁課納糧地畝同遭蹂躪情事相等應請援照辦理聲明本年下忙糧租仍令照常徵收等情詳奏前來臣查庚子之變天津被禍最先武清亦慘遭焚掠彫敝萬分若將漁課頻年糧租一律啓徵民力實有未逮必須量爲調劑所有天津府河防同知應徵光緖二十六处下忙及二十七年上下兩忙二十八年上忙曁節年民欠葦漁課糧租仰懇天恩俯准一律豁免以廣皇仁至本年下忙糧租仍飭照常徵收以供支解理合恭摺具陳伏乞皇太后皇上聖鑒訓示謹奏奉硃批著照所請欽此 
　　太子少保北洋大臣直隷總督臣袁世凱跪奏爲揀員試署知縣選缺以資治理恭摺仰祈聖鑒事竊查安肅縣知縣裴景星於光緖二十八年七月初五日病故應以本員病故之日作爲開缺日期歸七月分截缺是月僅祗一缺毋庸掣簽應卽照例序補查直隷知縣病故休遺缺上次已用至卽用大挑後分缺間用知縣李燦漳補授鉅鹿縣知縣止今安肅縣知縣一缺輪應到班之鄭工並新海防遇缺先舊海防先海防卽舊例銀捐遇缺先遇缺均無人輪應第二正途出身及曾任實缺舊海防候補班先人員到班現在舊海防鄭工候補班先亦無人兹據署藩司周浩臬司楊士驤查有正途出身新海防候補班先知縣寗濟堪以請署會詳請奏前來臣查寗濟年四十三歲安徵靑陽縣舉人由就識直隷州州判指分直隷光緖十八年閏六月到省因辦永定河合龍出力保以知縣留省補用加捐本班儘先補用照例以二十年十一月二十九日作爲候補班先到省日期出缺在一年以後該員勤奮耐勞才具開展以之請署安肅縣知縣實堪勝任與例亦屬相符合無仰懇天恩俯准以候補班前知縣寗濟試署安肅縣知縣實於吏治有俾如蒙兪允該員銜缺相當毋庸送部引見仍俟試署期滿另請實授除咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
　　頭品頂戴兵部尙書銜山東巡撫臣周馥跪奏爲欽奉恩賞賑銀謹將辦理賑濟情形恭摺奏聞仰祈聖鑒事光緒二十八年十一月初六日恭閲電傳上諭朕欽奉慈禧端佑康頣昭豫莊誠壽恭欽獻崇煕皇太后懿旨本年秋間山東黄河漫溢惠民利津等縣被災甚重自冬徂春爲日方長深宫實深厪念加恩頒給内帑銀五萬兩由部庫撥銀五萬兩著周馥遴派委員會同該地方官印委各官周歴災區分别輕重核實散給以惠窮黎欽此仰見皇太后皇上軫念災黎無微不至跪聆之下欽感莫名查本年八月間惠民　津等縣黄河漫溢小民猝被水災情形困苦卽經臣督飭賑撫局司道派員携帶銀兩分赴災區散放急振嗣因時近嚴冬又復散放棉衣加放冬撫已故侍郎銜前署浙江按察使盛康生前恊助賑銀一萬兩亦經專案派員散給被災雖重尙不至流離失所今復特頌鉅帑嘉惠窮黎億萬哀鴻　聲雷動臣一面宣布皇太后皇上德意一面札飭藩司在於應解部庫邊防經費欵内撥銀八萬兩又在吉林練餉欵内撥銀二萬兩共銀十萬兩派委候補道朱慶元正在泰安府知府潘民表酌帶委員解赴被災各州縣督司印委並公正紳士周歴災區確查户口核實散放不假書吏之手總期實惠及民仰副皇太后皇上子惠元元之至意所有辦理振濟情形理合恭摺具陳伏乞　　　皇太后　　皇上聖鑒謹奏奉硃批知道了欽此 
 
