# 1914 - 390 - 4914873

 

Page 1

 
 
   
 
 

Page 2

 
 
　　　　　　　　　　　　　　　　　　　　　　　　　　　 
時評 
[拆壁脚政策] 　　（抱） 
　　上海俗語凡破壞自已之團體者名曰拆壁脚今之財政當局者殆以拆壁脚爲惟一之政策者也 
　　满地窮民皆望亂者也惟稍有身家者日望太平以長其孫子焉今則擾之以騐契商人日望太平以遂其營業者也今則困之以不情無理之税章夫國有良善之分子猶屋之有壁脚也今乃盡拆之 
　　嗟乎上海商人於辛亥南北之際力贊統一去秋之變力贊平和以一隅地爲天下先似亦無負於今政府者以云壁脚殆亦可謂中堅者矣今則欲斥便斥欲駡便駡欲如何便如何直似拆之惟恐其不速者 
命令 
　　七月四日大總統策令中東鐵路公司帮辦俄國中將阿發拿謝夫護軍統領俄國中將司乞甫斯基均給予二等嘉禾章此令　 
　　又令黄開文給予二等嘉禾章此令 
　　又令農商總長張謇呈核覆河南安陽縣廣益公司總理徐積勳辦理紡紗卓著成效請援案給予勳章等語徐積勳給予四等嘉禾章以資激勵此令 
　　又令趙興亮給予四等文虎章此令 
　　又令汪正綱給予五等嘉禾章此令 
　　又令李生春趙連陞王柱梁給予五等文虎章此令 
　　又令特任丁槐爲奮威將軍此令 
　　又令前署雲南民政長李鴻祥着留京另候任用此令 
　　又令劉忠曉授爲陸軍少將此令 
　　又令陸軍總長段褀瑞海軍總長劉冠雄呈據陸海軍會計審查處處長葉樂民因病詳請辭職葉樂民准免本官此令 
　　又令陸軍總長段祺瑞海軍總長劉冠雄呈請任命蘇鍚第署陸海軍會計審查處處長應照准此令 
　　又令領参謀總長事黎元洪呈請任命程夔爲靖武將軍署参謀長應照准此令 
　　又令財政總長周自齊呈稱奉省驗契徼收得力人員擬請照章獎勵等語奉省騐發旗地新契處委員沈國冕增 
　　收欵項在十萬元以上　縣知事朱佩　遼陽縣知事霍型武法庫縣知事李心曾增收欵項均在三萬元以上開原縣知事章啓槐鐵嶺縣知事陳藝義縣知事王鴻遇蓋平縣知事趙恭寅新民縣知事左坊海城縣知事田　糓西　縣知事　大墉綏中縣知事王懋官鳳城縣知事朱蓮溪盤山縣知事馬　　東較縣知事湯文焕西安縣知事馬鴻亮海龍縣知事林國楨寛甸縣知事程廷恒北鎭縣知事曾有嚴柳河縣知事祝鹤年營口縣知事郭進修遼中縣知事沈兆褘撫順縣知事裘炳熙增收欵項均在一萬元以上應均給予五等金質單鶴章以昭激勸餘准如所擬辦理此令 
　　又令京幾軍政執法處處長雷震春呈稱前順天巡防營務處長陸軍少將三等文虎章姚捷勳濫發護照致釀人命重案請先行褫職歸案訊辦等語姚捷勳署即褫職并褫奪勳章歸案訊辦以肅法紀此令 
　　又令國史舘舘長王　運呈稱擬將秘書曾廣鈞纂修譚啓瑞駱成驤闊普通武叙列三等恊修景瑗陳慶慈湯用彬許鄧起樞叙列四等等語應照准此令 
　　又令國務卿呈據司務所所長吴笈孫詳稱擬將僉事楊寳益叙列五等等語應照准此令 
專電 
　　北京電昨晤一要人爲説政府意思不敢務爲高遠今（一）須滅狼狼漸歸巢黨與確大減少要在盡殲（一）須令財政出入相抵至於辦事則擬注重實業前清惟知練兵興學而不知富國故莫救自總統制行後西報記者訪袁意見袁所告亦如此 
　　北京電統率處會議現在各省軍隊紊如亂絲一時難以整頓目前所最急者使各省均練有一旅之基本隊以爲將來收束軍隊之根本然空談國防虚張聲勢殊不足取已將議決情形 
分電各省 
　　北京電政府將以前所頒條例一律交參政院追認 
　　北京電内官制之各局已決全廢 
　　北京電政府人言改設將軍正令顧名思義不預民事 
　　北京電現中樞已漸有人以梁敦彦之改革交通過操切爲慮者梁士詒暗中飛躍甚有力量 
　　北京電王治馨案以要證史博泉在逃恐王倖免然當局言王之過付銀行有底賬可查决無慮郭則泌向報舘更正謂彼無關係 
　　北京電廣東此次變賣舊砲由陸軍部審計處長葉樂民經手侵吞五萬兩被人告發現葉撤差交法司看管候查明重懲 
　　此電可與今日命令参看 
　　北京電張鳳翽今日（六日）謁袁 
　　武昌電白匪有二千餘人已竄至豫境南陽府 
　　徐州電張巡閲使擬具巡閲江防計畫特呈請大總統准該使於上 
海太平九江武昌岳州等處設立行轅以資派員駐紥實行辦公聞中央已准如所請 
　　揚州電江北一帶仲八餘黨業已肅清地面現尙安謐 
特約路透電 
　　北京電各省地契税所入頗豐北京一處共有契一百五十萬張每張將徼税銀一元一角惟蒙人現不肯繳納此税因優待例内許蒙人免此之故熱河將軍姜桂題謂如許蒙人免繳則他處將難實行政府現正計議此事地契税或謂總計可收洋四十兆元或謂可收五十兆元所得税尙未實行印花税亦日有起色各使署之意外人彼此交往之事可以不遵中政府所布之印花税例外人與華人交往之事遵否亦可隨便惟當知一切契據未貼印花者則中國法庭不認爲有效也 
　　北京電調停中法滇桂邊界爭端之中國專員姚寳來（譯音）已回北京兩國現正籌商辦法阻止桂匪竄入法境兩國議於沿邊設立警局遙相對峙俾可時以匪踨通報法員 
　　北京電北戴河近忽來海盗一隊掳去素稱殷富之中國漁業家二人勒索贖欵當地避暑者殊爲驚詫某外人乃將此事電告中政府並爲被掳者家屬代懇政府設法救回二人數日前塘沽外曾拘獲盜船一只似與此事無關 
　　北京電馮國璋昨日下午抵津大約將爲未來陸軍會議之主席該會將討論軍制段芝貴因白匪有逼近鄂邊消息故不能到會聞有白匪一隊現　窺川邊碧口 
　　北京電英使署已將漢口爭端通告海關總税務司請令漢口税務司嗣後英國輪船抵漢時不得再加阻延惟海關當道未接漢口正式報告現已電詢漢口税務司俟接覆電再作解决現信漢口英捕所拘者必爲海關稽查員在江濱守候輪船之抵埠者雖因違背漢口江濱之專條拘之然必以海關稽查者以爲彼等理當用江濱之地而巡捕房命令則不准海關所用華人享此特權故乃以被拘者未穿號衣控其逗遛江濱巡捕之舉動亦持之有故也 
　　廣州電大水漸退惟患飢者共有數千人賑欵殊不敷用鬻女者頗衆被淹之地共有數百方英里非得巨款及得濬河專家之助不能復行墾種 
　　廣州電新任巡按使李國筠抵時將按舊時迎接巡撫之禮迎之護以衛隊五百人乘大轎履任其期已定本月八日 
　　成都電此間猪肉菜油捐曾於革命時註銷今復征收豫計每年可入洋二百萬元 
　　成都電此間久旱痢疾盛行外人患此者已有數名 
譯電 
　　北京電各將軍擬請袁總統晋號陸軍大元帥 
　　北京電約法會議議决立法院每年會議四個月並可由大總統展長期限 
　　北京電九月十六日爲袁總統生辰蔭昌薩鎭氷擬於是日校閲北京之軍隊以誌慶賀 
　　北京電袁總統准將勤政殿拆造三層樓巨厦以作政事堂公所漢人及满人之報章皆加以譏刺之評論 
　　北京電袁總統撥銀五萬元賑濟廣東水災 
　　北京電何宗蓮因張家口兵變之故呈請袁總統開除軍官若干員並自請處分 
　　北京電北京日報載黑龍江消息蒙古車臣呼倫二部經北京政府之代表游説後擬復内嚮北京政府 
　　北京電洮南府鎭守使電稱曾在洮南府西二百基洛密逹之哈勞巴山（譯音）撃敗蒙兵二千名殺敵四百名奪獲軍火一大批及牲畜無算其餘蒙兵現退守西北五百基洛密逹之某要隘 
 
 
 

Page 3

 
 
　　紐約電羅斯佛君已辭遠觀報撰述之任以便專力進行政治事業 
要聞一 
[代行立法院之參政院] （七月四日）（遠生） 
　　自去歳十一月四日（解散民黨之日）以來吾人久不復得旁觀立法院矣蓋約法會議政 
治會議本非立法院禁止旁聽其言語聲容吾人固僅得之擬議傳聞中也 
　　中華民國三年七月初三日爲參政院代行立法院職權之第一日蓋據改正約法參政院有二種特質一大總統之最高諮詢機關一卽立法院未成以前由參院行其職權是也故第一次（即初三日）之議事日程題曰參政院代行立法院議事日程一違令懲罰法案二訴訟法案三訴願法案四糾彈法案所以標明爲參政院代行立法院者以參政院爲諮詢機關之日則不得旁聽而代行立法院則法得旁聽也此兩項性質之宜明瞭及一應許旁聽一應不許旁聽爲前參議院王家襄君在議訂院則之審查會時所發明者也 
　　是日午後二時開會以旁聽規則尙未擬訂又鑒於前國會濫發旁聽券之弊乃只准每參政給券二枚由各參政自行介紹余事前未經求請臨時乃以特别許可而往入門卽見某參政問我君何事而來我笑曰獨君等許參政吾曹乃不許參觀公等之參政乎 
　　余以一時往故於此閒暇頗得有種種成蹟（一）余索得座位圖及全院撮影登之本報足助余之説明（二）余乃得見秘書長林長民君院長黎副總統及副院長汪大爕君也 
　　林君清癯竦健如故不減其爲國會秘書長時秘書長之隣室爲副院長時余乃投刺謁汪君汪君一見問我有何新聞恰是對待新聞記者之先一步法余笑曰新聞日少又多障礙繼此以往將爲新聞記者之自然休職時也未幾而黎副總統入室和靄之容可掬精神似益健旺身穿大禮服猶見軍人氣象林君亦來爲余介紹告以此乃報館中人也余與黎公行最敬之鞠躬禮且告公以曾一度以鄭萬瞻議員之介紹偕李國珍議員謁公於瀛台蒙公賜食公乃莞然廻復其記憶即問李國珍在德起居如何余謹對如儀竊觀院長之與副院長將有事相商也乃興辭而出一覧參政休息室之光景 
　　從前議場之議員休息室分黨而居故散處於各室今則無所謂黨故參政之休息卽在議場之一隅且緊接議場以免諸公之勞步履也　 
　　休息室氣象光昌修飾清潔侍候周備純非國會時亂糟糟轟騰騰景况入室後諸参政三三五五笑悦而語則又非從前金剛努目一圑氣憤憤議員所得同日而語也 
　　然雖無黨而亦自有派譬如所謂新派者大抵穿外國皮鞋或中國之魚頭鞋著西服或中服而花色之馬褂惟汪有齡尙著官靴爲此中特色汪君笑謂官靴實較外國靴舒服也然其神氣究不脱新人談吐至於舊派者則多官靴對襟馬褂甚嚴整鬚髮森森然惟宋小濂君（前黑龍江巡撫）著西服最爲特色然一見固識其爲老輩也薩鎭冰君之海軍服自爲例外馬良君之瓜皮小帽亦不多見者也 
　　觀其相聚面語情形亦自有派李盛鐸君則與馬其昶君語又時降而與吾曹語則先逹中之文學及新學派也嚴復君興薩鎭冰君語則同爲海軍派且閩人也梁啓超君則多與吾曹及汪有齡君等語則究不免少年派也熊希齡君则與陳漢第君圍坐而語則前内閣派也孫毓筠君則與鄧鎔君等語最多則約法會議派乎蔣尊簋君則與蔡鍔君所語爲多則軍人派也其他趙維熙君楊守敬君等則自成一派余乃時就各派中人與之語則新聞記者派旁觀派耳又前参議院議長之王家襄君全院委員長之王印川君與前衆議院之陳國祥自相圑聚則爲議員派程樹德黎淵胡鈞等諸法律派則水乳之狀一望可知　 
　　此余在休息室中大體之解剖也乃解剖未畢而鈴聲已振參政諸公紛紛入場老者不見蹒跚之容少者亦無倉皇之狀盛哉其彬彬有威儀矣 
　　旁聽室在樓上登樓以後所見旁聽之人少於國會時數倍意以今日爲第一日旁聽劵所發太少之故也旁聽者究以官吏及學生居多數新聞記者並余僅二人外國人絶無及余出場時乃見德華電報某君之携一通譯以往及東京朝日新聞神田君耳 
　　旁聽正面席上竟有婦人三四位余敢擔保其决非女子要求參政權者以其服飾淡素神色端莊絶不似從前沈佩貞吳木蘭諸女士之糾糾有氣概也 
　　從前之參議院到多時約有一百餘人現在未逹其半（此日到者僅四十二人）座位旣倍少於前人數尤少三倍故登高一望寥寥可數座位皆墊以藍呢寛綽亦倍於從前故卽以座位論今之參政較議員舒服多矣高中瞭見楊度君著一白袷衫而不穿馬褂面有俊爽之氣梁士詒君踽踽後來默坐深思氣宇深穩比衆不同得無余之神經作用耶 
　　未幾而開議矣黎副總統即席宣告政府委員登台説明（法制局參事張名振）（是日以所議爲法制故惟法制委員到五人各總長無一到者）繼以二三法律派之質問政府委員之答辨畢後乃有人提出討論終結即由議長宣付審查自開院以前未曾有一人登台演説者往日爭報座號爭先演説喧閙不休之惡習一掃而盡此爲最大特色矣（未完） 
[北京車站又有炸彈發見] 　 
　　上月三十號前門東車站由津開來之第四次火車抵站後旅客中忽有將挾帶之危害暴烈物遺棄於票房外者當爲脚夫張寳善所拾被巡官孫壽山瞥見上前查視係一銅製扁盒内有雪茄烟四支惟該烟外皮係屬烟葉其中則純係炸藥該巡官識爲危害物遂將脚夫拘至局内追究該物之由來故外間罕有知爲炸藥事及至脚夫次日被釋後該消息乃得傳於車站警察廳及各機關始知其事故日來對於旅客又異常注意矣惟聞鐵路巡警局及各機關研究此事謂挾帶者恐被税關搜出故爾遺棄抑或故意擲棄冀以淆惑人心均未可知現擬不動聲色即在暗中嚴密偵察以便易於破獲云 
雜評一　　（抱） 
　　改勤政殿爲三層樓大厦設政事堂公所此大佳事或以是爲　吾所不解者也 
　　就形式言三層大厦之巍峩雄偉以視昔日之舊殿式其壯觀處有過之無不及也就名議言以承宣庶政之政事堂公所而設於勤政殿故址俾從政者顧名思義夙夜克勤不懈不亦善乎若慮無以紀念前朝者此宜指定若干建築物特别保存之無俾失墜若其地無關古物之留遺則其制應取辦事之便利改之何傷 
　　陸海軍會計審查處長葉樂民免官矣而别報謂其經售舊砲吞欵五萬其報者之過耶抑尙有後命耶抑或實有其事不欲深求而以免官了事也夫政治之所以清明在乎是非明白不枉不縱信賞必罰乃足以懲惡而勸善一事含糊過去則聞者生心矣葉事眞相未悉吾 
且懸之以覘其下文之有無 
　　軍事會議主張每省練一旅之基本隊爲收束軍隊之根本此議極善不惟可爲收束之張本且可爲改良之模範從此下手必不差蓋今日現有之兵其足以當可靠之基本與模範者甚乏也惟有一事宜研究此基本隊軍士之由來其分區徴集乎抑取之一隅乎此中利害得失可参究也 
 
 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　　　　　　　　　　　　　　　　　　 
要聞二 
[懲治盜匪條例之頒布]  
　　懲治盜匪條例已　大總統以敎令公布茲照錄於下第一條　左　各欵之罪者處死刑（一）凡强盜入室　　　　入奪人居住之處所糾衆至三人以上不論曾否傷人　　一人　持　鎗械者（二）結夥三人以上在途行訒者（三）在　　　　　（四）致人死或　疾或傷害至二人以上者（五）於盜　　　婦女者（六）犯强盜之罪故意殺人者（七）會匪逃兵　匪　　（八）放火烧人房屋打刧牢獄倉庫及干　城池公署　聚衆百人以上者（九）携帶爆裂物者第二條凡犯第一條不欵之犯由縣知事審實後逕詳巡按使按照軍法核辦俟得回報後　行執行並分報高等審判廳及該管道尹備案凡順天府熱河察哈爾綏遠城等處地方由縣知事逕詳該管府尹都統將軍俟得回報　即行執行並分報高等審判㕔或審判處備案第三條死刑得用鎗斃第四條犯第一條之罪有拒捕情形者應捕之人得格殺之第五條軍隊歇在地以左列各欵爲限得由該軍隊長官審判之（一）　縣署遼遠解審有刧奪之處者（一）事機緊迫恐釀重大變亂　能延緩者（一）會匪逃兵　匪馬賊及結夥十人以上執持鎗械或携帶爆裂物者第六條軍隊長官審判之犯由軍隊長官筱左例報告俟得回報後　行埶執行（一）屬於軍政長官之軍隊報告直轉最高級軍官（一）屬於民政長官之軍隊報告巡按使由巡按使行知高等審判廳備案第七條巡案使對於縣知事及軍隊之報告認爲有疑誤時得飭令再審或派員覆審及提交高等審判廳審理直轄最高級軍官對於軍隊之報告認爲有疑誤時得飭令再審或派員覆審及　送高等審判廳審理第八條執行死刑人數每月由高等審判廳長報告司法部如係第六條第一欵情形由直轄最高級軍官每月報由海陸軍部轉報司法部第九條本條例通行之期爲五年第十條本條例自公布之日施行 
[將軍府與軍區制之將來]  
　　將軍府將軍府官制日内當可發表惟府之地點尙未覓定有謂將在總統府内設立者　得總統府消息將軍府之組織令業於前日公布昨日段上將軍特赴陸海軍大元帥統　　事處討議該府組織進行之一切辦法而蔡府兩將軍亦均列席據聞其所討議之事項如下（一）將軍府内部之組織（二）將軍府職掌及　限之規定（三）將軍府設置地點之選擇（四）將军府開辦費及經常　之酌定據右之討論各問題則將軍府　　　　中地點未確定也 
　　軍區制自裁撤都督設立將軍府發表後外間紛紛傅説以　確爲實施全國軍區制之凖備將來軍區劃分約以三四　爲一軍區每軍區設一上將軍下設左右兩將军此次東三省　　之任命卽爲將來全國軍區制之模範茲詳加探詢此純　　　之言此次裁撤都督以將軍督理各省軍務卽係軍　　之實施以一省爲一軍區並無另有劃分也　政府最初本有以數省爲一軍區之議嗣經討論以各省形勢阻隔交通尙未發逹以數省爲一軍區控御上殊不便利不如目前仍以一省爲單位一俟交通充分發逹　　　大軍區　有前日之發表也則此次將軍府設置　　　分軍區與軍民分治之實矣 
[參政院秘書廰之新組織]  
　　組織之内容參政院　院以來秘書廳人員尙未分配妥　　　　　代理　　長林長民已將各科主任及其辦事人員支配清楚所有　　總務科主任係林君自行　理此外議事科主任爲王　佐文書科主任爲凌文淵紀錄科主任爲蔡璋庶務科主任爲馬鳴　會計科主任爲王永圻並聞王蓮孚徐仁　沈　庚　廷愷袁　　林廷錕朱師　分任總務科事務陸紹　李　　漢　　正緯分任議事科事務常　　郭則泌張信　劉毅李宗成分任文書科事務林大椿黎桂森鄭福偉分任紀錄科事務徐之麟熊壽嵩袁敬修分任庶務科事務周景　陳學郢王孝微分任會計科事務此該廳組織之大略也 
　　辦事之細則第一章（分科）第一條本廳之分科如左總務科議事科文書科記錄科庶務科會計科第二條各科置主任一人於秘書或僉事中指任之但秘書長得以便宜自兼各科主任第三條秘書僉事主事分隷各科其事務由各該科主任商承秘書長分配之第二章（職掌）第四條總務科掌左列各事（一）典守印信（二）保管機要文件（三）撰擬特别文件（四）記錄本廳職員雇員之進退並調製職員錄及雇員名册（五）編擬議事日程（六）處理其他不屬各科事項第五條議事科掌左列各事（一）凖備會議（二）凖備各委員會會議（三）編輯大會及委員會議事錄（四）調查各項議案（五）彚記參政出席缺席告假各事（六）繕印分配會議文件（七）彚輯議決案及會議文件第六條文書科掌左列各事（一）收發各項公文函電（二）保存各項公文函電（三）撰擬及纂輯各項公文函電（四）登載參政就職解職補缺各事（五）登載參政住址及其移轉各事（六）管理圖書第七條記錄科掌左列各事（一）凖備會議速記（二）凖備各委員會會議速記（三）編輯速記錄（四）保存印刷速記錄第八條庶務科掌左列各事（一）保管本院物品（二）購備本院物品（三）支發物品（四）修繕工程（五）進退約束各工役（六）設備各項用室（七）管理院内衛生（八）招待來院人員（九）管理其他庶務第九條會計科掌左列各事（一）編製本院预算案（二）編製本院决算案（三）出納欵項（四）保管欵項（五）整理保存簿記收據第十條各科事務有關係兩科以上者須會同辦理第十一條各科事務每届一月分别已辦未辦由主任報告於秘書長第三章（辦事時間及請假）第十二條本廳人員除星期日及例假日外四月至九月每日上午八時半至十一時半下午一時至五時十月至三月每日上午九時至十二時下午一時至四時爲辦公時間但星期日每科應留一人辦公按照名次輪値前項辦公時間得由秘書長斟酌情形隨時改定之星期日或例假日因凖備當日或次日之事務得由秘書長或主任指令所屬人員照常辦事第十三條各科人員每日到廳時須於各該科考勤簿註到每届一月呈送秘書長查核第十四條各科職員因故請假時應具請假單裁事由及請假期間經由該科得秘書長之許可雇員應得該管主任之許可但有臨時事故不及請假者應於次日補具假單詳報事由第十五條各科每日各留一人値宿其輪値方法由各主任定之第四章（附則）第十六條本細則發布之日施行　　 
[議院警衛之配]  
　　内務部朱總長擬定分　議院警　辦法呈請大總統核示業奉批准其呈文如下爲報明分　　院警察事據籌備國會事務局祥稱竊查兩院原設警衛處前　本局於接收兩院事務時擬請將該處編制槪仍舊　所需俸餉按月造册由本局向財政部請領轉發並聲明遇有需用特别警察之處可由該處隨時調撥呈經轉呈大總統批准在案惟時前參議院地方　已借作約法會議開會場所當即將前參議院警衛處長警酌撥應用現在前參議院地方業已改爲參政院約法會議亦已遷往圑城所有警衛事宜自應另行分别妥籌以資守衛　經體察情形以参政院設院地方旣在前参議院應卽將前參議院警衛處人員撥歸參政院作爲参政院警衛此項人員旣經全數移交参政院所需薪餉等費應自本月二十日起卽歸參政院自行辦理其約法會議警衛事宜擬卽由前衆議院警衛處人員内暫行調撥惟約法會議警衛需人有限且與參政院永久機關不同所有警衛人員薪餉應仍歸入前衆議院警衛處一併按月造册由本局照案向財政部請領轉發以省周折至立法院設院地方業經呈准即用前衆議院地方將來警衛事宜自應卽由前衆議院警衛處辦理如此分配似於各方面均尙妥便除分知参政　　　部及京師警察廳外廳請轉呈大總統核示等情理合據　　　謹乞大總統訓示施行刻已奉總統批令准如擬辦理 
[清史館又有五人之薦舉]  
　　清史館近來漸次著手組織前此安徽特薦陳清震吉林特薦孫雄均蒙總統批令存記山西之郭象升雖未見批令然確爲現同武將軍閻錫山所特薦者日前江西巡按使戚揚舉陳三立李瑞明胡思敬朱益藩喻兆蕃等五員堪任清史館之撰茲將原呈並批令錄下爲敬舉堪任史官人材以備延聘事竊維基開武德顔籕著其宏編院啓元豐曾　　其鉅製良以信今傳後將成一代之書徴獻考文尤重三長之選伏讀三年三月九日大總統令設置清史館延聘通儒分任編纂等因仰見大總統惓懹興革垂意章典廣蒐珥筆之英用備記言之職甚盛事也查贛省夙推文物代有聞人滄海旣更德星遂晦揚自奉軺節屢賁弓旌披涪翁詩派之圖猶聞嗣響讀永叔歸田之錄緬想幽蹝間當加意旁求於此邦得五人焉一爲前清吏部主事陳三立江西修水縣人學有本原宅心醴粹清操亮節冠絶時流該員爲前湖南巡撫陳寳箴之子夙負重望中國言變法者推爲先河尊如泰山近年晦迹滬濱　然不滓而咸時憂國往往託之詠　以見其志海内論者比之杜陵詩史殆無媿色一爲前清署江寧提學使李瑞清江西臨川縣人學識　深操行堅卓歴筦兩江學務馨績獨優爲東南冠解組後僑寓申江安貧樂道以書畫自給海外人士得其尺牘片楮珍若琳瑯白傳詩篇難林爭購其名重於時如此一爲前清御史胡思敬江西宜豐縣人閎識孤懹不自　飾真馨　論中外爭傳宜統季年逆知事不可爲棄官歸里杜門郤掃理亂弗聞出其藏　數萬卷　置國會館中沾漑後生成就甚衆昔人所謂蓄道德能文章庶幾近之一爲前清副都御史朱益藩江西蓮花縣人學術純正德性中和光宣兩朝　直進講凡主德　疪時政　失　不因事　　聞者動容改革以　居憂　　尤殷殷以名敎綱常　勉鄉　　足　式浮　挽救末流一爲前清署浙江布政使喻兆蕃江西萍鄉人歴著政馨尤擅文學憤時嫉俗守正不阿早歳以禮去官即已絶意仕進自丁陽九歸隱清溪益復肥　自甘蟬蜕　表品誼高　無與比　以上五　類皆性秉夷清行侔史直精撰述皓首彌　寄　篇章芳韾自閟且於先朝掌故近世國　夙所究心靡不淹貫　特南州之高士抑亦東觀之良材若以充任史官必能稱職在該員等伏處幽　不求聞逹雖荷待樊英以　席迎申公以　　未必不願乞閒身遂其初服　名山之禽向猶戀烟霞作盛世之巢由自安耕　惟是揚忝　守土近接流芬識巨源爲　玉渾金久欽其實用相如於高文典册尤當其才　敢敬舉所知以彰盛美應如何優予延聘　　謹乞大總統鈞鑒訓示施行奉批令交清史館酌予聘用此批 
[愼重知事任用之辦法已批准]  
　　内務朱總長爲知事分别試署實授辦法具呈總統請签核施行其原呈云爲江西巡按使戚揚請將分發知事分别試署實授辦法據情轉呈懇予核准事准江西巡按使戚揚電稱知事爲親民之官與地方最爲切要必使各員懔然於知事之不易爲亦不易得而後得之者無倖進之心爲之者無苟且之心方可與國治理前清舊例分發人員遇補缺時先奏請試署一年期满再行實授所以昭愼重也現在考試分發　省人員已各委缺應否先呈請大總統任命作爲試署俟年期满中巡按使認眞甄别如其稱職再請實授　部核議通行等因查該巡按使所陳辦法係爲愼重吏治精核人才起見按前清舊例任用州縣有即予補授者有先　試署者此項試署人員與尋常委署者又有區别實以親民之官其才具之賢否與民生之利害關係最爲切近故不憚一再考查以昭愼重現在分發各省人員爲數漸多擬請准如該巡按使所陳由部通行各省嗣後薦任知事凡有曾經歷任地方政績素著者准其呈薦實授其有學識優長而經驗或有未逮者一律先行呈請試署一年期满如果稱職再當列舉成績出具考語呈薦實授並　本部考核是否有當理合呈明謹乞大總統鈞鑒訓示施行謹呈刻已　總統批令准如所擬辦理即由該部通行各省巡按使遵照此批 
[關於鹽政之一夕話]  
　　鹽政所某君與某新聞記者之談話其中頗有可紀者爲錄其槪略以告世之留心鹽政者（問）政府現擬實行改革鹽政卽廢止從來之引商制度因此各地鹽商羣起反對據聞現今來京已逹數百名之多請問鹽政所果有實行改革之意否（答）鹽政所並無意廢止現在之引商制度但對於此等引商則擬實行改革即不可不改從來引商所有之區域查其區域係三百年以前現不便適用蓋近日外間傳稱廢止引商制度實行自由販賣等説全屬無根據之談考其故若欲付諸實行則交通旣如斯不便且又値幣制改革未就其緖之今日尤爲不可實行之問題故政府現擬將其交通便利之地域先行改革現觀各地人民購　者不能購入自家附近而均受遠方之供給已有此種不便且其結果將使人民因此　用之鹽從而價格　廉政府卽欲增加鹽税亦不忍爲如將交通利之地實行改革鹽政則人民可　廉價之鹽從而政府亦可以實行增税又從來鹽　運搬極不完全即如裝包百斤鹽其　搬之途中常爲奸商　用惡手　增至　五十斤使奸商從得利等事凡此種獘害均因交通不便之結果所生也如將來實行改革用火車運搬必應掃　種惡獘由事實上論之政府决無意廢止現在之引商制度但須改引商所有賣售區域以禁止專賣蓋現鹽商對此反對則爲當然之理也（問）鹽政所果已决定採用就場抽税之方法否然　取　方法如適於　規模　　　例满洲小規模製　場约有三千山東約有二千九百直隷約有六百　行就場抽税法則該場尙可不要雇聘各官吏及外人且不要駐屯軍隊否（答）政府决定就場抽税法則屬實事即將各地鹽坨擬倣傚天津之組織如長薦鹽商所承辦之鹽其搬運之前則先運在其鹽坨貯藏然後再向各地搬運且擬鹽坨各五十里距離則設立一處而其地點則爲防範　税起見議請添駐巡警以資警戒如此則將小規模製鹽場全行廢止即用此種方法仍不要　聘多數之中外人員其鹽税則由　税官亦不覺難但此種計畫則期漸次實行至築造鹽坨經费雖鉅然五國銀行圑對於此種計劃自必與以援助且其借欵之用途亦必承認無疑　此事實爲改革鹽制之最用力者故也問鹽連使與税徴收官權限之差異如何（答）現今鹽制分爲收入及管理二項徴收官止管理課税其鹽務行政依然歸鹽運使之掌理從來鹽運使得有左右鹽税之權利現今則不能矣至鹽税徴收官對於鹽務行政則無干涉之權利即鹽運使仍然屬直隷財政部而在總統任免之下（問）有謂鹽制與海關相同者其實际如何（答）鹽制並不與海關相同考其故（一）鹽務行政依然歸鹽運使（一）雖有外人之稽核官然其上尙有中國官吏蓋海關不過僅有擁虚名之海關鹽督而已此點全不相同又監政所現時企劃採用海外留學之青年派赴製監場實習事務　備將來則使此等學生任爲監運使如此等計畫皆爲鹽政所着着努力改革鹽政之明徴也 
[姚捷勳濫發護照之結果]  
　　前順天府巡防營營務處處長姚捷勳被執法處看管已近月餘緣其任處長時私發營兵赴陜爲陜商解銀往京途中鎗斃人民又濫發護照致被匪黨利用昨報北京專電已詳言之茲又覓得順天府尹咨各省都督巡按使文照録如下案查順天府原設巡防營營務處前府尹以陸軍少將姚捷勳充處長本府尹到任後呈　大總統批准將巡防營改編警備隊　駐所屬　縣境巡防營務　改爲警備隊總司令處姚處長　差本府尹兼任總司令原呈並批於五月十四由政府公報公布有案迭准陜西巡按使山西都督浙江都督文電均稱有人持前營務處所给護照在陜晉浙各省行勳不法犯案各等因飭查　卷並無發给此項護照底案當即分别文電咨復並呈請澈查究辦各在案查前營務處濫發護照本署旣無案可稽自應槪爲無效嗣後本署所發護照必有順天府尹印信或警備隊總司令處關防方昭確實如有以前營務處護照胃充軍用者應請人照一併扣留究辦以遏亂萌並咨行本公署以資澈究相應咨請查照施行 
[廣東賣官案三誌]  
　　廣東特約員自郼占鰲納賄賣缺案發現其中詳情徧登各報但言人人殊其中因何發露未得其詳茲晤政界某要人言其發露之原因爲各報所未載錄之於後粤東　缺之名久已喧傳於外自警廳拿獲顧濮二人而後押交行政公署及　審訊二人供出多人而實業司長羅普亦與有關巡按使李開侁因綱爲偵察於實業司方面尤爲注意某日午間　中人員　稱實業司辦事處有人　毆並互相詬駡喧噪之聲逹　户外及細爲調查乃知即科員吴慶芳與新委興寧知事郭占鰲相吵閙也吵閙之故言之極爲有趣當二人商議　缺之時郭占鰲欲得新寗� 
知事因新寗縣凡有案件賄賂公行數十年已成風氣故貪官污吏一得此缺即可以大開桌面自飽貪囊此番郭占鰲與吴慶芳　價允出七千餘元西纸以　買此缺吳即請羅普李　按前力保郭占鰲已成議矣但羅粤於正音不甚清利粤語新寧與興甯讀各不同而以正音讀之則新興二字音極相近吳郭定價在新寧而牌示揭曉乃得興甯郭大爲忿恨以爲興寧瘠縣不値七千餘元西纸僅允出七千餘元東纸於是二人始而在私室中交駡繼而在辦公廳亦居然交駡其猖獗情狀爲署中人所知故調查考據以上聞李巡按勃然大怒立即派軍隊捕得郭占鰲並將羅普吳慶芳一同看管當時郭已將情蓋爲承認惟羅普則一再哀求各司長代羅説情李巡案仍恐其兎脱特交公報編輯處拘管嗣由康南海親筆書函代爲説情始將羅放出令其隨傳隨到現在被押者惟吳郭二人而已羅普爲康門得意弟子云 
　　此間某報謂近來人言噴噴均言省城河南兩處有人設立賣缺機關明開賣缺之門凡知事釐差之屬無一不有其鬻出者已不知凡幾羅氏此次失敗係屬偶然云自此案發現後控羅在實業司任内得賄枉判者紛紛而起再查郭占鰲乃廣東官立法政畢業生文理不通每試皆居劣等吳慶芳與羅普之關係因兄吳慶宗前在江蘇提學署同爲科員甚相得此次羅到實業司任慶宗乃薦其弟充當會計員爲羅策畫頗見信用昨日内務司阮財政司嚴會審此案牵涉多人供詞應守秘密不便宣洩至其最注意之點係爲先由何人起意及事前索賄抑事後酬謝兩疑問現正將過付單據調查一俟將本案呈覆由巡按使核准即將一干人呈解中央懲戒會定罪矣 
[南京電車借欵事將罷]  
　　日昨交通部覆韓巡按使電云巡按使　沁電悉電車草合同事關借欵前由本部咨送財政部核復茲准復　蘇省自上年兵燹又値災荒飢饉之餘財力迥非昔比該省前次所借蘇路公司之欵自貴部代 
 
 
 
 

Page 7

 
 
　　借中英公司欵項歸還後如何按年　付本利至今未定有完全辦法若再借欵開辦電車倘營業不能　逹應付新訂借欵本利又須另行　付該省　　　　　　　　　　　　　　究竟有無此項　負能力殊無把握如南京此時尙無興　　車　必要似可暫行從緩無須急於借憤　好財力等因希查照餘咨詳交通部先印 
[東省大敗胡匪兩則]  
　　朝陽之役省公署所派吉林磐石等縣稽查烟苗委負李齊芬日前帶領巡警四名由磐石查竣遄返濛江縣詎行至與奉省輝南縣毗聯之西泊子地方突遇悍匪八十餘人迎面馳來相距數武李見事不佳即自車上跳下避入路傍叢林躲藏倒木窟内幸未爲匪徒瞥見比匪至車前即將四巡警圍裏所持槍彈悉數奪去詢　來自何所　警等佯稱欲赴濛江接護委員故特前往等語該匪　　將巡警擄去李單身至附近警區報告　　磐石濛江兩縣派警數十名跟蹝追向奉天界適輝南縣林知事國楨帶領兵警三十餘名柳河縣亦來巡警二十餘名益以磐樺駐紮陸軍約共一百六七十名追至朝陽鎭是時胡匪亦正自奉界紏來羽　勢力相埓該匪等旣至朝陽鎭即進街肆搶一面放火熒燒正在蹂躏兵警趕到四面圍攻鎗彈如雨匪亦奮力抵敵閲一日夜迄不少懈然兵力逐漸增加近　預警亦相率　集戮力進過匪力始漸不支嗣乃不爲獸散是役也斃悍匪廿三名傷三十餘名拿獲鎗械子彈甚多並生擒匪首王走雁一名被擄之巡警四名及鎗彈亦一律奪回昨由該縣等將以上情形呈報當道查　矣 
　　洮南之役日前洮遼鎭守使吳興采中將由京回奉正擬小作勾留適距洮七百餘里哈拉叭山等處突來蒙匪二千餘人勢甚猖獗該使得報後卽由奉馳回洮南督率馬步隊往剿都督府現得該使報告謂帶兵馳赴匪地接戰七八次陣斃蒙匪三百餘人奪獲鎗　子彈牛馬駱駝不計其數餘匪向西北方面竄去已距離洮屬一千七百餘里匪患肅清本使已經帶隊回洮分　軍隊駐紮各要隘以資鎭懾而保邊圍云云 
地方通信　　 
[松江]  
　　水警又有裁併消息江蘇水警一再裁汰刘聞省垣以經濟困難又需裁併初擬於第一專署部下裁去一營嗣擬五營各裁一連按太湖裏河兩專署所部均係舊式長龍砲船飛划葆安兩　署所部均係　划快艇此後需交互編轄個中人言葆安第三營向　營長山統領兼攝俗名爲統領之坐營其軍需文牘各員　有　統部人員兼任者客冬始另放營長職在遊巡並無戍汛地　果需裁撤或在第三營也 
　　新劇　爲　禁郡少年以長夏無事組立新劇社詎爲當道注意飭警查禁曾詳前報現湯王張三人已經訊釋其餘諸人雖　他　　　　仍需親到警局繕具切結並奉縣知事札轉奉鎭守使公　　　扮演新劇男女　雜迹近花鼓淫戲殊與風俗攸　即着出示嚴禁郡境舊家子弟向以延人敎唱崑曲爲消夏品今亦銷聲匿迹矣 
　　　　　　　　敎育行政會議所職員以現届學年將終所有　學年敎育上之種種規畫而須爲研究因禀准周知事遍邀敎育界中人定七月五六兩號　縣敎育會開會　議縣立第二高等小學校並於七號在本校開游藝會　 
　　准予代步北軍駐松後街頭馳馬不禁而絶牧圍者流僅牵馬赴車站招　以謀什一之利現在求　警局准予領照在街巿任人乘坐以爲代步惟訂定規條不許馳逐以免酿禍 
[鎭江]  
　　歡送退伍兵士鎭江駐守兵士前奉都督令鎭守使將應行退伍士兵妥送回籍茲悉駐鎭第一旅第一圑應行退伍士兵共有二百餘名經或旅長商由鎭江商會籌給川資並代辦輪船客票該兵士等已於四號下午起程赴鎭守使署及旅部辭行當由朱參謀易圑長曁各營營長等親送至江干登輪握手言别聞該兵士等湖南籍居多數云 
　　絲行受害之憤激鎭江絲業各行今届新絲登場供不給求良由　行林立收去大半該業欲招攬各處客貨又被税局將溧陽客絲受賄隱税放至上海於是各行大受缺貨之影嚮聞此事證據確實者係由舊歷五月十七日起閏月初九日止溧陽共來絲三百十三包均在溧報捐指明在鎭出銷已被税局司事某私放到申該業現已刊發傅單集合圑體議謀抵制之法矣 
[揚州]  
　　兵士假娼寮開會江都花捐局據娼户林元彬家密報於三號夜晚十二句鐘有兵士馮長龍等糾合不識姓名之痞棍二十餘人至該娼户家開會不許旁聽行蹝詭秘恐遭牵累等情當由該局轉報憲兵營及警察第一分區三面兜拿詎馮等聞風逃匿祇捉獲馮長慶一名説者謂該痞等冒充軍官屢犯有案今復夜深開會未知用意何在云 
　　警官隨班求雨江都謝知事因農望雨甚殷特於日前在城隍廟設壇祈雨昨飭警察五區長隨同虔禱三號上午已得甘霖寸許旋卽晴霽杯水車薪無濟於事故仍接續祈禱街巿亦尙未開屠云 
　　孀婦吸烟受罰江都仙女廟鎭周吳氏孀婦家道殷實吸食鴉片至今未能戒絶日昨縣署警衛隊兵士王某因公往該鎭串同駐仙清鄉圑前往敲詐未遂乃極力搜查獲得烟土烟膏二百餘兩押送警察事務所預審確實移送縣署聞已照刑律判决科罰洋五百元取保釋放該兵士立即責革發所拘留 
[浙江]  
　　慶餘堂案之調停難慶餘堂藥鋪交涉案前奉内務部調停辦法及志森代表周逹孝來浙接收各節曾誌前報茲悉施商一方以旣奉部令調停顧將原價二十萬一百元收回退還原産志森代表一方籍詞部批進店接收俟清算後再行處置等情日前委員董增春費昌祖將困難情形詳復巡按使奉批以該委員等仍應督令兩造　照部令辦理在志森一方須先承認施商附股則施商一方亦不宜遇事苛求仰即督飭迅速理結仍令兩造出具甘結呈送查核　 
[廣東]  
　　姚雨平家中之鎗姚雨平君以丁憂　籍曾誌前報姚本籍平遠家中積藏快鎗百二十杆子彈萬餘颗爲平遠縣曾知事查悉勒令伊家屬繳八十枝姚在汕頭聞此消息即經函縣馨辦謂此項鎗枝子碼係辛亥光復時代該縣紳商購買寄存者粤政府　　可稽且經呈明陸軍部備案并非私藏　將勒令繳出云云并　請都督飭縣交還都督因此特電中央請示辦法昨奉總統電復此項鎗枝子彈應即全速收回龍督奉電即電飭平遠曾知事勒令姚雨平家屬將存餘鎗彈全數繳出分别騐明點收聽候指　矣 
　　新　巡案使之行旌新任巡按使李國筠昨由滬啓程來粤現仍在途大約七月二日方能抵港來省至舊使李開侁昨偕龍鎭守使出巡災區三十日下午已乘坐寳璧江　兩艦聯袂回省李回署後即飭各科員如有交代手續之未完竣者速爲清理并派段秘書乘寳璧運艦往港迎迓新巡按使來省聞交代中之最注重者首爲各屬災區情形次爲郭占鰲賄案至李仍須七月中旬方能起程離粤云 
[福建]  
　　行政與司法之衝突前連江縣知事史鑑清擅用刑威違法殃民經該縣紳士控告高等檢察長拿問在案近聞史氏不知有何魄力竟獲行政某大吏之營救移文司法將史索回並擬再委以某局釐金差事不料司法界復將史之罪狀呈請司法部究辦昨司法部已有電來　飭令將史按律嚴辦矣　 
　　巡案使飭禁械關莆田白旗民與青旗民結衅多年未能解釋此回又復築壘儲械將起衝突該處雖有軍隊彈壓然亦無可奈何茲經巡按使飭該處知事迅速督帶差警會同營隊嚴行禁止解散并勒令查拿爲首之人從重懲辦以保治安　 
[奉天]  
　　瀋垣炸彈案别報法政學校南首發現炸彈已兩誌前報頃又聞拾得之炸彈空盒查係製作粗笨決非抛擲炸裂之一種似爲西人航海用以炸魚者燃放之際用火將引線點着蓋好置於水内約數秒鐘始能炸裂云 
雜評二　（默） 
　　將軍名號之研究近來所發表各將軍之名號將屬於地乎抑屬於人乎此中有兩疑問焉如山東之泰武山西之同武江西之昌武安微之安武陜西之咸武四川之成武廣西之寗武是皆以地取名宜屬於地者也其他若江蘇之宣武浙江之興武湖北之彰武湖南之靖武廣東之振武雲南之關武等似又不以地名宜屬於人矣如屬於地則該將軍去任時其名號當然屬諸後任如屬於人則將來易一將軍必新頒一名號不懼字面之窮耶此一疑問也又將軍之名號在内則稱威如叚祺瑞蔡鍔蔣尊簋張鳳　輩是也在外則稱武如除東三省特别稱鎭安外餘皆稱某武某武是也果以威武二字别内外者則今日關府建牙明日或入隷軍府其又將易武而威耶易之則與屬人之義不符不易之又與屬地之説兩歧此又一疑問也區區一將軍之名號已示人以不可測如是 
　　江蘇財政非昔比財部對於南京借欵建築電車事謂江蘇自上年兵燹又値災荒飢饉之餘財力迥非昔比洵哉財部眞能深知江蘇之民力也又謂此項借欵究竟有無能力擔負殊無把握是財部旣知江蘇財力之窘迫而又能代爲斟酌而愼處者也鳴呼財部而不知我江蘇之情形斯已耳旣知其爲非昔比而又能審度酌量以處此則凡掊克之吏所謂江蘇財力某項尙能供給若干某項尙能搜括若干以獻勤於財部前者財部必不轻信記者於此乃敢進一言曰江蘇民力雖窮苟善於休養生息未必遂無復蘇之望所懼者不知利害之官吏又從而騷擾之羅掘之若今日不正當之騐契爲蘇民所最苦財部果能推此體恤蘇民之心以及於凡百財政勿强屬吏以額外之報解勿勒人民以剜肉之供獻斯則財部之大德而蘇人當永矢弗諼也已 
 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　　　　　　　 
[敎育費須有確實之預算]  
　　七月六日江蘇省敎育會通告各縣敎育會云敬啓者前因取消地方税名目敎育經費亟　維持經敝會電逹巡按使請於未支配以前仍照上年度支給旋得復電業經通飭照舊支配並已先行電飭等因茲閲省公報財政廳第一號通飭已擬定表式四種發交各縣分别開送是省公署對於地方敎育重在實事求是與部文不令停轍之意原相　合竊思欲保存此項用途必須有確實之預算乃可得適當之支配現在縣巿鄕辦理學務者亟應將本年七月起每區應設學校若干每校應需經費幾何詳晰列册請縣公署彚同送省庶可洞悉情形留欵接用切勿僅以敎育費占附税十分之幾之籠統名詞空言對答敝會旣有所見用亟馳函奉陳務祈貴會察照分别轉致共　進行是所盼　 
[交通部工業專門學校畢業禮誌盛]  
　　徐家匯交通部工業專門學校卽前南洋公學昨日午後二時舉行畢業禮先由校長唐蔚芝君報告略請本年畢業生土木科十六人電機科十人專門預科十八人中學五十一人小學二十七人共計一百二十二人其中土木科畢業生五人電機科二人特由本校派送出洋土木科畢業生有八人已受導淮工程局聘請云云其次唐校長給憑又次附屬小學主任沈叔逵君報告小學畢業情形并給張生承祜以品學兼優之獎憑 
　　又次導准工師糜特君演説略謂各學授舉行之畢業式在英文譯意爲始業式實則以字義論始業爲當蓋學校者不過求學之地畢業之後始出問世一生事業固皆在畢業後也鄙人對於畢業之後有一言奉勸則出而問世不可不忠於所事切勿見異思遷以致學業無所增進事業　所成就云云約翰大學校長卜舫濟君繼起演説略謂鄙人對於畢業諸君伸賀之後更有忠告之語人生行事最要之點爲自行約束居校之時服從校章爲重出作事業則服從道德法律爲要云云又次伍廷芳君演説略謂鄙人今日蒙唐校長邀來以英語演説而對於吾國語言之不能統一實抱無窮感慨畢業諸君對於學問決不可存自满之心學問無窮而諸君所得僅其少許安可自足必須進求高深云云又次復旦公學校長李登輝君演説略謂鄙人對於糜卜伍三公所陳述深表同情更有進者則吾國少年學者不可專思作官向時人均以投身仕途爲榮然民間事業實較仕途爲尤足榮也云云 
　　繼有學生代表起讀謝詞旣畢唐校長代表政府贈電機科科長美國謝而敦君以五等嘉禾章預科科長徐經郛君緬述謝君行狀稱頌其視事之勤懇及其主持敎務之熱忱又次附屬小學生徒由沈叔逵君指導合歌校旗歌聞者鼔掌不止於是奏樂而散 
　　是日觀禮者本校敎員學生數百人來賓數十人縣知事洪伯言君未克躬自　校特委縣敎育會會長李頌唐君代表云專科畢業生名單附後餘不詳 
　　土木科畢業生楊培　張時雨孫多　顧振新陳昌驥陸承深王均諸人麒劉天成李　庠黃應　樊巽權陳璋劉杰薛佑宸歐陽藜閣 
　　電機科畢業生鄭維蕃喬敬伯沈文灜張行恒陸家駒陳亮許典　周志廉沈超孫復培 
[交涉中之坍橋聲]  
　　閘北新大橋交涉問題迭詳前報昨日薄暮時各絲厰放工之际行有往來較爲擁擠詎該橋竟因年久失修橋之南端忽然坍陷一段一時人聲鼎沸相顧失色該處崗巡立　報告四區二分署飭派通班長警趕往彈壓而租界捕房聞信亦派探捕前往聞有女工二人被壓受傷詳情俟探明續報 
[推放法租界近聞]  
　　僑滬法人要求推放租界一事喧傅已久至如何解决迄今未經宣布茲聞駐滬法總領事以此事已經駐京法使與我國外交部商准推放照會華官請於本月十四號實行故鎭守使鄭汝成君特於前日乘坐馬車親赴西門外魯班路肇周路及南陽橋一帶傅同各該　保察勘一週聞各該處地方均在推廣之内云 
[禁止租界土店之先聲]  
　　交通部郵傅局代萬國改良總會丁義華君拍發公電云頃接海牙電本月廿四號萬國禁烟會開幕到會者大小四十餘國均表同情一律簽名惟奥土耳其等國雖未認可亦無阻撓能力至條件有效期限决定本年十二月二十六號全球實行等語届時中國各租界土店均在禁止之列中國全國可以掃清惟查未禁鴉片入口區域尙有五六省之多極應早請外交部與英使交涉派員會勘禁止印藥入口瞬届實行條件期限内地尙未肅清租界必有所籍口烟禁前途關係至大務請速賜進行是禱萬國改良總會丁義華叩　　 
[滬南前夜之戒備]  
　　淞滬警察廳前晚接小南門内某公館由電話報告謂有黨人糾衆定於即晩在小南門一帶起事請嚴爲防備等語徐廳長得報後除電禀鄭鎭守使轉飭各處駐軍嚴防外立電各區署分署一律添派雙崗荷鎗實彈分段防守一面立傅本廳偵緝隊隊長程錦驥傅　通班隊士由副隊長傅明業翟世清督帶協同保安隊全隊分赴南半城城内及大小南門外滬杭車站陸家浜南碼頭一帶加意巡邏週夜不息直至昨日天明始行歸隊 
　　另一訪函云上海鄭鎭守使前日據該署稽查員報告云有黨人匿跡小南門内暗設機關謀害政界重要人物並擬放火搶劫等情當即密飭軍隊嚴加防護並飭淞滬警察廳長徐輔洲趕飭該處一區三分署署員密查此種機關竭力捕拿又飭各區警署分署一體嚴防查察凡有形迹可疑之行人一律搜查有無携帶引火之物及違禁器械以憑核究故自前晚爲始於夜半一時後行人經過均須盤詰並逐搜索云 
[嚴緝製造炸彈之黨人]  
　　上海鄭鎭守使前日接統率辦事處電　探報黨人温亞魂現在上海製造炸彈裝入方式洋鐵盒内　托同黨張學義馬繼安等携往安慶交與著名帮匪馬月樵圖害皖省當道嗣因事敗爲安慶探訪局偵悉已將馬月樵拿獲訊據供認不曾會經呈由倪都督批令正法在案惟私造炸彈之温亞魂張學義馬繼安現仍匿居上海應請飭緝拿解懲辦等情飭即設法密拿嚴辦云云鄭鎭守使除通飭各軍隊嚴緝外並已函請交涉員照會領袖領事飭令捕房一體協緝矣 
[查緝黨人機關]  
　　上海鄭鎭守使訪聞黨魁向海潛現在浦東高橋之北鄕地方暗設機關專在上海吳淞等處私招退伍軍人領往高橋附近一帶匿居每日給予銀錢希冀送往粤東徐圖起事業於前日密飭駐浦第三營派探前往查緝矣 
[商界對於産銷併征之議論]  
　　上海南商會總理顧馨一君昨據各業商人到會聲稱自税務總公所於七月一日奉行産銷併征以來商界俱以征税章程多所窒礙故認税各商不能支持已有數業首先退　現下商界中如油豆餅業停止交易已歷一星期請求財政農商兩部變通辦法迄仍未逹目的若不早爲通融妥籌恤商之道恐連日停止交易將來巿南大有關係値此銀根緊急之際奚可受此摧折且查洋貨之有海關派司者便得以子口單照驗放行絶無留難商貨運經租界者亦無併征之税嗣後各業將羣起效尤遷往租界以爲最後之對付云云顧總理允爲請求變通以恤商艱旋卽據情轉商税務所所長韓　駿君請即禀逹江蘇國税廳籌備處將現行併征章程妥爲修改以維巿面聞韓所長允俟赴省南謁蔣處長和平商酌云 
[復訊劉左氏服毒身死案紀詳]  
　　住居法新租界嵩山路二十七號門牌之劉左氏吞烟身死後左氏之父左忠勳投法堂控稱女兒與夫兄劉其蘭及夫嫂劉嚴氏同居因被嚴氏凌虐服毒身死請求伸寃一案昨日由讞員聶君會同法副領事德君飭傅劉其蘭夫婦及劉父劉福生並見証姚光榮等到案復訊姚供與劉其蘭同在咸康顔料號執業四月二十三日劉有事出門劉嚴氏差傭人到來言劉左氏神經病大發邀商人及同事王梅良前往劉家後見左氏睡在楼下傭婦牀上或笑或哭喜怒無常後將左氏扶至樓上卧房哭笑如前商人等伴至天明嚴氏言伊公公劉福生住在寗波故囑商人等寄信與劉福生商人等允從出外回號是實王梅良供與姚光榮同　劉處此節供詞相同不贅錄並供四月二十八日劉福生由甬來申欲至通和洋行找左氏之兄左志成因不知通和地址故由商人陪同前往劉左見面後劉托左志成勸伊胞妹左氏回寗波母家左言今天無睱明天准到劉家旋卽辭出回號李芝炳供開報關行爲業與劉其蘭同居五月二十七日晚上劉其蘭言伊弟媳左氏有病邀商人上樓觀看已奄奄一息　延醫生張理荃到來診治已經不及後由傭婦將左氏之手察看商人見手指甲有黑色至天明時商人因妻子分娩在即劉家有丧事諸多不便故即　眷搬往别處聶君問曰汝　劉同居日久劉之家事諒能知悉嚴氏有無將左氏毆辱凌虐情事李供四月間嚴左兩氏不知因何口角並無凌虐之事趙順生供在咸康號爲夥五月二十七晚劉家遺人來言伊家有事邀商人前往到劉家後聞張醫生言已不能救又延趙姓醫生到來打針均言此乃痰厥　係不治之症至天明劉托代找左志成因係禮拜左不在行中並未見面方九康供在咸康號爲厨夫廿八日天明劉其蘭呌小民去帮忙到劉家後劉囑至左氏房中扛出皮箱三只至客堂内開箱觀看箱内之皮棉夾單等衣均已剪碎祇有三件未剪不知何故餘事不知郭鳳池供與劉其蘭係是朋友廿八日劉邀商人帮辦喪事至晚十時左志成到來劉向左言初以爲令妹急病身死後在左氏衣袋内檢得字條一張始知令妹服毒身死等語陳周氏供在劉家爲傭婦三主婦左氏時在後門口站立大主婦嚴钉將其訓責不服口角有之四月間相爭一次自後並未口角五月廿七日下午四時左氏出外八時回家言在鄭人家閒談並稱腹中飢餓先食　四塊後食　飯　時上樓安睡後來大主婦聽見左氏有呻吟之聲當即同婦人上樓用火照看已不能言至十二時主人回家當即延醫看治嚴氏平日待左氏甚好並無凌虐之爭李吳氏供係傭婦大主婦爲人素來圓融廿七日嚴左兩氏並無口角之事餘供與周氏相同醫生張理荃稱五月廿七晚一時劉家延醫生到伊家看診醫生將脈診察脈息全無人已不救故未開方察其手指甲帶有青紫色鼻中有痰湧出病似痰厥此乃出於理想並非研究得知左忠勳稱女兒寃死情形前堂已經禀陳尙有一事遺忘今始憶及女兒身死後兒子左志成到劉家劉其蘭言女兒有信四封一寄與伊丈夫之二哥一寄伊翁一寄至咸康號與劉其蘭一寄與丈夫除劉其蘭之信外餘者三封均托劉其蘭代寄請堂上追出女兒遺信四封察閲信内之語可知致死理由左劉其蘭供弟媳左氏 
祇有信一封寄與商人現存家中未曾帶來並無托寄之信亦未與志成言及有信四封之事左志成稱約　　　 
在五月初二三日至劉家與胞妹見面妹言被嫂嫂嚴氏時常毆打至翌日劉福生至商人行中商人向劉述明嚴氏凌虐情形劉言令妹飲酒過醉説大媳嚴氏之壤話亦屬非是故此商人不便再言後約初七八日又至劉家接妹歸寗妹言嫂嫂不准回家故未歸寗以後與妹並未見過直至死後劉始遣陳姓到來言妹痰厥商人到劉家後劉仍言痰厥後又稱在弟媳衣帶内檢得一字條始知吞烟身死出信一封並言尙有三封托寄伊翁伊夫等三處是時商人見屍身已移在客堂内商人以其身死不明投報捕房後飭探往　言候中西官相騐商人言天氣炎熱須用冰藏在死者身下劉其蘭堅不允從將屍暫殮入棺身下鋪墊石灰以便屍身易於腐烂　免騐出傷痕况妹身死後嚴氏人即避去顯見情虚求恩嚴究以伸死者之寃訊至此時已過午中西官會判一併退去候禮拜三覆訊核辦又聞張子剛被人暗殺一案本定於昨日訊畢劉其蘭案後接續審訊因爲時已晚故諭候再行訂期會審 
[南洋路礦學校舉行預科畢業式]  
　　北四川路南洋路礦學校昨日舉行第二届预科畢業禮請上海鎭守使鄭汝成君主席鄭君特派代表杜純君到會首由校長林兆禧君報告一年來辦學之狀况次由王龍惠君演説鐵路與中國前途之關係繼由滬寗鐵路總核賬美多噸君唱歌萬國函授學堂總經理海牙君英文演説畢業生殷傳綸君中文演説王延俊君英文演説然後給憑給獎及名譽証書散會時已鐘鳴七下矣茲將畢業名次錄後 
　　甲等十五人曾猛噒廣東鎭平王延俊江蘇寳山江紹英安微全椒汪立江蘇吳縣陳文奎浙江吳興高尙謙陜西華縣胡宗憲江蘇寳山鈕澤培浙江吳興紀安溪浙江　縣潘承樑江蘇吳縣莫迺榮廣西南寗陶汝　安微南陵郭柳莊安微合肥汪良才江蘇上海盛銘世安微舒城 
　　乙等四人聞春楠江蘇武進殷傳綸江蘇吳江吳吉儒浙江餘姚汪家元江蘇吳縣　 
　　丙等十人曹　奎安微太平吳旭臣安微盧江譚絅之安微合肥汪崧祝安微　縣王銓治江蘇上海尙有五人因算學不及格尙須補習故文憑緩發給 
[愛羣女校特設補習科]  
　　城内愛羣女校開辦以來校風甚良敎育甚勤是以遠近負笈而來者蒸蒸日盛現聞該校任事諸君以署假爲頗多學生不宜輟學特設補習科定於七月十二號開學並准校外女生附學期於最短之時閒培植閨秀敎育之基礎云 
[貧民小學校定期暑假]  
　　大南門外中道橋南貧民小學校係由穆杼齋顧翕周等發起開辦已及六載成績優美茲該校夏考已畢將於七月十日上午行暑假禮並發給學　報告單再定十三日起每日上午實行暑假補習課敎科仍由主任敎員袁頌豐擔任一俟秋涼再行日照常上課 
[規定各區警署名稱]  
　　淞滬警察徐廳長因淞滬警政規復舊制已於七月一日實行所有滬南閘北兩地所轄各區名稱應卽規定以期統一昨已發表如下 
　　一區警察署（南巿工巡捐總局内）第一分署（小普渡）第二分署（小東門鄂王廟）第三分署（水仙宫）二區警察署（西門外肇周路）第一分署（城内沉香閣）第二分署（西門余公祠）第三分署（高昌廟）第四分署（徐家匯）三區警察署（浦東瀾泥渡）第一分署（楊家渡）第二分署（洋涇鎭）第三分署（塘橋）四區警察署（閘北共和路）第一分署（天保里）第二分署（車袋角）第三分署（眞如鎭）第四分署（北新涇）五區警察署（虹口寳興路）第一分署（　江橋）第二分署（龔家宅）第三分署（胡家木橋）第四分署（引翔港）六區警察署（吳淞鎭）第一分署（江灣鎭）第二分署（高橋鎭） 
[取消商昌廟巡警分署]  
　　淞滬警察廳長徐輔洲君查得高昌廟巡警二區第三分署僅有長警二排稱爲分署殊覺不稱應將第三分署名義卽日取消改爲警察二區分駐所原設巡官巡長及各長警悉仍其舊暫不更動惟查徐家匯巡警係屬第二區第四分署現下旣將高昌廟之第三分署取消則徐家匯之第四分署自應改爲第三分署以 
符警章昨已分飭第三第四兩分署各巡官遵照辦理矣 
[偵緝隊之改組]  
　　淞滬警察廳長徐國樑君曾於前日飭傳滬南各區署偵探齊集總廳聽候改編偵緝隊茲聞該隊業經成立所選隊長爲程錦驥隊員爲傳明業翟世清又聞徐君因經費支絀故於所有偵中擇其不甚得力者淘汰十餘人所留各探分爲一二三四四等每日除輪派數人在廳承值外其各探皆餘令在外偵查並親加訓飭如有在外不守規則者定即斥革嚴辦云 
[清潔道路之佈置]  
　　淞滬警察廳長通飭所屬各區署云照得警察首重衛生而衛生尤以保持清潔爲要義本廳長前在閘北任内曾仿照北洋辦法將准許傾倒污水地點及禁止傾倒污水地點分别指定置備兩種木牌作爲標記南巿各區亟應一例照行傳各居户有所遵循而資統一合亟飭仰該署長　轉諭稽查員將上開兩項地點分别詳細查明限文到五天内詳報具復以憑核定並飭科估計製備切切此飭 
　　又警察廳清道官理員陳夢元昨致各區署函云頃奉廳長面諭言及各區署道路殊不潔淨有碍衛生而且外觀亦不雅似宜積　進行倘再不認眞整頓定干未便等語且該各區署所有之垃圾箱應將前滬南分廳字样急爲取銷立即通换淞滬警察廳名目限三日一律改竣萬望作速辦理并希見復請煩貴署長员曁清道員知照 
[修治道路之急要]  
　　淞滬警察廳徐廳長前日咨工巡捐局朱局長云據敝屬第四區第一分署詳稱本分署界内北南林里口新民路一帶雖係石路向無陰溝洩水每逢天雨卽成澤國且該路係四五區必由之通衢積水數尺實與交通不便又查德興里北弄口巷屬土道凹凸不平華洋各屬半端居民實屬繁雜雨後存積泥水必多日不克通行理合將緊要碍難通行之處詳請查核轉咨工程處趕速修疏等情據此相應咨行貴局查照希即飭派工匠前往各該處趕速修疏以利交通而免阻碍云云昨日閘北工程處已奉朱局長諭飭派員前往勘估卽日動工興修矣 
[當街乘凉之取締]  
　　淞滬警察廳昨日出示云照得本埠地方每届夏令輒有一般人民於下午夜間坐卧街路納凉男女混雜旣不雅觀且有小孩成羣攔路遊戲不獨妨碍交通一遇車輛往來時有碰撞之處本廳長爲鄭　民命預防危險起見除通飭各屬隨時查禁外爲此示告周知仰地方人民體　照自經此次示告之後望爲家長者自知危險誥誡家人以後不准再有坐臥街路納凉情事倘有玩忽惟該家長是問 
[催科之壓力]  
　　上海縣洪知事昨日飭知地方警察事務所景所長云案查本公署徴收忙漕向着催徴吏分圖催追近因各該吏對於提追地保業户事件往往瞻徇延擱未見起色茲定擇要由本知事指揮該事務所巡士前往以期得力除函請淞滬警察廳分飭各區署知照外合亟飭仰該所長選派幹練長警數人開車送署以便指派 
[龍洋鷹洋之歧視]  
　　上海税務總公所所長韓雲駿君查得向例征税鷹洋龍洋兼搭使用現以龍洋納税者爲多而鷹洋已不多見韓君特定新章龍洋每元加貼洋一分令商家以巿間鷹龍洋洋　相同且龍洋係是國幣今該公所遽有貼水之新章殊不合理刻已預備爭論云 
[曹元度被德商控告]  
　　裕寗清理處處長曹元度被德商李希德在公共公廨控告不理存欵業由公廨出單於本月四號飭傅至廨暫　看管昨日午後德領裴君因公　廨卽由管理洋務傅提事宜之西探在領事休息室禀奉華官判令交保候訊惟聞裴君之意須令存銀六萬九千兩始允保出嗣由曹君之代表德雷司律師投案一再聲請並與裴君辯論良久而退 
[汽車撞斃行人]  
　　通州人陳阿四年三十七歳於前晚十二句　時行經貴州路南京路之間被二百四十八號汽車撞倒碾傷身死旋經捕房將尸舁送驗尸所並將汽車夫湯和良拘押於昨　禀明公共公廨王襄讞會同英康副領事於午刻同　驗尸所驗明委係因傷身死因無尸　到場飭保報堂棺殮厝　召認並判湯和良帶回捕房押候禮拜三到案再訊 
[盜匪偒害三命四誌]  
　　浦東廿二保四十八圖西溝附近金家橋農人張瑞英家於本月一號晚被盜搶劫並用刀砍斃事主等三人當經地方檢察廳派員勘騐屬實候緝贜盜究懲在案茲悉張家此次被盜劫去洋一百十八元銀鐲三付銀圈兩對金釵一只綢布衣服三四十件均由該圖地保呈報該鄕地方巡警第六區警局及地方檢察廳請緝前日第六區區員黃蓉繁至地方警局事務所禀見景警務長將張家被盜傷斃人命情形逐一面禀景君即着該區員回區轉飭所屬赶緊嚴緝一面論令本所各偵探嚴緝贜盜務獲重懲聞各偵探已於前昨等日分赴各處偵緝矣 
[預審九畝地刦案之嫌疑犯]  
　　九畝地倪質君家前被盜匪以租房爲由劫去金鉓並勒斃傭婦李周氏一案茲經淞滬警廳查得此案爲現押公共捕房之小丹陽並李阿三等所劫有張和尙作証遂備文將該犯等引渡到案訊供之下飭發地方檢察廳歸案訊究在案昨日下午由地方廳飭傅倪質君並要證張和尙等並提在押之李阿三小丹陽等到案經李檢察官預審李阿三小丹陽等狡展不認問官駁詰良久仍無實供問官以案情重大未便草率判李阿三等分别還押候禀復汪廳長再行派員前往確切調查復候核示 
[開釋匿名信中之盜犯]  
　　老閘捕房捕頭近接匿名郵信指稱在羣仙戲園後面開放空鎗攔劫六馬路一號門牌妓女林小香等金鐲之匪徒老鎗阿榮阿福阿山等均匿居廣西路寳和里四百六十一號屋内因卽派探將三人一併拘獲訊供不認押候解究在案昨晨解送公共公廨請究先由中西包探禀明前情據老鎗阿榮供稱姓錢名阿榮向爲銅匠住居雲南路二百六十號門牌素來安分又據阿福供稱實名徐阿林向爲馬夫住居廣西路四百六十三號門牌並不犯事阿山供稱住居廣西路四百三十一號門牌向爲大餐司務同在該處游玩被拘不敢爲匪中西官諭曰有人面訴捕房指爾等爲盜　惟並無証據姑　不究者一併開釋 
[包探偵獲匪徒續誌]  
　　老閘捕房包探錢壽生王寳生前日在浦東緝獲匪徒王阿三（綽號兩面白阿三）已誌昨報昨由該探等將王解送公共公廨請究據中西包探禀　被告於陽曆二月八號下午四時在雲南路會樂里口與在逃同黨四人用手鎗恐嚇攔劫婦人羅俞氏金珠飾物共值洋八百五十元已傅原告到堂請爲質訊孫襄讞商之英領卓君判王仍還押候查明另案於下禮拜一再訊 
[搜羅鄕民拾獲之鎗械]  
　　駐浦第三營廖營長查得川沙沿海灘各鄕村居民自去年戰事平定之後拾得潰兵所棄之快鎗甚多因恐售與梟盜爲害地方業已呈明上海鄭鎭守使派令軍事偵探顧元修前往密查如鄕民藏有鎗械着令呈缴如敢抗不缴出定當從嚴懲辦云 
[私購烟土之懲罰]  
　　嘉善人沈子青日前來滬私購烟土數十包計洋數百元正擬乘輪回里被巡警查見沈知事不妙乘間抛去大半祇有少數被獲押送警廳司法科轉送地方審檢廳昨日午後由推事官開廳辯論姑念並非販運實係自吸從寛判罰洋五十元如無力徹洋改 
 
 
 

Page 11

 
 
爲監禁二個月以儆 
[警署查獲烟土]  
　　第五區警署前日在滬寗火車站查獲携帶烟土之盛羅義張庚生周普生何幼莊陳二湯老三夏阿紀李李氏等八人連同搜獲之烟土移送檢察分庭押候訊明核辦 
[公産無人投標]  
　　滬南江蘇海運局及海神廟公地房屋共計一百數十間實地六畝有零前經上海縣公署示期招人投標競賣在案舊曆閏五月初三日爲開標之期至時洪知事派員將筒提出公衆開標詎竟無一人投標在内洪知事遂於前日將　撤除候再核辦 
[女敎習又被滋擾] 　 
　　南京人逹九成向在美國留學返國後因患心疾時至靶子路九十五號門牌某學堂敎習美國某女士家吵閙當被報告捕房將逹拘解公堂訊有神經病判送棲流所留養醫治在案茲逹神志稍清由所送廨開釋詎又往吵閙復被鳴捕拘押昨解公堂請究即由逹母李氏投案求請領回管束並愿帶回南京原籍醫治旋據原告投稱逹屢來吵閙不堪其擾請爲懲治中西官會商之下判逹交保交其母領回不准再至原告處吵閙如逹責令保人賠償洋一百元 
[粤婦吞烟圖盡]  
　　廣東婦人某氏家居虹口密勒路公順里第八百二十四號門牌昨日不知何故潛吞生烟毒發時經衆覺察報知捕房將氏車送同仁醫院救治候再派探查核　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[漆匠希圖拐逃]  
　　漆匠毛長生在婦孺救濟會内工作欲誘留養婦人林張氏與之偕逃囑令其徒小三子石德寳二人暗　消息適被該會司事覺察即將一干人扭送檢察分庭預訊一過判解地方檢察廳究辦 
[女子被逼爲娼之呼籲]  
　　濟良所昨解不愿爲娼之妓女高媛媛到廨請示據供蘇州人年十六歳現居古藏路一百五十六號門牌號被母之姘夫逼令賣娼因苦楚不堪投所求援請爲超豁中西官會商之下判仍暫留濟良所候查明其母是否開設娼寮　無逼娼情事再行訊核 
[女犯一病不起]  
　　婦人許　氏前因拐案牵涉經地方審判廳訊供未結嗣因該婦在押染病發交新普　堂醫治無效延至昨晨斃命由堂中以電話報告地方廳即經徐詩廋檢察官等前往騐明委係因病身死因無家屬到場判由善堂棺殮發封厝壇 
[火警傷人續紀] 　　　 
　　吳淞路三百十八號門牌仁昌水木作失愼焚傷學徒施生鶴之頭部手足由捕房送往同仁醫院醫治等情已誌昨報茲悉該學徒已於昨日上午因傷身死報知捕頭飭將屍身車送騐屍所嗣經作主某甲至捕房求免相驗捕頭准予具結備棺收殮 
[翻印書籍之口實]  
　　公共公廨近接地方檢察廳函　准赣省南昌檢察廳函稱熊元翰控告戴雲章假冒著作侵損著作權一案此項著作係由滬北科學書局主甬人楊沐林翻印請飭移傅訊究等情由廨准飭捕房傅訊在案日昨據南昌檢察廳法警投案聲請移傅歸案孫襄讞商之英領卓君以楊未到案援照以原就被之例諭令來警回禀廳長飭令原告自行來廨候質 
[賣米小販被拘]  
　　小販陳阿四昨日在途售冰被工部局西人查見以其有碍衛生唤捕將陳拘送捕房押候解廨懲罰　 
[妨碍公衆衛生]  
　　虹口嘉興路一千五百二十八號門牌電燈店主林遠昌因將垃圾傾棄門首被工部局衛生處查見以林故違定章請廨出單屢傅不到昨由捕房將林提案經中西官訊明以際此天氣炎熱堆積穢物最易發生蚊蚋傅染疫癘殊碍公衆衛生且一再抗傅着罰洋四元充公以儆 
[楊道尹回滬]  
　　滬海道尹楊小川君前奉袁總統電召入京飭與外交部會同駐京公使圑磋商收回上海公共會審公廨管理權及外人要求在閘北開放租界兩事業已議有　緖由京至津搭車赴寗與韓巡按使會商一切茲已公畢於前晚由寗乘坐火車昨晨七時返滬在署辦公人員及英法兩公廨讞員均赴車站迎迓 
[滬海道尹公署批示]  
　　商人黃允堂禀爲控告葉康才請飭公堂復訊由批據禀已悉前情離奇是何實情仰候公廨查核辦理並復禀抄發 
[公共公堂瑣案]  
　　久和等莊控李景韓不理往來銀一萬兩又永豐莊控林宫生唐　秋欠銀二萬一千餘兩又榮福昌控張永昌拆股紏葛又周王氏控倪金林借洋不還等案昨由捕房將該被告等傅案分别交保候訊 
　　匪人王春祥迭經公堂訊辦逐出租界茲又潛來前日在北河南路徘徊被三百六十六號印捕拘獲昨解公堂經王襄讞會同英領康君訊明以王係十次遇犯且查近九年以内拘禁西牢之時居多實屬　不畏法判押候核辦 
　　江北婦人夏趙氏拾取金環一只持赴北西藏路泰豐當鋪内求質該當夥聞雲生以曾有失主知照當向盤詰來歷對答支吾當卽鳴捕拘入捕房昨解公堂訊明以氏不應匿不報告姑念婦女無知從寛斥釋金環暫存捕房如一月内無人投領即行充公 
　　胡安桂前晚在唐家弄朱海林家撬門圖竊由捕查見拘押昨解公堂訊係七次遇犯判押候查明另案於下禮拜一訊辦 
　　北四川路住户陶關氏控陳　明行竊布衣等物由探將陳拘解公堂押候查究在案昨晨由廨復訊據供在虹口源昌牛肉莊爲夥可傅莊主張雅藩到案証明判押候傅到莊主再核 
　　兇丐金連生胡仁康前日在香粉弄口攫取錢錦生銅元由探將兩人查獲昨解公堂訊供屬實判金押三月胡因年幼着押改良所習藝半年 
　　流氓宋魁生前日在新閘路串黨攫取鄕人陸才明現洋由探查獲昨解公堂訊供一遇判押候查明並補提人證再訊 
[誌謝]  
　　南洋中學定於本月八日午後二時舉行第十次畢業禮又上海工部局育才公學定於十六日舉行暑假並給獎演説均承柬邀觀禮書此誌謝 
雜評三 
[忠於所事] 　　（訥） 
　　不能忠於所事爲中國人之通病其原因有二一由於名利心太熱名利心熱則甫辦一事即思高居人上苟有地位較善於此者輒百計以謀之而本身所辦之事早已置諸度外一由於無恆心無恆心則但覺已所辦之事平常無味於是一事未成即思更辦他事迨旣辦他事又覺平常無味終其身决無一事之能成是故學成而後出其身以供社會驅策或貢獻於國家須先排除此兩種病根而後可以言辦事糜特君之言眞良藥也奚特工業學諸君當奉爲圭臬也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小説 
[俠女花彈詞(二十）] [  東]  
　　第七回家宴 
　　話説秦老夫人聽得女兒答應了這叚婚事心裏喜歡便沈沈睡去一到明朝東方剛發白便一骨碌起身摸到後面閣上唤醒了王氏説知就裏要借重他做個冰人列位應該曉得凡是鄕間婦女除了和他丈夫厮守以外他天字第一號最喜歡的就是做媒因爲一做了媒人又有喜酒吃又趁熱閙還可以受新相公新娘子的打恭作揖實在榮耀所以王氏一聽得請他做媒就满口答應穿了衣服興興頭頭的走到外面鍘廂之内同那俠客辦起交　來那俠客微微含笑沈思了好一會就答應下來但説自已父母雙亡孑身流落在外惟恐辱没了他家千金閨秀又説原籍湖南人氏姓花表字懹璧旣承　愛就也不敢再事隱瞒只不可傅揚出去因爲其中有許多重要的關係一經傅播於他自已身上很有不便呢王氏就把這話説給秦老夫人秦老夫人又告訴他女兒　方協議已妥就要講那文定吉祥之事了懹璧的聘禮是一方羊脂白玉中間彫鏤着一枝並蒂芙蓉花手工精緻竟如生的一般垂珠小姐報聘過去起先原想用一顆明珠後來經懹璧示意要取得那方手帕因爲那手帕好算得是第一個介紹人并且細針密縷原是素珠小姐自已的成績品上面繡的一對交頭鴛鴦和着那方白玉上彫縷的一枝並蒂芙蓉正合了一句通用的賀語呌做成雙又成雙昵從這天起懹璧的病勢就一天一天的好起來不消一來復已經霍然他這個症候來得快去得也快若不是他素性任俠不沾沾在裙帶兒上用功的這一回人家還要疑他是害了相思病呢 
人間二　苦相逢心病還須心藥攻卓女能醫消渴疾崔　解　　函封丹砂玉竹渾無效却讓他粉漬脂痕奏厥功美目傅來無線電口香沁入泥丸宫但看那絳仙秀色餐能飽説甚良醫三折肱奉勸世間貧病者早離醫院入花叢 
　　這幾句話原是取笑世上一般急色男女借來把素珠懹璧兩人做一個反比例請君休要誤會且説有一天素珠同垂碧兩個人並肩携手在庭前散步撞着懹璧從側厢出來素珠想要廻避却被垂碧拖住手不放向懹璧笑道恩人你來我替你們兩位介紹懹璧就緩步上前笑道我們已見過幾次的了不須垂姐介紹得素珠妹妹那一晚受驚了素珠到了此時就也不作尋常兒女子差涩態落落大方的説道承君　　不會大受驚恐你現在可大好了垂碧把衫袖掩着嘴笑道人家新婦還未過門已經你你我我的　　起來了懹璧道大好了多謝妹妹關心垂碧笑道這眞算得是相敬如賓了素姐　　我唤差了現在須稱你嫂子　是喂嫂子你今天又不會多　過酒怎麽面上就會紅起來懹璧笑道垂姐你不要説笑話兒可知道素珠妹妹是取笑不起的呢垂碧笑道好呀好呀恩人虧你不　　　起渾家來了并且你的稱呼也不對你應該稱他懹妹他呼你素郎這　親密合了管夫人你中有我我中有你的那句話兒他正在説得得意忽聽得背後有人笑道垂姐你講得不差你和你的姑爺成婚以後將近一月想必肚子裏有了小孩子所以説出這句話來借他人酒杯澆自已塊壘的於是满屋子的人都閧堂大笑起來垂碧回轉頭來見是秦老夫人就紅了面説道你這位太太總是倚老賣老的我説你不過只向素姐只向嫂子身上翻本好了素珠　脱了垂碧的手走入裏面去已經跨進門檻却又回過脸來乘人不備把兩粒墨晶似的眸子向衆人身上轉了一轉偏偏那墨晶裏射出來的兩條光線被懹璧用兩枚小小的快鏡攝取了去他就覺得不好意思這幾翩若驚鴻的進去了懹譬向秦老夫人問安已畢便向王氏説道我想後天借這裏地方略備幾席酒一則替岳母接風二則賀賀素珠妹妹三則承你家要好略表謝意 
[俠情小説北美婦三十二　（美人柏列希著）] [  是吾譯]  
　　隊長曰然即命軍士扶至密納姑娘處已則隨後行默思勃來納統領何竟不以愛迪爲意耶旣抵藏書室呼密納姑娘至密納姑娘見克登臥地上疑爲已死放聲大哭及至身畔始如其未死隊長命軍士扶至廂房囑密納姑娘善爲看護己則退至勃來納夫人之房焉 
　　至房勃來納夫人不在隊長即坐於榻倦甚少頃勃來納夫人至見隊長眼合如睡輕步面前隊長故故不之覺勃來納夫人卽在附近坐下以巾拭其額上之汗又察視其身有無傷痕隊長微露其眼瞥見丰采如昔奕奕動人適勃來納夫人仰視始知隊長爲佯睡也遂問　汝舒暢否隊長曰有此親愛之看護婦在側安得不舒暢乎吾　傷不過疲憊耳頃汝以手撫吾使吾回憶昔日睡時吾母親亦常如此勃來納夫人曰汝母尙存乎在何處曰在落力却網自從軍以後音信不通恐彼疑吾已陣亡矣勃來納夫人曰然則汝父已故世乎曰在開戰之第一年卽遭惨殺是役也傷亡兵士數以千計近卡落脱司維之莊田均遭蹂躏屋雖被燬遺跡尙存勃來納夫人揮涙曰南方革命所得不償所失也倘汝母得知汝在此安然無恙將喜出望外吾甚願爲驛使以傳逹佳音也言畢卽 
起立隊長亦仰坐勃來納夫人曰汝疲甚須休養言時飾髮整　似欲外行者隊長阻之曰勿舍吾於此今日之會恐係未次勃來納夫人驚異曰未次乎言之至再隊長曰吾不能久寄於此吾乃軍人須服從長官命令汝卽欲往北茫茫大地未知何日再能會晤　勃來納夫人曰戰事不久卽息恐汝亦能北來也曰此非所望因戰爭平復負極尼亞全省凋殘已甚正須從事建設大　經營不能潔身引去所以後會難期勃來納夫人俯首視地涙如雨下哽咽曰汝可少住俟吾等離此然後返吾等已預備一切不及明晨即北行隊長曰欲吾留此須依吾一事勃來納夫人曰何事曰與勃來納統領隻身相遇勃來納夫人變色曰否否汝與弗朗克不可如此汝意欲鬥力乎隊長低首曰吾满欲免此一舉但同居一處勢不兩立彼之銜恨爲吾與汝友愛而起勃來納夫人曰交友人之常事彼因此細故而銜恨殊不解隊長曰吾欲使其申明理由彼之爲此不過損吾名譽耳然吾爲汝而聲名堕地亦所甘心勃來納夫人心怦怦動欲行又止俯視地曰衛隊長汝之信實友愛使吾百喙不能鳴謝也須知吾無負於汝吾非薄情負義者終不忘汝之友愛刻下須暫别亦出於不得已他日之歡聚一堂握手談心其樂正未可限量也 
劇談 
[滑稽新劇錯姻綠（續）] [  天虛我生]  
　　第九幕檢察官起訴遺棄罪 
　　（佈洋房景檢察官上座錄事旁坐法警庭丁兩旁立柏公子居中向上立檢察官云） 
　　你説這些珠釵首飾是你妻子的東西只怕靠不住待我把你家屬傳到再説來吓（法警）有（檢察）你去把他家屬和他的丈人傳來（法警應介）（錄事付傳票介）（兩法警下旋帶莫員外上暫立場角法警進禀云）柏氏患病身死正在喪亂之際如今把他丈人帶來（柏公子）阿吓我母親死了嗎（痛哭倒地介）（庭丁吆喝介）（檢察令法警扶起公子大哭滾向場角伏地悲介）（法警喝令止聲檢察點名介（）庭丁喝介）莫伯士（莫員外應聲上）有（檢察）你便是柏式寳的丈人嗎（莫）是（檢察）你女兒的東西你可認識（莫）認識（檢察令庭丁取飾物與觀）這可是你女兒的東西（莫）是我女兒的妝　是我女婿起了個五更拿着走的（檢察）你女兒才是昨兒嫁過去的麽（莫）是（檢察）你女婿正在燕爾新婚如何把你女兒的東西偷了逃去（莫嘆介）咳不要説起只因我女婿嫌我女兒醜陋不願成婚所以才有這節兒故事至於他爲什麽要拿我女兒的東西我却不明白他是何用意（檢察呼柏子云）柏式寳（公子尙伏地哭介）（法警哼介）喟堂上問你話呢儘哭着算些什麽（柏公子掩泣起介）（檢察）柏式寳你爲什麽不問你母親那裏要錢却把你妻子的飾物卷了走呢（公子悲介）法官你還問我這些如今我母親死了我也不願活著只求法官快些把我處死便了（檢察）胡説你不好好的講明你仍要發所看守的呢你旣念着你母親快説明了便放你轉去還可以一見你母親的屍首呢 
詩選 
[雜感] [  栩栩樓主]  
　　波浪兼天萬鬼驚迷茫烟霧望前程功名已等羊頭爛時　眞須馬角生自是　飛斤　笑　無虎駭技驢鳴傷心只爲蚩蚩怨痛負煩寃太不情 
　　霜雪盈途萬象凋無情風雨又飄飄然萁太忍甘煎豆蔓草方滋終害苗煦煦　堂偒燕雀曉曉毁室　　鴞婆娑夜無雙龍劍月冷燈昏起駭　 
　　視天天視正夢夢鄭豈爲昭宋亦聾　禍例遭亡國惨内爭甘作鬩　訌人民城郭歸遼鶴骨肉親朋中　　根本不强枝葉美大風端不惜秋蓬 
　　一年回首雜悲嗟水覆雲翻事事差將不九邊親馬革兵憐四鎭化　沙敢爭先識稱虞寄應有忠言聽呂嘉風雪閉門驚歳晚好春消息問梅花 
　　蒼茫人海　模糊行到無隨已亂途虎假妖狐威獸族　矜腐鼠嚇　　濁流安可容君輩醉巿無妨共飲徒相愛如何不相見一番搔首一　　 
　　西風吹雨變爲霜海氣蒸雲日氣凉天上九關守虎豹人間萬事雜　　　門止宿誰張儉　楫中流念范　太息巨蛙逞一怒當車臂亦僅　　 
　　剩水殘山七尺軀中途自分鬼揶　項王　目終何有叔寳心肝久已無　腹　爭　騖食條　或在　　　不仁天地胥　狗孰盡流民鄭俠　 
　　年年客路我行孤刧外風光認故吾獨坐盡思心所有傷時直到涙俱無情爲世界成天地夢裏關山近道途欲乘扁舟尋范蠡棄將名姓在江湖 
　　小樓燈火夜沉沉此際此時自古今　境欲終生　境俠心未盡　禪心元龍豪氣分牀客司馬窮愁换賦金歳暮天寒存問少爲誰清涙满衣襟 
[調癯鹤並寄夢] [  天放]  
　　酒家小玉　鸞笙喜極狂呼錯羽觥莫向瑤池怨王母人間猶有許飛瓊　　　 
　　舊院金陵説頓揚紅顔千古惜珠娘風　巨眼翻青白俊賞　川小杜郎 
　　桂林移植亦因綠芳草從來許醉眠夢到羽琌山下路新詞十五小遊仙 
　　銀屏珠箔向晨開南曲詞人乍醉來風節未應高密令翩翩無忌亦奇才　 
　　京兆難爲大丈夫入時眉樣畫成無茶花逸事朝雲傳居處依然兩小姑 
　　詭雲綺藻亦何堪天女拈花笑正酣多爲羡君成悵望中庭月白憶江南 
[庚戌季夏偕同酒匄野枘樵雲城西别墅觀荷] [  香]  
　　城西十里白雲鄕一帶長堤盡綠楊水榭凭阑閑眺處最關情是　荷香 
儉德會　　　 
　　儉德會規則一不狎邪二不賭博三不必華服四不必以酒肉宴客五不輕寒素 
　　入會者蘇州程祖蔭孫名榜陳冠東張振華喬如　餘姚黄　無錫宜國樑青浦莊裕修新洲高徽培高焕文王德福餘姚黄梅珍女士黄杏珍女士黄秀珍女士新洲高巧雲女士高巧志女士 
了青追悼會 
[輓徐了青君用弭似和嚴子曾韵錄呈鈍根先生] [  東海家僧稿]  
　　李廣數奇遑論命顔回短壽劇堪哀遺編草草餘秦火（先生遺著有刼餘草）隹節年年吊屈才（殁時爲陰曆端陽後五日）文鳳不應棲积詞仙端合住蓬萊燐靑月黑嘐城路忍　秋墳鬼唱來 
　　吾公生死關文運江左哀聲　士林風雨名山經世業桃花潭水故人心（鈍根蝶仙輩或任編輯遺稿或爲續著小説生死交情良可佩也）良緣趙管吟聯侣苦節共姜冷耐侵（夫人倚桐女士工詩敦品其松筠晚節亦可想見）我亦天涯同病客半身潦倒一靑衿 
　　輓了青君詩文聯語極多不及備載祇將作者名氏彚錄於左以紹興蔣包康嚴伯道白生伊非　 
 
 
 

Page 15

 
 
   
 
 

Page 16

 
 
   
 
