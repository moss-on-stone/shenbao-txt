# 1890 - 91 - 4906092

 

Page 1

 
 
[詩句題解韻編减價出售] [  申舘主人啓]  
　　本舘所印詩句題解韻編四五集選擇必精拽羅益廣芸窗雪案拾閱良便而又紙墨精良字蹟頗大不似他本之蠅頭　聚者閱之目易　花花　格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[新印分類尺牘出售] [  申報舘啓]  
　　尺牘雖小道然　幕中人爲逹官顯者　刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯　分類尺牘備覽其中多係名人手筆千狐之腋合成一裘洵足使童蒙拾其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[賑物求售] [  申報舘協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣茲又承陸續助下廣東譚寳宦齋婦科調經白帶丸十料又立止丸種心胃氣痛藥五料漢玉圖章一个東萊左氏博議一部隸有五十部鄧石如墨蹟隸書屏條十二軸吳都法乘一部茶晶眼鏡一副石印小耕石　盡譜廿部東洋漆水錦匣一具内　感應編水晶鼻烟壺一个巧色瑪瑙搬指一个石印古篆文集楹聨二十部每部價洋貮角未汲福人彩物之　是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[書本報弛禁傳言後]  
　　中國自與泰西通商互市立約同盟遂大弛海禁聽各國之人咸得以入中國通商諸口無論何國利益均沾卽中國之所以看待西人者亦皆一視同仁初無畸輕畸重之勢蓋中國固照和約所載奉以遵循也而孰意美國乃忽有驅逐華人禁止華人之說本報所登不止一次前者張欽使亦旣　美國外務大臣竭力辯駁而無如言者諄諄聽者藐藐甚至所擬約章中朝尙未畫諾而悍然行於國中此直昔人所謂不可以理喻不可以情遣者矣夫美國之所以禁阻華人者其先不過作工下等之人而已盖美人之作工者有數端不及華人華工之力勤美人則不免於惰華工之價廉美人則每嫌其昻華工之工速美人則多失之緩且華人起居飲食皆從簡便而美人則日食不貲華工和順使令悉遵美人則又類多倔强頑劣有此數者故美國富商大家凡有雇工營作之事多喜用華人華人之至者日益多而美人之作工者漸至無人過問美人不知自反乃遷怒於華人由是怨日益深毒日益積一旦發洩遂至羣焉併力煽動上聽致有禁阻之例夫美國之在上者何其易於煽動若此其中盖亦有故聞美國之官多由其下保舉華人固不與聞也設左袒華人而不直美人則當保舉之時美人必將不肯說好若竭力順從美工之意則美人卽以爲毋人必爲之出力保舉藉其力可以升官可以發財夫是以此例遂發之自上至於禁令發之自上則其下更有所恃而不恐因而先時之忌之嫉之怨且恨之者至是而燒之殺之驅之絶之甚而至於海口通商之地華人登岸亦必多方阻撓白般刁難一似畏華人如虎狼恨華人如宼讐者其實則華人又何害於美人不但無害而且大有造於美人開礦墾田濬河築路闢埠通商何一不仰仗華工今而不以德報反以讐視其將　說之辭夫美人來華中國皆優待之而華人至美美國竟讐視之以是爲中國恥其實恥不在中國而在美國何則中國能容美人美國不能容華人中國之號令操之自上美國之政權操之於下孰可恥孰不可恥明眼人必能辨之公論自在人間也雖然美人之惡華人者究不過下等之工人而已其喜華人者固不乏也卽順從工人之意以兾保舉者亦不過無恥委瑣之一二員而已其能衡情酌理幹蠱盖愆者究未嘗無人以故崔惠人欽使之說得以行而遽有弛禁之舉也昨報所登弛禁傳聞一節盖得之官塲傳言尙未見有明文然以意測之此事或爲可信盖崔欽使起家翰林官靑宮列侍從其文章德望久已播諸遐邇且其平居崇實黜華不事躁進不慕處名遇　無不實事求是與人交開心見誠向曾於先師周鶴生夫子坐中一見之藹然可親和易近人衣冠樸素絶無官塲習氣與之談呐呐若不出諸口而片言折斷使人豁然於心知其所養者粹所藴者深也今秉節赴美邦而首以美國之禁止華人爲非與其外務大臣行文辯駁往來反覆必使彼無可飾辭心悅誠服而後乃肯遽弛其禁度其往來文牘中必有至誠開金石如韓文公驅鱷之文衡嶽之詩署惜不得先睹爲快而此舉則已足令聞者眉飛魚舞矣聞欽使在美仍不失儒素之常有進言者謂過自節儉恐爲外國人所輕欽使曰吾自奉菲薄何與於外人且古人亦有行之者夏禹之卑宮室惡衣服菲飲食人皆稱其儉德蓋其所成之功有大焉者也吾此時無可見功姑師其儉而已矣聞者莫不歎服夫外洋之人亦具有見識非眞皆波斯胡雙眼止識寳者吾知崔欽使之風規德望必有以深入乎美人之心故其說之得行速於置郵而傳命余曾見有人題壁曰以聖賢爲骨以英雄爲膽以日月爲目以霹靂爲舌如崔欽使者可謂兼之矣豈徒使於四方不辱君命而已哉 
[本館接奉電音]  
　　昨由京友電傳上諭一道敬謹譯登○閏二月十七日奉上諭本日道旁叩閽之武童李俊嶺童生鄭道海民人田廣備宋啓源范于會旂人書敏武監生姚廣田之抱呈郭鳳明民人楊鳴泰張元泰民婦敖王氏均着交行在刑部嚴行審訊欽此 
[東甌雜錄]  
　　温處道苑秋舫觀察整頓書院井井有條諭令肄業生童每課赴院領卷遵限送交無論官課師課不許自備無戳之卷以杜混淆如因事故不暇應課應將原卷繳還倘敢抗匿不繳使將肄業者扣名中東書院向有監院一員司事兩人兹於朱眉山鄺文外另派褚端伯學博爲副監院司事則合兩爲一以期節費而專責成觀察又以山長未能常川在院不免曠功囑德太尊於閏月初一日到院恭迎山長陳鑾坡孝廉住宿在院俾多士朝夕觀摩庶於士習文風兩有裨益云○温州府德峻臣太守因温郡係通商口岸客帮蝟集人雜事繁擬設巡捕房設立捕頭并派包探在外梭巡遇有剪綹　酒滋閙等事得以隨時　交捕房傳言如此未知果能見諸實事否○甌江招商局總辦朱君熙庭係湖州人現於本月初二日到局接辦袁君子壯交卸局務已挈同眷屬搭海昌輪船回甬矣○初七日晚膳時招商局樓房中失去衣服十三件頃刻之間查無蹝跡此樓有二梯一通廚房一通外廳如有外賊闖入豈能掩過許多耳 
 
 

Page 2

 
 
目况内有皮衣尤不易於懷挾現經報捕緝追未知合浦之珠何日還也○縣後巷某甲之女年甫及　風流妖艷裙下雙鈎不盈三寸與比鄰某乙有染月下花前情深嚙臂山盟海誓結綰同心因嫌陌上桑中難遂白頭之願遂效紅拂故事於月之初二夜從乙私奔無如花階苔滑濕透弓鞋蓮步纎纎艱於遠涉爰借鄰舍之樓暫棲玉趾不圖出谷之鶯未遠尋香之蝶已來甲踉蹌而至促女同回野鴛鴦　雙雙厮守不忍分飛甲乃怒髮衝冠挾女竟去有爲司花尉者欲掉三寸不爛之舌作　台　俾有情人成了眷屬第小妮子雖未諧秦晉而莽兒郎曾早結朱陳一叚柔情竟成逝水亦憾事也○有某甲者世家子也性素黠時而翎頂輝煌時而鶉衣百結行蹝詭秘猜測無從一日持錫燭臺二副貿貿然至公大典直入廚房東瞻西望適該典先一日失去物件一見甲以爲賊也遂執之甲故作畏縮狀初不白已之非减也典友咸謂竊賊無疑縛　吊之及鳴保送官諦視之方知甲爲藍翎干總身家淸白世代書香其昆季皆庠序中人也該典自知錯誤遽釋其縳勸之使去甲謂誣良爲竊應得何罪該典知墮其術　挽魯仲連其人爲之緩頰啗以多金事遂寢息甲亦狡獪矣○大南門月城某簍店與謝姓火石店備隔一壁初二晚謝某父子俱出店門雙鍵闃其無人有賊從城上扒下揭其椽瓦縋入謝店燃自來火行竊簍店因見壁縫火光摀門進店該賊無從逃避將頭鑽入籬罅如神龍之見尾不見首隣佑知有竊賊赶報謝知及謝來店拖賊出認則卽簍店之姪兒也年未及冠因賭負以致犯竊謝礙於隣誼卽行釋放其姪行竊其伯鳴拿殆所謂吾黨之直躬者歟○温州米價沸騰地無宿糧社倉義倉有名無實現每石遞漲至三元三角而鄉農之來城糴米者轂擊肩摩絡繹不絶本届閏月靑黃不接之時比往年較長尙幸鎭米運甌接濟源源而來否則不堪設想矣 
[甬江仕版]  
　　寗波府經廳鄞江司巡檢均於去臘出缺當經胡練溪太守委保甲分局王君兼署刻聞省憲委顧廷炳司馬署理寗波府經廳之缺已於十一日接印又委鄧少尹署理鄞江司之缺擇於十七日接印任事 
[營勇拐婦]  
　　寍波西門外大卿橋下某姓婦有長女嫁與姜山之蒸籠匠某甲爲妻今年正月間女歸母家被湖南勇某乙所誘竟於日前相率逃遁事被某甲知覺前來索人某姓婦告以暫緩數日必有以報命甲不允將婦及女兄拖去勒令跟交妻之下落乃遷延多日仍無着落聞已赴縣控告矣 
[闈姓述聞]  
　　粤東闈姓經新商陳永昌等禀准承充已見前報兹聞自承充以來辦理拮据招徠無術各埠分廠落寞異常幾致無人過問督憲李筱泉制軍廉得其情以此欵爲籌餉要宗若收票不能暢旺餉項必致貽誤擬仍令舊商張榮貴等會同合辦以資熟手而裕餉源聞已飭下善後局司道妥　辦法分别飭遵想不日卽有明文也 
[珠海春濤]  
　　某甲以小販營生頗堪自給惟素有賭癖前日爲賭所累無以對父母妻子一時情急遂尋短見在某號門口自縊而死是時更深人靜無有知者次早該號中人開門見之驚駭欲絶急爲解下待至亭午卽有親屬前來認领備棺收殮賭之害人如此安得賢有司禁絶賭風免致無辜喪命哉○西門外高基地方有某甲以屠狗爲業每將狗肉烹熟出售與人藉覓蠅頭微利日前忽染邪病終日喃喃自語如醉如痴一夕乘家人就寢後竟執屠刀自剌咽喉而死家人從夢中聞犬吠聲因而驚醒舉燭視之見甲鮮血淋漓一命鳴呼矣遠近傳聞嘖嘖稱異咸謂殺狗之　云○東門外棠下鄉有甲乙兩人同在田間操作不知因何起衅始則口角繼而鬥毆甲孔武有力將乙打傷要害登時斃命乙之親屬卽赴縣署喊寃當蒙邑尊委員代騐將屍格塡明拘甲究辦殺人者死律有明條想不能爲用輕恕也○陳某在香山縣石岐鄉貿易月前携帶銀兩來省辦貨船至中途被盜行刼所有財物刼掠一空當赴地方衙門禀報均未准理前日陳某繕具呈詞俟臬憲出衙時攔輿呈遞臬憲見其呈不合例不肯收閱喝令差役揮之使去陳某無可如何懊恨而已○候補府朱輔臣太守咸翼總辦河口釐廠一年期滿現以瓜代有人銷差回省太守强幹精明征收釐金增至數倍大憲深爲嘉許給予超委一次以示鼓勵 
[日東問俗]  
　　日皇於上月二十八號臨幸西京各地以迄佐世保港離長崎不遠人民咸思瞻仰天顔啓請翠華遙莅衆舉紳士北原推長等二十八人分投辦理供張僑居大浦相界之西人亦製就烟火等類以備駕臨時奉獻至二十九號鎭西報稱昨日正午接得東京電報云日皇於淸晨七點鐘時啓行望名古屋前進云○政府爲攺正條約一事凡他國人俱不准入内地遊觀本届開設第三回勸業博覽會副總裁刊印招待劵送與各外國人以便入會縱覽并可持劵航海至各内地遊歴云○長崎自來水局將英國運到之　管以次安設二月二號瀨橋側及新大工町櫻町等處已告竣隨由櫻馬塲以逹縣廳逐漸布置限本年一律竣工○琴河對岸爲松原村彌望數里中櫻花盛開爛如雲錦上月三十號適逢日曜日由長崎前往者多若鯽魚惜乎日來節近淸明雨絲飄墮游人霑濕不免孤負芳懷云○日本女子素來不知針線爲何物衣服襪履大都購自肆中邇來國　每喜攺作西奘服用倍形昻貴於是當事者思教女子以縫紉之法長崎勝田義塾所有女子於各科外增設裁縫科頃已訂定章程布告境内其願報名入學者計共三十餘人另聘女教師爲之訓迪云 
[技師回國]  
　　本館派駐日本長崎訪事人來函云手技師松旭齋天一早歲游歴歐洲專心學習心靈手敏生面别開返棹東京久已盛名鼎鼎去秋挾其技游中國得滬上諸名人賞識不啻一登龍門聲價十倍上月廿四號附西京丸輪船回國道出長崎長崎縣知事中野君聞之卽招入署中延請内外官紳一觀其技寓目者無不爲之贊歎稱揚二十九號始審裁判官秋山君爲東道主設宴西濵町淸洋亭西洋料理屋招天一爲之搬演本國官及各國領事皆與焉觀畢賞賚有差嗣後各領事相將酬酢頗極歡忱中國領事楊星垣都轉仍在淸洋亭設席英領事才才枯英君則就大浦公會肆延崎地紳士復與天一謀至八幡町戲館演技數日天一允之戲館司事逆料生意必佳因預期修飾以待議者謂天一以一技師而博盛名雖曰其術甚神然亦賴賞鑑者爲之揚詡宜乎其自道曰此去中國雖未滿載而歸而蒙春申江上諸名流或贈詩歌或題聨額勝於獲利多多矣 
[僞銀案發]  
　　日本商人買賣凡用日本銀者咸以爲可恃不復情人估看邇來漸多膺鼎無識者目爲他國人販運至此不提防本國人之作奸犯科兹有熊本縣八代郡下農民松山文作偕同縣士族開設油酒雜貨店之久保田喜一郎私造僞銀被人告發上月廿七號控訴院詳諸大審院判决稱二人謀在山路濳藏用白灰模形鎔玉錫造就大小僞銀三種其式與眞者無異惟光較滯鈍先由文作帶出被人看破喜一郎聞而惶恐埋諸地穴中後經警察官派捕役搜出一片金六十二枚十錢五枚五錢五十四枚問官細加盤詰與前供相符遂判文作收禁九年懲以重役喜一郎收禁六年懲以輕役噫未佔便宜先供驅策若二人者可爲作僞人前車之鑒矣 
[南浦朝雲]  
　　江西永和門外有所謂天子廟者不知始自何代所奉何神廟内建有戯臺久不聞梨園絲竹惟値春祈秋報則雇人唱採茶歌靡靡之音蕩人心魄日前又經唱演臺下觀者幾於轂擊肩摩有某甲者乘興登臺守臺者阻不使上互相口角奪其紙扇而撕之甲大肆咆哮旁人允爲照賠甲尙不允隨糾同數人滋閙臺上卽停止不喝鄉人惡甲敗興扭而痛毆甲孤掌難鳴無奈隱忍而罷○南昌風俗凡人買田必用石灰散布田塍以爲標識謂之打灰椿盖恐失主先有抵押等事旣經散布遠近皆知可先向賣主淸釐以免後來轇轕也舊冬澹臺門外農民 
 
 

Page 3

 
 
某甲買田一坵其價不滿百千深知失主無抵押事情致未行打灰椿之舉今春買主率傭耕種賣主妄謂灰椿未打尙未成交持鎗阻之以致殺傷買主現已控請邑尊相騐恐難免兩敗俱傷也○有某甲者與某乙糾葛以致紛爭乙嚇曰我不與爾舌戰少刻看公差來捉將官裹去任爾向琴堂分辯也甲聞而懼甚忽發瘋癲自言有差役多名四面拿捉時而奔避時而哀求時而涕泗交頤時而長跪乞命如是者多日投以藥餌總未告痊鳴呼差役之威名一至於此爲民上者其可輕易飭提耶以上係訪事人所述其爲實事耶抑讆言耶明眼人自能辨之無待本館之臆斷已 
[江西官報]  
　　督辦淮鹽總局馬先松由金陵回江江蘇候補同知文頣由樂平察探煤質回省縣丞彭懋修回籍守制按知陳廷章由義寗催墊欵回省從九鄺鴻彬往鄱陽譚典往上高俱催漕折候補遊擊鄧其椿禀謝奏免騎射分發營用武進士朱逹璋禀到臨川縣劉瑞礽由蘇浙賑捐案内奬加花翎從九朱炳基往龍泉催漕折沈乾元卸辦横江渡卡署星子典史陳禮卸事補用道史悠元委辦蘇浙賑捐補用縣徐寳鍔禀謝拔委本班一次縣丞俞永康起服來江同知李桐卸辦左蠡卡署新淦縣華文匯卸事淸理交代回省胡松年委解地丁固本銀進京道庫范德基委辦廣豐洋口厘卡府照陳霈溥往貴谿催兵米吏目李鯉庭往豐城縣丞饒燮　往臨川從九崔同熙往浮梁俱催漕折張錫祜往瑞州催道欵嵇　何應禧俱禀謝記功一次張兆廣接查進内保甲徐寳鍔禀謝加一級紀錄二次按知事蔣星煥由蘇浙賑捐案内奬叙藍翎 
[九江官報]  
　　正任德化縣金雨卿明府現奉藩憲牌示調署廬陵縣所遺德化縣篆務委張大令鳴珂接署頃聞張大令已由省起程　不曰卽可到任矣○新任瑞昌縣沈明府惟善由省垣挈眷抵潯禀見道府憲隨卽解雜○星子縣任大令國銓丁艱交卸後上游委令辦理九江文報諭以墨絰從公遂於初十日抵潯十一日到局 
[蘇臺小誌]  
　　蘇城内某裱畫店連年折耗籌米量鹽頗難度日以致詬詈時聞伊婦積怒成怨痛不欲生旋於夜間潛身出門投河自盡其屍浮至胥門内河下經地保禀官請騐邑尊駕臨時屍夫亦尋至認視的確隨卽攔騐邑尊細訊端由略加訓斥命爲妥殮裱匠本患貧困又遭意外之事眞所謂雪上加霜也○吳邑尊因憲署被竊後贓賊難獲遂遍貼賞格無論何人倘能得眞贓眞賊捆送來縣當卽賞洋二百元决不食言未知重賞之下果有人應募否也 
[旌節言旋]  
　　新簡海關道聶仲芳觀察上海縣裴浩亭明府同赴蘇垣前已列報兹悉觀察已於昨午回滬舟泊新閘觀察乘坐緑呢大　轎順道至英會審署適蔡太守已往天后宮由家丁擋駕觀察旋至天后宮與蔡太守會晤裴浩亭明府則逕回縣署云 
[准備迎接]  
　　英國第三皇子將臨滬瀆中西官紳預備迎接情形已列前報兹悉新關稅務司於昨日午前乘小火輪船至吳淞口砲臺會晤統領布置一切俟皇子所坐公司輪船進口時砲臺上升砲示敬兵丁站隊擎槍恭迎旌節英國正副領事官亦須到口外相迎至天后宮内已經蔡太守預飭家丁雇工搭臺懸燈結彩氣象一新并在宮前搭吹鼓亭二座後殿陳設各種古玩均已齊全昨晨蔡太守前往看視飭差照料彈壓俟皇子到時卽於晚間七點半鐘邀至天后宮飲宴佐以梨園法曲至浦灘一帶除竪杆插旗懸燈外尙有五六丈長之紅白各色洋布紥成匾額式橫亘通衢兩面寫中西字文以示敬意其餘情形俟皇子駕臨再行詳錄 
[案牘瑣紀]  
　　丁蓮生者不知何許人在路發羊癲病由二百六十六號華捕雇車送至英公廨請爲安插及到廨時癲病已愈蔡太守飭値日差扶送歸家○女丐某氏挈同孩子在路强索錢文由二百廿四號華捕帶至捕房移送英公廨蔡太守飭差驅逐出境 
[縣案彚錄]  
　　朱秋塘誣控魏連奎圖賴欠欵由魏士林投案訴明情節當經訊明將朱管押在案昨經帮審委員詹明府升堂訊究士林偕司帳杜子嘉投案稱朱母陳氏向魏肯堂借銀數百兩延不歸下反串曹信山誣控務求嚴追歸欵朱稱母親被人唆使小的並不知悉前借魏洋二百元現在無力措歸情願出立興隆票據俟少有力量時卽當淸還明府准其立票交士林收執具結完案如朱日後翻悔許魏禀明提究○董良託董唐氏因倒凈桶肇釁由英公堂送縣訊押昨經帮審委員詹明府升　訊究董稱寍波人在租界倒淨桶每日工錢一百餘文妻子唐氏帮助小的忽有廣東人家說我妻誘拐伊家婢女幸卽尋見領回我妻並無誘拐情事叩求明察唐氏稱小婦人籍隸寗波隨夫來申帮倒淨桶度日不料廣東婦人因婢女走失硬誣小婦人誘拐今婢女業已尋回可見不是小婦人誘拐明府飭將唐氏仍交官媒看管再候核示 
[英廨停訊]  
　　英會審員蔡二源太守因英國皇三子將臨滬瀆預備迎接飭知捕房停解公事大約俟禮拜四發落云 
[法界捕房記事]  
　　有張某者賃屋恒豐里口開設寳泰烟館月前某日被烟客某甲竊去烟槍三支曾赴大自鳴鐘捕房報請查緝前日張友某乙行至十六鋪適與甲遇急遣人告張扭甲入捕房控訴備捕頭訊得竊槍屬實着押待堂期解訊○前晚有某甲者至公館馬路萬成太吸烟驀與烟館主紛爭以致用武巡街捕聞而喝阻甲竟不依致被拉入捕房捕頭惡甲行兇著押候解案懲辦旋經甲友某乙投捕房保出○有一醉人彳亍於途向人亂撞巡街捕令其回去其人將捕之號衣扯破捕遂將其人送入捕房此前晚事也昨晨捕頭訊問情由時已酒醒稱願罰洋一元捕頭允之當卽開釋 
[正字]  
　　昨報首登礦務新論内每日春礦石三百墩可得金三百兩云云手民悞將三字排作一字蓋上已提明以每墩一兩計之卽可知礦石一百墩斷無得金三百兩之理特恐閱者不察謬謂本舘核算差池因特聲明以塞疑竇 
[來啓照登]  
　　敬啓者去歲山東河决災區甚廣望賑雜殷敝處特在蕪湖創設公所勸募鍋巴白米業經陸續批解上海文報局轉交散賑諸君散放疉紀報章兹又募得廬　縣官紳鍋巴四十一簍重二千五百觔白米九簍重五百斤蒙　商局免收水脚代爲報關交輪船運至上海請文報局查收轉解浙江以備春賑之需刻下春日正長靑黃不接賑欵萬分支絀得此不無小補足見該縣諸善士始終　懈餘勇可賈令人欽佩謹登報章伏惟垂鑒[  蕪湖關稽查官兵商輪船委員梁承平謹識]  
[好行其德]  
　　謹啓者頃奉到詒蘭草堂大善士因抱貴恙助敝堂醫藥經費洋七十元以求速痊因病而念及夫貧病解囊佽助其居心之慈祥於此可見蓋作善降祥報施不爽吉人天相自獲神佑不惟二豎潛消將來百福駢臻可爲預祝矣特登報章謹申謝悃上海六馬路仁濟善堂董事施善昌等謹誌 
[續論治痘]  
　　天痘一症事屬尋常然而醫執偏見論治紛紜致孩提而夭札者歲不知幾千萬數余友徐子石史惻然憫之雖非專於醫學而痘症一道講求有素保赤心殷倡爲治痘一論登諸報章洵屬超庸妙見仁人之言其利溥哉余讀而善之自愧粗習岐黃毫無一得痘症一端尤屬門外未敢折衷一是姑伸其說用述鄙見如左蓋痘爲先天陰毒果矣因五藏有藏無瀉藏中陰毒賴一瀉之於痘而已瀉之之法不一苗痘得吉苗孩無外邪者最妥感觸而發者類於苗痘非眞天痘也夫天痘毫無所觸其藏中陰毒本欲透發外感六淫遏其出路故凡天痘每多重候也總之痘有順險逆之殊而治不外兩途一曰火毒卽痘之實邪也陽證也一曰原虚卽痘之虚邪也陰證也此兩者實孩提生死關頭最爲要着不可不愼順痘者是孩血氣淸純外無邪冐竟有自然不覺者此多出之肺脾凡症之發於肺者最淺而發於脾者最能容也如傷寒之傳入胃 
 
 

Page 4

 
 
府而止且屬表裹也險痘者氣濁血熱外感内傷陰毒内乘陽邪外遏治者乃屈指計　不知荳之苗而葉而花而實本可循序而待而風雨寒燠之侵之尙能依時計日耶治惟疎其邪而險斯平逆者如傷寒之逆傳或專一經而不傳或一日而數傳致有不變及倐變之來非徒總總不順之謂也或邪與毒爭氣血錯亂醫憑痘色寒熱妄投能不速之死耶卽如病之劇者脈已難憑形色變亂是以有寒極似熱熱極似寒之象治者亟宜於此詳審草裹藏奸勿使錯過痘亦如兹况其逆者但拘泥其部位形色尙可信耶奸宄不以奸狀醫須放眼勘破此着來至於用藥首宜審定火毒乎原虚乎兩者判若天淵火毒多心肝兩經之來發之逹之或輕以丹皮山梔連翹石斛之類以淸其氣分血分壅遏之熱俾内藴之火毒得其門徑而出若投以連柏羚犀苦寒之峻劑孩提藏府柔脆不已伐胃而戕生乎燎原直撲勢必至焦頭爛額而爲功矣間有唇焦舌刺狂熱悶絶或驚厥風熏痘色焦赤間用一二峻品或君或臣看定出入關頭投之適當此卽所謂奇兵捷徑乘間搗穴之法餘仍按其部曲守定老營乃可有濟惟夾疹夾斑施治最爲棘手攻斯道者自能心領神會具有回生之妙術耳痘之宜忌有類飼蠶蠶喜温和最畏寒冷間有天時暴暖必須稍通户牖者世俗所謂凉痘者類此非以劇苦峻寒湜之也此徐子所以有温託之見也至原虚者必　體質本虧先天薄弱非因痘成虚故曰原虚可知已孩提不責相火而命火又未充且腎屬寒水位在北方幽䆳之區發作最遲或爲天痘或爲苗痘粒細而弱漿必不充切勿過追求足惟以温調和暢聽其自來設或肢冷脈細色慘淡氣螢螢如續間用附桂參茸温托亦惟一二劑看其動靜再商進退可耳此火毒原虚之大略豈可寒熱混施攻補雜投出口原虚閉口火毒以孩提作藥垜耶又醫家多求胃强善納藉以壯氣助漿徐子獨以少喫爲佳謂使氣血調暢腸胃淸通是亦一說也然而過猶不及願以適中爲準的也可至論牛痘最爲保嬰善策而說者又議其未妥謂每有復出天痘者不知此乃自誤也誤在不肯復看與復種耳一則泥於俗見復看收漿損傷原氣不知漿者卽瘡瘍之毒膿務必去盡爲妙卽痘漿結痂容之自落雖無所損總不如早去之爲快又能免擦破流毒傳染成瘡之害惟世俗狃於積習此百解不釋之疑也一則人情愈便愈懶牛痘較他痘便百倍矣種而出卽不疑收漿爲損原又嫌復看爲多事不知復看最是吃緊處以所出者究竟是痘非痘倘或似是而非者必須復種因有起漿結痂絶類痘子者豈知浮皮結成傷毒實非痘也自便因循以致天痘復出於牛痘乎何尤　復看確痘矣明年復種一二次亦甚易易事耳如此雖胎毒甚重可以保其萬全惟是求種者旣如此因循而施種者尤萬不可草率苗必求佳濁而陳者棄之勿輕嘗試樂善諸君子保赤情殷定爲子孫種福田萬頃也幸甚上海李翰紫璇稿 
[浙省撫轅抄]  
　　閏二月四日試用縣丞胡煥章由京騐看來省禀到○初五日安溪務郭繼昌温州府經歴袁培俱禀知藩司飭知赴任叩謝○初六日主簿潘誠志交鄙安吉縣丞回省禀到並禀知籌賑局季赴安吉㘰堤工程差叩謝 
[江督撫轅抄]  
　　閏二月十日二日會辭行○十三日劉晋祖奉糧道委河運收支差卽辭○十四日藩轅牌示署海州直隸州州判錢錫慶期滿遺缺查有馬廷選贛榆縣典史張建基病故遺缺查有羅志仁均堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
