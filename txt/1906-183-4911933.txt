# 1906 - 183 - 4911933

 

Page 1

 
 
   
 
 

Page 2

 
 
1 
[諭旨恭錄]  
　　五月十一日奉 
旨廕生張元驥著内用繼馥著外用翰林院侍講員缺著文斌補授江西道監察御史員缺著葉芾棠補授山東道監察御史員缺着李春溥補授兵部漢字堂主事著瑜琦補授截取繁缺知府翰林院編修汪鳳梁着照例用余堃李哲明夏孫桐俱著以簡缺知府用王廷鉽着照例用刑部郎中孫文翰着以簡缺知府用截取裁缺國子監學正李式典着照例用保送分發知府刑部員外郎祁師曾著以知府分發省分補用擬補内閣中書沈覲宸著准其補授俸滿江蘇常州府知府德元着回任捐復前浙江平湖縣知縣金廷棟着准其捐復原官照例用分發直隷補用道李鴻扶安徽補用道陳師禮直隷試用道楊先逹張建勲江蘇試用道陳光淞李鴻榦吳躍金直隷試用知府彭世桐福建試用知府鄭勛江蘇補用同知方悅魯山東試用同知裴景元山西補用直隷州知州李如棠王恩國四川試用直隸州知州張遐齡山西補用知州左忠第周襄四川試用知州殷有澂安徽補用通判時寳璜山東試用通判吳新畬山西試用通判吳鍾源湖北試用通判樊希訓四川試用通判向遠源廣東試用通判蔡垚爔廣西試用通判閔世榮兩淮試用鹽運判汪銘恩安徽試用直隷州州同黄宗澤江蘇補用知縣趙錄策山東補用知縣王汝漢江西補用知縣吳永焯湖南補用知縣江瀚四川補用知縣焦兆鴻江蘇試用知縣陳鳳鈞孫鼎陞王文炯黄際清程孝頤胡紹猷陳守杭俱著照　發往欽此 
[財政處户部會奏籌辦官紙並分建造紙印刷局廠摺代論]  
財政處户部會奏爲整理財政必　籌辦官紙亟官分建造紙印刷局廠以資預備請旨辦理恭摺仰祈聖鑒事竊雜圜法爲立國之原其權固宜操之於上紙幣爲便民之計其制尤宜愼之於先臣部前因銀行業經開辦當卽奏明派員前往日本考查帋幣印刷事宜誠以帋幣之行全恃信用一經作僞其害不可勝言唐之飛錢宋之交會實爲中國帋幣之始當時議者僉謂以輕代重以虚代實深慮僞造日多勢不可久要知帋幣原冀商民利便實爲財政之機關果其立法之初詳審周密先求盡善必能全收其利而不受其害東西各國於發行紙幣以及一切簿籍契劵　項官帋凡有價值者皆由政府主其權嚴防民間之私製其有私造者從重科罪而尤恐人心徇利甚於畏法故於造紙印刷之事特意注重精益求精務使民問無從仿效其造紙也選料程功必得質地匀潔堅靭與尋常朿楮廻異更加以水印暗花爲特别之記認是未經印刷之先己隠寓防弊之法其印刷也以機器精鐫銅松極求工細煉製印色備極鮮明又益以電胎銅版鍍出分印雖累萬億而毫釐不爽務使製作精工人人能辨眞僞是皆預求立於不敗之地而無作僞之虞惟造紙之與刷印其體則合而爲一其事則分而爲一必各設一局以求精進造帋必擇原料最富水性相宜之地建廠添造印刷一事其工作均從事於機器而電胎製色二種尤係專門科學非得有專精此藝之技師教習不易措手則其建設自以購運機器延聘技師於適中便利之地爲合宜而尤必與臣部及發行帋幣之總銀行相近庶更稽查以上二局設立之地應各求其宜不必定合於一處考之各國莫不皆然臣處臣部現值整頓財政之時亟宜參酌採取妥爲籌辦以立基礎統俟考查之員回京再將局廠建設之處曁派員經理一切事宜妥議章程奏明辦理所有請設造帋廠印刷局緣由是否有當理合恭摺其陳伏乞皇太后皇上聖鑒訓示謹二年五月初五日奉旨依議欽此（孔） 
　　按此摺己經奉旨依議見袜十日本報專電 
[日本撤去滿洲各處軍政局之期]  
　　十五日東京電云滿洲撫順日本軍政局業己撤去若昌圖則定於西七月十五號（卽五月二十四日）若奉天省城鐵嶺遼陽營口等處則定於西七月三十一號（即六月十一日）律撤去云譯字林報 
[英大員議定停止華工之期]  
　　十五日倫敦電云英國殖民部次官温斯敦翹其爾君在下議院宣言謂彼定于西十一月三十一號爲停止招募華工前往南斐洲特蘭斯哇之期譯文滙報 
[新城戢匪紀畧杭州]  
　　洪帮會匪蔓廷浙東自官山黄道士始黄道士者本湘軍散勇其黨有羅耀者向充精勝旂正兵綽號九千歲又有洪年春戴桂林陳鳳彪杜得勝及黄道士之子黄利生均極兇悍僧志連嚴含馨則其謀主匪黨有軍師之稱尚有大老方及史炳生則係革董及破落户新與之合此輩横行鄉里良民受害懼禍不敢發本年二月匪黨向上海私運銅元機器于山僻間招股設廠將謀鼓鑄沈令帶勇親往起獲解送省局閏四月間各埠米貴搶案迭起黄道士等因之煽動鄉愚來城刧搶店鋪名爲閙米實係號召其羽黨當時謡言四起各鄉連日被搶應接不暇沈令親掩捕僧志連一名及購綫獲到章炳明嚴含馨二犯而匪徒徧張揭貼揚言刦獄警報時聞沈令策勵民團短衣督隊日夜查防並分諭鄉董赶募團丁遥爲聨絡五月初六日下午西北鄉紳董飛報各處匪徒　集隨卽辦理城守經營逹旦初七日黎明親兵張坤于衙署前盤獲匪黨陳米興一名搜出暗號票布叛逆字據供係鳳歧山老九當時事機正迫恐有他變卽行正法而是日匪徒先于要路斷絶 
 [G　　訪求小説　申報館啓 
　　本館現擬訪求小説如有家藏木刻爲世不經見之稗官野史凡（章同）（説部）（傅奇）（彈詞）等類有願出售或倩本館代印者望先將書名價目以及書中事實撰著人姓名并書共若干册一一開示以便商訂郵資不自給合恕不修覆 
 
 

Page 3

 
 
軍報約于辰時齊集午時由先鋒陳　典在城内放炮問鄉一時舉火立卽五路攻城且己購有内應欲取新城爲根本分擾旁縣沈令決意將陳米與處斬放炮開刀之際匪黨誤以爲信炮北路黄道士等卽就松溪放火僅燒耶穌小教堂　民房數問旋卽揚旂率隊直撲縣城西路先有少許由塔山東來至惠來亭與北路合併沈令先己督率親兵警察及城紳羅爕羅濬鄉董王殿標親兵哨官黄雲龍防營左哨傅佑靑等上城堵守僅留西門未閉以納商民街外栅門均先上鎖該匪前隊甫到卽由黄傅両哨弁開栅出擊沈令率警兵爲之策應該匪爲炮聲所誤四路未集僅黄道士等一股二百餘人有土槍數十捍餘均矛槍馬刀等軍器匪先開槍官軍還擊搴奪黄旂擒獲紅旂匪止王恒進一名餘衆奔竄追至山問不及而返其東南西三路數百爲羣持槍執械而來者聞先鋒被誅北路破敗各鳥獸散此初七日曾匪合謀攻城聞炮誤期悻獲保全之實在情形也是日午後西鄉民團獲送杜得勝一名初八日北鄉民團獲送黄道土羅輝黄利生三名初九日臨安新城會集民團數百人拿獲胡野狗洪年春陳存有三名送縣沈令均命立卽正法以抒衆憤於是匪中山主及坐堂元帥先鋒調令等各悍目均己殲除止有大老方戴桂林陳鳳彪吳阿六等數名未獲卽出示安民並解散脅從繳布免罪初十日省防武備各隊己由三總辦督帶來新兵威鎭懾匪蹤四散當不難乘機搜勦以絶根株也（助） 
[南昌江令卹典之傳聞]  
　　天津報云己故南昌江令當在京建立專祠以表彰之並恩賞其子作爲蔭生云京津西報謂此事如確則與新立之約又適相背矣譯字林報 
[蘇撫批駁私造鈔票案蘇州]  
　　蘇省私造鈔票一案曾經府尊孫展雲太守錄供通詳各節迭譸前報兹悉此案由撫憲陳筱帥閱詳逐層批駁所批情形不能盡悉大畧謂來詳故作疑詞所有呈案定印鈔票之信校對筆跡與柯升比之一二相同事非無因不問可知究竟朱公子是否同謀均應澈究未便含糊了事仍飭蘇州府會同發審局讞員迅卽重行訊取確供通詳云云（康） 
[湘省學界惡風潮三志長沙]  
　　湘省學務處文案兼選升藝徒學堂及各初等小學堂監督某紳被學生多人在某土妓家捉獲解送學務處請予罰辦一節己誌前報聞事後各學堂紛紛開議有善化中小學生因與該監督同縣聞此大抱不平謂各學生下手太毒且稱某土妓爲該監督簉室賃屋另居偶與二三同事相聚抺牌是亦常事何得架以捉姦大題搆此奇辱爰於是日徧發公啓意欲與各學生反對以圖報復又有某學界中人與該監督有素因聞拍有相片竊恐徧傳各處不獨該監督以此貽羞抑且有玷學界於是邀集同人至照相館索取底片旋因彼此爭鬧至將照相館擊毀館主受傷亦有平情論事之人謂該監督即係狎娼亦不應如此辦理彼一人雖不足惜似此不顧大局實足令辦事者寒心且旣加此奇辱所謂罰之己甚何必再請罰辦不如就此了結云云惟原與搆釁之各學生則屢向學務處催請嚴辦並恐釋放回家因要求撫憲曁學務處將該監督交警局看守撫憲龐劬帥懷衆怒難犯之心擬卽准予照辦旋經警察參議員以爲無此辦法决計不肯收受遂將該監督暫令歸家於是各學生又復紛紛集議一則因此事未了一則聞學務處有責令陳姚兩家尅日遷葬之說以爲各學堂不日給放暑假竊恐先後散去不能逹其原議之目的故又發一公啓謂各學生暑假後不得遽行回籍有不聽命者將予以自治之辦法乃近日適奉撫憲示諭謂現在各屬荒歉又多被水災暑假後均須作速返里各謀地方保安之策不得逗留省城致釀事故各學生一聞此諭更復力謀抵抗仍連日開議以示决切其中府和者亦復不少云（時） 
[學部電詢東台縣焚燬學堂事北京]  
　　學部據大學堂蘇籍學生鮑誠毅等禀稱東台縣官立小學堂近被奸徒謡煽藉端焚燬並將學堂總理夏編修寅官家抄掠一空等情得禀後因未悉此事是否屬實究竟如何原委故己電詢蘇撫將此事起釁緣由以及現辦情形一併電復蓋學部以近來各省學界風潮迭見大抵皆出學務處及地方也辦理不善之故現在正擬整頓是以關於學界潮之事甚爲注意（明） 
[議准在高麗設立中華學堂北京]  
　　前駐韓大臣曾廳銓奏請在韓國設立中華訓練警務方言商科等學堂奉　旨交學部議奏日前該部議覆應准予設立將來畢業後仍照章回華一體考試給予出身己奉旨依議矣（孔） 
[撥款修建師範學堂京師]  
　　大學堂擬改師範館一事久誌前報初四日學部榮尚書會商嚴範孫侍郎以所建專科大學堂一時未能竣工學生亦未畢業自可　庸酌改應由學務經費項下暫先提欵將貢院修建齋舍改爲師範學堂遴派奏調户部郎中馬畜五濬年總理其事俟開辦卽以馬君允當監督（和） 
[軍機處改訂官制消息京師]  
　　近日政府王大臣在内廷大開會議擬將軍機大臣改走名稱滿漢章京另訂吕秩改爲官官其應行一切政務亟宜力加整頓改良辦理慶邸以此事關繫重大未便　率從事須俟考政大臣回國會同詳細計議再爲奏請實行（上） 
[政府擬添設路船專部京師]  
　　日昨政府王大臣議及各省興修鐵路久而滋弊皆因稽察未能周密之故鹿大軍機擬照張香帥之議奏請添設專部專司管轉鐵路輪船公司事務諸鉅公亦表同情惟　邸頗不謂然大約其事須暫緩實行矣（以） 
[會議添設駐漢鐵路總辦京師]  
　　日前唐紹儀侍郎與慶邸商議謂因京漢鐵路事務紛繁稽察不周日久難免滋弊應請添派總辦一員駐節漢口所有黄河以南之路歸其管理黄河以北卽歸駐京總辦管理藉可整頓路政　語並聞己經提議兩次慶邸尚未置　否云（和） 
[電飭壽辦門頭溝運煤鐵路北京]  
　　政府王 
 
 

Page 4

 
 
大臣以本年京師水旱不均米麫騰貴更兼煤價陡漲小民困苦異當因擬電飭鐵路大臣設法籌欵先修由京至門頭溝鐵路一叚專運煤斤庶使載運較易以平煤價而恤民艱（甘） 
[議飭擴充荆河航路京師]  
　　日前商部各堂官議及湖北荆河至樊城一帶商賈　萃貨物雲集實爲繁盛之區惟彼處河道淤寒載運不便擬卽電商鄂督籌欵開濬以期擴充航路藉興商業而廣利權（和） 
[電請拒絶法商要求昭通銅礦北京]  
　　雲 
貴總督丁制軍日前電致外部略謂現有法商大羅公司屢次要求開採昭通銅礦曾以昭通係屬官廠開辦萬難攙雜洋股有碍利權業己嚴詞駁斥並照會駐滇領事禁阻惟聞該洋商仍擬堅請合辦應行電知大部如有向部要求情事務請力爲拒絶以清權限（存） 
[議駁請給游歷勘礦護照京師]  
　　日前有德國商人擬赴山東浙江四川等省游歷並勘　各處礦産向外務部請發護照以便前往昨經各堂定核議以游歷護照不能有勘礦字樣未便允許業己照覆德使轉爲駁斥（貴） 
[電催膠關提解警部經鄪北京]  
　　巡警部各堂憲議及本部辦理一切公事經費支絀需欵甚繁前奏請暫提山東摎關征存稅欵銀二十萬兩迄今尚未解齊應卽電催楊撫迅速補解足額勿任再爲延緩以應急需（存） 
[程軍帥電請添練巡營京師]  
　　日昨黑龍江將軍電奏土爾伯特蒙旗及通肯河西之巴拜荒叚將次放竣惟該兩蒙荒叚爲鐵路所經洋兵時相往來蒙民錯居兼之旗籍佃户　集人類未免不齊雖經添設民官竊恐鞭長莫及現擬添選弁勇二百名分紥各處以資彈壓聞己奉旨允准矣（下） 
[汴撫電告添練砲隊河南]  
　　目前河南巡撫電致政府略謂自西平遂平亂後地方雖己安謐仍恐有匪黨在邊界匿跡自應飭屬隨時派兵稽察以期先事預防惟河南地形四逹控禦甚難前經訓練砲馬隊實屬不敷分佈現擬再請添練陸軍砲馬隊一營庶與直鄂陜省各軍聨絡一氣緩急足恃伏望代奏如蒙俞尤以使從速招募俟成軍日再行奏請敕部立案（伯） 
[江督密查緝私營弁私通盜匪鎭江]  
　　徒陽緝私營管帶申正帮遊擊部下之營官汪昆喜曾以軍械火藥接濟通州某巨盜　爲江督訪聞刻己派候補知縣孟大令至鎭嚴密查察以憑核奪（皆） 
[不允抽捐富商之條陳京師]  
　　户部某司員繕具說帖條陳財政處略謂現在庫欵支絀籌措維艱擬請抽收銀釐攤捐富商每年可增大宗進欵於辦理各項公事不無小補當經王大臣核奪咸謂虐商卽以病民其害不可勝言此舉著母庸議（上） 
[電燈與英租界交涉之困難鎭江]  
　　大照公司開辦電燈己將一載通衢小　均己普　惟英工部局謂公司須常川延用洋工程師及燈内銅絲須用樹膠包裹電桿入地須深若干尺方許在租界栽桿置線有此種種要求以致及今卒無成議目下公司己禀由鎭關道向英領事交涉惟領事仍須詢諸工部局董葛君以定行止故此舉甚形困難云（皆） 
[西商團練兵會操]  
　　十六日字林報云昨晚上海團練兵會操到者共二百人葡萄牙人一隊頗爲整齊　字一隊到者得三十人各隊均於晚間八句四十五分鐘在英大馬路工部局議事廳會齊旋各分隊前往外白渡橋洋涇橋及租界内各要隘處駐守至十一句鐘再會令於大馬路泥城橋整旅前進遵以西樂行至浦灘始各散去 
　按昨報紀洋兵駐守橋梁豫防事變一節蓋卽此事因華人不知　西商團練兵會操而其事又在晚間故有此誤會也爰揭明於此 
[駐滬美副領事升任]  
　　文滙報云　滬美副領事安諸德君升調臺灣領事遺缺由衞廉姆君接充 
[英法意二國議利有成]  
　　十五日栢林電云英法意三國會議愛比西尼　約事將子明口簽押 
[西班牙内閣衝突]  
　　十五日栢林電云西班牙内閣有齟　之事 
[英外部討論懲辦埃及人一案]  
　　十五日倫敦電云英國外部大臣愛華德格雷伯爵懇請下議院對於懲辦埃及問題勿再性急並勿再斤斤辯論此等重大事件因尚有較此重要者在也日今年以來埃及狂妄之徒日見其盛且不獨發見於埃及境内並蔓延及於北亞斐竊加洲自近日英國將校在埃及受辱後聞該處又有攻擊歐人之舉我儕自當設法保護在埃及之歐人倘下議　現將埃及政府之權刀毀壞則危急情形恐將再見盖以埃及政府之權力如爲狂妄之徒所勝則更不得不出之以猛烈之政策矣夫常事機危急之秋我儕所行政策容有不合乎憲法之處也當在下議院討論此事時派駐埃及英大員克滿伯爵亦在座 
[埃及土人攻擊兵士]  
　　十五日倫敦電云有德勃林精兵一人當回至亞力山大地方之麥克司小村時爲土人所攻擊受傷甚重 
[德國巡洋艦開赴亞東]  
　　　十五日栢林電云德國巡洋艦尼歐比號己起程前往東亞與巡洋艦隊聨合 
[英外部議論外交大事]  
　　十六日倫敦電云英國外部大臣愛華德格雷伯爵在下議院辯論外交時謂　日聨盟頗爲强固日本輿情皆極注重高麗並使其本國之利　日見興盛盖聨盟之意在於互不保守探願其常能如是也至康哥問題英國預擬與他國聨合催促其更改制度英國政府己准兵聽前往俄國克倫斯得脫海口遊歷譯文匯報 
[日本擬在海參威設立領事]  
　　東報云日本政府照請俄國准日本在海參威設立領事署 
[工黨對于南斐洲土人之忠告]  
　　十五日倫敦電云有工黨一人名哈弟者致書于現居穌格蘭愛丁堡之蘇羅人聲言蘇丹近出殘暴之事是令蘇丹之政治降而與康哥相等且南斐洲屠戮土人之舉亦復可恥可怕彼　盼蘇羅人能早日設法自衛以抗僞托善良之白人之殘暴各報章皆登錄此信 
[俄内政外交有不遑兼顧之勢]  
　　神户西報載巴黎電云德京傳言英俄两國約事己定一節無人信以爲眞其故由于俄國目前内顧不遑何般旁及外交俄國内閣恐將變更矣 
[韓京謡言可駭]  
　　十五日東京電云　京謡言四起謂韓皇　遜位于義和宫親王惟該親王稱疾固辭然此等謡傳實無根據也譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署湘臬張學使啓行赴奉長沙] 　 
　　署湘臬張筱圃學使因學部催赴奉天提學使新任甚急且現在湘省學界大起風潮將有不能一朝居之勢爰於上月念九日交卸本月初三日登舟起程（旦） 
[蘇撫示諭屬員停止叅衙蘇州]  
　　蘇撫陳中丞因時屇小暑天將酷熱特於本月十五日懸牌云諭屬下文武官僚自本月十五日起一律停止叅衙以示體恤遇有因公來見者仍隨到隨見（且） 
[黑龍咨調候選人員京師]  
　　黑龍江將軍程雪帥現以江省舉辦一切新政需才孔亟己咨請吏部派在部候選正佐官員其才識通逹者飭令到江差遣以資臂助吏部堂憲業己允准矣（貴） 
[督練公所札步兵第二標文蘇州]  
　　（爲撫卹溺死徴兵事）爲札飭事照得前日第二標第一營徴兵陶元鼎鍾子詒因第一二標兵互相鬥毆落水身死除己禀奉撫憲賞給棺殮費洋二百元本總辦又捐廉洋二百元以撫其家屬惟陶元鼎鍾子詒有志從軍盡國民之義務一日死于非命昨親臨督同府縣相騐情形傷慘不禁爲之殞涕查南洋去年在鎭江徴兵因屋倒壓死徴兵二名除撫卹外札飭地方官查明家屬特别優待本總辦卽札華婁両縣查明陶元鼎鍾子詒家屬仿南洋辦法一律櫌待仰該統帶卽傳知該標徴　及陶元鼎鍾子詒家屬以示本總辦重視征兵極爲優待之至意（下畧）（容） 
[選送兵士學習軍樂蘇州]  
　　蘇省現在創練新軍惟各營軍樂鼓號尚付　如撫憲陳筱帥以軍樂隊爲行軍司令關鍵萬不可少業己選送兵士三十名赴寗附學軍樂另選號兵十二名附學鼓號云（甲） 
[飭屬遵照流通米穀并免釐捐清江浦]  
　　劉延帥接據江督周玉帥電稱近日各處米價更漲固由於商販囤積居奇亦由土棍藉口攔阻希圖訛索現雖出示平價並開倉平糶仍於事無濟擬設法招商販運以期本省内地流通凡在本省界内販運及外省之米運入蘇境者酌免本省米厘一個月限滿再行察看情形酌辦至米稅仍照常征收不免其外省來蘇省購米者非奏明有案一概不免一體嚴飭地方官嚴禁地棍藉口攔禁會同等因旋接樞電奉旨周馥等電奏請酌免本省米釐等語著照所請户部知道欽此延帥當卽飭屬一體遵照矣（甲） 
[白土山煤礦案沿須確查蘇州]  
　　徐州朱象鼎因白土山煤礦緝葛一事案懸己久蘇撫陳中丞又迭接商部咨催旋派丁道葆元赴徐會同田守秉公訊結現在丁觀蔡業己回省與田太守會查禀優撫憲以所禀尚多含糊刻己批飭田太守確切查明禀覆核奪以期速結（甲） 
[湖南官錢局經理水災賑欵出入總數長沙]  
　　湖南官錢局代收水災賑欵曁撥付籌賑局支用並電滙米價各數目自四月二十六日起核至閏四月底止所有收支各數逐欵臚列分呈呈大憲核准計收藩庫撥交帑項銀十萬兩曁本省外省捐項合共湘平銀三十五萬二千一百八十餘両逐日撥解籌賑局支發散賑銀九萬四千餘兩三次電匯交蕪湖米價銀共二十二萬兩两次電匯交盛宫保米價銀共三萬両又匯交安慶陳廉訪米價銀三萬五千兩收付兩抵透用官錢局銀二萬六千九百餘両（旦） 
[警員認眞巡夜蘇州]  
　　蘇垣巡警局總辦嚴觀察飭令夜間十二時各巡警母庸站崗改爲遊巡兹聞西路巡官文章卿大令因西路地叚較他路煩盛且各巡警藉遊巡爲名隨處坐臥偷安恐有疎失擬變通凡各街巷要口夜間仍派巡警站崗大令則親率武捕員等遊巡查察至天明始返因此各巡警等不敢怠惰自大令到差以來將及一月地方頗稱安謐云（永） 
[蘇垣大風雨之損害蘇州]  
　　蘇垣本月十四日上午八點鐘時狂風暴雨霹靂交加城内大樹吹折者數處墻倒者數處藩署頭門栅欄亦被風吹倒盤胥門間之城墻被風吹坍約有數丈寳帶橋第五六營徴兵所住之營房被風吹坍房屋數問徴兵之壓傷者十餘人聞内有二人因傷重斃命各徴兵齊至督練公所禀報經總辦杜劉二觀察派各科長赴營查騐屬實詳細禀復並派提調　大令赴吳縣與張蓬仙大令商酌於城内擇定空房以便將第五六等營徴兵一律遷進城内暫住云（永） 
[航船風覆蘇州]  
　　蘇鄉車坊地方十四日午前有用直航船一艘行經該處忽遇狂風雷雨當卽傾覆波心搭客二十餘人僅撈獲十三四人其餘六七人己不知踪跡矣（且） 
[提署總查差易人厦門]  
　　提署總查邸奎武因事撤差現由洪永安軍門札委李遊戎於初二日接辦（中） 
[受傷西人來厦厦門]  
　　永年保壽公司某西人前日被人戳傷現己來厦聞傷勢日漸平復其兇手至今尚未弋獲（中） 
[京漢北路監督整頓車務禀北京]  
　　敬禀者竊職道等於本年三月十七日奉憲台諭開南路分段行車稽查斐克士聲名平常頗招物議本應立予撤退因未得確憑未便以無據之詞遽入人罪惟該員供差南路人地不宜應卽由尊處會商行車總管普意雅將該員調至北京首叚以便約束仍由尊處就近密希卽妥卽辦見復等因奉此遵卽與行專總管普意雅會商妥恊飭知該洋員斐克士卽行來京與北路首叚稽查對調當經禀報憲台在案乃斐克士心中不服不肯來京而總工程司配唐以該稽查在路多年如果其所犯之事查有實據應卽撤革倘係安分無他而忽與調動恐無以折服其心職道等遂與配唐約定如查出該稽查果然安分自應禀懇憲台仍令其在南路供差倘所犯查有實據卽應撤革當卽派員馳往南路密切詳查尚未據覆到而斐克士忽電請辭退其爲情虚規避不言而喻以職道等之見卽准其銷差亦無不可而配唐之意該稽查供差多年當不至如此荒謬或者公事認眞結怨於人以致如此不肯命其銷差旋據密查委員復稱在各站查訽斐克士平日之　受禮物均有確據惟各站站長等均不敢直言指控深恐結怨被害等語於是職道等趁赴漢查路時逐站面詢各站長各站長始尚囁嚅不敢言後見職道等偕普意雅一同詢問始敢直言共計控斐 
 
 

Page 10

 
 
[第十版]  
　　克士收受禮物等事不止七八站不下十餘款皆屬確有實憑職道等復令普意　用法語詢問所供如前當經洋書記普爾鐸當場書供普意雅簽字回京後配唐卽傳該稽查到京回詢據供從前收受禮物實有其事至上半年本總管發出不准收受禮物之修告後卽未違犯等語配唐謂該稽查前請鎖差令卽准其所請以全該稽查之顔面職道等則謂查得如許實據而不斥革何足以昭懲戒配唐謂如須斥革必須傳各站長與之面質乃斐克士不肯前來面質可見所犯之事己屬無可置辭經將該稽查斐克士傳知斥革目下業己離差向來凡外洋聘來洋員銷差回國其川資之外尚有至到國之日薪費並酬勞等項今斐克士旣係斥革人員自不能援照此例給與二等船票一張其餘一槪皆無合併聲明所有職道等查明南路分叚洋稽查斐克士犯事實情業己斥革以昭懲戒各緣由理合具禀憲台伏乞察核 
　督辦大臣唐批據禀己悉所稱洋稽查斐克士收受禮物當經　密切詳查得實又偕行車總管普意雅逐站細詢皆有確據經有　洋書記普爾鐸書供普意雅簽字情眞罪當應卽將斐克士斥革　以昭懲戒不能援例請給薪費酬勞惟給與二等船票一張等情　該道等發奸摘伏不避嫌怨辦理悉當深堪嘉尚應卽照所請辦理繳（閏） 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
奉部奏准自光緒二十六年起每年加撥銀四萬兩共銀二十萬兩三月解六成九月解四成按期匯解均經遵辦在案兹查上年九月應解四成銀八萬两前因徴不敷解禀經飭由杭關恊撥銀一萬兩尚短銀七萬兩於逐日所徴各稅及洋藥釐捐項下籌湊足數備具文批陸續發商匯解江海關道衙門投纳等情詳請具癸前來臣覆核無異除分咨查照外理合附片具陳伏乞聖鑒謹奏奉硃批該部知道欽此 
宫門抄四月初三日吏部翰林院正黄旗值日無引見榮勲謝署内城廳恩朱啓銓謝署外城廳恩召見軍機浙江巡撫張奏爲查明光緖三十一年徴收丁漕銀米各數開列比較清單摺 
浙江巡撫臣張曾　跪奏爲查明光緒三十一年徴收丁漕銀米各數開列比較清單恭摺具奏仰祈聖鑒事案准部咨同治八年二日初五日奉上諭户部奏請飭各省整頓丁漕按限奏報等語著各督撫自同治八年爲始督飭藩司將一年上下兩忙徴収丁漕各實數及上届徴取總數開具比較清單專案奏報等因欽此欽遵在案兹據布政使寳棻詳稱光緒三十一年額徴地丁錢糧除蠲緩外實徴銀一百八十九萬一千七十六兩零截至年底止共解収銀一百三十二萬九千一百九十九两零己完六分以上比較三十年徴收分數相等又粮道衙門實應徴漕白銀五十八萬八千五百八十兩零徴解銀三十五萬一千一百四十二兩零己完五分九釐八毫零比較三十年少收銀三釐三毫零又實徴漕白正耗並行月等糧米五十四萬九千八百一十六石零徴運米五十二萬六千六百八十石零己完九分五釐七毫零比較三十年少收米七毫零開摺詳請廙奏咨前來臣覆核無異除分咨查照外所有光緒三十一年徴收丁漕銀米各數理合繕具清單恭摺具奏伏乞皇太后皇上聖鑒謹奏奉硃批户部知道單併發欽此 
工部奏爲核銷山東省光緒三十年分黄河抛砌　石埽壩及加倍堤埝各工動用銀兩摺 
工部謹奏爲核銷山東省光緒三十年分黄河抛砌甎石埽壩及加培堤埝各工動用銀両恭摺具陳仰祈聖鑒事竊臣部由内閣抄出署理山東巡撫楊士驤奏報銷光緒三十年分山東黄河用過甎石各工銀兩一摺光緒三十一年十二月二十七日奉硃批該部知道欽此欽遵抄出到部查原奏内稱山東黄河兩岸每年加培隄身抛砌甎石埽垻前經正任撫臣周馥於光緒二十九年十一日問奏明此項用欵不在歲搶修經費之内即儘加提地糧盈餘及續收之工捐屯價逐漸歸補此後亦儘前三項收欵察看工情緩急酌量收數多寡專作此工之用量力經營分年辦理每辦一年將所辦工程及收支款項造册報銷兹據河防局司道詳稱光緒三十年分上中下三游抛護甎石修砌石壩加培隄埝三項共用過工料價值銀十九萬八百三十八兩五錢三分九釐五毫委係實用實銷並無浮冒覆核無異咨部查照等語今光緒三十二年正月初十日據該撫抄錄原奏取具圖結咨送前來臣等督敕司員按照册造逐欵公稽所開甎石土方價值均與辦過成案相符應請准其開銷至此案動撥銀兩應由該撫自行報明户部查核所有臣等核覆山東省黄河抛砌甎石埽壩及加培堤埝各丁用欵緣由理合恭摺具陳伏乞皇太后皇上聖鑒謹奏光緖三十一年三月初八日具奏奉旨知道了欽此 
宫門抄四月初四日户部宗人府正白旗值日宗人府引見十四名户部五名翰林院十八名内務府三名敬昌假滿請 
安善豫請假十日都慶恒啓預備召見召見軍機都慶恒啓多普沁多爾濟 
安秞巡撫誠奏爲裁改練防各軍整頓砲台以昭劃一而期得力片 
誠勲片再安徽原有練防各軍雖不下二十餘營而營制紛歧餉章亦不劃一自奴才蒞皖以來次第經營逐漸整頓並飭全省陸軍一律改練新操嗣准練兵處頒到新章卽先練一恊兩標過山礟隊以爲基礎均經隨時奏明在案惟皖南北防練等營原支薪餉甚薄實未能收飽騰之效而安省財力素絀籌餉匪易不得不量爲變通以期挹彼注兹計上年自夏徂冬裁撤皖南鎭標馬隊一起皖北卓勝水師一營省城澄清水師一營並將續備軍五營復加裁汰前營爲常備軍過山　隊中左右三營爲安慶巡警軍二營馬隊營爲親軍馬小隊一起不設統領歸督練公所節制藉省經費查大通運漕兩處向本各駐續備軍一營鎭守彈壓此次仍撥巡警軍二營分紥該處俾免空虚馬小隊即駐省垣以資巡緝其皖南北練步隊各二營皖北威靖馬步四營卓勝馬步五營經奴才體察情形各馬隊弁勇尚稱精壯餉乾亦能敷用該處地多平陸以馬隊爲宜未便裁改其步隊各營俱經嚴加淘汰挑留精壯練軍則改爲巡警防軍營名各從其舊惟薪餉一律酌加以上安慶及皖南北巡警軍各二營皖北防軍共七營每營自管帶以至正兵俱係二百六十四員名每月支薪餉等銀一千九十三兩四錢綜計十三營太建月共支薪餉等銀一萬四千二百五兩二錢其馬小隊一起自管帶至馬勇共四十二員名月支餉乾銀三百八十二兩四錢又皖南巡警軍統領皖北威靖營統領各月支薪水公費等銀三百一十兩皖北巡警軍統領兼卓勝營月支薪水公費等銀四百一十兩其汰除之勇均給恩餉一月以示體恤挑留勇丁以定額之日起支薪餉至省城攔江磯前江口砲隊二坐又東西梁山砲臺各一坐從前中練防等軍分撥弁勇駐守厥後裁併練軍改防軍爲標制當經叅酌江南章程於攔江磯西梁山各設正臺官一員前江蘇梁山各設副台官一員每臺設教習一名號目一名管旗一名修砲原一名砲目五名台書一名砲勇四十五名計五十六員名四台共二百二十四員名月共支薪　等銀一千二百三十四兩查水師一項皖省尚有淮河長字水師三營每營砲船十四隻巢湖水師一營　船十五隻詳加考察各營將弁於操巡事宜尚能認眞講求惟長字水師中營汛地較廣不敷分　亦飭添設三船以致周密弁勇薪餉一循向章此裁改練防各軍整飭砲台以昭劃一而期得力之情形也奴才正在具陳間適准練兵處咨各省續備軍一律改爲巡防隊奏奉論旨咨欽遵查皖省練防等軍從前原有常備續備名目上年經奴才改編一恊兩標並將練軍一律改爲巡警現在防營中僅祇威靖卓勝尙有續備之名業經轉飭各軍一體遵辦將來倘須换刋關防隨時禀由新任撫臣恩銘查核辦理除咨部查照並飭支應局將現存裁定各營額名餉數另行造 
 
 

Page 17

 
 
　 
[禀設農業公所禁種鶯粟蘇州]  
　　崇明縣業户膏萼鞾李福緣等禀稱永泰永昌永豐永旺慶昇南北連陞等沙地農務廢弛傳種罌粟年盛一年以致業農者逐利心勝鮮以種植棉花雜粮爲衣食之本目擊情形不忍坐視因約集同志議除此弊先於諸沙境内暫借久隆鎭育嬰内房屋創立農務公所勸植實業禁革陋弊凡地方一切河工統歸公所經辦如命案一項拖累良懦爲地方大害因議於公所内附設普善堂并酌籌經費興辨學堂以廣教育所有辦理經費議按年每千步酌提錢一百文分作農務開河普善學堂四項之用一俟辦有成效卽議創建公所特議規條十五則環請通詳立案公舉文生蔡鑫職監倪華清爲公所坐辦董事職監施徴睿祝應乾等爲會辦董事請各給照會等情由崇明縣通詳各憲（永） 
[淫媳弑姑案解省蘇州]  
　　江寗縣屬甘家村民婦甘孫氏於某日受毒身死經屍夫甘正道報縣由失大令詣騐訪獲犯人甘正高訊據供認與甘王氏通姦被其姑甘孫氏禁絶往來商允甘王氏用毒置於飯内謀害其姑甘孫氏身死錄供通詳撫憲以此等淫惡蔑倫重犯未便遷延稽戮批飭梟司轉飭該縣朱大令親自押帶犯 ] 
証來省督審擬辦（永） 
[滬城官事]  
　　奉天提學使張筱圃學使鶴齡由湘來滬住北巿垃圾橋昨日午後到道投剌○江南提督徐傳隆昨日由松來申定於今日赴淞明日返滬舟泊董家渡碼頭○兩淮補用鹽通判朱月耕别駕蘭昨由揚州來申住北巿中和棧○候補知府朱恒齋太守鈞試用縣丞蕭孟白二尹大鴻相繼到申蕭住長春棧昨均因公到道禀謁○松海防同知秦司馬錫鎭由巡洋公回○寳山縣知縣王大令得庚委署華亭縣知縣程伯堂明府鵬昨均奉滬道瑞觀察傳見詢問要公聞程大令擇於十九日到松接篆○署數縣知縣李大令嘉福前日到申後昨己公畢詣道禀知赴任聞大令擇於十八日接篆（事） 
[廣州美領事由滬赴任]  
　　文滙報云卸任杭州美領事雲君于昨晚乘德公司郵船龍號前赴廣州領事新任 
[美領事允准飭收賭塲]  
　　滬道瑞觀察因租界靜安寺路徐家滙地方西人所設留園樓上有美國人畢德爾等開設外國三十六門賭具殊屬非是函請美領事立飭收場閉歇美領事接文後己允飭令收歇矣（助） 
[華商亦賀西節]  
　　五月二二三日（西七月十號）爲法國改立民主之期向例法界西官均縣燈慶賀華商並不預賀昨忽由麥總巡飭探傳諭界内各華商鋪號届期一例懸燈預賀云（臨） 
[華商體操會出隊赴飲序次]  
　　十七日准十二句鐘半華商體操會全體會友到場取齊由北浙江路向西轉灣走愛而琴路到商務總會門外暫停答商董歡迎禮畢向南轉灣走鐵馬路過橋走河南路到抛球塲向西轉灣走南京路過泥城橋走靜安寺路到洋務局門首暫息分隊晉謁道憲挨次入内各隊各人所指定之席出督隊傳令宴飮飮畢由督隊傳令稍歇飲時各排長暫充巡警之職各處巡察樂隊照常奏樂俟各隊席散後然後排長與軍樂隊各人所指定之席宴飲五句鐘在洋務局門首排隊道謝由督隊傳令挨次出門走靜安寺路過泥城橋走南京路抛球塲朝北轉灣走河南路過鐵大橋走鐵馬路向西轉灣走海寗路朝北轉灣走北浙江路到操場散隊（出隊次序）通訊員馬巡馬隊長馬隊樂隊長樂隊統帶員參謀員學旂員督隊員甲隊乙隊丙隊軍醫長醫兵執法員丁隊戊隊己隊輜重員輜重兵管帶員教員書記員警察員挨隊分巡出隊規律與營規一式如有故違輕則記過重則出會因該會初次出隊中外官商士庶刮目以觀關係甚重而西人尤甚讚美故宜格外自尊自重處處畱心以免貽人之笑而失商界之威光也（容） 
[粤路股東定期開第三次會]  
　　上海粤路股東團體曾定於本月二十四日午後在老閘徐園開第三次會公舉職員曾議辦法聞入會者可先向會所領取入塲劵園中概不收取游資（助） 
[大逹公司碼頭急待開工]  
　　大逹輪步公司擬就南巿十六鋪至大關止建築新碼頭六座各長二百英尺闊三十英尺連橋十二座各長四十英尺闊十四英尺專候濬浦總局勘定沿浦岸線展出若千丈尺以便卽日開工俾公司碼頭得以限期竣事業己繪具圖樣呈送濬浦總局辜部郎何觀察及關道瑞觀察同稅務司核示矣（事） 
[示知電燈廠斷無疏虞]  
　　總工程局董前擬將電燈公司遷於小武當禀奉瑞道台批示准行由縣曉示在案兹經該處紳商鋪户分别函禀以電廠煤火恐有意外之虞請另擇僻處等情局董考得鍋爐斷無失火其烟通用銀五六千兩在外洋造就較砌築者約低一倍中有機器能將爐中熱氣反復用盡餘熱毫無安有火星冒出猶恐紳商等再有滋疑當卽由局將情出示佈告俾衆周知（尺） 
[英捕房攝取工程局押所小影]  
　　總工程局將局所及裁判所遷至後面水利局房屋内地位寛敝所有覊押所分爲三等頗稱完善英捕房麥總巡知之卽於前日旁晚時携攝影箱赴局面晤局董略談片刻卽導至押所内照式留影携回（尺） 
[范妾將次解滬]  
　　道轅偵探楊錦山前在山東省歷城縣東關地方將著名惡棍范高頭之第四妾王氏並羽黨某某等三名拘解歷城縣請照章按站解滬等情己詳前報兹悉王氏等各犯己解至嘉定縣境楊偵探以地距上海甚近恐有疎虞昨日將情禀明道憲瑞觀察卽派楊錦山帶同夥役至上站妥爲照料（力） 
[飭查地甲串役訛詐]  
　　滬道瑞觀察訪聞南巿蘆蓆街戲言釀命一案有縣差勾串念三七鋪地甲葉瑞香附和屍親詐擾並攤屍未殮等情昨己函飭上海縣汪大令查辦矣（宜） 
[飭傳地甲看管押犯]  
　　十四日風雨大作冲毁改過局等處墻屋由縣勘實將押犯慨行移入縣署以便興修縣主汪大令旋查得署内墻屋亦有損壞飭差傳各鋪地甲到縣值宿以免疏虞（事） 
[護解要犯]  
　　改過局墻垣因前日大風坍倒所有犯業己查明由縣送押者卽移送縣署分押待質自新各所暫行寄禁爾有雲昇等二十五名查係總工程局移送中有嚴發三一名奉禁四年 
 
 

Page 18

 
 
尤爲緊要之犯局員姚殿卿明府於昨日午前督同滬軍留防隊兵護送到局局董卽命點收後分押所中從嚴看管以待該局將墻垣修竣再行解回收禁（尺） 
[飭查失火]  
　　昨日向午時滬南老馬路萃豐弄口面西之瑞興泰茶葉行因夥友吸帋烟遺火帋堆中未及覺察俄而烟焰迷腾冒穿屋頂城廂内外各洋龍及各處皮帶車相繼馳至揭開自來水龍頭汲水澆救移時火熄房屋悉數焚燬惟因墻垣甚高四鄰故未殃及聞行主曾保火險銀三千两總工程局董因派偵探地甲往查詎行中各人均己逃避局董因著派巡士將行門看守（尺） 
[上海縣案]  
　　何以順前控唐顯州誘姦伊妻奉訊著何領回管束汪大令因唐前在周太僕廟一帶與其兄弟五人藉端魚肉鄉民等情飭差往查實有向張秋生等二十四户藉端拆梢實據前晚經大令提唐到案復訊唐俱多狡賴喝令掌貴二百下仍不供認大令謂現據董保禀稱及本縣訪實自廿七年至今實有向張秋生陳東全金立生唐阿妹等二十四户拆梢之據尚敢狡賴又命重靑籐條一百五十下著釘鐐收禁候再訪查並出示招告併辦○徐洪海控徐永朝將賣絶之田藉押圖詐汪大令判押缴單據在案前晚復提徐到案畧訊判交保赶將田單繳案如違提比○陳曹 
氏偕父曹星泉到縣喊控伊夫陳海濤圖買爲娼前晚　在令傳訊氏供因夫現己娶妾欲將氏圖買爲娼情急控究曹供亦同陳供妻子於去年十一月廿一由父領回後始于今年四月回家並無買娼情事大令以氏所控無憑喝將戒尺绐陳自行將氏戒責五十下著陳領回不得虐待曹一并斥退○警察北局函解形跡可疑之李雲山到縣汪大令向之研訊李供曾當兵勇現己裁撤並未犯事大令判掌責一百下還押候查訊究○倪周氏扭控陳朝奎等吞没股欵前晚汪大令復提訊究氏供前出資本四千元由陳至甫陳朝奎周立堂等說合在新北門外股開彩票店　因不洽控奉判將股銀交還現被朝奎私存别處求請追繳大令判陳交保將股銀繳案發還了案○張玉峰等專在虹橋一帶冒探拆梢經縣訪拿未獲前日由　家弄巡防局派勇將張獲解到案至晚大令提張至案喝令重責八百板從寛保釋○前日由普育堂函送在堂日久婦女數口請爲發落據李金寳桂氏王何氏張秋桂俱願由堂擇配大令准如所請内有陳于氏供夫故不能度日由工程局將婦人及長女大寳两子三寳四寳一併發堂堂中旣惟久留祇能再嫁惟須挈子女同往不忍分離大令深爲憫惻判候諭令堂董擇良婚配（宜） 
[總工程局瑣案]  
　　婢女周瑞安背主逃出由巡士帶至總工程局留養昨晨即由家主沈懋昭赴局禀請給領局董准之○華記猪行夥杜林生探肉攤主陸林寳欠貨洋一百六十餘元經孫耳山明府提訊判先還五十元交保出外再行分期拔還○沈瑾琴控窰貨捐公所股東計鶴江計述甫等吞没股本洋五百元求爲究追孫明府提訊沈供尚欠利息求請併追孫明府判著計等具結息金照付以免糾訟（尺） 
[會訊肥皂冒牌案]  
　　美商美豐洋行主查知法界華商鴻錩泰永興二號有冒牌售賣芝蘭洋肥皂等情延侯魯公律師投該管領事署控告經美白副領事照會公共公廨讞員關司馬簽差協同法探飭傳去後該二號主即自行投到司馬諭令交保訂期前日午後會訊二點半鐘白副領事蒞廨偕司馬升座侯律師帶同原告到案禀稱該行所售之芝蘭香皂因近年來無人問津詳查原因知被鴻錩泰永興等號以僞貨冒牌兜銷因購得僞貨與原貨一併呈案請騐司馬與白君騐得該皂匣子包紙字母音等與眞者無異訊之該二號主供稱此皂係大坂遷善號寄來銷售價值甚亷每打計洋一角八分共來一千打現將售完有該號發票爲憑司馬得供與白君互商良久判將售賸僞貨一併起出呈案充公鴻錩泰罰洋二百元永興罰洋五十元再補傳供出之恆記號主到案訊奪（力） 
[公共公廨晚堂案]  
　　李信記等十户投公共公廨探切書匠阿四新華順芝等霸阻工人工作因之悞工求究等情讞員關司馬准詞飭提華聞風逃逸因將阿四新提案前晚堂奉襄讞孫明府提案集訉李信記供所雇各夥被透支工洋六十餘元後被阿四新刁唆停工以致無人工作承包北洋之約章成案難以交書務　究辦訊之蔣春記陳陸記毛田記等九户同　所用各夥悉被阿四新刁咬先付透工洋後則引避不面要挾加價皆由阿四新　在逃之華順芝二人唆使所付工洋共有二百元求恩向阿四新追繳抑或交人以儆霸阻訊之阿四新供並不唆使惟毛男記作内四人郤在小的處工作然亦並非引誘現愿出爲理楚叩求鑒原明府將阿四新交妥保出外限一禮拜將李信記等十一户透支工洋如數理還抑或交人工作如違定即究辦不貸○田子蕃李桂亭前控乾記棧内失去眞珠求傳棧主查狄泉茶房張福生到案訊追前晚堂亦奉孫明府提訊田李投案求追查供眞珠失竊後小的曾給酬費洋銀十元倩人查緝眞贜奈無蹤跡叩求展限訊之張福生供稱另有小茶房一同服役求察明府判張還抑查交原保候提小茶房到案復訉再追（力） 
[公共公廨早堂案]  
　　出店錢裕生在晉隆洋人處服役私竊洋東支票洋一百六十三元五解匿跡張阿二家報探倪順泉拿獲供出張阿二得洋七元因將現洋金約指等共值四十八元之贜物一併解請讞員關絅之司馬研究司馬商之德　譯師　君判押西牢六個月張押捕房两個月○粤人胡阿福踼傷瞿利甫斃命一案昨又解訉判　押候示○童柱叔用鐵刀將胡載甫戮傷胸前報捕解究司馬判押捕房六禮拜○流氓華葉生攫取粤婦王阿蘇頭上金挖耳一支而逸報探朱桂生解究司馬判押捕房三月期滿逐出租界○美界永昌祥新衣店東李清祥向大綸等十七家賒欠衣料大綸等向索避匿卽以拐騙貨物等詞控由包探孫阿炳拿究經中西官訉判押一禮拜後繳欠洋一千七百餘元各情己誌本報昨解復訊大綸等投案請追訉之李供店内存貨有六百餘元可以作抵不敷再求交保措缴司馬判將永昌祥發封拍賣備抵李押限一月清理如違加押四個月○女孩梅阿大將女孩王阿榮之手鐲一對　去報捕飭探楊掌生解究司馬判押官媒一月○管垃圾洋人以美界王阿二等二十九户將垃圾任意傾倒有碍衞生傳案請究王阿二等供求恩典司馬判各罰洋一元五角○王崇金因違章在馬路上小便經捕劉阿福喝阻反敢行兇由三百四二號捕帮同獲究司馬判押捕房一月○王德泉竊取寳豐等號金戒指等物由捕拿究司馬判押四月逐出租界○王華慶因爭放自來水將葉阿福兇毆報探解究司馬判押两禮拜○龔阿六李老和張榮法藉端將王阿巧毆傷攫取金挖耳逃逸報捕解究司馬判將龔等各押捕房五天○江鎭如在小花園退廬總會失去綢衣多件疑係僕人湯洪山所竊報捕拿究司馬以狡展不承判還押下禮拜六再訉○吳錫生前次掩入李長根之家圖竊被獲報捕解訉不認判押候　究昨又解案請訉包探竇如海禀稱現又查出竊取無主刀义等物且當票有四十三張請辦司馬判押西牢一年期滿驅逐出界○石中和至某號内騙取寗綢八疋值洋一百三十元報由包探竇如海查獲因伊叔石某在某洋行爲買辦顔面攸關求勿解案願備當本交給失主往　特來案禀明司馬判准如所請力） 
[法租界捕房事]  
　　王阿大前晚潛進某姓屋内竊取衣服被探查見連贜拘入捕房押究○李德福犯案判押患病經陳大令飭送醫院調治昨因病愈由醫院送回捕頭飭押後解堂請示○積竊王阿三在東新橋浜某姓家窄騀圖逃被失主追獲扭捕請究捕頭飭押候解辦○前晚有法水兵數人至西寳興里口西酒店内因醉扭毆旋有法西探帶同西捕二人行至場勸出始散○陳巧福竊衣二件被探拘入捕房究押○流氓王阿二在菜巿街向甲索詐甲鳴捕拘入捕房押辦深 
[美租界捕房事]  
　　某日人昨雇胡阿和東洋車至小虹橋堍不名一錢胡向索被毆傷及頭面胡即投報捕房飭送同仁醫院求治並飭目投日領事署探告○許阿二吳大豐陳小石等多家在西華得路漢壁禮路等傾倒垃圾違章由工部局管理西人知照捕房函廨出單傳罰○徐惟江不知由何處竊得包車一輛由探陳洪得查獲押候查　失主再行送辦○扛夫金阿香在招商局中棧碼頭駁船上看守沙泥詎爲隣船桅檣倒下壓傷頭而等處由五百零六號捕將隣船户王長山及金一併帶入捕房奉飭由王給洋三元養傷了事○吳仙洋在西華　路與沈阿弟瓦毆由沈扭入捕房請究捕頭以各非善賴斥不准理（似） 
[補脫]  
　　十四日報載公共公堂晚堂案仲紹棠保汪啓綬之姪汪季寅汪勉齋一案脫去之姪以下數字爰補此以免誤會容 
 
