# 1885 - 287 - 4904499

 

Page 1

 
 
[本館告白] [  申報舘主人啓]  
　　本科順天鄉試於十二日揭曉江南於十三日揭曉本館早知信息託友人由電迅速傳來及待至十二晚鼉吏三下始先後接到南北兩闈電遞榜信當卽照碼譯出第爲時已曉木館新聞早經排就刷印未能擠人正張特卽另印附張隨十三日本報分送並不另取分文遠近閱報諸君如未接閱可向賣報人索取俟日後接到官板題名全錄仍冨照登備覽此布 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽曾巡遊一時鉦鼓喧天旌旗耀日並裝扮各種名戯　答神休其卽儺以逐疫之遺意乎爰續圖以供衆覽畫譜一象一松鼠係任皋長先生所繢著墨不多栩栩欲活後仍附淞隠漫錄圖說一則准於初六日出售此佈 
[待榜說]  
　　天下爭名之心與爭利之心有以異乎無以異也古人有言爭名者於朝爭利者於市彼其所謂爭者有誇捷足而着先鞭者也今人則不然爭利者往往求意外之財爭名者往往求不虞之譽卽如購吕宋票者彼其意在發財也以番佛六尊購票一紙什襲而藏之若巨金可計日而待故當外洋電報之將來莫不延頸企踵以望之兾頭二三彩偶有一中則萬金千金可以穏取也然購吕宋票者其待揭曉也尙有兩期設或電信巳到所購之號數不在其列則尙可於半月之後望對號單刊印不得其巨猶可望得小彩慰情聊勝於無也若爭名者之待榜信則一而不能再矣前人形容士子之待榜亦旣描摹盡致然一處有一處情狀不可以强而同也今年歲在乙酉爲大比之期刻下重陽巳過各省棘闈陸續揭曉凡赴試士子有在省垣以待發榜者大都非本城土著卽係去省極遠之人其土著者固屬甚便其在外府外縣離省太遠往返不便者則於考畢之後仍在寓中靜以待之幸而中則欣欣然料理謁座師領旗匾赴鹿鳴諸事齊脩然後榮歸不幸而名落孫山斯收拾行囊嗒然而返其望榜信者僅有該考生一人多則亦不過同來之親友一二人而巳他若外府外縣之人考畢卽歸在家待信則其情形尤有不同者當考畢而歸先則錄其揚作以遍　師友師若友見其文則誦之圈之批之贊之掄元發解直以爲探囊取物耳彼考生在塲内時窮思極想握筆苦不能下一字搔頭負手獺祭虫雕幸而湊集成文潦草完卷爾時初不作獲雋計但求繳卷出場而巳迨三場完竣怱怱言旋尙覺赧赧然不肯出其文以示人閱數日私取所作觀之忽覺文境亦佳疑有神助稍稍出以示所知所知者見之卽極口稱揚賛歎不巳　爲錦心繡口元魁無疑於是自信漸堅又錄之以呈於其師師則斷不斥其非大抵皆以好好先生自居因又加以極好評語而彼乃益覺文章果不在人下愈思愈形得意以爲此等文而不中則主考者眞盲於目兼盲於心矣屈指榜期將近喜與懼并喜則喜吾有此妙文舉人可以俯拾卽是一經揭曉所謂一舉成名天下知是可喜也懼則懼夫造化弄人文章憎命或者主考果屬糊突竟不憑文而憑命一經落第何以爲情是可懼也然而爲日尙遠尙覺喜心多而懼心少若一過重陽爲日無幾漸而懼心多於喜心又漸而但有懼心竟無喜心蓋得失寸心知至是而又自反塲中草草完萹恐斷斷不能入彀則又深悔前此不當以文示人然該考生則漸生懼心而其家人則又漸牛倖心父母望子情切以爲前者師若友皆嘖嘖稱賛其子之文則文章必然有據轉瞬報錄人來老太爺老太太何難居之不疑於是預備一切日逐盼望者有之其妻本期夫榮妻貴滿望其丈夫之高奪錦標况常聞其夫喃喃然在牀頭自誦其塲作聽其音調鏗鏘當亦定屬佳搆卜金錢而問卦吉兆先徵旣插茱萸卽可望手攀丹桂於是閨中望眼昕夕凝眸欣欣望報者有之其親戚之平日時與過從彼此契合者則期其一得科名與有榮施於是代爲盻望者有之其僕從深期主人高中下人亦可以吐氣揚眉在鄉人得以行鄉紳之勢於是欣然盼望者有之此種待榜之情形各處雖成不同而要亦大略相似無論世家巨族宿儒新淮度無不皆然昔蓮池大師自謂此心鎭靜絶不妄動惟聞放榜時砲聲不覺此中怦然可見求名之心雖清高曠達如蓮池者尙不能釋然於懐况其下焉者哉然而該考牛則反不欲放榜之速而轉期揭曉之遲也何則彼自問三塲皆潦草塞責一日不放榜尙可爲候補之舉人一經放榜便成爲復任之秀才此又待榜之别出心裁者也然而榜究不能不放也然而榜亦不能不待也日内待榜者多至本館探問幾於戶限爲穿於是乎作待榜說 
[天倫重叙]  
　　大院君回國起程日期巳列前報兹悉大院君已於上月廿六日安抵仁川暫駐於中國商務大臣衙門登岸之時兵船上派多兵護送岸上觀者如堵大院君皆善言撫慰廿八日送往韓城亦用兵隨從王下午抵城高王親至城門邊迎接入城從此故土重歸天倫復聚想高王父子其感激中朝當不知何如也 
[和船送客]  
　　中國向德國定造之三鐵甲船業經來華其船上所用之德人將來當送之回國計有四百餘人現已在上海租定輪船名亨定登停泊以待預備收拾一切以便送之言旋也 
[操練越兵]  
　　香港西字報言越南現欲整頓軍事訓練兵丁地廷已派一將軍八兵官前往爲之指點并派小兵官三道頭等以襄助其事查該將軍名孟西爾乃從前在日本訓練日兵者今復爲越南練兵越之强或可立而俟也 
[鳩江火警]  
　　本月初四晚南門失愼一事前已錄入報章兹悉是處係某觀察之屋向來賃與元昇雜貨店堆積貨物本年三月間付之一炬業主重復鳩工閉門待賃元昇遂商懇暫將紙貨堆存不意偶不經心又遭回祿或謂四侮慢狐仙致有此禍是說也子未敢信○初八日午後石橋港河南蕪湖營署西某姓家因作午餐忽然失火鳴鑼報警之下各洋龍如風馳電掣而來吸水狂噴火隨熄滅共燬房屋十餘問 
[豫章雜述]  
　　新建縣李蘭墅明府曾坷雖膺民社之煩時有林泉之志近日禀請給假回籍但上游倚重方殷不知能邀俯允否○某甲携一子一媳在高橋左畔開設茶肆忽有三和年入座啜茗見婦而悅之遂作援琴之挑婦不 
 
 

Page 2

 
 
能自持相與目成認爲中表兄妹春風楊柳暗度玉關然礙於本夫之面遂同謀置毒飯内令本夫服之頃刻斃命鄰人爲之不平當將姦天扭住會同某甲報官嗣因姦夫賄通某甲自行棺殮而衙役忽拿數人以去想爲孔方兄尙未到家也彌天大寃不將抱以終古哉 
[調勇開河]  
　　杭城鳳山門外饅頭山向有楚軍老營駐紥以爲城中犄角之勢下城三撥營經梅小巖中丞拓地爲壘創造軍房以爲防事大營終年駐紥之所近悉兩營兵丁一齊調去於初二三日紛紛起身聞因開濬南湖故令此輩充役云 
[揚事二則]  
　　某甲在揚城徐凝門街某錢鋪換錢正在錙銖較量時適本郡宜太守儀從行過太守在輿中瞥見甲在店堂内儿坐不動立飭住轎將甲喚至街心訊以見官至何不肅然起立甲竟出言不遜太守大怒卽在街心喝責二百板責畢甲非但不乞恩仍取出言挺撞太守飭差送交江都縣懲治謝明府略訊數語又笞百板並於該店門首荷校示衆○揚州人　乙先在某處作小賣買今春不知因何歇業以致貧不聊生且有烟霞之癖由是蠅營狗苟無所不爲初三日午後有見其在灣子街盧刮刮巷内拾取銀鐲一副欣然自得忽後面一人追尋而至大聲曰吾遺失銀鐲拾得者吾　厚酬甲形狀惶急適一老嫗提籃在旁甲卽將鐲藏諸嫗懷曰請　收藏恐伊搜檢也須臾失主去甲遂向嫗取還嫗索　甲凝思良久曰適身畔無錢然旣承雅意吾照半價兌換與汝可乎嫗喜袖出英洋一元甲欲加增而失主又至甲催愈急嫗無奈將籃中靑蚨數百盡與之始怱怱各散旁觀者見嫗笑容可掬並不知爲受騙而實則乙與失主固一鼻孔出氣者也 
[九江涼訊]  
　　日前兩江督署蓮幕中某君由金陵回湘應試有衣箱兩隻留在署中兹因李軍門往岳州巡閱水師之便制軍面託將衣箱帶付某君箱口貼有兩江總督部堂封條洎軍門抵九江洋關某委員帶同書役往查定要開箱騐視正在辯駁之時適軍門拜客回船見之不悅申斥數語并令將情寄語關道委員汗流浹背唯唯而退○本月初一日新授江西督糧道坐招商局某輪船抵潯行臺預備在考棚内初三日雇定紅船三艘解維晉省 
[皖江錦鯉]  
　　本月之朔皖撫吳大中丞親詣文廟行香隨卽傳諭閱城憲駕由大南門巡閱一週至小南門下城返署届時屬下文武員弁及守城文武各委員齊整衣冠排班侍立○東門外月城口吊橋正街爲往來要道肩摩轂擊車馬喧闐初二日午後有一年約半百之人入城行至吊橋停步閒觀遽爾倒地氣絶遍詢行人俱不相識因由地保投報善堂備棺殮瘞○皖屬無爲州濱臨長江週圍均築圩堤計大圩九小圩百餘州民聚族而居統倚圩田爲生活今夏江水泛漲圩紳督率圩民冒雨保護卒以水勢浩瀚人力難施被水冲破八十餘圩秋後尙未退涸各憲前委妥員往勘大半顆粒無收刻復委張大令澍建前往查勘估工修葺卽行以工代賑之法想各圩民日得工值可免凍餒之憂自冨感激涕零竭力從事矣 
[考牛遇害]  
　　前月下浣湖北黃陂縣甲乙二生因秋闈試竣雇人挑負行囊衣篋徒步而歸行至漢陽入黄陂界時已昏黑夜色迷離突遇一婦蹲身道畔俯首啜泣衣服首飾被刼無遺二生詢以故婦以歸寗遇盜對二生惻然憫之開箱檢取舊衣與婦蔽體復飭挑夫護送回家巳則坐候路旁不料林深箐密之中忽復突出多人將生殺斃並搜括衣履等物席捲而逃洎挑夫回至原處見生已被害衣物悉數無遺無奈報信牛家旋卽報官請騐不知將來案犯能否弋獲也 
[漢市緝私]  
　　前月杪有中州客數輩僑寓漢口大蔡家巷鼎豐山貨行藏有漏捐私土一百數十觔巡丁偵知闖入該行一客止將土用繩包紥巡丁攫取將欲出門客一手揪住詢以爾何人斯巡丁以捉私對忽有多人將土奪回並斥其冒充巡丁轉加毆辱巡丁卽飭人報信局中未幾局中委員偕胡都戎親赴該行閉門搜索搜出私土百數十觔遂將客及行中人帶去六名暫爲管押客見勢不佳挽人說情官卽准釋土亦交還惟議罰厘金四倍一日巡丁在洋街梭巡見有鴉梢划子載運中國烟土起入某洋行巡丁卽上前查緝起出私土十六包計八担其運土之人早巳脫逃未曾拿獲局員遂向該行西人理論並請交出運私人西人答以是客拖欠行中之款故以土抵償云云不知以後如何了結 
[關道閱兵]  
　　九江關道循例閱勘鎭標各營伍一事已列前日報端本月初八日黎明時各營隊伍齊集大校塲　鎭軍隨帶馬隊詣演武廳卽飭巡捕持帖派馬隊數十騎往道署恭迎李亦靑觀察親臨閱看觀察卽乘緑呢大轎用全幅執事由甬道往大校塲進東轅門各武員均在道左跪迎觀察下輿扶起至演武廳前下轎鎭軍降階迎迓入座茶畢某弁升階跪請發令觀察令先閱各陣圖次閱洋鎗隊末後閱開花炮兵弁等均操練純熟步伐整齊觀察深爲稱賛賞賚有差聞守備千把各賞袍料一襲各勇弁則共賞大錢五百千事畢鎭車設讌欵待觀察洗盞臾酌極盡歡忱始收隊各回本署 
[虹橋笛韻]  
　　張都戎殿琦昔年投筆至粤從軍裘葛頻更倐忽數載日前忽奉大憲委赴江南採辦之差便道回揚一撫故鄉桑梓抵家後頗有兒童相見不相識笑問客從何處來之槪親朋酬酢殆無虚日都戎有一外甥女幼曾許字本城某姓向來隨侍嶺南此次挈帶來邦擇於本月十一日出閣聞俟喜事旣畢卽須束裝回粤銷差云○重九節俗尙登高揚城瓊花觀内之三層樓矗立雲端爲合郡最高之所每屆佩　佳節遊人皆薈萃於此憑欄一望下界人多于蟻營營擾擾來往無休今年是日適值天高氣爽重陽雖近並無風雨滿城是以遊人愈夥梯上竟擁擠不堪欲窮千里目更上一層樓笑語喧譁爭先恐後幾忘却官吏催租易敗乃公詩興矣本觀羽士以此樓年久失修恐椽柱　朽傾頽止擬下逐客令忽聞第二層樓板格磔聲響衆大駭一哄而下尙不致釀飛災時歸鳥投林暮鐘將動驚悸初定乃各聮袂而歸○前者法氛甚惡防務戒嚴邦上市而寂寥毫無生色各妓寮皆買棹過江風流雲散竹西亭畔明月二分幾無復燈影簫聲歡娛達旦矣日前京口丁姓妓寮滋事以故鶯鶯燕燕逐隊歸來舊日香巢重新整頓連日石牌樓一帶繁絃急管依然熱閙如常老成者以爲淫風復熾深切隠憂然竊謂月地花天頗足騐地方之衰盛或者邗江市面從此可卜轉機歟 
[洪都談萃]  
　　七月之杪敬悉左文襄公噩耗丁男子婦多有痛哭失聲者近聞靈櫬將由閩回湘道出江西闔省官民益深痛悼嗚呼哀哉然亦盛矣○月初某日惠民門内某醬園樓上忽然火起鋪夥尙未之知也街上行人見其烟焰衝霄黑雲蔽瓦遂大聲喊救吸水潑澆訂比鄰十餘家及城門樓櫓同付楚人一炬當火勢緊急時德曉峯中丞輕裝匹馬疾馳而至督同府縣撲救灾後又出示曉諭秋氣燥烈居民當小心火燭以免飛災云云如中丞者可謂實心實力保衛閭閻者也萬載縣正雜錢粮征收起解事雖責成經書銀則另爲錢鋪承辦近年承辦錢糧者無不虧本然猶必勉强支持以其中尙有可貪之利也本年曥各錢鋪無一願承辦者甚至畏錢糧之累皆將招牌錢字攺作棧字是豈各錢鋪之樂爲變計哉實有不得巳者在也噫○各處捕役皆由竊賊充當取其熟習穿窬易於破案也顧彼中人有成例欲爲梁上君子月必賂以銀錢倘有外來生賊未饋月錢卽不能肆其鼠倫伎倆有私瞞者必多方跴緝之俾循例饋送而後巳日前廣潤門外有一少年席地而坐路人無注目者獨某捕役見之心知其爲妙手空空兒初試手叚定例未諳向之丢綱略有頭緒遂邀入茶肆煮茗細談意欲索其規例不料叩以姓字里居卽其 
 
 

Page 3

 
 
同懐之弟蓋昔年被難散離久巳不相聞問故雖相見而不相識也無意得之喜出望外遂携手還家處以别室俾令同爲捕役不復作胠篋生涯二○上年左文襄屬下干觀察詩正所統援臺乒勇三千名半由袁州協戎申道發招募本年正月在臺開仗略有傷痍營官土某撫州人移居江省當日謠傳已中砲陣亡家屬聞信幾於痛不欲生近巳撤委生還合家爲之深慶各勇丁亦半係江西人送至廣信給以口粮途費遣散歸農無不欣然回里其殆善聚善散　始全終者歟○鄉闈於十一日揭曉前一日派定駐守龍門稽查者爲府照程君廷琛縣丞狄君渭謢榜者爲南昌同知王君士奇通判郭君克明有志靑雲之士一間此信無不驚喜交集云○文場旣竣又届武場應試者次第到齊奉諭不許滋事逞强藉端騷擾又委候補縣胡大令欽查勘大教塲演武廳估修工程未入流李君麟鈞西路紀箭孟君乃康在至公堂巡緝云 
[關防告示]  
　　兵部侍郎兼都察院右副都御史巡撫江西等處地方兼理粮餉兼提督銜德爲關防詐僞以肅功令事照得大法小廉期官箴之共守杜奸防僞實法令之宜嚴本部院世受國恩家傅清白由部曹出守洊陟封圻服官京外歴三十年兩袖清風一塵不染案牘胥由手定庶務悉出親裁幕友賓僚端方交勉　從胥隸約束從嚴素無宗親族黨之往來亦少術士山人之晉接久絶苞苴之弊痛斥夤緣惟懍幽獨之知守嚴簠簋固巳數十年如一日而爲僚屬吏民所共聞共見者也前者恭承簡命來撫是邦惟江右六省通衢五方雜處且爲本部院舊守之地宦轍重臨難保無不法棍徒遇事生風造言煽惑或謊稱舊識或謬託親朋或指内幕以招搖妄謂鑽營有路或冒家人以撞騙輙稱線索可通種種妄爲形同鬼蜮無知者墮其術中不特有傷夫朝廷治體亦且大係乎本部院聲名言念及此殊堪痛恨除飭屬嚴密訪拿外合○出示曉諭爲此示仰闔省官吏軍民人等一體知悉如有前項棍徒造言生事招搖撞驪立卽扭禀所在有司衙門刻日鎖拿解轅以憑盡法懲辦首報之人定給重賞倘有官弁明知故縱包庇容隠甚至被其煽惑一經察出或被告發並卽一併嚴懲決不寛貸地方官漫無覺察亦干叅處鼎鐺有耳須知令出惟行憲典無私愼勿以身嘗試其各懍遵毋違特示 
[瘋子殺人]  
　　杭垣上城部院倉橋之大街有一柴炭店所雇夥友均係同鄉台州人初二日有遊方僧來募化店夥堅不肯與致兩相爭論店中有一啞子見之怒甚徑趨前將僧揪翻毒打僧大遭狼狽抱頭鼠竄而去時店門外來一瘋子見之不平大罵啞子餘怒未息復趨出與鬥詎瘋子力大一手將啞子扭定一手卽取番薯攤上之小刀向左項頸刺入直穿而出啞子昏倒於地店中人赶將瘋子獲住交保看管一面醫治啞子以傷重夜卽殞命次日請錢唐邑尊騐確當將凶手帶回收禁俟出詳後定罪按此事之前一日下城之開柴店某甲亦與人角口刀傷左胯下寸許由仁和邑尊騐傷將凶手禁押待罪兩縣之事如出一轍抑何如是之巧哉 
[弔奠誌略]  
　　左文襄公靈柩由美富輪船裝至吳淞口下椗張華浜曹軍門營務處朱觀察寳山縣吳明府河鹽廳吳少尉均往祭奠本埠海關道邵觀察松海防劉司馬上海縣莫邑尊提右營陳叅戎及守府偕厘捐局總辦蘇觀察製造局總辦聶觀察亦於前日清晨先後乘坐小火船前往臨吊將晚返滬美富船則於是日午刻展輪出口由長江泝流而上聞道出金陵亦須開吊云 
[法使啓行]  
　　法國新欽差戈哥同將行北上等情巳列昨報兹聞戈君於今日乘怡和洋行之高陞輪船遄赴天津云 
[信船被劫]  
　　聞昨日黎明本埠日暉港中有永和永泰豐信船被盜當盜船來時船戶見勢不佳卽將銀包擲入水中盜見之怒甚隨將該船踏沈船内貨物共計四十餘件悉付波臣連船俱没幸而人皆逃脫現巳報明上海縣一面請救生局打撈銀貨未識能撈獲否也 
[遠迓憲旌]  
　　錫衛兩欽憲查辦臺灣一案業經查有端倪憲節巳由臺啓行等情均經列報兹閱十一日江蘇轅抄知省中已派飛雲輪船來滬恭迓衛靜帥憲旌想日内兩欽憲當可返斾也 
[棧房易主]  
　　招商局催繳各棧欠欵一節屢登報章兹悉長源泰所欠局欵係前首唐道紳經手刻下該棧易主於光緒九年八月十七日起加興記二字以别之曾經上海縣莫邑尊查騐具結前欠並與興記無干現經該棧登告白於本報後閱者自能辨之也 
[出力受賞]  
　　巡丁在同成土行所獲私土變價後洋藥局酌提洋六百八十五元五角送至英界會審公廨請派賞出力之中西包探曁公廨書役人等各情巳登前報羅太守又從是欵中提出六成交麥總巡給賞十號西包探及華包探陳阿九楊阿炳等其餘四成則歸本署奬賞 
[地棍宜懲]  
　　地棍金寳僦居小東門内黑橋左近專以潑皮訛詐爲生遠近居民爲之側目某甲夫婦賃屋開設小飯鋪由金寳之母某氏作中邇　金寳見該店生意較前茂盛垂涎不已屢以該房由伊母經手租賃任意詐錢偶或靳不肯子卽欲偪令遷移月前中因病身亡其婦靑年孀獨貿易如常金寳欺其荏弱硬欲入股合開前日不問情由强至店中盤踞多方滋擾吵閙不休氏遂將情訴之天友麻皮阿順向金寳及伊母據公理評爭執之間互相毆鬥阿順驀飛一拳將金寳之母毆傷頓時倒地金寳忿甚欲向阿順尋仇旁人恐肇巨禍極力解散擬看阿順出資將伊母醫痊事暫寢息不知以後作何了結也 
[弟斃其兄]  
　　浦左東溝某姓家昆季兩人日前偶因細故口角繼以鬥毆甲竟遭乙擊傷斃命地保聞信將乙看守正欲投縣具報請騐由同族人出爲攔阻極意解勸未知能否寢息也 
[提訊事主]  
　　錢照林刨棺斃命一案縣中訊比各情節經列報前日下午莫邑尊復提在押之事主沈春山研訊沈仍堅稱錢之斃命實係衆毆小的並不在場邑尊詰其究係何人爲首答稱寔不知情　詰至再仍無確供邑尊飭仍帶回管押候核 
[英介公堂瑣案]  
　　包探孔長生禀稱昨在虹口密臘路見粤人張阿楚向湖北人張錦山買一五歲幼孩名景順者由蟻媒陸要扣爲中價洋五十元向之盤問張稱是孩實係我兒窮極無聊因又從原籍來此價賣與人小的見其情節可疑因將各人送案阿楚供稱冋買是孩向未付價錦山供稱是兒的係親生因貧出售陸供錦山託　小孩故與介紹景順供不成語惟認張是父羅太守飭押候過堂覆訊察斷○西人某偕經收房租之華人訴稱王子靑積欠房租洋十四元八角向收無着具控之下蒙卽傳王到案房票呈閱請追欠租原差禀稱奉飭往傳知王係清娛樓書塲之夥書場已閉無處找尋今始得見解案王供小的爲書塲夥計房租祗欠十一元二角餘係樓下之人所欠請寬限一禮拜措洋繳案羅太守商之佩副領事押令王偕收租人收取樓下人欠洋王所應繳者准其七日内照付○包探顧阿六禀稱前有王花桂控葉友福串同王順卿黃阿標騙夫票洋五元又有張阿春控遭黄阿標騙去衣服拘獲葉黄已蒙懲辦今續獲王順卿因再送究王供此事並不與聞惟事後由黄枼二人給錢五百文羅太守判責二百板以儆○本縣訓術司李洪濤卽李阿炳金頂烏靴煌煌然到堂訴稱昨由鄉間乘車回滬傭人王孝三在後步行突遇流氓將王所持之錢攫去王大聲呼喊西捕聞警前來流氓已經逃散西捕反拘王管押捕房我卽投捕房說明囑爲投案申訴羅太守飭將王開釋○包探楊阿炳訢稱禪臣洋行出店人蔡阿開竊取洋東信封上人頭出賣小的見而獲住人贜送案禪臣西人申訴前因升稱失竊人頭紙片甚多請爲根究蔡供人頭從　下拾來並非竊取羅太守商之佩副領事飭將蔡交捕房帶回查明究竟行竊幾何銷售何處再行核辦○工部局西人好司禀稱馬夫王夢山駕車之馬頸項有傷顯違　界章程因交巡捕拘案請罰王供馬有微傷實未覺察惟每輛馬車逐月在英 
 
 

Page 4

 
 
法兩界捐洋十四元可否求恩將馬帶歸喂養羅太守騐得馬果有傷飭王養至傷痊肥壯始准駕車捕頭稱王馬於前日下午帶至捕房喂養應追草料洋四角太守着王照付領馬○謝錦林訴稱張阿福竊去衣服由捕阻獲人贓送案請究捕頭禀稱張係積竊請卽重懲　太守判發捕房管押三日贓交失主領去○客庽主畨松三訴稱前晚周錫生　借宿言明次晨付錢豈知被竊棉被脫逃報由包探陳阿九緝獲人贓送案該包探禀稱該犯供認竊贓巳押錢八百當卽吊出周俯首求恩押鋪夥請追押本羅太守判周掌頰五十下命潘給押鋪半本○包探陸阿長禀稱陳阿州肩荷鐵斤形跡可疑詰得由竊賊周和尙令伊代掮隨同獲周詰得鐵從陳阿福鐵鋪竊來今將人贓解案失主亦傳令投質阿福申訴前因請爲給領阿州供稱素爲挑夫實不知是竊贓旣被獲住卽同指獲竊犯和尙供竊取鐵斤嘱阿州代掮圖賣羅太守判和尙發捕房管　兩月阿州旣不知情從寛釋放起案之鐵交失主領去 
[上海絲業會舘籌賑公所施少欽來啓照登]  
　　今收到常州武陽賓興公所同人在金陵集募山東賑捐計開捷彭子洋十元陳菊生洋一元夏消暑洋一元盛劉湯謝許吳王七位共錢十一千二百文陸實輝足錢一千八百文劉毓林劉樹屏共錢一千六百文陸不書名四位錢一千六百文潘曾榮錢一千文王襄卿盛我舫共錢七百文惲不書名足錢六百文辦公省紙墨費錢五百文何懋勳巢鳳翔吕不書名各足錢三百文鄒不　名錢二百文管元善玷同紹盛昌溮盛鼎彝史不書名潘不書名潘不留名惲三先生惲五先生惲毓齡辟不書名辟不留名辟不具名惲毓林惲毓科薛鴻年翁不書名吕德驥吕德鈞吕德釗程成保汪祖松吕懋宣張鶴齡莊寳華惲啓源惲寳　朱兆綸張鶴年韓廷標莊謙吉傅成霖惲渭綸惲振珂趙翼清方怡虞樹蓀趙寛薛紹元三十九位各錢一千六百文武陽賓興餘欵錢四千四百八十四文通共六十一主計洋十二元錢八十六千九百八十四文合來寳銀五十一兩八錢九分二厘卽上海公估批申九八銀五十五兩五錢八分二厘又洋十四元錢二百八十四文尙有奚紹聲徐謙程鴻舉方因珪各助洋五元計二十无曾於八月二十七日申報附張九月初二日滬報正張先行登出奉聞過矣合併聲明 
[電信照登]  
　　少欽仁丈大人台照謹啓者家君患病醫藥無功成等願助賑銀一千兩祈代禱　關帝神前求病速愈其銀卽託昇記匯奉乞賜電復以慰下懐涇縣朱葆成焯成由電拜上○昨晚子初接到蕪湖專電悉涇縣朱葆翁昆仲立願助賑銀一千兩委昌代求尊甫大人清恙速痊今日適逢聖帝誕辰謹衣冠拈香行九叩禮卽將葆翁昆仲立願求保父病速痊等情百叩默禱孝感動天神必佑之爐丹覆信另寄卽請善安[  上海籌賑公所施少欽電復九月十三辰刻]  
　　貂裘換酒乙酉赴試秣陵承戴純卿兄過訪卽蒙招聚傳花之會座中有陸君平三蔡君敏齋惲君叔畬文采風流一時雅集心感遇合 
之巧爰紀以詞卽席賦呈　同入哂正并倩玉琴女史吟之○何處逢知巳盼天涯飛鴻歸燕絲桐向理便有中郎難把晤敏　六年 
不見入夢追尋無計早遐想江城畫裏直欲剡奚成小隠戴君素未謀面重　過訪情逾知心眞令我上挹高風也借餘間領略清秋味看落日炊烟起數聲長笛高樓倚算年時引商刻羽苦吟成例慚愧邯鄲重伏枕快睹文宣奏議道處士一星明矣題句好教紅袖拂話從頭抵得風雲際騐佳詠賦高會承贈詩二章中有卽見霓裳同日詠秣陵秋老鳳城春句故及之[  柳隠詞人未是草]  
[浙省撫轅抄]  
　　九月初四日正任衢州府劉禀知奉藩司飭知回任禀安禀謝莊鳳啓禀知藩司署嘉善縣事禀安叩謝○初五日委署永康縣丞莊　福委署上虞縣典史高長松均禀謝委咨署白沙巡檢李鋼禀銷瑞安厘局差並謝咨署飭知回省禀到○初六日張又晉由京騐看來省禀到○初七日衢州府劉禀辭赴任嚴州府經歴龔廷禀辭赴任 
[江督轅門抄]  
　　九月初五日新授貴州按察李元度到見○初六日藩轅牌示署海州州判陶學乾期滿遺缺查有縣丞劉九韶句容縣縣丞岳繩祖四叅降調奉郡開缺查有州判吳廷榜均署理 
[蘇省撫轅事宜]  
　　九月初五日藩轅牌示照得署松江府知府時乃風病故遺缺查有候補知府姚丙吉堪以署理又華亭縣知縣楊開第俸滿遺缺查有候補同知吳恆堪以署理宜興縣知縣潘祖棻休致遺缺查有候補知補魏畮先堪以署理○初六日候補同知劉元揩金陵回並禀知到洋務局從九方榮增禀知派蘇差委○初七日候補府姚丙吉謝委署理松江府事候補布庫大使沈世美禀知奉調隨辦軍裝局卽日到差○初八日候補同知吳恆謝委署華亭縣事魏畮先謝委署宜興縣事理問陞銜指發江蘇試用縣楊啓瑞浙江人新班卽補用縣丞季逢辛山東人均禀到周士欽禀知奉委男普濟堂徵租差○初九日婁縣縣丞趙應珪俸滿騐看○初十日委署松江府姚丙吉禀辭赴任委署華亭縣吳恆銷發審局差候補縣方蓀禀知奉委木瀆厘局差典史畢蘭禀知換蘇差委新任松江府姚有於九月十七接篆之信 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[擬設船澳]  
　　西班牙國消息言西國水師大臣庇蘇勒擬在小吕宋建造船澳以備船艘修咠聞此議不久將舉行矣 
[揭曉憲示]  
　　監臨兵部侍郎廣東巡撫部院倪示照得本年乙酉科文鄉試定于九月初十日揭曉特示光緒十一年九月初二日示 
[韓城采風記]  
　　河水汜濫以後屢有浮屍然竟無人爲之收殮亦可慘也○南山松林茂密云是國王之産多被人民竊伐每夜派兵巡視呼喊之聲徹夜不歇○國王以久雨之故於十七日下令關閉四門派官在四城門樓上拜禱祈晴十七日天果開霽○全羅道之米現已蕩然無存希化船來往恐不能如從前獲利故有赴烟臺裝貨之舉○仁川關屋被火燬盡頗形拮据故原貨出口全行免稅之條忽爾變改而來船之貨稅亦較前加增○蟹蝦現已入市味頗適口價亦不甚昻貴足供老饕之一飽然客子甞此頗有鱸膾之思矣○沿海多島中國小船停泊者不下數百艘○仁川口岸爲通商之地故商船必須到此報稅始得駛入漢江定例最嚴無敢違者近因水漲溜急駛進之船頗覺費力有十餘日始行駛到者○金英植雖巳罷職家居而仍每日進宫商辦國事其能免民之議具後耶 
[楊城官報]  
　　九月初六日江西邱游戎鏖華解餉銀到揚○臨興塲納銀九百餘兩餘西場納銀五百餘兩均兌交運庫○初七日刑部正郎李聖鐸過揚○初八日姚鹺尹師虞委西鹽查艙差○程鹺尹廷燮委解蘇州餉差○初九日洪鹺尹堃辭赴泰屬查探水勢差 
[江西官報]  
　　候補縣陳若典領解協餉銀往陜甘蔡瑩領解軍餉銀往湖南新選九江府經黄惟恩湖南善化人由京到江分缺儘先補用縣丞朱繼昌浙江會稽人由京起服來江縣丞柴鴻翰由京禀到指發試用典史李榮植浙江人繳照新班候補從九胡日升江蘇陽湖人禀到 
[粤省官報]  
　　八月初十日補用同知沈宗濟禀知接辦省河緝私事試用縣覃成學禀到由龍州公幹回○十一日補用縣李學昉禀知委續解米石往新會接賑候補鹽知事白曾煥禀知丁母憂○十三日從九品段鴻業禀知委江門西口分廠辦事差○十四日准補封川縣鄧炳春禀知聞訃丁母憂○十五日補用巡檢張震禀知委新香洋藥辦事○十六日連州珠崗司朱聮琮禀到奉調回省騐看○十七日卽用縣王耀曾禀知委臬署積案局差○十八日先用巡檢稽如沂李鑾相俱禀到由京來○二十日補用同知增亮禀知委總辦四會釐務○二十一日樂會縣陳第榮禀到卸事冋補用縣清安禀知監脩虎門砲臺○廿二日三水胥江司孔憲邦禀辭赴任○廿三日高要祿步司方大權禀辭赴任 
[法界公堂瑣案]  
　　前報列陳楊氏控陳戴氏圖吞欠洋一案昨日堂期陳楊氏遞禀請追陳戴氏仍未到案惟前期到案之鄭某遞禀伸訴翁太守詢鄭某可將洋元繳案否答稱巳取到洋四十元太守着卽繳案法包探檢數之下鄭某求請恩斷并請追陳楊氏所取物件翁太守謂除今日繳到洋四十元外着再繳洋四十元所稱物件毫無憑証應不准理鄭稱物件實有四樣同和棧主亦所知曉翁太守復詰陳楊氏物件於何時交付答稱六月初九日在肇富里交付翁太守謂鄭某將當時中証人邀到卽可明白同和棧主不能作証姑判鄭交原保着於下期卽禮拜四將洋四十元繳案違于押追所繳之洋先著陳楊氏領去○法捕房昨解邱福元請訊原告夏阿德訴稱住甯春里七號門牌昨晚二點鐘聞瓦上有聲旋見此人在屋面當喊捉賊被衆人帮同拘獲翁太守詰之邱福元據供甯波人三月初九日從乍浦來滬在英租界公道洋行做過生意後經東人持刀恐嚇是以登屋翁太守問住何處答稱在友人沈金發家包探禀稱外面有人太守着傳進據沈金發稱住甯興里前在公道洋行現在豐裕邱福元素有瘋病有時上屋成奔走一夜現擬送伊回家特行投案翁太守准其領去速卽送回如再逗遛惟保自問○顧　濤宋樹芳陳雙喜郭顧卿王世記孔王氏等投案稱住八仙橋横街間壁仁和小店係三婦人所開與女堂烟館無異夜深沽酒入座者無非車夫吵閙異常求請驅逐翁太守詰及解案之婦據稱夫家姓李六歲時因匪亂失散不知母族姓氏酒店並非我開設我不過租伊樓下權住伊酒店中另有一婦與一女郎翁太守着顧秋濤等退去李氏暫押候查○前報列王氏控蔡季祥將平屋十七間抵去洋九百元一案昨日復訊王氏開呈帳略并稱我邀到衆人伊不來算帳翁太守將帳閱竟着王氏再開細帳以憑核斷○成昌錢莊主謝燕章禀稱店在南市王家嘴角間壁義隆布店主王聚卿時常來往王於八月十三日携來天津幫興德號支恒康錢莊銀票二百六十八兩係八月二十五日期到　莊商請更現因着人往該莊對票卽將現銀付夫詎王於八月二十三日私自逃逸將店閉歇到期至恒康收銀無着及至興德字號則稱此票係友人借出不足爲憑昨日在法馬路得遇王聚卿因之送捕復據浦左高家行人施鶴汀投案稱在該處開設施永盛布店因與義隆店王聚卿往來伊付夾義隆及大生莊票計六紙共洋二百六十元詎大生與義隆同日關閉致此欵無着等語又據同協和麻袋店主周鐘林到案稱義隆店土聚卿賒去蔴袋　來大生莊票洋二十元八月二十五日期到期往收伊店已於廿三日閉歇莊票呈案翁太守逐　閱過詰之王聚卿據供實被大生莊倒閉拖累翁太守謂不必强辯大生莊於廿三日倒閉爾旣被累亟應料理何必逃逸况同日停歇明是串通吞没復詰其如何將興德支票冋成昌更現王答稱　綠一時不能流轉故向大生中出票交與興德支取恒康莊銀兩翁太守謂串合無疑着將王聚卿交保出外限七日料理明白冉行解訊 
 
 
 

Page 10

 
 
   
 
