# 1908 - 321 - 4912868

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十一月初三日奉 
　　上諭所有四時祭享祝版内醇賢親王應稱爲本生祖考醇賢親王醇賢親王嫡福晋應稱爲本生祖妣醇賢親王嫡福晉一切典禮謹照光緒十六年欽奉大行太皇太后懿旨永遠遵守將此通諭知之欽此 
[交旨]  
　　十月二十三日交内閣值年旗攝政王面奉 
　　皇太后懿旨每日應行在内值班住宿人員著昭例輪班住宿其餘各項人員均不准在内住宿欽此同日軍機大臣面奉 
　　諭旨 
　　大行慈禧端佑康頣昭豫莊誠壽恭欽獻崇熙太皇太后母家親屬著穿縞素百日欽此 
　　十月二十四日奉 
　　旨唐紹怡電奏使美國書應否改發並擬改名紹怡各節該部知道欽此　　十月二十五日交内閣本日軍機大臣奉 
　　硃批圈出建元年號用宣統二字欽此 
　　十月二十五日交宗人府禮部内務府軍機大臣欽奉 
　　諭旨 
　　大行皇帝殷奠禮着派鎭國公載澤恭代致祭欽此 
　　十月二十六日交理藩部本日貴部代奏逹賴喇嘛呈請率徒叩謁 
　　大行太皇太后 
　　大行皇帝梓宫唪經應於何日請旨一摺奉 
　　旨著於二十七日已刻叩謁欽此 
論說 
[新皇帝宜早日登極]  
　　蓋聞天生蒸民。樹之以君。將以對。越天地。代表國家。古帝王鑒其若此。知天地不可以無饗。故屈其身以奉之。知國家不可以無主。故不得已而臨之。周發誓師。當未葬之日。康王作誥。繼憑几之辰。大孝在於述先。執禮懲 
 
 
 

Page 4

 
 
乎廢命。所以聖人逹節。王者徇時。從無執舉哀之小德。而棄繼體之大猷者也。今者大行皇帝大行太皇太后先後賓天。遺詔重頒。國難洊至。天生聖人。入承大統。爰及宅憂。迨茲累日。茂膺歷數。由天命之有歸。徧聽謳歌。見人心之有在。在天位虚懸之日。正萬方思戴之時。若長此孝思罔極。庶政未釐。百僚何恃而不恐。牽土何仰而不憂。况今日中夏雖安。而外郊猶警。朝局雖定。而人言尙雜。尤亟宜登宸極之尊。而繫中外之望也。引伸斯恉。殆有二要。 
　　一則以中外之浮言未息。宜登極以鎭定之也。自古皇躬大漸。神器永背。舊君在殯。新生輟朝。罔不異說朋興。謠言蠭起。况以龍駕方晏。仙輅乂升。天震地駭。重憂積淚。固振古所希聞。爲羣情所疑懼。沈沈宫府盛傳不經之談。赫赫元臣。甚有祝宗之咒。蛇弓近似。帝虎傳疑。妖訛相驚。衆寗不惑。惟有。早日登極。則一尊旣定。衆心安帖。日月照臨。爝火自熄。金頭王之訛說。絶響于京師。㹫母鬼之妖言。不騰於草野。所謂鼓萬物而耳目新。定人心而天下平也。斯其亟應頒詔者一也。 
　　一則以憲政之籌備方始。宜登極以展布之也。憲法大綱。期以九載。諮議設局。限以一年。此兩宫遠大之前謨。亦千年未有之盛舉。重以兩道遺詔。重言伸明。凡在食土之毛。含氣之類。固已實力儲備。延頸望治。若其尊位久虚。萬機坐嚝。是第一年始基一失。即第九年成績難期。惟有早日登極。則頒布自治。民部得所秉承。變通旗制。樞臣準斯建設。編輯課本。責成於學部。修訂律法。授權於法院。（以上數端皆光緒三十四年籌備之事）握紀御符。繼志述事。俾立憲之遺謨。延而不墜。待治之民庶。永有所歸。合彝夏之無外。慶帝王之有眞。固知曾閔匹夫之情。不足以槪帝王代天之體也。此其亟應頒詔者二也。 
　　夫新皇帝冲齡踐祚。一植裘委腹之成王也。攝政王英年監國。一負扆臨朝之周公也。自今日登極以後。承祧嗣統。神器傳歸。天啟昌期。御蘿圖而出震。人瞻粹表負。黼扆以當陽而。攝政王又得於其間代理國政。主宰大權。父子一德。君臣一心。兢兢焉以助長憲政爲事。以速開議會爲歸。斯上以妥宗廟乃顧之靈。下以慰普天傾首之望。胥於此恩詔賴之。竊嘗瀏覽史宬。遐稽掌故。見夫世祖登極時。却裘勿御。内監悚然知禮。升輦獨坐。乳媪望而畏心。斯則冲齡踐祚之。美談即爲今上繩武之時機乎。 
專電 
[電一（北京）]  
　　攝政王曁各樞臣兩次懇請皇太后垂簾聽政未允 
[電二（北京）]  
　　慶親王以年老力衰堅請辭差經攝政王極力挽留僅開去閱兵大臣等差 
[電三（北京）]  
　　樞府以國政有攝政王主持故新皇登極議暫從緩 
[電四（北京）]  
　　内監李蓮英崔玉貴驟提存欵約二百萬錢市頓壞 
[電五（北京）]  
　　近日宫内安靜攝政王議廿七日後新皇召見臣工 
[電六（北京）]  
　　各部堂司進署辦事均穿白衣 
[公電（濟南）]  
　　申報轉各報館鑒本處以諮議局章程疑義數條詳請撫帥電咨憲政編查館茲據復電其文曰濟南撫台勘電悉舉貢生員應以文爲限武舉等不能列入孝子順孫曾經旌表者得比照孝廉方正以舉貢論吸食鴉片一項固指本身吸食者而言惟種烟及賃田與人種烟等户現值厲行禁烟如逾本省烟禁年限者自應一并削奪其選舉權身家不清白一項以向例不准考試出仕者爲斷至案語等字專指娼優隸卒四等人而言其偶演文明戲曲並非以此爲業者自不得列入優人之内勞動者爲正當之工人更不在案語等字範圍之中即希轉飭遵照此覆憲政編查館各等因事關公共此聞山東籌辦處江 
緊要新聞 
[恭紀頒布宣統年號]  
　　建元年號業經内閣軍機處諸王大臣敬謹擬定即於十月二十五日進呈當奉硃筆圈出宣統兩字已見宫抄昨日廷寄各省將軍督撫宣布天下 
　　新皇帝國號圈出宣統今年所有公文告示年月仍用光緒年月至明年正月初一日始改用宣統建元年號 
 
 

Page 5

 
 
　　王大臣會議國號定名宣統者聞其取義係取承繼宣宗成皇帝統系之意 
[逹賴喇嘛入宫誦經紀詳北京]  
　　兩宫升遐後西藏逹賴喇嘛呈請理藩部代奏入宫誦經已奉上諭著於十月二十七日入宫誦經現悉是日逹賴喇嘛先至乾清宫按照三奠時刻誦經其奠祭誦經時詣梓宫前除鑾儀衞預設輦轎鹵簿外另有理藩部預備駱駝二十隻養鷹處養狗處鳥鎗處預備鷹狗鎗夫分列兩傍俟晡奠誦經畢一律撤去次日仍如前制聞以三日爲期又聞兩宫梓宫前除番僧外尙有萬善殿等寺院僧官和尙三十員名分班誦經 
[皖省兵變初誌安慶]  
　　常備軍馬砲隊於二十六日夜十句鐘各自將營房燒燬改插紅旗希圖謀叛幸經協統余大鴻前往救火見其形迹可疑知爲號火隨卽進城禀明撫台朱中丞以東西兩門馬砲營同時起火其中定有變故飭將城門堅閉詎該兩營果然放鎗向城攻擊皖省兵隊多在太湖僅有安左右三營數百人及巡防營若干是夜分佈五城亦開放鎗砲以壯聲勢城門始獲保全二十七日早匪徒分隊至菱湖嘴火藥庫刦去子彈甚夥竟將砲營之過山快砲裝藥上子及原領快鎗向城内施放合城百姓大爲震動相率閉市城内外兵匪互擊砲聲隆隆朱中丞隨即出示安民一面電調蕪湖大通營隊及太湖三營前來救護一面親自乘馬帶同護兵在五城内外附近梭巡並在各街巷親自安撫百姓令商民開市比時長江水帥程軍門兵艦到　用大砲向砲營轟擊直至午後一句鐘匪勢稍殺聞傷斃匪兵百數十人民人亦有傷斃者東門外居民舖户均已逃散凈盡此時匪首逃至迎江寺寳塔背後附近各山凹無法擊退其餘匪徒逃竄至大小龍灣等處已派巡防隊勦追先後拿獲砲馬營排長兵目十數人傍晚斬首犯二人其餘俟訊實正法此時暫行禁錮刻下城門仍然堅閉俟電調各營隊到齊再設法搜勦是晚朱經帥又傳本地紳耆令各舖户各出燈籠一盞壯丁一名分叚守護稽查晚間西門外又有匪徒放火延燒民房恣意搶刦撫台派黃守鳳岐帶領百人出城勦捕當將火藥庫奪回放火搶刦之匪亦經城内綠營弁擊散念八日余大鴻恊統帶執事官郭恩榮出城勦撫兼施旗上則大書兵被逼脅棄鎗免死云 
[江督電告勦捕亂兵情形安慶]  
　　江督端午帥於上月三十日由安慶行次致各省督撫電云皖省馬砲營下級官長煽惑目兵謀叛兩營管帶一傷重一被戕叛衆縱火開砲一再撲城幸城守嚴密不得逞經停泊江面各兵輪開砲協攻始四散竄伏此廿六夜事也次晨經帥遣將出城包抄痛擊衆始奔潰因城兵太單不及遠追先後捕獲叛黨廿餘人據供革命排滿不諱方於廿七早得信是日操事適畢即刻起程並選派寗省及江北與操軍隊馬步共七營均令同時開拔進省又電商陳筱帥飭派鄂軍一標前往協助方於廿九午後先到當即進城與經帥面商先時由方商調之楚謙建威及魚雷各船已陸續到皖聲威甚壯方與經帥親出撫慰城方已安堵如常連日繳械來歸者頗多餘黨竄往桐舒一帶復經方酌派駐紥浦口軍隊會赴廬州四面兜剿當不難盡數殲滅方於初一旋寗並聞 
[鄂督電派軍隊助勦皖匪武昌]  
　　鄂督前接皖撫電稱二十六夜安慶城外兵變當經楚材兵輪曁江寗保民江貞兩兵輪擊退等情小帥以皖鄂接壤且地當長江阨要特電飭秋操軍第十五協王恊統得勝帶本部軍馬一標馳往助勦並電致張統制率全軍尅日回鄂酌派軍隊駐守皖鄂交界之黃岡羅田等縣遙爲聲援一面通飭文武水陸營汛一律戒嚴以防竄逸 
[國恤彚紀十一]  
　　大行皇帝龍馭上賓所降遺詔尙未頒發現攝政王醇親王已定十月二十七日行殷奠禮後頒發京外各省 
　　連日百官至乾清門陪祭舉哀三日於二十六日止哀 
　　大行太皇太后一切喪儀經肅王等辦理日昨特諭各門進内之當差人等不穿孝衣及有佩帶他項物件者一律不准進内 
　　二十七日舉行殷奠禮現已派定澤公行禮其上祭時刻定於天明五鐘 
　　二十七日大行皇帝梓宫奉移景山内之永思殿暫安大行太皇太后梓宫奉移景山内之觀德殿暫安現經治喪大臣内務府大臣飭匠將該兩殿修飾一切 
　　乾清宫寗壽宫在京百官及王公大臣行三奠禮早祭有喇嘛一百零八名絨冠黃衣進内誦經晚祭有和尙一百零八名高搭法座誦經 
　　三奠禮上祭時刻係奉上諭欽派總理喪儀各王大臣於每日在大行皇帝及大行太皇太后梓宫前輪流上祭每日三次於辰午申刻行禮辰七鐘至八鐘早祭午十一鐘至十二鐘午祭由三鐘至四鐘晚祭 
　　大行皇帝採勘陵寢一節經某大臣早已相度東西陵地脉惟西陵之九龍峪地勢最隹故日昨已示意倫貝子陳尙書前往該地勘查 
　　各國公使二十八日赴皇極殿參拜大行太皇太后靈柩並赴乾清 
 
 

Page 6

 
 
宫參拜大行皇上靈柩均行三拜禮後述弔詞起由攝政王讀答詞禮畢入席慶親王張中堂袁宫保那中堂均在塲照料作陪 
　　外務部堂司成服後凡在廿七天以内遇有交涉開議事件暫爲停止　　慈谿龍江學堂校長敎員等於二十九三十初一三日率領本校學生六十餘人在該校禮堂朝夕舉哀附近私塾學生到堂行禮者三十餘人耆老婦孺到堂觀禮亦有百餘人 
　　駐滬各國領事訂於初七日至滬北洋務局爲中國大行皇帝大行太皇太后行吊唁禮滬道蔡觀察昨特函致製造局招商局貨捐局巡警總局各總辦並飭道屬各官于是日上午九點鐘齊集洋務局伺候舉哀 
　　日本國皇于日歷十一月廿一日起宫中持服二十一天昨日電飭駐滬日本領事永瀧君轉致滬道知照 
　　滬道蔡觀察以此次大喪駐滬各國領事署均下半旗誌哀昨特分函道謝 
[西報譯要]  
　　萬國禁烟會改期舉行文滙報初三日倫敦電云倫敦泰晤士報載稱美政府已允中政府之請將萬國禁烟大會改期西歷明年二月初一日（華歷已酉正月十一日）舉行 
　　山東鐵路火車失事續誌文滙報初三日青島電云山東鐵路火車在大沙河橋失事現悉復有華人六名因傷斃命 
　　山東礦水之禍文滙報初三日青島電云山東洪山煤礦因礦水暴發冲失歐人一名中國礦夫二十七名一節茲經查實皆已斃命 
 
 
 

Page 7

 
 
   
 
 

Page 8

 
 
 [G 
[度支部批准農工商部註册商辦信義工商儲蓄銀行廣告商業櫃檯章程]  
在本銀行存欵均照十二個月起息與别銀行發十個月息者不同五年以上之存欵月息一分四年以上之存欵月息九釐三年以上之存欵月息八釐二年以上月息七釐二年以上月息七釐一年以上月息六釐六個月者月息五釐三個月者月息四釐半立付無定期者月息三釐半本銀行備具支解簿以便官商富户由本人自行寫發支票在本銀行付取銀兩與鈔票一樣通行是存欵於本行之人隨時有發出支票之權其未支付之銀仍在本行按日算息洵爲利便官紳富户之第一法凡存銀於本銀行者如本年之内不來取之利本銀行卽代其將利作本爲之利上生利 
以下摘錄儲蓄章程凡零星各欵均照此法辦理 
　　儲蓄總章程 
凡零星存欵不及半年者按周息四釐計利半年以上者按周息五釐計利如滿二年全未付本利者除照章利上生利之外再加半釐三年未付者再加半釐共計六釐五年仍未付者再加半釐増至釐厘爲止 
　　特别儲蓄優待章程（甲）修學儲金　凡父母爲其初生之子女每年存洋二十一元九角八分滿十七歲可付還六百元或每月存洋一元八角七分滿十七歲亦付還六百元作爲游學之費多少以此類推（乙）養老儲金　無論何人爲其父母或爲本身每年存洋廿八元五角九分二十年後付還一千元或每月存洋二元四角二分滿二十年亦付還一千元爲其娱老之費多少以此類推（丙）婚嫁儲金　凡父母爲子女自始生之年起每年存洋十四元二角九分滿二十年可付洋五百元或每月存洋一元二角一分滿二十年亦付洋五百元爲婚嫁之費多少以此類推　　信義總銀行開設鎭江二馬路分行開設上海鐵馬路天妃宫漢口河街熊家巷大董家巷武昌芝麻嶺北京前門外長巷下頭條胡同長沙南正街湘潭十五總常德大慶街蕪湖二街宜昌二牌樓南昌石頭街重慶打銅街 
[更正]  
前登存永慶昌報關行本年八月初十起英洋二百元存摺一扣户名乃係汪振記與張見記不涉兹特聲明特聲明此佈張心記登 
[暫停拍賣]  
啓者今因國制紅色各貨不得善價暫停拍賣俟市面轉回再行登報奉佈　義記洋行啓 
[聲明失摺]  
今遺失甬愼豐莊泰記户存摺一扣當向該莊説明此摺作廢望中外諸君及各寳莊號切勿收抵爲特登報聲明陳維駰啓 
[（遺失派司）]  
今遺失　２４·１０１９０６由ＴＲＩＥＳＴＥ船進口此ＣＢＲＣ１·８又２２·９·９０７由ＰＥＲＳＩＡ船進口ＣＢＲＣ　１７鐘派２６８１２８１７同十六件均經遺失作爲廢紙今向海關另補特此告白　捷成洋行啓 
[華成豐失票]  
兹遺失十一月初九期支信義銀行票三支計二千八百四十一號洋三十元零五角二千八百四十二號洋十二元七角二千八百四十三號洋十元均於十一月初二日遺失望各寳行號切勿收用免致跋涉特登申新兩報布告本帳房 
[三井洋行經理]  
明治火險　東京水險　日本火險　共同火險 
兹者本行經理明治火險東京水險日本火險各公司數十餘年辦理妥恊赔欵迅速中外紳商深所共知餘不再贅今有共同火險公司己歸本行經理專保南北市房廠棧其價格外公道　諸公光顧請　駕臨四馬路北四川口四十九號門牌本帳房面議可也三井洋行特白 
[寄柩回籍]  
每年清明冬至二節專帶鄞慈奉鎭四縣靈柩回籍欲寄者望速請來二馬路全盛局内面議可也　張孝全啓 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也 
[阿脱柯普爾廠中國瑞記洋行總經理]  
啓者中國從前工人每名至多祇能挑煤泥沙石等一二担自發明此小鐵路以來則工人一名可搬取十五担之重物是節費省工莫善於此項鐵路敝廠名阿脱柯普爾爲絶大之製造所在中國由最有名之瑞記洋行總理各大埠分行亦可交易一切詳細圖樣均可隨時取閲倘荷賜顧自必格外克己也 
[萬國大藥房贈幻影世界影戲票一星期]  
本藥房遷移伊始現定本月初二日起初八日止計一星期購貨　諸君如滿英洋壹元者贈美界海寗路巡捕房東首幻影世界影戲頭等入塲劵一紙盖緣西醫研究衛生凡人每日須多吃新鮮空氣外苟或意有不適尤宜怡情排悶之時庶幾身康無病如我輩華人現值國哀方戚舉凡戲園書館一切背禮演唱之處俱非士大夫涉足之塲惟影戲則既無音樂又有山川風景對之不啻臥遊最合陶情淑性本藥房因購有此項戲票專贈　諸君子想爲　諸君子所許可也　上海棋盤街萬國大藥房佈 
[斯登醫生魚肝油]  
啓者斯登醫生所製魚肝油此種魚肝油内含有鐵酒凡用心過度四肢無力精神疲軟者服此即可復元且能開胃又可補血養血百病全消婦女小兒服此斯登魚肝油尤爲合宜此油氣味平和極易下咽現分發各藥舗代銷賜顧者請就近購可也美國彌其剛地方斯登公司 
 
 

Page 9

 
 
   
 
 

Page 10

 
 
來稿 
[蘇路公司章程修正案答問]  
　　蘇路公司章程草案出。除蘇垣股東稍稍研究。作成議案外。餘皆不見於文字。而疑義固未盡泯也。輒就所聞。設爲問答以釋之。 
　　問曰。總協理四年一任。見於第一次股東會議案。今未滿四年而減其二。得無悖於前議乎。 
　　答曰。理由書固言總理旣爲董事局長。則協理與董事。無何等之區别。故定名爲總理一人。北線協理一人。而其餘五人皆稱董事。其意以爲總理即董事之長。以其實不以其名。則總理亦可稱爲董事。然則草案所假定之總理一人。協理一人。董事五人。直改稱爲董事七人可也。換言之。即稱爲總理一人。協理六人可也。即仍前總協理之數。定爲總理一人。協理三人。董事三人。亦可也。然則總協理之數。固未嘗减。而前議固未嘗悖也。 
　　問曰。依草案五十四條。凡對外之關係。總協理署名。董事不署名。若六人皆稱協理。則六人皆署名。不太累贅乎。 
　　答曰然。其仍舊以一總理三協理爲便。 
　　問曰。總協理不能親行職務。而委任代理人行之。可乎。 
　　答曰。聞商法家言。英國往往有此例。但仍就董事中委任之 
　　問曰。董事僅止三人。而總協理又有委任之時其。能勝乎。 
　　答曰。此員額並非一成不變者。或竟依事理。增加爲恊理三人。董事五人可也。一總理三協理五董事三。監查員。共十二人。分布於南北線。未足爲異也。 
　　問曰。總協理與董事。同負責任固矣。其權限亦有别乎。 
　　答曰無。惟外國有總務取締役。專務取締役等名目。吾國似可以總協理當總務取締役。董事當專務取締役。此其别也。專務者。分科之謂也。　　問曰。董事旣分科辦事。不幾與舊設之所長一例乎。 
　　答曰然。然自有别。所長係聘任。對於股東不負責任。與外國設取締役之意逈别。無選任之董事。則無取締役。無取締役。不可以爲公司。 
　　問曰。董事旣與所長一例。則盡以董事充所長可乎。 
　　答曰。不可。董事雖分科。而一科之中。仍有不能不另設所長者。分合裁併。皆董事之職權。不可以章程定之也。 
　　問曰。論者或謂五董事三監查員。皆常住公司。專營一業。其勢不能足額。信乎。 
　　答曰否。世間不少專營一業之人。何至於并八人而無之。論者以爲專營一業之人。必不可爲董事監查員。可爲董事監查員者。必不止營一業。嗚呼。此吾中國公司之所以不振也。 
　　問曰。被舉之人。勢不能專營一業。而亦不廢辦事時間。可通融乎。 
　　答曰。草案之意。正是如此。但辦事時間。須照外國銀行。有增無减耳。 
　　問曰。今之所謂董事。乃辦事董事。昔之所謂董事。乃議事董事也。議事董事之例。外國有可徵乎。 
　　答曰無。不論何國及何種公司。止有三機關。一曰股東會。二曰董事局。三曰監查員。蓋惟辦事乃爲董事。若議而不辦。則不辨其爲何種性質。不能以董事目之。即偶有此事。亦祗可爲地球萬國之中之萬種公司之一之辦法。英法德日諸國文字中。固未嘗有許容之條例。舍英法德日諸通法。而獨愛此地球萬國之中之萬種公司之一之辦法。不知其可也。 
　　問曰。今股東人數衆多。而機勢渙散。若在各府州縣集股較多之處。各舉名譽董事一二人。以爲衆股東之所依託。可乎 
　　答曰。此意非不善。然何事當召集股東會。何事當召集名譽董事會。此界。限極難定。必不得已而用之。終非通法也。 
分類新聞 
政界 
[飭擬押犯習藝辦法浙江]  
　　浙撫增中丞以遷善局覊押棍徒竊賊多至九十名另有洗心所管押六名該犯等在所無事一經釋放身無恒業難保不復爲非自應酌籌經費責令學習粗易手藝將來釋放該犯等得藉手藝餬口特批行藩臬兩司督飭首府縣籌議詳辦 
[督撫奏摺先由政務處核定蘇州]  
　　蘇撫陳中丞昨接樞府通電謂現在朝廷整頓政務自應博釆旁求期收實效惟邇來各省督撫呈遞摺件有切於時要者亦有妄瀆宸聰者嗣後各省將軍督撫大員具奏摺件須先摘叙事由隨摺咨照政務處詳核可否入奏再行呈遞 
[知縣運動無效蘇州]  
　　署理武進縣顏緝斯因事撤任由藩司兩次飭派陽湖縣陳鎬又接署是缺之程鵬查辦均瞻徇情面含糊禀復茲復運動紳士上省禀留瑞方伯大不謂然遂飭赶緊卸事聽候移送法政學堂學習並由司詳請停委二年以示薄懲 
[請撥開河經費蘇州]  
　　蘇城内河淤淺已久前奉大憲派委專員 
 
 

Page 11

 
 
會同長元吳三縣令估勘開濬現已一律竣工計需工料錢九百餘千由縣委會銜具詳請即歸墊 
[法政講習科將辦畢業浙江]  
　　浙省法政學堂咨呈提學司文略云本堂於光緒三十三年二月開辦原定章年半畢業計至本年年終爲講習科第一次畢業之期應先舉行畢業考試本堂現定十一月十五日先行休課一星期以便各學員預備温習十一月下旬再請派員監視試塲分日考試所有考試日期應請酌定先行移知以便備辦除畢業學員履歷各册另送外將考試事宜另開清摺呈閱一第三學期考試後擬請即爲畢業查京師法政學堂章程第三章講習科第三十六條内開本科第三學期考試後將各學期分數平均計算及格者即爲畢業一律授與畢業文憑是爲第三學期考試即爲畢業考試本年迭奉學部咨飭令各省法政學堂遵照奏定京師法政學堂章程辦理以歸劃一畢業考試擬請一律援照辦理一畢業分數擬將三學期平均計算京師法政學堂章程旣以第三學期考試即爲畢業考試又稱第三學期考試後將各學期分數平均計算自應遵照辦理本堂擬俟第三學期考試後將各學科分數彚齊平均爲第三學期總平均分數與第一學期第二學期總平均分數仍以三除之將所得三學期平均分數爲該學員畢業分數一第三學期考試旣即爲畢業考試考試科目擬以第三學期所授學科爲限除比較國法學民法總則業經前兩次試驗無庸再考外謹將應考科目列左人倫道德中國文學比較行政法商法國際私法民法物權民事訴訟法財政學警察學統計學日文隨意科不考者聽 
[籌辦調查婦女吸烟之計畫浙江]  
　　浙省禁烟公所調查處以鴉片一物流毒甚深不特男子吸者甚多而婦女在家吸食者亦復不少必須設法清查庶逹禁烟之目的惟紳矜富户閨閫甚深若由男員約略調查未得實數恐十年後仍難盡絶現擬添聘强幹女員數人逐日挨户入内搜查俾可得婦女吸烟之實數又可免富户預買膏土私藏之弊 
軍界 
[催練二標二三營徵兵浙江]  
　　浙撫增中丞前札飭督練公所參議靳雲鵬從速籌議二標二三兩營徵兵事官無論經費如何支絀終當勉强籌辦以期混成一協早日告成等情現聞已由督練公所派員向各處覓寛大房屋以及寺屋先行借住一面赶飭工程司速將營房動工建造大約年内可以開徵 
[查考裁營官弁廣東]  
　　陸軍部以粤省綠營前經裁去七成惟現查此項裁營官弁爲數甚繁亟爲認眞考核量才器使現特咨行來粤將所有前次禀裁各營官弁職銜履歷及切實查考其平日居官若何辦事是否得力與歷來辦事成績逐一開具事實加具考語造册報部如果才堪造就辦事得力分别委用 
[派員赴皖調查兵變情形安慶]  
　　蘇撫陳伯帥接安慶警電略謂自安至廬電線已阻安慶城門已閉甚爲危險等語當派候補巡檢曹昌熾前往調查一切日昨該員已乘火車過鎭先至白門然後赴皖 
[鎭道防匪之嚴密鎭江]  
　　鎭道劉襄孫觀察以皖省兵變深恐匪徒散佈各處乘間滋擾爰特通飭所屬各府廳州縣嚴加防範以備不虞一面商准副都統奎仲連統制轉飭守城官弁每晚八點鐘以後各城門一律下鑰雖各衙署及來往咨送公文者非有特别對牌均不得逕行出入復添派練軍各兵分駐各城徹夜守衞防範非常嚴密旣而駐鎭巡防隊統領周錦堂恊戎每夜會同丹徒縣王令親率小隊專在大街後街及洋馬路各國敎堂前查察一周至天明始回 
[通飭後膛鎗减價杭州]  
　　杭府卓太守前奉撫憲札略謂據兵備處呈復奉飭酌議價領後膛鎗辦法謹查從前各州縣籌　圑防原准價領後膛鎗枝嗣因各軍隊改配後膛誠恐不敷分給當時暫停價領現查局存林明敦馬地呢兩種後膛鎗枝爲數尙多舊定價目林明敦馬地呢每桿價銀十四兩林明敦子每千顆價銀十九兩五錢馬地呢子每千顆價銀十九兩今因各圑防籌欵維艱量予减價以示體恤擬定林明敦馬地呢鎗枝每桿價銀八兩子彈每千顆價銀十六兩請通飭各屬准予價領等情應准照辦以資利用除通飭外合行札飭所屬一體遵照辦理 
[續誌帮帶開鎗縱匪蘇州]  
　　飛划第一營帮帶趙廷玉擅自開鎗致逸梟首李小玉等情曾誌前報茲經統領查悉趙前在無錫駐防時向得該梟規費情誼素敦是以開鎗通信致令要犯遠颺因特據情禀知督辦瑞方伯即飭統領將趙先行撤差究明實情從嚴懲辦 
學務 
[奏懇給奬倡捐辦學人員浙江]  
　　浙撫增中丞近日具奏略云查前准部頒奏定學堂章程内開紳董能捐設勸設公立小學堂及私立小學堂者地方官奬之其學堂規模較大者禀請督撫奬給匾額一人捐資較鉅者禀請督撫奏明給奬又續准部咨各屬紳民捐助學堂經費者准援照振捐章程按例銀五成奬給銜封貢監各等因業經遵照先後奏請准奬各在案茲據提學使支恒榮詳據奉化縣知縣王蘭芳詳報已故監生劉九成等九名倡捐公立九峯學堂一所又監生張煥等二十三名捐助剡源中學堂經費造具各捐户銀數履歷清册請援案分别給奬　情由司核明詳請分别奏奬前來奴才覆查無異合無仰懇天恩俯准將已故監生劉九成等分别給奬以昭激勸 
[愼重視學官鎭江]  
　　學部近議各省應設之視學官關繫重要應即通飭各省嗣後各處視學官定以一年爲期務請先由提學使出具考語彚送本部俟考試合格分别給札前往視學以昭愼重昨蘇提學已飭常鎭各屬遵照矣 
[支提學批評敎育史浙江]  
　　海寗州廩生馬湯孫前將編輯簡易本國敎育史稿呈請提學司鑒定等情茲奉學司批云日本原亮三郎著有内外教育小史二卷上卷歷叙上古迄有明各敎育家之宗旨爲日本漢學傳入之淵源下卷歷叙西洋古今敎育之沿革以明歐學之輸入其書之規模較該廩生此書完備而其叙吾國敎育惟唐之學制較詳餘尙嫌略此書正可補其所不足足徵平日寢饋惟敎育維新時代國粹不可不存新知亦不可不瀹該廩生如能仿照輯合西洋敎育歷史及近今敎 
 
 

Page 12

 
 
育方針裒然成書再行呈請核辦 
[學堂用欵有無侵蝕紹興]  
　　浙江支提學司以上虞縣儒童袁郅馨及母陳氏捐辦學堂經費較鉅具詳浙撫轉請奏奬當奉批示云仰候察核附片具奏另札行知至此項捐欵開辦師範傳習所何以未及一學期已用去五千元之鉅經手有無侵蝕因何遽起風潮刻下已否重新開辦并即飭縣查明具覆 
實業 
[酌定外人修造租界鐵道辦法廣東]  
　　郵傳部近日分咨來粤略謂查得各省應修鐵路前因風氣未開外人紛紛爭攬修築其已經修造並許允承修尙未造辦者現在均已設法籌欵次第贖回中國自辦或另與改訂辦法及廢棄前約悉數改歸自行辦理其餘各處路線擬俟由部派員分往各處查勘後均作爲中國自辦之路由部主持槪不許外人出資攬造惟各處租借地方各租借之國有願集資建造其租借界内鐵道與中國内地鐵道相接貫者應准援例修辦但須將邊界地址以及應修橋梁處所由兩面派員祥加清劃再定聯接辦法計辦一切此外槪不得越修至境界以外以後如有各外人藉遊歷爲名私行查勘内地各處沿途路線　徑行商請承修内地某叚鐵路以及與該租界相接之内地鐵路均應一律禁阻照駁毋稍游移遷就 
[江南貢院變賣什物南京]  
　　皖蘇公建市塲事務所通告云江南貢院現奉督憲諭飭改闢商塲歸兩江紳士承辦所有貢院舊存什物應須招人承買交價歸公如有愿買者自十一月初一日起至二十七日止親來貢院事務所看估貨樣並領取投標格紙照塡函封投至本所初六十三二十二十七日當衆開標出貨所有物料色目開列於後大小砂罁𥑑罁甕罁闊窄號板長條號桌號凳鐵器整破鍋鑪水猫銅水龍頭錫茶罐木橱炕雨板屏風鼓圈水台梯各物架大飯桶蒸飯桶盛餘飯桶各件捐破雜物等類不及細載 
[商務局將次遷移浙江]  
　　杭垣商務局現借西大街銅元局局所以資辦公目下總辦湯觀察以此局地居偏僻業已請示撫憲决意搬入上城甚屋　勘定蔡宜巷某姓屋大約下月中旬即當遷移入内 
雜記 
[鄉民遇盜之隱忍常州]  
　　陽湖縣東鄉下莊頭地方吳春伯家於本月初一夜突來盜匪十餘人明火執仗刦掠一空鄰右聞警咸集被盜拒傷者甚多聞該處迭次遇盜從未報官因恐官吏下鄉踏勘後贜盜未必果能緝獲而差役需索則在所不免云 
[移請水陸提整頓防務廣東]  
　　粤督張安帥以惠屬一帶爲省垣東路門户洋面接近港澳匪盜披猖而西江一帶匪風近亦極熾欲圖整頓非由水陸兩提通力合作恐難得力特移請兩軍門將該水陸防務認眞聯絡　頓凡遇擄刦重案及著名各匪即行互相知照分飭所部節節搜緝　有圍捕等事亦即一體恊力不分畛域並妥籌整頓水陸防務各辦法以靖盜風 
[鄉民搗毁官鹽棧揚州]  
　　如臯石莊地方大咸官鹽棧因官鹽不能應市各鄉民有預先付價者於是大譁竟於十月二十八日羣　鹽棧搗毁未識若何了結也 
[杭城擬設戲館杭州]  
　　杭商徐人驥在杭垣上中下三城之中心地方集資開設戲館具禀撫憲現悉增中丞以現當注重商務時代省城爲商賈薈萃之處據禀建立戲館似無不可所稱每年認繳捐洋二千元以開演日起按月攤解作爲地方新政之用是否與市面居民兩無妨碍有無利病並應否酌派警兵巡查之處仰農工商礦局會同警務處核明詳復 
[三誌巡緝隊破獲窩盜案蘇州]  
　　巡緝隊隊官方壽山在閶門外緝獲窩主林阿根一名及盜犯五名解請訊辦等情已兩誌前報昨方弁又在吳江縣某鄉緝獲夥盜何文海一名訊據供認盜案數起　與前五盜所供由符併稱尙有金飾等贓若干係由窩主林阿根之　某民暗送於林之胞弟林小阿根處小阿根現在杭州某署當差因即據情禀知方伯即飭方弁帶民赴杭起贜 
[糞桶又起風潮福州]  
　　今春閩臬整頓巡警頒示違警律凡有糞桶不加蓋者罰銀二角即各社會亦爲衞生起見助官勸令　蓋詎下江十八帮糞船夥抗拒至釀成搗毁商會之風潮當拿獲春犬等二犯收押近春犬在閩監内函致各糞帮請其罷河要挾釋放故數日來各糞幫又相率罷河不肯上街挑糞鹿粹齋廉訪乃延各社會於十月廿一日午後二時赴警務總局商議辦法 
紀事 
[烈女羅蘇軼事]  
　　伯爵名倍爾根。巴黎產也。巴黎俗澆。昵近東亞。伯爵　魁健。年三十五而未有室。與蜜司羅蘇通。羅蘇者。巴黎之殊色也。年約二十餘。姿態絶世。秀麗天成。時人多以天女稱之。兩情　綣。無　倫比。倍爾根欲娶之。羅家素貧乏。其父執業卑下故爲倍父所阻。不果。顧山河之誓。金石之　相堅也。 
　　無何伯爵有美洲之行往别羅氏。臨行。羅氏囑曰。此行君去。迢遞河山。道路風霜。宜自珍愛。前夕之言。君須記取。異鄉花草。休再棲遲。異　音書。切須頻寄。何日歸來。妾當跂待。伯爵曰密司請勿過慮。此行不過數月耳。本擬挈若偕往。恐爾父不汝許也。　司之言。謹當一一銘諸肺腑。羅　遂送倍爾根於來因河畔。握手而别。點點片舟。盈盈一水。羅蘇於是灑涙而返。（未完） 
投函 
[初二日南北市之所見（長木氏）]  
　　初二日下午上海商界以國恤舉哀。停市半日。禮也。惟所懸國旗。並無定式。有白地藍龍者。有綠地黃龍者。有繪雙者。有以雜色　邊者。五光十色。目爲之炫。夫國旗爲一國之所標識。即爲萬國之　觀瞻。似此雜亂無章。殊不合例。鄙意擬請國家預製國　定式。曉示大衆。一旦有事懸用。可歸一律。並由商務總會總工程局等各圑體。製成旗樣。俾令仿辦。是亦目前一要端也。又初二日所見著名大店舖大公舘。其招牌門貼。猩紅耀目。所在而有。更有鼎鼎紳商。一穿醬色　褂。一穿天青緞褂。高坐馬車。洋洋自得。鳴　禮義旣愆。人言不恤。殆孟子所謂賊民者　歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　籌辦處札各廳州縣文云照得各屬開辦選舉以調查議員資格製造人名草簿爲最要條件必須刻日造成應飭各屬於十一月底一律造竣以便如期選舉所有各屬官紳應行分設之事務所節經電札迅速設立茲由本處公同議决應飭各屬將事務所調查方法於十月底一律定妥其調查職員亦於其時一律派齊以期即日進行不誤期限除先行電府轉飭外合行札飭札到該□迅即遵照辦理并仰於成立之日即刻電逹本處其未通電報處所應立刻函禀本府轉電本處毋稍延誤切切特札 
專電 
[江寗屬諮議局籌辦處辦事規略]  
　　一會議諮議局定限一年成立開辦伊始事尤繁賾初開辦十日内總辦以次各職員均逐日到處辦事以後定爲每三日會議一次（午後一時起至四時止）總會辦總恊理及科長科員彚集一切應行之事公同議决常川駐處之會辦協理每日同科長科員至辦公廳辦事（午前十時起至十二時止午後二時起至五時止） 
　　一執行會議議决之事有三人以上之畫押便可執行以免延滯 
　　一駐處總會辦總協理中各推一人常川駐處辦事各科長科員除逐日到處辦事外并應每科每日一人輪流駐宿其司選科員自本處開辦之日起一星期内逐日午後三時起至九時止到本處研究關於調查選舉之章程以便尅期出發 
　　一檢察本處各員固當提綱挈領督促進行然實行辦理仍在各府廳州縣選舉事務所之迅速從事始能如期告竣除由本處派往司選科員催督外其府廳州縣辦事之勤惰應由本處隨時稽核如有延誤限期者詳請記過撤參辦理妥速者詳請奬勵并先請督憲嚴札通飭 
　　一文書以單簡明白而能迅捷爲主一切繁文槪從删減文書體例上行文件官紳無庸區别下行文件但用籌辦處司道通稱紳士不必列銜 
　　一經費叅考蘇州籌辦處及本省調查局自治局辦法約須開辦經費二千兩每月經費二千兩活支隨時請領此項經費應請督憲指撥 
　　一薪水藩學司巡道及名譽協理不支薪水會辦之常川駐處者每月薪水一百兩紳士之常川駐處者每月薪水八十兩其餘酌給夫馬費旅費總理旅費每月五十兩會辦夫馬費每月五十兩協理每月旅費四十兩各科科長無兼差者每月六十兩有兼差者每月四十兩各科科員無兼差者每月四十兩有兼差者三十二兩司選科員無論有無兼差均三十二兩其司選科員出發時需用川資量路遠近分别酌支回省停給 
　　一司書暫定四人每月薪水十二兩者二人八兩者二人以後酌量事務繁簡隨時增裁 
[浙江籌辦處致十一府參議函]  
　　本處章程第十六條叅議由每府推選本府公正明逹紳士各一人仍駐本府爲名譽職參議本府關於選舉一切事務並隨時應本處諮詢業經撫院札飭各府照章推選在案茲由貴府公推執事爲參議衆望允孚同襄創舉全浙人民實利賴之伏念諮議局爲人民參政之機關而籌辦處爲組成參政機關之機關以調查爲著手以選舉爲實行以召集議員爲結果結果之良否視乎選舉之能否如法尤視乎調查之能否如期調查選舉者有司之事也而直接受諮議局之利益者人民也倘欲享受利益而徒坐視今日地方有司之負擔責任萬一地方有司辦理未善致悮我人民莫大之利益在有司固有應得之咎而我人民不亦滋愧耶參議爲組成本處之一員對於本處立于補充之地位對於本府立于倡率之地位浙江十一府七十八廳州縣風氣雖開程度殊致尊重權利者固多而甘心抛棄者亦或不免應如何愷切勸導使一般人民洞明夫利害之所在惟執事是賴府廳州縣以一人兼行政司法之事心力已虞不逮今又責以調查選舉旣無成例可援乂未必有相當之人才爲之補助惕于文告之嚴厲迫于時限之局促旁皇失措蓋亦有難免者故欲杜塞其推諉之途滌除其敷衍之習亦惟執事是賴本處自十月初一日開辦以後深慮選舉究係初次舉行本無可援之例瞻顧旁皇便逾欽限因先將調查時所應製册簿章程槪由本處分别製定呈請撫院核准印發以期迅速而昭統一現在業已印就籌辦順序并注意事項複選事務所章程複選監督職務一覽表選舉人資格說明書初選事務所章程初選監督職務一覽表調員辦事細則調查員證書調查須知調查員記事簿調查選舉人名原册共計十一種除由本處專差發交各該府即日專差分遞各廳州縣外另各檢呈若干分并本處章程諮議局及議員選舉章程送候台察并希轉致各廳州縣紳士庶于府廳州縣之職務及本處已有何種册簿章程發交應用無不周知仍請閣下隨時督催或措導各該廳州縣應行如何妥速調查一面就各該廳州縣調查狀况詳示本處或不至再有壅蔽隔閡之虞務于明年正月杪調查完竣二月十五日以前造册申報同時宣示則以後事皆可按期進行至資格說明書尤希廣爲分送以釋羣疑其餘如實行選舉時應用章程及投票紙投票匭等件亦由本處陸續製就交本處所派司選員帶往先此以聞 
[計開]  
　　籌辦順序并注意事項調查員辦事細則 
　　複選舉事務所章程調查員證書 
　　複選舉監督職務一覽表調查員記事簿式 
　　初選舉事務所章程調查選舉人名册 
　　選舉人資格說明書本處章程 
　　諮議局及議員選舉章程 
本埠新聞 
 
 

Page 19

 
 
[搜查廣大輪船]  
　　滬道蔡觀察近接京師密電謂有革黨匪徒附乘招商局廣大輪船由香港啟行來滬速即照會租界捕房飭派探捕至碼頭守候該輪進口嚴密搜查並飭偵探縣捕人等一同協查等情觀察接電後立即知照捕房飭探守候並派道署偵探楊金山帶同通班探夥於昨日清晨同至碼頭守候午前八點鐘該輪進口飭令停泊浦心將艙封閉各探上船搜檢並無形迹直至午後二時尙未開艙各搭客慌亂異常後經知照上海親友具寫保單倩各店舖加蓋圖章始得登岸然各人所帶漏稅私貨已均被關吏抄去矣 
[南市戒嚴情形]  
　　南市總工程局各董事恐有匪徒乘國喪時謠言生事昨特知照警務長於初二日起加派巡士三十名日夜負槍出外梭巡偵探長薛貴亦奉縣令面諭飭派各探夥齊集十六舖裏街外灘分叚巡緝如有形跡可疑之人立即盤詰來歷其有造作謠言者隨時喝阻倘有不服拘案嚴究至華法交界之十六舖裏外兩橋及陸家石橋等處均加派巡士防緝南市商圑公會會員亦於初一日起每晚八時整隊出巡至十二點鐘歸隊 
[盜賣公所義塜案近聞]  
　　新閘白克路水爐公所義塜公地被邵招福（即邰招福）徐雲峯等盜賣於英美工部局改築高路經該公所司年徐順卿一再控奉滬道札飭公共公廨將邵提案訊押一面派委譯員陳二尹與公廨李襄讞會同勘明詳復滬道照會領袖領事磋商辦理在案昨由工部局總董雷君函致公廨謂已將蔓盤路之路牌撤去馬路亦經圍笆等情讞員寳大令接函後卽據情詳報滬道請爲核示 
[添設巡局經費有着]  
　　南滙滙角海灘添設巡局由滬道蔡觀察札飭該縣就地籌欵已誌前報茲該縣官紳以泥城内外縱横二十餘里墾熟蕩地還租旣輕完糧亦少此項蕩田均係提標馬廠陸營廠清公節育嬰等堂惠南書院等新升墾熟之業零星民產爲數無多共約十萬餘畝每年每畝隨租帶收捐錢十文業主佃户各半認繳由業主彚交經董按時交局濟用預計每年可收捐錢八九百千文撙節開支亦可敷衍業已公同議定由該縣禀報各大憲查核矣 
[再請德領會訊命案]  
　　德國義勇艦隊水手呵呋　追毆同船工作之木匠陳麗水落水身死曾經滬道照會德總領事訂期會訊在案茲德領事以訊據該水手及該艦同夥僕課愛司等供係陳麗水自行失足並非追毆是以無須會訊等情照復滬道蔡觀察以陳麗水旣非由呵呋　追毆落水何致自盡此案事關人命按照約章自應會訊復于昨日照會德領仍請訂期會訊 
[薙髮同業之滋擾]  
　　薙髮匠何某等數十人前日至福建路二百零五號門牌又山東路二百十號門牌薙髮店迫令停工以致互毆扭入捕房捕頭安慰數言一併開釋又薙髮匠王阿炳昨至公廨控告同業陳榮花藉詞國喪霸令停工不允行兇等情由探拘案判陳交保不准再行滋擾 
[複查吸烟武員]  
　　蘇省禁烟公所前日據人函告謂提右營中哨一隊王千總右哨一隊馮千總前哨一隊李千總右哨二隊趙把總等向均染有烟癖雖已具結究不知是否戒凈等語爰又派員來申查明具報 
[鄉董募捐修橋]  
　　本埠西鄉虹橋年久失修現由該鎭董事顧肖巖顧少巖昆仲發起興造募捐千餘金於前日將舊橋拆卸興築新橋其未造成之前雇定渡船二艘以便行人 
[城内]  
　　專收房捐○本邑房捐向歸上海縣經收茲由蘇省房捐總局特委即補知縣陳明府來滬專設上海房捐局經收房捐茲已議定在蓬萊路設局開辦昨出會銜告示云照得本邑房捐前於光緒二十八年開辦係籌抵賠償洋欵原歲朝廷不得已之　歷經本縣徵收報解在案嗣因公事繁多未能兼顧現奉藩憲局憲檄委本委蒞滬設局經收以專資成爲此合行出示曉諭自本年十月初一日起所有城廂内外各鄉鎭鋪户業主人等應繳捐欵向由本縣按月塡給小票逢季倒換總局聯票現在改用本省房捐總局四聯捐票由本局遣派司事挨户照章徵收以濟要需其九月底以前捐欵仍由本縣經收報解俾清界限爾鋪户業主人等當知國帑空虚賠欵緊要務宜及早輸將毋得觀望遲延自示之後如有書差及本局人等在外需索等情准其扭送前來從嚴究辦决不妨見爾舖户業主人等捐欵亦應如期繳納不得拖欠延岩致干未便 
　　聲明權限○淞滬厘捐總局批職商曹鋆龢等禀云本埠菜牛請照出口並認繳稅銀等情事向鎭海關辦理與厘局無涉著即巡禀候示可也 
　　官事○江蘇候補知府廬懋善禀知由江北會同郵傳部委員主事賀良樸津浦鐵路大臣委員候補道羅國瑞會勘瓜清路線公畢回滬洋務局委員拔補千總鍾鼎禀謝奉委普陀輪船管帶差 
[南市]  
　　勿再滋擾○荳市街衆商因前日傍晚有流氓猪蝦小王朱根發等二十餘人向莫羽春尋伊擾害治安昨至總工程局聯名具禀請飭巡士嚴密防範以免日復尤效滋擾 
　　查緝學徒○小橋左近花順記線莊學徒朱桃生携物潜逃昨由店主報知總工程局　爲查緝 
[閘北]  
　　局所落成○閘北新建巡警總局茲已一律告竣昨由總辦汪觀察前令一律遷入新局辦公 
　　愚民無知○永順里紅木作主鄭震泉爲子完婚門外懸掛紅綵巡士以現在國制期内諭令除去 
　　尋獲寡媳○成衣匠顧煥章姦拐藜王氏爲氏姑蔡周氏偵悉控由四路一區警局提訊蔡周氏供寡媳王氏被顧誘拐來滬匿居天寳里顧已逃逸請究訊之蔡王氏供詞支吾判交其姑領回完案 
[英領界]  
　　不可以風○昨晨公廨會訊各案輪應美副領事巴君陪審適因患病由英繙譯郭君代庖 
　　不出定貨○德商克魯森洋行控張秋勤定貨不出昨晨張偕博文律師投廨請示判交保候訊又興隆洋行控孫逮山定貨不出魯麟洋行控萬選青定貨不出昨均由差探傳案判分别交保候訂期會訊 
　　不願爲娼○濟良所昨解不愿爲娼之雉妓王愛寳到廨據供被夫張福卿押於汕頭路王金生所開之妓院内母家向住溧陽牛角村王襄讞商之西官判暫留濟良所候查傳父母來案再核 
　　不認誘賭○陳明月王阿耀王福生徐士州在楊樹浦設立花會誘人賭博由探一併查獲解廨請究陳等堅不供認判一併押候查明再訊 
　　拐案待訊○龜奴沈雙林誘拐江西婦人李饒氏之女秋蓮來滬逼令爲娼由氏控奉公廨將沈訊押在案昨由包探將氏女查獲解訊判仍還押候下禮拜四再訊 
　　責成保人○老延齡烟間司賬烏仁元囚在捕房保釋拐犯沈永仁茲由原告祝戴氏 
 
 

Page 20

 
 
投廨求催昨晨將烏傳案判令交保尋交沈永仁再行訊奪 
　　移解拐案○王阿毛誘拐南京人陸汝舟之妻王氏串賣於陳菊初由探將陸妻與王阿毛一併查獲昨解公堂請究陸供王氏被拐出外已有四月曾在金陵巡警總局控告有案判一併移送上元縣訊奪 
　　拐匪狡賴○許蔡氏偕見証李長榮控左金財左長有串拐伊媳小揚昨晨由廨提訊供不承認判押候下禮拜一再訊 
　　私開烟間○高阿四甘阿二在虹口開設烟間未領執照昨晨由探傳案判各押三天烟具銷燬 
　　串竊郵票○郵政局西人控張金生徐仁柏串竊郵票昨由公堂訊明屬實判張押六禮拜徐押三禮拜 
　　銅洋何來○劉慶云孫田泰金四閣朱順瑞等四人混用銅洋由探一併查獲解廨請究劉等推賴不認判還押候查 
　　小孩行兇○小孩王三子控被同伴小孩江揚茂戳傷腿際由捕解廨請究中西官以江並無親屬判送棲流所留養 
　　召領小孩○小孩張福順迷路由捕解廨請爲安揷判留廨候懸牌召領 
　　地保拆梢○陳南南控被寳山縣地保王順坤拆梢洋八元由探查獲昨解公堂請究判押捕房二禮拜 
　　茶肆聚賭○戎金榮劉福生開設茶館紏人賭博由探查獲解廨訊究判戎罰洋五元劉押捕房一禮拜 
　　失竊　表○南京路正喊鐘表店因比鄰何怡豐中西衣店失愼以致失竊金表四隻銀表十八只又法藍皮套鐘等物昨日投報捕房 
　　洋人失竊○南京路四十五號門牌某洋人家前晚失竊鈔票洋三百元昨報捕房派探查緝 
[美租界]  
　匠人跌傷○泥水匠朱阿順昨在提藍橋捕房内建造房屋偶不經心從高跌下致斷脇骨捕頭見傷勢甚重飭送同仁醫院醫治　　何以爲情○曹阿增昨偕伊妻郁氏行經百老匯路被流氓王沛壽將氏扭住肆行調戲曹喝阻被毆鳴捕將王扭入捕房押辦 
　　俄人無埋○西華得路西式成衣店王阿興昨向楊樹浦某俄人索取衣料工資無著反被兇毆王報知捕房飭赴俄署控告 
　　鐵器何來○還俗僧人瞿福生手持鐵器在各弄行走巡捕以其形跡可疑拘入捕房押候訊究 
[法租界]  
　　遲遲我行○工部局總董柏爾德之帮辦龍仁新授天津工部局總董之職現因柏君回國局務紛繁暫緩北上聞津局一席暫由駐津法領事高君兼代 
　　驅逐乞丐○捕房麥總巡以境内各小衖露宿乞丐日多一日恐有匪徒混雜乘間竊發爰親率探捕每晚出巡遇有乞丐即驅逐出境以安閭閻 
　　誘拐婦女○許盛氏前破甲乙兩蟻媒誘往天津圖賣途中議論身價被輪船帳房察破當即扣留由原船帶回上海送至捕房一併收押茲由本夫許德生具保求領麥總巡以公堂開訊尙需時日始准通融給領甲乙兩氏仍押候訊　 
　　串竊洋布○張阿生陳少蘭前日至泰昌祥洋貨店購物乘間串竊洋布一疋旋被旁人察破當場　獲扭入捕房一併收押候究 
 
 
 

Page 21

 
 
   
 
 

Page 22

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[短篇小說鐵血姊妹（五）]  
　　兩獄卒抑女士入虎圈。綠香女士曰。棄人用虎。可羞哉莫斯科政府也。坂井曰。與其謂爲政虎。母寧謂爲鬼倀。虎猶能噬人。倀乃。爲虎前驅。殺人以　虎。語未旣。有雄虎撲至。阪井縮其身於圈之一隅若蝟。虎張脗若箕。伸舌餂地三匝。阪井隨虎舌捲入虎口。獄卒在圈外。鼓掌爲笑樂。 
　　少頃。虎僵立不動。有血自腹部涔涔下。則阪井裂虎脅出矣。顧視綠香。則端踞虎背。呼兩獄卒曰。若不出我者。當視此虎。獄卒大噪。禁兵至。舉鎗三擊女士皆不中。女十。還拾虎圈中碍礫擲之。碎禁兵首。則自圈上攀屋脊騰而出。 
　　跛足老人語其事至此。主人薩氏目瞪口呆。不知此女乃神人也老人復顧女士曰。今謂何矣。女士笑謂老人曰。今日逢君命也。然豪傑死。必死於技。無空以頭授人者。今與老人約。各退三步。請以技相見。 
　　問官笑之以鼻曰吾知汝二人無罪然汝二人者耳目太玲瓏。不類俄國人民。吾將介汝見蛆。王女緣此可以登天堂。免受人間社會萬般拘束。 
　　俄羅斯慣例。凡人民於罪案無明證。而爲官吏所欲殺者。則下之虎圈。令與虎鬭。不勝。輒以骨肉飽虎腹。自羅馬中世紀以前。恒以此爲無罪殺士之手叚。中世以後。各國去此慣例不用。而鐵羅斯猶行之不輟。（未完） 
國外新聞 
[日本政界近事]  
　　初二日東京電云駐韓統監大臣伊籐王已於今日下午行抵漢城新任意國駐日大使已於今晨陛見日皇皇遞國書 
[俄船遇險]  
　　初二日東京電云俄國義勇隊汽船羅姆號遇風被損昨經日本魚雷艇拖至輕津海峽人貨均獲無恙 
[美國海軍問題]  
　　初二日華盛頓電云海軍專家納脫台爾君箴勸美政府將海軍制度重行組織並謂羅斯佛總統亦贊許此議 
[美國稅則問題]  
　　初二日華盛頓電云開倫議長宣言不日可將稅則謹誠修改新選伊哇華省上議院議員克明斯君亦贊成修訂稅則之舉 
[德報詆誹英擴張軍備]  
　　初二日倫敦電云德國各報因英國上議院採納勞勃斯君擴張陸軍政見大爲震動内有多報評論此事措詞頗爲憤懣據德國半官文牘載稱德國將置他國舉動於不顧仍以擴張海陸兩軍爲事以保全國利益 
[英上議院討論軍政]  
　　初二日倫敦電云英國上議院討論軍備問題時據勞勃斯君稱近查德國北部各口岸常駐兵艦可以即時應敵者其　將逹二十萬名而按諸國役新津臨時尙可秘密聚集毋須徵調 
[俄擬復設遠東總督]  
　　據海參威消息云此間盛傳俄政府復將置設遠東總督其治權統有黑龍江岡札德加等四省及庫頁島三縣以上譯字林報 
[近東大變局四十五誌]  
　　初二日栢林電云奥國駐土大使因土人仍行抵制奥貨故己離君士坦丁意大利土林拂洛倫斯及巴拿萊各大學現起有排奥之舉 
[德皇談片不實]  
　　初二柏靈電云德國議院各員當衆宣稱謂美報所載德皇與海爾陸軍中佐晤談之言全屬子虚德皇從未與海君述及讎日與黃禍之言 
[奥報反對英國擴張軍備]  
　　初三日倫敦電云勞勃斯君所述之政見歐洲各國大爲震動奥國各報之言論讎英日甚法國各報則與勞君同意謂行此政策惟有强逼軍役耳以上譯文滙報 
 
 
 

Page 27

 
 
   
 
 

Page 28

 
 
   
 
