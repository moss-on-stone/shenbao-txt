# 1901 - 190 - 4910212

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本末次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論練兵選將]  
傳云兵凶事也戰危機也又云先生耀德不觀兵可見古昔盛時無不以用兵爲戒然兵可百年不用而斷不能一日不備者誠以盜賊之興戰爭之禍雖盛時難免苟無兵備何以安良善而除殘暴是以歴代以來雖明知兵凶戰危而兵事斷不敢廢且更加意焉吾朝龍興遼瀋以弧矢定中夏兵備之精超越前古嗣是平川楚定靑海征西藏無不如拉枯摧朽兵威之盛幾莫與京洎乎道咸之問兵氣日衰兵力日薄非但旗兵養成怠玩之習卽緑營兵亦一無可用髮逆之亂幸湘淮各軍起而肅清兵威之震又二十年然當時僅内亂而無外憂故平之猶易然曾文正猶以爲已成暮氣恐難再用老成之見洞若觀火果也法越之戰兵威爲之一挫焉然猶以勝敗爲兵家之常未嘗稍怯及中東一役竟無一兵之可戰一將之用命於是朝野中外皆知中國之兵之無用至戊戌歲政令一新兵備當亦由是整頓不料亂臣誤國致朝廷有反汗之舉一時庸劣之員非但不思振作且欲取已經變革者盡復舊觀并有不准習洋操不准用槍砲之說是不啻乘漏舟而更投以重石乘敝車而更駕以贏馬有識之士莫不深悼歎惜乃自拳匪起釁鑾輅西巡和議告成又復舉行新政朝廷深知時事之艱外侮之迫非玉帛敦盤不足以聨和好非水陸兵士不足以振國威故七月三十日行在特頒諭旨以各省制兵防勇疲弱已極令各督撫認眞裁汰另練有用之兵廣設武備學堂以儲將才并令各省將軍督撫將原有各營嚴行裁汰精選若干分爲常備續備巡警等軍一律操習新式槍砲所有攺練章程及更定餉章著政務處咨明各省督撫核議奏明朝廷振興戎務若是之殷各疆吏自當實力奉行以期無負聖意蒙意中國兵習之壞兵氣之衰至於此極非翻然一變不足以鼓動人心其變之之法無不當則效歐西然僅習其皮毛有名無實則雖變猶之不變也效之奈何一在加餉銀中國之兵每名每月不過餉銀四兩二錢而尙有尅扣之者試思一人每年僅得三四十金誰肯以性命相搏考之泰西法國每兵歲需一百三十五兩英國每兵歲需二百六十兩荷國每兵歲需一百二十五兩比國每兵歲需一百二十兩丹國每兵歲需一百兩其餘各國惟瑞典兵餉最少然每兵亦歲需五十二兩較之中國亦尙有餘而無不足兵餉足則士始用命觀此可以恍然矣一選精壯中國之兵往往應募入營卽終老其間未聞有因衰憊而稍事裁汰者故初募之時非不精壯迨閱十年二十年即不能用職是故也人生精力銳盛之時端在弱冠前後若過三十歲即不能爲用雖用兵貴乎愼重然克敵究以銳氣爲先現在中國所有之兵無論緑營老弱已極卽所招防勇欲盡選三十以内者恐亦十不得五旣欲行常備續備之法卽使盡選精壯亦須五年一調十年一更不能一刻怠玩者也至於選將現雖迫不及待然將來宜盡用學堂中人究有把握如是則學堂之設更刻不能緩各疆吏能仰體聖懐一切實力整頓將見十年之後中國兵士不難與泰西頡頏矣請拭目俟之 
[上諭恭錄]  
　　七月十四日行在内閣抄奉上諭于珊著調補密雲副都統所遺乍浦副都統著柏梁補授欽此 
[行在宫門抄]  
　　七月十二日分發安徽試用道蔡世昌伺候召見召見軍機及蔡世昌十三日分發陜西補用知府曾廉伺候召見召見軍機及曾廉十四日新授伊犁將軍馬亮謝恩分發湖北試用知府鐵林伺候召見召見軍機及鐵林 
[加稅述聞]  
　　香港循環日報云聞之英國官塲中人謂中國新定加稅之事期於西歴本年十一月七號頒行所有貨物如係是月七號以前由船裝運者仍准照目下稅則征收 
[法國料民]  
　　香港循環日報云法廷於西歴本年三月二十四號稽查通國民人計男女共三千一百六十四萬一千三百三十三名口視前五年多四十一萬二千三百六十四人 
[觀察上書]  
　　香港循環日報登三晉友人手翰云七月某日山西洋務局督辦沈仲禮觀察上書岑雲卿大中丞條陳晉中應辦之事一學堂一官報一郵政局一仿印度法用機器鑿井以便灌漑農田一仿製美國風磨以利耕耘中丞大加奬借飭將郵政官報二者首先興辦餘俟次第推行 
[俄艦何來]  
　　寗波訪事友人云日前有俄國兵艦三艘駛至舟山洋面或測量海程或勘視山路往來游弋飄忽無常聞擬向中國政府承租此地以便開埠通商不知中國果肯降心相就否 
[直隸藩司周方伯臬司周廉訪辦理土匪事宜說帖]  
　　光緒二十六年直隸義和拳匪肇亂殺人放火暗無大日固由狡黠不逞之徒造謠惑衆而愚民無知附和者爲多迨各國聨軍入境該匪窩匿多未懲創以故聨軍漸退匪復嘯聚近日奉爵閣督憲調兵搜剿本司等憫念愚頑特派印委分投招撫兩月以來剿撫兼施凡大股土匪俱已解散而零匪仍復不少本司等不患匪之難滅而患印委招撫者之不得其法也特將鄙意辦法臚列奉告請在事諸公斟酌推行庶幾順手成功早睹平靖幸毋忽也一探凡土匪持械聚衆必非倉猝而起務須探明來路頭目幾人有槍有馬 
 
 

Page 2

 
 
若干如何騷擾占踞幾村四面通幾條大路幾條小路有何山水阻隔其頭目所住人家是否厚壁深溝有無來往之人如探得頭目姓名鄉里卽訪其何時爲匪向來舉動如何並訪其親友是何等人此項探子務須重價多雇數班輪探不息必待數探相同然後可信尤須派探扮作探親傭工之人入村細察一番若地方官慳吝惜錢誰肯試險當探輕聽好諛探必偷懶撒荒一定悞事愼之愼之二勸凡成股土匪到處焚殺搶擄自應調兵痛剿如察其情形不甚擾民或經打仗受創之後心虚膽怯似有可撫之機卽派左近紳董有鄉望者或與該匪熟識之人給以諭帖前往勸導近日土匪所藉口者教民佔據房産此乃教欵未賠教民暫時棲身决無聽其久佔之理卽如清苑縣東閭左近一帶間有此事教堂深願得欵撫其教民不願久佔房産試問教民同具人心誰願受此寃家業耶土匪又曰教民與彼爲仇彼回家不能過度此更無慮教案議結之後地方官早與教士訂立合同不准敎民尋仇彼回家不向教民挑釁斷無不能相處之理該匪等如有難言之隠不妨一一告知上年義和拳首如總管如大二師兄殺人最多凶惡最著者或爲地方官與敎堂訂明應拿之人或爲上諭及督憲示中所指應擒渠魁之類本屬法理難容然如果攺悔歸來繳槍散衆本司等必當詳請爵閣督憲貸其一死願歸家者取具親鄰保結回家安度倘再有犯不惟自尋死咱抑且連累保人如實貧苦無業恐歸家仍復爲匪本司等必爲設法安揷徐圖生計若其爲首之人實有材幹可以効力立功本司等亦必因其材而試用之以觀後效如此勸導而謂該匪有不願降者似亦少矣然願降之匪一說必成旣允之後不准再擾百姓定一時刻地方率衆投降不可稍有游移倘匪有要挾或要帶領若干人求開營頭或願到某營隨某官當某差或願辦仇人如此等類卽非眞降不必再勸矣三撫凡土匪大約半拳半盜或係無業游民一遇招降之人縱其心不願降口中决不出不願歸降之語須察其舉動意向並算計此等人歸誠後作何安頓訂明時刻約定辦法發一用印諭單交勸降之人或該匪派來頭目領其到某處見面剴切開導宣佈朝廷德意中堂恩施卽刻繳呈軍械安置住處每人日發大錢一百文其頭目或給二百文一面逐人細問籍貫村鎭家中父母兄弟妻子幾人向來作何生理房産田畝若干並此人年貌保人銜名一併載入册内如近處卽有保人當傳保人塡給該降人免死執照並按歸途遠近家道貧厚酌給路費或一兩至三四兩爲度若有槍有馬照本藩司前次說帖辦法每後膛好槍一枝發價十兩馬論口齒大約每匹三兩至四五兩不等卽以此作爲遣該降人歸農之資若留養者不必發價倘近處難覓保人可專函問其本籍覓妥保前來保其回家若係著名拳匪教堂指拿之人應於取保後報由本司等轉告教堂傳諭教民不准尋仇報復督憲旣准免其死罪教堂本不願報仇殺人只願保以後平安無事决無必欲殺之之理惟有一種素行不法人人痛惡之人旣無保人又難安頓只好看管監禁留養二三年後察看情形辦理其餘已詳前第二條至留養之人除陸續遣歸外自必不多應略照軍營例派出棚頭排長並選幹員管束逐日操手法步法以棍代槍早晚練習以備編營勿令疏嬾衣服藍縷難以禦寒應卽添製如察其食用百錢不足或間一旬加給若干俟事局稍定卽請督憲派員點騐略仿招營辦法起支餉項近日印委各處招撫俱遵本司等調度惟營中將官亦有招撫此本權宜辦法兵官只宜示威主剿不便派人勸降然或土匪貪圖食餉投營或將官急於圖功不及轉商印委此另作一事辦法不與本司等辦法相干但能解散一匪地方卽少一匪之害未嘗無益可慮者防營住止無常收降後無可安頓則不免流弊耳須就近與地方官熟商妥辦免貽後患四剿凡土匪焚殺劫掠情形極重者不可勸降卽輸誠不眞語意含混者亦不必勸降地方官即一面派兵役四面設卡若自度力量不能取勝切勿輕攻致受損折反張匪燄或使驚竄他處又遭擾害一面速行通禀並通知就近防營派隊圍剿地方官並派原探之人親往防營告知賊情此等小醜不難殲滅但恐聞風遠竄務須事事嚴密勿漏風聲地方印委須於防營未到之先與官兵熟商一切多派嚮導引防兵自遠而近幾面埋伏總以五更近攻或雨夜圍撲該匪逃竄别路復有伏兵截殺决獲大勝其抛槍跪地乞降者勿殺所遺之匪收降自易除大小頭目訊明立卽斬梟外餘俱照前第三條辦理若匪目漏網速出賞格嚴拿此是辦賊一定不易之法惟望地方印委於防兵佈置已定之時先出示諭招降若匪不聽我兵漸圍漸近仍出一示勸降如再不聽即行進攻若是白日進兵須亮隊使匪觀看倘彼不開槍而求降切不可逞勢混殺若該匪盤踞村内尤恐悞傷良民大約入村見持槍者必殺餘則拘繫候訊所有招撫之委員紳董人等務須隨營同往以便相機辦事地方官尤不可遠離一步撫匪安民禁兵騷擾俱在此時其中難易利害情形難以盡述賢有司自能體會五搜凡大股土匪可打零星土匪不便打散處各村官兵前往探訪該匪等卽扮作農民訴出多少寃枉裝點可憐情狀幾使人無可下手地方官與委員應一面諭知各村紳董實力清理保甲一面商請防營分紥要隘略如圍捕之勢然後印委隨帶小隊同紳董地保人等挨村挨戶搜查旣住該村而無人取保者卽是匪類立卽訊明就地正法近日趙令秉鈞曾照此辦法已著功效六察凡招降之地大約左近必有防營若無兵威鎮之或有反覆此輩旣降之後須恩以養之威以制之早晚動靜務須時加詗察纎微必知倘或别犯不法如尋仇報復搶奪訛索逞凶私鬥造謠惑衆等事立卽訊明緣由曉示降衆將該犯就地正法至遣歸之人亦須地方官時加訪詢萬一野性難馴仍舊不法卽由各地方官拿獲訊明從重懲辦該匪投降後應詳明督憲將頭目免緝緣由通行各屬知照其降衆已發免死執照回原籍者亦由印委移知原籍地方官存案該匪投誠之後應照良民一律看待不許平民欺侮違者照例論若降匪仍舊恃强害人從重論罪仍將保人罰懲以上六條係就本司等愚見商榷至經權通變相機行事在乎各人要不失此宗旨若各州縣緝捕盜賊仍責成牧令照常例認眞辦理與此剿撫土匪有别切勿悞會光緒二十七年七月二十一日 
[政躬小愈]  
　　金陵訪事人云兩江總督兼南洋通商大臣劉峴莊制軍前因偶感風寒政躬小有不豫由電入奏奉旨賞假一月俾得靜心調治制軍遵卽禮聘名醫昕夕診候日來外感已消略進飲食再加調攝定卽喜占勿藥之爻矣 
[名臣風度]  
　　武昌采訪友人云本月初三日爲湖廣總督張香濤制軍嶽降之辰文武屬僚久隸帡幪咸欲虔爇心香摳衣祝嘏制軍以時局艱窘正主憂臣辱之秋何暇從事浮文致蹈恬熙之習爰嚴飭文武巡捕凡有來轅晉祝者咸婉語却之所餽壽儀亦皆返璧名臣風度卽引可見一斑已 
[貢銅漢]  
　　漢口訪事人云八月初一日招商局普濟輪船抵漢載運貢銅二萬五千餘斤聞係雲南大吏委員押解北上者夏口同知張堯臣司馬飭吏點騐蓋印隨於初二日換船裝運 
[餘孽就禽]  
　　漢口訪事人云有混名韓教師者素往來長江上下游肆行刼掠受其害者不知凡幾嗣忽潛入康逆死黨散放富有匪票圖謀不軌某省大吏訪悉派員緝獲押候嚴懲事爲湖廣總督張香濤制軍所聞電請解赴鄂垣以便歸案辦理 
[查獲私販]  
　　寗波訪事友人云邇來制錢缺乏大半由奸商販運出口所致雖經官憲嚴行查禁此弊卒未盡除日前江天輪船出口時有某奸商私帶制錢百餘千文被海關巡丁搜出禀知司榷者悉數充公亦懲一儆百之道也 
[甬東火警]  
　　寗波訪事友人云本月初二日之夜郡城彩彰弄餘豐祥洋布莊不戒於火霎時紅光燭天警鑼震地同安水龍近在咫尺飛馳而至吸水狂噴祝融氏知勢不能當斂威而退僅焚去店面二椽鄰右均未殃及 
[鹿苑凉飈]  
　　姑蘇訪事友人云本月初四日午後有某甲者身懐洋銀七十餘元由閶門至胥門行經馬路中突來一匪人手持利刃向之攫取甲堅持不釋匪卽猛刺一下甲忍痛呼救巡街捕聞聲馳至竭力拘拿乙復將捕刺傷捕急吹號呌招集諸捕四面兠圍乙見人衆勢孤難 
 
 

Page 3

 
 
以拒敵因卽將刃抛棄猱升某姓家所搭凉棚迨諸捕登梯覓之已杏無蹤影矣時當白畫匪徒竟敢横行至此不亦異哉○前任總捕同知王竹甫司馬公館在省城西美巷傭婦某氏與人口角忿無可洩濳取阿芙蓉膏服之逾時毒發呻吟司馬詢悉情由急延西醫用藥將毒物嘔出旋進雙弓米一甌不料餘毒未清逾時忽又腹痛甚劇嘔吐黄水司馬飭雇肩輿送歸入夜竟溘然而斃家屬聽某無賴慫恿將屍舁往公館甫至來遠橋被栅夫所阻互相口角擾擾紛紛適撫憲聶仲芳中丞詣社稷壇致祭道經是處問悉情由立飭吳縣田大令訊究大令飭將屍置諸橋面用巨練鎖某無賴於旁交地保小心看管聽候相騐核奪本月初四日事也 
[獵塲秋草]  
　　松江訪事人云自上月十六日欽奉上諭各項考試一例攺試策論海内有志之士競思購取本朝掌故歴代史事及各國藝事等書以備觀摩而開風氣特寒士硯田枯涸籌措維難郡中某明經因糾合同志諸君聨名禀請當道酌撥華亭兩學賓興公欵遍購中西有用之書庋藏融齋書院藉以餉遺來學亦育才之急務也○車墩鎭係東北鄉小市集村農三五聚族而居中有某甲者家道小康無類某乙垂涎久矣本月某日之夜慫恿某皖人潛往車棚中自縊少選乙僞爲解救者然叩甲之門勸令餽以洋銀四元俾得遄回故里甲不得已而允之事後偵知乙在某烟館與皖人分資不匀互相毆鬥遂喚同地保扭解華亭縣署縣主林霨生大令訊知一切判笞乙數百下收押化莠所中○前經省憲委劉渭生别駕來松會同華婁兩縣主勸辦烟膏捐事畢别駕即携册回省銷差兩縣主出示曉諭統限七月初一日起徵近城各處歸典史隨徵隨解本月初五日華亭縣典史申少尉復督同地保逐一覆查蓋防有遺漏也 
[邑宰騐屍]  
　　昨晨英租界某號巡捕巡至垃圾橋南堍見蘇州河畔有一乞兒自縊橋柱上撫之已體冷如氷因卽報知捕頭捕頭令二圖地保黄士泉投報上海縣署午後一點鐘時縣主汪瑤庭大令帶回刑仵鳴騶蒞屍塲勘明四址黄保禀訴前情並稱目下尙無屍親承認大令飭仵作將屍移放平地如法相騐旋卽唱報騐得死者週身並無傷痕惟項上有一繩痕直入髮際委係自縊身死大令親視無悞飭吏塡明屍格給棺收殮交保瘞埋 
[縣訊冒官騙衣案]  
　　英美租界公廨讞員張柄樞司馬解送誑騙祥泰衣莊衣服之陳瑞生歐陽文等四人至上海縣署前晚縣主汪瑤庭大令升堂研訊王樹生稱小的在祥泰衣莊爲夥七月十六日陳瑞生貿貿然來自稱某省實缺人員將次赴任指同來之王小菴及向富爲幕友歐陽文爲家丁選下單夾衣服三十八件計洋銀四百三十七元復定製花衣朝裙等件約洋銀六百餘元據云現住名利棧囑卽送往約定二十八日收取洋銀至期往收云方持往製造局倩人估看小的往局探問並無其事回至棧中堅索棧主勸付洋銀三十三元細察圖章似係典質而來勒令開箱檢查原衣已無蹤影再三詰問言有十九件交黄姓官親帶往湖北餘則質得錢九下餘千有質劵九紙在此小的知若輩設計串騙因之投報法界捕房捕頭令包探將各人拘獲及杜大老爺提訊以小的衣莊開設英租界中移送英美租界公堂轉解案下求即究追向富供小的係湖北人在江寗遇陳自稱得中彩票兩紙邀小的來滬兌取洋銀允分給小的一百元小的信之及到滬卽帶往衣莊購衣由莊夥送至棧中陳旋將十九件裝箱交黄姓帶往湖北當時陳自稱某省候補縣丞小的並不懐疑後見伊將餘衣質錢正欲辭去已被包探拘案歐陽文供小的係湖南平江縣人向在金陵當勇上月遇陳自稱得中江南義振彩票欲來滬兌取洋銀雇小的爲僕臨行購給小的布衣數件小的不及詳察隨來滬上餘供與向相同王小菴供小的係安徽某邑人擅丹靑術由白門來滬謀生與陳途遇結伴到此同住名利棧被陳陸續借去洋銀二十餘元小的實係糊塗叩求恩鑒陳供職員係湖北某邑人由某案保舉巡檢前在清河縣署當用印家丁今向祥泰衣莊購衣一百餘元餘係向等三人所購大令喝令笞臀一百板掌頰十下鞭背五十下始供小的騙得衣服三十八件將十九件交黄某帶往蕪湖銷售其餘悉付質庫除付還祥泰三十三元外現已花銷凈盡刻方患病叩乞施恩大令飭將歐陽責一百五十下向鞭背二十下一併管押王交人保出候訊陳患病屬實暫送普育堂醫治俟痊愈帶案究辦王樹生退去候移提在棧箱物到案再核 
[索詐受懲]  
　　日前徐嘉佩投上海縣署控衛壽海小潘大逞兇索詐等情縣主汪瑤庭大令准之前晚升堂研訊徐稱小的係山東某邑人挈子長會來滬在虹口某茶肆前設攤售餅藉資餬口五月二十六日有江北人名小王者不知被何人戳傷肩腿倒臥攤前未幾衛壽海小潘大及在逃之小五仔洶湧而來聲稱與小王同鄉誣指小的之子戳傷索詐洋銀五元小的不允遂將兒子毆傷直至日前始得平復務求嚴究以儆兇殘衛供其時小的方赴吳淞工作並不在塲求恩鑒察小潘大供徐曾借用小王洋銀五元向索被傷以致倒仆餅攤前小的念桑梓之情不忍坐視故與衛及小五仔舁送捕房據情聲訴然後轉送同仁醫院求治並無索詐情事大令判令笞責二百板謂衛曰潘已供明爾亦在塲何得抵賴著笞責一百板與潘一併交人保出候補提小五仔訊辦 
[公廨停訊]  
　　昨晨英美租界公廨輪應德總領事署繙譯官佛爾克君會訊適佛君别有公務不及到堂時各捕房已將各案解到候至十一點三刻時讞員張柄樞司馬飭差至德總領事署詢知其事始命解回 
[英租界捕房紀事]  
　　日前車夫李玉章運貨至黄浦灘二百二十號巡街捕見其不照章程行駛上前喝阻李非惟不服反肆兇毆捕急吹號呌旋經他捕到來將李拘入捕房捕頭仅押候解送公堂禀請讞員張柄樞司馬訊辦○積賊張阿三濳登洋涇浜所泊之船竊取皮箱一口内儲洋銀七十元及衣服玉器約值洋銀二百五十元失主盛福卿投報捕房捕頭令包探竇如海將張緝獲押候解送公堂禀請訊辦○偷兒王榮福濳至劉錫卿家竊取衣服二十五件報經包探張才寶拘入捕房捕頭令押候解送公堂禀請訊辦○王丫頭被賊竊去金戒指一枚報捕後捕頭令包探陳金標拘獲竊賊聞阿杜吊出原贓押候解送公堂禀請訊辦○有王阿三者手持粗布一疋躑躅街頭七十號三道頭巡捕見其形跡可疑拘入捕房捕頭令押候解送公堂禀請訊究 
[分發人員騐看名單]  
　　新海防掣簽分發主事姚庭炘浙江花翎員外郎銜奎濂滿洲内閣中書卞燕昌直隸詹事府主簿王炩雲直隸部寺司務羅振聲順天○新海防指省分發鹽運同朱式曾直隸山東同知瞿出珪順天東河馬慶麒安徽北河顧思義江蘇浙江通判王仁煦順天四川蔡康福建廣東知縣王祖仁直隸江蘇張文英順天山東張延慶山東廣東王元復浙江安徽州同銜湯世晉江蘇直隸姚崇壽浙江直隸沈錫綬浙江湖北沈之乾浙江廣東州判李寶勳直隸河南王錫信陜西甘肅府經歴瞿世琨順天湖南戴祖良安徽山西吳棠階江蘇直隸查鴻翥安徽江蘇崇俊滿洲四川喬靜壽四川陜西陳紹炘四川湖北縣丞秦錫銘山東北河丁傳詩江蘇北河薛三俊河南山東周忠文浙江北河縣主簿孫承宗江蘇北河陳天麟浙江北河州吏目宫克恭山東直隸袁壽昌湖南江蘇方煥樞安徽直隸從九品蔡濟新浙江江蘇典史賀良成湖北四川章恭斌湖南四川莊森浙江直隸任慶源浙江山西金華浙江四川吳學契浙江四川未久流張惟精山東山西黄廷弼貴州四川○勞績指省分發道花翎二品銜朱樑濟順天奉天知府張鳳都河南山東知縣畢培先山東江蘇王五山直隸河南程恩榮浙江奉天縣丞五品銜任昞浙江江西○議叙保奏製簽分發府經歴張仲麟安徽○議叙掣簽分發通判高士英漢軍王榘芳直隸王衛江蘇○議叙指省分發同知許秉彝安徽南河知縣歐陽保福江蘇江西平成浙江安徽沈元豫浙江福建府經歴陳宗翰浙江直隸徐惠全山東江西縣丞尹允杰江蘇廣東○截取呈請掣籖分發同知嚴家熾江蘇○應補呈請分發縣丞王堃元漢軍廣東 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑南市金義盛沙船在蕭家廠船鳴修理前晚忽被賊竊去木箱一口内儲洋銀六十元及衣服　　　　　　　　　　單投報二十三七鋪巡防局局員邱友林二尹立飭汛捕前往勘明勒限嚴緝○前晚南　鳩相公弄某　家　　　　　　　　元昨日　單投報十六鋪巡防北局請爲量緝局員允之 
[馬路工程局紀事]  
　　前日沈慶餘投本邑南市馬路工程局訴稱本年六月十八日駕沙船至某處洋　忽　　　者民顧　彦見　不佳即欲發電求救突被船夥顧知子等三人阻往隨持巨斧恣情恐嚇攫去洋銀一百元今已扭獲顧知子餘均逃脫求卽拘集訊追總辦翁子文太守立卽飭差協甲嚴緝一干人訊究○前日英商老公茂紡紗廠查騐棉花之某洋人行至南而　裕　頭見甲乙二鄉人　　花衣向之　騐頗有　水情事因皀扭送馬路工程局禀請暫行管押太守允之 
[法租界公堂瑣案]  
　　上期有自稱淮揚公所董事之馮春祺者遞禀公堂控胡愛鄉沈子文經收捐欵侵吞洋銀五百餘元昨日　員杜枝園大令飭提胡沈研訊胡沈同供光緒二十五年同鄉人茅彦長劉子衡蔣承恩建立淮揚公所令小的等帮同勸捐嗣以在滬各　鄉均係肩挑食力之人無從捐助事遂中止未幾蔣患病逝世有安徽人馮春祺者借公所之名斂捐被劉控諸縣署奉前升憲黄大老　出示禁止　西人開闢租界將公所房屋拆毁不意馮猶利令智昏投案揑控求恩公斷大令諭令兩造退去俟下期復械○薛鶴　前控族人薛裕章　　　　大令訊取口供准子交保出外限期將墳遷去昨日鶴亭遺其勇父徐富全投案訴稱外甥無暇到堂遣小的代質裕章供小的家居二十三保十九圖同族冋有墳墓邇被族中不肖串同地販蔡福生徐錦山永遠租與洋商事與小的無涉大令著押候傳同原告質訊核奪○　　生　福生竊取工部局堆存小東門外鐵房内之珮鉛數十條賣與張仲德被控到案大令研訊之下張供此項青鉛係王德有所購迨提王研訊不　　　大令著暫行管押昨日命提復訊王張互相摧　大令著一并還押嚴比○煤掮客吳如泰侵用某姓貨欵洋銀一千餘元探經大令　供交　燭店主景仲康保出限期歸楚嗣以吳乘間逃逸遂將景押追迄今日久尙未了結昨日廣大燭店主某甲投案求保大令准之限二禮拜内將吳訪尋到案訊追○前日西捕柴某控李渭康將田單抵借銀三百二十五兩圖賴不還大令提李訊供諭交　實人保出限一月内將田變賣料理昨已屆期李母陳氏偕張元生投案呈繳洋銀一百元請將田單領出柴捕稱當抵借時李云此田所值甚　且造有房屋今所繳不及四分之一何得率請將單領回大令著將所繳洋銀發還限二禮拜内理楚倘逾限不理著保人將李交案押追○初兩　前控其夥　竹　　吞銀五千餘兩經大令訊供押追在案昨日初呈帳求追曲供此項帳目由伊親戚經理小的無尺寸之權豈能虧欠銀兩初稱被　　　　另　　　　往清理今兪在烟臺大令著將曲還押候初電傳兪來案再核○包探禀稱輪船積竊薛金桂吳金山潛至某　船上持刀　人　由小的　案請辦薛供小的係揚州某縣人來滬訪友不敢爲非吳供小的來滬訪尋親戚許松林與四馬路開妓院龜奴兼當英美租界公廨家丁之　心　　　求鑒大令著押候查明復核○曹莊友訴稱前日小的至太古洋行北京輪船上寄信被偷兒鄔金高竊去銀信一　内有洋錢十一元　　　　銀值已被遞交同　今特扭案請追鄔供小的與叔父同居下海浦左近前日擬附輪船回寍波實遭誣指叩乞鑒原大令著押候　人保釋○包探禀稱竊賊高桂亭前在招商局海晏輪船上竊取某客綢衣十件携赴金陵某質鋪質得洋銀二十五元今由小的緝獲解案請辦大令判令枷號一月笞責三百板○陳炳記訴稱小的在公館馬路開設烟館被薛阿四竊去烟槍一枝質於十六鋪某押店今由包探吊到原　送案　辦大令判責三百板贓交失生領去 
[美租界捕房紀事]  
　　前晚粤人劉某投捕房訴稱頃由英界大馬路雇坐東洋車至虹口漢璧　路某烟館門外下　　　銀五十兩及洋銀數十元移時憶及急出找尋而車夫某甲巳乘間逸去請卽緝查捕頭允之○前晚小竊徐桂生蘇和尙掩入襄紅口第一百五十三號門　甬人林阿法家竊取布衣六件携之而出適爲包探錢榮堂所見連贓帶入捕房捕頭令押候解送公堂禀請　員　　　司馬　　○昨晨歹人錢松松行經漢璧　路第一百四十八號門牌張松林家門外見有　踏車一輛陡起不良之心一　而上如飛　去事後張投報捕房捕頭令包探張阿五查獲押候解送公堂禀請懲辦○昨晨本邑人余福海投捕房訴稱賃屋西華德路第四百七十二號門牌開設成衣店　被　　某中糾同羽黨闖入店中肆行滋閙將桌上熨斗撞翻燒破紗馬褂一件值洋銀十餘元請爲究辦捕頭允之 
[案慶官報]  
　　七月二十九日五品頂戴指分安徽試用縣丞丁傳禮到江蘇人知縣李第靑銷假兹謝超委二次文化舒　酌　一次三十日　　主事　芳增到湖北人攺指安徽試用同知黄　到湖南人八月初一日叚愼徽知奉藩憲委文案差府經王槐森知奉　憲委　　差巡檢　　　　　委一次初二日　　　　　卡知府何彬　辭知縣叚愼徽知接藩署文案差仲森璧知銷　署文案差巡檢何慶雲知赴廣濟圩桐城三保放米回初三日東流縣郭　　丁　　　以試用知　　　　　理調署和州姚錫光到桐城縣陸士奎署當塗采石司羅國　均辭　分安徽截　補用同知李永鎭到四川人戊子科舉人 
[江蘇官報]  
　　八月初五日候選直州判魏允　禀銷委解甘餉兼俸　差　旋蘇江蘇南河試用未入流陸　浙江人由　江來管　　　飛　左　　　補　叅將徐錦堂禀知赴蘇屬各處巡緝管帶　勇營前任泰州營　司署狼山中營守備何復勝禀　回　山　等輕車都尉世職陳國　由浙江來初六日吳　　　　　　由浙江回咨　青浦縣　山司巡檢吳廷芬禀謝奉飭先行赴行　辭請補華亭縣典史吳近義禀謝奉飭先行赴任儘先補用　　黄　　禀辭　　　 
[揚官報]  
　　七月二十四日陳　尹鳳書委查　泰水勢二十五日葉分轉維楨辭回淮北蔡鹺尹奎　委南京餉差王　　　　　　　二十六日　　　朱大令士俊公幹到揚許鹺尹星淦解回十二圩差次沈鹺尹師濂　鹺尉士成均銷北鹽差地一十七日寶應縣朱大令士俊　辭毛分　昌　　　　來　　　　　王　尹　　均起復回淮二十八日運轅傳大使婁奏書知事梁培霖考二十九日泰州　刺史允猷過揚李分轉以牧揚分轉葆　均由差次來三十日分　　　　　尹乃　　　人禀到吳鹺尹永照銷豐掘稽收差八月初一日新選中正場王鹺尹濬生叩謝飭知初二日陳鹺尹炘銷　角　收差　任知　　　尹　　　　　　　尹均謝委初三日楊分轉葆鈞辭回孔涵卡黎鹺尹淦委揚河催　　李鹺尹元驤委李家橋卡蔡鹺尹曜奎委解金陵餉銀起程 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
李興銳片再前准戶部咨奏撥二十七年分籌備餉需一摺指撥江西省銀二十四萬兩卽經行據司道具詳以司庫無力全籌　　壽解　　成案在於司庫地丁釐金項下籌解三分之二銀一十六萬兩道欵錢糧内撥解三分之一銀八萬兩查照定　奏報在案　于本年四月初六日准行在戶部電開京師需欵甚急各該省關卽在本年應解籌備餉需項下按原撥數目先提一半解　　　　京等四　　　行　　　照籌解去後兹據督糧道劉心源詳稱遵卽于光緒二十六年道欵錢糧項下動族銀四萬兩作爲奉撥二十七年　一　籌備　　銀兩　委　補知縣汪培領解於二十七年五月十六日起程由水路至九江附搭商輪赴江海關衙門交收轉匯除由　給　　委員往　　　　　　　　水脚等費銀三百三十六兩外詳請奏咨等情前來臣覆核無異除飭赶緊續籌委解並咨戶部外所有奉　　五年　　　　一　　放　庫錢糧銀兩委委員解赴江海關衙門轉匯京城緣由理合附片具陳伏乞聖鑒謹奏六月初九日奉　　戶部　　　　 
李興銳片再前准部咨嗣後道府州縣無論勞績捐納各項人員　于到省一年後察看考核分别補用等　兹　　　　　　　　　　起　議叙試用知縣盛時賡均經試看一年期滿據藩司張紹華會同皋司柯逢時詳請留省補用前來臣詳加察看　　　　　知　　　　　　　正議叙試用知縣盛時賡穏愼耐勞均堪留省補用相應請旨准其留于江西照例補用理合會同兩江　　　劉　一　　　　伏乞聖鑒謹奏六月初九日奉硃批吏部知道欽此 
出使大臣二品銜太僕寺少卿奴才裕庚跪奏爲隨使人員三年期滿照章請奬恭摺仰祈聖鑒事竊查出　章　　使人　　三年爲　奏奬歴經遵辦在案查有隨員知府銜山東候補直隸州知州李春官於光緒二十三年三月十五日在洋三年期滿　　　　　　　　　差後復經奴才留充原差計自二十三年三月十六六日起連閏扣至二十六年二月十五日止續屇三年期滿又　員知府銜分省候　　　知州岳廷彬前充駐俄隨員於光緒二十二年十一月初八日續屆三年期滿得保留差嗣由前使臣慶常調派駐法隨員奴才接任　　　　　計自二十二年十一月初九日起連閏扣至二十五年十月初八日止又届三年期滿又隨員分省試用鹽大使吳壽全於光緒二十二年十一月二十一日由前使臣晵常奏調到洋復經奴才留充原差計自到洋之日起連閏扣至二十五年十月二十日止三年期滿該員等供差　　　　　愼均屬異常出力自應照章請奬擬請將隨員知府銜山東候補直隸州知州李春官免補本班以知府仍留原省歸候補班　先補　　　　　　銜隨員知府銜分省候補直隸州知州岳廷彬免補本班以知府仍分發省分歸候補班前遇缺卽補並加鹽　使銜隨員分　　用　大　　　全免補本班以知縣仍分發省分歸候補班補用並加同知銜合無仰懇天恩俯准給奬以示鼓勵除將該員等履歴　送總理各國事務衙門轉咨吏部查核外所有隨使人員三年期滿照章請奬緣由理合恭摺具陳伏乞皇太后皇上聖鑒訓示謹奏六月初十日奉硃批著照所請該衙門知道欽此 
　　卸署雲貴總督調補廣西巡撫臣丁振鐸跪奏爲具報微臣交卸兼署雲貴督篆及起程日期恭摺仰祈聖鑒事竊臣于光緒二十七年　月十五日恭閱電傳初四日奉上諭廣西巡撫著丁振鐸調補俟魏光　到任後再行交卸雲貴總督署任等因欽此　卽具摺叩謝天恩兹督臣魏光燾已於五月初一日抵滇臣往謁晤商該督臣定於初二日接篆視事臣敬將欽頒同字五號雲貴總督銀　防一　王命旗牌八面杆副及一切文卷等件派委雲南府知府胡泰福督標中軍副將蘇掄元齎送督臣接收卽於是日交卸署　一　新任　　　　羲定期受篆臣卽料理起程前赴廣四巡撫調任理合恭摺具陳伏乞皇太后皇上聖鑒再此摺係借用　貴總督　　　　　併　明謹奏六月初十日奉硃批知道了欽此 
　　頭品頂戴雲貴總督臣魏光壽跪奏爲叩謝天恩並恭報抵滇接印日期仰祈聖鑒事竊臣於光緒二十七年三月十六日　　兩　陽本籍假滿起程赴任曾經咨請湖南撫臣兪廉三奏報嗣于沿江途次欽奉諭旨飭卽迅赴新任等因欽此　以遐　起程日期　　軍機處代奏在案兹於五月初一日行抵雲南省城初二日准兼署雲貴總督臣丁振鐸檄委署雲南府知府胡　　　　　中軍副將　　　　　貴總督關防一顆並王命旗牌文卷齎送前來當卽恭設香案望闕叩頭祇領任事伏　臣以一介庸愚　兼　重任　地俗　　　　　匪易滇邊界連緬越交涉尤繁值時會之多艱益臨履之滋懼惟有殫竭血誠舉凡吏治軍政邊防商務又地方一切廳　事宜　時與　　和　商榷督飭司道認眞妥愼辦理以期仰副聖主綏邊睦鄰之至意所有微臣抵滇接篆日期並感激下忱理　專摺　　伏乞皇太后皇上聖鑒再臣經過湖南沅州及黔滇各屬麥收中稔兩　應時民情尙稱安帖合併陳明謹奏六月初十日奉硃批知道了欽此杭州將軍奴才常恩杭州副都統奴才德濟跪奏爲遵照部章揀選合例人員暫爲試署恭摺具奏仰祈聖鑒事　查杭州駐防廂白旗頭佐領下驍騎校勝魁因病出缺例應揀選挑放案查上年十月二十三日接准行在兵部咨開經本部奏　　後各省補　之　　令該將軍督撫等揀選合例人員暫爲試署分别奏咨立案俟大局定後再行具奏請旨補授等因咨行遵照　理前來伏查杭州巡防　出　白旗頭佐領下驍騎校一缺例應挑補奴才等在於各旗應陞之委前鋒校領　等内逐加遴選查有正藍旗　佐領下領催神印弓　　　　　　以揀選試署所有該領催實係合例應陞人員自應遵照部定新章奏請暫行試署以　差　面專　成倭　署　　勝任再行　　　　　　分送部旗補行引見補授謹將杭州駐防驍騎校一缺遵照部定新章揀選試署緣由理合恭摺具　伏乞皇太后皇上聖鑒訓示謹奏請旨六月初十日奉硃批著照所請兵部知道欽此 
　　裕庚片再駐法三等叅贊官花翎四品銜分省補用同知鳳凌前於出洋遊歴差滿經　　英法俄　使臣　　　奏保免　主事以　　員外郎遇缺卽補俟補缺後以本部應升之缺儘先升用光緒二十三年八月二十四日經吏部議駁以該員所保係　　　核與定　不符　另　　明請奬又駐法四等繙譯官四品銜候補大理寺寺丞匯謙前于光緒二十五年五月三十日二年期滿經前　　　常奏保免補一　以　外　分部遇缺卽補光緒二十六年正月二十日經呈锐議駁以該員所保係屬分部核與例章不符應另核奏明　奬各等因查鳳　一　現已　　同知分省試用曾經咨明有案自應按照現在官階請奬擬請將分省試用同知鳳凌　奬免　本班以知府仍分發省分　　　　　　　　　加隨帶二級又候補大理寺寺丞匯謙擬請攺奬免補本班以同知不論雙軍月遇缺　選並　隨帶二級合無仰懇天恩　允　　慈謹附片具陳伏乞聖鑒訓示謹奏六月初十日奉硃批著照所請該衙門知道欽此 
　　連順等片再去秋以邊防乏餉擬將孳生廠較老駝隻售變五百隻以資應用奏奉硃批著照所請欽此欽　之下當卽　員由　　出　百隻無奈内地軍務遷延銀貨久不深通各項駝脚竟至歇廢價值太賤每隻不過十金且並無人　　卽以之抵　亦無　承受者　才　亦　便輕逐不加金惜因已提出惟有另廠　放以俟年機稍轉價值期宜再行售　　　公　　合　片　明伏乞　　　奏奉　　道了欽此 
 
