# 1893 - 352 - 4907428

 

Page 1

 
 
[增廣新聞] [  申報館主人啓]  
　　本館今歲以來各處添設訪事友人博采旁搜必詳必盡以故新聞山積美不勝收今者精益求精更復擴充篇幅凡朝廷之渙汗臣下之鴻猷海外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏維均鑒 
[妙藥售資助賑] [  申報館恊賑所謹啓]  
　　嘉定徐君聞韶僑寓金陵垂十餘年專以救治吞服生烟爲事活人無算有口皆碑其藥必親自監爐虔誠製煉以故依方施救無不著手成春兹有諸善士概解腰纒囑徐君煉藥出售所得之價悉數助人賑捐昨承寄到一百二十瓶計病痊子江君助四十瓶卵金氏代病痊子　顧助六十瓶王樂山得子助二十瓶由本館恊賑所出售每瓶洋銀五角集有成數立卽彚解災區旣以拯飢又　續命一舉而二善備詎非莫大陰功乎敬告實海仁久尚其及早解囊惠臨購取庶無負諸君子施濟之願而亦以騐徐君之藥可回生焉肅此布陳伏祈德鑒 
[富貴浮雲說]  
　　孔子云不義而富且貴於我如浮雲此言也並非夫子有憤世嫉俗之見也其重在義與不義而已夫天下之人亦孰能逃出名利二字嘗聞父老言　高宗純皇帝南巡至金山駐蹕寺中憑欄眺望某禪師侍焉見長江上下往來船隻終日不斷因問某禪師曰此處每日經過船隻約有幾何其數可得聞乎某禪師對曰不過兩艘而已高廟愕然禪師曰來往船隻每日雖約計不下數百艘大都非爲名卽爲利二者之外則無有也高廟大笑稱善某禪師誠可謂善知識矣顧打口頭禪者則將應之曰我之爲名卽非我之爲名我之爲利卽非我之爲利又將何以答之然而非爲名則無非爲名者非爲利則無非爲利者有名與利兼收者有名與利各據者有名與利兩失者此其中又自有主之者非敢謂求名卽可以得名求利卽可以得利又非敢謂不求名而名决不可得不求利而利决不可得吾於本館日前報内忽然有感焉是日本報載有兩事比而書之一則曰新貴溺斃一則曰拾金肇禍新貴則名之已得者也今年粤東新中第十名舉人顧君雲龍係肇慶府新興縣人出塲之後在省小作勾留於八月下旬某日始買棹回鄉途次遇風遂遭溺斃而其家人猶未之知也迨放榜之後報喜者紛紛而至而新貴仍音信杳如家人疑之乃赴省訪尋始知其被溺盖修文於地下者已月餘矣若此者將爲得名乎而身已没矣名將焉附將以爲不得名乎而身雖葬於龍宫名實標於虎榜名其名非吾所謂名也拾金則利之已得者也杭垣菜市橋直街有某姓老嫗年已六十餘行經靴兒河下拾得黄金和合四連戒指一枚至家則適有内侄孫某甲探望祖姑嫗喜而欵留之談次出所拾戒指以相示並告其所由來甲曰此贋物也有鄰人某乙由外來聞甲言不語嫗以爲物不足重輕置凡上俄而乙去嫗入内備夜膳甲將歸告嫗曰此戒指與我家孩子戲要何如嫗唯唯次晨乙謂嫗曰戒指何在答稱因假物不值錢已與我家侄孫矣乙驚曰黄金也何謂不值錢非十餘元不辦嫗聞之乃飛奔至姪孫所居之竹竿巷索還戒指甲曰昨晚孩子不知抛向何處去矣嫗旣悔且恨大哭而歸愈思愈覺怨命遂購芙蓉膏吞服以殉其子作綢機匠聞母服毒急歸灌救幸得大吐而愈復向甲索取甲不承於是邀機匠十餘人與之評論幾至用武後經和事老解勸令甲出洋六元爲嫗醫藥費而事始了夫嫗不得金約指則不至於受騙因得金而受騙因受騙而忿恨交集竟至吞烟以殉則眞所謂塞翁得馬安知非禍轉不如不得此金之爲愈矣今嫗幸而不死設不幸而死則不啻此金約指爲催命之符也卒至至親因此而成仇而所得者卒不能自保此則與得名而喪身者何以異哉故知世人紛紛然爭名奪利皆大夢未醒者夫人固不可固求富若貴亦不必專求貧若賤富貴逼人而來而欲使之如蠭蠆之入懷解衣而去之此則非人情不可近而孶孳於富貴之中其未得之也患得之旣得之患失之此則未免沈溺於其中矣故孔子言富貴如浮雲而必曰不義而富且貴盖不義而得富與貴上海人所謂如潮之來其涸也可立而待也此卽浮雲之說也越諺有云做官錢一陣烟種田錢萬萬年盖謂農家之錢勞官家之錢逸以逸得之必以逸失之以勞得之必以勞守之非如空門中人視一切功名富貴如夢幻泡影如石火如電光而二六時中仍打不破名利關也然而能打破名利關者果何人哉觀於前二事而不禁爲之喟然矣 
[宜昌郵簡]  
　　近日天氣晴明略無雨雪田家者流望澤孔殷地方官關心民瘼於本月初二日由府尊存太守派差在城隍廟設壇求雪并禁屠宰每日兩次率同縣宰步行祈禱所願天公做美早降祥　庶來歲秋成兆占魚夢也○初五日之晨碼頭某米鋪弔樓有一人自縊年約四十左右身穿羊皮馬褂貓睛轉午猶自高懸當由地保前來照料一面禀縣臨騐招認屍親後有認識者云是三斗坪人有戚屬在宜因已報騐須俟地方官相騐後方可收殮矣說者謂觀此人情狀似非潦倒窮途者不知何以輕性命於鴻毛遽以身殉也○河水旣退河干老岸亦已涸出每年趁河下生意者悉在河干左右搭蓋茅屋設立大小店鋪至明春三月水勢大漲卽行拆屋上街歴來如此已非一年昨忽有地保鳴鑼示衆不准搭蓋茅屋一以天氣亢陽深防火警一因時方冬令恐藏匪類如不遵示定卽嚴懲云云此亦地方賢宰官惠兹黎庶之盛心也然贸易中人以此爲殘冬一宗生息者將若之何○初三日上燈時寳塔河下首某姓不］告戒於火焚燬數家幸卽告熄值此隆冬枯旱一經被燬衣食俱無不誠大可哀哉居家者尚其愼之○天時寒暖不調人多抱恙前日學院街某烟館有某甲前來過瘾一燈如豆短笛横吹正在吞雲吐霧之時忽呼腹痛急喚其兄至負之而歸纔出街頭卽口吐白沬一命嗚呼又城内某乙之母年逾古稀素無疾病是日早起尚能汲水佐炊午飯後忽然倒地西歸城廂内外一時呻吟牀褥者尚不乏人善於調攝者其必有以處此○宜昌操防營移設在大南門外僻地已有多年營中每日放鎗打靶務臻嫻熟昨晨有某勇丁正在擎槍貫鵠之際偶不經心傷及某勇槍子由左肩而入卽行倒地急請醫士救治取出槍子據醫生言性命可保無虞矣○前月北門外樊公館被竊一案已由東湖縣將玩法捕役站籠示衆未幾獲到眞賊訊供所竊多贓已在宜都縣某典鋪質錢花用繳出當票大半俱已歸原現雖所缺無多仍著緝獲餘匪以憑嚴辦已獲之賊審實後當堂挑斷足筋卽行釋放其站籠捕役則改飭收禁云○上月二十七日東湖縣令之太夫人設帨令誕文武同寅均往祝嘏縣尊特召慶雲班在署演劇娱賓一時馬龍車水熱閙非常觀者咸嘖嘖稱羡不置○前因駁貨船與打包店人搬取客貨始而角口繼將角力幸有和事老出爲排解始免蠻觸之爭近日快利輪船來宜房位旣寛行駛又速附載裝貨攸往咸宜客商上下莫不稱善云 
 
 

Page 2

 
 
[博聞書院紀事]  
　　厦門博聞書院創始於同治十三年秋間經德國駐厦副領事卜德樂君與金陵徐心田明府厦紳葉淸渠觀察會議建設由厦門中西各行鋪捐集欵項租賃卅崎頂西醫院改爲書院購置泰西天文地理輿圖算學化學醫學格致繙譯漢文各種書籍並購各埠日報仿上海格致書院條規任聽紳商士民進院閱看俾廣見聞誠佳惠士林之善舉也嗣恐經費不能持久商請前道憲司徒伯芬觀察於稅厘局罰欵項下按月提助洋八元閩海常稅關公欵内按月助洋二元厦防分府每月捐洋二元並院内餘欵生息若干作爲購報經費書院房金及院丁辛工院内茶水等項核計年終再有餘欵則添置中西各種書籍圖畫漸事擴充光緒九年卜君升任駐紥高麗領事卽將書院事宜并存項帳目交托洋關稅務司柏卓安君管理在後柏稅務司調任他埠又移交後任稅務司許妥瑪君接管自此以後書院事宜皆由洋關稅司蟬聯管理現署稅務司賈致格君以書院逐年經費出自華官捐募而西人受其名又攬其權殊覺有愧於心且近年來風氣日開入院看報者日多一日院屋太小實不能容而卅六崎頂又僻在媽祖宫路頭各客棧林立之處距内地大街甚遠擬將書院遷至内街苦於一時無此合宜房屋地方官案牘勞形無暇經營瑣屑請海關委員代覔委員亦漠然置之至十月廿三日讓屋之期正在爲難適前數日接到粤東電報知德國領事卜德樂君自戕出缺於是賈稅司毅然將書院中書籍桌椅器皿圖畫等件飭海關水手搬運暫存洋關棧房待異日覓得房屋再行陳設惟恐遷延過久作爲罷論則廿餘年創設之書院一旦廢棄誠爲可惜然西人行事有始有終不若華人之虎頭蛇尾則書院之蹶而復興當在意計之中誌之以觀其後 
[無米暢消]  
　　蕪湖米市今年春夏秋三季皆冷落異常故市中各業亦皆寂居無俚邇因自秋徂冬天氣亢晴日久粤商逆料將來米價勢必有漲無跌因於日内大張旗鼓爭相購致並蓄兼收每日搜羅不知幾千百石除隨時載運出口外向日所有棧房不敷堆放尤須另借民房其消市之暢已可想見矣連日鐵甲巨輪啣尾而來滿載而去幾如霧霈星馳内地米販及蕪地牙郎市儈下至縫袋司斛各項傭工無不興高采　其尤爲得意者則莫如江干小工此輩兩肩荷一喙一身之外别無長物幕天席地縱意所之際此寒風砭骨短褐不完彼亦視若無事若果墮指裂膚則亦拚此一副窮骨頭與西風相撑拒今乃天氣晴爽而又遇此需人孔急之時若輩遂如羣流歸壑終日高聳鳶肩代負米包兩足行駛如飛其矯健者每日可得工資四五百文多或六七百文弱者亦必二三百文菜羹粗飯歡然一飽又可醉臥芙蓉洞中吞雲吐霧其樂陶陶特不復念及風饕雪虐號寒忍餓時矣 
[蘇湖患疫]  
　　今秋蕪地疫癘盛行死亡枕藉咸謂歴來所罕　不料交冬以後二豎子餘興未衰到處滋擾無老無幼大都發爲咳症尤以冬瘟傷寒兩症爲多叅三指禪者如行山陰道上應接不暇個中人相與議論謂他人審脉論症反不如我儕之攻補雜投收效甚速噫嘻是可知蕪民死於醫者實十之七也可不哀哉 
[領事瓜代]  
　　現任蕪湖英領事福林君蒞任數載秉性寛和處事豁達凡遇交涉事件皆能和衷商辦畛域不分華官咸稱道弗衰兹聞接奉駐京欽使來文升授厦門領事所遺蕪湖領事以前任中國某處領事乞假歸娶之海君前來接辦約於日内蒞蕪福君俟交代後卽當束裝履新云 
[旌揚盛典]  
　　蕪湖當髮逆竄擾之際三次淪陷其間懷忠抱烈取義成仁之士何可勝數底定後雖經官紳疉次採訪事實上之朝廷得旨旌揚然血濺草萊湮没而不彰者尚復不少迄今賢長官猶復旁諮博采發潛德之幽光本月初八日爲蕪湖殉難忠孝節義男婦木主入祠之期王邑尊王廣文各備儀仗鼓樂恭引栗主送入忠孝節義兩祠安設薦以庶羞奠以淸酒各家屬後人亦陪從跪祭必恭必敬井然秩然可謂祀事孔明矣死者有知當含笑於地下 
[松試塲期單]  
　　江蘇學憲溥玉岑文宗按臨松郡昨已録報兹將塲期單備列於左十五日行香放告十六日生經古十七日府華奉婁生正塲十八日童經古十九日金上南靑生正塲二十日覆生經古兼補歲考廿一日奉金上童正塲廿二日覆一等生廿三日南靑童正塲廿四日提覆奉金上童廿五日華婁童正塲廿六日提覆南靑童廿七日考頭塲優兼貢監録科廿八日提覆華婁童廿九日考二塲優兼覆新生三十日總覆新生十二月初一日獎賞初二日起馬 
[觀察回里]  
　　安徽候補道彭受臣觀察月前蒞皖已紀報章兹悉觀察於月之初六日向各當道辭行初七日乘招商局江寛輪船東下言旋珂里頤養林泉將來如有機會再作出山之計 
[皖垣求雪]  
　　安慶久晴不雨已閱數月首縣章榦臣明府設壇求雨依然杲杲日出首府聯仙蘅太守復於初九日設壇城隍廟龍王廟雨處朝夕拈香並飭章明府曉示民間禁止屠宰十一日太守諭大南門守城委員謂南方屬火令於十二點鐘將南門封閉不准擅啓委員唯唯遵諭十二日淸晨果見雲陰四合大有催詩之意至一點鐘時雨師稅駕頃刻卽止田疇尚未霑足望澤者頗有餘憾也 
[會匪成擒]  
　　哥老會匪近年以來雖已陸續擒拿然餘黨尚未凈絶有李錫九者係湖南人年約三十餘去年捕拿會匪時李聞風遠遁近見法網稍疏遂於上月仍至安慶本月十一日被人偵知報知統領澄淸營撫標中軍米海秋叅戎飭令戈什哈帶領護衛親兵數十人前往擒拿登時押解進城禀明沈仲復中丞飭將該匪先行收禁聽候派員提訊 
[暫攝縣篆]  
　　署甘泉縣李大令報丁内艱已紀前報兹悉揚州府沈太尊以甘邑爲衝繁要缺未便虚懸一面申詳上憲一面遴委七濠口保甲總巡委員湯春舫大令世熙代理大令奉檄後星夜赴揚至府署謝委諏吉本月十二日辰時接篆是日卽在南門街公館拜受印信所有公事每日至署辦理以示體恤按大令歴任繁缺兼辦要差素爲上游所倚重今權是篆必有一番展布也 
[刦案破獲]  
　　鎭江西門外大街天寳銀樓門面寛宏裝潢環麗資本旣足生涯益繁其主人翁爲浙寧某甲小有富名甲素好狎邪游於去年春以明珠十斛買得阿嬌遂在萬家巷築金屋以藏之平日服物麗都起居闊綽妾亦華年二九明艷如花緑林豪客垂涎已久屢欲行刦而未得其隙十月丁旬之夜甲出外未歸突來盜匪多人以元靑布裏其首各持刀械明火執仗破扉直入至妾房執一僕婦嚇問銀洋何在僕婦言欲問主人匪隨轉身掀開錦帳妾好夢驚回香魂飛越遂將所有衣物銀洋扃鐍之所一一告之任其翻箱倒篋搜括一空而去次晨甲歸查檢失物約值數百金並洋蛈百餘元當卽開單報縣叩請勘騐邑尊王伯芳大令前往勘明屬實卽飭捕役四路跴緝事逾半月未獲眞贓豈意天網恢恢疎而不漏本月十一日魚更三躍有盜匪三人從山巷寳蓋山卡房前經過營兵見其形跡可疑知非善類各執利器四面兠拿該匪見勢不佳卽開放洋槍傷及勇丁一名斯時倉卒中各兵未及措手只獲一人其二匪乘機逸去營兵卽將所獲之匪禀知哨官哨官問以姓名匪稱姓許名老虎本城人家住南門外其餘默默不作一語次日上午派叚兵沿途彈壓送至縣署適王大令因公赴省由府尊廖太守遴委洋務局曹明志司馬升堂研鞫堅不吐實司馬勃然大怒喝令重笞二千五百板始將此案供認不諱並另認在揚州有盜案數起研訊之餘司馬飭令釘鐐收禁候大令遄回復審確實再行定案一面仍著捕役密拿逃逸二犯未識鴻飛冥冥果能弋獲否也 
 
 

Page 3

 
 
[蘇城火警]  
　　本月十五日傍晚胥門内學士街中叚某姓家失愼一時警鑼報處各水龍風馳電掣而來吸水狂噴無異萬道銀泉從空而下俄而總捕府劉司馬及各路總巡督同差勇到塲彈壓幸爲時尚早施救較易閱半時許祝融氏卽返　而回僅焚去平屋四五間而已然左右鄰居受驚已不淺矣 
[二尹出缺]  
　　吳縣縣丞李二尹弼歴任以來輿情頗洽忽於上月間被二豎子所　遍延名醫診治竟爾藥石無靈延至前日三鼓後撒手西歸所遺要缺卽經藩憲於十四日懸牌以候補班前補用縣丞善二尹啓揀補云 
[關道晉省]  
　　關道憲聶觀察於昨午接到蘇省來電悉大憲有要事面諭是以觀察於午後立飭家丁預備官舫定於今日起行赴蘇云 
[赴松祝嘏]  
　　本邑提右營叅將廖楚才叅戎悉江南提督譚靑崖軍門之夫人壽辰伊邇特於昨日午後命駕出轅由大馬頭登舟向茸城晉發守備程守戎亦於是時乘坐大號官舫赴松叩賀 
[迎經歸山]  
　　秃子化聞向在滬上與諸優伶結納日前由京師請得大藏經全部乘招商局新豐輪船來滬迎至西門圓通菴此已列報昨日下午四點鐘仍由圓通菴用全副儀仗迎至招商局碼頭乘江天輪船赴普陀山後院法雨禪寺安置經過之處觀者塞途釋氏以寂滅爲宗何必裝腔作勢諸優伶乃從而附和之多見其不知量也雖然天下之佞佛者豈獨優伶也哉 
[名醫赴浙]  
　　靑溪陳蓮舫先生醫理深　久爲名公鉅卿所推重近膺浙省大憲之聘泛舟相迎往返以十日爲期行見著手成春醫國手之名又當徧播六橋三竺間矣 
[携犬尋歡]  
　　有名麻皮士全者前夜在英租界四馬路西首德人里野鷄妓女阿翠處尋歡有劉某贸贸然來携帶洋犬一頭犬亦有逐臭之癖奔入阿翠房中士全以爲不祥與劉口角經人解散士全餘忿未消糾同著名流氓萬高頭高和尚長脚金和阿和子等均戴白毡帽至共登靑雲樓烟茶館與劉尋釁擊毁雜物經人報捕始一哄而散劉又赴報捕房控訴捕房派包探何瑞福前往查拿而劉又以該院鴇婦播弄是非因而起釁遂將該鴇婦扭至英公廨值日差禀明蔡太守飭候訊供核辦 
[空賦招魂]  
　　有渾名老太婆者浦東爛泥渡人也年約二十餘在虹口通裕碼頭當小工以餬其口昨午二點鐘時在某米船肩負曰米五斗正欲登岸偶一不愼墮入浦中隨波逐流而去米則猶在碼頭當經同事之人瞥見急雇麻雀舢板前往撈救而浪急風狂已不知去向矣家屬聞之其將以爲情也 
[浪子無良]  
　　揚州人戴某不詳其名向在某洋行服役喜作狎邪游與蘇州烟妓金珠有嚙臂　金珠遂携其所積而歸之卜居美租界西華德路同文書局左近琴耽瑟好人不知其爲野鶩爲家雞也近來戴忽將金珠所有騙取一空遄回故里娶某傭婦之女某氏爲妻九月間携之來滬金珠知之向之理論詎某氏娘子軍威素稱無敵一聲獅吼扭毆隨之金珠怨忿交加無從申訴遂取一盞紫霞膏背人吞服幸經鄰右偵知急爲施救得慶更生日來一息奄奄愈恩愈忿延至前日竟爾玉損香消戴亦不念前情　囊吝破竟至某善堂具領施棺爲之收殮噫如戴者是眞無賴之尤歟如冥間果有泥犁地獄必若而人居之 
[搶火傳聞]  
　　本月初一日晚間滬南大馬頭裏街周永生棉花店失愼延燒左右隣居一事迭紀報章當火熾時左近有恒森源顔料鋪深恐殃及池魚紛紛搬運事後查悉失去銀硃一箱值洋一百數十元報捕查緝迄未破獲有寧波鄞縣人某甲隱其姓氏向賣絨衫度日携其婦僑寓十六鋪橋南鐵貓弄中周店失火時有人見甲往來其間未幾肩荷木箱一口而出至前日甲復取箱出外售於某處得洋三十餘元據云所售者銀硃也未知卽是恒森源之失贓否夫乘機搶火律有明條如果屬實抑何膽大乃爾 
[嗟我良人]  
　　有沈某者燭鋪夥也携其梅鶴卜居滬南大東門外性喜與無賴爲伍妻某氏素以針黹度日近因沈賦閒日久又不歸家鹽米之需一無所出不得已將家中什物質錢使用沈仍終日游蕩置之不問其妻度日維艱終朝哭泣日昨將家事託鄰人照管獨自向外有鄰人名小山者恐有意外之虞尾隨其後行至護城河畔氏欲聳身投下小山急上前攔阻再三解勸送之使歸不知沈某聞之其亦一動心否 
[放白鴿]  
　　滬南南門外大校塲西首每於侵晨有無賴少年成羣結隊手提鴿籠至荒地互相放玩鴿之尾有鈴其聲泠泠然盤舞空中亦游手好閑者之一樂也然彼中放鴿亦各有地叚或東或西如界畫鴻溝毋許侵軼昨晨有甲乙丙三無賴在彼處按東西而立甲則在東乙與丙在西北羣鴿飛舞已久各將紅旗招之下乙内共有十二鴿其三鴿悮飛在甲處甲遂將籠栅關閉携之而去乙丙心不甘服思欲奪回詎甲力大如牛乙丙俱受傷夷正欲重張旗鼓賈余餘勇而甲已提籠揚長而去 
[蠻觸紛爭]  
　　江北人某甲向在滬南小南門至小東門一帶推小車度日昨日適擬息肩在小南門外游行自得却遇一婦與甲相熟雇甲推往某處言明靑蚨百翼竊計此一宗好生意而惜無車以應役遂往近處冀尋熟人有空車則暫借一用旣至南城根則有某乙之空車在焉遂送婦至某處而乙不知也旣返卽送車至原處乙方尋車不獲惶急異常見甲推車至卽扭而抶之謂與汝素不相識何得竊御吾車甲自知理屈情願惠去茶鈔向乙服禮了事 
[流氓兇横]  
　　流氓之多莫多於滬上而尤以南市一帶爲最多且有小船帮附入其間拆稍打降無日不有其兇横情形直足令人髮指有小船帮中著名土棍某甲者向與浦東流氓某乙爲莫逆交去年中秋甲有急需向乙借洋十四元言明今年重午歸償届時乙向索無著以致口角經人勸散約於中秋如數歸還乙不得已允之至期又往索取甲一味延約乙憾之糾合無類十餘人渡江而北連日在南市大馬頭一帶尋蹤覓跡欲得甲而甘心前晚九點鐘遇於鹽馬頭相近乙一聲暗號蜂擁上前拖甲至浦灘肆意毆擊直至甲大呼乞命其黨始一哄而散聞甲受傷甚重未知可保無碍否 
[拔妓判笞]  
　　烟鴇陳楊氏同夥妓王愛卿至法公堂禀稱在小東門開設花烟館有横涇阿三之姘夫混名黄旂和尚及賽白勝小蘇州等五人至小婦人家吸烟五匣不名一錢反欲借洋二元不遂所欲强將夥妓王愛卿拔去王供當時尚有時千麻子桂生阿堂全林等五人將小婦人拖至陸家石橋南首天順花客棧内黄旗和尚供稱向索借洋九元有票據呈電同轉問爾等向何人索錢供向楊巧姐卽與陳楊氏同爲本家者陳楊氏供巧姐向横涇阿三借洋九元後還三元同轉謂向横涇阿三借洋與爾何干且洋係巧姐所借何以將王愛卿拔去張冠本戴顯見不安本分横涇阿三前已出具切結自行回籍何得逗留在滬著將黄旗和尚小蘇州二人押候各笞二百板交出同黨時千麻子桂生及阿堂金林等王愛卿交陳楊氏領回下期邀同楊巧姐投案候核 
[控毆不實]  
　　賣鷄蛋鄉人王阿全肩負鷄蛋行經虹口南潯路被日本人甲乙丙兇毆由美捕房西包探開禮將日本人拘送該管領事署判罰等情已登前報詎甲乙内前日復投英捕房控稱西包探開禮來拘時曾被兇毆麥總巡准飭黎副捕頭查詢是日派往同拘之華捕二名均稱並無毆打情事惟我等均受日本人拳毆黎副捕頭已據情禀復矣 
 
 

Page 4

 
 
[嫖賊神通]  
　　寧波人馬順來行竊夏張氏野雞妓院皮衣由包探黄四福查獲人贓送案蔡太守判馬管押一月已列昨報昨據該包探禀稱馬順來向爲鹹貨店夥其父開設店鋪原係體面人不料馬竟藉嫖行竊今查明尚竊野雞妓女王小寳等五家綢衣裙銀飾翡翠等件贓均吊到故又解案請訊王小寳徐阿照王香林朱金林白愛寳等均投案訴稱馬順來住宿乘春夢迷離時行竊衣飾今求給領馬俯首求恩太守判馬加押三月贓交各妓分别認領 
[未便分派]  
　　職員黄遵灝前日至英公堂扭控廣昌士行股東張杏直圖賴股分不將收得保險銀兩均派經蔡太守於前晚提訊黄遵灝供係廣東嘉應州人捐納從九分發江蘇前曾與廣昌土行股東張杏直等合做生意立有合同給職員乾股一分作爲酬勞廣昌開創之時伊等資本衹有數百元經職員代爲招攬生意日有起色今被火焚所得保險銀三千兩理應照股分派向索圖賴所以扭案請追張杏直供與黄遵灝同鄉相識前因職員同李鏡湖等各出資本銀三百兩合開廣昌烟膏土店黄常到店賒取烟土並無出立合同認償乾股之事况伊亦非店夥今見職員得有保險銀兩意圖索詐致被扭案誣控李鏡湖供在廣昌土行司帳黄遵灝並無乾股惟常來賒取烟土一二千文其所呈合同亦未在塲畫押顯係圖詐太守以黄所控應得乾股一分無論虚實總之廣昌土行所得保險行賠償之銀係屬資本理應再行開設並非賺錢可比卽使有股亦未便派取著將合同發還斥逐不准 
[押解水手]  
　　德國伊爾惕司兵船水手刃傷車夫及老虎灶内之老人由捕拘獲水手解至德領事署訊供候辦已列前報兹由兵官訊明該水手行兇屬實送交虹口捕房暫押蓋德律兵官無治罪之權須解回本國以待刑司定罪也前日由捕房將該水手押下郵船載回德國云 
[更正]  
　　初五日報登公子出游一節兹悉係鎭江訪事人訛傳蓋公子並未出門日手一編在芸窓誦讀耳因已函致鎭江嚴斥其妄并合正之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣修道路]  
　　波斯四境所有道路失於平治者久矣商貨往還諸形遲滯且脚價亦因之而增徧國之民病之波王亦聞而病之邇日令人往招俄國之有名工師數人先至波京隨令徧至各境相視何處舊路可以繕完何處新路可以加築務擇其利便於商民者而從事也未始非近日治國之要也 
[售酒漸少]  
　　德國前此七八年每多釀酒以售於外據西歴一千八百八十五年所有報單此年所售酒價計得二千七百萬麥克斯案一麥克司約洋四角迨後一千八百八十八年僅得九百六十九萬麥克司前此一年一千八百九十二年所售之酒不足三百萬麥克司售酒日少似若朱一鉅欵　民間省此無益之費所得殊多矣 
[產煤獨多]  
　　邇時五大洲所產煤斤多寡不一而究以美國爲獨多計共二百五十萬方里北美洲英屬甲拿大則有五十六萬方里英國則有十二萬方里西班牙四萬方里法國二萬方里德國一萬八千方里比利時五千方里其餘各國共合一百萬方里西歴一千八百九十一年是年共獲煤五百二十兆敦大約三百兆爲各國諸人家用之需二百兆則輪船輪車曁一切工廠所用 
[商務摭要]  
　　英國註日公使報日本商務大略所有要鍵七則附登於下一近九年内日本贸易增於舊時一倍有餘二日本工作邇日大興以前多購他國已成之物如棉紗等近則購而自製如購棉紡紗去歲木棉進口多於六年前十一倍六年内製成各物而外售者多約四倍三棉布等貨自用者較前爲增四糖貨進口亦增於前五三年以來金漲而銀落貨亦隨銀爲漲落日人因亦知所變通賤購貴賣六日本近日賣金於外而買銀以歸計去年賣出金一百萬磅買入銀三百萬磅七英售於日本諸貨視前略减一千八百八十九年一百分中英四十分次年四十一分再次年三十七分去年僅得三十五分此其所報之大概也 
[買孩糾葛]  
　　美租界頭壩地方開設荳腐店之張全榮年已老邁抱伯道之戚今年十月十七日曾憑妻弟徐春榮爲中買得一子計付身價洋二十元立有筆據收執日前忽有川沙人瞿龍山來滬認爲已子彼此爭執由捕送請英公廨訊究蔡太守飭令看管於前晚升堂提訊據瞿龍山供係川沙顧家路口人現年四十六歲袛生一子名木金年僅七歲十月十六日領出看會中途走失今由親戚在張全榮豆腐店内尋見知照小的來滬認明屬實向領不允報捕送案求恩給領張全榮供此子由妻弟徐春榮向南匯大角亭人盛以藍買來當付價洋二十元執有筆據並不知是瞿龍山之子徐春榮供亦係川沙人張全榮係姊夫有前開麫館之盛以藍與小的在路相遇伊有三子欲將六歲之子出售經小的告以姊夫無嗣卽於十月十七日領小孩來滬向姊夫商妥盛在烟館候信並未與姊夫曾面當付定洋二元由盛立據畫押至二十三日成交共計價洋二十元係小的轉手交付並未收受中費亦不知其中底細現在情愿追尋盛以藍到案質証太守問張曰爾知妻弟是否有意串賣抑係受盛愚騙張答稱徐素來規矩必係受盛之愚今求提盛到案追還身價小孩愿歸瞿龍山領去蔡太守判將小孩木金先交瞿龍山領回取具領結備案一面飭差帶同徐春榮尋交盛以藍到案再行訊斷 
[根究蟻媒]  
　　松江人某氏在小東門外某茶館啜茗欲尋其姊松江阿寳爲某甲領去寄在烟鴇阿金處越三四日某包探見之禀請捕房飭拿未獲僅將阿金拘入捕房已紀前報昨據包探郁延湘將在押之汪朱氏卽阿金並傳到此案牽涉之徐德仙及領去之胡蘇小一并解案郁包探伸訴前情胡蘇小供稱此女先在小東門外戲館街某老虎灶啜茗王阿狗與之間談後由小的領至西門阿金處轉寄待其家屬認領同轉問此婦何以來滬胡蘇小供據稱因與家人爭氣來滬傭工王阿狗供見此婦在老虎灶欲尋其妹松江阿寳蘇小接口稱王與松江阿寳認識允爲領去徐海仙稱小婦人原籍松江現居彩視街松江婦人由汪朱氏引來託薦傭工汪朱氏供丈夫名阿增住西門鳳翔里上月三十日蘇小將松江婦人領至小婦人處據云暫寄兩三日卽來領去至本月初領蘇小至小婦人家與松江婦人間話小婦人卽出外購物以後蘇小來往不止一次至初十日小婦人又往購物回家不見松江婦人詢問鄰居知被蘇小領去丈夫以小婦人招留來歴不明之女大加申斥小婦人卽於初六日轉寄戲館街開烟館老虎灶之阿毛娘處同轉問阿毛娘爲誰供稱名胡寳珠同轉令將汪朱氏胡蘇小押候交出松江婦人並補提胡寳珠到案再核徐德仙王阿狗斥退候訊問時傳案備責 
[縣案彚録]  
　　顧如玉於前日扭王阿才至上海縣喊控盤踞滋擾云云值日差據情禀明黄愛棠大令於晚堂提訊顧訴稱本邑人現開聚源米店家住治下二十鋪喬家栅地方有寧波人王晉山等係小的之師業已病故王之姪王阿才向爲無賴不務正業上月十七日阿才携其妻子在小的家内盤踞滋擾聲稱伊叔晉山在日爲花行生意以小的爲寄子及晉山故後一切家產均遭小的圖吞其實並無其事當時小的向阿才開導伊置之不睬不得已扭案喊控求請訊究王阿才供稱寧波人叔父王晉山在日爲花行生意顧係叔父之寄子當叔父故時小的並不在申所有行中生財帳目並家產等均被顧一人吞没小的現向理論顧反以小的盤踞滋擾扭送案下叩求明察大令得供駁詰至再王阿才仍執前詞大令問曰爾叔病故至今約有幾年阿才供稱有廿一年大令曰爾叔故時爾不在滬嗣後應向顧如玉查問何以至今始向理論顯見藉端訛詐阿才俯首不語大令著笞責四百板責畢顧如玉又稱王妻祝氏其子培生現亦在家胡閙大令立出原籖飭差前往將祝氏及培生拘解到案大令向之研詰祝氏供稱亦寧波人今年廿一歲嫁阿才　室已有多年生有一子卽培生今年三歲丈夫云叔父尚有家產被顧吞没因於上月十七日隨同來滬到顧家索取究竟如何小婦人實出不知叩求恩典大令曰本應將爾掌責姑念婦女無知從寛判令將王阿才代祝氏掌責四十下一併交差看管聽候備文遞解顧如玉叱令退去○鄉人李掌福之妻顧氏遭著名蟻媒姚福堂及圖董王云卿串誘藏匿浦東三圖康金生家及李尋見向領不放投縣喊控經帮審委員葉司馬訊供之下著候提究在案前日原差將該處三圖地保周雲江解案請訊旁晚司馬升堂研訊李訴稱今春顧氏逃逸後四緝無着上月中在康家尋獲擬卽領回詎被姚福堂王云卿霸阻查得顧氏實被姚拐去叩求明鑒周供稱小的現在案下充當三圖地保李妻顧氏逃逸時小的並未知悉迨李在小的圖内康金生家尋見向領不過知照小的同往領取亦遭姚等掯阻求恩鑒察司馬得供着退去聽候核示○顔宗和在上海縣具控蔣子喬盤踞滋擾等情黄愛棠大令飭提到案於前日請帮審委員葉司馬升堂提訊顧訴稱本地人現住叅府署前蔣父在日曾將坐落該處房屋一所計二十間價賣小的爲業計錢三千千文迄今爲時已久不料蔣子喬近忽來家盤踞吵閙不得已來案呈控求請訊究蔣供稱父親將是屋價賣與顧是實惟屋内門窓生財等物並未在内此次向找錢三百千文顧若不願須由小的搬回司馬訊得原被供詞各執判令分别退去候提中証到案再訊 
[英界公堂瑣案]  
　　包探顧阿六禀稱張吳氏投捕房報稱被兒子張阿金行竊銅銚棉被等件質錢使用拘獲張阿金吊贓送案該氏申訴前情並請將子管押待悔過時開釋張阿金俯首求恩蔡太守飭令管押贓交該氏領去○董徐氏訴稱兒子德勝不務正業索錢不遂持磚欲擲爲此報捕拘案董德勝叩求恩典蔡太守判笞一百板管押候示○包探顧阿六禀稱趙金寳前因犯事遞回蘇州今又來滬拘送案下趙供現已改過不敢再犯蔡太守判笞一百板押候遞籍○包探何瑞福禀稱陳阿方之姘婦先向查胡氏借生絲二疋值洋十五元又向莊方氏借綢衣金戒指銀鐲等件值洋三十元質錢從此避匿該氏等向陳阿方理追陳謂該氏等不應以值價之物借與姘婦以致遠颺反欲令該氏將人交出扭至捕房當在陳阿方身畔搜出生絲當票計當錢七千有奇吊贓送案綢衣金戒指銀鐲尚無着落查胡氏莊方氏各訴前情陳供不知伊等如何借物姘婦旣已逃避小的不知下落蔡太守謂生絲當票如何在爾身畔陳俯首不語太守判陳管押一月著繳當本一半並繳綢衣金戒指銀鐲價洋三十元生絲先交胡氏領去○包探黄四福禀稱朱阿榮前因犯竊遞籍今又來滬至徐錫侯家圖竊是以送案蔡太守判笞一百板押候遞回寗波○榮紀生訴稱住虹口靑雲里鄰家失火搬移物件缺少棉被二條由捕阻獲人贓送案江扣郡供係江北人拖車度日在路拾取棉被原是貪小蔡太守判枷號七日贓交失主○包探黄四福禀稱綦同義店中失竊縀子寧綢各一疋報捕查明沈子明行竊已將縀質錢二十一千八百文寗綢無著今將人贓送案綦同義訴稱缺少之寧綢值洋二十二元沈俯首求恩蔡太守判管押二月著賠繳寧綢洋二十二元并繳質鋪半本起案之縀先行給領 
[法界公堂瑣案]  
　　法讞員葛同轉請假就醫公堂停訊已半月矣所有瑣屑各案已由克捕頭分别開釋昨禮拜六堂期葛同轉會同祁繙譯官升座訊問各案臚列於下○瑞福里第四十九號門牌顧照壽同其妹王顧氏禀稱本月初九日早遣小孩出外泡水未將大門關閉旋聞樓上有聲急往看視見橱門已開被傳金榮竊取金鍊條一根金戒指三枚金荷花瓣一枝金茉莉金圈金絞絲簪等物以上各物儲在小搭連袋内外有小照一張及洋一元亦被竊去當時傳躱避床下迨呼喚胞兄上樓拿捉傳將搭連袋從樓窗抛出當有同黨四五人在彼守候將袋接去 
 
 
 

Page 10

 
 
後被胞兄將傳扭下扶梯同黨人卽來助毆幸巡捕適來若輩始各分散求請究追顧照壽供與其妹略同傅金榮供此女本係大姐小的於三月間已被勾引初八夜留小的住宿翌日十點鐘時被其兄顧照壽上樓聲稱捉姦勒索洋一百元當時立有票據嗣因不付洋銀卽被誣竊顧照壽呈遞失單并稱所備金飾均有發票爲憑又據郁包探禀稱小的奉捕頭之命同張湘寳往查情形所報失竊金飾似非無因惟其行徑似屬不端同轉察閱禀詞及包探所禀各節謂兩造曰爾等均非善類公堂之上不能爲爾等理此齷齪事所禀各節著不准理一併斥退○粤東人廖子英稱在新街開設生盛小烟館前晚被賊從間壁空屋内挖洞而進竊去烟槍衣服等物包探禀在寳心園烟館拘到竊賊李新泉彼與堂倌錢阿六同榻吸烟在身畔搜得洋三元小洋二角錢四千又據蔣芝生訴稱開廣太興小烟館李向小的借去烟槍一枝赴南市質錢李新泉認竊不諱同轉問如何竊取供稱在籌桶内竊取錢三千四百文兌洋兩元餘錢用盡包探將贓洋呈案問所竊之贓當於何處供在十六鋪南首票紙在馬甲袋内同轉問錢阿六與該竊如何認識供因吸烟認識共欠烟資不計其數盤内存洋一元二角實係歸還烟錢並無别情問李向操何業供稱曾在某猪作以屠猪爲業小的向在寳心園爲夥東家石坤和包探將贓物呈電同轉命失主自行檢點李供初次犯竊求恩寛宥旋據新昌等各失主投案求　領贓又問蔣芝生如何借槍供稱在店内吸烟由傭人范義方手内借去同轉著將蔣交原保李新泉押候飭探吊到各贓給失主具領原告斥退候傳案質訊○郁包探禀李登銀在江孚輪船竊取搭客皮箱一口當塲拿獲箱交失主領去同轉命押候笞責二百板候送縣遞回原籍○傳張氏所稱本月十三夜三點鐘被賊竊去銅花扞錫字件銅壺女衫等物已由包探破獲尚少水烟筒一枝求請追給包探禀林阿三係竊賊荳腐阿金之夥供出十二夜在同盛米店竊取白米兩袋雄鷄二頭當夜携至戴阿二豆腐店内林阿三供稱當夜親見竊賊携至戴處戴供小的與阿金素不認識伊前在小的處竊釘鞋一雙以此挾恨誣扳同轉問如何至同盛竊取林供係挖洞而進小的在外望風並不入内向同夥已有幾時供稱在途遇見糾同小的行竊第一次在西新橋不知姓名人家以後竊過三次小的向住彩視街同昌烟館因被逐出致入賊黨同轉著將戴交保林押候笞責一百板交出豆腐阿金原告斥退○包探禀前晚三點鐘西捕在途巡緝見孔鑑福圖竊未成搜出　具呈閱同轉命押候掌頰四十下 
[蘇州馬大籙巷直東義販所桃隖同人彚報蘇復昌滬信昌杭公信寗文茂粤會舘各收欵十月下旬淸單]  
　　培字册朱增茂金　甫金亷卿三户各一元邵有榮二元吳讓三爲子秋生病危轉機祈求速愈十元吳疇蓀詒蓀求父病痊五十元顧少雲六百文代收大來堂桶捐四元八十九文人和震記桶捐八元四百文銅洋一元以上九户共收洋七十七元銅洋一元錢一千八十九文共合規銀五十六兩七錢五分一厘○蘇州中市復昌莊徐君乾齋經收復字册同善書屋六元畢壽之病痊還愿八元張耕畬棧開倉酒席移資十元以上三户共收洋二十四元共合規銀十七兩七錢一分二厘○上海晝錦里信昌珠號陳君養泉經收信字册姚景華不留名不留名三户各一元蔣小石一元五百文薛葆堂一元不書名莊王庭銘求母病速愈二户各十元王寳齋求母病速愈四十元楚水王吉甫一百文王潔甫四百文王雲卿蔡慶三任紫庭解慕周四户各百文瀘州電局募規銀三百八十七兩七錢二分楊子翁交來責州電局募周靑雲謝昇平鄒開雲三户各八分王家麟户福林二户各九分張炳南莊洪發范國仁張繼之張五斤曹老二王文明范中綸胡國金黄天星陳祖武電盛榮十二户各一錢王開林一錢一分彰元祥陳起鳳郭富榮郭向盛周正銀五户各一錢二分劉開文一錢三分張百齡郭富田楊盛發陳祖原楊樹連五户各一錢五分羅士彥吳袁氏二户各一錢六分伍太元一錢七信張信昌劉全興陳應相三户各一錢八分宋萬順一錢九分二厘戴子明郭永興張七妹李茂靑叚恆　劉益元覃仲美劉光前諶厚觀杜信義周熾昌張廷銘胡祖訓諶子儀楊安邦姚起才王義芳高玉如高文煥黄恩金黄天香高世昌李有耕黄安石李秀淸王開基賀良化何秉煃喻光廷吳正發余有江高大倫邱純武王指明聶廷椿蔡發春穆鳳儀吳國元高世傑胡祖福諶先周柯眞山吳國炳高達武錦盛隆四十五户各二錢劉洪興郭明鍾二户各一錢二分鄧學茂　春林王開德三户各二錢五分張家斌陳開雲張汝芬三户各二錢八分戴興順劉貢齋高炳幹劉家銳鄒廷柄張起霖憑凈之石永茂徐序東　榮椿龍裕源陳室貴高樹藩馬克胡祖武安必承楊正春周家楨丁萬興程玉爰陳宜太張周培蘇洪順廷貴黄如銓黄如釗諶培齋李芳滋高永林張自友劉兆發郭富洪陳金光陳恊唐彭正學李長興李家壽姚復興李榮盛張起雲鄧德泰張志孝簡受恩陳世淸諶國珍漆世發吳楊氏柯玉全王士林張餘慶高守靑李應昌邱占雲李人宏劉忠宣陳其昌周太和嚴鳳山趙殿山胡榮盛趙興廷六十一户各三錢鬱恆泰三錢四分陳應魁三錢五分黎永興李正培二户各三錢九分吕潤生皮學顔馮有鰲陶士林王永祥王有全王登富陶淑陶世銓態本仁閻壁光羅耀堂王祖發陳希賢許先揚侯玉屏劉斌山潘緒超鄧安邦十九户各四錢周作斌四錢五分李開科陳紹章二户各四錢八分朱益三丁源順陳裕順桂元春袁榮之徐邦治楊卓林饒榭培袁榮宗蘇有林孫有義　榮才李紹書楊珍彝袁如淸王聲　于崇高田大鏞劉登瀛徐伯成于泰興文錦興吳文沼車重光楊銘　李萬森劉自芳張銘王桂仁簡炳南梁德興龍朝選王家藩邱元興周應福吳自有張利川馬克芳王義昌樹滋堂杜信之徐仁訓蕭敦五曾懿模曹淸立周世忠高文錦周正順李芳蘭陳汝忠章際藩周郝氏郝祥玘顔雙合丁承恩楊河淸許洪順甘學春曾興順邱顯才易太和龍禹高戴仁山賀祥甫賀星階郭鐵珊封同昌益支勉齋劉鳴山劉燦枝龔心田宋玉山宋氏魯希周過壽彭官雲豐向聚盛謝天順彭錦興余裕順鄒理亭熊洪泰葛發順八十三户各五錢鄒懋菴何敦倫朱四智知非常笑山劉雷春谷謙讓堂正德堂春生堂聚善堂孟天佑項祥喜王質三王承端本興順興旺合劉吉泰聶美合何長順夏拱宸文名端羅元順李作芳余舒泰紉蘭室馮胡氏裕昌興周生利陳天興王問渠三十户各六錢李崇勛羅松盛涂松泰明雙和周福盛萬恆泰恊興成七户各六錢三分文顯桂六錢四分八厘恆興合張翕合二户各七錢宸翰堂吳元儒美齊相龍秉宸四户各七錢二分樊修甫七錢四分張登瀛羅　煥張劉氏顔先友孫佐楊伯庚六户各八錢韋顯模鄒從中龍成芳三户各九錢吕陳氏九錢七分黄春榮李振林朱毓林余培元陸開榮余發遠楊雲劉國富唐正榮曾洪太舒興隆袁春瑞張大才楊榮春史之煌徐　光楊開泰殷照文黄勤光鄧慈壽梁安定何炳亘祥興當黄如鑑朱紹陽王蘭亭方洪盛王開緩趙崑山胡永忠陳　高永古李茂齋李海　廣茂當唐郭氏曾聚五易廣珍朱德卿張　城孫裕豐周同興宋新盛賈樹陳世忠程遇恩郭繼恩史從煜桑遇恩態先華周諶氏周朱氏張萬鎰周廷　艾章禄唐光祖鄭純甫彭占鰲黎文藻雷復隆楊春和丁發貴劉勝發徐大猷周雙裕劉洪順徐大受陳邦傑韓少虞森順隆駱洪泰于福昇義興恆李茂春劉本立鍾文德敬義堂史聚豐胡浦南燕中和李文益丁吉太雙貞順饒日初許萬盛謝義泰何潤生永和祥吳奎光資深建許悅來同昇貞龔承順文星雲趙恆和劉煥章吳晋山楊盛興楊永　趙逢源林福順余玉炳同昌公態光照鄧興珊民張光廷潤甫張藴山張玉成　緣發余鳴岐萬靜之陳榮恩宋伯濤李劉煥奎興裕劉釗張士康陳相東許子咸吳鳳昌一百二十三户各一兩周京盛王用九二户各一兩一錢王應祖一兩一錢五分 
[上海六馬路仁濟善堂籌賑公所施少欽經收山西山東賑捐六月廿一至廿五日淸單]  
　　寗波鎭海海鄉賑所賑濟餘欵移助洋八百四十三元皖北衍慶堂大善士洋二百元又完愿洋一百元泰興署募七十五位秀水無名氏宜興補過堂晉邑仁厚堂四户各洋一百元晋邑大順祥六十元十八兌夫記五十四元曹潤甫洪叙九堂各五十元順聽堂吳潘氏晋邑日昇昌志成信蔚泰厚蔚豐厚百川通六户各四十元晋邑蔚長厚恊和信恊成乾三晉源新泰厚蔚盛長存義公大德玉大德通大德恆仁昌祥十一户各三十元省過主人保母壽延年程仲堅妻病求愈王仲眉求得麟兒朱興義子病求愈夏章氏完願寓鎭率眞齋晋邑百無名氏又合盛元十八禾兌秦記張隱名方心齋十一户各洋二十元火宅幸生十五元隱名氏求母病愈隱名氏默佑無名氏金楊氏應劍記郭生記孫福卿孫其仁蕉緣盦主晋邑德和永又乾盛惠慶餘吳介眉十三户各洋十元徐因之八元吳錫藩痰痛速愈鑑湖余氏仲信善三户各六元趙雅堂母病求愈淸芬堂求母康健王榮堂求平安無錫無名氏蔡光耀孫幹臣裝竹銘尤致和仲銘合助八户各五元江蘇胡恩同完願　陽堂經募若忍氏徐常氏同人公五户各四元通州張明記交來夏應奎募恆大號同人又德記同人寳裕當竇献之海陵天德巷公櫃海陵張士煒吳門張餘慶堂七户各三元餘慶堂徐桂記子病求愈陟屺子爲壽原不歸尹潤卿求病愈負疚人求崇屺病愈無名氏求病愈沈杏卿周錫　均求子病愈梁國樵祈平安周愛蓮堂景化南樂壽山吳竹賢阮富昌李明璋徐阿王李繼周夏吉卿張孫氏不留名梁　無名氏心與力　人卜大先生通州張明記來夏應奎募同泰同人明記同人無名氏無名氏二十六户各洋二元陸蓮生一元五角沈窻羲夏　錩鄭益甫朱瑞鎭李肯堂丁茂生唐華九李財官施致賡兪阿芬鍾運才曹昌猷王茂順汪忠有吳何記莊和尚穆森潤陳文鑑李阿泉黄才寳張蓮生傅宗耀張玉山陳　壽勵良才趙子衡周質伯余鶴州馮述之枉潤生殷韵和吳春記余漢卿朱石菴蘇俊臣仲德和宋晴帆王俊卿礬蔭玉章沌如胡賢豪陳寳豐許鼎臣馬玉書景熙伯景子颺仲献庭季炎伯合助兪氏隱名氏隱名氏無名氏無名氏休美氏子久擬乏力氏不書名不留名甘廷基堂愼德堂榮昌隆昇南通州徐隱名六十户各一元葉子莊來求賑桶捐零户七角無名氏六角沙春泉周馨甫方　卿傅增奎徒道近白純沅鄒金它陳成科徐阿連袁阿生無名氏澄懷書屋求童平安十二户各五角郭裕盛四角順昌當三角鶴馴堂規銀一百兩心遠堂四十二兩五錢五分一果堂念五兩五錢三分同安堂二十三兩四錢山東棲霞樓求蘐堂康健人二十兩零九錢緣萸精舍　　五錢二分宜興不書名銀鐲一雙重六兩吳慕　求母康健紋銀二兩四錢洋一元無名氏銅洋六元木瀆無名氏一元以上共收洋三千三百二十五元五角銅洋七元銀八兩四錢規銀二百二十　九錢 
 
 

Page 11

 
 
農指迷力不從心氏　施氏李陸氏楊廷　鄭天初平文　叨　林朱氏　維　　　　　　　　　　金生天乞林石丹林友匣林克在　友　　　氏　春木林　　　　份林淸放林阿欽林篤候林通翁高錫鐵曾金花曾　　林　時林篤　高郝氏秦唐氏柳春　　　　　鈞　　　吳少堂棉力人潤氏承　堂聶　　　吉人蔡隱名　　　施文炳趙永發丁偉記無名氏無名氏六十二户各一元程明　本洋七角五分無名氏七角　　　　角　山濟陽程彬江宗漢儀永成兪筱泉趙得泉　溶浦七户各　　　　劉復聖江世傑各四角樂野居士宣子之商聞灾各鐘聲未完子吕　廣興王同春徐恆裕鍾永　　　　　户各三角耿怡興怡　主人鄭琼陳張氏各二角　　寡未能士　　一百五十兩閬中從善堂楊鴻度各一百兩樂善堂五十四兩七錢四釐安善士大對五幅八言　　　　屏五堂以上共收洋二千五百廿四元九角元四百四兩七錢四釐　　九元錢８ 
一千一百三十四文○再朱少梅仁翁募第四批内陸鼎新五元孫葆謙二元官罰欵二角不　名五角又銅洋一元 
 
 
 

Page 12

 
 
   
 
