# 1909 - 270 - 4913172

 

Page 1

 
 
   
 
 

Page 2

 
 
上諭 
[監國攝政王鈐章八月二十一日内閣奉]  
　　上諭張之洞奏病勢日增懇請開去各項差缺一摺大學士之洞公忠體國多著勤勞茲因久症未痊朕心時深厪念著再行賞假毌庸拘定日期安心療養病痊即行銷假入直並賞給人葠二兩俾資調攝所請開去差缺之處著毌庸議欽此 
　　上諭孫家鼐奏假期届滿病仍未痊懇請開缺一摺大學士孫家鼐老成碩望朝廷深資倚畀茲據瀝陳病狀朕心甚爲厪系着再賞假一個月安心靜養並賞給人葠二兩俾資調攝一俟病痊即行銷假毌庸開缺欽此軍機大臣署名奕劻世續張之洞假鹿傳霖那桐 
交旨 
[八月十五日軍機大臣欽奉]  
　　諭旨所有陸軍部前奏九年預備一切事宜原摺著交軍諮處詳細閱看妥議具奏欽此 
[八月十六日軍機大臣欽奉]  
　　諭旨孝欽顯皇后几筵前行十滿月禮由監國攝政王代詣行禮欽此 
代論 
[憲政編查館會奏核覆各衙門九年籌備未盡事宜摺併單]  
　　奏爲遵旨會同覆核各衙門九年籌備未盡事宜分别繕單恭摺仰祈聖鑒事光緒三十四年九月二十九日内閣奉上諭朕欽奉慈禧端佑康頤昭豫莊誠壽恭欽獻崇熙皇太后懿旨前據憲政編查館資政院將議院 
 
 
 

Page 3

 
 
未開以前逐年應行籌備事宜開單具奏當經降旨諄諭内外臣工依期舉辦查單開各衙門籌備事宜係就與開設議院最關切近者而言非謂未列單内之名衙門便可不受責成逍遥事外如外務部職在考查外事作養使才吏部職在變通選法考核任用禮部職在條明禮敎移易風俗陸軍部職在鞏固國防振興軍勢農工商部職在提倡實業保守利權郵傳部職在審度形勢統籌交通理藩部職在考查藩情整飭邊務皆與憲政息息相通理應同時並進即己入單内之民政部度支部學部法部等衙門尚多有未盡事宜若顧此失彼偏而不全恐届開設議院之期規模未備致滋紛擾著各衙門統限六個月内按照該館院前奏格式各就本管事宜以九年應有辦法分期臚列奏明交憲政編查館會同覆核請旨遵行以專責成而杜遷延欽此又宣統元年閏二月初四日内閣奉上諭現在朝廷預備立憲各該部院衙門舉凡應辦要政及一切關於預備立憲各事宜皆當次第籌畫督率所屬官員認眞辦理等因欽此仰見我皇上光紹前謨力策富强之至意數月以來各該衙門業將本管之應行籌辦各事陸續奏陳先後准軍機處交奉旨憲政編查館知道欽此臣等伏維預備立憲應以改良行政爲最先中國幅員廣大各直省自爲風氣一切行政頗有狃於積習難期畫一整齊者今欲圖挈領提綱之法自宜由該管各衙門立定宗旨按年督責施行則庶政修明一届頒布憲法之時得以推行盡利是此次各該衙門所奏未盡事宜補籌備淸單所未及實爲憲政之權輿關係至爲重大伏讀上年八月初一日諭旨該王大臣等若敢扶同諱飾貽誤國事朝廷亦决不寬貸等因欽此臣等責成所在更何敢附會因循以干罪戾茲謹督率攷核專科各員就各該衙門奏到籌備事宜按部檢核有未盡者曲爲引伸有過當者稍示限制其有彼此互相關聯者酌令同辦有與籌備原單歧出者指定更定分别釐正關具淸單恭呈御覽請旨飭下各該衙門將臣等覆核各節應籌辦者依限籌辦應更正者分别更正應酌核者再加酌核另行奏明辦理惟是爲政之道有準的有辦法準的者立定主見可歴久而不渝辦法者期利推行要隨時而通變除己列謄黄淸單各項應欽遵前奉諭旨由各衙門依限籌備外其未盡事宜端緒繁赜似以先定籌備準的以爲遞年實行佈置之方蓋九年中天時人事之不齊水旱災荒之互見必欲按期按事一一觀成匪符關於財政不能逆睹其盈虧即時會相承亦恐多端之窒礙臣等愚以爲此次各該衙門所奏籌備事宜雖非謄黄中所列憲政重要　項可比而實爲各部院行政之準的與立憲本旨均屬息息相通擬請嗣後每年冬間由該管衙門按本年原奏淸單再符擬定次年實行辦法及預算用欵數目量財政之盈絀爲規模之大小先期切實奏明辦理但使所籌事項克赴行政準的縱與各該衙門此次籌備淸單略有出入不妨聲明緣由請旨允行惟旣經第二次　籌實行辦法之後各該衙門堂官即須負其責成按照所奏實力施行每届六個月按照仍將己辦成績咨送臣館由臣等督率科員實行考核以昭愼重蓋與其九年並計僅爲籠統之考成不如按届預籌較切現時之情事與其敷衍於事後致貽有名無實之譏不如寬籌於事前當收得尺得寸之效不然者各項籌備非財莫舉遥揣九年財政恐難措之裕如當此初辦之時如各項養成所研究所調查所傳習所僅爲籌辦中之籌備無需鉅欵尚可勉强因應二年以後漸及實行用度益繁挹注匪易不於此時實籌辦法届期竭蹶縱將該管衙門曁臣等各予處分而於憲政前途己多貽誤矣以上辦法係於變通之中預爲實行之地如蒙兪允即由臣館咨行各該衙門遵照辦理以圖漸進而期有成所有臣等分别覆核各該衙門九年籌備事宜曁敬陳管見緣由謹恭摺具陳伏乞皇上聖鑒訓示再此摺係憲政編查館主稿會同資政院辦理合併陳明謹奏宣統元年八月十四日奉旨己録 
　　謹將各衙門奏陳逐年籌備未盡事宜覆加酌核分别釐正開具淸單恭呈御覽 
[外務部]  
　　查外交政策有關國際操縱因時化裁通變必謂其逆料九年進步如何預爲之　勢所不能計惟有預儲交涉人才調查各國情勢以期沈機觀變徐收折衝樽俎之功則原奏所謂釐定出便報告章程曁出洋任用章程洵爲籌備根本之要策應由該部隨時妥爲辦理惟外交官亦在文官之列原定逐年籌備事宜淸單内釐訂京外官制文官考試任用官俸各章程係歸憲政編查館會議政務處同辦外交官未便兩歧應令該部將現定章程作爲暫行辦法俟將來統歸京外官制文官各章程内釐定 
[吏部]  
　　查内政修明厥惟吏治欲期吏治之澄淸尤在嘗罰之悉當則叙補班次處分規則實爲勸懲之標準查該部淸單所載將以上二項分年分事列表頒章加意改良果能袪其舊日之拘牽條文之煩瑣俾實心之吏無所用其遲疑則巧詐之員自無所售其規避至釐訂京外官制文官考試任用官俸各章程上年八月初一日欽奉諭旨附列淸單係歸憲政編查館會議政務處同辦業經遵照刊印膽黄頒行天下自未敢擅事更張查會議政務處吏部尚書本在與議之列有應查核之處自可隨時商度毌庸另訂辦法又該部單内列有改訂京外官革職降調罰俸停升記過各欵切　辦法並增訂各項處分條例皆係文官懲戒章程之屬文官懲戒章程本包於任用章程之内該部所訂各條例應作爲暫行辦法俟臣館與會議政務處議定文官各章程頒布實行時悉歸文官名章程辦理以免兩歧具餘單開各項亦應作爲暫行辦法一俟新官制及文官各章程頒布實行以後應即酌量歸併辦理 
[民政部]  
　　查該部籌備各事如調查戶口地方自治直省巡　均係按照立憲籌備原單辦理自應由該部依限籌辦毌庸另行覆核但發令之權雖屬該部而能否實行則仍視地方官吏預備人才籌儲經費之何若惟在該部嚴定考成隨時督催各直省該管專員隽奶辦理庶收坐言起行之效 
[度支部]  
　　查該部奏稱立憲籌備原單應歸該部　理者以頒布淸理財政章程始以制定確當預算案終　間確查出入明定會計劃分國家稅試辦預算决算一切辦法均己分年臚列自應遵照單開次第切實籌辦而尤以淸理財政爲切要之圖除幣制一項旣經會議政務處泰交護部設局調查應由該部另行籌辦外其餘各項事宜或己包括於逐年淸理財政之中或須推行於將來淸理　政之後容由該部體察情　隨時奏明請旨辦理等語查臣館會奏原單内該部應行籌備事宜自第一年頒布淸理財政章程起至第九年制定明年確當預算案預備向議院提議止共十五條於預備立憲期内該部應辦之事其大端略己包舉此外節目自應酌盈劑虚與時消息難於逐一預爲制定轉致臨時或生窒磚應如所奏由該部體察情形隨時奏明請旨辦理 
[禮部]  
　　查禮敎盛衰有關風化則修明秩序賴有官吏之轉移尤賴敎育之默化誠如原奏所謂乃積漸薰陶之功而非旦夕强迫之事至創　禮學館斟酌時宜援今證古本通禮爲檯衡垂不刊之令典旣　奏報編輯以三年爲期自應　成該管堂實會同禮學館總理督率纂協修各員分門纂輯計日程功俾得依限成書再由臣館核定請旨辦理以正彞倫而昭天秩 
 
 

Page 4

 
 
[學部]  
　　查世界文野以讀書多少爲比例况中國爲文明之祖人類之多環球未有碩備憲政　從多數識字及增進普通敎育入手難收實效考核該部所奏歷年籌備事宜由粗以及精窮源而竟委誠屬窺見要領條緒井然於灌輸科學之中仍萬保存國粹之意尤爲能見大惟在該部隨時督率各省提學使奉令承敎切實施行勿令良法美意徒託空言而鮮實效 
[法部]  
　　查司法獨立爲立憲國惟一之主義該部原奏除按照籌備原單開列外如改良監獄編訂法官懲戒曁進級各章程編訂登記章程籌辦京師外城地方審判檢察廳各節均屬司法要鍵惟籌辦模範監獄僅及京師恐各省相距遼遠未能悉來取法應酌定年限令各省一律籌辦以期周徧又法官懲戒章程與吏部所奏增删承審事件處分則例相同吏部奏稱會同法部辦理應令該部與吏部同辦以免兩歧惟法官亦屬文官懲戒章程本包於任用章程之内該部所訂懲戒進級各章程應令作爲暫行辦法俟臣舘與會議政務處議定文官各章程頒布實行時悉歸文官各章程辦理又登記章程係與民商戶籍各法相輔而行各項專律未頒以前此項章程應由該部會同民政部度支部農工商部編訂奏交臣館覆核俟頒布後亦宜酌定京師及各省推廣辦法以期實行其籌辦之期均查照籌備原單内直省審判廳成立年限辦理又京師外城地方審判檢察廳該部原擬係參照内外城巡警廳制辦理惟查該部自光緒三十三年奏設京師内城地方審判檢察廳以來兼理外城民刑訴訟尚覺力能並舉本年復經奏增庭數己無人少事煩之慮且該管案件刑事係在徒罪以上民事係在二百兩以上比之初級究屬煩簡不同應令照舊於内外城併設一廳毌庸另行籌辦以節財力而歸統一其餘單開各項事屬應辦仍由該部查照原奏依限妥籌辦理 
[法律館]  
　　查該館應辦之事爲修改頒布新刑律頒布法院編制法核定頒布民律商律刑事民事訴訟等法典均己列入立憲籌備原單自應遵照年限按期籌辦此外惟新刑律未經頒布以前先行編訂現行刑律爲目前要圖業經臣館館同法部議准由該館修訂應令查照原奏迅速辦理 
[大理院]  
　　查該院爲全國最高法院乃立憲國實行憲政重要之地法廷規制爲觀瞻所繫審判人才爲民命所關該院所奏建築法廷練習人才兩端均屬切要之圖應令該院按照前後所陳認眞辦理 
[農工商部]  
　　查中國與各國通商以來外貨輪入漏巵無算及今不圖振興實業小民生計有日趨窮困者該部原奏所分調查籌議興辦編制四端不爲無見惟籌議開墾及林業在第二年而實行則遲至第六年興辦各處商會旣屬第三年而設立商律講明所直遲至第八年劃一度量權衡京都曁各省會各商埠定於第三年而推行於各廳州縣又遲至第九年此中距離不無太遠應令該部酌核更定其商業豋記章程亦應田該部會同法部等衙門編訂奏明辦理至中國實業所以腐敗率由才智之士以茲事爲卑賤而厠身農工商者又多智識薄弱之人以至日言保護日言提倡卒難見功爲今之計惟有選派多數學生留學歐美分肄實業各科俾技能精進思想發逹回國將其所學見諸施行方收實效現在各省各邊農業林業待興正多應由部商明各省或酌擇學成各人員分投試辦以騐實跡或催令開闢田礦種植樹木以濬利源此爲百務之本必實業發逹而貨産乃能充盈國民乃能富庶籌備憲政費用乃不致爲難是又在該部於培植人才振興實業加之意己 
[郵傳部]  
　　查補助實業轉輸軍務則輪路電郵無一不關要政聞無一不在籌備之列考核該部原奏如路政電政按年規畫極見詳備惟於船郵二政猶付闕如查輪船招商局現己奉旨專歸該部管轄自屬責無旁貸至如理船廳之劃分權限航路航業之推廣組織商船學校之預儲人才皆其所應籌備者即郵政之附屬稅務司本在未設專部以前風氣未開暫歸兼轄今旣有專官自應責成該部堂官會商稅務大臣籌備收回方法以符名實而淸權限至淸單籌備郵政内叙及某年籌辦某省電燈此爲營業性質無關交通要政應設與否以商務之盛衰爲斷似可無庸議及 
[理藩部]  
　　查蒙藏回疆雖各自爲風氣要皆隷我版圖則鞏固邊陲實預備憲政不可緩之舉對部原奏所籌備者先從　有之王公台吉己列縣治之土著預定議員額數此自爲保護藩屬之權利起見其餘事件據稱所設調查編纂兩局即爲籌備　礎惟查光緒三十二年十一月間理藩部奏准核議該部大概情形摺内聲明緩設殖産邊衞兩司擬由理藩部先行調查三十三年六月間該部於酌擬司員各缺摺内聲明設立調查編纂兩局爲將來添設兩司之基礎此次摺内該部仍以調查爲詞查各立憲國於經營藩政皆以拓殖爲本計三十二年王大臣釐定該部官制奏案於殖産邊衞兩司列明職掌如蒙地開墾林業畜獵織造皮毛骨角路礦漁鹽學務商務等皆　不可緩之圖該部現己調查數年雖不能概靑詳備諒必己稍有端倪邊遠即驟難考求近邊如内蒙古諸盟阿拉善額濟納等蒙部亦豈竟一無所得擬併請飭令先將近年調查情形詳晰認眞籌畫具奏免致年復一年仍無措置此關於藩政要圖不能不亟爲籌及者也 
專電 
[電一（北京）]  
　　修律大臣面商軍機處及憲政館各大臣所有奏定應先頒布之現行刑律擬即趕訂至改訂新刑律擬暫緩奏俾得詳愼商議樞臣然之 
[電二（北京）]  
　　軍諮處大臣濤貝勒議於各省設監察官隨時考查海陸軍事宜 
[電三（北京）]  
　　變通旗制處决定派員赴各省調查旗務 
[電四（北京）]  
　　蘇撫瑞致憲政館電華僑公推蘇諮議局叅議員應否由該處監督給予執照憲政館覆電由該埠領事或商會給發 
[電五（北京）]  
　　學部奏上海高等實業學堂路科及中學畢業生照章 
 
 

Page 5

 
 
　　給奬奉旨依議 
[電六（北京）]  
　　又奏簡派大臣主考遊學畢業生請仍欽命奉旨知道 
[電七（北京）]  
　　海軍大臣出洋考察之議聞己作罷 
[公電（福州）]  
　　各報館轉各省閩人鑒閩省風災繼以水患沉毁般隻淹没人命情形極慘港滬同鄕兌欵施賑至爲感激現本省官商正在籌辦奈爲數無多而災民遍地目擊心傷伏乞諸公廣募拯其顚沛造福無涯閩總商會叩 
緊要新聞一 
[憲政館奏派李家駒充提調北京]  
　　憲政編查館奏竊臣館爲憲政總匯之區刻期籌備事務殷繁現復奏設考核專科專司考核内而各部院衙門外而各省督撫所有分年籌備事宜統歸臣館考核責任尤重亟慮增設提調一員協同經理茲查有内閣學士李家駒新由日本考察憲政回國於憲政源流利弊考究詳明頗有心得臣等公同商酌擬請旨派爲臣館提調如蒙兪允即由臣等欽遵知照該員到館任事以資臂助仍照案在臣館續派提調逹壽之冷合併陳明 
[連甲呈請出洋考查財政北京]  
　　憲政館片奏據臣館總務處總辦丁憂安徽布政使連甲呈稱財政爲憲政　礎職歷官山東山西福建安徽等省竊見中國財政頭緒紛繁節目疏闊或須統計或待淸釐非經互證參觀恐辦理終無依據擬自備資斧親赴日本及歐美各國盡心考察財政稍有見聞隨時呈備采擇等語理合據情代奏如蒙兪允即由臣等飭知遵照辦理 
　　連甲自奏准後本擬於月内即起程出洋現因偶患濕瘡正在調治故須至九月間始能起程聞此次出洋先抵日本然後再赴歐美各國考查畢由美國徑行回京只帶隨員一員僕役一名 
[奏革私自出京之警官北京]  
　　民政部奏臣部裁缺警官前探訪局局長史憲畇因官用特件交代未淸方在查辦據該局申稱該員忽於初一日夜間辭差初二日出京等語當即傳知外城巡警總廳及由臣部派員迅速嚴查旋據先後禀覆與原報相符查該員交代未淸不候批准私自出京迹近規避應請旨將該員暫行解職一俟傳到查明再行分别辦理 
[山東同鄕會議路礦近狀北京]  
　　山東旅京同人昨 
在齊魯學堂提議膠濟路礦及五礦諸問題是日張總憲英麟王侍郎垿曹中丞鴻勛埠到先田王主政實田宣布開議宗旨及述膠沂路礦之歷史與德人背劉要求决不承認之理由袁别駕景熙提議合羣成事之効力並論津浦　必須改綫濟寗之利害次田張大令春海演說講求外部辦法次由范太史之杰提議膠沂路礦呈稿應公舉起草員當經擬舉王君一山主稿衆公認又謂五礦合同逾限己由京官公電東撫請其聲明作廢至備價收回之說决不承認並宣布本省議員極願作爲後援之復電請大衆堅持全體贊成又謂亟須設立路礦研究所與各省路礦協會上海路礦聯合共濟會並與諮議局及議事會商會等溝通扶助衆鼓掌次由趙太守文普痛陳英德在山東之野心此事若辦理不善各國更從而生心次由王主政謝家演說山東爲外人殖民地路礦一去死無葬地語均沈痛因爲時己晚遂各承認籤名以備其呈停議散會是日政學商各界到者二百餘人商界尤夥均有同仇敵愾之概云 
京師近事 
　　兩大臣昨飭隨同查閱軍港之測繪人員將所查各處之軍港形式及修築敷設之工程詳細繪圖以便進呈御覽洵貝勒國内考查軍港之日記不久即將付印 
　　政府王大臣籌議將軍機政務兩處併入内閣以合章憲國制其有未盡事宜徐圖組織傳聞如是姑照録之 
　　李家駒昨與樞府諸公在會議政務處商議亟須籌訂三事（一）組織内閣以符憲政（二）設審計院監視理財（三）立行政裁判所稽查行政以上三者均須早成使與議院上下維繫擬請設立以合立憲體制不日　將奏辦 
　　政府諸大老連日會議擬將鐵良請簡四川總督將趙爾巽調京内用所聞如是姑誌之以覘其後 
　　軍諮處大臣朗貝勒素爲監國所倚重早有襄贊樞機消息惟所任各差俱係重要難覓代人現聞朗貝勒將以軍諮國大臣兼軍機大臣行走所有步軍統領禁衞軍大臣卽以肅邸兼任 
　　京張鐵路告成後郵傳部擬將出力人員奏保聞列保人員除總工程師兼工程總辦詹天佑觀察外管路總辦關冕鈞郵傳部鐵路局長梁士詒路政司掌印宗室庚耆員外郎光裕葉恭綽章華等均在列保之内此外尚有各路站長及在工出力之員數十人 
　　農工商部溥尚書因王大貞赴南洋慰問華僑回稱華僑頗爲歡迎故擬於明年再派員慰問時更添派熟悉商務人員一名隨往南洋考查名國之旅居華僑近年商業情形以便商業進步聞該議准於明年實行 
　　連方伯出洋聞所遺電報局差使有派黄開文接充之說 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[ 
[立愈耳聾天下第一奇方]  
　　天下馳名廣東陳恒德堂秘製奇效耳聾丸○不靈還洋○假冒甚多購者認明耳聾一症皆因腎水下虧相火上炎或鬰怒傷肝以致耳聾目昏視聽不靈總因心腎不交陰虧陽僭而其病原尤在氣虚血脉不能流通呼吸不能靈捷氣逆則虚火向上故有耳鳴耳聾耳脹耳痛言語不聞等症本堂存心利濟得祖傅奇方不惜工本秘製此丸專治一切耳内之症無論男女老少兩耳重聽雖二十年三十年老症服之立見奇功轉聾爲聰補眞陰生津液攝納浮陽退除虚熱重者二大盒斷根輕者一大匣包愈妙在神淸氣爽身强體健永無復發之患眞眞治耳聾之天下第一奇藥也虚言欺人罪我惟天每大匣四元中匣二元小匣一元均無折扣○外埠賜購者信力自給○分設上海英大馬路萬康醫園對門德仁里内石庫門廣東陳恆德堂謹白 
[参茸珠术海狗腎汁壯陽廣嗣金丹]  
　　凡購此藥務須認明崔氏瓣香廬牌號附近假冒須在根德里方是的眞切切小心○附送奇藥包治陽痿神妙莫測比衆不同海上壯陽種子之藥在坑滿坑在谷滿谷所難得者王道而兼神驗也本廬自開設以來未敢出售此藥者因無盡善盡美之奇効良方故也去秋始於陳尙書家得此出神入化之秘方第藥本昂貴不易製煉故遲至今日始克告成告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩既交不久舉而不堅洩而不射或少年誤犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經既足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有经衆不同者如　諸君服無功效儘可將原藥退還精願原洋奉璧惟附近假冒須認明瓣香廬牌號在根德里内方是的眞每兩實洋二元每料一觔收工本洋二十八元雙料治老年久痿每盒洋五元　上海盆湯弄南首新橋堍香店朝西轉灣約二十家根德里内瓣香廬藥室啓 
[包戒煙癮第一妥速]  
　　廣東彭壽堂始創參茸龍涎香發四草戒烟長生丹萬試萬靈○不用嗎啡○有益無損○立單包戒○不效還洋○有志戒脱○速來當試本堂秘製戒烟長生丹其靈効之神速可以推倒天下之戒烟藥無論癮之大小身之强弱一服此丹立刻烟癮頓除百病不生次日烟　烟積悉從大便而下此乃人之可以自驗者故多年老癮去如反掌歷年得此戒除者不知凡幾其種戒也開胃提神固無痰喘燥泄半月則人肥氣壯盡除枯槁容顔戒斷後轉弱爲强更能腎元充固是誠戒烟藥中第一妥速靈効者即未戒者間服亦能除痰隨時尤可頂癮並治氣痛瘧痢遺精痰疾每服一粒立効如神烟癮一錢服丹一盒出立保單包能戒斷每盒一元每打十二盒十元再此丸性味之和平功効之雄大無論何種藥品斷不能及較之市上各藥大相天淵遠近嘉許異口同聲服者　别幸勿觀望自悞各埠發售代售格外公道　上海抛球塲南首河南路廣東彭壽堂啓 
[生髮膠之靈]  
如枯木逢春 
　　人壽醫藥室主人台鑒僕去秋進京引　見道出滬江躬到　貴醫室購 
歸生髮膠六瓶旋被友人懹去一半緣室人産後一病脱髮將已秃頂因之不敷收效繼託上海匯豐銀行帳房志亷含弟續購六瓶用後漸漸發生自入春以來蓬蓬勃勃生機繁盛較之未脱時更增數倍嘻生髮膠之靈驗如枯枝之逢春令人感激之至今有敝親同病委辦六瓶茲由郵局匯洋三元從速寄回俾可同還本相即感德尤深矣（下畧南京龍王廟前廣西試用道馬吉人頓首售價每瓶半元每料六瓶洋二元 
五角遷移英大馬路中進盆湯衖集益里對門人壽醫藥室抄錄閏月十四日郵政局來原信存在案頭 
[茂生洋行經理]  
　　麺粉以及打米各式機噐 
本行在上海四十餘年專門經理美國第一等名廠愛利司　麥司廠麫粉打米各種機器出粉以及出米均佳色美貨足較前特别改良以廣招徠格外克已每日出數均可隨時開帳如蒙　紳商賜顧者請至新關後面四川路五十三號本行面議可也 
[新法醫痔一次包愈]  
　　日本新到專醫内外痔瘡藥水不論如何年久根深百治不效之痔但用此水將注射筒代爲注射一次患者即覺毫無苦痛從此除根 
　　此水乃日醫師伊籐寅之助所製凡用過之人皆云不論所患痔瘡如何危篤如何痛苦一經此水之注射即覺痛苦盡除所患全愈其轉危爲安之速眞使人有扶慰難名之狀尤妙在注射筒之用法極爲簡便不論何人一見即能使用一用之後即不論内痔外痔脫肛腸紅等症皆可立愈靈效妥速至於如此眞古今未有之治痔第一妙法也本藥房深知此水及注射筒之療痔功效確鑿實在可憑是以樂爲販買俾華人患痔皆可共受其益如有不靈可向本店將藥價如數索還决無異言售價每瓶連注射筒一元七角内服珠熊八寶化痔丸每盒一元兼雙料二元重症用雙料其效倍速○上海美界仁智里十三衖括打藥房發售 
[有延壽廣嗣之奇功]  
　　大隆藥房秘製參茸芝术海狗腎延壽丸方眞料足神效萬分故遠近試騐鳴謝之保證書案盈尺許足見其功力之大有口皆碑 
　　本藥房獨得化學經驗良方不惜工本重用海狗腎大枝人參血片鹿茸黄山野术天生靈芝爲君佐以各種滋補之品熬膏去渣取其精液爲丸故藥少勝多丸小力大專治陽痿不舉精衰無子見色即洩未交先流夢遺滑精耳鳴目花四肢無力面黄肌瘦諸虚百損五勞七傷等症其效如神最奇者久患陽痿之人一服此丸立能轉弱爲强精神百倍眞有出神入化之妙延壽廣嗣之功妙在藥性潤而不滯滋而不膩連服一月百病不生精髓充滿冬大手足不冷良日身體不熱故常服補命門安五臟壯筋骨益血氣烏鬚黑髮轉老還童屢試屢驗百發百中眞水火旣濟之良方却病延年種子之秘寳每瓶雙料二元每打 
十二瓶廿元單料減半如用雙料取效更速另有參茸芝术海狗腎壯陽種子延壽酒大瓶四元小瓶二元功同丸而尤速如丸酒並用最妙　上海四馬路望平街大隆藥房啓]  
 
 

Page 10

 
 
緊要新聞二 
[蘇籌辦處詳定各屬城廂自治籌備日期表]  
　　蘇屬自治籌辦處以各屬地方自治亟須次第舉行昨己詳定各屬地廂自治籌備日期表茲特録下一呈報確定城廂區域宣統元年八月初五日爲止一調查戶口總數及選民資格十月三十日爲止一編造選舉人民册十一月初一年至十一月三十日爲止一宣示人民册並發選舉傳單十二月初一至十二月十五日爲止一選舉人聲明錯誤遺漏及監督更正十二月十六至十二月二十五日爲止一乙級投票宣統二年正月初六日一乙級聞票檢票正月初七日一甲級投票正月初九日一甲級開票檢票正月初十日一榜示當選人姓名及發知會書正月十一日至二十日爲止一當選人呈明情願廢選正月二十日至二十四日爲止一發給當選執照並呈報督撫正月二十五日至二十九日爲止一義事會互選議長副議長並選舉總董董事及名譽董事二月初一日一自治監督將議事會所舉正陪總董甲請督撫選仕並核准任用董事二月三十日爲止一董事會成立三月十一日一董事會將本屈應議事件通知議事會議員四月二十日爲止一議事會開會五月三十日 
[葡人佔界之鐵證]  
　　澳門勘界一事前經部電高大臣聲明永水面界址毌庸置議在案惟該國 
現仍水陸並提章圖牽混故外部昨又電　高大臣謂按照澳門租界成約及淸劃墻界條欵無管轄水面之權如再以此爲言應由部援約與該使理論 
　　外部又以中葡界綫毫釐千里所關甚大特調取全國疆域圖及輿地誌將從前香前轄地及澳門舊界逐一籤標另行繪圖咨寄高大臣以爲各被佔界之確證俾援據辨駁使該國無從藉口 
　　華僑上粤督高大臣電云三巴水坑爲澳門舊界餘屬佔地祈盡力爭旅美正埠屋崙香山華僑哀籲 
英商運貨入百色貿易交涉要電 
[桂撫致粤督及梧州張道電]  
　　廣州胡護帥鑒梧州張道台戊護帥養電悉本案旣經英領將該洋商按約科罰自應免議至林曉堂應否釋放應即由張道遵護帥示訊明分别妥辦具親撫漾 
[粤督致桂撫電]  
　　桂林張撫帥鑒戊英美紙烟公司所使華人林曉堂前經請力張道台會同稅司訊明辦理現接廣州英領函稱據英人下京臣禀林曉堂與英公司生意關係頗重懇請速放等由究竟該紙烟公司此次販運紙烟赴百色銷售有無違約及走私漏稅情弊該華人林曉堂應否准予釋放請張道台查明實情分别妥辦乞從連電復湘隹印 
[梧州張道覆電]  
　　桂署撫憲鈞鑒戊督憲養電撫憲漾電敬悉英美烟公司赴百色貿易一事艶日准南寗紀道將林曉堂解到隨即提訊據供伊們管賣貨所有運來紙烟及完稅各事問下京臣即順二人方知等供職道會同阿稅司詳細查得英美烟公司所售紙烟有由外洋運來有在上海漢口設廠土製係英美兩國商人合夥當運銷兩廣各處本年二月二十六日由粤海關請領五千八百十三號半稅單運二等紙烟往雲南沿途發售經梧下關統稅查騐除沿途銷售外尚存土烟二十三萬九千枝註明蓋戳放行卽將該紙烟存在梧州棧房發售下京臣即順於三月二十四日另運續到洋土烟搭電龍輪船赴邕即在邕關分别完稅除在邕天和洋行外又雇民船分運赴龍州嗣由龍回邕經邕下關統稅查騐該洋人即將前領粤海關之五千八百十三號半稅單呈騐經過下關騐得土烟二十三萬五千枝蓋有戳記後由邕分運百色經恩隆卡曾照土烟完納統稅伏查該公司凡運來之洋土烟均在粤梧邕三關分别完納其洋土之混溪係希圖瞞騙商人起見照關章若洋貨入内地不領半稅單即應遇卡完釐上貨入内地不能領單應照完釐該洋人雖在恩隆卡曾完釐稅惟不應在梧下關將運前貨先領粤關之半稅單影射核帮貨物單上由梧粤邕中途各卡並無戳記少烟四千銷於何處顯係單貨不符　有實據當時按照約章追究彼固無辭可辯至過三江口下停船候騐亦有不合入内地無護照更屬違章但該洋商旣己解由領事科罰發落林曉堂係經理傳話賣貨之人似難深究且扣留押解展轉逾月可否仰懇恩准將林曉堂就近保釋並乞督憲照會英美領事轉飭該公司以後運銷紙烟洋土務分淸楚遵章辦理母蹈前轍是否有當伏候憲示祇遵再查美人即順實名即伊順字或譯誤聽誤合併陳明職道祖祺禀蒸 
[桂撫致粤督反梧州張道南寗紀道電]  
　　廣州胡護帥鑒梧州張道台南寗紀道台戊護帥隹電張道蒸電均悉英美烟公司案旣據張道查明該洋商等所運紙烟本有土貨混雜在内混領粤海關半稅單一紙希圖走漏内地統稅又以一紙半稅單前後運貨兩起種種弊混均屬不合應否將該公司分存梧邕兩處紙烟充公示儆之處即由張紀兩道會同梧邕兩稅司查照關章酌核辦妥至譯人林曉堂應即由張道遵護帥隹電先行交保釋放以示體恤 
[護粤督致桂撫電]  
　　桂林張撫帥鈞鑒戊張道台蒸電悉英美公司運紙烟至百色事英領前稱將下京臣科罰係指無護照私往内地而言與所運之貨無涉現旣由張道台會同稅司查得所運紙烟有單貨不符及影射情弊應請張道台照查前月咸電就近照會駐梧英領將該公司嚴究以儆效尤華人林曉堂應否准予保釋統候撫帥核示湘文印 
分類新聞 
政界 
 
 

Page 11

 
 
[札飭各屬設立釐事會鎭江]  
　　民政部以各省董事會尚未一律成立所有應辦事宜機關未備窒磚良多致調查戶口一事至今尚未辦有實在成績特再通飭各省迅速提倡設立董事會所有關於報告戶口之事即責成該會悉心籌畫不得視爲具文等咨行到蘇因大吏奉文後堂即札飭常鎭各屬遵照辦理矣 
[崑新地方自治之進行蘇州]  
　　崑新自治公所自六月初一日開辦後即劃定城廂自治區域分叚推請調查員分任調查戶數口數現己竣事議定於九月初一日起仍請各調查員分叚調查合格選民刻己由所撰擬簡明廣告徧貼通衢俾被調查者知所利益不致有妨害調查之舉動及不受調查之情事云又兩邑士紳組織一地方公會附設於自治公所以兩縣令爲會長每月逢十爲常會期凡一應理方公事及各項新政皆於常會時議决施行現己舉行四次崑邑張星五新邑徐樸生兩大令均能如期蒞止似此官紳聯絡抑亦地方之幸地 
[咨商改定文武新缺任用辦法廣東]  
　　政務王大臣酌訂外省新官制現己將文武各新缺任用辦法逐加擬定先行分告來粤詢商一切内稱外省新官制内文官自督撫以下所有度支交涉民政提法提學各司巡警勸業各道等缺向由外省預保熟悉財政交涉民政警務法律實業交通之員其直接之度支外務民政郵傳農工商法學各部亦例將訪查當差合格各員預先列保以便請旨特簡現擬作爲部保訪查熟悉各要政合格人員一項及特保在部供差嫻習之合格丞參人員一項又外省督撫特保訪查會充各要政專差卓著成效銜缺相當人員一項及酌保本省實缺候補道府合格應調應升人員一項均彚歸軍機處存記届三年任滿及設賡新缺時開單請旨合行分别升調簡任一次其武官新缺人員須照陸軍新官制如督練鎭統協統標統正副軍校各新缺等應至改新制時均由軍諮處存記按章請簡 
交涉 
[咨告限制華工往秘辦法廣東]  
　　粤督頃准外部電開駐美伍大臣電稱中國自行限制華工　秘現與秘外部商定辦法經於七月十三日會押一中國政府願自行停止出口工人來秘二華人往秘先到本省商會報明請發護照商會查明出口人是否到秘謀以苦力自給者若確非此項人且有殷實人具結即代請勸業道發給護照四來秘之人領得護照先到駐中國或香港秘領事騐押繳費一磅約合銀十元五由秘回華如欲再回秘祗須先到中國領事署報明領取護照由該領送秘外部騐押然後發給六凡領有護照自中國到秘時由船政官騐明註銷七此證明書所指工人係專指無業之人欲到秘營謀苦力之工者而言餘概不限制八婦女孩童及官員隨從不必請領護照九華人在别國除工人外均可來秘可卽向該國使領事或代理華人事宜處請給執照若無此項官員則秘領事亦可發照祗准費五元云此外又與聲明五月十四號呈騐五百磅苛諭並無効力又劄行駐香港及駐中國秘領事及船政官等遵照以上各節辦理及一切涉於反對證明書所開各節之舉動概行廢除請電咨粤督按照所開各節迅速舉辦等因詳由本部代奏外希查明轉飭遵辦 
[咨告英輪雇用水手規則安慶]  
　　皖撫准外務部咨稱據駐英李大臣來咨以中國水手赴英者須責成該船船行或該船之在中國經理人與水手妥訂合同等因當經本部咨貴撫查照在案本年七月二十二日准李大臣咨稱據倫敦名譽總領事福士逹禀稱自英國商埠更改雇用中國水手辦法以來所立章程萬分爲難現領事己與商部議妥准中國水手不必按照原訂各交付雇用費其費統由船行或船主給付考試之事亦與議定三欵（一）中國水手如己在倫敦考試英語合格其後在他埠受雇應免再考（二）英國雇用中國水手其遣散時船主應簽名證書之上以後受雇他船祇須呈騐證書卽可不再考試（三）凡中國水手係産於香港者如持有香港官府證書概免考試各等語懇請轉咨前來本大臣據此查英國於上年正月頒行新增商船條例以約束外人入境中國水手亦應一律辦理其一切情形業於上年六月初十日咨呈大部在案惟該例名爲保安商船實則隂示限制其受雇之先旣須考試英語而受雇之後又須付給用費情理珠屬不合現在旣據該領事與商部議妥酌量更改自較原例稍爲簡易等因前來相應咨行貴撫查照並希轉飭各海關一律知照 
軍界 
[邊防製造局改良之先聲廣西]  
　　龍州邊防製造局經前　督辦籌欵創辦原以修造鎗碼去春歸併餉械局管轄該局總辦余紫庭觀察遺派匠目王蘭生前往東京留學并調查製造法以圖改良現聞李觀察接王匠目報告調查書内稱織布車水各機噐價廉利用并可仿造現飭王留心向學畢業後順購械噐回國以便實行改良辦法 
[電報革黨又爲法軍小挫廣東]  
　　廉欽邊防离統領電禀大吏略謂近日法人復由西貢調到新兵與革黨在田園地方開仗被法軍拿獲首要十餘名現己轉解星坡理合電聞請即轉行知照等情大吏據此己札發司處查明矣 
學務 
[電請議紳維持敎育總會杭州]  
　　敎育總會開第三次年會自副會長吳雷川君於選舉會長時先行提議變更選舉章程及邀請一百十七議員均作會員一事致起衆會員詰難衝突次日副會長卽豋報辭職茲經學務公所决議出而維持電請王盛兩議紳來省商議電文録左金華府轉王孚川君鑒寗波府轉盛心泉太史鑒刻因維持敎育總　集議繼續開會除學憲照會外特電請即日來杭如不能來可否指定在省之姚王議紳代表盻電復 
[敎育會評議員會議紀要蘇州]  
　　長元吳經理學欵處前因舉定 
 
 

Page 12

 
 
總董尤君先甲年老辭職而次多數鄒君福保又復堅請辭退當敎育會勸學的於日昨特開評議員會計到會者十四人公推江君衡爲臨時主席當經提議公中學校高等小學校及牛日各校需欵尤急如何籌措是時孔君昭晋等始擬暫借欵項繼議將田房契劵抵押終因總董未定未便實行此舉現在决議各样學欵俟舉定總董後再行照發茲定廿四日下午選舉照八月初六日議案以次多數加倍開列投選總董以维學欵惟該處因將次開征收租處尚無定所未便再緩當經孔君昭晋暫托會計員王君租賃民屋以便收租 
實業 
[留日學生整頓銀行之政見武昌]  
　　湖北留日商科舉業生張鴻鈞刻條陳鄂督略謂中國各埠銀行錢莊屢起風潮擾動全局巿面大受影響茲參酌各國銀行錢房辦法議定整頓章程四十則請核明轉咨度支部編入銀行規則通飭各埠遵行陳小帥以該生所議整頓章程四十則除第十一條與二十四條與部定章程第八條十四條大致相同勿庸置議外其餘各條均頗中肯綮當批准候咨度支部酌予加入原定章程内通飭各省遵行以維巿政 
[針釘廠貨物概免重征漢口]  
　　漢陽針訂官廠所出貨物前經陳小帥奏明照機器仿製洋貨之例在第一關按值百抽五完正稅一道此後無論運赴可處概免重征奉旨允准在案昨該廠總辦黄觀察厚成以針釘除在鄂境批發外並在長沙蕪湖鎭江等埠分銷遠近之間有無分别其在本埠銷行者可否免稅等情咨詢漢關道當由齊觀察咨復以無論何處均歸一律辦理 
雜記 
[輿論公會集議嘉應寃獄詳情廣東]  
　　粤省華林寺輿論公會因嘉應州大寃獄事於十五日通請各界同胞開大會議到者甚多一點鐘摇鈴開會公推南番敎育協會會長沈孝則主席葉競生旨佈先由主席宣佈開會理由次由宣佈員佈告此案始末寃情隨有劉靄仁陳柱朝李濟明王師蓮等本繼演說均育哭流涕詞極　痛鼓掌之聲不絕隨由高雷八屬學會會長梁　煊提議此案前經胡護督飭道提案惟迭據嘉屬學界來函及翰端所載惠潮鼓道對於嘉應各至不免爲鄒收所惑江君不便投道似係實情近讀督憲關於此案批詞秦鏡高懸洞燭其中寃抑應聯請提省澈究以昭信讞衆鼓掌贊成何玉成起旨聯名須有範圍可否田各學會舉出代表聯同遞　衆鼓掌贊成隨舉定惠潮嘉學會代表周孔博李兆　南番敎育協會代表沈厚慈及番禺葉夏聲南海林啟祺高雷廉瓊羅欽崖八屬學會代表梁光煊林春熊潮州學會代表温帶唐作礪嘉屬學會代表劉崇高梁龍衆公認後某君復提議此項案由須公電同鄕京官電請督憲提省以維大局衆鼓掌贊成四點鐘散會電文録下北京分呈戴尚書陳給諫曁同鄕京官鈞鑒嘉應寃案遠近轟傳報紙載鄒收禀文海巿蜃樓奇絕怪絕案情出入重大僅提道不提省平反難期一州蒙寃全省影響務懇俯念桑梓速電粤督提省確訊分别究坐以昭信讞惠州學會代表周孔博聯合各屬代表等公叩 
[錢塘江觀潮之一斑杭州]  
　　本月十八日爲錢江看潮之期江墅火車因此特别加開次數昨日人山人海較之上年觀者尤多自二凉亭起至海月橋一帶沿江塘路幾無容足地茶坊酒肆更有人滿之患鐵路洋總工程師富賫德君日前特由滬來杭會同橋工程師福來斯君於昨日在閘口駕鐵路公司小火輪偕往呢魚嘴審度水勢迨至濤聲初起二工程師見東岸浪高命舵工避而之西轉瞵西岸浪高則又命避而之東一刹那間兩岸怒濤齊發輪入漩渦水奔人面二工程師戰戰慄慄悉聽舵工所爲幸而獲免潮退登岸遍身淋漓面無人色而橋工師福來斯君平日再四審度建築之木碼頭己三分之二奉贈潮神矣 
[太守注意米巿鎭江]  
　　鎭江米價日見抬高鎭江府承太守引以爲患日昨便服出署步行街巿至五條街見某米舖有米價洋六元八角牌子卽注視米色令其减跌謂此米不過如此而價如此之大未免居奇此後不許高抬巿價現在新米不過五元上下如再高抬定卽嚴辦不貨 
淸談 
[何告退者之紛紛歟]  
　　樞部某軍機某中堂某尚某侍日日言告退也外省某制軍某中丞某藩某臬日日言告退也公司局所某總理其協理某董某委日日言告退也日日言告退而日日不退豈報紙之讕言歟抑亦姑以此爲欺人之語乎 
　　竊　彼告退者之心理約有數端彼所處之地位尊重而恐人忌之者衆也於是先聲言曰告退彼所得之權利優厚而恐人排之者衆也於是先聲言曰告退彼所負之責任繁難恐將來不勝任而受人指摘也於　先聲言曰告退彼所辦之事務得手明知他人不勝任而自矜以圖要挾也於是先聲言曰告退彼所施之行爲謬妄旣被世人　罵乃有激而爲此無聊之言以自解也於是先聲言曰告退今日所請告退者大率類是以故但聞告退之言而不見有告退之事 
雜評 
[資政院]  
　　資政院自開辦以來未嘗壽措一事一切章程尚未妥訂總裁孫相國年老多病不問院事協理丁兪諸人尤以頑固著稱屢爲御史所參勒廢弛如此非特將爲外人所訕笑且各省諮議局將次開辦如選舉議員升入資政院及諮議局不能議决之議案咨送資政院核議等事一切手續均須預備而乃置之不理則更足灰各地方志士之熱心今旣新簡李家駒爲提調則該院應辦事件咸待　　調切實整理况李提調　經考察回國其急欲以考察所得見諸實行之念必甚殷而各省士民之責望於李提調者必尤切　提調其勉旃 
[監理官]  
　　財政監理官新官也官新則人物亦新乃觀其行爲則與舊日欽奉大吏沿路騷擾恣横之習無異湖南正監理陳惟彦因在輪船上飲食不如意足踢廚役役江斃命己被參軍矣而又有某省之監理官初抵省即回鄕里月餘日擁妻妾泛舟江干爲避署尋凉計絃聲琴韵遠徹街衢到省後則與劣紳等爲卜晝卜夜之雀談勝負　以千金計意氣甚豪而所謂劣紳者派充財政局科長名爲在該局辦事面實則非籌雀局即花避某監理益與相得樂此不疲噫以此輩而使之淸理財政則益侵蝕耳擾亂耳淸理云乎哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[開選舉假定議長大會]  
　　直隸 
　　十六日諮議局在李公祠開會由議員互選假定正副議長當時督憲端午帥親蒞會塲司道府縣各官亦一律全到並約天津縣議事會正副議長及董事會人員並報館主筆到會叅觀議員到者共一百三十七人先投票互選假定正議長保定府高陽縣閻貢士鳳閣（直隸爭議津浦路事圑體總事務員）得六十七票正議長當選次又分兩次投票互選兩假定副議長第一次保定府蠡縣齊孝廉樹楷（直隷爭議津浦路事圑體事務員）得四十七票第二次保定府束鹿縣李太史榘得四十五票均當選爲副議長選定後隨由督憲當塲傳見各行一揖禮而退茲將開會次序照登如下（一）議員齊集會塲（二）議員入座（第一次鈴）（三）來賓入座（第二次鈴）（四）大帥入座（第三次鈴）（五）議員起立行謁見禮兩揖（六）諮議局籌辦處總辦述開會辭（七）大帥演說（八）議員互選假定議長副議長（九）假定議長代表諮議局全體答辭（十）茶話（十一）閉會 
　　附端午帥演說詞今日開會大旨己由籌辦處總辦詳述蓋一切提前規畫按章準備辦法皆爲九月初一正式開會實行諮議局章程地步故今之開會爲上下交通人民與聞政治之大關鍵大會諸君凡所應負之責任旣從此始即所應盡之義務亦從此起此地方之福士民之幸千載一時之盛舉也今之世界無無憲法之國憲法通義大率行政之權在官吏言論之權在庶民論者動謂吾國政治隔閡由於庶民不能上書言事人民無言論權所致要之吾國通弊不在人人無言論權而在人人無責任唯無責任故無政治思想家族以外視同泰越地方公益淡漠相遭甚至納稅當兵視爲國家制度不知爲人民義務以致數千年來有官治無自治幸而官吏得人則坐享其成不幸而不得人則亦不知所謂輔助詩之言曰邦人諸友莫肯念亂蓋深爲無責任之國民慨乎其言之也故本部堂對於今日之會首以發起人民責任心爲主人人有責任心則對於政治之得失乃視爲一身一家之得失且一切言論乃能根據事實且有代表公衆意思資格直省資格地大民衆民智未盡開地利未盡闢地方要政如實業如敎育如財政均宜切實研究力求進步竊欲諸君於言論範圍内事皆引爲責任内事有責任乃有熱心有實心乃有事功如此則言論機關乃爲有效至於諮議局一切規則以及辦事細則均爲今日會内應議之事尤宜籌畫盡善詳細討論蓋必愼於謀始乃可善於爲繼此即本部堂欲與在會諸君共勉者矣 
[建議協會開會]  
　　浙江 
　　自省城發起人民建議協會後各郡介紹入會者頗形踴躍蓋以諮議局章程第六章第二十一條之十二人民陳請建議權本爲法律所許即爲吾民應盡之義務建議協會對於諮議局含有補助監督二義生命財産又係人民切身利害是以多不甘放棄嘉郡朱頌祥君亦全浙人民建議協會發起人之一也近以興革事宜各地利弊情形不能强同且非身受者亦不能言之親切爰定八月十六日在嘉郡發起組織本府人民建議協會先期將會事要略刊分各圑體並請省城貴由權君擔任演說是日二句鐘在精嚴寺開會首由朱君報告組織建議協會之理由次則府尊代表丁君仲芳代佈府尊贊成之大意繼則請貴君演述建議協會之性質及辦法復由朱君提議所擬之辦法請會衆研究决定於是有某某四五會員上台反覆辨論辦法之利弊定其名稱爲嘉興府人民建議協會先舉組織會事職員十六人定用推舉票舉二法請會衆舉手决議主票舉者得多數遂用記名選舉法儘票數多者以次當選選畢由十六職員定期研究一切再定期開成立大會是日到會人數頗衆會塲幾無容足之地有辨論利弊之語無一反對者來者大資本家及各縣公正紳耆居多數且於開會之前均各預交入會費於會畢向索要略多紙以便研究一切現該會己赶速添印要略簡章千份以應其請 
專件 
[蘇屬淸理財政局進行表]  
　　部定事項進行時期手續 
　　司道局庫盤查存儲實數册元年七月審核科辦 
　　宣統元年春季報告册元年九月編輯審核科合辦 
　　宣統元年夏季報告册同上審核科辦 
　　光緒三十四年全年報告册元年十二月編輯審核科合辦 
　　宣統元年秋季報告册同上審核科辦 
　　預算報告册式二年正月編輯科辦 
　　宣統元年冬季報告册二年三月審核科辦 
　　宣統三年預算報告册二年五月編輯審核科合辦 
　　宣統二年春季報告册二年六月審核科辦 
　　本省財政沿革利獘說明書同上編輯科辦 
　　公費等級及規費多寡表同上同上 
　　宣統二年夏季報告册二年九月審核科辦 
　　宣統二年秋季報告册二年十二月同上 
　　各庫　支章程薄式表式票式同上編輯科辦 
　　各項征收票式同上同上 
　　宣統二年冬季報告册三年三月審核科辦 
　　宣統四年預算報告册三年五月同上 
　　宣統三年春季報告册三年六月同上 
　　宣統三年夏季報告册三年九月同上 
　　宣統三年秋季報告册三年十二月同上 
　　决算報告册式四年正月編輯科辦 
　　宣統三年冬季報告册四年三月審核科辦 
　　宣統四年春季報告册四年六月同上 
　　宣統三年决算報告册臨時特别欵項册同上編輯審核科同辦 
　　宣統五年預算報告册四月五月審核科辦 
　　宣統四年夏季報告册四年九月同上 
　　宣統四年秋季報告册四年十二月審核科辦 
　　宣統四年冬季請告册五年三月同上 
　　宣統四年决算報告册臨時特别欵項册五年六月同上 
 
 

Page 19

 
 
丁漕稅厘改良征收章程五年六月編輯科辦 
　　右表遵照部章自宣統元年設局淸理財政之日起至宣統五年全國豫算案成立之日止 
本局應辦事項立表 
本埠新聞 
[華比商情之聯絡]  
　　比京賽會駐滬經理人杜孟竦致楊信之觀察函云敝處頃接比京賽會總經理來信謂中國如需在賽會塲租地搭蓋帳幕比賽華貨若由政府出面商租地租可以全免若由華商自行商租則每方密逹（約合英尺三十九方）須出租金十佛郎此價己此洋商每方密逹須出租金二十五佛郎者較廉等因查此次比京賽會看待華商似較他國爲優擬請將此决電禀外商兩部俾可早日請旨辦理應需電費可由敝處奉繳又一函云此次此京賽會具禀外務部禀内列名者共有幾人請將名單抄示俾得轉告駐京比國欽使 
[工部局建造木駁之措詞]  
　　公共工部局近在北蘇州河之白利南路沿浜建造木駁二三丈滬道蔡觀察因該處係在警局管轄境内照會領袖領事飭阻去後茲領袖以築造木駁因恐河岸坍毁致損馬路之故且與河道並無損碍難以阻止昨己照復滬道核辦矣 
[西捕鎗傷鄕婦續聞]  
　　五十七號西捕前至徐家滙鎭游獵鎗傷鄕婦張章氏由縣禀奉滬道照會英領查究在案茲聞英領巴君以西捕係歸捕房管理己飭查辦應俟復到再行照復滬道核辦云 
[膏店私售燈吃]  
　　浦東高陸行工巡局員禀陳滬道略云卑職於本月初三日巡至高行鎭上邑二十四圖地方見黄廣源膏店私開燈吃容留外客兩人雙槍對吃當即入内詰責烟客逃逸遂將烟燈當塲擊毁以示警愓詎該店主反肆狂言店婦亦上前挺撞卑職回局後飭令地保往傳不到聲言非由縣提究不可次日遂即遂縣懲治並報告拒煙總會查黄廣源籍隷潮州到鎭售膏計將五載自前年烟禁奉行由該鎭孫康記南貨店出具保結向拒煙會領取膏照納捐挑售今竟影射燈吃較向售燈吃之家情罪尤重卑職職守攸關用將查辦情形詳細陳明應如何激究併追保結之人仰祈察核檄縣訊辦並照會拒烟總會調查一面分行浦東總巡查確治以應得之罪實爲公便 
[工部局重申越界抽捐之禁令]  
　　公共租界工部局出示云照得近據捕房禀稱釐金認捐局及别項等局差役往往擅入界内片收各項捐項如石灰柴火等物牙稅或因辦别項事件在疋包上蓋印或無本局巡捕在旁會同即將傳單發與住戶等語查此項差役及官局差人等由本局在西歴一千九百零三年三月三十號出有示諭聲明如有釐金捐局巡丁等在界内有違章收捐扣貨勒罰等情准被擾累商人一律報捕查辦又於是年六月九號出示略云衙門丁差或釐金局差役有擾累界内住戶准赴本局控告每案即照章辦理本局爲保護大局起見惟恐本局力有所不能及則住戶即或受害但是受害之人若不立刻禀報本局即無從查明辦理又於一千九百零四年十月十八號以籌防一局違章在界内辦理復經出示以界内向不准人設局抽捐該籌防局之所爲實屬有違租界定章示仰界内居民人等知悉如再有人向各商收捐准通知捕房聽候查辦各等因在案現旣查有牙稅收捐人及釐金認捐並别項雜捐等局擅入界内干涉住戶發給傳單或别項單據以及如此别項辦法實係違背向章乃有住戶商人忘記曩日示諭當時不禀報捕房顯見其無從將違章人等拿辦爲此本局重覆宣布仰一切商人住戶人等一體知悉此後若再有此項情事應立即禀報就近捕房以便速行拿辦 
[盜賣營地之結果]  
　　盜賣營地之武弁趙如芳前奉江督飭提赴省適因患病由參將陳叅戎札派城汛看管在案茲悉趙己於本月十九日病重斃命陳叅戎即於昨日禀知江督及松江提台請示核辦 
[英國大員來滬]  
　　英國陸軍大將前印度陸軍統領吉靑納將軍近爲遠東之遊己於星期日上午抵滬當時寓滬西國官商均在江干迎接頗爲熱閙吉君素愛古玩聞滬上巴塞君藏儲珍品甚多故於昨日下午往巴君寓所觀摩兩點半鐘之久並聞吉君今晚擬校閱上海義勇隊 
[叅將巡視弁兵]  
　　提右營叅將陳叅戎前日帶同巡兵巡視標下水師五哨各弁兵計東至吳淞口西至沈涇港當時查出面有烟容者兩人老弱疲　者兩人一併撤退 
城内 
[禀請追贓]  
　　浦東楊師橋源發米店曾於本年四月杪五月初兩次被盜搶去洋一千餘元並拒傷事主陳蘭生所有贓物迄未查獲昨陳己赴道上控矣 
[履勘墳地]  
　　董少琪控地販雷汲安串同地保白歧臻沈春山盜賣祖坟一案昨由本縣田大令帶同書差亭耆親往二十七保十一圖地方丈量查勘 
[僅收遷費]  
　　陳旭亭控陳阿三盜賣祖坟一案昨日由縣復訊陳阿三供坟地由故叔父賣于趙發茂小的僅收得遷費洋四百元己將棺木十餘具遷葬妥當前保王子培供小的不應蓋戳己將罰欵洋一百五十元繳案求恩寬宥判陳交差協同地保往查是否葬妥再行釋放 
[姘婦毒手]  
　　張坤亭昨將田王氏扭至一路巡局控稱數年前曾與該氏姘識現己拆開前日無端來家尋豐將小的腎囊捺住再四哀求始行釋手爲此扭案請究訊之田王氏供詞支吾求恩免辦判具不再滋擾切結存案斥釋 
南巿 
[船夥忍心]  
　　鳥山船戶吳阿來前日在船患病各夥友恐被傳染相率登岸昨由管幫人查見吳己身死立即將船帶住預備報官旋由死者之妻母等到場備棺收殮 
[調戲女子]  
　　裏鹹瓜街萬利桂圓店小主張阿福前晚在大東門外壩基橋見有女子田美齊即王惠秀向之調笑經巡士斥阻不服拘解工程局當值處斥張不應調戲女子該女子亦不應冒名女學生均屬不合飭即留候酌罰示儆 
[將錯就錯]  
　　大成水果行出店徐阿香誤將栗子兩簍送至對隣鄭同餘水菓行即被該行主鄭斐章托稱欠錢未還將貨扣留旋由大成行夥張福生將鄭扭至工程局經孫裁判訊明判鄭將貨交還彼此欠欵著檢齊帳據送至公所查明理處 
[誘匿孀婦]  
　　通州婦人盧朱氏之寡媳周氏被朱氏之外甥許寶基誘至西弄内賃屋藏匿茲被朱氏尋見扭至南區轉解工程局訊究周氏供由姑主持招許爲後夫今因索錢不遂致被扭控判周工交朱氏　回飭許另邀親族理勸 
[口角扭毆]  
　　彭狗狗與染坊弄口沈耀廷點心店值堂人口角互扭擊毁碗盞由九十四號巡士上前解勸沈反與巡士爲難後即逸去旋由巡士將彭等一併拘至南區轉解 
 
 

Page 20

 
 
工程局驗明巡士陶森三受有徵傷判兩造各交妥保候飭探查明起釁情由再行提沈質究 
閘北 
[挾嫌尋釁]  
　　浦東小茶館主錢錢妙生前日被魏楚卿郭大等挾嫌毆打並被搗毁什物多件由巡士拘入二路一區移解總局昨經孫裁判訊得魏向不安分判押候查明有無别案再辦郭責二百板交保開釋 
[老差成怒]  
　　住居陸家莊之顧阿三現在積界充當巡捕昨日落差回家向隣婦李陳氏調笑被氏辱罵顧即老羞成怒將氏掌頰數下後由氏夫李阿根向顧理論不服扭至四路二區移解一區交保候訊 
[訟棍之妻]  
　　孫和道昨投四路一區控稱身妻李氏被訟棍唐法榮之妻蕭氏串拐求請提究巡官准之 
[按追借欵]  
　　余啓發吉有德蕭榮財等將李德乾扭至四路一區控被借洋二十餘元錢六十千文屢討不還黄正巡官諭飭將李暫押候訊 
英租界 
[兇徒收押]  
　　米國全被張阿三趙阿羣李阿大等無端毆傷昨由捕房將三人解廨請爲究辦判張等押候原告傷愈再行訊核 
[婦人誘賭]  
　　陳王氏徐馮氏在虹口私設花會誘人賭博前日被探一併查獲昨解公堂訊究判王氏押女所三月馮氏押一月仍諭包探查拿同掌解案嚴辦 
[並不知情]  
　　何丹書控傭人龔德之等串竊現洋一千二百元逃逸由探將龔妻周氏查獲解廨收押在案昨日復訊先據包探禀稱奉諭往揚州移提龔等未獲訊之周氏供不知情判氏交保候移提龔等到案訊究 
[候提要証]  
　　程曹氏控妓院傭婦蔣根妹騙取珠兜一案昨由包探將受抵珠兜之鴇婦吳阿金一併解廨復訊原告投案請追質之蔣根妹供不承認訊據吳鴇供稱出洋受抵並無不合判蔣押滿女所六禮拜候提要証阿珠到案再核吳鴇因有另案著仍還押候美領堂期解訊 
[小孩流落]  
　　男孩陳少毛不辨路徑由捕帶入捕房昨送公廨請訊據供海州人年十四歳逃荒來滬不知父母存亡判送棲流所留養候認 
[不時不食]  
　　陸阿大在租界内出售野味捕房以時令己過有違定章昨將陸傳至公堂請究中西官諭令退去着禮拜三候訊 
[私收貨銀]  
　　張賡和私收英商盛信洋行貨銀由廨判押在案昨日復訊張由伊弟將洋如數繳案代求寬宥判押滿一月始准開釋 
[姑准展限]  
　　英商立興洋行控嚴其逹騙銀一案昨經公堂復訊嚴由保人方榮章投案代求寬限料理判再展限三禮拜清理如違提案押追 
[或認或賴]  
　　匪徒吳正卿王少雲陳錦章因騙取王桂咸銀洋由廨判押在案昨日復訊吳王直認不諱陳仍狡賴判吳王各押西牢九月陳押候查明於下禮拜三再訊 
[背夫私逃]  
　　王金榮之妻譚氏背夫私逃昨日由探查獲解廨訊實判氏具安分結與女秀英一併交王領回完案 
[欠欵不還]  
　　袁永福欠利康洋行欵項不還昨由公廨傳案押候訂期會訊又日斯商人開司脫羅控方金山欠銀一案昨日由探將方傳至公堂請追判令交保候照會日斯領事會訊 
[勿累保人]  
　　胡桂榮曹成壽以薦造房屋爲由向黄芝祥騙取銀洋昨由捕房解廨訊明屬實判胡押一月曹交一百五十元人洋並保限三日内繳洋如違著保代繳 
[逐出復來]  
　　過犯陸仁桂徐金寶逐出復來由探一併查獲昨解公堂訊明判陸押西牢一年徐押三月期滿仍驅逐出境 
[竊案彚誌]  
　　徐芝林控陳梅榮行竊衣物昨由公堂提訊判押候查明另案於禮拜三復訊小孩徐子祥竊楊阿秀銅元中西官以徐孩屢犯竊案判發押改良所一年過犯蔣阿香竊何新之布衣判押西牢九月期滿驅逐出境 
[整頓捕務]  
　　英美捕房華捕張正巡官昨日出示云近來各捕上差未能實力巡查致有挖洞失竊等事嗣後各捕應巡地叚無論出有何項案件該捕亦有應得之咎查出究罰不貸著各凛遵 
美租界 
[有無别情]  
　　徐季述昨投捕房報稱上午十句鐘手持鈔票洋一百二十元行經北江西路突被一匪扭住將票洋一并攫去並被戳傷手部請予查拿捕頭恐有不實飭探查明再核 
[婦人遇騙]  
　　金蘇氏昨在乍浦路橋被人用丢包術騙去洋四元氏即報捕請緝 
[尋獲騙子]  
　　王毛毛騙取順盛貫器店錫盆四只昨在天潼路被該店主陳德標撞見詢詰不服扭至捕房捕頭飭王賠洋斥釋 
[法兵酗酒]  
　　前晚有法艦兵二名乘醉至百老匯路胡閙並將人力車夫張小川兇毆 
由捕拘入捕房押候送請法署發落 
[請緝逃婦]  
　　韓法寶之妻袁氏前晚忽然逃逸昨由韓叔甫仁投報捕房請爲查緝捕頭允之 
法租界 
[匯欵紏葛]  
　　大淸銀行唐仲餘前托新北門外正興錢莊主孫福瑞代匯常州茅麓公司銀三千二百五十兩迄己日久尚未匯去唐遂具禀公堂准詞餞提昨由陶雲泉代表到案供稱孫福瑞業己赴常料理將該欵劃交茅麓公司收去可以根查聶司馬以原告未到諭令退去候查明核示 
流爲盜賊 
　　興聖街口天成昌烟館堂倌施榮恩歇出後游手好閒流爲盜賊前晚至該烟館掘洞進内將帳房内儲存之現洋十六元銅元十餘千携出圖遁適被巡捕撞見拘住昨解公堂請究判枷一月押三月賊給失主領回 
[誘匿妓女]  
　　華捕張鳳山將廖陳氏所開之花烟間妓女春桂引誘出外藏匿城内經該鴇控奉公堂將張提案判押候交妓訊核 
[兜售淫畫]  
　　趙友根前日將春宫照片在碼頭上兜售適被包探撞兄拘入捕房昨解公堂訊究判押捕房七天淫畫銷毁 
[怙惡不悛]  
　　搶匪張阿根釋出未久近又在徐家匯路偕同黨張阿寶搶取小孩手上之銀鐲由探查獲解廨請究判押捕房半年 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[照譯德文新報彚登黄浦工程破壞詳情（再）（）]  
　　近來奈格知北京政府一時不能添欵應付因向道台設言該處工程須再挖土方一百二十萬方曾於本年西六月分内有意豋報招人承攬以表無私來投標者一爲原辦之蘭商利濟公司向所定價每百土方約計銀三十兩零者改開每百土方至二十七兩又一華商益勤公司開價定每百土方約計銀二十四兩零本應由華商得標旋奈格忽又知照此上兩家謂因濬浦局存費不敷故擬先做一半計六十萬土方詢問願接與否華商己允照願承接而利濟忽又减價改爲每百土方計銀二十二兩八錢當時奈格向道台極力何舉原辦之利濟接辦必欲逹其目的而止道台早知其隱答以此事現己禀請南洋制台並北京政府示復再核一時未便定奪 
　　聞該局會辦稅務司曾屢次向道台催欵應付辦之用至道台如何答復雖未詳悉但本報即查核其所用九百二十萬兩之一欵該局亦何嘗盡用於工程知尚有餘欵在手早爲該工師人等預留作將來自己薪水等用之地步總之道台亦明知該局洋工人等辦理工程之不足恃種種破敗危象畢呈大局爲難不能任咎故日來甚不願聽聞其事查利濟公司近來前因舞弊認罰應做之五十萬土方完工之後特多做土方若干轉欲照舊定每百方銀三十一兩之巨價照給爲此次投標之新承攬奈格自能助其成功不料爲大局所迫致使濬浦工程當此無可停止之時而竟停止矣惟是上海浦江爲通商出入要道關係利害匪漢所望華政府速爲設法着後而竟全工以保固有之利權萬不能任其半途而廢也 
（未完） 
小說 
[奇情小說美人虹英敦勞斯著瘦捐譯意（八十三）]  
　　第三九章 
　　安索獨坐火爐之側爐火垂燼獸炭均己作灰時復騰射其微紅之燄似表明火威尚未全殺者安索面瘠益甚較未病時肥瘠判若天淵矣手倚病椅之背雙瞳失神凝想病時情形憶及飲李醫藥後則病勢滋甚往往昏不知人斷斷然恨李醫不置 
　　自安索移居於此曲房後未嘗出房一步安事亦一不之知李醫及亨利時監伺其側安索思及此覺爲女子小人所弄塵世榮華永無再享之日憤極幾欲自殊旋見亨利從對面之房中來整理室中器具安索曰速爲我延李茄史醫生來吾將有事詰彼亨利諾之携朝餐之具出反扃室門而行 
　　時李醫方應梅黛嶺之招相對閒談梅黛嶺時以其父之病情問彼李醫一一告之且曰姑娘志之吾業醫以來狂疾亦嘗屢見今令尊之狂有逈不同人者長日與人酬對歡若平生數語後則旋乾轉坤反眼若不相識一度發狂元氣必大耗損長此不愈恐遂不可爲諱梅黛嶺曰此誠可慮之事吾今方欲往省若適逢其發狂者奈何李醫曰此可不慮渠今晨似少瘳矣梅黛嶺曰然則甚隹語時忽見亨利立於其前亨利自爲海介諄囑後心卽懸懸於梅黛嶺今者驟覩梅黛嶺危坐房中星眸低纈香輔微開綽約新粧似曾相識喜玉人之無恙驚意外之相逢不禁凝睇忘言梅黛嶺見之乃佯問李醫曰此非吾父之近侍耶吾父必令被來喚汝矣李醫因問亨利安索病勢若何亨利曰仍如平時惟渴欲見君耳李醫因起立告别且問曰汝果欲往省疾者吾當爲君先容梅黛嶺止之呼楷羅至問曰吾父知吾死乎曰知之梅黛嶺曰然則李茄史君愼勿以吾遄返之說驟物告彼請先爲述僞死之由再述省疾之意庶吾父不致驚懼發狂李醫諾之梅黛嶺與楷羅共坐閒談數分鐘後李醫返矣謂己與安索言明梅黛嶺乃屬李醫小坐而一人獨往視疾 
國外新聞 
[哈爾濱德俄領事之齟龉]  
　　二十日柏靈電云德國各報對於哈爾濱俄國官場之態度惟要求解說德國外務部己允俟接到駐奉德領事該問題之報告卽將該文宣布二十一日倫敦電云俄國洛伏浮萊姆牙報及露斯報評論德俄官員在哈爾濱互起齟龉一事詞意殊爲憤懣咸謂德國領事恭拉君不認俄國在俄租界内應有之權云 
[俄后憂慮成疾]  
　　二十日倫敦電云德國裴里納台其勃萊脫報載稱俄后近因愁慮皇太子爲革命黨所害致成心疾現召心理專家赴里伏里亞騐治 
[英國政界近事]  
　　十九日倫敦電云據各報載稱有海軍第一知事費虚名君及内國艦隊總司令官海軍副將白里巨門君公請内閣增添海軍員弁一萬五千人俾與增添戰艦之計畫同一進行爲内閣拒絕 
[土政府之新政]  
　　十九日栢靈電云土政府頒諭訓告各官謹愼處待外人以爲收回領事裁判權之預備 
[美總統飽受虚驚]  
　　二十一日倫敦電云美國哇里岡省樸脫倫電稱美總統塔孚脫君巡幸西部各省而抵該處某日正擬登一汽車之際突有一人狂奔而至旋經拘獲於其攝影箱内搜出手鎗一柄 
[德國皇太子乘坐飛船]  
　　二十一日倫敦電云美國飛船家賴愛脫君近在柏靈駕駛飛船昇至四百五十米逹之高繼復携帶皇太子同行飛游八分鐘之久昇至二十米逹之高皇太子堅請賴君携之同昇己一星期之久此次飛昇時並一再促請賴君加高云 
 
 

Page 27

 
 
   
 
 

Page 28

 
 
   
 
