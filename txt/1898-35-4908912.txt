# 1898 - 35 - 4908912

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本館所銷申報向來依期寄送惟歴來有人在滬收取閱過之　報寄至各埠求　往往紙　破　附章不全購者憾之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閱過之舊報可向莊售報紙人　問　　拜日無輪船開發須於下一日幷寄閱者鑒之 
[新印大字古文雅正告成] [  圖書集成局代啓]  
　　是書乃漳浦蔡　之先生評選及前賢均皆選撰可爲雅正矣飛鴻閣書林信本局代爲排印出而　世其中自漢唐宋明諸文二百卅　　　　名　奏議採之各家文集廿一史者以及文選文苑文梓文鑑無不畢備非異端夾雜可語乃士林中之圭壁每部計洋七角上洋三茅　橋　　閣　兌此佈 
[答客問印造股票事]  
　　有客問於執筆人曰貴報本月十六日所登十四日奉上諭戶部奏遵議右中允黃思永奏籌備用欵請行股票一摺據稱按照該中允　摺所陳詳細叅酌擬飭部印造股票一百萬張名曰昭信股票頒發中外周年以五厘行息期以二十年本利完訖平時股票保其轉相售賣每屆還期准抵地丁鹽課在京自王公以下在外自將軍督撫以下無論大小文武現任候補候選官員等領票繳銀以爲商民之倡其地方商民願借者卽責成順天府府尹及各直省將軍督撫將部定章程先行出示並派員剴切勸諭不准稍有勒索承辦之員能借巨欵者分别優予奬叙各等語著依議行當此　欵孔亟該王公以及内外臣工等均受朝廷厚恩卽各省紳商士民亦當深明大義共濟時艱况該部所議章程旣不責以報効亦不强令捐輸一律按本計息分期歸還諒不至遲回觀望也將此通諭知之欽此伏讀之下可見朝廷之府庫支絀極矣而需用有迫不及待之勢計臣之謀畫可謂殫精竭慮矣故爲此必不得已之舉想亦如前年之息借耳當息借之時風氣未開民情不能爭先恐後現在印造股票有百萬之多雖未見部議章程不知每張銀數若干然以每張白兩而論則百萬之股票已有萬萬之銀數當時息借不及此數奚止倍蓰而諭勸已難之又難今需款若此之巨不知民間能踴躍領票否且期以二十年完訖本利息借之期無如此之緩至今尙有未了民間得無有鑒於息借而更形觀望乎曰此固猶之息借也惟與息借稍異息借之據非頒自部中且不能轉相售賣故至期不能從緩在朝廷斷不欲失信於民間有經手者不善辦理故不免貽人以口實若股票可以轉相售賣至期又可抵地丁鹽課較之息借更爲可靠且先責成京外文武大小官員領票繳銀而於地方商民不准稍有勒索朝廷亦可謂仁至義盡矣我朝貧弱之故無不知壞於中飽籌欵之事似宜先責之官論官之富則受下僚之賄賂朘民間之脂膏瘠公肥己擁十萬資百萬資千萬資者固不乏人而其中候補候選人員未及剥削賄賂貧無聊賴者亦各省皆有似難一例而論耳一切情形未見部章不敢懸揣惟念股票之設有益於國而亦無損於民現午所借洋債均以海關作抵利息流於外洋而且不免上下其手吃虧之處何可勝算若股票通行則洋債不難一槪淸還每年以洋債之利溥之民間當有餘而無不足若慮至期無可償還試問洋債至期亦能不償乎泰西各國每當需欵之時無不借用國債昔年英國政府因府庫充溢欲將國債全數淸還而英之富民咸謂存之於家不若存之於國不樂收領再　禀請願將利息輕减以此觀之祗須取信於民雖中國在民窮財乏之時若皆急公奉上無論百萬之股票卽多至千萬亦將領取一空惟所借之銀總期用之有益昔英人有云借債建造鐵路電線以及開礦冶河一切富國之政利息大而票劵强甚不願出貲借人妄作耗財無益之事尤惡借債用兵將銀錢變作火藥彈丸萬一無濟借欵將成畫餅此雖爲借與外人言之而民之於君未必不存是心也卽使建路等項富國之事是爲正用然亦須節省經費認眞辦理庶不致因循糜費有始無終朝廷所得之利必使敷於所出之利而民間之利始能穩妥猶貿易者之借本經營也垷旣奉有諭旨事在必行惟望當軸者借一錢須得一錢之益上體宵旰之憂勤下念民生之艱苦實事求是自不難取信於民民旣信而上下之利又安慮其不能流通哉想部章必更有詳於此者矣客毋疑請拭目以觀其後 
[傅相之言]  
　　西歴正月三號美國希刺報述及訪事人曾在京師謁見李傅相寒暄旣畢談及德國强踞膠州一事傅相謂德人此舉旣違和約又背萬國公法觀其命意無非借兩教土在山東被殺爲名耳查戕害教士本匪徒所爲夫豈中朝授之以意乃朝廷已允其嚴辦兇手褫革官員厚卹死者家屬補償所失財物似亦可謂情理兩盡矣乃德人别具肺腸不可以理喻情遣突然盤踞膠州灣當時我朝恐因此細事致傷睦誼立令膠州守兵撤退任令德人登岸且當德人佔據時我國　民義憤塡膺誓欲慷慨捐軀效死一戰决不令山河尺土任外人侵佔然我皇上恐失和好不肯添兵至膠州免致多生枝節竊思不法之徒何處蔑有不獨中國爲然各國亦皆有之卽匪徒作奸犯法開罪他人天下諸國皆有所聞雖有和約律法聖教不能禁止我中國山東一省素爲賊匪出没之鄕卽本地良民亦時有受其魚肉者乃德國教士明知互鄕之難言偏視爲樂郊之可適竟敢挺身前往是自投羅網也洎夫禍生不測又復不顧情理輙興問罪之師公法之謂何夫我中國自與日本搆釁後元氣未復向待太平時日得以從容展布漸進雍熙是以年來事多取法泰西無非欲蠲舊習之澆漓致維新之政治乃德國竟起而逼壓又復擾我疆宇豈眞不欲我國之振與乎我朝所以保持本國疆土無非欲逐漸整頓大開門戶與各國相交並通商貿易耳不意德人竟爾借題阻撓是誠出人意外也說見　港循環日報 
[法艦誌略]  
　　前者倫敦傳電至廣州得悉法國將派戰艦二號至東方一名和賓製於一千八百八十二年册註六千二百一十墩全身鐵甲約厚英度六寸半至十寸砲四尊最巨者重十六墩每點鐘行十四海里一名布魯士製於一千八百九十五年册註四千七百五十墩每點鐘行十九海里船中最巨之砲二尊重八墩事見廣州博聞報 
[請赦罪人]  
　　去臘廣西提督蘇子熙軍門蒞越南東京與法官商辦交涉事務河内各華商以西歴一千八百九十三年東京寳蘭塘匪徒煽動經法官派兵勦滅其被獲囚禁及驅逐離境之華人不一而足爰聨名繕禀求軍門轉達法國駐越總督請將被譴者槪行赦宥不復咎其旣往軍門准之卽據情咨請法官核辦嗣聞法總督已允詳達法京以憑察核矣事見廣州博聞報 
[知過必改]  
　　廣州博聞報云西商庇厘刺士俠而好義者也見香港犯事之徒俱由失教所致慘遭縲絏苦不 
 
 

Page 2

 
 
忍言因特捐資擬在銅鑼環邊列地馬房對面曠地創一院落顔曰改過自新院使犯輕罪者人院教養曾禀請香港總督羅制軍定可否制軍韙之示期正月初八日上午十一點鐘親臨是處落石以植始基此舉若成造福正無涯涘矣 
[人心惶惑]  
　　營口訪事人來函云自德人佔據膠州謠傳紛起各國兵艦游歴至旅順者均下碇寄泊駐防旅順各統領及營官家眷見此情形紛紛遷避北來金復之民則遷往海城鄕間致房租驟然昻貴惟貿易中人尙能鎭定無事云 
[匪徒正法]  
　　蕪湖采訪友人云會匪周應高前因販賣私鹽被同黨趙新盛兩次抛入水中以致銜之刺骨去夏五月某日伺趙在南岸大巷口周萬啓小烟館内吞吐烟霞驀地糾黨擁至迤南火帝廟後縛其手足沈入江心事經關道袁觀察訪聞以匪燄如此鴟張尙復成何事體爰飭緝捕局逮烟館主至案究出實情令作線人遐邇緝訪後周匪又糾同巨梟石小哥子在和州烏江鎭拒捕槍傷營勇數名兩江總督劉峴帥聞之通飭嚴拿並懸賞銀八百兩始於九月某日經蕪湖緝捕營統帶李副戎親自帶同線勇在泰興某小鎭茶肆中連石匪擒獲星夜解赴督轅除石匪訊明就地正法外周匪因蕪湖有案未結仍交副戎解回蕪湖辦理由保甲局訊明移縣過道歴將謀斃趙匪一事慷慨直承且稱會中有例旣已犯法自應投諸濁流狂悖之詞直不知法紀爲何物乃南面者猶以仁慈爲念擬定永遠監禁罪名通詳督撫憲臘鼓聲中傳聞已有保全首領之慶矣洎封印時觀察赴金陵祝峴帥生辰峴帥面諭以此等兇匪尙欲曲爲開脫將何以肅法紀而儆將來遂立飭胥吏繕就釘封文交觀察親自齎回二十六日觀察旣抵道轅本擬卽　行刑比因時已昏黃暫且緩决至次日午後飭蕪湖縣主會同城守營胡千戎調集保衛練軍兩營勇士擁護出獄騐明正身押赴北門外連聲喊幾同白面春雷一顆好頭顱已滾赴數武之外矣 
[備迓德藩]  
　　金陵采訪友人云聞諸官塲中人謂南洋大臣劉峴帥接奉總理各國事務衙門來電内開德國親王亨利如欲游歴長江一帶應飭地方官妥爲保護等因未幾又接某德員由山東遞來照會稱本國親王不日抵省垣欲與南洋大臣良晤乃先期檄調南洋所屬標防各營弁勇齊集省垣俟德親王至時由江口輪船碼頭直達督轅列隊恭迎以昭誠敬傳聞如是姑照錄之 
[屍身已獲]  
　　去臘某日蘇州閶門外日新昌新裕小輪船開往杭州駛至寳帶橋邊汽鍋炸裂致肇禍端一切情形已詳前報昨日又得姑蘇采訪友人手函云是役也實斃坐客十四人舟子三人其餘雖未喪身然亦受傷不少惟司機之馬某反得無恙亦云奇矣事後局主鮑姓雇人打撈旬日中陸續撈獲屍身十六具有肢體不全者有胸腹洞穿者有削去天靈蓋腦漿迸流者可慘情形難以盡述其中潘紳之公子屍身歴久未獲雖經臬司吳廣涵廉訪嚴飭長元吳三縣主廣招網船戶入水窮搜終無蹤影至本月初十日鄕人某甲手持金對時表一枚至城中某當鋪求質鋪夥詢以何處得來甲稱家住長華浜左近某日見一屍身浮至河邊襟上懸有此表是以取之詢以屍身何在答稱已埋入土中矣鋪夥知案中有案急將甲留住飭人飛報潘紳押甲至埋屍處掘出視之則已渾身焦爛面目模糊乃將甲送至長洲縣署請究日來廉訪屢次飭提局主及執事人程姓嚴究而鮑程自知罪戾難辭避匿不敢出惟馬及船中執役之甲乙二人仍管押長洲縣署聞潘紳誓不干休想開印後必有一番訟累也 
[續述犯婦遊街]  
　　犯婦遊街一事已見本月十六日報章兹又接杭州采訪友人來函云淫惡之事莫甚於臺基此風濫觴於滬江近且延及淛省前者吳春泉太守綰杭州府篆時曾飭屬嚴辦將房屋入官其開設臺基之老虔婆揷耳箭遊行浪子則枷號後收入遷善所此風得以漸息人咸頌良二千石之除惡安良邇者日久玩生淫風復熾雖經錢塘縣吳小村明府出示嚴禁而若輩恃有無賴子包庇得以陽奉陰違明府固嫉惡如仇者也謂此等宣淫之窟實足敗壞風俗人心於是密派親信幕賓私行察訪查得十五奎巷張某李某及水師前某甲家爲臺基之尤著者因於新正初十日率同史役借查賭爲名行至此間破扉而入張李等猝不及避得以拿獲十餘人及回署連夜訊取口供分别管押次日覆訊將爲首之男婦各三人從重鞭責男則荷以重枷女則以竹圈梏其頸命差役肩牌鳴鑼押令徧遊各處牌上大書開設臺基示衆自十二日爲始遊示三日然後嚴加治罪 
[合龍誌喜]  
　　湖北訪事友人云唐心口江堤工程浩大張香濤制軍曾親往勘視已詳前報近幸天時晴暖在工各員弁昕夕督催不辭勞瘁垷在上中下三口均已合龍不日大工卽可告竣從此堤防鞏固永慶安瀾生佛萬家宜無不馨香尸祝矣 
[方伯過鎭]  
　　鎭江訪事友人來函云江寍布政使松鶴林方伯日前赴蘇垣謁見撫憲奎中丞面商要公兼賀年禧　方伯在蘇事竣乘舟赴滬於十二晚乘南瑞兵艦上駛十四日午刻行抵潤州就七濠江中下椗鎭城道府文武各官聞憲節遙臨咸詣江干迎接旋卽登船投遞手版方伯接見有差復上岸回拜鐘鳴四點始鼓動雙輪向石頭城進發 
[鳩江會計錄]  
　　蕪湖采訪友人云去年此間各項生涯俱爲減色然較之沿江諸埠猶覺稍勝一籌錢業十八家惟寳善長能獲萬金之利同和蔚泰亦各獲利七八千金其餘各莊則盈虧不一木行三家京貨雜貨綢縀鋪各一二家先後倒閉計虧莊欵不下十二三萬金迨新年同泰萬祥兩莊已偃旗息鼓匯康元豐則擬將局面收縮此外得利者推土業爲最緣去年蘇皖兩省鶯粟皆獲豐收蕪地各土店專派夥友前往購辦頭批新貨到時怡値市中缺乏是以所獲甚豐及續到而銷路壅滯拆息甚昻然亦小有贏餘不致多所賠累故合市土店獻歲後類皆意氣飛揚廣土滬上雖漲趺無定而業此者相機進退亦各有盈無虧新關征册合去年一歲計之每月僅有洋藥百箱左右進口視前三年不啻驟减其半從此洋藥日减土藥日多末始非杜塞漏巵之一大快事也綢縀洋貨大局尙稱平穩惟放帳太多者無一不折閱緣内地連年告歉米市又疲困日久歲杪遣移收帳遲至除夕猶祗得四五成甚有度歲後收猶不及一半者雜貨海味京廣絲茶諸業獲利者雖不少而連虧折者計之亦僅堪保本其因放帳受虧不能自存者則更甚於綢縀也布業如朱義太因虧欠莊欵萬餘金臘鼓初敲卽猝然倒閉某雜貨店因外帳難歸内欠四偪當黃羊祀灶之際卽被各莊將底貨分攤布業中胡利昌亦復同此况味此外因折閱而不復能旗鼓重張者不一而足曠覽市廛外雖雲蒸霧沛實則都係烘雲托月藉向各莊家西湊東挪彼錢業中人習慣炎凉時而錦上花添時而反眼若不相識司空見慣習以爲帶每逢銀根緊急時市中卽奇險環生幾難支拄去年非但現銀目空一世拆息漲至六錢以外且初冬甫屆錢肆卽畫催歸符因是各店之借水行舟者咸岌岌然大有銅山西傾洛鐘東應之勢仲冬以後匯票來往幾於無可兌銀後幸莊家見幾變通辦理將根底尙未全空之店帳允遲至明春計算闤闤中始稍覺平安是雖銀根太緊使然究之亦由于内地年榖迭荒出口米糧逐年遞减以致民生日蹙轉運未靈如向者出口之米每歲多至三百餘萬石前年减至百餘萬石去年連賑米軍米祗六七十萬石出貨旣少洋銀之流入者自稀不啻歲少進欵數百餘萬金無怪各業之一日不如一日也 
[營口銀市]  
　　營口訪事友人來函云此間市廛進出通行錢票邇來現錢奇絀以票易錢者每百吊竟須加至八吊去臘由錢業公舉四十二家殷實鋪戶每月初二十六兩期套票互換然仍不敷市面周轉是以錢價日昻紋銀每兩僅易康錢七吊七百文義太德永昌和兩油坊不肯出票經海防同知咸司馬傳至署中面諭堅不允從爰將其經理人收押科房閱十餘日始經某紳緩頰情願補出兩期甫得釋出○奉天各城素少制錢進出全憑錢票周轉故相距不遠銀價卽大相懸殊營口附近之蓋平縣城每兩換八吊五百又牛莊換九吊有零海城縣換十二吊五 
 
 

Page 3

 
 
百文通計出票之鋪多至二百餘家而市面交易不見現錢近因德兵佔據膠州灣新撥奉軍一營來此駐紥營中兵士時向鋪家硬取現錢鋪家畏如虎狼不敢不與因此現錢尤爲奇貴城廂出票之鋪大受虧損各城地方官皆禁現錢出境四布巡差一經查獲卽全罰入官行旅者頗以爲不便云 
[白門火警]  
　　金陵采訪友人云春回白下節近試燈都人士圍爐賭酒之餘或戲擲狀元籌或學昌黎伯之博簺雖非雅事亦足消遣光陰新正十二日晚餐時城内石壩街某姓家方嘯侶命儔呼盧喝雉悞將案頭火油燈傾倒祝融氏遂乘間抵隙而來大張威燄東衝西突銳不可當以致瓦屋數椽頓成煨燼洎火熄而劉盤龍輩早已魂飛魄散走不知所之矣 
[畸行可風]  
　　去臘報章曾紀湖北饑民一家四口給以米不受以致相繼作餓殍云云而標其目曰不食嗟來兹又訪得細情爰再錄之鄂之鄖陽府保康縣西南鄕歐家店某姓家有田約値三四百金老夫婦及兒媳共四人相依爲命歲内申天災流行深山之中旣乏蓋藏又難轉運典鬻已罄一飽難謀洎歲杪老夫婦以家中僅餘米數升而又恥於乞食躊躇再四謂兒媳曰子墓木已拱矣旦夕塡溝壑亦所不辭爾等尙在靑年卽不願食嗟來獨不爲日後似續計餓死無益盍出而效伍相之吹簫乎子謂二老旣忍飢兒忍求飽耶媳外人可任其去兒則願常依膝下也媳曰夫殉翁姑媳當殉夫何忍含垢蒙羞與流民伍於是一家四口死志悉決煮所存米飽啖之從此不復與鄰村通音問鄰人及佃戶不見其開門者多日異而往詢老者隔戶答以故幷諄托身後事問者遂太息而去越日備粥及菜羹踵門告曰今爲君等具饌君可一開門老者氣息奄奄答曰承諸公美意感甚但奇災洊至諸公自顧且不暇安能日日顧及老夫况吾妻吾子吾媳皆已爲吾而死吾獨偷生情何以忍言訖闃然無聲薄暮鄰人復踰垣入則老夫婦已死預備之壽槥中兒媳則死於牀不禁泣下沾襟爲之草草棺殮越數日始爲施賑之某善士所聞而其姓氏已不可考矣旋將巓末聞之大吏大吏憫之急發米數千石委員按戶散放然則闔村飢黎之得保性命者何莫非此老者以一死拯之耶如此老者謂非畸人傳中人而何 
[鄂省官塲紀事]  
　　湖北訪事友人云時屆新正外州縣多循例赴省詣各憲署叩賀新禧岐亭同知李司馬黃陂縣張大令嘉魚縣吳大令先後戾止此外各厘局土局委員亦紛紛赴省賀歲司門口一帶車馬駢闐絡繹不絶亦官場之舊例也 
[潯上官塲紀事]  
　　九江訪事友人來函云潯郡濓溪書院去年係謝侍御什珊主講現侍御服闋晉京由府尊聨太守另延史孝廉簡書接主斯席○關道憲誠觀察委新關委員張正甫明府巡江委員涂子良叅軍軍火局委員蕭鐵梅何鳬卿兩少尹在署對核奏銷册以昭愼重○林輔臣少尹方茂齋少尉樂二尹彩光劉少尹兆三均於某日奉委赴廣信饒州九江南康各屬催繳道署公欵○十二日申刻九江官塲接南昌電音悉藩憲牌示大計卓異人員除准調德化縣陶繼曾應照部文飭繳捐信豐任内降級銀兩暫緩引見外其豐城縣湯鼎烜廬陵縣馮蘭森南城縣洪汝濓樂平縣吳錫純贛縣彭繼昆均經吏部調取引見自應遴員署理豐城縣印務以新建縣文聚奎調署廬陵縣崇泰署南城縣胡遜之署樂平縣陶繼曾署贑縣楊煥署新建縣黃錫光署萬年縣鍾秉謙署建昌縣嚴祖彭信豐縣李用曾新喻縣蔡體乾上猷縣黃傳羲者龍南縣龍章署均飭赴任 
[白下官塲紀事]  
　　金陵采訪友人云新春某日江寍藩司松鶴齡方伯前往蘇垣謁見奎大中丞十一日藩署接電音知是日微旌由姑胥臺畔啓行約試燈節福星當可返照白下屆期方伯果已破浪乘風遙蒞石頭城下矣○江蘇藩司聶仲芳方伯欽奉特旨接待德國親王由蘇垣至申江旋卽赴金陵謁見劉峴帥請將如何接待之處示諭遵行上元日行抵省門卽趨詣督轅禀見○江南提督譚靑崖軍門於試燈前一日蒞省垣親　督轅向劉峴帥賀年禧峴帥以邇日他族環伺防務宜格外加嚴爰於延見時一再以謹愼江防諄諄勸勉洎軍門辭出卽於午後啓節回松江 
[金焦麗日]  
　　鎭江訪事友人來函云正月初十日恭逢皇后千秋令節是日天甫黎明鎭郡文武各官俱朝服朝冠齊集萬壽宮行朝賀禮凛天威於咫尺望魏闕而抒忱濟濟蹌蹌儀容肅穆禮成後各官退入官廳晤談片時遂各分道回署○新正十四日爲立春令節各官遵例行迎春禮鎭江府彦詠之太守月徒縣王伯芳大令會同兩學廣文及府經歴府司獄縣丞典史等官高乘顯轎由府署呵殿而出除尋常儀仗外有五榖亭五座中懸黃絹大書五榖豐登字樣又萬象回春玻璃燈一堂鼓吹二班淸音一起更以稚子扮演天官賜福漁樵耕讀之類簇擁而前由五條街出南門詣東郊太歲廟各官降輿向太歲前行禮　迎芒神春牛入城暫供魁光閣至十四日辰刻行鞭春之禮時値天氣晴明和風送暖傾城士女和荼如雲車水馬龍途爲之塞是亦里巷之淸娛昇平之樂事也 
[上海官塲紀事]  
　　蘇松太道蔡和甫觀察前赴金陵謁見兩江總督劉峴帥公畢乘大通輪船回申昨日亭午時抵埠道屬文武各員咸往碼頭迎接如儀○江蘇藩司聶仲芳方伯由蘇過滬往金陵謁見督憲面禀要公昨日本邑官塲得悉方伯約於今明兩日當可抵滬是以縣署辦差等人往北市洋務局收拾一新以備憲旌暫駐○上海縣黃愛棠大令前赴蘇垣面陳公務幷叩賀各大憲新禧昨日署中人探悉大令已在蘇啓行約於卽晚抵滬是以書差等人前往馬頭伺候恭迎矣 
[開兌漕米]  
　　浙江海運滬局定於昨日開兌各屬漕糧總辦蔡觀察擇定南碼頭元益棧内竪立旗幟爲各委員騐米之所上海縣黃大令預委縣丞劉耀廷二尹監兌　日午後二尹詣局中偕各委員照章騐收 
[道示照登]  
　　欽命二品頂戴監督江南海關分巡蘇松太兵備道兼管銅務加十級紀錄十次蔡爲曉諭事照得江浙兩省新漕海運需用沙船業經照章示諭封港排泊候兌不堪承運之船准其騐明先行開放在案兹續據海運滬局申稱查有小船王和興等十二隻俱係不堪承運開摺呈請放行等情前來除照案分行知照外合再出示曉諭爲此示仰商船耆舵及經報稅行人等知悉所有王利興等十二船應准照常報騐出口貿易以示體恤倘胥役人等藉端需索定干嚴究各宜凛遵毋違特示計開王和興葉永盛石大興王先標陸長順金韓盛吳福興丁同發金萬和蔡長利金茂福金同慶以上十二船均准放行 
[招告劣役]  
　　英界公廨讞員張賡三直刺斥革各差役後又于昨晚懸牌招告云會審分府張爲出示招告事照得本分府蒞任以來開防甚密差役人等雖嚴加約束恐防查　難周查有差役姚恒胡坤顧榮玩法誤公先行斥革押候查辦外合行出示招告爲此示仰諸色人等知悉自示之後如有差役在外假公濟私需索錢文准爾等隨時指名呈控以憑訊明究辦倘無確鑿証據挾嫌誣告亦當照例反坐其各凛遵毋違特示 
[讞員宴客]  
　　前晚英界讞員張賡三直刺續宴在滬紳商鐘鳴八下前廣東雷瓊道楊頤卿觀察招商局帮辦鄭陶齋觀察中國銀行總董嚴筱舫觀察前英界公廨讞員翁笠漁明府江蘇候補縣邵虎伯大令及徐棣山司馬李子壽二尹梁君玉亭約共十餘人一時觥籌交錯水陸紛陳直至月上梅梢始各興辭而返聞尙須擇日請江海關道蔡和甫觀察赴宴云 
[覆火案]  
　　前報紀嚴訊火案一則昨日英界公堂讞員張賡三直刺命將在押之鄭少卿陳月生提案覆訊棧主馬雲記與司帳人潘 
 
 

Page 4

 
 
子帆亦投案候訊鄭少卿供鄭洽記主鄭福佑因事不能來案至火起之由小的實不知情况火在帳房門首小的睡在帳房之中倘若有心豈有不顧性命之理直刺謂爾保險有一千兩之多何以竟無只土答稱土由南號轉運有人購買如運來暫時存放保險係防有貨之時頓遭不測　鑒馬雲記番子帆同開設客棧轉租與鄭興記土棧愼元祥綢莊現在愼元祥莊主在寗波未來其貨均寄在同業處棧中祗有生財當火起時由茶房看見在興記土棧板壁土且有火油痕跡直刺與薩副領事互商之下以愼元祥屢訊不到著將所有生財交巡捕房充公鄭少卿陳月生還押候鄭福佑到案再行訊辦天寳客棧限于三日内遷移違則發封 
[研訊逃犯]  
　　滬城老北門内九畝地左近之改過局係原任蘇松太道劉康俟觀察所創設專收著名惡棍及流氓賭匪之類派員經理無如經理者不能仰體憲意以致一再疎忽在押諸犯時或脫逃現在改過局七號中共有押犯五名其童阿茂周光甫張三寳三名由總巡局送押張　茂胡玉晉兩名係由縣署及英界公廨送押昨日淸晨七點鐘時各犯相約串越牆而逃事爲局員馬明府訪悉立飭局勇分　追拿惟張三寳疾損一足痛倒於地得以拿獲童阿茂等四犯早已去如黃鶴矣局差卽將張三寳解回明府提訊之下張三寳供稱紹興府餘姚人去冬十一月間　祥泰雜貨行出店肇釁打破伊之頭額當時由總巡大老爺訊實將小的發押於此與童阿茂等四犯同號前日童與周光甫等共出洋銀十五元賄通局差戚升約定今天脫逃伊等恐小的聲揚故未約偕遁求鑒明府立卽備函將三寳及戚升一倂移送上海縣訊辦到縣後値役孫源據情禀報適奉黃大令公出未回當先看管候訊 
[馬車肇禍]  
　　昨日午後四點半鐘有一少年婦人懷抱幼孩行經英界會審公廨前忽有四輪馬車一輛由西飛駛而來婦不及避讓致被撞倒輪從身上碾過受傷甚重幸有印捕在彼將車追獲連馬夫送入捕房 
[展接馬路]  
　　本邑南市新築馬路至江蘇撫標滬車營爲止其南則由法界工部局購置隙地再行接造直達法人所造自來水公司近由工部局西人丈明基址雇令工匠在浦中挖泥以次鋪墊平坦然後興築 
 
 
 

Page 5

 
 
＋紳＋紳！ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局廠開工]  
　　鄂省　事人云時逢歲暮鄂中銀元砲各局循例　　　　新　巳　　已　　　　　　　　　　　　日開工銀元局於　六日開工讞　局於初十日開工各局館　　赴各　禀　 
[春小志]  
　　金陵采訪友人云新正十四日爲立者佳節江寗府劉嘉樹太守於先一日行迎春典禮是日也雨師　遵　伯淸塵　叟黄童紅男緑女雲屯星聚夾道縱觀亦一時盛事也 
[榕下春陰]  
　　福州訪事友人云水部街痞棍橫行已非一朝一夕有著名地棍潘大大楊老到等人兇惡無比人皆畏之如　去　除夕手持利斧闖進某典鋪内硬索番佛各十枚且堅坐棚門贖質之人皆不能出入典主人急赴縣禀明宼子春明府籖差前來彈壓詎料差非二棍敵手　時差未及言而二棍已極意詈駡且將其手持官銜燈籠以脚踢壞差　爲所傷反躱避鋪中典主　因二棍如此無法無天會同各典通禀各憲署請嚴加懲創二棍更銜之入骨連日持刀到鋪吵　　　急就近禀懇統領福靖大營劉毓仲鎭軍立時派弁勇前　及到典二棍已遁僅將其黨某　拿獲送縣限交至次夕始將二棍擒送閩縣大令親提訊問知潘大大疉次犯法到案後經報病開釋而仍怙惡　竣幷與楊老　同惡相濟遂嚴加鞭責收押翌日又經帮審委員蔣小山司馬覆訊各予籐條一千下觀審者咸鼓掌稱快○南臺下渡地方有鄭齊齊者生有丈夫子五齊齊近已病殁喪葬之儀頗有可觀某日舉殯擡棺之人因價不豐大索酒食飲至爛醉不堪行僅半里許次第跌倒致棺翻落於地孝子舉孝杖擊之擡夫卽用擡棍還毆致齊齊之次子頭破血流戚友咸抱不平俟葬畢後送至南臺保甲局責辦 
[變起鬩牆]  
　　洪周氏居楊樹浦左近去歲買去田若干洋數十元與幼子茂華度日近爲另居之長子松金所知思欲分肥昨竟到家坐索因分文不得以致兄弟二人操同室之戈松金將弟頭顱打破鮮血淋漓茂華情不能甘同母投巡防局喊控李葆初一尹准詞飭差提訊核奪 
[捕賭類誌]  
　　前晚三鼓後十六鋪巡防南局委員鍾偉臣二尹帶領勇丁密往各處查夜比至新安橋堍聞某彈花店内人語喧譁急命勇丁叩門而入有賭徒甲乙兩人不及隄防致被拘獲就街心研詰甲乙同供在附近某鞋店爲夥初次違犯惟乞格外恩宥二尹以其深夜在人家聚賭實屬不法已極判令各重責三百板諭以明日赴局具結○辦理城廂内外保甲總巡鍾受百明府　晚飭差陸根赴南市查訪有無聚賭等事陸奉諭後恊同十六鋪地甲往楊家渡偵聽聞某木作内人聲喧雜因卽推門而進賭徒　　影毫無遂將作主某甲押解至十六鋪巡防北局禀知局員楊聘侯二尹飭押候提訊發落 
[南市零拾]  
　　本邑南市篾作街寗波會館每屆元宵必洞啓重門任人游玩此次各董事尤興高采烈格外踵事增華雇令　　　　　　　庭内外遍懸各種燈綵十色五光鮮明奪目以是傾城士女無不結伴往遊車水馬龍途爲之塞○南市大東門外　　　　　　　　　　　　　　　　　　　　　　　　　　　　　日前屢次被竊店主查係比鄰順興小客棧内傭人所爲　　　　　　　　　　　　　至棧中詰問棧主顧某　　　　還地甲卽據情禀知局員潘二尹候定期往查 
[界公堂瑣案]  
　　色探張阿五拘解探夥周阿三到案禀稱周向前日曾經犯案之張金泉勒索洋二元張投報捕房經小的拘獲送究張投案供稱小的因與人口角曾經到案由大老爺判罰不料出外後探夥周阿三時向小的拆梢去年曾被取去洋銀數元前日又來實因無力故報捕拘送請究周阿三供在美界包探任桂生處爲夥不敢拆梢任桂生供在美界捕房當包探用周爲夥知其拆梢卽告知老巡捕房請爲拘辦讞員張賡三直刺據情商之薩副領事以周阿三倚勢拆梢判責二百板枷號七日示衆任桂生身充包探不能約束夥役以致在外肇事亦有不合著送　捕房由捕頭治以應得之罪○黎副捕頭禀稱昨日王阿榮張阿大等十一人在老公茂紗廠聚賭訪悉後飭捕往拘送案請究王阿榮等同供在公茂紗廠當小工偶然消遣不敢肇事求鑒直刺著交捕房管押一月○七十九號印度巡捕拘解徐四寳到案禀稱徐行竊順泰木行内之鐵勾四十一只送請訊究順泰木行夥投案領贓徐四寳供認行竊惟求恩典直刺判責一百板以儆○包探秦少卿禀稱積竊林榮生前曾犯案懲辦今又竊取馬夫賈阿六之踏脚皮一塊經小的拘獲送究賈阿六投案領贓林榮生供寗波人行竊該死惟求恩典直刺判責一百板遞解回籍○九十五號印度巡捕拘解小孩嚴連發到案禀稱此孩迭次犯竊今又竊取湧大馬房絨氈一條送案請究嚴連發供年十五歲實因窮苦所致直刺著送改過所覊押以儆○包探趙銀河拘解竊取自來火行内煤斤之林金福陳阿六江六富三人幷在外接贓之張胡氏到案自來火行洋人投案請辦張胡氏供開老虎灶以後不敢矣林等認竊不諱一味求恩直刺判將林等各責一百板枷號三天張胡氏管押十四天○包探趙銀河解送在途拉客之野雞倡婦吳小寳到案請訊吳小寳供因丈夫陳卽法矣業無聊小婦人無奈作此皮肉生涯然並不敢沿途拉客直刺著押候伊夫來案具領○竊賊孫阿根竊取陳榮生家綢布衣服數件經包探韋阿友拘獲人贓送案請究陳榮生投案求領失贓孫阿根供本地人不敢行竊求恩寛宥直刺判責一百板以儆○包探洪阿寳拘解流氓林生生周阿福沈海慶到案禀此三人昨日軋　張雲生向之訛詐洋銀六元經小的拘獲送案請究張雲生投案禀訴前情林生生等叩首求恩直刺著各責二百板以儆 
[法界捕房瑣案]  
　　昨禮拜一鄭　令蒞八仙橋捕房將上期所訊各案分别發落○吳淞河鹽廳署膳夫徐金標竊取主人金銀對時表各物來滬質錢爲包探拘獲解案經大令訊供照原斷笞責一百板從寛斥釋○又包探在途拿獲背負衣包形跡可疑之陳有才到案陳供稱湖北人初次來滬在南翔鎭開設油炸膾　不敢犯竊所負衣包均自已之衣大令著押候覓保○偷兒錢向寳竊取錫燭臺水烟袋等物爲包探拘獲解經大令訊供照原斷笞責一百板斥釋○萬福樓茶博士楊金榮竊取店主人之水烟袋等各　控經大令訊供照原斷笞責一百板○偷兒陳茂然竊取某客棧夾被當塲拘獲解經大令訊供照原斷重責二百板釋出勒令回籍不准逗留○遊勇陳小標衣包内帶有票布刺刀爲包探拘獲解經大令押候嚴比昨日命提到案研訊陳一味狡展大令命重笞二百板還押復核○德大小錢莊主馬德芳倒欠巨欵潛行逃逸經克捕頭出示招告各債主紛紛呈控馬知事不得了自行投案經大令訊供押候嚴比昨日命提到案著先笞責馬叩首求恩願限二十日理　大令命還押具限狀存查○發落旣畢命將新舊各案禁押人犯趙銀濤沈金才楊狄濤謝阿二王阿生盛安太姚守貞俞錫生倪愼齋陸漢章陳士洪華逸如戴阿寳王阿之劉阿寳朱阿洪董福興張桂蔡桂喜王阿大施太江張榮陸有洪曹裕生王德生孫全福許國祥沈文耀陳西平陳阿毛周星源程福田蔡衡山徐春生王松生張士成胡和尙等三十餘名一幷帶案分别訊供除將王阿生王德生當堂開釋外楊秋濤盛安太張士成准予交保其餘仍還押所 
[美界捕房紀事]  
　　昨有蘇州人張利生雇車一輛裝載行李至蘇州河某船局内買票適有陳元奎者前來攬接卽將行李 
 
 

Page 10

 
 
代運至某船交水手周志祥收　洎張當晚到船檢點衣物則鞋籃内之洋銀九十八元業已不翼而飛立卽禀報捕房捕頭命韋包探將陳周二人一倂拘入捕房押候解送英界公堂訊究○積竊沈渭元前因犯事由捕房拘辦遞解回籍刻又潛來肆穿窬之技昨在垃圾橋北首某姓家竊得衣服數十件正欲出門逃逸適被傅包探查見立卽拘入捕房押候　堂究辦○蘇州人周少甫前晚至閘北西唐家弄第十四號門牌撬開門戶竊去元色絲布六疋携至近處某押鋪内典質正在論少爭多爲傅包探撞見向其盤詰一味支吾遂將人贓一倂帶入捕房押候解送公堂懲究 
[金陵官報]  
　　正月十一日正陽關鹽釐兼進北督銷候補道沈見儲材學堂候補道楊陸師學堂候補道錢禀知開館蕪湖遊擊陳驎書辭○十二日江蘇藩臺聶緝架上海機器局候補道蔣德鈞蘇防水陸營務處毓領浙西鹽捕水陸等營候補道　俞統領淮北緝私王俊南海門恊丁華榮樊興釐捐同知愃齡泰興釐捐通判許炳常三汊河木厘分局知縣張崇光都司陳萬淸上海來奇兵守備劉定魁均到見福山鎭韓晉昌統領盛字營班廣盛南字左旗張學璟常州營遊擊李永陞遊兵營遊擊莫長淸均見辭提督李光裕同知黄家珍知縣　德張壯彩沈運樞李恩元均見候補道朱福淸到江浦縣劉誥委署挑源縣孫友蕚赴蘇普陀輪船易錫蕃赴滬均辭○十三日候補道朱福淸洋操營務處總兵張騰蛟吳淞騐補厘捐兼建木捐局知縣王世楨前帶留防太湖水師中營守備彭書麟均到副將李榮發新選泰興縣韓愔知縣劉德元孫慶璜均見淮鹽經歴萬會同到由揚來 
[蘇省官報]  
　　正月十二日署常州督粮通判李福冕禀到同知恆垣禀銷解京餉差知州蔣金生　辭回滬知縣張沐慶禀辭回常昭内河厘局又洪衍慶由松滬糖捐局來又何紹聞趙樹楷均由　河釐局來○十三日總辦大通掣騐局江蘇候補道陳桂森由寗來總辦上海招商局直隷候補道顧肇熙由滬來知府彭文明由上　來辦理蘇防營務　提調兼帶蘇防左營候選知府朱上洲由黄渡來吳縣賴禀知下鄕勘案回句容縣王友桂禀到同知范鵬由金陵來知縣林尙辰由鎭江上游釐局來又胡智澄禀謝奉委赴江北　　卽辭准補鎭江府知事周邦楨禀辭赴任巡檢秦爾泰由太昭塘工來卽辭 
 
 
 

Page 11

 
 
   
 
 

Page 12

 
 
   
 
