# 1886 - 357 - 4904927

 

Page 1

 
 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[長搭小典文彚出售] [  點石齋主人啓]  
　　是書四明三益書舍爲向無專刻而采輯者也盖其旁搜不敢憚勞重出均從割愛長搭則百發百中穿透　枝小典則一字一珠翻新花樣洵藝林之鉅制文苑之大觀也開卷特標諸法庶應手以操觚終萹附刻各評自賞心而擊節至若校讐之細稀豨帝虎正其譌工作惟精繭紙麝煙極其妙每部裝訂六本得文凡千五百首十二月上旬可以成帙計價洋二元倘欲躉買請至三馬路千頃掌書坊新開河洋貨行而議 
[九十九號畫報出售] [  點石齋主人啓]  
　　西水師恊同本埠西商團在泥城外跑馬圈操演分馬隊步隊礮隊爲三類人不滿三百而離合操縱進退疾徐極變化之妙見者爲之目眩本　　倩　友到彼觀看按照摹繪以供諸君觀覽後附淞隱漫錄圖說一則准於初六日出售此佈 
[書本報述法人蠢動事後]  
　　昨譯香港西字報見載有東京法字報一則述及法人因隨員被戕　爾遷怒於中國以兵船三艘游奕廣東西界口洋面而欲襲取白龍地方以洩其忿查白龍乃欽州口外之一海角如龍之一爪然法人欲得據此以爲要挾中國之地閱竟不禁爲之仰天大笑軒渠而起曰噫法人何若是之無能爲哉似此舉動所謂怒於室而作色於父者也法人自諒山敗後幾至不能成軍亟亟與中國言和乃稍得休兵養息而實巳不可復戰試觀留戍東京之法兵其數旣　無多其人亦一無可用至於東有盜刼西有賊起曾不聞法人設一奇謀用一良法以敉平之所聞者法字報屢告捷音然其所謂捷音者不過曰越人幾千攻法人幾百攻不　入反爲法敗四散逃去是能以東勝衆而不知其皆係大言自　究不知其所驅散者係何等盜如果能一再驅逐以少擊多則亦越於今越人安敢再選而何以法人所派勘界　員如海司者竟蹈不測之禍而命喪於盜賊之手也以勘界之隨員偕行有法兵有越南土兵固儼然護從有人也法兵慣能以少勝衆而此次乃悉數被擄則是前此之盡屬虚張聲勢蓋可知矣以法兵越兵護從一勘界隨員而竟無一人得以漏　法人所欲保護越南者今且不能自保也且不特不能自保而巳并欲求保護於中國嗟乎亦可憐矣何以見其求保護於中國也前者法人聽流丕之言原欲潜師以濟爲一舉而下下陽之計初不欲使中國知也乃劉淵亭軍門崛起而與之爲難一戰再戰法帥授首法兵屢敗幾於聞劉軍之來小兒不敢夜啼於是無可方計乘中國聞警命將出師援救濟國之時而舍越以擾中此其名爲移師以擾中國其實則移軍以避劉軍之鋒銳也馬江詭計何足爲能鎮海一口卽不能入船損兵傷揚帆遁去其伎倆可見矣諒山一役蘇馮兩軍會合夾攻法兵幾乎全軍覆没信息傳至法京國債　　立卽貶價人心惶惶無異苻堅淝水之敗望見八公山上草木皆兵爾時法人保護越南之志當亦隳矣中國以柔遠爲懷不欲迫人於險且念通商以來歴年敦睦之誼不欲爲保護一藩國之虚名而棄前好故於法人議和之際仍復降心相從而法人卽首先請中國召劉軍入關蓋其畏劉也如虎劉一日不去法人如芒在背一日不得安欲以巳之力去之則自顧决乎不能因不得不藉中國之手以去之召之入關而法之害去矣此求中國保護之一證也自議和以來爲時巳久而越南盜賊蠭起法人不能治凡有來自東京者大都謂法人自到東京毫無善後之策除河内海防兩處稍成巿集其他皆一片荒凉卽此可知法人之經營越南無財無力徒擁虚名而近來又有隨員兵弁悉數被戕之舉法人於此一籌莫展無可如何輾轉思維乃以中國前此之大度爲巽懦而仍爲移禍江東之計其意若曰中國若憚於兵禍必將相助剿除越南盜賊明知中國斷不縱兵士出關濳助盜賊亦斷不爲此譎詐之謀而在彼以爲不若是則中國必不相救而法人之在東京者將不得一夕高枕而臥夫是以以小人之腹度君子而深怪夫華官彼非真有所怪仍是求中國爲之保護而特不肯以軟語相求焉耳抑知法人前此諒山敗後中國卽與議和華人聞之者義憤填膺無不髮指眦裂勘界之事遲遲久不決正疑法人之又生詭計皆摩拳擦掌以伺今而法人果復思以戕隨員一事嫁禍於中國而遽用兵以襲白龍並以兵船遊奕此真所謂倒行而逆施吾知此次中國未必再能優容一聲命下并力驅除卽前時所蓄之忿有懷而莫能發洩者今日乘此一洩之荷鋤可以爲兵裹饁可以爲餉法人之來有路者去恐無門矣雖然此一說也得諸東京法字報中國尚未見有的信或係法報中故爲此妄言以自爲夸張亦未可定觀　數日前外洋電報謂法廷各部大臣因議集一欵項而衆情不洽遂悉辭職而去所謂不洽者未言何事大約爲東京之事居多此時卽使巳經部院易人而撥餉調兵何以如是之速耶第法人之心叵測旣有此信則中國不得不早爲之防耳嗚呼法帥孤拔人皆知其死於馬江而法人諱言之以爲不死於中國海司之死明明死於盜賊而法人周内之反以爲死於中國此其狡變爲何如哉法人而旣有此謀設或海司不死彼將以總辦東京事務大臣畢波路之死爲中國所主使矣中國其爲法人之閣摩耶人以爲可惡吾則以爲可笑也論甫脫稿復接香港維新日報云法人調兵爲赴芒街其兵巳於十一月十三日啓行非往襲白龍也其以三兵船遊奕蓋恐賊人由海道接濟軍械非遏中國援兵也此說尚覺可信然而東京法字報之爲是言果何爲哉余亦就事論事焉可矣 
[本館接奉電音]  
　　昨午接在京訪事人來電有本月初四日諭旨三道敬謹譯登○十二月初四日奉上 
 
 

Page 2

 
 
諭兵部奏遵議大員處分一摺熱河都統謙禧應得降二級調用處分着加恩改爲革職留任欽此同日奉旨張蔭桓補授通政使司副使欽此同日奉旨徐樹銘補授都察院左副都御史欽此 
[火災彚紀]  
　　月之初二日午刻寗波南門下駕橋某姓不戒于火幸各水龍赴爲救滅僅焚去小屋數椽戌刻南門外向陽橋下某家又火長安會分龍近在咫尺立卽赴救不致成災夜半江北岸又焚半點鐘時共燬去房屋十餘間初四日早晨離南門數里張家堰地方某姓大火在城各水龍以道遠莫能往救約焚兩點鐘共燬去房屋五十餘間現在風高物燥居民鋪户所當慎之又慎也 
[瓜洲大火]  
　　上月二十六日晚瓜洲居民某姓家偶遺星火吳回氏卽乘之爲虐摧枯拉朽頃刻蔓延風捲殘雲無其迅速致望衡對宇之一百五十六户盡化刼灰其間多係草房是以雖有水龍亦難施救災後男婦老稚蹀躞於瓦礫塲中風雪飢寒嚶嚶啜泣其狀實有慘不忍言者說者謂三冬晴朗雨澤愆期不獨火患可虞卽麥苗亦難播種云 
[火災疉見]  
　　漢皋自前月杪張美之巷後失慎其毗連處皆殷實鋪户故選事者卽以謝神爲名挨户書捐雇班演戱更有火居道士以黄紙書神宥保全等字句各户歛錢幸災樂禍無過若輩至被災之貧户棲身無地餬口無資情形實爲慘極全賴培心堂派司事詳查見有失巢而不能復營者數十户每户給以支搭蘆蓆棚費五百文俾免露處功德真無量也不謂上月二十六晚七點半鐘沈家廟靠河坡一帶住宅又烟焰彌漫上凌霄漢文武官卽率役帶兵前詣彈壓諸龍局亦如飛雲掣電而來奈其時封家姨肆虐火勢節節向南直燒至八點餘鐘至新碼頭河下始得撲滅約被災者七八十　多係　民住宅尚不知該善堂仍能施惠于民否也 
[揚城火警]  
　　上月廿九夜子刻揚城南河卜湖南會館遽兆焚如警鑼亂鳴水龍麕至時則炎炎上熾霄漢通江而館中尚緊閉重門不令外人入内無奈就門外隙地汲水灌之移時文武各員咸集門始啓將龍放入聞焚燬廚房及毗連之平屋數間鄰右幸皆無恙至起火之由有謂爲壁上洋油燈所致云 
[都門雜述]  
　　西四牌樓人烟稠密車馬紛馳俗名大巿街東西南朔各建牌樓一座其柱圍徑二尺餘前後均以大木支拄平心而論斷無傾側之虞矣乃上月初旬某夜鼉鼓四鳴柱忽爲風摧折砰然一聲倒墜於地幸夜深人寂無所損傷云○右安門外草橋馮某某日夜被賊穴墻而入竊去牛一頭仍由墻孔出出次晨馮四出找尋並願給錢贖取未識能否珠還也○禮部行文各旗營謂十一月二十六日皇上前往天壇親行致祭禮成後於二十七日回鑾所有各旗營有無應行跪送跪迎官員卽日咨覆本部以憑核辦○恭修玉牒在館人員無非繕修底册稽覈校對而巳向例清漢正副本資雇名手恭書各一分總其事者曰把頭繕手謂之辦把把頭領出紙張底册分給繕手按期呈交再領計漢字每一千給京蚨一千七八百文清字每一千給京蚨三千文筆墨自備聞漢本巳發出繕寫其清字正副本約明春三月方可發寫云○京西四平臺某甲之媳夙染痰迷之症時發時愈上月初十日夜病忽發突開後門而去迨天曙甲起不見子媳四出找尋查無形跡時田村某乙方晨炊聞門外犬吠聲甚厲啓户視之見一婦蓬頭珗足彳亍田間詰其由來一言不發乙念青年少婦恐爲强暴所汚因送至本村尼庵暫住少焉甲尋至因挈之歸○神機營左右翼幼丁隊練兵於上月二十日晨由本廠列隊出德勝門齊赴兩黄旂教場預備專操大臣閱視合操○有一白錢賊在阜成門内大街正欲行竊爲看街兵所見立卽揪送本管官廳鞭責二十餘次兩腿巳血肉模糊該賊首哀求保釋廳官念其贓未入手又加重責而後釋之並諭以如再於本叚行竊一定送懲不貸云○禮親王之太福晉年巳八旬於本月十三日酉刻升遐奉旨賞銀三千兩賜奠一祭○御前大臣奏請現在三音哈呤人員無幾請飭東三省將軍於所屬内外各城官兵内遴選三音哈哈擇其年力富强馬步嫻熟通曉滿漢音者各保數員務於明春送京預備帶領引見奉旨着照所請欽此遵分咨三省將軍查照遵辦按三音哈哈係國語譯卽好漢子也或數年或十餘年照例由東三省將軍保送來京恭備御試馬步特賞侍衛等官云○户部顔料庫示傳浙江省委員張漙東管解曰絲絲棉等項業于十一月初二日過務迄今日久尚未到庫爲此示傳該委員卽刻赴庫投遞文批以憑傳期驗收勿悮○本年冬至大祀天於圜丘皇上親詣行禮由内傳出十一月二十六日卯初皇上御　乾清宫寳座閱視祝版畢至天壇皇穹宇前拈香閱視籩豆尊俎犧牲更衣入齋宫致齋二十七日寅初拜臺大祀禮成入正陽門關帝廟拈香然後還宫○禮親王於上月十三日赴藍靛廠外潢洲火器營監放弁兵甲米並揀選各項官缺定於十三日回城○太常寺知照本年冬至大祀前期齋戒照例於十一月二十四日清晨恭齎銅人進内於二十六日五鼓由内恭請銅人送入天壇齋宫以備致齋相應傳知沿途該管官兵銅人經過時遇有閒雜人等俱應廻避以昭肅靜○神機營左右翼前鋒護軍十處馬隊官兵於上月十四日清晨前赴德勝門外教塲預備閱看演練馬上各項技藝○本年冬至皇上親詣行禮前期宿壇例應由八旗護軍營派撥官兵於裏圍駐班捍衛護軍統領印務護軍叅領各一員督率梭巡以資鈐束各營因于先期將應需藍白帳房刀矛弓箭鎗支撤袋等物由庫點出赶爲修理以備在壇内支搭安設俾資拱衛云○右翼監督衙門堂書海巡往往勾結私人揑呈漏稅京西各村頗受其累聞金王府村張某之子狗兒近經該署拘到勒令認罰且預先教令某乙供稱狗兒就雪山購馬八匹並未報稅應罰銀二十兩狗兒口稱委無其事乙質以馬之皮毛何色賣於何人令其措銀繳案迨狗兒保釋回家卽告諸其父一同躱避他方洎榷署札飭北城副指揮派役拘傳則巳不知去向矣 
[烟臺寒色]  
　　連日積隂天低似墨至上月十九日滕六君又稅駕霏霏玉屑四出飄揚閱二日始霽文人墨客驢子背上又添幾許詩情而傭工負販之流則道路泥濘殊有行不得也哥哥之苦矣○粥廠施粥由諸大善士輸捐前有某洋行因事與本帮齟齬經　調處於粥廠中認捐鉅欵中澤哀鴻不覺歡聲載道云○巿上小錢數年前巳　禁絶近又循行故轍聞多由旅順口運來云○海防營兵丁自盛觀察較閱後卽在營垣西空地上掘溝攔繩長高各六七尺逐日超越以戒宴安蓋亦師陶侃運甓之意也○陸路小車甚少往來客子幾至徒行聞因滬上裝到棉衣數百綑皆委員雇車解往災區以致轔轔之聲一時幾絶云○旅順口載來貧民甚衆科頭赤足瑟縮可憐巿中多有戒心巡街兵又添一番忙碌盖虞其飢寒生盜心也 
[茸城尺素]  
　　屠入某甲朝擔羊肉出北郭門適遇某乙效沈猶氏之飲其羊而索償無着甲相以冷語侵之乙怒揮老拳奉敬不意甲竟應拳而倒旋卽氣絶想三尺法在不能爲之稍寛也○近有江湖賣解之流在東門外空塲演劇内有繩妓二人年纔十五六能牽十丈索登百尺竿丰姿娟秀體態輕盈趙家姊妹掌上舞不是過也猶能手撥檀槽低唱楊柳岸曉風殘月一時朱門俠少白屋狂生競解纒頭喚令侑酒鞋杯口琖韻事良多刻聞當事惡其冶容誨淫將下逐客之令云○某甲年甫弱冠於日前娶某姓女爲室却扇之夕魚水甚歡惟堂上姑嫜遽責以親操井臼稍不遂意譴呵隨之女不堪其苦偷解金耳環一雙納在珠喉以圖畢命家人偵知有變立卽輿歸母家延牛痘局西醫下藥救治未知能保無恙否 
 
 

Page 3

 
 
[英員復至]  
　　英副領事佩福來交卸後遺缺由前署副領事賈禮士接署昨晨賈君命駕至公堂與蔡太守便判各案 
[洩氣有故]  
　　西人徐思國昨詣本館自言前所放氣毬其所以不能上升者蓋緣毬内之氣須借地火煤氣本擬將地火管接至跑馬場而管跑馬塲之西人不許乃先在地火行　足煤氣移至砲馬塲中途電桿樹木諸多阻滯所雇持毬之人又不小心以致忽被觸破二孔故不及三點鐘卽行試放而巳不能上升再遲則更不堪矣至於明春斷放之毬則其大約較今年之毬十倍故今年用煤氣四千六百萬尺明春之毬須用煤氣三萬五千萬尺能引一千五百八十四磅而上升故明歲放時帶有鐵錨石塊等物並可偕一人同乘而上現巳將次製成惟跑馬塲旣不得接通鐵管計惟有前演馬戲之處鐵管本巳接裝當借此地演放庶足以饜觀者之意云云用卽其所言者綴於萹惟願該西人之有志竟成焉 
[射虎中目]  
　　武生張虎奎家在浦東三林塘魚肉鄉愚無惡不作邇與族人某甲爭奪家産以致械鬥虎奎力不能支傷其一目當經旁人勸散虎奎懷恨于心意圖報　現巳有人調處不知作何了結也 
[圖賴不成]  
　　山西人宋立基投縣控稱叔父有洋百元於前年十月由小的爲中借與同鄉聿成魁主聿豐士言明照典起息迄今祗付利洋三十元其餘屢次遷延向索逞蠻叩求追繳前日莫邑尊提集兩造研訊聿稱小的曾貸王姓婦女之洋由王作中並非借自宋之叔父此次宋實揑造憑據朦混請追宋堅稱實是叔父之洋借據亦聿之　筆現在叔父病故急欲扶柩回里苦乏川資請將是欵追還俾叔父棺木得歸故土邑尊當堂比對聿之筆跡果與借據相符遂怒謂聿圖賴錢財本當懲辦姑予寛宥可卽出外措還聿唯唯遵諭宋亦叩謝而退 
[誤碰委員]  
　　水菓店主某甲近以折閱關閉挑賣糖果爲生昨晨荷担出外漫不經心突與道署某委員相碰致傷面頰委員大怒扭甲至總巡局而請馮蓮士刺史訊懲刺史飭將甲暫交三舖地甲看管候訊 
[擇日騐船]  
　　江蘇海運滬局開辦日期巳登前報日來南巿各沙船紛紛投局承攬運米聞局中定於本月初八日派人騐看船隻以便准予分裝云 
[遷棺轇轕]  
　　信茂洋行西人投該管美領事署訴稱光緒九年冬由買辦周星懷經手租得布生初地基六畝有奇價銀八百兩布當立永遠出租契據及上首原契并有寳山縣境積善堂董事嚴錫山將地賣　汪湘帆轉賣與布之遷棺據一併交下當經調換道契收執迄今巳閱三年非但原墓未遷且新厝者日積日多因將各據呈請照辦美領事據情照會英廨讞員蔡太守飭傳嚴及代筆之陸仲和到案訂期會訊旋有積善堂董事林夢洲具禀聲稱前董嚴錫山劃下周抵欠之洋二百元呈據請追太守訂期前日下午四點鐘時會同　繙譯官易孟士庭訊信茂西人申訴前因周供與同并稱向布成交時說明地有古墓上首立有遷棺據俟遷後再找洋二百元今古墓未遷此洋如何追繳林稱嚴董移交公欵内有周之抵欠洋二百元並未載明遷棺照付字樣因此請追太守問周爲何抵欠　稱當時以爲旣有遷棺據何必再扣價洋因將另有田單作抵其實須遷棺後照付太守問崇善堂董事價賣與汪汪轉賣與布布又租與洋商何以票洋由周交嚴嚴劃與林周稱向布成交時言明前項輾轉劃過太守問林曰爾所請追之洋究係何項捐欵乎　價乎林稱此係嚴董劃下之公欵太守謂何得混稱公欵據嚴禀詞載明田係堂中公産售與汪姓得價改爲義渡之資票洋係找欵若然亦係田價旣是田價則事未妥當爾知之否今洋商控告遷棺之事尚未了結爾反請追洋乎又問嚴遷棺據旣經爾立爾意如何嚴稱生員將地出售與汪先言遷棺故立此據後巳向言明免遷至汪賣與布布租與洋商之事生員實不知情太守謂旣與汪商定免遷則遷棺之據何不掣錧又問陸仲和曰爾旣爲代筆諒必深知底細陸稱生員確曾代筆當嚴出售此地　汪時共有古墓三穴巳遷其二尚有棺木二具未遷又因有人赴藩司控嚴擅賣公産由司札縣不准遷墓因此中止况華人將地永遠租與洋商者定例地上旣有墳墓不能調換道契不知當時何以將此地田單調換道契太守問藩司札飭上海耶抑寳山耶答稱寳山太守謂調換道契須由道憲派員帶地保丈量現在地保何在卽有地保陳惠亭禀稱小的係上海縣十圖地保是地古墓先巳遷去當時不知其中尚有墳墓謝老爺丈量時小的確未說明至後來浮厝者小的可立傳其家屬領埋惟布亦有棺木三具放在該處太守謂爾旣爲地保豈不知地中有古墓想恐訴明則交易不成其中無可取利因此朦混過去嚴向地保曰爾能立傳家屬遷理乎此事談何容易太守曰地有地主豈容任意被人厝棺理合傳家屬遷埋何得反責地保爾須查明古墓有主否嚴稱容同地保查明禀覆易君謂此事巳躭延三載决難再遲旣有遷棺之據仍未遷埋請准該洋商自行遷夫太守謂本分府無此權柄惟嚴不應立遷墳之據設或故者有子孫將如之何此事須傳布訊問俟嚴禀覆方可定案俄而布投案訴稱地旣轉賣理應將棺遷去其由我浮厝之棺叩求限期遷讓太守限三日内禀覆并限嚴七日内協同地保查明古墓有無子孫覆候核奪西人稱設棺竟不遷願照原價退還是地太守諭嚴曰爾須妥思或還西商原價亦可然亦該行買辦辦事不妥致多周折隨揮令各人退去 
[英界公堂瑣案]  
　　德　勞蠟訴稱我與巳故之波利同居昨見細崽陳阿春開寫字房門阻之不依反將胸前扭住另一細崽嚴寳林見而報捕拘陳送案陳供地火行西人欲看房内地火燈是以開門並非私開驀被辱駡與論爭執不敢行兇地火行西人稱我確偕陳開門看燈至陳與勞蠟爭毆情事則未得知嚴供陳與勞蠟爭執時小的適在門外未經目覩勞蠟稱嚴恐招怨是以不肯直訴賈副領事　勞蠟係德國人本副領事未便干預蔡太守飭陳交保俟照會德領事訂期會訊○寗人沈有莊　稱昨日隣人朱阿大闖入我妻房内行姦因偕兄長萬生　獲剪去髮辫交捕送案萬生供與相同沈妻王氏供小婦人適有事開門朱卽挨入圖姦小婦人堅拒不從適丈夫與伯到來將朱獲住朱供小的與沈爲鄰昨由沈父邀到伊家商借洋十元小的固却之沈卽反顔將小的綁至床上誣指爲姦剪去髮辫蔡太守謂兩造所供均有不實　飭一併押候備文送縣兩造同稱設到縣中不堪訟累太守謂爾等兩造如願罷訟可免送　惟着沈將妻具領回家管束朱具不再到沈家切結○包探秦少卿禀稱前有人控宋阿奎竊洋往查不實惟宋非安分之人今特送案請爲發落宋供並未犯竊道轅家丁丁雨生肯作保蔡太守准其覔保釋出○包探顧阿六禀稱積　鄔成金竊得沈永生衣物由小的查獲沈申訴前因鄔稱疉次犯竊叩乞施恩捕頭稱鄔所犯竊案不知凡幾請重辦以儆蔡太守商之賈副領事判笞百板發捕房管押六月贓交沈領○飯店主施臨江訴稱張阿三偕多人來店吃飯需錢六百餘文付一銅洋向換恃蠻報捕拘案張供祗需飯錢八十餘文交洋暫抵卽是銅　豈區區數十文而竟不值乎蔡太守飭張繳錢六百文○巡捕解送爭毆之莊阿栢陳阿九請訊莊供小的在陳處爲馬夫言明每月工洋六元祗收二元五角旋卽辭歇向找洋三元五角伊不肯付故與爭執陳供用莊時言定每月工洋六元後因貪懶辭歇未經滿月照算應找錢七百文蔡太守飭陳照給了案 
[船名正悮]  
　　敝所前解山東棉衣湏幾招商局普濟輪船誤善江天今特更正[  上海三馬路與昌協賑公所陳竹坪誌]  
[丙戌十一月十四日同鄉徐棣山先生于索得男詩以賀之]  
　　自昔未見城北公側聞公有長者風今年菊筵與公遇何幸一見竟如故汪洋大度千頃波撓之不濁清如何胸中邱壑卽經濟措之家國本無異驥足有日展長才森森卓立天骨開明德之後達人起長公頭角崢嶸矣石麟今又降庭除一室英英兩鳳雛今年丙戌月庚子夘合玉堂對鳴吠木天日後定蜚聲此日先爲進一觥君不見滬北園中千章木他年梁楝資夏屋[  高昌寒食生拜手]  
 
 

Page 4

 
 
[懴情侍者以詩相貺依韻奉酬錄請吟正]  
　　品翠題紅筆一枝大著海上羣芳譜滄海遺珠錄諸刻一時傳誦殆徧出凡標格入仙詩騷壇牛耳歸君手海上香盟得主持○昨承飲我木犀香館卽席得二絶句贈王桂馥校書東道多情并賜玉和疉韵以報并乞教之取求如意不疵瑕方寸菩提樹樹花歴盡繁華恍然悟木犀香在個人家悠悠日月奈何天鳳泊鸞飄絶可憐試問屢修花史者幾看滄海變桑田意琴室主呈稿 
[小春十五夜筠香館主招飲於同安里陸桂卿妝閣卽席賦贈錄呈夢畹太癡同政]  
　　本是嫦娥設裏人破瓜年紀柳腰身如卿清潔兼風雅不受凡間一點塵琵琶一曲譜新聲切切嘈嘈無限情子夜聞歌開綺宴碧紗窗下月三更蛾眉淡掃大家風酒入愁腸怕臉紅舉止絶無脂粉氣此身合住蕊珠宫相依阿　幾春秋溷跡烟花俠女愁公子不知儂意緒向人還是问蘇州海昌太愍生夢雲氏脫稿於申江旅次 
[丙戌秋暮自山左返滬與顧桂姿詞史話舊賦此一律以誌鴻爪云爾]  
　　菊花深處夜聞歌一曲琵琶惱綺羅幽恨每憎知巳少丰神愈覺動人多貽將繡帕憐卿意贈乏明珠奈我何小别重逢休話舊離情不敢說風波○書懷春江歲暮慨覊留嘯月吟風事己休漫寫癡情呵凍筆爲添酒債興征裘朋交孰肯綈袍贈胸府空成文字愁散盡黄金歸未得年年舊恨負風流黄歇城邊小雪天飢寒且結酒杯緣綺羅抛却空留恨萍梗飄沉劇可憐剩有新詩吟月下悔將舊事憶花前逢人羞說窮愁話獨對冰燈涙黯然丙戌初冬海昌太憨生徐慶齡綬紫氏稿於滬北大雅客棧 
　　贈沈秀卿校書並序沈秀卿校書者僕舊識也出自良家名魁樂部枇杷門巷楊柳簾攏神清若水顧影自憐工詩詞善諧謔前巳適人於兹七載日前僕乃薄遊訪艶遺興探幽相遇於望平里殷勤如昨雖徐娘半老而丰韻依然綺語相通芳踪細訴爲大婦所不容不得巳仍理故業焉憶昔尋春苔徑飛花落　友之觴俄而消夏蓮塘折柳按烏絲之笛繫深情於環佩泣幽怨於琵琶緣詫三生待月則挑　絮語凉招五夜迎風則握扇傾談方謂鵠别鸞離頻增愁緒而闌因絮果再續前盟才子運乖佳人命薄千古同慨　爲之悲其遇焉爰賦一律錄請新儂吟太指政曁緣蕚館　懴情侍　同鑒○七年未改舊時妝粉黛雖殘體自芳仙洞花迷三徑霧巫雲夢續九廻腸不嫌冉遇徐娘老休恨重來杜牧狂記否低鬟鏡中流目盼檀郎[  古吳寄鶴生胡芸青未是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣案]  
　　昨報列鹿鶴年棺木鋪主婦王張氏控兒子王三才被沈德寳擊傷翁太守着送仁濟醫院騐傷云云昨晨太守　捕房包探禀稱據醫生言騐得三才頭上有四洞騐明　傷並非手擊沈供小的前曾在洋涇浜設賭檯有南巿周文泰長脚阿桂東海等四人前來爭奪故與爭毆三才曾帮小的打架現在小的巳不設賭仍爲　奇生涯三十前來素錢第一日在一園啜茗第二日在鄭家木橋兎鴻春樓　茗後伊等約聚小豆芽小阿才木匠金和等多人小的與三才互擊阿福在旁亦被伊等擊斷脚骨現在英租界中太守謂用何器械將伊頭上擊成四洞沈堅稱是手擊太守謂手擊不能有洞沈稱當扭擊時伊撞在橋欄上碰破太守謂諒必將鐵器擊傷倘係撞破不過一洞何得有四洞乎沈改稱隨手將水果担上匾担擊伊太守謂本分府深知爾等身畔均茂器械沈仍不吐實太守喝令笞責復加研詰仍不取認包探禀稱有管押之賭徒李阿五張阿福說是用鐵尺打擊尺係方式故有傷口太守着帶李張兩人詰問李供小的眼見三才紏約數十人來索使費沈不允以致兩下互毆王實被沈將鐵尺擊傷沈所紏阿福亦被伊等擊斷脚骨太守着將李張兩人還押復問沈曰現在鐵尺何在何處得來冘供巳被小豆芽東福以去實是父親遺下太守着將沈另外管押着將鐵尺交案○昨報列汪耀根偕友在小東門清芬堂吸烟無端被葉南堂等扭毆一案昨晨包探將清芬堂堂倌葉金傳案葉供城内謝公館苞人某甲欲往杭州在碼頭邊與婦人相撞以致爭論該婦將甲髮辫揪住太守謂爾何以知伊往杭州婦人可是一同進烟館華稱謝公館不知在何處因有某姓常來吸烟是以知道此事實與汪姓無涉况伊偕友在廂房吸烟彼等在外面葉南堂卽阿能先來開燈後婦人陸續而至至卽爭論翁裘氏隨從中饒舌小的並不開燈包探禀稱聞碰撞後該婦卽將其人扭到船局然後至清芬堂太守謂無論碰撞與否總與汪姓何干何故將伊掌頰且拖往樓下蓋實欲拆梢耳隨詰葉曰爾何以將伊毆扭葉稱並未毆伊又不索伊點香燭且並不取過物件太守謂爾因伊不肯是以肆毆遂着將葉掌頰二十下復加研詰曰該婦將人拉到爾局中是否求爾爲敎師要爾出些主意葉不答太守着再責二十下葉供伊將小的衣服拉破太守謂爾等在兩處吃烟如何拉破爾衣服隨詰堂倌可曾見伊等將汪姓扭毆答稱確曾眼見汪又稱小的見彼等將一人逼勒偶然問同去之友謂彼等可是拆梢彼聞之卽夾尋事太守又將葉研詰葉認先爲動手太守着將葉還押隨詰翁裘氏曰爾若是規矩人也不應至烟館卽使有人碰撞亦應急急回家今爾認識船局流氓逞兇毆擊不守婦道可知本分府嚴禁婦女入烟館並非與烟館爲難實見上烟館之婦女決不是正人故也隨着將裘氏掌頰二十下裘氏稱小婦人並不開燈爲伊說是野雞故與講理太守謂不開燈卽可算不錯乎爾若正經女人何知野雞名目着再掌頰二十下還押旋謂裘裕福爾實與該婦兄妹行因欲避去裘字放禀帖上寫戴姓隨問汪曰裘王兩人可曾動手汪稱裘將小的兩脚拉起王實不曾動手太守着將裘還押王旣未動手着交保○前日乖後有木車一輛行經紫來街北口適有小車一輛車上坐一客迎面而來與木車相碰小車傾翻致木車碾傷坐客脚骨甚重小車夫傷及手臂巡捕見之當將坐客送入仁濟醫院木車人拘押以候解案○鄉人某甲從浦左來滬喚杉板船過渡船户潮州人見鄉人有錢三千文褲子一條借故紛爭乘間藏去旣至碼頭之側重與扭毆致甲傷勢頗重報捕將船户拘押候解甲送仁濟醫院敷治 
[贈張季同大令]  
　　話雨江樓夜離懷三載催乘槎近牛斗伏櫪厠駑駘玉樹神逾好氷壼句乍裁賦詩慚賈島還望一敲推雲逵朱家驊初稿 
[上海三馬路與昌恊賑公所陳竹坪經募山東直隷賑捐兼勸棉衣十二月初一日第四百九十六次清單]  
　　新册漢口美最時行寄來餘慶堂胡永保平安廿元○新册本埠俞先生交來陳求母月月平安十四元黎昭懋黎立元黎以揮黎以銘黎以旺五户各五角黎張氏黎龍氏二户各二角半以上八户共洋十七元○新册留有餘洋三元周廷章洋一元○新册隱名氏郭四户合洋三元蕭門鄭氏洋一元○新册夏樹杰求父病速愈洋二元吳醉樓洋一元集本堂夏希曾洋五角張春華洋四角錢少華積省酒資夏沈氏節生活資孫趙氏節餘資三户各洋二角無名氏翁鳳煥張培基三户各一角崇德氏節省點心資錢二百景鳳氏潤佩文韻府　資錢三百以上十三户共洋三元九角錢一千四百四十文○新册梁積峰先生交來陳玉南洋一元無名氏銅洋一元方文銘梁祺彦各洋五角梁興劍洋二角以上五户共洋一元銅洋一元小洋十二角○新册常州恆生德記募來求安事洋一元五角太亨億長昌二户各洋一元恆記土棧洋五角以上四户共洋四元○　册同里墨耕齋洋二元又募壽萱堂洋二元○新册杭州齊東野人　浙　傭二户合來洋三元○新册嘉定葉永和義盛恊二户各洋四角陸合順恆泰二户各洋三角周仁　李正昌陳春楊三户各洋二角以上七户共洋二元○無名氏求保平安洋十元新同孚洋行嗚山先生交來鴛湖漁隱奉母命求保闔宅平安洋十元泰昌號交來毛東房銅洋一元力綿子洋三元無名洋二元○青浦儒學正堂陳子愚先生續募繆季豐先生豐字册郭杏卿洋三元不留名二户各洋一元又册惇仁堂程洋五元同和典各友金牧堂二户各洋三元同和典節省冬至筵朱家角彚豐典節省冬至筵又各友節省伙食費移賑三户各洋二元不立名泰山堂金元石存養居陳五旬壽酒麵移賑四户各洋一元又册盛順興德昌王少廷王鏞不留名五户各錢二百胡子記萬慎錢克勤恆治昌吳星垣康氏義興陸振聲不留名三户松記廣豐吳蔚亭新義興孫松堂李嶺卿十七户各錢一百文以上三册共各洋廿九元○本日共收英洋一百十五元銅洋二元小洋廿一角錢一千四百四十文合併聲明 
[上海三馬路與昌恊賑公所陳竹坪經募山東直隷賑捐兼勸棉衣十二月初二日第四百九十七次清單]  
　　本埠盛先生交來隱名氏費洋一百元○本埠程先生交來祥泰布號朱秋畋先生爲子授室喜筵移賑洋五十元○新册嘉定署内植經募梅彭軒洋三元黄姓不留名二户各洋二元拾香草齋錢二百五十文經募子錢一百五十文又册陸子祥錢一千三百五十文徐東海堂錢一千另五十金粟界中人錢三百顧伴鶴二百文張清和堂沈仲華二户各一百文又册麥　瑞堂麥令德堂二户各洋一元以上三册共洋十二元錢四百文○新册江北富安董印三先生經募江北富安塲盧文伯洋三元飲易山房洋二元徐崇甫洋一元朱梅溪程杏軒二户各洋五角以上五户共洋七元○新册彭城免力子求挪扶得力諸事順遂洋二元○新册常熟乾泰恆號交來無愧我心洋一元晉雲寅卿氏求妻病速愈洋半元健飯老人汪味松二户各洋二角杜隱寶洋一角平心子錢五百四十文河南贖罪錢五百文以上七户共洋三元新册無錫正泰行陶麗清先生經募錢阿龍尤阿生唐登寳各錢三百陶阿寳胡正培高　黑錢阿金唐阿三登寛胡榮生梅生　二寳天喜順生張隆生顧正生周金生各二百文聯單一百五十鄧妹觀張邵文盛鴻魯徐金喜曹百元和尚　順喜浦和生袁順寳各一百文以上三十一户共洋五元○本埠無名氏銅洋二元聚順堂陳洋一元○本日共收英洋一百八十元銅洋二元錢四百文合併申明 
 
 
