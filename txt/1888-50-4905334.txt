# 1888 - 50 - 4905334

 

Page 1

 
 
[出售月分牌] [  本館告曰]  
　　本館所印之中西月分牌於日　隨報分送後尙多若千幅諸君如欲購閱每幅價錢十四文可向本館帳房價買 
[重印淞濵花影减價出售] [  申報館帳房啓]  
　　前印淞濵花影業將銷罄兹又將滬上名花中之出色者重爲摹繪排印入書較前尤爲精妙惟所印不多特爲减價每部止取工本洋八角賜顧者請速購取可也此布 
[大題觀告曰] [  點石齋主人啓]  
　　制藝之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是　爲定制國家用人　數途並進而以科名爲重試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館含甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則剛繁補缺題必求全刋譌存眞文惟其是名山藏稿時賢窻作不惜重貲收羅維殷凡巳見他部者雖有佳文亦從割愛其或每題登二篇乾必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作未甞不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寳船家有其書矣然篇目不及文彙之多文彙多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[硃批雍正　上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷　而極之勵精圖治之心則本天心之仁愛一天道之裁成庶物而已矣本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛　之心焉分裝六十册外加文木箱子定價四十元准於本月十五日由本齋帳房三馬路申昌書畫室淸遠里新泰絲棧發兌至於紙張之潔白字跡之湛精猶爲此書餘事有目共賞不自譽也巳此佈 
[論萬國公法道在和同]  
　　或者禹合諸侯於塗山執玉帛者萬國抑何其盛也說者謂中國之地瓜分而豆區棊布而星羅縱横以界之殆不盈千八百國何况萬歟此殆舉成數而鋪張之也鄒衍談天準周髀宣夜爲說謂九州之外復有九州佛經則區全地爲四大部洲其說與西人最近自泰西諸國東來與我中國通商始創地球之說謂東西有四大洲近復增澳大利亞爲五大洲坤輿所有各國大坻盡括於此矣然亦不過百數十國而已顧編年紀事者動曰萬國史記立綱陳紀者動曰萬國公法蓋亦舉盈數爲言耳國豈眞有萬哉泰西自有萬國公法之設列邦皆奉爲圭臬而不敢有違國有大事或兵刑玉帛盟聘和戰之舉咸必於此折衷焉不能以一國獨斷須以萬國公斷夫天下有私是非亦有公是非一人之是非私則衆人之是非公矣一家之是非私則一國之是非公矣一國之是非私則萬國之是非公矣便於彼而不便於此不得謂之公宜於甲而不宜於乙亦不得謂之公公也者據理爲歸而已矣而法則循理以立者也蓋一家有法則一家治焉一國有法則一國治焉萬國有法則萬國治焉然家國之事或囿於習俗或趨乎風尙遵循已久遂以習慣爲自然以是所立之法不無所偏往往有流於私法而不自知者焉至於萬國相交則不可不有共相循守之具可以斷公是而息私非夫人不相交則獨而無對無對則亦無友朋亦無仇敵友朋與仇敵雖相反而適相同故仇敵者不由朋友之外而生朋友者或由仇敵之内而得今日之盟邦一失和則敵國也積年之敵國一結好則盟邦也其機如此豈可不愼乎哉抑古者東西隔越南北暌違舟楫難通人苦往來故不能得而相友亦無由怨而相仇今也萬國相交貿遷有無天涯地角有如比鄰由一已而言之則獨立之國也由交際而言之則對立之國也今旣不能獨而無對則亦不能無友朋與仇敵然則可不謀所以全交誼而塞釁端乎可不思所以設條款而備患害乎此萬國公法之所由起也夫一人之心有公是非然至於彼此相形利害相關則其自以爲公是非者或入于私是非而不自知於是乎一國不可無律法萬國不可無公法一國之是非一國之君决之萬國之是非惟賴公法以决之爾誠以萬國公法者以公是非正私是非之具也　家之私是非爲一國之法而屈焉一國之是非爲天下之公是非而屈焉公法者所以和同萬國之具也平爭息忿釋嫌解結泯疑弭釁由離而使之合由乖而使之和由逆而使之順皆萬國公法爲之從中斡旋也於是乎强不得暴弱衆不得侮寡大不得凌小而萬國各得以相安於無事公法之有裨於治化豈不大乎哉或曰萬國和同宜有此一日特在今日猶未也今者地球各國猶有大小强弱衆寡之見存小不能事大大不能字小幅員之廣狹未均也弱不能服强强不能撫弱勢力之傾軋未平也寡不能附衆衆不能愛寡情形之厚薄未一也且今之入於萬國公法中者惟歐米兩洲諸國耳共相循守各保平和而亞洲中大如中國反不預於其列是果誰爲之扞格歟誰爲之禁阻歟名雖曰公法而意猶不能無私也或謂今日泰西大小諸國惜猶未及禁止私戰之事近者兩國戰爭猶用火器以故積骸成邱阜流血成溝澮其禍猶未能免豈非亘古今一大嗣典乎哉余竊願五洲之中有一大豪傑出焉大倡禁止私戰之議定約各國不得妄行交兵若爽約則萬國群據公法懲治其罪意者將來此事必成若有豫見其兆者如昔年亞拉巴麻之事美將以此難英各國爲之排解繼而英美大臣會於瑞士以免兩國出師役糜國帑殺戮民人之慘焉孛露賃船販賣華人爲奴爲日本所緝獲俄皇平允聽斷以免後日之紛紜此皆漸近于禁止私戰之舉私戰旣止公法日行宇内萬國悉服於公法之下於是公法之學日益加精公法之奉日漸廣遠完善具備純一無私以致地球萬國美樂趙遙和同平順大一統之盛復見於今日佛家之所謂金輪聖主者其在斯乎嗚呼使地球上諸國無大小無强弱無衆寡不肆其倂兼割據之謀不逞其蠶食鯨吞之勢滅則興絶則繼各安其邦各守其土各專其主各子其民一旦固邦交修盟好相約于全土適中之地大啓壇坫俾萬國之主群周旋於珠槃玉敦之交雍容於禮樂冠裳之際咸執玉帛以相見安見不及昔年塗山之盛會也哉 
 
 

Page 2

 
 
[東報彚譯]  
　　日廷於去臘召地方各府縣知事入京會議地方事件據日報載西歴二月十三號東京來電本日午前十點鐘各知事赴内務議事堂開會内務大臣演說各町各村制度來歴諭衆協議幷定順序陪議委員柴原内海山崎等八名長崎縣日下義雄君前年在任所抱黃門之戚此次新續鸞膠卽於議事之暇行嘉禮焉在崎日本官及各國理事均送賀禮大都以洋五元爲度各簽名字此理也亦情也而事有出于情理外者則有二西人持西式禮單字樣至相識之華商家聲言長崎縣現行婚禮勸爾出洋五元恊衆聨名備禮物送去務以人多禮多爲妙華商有不允之意則又言此公在任造橋修路租界尤多善政不可不賀且與之通往來將來稅關上亦可沾其利便嘵嘵相勸數日僅得怡德永祥泰等三四家如數此外各家則均置之不理以其借他人之慷慨揚自已之聲名也○日報言政府此次與暹邏出使大臣訂定通商條約之後外間傳說將設領事館於暹邏國此事係屬子虛惟現在外務省籌及新嘉坡馬塞等三處日人不少務須設置領事館當由内閣出諭所有三埠設立領事館需金若干著預爲計算以便請撥欵項○日本預命本年四月間當派宮中顧問官二名前往歐美各國探察事情○朝鮮派往駐紥歐洲之叅賛官李容泰並駐日本之書記官安駟壽洪禹觀由仁川搭坐肥後丸輪船抵長崎帶同隨員元成澤李寅昌家丁閔聖福投樺島町鐵谷方寄宿李叅賛擬搭此次公司船赴上海安洪二君則俟廿一號上水船赴橫濵○日本婦女寡廉鮮恥不惜失身於人其心惟以養父母贍身家爲重故從他國人雖衆往往有始無終日官雖顧體面禁止出口而暗度陳倉者仍實繁有徒卽如海山崴新嘉坡煌煌然設有領事官凡有日婦到彼一經查出不過罰洋數元仍聽其爲娼若新嘉坡近來尤甚日報述新嘉坡來信言由日本來之卑陋婦人日盛一日此處日本男子僅十餘名而婦人則多至二百數十名陸續船到有增無减此處近都會自西至鮮茵各埠及南至濠洲諸島日本婦人之足跡無地蔑有推原其故良由龜搗在彼開設靑樓往返勾引女子嗜錢不惜　身以博利初去時必先取身價到後粗習賣俏之法卽以美麗衣服妝扮做至期滿以纒頭折半償樓主夜合資極貴凡業皮肉生涯者貌至醜陋每月亦得百元以外其中有一鴇爲靑樓之主典妓女身價積有三萬金所蓄錢樹子不下四五十株統計靑樓十二羣聚一處地名遊廊其地巡查皆穿白洋服日人呼爲白人土人有喧嚷爭閙事惟白人能鎭壓日人倚爲護身符於其來也率家奴顔婢膝以博其歡此外無一日人爲别項生理者我國體面何在可勝浩歎 
[韓事紀要]  
　　韓地入冬以來雨雪連綿時見六出紛飛飛數尺凝結未化白茫茫一望無涯柳子厚千山鳥飛絶萬徑人蹤滅之句情　　景宛合○國土最愛中國花木袁商憲近由上海購到紅梅臘梅佛手及各色名花數十盆爲贈王見之歡悅異常隨派中使二員至袁商憲轅致謝並答送紅白參數十斤以將意○韓廷派往俄國使臣趙臣熙現尙留滯香港其駐日本使臣閔泳駿前因事調回近復派往因貲斧短少尙未啓行○去臘初四日爲朝鮮熙倫王太妃誕辰是日駐韓各國欽差總領事等官咸於辰刻進宮祝壽王欵以嘉點盡歡而散○國王前向美商湯姆生貸洋一百萬元購置小兵輪兩艘及還廣濟朝陽兩船之欵言明以仁元釜三口海關及各金礦抵償嗣以金礦出産甚旺不如自辦機器開採聞將次興工矣○王京匪徒放火燒斃烟臺三合順號三人一案兇犯至今未獲袁觀察以該商等身居異域橫遭慘死惻然憫之爰督同各屬員捐集洋銀一百五十元令其同鄕人將屍棺搬運回烟死者有知當感深泉壤○紅參價値日昻二十支與三十支者一對須洋廿七八元販往中國亦無甚利息兼之出口不易故售者買者均甚寥寥○去冬王城鐘樓東首燒去茅屋五十餘楹火熄後貧戶之無棲止者實屬不少某國欽差惻然憫之時遣人查訪每戶給大錢千文某欽差之好行其德方之白傅長裘杜陵廣厦無以過之韓民之受賜者宜其頌聲載道也○日人改朔之後惟達官巨賈遵而行之民家鮮有遵奉者西歴一千八百八十八年元旦仁川日商並不閉戶停工惟鋪戶門前各懸稻草及冬靑柏枝循舊俗也街上往來拜賀頗不乏人中國領事亦往駐劄各國領事館賀年○有某兵船之水手於禮拜日放假上岸從麴秀才遊醉後闖入三里寨某妓館偶不遂意大肆咆哮妓憤不能平順手取銅尿罐迎面抛去某水手不敢攖其鋒踉蹌往西而遁見者咸撫掌稱快○秋間敦賀丸輪船由烟臺回仁川在成山洋面拯救遭風失事難民孫玉浩等八名當交領事署貲送回籍並禀報政府奉諭製送匾額一方西式銀杯一座寧綢兩疋洋酒兩箱以酬其拯救之勞銀杯係託某西人在香港定製者高可盈尺雙龍鑲邊四圍鏤鐫人物山水失事船隻上面鐫有中西文字精巧絶倫適敦賀丸去冬抵港洪領事卽備文送請日本領事官轉交該船主收領該船主大喜過望隨由日領事帶同至洪領事署叩謝於以見中東之和好云 
[理事循聲]  
　　新任駐札橫濵理事羅少耕太守歴任繁劇疾惡如仇　現聞在橫濵興利除弊尢以禁賭爲第一事去臘有於花會塲中起釁而告發者經羅太守提原被到堂判責之餘復澈底根究嗣有人禀稱此地花會屢禁不絶由董議定開設花會之家每月出費若干派作三處公學及會館用度以及理署中多添巡查之費自是業此者雖私而若公前有日官照會請禁華官以此乃以筆墨爲生涯運心思而取利非賭可比回駁日官花會中人以廣帮爲最多日中出入爲數甚鉅倚此度日者不下干餘人羅太守得禀更不以爲然大旨謂公學會館自當捐公項以資用度至於署中多添巡查自有本憲捐廉無須此不法之錢務令此等人立時改業違則驅逐一時雷厲風行業此者無不歛跡○駐札長崎理事楊星垣太守特於初六夜在署設春酒以欵客與衆紳商協議曰凡各商有事欲至署中控訴每多拘束不盡欲言間有干涉家丁巡查之事礙於耳目者尤未便昌言本理事遇有探聽之事動與商家往來亦不雅觀現擬借八閩會所擇三帮中公正紳商與本理事襄成一會逢禮拜四則聚於晚間禮拜則聚於日中開會之日備酒席一次自後則惟茶烟而已與會者先捐洋一元以辦書畫琴棋及筆墨花草等類會晤時不拘何人有正事卽可盡情細談第一勸華人聨爲一氣不論貿易銀錢船隻諸事均須斷給毋得涉訟以外如有益商民之事隨時請而行之設遇與他國人交涉事亦須斟酌辦理無事時或談新聞或叙衷曲或玩琴棋或弄筆墨各投所好切勿拘禮云云衆紳聞言皆稱理憲體恤商民如是無不樂從於是擇定月之十九日爲開會之始 
[觀察將回]  
　　江海關道龔觀察於日前赴蘇賀歲昨日道署接到吳門信息言觀察將次回轅遂定於今日排齊執事預備恭迎 
[續訊奸案]  
　　昨報列和尙犯奸一案捕房昨將和尙福光寓夥陳阿四婦人王雲庭解訊公和庽主婦楊李氏亦傳到房主遣收租人孫　　介仁投案請追欠租洋四十元一角王司馬詰其去冬可曾到過公堂答稱未到該房客租屋兩幢係十二號十四號門牌開客寓烟間日間不開寓門從烟間出入房租每月八元伊祇肯出七元去年由陳姓收租我接手未久被伊欠租洋十一元九角餘洋乃從前積欠下來司馬問楊李氏欠租若干答稱不但不欠尙透付三元孫卽將租摺呈案司馬問爾主人有房屋若干答稱百餘間司馬謂爾知彼等現犯何事爾等將房屋出租必須詳詢房案來歴方爲妥協孫稱去年十二月間始知該房客不甚妥協曾赴捕房請爲釘門在後因事未果司馬着法包探帶同收租人前往檢查屋内物件卽行釘門以抵房欵又訊捉姦之事如何而起據二十二號華捕禀稱是晚二點鐘前出外巡街有一年輕人說寓中多人因一婦而致吵閙囑往彈壓及我往見看者甚多和尙與該婦均不穿褲云是捉姦司馬謂年輕者是何人答稱客寓中人必然認識司馬卽詰陸阿四陸供有人來借寓領至房間伊不合意在後推和尙所住房門遂致吵閙福光稱流氓在烟間遇見司馬又問華捕曰鳴捕者究是何人是何名姓此人卽是原告如何不到該捕稱是晚一倂進捕房去捉時有三捕同去不止我一人此人見面卽認識司馬謂旣如此爾如見面卽將其人拘案以 
 
 

Page 3

 
 
便問話該捕遵照退出法包探將和尙身畔搜出之戒牒租房票捐票當票及時辰表等呈案司馬閱見該僧又名大乘在長沙嶽麓萬壽禪寺受戒右牒係給名竹林者收執當時福光在案前合十長立不跪司馬謂爾今犯事尙作此態喝令跪下詰問據大乘供前在湖南披薙受戒現在滬北鐵馬路開膏藥店當日因買洋布走過公和客寓有老婦喚我入内吸烟後有多人欲向我拆梢拘到捕房王司馬詰楊李氏曰王雲庭之母爲何不到答稱昨日已尋到及至捕房大老爺已登轎回公館故未交案今日伊不肯上堂司馬詰之王氏據供和尙曾買肉麫七盌大衆共吃餘語含糊陳阿四供有人來借寓推和尙之門致啓釁端其人不知名姓王司馬着將楊李氏陸阿四分别管押和尙還押王氏暫押候伊母到案再核 
[滬城紀事]  
　　本城各街道傾圮甚多上海縣裴邑尊禀請道憲就常平倉設立水陸工程局派畢香如二尹經理其事刻己分叚興工自西門起至太平街一律鋪砌缸片昨日二尹親至工作處察看諭令各工匠認眞鋪砌必須堅固俾能歴久如新云○本城某氏女碧玉年華天然愛好時至租界結伴閒　其父以勤儉成家恐女貽門戶羞屢加訓誨正月初復至租界經宿不歸甲入房視之則箱籠中已空諸所有忿甚托人尋獲送至家中研詰情由大加譴責女羞愧無地隨於晚間自盡 
[勸令和好]  
　　前報紀吳楚卿扭張錦甫投上海縣喊控匿女賴婚一案昨日午後經帮審委員陳伯葵明府升堂訊究吳稱張將女許配與許靜波爲媳議定財禮洋百元小的爲媒當付洋六十元先行過門客臘張女仍回母家諏吉於正月初十日合卺及期付洋四十元詎彩輿至張家迎娶而張竟將女藏匿爲此扭案叩求究辦許亦挈子投案伸訴前情　稱小的不敢匿女實因姑性乖張時將女百般凌虐以致不敢再至許門小的以旣已締姻不能翻悔婉言勸女及屆吉期女畏懼避逸刻已尋到交案張女稱姑甚暴戾令在脚桶内洗臉如不依卽遭詬詈繼以凌虐小婦人因不堪具苦是以避匿並非悔姻明府謂旣聨眷屬總宜和奸着張女交許領回爲子成親並飭許妻嗣後不准再事凌虐如不悛改許張女投案禀訴兩造遵斷而退 
[給洋了事]  
　　前有薛陸氏投上海縣具控許小弟匿女出醮一案前日午後經帮審委員陳伯葵明府庭訊陸氏稱小婦人所生一子名關寳娶媳許氏尙能相安詎子忽於去年十月間病殁許氏隨回母家旋被其父許小弟出醮叩求究辦許稱小的之女於婿去世後被陸氏作主再醮與朱炳榮爲妻與小的無涉伊竟到案朦控希圖索詐今朱幷女亦已來案叩求質訊女稱小婦人自夫故後因姑貧苦不能度日是以再嫁與朱與父不干朱稱小的憑媒娶薛許氏爲室由陸氏出立婚據一紙呈求明察明府謂婚據鑿鑿陸氏胆敢誣控實屬可惡本應懲辦姑念貧窘着朱再出洋十元交陸氏具領一倂斥退朱遵諭仍挈許氏而出 
[法捕被控]  
　　有姚阿二者在滬習薙髮匠日前投上海縣控稱有人還下洋十六元携往小東門外某店估看被法捕房華捕侯阿二將洋搶去幷拖過十六鋪橋毆打曾投法捕房控訴不理裴邑尊着姚暫退卽致函法會審員王司馬請將該捕傳案妍究王司馬卽知照祁繙譯及備捕頭將該捕傳案於昨日訊理縣差將姚解到姚以被人打傷經王春泉攙扶到案司馬先詰王春泉據供與姚同業現在開一粥店姚不能行路託我扶來餘事不于姚供有友約到小束門淸芬堂吸烟還我洋十六元出外估看適糟麵筋店有人賭博我亦賭輸洋三元隨口說伊是僞牌九伊等卽將我毆打有名阿大者在内聞賭是該捕所開我到捕房控訴置諸不理司馬問可記時日答稱在初四日夜間我被伊等打傷洋元被搶祗剩二元司馬謂爾洋共十六元輸去三元現剩二元何以稱被搶十四地姚稱輸去之外有十六元司馬詰侯阿二據供是日出外巡緝在大街見有人打架聞說爲賭博起見當將兩造拘入捕房捕頭以新年不理案牘因卽放出不料銜怨於我反來誣控王司馬問爾知麵筋店何人所開答稱　知司馬着縣差將姚阿二帶回交薙頭店於禮拜二再行解案該捕侯阿二仍帶回着法包探於下期傳麵筋店主到案問話 
[英界公堂瑣案]  
　　昨日奥國夏正領事無暇到堂所有捕房移解各案經蔡二源太守升堂獨斷○麥捕頭稱去冬十二月中旬安吉衣莊夥施吟香報稱有自稱副將之張德富來購皮衣十七件囑夥送至中和棧後竟避匿不面中和棧中人亦報稱張所遺板箱不知内有何物被欠房飯資洋二十元深恐將來受累將箱交存捕房昨日施在法界見張及跟丁張明德扭至捕房詰得現住虹口戴根亭家查張幾年前曾因誑物送押今請爲重辦包探秦少卿禀稱施見張乘東洋車手持山水一幅海狗腎一匣明德手持護書跟隨在後及扭至捕房據言住居戴處前同相士許星芝用藥酒醉迷王妓攫取金飾許　案懲辦後患病倒斃戴聞風遁逃未經獲住安吉執事人蔡春紀申訴前情幷稱施被張誑去皮衣十七件計洋二百廿一元九角照例須賠今旣獲案請爲追繳施供稱皮衣已被質洋起到質票張供稱四川人向在營中當差保舉至副將尙未歸標蒙大憲奏留河南効力前年在福建長門督帶土勇建築砲臺又往臺灣營中去年在滬曾向安吉衣莊交易欠找洋幾十元不知其如何言十二月二十日騙取皮衣十七件價洋二百餘元我所質皮袍一件尙在十二月十四日已屬不符昨在法界忽被扭毆剥衣跟丁實是我兒亦遭毆打蔡稱並未毆打更未剥衣施稱先被取衣一件又來購衣十六件送交中和棧後卽避匿該棧置之不理從未收過洋銀包探禀稱張手持山水海狗賢之外又在其身邊搜出功牌札子質票一倂呈閱祭太守謂張前旣犯事去年又因娶妓趙鳳英霸賴諸傭人洋銀又被趙控告誑騙箱籠等物爾頭戴紅頂花翎上堂質訊明德言是爾處當差之人今又稱是兒子究不知實係何人去冬住中和棧不别而行以致棧中恐累曾將爾所送箱籠交存捕房今旣來滬又不回棧另居戴處種種行爲已可槪見捕頭深知爾作事不端請將爾先行笞責爾旣稱是副將當將牌札呈騐張稱職員四川人戴是同鄕牌札已均被起案蔡太守謂察閱起案之牌札係陳德芝及浦姓張稱陳浦二人之牌札寄存我處我之牌札容再稽查太守又問明德曰張是否爾父答稱實是父親太守問然則爾前投案何以言是當差張稱以兒子爲跟丁只得言當差人太守飭將張連明德及牌札質票山水海狥腎一倂移送上海縣再行禀道候示麥捕頭請將存在中和棧之板箱當堂開看給還張求釋兒子並請給還山水海狗腎以便交兒變賣料理太守飭開箱内係破盌幾只舊席棉絮而已着張看明是否張稱無錯太守飭張具請釋兒子收領山水海狥腎之結張遵諭當堂具結○戴秋橋訴稱堂弟戴元元行竊衣物雖不甚値錢深恐將來行竊外人之物被辱不堪爲此報捕拘獲人贓送請薄懲以儆元元供因有急需擅取衣物質錢蔡太守判管押二十八天起案之贓交秋橋領去○剪土店主蕭松德訴稱昨日李錫卿等突來搶去皮馬褂　鞋等件並帶碎燈盞約値洋三元報捕拘案李供醉後誤叩土店門以致口角並無搶取皮褂等之事捕頭稱蕭失夜褂並未報明捕房蕭稱一時未經檢點是以未報蔡太守謂蕭控失無憑且未報明捕房碍難准理判李繳償洋三元了案○包探唐靑山禀稱前夜見趙昌華在路行走情狀可疑憶趙前曾犯事阻而問之趙言現爲坭水匠小的因聽其自去不料趙反來饒舌妄指失洋二元爲此拘案請究趙供浦東人曾在法界彌羅洋行爲泥水匠並未犯事前夜欲至友人處中途被拘故與爭執失洋二元蔡太守謂深夜行走情狀可疑理合盤詰豈容恃蠻今姑從寛開釋嗣後不得再蹈前轍○包探王阿二禀稱垃圾夫葉德勝浙江平湖縣人有同鄕人失船一艘内有鋪盖等件托葉找尋由葉尋見該船幷竊船人交與船埠張金生將船鎖住一面帶竊船人進城路間竊船人割斷髮辮奔逃此事在美租界張不應並不知照捕房擅自帶人捕頭聞之以爲于違租界定章命小的傳葉拘張割卜髮辮尙在張手葉供訴前情　稱失船人現在平湖張供葉將船及竊船人交與小的不知定章以致有悞蔡太守謂張辦理不善判押二十八天以繳葉旣不知規矩從寛斥釋船及鋪盖俟備文移送平湖縣查傳失主給還○洞庭山人潘雲章禀稱有親戚在椿記棧 
 
 

Page 4

 
 
司悵因往借住前夜出外卽歸見房門鎖匙扭下檢查之下失去猞猁狲馬褂灰鼠外套銀鼠馬褂等件據云並無外人入内因之報明捕房將茶房人等送案請究可帳人供與同幷稱棧主姓劉茶房曾萬和劉阿長李少子吳生坡同供潘客失竊小的均不知情蔡太守飭將曾等四人一倂暫押姑飭司帳人知照棧主赶緊料理 
[法界公堂瑣案]  
　　王顧氏訴稱在李二寳花烟館傭工昨晚有十餘人來吸烟四盒計錢四百文並不付給反肆兇橫致打失銀荷花板　　銀圈各一隻因之鳴捕拘一人送案王司馬詰解案之杜元林據供撑船爲業船泊虹口頭壩昨晚在新街親戚人家晚膳回路經該花烟館門口被伊拉住囑我吃烟我不允將帽搶去因之爭論實未吸烟王司馬着將杜暫押覓人來保○昨報列某甲在又新園浴堂失去衣服一節兹悉甲陳姓在法馬路醉六堂書坊爲夥失衣後曾投捕房控訴法捕頭着包探將該堂倌侯阿勝傳到據供是無錫人有兩人進來洗浴不知如何失衣陳稱洗澡時領小兒同往及洗畢出外已不見衣服立卽開單呈報王司馬問衣服價値若干答稱約洋十八元左右司馬飭將侯阿勝衣服交浴堂主保去且諭侯曰爾當尋覓如尋不到卽應賠償○積竊王子山據供是太平府人去年十一月紗在輪船竊物被包探拘案於十二月初六日懲責釋放限伊不得逗遛滬地詎十二月中旬又被獲到懲責一百板王仍逗遛前日又因犯竊被人將眼面打傷正在逃逸復被包探瞥見拘入捕房在身畔搜出四開八開小洋各一個押票一張係水烟袋供認在華利輪船上竊來昨日解訊之下王司馬着魯押俟有失主到案再行核辦○昨報列同榮里某氏控媳逃逸一節捕房昨將揚州人袁阿六解訊原告秦葛氏訴稱子年三十二歲做藥店生意娶媳袁氏三年逃過三次兩次均在伊之昆弟處本月十一日早媳又逃逸至今杳然無蹤袁阿六名本禮是伊兄尙有本軒是伊弟做印書生意昆弟二人將媳藏起向伊盤問卽行逞兇王司馬　哀阿六據供妹嫁秦姓已四年我昆弟兩人均未成親素不與秦來往秦葛氏甚兇很不時將媳打駡不知如何走失司馬謂爾說素不與秦家來往何由知秦葛氏不時將媳打駡此語殊有破綻顯見爾等將人藏起着將袁管押俟將人尋到卽行釋放袁求交保司馬着尋人當堂具保 
[讀香海棠館詠泉詩書後]  
　　戊子新正桂林况葵孫孝廉周儀介同鄕凌子壽臣見余於滬上之尊聞閣出其所著香海棠館咏古泉詩　　一卷見示考核精詳每種系以一絶句計百餘首余於泉貨之考据實門外漢不敢賛一詞惟就詩而論則此種乃咏物詩中最難題目非板則腐不易著筆欲求其饒有風趣盖戞戞乎難之是卷獨開生面於咏古之中不失言情之趣夫惟大雅卓爾不羣雒誦再　佩服無已况君爲意琴室主同鄕意琴去歲旋粤臨歧握手灑涕不止今者新雨初逢不覺興懷舊雨遙想意琴在粤亦當念及海上故人　恨雲山遠隔不能如泉之流通得以時時晤語兹覩此書庶幾知筆墨之餘猶有此間情逸致亦足慰已至於况君之詩之妙則凌子知之意琴亦知之以出示天下文人學士當無不知之無煩余之贅述也[  元宵前二日古越高昌寒食生弟桂笙何鏞拜手]  
[正悞]  
　　去臘二十五日本報施粥芻言原據漢陽高目時艱人書爲之引申其說兹有人來言培心堂每日需米十餘石至少亦需米七八石並非僻在一隅每日祇消米一二石云 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四元馬路高易公舘内籌賑所李秋坪經收河南皖北賑欵十一月廿一至廿九等日第廿六次淸單]  
　　廿一日賈潤生洋二元祥册乏力氏等十七戶洋一元黄伯壎半○敬修堂五元○江西志立氏洋四元銅洋八元○○揚州黄灼亭翁募祥册單肇熊公善堂單吟伯各洋一元魏卓雲錢一千文陳木夫六百文羅亨鈺徐大萬雙柏堂謝子常楊詠秋李濂洽記各五百文莫小賢翟金各養怡堂趙仲輝雙桐書屋單樨亭陳石秩各二百文王壽山趙獻廷永思堂程靑甫馬棠朱觀瀾張鑑堂楊銘恩趙翼之李琴齋張月旦各一百文共洋三元錢七千六百文伸洋七元○揚州張公舘募祥册無名氏洋五元求心所安齋三槐堂各錢一千文孝友堂三槐堂忍辱齋各四百文百壽堂三百文雙虹堂鶴記仲記献記各二百文共洋五元錢四千三百文伸洋四元○廿二日日昇昌田瑞卿翁交來未江寗藩署洋六十元○廣東愛育善堂第十一批洋五千元伸規元三千六百兩○廿三日無名氏洋八元○王榮甫一元○救灾圖說單蕭城韓庭音洋十元韓德峻蔡葉氏韓志嘉各一元韓志龢韓章氏各半元共洋十四元○頴川綏卿氏一元○竺省非錢二百文○江西余萬順募救灾說單蒲秀氏補過氏無名氏荆山氏各一元○嘉定黃寳誠堂洋二元○平湖大吉祥祈父母冥福洋二元○　杭懋昌善士募無名氏洋十元○何乃敬求雙親冥福洋二元○廿四日太倉劉銓二元○蔚豐厚號交來都門阡兒胡同孝感屠再思堂京平紋四十兩伸規元四十一兩二錢二分○韋文圃翁交來香港東華醫院第八批規元一千兩○彭竹齋高耀忠各五百文王楚伯二百五十文隱名氏二百文隱名氏一百文合來洋一元五角○廿五日江西新城縣右堂鄰少卿各花洋一元○姜堰厘局趙午橋洋二元○茹芝堂聆善居各錢一千文無名氏二戶一千六百文無名氏二戶錢六百文欲寡過齋存仁堂各五百文集義堂鷗舫各四百文棉力子養性軒各三百文共捐錢六千六百文伸洋六元煜盛祥二角○廿六日胡絢臣規元七兩○滬報舘主筆處交來肯堂搆人求　居家宅平安洋二十元○養泉主人求合家平安洋二元○沈紹生翁交來單軼羣翁募江大太太等十五戶錢三千一百五十文伸洋三元○陳殿掄翁交來現成功法册衆興鎭裕和錢庄曹警之洋二十元○廿七日救灾圖說單侏俓映綠居錢四百文織亷居士朱靜遠各三百文邱鳴山姚硯田不知名不留名各二百文孔見亭等十三戶各錢一百文共洋二角錢二千八百六十文伸洋二元八角○陳殿掄翁交來金厚齋募助河南棉衣洋十元○淸江胡袁氏錢五百文○祥册曹根榮求母痔愈巳病愈洋三元徐蘭台王竹林吳彩橋張伯和張惠山洪蔭濤各洋一元共　九員○○廿八日杭省有心無力人洋四胡陳氏覺安子各一元○無名氏洋三元○廣東潮州府正堂朱少愚太守寄來太原氏爲子患痘危險獲保平安銀五百兩又祥册惠來縣正堂關銀十兩揭陽縣正堂王募祥册二　謝海喜許松源各銀十元揭陽捕廳六元炮台厰五元汪正儀堂陶修省堂門印新亨厰各四元和竹軒懷德堂楓口廠各三元屠修德堂誠橋厰河姿厰塔頭庫戶房北關稅舘順興塲頭亭塲李公祠錫鋪誠隍前棋干脚龍袁前塲順利塲馬王廟内馬王廟前右府前鋪土地廟兩順塲永順塲興記城守前東畔西畔城隍前戲台老東山新東山北門外塲北門橋頂塲金利義興進寳狀元亭南畔布帆巷鋪各二元御凝和堂黃江夏堂李瀁和堂雜務素堂也足軒崔棉湖厰揚陽倉居楊禮畊堂簽稿房查街用印値堂稿房錢房各一元共銀一百三十七元合伸銀九十四兩八錢九分九厘○蔡培齋洋二員○廿九日平湖豫元庄募救灾圖說華康册陳德壽堂懋興典各友冬節筵移助洋三員平湖人一元共捐洋七十元○廣西唐汝濤翁寄來蔣蓬史亷募祥册蔣大人官印珣銀二百兩無名氏二戶各銀一百兩蔣鑾英三十兩張宏陞十五兩蔣長慶十三兩蔣倩四兩雷孝唐汝濤各一員蔣奇輝黄子香各五錢福蔭洋六元黃中璧李汝璠福昌典全濟餘各四元蔣步雲蔣琦瀾蔣謝氏聚昌號義成號各二元樂善堂錢十二千文蔣鶴賓十千文無名氏一千文蔣應瑞蔣渭春蔣鳳亭各四百文吳斌無名氏各二百蔣十五等十戶各一百共捐洋三十四元銀四百六十五兩錢二十五千六百合換來汴平紋銀五百零三兩伸規元五百四十一兩一錢四分由百川通號匯來○○以上九日統共收規元五千七百九十四兩二錢五分九釐英洋二百三十二元二角花洋二元銅洋八元錢七百文 
[上海四馬路文報局内恊賑公所經收賑捐十一月上旬淸單]  
　　初五日河南捐本埠公平洋行韋敬夫翁經交無錫積榖移賑英洋二百元○本埠愼餘莊交來杭城高龔　　甫翁募齊聞伯大善士英洋一百元○常州恆怡號募保安居英洋十元恆怡銅洋十元○京口信隆長記募無名氏等洋六元○福州招商局交來李筱球翁募林英齋李少球單爾無名氏四戶各洋一元李號洋六角何景龍敦復堂何曉初張宅李朗珂可氐劉鏡秋鄧勿齋趙承禹旡名氏趙記樹德堂十二戶各錢四百黃氏陶愼如耕建堂三戶各錢二百樂三氏張連發無名氏吉記陳策臣劉氏鳳記李記曹氏陳芷汀趙氏林記魏榜官黃曉晨無性氏樂慶堂莊伯明紫雲山人林喜標陳鰲齋陳竹林竹記陳詩豪王慶蔡述秋無性氏廿六戶各二百實收英洋十　元爐胚二元小洋二角○又交來淸河氏蝸守居士吳興氏吳韻笙林翼記五柳堂六戶各洋一元思德堂林筱記無名氏三戶各洋五角○瀏河藜照軒主人洋一元○源泰掣運局消災氏一元○寳應政大局交來謝品三洋一元○奉埠米行交來求安勤修子一元○仙女鎭王陶菴翁洋十元○漢口埠昌洋行募張瑞生洋五元梁德臣洋二元梁權玉高澄波宿國後人張勇臣孫樂焜無名氏梁榕先七戶各一元趙寳軒胡月池月池邱渭賓林錦生阮佩仁林崑區鏡海郭逸山無名氏九戶各五角○蕪湖錫山牧子募太平縣西果堂善士二元徐桂生和生節點心錢一元○漢口天源洋行募履記玉記旭記三戶各二千醴記一干式記顯記二戶各五百考崑記阿記獻記四戶各四百光記雲記星記高記四戶各三百實收英洋十元○滬報舘瑞林洋二元菊生一元五角○謝簡廷翁募張煥廷洋三元○蘇州程和之祖母壽節麵資一元○無錫恆餘堂洋五角又募恆記餘記席記慕邨吉記登豐欲靜士屠敦睦裘子綏滌非子無氏十一戶各一角戴坤和蔣愼裕張樹堂陳愼裕張樹堂陳瑞林四戶各一百○本埠旗昌帳房募交菊朋氏怡怡氏淞隱子邵渭之有心無力人陸向榮等洋一元○高郵丁鏡齋交來東台周安甫募浙江古瓶山樵將元配陳氏十週期經資移助求冥福洋二元張履堂求平安一千湛周主人小迂主人二戶各四百公善堂五丁信伯希希子不留名五福堂無名氏洪沈均密嚴生達善堂楊楊雨香九戶各二百譚桂軒人壬氏頴川氏三戶各一百實收洋六元○本日共收河南捐英洋三百九十五員爐胚洋二圓銅洋十圓上洋廿三角錢四百文 
[上海四馬路文報局内恊賑公所經收賑捐十一月上旬淸單]  
　　初六日河南捐倫敦使署汪子久先生募交無名氏助英金磅十磅○本埠盤記裕通祥號交來湖南常德　　府淮南鹽局左松松珊先生募第一批挑源縣紳士馮筱雲過容悔餘草堂江南遊士左松珊三戶各錢二十千文桃源生義堂同人江蘇報劬軒桃源同興安淮鹽局堂德同興安鹽局常德善士王湘槎武陵善王酉山龍同興安鹽局七戶各錢十千文武陵王著堂江西裕通恆錢號裕通祥號裕通和鹽局慶裕錢號江西彭篤臣蕭怡豐鹽局雲間沈養和龍陽劉梅軒江蘇殷鋤月軒江西敦誠永號安徽陳信玉江蘇同大美緞號十三戶各錢五千文江西林紫厚銀三兩以上共實收申合規元一百三十二兩四錢二分五厘○厦門淸善社恊賑公所募第三批賑欵規元八十六兩五錢細戶淸單另登○浙江湯溪縣署黔靈臞鶴洋六元又募寄散圍生峻符二戶各二元安佛拜斗主人糿秋閣主古痴女史前生是衲十鶴棲寄散園生張香萍峻符求心花開放鑑泉求子筱亭求子十戶各洋一元○常州化龍巷泰生順號交來章氏隨山樵者募不書名洋四元不書名隨山樵者二戶各洋三元溧陽五常堂常州泰生順號二戶各洋二元溧陽虞府洋一元○王仲甫翁交來厦門姚九芝翁募楊鶴庭經手共洋八元黃愼修陳伯良合募洋三元李佩聲求病速痊洋二元吳治成姚世美堂黃記二戶各洋一員玉帶堂徐記姚世美堂顧記二戶各五角任益如錢六百姚石秋五百吳占先四百江濯西解鉞庵成可貞姚世美堂王記四戶各錢三百姚福生黃貞女張聲遠三戶各二百任午橋黃俊升黃仲修孫與王王伯珊戎希文徐盡卿夏庭松八戶各一百朱午山六十以上共收實洋二十員○本埠張羽隆翁求病愈洋三員○本埠施善士募梁無名錢三百十五秦姓施姓黃姓姚姓樂姓朱周施黄十戶各一百王無名陶無名隱名三戶各一角共實收洋一員六角○大塲鎭姚尙質翁交來吳興氏洋二員又盛倚閩晝閏洋二角○本埠郭金富孫傳祿二戶合助銅洋二員○送申報陸先生交來故銘三完愿感悟子代友完愿合洋一員○本日共收河南捐英洋六十三員英金磅十磅規銀　百十八兩九錢二分五厘銅洋二員小洋八角 
[上海四馬路文報局内恊賑公所經收賑捐十一月上旬淸劋單]  
　　初七日河南捐王心如先生交來善與人同居士英洋一百五十圓銅洋十二圓○淸江天成號經募漢　　記洋四圓永椿記洋一圓本號餘洋二圓用元愷錢一千樂宜安善吟嗣賢古稀稀朱晴波鳴記冬安氏麒安讀書聚寳安燕翼堂九戶各五百本號餘六百五十七屛山外史四百十三牛記培安氏周永魁天福記四戶各三百茅偉卿劍望子浦安氏無名氏幸安氏恊記棟安氏林安氏八戶各二百趙餘牌故宗氏二戶各三百五十文德廚堂留松堂壽記三　各一百梁記另助銀三錢四分共實收洋十七元銀三錢四分○石子元善士募樹滋堂錢二千無名氏延年氏二　各三百夢蕉福寳淸河堂却病室杭偕老五戶各二百無名氏長齡春齡行居安四戶各一百共實收洋三元錢八百八十文○許竹笙翁交來愼餘堂洋四員○川沙東泰森號勞文勳洋一員棉衣一件○本日共收河南捐英洋一百七十五員銅洋二員原平銀三錢四分錢八百八十文原舊棉衣一件當交陳與昌棧 
[上海三馬路與昌恊賑公所陳竹坪經收山東直隷河南皖北賑捐十一月初一日第八百五十一次淸單]  
　　慈航普濟册川沙思德堂丁一元○隱名氏二元六角周氏銅　　洋二元○另收河南賑○常山庸字鹽棧來力不及祈災消病除二元○海鹽餘蔭書屋蓬瀛居士合二元○儀徴泗源溝鹽店來樂善堂勉仁書屋各二元杏記一元以上共十五元○泗安孫均軒五十元○宜興王韋如募荆溪縣署嘉友節省長至酒席五元又各同事三　望載山房八百八十吉人氏五百有心無力人四百五十一正二百以上共　元○淮安恆昌永募六戶共二元○湖州殲悔生募生戶共一元○福州復利洋行葉滋基募十一戶共二元二角○金陵無名十元不留名資先子存敬堂三戶各一元隱名祈病愈二元以上共十五元○隆記一元○順成號李伯祥黄子元孝明戴子安五戶各一元陳應予二元李琴軒張在明二戶各三元李恭岳九角沈子周七角徐懿士六角鴈門後人紅塵未了客無名薩靜齋四戶各五角陳戈鳥三角任良琅潘少梅各二百五十文以上共十八元○宋相公一元○吳德泰五角○永泰棧一角○蘇州天益豐號來種德堂三元朱少卿世德堂日各一元積省酒席一元錢七百宋一千四百五十無名五百五十　壽峰五百王志貴四百須均生三百王福生二百以上合十元○福建經院菴會稽朱來繼德堂朱黃氏各三千壽藹堂玉婁氏各二千吳王氏樹德堂無名四如堂宋小方朱王氏福如祿宜王禹評沈氏朱雅生十一戶各一千陳文缺王劉氏張氏永淸貞裕舘泰裕舘朱增官女官屠徐氐九戶各五百十三戶各二百二戶各一百以上共合廿八元○蘇州信善無力人求保平安一元和記三百零六○以上均有福册○隱名爲妻病愈完愿三十元歐長三先生交來海寗求安子五十元官銀號來張道南爲萱堂九旬壽筵移賑三十元無名銅洋十七元通裕銅洋廿元王無名十元電報局移來銅洋一百四十元小鋼錠一只金袁氏求外症安愈二元泰順三元太原蔣工虛對二個普學堂助資顧阿三冥福一元無名四角○普濟册窰灣鄒凌霄一千又募楊寳林二千郭漢亭徐萬興力不足遂心人不如意人張意泰五戶各一千趙永和丁福興蕭竹珊劉起志四戶各五百楊舜卿樹德堂高玉山馬吉臣王禹堂劉儀夫六戶各三百七戶各二百八戶各一百以上共洋十三元○河南水災圖册淸江西霸公積堂續募不書名五元素行氏四元同心堂怡怡堂求安氏崇訓堂四戶各二元忠孝堂求愈氏隱名三戶各一元以上共廿元○揚州利和庄來愿此氏五元寗波鼎和王萬興一元徐留香書屋一元以上共收河南賑洋三百三十一元爛班二元本洋一元銅洋一百七十七元虛對二個鉄小錠一只虛對二個小洋十二角錢三百零六文○○本日共收英洋三百三十四元爛班二元本一員銅洋一百七十九員虛對二了小十八角鉛小錠一只錢三百零六文合併聲明 
[上海三馬路與昌恊賑公所陳竹坪經收山東直隷河南皖北賑捐十一月初二日第八百五十二次淸單]  
　　慈航普濟册孫福堂五角孫姚氏錢二百文○本宅門前桶捐　　承德堂銅洋廿元散銅洋九元半散一元散小洋廿角鄞縣張守林祈合家平安二元有志禾逮人有心無力人各一元散錢一千一百五十方沈氏方氏合四角安仁局一角湊集堂六百文○另收河南賑○同豐永赤金鋪募四戶合一元○桐蔭書屋完愿十元○松江汪淸和四元味無味齋三元姚賴眞二元友於堂沈傳經唐師竹三戶各一元以上共十二元○壽萱主人一元○泰州許公舘來貽厚堂三十元求消灾延壽人六元板橋西邊無名氏四元無子求嗣人留餘堂各二元求增飯量人求侯龍速愈人各一元八字橋酒店錢五百以上共四十六元内佑出銅洋一元錢五百文○直塘源源典募十六戶共十元錢三百文○善後齋節飲十元○沙溪敦素堂四元○劉琴山敎讀學徒錢五百五十○晋甡莊交來十五戶共三元○無名氏五角吳敦甫三百六十查殿臣汪炳春邱致和徐正皋何妄伯各二百以上共二元○楊義森十元○以上均是行道有福册○　省堂規銀五十二兩六錢二分一厘正和染坊衆友二元東海氏求病愈五元王湘舟易課潤資移賑三元求安氏二元無名氏一角陳長壽五元程邦三百文寳應鄧慶呈一元○保命延生册淸河口寳裕號經募三十戶共十元○慈航普濟册張生源棧張筱堂先生交來徐楚江汪琳文元吉號徐樂之福來號五戶各四元鄭景漢徐耀祖徐子健貢珍心坦三泰號謙益號　聯甲徐黃氏鄭際堂程仰希陳鴻泰曹信太和號十四戶各二元　泰運克廣文献王漢卿記號裕和號廣厚樓和順義興坊義茂義和號瀛茂號三餘堂汪敬賢同升元鄭之元大亨同發汪慶春步洲恆興號德泰號汪書林德和號汪紫庭三讓堂廿六戶各一元鄭月仙李懷義懷慶程保林劉紹明四戶各半元鄭月仙五百秦學成三百郭玉春趙文　梁貴成陳開全各二百以上共九十九元以上收河南賑洋二百十五元規銀五十二兩五錢四分銅洋五元小洋五角錢一千六百五十文○○本日共收英　二百　元規銀五十二兩五錢四分銅洋三十四元小洋三十五角錢三千六百文合併聲明 
 
