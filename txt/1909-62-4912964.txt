# 1909 - 62 - 4912964

 

Page 1

 
 
   
 
 

Page 2

 
 
上諭 
[監國攝政王鈐章二月十八日奉]  
　　上諭那桐現在穿孝外務部會辦大臣著世續署理欽此　　上諭趙啓霖着以道員用署理四川提學使欽此 
　　上諭四川按察使着江毓昌補授欽此 
　　上諭福建興泉永道員缺着郭道直補授欽此 
　　上諭安徽皖南鎭總兵員缺着王文煥補授欽此 
　　上諭甘肅河州鎭總兵員缺着何宗蓮補授欽此軍機大臣署名奕劻世續張之洞鹿傳霖那桐假 
交旨 
[二月十三日軍機大臣欽奉]  
　　諭旨孝欽顯皇后几筵前行四滿月禮由監國攝政王代詣行禮欽此又奉 
　　諭旨德宗景皇帝几筵前行四滿月禮由監國攝政王代詣行禮欽此又奉 
　　諭旨都察院奏代遞裁缺大理寺少卿李擢英等請將太康縣重修明臣張維世張　專祠仍復祀典由地方官春秋致祭並將其　孫張祥麒等附祀呈一件著照所請該部知道欽此 
論說 
[論中國今日亟宜倣造應用洋貨（續）]  
上述兩項。猶就其大者言之耳。此外日常需用之物品。雖區區之數無關大計。然綜合而計之。其數亦甚可觀。倘不即行仿造。亦大足爲吾國財產界之隠患。他且不計。即如洋傘洋燈洋皂洋燭洋磁洋紙火柴以至絨衣絨襪等一切纖細之物品。均爲家家必需。人人必用者。每年進口之額。爲數甚鉅。我國之製火柴者。僅有上海爕昌一廠。但規模平常。從未聞擴張之議。（據人云漢口九江均有分廠。前以虧累難支。已經倒閉。大約係辦理不善所致。）以是所出之貨。不足供多數人之需求。現今市上所消售者。多係日本之貨。雖每匣二三錢。觀之似覺甚微。但積少成多。其數亦至。 
 
 
 

Page 3

 
 
鉅也。亟宜多設公司廣。爲製造。免致利權日削。洋皂需用之廣盡。人所知我國雖有仿造者。亦未見興旺。亟宜擴張而圖發達。洋磁之銷路。邇來大有銳增之勢。凡酒館茶樓所用之碗碟杯罇。大半均已改用洋磁。甚至家常個人。亦競用洋磁。大有厭棄本磁。不屑一顧之勢。設不亟謀仿造。恐江西一省之大利源。乂將爲外人奪矣。數年前。饒州府之景德鎭。已有瓷業公司之設。專以改良本磁爲主。現已出貨。品質花色。均優於昔。苟能精益求精。不難達完美之境也。但區區一公司。恐仍無裨大局。所望各舊窰亦及時振作。勉圖改進。庶可保我固有之利源。自學堂大開。新書大行以來。洋紙銷路驟增。以後有進無退。更未有已。故洋紙一項。亦宜仿造。以免利源外溢。現鎭江已設造紙公司。不久即將出貨。誠宜善爲經理而徐圖擴張者也。洋燭之用。雖不大盛。亦宜倣製。惟採取原料。宜另立一團爲之。（洋燭以鯨魚油所製爲最佳。鯨魚大者每逹數十丈。捕獲甚難。外人有專爲此業者我國未聞焉。）以免購自外洋。有妨成本。至於洋傘洋燈。則爲用尤大。我國從未倣製。（近來廣東所出之青白竹布洋傘。雖係自製。聞傘骨傘柄仍購外　云。）市上專賴外貨以資消售。每年進口者。爲數亦至鉅。此等家常日用所必需者。尤宜速爲倣造。以杜漏巵。更推之如玻璃鐘錶等。亦爲必需之物。玻璃廠雖有耀徐博山兩所。但所出之貨。市上仍不多見。至若鐘錶則承修者有之。自製者絶無。此亦宜速爲倣造者也。更推之敎育用品。如石板石筆粉筆鉛筆墨水以及標本儀器等。亦均宜仿製。以供需求。凡日常需用之洋貨。種類甚多。不遑備述。總之凡有用於我者。無論大小。均宜自製。蓋我所用者。當由我製。何須外求。若專賴外物以爲我用。非特於利權有損。抑亦自主獨立之人民所不宜如是者也。自開海禁以來。我國於商業軍事上。前後以財產奉諸外人者。無慮幾億兆萬。年來物價騰貴。生計日艱。流民竊盜。遍地皆是。梟匪鹽販。時思煽動。中原大陸。時有不靖不虞。論者推其原因。非歸諸災患。即委諸人滿。是則是矣。而不知其最大原因之不在此而在彼也。我國每年由進出口貨物相抵流入外洋之財。已不爲少。而所解之賠欵借欵。其數更鉅。譬諸一家。所入之欵。常不敷所出之欵。其卒有不空匱而至貧困者乎。一國之土地較大。所有之財產亦較多。非一時所能盡傾。故不易覺察耳。而年來恐慌之現象。已日非一日。可不速爲善後之謀哉。是不得不望農工商部之竭力提倡與夫各地有力實業家之悉心經畫矣。我國工業界苟有起色之日。當於北京大開内國勸業博覽會。以比較全國所製之貨物而實行奬勵之策。倘有大著成效者。不妨奬以官職。用昭激勸而資觀感。竊以爲苟能及時爲此。則期諸十年。可小收其效。再經十年可大觀厥成。記者固日夕禱祝之矣。想全國有意於是者。亦必共表同情也。 
　　但聞諸工商界中人云倣造洋貨。必用機器。旣有機器。必需工場。合此兩者。需本必鉅。人必畏難。且即成焉。又以成本鉅。開銷大銷運難。獲利薄。而不免虧折傾倒。歷觀各地所辦之公司　廠。每不久即閉歇者。信有然矣。然以余所聞者則異是。凡各種公司。苟經理得人。籌畫得法。未有不獲安全者。其不免虧折傾倒者。皆因經理者不得人耳。世人每有藉招股設廠。以塡慾壑者。此輩振興實業之思想。固無一毫存於心也。苟其有之。未有不發達者。不然何以東西洋公司林立。均獲大利。而於我國獨不利耶。事在人爲。斷無一定不易之優絀存於冥冥中也。當其事者。愼勿先餒。記者拭目觀其後矣。 
專電 
[電一（北京）]  
　　農工商部奏海圻海容兩兵輪定二月二十日啓行巡視南洋派本部員外郎王大貞偕往撫慰華僑 
[電二（北京）]  
　　變通旗制處奉攝政王諭速即妥擬變通旗制辦法呈覽核定施行 
[電三（北京）]  
　　張中堂擬派甘大璋爲政務處帮提調 
[電四（北京）]  
　　新任東三省總督錫良電奏由滇起程來京 
[電五（北京）]  
　　鄂督陳奏武職請免廻避本府及五百里以内奉旨交部義覆聞陸軍部擬准如所請 
[電六（北京）]  
　　修律沈大臣以甘大璋所請三館會同商訂法律殊多牽制難於着手咋已與法部商議辦法 
 
 

Page 4

 
 
[電七（北京）]  
都察院張總憲昨面諭各御史嗣後奏事務須查攷確實不得僅據風聞 
緊要新聞 
[甘大璋奏參三館之内容北京]  
　　内閣侍讀學士甘大璋奏憲政禮學法律三館急宜貫通一摺其内容已略誌前報專電茲得其原奏云近來疊奉諭旨宣布預備立憲以修明禮敎移風易俗爲禮部責任又以刑律之源根乎禮敎修訂宗旨必本此意各等因在案良以禮敎爲中國數千年立國之本將欲規定憲法必先修明禮敎始能據禮以爲憲法之範圍此君政立憲與民政立憲之分途即中國憲法與外國憲法之異點禮爲根本法憲爲用又以法律爲防禁之具各國規定憲法皆推本於其國敎之原理而折衷於羅馬法典比而擬之即中國之經史學昔鄭康成深通六經乃著漢律司馬遷述史記自序源出於經夫史乃經之支流經以禮爲歸宿非據禮經以爲軌範莫由决憲法之從違不但三權鼎立之制無以理新舊政界之紛而且君權民權之惑無以平新舊學界之難惟援据禮經以範圍憲法乃所以定國是而正人心方與德宗景皇帝詔兼采列邦之良規無違中國之禮敎二語不背垷聞禮學館但主纂書不明修禮纂修人員多有濫竽充數憲政館偏重出洋學生但知趨步日本不識中國數千年相承倫敎之重哲學之微與國政民風之關繫法律館一聽客員之所爲專賴所聘洋員錄其國已成之法律與我國倫敎官制禮俗民情動多鑿枘該三館爲議法之權衡即爲立政之基礎定一朝之典制爲舉國所遵循宜如何愼重周詳豈可聽其草率從事又聽其各不相謀致修禮成無用之册訂律有非禮之條即編成憲法勢必視爲不能實行之具文不過屬一種繙譯外國之書則何取於此擬請飭下憲政禮學法律三館會同集議提出禮敎與憲政法律互有關係互相出入及所有妨碍所當損益各條别爲議案各據所學引抉經心叅酌憲章勘合律意統歸劃一始行决定以禮爲規定憲法之根據即以律爲維持禮敎之大坊庶三館會通而立法亦並行不悖孔子云齊之以禮必如是而始能齊也 
[御史請飭整頓晉礦北京]  
　　某御史日昨奏稱時艱事棘應辦新政甚多須欵日繁豈得盡恃民力惟有從興利入手路礦實業雖均漸次開辦而收效者實鮮如晉省煤鐵甲於五大洲西人謂其足供全球之用乃以辦理不善毫無效果固由欵項不充亦因捐輸過重運費過昂出晋境者少礦務安能起色西人於開辦各項實業往往籌集巨資若路礦等項動逾千萬我中國各新政甫在萌芽經費旣不寛裕實效未著輒斤斤以稅釐多寡爲言實非提倡之道應請飭下晋撫力加整頓將章程酌量重訂隨時擴充以免外人覬觎奉寄諭晋撫知道 
[御史奏叅皖軍之敗壞北京]  
　　某御史片奏近年皖省亂黨屢次起事固雖時會使然亦由各營弁兵積晉太深現値興練陸軍整飭武備之時豈容若輩老弱殘廢而又深染惡習者濫厠其問應飭該撫嚴行整頓將沾染舊習者一律革除庶幾耳目一新軍容自振隠患亦消弭於無形云云寄諭朱撫知道 
[慶邸尙未辦事北京]  
　　慶邸因肝氣復發三日未入値初八日爲叩謝大行兩宮頒賞遺念物品之期慶邸欲力疾前往行禮攝政王而諭世相往視並諭可多歇息幾天隨時靜養當以國事爲重不在此虚文末節云云故慶邸是日並未出來現聞慶邸肝病實已大愈不日即可銷假並無告退之意 
慶邸向來不甚請假間有小恙亦仍力疾進内自兩宮相繼升遐及袁軍機開缺後屢屢請假雖因肝氣常發之故然亦並不甚重故外間疑其有告退之意云 
[攝政王諭飭修改學章北京]  
　　前日攝政王面諭張相國云近來屢有人言及學堂流弊前定章程究竟有無不合應即詳加釐訂如有不合不妨隨時更改母使因循貽誤張相國奉諭後已與榮尙書商議擬將前訂學堂各章程略加更改 
[修律大臣調查國籍法北京]  
　　修訂法律沈俞兩大臣日前知照外部請由該部分電各出使大臣調查各駐使國之國籍法並請飭各該大臣各抒所見分繕說帖電咨備核聞已由部禀呈梁尙書分電行知矣 
[籌辦海軍最近聞北京]  
　　肅邸澤貝子鐵尙書會議海軍創辦經費撫先奏請由内帑借用此後購艦購砲及各色軍械等費則由各省認籌欵項下動用至餉糈則以印花稅項爲的欵 
　　陸軍部鐵尙書因籌備海軍應先將已有製造購辦之戰艦等項應需物件數目澈底清查所需欵項亦須一併核銷昨已飭由海軍處清查船隻 
 
 

Page 5

 
 
物件並由該處行知軍實司速將製造應需船隻及購辦戰艦所需欵項速即行銷核辦矣 
[京師近事]  
　　修訂法律大臣等刻正著手編訂民法法典惟民法關係風俗習慣不可不詳細調查故已通電各省督撫飭即派員調查送館以便參核 
　　度支部澤尙書昨與郵傳部李尙書會商謂全國鐵路經費每多借用洋欵利權已不免有損若至合同限滿不能將欵償還必至路權喪失故擬將路權統歸政府管理其法先於各省發行公劵所售之欵悉行贖路其公劵以八釐起息約期清償其外國人民概不得購取此項公劵聞兩尙書議將此事商妥後再咨商各省督撫刻已飭部員將發行公劵需欵若干可敷贖路及何年償還每年公劵利息若干等類悉數詳核 
　　攝政王每日由府内上午六點鐘入乾清宮　理朝政如無要緊政務必於上午十一點鐘回府遇有特别事件則回府時稍晚 
　　政府以各省審判廳成立之期尙遠惟民事裁判於地方自治甚有關係擬飭各屬於諮議局成立後即籌辦民事裁判所一區清理民事裁判以爲地方自治之助 
　　俄國政府擬於東清鐵路項下提發巨欵在北滿洲設立大學校二處專收華人子弟肄業其課程以中俄文學爲主科各科學爲副聞已由駐俄公使電知政府矣 
　　庫倫大臣電報外務部條陳中俄商約辦法十餘條并請速與俄使訂議以維商務 
　　外部梁尙書前議清理歷年交涉首擬辦結東三省案件現聞該部各堂近議俟徐錫兩督到京後除議結東省交涉外尙擬提議前辦未結之澳門中葡清畫界址之案定月内奏請委派勘界人員以爲磋商之預備　　禁衞軍新挑之兵已由各旗陸續挑選聞閏月上旬即可成軍 
　　東督被參一事聞已由鹿相國密派司員二員帶同大清銀行執事人等前往調查頗爲秘密 
　　度支部日前復電催各省迅選熟習本省財政人員於閏二月内到京勿再遲延以便商訂統一財權章程 
　　陸軍部以各省應設之武裔學堂培養軍官子弟以備國家任用此項學堂萬難再緩刻已嚴催一體照辦矣 
　　陸軍部對於裁撤驛站一事持議甚堅謂郵政係屬商業倘有遺失無所責成驛遞有關軍政如有遺誤其罪明著於律以此庚子之亂尙能變裝繞越官中消息不致全然隔閡况驛站歲入實止一百七十萬兩並無四百萬兩之鉅必裁此設彼挖肉醫瘡殊無所補且郵政于荒僻之區未能通行所請裁驛之處應母庸議 
　　留日陸軍學生監督周家樹已於前日下午五點鐘出京赴日回任 
　　黑龍江巡撫程雪帥現寓四川曾奉電旨召用刻聞程已電覆政府謂業已啓程不日即可到京 
　　政府議將提督衙門所轄之兩翼五營歸併民政部統轄已誌前報現聞該議已經决定不日即將奏請實行 
　　北洋陸軍兩鎭直督請交陸軍部管轄一事聞陸軍部以現在全國兵權尙未能統一接管或恐反多窒碍意頗躊躇故此議刻已作罷 
　　宣化鎭總兵黃𢡟澄公爵因近來張家口外達庫倫一帶鬍匪猖獗宣� 
化練兵歷年裁减僅馬步隊五營不敷調遣故於日前赴津與楊蓮帥議商辦法聞日内即返京回宣 
　　樞府王大臣以廣西巡撫張鳴岐在廣西辦事認眞精明幹練爲督撫中出色之員擬調京予以侍郎位置 
　　日前樞臣會議清釐各省財政事宜擬飭度支部先清各省運司及鹽糧關各道爲入手辦法聞是日即奏請攝政王飭部核辦 
　　資政院本年尙未開議聞孫相國日前曾商倫貝子開議日期經倫總裁擬定俟由西陵回亦約在本月中旬即可開議 
　　直隷候補道程經世奉考察各國財政大臣唐欽使電調先期赴俄以便唐專使抵俄後幫同考察一切 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇屬諮議員選舉額之分配蘇州]  
　　蘇撫陳中丞致江督端午帥電云蘇屬選舉人名册已陸續報齊查選舉章程第六十七六十八兩條由督撫按照各該馥選區選舉人總數以全省議員定額分配之配定後由督撫於初選舉期以前榜示各馥選區並咨報民政部等語現蘇屬初選舉期定於閏二月朔日開選則分配議員萬難從緩故將各府州屬具報之確定人數照章分配除備文咨請查核外先此電達計蘇屬五複選區選舉人總數五萬九千六百四十三人以江蘇議員六十六名除之須九百零三人得選出議員一名蘇州府屬共一萬零二百四十八人應選出議員十一名松江府屬共一萬三千零十八人應選出議員十四名常州府屬共一萬九千零九十八人應選出議員二十一名鎭江府屬共一萬零一百二十三人應選出議員十一名太倉州屬共七千一百五十六人應選出議員七名合計尙不足二名之額應將餘數較多之太倉州及松江府二屬各加選一名又京口駐防選舉人名册共一百十六人應選出專額議員二名特聞 
[各部議覆廣東勸業巡警道制度北京]  
　　粤督張人駿去臘奏廣東省新設勸業巡警兩道酌議應支養廉役食公費銀兩並建設衙署請頒關防一摺奉旨該部議奏茲已由各部會同議覆其應支養廉等經費一節度支部查勸業巡警道之新設者先有湖北四川山東貴州安徽雲南等省其俸廉役食公費等項或將裁去道缺之欵騰出開支或酌給津貼大都就近籌撥俾敷公用在案今廣東省新設勸業巡警二道請照裁缺之督糧道開支俸廉役食臣等按其所開之數與册報前督糧道支數相符至所稱公費津貼前督糧道每年支銀一萬二千五百餘兩茲擬每缺每年各給公費等項銀一萬一千兩尙屬有减無增應並照准建設衙署一節民政部查該省設立巡警勸業二道衙署爲分科辦事之地自係必不可緩之圖現擬就奉裁粤海關監督督糧道兩署酌爲修改係爲撙節工費起見應並照准即由該督轉飭承辦各員妥爲修改請頒關防一節吏部查廣東勸業巡警二道係屬新設之缺應由臣部撰擬廣東勸業巡警二道關防字樣兼寫清漢移咨禮部鑄造頒發禮部查廣東新設之勸業巡警二道關防應比照各省守巡道關防規制由吏部撰擬字樣兼寫清漢送部鑄造頒發 
[西報譯要]  
　　德使照會撤退北清戍兵字林報載十七日北京電云駐京德國公使已於今日正式照會中政府謂德國駐紥北清之戍兵現除留駐一百五十名外餘兵不日將盡行撤退回國至留駐之兵則擬於本年西六月間以水師瓜代 
　　中日滿洲礦務交涉之議結又載同日東京電云據大連電稱日中滿洲煤礦交涉於徐世昌赴京以前可望議結 
分類新聞 
政界 
[收發改延幕友蘇州]  
　　清河縣章大令昨以變通定章延聘幕友充當收發處詳禀省憲云州縣衙門關係莫重於收發處用人不當百弊叢生知縣交遊最寡候補人員中不知底細者不敢假以事權擬量爲變通改延幕友查有滁州廩生金炳珩與知縣生同鄉并共列膠庠操守清廉公事明白堪令收發公文修金則由縣捐廉從豐致送不容向民間需索分文遇有民刑訴訟投遞禀呈均由知縣當堂親自接收以期屏除積習當奉臬憲左廉訪批云政事貴在力行據禀變通延聘幕友專司收發尙無不可至收理呈詞朱前升司曾于光緒三十三年議復酌裁差役案内定有裁革代書招考書記生准坐案旁遇有訴訟由官訊明立即書寫由告者簽字辦法各條詳准奏明刊本通飭在案各屬類未遵辦間有議禀者亦不實不盡可見吏治之疲玩積習未易改革惟裁撤代書改用書記生現署阜寗縣堵令已遵照辦理據禀尙屬相宜並無窒碍仰淮安府即飭該縣查照前章核議禀辦並再由府通飭所屬一體遵照 
[石門難民滋事餘聞浙江]  
　　嘉興石門縣有外來海州難民滋事一案已誌前報嗣經高令復將一切情形通禀省台當奉撫憲批云查江北海州一帶居民每於秋收後結隊成羣揑稱災民出外乞食以致莠民溷跡其間乘機滋事迭經前部院並兩江督部堂江蘇撫部院通飭各州縣沿途截留資遣回籍上年海州並無大災何以竟有災民四百餘人渡江南下該災民等旣於正月初九十二等日兩次入境經該縣飭派勇役押送桐鄉縣押令前進何以桐鄉縣並不逐程遣送任令折回以致釀成人命該災民等現在行抵何處併即由司飭屬查明分起備文資遣回籍毌任逗留並候咨明兩江督部堂江蘇撫部院轉飭海州一俟該災民等遣送到籍即行妥爲安插勿任復出滋事 
[寗屬各縣籌備自治經費江寗]  
　　江南籌辦地方自治局日前具詳督憲云寗屬各廳州縣選派研究學員曁地方辦理自治用欵浩繁擬令大縣每年籌足洋一千二百元次縣千元請通飭指定積穀項下每地丁銀一兩帶收錢二十文漕米每石帶收錢四十文如不足數即令于别項公欵内匀撥濟用目前作爲研究學員費將來永爲地方自治專欵惟須斟酌情形指定禀明不得空言塞責致涉推諉奉端午帥批云所請預籌專欵以免臨時張皇自是要　惟各地情形未必盡同是否一律仿　 
 
 

Page 11

 
 
仰候通飭各州縣體察本地情形或照案仿辦迅速妥議禀復核奪交涉 
[中美訂立公斷專約廣東]  
　　中美公斷專約前由外部奏定辦法特派駐美伍使商妥辦理聞内容計分四項（一）關兩國公商議定之事（一）關各國交涉應辦之事（一）關於公共交涉處斷辦理之事（一）即爲訂立該約之宗旨及各項性質該約係由美國發起先與英法各國訂立隨由美邀中國入會議定此後與各國商訂約章均當按照爲例現已由外部將訂約詳情分告來粤查照矣 
[北滿交涉之要點黑龍江]  
　　黑龍江巡撫周少帥現與東清鐵路俄官會議北滿交涉事宜茲聞少帥日前將會議辦法三條電告外務部以資辦理（一）黑龍江省呼蘭綏化拜泉餘慶各地方所產穀物每年由俄領輸出者甚多哈爾濱至呼蘭綏化拜泉間須敷設輕便鐵路一條（二）保護森林並東清鐵道會社今後使用石炭須開採甘河豐富之炭礦（三）開通甘河航路因嫩江松花江黑龍江運輸之便利須造汽船五隻帆船十隻專備運載石炭之用 
軍界 
[咨飭北洋發給軍械天津]  
　　陸軍部日前咨行北洋大臣略云軍實司案呈據通國陸軍速成學堂詳稱本堂學生操用格魯森快砲現已嫻熟應實騐打靶請就近由北洋軍械局發給當經本部核計子彈數目相應咨請貴督轉飭軍械局預備並先行咨部核覆再爲照發 
[提憲巡閱長江鎭江]  
　　長江水師提督程從周軍門以各處匪亂時有所聞而長江尤爲吃緊特於日前由太平起節乘建威兵艦馳赴江陰上海下游等處巡閱以便查察匪類刻已事畢鼓輪上駛於十五日午後四時道出鎭江下椗後軍門登岸躬往三江口金山各要隘查閱一周兼勘各營防務午後五時展輪赴寗謁見江督端午帥面陳下游一帶江面尙屬安謐云 
[實行退伍之計畫鎭江]  
　　駐鎭三十五標兵士因退伍無期相率暴動業經官長再三勸慰風潮已靖惟退伍一事現由駐鎭陸軍十八協協統吴仲言觀察曁駐鎭各標營官長等禀詳上憲妥擬章程從速實行以免再有騷動 
學務 
[禀報組織勸學所敎育會情形浙江]  
　　蘭溪縣吴令寶鑑日前具禀省台略謂蘭邑勸學所於光緒三十二年由邑紳創辦公舉紳士徐爕垣爲總董蔣俶爲副董即就境内分爲十六區照章分任勸學員本管區内調查籌欵興學共勸成立兩等及初級學堂三十四處三十三年本所内設一師範簡易學堂年終試騐優等十人俾充初級學堂敎習本年爲勸私塾改良復設師範傳習所并設宣講所六處講生六人每星期分所宣講以開風氣知縣留心察看該總董及勸學員均能擔任義務力求進步至敎育分會聯合紳董集思廣益與勸學所聯絡一氣爲闔邑敎育行政之補助亦於三十三年十二月組織公舉歲貢蔣倬章爲正會長師範生徐則明爲副會長因會所無從選擇常費籌無正欵暫就勸學所附設於三十四年十月間特派會員蔣俶前赴申甬各處考究辦法擇善而從現已回蘭遵照定章以就地情形設法改良變通辦理敎育前途可期發達禀請察核 
[停給畢業生考察費南京]  
　　江督端咨復駐日胡大臣文云准貴大臣咨開（中略）等因到本部堂准此查上年工商各實業學生畢業之後請費考察當以人數無多爲費有限由本部堂准給在案現在各學學生距咨送出洋之期均已有年勢將紛紛畢業若皆循例請欵考察公家財力實難爲繼應將此項考察費名目一律停止惟各種學科學理實騐自以並重爲要如有畢業學生有志實地考察自備經費者應由貴大臣給咨介紹前往實習以增學識仍須由貴大臣札飭考察之生編纂日記回國報告以盡官費學生之義務以防有名無實之流弊是所切盼相應備文咨復爲此合咨貴大臣請煩查照施行 
實業 
[津浦路之黃河橋工山東]  
　　魯撫袁海帥前接查視橋工委員詹觀察天佑等禀商黃河橋梁一事當即答覆略謂黃河水性惡激喜順河身多一橋柱則河流多一壅塞誠爲不易之理且𨿅口爲省城門户數十萬商民生命財產所係設有疏虞何堪設想故前次曾議將前項橋工移建東阿艾山繼因開工期迫又慮交通不便遂將就仍於𨿅口建築議定加寛橋洞酌减橋柱實不得已而思其次之舉今來書以三圖比勘立論第一圖建柱過多宜於橋而不宜於河第二圖中洪建柱揆度形勢似於河橋兩不相宜欲期工程無礙復與橋洞加寛一意相合自以第三圖爲可用惟河流遷徙靡常就現在建橋處所雖非險要橋工成後橋柱屹立水與柱爭溜悍湍激難保不因而生險今日之邊溜未始不可成異日之中洪當時建柱加寛之議原爲豫籌將來地步南岸逼近省城關係綦重曾與呂大臣商明會奏由路局協欵數十萬修防以期隠固然全河地勢北低於南萬一溜勢北趨則橋洞較窄之處水勢不能宣洩潰决之患恐不盡在南而又在北並顧兼籌綢繆宜豫應再由路局協濟經費數十萬金以爲北岸近橋一帶加護石工之用聞詹觀察等已禀請津浦鐵路督辦呂孫兩大臣設法在路欵内籌出百萬以助河工一俟議定即當出奏 
[農務大會記事浙江]  
　　浙省農務總會曾由農工研究會諸人發起定期二月十五日開成立大會茲悉是日各屬會員與會者計杭屬七十七人湖屬四人嘉屬十一人金華二十六人衢州四人嚴屬七人甬屬七人紹屬二十八人台屬十二人温州三人處州六人駐防六人客籍八人合計二百另七人首由貴某宣布開會詞次投票選舉十一府董事共二十一員次又投票選總協理舉定杭辛齊爲總理貴翰香爲協理舉畢已鐘鳴五下尙有提議分會分所及經費二條擬定十六日續開職員會補議 
 
 

Page 12

 
 
[粤漢路事近聞]  
　　張中堂致駐粤分局王總辦電存沁電悉粤省路事前雖據鐵路公司梁總理陸續呈報有案尙未全數詳悉現在該道旣充督辦大臣駐粤分局總辦即與公司總理同　責成應即會商梁震東京卿接洽辦理各節列後（一）造賫公司内所存自接收贖路後各項卷宗册籍一律繕寫全分（一）造賫接收後已成之路續収已成未成之路已測未修之路定線未測之路合若干里地叚車輪圖籍全路人員表册（一）造賫第一第二期已收未収之股欵實數股東名籍路工提用公司歲支及現存總帳分儲商號生息細帳（一）造賫管路後行車賣票運貨搭客所獲運價開支存餘細帳該道務即覓定辦公局所尅日舉辦以上指飭事宜速賫來京備核本大臣奉命督辦責成重大諭旨森嚴以興利除弊爲主應事事核實爲股商維持血本以免虚糜而昭大信該道并將此意轉告公司總協理宣示股東爲要至設局經費即豫計開單禀候本閣大臣核示辦理此電并呈張制軍及傳示鐵路公司查照督辦大臣張歌印 
　　梁總理覆王總辦函函悉種是張中堂回電弟自應照辦已遵台命即交董事局傳知股東容另具覆弟先擬明日返黃浦鄉告假十天十八九始旋分司惟各股東散處四方邀集非可猝至原定二十八日宣佈年結彼時并將電諭遍示股東聽其公議至公司係奉旨准歸商辦弟濫竽總理不便擅專且一切辦事情形収支年結公司在事員名均經先後呈明中堂曁登星期報俾衆周知在案承示何時何地會議一節應俟二十八宣布再行商定宗旨暢領敎言何如 
　　公司致各埠電現奉督辦張委士道秉恩總辦駐粤分局初五電飭造送卷册路圖員司股東名籍収支及車票細數賫京以　總辦與總理同有責成會商辦理等因奉飭宣示股東已定二十五日開會齊集宣佈事關重要乞代佈告另函詳粤路董事金菼等庚 
　　九美堂總商會七十二行公禀督辦粤漢鐵路大臣張中堂電奉委土道秉恩總辦駐粤分局三省均設前承電示用人理財責成總理仰賴維持原無岐視惟下情萬分迫切不得不據　上達贖路之初本約紳商自辦旣蒙恩力於前定荷成全於後粤路奉旨准歸商辦逈異湘卾情形各堂創収股票聲明商辦不成交回原銀奏咨鐵案平日反對者向以官辦搖動今設官局難泯羣疑不但三期股銀不能再取且股多人雜如藉口索回原銀勢衆立可滋事各堂無以取信於股東即無以担負此鉅任實與奏案原約不符粤爲各路先河華洋注重萬一已成中變影響貽害不堪設想除衆堂商蓋章詳禀粤督核咨外至公司辦事甚難盡如人意倘有營私糜欵無論何人皆可指實另由股東公舉若因少數譏彈牽累商辦大局似非保全至計合聯電禀鈞察可否即將分局撤銷以安人心全粤感戴廣東愛　廣仁崇正惠行明善述善廣濟方便潤身九善堂總商會七十二行商人侯景星等禀眞 
　　又禀張督胡藩憲勸業道電伏查湘卾兩省正擬借欵修路統籌設局固應遵行惟是粤路情形實與湘卾逈異原奉旨准歸商辦當日創収股票時亦聲明如商辦不成収回先交収銀曾經達部奏明在案刻下二期交股已過七成商情踴躍全籍商辦以鼓勵輸將將來續股三期股銀必能裕如今駐粤另設分局遇事會商總協理不但與公司商律並粤路公司原訂章程曁奏案不符且分局與公司辦事權限未蒙宣示人心疑懼収股定多窒碍公司辦事倘有侵款違碍等弊　總協理董事未孚輿論或工程延緩督辦大臣豈能置而不問即憲台就近監視亦可執公司律以相繩前奉督辦大臣電行公司用人理財責成總理官不干涉所以經持粤路者至周且渥粤人感戴萬分若又設局派員總辦則商民平日深慮官督商辦　此而益滋紛擾萬一　情疑散轉照原議索還股銀立可召亂後患何堪設想各善堂行商勢難約束茲事體大關繫全粤命脉不得不據實上陳可否仰懇憲恩迅將保全粤路商辦宗旨出示曉諭俯　轉請督辦大臣將駐粤分局撤銷由總協理禀承核辦以安衆心而維大局則感激鴻施永無旣極 
雜記 
[發封毛厠之笑談浙江]  
　　江干城南務署對門有沈姓民地蓋造毛厠一所去臘曾倒斃無名男屍一具由里保禀請錢邑尊騐殮招領在案前日忽被發封其硃標大字曰杭州府城南務稅課大使兼驛傳事宜程發封屢犯事端毛厠一所云云途人見之無不捧腹 
[巡警拐案之破獲蘇州]  
　　蘇垣北路巡警分局警兵許永明誘拐桃花塢地方陳景福家婢女來香並捲去珍珠飾物等情一事迭紀前報茲悉此案當經北路巡官羅大令將該巡警原保人送縣押追業於日昨派差將已革警兵許永明拿獲解送吴縣訊辦 
評事 
[楊晟]  
　　楊晟有派爲憲政館帮提調之說矣。試問楊晟何人也。非前爲某國出使大臣時。與某國女子。雙雙同車。招搖過市。樂數日不返者乎。非招搖撞騙廣東女子沈慕貞銀兩隠避都下跟蹤尋覓爲御史參劾者乎。以使臣而淫婦女亂也。以道員而騙財物貪也。亂以辱國。貪以欺人提調人格。竟至於此。 
[黎楚材]  
　　黎楚材因佛山輪船葡人踢斃華人搭客。葡領延不會審。憤恨而。死其志誠可悲矣。夫中國人民號稱四萬萬而對於此。事發揮其義憤不平之氣者固多。而傳爲美談。不置欣戚者若而人口。似熱心而不奮起爭論者若而人。甚或是非倒置。黑白反觀。推赤心於洋。人罵華人爲該死者亦有之。卓哉楚材。媿死若輩。 
清談 
[敬告候補議員]  
　　蘇屬諮議員選舉分配之名額已發布矣。從前科舉時代之鄉試。蘇屬約百餘人得中一人。今議員須於九百餘人中選得一人。則其難數倍於中舉。一般候補議員其思之。議員較舉人寳貴。豈能倖致哉。旣須三代祖宗積德。尤須場前抱佛脚之工夫。諸君。勿自恃太穏。議員之席。不易坐也。 
[奈何文明人亦不知恕字]  
　　聖人云。已所不欲。勿施於人。西儒曰。人與已當一般看待。是恕之一字。古今中外之通理也。 
　　今奈何自號聞通明達之士。而亦以已所嘗加諸人者。責其勿施於我。 
小說 
[潘傑小史]  
　　（二）情誤 
　　宛南夫人曰。汝整理已畢乎。潘傑曰未也。余僅束裝其半。但不知彼處有無蔀屋可賃。夫人曰。弗侖痕曾言之。彼有餘屋以居我輩。期於月明時將開大會暢宴。潘傑曰甚善。但余欲得一玫瑰色服。姑母台南爾　贈玫瑰色印度綢一束。未識置於何地。余將使歇克司縫之。於燈下月色中服此。甚宜。 
　　夫人叮嚀曰。母以艷色之新服。服於鄉間。一着草露。將敗爾服。 
　　潘傑曰。是又何傷。以我之料。縫我之衣。即或敗之。此亦何憾。且余嘗與弗侖痕言之。余將衣玫瑰色之衣。彼亦囑余於月光中穿是彼將勸之。潘傑語時若有毅然果行之色。奇南曰。在此。即於其母箱中取出一黃袍。解之。則印度玫瑰色綢依然無恙。 
　　潘傑曰。余口甚渴。有茶乎。余將飲一盞止渴然後往歇克司處耳。 
　　奇南曰有。余將下樓爲爾爲之。即下樓而去。於是夫人語潘傑曰。汝留意乎。奇南顏色頗疲。潘傑率爾答曰未。 
　　夫人曰。彼顏色近日更爲灰白。而飲食少進。潘傑曰。是何故歟。 
　　其母曰。余惟望奇南與弗侖痕互相親愛則大善。 
　　潘傑聞之。頓然色變。默想彼曾佩白玫瑰花矣。服艷麗之服。亦甚美觀。而婉變。假令弗侖痕竟。意屬於姊。亦未可知。且我母已許之矣。潘傑沈吟良久。乃曰。弗侖痕無意於姊而。姊亦無意於弗侖痕矣。 
　　夫人曰。奇南照片弗侖尙愛之甚。此語必不信實。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
專件 
[諮議局事務調查會意見書（留日學生來稿）（續）]  
本會以調查關於諮議局一切事務爲目的所有細目另列一表然其宗旨所在有欲爲天下正告者居今之世學問以比較爲法門政治以比較而進步故今日調查之舉不出二策一在攷察外國成例二在叅酌國内情形譬若中央地方權限問題孰者應歸中央孰者應歸地方孰者雖歸地方而無害國家之統一孰者雖歸中央而不至犧牲局部之利益當此改革之際萬不可不攷之當世學說參以各國成例而折衷之者也凡國必有其特别之國情故即按之世界成例謂其事當歸之中央或地方者亦當攷之我交通機關能任之乎更攷之中央政府不至負擔過重乎此乃因地制宜之意萬不容忽視者也今僅舉其一端其他行政上之整理罔不若是試以敎育普及言之學者謂此爲國家應盡之義務也人民應盡之義務也試問吾國民之生活程度已能及此乎學校之設備已足以致此乎乂如加稅一事爲他日清理財政計誠不能不出此策且世界各國之所謂良稅目者亦已多矣其規定亦極繁密矣試問吾國民負擔力當堪此乎官吏之道德能行此乎此皆内外雙方兼顧之說也故同人雖以調查各國條例爲主更復派員至内地攷察實情並設通信部徵集各省材料期於折衷至當無誤各省大政方針此又同人志願所存所望海内同胞力爲援助者也 
　　嗚呼三月十三日將行初選舉投票矣五月十二日將行複選舉投票矣九月一日將行召集開會矣然考半年以來若調查人口若分劃選舉區凡此所爲皆不過造成此諮議局之機關之事而於議事之内容絲毫無與古人不云乎虚車不可以行遠夫車誠不可無然有車而不爲行遠之計畫則亦與無車同耳不特此也多數議政之舉開數千年來未有之局而其責任之重亦爲五洲萬國所無此無他今日第一要務在分中央地方之權限則改造我國組制之舉繫於此也因他日參與一省之政治則各省之發達繫於此也諸君之責亦重矣哉竊有一言敢問諸君諸君以諮議局之議案爲督撫所應有事乎盍觀之世界各國之議院其所以攷訂其豫算案與法律案者爲何如矣其所以責問政府行政之方針者爲何如矣諸君而能若此乎則數千年專制之苦一旦昭蘇諸君而謙讓未遑乎則腐敗之政故態依然嗚呼是在諸君矣雖然同人等同爲國家分子與有發表其意思之權利且越在海外實負傅播文明之責此本會所以發生也此本會所以發生也 
　　本會調查事項一覽表 
　　（甲）中央直省權限範圍之調查 
　　一行政上之權限二立法上之權限三省制編纂之大綱 
　　（乙）本會認爲直省政務事項之調查 
　　一財務行政（子）中央與直省財政之區分（丑）直省與地方財政之區分（寅）直省財政之項目（一）租稅（甲）租稅之種類及其適否（乙）租稅之徵收（二）公債（甲）募債之權限（乙）募債之種類及其方法（丙）公債之償還（三）官營事業（甲）官營事業之種類及其適否（乙）官營事業之辦法（四）財務（甲）會計年度（乙）豫算决算（丙）會計檢查（丁）特别會計（戊）金庫制度 
　　二經濟行政（子）農林牧礦（丑）工商（寅）交通 
　　三敎育行政（子）直省與中央敎育之關係（丑）直省與地方敎育之關係（寅）敎育之設備 
　　四警察及衞生行政（子）直省警察之組織（丑）地方警察之組織及與直省之關係（寅）衞生行政 
　　（丙）諮議局自身事項之調查 
　　一内部組織二議員權利義務三選舉法 
　　（丁）直省政治機關組織之調查 
　　一行政機關（子）直省行政機關之組織（丑）地方行政機關之組織及與直省機關之關係二司法機關三行政裁判機關 
　　諮議局事務調查會簡章 
　　宗旨調查日本歐美各國中央與地方之政務及内地各省關於諮議局事宜互相比較編成書報以供各省叅考之資 
　　會員凡𤍽心公益對於本會負責任及表同情者均得爲本會會員� 
　　機關（甲）本會分設四部一編輯二繙譯三調查四庶務　　（乙）本會以茲事體大非根據内地實情無以折衷至當除派員回國調查外特設通信部凡各省政務有關諮議局者望内地辦事諸公搜集材料郵寄本會若各省有所詢問本會自當竭知奉答庶收交換之益 
　　辦法凡前表中所列事項本會按月編成書報每月分送内地各省　　經費本會調查一切事項均係同人擔任義務惟出版物需費孔多須國丙外熱心諸公之贊助 
　　地址本會事務所暫設於日本東京麴町區飯田町五丁目三十六番地各省信件均請逕寄本會 
　　期間本會將前列表中一切事項從速調查編成出版惟條目紛繁刻難竣事届諮議局成立後更當賡續辦理 
　　　　林鯤翔　高彤墀　袁希洛　徐造鳳　何維道　殷汝驪 
　　　　吴冠英　何錫康　戴　彬　鄭　浩　李　穆　李耀忠 
發起人　向瑞琨　向瑞彝　李景銖　莊恩澤　姚東彥　謝曉石 
　　　　彭淵恂　徐爾音　黃可權　張嘉森　張元節　曹濬湘 
　　　　沈祚延　范治煥　劉崇傑　傅定祥　　　（完） 
本埠新聞 
[撥解善後局欵]  
　　滬道蔡觀察昨覆蘇撫陳中丞電云元電敬悉藥釐奉撥林立職道深願早日清解各無蒂欠即善後找欵亦時在念中 
 
 

Page 19

 
 
無如收數漸少出欵未减其中部餉洋債各項均關緊要通盤籌畫移緩就急而入欵祗此周轉爲難無米之炊徒深焦急非敢有意延緩也茲又蒙憲諭祗可勉將上年二萬四千籌湊即解其本年春季之欵容再設法伏祈鑒諒 
[花行倒欠案移送商會理處]  
　　南市人和永花行倒欠各莊鉅欵後曾由和祥和豐等莊執事將該行股東吴翔麟扭送總工程局押限理處在案茲該莊等復至道署禀請追理奉蔡觀察批行工程局飭將是案移送商務分會赶緊理處昨孫裁判已遵將在押之吴翔麟提出移送商會商議了結 
[縣令加賞緝兇]  
　　乂新　廠總辦陳觀察被棧司駱再祥刺斃後曾經家屬應賞洋二千元禀知本縣李大令請爲出示曉諭茲李大令准即出示並再加賞洋二百元務獲嚴辦 
[解清南昌敎案賠欵]  
　　江西南昌敎案賠欵計共十萬五千兩原議以三個月爲一期分作十二期付清茲江西藩司陳方伯查得現届應付十二期賠償法敎士醫院碑亭等費庫平銀八千七百五十兩已在司庫動支解請滬道轉送駐滬法總領事兌收轉解 
[嚴飭松府查禁烟館]  
　　滬道蔡觀察以烟舘售賣燈吃迭經飭屬嚴禁茲訪聞松江地方現仍有私售燈吃之户地方官並不禁止拿辦殊屬有違功令爰特嚴飭松江府從速飭屬勒令禁閉仍提私售烟户到案從嚴究辦以儆效尤 
[染司閙事三志]  
　　印花染坊同業勞慶堂蔣子春等以倪成發（即倪錫卿）近在新法租界開設大成染坊懸掛法商牌號有違定章邀集同業二百餘人擁至法界將該坊把作沈阿福扭至縣署請究一案茲爲法總領事巨君查悉以倪成發果有違章情事旣在法界應至法公堂控告乃蔣子春等並不知照捕房擅敢糾衆越界拔人又被打毁房屋什物實屬蠻横已極因於前日照會滬道請即飭縣將沈阿福開釋並於當夜二鼓時派令包探王錦榮到縣請將沈阿福帶回法廨李大令准即交探帶去詎料該業行頭復於昨日叙集數十人到縣禀求爭回大令見人多口雜難以理喻即傳行頭三人到案諭曰爾等如肯聽本縣之言靜候道憲回轅禀請核辦應即散去母得聚衆胡閙如不遵諭先將爾行頭三人收押照例嚴辦各人均遵諭而退大令旋復發出親筆硃諭云諭染業行頭人等知悉該業以同業倪成發違背行規有害生業倪姓之店旣開在法租界自應先赴法公堂控告聽候訊斷乃率將工司沈阿福扭縣致有拖擦傷痕已屬蠻横試問倪成發即有不合與沈阿福之爲工司者何預而又不先具禀妄行扭人在爾輩以爲有理而不知已爲無理之行也現奉道憲抄發法領事來文請將沈阿福開釋仍指拿糾衆滋事之四人送交公堂質訊乃爾等不知自咎猶敢聚夥數十人來縣要求實屬罔知法紀姑念一經諭斥咸知警畏察看爾輩亦皆樸野無知之徒必係聽信痞徒唆弄自蹈愆尤是經立行驅散然似此野蠻舉動斷難姑容除飭查提指傳之四人到案移送外仍當責成行頭查交嗣後倘再有聚衆滋閙情事定惟各行頭是問凛之愼之 
[城内]  
　　妨礙道路○本縣待質自新兩所現正翻造所有水木各料均由作頭雇車推運進城以致大東門城内各街道之石條時被震斷昨由各叚董到縣面禀請爲阻止大令立即傳知大東門盤查委員自即日起不論何項車輛一概不准久城一面函知輔元堂請即派匠將已斷石條一律修整以便行旅 
　　拿獲拐犯○范登和之弟媳紀氏被二十三保十六圖地保錢毛篤及三舖地甲　麻皮永章等串騙價賣後永章避匿尙未獲案昨日忽由縣差在浦東地方將麻皮永章拿住解至縣署看管候訊 
　　縣批三則○戴周氏禀批李菊如旣不措償又不催令各租户遷讓一味拖宕殊爲可惡候飭差催遷發封變償柴錫田禀批蔡文彬避匿租界抗傳不到殊屬可惡茲據前情候移請英法兩公廨飭派探捕協提到案訊明核斷可也藥業馮存仁等禀批查此案前由商務總會片送葉星如等禀詞以創設養病公所以惠旅滬同業當予給示曉諭在案乃來禀以葉星如勒捐把持並開有費用四十餘千種種浮收殊爲可詫候即移請商務總會查復察奪徵信錄存 
　　官事○吴淞江釐局委員候補知縣許寳綬昨日到道禀知請假赴蘇候補縣丞金然禀謝奉委巡警總局正俗課員差 
[南市]  
　　自縊遇救○揚州人張子卿向在滬北宋姓家充當家丁近因失業無聊於前晚潜至南市泉漳會舘附近德隆彰水烟店住宅門口自縊圖盡幸由巡士瞥見立即解下送至工程局留候訊核 
　　盜匪害人○恒興洋貨店執事許春瑜將脚划船户戴八金扭至工程局控被欠去貨洋一千餘元請爲究追戴供小的日前駕舟至浙江嘉善縣境突遇盜刦以致虧空判交保出外自赴上海縣署禀明請移嘉善縣嚴緝盜匪並著開明欠户數目请單呈送察核　　木匠圖竊○木工張木生前晚潜至西門外務本女學堂内圖竊被司閽人沈阿松拘至西區轉解工程局訊究判戒責二百下發該學堂前鎖示三天期滿再核 
　　控追宕帳○元記米行主王桂芳將歇夥張漢良扭至工程局控被宕空洋三十元九角向討恃蠻經陳叅軍訊明判張覓保出外赶緊理楚 
[閘北]  
　　緝拿西人○三路一區巡士周吉虎被酒醉西人刺傷左目脫逃未獲茲由德正巡官查悉該西人住居華界大德里八百八十五號房屋昨已禀陳總辦照會領袖領事曁該管領事緝拿懲辦 
　　累及家屬○沈金氏控楊伯順毆斃其夫沈梅祥一案昨經巡局孫正巡官提楊妻王氏到案押限交人楊妹何楊氏無于開釋 
　　尋獲拐匪○鍾壽州扭陳鈞明至四路一區控稱小兒於數年前被陳拐去找尋無着今適遇見求請究辦質之陳供不承認判責二百板押候覆訊 
　　領回逃媳○范春榮張庭串拐周來春之媳戴氏被周扭至四路一區訊明收押在案昨日張將戴氏交案求請釋放判氏給周領回范張從寛具結保釋 
　　不准保釋○拐賣袁玉祺家小孩之拐犯楊長福經巡局拘押在案前日有工頭陳正記等禀求保釋巡官以案關拐賣申斥不准 
[英租界]  
　　限期出貨○德商克魯森洋行控王澄泰定貨不出昨日由　會訊原告洋人訴稱王向本行定購玻璃七百餘兩逾期不出曾經控奉堂上斷令被告每月照出一箱詎仍抗不遵斷請追王供屢往出貨原告不給棧單是以拖延判王交保限三禮拜將貨出清 
　　並非股東○美商德泰洋行控曹星齋曹寄安定貨不出昨由公廨會訊原告延律師到堂代表中西官以曹等並非元豐號股東判各退去候補傳人證再訊 
　　呈驗帳據○顧仁寳等控東清輪船公司股東方光清（即方子元）等串騙押　洋一千一百七十元一案方延穆安素律師到廨聲　去年方在均康莊被該公司股東羅子 
 
 

Page 20

 
 
培等借去銀兩有帳呈案請查方實並非該公司股東請爲交保判候禮拜四訊奪 
　　押追貨銀○楊煥文控周根源私用貨銀三千餘兩昨經公堂訊明屬實判周押限一月料理 
　　私收帳洋○蔣鳳儀控周叔儀私收帳洋由探將周查獲昨解公堂請究判周交差候晚堂訊理 
　　逼女賣娼○濟良所昨將粤女馬阿清送廨請訊據供因父逼令爲妓是以逃出以後不愿回去判發濟良所留養 
　　　婦罰洋○據婦楊吴氏雉妓花小寳王雲香在途拉客昨晨由探一併傳至公廨判花妓罰洋五元楊　王妓各罰洋十元充公　　巡捕行竊○虹口哈爾濱捕房華捕凌桂福偷竊銀表由探查獲昨解公堂訊供不諱判押西牢半年 
　　小孩串竊○范順馨控寧波小孩韓阿良韓榮寳弟兄串竊物件銷贜於丁福泉等情由探查獲昨解公堂請究判丁押十天兩孩各押改良所一月期滿着其母來案具領 
　　傭婦行騙○陳徐氏控已歇傭婦陳郭氏騙取衣飾等情昨晨由探將郭氏解至公堂請究判押一禮拜了事 
　　僞票騙銀○林珊笙控張仁甫混用假票騙去銀兩昨由公堂復訊林供騙去之銀已由張母料理請爲免究判張押捕房三月 
　　調戲女工○叉袋角裕源紗廠工人林麻皮偕見證周仁芝控小工李阿江串誘無賴盛林泉張阿二掩入女厠間内調戲女工等情昨晨由探將三人解奉公堂訊明屬實判李枷一禮拜盛張各枷示三天 
　　騙取書籍○袁龍海（即毛昌喜）騙取龐國英之書籍逃匿茲被龐尋獲扭送捕房昨解公堂請究判押候傳到見證於下禮拜二再訊 
[美租界]  
　　給資養傷○奥領事頻達君之雙馬車溜韁肇禍已誌昨報昨日頻君遣人送　七十元至捕房請由捕頭分别受傷輕重予給各人養傷一面遣人至三路分局將車領回 
　　誘匿婦女○方阿桂之妻鍾氏被某蟻媒誘至永吉里避匿昨日被方偵知報捕拘入捕頭飭方領回管束蟻媒暫釋候派探查明再核 
　　法人失竊○前晚有數法人至青浦路四號粤妓院投宿内有一人於昨日投報捕房稱在該妓院内失竊票洋二十元請究捕頭允飭中西探查辦 
　　走失小孩○林寳生之女年五歲孫金秀之子年十二歲均於前晚走失昨報捕房飭探查緝 
　　迷路啼哭○前晚有一七八歲之迷路男孩在途啼哭由捕送入捕房留待認領 
　　俄人犯罪○邱珠門史汀二俄人因案被人在俄署告發昨經俄領事訊實判各禁錮厦門路西牢兩禮拜期滿遞回本國 
[法租界]  
　　騙子被騙○翻戲黨林炳記因與人分贜不匀揑報失竊前日解　訊究林供去年十一月間由張洪君爲首紏同小的等三人將住在南市金德客棧之山東客人沈瑞甫騙至名利客棧内以倒脫靴術局賭騙得洋一千二百元當時張拿去六百元餘欵押在某典待後再分惟當時言定小的應得三百元迨贖出後竟分文不給小的知亦被騙因此報捕是實判還押候核 
　　分贜免究○昌大質店被夥李琴軒李賡軒陸瑞林等通同舞弊吞用巨款已迭誌前報茲李賡軒在逃未獲而分用贜洋之潘曉峯金斗臣二人業已挽人向原告李星聯理妥於昨日同至公堂請免究辦判各具安分切結存查 
　　人贜並獲○大興恒洋貨店夥張敬和扭朱有元到廨禀稱朱佯爲購物在玻璃窻内竊洋綢一疋當場人贜並獲扭案請究中西官以朱曾犯過竊案判枷一月押捕房三月　　前後歧異○龍興洋行延蒲石律師控無領事管束洋人勃蘭虧欠貨銀一千一百四十餘元一案昨經公堂復訊被告延開　律師聲稱原告之帳已經查過數目相符惟原告曾於一千九百零五年函致德領事署謂勃蘭欠洋一千零四十元第二次致信謂已収到二百五十元自後遂置之不問迄已五年忽又控追一千一百餘元因何前後兩岐况被告往來貨銀逐月算清從無蒂欠即區區找欵應得情讓請堂上核奪判候查明信函再核 
來件 
[松屬學務聯合會職員上松江府禀（爲擴充中學校舍事）]  
竊松江府中學關辦以來各屬學生之得沾敎育者已實繁有徒查此校剏設之初其經費未必　取之七屬而學額則無偏廢非出自憲台公普之心曁提倡之力不及此惟各屬辦學多年其高等小學去年已辦畢業者數處幸是年中學亦畢業一班尙可升送然所出者少數所入者多數已不能槪爲容納况年内中學無畢業而各屬高等小學畢業逐年無間明春必無升送之途照定章每縣應設中學一所然各屬學費均極困難合官紳之力欲廣設蒙學以求敎育普及尙戞戞乎難之復何有力量以謀設中學則各屬所注意者惟此府中學而已職員等忝任學務不敢安於緘默爰於上年六月二十八日在上海勸學所開第三次松屬學務聯合會即提議此事擬以各屬串捐每年提撥三成充府中學經費一項爲擴充校舍曁添設學額之用如再不敷仍乞憲台提倡籌畫當時贊成者已居多數此次於本年二月初一日在華婁敎育會開第四次聯合會重行集議職員等公同赴校考察見校中課堂尙可分設而後進之寄宿舍已無餘榻可容惟校外尙留空地儘可建築遂即公决禀請實行竊念科舉旣停亽才惟學堂是取然小學爲普通基礎之學固不可忽而中學爲普通完全之學尤當注重職員等就現今松屬學務上之觀察意謂此事有不可緩者四謹爲憲台縷晰陳之查松屬中學堂除郡城官立一處外上海則又有數處然惟上海一隅學生間有就近而入者其餘各邑無不以府中學爲宜路途較便音問非疏慈親稍慰倚閭之望酌取膳資免收學費寒士可無向隅之嗟此一不可緩也查各國學校章程高等小學畢業後兵農工商惟所執業其升入中學者十之一二吾國則爲反比例小學畢業而不願入中學者亦十之一二其故由於敎育未能普及其入學之有志願者類皆有脫頴上進之心松屬地處海濱開通較圼向學之士頗不乏人然當未畢業時圼挾一入中學之思想與希望一畢業後遂以府中學堂爲衆矢共集之的雖有同等之學堂亦可肄業而其眼簾視線大半不注於此設非預爲處置其一般少年英俊必將安於小成而無從進取此二不可緩也學堂有普通有專門欲入專門學堂必先入署通學堂此爲一定之階級使不入中學則普通學尙未完全而即能直接以求專門之學者斷無是理查光緒三十二年學部奏定選派遊學章程内開嗣後京外派遣學生無論官費私費皆應切寔考驗具有中學堂畢業程度能直入高等專門學堂始予給咨等因又自朝廷設立農工商部後曾奉明詔飭各省振興寔業然欲入高等寔業學堂其程度亦必須中學畢業則今日府中學堂多一肄業之學生即後日遊學各國曁吾國各種專門學堂多一合格之學生此三不可緩也按端戴兩大臣條陳學務摺内有云學途之區分以兩等小學爲一類所謂庶民敎育者是以中學以上爲一類所謂人才敎育者是今者預備立憲需才尤亟無論佐治國家其人才當養成於中學即以地方自治而論如光緒三十三年考察政治館大臣曾奏嗣後地方自治勢必徧用鄉官而取才之道莫若即於中學堂以上畢業生考試任用等因業奉部飭通行各省照辦近各省籌辦諮議局照章凡學生　在中學畢業方得與生員等同爲合　公民是有志向學者即不必注意科名而資格則人人有求全之望設非廣設學額非特無以造就人才且無以培養人格此四不可緩也職員等事關桑梓責無旁貸用敢不揣胃味敬陳管見是否有當伏乞大公祖大人鑒核施行不勝翹企侍命之至 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（十一）]  
　　第二回用大刑匪人熬口供拔匕首堂上吃虚驚　　吴縣尊接了這個嚴札。大大的吃了一驚。連忙和刑名師爺簽稿家人商議了一回。預備了許多的刑具。立刻提訊。偏偏又碰着了輪船擱淺的事情。好容易把那帳房敷衍走了。連忙把汪大提上堂來。跪在地下。吴大老爺把驚堂一拍道。汪大。你把那一晚明火執仗。搶刦李家的實情。一一供來。免受刑法。那汪大聽了。竭口的叫道。小的寃枉。小的實在寃枉。求青天大老爺伸寃。吴大老爺聽了喝道。那裡來這許多的寃枉。難道是别人誣陷你的麽。你若不好好的實供出來。本縣就要動刑了。說著又拍了一下驚堂道。講滿堂差役跟着。喊了一聲堂威。那汪大不慌不忙的講道。小的自來安分。打獵爲生。從不曉得什麽叫做明火。什麽呌做搶刦。小的平常的時候。心直口快。也不知得罪了什麽人。便把小的誣陷做强盜。青天大老爺的明鑒。小的是個窮苦百姓。那裡敢做什麽强盜。也不知道這個强盜。是怎麽做法的。要求青天大老爺伸寃超豁。萬代公侯。說着。便連叩了幾個響頭。這位吴大老爺起先在裡頭的時候。原是和刑名師爺商量了逼問口供的話兒。方才出來的。刑名師爺又敎了他許多察言觀色的法兒。不料坐出堂來。被那輪船帳房上來一混。把這記在心上的話兒。不知混到那裡去了。左思右想的。想了好一回。那裡想得出來。没奈何只得說道。你的寃枉不寃枉。本縣也不來管你。不過你這件案子。犯得拙了李大老爺立逼着要取了你的口供。歸案正法這是李大老爺一定要和你做對。不干本縣的事兒。本縣勸你還是好好的招了罷。免得皮肉受苦。吴大老爺這一番說話。說得滿堂差役。幾乎要笑出聲來。那簽稿家人。站在後面連連拉着他的衣服道。老爺不是這樣問法的。 
國外新聞 
[英皇行抵培里孜]  
　　十七日倫敦電云英皇已行抵培里孜 
[俄國稅務局近舉]  
　　十七日東京電云俄國稅務局發出告示一道令各商民於遠東俄國自由口岸封鎖以前將外國入口貨品加以特别記號 
[新加坡禁烟之效果]  
　　十一日新加坡電云海峽殖民地政府因鴉片承攬人欠解稅欵已派徵稅官一員管理其事據鴉片承攬人聲言政府旣使華人不敢販賣鴉片烟膏加以拒烟從事勸戒故承攬利金大爲减色現共欠解洋四十二萬五千圓（該處之幣値）爲西正月承攬稅之一份並西二月全月之承攬稅 
[英國西二月貿易報告]  
　　十七日倫敦電云西二月英國貿易報告入口貨共少英金一百九十五萬九千九百二十五磅出口貨共少英金三百九十二萬五千零六十二磅其中棉織物一項獨占一百九十七萬二千六百二十六磅 
[意大利將次選舉]  
　　十七日倫敦電云意大利近届選舉政府黨有多數之望 
[俄報論波斯問題]  
　　十七日倫敦電云俄國洛伏萊姆叶半官報載稱英俄干涉波斯之舉恐不能免兩國務宜向波王要求善御國政以孚輿情設不遵約則英俄逼迫不能不出嚴厲手叚自圖保衞兩國僑民之策且將增加使署及領事署之戍兵 
[近東大變局百七誌]  
　　十七日倫敦電云俄京聖彼德堡電稱俄政府因已接到塞爾維亞覆文故現已倡議敦請各國開會協議十七日柏　電云塞政府已將奥國照會慨然收納允於内閣集議後答覆各國亦催促塞政府承認奥國要求奥政府已允自台呂和白河至愛特里的克海鐵路之圖案呈交東方大會 
[歐洲大雪之禍]  
　　十八日倫敦電云奥國台洛爾之干斯台納塞爾山有工人二十七名避雪於建築室内悉爲崩雪壓斃特萊召特地方　斃居家農人十五名意大利哥爾召洛地方亦壓斃十五名其餘他處被雪壓斃者甚多 
　 
 
 

Page 27

 
 
   
 
 

Page 28

 
 
   
 
