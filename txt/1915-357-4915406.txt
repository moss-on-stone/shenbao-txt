# 1915 - 357 - 4915406

 

Page 1

 
 
   
 
 

Page 2

 
 
時評 
[前途如何]  
　　我人生於此世界住居此國决不能離此世界與國而獨存也然而此世界與此國之前途如何 
　　歐戰開始已年半有餘矣然而每當一大戰之後必曰不久而可以結局矣可以和平矣誰與誰有和議之提議矣豈知一次一次而兩方之積極進行以營戰事如故是世界之前途不知將底何地也 
　　中國事亦然每有一難題發必曰過此以往可以全國一致猛力救亡安居而樂業矣豈知一次一次而國中之難題永永無已而所謂安居樂業者終無日其可至是中國之前途不知將底　地也 
[命令]  
　　十二月二十七日政事堂奉策令張慶桐丁士源均給予二等嘉禾章此令 
　　又令黃慶祥進給三等嘉禾章此令 
　　又令嚴紀鴻給予三等文虎章此令 
　　又令達喜給予四等嘉禾章此令 
　　又令呼里雅克齊瑪哈巴薩爾均給予四等嘉禾章此令 
　　又令王飛虎給予五等文虎章此令 
　　又令大理院院長董康准免庭長兼職此令 
　　又令任命湯昌煦爲大理院推事兼充庭長此令 
　　又令楷德納木色令着加副都統銜此令 
　　又令國務卿奏據銓叙局詳稱遵核護軍管理處薦任各員資格請予叙官等語蔡啓輿祖奂均授爲中大夫此令 
　　又令財政總長兼鹽務署督辦周學熙奏稱參事張茂炯等勤勞卓著請特予進官等語張茂炯特進爲中大夫鍾世銘邵羲特進爲少大夫此令 
　　又令據財政部奏覈覆蘇省經徵稅欵　力人員照章請給予奬勵等語江蘇江陰稅務所長張廷鑾增收在三萬元以上前辦常海稅務所長吳兆麟南通稅務所長畢奎增收均在一萬元以上辦理克著成效着各給予五等金質單鶴章以昭激勸餘如所擬辦理此令 
　　又令據財政部奏爲覈奬贛省辦理稅務出力人員祈訓示等語江西現辦景德鎭統稅徵收局長胡毓才現辦弋陽統稅局長胡楷年前辦黃江口統稅局長蕭選前辦滸灣統稅局長陳一龍等增收均在一萬元以上辦理克著成績著各給予五等金質單鶴章以昭激勸此令 
　　又令京兆尹奏請任命崔麟台試署敎育科科長應照准此令又令陸軍部奏准察哈爾都統張懐芝咨請以勵秀淸爲都統署軍事課課長宋德玉爲都統署軍法課課長應照准此令 
　　又令内務部奏福建水上警察廳警正王思楷因病辭職王思楷准免本職此令 
　　十二月二十七日政事堂奉申令文官高等懲戒委員會奏陳議决卸署貴州羅斛縣知事鄒玉林一案依照知事懲戒條例應受褫職並奪官處分所犯情節涉及刑事範圍應由法庭訊辦等語鄒玉林著即褫職停叙實官並提交法庭訊辦交内務司法兩部查照此令 
　　又令文官高等懲戒委員會奏議决奉天巡按使張元奇呈劾撤任奉天桓仁縣知事費光國辦事迂緩治盜不力依照知事懲戒條例應受降官處分等語費光國著准照所議即行降官以示懲儆交内務部查照此令 
[專電]  
　　北京電政府擬派蔣尊簋赴滇宣慰朱家寶將聯絡旅京津滇人公電該省爲危切之勸告 
　　北京電中國銀行前已派員挈欵赴滇籌設分行財部昨飭李總裁電告赴滇人將未發出之兌換劵即日焚燬免爲敵資 
　　北京電年號確用明憲二字御用冠服之形式已議妥訂做每套約價一百八十元 
　　北京電大典籌備處議規復陛見制度 
　　北京電統率處添派高陶二人爲駐某處軍探 
　　北京電政府擬派蔭昌編練扈衛軍 
　　北京電財部擬行全國之婚契稅 
　　北京電駐日陸使因病辭職 
[特約路透電]  
　　北京電參政院昨日開會由梁士詒提議雲南文武官員膽敢反抗中央政府應請大總統派軍征伐即由全院一致通過中國銀行總行命雲南支行焚毁紙幣以免落於敵手按雲南支行近方由總行派員前往設立雲南財政廳長藉忠寅數日前電告財政部謂已啟程回京足徵該省大局殊爲緊急政府宣稱明年元旦不舉行慶賀禮（二十九日） 
　　北京電廣東來報殊慰人意足徵該省當道現仍忠於中央政府法國當道禁止軍火取道印度支那運入雲南並嚴查私運雲南大局未有新發展政府已派蔣尊簋爲宣慰使（二十八日） 
　　成都電此間不致有變各大道皆嚴行防守各要地駐有北兵均殊可恃當道皆忠於北京政府現已戒備一切（二十八日） 
　　北京電麥加利銀行北京分行成立今日舉行開幕禮到者爲總統代表梁士詒朱爾典朱啟鈐丁恩蔡廷幹裴式楷安格聯楊度及其他中英名流朱爾典首先演說祝分行前途之發達總理魯開斯氏致詞答謝報告麥加利銀行過去之歷史及將來之希望並論中國事業與外國銀行之關係梁士詒裴式楷楊度相繼演說袁總統徐世昌朱啟鈐周自齊孫寳琦周學熙等皆送賀軸（二十九日）　　紐約電英船印區摩爾號（三四四五噸）所裝之糖焚燬一部分現疑貨中雜有自燃性之化學品（二十八日） 
　　倫敦電英國大風爲災各處皆有損失威爾斯電報電話諸線皆斷屋頂吹去者百餘家（二十八日） 
[譯電]  
　　北京電昨日參政院開會某參政質問外交事務由外交次長曹汝霖答稱政府兩次接五國政府關於帝制之勸告但出於友愛並無干豫中國内政之意後有某參政質問英俄提出關於中國加入協約之條件曹稱彼未奉命宣布此事參政院今日通電各省行政長官謂外國並未干豫中國内政湘兵已赴滇第七師全師携重砲六尊赴湘（二十九日） 
　　北京電今日京中外人接廣東廣西消息謂兩省皆無響應雲南之象騰越來電謂該處與大理之間現頗安謐（二十八日） 
　　北京電聞鹽稅收入頗豐本年年底復將以巨欵撥交政府（二十八日） 
戰電 
[其一（英人路透電）]  
　　倫敦電内閣事狀刻正迅速發展極和平方面亦謂内閣已立於分散之點切實解散之時期已至云云此次現象與開戰前平日内閣風潮正復相同自由黨各報以當此時局舉行總選舉爲多事非必要之舉動實則内閣會議延至今日尙未决定辦法局外議論紛　要皆推測之詞耳日日郵報謂内閣未開議之前喬治曾致書愛士葵自明心跡内有首相苟不依嚴密之意義以解釋其對於已婚壯丁之約言則喬治不能供職政府等語郵報又謂葛雷貝爾福克魯麥根萊西門倫錫門等諸大員皆反對强迫徵兵制而以貝爾福爲尤力大員中之贊成强迫制者爲喬治藍思唐克松張伯倫等諸人吉靑納與波拉勞之態度尙未明晣晨郵報預科内閣將改組并謂目下未致有總選舉之舉動又一方面消息謂首相必履行對於已婚者所發之約言今日内閣又會議衆料首相能否調和異見當可於今日决之（二十八日） 
　　倫敦電今晨内閣開會到者復甚衆由愛士葵君主席大約政府當將開會數次始能依據竇比貴族募兵人數發表切實之决議 
（二十八日） 
　　倫敦電内閣集議兩小時半之久愛士葵君繼開軍事會議吉靑納葛雷貝爾福三君均與會（二十八日） 
　　巴黎電彼得格勒來電謂德軍於東境全陣線建造防禦工程規模絶大維爾拉及特文斯克境均密築戰壕布格河全線亦設防甚固敵軍安置之機關槍不計共數來福槍亦源源運來日見增多德軍精神已減奥軍精神則較開戰之初爲佳降者漸少惟奥軍現正於恰土里斯克境漸退扼守加里西亞（二十八日） 
　　倫敦電據航務統計載稱自開戰至今英國船舶之損失初計共有英金一千萬鎊今查實數僅英金二百七十三萬二千鎊（二十七日） 
　　倫敦電據遲到之俄國電謂本年冬季天寒较往年爲甚俄軍陣線之寒度多在冰點下四十五度西特維拉已有豺狼出現白晝噬農家牲畜及與農民爲敵（二十八日）　　倫敦電法國陸軍參謀總長加斯台爾洛將軍在雅典告客謂彼於薩洛尼加所見一切深足自慰英軍之精神形式及設防之縝密皆足令人欽佩戰地如續需援軍則立刻可發烏斯庫白與希臘邊界之間駐有巴維里亞兵二師團奥兵三師團爲塞兵重創者已派往亞爾薩斯（二十八日） 
　　倫敦電昨日土軍公報載有埃及邊界戰情英國公報局宣稱該處自十二月十四日至二十四日未有戰事惟於二十五日發見阿刺伯軍曾經擊散據開魯電稱是役英軍損 
 
 
 

Page 3

 
 
失甚㣲（二十日） 
[其二（德人德文報專電）]  
　　柏林電十二月二十八日德軍大本營公報云敵軍鐵甲艦轟擊維斯丹特洛地死男子一女子二今晨法軍在赫斯坦附近進攻詳情未悉蘇瓦松車站有火車行動爲德軍砲火所阻法軍曾於逼近車站處建一醫院高懸紅十字旗大約乃　藉此掩蔽車站此次德軍砲轟車站該醫院近在咫尺或曾中彈（西境戰况）比里細拉恰土里斯克西北比萊斯鄉附近之俄軍偵察隊均爲德軍擊退（東境戰况）（二十八日） 
　　柏林電十二月二十六日士軍大本營公報云聖吕細兵數枝隊攻擊埃及英兵繼續獲勝秀亞境已無英兵蹤跡另有一枝隊沿海濱進攻距蘇魯姆東二百四十基洛邁當之瑪特魯鎭英軍死司令一員兵三百人餘均向東逃亡回敎徒在蘇魯姆及瑪特魯附近奪獲英軍野戰砲二尊砲彈甚夥又汽車十輛内有三輛置有武裝 
（二十六日） 
　　柏林電德國伏細斯區報訪員游歷薩洛尼加歸來據稱希人與英兵漸形不睦希軍官從未向英軍官行禮英軍現於薩洛尼加及附近一帶從事設防未嘗顧及民意英兵常將靴鞋軍裝售錢買酒希人待遇法兵視英兵較好衆料英軍將於　日内在薩洛尼加宣布戒嚴訪員曾親見英軍常用紅十字旗號汽車運送戰品赴固防之陣線埠頭登船之地業經修理俾退軍時不致擁擠英法軍彼此亦不甚和好途中從未見有英法兵同行者今就希皇之言觀之希臘將竭力維持中立協約國若無損碍希臘國體及幸福之舉動則希臘决不起抗惟希軍現已扼守便於决戰之各地云布京電稱希政府對於希布和平解决邊界爭端曾表示滿意希政府續請布軍退出爭辯未决之阿爾巴尼亞土地豫料布國必能妥爲答覆此事不久可以圓滿解决意國講演報載特别訪函紀塞軍退至阿爾巴尼亞情形謂塞軍當時秩序大亂主將無法指揮塞兵七萬人由黑鳥平原逃出者僅四萬人行抵阿爾巴尼亞餘悉死於途中四萬人中僅一萬人能任軍役塞皇太子與四百人出發迨抵斯克太里僅餘軍官與兵各一塞人今自知已完全敗北不復有希望矣君士坦丁接伊拉克阿剌伯前敵消息謂土軍現正從事包圍庫台爾亞瑪拉之敵軍土軍轟擊敵軍陣地頗獲效果土軍在達達納爾亞拉福太亞里白魯所獲敵軍之砲已有十尊 
（二十七日） 
[東方通信社電（日本人組織）]  
　　北京電聞政府於二十八日接到廣西貴州兩省要求取消帝制電報（二十九） 
　　北京電此間接到消息謂四川省之重慶亦已宣言擁護共和反對帝制且四川全省形勢甚爲不穩政府因特電飭張敬堯率第七師前赴宜昌（二十九日） 
　　北京電亞細亞報及國華報記載法國公使對外交部聲明法國允從嚴取締亂黨並不准由安南方面供給軍器又中國政府欲假道安南借用鐵路討伐雲南等語法使怒其揑造向外交部抗議（二十九日） 
　　東京電日本朝野之意見以中國南方之擾亂即由不將實行帝制延期所致當然由袁總統負其責任此時袁總統對於五國除將帝制之期限延緩外無他策如以利權問題提向列國哀求則誠袁氏之愚策云（二十九日） 
　　東京電山縣元帥昨夜會見大隈首相熟議對華問題軍人派與内閣方面關於中國問題亦已疏通意見决定帝制實行日本所執之態度（二十九日） 
　　東京電革命派之長老譚人鳳昨夜八時由東京啟行回國（二十九日） 
　　東京電俄國皇帝之派密海也魯太公赴日不特陳述即位祝意據聞尙有關於軍事上重要任務（二十九日） 
[公電]  
　　盛京來電代行立法院各省將軍巡按使巡閱使並轉各鎭守使各師長都統護軍使並分送文武各衙門各報館同鑒共和政體不適國情四年以來環生險象宇内人民謀國家之安全靳政權之統一乃有改變國體之議各省士紳商民不謀而合同聲響應表决由於公意擁戴出於至誠即籌安會發起諸人亦係爲國家籌百年久安之計皆爲中國大局計畫絶無私意我皇上謙抑爲懷辭讓至再迭經臣民籲請乃肯俯允羣議令下之日歡聲雷動集會慶祝逮及鄉曲足徵國體之改革實本人民之心理此爲天下所共見者也乃近數日來迭接各省通告謂唐繼堯任可澄電致各省要求取消帝制旋又接蔡鍔自滇所發通電語意與唐任等略同聞之曷勝憤激其宗旨之背謬言詞之悖逆固爲神人所共疾天地所不容即其前後反覆立意傾危亦當爲天下所共棄查籌安會發起之初蔡鍔尙在京師極端贊成毫無異議抑且邀約軍界人員集會演說竭力提倡唐繼堯任可澄等屢次通電京外機關亦謂非帝制不能救國言亦極爲痛切本月初間電奏謂共和爲害請早定一尊籲懇元首早登大位直至十八二十等日尙有密電謂亂黨密謀甚急軍隊防範嚴密力任保全治安等語詎意墨瀋未乾頓生異志竟敢藉詞倡亂謀危國家現在國體已定奚能爲一二叛徒所動搖該逆等自絶於中國即爲中國之公敵凡我同袍無不髮指　裂誓將滅此朝食芝貴等不敏願率所部將士馳赴雲南殄此凶頑出民水火以彰國紀而順人心該逆等敢施狂恣無非恃在險遠然以滇省之貧瘠何足以當全國討逆之師吳三桂蓄謀二十年尙難一逞矧蔡唐等二三亂臭遭逢時會忝竊軍符旣無威望可言更無羽翼聯結王師一至　火自息惟叛逆之罪只蔡鍔　繼堯戴戡任可澄數人其餘文武官吏胥由脅迫非出本心其有自拔來歸者自當代爲表明心迹乞請恩施倘有擒　反正懋建殊勳更當奏請聖恩予以不次之賞芝貴等志切同仇整師待發諸公手造國家熱心捍衛敵愾情殷聞彼逆圖自必普天同憤芝貴俟奉朝命即　率隊南行尙祈詔以軍謀俾得早殲醜虜臨電迫切不知所云除　請政事堂統率辦事處代奏外特此奉達伏希鑒察段芝貴孟恩遠王揖唐朱慶瀾張作霖馮德麟范國璋許蘭洲吳俊陞馬龍潭裴其勳高鳳城徐世揚同叩沁 
要聞一 
[塞皇出奔後之慘狀]  
　　大陸報載十一月二十八日意國米蘭消息云瑪格里尼君曾由摩拉斯蒂爾以塞皇彼得出奔之慘狀電告塞柯洛報如下比洛特（里虚東南）一役皇嘗躬臨火線鼓勵將士皇策騎握刃毫無怠容第以年高體弱故左右各以一兵步行扶之是役歷五百之久迨至末日勝負已決皇仰天長嘆頽唐不能自支臣工勸移駕泊里士蘭（阿爾巴尼亞邊界）皇不從留處柯沙伏平原雜於羣氓之中神情慘淡幾無人色平原有古敎堂建於第三世紀相傳一三八九年柯沙伏大戰之前一夕塞皇拉柴曾祈禱於此　皇彼得亦屢在該堂莊重宣言謂彼不願離棄其兵士而願殉身於平原蓋平原者塞國最後之屏障也後經皇太子亞力山大一再籲請乃允移駕泊里士蘭 
　　烏斯柯柯維區者塞國之小說家洛桑大學之法律博士也嘗於平原徘徊數日因痛祖國之成墟不禁大哭繼乃自裁且留有一書曰余不忍生見國亡嗚呼以塞民之勇武而竟遭此厄運天道何在今衆咸棄吾人而不顧余不願爲布人或德人之奴生而受辱不如一死 
　　瑪格里尼君由各處探悉德人現頗善遇塞民入境後僅從事搜括銅器甚至門上啟閉之柄亦爲取去惟對於人民毫無非禮舉動各市政局均妥爲保護德軍前欲圍困塞軍蓋望與塞單獨媾和耳麥剛森將軍曾於十一月十四日以單獨媾和條件正式致與塞國皇太子亞力山大其内容如下麥剛森將軍初讚塞兵之勇武繼言塞國旣爲協約國所棄何不即此媾和以保現局奥德布三國願相約勿擾柯沙伏平原之塞軍至所奪諸地則擬占至戰爭結局時除以比洛特克尼亞希伐資柴桀茄與馬其頓全境一并割予布國外餘地均將讓還塞國云云塞皇太子拒不接受外間近有此項條件曾致孟國而經接受之說孟皇尼哥拉聞之怒加駁斥孟皇確曾自請發兵入塞以與情如兄弟之塞兵同死柯沙伏平原也 
[德英戰後之敎育計畫]  
　　大陸報十一月二十九日倫敦消息云德國國會定於明日舉行短期會議届時將提出少年國防法案凡年届六歲之幼童即須受軍事强迫敎育此案暫時不付討論惟德報云此案之提出乃欲使國會將來從長計議也發起此案者爲著名進步黨議員梅林干博士彼主張幼童自六歲起至十六歲止須由法律强迫經過政府所規定半軍式體育之訓練自十六歲至正式入伍之時須受專門軍事敎育此爲將丁入伍之凖備法各報咸預料將來此案由國會正式討論時定可得國會之歡迎云大陸報載英國哈爾丹爵士在漢勃斯台演說題爲戰後宜注重國民敎育其言曰戰局之後必繼以絶大競爭此競爭維何即交戰國人民互出其能力以求免於滅亡並欲握將來覇權是已我國於開戰之前財力雄厚物產豐富工商發達世無其匹故國民福利冠絶一時將來戰局告畢我人尙能享有此福利否乎是殊未易言也此後歐洲資本旣絀競爭又烈各欲彌補旣往制勝將來我人於此競爭之際不當僅鼓其勇氣振其勢力而以爲已足尤當發展我英人之心思而運用之方可與事有濟否則余敢謂我英國之前途有難言者矣我國人苟欲與他國人民處同等之地位則舍國民敎育問題外豈有他哉我國人其速注意於此抑尤有進者今日民權已勃發矣他日當尤甚戰後必有施行新制改革舊政之問題故我人當及時施敎以養成將來主人翁之人材庶可應付民權奮起時之急需今若有人以撙節敎育經費爲言則我人當痛斥之余詳察一切覺事之須臾不可緩者殆未有甚於敎育後進之問題者也 
[英美新式艦礮之成績]  
　　華德曰報曰當今世紀自武裝和平之說盛行以來各國兵工遂力求進步大有爭先恐後之勢雖夙以門羅主義誇世之美亦孜孜不輟及歐戰開幕後製造武器精益求精愈爲各國之急務焉茲查英美兩國所造最新式之艦砲（即戰艦上所裝設者）其成績如下 
　　㈠美國三十生的五米粒密達口徑之大砲其管長五密達合中國一丈六尺餘彈重三百九十五啓羅格拉姆合中國六百七十餘斤初射之速率每杪鐘行八百七十密達射程角十五度彈程爲二萬一千九百四十密達合中國四十里之譜 
　　㈡美國三十生的五米粒密達口徑之大砲其管之長度砲彈之重率射程角之度數皆與前同惟初射出之速率每杪鐘爲八百十密達並射擊之遠近即彈程爲二萬一百密達較少於前耳 
　　㈢美國三十五生的六米粒密達口徑之大砲其管長爲四密達半合中國一丈四尺餘彈重六百六十五啓　格拉姆合中國一千一百十斤餘初射之速率每杪鐘行七百八十密達射程角十五度彈程爲一萬九千二百密達合中國三十六七里 
　　㈣英國三十生的五米粒密達口徑之大砲其管長爲五密達彈重三百八十六啓羅格拉姆合中國六百五十餘斤初射之速率每杪鐘行九百密達射程角十五度彈程爲二萬二千七百密達合中國四十餘里 
　　㈤英國三十四生的三米粒密達口徑之大砲　管長四密達半彈重五百六十七啓羅格拉姆合中國九百六十餘斤初射之速率每杪鐘行八百密達射程角十五度彈程爲一萬九千八百密達合中國三十七八里 
　　㈥英國三十八生的一米粒密達口徑之大砲其管長四密達半彈重八百八十五啓羅格拉姆合中國一千五百餘斤初射之速率每杪鐘行七百五十密達射程角十五度彈程爲一萬九千八百密達 
編輯餘談 
[處世感言（二）（無名）]  
　　機心者如電之有感應者也是故人有機心則人之機心即觸之而動所謂陰陽電相感　古之賢人達者所以不用機心者非其智術之不如人也蓋知發之易反響而受其害者亦烈也是故報應之道大半皆由機心來也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇訊到京後之官塲消息]  
　　雲南獨立消息初傳至北京時政府中人亟 
思調停解釋以冀不至成爲事實昨報所載駁電未發以前曾先有一電由政事堂專致滇省歷述唐將軍迭次來電之内容謂其與今電如出兩人令其另具印文電京以爲轉圜地步其電乃十二月二十五日發出原文云雲南唐將軍任巡按使漾電悉查貴處兩次來電均籲請早定大位情詞迫切稱全省軍政紳商無不同聲歡慶舞蹈又謂國民代表大會一致贊成君憲並推戴我大總統爲中華帝國大皇帝足見此心此理薄海胥同迺猶明發命令謙不稱尊在我大總統允恭克讓固抑聖德之撝沖而人民待治孔殷豈宜拘牽於小節此繼堯等所以迫切上陳一再籲請者也溯自共和建立以來暴徒亂政人民陷於水深火熱之中苟非我大總統出而力任危難戡亂敷治則此數年内將不知四分五裂成何景象惟仰賴神武轉危爲安然特一時之措施究非百年之大計不即此時早定一尊締基萬世旣恐失小民喁望之至忱反以啓非分覬觎之擾亂益非我大總統救濟斯民之初願矣顧或者慮帝制宣布亂黨愈以藉口外人不免微詞抑亦黨徒好亂性成即不變更國體豈遂無詞以倡亂要在各省嚴防之而已至於改行帝制期以　國勢民情本係我内部之改革於外人無與况各友邦睦誼方敦諒無不樂爲贊成之理現在各地方秩序安穩内外人民身家財產皆能保持完善斯誠天與人歸千載一時之機會伏願俯順　情早登大位爲國家謀無疆之福以饜臣民迫望之心不勝幸甚又十月十二日致統率辦事處電自國體問題發生以來内外軍民喁喁企望期早日决定以圖永久治安滇省軍隊向極服從對於茲事亦皆深明大體保無他虞其他政學紳商各界均迫望早定大計惟報紙稍有異議亦不過少數近名無識者所爲實不足以代表輿論致生障碍務乞轉陳主席俯順輿情乾網主斷决定施行以慰薄海軍民之望若再予遲疑轉恐别生枝節有碍國家根本大計更非元首維持大局之初衷矣値此千鈞一髮之際愚慮所及未敢緘默　據實密陳乞即轉陳主座容斷施行十二月十八日二十一日唐將軍又致處兩電一日旬日以來亂黨由滇越一道徧布黨與密謀甚急幸繼堯防範嚴密所屬軍隊亦皆穩定亂事無由發生一曰繼堯渥受恩施淪肌浹髓干城腹心之寄夙以自勉矧滇省爲父母之邦保全治安尤屬責無旁貸故對於亂黨防範異常嚴密以目前現象决不至有亂事發生二十一日又致參謀部電現在中下級各官長服從命令浹洽有素絶不至被人煽惑其各級官長尤深明大義與繼堯同心合力鞏衛國家均堪深信刻復審度情形除將駐省軍隊酌派兩營赴邊協捕匪徒助剗烟苗外其得力可靠軍隊均令集中省城以資嚴防繼　宗旨夙定布置周密但得生命不受危險絶不至有變故發生各等語今據來電語多離奇事隔三日背馳千里本政事堂實不信貴處有此極端反復之電想係他人揑造未便轉呈另具印文親筆簽名迅速寄京以便核轉堂有印 
　　又聞直隸巡按使朱　　氏前晚到京蓋奉召而來者也初當局云雲南事件發生特令人向朱詢問情形朱以相隔太遠見聞未確作答政府終以朱於該省誼屬桑梓特召令入觐與商所以解釋各種意見以爲調停之力方法 
聞唐繼堯任可澄等於通電各省聲明獨立外另有檄文一道末後數語云義歸之興誓以四事一曰與全國民戮力擁護共和國體使帝制永不發生二曰劃定中央地方權限圖各省民力之自由發展三日建設名實相副之立憲政治以適應世界大勢四曰以誠意鞏固邦交增進國際團體上之資格此四義者奉以周旋以　福於國民以祈鑒於天日至於成敗利鈍非所逆睹云云 
[京訊中之國體問題]  
　　展緩登極日期大典籌備處曾於二十五日下午一點開特别大會京外各機關特派參預該處之人員一槪列席所議者係登極前各典禮之最後討論問題大致關於禮制者七欵關於朝儀者五欵關於詔誥者十三件關於警衛者八欵此外並另有特請者七欵如年號之請　及皇室各尊典之頒布均在其内已擬定通過後即於是日晚間或次日上午上陳俟批准後尙須經過幾次演習以昭鄭重至登極吉期前本略定爲五年元旦日正式舉行茲悉政事堂陸國務卿於二十六日上午在遐矚樓召入値各部院長官會議時確有遵諭展期之說聞因籌備典禮尙未完竣之故然又一說謂日前崇雅館會議由國務卿領銜與中央各部院長官聯銜陳請早日舉行登極大典一節原定二十七日上呈現亦議暫從緩或謂非僅籌備未完尙有他項重要關係是以議再展期也 
　　注重軍防密議大元帥於二十五日出席統率處召集軍事密議是日所議之件係爲政府近以長江上下游一帶爲國體問題所發生亂事情形益爲吃緊且於登極甚有密切關係曾飭各該省將軍鎭守護軍兩使巡閱使海軍司令妥籌防範之策各該長官於日前聯銜來電密陳目下防務布置情形經大元帥詳加核閱以所擬海陸軍防計畫雖屬周密而於聯防上尙欠斟酌是以特開會議研究一切迨閉議後即將所决槪要分電於各該處遵辦二十六日午後一時餘又在豐澤園軍政會議廳大樓召統率辦事處將軍府諸高級軍官及陸海軍參謀等部各總次長等二十餘員特開軍政大會議一次約一小時議畢即有密電分致四川廣西兩省大吏内容甚密 
　　核減典禮經費大典籌備處日前曾將議定之籌備大典所需經費核定預算案陳請鑒核日昨已經批出因所列預算仍多過於鋪張於國家財政前途殊多影響特飭令再行核減略聞登極典禮費須減去十分之二官吏恩賞費須減去十分之二五改組機關費須減去十分之一五皇室制度改組費須減去十分之三此外軍警奬金及慈善賑卹等費則未飭減經過此次核減其總額聞可減八百餘萬元 
　　徐相臨别建議前國務卿徐菊人相國已決不再立新朝日内即出京其是否赴靑島赴津赴汴尙未可知微聞曾以個人名義呈遞非正式密函一件對於新朝有所條陳以爲臨别建議大略引證列朝歷史往事以爲龜鑑一爲女權之害一爲外戚之害一爲親貴之害一爲藩　之害一爲建儲之利害以上各端均痛陳其流弊謂稍有不愼必至貽害子孫顚覆國家最後請遠鑑列朝之覆轍參考各國之良規愼籌憲法妥訂良規約數萬餘言 
　　莊氏最近封事都肅政史莊蘊寛氏傳其有辭職之意確否雖未可知然目下却尙無此事實日前莊氏尙有敬陳管見一摺上諸當軸備言飭吏安民之要務奉批國體變更百端代理民生吏治尤屬要圖該都肅政史愷切敷陳能見其大具徵拳拳忠愛之忱應即留覽以備採擇等語但聞莊氏又續上一摺力陳近日封爵之濫不知已奉到批答否也 
　　陸軍次長回部陸軍部次長田中玉氏前此以丁憂回籍尙未銷假適値决定國體之際田氏遂奉派偕同趙椿年前往各省考察釐金此爲新朝維繫人心之一種政策初謂田次長假滿之後即當尅期起程不意日前業已回部供職陸軍部呈報之後批令中亦無督促啟行之語大約因軍部事務倥傯亟需助理之故然政府惠恤商民之言不幾等於口惠耶 
　　册封淸帝意見政府日前爲處置淸皇室册封宣統爲王問題曾秘密提出諮詢件徵集各省及特别行政區長官與駐外各公使之意見刻聞政府於二十二二十三二十五等日間已連接各處覆件主張廢帝爲王者六件帝號保存加封王爵者三件保存宣統帝號僅限終身不承襲者二件此外另由政府交由大典籌備處從詳研究惟關係至爲重要迄尙無確定辦法聞前日朱桂莘陳請以此項要典關係非常擬邀世伯軒加入參預以期愼重而昭精密 
　　女官禮裝服式内廷設女官執役其一切辦法已令政事堂核議該堂已會議女官禮裝服式大致冠用玄色略如古時紫金冠冠下有風帽式玄色布一方圓角下端漸闊披於背上衣用靑色略如唐時宫衣加以縹色花紋裳用靑色垂錦繡之帶履用靑色革製内衣槪用白色 
[修正文官懲戒法之要點]  
　　高等文官懲戒法近日又有修正消息其修正之要點爲褫職處分特分二種即普通褫職處分與特别褫職處分是也前者屬於官吏過失或罣誤之處分經過二年即可復職後者又分三級一罪經過五年不得就職二永遠不准任職此二項爲官吏貽悞要公情節較重者分别適用而第三項則惟受賄及犯贓者適用之 
[金庫統一與銀行易名]  
　　政府以金庫制度爲整頓財政之惟一方法前曾頒布金庫條例旋由財政部迭電各省令　設分庫茲聞各省財政廳長已將辦理狀况報告到部一已設立分庫者二有中交兩銀行分行地方而未接收金庫者三由官錢號或省銀行代辦金庫事宜者四附設於官署者財政部以各省辦理情形如報告所云尙多紛歧擬就實行統一方法已於日前提出於財政研究會矣民國實業銀行自夏間頒定條例後即由財政部在從前大淸銀行舊址設立籌備處著手籌備現已略有頭緒惟因該行以民國實業命名目前已不適用財政部遂擬改爲華國實業銀行迨呈請後奉到批令則命改爲中國實業銀行 
[庫倫歸客譚十二月二十三日（靑）]  
　　京師兩月以前對於國本問題有二（一）西藏（二）庫倫藏事屢經提議尙無圆滿之解决庫事則自活佛取消獨立准其自治後雖主權未能完全收回已不失五族共和之制故全國上下對之尤非常注意在政府始而遣員調查繼而專使勅對亦似着着進行謀所以自固藩籬者乃籌安會一經出現呼倡帝制聲愈演愈高一般大老日從事於國體上之籌備而於眼前討論之庫事不啻置諸九霄雲外活佛一方面遂藉口共和打破無所謂五族一家起而反對甚力致派出之皇皇專使日久未敢成行盡舉一切已定之政策而中止之然憂時君子固未嘗一日忘懷也客有甫自庫境歸者記者與有一面緣昨特訂期往謁作竟夕譚並承以調查册見示爰排比而節錄之以實吾通訊資料俾海内留心外蒙者得切實之參考焉 
　　外交西哲有言兵力爲有形之戰勝外交爲無形之戰勝談蒙事至今日旣無兵力足資後盾則折衝之間端賴口舌此亦有識者所公認然而赤手空拳應付正非易易慨自蒙人宣布獨立後久受俄人蠱惑境内一切權利悉握俄領手中我政府與彼國一再交涉費盡心力中俄蒙新約始慶告成内部取消獨立外兵全數退盡於是簡派陳籙氏爲都護使帶同參贊隨員赴庫兼負外交上完全專責至則舊有之我國機關如钦差衙門印務處兵備處章京衙門電報局皆爲蒙人佔踞其存者祇郵政局大淸銀行淸理處兩所而已經陳使派員詰問始將章京衙門讓還暫作都護使公署（東營子）而秘書廳附設其内狹隘已甚不敷辦公故軍事參贊處現租商房成立廳長委范其光處長委王遇甲分别充任此外則就恰克圖烏里雅蘇台科布多三地各設副使一員委出之劉崇惠等尙未到差舊例中使蒞蒙活佛親自郊迎此次陳使低境藉病委代嗣雖訂期接晤猶復托故遷延及我國軍隊將境内蒙匪一律蕩平捷報到後活佛立出迎勞相見之下優禮備至陳使據情電達中央已奉諭嘉奬在案最近提起之交涉即爲匪首札什札布逃往海拉爾（俄境）我軍望後窮追俄領藉爲口實謂彼政府不願中國兵隊攔入外蒙界線陳使答以中政府亦不願外蒙官府（按外蒙所謂官府即内蒙之匪衆）流入内蒙轄境擾亂治安該領乃無詞而退蓋自匪亂平定以來蒙人已傾心内向活佛亦深悔往事之失計亟欲結我中使爲助從本月四日起連次差輿來請非當懇摯當陳使赴會時蒙官排班歡迎活佛降堦　手導入内室開談情義十分親陸陳君本熟諳蒙情苟能迎機善導則將來外交上必得圓滿結果此乃吾人所第一希望者也 
　　内治外蒙全境區分四盟一沙畢俗尙黃敎故人民悉受治於活佛除各盟盟　外其官制舊設兵户内務外交四大部各以大臣領之而巡察地面收受詞訟另設管理商民事務局派章京總其成凡章京權力所不及者直達内務部處分之自新約規定聽彼自治一切内政中使不復顧問惟華人犯罪解歸使署審判華人與蒙人涉訟則華官會同蒙官審理詞連俄人者再由俄領派員加入俄人與華人或蒙人訟案亦如之至關於内政一部分如陸上警察等迄未舉辦故有自治之名而無自治之實據客此次調查外蒙所有户口計蒙民共約十九萬餘人華僑約有十七萬餘人俄僑僅存二千餘人當歡戰未成以前俄僑達兩萬以上現已陸續召回編入軍籍故彼國在蒙地所設之八大金廠全賴華工經營併計不下三萬人以山東一籍居多數若何緩輯而保護之是不能不責望於我專使矣 
　　兵備國之强弱恒視夫兵備而兵備之虚實又資乎財政考蒙古兵制舊除喇嘛僧侣及衰老疾病者外凡自十八歲以上終身編入軍籍一旦有事得舉以赴前敵近因國庫收入年短一年養兵之費無出故外蒙實在應役者其數不過二千人我政府又爲條約拘束此次都護使到庫僅帶衛隊三百五十名酌留二百名保護使署餘交恰克圖烏里雅蘇台科布多三副使各選五十名以應差事舊有之中國營盤悉被蒙人私佔拆毁改築現在軍佐兵士暫賃商房屯住陳使已派員相度地點預備重新建造矣至俄兵大隊全數撤回存者祇一百五十名專爲保護領事館而設雖由歐戰發生之影響然亦不得謂非新約確定之效力也（未完） 
[奉天丈放葦塘之困難]  
　　自中央頒行丈放葦塘條例後前奉天巡按使張貞午派員查得營口安東盤山等縣均有葦塘田畝可以放歸民間繳價承領以盤山一縣計之約有四十餘萬畝按照定章收價每畝上等三元中等兩元下等一元之規定平匀計之立時可得七八十萬元之鉅欵段兼使到任查悉有此項之收入爰邀集政財兩廳長會議本擬飭派委員前往丈放因在淸丈局範圍之内遂决定飭行淸丈局提前趕辦一面由公署飭令有葦塘之地方官立即調查詳情報告除營口地方葦塘無多已飭由縣知事就近派員丈放收價外其安東地方均在鴨綠江沿岸而六七道江尤居多數不特於外交方面有關係從前韓民過江强割葦子歷經交涉未結日韓合併後又有日人搶割情事此外之葦塘則爲海關上辦公人員所把持作爲冬令柴薪之用此事非先從根本上解决不能着手進行至於盤山係屬内地似無交涉上之關係可以先行放領矣詎近得盤山縣沈明善知事詳報謂本縣沿海一帶淤出地面葦草叢生一望無際約計總有三十六七萬畝之多向由就近人民自行收割出售此係天生產物並無疆界似屬不論何人可以人功收穫而抑知不然細訪耆民謂爲軍隊中强有力者所主管彼以冬令燃料爲言須彼允准并繳納若干之代價後始能往割就近稍有田地可耕之農民决不爲此且查該地尙浸海水性鹽即使爲水稻之經營亦難適用况一冬所割葦草出售之價祇能抵補人功伙食而無盈餘令其躉繳鉅欵殊屬爲難云云未識段使如何辦理也 
[晋省慶賀之觀察]  
　　晋省自接確定君憲電音後敎育商務兩會隨即會同發起邀集政商各界要人開會議决於二十三四五三日舉行慶祝軍學各界一律休假並擇定玄通觀内演戲三日開會之次日提燈行列當即分召綵匠將軍巡兩署曁各機關一律懸掛燈綵並由警廳通諭商民一體掛旗懸燈以表賀忱 
　　慶祝會於二十四日午後一時在文瀛公園（即陳列所）開會各署首領曁學商各界到者約千餘人齊在禮堂排列向上行三鞠躬禮禮畢由各界代表相繼演說改革國體之必要曁將來新猷之希望 
　　提燈會亦於是日下午六時舉行各聯隊先齊集公園 
然後出發計與會者爲大學校農業法政兩專門學校測量學校警察學校省屬各中小學校曁商務敎育兩會全體由海子邊經橋頭街羊市街帽兒巷鼓樓街柳巷仍回文瀛公園軍樂洋洋前導燈光飄颻萬點其熱鬧不減於上年之慶 
祝共和惟此舉全由大力者提倡而在人民大多數似皆莫名其妙不過隨衆看熱鬧而已尙有一部分則回念昔日慶祝共和之狀况不禁愴然神傷者其對於君憲眞正持樂觀態度之人究有幾何記者不能執人人而問之故亦不敢決也 
[皖烟酒商最近之波折]  
　　皖省烟酒商前因公賣費過巨迭次籲請通融經公賣局批示定百分之二十抽收否則准該商等收歇并派員毁棄器具等語烟酒商遂將製烟釀酒器具一律繳存商會并具報告書云營業自由商例所許在公家需財孔亟不得已加抽稅釐自古均重妥爲勸導俾商民誠意輸將凡百捐納皆爲商民脂膏所出血本攸關無所謂仁至義盡也乃公賣局徒知增加商民擔負絶不計商民自辛亥以來如攤認公債票完納印花稅驗契稅已成百孔千瘡重如山積商等正求稍 
 
 
 

Page 7

 
 
紓元氣又繼以二五之加抽在公家　美其名曰烟酒公賣在商等祇知稅釐有加今爲無力擔任而公賣局遽以勒結收歇派員毁棄製釀器具之詞形諸筆墨　視商民此等無法律之言論究不知根據何項定章何項法律公然迫脅商民具結收歇其次製釀器具絶非領自公家公賣局不顧商民血本聲稱派員毁器又不知依據何等條例應給何項代價旣無正當之依據祇知自由脅迫恐萬國九洲無此政策寗願一體歇業聽候毁棄云云嗣經懐寗縣朱知事聞悉即往商會調停烟酒商等已勉强承認照百分之二十定案惟烟業則主張產銷分徵酒業主張月繳四百元後復改爲四百四十元定案而烟業之落地稅復須按刨月徵二元二角烟商等以此項刨徵實於定案二十分之外復徵十分之一合共已抽百分之三十實屬不能負擔故於日昨復在商會開會公議不認刨徵請商會轉呈公賣局免議并謂如堅意重　仍即日收歇云云不知商會將如何調停也 
[蕪湖近訊]  
　　慶祝變更國體之期李巡按使特定本月二十四至二十六三日通飭皖屬各機關一體遵行蕪埠奉飭後除政界方面如期懸燈結彩外各團體各商舖寂寞如常槪未舉行 
　　蕪湖現値戒嚴期内警廳早經查禁居民於夜間燃放鞭砲俾免市虎弓蛇妄滋驚恐二十五日入夜二時東南面忽聞鎗聲五響次晨警察派探訪查毫無蹤影 
　　安武軍第一路統領馬聯甲二十六日由省來蕪次日往寗國山裏巡視駐紮之軍隊兼佈置皖南防務 
　　蕪湖烟酒公賣第三區分局現仍堅持値百抽收二十迄今尙未磋商妥協聞何道尹調停辦法按百抽二十作八五折算實繳十五大約烟酒兩業商人可望遵照辦理矣 
　　李巡按使近查各縣知事並無緊要公事輒行詳請公出不候批示遽爾進省貽誤地方實非淺鮮昨特通飭各屬嗣後各屬知事如係實有緊要公務亟待面禀者應即先期詳請本使批准方准啓行否則照擅離職守懲戒蕪湖何道尹奉飭後已轉行所　一體遵照 
　　蕪埠市鹽商號前以鹽價昻貴曾經組織公會與鹽商討論減價事宜彼此爭執數月始允稍爲減讓日昨本埠榷運分局已張示布告每司碼秤百斤售價七元零八分較前價已減去一角零五釐 
　　蕪湖查驗補抽局柳汝藩與灣沚釐局龔幼峰互相對調刻已分别到差又聞查驗補抽局不利於商　體變更後該局有裁撤之說 
地方通信 
[蘇州]  
　　政聞三則無　縣知事丁方榖與地方人士感情不洽昨有鄉民來蘇赴道尹公署控告齊巡按使昨有電至蘇令各機關加意愼防匪徒擾亂治安蘇常道尹飭吳縣知事民刑訴訟判决案以堂諭爲根據以備將來查　 
　　鹽捕統領考察汛地鹽運使胡思義諭飭江浙鹽捕緝私統領蔡和林考察所屬緝私巡船紮防地點是否合宜蔡君奉飭後先往松江閔行一帶考查事竣刻聞有即日抵蘇消息駐蘇鹽捕後營朱管帶已通飭所屬師划巡船預備届時檢閱矣 
　　魯軍抵蘇後之所聞第五師九旅十八團抵蘇一節已誌前報昨日第二師三旅五團張彭年團長五團第二營長練開印第二師副官咸頣等設筵於惠中旅館宴請由魯來蘇之第十八團軍官以聯絡感情今晨軍政執法處長殷鴻壽諭飭吳縣知事崔警廳長傳集各圖地保　牌鳴鑼知照城廂内外各商舖與新來之軍隊交易須持公平以免事端　　鄉警長被毆蘇鄉横涇鎭地方近有大帮光蛋搭棚開設賭場引誘　民賭博輸贏頗鉅駐防該處之水警巡船故置不問前日横涇鎭警察分所不知爲何事派巡長陳祥之吳寶華等多人前往該赌場到後忽起衝突光蛋等竟將陳巡長等肆行毆打各有受傷該分所蔣鳴玉所長聞信即帶同通班巡警前往始將陳巡長等各人奪出事後經該鎭葉少蘭董事出爲調停正在商議間爲縣知事所聞即派員前往調杳詳情復候核奪 
　　盜刧案兩起吳縣光福鄉潭東村石樓古廟於前日晚三更時被盜匪數十人用石條撞開腰門明火執械擁進各房搜刧將該廟往持及香火等用繩綑縛搜取各項財物而逸又北橋十都六圖地方永昌鎭王禮之家於前日夜被盜十餘人各持器械越牆進内搶刧首飾衣服等物開大門而逸以上兩案均經事主報縣孫知事飭派委員勘明分飭各該鄉警察分所嚴緝贓盜務獲解辦 
[鎭江]  
　　部員將次蒞鎭鎭郡釐稅各局所接財政廳電飭中央特派員趙椿年奉令查視各省釐稅情形早經出京由鄂至蘇昨隨員陶君已抵寗垣不日將先行赴鎭調查一切云 
　　省飭嚴辦機董鎭郡機業董事蔣樹銓聚衆罷工經章知事升座大堂審判將蔣拘押餘人婉勸解散等情迭誌前報茲悉此案章知事昨接齊巡按使批飭略謂丹徒安康機器公所董事蔣樹銓聚衆罷工一案應按照刑律從嚴懲辦切勿稍涉瞻徇云 
　　籌辦殖邊分行上海殖邊總銀行在南北各商埠開設分行已有二十餘處日前總行又派戴君携欵到鎭於東塢街愼康錢莊内設立籌辦處與各銀行商號接洽爲將來開辦基礎戴君向與鎭郡各行號感情素洽二十七號籌辦處成立踵門而賀者絡繹不絶 
[南京]  
　　烟販想入非非昨午滬寗火車抵埠時有某旅客手携一小包徐徐下車迨出車站時似覺有病狀軍警見之即將小包打開檢查見包内全係膏藥細視之乃用烟膏攤成遂將人贓一併拘解警廳罰辦 
　　振欵分别淸理振務已經結束齊巡按特將官振義振墊還及餘存欵項分别淸理查自本月一日起至十日止實在數目官振欵下除撥還外尙墊支銀十一萬三千四百餘元義振項下餘存艱五千一百七十元零已飭財政廳另欵存儲聽候撥用矣 
　　請欵添築校舍省立第一中學校長蒲錫康現因校内學生人數日多校舍不敷應用擬添築多間已陳請齊巡按撥欵建築不日即可開工矣 
　　核准帶收選舉費選舉經費各縣多因籌欵爲難不敷甚　現江浦選　費亦形支絀知事靳大　陳請在　　蘆課項下每元帶收洋四分以資補助胡財政廳長以所請尙屬可行已詳請齊巡按核准飭即遵照辦理矣 
[揚州]  
　　商團定期巡邏商團司令劉隴西因時値戒嚴又係冬防期内擬令各團員戎裝佩械分隊逡巡以補軍警之不　日昨午後二時在該團開職員談話會討論冬防事宜議定陰曆十二月初一日起令各團員於每晚九時至十二時分隊出巡並在城外設分駐所四處 
　　官長會勘河工瓜洲内江入口東西各河岸被浪冲刷塌坍異常危險經各圩董禀請官廳修築運河堤工局總辦馬俊卿據報後昨特親自來揚偕同周知事乘舟遄往驗看 
[杭州]  
　　裁撤曹娥場之定期胡運使前以曹娥場政務淸簡灶課不多擬歸併於金山場兼轄詳報鹽務署並咨明分所核議茲聞此案已經鹽務署批准並由稽核分所贊同胡使昨特飭知曹娥場以十二月末日截止明年一月一日即實行歸併所有場務欵項及卷宗器物等即移交金山場接收並一面飭知金山場知照矣　　籌解年關急欵中央因年關迫届需款浩繁電飭浙省財政廳預將五年一二月應解稅欵先行籌解茲聞吳廳長已商由中國銀行湊集銀四十萬元於二十五日滙解中央藉濟急需一面電請財政部核收 
　　平湖淑英女學之擴充平湖淑英女子初高等小學校校長徐欽襲自辛亥年春間接辦以來已經五載純盡義務不辭勤勞所聘女敎員汪玉瑛趙逸儔　芍如徐超羣陳瑛楊謹勤等或畢業於師範或畢業於中學均能熱心敎育學生已達一百七十餘人先後舉辦畢業五次近日來學者尙紛紛不絶聞徐校長以其所得儲蓄票奬金五百元建造敎室一所以備推廣之用云 
[濟南]  
　　選出國會議員國民會議復選舉於昨日早晨九鐘開票計當選八人王錫蕃四十五票李元亮四十二票侯承恩三十九票丁惟魯三十七票石金聲三十五票彭占元三十八票張玉庚三十七票莊陔蘭三十四票票數皆在三分之二以上認爲當選因尙未足額於下午三鐘舉行二次投票復選出票數最多者二人關家驤一百四十七票于普源五十四票爲當選人次多者三人冷利南五十三票王壽彭三十七票李鴻謨二十七票作爲候補當選照例候補當選人尙缺七名　於四鐘又舉行三次投票投畢以天色已晚乃議定今日再行開票遂散會 
雜評一 
[說常例（一）（默）]  
　　世界無論何事罔不有對抗力以哲學言宇宙之森羅萬象皆由一原始力分化而成原始分化而後即成此對抗之局當未分化時　見其趨於一端有同而無異迨分化之機一兆所謂同者忽而異矣所謂一者忽而二矣由此異與二以演成世界無窮之事態此對抗力發動之徵象也再由此異與二而千回百折或歸於此方或歸於彼方此對抗力結束之徵象也推之國家之政局亦然試觀中外古今時勢之變遷無一能逃此公例故回而忽異一而忽二乃理之常無足怪也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再請免加貨物稅之迫切]  
　　本邑商界因否認加征貨物稅訂於昨日在北市總商會開會討論已預誌昨報茲悉昨日正在集議時忽奉財政廳抄示部電大致以要求收回成命一事未便准行並聲明此項貨稅前淸時已有帶征浚河經費名目迨辛亥光復後尙未繼續進行遷延數載商民已共沾實惠刻因中央經費支絀是以查照前淸成案辦理原係恢復舊章並非加增各該商民諒能共體時艱踴躍樂輸云云南北兩市各商人討論良久終難承認旋復公擬電稿仍請豁免電文錄下北京政事堂財政部農商部南京巡按使財政廳鈞鑒蘇屬貨物稅加征二成奉財政廳抄示財政部沁電蘇釐向按八折征收此次酌加二成不過規復原率並非額外加收等因本日適値上海南北各商業全體會議並參考各處商會函電僉以民國元年却比前淸八折減收不久即增歷年疊次遞加實比前淸有增無減財政廳有案可稽自非誤會就目前時局而言亟宜求減何堪議增詎知蘇省單獨加征重滋商困縱不爲民生計亦應爲國體計即使預算不敷决非一省所能擔負茲距加稅之期僅二日年底一經停運金融立見恐慌如不收回成命惟有輟業待斃羣情一致等情查各商所議情形係屬實在理合據情上陳伏乞准予免加不勝呼籲待命之至上海總商會南商會全體商人叩豔 
[處置滇事之電告]  
　　聞本埠軍界昨日接到統率辦事處電開奉大總統傳諭雲南之事中央已派親信大員馳往查辦嗣據某某電稱此次謀叛實係蔡鍔往滇脅迫而成目前辦法先以大義責其遏止逆萌聽候查辦倘或執迷不悟當即遣兵痛剿指日即可無事等語查雲南遠在邊省事之眞相尙難明悉難保無不逞之徒籍端煽惑淞滬爲長江門户東南鎖鑰自應嚴整軍隊愼密防範其有造謠之徒韙言謀逆即以軍法從事等因特寄 
[又有輜重工程隊到滬]  
　　陸軍第十師第二十旅全軍陸續開拔來滬迭誌本報茲聞昨日又到輜重工程等隊三營約一千餘人所帶軍用物品爲數甚夥當即開往吳淞等處駐屯 
[查察海灘梟匪之舉動]  
　　兩浙緝私統領蔡竹賢君現據報告南滙縣境五團沿海灘老港地方現有梟首唐佩蘭又川沙白龍港亦有梟首衛全山衛俊卿等均私藏軍械聚集羽黨數百人稱販私鹽近又爲黨人勾通希圖起事等情蔡君以是否屬實亟廳澈究昨特飭行該管緝私第二營魏營長前往查察 
[前夜連出四刦案]  
　　天津路公共租界天津路德仁里二十八號　　門牌周姓妻妾兩人於前晚九時許正在對坐閒談突有盜匪二人撞門入内各出手鎗嚇禁聲張遂捋取該兩氏臂上所帶値洋三百六十元之金鐲各一副從容而去事後執告老閘捕房飭探張天林顧葆生與一號及一百九十六號兩西探前往兜拿未獲詢據該氏等聲稱兩匪均操湖北口音一穿大衣一穿灰色衣服年均三十餘歲該探等即據情回訴捕頭禀請麥總巡通飭各捕房中西探捕一體留心偵緝 
　　㈡白克路新閘白克路居仁里一百十五號門牌陸姓家於前晚七句餘鐘突有盜匪三人推門而進各出手鎗恐嚇當被搶去値洋一百五十八元之金鐲一副而逸旋經事主報告新閘捕房立飭通班中西探捕前往兜拿詎該盜等早已遠遁遂據情回訴捕頭諭着留心偵緝務獲解究 
　　㈢廣西路廣西路福祥里妓女陳大媛前晚八時應客之召乘車甫出里口突被匪徒四人攔住出示鎗械嚇禁聲張當被刦去値洋四十餘元之金鐲一只逃逸事後報請老閘捕房飭探曹錦珊協同西探前往勘緝 
　　㈣卡德路前晚八時泥城外卡德路六百二十八號門牌小京貨店内突被盜匪數人各持鎗械闖入店堂刦去大小洋共二百餘元而逸事後由該店主王實和報告靜安寺捕房立飭通班中西包探前往追拿未獲業已禀請麥總巡通飭各捕房中西探捕留心偵缉 
[無錫偵探來滬獲盜三誌]  
　　盜匪蘇六學汪富貴高阿海曾與現押老閘捕房之同黨張國芳即張桂芳等糾合大帮匪徒在無錫北鄉楊墅園地方持械搶刦當舖及倪姓等衣飾巨贓逃匿滬北公共租界經該處警廳偵探偵悉昨日協同華探張天林錢壽生等在福州路福建路等處將蘇汪高三盜先後緝獲帶入捕房押候與張桂芳等四盜併解公共公廨預審再核 
[軍署鎗决盜匪]  
　　本邑地方警察所前獲積盜何阿毛一名詳解軍署訊辦在案茲悉軍法處　迭次提訊據供寶山縣人年二十六歲屢次夥刦漕河涇沈唐祠徐家匯小閘鎭日暉港羅家灣等處得贓不諱軍法處當照懲治盜匪法擬判死刑詳請軍巡兩署核准已於昨日午後二時提出押赴西砲臺執行槍斃 
[奬勵擒獲剌客之探捕]  
　　中央政府以前任上海鎭守使鄭汝成被剌出缺一案租界擬捕奮不顧身當場擒獲兇犯王曉峰王銘三兩名得以按律懲辦實屬奮勇可嘉特將出力之捕頭强斯給予六等嘉禾章副捕頭麥克利克給予七等嘉禾章捕員戴拔來給予二等銀質獎章其餘各印捕共賞銀一千元昨已電由護軍使署函告捕房知照 
[七誌詹温兩人之被捕]  
　　黨人詹大悲與温楚珩被長江巡閱使駐滬調查長林世豐協間捕房一併弋獲後周交涉員與林調查長均奉到統　辦事處及張巡　使來電囑爲早日磋商引渡惟因詹大悲當時被捕欲逃跌傷足　刻尙未愈故未過堂會訊昨由鄂省派員解到與詹等僞造紙幣及搶劫要犯二名即經周君會商領事團即日質訊以便引渡現湖北解來之二犯均送護軍使署暫行管押 
[警廳收回白布通行證]  
　　淞滬警察廳日昨通飭各區署云照得肇和變後入夜交通暫阻所有地方團體紳商各經請由本廳塡發白布通行印證以憑隨時查驗放行在案現查是項布質印證外間有遺失且恐流用日久致有奸僞情事茲准於一月一日悉數收回另發厚紙製成之新通行證仍以蓋有廳印爲憑除分函各機關來廳倒換並分行外爲此檢發新證樣張飭仰該區即便轉飭所屬長警遵照自一月一日起如遇持有新發紙質通行印證者即予驗明放行所有舊式白布印證自此日起槪歸無效如經各長警查見着即將證扣留繳廳彙銷一面諭令即日來廳倒換新證各該官長務各嚴戒所屬和平從事愼勿稍涉横暴致干咎戾 
[警廳取締偵緝隊士]  
　　淞滬警察廳因該廳所用偵緝隊各級隊士人類不齊値此黨人伺釁之際亟應嚴行取締以昭愼重昨特將該隊士前領憑照一律收回諭令互覔聯環保結呈候核照另發新照 
[續錄關於雲南獨立之官電]  
　　滬上軍事機關宣布關於雲南獨立之官電昨報已錄過數則今再續錄於後 
　　西安陸將軍吕巡按通電昨接雲南漾電呈請取銷帝制等因竊以國體改變曾經全國反復討論故有今日之佈露是國體解决顯係出自民意並非出自元首之本心唐任旣有不認之心何不於討論時期發揮政見乃於國體大定中外共見之際忽生違言通電反對是顯與國家爲難並非專對一人然茲事關係甚大諸公手造國家對於此項亂謀自必早深厭惡建章等擬請諸公聯銜並推馮上將軍領銜專電滇省極力忠告曉以利害以遏亂萌而維大局區區之愚是否有當乞示卓裁 
　　廣西陸將軍王巡按通電君憲問題美滿解决宣布中外環球翕服雲南軍巡唐任兩人受孫文暴徒脅迫竟電致中央聲請取銷更分電各省任意煽惑荒謬離奇殊堪駭異唐任通電敝省尙未接到惟二十七日接蔡鍔戴戡任可澄等自滇來電意圖煽誘昨已由榮廷祖同會電唐任責以大義剴切警告并約川湘黔粤軍巡各師合詞箴責屬在比鄰責無旁貸亦使知接境均有戒備詭謀或可取銷夫君憲大定豈有中止之理且國體由於全國人民之表决反抗者實爲全國之公敵現在外交順手友邦甫議承認在我正宜團結一氣無隙可乘豈可自起紛擾貽人口實乃唐任爲亂黨作機械不啻甘爲禍首作亂誤國斷難任其蠢動桂省上下一心士卒用命知有國家知有地方以服從中央擁護君憲爲天職現已嚴飭沿邊軍隊嚴密佈置加意防範整勵戎行束裝已發願爲國家討除不庭尙祈諸公同心協力共維大局藎籌如何並望隨時施敎爲盼 
　　安徽倪將軍致雲南電頃接漾電無任驚詫前閱報章公曾贊成君憲並兩次籲懇元首早登大位墨跡未乾何遽反復若此意者少數亂黨假託台銜山川悠遠未敢遽信謹進忠告惟希亮察軍人天職首在衛民保民近日主張君憲民意從同國體問題完全解决環球中外遐邇盡知鄰國雖有勸告之文交涉並無棘手之處從此勵精圖治自可磐石同安若竟操同室之戈矛貽强鄰以口實爲虎作　貽害無窮此不可者一滇省爲公桑梓之鄉父老弟昆同資託命若邊疆騷亂中央豈能恝置一旦兵事開端勢必生　塗炭以至親愛之地而忍爲戎馬之場返之初衷能無痛悔此不可者二兩公歷年以來保護滇邊信　素著一旦受亂黨之運動肇兵戎之見端反復無常國人共棄置淸名於逝水爲萬古之罪人此不可者三務望幡然改變速誅亂民倘使力有不及同人皆可贊助若眞昩於機先肯爲戎首以滇省有限之兵力爲全國衆民之公敵勝敗利鈍當可逆覩冲念同袍澤不敢不盡切已之誼務乞三思爲幸 
　　吉林孟將軍王巡按致雲南電頃准漾日通電環誦再三殊深詫異查此次國體問題實因共和不適國情人民想望君憲而起中央猶恐人民趨向不一故定繁重手續專以正確之民意爲歸不兩月間全國一致贊成君憲并推戴袁大總統爲中華帝國大皇帝人歸天與千戴一時誠有如貴省東電所云是故非一二人私意所能成尤非大總統治略所能及大勢所趨何嘗有利誘勢迫之舉至亂黨之藉口外人之微詞貴省東電有即不變更國體豈遂無詞以倡亂帝制係吾内政與外人無與等語又閱貴省兩次籲請元首早登大位電文識見卓越欽佩方深乃不旋踵而有此電何竟前後如出兩人豈已爲亂黨所挾持耶抑於全國情形尙未深悉耶同舟誼切請爲執事詳切言之一外人勸告斤斤以内亂爲詞各省嚴加防範亂黨稍有蠢動亦已即時消滅貴省如有此舉適墮彼之術中是外人不得而干涉者我反受以干涉之柄矣二貴省境連越南英法兩國日伺其間得此機會勢必進行西南邊防何堪設想三中國兵力雖弱以定内亂綽有餘裕二次革命席江南之餘　煽動四省大軍一集轉瞬剿平貴省素稱瘠苦變亂頻仍螳臂當車不待龜筮四中國財政漸復舊觀若再用兵必見支絀人民擔負加增執事自尸其咎何樂爲何忍爲耶此特就外交地勢兵力財政論之故已無一可者况我國風雨漂搖已届四載惟賴大總統主持於上我同人恊力維持始有今日於此時早定一尊庶有長治久安之望倘以一省之故而致各國干涉瓜分之禍必致竟成全國人民爲奴隸犬馬執事實爲罪魁禍首至於桑梓之邦慘遭蹂躪厚祿榮譽一旦消亡特其末焉者耳恩遠揖唐已早决心無論何省稍有異志即視爲人民公敵絶端反對特盡忠告之誼務希即返迷途大總統豁　大度必不以一眚沒前勞也幸勿疑慮致誤大局佇望速復以慰糸念孟恩遠王揖唐寢 
　　孫武等致蔡鍔電雲南唐將軍探交蔡松坡先生鑒從來我之利即敵之不利我改國體可望强固强鄰不易侵略自必憎惡但我輩爲中華國民但知利我朝國何可爲敵助勢前自國體問題發生我公主張君憲首先簽名弟等爲利國起見亦從其後近聞我公頓翻前意反對君憲似與敵國政策相同弟等素佩我公爲磊落奇才斷不爲此但人言可疑盛名可惜請早日同京共維大局至外交方面現已就緖正在會商承認政客挑撥報紙流言幸勿輕信弟等愛國愛公愛不盡言請圖利之孫武藍天蔚蔣尊簋蔣作賓唐在禮 
　　廣東龍將軍張巡按通電粤省紳商一致贊成君憲各屬懸旗慶祝極形歡忭地方安靜如常近日漢口英文楚報登載粤省反對帝制擾亂頗形激烈等語顯係亂黨造謠煽惑除電請王將軍段巡按使轉飭更正外用特通電聲明并請查照曉諭以慰人心至紉公誼 
　　長沙湯將軍通電宥電敬悉唐任背叛敵愾同深昨經明電切責並已將原稿電達尊處計邀察及敝省已派重兵馳赴黔邊候令進剿頃復聯合桂川黔合詞聲罪致討冀寒逆膽而折狡謀倘仍執迷務期滅此朝食大關所局尙希隨時助敎爲盼 
　　福建李護軍使許巡按通電宥日復雲南唐將軍任巡按使電文如下漾日電敬悉此次决定國體全國贊成君主立憲並恭戴今大總統爲中華帝國大皇帝各省代表及軍民長官一致推戴於前斷不能反復於後茲事體大業已宣告中外國信攸關又何能忽行忽止等於兒戲貽外人之口　啓億兆之驚疑且貴省對於决定國體通電國民代表均已全體贊同公等亦復聯銜推戴是事前並無疑議乃事後忽發危言一月之間主張歧異無論是否出於公等本意厚基世英實不敢贊同公等愛國救民素所欽佩况滇省爲桑梓之邦尤宜力顧大局免生靈塗炭之憂造故鄉安全之策厚基世英誼切同袍進此忠告幸垂納焉除電中央外謹以奉聞 
　　杭州屈巡按使通電誦宥電忠勇至佩敝處自接此項通電詫憤至難言狀業經奏請聲罪致討並經嚴電詰責國家大本取决民意大局旣定豈容阻撓罪魁禍首皆得而誅自應聽朝旨戮力赴公浙省甚爲安謐知念特聞 
　　貴陽劉護軍使通電賜電奉悉偉論極佩顯世自前月以來因聞滇省時起暗　慮有意外曾迭次密電統率處請設法消滅無形一面電滇勸告大義舉尊論略同不謂苦口忠言卒歸無效鬩牆變起浩歎良深現得江西李將軍電擬聯絡沿江及與滇接境各省患難扶持保持大局西安陸將軍電擬請由馮上將領銜顯世均極贊同另擬通電奉商辦法謹先復聞 
　　北京統率辦事處通電接劉顯世寢電稱鈞處敬日通電奉悉顯世對於唐任及蔡戴等曾迭次寄電懇切勸降詳情已於有日據寶電陳並懇代奏在案現復會同龍使痛論國家存亡之關係剴切忠告顯世心迹如何久邀洞鑒此時惟有力保治安不致上負恩知下負桑梓等語足見前次唐任等逆電實係冒銜非劉使與知用特通電知照 
　　安徽倪將軍通電前接唐繼堯任可澄漾日通電當經剖晰利害致電切責並將電稿錄致各省諒承鑒察昨晚又接蔡鍔戴戡通電切查滇亂已成似非空言所能挽救乞念君憲政體全屬取决民意爲長治久安之謀屢請全國代表迫切上陳宣布中外遐邇周知唐任等贊成於先反復於後倡言煽亂謀危邦基以國事爲兒戲貽外人以口實是何肺腑殊堪髮指我輩忝司兵符有衛國衛民之責豈容小醜跳梁致牽大局諸君公忠體國久切心儀務乞聯合上陳聲罪致討冲雖不才竊願軌鞭前驅滅此朝食枕戈待命諸乞諒察 
　　廣東龍將軍張巡按龍鎭守使通電迭接唐繼堯任可澄蔡鍔戴戡等先後通電反對國體藉詞倡亂言語狂悖亂象已成閱之曷勝髮指查國體問題發生以來中外研究討論凡經時日由全國國民代表投票公决一致贊成始以决定即唐繼堯等初亦並無異詞今於國基甫定外交就緒之時突發逆謀倡爲叛亂無論是否被脅抑係久蓄逆謀跡其居心陰險反復爲虎作倀置大局危亡於不顧實爲覆載所不容國人之公敵敝處頃已奉令籌畫出師聲討振旅待發仰秉廟示自不難指日盪平諸公體國公忠偉謀閎畫如何籌備並盼隨時賜復 
[南匯籌賬之困難]  
　　本年南邑災情奇重當經紳董會議公决籌募賬捐並議以公產田單抵欵施赈另發積榖錢一萬千文倉榖一千擔一面將李公塘加闊加高以工代赈預計約需錢四萬餘千文除奉撥洋六千元並借團榖欵五千元外不敷尙鉅雖擬借款接濟迄未有着而塘工已定於陰曆十二月初設局開工故各紳董均甚焦急 
[道視學視察學期年假]  
　　本年各公事機關及各學校年假由政事堂通電於三十一號起至一月二號止例假三天曾紀前報茲聞滬海道尹周金箴君咋已特飭道視學余芷江前往所屬十二縣視察各學校學期所假等事以昭一律云 
[縣署之陽曆新年]  
　　上海縣知事沈韞石君以陽曆新年例應共伸慶賀除於明日起放假三天外並已預備懸旗掛燈柬邀紳學各團體於元旦開聚餐會以爲慶賀 
[軍人之陽曆年假]  
　　松滬護軍使署接政事堂來電以陽曆年假循例給假三天以資休息今年仍照舊章辦理惟各軍營兵士因値戒嚴期内未便放假出遊祗准停操三日以示休息希即通飭遵照等因昨楊君已通飭所部各軍自本月三十一號起停止兵士操演三天不准給假出營以重防務又聞楊護軍使以陽曆年終各軍官兵薪餉自應提前核發茲將所轄所騎砲工輜各旅團營官佐士兵應給十二月份餉銀於昨日諭令軍需長一併散放以資度歲 
[救濟婦孺會三周大會紀事]  
　　中團救濟婦孺會於二十六日在江灣該會留養院開第三周年大會是日滬密車站特放來回專車接送來賓至二時半由會董王一亭爲臨時主席宣佈開會宗旨次由會董許默齋報告乙卯年　務大槪㈠本年到會婦孺二百十六名現在留養者六十四名其已經家族認領及造歸原籍者約佔到會總數三分之二三年總計到會人數共八百九十名實在留養男女人數三百四十二名人數日增負擔日重尙望善士協力相助以免有善不卒之慮㈡偵探事務因有匪徒冒充本會偵探擾害行旅業已設法從嚴查禁㈢敎育㈣上藝㈤建築㈥醫藥㈦會務大略許君報告後由會董丁欽齋報告本年收支大槪次由會董徐乾麟宜讀修改總章　更董事各議案一律通過次學生致詞學生唱歌次女生跳舞次由會董田資民提議興辦工藝次由會董何秋士報告臨時捐欵次由來賓畢雲程及地方審判廳推事張孔修相繼演說次開票選　董事至四時半閉會會場中有該會學生西樂隊奏樂歡迎來賓是日男女來賓到者約二千餘人茲將當選董事姓名及臨時捐欵諸君姓氏列下當選董事票數較多者爲朱葆三虞洽卿王一亭徐乾麟丁欽齋陸維鏞何秋士田資民宋漢章朱鑑堂謝蘅牕吕耀庭楊叔英錢違三項如松袁履登魏淸濤樂俊寶陳文鑑鄭錦峯吳善卿許默齋王亦梅勞敬修周岷源諸君次多數爲紀望溪邵爾康鍾紫垣錢貴三虞鄉山聞蘭亭劉少筠裴雲卿朱蘅齋王曉籟諸君臨時捐助者如張仁山一百兩王亦梅五十元上海檢察廳長林仲立五十元上海審判廳長袁伯麟三十元由資民三十元董洪茂二十元潘根生等十一元五角潘祥生十元吳惠卿十元潘偉東十元柳鈺棠十元陳湘湄五元王煜麟五元卓安濤五元司徒君五元邵潤生十元馬文顯二元曹燕林二元陳錦華一元王範方一元馮九卿一元張仲侯一元胡渭卿一元王劍知四角 
[尙德學校之紀念]  
　　尙德學校係張蟾芬君所設今届三十週年昨特邀集來賓及全體學生在普益習藝所合攝一影以留紀念聞到者共有百餘人之多云 
[聖經學校之年假]  
　　中國靑年會聖經學校校長湯仁熙通函各團體云本學堂定陽曆正月五號即星期三八時舉行年假休業禮届時請人演說並發給奬品是爲一學期之結束務請准時惠臨共襄盛舉 
[米榖雜糧不給分運軍]  
　　上海稅務總公所所長吳君昨出布告云爲出示曉諭事奉財政廳飭開據五庫稅所韓所長詳稱請將米榖雜糧一律塡給稅票不給分運單以防流弊而裕稅源等情到廳除批察核來詳所論甚是米榖雜糧隨地皆產各處可銷與他項貨物情形有别據以出運米糧一律塡給稅票不准給予運單係爲杜弊起見仰候通飭各稅所一體遵辦此批印發外飭即遵照辦理等因奉此本所長定於五年一月一日實行合亟出示曉諭該商等一體遵照 
[酒捐提前歸併]  
　　上海稅務公所奉財政廳飭開十二月十七日奉財政部飭開據江蘇酒業代表吳章鉅等禀請裁撤酒捐局遵照部章由公賣局征收等情查該省變更酒捐設立酒捐專局一案迭據各屬酒商電請取消經部先後據情飭查並派員會同該廳並烟酒公賣局商酌辦法報部核奪各在案頃據該廳長魚電内稱已將酒捐局一律取消自係爲體恤商情起見惟該酒商吳章鉅等禀稱捐率不均及照章請歸公賣局征收以杜紛擾各節似不爲無見合亟抄錄原禀飭知該廳長會同公賣局曁部派員王荃本併案核議具復以憑酌奪等因到廳奉此查此案迭奉財政部飭議並據各酒商先後電禀當以專局業已裁撒捐率亦飭各稅所酌議修改其併入公賣加抽一節因調查需時手續頗繁故以來年三月爲期再行歸併接收業經會銜電陳在案茲奉前因本廳復與王委員高局長會同商議擬將歸併手續提前趕解其未經歸併以前爲日無多所有各項酒捐一切悉循舊時稅率辦理除電復外合飭該所遵照辦理並轉各酒商代表知照 
[函請驗放藥料]  
　　海關施監督昨接京師警察廳公函云本廳所屬内外城官醫院應需西藥料多件現經本廳派技士龔懋恩赴津滬兩處購買應用藥料名稱量數另有發單載明由津浦京奉火車搭運至京除由本廳發給護照另行呈驗並經過各關卡照章辦理曁分函外相應函達貴監督即希查照 
[輪船失火即熄]  
　　昨日天將破曉怡和碼頭正欲起椗之隆和輪船下艙不知如何失火幸經新關救火小輪及租界各火龍皮帶車趕往施救逾時熄滅聞信昌隆報裝之疋頭棉紗共有四五百件雖未焚燬已遭水漬而中西搭客則無一損傷僅箱籠鋪程稍受水漬亦云幸　 
[藥店失愼續紀]  
　　閘北恒通路朱萬椿堂藥鋪樓上起火已紀前報茲悉該店係朱仁餘所開先在大統路開設嗣因翻造房屋遷居恒通路曾保火險數百兩前日保險行已至四區警署查詢起火情形並赴火場查察一週而去 
　　 
[保護徐家滙敎堂]  
　　蘇省馮上將軍昨日飭行駐滬軍警謂滬西徐家滙地方設有天主堂一所華洋敎士甚衆當此匪氛不靖亟應妥爲保護以防　 
 
 
 

Page 11

 
 
累仰即派軍防守等因現聞駐紥龍華之步兵十五團已飭所部士兵前往保護矣 
[揑造謠言之懲儆]  
　　淞滬警察廳司法科據南市第一區警署移解在途揑造謠言之流民嚴正福等到廳當經顏科長預審供詞狡賴旋奉　將嚴正福周阿毛兩名送還該署押赴十六舖一帶示衆五天期滿仍送廳嚴辦其邵松鶴一名姑念無知准予交保徐阿五係是舟子訊無干涉着即開釋 
[優卹已故巡警]  
　　淞滬警察第三區三分駐所巡士王書淸第四警署一分駐所巡士李仁信因於本月五號夜間禦敵斃命由徐警廳長詳奉省公署核准各給撫卹洋五百元交由家屬具傾在案茲復由徐廳長查得該二故警家　肅條再行詳請巡按使從優給恤去後現奉齊巡按使批示以該警等因攻黨人而致傷斃實屬奮勇可嘉應按照該警等原領薪水各支給半年俸餉以示優恤云 
[衣莊夥尋獲騙子]  
　　張廷彩於本月十六號向福建路六百八十一號門牌某衣莊騙取値洋六十元之皮袍兩件避匿前日經該衣莊夥汪岳亭　順生將張尋獲扭控老閘捕房捕頭詢明諭飭押候解送公廨訊究 
[誑騙案缺席判决]  
　　外國成衣店主馮學德至法公堂控前有素識之徐久成來言某營中欲辦軍衣如能出運動費洋三百八十元包可代謀此項生意商人信以爲眞託伊運動嗣因毫無影響向徐索還洋銀徐稱已經用去再三情商立據付還迄仍置之不理求請提追當經中西官准詞飭提徐已避匿昨日原告又投案禀催讞員以被告不應抗提不到准予缺席判决如數還洋俟徐見面後隨時扭案訊追 
[掮客私賣古畫]  
　　掮客邱子餘因私將成都路四百零三號門牌裱畫店主徐子餘之古畫一軸至怡和茶會上兜售被徐遇見報捕　邱拘解公共公廨訊供管押候查在案昨晨復訊據見證沙德榮上堂證明邱曾將畫托伊代消訊之邱供仍推賴中西官判邱押三月期滿帶堂再核 
[因賭祈夢之召禍]  
　　怡和紗廠機匠陸榮生因賭花會偕同友人吳榮金等四人赴縊死鬼墳上祈夢該處鄕人疑係盜匪將陸毆斃當時報經上海地方廳派員查究嗣據尸母陸徐氏及陸之寄母郁潘氏等查知係被張妙生等兇毆致斃遂偕吳榮金等見證五人投廳禀控奉諭將張獲案派員預審明確起訴公判在案昨午由審廳刑庭長趙君會同賀檢察官公開辯論尸母陸徐氏因病不到先據吳榮金錢七星陳榮濤三證人訴稱小民等與陸榮生爲友此次小民等曾與陸在吊殺鬼墳上求夢因花會有三十六字故燃點線香三十六支嗣見何支香先滅即以先滅處之字取出往購花會果然中彩於是益信是日陸榮生與小民等第二次前往求夢聞該墳所葬者爲張妙生之故媳昔因自縊而亡故有吊殺鬼墳山之稱其時陸等正在伏地叩頭詎張妙生父子四人疑爲盜匪即糾衆前來兇毆民等三人乘間逃脫陸則被拘次日民等往陸所居之處即伊寄母郁潘氏家查問據稱昨夜未回旋往原處察訪見陸榮生死在二十三保上十六圖界内即陳海坤地上除知照尸母外即來案控究又據證人張土南陳海坤投案聲稱自陸榮生被毆身死之後外間或謂被張妙生父子四人所毆是實該圖地保宋富寳亦到案禀稱張妙生自獲案以來其子三人早經聞風逃匿迄未查獲質之張妙生供稱務農度日兒子均在外經商並無逃逸情事且陸榮生小民與之並不認識亦無行兇之事實被誣控求察問官一再駁詰各執如前官命各證人當庭與陳對質張仍不認問官會商之下認爲辯論終結判張還押各證人退去聽候宣怖判决 
[小孩壓傷殞命]  
　　小南門外西鈎玉弄高姓小木作前日雇匠鋸解木料旁晚歇工後有近處小孩多人扒上鋸架亂跳以致該架與樹木一併坍下壓傷十歲男孩潘全卿血出如注由崗警帶至一區三分駐所轉送紅十字會南市醫院醫治無效即於昨晨斃命由二十三舖地甲姜木得悉立率屍屬至地方檢察廳禀請相驗 
[老婦乘車跌傷]  
　　昨有老婦某氏搭某號電車至西華德路下車不愼跌仆受傷由一千零五十五號華　帶入捕房飭送同仁醫院醫治 
[車夫猝斃之疑惑]  
　　黃包車夫陳其寶原籍崇明現居蓬路一千一百二十三號忽於前晚身死屍叔陳二以其寳猝然殞命情有可疑報告該管捕房捕頭飭將屍體車送驗屍所昨經公共公廨中西官蒞驗委係因病而死當傳屍叔陳二訊問据供伊姪臨死時由姪之二房東張金奎前來關照迨我往視則已氣絶嗣向各方面調查知被車主宋銀狗因向索車租無着兇毆而死請求伸雪中西官判將一干人暫押捕房候訂期再訊所有陳其實屍體先着陳二牧殮 
[爭奪遺產之辯論]  
　　褚鶴卿控弟媳褚陳氏覇佔已故胞弟褚福卿遺產一案昨日午後由地方廳施鍾推檢兩官開庭審訊原告訴稱故弟在日爲書業生意稍有積蓄故開海左書局等店不幸病故其遺產悉被弟媳獨覇求究被告訴稱氏於三十四歲時轉嫁於褚福卿爲室尙有前夫所生之子跟氏過活福卿所開海左書局等店之資本悉由氏出查此項財產均爲前夫所遺並非褚姓家財產求察問官會商之下諭令分别退去聽候送達判詞 
[阻碍訴訟進行]  
　　瑞典商維昌洋行四杭州舒蓮記扇莊主舒翼舟定貨不出具控公共公廨備文移傳請追虧損銀八百三十五兩零五分嗣因迭經移傳延不來申故於前日午後由原告代表律師到廨譯稱前因被告移傳不到故禀奉移封家產乃杭州審判廳以此案未經公堂判决所請封產未允執行但被告旣始终避不到案應請照章缺席判决俾可移請查封家產云云並經原告西人道門（譯音）上堂訴明案情請追王崧生襄讞商之瑞典副領事以被告舒翼舟旣移傳不到阻碍訴訟進行應准原告律師請求照原告所控缺席判决令被告償還原告虧損銀八百三十五兩零五分並候移請杭州審判廳查封被告家產變價抵償 
[店主負債而逃]  
　　首善堂收租人至法公堂控房客順昌店主陳老五虧欠租洋一百十八元倒閉逃逸所遺生財各物已報明捕房求請核示又有達摩洋行控陳虧欠貨銀二百三十兩華興洋行亦控欠洋五十元同請提究判將該店先行拍賣候再核辦 
[工頭霸阻停工]  
　　亞細亞火油公司西人控工頭賈桂松顧老紅覇阻停工等情昨由捕房將被告兩人拘解公共公廨請究原告西人延律師偕見證林春祥上堂聲明被告與王小毛陶金桂逼令停工各節訊之被告供詞推諉中西官判賈顧各交五十元人洋並保候補傳人證再訊 
[不認竊洋]  
　　南京路和記號前失竊現洋六百餘元報捕請緝未獲嗣由該號查得係謝永生所竊逃至浙江已被鄞縣緝獲故由該號延斐斯律師函請公共公廨備文派探前往鄞縣於前日將謝永生移提到廨經中西官訊供不認判押候移請鄞縣知事將謝供詞抄錄一份送廨再行訊核 
[航行直隸海灣之指示]  
　　中國各口巡工司以天津大沽口直隸海灣攔江沙内外鐙杆兩架改換鐙光會經示諭現在外證不換内鐙則改換白色當明鐙故又通告各處船隻留心詳記以免疎虞 
[介紹新著辭源（商務印書館出版）]  
　　商務印書館所編辭源本報於初見樣本時已有所論列矣以如許繁重之書能如期出版昨日記者購取一部觀其排比之法有條不紊一切名詞均依單字齊頭仍字典之例分部分畫而每條次第先依字數次分筆畫凡曾用過字典略知筆畫斷續者於書中應查之條無不一索即得全書裝訂共分甲乙丙丁戊五種印刷均精美絶倫至内容之美難以殫述大致關於經史各事則考證甚詳關於科學等條則學說極新而文詞故實通俗成語無不兼收并蓄窮源竟委足供一般社會之用行見風行海内人手一編所以益學者之智識其功豈淺鮮哉 
[氣候報告（上海徐家滙天文臺天氣測報告）]  
　　已遇者之報告十二月二十八反旋風在日本低度在中國北部各處氣壓表均下降山東及北部涼風取向自南至西南天晴而和二十九日上海天晴而和日出以前有霧甚濃涼風頗微來自東南二十九日下午四時前二十四小時内上海氣候温度至高六六至低四二三去年同日至高五六二至低二五二 
　　未來者之推測二十九日下午四時三十分豫測北直隸灣及黃海之低度大約有北狂風隨於其後南部信風頗大驟雨或將隨北風俱來 
來函 
[上海郵務管理局來函]  
　　啓者陽曆新年本局給假日期及辦公鐘點業將廣告送請貴館登入本月二十二日報面惟相隔日久誠恐閱者多已遺忘擬懇貴館再將前稿摘錄報端以期寄件人易於注意特此函達即祈查照辦理爲荷 
　　新年一日本局辦公鐘點上午八點半至十二點下午全停　　二日三日照星期例 
　　再該三日内本局包裏處槪行停辦 
[郭建俟來函]  
　　報載曹樂榮在地方審判廳控西門内凈土庵路龐松覲造屋佔地昨日開庭時僕挺身而出大聲疾呼等情核與事實不符蓋龐買該處基地係僕原中曹以佔地誣告原中理應表白且該事在未開庭之前祈即更正爲荷 
雜評一 
[敎育感言（訥）]  
　　大陸報述英國某爵士演說國民敎育謂戰　國内必繼以絶大之競爭民權必因以勃發一切政治必除舊而刷新故宜及時施敎以展發國人之心思爲將來急需之預備德國國會則益注重軍事敎育嚴格强迫以爲爭奪霸權之預備蓋自來各國經一次事變其國民之志氣必益奮發政治必益改良各種事業必益競進而必於應時勢之敎育植其基有前進而無逆轉此國之所以因有事而益强也我國政府所設施者何如敎育所提倡者何如即此一端已足覘國家前途之命運矣辦學諸君亦有所動心否乎 
[ 
[三馬路萃豐綢緞衣莊新由京都運到前淸官家上等男女長大細毛皮衣平價出售]  
小莊前由京都運到各種男女上品細毛皮衣百餘箱今已脫售十分之九荷蒙　各主顧買去甚爲嘉許咸謂貨色正路價目公道實與别家不同本主人銘感無旣刻因又有十餘箱運到並將前餘數箱佳衣一律特别平碼發售聊酬　惠顧諸君之雅誼今到之貨比前較高的是前淸名員家藏上等皮衣以重價選置之品尺寸更加長大毛花十分考究　貴客欲添購者請速　駕臨選擇無任歡迎近屆年終此種巧貨良機過而不幸勿蹉跎再失之定碼每兩一元眞不二價貨價不合包退回換特此通告電話一九六八 
[鉄板數之奇]  
余　在北時有鐵板數推命鍾柳泉先生棲　都門仕商問灾祥者門庭如市外間均以陸地神仙呼之已酉間余邀二三友人同往造訪適値問津者踵相接最奇者所推已往之得失無毫厘之謬推已均以微詞授之余已酉至今經歷又近六載與所推之事均各相合之至始知陸地神仙之稱非妄徒虚名耳鐵板數一書非他書可比非經本身目覩豈知是書之奇哉余今因事過申又値先生由京來滬由英大馬路移硯四馬路畫錦里謙吉棧因重訪舊今見先生年過花甲一切來賓大有應接不暇之勢余偶有所感特登報端以彰其譽　安慶趙金堂謹識 
[可怕]  
世界開明。萬物競爭。一身以七尺之軀幹。有限之精力。無多之氣血。以供强有弱無。捷足先得之商工科藝。文筆計算。聲光化電。兜心絞腦。角逐於優勝劣敗。稍縱即逝之場。遠而至於軍政財權敎育。正當之職業。家室之計划。幾乎一身當萬應之衝。更加以酬應游冶。酒食爭逐。種種消耗。十倍於往昔。人生草露。壽命幾何。言念及此。豈不可怕。挽救之法。全在日漸調養。爲第一宗旨。調養之品。惟人造自來血乃第一良劑。因自來血所含之滋養功用。以補軀肉氣血爲唯一妙品。質地純粹。凡遠年咳血。瘦骨崚嶒者。服之咳止神寗。身體上之發育力。得增長於不覺婦女憂勞者多。且一生胎產。所累非淺。服自來血四肢活潑。得慶康寗。腰腿無痠輭之患。歷年信用。確證俱在。無待贅言。所以疾病治療。得自來血爲救命之良符。而平日衛生。尤以自來血爲護身之至寳。凡角逐於名利之場。瘁心於公益之舉。無論文學武工。政商各界。即無酒色之浸淫。而消磨精力。已於無形。血肉之生存有限。自來血之代價無多。諸君處此時局。惕勵於心。其甘舍此確實正當之補助品。而不顧乎。抑將視自來血爲專門治療之藥劑乎○人造自來血總發行所○上海四馬路五洲大藥房○自來血價目大瓶洋二元每打念元小瓶一元二角每打十二元 
[立止腦漏丸]  
本局向在上海興讓街開設有年藥必揀選道地方須博考經驗精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈實因風寒濕熱蒸釀而成邪入肺腎内朦淸竅以致濁涕濕膩滋膏髓液循竅散流封藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效屢著靈驗輕者一料除根雖五年十載老病三料斷根屢試屢驗永不再發每料洋一元　　上海東棋盤街五馬路中廣濟祥又法界吉祥街吉如里華泰和記藥房　朱氏蘭臺藥局謹啓 
[懷安施醫局特延耑治一切毒門陳伯威醫士花柳忢症]  
花柳毒莫多於滬上而花柳毒藥之廣告亦遍貼通衢稍不審愼誤服藥品或劇烈之劑以致殘廢終身痛苦萬狀珠堪深恨至貧苦小民因醫藥價昻而失治者尤堪憐憫同人等因於六馬路電車轉角處和興米店東首間壁第五家石庫門左設立懷安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒請認明四十二號門牌勿誤　贊成人　朱葆三　丁欽齋　錢逹三　孫彌卿 
[上海行遠電燈材料行廣告]  
本行輸運歐美上等電汽材料各種新式電鈴電綫電燈泡池電扇電爐電灶及家用電話等名目繁夥不及盡述零躉批發格外公道並裝置修理異樣電燈别出心裁無不精美求良其價從廉承蒙　惠顧請至五馬路第五百七十七八號即棋盤街西首德律風第三四二九號 
[中國杏林醫院西醫符研輝診例時間施診]  
門診下午一時至八時出診不計時刻隨請隨到診例門診一元出診四元覆診减半每日上午九時至十二時祇取號金二角院設英界三馬路跑馬廳對面西藏路二號洋房 
[南京崔氏瓣香廬遷移下關江口大馬路恐未週知特此佈告]  
[方慕唐鑒]  
吾兒阿寳向做衣業生意不料忽然逃走爲父母日夜悲泣現承各友相勸所該之欵均可設法了結决不爲難倘避而不見日後隨身所帶之洋用盡悔之晚矣有通風報信者謝洋十元决不食言　父母淚筆 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙諸君惠顧請　駕臨圓明園路四號本賬房接洽可也 
[上海海添製藥公司]  
冬令補品滋陰壯筋魚腎牛髓素魚腎精即黃鱘魚肚提取之精產於北洋爲最佳南洋次之此魚純受水中精華數十年方成碩魚惟肚爲最水產之品性質不冷不熱純屬温和無燥烈之患經古今中西醫藥士考騐鱘魚之肚實爲寳貴中之特色滋陰養腎極合華人之體質牛屬中土萬國化學醫士家實騐血液中之補品髓爲肉汁之精尤覺天然之產劑兩質合製成素純粹人身中之滋養料能補中氣之虚弱滋陰固腎活血健腦比燕窩參术魚油等功勝十倍衛生家苟能常服誠返老還童之仙品服法零詳仿單○價目每瓶大洋一元每打大洋十元○男女咸宜光面袪斑肌膚白潤散此散質料細滑香氣僕鼻佳妙無窮專治男女老少臉上肌膚或患油膩黑暗烟色雀斑萎黃濕痕等症用此散二三分搽擦於面頓覺花容月貎對鏡窺之宛似十年前之美少誠謂返老還童之妙品試用三天當知所言不謬也價目大瓶小盒大洋六角功效零三角詳仿單○斷癮補身海萊的戒烟藥水吸烟之人腹中蘊有烟垢垢淺癮淺垢深癮深此一定之理也若不取其垢徒絕其癮欲烟之戒絕者難矣惟本公司海 
師實地化騐毫無毒質確能尅制鴉片之毒垢大有補津生液之功效採合中西參芪等品化製爲汁因嗜鴉片之人血氣虚弱津液枯涸如戒不得當每患他種變症惟海萊的藥戒烟妥當神速並無口燥喉烈之患服後精神煥發不知痛苦勝於吃烟時數倍爽快實爲雙方顧到萬無流弊之妙品戒絕後可保無一切意外危險等症非市上所售代烟品者可比烟癮輕者服藥一瓶七天斷癮○服法零詳仿單○價目大瓶大洋廿元小瓶大洋十元○强身絕癮戒烟實驗丹吸烟之人日多戒烟之藥日廣求其藥到癮除百無一效市上所售諸藥皆用烟灰土皮所以服之非但不能斷癮而腹中反多烟滯本公司主人昔年遊歷各國與戒烟會大醫士講論精詳覓得尅烟之藥其性平和於中國人體氣相合再加入消痰潤肺等藥製成小丸名曰戒烟實騐丹如烟癮一錢服丹十粒五日後减去一粒十日後再减五十日則烟癮盡除此丹已試騐多人戒去甚衆是以乃敢出而應世可保戒時毫無苦楚戒後永無疾病服之數日面目肥潤精神倍常所以服過此丹之人均稱贊其美請認明本公司商標免得假冒誤事耳○本埠分售處石路中太和大藥房外埠各藥房均有經售總發行所上海英界盆湯弄橋南首周昌記棧弄内海添製藥公司謹啓 
[存濟局周文卿專治下疳腫爛白濁橫痃聖手]  
余酒後誤入花叢忽焉下身染毒初患小便剌痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶舘對面存濟局　周文卿先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟　存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不瘳可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　立止白濁丸每料一元　橫痃内消丸每料二元　橫痃立消膏每張一元　本埠成都路章頌墀謹謝 
[京都致和堂戒烟茶葉香片]  
本堂之戒烟茶葉香片久已馳名遐邇皆知無論老癮新癮包可戒斷妙在戒時絕無辛苦胃口加增無他皆因泡製得法故耳近日烟禁森嚴時機已迫不趁早戒脫更待何時本主人爲便利購戒諸君起見特托上海大馬路晝錦里橘香閣廣東藥丸號代理賜顧者請向該號購辦可也大盒一元小盒半元批發公道用詳仿單 
[和倫綢莊上海三馬路西畫錦里口喜幛減價]  
各色素緞幛連金字每頂四元各色花緞幛連金字每頂六元五各色縐緞幛連金字每頂六元紅藍呢幛連金字　每頂二元頭號各色時花摹本每尺八角四各色廣莊縐紗　每尺四角五各色頭號素卜每尺一角七 
緞幛呢軸花式繁多加市加長不及細載定價格外克已新到頭號時花摹本縐紗各式花素盛紡素卜廉價批發門市照批開剪倘蒙賜顧無任歡迎本莊分設西號支店在石路東首三馬路中 
[上海自强軒書局王静莊藥房總發行外省無分出懷中秘寶]  
此寶爲祖傳秘方極能有功嗣續妙在外用當日見效先後天不足久無子息者特别注意單料一元雙料二元神仙感應丹主辟盜賊凶害五兵白刃水火瘟疫每副廿元上海二馬路萬源漆號對門一百十三號王静莊大藥房自强軒書局各省並無總發行信購立奉 
[留心假冒永壽大藥房汪家田醫生]  
本藥房被鄰居失火暫遷南浙江路小花園對過四五家來信店號地址寫明郵政妥速著名靈驗丸藥立止咳嗽茶葉每盒半元氣急咳嗽丸立好白濁丸白帶丸化毒丸橫痃膏疝氣痔瘡藥每盒一元 
[揚王嶠崧州]  
男女走失拐帶出外生死不明終身结局求子財壽圓光治病紫竹算命不報能知八字寓四馬路東首杏花樓對門滙中旅舘後進三十一號大减價十天圓終身五元 
[森記股票公司]  
買賣華洋各種全國鐵路銀行公債儲蓄票等並做押欵倘蒙賜顧請至法界永安街三德里和記茶棧便是 
[遺失莊票]  
茲遺失元德莊第一萬八千六百五十五號廿三期九八元四百五十六兩五錢又第一萬八千六百七十六號廿三期九八元四拾三兩均在途遺失已向該莊掛失望中外諸君切勿收用持登申新兩報申明作爲廢紙　葆和糖行白]  
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[惑語仿莊子體] [  滑疑]  
　　意有所觸伸筆書之不自知作何語此亦余之惑也故以惑語名篇世有不惑者請下轉語來 
　　鷄犬入鄰家登　上案啖食餚饌則怒而逐之黠者終年計會攘人之房舍土田以致富侈而羣以爲豪也女子施朱抹粉迎門獻笑以弋金錢則恥而賤之丈夫伺測有勢力人之顏色得其歡賞以圖名譽而羣以爲才也豈物類不齊宜肆於大而不宜肆於小　抑於其大者而昏而不知歟情奪於淨榮而明蔽於俗尙若晴時之棄笠署日之焚裘見其一而忘其一則惑之甚者也夫天下之事求之必有其因而施之必有其用故智者察其因而愚者襲其華察其因者用之而即合襲其華者愈求而愈遠繼嗣者娶妻之因也媒妁通言者婚姻之用也媒妁之言通矣問其容色佳否又問其家世曾貴顯否又問其粧奩之資有餘否及至姻串索酒醴之宴友朋興謔虐之詞事益繁而心益迷即不迷且以爲不如是不足以譽於鄕黨此豈婚婣之本歟古人制禮有質有文文者文其質也婚婣求繼嗣而有質求免於淫奔野合而有文稱家有無親迎合神足矣道不足而求諸事事不足而求諸言言不足而求諸文由是聲律短長駢儷體裁之說紛紛而起論說者日多而日精其於道也已不啻秦越之相去水火之不相容矣可不謂惑歟德不足以服人則御之以術僞其言辭飾其禮貌勞勞焉日以欺人爲事夫人豈易受其欺哉則亦惑之甚者也刈鈎吻爲黃情　桔梗爲人葠而欲收其用也奚益夫黃精人葠施之不得其用亦足以殺人而况乎似之而非者乎海之南有熊才者騷擬屈宋賦擬相如文擬史公班范詩擬陳思明遠太白少陵書擬元常羲獻日步趨於千載以上之古人以悅於世而世無不悅而多之賈氏子聞而歎曰寃乎我才過於彼而人乃重彼而鄙我乎我忠孝則人泣下我男女則人意移我將相神仙則人興酣而情遠我焉不如彼而見鄙乎或問賈氏子爲誰曰優也（不受酬） 
海外奇談 
[破天荒之新學說] [  蓮]  
　　倫敦某科學研究會近得一新學說謂太平洋上將來必出現一新世界此新世界出現時必起海嘯衝斷喜馬拉雅山脉及烏拉山脈以與大西洋相連接亞歐兩洲無論矣即全世界必至皆成澤國而五大洲之人類皆爲浪花所淘盡無疑惟此新世界巍然獨存但新世界中當有何等之動植物生存其間正在研究中耳 
[番薯爲軍用要品] [  雨槎]  
　　當十八世紀之末瓜分波蘭德之一分地多低濕國人均厭棄之德王以爲棄之可惜下令試種番薯及届成熟時期收穫甚豐供食有餘德之科學家遂爭相研究番薯質地後因種種之考證察悉番薯可製機器油自去歲歐戰一起機器油之用益廣即如飛機鎗砲之上在在須油於是德人之視番薯乃亦益珍貴矣 
小說 
[俠情小說紅蘩蕗别傳] [  天虚我生]  
　　第三章 
　　天下愈文明者則其世風愈臻澆薄而人類之愛金錢惜生命亦愈甚勃斯雖自命爲英雄然於此着亦復不免而生命尤重於金錢以爲金錢固爲生命第二然使第一者已不能保則舍本而逐末亦計之左矣故其視已之寸膚纖髮初無異於蓄氣之囊不敢令有一毫毁傷綜其所入歲亦千萬莫不出自奥國國庫勃斯用之首以自保生命次乃賂其保安會人保安會人旣得賂則亦保其平安金錢與生命固有密切相互之關係在也故自勃斯入保王黨以來巴黎社會直可名之爲獸圈爾欺我詐搏戮隨之無或已時切按其實初無非勃斯一人爲之崇然勃斯之爲此亦非無因簡言之即對亞猛所謂乘其困而攻之事半且功倍也然而慘矣 
　　吾書至此宜言劇場上事矣其時第一幕已終垂幕開處爲一小園一少年方傍一女郎而立少年不知名劇中人則爲亞爾賽司而女郎則名莎理汶即女劇家白浪琪姑娘所扮演者也時亞猛已不願再與勃斯同處乃思起而告别顧乃倉卒不得語因凝眸思措詞之方而此一凝眸之中亞猛之魔崇至矣向使亞猛於兩分鐘前起與勃斯告别其時台之垂幕未開白浪琪之倩影未見則吾書將來之事實或不至於如此特是不幸當亞猛凝眸之處竟將白浪琪姑娘苗條之容婉倩之聲一一收入眼簾耳鼓之中勃斯正訝亞猛言别而亞猛之身竟不由已仍復坐於椅上而亞猛終身之命運從茲定矣 
[滑稽小說身外身之旅行（續）] [  劍秋]  
　　一小時後門呀然啓衆方欲起立忽有人以巨靈之掌攔腰一抱提而置之於驗票處予嘗謂此人之力當較打虎武松爲勝否則以數十人之重量何能提挈自如氣不喘面不改色也旣至驗票處驗視背上之通行證訖其人即問予之身外身曰先生爾至何處身外身出地址示之其人兩眼向天作沈思狀口中喃喃自語曰靑通靑通言時亂搔其首頭屑𫃊𫃊落久之乃問身外身曰先� 
生爾畢竟往何處外國乎抑本國乎身外身笑曰自然往本國爾不見我僅買三分淡藍色之通行證乎蓋招待所定章本國不論遠近納資三分外國例須加倍也其人驗視通行證無誤隨取壁上所懸之地名表逐一檢視卒不得靑通所在乃謂身外身曰先生爾所謂靑通者鄙人地理未熟實不知在何省何縣無已姑晴先生往大通一遊可乎身外身點首曰可 
　　翌日上午五時東方作魚肚色即有人挾之登招商局之江新輪同伴數千人皆閉置一室前仰後合擁擠無立足室中無電燈洞黑如漆擬看長江風景苦不得脫惟聞機輪激水聲及汽管中之嗚嗚放氣聲聲聲入耳而已閱二日夜始抵大通旅行招待分所已派遣專員來接其人殊孔武有力見衆人不交一語一躍登輪負之而趨跨上自由車轔轔而去旣至招待分所所員索視通行證衆皆袒背示之至予之身外身所員笑曰先生爾誤矣此處乃安徽之大通非靑通也先生奈何至此請回請回身外身不答所員乃曰先生旣不肯去姑命人代探貴友蹤跡可也久之使者還報謂大通無李君其人所員謂身外身曰先生我言何如身外身無奈遂由原船歸滬 
　　某君言至此笑問予曰君知身外身回滬後何如予搖首曰吾惡乎知之某君拍手而起曰妙哉妙哉此次乃以極短之時間環遊南北數省生平豪舉無逾於此當身外身回至旅行招待所時所員見之即詫而問曰先生其歸乎身外身曰然所員縐眉曰吾固知大通之非靑通也言已又向地名表檢查一過笑謂身外身曰先生鄙人之意擬請大駕再往直隸一行特恐䟦涉長途先生有所不願耳身外身向慕北方風景聞言亟雀躍而起曰願願所員乃呼一綠衣使者至指身外身謂之曰此先生欲往北方遊歷滬寗快車將展輪矣爾其敬謹送往車站無或有誤綠衣使者噭應曰諾即負身外身登雙馬車舉鞭一揮疾馳而去時則旭日方自雲端出也沿途飽吸新鮮空氣胸襟一暢旣至車中招待員接引登車少頃汽笛怒鳴雙輪徐徐而動一路經過大小各城鎭以車行迅速不及流覽抵金陵在招待分所一宿乘公司中飛虹渡輪過江再登津浦路火車由浦口而滁州而徐州而泰安而濟南直抵天津之總站途中無事輒支枕高臥不言亦不笑見者皆莫識爲何如人也 
　　旣抵天津身外身方擬遍覽洋場風景及七十二沽形勢以遂生平壯游之志乃甫至招待分所突有一意外事發生飽受虚驚蓋此時正在戒嚴期内當道因招待所人類龐雜恐有黨人混跡特派一檢查員駐所查察凡見形跡可疑或語言支吾者輒扣留之身外身初至檢察員即睜其雙目注視面貌有頃復厲聲問曰爾來自何處身外身鞠躬對曰上海檢查員色變顧謂其助手曰上海乃黨人出產地搜搜其助手乃褫去身外身之衣遍體摸索無所得乃出一白色紙條貼於身外身之背又鈐一長方小印隨揮其手曰去去身外身見其手叚蠻横匪可理喻亟請分所所員導往東長壽繞道至靑銅鎭大索李君不得乃埀頭喪氣而歸上海招待所所員見之笑而問曰先生北方之遊樂乎身外身亦笑曰樂則樂矣惜仍未得靑通所在耳 
　　某君言至此笑問予曰予言君其信否予曰不信不信某君乃出郵務局退回之一信指謂予曰此即予身外身環游各省之　證也予視之不禁大笑蓋某君於信之封面誤書靑浦作靑通而郵務局遂歷試安徽之大通及直隸之靑銅鎭也 
 
 
 

Page 15

 
 
   
 
 

Page 16

 
 
   
 
