# 1915 - 230 - 4915280

 

Page 1

 
 
   
 
 

Page 2

 
 
時評 
[國體與國家之實力（冷）]  
　　論者每謂此次毆戰中之露頭角者皆君主國也遂以爲君主國有强國之能力焉其實不然 
　　德奥固君主也俄獨非君主乎法則非君主也然何以法能禦德久而俄則屢敗且法在今日非君主國也而在普法戰之當時亦君主國何以當時則敗而破巴黎今則巴黎雖有一時之危而不能破 
　　是故國之强弱以上下之眞心實力是否涓滴歸於愛國爲其主旨若國體其外表也徒務外表自擾以益削其國力而己强國何有焉 
[命令]  
　　八月二十三日大總統策令外交部呈請將成都交涉員代理外交部特派四川交涉員游漢章免去本職應照准此令　　又令任命周澤春爲外交部特派四川交涉員此令 
　　又令財政總長兼鹽務署督辦周學熙呈請任命熊賓爲皖岸榷運局局長應照准此令 
　　又令内務部呈准護理安徽巡按使徐鼎康電稱長淮水上警察廳長季光恩奉部調用請予免去本職等語季光恩准免本職此令 
　　又令内務部呈准護理安徽巡按使徐鼎康電請轉呈以夏永倫爲長淮水上警察應廳長應照准此令 
　　又令陸軍部呈請將趙永鏡張宗保均授爲陸軍步兵上校熊士修授爲陸軍步兵中校盧觀橋鈕承志董正才均授爲陸軍步兵少校應照准此令 
　　八月二十三日大總統申令據兼署黑龍江巡按使朱慶瀾先後電呈呼蘭蘭西肇州大賚拜泉青岡綏化湯原龍江泰來海倫巴彦木蘭慶城通河鐵驪通北訥河各屬水災情形懇頒帑救濟等語該省呼蘭等縣春夏之間霪雨成災前己電令妥籌撫恤現綏化各屬雨水過多江河暴漲田廬盡被淹没蘭西肇州受災尤慘嗟我黎庶情何以堪覧電殊深憫念著財政部速撥銀三萬元並由本大總統捐銀本千元尅日滙交該兼巡按使飭派妥員分赴災區趕放急賑母任災黎失所用副國家軫念民艱之至意並交内務部查照此令 
　　又令内務部呈准文官高等懲戒委員會議决廣東巡按使李國筠呈劾前署饒平縣知事李鴻恩前代理廉江縣知事姚禮乾前署鬱南縣知事韓纘賢貪劣不職交付懲戒一案依照知事懲戒條例均應受禠職並奪官處分等語李鴻恩姚禮乾韓纘賢著即准照所議即行褫職停叙實官李鴻恩姚禮乾二員所犯涉及刑事範圍並著提交法庭訊辦按律治罪以儆官邪此令 
[專電]  
　　北京電公民黨報前尚冷静昨日己發表其粤支部著本部商榷國體書文極長大致不外推演南北美墨西哥史例而贊成君主立憲 
　　北京電財政部派員查蘇浙各省徵收官吏有本籍者尅日飭各廳長更換以防積另派員調查烟酒印花驗契屠宰新税　　北京電蔡松坡徐佛蘇組織大中公司資四萬採湖南新化銻礦 
　　北京電汪聲玲往鄂查事將任鄂巡按 
[譯電]  
　　北京電今晨各報評論帝制頗有反對之詞殊失與暗中主持者之希望英文京報謂日本將以帝國復現之日爲絶好時機以續開第五項要求之談判其他數報不似英文京報論調之婉轉措詞頗爽快直謂籌安會之舉動爲判國此外有一二報章贊成籌安會之議論駐京蒙古王公己開會聞以籌安會之宗旨爲然目下警廳不許他會成立他會者亦欲籌安但其方法或與鼓吹帝制以籌安者不同禀請司法内務兩部拘辦籌安會發起人者絡繹不止司法内務兩部對之頗覺爲難（二十四日） 
[特約路透電]  
　　北京電北京日報謂少數報章贊成帝制聞有某重要顧問忠告袁總統謂目下非提倡帝制之安稳時機（二十四日） 
　　廣州電廣東石灘現有匪徒爲患日者擄去某廠女工二十九人惠州則擄去學生十六人均勒索贖欵黃鴻渡（譯音）有兵匪互鬭九廣鐵路工程師所寓之處名東山者雖有衛兵防守而工程師孔君之二子亦被擄（二十五日） 
[戰電]  
　　其一（英人路透電）　　彼得格勒電今日公報謂里加境境戰局未變俄軍現仍阻扼斯凡太河及維爾拉與尼們河間之德軍攻勢（二十三日） 
　　巴黎電今日下午公報謂德軍現竭力阻扼伏斯巨法軍之攻勢福區河東面高地目下正有甚劇烈之戰事德軍屢次回攻不能奪回巴蘭柯夫之失地德軍復在松台爾己區山巔受挫（二十四） 
　　亞姆斯特丹電德人現謂意國既向土國宣戰則德意邦交必將因以變動蓋意軍攻擊逹逹納爾海峽無異攻擊德兵也（二十三日） 
　　巴黎電法人之意意國向土宣戰必使巴爾幹時局大受影響巴爾幹與恊約國表同情之人皆歡迎此舉即彼擬主讎對態度者現亦諗知主此政策之危險現倍希臘維里齊洛斯氏之得勢亦因意國向土宣戰之故（二十三日） 
　　倫敦電英潛艇在瑪摩拉海擊沈土國運船兩艘一載糧食一載軍火土國現缺乏石炭頗爲窘困各鎭皆以煤油代煤氣（二十三日） 
　　彼得格勒電今日各政黨領袖會議討論政府之組織可否更易混合内閣可否成立 
　　（二十四日） 
　　亞姆斯特丹電佛魯興來電謂英艦砲擊塞爾菲建築潛艇械器廠晨間六時起擊砲火劇烈歷半小時之久德砲回擊之力頗弱後竟寂然無聲惟有濃烟一片掛於砲台之上九時許齊不魯日外尚有英戰艦兩艘 
　　（二十三日） 
　　倫敦電近抵英之希臘政治家告知路透電社謂希臘全國皆主開戰且皆熱心贊助恊約國土耳其素爲臘之仇敵近復驅逐小亞細亞之希僑數千名希民大爲忿怒德 
國與土結好希民頗不直之英國海軍中人日 
以食物分結難民希人皆爲其高義感動云 
　　（二十四日） 
　　蘇匪亞電羅京人士慮德國將因運送軍火接濟土國問題而致哀的美敦書於羅國聞羅軍刻屯集於泊萊杜爾該處扣留裝有軍品之車輛頗多桀錫亦駐大軍國内出産石 
油之地己由軍憲據守（二十三日） 
　　倫敦電今日下午倫敦俄國大使署外聚集之人異常擁擠皆不期而至者羣衆歡賀俄國海軍之獲勝及陸軍之勇守俄使與其夫人出而答謝且發簡短之演説曰我軍獲勝一次矣不日當續有捷報而令全世界得享和平之福於是張俄旗奏國樂衆大呼俄皇萬歲俄軍萬歲俄大使請呼喬治皇萬歲衆從之且奏國樂（二十四日） 
　　巴黎電巴伐里亞第四師司令下諭嗣後不得以軍裝等物委棄戰地凡陣亡之德兵必剥其戎裝俾運回本國供新兵穿着德軍海面飛機一架在丹麥瑪洛島擱淺如不於二十四小時離境則將爲丹員没收 
　　（二十四日） 
　　倫敦電公報局謂英國財政大臣法國財政總長曾在波洛業會商財政問題且涉及美國金融滙兌現狀兩大臣意見脗合己訂定條約不日尚須在倫敦開財政會議俄國財政大臣亦將與會（二十三日） 
　　倫敦電英倫敦銀行總理與法蘭西銀行總理均參與波洛業之會議（二十四日） 
 
 
 

Page 3

 
 
　　倫敦電英國外交部通知洛伊特公司德國現有多處流行虎列剌疫患（二十四日） 
　　雅典電首相維里齊洛斯及各大臣昨己宣誓前内閣之員告退者僅陸軍大臣丹格里斯希臘名將也又海軍大臣米哇里斯大尉 
（二十四日） 
　　丹麥京城電德國潛艇前在丹麥海面轟擊英潛艇E字第十三號己由德政府向丹麥政府道歉並嚴飭各潛艇司令遵守中立 
（二十四日） 
　　倫敦電白星公司正式宣告謂阿剌伯號實爲魚雷擊沉船長芬施氏未見潛艇惟確見魚雷船長在柁樓上既未見有潛艇則該 
船擬撞潛艇或希圖脱逃之説當然不成問題惟該船見魚雷時曾移柁以避之該船並未接有警告遽被擊沉船上裝有各國貨品且由英國開出自無軍火在船該船並無改變形像裝置砲位等事（二十四日） 
　　華盛頓電美國國務卿藍辛電詢駐柏林美國大使德政府對於阿剌伯號沈失一事曾否有正式報告但並未令該大使向德政府索取正式告美國當局者之意目下所得之消息皆屬東鱗西爪未盡事實之眞相（二十三日） 
　　倫敦電德國陸軍之實力乃開戰以來最最有研究價值之問題論者紛紛莫衷一是兹路透電社從可恃方面尚知七月底德軍之總數計西境有德兵一百八十萬人東境有德兵一百四十萬人及奥兵約一百十二萬人合計東西兩戰地共有德兵三百二十萬人此乃德國力能供給之最大數開戰之初德國共有可用之兵八百萬人一年戰争中損失一百五十萬人在六月初德國有預備兵三百三十萬人此後損失甚衆此項預備兵專補充後備軍國民軍炮台要塞與交通線防衛軍之缺額德國除此三百二十萬人外能否再派軍隊前往戰地而使軍裝完全無缺則尚屬不可知之事此外尚有一九一六年與一九一七年之新軍其數共有八十萬人但多己投軍効力矣德人以第二第三級兵士補第一級缺額故第一級兵士之確數無從知之德兵陣亡者至少有四十萬人總計德兵死傷之數至五月底爲止當有一百六十七萬二千人（二十四日） 
　　其二（德人德文報專電） 
　　柏林電（由倫敦轉）八月二十三日德軍大本營公報云愛區杭將軍復在柯夫洛東得有進步哇沙維資砲台己爲德軍攻陷蒂柯新鎭己爲德軍占據俘敵兵一千二百人獲機關鎗七枝里哇波爾特親王之軍己越過克里虚希里至里斯拉之路線進攻頗得手己俘敵兵八千零五十人獲機關槍十六枝麥剛森上將之軍在拉特拉與浦爾伐河口間渡過浦爾伐河白萊斯特里土夫斯克前之戰局未變斯維茄斯及譬虚沙兩方之俄軍爲德軍擊敗遂退　　 
　　敵盤四十艘出現於齊不魯日前爲海濱德砲隊轟擊後即遁走伏斯巨及孟斯台爾戰事正在進行法軍在蘭蘭柯夫希拉士滿勒·巴蘭柯夫陣線從事猛攻深入德軍陣地昨日該地戰事徹夜未止德軍己將法軍逐走 
　　柏林電（由薩維爾轉）德潛艇一艘於本月十九日在芬蘭灣口擊沉輔助巡艦一艘德國巡哨船於二十二日黑夜在齊不魯日外爲敵驅逐艦二艘所攻勇禦後卒被擊沉船中將士曾經救起若干人二十一日海軍部報告謂德艦隊於水雷區域中覓路而進費數日之功始入里加灣先鋒隊交戰時擊沉俄國愛米爾布恰爾斯基式（五八○噸）之魚雷艇一艘又損其他魚雷艇一艘大艦一艘十九日晚俄軍退入總灣時復爲德艦擊沉砲船兩艘（九）八○噸）俄魚雷艇進攻者亦被擊沉四十人中僅救起軍官兩員德魚雷艇三艘爲水雷所損一沉没一觸礁一己入海港德兵死傷無多 
　　柏林電八月二十一日土軍大本營公報宣稱敵軍在亞拉福太境進攻者己被土軍擊退敵軍於七月十日至八月二十日之間死亡甚衆失戰品甚夥二十一日敵軍在亞里白吕進攻亦遭失敗 
東方通信社電（日本人組織） 
　　東京電大隈首相昨詣日光行在覲見日皇奏報要件退出之後即赴金谷旅館與英俄法各大使會同恊議聞係英俄法三國提向日本要求軍事件云（二十五日） 
　　東京電一兩日内將召集各元老開元老會議諮詢一切（二十五日） 
　　東京電海軍省擴張海軍經費預算爲一億七千萬元五分年計畫己决來期議會提出（二十五日） 
　　東京電日皇今秋舉行大典英國皇帝特派專使將卡德勳章（英國最高貴勳章）賫赠日皇（二十五日） 
　　濟南電斯將軍今晨乘坐山東鐵道特别貴賓軍赴青島隨行爲第五師團參謀長第十八十九兩團長並他武官隨員等二十八人中日官民之至火車站送行者非常之盛云 
（二十五日） 
要聞一 
[日人擴充軍備之亟亟]  
　　字林報轉載倫敦晨郵報東京訪函云日人不滿於英美之意似己日增月盛若輩以爲日本於中日交涉中所以不能爲其所欲爲者以英美反對故英美固以反對日本爲政策者也此後英美反對力必不消滅且將與時俱進變本加厲焉日本在遠東之前途繫於日本能否實行其解脱反對力之方法日人此種意見常流露於報紙中日本二十年來對華政策未嘗稍變欲使日本處於東亞最高地位有剖决東亞各事之最大發言權英美恐其在華之商務及開放門户之主義爲日本所擾動故不能坐視聽其所爲此乃勢所必然之理於是本遂以應付英美反對力爲其一大困難問題矣日本之第一著以解决此問題者即加增海陸軍備一事日本嘗信國之兵力愈强者則他國愈不敢侮之惟有束手聽命行强國之指揮而己此種强權之觀念他國早有發表者固非發源於日本惟日本宣佈此態度者不爲他人而爲日本和平會會長之大隈伯則吾人安得以昔日之眼光而論日本之誠意哉當中日交涉未了時日本軍界所亟亟要求擴充兵力者其數不過兩師團耳乃日本不得逞志於中國後大隈伯竟公然宣稱日本非有二十五師團則不能自安日本養兵如許之多果有何用耶其爲對華政策之後授可無待言矣同時日本又擴充海軍其方略雖甚秘密然知其欲於四年之内築成無畏式大戰艦四驅逐艦二十四潛艇入斥堠艦二經費爲日幣一百九十兆圓然此猶其海軍方略中之一部份也聞日本共擬添造巡洋戰艦與無畏式大戰艦各八艘斥堠艦六嫗逐艦六十四潛艇二十四及運送艦接濟艦各數艘其築成日期尚未宣洩於外日本擴充軍備有如是之亟亟者吾人對其將來對華政策安能無疑哉　 
　　字林報又云横須賀軍港無極大容積可容大戰艦者之船塢故日本金剛號及其他大戰艦每逢修理時必須駛入佐世保軍港或吴軍港數年前曾議定派欵一百五十萬圓在横須賀建造大船塢一所明年上半年可望落成兹日政府因新戰艦耶瑪希洛號（譯音）將於十一月下水故决計將新船塢工程趕早完竣期於十月底完工此塢長八百尺寛一百二十四尺深四十五尺日報謂爲東方最大之船塢云 
[論紐約世界報所述之德國情形]  
　　華德日報日紐約世界報原爲素不喜德之報現該報特遣代表一人至德考查德之形狀後該代表致函該報條分縷晰共計十二節（一）謂有消息德將餓死一層實係無稽之言因德之軍民所用糧食及各種物品皆甚充足無虞缺乏（二）刻下所存糧食麫粉足敷一年或年半之用（三）英人謂己將德之港口封鎖亦不能成爲事實蓋有許多貨物仍可由外國運入也（四）德之麵粉麵包極敷食用約計至收成時所存者尚不能用罄也（五）倘今收成縱稍有不佳而所收糧食仍可足用緣德己將各項種田擴充之故（六）肉食亦頗豐足無處或稍缺乏（七）德國天然實可自衛所産糧食儘足自用不待求之於外（八）德之財政頗爲安稳無破産之虞（九）此次戰事戰場皆在德國之外住居德境之外人若不知有戰事也者（十）德之戰鬭力頗健無虞戰期延長緣其人民皆以衛國爲己任且以戰死爲最榮幸之事（十一）現德人深恨美國因美將軍火售與伊之敵國以致戰事延長（十二）德國所有男女老少均堅信可將敵國戰敗並謂得有天主相助戰勝可操左劵該代表並謂德國所有各項事宜均整理妥貼無或紛亂如每日火車均照平常時刻往來無間各處地方官查驗旅客均極嚴緊亦能各盡其職客人若無護照者斷不能入該境云云華德日報按紐約世界報此函並非有愛於德也不過照事實直書耳故令人欽佩云云 
[英國之輸入輸出]  
　　北德公報云英政府開戰之初曾言於英民曰經今之戰非特無損於吾英而我英商業上經濟上之利益必且當戰之期即臻發展有如吾英昔年經過之大戰者然自德以潛艇作戰以還英之商業如何經濟如何留心世務者皆能明其端倪 
　　今英政府所持自解者惟今之進口貨較昔之進口貨值價有增而己即今年三月間進口貨值價七十五兆五十萬鎊較去年三月間之六十六兆九十萬鎊其增數爲百分之十二有九云何以致此數英政府並不一言其故抑知論進口者不在其值價之高下而在其貨物之多寡進口貨如生料尤要者如食品有時價值飛騰查其欵額較昔鉅矣考其實物往往反落於前如英於年今正二三三個月間輸入之小麥值價十一兆八十萬鎊去年正二三三個月間月間輸入者只值八兆六十萬鎊以此相較則今年之輸入宜較去年爲多矣實則去年輸入之小麥爲八兆六十萬擔今年輸入之小麥只五兆入十萬擔輸入之數又實爲減少焉查進口貨中其值價既增多寡數亦加者惟玉蜀黍與麵粉兩項三月間玉蜀黍之輸入多寡數較前加三倍有奇值價額較前增五倍有奇麫粉之輸入其多寡數前加百之二十三零二值價額較前增百之八十五零四而麵粉之輸入雖形加多然仍不足以抵糧食輸入之缺數焉 
　　夫英國既輸入之貨減少所償之價加多因以增益英民之開銷有如上述而一查其出口貨則亦無樂觀論出口者不視輸出之多寡但視其值額之高下今英於此值額大落今年三月間出口貨之值額較去年三月減落百之三十二零二轉口貨之值額較去年三月滅落硬之十五零四再英之購入者大多數爲生料在英經一番製造更以熟品輸出今購入生料償價較多輸出貨品值額較少英之實業界大受影響輸出之熟品因以減少去年三月間熟品出口者值價十四兆三十萬鎊及今歲三月乃減至十二兆四十萬鎊又以購人生料價昻之故製出之熟品價格必增銷售市面不免縮小各企業家及大多數之工人遂以大受其害英經濟報有言曰輸入之騰漲實爲掩擾亂英國市面之動因諒哉言乎在各營業界實有不便之感矣 
　　英各輸船公司因保險費之驟加營業之盈餘頗形短絀如瓜德輪船公司深受英政府之特别保護而享有特别利權其股利乃逾十釐及查其决算表則見其保險費息部之六萬六千鎊迨至去歲陡增至十六萬三千鎊而其由運費及搭客之所入則不過自昔之三兆六十萬四兆鎊雖然其股利仍如此之優厚者則有特别原因在且爲例外至其他各輪船公司則以經濟報之所載每年之浄利普通均較昔減落百之二十一有六云再英實業界之現况據四月十九日之泰晤士報論英之兵工廠有云余昨經參田尼之修船廠見機器停歇詢之某總辦答言云不能雇得每星期内逾五十小時工作之連釘匠該報又論綿業有云各重要部分於上星期内俱大形減色此無他英貨之出口減落故也各種棉紗今年三月間之出口者較昔減少百之四十有一以至七十有二不等生鐵之運外者去年十一月間尚　六萬六千零一十三噸及　　　月則減至一萬九千一百一十噸及三月間則又減至一萬二千四百八十六噸何以致此則有如經濟報所云航行於北海大有困難故也 
　　雖然英之要需食品也其所汲汲以籌畫者亦食品也緣食品爲養生之需價一昻貴民怨斯起争薪水較工力工人與工主之衝突以起生産之力乃減今歲二月二十八日吾德宣告以潛艇封鎖英海之初英人猶以爲雖有潛艇小麥之價仍當大減蓋預計阿根廷之收成在即東印度之糧食急待輸出也然使航行無阻則運糧之船雖運費驟漲亦必舳轤相接羣集英口在英之糧價定且大跌今則以潛艇之活動英國之糧價非特無落抑且大增今舉英今年正二三四月間糧食麵粉馬鈴著薯之價與平時之價兩相比較列表如左則見其騰漲之可驚焉 
　　種類美洲小麥英國小麥麫粉馬鈴薯 
　　量數每二十八英磅每二十八英磅每二百八十英磅每噸 
　　去歲四月價一鎊十六先令六便士一鎊十一先令四便士一鎊八先令三鎊先令 
　　今歲正月價二鎊十四先令三便士二鎊三先令一便士二鎊十先令三鎊十二先令六士 
　　二月價三鎊三先令三便士二鎊十二先令八便士二鎊十先令四鎊十先令 
　　三月價三鎊一先令六便士二鎊十五先令十一便士二镑十二先令四磅十五先令 
　　四月價三鎊七先令九便士二鎊十四先令六便士二鎊十一先令四鎊十七先令 
　　然則英之麥價業至七十先令約合三百馬克一噸此在英倫四十年來未有之巨變而英之麵粉己自正月起較平時價貴二倍有餘矣查英素日之糧價因贸易自由遠低於吾德乃一經交戰之後在英之騰漲如彼在德則以種種組織之適宜節制之有道價日減落乃且少於英國且我德之農氓自食己力者多故於糧品之昻貴少受影響英則不然即其農民亦大多以牧畜爲業於養生之糧品同仰給於爲输入購進不易價值頓增無工無農同罹厄難矣 
雜評一L ] 
[時機（無名）]  
　　西電謂籌安會之倡導爲日本之絶好時機其實此絶好時機豈但日本而己凡不願中國如近來稍稍安静之人無不以此爲絶好時機者此時機非仙籌安會所賜也然而其外好安静者之時機苦矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[提前辦理國民會議選舉]  
　　辦理國民會議事務局籌備立法院事務局局長顧巨六氏昨呈總統云竊國民會議議員選舉與立法院議員選舉所有選舉資裕一併調查及分别造具名册各辦法本局等於本年四月三日業經呈明在案惟國民會議爲决定憲法之造法機關與通常之立法機關性質逈别現在國民會議與立法院雖皆由約法發生原無子母倒置之弊究之造法機關係代表國民全體之公意行特别造法之職權將來决定憲法之時如何統籌全局使國家機關之組織及機關職權之分配既合於世界立憲政體之通例復不背吾國歷史沿襲之精神則吾國民會議對於憲法案之可决否决暨如何依法提出修正意見動與國家之久安長治有關其依法組織並依法選舉自較立法院之爲通常立法機關者尤爲重要查參院業於上月依照約法推舉憲法起草委員約法上關於制定憲法程序之憲法起草委員會亦經依法組織是中華民國憲法案之起草該委員會既己着手進行所有决定憲法之國民會議勢須尅期成立國民會議議員選舉應即提前辦理兹由本局等分别先後酌定辦法除關於國民會議暨立法院議員選舉初選調查事宜限於本年九月三十日爲止一律完竣己經遵令通行導照外其各初選區自開始調查逮夫調查完竣分别造具國民會議暨立法院兩項調查名册以及分别移送選舉資格審查各項籌備事宜應仍按照前次呈准辦法辦理至初選資格審查完竣以後擬請先行召集初選舉人組織國民會議議員初選選舉會依法舉行選舉其立法院議員初選選舉事宜擬俟立法院議員選舉初選舉日期令公布後再行另案召集接續辦理國民會議議員初選既應提前其國民會議之覆選單選互選自當先於立法院議員選舉而行惟查國民會議議員被選舉人資格之調查手續與初選本不相同蓋初選重在選 
舉人之調查而覆單選等項則重在被選舉人之調查資格既殊應母庸俟至初選完竣之後方始著手現擬分别時期先行調查國民會議議員被選舉人資格由本局通行各區同時並舉尅日報局以憑轉送審查俟送全國審查完畢即時依照令定日期依法選舉其立法院議員之覆選單選擬俟國民會議議員選舉辦竣後再行依法著手調查以歸簡易而免複雜遲延之弊如蒙允准擬一面由本局等通行各選舉監督本此計畫積極進行一面由本局等於續擬調查審查各項其限案内察核情形提前擬訂呈請大總統以教令公布施行期於迅速集事以仰副國家尊重造法機關之至意云云己奉批令准如所擬辦理矣 
[李誨告發後之籌安會]  
　　内法兩部之爲難自籌安會發生後中外議論均目爲一大事件而其最難對付者實爲有守法職責之各機關微聞司法内務兩當局日昨曾邀籌安會首領參政楊度在中央公園來今雨軒宴會婉勸楊氏將籌安會名稱改爲一種學會以解除法律上之困難楊固執不允終至無結果而散今如李誨等告發之文方紛紛而至未知司法界及内務部又將如何批示一時人多注目此事 
　　李誨呈部之原文李誨上檢察廳禀己詳昨報兹又得其上内務部原呈略云孫毓筠等倡導斜説紊亂國憲公然在石駙馬大街設立籌安會事務所如其遵照結會集社律己經呈報大部似此顯違約法背叛民國之國體大部萬無核准之理如其未經呈報大部核准竟行設立藐視法律亦即藐視大部二者無論誰屬大部均應立予封禁交法庭懲治頃過籌安會門首見有警兵鵠立門首盤查出入以私人之會所而有國家之公役爲之服務亦屬異聞若云爲稽察而設則大部既己明知乃竟置若罔聞實難辭玩視法令之責去歲宋育仁倡議復辟經大部遞解回籍交地方官察看以此例彼情罪更重若故爲寛縱何以服人何以爲國云云 
　　李誨經過之略史昨日本報記李誨告發籌安會事兹見京報有述李之略歷者據云李係湖南安化人家營茶鐵等業粗具規模籌安會發起人李夑和乃其族兄也幼時肄業求實學堂十五年前偕其兄陸軍少將李任留學日本後因父病罷業歸從事於教育實業者有年辛亥以事至京會武漢事起應吴禄貞之招充石家莊兵站長吴遇害乃南行至滬爲李夑和參謀旋充東方日報主筆率先各報極端反對孫黃李燮和新拜長江總司令之命恐以李故得罪孫黃遂堅邀同赴太平任所李力辭回湘主持湖南公報當選爲省議會議員旭公司借欵議案爲湖南獨立之計畫李曾率院内同黨十七人力抗國民黨不予通過因衆寡不敵之故聯合工商各界入場旁聽以壯聲威方國民黨提議時李突起反對一拳擊碎議席以極猛烈之勢與國民黨相持借欵之議因是梗阻雖博各界之贊同而國民黨恨之剌骨欲得而甘心李聞風逃匿甫出門數十武而湖南公報館被炸全部灰燼寺免於死亂平後復興公報館頗論列政事得失湯將軍延爲政治顧問李居其名而辭其俸夏間其兄以事函招來京此次反對籌安會據其自言實因籌安會諸人驅於個人之功名心願國家之法紀某之反對係反對其法外之行動耳至與李燮和雖有同宗之誼然權其輕重不能以私情而廢公義云 
[刑事再理案件之辦法]  
　　法院近以行政司法遇事往往有權限問題發生或致失其法律之依據遂有將刑訴草案關乎再審之一部分暫請公布以便適有之議兹聞日前業己呈經總統批准其呈文云爲刑事再理辦法擬請准予暫行援用刑事訴訟律草案各條繕具清單仰祈鑒核事竊查前清修訂法律館所編刑事訴訟律草案除關於管轄各節業於元年四月間呈奉批准暫行援用外其餘皆不在援用之列法院遇有應行請求再審及提起非常上告之件僅恃前清季年所定死罪施行細則以爲根據查該細則亦僅粗舉大綱並未條别件繫且專爲利益被告而設行之頗多窒礙自非迅將刑事訴訟律草案再理編提前援用不足以昭平允以上各情業於遵論核議酌改審判制條陳呈内約略聲叙並奉批照辦各在案遵此謹將該草案再理一編計三章共三十條繕單呈請鑒核並請明定限制原判决諭知或决定在批准以前者不得援用以杜紛擾再該編條文内間有準用草案他編條文者一併繕註於各該條文之後以便援用合併呈明云云 
[模範省之自治與官制]  
　　自治之籌辦京兆自治籌辦處經王逹氏商同京兆沈君組織就緒設置總務編制兩股分任職務每月額支經費二千元之譜雖各事力戒虚糜而實際上尚不過於簡率一切布置有條其辦公處所由沈氏設法分撥亦勉敷應用所有自治範圍内應辦事宜應先實地調查王氏己督同員司擬定調查條目及調查須知凡各地方形勢與民生狀况以及地方固有之財政均爲注意以便將來依限施行不致有所窒碍惟調查一事頭緒頗繁一紙空文之詳覆尤爲中國官場向來之習慣聞該處連日調閲京兆署内卷宗從事編輯調查資料分縣彚齊將來派調查員時携帶所輯之資料庶幾有所依據易得異相並可稍省手續 
　　官制之起草政府爲使官兆施行完全自治以爲各省之模範所有現行之京兆官制曾交令政事堂參議室量予修改呈候核定在案伹交令修改己及月餘尚未見公布兹探聞此項修改官制公布所以遲緩之原因當該案交下之後由各參議議定修改大要推由某參議起草以此係總統特交之要件未便遲延上月底實己脱稿又略爲參訂即缮呈總統經總統交國務會議之結果以該修改草案將原案變更甚多雖極爲完善然按之目下情勢頗有不適合之處己分别簽注交由各該參議重爲修改之起草目下此二次修改之草案始行脱稿再付國務會議因有此波折故遂遲遲以至今日云 
[五年度預算之研究]  
　　財政部近日己將四年下半年預算辦結呈明政事堂頒發各省惟鑒於前兩年預算額每至種種障礙故目前對於五年度預算極力爲收支適合之研究此次中央各部院大汰冗員即支出之大節約法也然五年度之預算額比諸三年度既逾四千二百萬元且對於四年度預算爲近來罕有最多額者亦有超過之傾向此實因外國借賠各欵到期應償之數太巨而軍事經濟亦有甚大支出之故蓋軍事費對於全支出約逹三百分之七十五也今歲出爲三億七千萬元歲入爲三億三千萬元兩抵不足四千萬元財政部擬將田賦烟酒税印花税等設法加徵據聞現己略有把握伹使五年度再無新發生之用費則收支司望敵合惟總統對於軍事實業教育三大要政尚思積極進行恐終不免另行設法也 
[國務卿代見四届免試知事]  
　　昨日下午國務卿代第四届保免試與地方行政講習所畢業之各知事到者約五百餘人共分十三班每班四十人分班傅見其調詞略云諸君爲親民之官内審地方利病外察世界潮流既往之秕習所當痛與湔除未來之新機尤必善爲振導而所以振導之者亦惟啓民智培民力結民心於此三者加之意焉而己矣何謂啓民智自來民智薄弱則欲望愈奢而其責望於上也亦愈重有利當與官不我興也惟日怨咨有害當去官不我去也亦惟日怨咨水旱得賑惟官惠我訴訟得直惟官福我一若官則無所不能己則一無所能者此其倚頼之根性實發生於三代以後愚民之政策每况愈下於今爲烈欻然遇他族而與之競固宜不戰而自屈也雖然此佳兆也惟其屈也是以求伸民族之智亦必待競争而後日進是宜興學以植其基自治以致其用何謂培民力民力不充則事多廢輟培之道宜破其分利之念而授以生利之術曉以投資之益而獎其合資之業惟民生凋瘵之餘所謂生利之術合資之業僅能就輕而易舉者因勢而利導之故生利莫如因利造林也畜牧也宣導水改良種種也均屬天然美利徒以乏人指導或棄於地或聽之天或且未見其利而轉見其害爲牧令者苟各因地之所宜倡導而振興之必有事半功倍之效至於獎勵合資宜先從奬勵儲蓄始何謂結民心蘇子瞻曰天下之禍莫大於上作而下不應其所以不應者何也官與民隔絶官則催科聽於循例奉行焉而己民則出作入息循分自安焉而己名義劃分各不相謀其所由來者漸矣改革以來創鉅痛深民亦頗知愛國顧往往客氣用事或狃於一己之偏見而不得其平或出於一時之發憤而莫善後譬之路見不平拔刀相助其情可敬至於傷人何以區處對簿如何歸宿非所問也究其關係一路人而己善愛國者當使知國與民利害之相關更使官民之間開誠相見然後有團結而無隔闋綜是三者一言以蔽之則務求減輕官治之責任以與民共治之是己蓋官一而己民則萬也官治與自治其進行速率爲一與萬之比較即國勢之增長得一與萬之比例故將來國勢之進步何若全視諸君何以牗迪斯民而使之克負責任也云云 
[匪魁薄子明審訊詳紀]  
（越臣） 
　　本月十七日甯静丸郵船抵青島時附有東京憲兵水谷捕曹長押解匪魁薄子明一名己誌前報今於二十日解付軍事法庭審訊供語如下 
薄供祖籍三百年前本屬華人世居日本新瀉縣原名薄木益三現年二十五年歲民國元年光復時出日籍改入武昌鄂籍想早轟傅中日間矣革命時代歷充南京政府顧問烟台警長等職及二次革命失敗乃回日本今年中日交涉之際擬糾合同志乘機起事簿餉購械經多數日本志士民黨接濟始集合得不足二百之同人擾亂即膠沿海中國方面不期又遭失敗夫復何言雖然純屬國事革命性質並未違犯關係日本方面之事跡堪以矢誓惟挷票掠物之事全屬雇募華人於失敗後不聽約速之故彼時我亦無力禁阻矣且種種行爲於日本方面有利無害今忽被逮心實不甘言時慷慨激昻舉目四矚時撫其八字鬚作静暇狀體格亦魁偉異常不若普通日人之矮小也及訊彼同黨還有何人則供多牽涉日本各黨要人乃不再窮詰問官見薄供詞狡展乃提六月中膠州王台附近被華軍擊敗逃入紅石崖日界被逮四十五名賊匪之一案（該案己於六月三十日判决認爲革命國） 
事犯押解大連釋放者及大谷司令蒞任閲卷至該案見中有挷票掠物不得認爲革命乃派憲兵向大連民政署索回己均逃散祇獲屈操凡張健齋戴子周高永奎范奎璜等五名現禁西牢） 
屈操凡等五名到案與薄對質均各承認爲同黨不諱又提黨鰲山衛指揮胡匪與與華兵劇戰之日浪人薄守次（即薄匪之兄）玉木正平山内勇吉植木徹世中迅富三郎多賀熊一田坂耕一桶口繁一岡正義雄孤井松太郎青山治平花田寳吉宫本鐵一等到案質訊均供在東京受民黨首領某某等主使囑來青島助薄指揮擾亂一切實供不諱問官乃命退下續開軍法會議多數軍官評議均謂案涉日本民黨而擾亂治安均在國外不歸日本管轄之地既無先例實難定讞决議呈報東京请示辦理然拘留該案人犯人數甚多恐易生疾病爲體恤優待起見乃將以上中日各犯概由西牢移提禁押青島小學校舊址前住德俘之監獄候訊云 
[廣東炸彈案後之防範]  
　　觀音山炸彈發生後連日仍派軍官分投偵搜昨在振西樓下發見地洞一穴可容一人鞠躬行走未知係　何路透入有無危險物埋伏刻正設法派人下穴探驗龍將軍己下令將署之蓮塘粤秀等街夜後不准遊人來往其本街居民及無論各等軍兵官員有無襟章佩帶一律須由守閘弁兵檢查方准出入并擬就告示一道張貼各處俾免驚駭行署平時檢查出入人物瑣細不遺惟廚子菜蘿向不檢閲此次炸彈即乘此運入現飭一律細搜免致疏虞 
　　將軍行署昨拿獲私藏炸彈人犯合共五人其排長正兵伙伕等四名業己槍斃此外尚有差官一人係雲南省蒙自人行年二十三歲相隨龍將軍多年近受亂黨運動故有私藏炸彈之舉案經軍法課審訊明確龍將軍飭令處以極刑昨晚一時許由龍將軍親督軍士將該正犯押赴大北門外處以剖腹之罪龍將軍在城樓親爲監視刑畢之後即將屍身收殮惟其肺腑早己被人取去查昨晨鎗决之伙伕普營長曾爲力保無如刑訊後經己直認不諱故不得不置之於法云 
　　張使自到任後以使署員役衆多門禁自宜森嚴首先特設稽查處派委親信者四人稽查出入員役現因黨人蠢蠢欲動四處派人密運匿藏危險物品故昨又諭飭於二堂稽查處設置號薄一本所有署内自科長下進出均須親書時刻 
[陶巡按離湘時之宣言]  
　　湘前巡按陶芷泉氏於解任之前數日湘中與論頗有所抨擊以湘政府財政向來積虧至二千餘萬近來之豫算歲亦不敷二百餘萬陶氏在任時極力敷衍報解中央恊欵有盈無絀又湘省官鑛歲入約數十萬藉可稍資挹注近日部派調查員五六人冠蓋相屬於道致有收歸國有之謡談者頗致疑於陶氏以爲此次入覲其有以馭悦中央者不外進羨餘獻官鑛兩端陶氏亦頗有所聞本月十五日即卸任之日）湘中士紳讌集郭園爲之祖道酒酣陶氏忽前席致詞曰余宦湘年餘毫無善政有負諸君厚意叢愆集謗悚赧滋深以現在湘省財政之困難供億之浩繁左支右絀愈累愈甚長此虚耗其何能己余在任時既不能有所建白以濟其窮庶幾入覲時能有所陳列以逹斯隐耳至近日紛傅以湘省官鑛改隸中央之説尤爲事實上萬不可行利害所關實非淺鮮萬一中央有此規畫諸君亦不能不極力維持余雖灕湘要當於到京後徧告當途爲湘民請命也云云陶氏此言蓋有爲而發也陶氏於十六日乘坐江犀兵輪赴漢再由漢改乘火車北上前報謂與孫慕韓院長同行係屬傅聞之誤蓋孫院長己於十三日晚乘昌和商輪赴漢矣 
[雲南水災又見]  
　　開化爲雲南繁盛區域在昔本頼裁種罌粟爲生自錢禁後近始改種雜糧本年陰曆四月内因連日大雨己遭水災一次冲倒房屋損壞雜糧不少詎日前有電報來省云自五號漲水至十六號尚未退完湖南會館一帶淹成澤國城牆附近房屋冲倒百餘家人民哭聲震地查該處凡遇大雨或河道漫溢即被水災因該處相距十餘里之地有天生橋一座出水之口過小偶有大雨水難宣洩故集而成災又據開化來人言該縣城半跨山麓東南北及小西四城地極代窪惟大西城較高而城外又有盤龍江圍繞人民以天氣暑熱多在沿江邊岸建造高樓以爲避暑之計市場亦即因之繁盛不期前日大雨數日不止江水暴發勢甚汹湧直入南城轉越東北城牆而流出東南一帶盡成澤國沿江廣厦咸遭滅頂冲去人口四十餘淹毁民房百餘家損失財物牲畜不可勝計受災人所扶老携幼遍處流離其慘狀不忍目覩他郎爲思普要道來往之人甚多日前有電來省謂他郎自七月二十日以後連日大雨不止感日尤甚南城内外水深數尺土城坍塌甚多川廟民房共倒一百四五十間幸未傷人城樓城牆亦將傾圮危險萬狀商民纷紛遷徙可否僱工將瓦　折存變價籌建炮台以顧民房乞速示遵餘詳報他郎知事贛朝樑及紳商各界同叩勘印 
　　蒙化爲滇省迤西邊地自六月中旬以後天忽大雨連綿數日不稍晴霽以致山水暴發河堤潰决雖田地被淹尚不甚多而城内外之街道亦水深數尺房屋爲之傾倒牆垣内水傾圮於是人民人人自危沿途電桿電線亦被雨水冲倒甚多 
[吉長鐵路之水與火]  
　　吉長路線吉林管界樑皮廠營城子德惠管界小河沿吴家店長春管界河陽堡趙家店等處勢雖皆 
 
 
 

Page 7

 
 
　　低窪當未修車道以前遇有大雨或各河汎溢尚能由溝洫將水順下田禾雖亦被渰尚不至爲災太甚自有車道以後下流壅塞雖各處留有水口而上流水猛一遇大雨河水漲發附近田禾即被淹澇故本年春夏雨水爲災各該處窪下田地之禾稼皆被水衝刷顆粒無存聞被災各民户近皆來城擬聯名禀請巡按使轉知鐵路管理局將該路窪下地點多添水口以便宣洩免致禾稼受災 
　　吉長鐵路上次由長來吉之四次貨車中途失火一節兹據吉長日報消息此事係因某日商裝運鹽酸加里意圖節省運費竟未告明其時適當天熱温度增高以致起火使路局大受損失刻聞吉長路局己向長春日領交涉以便照章處罰使負賠償之責 
[俄商刦案交涉始末紀]  
　　俄國販牛商人楚克丹等於上年夏間在蒙古購得牲畜共五百四十頭趕至奉熱交界地方被大股蒙匪將牲畜盡行搶去並傷斃俄商楚克丹等兩名通事三人雇工一人案出兩月後駐奉俄總領事廓洛佛羅弗氏始得報告照會特派員署緝匪追贓當電東平縣（即今改爲東豐）知事查復謂出事地點距縣四百餘里與熱河之開魯縣甚近即電熱河都統查辦則謂派員實地查勘雖係奉熱交界之處而肇事之地尚歸某旗管轄即飭縣將當時逃出受雇於俄商之工人車夫等解奉會訊據供俄商傷斃情形謂一俄商僅剩一腿一俄商僅有鬤少許破碎骨數件被害之家屬居住哈埠曾開單禀請中國地方官賠償損失並索撫卹金　頌計須十一萬八千數百盧布經電部請示准與撫卹而賠償斷難承認卹歀應由蒙旗撥給視該旗之財力酌定卹金之多寡張按使到任後經俄總領事面請將此案速了遂咨蒙旗撥欵並面授譯員以應付方針酌定卹金數目至賠償一事則决意拒绝交涉署俄文譯員奉有全權抱此宗旨迭與該館人員磋議承認卹欵之一小部分共俄洋一萬八千元兩方面均認可而蒙旗撥欵一層迄今未接復文迨本年五月間疉經被害家屬禀請俄領轉催領欵始電外部經其會商財政部電令奉天財政廳就近撥欵銷案董廳長因此欵如何支銷及其額欵是否核實函請交涉署檢卷備閲又電部請示輾轉三月聞刻奉財部急電嚴責始於本月十七日如數撥給譯員轉送俄總領事查收銷案由是觀之我國之所謂積案原因大抵如斯設在内政方面更不知遷延至何日矣 
[邊藏軍政雜譚]  
　　邊藏交界之察雅去歲克復後藏人退踞瀾江以西現復有將渡江來犯消息聞駐察雅之三營營長張羣及十警營長　均己嚴爲戒備川邊三十九屬向歸漢族該處有紅教喇嘛部落大小三十餘寺民國二年歸漢三年又爲藏番佔據現該處喇嘛公舉代表赴鑪見邊軍劉統領瑞麟請即分道進攻驅逐藏番保全僧俗並可完全收復三十九屬自願接濟糧餉情詞迫切繼之以泣劉統領當即呈報劉鎭守使劉使委爲中央交涉尚未解决而該代表等亦生出一種變態復詢劉統領能否出關劉統領答稱俟報銷辦清糧餉運到即行出關云云案邊軍劉統領瑞麟即民國元年任督戰官收復隆慶類烏齊三十九屬地者頗有志於早日出關也 
　　川邊甘攷所屬之絨巴擦經鄉城蠻匪竄擾居民逃匿過半劉統領曾派十一營營長傅青雲率隊往剿匪等當即敗潰現己飭傅營長爲甘孜德化登科守衛司令兼督運事宜北路一帶尚稱安堵巴裏塘糧道羅司令於前日率兵至鑪刻聞劉使己飭羅氏於八月一號往瀘定縣駐防 
　　七月二十九號川邊劉鎭守使左鑪召集各科人員到府提議減薪問題均以川邊較内地爲苦日食各物極貴若再改兩爲元比舊更減既不足以養廉恐懷材者引退而邊事益將不舉以此之故該問題是日並未解决 
　　川邊鎭守府自去秋民政二科改組財政分廳存立者僅第一科而己現劉使又改組爲三科第一科管理各縣官黜陟科長委毛某充任第二科管理司法事件科長委李某充任第三科尚未組織成立鑪城茶關榷税監督張某撤任後聞己飭委川邊鎭署秘書兼政務處長熊繼文接辦後前月念六號接事鎭城明正土司署反正時經火燬盡一片瓦礫遊是地者頗生感慨近日甲土地司賣産後頗有積金而在鑪之四十餘鍋樁又共集資局爲該土司建屋甲乃於舊基經營闢建廣厦前月二十三號上樑除漢夷各商賀禮外各寺喇嘛均往誦經繫鼓 
　　川邊瀘定縣屬之籠笆舖觀音閣中有女道士一年約六十頷下忽生絡腮黑鬚如男子遠近争傅爲異於是往該廟燒香求願者絡繹於道是亦邊事中之一趣闻也 
地方通信 
[蘇州]  
　　拒捕案之吊卷蘇鄉白馬澗經造陸壽鄉私開烟館被繁察查悉往據陸等糾集范榮生范季鶴等數十餘人將巡長巡士毆傷一案由區移解來蘇將受傷巡士一併移縣當經檢驗吏驗得傷勢甚重縣長因巡工因公受傷給假一月另賞醫費送往醫院診治前日承審員將行兇之陸壽卿等提訊陸爲經造乃在官人役知法犯法本應重辦姑從寛判决禁錮一年范榮生范季鶴驗明烟犯且有帮兇嫌疑亦從寛合罰洋五十元陸范等自判决後不服延請沈兆九律師赴上海地方廳上訴前日地方廳派司法警察來蘇將陸范等提滬昨日又派員來蘇調查並將全案卷宗吊滬核辦 
[鎭江]  
　　公民争選舉區鎭郡北門外大校場地方向在焦東鄉範圍之内民國成立後城廂市公民梁偉臣以地在城廂不能附屬鄉區範圍因具禀丹徒縣公署暨城廂市公所經前縣長前總董批准補名入城選舉在案兹值選舉調查開辦之際昨有該處公民王變徐受齡具函還舉調查員長王蔚卿請速臨該處調查王君以事關區域界限未便贸然從事己將王夑等所請將大校場歸併第一區城廂市　查區内一事詳情監督核覆是否可行以憑遵示辦理 
[揚州]  
　　派員赴省會議本月二十六日爲江蘇省開第二次教育行政會議之期前由行政公署通飭各縣凡有教育上應行討論事宜得將其意見書先期送省採擇編入議案一面派定教育主任一人或二人届期赴會出席陳述並將所派赴會人員先行具報現聞江都周知事己派定第三科童樂齋及縣視學李伯樵並擬定推廣市鄉小學籌辦方法案及擬請江北建設女子師範學校案兩意見書於日昨詳報公署擬彚核矣 
　　敲詐私吸被拘自印花洋樂發售以來私賣燈吸與自熬吸食者日增月盛毫無顧忌官廳屢次出示禁戒迄未稍戢一般無業之徒遂多藉以欺詐昨有宋某因藉查烟爲名向某私燈索詐爲警察一區羅區長所聞當即派警將宋拘區備文解縣訊辦 
　　女學會商用書江都女子小學教育講習所己實行設立惟採用書籍尚未擬定特由郭堅忍主任於昨日午前邀集學界諸君開談話會商酌用書聞己　用某書館之中學善本矣 
[安慶]  
　　交通銀行之進行皖省當前清時雖云財政困難銀根吃緊而銀行錢莊尚林立於通都大邑間目光復後迭遭兵變市面遂轉爲蕭條迨前年中國銀行設立各行省市面稍爲活潑近日繼起競争者又有交通銀行如蕪湖蚌埠等處久己設立分行復在運漕宣城等處設匯兌處至安省之總分行早賃定錢家牌樓房尾爲該行地址聞不日即可開幕 
[濟南]  
　　救國貯金開會詳誌今日濟南紳商因接到上海救國貯金總會來函云九月九號爲上海開全體大會之期而北京救國貯金會亦有函詢問貯金情形爲此集議討議進行辦法先期共發通知單一百數十張詎届期到會者祇十分之一該會見寥寥十餘人實屬不成事體然又不能取銷只得開議略謂接上海救國貯金總會來函通知九月九日爲全體大會之期濟南收數究與他處相較孰爲優劣旺短迄今尚未逆知現在開全體大會期迫濟南必須公舉代表前往參加考證以資進行衆皆承認舉手乃議及公舉代表二人車票則往當道請領免票而旅費則當場集捐得數十金暫資挹注聞公舉代表二人爲馬君惠階于君繁異即擬擇日起程前往矣 
雜評二 
[觀音山之炸彈案（默）]  
　　廣東之防黨人可謂嚴矣然自一月以來活動較前更甚機關屢有所破炸彈屢有所獲運動之人屢有所捕戮如近日觀音山一案則竟挖一深長之地道勾通將軍親信之差弁其蓄志堅毅用計深險實有使人防不勝防之慮夫黨人之所以能運動人者必有所藉也今之時所謂平静無事之時非若前此歐戰初開時有金融恐慌之機之可乘也又非若中日交涉吃緊時有人心惶擾之機之可藉出然而今之黨人猶能勾動人猶且奮力進行不稍瞻顧是則可憂也 
 
 
 

Page 8

 
 
   
 
 

Page 9

 
 
　 
 
　　 
 
 

Page 10

 
 
第十版H ] 
本埠新聞 
[宣示檢查印花税之實行期]  
　　淞滬警察廳長徐輔洲君會同上寳兩縣知事出示云照印　　花税檢查時期前經依照印花税法罰金執行規則第一條定期本年六月十五日開始執行曾於本年三月間出示曉諭並將印花税法罰金執行規則擇要開示嗣奉江蘇財政廳批飭展至九十月間再行定期檢查等因遵經展缓執行在案兹查展期己近届滿迭奉財政廳飭令提前舉行自應遵照辦理兹經本廳長知事定於民國四年九月一日開始實行檢查除詳報外爲此剴切示諭仰各商民人等一體遵照如有漏貼印花之契約簿據及香類藥品者務望從速依法補貼倘或意存嘗試明知故違一經檢查發覺定即接法定罰金數目分别執行切勿希圖隐漏致干罰辦各懍遵勿違切切 
[趙榮甲被拘續誌]  
　　趙榮甲由日本乘輪來滬帶有手槍被水巡捕房探捕得悉擒獲己略誌昨報兹悉趙由大連起程後江海關税務司即得有報告爰飭巡江吏於前日午後該輪抵滬時會同水巡捕房探捕上輪將趙捕獲搜出新式手槍一支子彈三排（計三十顆）併解水巡捕房由梅捕頭備文加派探捕移送上海地方檢察廳請爲訊辦林仲立檢察長當即親自提案研詰一過諭飭妥爲收押所有手鎗子彈等一併存案聽候核辦 
[六誌圖擊鎭守使之炸彈]  
　　上海鎭守使鄭汝成君於八月十八號夜在法租界金利源碼頭被人抛擲炸彈圖害未成曾經當場緝獲嫌疑犯高振海一名由法廨解送淞滬警察廳轉解鎭守使署研訊兩次堅不承認復將高振海發還警廳訊究在案兹悉警廳己再三盤詰供詞若何因嚴守秘密暫不宣布惟聞高振海實與此案有關又係受人唆使當於前日（二十四號）午後仍將高振海派警解送鎭署研訊確情以便澈究又聞警廳長徐君以高振海原爲第十三圑斥革兵士查核軍制撤革兵士不准逗遛今高振既以革兵逗遛滋事此外退伍及撤革各兵之在滬逗遛者恐尚有人昨特飭派警備隊長李玉珍督帶隊士嚴密巡緝母任逗遛滋事 
[南岳峻討論國體之電稿]  
　　北京政事堂呈大總統鈞鑒國之不競病在用人行政若罪共和何以解於前清若改君主何以異於復辟若謂籌安會爲學理研究不能干涉設有以改造政府爲議者且將何以對待舍政治而易國體故有墨亂私大位而失人心何利秦皇况臥楊有客不宜再授口實狡隣首鼠當猶憶夫辛亥諸侯争權總統孤立失信義於天下增擾亂於危亡即使君主果優於民主亦非目前所可變革矧言者之各有心乎請誅楬度諸人心爲妖言亂邦者戒南岳峻上 
[浦東閙學風潮七誌]  
　　浦東北蔡鎭鄉民聚衆毁學並搗毁紳董房屋一案兹由南匯縣馮知事查得此事實由崇慶寺僧人長齡及其徒松濤因恐神像遷出後生計頓絶是以造謡煽惑糾衆閙事己於前日派警馳往北蔡鎭將松濤一名拿獲解回南匯訊究惟長齡現尚未經拘捕云 
 [P破獲沈莊鎭盜案五誌 
　　浦東南滙縣境沈莊鎭某姓家被盜行刦後有張二等四匪行經三林塘地方爲該鎭縣警察第五區警局先後拘獲並在該盜等身畔搜出手槍兩支子彈數顆及所刧原贓銀洋衣飾併解縣警察所由司法科員一再研究明確並供明手槍兩支爲張二劉國昌二人所執遂將訊情形禀明景警佐領袖轉禀沈知事諭飭備文於昨日午後一時將張二劉國昌王阿福李長齡等四犯由押所提出諭令巡長劉鳳林率同巡警十名一律持械並派偵探沈阿松等持文將張二等四盜及原贓手槍等一併申解鎭守使署請爲訊辦鄭鎭守使諭發軍法科訊明按律懲治 
　　另一訪函云本邑地方警察所前據第五區署先後獲解夥刧南滙縣境沈莊鎭某富户家案内盜犯張二等四名並鎗械贓物到所訊據供認聽從姜二糾邀夥同陳政卿等行刦得贓不諱押候禀請沈知事核辦在案兹悉沈知事自據該警所録供禀報後以該犯張二等既經司法員隔别研訊供認不諱起獲各贓又經事主認明無誤案己成立應即歸人懲治盜匪法辦理除飭該警所傅知事主朱談耕自赴鎭守使署投案候質外昨特將獲盜張二王阿福劉國昌李長林四名並手槍二支槍珠四粒贓洋十一元小洋二十六角銅圓三百餘枚銀鐲銀牙籤各一副蚊 
帳一頂布衫袴一套飭派偵探孫阿松王桂生恊同巡長一人警士八名於午前十二時押解鎭守使署請爲收訊 
[設立證劵交易所之限制]  
　　江蘇齊巡按使通飭各道尹縣知事云案准財政農商部次開民國三年七月二十九日公布證劵交易所法第三條規定證劵交易所每地方以設立一所爲限其區域由農商部會同財政部定之等語兹經會同訂定證劵交易所之地方區劃以各省每一道尹所屬區域爲限在京兆及熱河等處以京兆尹及各都統所屬區域爲限其設立地點由各該商就名該區交通最便商業最盛之區適宜選定由部核准相應會咨查照通飭所屬遵照等因准此合行通飭各該道尹各縣知事仰即一體遵照 
[籌辦第五工場之進行]  
　　上海籌設省立第五工場前經官紳議定以求志書院房屋撥歸康用己誌前報兹悉齊巡按使因上海地方遼闊游民衆多籌設工場教養兼施實爲情勢所必要原委該場籌備員侯鎭平前己另有委用繳還圖記詳准銷差現改委黃涵之接辦並艰侯前籌備員曾有種種規劃特將案卷一宗發交黃籌備員以資參考並飭會同上海縣沈知事妥籌開辦開具預算詳候核行該員自九月一日起在籌備日期内每月暫支公費銀六十元本年下半年規定該場預算經費一萬五千元前己撥借閘北各電廠應用俟該員將開辦預算送到再行飭廠酌最撥還尚有圖記一方昨己隨文飭發 
[關於改組商會之公牘]  
　　滬海道尹公署奉齊巡按使飭開准農商部咨開案查商會改組展限期滿各省尚未報齊經本部於本年七月十六日呈請再予變通展限奉批令准予展限至本年底爲止即由該部通行遵照此批等因並准政事堂鈔交前來相應附録原呈咨行查照分别飭事自經此次展限之後未便再請展限應飭從速如期改組勿再延誤是爲至要等因並附抄件到署准此查本省各縣商會前己一再飭各遵照限期改組在案現在雖經農商部呈准展限各該商會如無特别情形仍應趕速查照前次飭發改组程序分别按照進行期於本年十二月前一致成立不得藉故遲延仰各該道尹分　所屬知事轉行各該商會一體遵照母違切切此飭案因楊道尹奉文後昨己照録抄件飭行上海等縣知事遵照矣 
[蔡子卿交保開釋]  
　　住居本城西倉橋附近前充上海縣差役後當滬軍福字營偵探之蔡子卿此次被盜馬少全在鎭守使署軍法科挾嫌供扳奉諭飭將蔡子卿拘案候訊各情己迭紀前報兹悉蔡自經軍法科派員提審之後因其堅稱被誣可請察訪爰即派員四出查訪兹己查明蔡子卿確無爲匪作歹情事業於前日諭令交保開釋矣 
[調查方紹舟爲匪實據]  
　　方紹舟等十人匿跡法新租界薛華立路平房内爲法捕房前往拘獲並在方家中牀下搜出手鎗三支鎗珠一袋解送法公堂經中西官訊判袁德光等九人分别引渡禁押驅逐開釋方紹舟暫判監禁三月期滿永遠逐出租界如後查有爲匪實據再行重懲在案現由捕房將方解送西牢監禁後法捕頭以此案己經袁德光供明手鎗在方家中由方之胞弟方三爺給伊備用希圖搶刧徐家滙鎭某富户未成况方家藏手鎗鎗珠實非善類自應詳細調查以明眞相故又派遣破獲是案之探目黃錦榮包探韓邦逹方福林等從速嚴密詳查一有爲匪實據即行禀覆以便禀謂中西官核辦 
[康南海慨助粤賑]  
　　康南海先生以粤東水災深重寫字助賑以一月爲期日來求書者絡繹不絶並聞康君以所藏意大利十二世紀美術畫一幅交存廣肇公所出售助賑此畫用各種玉石砌成工巧無匹價值千元想好古家既得奇珍復濟災民必争先往購也 
[冒充日人之無效]  
　　自稱日本人之金松甫田外洋私帶烟土來滬在新關碼頭登岸時被水巡捕房包探何阿春查獲禀奉梅捕頭諭送日本領事署訊核等情己誌昨報兹悉己由日領電致東京查明金原籍浙江雖生長日本未向日政府註册未便管理故己於昨日將金送回水巡捕房請爲發落另一訪函云華人金松甫身穿西裝自稱己入日本籍此次由大連灣乘輪來滬私帶烟土四百八十兩該輪前日抵埠爲海關洋員督同巡江吏並水巡捕房偵探等上輪搜查當解水巡捕房查明金實係華人並未入籍日本乃於昨午備函將金連同烟土解送上海地方檢察廳午後由林檢察長提案預審之下判令收押烟土封固暫存候起訴審判廳訊明判决 
[恊緝香港逸犯]  
　　英美總巡捕房刑事科於前日發出香港警署移緝逸犯通告數道照録如下照得唐燦年二十九歲新會何村人身瘦鼻直髮留小劉海又潘賢年二十一歲順德東海村人身高肩闊口大齒劣以上二犯均犯有嫌疑於本月一號至三號之間行竊香港亨富乘屋第十八號内之貴重首飾價值英金三百二十七磅之鉅爲此通飭各探捕及諸色人等一體恊緝如有知其下落或拿獲者請即報告總巡捕房總巡可也 
[妓院起火傷人續誌]  
　　湖北路清和坊一弄末第二家妓女素琴院内起火燬屋六幢灼傷傭人三口己誌昨報兹悉内有一人係該妓院後面華通菜館學徒名陳三寳受傷過重醫治無效己於昨晨斃命業經捕房將尸　送虹口斐倫路驗尸所報請公共公廨中西官蒞驗又聞是日該院起火時有無頼熊杜寳乘間攫取王顧氏家衣物圖逃當被包探拿獲人贓帶入捕房昨晨解送公廨經中西官訊明判熊押一月贓交原告領回 
[拘獲三十六個黨首要]  
　　省公署委員姚日新前在南市大逹碼頭失去公文衣服等件業經緝獲碼頭積竊盛小春等五犯解由上海縣訊辦並吊到衣服原贓在案兹悉上海縣沈知事又奉齊巡按使飭文以此案被竊之公文甚應緊要現尚未據查獲且案内要犯現己查悉實係上海碼頭著名三十六個黨爲首之小和尚及小山波等所竊應即查緝等因當即轉致淞滬警廳查緝去後兹己獲到小和尚一名於昨日解縣訊辦矣 
[承辦渡船之核准]  
　　閘北新大橋自前清宣統末年拆毁以來迄將六載該處商民往來頗多不便現由滬海道尹批飭工巡捐局招商投標設立渡船即有商民陳阿石承認月繳捐洋一百七十元禀請承辦業己核准由工巡捐局移請淞滬警察廳轉　閘北四區警署第二分駐所滬警照料矣 
[修理道路之預備]  
　　閘北路政初因經費竭蹶未能十分完美近又因遇風潮路面泥沙爲雨冲刷陰溝亦不免淤塞以致低窪之處時有積水兹聞滬海道尹楊小川君因迭據商民報告常即飭行工巡捐局以閘北路政關係交通尤爲緊要如有損壞之處亟應隨時修砌等因昨朱局長己派員前往估勘籌歎興修矣 
[剌花黨騷擾閭閻]  
　　本邑小南門外近有一種無頼少年於胸部剌有戲劇花紋結夥成羣專在在水神閣一帶行凶拆梢名爲剌花黨其中最著者爲小范高頭小三三王天保（即王長生）小開牙（即長脚麻皮）黃雲來等日前經該處商號十五家偕二十三七舗地保姜春同至淞滬警廳公禀請究當經司法科飭派偵緝隊士八名前往查拿當場拘獲黃雲來小三三江北老四等四名帶回廳署押候補緝餘黨到案訊明究辦 
[養性女塾劫後之擴張]  
　　新閘派克路養性女塾附設小學係謝强公及周學孟女士等組織開辦迄今成效卓著今更突遭回禄全校被燬現謝君等仍積極進行原址新屋亦己落成於月初遷人重新組織力加擴充添聘男女專科教員多人皆畢業於各大學堂及師範學校者定舊曆七月十三十四兩日排班十五日正式開課聞該塾同志於本届始於管理上教授上雙方並進務使就學者有事半功倍之益云 
[渡船勿再貪載]  
　　南市浦江八長渡渡船曆由官廳取締不准贪利多載渡客以免風浪危險乃該渡船户往往違抗不遵冒險過浦殊非愼重人命之道刻經工巡捐局長訪悉以現當秋令潮水泛漲亟應隨時留意故己飭知市舶所總船目傅諭八長渡各渡船一體遵章載客不得再有違抗致干究罰云 
[慈善團中另請擇地]  
　　上海慈善團查得南市浦灘老白渡馬頭設有同仁輔元堂救生局凡過巡船在浦撈得溺斃屍首必帶至該馬頭由局中司事看明其無主考照章由堂給棺收殮有主者歸屍屬棺殮歷經辦理在案兹因該處沿堤一帶由工巡捐局建築輪埠放寛岸線並無隙地陳屍殊多不便故由該團董函商朱局長請爲另擇隙地等情未局長以南馬頭有沿浦公地一處堪以營造救生局辦事室使得就近陳屍棺殮現己答復該團董開工經營大約於冬季移往該處云 
 [P巡警倒看公文 
　　毛榮全王小黃張寳等五人因案涉淞經上海地方審檢廳訊明判决後毛等不服遣人至蘇省高等廳上訴奉諭由上海地方廳解蘇候訊在案前日林檢察長檢齊案卷公文選派法警陸程康嚴漢九錢子卿等將毛榮全王小黃張寳生等五人押解起程該法警等即赴滬寜車站擬乘火車到省不料被該處崗巡上前子涉囑令該法警將各犯姓氏抄出否則一併帶區該法警等以押解上訴案犯乃常有之事從未見巡警到來干預當將公文給令自行抄録詎該警目不識丁持文倒看各法警不禁大笑即將公文取回押同各犯登車赴省迨公畢返申即將該處巡警留難情形面禀林廳長請爲核示 
[電車撞傷小孩]  
　　昨有婦人張氏帶一男孩名如興行經美租界華記路西華德路口適有某號電車疾馳而至不及避讓致將該孩頭部撞傷當有四百七號華捕到來車入捕房捕頭命送同仁醫院醫治候再查核 
[塌車碰傷婦人]  
　　婦人周楊氏昨日行經美租界海甯路被某甲所推之塌車碰傷足骨由一百九十二號華捕一併帶入捕房除將受傷人送院請治外一面將甲押候辦 
[判决傭婦行竊案]  
　　郤質夫控傭婦趙氏行竊飾物一案前日由閘北檢察分庭李檢察官提起公訴經孫推事判决趙氏處拘役一個月以儆 
[免得再來滋擾]  
　　過犯陳仁法因竊張咸生衣物由探查獲解送公共公廨訊實判押西牢一年期滿帶堂再核在案昨届期滿由捕房解案請示英領康君以該犯屢辦不悛諭着押候抄録歷次所犯案情解送上海縣知事署請與前次解請送往離滬最遠地點之各犯一律辦理以免再來租界滋擾 
[售票人拾遺不昧]  
　　前日有元發錢莊學徒王幼閣携帶鈔票洋七百元在小東門外乘坐法界電車往楊樹浦下車時將票遺忘在車爲十二號售票人邵鉅泰拾獲當即交明公司大班轉送大自鳴鐘捕房飭探查傅失主至捕房覔保具領該莊主以邵拾遺不昧自願酬勞洋五十元石總巡當飭邵出具收條如數給領另一訪函云法商電車公司九號電車前日駛至公共租界楊樹浦路忽有乘客遺下麵粉袋小包一個經十二號賣票人查見詢問無人受領當與九號查票人十六號站口管票人眼同拆看内有鈔票洋六百九十六元當即帶回該公司訴明車務總理轉送捕房存候失主投領 
[夫婦同惡相濟]  
　　住居廣西路五十二號門牌之南京人郭學海與妻張氏在勞合路二十號屋内開設雉妓院專拐良家婦女逼令爲娼前日因强逼女子莊小囡接客不從將女虐待被女逃出投訴老閘捕房派探將郭夫婦及女子徐巧雲女孩李如意張小安子男孩張小五子等大小六口一併帶入捕房分别拘留昨晨併解公共公廨請究據中西包探禀稱查得該女等均來歷不明請爲澈究繼據莊小囡共稱年十九歲於十五歳時嫁郭姓子爲室迨過門後始悉郭子己娶過三妻均逼令爲娼今郭夫婦又逼令女子賣娼因不堪其苦是以逃出求援又據徐巧雲供稱通州人被人賣於郭姓計洋一百九十元現祇賣娼十餘天又據李如意投訴年十歲由舅舅領至郭姓家内張小安子供年八歲惟男孩張小五子尚在襁褓不能言詰訊之郭學海夫婦供詞支吾不能將該孩等來歷指明俞代襄讞商之英白繙譯官以被告夫婦買良爲娼誘拐小孩罪己成立判郭學海押西牢一年郭張氏押女所半年女子莊小囡徐巧雲及李如意等男女三孩併留濟良所候各　家屬來牢再核 
[逼迫賣娼之兇横]  
　　龜奴金榮生在九江路二百零四號屋内强逼姘婦金陳氏賣娼不遂遽用茶壺將氏頭顱擊傷被氏報告捕房昨派包探將金拘解公共公堂經中西官訊明判金罰洋二十元充公並賠原告醫費洋十元金陳氏交其兄領回另住如金再來滋擾准予隨時鳴捕拘究 
[男女工人衝突之結果]  
　　楊樹浦瑞記紗廠女工顧李氏控被同廠小工王小二子用摇纱銅管戳傷肚腹等情由捕將王拘解公共公堂訊供押候原告傷愈再核在案兹因原告傷己痊愈昨由捕房將王解案經中西官訊明以被告己在押兩禮拜姑寛開釋 
[調戲婦女]  
　　劉銀春至閘北四區警署報告謂管萬甫調戲其妻童氏扭案請究即經姜警正判送檢察分庭預訊之下押候起訴核辦 
[違犯行規之懲戒]  
　　閘北長安路聚成銀樓主周寳生在檢察分庭訴共和路寳昌銀樓主陳錫麒糾衆行兇毆傷伊夥華得意一案兹悉華得意向在寳昌爲夥邇代周寳生介紹盤買長安路己閉某銀樓之生財開設聚成銀樓由周雇爲經理致生嫌隙自周告發後寳昌店主陳錫麒即至該業公所董事處聲請評議經衆同業議得華實違犯行規令兩造一概不准雇用一面由經勸人鄭吉良投禀檢庭請將周寳生訴案撤銷昨奉批示己准銷案矣 
[號主累及跑街]  
　　葉潤生至法公堂控稱某號主盛茂興前偕伊姪盛忠梅前來交易烟葉九十件交來期票銀若十兩到期向收無着及向該號追索盛茂興己乘隙逃逸是以報捕將盛忠梅拘案求請訊追另有收租人莊春成亦請附追房租銀三十六兩訊之盛忠梅供烟葉係盛茂興自向葉處交易商人係爲跑街並未同去購買現聞茂興匿居甯波原籍求察聶讞員判交二千兩人銀兩保出外限十四天交盛茂興到案訊追 
[牛販被人索詐]  
　　謝如村至法公堂控稱民人販牛來申在途被楊爲三梅光居兩人將民人軋住言欲代爲牽送並索詐洋十元不遂其欲將牛强行牽去民人當即聲喊幸有巡捕到來拘獲求究楊等同供代伊牽牛不過欲得酬勞錢數百文不敢索詐强牽求宥判楊梅各罰洋五元充公示儆 
[日商追索欠欵]  
　　滬北某錢莊倒欠華洋各商存銀及上海縣公署公款業經沈知事函請公共公廨將該莊經理袁楚香傅案訊諭交保候兩造舉定之理賬員算明賬目再核在案兹悉該莊尚倒欠日商森大洋行銀八千二百餘兩該行控由該管領事署照請公廨訂於昨展會訊届時由日副領事西田君蒞廨會同會審員王肇之君研鞫先由原告代表律師上堂聲明被欠情形並稱該莊經理袁楚香雖己因另案交保伹該莊股東亦應負責請爲飭傅繼由被告代表律師到堂辯護問官判袁楚香既因另案交保仍着臨訊到堂待質並准補傅各股東到案訊核 
[捕房不問民事]  
　　婦人顧張氏昨向同居陳生林索討房金無着扭控美捕房經據頭詢問之下即行斥退 
[　　勸用國貨書昨接北寳興路中華國粹公司來函略謂同人等糾合資本設立公司製造瓶頭藥鹽漂粉及各種化粧等品惟目下所需鹽瓶最爲緊要一再向各廠定造迄無實在出品且謂模子尚未翻就出品良否尚地未定之間故乞轉函各該廠囑其從速仿造俾需用者可隨時購定云云開勸用國貨會己函致各廠囑其仿造矣 
[手叚太嫌齷齪]  
　　黃某控葉康財在虹口小菜場將穢物抛擲頭面並强塞嘴内己由公共公廨將葉傅案諭交三十元人洋並保候訊在案昨晨傅訊兩造均延律師到堂辯護中西官以此事係因借洋起衅惟被告不應遽肆野蠻着罰洋十元充公示儆 
[花烟間屢次違章]  
　　小東門捕房昨解花烟間主陶來寳至法公堂禀稱陶前因逼令妓女拉客有違定章己罰過兩次今爲第三次復犯解請重究陶供此次民人有事出餐致被新來妓女所誤求宥判加罰洋三十元充公示儆 
[工巡捐局批示照録]  
　　張子敖票批據禀己悉所控新大橋渡夫陳阿石違章各節事關交通亟須取締仰候查明核辦可也此批 
[菸酒公賣分局批示照録]  
　　第一分棧經理王修庭禀陳窒礙緣由批禀悉查太嘉寳三縣組織菸酒公賣分棧一事前據李樹勳根據第六條之規定認爲必要禀請承辦並由該商逕禀省局奉批與滬分棧接洽暨向本分局恊商詳處核奪業經面飭該商李樹勳先與上海各分棧詳訂細則接連一氣俾於公賣進行前途不至窒磯方可照准來禀所陳各節本分局早見及此母庸該經理鰓鰓過慮也此繳禀存 
[商會聯合會介紹會報之通告]  
　　全國商會聯合會總事務所昨發通告云本會會報因刋登商事條例淺釋於第十期第十一期合併出版曾經本總事務所將該報關係重要通告國内外商會訂購研究嗣又通函本埠各業按期購閲發紓意見各在案頃據會報經理馬剛侯君面稱前曾按照通告本埠名單徧爲走謁得遇者甚少定報者亦復不多現在出版期近必待各處接洽而後分報深慮迫不及待等語當由本總事務所轉告馬君速函會報社此期無論如何應即照單寄送以免遲誤將來該報寄到後諸君以爲確與商業有關則請按期訂購俾可源源寄閲否則祇購本年一年下年是否續購先期函知本總事務所以便轉知會報社分别照辦事關國家法令於我商業有莫大之利害失此時機商權即無伸張之日用再具函報告即希台洽爲荷 
[誌謝]  
　　同志勸善會因粤災深重待賑孔殷己於陰曆七月十五夜在海甯路愛倫戲園串演義賑戲所收戲資悉充賑欵兹又於十六夜繼續串演戲資仍悉數助賑昨承贈劵四張書此誌謝 
[氣候報告]  
（上海徐家滙天文臺天氣測候報告） 
　　八月二十四日颶風向高麗而去本埠及黃海有新西北風及由圓周西部分吹來之疾風南方復有季候風日本北部及菲律賓羣島氣壓皆高 
　　二十五日晨間上海天氣甚佳風仍轉至西南氣壓上升 
　　二十五日下午二十分豫测太平洋復起新颶風現 
 
 
 
] 

Page 11

 
 
抵琉球勢殊猛烈進行似頗迅速今夜東海或有暴風雨明日楊子江口天氣或將惡劣 
　　二十五日下午四時前二十四小時内上海氣候温度至高九一·六至低七一·五去年同日至高八七·五至低六八·四 
雜評三 
[檢查印花（訥）]  
　　關於商事上之印花税必須商事行爲繁複而後有納税之因少脱税之獘此各國之所同也若我國今日商業幼稚商人行爲極簡單又無法律上一定之方式如各種薄據單票類多依據習慣不循法理其不能與各國並論也明矣寛之多隐匿嚴之則易啓争執此固勢所必然施行檢查者可贸焉以從之耶吾嘗謂中國欲希望新税發逹須在種種機關種種法令完備以後印花税即其一也 
來稿 
[游美調查茶業報告書（續）（俞燮）]  
　　茶葉名詞之類别 
　　美國所消各種茶葉之名詞多由製造家變更其原名而特别定之者列之如下（一）總名詞曰柏列的提（二）商標名詞（甲）利卜屯提此皆印度錫蘭茶之代名詞也（乙）而利其愛提同上此二者英商之商標名詞也（丙）獨而利提（樹牌）（丁）過而的格特提（金門牌）（戊）葉而淋提（金錢牌）此三者西方美商之商標名詞也（己）葛密開提（鷹牌）此東北方美商之商標名詞也（三）專門名詞（甲）康哥（即工夫）或曰英格利書百列開發司特此即中國紅茶之專名詞也（乙）烏龍或曰發木沙此即臺灣紅茶之專名詞也（丙）錫倫提或曰印度提此即錫倫印度茶之專名詞也（丁）日本提此日本青茶之專名詞也（戊平水提或曰跟跑特即平水珠茶之專名詞也（己）容海新或曰肯徒利谷利恩提此即雨前茶之專名詞也（庚）開勃提或曰生恩提特提此即福建一種花香茶之專名詞也此外更有一種亦稱烏龍即廣東紅茶係華僑自消品而美之一般人或亦以其價廉而購之以和他茶或賣或自用之品味不佳且運至美國時有作僞之弊故往往爲海關驗出不准進口而退回之者華茶信用之失此種茶或亦一因也 
[茶葉進口之口岸]  
　　美國有四處口岸皆可運茶進口者列之如下（一）三藩市即舊金山也（二）紐約此爲美國商務第一繁盛之市場現今巴拿馬運河己通太平洋郵船直至紐約登岸尤較便利（三）波斯頓此口岸爲華茶初至美國首先經由登岸之處蓋尚在美國未獨立以前時也但當時雖有華茶赴美美人並不知有華茶之名以皆由英法人之手從無有華人自運往彼贸易者故至今茶葉名詞中有稱印度稱錫倫稱日本而鮮稱支那者雖有支那茶在其中而皆納入於英美茶商特立專名之内職是故耳（四）聖保奴此口岸以有密士雪比河之便利故也 
[美人飲料之類别]  
　　美人飲料有三種列舉如下（一）咖啡此係美國南方出産品爲美全國人最普通之一種飲料蓋某味最厚而苦美人喜食之者則以其味厚耳其飲法必和以牛乳白糖雖有苦味亦不之覺其實咖啡一物並無特别有益於衛生者（二）牛乳此種飲料之度量與咖啡相埒且有過之者蓋美人善衛生以牛乳多滋養料故不惟單獨飲之冲咖啡及茶飲之則凡於一般大菜每以多製牛乳之公司且多製造牛乳之各種機器出售也（三）茶種美人喜飲茶女甚於男且男人多喜飲紅茶而女人則無此種偏好也男人何以喜飲紅茶而不甚喜飲緑茶蓋以其喜飲咖啡之性質移而飲茶固必求有類於咖啡與咖啡色味不甚相遠者始稱適口其一因也美國有一般人尚未明白紅緑茶同出一種以爲紅茶自紅茶係自然生成爲紅茶者緑茶未必生成如此緑色多係用藥料染成者恐於衛生上有所妨碍又一因也（故製造消美國之茶葉不可稍用絲毫藥料渲染者此耳）若以清香適口言之茶固勝於咖啡緑茶又未必遜於紅茶也但美人飲茶之法與飲咖啡同則有未足深語於此者惟但求味之濃厚足矣試即三種飲料以比例法别其所占分數如下咖啡應占百分之四十牛乳應占百分之四十五茶葉僅占百分之十五既知美人嗜飲之種類又不可明其買賣之性質焉請略言如下（一）美人買賣最注意小數可舉例以證之（甲）美人於貨物之價目愈小則貪買愈衆美國有一種店舗專買五仙至一毫五仙之貨物（然合華幣己加一倍有餘矣）此種店舗每　獲利甚厚以每歲銷出之貨物較他店舖爲最多也何以故蓋其所賣之货物皆不上二毫（美金以下所列價目均照美金計算）易使人貪其糜賤樂於購買其實貨價原自相稱買者並未能多得其廉賤之貨物而賣者己大受其多買之利益矣此一例也（乙）美國又有一種店舖傅貨物固佳而價亦不賤而賣者偏於價目相當之中於所占利之數克己一二爲數至小而影響於銷售甚大如值十元之衣服其標示價格時不書十元但書九元九角或至書九元九毫五仙此種標示之法其中寓有兩種意思一使購者知其衣服原值十元其標示九元九角或九元九毫五仙者明明有一毫或五仙之克己買者可占一毫或五仙之便宜而願意購買也一使購者買去之後答人問時不稱十元伹稱九元零耳其稱九元零與稱十元語意中實有畸輕畸重之分别是足爲招徠第二人買賣之導線之作用也此又一例也（丙）美國買賣有購货物至若若干而必附有贈品如購紙烟必贈以火柴或購貨物至若干得該貨物之附屬品若干可彚換一大贈品者此亦一例也（二）美人買賣最好新異又可舉例以證之（甲）廣告凡各店舗有一種新出貨物或改良貨物不俟貨物到埠或陳設而先登一月或數月之廣告使人人心目中先有此貨物之感　而漸生其一種急欲購買之意思然後貨物一出現故無有不大暢銷者比比然也伹其廣告之法有數種附陳概略如左一文書廣告則將貨物之出處製法用途價值一一以文言説明登之報紙中是也二圖畫廣告將貨物之出處製法用途一一繪成圖畫或拍就相片刋入報紙及説明書中或繪於招牌版上植之通衢與爲人易於屬目之處是也三活動影片廣告將貨物之質料出處製造各種始末情形以活動照像器拍之以電光演出是也四將貨物之産地及形式製出雛形陳列於玻璃厨中供人參觀是也（乙）裝潢美人喜外觀雖其中物質平唐而外觀有耀亦無不樂於購買者小如糖食果食之類價值一錢或五仙或一毫者而其所裏之紙必精緻美艶所盛之盒與鑽亦必加以藻飾令人一見生愛者也（未完） 
來函 
[萬康醬園來函]  
　　今讀二十四號貴報本埠新開欄登載南京路萬醬園被夥甬人胡某私取帳欵八十三元由經理王榮記扭控判押三月一節查本園實無此事亦無胡某王榮記其人想必訪聞失實恐有悮會希即登入來函一門無任感紉南京路萬康醬園謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[説籌安會之籌安] [  茸顚] 　 
　　吾初聞籌安會名不覺欣然色喜跳至一丈高而呼曰中國庶幾從此安如磬石而吾儕小百姓亦得度安逸日子矣蓋自前清迄今中國之不安也久矣强鄰逼處是外侮之不安也黨人争抛其炸彈是内亂之不安也蝗蝻漫天狂風括地洪水泛濫烈火蔓延是災禍之不安也他若發税横加百物昻貴是民生之不安也甚者一遭偵探之光顧便受亂黨之嫌疑砰訇一聲魂歸黃泉是受横禍之不安也遇安有幾不安居多得籌安會而大安特安之斯眞小民有幸國家多福矣籌强國富民之策以弭外侮籌開誠布公之方以消内訌籌安會之事也籌援民於水火之中籌生財之道以蘇民困亦籌安會之事也籌安會而果籌及此者茸顚爲會長持烟袋倒便壺而甘心蓋如此大慈大悲之活菩薩誠夢裏所未見者也然而今日之籌安會其果籌此等之安乎 
[露天學校之問答] [  詩癯]  
客有問於余曰歐美各國皆有露天學校所以普及社會教育養成模範國民者胥在於是吾國比年以來振興教育可謂不遺餘力此種學校獨付闕如其迫於經濟耶抑宜於泰西而不宜於中國耶其有曰語我來 
　　余應之曰此種學校吾國通都大邑早己設立社會教育發逹己久所謂模範國民造成己屬不少汝獨未之知耶 
　　客聞之頓露詫異之狀一若以余言爲欺人者 
　　余曰謂予不信試證之上海上海者非所謂開通最早之地乎而上海之邑廟非膾炙人口之熱鬧場乎地位既佳故上海之露天學校此處最爲發逹校中經費不煩官廳補助純由私人集腋而成况該校以普及教育爲宗旨故入學不拘資格凡男女老幼壽頭麻子滑頭後生一律可以入學熙而來攘而往者皆校中之學生也露天之説書攤聚而聽者若干人上歴史課也露天之賣技者（俗呼賣拳頭）圍而觀者若干人上體操課也他如小熱昏之長於演説算命先生之長於算學花樹販賣處即學生手植之學校園玩具販賣處則學生手製之成續品設置既稱完備故成效因之昭著非露天學校之極好模範乎子何疑焉 
　　客聞余言不禁啞然失笑遂唯唯而退 
[戲擬推廣應時官紙條陳] [  恨人]  
　　近來政府推廣印花整顿捐税厲行急進吸收主義可謂空前絶後而官紙一項施行以來未嘗有所新發明從事增加似於理財之法尚未十分盡善恨人不敏偕著代謀謹就管見所及條陳推廣應時官紙呈請鑒核施行或者於財政一途不無裨益焉 
　　一賣身官紙入夏以來各省天災流行粤贛湘鄂江浙各省咸受水災小民瀉析離居鬻兒賣女在所不免鴻嗷遍野之秋正政府羅掘之會也查民間田産房屋買賣交易均須購用官紙而此項買賣亦均出立交契永遠杜絶事同一律勢難兩岐似應照田房各契一體購用官紙以昭平允并須投報查驗按照契價徵收百分之一充作費用其有另拆賣身者亦令照按所入之資繳納百分之一之捐税如有隐匿者一經查出按捐率十倍科罰以杜偷漏而裕度支此項官紙收入之數雖未能預定然以被災區域計算大約每月可得洋百萬元左右　　一醫生藥方官紙夏秋之交厲疫滋生十家九病即一般白花醫生至此亦大出風頭利市三倍查醫生營業不藉資本惟恃三個指頭一支秃筆而每日所入則自二三元以至十餘元不等意外之財多取之亦不爲虐宜創辦醫方官紙令醫生一體購用如有抗違不准營業查中國人口四萬萬病夫之數以百分之一計算則平均每日當有病人四百萬其間貧苦不能就醫者約居半數此項官紙每張售洋分三以每日就診二百萬人計算當可得洋六萬元全年收入約計二千萬元 
　以上二項收入甚鉅於國库裨益良非鮮淺掌理財政諸公眼明手快夫豈見不及此迨因理財之道搜括吸取頭緒萬端際此炎威肆虐夏日困人憔悴從公未遑計及然千載一時機不可失故不羞越俎之譏用獻補牢之策謹呈 
譯著 
[間課生涯] [  天虚我生]  
（六）孟德卡羅之陰謀（續） 
　　方遐想問忽有一人蹣跚即至鞠躬向予而以親王之名剌授予曰伯爵令予致意於馬丹及麥歇頃間開罪苟能見宥則幸甚否則殊疚心耳予視其人則即適間與親王易位之人也因曰予與馬丹不過朋友此事宜請馬丹許之予不敢僭其人乃趨向郡主鞠躬並致歉忱郡主微頷其首似許可其人乃復蹣跚而去既而即引親王來極意向郡主致歉郡主亦復假以容色一分鐘後親王己降伏於石榴裙下矣臨别親王且約郡主請於明日會餐餐次予尚在座及夜往劇場觀劇則予己不在其列至第三日之晨予與親王相見時則彼竟以白眼加予矣予乃不禁竊笑其愚然亦幸其遠予俾予得以自治其事而親王之迷於郡主亦益深凡郡主所至之地莫不有一憧憧之影追隨其後即親王也當此之時予己探得臺爾卡西行抵那愛斯矣其地去孟德卡羅僅一夕程予乃以親王完全交付郡主星夜馳往以蹤其跡凡彼所至之處予無不從視彼之來果與英俄有關係否顧久久不得朕兆其後始知梧雷爵士秋吉而海軍大臣因事不能離英己改他人爲代表予方懊喪而郡主忽以電至謂參隨己來見吾友汝趣來此聊聊數字在他人視之必不解其所謂然予則知參隨即臺爾卡 
西也所謂吾友則即親王但昨日之日予尚見臺爾西於那愛斯大市之上今忽己至卡羅則其　程之速可謂極微行之能事矣予遂星夜乘車夜三句鐘即抵孟德卡羅則郡主女侍己待予於旅館之中爲予略述臺爾卡西與親王談話之情形予因令其轉告郡主約於明晨十時會於克西羅之外國旅館（按克西羅實爲萬國唯一之賭窟）予所以約赴其地者蓋以其間五方雜處不致動人疑也 
栩園詞選 
[摸魚兒] [  鏡湄]  
　　游嶽麓書院進至愛晚亭 
　　萬塵襟亂山開處平田含潤如洗淵光澄映新苗緑此是道林清氣平昔意元只要横經負耒終身耳茫然對此嘆北道書囊南州筆槖種種誤心事山深地不覺峰巒聳起層層惟見紅紫孤亭四望無來路何處更通人世君且憩到此地心閑便是神仙矣還疑夢裏怕一霎醒來風燈雨屐依舊向城市 
[菩蕯蠻]  
　　偕太倉陸伯葵寳忠重遊嶽麓峰 
　　清風峽上雲屏繞薄陰天氣聞啼鳥一步一流連滿山紅杜鵑重來春己暮暗緑紛無數紅緑奈春何少年彈指過 
[玉碾萼玉簪花] [  詩圃]  
　　花半折簪半折是簪是花渾莫别天琢就瓊枝雪付與星妃臨鏡月插雲髮笄莫擬釵莫擬似釵似笄秋吐蕊休錯認麻姑醉吹落搔頭剛棄置斷瑶砌 
[浣溪紗（集成句）]  
　　珠箔香飄水麝風曉來庭院半殘紅一春心事雨聲中綺席象床寒玉枕茶烟香篆小薰籠燕魂鶑夢漸惺忪 
[生查子（集成句）]  
　　鴉啼金井闌人静花陰轉剗襪下香階獨自疏簾捲鶯語軟於綿燕語明如剪流怨入瑶琴誰識琴心怨 
[踏歌辭（集成句）]  
　　燭厭金刀翦書勞玉指封嬌多情脉脉山遠水重重　酒不成芳信斷恨東風 
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第五十三章（續） 
　　皮靄卡曰汝乃日日往彈子房耶吾恐必無此事或則汝外有所愛耳哈勃克亟曰無之無之吾實在彈子房汝不信者可倩人問之皮靄卡時怒氣己少遏則曰往與弗往吾不問伹今夜必來吾所哈勃克哀告曰茉特瑁史願汝恕予予今夕實有約也皮靄卡曰與人約則必踐而與婦人約則屢食之可恥哉吾實未見其人言時目光益熾顧哈勃克猶未覺仍復向之軟語且曰茉特瑁史吾心緒實惡劣己極願母再嘔予皮靄卡曰咄汝心緒亦至劣耶吾知之殆多我耳哈勃克曰上帝鑒諸吾烏敢有此吾頃者蓋與小安東尼相争耳皮靄卡曰小安東尼耶實告汝彼人殆高汝十倍且不止哈勃克曰果歟然則幸非人人作汝想否則予且遭世界之吐棄矣皮靄卡弗語竟返身自去且曰吾不與予語汝但愼之吾知汝矣言次繼以詬詈語低哈勃克乃不聞即聞者哈勃克亦不能解以哈勃克雖嘗受意大利文而所得者猶未及牛之一蝱耳 
奇情小說 
[秘密汽車] [  東埜譯]  
　　第六章（續） 
　　滕逹道你可曾借重國家讐政託蘇格蘭警署裏查訪一回嗎勃立南道不曾我也想到這一着但存許多關碍未敢實行據我逆臆挨周是精明不過的人倘和社會黨裏的事情没有關係豈肯和逹而登結伴沆瀣一氣呢我倘然把茉莉兒的蹤跡冒昧託警署裏查訪直接查訪茉利兒便是間接查訪挨周那時我不幸而言中在挨周處得着些和黨人來往的證據薰蕕同器玉石俱焚警署裏的人都是貪天之功以爲己有的又那肯哀矜而勿喜呢這麽一辦他們得以冒賞邀功我却變了個以怨報德茉莉兒不要怪我的麽據柳仙信上所説那汽車載有極大的秘密駕車者又是議院裏和逹而登結伴的意大利人如此馬跡蜘絲逐層推考挨周和黨人有關係益發顯而易見所恨我們當日利令智昏不思得馬非福遽爾爲虎作倀輕容易承攬了那輔車子如今追悔不逮了滕逹道爲虎作俱往事己非亡羊補牢及今未晚那汽車己經自我作俑則秘密調查提職任也須我等力任其艱纔可以圖晚蓋從兹以後只索同舟共濟何事築室道謀你且告我實言交代汽車的那一日你和茉莉兒雙雙到賽雪旅館中去挨周不久就回來囑他們父女兩人同你談了些甚麽話兒勃立南道挨周回來匆匆略談幾句他説將往鄉間遊歷有兩禮拜的躭擱如有信札寄他委任的銀行裏去好了這幾天我因懷想茉莉兒不時到那銀行裏存問據説挨周己掖同女兒遠遊佛魯林司至早須三禮拜後方得回轉所以我躊躇過幾遭想往佛魯林司走一遭滕逹道這也使得今日下午一點鐘到我姑母里芙邸第中就餐可就席間商酌一番再定行止勃立南沉思有頃説道我想柳仙和茉莉兒兩人或者有甚關係你何不把柳仙的蹤跡託蘇格蘭警署裏查訪一回那是不碍事的 
　　勘誤昨日游戲文章第一篇第四行第三字搏誤搏特此更正 
救國儲金 
[中國銀行收欵清單]  
　　八月二十日第一百十次報告 
　　第四百八十二册六十八號至七十九號沈安銘一元郭聲洲一元曹鴻勳一元楊大坤一元張琴香一元談筱芳一元盛長章一元朱瑞芳耿兆業一元林口珠徐銀龍一元林慶槱一元周文奎徐阿榮一元戴君卿一元 
　　第四百八十三册四十六號至六十號高子旭五元秦葆初五元葛哲蓀五元陳望山五元方嘉瑜五元金峙中三元殷企成三元程壁垣三元許敬恒三元俞式龍三元丁連陞十元夏瑞年夏瑞馥十元周阿瑞二元耿記十二元唐寳桐十五元 
　　八月二十日第一百十日計收儲金銀元一百零一元連前共計己收儲金銀元六十四萬八千八百六十一元銀四千零三十二兩四錢中國銀行謹啓 
[八月二十一日第一百十一次報告]  
　　第四百七十四册七十九號崇明税務所會計倪元卿小洋五角七月份薪水合元二錢二分 
　　第四百八十二册八十號至八十八號趙秉鈞一元戚釗一元于庭枚一元何聿修一元李伯庸三元徐再香三元王恩普三元李伯浩三元歸振卿三元 
　　第四百八十三册六十一號至六十七號朱華山一元明强學校學生二人一元陳錫齡一元嚴邦模二十元宋繼叔四元倪元卿三元葉實甫十元 
　　八月二十一日第一百十一日計收儲金銀元五十九元銀三錢二分連前共計己收備金銀元六十四萬八千九百二十元銀四千零三十二兩七錢中國銀行謹啓 
交通銀行收欵清單 
 [P八月二十日第七十四次報告 
　　四十八册五十二號張瑞樁一千五百元 
　　八月二十日第七十四日計收儲金銀元一千五百元連前共計己收儲金银元七萬九千七百六十五元銀一千四百九十三兩三錢三分四釐交通銀行謹啓 
[八月二十一日第七十五次報告]  
　　第四十八册五十三號至六十二號都鴻輔一元王傅書一元夏蓀明一元楊以震一元吕洵一元陳瑞勛一元何汝楨一元陸鴻飛一元倪鍾麒二元包良偀三元 
　　八月二十一日第七十五日計收儲金银元十三元連前共計己收儲金銀元七萬九千七百七十八元銀一千四百九十三兩三錢二分四釐交通银行謹啓 
 
 
 

Page 15

 
 
   
 
 

Page 16

 
 
   
 
