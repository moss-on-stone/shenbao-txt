# 1881 - 232 - 4902990

 

Page 1

 
 
[書濟南民教案後]  
　　民教不和之案層見疊出前有濟南府牧師將教堂擴充基址攺造一新為該處士民所惡有衣冠人為首率領鄉人四百餘先至貢院聚焦然後入堂拆毁洶洶之勢向至釀成事端幸牧師先日聞信已稟過該處官憲允為彈壓故　日一經通報各憲均卽出門親臨解散且允賠償所毁等件商請教士別覔基地造作教堂得以當時消釋繼聞美　使在北京得信知此事已可無虞而總理衙門猶欲查究其事將為首之人務獲懲辦等情竊意此案固曲在華人也猶憶前年東境災荒濟南教士竭力勸捐親歴各災區散賑本館曾為紀述以見竭誠好義畛域不分惟該教士實有大造於飢民雖教士存心或欲藉此為要結人心之舉而跡其行事究亦目擊飢民之苦心有不忍心而為之現當中外一家之際似此義舉誠屬難得事隔數年豈遂忘之何濟南之人竟尚不滿於教士而乘其攺造房屋之時起而為難也乎况為首者旣係衣冠中人豈不知人情物理中外相同彼能救我之急而我轉不容彼之居是豈恕道哉或謂當年教士散賑東省飢民有不願受其惠者相戒勿收其錢文至匿名揭帖謂有受教士之賑者羣起攻之是東省人心原不與西人相洽故有此深惡痛絕之意而此番拆毁教堂可以無須顧及前情者然不肯受惠之人究亦不多枵腹流離之日雖黔敖執食呼蹴相與豈遑辨其義不義者故當時雖有此說而教士所募西商之銀仍然賑盡而後已然則惡教士者亦不過百人之二三此外卽不言感亦不必言仇乃今一唱百和竟聚至四餘人之多無乃華人之太不近情歟以是知中國之風俗迥不若西國之厚也夫西人之樂於行教說其結習不忘耳以吾觀之　特東省之人曾受濟南教士之惠不應反恩為怨卽無助賑一節而亦不必與教士為難也西教者泰西所宗其由來已古凡西教共有三派二千年來疆土之併分國家理亂人情之向背大都因教之異同而起此其間有故焉泰西紀載古事之書皆推原於洪水洪水者宇宙分合之大關鍵也　摯之世歐洲與亞細亞共在版圖其時中國教化醇樸載籍無傳自洪水為災始不想通是以堯以後無有中國之人西遷此者而夏商周孔　聖教化不行於歐洲　人獉狉相處無教可遵故各國自成習俗拜火神拜天拜日甚有祀樹木禽獸為神者閱歲旣入然後佛氏興於西南之印度天主教又踵起於歐洲傳者各衍其緒漸成門户於是佛有紅黃之派而西教又鼎峙而三至唐初則摩哈麥者出思於各教之外別樹一幟而回教遂興不意其勢大盛一由阿刺伯一隅漸推漸遠竟侵及西教佛教所行之地人歸而土亦併焉至近今則西教尚能自固若印度之佛教則已極衰大半為回教所惑轉不如流入中國之盛盖回教之俗籠絡之外更善要結至侵伐隣國迫脅其人而歸之故其教獨廣行也綜計此數教者皆中國正教不行於外得以互相爭勝迭為盛衰耳向使無洪水之隔絕中外亦安有是哉然諸教各行於其國則可若欲其行於中國勢必不能蓋數者之中惟氏最為近　其旨尚可相通是以自漢武通西南夷以後漸入中國至今猶不能廢然讀書明理之人兼參內典則有之若為所蠱惑棄儒而入釋固皆昏愚婦孺之見而於治世教世之大局不為害也近理者如此而他教之更遠者可知矣試觀回教起於唐初其入中國亦在唐時迄今千有餘年回疆歸併版圖回族散處內地亦不可謂不多然而曾有幾人舍聖教而學之者西教誘人為善同於釋氏而語不盡純苐遠勝於派罕之無理或能深入人心顧教士之所以誘人者無非其有重資為貧困所歆慕而已若從之者衆資不　給亦誰守之終身者而况讀書明理也　吾謂民教若是不和而教士不肯或休者亦其不自量力也故驟聞其說似有害於性情風俗而細思其故實無關於世道人心起而仇之不若聽而安之彼與為難者何好自選事哉謂予不信請期之數百年後彼入西教者有加多於今日否焉可也 
[恭錄　諭旨] ○七月二十六日奉　旨洪鈞轉補翰林院侍讀學士周德潤補授翰林院侍講學士欽此　日奉　旨西安左翼副都統着溥偀調補鑲白旗漢軍副都統著載鶴補授所遺正藍旗蒙古副都統着本謙補授欽此同日奉　上諭兵部奏請飭催積欠租銀一摺直隸各州縣應解兵部馬館地租生息銀兩積欠甚多本年九月間孝貞　皇后梓宮永遠奉安該部應付車馬煩多需欵孔亟着直隸總督飭令藩司無論何欵卽行設法於歴年欠銀六萬七千八百餘兩內先撥銀二萬兩並將欠解本年租銀二千八百餘兩如數措齊限於閏七月內撥解到部毋得遲延嗣後務須年清年比下有欵不得再有拖欠欽此 
[東報雜譯] ○日本新聞紙言意育哥地方於前月二十日失愼燒去染坊一所計所染之綢紗被焚者約値價洋六萬元之多其起火由聞係因火油燈炸裂所致也又云有一華人手携一包由洋關經過云包內係廣橘皮及魚肚巡丁度其包重開而視之則面　廣皮少許而下面實係人參約估値洋二千元遂將參拍賣充公云又云日本小洋刻下通行甚廣然聞近來竟有僞造者以鉛為質製作極精殊易亂眞惟其邊未能神似尚可區別用小洋者其愼之哉又云高麗來信言高麗近來生意甚為清淡緣日人與高人貿易多有臨期不能應付銀洋以致經官涉訟幾於無日無之故店鋪行家往往閉門謝客無異於歲朝云 
[漏税充公] ○美國公司輪船由東洋至舊金山船抵洋關為巡丁查出綢巾一千八百五十條皆係偷税私貨卽將綢巾充公卽日拍賣云蓋此巾係華客由三菱公司輪船自中國載至日本換船往美故至洋關致被查出云 
[京師大雨] ○都中自中元節後時有大雨每次約得水五六寸四鄉田疇已稱霑足二十五日午後又大雨傾盆自畫三點鐘起直至夜四點鐘少息然猶雲陰密布細點踐珠次早又大雨一次午正始微見日光踰時復大雨如注遠近塌房倒壁者不計其數並壓斃人口無算此雨日所得之雨實不可以尺寸計京外田地一片汪洋誠未知日內能開霽否杞憂良切殊自殷然 
[出妻滋] ○寍人杜有發住居寍波洋場去年因其妻有外遇卽將妻休回母家妻之所私在　杜亦來　 
 
 

Page 2

 
 
訴之於官經官斷罰在案杜回寍後　　　　　　同多人前來滋鬧尋毆杜鳴捕拘住四人禁押捕房後經斷罰洋四元釋放至今春杜續娶後其前妻家人仍時往吵鬧至七月　　　　　　　多人往鬧杜奮身與鬥聲中一人之鼻血流滿面報知巡捕將杜拘押連日有人往捕房取保巡捕答以須於前妻處說明方可　　　　姊乃至其前妻家中理說而其家閉門　毆其姊急急奔出不勝氣憤遂投河而死刻下巡捕將杜送入城中呈明縣署將杜拘押五日　　放出後忽又捉往道署由道發縣又禁押九日旋亦釋放云此事係寓寗波之西人致信字林報館囑為登錄本館卽由字林報譯出不知內中是何情節容再探錄 
[捕快作獘] ○寍郡有周六　　　　　名竊犯曾經地保陳登一赴縣報明在案又為事主鄭道掦控案內飭拏之犯又有積賊姚阿生卽寶生為事主劉之統控案飭　　　　　縣簽牌飭捕馬標緝拏詎馬得周姚二賊之賄以致延宕多日均未獲到現經宗太守訪聞立飭鄞縣嚴提馬標押交周大娘子姚　　　　　　詳辦毋任狡飾云 
　　寍郡辨志文會閏七月要課　　　　　直祭祝子于主解　公田有廬舍二畝半辨　兩漢經師得失論　○宋學　論語九思說　周禮三德說　讀韓子原道　○史學　讀　　　　篇　王叔文謀奪內官兵柄論　秋饗帝議○天文兼算學　問歴法十九年一章得七閏春秋　　未合天行杜氏長歴亦多遵　　　　　　時為尤甚能詳推其數歟　論雙星聯星測法　物重一斤四兩置原鍾於二十兩又置他鍾於一斤二兩而衡科置原鍾於十兩　置　　　一斤六兩而衡亦平試求二鍾之重輕比例○與地　天時不如地利論　孫子行軍篇絕水必遠水解　問漢書罷錯傳謂矛　　　　　二不當一劍楯之地弓弩三不當一後世以礮為古法未言及此試揆度地形詳究利鈍以補其義○詞章　明思陵賜石　土　　　　賦以平臺召對親賜以詩為韵　擬毛西河游擊將軍沈雲英墓誌銘　詠西湖新景四首七律各一首不限韵　薛廬　彭庵　　嗣　　　 
[試送電報] ○蘇郡至申電報已　　　功成惟各項寄報尚未議定章程　故先於錢業公所報送申地行情每日兩次不取分文將來議有定章錢來早晚兩報已屬不　此　　　必當日盛云 
[尋妻肇衅] ○蘇城桃花　　　　　　每負擔出門數月不歸家惟一妻雖小家出身却愛妝束甲終年辛苦所賺錢文悉供其妻用度今年四月間甲離家後至七月始　　　　門靜掩不見其妻詢知隣人亦無有審其蹤跡者甲尋訪旬日始見其妻在某姓剉刀店中當時挾妻以歸甲亦不與深究欲待隱忍了事　　　剉刀店主糾合同夥喚甲吃茶聲言甲妻是其甥女睡自甲出門家內斷炊留養多時免作餓莩今甲貿然領去尚需算還膳金等語甲　　　　　　辯有旁觀者代甲申說曰如果實係甥女則旣可留宿更可留養安有至親而每飯必較者若或不然則年輕婦女藏匿家中非係拐騙卽是霸佔水落石出官法可畏也某知情虛理屈轉身潛脱甲則得免饒舌欣然歸家云 
[漕摠被控] ○蘇郡漕糧摠書　　　　漕粮利權最重長洲縣吳某者以充摠書起家置田積產捋於巨室惟是精於催科未免拙於弭怨今夏為衆糧户呈控吳初不介意　　　縫刻已經控府控司矣聞事因去年縣境地畝荒熟不等該書辦理倚毗致千衆怒也 
[神仙謝世] ○南昌某甲今　　　　　平也兼擅容成秘訣故富貴人執贄　後聲稱因之益著今夏有某省大員告假養疴聞此邦素稱仙靈　藪馳使控訪當道某公知其事　　甲於來使甲利其厚幣欣然就聘方擬燒丹煉藥致人於九天之上詎到館未幾一病不起驂　竟返清虛信息回江其門下士莫不　　　　成為之說曰尸解也又曰殆學陳搏之睡將來仍有醒時耳惟觀於其家舉哀成服無異于常豈其反不知神仙狡獪暫別千年耶抑　　　　　竟不得如淮南鷄犬未免悵然乎玉棺琢成已三載欲葬神仙歸北邙二語可以　輓 
[譎詐迭乘] ○事有乍遇之而　　　　詳聽之又足令快意者其巧於相值眞有若或使之如南昌近日事是也先是客有行經高橋側者見甲扭一車夫勢若甚狠　　　　　取其車上之豬肉米粉等而去勸甲罰其力錢足矣而該車夫竟默無一言見者咸以為恃强欺弱蓋甲乙皆為綠營兵丁也嗣　　　　　據言該車夫乃由城外推一婦人進城車中物卽該婦携以歸寍者旣至汪家巷口該婦下車入一門內該車夫略候片時知其忘　　　　　　意甲乙閒游一路適　其後到彼見其所為因俟相離畧遠冒為該婦之兄弟追而奪之該車夫先有虧心故不敢相爭云噫　　　　　搏奪之幾已預伏於先世之哄堂大自恃機械之密者觀此亦可以反矣 
[案懸未結] ○松江張澤鎭　　　　一案日前楊邑尊又提夫弟研訊仍無確供邑尊見其尚未成童未便動刑復提死者之夫詰以此案究係何人動手務從實說本縣當　　　　　名否則將刑訊矣屍夫答以實係小的所殺大老爺卽處死小人亦無別語邑尊又問此案究何緣故始終汝一人承認屍夫乃俯首　　邑尊謂汝妻死得可憐着將住宅典去作為超度之費下期再訉惟該僧早聞信遠逸下刻嚴比差役限期拿到如違重究至屍母前曾　　　上控現悉尚未動身因回鎭收拾行裝有人勸以作事不可造次刻下邑尊尚未結案卽使上控亦惟有札縣嚴訊稟覆而已不如待結案後尚不如意再控未遲故屍母刻尚在家聽信云 
[丐傷丐頭] ○金陵兵變後　　　　　丐徒類皆徐海一帶流氓恃其人多勢衆一味用蠻丐頭幾無如之何居民鋪户知其難以理喻說祇得有求必應若輩每到一宅見　　　　遠人家櫛比則必逐家討化待其各有所施而後出至茶肆飯館亦必每座討取一文近日東牌樓芹香茶館到一丐徒强討適該　　　　　內見此丐惡聲討索硬欲走進遂為阻攔丐見丐頭不覺愈加忿恨丐頭笑問何為丐曰如不給錢定將此盌送入汝之頭內一言未畢　　　携大盌劈面擲去丐頭未及閃讓盌已打中左邊耳門登時鮮血迸流昏暈倒地於是衆人譁謂其將人打斃勿令走脱遂上前將此丐扭住關於文廟前亭子棚欄上一面將丐頭抬回趕緊延醫救治所幸傷處雖險傷痕尚不過重敷治數天畧有起色或不致有性命之憂此丐　　送縣由縣發交地甲暫時看管且視丐頭傷痕有無妨碍再行發落云 
[浴河淹斃] ○金陵南門裏橋　　　　淹斃水夫一名聞係膺福街宏源茶館內挑水夫某甲也緣是日天氣甚熱甲下河挑水見某乙在河沐浴一時興發因亦鳧水為樂時乙先下河已由南岸泅至北岸甲與某丙同時下水丙至半渡因水力過大不敢徑渡仍回南岸而甲則游泳中央方以此間為樂不思彼岸　　　　沈間忽然頭向下而足在上乙與丙猶以為甲必將泅至河底不料一轉瞬間而影響全無矣於是乙丙始慮其有不惻大聲呼救比　岸上人聞聲齊至着人撈救竟無蹤跡約半炊許屍乃浮起蓋已溺斃多時矣 
[川省火灾] ○近得川省來函稱　　　六月杪省城內中大街被火焚去民房鋪面約二百數拾餘家內有兩票號有遭回祿惜來信簡略不能詳述一切耳 
[照錄江陰周筱唐廣文第二次] ○蘇滬諸善長大人閣下頃奉滬上惠書並撥到賑捐鷹洋二百元拜悉種切敝地突遭潮患 
 
 

Page 3

 
 
正値呼號無路之秋卽蒙大君子量為　濟感佩何可言宣敬先代災黎九頓遙謝除俟事竣另編徵信外謹將目前困苦情形瀆塵清聽前書所陳擬於二十日給發初賑而欵微口衆難以下手幸錢伯聲太守撥錢二百緡並委馬君前來查勘於是稍稍湊集擇極苦之户大口給錢三百文小口減半其淹斃人口情狀無慘之家每口酌加一百五十文又因疾疫者多隨處施送痧樂此僅指　門沙一隅而言其他各圩尚難兼顧當馬君赴沙進沿江南岸各沙男婦跪道求賑者觸目堪悲但一開手則數百里聞風而來將不可勝計無米之炊實屬難以援手不得不忍而舍　惟同是災民獨令向隅深覺此心歉然而無如何也其尤可哀者七月十八九等日又大風捲海潮勢於前月無異維幸不雨前月未破之圩此次　破與前月破後勉力搶修今復冲破者南北各沙又數十百處闌門沙前破十一圩今又破其二續有死亡有陸元順者前月因赴狼山進香破圩時其妻子四人皆斃及歸急修破岸方竣忽又被冲悲憤情極遂自投江而死令人言之齒戰聽之心酸凡若此類皆弟所目　非得之耳食者也計現在所集捐欵可苟延數月殘喘若助修堤岸寒衣牛　等俱一無所着本地捐旣些　求助外邑亦且無門倘從此撒手則前功盡棄何以仰副諸君子　　至隱飢溺由己之懷早夜思維一籌莫展可否仰乞台端將弟此信轉送凳報儻蒙一視同仁源源撥助則敝邑哀鴻得慶重生皆出自仁人之賜也臨頴無任叩禱翹企之至敬請德安 
[火殃慘酷] ○前夜一點鐘時鐵路大橋左近東福興里口正昌油酒鋪失愼租界各水龍齊集施救諸捕頭亦肩負藥水龍澆灌陳　渠太守率同差役人等趕往彈壓東福興里之門樓已着幸得絲業公所藥水龍帮同灌滅計燒去起火房屋二撞及春華祥茶棧門面拆毁恒茂糟坊樓二間最可慘者該油酒店舖主阿塘在睡夢中驚覺忙從樓窗躍出跌破腦門傷重身死其學徒某烟霧中莫可奔逃伏水缸內以冀倖免旣而水燒乾淺人竟煮斃尚有燒傷跌傷者四人一朱姓最重送仁濟醫院醫治未識能保無恙否至起火之由或云捉臭虫所致或云火油燈炸裂或云樓上點篷條遺火於紙錠燒起云又其時城中凝和橋浜王姓廚房落火柴內幾乎透頂幸人衆灌救得熄不至成灾云 
[搶火判押] ○張蘭亭投英公堂訴稱因鄰家失火搬運衣物時失去衣服不少今由捕拿獲杜友發並衣五件認係我之失物求為給領　供與張係隣居代彼拾得衣服五件原欲送還已被巡捕獲住云陳太守判押杜半月以示薄懲衣交張領 
[請送被告] ○大東門之恒茂綢莊控周天盛零剪店主周福壽買搶火　物一案經法公堂疊次研訊斷令將未售之零綢並已售之洋交出給領外並着周福壽將搶火人交案而周謂物從櫃上收下無從交人故翁太守將周發押着交在案詎周母妻兩人至恒茂綢店主吵鬧謂人被管押店已閉歇不能餬口喚地甲及差役到家恐嚇不去該店主又投縣呌喊經帮審委員王別駕傳訊兩造各訴緣由別駕　以兩店均在城內何得投法公堂涉訟甚屬詫異恒茂店主稱彼於小東門外另開有蔴袋店前在小東門外尋到故投報法捕房等語別駕謂當函致法公堂請將周某送縣核辦云 
[工匠毆鬥] ○法租界三河樓茶肆後面迤北一帶房屋近今翻造水木匠　聚作工昨午水木匠齟齬起　相與毆鬥致傷木匠兩人水作匠雖亦有傷者尚不甚重故法捕頭飭將兩木匠送仁濟醫館醫治而令水匠於禮拜六投法公堂候訊云 
[擾索謝資] ○陳李氏投英公堂訴稱前失小孩由李廣全尋見送還索謝不休已給過洋十元講明不再纏擾立有筆據豈今又來　索為此將伊交捕送案求辦筆據呈閱李廣全稱以後不再向索求恕陳太守着他具結勿得再生枝節斥退 
[竊衣被獲] ○吳錦三投英公堂稟稱被賊竊取衣服七件當卽知覺欲捉卽被跳窓遁去追趕至法租界經法捕獲住移送英捕房解　求為給領該竊犯認竊求恩陳太守判押二月　交失主領去 
[諭給川資] ○英公堂據婦人羅李氏訴稱丈夫故世被夫侄羅阿華陸續借去洋二百餘元憑據固無借洋時伊云欲做生意豈實以賭博謀利今向索不認訴捕將伊拘案請究羅李氏係我叔父之拚識婦今叔父已死彼欲回蘇向我借錢致起口角我並未借伊之洋陳太守謂控欠無憑本不准理姑着羅給該氏洋十元作為川資回籍羅當堂先給三元謂餘洋當遵斷措交太守准其所請云 
[答吳小圃問狀詩以代柬] ○少小離鄉何日回絲絲白髪易相催賣詩那得千金贈磨硯猶憐寸鐵培室似曹倉堆古籍門無阮屐印新苔終軍弱冠心欽甚吾輩依然志未灰　前程遠大尚難知君子終無出位思年等陸機文有賦身如漁父劍頻辭歌魚彈鋏非吾志造鳳成樓望爾時同學誰言多不賤一廬風雨賴支持　醉月軒主黃祖陰初稿 
[書畫助賑] ○蘇州程憲　先生知江北水灾願以書畫代賑　書雙行小楷女扇及山水畫幅每件取潤三角　扇册頁琴條同行書減半大件酌加舘在外虹口正豐街麥　善品五日取件潤資行惠若在英界　書錦更祥泰申珠寶店程瑞華轉交亦便 
[光緒七年七月二十一日京報全錄]  
　　宮門抄○發抄　旨六道○缺單○上諭一道錄前○東撫周　奏漕船觸礁沉溺拋棄漕米緣由片○又　奏修葺營房緣由片○江督劉　奏請暫緩知府北上片○又奏武員請留省補用片○東撫周　奏援案　單請銷摺○大臣濟　奏循借俸餉以資修理摺○粵督張　奏調署知縣片○大臣豐　奏為秦　聞片○浙撫譚　奏　革　員片○七月二十一日內務府國了監正黃旗値日無引　見○澂貝勒由　東陵囘京請　安○貴恒謝稽查覺羅學　恩○巴克坦布請假十日○掌儀司奏二十五日祭　奉先殿謨公行禮○召見軍機○○光緒七年七月缺單　小京官內閣典籍馬恩培保升　知府貴州思南德鍾故浙江溫州張盛藻開缺另補　通判福建漳州任廷　近　吏目雲南寍州郝伸品未到省　巡撫江蘇上海縣吳淞江錢維崧捐離任　典吏山西介休黃世　革河南武安張之漢故　○發抄　崇綱奏接署川臬日期並謝　恩奉　旨知道了欽此○葉伯英奏接署直臬日期並謝　恩奉旨知道了欽此○方大湜奏接署直藩日期並謝　恩奉　旨 
 
 

Page 4

 
 
知道了欽此○松長奏接署黔藩日期並謝　恩奉　旨知道了欽此○林肇元奏接護黔撫日期並謝　恩奉　旨知道了欽此○馮譽驥奏本年春季分委署州縣等缺奉　旨吏部知道欽此　○○周恒祺片　再臣前據東海關監督登萊青道方汝冀稟稱招商局漢廣輪船裝運漕米五千八百十二石並搭裝客人貨物由滬赴津本年四月二十一日酉刻行至山東榮城縣鏌鎁島因値大霧迷漫悞觸暗礁船底被石穿　進水　將貨物漕米拋棄一半船身仍未見浮該道聞信迅飭泰安輪船並委幹員星夜馳往會同地方文武實力救護　時船尾已沉礁石嵌在船底無法拖拉當將客人並濕水米貨分別拯救起運上岸現惟有多雇人夫將船上機器拆卸等情臣當因該輪船遭霧觸礁拋棄漕米實有若幹濕水米石作何晒晾能否換船接運稟內均未聲敘且船隻又須設法保總期拖拉進口方可修理飛飭確杳妥為辦理去後茲據該道續稟五月初一初十等日上海招商局先後飭派美利海定各輪船裝來華洋匠人二百餘名拆卸船上機器一面入水釘補船底穿洞百　設法希冀拖出船身功已得十之八九不期是月十四日夜又遇大風波浪洶湧將船擊成數截沈溺於亂礁之中實已無計可施所　漕米二百一十一包均已濕水不能接運現將船上機器全行拆卸同濕水米包貨物統由美利等輪船裝運回滬船殼已出售於羅栢洋人沿海居民並無乘危撈搶等情具覆前來並據署榮成縣知縣徐立言迭次稟報相符臣維該輪船在洋悞觸礁石雖由於遭霧所致尚非駕駛不愼惟漕糧為　庚正供究應如何籌補保險總局自當定有章程除由臣咨會南北洋大臣轉飭招商局妥議另行辦理外所有漢廣輪船在榮成縣鏌鎁島遭霧觸礁沈溺拋棄漕米緣由理合附片奏　聞伏乞　聖鑒謹　奏軍機大臣奉　旨户部知道欽此　○○周恒祺片　再據東海關監督登萊青道方汝翼稟稱該關於同治七年設立海防練軍因兵丁無棲身之所奏明建造營房一百四十間墍帶兵官公所演武廳等處均係地近海灘土性潮濕磚瓦木料易於堿酥十數年間雖經兩次粘補每値夏秋大雨時行滲漏不能棲止茲杳公所兵房馬栅軍裝所演武廳等自本年入夏以來屢有坍塌其未塌者亦皆木料　朽牆身臌裂弁兵有覆壓之虞若不趕緊大加修葺必致全行傾倒該道親詣查勘樽節估計約需工料銀七千餘兩請援案在於常税項下下動支興修等情前來臣查該道稟各節係屬實在情形現當整頓海防之際營房為官兵棲息之所其演武廳馬栅軍裝所等處尤屬必不可少自應准其一律修理所需工料銀兩援照從前成案在於常税項下動支事竣造册報銷以杜浮冒除飭鳩工　材趕緊核實辦理並咨部查照外理合會同直隸督臣李鴻章附片具陳伏乞　聖鑒訓示謹　奏軍機大臣奉　旨知道了欽此　○　劉坤　片　再准吏部咨江蘇補用知府劉文棨應令給咨赴部引　見等因茲據辦理導淮局道員程國熙等稟興挑楊莊舊黃河派劉文棨充當提調决策考工悉中窽要今秋接辦導淮事尤煩钜請留該員提調局務以期得力奏明暫緩引　見前來臣導淮工程極其緊要現値需人之際江蘇候補知府劉文棨辦理提調熟悉情形未便遽易生手應暫緩給咨引　見以重要工謹會同新授江蘇巡撫漕運總督臣黎培敬護理江蘇巡撫臣譚均培附片陳請伏乞聖鑒勅部查照謹　奏軍機大臣奉　旨吏部知道欽此　○○劉坤　片　再投標人員迭經奏請留省補用欽奉　諭旨允准在案茲查有遇缺題奏提督陳家貴補用總兵唐學盛均在陝革甘軍營立功荐保今識該二員人材壯健心地說屬明白樸經誠臣委派兩江營務處差使惟該二員並未保留省分合無仰懇　天恩　准將遇缺題奏提督陳家貴補用總兵唐學盛各以原官留於兩江或照章借補或酌量補用以收指臂之助謹附片陳明伏乞　聖鑒訓示謹　奏軍機大臣奉　旨着照所請兵部知道欽此　○○新授漕運總督山東巡撫臣周恒祺跪　奏為東省機器局光緒六年用過銀數援案繕具清單懇　恩准銷恭摺仰祈　聖鑒事竊照東省機器局一切欵項前經奏准援照津滬各局成案一年一次據實開單請銷所有光緒五年分用過銀兩數目經臣核明具奏奉部准銷在案查上年籌辦各營操練技藝需用軍火殷當飭局員督同工匠人等認眞製造將洋火藥銅帽鉛丸隨時撥給　用嗣又遵　旨　　吉林省火藥三萬磅銅帽六十萬料計一年之中造成各種火藥十一萬四千餘磅後膛馬力尼槍一百二十一杆銅帽二百八十餘萬料鉛丸七十餘萬粒以主仿照西式製造各種器具一千七百餘件均屬精良適用所有一切工料並員役薪水經臣督飭實支銷不准稍涉糜費計自上年正月起至十二月底止共用銀兩四萬六千二百二十六兩一錢五分九　內僅由藩庫動撥地丁銀二萬七千兩餘係收回各　軍火價値及四川省解到取用火藥工本據總理局務司道將用過各項細數開單詳請具奏前來臣逐一覆核尚屬相符並無浮冒情　　　歴届　津滬各局成案　具簡明清單　呈　御覽仰懇　天恩俯准飭部存案除分咨總理衙門户工兩部查照外理合恭摺具陳伏乞　皇太后　皇上聖鑒謹　奏軍機大臣奉　旨該部知道單併發欽此　○○奴才濟　跪　奏為駐　官兵居住官房連年被水冲刷坍塌甚重請循照例案預　俸餉以資修理而便棲止恭摺　懇　天恩俯准事竊據八旗協領佐領等官呈稱官兵居住官房每　八年借修一次歴經辦理前於同治十二年借項修理至今已滿八年所需銀兩　由俸餉內　扣並欽奉　恩詔寬免各在案近因連年大雨房間瓦片大半脱落檐椽　朽間有坍塌較昔情形過重以致不堪棲止欲擬自行修理　俸餉減成食物昂貴當　　　　　　　實在力有未逮惟有懇　恩循照例案預借俸餉以資修理等情呈請查辦前來奴才隨飭協領等間隔旗翼核實互勘係屬實在情形查密雲官兵房屋自乾　四十五年建造以來迄今百有餘載從未請項興修過有坍塌　漏每届八年一次借項修理前自同治十二年奏請辦理當蒙　恩准在案今届八年之久未經粘修近因連年大雨房屋瓦片大半脱落檐椽　朽間有坍塌現據該協領等查看屬眞奴才親履查勘實係不可緩之工若不卽時修理誠恐為日愈久坍塌愈多辦理更形掣肘查從前該官兵等借過銀兩業經全數完結　請借俸餉核與辦過例案相符且此項銀兩係在該官兵等應得俸內　銀兩內扣還之欵與動項開銷者不同合無仰懇　天恩俯念駐防官兵棲身無所　當借俸餉俾　　　查副都統一員借銀九百六十兩協領四員各借銀二百四十兩佐領十二員外有協領兼管佐領四員各借銀二百兩防禦十六員各借銀一百六十兩驍騎校十六員各借銀一百二十兩筆帖式二員各借銀八十兩領催八十名前鋒一百二十名各借銀四十八兩馬甲一千五百八十名各借銀三十六兩步甲一百名各借銀一十八兩養育兵二百二十名各借銀一十六兩八錢以上借支銀兩查照歴辦成案分作八年由部扣留歸欵如蒙　俞允由奴才咨行户工二部遵照辦理並責成該協領等督率各佐領等官將房間牆垣嚴飭　為修理務期一律整齊以資棲止再前項工程係偕欵自行修理工竣請免造銷合併陳明奴才為　恤時艱起見理合恭摺具奏伏乞　皇太后　皇上聖明洞鑒謹奏請　旨軍機大臣奉　旨該部議奏欽此○○張樹聲片　再歸善縣知縣鄭　調省差委所遺歸善縣知縣篆務應行委員接署查有吳川縣知縣裘伯玉　練勤明堪以調　該員任內並無盜刧已起四　之案據　臬兩司會詳前來除檄飭遵照外臣　謹循例附片陳明伏乞　聖鑒謹奏軍機大臣　旨知道了欽此○○豐紳片　再奴才等所屬土默特左翼管佐領　　　　勒因病出缺詳查該故員族中並無應署佐領之員奴才等照例揀派異姓驍騎校圖明額　行署理其所遺世管佐領員缺另行揀選送部核辦承襲外理合附片奏　聞伏乞　聖鑒謹　奏軍機大臣奉　旨知道了欽此　○○譚鍾麟片　再捐　助餉原屬萬不得已之舉承辦委員各宜仰體時艱稽察嚴密妥為辦理更當　隅自飭不容司事巡丁稍有弊混滋據政使　　詳稱查有候補知　周正　前　台屬厘卡弊　　生聲名狼藉飭據署台州府知府陳乃瀚查明稟覆詳情奏　前來臣覆查無異相應謂　旨將候補知縣同正　卽　革職以示懲儆謹會同閩浙督臣何璟附片陳請伏乞　聖鑒訓示謹　奏軍機大臣奉　旨周正　着卽行革職該該部知道欽此 
[浙省撫轅抄] ○七月二十六日委署臨安縣李壽昌縣劉俱稟安　○二十七日准補嚴州協副將曾清遠自福建赴任來浙稟到補用府　大章稟知奉藩司札委署理紹興府事叩謝 
[蘇省轅門抄] ○七月二十八日署金山縣方　交卸回省　代理太湖　頭司巡檢曾永茂辭赴任　牌示　　新選武進縣　　司巡檢劉炯現已到省　卽飭令赴任　　　澤縣　澤司巡檢陳其恕稟辭　○二十九日從九葉承　謝委署宜興縣典事史　委署靖江縣典史阮士傑謝委　謢理撫憲譚於閏七月初一日午時接兼管織造部堂篆 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
