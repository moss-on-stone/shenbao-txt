# 1905 - 183 - 4911574

 

Page 1

 
 
[電傳上諭]  
　　六月初五日奉上諭七月初一日孟秋時享太廟朕親詣行禮後殿派亨勒赫行禮兩廡派英俊立瑞各分獻欽此 
[電傳宫門抄]  
　　六月初五日召見軍機曾鑑聨奎現換葛紗 
諭暑中休暇譯日本臺南新報 
暑者人之所厭也雖然以人之所厭故休業則非也吾人兹欲研究學校之暑中休暇果得其當與否乎 
在本島各學校自七月十日至八月末日每年休業五十日此爲常例是非獨本島之學校爲然也於内地亦然入吾人於此論之範　雖不專指定本島然試姑置内地就本島而論之可乎 
各學校暑中休業其理由極單純不過謂害於兒童之衞生發育而巳雖然夏期之授業果害於衞生而阻止兒童之發育否乎吾人雖未深究於衞生之道然假令其說而果確也則亦有費解之處焉何則學校雖夏期中不可不休業不知休業之後亦有害於兒童之衞生否乎在家庭之中比之夏期中以兒童託於學校者果能確實保護兒童之衛生否乎申言之即夏期中之學校衞生不足以保護兒童之健康而家庭者是否能保護之乎此亦不可不研究之一問題也 
夫制限兒童就學之年齡與授業之時間者專爲兒童之健康及能力之發達計不使與授受之程度有太過不及而已照現時實行之法制兒童滿六歲以上則授以學科無礙於衞生及健康可一週間授業二十四時間至二十八時間然春季秋季冬季照上述之年齡與時間而授業毫無礙窒獨於夏季則讀有害於兒童之衞生發育而不可不休業然則兒童之衞生發育與夏季果有如斯一種變體之關係否乎近日各廳學校有於夏季休業中减少時間仍行授業者吾人深賛美之所望全島學校實行此同一之規律也 
如惡疫流行之際吾人託兒童於學校必不致有害於衞生及其發育何則在學校之中有一定之制限有規律故也若以夏季之授業爲有害於兒童之發育則亦有變通之法焉可適宜配置其時間或减少其時間而多運動少學科要在使學校有趣味使學校與衞生兩不相妨使兒童常快活使兒童保其健康以此爲教育之一事無論如何方法皆可行之至於不完全之家庭中放任五十日間非但有損兒童之體又於休暇前後欲期敎授之聨絡亦頗爲困難也 
由斯言之吾人非敢必謂學校之不可暑中休業 
 
 
 

Page 2

 
 
　　也如東京之小學兒童隨其父兄於　總勝地試海水浴黑其皮膚而歸高等中學或大學之生徒利用夏季休暇而跋涉名山勝地爲實地之研究者其利益亦甚大惟本島各學校之生徒無如斯情形唯空費五十日光陰所失則有之所得則毫無也 
以上乃專自衞生上論之若從養成精神上論之則其影響蓋亦甚大夫各等人民炎暑雖來無敢廢其業者如業農暑曝背於日光而從事耕作商人則拭汗而奔走於東西有職之人隨於其本業而日夜營營惟日不足即一切人民旣不能廢其衣食亦無因寒暑而休業之事且有以夏季爲最匪動作之時期者而學校則獨以暑而休業教育兒童之道果當如是乎敎進步敢爲之道者果當如是乎教不撓不屈之道者果當如是乎今當征俄之師於海於陸嘗無數苦辛發揚我國輝之時而造成第二國民之學校顧於夏季休業五十日間養成軍國民資格之道果當如是乎有敎育兒童之責者亦可以少鑑矣 
案學校暑假乃東西各國通行之例然其所以能通行而無窒碍者亦有一原因焉即家庭教育完全是也吾國風俗家庭教育甚不完全小學生徒於暑假中往往其利未見而所失不少中等以下之社會遂有視此爲學堂之一缺點而甘受不學塾師之教育者右論所述頗切中於吾國情形故特譯之以謹告當世之熱心教育者 
[賠欵辦法及定交付日期本舘天津專電]  
　　賠欵用金新約各國於五月三十日簽押巳紀前報茲接天津專電云此欵除尸部借定匯豐九十一萬磅　上海道提撥外不敷即在前買金磅及加復俸餉各項内補足分付各國并定半月内付給（英） 
[電請阻止工部局背約侵權]  
　　滬道袁觀察以近來工部局辦事不顧約章侵權日甚因又備文照會領袖總傾事逐層駁詰一面將詳細情形禀請南洋大臣轉達外部逕與駐京各國公使磋商阻止（典） 
[揚郡學堂演說抵制華工禁約揚州]  
　　揚郡義務事堂邀集商界學界中人於五月三十日午後兩鐘點由發起人在堂演說略謂美國虐待華人爲吾國民之恥現由上海商會公議不用美貨以相抵制各大埠不約而同聞風興起我揚郡雖非通商大埠然地當南北衝衢素爲商賈薈萃之所自應約我同種共相抵制以附諸君子後諸公如有高見幸各抒偉論以匡不逮於是有起而言者曰目下最緊要者約有數端（一宜諮詢上海總會柔使所允兩月之期由保日起止俾我商民均有道循）（一美貨進口甚多宜請總會議查商標圖記貨物名式美文譯成轉文開列清册分布各埠俾人一望瞭然不致淆混）（一各埠己運到之美貨應中各埠商會中人查明定一特别之標誌以售盡爲度不得再運）其餘各事甚多總商會必能詳議惟以上數端皆我等僻處一隅所欲先覩爲快者發起人應曰起止日期聞總會已約定由四月十八起至六月十八止苛約如不改良各埠卽實行抵制其餘二事亟應函請總會議示方針俟覆到再行擇期續議時有泰州學堂中人王君在座聽畢對衆曰今日得聆諸君子宏論余囘泰後亦擬集吾邑商民議爲廣告蓋吾邑僻處一方美貨原屬無多惟恐有人販運各種美貨來華至内地貶價出售小民無知或恐貪賤購買貽人口實故一回泰卽詳爲廣告也（代） 
[紹郡紳商集議禁用美貨紹興]  
　　越郡士商素不喜與聞世事近來風氣漸開如前爭寺産等頗能合羣邇因美禁華工各處均籌抵制故田熱誠之士刊發傳單徧送各城鎭定於月之初四日午刻在大善寺内集衆會議并先查明各項美貨商標　錄揭示約齊商號概不進售士民相誡不用并函致上海商會以表同情（才） 
[美報論華工禁約]  
　　美國紐約大埠商務報論華工禁約事云近接華盛頓京城來函美華禁約一事至今不能成議原以新列續約各條禁例太苛中國因順民情未能認可聲明作廢推原新約訂定之由不在總統外部而在美之近太平洋之加呼欵尼數省内選舉之商工部員及工黨頭目等之所爲凡有約章皆從若輩擬出方無扦格其篾視華人己可想見稍有體面之國尚不能堪又何况中華堂堂大國豈可以任情苛待耶宜以誠厚相等立一忠直無偏之新約爲是細察中國之人商禁要求斷非因工人細故必視爲華人來美者一律苛待而誤會也在中國計宜分别辦理若非應禁之工人及他事宜禁者例得准入美國即美之商工員及工黨之衆並無禁阻之權又何能吹毛求疵以悖公例耶在美國計若以專禁華工餘人不禁即可派員前赴中國口岸認眞稽查非可得而禁者然後允給憑據准赴美國抵埠之日不再查問旣免耗華人資財又無留難受辱等事不失華人體面卽中國政府亦必准公認也此刻來美華人宜察其似工非工不問其情已禁未禁例所當行卽當允准則華人心安華約續矣我美國商工部之所以堅持不下者正爲此也如以嚴例苛禁對待華人則華人受此感情轉而對待於我我美旣失邦交之好商務亦必墮落其在斯乎 
[西報論俄派議和各員]  
　　初五日泰晤士報云俄政府所派之議和專使及其顧問員皆有名於世界之人其一爲璞科第卽新任駐華俄使久任北京道勝銀行之總辦一爲馬吞斯教習爲世界最精於國際法之人數年前英美兩國爲南非洲委内瑞辣事有齟齬時馬敎習仍爲公正人所斷甚公平兩國頗爲滿意一爲由馬洛夫將軍爲俄駐英京陸軍經理人又爲礦務農務大臣之弟又路斯丁海軍武員前爲駐日俄使署之海軍隨員一爲歇璞夫爲户部之總辦又精於財政之人議和全權專使爲駐意俄使馬拉維夫伯爵及前駐日俄使現署美俄使羅生男爵此兩人諒必賴其赫赫有名之屬員以爲引導也 
[日皇諭議和專使之辭]  
　　初四日東京電云日皇諭議和專使云美總統因軫念兵連　結至數年之久冀望早日停戰故往兩戰國政府遣全權惠使至美以使議和夫日本固　喜 
 
 

Page 3

 
 
和平此次用兵乃不得己事敵國旣有願和之心我等甚樂如此可望休兵有期故朕即允美總統之請卿等須竭力以復久遠之和平 
[日議和專使朝見日皇]  
　　初四日東京電云日外部及議和專使小村男爵與其屬員於今長朝見日皇日皇欵以午膳日皇已下諭旨派小村男爵及駐美日使高平君爲議和專使譯字林報 
[新任駐華俄使定期赴美]  
　　初五日泰晤士報云新任駐華俄使璞科第現派爲議和專使之顧問官將於下禮拜三由天津抵滬同行者爲使署之參贊璞君將於禮拜六乘日本皇后輪船赴美京 
[陜督升制軍接篆蘭州來電]  
　　新任陜甘督憲升吉帥於初六日甲刻進省初六日接印 
[電請緝拿大公會黨武昌]  
　　昨鄂中大吏到湘垣來電請緝大公　黨當由當道傳知各學堂嚴爲防範大概此等舉動與學界有關者但實際如何外間不能深悉容探明續報（國） 
[贛邊清查匪類江西]  
　　贑屬之龍南定南長寗會昌信豐等縣皆與閩粤邊境接壤民情素稱强悍往往掠人之財奪人之妻殺人之命火人之屋明目張膽顧忌毫無近日加以閩粤三點會匪勾引煽惑愈形猖獗贑南道江觀察患之禀請酌仿粤省清鄉辦法就贑邊龍南等縣舉辦鄉圑清查保甲孰爲匪類孰爲良民一一造册寛旣往而儆將來洵安靖地方之上策也（量） 
[江北塩梟猖獗鎭江]  
　　近聞江北東臺裏下河一帶鹽梟聚衆滋擾省憲擬調虎字緝私營前往駐紥以資保衞（大）續紀瓜洲鄉民聚衆擊毁小輪拖船鎭江　　瓜洲鄉民聚衆擊毁小輪拖船一事己紀昨報兹又得鎭江訪友函云先是江都縣於五月十九日查得江水已漲至一丈三尺六寸即援二十九年鎭關定案（鎭關因小輪傍岸被鄉民焚毁由江都縣認賠一萬八千兩故與英美領事定案此後水漲一丈二尺五寸各輪行經鎭臺衙門即當停駛所有拖風座船或拉縴或用竹篙撑抵揚州概不准用小輪拖帶以免衝波激浪有碍隄岸致釀事端並在洋子橋石閘南岸設有長一丈六尺之誌樁以覘水勢）禀報常鎭道傳諭輪商於五月二十六日赴關簽字遵案辦理詎本月初一日有日商大東英商順昌曁招商局三家小輪拖船駛經八里鋪該處鄉民即鳴鑼聚衆各用磚石與木棍之類抛擊船身搭客恐有性命之虞迫令駛回鎭江以避兇焰是役以大東小輪之上海座船受傷最甚現已各自報明該管領事與常鎭道交涉或謂實係小輪行至鎭臺衙門未曾遵章停駛逕由輪船駛達四里鋪八里鋪之居民爲防備隄岸起見故聚而擊之卽晚揚郡鬨傳鄉民等欲於今夜拆毁各輪船局於是揚州府張太守江都陳邑宰甘泉白大令曁各委員聞之均各出城寄宿舟中以資彈壓一面傳諭各鄉民勿再滋閙一面令各小輪船局均暫閉門並調集圑練等勇分佈於各局左近以防滋閙初三日江都縣陳大令由揚馳往查勘被毁情形聞各拖船所帶郵政局信件曁船上各物均己抛失大令旋於初四日鼓棹來鎭謁見常鎭道郭觀察禀陳原委刻下觀察已據情電禀江督請示辦理矣（身） 
[咨催秦輝祖控黄學士開設煙設煙捲公司仍用龍球牌號全案天津]  
　　北洋烟草公司秦輝祖前在商部禀控黄愼之學士違背公司章程朦禀在京開設烟捲公司仍用龍球牌號當經商部資行北洋查明原委咨復到部迄未據復昨又行咨請將全案迅速詳查聲復以憑核辦（巨） 
[王叅議赴漳考察商務廈門]  
　　商部叅議王議堂清穆於五月二十二日率同單束笙部郎乘小輪舟至石碼再赴漳州各屬考察商務（慶） 
[袁督電覆禁止廣東銅元入口廣東]  
　　日前直隷總督袁慰帥因南省銅元入口有碍本省銅元銷路咨行到粤請爲禁止經雲帥商請仍准廣東銅元運往嗣接袁督電覆略謂直省自經兵燹私鑄偏地市面敗壞爲從來所未有與各省完善地方情形迥殊迭奉嚴旨整頓因鑄用銅元劃一錢價並嚴禁私鑄經營數年始有起色近因南省銅元紛運售銷色低質輕貪賤出售擾亂錢法市面又頓爲敗壞不得不禁止進口以保市面敝處奏辦公債票亦取一銅元餘利若經擾亂債欵無著關係甚　責省事同一律未便兩歧方命之咎務祈涵諒（谷） 
[蘇撫飭查銅元入口數目蘇州]  
　　蘇垣銅元滯銷各省運銷銅元兌價又不一律市面商情均有關係茲聞又有銅元入口分運來蘇跌價銷售撫憲陸中函知之因與蘇省所鑄銅元有礙電飭鎭滬兩關道設法查明爲數若干禀候酌奪辦理（亦） 
[華日輪船公司之交涉蘇州]  
　　華商新設大盛輪船公司生涯頗感其蘇州所設碼頭係在大東公司上游故搭客尤樂附之日前不知何故大東公司忽將大盛公司碼頭遍釘木椿並不准大盛公司搭客在原建碼頭上下傳聞如是恐此中或叧有紏葛也（遥） 
[大隊美艦駛抵淞口吳淞]  
　　美國新建二烟囱戰鬥巨艦奥杏咸號惠斯康生號并裝甲巡洋艦三艘滅魚雷船五艘於本月初四日由小吕宋非獵賓濵駛抵吳淞諸艦均懸騐疫黄旗故淞口公共中西醫官及新關理事廳洋員等均登各艦檢騐指示停處現各美艦分泊三夾水炮臺灣張華浜三處聞祇泊四五大卽須駛往北洋烟臺等處聞此項大隊美艦向係保守小吕宋羣島者現因日俄戰事將了故奉政府調回本國因值炎天故繞至中國避暑兼游歴各日岸也（通） 
[預算地震]  
　　初五日文匯報徐家匯天文台據地震表預算於今日半夜後十二點鐘二十三分十秒鐘時將有地震其地震之久當有四分三秒鐘震動之起始約離上海壹十九百三十英 
 
 

Page 4

 
 
里恐　印度孟加拉海灣之北 
[學習製造人員定期出洋]  
　　江督周玉帥前派製造局匠目學徒至英德等國考察製造工藝嗣因各匠目均係粗鹵之人恐不能得力因又在江寗陸師將備各學堂選得學生四人并前派羅之彦明府李壽仁直刺及現添派之縣丞岳貺本陳芳瑞咸筆劭顔大慶等四員另由製造局藥廠練鋼砲彈槍廠挑選各匠目傳全寳靳少　鄧之榮賈桂生趙元生張嘉寳六名及各廠繪圖學生朱天魁任嘉合等四名與槍廠委員馮仁全二尹等十五員名定期本月初八日由李督倫觀察及羅李兩委員乘公司輪船起程（嘉） 
[日商擬開小輪船局]  
　　近有某日商在南市永裕碼頭開設小輪船局擬駛浦東高橋及東西溝等處且己造就小輪船兩艘不日即可開辦矣（秦） 
[王主政請代奏川漢鐵路妥議定章從速興辦呈] 　四川京官工部主事王荃善等爲川漢鐵路關繫甚鉅急宜籌劃事權兩省通籌全局以達民隱而保利源瀝陳下情協懇代奏事竊以今日强鄰偪處時局阽危自英藏議約以來法俄亦覬觎其間力圖西略列雄狂燄咄咄偪人直將據吾蜀以扼揚子江上游而川漢鐵路在所必爭即川民所以集議自辦者刻不容緩今春讀川督奏議逐倐擬定辦法職等何敢妄參末議惟川省連年告災飢鴻遍野持之過激取之無術誠恐奸民乘機煽惑動多阻撓近來如成都重慶犍爲富順等處輒有因捐譁阻之事豈盡民之無良與毋亦有所不能堪也夫鐵路鉅工也以川民之欵辦川中之路或官辦或民辦或官民合辦或官督民辦或民欵官辦或採官局舊章或仿公司新法均宜先定主名始能招集衆欵而繫全川紳民之望若徒有公司之名而仍沿官局之習固不足以堅其信服也去年川督委趙爾豐爲鐵路總辦其一切開辦章程川民猶未及見旋以士司肇釁趙爾豐已奉檄前往至使路政虛懸川督以藏務方急抽捐又多齟齬事事棘手兼顧爲難雖有倡修鐵路之謀而取道何處動工何日籌欵何著工程名師何人豫算决算何在頭緒茫如未免有道旁築室之慮四月飭蜀紳轉電京員等妥籌辦法足見工程之大集股之難慮始圖終此時尚無把握未畢 
[粤省改定國民贖路股票公司章程廣州]  
　　第一章總則第一欵宗旨本公司專爲向美商贖回粤漢鐵路全股共旣成者如由廣東省城至三水現在之鐵路其未成才如由廣東省城至漢口已經查勘之鐵路及現存之地圖鐵木料一切贖得後即歸本公司辦理興築 
第二欵體式本公司乃志在集股純係民間自辦官府但有保護而無干涉與普通之商業公司無異自當以股東主持公司事務第三欵創始本公司乃全粤所提倡于創辦之始推定本省之有名譽信用才能之紳商暫主理設立之事俟設立旣成則全歸股東辦理其紳商之有股木者一同辦理 
第四欵辦法本公司有司事人若干名總理若干名副理若干名評議員若干名司事人由總會集議公推總理集股份銀十萬以上者副理集股份銀五萬以上者職員田司事人選任評議員集股份銀五千元以上者 
第五欵總會此會以有以上五項資格之股東布置每年總會一次以考察該年内之本息存進開銷各項數目及各要爭如非總會之期間遇有切要事務須會議公决均可隨時傳集會議 
第六欵報告每年于總會議後當刻徵信錄一本分送各股東告以數目及所辦各事未畢 
[俄高加索又亂]  
　　初四日柏林電云俄高加索境内民人揭竿起事境内交通現已斷絶 
[俄京罷調後備兵]  
　　初四日柏林電云俄聖彼得堡境内調出後備兵一舉現作罷論譯德又報 
[英外部宴日親王]  
　　初五日倫敦電云今日外部藍斯唐侯爵在邸設午膳邀請日本有栖川親王及其夫人宴飲所請陪客不多然皆有重望之人内有英元帥勞白司爵臣駐英日使林董伯爵户部副大臣奥司吞張伯倫 
[美新任政務大臣]  
　　初五日倫敦電云美國前兵部大臣路忒君將爲政務大臣以繼海翰之後任 
[俄叛艦仍未降]  
　　初四日倫敦電云俄黑海叛艦之船員抵俄克雷米亞之鐵哇徒謝後卽傳該處地方官到船上索求煤五百墩糧食及烟葉待物於二十四點鐘内送到船上不然將發砲攻擊該埠船員又註該埠遍布告示曉諭民人向政府要求停戰及召聚俄各地自治會之會員會議國政並招百姓附入革命之舉因此該處民人大亂遷逃他處地方官允供糧食但不允給煤蓋城中並無存煤也 
[日本分募國債已定]  
　　初五日倫敦電云日本在英美德三國募借國債一事現均己應允共募一千萬磅以九十作一百常年利息四釐半譯又匯報 
[俄哇突色叛艦情形]  
　　初四日倫敦電云俄哇突色叛艦肇事之首領六十七人己解至宼區監獄恐將受槍斃之刑又有魚雷船一艘船上之員盡係海軍武員已行抵蘇里那擬擊沈叛艦譯字林報 
[意太后擬遊日本]  
　　初四日倫敦電云意大利之太后擬游歴日本 
[各國干預俄亂之言不確]  
　　初三日柏林電云歐洲列强將干預俄哇突色亂事之謡言實係不確輪船現復往來 
 
 

Page 5

 
 
Ｈ>申報第五版 
哇埠 
[再紀俄叛艦勢蹙]  
　　初三日柏林電云俄哇突色之叛艦巳離科斯吞其而　俄克雷米亞東南之非哇徒謝海口船員正索求糧食譯初五日文匯報 
[土京俄商船聚會]  
　　初三日柏林電云土耳其都城之俄商船上船員曾聚詳議事 
[俄主和黨得勢]  
　　初三日柏林電云因俄戰　船員叛逆故俄主和黨更爲得勢譯初五日德　報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五月分教職選單]  
　　正諭江蘇興化宋承昭松江與廣東羅定州陳輪船廣州舉雲南鶴慶州邵鍾霍楚雄舉訓導　夫彰氏馬文煜天津人直隷雞澤鍾英正白漢舉山東昌邑韓肅儉兗州舉高密劉啓宇萊州舉山西稷山王林昌解州舉五台王曁和大同舉江西新喻蔡鎭坤瑞州舉湖北榖城陳炳坤漢陽舉廣東乳源招涵廣州舉增城謝國霖肇慶舉封川何福曾廣州舉廣西桂平袁惟瀚桂林舉四川墊江楊紹震叙州舉貴州施秉孔繁錫貴陽舉茘波内耀琮鎭遠舉復諭直隷武强齊元慶天津廪山西武鄉張丕烈平陽廪江西萍鄉汗鳳　饒州拔湖南湘鄉朱禮尊澧州廪廣東樂會許兆驄肇慶廪始興林雲楷瓊州附貴州施秉郭永芳黎平拔陜西高陵牟瑾鳳翔拔復訓山東單縣趙子中泰安廪河南南陽孫榮先汝州廪陜西華州　登瀛鳳翔舉浙江秀水王國珍西安廪東陽沈守洮嘉興廪湖北荆州易鍾蘅囗囗囗湖南武陵張積善靖州廪廣東南海巫其蔚韶州廪四川崇慶州吳德鴻綏定舉彭山蘇紹東成都附貴州黄平州左之貴陽廪 
[五月分選單]  
　　主事刑部安徽司蔣德椿湖南監知州雲南　川温煥文直隷增知縣廣東永安黄秉榮福建監四川内江渠源捦山西廪大足李發新湖南監樂山周廷華浙江舉雲南河陽王景棻江蘇廪江西奉新袁鴻攔湖南貴貴州貴定斌術廂藍蒙附山西趙城伏衍羲甘肅甲浙江淳安連德魁奉天監巡檢江蘇震澤朱敬義安徽監典史湖南桂東薛維藩浙江景寗張光祖俱順天監 
[八省土膏統捐告示]  
爲　銜出示曉諭事案准欽命會同户部辦理財政事宜王大臣　開已將四川雲貴土藥運銷下遊八省者奏請開辦統捐奉旨允准通行遵辦在案查原奏以湖北宜昌設總局湖南洪江廣西梧州各設分局徵收土稅膏捐悉照宜昌現行章程交納稅捐之外聽其所之膏捐一項無論輪船民船運載均應預徵落地　捐嗣經會同商　於現行章程之外增訂新章十二條並將總局暫設湖北省城據情奏報宜洪梧各局徵收章程均仍其舊開辦以後宜洪經收兩湖梧州經收兩廣本省銷售土藥各暫用本省稅票印花免紛擾惟祇　在兩湖兩廣　本境行銷不准出境致有攙越其報運出境之土照收稅捐如由輪船載運必須預徵膏捐照章完納後均由總局另頒執照印花聽其指運何省概不重徵並在贑皖蘇閩入境扼要之區添設查驗緝私局查明各局塡給出境土藥執照已將稅捐並交者蓋戳放行倘單貨不符及印花有揭換形跡隨時電禀總局核奪如無總避印花照章全數充公其在各關　報完子口稅者由各查驗局按照四省現行章程補交膏捐加貼總局膏捐印花方准在各省落地銷售查各局歴年報運過　十藥除　皖外蘇閩巳覺寥寥該商販等於八省之外平時未設坐號斷無運往行銷之理誠恐因籌辦統捐遂報運八省之外希冀過境减收其弊不可不防嗣後凡經過宜洪梧土藥概收稅捐刪陰過境名君任其報經　省以杜取巧現經奏明由總避包定小輪數隻專送土藥按程遠近酌收水脚議明宜昌送至九江常德遂至湘潭沿途不准搭客載貨放空上駛以期迅速兹擇定六月初一日三扃一律開辦其以　報運過境土藥尚在兩湖兩廣境内者卽責令各局剔除已完過境稅外照現行章程補足落地稅捐加貼總局印花總其指運己出境耆免子補收予限一月由各省查驗局押令出境如逾限在三日内准予報明補貼印花方准落地行銷倘七月二十日以後過境土藥尚在福皖境内逗留又不報明補捐即作爲私土充公除先期派員分赴各省嚴密訪查外合亟會銜出示曉諭爲此示諭販運土藥行商人等知悉自示之後務宜　章報完稅捐毋得自行違誤至楚粤巳設各局如於現行章程之外因開辦統捐叧立名目浮收雜欵及各省新設查驗緝私局司巡人等有私索查費留難阻滯者均准隨時赴總局指控定當嚴查究　以維商業特示（總） 
[紀第二次寰球中國學生會議事]  
　　寰球中國學生會第二次開會己於初四晚八時在北京路青年會舉行到會者百餘人先由主席員龔子英君宣讀本會章程十二條係由英交譯漢再令會董修潤完善刊印宣佈當經全體贊成承認會章旋據留學英美日本學生及本國教員學生陸續簽名入會主席員議舉會董當經全體公同推舉員名錄下會長李登輝副會長吳懐疚龔子英紀錄書記員方守六通信書記具顔駿人會計員凌潛夫柯澄一司法員　　　 
 
 

Page 10

 
 
　　沈信卿事務部幹事員謝洪寳唐介臣王培生經濟部幹事員王閣臣姚子讓熊師復學務部幹事員袁觀瀾顔駿人曾慶五欵賓部幹事員方守六凌潛夫龔伯英主席員於是提　暫設上海事務所由會董擇定地址　屋開辦目下暫借廣智書局爲通信　旋又籌議集欵出報設印刷所及請會員於初七日正午在英大馬路寳記會齊拍照等事於十時後散會（外） 
[謝委兼差]  
　　淞口第八標常備軍統領張都戎繼良現又奉委兼　淞口防務砲台水旱　局諸務初四日由淞乘火車來申換乘輪船赴江寗謝委（通） 
[發回盜犯]  
　　日前嘉定縣申解盜犯張大虫等五名到上海道署過勘茲袁觀察以母須提勘擬即發回（嘉） 
[飭報警察經費]  
　　滬城警察局所需經費前由上海道禀准江督以滬軍營餉項抵用不敷之處再出籌防外銷項下撥給兹江督札飭滬　著令將此項經費按月造報以備察考（　） 
[再志妬奸斃命]  
　　妬奸斃命案己志昨報兹悉死者姓郭名財世前日因與黄姜氏之私夫某乙爭風起釁被乙糾衆凶毆受傷旋因痛疼難忍服毒而斃尸兄郭某報經上海縣汪大令於前日午後率同刑仵人等前往騐得委係服毒身死並無别故當即塡明尸格飭卽備棺成殮回縣後將洋涇巡局員解來之蕩婦黄姜氏井帮兇之張長棖勇婦二犯命收押候辦（近） 
[命案私和]  
　　前日下午浦東沈家弄鄉人某甲見附近田中有一十餘歲童子組伏竊瓜當即追上童舉足狂奔甲追至相距五六里洋涇地方有一小浜阻共前進童縱身躍入浜中以致溺斃事後死者之父訴諸地保向之理論甲願償棺木費四十元其事始寢（　） 
[搶擊鄉船]  
　　滬南製造局碼頭浦畔泊有俄國運糧逃船前日船户恒發在西鄉裝運小來麥卸空回來駛經彼處偶竹篙兠在俄船被船上水手等所見突開手槍五六下幸船户早已避去未經擊中（矣） 
[俄美水手因狎遊滋閙]  
　　前晚有美國水師兵三名至英租　蜜勒路三百八十號粤妓家狎遊旋又來俄兵二名亦　尋歡鴇婦以俄兵凶横性成閉門不納二俄兵怒將門猛擊不休美兵亦怒出外口角繼以扭毆由鴇鳴捕到來捕見兵多勢盛亟鳴　呌俄兵始懼而逸去（古） 
[馬夫推跌巡捕]  
　　前日有馬夫御快馬車在英界疾行如隼五百六十九號華捕見之向之攔阻置若罔聞因即躍上馬車詎馬夫仍不停輪竟逃人法租界將捕推跌於地後經法界巡捕將該華捕送至英捕房捕頭見受傷甚重令即送人仁濟醫館療治其馬車夫亦已查出諒須拘解公堂請究也（見） 
[飭拘革捕]  
　　已革上海縣捕役王德近在外冐捕勒索並有小流氓假稱捕夥遇事滋事爲汪大令查悉諭飭捕頭徐又隨時拿（林） 
[飭塡小溝]  
　　新闌馬路南首陳家浜金家宅等處現己由工部局　爲馬路各處房屋亦建造一新愛文牛路卽梅曰克路之南昨經捕房查知尚有浜溝一道傳知是處地保塡平以免穢水存積（見） 
[嚴懲腐司挾衆停工]  
　　南市及城内各荳腐司挾衆停工一事兩紀本報前日由店主顧少雲喬正芳方壽如等扭起意覇持之蔣阿咸唐阿妹孫大發顧阿相等四人到縣汪大令提案研訊顧少雲供由蔣阿咸唐阿妹糾同孫大發顧阿相等勒加工錢不遂覇阻工作巳停初二初三兩日爲特扭求究辦蔣等四人供由喬正芳之弟喬全福於二月間起意議加工資各店咸置不理因即　工大令以聚衆霸持大干例禁判蔣責五百板唐責三百板蔣并荷雙連枷游示孫顧各責二百板交保（林） 
[賽半仙又犯竊案]  
　　法租界清潔局主人某甲日前被賊竊去衣服首飾及信大莊票一紙計銀二百兩甲開列失單投英法美三界捕房報緝並赴信大莊掛夭前日博文律師携甲被竊之莊票向信大收取莊夥詰以何處得來博文律師謂係相士賽半仙託收當經莊夥與博律師投報四馬路巡捕房捕頭查得賽半仙前曾數次犯案解廨訊辦覊禁西牢期滿釋出之犯隨卽派出中西包探至北京路將賽半仙拿獲逮入捕房並在其書夾内搜出種種違禁之物捕頭飭押候解送公堂禀請關絅之司馬訊辦（組） 
[公共公廨讞員接篆]  
　　昨晨九點鐘新在公共公廨讞員關絅之司馬到廨接篆後旋卽入城詣道轅禀知定於今日會同西員研訊各案（見） 
[上海官事]  
　　二十三七鋪巡局員姚谷孫二尹祖詒奉袁觀察撤差叧委府照磨朱炳成接辦南洋律法文案葛春和二尹撤委遺差派兩淮大使章琪接辦○太倉州謝枝仙刺史昨日因公來滬○上海道袁觀察昨日飭傳上海縣汪大令警察總巡朱明府帮巡馬參軍浦東總巡謝明府等到轅同話（嘉） 
[製局紀事]  
　　滬南製造局警察總辦曾太守廣鎭昨日飭傳警察教習謝家榜劉萬祥二員在西局小學堂空地傳齊巡目巡兵等八十名練習日本操法及各式陣圖○昨日滬南製造局警察總辦諭令各巡兵等每日清晨一律至講堂習練陣法並著暇時不准擅自出外○滬南製造局昨由開平局廣平輪船運來焦炭五十墩總辦魏觀察函請上海道袁觀察轉咨稅務司請將此項焦炭免騐放行（奏） 
[新租界巡局紀事]  
　　前夜有無賴滕士文王錦林張雨春三人從租界某處雇石錦華王木郎陳阿發等之東洋車曳至新關北下車後各車夫向索車資不給反被兇毆喧擾之餘爲巡局員章二尹所聞飭勇保一併拘案判分别笞責從寛釋出○住店閘北之　夫崇明人吳兆興賃得小車一輛　因患病有倪庚福聞之借用吳不允卽肆辱駡因將倪扭八巡局局員章二尹著倪具不再滋擾切結斥釋（見） 
 
 

Page 11

 
 
[上海縣案]  
　　前日警察西局函解巡丁徐友梅及受傷人王兩毛朱蘭生張起富等到縣至晚汪大令提訊徐供昨日六點鐘上差後巡至穿心河橋見有多人互毆小的急吹號呌突被一人掌頰阻止小的囘局報明叧偕一人同往行兇者均己逃逸見王阿毛等三人受傷帶回局中奉飭解案王供係皂班散役昨日行經穿心河橋花生店門首店主因係素識命小的出表觀看時刻忽被銅匠佳福將表攫去小的追上曳住佳福遽逞兇毆兼有同黨助虐適同充散役之朱蘭生路過解勸亦遭毆傷張供與王朱二人並不相識因見多人互毆上前解勸若輩遷怒併毆大令飭仵驗得王張頭破血污朱則身受拳傷判張退去王朱支於皂頭巡丁回局候示○前獲盜匪戴老六供在丹徒犯刧因此解往歸案訊質丹邑尊查無其事解回本縣汪大令提　復訊始供去年聽從曹老么糾往湖州城外與陳寳山劉矮子等夥搶某姓衣被銀洋後回上海今歲又劫江橋並張家樓兩糧食店亦曹爲首每次七八人各執刀棍事後所分贓物巳經用罄求恩大令判還禁再行訊辦○土棍康金松前因在鄉專事誘姦逼醮勾梟開賭經汪大令訪拿到案責押改過局兩年刻因期滿解案供已悔過求恩大令判交妥保如再犯加等治罪（近） 
[法租界公堂案]  
　　船户陸阿周陸永生控裕和東報關行主唐寳山積欠駁船資洋一千二百五十元除陸續收到五百五十元尚少七百元延宕不還求謂追給唐供二陸由馬雨梅薦來因所開水脚不符且尚缺少貨物是以不付大令判交保限三日内邀同馬雨梅算明帳目禀復核辦○徐紀倫控與德生煤炭行主蕢梅怡訂立合同雇用輪船二艘前往東洋運煤數千墩來滬銷售旋由蕢刑此煤售與壳件洋行茲因價值飛漲將小的應得三分之一悔議圖吞求請追給質之蕢供雖有此議然徐從未付過分又稅餉水脚均由小的一人付給有王在中沈德中在塲目擊大令著交保下期邀同王沈來案候核○女子傅秀珍偕任寳龍投　控堂叔傳壽生串同執事吕再甫司帳蔡生青霸吞祖遺筆店昨日大令飭提訊究壽生偕吕投案訴稱秀珍之父無後應以春生之子爲嗣秀珍爲外祖顧淵泉留養在家月貼養赡費洋十三元忽於本年二月間來店滋擾繼又投控縣署奉縣主堂諭有案可查大令斥退候查案復核○賭棍吳雲山在蘇犯案逃來滬上匿跡法界奉蘇州工程局派差胡榮來滬協同包探將吳拘獲昨日解案請示大令著交差　回　案究辦○喬俊發禀稱在小東門被流氓韓福生攫去牙柄摺扇一把翌日又邀同羽黨訛詐不遂褫去短衫一件當洋五角報捕拘案請辦大令判枷一個月責五百板○朱子梅前控朱廷奎朱少雲串騙支票銀一千餘兩色布五千疋向恒德當質洋二千元匿跡法界報捕拘獲朱廷奎交出當票出朱子梅備本贖回朱少雲避不到案奉大令訊供押追在案昨日朱子梅投稱廷奎央人前來向小的　懇願將支票交還所有當本洋二千元先還五百元其餘俟朱少雲到案如數理還求飭具結交保大令著將轍案洋五百元先行給傾飭具領狀備查朱廷奎准予交保（居） 
[美租界捕房事]  
　　陳阿二陸仁友二人在西華德路索取賭債口角之餘繼以毆扭由捕一併拘入捕房捕頭以兩造均非善類飭各押乞丐牢一宵以儆○包車夫陸道士曳　至西華德路悮將行路婦人沈周氏撞倒受傷由捕將兩造一併帶入捕房除將氏送醫院求治外陸押候送辦○張少堂王阿桂沈阿梅鍾福生四人在某輪船充當水手私取紫銅多條昨由包探倪順泉劉阿炳查獲拘入捕房一併押候解堂訊辦（古） 
[仁風袁被]  
　　惲蘭生觀察經濟匡時夙以拯救災黎爲念凡遇義舉靡不解囊慨助蒼生霖雨欽仰何如昨承又惠助敝所賑捐洋八十元祇領之餘曷勝感佩除掣收並卽日彙解災區外乞登報末用誌謝忱○上海盆湯衖絲業會館籌賑所施則敬謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
