# 1887 - 167 - 4905095

 

Page 1

 
 
[發兌石印雲程必備] [  點石齋主人代啓]  
　　蕉錄軒主人藏有名輩窗稿及近時試藝千篇皆　意輕靈理法縝密題之織巧偏全截搭無不齊備爰付石印以供同好又精選近時舘關賦百餘萹分韵試帖四百首重編分類文料初二集統　之曰雲程必備分訂十本用綢匣裝池每都價洋一元八角倘　惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申親舘帳房及鎮江申昌書畫室面議價更從　此佈 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免闕如茸城頌萱室主人其有憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊竊巳見於向時石印諸書中者槪從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈 
 
[論長門營發餉事]  
今夫圜法之疲也久矣巿面所用無非砂壳薄板雖時時嚴禁要不過一紙空文虚行故事朝廷赫然震怒嚴旨疉降令鑄新錢竭力整頓必復舊制而後巳於是各省督撫奉命准謹而開爐鼓鑄者巳有數省如金陵浙江福建均巳鑄有成效福建則所鑄之錢業將配搭以放軍餉如是則由軍中而行之巿中由巿中而行之民間吾知無幾時而新錢必巳通行無碍矣顧福建大憲擬以此項新鑄之錢放給長門營之兵丁以銀錢對搭此其意盖恐兵丁或有不願故止搭其半而仍半雜以銀也竊以爲兵丁之得餉銀也又豈能藏之積之以作富家翁哉度亦必購辦衣食日用之物購之以銀與購之以錢原屬無異誤如一物也值銀一兩而我給以錢一千六百文斯亦豈有不能購得之理然則苟當發餉搭錢之時應給銀一兩者給以錢一千六百文如銀價在一千六百之外則照數多給如銀價而在一千六百之内則照數减去一以銀之巿價爲凖則兵丁亦安有不願領錢者而乃傳聞長門營兵竟有不願之意統領曹軍門近巳啓節晉省蓋卽爲此一事欲與各大憲妥商辦理近日尚無續信未識其商之之後意見何如作何辦理锻吾乃於此而不能無言矣中國之錢大都一省有一省之鑄法一處有一處之錢樣現在所鑄則更有不同有用機器鑄者有用人力鑄者大約機器所鑄錢式必佳字畫必清而成本則較人工爲鉅人工鑄者錢式略拙字畫略渾而成本則較機器爲輕前者僕曾論及此事并引祝大宗伯之奏議以爲錢樣宜小宜薄而其式則必須精工斯私鑄者無從措手官錢旣小而薄則彼私鑄者不能再薄式樣精工則彼私鑄者不能效法或有攙雜一望而知欲杜私鑄之弊莫善於此然朝廷自有妙用意在於振興錢法不專在乎杜絶私鑄故定擬每錢一文須重一錢自有此說而鼓鑄者費用更大若用機器則承辦者斷難合算故不得不舍機而用人然鑄錢一事自停爐罷鑄以來至於今日亦旣歴有年所矣平時業此之工匠無夙事事則咸爲私鑄以謀餬口蓋習於此者其所籌謀終不越乎此初不知其爲犯法事也然亦幸而有私鑄之一途今日招集人工尚有挾技以應募者否則早巳絶跡無從召募矣第此時應募而來者大抵年皆在六十以上曾見宫爐鼓鑄之法嗣後失業爰以此傳之其徒以便私鑄私鑄與官鑄其法雖曰一律其中究有精粗之不同習於粗而忽欲來其精夫豈一時所能幾及故今日而招募此種人但爲其粗不爲其精無濟於事必募年老之匠曾見官鑄之法然後可以用之卽令其人隨時教授其下以儲後日之用若此則巧匠少而拙匠多其鼓鑄也必不能以從速且此等匠人聚散不一或此一省中聚處者多則應募而來者衆而事可從速若此一省中聚處者少則招之也難而事不易集矣前者曾有友人自東洋來示以日本機哭所鑄之錢重祗七分而輪廓肉好無不精巧絶倫又有以某省人工所鑄之錢見示者重一錢約與乾隆錢彷彿惟字畫稍淺恐易於模糊耳詢其工本之價則機器所製者每日出錢甚多工本則稍大人力所成者工本較小而每日出錢頗少兩兩相絜截長補短則亦不甚相懸惟用機器鑄錢則宜乎小而不宜乎大今朝廷之意必以每文一錢爲程則機器之說諒無所容其置喙而人工所製恐亦不免有參差不齊之端試觀咸豐年間京師所鑄之當十大錢初出時大逾徑寸不幾時而漸見其小且小至與制錢無異文則仍用當十京中人咸以爲苦夫輦轂之下天威不違顔咫尺而尚有流弊至於此極而况外省去京較遠卽曰有錢樣呈進或每年解運進京者若干數而樣則未必與後之所鑄一式至運解都中則不過存於部庫官塲妙手可以通天安在其不爲手脚耶此等弊端人人所優爲卽亦爲人人所習聞夫是以長門營中之兵丁一聞有銀錢對搭以充餉項之說而意有所不願也雖然今次嚴旨煌煌疉次申飭承辦諸官或不敢再蹈前轍該兵丁亦無乃過慮乎 
[本館接奉電音]  
　　昨接在京友人發來電音有本月初二日上諭一道敬謹譯登○五月初二日奉上諭河南巡撫着倪文蔚補授欽此 
[京塵雜錄]  
　　寳泉寳源兩局前巳開鑪鼓鑄現經鑪頭匠役等製成新制錢四十餘萬千由該管大臣等騐看後悉交户部收存其制錢之樣當卽恭呈御覽計交部新制錢每文計重一錢七分云○國子監算學出示謂本學額設算學懸缺例應招考前經出示曉諭因報考人等不敷考試爲此再行示知各直省舉貢及俊秀人等願考者取具同鄉京官印結赴學投遞截至五月三十日止倘逾限期概不收錄以便彚總考試勿得自誤○前紀西安門内西什庫地方移建教堂挖出黑漆等物一事兹聞共得漆六缸報經管工大臣查騐後收儲顔料庫中○鑾儀衛堂官交諭管理馴象所冠軍使等于閠四月二十六日將馴象騎赴鑾駕庫備齊五輅象輦沿所墊御道演至地壇其禮輿鑾輿一併操演俾供要差而藉熟習云○閻丹初相國奏請京師衝要地方設立官票局以資周轉略謂前因御史條奏請設官錢鋪以輔制錢之不足當以咸豐年間官設錢鋪弊端甚多碍難援案辦理奏請攺設官票局俟更換制錢時將所鑄制錢存儲局内由局出票務使出一串　票有一串之錢以抵以錢易票以票易錢悉從民便惟不准該局兑換銀兩以杜奸商舞斃等語至設立官錢局應如何造票如何發票如何設局應否立字號如何付錢行用如何立局規如何計用如何 
 
 

Page 2

 
 
核局帳如何以制錢換大錢如何收錢票如何收制錢應　兼收當十大錢各情意料所及之弊共有若干設法杜絶此外應計者何條何事一節巳諭户部檔局各員各抒所見詳細以對繕具說帖限十日内呈堂閱看以備採擇○正陽門内東城根南御河橋某甲狂暴性成多行不義某日被本院居住之某乙用刀砍傷頗重旋赴官廳呈報廳官以乙時來笑談不以爲意乙言爾若不管我將逃矣廳官仍欵其戱言令其遠去乙卽大踏步而出後本叚看街兵報明前案廳中官兵赶至乙家乙巳不見當將乙母解案備質甲旋傷發殞命報由北署移會司坊詣騐其因何啓釁則不得而知也○步軍統領衙門檄劄鑲黄等固山官廳略謂此次皇上恭祀地壇理宜清蹕爲此劄諭該地方官於蹕路兩旁大小鋪户取具是日不敢容留閒人偷瞻聖駕如虚情甘認罪切結送案以備届時抽查○崇文門内船板胡同有修髮鋪與草料鋪僅隔一牆閏四月十八日草料鋪某甲被修髮匠多人操仗毆之幾無完膚經地面官拘獲諸匠解送步軍統領衙門審訊刻下甲傷痕甚重恐有性命之虞經東城司官親往查騐並取甲之親供印成箕斗紋不日將移解刑部矣 
[府試紀聞]  
　　京友來函云順天府何小亭京兆桂芳出示八旗滿蒙漢本年歲考武童本堂於五月初四日在崇文門外等處考試馬步箭技勇初五日在貢院内考試武童内塲所有考試日期理合出示曉諭八旗滿蒙漢應試武童務各遵照於考試日咸集伺候勿違具考試文童也先經兵部造送箭册計共三百十餘名届期五點鐘時在貢院考試先將八旂滿蒙文童在至公堂點名入塲除臨考未到之四名外實有滿蒙文童一百五十人次點八旗漢軍文童除不到外入場者計一百四十餘名點畢京兆退入聚奎堂扃門封題題下四刻令將首藝小講謄正面爲葢戳各童尚皆安靜無譁至晚五點鐘放頭牌九點鐘淨塲滿蒙首題君子者乎漢軍首題君子人與通塲次題以粟易械器有不爲厲陶冶陶冶亦以其械器易粟者詩題賦得詞源倒流三峽水得源字 
[撫批照錄]  
　　湖北樊口牙厘專局委員候補知府唐酌吾太守凖經由奎樂峯中丞查知有辦厘不力報解不符等情卽行撤委查辦當季李竹虚太守謙接辦查覆其大略前巳錄報嗣以李太守禀覆略謂委查前專辦唐守三月分册報不符及收數與洲局加倍不等并舞弊可巡無從查懲懇恩免究所有移交巳接收清楚具結齎呈銷差一面實力整頓是否有當伏候憲裁等語隨奉奎樂帥批云查唐守凖經辦理樊口厘務百弊業生收數短絀不僅竹木一項造報叅差是以札飭李守謙前往接辦并令根究舞弊司巡據實查辦如唐守苟知自愛必知感奮自將舞弊司巡悉數指交李守查訊俾水落石出唐守亦可自明心跡乃唐守計不出此率聽司巡告假辭退明係通同弊混情虚畏究　案無質証欲藉含糊爲了結地步其居心殊不可問李守于特札飭查事件其舞弊司巡近在肘腋自必確有見聞乃不切實禀覆率以司巡更換無從查詢爲之粉飾乞恩豈核實奉公之道殊屬非是應卽嚴行申飭此事如必深究則司巡人等業經四散遠颺若一一提究有稽時日於事無補唐守旣不將司巡交出謂非串通作弊其誰信之事有專責應惟唐守是問仰牙厘總局卽速查明唐守自接辦該局以來按照定額短收若干按照現在加增之數應補交若干責令唐守照數賠繳限一月内悉數清解當免其嚴究如不遵辦卽據實詳請奏叅以昭炯戒現當整頓厘務之際必須認真懲辦决不能稍事姑容致紛紛效尤毫無底止也其樊口厘務責令李守切實整理司巡朦弊務當從嚴懲辦勿少含胡其竹木厘金旣有舊章仍行照辦無須遷就鸚鵡洲局章程轉失實事求是之意併卽行李守知照并將遵辦綘由詳覆毋違此繳 
[丁沽浪影]  
　　天津鐵路公司遵奉李傅相札飭轉奉海軍衙門奏准奉旨開辦津沽鐵路河東小聖廟火神廟一帶民房勢當拆卸丁男子婦一再向各憲環求嗣經勘得由老龍頭繞達索後借用索地數十條可保民居倘購得附索地叚三十餘畆則并可保全索地正待核准施行而上月二十三四日距津數十里之鹹水沽白塘口各村莊紳民人等復麕集道轅禀乞保全房屋不知道憲如何批示也○城東賀家口巳革地保李春山盜賣官地一區地上本有坑塹李乃挖土平坑以致該處堤防頓形削薄設遇水患潰决堪虞村民陳大用等據情禀諸縣中宫邑尊批飭李照常修補以備不虞原堤計寛四弓掘去三弓李奉飭之下僅補一弓陳遂復行具控嘗見人詈地保爲狗腿差若李所爲則竟如狼之貪蠹之蝕矣狗云何哉敬告邑尊尚其秦鏡高懸莫令妖形或遁○天津紫竹林租界經西董議定新章不准搭蓋凉棚以防火患布幔亦只准低垂不容高掛暑氣逼人招凉無自居人皆深怨咨○城北金鐘河水源淺涸非得海潮盛漲船隻不能來往自如目下河底愈高河流愈竭瀦水不過二尺有奇非亟疏通勢必日形淤塞遂由練軍統領黄麗川軍門派撥勇丁興工挑濬○麥將成熟黄雲被隴可慶有秋北人以麥爲食之大宗餅餌香中無不歡騰鳩野云 
[冠蓋如雲]  
　　天津訪事人來信云杭州織造恒尚衣秀於上月二十五日乘船溯北運河到津旋於二十八日附豐順輪船至上海前往履新○鎮守廣州等處地方滿洲副都統興統制存於上月二十六日由京到津就紫竹林春元客邸暫駐行旌定於二十八日附高陞輪船赴串然後往粤東履任○督辦招商局馬眉叔觀察於上月杪某日乘海晏輪船到津禀商局務 
[紅橋波影]  
　　瓜州諸善士見荒烟蔓草中白骨纍纍無人埋瘞惻然憫之倡議募捐雇人收拾除本地設立公所外又托揚州左衛街元亨利多子街復茂恒兩銀號代收不論數目多寡送交該二處隨時掣付收條刻巳刷貼告條傳知遠近矣邗上人烟薈萃富商碩賈麕集于斯安得見義勇爲者共襄此善舉乎○邇來天氣炎熱居民多有露坐納凉者各處栅欄竟至徹夜不鎖卽鎖矣不論何人無不一呼卽啓江甘兩邑尊聞之傳諭各棚夫定以十二點鐘爲度除接穩延醫外一概不准放行至新舊城各烟館近亦竟夜開燈鬼火熒然斜門半掩藏奸聚蠹莫便於斯邑尊聞而大怒出示云各處烟舘最易茂奸往往夜靜更深借吸烟之名行盜賊之事實堪痛恨兹奉憲諭自五月朔日起每晚限以十二點鐘止一律息燈倘有不遵定干提究爾等須知不禁烟館所以施法外之仁好時息燈亦不廢仁中之法云云聞者咸謂邑宰於嚴禁之中不忘體恤若輩有知宜如何感激也○前紀秦郵某生嬉遊於二分明月中誤認某公舘爲妓寮率爾闖入送經保甲局訊責後發縣看管一面備文至該學稽查云云旋得學師申覆謂所供名姓檢查册底並無其人趙觀察大怒飭縣嚴訊究係何人生囁嚅供出真姓名某年入學并言前在保甲局恐傷體面是以效梅福之隱名耳邑尊沈思半晌曰汝旣非贋本河豚何以必待查覆之餘始得吐實弄巧成拙非汝之謂乎本縣觀爾面貌舉止尚非粗俗之流今姑格外施恩再行備文查覆倘仍假冒定必嚴懲生唯唯而退 
[閩中紀事]  
　　同守城外有地名橋兒頭落落數家地甚荒僻十五早有屍在路側項被刀傷里保見之報知縣署經大令騐得實係因傷致命惟屍身尚無認領之人所穿衣履如番客之狀其爲仇人殺死與抑因財賈禍歟均不可知大令飭將屍權行棺殮並出示招認屍親未悉死者之寃能照雪否○十六日厦地迎賽勝會游人奔走若狂日正午會始出前導執事五彩飄揚鼓樂亭細演迎神之曲擡閣十三架悉用童男女粧成戱齣人物齊整綵飾鮮新後則馬上鼓吹數十對其聲悠揚頗堪入聽更有奇形怪狀之人裝作天魔面目猙獰赤身赤足手舞長蛇尤可哂者有一種人名不怕羞裝男女如花鼓戲狀口唱淫詞作諸般醜態見者無不粲然错雜而行不下數十對此亦傷風敗俗之一端也有神十餘尊大抵生前有功德在民而崇奉之者如媽祖保生之類是也駕過處觀者疉背摩肩道爲之塞少年紈袴更隨會游行見女色則品頭品脚相聚譁然世風浮靡於此此可見○泉州五縣以同安文風爲盛每届考試一縣童生至有三千餘名之多惟能文者不過數百人堪入選者則正寥寥無 
 
 

Page 3

 
 
幾俗尚槍替但須數十元便可延時下名手爲之代庖諸生中文思敏捷者於此每獲重利不必先期關說但頂一空名接卷而入則招請者自至多者可應四五名少者亦須一二卷名之曰馬謂其爲人赴敵也故富家子弟多列前茅繩樞甕牗之子至老死於孫山之外閱卷者更内外交通合爲一手今歲余邑尊縣試三覆　閱卷某生頂薦一童爲冠軍邑尊疑之試招本童面試另出他題半日作一破承尚不能清楚邑尊旋送閱卷資請某生出院其中蓋有故矣○玉屏書院爲厦地教育人材之所院中房屋頗多肄業者半皆住宿其中共相砥礪晚來燈火熒熒吟哦之聲不絶於耳真讀書佳處也往　聘請曾鰲峯先生掌院客歲病終今春再聘陳鐵香先生棨仁爲主講先生早歲蜚英翺翔翰苑近始退歸林下道憲延主講席於上月二十三日開館院中諸生無不爭自濯磨以兾受知於哲匠也○德國駐厦副領事梅君接總稅務司來電調至上海仍王副領事之職刻因厦地正領事出游接任者未至不能赴滬一俟瓜代有人卽當附輪抵滬矣○某記洋行由香港載私土若干甫抵厦門卽經綫勇報知關署當卽緝獲數箱共土九十件可謂爲小失大矣 
[傳電致謝]  
　　前日英國大君主踐阼五十載之期寓滬英國官商發電至倫敦恭伸祝賀此巳列入報端昨日英國許總領事接得倫敦回電言君主著傳諭本國各官商致謝致謝厚意云 
[勝會攺期]  
　　寓滬西人慶賀英皇臨御五十年之期本定於初一日晚間燃點明燈演水龍會並放烟火嗣以連日遇雨不克舉行現由諸董事出有告白定於禮拜六晚再行舉辦云 
[刑司赴高]  
　　英國按察司連理君聞於昨日乘坐英國兵船前往高麗云 
[令節停訊]  
　　本禮拜六適逢端陽令節法公堂停訊一日所有應訊案件統俟禮拜二卽初八日解送公堂 
[代理讞務]  
　　蘇松太兵備道龔仰蘧觀察於前晚赴蘇禀陳公事當由道轅命駕至滬北珊記盋頭登船用小火船拖駛法廨讞員王鴈臣司馬另備一船啣尾前往所有法廨讞務暫由洋務局新關委員葛藩甫同轉瓜代 
[病斃可憐]  
　　粤人王阿心寓居英租界香粉弄口潤康客棧巳有年餘忽于上月中旬患病日見沉重寓主陳生和查得王並　親屬於前日雇甲乙二人舁王至棲流公所甫過北坭城橋王巳氣絶身死當由該處局勇將甲乙解局問明情形立傳二圖地保張潤翔將甲乙移送英會審署經蔡太守訊明原委飭地保報保安堂派司事騐得果係因病身死卽行棺殮發壇一面將甲乙開釋王阿心年約四十餘歲　黑　鬚身穿藍布衫褲秃頭赤脚 
[幸未成災]  
　　英租界正豐街西首某姓所開之鷄鴨店於前夜九點鐘時烟囱中火星亂迸鄰人受驚不淺極聲呼喊旋得設法撲滅尚未成災真幸事也 
[諭令集議]  
　　朱日興等火腿號投松滬捐厘總局控同業戴日永萬生瑞萬有全三家吞没厘捐請爲查辦經前局憲朱竹石廉訪派員查對簿據各情巳登前報兹奉局　着戴等三行邀同南北兩巿各火腿店集議酌减禀覆該三行旋亦具禀總局不知如何了結也 
[周卹船户]  
　　蘇州航船户費阿五裝運虹口生昌等四家鐵行之鐵并搭客數人開赴姑蘇行經垃圾大橋猛觸橋樁立卽沈没當由棲流公所救生船設法救起五人并將鐵斤撈獲所有稿櫓錨纜帆柁篷索均被他船撈去無一存者旋經救生船夥禀明司事照例奬以洋銀命各行將鐵斤認明領去各行亦酬以鷹銀費以船旣沈没無力興脩且所載零星盡行失散各客失去衣物亦復良多自覺無顔對人遂購阿芙蓉膏吞之以圖畢命經人報請陳竹坪善十施救將毒物嘔吐得慶更生復由陳君問明其尋死之由惻然憫恤給洋二十元俾供脩船之用并商之棲流公所司事查明撈取船十物件者令其一概歸還惟由公所酌給撈費云 
[螟蛉難撫]  
　　熊某籍隷浙之平湖洋貨業中牙郎也僦居本城北門内半生勤儉積有餘資四十平頭尚抱鄧攸之戚遂撫同業某甲之子爲螟蛉族弟某乙聞之買棹來申向熊理說蓋乙生有一子理合兼祧故陽以他姓亂宗爲辭隂實覬儬其囊槖也爭執之間互相毆鬥旁人力爲勸散令熊給洋若干元事始寢息 
[佛店宜禁]  
　　奸僧妖道僦屋租界中供設佛像引誘無知男婦誦經禮懴得以獵取資財滬諺謂之佛店前經當禁止頗覺雷厲風行近則日久玩生不免復萌故智英曾審署左近及各處偏僻地方佛店林立不下百數十家種種弊端幾有不忍筆諸報牘者所望賢有司重申禁令一律驅除否則繼起愈多其害愈甚不胥租界爲桑門之敗類而不止也 
[英界公堂瑣案]  
　　西人名　者向在留春戲園管門昨至公堂訴稱一昨之晚突有郝二銘張桂卿二伶闖進戲房向管班人郭同來尋釁我見郝手持利刃前往阻住幸未傷人當經園中人帮同獲住交捕送案郝供小的係北京人唱戱爲生前在姑蘇被郭刃傷五六處曾在縣署控告有案可稽祗以郭懼罪遁逃未經懲辦昨往尋見並不恃刀行兇張供小的亦是伶人昨與郝至留春園尋郭理論决不敢帮同逞蠻蔡太守問郭到案否　稱未到太守飭將郝張交捕帶回俟郭投質時再訊○三十三號西捕禀稱昨見馬夫陳阿三在熱閙地方溜馬有違租界定章拘案請罰陳供小的昨在荒塲溜馬返經熱閙地方該捕禀稱如果路經熱閙處决無拘拿之理今實飾詞矇混蔡太守判罰陳洋二元撥充醫院經　○三百十五號華捕票稱昨見王啓亭在洋涇浜傾倒便桶事爲租界章程所宜禁爲此拘猜罰鍰土供母親患痢疾不得巳而在浜傾倒不知誤犯卯乞施恩蔡太守謂租界各鋪户所有日用之水往往取給於洋涇浜理宜潔淨豈容傾倒穢物遂判罰洋二元撥充醫院經費 
[江界公堂瑣案]  
　　前報列寍波十四齡童子王阿昌被母鞭責逃上輪船適當展輪之際卽乘之來滬旣到舟资無着致被送入捕房解案訊供據稱前在某飯舘作工現巳停歇餘語含糊經王司馬研詰至再着送四明公所覔便送回原籍會舘董不收因復帶回昨日再解公堂據供家住柴橋坊在某飯店爲出店人　年父死後母卽逃逸店中以我無家可歸停歇生意葛同轉着送普育堂收管○前日有王某至北門外河沿福興衣店購羽毛馬褂一襲店中人索價一元九角王許以一元四角店中人允之王給洋兩元索找六角旣成交矣王復檢得馬褂上有一小洞擬欲撏議店中人以洋旣入手堅不肯還以致兩相齟齬王遂赴訴捕房捕頭飭華捕前往拘到店夥令還洋了事土地稱尚有洋傘一柄放在櫃上亦應交還店夥不應捕頭着赴公堂候示昨日堂期王到案伸訴前因葛同轉詰訊福興店夥胡李之供稱並無洋傘劉存同轉謂昨日天雨決無不携傘買物之理問原告傘值若干答稱去年所買計洋二元四角同轉謂爾亦粗心判各認一半著胡培洋一元胡稱無力赔洋同轉謂爾旣無力可令店主赔洋着押俟繳洋番放胡卽措洋呈案同轉著釋之使出○包探王榮培禀稱昨晚十一點鐘時小的巡至小東門外横街　有三人自酒肆中衝廿適有東洋車過此以致碰撞譁爭小的勸令三人回去三人非但不允反將小的胸前扭住爲此拘住一人送　詰訊　拘之張蓮生供稱小的在太古公司天津輪船上爲水手家住鐵錨弄因尋人至小東門外租界中飲酒決不毆人葛同轉謂夜間十一點鐘非尋友之時酗酒肇釁本該重辦今姑從竟押至下午七點鐘時釋放○南匯人譚子卿向在城中某老虎灶爲夥本年二月間乘店主有事不在竊捲衣服而逃此次復來被店中人所見扭送捕房昨日解案譚供稱所竊之物質在本城東來質店得洋三元錢二百文情願賠償葛同轉問爾自問能幾 
 
 

Page 4

 
 
日還錢答稱候尋到生意同轉怒謂此非借款何能躭延着覔保出外赶緊賠償如敢拖延定當嚴比○捕房解法蘭西銀行主游船舵上李小毛至案禀稱船中失去篷帳應李賠償李供小的在該船做工十八個月本由倪阿大所做因倪别有就緒故囑小的接手當倪停歇後向小的借過洋二元現在倪又欲來做誣說小的失去船篷小的因於十四號停歇每月工資洋八元有十四號工錢未算且做過小工十三天每大洋三角共計應還小的洋八元一角現旣失去船篷自願賠償惟倪所借之洋二元亦應歸趙葛同轉謂原告控爾到船吵閙因之將爾送捕李稱並不曾至船上同轉着將李暫爲帶出俟原告到來對明再核俄頃該行管事人王子威偕倪投案訴稱新製布篷須洋七元數角同轉間倪可曾借過李洋倪稱從未借伊洋元伊却向小的借去洋五元同轉謂爾等俱稱借洋似乎極契洽之友何得涉訟公庭所有船篷着王問明是否尚有工資未算如有卽扣下賠補所有與倪彼此借洋之事可自去理明李暫押候王問明再核○包探嚴頌周禀稱松江女郎楊金珠年十三歲被周祥福誘山賣在英界大馬路善餘里某妓家身價未經議定周欲借洋三十元妓院主見其形跡可疑恐其來歴不明未經借與今該女之母惕張氏姑張陳氏於前月二十一日尋到詢知底細鳴捕拘周楊張氏借稱女兒許與張陳氏爲媳前巳過門閏四月十六日出外買物被周誘逃張陳氏供語相同周供松江白龍潭人向爲肉店生涯現在天保棧接客金珠被三人拐出寄在小的處小的知是同鄉人故特着車夫至松江通信伊等回來索酒飯錢無着故將女暫抵善餘里確由小的領夫但人非小的拐來大老爺如不信請問該女便知葛同轉問然則此女由何人交爾答稱有朱雨亭者亦是松江人爲柴米客人該女供稱上月十六日在松江東門買物途中遇周云荐我至上海傭工可以發財爲此同伊來滬繞道至北門下船至泗涇隨又喚船來滬先至黄發茂酒店吸烟後至周之姊姊家借住後又送入善餘里妓家船上有老嫗未經來滬同轉謂旣不相識何致跟伊來此爾亦有不是之處隨着暫爲交保并限周於五日内將朱交到 
[和霧裏看花客西園雅集詩原韻錄請諸同游粲正]  
　　驅軍事冶游日影巳西側花木聚芳園麗景勝組織薄靄豁我眸清風快我臆登臨一縱親頓覺塵慮息掩映茅亭寛矗立石壁仄佳人醉玉樓寳馬嘶金勒酒酣懷更開快哉亦何極我自慕巢由誰堪效禹稷興盡　歸鞭幾人矜華軾老入少年叢還期恕狂直[  倉山舊主倚醉草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[袁江雜錄]  
　　運河水勢現復漲起三尺許統帶馬隊閃都戎分巡新灘一帶緝捕能下民感戴日前製就德政牌萬名傘恭送營中都戎謙讓再三和顔欵待○甲乙二人誘得丙女貨與某船乙以分值未均自首於丙丙偕乙緝之女果在焉遂抱之歸船上人向丙索資丙誘之至半途旋卽逸去○有農民畜牝牛産一犢農憎牝衰憊貨諸剥坊犢自後尾之頗有戀戀意農議成交割驅犢歸縶　棚迨夜半犢脫鞅去詰晨訪諸剥坊則犢方長跪坊前辰鳴垂涙農心動欲悔議則牝巳迎刃而解矣噫畜類猶具人心彼人而不如畜類者不有愧此犢多多乎 
[旋吉公所啓]  
　　夭壽命窮通數也生或爭名利於他鄉死無不願歸形骸於故則又理之所當然而情之所同然也粤省爲南洋繁盛之區若官若幕若商若客紛至沓來得意而他適者有之不得意而歸去者亦有之卽修短有數而一病不起者更未嘗無之苟　朋可靠而囊有餘資亦早　扶柩而回鄉里矣乃竊見各會館之旅櫬多如山積也則何以故一則身後蕭條卽有室家而晨昏難度執紼遑言一則生前落寞祗多債負而故舊巳疎麥舟誰贈一則零丁孤寡望嶺南而徒事招魂一則迢遞關山悵天末而徒嗟空手以致年復一年柩多一柩客鬼凄凉未安骸骨孤魂淹滯莫止首邱良可慨巳某等覩此情形爰集同人擬爲代送至滬之舉誠以上海爲各省必由之路倡建殯房暫爲寄頓急謀吉穴藉便扶歸　是輪船向章每柩連費　三十二元加以捆紥扛駁又十餘元其費甚鉅某等函懇招商局總辦諸大善人减收水脚現巳慨允捐助其半一全義舉足見君子成人之美幽明共感第運費十六元加以繩綑駁船粤滬上下扛力大約每柩尚需二十五六元以百具計非二千五六百元不可况不止百具乎而滬地建造殯房　不在内是以共切將伯之呼統冀仁人之助衆擎易舉俾可反骨於重洋大澤共施庶免抛骸於異地如蒙金諾請署　銜所有收支刊布徵信擬列章程如左如荷樂輸請交電報總局代收當卽填掣收照爲據計開一議設公所庶有頭緒而便經理也　擬在江蘇會館頗爲合宜第該會館並無常駐之人某等又皆不在館現就濠畔西約裕泰行内暫假公所名曰旋吉擇老成可靠者主之專司登記號簿填發聯單及經理銀錢出入倘得經費漸充拓地建堂俟諸異日一議建殯房庶　寄頓而謀歸葬也擬就上海南門外購地建屋顔曰嶺南旋吉殯房凡代運之柩到滬先託招商局善友騐單飭發有會館者當送會舘否則卽送殯房附去之家屬自行覓寓該殯房俟柩送到例給扛力照單入册另換聯票以便日後持票領柩其乏人伴送者敝公所亦先函告其家限以三個月領回安葬否則停滬與停粤以五十步笑百步仍益於旅魂一議每連一次約以二十具爲率也先一月榜示訂某月運柩至滬其寄各會舘者須預赴敝公所報明男女籍實姓名住址存年家中有無親屬粤省有無親知註册先給小票查明無悮將應法之柩挨號標明到期先行繩捆牢固外釘小木牌開明姓名男女復將栢油寫明號數扛至駁船再連至輪曁輪船到滬上力此項費用擬由柩主貼洋十元以補經費之不足其有不寄會舘或停他處者來報時更須詢明並訪明親朋確實方可刻下奸弊百出往往以棺木藏私貨敝公所以好善之舉斷不令遭此不潔之名一極貧之户亦當格外周全也捆紥船力貼費十元無力備繳者先期報明由敝公所查訪真實另行設法以成其志其稍有力者第因無人伴送交敝公所代運到滬或能籌還各欵亦卽照收以存孝子慈孫不忍薄待　親之道一議無家可歸之柩當商諸各會館女葬也敝公所連運數次後各曾館尚有多年停柩並棺木將次朽壞者應向各會館籌商埋葬公地以期入土爲安[  光緒十二年冬月吉日寓粤旋吉公所同人謹啓]  
　　沈小園司馬代理兩廣電報總局公餘之暇留心善舉見有旅櫬之無力盤歸者惻然傷之爰集同人設立旋吉公所無分畛域祗問該柩回鄉必經上海者皆可代爲運送俾柩屬易於盤還如此辦埋洵是澤及泉台昨有友人郵來公所文啓並章程數條附呈亟錄之以資觀感本館附識 
[贈楊君蔭安錄請夢畹生指疵]  
　　珠園玉潤子雲才邂逅相逢亦快哉四月雨餘雙屐合五茸春盡一樽開卽觀餔啜都成趣能著詞章不染埃聞說棲遲申浦上端陽載酒問奇來○懷南昌萬君劍盟記得垂髫在塾時聽君入座縱論詩蓬茅昔寄風流跡幕府今工日下詞著作名山當不朽搜羅古籍定無遺君東湖草堂詩將刊行並收蓄典籍甚夥伯牙雅慕成連久海上相從慰素思○奉題王松堂司馬小樓吟飲圖樓小築汗干潮來日日看高吟神鬼泣豪飲海天寛麴蘖聯深契珠璣集人觀臨風勞惆望何日得瞻韓○贈泗水張君景房吾友護花生京兆家聲續早歲列膠庠經史胸羅足傳經福尉家桃李門牆屬矢志梯青雲豈久泥塗辱吟成一卷詩妙句成珠玉倜儻不覊才談笑無拘束愧我樗櫟材蹉跎悔莫贖　得晨夕親賞析償所欲在昔識荆時西窗頻剪燭出示鸑鷟文奇如折鼠獄臨風懷故人草鎓階前緑何時一樽酒重與話衷曲○題護花吟館次韻　得金鈴護落花風流瀟洒羡張華詩成咳吐生珠玉令我吟餘罩碧紗姹紫嫣紅結滿枝滿枝最憐摇曳影臨池阿儂縱是齊奴後金屋難謀懶護持三月廿四日三賦催粧三生石上究如何令我千磨百折多兩次鼓盆罹缺陷三番合卺費吟哦畫眉重檢張　筆製錦還勞織女梭從此好聯偕老詠無須掌判執金柯○喜桐生至卽次其杜顧春申草堂元韻剛值鄉村打麥天曹邱重至續前緣聯吟愧我推敲苦落魄欽君道義全世上功名呼負負囊中著作積年年斯才繼起陳同甫空上淮安痛器篇君曾上書當道善其言而不用惜哉烏溪評花生 
[滬北仁濟善堂閏四月分一文願捐清單]  
李秋坪錢一千五百游龍居士元芳帳房泰茂帳房何必留名詹誠德堂大豐號大豐諸友以上七户各錢一千二百何不留名鄭慶德堂公和祥帳房以上三户各錢九百鄭祖焯何祉祥谭星垣以上三户各錢六百鄭茂光三個月錢一千八百松竹山房三個月錢一千三百五十不敢再悮錢三百六十廣和德興家帳房何文安文木何景浚馬保記李錫記宋增全鍾文熙高澤記林東坪梁杏浦李英子何文翰文威信和帳房韋玉亭信和棧房菊朋氏奇珍樓何不留名泳記吳鰲峰寳　堂黄詩以上廿三日各錢三百梁朗齋陳氏闕鳳記梁杏林陳氏以上三户二個月各六百嵐溪氏三個月錢九百周錦榮錢一百八十鴻昌木行存德庄以上二户二個月各錢三百王金濤北洪泰華榮昌嘉泰裕鄭朝恩慶和銀樓泳昌升同豐永東來升蕭務本堂黄大安堂蕭文灼鄭次棠李樹庭譚逸漁劉緝卿何金玉淞隱子電氣公司蕭蔭昆何廬氏同芳居姚子亷平陽慶富氏黄廣涵胡嘉瑞旭春氏榮秀顧少山黄省一鄭瑞雲以上三十一户各錢一百五十李興岐馮迪文以上二户三個月各錢四百五十譚光烈譚德源唐昭祿唐培生以上四户各錢一百廿盧錫齡五個月錢六百劉芳舲全年錢一千五百六十楊浩然聿厥主人世德堂陳以上三户二个户各錢一百八十周均鈺日盛號張國嘉蔡湘　六治堂周聲濬王復聲元昌永趙雅侯胡學海力不足人周承志堂花宜石主人以上十三户各錢九十鍾禮田怡怡氏泰順亨和記孫蘭江徐增賢李留餘書屋以上七户各錢六十秦百祿二个月錢一百廿無名氏全年錢七百八十鍾槐光鍾光穗堂有心無力人以上三户各錢三十徐　全年錢三百九十○共收錢三十九千九百九十文 
[上海四馬路文報局内恊賑公所經收賑捐閏四月下旬清單]  
　　廿六日使福受福册蘇城隱名氏募陸惕天唐鳳生龍好善二户各一元六宜山房六角四宜室五福堂驅邪室諸事吉祥四户各五角習勤軒去懶軒二户各二角○杭省九華號錢春林先生經交七元○寳應福興潤信局張鏡涵張印江季少芝三君經募江汪氏一元沈政貴五百文李燕賡張少卿二户各二百文陳復興文聚堂二户各一百八十文劉漁山堂李宏萬胡振鵬無名氏無名氏五户各一百文實收英洋二元錢七百十文○本埠亦範先生交來南匯謝紹香先生畵潤一角○念七日蘇城電報局交來長庚堂善士爲求病速痊樂善延年三十元○使君受福册儀徵十二圩營鄭君官印筠募金陵鄭爲求親身體平安五元昭潭黄二元湘鄉王楊復升二户各一元潭主蘇董海清二户各五角○又册鎮海蛟川言輕子募不書名四户共助洋五元○章庭香先生交來南匯謝燕香先生書潤錢一百五十六文○兩日共收英洋六十元小洋一角錢八百六十六文 
[上海四馬路文報局内協賑公所經收賑捐閏四月下旬清單]  
　　廿八日受　公字册一百另六號池寗緝私總局憲吳子豪太守經募王自虚齋張冶城山房胡景隆三户今助本洋七元義泰店本洋六元大生店本洋五元陳藏拙居同泰店啓泰店三户各本洋四元田自祺　洋三元王居易軒王秋圃倪養泉汪位東田自貴昌善衆丁泰祿七户各本各二元隆泰典本洋一元五角趙寶臣鳳德熙劉億忠胡家和倪和泰倪萬和翟日興方森有劉義順合店王三久湯掬星别墅湯松十三户各本洋一元湯汲源趙同發王耀先王必玉朱夢卿湯日氏湯劉氏汪鄧氏在湯氏王俞氏湯厚寛十一户各本洋五角王鄒氏本洋二元王趙氏湯汪氏陳滕氏湯王氏趙曹氏五户各本洋一元郭義順王順元大店倪三和趙正泰五户各七百文　　店李台二户各四百廿無名氏七十以上共捐本洋八十五元英洋三元錢四千四百十文易本洋三元五角旌邑三溪鎮統共捐本洋八十八元五角英洋三元總共合申英洋一百零八元又使君受福册募到胡壽山本洋一元胡星輝胡漢聲王　九胡兆甲胡順錫胡殿材胡龍發七户各本洋五角胡勳臣本洋六角胡衍涇胡曾如蕭姓三户各本洋四角胡一龍胡棠松王敬莊　雙應胡清源胡樹楠胡添如胡澄如胡兆根劉明鵬劉士羽沈正富李姓胡兆森十四户各本洋三角胡經正堂夏德喜包星明李吉發曹少春蕭竹　吳吕廷楊清溪八户各本洋一角王三九四百胡保江三百胡爲保二百十沈光喜二百以上共計捐本洋十一元三角錢一千一百十共合申英洋十四元又册募蔣湘甫本洋二元田家樂本洋一元唐村高嶺二户各本洋七角李瑶莊李玉友李廷襄李百川李良才李良孺李阜成王濟川李灼華吳勝彬李良冶王尚炳王濟華陳景昇陳鑑清霖陳甘陳泮林陳倫魁陳擇賢陳　瑞寗康安陳懷一李福德李德順李策甫李在中鄭暢初李輝緒陳天祥李功甫譚耕之三十一户各二百李良勳一百以上共捐本洋四元四角錢六千三百文共合申英洋十一元又册募祝國良祝超羣曹敬庵方接山方際盛生生堂萬興店聚泰合義元義志高江全樂陳指南馥韾蘇善田黄占女汪謨吉隆周德厚曹修二十户各二百文郭義大義興店方全保方長茂會淵茂森鴻盛相時八户各一百大昌英洋一元舞名氏英洋五角賓日東萬直吾彭明祿三户各三角孫傳良毛悠美張開如楊占魁朱炳椿周茂家周菊生劉英華李昭能易在田魯國和陳耀廷黄玉春熊東喜楊仕斌程起發程振光王少英李茂技李意徐張得福二十一户各本洋一角以上共計捐本洋三元英洋一元五角錢四千八百文共計合申英洋十元又册吳子豪英洋九元無名工五户各英洋一元無名氏八户各英洋五角以上統共實收到英洋一百六十一元計捐册六本由本埠慎餘庄交到○又册厦門文報局姚氏時先生交來台北大善士募淮隂鄭三十元峰記五元毘陵錢四元林建成張龍庵鄭秉坤邱鴻藩煑石山樵林如松六户各二元吳記張記劉世東廬大金齊安徐省心堂謝有心無力蔡譜荔堂嚴新春九户各一元共計英洋六十元○松雲樓交來許漱　先生畵潤小洋二角錢五十二文○本日共收英洋二百廿一元小洋二角錢五十二文 
 
 

Page 12

 
 
[上海北巿絲業會館籌賑公所施少欵經收山東順直賑捐閠四月二十三至二十六日第一千三百八十四至八十七次清單]  
　　現成功德莫要錯過機緣救命摺第四千一百五十四號浙寗裕全隆記號力不從心人募隱名氏力不足汀蓀氏三户各洋一元力不從心人七角朱悅記三角隱名氏銅洋一元共六户由全盛局來洋四元銅洋一元○又三千三百三號蘇閶綿力子募無名氏錢三百三十文又三百文又二户各一百文共五户由恊源局來洋一元錢姚氏求産後病愈洋十元姚陳氏爲子福佑求疾病不侵五元二户由紹興永利局來葉元記十元龔涵中爲先人求葬地十元崇槐堂求足疾愈五元王錦魁求女病速愈五元烏石山人代黄縣宋殿卿求資冥福五元又代同鄉林姓求資冥福三元無名氏三元程委恆一元二户由常熟義隆號寄水義昶局來今是齋病愈完愿二元蛟鎮氏二元老正大信局友潘善士求免口舌二元無名氏銅洋三元○烏石山人痧藥資洋四元張克齋藥資由松郡順成局來一元以上二十三日○梁岳生求保孫學瀛根基洋五元無名氏五元彭若蘭三元吳興不列名贄敬膏火由杭州正和局來三元彭麗生二元求應氏因神靈顯應香燭資移助由朱大全號來二元又交來退省齋代無名氏求瘧疾速愈一元粤垣張宇由申昌報舘來八開洋十元阮子温求妹病速俞由松郡順成局來一元元和順代募四開洋一元錢七百二十七文樂士隱者由常州鴻源局來銅洋一元以上二十四日○朱鄂生善士求子目疾速愈由蔚泰厚來湘平銀一百兩合規銀一百另五兩六錢樂石山房求病速愈洋三十元瓊芝仙舘求妻潘氏病愈十元吳潘氏求病卽愈十元久遠堂由乾益永記寄常州全盛局來十元劉康侯由姜堰元益典寄老福興局來八元胡子英爲父病念完愿由儀徵全泰盛局來六元椿萱常茂室五元蘇　周病愈完愿四元無名工由巨豐莊來三元竇順保二元張汪氏爲亡兒大壽資冥福二元張秀小姐保平設二元張伯愚爲亡兒祜資冥福由蟹浦釐局寄全盛局來二元陶心德各二元鑽彩求痘平安一元清江退省齋道人省筆墨資由鎮江政大局來一元陳招弟月捐由杭縣陳伽陵寄老福潤局來一元陸至善求身體康健一元茸城無力銅洋二元○救命摺第四千零六十二號江西吉安府横江渡釐局募無名氏一元二角倪立記雷玉記各二角李小記趙厚記胡潤記周功記陳金記五户各一角共六户由全泰盛局合來洋二元以上二十五日○金陵無名氏求平安由永增祥廣貨號來洋五十元陳欽心愿續助由旗昌洋行軍械所交來洋五十元無名氏保合宅人口平安二十元嚴階升求病速愈十元蒯伯霞募陸委雲十元金陵章貽五保合宅平安由恊興昌局來十元陳古彝十元秀水吳世臨求幼女病愈二元實墨齋二元李榮甫求病速愈一元厚昌參號以公和罰欵充賑一元○清江項耕娱第二次募百福堂足錢三十千文又一户足錢四十八百文又二户各足銀一千文又九户各九九二錢一千文又一户足錢六百文又一户九九二錢六百文又二户各九九二錢五百文又一户足錢八十五文百忍堂敦原堂寛忍堂種福堂樂善堂務滋堂修業堂武修德堂王三槐堂九户各九九二錢一千文邵安樂堂周水仁堂各足錢一千文百思堂足錢六百文孫積福堂九九二錢六百文三槐堂吳成信堂各九九二錢五百文完忍堂足錢八十五文共三十四户合足錢六十一千四百文此欵卽將上年十二月初六日匯來之二百兩内劃算連第一次共劃錢一百十八千七百文洋三十元今來第二次清單當卽登報合併聲明以上二十六日 
 
 
