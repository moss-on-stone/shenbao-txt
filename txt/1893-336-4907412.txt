# 1893 - 336 - 4907412

 

Page 1

 
 
[恭印大清會典告成] [  圖書集成局代啓]  
大清會典一書薈萃列聖之實錄博采本朝之掌故門分類别井然秩然禮備藥明超軼前代兹有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以資攷核也售處在三馬路申報館及申昌書室或臨各書坊選購亦無不可 
[論鎭洋奇案]  
鎭洋縣被縛一案已列前報而外間傳聞之辭其說不一究莫衷其一是蓋鎭洋爲太倉州附郭之首邑實任者爲吳明府因奉調入簾乃以郭大令代理篆務忽焉閙出此等奇案殊令人驚疑不止據道路之所傳謂郭公奉檄代理自知五日京兆故於幕府門丁以及一切家人等均無所更動悉仍其舊忽因一宗命案郭公與門丁意見不合該丁遂縛而幽之郭大令之子逕前救父亦被拘紥而以本官父子瘋癲聞於州經程直剌據禀詳逹上憲此一說也或謂郭大令因此宗命案旣與幕友門丁等齟齬遂送門丁於州請辦州尊准其請而勸令暫緩大令乃具禀跪呈州尊有在署懼人用藥下毒故已三日不食等語適州尊公出因由州署中人挽之進内具饌以進乃忽出戸以頭撞於墻遂羣指以爲瘋命輿送之回署比回則逢人便毆將大堂公案毁壞故家丁等以帛束其手其子往解則亦縛之此又一說也若據後一說則郭大令果有瘋狀似乎縛之者厥情尚有可原若據前說則該門丁以與本官意見不合贍敢縛而幽之殊屬目無法紀矣夫該門下雖爲本任吳明府所用之人而郭大令旣爲代理則卽其主人矣郭令如概欲易人未嘗不可徒以不願更張遂仍舊貫而該家丁乃不以爲主而以爲客且贍敢因公事與本官意見兩歧其平日之擅權恣逞也不言可知然果如此也則是形同叛逆矣或者傳聞之誤未可知也聞郭大令係進士出身性頗迂謹一時意氣扦格激而成痰亦容有之顧平情而論卽使郭大令果患瘋症亦必先用醫療或閉之空室以防衝突傷人猶之可也竟縛其手則似乎太甚矣况該門丁等旣係吳明府所用之人亦應於此等處略避嫌疑何得逕自動手此其人之横恣亦可想見其最可異者又將郭大令之子縛住夫縛其父爲其瘋也縛其子則何以故豈爲其救父而縛之乎父雖患瘋見人紥而縛也爲之子者安得不救因其救也而亦縛之有是理乎而縛之者則以爲其子亦瘋天下豈有父子同時患瘋者哉然而此等紛紛傳述大都皆屬道路之言其眞實情形固未嘗親見而目覩之則亦不能逞局外人之臆見而加以斷語現聞此案已由上憲將全案提至省垣親鞫其中虚實當不難澈底根究自有水落石出之時郭大令而臬思　則縛之者之罪問可末减若初無瘋疾徒以意見不合之故瞻敢任情放肆至於如此恐王法决不能容也昨有自蘇垣來者言及省中各憲官廳中稱郭大令爲兩榜出身謂其父子同遭綁縛也此則可謂謔而虐矣近來奇案常有見聞如金陵謀斃查太太一案傳者謂凶手乃某廣文之公子弟兄數人及其庖人此眞不可解者矣廣文之子必係讀書明理者且必係書生瞻怯何以竟出於殺人謀命卽使貪其財一次兩次告貸不遂而心懷怨憤盡忘前惠己屬無賴之尤要亦不過怨辭懟語惡聲　色或尚不敢當面顯露而顧忍下此毒手制其死命乎現在廣文則已因氣而死其公子等則尚在圜室之中其罪案如何判定外間尚未見有明文而道路傳聞則亦其說不一夫郭大令官也而縛於門丁某廣文亦官也而生此不肖皆　出乎意料之外者而乃一則尚可藉口於瘋一則竟至憂憤而死而將來斯獄之若何而斷則尚未可以預知之殺人者死律有常刑而犯上之罪亦不可宥陳廉訪胸藏智珠手握明鏡尋根究底密訪明查自不難如牛渚之燃犀水族奸邪無所逃隠大江南北翹首注目跂足側耳欲知此案風聲者盖不知凡幾將以何日慰衆人之望哉 
[本館接奉電音]  
昨由京友電傳上諭二道敬謹譯登○十月二十九日奉上諭順天府奏查出私造印信牽涉武弁請旨交部審辦一摺官吏私造印信太干法紀亟應確切根究以期水落石出京營候補守備趙光宗著交刑部嚴行審訊在逃之李香圃著河南浙江各巡撫飭屬嚴拿務獲解部歸案審辦欽此同日奉上諭豐部奏遵議大員捐田贍族可否賞給匾額請旨遵行一摺福建臺灣巡撫邵友濂捐建義莊養贍宗族古誼可風著賞給御書匾額一方交邵友濓祗領以示嘉奬欽此 
[暹事續登]  
香港報記中國與英國各調兵船至暹羅本館巳譯登報簡兹又得香　信云暹羅謡言甚熾謂有香港兵調至且於砲臺上安設大砲云云而倫敦於十月二十八日來電則稱英法兩國所立分定暹羅邊界草約刻巳畫諾不日所派勘界官將秉節赴暹矣太唔士日報又云此間有甌脫之地將來可歸之中國云 
[三山清語]  
福州水關卡至米倉前一帶河道於光緒十二年間曾開濬一次深一丈有奇但官辦工程率多草率附近居民又將糞草雜物任意傾倒積日累月以致河道淤塞不通雖小艇亦難行駛今由成興號等具禀督轅乞飭開濬譚制軍准如所請候檄善後局會同保甲局委員查勘明確酌籌覆奪○武弁邱連標前次剿辦德化匪首案内積有微勞未邀奬叙近日投禀督轅瀝陳下悃但未知譚制軍能否恩施格外也○責院前横街口張某芸窓勵志未青一衿因偶感風寒日形沈重醫治無效竟於本月十九日溘逝堂上有白髮老母悲不自勝竟在房中雉經而斃妻某氏尚在青春身懷六甲遭此大變不願獨生私服阿芙蓉膏幸經人知覺用藥灌救始慶更生張之岳父母聞訃詣視入門後以頭觸柱忿恨塡膺見者莫不憐之苦海中竟有如是境界哉○閩中新舊信局丸家向以代寄書信物件爲事現因海琛輪船到省所帶零星物件較往時爲多海關以有違稅例將貨物扣留論罰各信局已具禀剖明旋經議定應補完正稅外并子薄罰共出洋五六百元據信業中人云該局所帶貨物俱係零碎非不願完稅奈閩中收信皆在三更後適當海關辦公人已散之時試問到何處完報如果有人專司其事庶幾兩有便益也○廿三日二更後下渡鄕猝遭回祿幸所焚住屋無多地方官因離城甚遠未往督救○廿二日閩縣决囚一名由城守恊派兵押赴北較塲斬首示衆聞該犯綽號破布二因殺傷其弟藝徒遂致身罹大辟好勇鬥很者可以此爲龜鑑○南臺塢尾有下府人某甲居焉素以小經紀爲生孑然一身積銖累寸得洋八十元隨身佩帶蓋恐存諸箱篋不免爲他人所算也隣有某乙尚幹鄕人操賭業素與往來覬覦已非一日上月間約甲至其家以雞黍欵待甲未知其計欣然從之直至津頭雇一小艇泛乎中流卒爲 
 
 

Page 2

 
 
乙所害竟溺水死乙取其腰槖皇皇然歸及抵家其妻開門延入問訊數語乙出洋示之曰此近時所得意外財也妻疑之因詰曰爾此次幾人同回乙曰我只一人買棹言旋妻曰頃間有一粗漢叩門詢問爾回來否我邀之入立於廳上但見其遍體皆濕我進内捧茶出已不見其人再視所立處滴水淋淋尚未乾也乙驚疑半晌自是精神恍惚常見甲隨在身後逾旬日乙之二齡童子遽殤乙亦暴卒有見之者謂其項下有鬼爪痕可謂報施不爽矣此事係侯官林子蕃茂才所述○林陳氏因其孫被人周賭斃命令其子俄卿具控由縣府以至督臬各憲譚制軍已批飭該管府縣從速訊辦矣○花會日甚一日個中首領黄思補在營前地方收巴每日開花會一字城内外小巴千百家皆照會首所出之字爲輪贏猜壓者如蟻附羶如蝇逐臭一至午後小街窄路男女互相問訊夜間入廟焚香抽籤祈夢舉國若狂吉庇巷陳家有某甲自作會首日開二次只准婦女入壓每次可收錢二三百千 
[潯江秋旭]  
九江訪事人云九月初二日迄今甘霖未霈田園龜圻河水亦不流通農民望澤孔殷何痴龍之尚鼾睡不醒也○贑州鎭總兵姚止齋鎭軍廣武於十月十二日亥時因病出缺帳下健兒同聲一哭○茶土兩業捐資創立義渡船以濟行人局中一切事宜經上憲委朱楚卿二尹綜理前月護撫方佑民方伯寫給利濟潯江匾額旌之懸掛中堂煥然生色某日忽有挑落花生者與義渡船篙師口角致被篙師所傷委員排解再三始肯散去否則一經涉訟不有負兩業創立之美意及大憲旌善之初心乎○撫憲札委稽查輪船扒手委員范玉珊明府濂於本月十八日行抵九江謁見鎭道府憲拜會各同寅卽於是日接事 
[蜀東寒浪]  
四川重慶訪事人云渝城小梁子茂甡慶銀錢鋪曾分設一鋪於湖北漢口鎭月初因所欠過鉅偪上謻臺無可奈何以致倒閉聞欠欵共二三萬兩○巴縣耿大令現奉藩臬會銜札飭整頓保甲事宜大令遂輕騎减從親歴各鄕鎭認眞查察以靖盜匪而安善良○小春天氣温暖異常小兒之患痲疹者比戸皆是歧黄家幾於應接不暇○甲乙二人鳩形鵠面涕泗滂沱踵仁濟醫院之門求將烟瘾戒絕醫士憫之招之入院歴旬日癮果已斷至初十夜忽將院中衣被悉行捲取踰後垣而遁 
[鄂中糧巿]  
漢口訪事人云漢陽接駕嘴一帶糧食行離江甚近名曰外河其貨盡屬榖米漢口楊家河一帶糧食行離江較遠名曰内河其貨大半雜糧兹者河米之來自襄河府河者頭號每石值銀一兩三錢餘二號一兩二錢五六分三號一兩一錢四五分菉豆高者每石一兩五錢低者九錢黄豆高者每石一兩四錢低者一兩二錢丸豆高者一兩三錢七八分低者一兩三錢蠶豆高者八錢低者七錢然來貨並不甚多高粱每石一兩有奇低者七錢有奇小麥價相同芝蔴有黑白之别白者每石值銀二兩一錢其次亦值二兩有奇黑者高數分此十月望前後巿面也 
[竊賊繁多]  
寧郡冬防保甲局巡丁每夜在大街小巷擊柝鳴鑼無論露重霜濃風緊月黑之夜依然梭巡徹夜不休居民鋪戸似可高　無憂矣乃近來胠篋者流層見疉出若非循行故事何至如此哉 
[諭禁私牙]  
漢口花樓有部帖之猪行張義興等五家前在漢陽縣所控漢陽漢口無帖私充楊志予等十六家以及私賣私宰屠戸等一案漢陽縣薛邑尊於本月十八日將案卷發帮審張委員研訊張委員傳集兩下在案人証楊志如等祇有五人到案張委員將張義興等五家部帖騐明卽將楊志如等五人斥責一番交差帶出令其改業俱請同鄕有名鋪面取保然後開釋倘以後再蹈故轍不惟拿案重辦並連保戸不使安然自在兹將堂諭照錄於後諭張義興等猪行牙帖業經堂調騐明確楊志如等旣願具結歇業别圖姑且從寛免究以後如再有私充私宰等事定卽提案照例重辦暫交差帶候具結取保到來再行開釋此諭 
[掘鏹述異]  
金陵城北某姓宅當髮逆擾亂時踞爲僞王府第承平以後屋歸舊主每夜恒見怪異久居者死亡相繼人故以凶宅目之近有一老叟來告主人曰僕服役賊中將及十載知後廳院落中花臺下有藏鏹數萬盍掘之如有所得僕略分餘潤足矣主人大喜雇人以畚鍤從事穴地五六尺有石板一塊啓板見木匣數十隻鎖鑰宛然羣以爲必黄白物也亟碎其一中貯泥沙盤小赤蛇八九條蠕蠕欲動乃大駭連碎十餘匣皆然有一匣無蛇僅癩蝦蟆數頭主人與叟無不撫膺浩歎或曰此福薄耳故鬼神變幻以弄人不然埋此無數空匣何所取義者 
[潤州談藪]  
新署鎭江營守府許守戎和生奉劉制軍札委卽於二十日自金陵起程乘德興輪船抵鎭在寳善街長元棧暫駐襜帷涓吉二十二日辰時接印屆期恭設香案望闕行三跪九叩禮祗領任事文武員弁次第往賀冠蓋往還一時稱盛○鎭江關道黄幼農觀察於十月初旬遴委保甲局員編查門牌已紀前報兹悉觀察復諭各叚委員因鎭郡人烟輻輳良莠不齊於編查門牌時務須捱家逐戸細心體察務使匪徒絕迹良民得以安居委員奉諭之下皆能仰體憲意故編查門牌較前次格外認眞云○二十二日下午時有某甲口操京都音年約三十餘衣服華麗翩翩顧影行至萬家巷適有某綢縀鋪僕婦手携油瓶行經是處被人擁擠將油瓶打翻濺及甲之衣履甲見之不禁大怒信口詈罵扭住僕婦互相口角鋪主因僕婦半日不歸由原路尋視相見之下詢問何故僕婦告以顚末鋪主與甲相識願出洋蚨一元爲刷洗衣履之資始寢其事○鎭江自入冬以來江潮日漸减退義渡碼頭江水現已退至尺餘輪船往來恐有擱淺之虞矣○邇來辦理冬防極形嚴密每當金烏西墜府縣及各叚保甲委員帶領兵勇在大街小巷往來巡察直至蓮漏三商夢回枕畔猶聞畫角聲嗚嗚然馬蹄聲得得然一夜王伯芳大令行至山巷南首見栅欄尚未關鎖時已更闌不覺大發雷霆飭傳該坊地保訊問地保默然不作一語遂賞以竹笋煨肉數百斤以示懲儆 
[東報彚譯]  
日本櫔木縣鹽谷郡氏家町去年十月中日皇親臨閱兵有志者謀於福島千葉東京等諸府縣凡五百有餘人集金一千數百元起建大石碑以爲記念擇地一千二百餘坪用相州根布川石高丈二尺闊七尺餘厚尺五寸下用伊豫産青石爲臺高三尺餘其碑首由參謀總長陸軍大將大勲任熾仁親王篆額駐蹕碑三字碑文爲山縣大將所撰金井之恭書文曰明治二十五年歲在壬辰十月天皇大閱兵於下毛之野自廿三至廿五日其兵則近衛師團及第一第二師團十二聯隊騎砲工輜重諸兵稱之其數凡三萬人分爲南北兩軍連亘那須鹽谷河内下都賀諸郡廣袤殆二十餘里旌旗繽紛砲銃轟發山岳爲震或取進攻之勢或演防守之形正奇互出進退驅馳奮勇挫銳天皇親御駿馬罄控於隊伍間監視二軍方略審判優劣畢敕曰兵事加精朕甚懌焉雖然我帝國軍備非以今日爲足汝等朂之越翌日召扈從文武官僚與第一第二師團管域所係一府十七縣知事及名望之士賜宴於宇都宫城地會者二千人皆得近天顔於咫尺感恩之餘有涙下者恭惟天皇踐阼以來宵旰圖治大用心於武備比年演習必就臨統監之不厭風雨寒暑以萬乘之尊與士卒同勞苦今又有此殊恩非古之所謂聰明叡知而神武者其孰能與於此嗚呼爲人民者焉可不奮發興起以思竭力於國家乎頃縣民相謀建碑於鹽谷郡氏家東原以紀其榮東原天皇駐蹕之所也而乞有朋文以記之有朋亦當時陪從行間親目盛事仰聖德之大且美縣民之此舉也爰不辭而爲之文且作銘曰明明我皇大整其旅屈萬乘尊同勞隊伍豈云耀兵實足講武爰建臺碑駐蹕之所義舉恩浹勒垂千古明治廿六年八月陸軍大將從二位勲一等伯爵山縣有朋撰從四從勲三等金井之恭書一俟刊竣卽將拓本進呈御覽擇吉十一月下旬舉行竪碑大禮○上月二十號午前十一點鐘日皇召有地吳鎭守府司令長官伊東常備艦隊司令長官井上横須賀鎭守府司令長官相浦佐世保鎭守府司令長官問所管軍務情形迨正午又傳旨召彰仁親王威 
 
 

Page 3

 
 
仁親王兩殿下進宫午餐賜各員陪宴并賜西鄕海軍大臣土方宫内大臣德大寺侍從長中牟田海軍軍令部長三宫式部次長兒玉圖書頭陪宴○宫内省告示邦彦王之妹名素女王奉勅許字於從四位子爵仙石政固長男仙石政敬著於十五號下嫁明治廿六年十一月十六日宫内大臣子爵土方久元 
[山鳴烟起]  
日本吾妻山近又鳴動據福島測候所報告上月九號午前十一點鐘二十分聞有聲如雷自西方來卽以地震器注意展聽覺有微震更瞭望吾妻山噴火之口但見濃烟密起似天半層雲積累而上噴出烟霧甚多至西方而散散在空中又結合如雲小富士山四近亦濛濛滿眼午後四點鐘鳴動殊甚此後亦有鳴動之時惟不若春暮之烈耳 
[朝鮮近况]  
本館派赴朝鮮訪事人云上月十七日仁川口關棧有盜穿窬而入爲守者所覺大聲疾呼盜遂奔逃一無所失○漢城李姓之妾年纔瓜破婉麗媌條憎藁砧繞頰如蝟毛時被剌痛小肳乃與有情人暗約效紅拂之奔藥師李知之遣僕追回撻之無算妾略無悔過語但曰生旣相親死亦無憾噫其眞多情而悮用其情者歟誦温飛卿擣麝成塵香不滅㘭蓮作寸絲難絕之句能無黯然○上月二十一日袁星使因公出外有朝鮮人大聲呼寃訊之云被華人所凌詰其凌者何人則醉語喃喃皆蛇影杯弓之語星使乃飭從人扶而去之○華商某號捕獲一小竊送赴巡廳巡員崔君繼昻問失物否號商答言無之遂判云韓人之法盜竊一律若送之漢城府此人不保首領矣旣未失物不如釋之若崔君者眞好行其德者歟○上月二十四日晚黎洞某甲家忽遭回祿之禍時適西風大起火勢猖狂附近十餘家皆成瓦礫○韓人劉昌根商於漢城負債甚多携家夜遁債主不得已貨其居室收其貨財以爲亡羊補牢之計按華人向不准私行賒欠故一朝遇騙只得忍氣知聲云 
[奠志盛]  
蘇州訪事人云兵部左侍郎洪文卿少司馬殁於京邸家人扶靈櫬南回於本月十六日行抵胥門碼頭遵例入城至懸橋巷府第暫厝擇於二十八日開弔三十日舉襄是日撫藩臬諸憲及文武印委各員莫不鳴騶來弔錫衰素韠爛其盈門門外高建東西兩轅門遍綴燈毬一白無際小本營生之輩咸假附近片席地以覓蝇頭想出殯時自必更形熱閙也 
[揚州火警]  
本館揚州訪事人來書云本月十七日下午徐凝門外河東某姓柴篷失於謹愼以致烟濃火烈上徹層霄回回熊熊火毬亂滚警鑼報處雖有各水龍併力以澆而其勢過於披猖一時頗難熄滅直至上燈時節吳回氏始稍息怒顔計燬去柴兩堆幸左右鄰未遭波及事後聞火由匪人所種誠可誅也十八夜城内彌勒庵橋某姓茅屋又遭回祿之災猶幸水道非遥得卽撲滅僅燬茅舍兩椽 
[公讌文星]  
浙江主考殷大叅議榮抵珂鄕已登前報兹接揚州訪事人信悉副主考周太史於十八日泝長江而至小泊緑楊城郭間翌日午刻各官公設盛席於小金山邀太史赴讌肴陳水陸美盡東南雄辯高談頗爲歡洽直至虞淵日下始各言旋文星酒星輝生四座亦一時盛會也 
[揚州府試續述]  
揚州府試文童已經多日昨始得訪事人十九日所發之函爰補錄之據云本月十八日考泰州正塲己冠首題正顔色至籩豆之事未冠籩豆之事通場次題曾子曰以能詩題賦得山翠萬重當檻出得樓字按泰州文風向爲八邑之冠此次與考者多至一千餘名人文之盛卽此可見矣 
[山墩火警]  
杭垣北關門外三十里有地名山墩者亦一小巿鎭也東首長橋地方某姓燈籠店日前因熬桐油火勢過猛以致油沸鑊外火則捲入鑊中冲高丈餘將樓屋接詹燃灼勢遂蔓延不可嚮邇該處人家守望相助一聞火警互相援救竭力撲滅計僅焚燬樓屋兩幢平屋四五間 
[刼案難辦]  
近日粤東省城紳富之家迭遭盜刦人心惶惶夜不安枕而歸德門内四牌樓一帶估衣店及各鋪戸被害尤甚或騙取衣物或强掠錢財一日之間多至數起當時雖或呼喊追拿而一經走入滿洲街卽不敢過問經各鋪戸聯禀大憲均蒙大憲批准移請繼述堂軍憲查辦在案前有某太守在紙行街居住一夜突來匪人多名手持刀槍向衆恐嚇盡奪其衣物銀兩而去太守無如之何隠忍而罷四牌樓各鋪戸以刦案頻仍辦理棘手共懷忿恨商議一律罷巿撫憲剛大中丞聞之委候補通判王子展别駕向各鋪戸勸諭不准罷巿允爲緝匪懲辦以善其後别駕曾署南海縣篆恩義素孚民皆信服罷巿一說或可中止而剛大中丞校閱武闈事皆從速聞一俟揭曉後卽行辦理此案云 
[冬防雜志]  
本邑提右營廖楚材叅戎於前晚督同部下健兒來往城廂内外巡查亦謹愼防維之意也○城内外各鋪更夫所用之鑼每歲冬間掉換一次新鑼例由縣主簿騐看目下各地甲已製備齊全於昨日呈送水利廳請林少尹騐明分給○前晚十六鋪保甲北局委員祝翼雲二尹帶同局差地甲出外巡查行至南巿洽興街聞某屋内有聚賭聲卽命入内拘拿當塲拿獲賭徒金阿坤周無錫馬阿狗王榮春四入詰訊之餘同供稱小的等均以小生意度日閒來無事偶然游戲二尹謂今晚本富將爾等帶回重辦姑念一再求恩稍從寛宥著各掌頰四十下○前晚三鼓時十六鋪北叚更夫使獲行竊木植之馬三寳解送北局請辦祝二尹因念初犯著責四十板驅逐出境 
[局員傳諭]  
前晚初更時本邑廿三七鋪巡防局委員劉穆亭黄衡堂戴憶堋三二尹傳齊各鋪地甲諭以日來時有匪人在外攫物本委已有所聞以後務各留心倘仍有此等事情務將匪類獲案重辦各地甲叩頭唯唯而退 
[收捐未允]  
老閘北首唐家弄一帶因工部局新築西華線路劃歸租界遂裝設自來水地火燈按戸編立門牌派捕按叚巡綽徴收巡捕捐昨日忽有地保沈仁和帶男女十餘人投英公堂禀稱前者奉大老爺諭以自已房屋概不收捐今陸雲堂自已之屋被捕房釘上一百三十六號門牌收捐不付强取水烟袋作抵王沈氏亦係自已之屋不肯付捐爭執之餘竟被推跌求恩諭令停收蓋伊等皆經紀人無力捐納也蔡太守將情商之薩副領事薩君謂美總領事與工部局董妥定章程凡有離馬路較遠之自已房屋無利益可沾者現在　免收捐設或出租開店則須一律收取今當再諭工部局照議辦理太守曰諾隨飭差查明現在收捐之處是否開店抑或離馬路較遠禀覆候示 
[女賭兩懲]  
某號三道頭華捕唐慶山投英公堂禀稱粤婦陳阿二混名扎脚二僑居虹口專誘同鄕婦女賭博附近鄰人公禀捕房因往拘拿起到烏木牌及骨骰甚多今特解送案下副捕頭將鄰人公禀呈閱大略謂阿二非但聚賭抽頭且引良家女子到彼與輕浮男子尋歡卽是臺基之類害人不淺請爲重辦以除地方之害阿二供稱小婦人係廣東番禺縣人寡守無依聊以小賭度日華捕又禀稱阿二所開賭局卽粤人所謂牌館蔡太守判令發官媒管押半年期滿遞解回箱賭具存候銷毁○包探唐寳榮偕中西巡捕同禀稱粤婦鄭陳氏在虹口開設牌館男女混雜逹旦通宵捕頭命小的等前往拘拿今連簡阿桂等男犯四名何阿喜等女犯十五口及賭具送案鄭陳氏供稱丈夫早亡小婦人難以度日不得已邀集同鄕人作葉子戲略取頭錢藉以飽暖簡及林阿桂衛阿廣曹阿明等同供小的等皆粤人偶往作葉子戲阿喜及譚阿春袁阿彩李阿大馮趙氏趙王氏何王氏陳張氏王阿彩李王氏崔阿彩楊阿好王阿月李阿妹蔡阿葵等諸粤婦或供偶往閒觀或供偶然玩耍察太守判令將鄭陳氏發官媒管押三月期滿遞解回籍其餘男女各犯各罰洋銀五元賭具存候銷毁 
[研訊事主]  
本邑西鄕虹橋鎭相近文童王鳳崙家被盜行刦投縣禀報前晚黄愛棠大令升坐花廳研訊供稱文童係本邑人家住虹 
 
 

Page 4

 
 
橋鎭左近二十八保二圖向來耕讀近在官硝局當司事本月二十六日晚三鼓時文童等均巳就寢忽來盜匪二十餘人各執器械將腰門用石撞破紛紛入内傭人聞聲起視被匪黨綑縛禁閉空屋中迨文童聞驚喊聲起身查視忽與盜匪相遇卽問洋銀何在告以均在内室伊等遂人内將箱籠一併行刼父親上前攔阻被盜黨用刀背猛毆一下去後查點計失去洋銀三百六十二元天圓地方金臂釧一雙絞絲銀臂釧一雙押髮簪一枝金約指二枚鼻烟壼一枚漢玉若干男女綢衣四件共值千金之譜爲此開單求緝大令問爾同村共有幾戸家中共有幾人答稱村中共二十餘戸家中亦有二十餘人問盜黨口操何處音身穿何等衣服合稱均操湖南音身上均反穿號衣問伊等去後可有形迹答稱遺下草鞋一雙地上有鮮血一泓問血從何來供稱似是伊等自行砍傷問爾之洋銀可有圖章答稱有一式圖章圖章現在家中可以比對大令謂爾村中旣有如許之人難道無一膽大者出與盜匪抵敵乎答稱盜黨來時在各家門前把守不准出外文童家傭人等亦被綑綁問此處地保可曾知曉答稱今日不來諒未知曉大令謂今日爾可赶緊下鄕將圖章清出本縣定於明日到來踏勘王叩謝而退大令又諭值捕徐福曰此案本縣著爾於三日内破獲屇期不破定當嚴比諭畢退堂昨晨十點鐘時大令卽帶同差捕書役等人會同城汛李千戎前往踏勘并將失單移送法公堂請葛同轉派包探偵緝 
[暫停發落]  
昨日禮拜三爲法捕房發落之期清晨讞員葛同轉忽飭丁持名片至捕房告以各案歸禮拜五發落 
[助賑摭要]  
行善之心盡人同具有時濟世多方其取義各有不同而窺培仁雖不同而仍歸於同耳吉慶堂善士壽筵資移助鎭平二七寳銀五百兩合規元五百三十七兩七錢五分又恊德堂洋三十元古虞求伸子願助由恊昇莊來洋四百元金陵章源記洋一百三十元信記號由仁盛來規元五十兩徐心原善士洋一百元南京無名氏由志誠信來洋一百元沙溪吳泰昌善士募吳慰記洋一百元揚州永昌利號慮鶴明翁由馥蘭成記來洋一百元松江楊子良善士爲尊閫馬氏生前許願將數年來節省移助求資冥福并祈尊堂喘症永不復發洋一百元閩省劉夔門善士求佑令愛無病由協同慶來洋一百元楚南藜閣主人前因尊閩謝氏小産平安還愿洋一百元壽萱堂善士由蔚豐厚來洋一百元劉氏善應求恙速痊并祈合家平安洋一百元蕪湖崔同茂號募四戸均求保合家平安由彚康莊來合洋六十元三省軒主人洋五十元吳興樂安氏喜添孫男樂助洋五十元春記張少琴仁丈募陶善士七旬大慶節省筵資移助洋三十元九江立大號海陽秋園氏因令郎彌月蒙親友贈儀將謝筵資移助洋十元姚杏壇仁丈爲尊人十周陰壽懺資移助以資冥福洋十元委解災區水患宜防慨瘡痍之待拯金輸弗吝膽福澤之胥培要之清夜捫心不忘昏墊俾得窮簷鼓腹彌動歡欣倫常中善於周旋存殁中妙於佈置裒多益寡濟困扶危面面皆通頭頭是道式覘集慶定遂求伸矣[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[作弊受懲]  
本邑南巿丞順碼頭源大昌花行雇小工劉福友及其子劉大劉二劉三劉氏王　　　十餘人　　　　　　日　定軋若千多則酌加工值劉等有心弊混以花子蓋子花上傾入機房前日行夥及出店人夏　　見之　　　伺　昨見又有此　乃將軋下之花子翻閱則蒲包下均有未軋之子花數十斤因向之阻住令將棧中子花一律戰盡福友等不依羣起毆擊夏知不能敵奔投廿三七鋪巡防局控陳局員戴憶珊二尹立飭地甲督同局勇拘案請爲訊辦福友及劉二劉四無可掩飾耀乞施恩劉大劉三則仍兇横異常二尹大怒喝令各重責五十板　畢諭以此後如再作弊定行送請上海縣黄大老爺嚴辦隨交福友領回管束並具改過切結 
[上海縣署瑣案]  
華陳氏投英公堂控稱本月十六日家中失火工人沈阿明搶去鈔票十人張計洋銀二百八十元並金耳環一對木工張茂春刼去皮箱一口内儲皮衣若干求卽訊究蔡二源太守以事情重大送縣訊辦前晚黄大令升坐花廳提訊華陳氏挈子仁林投案訴稱小婦人年四十二　仁林年十一歲丈夫蘭亭向開木作家住老閘北首敦和里丈夫有病不能投案本月十六日上午家中失火小婦人見將延及内屋急命沈登樓取首師箱一口内有鈔票十八張計洋銀二百八十元金耳環一雙沈取到後竟自逃逸小婦人情急萬分在樓窓抛下皮箱八口樓下有仁林看管張忽奔來欲將箱取去仁林不允張曰代爾搬寄五　弄友人家仁林遂任其搬去一品内係皮衣及至火熄沈張二人均不見面不得已　知捕房十八日由某包探往法華鎭將沈拘獲向之　問初不認承繼稱金耳環已押洋銀十二元寄存伊弟家中旋由包探吊到並往南巿二十三鋪將張拘獲解送公堂轉解案下仁林訴與略同地保陳文榮禀稱小的現充二十三保頭圖地保氏報失後小的查無實據大令命提沈研訊供稱小的在華家本作爲庖人十六日伊家失火小的帮同施救旋在地上拾得金耳環一副不知是作主婦之物故交弟押取洋銀並無竊取鈔票之事大令再四駁詰沈矢口不移大令着掌頰二十下仍無確供大令提張研訊供稱小的係本地人在華作中爲夥向來安分不敢乘火刼物大令謂爾旣不刦物爲何避匿不出供稱小的所有傢伙均被火焚是以回家製辦大令着笞責二百板與沈分别帶下謂氏曰本縣將沈張研訊執定前詞此案尚有不實之處如果沈刦取鈔票則不致將耳環押去矣現在本縣將沈張收所爾仍出外自行探聽禀候再訊氏携子遵諭而退○金文華挈妻金羅氏誣控王慶榮王張氏夫婦拆稍黄大令訊供之下著提金究辦金逃逸無蹤前日由差緝獲送案王訴稱小的係本邑人爲水果行生意妻子有病是以不能投質金誣控妻子爲巫實無其事且　控案後金妻屢來　擾金家内設有香案專爲人看仙大令命提金至案　爾逃在何處供稱小的在太倉問爾誣控他人知罪否金俯首求恩大令判令將羅氏及金分别責懲金夫婦一再苦求大令著具以後不向王滋擾切結 
[英界公堂瑣案]  
包探顧阿六禀稱周小弟裝菜餅船行駛時撞於沈小弟所泊　石船上以致周船損壞沈用篙鈎住意圖饒舌少焉周船沉下貨均漂沒約值洋銀五百餘元爲此報捕將沈拘案沈供稱今晨六點鐘時小的尚在睡鄕不知周船如何礮撞小的並未鈎住周船不知周船如何沉下且小的船亦損壞尚乞施恩蔡太守飭差帶周沈出外將沉船及貨設法撈起冉行訊核○前者祥茂洋行控泰昌號所售肥皂冐用　牌蔡太守訊供之下諭候查明日本大坂埠祥生行再行核辦昨日祥茂西人訴稱查得泰昌行又有冐牌肥皂二十箱倩公泰行陳錦生報　出口陳供稱小的代泰昌順報關裝大條小條肥皂各五箱泰昌順邱鉤高供號中祗有大小十箱並無二十箱且並無祥茂洋行字樣西人又稱肥皂四圍所印西字卽祥茂主人之名字恐泰昌順尚有存貨太守商諸薩副領事飭差立卽偕往泰昌順查明有無冐牌存貨覆候核辦○旗人瑞徴之家丁王善控同事李九齡上堂訴稱李與家主口角解勸之下反被兇毆且將髮辮拉脫前夜蔡太守升堂提訊王將髮辮呈騐李卽長山供　甘肅人向在某營當差使保至藍翎把總後由瑞招去曾許優給薪水豈知徒托空言及告退只給川資十元向之求添王卽出頭霸阻王又稱李亦係家丁豈容與家主胡閙太守騐得王受傷屬實飭將李送縣著王自行投質按瑞卽前報所記周吉齋控其騙銀者○杭州人陳宗海鞏妻周氏來滬無　無衣因倩野雞娼院龜奴金濟堂將妻送至某龜處爲娼旣而調至寧波鴇兒　三卽金張氏家閱時又被阿三調至富貴堂兹金龜又勸陳賣絕前日陳忽扭周氏及阿三至公廨喊寃蔡太守飭分别押候訊斷○包探黄四福禀稱小的緝獲積竊王小弟起到衣物已由何　大等五家承認今特送案請究何及潘阿雲劉仁元梁阿計馬氏均投案領贓王供稱小的係松江人連次犯竊死罪難逃黄探又呈王前次犯竊受懲之案卷蔡太守判令管押一年期滿笞責二百板贓給各失主分别認領○包探何瑞福禀稱孩子周和喜連次犯竊今又竊取胡昌　家銅　坎肩等物經小的查獲人贓解送案下胡投案領贓周供稱小的係蘇州人年十五歲以後不敢再犯矣蔡太守判令送請棲流公所管　三　贓給失主領去○虹口同文書局雇用描字人其多時時肇釁邇日經手發描之許靜巖倩劉品卿代發有人領取三頁後忽失去查　張伯泉張仲泉兄弟二人佈弄神通爲向理論二張不認旋議寫償三頁並著伯泉立據以後安分守已伯泉不依以致口角許據情禀明伊提調提調以此風斷不可長函請公堂查辦二張亦投捕房訴被劉誣吞書頁私刑吊打勒冩服辨等情捕頭派某包探拿劉解案禀稱小的查得二張被　吊打是實二張歷訴前情請爲伸雪劉供稱並無吊打之事許亦投案聲訴緣由太守問伯泉旣被私刑吊打有傷痕可騐乎訴稱被伊等用布緊紥衣袖然後吊打是以並無傷痕至被誣勒據皆是實情太守以兩造各執一詞姑將劉交許保去再行查辦 
[祭汪逸如師文]  
維光緒十有九年歲次癸己十月朔己酉越二十五日癸酉宜祭辰受業汪鑫增王萃祥李曾珂臧毓麒陸增壽張淵徐基德王維孝陳銘壽王維藩沈維桂李鴻進張煥綸朱格仁鍾天緯蘇紹基張祖格周聯杰張祖恩張祖辰胡光點黄協塤應祖錫范本禮蔣同寅趙懌瞿昻來王塏黄文琛浦文球王釗錢國鑅汪錫昌高雨桑芬朱之翰沈家模沈毓慶韓恩榮李鴻烺秦學顯江紹均張祖寅戴杰王全綱錢國　孫貽榖吳宗濂唐祖釗朱祥黻袁希濤周其溎蕭彤勲張祖澤范本安范熙庸問業毛錫鏞艾承禧凌貞鏞徐頌增衛家鉁朱浚曹基鏡姚文枬項文瑞秦錫田顧學鵬秦錫圭等謹以清酌庶羞之奠致祭於皇清請封奉政大夫逸如汪老夫子之靈曰嗚呼夫子我聞在昔歲行龍蛇致妨賢哲傷哉夫子乃丁斯厄道山峰頽學海波竭松柏柯改桃李蔭失精爽雖存心喪曷極嗚呼夫子約舉生平皖山毓秀巢水鍾英侍親子舍僑寓申城弱不好弄幼而知名三齡失恃踊辟合禮外奉椿庭承順意旨博繼慈歡孝稱鄰里人言不間父母昆弟並恊塤箎埭華濟美秋聯蘇牀冬温姜　髫齡歸試芹藻　芳齊下雙管獨雋一黌用研縹帙廣啓緗囊總兹典冊溢爲篇章義嚴賈董辭富班揚庾徐步却籍湜走僵　被儔侣履倒公卿南陔志養北門苦窶爰假硯田藉持門戸夏書冬禮講鐘肄鼓束脩來羊皋比擁虎童蒙求我英才育汝化雨流今宗風衍古勤續螢燈巧傳鴛譜凡經授指盡得法乳野鶚秋搏池龍春舉何期夫子業隆遇乖屢探桂窟終躓槐街靈淵珠遺神獄劍埋卓哉夫子無芥冲懷味道自腴知退亦佳遂離塲屋言謝軒冕講學鱣帷繹義蠧簡德與年進理以時闈羣俊矜式脩途共勉崖岸不事規模自遠更啓選樓流潤藝苑秘笈星鈔陳編雪纂蟲魚補注豹鼠博辨一席名山居之詎視嗚呼夫子性尤惠慈僮頑背約婢黠解詩役使旣簡呼叱不施或遇貧交推食解衣瓶無遺粟囊乏餘資淡於自奉布疏怡怡幽花三徑清酒一巵葆此太和他非所知陰隲食報慶延後嗣長看捧檄一行作吏幼子拔萃明經及第孫枝挺茁謝蘭竇桂甘回蔗境期頤坐致胡天不弔驟　閔凶鴉鳴樹表鵬集座中黄花晚節遽隕霜風赤日亭午神歸太空嗚呼夫子壽考令終生雖有涯名固無窮顧子小子學無所宗微言大義誰與折衷涕洟沾頰悲憤塞胸楚些載歌魯酒敬設河山渺若几筵愴絕駕虬驂鳳神來彷彿鑒此悃忱庶幾飮食嗚呼哀哉尚饗 
[鄂省官報]  
十月十九日候補縣蕭煥南管解三批京餉回並赴部引　俱四省赴兩院禀　○二十日安徽候補府　國　自大冶公幹回省禀到見准補蘄州知州凌兆熊禀見謝飭知○二十一日王錫韓奉委赴潛江縣會勘馬湖能否建磯禀辭御署興山縣事馬士慶回省禀　　憲牌示興山縣知縣員缺諍請以卽用知縣夏時泰竹谿縣知縣要缺詳請開復補用知縣林佐俱奏補黄梅縣知縣印務詳委太挑知縣張清房縣　縣印務詳　試用知縣李恒　俱署理保康縣知縣印務詳委試用知縣代理斯缺之曾廣敷務署　梅縣停前巡檢事務詳委試　典史吳寳煥署理監利縣朱家河主簿要缺餘准補之楊　稍鶴　州吏目員缺飭准補之李樹森俱赴任 
[浙省官報]  
十月二十日准補龍泉縣胡文淵由京引見回省禀到銷解輿圖差仁和塲邊禀受事　委縣丞單琳捐免騐看來省禀到○廿一丨前署海寗州蘇嘉淦交缷向省禀到 
[金陵官報]  
十月二十一日知縣郭其　到差　汝誠銷差均禀知儀鳳門優申○二十二日糧遂馬　蓮回新授皖南鎭李占椿缷署城守恊事並銷統領新兵等營委署江寗城守恊統領新兵等營楊金龍禀知任事○二十三日指分江蘇試用縣丞瞿　　　　來捐　　看　丸　　　王溥均由京來江西巡檢張兆廣江西來製造局洋鎗樓兼子藥廠委員知縣劉毓湘辭回上海知縣賀筠江東門府經歷禹駿烈儀鳳門縣丞　本榮聚寳門　謝委　　差○廿四日通判程　知縣常桂馥李芳均銷武聞點名差○二十五日新授　南鎭李占椿赴任前代理如臯縣葛毓　交缷回道庫大使張桂鼎奉養江東門彌　差指分江蘇試用從丸姚　永到由京騐看到省 
[蘇省官]  
十月二十四日藩　牌示照得長洲縣興史查有賓山縣主簿吳廷瑞調署所端　　縣正廳查有現署上海縣典史陸　華　署遞　上海縣典史查有正任典史　延河　以回任通判孫毓驥禀知仍回洋務局文案差從九王繼　春門　　差 
 
 

Page 10

 
 
   
 
 

Page 11

 
 
   
 
 

Page 12

 
 
   
 
