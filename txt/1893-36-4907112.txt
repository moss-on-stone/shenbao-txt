# 1893 - 36 - 4907112

 

Page 1

 
 
[開新續東華録] [  書集成啟]  
　　昔年王益梧祭酒先謙著爲東華錢一售者崇　天命天　以迄道光凡列建之宏謨碩盞悉　于編與術高文日星阿炳矣兹有建寳朝　録　于册舉凡平赭宼訂約章殿陛綸　臣工奏　收羅宏富足備攷稽本局亟付手民以供　海人民之快覩刻己赶緊工作羅于明年正月　舊特此佈聞惟冀雅鹽 
[請永停捐輸實宫議]  
史記司馬相如以貲爲郎漢書食貨志令民得入粟補吏捐輸之例由來己舊然必家有餘貲而後輸將献納以盡報効之忱得遂進身之路此中非無人材也乃自捐例愈推愈廣家非素封人思躁進或攢湊於親朋或借貸於商賈將本求利其弊何可勝言哉查我朝捐輸助餉始於三藩之變實爲不得己之舉　宣宗　文宗御極之初首停捐例當日播爲美談嗣因愛捻肇釁又議舉行收數未見赢餘而仕途益形龐雜近十年來海防鄭工先後廣開事例准捐實官内而部郎外而道府均得以納粟拜職且能統壓各班易於得缺今鄭工雖己停止而海防展限年復一年不識伊於何底夫捐納本權宜之計然貢監封典職銜其所以爲宗族光交游寵者究無關於民社不爲後顧之憂若實宫則各部司員爲天下出入事權之所屬除吏禮二部例不掣籖外其餘部寺各有職守豈能以捐納人員濫充是選耶至道則巡察數郡府則表率一方推而至於州縣寄阪人民寄以府庫寄以錢糧徴收責任尤重自古未有不愼選牧令而能治天下者也居今日而論當請永遠停止爲第一義竊嘗　衡時局曠覽古今而謂實官之不得不停者其故有三一曰所以愼重名器也傳云惟名與器不可以假人國家一命之榮一級之賞皆所以録微勞而不能冐濫况實官則將與之以缺欲爲民上者乎乃或謂實官旣停　項必因之愈减奈何曰是無慮查乾隆年間常例每歲捐監捐封捐級等項收銀约三百萬今捐例雖廣而每歲所收反未見旺何也蓋名器重則虚銜彌覺其榮雖多費而有所不惜名器懢則實職不難驟獲卽推廣而未必樂輸如從前翎枝幾及萬金今則五品千金足矣而藍翎尚可减半是以富家子弟莫不翎頂輝煌名器之濫無過於此今誠將實官停止而仍留捐監捐封捐級等項人知名器之貴而踴躍願輸想收數亦不至於過絀於國計無纎毫之損於吏治有澄清之益轉移之機非細故矣實官之不得不停者此其故一二曰所以分别流品也道光中安徽朱孝廉鳳鳴叩閽進所爲尚書題論其任官惟賢一論傳誦京師有曰國家用科目君子小人參半也用捐班則專用小人矣雖所論不無過激國朝捐班如李公世傑傳公鼐諸人安得以小人目之顧特千百中之一二耳欲求一二於千百中不亦難乎夫科甲人員非必盡屬廉潔而拿　讀書考試歴數十年之辛苦博得一官一旦因貧去職所得不償所失之大卽或不肖偶萌貪念亦有所顧忌而不敢爲若捐班則所費旣多一經到任後無非肆其掊克之謀以爲取償之計迨囊槖旣飽卽以餘貲捐升府道較之爲循吏者以卓異陞遷不更便捷乎縱令發覺嚴叅而彼己爲富家翁矣捐納人員大都如此實官之不得不停者此其故二三曰所以疏通正途也近來捐納與車功官兩途並重部寺各署額外司員少則數十人多則數百人衙門以内司署爲之擁擠内城以外租宅爲之昻貴至各省候補人員向來以道爲最少今亦多至數十人府廳州縣以數百計丞佐雜職以千計一遇優差便爾百計鑽營無所不至於是捐納未久者反有所得而正途資深稍知自重者竟無可容補缺亦然卽用大挑諸班非十年二十年不能得缺而捐納繼獲勞績人員反可出之於酌補夫酌之一字固悉隨大憲之心不必以資格論也而况儘先得缺可計日而待乎春秋郷會兩舉人材輩出不知凡幾而得展其經濟爲國家大有爲者不及十中之三未始非捐納一途爲之壅滯也實官之不得不停者此其故三有此三者而猶不永遠停止是實貪一時之小利而昧圖治之大原也可不慨哉况刻下軍事旣定關稅可以補苴地方旣平京餉可以全解尤宜權輕重而酌去留卽或以水旱偏災堯湯不免大工大役時有所需猶不如借國債之爲愈查泰西各國若有大事可向民間借貸動輙千萬或每年僅取子金或分數年連本歸還隠寓藏富於民之意今中國若行此法由各海關經理俾閭閻深信倚仗不疑先小試其端留後日告急之途亦未雨綢繆之計也較之開捐例流弊尚淺而取息亦輕捐納名爲報効實則百倍取償國債人盡望還多則民心愈固惟必先有銀行使民信而後可故前云開設銀行實當今之要務也若夫洋債則利息雖輕而猝遇兵端更向何國商借土耳其波斯皆前車之鑒也斷斷乎其不可是爲議 
　是篇爲江蘇蘇州府優行廪膳生潘敦先所作寗紹台道憲吳福茨觀察拔取超等第一名是課肆業士子多至百八　儘多佳搆潘君此作允推巨壁自宜獨出冠時福茨觀察原評云詞逹理明深中肯肇所擬國債銀行兩議自較輸洋　息之遺害爲輕救時應用逹變通權足徴胸有經濟蓋作者留心於國計非一朝夕矣故言之具有切要也格致書院　山長天南遯叟土韜附識 
[本館接奉電音]  
　　昨由京友電傳上諭四道敬謹譯登○十二月十七日奉上諭御史高變曾奏五貢就教人員宜變通辦理如計年過七十五應請彚奏註銷以便後來挨次銓選等語著吏部議奏欽此同日奉上諭本年奉天府屬被水業經加恩截留漕糧賑濟小民諒可不致失所惟念來春爲日方長仍宜豫籌賑撫著冉加恩賞發京倉米四萬石卽著孫家鼐孫楫分飭各屬核實散放以惠窮黎該部知道欽此同日奉上諭御史曹志清奏南新倉著名巨蠧小韓另卽陳毓霖把持倉務種種不法請飭查辦等語著户部堂官倉塲侍郎確切查明據實具奏欽此同日奉 
上諭邵友濂奏剿平滋事番社擒獲首要各犯正法在事出力各員開單請獎一摺本年閏六月間臺灣恒春縣境不力社番聚衆滋事邵友濓派總兵萬國本等督兵先後將各番社卡攻克擒獲首犯雷阿零從犯劣别巴公等多名正法現在地方己就安謐在事出力各員均屬著有微勞自應分别給獎所有單開之總兵萬國本著賞换奇車伯巴屬魯名號提督張兆連著賞换仲伯德恩巴圖魯名號均着交部從優議叙遊擊萬國標著免補本班以叅將儘先補用並賞　尚勇巴圖魯名號副將徐元福著免補本班以總兵記名簡放並賞給朴勇巴圖魯名號千總萬國楝著免補本班以守備儘先補用並加都司銜游擊張正玉著免補游擊以叅將改留四川儘先補用並賞换化翎守備柯常貴著免補本班以 
 
 

Page 2

 
 
都司儘先補用並加淤擊銜把總俞福榮著免補本班以千總儘先補用並加守備銜餘著照所議辦理該部知道單併發欽此 
[挾仇害命]  
　　天津城西沿河二堡向有厘捐分卡雇巡丁以資查緝俗名之曰報牌入息頗優其得列名册籍者總須大費幹旋斷非妙手空空所能濫厠有某甲羅雀掘鼠不知費幾許經營得充是役未幾頭目郝晴山以其悞公卽行斥革郝有乾女兒嫁某乙爲妻乙適賦閒在家郝意存袒護欲令投充甲偵知之由是恨郝入骨每欲得而甘心上月十八日相遇於途甲攘臂而前謂郝曰今日狹路相逢尚欲求活耶但甲步行而郝坐東洋車绝跡飛行轉瞬間己星馳而去惟聞兩造詈駡聲與輪鐵聲轔轔然遥相互答而己二人住處均在城西一帶十九日雲後郝赴浴堂洗身櫛髮呼婿某乙及某丙爲伴以備不測行未里許至怡和斗店附近甲果相候於途見郝至拔刀相向乙急自後扭其髮辫使不得前甲恐衆寡懸殊强弱不敵卽以刀刺乙欲使釋手冤有頭債有主其意固不欲斃乙也乙見刀來舉頭一閃適由耳根刺入耳後楊及要害甫拔刀而乙己斃命郝以釀成人命卽與丙將甲按倒在地奪取兇刀時地保乙至正擬縳送縣署禀請騐屍纔一撒手甲從懷内又拔一刀突刺都腹幸甲力己竭郝御重裘裘雖洞破尚未傷及皮膚郝卽協同地保報縣請騐當由縣尊騐明乙係受刀傷身死呈案兇刀兩柄一長一短長者約及尺餘明亮如霜蓋卽斃乙者短者不過七寸卽刃郝腹衣破而未傷肌膚者也甲於堂訊時不認行兇謂郝挾仇缷禍是日與郝鬥毆伊翁婿二人前後夾攻我被乙揪住髮辫郝舉刀直刺面門我將首稍偏而郝刃己及乙耳根刺斜而出遂釀命案呈案兩刀卽郝之兇器也問官知其狡展飭責一百下押候覆訊聞甲有烟霞癖當解案時尚求地保押赴烟寮過癮似不能擺脫塵緣者竟敢於白畫之問通衢之内拔刀戕人絶不反顧怨毒之於人甚矣哉 
[倒閉疉聞]  
　　天津東西二沽統名曰大沽東沽有世和首飾樓兌换銀錢兼出錢帖外强中乾不能支持遂於上月廿三日倒閉西沾有公泰和號與世和不相上下是日取帖者紛至沓來現錢旣罄而外帖又羅掘一空正擬設法支吾不料取帖者多係營伍中人一聲吆喝蜂擁而入將鋪中家具門窓愴去作抵時有王某與該鋪東有葭莩誼行過門前謂此中良莠混淆難保無並無帖片憑空搶物者不請汛官彈壓不足以儆效尤該勇等遂目之爲　東向索帖欠加以黑索扭送汛弁大費躊躇始經保釋而王己狼狽不堪矣惟口興戎於兹益信 
[醉中焚斃]  
　　津郡自平治道路以來工程局於城外按叚分設巡兵藉資彈壓道旁各設板屋俾巡兵棲息以避風雪嚴寒所蓋方亭約計二尺有奇夜間掛小玻璃燈一盞有光熒然以備盤查奸究海大道有工程分局所用巡兵李二係任邱縣人上月廿七晚在英工部局後面隆茂門前守夜時當三九天氣祁寒李於蓮漏三商沽酒禦寒然後入屋小憇詎料醉郷深入悞潑燈油燃及衣服不及開門逃逸竟在屋中焚斃次日查檢屍身腎囊焦縮大腿兩面各燒一孔一似大由裿中而起者板屋不　稍焦並穿一穴而己廿八日午後由分局胡弁永安禀明總局備棺殮埋 
[罪無可逭]  
　　天津河東王四强搶待字之女以致劉二斃命前報己紀之矣兹聞劉二實係王四之黨同往旺道莊搶女莊人不忍坐視各以耰鋤禦敵劉雖被毆未受重傷不知何以釀成命案後由旺道莊紳耆遞呈公禀備述王四不法並稱莊人雖動公忿並未挾刃傷人查騐劉二致命係屬刀傷似與原案不符當係自殘斃命質之女母供稱向被王四引誘成姦及女年長成又圖姦佔祗得遷居旺道莊以避淫兇不意王四仍不于休復糾人圖搶氏女莊人雖經救護然並未持刀至如何刃傷斃命請問王四使悉王四至此百喙難辭遂承認裝傷釀命邑尊判令收禁聽候擬罪上詳 
[宜昌近事]  
　　前者雪尚未融至上月二十五日之夜又大雪紛紛平地約積一尺以外寒威倍於往歲城内善堂己預備寒衣數百件當於卽日散給窮民矣○某號向來來往川江甚爲得利今年川行不順船貨多遭傾覆所失不貲約計虧本數萬金不知過年時能支拄否○某日有某號船滿裝洋廣貨及布匹駛至大巫山下突有巨浪滚入船中水手呼應不靈以致纜斷船覆浮至兵書寳劍峽下經人援救得慶更生然貨物己悉行失去矣 
[火藥召災]  
　　湖北孝感縣某姓老婦因其孫於本月初八日成婚遂於前兩日由漢口乘筍輿旋里輿中帶有火藥以備親迎時燃砲之用斯時寒威剌骨婦帶有脚爐滿燒獸炭行至接駕河口唤舟以渡將爐火潑翻舟内遺火於藥轟然陡發幾疑石破天驚舟中連輿夫共七八人有墮水而起者惟婦焦頭孄額衣服大半被焚雖不致有性命之虞然亦恐瘢痕滿面矣誰謂火藥而可玩視乎哉 
[泗涇盜案]  
　　松江婁縣所屬有鎭名泗涇者一小巿集也鎭西道院弄薛某以翦售洋藥爲生本月初九日購得大土一箱匪徒見而垂涎卽於夜闌人靜時破扉直入翻箱倒篋肆意冥後致被刼去土四五十枚鷹銀五六百餅連金銀珠飾衣服約值洋銀二千有奇翌日開單呈報婁署夏邑尊准詞於十一日午後前往勘騐按本館於泗涇並未延請訪事友人故一切瑣碎新聞從不登録此係他處友人所述以其縣中有案諒非事出無稽故姑存之 
[五茸戧臘]  
　　地保某甲投松江婁縣禀稱本月初九日突有難民二百餘人行至泗涇鎭由小的安揷城隍廟中旋向各户募錢按口給發至十二日難民復四出騷擾向距鎭數里之三區九圖曹姓家强索穀米曹婦某氏給以青蚨難民棄之於地肆意喧譁强將所儲之米肩負而行曹婦極力攔阻難民驟飛一脚踢中小腹痛極而踣不移時卽斃幸村鄰見勢不佳將兇手及同黨甲乙内丁四人拘住今特解送案下請卽訊懲夏邑尊升堂研訊兇手卽供吐實情乃令分别收押次日午後帶同刑仵乘舟往騐委係受傷斃命遂飭塡給屍格以便定讞按泗涇素無訪事友以上請節蓋皆地保所陳也○金山人陸某於本月初旬至松郡以牧猪奴戲設局抽頭事爲婁縣夏邑尊訪聞飭差連雷某拘獲押入翼房又華陽橋鎭沈二和者亦棍徒也旣開烟館又設茶寮兩美旣具之餘偏復思一網打盡上月初浣正當新舊令尹交接之際賃居僻處大開博塲或牌丸或摇攤獵取人財腰囊漸滿復於門外設字謎甚至邀集串客演唱花鼓淫詞華亭縣捕廉蔣少尉訪聞飭差前往拘提沈抗不到案不知以後如何以上皆得諸訪事人想非盡子虚鳥有也 
[伏羱石上蘚紋]  
　　鎭江訪事人云本月十三日午後有三西人身穿單衣褲科頭奔走神色蒼黄有傳其事者云此皆某兵船水手同往某土娼家閒逛青皮偵知其事糾人蜂擁入門肆意恣睢勒索財帛三人以寡不敵衆莫可如何致被若輩將衣帽銀錢悉數攫去此亦可爲好作狎邪遊者鑒矣○長江上游水淺以致連日輪船下水愆期搭客守候躉船中幾致望穿秋水扒兇手遂乘機混跡罄人腰纒一日有某甲者在躉船上鋪設行李假寐片時朦朧中覺身畔有人急起視之則所帶衣包己不知去向大呼水手捉賊扒兒手見勢不妙將衣包丢置他客箱籠旁他客見此情形知係甲所失呼往查視甲喜出望外不復追究賊蹤○西國某教士立願以醫術濟人近在同善堂後設局施醫患病者可寄宿其中富人酌給飯貲貧者不與計較亦好行其德者也○年關伊邇冬防格外加嚴雖值雪地冰天而各委員仍徹夜梭巡略不休息府尊亦時至各局察看栅夫苟有疎懈委員卽斥責隨之故邇來宵小潛蹤不敢一試穿窬之技○秋冬之際亢旱異常園韮圃菘不能暢茂近又遭積雪所壓以致日漸黄萎間有郷人以筠籃携取些微擔向街頭唤　者每斤索價二十文小户人家幾無從識菜根滋味惟情　壺先生爲下酒之撈而己○鎭 
 
 

Page 3

 
 
江府王可莊太守欲爲農田興利飭籌賑局司事分往四郷丈量估工疏濬文清後繪圖貼說呈請核　景意以雨雪　　丈二日會　　　　　江之口門興工挑挖其内河渠塘池港一律俟明正從事○上月杪牌灣巿上有過路客携一八齡童子聲言出售捕役耿某等再三盤詰知是拐匪當卽扭送丹徒縣王邑尊升堂訊究供出同黨五人分散城郷此孩由揚州拐至當笞八百下收禁賞耿等銀牌各一面大錢各三千文一立移文江甘兩縣招失主赴鎭認領東昌街某姓前經失孩急往視之見面目全非而返又城内某鐵店於日前失孩今有人報信云孩被匪拐在金陵爲親戚認識攔回可由孩父母前往帶領云○上月下旬蘇州元和縣飭差解木籠中首級兩顆至丹徒縣署懸竿示衆聞是案係光緒十六年冬鎭江曹王山魏姓被盜刦銀刃斃三命兹將正犯王錢二名斬决餘犯三名擬絞監候及軍流云 
[巿民械鬥]  
　　江西南昌縣沙溪村魏姓聚族而居者百餘家人丁數百口隔三里許有高田村胡姓巨族也户八百餘丁二千餘與魏　犬之聲相聞自道光朝兩姓因釁成仇相與械鬥動輙報復迄無寗歲凡遇鬥時合族爭效死命事至控官由房族長送兇到縣由是仇結益深去秋胡姓賽會行經魏處偶爾然放槍砲魏姓以爲慢己也鳴鑼集衆執干戈與胡爲難胡亦羣起應之時兩族長懼禍及己請縣派營兵千餘名紫營兩姓祠内爲之彈壓經半月餘始定兩姓供億費至一千數百千前南昌縣崔大令勸兩姓往來結親以免後患否則將兇手詳明正法兩姓始懼而從結姻親者十餘家而宿憾猶未銷今又舞弄干戈魏族數百人胡族千餘人戰三四日胡衆敗北斃七八名傷者甚夥一經控告到官未知若何辦理也 
[潯江兵閧]  
　九江前營管帶高總戎於前月二十四日統隊赴江千恭送盛宗師起馬時值嚴寒凛冽滕六君整隊而來玉龍飛舞營兵寒顫不己齒格格有聲行伍遂不整齊總戎以兵之失伍猶官之失位回營後大加申斥并將失伍之兵革去數名以資儆戒革兵大爲不服約同合營三百餘人齊將號褂脫下軍器捆束送至後營　管帶處乞爲轉繳總戎見勢不佳速卽赴省上禀道府縣衆兵見總戎遠去以爲旣革不可復留乃齊集三聖廟中約同留宿於此以便他往於是各城門及卡房等兵一齊委之而去駐於廟内嗣又知事由總戎之家人讒譖而起爰蜂擁家人至廟内褫衣繫柱而笞之僵凍如尸後有本營某守備從中勸解始行放下命人以竹牀舁返其家當總戎之禀九江道也誠觀蔡曾爲之勸和及二十六日道憲曁府尊乘輿至三聖廟見各兵臥於地上無柴薪觀墊甚爲憐憫飭買槄草百餘擔俾得分用旋又以好言撫慰謂俟高管帶歸來自有商議衆皆歡然稱謝觀察始鳴騶而回刻下總戎尚在湖口未知何日遄歸也說見益聞録 
[教皇大慶]  
　　益聞録云明正爲天主教教皇升主教後五十年大慶羅馬臣民咸深舞蹈早經上獻禮儀臚歡祝嘏泰西各邦無論在教不在教者大部馳書致賀俄法日班奥比葡厄士等國皇均有饋遺各國王公大臣及縉紳家遥遞儀物者亦累萬盈千庭實充牣法美比奥等國教中士庶向慕教皇親往齎物呈貢者動以數百計是亦盛事也 
[前山營示]  
　　統帶廣禮輪拖兵船署前山營都閫府補用遊府黎爲特示曉諭事照得風雨之無常行舟者時遭傾覆之患波礁之險惡渡江者時防漂觸之虞本府統帶輪拖巡緝澳門附近一帶河海於本年六月初七八等日暴風驟發巡緝附近洋面瞥見漁商船數瞍正當沈溺登卽指揮兵勇分駕舢板前往救拯於驚濤駭浪之際保全漁商大小男婦數十餘口又十月二十九晚在番禺縣屬客村渡頭海面遇見渡客船狂風覆没人船沈溺亦卽救活大小男婦十一口均係人在水中危在呼吸冐險救活雖屬天命之所關亦賴人力之維持也本府爲保護商旅肅清河面起見思患預防綢繆未雨倘遇前項情事或遭風觸礁或被沙石擱淺爾各漁拖船艇人等必須飛報本帮輪拖立卽前往救護有官弁兵勇前往足資彈壓不獨人命藉可保全亦無患匪徒乘機搶奪之弊而財物亦不致失散卽附近沿海郷村人等均可免無辜波及之懲凡在海面謀生貿易商賈漁農均屬大有所裨至各漁拖商船平日往來海面如有無賴及盜匪滋擾打單勒索情弊務卽來轅密禀以憑緝拿究辦各該船户亦不得窩匪販私希圖僥倖自罹法網除督率營船弁兵水陸線勇實力巡緝外合就出示曉諭爲此示諭該船户澳甲人等一體遵照各宜凛愼可也毋違特示 
[查礦言旋]  
　　安慶池州府屬之青陽縣地方産煤由大憲札委聨仙蘅太守赴山勘視此己列報兹聞此事實非　處紳耆禀請開挖係由某洋商知此處有煤遂在兩江督轅遞禀劉峴帥卽會商皖撫沈仲帥札委聨太守往勘迨太守到山該處紳耆衣冠鵠迓聨名禀稱是處山巒有關青陽風水並不出煤一旦開挖誠恐有傷地脈等語太守令其各具甘結帶回呈候督撫憲指示遵行 
[假官行騙]  
　　西字報云近日有一人頭戴頂帽身穿袍褂昻昻然裝出逹官模樣後隨跟僕携名片水烟袋之類向各處投刺聲言其弟病故思稱貸以巿棺衾有人見其名片上係蘇玉標三字其跟丁則爲積年竊賊曾因犯案而梏頸游行者夫上海之假官多矣彼終日藍輿高坐遨遊於秦樓楚館中或稱某老爺或稱某大人如士揮金大摇大擺者比比皆蘇玉標一流人特蘇不幸而爲西人所知以致列之報章出乖露醜耳嘻 
[循例打春]  
　　前報紀迎春例誌一則兹悉十六日經上海縣黄愛棠大令等迎太歲春牛回署安置頭門内土地祠中定於十七日亥時打春前晚届期學師宣廣文糧廳吕少尉水利廳鄢二尹捕廳陸少尹先後乘輿至縣鐘鳴九下各差役迎太歲春牛至大堂上大令飭發三梆廾坐大堂率同廣文及三廳向太歲三跪九叩俯伏逾時禮生朗誦祝文大令等復行禮各執春花在春牛左右圍繞一周舉行春禮退入内堂各班差役己在堂下伺候見大令等退堂遂各磨拳擦掌將春牛搶奪牛頭爲捕班所得蓋取其來歲利巿也 
[淞濱瑣語]  
　　前日有賭棍數人在小東門内擺設骰攤勾引少年入局旋被巡勇所見上前拘拿賭棍抛棄賭具紛紛逃逸巡勇遂將賭具帶回○前報紀拔刃攔路一則兹聞昨日有陳紀綱投上海縣及英公廨兩處具呈據稱係陳昆玉之叔當日姪兒途遇胡義順持刀硬借錢五百千文求請察究云○紹興人名老掌者　販紙錠灰爲生現住滬城三牌樓地方稍有積蓄久爲小竊垂涎前晚有賊混入室中翻箱倒篋竊去皮馬褂布衣服及錢洋等物至昨晨老掌始行覺察當卽開明失單報捕請緝 
[騙用票銀]  
　　德華銀行某西人投德領事署控稱華人山雨香曾向行中將田單議抵銀兩先付支銀票二紙一紙七百兩一紙三千三百兩言明緩數日將契交來豈知延久不交現有他洋行來收票銀七百兩明係山設計誑騙請將三千三百兩之票追還施正領事據情照會英讞員蔡太守太守飭差傳山研訊供稱監生有祖遺山家園地押與應文森建屋届期未贖致被控縣究追監生一時無力歸銀倩董純武等將地售與亦政堂卽奚朗如管業所有德華銀行之銀先交奚一千七百零四號一千七百六十五號道契各一紙共樓房二十四幢所有山承敦田單又一千七百零五號道契因應帶在湖北不能取交至三千三百兩之票因縣中追催甚急暫且呈堂尚有七百兩之票則己用以還債房産契據早己給交請傳奚訊間可也太守謂爾所供如果屬實本分府堂飭差押爾至德華銀行質對明白否則再行候示 
[匿妻請究]  
　　昨午上海縣黄大令拜客回署有張阿虎在大堂上欄輿遞禀訴稱係川沙人向爲小木匠家住大南門内四年前憑媒娶阿珠卽朱氏之女爲室成婚以後相安無事今年七月初三甘朱氏將女領去屢次往邀掯阻不放未幾朱氏留我同住本月十四日欲領妻回家 
 
 

Page 4

 
 
朱氏持刀糾同多人將小的擊傷不得己來案喊控叩求提究大令閱禀畢問曰爾之妻母現在何處答稱住法界大馬路玉露春茶肆左近十三號　屋内大令又問爾可曾赴法公堂控告答稱未到公堂祇赴捕房控訴奈朱氏勢力甚大並不解訊大令著退去候示 
[英界公堂瑣案]  
　　副捕頭禀稱捕房庖丁朱仁元代犯人寄洋銀二元三角有違規例送案請懲朱供稱小的在捕房當廚子老犯陳金和等以洋銀二元三角交與小的買菜如今只乞施恩金和供稱同押犯人陳蔡生乖新犯某甲身畔搜得洋銀二元三角交與小的轉交與朱葵生供與金和相同蔡太守判令將朱枷號一禮拜金和葵生各笞責一百板帶回捕房仍照原斷管押洋銀如數充某處西　院經費○包探沈金隆禀稱朱阿二等拉載木之車軋傷李長福左足現在某處西醫　敷治不能投質故先將朱及吳阿五送案朱吳同供稱小的等一前一後以車載木適有東洋車阻路以致將李軋傷事出無心乞恩免究蔡太守飭暫行管押俟李到案質訊核辦○木工王玉金訴稱同業徐春榮承攬俞沈氏家工作因事停歇由小的接攬不料徐竟不許小的做工并偕沈毛毛等强拉至某茶肆胡鬧是以由捕拘案沈俞氏訴稱小婦人先雇徐工作停歇後留王接做徐忽與王尋釁請卽訊懲徐供稱小的承攬俞沈氏家工作雇王爲替工卽被將生意攬去及小的前去算帳雖與之口角不敢强邀至　肆胡鬧沈供稱小的與徐同去算帳伊等忿而爭鬧經小的勸開蔡太守判罰徐洋銀二元沈一元均充泉處醫院經費○東洋車夫張海郡訴稱小的載有婦女小孩向東行至十字銜口突有胡金興之小車由南向北將小的之車撞倒致車中人跌出傷及孩之眼旁　在某處西醫院醫治不能來案小的車上羊角亦經撞壞由捕拘胡送案七十號印度巡捕禀稱是日巡街時見胡拉空車而過慢不經心致與東洋車互撞車中孩子受傷胡供稱小的由洋涇橋驅車回虹口路經大馬路驀肇禍端惟乞施恩以便出上餬口蔡太守判令管押兩禮拜俟孩傷痊再行核示○包探孔阿才禀稱積竊陳焕英近又竊取王裕昌家衣服經小的查獲人贓解送案下陳供認行竊泥首乞憐太守判令笞責一百板管押二月期滿遞解回籍贓留待給還失主○包深顧阿六禀稱木工瞿雲卿被同業孫月卿拉至某茶肆詐去洋銀三元是以將孫及同黨葉春榮拘案瞿申訴前情孫供稱小的雖與瞿同往茶寮並不訛詐葉供稱孫瞿口角之時小内曾爲之解勸蔡太守判令將孫笞責二百板葉笞責一百板遞解回籍○包探黄四福禀稱積竊沈阿三近又竊取馬立生洋行洋傘等物經小的查獲人贓解送案下沈供稱小的連次行竊死有餘辜水沛鴻恩終身銘感蔡太守判令笞責二百板管押六月贓給失主領去○包探張九意禀稱某西人家中失去鐵鍋等物疑出店人梁阿九等所竊小的查無証據送案請追梁供稱主人如何失竊小的並不知情朱樹龍潘日昇同供稱小的等皆是出店人據主人言煤房中失去鐵鍋然鎖匙並非小的等執掌蔡太守飭將梁等交人保出俟查明贓據再行究辦 
[法廨停訊]  
　　法廨讞員葛蕃輔同轉昨因别有要公飭家丁持片至捕房知照停訊一期 
[法捕房瑣事]  
　　蘇州航船户某甲由蘇載絲數包來滬停泊法界護城河畔昨日絲客起貨過秤約少三十餘斤疑爲甲所竊遂將甲扭送大自鳴鐘捕房管押其實甲將此絲留在蘇州旋覓人具保出外俾得回蘇取絲○某乙慣在輪船上行竊物件前日乘大通輪船抵滬時混入船中竊取搭客小箱一只衣包一個正欲逃遁被失主扭獲送入捕房捕頭以該客卽欲他往准將原贓領去○車夫某丙將所賃號衣褲等押與烟館昨被車主查知將内扭送捕房管押 
[筵貪移振]  
　　本館協振所昨承漢口周善士必禧惠函云撲於八月二十七日完烟蒙在漢同郷諸友惠賜隆儀本擬於新正月諸友閒暇聊具薄酌稍伸微悃因念今冬寒冷異常被災之處情形困苦待振孔殷特將筵資洋銀拾二元移助振捐爲諸友造福是誠一舉而二善備者矣善氣所薰庥祥畢集行見弄璋星賦喜溢門庭皆於此一念基之又承來　吟館助振洋十元隠名氏洋十四元是亦好行其德者故類誌之 
[善緣類誌]  
　　謹啓者應盡者回寒威朱選貧黎之無朱無衣者不可勝計敝堂正值籌欵維艱廼蒙杭省鄭冠山善士助洋三十元又正大米行沈大善士募洋二十元清江田直　善十二甲鎭張立成善士二户各助二十元新巿西卡王大善士募助二十八元倌清修善子助十六元鄭世德堂十五元朱培德堂五元浙省戴黼堂善士武林集威氏命婦李　氏六合治心堂張四房各助十元桃源慶餘堂金助十元又舒齋助四元大通謙益莊助五元崔集義堂十元和悅州無名氏二元溧愓陳嘉禾堂助十元又注雲章五元又無名氏三元蕪湖春記莊崑山無名氏常熟義隆莊蘇州吳九臯善士四户各助五元香港吳翔初善士募助銀四十六兩八錢沙巿繆清翁善士募緝費局張二兩繆清華一兩湯紹聞七錢總成裕一兩蔚興行一兩無名謙一兩隠名氏二兩集興恆一兩緣蔭書屋七錢九户計銀十兩另四錢温州經詒齋朱揚州同人鹽號杭省恆懋莊普義莊四户各四元鄭詠卿善士募瑞生莊五元仁德堂徐四元樹德堂袁四元廣仁莊二元安吉張二元余申泰二元不書名一元本埠鷄毛　玉大善士助棉衣一百件紀小亭善士助白米二石虞洽卿善士助五元豫豐莊助五元老恊森助五元蘇州協顛莊二元不留名無名氏冬心齋三户各二元杭省畢志成善士助四元又募徐子棟善士二元共收　三百二十八元銀五十七兩二錢棉衣一百件白米二石拜領之下莫名欽佩除備函奉覆外請登報牘以昭徴信[  上海泰安里同仁永善司董等謹誌]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十一月二十九日京報全録]  
宫門抄○諭旨二道録前○陜撫鹿奏訊朗蠧書揑批割印誑騙得贓按律定擬片○十一月二十九日理藩院鑾儀衛光禄寺正藍旗值日户部引見十二名理藩院七名○八額駙等演放水師砲位覆命○成公鳥拉喜崇阿良培各續假十日○帛公請假二十日○召見軍機熈敬慶福○○鹿傳霖片再前經臣訪聞臣署堂房散書趙秉乾有藉案招摇揑批割印誑騙己故監生劉開太得贓情事當經立提該散書趙秉乾發交長安縣傳同應訊人等嚴訊據供揑批割印等情不諱開摺呈報臣以未能先事覺察自行撿舉片奏請旨將臣交部議處潼商道文光接到粘印僞批亦失於覺察併請交部察議嗣奉硃批着照所請吏部知道欽此欽遵當將趙秉乾發交兩司督同西安府提審詳辦務期水落石出以懲衙蠧去後兹據布政使張岳年按察司唐樹楠督同西安府知府文啓訊擬會詳請奏前來臣覆加提訊緣趙秉乾籍隷高平縣在臣衙門堂房充當散書經承收發公文等事與江蘇甘泉縣監生劉開太在陜熟黻同治十二年劉開太在籍時有大荔縣候選郎中李安吉因無子嗣買娶劉開太之妹卽李劉氏來陜作妾於光绪六年劉開太販賣楠木棹椅字畫玉器各物由籍携眷至陜聞知李安吉正妻己故己將李劉氏作爲正妻生有一子二女劉開太卽認親並將所販各物運往售賣李安吉僅買楠木棹椅數件隨將價銀付清餘物劉開太自己銷售從此常往李安吉家探望八年李安吉病故李劉氏卽留劉開太在家帮理家務劉開太侵漁欺詐陸續用過李劉氏銀錢爲數甚鉅日久李氏族人及李安吉庶母李李氏均生厭惡嗣劉開太與李李氏因事口角李李氏將其逐出劉開太疑係李安吉分居堂叔李春源及管帳之李百順趙思敬主唆卽揑以絶戚圖産等情將李百順具控大荔縣案經該署縣張汝洽批准傳訊因人証未齊尚未訊結劉開太隨又赴府呈控維時西安府文啓在同州府在内訊係劉開太因李安吉故後其子幼小意圖仍管家事侵用銀錢李百順等並無主唆絶戚圖産情事斷將劉開太驅逐回籍不准再與李劉氏往來具結完案詎劉開太並未回籍濳至省城居住迨後李劉氏及其所生之子並李李氏先後病故李姓合族公議以李春源之姪孫李振勲子李安吉承繼擇期將李劉氏等守塟劉開太聞知前往弔奠李百順等因官斷令不准往來遂不准劉開太進門劉開太心懷不甘意圖訛賴卽以阻戚昧債等情將李百順等在臣衙門上控詞内揑稱李安吉在日欠伊玉器銀三千九百餘兩初批未准後復呈控札飭大荔縣訊詳該縣傳訊各供前情無異請將劉開太仍驅逐回籍不准逗遛免滋事端詳覆到臣隨卽批行以劉開太好訟妄訴情殊狡滑令卽斥革衣頂遞籍管束劉開太聞風逃匿致太荔縣未能追照革遞嗣劉開太復逃至省城居住與趙秉乾時相往來有時談及前事心懷忿恨十七年四月趙秉乾復往劉開太家閒坐劉開太談及聲稱仍欲控告李百順等洩忿併訛李氏資財託趙秉乾代爲設法如能翻斷將玉器價銀斷還併將李百順責懲情願重謝趙秉乾起意乘機誑騙應允設法各散心想如無憑據難誑現錢併知劉開太有先年販賣玉器舊帳增改數目假揑李百順登記李安吉欠銀帳據希冀官因𦆑訟朦混酌量斷銀可得重謝憶及從前整理遠年舊卷件有騎縫印牘起意割取揑造僞批因縣府均有斷案擬飭潼商道提訊初八日往向劉開太揑稱伊與署内刑幕張樹炎交好己託照應將此案批至潼商道提訊可照所說定斷劉開太信實卽交銀一百兩託趙秉乾轉交趙秉乾聲稱太少劉開太許再給銀二伯兩約緩數日交給並許事成仍當重謝趙秉乾卽令劉開太寫就呈詞帶回收藏時堂房經書陳自新患病告假回籍趙秉乾卽擬就飭潼商道提訊僞批繕寫呈尾割取舊卷騎縫印牘粘貼於後經發潼商道遵飭提覆審維時劉開太之妻劉吳氏因趙秉乾連日來往親密向劉開太查問劉開太濳告前情囑勿聲張逐日趙秉乾往尋劉開太催討續許銀兩劉開太己往潼商道投審至未入手潼商道接到僞批未能查出卽提兩造訊明劉開太假揑帳據控情子虚與大荔縣訊詳無異比以劉開太迭次妄控情殊刁狡止擬飭縣詳革監生遞回原籍間卽據劉開太投遞悔呈伊在陜省居住年久尚有銀錢轇轕且有家小懇請轉詳免其遞革容伊帳項收還清楚携眷自行回籍冉不敢逗遛滋事等語當因事係錢債細故業己據實悔怨情尚可原於五月二十由道詳覆前來適臣由商州閱伍回署案牘山積趙秉乾隨將僞批雜置其中朦混送閱致未看出卽就道詳批飭銷趙秉乾因道詳並未照斷恐劉開太回省尋向索還銀兩二十八日陳自新病痊回房趙秉乾卽托病告假出外藏躱劉開太旋卽患病未能回省六月間因病沉重寄信將劉吳氏唤往告知前情延醫調治無效於九月初六日病故趙秉乾聞知仍回房辦公十一月間劉吳氏來省趙秉乾欺其女流因劉開太續許贓銀未給復往催討劉吳氏因事未成其夫己故不肯再給彼此口角爭鬧臣風聞其事卽將趙秉乾拿獲發交長安縣胡昇猷傳同劉吳氏審訊劉吳氏供出實倩並稱先後給與趙秉乾贓銀三百兩詰據趙秉乾供認揑批割印不諱其幕友張樹炎是否同謀及得贓多寡忽認忽翻異常狡展當將案情大略開摺呈報臣以未能先事覺察自行檢舉片奏請旨交部議處潼商道文光接到黏印僞批亦失覺察請一併交部察　光緒十八年正月初五日奉硃批着照所請吏部知道欽此欽遵當飭兩司督同西安府提審始據供認前情不諱嚴詰趙秉乾委止揑批割印藉稱打點誑騙得贓再無招摇别案張樹炎陳自新均無通同作弊情事當以此案詞連幕友張樹炎查張樹炎身居院幕文件皆經其手趙秉乾何以不供他人而獨指樹炎事有可疑詰據張樹炎堅供趙秉乾並無向他商議舞弊情事願與質對至撞商道繳回僞批雖由伊手經過惟因彼時案牘紛繁未能察出陳明實係一時疎忽等語質之趙秉乾供稱當日揑批撞騙因張樹炎係經手文件之人指其名色外人易倍其實張樹炎並未同謀前在長安縣狡供原想張樹炎係屬院幕不能質對可减罪名兹蒙質究不敢誣執該司等又以此案贓銀趙秉乾前在長安縣雖未供認得受確數而劉吳氏己供先後給與贓銀三百兩何以趙秉乾現止承認一百兩劉吳氏供詞亦異難保無串供狡賴詰據劉吳氏供稱前在縣案因伊夫原曾許銀三百兩倉猝未供清楚其實趙秉乾實止得銀一百兩其餘二百兩尚未交與該司等仍恐所供不實復向趙秉乾詰問當日劉開太給與是否面交有無過付據趙秉乾供稱緣由張林交給隨傳張林到案訊據供稱十七年四月初八日劉開太聲稱欲還趙秉乾借銀一百兩由伊交付餘事不知等語調查帳據亦屬相符其爲張樹炎並未同謀趙秉乾僅止得贓百兩似尚可信再三究詰各矢口不移該司等將趙秉乾審依指稱衙門打點使用名色誑騙得贓例止加一等發近邊充軍詳請核奏前來臣仍恐所供不實隨親提訊據供與該司等所審相同應卽擬結查例載指稱衙門打點使用名色誑騙財物計贓犯該徒罪以上者發近邊充軍情重者仍枷號兩個月發遣又各衙門書吏如有舞文作弊藉案生事擾民者係知法犯法俱照平人加一等治罪各等語此案趙秉乾充當臣衙門散書因己故劉開太意欲翻控圖訛李氏銀兩並欲將李百順責懲洩忿託爲設法輒敢揑批割印指稱打點幕友張樹炎照應名色誑騙劉開太銀兩雖餘贓尚未入手惟己得受贓銀一百兩計誑騙贓己在徒罪以上自應按例從重問擬趙秉乾除揑批割印罪止擬流輕罪不議外應照指稱衙門打點使用名色誑騙財物計贓徒罪以上枷號兩個月發近邊充軍罪上加知法犯法罪一等發邊遠充軍惟以院憲衙門散書輒敢割印揑批誑騙多贓實屬貪婪胆妄蠹害之尤僅發邊遠充軍尚覺輕浮於法應請從重實發雲南兩廣極邊烟瘴充軍以儆衙蠧仍先行枷號兩個月滿日再行定地發配到配後杖一百折責安置劉開太屢次刁告並以財行求罪有應得業己身死應與訊不知情之揀自新均毋庸議劉吳氏到案時贓數未供清楚係屬婦女無知請免置議李安吉以妾李劉氏爲妻律應擬杖更正均己病故亦毋庸議趙秉乾己得贓銀一百兩照追入官未得贓銀係屬口許虚贓應免著追幕友張樹炎雖訊無通同作弊情事惟經手文件宜如何加意愼重乃繳回僞批未能查出辦事實屬粗率查係湖南巴陵縣人前己解館應卽勒令回籍案己訊明未提人証免提省累無于省釋除供招咨部外所有訊明蠧書趙秉乾揑批割印向己故監生劉開太誑騙得贓按例定擬緣由附片具奏伏乞聖鑒訓示謹奏奉硃批刑部議奏欽此 
 
 

Page 10

 
 
[光緒十八年十一月三十日京報全録]  
宫門抄○諭旨兩道録前○發抄硃批四道○大臣依奏部員審辦按律定擬海祥屍傷全案各緣由摺○十一月三十日吏部翰林院廂藍旗值日無引見○松溎假滿請安○岑春煊謝授太僕寺少卿恩○延茂謝賞荷包等物恩○熈貝勒齡公容貴各請假五日○果勒敏續假十日○内務府奏派管理處所派出福中堂咸安宫崇光精捷營立山造辦處○召見軍機麟中堂　徐用儀皇上明日辦事後至南海皇太后前請安畢還宫○發抄王文韶奏右玉縣存谷借撥殺虎恊兵米奉硃批户部知道欽此○又請將續解錢糧之前任臨縣令胡鑑斗减議奉硃批該部議奏欽此○又請將續解倉豆之前任神池令于岱林等减議奉硃批該部議奏欽此○又上半年各屬己結父代奉硃批户部知道單併發欽此○○奴才依克唐阿跪奏爲據部員審明己死海祥委係磕傷以及前次屍親賄仵揑傷等情按例分别定擬以結斯案恭摺具陳仰祈聖鑒事竊奴才前以海祥屍親賄仵揑報踢傷奏明在案自應派員復檢以期得實旋據騐官協領凌善聶車布佐領扎拉豐阿主事英壽禀稱遍騐委無踢傷因患青筋脹身故惟騐出額左近下有毆磕莫辨傷痕一處奴才以傷騐兩歧當卽據情奏奉硃批卽著咨行裕禄等迅揀部員馳往審辦欽此奴才遵卽恭録諭旨咨經盛京將軍裕禄等派到刑部員外郎錫章學習主事權承調取人証卷宗訊辦後於九月十八日准該委員刑部員外郎錫章學習主事權承咨呈内開奉盛京將軍裕禄刑部侍郎英煦遵旨遴委審辦海祥屍傷騐出兩歧一案當經調取人證卷宗去後兹准移送原辦卷宗及應訊之原騐官解職之佐領勝德等二十六員名並聲明屍子經齡象齡車夫李二在逃人證郭長生患病旋報病故等情先後前來隨查閱原卷提到一干人証隔别研鞫均各詳細供明惟屍妻馬樊氏賄忤一節屢次研訊堅不承招其餘各情均己輸服未便因其恃婦狡辯致滋拖累多入自應核辦照例擬結隨訊通徴吉拉春壽亮依車布全勝均係鎭邊軍五起馬隊營官永山管下隊兵在雙廟子地方駐防己死海祥亦在該營充委交識差使通徴係海祥郭什哈吉拉春充營務處貼寫壽亮依車布均充領催差使與海祥同在萬發和鋪内存住全勝係海祥外甥充當永山郭什哈與永山等在天德店存住光緒十七年六月間永山有事回省營中鈐記令隊官綽勒洪阿護理嗣什長興陞阿等在街縱賭得錢分用八月間有陳貴喊控搶去伊妹並衣服等物陳國禮知情一案海祥准理正在究訊間永山回防查知綽勒洪阿失察縱賭先行摘去頂戴罰錢八十千充公將興陞阿等責革海祥亦將陳貴案回明永山准理將陳國禮交營看押經天德店執事人楊有在海祥處將陳國禮保釋次日永山傳訊　到查知被海祥私行保放卽將海祥擅自放人並綽勒洪阿失察縱賭一併揭禀嗣將陳國禮獲案究辦九月十七日海祥因素患胸悶之症復發請假赴庫倉溝地方就醫二十一日回營病仍未痊二十五日燃燈時海祥令通徴與其捶胸實係病重令人將山結盟之楊有找至告以病重求其覓醫楊有隨請醫生田篔茂與其診脈稱係中滿之症沉重無洽卽去楊有尾至其櫃央令開方取藥携回海祥見方與其病不投亦未服用仍求另覓良醫二更時楊有復回永山往探適海祥正令通徴捶胸扶枕起永山阻止各自就坐永山與其診脉並未開方囑令靜養旋回彼時吉拉春等亦各回屋歇宿同屋西炕存住之高陞博勒和均各就寢惟通徴與其捶胸三更餘時海祥病重令通徴用力捶胸並令唤吉拉春壽亮依車布前來告其病重難痊所有行李等物託令捎家現存兩月口分置買棺木等語壽亮見通徴勞碌不堪接手與其捶胸海祥因胸疼難忍起身在東炕沿面裏坐定壽亮立在地上左手扶其右臂膞右手與其捶胸不期海祥痛甚往後退坐落地頭身轉側不穏頭磕炕沿致將其額左磕傷因炕沿稜角不齊致傷有離斷處維時吉拉春在旁站立通徴壽亮依車布急將其抬炕海祥不語移時殞命依車布信知楊有全勝等趨祝詢明楊有見其無衣將自己衣服取至與更夫郭長勝等穿衣停放永山令人置棺木全勝覓魏道士開殃榜言其日期犯重喪製造混人等物放在棺内入殮合棺一同致祭永山派全勝盛玉於二十八日送靈起程十月初二日至省屍子經齡等迎靈歸家全勝等亦各回家屍妻馬樊氏以後與夫更衣見棺内泥人等物設擬私遣屯官恩隆之車夫李二假　恩隆之語求街道廳統役李和代覓仵作石詳伸李二吉後恩隆亦至馬樊氏家馬樊氏告其覓仵情由恩隆亦未阻止至晚李和與石詳伸至彼恩隆將李和遣回自同石詳伸進屋稱令看騐屍身有無傷痕石詳伸允諾卽同馬樊氏母子三人開棺細騐而石詳伸貪念忽生佯稱面帶笑容下部有傷欵衣騐視腎囊處止有赤色痕跡卽言似傷不知何傷馬樊氏接稱如能騐報踢傷必有重謝石詳伸允從經齡卽予伊帖錢五十千石詳伸袖錢而歸初八日經齡等赴本任呈報轉詳派委佐領勝德於初十日協同該佐帶仵石詳伸往騐石詳伸卽揑報踢傷腎囊身死裝點牙齒摇動顖門現紅等語冀圖取信騐官勝德並不知情嗣經提證屢訊均無踢傷情事且馬樊氏等復控綽勒洪阿與海祥有嫌通徴等通同謀害勾結永山等情復結請派嚴刑審訊遂派員復檢乃馬樊氏因執前騐傷痕閉門不納而屍姪豐惠亦在彼肆行攔阻嗣查前騐情節核與洗冤録不符提訊石詳伸逐層駁詰石詳伸隠瞞不住吐露贓情並究其帖錢之著落屍子經齡象齡聞風躱避嗣經該佐飭令屍姪恩隆傳唤而恩隆擲之不理該佐卽將抗傳等情禀出隨將應訊之屍姪恩隆騐官勝德等奏請歸案復派協領凌善等帶仵常安復檢結稱腎囊並無踢傷痕迹惟騐出額左近下接連眉叢有血廕一傷毆磕莫辨委係生前患青筋脹症身死前後檢騐屍傷兩歧後經奏請調員審訊遵卽提犯集訊各供前情不諱查原卷額左傷痕從前並未吐露恐其設詞缷罪復虚衷研鞫據通徴等供稱實係病危落地自磕以先迭次竟嚴審腎囊之踢傷並未究訊額左之磕傷是以畏累未敢先行供明至仵作石詳伸受賄卽能騐報踢傷恐有做傷情弊加以刑嚇據供堅稱腎囊微有赤色係屍身血脹墜下所以藉此揑報踢傷朦混騐官日久血脹自化是以復檢全無做傷情事查與洗冤録血脹之說相符各情仍恐不實不盡反復究詰衆供矢口不移案無遁飾惟屍妻馬樊氏賄仵一節倚恃婦女堅不承招屍子經齡等又因事發在逃其情弊更屬顯然况石詳伸己將受賄情由並得贓之數與花用之處均己供明訊究的確其爲賄仵揑傷毫無疑異其餘誣控各情亦皆供明今旣衆供脗合自應據情定案未便因其狡展仍候屍子拿獲到案再行擬結致滋拖累查例載官司檢騐屍傷不爲用心移易輕重增减屍傷不實者正官杖六十首領官杖七十又仵作受財故檢不以實者以故出入人罪論又官司故出入人罪全入者以全罪論罪囚未决故聽减一等又誣告人死罪未决者杖一百流三千里加徒役三年又不應爲而爲事理重者杖八十輕者笞四十各等語此案海祥在防營病故屍棺送歸屍妻馬樊氏覓仵私行開棺石詳伸輙萌貪念佯稱下部有傷不知何傷馬樊氏言如能騐報踢傷必有重謝石詳伸允從受錢五十吊相騐時揑報被人踢傷腎囊身死並裝點牙齒摇動願門現紅等語實屬有心故入人罪則是揑傷有據必以嚴刑審訊設若通徴等畏刑認服其罪勢必擬繯首未便因其未服致滋輕縱自應按律問擬石詳伸除受賄計贓應擬杖徒輕罪不議外合依仵作受財故檢騐不以實者以故入人罪减一等擬杖一百流三千里屍妻樊氏始則覓仵揑傷繼則誣指綽勒洪阿與海祥有嫌通徴等通同謀害並結請嚴刑審訊各情實屬容心誣人重辟應請將馬樊氏照依誣告人死罪未决者杖一百流三千里加徒役三年律擬杖一百流三千里加徒役三年係婦女照律收贖初騐官暫行解職佐領勝德於派騐海祥屍身並不細心查騐致仵揑報踢傷雖訊不知情究屬含混粗心應請將勝德合依官司揀騐屍傷不爲用心移易輕重增减屍傷不實者杖七十律擬杖七十係現任職員應請旨交部覆議暫行解職年滿屯官屍姪恩隆聽從馬樊氏覓仵開棺雖訊係不知行賄情事惟查該屯官並不能事先設法勸阻屍妻屍子藉屍圖賴以免誣控迨經傳訊而該屯官輒敢擲之不理並不親自赴旗致成抗傳之勢核此先後閃爍情形究屬不應旣係職官仍請旨交部議處屍姪豐惠身充領催於本佐派令屍塲伺候復檢竟聽從馬樊氏閉門阻騐馬樊氏欲要開門復喊以仵作反復之語實屬冐昧不應豐惠合依不應爲而爲事理重者杖八十律擬杖八十常安身充仵作差役於復檢海祥屍傷毆磕不能辨明且稱形色牧歛迨經研鞫復供實是日久抽乾之色　報收歛形跡亦屬不應常安應照不應輕者笞四十律擬笞四十[  此稿未完]  
 
