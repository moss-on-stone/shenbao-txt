# 1903 - 105 - 4910776

 

Page 1

 
 
[皇朝政典類纂五百卷開印招股啓]  
　　是書纂錄皇朝政治典章及奏　集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系于目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷　繁重購寘匪易私集事言龐雜抉摘尤難是編　裒諸書　輯請要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱様本可知全書之厓略矣外埠各坊均有出售此啓 
[美儒李佳白先生講義]  
　　亞西亞有二古國焉曰中國曰印度中國開闢五千餘年土地沃物產豐印度開闢四千餘年幅員廣人民衆之二國者皆有喧賓奪主古不如今之慨彼移談時務者皆以爲印度不幸而屬英鮮有自主之權我則曰印度屬英乃印民之大幸惟不利於印度之君王耳何則印度於三百年前人民困苦厄於虐政百弊叢生地利鮮盡自屬英而後紛爭息矣國勢振矣盜賊止矣利源開矣人民安枕老幼樂業將千百稗政邪說一變而爲蒸蒸日上之國是非印民之大幸哉然則印度之政治不爲諸君所宜研究乎今將中國與印度政治十三端言之以别其異同　一曰大槪情形印度土地較中國十八省不甚參差而印度人民則僅有中國十八省人民三分之二華人面色多黄印人面色多黑蓋印地與日正對天氣酷熱故也設有他國人久居印地具面色亦然今之印人非土種者多溯自元初時蒙古威權甚大合中國並亞西亞以及俄國與印度之南部皆隷版圖故印人中亦有可謂蒙古種者中國風俗與印度不甚懸殊因其教同而風俗亦隨之而同也中國之佛教　自印度而來卽如寺觀寶塔亦由印度傳至然至今印人則鮮有信佛教者印之佛敎頗現衰象而中國之佛教仍盛行此中印大槪情形之異同也二曰帝國日本中國印度爲亞洲三大帝國中印以土廣民衆而稱帝日本以國富兵强而稱帝　印度之皇帝卽英國之王英王雖不能稱帝於本國而却能稱帝於印度此中印帝國之同也三日國主中印兩國之國主皆爲外人土人未有如此之榮幸焉聖淸宰治中國垂二百餘年英王收服印度亦有一百餘年惟中國之國主終身在位人民尊敬而印度之國主即英王所派之大總督八年滿任人民尊敬之忱稱遜按英王爲印度大皇帝係自英女王維多利亞始至今不過二十七年此中印國主之異同也四曰軍機處中國大軍機有四每晨必趨朝以備垂訽一切　 
　　由英王派來與總督同行政務其名雖非軍機而其職則與軍機無異此中印軍機處之異也五曰議院中國與印度皆無議院惟印度有議員數人輔助總督舉行政務議論例律近來中國政府延請外人爲顧問官跡近議員然爲數不多不足以盡議員之務此中印皆無議院之同也六曰代民權中國全無代民之權其人民不聞國事印度數年以來英王准其人民有議舉之責而至今印人鮮能用之故其代民之權不及泰西此中印代民權之異同也七曰分合政府中國北京政府可謂之合政府各省政府可謂之分政府分政府之權在本省合政府之權在通國印度亦然此中印分合政府之同也八曰地方官中國地方官皆由國家選派人民不能公舉印度地方官或總督所派或人民公舉其官類皆才德兼裕爲民所悅者且印度地方官終身供職俯順輿情判案公平絶不似中國地方官之升調無定此中印地方官之異也九曰保地保地與屬地有别保地者卽歸其國保護之地他國不得於其地擅作威福印民五分之四爲英之屬民其餘一分爲英之保民中國之保地昔者不少如安南琉球等皆是惜乎今爲强鄰所轄此中印保地之異也十曰判案數百年前印度官長判案一如中國人民側目自屬英後此弊卽除故至今印度判案官無論英人或印人均以公平爲心毫無偏私而中國判案之弊未能剔去殊爲可惜此中印判案之異也十一曰學校印度上等大學堂有三中人以上者皆通英文近三十年前來英文大行無論通都僻處氣象煥新不似從前之頽衰情形中國自庚子以後始有興立學堂之旨而至今已數易寒暄未見成效卽以北京大學堂而論學生如何教習如何執事人員又如何已可槪見直以培植人才之地作調劑官吏之塲殊可惜也其布置不善用人不當尤爲各國所齒冷此中印學校之異也十二曰軍務印度兵丁十九萬三分之二爲印人三分之一爲英人中國兵丁無從查考蓋中國無論何省皆有兵不足額之弊一遇大閱之期或有戰事之日則倉猝募兵以爲搪塞之計且兵官貪婪尅扣時有所聞故其兵皆老弱驕惰不能爲國出力此中印軍務之異也十三曰教務中國儒釋道三教同行而要以儒教爲重印度有玻拉曼回回等教而要以玻拉曼教爲大前因教與教不安致起爭端自屬英後民教相睦從無歧視且英人治印之法在順民情除教限二者環救合國無不欽感此中印教務之異也以上十三端有中國優於印度者亦有印度優於中國者是在執政者之研究損益耳然吾有一言當爲諸君子告者今中國之人或謂中國將爲淪亡之波蘭庸附之印度此言雖非諸君子所樂聞而亦諸君子所不得不悟者蓋厦屋之成敗樑榱兼有任國家之興亡匹夫與有責諸君其勉旃槇旃　 
[本館接奉電音]  
　　昨日午前九下鐘時京師飛電傳來旨一道敬謹譯登○三月二十三日行在内閣抄奉旨此次會試各省駐防滿洲取中六名蒙古取中三名漢軍取中二名直隷取中二十四名奉天取中三名山東取中二十一名山西取中十名河南取中十七名陜西取中十三名甘肅取中九名江蘇取中二十四名案徵取中十六名浙江取中二十三名江西取中二十二名湖北取中十四名湖南取中十三名四川取中十四名福建取中二十 
 
 

Page 2

 
 
名廣東取中十六名廣西取中十三名雲南取中十二名貴州取中十一名欽此 
[電傳行在宫門抄]  
　　昨日午前九下鐘時京師友人專電告知本館云三月二十三日皇上在團河行宫召見軍機大臣及袁世凱 
[議通鐵路]  
　　香港循環日報云南北美洲各民主國多派使臣與美利堅署理藩院大臣林媚君會議建設鐵路以通兩洲火車比路一成則美國火車可與南美洲鴉氈天拿及智利兩國來往各民主國與聞此事者皆願助給土地資本以爲建路之需估計經費須二百兆圓爲程約五百英里 
[軍械廣銷]  
　　德國商務報云我德所製來復槍砲銷售外洋者計自西歴一千八百八十九年至一千九百零一年前後十三年中共値德銀一百四十二兆馬克其槍砲多係新式爲著名大廠所造然舊式者亦得銷售於外向者兵部衙門每遇軍中更換新式槍砲卽以舊者售與商人未幾商人卽轉售與海外各國其中第七十一號第八十一號洋槍售與中國軍營者甚多土耳其人購用德槍亦復不可勝數由一千八百八十九年至一千八百九十六年共値四十兆馬克次推中國約値二十五兆馬克古巴之役西班牙購用德槍値十五兆馬克南非洲搭浪司華列人與英交戰購用德槍三兆馬克此外南美洲各國購者亦多計阿根庭購用七十兆馬克布里斯路購用八兆馬克智利購用十兆馬克墨西哥購用二兆馬克烏拉圭購用一兆馬克英屬加拿大由一千八百九十一年至一千八百九十三年購至一百萬馬克之多近年危地馬拉秘魯玻利化瑞典沙户亞各國更定造大單來福槍一千九百年瑞典收買德槍二百五十萬馬克沙户亞於前昨二年收買五六百萬馬克然則我德來福槍之精利爲天下所共賞而商人因此殺人之具大獲其利當亦有所不忍於心者矣 
[禁約工人]  
　　英京倫敦來電云本月某日爲荷蘭國上議院各員聚會之期是日議訂禁制各廠工人罷役挾制之例刻已具摺上奏請女主批准施行矣 
[呂宋禁烟]  
　　香港循環日報云美屬小呂宋地方官現方議訂鴉片烟章程不得將烟售與飛獵濱土人及各國寓飛之人惟華人准其吸食并言將招人投票承充烟餉以便運烟入口每埠有華人在二千名以外者准設烟商一名 
[三述粤垣藥庫被焚事]  
　　粤東火藥庫被焚本館已將西報及采訪者所述情形先後錄登報簡兹閱香港循環日報云十年前三元里火藥局猝遭焚燬傷斃數百人事後大憲將局遷往東校塲外横枝岡攺名永濟分設東西兩庫祗儲火藥並不製造本月十三日午後兩點鐘時不知何故忽然轟發砉然一震幾如地坼天崩城廂内外屋宇窓楹無不岌岌搖撼鵝潭所泊諸艇亦皆蕩漾不寍香港某輪船方開赴省中行抵黃埔幾致傾覆番禺縣呂大令聞警親往勘視揮令水龍噴射至四點鐘時火始救熄而前後山塲已悉成焦土庫址陷至數尺之深庫外圍牆祗賸尺許附近瘋人守及黃孖塘村屋均零落不堪廣濟醫院有一義莊近在咫尺門窓椽柱悉皆東倒西歪庫中駐有勇目一名庫丁十名旁紥安勇兩旗除因事外出之數人外無一倖免左右居民及上山掃墓之人或爲藥力所攻或爲磚石所斃至者十數人傷者百餘人事後各善堂紳董請外科醫數人前往醫治博濟醫局西醫亦親到災塲救護 
[德國招工]  
　　羊城日報云德人欲在汕頭招雇工人由董明府與德領事再三磋磨議定按照巴布亞章程凡工人飲食起居往還貿易均有權自主雇主不能約束過嚴日前出有簡明告示云德屬薩摩一島現爲種植招工人數訂明四百地在新金山東由汕專輪直往海程三禮拜中港輪繞道雲梨四五禮拜行蹤章程照巴布亞二十二欵從同照會往復商訂四欵稍有變通住屋火食醫藥均由公司備供工銀至少六元不折不扣爲公在島來往自由兇險苦工不充家書銀信任寄妥交不至落空德國國家承認必無虐待奴傭案奉大憲核准自願往者聽從勿被誘拐招致預告家屬父兄盤費務須自備禁用賒單欺蒙諸弊一體查拿嚴辦不稍寛容爲此明白曉示爾等各宜檁遵 
[廉州殲匪]  
　　廉州土匪蠢動官軍剿捕等情迭詳前報兹閱香港循環日報云本月初七日官軍在百勞之大塘村與匪鏖戰匪所携槍彈極多官軍竭力圍攻自辰致酉斃匪若干并殲斃匪首張十二一名 
[匪徒劫犯]  
　　香港循環日報云日前駐守惠州之周副戎大意部下拿獲行劫博羅縣屬禮村之匪首鍾大王江一名方欲押解回營突有匪黨千數百名各持槍砲水陸文攻致被將鍾劫去並擄去駕弁黃載興及水勇陳濟平蔡振超二名奪取毛瑟槍六門槍各若干枚而已將黃刃傷抛擲水次陳蔡則砍分數叚用火油焚之尙有駕弁陶其祥受刀傷勇丁劉華等六名受槍傷按禮村對河爲東莞所轄是日劫犯之匪從兩岸擁至 
[皖省官塲紀事]  
　　安慶訪事人云本任安徽徽州府婺源縣方大令永　近奉藩憲聨星樵方伯調署合肥縣知縣○天長縣黃大令過班遺缺經藩司聨方伯會詳以現署婺源縣張大令振鋆請補○候補直隸州州同薛同刺祖念頃奉藩憲聨方伯詳請補授六安州州同○候補縣丞陳二尹蘭到省有年兹値潛山縣丞出缺由藩憲聯方伯申詳撫憲請補○候補府經歴袁叅軍上穀經藩憲聨方伯詳請補授徽州府經歴缺候補縣丞孫二尹冶請補鳳陽縣縣丞缺均已奉上憲如詳入奏矣○候補州吏目朱少尹汶瀚奉藩司聨方伯札飭委署無爲州泥司巡檢○章司馬樹昌籍隸浙东承襲騎都尉世職以花翎同知攺掣安徽補用於本月十三日到省○休寗縣縣丞遺缺經藩司聨方伯札委張二尹榮泉署理二尹方辦臬署文案要差未克赴任遂於本月十三日攺委丁二尹熙文庖代○本任鳳陽府通判周别駕朝霖接奉藩憲聨方伯行知飭回本任○准補靑陽縣張大令文灝奉藩憲聯方伯飭赴新任○新選和州直隷州知州周直刺煥奎奉藩憲聯方伯調署潁州府通判○即用縣鄧明府士芬奉藩司聯方伯委署全椒縣篆務○候補同知丁司馬繼瑞奉藩司聨方伯委署池太同知○卽用縣王大令嶽松奉藩司聨方伯委署霍邱縣知縣 
[蘇省官塲紀事]  
　　蘇州訪事人云荆溪縣知縣全大令善前辦某處釐局比較盈餘蒙上憲記大功一次旋以第三年期滿統比實盈二成以外得以委署是缺併飭就近兼辦釐務兹以異常出力蒙上憲記大功一次大令奉到飭知卽於本月二十日專丁來省詣憲轅禀謝○督辦電報大臣吳侍郎重憙於本月二十日秉節來省拜會撫憲恩大中丞面商機要○元和縣金苕靑大令於本月十九日詣撫轅禀請　服假三天○候補知縣王大令敬銘辦理奔牛釐局以上年秋冬二秀收數盈餘蒙上憲記大功一次業已奉到飭知矣○候補道高觀察元錫范觀察　培 
 
 

Page 3

 
 
均於本月十九日由江寗來蘇謁見撫憲恩中丞○震澤縣知縣夏芝蓀大令於本月十八日因公來省旋於二十日禀辭回任○候選通判趙通刺福圻候補知縣姚明府恩澤奉撫憲恩大中丞札委官電局差均於本月二十日到局○武進縣縣丞葉二尹承霖於本月二十日奉縣主施大令札委押解秋審人犯來省卽於翌日辭回 
[示勸赴會]  
　　欽加三品銜在任候選道特授上海縣正堂汪爲出示曉諭事奉本府正堂許札奉蘇州關道羅札准日本領事丞開光緒二十九年本國大阪開設第五次勸業博覽會所有出貨赴會規章前經呈請查照札飭各屬曉諭在案兹又奉到農商務省發來請柬及赴會須知本領事除將請柬存署隨時塡註姓名呈送外先將赴會須知函送貴道伏希再行飭知紳商士庶力勸赴會倘有意往觀者請將姓名職業函送敝署以便繕塡請柬曷勝盼切等因到道准此查此案前准日本領事函送出貨赴會規章到道卽經抄黏札飭等因到府奉此查此案前奉關道憲抄黏札飭卽經前府分别移行在案兹奉前因合就抄黏轉飭札到該縣卽便遵照曉諭紳商士庶力勸赴會倘有意往觀者卽將姓名職業函送日本領事署以便繕塡請柬毋違此札等因到縣奉此合行抄黏出示曉諭爲此示仰闔邑紳商士庶一體知悉須知此係不可多得之盛會務各互相勸諭前往觀瞻藉資閱歴如有願意赴會者卽將姓名職業開明逕送日本領事署以便繕塡請柬相邀毋得觀望自悞切切特示 
[擇吉開徴]  
　　上海縣應徴本年上忙錢糧由縣主汪瑤庭大令擇定二十六日設櫃開徴先於昨日諭糧差赶緊傳知各圖地保來署諭令催科 
[西儒講學]  
　　美國名儒李佳白先生定於禮拜四晚上八點鐘時在六馬路格致書院講論印度與澳司大利亞政治異同留心時務者盍往一聆乎 
[新燈妙製]  
　　昨承北京路寶源洋行邀觀新到機器火油燈十一點鐘時與友偕往其時中西友人到者頗多主人卽將燈燃點較之尋常火油燈光亮加倍掛燈携燈其式不一掛燈則均另備一白鐵筒高約三尺圍尺餘内藏機器火油卽儲其中另用空心銅絲引油至燈燈中亦有機器吸油燃點時須先用火酒傾於燈盤之内燃燒至熱始能吸油燈光卽起携燈則不用銅絲惟用火酒其鼓氣之法如機器火爐燃點之後微有聲息如茶爐初沸據云用油甚省較之自來火燈費可省三分之二尤妙者灌火酒之壼中間亦有機括僅敷一燈之用灌第二次時壼須放平重傾又適如其數不致狼籍西人技巧可謂無微不至矣用誌之俾賞鑒者先覩爲快也 
[巨騙成禽]  
　　包探竇如海金立生同解粤人陳金波趙少來至英美租界公堂禀稱伊等在十六鋪内租賃市房門懸恊太字號招牌向英租界卜文記九章大和衡昌永等綢縀雜貨洋貨糧食各店支取貨物付以協太本號支正康元康兩錢莊票迨後收銀分文無著連今日到案之茂記烟葉價銀八百六十餘兩共欠六千七百九十餘兩潛將貨物裝船他往報由小的等獲到陳趙二人并傳集卜文記等三十餘人解案請究陳供小的先在十六鋪内同協太米行司帪嗣與陳石明及周松亭周子英合股開設協太號每股洋銀三百元此次石明起意賒取卜文記等家貨物雇船裝往嘉興小的不及脫逃致被拿獲趙供小的在協太號爲庖丁餘供與陳相同襄讞委員魏蒓塢大令商之美總領事署繙譯官白保羅君將陳趙發回捕房候飭包探查明於禮拜四解案訊辦支票十四張暫存 
[上海官塲紀事]  
　　昨日龍門書院山長翁太史斌孫赴道縣各署辭行暫回珂里至上海縣署縣謁見縣主汪瑤庭大令飭丁檔駕○四川省委解試錄委員王仲剛二尹於昨日到申命駕詣縣署拜謁縣主汪大令飭丁擋駕○日前江蘇督糧道羅少耕儲憲因公來滬就錢江會館暫駐行旌兹已公畢定期二十六日返蘇前日親赴各衙門辭行○上月某日江蘇海運滬局會辦鐵太守麟因公赴京前日由天津乘某輪船南回卽日蒞局視事 
[上海縣署瑣案]  
　　孫湧源控蔡金屏圖賴洋銀前晚縣主汪瑤庭大令升堂研訊孫供小的在永順米行執事去年蔡向行中買米交來公茂花行支票兩紙每紙洋銀二百五十元屇期往收公茂已歇向蔡索取蔡浼張錫生范竹卿勸令折償旣而忽起歹心撏造收清據妄稱經張范兩人理勸早已還清然據上所蓋圖章與小的行中所用者迥不相同爲特投案求追以儆刁玩蔡供去年小的由鄉間載棉花來滬倩趙少巖經售與公茂行計洋銀一千二百元祗收本票洋銀一千元現洋銀二百元旋將其票交張向永順買米後因公茂倒閉由張范兩人相勸還清取有收據呈電張范所供與蔡相同趙供去年蔡販棉花來滬由小的經售與公茂行收得本票洋銀一千元未幾蔡卽向永順行買米後因公茂倒閉洋銀無著由小的爲之調停然已賠累不少公茂行主王姓共欠洋銀四千餘元現被各債主所控管押英美租界公廨致小的不能向追大令判趙賠洋銀一百元張賠五十元交人保出限十天内繳案○張茂春扭控金松塘掘毁屍棺等情前晚大令升堂研訊張供小的係本邑人有墳地八分坐落二十五保四圖光緒七年父親有急需抵與金處得洋銀十元未立抵據其地向由諸餘慶耕種完糧抵租父親故後金卽管業今被與諸串通將棺木掘去意圖盜賣求賜究追諸供小的向種張田今雖由金管業小的照舊承租並未串同盜賣金供張父係小的母舅因無嗣續撫小的爲子張本姓顧所有家產母舅在日已與小的各半分派立有分據張不務正業將所得之屋賣去是以母舅在分據上注明地由小的經管去年洋人欲築馬路小的將地售得洋銀五百六十元旋在西首購得一地遷棺埋葬用去三百元大令閱得分據確鑿飭將張笞責張再四哀求大令遂著金將張姓棺木妥爲遷葬復給張洋銀三十元 
[英美租界公堂瑣案]  
　　包探石金榮解偷兒周阿桂到案禀稱此人本姓范名舟貴前在美總領事署當細崽竊取金剛鑦鑲戒指伺隙脫逃前晚在芝眔路行竊由小的拿獲送請訊懲襄讞委員魏蒓塢大令飭押候請美繙譯官返署查明於禮拜四訊辦○包探李星福解李三昌到案禀稱此人前被德國商人控告奉大老爺牌提兹由小的解請訊奪大令飭交保出外向原告料理○包探趙銀河解偷兒沈瑤良到案禀稱此人行竊徐鳳介等五家衣物報由小的拿獲押至邱阿金處起出原贓送請究辦大令判笞責四百板押捕房三月邱枷示一禮拜贜給失主具領○包探劉光震解寗波人兪氏到案禀稱伊被丈夫李某托甬婦王氏賣入鴇兒沈麗妹所開野雞妓院攺名桂紅得身價洋銀三百六十元兪氏不願賣娼報由虹口濟良所西人查明告知捕頭捕頭令小的送案請究濟良所西人歴訴前情兪氏供丈夫於上年十二月二十五日托蟻棍王氏將小婦人賣至麗妹家爲娼求恩超豁沈鴇王蟻同求恩宥大令飭取具攺過甘結然後斥釋兪氏交濟良所西人領去仍繕送收條存候備查賣身契塗銷 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東巡局瑣案]  
　　浦左金家橋八圖人王金氏投保甲總巡局訴稱潘阿孟無端將翁姑丈夫及兒子屍棺抛棄等情　　謝岳松明府飭差往提孟瞻敢糾衆抗拒迨回局禀明明府立傳地保訊責勒令火速恊差拘解來案以特究懲○前日浦左鴻源紡紗廠工頭　　士究被流頗重舁送仁濟醫館療治○浦左三林塘人沈湯氏訴稱小婦人被逆姪沈和尙攫去門窓衣服向之攔阻兇毆受傷等情總巡謝明府准詞飭差往提和尙究辦 
[法租界堂公瑣案]  
　　小東門外某客棧主婦吳王氏訴稱本月初旬小婦人赴杭州進香僅留女兒及養媳二人看守門户不意被流氓范阿德季阿毛誘拐至寗波并捲去衣物約値洋銀數十元前日季來滬探聽消息因卽拘獲送案請追季供小的與范阿德同黨所誘女孩現匿飾報捕查獲解案請究大令著押候補提同黨到案究辦○徐阿四在某處竊得對時表及銀練帳鈎等物質與振隆押店後由失主報捕查獲吊到原贜解案請訊大令判枷二月責五百板○三十三號華捕禀稱流氓方阿毛在途滋閙小的喝阻不理反敢辱駡是以送案請辦大令判枷一禮拜責三百板○陳福生訴稱小的在某輪船爲水手妻子萬氏被流氓徐祥慶誘逃岳母反向不的滋閙迨尋獲後徐欲將小的置之死地因之情急扭案請懲萬氏供小婦人與徐私識有年邇者徐密商謀死丈夫小婦人不敢允從叩求鑒察大令判將徐枷一月重責一千板萬氏擊頰一百下交陳領回管東○葉榮廷訴稱兒于阿毛不務正棠甘入下流小的屢戒不悛送案請辦大令判押改過所二月責五百板葉忽又叩首求恩大令著改責手心二百下○掮客趙少惠籍隷山東前曾騙取姚陸氏金剛鑽鑲戒指二枚値洋銀八百餘元被氏尋獲扭送至案迭奉大令訊供押追迄今日久挺押不理昨日命提到案著枷號二月期滿之後責五百板○包探禀稱扒手張阿華由蘇州附小輪船來滬行竊媒姓客所携小洋銀十二枚人贜併獲解案請懲大令判責五百板○包探禀稱某肉莊夥高炳興所售猪肉未經宰牲所蓋印故由小的拘案請辦大令判罰洋銀十元○包探禀稱偷兒周阿六前因犯案送懲甫經釋出卽又犯竊兹在伊身畔搜出質票二紙吊到狐皮袍一件對時表一枚長衫一件解案請辦大令判枷一個朋責五百板○包搩禀稱劉阿四行竊鴨十八頭托李林泉出售經小的查獲送案請辦大令判各百板　 
[美租界捕房紀事]  
　　昨日甬人鍾阿慶持僞銀圓數枚至外虹口百老匯路某店使用店主察出投報捕房捕頭令包探劉阿炳將鍾拘入押候解公堂禀請讞員張柄樞司馬懲辦○前晚有一西人醉後至外虹口百老匯路胡閙某號巡街捕雇車載送捕房捕頭令押至酒醒時釋出○押犯金煥煥余三八汪金生三人近患軟脚病醫生醫治無效昨晨捕頭令某包探解送公堂禀請從寛開釋○昨晨積竊某甲掩入寄居唐家弄之某姓家行竊衣物適爲某包探所見帶入捕房捕頭令押候轉解公堂禀請訊辦 
[蘇垣官報]  
　　三月十一日金陵長江外海水師船廠候補道龔盛際候補道王灃均由甯來知府陸桂里禀辭赴滬公幹委署常州府總捕逋判王鍾禀辭赴任　分江蘇試用縣主簿李濟源順天人由京騐看領照來省禀到嘉定縣諸翟　巡檢陳維櫃禀知　　　審人犯來省即　從九朱　衡禀謝奉委齊門水關　兼帶飛樓輪船委員干總浦永新禀知赴滬修理輪船十二日侯補道趙受璋由甯來同知孫鳳鈞謝委署蘇防事並禀辭赴　知縣兼都禀謝奉委發審局　太倉直隸州州同王慶燿禀辭赴任川沙同知司獄陳其瑞押解秋審人犯來省禀到卽　撫轅武巡捕杜步階辭謝奉飭二十五年分江北河運案内　保以都司補用十三日知府温鴻漸由甯回直隸州恩芳禀辭回　通判吳家樞禀銷騐收宜興積糓差知縣龔鴻揆由滬來禀謝奉委丹陽沙洲差李廷琳禀謝奉委黄渡保甲差范　由甯來主薄柴廷棟由滬來禀知奉鐵路大臣盤札委　員差十四日金陵長江外海水帥船廠候補道龔盛際侯補道王　均辭行回甯知縣蘭軒由揚州府會審案件回李廷琳禀辭赴黄渡保甲差甲丞曹文淵禀知長无吳三縣照會辦高等小學堂算學敎習指分江蘇試用縣丞　詒榮順天人由京騐看到省改指江蘇試用府經歷方諭安徽人由騐看領咨來省禀到 
 
 
 

Page 10

 
 
[天下各國之人無論士農工商凡得見全地球圖書總集成者均知其爲無價之寳]  
此圖書總集成如爲天下永遠有用之書室其中論斷宏博雄壯全集共二萬二千頁每頁約有一千五百餘字故一事之記議而多至十頁卽已爲一萬五千餘字若多至一百頁當爲十五萬字尋常小本之書須五百四十五頁方能容十五萬字是爲以一抵五可見此書之鉅 
歷史　　　　種族　醫藥　農工　宗敎　技藝　雜學緊要總題　　博物　理財　機器　考古　地質　戱劇文字　　　　格致　哲學　商務　傳記　倫理法律　　　　營造　天文　工藝　評論　地理各專家所著一萬六千四百節中之數節 
此後數節顯出全地球圖書總集成所載各事確切無遺卽可知著此書者均係專家 
[紡織]  
共八頁乃享利密脫爾登所著内言歐洲中古之紡織及乃馬　希利尼　亞西利亞　非義希阿　埃及等各國古時之紡織並言織毡織彩之術並評論别部紡織之書與學者大有益處此外附論顧繡圖畫共十幅 
[電報及德律風]  
　　共二十二頁乃湯襪司搿來所著此二類均各詳細無遺並言電報之歴史及水陸兩種傳電之法測算電力之法及目今應用之電具並論一種電報其所所傳者　非記號竟卽係原文之字於德律風一類先　其歴史次述其噐具圖畫圖樣共五十幅 
[潮汷]  
共二十八頁乃鉛勃立去大學堂天文家及物理實騐家專科敎習翰林大汾所著此節無價之書先叙牛敦悟出吸力之歴史次論潮汷之來往蓋潮汷之理亦從牛敦所悟之吸力推論而得之再言潮汷之性潮汷之力及其來往聚散又載測量潮汷之器具及預决潮汷來往之法海濤壁立直前之故及地形因潮而變與夫潮汷摩擦力因其議論明通使讀者易於領悟圖樣十幅 
[印字]  
共二十九頁乃瓊騷脫華疊所著此中有無數新理顯出故讀者必爲驚喜雖止二十九頁然尋常小本之書須一百頁方畢其説内言印字之歴史頗爲詳細無可復增並將印字印畫一切實騐之事筆之於書圖畫共十四幅 
[自來水]  
共九頁乃倫敦大學堂工程專利敎習浮能哈科脫所著其中分題而論之如自來水之創始　自來水之源　自來水之推廣　水池　水池之閘門　運水法　濾淸法　儲水　分水均詳論無遺並旁論行水溝　濬江河開自來井　噴水泉　沙漏　陰溝各法 
[羊毛]  
共十頁乃羊毛專業家乾姆司攀根所著其中所言均伊親歴之境凡羊毛及織羊毛諸法均備焉並載此業之歴史又詳論羊毛之種類及羊之如何長毛加多並有圖畫圖樣以顯明之 
[美術]  
繪畫類　乃實星橋奇來疊所著　雕刻類乃非立潑漢壘呑所著　　　實石類乃斯拖沃脫馬來所著雕琢類　乃專　敎習疊爾登著　補星納凉類　乃希脫惠爾生所著　珠寳首飾類　乃橋奇沃立司所著 
[文字]  
詩學乃梯華屋止籘　所著　希利尼文字　乃寳星　培所著　歇克司批亞之文法　乃培思所著法國文字乃三脫培來所著　英國文字乃湯襪司亞挪爾特所著　林乃進士立翹特揩納脫所著　美國文字　乃瓊立者爾所著 
[各國典制列傳]  
亞喇伯　以去爾羅利亞　日本　　俄國 
阿呑斯　法國　　　　　耶路撒冷　蘇格蘭　　以上各國典皆名家所著每節奥國　　德國　　　　　腦門台　西班牙巴比倫　希利尼　　　　腦威　　蘇惟士蘭　　之多自十頁至一百八十一頁此國　　荷蘭　　　　　墨西哥　瑞典支那　　印度　　　　　波斯　　土耳其　　　不等故均詳細無遺埃及　　愛爾蘭　　　　秘魯　　合衆英國　　意大利　　　　羅馬以下所列各人乃此書列傳中有名人物百數之一大亞力山打　　搿利利華　　　　摩西　　　　蘇克來梯司培根　　　　　瓊生　　　　　　拿破倫第　　威靈呑褒克　　　　　海納鮑爾　　　　拿破倫第　及其餘有名之人均爲名家所記載西柴　　　　　耶穌　　　　　　南羅秃　　　　　　蘇格蘭皇后美麗　何保羅全地球圖書總集成共一萬六千四百節以前所提乃一萬六千四百節中之三十四節如欲細諳尙有數百節可講此數百節亦爲我等日用所必需者也如欲增入以前所言之三十四節尙有寳星腦門洛克所著專言火陽　寳星威廉姆克　搿司所著專言化煉礦苗　阿爾勿來特勒思爾華辣司所著專言傳種之道　克立司討爾所著專言電氣　寳星鮑爾　著專言天河之理亦皆得用而除此之外並有數百題爲專家所著均爲有用總之圖書總集成鉅書中並無一頁係屬空談者非特文士得益卽食力之徒閱之亦多得益故合天下之人均常購之 
第十版係用原張大紙四開印訂全集三十五部共三萬一千頁分爲二萬六千節其中以著作捐助者計有二千人並有最新地圖六百十四幅畫圖一萬一千四百幅錄四十兆 
[躉付現銀在中國出售之價照倫敦書價並不加增] 　 
現泰晤士報欲此書銷行之速故在中國出售照在倫敦出售之價並不加增且一切運費及起岸費均已認付至香港或上海爲止 
付銀之單當付至匯豐銀行歸入總理夫伯之帳其價目照裝訂式樣而定今列於後布面裝訂　　　　　　價洋三百四十元半羊皮　裝訂　　　　價洋四百十五元四分之三羊皮面裝訂　價洋四百五十元　此式裝訂華美而耐久故特爲介紹全羊皮面裝訂　　　　價洋五百八十元 
[註]  
此書前祗二十四部泰晤士報以全地球學術日新故新增數部皆最新學術是以上價目祗能購新增之十一部而泰晤士報能以如是廉價將全集三十五部同售者因購此新增之書者甚多故泰晤士報能將此三十五部一律從廉出售可比日後之價較爲相宜在泰西之人已購舊時圖書集成而現又續購新增之書者已有三萬餘人故泰晤士報得以接續印訂並不間斷而其成本遂可减輕其價亦隨之而减現中國簽字定購之人其情形當與倫敦無二所以不速將購書定單簽字送交經售者人册難保其價永遠與倫敦相同而不增亦難保不另加運至香港上海之費也 
 
 

Page 11

 
 
[分月付銀則例]  
泰晤士報以此法在各國試騐羣稱爲利便故現又在中國試行此法係請簽字定購者先付洋廿元以後每月按期付洋廿元其利便處卽因纔付第一次廿元卽計收到全集雖有時可請購書者覔保但係酌量辦理凡簽字定購者如欲照此分月付銀之法應在定單簽字定單内所載各條請定購者細閱明晰月份多少不同照裝訂式樣而定今列於後 
購布面裝訂者先付洋廿元以後每月付洋廿元共付十七個月購半羊皮面裝訂者先付洋廿元以後每月付洋廿元共付廿一個月購四分之三羊及　裝訂先付洋廿元以後每月付洋廿元共付廿三個月　此式乃泰晤士報特别之裝訂特爲介紹購全羊皮面裝訂者先付洋廿元以後每月付洋廿五元共付廿四個月　此式裝訂最佳最爲華美實無比此更細巧之人工 
[特請注意]  
現已與倫敦泰晤士報議妥以上海河南路三百八十號廣學會總書局爲經售圖書總集成之代理人已予廣學會以接受購書定單之權欲購者可至廣學會以接受購畫定單之權欲購者可至廣學會閱看全集樣書日後按月付銀亦付至該處其躉付現銀者亦可付至該處 
[新增十一部之樣張一本寄贈不取分文]  
若思購買此書者欲知詳細必索閱此書樣張一本然必先自酌定實欲購此有名之畫始索樣張蓋樣張一本工本不輕一經函索印可由郵寄上不取分文惟來函索取須書註名住趾或卽交送信人帶回凡索閱樣張信而上寫上海河南路三百八十號廣學會全地球圖書總集成總理收啓 
[癲狂鎮心丸除痴如神]  
京都天寳齋秘製痴癲第一奇藥 
此丹專治男女文武癲狂及羊癲猪癲或錯心作呆服則立愈方用安神通竅順氣癖邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小呌弄文作武嘻笑怒駡染此之症受累無窮本齋覔得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件認明鋪分上海二馬路中市西鼎新里口石庫門内交易 
[真真立中各省彩票批發公道定價劃一遠近無欺紅票足兌]  
湖北票六元二角條頭小洋七角○江南票雙張五元四角單條小洋三角○浙江票雙張五元單條小洋三角廣東票十元條頭一元 
自彩票盛行各路暢銷以致價目繁亂漲跌非常遠客購票每受欺飾然小行屢獲大票荷蒙中外紳商賜顧魚鴈如雲每逢票價漲跌不能照配爲憾今特備足各省彩票訂定劃一價目隨時登報佈告遠近以副購票禇君奪彩之興快德錦標有厚望焉函寄上海南市吉祥衖口○代理批發釁民錄零售每册小洋一角立中行啓 
[石印新選分類政治史事論匯海並時下各學堂要用各種新書發行]  
是書精選元明及　國朝兼採各書院未刻稿本約得文三千有奇其題均出自九通及　御批通鑑輯覽二書所以遵　詔旨也仿經世文編例分八門曰治體學術曰吏户禮兵刑工等政又分子目四十二門俾閱者按圖索驥一目了然校對精詳用潔曰連史紙印墨精良訂二十本盛二函三元李笠翁先生史論菁華三角遼金紀事本末八角東塾讀書記五角庚子義和拳案經存二角意大利蠶書二角農學彙要一角礦務問答四角東三省邊防輯要與地圖説合刻四角升恭勤公藏印邊務錄五角歐洲史略三角羅馬志略三角希臘志略三角俄史輯譯六角開方釋例六角植物學問答五角祈向湖北武昌府察院坡著易堂漢鎭政新齊及上海各書坊購閱總售處棋盤街著易堂謹啓 
[花旗銀行]  
本銀行創於一千九百零二年資本共花旗金洋一千萬元現已收足六百萬元其餘四百萬元即日收齊總行設在美京紐約分行設在英京倫敦以及上海香港新金山新加坡呂宋橫檳等埠專理各該埠銀行應辦一切交易其餘各埠分行俟陸續設齊再行登報聲明以廣招徠如何存欵其息存十二個月者長年五厘存六個月者長年四厘存三個月者長年三厘每日結算者長年二厘特此佈白　 
[上洋畫錦里始創成康杭線號]  
眞不二價　童叟無欺擇於三月十一日開張 
本號向在杭城有年今設上洋書錦里專辦浙湖細絲監工督造門市京莊各色衣扣枯淸謹線珠瑣馳名加染深紫大紅帽緯太古琴絃淸水綜線本機滿漢朝帶加市片帶各式網帶淸水緞帶京式三須純經辮線龍鳳帳須各式回須中西欄杆杭金貢帶一應俱全花式繁多不及細載定價格外克已以廣招徠凡蒙　紳商惠顧認明木號圖章爲記庶不致悞 
[尋趙金生]  
氏夫趙鳳春浙江紹興山陰縣華舍人也久在臺灣鳳山縣當辦徵收始於戍子歸家一次述知再娶賴氏客居鳳山縣阿里港得生一子名金生時已週歲次年在紹家亦產一子名渭生隨復别共渡臺不料甲午七日間得賴氏凶耗夫已異地作古方擬請賴氏率子來浙適値干戈擾攘有願莫償不知南臺割據之後伊母子有否遷避他方壬寅年渭生夭亡以致祖遺薄產後嗣無人屈計金生年已十七歲胸中必有所主張如能奉生母挈父柩還歸父母之邦氏實雲霓切望適或一時不及可先寫信寄上海北市泰和染坊轉交仰懇諸君熟悉全生母子相顧傳報感恩無量趙沈氏白 
[上洋新開真不二價同順祥號洋貨抄莊]  
擇於三月二十二日開張 
本號開設法大馬路吉祥街口坐北朝南門面自運泰西鏡面哈喇各種企呢時樣花素綢緞新式縐紗異樣閃光花素羽綢各種時式花標一應俱全親自督選各色咈布剔選批發承蒙賜顧格外克已此布 
[上洋老北門外連連中票行湖北票三彩聲明]  
　第十會湖北票頭彩由本行批出得主早經聲明 
第十三會議捐彩票二月廿八日開三彩第三萬一千零五十號由本行拆出○售法大馬路李泰昌炒麵店主得四條○南誠信堂倌土泉得一條○西門内買君得一條○高昌廟登灜學社黃君得一條○新閘協盛米行周君得一條○湖南人得二條○共得洋一萬元本行屢中大彩中外馳名現售湖北票以及各種彩票將近開彩欲奪錦標務早光顧零躉批發各票比衆格外克已以廣招徠外埠信購原班回件此佈連連中告白 
[西學𨵿鍵]  
是書專論天文力聲熱光磁電氣化之學設爲問答由淺及深窮源竟委爲匯報館敎士翻譯經兩載有餘而成八卷持議名通繪圖精細本局商請藏本付諸石印幾經校正亥豕無訛誠應試之餽貧糧訓蒙之益智　也裝成四本計一函近已出書價洋一元五角新出敎科叢書價洋五角永嘉先生八面峰價洋二角此佈　上海鴻寳齋書局啓 
 
 

Page 12

 
 
[石印殿版直行二十四史全書出版廣告]  
上海史學會社再啓　總經理處四馬路中西大藥房 
全史二百本校印精良紙張潔白早爲購股票諸公鑒賞方今　朝廷廢八股講實學考求政治學術非研究歷史不爲功是以去秋各省鄉塲及本屆會試題目一以史書爲根柢轉瞬秋間又屆多士講學必須平日淵博貫通方足爭于風篇短晷之間取靑紫如拾芥也本社不惜重資印成全史早已出版有志功名爭購不遑餘書無多購者原班帶轉歷史可立而待非若徒託空言出書無期坐悞前程殊可惜也本社全書或向前代售股票之家定購亦可此佈 
[始創萬應如意油秘製正玉樹神油]  
廣東種德園丸藥號○開設上海四馬路老巡捕房對門○馳名龍涎戒烟丸大瓶五角中瓶二角半○參茸戒烟丸每瓶一角○外埠函購原班寄 
此油乃本號秘方首創自甑行世醫治内外各病搽食兼施萬試萬應故有萬應之稱不論士農工商莫不奉爲至寳十餘年來風行海内交相稱舉者均以色香味三等超羣獨冠足徵製煉精良有目共賞非同市上攙僞者可與同日而語也○其自甑如意油藥渣○能治疥癩瘡癬風濕各症神效無匹每封錢十文○如意油大小瓶俱備批發價値格外　道　　此油本號秘製歷年批發今兼零售大中瓶用外國白洋瓶裝載外加套錦匣以杜假冐功效專治疫癘抽筋腹痛絞脹水火刀傷跌打損傷風濕等症見效神速可稱絕品○萬應一分時神油功效相同○自甑薄荷油淸香玉桂油正檀香油玫瑰油艾片怞丁香抽薄荷丁薄荷冰舊臘梅油以上各油貨俱道地批發相宜○上品龍涎香○正老樹枷楠香兌換 
[投時利器點石齋啓]  
本齋開張三十餘載歷年所出書籍類皆精益求精兩能海内風行洛陽紙貴至近年新學日盛尤講求經世善本除殿板官板外所印各種類皆校讎縝密不惟魯魚帝虎可免貽議且墨跡鮮明紙張潔白能使閱者一目了然絕無近日他家所印模糊不淸之憾今將切於時用者若干種開列於後以備閱者採購註開　殿板圖書集成　官板二十四史　正續國朝先正事略　通鑑輯覽　羅馬史要　御寡五經備旨　胡曾二公要略　翼敎叢編　是本三通考　洪經　筆紀　普通經書策論　四書五經新義　中外大略　經濟新論　雍正硃批論旨　十七史商確　寫信必讀　五經彙解　史記　五經備旨　西學四種　湯輯盛世危言　萬國史記　　知錄　廣治平略　橫行九通　皇朝直省輿圖四書五經義策論啓蒙湯氏策論啓　聖武記　鳳雙飛前後傳　歷代史論　尙友錄　士禮題跋　校邠廬逸箋　賜顧者請至棋盤街本分局購取可也 
[奏辦浙江善後彩票頭彩弍萬元四月初八日開彩]  
本公司自奉　浙撫憲　奏明籌辦以來通消各埠至公無私第十四會已於三月初九日當衆開彩紅票憑號單實足兌洋今售第十五會票仍設一萬五千張每張改爲念則售洋五元彩額增至一千五百四十五張之多較他省之票容易獲中准於四月初八日仍在拱宸橋本公司開彩務祈　官紳士商屆期　光顧是幸此佈浙省協濟總公司上海南市分公司啓 
[横濵正金銀行上海分行新行鈔票洋圓]  
本總行創自橫濱一千八百八十年資本金洋二千四百萬圓公積金洋八百九十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一助其外 
[新式存单以及相與徃來支觧簿集]  
各埠專辦銀行應有一切交易無不克已招接存欵更竭誠實久蒙中國達官均用華文專備中國仕商樂取便捷易於通鉅票資相稱贊本行格外精心研究接應惠顧現由總行刋到曉惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙　惠臨請至本分行面訂可也經理人長鋒郎謹白 
[上海分設和囒銀行]  
本銀行創自一千八百廿四年至今七十九年之久總行在和囒愛姆司脫台地方并在中國日本香港及歐亞洲各大埠均有代理分行已收足資本和金合計金磅三伯七十五萬磅約合規元三千五伯萬兩逐存公積和金合金磅四十一萬七千磅約合規元三伯九十萬兩今在上海暫庽二馬路外灘設立分行於正月十四日開張專理銀行一切應辦交易以及各處匯票進出無不格外周妥如蒙存欵其息存十二個月者長年五厘存六個月者四釐半存三個月者四厘十天者三釐每日結算者二釐特此佈聞伏希公鑒上海經理人汪禮啓 
[重印殿板初印武林竹簡齋原樣直行大字本二十四史出售股票廣告]  
現十七史已出請股購諸君速來取書全書三月底告竣 
本局不惜巨資購覓武林竹簡齋二十四史書底重加校勘付之石印精益求精於上年九月望起出售股票每股英洋三十六元先繳十八元給以股票爲憑分兩期出書定以年底先出十七史時再繳十八元一時有志之士爭先購取不及數月已將售罄惟史記前後漢三國晋宋南齊梁陳南史魏北齊周隋北史新舊五代十七史卷帙浩繁校讎匪易以致年底不及告成現已出書其帋張之潔白印訂之精良一時無兩較之竹簡齋前印之書尤覺盡美盡善實非他家新出各書所能及其項背識者自能辨之有股諸君速卽持票來局取書並補繳洋十八元其新舊唐宋遼金元明七史定於三月底一律告竣將來全書告成股票之外每部實價洋四十四元不折不扣現在所餘股票無多如蒙賜顧請速購取遲恐不及各省各書坊均有寄售總經理處　二馬路立興洋行　抛球塲天來生紙號　鐵大橋中西書局啓 
[華昇公司花廠告白]  
本廠自丁酉九月經同人集股創辦共合股本規銀六萬兩作六百股每股規銀一百兩當時租地造屋購辦機器置買生財計規銀二萬五千兩其餘三萬五千兩爲廠中運行活本之需不料戊戍已亥貨價漲跌無定兼遇壞帳以致虧負至三萬兩外於庚子歲會議停軋而地租房捐辛工脩理等仍須解付不得已至壬寅九月租與餘記開軋言明癸卯二月底止計得租銀二千兩强抵開繳今租期已滿若再如前停閉不免機器銹損房屋舊斜爲此邀集同人彙議思自軋既無活本置擱股本更虧現經同人秉公估値時價凡廠中一切器物生財機器房屋悉數在内作規銀一萬八千兩推與後公司裕記接辦至所有本廠應還金利記存欵銀九百外兩及應收壬寅地租頂首四百餘兩均歸裕記照理又本廠未了帳目一切收欵盡歸裕記照收本廠毫不干預今後公司裕記議妥集股三萬兩分三百股每股一百兩如本廠舊股諸君願附新股者每股找規元七十兩換給裕記新股票不願入股者持股票到廠每股領還股本銀三十兩其換票領銀之期均以三月初九日起至廿九日止望諸君早光幸勿自誤　廠董　朱葆三　李雲書　林榮卿　經理裘寅蓀 
[奏辦湖北籖捐彩票頭彩五萬元三月廿七日開彩]  
本局奉　湖廣總督部堂　奏明開辦第十四會額設票五萬張每張售洋六元中彩共六千五百零七號計七優張有零中彩一張以八成零派出彩銀之高比各公司爲准期三月二十七日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋啞板槪不進出○再得彩紅票如無本分局騎縫圖章及長方上海分局小印者槪不收兌因無票根可查也特白 
 
 

Page 13

 
 
   
 
 

Page 14

 
 
   
 
