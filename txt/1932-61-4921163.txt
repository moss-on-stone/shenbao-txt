# 1932 - 61 - 4921163

 

Page 1

 
 
時評 
[國聯之新决議彬]  
　　國際聯盟處置中日間之爭端後曾成立三次决議案第一次爲一九三一年九月三十日之日内瓦决議案第二次爲十月二十四日日内瓦决議案第三次爲十二月十日之巴黎决議案第一次之决議案國聯本身并未採取任何行動亦未提出任何具體建議不足置論第二次雖曾明白規定日本撤兵之最後限期但又因日本一票之反對而被「抛棄在桌上」（白里安語）第三次决議六條爲國聯歷數月艱苦工作之唯一成績雖缺憾正多且亦空洞無内容但其結局則併此空洞之决議案亦歸無效上海禍發遠東情勢益形緊張大戰匝月而國聯乃又有此次日内瓦之第四次决議案過去之三次决議旣已暴露國聯之毫無能力而此次决議則更顯然無解决爭端之誠意　　吾人試一檢查國聯此次三項决議之内容即可知第一國聯已認錯此次上海禍變之性質即忘却日軍爲進攻中國自衛第二國聯但希望和平要求和平而忘却辨認誰爲破壞和平之禍首尤其於合乎公理之和平與背乎公理之和平朦混不清蓋和平應循公理爭取絕不應爲欲致和平而不惜任何之犧牲以公理殉和平也第三爲國聯無制裁强暴之决心盟約中明明有十六條經濟制裁之規定而國聯竟視若具文終始不敢採用第四爲國聯自身無解决爭端之能力且亦不敢站在事實之正面毅然負起責任而推托中立國代負斡旋之責第五爲國聯竟信任日本發言人已停止軍事行動之宣稱而忽視日軍尙在繼續進攻吾人旣已聽受國聯四次之决議案實不勝其失望與悲觀吾人認爲國聯自始至終即無解决爭端之能力與誠意東北禍變之擴大與上海禍變之爆發殆可謂爲由於日本之侵略者半由於我政府之絶對信任國聯不謀自助以及國聯之優柔怯懦忽視其責任者半 
　　吾人從可知半年來我國人與世人所希望於國聯最後之努力者今殆已絕望爲維護我民族之生存爭取公理與正義於斷續最後之道仍惟有以自力自助自救德人所謂「但求自助不受人憐」實爲我人今日自救之秘鑰 
上海事件 
[日軍進攻我軍二道防線]  
　　黃渡嘉定太倉一帶 
　　三四兩日全線激戰 
　　均經我軍奮力擊退 
　　婁塘戰事昨尙未停 
　　我軍自二日、將淞滬第一道防綫撤退後、遂將全師退守黃渡嘉定太倉一帶第二道防綫、日軍亦由眞茹大埸瀏河三路前進、三四兩日、全綫均有戰事、尤以四日下午爲最激烈、我軍全綫應戰、四日晚間、已將全綫日軍擊退、茲將本報調查所得之戰况及陣地分紀如下、 
　　敵攻黃渡經擊退四日下午三時許、日軍在南翔方面、用大砲多門、向我黃渡陣地猛力攻擊、同時並派大批飛機在黃渡空中、投擲炸彈、並以機槍射擊、隨後即有大隊步兵前進、另有騎兵千餘名向我軍陣地衝鋒'我軍竭力抵抗'激戰數小時'始終不能奪進我軍陣地'戰至五日上午一時許、敵始不支、紛紛向南翔退却、此役敵軍死傷甚重、我方亦有損失、 
　　婁塘方面之激戰四日下午三時餘、敵軍爲策應南翔方面進攻起見、派大隊步兵、由羅店·唐家港婁塘一帶渡河、向我嘉定太倉全綫進攻、我軍憑河抵抗、激戰至深夜、全部被我擊退、現敵軍在河東、我軍在河西、雙方隔河作戰、故該處戰事、自四日下午起、至五日上午止、迄未停止、 
　　白茆口敵軍已擊退瀏河西北面之白茆口、有敵艦數艘、並有步兵兩千餘名、四日在該處偷渡登岸、當被我駐軍擊退、 
　　六河鎮日兵登陸昨日下午、據無線電報告稱、離瀏河西北約二十啓羅米突之六河鎮、昨日（五日）有日兵三千名登岸、我軍正在痛擊中、 
　　三夾水到有日艦吳淞口外三夾水昨日有日軍運輸艦八艘、載運日軍第十四師圑全部預備擇地登岸、 
　　日軍圖襲楊子角據報告昨有敵艦數艘載運第十四師圑之步兵騎兵及坦克車隊、預備在浦東奉賢縣境之楊子角登岸、冀圖襲我南匯奉賢等縣、我軍已嚴加防範、 
　　十九路軍繼續抵抗大美晚報云、據十九路軍司令部參謀長黃鞏今晨（五日）語大美晚報代表、謂十九路軍已於星期四日奉總指揮蔣光鼐之命停戰、今預備繼續抵抗日軍、因日軍已進至距公共租界二十基羅米突之外也、十九路軍與第五路軍得近由寗浙開抵援軍之助、現在黃渡嘉定太倉瀏河設鞏固之防線、日軍今越出二十基羅米突之外、由南翔前進、與華軍在黃渡對峙、華軍將繼續猛抗之、惟華軍當局現是否計謀反攻、以圖克復失士、黃將軍不肯宣露僅謂十九路軍純爲自衛計'繼續抗拒日軍之侵略、軍事計畫、今尙未便宣布云、 
　　我兩軍充分合作五日上海路透社消息、江灣瀏河一帶戰事詳情、現已漸趨明瞭、外傅華軍總退却、係因第五軍防守瀏河不力、茲據負責方面談、此說完全不確、第五軍之第八十七·及八十八·兩師、自參加戰綫以來、堅勇應戰、日方雖以飛機大砲猛轟、毫不畏怯、且當總退却時、防守瀏河戰綫者、係第七十八師之某部份軍隊云、十九路軍之負責長官亟欲外間明瞭經過情形、蓋外傅第五軍及十九路軍未能充分合作一說、殊非眞相云、 
　　我軍報告勝利路透社四日南京電云、此間司令部接前敵長途無線電話據稱、上官雲相所統之第四十七師、於今日午後、向日軍第十一師進攻、頗獲勝利、 
　　日軍圖佔黃渡大美晚報云、今晨（五日）白川司令部解釋日軍在二十基羅米突外作戰之理由、謂此擧有軍事上之必要、因日軍現受華軍轟擊故也、白川司令謂非佔黃渡、不足保護南翔、南翔爲植田司令部所在處、距黃渡八基羅米突、加以日軍偵察飛機昨晨曾爲華軍射擊、日馬隊亦受華兵來福槍轟擊、日飛機曾見華軍正在從事掘壕、日軍决計自黃渡起、佈哨兵線、直達瀏河附近之某村、以爲屏障、故日軍乃派支隊於昨日午後進抵黃渡、未與華兵開槍云、今晨九時據 
白川司令部聲稱、未接黃渡區開火消息、日方發言人現信該處不致有戰事、 
　　嘉定已有戰事大陆報云、昨日（四日）本埠所得戰事消息、多難徵實、據中國方面報告、則嘉定仍有戰事、日軍雖因中國軍隊之自動撤退、不戰而抵嘉定、仍未肯停兵、更圖深入、但與華兵交綏之後、即停止前進、植田中將曾赴南翔與小野及紐本兩少將相晤、商定今後行動、但昨日午後未有進迫中國軍隊之舉動、據稱、昨日早晨有日兵一隊在老瀏河鎮上陸、嗣又有一師圑由運艦八艘載往瀏河上岸、瀏河距上海六十五公里、已三倍於日軍所稱前進限度之二十公里、此時吳淞南翔間已有日軍六萬人、現信日人欲迫中國軍隊完全退至蘇州以外、但自瀏河至蘇州一帶、河渠縱橫、易守難攻、日人目前兵力、將見其難於擴張陣綫至瀏河以外也、惟日人欲延長上海戰局、更有一端、可爲明證、據聞日軍已敷設軍用海底電綫、由上海至吳淞、更自吳淞至日本、目下業經通報、又聞日軍已在浦東登岸、正向杭州方面前進、但日人否認此說、至南市及龍華一帶、則昨日尙未有日兵前往、蓋日兵在滬西現尙未過法租界西端以南、昨日下午有日兵四車經過公共租界、開往豊田紗廠、與同文書院、聞經過英兵防區、爲英兵所阻、迨出示通行證、乃准通過、此外日兵則循中山路西行、又沿蘇州河一帶英美防兵對過舊時華軍防綫、昨日已由日兵佈防、 
[軍部公布戰報]  
　　日軍攻黃渡浮橋均擊退 
　　十九路軍後方辦事處昨接五日蔣光鼐總指揮來電云、敵四日下午三時、由翔向我黃渡陣地砲擊、約三千餘發、同時飛機十餘架助戰、繼命步兵來衝、至深夜不得逞、現已退却、死傷極衆、蔣光鼐、 
　　蔣總指揮電云、日方極力宣傳停戰、但昨日午後四時起至深夜、又向嘉定太倉之綫猛攻、崑山亦有下彈、 
　　日飛機多架到崑山蘇州一帶偵察、並用機關槍掃射、居民死傷不少、 
　　南翔有日兵千餘、大砲六門、現正從事構築防禦工事、 
　　趙參謀長電云、浮橋鎭楊林渡之敵、被 
擊敗、向瀏河方面退去、現仍在追擊中、 
[日軍擴張戰區]  
　　日援軍昨抵淞昨據吳淞來滬友人談、昨晨（五日）八時許、吳淞到有載運援兵之念九三十兩號日驅逐艦兩艘、由淞進口、直駛張華浜糧米碼頭抛泊、該兩艦未到前、本有一艘、現共三艘、尙有多數日鑑、則均泊於三夾水口外、查該兩艦裝載軍糧軍寳及各種軍用物品、頗爲沉重、日陸戰隊人數、約二千左右、停泊後、將應用物品、搬往鐵路工廠儲藏、張華浜至蕰藻浜一帶、均由日人在彼築防禦工程、蕰藻浜以北外馬路迤北至砲台區域、均有日哨兵防守云、 
日兵陸續登岸日本在軍事上依然進行不輟、昨日上下午、仍有日本援軍用運輪船長崎丸等、裝來兩批、共有三千餘名、統在浦江匯山碼頭上陸、同時又有運送艦一艘、從日本满裝軍械軍食等到上海、下午復有大連來之奉天丸一艘、亦裝到軍火一批、統在起卸中、 
大美晚報云、日軍第十四師圑已全部登陸、除在瀏河張華浜及上海方面楊子江各地點登陸者外、另有一部在浦東方面楊子角附近登陸、内有坦克車與馬隊、字林報云、昨晨復有大隊日軍分乘運艦六艘、在瀏河附近登岸、同時另有二千餘人、則由楊子江口外海軍艦隊載至蕰藻浜上陸、惟防守海濱一帶之海軍陸戰隊、則以吳淞已無華兵、業於昨夜回艦、至在瀏河登岸陸軍、料至少有數旅、共約八千人之衆、現向嘉定方面進發、 
　　日又運到飛機大美晚報云、昨日日軍又有長崎運到陸軍飛機六架、在匯山碼頭卸下、送往楊樹浦飛機塲裝配、 
　　眞如日軍西進大陸報云、據無線電管理局派往眞茹國際電台探視人員返報、日軍已於昨日（四日）午後一時三十分完全離開電台、向西北方前進、　　日軍偵諜報告字林報云、據日軍報告、中國軍隊現循京滬路黃渡站西首小河佈置防線、其壕溝及機關槍陣地、南至朱家鎭、北至九家宅、又南自靑浦縣、至黃渡後方之安亭一帶、亦有重兵扼守、蔡廷楷軍長司令部設在崑山、第二道防線則置在陸家浜車站一帶、極爲堅固、昨晨日軍哨兵曾往黃渡等處偵諜全線一周、軍隊則不圖前進、 
　　山本野心流露大陸報云、星期四日軍陣亡聯隊長林大佐在虹口擧行喪禮時、有山本大尉演說稱、林大佐之葬身戰塲、樹立日本在揚子流域擴張勢力之基礎、他日達到目的之日、希望國人（日人）記憶林大佐並非虚死云云、此語足以徵實日人欲擴張勢力至全部揚子流域之野心、 
[外交方針確定]  
　　郭泰祺分訪英美法三使外交次長郭泰祺、對於日本所提四項停戰條件、與甘特英艦上所成立之停戰基礎五點、相去太遠、曾電洛陽行政院長汪精衛·及南京外交部長羅文幹·建議、萬難接受此種屈辱條件、汪院長及羅外長、均已覆電到滬、表示一致、故我外交方針、業已確定、郭次長因即於昨日分訪英公使藍溥森·美公使詹森·及法公使韋理德、說明原委、英美法三使均表示諒解、並各電本國政府報告、 
　　顔惠慶致彭古函外交部昨接日内瓦顔惠慶代表致國聯理事會主席彭古函、聲明我國立塲、茲披露如下、（銜略）我政府接受貴主席二月二十九日停戰提案、業經轉達理事會在案、查該提案係二月二十八日中日代表會同英海軍提督、在甘特旗艦交換意見之結果、係以中日同時撤兵爲原則、二月二十九日英代表在理事會亦有報告、中日代表當據向各本國政府請求考慮、日政府迄無答覆、反派大批援軍、續在公共租界登陸、實行大擧進攻、其行動顯與二月廿九日日政府照會理事會接受停戰提案之諾言相違反、因使人對日政府之誠意、發生疑問、貴主席停戰提案、設能見諸實踐、我政府固隨時可以接受、我政府更準備參加貴主席所提在上海擧行之圓桌會議及承認公共租界之安全與維持上海及上海附近和平有關、惟此圓桌會議、袛應限於討論恢復上海停戰問題、至一切中日糾紛、仍須由中國引用國聯公約之程序'以謀解决云云、 
　　郭泰祺之談話外交次長郭泰祺、昨對記者、發表談話云、滬案與東三省問題、有密切連帶關係、故我國按照國聯公約第十五條、要求召集國聯特别大會、將日本以武力侵略我國整個問題、設法解决、現在日方提出所謂四項停戰基本條件、將上月二十八日中日雙方代表在英艦上所議之五項原則、完全推翻、而同時不啻將國聯行政院長彭古君之提議推翻、蓋彭古君之提議、即係根據上月二十八日英兵艦所提之五項原則而發生也、余昨日已向各友邦公使說明吾國政府態度、對于日方所提之四項停戰基本條件拒絕、日方須履行雙方撤兵、始有交涉之餘地、並聲明吾國並無憑藉武力變更上海公共租界及法租界現狀之意、且向來對於上海之各國僑民之生命財産、竭力保護、觀于此項戰爭中、我國軍隊、對于各國僑民及公共租界及法租界之擧動、可以證明、若所謂圓桌會議、係爲安全問題而召集、則此種會議、實无召集之需要、各友邦公使、對余說明均表滿意并允將余言轉達各該國之政府矣'至于日軍未向我國領土撤退以前、我國决不願參加何種圓桌會議、且即使將來或有召集此種會議之可能、我國亦必預先將會議議程、詳加攷慮、須不涉及推擴租界及吾國不在淞滬區域駐兵等問題、否則决無參加之餘地也、 
[顧維鈞之談話]  
　　圓桌會議不能成立 
　　記者昨訪顧維鈞氏於其寓邸、問外間所傅上海圓桌會議、中國政府、特派顧氏代表出席、是否實在、據顧氏答稱、中國方面主張、日本軍隊不但應退出大場眞茹等處、且應依照原議、由閘北吳淞等處退入租界、以便逐漸登艦、退歸日本、至圓桌會議、係日本方面之主張、中國方面從未贊成、且所云圓桌會議、究將討論何種問題、亦未說明、則會議性質、旣未明瞭、中國更難贊成、故代表出席一層、根本上更說不到矣、至上海問題、果有會商必要、自應與東三省問題一併討論解决云、 
[各界電請增援]  
　　江蘇國難會江蘇國難救濟會致蔣何等電云、南京蔣介石·何敬之·先生鑒、淞滬苦戰、月有二日、各圑體請援絡繹、乃除張治中一部外、未聞别派重兵、坐視敵寇日增、我軍陷於絕境、不得不放棄陣地、衆情悲憤、咸咎政府坐失事機、無以對我人民、頃敵兵已進攻嘉定太倉崑山各縣、而政府所派援兵、又僅上官雲相一師、何足制敵、東南盡入敵手、政府豈能苟安、應請迅派大軍、尅日規復淞滬、掃除敵兵、以釋羣疑而謀自贖、江蘇省國難救濟會馬良等叩、歌、　　救國聯合會上海各圑體救國聯合會詰問政府電云、（銜略）滬戰方酣、我軍獲勝、而敵增援大擧、襲擊側面、公等坐視不援、致我軍不得不为爲戰略之撤退'羣情憤激'已不能爲公等恕、乃今日各報載路透南京社、國府公布戰報一條、尙满聲言政府如何派援、甚有馮部二萬已抵太倉云云、查太倉距滬咫尺、何公等不派援於十九路軍殺敵之時、而援於旣退之後、如路透電所傅非確、則公等愚民誤國之罪、更不可逭矣云云、 
　　黃埔同學救國會黃埔同學抗日救國圑致二中全會電云、洛陽二中全會公鑒、日軍侵凌、日甚一日、東省淪亡於前、淞滬放棄於後、擧國民衆、悲憤塡膺、而中央政府當局、迄無具體抵抗計劃實現、滬案發生、於茲月餘、應戰之兵、僅有五師、以敵軍遠隔重洋、尙能增兵至十萬以上、京滬咫尺、當局竟不遣一卒增援、悞國殃民、莫此爲甚、公等所謂决心抵抗、殆皆自欺欺人、淞滬失守、門户洞開、大好河山、將淪異族、公等苟不自絕於國人、希即有以自處、臨電悲憤、血與淚俱、黃埔同學抗日救國圑執行委員何靜民·朱冶蒼··李天兆·陳光亞·樓勝利·徐瑞亨·陳志强·曁全體四百餘圑員同叩、微 
　　商界兩圑體商總聯會與市民聯會再電洛陽國府云、十萬火急、洛陽國民政府鈞鑒、自衛抗日之第十九軍及第五軍將士、因援軍不繼、移防抵抗、乞鈞府催師速援、如漠視不救、殃民誤國、是自絕於民衆、是否派援、明白示復、上海市民聯合會各路商界總聯合會同叩、支　　 
　　紙業公會紙業同業公會電京當局云、南京軍政部何部長、軍委會蔣馮李諸委員、洛陽林主席汪院長鈞鑒、暴日侵滬、我十九路軍血戰月餘、屢挫敵鋒、敵方援軍、源源而來、已增至十萬、敵衆我寡、孤軍絕援、我軍不得已被迫、退却淞滬、同胞已淪於慘酷悲痛之境、務懇鈞府火速派軍增援、收回淞滬、以救危亡、迫切電陳、維吾中央諸公實利圖之、上海市紙業同業公會主席劉敏齋叩、江、 
　　華洋雜貨業公會上海市華洋雜貨業同業公會程毓傑等致京洛電云、南京何軍政部長敬之·并轉洛陽林主席·汪院長·軍委會·蔣馮李諸委員鈞鑒、暴日寇滬、已屆月餘、同胞淪慘酷悲痛之境、商界罹宛轉呻吟之苦、惟禱望早殲强寇、直搗黃龍、爲民族雪恥爭光、爲國家保全領土、則雖任何鉅大犧牲'亦所不惜、詎知苦守閘北、而閘北已失、誓保吳淞、而吳淞已陷、推原其故、前線祗有十九路軍及第五軍、士卒僅兩萬餘人、而須佈十餘里之戰線、以久疲少數之兵'當兩倍方張之寇'十九路軍猶復出死入生、再接再厲、援兵不到、坐誤時機、國家養兵二百萬、月耗鉅餉、祇供内戰、不禦外侮、何以自解於同胞、滬上同胞、今被日軍轟炸擲彈、已在倒懸水火之中、十九路軍抗戰經月、彈盡援絕、亦迫於危急存亡之日、公等坐觀成敗、漠視民生困苦顚連、始終不予充分之應援、致有此喪師失地之事實、民衆悲憤塡膺、呼號迫切、公等有長期抵抗、通盤籌劃之誓言、今竟不顧一切、則淞滬失守、其咎在於中央、其責在於諸公、倘再空談計劃、靳予援兵、國本心致動搖、人心難於收拾、現在桑楡未晩、惟望政府諸公、迅調援兵、充厚軍實、使前敵將士、發奮猛進、恢復失地、凡吾同胞、亦一致團結、擐甲荷戈、償殺敵請纓之志、以衛地方、以殲日寇、至於屈服强權、偷安旦夕、或成立所謂中立區、自由市等計劃、則敢代表本市華洋雜貨業同業、誓不承認、惟公等詳察之、佈此電陳、統乞示覆、上海市華洋雜貨業同業公會主席程毓傑·常務委員施靜濤·曹鎰豐·叩魚、　　　 
　　國貨工廠聯合會國貨工廠聯合會、昨電國民政府云、遷都洛陽、本主長期抵抗、十九路軍在滬力戰、暴日數次增兵、中央除張治中所部外、未派援軍、致衆寡懸殊而退却、坐誤大計、伊誰之咎日人進展後對於前提之停戰基本條件、已根本推翻、橫暴手段、較前更烈、自今以後除繼續抵抗外、别無他法、務請迅派大軍恢復失地以謀自贖、否則誤國殃民、責有攸歸、臨電涕泣不知所云、 
　　郵務工職兩會郵務工職兩會致中央電云、洛陽中央二中全會鈞鑒、此次暴日侵滬、我軍奮勇抗敵、至一月之久、軍威所至、世界振撼、乃以援軍未至終於本月二日、退守第二道防線、乞鈞會迅令中央、調派大軍增援、並令飭北方軍事長官、即日出兵關外、以武力收復失地、而解滬圍、迫切陳辭、不勝待命之至、上海郵務職工會·工會·同叩、微、 
　　市黨部滬市黨都請汪蔣督師抗日電云、十萬火急限即刻到、洛陽汪委員精衛先生·南京蔣委員介石先生钧鑒、慨自暴日侵瀋、五月有餘而政府收復失地、迄今未遣一卒、寇滬以還、亦逾一月、而前方浴血將士、卒至被迫撤兵、全國民衆、悲憤塡膺、若日外交固不妨運用、則國聯之柔弱依然、若云軍事須全局統籌、則國防之準備未固、明知中央昭告全國、禦侮遷都、領導國民、長期抵抗、信誓旦旦'斷不自食前言'而目前形勢、寇患愈深、在兩公抗敵救國、確有不可須臾或緩者三親率大軍、督陣反攻、規復淞滬、牽制遼吉、一也、嚴令東北將士、尅日出關、收復失地、藉贖前愆、二也、責成外交當局、認滬案與遼案爲一體、勿視爲地方之問題、勿試作局部之解决、勿簽辱國喪權之約、勿存苟安乞憐之心、堅持吾正當之主張、使暴日負一切之責任、三也、綜上三端、兩言而决、使世界尙有公理、暴日亦知懺悔、反我領土、償我損失、則固不妨言和、反之我守公約、彼毀棄之、我尊調人、彼蔑視之、我踐諾言、彼破壤之、如此而猶欲議和、寗非因循誤國、兩公革命先進、度必有異於是、亦唯有秉總理大無畏之精神、躬率健兒、與暴日决一死戰、其濟、則爲土耳其之基瑪爾爲法蘭西之福煦、不濟則爲宋之文天祥、爲明之史可法、吾全國民衆、誓必輸財効力與共存亡、天視民視、天聽民聽、順天者昌、逆天者亡、涕泣陳詞、急不睱擇、幸維兩公實圖利之、中國國民黨上海特别市執行委員會叩歌印、 
　　同鄕會聯合辦事處旅滬同鄉會聯合辦事處昨發緊急通告分致各同鄉會云、敵援日增、分兵襲我瀏河、以致我愛國守土之十九路軍、不得不因兵單援絕而後撤、查中央政府本爲長期抵抗而遷洛、宣言一致禦侮、何以坐視孤軍血戰而不救、棄上海三百萬市民猶如敝屣、應請貴會速電洛陽派兵增援、規復淞滬、俾伸民氣而揚國威、無任企盼、 
[慰勞十九路軍]  
　　駐滬中委駐滬中委致前敵將士電云、崑山探送蔣總指揮蔡軍長·張軍長·戴司令·暨全體將士均鑒、暴日寇滬、諸將士獨立應戰、迭奏　功、敵方因不得逞其侵略計、源源增援、衆逾十萬、益以兵艦數十艘、飛機數百架、我方僅續有第五軍加入前綫、都計不滿四萬、血戰肉搏於砲聲炸彈之下、積勞不形疲憊、喪創猶思奮鬥、用能以寡勝衆、有進無退、倘所謂長期抵抗、不徒托諸空談、則就近可調之勁旅、尙不下數萬、一舉而盡殲敵軍、　詎難事、乃自動馳援者'有途莫假、聞風請纓者、無命可待、雖日言援軍在道、亦無異激西江之水、以救涸轍之鮒、致敵軍乘隙自瀏河登岸、襲我後路、我軍遂不得不放棄原有陣地、退至第二道防綫、咎有攸婦、擧國共喩、然此一月有餘之戰　、已足殺頑敵之兇燄、樹軍人之模範、改易世界列强之觀聽、振起整個民族之精神、其可欽可佩、可歌可泣有非楮邊所能形容者、昨　各電、有决本彈盡卒盡之旨、不與暴日共戴一天等語、具徵志堅金石、節勵秋霜、頃聞南翔瀏河兩役、更予敵以重創、收復淞滬此其先聲、所冀全國軍民隨諸將士之後、同仇敵愾、不爲私人情感利害所牽制、并力與暴日相週旋、膺彼醜虜、固我河山、亡者成仁、存者成功、諸將士之動名、尤將永垂于無窮也、特電奉慰、統希亮察、孫科·陳友仁·楊庶堪·柏文蔚·程濳·陳嘉　·張知本·梁寒操·馬超俊·陳慶雲·桂崇基·何世楨·劉君隠·黃季陸·態克武·孫鏡亞· 
陳中孚、 
　　郵務工職兩會郵務工職兩會致第十九軍及第五軍電云、　崑山轉十九軍第五軍、並轉前方全體將士鑒、我軍忠勇抗敵、舉國欽仰、此次變更戰略、退至二道防綫、當益能振我士氣、奮勇殺賊、全國民衆、誓爲後盾、敬此電慰、上海郵務職工會工會同叩、微、 
[闸北情狀一暼]  
　　滿布海軍陸戰隊 
　　行人稀少若死市 
　　閘北爲我華界精萃之區、居民數十萬、自一二八戰事發生日受敵方大砲飛機之轟炸、盛市化爲荒坵、而又經江北漢奸之助敵縱火、繁華街市、已成一片瓦礫塲矣、記者爲此次戰役中被難之一分子、所居房屋、完全毀於砲火、自三月一日我軍撤退後、閘北已無戰事、封鎖五星期之交通、亦有一部開放、昨日記者欲至家中一看、究否全燒、而沿途所歷、實堪稱爲地獄、今將親歷情形、分記如下、 
　　寳山路阻礙昨日租界方面、在北浙江路底與泥城橋堍等處之鐡門、已可開放、但規定上午八時至十二時、下午二時至五時、過時則不准行人往來、記者昨晨自北泥城橋鐡門而至閘北、在通過鐡門時、守防之義勇軍檢查至嚴、雖一火柴、亦不許帶進、記者到閘北時、路上行人絕少、日兵之乘汽車巡行者頗多、沿途敗壁頽垣、觸目皆是、其悽凉之狀、有　　 
非言語所可述者、迨兜抄到寳山路、已有大部日兵駐守、記者僅到升順里口、欲再向北、日軍已加阻、止謂向北火尙未息、而難民因不及逃而焚死者、臭氣四溢、故不令人前進、祗得退歸、 
　　二次赴閘北上午十一時半、記者復從蘇州河渡至新閘橋北上陸、二度至閘北、見沿河北岸已滿布日兵、多爲海軍　戰隊、正在用鉗除去電網、並將我軍之沙袋押令工人抛擲蘇州河中、記者由沿河岸越我軍所掘之戰壕、約數十道而入海昌路、目覩死亡難民、已經棺殮而仍棄路側者、滿路皆是、過公益小菜塲、各馬路絕少行人、儼入死市、而嗚嗚之聲、盡是乘車巡行之日軍、均衣黑色制服負槍實彈、在沿河一帶之居民、正忙於搬運物件、而在裏馬路者、則概不許携取一物、否則即加逮捕、 
　　盤查之嚴厲記者二次至閘北時、見途上行人僅少數之形如勞工者、與一般江北人耳、歷二小時之兜抄、未見一穿長服者、有數人勸記者勿再前進、謂日軍對着長衣之華人頗爲嫉視、記者遂改抄小路而走、因各馬路到處有大隊日兵也詎雖僻弄、亦有日兵把守、記者經過、便喝停搜查、並用日語盤詰、記者不知東語、險遭拘去、幸在地划書「係回家觀看房屋」始經另一日兵放行、 
　　臨時作勞工記者穿過共和新路、該處有炸彈所毁之地穴一個、與被拆去防禦工事之塡補馬路、有日兵十餘人、各出剌刀、强壓行人代爲扛沙袋塡馬路、如果違抗、便須拘捕、聲勢兇狠、令人痛心、記者至此、欲越過而無别路、祇得忍辱爲臨時之勞工、代拖沙袋、小民何辜、而受異族之驅使、同爲國家、同爲國民、何以我炎黃子孫而受人凌辱如此耶、而衛國衛民者、豈眞僅一十九路軍耶、　　野犬食死尸此次閘北難民之死於砲火、眞不勝枚舉、抛尸荒野、聽其腐爛、白骨原野、無人殮埋、記者行至京滬鐡道、見機車間已炸成粉碎、而左側曠地有一孩尸、頭已爲野犬吃去、祗剩得兩足一身、有三四頭野犬、正在爭食、而同行之一人言、前面尙有兩個尸體、已被野犬食去一半、至今尙未收埋、 
　　向東不能進記者本欲向東往永興路、詎愈向東而日兵愈多、退還之民衆亦愈夥、爭勸記者勿再前往、謂已有兩 
 
 

Page 2

 
 
人被日兵查出帶有戒指一只、當塲用繩綁去、我等尙百般求情、方得脫身而還、轉瞬將屆下午四時、日兵便禁止行人、東段且爲封禁之地、任何人不得過去、至是記者亦祗得折還、見後面已有日兵一隊乘車飛馳而來、我等避入一小弄中、方得無事、過鐵路時、又爲日軍盤查、仍乘渡輸歸來、 
　　日軍官視察日軍用白粉筆在各馬路牌門上書中文布告、大意爲日軍對華人商民、無加害意、因有流氓刦切物件、故華人空身可以通行、不許携帶物件云云、記者回至大統路方面、見日軍司令巡視闸北、共計乘　輛轎車、前後有保護之衛隊、乘摩托車翊衛向西而行、沿途日兵均對之行禮、聞該三軍官即爲植田·野村·鹽澤·等三司令、均着黃色之中少將服色、 
[吴淞視察記]  
　　傷心慘目日旗高懸 
　　全鎭房屋去七八 
　　第一報告吳淞各界避難在滬人士、爲明瞭該鎭戰後情形起見、於昨日上午十時、特派董振千·朱孝燕·等乘吳淞救生局小輸赴淞視察、記者因亦搭同前往、小輸駛抵吳淞停靠扞船碼頭、當記者等登岸時、即有日兵二名荷槍趨碼頭、操山東口音、向記者等訊問小輪自何處駛來、經我等告以我等均係淞人、由滬前來視察、日兵遂允我等登岸、時小輪船夥周某、亦随於我等之後、日兵見周身穿短服、當即止前將其全身搜查、結果搜出金鼠牌香焑一盒、日兵竟將金鼠牌香烟擲於地下、且用足踏毁之、並向周稱、這個香烟、可不准你吃、現在我賠償你一盒、言時自軍衣袋内摸出仙女牌香烟一盒、給與周手中、聲稱這仙女牌香烟是我們大日本國貨、你以後可買仙女牌、再不要買金鼠牌等語、周不與計較、我等登岸後、向全鎭各處視察一週、但見市河以南全鎭房屋、幾無一倖存、殘坵敗壁、觸目皆是、惟淞興路上郵政局及延生錢莊二處房屋、尙安然無恙、市河以北房屋、幸被毁者尙少、現該處北協業里中駐有日兵二百餘名、該里管弄人姚昆、自吳淞戰事發生後、每日砲火雖猛、始終未曾離去、據姚向記者稱、前日我軍自淞撤退後、不久日軍即開入淞鎭、擬將該里房屋縱火焚燬、嗣經姚哀求得免、後日軍開入寳山城、又擬縱火、幸該縣前城廂市董董載生向日兵苦求、全城亦得保全、寳山城中房屋損害尙少云云、吳淞各處殘壁之上、到處高懸日旗、據稱此項日旗、均係日兵發給、吳淞砲台之上、經記者遠望、見亦有日旗、同濟大學原本懸德旗、令亦改懸日旗矣、記者等旋於下午三時即乘原輪返滬、 
　　第二報告記者昨日憑弔吳淞鎭、見外馬路海塘、已被砲火打得七高八低、不成樣子、日兵結隊成羣、在外馬路梭巡、見可疑之行人、攔阻盤查、身無違禁品者、准許自由行走、遂在各街道視察一週、見鎭内所有房屋、已燬去十之七八、一片凄凉、祗以時間偬促、不及詳細調查、茲將昨日所見所聞先行紀錄於次、未經察勘之處、容探再告讀者、㈠（中新路）自外馬路起至市河路止、全部焚燬、㈡（淞興路）東自廟弄起西至油車路止、其中除隆茂錢莊郵政局須鶴洲·顧守安·萬順新屋·等五處房屋倖免外、其餘全數被燬、㈢（同興路）自外馬路至淞興路一叚均燬去、㈣（荳市路）自桂枝路起至三益路均遭燬去、㈤（同泰路）淞興路起燒至北市河、㈥（和豐路）中新路燒至三陽路、其中協業新里房屋、尙在焚燒中、聞係土匪所爲、㈦泰興路中央大學醫學院及市河路朱家浜等之數處未燬房屋、均懸有日本旗幟、大致爲日兵留作辦公處者、㈧聞寳山方面、已有地方人士邀集壯丁自衛、故未被宵小焚刦、秩序安全、 
[蔡蔣戴復外部電]  
　　路透社五日南京電云、外交部今晨發急電致十九路軍司令部、問華軍獲勝消息是否確實、午後、接蔡蔣戴正午所發覆電、否認華軍克復瀏河之說、並稱、日軍已進抵南翔郊外、佔據嘉定、日大軍現由南翔猛攻、華軍前線現在安亭、第十九路軍司令部現設崑山西面之徵儀、日軍攻勢之目的何在、今未能明瞭、 
戒嚴期内 
[當局禁放爆竹]  
　　市公安局以前晚本市民衆爲援軍大隊開到、悲喜交集之際、在南市等處、戒嚴期中、突然燃放竹爆、而一般居民、莫聞藴底、聞之莫不恐怖萬狀、實易擾動人心、抑且觸犯戒嚴條例、爰於昨日（五日）下午四時、特備汽車兩輛、用白布簡明佈告、繚於汽車周圍、曰「戒嚴期内、不准燃放竹爆、違者准予處罰不貸、」環城週行、以示禁止、 
英法兩租界、以前晚界内居民、燃放爆竹、惟在此戒嚴期内、恐易發生誤會、並鑒於華界軍警當局、向例於戒嚴期間、禁放爆竹、故租界方面、亦已援例明令禁止云 
[孝脫遺骸决葬上海]  
　　其母將來華親視入窆 
　　字林報云、駐滬美國蓋爾公司總理蓋爾氏接已故美航空家孝脫之母來電、允從中國國民政府之請、將孝特遺骸葬於上海、以留紀念、並願親視入窆、日内將由華盛頓州太柯瑪啓程來華、 
[許崇智致蕭鄧電]  
　　否認建議組國防政府 
　　許崇智昨致廣州蕭佛成鄧澤如電云、滬報載港電、謂弟建議在粤組國防政府、兄等以國難日急'不能再分裂'復電拒絕云云、不勝駭異、查自東北事變以來、弟即主張集中全國力量、堅持抗日、以救危亡、從未有上項建議、必有奸人故意造謠、以惑觀聽、務乞派人嚴予查究、並懇代向港粤各報更正、以免誤會、弟許崇智叩微、 
[京滬航空加開特班]  
　　自京滬火車中斷以後、中國航空公司之乘客及郵件、頓形擁擠、而飛機之座位有限、後至者輒抱向隅、聞該公司爲便利交通、併徇兩地人士之請求起見、自本月八日起、每日於常班飛行外、由京滬兩地另開特班飛機各一次、南京上午八點半出發、上海下午二點半出發、即星期一日亦照常開行、其客票價目、則仍售單程六十元、來回一百零五元、凡自滬寄往蘇州·無錫·郵件'亦可由該機帶至南京、再由火車轉送各地、至蘇錫各地寄滬郵件、亦可先由火車帶往南京、再由飛機運滬、均可當日送達、　 
[袁良等譚贛赤匪近况]  
　　希望最短期内肅淸 
江西省政府委員袁良·熊育錫、近因公來滬、發表贛匪近况如次、鄙人等此次因公至滬、而目擊全滬人士抗日愛國之熱烈、實已十分崇敬、而爲一致之憤慨、至贛中赤匪、其欲以共産主義而亡我中國、其野心暴行、與日本以武力侵略我中國者、正復相同、要知抗日爲救國、剿赤亦爲救國、國人旣已知必竭全國之力、乃能拒日本、抑知於無形中使我於抗日整個計劃上、受其重量之牽制、而復直接分我抗日之力者、即蜿蜒於湘鄂贛之赤匪乎、故日禍爲急性的、而抵抗必堅於長期的慢性、赤禍爲慢性的、而剿除必本於短期的急性、贛中各縣、於四年前即已被赤匪擾害、據最近調查各縣人口之損失、現已達三百五十萬、財産損失、亦已達八萬萬、乃至十萬萬、至其焚殺之慘、壓迫之烈、誅戮良善、賊害靑年、田廬荒 
棄、餓莩載道、汩沒民性、減絕人道、曾憶蔣總司令告江西同胞文有曰、所謂赤化、即爲獸化此也、蔣總司令上年六月、並督遣多數軍隊、入贛搜剿、其贛南重要匪窟、業經各個擊破、餘如贛西贛東匪穢、亦已逐漸滌除、正有尅期蕩平之望、不幸遼寗之難發生、遂使固定計盡、廢於一旦、現在贛中剿匪軍隊、已不如前之多、所以贛之東西各縣匪勢、又已乘機勃然朋起、至贛南匪衆、則亦老巢新踞、其狡悍飄忽、匪區擴展、斷非現在駐贛軍隊、所能盡量廓淸、加以最近贛州告急、正盼粤中出兵援剿、誠以贛州與吉安密接、吉安又爲南昌屏蔽、支持現局、全賴現有兵力、使更有徵調之令、則南昌失所捍衛、而赤匪之禍、勢必延及長江流域、萬一長江天塹、梗阻分崩、不惟湘鄂贛皖、同時有淪爲赤化之虞、即吾舉國上下今之所痛苦號呼、　以爲長期抗日爭勝利於最後者、將亦同時有殘破隔離、鼎沸魚爛之危、事實具在、無可諱言、而亦非鄙人等所忍言也、現鄙人等極盼望中央政府、對於贛中剿匪軍隊、責以最短時期、嚴限肅淸、並深望粤中早日出兵、分援贛閩、收雙方夾擊之效、使果能於最短期間、肅淸赤匪、則腹心之害旣除、在人民方面、旣可以一心努力於抗日工作、而向之從事於剿赤之軍隊、亦獲以悉數調赴戰區、增厚對日强抗之力、故剿赤愈速、則抗日之效愈大、抗日愈亟、則剿赤之責愈重、此鄙人等區區之見、而復亟盼我國人於嚴重抗日聲中、仍宜一面加緊注意於剿赤工作也、 
難民救濟會 
[續救釋大批華人]  
　　戰區難民臨時救濟會昨日委派吳在新君、再向日總領事及日軍當局要求釋放被拘華人、經交涉後、續放出九十七人、其姓名如次、唐森祥·曹西崖·施有君·錢豈更·洪祖金·湯成榤·程本禮·葛阿毛·何春一·常廷桓·李世德·羅金標·劉　靑·黃家德·李志文·王阿四·董俊生·程一春·楊福寳·王阿三·曾樹林·董江北·喩懐山·徐文明·韓賢棟'周赐芳·陳德山·張大毛·嚴蘇洲·李阿福·何防方·房壽其·干恒波·劉理·李昌年·顧生申·鄔文星·平壽廷·楊益之·李元庭·周正海·陳貴生·前生·徐其龍·顧富貴·周根華·李毓芬·丁有山·高天林·兪錫林·李阿根·朱阿毛·牛近安·姚家生·吳林和·金根生·王家貴·姚金法·張老五·宋全·程阿三·何石生·徐阿二·張佐　·吳金開·張德華·葛　富·鐵如登·張德黃·高金祥·鄭春寳·董得杏·兪阿二·王阿呌·王華富·楊文元·范三·楊他生·朱文奎·張新子·王德高·陳風洋·王少包·丁雲龍·施午由·王大平·韋加有·孫中明·黃其和·許毛大·鞏立或·顧寳如·劉保生·蔡小二·胡中和·張邦地·董得彬、 
[意艦特倫杜號抵滬]  
　　楊樹浦外停泊 
　　意國新造萬噸巡洋艦特倫杜號、艦身長六百四十二呎、除艦中將士外、並載有陸軍五百名、已於星期五日由新加坡抵滬、泊於楊樹浦外第十三十四浮筒、聞日内將派兵一隊登岸、分任租界防務、 
[訪尋失蹤者]  
　　林匡慧貞女士二十六歲、無錫人、居住閘北川公路甄慶里六十八號、自滬戰發生 '不知下落、如有知其踪跡者、請函知江蘇南通三餘鎭大有晋公司林鑫亞、感德無涯、 
　　戴阿富寗波黃古林戴家人、現在究往何地、爾家君中各人日夕掛念、乞見報速覆住處、倘有人能知戴君下落者、亦乞投函其家屬、陸軍第一百九十旅旅部副官處長夏鎭峰代啟 
　　唐慕堯廣西南寗人、向在復旦大學讀書、滬亂發生以後、不知居於何處、如有人知其下落、請囑其至本館庶務處或電九三二四八號、黃白、　　項惠卿君之岳母請通知盆湯弄橋北堍申新第一批發處内太倉同鄉通訊處、 
[慰勞迄未稍衰]  
　　巴達維亞電告捐欵本館昨接南洋巴達維亞來電云、上海申報館轉蔡廷楷軍長鑒、巴達維亞米商捐欵一二七零零、前日由中亞交滙豐銀行電匯收到後請即電告、 
　　愼昌華員續致慰勞愼昌洋行華員聯益會、以前對於賑濟水災及援肋馬占山將軍等、均曾捐欵輸將、今次十九路軍奮勇抗敵、該會於上月曾購汽油一百介侖·衛生羢衫五百五十件、由市商會第三徵集慰勞現金物品辦事處運交前方、茲因戰事延長、復由本月起、按月認繳救國捐、聞已認有七百餘元、 
跑馬總會又募鉅欵自暴日犯滬以來、本埠馬霍路上海跑馬總會同人俱樂部董事部竭力募欵、再接再厲、助餉慰勞、已有多次、茲悉其第四次募欵之成績、更見良奸、除有該俱樂部基本會員柯模範君個人募得之俞炳榮十元、許兆伯·沈榮奎·李貴榮·姚毛弟·樂嗣順·稽小高·李近松·姜坤泉·陳吉棠·等各捐洋五元、沈阿根捐洋三元、張天寳捐洋二元、共計洋六十元外、更由跑馬總會馬業部經募得洋一千四百七十六元五角、因前線將士缺乏内衣、故特向永安·達豐·二廠購備布疋一百五十匹、計洋一千零八十四元五角、縫工二百五十二元、製造内衣褲一千一百二十套、於昨日送往十九路軍駐滬辦軍處、尙餘洋二百元、則分送中國紅十字會及新閘路傷兵第三醫院、以作慰勞費用、 
　　烟兌業募集慰勞金本市烟兌業同業公會、南市已由柴雅生·張頌吉·張素候·陳坤賢·戎楚衡·五君兩次募集洋四百二十一元、交市商會轉送前方慰勞各將士外、繼由洪一聲·楊秉彝·董可良·范桂馥·四君分向公共租界同業績募得大洋三百二十五元九角、小洋二百十一角、昨日又解市商會、請予轉送前方、前後共計洋七百四十六元九角、小洋二百十一角、今將第三批捐助户名及數量、照錄如下、承户各號洋一百元、董良記洋　十元、謙泰新洋二十元、升和祥昌新同人各十元、老萬源·永順裕·義成祥·南萬生·全昌·恒興·德興泰·恒生祥·翁松壽·老震和·乾泰·徐新泰·元大生·和康·各五元、協和泰·全昌東·協盛昌·各三元、益泰祥·恒泰·愼昌·恒源祥·茂昌·新德和·祥三泰·萃昌·協康·開泰各二元、章文寳·王定舜·計漢欽·張賢芳·張渭卿·張祥元·張賢良·王啟標·童伯良·勤大·仁和祥·李師賜·協泰·徐新泰同人·徐順泰·同益和·新裕和·萃泰昶·沅泰祥·元增祥·震昌·萬泰和·震康和·萬裕豐·華一·泰豐隆·大德昌·乾泰豐·恒泰·松茂·謙泰興·金萬昌·黃大生·盛智祥·大成·同泰·泰豐昌·泰豐祥·大昌恒·志仁昌·志仁·合豐昌·湧和·老泰豐·泰豐順·泰豐和·陳小棠·陳福根·泰豐永·以上各一元、同泰興·順泰祥·廣麗源·廣大·泰興·同豐裕·陳聚豐·同康·德勝昌·范裕章·各助小洋六角、鴻源·永康·各助大洋六角、新元增祥·長生泰·勤大·志仁·成茂·新記·福記·萬生昌·大盛昌·永生祥·永昇昌·美泰·受和·以上各助大洋五角、姜老太·鴻大祥·泰生昌·萬泰祥·榮發祥·翁夫人·梅鼎臣·同昌祥·天成·震豐和·德和·乾泰昌·元泰·新泰祥·恒康·乾坤泰·德昌萬·祥大右·源豐恒·瑞生昌·同泰和·同和泰·聚豐·福昌·同泰·以上各助小洋四角、鴻興協小洋三角、柏震茂·人和·義昌·余紀鶴·大豐昌·萬成·泰豐祥·大生昌·謝漢禱·恒和祥·大觀·祥豐·蜀沅隆·大昌永·永康·德大·源昌·復興昌·增和·慶豐昌·元信康·華慶豐·和春德·順成·以上各助小洋二角、湧泰和助大洋二角、 
　　茂泰華員捐助不懈英商茂泰洋行全體華職員長期慰勞金、業已致送兩期、今日將第三期慰勞洋一百元送來、託爲轉送、並函云、我軍目下雖全師而退、然敵人進攻之謀、猶未稍弛、故我軍繼續抵禦、自在意中、爲此數同人等仍本初旨、將此捐欵照常續送、並不因戰事已停而中輟、望我同胞秉此赤心繼續努力、　　招商船員發起慰勞日寇犯境、我軍奮勇抵抗、屢挫强敵、各界同胞羣起捐助、茲聞招商局新豐輸船員首先發起、以各輪爲 
單位儘力捐助、現在僅新豐一輸已募得大洋六十五元、囑轉送前方、其他各輸、皆聞風而起、日内將陸續捐助、 
　　本館代收慰勞物欵高淳縣政府縣黨部城區商會集捐洋四百元、松江泗涇區公所鎭商會捐洋二百元、茂泰洋行華職員第三次捐洋一百元、扫招商局新豐輸船員同人捐洋六十五元、沈良司鐸君捐洋三十五元、金山　巷鎭捐洋二十元、劉振聲君捐洋十五元、覺民君捐洋十四元、范良瑜·任壽田·吳雲峯·尤禮庭·梁怡仲·趙坤揚·鄒炳如·黃靜秋·梁吉三·趙金恒·趙樂三·邱德法·鄭紫垣·君等各捐洋十元、張孫氏·黃寳鏞·丁林生·陸夢林·錢安伯·姜佑孚·錢 
萬隆號·張士銓·郭遇風·高敬亭·胡幹廷·王心齊·秦寳臣·孫景田·趙廣德·任淑華·劉慕堯·馬成林·楊　官·袁明哲·陳廷贊·袁慕西·君等各捐洋五元'崇寳小學生捐洋四元半、楊省三·梁少敏·各捐洋四元姚春齊·張伯叟·徐文郁·錢君·趙海如·徐寄　·郭劍平·桂立人·崇寳中學生·尤彩章·韓瑞亭·蘇傑三·李茂榮·陳景通·陳光照·李瑞芳·劉長春·李啟權·各捐洋三元魏李氏·孫士矩·張杜氏·王鼎盛·顧龍生·張德圃·龔正林·楊廷棟·顧禔明·楊增祥·吳菊畦·逢春堂·何象離·宋其正·孫文炳·徐廉·曹銘鼎·桂達民·曹銘鐘·陳德予·閻永謙·陳諧甫·鄧嘯東·趙懷慶·陳聘三·孫梅軒·彭微萍·周世光·蘇伯予·陳恕·蘇綷安·李品一·尤惟忠·尤廣鈞·尤伯奎·栗湘溪·譚恩三·張雲卿·劉連儒·蔡茂林·賈立本·傅錫珍·翟鑑平·孫桂卿·何炳章·劉俊才·徐長有·劉子霞·胡惠遠·孔憲棠·郝兆祥·黃雨亭·豐冶通·劉梅卿·張寵官·君等各捐洋二元、錢貴堂·陳星昇·裕和美·泰康·匯豐和·永泰源·誠義大·德茂祥·致和堂·益大·元泰恒·元盛·同愼昌·劉景·斯甸蒸·蘇養之·蘇志培·蘇致昌·楊吉如·楊瑾玉·陳旭初·蘇聘之·王讓·陳兆篆·朱煥彩·蘇小波·蘇冷颺·劉錫奎·李象東·趙立範·由兆義·石岱峯·于君正·田廣法·尙成義·韓榮昌·季漢文·李士忠·王筱隠·劉欽枝·張玉瑞·盧福海·張培庭·袁履堂·姚揖君·姚揖君夫人·姚湘君·姚湘君夫人·朱雲軒·姚新羣·姚竹羣·張月山·顧炳揚·姚祺瑞·姚金蘭·姚月甫·姚嘉生·姚福卿·姚靜安·姚杏喬·姚永生·杜稄生·杜鏡淸·朱富金·朱叙祥·楊永記號·萬福堂·隆盛號·懋泰公·志記號·義全號·東懋泰·裕昌號· 
陸秀貞·陳晋泉·錢鏡淸師太·楊永泰·新昌·計正昌·杜鶴生·錢掌春·張昌林·蔡友蘭·永大號·翟子才·陸品如·陸志誠·陸建榮·顧祥麟·沈協記號·朱杏卿·龔祖同·陸榮生·龔文光·顧文新·協記號·張錢生·張文伯·陸杏餘·陸根餘·陸洪寳·陸憲章·陸靄靑·錢也卿·顧福梅·楊鼎豐·楊永豐·吳生昌·梅根記·潘泉法·永康·孔聚盛號·宋明德·陳桂生·公盛昌·凌子秀·茂泰·朱新卿·王和尙·孫寳林·吳慶新·宋三寳·田友發·黃永泉·丁豪文·葉志良·黃銀奎·薛孝文·蔡珊桃·梁修明·沈雲廷·龔繼昌·陳朗卿·潘慶園·潘銀桂·宋嘉生·孫雪詠·錢竹軒·王如園·計國良·唐錦帆·顧岩·王賡生·顧湘增·曹月亭·范錦榮·陸煥章·黃麟祥·張紀昌·張錫川·源昇·柯若水·君等各捐洋一元·朱聖法君等一百三十五户合捐洋三十八元二角、朱錫貴君十一户合捐洋五元半、李祥發君等十户合捐洋五元、陳貴根君等捐洋四元半、公餘捐洋一元四角、 
宋公館捐橘子二桶甘蔗二捆張祥記捐棉被十條、王秩忠君捐炒米一袋、内衣褲八套、劉紹、禹君捐藥水棉花念四盒、以上各物、送紅十字會國民一份子捐絨線手套一副、棉被四條、雨衣一件、雨帽一頂、沈達時君捐大衣一件、襯衫兩件、袍子一件、短衫褲一套、蔣媽捐綢褲一條、虞湘如君捐内衣褲十一套、法商電燈公司捐舊汽車胎九只、 
[江北盗犯罪不容誅]  
　　於亂離之際 
　　仍乘機搶掠 
　　滬西普渡路捕房、前日由印華各捕截獲由大塲等處行刦大批衣物之江北人張德勝等男犯三十名、女犯兩名、昨晨派西捕頭林司脫華探趙林生等、一併解往六區公安分局、轉解總局究辦、又六區小沙渡藥水弄派出所長警、亦於前晚拘獲刦犯江北人三名、昨早併解六區警署訊核、 
[謙益傷科醫院遷移]  
　　謙益傷科醫院向設海寗路永和坊、茲因時局不靖、該院主任張德意醫士得慈善家羅迦陵夫人之贊助、特遷漢口路廣西路老民和里四八七號、照常應診、以利病家、 
[來函]  
　啟者、頃閱三月五日貴報新聞刋載南市昨日情形一則、内有前晚煤　路及斜橋一帶、被盗者五六家、而掘洞挖門入内竊取者、竟有十餘家之多、等語、當查前項案件、本局未據所屬報告、復經電詢各該管區據稱、並無其事、用特函請貴報館迅予更正、以免誤傳爲荷、此致、申報館、上海市公安局啟、五月五日、 
[天氣預告]  
徐家滙天文台昨日下午四時三十分氣象預報云、揚子流域及此間海濱、天　而不定、有霧或濛雨、因中國中部發生低氣壓所致、揚子江口以南風勢不穏定、山東海濱有東北風、颶風抵南呂宋之東、折向西北方進行、其中心於正午時進至距北緯十三度東經一百二十六度交點一百二十哩以内、又昨日下午三時前二十四小時内本埠氣温最高六八·五、最低四六·四、去年同日最高四四·六、最低三二·二、 
國内外要電 
[國聯再促實行停戰]  
　　大會前日通過之議案 
　　　將認違反此項勸告爲嚴重事件 
　　（日内瓦）今日午後四時一刻、國聯議會在委員室開會、會塲面積不若昨日會塲之大、故甚擁擠、且在衆人入塲時、頗呈興奮氣象、室中幾無隙地、竚立而聽者頗多、 
[上海消息多矛盾]  
　　議長希孟就席後、首先宣讀中代表顔博士來函、言及上海傳來關於停戰及戰事不停之牴觸消息、希孟宣讀此函後、請日代表松平發表意見、松平乃交出官塲文告一通内稱、雖陣地日軍現仍爲中國常備兵與便衣兵射擊、然主要戰事業已停止、日軍因華兵射擊、故亦還擊、但此種偶爾接觸、並不涉及日軍在停戰狀况下之態度云、 
[請供給切實情報]  
　　顔博士建議、此問題旣未明瞭、似宜請駐滬之英美法意艦隊司令、供給戰爭是否停止之切實情報、秘書長德魯蒙稱、渠昨已電請上海委員會儘速供給關於時局之消息、尤注重戰事狀况云、英外相西門代表英政府、允爲議會向上海英代表覓取最近與最準確之報告、渠信他國代表在此事上、必願積極合作、而使議會得悉上海所有之眞相云、西門又謂昨日午後四時顔博士聲明雙方業已接受休戰條件、嗣聞中國在上海夜半十二時始接受停戰條件、其時正顔博士在日内瓦發言之時、惟無論如何、現已有若干進步、因雙方今皆有停戰之意也、法意兩國代表皆允囑其上海代表合作、以明白此地位、法代表彭古稱、渠知議會在戰事未停時、將未能有充分行爲、渠已電致巴黎詢問情報矣云、（四日路透電） 
[中日代表之舌戰]  
　　（日内瓦）今日午後國聯議會討論中之特點爲中代表顔惠慶與日代表佐藤間之舌戰、議會卒通過一議案、請中日政府實行停戰、並聲明議會將認違反此項勸告爲嚴重事件、此間一般印象、以爲議會準備採行較行政會更爲嚴峻之辦法、顔博士與佐藤爭辯時、謂日軍依然作戰、目的在支配全部區域、直達南京云、佐藤聞此語起而强辯、上海傳來之矛盾消息、渠未能了解、但渠可切實聲明者、日軍首先停戰、其時爲三月一日、此後日軍未再作戰、蓋戰事確已停止矣、大戰之後、勢不能無小接觸、但渠希望此種戰後餘波、迅將沉靜、今日之難題、在雙方軍隊之隔離、渠以爲此事應由對峙的雙方自行决定之、渠歡迎就地徵集確訊、渠稱日本請求關係國之合作、以謀取和平狀况、並願參加在妥協成立後、立即舉行之圓桌會議、俟局勢已寗靜後、日軍即可撤回、渠可莊嚴聲明者、日本不欲闢一租界、依渠意見、圓桌會議、可解决永遠衝突、並助成上海區域内有秩序而和平之時代云、佐藤言至此、顔博士即起而發言曰、諸君勿爲佐藤君之言所惑、余頃接電報三通、茲宣讀之、顔云來電陳述日軍繼續猛進、日軍在吳淞附近登岸、及日運兵艦八艘、午後已入長江等事、顔博士續稱、日兵三萬五千人、絡繹登陸携帶坦克車、擬包抄崑山附近之華軍陣地、崑山距上海四十哩、是已倍於日人所欲華軍撤退之距離、各中立國駐滬艦隊司令、應立即調查此地位並設法佈置停戰辦法云、英法意三國代表皆發暫時鎭定人心之言、謂彼等業已請其軍事代表、供給可恃情報矣、佐藤言及顔博士所稱、日本新兵三萬五千人絡繹登岸一節、謂此軍顯係援軍、即將撤回云、顔博士仍不以其答詞爲滿意、要求議會立即設法、促成停戰、謂中國不能滿意於日軍司令之片面宣言、因此種宣言、隨時可反覆也、如各事皆由雙方軍事司令辦理之、則此議會何爲召集乎云、佐藤謂派往上海之援軍、係在停戰以前所遣出者、當然須在預定地點登岸、但顯然可撤回云、衆聞此語、閧堂大笑、議長希孟亟令會衆維持秩序、顔博士於此、正所置答、乃議長揷言曰、吾人所聞顔博士報告令人不寗之消息、使時局愈覺不定、今時機已至、宜對於今日所表示之意思、有一種切實形式云、議長旋宣佈休會、俾特别指定之委員會可草擬一種議案、下午六時五十分繼續開會、議長希孟提出下列决議案、國聯議會回憶二月二十八日行政院之决議案及其他擬行採取之辦法、㈠請中日兩政府立即採取必要步驟、保障切實履行雙方軍事當局已發停止敵對行爲之命令、㈡關於第一條所請求者、雙方台何進行、應將實情隨時通知國聯議會、㈢國聯議會建議中日代表應於上述各國海陸軍當局援助之下、舉行谈判、藉謀確實停止敵對行爲、并以佈置日軍撤退事宜、國聯議會并盻中立各國關於談判之進展、隨時向議會報告云云、佐藤提議修改該决議案第三條謂該項所規定談判之範圍、除佈置日軍撤退外、亦宜商議此後華軍之防地、渠謂是項修正案、係因日代表松平認爲國聯議會可應解决者、非僅日軍撤退之細目、關於日軍實行撤退之條件、亦應解决云、佐藤一再聲明日本準備於和平恢復時立即撤其軍隊云、佐藤與英代表西門對於議案文中「佈置」一詞之正確意義、稍有討論、雙方意見適相逕庭、議長希孟乃請議會表示其對此議案文字之志願、於是會塲討論遂越出以前限定範圍之外、摩太於歡呼聲中起而發誠懇友好之詞曰、我友佐藤、其接受此議案文、摩太謂「佈置」一詞改爲「儀式」、則各種疑念即可消除云、捷克代表比納士贊成其議、顔博士稱、如議案文第三條言及停戰、而非言及上海會議、再如議案文不規定日軍從佔據地退走之條件、則渠可接受此案云、佐藤終未滿意、但因有保障言論、故先撤回其修正文、西門旋請出席者全體通過此案、此案付表决、一致通過、日代表亦無反對、各代表面有 
笑容、議長表示其最後之望、謂議會之全體一致、乃前途之良好朕兆云、衆聞言咸鼓掌答之、旋散會、明日（星期六）十時半再行集會、（四日路透社電） 
 
 

Page 3

 
 
   
 
 

Page 4

 
 
   
 
 

Page 5

 
 
接國内外要電 
[诸小國說公道話]  
　　（日内瓦）國聯行政會之大砲今告沉寂、而國聯議會諸小國之輕砲隊、茲乃隆隆發聲矣、昨日皮恩士與摩太二氏之干預、甚收效果、惟議長希孟應付之手段、已博得普遍之稱讚、國聯舉行會議時、未爲戰爭消息所擾亂、此爲數星期來之第一次、今日上午十時四十五分開會、秘書長德魯蒙宣布接美國大使來電、承認收到國聯議會之决議案、並代國務卿史汀生承允美國在滬案中之合作、佐藤於是起而發言、詳細分析昨日顔博士所發關於日本繼續作敵對行爲之言論、並依次駁之、稱爲張大失寳、繼請國聯議會勿爲類似報章所載消息所惑、顔博士即起與爲辯、謂即在今日、渠猶接到日本敵對行爲尙未全止之新消息、議長希孟力止作此辯論、但佐藤仍請續發數言、以釋明數點、謂渠並無欲將上海傳來無稽謠言之責任、使中國代表團負之之意、渠特别否認犬養毅首相駐華代表松岡談片之確實、中國謂日本費三千萬日金在歐美從事宣傳、當請顔博士提出證據、法代表彭古甚不以扺觸之消息源源傳來爲然、謂非俟中立區域成立、此爲難免之事、又謂渠接上海消息、戰事實已停止、英代表西門至是乃起宣讀英總司令來電、證實除小接觸外、戰事已止之說、謂渠希望此間吾人兩友暫時之戰鬥、得告停止、俾議會可進行更有益之事務、議長希孟於是乃請挪威代表白拉特蘭發言、白氏力請議會勿作無謂之探討、當進求法律的决議、而使議會之立塲、得免抨擊、白氏又力請議會先定足以切實阻止作戰行動之條陳、然後考慮解决全案實際可能的方法、此種步驟、不得僅僅以條陳爲限、蓋世界之公論現咸盻望如任何當事國不尊重議會之决議、則國聯當取適當計畫以厲行此項决議也、次哥侖比亞代表萊斯特里波發言、勸議會今當靜待由國聯主持進行之談判結果、蓋此項談判今尙未决裂也、繼乃重申法蘭西西班牙瓜地瑪拉秘魯巴拿馬在歷次國聯行政會所發宣言各點、即禁止侵略他國土地以保條約之履行、於武力壓迫下實行條約之修正、軍隊開 
入他國以事警衛、以軍事佔領强佔違約國之物品、厲行所得權利與經濟讓與權種種、萊氏力主此爲議會所應依守之方針、渠準備贊成保衛此種原則及維持國聯權威完整之任何决議、次瑞典人表洛夫格倫發言、請議會贊助二月十六日行政會致日本之申請書、謂軍隊在他國土地登岸施用、實切實違背國聯會章之舉、一會員國不能擧特别情勢而爲避免國聯會章運用之策略、國聯會章乃慘澹經營而成、苟議會不能依據公道恢復和平、則有破裂之虞、次芬蘭代表愛理樞發言、謂一種决議而非柏拉圖的决議案、及力避非出誠意的文字上解釋、實當爲目下重 
要討論中之主旨、愛氏要求商定志在擁護國聯依公道厲行其和平意志的計畫、並懇以芬蘭對中日歷史的友誼作其此項要求出於至誠之信證、次荷蘭代表白洛克蘭發言、注重爭案之固執的性質、致歷時六月、一切解决的努力、都歸無效、白氏與愛理樞意見相同、謂荷蘭願與中日兩國敦睦邦交、不欲歸咎於任何方面、惟中國砲聲隆隆、實爲國聯討論該問題可恥的成續、今必以殷切之决心、阻止流血及阻止危害影響之實現、如果失敗、則有組織的國際和平全盤計畫、勢將破壞、次墨西哥代表沃台迦發言、謂渠願贊助可以担保尊重國聯整個會章而不爲人種上與地理上的理由所牽制之計畫、俾政府·人道·與公道之原則得以堅定不拔、（四日路透社電） 
[請美贊助决議案]  
　　（日内瓦）國聯大會、擧行全體會議、一致通過决議案、散會後、大會主席希孟、函請軍縮會議美國代表團、將關於遠東衝突之决議案全文、轉達華盛頓政府、請其贊助、（四日哈瓦斯社電） 
[遠東股起草議案]  
　　（日内瓦）今日國聯大會遠東股草一决議案、請在滬有關係各國、訓令其軍事視察員、將中日兩軍究否停止敵對行動、立即報告國聯、並一面滬努力調停、務使終止流血慘禍、（四日國民社電） 
僞國準備 
[請求各國承認]  
　　趙欣伯反對建都長春 
　　已歸嚮之護路軍譁變 
　　（北平）外訊、僞國將向駐瀋各國领事進行承認交涉、并派趙欣伯爲赴日特使、要求日政府承認、（五日專電） 
　　（北平）瀋訊、趙欣伯呈本莊、反對僞國建都長春、謂瀋陽係前淸發祥之地、與日本亦接近、交通便利、仍宜都瀋、（五日專電） 
　　（北平）滿洲里外電、已歸順僞國之護路軍約千名、四日午突然譁變、商店閉門、人心惶惶、（五日專電） 
　　（北平）臧式毅擬招警備隊萬名、現已有三千名、（五日專電） 
　　（哈爾濱）熙洽委尙志爲東鐡護路軍參謀長、（三日專電） 
　　（哈爾濱）　朝　經日方釋出、委爲新國軍事部長、（三日專電） 
　　（瀋陽）滿洲僞政府行政委員會今日决定、俟本月九日舉行政府成立典禮後、即通知此間各領事、請各國政府予以承認、並特派專使赴東京與莫斯科商請交承認、至赴日專使現擬趙欣伯充任、（五日國民電） 
[日對滬案方針]  
　　主張圓桌會議討論兩項問題 
　　（東京）日外相芳澤今日對於中日關係之最近發展、不欲有所評論、但日官塲則誣中國有意緩開滬案預備會議、可使日内瓦焦急、聞日政府已有新訓令致出席國聯代表松平、内容未悉、此間官塲主張關於日軍撤退問題、與公共租界防衛問題、應在上海圓桌會議中、同時討論、此項會議即中國不參加、亦當召集、而以討論結果、通知中國、並稱日本提出解决滬案之基本條件後、中國曾表示不能接受、但尙未提出對案、日本極願各國代表參加預備會議、其地點亦願在完全中立地方如英艦坎特號等處舉行、（五日國民社電） 
[蘇俄增防邊境]  
　　日某要人密奏洩露 
　　里加蘇俄伊資凡斯夏報今日指責日本有軍事佔據遠東蘇俄土地之切實計畫、謂俄政府現獲有文書證據、證明日本意欲儘速佔據貝加爾湖以東之各主要區域、故俄國實應立即積極增厚其邊界之防務、並必須應付滿洲白俄之活動、因該處白俄現獲有援助、顯然準備侵犯蘇俄云、（四日路透社電） 
　　（莫斯科）蘇俄半官機關報伊斯維斯的亞昨日一破數月來之沉寂、於評論中責日本準備對俄戰事後、今日復披露、日本某要人之密奏該要人姓氏則未發表、僅稱、係俄政府所熟知者、據謂該密奏内稱、觀於目前蘇俄一般狀態、可以决定其無力作戰、故此時爲帝國解决遠東問題之非常機會、蘇俄西隣波蘭與羅馬尼亞、目下仍可與我一致行動、但若更歷若干年後、則此種可能性將見减少云云、該報評論謂此項文件、或可認爲個人意見、但此侵略計劃之倡議人、實居顯要地位、即其個人意見、亦殊有政治力量、我人必須極端警覺、注意遠東邊境經過之一切事件、况蘇俄向日本提議商訂不侵犯條約、今已兩月、日政府仍認無答復之必要、其意可知、該報所引密奏、内又有一節聲稱、日本對俄必須採用堅决政策、隨時準備作戰、我國眞意當然不在防止赤化、而在佔據東部西伯利亞、日本必須迅速與俄開戰、若遷延不决、則局勢將愈有利於蘇俄、並預定佔據西伯利亞可至貝加爾湖一帶、倘能得歐洲各國充分合作、則不難更向西方進展、該報又引另一文件、表示日本之欲利用白俄、以擾蘇俄、據謂該文件内稱、日本若僅由遠東進攻、難制蘇俄死命、故宣傳一層、必須認爲最重要活動之一、俄之西隣及其他各國、不難籍宣傳作用、牽入對俄戰爭、同時並可利用其國内外諸白俄、使其内部分崩云云、該報評論聲稱、自日本在東三省佔領範圍擴張後、該處白俄之陰謀亦愈衆、此皆有事實可徵、我人必須極端注意、急取保衛境土、抵禦侵犯之必要方案、蘇俄雖抱和平政策、但不可具漠視事實之政策、必有以昭示世界、苟有人侵犯境土蘇俄準備作戰云、（四日國民社電） 
　　（莫斯科）蘇俄外交委員李維諾夫爲出席軍縮會議總代表、本月二日回京後、僅留三十六小時、於昨夜匆匆返日内瓦、據可靠方面聲稱、李氏此行、係與政府領袖有所商榷、惟此次俄政府所稱獲得足以證明日本要人圖謀早日進攻蘇俄之交件、是否將在國聯大會中有所利用、猶未悉之、（四日國民社電） 
[李杜軍抵賓州]  
　　與于深溦部激戰 
　　王德林向東寗進 
　　（哈爾濱）李杜率自衛軍二日抵賓州、與于深溦軍激戰、三日駐哈日軍及煕洽之警備二旅往援、今日飛機一架至賓縣枷板站偵察、向自衛軍投六彈、炸死兵十一名、（三日專電） 
　　（哈爾濱）今晨高齊棟·袁慶濓·返哈、聞二日晚在珠河晤丁超、談判無結果、哈綏綫自衛軍三日向延壽縣退却、該軍就地籌餉、尙有十餘縣輸將、丁超三日往延壽、（三日專電） 
　　（哈爾濱）王德林救國軍向東寗攻進、煕洽請龍井村日軍往堵、（三日專電） 
　　（北平）吉林王德林部克復敦化後、在距縣城四十里内嚴密佈防、並破壞吉林敦化間長途電話、日本近積極修築之吉會路受一大打擊（五日專電） 
　　海林日軍一旅團天野少將、率領由中東路自一面坡運抵海林後、當留一隊防守海林、餘即進攻中國軍隊及義勇軍、按一面坡與海林俱爲中東路東段車站、日前蘇俄爲日方要求運兵事、曾請日政府加以解釋、其後蘇俄遂允其運兵、最遠至海林爲止、現一面坡亦有日兵駐紥、（五日國民社電） 
二中全會 
[舉行正式會議]  
　　計劃出兵討伐叛逆 
　　汪精衛辭職决挽留 
　　（洛陽）四屆二中全會於四日上午九時、在洛陽西宮東花園開第一次正式會議、出席中委丁超五·葉楚傖·方覺慧·于右任·周啓剛·陳肇英·居正·朱培德·周佛海·朱家驊·汪兆銘·陳公博·顧孟餘·李烈鈞·楊杰·甘乃光·石瑛·賀耀組·覃振·馮玉祥·劉守中·石靑陽·邵元冲·陳立夫·陳果夫·夏斗寅·曾養甫·丁惟汾·趙戴文·何應欽·李濟深·方振武·王伯羣·劉峙·王伯齡·王法勤·列席候補中委曾擴情等二十八人、列席中監委林森等七人、列席候補中監委李次溫等九人、主席顧孟餘、秘書長葉楚傖、議程如下、 
㈠全體肅立爲抗日殉難將士人民默哀三分鐘、 
㈡政治報告、（汪委員兆銘） 
㈢軍事報告、（何委員應欽） 
㈣通過慰勞淞滬將士電、 
㈤通電慰勞戰地同胞電、 
十二時休息、下午三時、繼續開會、政治軍事報告除關於軍事外交者不能公布外、聞施政方針、有下列各要點、㈠實行財政公開、㈡實行减政、㈢成立財政委員會、並使得自由行使職權、㈣現役軍人不得兼任政務長官之規定、應於最短期間次第實行、㈤籌設各級民意機關、以導入於憲政時期、以上方針、均經大會一致决議、全部接收、（四日專電）　　（洛陽）四屆二中全會四日下午繼續開正式會議、通過軍事組審查報告及外交組審查報告、（四日專電） 
　　（南京）今日洛陽官電報告、二中全會通過計劃出兵討伐東北叛逆案、又汪精衛提出辭行政院長案、經議决挽留、今日開會時、各中委曾起立靜默三分鐘、對於上海五星期來抗日保境之陣亡將士、鞠躬致敬、至對於討伐東北叛逆、則决定另組一軍事委員會、專事司其事（五日國民電二中全會 
[發出要電二通]  
　　慰勞淞滬將士 
　　同志發揮總理忠義仁勇之精神 
　　中央决傾全國物力人力以繼之 
　　慰勞戰區同胞 
　　對無辜被難同胞致沉痛之哀悼 
　　中央長期抵抗之决心始終一貫 
　　（洛陽）二中全會四日通過慰勞淞滬將士電原文如下、 
上海吳市長轉蔣總指揮·蔡軍長·戴司令·張軍長·並轉全體將士鑒、自暴日狂驅陸海空隊、挾其利器、凌迫淞滬以來、已逾一月、我淞滬武装同志、奉命守土、秉總理精神敎育之遺訓、爲民族生存而犠牲、喋血趨難、視死如歸、肉搏　鋒　夜無間、總理以忠義仁勇之精神勉吾同志、吾同志必誓死發揮之、吾祖宗以莊嚴燦爛之山河貽吾子孫、必誓死保障之、淞滬將士已捨身以赴之、中央决傾全國一切之物力人力以繼之、爲國家爭生存、爲國際公約謀保障、此次變更戰略、部勒整肅、聞報之餘、尤殷盻念、中央願與我將士申以明誓、與共死生、大會本此意旨、於三月四日敬向陣亡將士默念誌哀、除將爲國奮鬥以致死傷者交國民政府分别從優議恤外、特先電慰、中國國民黨第四屆中央執行委員第二次全體會議支（四日）　　（洛陽）二中全會四日通過慰勞戰地同胞電、原文如下、 
上海吳市長轉各報館各團體並轉各界民衆公鑒、自瀋變以來、東北江南、橫遭敵宼、尤以淞滬戰區犠牲最烈、當我武装同志受命中央抵死衛國之際、我戰區同胞、或伏尸流血、爭作國殤、或産蕩毁家、猶輸國難、或裹將士之創痕、而置親屬存亡於不顧、或圖敵械之毁滅、遂願身殉江流而無悔、凡我江南民衆之慘痛犠牲、東北義軍之堅苦奮鬥、無一非我中華民族精神至高無上之表現、此精神之勝利、實爲我民族復興光大之基礎、本全會敬於此致無限之欽仰、並對我無辜被難同胞致沉痛之哀悼、至於救濟事宜、應議交國民政府迅爲妥籌辦法、當此軍事時期戰區範圍、自隨戰略上之必要而定、但中央長期抵抗之决心、則始終一貫、惟望我愛國同胞、永矢共濟協作之精誠、戮力民族生存之奮鬥、謹此電慰、願共勉旃、中國國民黨第四屆中央執行委員第二次全體會議支、（四日專電） 
日實業界要人 
[團琢磨被暗殺]  
　　兇手現已就捕 
　　（東京）著名三井會社理事實業界要人團琢磨男爵、今日午後十二時二十分爲一不知姓名之刺客擊傷殞命、團琢磨正在三井會社門前下汽車時、爲彈所中、受重傷倒地、不足半小時、即因傷重逝世、行兇目的、雖無所聞、但衆意此殆因邇來外間盛傳三井會社豫料政友會上臺後、必重施金禁、故藉投機盈利若干兆元、而受害者實繁有徒、故兇手忿而出此、三井會社雖否認投機之說、但謂其購入美金、純屬合法之商業交易、按近曾有示威者一團、擁入該會社責問此事、續電、今悉 
兇手名比駒、與近暗殺井上之込駒爲至交、二人前曾討論合組大日本國民黨、又悉込駒擊井上之手槍、乃自近在滬受傷之海軍中尉伊藤處竊得者、當時共竊二於、另一枝查無下落、或曾贈與比駒、而枝今日用以擊斃團琢磨、按團琢磨年七十有二、在美國波士敦工科專校礦務工程系畢業後、回國執敎鞭數年、嗣任政府 
氣候觀象臺職員、後服務三池煤礦、迨三井會社購貿此礦、乃加入該會社、卒爲理事之一、近倫敦泰晤士報所登石井子爵等諸名人之公函、團琢磨亦爲署名者之一、（五日路社透電） 
　　（東京）刺三井會社理事長團琢磨男之兇手、名菱治五郎·警察當局認爲有共黨嫌疑、但兇手堅不招認其同伴、惟供認彼於一星期前抵東京、調查團男之行動往址及汽車番號等、警察當局現正從事搜捕同犯、又團琢磨遇害後、三井會社擬舉行社葬、國聯調查團六日中止日光之游、俾往吊祭、（五日遠東社電） 
　　（東京）暗殺團琢磨之兇手、今已被逮彼名西沼、年僅二十三歲、現在拘禁於東京警察總署、不許與外人通消息、正在積極研審之中、（五日國民社電） 
美衆院通過 
[菲列賓獨立案]  
　　（華盛頓）美衆院島務委員會今日通過一 
 
 

Page 6

 
 
案、規定菲律濱設立憲法政府五年後獨立、毌須召集國民大會取决、但有限制該島對美移民與貿易之規定、（四日國民社電） 
德報詳述 
[軍縮大會局勢]  
　　各國軍械銷路暢旺 
　　（柏林）外交政治新聞載一社論詳述日内瓦軍縮大會之局勢、重申德國根據平等與公允原則、解决軍縮爭案之要求、並謂目下各國製造軍用毒瓦斯之工廠、共有三十家、法居第一、次爲捷克斯拉夫、波蘭居第三位、比利時居第四位、捷克共有專廠八所製造此物、又謂大軍械廠現正運動反對軍縮、自上海區域第一砲發聲後、國際證劵所中各軍械廠股票、均見堅俏、此種工廠當然希望出品之暢銷、故爲反對軍縮之一份子云（四日國民社電）中央研究院 
[獲于里盎獎金]  
　　（巴黎）法蘭西國家古文學會因中國中央研究院印行著作多種、尤以歷城安陽河南等處之考古發掘、頗爲重要、特贈以于里盎獎金、（四日哈瓦斯社電） 
[美國政費短絀]  
　　（華盛頓）美政府政費短絀不敷之數、達十萬萬美金、或將成立營業稅、以彌補之、此項提案已交衆議院財政委員會審查、該委員會今日核准二釐五廠銷稅、（四日路透電） 
[中俄復交問題]  
　　俄方未表示意見 
　　（莫斯科）今晨俄報皆於顯著地位刋載洛陽所發中執會通過中俄復交議案消息、惟各報咸無評論、對於俄方主張、絕不稍露端倪、詢諸官場、亦拒絕表示意見、（五日國民社電） 
[外部電顔惠慶]  
　　停戰不成問題 
　　日兵應速撤退 
　　（南京）外部電顔惠慶、國聯通知停戰、在吾固不成問題、惟滬議日提條件、儼然以戰勝自居、違反相互退讓本旨、是以迄未接受、現中國退至二道防線、並未進攻、望速令日兵撤退、俾圓桌會議得召集、又謂上海無辜市民受砲火飛機死傷 
七十餘人、房屋數千棟、若講賠償、當由侵略吾國吾境者負其責任、（五日專電）謝米諾夫 
[在遼組義勇軍]  
　　（哈爾濱）謝米諾夫在遼組義勇軍二十大隊、每隊三百人、哈白俄均往應募、（三日專電） 
[遼西義軍稱捷]  
　　擊斃日兵六十三名 
　　（北平）遼西第四路義勇軍上月二十九與日人所委之僞錦西興城剿匪司令程興遠部日兵百餘名激戰、翌晨日兵又增二百餘名、兩次激戰甚久、日兵終敗退、計斃日兵六十三名、獲機槍一架、三八式步槍三十二支、義軍陣亡軍士二名、負傷四名、（五日專電） 
日政府 
[續派大將來滬]  
　　（青島）據此間日方消息、日本又派保鄩大將等多人、於五日下午五時、由東京急行赴滬、（五日專電） 
　　（東京）前海軍大臣阿部大將、將於明日乘上海丸自神户啓程往上海、約八日可抵滬埠、聞其目的在調查研究補救上海現局方案、與日本今後對華根本政策應取之方針、（五日國民社電） 
韓復榘贊同 
[對日長期抵抗]  
　　（北平）韓復榘今晨分電蔣張、表示對中央主張對日長期抵抗、極表贊同、本人願率部曲惟蔣張之命是從、（五日專電）　　（北平）蔣伯誠談、昨接何應欽及張羣來電、稱援軍已陸續到達、正反攻、此次援軍緩進原因、係某某各部奉令南開赴滬、抵滁州時、中央恐該部由浦口過江、引起日人注意、故令由滁州徒步東下、到滬稍緩、謠言均不足信、此次中央召集二中全會、本蔣汪發起、蔣因滬事緊急、親在京坐鎭、滬變後蔣已調五軍八七八八兩師及中央直轄部隊加入云（五日專電）　　（北平）平抗日會電二中全會、請出兵收復失地、并呈請中央撤消國難會議、（五日專電） 
駐榆日軍 
[否認接收車站]  
　　（北平）楡關電、駐楡日軍聲稱、接收楡關車站事、該日軍並未接有正式命令、日憲兵列席會議、係奉山路之邀請、（五日專電） 
[準旗秩序漸佳]  
　　（北平）歸化電、準旗事變經開旗務會議、公舉奇壽山爲東午里召吉、執行旗務、準旗秩序甚佳、只那森達賴及奇子俊遇害、那全家未波及、（五日專電） 
[張之江視海防]  
　　（徐州）路訊、張之江二日午由運河線轉隴海路、乘車抵海州、寓新浦東亞旅社、三日邀海各界談話、研究防務、並由駐海九十五旅長劉國明陪同赴　溝視察、張談、沿途視察江陰·南通·泰興·宿遷·等縣、感覺以江陰爲最要、業指示增防、此次到海佈置、則我江防海防均臻鞏固云云、聞張將由海赴洛、（四日專電） 
　　（徐州）王均以津浦南段防務重要、前令沿綫駐軍嚴密警戒、四日特由徐南下、親自視察南宿州·蚌埠·滁州·浦口等處防務、（四日專電） 
　　（揚州）三日敵艦一艘、駛泊縣境三江營江面、現仍停駐、（四日專電） 
[陳銘樞將回粵]  
　　奉中央命有所洽商 
　　（香港）聞陳銘樞將回粤、奉中央命、有所協商、孫科三日電粤促派機援滬、（五日專電） 
　　（漢口）陳銘樞派代表彭籛四日抵漢、謁何成　商要公、晚車赴長晤何鍵、蔡廷 
楷亦派代表過漢赴湘晤何、（五日專電） 
[江北匪風猖獗]  
　　（淸江浦）江北匪風猖獗、淮陰丁集四日被佔、第二十五路梁總指揮以當此國防吃緊、特派九十六旅王修身旅長統率所部及獨立旅先行肅淸内患、然後一意對外、（五日專電） 
　　（淸江浦）淮安發起聯合沿海東灌漣鹽阜以及沿運淮陰寳應共八縣自衛會、遵照地方自衛會章設情報股、互通聲氣、以資防衛、頃各縣已一致電復贊同、積極進行、（五日專電） 
[芬蘭拉浦事敉平]  
　　希爾新福芬蘭拉浦　事已平、今夜已恢復常狀、戒嚴與檢查均經取銷、芬蘭總統今夜發表宣言書、對於軍民矢忠政府、表示感忱、並重行申明、政府嚴懲破壞民治諸叛首之决心、（四日國民社電） 
[日本失業者激增]  
　　（東京）日本内務省社會局發表云、自去年十二月至現在三個月間、失業數計四十七萬七百三十六人、實爲空前所未有、且有日日激增、現據此三個月内之失業者中、薪俸生活者有七萬七千三百五人、日傭勞働者十八萬八千九百三十六人、其他勞働者二十萬四千四百五十人、（四日路透社電） 
[林白决爲愛子贖票]  
　　何浦盛林白子綁案雖有種種傳言、但今日迄無釋回希望、林白對於各種傳說、不願置言、蓋恐礙及其子之生還也、林白夫婦現已發出一文、不欲傷害綁案中人、祇欲其釋回糼子耳、林白現已凖備付贖欵五萬元、林白子被綁後、哇海哇省有一富家子年十一歲、亦被綁去、匪致函其父、如不即備價取贖、即殺其子、北平常州同鄉會今日電致林白慰問、（五日路透社電） 
　　好潑偉文林白公子被綁後、警察及私人方面、努力偵訪、迄無朕兆、今日林白夫婦承認、迄今所得線索、已證明無一 
有價値、林白現已親書一公開函、並就無線電話播音、對綁匪完全屈服、允付贖欵五萬元、對於送還其公子之人、决不追究同時紐傑賽州公訴員、亦聲明林白公子倘能安全珠還、允對於綁匪或其他有關係人、免予罪罰、（四日國民社電） 
　　韋斯哈福特今夜警察聲稱、林白公子被綁案、嚴詰林公子乳娘之情人强生後、已獲得重要消息、案情現正開始破露、（四日國民社電） 
　　好潑韋爾林白今日午夜離宅、行縱秘密、料與綁匪接洽事有關、（四日國民社電） 
[日新國會定期召集]  
　　（東京）日本新國會定於十八召集、屆時高橋内相或將因病不能出席、现政友會中人頗盧敵黨將藉此企圖推翻現政府、蓋高橋若不能出席、民政黨將責其不負責任、且即高橋出席、聞貴族院亦將提出彈劾案、認其對於一月問韓人圖剌日皇案、應負責任、因此高橋目下雖無辭意、已有若干消息靈通之觀察政治者、料其於國會開會後、將被迫辭職云、（五日國民社電） 
[日元老西園寺抵東京]  
　　（東京）日本元老西園寺公爵、鑒於上海局勢嚴重、今日自興津别墅啓程、於下午二時二十分抵東京、隨乘汽車赴京寓、（五日國民社電） 
[平團體歡迎滬代表]  
　　（北平）平全民救國會國難救濟會、民衆籌金救國會等、今日歐歡迎滬代表章態王左等、并電請中央收復失地、取消各級黨費、移充軍費、（五日專電） 
[平綏靖署實行減政]  
　　（北平）平綏靖署以國難財困、今日通令即月起、實行减政、最高薪額一律百元、百元以下者不减（五日專電） 
[魯大昌部攻克武都]  
　　（北平）蘭州電、魯大昌克復武都、鄧錫侯部向川邊潰退、魯率部追擊中、邵力子 
定十日前首途至陜、偕鄧寳珊林競譚克敕等來甘就職、（五日專電） 
[膠東魯北駐軍換防]  
　　（濟南）駐膠東孫桐萱二十師與駐魯北曹福林二十九師換防、膠路奉令備車三列、（四日專電） 
　　（濟南）喬立志部七四師今日開靑州、換回二十師馬進功旅、（五日專電） 
[魯省厲行緊縮政策]  
　　（濟南）省府常會議决二十一年度各縣地方預算、應遵照中央緊縮政策、裁减駢枝機關、不裁减者亦不得超過二十年度預算、又平市官錢局濟寗潍縣滕縣設分局、靑島烟台龍口周村博山泰安設辦事處、（四日專電） 
[烟台昨開走兩日艦]  
　　（濟南）烟台兩日艦昨開走、龍口尙有一日艦、（五日專電） 
[馮祝萬已啓程入京]  
　　（香港）馮祝萬偕陳濟棠代表周芷、四日啓程赴京、（五日專電） 
[閩軍將圍剿譚曙卿]  
　　（福州）保安處令何顯祖·陳齊煊·陳桐·黃炳武·向下斜寨梧尾圍剿譚曙卿、林靖附譚、林成瑚部將受編、方聲濤未行、林知淵郭詩輝將赴滬、（四日專電） 
[日機飛至嘉興偵察]  
　　（杭州）日機一架、四日晨十時、飛嘉興偵察多時、高度在四千米突以上、我未加射擊、旋即他去、（四日專電） 
[蘇站破獲漢奸一名]  
　　（蘇州）五日申刻、蘇站獲敵探、鹽城人張金、藏有軍用圖五張、（五日專電） 
　　（蘇州）鄒縣長因日機五日在蘇傷人、五日再請抗議、（五日專電） 
 
