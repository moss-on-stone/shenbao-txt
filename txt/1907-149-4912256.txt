# 1907 - 149 - 4912256

 

Page 1

 
 
   
 
 

Page 2

 
 
[宫門抄]  
　　二十四日 
召見軍機魏震 
祝辭 
[本館遷居祝詞（新）（續）]  
　　一曰保存國粹也。夫學必師古。晦菴所以垂箴。魯未可取仲孫以其知禮。經傳所載。可爲前規。中國三代以還。亡國之禍疊見。然祖龍斟鼎。而伏生孔鮒。抱遺經於後時。蒙古竊苻。而東原深寗。傳絶學於一綫。雖玉牒屢易。而學統常存。洎乎近時。遷變日亟。安息畫革之字。汜濫於中區。佉廬斜上之文。浸淫乎宙合。纎兒獧徒。後生小子。目不觀雅記。耳未聞故書。六經埋塵。三史。掛壁。眞宰。撓奪。踵趾不根。且夫張湯特列陰陽。定嫻推步。許商兼通數術。未泯疇人。農法列漢志者九家。爾日豈忘。種植。醫經著古籍者七種。其中具有箴湯。而乃棄本根爲弁髦。奉彼學爲剏獲。人笑其驚世駭俗。吾謂其背本誣祖矣。近今以來。歐美人士。多究中學。借諸蕃之志。以知中外之溝通。西域之編。而証佛敎之緣起。然則在人者方抱殘而守缺。而在我者。乃棄本而求根。不其傎歟。且夫學也者。國之粹也。學旣不存。國於何有。是以波爾尼國文湮滅。而洼肖爲墟。婆羅門經典式微。而恒都他屬。觀之往轍。可爲寒心。同人不才。烏可以已。謹本愿力。發爲文章。蒙霜殺。物貞檜之心瘉堅。廣宇回飇。勁草之質不侻。於以揚國徽。紹絶學。闡三倉之雅詁。扇六籍之姱芳。憂時君子。或有取焉。 
　　一曰愼重交涉也。粤若銅街闢邸。呼聲有刑馬之盟。𤏡塞稱師。清酒訂黃龍之約。控馭之策。自古爲艱。自西歐互通。門户大闢。得尺得寸。詩人之所興嗟。五城十城。史氏因而流涕。地非不廣也。才非不多也。然而我步日促。以片陬而敵四方。彼氛方深。若飢豺之搏瘠兎。加以因應屢誤。佈置多乖。機宜偶失。而凉安生中變之心。盟約不堅。單于有輕漢之志。思夫典午淪鼎。由於徙戎雜居。天水隳苻。始於。割地予敵。僧孺固拒悉怛。坐失生羗。捐之議棄珠厓。終傷國體。近者祅堂棋布。景敎風行。寳刀插腰蘇蘇拜。高髻簪珥。牙牙蠻歌。或則持銀鵲而奔。或則鑄金枷以待。天步。慼慼。留胡僧之 
 
 
 

Page 3

 
 
刦灰。臥榻沈沈。任他人之酣睡。同人等遵此外侮。鑒乎前車。求愼交之方。思弭釁之術。廣羅報章。爲之趍譯。通兩家之驛騎。釋彼我之疑滯。庶我疆我理。黃池會而覬覦消。無詐無虞。銅柱標。而界限定。對于外則。陳覬覦之政策。對於内則告應付之方針。外交之策。其有豸乎。仍未完 
專電 
[電一廣東（四月二十四日亥刻）]  
　　潮州饒平縣黃岡鎭土匪已被官兵擊敗潰走粤督現飭水師提督李準赶緊搜勦並派兵輪清查海面今日又有電奏請慰宸厪（思） 
[電二北京（四月二十四日亥刻）]  
　　新簡粤督岑春煊因奉兩宫面諭速赴新任决定于五月初一日請訓出京（大） 
緊要新聞 
[奏准改派歐洲留學生監督北京]  
　　江鄂兩督擬派蒯禮卿觀察爲歐洲留學生監督已誌前報茲悉端張兩制軍已于十六日會奏略稱江鄂兩省前派英法德比四國留學生監督吳宗濂業由比國參贊奉命兼權使事茲查有淮揚海道蒯光典堪膺監督之任合無仰懇天恩准令開缺前往接充如蒙俞允其監督辦事章程應令切實釐訂等語奉硃批著照所請（宫） 
[京師設立裁判廳之計畫]  
　　二十三日文匯報接北京電云北京城内設裁判廳九處每廳設裁判長一員判事官二員司民事一司刑事另設紀錄書記等官不日議定出奏 
[電飭愼重西藏交涉北京]  
　　十六日外務部電致駐藏大臣張蔭棠欽使略謂西藏地方現擬開通商埠嗣後凡交涉要事請與英使直接商辦惟須將所議之事詳細情形隨時電致本部以便詳核再爲訂定不得草率從事以昭愼重而保主權（仁） 
[東省督撫請訓之奏對北京]  
　　東省督撫徐世昌等日前召見時兩宫深以東三省交涉棘手爲慮嗣唐中丞奏云俄人新敗其氣已餒日人顧全邦交其意甚殷三省開闢商埠各國得逹貿易自由之目的已無間言果我政修事舉外人亦未嘗不以同享平和爲宗旨交涉雖有棘手臣等責無旁貸自當盡心辦理慈宫聞奏甚悅仍囑以和衷共濟大事則進京與王大臣面商不可冒昧云（金） 
[東督預備痛剿鬍匪北京]  
　　東督徐世昌以東三省鬍匪蔓延亟須防剿擬將北洋借撥兩鎭軍隊分駐險要預防將來進剿時四散旁竄業己委張金波觀察先行赴奉禀商趙軍帥擇定何處衝要駐兵若干禀覆核奪以便卽由天津分隊開往免得到奉後再多周折（肖） 
[蘇省舉辦船捐之阻力鎭江]  
　　蘇省近因財政困難舉辦船捐而駐滬日本總領事以有碍通商且違條約等詞照請蘇撫收回告示已誌前報茲駐鎭英領事亦屢次向鎭關道抗阻洋商堅不出捐甚致有派洋人押運船貨之事榮星莊觀察以捐欵出自船户與貨無涉竭力辯駁英領卒未□允刻又聞鎭江商會中人亦以災歉之餘商業與船户交困此項新抽船捐實在力有未逮己聯名禀請江督主持飭卽暫緩舉行矣（象） 
[詔安亂黨情形]  
　　念三日東京電云廣東洋務局通告日本駐福州領事寛東邊境亂黨漸己撲滅近日長崎有人由汕頭回家傳言十六七兩日詔安地方官軍與賊大戰死千餘人并擾及大埔順平此項亂黨携有新式鎗械聞有日本販賣藥品者六人現尙不知下落譯字林報 
[湖州各學堂全體罷課杭州]  
　　湖州師範學堂教習王建善與監督沈毓麟因事衝突沈卽將王辭退詎師範學堂中學堂高等小學堂各學生均懷不服遂於二十日聯合罷課要求請回沈憤甚卽電致省憲辭退師範中學堂兩監督以及高等小學堂堂長現湖州府束手無策云（比） 
[學部密飭妥議聘用西女敎士北京]  
　　中國女學堂敎習聘用外國女敎士一節早有是議茲聞學部將實行其事近日已有密札頒布外省各提學司囑爲妥議惟不得不格外秘密恐外間知之或有煩言尤多窒碍云（銅） 
[巡警兇毆學生七誌蘇州]  
　　蘇州西路巡警兇毆學生業已六志前報茲悉經吳縣釘鐐收監之二巡警一姓張名紫良一姓管 
 
 

Page 4

 
 
名得銀其爲首肇禍之正兇王得勝現經撫憲陳中丞嚴飭巡警總辦洪觀察轉飭巡官文大令將其　局之照片翻印多張通飭各處一體嚴拿尙有巡長三人現亦管押吳縣待質所候緝獲正兇再行核辦（間） 
　　長元吳敎育會與蘇撫陳中丞往來函稿均已登報茲悉二十二日敎育會又開特别會公擬一函復呈蘇撫列名者有一百五十六人原函錄下敬復者巡警兇毆學生一案前日接奉復示知已蒙通飭重辦仰見保全治安之意曷勝紉佩學生與巡警本無交涉似不至有積怨深仇誠如尊諭然此次警兵肇事以通班數十人紛持刀械傷及五校學生如謂從中别有原因則所與爲恩怨者必有主名斷無不問何校學生均遭痛打之理巡官以下責有專歸旣荷查辦當不至稍有輕縱軍律固難比附然在官人役罪應加等持刀傷人情節尤重似非澈究不可現在人心未平不獨學界一方面務祈早日辦結迅賜宣布以安衆心無任感禱之至敬再啟者日來又經教育會調查員於十九二十等日查得中路警兵號衣大半去其肩上號數從中又有何因紳等頗滋疑慮合并再陳（總） 
[卾督電奏洋米亦准免釐北京]  
　　日前鄂督電致軍機處請爲代奏略稱湖北前因辦理平糶由川購米十五萬石奏准免釐在案嗣又續購洋米漏未奏明茲准稅務處電詢是否一律免釐等語竊思淮徐振米均經奏准免釐卾省事同一律可否懇請天恩一律免釐云云奉旨著照所請稅務處知道欽此（慕） 
[郵傳部擬造鐵路比較表北京]  
　　郵傳部擬將各省已造成之鐵路出入欵項孰贏孰絀詳細調查繕造總册作爲比較表存部備案現己通咨各省照辦矣（同） 
[徐統制覆勘江南北新軍會操地勢鎭江]  
　　南洋陸軍第九鎭統制徐固卿軍門於二十二日偕同江北新軍叅謀處總辦鄢錦亭觀察及十三協統領徐儀亭兵備處夏提調敎練處張提調等員至儀徵六合江浦等縣沿途察勘江南北新軍會操地勢繪圖貼說以定戰線之起訖聞己决議以儀六兩縣交界地方爲秋操地叚云（應） 
[粤督電請嚴緝逆黨蘇州]  
　　蘇撫陳中丞昨得粤督周玉帥來電略謂新嘉坡領事緝嚴孫汶羽黨陳純一名供出孫汶在新嘉坡私購軍火分運回華現孫已由蘇門答臘地方改裝易服濳回中國至各處煽誘入會約期五月或七月間起事應請飭屬一體嚴密緝拿加意防堵云云現中丞已通飭各屬文武認眞跴緝不得少有疎忽（億） 
[電諭江督嚴防逆黨北京]  
　　汪督端午帥電奏訪查逆黨布置情形已誌昨報茲悉此電由軍機處入奏後卽於四月初八日欽奉諭旨照錄如下端方電奏悉著卽督飭嚴密查拿隨時防範毋稍疏虞欽此（夜） 
[加拿大又限制華人]  
　　據英字報云現在加拿大政府又欲在域多利碼頭建一木屋以爲羈留華人入口之用并附設醫生房及幫醫生公事所凡有船入口必經醫生落船查驗頭等客毫無疾病者始能登岸餘如二三等搭客查騐益爲嚴密如有意外之病立將原船遣往埠外候訊發落云譯日本新聞（頴） 
本埠要聞 
[滬道復請領袖扶助華人生業]  
　　駐滬各領事不允將公廨送交之租賃木器及水爐兩業設立公所告示照章簽字已誌昨報茲悉滬道瑞觀察以各領事每爲洋商扶助生業請華官出給告示如禁止冒牌等歷經照准有案如謂扶助生業不應給示各領事亦不應代爲求請因特照會領袖請仍簽字勿爲留難并謂本道保護華洋商人生業無不一視同仁何以各領事僅知扶助洋商而不許扶助華商實不足以昭公道云（速） 
[戕斃黃排長竊賊將次正法]  
　　義勇隊排長黃勳伯被竊賊王阿仁戳傷身死一案經滬道瑞觀察親提復勘供與縣訊相符業已詳請兩院將該犯王阿仁就地正法以昭炯戒又聞觀察本擬由電請示因該犯在監患病故改爲詳文云（便） 
[預備歡祝禁烟]  
　　城内南市大小各烟館業由滬道瑞觀察限於五月十二日一律閉歇茲本埠拒烟會同人擬於十一十二等日製備旗彩懸掛通衢以誌慶祝想紳商學界無不贊成此舉也（川） 
[滬道派員再查馬革道產業]  
　　滬道前奉蘇撫飭查閩省銅幣局總辦馬革道滬上產業飭據英廨關太守查覆新馬路醫園弄並無該革道之產於前日電覆蘇撫己紀前報茲瑞觀察以滬上華人產業每托洋商出名列契致難澈查此案事關重大恐有此項情弊因於昨日復派親信人員密加查訪務得確實一面並電禀蘇撫俟查有端倪再行禀報（等） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（七）（續）]  
　　第五十八條礦商脹簿格式辦礦者無論華商獨辦或華洋商合辦或合股公司最少須備帳簿三本一爲紀載所有產業物件與贏虧帳目一爲流水簿一爲各户往來總帳簿另備帳目一本紀載各分理處辦礦用費與所出礦苗爭礦之數目並出售數目及價值該帳簿必須由礦務總局頒發一定格式以歸一律且裝訂完善 
　　第五十九條礦地各圖之准備除批准礦地之時由測繪委員所繪之圖外各開礦處均應備存下開各圖以便隨時查看（甲）按測繪委員之原圖預備一張或由原圖揷出須經校准者亦可指明所准礦地之界限之路徑之通氣溝渠及安置機氣之處設廠之地址並别項地面所占各礦界之界綫礦界之數目邊徑之角度此圖應與乙圖之程度相同自圖成之日起最遲於六個月内即應隨將情形添註更改（乙）礦產所屬地面之總圖或由原圖描出已經校准者指明所屬礦產界限脈槽之斜形與面層或冲積面層或壤礦所有地面工程或孔穴井眼鑽孔屋宇水道水壍貯存雜質之處官路鐵路車路通電力綫電報綫電話綫接電拖繩大小陰溝圍棚及地面所見之物須當保護不許其下面掘空者此圖自空成之日起最遲於一年内即須隨時改正（丙）祺圖或由原圖描出校准者指明礦產界限各種穴口隧道横徑内井凸形穴横徑礦掘撐柱地腹之路站火藥庫現采之礦脈礦槽礦牙所有隔斷礦積之石並突入礦積之石凡遇槽脈緊要之更變亦應標明所有别式之礦脈或礦積之層次迭復者應照礦務委員所囑將其遞層所作之工程别圖載明此圖應自　成之日起最遲於三個月内即須隨時更正（丁）硔工段圖應由礦井起指明分叚祺工或全叚祺工并層脈槽各種形勢曁所有離位之層次及衝突石等類此圖自告成之日起最遲於一年内即應隨時更正 
　　第六十條礦圖之比例尺所有各圖定以十百千萬之級數爲比例前條甲乙兩節所載之圖乃按礦地大小爲定或五百分之一或千分之一或二千五百分之一或三千分之一爲限但丙丁兩節所載之祺圖或以五百分之一或以千分爲限 
　　第六十一條捨棄礦界辦法有擬捨棄其礦者無論全界或分界須將祺圖先行辦竣直至捨棄之日如有捨棄硔工者必須先將各處硔工詳細測量妥當然後方准捨棄　礦商若因事故　棄其礦則當呈報礦務委員限六十日内將其因礦業所建設之房屋及其他之建造物一律撤去若逾期不撤即將所有者歸地面原主但勘礦委員應履勘　内外凡有關地方安全之物則不得撤去若礦商逃亡不知蹤跡則亦依此條之法辦理 
　　第六十二條礦商應存圖一分於總局各礦商應將第五十九條所載原圖描出校準各具一張呈交礦務總局備查 
内治部 
[調查川米到漢之實數漢口]  
　　自江鄂義賑三處派員赴蜀購辦賑米後日來由輪船載運到漢者日有數起昨由漢關道桑觀察調查其入口總數如左河南共三萬九千九百件關秤重五百五十八萬六千斤又盛宫保承辦義賑共一萬四千三百七十六件關秤重百零一萬二千六百四十斤武漢官商所辦共一萬一千一百五十五件關秤重一百五十六萬九千一百零六斤（安） 
[詳覆宜開米禁安慶]  
　　蕪湖前因粮價飛漲民情惶恐紳商均以禁運出口爲請前經上台批飭藩司蕪湖關道蘇院米厘兩局妥籌議覆茲據會銜覆稱二月望後天霽晴和菜麥煥發米穀柴薪價漸跌落羣民安業較前此情形實屬大異與其一禁一開拘於約章週折何如永禁永開免令外人過問任聽流通不但餉捐釐稅尙可兼顧似於民食亦無窒碍云云（風） 
[平糶糧食暫行放振安慶]  
　　蒙城縣王令辦理振務深恐緩急難應擬將平糶麥粮先行散放以濟要需業已禀報撫轅請爲核示矣（時） 
[嚴禁匪棍藉賭煽惑長沙]  
　　湘撫岑中丞訪聞湘省無業游民有藉演戲敬神爲名挨户派費開塲賭博情事甚至會匪闌入其中有青龍會鹿磯幇紅敎黑敎等名目坐堂放飄引誘入會湘潭縣鑽山班地方此風尤甚因特嚴飭司道通行各屬嚴密查拿並諭飭公正圑紳隨時稽查禀報以弭隱患云（亦） 
外交錄 
[札查廣州灣梅菉鐵路情形廣東]  
　　本年正月間法領事請修廣州灣到高州鐵路周督堂經札飭農工商局轉行高州道府查明此路修成是否有益商務需欵若干里數若干有無山嶺溪㵎及崎嶇費工之處一體查明禀復核奪在案現尙未據禀復復准廣州口魏領事面稱前請從廣州灣修一小鐵路到高州以興商務一事如華商股欵驟難凑集可先修至梅菉地方該處出廣州灣四十里爲高州所屬等語周督因再札行該局移行高州道府遵照先令檄行事理逐一詳晣查明禀復毋稍宕延云（金） 
[日本公爵攷察營口商務奉天]  
　　日本德川公爵先在奉天省城繼至遼陽沿途遊歷調查商務於日前抵營口尤注意本國商務之進步一再研究不遺餘力聞不日卽擬啓節前往大連灣攷察一切云（同） 
[美商不完落地釐金之交涉蕪湖]  
　　美商劉懋恩近在太平府寗國府南陵巢縣運槽柘皋廬州等埠建設美孚油行分棧日前該美商運煤油一千件赴巢縣起岸繳銷稅單後抗不完厘經巢縣釐卡委員禀請關道照會該管領事轉飭照章完納等情已紀前報詎美領答覆以洋貨己完正半各稅均免重徵約章所載甚明前由本國駐京柔大臣向外部屢次辨明在案請嚴飭該局遵約辦理勿得留難云云文觀察卽據函申駁謂領有總單之貨到指運之地繳銷稅單後應完落地釐捐係屬向辦如此徵之華商非徵之洋商毋庸洋商干預且查以上各處均非通商口岸照約不准洋商開設行棧仍請貴領飭令該商内地開設之分棧一律限期閉歇并照完落地釐捐以符約章而重釐務實爲至要特未識該商能遵約辦理否（曲） 
[日本航業歸併總公司鎭江]  
　　鎭郡日本航業之麥邊大阪大東三輪船公司前已改歸日清總公司管理現因麥邊公司在英租界躉船碼頭被英丁部局迫令遷讓而該輪以旣屬日清公司產業遂决計歸併大阪舊有碼頭分班行駛以省擇地建築之費（小） 
[稅司曉諭輪船搭客之文告漢口]  
　　江漢關稅務司安格聯君日昨示諭各輪碼頭略謂近日迭有輪船搭客來關禀稱有華人將其所帶貨物指係挾私扣留查拿請爲發還等情而本關實無其事此必有匪徒 
 
 

Page 11

 
 
冒充本關巡丁藉以行其攫竊之計查本關派往船上之華巡丁穿有號衣胸有號碼只查私鹽或查起卸貨物有無走私及别項弊端並無查拿人客所帶私貨之權只有穿號衣之洋扦手准查人客所帶之私貨其被查拿時准該貨客向該扦手立索收條以爲憑據此後如有未穿號衣之華人將爾等貨物扣留查拿立可報明船主或船上大副等拘獲送交華官懲辦勿受其愚云云（遺） 
[俄郵便局新定章程漢口]  
　　漢口俄國郵便局日前改定新章所有寄往俄國信件槪由鐵道遞寄（由漢口至北京由北京至新民廳哈爾濱以入俄境）除禮拜日及放假日外每日收信至五點鐘爲止（讀） 
[日領事往勘礦質漢口]  
　　駐漢日本領事水野幸吉君日昨往大冶縣察勘礦務聞須一禮拜始能回漢（今） 
[分飭商定約東洋兵章程南京]  
　　初九日南京鼓樓地方有洋兵馳馬撞傷民人李榮泉並擊傷伊母李竇氏已誌前報茲悉此事已由巡警局禀知江督當奉批示此案昨據上元縣來禀當以該洋兵而雷旣已馳馬撞傷李榮泉昏暈倒地其母李竇氏上前拖馬英奴士更敢用鐵壺兇毆實屬大有不合究竟李竇氏母子曾否調治獲痊該洋兵等旣經送交美領事收管核辦批飭金陵關道會同洋務局復查明確赶緊妥商美領事秉公懲辦具報茲據詳稱各國兵船來寗停泊時有洋兵水手結隊上岸乘馬縱突路人常遭不測請飭商訂洋兵上岸規則等情自係爲愼重民命預防交涉起見惟查三十一年二月間曾據洋務局來禀准美領函稱奉本國外務部調查南京所到外國兵輪有無一定章程限朿卽經飭據金陵關道會禀酌擬通商口岸停泊各國兵輪章程三條第二條内載有水手上岸游歷至多不得過二十人派一兵官管帶監察沿途不准飲酒騎馬不准疾馳等語當經周署大臣批飭轉復美領事查照一俟允准復到再行照會各國領事一體照辦並咨外務部查照在案迄今未據該關局禀復現洋兵旣已肇事自應趁此將前項章程妥速議定以資遵守仰候分飭金陵關道洋務局會同查明前案刻日先與美領事商定禀候核明照會各國領事一體查照辦理並咨外務部通行立案以示限制而免滋事繳（克） 
軍事界 
[贛撫電飭興建營房九江]  
　　駐潯常備軍二標因無營房經前饒九道瑞觀察統領該軍時飭將該標所轄之第三營借紥城内考棚并禀請建造營房在案現在學界中擬將考棚改作師範傳習所屢催該軍遷移而營房尙未起造無處可遷日昨陳統領得龍特據情禀請院示撫憲瑞中丞當卽電致潯道謂該營借駐考棚原議另建營房卽行遷讓估工鄭令日久未據報核希飭作速勘估以便興工惟事非數月可竣并告舉人羅大佺等候營房建定再將學堂移入云云（異） 
[英叅贊商准閱操安慶]  
　　駐京英國叅賛日前來皖游歷晉謁撫台並懇將院省軍士調集操演以資考究業經恩新帥照准卽飭常備第一標三營各調一隊卽在本署箭道操演（時） 
[定購軍火到皖安慶]  
　　皖省督練公所前購砲彈槍枝由駐滬南洋保民兵輪裝運到皖昨由該所具禀上台請派專員前往騐收並請飭支應局籌撥欵項若干發給保民兵輪水手人等以作犒賞云（若） 
[馬軍門請假掃墓]  
　　二十三日天津電云直隷提督馬玉崑軍門近請假兩月回籍掃墓遺缺由副將沈泰安暫攝譯字林報 
[考察砲台委員回省銷差南京]  
　　江督端制軍前以長江上下游形勢險要所有沿江砲台深恐布置防守未協機宜特委敎練處叅謀陳章二總辦先赴下游吳淞江陰圖山鎭江各臺詳細察看以期改良現陳章二君已於二十二日考查完竣回省銷差矣（退） 
[江寗將軍蒞鎭記事鎭江]  
　　前報紀江寗將軍清留守銳蒞鎭於二十一日詣校塲簡閱人旗各營操演等情茲悉留守於二十二日復至八旗各學堂查察一周至二十三日乃乘舟回省（文） 
[管帶撤差安慶]  
　　皖省二標一營管帶李亨因辦理營務不力經撫憲恩中丞札飭督練公所卽將該管帶撤差並令於軍隊中酌保數員開單呈候察酌檄委（孔） 
敎育誌 
[東三省繕造學堂表册奉天]  
　　東三省原有各學堂其等級先後不一教員更替日異不列表册實難調查現趙次帥特諭各學堂監督務將該管學堂敎員職名設立日期學生數目逐件具繕清册以備新任總督到省呈遞閱看（易） 
[飭議撥欵建築校舍蕪湖]  
　　安徽公學現因建築校舍經費不敷擬在租界無主地價内借銀一萬五千兩充作經費日前由敎育會總理蒯理卿觀察禀奉江督批飭皖學司會同關道議復核奪（儀） 
[兩等小學禀請立案安慶]  
　　休寗縣屯溪鎭紳士寗恩等自籌欵項就該鎭創辦兩等小學堂一所業已擬訂章程禀請省憲查核立案（政） 
[禀准加習優級師範江西]  
　　贛省南康縣師範畢業生郭選英日前具禀提學使自願加習優級師範當奉批示云該生愿遵章加習優級師範有志向學情殊可嘉自應照准除照會優級師範學堂查照收學用宏造就外仰該生遵照親赴該學堂聽候分班肄習毋得自悮（誠） 
[禀辦劣紳把持學務安慶]  
　　涇縣稟生潘駿等日前具禀學轅略謂涇縣兩等小學堂董事潘長卿等侵蝕公欵阻撓興學懇予提究等情當經提學使批云據該生等前此所禀業已批飭逐欵查明並令該村公正紳耆秉公集議開辦在案茲又據稱潘長卿等侵蝕阻撓如果屬實亟應澈底根究仰涇縣迅速提案審訊母任劣紳盤踞把持致碍學務（化） 
[批斥妄控堂長安慶]  
　　當塗縣廩生王士吉等日昨具禀學轅控該縣小學堂堂長李梁生敎法腐敗懇恩飭退當奉提學使批示云所禀該堂長一切腐敗情形如果屬實該縣身任地方興學是其專責何以未經禀報難保非狹嫌攻訐藉遂私圖所呈經史修身各科講義索垢尋瘢己嫌過當信筆指駁尤覺滋譌啣當作銜本字書之正體椽雖誤椂落筆 
 
 

Page 12

 
 
之偶疏少府本有奚官太守原爲吾彥該廩生等平日於經史文字畧不研求肆口訊評自呈諸謬似此何足以談學務著卽嚴行申斥（夷） 
[批咨開辦師範學堂杭州]  
　　湖州紳士沈毓桂等擬以考棚改設初級師範學堂請提留縣之考試經費并絲包善後捐充作經費禀奉浙 
撫批示云禀悉欲造成學術較深之敎育自非遵辦初級師範不可查考棚改爲學堂各屬多已禀准開辦該府右文館改建師範學堂如果衆論僉同自屬可行留縣之一半考試經費已據司詳稱通飭各屬會紳議撥在案該府闔屬士紳如果意見相同卽可查明禀府轉詳立案照辦至湖屬絲包善後捐解省之一元五角係儲司備用爲日已久歲共若干已否指撥他用未據詳報究竟提充該府師範學堂常年經費有無窒碍仰提學司移會布政司釐餉局查核詳奪飭遵并先飭湖州府知照（卿） 
實業類 
[農工商部咨請查勘廣厦路綫廣東]  
　　粤督周玉帥接准農工商部咨開光緒三十三年三月十三日接據考察外埠商務大臣張函稱振勳勘定廣厦路綫今因廣九訂定中英合辦擬改路綫自惠州府境起至潮州府璄止計路長二百七十餘英里而廣埔擬闢商塲本與路綫相輔現在原定首叚路綫己爲廣九佔去擬就廣埔附近之商塲設法開闢請裁奪等情到部除路綫一事已咨行郵傳部查核所有該大臣請開廣埔附近商塲是否合宜事關地方本部未便懸斷相應咨行貴督查照體察地方情形飭屬詳查並希聲覆以憑核辦可也（銅） 
[漁業公司招股詳誌哈爾濱]  
　　哈爾濱函云松嫩兩江漁業公司原擬招集股本銀二十萬兩現由殷實紳商認股十萬兩其餘十萬兩開辦後限二年陸續招足計每江平銀一百兩爲一股已交者自開辦日起後交者自收銀日起無論獲利與否周年按五釐由公司給息其銀交到時先給收條再換給公司圖記股票並附息摺一扣章程一本每年十二月憑摺取息云（金） 
[粤人擬設醫局漢口]  
　　漢口商業廣幫佔居多數每因不服水土時有染疾現粤商董事韋馮兩君擬聯絡同鄉組織一廣東醫局借香山會館爲開辦之所凡往診者槪不取資惟酌收藥費云（新） 
[禀陳集存儀泰鐵路股本之批詞揚州]  
　　候選道劉廷鈞等爲集存儀泰鐵路鉅欵擬就章程呈請運司立案當奉批示云此項儀泰鐵路經費該職商等已集存股十五萬元應繳由淮南總局先行騐收其餘之十五萬元並卽速行呈驗以便彚存其款應俟開辦之時方准動用惟七釐利息能否照辦候札淮南總局議復並將該職等所議章程分條悉心核議將來在壩收斤在圩交斤車内車外尤須分别認眞稽查夾帶重斤以及偷扒盜賣宜如何詳定章程嚴杜弊竇之處一併飭局彚案禀復以憑核轉（止） 
[創辦商務分會安慶]  
　　和州商業唐永盛等創設商務分會選舉李志義爲經理業由商務局詳請撫台咨部並刋發圖記加札委用（作） 
瑣事欄 
[示諭嚴懲凌虐子媳武昌]  
　　前報紀鄂省斗級營地方華瑞堂相士之妾凌虐子媳經江夏縣拿辦等情茲悉該處鄉民以案情重大往觀者不絶於路鄂臬梁廉訪深恐别釀爭端特出示曉諭略謂華瑞堂兒媳被妾易氏烙斃一案經江夏縣勘騐傷多且重並在該館夾牆内起出使女一名遍體鱗傷似此慘無人理殊屬不法已極諭令諸色人等應候本司審明重辦毋得日在該館門外喧鬧云云（字） 
[兩族械鬭巨案湖北]  
　　鄂屬興國州南鄉柯有明二姓俱號大族月初因私開礦山爭挖煤炭大起衝突次日明姓演戲酬神柯族中人有往觀者明姓輒圍而毆之遂致釀成械鬭之禍明族中人各持打鴨銃往擊歷六時之久兩不相下該州胡得立刺史聞耗率同城守營帶勇前往彈壓始各解散聞是役柯姓傷者六十餘人死者十二人内有華敎士一人明姓傷者五人死者一人由胡刺史勘騐後卽將兩族長帶署懲辦一面通詳省憲請示辦法（音） 
[鄉民叩閽詳誌北京]  
　　日前西直門外高亮橋迤東地方有老婦一口中年婦一口形跡可疑當由右廳黎警官宗嶽帶領巡官上前盤詰該婦稱係出城迷道並無他意嗣經總廳許僉事世英反覆開導並謂如有寃抑當爲申理該婦等始將呈狀取出稱年老者爲孫俞氏江蘇人中年者爲朱施氏安徽人因訟事受官吏裁抑意圖叩閽伸訴等語當由黎警官帶回訊究同日又有帶雨纓凉帽男子一名徘徊道側右廳委員耆鳳帶同巡官盤查在身上搜出呈詞一紙據稱係劉長椿宛平縣人欲俟鑾輿經過即將呈上遞遂由右分廳帶回訊辦云（金） 
[詳請巨匪發回質訊安慶]  
　　搶匪李得勝程金山兩名前由蕪湖巡警局勇破獲解省經臬司飭發委員審訊茲據詳報撫台以該犯供詞遊移堅不承認擬請發回質訊（化） 
[查辦搗毁清眞寺之逃兵鎭江]  
　　回敎中人花如松花如麟兄弟日前身穿軍服手持洋砲拆毁瓜洲清眞寺房屋并盜售公產以圖漁利其時同敎中人疑爲徵兵因特公禀駐鎭三十六標一營王管帶查辦該管帶得報後深爲詫異以花如松早報病故花如麟亦因病告假逾期未至今復在外行兇實屬目無法紀立派幹員嚴密偵緝務獲究辦（隆） 
[安南米價開盤漢口]  
　　鄂省前向三井洋行包辦之安南米刻已到漢於十九日開盤上等米每石價值四兩三錢次等三兩七錢與漢上内地米價無甚上下云（朱） 
[沛縣營兵騷擾徐州]  
　　沛縣於去年十月間曾有曹匪投入軍隊爲兵不料梟性未馴到處騷擾本年三月初九日有某哨弁等率領兵隊由曹屬魚台縣迤邐到沛聲稱緝捕盜賊實亦擾害良民甚至擄人勒贖無所不爲嗣經紳學界大動公憤投沛縣禀控新任縣主孟大令卽商請陸軍步隊楊標統派委何管帶及徐防新兵右營汪管帶高帮帶會同本縣兵隊前往查辦當將擄去之人索還惟尙有一人查無下落現孟令已分諭各董將被擄之户詳細查明呈候核辦一面並據情禀報省憲（出） 
 
 

Page 13

 
 
   
 
 

Page 14

 
 
 [G　　善治咳𠻳痰多效若仙丹 
　　感謝廣東彭壽堂良藥奇功 
　　僕少年傷於酒色得喘咳症百計醫治始獲痊可然偶感風寒或稍勞心力或惱怒多言卽作喘咳今春病又大發延醫服藥全無效騐近日咳愈甚痰愈多甚至連咳數十聲氣喘如絲痰塞肺喉食不能下臥不能安有時痰帶血腥自料必無生機一日偶閱報紙見上海廣東彭壽堂化痰止咳半夏露能治此症當卽購服一大瓶不料如此危險之症服未及半而咳𠻳氣喘之症居然全止且吐出無數頑痰胸中頓覺爽利異常其患若失更喜飯量健進面轉紅潤僕之得慶更生實該堂良藥之賜於是極口稱揚所有親友之患咳嗽痰病傷寒氣急哮喘血症胸腹錐痛等症皆勸其服半夏露無不藥到病除計服此藥而愈者連僕二十三人均醫藥不起之症是其功效可謂偉大矣喜極感極聊誌數行俾同病一試早服早愈也嘉興張善卿頓首該堂今在上海英英租界棋盤街中市朝東門面交易 
　　橫濱正金銀行上海分行新行鈔票洋圓 
謹啓者本行資本全洋一千四百萬元公積金洋一千三百七十萬元分行設在山國倫敦法國里昂美國紐約舊金山布哇香港孟買東京神户長崎韓城仁川釜英等名都大區諸有交通以及中國上海漢口天津牛莊北京烟台大連旅順鐵嶺奉天安東縣等處亦歷有年數專辦銀行應有一切交易無不克已招接存欵更竭誠實久蒙　中國達官巨賈交相稱贊本行格外精心研究接應　惠顧現由總行刋到新式存單以及相與往來支解簿集均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存欵在橫濱總行者半年期息五釐長年期息六釐如存欵期滿准在橫濱支取金洋上海取銀亦可橫濱存取換算則以日本金錢交付隨時註明定價如在上海則以元寳銀交付庶幾市面仙令上落　貴客毫無耗損以昭平允如欲存上海分行者常年期息五釐半半年期息四釐半三個月三釐半平日往來二釐半以副交厚同文乏來誼其餘匯票押匯存接周到有美悉臻如蒙　惠臨請至本分行面訂可也橫濱正金銀行上海分行總理人長鋒郎謹啓 
　　與鴉片有闗繫者請一假精神細讀此廣吿 
　　戒鴉片之法最妙者莫如人醫院由醫員診視對症發藥不過戒者略受苦辛然施治易而收功速不如購丸自戒者之可以悠悠忽忽而或誤服僞藥也但人非犯法不能奪其自由故戒烟人之入醫院實成爲近日一最疑難之問題不得已舍其上而求其次非惟有愼擇丸藥以享戒者乎醫學博士譚君次宋創生生戒烟丸公司於滬上其方藥均於未開辦以前寄由鄙人等評驗贊成然後發售其謙抑爲懷愼重人命之意已可槪見且其著戒烟微言一篇於戒烟之理固已揮發無遺造丸之法亦能精蘊畢露滬上賣丸藥之家如能照其方法製造是不特一已獲利也實造福於鴉片界多多耳鄙人等除將証書寄贈譚君外爰更聯同登報以吿戒烟者俾其知所問津焉此佈 
　　醫學博士民政部衛生司主事游敬森　　　　　　醫學博士北洋軍醫總局正醫官周貴生 
　　醫科進士學部專門　行走兼衛生顧問官謝天保　醫學博士直隸馬醫學堂監督湯富禮 
　　醫學博士北洋軍醫學堂會辦唐文源　　　　　　醫學博士江北提署醫官總辦清江軍醫總局章錫如 
　　醫學博士北洋軍醫總局會辦徐英揚　　　　　　醫學博士山東巡撫部院醫官兼山東大學堂醫務黎仲端 
　　醫學博士南北洋海軍總醫官何根源　　　　　　醫學博士上海仁濟醫院醫官張汝舟 
　　醫學博士陸軍第　鎭正醫官陳世華　　　　　　醫學博士上海吳淞防疫醫院醫官史惠敦同啟 
　　生生公司譚醫生戒煙丸總批發處 
　　上海河南路老巡捕房救火會對門四百三十六號　本公司分售處　揚州多子街中西藥房翠花街宏發號鎭江日新街鶴鳴樓對門振新錢莊内本分局山東濰縣東關開源店每瓶價洋一元二角五分七角五分每打八扣遠處函購原班回件批發價另議定期内如不暢銷包退回原洋奉璧 
　　本局今遷移棋盤街○點石齋内莊交易倘有外埠信件等物飭送該處無悞此佈 
　　●明季稗史彙編複印出書明季稗史彙編搜集烈皇小識聖安本紀行在陽秋嘉定屠城紀畧幸存錄求野錄也是錄江南聞見錄粤游見聞賜姓始末两廣紀畧東明聞見錄靑燐屑吳耿尙孔四王傳提州十日記十六種均係國初遺老著述讀之足以窺見勝朝政亂寇起之由與夫亡國滅種之慘本局以二十二年印本銷售已罄因特複印成書以餉海内弔古之士現已出版訂成六册定價洋七角●新輯海國春秋演義新輯海國春秋一書亦小說類也都凡四十卷意創而語新情奇而理實文人學士大可藉此消閒晷醒睡魔較之尋常說部一覽即索然意盡者有霄　之别石印十册價洋七角 
　　●新出醒世姻緣醒世姻緣一書相傳係蒲柳仙先生所著書中所述種種姻緣惡果頗足儆悟末俗而描繪家庭瑣屑之事神情口吻尤能惟妙 
惟肖至語言酬酢均用山左音是又於紅樓夢外别開生面者誠小說界中上乘禪也铅印十二册紙墨極精價洋一元四角 
●繪圖羣芳花鏡秘書凡百花木雖各有本性　竭人力以爲之轉移則人巧實可奪造化是書係西湖陳扶搖花隱所輯彙載四季花木剪枝更換秘訣俗所謂移花接木過枝接葉之道盡在於是併將花果繪列成圖附及畜養鳥獸各法誠足該泰西專門之動植物學而爲近今研物理者所必需之書也裝釘六册價洋四角 
●快覩軒五彩特色官商便覽八百四十種每部一大册價洋六角●耳食錄初二集是書爲樂蓮裳先生所著先生爲乾嘉間知名士著有靑芝山房文集此書則其三十二歲以前所識也其筆墨之簡潔思想之奇幻較之聊齋誌異閱㣲草堂筆記諸書殆有過之以前此祗有木刻魯魚亥豕閱者憾焉茲特付之石印悉心校正以供同好書印無多　購爲幸計用白紙精工裝訂五册價洋四角●改良笑話小說小說一道貴乎新奇而具有特别之理想乃足以開拓心胸增長智慧如近世通行陳腐相襲咸曰笑話實則令人作樂本局編著是書名曰笑話小說以雋妙流利之筆寫中西異聞奇事光怪陸離如天花亂墜　爲别開生面瀏覽一過津津乎若有餘味焉人有言曰妙語解頤其殆爲是書之贊辭乎石印裝訂六册價洋三角　上海申昌書局謹啓 
　　最新小説栖霞女俠出版 
　　書爲日本巖谷蘭軒自述而亞東破佛譯儒冠和尚評思想高澈詞語精潔現身說法皆大歡喜孔腦佛腸一爐陶鑄是以小說之體參上乘之禪而足以點頑石之頭爲小說界之一大特色誠如本書所云黃種必讀者也每册定價大洋二角半 
　　總發行所華商集成圖書公司　發行所上海棋盤街點石齋○四馬路開明書局 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十一]  
　　此皮鞄之上口。裹以至精妙之銅。皎若白雪。映以朝暾之光。故耀耀奪人目。余於是四周瞻眺。遠近不覩一人影。意此不知誰何人所遺者。惟如此精致之皮鞄。則其中之物。亦必具有價值。念不如携之歸。而明日登廣告於報紙。以招此皮鞄之主人。自來認取。余因檢起手中。略一審視。則忽覺此皮鞄之大小之形式。早留一小影於余眼中。曾似在何處見及者。然余以年老。記憶力已銳减。終不能觸目會心。若少年時之猛省。强憶再三。一時竟不可得。於是且行且思。愈思愈惑。將及門。忽來一種至捷之悟機。自腦海中發出。若電火一掣。澈底皆明。頓悟此皮鞄乃海太夫人之物。以夫人不甚出門。携用時甚鮮。故余不數數覯。然其皮鞄之大小形式。確與此同。且夫人以嗜雪茄故。烟不離手。不久曾悮灼一焦㾗於其上。余當日曾未注意。故一時幾不復憶之。由今以思。則其爲夫人之物。碻然可斷。不知其何事何時。忽來密特而散格斯村。致遺失於此。但旣屬我舊主人之遺失物。則我以主僕之義。自應急送之酸來。使物歸其主。然是日爲余肆開張之第一日。諸務蝟集。必待余親爲料理。不能脫身。不獲已携至家中。交余妻藏之。且告以故。言畢。卽怱怱赴店去。 
　　下午以後。店務稍稍就緒。方思撥冗往酸來一行。而昨夜海太宅中之兇事。已喧傳於人口矣。余驟聞酒客言。猶弗信。亟購一晚報閱之。始知海太夫人果於昨夕被殺。而海太且因此而被嫌疑。亦捉將官裏去。嗚呼。以海太平日之深情摯意。以眷愛其夫人者。雖孝子之於慈母。何以過此。而乃謂海太夫人之被殺。卽出。自海太之手。不其寃歟。上帝有知。必能鑒我主人之誠。而加之佑也。 
國外新聞 
[罷工風潮可息]  
　　念三日東京電云横濱丄人要求加薪可望和平息事 
[日本巡洋艦行蹤]  
　　念三日倫敦電云日本巡洋艦幾託史左古斐號於前月念一號駛至希坭司口岸暫泊兩禮拜 
[英國海軍大將至威海衞]  
　　念三日威海衞電云英國海軍大將摩爾統帶艦隊八艘於禮拜六至威海衞并帶有水雷六具 
[日本男爵會見英王]  
　　念三日倫敦電云日木古木男爵已與英王意特華會見以上譯字林報 
[美德商約定期施行]  
　　念三日栢林電云美德兩國商約合同業已簽字定於西六月一號施行 
[舊金山罷工情形]  
　　十八日倫敦電云舊金山罷工與業主頗有關繫今汽車不行磨麵廠亦停止并有許多店鋪因之暫停交易 
[印度不平靜之風說]  
　　得印度信息云有狂妄之歐州人於古拿大梅特雷斯吵擾大於毆人體面有關譯文匯報 
本埠新聞 
[電政督辦整頓電務]  
　　日前電政督辦楊廉訪訪聞各處分局委員多有並不到差專用一司事代辦以致弊端百出報碼旣多錯悮賚送尤覺濡滯漢口洋商咸以我電局辦理未能認眞嘖有煩言意欲以此藉口攘我權利業經禀商郵部俟三個月後查出分别舉劾一面飭上海總局分電沿江及内地各局員務各督飭領生工丁人等認眞經理勿再玩忽云（退） 
[總工程局上瑞道憲禀（爲選舉事）]  
　　敬禀者竊董局於光緒三十一年七月奉前升憲袁照會妥訂章程舉董興辦當在學宫明倫堂邀集紳商開會三次投票公舉又公同采訪兩集投票未與而衆論交推者共得七十六人開摺呈請遴派嗣復奉文於公舉各人中選定領袖總董一人辦事總董四人議事經董三十三人飭遵前來當即公同會議訂立簡章送請詳准立案在案查原定章程領袖總董任期三年期滿另舉辦事總董議事經董任期各四年惟每次二年改其半現計總工程局自開辦迄今二年之期將次届滿所有辦事總董議事經董自應照章改易其半預備選舉董等於本月二十一日會期邀選各董公同酌議僉以選舉一事關係地方全體至爲重要必須先定辦法妥擬章程方能行之有序擬先由總工程局聯絡紳商學界各種圑體如城内各善堂勸學所南北市商會地方自治研究會公益研究會東南城聯合會西城地方會等類各舉職員爲代表其各段董各照學區公舉代表其商業董之不入商會者亦由商會議舉代表合共組織一選舉局禀奉批准後定期開會公舉選舉局長一人副局長二人起草員八人將選舉局章程先行擬定俟選舉局成立後再舉評議員若干人詳議選舉辦法研究旣妥然後禀請核示遵行等語按諸董所議各節條理秩然自係切要辦法惟設立局所詳擬章程一切組織頗爲繁密而更舉之期轉瞬易届擬將組織選舉局一事卽日舉行庶次第備辦不至局促爲特備由具禀是否有當伏祈迅賜核准批示遵行無任企禱再選舉局第一次開會擬仍在明倫堂舉行俟舉定選舉局局長及各職員後公商再定局所合併聲明肅禀（敬） 
[預防烟館集議肇事]  
　　諭禁事本月十九日奉道憲瑞函開頃聞南市一帶各烟館發出傳單因禁止開燈一事五月十二日限期　届今日午後在龍德橋德興樓茶館自二點鐘起五點鐘止叙集多人紛紛擾 
 
 

Page 19

 
 
攘尙未定議茲聞潮州幫人又欲開會館再議特恐不安本分之徒從中生事亟應預爲防範除撰簡明告示發貼曉諭並致總工程局外亟祈選派得力捕役協同地甲相機勸導妥爲彈壓切勿忽切從事一面查禁一面示諭以定人心等因到縣奉此除派差妥爲彈壓並將奉發告示實貼曉諭外合行出示諭禁爲此示仰城廂内外大小烟館人等一體知悉爾等須知此次禁止烟館開燈限以半年爲期不爲不寛現又奉文如改爲售膏而不開燈者仍可領照照常安業惟將膏捐分成遞加期以十年一律禁絶無非使該業中人漸圖别業不致遂促生機實於禁烟之中隱寓體卹之意倘敢不安本分輕舉妄動定提館主從嚴究辦倘有無知之徒從中煽惑聚衆滋事一經查拿到案亦卽澈究懲辦决不寛貸（哲） 
[新關查獲槍彈解道]  
　　新關稅務司好君前日查獲前膛槍兩枝後膛鎗兩枝及軍刀棒鎗等共二十九件又無烟藥彈一千五百二十粒當卽派差解送道署瑞觀察隨飭衞隊管帶何都戎點視收領發交硝磺庫存儲（哲） 
[京兆赴寗]  
　　順天府府尹袁海觀大京兆於前晚乘輪赴寗（軌） 
[滬道另委譯員]  
　　上海道署英文繙譯毛昌嗣現因奉調北上瑞觀察遂改委縣丞陳世先接辦已於昨日下札（默） 
[查復濬浦公牘延擱之原因]  
　　滬道瑞觀察因開濬黃浦投標公牘送至濬浦局蓋用關防被局延擱兩日函請稅司飭查旋據函復謂因掛號用印之副文案是日不在局中由收支委員將公文收鎖箱内次日文案到局收支委員又不到是以遲延鄙意嗣後再有公牘莫如逕送本關由本稅務司帶局如用印文案不在局中卽囑本關委員代爲用印登號似不致再有誤事云云（皇） 
[命案可疑]  
　　大東門外張隆盛皮箱店昨午五下鐘樓上忽然失愼經鄰右及皮帶車幫同灌熄惟事後查見樓上有三十餘歲之男屍一具腹受刀傷三處手指亦被砍斷鄰人以其情跡可疑頗似戳斃縱火希圖滅跡所致當卽報由地甲投縣禀請相騐至該店主夥已於火起時逃避一空矣（泳） 
[詳紀東南城地方會開會情形]  
　　廿二日兩句鐘東南城地方會假小南門内羣學會樓上開第一次聯合會會員及來賓到者百餘人由林景周先生佈告開會宗旨並請來賓雷君繼興會員王君引才施君靜山相繼演說末後研究火政事宜至五句鐘散會 
　　雷繼興君演說詞略謂地方會發起於十五舖中國人性如一盤散沙不能圑結今知不結圑體無以自立故三年之内社會日多第會太多設反致衝突今聯東南兩城爲一小圑體已得上海之半雖未造極點然一切交通機關日後結成上海城廂内外地方會必由此發軔今科舉已停功名不重或謂得一彩票則官可坐取然此不可必得之數不如執一選舉之權爲愈也 
　　王引才君演說詞略謂人人有爭名之心吾但望安居樂業地位方今國會將開須先從地方會入手今社會多衝突皆由國無定律民多私心也向來誤事由衆人不會面今就實行者如總工程局每四年改任一半雷先生必預其事乃一大顧問官也 
　　今就各會職員公舉議員五月内必實行六月内必禀官七八月可以辦事推而廣之獲益非淺敬爲諸君賀 
　　施靜山君演說詞略謂地方公會聯絡爲第一要義某家有弟兄相爭父取樹一枝折之易斷多枝則難斷兩兒大悟從此和好吾人欲安居樂業必人人互相保護各自養成公民資格諸公自勉（敬） 
[安徽旅滬學懇親會紀盛]  
　　廿二日下午一時安徽旅滬學會在頤園舉行懇親大會仕界學界紳界商界女界各同鄉及來賓到會者共千餘人副會長方經會員電邀於是時亦由寗到滬預會先由振華學校學生奏軍樂本公學學生唱紀念歌開會正會長李蠡純侍郎副會長方守六部郎主席宣布開會宗旨書記汪翼倉君報告後竇介人部郎當塲捐助公學經費千金全體會員爲之感動由胡君郁文演說欲擴張會務聯絡鄉誼須組織一安徽雜誌次由主席提議本會章程投票選舉職員除正會長李侍郎副會長方部郎續舉連任外添舉副會長一人爲竇介人部郎又舉周君品珊胡君郁文爲書記兼會計吳君志猷鄭君良卿余君魯卿汪君蟾清爲幹事謝君筠亭方君駕舟爲招待程君廷颺朱君甫田爲紏察各職員舉定後合撮一影再由各會員學生開演文明新劇以娱來賓一名公憤（汪挺俊被害事）一名勵學（金邦平出洋事）五時散會頗極一時之盛云（川） 
[縣批提取稅費助學]  
　　上海縣李大令昨批姚文　等禀云來牘具悉官契改歸紳辦雖違詳案尙可照轉請示辦理惟查閱前擬辦法六條收稅發契統歸官契局一手經理跡近干涉須再斟酌改定免致駁詰定章頒發契紙責在紳董徵收稅銀責在州縣誠以田房契稅本與地丁錢糧同爲國稅止課催科報最地方官應辦之事未便放棄責任轉置稅課於不顧自碍考成查陽湖紳辦成案祇收中費並不經理稅銀是其明証推貴董之意所以固請不已者究其宗旨無非爲提中費以充學費起見鄙意此事似宜循舊承辦毋庸更張但將酌提中費一層通禀立案援照河工積榖之利加戳帶收由契在於中費内積扣應提成數隨正繳縣另儲撥用較爲便捷貴董等如以爲然希即會商妥議查明本邑田房賣買　契價百兩中費若干應提二成學費若干詳明聲復專案呈縣以憑核明轉詳示遵是爲至要此復（泳） 
[索犯須有實確]  
　　上海縣　者移文公廨　提怡和洋棧小工俞阿寳滋事案内之小工頭蔣倉林到案訊穷當　差探將蔣提案訊據蔣供此事並不在塲奉判交保開釋各情已誌前報茲又奉道憲札縣移文催解蔣倉林關太守卽據情函商英巴副領事巴君以前經訊明與蔣無干惟旣　縣中　催須請上海縣將蔣犯案實據呈出方能解縣昨已由太守據復矣（舟） 
[飭查盧竹記曾否回滬]  
　　義興洋行控祝少英虧欠貨銀一案迄今尙未結案故由義總領事馬君函請滬道訂期會訊瑞觀察以案中尙有要証盧竹記前因不在上海以致不能質訊因特札行英廨查明盧竹記曾否回滬卽日禀復一面並函復義領事請爲查照（廬） 
[賭棍解回原籍懲辦]  
　　著名賭棍倪大毛在浙省犯事逃避來滬由錢塘縣派差持文投廨請緝等情已記昨報茲悉差探已經將倪拘獲 
 
 

Page 20

 
 
昨日解廨關太守判押解錢塘縣歸案訊奪（舟） 
[互相推諉]  
　　顧長桂前以幼子患病延請徐姓兒科醫生診治因無效驗延夏姓醫治亦復無效昨日天殤顧歸咎於夏帶同男婦多人至夏處理論將室中器皿搗毁由夏鳴捕拘入捕房捕頭訊問情由復將徐醫傳入詳詰二醫各執已見捕頭以非西醫剖驗不能明晰聞須請上海縣蒞驗再核云（舟） 
[拘獲行兇印人]  
　　印人歌羅摩户答在美界西華德路將印人薩答丁用刀戮傷當卽逸去各情已志前報昨由英捕房十五號西探至蘇州將兇手拘解來申送老巡捕房管押候解英按察司署訊辦（舟） 
[滬道傳巡官問話]  
　　滬道瑞觀察昨日飭傳中區正巡官程明理警察暗巡蔡止蒙朱日宣到轅問話（哲） 
[勸學所定期會議]  
　　勸學所正副會長姚子讓君顧丹泉君議定函邀各區議　議員於二十八日來所集議維舉各員二十九日新舊議長議員公同會議三十日新議長議員會議以後辦事方法（疏） 
[派探駐防匪類]  
　　法國大律師柏爾德君住宅向在法新租界寶昌路西該處地近荒僻易爲宵小覬覦茲因栢君有事往津故麥總巡派出包探兩名前往常川駐守以防不測（絲） 
[會勘火塲]  
　　法界鄭家木橋堍森昌布莊失愼後經公堂飭傳該店股東夥友訊供互異中西官遂議會同往勘在案昨午代理法讞員萬翰香司馬與費繙譯官同往履勘當有麥捕頭偕譯員王某在塲導勘各處候今晨堂期再行核斷（契） 
[美界小火]  
　　昨晨美界西華得路戚雲堂家披屋失愼當卽撲滅故未成災（西） 
[道批四則]  
　　倪國幹禀批此案應傳王步蟾曁全案人証會同訊斷去夏節經批飭在案冋以瞬届一年迄未催訊結報現據稱僞單朦抵抵單朦轉均由地保沈秋泉畫押蓋戳自應提同集訊詎容賄差縱庇仰會審委員迅即勒限比提並遵照迭次前批分别催集訊辦具報再母寛延切切抄粘並發○戈永清禀批此案已據公廨錄案具詳該商人揑稱機器染色攬奪生意大爲不合惟查核情形究與冐牌微有不同所稱資本無多力難重罰目係實情能否酌減之處仰會審委員關守再行婉商義領如允通融最好否則仍照原斷飭遵仍卽報查○瞿寳文禀批俞心傅始則侵吞繼又挾嫌妄控均屬不合惟烟館開燈禁限將届曾宏吉亦應停歇退租仰上海縣轉諭遵照抄粘並發○蘇隄禀批該職貢所設知恥戒烟會意在速除沉疴具見熱忱但行之能否有效仰南匯縣查明具報抄粘並發（默） 
[上海官事]  
　　前刑部員外郎軍機處章京徐宗溥江蘇試用知縣胡宗楙日本高等警務學堂畢業生黃樹森朱光第南洋警務畢業員附貢生汪碩附生張鳳書等昨均先後到道拜會禀見濬浦局騐收物料委員候選知縣鄺翰光禀請病假三天城内西區副巡官朱炳辰禀銷西區副巡差禀知接辦萬航渡巡局差縣丞王嘉熙禀銷海運滬局差閘北西南區副巡官楊寳書禀銷差委（軌） 
訟案 
[上海縣案]  
　　鹽巡水師朱哨官查獲船户李有仁等姦拐金田氏圖賣一案並船一只解由浦東總巡移送到縣昨奉李大令訊問田氏供鎭江西門外人近因丈夫金龍根往金壇縣做篾匠婦人遂於本月獨回太平洲母家行至楊家橋喚渡由李有仁招呼下船船上尙有李之胞弟李有章當夜被有仁威逼同宿翌日到東興沙李雇王廣仁帮同搖船又遭有章及王輪姦一次後由常蘇内河到申李等意欲圖賣是實王廣仁供在東興沙船上爲夥時此婦已在船上不知來　亦未姦宿大令喝令掌類五十下又訊李有章供由胞兄起意誘該婦下船三人各姦一次到申後由兄帶往花烟間欲賣洋八十元朱成帶回被獲解案李有口供詞含糊大令以李等所爲甚於劇盜判有仁與王各鞭背五百下有仁笞一千板王笞五百板有章從實供認鞭背三百下免笞一併釘鐐押候照例嚴辦田氏暫交官媒候移飭家屬投領船交埠頭看管○徐文逹控施榮福謀害伊兄徐仲伯經英廨關太守提訊不認將施送縣審究供與徐氏兄弟素無嫌隙三月間與仲伯在石路正興酒店同飲由張少祥會鈔後走散仲伯即不知去向大令核無証據判押候送回公廨核辦○潤昌油行夥何榮生去冬入城收得帳洋二百元攔路被搶　後獲到沈桂生等訊押昨奉復審沈供由李寳寶起意搶洋蔣阿四亦在塲訊之李蔣均各諉賴大令查得李於犯案後逃匿租界復剝取行人　皮馬褂不法日極判李責五百板一併還押再究（車） 
[總工程局紀事]  
　　去年倒閉之恊泰水菓行主陸世榮虧欠往來各户巨欵被債主控局奉飭交保出外清理在案陸於昨日投局禀控成大水菓行股東郁子成用空帳洋除收外被欠洋五十九元九角五分奉孫明府訊判郁交保先還二十五元餘著陸同往收帳歸楚○西區解魯金標到局禀稱魯雇某小車裝米兩袋經捕夥查係在江天碼頭竊來向之素賄無著遂報由巡士拘案判魯戒責一百下逐出米存局○在小普陀橋朱姓家帮傭之王顧氏因病回里向荐頭梅春索取寄存衣物一包無著扭控南區解訊判賠洋五元○楊幽泉窩留川沙航船上竊洋之張炳奎一案昨解復訊判揚罰洋十元開釋張押候究辦○浦東人張玉堂之媳沈氏前次逃走曾在南市新碼頭張祥和成衣店内尋獲領回詎日來又有蟻棍陳仁發向沈氏多方勾引被玉堂察出當即扭控巡警局奉謝明府派差至總工程局請派探協提張祥和歸案補究（永） 
[公共公廨早堂案]  
　　前日晨三點鐘英界新閘路禾意昌衣舖起火延燒左右居鄰有祥和肉莊之租户王戴氏逃避不及葬身火窟各情已誌前報昨晨由探將該衣鋪擋手曹文華夥計陸永興徐阿祥周五春劉相章等一併解究並稱該店保有火險銀六千兩店内毫無貨色店東又不在店顯係縱火圖賠讞員關太守商之美由副領事判一併押候查明訂訊究辦○前者法界浙江路四百二十九號門牌保有火險銀兩忽然失愼經捕房派中西探將該店東黃任財拘獲於昨日解究當有洋人投稱是律師威金生之帮辦名喚木桿律師是黃代表起火日詎今已有月餘捕房諒已查明請堂上准黃交保候訊太守與美白副領事會商良久以案已判定未便更改判候訂期會訊○浦東人奚輝石專在租界自行拉韁肇事前日又在坭城外拉韁并用鞭毆捕當由印捕追獲昨日解案由金延某律師代表訴稱並不違章旋有印捕投案作証請堂上究罰太守將奚申斥一番判從寛罰洋三十元充公○浙江鎭海縣盜犯陳阿福逃逸來甲爲眼線王良商撞見扭交捕房昨日解究王投訴前情訊之陳堅不承認判押候查明再辦○新閘捕房過犯施崇敏陸保華在押將新犯人邱阿土綑縛動詐喊由值班巡捕禀明捕頭於昨日解究邱阿土投訴前情並稱定欲洋元始允鬆縛求察訊之施陸供詞支吾太守該犯等不法已極判各枷示一月再加押兩月○陳竹屏與王才子陳雙柏朱文標等因李范氏携子出外雇坐陳專車輛論　口角陳王即將孩之金圈　取轉給同黨面逸由氏報捕將陳等拿究太守以係陳王所爲各押十四天各賠洋兩元陳朱釋○某學堂學生勾誘　婦陸阿彩至甡泰客棧同宿爲該棧茶房沈阿四等報捕解究判罰洋三十元充公○吳渭山以僞票向鴻昌洋行騙取大餐盆子等兩箱察出報捕解銀追洋二百元各情已詳本報昨又逾期不繳由原告請追　吳押西牢半年繳洋再行核　○趙吳氏在黃渡鎭誘騙汪姓女人徐阿珠來滬價賣與徐龔氏家爲媳得洋五十元昨因索錢不遂互相口角由捕解究判趙押官媒一年仍追繳洋三十元給汪姓阿彩交保領回○王毛毛竊陳了頭等家被頭判枷一月押六月○劣孩馮阿根竊取　叔良衣物判押改良所半年贓給失主領去（舟） 
[法租界公堂案]  
　　林紀生行竊京江棧庽　古磁碗古佛拘獲送辦方司馬判提到同黨陳炳生併辦○李三前日至恊成源洋貸店購物　　竊綢三疋判枷一月期滿押改過所二月○韓阿福偷馬差西捕單被皮鞋判枷一　　改過所二月○探禀前晚南市巡警捕盜人聲鼎沸當有王桂生柯阿三手持鐵鑿　入界内　　送究訊之供詞遊移　各枷一月押改過局三月○尙賢堂監院李佳白博士送圖　　　小齋至案判押四天○　阿六竊衣一包拘訊判枷一月押捕房一月（浩） 
[美租界捕房事]  
　　八十四號西探昨奉義領　　信票拘獲私行登岸之美　兵一名帶入捕房押候解送姜署發落○愛副捕頭　得　　　路大昌水菓行時將菓品堆積門前有違定章飭探查明行主姓名請廨出單傳　○　　大包車昨日行經西華　路將行人袁阿炳撞倒並碾傷左足由捕拘入捕房旋由王自願給資養傷了事○王阿銀昨與蕩婦周小妹互毆由捕併送捕房捕頭以事涉暧昧一併逐出○昨日西華得路及百老匯路各　無名丐屍一具由號捕回禀捕頭飭傳地保報堂散殮（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
