# 1896 - 374 - 4908488

 

Page 1

 
 
[新四國日記四國志略告成] [  圖書集成局代啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善　校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論前日報紀山崩述異之可駭]  
　　嘗讀周易艮卦之彖辭曰艮止也時止則止時行則行動靜不失其時其道光明艮其止止其所也象曰兼山艮君子以思不出其位是知山之爲象其義主靜卽孔子所謂仁者樂山仁者靜也然曰時止則止時行則行是又靜極生動之義蓋山以靜爲常以動爲變有常必有變則變亦爲常注易者云時止而止止也時行而行亦止也可知山而有崩爲靜極生動迨旣崩之後則動復歸靜矣詩言高岸爲谷深谷爲陵小說家言滄海變桑田桑田復爲滄海皆此義也特事屬不經見則聞見爲之一新今歲春夏之交淫雨漸漬傳聞松郡九峰多崩塌處猶謂土壤因雨而崩非眞山崩也厥後浙西湖郡某村之水患則係龍鬭京口某洲之陸沈則係岸陷而皖省西梁山之崩頽一角矗立江心本報曾論及之則眞是山崩矣然未若此次四川之山崩尤爲可駭本報據宜昌訪事人來函所述其地爲四川鄖陽縣兹查四川並無是縣若湖北有鄖陽府地與陜西接壤爲漢水上流俗稱襄河之所經又與川中遥隔惟四川夔州府有雲陽縣在夔府上流萬縣下流正屬入川江路大約鄖陽卽雲陽之誤其事詳紀本月廿六日報端兹撮其略云漢陽府孝感縣甲乙二人偕友由川貿易回宜八月十三日晚泊舟大江南岸因中宵雨甚船漏不可眠坐二人持傘登岸忽聞大聲陡作相顧失色頃之雨止天明遥望江北高峰杳無形跡卽江邊所泊各船亦俱沈没細詢土人始知昨夜雨中北岸山崩約計上下十餘里路山下民居數十户與之俱杳惟山巔有小廟如魯靈光殿巋然獨存所最奇者江中向有大石數方今因山塌入江將石擠逼南岸水勢衝激有三丈之高往來船隻須由石上箭激而過計下水之船數日内已壞二十餘號若逆流而上則更不能越雷池一步川中向以新灘爲最險今此灘之險又過百倍以故長年人等名之曰賽新灘如此危險情形筆難盡述按川河之險爲中國冠自湖北宣昌而上黄陵廟之西卽是新灘入川第一程則爲巫山縣所謂巫山巫峽峽中險灘甚多如灎澦瞿塘空舲青箱皆著名之處川江上下千餘里間無日不壞船知昔人所歌蜀道難不第在棧道陸程也十數年前嘗有大府欲倩西人以水雷炸藥轟去江心之石旣而未聞奏效或又云此非特不能抑亦斷斷不可蓋川中地勢若高屋建瓴巴江三折而東正賴險峽重重束住水勢殆如天然之壩若果轟去則水勢一瀉無餘川中皆悉乾涸矣觀此可知造物之大有人所不可思議者至於山崩之故或因出蛟或因磺震鯫生於格致之學未涉門徑不敢妄擬第卽往事而證之則載於前史者不少如春秋梁山沙麓已見前論不贅考漢書五行志周幽王二年三川皆震周太史伯陽曰陽伏而不能出陰迫而不能升於是有地震今三川賓震是陽失其所而塡陰也又京房易傳曰大經摇政兹謂不陰厥震摇山山出涌水若高后二年武郡山崩至元延三年岷山崩亦皆已見前論又考後漢書五行志永元四年郡國十三地震說者以爲竇氏專權之應永初元年郡國十八地震說者以爲安帝未得制政之應又永元元年會稽南山崩京房以爲陰乘陽弱勝强也十二年秭歸山崩四百丈殺百餘人延平元年河東恒山崩延光二年丹陽山崩三年巴郡閬中山崩四年蜀郡越嶲山崩殺四百餘人和平元年廣漢梓潼山崩永興二年東海朐山崩若此之類俱有事應執政者鑒古而修省焉其於治道豈曰小補之哉 
[陸師招考續述]  
　　金陵訪事人云江南陸師學堂出示招考學生已紀報簡兹悉投考者均由地方官處報名備文申送總辦錢琴齋觀察德培當卽禀明督憲定期開考計已考過三次均擇城北文昌宫内面試觀察公服南向坐俟考生魚貫入按册點名給卷畢握管命題黏貼楹柱并有委員三四輩奉總辦諭在考堂中往來巡察以杜槍冐等弊規矩極形嚴整第一次考題人才首重德行論第二次考題治天下以正風俗得賢才爲本論第三次考題先天下之憂而憂論時有旗籍考生某甲當脫稿謄眞之際委員在旁巡閱見其眞草字跡不符疑係倩人捉刀者詰之至再甲怒而詈之委員遂面禀觀察觀察親臨閱視詎甲性頗崛强不服盤詰將試卷當面扯碎拂袖出門而去閱日評定甲乙繕榜揭曉分正取副取備取三等計共六十四人距額設一百二十名之數僅得其半觀察飭於廿三日先行取具保結呈核以便入學堂居住嗣後投考者均在本學堂分别考試並聞俟錄取滿額一齊到館卽按月給發膏火每名二兩積至四月仍須通同覆考以定班次頭班四兩以下則遞减有差再積至三年畢業之時由本學堂德國洋教習帶領原班學生出洋遊歴練習軍務亦以三年爲限返華充當哨長一年以覘能否後升充管帶統領等差惟視上游量才器使是皆該學堂章程中所附及者故覼縷述之以副有志諸君快覩之意 
[演雷再志]  
　　前報載南洋大臣劉峴帥在草鞋夾江口閱放魚雷未及炸響有某學生下水窺探炸傷斃命兹續得金陵友人手畢云當時下水者不止一人俱係魚雷學生在兵輪上執事計炸傷人數共有五六名之多皆因魚雷放下未能中靶音響全無懼干憲責一時惶急入水檢理不料遭此不測並聞是日督憲出署閱操時隨帶青蚨二百吊擬充臨時賞賚費用後遂作爲罷論及將受傷數君救起當局爲慘然者久之爰飭赶緊舁送鼓樓大街基督醫院請西醫救治據醫云傷勢沈重恐難奏效姑暫移入内院安歇以待設法施救然難保無性命之憂也 
[擬興西學]  
　　金陵訪事人云前報載署江寗府柯太尊逢時於十月份書院官課有擬立書院章程議一題令在院肄業士子各抒所見直陳毋隱兹諗命題大旨以變通時文詩賦創興西學爲主謂時藝無補國家不如西學之有裨實用是課陳對者雖不乏人究罕得其意旨現太尊擬將惜陰書院改設測算格致博物等學延師教授肄業生員專請院長以專責成所有各項經費需欵甚鉅恐難猝辦因詢於本地紳商妥爲籌畫昨日又鳴騶出署特詣翁傅秦陳四 
 
 

Page 2

 
 
紳家商議四紳供力贊其成繼又托四紳代籌巨欵以相資助嗣同城之有志實學者亦卽聨繕公禀詣署呈遞太尊卽擬據禀轉詳督撫憲候奉批示施行刻聞該紳商大抵踴躍從事且業已具禀府署太尊核閱後亦料理轉詳矣上憲俯准與否俟訪續錄 
[閩中火警]  
　　福建訪事人云南臺一保鋪鄒錦華紙店於初九夜五更時偶爾失愼致兆焚如附近鋪户悉付一炬尙幸是處有磚垣者居多故僅延燒五六十家迨天色黎明火卽救熄 
[漢皋火警]  
　　本月廿一夜四更時漢鎭天寳巷正街某姓爆竹店因烘藥僨事霎時間火星直冐不可援救幸賴水龍畢至東風　緊取水近便不須臾勢漸平减計該店前後進全付灰燼左右鄰俱平安無事然已吃驚不小矣 
[湖樓望雪]  
　　杭州采訪友人云浙省奏准鼓鑄銀圓由防軍局督辦黄子畬觀察督飭工匠賃屋六克巷口先行試辦所鑄銀圓輕重大小與鄂粤兩省無異而銀色較佳市面流通所銷甚廣刻下增設爐灶并由鄂省添募工人以便大興鼓鑄惟局中事務繁重深恐有鞭長莫及之處是以防軍局憲添委候補縣章大令駐局監工○某日臬轅接奉刑部釘封文飭斬决盜犯四名時適恭逢萬壽節期臬憲因於十四日札飭仁和縣伍大令監斬計安吉盜犯徐桂幅歸安盜犯林心公二名并將監斃之歸安盜犯林洪三戮屍旋又札飭錢塘縣吳大令監斬歸安盜犯黄老雨一名二大令奉札後立卽傳集差役禁卒將各犯提出會同城守營張都戎押赴清波門外斬决梟取首級盛以木桶發往犯事地方示衆○日内錢根愈緊洋價日低回溯本月朔日每圓可換錢一千文有奇至十三日驟貶至九百二十文雖由制錢缺乏之故然難保無奸商私運出口及市儈抑價等情杭州府林迪臣太守因傳諭錢業董事每圓限一千文爲率不准過於短縮并飭差嚴查私燬私銷及販運出口諸弊一面出示曉諭徧貼通衢並飭鑄錢局赶緊鑄造新錢發局兌換近日銀圓已增至九百五十文矣至局中所換銀圓按照定章除一二角小銀錢每角貼錢三文外其餘大銀圓及對開銀圓五分小銀圓均無貼水惟市儈任意仰勒致與局章不符居民虧折良多以致不能通用現在太守已諭令照局章一例通用不准貼錢如違重辦不貸亦維持圜法之一道也 
[失孩類誌]  
　　杭州下華光巷黄姓家有一女孩年僅六歲於初九日傍晚在門前嬉戲忽不知去向其父母急遣人手提銅盆隨呌隨敲四處找尋杳無蹤跡現在遍貼招紙云名順寳身穿藍印花布衫褲鞋子元色布做花頭梳歪角耳上銀線絲一雙如有人收留送還者謝洋五元通知報信謝洋二元又洋壩頭陳姓家於十二早晨走失一婢其主人亦出招找尋該婢名春桃年十四歲由餘杭買來已有五年主人向來寛厚並不苛責今無故遁去不知何意如有知其下落者代爲尋回謝洋二十元報信者十元尋歸之後并不追究責罰等語又天水橋某婦家有一小孩年七八歲因在財神堂看演木人戲爲拐匪誘至西大街地方將孩身上棉衣剥去置諸路側該孩以離家較遠不識路途且爲時已晚在街上啼哭爲菜園王媪聞知收留伊家住宿一夜次早訪知住處送還某婦祗有此子業已痛哭終夜得媪送回不禁歡天喜地家貧無阿堵物急向鄰人借錢二百酬謝王媪不受而去 
[吳市簫聲]  
　　姑蘇采訪友人云撒任江南鹽巡道胡芸臺觀察家楨於本月二十四日行抵省垣乘輿入城詣撫轅禀謁趙中丞然後遍謁各當道聞勾留數日卽須遄返白門○本月二十三日臬轅接奉刑部釘封文陸廉訪卽札飭吳縣項大令由獄提出行刼荆溪縣屬某布莊之甲乙丙丁盜犯略詰口供喝令劊子如法綑綁會同中軍守備夏守戎帶兵二哨押赴北寺大校塲次第處决旋經府尊桐子霑太守委王二尹棟將首級解赴荆溪懸竿示衆○本月初九夜西笑橋汪第被賊行竊已紀報章事後失主繕就失單禀請地方官飭捕嚴緝務獲人贓至下旬某日忽有口操北音之某甲手持皮袍三襲至城内致祥當鋪欲質洋銀二百圓櫃夥某乙見其形迹可疑細檢各衣與失單所列者似相符爰用好言留住潛遣人喚本處地甲至將甲獲送總捕同知署劉司馬研訊之下知甲係積年巨匪遂飭役釘上脚鐐移送長洲縣署收禁一面飭差至窩留之某姓家起出鋪蓋一副内有枷楠香朝珠一串翌日縣尊王大令飭提刑訊甲初猶狡賴加以五木始稱此等贓物實竊自駙馬堂前汪紳家至西笑橋汪第之案實非小的所爲旋又供出巨案數起究以餘贓何在則稱小的潛匿前在總捕署當茶房之某姓家贓物悉交某姓父子銷售大令爰卽籖差提某姓父子到案押入刑房 
[章江寒籟]  
　　江西訪事人云章江門向有巨賭一擲千金有劉盤龍豪氣者輙麕集於此蕭公廟亦有賭樹輸贏較小抽頭者章江門則某甲蕭公廟則某乙也有司以其有害地方查拿懲辦詎甲消息靈通早已遠颺他處乙則被捉將官裏去懲責後始知其爲赳赳武夫遂送交營弁一時呼盧喝雉之聲兩處均絶無所聞矣○東湖西流水道提欵三千兩興工修濬兹悉挑泥者城廂内外皆係營勇日有數十名各給酒錢四十文經費似不甚鉅而湖中水方盛漲不能深挑沿湖舊築之石壁亦有崩塌之處說者謂戽水略深俾可深挑一二尺并修復石壁不使淤塞則水道更有利賴可以多歴年所當事者未知有意否○南昌府考試向借貢院舉行在至公堂前東西兩文塲各二十四號滿鋪號板由考童自具油紙雨簾以便作文謄卷其東南東北西北各文塲總磚門處均先砌塞以防踰越本屆南昌府江訒吾太守於十月十八日府試諸童生皆先期而集南昌向在槍替之習太守洞悉其弊先事嚴飭辦差人等守在住頭龍門不准閒人混入並令廪保帶領各童按牌鵠立門外然後點名給卷魚貫而進不准一人先入以期杜絶弊端故此次欲爲人捉刀者皆無所肄其技 
[鐵甕寒濤]  
　　鎭江訪事友人來函云本月十九日丹徒縣宗大令於午後升座大堂由獄中提出童家惠一犯劊子手如法綑綁用無頂小轎會同城守營何守戎押解西門外陽蓬山處斬聞該犯係回教中人在城守營爲親兵前年將同類某甲殺斃一案其狀貌兇悍異常猙獰可怖臨刑時猶高唱曲詞揚揚自得斯眞愍不畏死者也○江北某甲寄居鎭郡歴有年所不務正業癖嗜烟霞以致衣食難謀其婦頗有姿色不慣禦貧淪入烟花所得賣笑貲差堪逢給甲甘老是鄉一頂緑頭巾牢牢戴上嗣有狎客某乙見婦而悅之流連不捨後出資爲之脫籍在本城内另租房屋以爲鴛鴦雙宿可期地久天長不料甲反覆無常於十月二十日乘乙出外糾集同黨數人突至其處將婦搶回並將室中衣物悉數携去迨乙回來則已人財兩失惆悵不已想不免興問罪之師也○鎭郡自屆小春以來晴多雨少惟二十一日晨光憙微之際封家十八姨惠然而來木葉下脫瑟瑟有聲洎至雞人已唱披衣而望則浮雲盡驅曦輪依然呈彩矣然居民望切雲霓正未知商羊君何日稅駕也○鎭江火政經地方官紳極意講求近更明定賞罰遇有火警水龍先到者有賞後至者有罰惟水龍皆係舊色洋龍藥龍尙不多覯近有某君慨解腰纒獨置皮條洋龍一架由滬上運載來鎭禀准地方官安設於大碼頭某屋内遇火警時卽隨同善堂各龍到塲施救如某君者可謂實事求是者矣○鎭城久晴不雨城廂内外居民多有因燥致疾者近忽轉爲咳嗆十有八九醫者以爲氣候不常風入肺經所致現在城中醫士無不利市三倍○城内四牌樓行人絡繹闤闠喧闐月之二十日有一少年楸一老者肆口詈駡拳脚交加老者怒氣哼哼一言不發初不知其爲何故也嗣聞少年云汝非送我忤逆勢不于休始知少年乃老者之子也是眞可謂形同梟獍矣○東鄉大港鎭元藏廟殿宇數楹供奉楊侯偶像春秋佳日鄉之人於此祈年報賽神簫巫鼓盈耳洋洋住持僧見愚民崇奉者多可以計誘遂聲言神靈顯應可將香灰咒作仙丹遠近哄傳大有舉國若狂之勢今歲年書大有望滿篝車僧因集衆歛錢迎神賽會自十月十八日起周游附近各村莊至二十二日始止有觀者謂會中鹵簿極爲華美而蚩蚩者氓率身穿藍布長衫青布馬褂左執香右提燈千百成羣一步一拜愚人之愚至於如此殊可笑也 
 
 

Page 3

 
 
[潯江楓葉]  
　　九江采訪友人云宋珮珍鎭軍朝儒履任以後循例點名閱操巡視砲臺盤查軍裝火藥十六日午前十點鐘時又演放砲位預期牌示飭各將領先往伺候○正任星子縣調署德化縣慶西垣明府錫庚交卸德化縣事畢十六日辭行赴省都人士及諸寅有設筵江樓及澹泉别墅爲之祖道者○高麗人某甲日持紅參求售以供旅游之費近患瘋疾哭笑無常誠果泉觀察委徐敬叔少尹會同管帶某號砲船哨弁劉守戎得勝送赴天津轉送回國○前署德化縣薛俊甫明府銓交卸餘于公務後正擬赴省見上游忽爾中風不起其叔在潯得信不勝悲悼卽遄往料理身後事宜○誠果泉觀察札委蔡次眉二尹赴星子建昌浮梁萬年德興曹迪齋叅軍赴鉛山廣豐上饒玉山陳竹生二尹赴安義餘干弋陽貴溪興安胡陽生叅軍赴德化德安湖口瑞昌彭澤周作賓叅軍赴都昌安仁樂平鄱陽各縣查察保甲事宜諸員禀辭後日内已分道揚鑣矣○十六日阜昌順豐二洋行有一裝運茶葉之輪船行至九江上游二套口忽然淺擱 
[東海鰈箋]  
　　烟臺訪事人函云烟臺爲通商口岸由此而東而西不知其幾千萬里卽就内地而論通行青齊諸郊邑計程亦甚悠遠長途過客每於就近一帶刦掠時有所聞近由嵩武軍及東路防軍登州駐紥各營會辦冬防西距省垣東至文榮按叚設卡綿亘千有餘里互相護送從此行旅來往可以安穩無事矣○天寒則魚去渚逃於淵今歲已交冬令而魚較多如黄花刀魚等類一網所獲勝於春市惟因魚販絡繹價值昂貴後斤總不下四五十文月餘以來曾未稍减雖多亦奚以爲○烟街舊有庇寒所例於十月啓門收納無業貧民使之藉避風雪本屆天氣較暖入此室處者尙覺寥寥○烟灘自有戲園以來會仙慶豐互相伯仲有時則閉門數日有時則坐客常盈亦總視脚色何如耳各園主有鑒於眦不惜重資爭覓名角以脚色之高下而下生意之盛衰競競業業不遺餘力可見利之所在不得不爭勝逞强力思振作也○近日天氣異常和暖輕裘暖閣多未安排外邊辛苦食力者流猶是裸身赤足日之方中揮汗如雨俗語以十月爲小陽春今竟似之○據東路人言劉公島近又續到日兵多名該處居民望之不無疑慮幸日兵並不滋擾閭閻安靜如常人心因之稍寛○某叟效嚴君平垂帘市上日借吉凶悔吝生旺刑冲與人言禍福以資餬口一日正在口講指畫之際桌上卦資數分不知何時被小竊攫去叟固老於此道者信口談青龍主吉曰虎主凶朱雀爲口舌是非却未算計到元武兆臨妻財受尅預爲之防耳○某妓新交一客以爲財神客亦食於斯宿於斯甚至烟酒零費亦取給於斯日修家書催取不動尊以爲纒頭之費又向戚屬之富顯者折柬權貸久之筆墨無靈眞情畢現遂爲龜鴇所窘不得已取洋烟假意吞之略一灌救卽亦無恙現仍供養龜巢以資調理眞是無可奈何矣 
[閩事雜紀]  
　　福州近日盜賊繁興城内爲衙署叢立重地不知何故亦敢肆其凶暴至於離城一帶愈不可問矣南臺洲厘金分局面臨大江初十日丁司馬恭壽奉檄接辦水亭局務洲頭係水亭屬卡不料是夕夜深更靜時賊輩竟從樓欄爬上樓房撬門入内將小皮箱内三聨單四百張及衣服數件席捲而去迨司事等從黑甜鄉驚覺厲聲喊呌而賊已杳無影響矣司馬立卽知會保甲局查夜委員楊少尹前往查勘飭捕嚴緝以期珠還合浦至三聨單有關厘稅要務現已咨請各局遇有此件字號聨單概不准用以免矇混○大祥升班梨園子弟日前在某廟中歌舞有地棍歹歹者在臺下觀看任意詈駡伶人引爲奇辱將駡者拖上戲臺飽以老拳紛如雨下旁觀代抱不平相率譁然伶始罷手然歹歹已奄奄一息矣廟主人恐有命禍將戲箱扣留俟調處明白方允歸還 
[鳩兹雁字]  
　　蕪湖訪事人云蕪湖爲皖南各屬門户水陸交衝地大物博向設中江書院以造育人才其中大堪造就者殊不乏人關道憲袁爽秋觀察前曾倡捐廉俸擬就書院内開創中西學堂廣收聰頴子弟延請中西教習住院教授格致之學俾有志之士日就月將可以漸收實效當經委員就書院後添設精舍兩楹經之營之現已告厥成工卽訪胡翼之先生在湖州成法以經義名其古學之舍以海事名其西學之舍一俟書籍購齊主講聘定卽先就在院肄業諸童中選擇年幼才敏者提入兩舍分别才質别近認眞教授再俟綱舉目張規模大定仍擬添招擴充云○邇者直省各大憲爲富國强兵之計叅效西法博訪周諮故不論官商士庶凡有所陳靡不博採兼施日前有商人張某者具呈無湖道憲謂繁昌縣屬苗家山現有煤質陳請籌股開礦袁爽秋觀察閱禀後卽行批示大旨謂該商所禀礦苗顯露抑係白煤黑煤紫煤鐵煤能否供輪船燒用及如何集股自備資本若干均未詳晣縷陳碍難率行批准俟飭新任該縣李大令到任後勘騐禀覆冉行飭遵○蕪湖保甲章程冬防巡查每年例自十月朔起至次年正月底止由各叚分巡委員督同巡勇圑總圑丁每宵自二鼓以迄天明輪流會哨徹夜梭巡雖風霜雨雪不稍懈怠良由定例森嚴抱關擊柝者咸各奉行維謹本屆保甲總辦楊若臣太守會同蕪湖縣萬文甫明府於月前傳集各委員圑總諭令清查户口繕造册籍以便分給門牌是亦保衞閭閻之意不僅爲冬防計也○民間置買田房産業例應隨時投契納稅如有隱匿除照例科罪外並追契價一半入官蕪湖近來納稅者甚屬寥寥各大憲嚴飭徵解以濟餉需萬文甫明府接奉憲檄立卽出示曉諭統限一月内掃數完繳如再延宕照例治罪想管業者皆屬食毛踐土際此需餉孔殷自必激發天良不俟焦頭爛額悔之無及也○蕪湖城守營缺經蕪采營主王梧岡叅戎遴委練軍營哨弁胡辛鎰守戎寳源署理旋經皖南鎭憲李壽亭軍門詳禀兩江督憲劉峴帥卽請以胡守戎補授斯缺兹已奉到院批准照咨部是以同袍同澤咸紛紛道賀○前署廣德州事錢孟超刺史文驥交卸州篆於本月初四日乘舟抵蕪當卽晉謁道憲拜會各寅僚酬酢二日隨命黄頭郎揚帆向會城進發○蕪湖縣萬文甫明府下車伊始卽接辦縣考較試童子軍五塲事竣於九月廿四日出塲回署清理積牘詞訟各案無不隨到隨審隨審隨結廿八日升堂查點城鄉各鋪地保卯名諭以勤愼辦公毋擾氓庶　心苦口不憚誥誡再三 
[上海官塲紀事]  
　　昨日浙江寗波洋務委員知府銜捕用同知楊少仙太守克昌因公來滬命駕赴敬業書院行轅謁見吕鏡宇觀察晤談片刻然後興辭○州同銜試用縣丞許少卿二尹恩榮禀謁吕觀察面陳公務○瀏河厘卡委員候補縣賴明府豐熙趙明府樹楷相約入城禀見吕觀察○清道局委員嚴桂棠二尹學明因公赴省昨日至道憲行轅禀辭○昨日江蘇候補縣劉箎亭大令鎭壎命駕入城拜會各當道至縣署時黄大令適因公他出由家丁出而擋駕○安徽南陵縣保甲局委員試用府經歴徐雲舫叅軍乘輿至縣署拜會黄愛棠大令飭家丁擋駕 
[憲示照登]  
　　前日上海縣黄愛棠大令接奉兼署江蘇臬司陸春江廉訪頒行告示卽飭黏貼通衢其文曰欽命督理江蘇蘇松常鎭太糧儲道兼巡視漕河陸爲剴切曉諭事照得賦由田出糧從租辦業户應完漕米卽在佃户應還租籽之中各佃豐衣足食皆從田出飲水思源何肯拖欠各業户食毛踐土世受國恩豈敢故延致虧正賦查本年自夏徂秋暘雨應時迨屆收穫登塲又復天時晴霽秋成豐稔米色必臻乾潔前奉大部奏請將光緒廿二年分新漕竭力籌辦足額等因自應按例開徵力圖足額尤應提前赶辦俾免貽悮業經飭屬遵辦在案凡爾紳民業户人等當思漕糧爲天庾正供不能短缺遲誤况盛世滋生早沐永不加賦之詔減賦案内又欽奉特恩永減賦額聖恩高厚耀古爍今尤應激發天良趁此新榖登塲愼選乾潔好米爭先掃數完納現值開倉伊邇正業佃完租辦賦之時合亟剴切出示曉諭爲此示仰該處紳民業佃人等知悉凡佃户應完租籽赶緊清完不准拖欠業户應納漕糧及早輸納切弗遲誤如敢觀望甚或藉詞展緩則國課攸關功令具在本道不能爲爾等曲貸也其各凛遵毋違特示光緒二十二年十月廿四日 
[會緝棍徒]  
　　楊樹浦八十個黨流氓頭目張桂卿搶刦顧姓新婦覊勒不還雖經顧姓控諸上海縣黄大令飭差嚴緝奈張神通廣大羽黨甚多因之未曾拿獲兹爲江海關道憲吕觀察所聞以此等棍徒豈能容其逍遥法外若不拿案嚴懲何以儆兇頑而安良懦爰於前日傳楊樹 
 
 

Page 4

 
 
浦巡防局員鄭厚餘二尹到轅面諭將張桂卿拿懲辦二尹回後以張雖盤踞楊樹浦然此案在圓圓通寺巡局轄境因至王壽華二尹處熟商捕獲之法王二尹卽飭勇傳二十三保十六圖地保蔡毛郎到案審訊蔡供此案係本年二月間事男女宅皆住小的圖内女名銀大係蔣海南之生女許與顧松泉爲室先時微聞張與銀大有私及成親之夕張先在蔣姓家飲宴飲畢卽帶同黨羽往顧處將銀大刼出王鄭兩二尹問旣係二月間之事何以當時隱而不發及案懸半載餘之久始行告發蔡供翌晨顧姓本欲偕小的投上海縣因被張揚言如敢控告誓以白刃從事小的與顧恐爲所害是以隱忍後顧又欲告發不料事機不密早爲張所聞遂率同羽黨各持兵器向顧及小的日夜尋仇顧恐遭毒手不敢安居故宅遷至租界卽小的亦移至租界以避兇鋒旋於九月十七日顧繕禀投縣控告蒙縣主大老爺批准於九月二十三日出硃單飭差捕捉張又抗不到案二尹謂如今爾可能拿案否供小的已於八月初一日辭差今由新充地保董聚年充當應著董保恊拿小的早已觸彼之怒實屬不敢應命王鄭兩二尹復熟商良久謂此案非尋常搶親可比彼刦有夫之女罪難輕恕須二局協力緝捕房可拿獲遂將蔡保所供繕就供單乘輿投道轅禀覆 
[弱女被欺]  
　　江北女郎江阿囡前日由繅絲棧領得薪工洋五元行經吳淞路偶遇素識之小車夫崇明人某甲與之閒談乘間將洋攫去追之不及回告捕房捕頭謂旣屬認識着自行尋訪 
[浮生一夢]  
　　前晚有一年約四十歲之江北人形容憔瘁投漢璧禮路唐茂記客寓借宿至昨晨日高三丈猶未起身呼之不應撫之已不知於何時斃於榻上棧主駭甚奔告捕房捕頭令喚同二圖地保奚坤寳查明有無屍屬然後料理收殮 
[緝盜未獲]  
　　日前有盜黨嘯聚寳山縣境陸家牌樓行刼各信局信擔刃斃全盛局脚夫王金元此已迭詳本報矣事經寳山縣宛大令騐勘後查得羣盜向在虹口聚賭因諄請上海縣黄大令飭役恊緝前日縣署捕役徐文查知盜黨阿多犯事後逃避無錫縣境某絲行中因卽帶同夥役往拘絲行出店中言雖與阿多多湘識已數年不見此次雖曾到過無錫僅住一天卽已他往並不知其匿蹟何處徐守候多日不見其來業已回滬據情禀覆矣 
[兇犯發回]  
　　去歲十月甘日馬晉川串同其妻顧氏將胞兄馬晉生戕斃事發經黄愛棠大令緝獲訊供派差解往松江府署勘審然後備文解赴蘇垣昨日署臬司陸廉訪將二犯發回大令奉文後立飭值日差役一併收入内監 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[平冷藏]  
　　揚州諭事人面云揚州府　　東兩邑正塲詩文各題前已登報兹於廿一日　　　　　　　　　　　　於　　　　塲已冠文題近乎知力行未冠文題　乎知　揚二題而　其行通塲詩題賦得隔岸青山秋見寺得青字鑾鑾　揚已　　　　　仁知　　　文題近乎仁通塲二題而觀其行通塲詩題賦得半林明月夜聞鐘得聞字惟是塲適逢陰兩放頭牌時正雨飾興高采烈不啻倒瀉銀河各責　接考者無不衣襟濕透遍體淋漓狼狽情形不堪言喻噫一領青衫得來正非容易也○揚城東關外向有渡船一只自晨至暮喚渡者絡經不絡本月二十日下午忽來一少婦荆釵裙布貌頗可人蓮步姗姗登船過渡同舟者見其獨行踽踽方效劉楨之平視不防渡至中流婦忽縱身跳入波心時岸上及船中諸人遽聞扑通一聲無不大驚失色幸舟子手捷眼疾急於下流刺篙得以鈎住衣衫援登彼岸然該婦已重襟濕透粉涙交流呆立河浜不啻梨花帶雨有好事者詢以何故輕身俯首不語再問始答曰儂住瓊花觀左近家有　姑因良人出外久無信回食用皆無難以存活欲出外傭工而姑又不許無計可施故出此下策聞者無不爲之嘆息嗣由渡夫送交其姑遂不知究竟寄語截髮糟糠者尙其忍此一息勿遽萌短見也 
[滬南瑣案]  
　　南市近經總巡鍾明府諭令各烟館設立五家保結之法不知何故藉口給費過重聞並有已由各　至縣署禀明情事未知的否○二十三七鋪巡局委員現飭木匠赶緊將各栅重修並諭令各栅夫二鼓之後落鎖如有情跡可疑之人須問明來歴方准開放倘有不服准扭局究辦 
[英界公堂瑣案]  
　　水巡捕唐寳榮禀稱小的見王阿六王阿元划船户分載某客棧接客人當某輪船　岸時卽捨命上前有　定章故特拘送案下二王同供稱小的不諳其中章程以致悮犯屠别駕判令各罰洋銀二圓○水巡捕唐寳　解潘文甫至案禀稱昨日小的見此人所駕木排過於寛闊以致有碍行船是以告知捕頭拘請大老爺判斷潘供稱小的安徽某邑人現在南市某水　當排夫此木由　中土投紥排小的無知悮犯别駕判罰洋銀一圓○包探趙銀河禀稱案犯蔣阿林前經大老爺逐出租界之外昨日　伶人　鴻芳家鬥蟋蟀小的因拘拿解案蔣供稱小的係本邑人前雖犯事業已改過自新别駕判令笞責一百板逐出租界不准復來○一百二十六號華捕　馬夫王　林至案　　昨日小的巡路時見此人駕馬車而出兜攬坐客有碍道路喝阻不依不得已而解請判斷王供稱小的以後决不　犯矣别駕判　洋銀一　充某醫院經費○包探竇如海禀稱江北某邑賊犯江裕青竊取同鄉人何川川之小車一輛報捕後捕頭遣小的緝　解請究懲何投案訴稱小的旨有小車被江竊去幸由包探查獲求准領歸江供稱曾借小的洋銀七圓向索不還是以取車作抵别駕判　　押　　賊給還失主○斷百八十八號華捕解賊犯江桂福至案禀稱此人竊取虹口某姓家門前所放杉木一株小的於巡路時見之因師拘解請判别駕判令管押一日○四十六號西捕解馬夫金壽發至案禀稱此人駕車飛駛是以解案罰　别駕應之曰諾卽判罰洋銀三圓 
[法廨瑣案]  
　　招牌店張錫三投法公堂控承攬作頭蔡樹堂房屋廿餘幢粉刷油漆工竣欠洋一　元　　不　　　　給巡大令准　票提昨禮拜一堂期大令會同蘭繙譯升座張錫三投案訴稱蔡糾同流氓在論交棧硬勸還洋三十元蔡勸堂偕其　顧氏　　　　　　　　架拆卸時壓壞房屋應賠銀一百兩照算尙欠小的洋數十元大令謂豈有欠爾之洋反來控告爾是否雇　　作供稱雇　　　共計一百五十三元並無承攬張呈到底稿一紙大令閱視謂旣有憑據理應照給又閱蔡禀謂囑臺坍下豈能壓倒如許房屋蔡供當時許賠銀一百兩供稱　無此事大令著將蔡夫妻押候交保飭探查明復核○張仁發禀稱附江寛輪船來滬被竊賊陳翰卿竊去鞋藍一只已裝　子　　　攬　　票數張交包探解案陳供當票係自己衣服質在鎭江内有二張係英租界洪泰此次由太倉來大令問爾是否　徐四　來供不認護包探禀稱此係長江積竊求嚴究辦大令著押候嚴比贓交張領回○包探禀稱高玉桂顧洪生二人在碼頭聚賭拿獲解訊高顴同供稱然嬉戲大令商請　繙譯著改押五天以示薄儆○姚竹生禀在小東門成太昌烟間爲夥被徐阿金竊去烟槍一支追至　家石橋人贓並獲反敢行兇送請懲請排供前在該店爲夥因少烟錢二文硬指爲竊小的指頭尙被咬破大令得供著押候查辦贓先給還○榮富生偕王東升禀夥開包　作雇張交堂爲夥每月工資二元五角兩月未滿付過洋五元詎張在外冐收客帳二千二百文送案請究張供　收之錢包交王東升王供並未收過大令著押候照數交還斥退○包探禀稱夏子雲向爲棧房接客改名陳阿三至江寛江永竊取搭客鋪藍　毯鞋籃等物起獲原贓傳失主余瑞堂解案夏供閔行人向爲接客去年停歇流落在滬大令著押候枷號一個月責二百板贓還失主○包探禀稱湖南人錢璜在桂林輪船圖竊拿獲解案錢供向在滬軍營中哨當勇同鄉蕭雲山銷差回籍小的往送悮投桂林不敢犯竊大令著押交滬軍管某官管束○蘇芳　禀有大蟹兩簍計重五百斤裝北京輪船帶往寗波交明船上買辦被王瑞生竊去尋至浦東爛泥渡拿獲人贓並船一并解訊王瑞生供船上共有三人王阿榮王弟弟及小的此蟹由划船裝來暫寄大令謂如許重物何遽竊去蘇稱請質該船買辦便知大令著押候買辦來案再核贓先給還○龔仙臣禀稱開設新長發客棧前日有沈阿二送一婦人來棧借宿忽患腫痛找沈在四馬路某烟館不肯來領求提到案領出大令准之候出票恊提一面飭請醫生先行診治醫藥由本委給發○林德興收買魚膠爲包探緝獲傳案究罰他報登有探夥索詐情事旋　查出係前充探夥潘阿五揑造謡言飭提到案訊無實據昨日堂期准子交保○顧增祥控李阿利竊取鮮魚數斤曾經責懲昨日堂期命帶案開釋○錢瑞賓控朱竹君吞没田單一案迭經大令訊供追繳朱托病保出至縣署歧控原告投案求追大令著保交案昨日朱遺子文彬投禀係縣署有案請移縣辦理大令謂此單非管姓所押何得任其贖去實屬不合爾父托病地保又不到案著押候嚴追 
[美捕房事]  
　　寧波人王桂生前晚在西華德路某姓家竊取衣飾等物經包探洪阿寳緝獲人贓一併解入捕房捕頭命押候解送英公堂訊究 
[白門官報]  
　　藩轅牌示代理江寗有江　　巡　　汝　　滿　　吉功九品　　鈞又　江　　欠使吳　　　署遺　　　　九品　　　又江寗納　三　　　丁憂遺缺掣　未入流河懋功又高郵州吏目馬英甲　故遺缺掣得分缺先用從九品王　　又署甘泉　　　奶　　厚　　　遺經　有主　　　　又有理　微　　　　　余枷期滿遺缺掣得從九品孫岱又海州　橋司巡　江　　　委　　朱　　缺仍用　　其次　有典史貨　　又　山典史宋學　病　缺掣巡檢陰毓衝又六　　　　謂　武仲彦撤回遺缺查有敎諭顧履祥均垬署理 
[蘇省官報]  
　　十月十二日知縣焥　禀知奉營錫金　局　從九　　　　　　　江督保甲差卽辭管俯水師新中飛划　　先　　　昌　由江　一　　　　　十三日辦理松　局提調知府王毓　由滬二丁來省事鎖　　實山坤丁整　　　片　　知縣屈泰　　　　　　縣缺　鑑祥禀　請補金　縣缺嘉定縣縣丞張　　　知交卸嘉定縣縣丞任事回省並謝奉委調署鎭江府知事正仔與縣典史馮和　禀　奉府奉代　元知縣典史平州吏目馬家　禀辭懸　縣保甲差○十四日溧楊縣揚禀劉州吏目馬家桐赴婁縣保甲差○十五日委署荆溪縣郡仲和　辭赴任並禀知　　　茶捐　損同知　丹　　　禀辭知縣童寳善禀謝委署　都縣事卽辭赴任調署　　　知府事張　康禀辭赴任巡檢陳翰英禀謝奉委今匱縣保甲差代理元和縣典史　和　　知　印住事○十六日金陵洋　總辦候補　徐　　　　人由江寗來　　　轅　斥　補溧水縣殷以恕安東縣典史胡樹蘭均巳奉准都覆　飭赴新　　署上元縣王芝　　　本任遺缺查有候補知縣張貴誠署江都縣葛毓清獨省另有差委　缺資有候補知縣堂責善鹽城縣劉崇照奉飭撤任遺缺查有候補知縣李雋均堪以署理○十七日　　縣　禀辭正在蘇州府知府戴爾恆禀知交卸署吳江縣縣丞事芒帶江蘇留防　湖水　正前營補用叅將許國祥禀知兼巡緝快船　○十八日府知事姚　　禀知交卸蘇州府知事正任蘇州府知事　　恆禀知本日　印任事新縣縣丞動兆榮江西人　上海來○十九日福山總　韓晉昌由福山來新授江蘇江寗府遺缺府知府劉名譽廣西人中京來　　大使錢昌訓禀謝委署昭　　　茹司巡檢事總轅屆示正任蘇太湖同知恩　現據禀報病痊銷假前來應卽飭回本任署鎭江府經歴邵霖署事巳　一年現據　　因病請假　　飭　地缺查有舊班到班之分缺先補用縣丞戴　　堪以委署○二十日署理常鎭道曾到蘇新授江蘇江寗府遺缺知府劉名　禀辭赴寗同知　　　江寗府六合縣知縣發　　江江人由寗來委署　　司巡檢任詒　禀辭赴任　　　　　得金山縣衞城司巡檢張寳琛丁憂開缺查有勞續班候補班前巡檢張文泗堪以咨補無錫縣亭　司巡檢簒曰濟病故　缺查有遇缺　巡檢程　堪以請補荆　　　　司巡檢沈葆動病故開缺查有第二遇缺先巡檢鄒恩括堪以請補○廿一日乙未科司　書王恕安徽人由　來管帶留防太湖水師正前管兼巡緝快船補用奉　許同祥　辭　江　太湖巡哨撫樑中營水師補用守備彭書麟禀知護衞營務處出巡回○二十二日同知銜　　六合縣殿　保禀辭回家委　　　　巡檢　昌訓禀辭赴任管帶本　　中飛划營儘先都司胡昌寳禀辭赴江震青浦崑新一帶查哨 
[邗江官報]  
　　十四日劉　尹芝齡委解蘇州餉差○十五日戈分轉乃肅禀回淮北差次單鹺尹　南　　　　差○十六日泰州學正營廣又　作到掃分　　　　　尹寳瑄禀到劉鹺尹辭解蘇餉起程○十七日永豐　吳分轉卸事回揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
