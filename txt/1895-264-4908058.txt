# 1895 - 264 - 4908058

 

Page 1

 
 
[乙未夏季] [  申報舘主人拜手]  
　　本舘於所奉諭旨隨時照錄報首外又按春夏秋冬四季分訂成帙俾懔尊王大義者咸得整撫莊誦光緒廿　年乙未夏季諭旨今已恭印告成每本码洋六分版式堂皇紙墨精緻有欲莊誦給經者卽請移玉爲盼 
[新印賦學正鵠重印各書岀售] [  圖書集成局代啓]  
　　賦學正鵠集釋係平江李次青先生所選分類十種淡妝濃抹各擅勝長誠爲初學之秘笈文瑞樓主人倩本局用鉛字排印眉批註釋悉依原本校讐裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鈔每部洋一元二角請向蘇州閶門緣蔭堂上海棋盤街文瑞樓兩書坊購取 
[新印醫學心梧雷公藥性賦解岀售] [  圖書集成局代啓]  
　　醫學心悟一書爲天都程鍾齡先生所著先生精於醫理上闡仲聖心源旁及諸家雜說是書所論證治病情條分縷析後坿外科十法誠醫學之津梁文瑞桂主人覔得原本倩本　用新鉛字排印成書每部洋四角○雷公藥性賦藥性解兩種爲業醫者必讀之書刻已印成每部洋二角請何蘇州察院塲上海棋盤街文瑞樓購取 
[與客談時疫]  
　　今歳夏間江浙時疫盛行死者不可勝數滬上亦多往往猝發令人不及措手亦有救治而得生者大槪十中之二三又有因雜藥亂投而斃者亦十中之二三也今時疫將過有心人痛定思痛推論其致病之由究竟爲寒爲熱問於余曰今夏痧症之多爲近年所未有醫家之論有以爲寒者有以爲暑者有以爲熱者有以爲寒熱俱有者有以爲疫者請問何說爲長明以教我余曰是數說者皆有所據未可謂非惟就余之閱歴觀之則其致病之由未有不由於寒者特寒爲其本根而又加以汚穢不清潔食物不消化感受流行之病氣則發此病如隄防一潰則不可收拾耳其受寒之證據於何見之可於脉之沈伏舌之淡白色之青晦泄瀉清水手足抽筋而知之且夏時最易受寒又或多食瓜果亦是寒凉之物易於停滯故此證之根原可决其爲寒也其有變爲熱者則因極寒者化爲大熱乃常見之事又因病發之時多服香燥温暖之藥如桂麝細莘硫黄之類因有病而不能連化積聚於胃中焉得而不發熱故病者常自言胸中大熱而煩渴引飲也此時之病治之最難如純用寒凉之品以救其熱則外邪不能逹食滯未盡下脉象微細而不流利用凉劑每易誤事如仍守治本之法而用温燥烈性之劑是猶抱薪而救火也必致津耗液竭腸胃焦腐而後死其幸而不死者流弊必甚病亦難治計惟有解股消滯清熱調中之法如服此等藥而能受不嘔吐不泄瀉有微汗而能睡二三百後必大有轉機以後卽不服藥亦能自愈昔人云暑熱乘凉飲冷陽氣爲陰邪所遏故有是病由此可知必先去其陰邪而後陽氣乃復若陰邪之勢久盛而不衰則陽不及回必遭遏滅之禍故治此病者初時必用温熱行氣行血之劑俟其陰邪漸退陽氣漸復而後可以隨症施治也客曰夏時最易受熱此乃不易之理也而子言夏時最易受寒此理實所難解願子詳盡言之以開茅寒余曰此理亦不難知也但不能如夏時之受熱爲人人共知之事耳夫人身之熱原有一定之度數卽法倫海寒暑表九十八度是也如天氣酷熱在九十度以外時人身必發多汁或過於行動岀力太多人身亦必發多汗發汗者欲减其熱也觀夏時閉汗之人則必發熱用疎解之藥令其得汗身必爽適可知汗之爲用實足以管領人身之熱度而且在冷熱適中之候常發汗氣以逐岀身内不用之質西名由里阿週年如是此等功用又與内腎相表裏如内腎有病則皮膚發汗之功用更爲吃重能令其時有微汗則内腎之生溺可以稍遲而其病亦可漸復何也内腎職司生溺與皮膚職司生汗同一理也如天氣當極熱之候而忽有凉氣此時皮膚必驟然收縮而汗不得岀假如夏日午後有九十六度之熱揮汗如雨傍晚忽起凉風或有大雨此時寒暑表驟降至八十餘度汗卽不岀非八十餘度之熱不能岀汗也因熱甚而後凉皮膚忽然收縮故也此時若不稍加衣服必有中寒之患然而尋常粗魯之人往往當此凉風以爲快又或赤身露體臥於星月之下臥則血之行必遲星月之下濕氣重而寒氣亦甚汗旣不得岀而又加之以寒濕於是吐瀉之症作矣故患是症者皆屬於寒不屬於熱也假如天之寒暑由漸而升降則人之皮膚易於防患於未然且有衣服增損其間則不易受病無如天氣之寒暑在兩晝夜之内常有二十度之較數不足爲奇然在冬時有十度之較數人身覺冷必飲暖物或加添衣服雖貧人亦多如此設在夏時有十度之較數則人且以爲旣熱之後必得此爽適以消暑氣殊不知病卽伏於中矣所以冬時傷寒之證較之夏時受寒之證反覺其少者職是故也客曰然則古人當此病用何法治之余曰巢氏病源云霍亂脉大可治微細不可治霍亂吐下脈微遲氣息劣口不欲言者不可治又云霍亂而轉筋者由冷氣入於筋故也冷入於足之三陰三陽則脚轉筋入於手之三陰三陽則手轉筋隨冷所入　筋筋則轉轉者皆由邪冷之氣撃動其筋而移轉也張長沙治霍亂熱多欲飲水者五苓散主之又云多飲煖水汗岀愈夫以霍亂而熱多者尚且用桂枝以治其表多飲煖水令其汗岀而愈無怪乎寒多不用水者理中丸主之也千金外臺之治法亦多用温樂如香薷青木香高良薑桂心吳茱萸之類宋時局方則有大順散蘇合香丸亦多辛温之品歴觀古人之治法在霍亂之初無有不用温藥者惟此證因感寒而化熱　家應隨時變通叅用活法祗須細察脉理證候則病之爲寒爲熱或寒熱交爭必無遁形審病旣的則方亦確當固不必紛紛聚訟使病家與醫家無所適從也客旣去乃記其問答之語以質世之究心醫道者 
[本館接奉電音]  
　　昨晨京師飛電傳來上諭一道敬謹譯登○八月初五日奉上諭前據御史易俊奏叅安徽英山縣知縣尹允照積壓案件濫行索贓等欵當諭令福潤確查具奏兹據奏稱查明尹允照被叅各欵均無實據惟連年積案多至百有餘起實屬有辜職守英山縣知縣尹允照著卽行革職以肅官方餘照所議辦理該部知道欽此 
[譯西信紀臺灣近日情形]  
　　臺南西人來信云七月中旬臺地大雨時行繼以狂風有排山倒海之勢河水爲之驟溢湧岀平地有數尺之高日人所有食用諸物皆泛至河畔當水至時洪流直瀉急溜爭喧捲下各物不及拾取大半被淹其得撈取者僅少些耳岸之高處均被水淹水深處漲至一丈居人正擬將物搬至室中忽風力又勁房屋被吹紛紛倒下有土崩瓦解之勢卽堅固之屋亦被吹倒淡水有一大橋可通鐵路竟被風吹壞可見箕伯之神力矣從此鐵路不能行車因震撼故也須大加修理方可行車此橋有一百五十丈之長計閱一二月方可修竣基隆一帶鐵路大半被水所灌宛在中央其時有日本運兵之斃島丸裝兵不少將赴基隆因遇風改道淡水皆不能進口復折赴海面又因 
 
 

Page 2

 
 
風浪大作顚播異常所載之馬數十匹皆被掀入海中所載之兵不知陸路遭風被水事將窗緊閉如瞽人之在暗室中不聞不睹及事後始洞闢户牖則已悶斃多人矣一日有生番數人赴日營游玩日營中之譯人問來此何爲生番答以此間風景甚佳當小住數日以暢游懐耳日兵欣然延接欲引至一處生番卽隨蹤而往越十餘日生番游興已闌挈伴欲去日兵饋以食用諸物生番受之故作歡洽狀相率回山密徑深林重尋舊路越兩日有日兵十餘人躑躅路隅適遇生番二人各持長槍日兵卽放鎗相鬥生番寡不敵衆致被撃斃一人其一舊力飛步得以脫生日弁詰問日兵何故下此毒手日兵答以疑係中國兵故放鎗撃之問此係生番何故疑爲中國兵面目形狀大不相同豈可指鹿爲馬日弁故作憤怒狀將放鎗之兵處以軍法日本年派管理臺灣事務之人恐日兵有此不情之舉臺地軍民必將大爲不服反激成其忠義之氣開其激烈之風於是慄慄危懼不復如向日之藐視矣然臺嶠民風素悍士氣常新本與異言異服者清濁迥判如涇渭之不同流臭味懸殊類薰蕕之不同器夫豈假仁假義之所得而誑妄用機謀適以見其作僞日拙而已矣 
[神京珥筆]  
　　七月二十三日皇太后駕幸頤和園午前遇雨懿駕至申刻岀宫當日駐蹕半途圓明園内至二十四日早幸昆明湖是日在湖中觀劇恩賞侍座聽戲者恭邸禮邸固論大公主三人○户部堂官傳諭各司印稿諸君令各舉本司書吏中之稍通泰西算法者當堂考騐如果心地明白者卽由本部送總署同文館習學自法給予月廪俟習學精通再調回本部當差以備將來覈算日本賠欵之需○前因革員黄仕林供辭閃鑠刑部久未科定罪名兹悉該革員供招已確仍依失守城寨例科斷擬定斬候罪名歸入情實具奏請旨定奪故復將該革員之案赶入本年朝審册内與葉龔蔣三人同列能否蒙恩緩勾將來祗候聖裁○故澂貝勒福晉薨逝已於十五日發喪暫停靈柩於塋地陽宅擇於七月廿七日安七塋地在京北黑龍潭距城不足五十里之遥恭府中司事人派往執事者大半連朝辛苦雖晴雨不時幸雨皆木大至廿七日天氣清朗安葬事畢一更後雷雨大至次早廿八日傾注半日午後三點鐘始霽塋地執事諸人循途而歸○此次考取滿漢教習於七月廿九日在貢院覆試廿七日禮部預行示傳新取景山官學教習之第一第二兩名著於覆試時在至公堂上面試覈對原卷筆跡并令默寫履歴餘仍照舊歸號想兩卷中必有雷同可疑之處故也○木匠龔姓扎斃李油匠一案前經南城憲送交刑部簽掣直隷司審辦當有尸親某甲岀首聲稱係李油匠内弟一併解送刑部嗣於七月廿二日突有賈姓赴南城司署喊訴自稱係賣線生理與李油匠乃中表兄弟聞其表弟被殺情形寃抑故未喊訴并稱死者身邊携有白金十二兩京票二十千當十京錢兩千所有銀錢皆伊親交李手囑其代購線貨者此欵無著某甲亦非李姓親故係冐認尸親等語該司見其所供情節支離派役將賈管押當卽飛禀城憲想城憲必當覆訊明確後續送刑部歸入前案訊究虚實也○倉塲坐糧廳漢監督以吏部郎中李紹棻去其所遺吏部文選司掌印以員外郎范廣衡署理早見邸抄兹已於七月廿七日履新闔司書皂人等至期謁見縣燈結彩備極輝煌○禮部前考教習於七月廿七日申刻岀榜於廿九日卯刻仍在貢院覆試○某甲者好事遊蕩親族中多不齒數近因賭輸窘迫孑立前門内西城根悵悵無歸忽瞥見一嫗蹀　行來頭戴銀簪甲頓萌惡念思效路旁攫取者流手拔嫗髮上簪嫗驚佧臥地甲抽身思遁嫗急呼被搶適某乙迎面而來甲避讓不及被乙揪扭詢嫗則某宅女僕也宅距數武嫗急歸報主人主人命閽者押甲解送官廳甲懼俛人告其親族某某親族中無一至者甲乃大受笞責因無保結人迄未釋放○近畿早田豐穰晚田尚未刈穫邇來半月不雨田舍翁又坊雲霓之望七月廿八日雷雨交作半蛒始止四野霑足秋成當可預慶矣 
[漕務述聞]  
　　北通州訪事人云江安糧道馬植軒觀察督催江安河運十帮北上於七月二十日乘官舫抵通州次日謁見倉廳憲○江蘇河運襄辦江小梅大令督催江蘇河運八帮北上於七月二十二日抵通州次日謁見倉廳憲○七月二十四日倉憲提騐江安頭帮河運漕糧二十五日提騐江安第二帮河運漕糧二十六日提騐江安第三帮河運漕糧及江安第四帮河運漕糧前半帮二十七日提騐江安第四帮漕糧後半帮及江安第五帮河運漕糧二十八日因雨停騐二十九日提騐江安第六帮第七帮河運漕糧三十日提騐江安第八帮河運漕糧○漢坐糧廳葛振卿部郎留辦四月兹已期滿奉旨簡放吏部郎中李茀亭正郎紹芬係湖北安陸縣人乙亥舉人丙子進士原擇於七月二十四日至通州接印倉憲以時方河運到壩未便遽易生手飭令暫緩赴任大約履新之期在中秋節前後矣○滿坐糧廳英竹農理事官前因患病請假回京醫療刻已漸次就痊惟未岀城騐米 
[鶯遷喜信]  
　　直隷藩司陳佑民方伯升授湖南巡撫已見邸抄兹接津信云督辦東征糧臺胡雲楣廉訪日間被　召入京道路傳聞有摺任直藩之說未知確否 
[龕赭濤聲]  
　　撫憲廖中丞到任時查閱城牆坍塌甚多正擬興修因海防緊要不暇兼顧僅擇最要之處先行修築今年和議告成乃飭羅地山少尹堃於四月間擇吉開工一律修整閱五月之久始行竣事刻下羅少尹於上月廿七日禀請銷差并候派員騐收工程○嘉松分司黄分轉學良在署病故當由運憲委杭紹分司高副轉兼署擬以候補運判胡副轉汝翼請補業已奉到部覆准其補授不日卽當履新衙署坍塌異常已由鹽務商人籌欵興修矣○越俗尚鬼相沿已久舉行東嶽會後又舁所謂迎仙館元帥神岀巡一次蓋謂其職掌瘟部責有專歸也外縣如海寗富陽餘杭鄉鎭若臨平山墩塘棲均有此會而惟餘杭最盛云○候補府張石琴太守琳籍隷楚南需次武林委辦湖屬釐務已歴三年現在交缷來省因封翁年逾七旬忽動孝思欲回珂里以遂烏私禀陳撫憲未識能邀允准否○湖墅地方有粤人新開烟膏店裝飾華麗雕鏤精巧卓椅俱用紅木嵌大理石金碧輝煌耀人耳目店堂懸掛燈彩俱由粤地制造而來雖美麗可觀而不免近俗櫃上青龍牌係金地藍字上書壓倒元白四字見者無不爲之捧腹詢之文人均不解所謂有入客於粤者謂之曰粤人以洋烟之佳者爲元白茶膏未知岀於何典而彼處招牌之上俱書此等字樣由來久矣其云壓倒元白者大約云貨色更高一籌也噫以本地方言施之他省宜人不解○浙江卽補知府劉太尊左桂現奉兩江總督張制軍奏調南洋差遣 
[派勇巡護]  
　　鹽捕營砲船在邵伯南鄉馬郎橋猝遇侉梟販私船隻鏖戰多時當獲私鹽船六隻迭經錄報兹接揚友信云邇日茶坊酒肆時有侉匪蹤跡並佈散謡言欲來報復此處官鹽棧曁本地居民無不聞之惴惴此棧居正街之後神路之東四圍皆係民田上月中旬某夜三鼓後棧内巡更者忽聞牆外犬吠聲甚急繼又聞多人足步聲由遠而近更有鎗聲錯雜其間更夫急入内禀報棧中各執事聞信咸起然皆面面相覷惟坐以待旦而已移時東方欲曙幸獲無恙莫不額手稱慶然由是居民愈形驚恐棧中人卽飛報居停囑其在揚速爲設法近聞運憲江都轉已商請駐防合字營統領添派營卒數棚兼程前往一面又檄飭鹽捕營都司趙都戎督帶砲船親赴此處察核情形相機查拿并爲保護之計想侉匪當已聞風遠遁矣 
[豫章歸雁]  
　　江西訪事人云署理江西藩司翁小山方伯擇吉七月二十七日申時接篆視事署臬司裕竹邨廉訪擇吉是日卯時履任紅諭一岀闔省文武員弁及兩署吏役皆預備各事栗六異常○江省寳昌局每年開爐一次鼓鑄官板制錢雖爲數不多然舊制未湮亦告朔餼羊之遺意也本年七月二十日興鑄銅盤研鎔監造爲候補府李余曾太守宗言孫虎峰太守祖烈外巡爲盛保安巡政家祥○前者記名提督邱軍門時成經大憲借署廣信營叅將兹已缷事遄回旋往金陵謁見張香帥 
 
 

Page 3

 
 
[禍從天降]  
　　蕪湖訪事人云各醬坊所售豆腐　馳名各省以其味美而體堅也長街曹家巷口程大道醬圜所製尤擅勝塲故交易推闔巿巨　近日園主因門面狹隘商之屋主雇工翻造美輪美奂藻繪輝煌六月杪已慶落成遂卽從新交易惟　漆塗堊猶未竣工至七月二十一日清晨甲乙丙三髹工正在臨街樓窓從事詎意跳板所懸繩索　然中斷一聲戞拉從高墜至陛沿甲七犯流血命斃當塲乙則因簷下適有挑鷄毛換燈草之某丁經過略絓於擔始及地雖臂骨截斷且傷肩背然尚無性命之憂獨丙抱住樓窓得以安然無恙丁則受傷甚重且瀕於危蓋其時肩挑鷄毛擔口中猶高喚換燈草　　街頭不意巨板從空飛墜急閃避時板已直剷其助以致助骨斷而爲兩鮮血狂噴一時園夥驚惶行人駐足死者傷者縱横於道急遣人分投告知家屬狂奔而至哭聲上撤九霄園主命人將乙丁舁至二街海西藥房醫治中則由漆作頭山塲願岀洋蚨從豐棺殮家人哭謂上有老母下有幼婦仰事俯育從此屬望無人遂不肯輕易了事奔赴縣署報官縣宰李大令派差勤諭並由園主與屋主合岀洋銀一百枚爲之撫卹始於二十三日當街含殮舁回安葬是役也跳板上共立三人甲立赴黄泉乙重傷不死獨内無災無痛安然泰然丁本非個中人不過偶經其地竟至重傷幾死豈眞如諺所謂在數難逃耶又聞乙丁就醫後醫者云不十日卽可告痊乃二十五日丁之家屬又奔至園中號泣呼天云丁由藥房舁歸後四肢冷厥不省人事現已冷汗陣陣氣絲垂絶對之傷之故來拼命耳園主再三慰以好言　死則從豐棺殮生則醫藥調養皆由本園認岀爾等可從速回去小心看視慰藉良久家屬始掩涙而去但未識果能如醫者之言保全性命以省糾葛否 
[武林火警]  
　　本月初二夜鼉更二下忽聞警鉦亂鳴遥望西南方紅光燭天各集義龍及官署洋龍一齊馳往援救約一點鐘之久始掌號而歸詢其火起何方但云在宗陽宫前焚去十餘問樓屋其詳容再訪之 
[遼瀋歸鴻]  
　　營口訪事人云日本人之盤踞此間者整理街衢細查户口令民間一律釘木質門牌自斬决四盜後各鑣行欲移至田莊臺開設土人素喜造謡遂謂鑣師志圖報復適有三日人久不歸營伍營弁查至東營迤東獲二屍所携毛氈衣物盡行失去其一并喪頭顱遍行搜索在萬成鑣局尋見日兵所用官給毛氈一條因將局中掌櫃人拘去連日嚴行刑訊堅稱此氈係上年在東邊保鑣時由友人爲營弁者所贈雖至身無完膚矢口不認旋經太古遠來各行主知其寃抑同向日官保釋一面勸各鑣局照常生意此案遂畢○上月二十七日日人在西水門外演放洋砲計大小砲多至一百數十門開花彈皆能命中及遠無一不炸者○是日公平輪船進口裝來電桿二千一百五十株係送至新民屯瀋陽添設者聞由石山站接至瀋垣電線歸商局辦理旋因午槽帶運每株須水脚東錢十千文縻欵較鉅只得先缷仁裕码頭再商轉運○海城原駐之日兵本有二萬之譜刻已調赴大連灣所存無幾矣○聞海蓋等處日官編查地畝分别旗民及尚氏之地縷晰註册擬將開征錢糧○目下營巿墨西哥銀圓五千八百四十文日本銀圓五千七百文金圓三十兩二錢三雜臍三十兩一至二十兩九高梁三兩零大米七兩五至六兩四瓜子十三兩芝麻七兩五今歳秋成較豐豆子尤旺雖兵燹之謀生尚易小民温飽可期矣 
[樽爼羅歡]  
　　天主堂主教倪君懷綸前日設筵於徐家匯天主堂内邀請關道憲黄幼農觀察上海縣黄愛棠大令保甲總巡竇奠高明府英讞員屠興之别駕等咸於午後命駕前往宴飲簪裾酬酢美盡東南直至曜靈西匿始撤筵而散中西輯睦於此可見 
[先期習禮]  
　　本月初八日爲秋季丁祭之期各舞樂生誠恐臨時或有愆儀遂由領袖者先期率同各生在明倫堂演試以期純熟每日但聞鐘鼓聲喧八音迭奏云 
[整頓圜法]  
　　城廂内外店鋪近來往往攙用小錢致干例禁本縣黄大令訪悉之下移委主簿林珍虞少尹逐叚清查嚴禁奸商和用私錢少尹奉委後除隨時清查嚴禁外并岀示仰民間各鋪户一律行用通足制錢如有砂壳私錢盡行剔岀全數投縣繳納就候秤收給價解局燬銷如敢故違定提送縣究辦决不寛貨 
[同室操戈]  
　　邑東南鄉白蓮涇地方甲乙叔姪兩人同居一室姪有住屋七八間被叔强佔姪屢次索討置之不理前日糾合數十人當塲將屋拆毁大相爭鬥經鄰村衆人見此情形恐肇巨禍力爲之喝散其叔不肯干休投縣喊控未知准理否也 
[女孩失路]  
　　前日下午有一女孩身穿花洋布短衫在小東門外澡途啼哭巡街捕知其迷失路途恐入匪人之手因卽帶入捕房請捕頭安插旋經克捕頭問知此女姓王係寗波人年八歳父親以教讀爲生被母所責懼而逃岀因暫留捕房待失主認領 
[賭犯垂斃]  
　　賭棍吳雲山卽小灰於本年三月誘令萬昌花行學徒吳德本向伊麽田領取棉花洋銀一千圓局賭騙去經行主朱慶甫倩夥陸文生扭控法公堂鄭大令迭次研訊責比吳一味狡展挺押旋經大令判定荷校三月游街示衆期滿笞責五百板發押改過所邇因患病沈重送仁濟醫館療治醫生云渾身浮腫此病不能治愈昨日堂期包探將吳解案請騐大令見其頭面浮腫不堪辦認向之詰問供稱足上浮腫已上至心胸醫生因此束手大令惻然憐憫命覔保岀外醫治包探將同黨陸太發傳案大令命陸具保陸稱小的恐遭株累不敢具保大令命傳吳之姘婦將大寳到案與陸具連環保結俟病痊送案補枷 
[病斃免騐]  
　　虹口老檯賭棍張阿六專在賭檯望風前經本縣黄大令奉關道憲札飭訪拿旋由英公堂拿獲移送到案研訊之下供認不諱判笞二百板發收自新所懲辦近因張在所患病勢屬非輕經看役彭春據情禀知内署奉黄大令著送普育善堂醫治詎料藥石無靈醫治罔效延至前日傍晚溘逝當經堂董函請黄大令詣騐棺殮大令展閱報函定於昨日午前赴堂檢騐至期由屍屬投縣具禀聲稱旣係病斃求恩免騐自願備棺收殮領回瘞埋黄大令准如所請著具求免騐切結存卷 
[遞禀請騐]  
　　胡春榮投縣控請詣勘等情值日差詢問情由據稱家住日暉港兒子胡福生娶楊桂生之妹爲媳本月初四日因病身死楊桂生誣小的毆斃糾合鐵廠小工楊毛毛楊炳榮小福壽竹卿等至小的家中打毁房屋一切什物均被毁失無存求請詣　核辦提案究懲黄大合飭著補詞候核 
[英公堂案]  
　　包探杜雲卿禀稱有流氓孟金定王成宏戴南京强向龜奴尤阿四糾合一會因尤不允竟被揮毆報　後經小的拘解請究尤阿四投案訴稱小的在妓院傭工與孟雖略有認識並無交情前日孟强欲小的允登一會旋被糾同王戴將小的毆打並攫去小金約指一枚求究孟供不敢行兇因事爭論則有之王戴同供由孟約往與尤評理實無毆打情事别駕以孟等三人均非安分之徒判令各掌頰五十下○八號西捕禀稱昨見馬夫林文卿以業已廢棄之製造局馬車執照僞稱製造局包車在外載客當將馬車拘押捕房今林尚未投案旋有陳來發手持製造局名片投案聲稱此車本係製造局包車惟專乘師爺執事人等至總辦則另有小銅執照一面捕頭以此項執照已廢棄多年林屢次岀外載客意圖朦混務須研究别駕乃將陳斥釋仍著林文卿到案再訊○雉妓王陳氏携同幼妓在途拉客經包探陳阿九所見拘解到案王陳氏供小婦人不敢拉客惟在途與人閒談而已别駕得供判將王陳氏管押兩天交人保釋○包探黄四福禀稱陳金茂竊取陳阿三家銅燭臺香爐等件經小的拘獲人贓送究陳阿三投案申訴前情並請領贓陳金茂供認行竊惟係初次可否求恩寛宥别駕判將陳金茂掌頰五十下管押四天○包探孔阿才禀稱小工劉兆林吳阿茂私取魏洽記木作紅板西塊售與張長林報捕後經小的吊到原贓一併送究魏洽記遣人投案領 
 
 

Page 4

 
 
贓劉兆林吳阿茂同供爲小工因一時貪小私取岀外售錢張長林供開舊貨店當時劉吳言因家中無處安放故欲售脫並不知是竊贓别駕判將劉兆林吳阿茂各押一禮拜張長林罰洋三元○孔包探又解過犯張阿大到案禀稱張前因犯竊曾經遞解無錫今又來滬在某姓門首撬門圖竊經小的拘獲知遞解後又在蘇州犯事面上刺有字跡今特解案請訊張俯首無詞别駕訊得張阿大委係積竊未便從寛乃判令笞責一百板依舊遞解回籍○某包探禀稱李阿高前因疉犯竊案曾經遞解廣東今又改爲黄阿明來滬連竊吳記山談壽芝等十家店物頗多經小的拘獲人贓送請訊究吳記山等各失主紛紛投案請領失贓黄阿明供廣東香山縣人吳等各家店物均係小的一人竊取質錢使用今只求恩典以後不敢再犯矣别駕判將黄阿明笞責四百板交捕房管押三個月期滿仍遞解廣東○包探魏阿和拘解吳榮榮到案禀稱昨日錢開宏家被賊撬門竊去鏡箱一隻當被錢知覺赶岀該賊卽將鏡箱抛棄在路被吳榮榮拾去現經小的查獲送究别駕略詰數語以吳本不應貪小姑念小本營生判令保釋○一百七十一號華捕拘解在途兠攬生意之馬夫陸阿福到案請判别駕照章判罰洋一元 
[算稿助振]  
　　本館協振所承知足子交來秋澄算稿囑爲助振計連紙十本每本售洋一角五分邊紙三十本每本售洋一角算學一門茫無津涯中西之士好學深思縋幽鑿險雖所造各殊而其有裨世用則一也旣承雅意相投理合登諸報牘世有賞音尚其霈一滴廉泉緜千秋絶學乎一舉而二善備惠而好我徐以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　野雞倡婦王黄氏卽花月仙在瑞福里倚門賣笑得意茶樓茶博士朱阿四行經是處招之使人同夢巫山翌日向索夜度資朱以囊空對擬將金約指一枚質錢付給王倡定欲質洋銀兩圓朱不允以致相爭經巡街捕拘入捕房克捕頭研問明確以王倡不應設計牢籠命押候解堂訊究昨日禮拜二鄭大令會同祁繙譯官升座包探將兩造及金約指銀手釧解案請訊朱訴稱此約指於去年十一月初四日在大東門内楊慶和銀樓兌得計重二錢三分七厘指上印痕尚在王倡供稱小婦人與朱姘識已二年本月初一日小婦人小立門前朱以失業無聊向小婦人商借洋銀小婦人許借一枚因同至昌大質鋪將金約指借質朱不敷所用强將金約指攫去小婦人不得已呼捕指交兹有昌大鋪夥可證朱訴稱在城内邑廟得意茶樓值堂是晚十點鐘時被此娼拉入至明日十二點鐘時同至質鋪將金約指質洋銀當被拉入時身畔藏有番餅二枚早經取去王倡供稱小婦人前由姊妹行撮合與朱姘識計有二年洎分開後嫁某姓爲妻某姓現在天津爲掮客倘被伊知則小婦人置身無地矣大令與祁君會商著將朱押候飭　查明禀覆核奪王倡交人保岀金約指手釧存堂○前日僧人普安扭同類大參至捕房以捲逃衣服等情聲訴克捕頭令押候解送公堂昨日普安大參同跪案下大令嚴加詰問普安訴稱僧人前在湖南南門外某寺住持被大參將衣服捲逃後在普陀山會晤一次旋卽兔脫今又在滬遇見是以扭案請追大叅供稱僧人於去年來滬住大南門外與普安時時會晤並未提及此事何以直至今日始行控告大令與祁君商定然後謂爾等清修梵行理應端坐蒲團滬上乃繁華之地非爾等所宜居著一并驅逐岀境不准混入租界中張阿香施兆元同投案下禀稱小的等在北恒茂報關行當岀店被張阿小等六人竊去白蠟當時拘到四人送入捕房究辦同黨陳阿二林生見事不諧將白蠟交還僞稱代爲查獲向索酬資是以一併解案請控包探禀稱張等又在小東門竊取紫銅供認交贓售錢花費買主在南首請岀　吊贓陳供稱此案尚有小周阿發等在逃未獲朱春桃被小周賣與十六鋪某鋪得洋銀十六圓白蠟一案小的並不在塲阿小等供亦相同包探又禀稱此輩犯案甚多求卽嚴辦大令著一併押候查明究辦○林渭賓訴稱蔡禮齋買存米五十包每石價銀五兩岀去五包以後置之不睬屢次向催一味刁玩不得已扭案請追蔡供稱米石由楊瑞生經手包數價目均吻合惟貨色與原樣不符是以中止後願貼虧耗林又翻悔是以涉訟楊瑞生供稱蔡始許貼償十五圓小的勸至十八圓大令著將蔡楊押候交保岀外自行理處○包探禀稱粥店主王敬隆將店夥私刑吊打經巡街捕拘入捕房解案請究王供稱店夥張洪小欠錢一千二百文恐其逃逸將髮辫繋住不敢吊打大令從寛斥釋諭以此後不得向張索取欠欵王遵諭而退○王良海訴稱叔父在浦東高橋開烟館弟名金海屢次在家竊取衣物洋銀潛逃岀外兹又竊去洋銀四十八圓經叔父尋至上海遇見扭訴捕房請爲禁押兩月情願貼還飯資金海供稱小的隨父親在浦東開烟館賭錢輸負不得已而岀此大令與祁君會商准如所請著每月貼還洋銀兩圓○小東門外瞿長順魚行主瞿曉滄訴稱天未平明漁人上巿忙碌之際被周吉林混入内室竊去衣服二件當塲拘獲解請訊懲周供稱小的於上月二十四日由海門販賣杮子到此向住船上近因船已返棹移住江振茂水果行大令著押候掌頰八十下贓給還失主○陳阿咸訴稱小的在某茶館當值堂之役葛玉生不給茶資反將水烟袋竊去當塲拘獲解案請追葛供認不諱大令著案押五日○包探禀稱積竊李榮生犯案管押英捕房釋岀未幾又至本租界中行竊是以拘獲解訊李供稱小的家住吳淞來滬傭工不敢犯竊大令著押候笞責二百板○王阿長李金亭二犯於七月十九日堂期經大令訊供判押業已期滿昨命帶案開釋諭令各自回籍不准逗遛　 
[美界捕房紀事]  
　　前晚三下鐘時張瞿氏雇坐東洋車至楊樹浦橋途遇一百十一號印度捕見車内有一蒲包向之搜檢包甫啓則赫然者一小孩屍周金金者在車後步行頗露驚惶之狀因卽一併拘送捕房昨晨五號寫字西捕由德律風告知黎副捕頭倩包探范進才將一千人帶回詰問氏言孩屍由某絲棧司事人陸某囑爲抛棄實未知其來歴周則諉爲槪不知情捕頭倩四百三十四四百三十六兩號華捕解送英公堂請訊○粤東積竊陳阿增前因犯案遞解回籍兹又潛來滬上仍操胠篋生涯前晚包探張阿五獲諸天潼路解入捕房捕頭詰問之下陳自言曾竊天潼路某弄中第六百三十號門牌某姓家錫燭臺及衣服捕頭令暫押捕房候查明失主何人然後解送英公堂請究○前晚有高某者偕其姪携帶川土數枚至北蘇州路袁輝記船局雇坐快船欲回無錫轉瞬間土已不翼而飛高指船主袁某所廋扭入捕房聲訴捕頭倩包探范進才稽查　無確據因倩范探將原被一併送請英讞員定奪○昨日清晨徐義生手持報時鐘一架行至百老匯路四十三號西捕見之疑爲竊賊拘送捕房捕頭詰問緣由徐自言在某紡紗廠作工鐘由家内携往紗廠捕頭倩包探倪順泉往查屬實立卽釋歸○寍波人某甲向以操舟爲業近爲二豎子糾　乃投某客寓暫宿旣而病勢日重延至前晚喘息如絲棧主恐被株連屏之門外甲匍匐至吳淞路萬陽樓南首弄内氣不能續魂返泉臺至昨晨經某號巡街捕報知捕房捕頭傳三圖地保費全全　來令詳查屍屬旣而費保回覆其人經同業者集資備殮已舁至義塚暫厝捕頭頷之 
[金陵官報]  
　　七月二十五日鹽大使李元振奉示寫履歴辭向揚鹽巡檢吳熙年鹽知事譚正清均奉示騐看○二十六日翰林院侍讀學士文廷式到會福建直隷州徐　昇上海洋務提調知縣鄭汝騤由滬奉電調來寗○二十开日候補黨許元章蘇州回丁憂湖北試用道前兩淮通州鹽運分司項蝁蕃由揚來○二十八日揀選縣蘇晉銷上海　務局差來○二十九日請補安東縣王叩謝淮補並銷查溧水秋災差○三十日安徽徽寗道袁昶到見蕃轅牌示江寗府江防同知興奎病故遺缺查有北捕通判劉文澈兼署又理事同知員缺查有候補同知衡珊堪以署理○八月初一日　補通州鹽運分司金兆棨禀謝 
[皖省官報]  
　　候補按照磨俞煥堯缷辦吉水溝分卡向候補巡檢黄萬增知銷支應局監印兼賑捐局文案差候補巡檢沈鴻紹由皖南牙釐局核對事件回卽用知縣勝尚誠大令舉府委催提望江保嬰舊課三洲銀兩指分安徽試用州吏目劉存遺到江蘇人本任定遠縣鄭葆清到赴盱眙縣查學田回並調補靈璧縣候補典史劉兆黎到起服來省候補知縣吳雲翔大令由宿松縣交代清楚回指分安徽試用典史劉先棠到湖南人委充地輿總算候補知縣劉籌大令奉裁禀銷發審兼文案差題候頴州府同知周心培司馬奉委接辦軍械所本任巡平縣崇福明府缷事回省請假四天廻避江　　補同知衢珊司馬禀辭候補知府楊綄清太守由蕪湖公幹回太平白沙司陳之昌到初次俸　來省騐看缷署　江縣張奎漢明府禀到知丁艱交代清楚請咨回籍守制香辦蕪湖保甲總巡候　知縣魏馴大令到准補歙縣街口司王乃徴由皖南牙釐局提欠欵回牙厘局委員候補典史邵鼐隨同提調由蕪湖回候補知縣許金綬大令由皖南　捐　回候補通判袁紀柱别駕奉調辦牙厘局文案縣丞楊乘　二尹奉營務處委赴上海採辦洋硝候補縣氶祝思望二尹委解貢茶赴京回　憲廣示試用巡檢黄增委署　　　縣典史新選豐江縣敎諭孫仰輝英山縣敎諭張際昌均飭赴新任會辦洋藥局委員候補府經歴楊濬泉奉委赴亳州山東河南一帶採辦硝斤指分安徽試用巡檢　廕　到江人指發安徽試用按司獄張保端到江蘇人候補巡檢趙光祖到由淮北牙釐局差遣回候補從九吳　洲由風陽關差遣回候補巡　丁士折知奉裁銷辦洋務　文案　　　　　義瑛洋赴六安州妾遣未入流　　由皖南措資回委辦合肥釐卡候補知縣注錫麟火令到藩憲牌候補巡檢胡森蔚委署桐城六百丈司新選宿松縣敎德萬來復飾赴新任太平縣黄家傑大令署無爲州石鎭剌史署東流縣蔡光裕大令均禀辭 
[上海六馬路仁濟善堂經收咸有一德施給藥一文六月初一至廿九日清單]  
　　三畏堂經募卅二位善士合助洋四十五元四明敦仁堂蔡善士助洋廿元三多堂大善士夏季助洋十八元費訪壺女孩驚風求痊洋十元又助洋五元揚城隠名氏爲曾鎖孫病祈愈黄念祖祈病愈并祈長子順吉無名氏祈病愈東山舊主問湘旅舘顧○記六户各助洋十元無名氏祈合家平安大通無名四月十一六月廿日　陳春丹陳黄氏四户各五元孫纘禹方隠名各四元婁東隠名祈平安隠名省藥資無名閏月六月平安愿許恆豐祈病愈臥月主人林太太周虎臣盛頌元朱春山葉長春文得　　楊氏無名氏無名氏金謹記蔣雲部十六户各洋二元王紫銓徐靜養信竟龔傳鼎德新號嵐樵子李隠名方隠名畢周氏唐繳氏九户各洋一元濟陽樵子四角花溪漁　　　一啓明等十四位助銀申洋一元四角存德堂銅洋五元孫張氏四位錢五百六十四文以上共收洋二百廿八元九角銅洋五元錢五百六十四文 
　　敬告同病 
　　廣東保壽堂精製天下第一眞正老山人參再造丸○眞正參茸衞生丸每丸每丸價洋一元○參茸鳥鷄白鳳丸○調經種子丸每丸五角 
 
 
 

Page 10

 
 
[中英大藥房分鋪聲明]  
分設湖州府前黄沙路 
分設廣德州新街口分設蘇州元妙觀東 
本藥房開張上海棋盤街中市自向英邦運購藥材一切貨品照相機器乾片蛋紙牛痘苗管化學藥料莫不置備戒烟各藥率皆靈騐開設以來大有應接不遑之勢今於蘇州之元妙觀東湖州之府前街廣德州之新街口等處各設分鋪專售各種奇效藥酒藥水丸散膏丹魚肝油牛肉汁各色補品戒煙百試百騐第一桂花參片一粒金丹曁粧臺珍品香蜜香皂香水香粉以及廣東蠟丸袪濕除風藥酒兼有出售一切價目悉酌均平亦昭劃一與大藥房無稍參差賜顧諸公如以路迢不便可往就近購求近因世多僞托假造仿牌希冀隠戤以射漁利務望認明牌號仿單内更有戳不致有悮此佈 
[貢縀零剪]  
本號專售南京貢緞門市開剪元靑斜條天靑衣着披套各色蘇累照碼劃一格外公道賜顧者請至法馬路紫來街南宋家衖内劉益興緞莊 
[吃烟不可不看]  
余癮五錢諸事廢弛屢欲戒之苦無妙藥幸閱貴報得悉上海廣東濟世堂各藥極靈因購該堂鎗上戒烟三香膏五元用之除癮特上報章以廣流傳常州盛伯達識 
[萬寳源]  
頭彩 
英七月第一千七百號由本行門莊售出得彩諸君巳登報章兹售英十月票雙張十二元分條六角半各埠紳商函購當立奉棋盤街 
[功同良相]  
久仰粤省保壽堂秘騐百草萬病回春靈膏功效異常僕因患哮喘百藥鮮效因購貼膏二張得獲全愈再小兒膀胱寒邪腎核脹大異常痛苦亦因貼此靈膏消患無彤特此報謝同里許炳榮頓首 
[聲明]  
長利洋行買辦謝暢菴因虧欠本行銀洋今已分手此後收付并生財什物均歸新買辦承接以前往來向謝姓自理與本行無涉所有七月份房租限至八月十五日以前一槪統要憑租票淸付不得蒂欠特此關照長利洋行啓 
[乾血癆第一聖藥]  
婦女閉經不靈還洋 
耑治婦女衝任損傷及腎虚血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵險症本堂家傳奇騐無論婦女老幼遠年初起一服此丸三日血脉調和功效大見重者服丸二料足矣痊愈因此丸十分靈效敢稱第一絶非誇口也每料價洋二元函購信資自給鋪分上洋鐵馬路東首廣東保壽堂啓 
[重刻遵生八箋]  
前明高深甫先生清閒富貴陸地神仙著有遵生八箋一書自起居頤養以及日用飲食　攝藥餌評論書畫精刻晶玉章法辯别眞僞古帖種花養魚等類莫不詳備並載經驗良方製煉丹丸要訣誠遵生之秘笈怡情之鴻篇也每部十六本定價三元六角寄上海千頃堂及各書坊發售 
[鳴謝遺精良藥]  
遺精藥雖多欲求其靈騐速效者莫妙於上海桃源坊口廣東保壽堂妙製純陽乾坤遺精八卦丹余素患虚損夢遺百藥鮮效因托申友寄購四洋服卽宿疾全愈欽佩莫各誌書鳴謝寓天津紫竹林典史梁燕鄉頓首 
[愼安堂批發大票]  
本堂五家現售英九月呂宋大票零躉批拆並收兌本堂紅票價皆大市兼匯兌呂宋香港粤東銀兩惟本堂等之票各號均另有騎縫圖記若非本堂之紅票槪不收兌誠恐魚目混珠之弊倘蒙貴客惠顧請認明本堂中西文圖章庶可無悮此佈乙廣揚興普仁堂廣惠和廣泰祥恊安仝啓 
[新式火油引擎]  
啓者亨司排阿克老時廠所造之保險火油引擎爲天下最靈便之引擎不拘軋花紡紗吸水打米等機器可以帶之運轉如意代煤氣省人工最爲合用旦極潔凈每一點鐘工夫每疋馬力僅用火油一磅可也運動靈巧無出其右請移玉至二馬路泰隆洋行觀看並可陳述一切功用爲告二馬路泰隆洋行告白 
[詳註冩信不求人]  
此書係李贊廷先生所作分門别類不淺不深又將信中所用典故逐加註解俾學寫信者可以依類而求豁然通貫且設爲一啓一答羅羅淸疏但得是書不論士商各業皆可樣畫葫蘆無事倩人代作故名曰寫信不求人現己成書分訂六本價洋五角惟目恐有冐名射利希圖魚目混珠賜購者須認明本莊不悮上海棋盤街十萬卷樓啓 
[英商泰隆洋行]  
聲明保險自主權衡 
啓者本行經理英國佑寗保火險老公司資本富足承蒙貴紳商信保生意愈推愈廣所有保險賠欵均從迅速諒巳週知本行自主權衡實事求是克已招徠今有無耻之徒因此妒忌生心造言誣謗捕風捉影特再聲明幸勿被惑謹此佈聞司事竺錦章啓 
[法良意美]  
予昔年因病吃食洋烟迄今巳歴廿載千辛萬苦戒之終難脫累敝友此予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元巳斷烟根謹登報章以廣傳揚此佈上海點石齋汪景賢白 
[金石小藏本]  
歴代錢譜統志實洋十元秦漢瓦當文字實洋五元西嶽華山碑實一元二角原搨絳帖六元三希堂法帖眞原本實九元大本庚子消夏記古閣金石六元吉金所見錄二元南薰殿書畫考國朝院畫錄西淸剳記三種洋五元江左書林發售 
[白濁聖藥]  
余患濁未愈幸友指示上海盆湯衖廣東壽榮齋購藥服之全愈所費無多需洋一員故登以謝其靈德安里吳紹頤識 
[三日包愈小腸疝氣靈膏]  
神效耳聾丸 
第一家始創良方 
耑治男子陰囊腫大如瓜偏墜筋脹異常及婦女横梁疝痛小腹硬塊似覺脹痛本堂家藏秘方不惜工本製成小腸疝氣靈膏久經名馳海内獨奇者無論多年老症囊核腫大如瓜不堪痛苦卽將此膏當日貼上立見腫脹漸漸隨日自消初起貼單料紅緞膏一張六角三天包可痊愈倘多年老病宜貼雙料黄緞膏一張一元二角或加服疝氣丸一盒一元十天包能全愈倘若不靈包退還洋所謂區區始創濟世之良方也○神效耳聾丸每匣一元凡患耳聾一症皆由腎虧氣虚兼肝經火旺或因怒鬱傷肝故有耳鳴耳聾耳脹常流膿等症無論男婦老少新染舊疾服之數日奇功立見雖十年廿年之老症服此三四匣亦可轉聾復聰倘若不靈亦可退洋○本堂第一家獨出心裁始創良方在申發兌己歴八載靈效之神速可以推倒天下之疝氣藥不料申江近出無業匪棍轉租小弄車寓樓底半間或開設敝近或音同或字異或將桐油僞膏居然自稱包醫小腸疝氣限三日永遠斷根等字樣冐冲吾粤廣東牌號口出大言眞僞混雜亷恥喪盡誰敢輕服其僞藥將性命爲兒戲乎鋪設上洋鐵馬路總桃源坊東首廣東益三堂老藥號謹識 
[英十月吕宋票批發]  
萬利 
門售雙張十一元二角分條六角遠埠信購原班卽奉申棋盤街北石庫門内 
[必定中利]  
按月呂票出售大彩常中四遠馳名今售英十月票○雙張十一元分裁照算批發從亷紅票申足函購申四馬路快有利同發來必定中定發財 
[始創龍涎香戒烟丸]  
始創龍涎香戒煙丸 
原夫洋烟之悞人也初時吸食藉爲叙談消遣之資漸而流八五經日久遂成痼　因虚受病百弊叢生於是有戒烟一法紛紛擬方以售於世而往往配人烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸腹後不思吸烟亦無庸戒口自然斷癮身體强健飲食勝常卽吃四再戒亦隨其便永遠無弊幸而遠方播傳仍恐異鄉外客採買維艱特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北甚於术衞生丸以寗神開胃補血加蘇合丸以袪風用涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒托空言若有烟膏烟灰進入製丸皇天不佑此丸不獨爲戒烟之用並治一切心氣肚痛癱疽瘡痬筋骨疼痛諸痛卽止如神原方正龍涎香二兩正母丁香五錢上廣木香五錢正西午璜兩半紅肉洋參三兩鮮白扣仁一兩轉九轉胆星三兩加料衞生丸卅個天生於术二兩去白陳皮一兩正好沉香五錢加料蘇合丸廿個米炒北茋二兩正川貝母二兩上肉桂心二兩共未蜜爲丸一分鋪杭州太平坊分寄鎭江日新衞文萃書局 
廣東邇遐齋分發上洋英界老巡捕房無門開張另有正龍涎香發兌 
[廣東趙同春堂蠟丸號]  
赤脚大仙丸 
此丸名曰赤脚大仙卽仙方種子丸也其方乃眞人憐雲南周姓老而無子授之使服十年後周姓連舉七子壽至百齡遂得奇方而藥肆中售此丸者固不乏人然訛傳者亦復不少本堂岐黄世業幸有眞傳求子者效如響應叨蒙遠近馳名屢服屢驗專治男子老少氣血兩虧先天不足後天失調病後欠補色慾過度下元虚冷陽事不舉或舉而卽洩夜夢遺精頭暈眼花腰酸足軟夜溺頻多受室多年不育皆腎冷精寒常服自能固精益髓滋腎壯陽種子廣育大補元氣壯體延年功難盡述也每兩洋八分加附桂洋一角廣東同春堂趙宗濟鋪在上洋老巡捕房對門開張○分設江西温州○杭州○蘇州○鎭江○無錫○江陰○金陵○蕪湖等處發售内有正龍涎香出售 
[附送新出石印繪圖]  
劉大將軍平倭戰記三四集書 
鴻運通 
屢得大彩早已聲明現售英十月呂宋票卽華八月廿二開彩雙單張克己分條六角半附票附送一部每部計二本如得大彩者速來購票遲恐不及上海棋盤街北 
[第一確騐龍涎戒烟丸]  
龍涎戒烟丸 
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹卽不思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
[廣東保壽堂精製良方]  
婦科白帶靈丹 
本堂家藏秘製婦科白帶丸一方己歴世代天下馳名專治婦人氣血兩虧面黄肌瘦四肢無力陰虧潮熱赤白帶下無論十年八年一服此丸功效立見多者服丸三瓶包可全好常服大有補益身體壯健月經調和却病延年種子之第一功也每瓶價洋五角○鋪設上洋鐵馬路東首坐北朝南雙開門面便是 
 
 

Page 11

 
 
   
 
 

Page 12

 
 
[光緒二十一年七月二十九日京報全錄]  
　　宫門抄○諭旨一道錄前○將軍裕等奏奉天東邊道缺遵例於奉直兩省各保一員請旨簡署摺○皖藩王奏報接印日期摺○江撫德奏道員捐助鉅餉懇恩移獎摺○又奏委署知縣各缺片○又奏飭道員赴任片○皖撫福奏飭藩司赴任片○河督許奏防守黄沁兩河水勢平穏情形摺○東撫李奏叅副將遊撃各員片○七月二十九日刑部都察院大理寺正黄旗值　無引見○裕德謝備查壇廟恩○阿公續假五日○卓公續假十日○召見軍機○○臣裕祿王文韶跪奏爲奉天東邊道員缺緊要遵例於奉天直隷兩省各保一員請旨簡署恭摺仰祈聖鑒事竊查奉天東邊道宜麟奉旨革職所還東邊道爲邊疆要缺必須洞逹邊情熟悉洋務之員方堪勝任查例載奉天東邊道爲題補要缺遇有缺岀由該將軍等咨會北洋大臣直隷總督於奉天直隷兩省現任道員中各保以堪勝邊疆安缺熟悉洋務之員請旨簡調如奉天直隷兩省候補道員及現在知府内有人地實在相宜堪勝邊要者准由監京將軍直隷總督專摺岀具切實考語各保一員請旨簡署俟試署一年期滿再行請補請升各等語經臣裕祿咨會臣文韶照例辦理兹各詳加遴選查奉天直隷兩省實缺道員知府或現居要地或于此缺不甚相宜均未便遷就請調請補應遵例于候補道員中各保員奏請簡署臣俗祿查有奉天候補道張錫鑾年五十三歳浙江錢塘縣監生由軍功薦保知縣分發湖北光緒元年經前署將軍崇實等奏調留于奉天補用三年補授通化縣知縣十年調補錦縣知縣十二年升補鳳凰直隷廳同知歴因擒獲馬賊岀力疉保花翎以知府在任候補並俟補知府後以道員用十六年遵例捐過道班仍歸奉天候補於是年八月十二日經吏部帶領引見奉旨著照例發往欽此領照到省是年九月丁繼母憂十七年奉天彚案請獎歴年拿　馬賊岀力文武員弁案内保加二品頂戴十八年十二月服滿在部起復回省候補二十年八月因籌辦東邊防務經臣裕祿以該員久任該處廳縣邊情熟悉電奏派令統營前往鴨緑江上下游一帶布防並督地方官分飭山民舉辦鄉團以輔兵力旋於是年十月委署東邊道篆該員才識練逹任事勤懇久任邊缺地勢民情素熟去冬馳低東邊勸辦鄉團深能聨絡本年三月間督率兵團收復寛甸長甸等處現駐寛甸於布置防務安撫流亡均資得力堪勝邊要臣文韶查有直隷卽補道傳龍年五十六歳浙江德清縣監生由兵部候補郎中保俟補缺後以知府分省補用嗣捐離郎中任因岀洋歴經總理衙門保奏免補知府以道員分發省分加二品銜發往北洋差遣光緒十六年六月初十日欽奉硃批依議欽此旋遵海防例報捐指省直隷是年十月十八日經吏部帶領引見奉旨著照例發往欽此領照到省十六年十月到省一年期滿奏請以繁缺補用二十年會辦天津水師内學堂保請賞戴花翎該員歴練老成洞逹時務堪勝邊要以上二員以之請署東邊道員缺均人地實在相宜堪以勝任謹各岀具切實考語據實保奏請旨簡署如蒙簡用仍照例俟試署一年期滿後再行奏明請補理合會同恭摺具奏伏乞皇上聖鑒訓示再新授奉天府府尹臣臣松林尚未到任府尹事務係裕祿兼理毋庸會銜合併陳明謹奏奉硃批另有旨欽此○○二品頂戴安徽布政使臣王廉跪奏爲恭報微臣抵皖接印任事日期叩謝天恩仰祈聖鑒事竊臣欽承恩命補授安徽布政使閏五月間遵旨到京仰蒙召見二次奉諭時事方艱到任後整頓吏治認眞經理財賦裁節糜費以濟部庫要需聖訓周詳微忱欽感陛辭後束裝就道由天津航海南來於六月二十一日行抵安徽省城奉督撫臣會劄飭赴新任二十三日准署藩司新授山西布政使員鳳林將安徽布政使印信文卷委員移交前來遵卽恭設香案望闕叩頭謝恩祗領任事伏查皖省當江介要衝藩司係旬宣重任用人理財諸事本爲致治要圖况值時艱尤宜振作興利在先除弊期考核之能精開源並重節流視鈎稽之克當如臣愚昧懼弗克勝惟有恪守訓辭勉殫誠悃隨時隨事禀商督撫臣悉心經畫不敢畏難苟安以期仰答高厚鴻慈於萬一所有微臣抵皖接印任事日期並感激下忱謹繕摺叩謝天恩伏乞皇上聖鑒再臣經過江蘇安徽一帶夏汛平定暘雨應時秋禾長茂地方民情安謐合併陳明謹奏奉硃批知道了欽此○○頭品頂戴江西巡撫臣德馨跪奏爲道員崔國榜捐助軍餉銀一萬兩開單懇恩移獎以昭激勸恭摺仰祈聖鑒事竊照案准户部咨江西奏道員崔國榜捐助軍餉銀一萬兩請給獎叙一片光緒二十一年四月十五日奉硃批著户部覈給獎叙欽此相應咨行江西巡撫轉飭該員按照新海防例請獎並准移將子弟俟請獎到日再由部核辦等因當經行司轉飭遵照去後兹據署布政使裕昆詳稱查崔國榜捐助軍餉銀一萬兩已於本年六月十三日交給管解厘金京餉便員試用通判史保恒搭解前赴部庫交收在案現准崔國榜開送履歴照章補交飯照銀兩請分别移奬伊子等實官升銜監生等項按照定章分别减成共應折收正項實銀九千八百九十一兩八錢卽以原捐餉銀一萬兩悉數劃抵尚餘銀一百八兩二錢作爲盈餘覈與例案銀數均屬相符應准照辦合將崔國榜捐助軍餉銀兩照章移獎伊子等年貌籍貫三代履歴造具清册詳請專案奏咨獎叙等情前來臣覆加查核所捐銀數及移獎　子等實宫廿銜監生各項均屬與例相符合無仰懇天恩俯准給予獎叙以昭激勸除將清册副實收送部外所有崔國榜捐助軍餉銀兩照章　獎緣由理合恭摺具奏並繕清單敬呈御覽伏乞皇上聖鑒敕部核覆施行謹奏奉硃批户部議奏單併發欽此○○德馨片再案准吏部咨欽奉上諭嗣後各省州縣無論奏調委署代理著每届三月彚奏一次等因欽此轉行欽遵在案兹據署布政使事鹽法道裕昆詳稱光緒二廿一年春季分委署代理知縣印務所有補用知縣吳忠謙委署宜春縣知縣試用知縣黄錫光委署德安縣知縣准補餘千縣知縣何其坦委署南昌縣知縣德安縣知縣朱士林委署新建縣知縣湖口縣知縣徐允升委署廬陵縣知縣馮蘭森委代鄱陽縣知縣試用知縣　銓委署餘干縣知縣瑞金縣知縣鄭照良委代樂平縣知縣試用知縣陳鼎昌委署瑞金縣知縣補用知縣蔣家駿委代上饒縣知縣試用知縣彭騰瑞委署德化縣知縣共十一員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知道欽此○○　馨片再新授江西督糧南撫建道劉汝翼現已到省自應飭赴新任除檄飭遵照外理合附片陳明伏乞聖鑒謹奏奉硃批知道了欽此○○福潤片再新授安徽布政使王廉現已到皖應卽飭赴新任視事以重職守除分飭遵照外謹會同署兩江總督臣張之洞附片具陳伏乞聖鑒謹奏奉硃批知道了欽此○○頭品頂戴河東河道總督臣許振褘跪奏爲節届立秋黄沁兩河水勢平穏各廳工程堅實現仍督飭愼防　形恭摺具陳仰祈聖鑒事竊臣前將節交入伏沁黄兩河水平工穏隄岸妥固情形具奏後旬餘以來天氣運陰大雨傾盆洶湧不止濱河兩岸積水甚深舊有支幹河渠岌岌不能容受查萬錦灘黄河自閏五月以及六月疉次陡報長水至三四尺不等而武陟沁河亦連次具報接續長水二三尺及四五尺不等此次山水暴發猛漲異常拍岸盈隄奔騰而下兼之上游山陜諸流匯入水勢之大寳甚往年舊埽紛　蟄缷搶補不遑所幸儲備稭料充足存備石磚有餘隨蟄隨鑲工作不斷卽當風雨交加之際亦未停手凡兩岸各廳臨黄要工卽素稱極險者現均搶堵得宜溜勢俱已挑岀河溜仍歸中洪行走刻下已交立秋水勢尚勁無論長消如何仍當加意預防臣惟有嚴飭道廳營委各員晝夜梭巡防守必當矢愼矢勤益加戒備以期仰副聖主厪念河防之至意所有節届立秋黄沁兩河水勢平穏工程堅實現仍督飭愼防情形理合恭摺具陳伏乞皇上聖鑒謹奏奉硃批知道了欽此○○李秉衡片再整軍之道首在得人如額兵勇營必須爲將領者振奮有爲額餉核實方克勝任兹查沂州恊副將曹正榜遇事因循不知振作營務亦多未妥又候補遊撃吳王崑前委管帶東字左營勇數未能足額發給薪水復多尅扣實屬貪鄙性成不堪造就更未便稍事姑容相應請旨將沂州協副將曹正榜開缺留省察看候補遊撃吳玉崑卽行革職以肅戎政所遺沂州協副將員缺東省現有應補人員容另行遴員請補合併聲明謹附片具奏伏乞聖鑒謹奏奉硃批着照所請兵部知道欽此 
 
