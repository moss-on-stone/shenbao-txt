# 1911 - 233 - 4913848

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月初三日内閣奉]  
　　上諭安徽池州府知府員缺著劉尙倫補授欽此監國攝政王鈐章奕劻那桐徐世昌署名 
初三召見内閣總協理大臣現換紗袍褂評論 
[中國近事之結果（無名）]  
　　赴俄修約陸專使。以俄人要索甚嚴。請示辦法。奉旨嚴切爭持勿稍退讓。此交涉時。第一步之照例語也。外交官勿退讓。而交涉不了。交涉不了。而外人乃以强力恐嚇。以强力恐嚇。而其結果乃不至退讓不止豈但退讓不至全讓不止。是故全讓者。乃中國交涉之結果也新疆巡撫袁大化。奏以新省欵項支絀。請緩設巡警勸業兩道。奉旨必不准行。此行政上第一步之照例語也。各省新政。初時必須一律　　疆臣以無款而請緩。請緩不得。則又請欵。請欵不得。則催他省恊餉請他省恊餉不得。則請借外債。請外債不得。則擅加捐。或激民亂。或名爲舉辦而實仍緩辦。是故名爲舉辦。而實仍緩辦者。又中國行政之結果也 
政府以改革外省官制。徵各督撫意見。並請各督撫派員與議。滇督覆電。謂不須派員。仍如前議。江督覆電。謂不必改革。仍如。現制。於是改革之勢變。一若大有改變者此中國。變法時第一步之照例語。民會議之後。持論不一。於是略爲變通。變通之後。仍有異議。於是復爲變通。三變四變。而法仍不變。即變矣。雖變其名。而其實與不變無異是故名爲變法。而實則不變者。此又中國變法之結果也 
雖然此豈特中國政府之交涉行政變法而已。哉民間亦若是 
專電 
[電一（北京）]  
　　郵尙盛宣懷就商慶内閣滇路於川藏關係甚鉅定爲幹路收歸國有請電李經羲將該路線形勢詳繪呈核 
[電二（北京）]  
内閣寄電鳳山迅速赴粤兼攝水提 
[電三（北京）]  
　　外務部奏新義州商務頗盛華僑甚多已商妥日使添設領事 
[電四（北京）]  
　　内閣寄電皖撫漕粮關係正供務須依限解竣濬淮需款應另籌措 
[電五（北京）]  
　　唐紹怡電告慶内閣怡病體不支難膺重任不得不將弼德院顧問一席自行辭謝 
[電六（北京）]  
　　前滬道蔡乃煌因陸藩司查覆不公赴大理院起訴 
[電七（東京）]  
　　西八月二十六日日法暫行通商條約經樞密院之協贊公布於九月一日起實行 
[公電（南京）]  
　　各報館本日奉督撫會箚𡩋屬預算案成立江蘇諮議局辦事處冬 
[公電（南京）]  
　　今午勸業公所被鄰火延燒東厢房六幢當卽撲滅譯電 
[電一（成都）]  
　　昨日此間開會反對鐵路借欵各商店均罷市並决議停納捐税至合同註銷爲止地方官現已設法保護外人右電係英國聖書公會駐川代理人所發於初二晚到滬 
[電二（倫敦）]  
 
 
 

Page 4

 
 
　　法國各報討論摩洛哥問題措詞較前更爲和平且謂目下大局並不足慮聞法國之意如德國能完全承認法國在摩之地位及一切權利則將續行讓步法政府已贊成外務部大臣山爾凡君與駐德法使康本君之訓令着以孔戈土地讓與德國以得其完全承認法國在摩之權利 
[電三（倫敦）]  
　　英國已將統計表宣布自西七月二十一號起英國鐵路股票减去價値英金一千八百五十萬磅英國及印度之基本金减去英金四百二十四萬四千磅 
[電四（紐約）]  
　　美國工人之與英國罷工人同業者已發電至英深表同情 
[電五（紐約）]  
　　美國上議院對於英美公斷條約殊有黑暗之情狀政府機關報亦不掩飾此事大約該議案勢將作廢 
[電六（哈爾濱）]  
　　此間俄國高等商業學校已准東督之請收納中國學生二十名 
[電七（倫敦）]  
　　據巴黎電稱法總統曾致電葡國新總統申達賀意法國已承認葡萄牙之共和 
要聞一 
[日俄兩國之密謀]  
　　聞駐俄欽使薩蔭圖近日有電到京略謂現在日本政府派人赴俄都續議一千九百零七年協約全約計分四條最注重者爲旅順一港兩國陸軍均可共同協用聞該兩國此次恊議即隱爲抵制四國借款之地步云 
[運動借債之競爭]  
　　俄美比三國近聞我國已著手於振興海軍須籌四千萬圓之鉅欵因各派員來京運動借債俄派苛延亞氏已於日前抵京美國則即委任花旗銀行總理又聞苛氏此次來京並爲比國財圑之代表蓋俄比二國方合力與美國競爭此次借債誰先得手尙未可定云 
[慶内閣辭職近聞]  
　　内閣總理大臣慶親王經皇太后極力慰留退志已漸消滅乃因日前某御史呈遞一摺有内閣無特出人才恐難促憲政之進行等語忽又觸動退志在監國前極力辭職語甚諄切監國念其年老責重似有允意特以内閣事務繁重非老成練達之才不足勝任已囑慶邸自行薦舉及與徐那二協理商酌俱俟澤公爲宜至所遺度支大臣一席擬以振貝子補授云 
[學部奏設敎育官]  
　　學部以敎職旣經停選中書司務又均被裁將來敎員學生之　勵實官實無相當之職故奏設敎育官一職分爲數等自六品起即名之曰某品敎育官以爲獎勵敎員學生實官之地步云 
[川藏改省先聲]  
内閣總協理大臣日前分電四川總督川滇邊務大臣併駐藏辦事大臣密電各一道字碼甚長均由外部寄發茲探其内容係爲日前各國務大臣會議實行川藏改省政策知照各該總督大臣照前會議政務處於光緖三十三年議改四川並川滇各邉地爲東南兩省又西藏另爲一省添設總督一員巡撫兩員之議核照現在情形妥議具覆以憑核議云 
[英公使避暑回京]  
字林報載北京通信云英使朱邇典已由某處避暑回京將與中國外務部重行開議鴉片問題及浚浦問題聞浚浦問題尙無進步鴉片交涉亦未定有完全滿意之方法云 
[叙官局之熱閙]  
内閣叙官局自接收吏部案卷除騐封司劃歸制誥局外所有一切事宜分爲六科二處每科派七八人或十餘人不等近因保舉捐納等項均未停止且正在方興未艾之時學堂出身及裁缺改用人員呈請分發者日有數十起每月初一日過堂二十五日給照但見局前車馬充斥翎頂輝煌已可想見其衙署之熱閙故所調人員頗有不敷分布之勢將來文官考驗實行其忙迫情形更難設想聞局長已决議續調三十人一俟總恊理認可即當發表 
[電催滇桂甘三省趕速籌備憲政]  
　　雲南甘肅廣西三省地處邊遠一切行政與内地不同其籌辦憲政成績尤爲遲緩日昨内閣總理大臣因憲政年限縮短而本年又逾半年特電致滇桂廿三省督撫飭將該省憲政籌備各事妥爲辦理以期進行除淸查户口外更立推廣簡易識字學堂及警察等各項要政於本届奏報憲政成績以前先將此等要政一切竭力 
 
 

Page 5

 
 
推行其進行情形並宜切實電復以憑核辦庶收劃一之效以免遲誤要政 
[甘督借債築路尙未議定]  
　　甘督長庚以修築綏遠城至包頭鎭鐵路籌欵無着電請息借外債五百萬將來由該路盈餘項下歸還等情當奉旨交部議奏各節已誌本報茲聞郵傳大臣盛宣懷及度支大臣澤公關於此事屢次會議盛以該督旣定有歸還辦法自應照准澤公則以其所定歸還章程諸多含糊難以爲據兩大臣各執一詞頗相齟齬尙未知將來作何歸結 
又一説云此事經閣臣質諸盛大臣盛以該督所指鐵路洵屬切要之圖惟事關幹路將來應否借款當候本部妥籌辦法法母庸該督從旁畫策云 
[鐵路局提調之聲勢]  
　　鐵路總局近有多數課員爲何啓春袁長坤二提調所深惡欲借事排斥之遂密回堂官謂近日課員懈怠以通譯營業兩課爲最營業課員可隨時由路政司遴委通譯員則非招考不可堂官允之飭令先儘在署當差各員傳考於是何袁兩提調開單如項　陸夢熊吳乃琛三洋翰林均列單内乃項陸諸人一見傳單爲之大怒謂我輩只有奉旨考試鐵路局提調何物小子亦欲傳考我們耶即擬與之理論嗣經廢司多人排解其事始寢 
鐵路局嚴定到局時刻及請假章程實爲何袁兩提調排斥異已之作用其中以過十點半不准畫到卽作爲不到過十二鐘不准請假爲最不近情並聞該提調回堂另派課員四人爲檢查員非藉此擠去某某各課員不止現已有辭差者三人而何袁猶以爲非因此撤差不能滿意云 
何袁兩提調向來到局亦均畫到自此次訂立新章後不復畫矣但旣爲提調欲取締課員又不以身作則且欲自居於不敗之地位是儼然以丞參自居母怪人言嘖嘖也 
某某等課員因某洋員擬稿登檔事與何袁兩提調意見不合自行呈堂皆經允行提調以爲侵權與某某等大起衝突兩提調聲色俱厲拍桌大駡並謂你們可以回堂要我提調何用竟將課員呈堂之件取銷闔署譁然莫不懷恨 
路局課員以公事回堂堂官亦必微微起立課員即坐於旁候示廳司各員皆然惟提調夜郎自大對於各課員頤指氣使每以疾言遽色相加課員立正回話提調岸然不動一班課員竟順受之殊不可解 
[南洋陸軍預備舉行秋操]  
駐鎭南洋陸軍十八協杜淮川統帶以現届秋令例應舉行常年大操一次以資練習惟每年均在城垣附近之地操演其地勢已經熱悉各軍官兵士早有成見不足收野外演習之效此次擬略爲變通擇地遠道始可審察臨陣之優劣昨已委員測繪詳細地圖編定隊伍製造人馬衞生食品及一切事宜一經完全即將禀請江督派員監視尅期舉行 
小説 
[無名罪人（十）（一）（無名）]  
　　隔房客人。聞聲而起。管事即叩烏得房門。久叩勿應。知有戀故報告旅館主人。主人命人鑿門而入。見烏得已被人殺。死仆於地板上被告别人。立於其旁旅館主人驚問被告。此人是否。爲汝所殺。被告答云否别人。自後再問。百無一言。查當時被告胸邊袖邊都有。血跡。烏得之死。係用短刀所刺。被告身上血跡。即係證據。又在死。骸之旁。落有短刀一把。柄上亦有血跡。磪係刺殺烏得之用。當時旅館主人。又問被告此短刀。是否爲汝之物。被告答云是。旅館主人。卽報之警察因而捕縛。捕縛之後。經警官詢問。一言不答。卽由警署。送至裁判所再三審問。只答别人一語。其餘一切不語。裁判所格言。凡不肯答者與承認無異。被告之罪。實無疑義。只有犯罪之目的。尙未明白。因就烏得身上。盡力偵探。又據偵探者之報告。烏得係北美合衆國芝加哥之商人。曾在舊金山購買開礦股。票得獲大利。此次從舊金山回芝加哥後。因欲漫游歐洲。前來法國者。在出發之。前曾於路易思銀行。匯金一百萬元。至巴黎總行。自後遂乘法國輪船。從纽約出發。船至法國哈勃兒埠時。在二月二十七日。烏得即於是日上岸。趁夜車至巴黎。至明日即至及登街旅館。查路易思銀行。在是日午後曾付銀行銀鈔票百。萬元於烏得。據銀行會計員云。烏得來時。只有一人取金。後即置於小。提包内。携之而去 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[鄂省明年預算歲出擬减各欵]  
　　湖北宣統四年預算國家行政經費歲出入全册早經編就由鄂督分咨度支部及主管各部在案茲鄂督准度支部電咨以鄂省造送本部所管歲出預算表第一欵第二項第一目督署幕職薪伙較各省爲鉅擬减三成第二目書吏工食津貼擬减五成第二欵第一項第六目藩署各役工食第三項第五目所屬役食應照各省辦法在公費内開支全裁第二項度支公所經費减三成第三欵第一項第三目公費比照各省最繁缺漢道改爲二萬兩安荊施三道均改爲一萬兩第二項書役工食全裁第四欵第一項第四目武荆六府巡漕公費第五目宜施二府到任供支第二項第四項各府廳州縣書役工食第七項雜支第五欵第一項徵收錢糧費均應在署用公款内開支均全裁第六欵鹽道署第一項第一目内役食全裁第二目公費改爲一萬兩已增於江寗第四目書役工食減五成第二項第八目貼補公費全裁第八款釐捐各局卡經費扣閏減二萬兩臨時第一款度支公所臨時經費各省所無應全裁第三欵償還公債係湖北本省所借此次本部咨送内閣送出分配表已列入地方應卽遵照部頒册式提解地方歲出預算册希飭遵並於十日内見覆此外倘實有可裁可减之欵希一併查復云刻鄂督已行知藩司淸理財政局飭即移知各該管司道一體遵照 
[英工程司復勘武郴路綫歡送盛况]  
　　兩湖境内粤漢鐵路由武昌至岳州由岳至長沙由長至郴州即與粤省接壤計程約二千里前經鄂湘兩省分作三叚測勘業已定線繪就精細圖説而長洙百餘里且經湘路公司築成現在收歸國有原可照原圖購地動工而端督辦以此綫測勘已久恐有變動特派總公所參議官兼考工科總譯員温道秉忠考工科製圖股員黃倅桂芬隨同粤路總工程司格林森復勘以昭愼重茲於二十六日由武昌武勝門外新馬路地方起點着手復勘鄂省商塲局即設在該處先日由鄂督飭該局搭棚紥彩鋪設齊備傳知通省城各文武於是日一點鐘在該局開會歡送且誌慶祝届時鄂督瑞莘卿督辦大臣端午帥八鎭統制張提軍四司四道首府縣以及漢陽鐵廠總理李一琴部郎曁與鐵路有關係諸員均蒞該局爲格工司餞行郵傳大臣盛杏蓀宮保是時亦有電來爲格氏慰勞衣冠濟濟極盡一時盛况聞紳界參列此會者有鐵路專門學堂（原係鄂省自辦現移歸督辦大臣管理矣）監督徐毓華及學務議紳兩湖師範監督劉洪烈等諸人亦隨班唱舞若視爲極樂者然直至日暮始散亦盛會也 
[澳門近事種種]  
　　澳門界務又將開議葡國劃界大臣馬渣度日前將關於劃界事務之報告呈覆政府後政府派員研究各項問題葡國應否放棄主權以求速於了結今各員研究將妥中葡兩國不久再派員會議云 
　　中葡兵輪駛赴澳門澳門近有中國兵輪駛赴灣泊葡人甚爲震恐上月二十二日下午約五句鐘又有一中國巡艦載重約二千噸者到澳門靜泊於浚海船相去不遠之處並不燃砲賀埠傳聞該巡艦等不肯將憑照交船政廳查騐日内澳門之八打地利兵輪亦已駛至該輪附近相離不過一咪之遠云 
　　龍淸兵輪緝獲軍火澳門向爲私運軍火淵藪近因劃界事會派兵輪多艘前往香山前山澳門附近海面巡緝内有龍淸兵輪日昨正在巡查之際突見拖船一艘張帆駛走形跡可疑龍淸輪即懸旗飭令停止該船不理龍淸當即跟追迨追及時船中水手皆鳧水逃生管駕過船查騐見艙面堆有麵粉白糠等物下藏鴉片烟十八箱其艙底則有軍火碼藥甚多該兵輪即將原船拖回省垣禀請張督李水提核辦矣 
[張家口大水奇災]  
　　張家口於上月二十二日下午七點鐘下堡地方大雨如注至八點鐘稍停四野之水從高而下急流猛進勢如破竹以橋東一帶最爲受敵瞬息間人口騾馬之被冲者指不勝屈塌屋三四十間溺斃一千六百餘人一時尸有浮於水面者有藏於沙底者緣沙爲水湧浪捲沙奔以故路人之死大半爲沙所累某地一店住客一百六十餘人得慶生者六口一 
 
 

Page 11

 
 
　　茶館七十餘人盡爲飛沙壓倒隨浪而去聞怡安公司地叚外有一飯館各夥堅站門首見有冲過者救之計得五十餘人又有一飯舗開其一窗亦救四人據該地人云卒然有此奇災眞難逆料如再多下八點鐘則全埠不堪問矣 
[甘省番蠻猖獗]  
　　頃得甘肅文縣來函略謂文屬一帶被番蠻入境勾結附近土匪爲禍刦掠客商財物勢甚猖獗雖經寗夏總兵遣巡防營管帶分兵捕勦然以該番等出没無常故商旅居民慌恐異常多半扶老携幼移居他處云 
[陜西刀匪猖獗情形]  
　　同州刀匪嚴飛龍黨羽數千人日前郃陽縣農家娶婦時被該黨搶去婦女五人皆被姦污駐華嶽鎭馬隊屈管帶率兵往勦途遇郃陽刀匪小信率十匪七十餘名投誠願爲先驅緣小信係飛龍之黨今春因事不合迭次治兵相攻投降後獻計屈管帶謂願先將部下之兵與彼開仗飛龍必出村堵禦官軍直據其巢則　成擒詎屈不信其言及戰刀匪開礮轟斃什長一名掌號一名屈管帶右手中槍馬腹中礮而蹶官軍驚潰返奔數十里大吏聞警遂派大隊往勦現尙未開戰惟聞飛龍據朝邑郃陽連界四子溝懸崖之上前臨深溪負隅爲固由崖上掘地道數十里通黃河岸用舟由山西運糧接濟若官軍破其巢穴即由地道逃往山西似此狡免之窟陜西官軍之窳敗不惟難望勦除且恐後患不堪設想也 
[羣盜如毛之粤東]  
　　新𡩋新寗縣李令繼堯飛足報稱卑縣出洋人衆半屬剪髮自革黨煽惑民氣日漸浮動現據偵探密報該黨勾串賭匪會匪土棍散放布票私備炸藥短鎗擬借三夾口税關及酒捐舗捐花捐種種苛抽爲名拆局毁衙圖謀不軌前經移知廣海何都司永淸查拿冲萎一帶結黨拜會尙未弋獲僅於今日拿獲匪犯一名另電禀辦平日兵力太單是以荻海公益接連閙警僅由縣巡勇拿獲余亞順一名此外首要正在嚴責紳商勒限交案近日新會閙事大兵拿辦匪徒秘竄來寗每見火車來往漸多面生可疑之人卑職身任地方與巡警城守再四籌商旣有所聞不能不先事防範以免臨時無措縣屬雖有防營駐紥新昌第分佈恩開新三縣實不敷用向經派駐地段有事亦實難調遣卑職爲保地方起見理合專足飛禀憲台察核伏乞迅派巡防一營星夜駕輪來縣以資鎭懾而便巡緝地方幸甚 
　　開建粤督頃據隆統帶世儲會同開建縣電禀連日營縣會同西軍進勦忠讜山五朝夜不息破巢擒斬起擄獲鎗擬招商伐樹以絶匪巢等情張督據此經即電復遵照應先犒賞銀三百元飭隆統帶墊支隨後赴司領回歸款矣 
　　順德順德協副將鄧瑤光禀報來省元寒日出巡行抵馬寗會同廣安水軍前營易管帶赴七𣽸察看碉樓隨訪聞江美興隆墟有匪徒圍刧勇廠情事當卽馳往查勘據廠弁夏德回稱該廠係由猪頭山行營派駐弁勇十四名薪餉向由本墟籌給前月有匪駕艇攔河截搶弁聞報督勇追截當塲傷匪一名匪黨挾恨揚言報復業經加意防範十三晚弁出墟外巡哨遺勇八名在廠一點半鐘時　詎有匪徒四五十人放鎗攻撲勇廠當更正勇被傷左腿勇少不能抵禦匪卽蜂擁入廠械禁各勇刧去毛瑟長鎗十桿短鎗一桿出廠時尤以索弁不得爲恨弁聞警折回追捕不及民房商店未被搶掠祗鄰店有五歲女孩被匪傷斃等語核與所查大致相同當卽傳集該墟紳商勸令添募勇丁以壯聲援一面商請易管帶撥回扒船一艘照前扼要塡駐以安人心 
　　遂溪粤督昨據高雷陽道易順鼎電稱據遂溪縣莊令電禀縣屬雞籠村報匪刧攎該令會同莫帮帶率隊往捕匪徒放槍抵拒兵勇奪擊斃案匪宋亞周一名生擒著匪苻亞王一名起出被擄歐全氏一口牛三隻匪槍四枝研訊苻亞王供認持槍夥刦得贓四次並殺斃事主抗拒官兵不諱懇請飭辦等情旋據雷州朱守轉電前來職道覆核無異應請將該犯苻亞王一名就地正法以昭𤏐戒再查近來各屬刧案極多破獲極少該營縣於地方刧案登時破獲尙爲迅速可否請將該令及十九營帮帶莫國瑜記功一次以示敲勵並飭嚴緝匪黨悉獲究辦之處統候示遵 
各埠通信 
[直隸]  
　　電車公司之片面談 
天津電車公司自軋傷巡警周俊山後逕向警務公所要求數事如下（一）革去區官（二）罰辦巡警（三）要求公所賠償損害金七百餘元并謂周巡警絶非救護小孩無故植立軌上實屬禍由自取且係電車後軸所軋故公司不能認過云云 
[東三省]  
　　南滿路修竣通車 
 
 

Page 12

 
 
　　南滿鐵路前月被水冲毁以致火車不能通行業詰前報茲已由該公司趕速修復業於上月二十六日照常早六句鐘開往大連十鐘開往鐵嶺一時寄留旅客皆非常歡喜云　　煤礦崩陷傷人 
中日合辦之本溪煤礦日前因雨勢過大第二號炭坑陡然崩陷有中國苦力十人躱避不及當被壓傷斃命 
　　定期加徵大豆税 
奉天前擬加徵大豆出產税已記前報茲經趙督核准於八月初一日起加捐出產大豆二成合原捐一成五分惟豆油豆餅一槪免捐以示體恤已由東督札飭勸業道移知商務總會矣 
[廣東]  
　　廣九鐵路接軌式 
廣九鐵路七月中旬可以通　中英兩線由廣州九龍築至深𣽸止現在留回數尺尙未合口昨經廣九鐵路趙總辦禀知粤督行接軌禮擬請照會詹某前往勘騐云 
　　禀請修理飛艇 
粤省飛艇師馮如於六月下旬演放時忽遇大風吹落全艇跌爛現經修理需欵一萬五千兩業已具情呈請軍樂隊隊長轉禀督練公所懇請由公家發給未行能如願否 
[廣西]  
　　科員慘遭焚斃 
粤西學署科員葉某湖北人因染痢疾久而未愈前夜更闌人靜獨持火水燈至厠大解置燈地上事畢兩足麻木站立不穩猝仆於燈上燈油傾瀉燃及衣服爱傷狂叫同事驚起咸來救護扶歸床上則已受傷甚劇旋即斃命矣 
[湖南]  
　　積案限期交代 
湘撫楊中丞日昨札行提法使略謂案准法部咨據宥恤司呈各省省城商埠各級審判廳開庭在即所有各該行政衙門民事刑事等項案件除易結者仍由各該原衙門從速斷結外其一時難結案件務即檢齊卷宗分别移交各廳其人犯案証亦應逐起點交以淸界限等因合即咨行貴撫請煩查照辦理等因到院准此合就紮行札到該司即便遵照轉飭各屬一體知照務於開庭以前一律交代淸楚云云 
[安徽]  
　　鐵路添車妨税務 
津浦鐵路南段開車已逾半載茲又添附貨車數輛皖北道以南北來往販貨客商多由蚌埠塔車經過關卡向不完税若再添載貨車必致鳳關收數日减一日實與皖省入欵大有妨碍爰據情詳請朱撫咨商郵度兩部可否將蚌埠分口改爲正陽以維税務而裕國課 
[江西]  
　　英領事公畢還潯駐潯英國領事經德瑞乘坐金沙兵輪晉省於閠月念四日抵岸携同船主來英醫官施狄甫大副韓登謁見馮撫聚譚良久極爲密切聞係潯商交涉事件辭出還輪馮撫當即命輿赴輪答拜會商就緖後領事即於念五日鼓輪下駛還潯矣 
[浙江]  
　　電燈展期開點 
杭垣大有利電燈公司業已開機試燈電力光線兩俱平匀故一般資本家逆料後必獲利認股異常踴躍現聞官廳學界及城廂商店巡警報裝數已逾八千盞以上一面由公司督促包工趕裝桿線原定於閠月念一日先行試燃於淸和坊大街一帶嗣因霪雨斷續施工頗多致未舉行現開已責成工頭另給裝工獎酬晝夜兼趕准於七月初十晚一律接律接線通電云 
　　中國人自造汽車 
紹興會稽道墟趙漊有景其敏者新造一種汽車已成三具車上可容坐四五人每一小時能行走六十里近日在近地試騐八九天運動靈㨗非常眞難得也 
　　附敦亦出盜案 
浙省太平門城外吊橋旁年來浙路開通市面日繁盜案亦因以日多七月初一晚十句鐘時紹人徐陸二家突來盜匪十七人毁門入内將事主綑縛堵口盡情搜搶席捲一空是日徐女新嫁歸甯聚談未睡盜黨搜搶時復將新婦衣飾及手上戒鐲等件一律奪去從容携贓而遁 
[鎭江]  
　　官妓共籌急賑 
鎭郡沿江新老太平樂生各洲圩被冲破後地變澤國人嘆其魚籌振盛大臣撥洋二萬餘元派委沈君子卿來鎭散放急振現沈君業於日昨蒞鎭派人至洲圩調查人口以便核實施放另有後街某妓女亦邀同姊妹花集洋數百元央人購辦食物送往災區散放　　劇盜刀傷事主 
鎭郡西鄉張家村某姓家於昨晚三鼓時突被盜匪多人明火執仗破門而入大肆刦掠失贓頗巨並刀傷事主二人匪均逃逸刻已報官勘捕矣 
[揚州]  
　　揚城法政講習所改良 
揚州法政講習所前班畢業諸君以該所從前所設科學多不完全爰公推兩江法政學堂畢業生胡君顯白主持一切復租定夾剪橋張紳房屋數十間爲校址並改講習所爲學堂推廣學額添招新生改良學科現正組織進行辦法云 
　　郡紳禀留蕭都戎無效 
揚州創辦巡警之始由蕭都司錦標督辦形式上頗具觀瞻迨蕭他去屢經易人辦理均鮮起色前經郡紳禀請江督重委蕭都戎來揚辦理警務當行批飭不准日昨又有晏君昭怡等具禀府署仍以前情爲請嵩太守當以巡警關係地方要政部定警章日臻完密其一切任免人員章程尤難遷就此案前經禀詳督憲未准實難一再瑣瀆業已批飭作爲無效矣 
　　段提整頓軍務 
江北提督叚軍門以江北巡防隊全軍積習之深爲各軍冠特添設總稽查一員隨時紏正以資整頓業委王有勝都守承乏刻已蒞差視事矣 
[常州]  
　　錫金敎育研究所成立 
無錫金匱二縣勸學所於本年五月發起組織敎育研究所意在聨絡城鎭鄉辦學員紳研究與地方學務關係較切之各種法令公議執行方法冀自治成立之區共同一致切實進行業經擬具章程移請兩邑令核定並分别諭行城鎭鄉各自治公所遵照辦理在案嗣經該所通告各區公推曾辦學務具有經騐之員赴所研究業於閠月初六日齊集各學務員到所卽於翌日開所由勸學員長孫靖圻主席先行研究地方學務章程地方學務施行細則并本省推廣初等敎育方法案次提出議題詳加討論公推起草員擬稿繼續開會至閠月二十三日各議案次第議畢應將議案五件繕就淸摺備文移請邑令鑒核矣 
[太倉]  
　　嘉定縣自治成立 
嘉定縣自治籌備公所去年由邵大令照會王舒仲顧秋濤黃虞孫三君爲正副所長即於六月十四日成立第一期先行籌備鎭鄉迄今年正月間城鄉自治公所一律成立即行　備縣自治選舉計分全縣爲九選舉區至六月初一日各區一律投票初七日開票照章選出議員二十一人閠月初七日由議員互選議長副議長叅事員及候補參事員七月初一日舉行成立式現已决定設公所於在城存仁堂茲錄議員參事員姓名於下議長毛經學副議長陳傳德議員季朝楨高蓉第張嘉瑞吳延澤王誦銘錢鼎許朝貴葉曰鼎陸鴻詔黃寳琛侯兆熙李汝堃陳慶容錢俊郁振垓參事員黃守恆夏曰璈顧瑞張世雄 
[松江]  
　　校長又慶得人 
奉賢南橋文遊兩等小學自莊君笛僧添建校舍經理校務以來於今六載曾辦高等畢業兩次均經學使核准詳部給奬今夏莊君經衆公舉鄉董不能兼頗校事爰於六月二十五日在敎育會開會公舉兩江師範畢業生已酉科拔貢羅君菊生經理此校羅君英年好學於敎育頗有經驗現正整理校舍聘請敎員招考新生業定七月初五開校不禁爲該校前途賀焉 
[淸談]  
　　立憲國有二要。一曰内閣。二曰政黨。惟政黨可以組織内閣。惟内閣可以代表政黨。以故一内閣總理决議辭職。而羣閣臣顧瞻徬徨。浩然有挂冠之志。而各政黨奔走運動。毅然有先鞭之槪。良以一國之命脉。繫於内閣。内閣之樞紐。操於政黨故也 
噫嘻我國之今日亦立憲矣。然而内閣何如。政黨何如 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
美順輪船失慎圖 
本埠新聞 
[美順輪船失愼續紀]  
　　美最時洋行美順商輪失愼已詳昨報茲悉該輪之火初疑係船首煤油爆炸所致實則起於艙中大約係工人取火油下艙時遺落火星或油氣觸火之故昨報載有工人兩名因受傷送往醫院其一人已於前夜斃命尙有一人因受傷尙輕已由親屬領回至美顺船前日拖至新船塢後仍由海關水上救火機晝夜射水目下船艙中已水深三尺俟由船塢工人抽凈後卽搜查一過因恐尙有工人數名未及逃出死於艙中也該船起火之時延燒甚速船主等人僅得逃命均不暇携取一物和生輪船殃及之後幸船員鼓勇施救得以脱險然已受損甚巨隆和（昨報誤作龍和）輪船僅於橋口等處微受灼傷當夜已照常開往漢口公興輪船兩次爲美順船觸近險遭殃及幸美順卽時飄開故僅炙焦船外之油漆數處無大損壞 
[旅滬川人與劉道台爭論]  
　　四川同鄉會昨致滬道劉觀察函云前日敝同鄉謝高庭被執事飭縣看管究因何故羣情詫異敢乞 
 
 

Page 19

 
 
　　明白宣示以昭公道而靖輿論若僅以前道台任内押欵過户一節遽將謝高庭飭縣看管則尤有不解之處甚多查押欵過户乃正當辦法前任道台收押源豐潤各户產業係租界律師挂號者居多不能不簽字過户以昭愼重道署乃空統名義無人出面簽字律師必不承認道台又未便出名則帳房代表過户照例應辦之事並無不合現在各項產業契據票劵四月間已移交案下早應過户而謝高庭守候數月之久未奉明示催請接收又多濡滯是曲在執事而不返躬自省轉看管代表簽字過户之人以罰代賞是非之理似欠昭明。敝省旅滬同鄉人雖不多要皆循規蹈矩非禮之加自難公認現遭看管已經三日過户一事又不即赶辦似此無辜覊縻天下無一非罪人公理何在現在應請飭縣先將謝高庭釋出何項產業須簽字過户隨時招呼一半日即可辦妥何容過事張皇務祈迅賜核奪幸勿一誤再誤專此合詞環布立候示復不　延頸企踵盼切之至 
[大淸銀行股票維持會開會記]  
　　大淸銀行股票維持會首由沈漫雲君報告大淸銀行註銷羅飴股票各情曁大淸分行總行來往各電又商務總會去電大淸總行復電繼又宣告初二晚大淸滬行來函謂接京總行電有買押羅股諸人如有損失由監督擔保則此事目的已達其半今請議此事如何收束之法及善後事宜繼由到會股東推舉施菉生君爲臨時主席施君言今據總行來電已將此項抵買股票担保損失似可無虞今宜由維持會團體出名電致總行言六户股票流通市面不能片時阻滯請速定過户註册之法必須簡而易行以便股東並言本年四月内曾向上海分行過户再四往復甚爲繁難張芝生君言查六户原股票上某記等户得股之時均未自行簽字今過户時如須本人簽字如何証明其人磪係某記此亦困難之一端是以過户辦法須乘今日開會商定莊得之君言各股張樸君言行中東均以股票爲憑自有應享之權利何必仰恃監督担保何必待其核奪須速電總行與之交涉辦事股東散處未免隔膜應另行組織機關以便遇事可以接洽繼由各股東互相妥商先電北京大淸銀行請共將告白取銷並定過户易於遵辦之簡章俾各股東可就近向各分行註册過户又公議會費凡執有此六户股票者定每股繳銀三錢衆皆贊成繼由沈縵雲君宣布江甯商會來信並辦法四條衆皆贊成議此電去後總行如不允取銷即照此四條辦法依次實行公議今日即作爲大淸銀行股禀維持會成立之期嗣後此事結束亦不解散擬即改爲上海大淸銀行股東聨合會以爲上海股東之　關議畢散會　　致北京大淸銀行電北京 
大淸銀行鑒今日開會公議監督允担保損失人心稍定惟請將註銷羅股告白即行取銷又此項股票朝夕流通市面若待開單核正緩不濟急請即日速定簡章電飭各部分行凡執羅股者均就近向各分行過户註册隨到隨辦俾免延悞事關商務全局望速决定示復股票維持會 
[小孩受驚身死]  
　　粤人陳姓家之婢女與人通姦懷孕被主人察知囑令傭婦周張氏爲媒買於趙李氏爲内姪媳得洋七十元因趙欠周媒敬洋十元判限五天繳洋再核在案茲悉當時周竟乘趙外出將其六歲之子帶至三路三區禀請押追該區區官不察遽令周領回留養以致該孩受警患病而死昨奉總局以課長提訊屬實以周張氏兇橫已極判押女所二年一面賞給趙李氏洋二元領屍棺殮 
[米行東夥涉訟]  
　　王文孝遞禀巡警總局稱在南市股開元仁豐米行被經理蔡久椿司帳徐王生等串舌股本銀二萬三千餘兩請爲追究昨經以課長集訊一過原被供詞各執判候移請商務總會理處 
[動之以名譽]  
　　城自治公所昨日發貼公布云照得城區域内各業户翻建房屋應報領執照久已照行嗣議事會議决規定幹路章程以路旁房屋翻造時每次收進二尺以收至規定之界線爲止如一次未及界線自願即收至界線者由本公所贈以名譽証劵以示優異又議决嗣後翻建房屋收讓暫以二尺爲率或有自願收至數尺者均給予憑證一紙以顯明某户業已收讓若干各等因均呈請監督上海縣核准移交董事會執行茲名譽證劵及憑證兩式均已備齊凡本城區域翻建房屋自本年七月初一日起報領造屋執照者俟竣工後即持原領執照至本公所路政處執明候再復丈如一次卽收至幹路界線者贈給名譽證劵其僅收二尺或收至數尺者塡給憑證以爲收讓之據合行公布本城地方公同知照 
[孫羹梅之陳情表]  
　　公共公廨前襄讞孫羹梅明府調鼎昨上滬道禀云竊知縣接奉憲札調委管理公廨押所因須奉親返里具禀繳札辭差奉批來禀閲悉公廨押所爲外人觀瞻所屬關繫重要故特借重長才大加整頓幸勿存退引之思藉資佐理是所深盼仰仍妥爲接辦即將到差日期報查此繳原札仍發等因奉此伏念知縣以庸下之才蒙過情之獎正如病鶴刷羽轉譽氃氋愛馬不鞭反誇騕褭當此恩施稠疊批札褒嘉幸遇孫陽豈復甘乎伏櫪身爲貢禹竊有志於彈冠自宜力效涓涘上酬高厚無如高堂白髮故里秋風人當暮年鄉思彌切躬爲人子養老宜先願辭淞水之甘泱返湘江之櫂此日扶歸竹丈魂夢皆甜他時重謁樳階馳驅有日用敢再陳下情重申前請務乞收回成命另簡賢員實爲公德兩便再公廨帮審差已於本月初二日交替合併附陳 
[陽秋報之厄運]  
　　公共捕房控陽秋報主筆任某於西歷七月八號登載恐嚇之詞欲向張嘉寳訛詐有碍治安等情疊經公共公廨傳訊不到昨由捕房代表侃克律師上堂譯訴前情並稱任已逃匿寳讞員商之德領以任旣逃避著將印報機器充公 
[嚴懲著名賭棍]  
　　虹口著名賭棍巫寶興在塘山路華洋交界處擺設賭檯聚賭前日被匯山捕房包探王寶生查獲並在巫身畔搜出滬道訪拿各賭棍之名單一紙拘入捕房押至昨晨解送公共公堂請究據王探禀稱巫係著名賭棍奉道縣各憲訪拿有案請爲嚴究訊这巫供在口口報館爲訪事所有各賭棍名單係 
 
 

Page 20

 
 
　　新聞底稿小的並非賭棍乞鑒寶讞員與德師副領事詰問現在虹口爲首賭棍共有幾人均住何處巫堅不供明遂判押西牢一年再枷一月期滿逐出租界 
[鴉雀總會]  
　　馮茂官在九江路九十三號屋内私設總會聚賭並售燈吃被老閘捕房包探蔣文彬查獲昨解公堂訊供不諱判罰洋二十元充公烟賭各具銷燬 
[多一剪髮會會員]  
　　湖州人畢榮卿在某絲廠爲工人近與某輪船茶房胡阿蘭之妻李氏有染被該氏夫妹阿東於某夜下牀便溺時撞見後卽訴知乃兄糾同親戚胡海坪等於前晚將前後門守住入内捉姦當塲獲住即將畢之髮辮齊根剪下喚捕拘解法公堂請究氏夫偕海坪阿東等投案禀訴前情質之畢與李氏均不承認判一併押候查明再核 
[騙子入西牢]  
　　巨騙陳夢飛蔣根富等因串同黨羽在英法兩租界内虚設永久賡裕祥康等莊號七家濫出本票騙取嘉綸震泰祥等華洋各商貨物由探將陳蔣等查獲解送公共公堂訊供收押在案昨由捕房將二人解廨復訊寳讞員商之德師副領事以案經訊明毋庸再問且其同黨多人亦經法公堂獲案遂判陳押滿西牢二年蔣押一年半分别示儆 
瑣聞 
[城内]  
　　推得乾凈○巡警總局移送李王氏鄒孫氏龔蔡氏三婦到縣經帮審承明府提訊鄒孫氏供女兒小素珍被李王氏誘領出外現往通州求恩追還質之李王氏供與孫氏同居伊女小素珍不知被何人拐去明府諭謂鄒孫氏曰事無憑証不能妄指孫氏大哭喊寃喝令退去李王氏還押再訊龔蔡氏無干釋出 
　　縣批四則○吳康之禀批李發昌押閉追帖因屢次滋事聲名甚劣並未盡因與爾爭訟爾不必自鳴得意語曰兵驕必敗照爾現在情形恐終必步李東生父子後塵也愼之懍之仍候帶李榮泉押追行帖廣肇公所禀批來牘閲悉事有頭緖應再切實磋商赶緊理息免致匍匐公庭使梁玉堂死後遺憾並失同鄉體面是所至要此復李文學禀批此等關係重要之案應遵用狀式另呈不得以白禀攔輿投遞致眞僞無從辦别張杰禀批活產逾限三十年不准回贖此係通邑定章不能因該鄉而獨異該生旣爲新涇區學童又係師範畢業當必深明事理磪守定章乃敢一再禀呈又復串保揠人田苗殊屬不合案已飭傳着速投候訊明察奪 
　　局批三則○一路警局批薛三鏞禀云據禀周潤生欠租覇屋求追等情究竟情實若何仰候飭傳訊奪抄黏姑附又批陳麗生禀云據禀李氏欠租覇屋求追等情究竟情實若何仰候飭傳訊奪契摺暫附又批俞志祥禀云據禀趙生泰拖欠貨洋向討不還求追等情是否屬實候飭傳案訊奪 
　　道轅紀事○前公共公廨副會審官孫調鼎巡防局委員候補知縣沈兆祺昨均到道禀見 
[南市]  
　　船户舞弊○南馬頭和豐米棧在裁判所呈控運　船户李阿虎盜賣所裝浙省漕糧一百十九石八斗並被透支水脚洋四十餘元經湯裁判提訊先由棧夥陳錦堂投案請追訊之李刁賴不認判令交保限一星期内從速理明如違抑追 
　　累及乃兄○恊茂水菓行學徒楊康明控同業梁東昇行夥宋阿生前荐伊弟宋阿毛爲夥被阿毛在外兜收客帳洋五百餘元避不見面求請追繳昨經裁判所傳訊阿生供稱阿毛現已回里查其帳目係是虧貼之欵約計二百餘元並無私收客帳之事判交的保赶將阿毛交案訊斷 
　　仍難呑没○裕豐米店執事江子莊扭向爲南貨業之俞和卿至裁判所控欠米洋六十八元圖呑不理經陳裁判訊明屬實判俞交保限大小月底各繳洋二十元餘期中秋節繳楚 
　　羽士被毆○川沙羽士吳榆濤日前應滬上五金業公所雇令建醮即約同夥十人携帶莊嚴行李同乘王陶氏之航船先將行李等件運下彼則在岸上某茶肆等候未幾船忽開去吳等另行雇船至滬尋見該船追還各物被船夥覇住勒索船資並被毆傷遂即扭控裁判所陶氏供多推諉判罰洋一元一半充公一半給吳具領醫傷並着交還物件完案 
[閘北]  
　　亟宜查禁○洪安里後川虹路旁空地上時常有人任意大便昨爲四路一區潘巡官查見　禀蕭區長請派暗巡查禁一面諭飭淸潔所將各處所設坑厠逐日洒掃潔凈以免臭穢 
　　曾否偷竊○前日有鐵路車站某西人處之侍者洪阿福至四路分局控被李景侯竊去衣服等物昨經蕭區長飭的被告到案押候傳洪質訊核辦 
[英租界]  
　　男孩迷路○江北男孩袁小四子因不辨路徑同捕查見帶入捕房昨送公堂盤詰據供年十歲住居船内父母均全父賣四瓜度日判暫留本廨兩禮拜如無人投領再送棲流所留養 
　　跳出火坑○杭州女子金巧寶被匪誘拐來滬押入西棋盤街四十四號么二妓院内爲娼因女不愿逃出投入濟良所昨晨由所解廨訊明　發濟良所留養擇配 
　　定貨紏葛○德商禮達洋行控鄭任卿定貨不出昨經公廨中西官訊明判鄭交保自向原告淸理 
　　已有職業○過犯劉瑞昌復來租界被捕查獲昨解公堂請究劉供在人富貴髦兒戲園内執役判押候查明於下禮拜六訊辦 
　　原告未到○安徽人詹發遠控李順來誘拐弟媳吳氏由廨判李收押在案昨日復由捕房解訊判仍還押候函囑原告到案訊核　　姦拐婦妇○張雲亭控俞三喜奸拐其妻包氏昨由捕房將俞拘解公堂請究判押候查明於下禮拜六再訊 
　　婦人手　○電車公司控南京婦人楊王氏竊取軋票器具昨由捕房將氏拘解公堂訊明判押六禮拜 
　　拐案定斷○甬人陳阿金控王顧氏張曹氏串拐十三歲女孩阿桂圖賣一案昨晨復經公廨德襄讞會同德祜副領事訊判陳與兩氏分别各押兩月阿桂仍留棲流所候核　　貪小失大○湖北路長興素麵舘主吳天元因收買賊贓靑笋被探查獲昨解公堂訊明判罰洋十元充公 
　　此推彼諉○粤婦陳唐氏控劉阿德指使伊家婢女呂了頭竊取衣物昨由包探將劉與婢併解公堂訊供互推判分别押候查明於下禮拜六訊奪 
[美租界]  
　　黑人鬧院○前晚有一黑種洋人乘醉至斐倫路二百九號妓院内胡鬧並攫取妓女阿彩之金挖耳一只逃逸由捕追獲帶入捕房押候核辦 
　　淋漓盡致○一百九十三號巡捕昨禀捕頭稱被武昌路一百六十九號某姓粤人將穢水潑在頭上請爲查辦捕頭准之 
　　混用銅洋○百老匯路一百二號錢店夥扭陳月明至捕房控陳混用銅洋向之掉換反敢逞兇捕頭諭將銅洋充公斥退免究 
　　索債衝突○張阿二陳林生昨因索債起釁在途扭毆同至捕房控訴捕房以案關債務飭赴公堂控告 
　　尋釁逞兇○方其春昨至頭埧路王施氏家尋釁行兇被氏鳴捕拘送捕房押候核辦 
[法租界]  
　　誰曲誰直○黃包車公司西人投廨控稱張子熙唐紀仁二人駕馳塌車不愼在英界撞壞本公司車輛請爲提究即經中西官提訊張等供稱此事曲在包車不能歸咎於我且當時曾到英捕房分明曲直給有証名單呈驗判各退去候查明再核 
　　形跡可疑○粤婦劉陳氏帶有五六歲之男孩一口在輪船上被探查見以其形跡可疑拘送捕房解廨請究氏供該孩係在漢口出洋十五元買來判一并押候查明再核 
　　小孩迷路○前日有一五六歲之迷路男孩身穿花布袴赤足瀏海頭由捕送廨請示安插判送善堂候認 
 
 

Page 21

 
 
[海上閒談]  
　　上海人以人云亦云爲時髦。人曰今日天氣甚熱。彼雖手脚冰冷。亦必應之曰是是。今天熱得狠。人曰今日天氣甚凉。彼雖汗流脊背。亦必應之曰是是。比昨天凉得多了。故明明惡劣之事有人稱之爲慈善。即衆口一詞曰慈善。明明無疫癘發生。有人謂其有疫。即隨聲附和曰有疫 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　專件 
[萬國鼠疫會議决條陳]  
　　萬國鼠疫研究會議决條款十一條已錄昨報茲復以其議决條陳四十五條錄之如下 
（一）此次疫氣發起之處常有肺瘟核發見歷經多年惟其究竟磪實由何起始尙無十分證據以憑判定 
（二）據俄醫報稱旱獺中有種獸類傳染此症似卽鼠疫惟其是否瘟疫至今尙無以蟲學考驗之實據 
（三）人之染受此種疫氣起初是否即由已病之旱獺所傳尙無一定憑證然揆諸理想可信此種旱獺症與滿洲曁俄屬薩拜咯勒省及蒙古東北境所見肺瘟有切近之關涉是以與此次流行症亦有所關涉也 
（四）獸類傳染症旱獺齧獸之類是否均有發見者應當依法查究如果均有應將其傳染症之本原研究的磪 
（五）研究此事應派專門考查齧獸染疫之人督率辦理研究時應將該獸全體解剖兼以蟲學考證凡遇察見蟲類均須詳細認明（六）此種齧獸中有無疫症發見應當預爲偵察並須預爲防備 
（七）中俄兩國於此極有關係考察此事應各白分任其責 
（八）凡在滿洲里境内獵取旱獺者應設法令其遵醫檢騐當其從事獵取之時檢騐尤應注重並應就此類獵户聚居之處設立隔離所與病院（九）騍驢狗類染受肺瘟應當作一問題專考察其如何亦能染受此病之理 
此項牲畜染受肺瘟雖有報告到會然未能詳晰自應再加考究 
（十）各城各鄉淸潔衞生事宜自應一律改良爲是其居住擁擠一層尤當注意凡遇死亡之人應由醫士發給騐照凡遇傳染病症應由醫士發出通告令人周知此等醫士應以西法新學卒業者充當上開兩項事宜一時能辦之時自應照辦 
（十一）將來設遇肺瘟冉見尙在零星朱盛之時應將下開章程立即施行 
（甲）凡已染疫病或疑似染疫曁與染疫者接觸之人一律迫令隔離其已染疫者曁疑似染疫者應令其帶用合宜口鼻罩 
（乙）挨户檢查若遇人家或街道中有已病或已死之人應將具報其症之情形應以考騐疫蟲法診斷如能辦到更以考騐病法診斷並應妥籌善法將病死情形逐細註册其附近城鄉各處應當搜尋有無染疫死之人至爲緊要 
（丙）應用演説或以淺白文字解講防衞之法刊印小書單紙廣爲傳播藉以開導百姓 
（十二）設遇疫　盛行將有蔓延之勢則應照下開辦法辦理 
（甲）設遇　　之時則設立衞生警隊隨醫嚴行檢騐並施行留騐五日章程 
（乙）凡學堂禮拜堂廠館市塲等類爲人衆叢聚最易染疫之處均應一律關閉其他若客店茶樓棲流所應時時留心查騐緣此等地方按報册所載染疫之人最多凡製造廠若在廠内或附近地方並無隆時檢認所用工人之預備者亦應一律關閉 
（丙）軌道公車坐客甚雜帶有傳染之力極大應視爲危險但人力車與騾車不必停止 
（丁）設遇某城鄉中僅有某區地方染疫或該區較他區疫氣更盛則宜限制該區人民不得前往他區亦不令他區人民擅入該區之内如此方可限制疫氣廣傳設遇疫氣流行極盛之時應將該城或鄉分爲數區阻令各區人民互相往來並施行留駖章程 
（十三）凡染受肺瘟者必須隔離爲迫不呆緩之舉故應預爲建造離疫病院以備不時之需院中應有單間房屋俾病人得以各居一室造屋之法必使鼠類無隙出人日使易於消毒爲要該院地基務宜廣大多有富裕以備臨時添造之用該項添造房屋應預爲規畫地址備立基礎爲妥疫院中空氣光亮宜多 
（十四）疑似疫病院應與疫病院相近方使院中隔離之人各店一室最爲緊要使實未染疫之人不致有傳染之處凡在疑似疫病院隔離察看之人若非診出實係染受疫病不得輕率移送疫病院内 
（十五）按觸疫病者之留騐所其建造管理之法務以早能偵察留騐者是否染疫爲目的其居住之室以能令各自隔别爲妥其本境某某等人曁外來入院者之隔離所亦應照此建造照此經理 
（十六）此種房屋造法以區分小間臥室使居者彼此不通爲最相宜 
（十七）住院病人所用衣服舗蓋用消毒藥水或蒸或煮或浸至透方可無患若係無價値者大可燒燬其與疫病接觸者之衣服舗蓋應用消毒藥水或蒸或煮或噴灑至透方可無患若恐因用此法致被物件燬壞則當用袱毛林（即　醬水）蒸汽或用烘烤再在日光晒過三百亦可無患惟須將各面翻復晒到 
（十八）房屋應照下開之法消毒染疫者或疫斃者一經移出即將房屋封閉數小時之久 
以極亮燈光遍照各處搜尋有無明顯血痰等跡如有之應立時消毒或刮下用火焚燒然後再將房屋用消毒藥水噴洒洗刷土地之上可以石灰水洒遍若屋内可以封閉不令通氣則用袱毛林薰蒸 
車輛消毒可照房屋辦理或用蒸汽亦可一切家具可留在屋内與屋同時消毒或另薫蒸或用日光晒透均可痰盂必須消盡毒氣炕蓆曁無用之物應當燒燬房屋如揆度情理可以消毒者自不當焚燬 
（十九）貿易貨物除破布舊衣外無須消毒惟旣知其曾沾疫氣者則應消毒 
（二十）消痰污之毒應用如播泐酸或參以皂或鹼即史幾蘇按幾蘇藥料製法頗多各有專名非經化騐知其有消毒之用者不可信用此外如𨪷　粉石灰水袱毛林𨥭　均有消毒之切用惟口並口用以消痰毒者（二十一）以上各項消事宜非有熟手多人不足以敷辦事之用即不能實見功效最善之法由各省城預先組織消毒隊各將隊工敎練熟習以備臨時之用　 
 
 

Page 27

 
 
（二十二）設若查見疫死屍身應用粗布單浸透消毒藥水將屍包裹放在有頂篷之事内然後移去埋葬所用有頂篷之車車内應用洋鐵鑲裡專爲裝移疫屍之用埋葬疫屍工隊應用無尖鐵鈎鈎移疫屍較爲便捷疫死屍身存留日久仍能傳染疫氣若用火葬乃爲最速最妥而且最省儉之法 
火葬之法宜在距城或鄉稍遠之處擇選方便之處挖成大坑以木柴煤油合併焚之 
（二十三）各處行政機關應設定一衞生局組織一衞生隊設遇疫氣發見之時立可擴充並辦撲滅事宜至所辦衞生事宜應由中央政府訂定通行章程俾令一律遵守自爲更妥衞生隊員役住所如酌量可行宜與居民住處隔離爲要 
（二十四）俟將來查出新法再行改用此時防愼之法衞生隊員役應仍於開辦防疫之先都種疫漿因查此次傳染由吸氣所致衞生員役宜令一律帶用同樣口鼻罩並敎其如何帶用方爲合式罩之式樣最美者以紗兩片作三角帶尾形中鋪細棉帶於口鼻之上每次用後應即燒燬或按法消防方可再用衛生隊員應帶手套並披周身遮滿之罩衣此衣應用不透水之材料做成衞生員役中有須與染疫病人接觸者除上開各件應加帶遮風眼鏡每於辦事後各人均應洗澡其辦事時所穿帶之衣服件件均須在防疫所消毒衞生員役每日應聽醫員查騐兩次其身體熟度塡入表内(未完) 
來件 
[留美中國學生創立愛國會緣起]  
　　時危矣勢急矣土地將分割矣若之何國民降爲奴隷迫於死亡矣生命輕如鴻毛財產等諸糞土矣若之何 
敎育也政治也實業也武備也以及其他種種之主權多限制於白人之勢力圈矣而又北迫於俄南逼於法英侵於西日凌於東友國益離而敵國愈增矣若之何 
　　吾國民其思之北美者非紅人之土地也耶而今國於斯者誰乎南非者非黑人之土地也耶而今國於彼者誰乎試觀白人之對於紅黑人如何耶其不爲奴隷者則迫於死亡耳誰保護之誰哀痛之 
　　吾國民其念之波蘭者非波蘭國民之波蘭安南者非安南國民之安南矣印度者非印度國民之印度高麗者非高麗國民之高麗矣而今爲牛馬者誰乎爲魚肉者誰乎試觀其敎育政治實業武備等誰主之耶試觀俄之對於波蘭法之對於安南英之對於印度日之對於高麗如何耶束縛之掠奪之其生命非輕如鴻毛財產非等諸糞土耶 
　　吾國民共思念之哉東亞者吾黃人之土地也而白人之勢力在東亞者有異於在北美南非者幾何也耶 
　　中國者非吾中國民之中國也乎而吾國之敎育政治實業武備等權主之者又誰耶俄法英日之對於吾國其與對波蘭安南印度高麗者有以異耶無以異耶吾國民其思之吾國民其念之 
　　雖然白人之對於紅黑人也俄法英日之對於波蘭安南印度高麗之國民也果有不情無理之舉動者矣然而紅人與波蘭安南印度高麗國民之昏亂貧弱亦有以致之也苟吾國民而亦昏亂貧弱也則欲不受彼等不情無理之舉亦安可得哉苟吾國民而誠能發達敎育修明政治振興實業講習武備等以保全主權而聨絡友國也則亦何所憂患哉 
　　然則發達敎育修明政治振興實業講習武備等以保全主權者救國之主策而聨絡友國者亦救國之輔策也 
然而思發達敎育者有人知修明政治者有人願振興實業者有人欲講習武備者有人能聨絡友國者亦有人然如各執意見互起紛爭則支離混亂而上下不相應新舊不相容黨派林立門户叢分不相助而相仇勢力消减而國將不國矣書曰紂有人億萬爲億萬心予有人三千爲一心此存亡之所由分也故非有一至大至堅爲公之團體不立黨派不分門户貫通上下統一新舊化合全國之民心民力犧牲身家之生命財產而專以救國爲事則吾之存亡實未可知也此愛國會之所由發起也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
　申報自由談 
游戲文章 
[張園慈善助賑會竹枝詞十]  
　　首（嶺南閬風樵者） 
嗷嗷徧野盡鴻哀。助賑何妨善會開。惟願金錢同布地。灾黎從此上春臺。集資原冀腋成裘。會啟張園佈置周。笑煞少年男女界。競誇時髦出風頭。風頭最異兩名姝稱體衣裳映玉膚。肌理脂凝紗裡現恍如浴罷太眞圖。（晚上風頭最異者。有一女子衣裳均穿外國紗。時於裙縫露一雙雪白之足脛人多以爲不穿袴者。果爾則昔有無袴之公。今有無袴之女矣。或謂其扮日本裝。或謂其穿外國肉色袴。理或然歟。）探花唐代重靑年。花賣張園事亦然。親向佳人襟鈕掛。殷勤低問買花錢。藝塲列座事尤新。不列男賓列女賓。艷福轉輸數招待。裙邊鬢角蜜相親（藝塲所列之座。祗有女賓。不許男賓入座。而招待員則獨用男人）從來行事貴權宜。幾兆都惟智者知。氣洩汽燈殊險極。保資三萬訂臨時。每碗淸茶價四毫。若因助賑未爲高豈知盡飽私囊去。辜負名塲一世豪。（某君頗有名於。時據某報所言每碗茶售洋三四毫。均入私囊。似於助賑名義不相副）釵光鬢影幾經過。輕薄兒郎似轉梭。覿面幾番成一笑。飽供眼福問誰多。肆千塲劵慨擔銷好善如君信獨饒。更有閠中稱進士。巧塲陳列澈淸宵。（談周兩君擔銷入塲劵四千張其女公子復供陳設一乞巧塲。可謂急公好義（馬龍車水惠然臨具見同胞好善心。雅頌承平聲一片。吉祥止止滿園林 
海外奇談 
[水火不損之紙（翼仍）]  
　　法報載法國製造家笳而納笠。新製一種堅紙能入火不焚。入水不濡。頗合於公牘文卷契劵憑單之用。其製造之法。以常用紙料三分之二。另以藥末一分和入同摀爛别具一器傾入食鹽白礬各若干攪匀。然後將紙料浸入略久。取出造紙。紙成。再以膠水漬之。便可供人揮灑藏之篋笥。雖數千百年不稍易色。噫奇矣 
[快捷之火槍（翼仍）]  
　　德國製造廠。近有新式火鎗。能於二十杪時。連放十二響。再接再厲旋轉如飛。誠克敵之利器也 
[求婚之妙法（特）]  
　　鈕約報載前充駐奉美國總領事之史屈萊君。將在福爾地方與杜洛西女士結婚。女士所執之產。共値美金六百餘萬圓。届時婚禮必極奢華。而殷懃之媚態。又必大有可觀也。按史君於數年之前。始與女士在華相識。史君先註情於美國名媛哈禮門曼麗女士。女士後適鈕約少年彫刻師。史君旋回北京。任美國銀行圑代表。繼在該處與杜洛西女士相遇。時女士正作環球之遊史君一見傾心。偕至巴黎柏林而回抵故國。一路贈以名花佳書及動情之物史君後因逼於公幹須回東方臨行以名片一百五十張付與女士之婢囑託再四言每晨有花肆送來美花一藍則懇以該花附名片一張人獻女士而名片之上均已書有情詞焉數月之前史君回美之際乃往求婚卽蒙女士嘉允女士爲維廉懷脱最小之女生於華盛頓時其父在克里扶倫總統手下爲海軍部大臣女士身長而貌黑體質壯健喜問社會事務且耽心於慈善事業史君生於中國父母皆敎會中人今悉物故史君幼時嘗學中國及東方諸語言旣長卒業於康奈爾大學即入外交界任職中國川路借欵及其他借款史君皆與有力焉 
新迴文詩 
[鴻燕（紅）]  
　　字順者七言。自霜風起左旋至中心衡州止。倒者五言。分四方塊左旋作兩句讀自天女起至宮名止。次句之首字。皆借上句尾半字 
[七言律一首]  
　　霜風蕭瑟拂簾鉤。金雁長鳴過畫樓。木落遠辭榆葉塞。土寒羣宿蓼花洲水濱刷羽三湘晚。日影聨書萬里秋。禾黍郊原堪旅泊。白雲無盡到衡州 
[五言律一首]  
　　天女窗前絮。如簧試曉聲。尾分金翦翥。羽振紫衣輕解舞偏多態。能言最有情。關姬甘寂寞。莫受漢宮名。 
 
 

Page 35

 
 
第三張第三版 
飛分燕鴻 
慷慨悲歌 
[湯御史行（明末韓留）]  
　　湯公諱芬。字芳侯嘉興人。庚辰進士。以説大帥遇害於福寗州寗德縣。藳葬海濱。越十五年壬寅。其子騏。字千里。披荆榛刺血滴土。得其骨。負以歸 
烈皇死國忠臣盡。四海南奔那足問。天隅流落故臺郎。夜行獨出秦川郡。繡衣滅裂埀兩肩。傷心鐵印磨腰穿。嬰城故人總開府。樓江諸將空樓。船樓船殺氣星如埽。孤臣匍匐炎天道。白頭。已殉由拳城。一身猶赴田橫島。新市。邯鄲各有君攀龍附鳳爭將軍。怪爾能簪獬豸筆。徒步來穿虎豹羣。座上風雲叱咤起。義兒負劍冠披靡。魯連未解平原圍。　生已向歴城死。海天昏黃血模糊。老翁手提七尺軀。緼火登丘舉長鍤。黃泥白草鳴妖狐。同時節士聞太息。纍纍積石橫胸臆行人那識御史墳。飛沙已没墓門棘。此事虚無十五春。中原大節久沉淪。有子尙收文舉獄。招魂誰向汨羅津。太白蒼蒼落日急。孤兒脱繫思翁泣。從亡奴僕死凋零。經過親串病呼吸。辭家痛哭入南方。足繭眼穿逐風霜。寗陽城外知何處霍童山前空斷腸。悠悠行路者。自言家住荒丘下。曾看生際玉貌身嘗騎死後靑騦馬。嗚呼公子且莫哀。縣官淸野令風雷。明朝下帖開邊障。老兵負弩除草萊。十里沙礫百里海。波濤濸渀墟里改。麻衣一望沙田號。土人共指銀魚在。重泉初開日月昏。觀者辟易聲淚呑。温序髭髭飄颯動。却缺頭顱精爽存孤兒抱持眼流血。血落草枯肝腸絶。衣冠重裹栢橔新。關山仍導烏臺節。吁嗟乎湯公歸去石塜高。黑頭孝子埽林臯。可憐玉匣無消息春風何地長黃蒿 
瞎費心思 
[上海婦女（亂道）]  
俗云。閨門體態應藏足。而上海女子。坐在人力車上。故意將脚尖露出 
女而曰妓。女之賤者也。而上海女子。刻意摹倣妓女之態度。放浪形骸。尤較妓女爲甚。男子與之結識較妓女爲便。價値亦較妓女爲廉昔之女子寛服長裙。惡其形之著也。今之上海女子。惟恐其細皮白肉。不能表示於人。於是着空花之洋紗衫。週遊馬路 
羞惡之心。人皆有之。故男子目視女子。鮮有不羞縮他顧者。而上海女子遇有滑頭少年。注目而視。則必掠其鬢髻。擷其高領。美目流盼以大表其歡迎 
　　女子不出閨門。蓋恐無知少年之施其輕薄也。而上海女子。抛頭露面。以坐馬車兜圏子。看夜戲。游花園。常得與男子接近爲快 
　尙節儉。操内政。婦人之天職也。而上海女子。任意揮霍。終日游嬉。置家政於不問。一不如意。哭天哭地種種醜態。描寫不盡。雖近日歐風漸進。不當再作昔日之觀。然而外人何嘗如此 
[咬文嚼字]  
　　香蝶老友將有吉林之行。曾作七律一章步韵送之。意有未盡復得絶句三首。送行討乎。誌感詩乎。吾不能辨之。香蝶視之。未卜爲何如耳。（石牕山民） 
　才人事業究如何。北馬南船閲歷過。餘得一頭霜髮在。終因與世太情多茫茫獨立道途中。進退幾番問碧空。手把吳鈎燈下看。豈眞李廣不英雄八百洞庭風如虎遠游辛苦我曾嘗。不知天有傷心句。留待詩人入錦囊 
[奉題七十二峯南主人苕溪漁隱圖]  
　七十二峯山水好。優游君得隱其中。雲臺廿八功臣像怎及嚴灘一釣翁。世局如斯難有爲。豺狼當 
 
 

Page 36

 
 
　　道不勝悲羡。君結網苕溪畔。獨把高風濠僕追。世界糊塗眼倦開偏敎巖谷老奇才。漁舟多置竿簔笠。我與先生作伴。來長竿大笠羡君圖。獨善其身樂也乎。笑我卅年徒手苦。尙難放棹入雙湖 
[忽發奇想（特公）]  
　　志士憂國貧特公談國富。謂予不信。請觀去年洋商廣購中國人髮出價頗高。其貨高下。約分二種。一爲長數尺而已理之成束者。次爲長尺許者。又次爲未理之亂髮。聞香港某洋行一家。去年運往鈕約之人髮。共値洋二百萬圓有奇。然則以全國人之髮辮計之。當値數萬萬圓。况此物生長極易。旣割之後。蓄之數年。又可割售。屢蓄屢割屢割屢售。一人可割一二十次。豈非吾國絶大之利源哉 
[千金一笑]  
　　美洲留學生。生長南洋。於漢文素少研究。適同學生携有古文一卷。中有晋陶元亮之歸去來辭。生愛之。譯以洋文。至登車臯而舒嘯句。不知臯字作何解。或曰此土堆也。洋文譯竟。又以已意譯爲漢文曰。爬上東面的土堆子去發喊。聞者粲然 
　　有人充當駐京英國使館漢文繙譯。一日英使爲其友人介紹新著作之書於京中大老。大老覆函盛稱其著作之佳。内有馳騁文塲一語。譯者難之。以英文中無此相當之字句也。思索竟日。然後譯成其意云在書。堆裡跑馬。英使閲之索解無從。付之一笑而已 
小説 
[小説醜情動物之愛（四）翼仍譯]  
　第三章 
　　少年丐者。旣得小白菊所畀之蛋。中心稍慰。將至附近咖啡肆再乞淸水以下此蛋。俯首怱怱行。經戲園前。誤觸于賣橘者之車。賣橘者痛詈之。丐者益亟亟前行。而不知其密友破袋君。已爲之轉送紅蛋於橘車旁矣。少年旣得水而又失其蛋。則大恚自咎其運之不佳嘻。渠尙不知此日之運實爲大不佳耳 
　　丐者懊喪之極。以戲園附近之地爲不利。明日乃至别處行丐。故紅橘郎雖偵探四出。而未能遽得丐者也。吾今又須回述紅橘郎與小白菊 
小白菊倦態婆娑。憑肩欲睡。徐舉其手以撫紅橘郎之亂髮日郎君乎。儂有極妙之夢想。君欲聞之耶 
　　紅橘郎手弄小白菊耳旁之玫瑰花狂。笑而不答。小白菊則迴轉其體。長裙飄起。旋繞於紅橘郎之身。雙手撫紅橘郎之肩。一若嬌弱不禁而全以手及酥胸爲。支撑點者 
　　登徒子非好色者。特有淫行耳。古人之言。良不我欺。紅橘郎亦登徒子流亞也。故對於美人。全無領略。喜則置之膝。怒則捽之地。今見小白菊之種種媚態。則又肉慾大熾。而傖態畢露矣 
[徵文告白]  
　　海内文家如有以詩詞歌曲遺聞軼事以及游戲之作惠寄本館最爲歡迎卽請開明住址以便隨時通信惟原稿恕不奉還 
 
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
