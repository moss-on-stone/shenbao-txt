# 1918 - 261 - 4916384

 

Page 1

 
 
   
 
 

Page 2

 
 
時評 
　　 
[○交易之調和說] （冷）辭職段內閣。與取消軍政府爲文易。解散舊國會與解散新國會爲交易。銖兩悉稱。此交易之甚公平者也。雖然世界交易之通例。必以我之代價。易人之貨物。或以我之貨物。易人之代價。未有以他人之代價或貨物。與人交易者也。然則今之欲以段內閣之辭職。與新國會之解散。與人交易者。彼段內閣與新國會。果能爲彼調和者所有。而處置自如耶。鳴呼。我不能信之我且甚疑之。　　 
[命令]  
九月二十三日大總統令　王懷慶授爲慶威將軍此令又令　文宮甄用審查合格簡任職存記之陳紹箕著分發財政部酌量任用此令又令　任命董文蔚署薊榆鎭守使署參謀長此令又令　馬佺楊周昌陳開第林倩榮孫德順陳嘉謨余陰森曹永祥方墨林均授爲陸軍步兵上校宋錫金張文聲均授爲陸軍騎兵上校趙榮授爲陸軍工兵上校張佐民村節義馬汝松牛起順均加陸軍步兵上校銜李瑤陂加陸軍砲兵上校銜此令又令　陸軍總長段芝貴呈請將王爲蔚授爲陸軍炮兵中校加陸軍砲兵上校銜馮鴻澤授爲陸軍步兵中校王玉興張同仁韓廷英李蔭桂李龍泉蘇長生韓長勝邊英魁劉煥森藍昌宏楊霖田早立均授爲陸軍步兵少校谷義德董進美均授爲陸軍砲兵少校潘明法授爲陸軍工兵少校李方城潘玉龍均授爲陸軍輜重兵少校孟廣隆馮治邦楊爾學孫奇峯王懷遠曹盛永劉治平王福勝均加陸軍步兵少校銜王華春加陸軍砲兵少校銜王國藩授爲陸軍三等軍醫正李培之甄家駿均授爲陸軍三等獸醫正周元增授爲陸軍二等獸醫正均照准此令又令　參謀總長蔭昌呈請任命成友直署理陸軍第二十九師二等參謀官應照准此令又令　參謀總長蔭昌呈直隸督軍公署中校參謀雷按　因病請予免職應照准此令又令　參謀總長蔭昌呈請任命曹士溥署理直隸督軍公署中校參謀張亮基署理少校參謀孫國華爲襄鄉鎭守使署中校參謀均照准此令又令　高振魁王啓貴甯天爵均晉給三等文虎章孫長安　毓昌葛樹尋田慶祥王紹戎劉士忠童輔國李彝斌鄧汝爲李振東劉忠義陳鴻書葛維賓張華山均晉給四等文虎章此令又令　曹景晉給三等文虎章陳永元晉給四等文虎章此令　　 
[專電]  
○北京電　徐於西南未妥洽前不　聽段辭職將以段閣倒爲西南　軍府取消之交換條件一面新　國會亦願令其解散惟以與舊　會解散爲交換目下正向此方　法進行而段派則竭力抵制　　　　　　　　（二十四日下午三鐘）○北京電　倪內調將以張懷芝任　長江巡閱使吳炳湘辭總監任　皖省長倪舉徐樹錚督皖未決　定（二十四日下午三鐘）○香港電　翟汪尚未就職聞因某　種困難擬辭不就（二十五日下午二鐘）○香港電　伍廷芳通告西南諸省　軍政府旣已成立各省外交事　件應由軍政府外交部直接管　轄（二十五日下午二鐘）○香港電　廣州國會開聯合會議　討論總統任期問題某議員主　張現今任期從十月十一日起　展長五個月零六日　　　　　　　（二十五日下午二鐘） 
[外電]  
○北京電　據愛琿電稱某汽船抵埠時海關檢查員依常例登　船搜查時日兵出而干涉且非禮待遇中俄檢查員毆擊副稅　務司滿斯菲爾特君滿君卽前廣州英總領事之子也　　　　（二十三日）○廣州電　二十四日爲西南軍政府對德奧宣戰之週年紀念　粵人將開會慶祝之新辦之英文日報名廣州時報者定是日　發刋　（二十二日）　　　　　　　　　　以上路透電○北京電　今日國務會議決議允許霍爾瓦特將軍在北滿洲　招募華人當兵但此兵祗可從事於戰鬬不許用以守備鐵路　　　　　（二十四日）○北京電　中華新報國民公報　鐘報交通通信社大中報等　共八家皆因登載一萬萬元大借欵之風說於本日被封　　　　　（二十四日）○北京電　據昨日被警察廳傳去之某新聞社長之談話云京　師警察廳突然於昨日下午二時派警來社出示令狀將餘傳　往警察廳據該令狀所載略謂（由參戰督辦處發出經警備　司令之手發佈之公文書云各報登載一萬萬元大借欵之風　說而散佈之於邦交治安均有妨害且含有顚覆現政府之意　思着即依戒嚴法將是　通信社及報館封閉并嚴懲其負責　任者）余入警廳後於昨晚由總監以簡單之語略述事情並　謂警察方面對於此案擬從寬處置此外無他種質問即於昨　晚半夜促釋惟交通信社長尚拘留警廳云云（二十五日）○北京電　自警察廳因一萬萬元大借欵之風說封閉八家報　館通信社後北京各方面之意見大致以爲際此新總統就任　期將近之時而有此不祥之事甚爲遺憾多數主張從寬辦理　故被封之八家報館等恐不遠即將以何等之手續再行出報　也（二十五日）○北京電　封閉報館之事聞係徐樹錚爲之主動（二十五日）○北京電　政府今晨通電各省略謂在內地旅行之俄人携帶　護照者仍照例優待無護照者即引渡該　　事如係過激派　當即驅逐出境（二十五日）○東京電　原定十月三日歸任之林公使現因內閣變動刻已　無期延期　（二十四日）○東京電　西園寺侯爵於本日上午入觀日皇拜辭（此處電　文不朋有疑義）繼任內閣組織之大命　（二十五日）　　　　　　　以上東方通信社電○北京電　督辦參戰處官制發表副官處長一席某閣員薦蔣　延梓兼任（二十五日）○北京電　張作霖以奉軍司令部結束在卽手書令徐樹錚月　支五百元徐答曩在陸部倡兼差不兼薪議未敢自行矛盾　　　　　（二十五日）　　　　　　　　　　以上中孚通信社電　　 
[戰電]  
○里昂無線電　布加利亞軍隊現正在奔潰中聯軍由法國特　斯裴萊將軍統率在馬其頓大敗敵軍聯軍中央主隊突向伐　爾達河前進在一星期中前進六十五啓羅邁當迫令敵軍在　廣一百五十啓羅邁當之陣線退走潑里來不及巴薄那山隘　已有被攻之慮聯軍沿伐爾達河在柯洛斯哥及加薄間進攻　已於數地點渡河奇夫克利已入聯軍之手布軍紛亂退走山　谷之間人馬充斥聯軍飛機投擲炸彈擾之聯軍奪獲軍用品　無算文爾達河鐵道線已被截斷並獲列車三輛載有射砲兩　尊此次布軍奔潰於布軍之紀律極有影響有兩聯隊棄械投　降其中一隊被德軍圈禁架機關鎗射擊之布軍之向內地逃　走者無算交通陰斷接濟困難益令布軍入於窘境聯軍得此　勝利愈覺奮興兼程前進緊追敵軍愛朗悲將軍所統之軍已　攻克開法俘虜遂漸增加已達二萬六午人敵軍第六及第八　軍團完全被俘土耳其殘軍僅有投降之一法　（二十五日）○里昂無線電　二十三日之局部戰事利於聯軍英軍繼　向　勒加德來之西前進距勒加德來僅一啓羅邁當餘聖康丹南　面之法軍奪獲文特爾堡壘及其村落法軍現正沿瓦斯河列　陣於文特爾及弗拉維西之間（二十五日）○里昂電　九月二十三日戰事仍利於協約軍英軍續任加特　萊西面得進步今距該鎭僅一基洛邁當餘聖康丹南面之法　軍巳佔據凡特宇維村與砲臺今於該村與特拉佛細村間陣　線進臨瓦斯河邊際　（二十五日）○巴黎電　半官公報云星期一日西歐陣線之戰事皆屬限於　一隅者此僅爲重要戰事行將復作前之間劇　（二十四日）○里昂電　巴力斯坦之土軍完全敗退愛蘭貝將軍已佔據海　濱之開法俘虜之數逐漸增多今已有二萬五千人土耳其第　六第八兩軍全數就擒其餘殘兵似舍投降外無他法　　　　（二十五日）○倫敦電　巴力斯坦公報云星期日晨間英軍佔據約爾丹要　口河西敵軍逃生最後之路已斷土國第七第八兩軍已不復　存在其運輪物巳全被奪　昨晚八時英軍已點見俘虜二萬　五千人砲二百六十尊尚有俘虜與戰利品甚多未及點明　　　　（二十三日）○倫敦電　茲悉指揮巴力斯坦土軍抵禦英軍之德將桑特斯　氏僅以身免　（二十三日）○倫敦電　英皇致電愛蘭貝將軍嘉獎其戰功稱爲不列顚帝　國歷史上大事業之一　（二十三日）○里昂電　布軍之退走現轉爲潰敗此爲法國台斯貝爾細將　軍所統協約軍之大勝利協約軍在伐爾達河中央突然進攻　一星期內已達六十五基洛遇當布軍乃不得不沿摩拉斯蒂　爾與杜伊蘭湖中間廣一百五十基洛邁當之陣線退走　　　　　　（二十五日）○倫敦電　據最近消息塞軍馬隊現距布國邊界僅三英里德　國第十一師及布國主力軍均被擊破現仍紛亂退走　　　　　（二十三日）○巴黎電　協約軍開抵伐爾達河陣線後乃得佔據布國第一　第二兩軍所恃以交通沿河之鐵路該交通線旣被截斷敵兵　十六師隊分爲二敵乃匆遽在摩拉斯蒂爾北面及杜伊蘭湖　境引退協約軍旣已據有山區今可衝入平原布軍退時沿途　縱火焚燒村鎭　（二十二日）○巴黎電　協約軍在馬其頓之疾進布軍無以爲禦今已迫及　泊里列浦及著名之巴布拉山隘布兵二大隊會棄其軍械而　逃德兵若干乃發機關鎗轟擊之此足徵布軍退走時之紛亂　布兵因交通已被截斷現皆　腹逃入內地協約軍則乘勝長　驅而入　（二十四日）○倫敦電　政界對於德國各報討論國會改革一事頗爲懷疑　視爲運動媾和之另一幕（二十三日）○倫敦電　倫敦各報並不重視德國之政治風潮蓋此已爲戰　爭期內　第八次矣豫料仍將以改組內閣欺人至於軍人黨　之大權決不因以稍弱亞姆斯特丹近訊謂德國中央黨領袖　歐士白格氏著有一書論列國會議之計畫該畫不日即將出　版德報對於歐氏之計畫甚爲注重歐氏所擬之組織大綱今　已發表規定即行建設列國會議德英美俄均巳宣布主張此　舉其地點宜在海牙並於其地設一國際局辦理事務而受以　荷蘭外交大臣爲主席之政務會議之節制該計畫證明列國　會議應擔保與會各國之土地所有權及未受擾之殖民地所　有權凡會外諸國其政府宣布中立者應認爲長久之中立斐　洲各國與殖民地均應永遠中立該計畫並規定○各國義務　○公斷辦法○減少海陸軍至公允之程限○承認海上之自　由權○與會各國不得在其殖民地募兵○該會成立之十年　內每國所餘之原料應與其他各國均分之（二十三日）○亞姆斯特丹電　駐俄德國代表布爾佛里區博士辭職已准　按該博士於末里區伯爵遇害後即赴莫斯科數日後又逃離　該城（二十三日）○巴黎電　英國水夫火夫聯合會會長維爾森氏在此間某會　演說謂敵潛艇所殘害不與聞戰爭之協約國水夫共有二萬　人英人占一萬五千該會通過決議案贊成英國水夫抵制德　人與德國產品之決議　（二十三日）○華盛頓電　糧食管理員胡佛氏宣稱美國擬以大批糧食運　濟美軍及協約軍其數較上年將多五百七十三萬噸　　　　　（二十二日）○華盛頓電　航務總宣稱協約國與美國造船事業進行甚速　潛艇戰爭中所受之損失不日可以補足潛艇所沉毀之船舶　迄今較所造成者多七百十五萬五千噸而敵船之被佔者共　有三百七十九萬五千噸美國現有船廠二百零三所政府規　定之造船計畫共有二千六百九十三艘計一百九十三萬噸　　　　　（二十二日）○亞姆斯特丹電　莫斯科消息俄前皇之遺骸已在就刑之森　林中掘出禮送至愛加特林堡陳於天主教堂將暫葬於哇姆　斯克（二十二日０要聞一 
　　 
[○中國之禁銀出口問題]  
大陸報二十日北京通訊云日前中政府請外交團許其禁銀出口蓋以美國已有禁令來源已斷而中國現銀輸出不絕長此不已中國財政將愈拮据也外交團於三日前討論此事未有結果某某公使因未奉本國訓令未敢擅自決定日使巳發電致東京迄未接覆大約日政府將有變更當局不欲於此時遽發訓 
令也現銀問題之重要觀於滙兌市價即可略知自中外通商後華人輒以現銀流往外國爲言據中國官場表冊現銀流往外洋每年爲一千萬兩近來摩斯氏會詳細調查一千九百年後歷年現銀出入中國之數列表如下年份　　　　輸入值海關銀　輸出值海關銀　比較盈絀一九○一　　一四　　　　　二○　　　　　　　六一九○二　　一八　　　　　三二　　　　　　一三一九○三　　二三　　　　　二九　　　　　　　六一九○四　　二三　　　　　三七　　　　　　一四一九○五　　三一　　　　　三八　　　　　　　七一九○六　　一九　　　　　三八　　　　　　一九一九○七　　　七　　　　　三八　　　　　　三一一九○八　　二○　　　　　三二　　　　　　一二一九○九　　三○　　　　　二四　　　　　　　六一九一○　　四四　　　　　二二　　　　　　二二一九一一　　六一　　　　　二二　　　　　　四○一九一二　　四五　　　　　二五　　　　　　二○一九一三　　五五　　　　　一九　　　　　　二六一九一四　　一六　　　　　三○　　　　　　一四一九一五　　二○　　　　　三九　　　　　　一九一九一六　　三七　　　　　六五　　　　　　二八一九一七　　二七　　　　　四八　　　　　　二一以上以百萬兩爲單位凡上Ｘ記號者爲輸入多逾輸出之數就此表計之自入二十世紀以來中國共輸入現銀值海關銀四萬九千六百萬兩輸出共值五萬六千五百萬兩十七年來輸出之數多逾輸入者爲六千九百萬兩平均計之每年現銀流出四百餘萬兩今美國旣不許銀出口則外人求銀於中國者勢必加增而現銀之流出自必愈多此中政府之所以有禁銀出口之議也他日禁令頒佈後茍無總稅務司之特別護照則現銀絕對不能出境矣字林報十九日北京通訊云聞各國大半以中國禁銀出口之議合於情理今日從可恃方面得悉一俟各國訓令到京後即將照覆政府表示同意將來輸運現銀或銅錢出境必持有總稅務司之特別護照而後可近來中國現銀大半運往日本但其他外人銀行亦裝運若干往印度也至於銅錢則近兩年來日本由山東運去甚多據銀市中人之預料禁令實行後中國銀價可望穩定而洋價亦不致大漲云　　 
[○西報對於大借欵之懷欵]  
字林報十九日北京通信云今晚得確可驚人之消息據云日人已與中政府開魯直兩省敷設鐵路日員訓練中國陸軍及政治借欵以烟酒稅爲抵之商榷記者詢諸日使署署員以直至今時此種商榷尚未開始爲答日使署之言若此其意義若何讀者可自解釋之記者固無疑及日使署之言若此其意義若中日商榷之報告則來自消息不獨靈通且頗可恃之華人方面也今日情形與二十一條要求及中日軍事協商時之情形無稍差異故外交部關於此事不能有所宣示軍事協約之結果今始於滿洲日軍出動中見之憶二十一條要求方在討論時日人一再否認外間所傅之消息其實徵諸事後之日人公文則在京訪員所披露之消息按諸實際幾無一字虛誕前事歷歷在目不能使吾人對於日使署之否認頓增信任再中日軍事協約其細則迄未公布華人對之莫不懷欵其故則亦以日人前所否認者竟是事實也記者茲所 
 
 
 

Page 3

 
 
述之報告如果引起懷擾則亦情理所當然無足爲異惟日使署固甚願外人確信其無論正式或非正式絕未聞知有此磋商或謂日人借欵事前日使署未有所聞迨契約成立後始正式告知日使署此說日使署亦否認之謂從未有此辦法焉茲將傳聞之磋商條件者錄後如所傳果確則謂爲二十一條要求之復活亦無不可　○自山東高密直達江蘇徐州之鐵路敷設權　○自黃河北岸濟南直達直隸順德而與京漢路線相接之鐵路敷設權　○除上述外另有五條鐵路之敷設權內有由洮南或熱河至北京一路餘四路今尚未詳上述三項皆有借欵一二兩項之債額未經探悉但知年息八釐至於第三項則巳繳出借欵日洋六百萬圓年息亦八釐此外條件亦極嚴酷許日本在山東滿洲蒙古設立民政署並在數鐵路區域內享有開採鑛產之權○四百萬圓之八釐軍事借欵訂定由日員訓練中國陸軍並擴充軍事協約　○二百萬圓之八釐政治借欵以煙酒稅爲抵押品以上所云範圍可謂廣矣吾人深望其不確如日使署所言耳惟從前類此之傳言後多一一徵實故讀者不可不注意此消息而察其發展焉字林報社論略曰中日大借欵關於種種新鐵路及特殊讓與權之報告如果確實則事事可憾者莫過於此縱使其爲謠傳亦足爲南北調和之障礙以記者所知日政府對於西原氏已公然有多少之否認記者尚望日政府不獨不承認西原且禁止西原及與西原同類人物有害時局之活動當新總統未將政務佈置妥善以前遽以巨欵供給任何一黨則直延長中國禍亂而已設所傳之鐵路借欵其結果足以開放中國吾人寗願批評之顧在今日孰能謂日人借欵可得開放中國之結果哉茲事之內情瞭然可覩彼北京尚握數日政權之羣小見祿位將不可保乃急思於大權未去之時握取金錢以實其囊素故擬借此巨欵西原輩可得權利羣小可得金錢固兩得其所但南人之仇恨北方理則愈足而此不幸之中國愈將擾攘不堪矣夫中國之安寗即遠東全局之安寗與日本亦有關焉彼少數日人所得之暫時利益其重要安足與中國之安寧相提並論日政府其有以打銷此種可痛之借欵乎是則吾人所深望也　　 
[○西比利亞最近之局勢]  
大陸報二十三日北京通訊云多木斯克之西北利亞政府外交次長戈洛伐乞夫君於星期六日抵京據戈氏語客謂西比利亞政府具有三目的將以全力達之○建設輩固之統治權擔保眞正之民治○於各部建設民政機關○編練紀律嚴明而不含政治氣味強有力之陸軍政府近所施之計畫業已表示其政策而得人民全體之贊助政府今方擴張其治權於各土俾於實際上與理論上與各十提携行事政府於建設民政機關與立即實行政府決議一事已獲效果且自動員令下後政府可得重要之後備兵以拒德國此舉進行極爲滿意足以表示人民之熊度政府與捷克軍相處甚得西比利亞內地之景況殊慰人意其尤要者爲俄民今多傾響協約國協約國輔助俄國之消息俄人聞之深爲感悅惟今須即以廣大之計畫輔助俄國始得壓人民之渴望西比利亞政府亦望此頗殷蓋德軍近已派員弁軍隊赴東設立新陣線協約國誠宜設法將東方陳線儘力西展也云云路透電社二十四日海參崴電云海參崴之西比利亞政府於移至多木斯克之前一夕忽然解散此間之人大爲詫異海參崴之西比利亞政府總理拉扶羅夫所致多木斯克之西比利亞政府總理伏洛哥斯基氏之辭職函巳於今日發表內謂彼恐兩總理對峙貽禍於國故願取銷職位且願視彼爲政府中之一員云云聞戈氏同僚亦以同式之書致伏洛哥斯基氏路透訪員由非正式方面探悉伏洛哥斯基氏頃與立憲民治黨及其他非社會黨之各黨商定辦法以霍爾瓦特將軍爲多木斯克政府中之一員仍駐遠東任俄國高等委員　據日軍參謀處宣稱海蘭泡已無過激黨蹤跡　目下職事僅限於搜捕已散之紅旗軍　捷克軍參謀處報稱捷克軍已克復克拉斯洛鳥菲姆斯克鎭紅旗軍退走之前會刦掠該鎭且焚燬其半　又二十三日哈爾濱電云俄國第一臨時政府總理里伏夫氏由鳥發赴海參崴今日已過哈爾濱同行者有該政府內務次長維魯布夫氏維氏會言鳥法開會解決建設俄國將來中央政府問題彼等二人均與會表示贊助之意各黨巳得最後之同意故該會議顯已收效　西比利亞電社電稱伏爾憂陣線俄國參謀處公報云伏爾憂河左岸鐵路北面之俄軍會同捷克軍激戰後佔據鳥倫與伊伐洛夫加二村今日我軍仍在前進敵軍屢　由南面圍攻我軍陣地均未得利　　 
[○東京通信] （心危　　　　　　　　　　　　聯合國拒絕德奧提議　　　　　　　　　　　　　元老會議與後繼內閣歐戰講和問題前函巳略述之據昨日英美電云奧國巳通電交戰國中立國及羅馬教皇提議交換講和條件以非公式會議講和德國亦巳對於比利時提出講和條件其中最重要者爲比利時倘於戰爭終止以前致爲好意的中立則德奧許於戰後之政治上經濟上仍許以獨立的建設德奧兩國同時發表和議條件可見其間早有聯絡也聯合國對於此種提議仍然拒絕其理由謂交換講和條件開非公式會議乃德奧之妙策蓋聯合國茍允其提議則於根本問題未解決之前漫然締結和議於聯合國殊爲不得茍不應其請則德奧得將戰爭責任轉嫁於聯合諸國此德奧嘗試之計也至於憊國對比利時要求中立而與以戰後恢復獨立之報酬於賠償損失絕未提及其有無誠意可想而知且由聯合國之眼光推測德國所提議其中尚含重大之意味蓋比利時果維持其中立則德國撤退駐比軍隊時聯合國不得進入比利時也英外相美國務卿對於德奧提議均以爲不足以言和平一律拒絕並已回答不承認開非公式講和會議矣日本政府追隨英美當然拒之輿論界亦頗非難德奧之提議謂德國　議講和巳非一次而其眞目的並不在和平每於攻勢以前輒爲講和之提議此次攻勢的講和仍其故技耳論講和之眞精神聯合與國已再三聲明茍德奧不依英首相美大總統演說之旨則終無和平之望況時至今日聯合國於戰場正有恢復之希望今若允其所請是將功虧一簣也戰爭目的本在打破並魯士軍國主義若漫然言和則非但不能撲滅其軍國主義而反助其長焉故聯合國須堅持到底勿爲所動云日本政局動搖漸見解決寺內內閣總辭職不日即見實行元老松方山縣等已陸續由避暑地歸東京昨日松方山縣相次入朝今日開元老會議松方山縣外　隈亦被召回會　園寺則預定於今晚由避暑地伊香保來京故未與會據聞元老會議大致巳次山縣主張推薦西園寺松方大隈諒無異議惟西園寺肯出山與否尚未可知但觀其不出席於元老會議而仍來京或非無意倘西園寺堅辭不就則推薦原敬自不待言蓋目下呼聲最高者斯二人也假定西園寺應命而組織內閣矣將爲混合內閣乎爲政黨內閣乎就政黨方面觀之主張混合內閣即所謂舉國一致內閣者與主張政黨內閣即政友會內閣者各有其半政友會幹部則尚在觀望形勢若西園寺內閣成立則允爲援助原敬雖欲嘗試而有時機未熟之慮其少壯派則反對混合內閣以爲西園寺欲與憲政會携手其勢恐有未能若仍排斥憲政派則其結果與寺內之所謂舉國一致果有何異故不如以原敬組織內閣爲愈憲政會幹部卻亦主張原敬之政黨內閣蓋預下其不能待久以後政權或可落於已黨而其少壯派則以嫌惡政友會之故竭力排斥原內閣不如以西園寺組織混合內閣已黨或可佔席地位也惟一般輿論均趨向於舉國一致之內閣故究以西園寺內閣爲近於事實就我國關係言西園寺內閣與原內閣兩者相差無幾寺內倒後後繼者必有振作於外交政策上或將小有變更而於借欵等援北挫南政策或將稍緩此亦揣彼後繼內閣之一說也　　 
[○絕無表示之徐東海]  
　　　　　　　　　　　時局所以混沌敷東海收受證書後其一言一動均爲世人注目惟東海自身除兩次通電外絕無表示於是世人又多轉其目光於其左右之人物聞東海方面主內事者爲朱寶仁主外事者爲吳笈孫而得參贊密勿者僅吳一人朱及聯寓之何某均不與知最近又聞有某前總長時赴東海邸參與一切某係東海門下士平日頗與西南接近外間謂西南欵曲多由此君傳達但某仍照例否認至東海政策雖未表示而外間所傳不無近似之處聞東海於前日家宴時會談起平日私室談論往往爲外間所揭布且又變本加厲隨意增減於實際之進行遂多窒礙言下徴咎其左右之言语不愼故近日东海左右愈加愼默又聞東海對於將來之府秘書長一席仍擬挽留張一麐外間種種傳說悉　揣測之談即其餘公府人員亦巳一律慰留新總統府改設在國務院一層　將成爲事實緣東海往年會在國務院住居頗爲合式故此次仍擬以國務院爲辦公處所惟仍留中海之居仁堂懷仁堂兩處作爲宴會賓客及舉行典禮之用眷屬及幕僚等均在國務院居住國務院各機關則遷至南海東偏之洋房（即舊政事堂地方）現巳飭匠估看並派員繪圖分配東海擬請陸武鳴指派代表來京一節外間喧傳甚盛頃據某要人言此事尚確惟發生在一星期以前前晚巳得探報稱陸雖尤派代表然亦附有兩種條件須當局認可始能實行其一爲該代表來京係付以全權者其提議要項時不准軍界干涉其二則該代表由桂起程中央即應下令停戰長江三督之對和局舉世巳信其贊助昨鄂省來京之某代表述三督往返相商數次現暫取冷靜態度俟新總統登台再爲進行三督會將解決時局辦法電詢東海東海覆電到鄂有解決現局須徵求南北要人意見始有辦法之語似東海目下尚胸無成竹至和平會議確有此項計畫在鄂在滬現仍未決三督意須俟曹經略來鄂之日會商解決云　　 
[○曹張南下問題之近訊]  
曹經略南下之說傳已一月惟實行之期總不見發表據某通信社云近晤曹氏親信述曹之本意實絕對不肯南下雖閩湘兩方萬分危急曹亦不大介意現在南下一層經段內閣之催促主戰者之慫恿不啻急於星火而曹對各方關於南行之言論不一其詞大約分爲三說○對疏遠者則云決定南行一俟摒擋停妥即行就道○對半親信者則云南行有期但須副座問題解決○對最親信者則云絕對不復南行故曹氏南下消息政府方函雖日有所傳而實則尚在五里霧中也於曹氏相聯者有張懷芝張之遲遲我行大有與曹仲珊取一致行動之意然最近數日張之南下消息忽又盛傳據某通信社云張懷芝返魯後疊經中央催促南下張使仍以餉械未足爲言蓋張自天津會議告終返魯後會爲催領軍餉委派安茂寅財政廳長來京當時中央撥出現欵三十萬元交安帶回而對於其他各欵及山東補充兩旅餉項則僅允從容設法張對此甚不滿意隨有敬電呈報中央歷述出師南下以來魯省兵財交困苦況敬電中扼要處謂芝自率隊南下計出一師一旅以兵力不充雙添調一旅以致地面空虛雖蒙中央允募補充一旅但餉械兩缺等於無用旣奉援粵之命仍須續調軍隊南下復蒙允許補充一旅而餉械依然無着嗣因東省土匪猖獗屢破縣城復求中央派吳旅分駐鄣鉅兩縣並駐濟寗一營而本月十六日濮縣又被匪陷慨自魯軍南下以來未能有功於大局先遺本省以糜爛目覩情形莫名焦灼且山東亦中央之領土安危所擊大局攸關所有新募之補充兩旅旣無餉械則多留一月增一月之餉明知中央財政支絀奈東省自收束民軍負憤纍纍其困難尤甚於中央更無力　此鉅欵如果中央不能籌撥餉械則南下實爲困難必俟地面平靖後始能再供前方驅策若慮前方力單則請抽調他省軍隊塡補云云中央自接閱此電後即趕令財陸兩部迅爲分籌半月以來業已陸續分別撥交日前並由部撥出新式鎗支送交濟南蓋即補充新兵之鎗械張收到械欵後已在濟南補充軍隊凖備啟程派副官長兼新編補充第一旅長陳寶龍先行南下兼派副官朱斌順至保常隨曹使以便遇有軍務得以隨時接洽上述兩事張懷芝俱有專電呈報並謂佈置妥協即當南下云云惟張曹態度向屬一致現曹之南下旣已悠悠無期則張之果否成行不得謂非疑問也　　 
[○最近之借欵潮]  
　　　　　　　　　　　　北京報界之阨運近日各種借欵消息雙復紛起其巳閧傳一時者如一千萬元之軍械借欵（或云二千萬元除以一千萬元購軍火外餘交現欵）據中央通信社消息日本泰平公司運動借給中國軍械欵項一千萬元此項借欵中央需用甚亟未經閣議已由某要人與日商簽字又新聞編譯社云日人運動繼績軍械借款聞係一千萬元向泰平公司購買軍櫙且巳於一星期前由陸軍方面簽字中日軍約擴張之消息亦與茲事有關更據北京某報載此種借欵係發源於靳曲東渡時代嗣因故中止此次日內閣下野在即欲竟前功故特令太平公司向我政府提議適某公主持參戰正無餉械因與磋商惟欵額稍有參差因之一時未能見諸事實蓋內幕中有土張一千萬購械者有主張擴充至三千萬以資分配軍餉者然至此時雙方進行已極順利大約不日當可見簽字此一事也又孟特通信社消息魯省前借中日實業公司三百萬元現巳屆期雖有截留稅欵（月截三十萬元）及展期明年三月償還之說奈軍政各費現均無欵可撥擬再向該公司績借三百萬元以濟急需日前安茂寅廳長晉京即係與中央面商績借辦法刻正在積極進行中而據二十二日北京某某等報所載則借額略有不同張懷芝當去歲第二路軍隊開赴前方時所用開拔等費中央未能照給會在魯省中日實業公司以貨物牲畜屠宰牙釐契紙註冊等稅作抵借欵一百五十萬元現已到期中央又無欵可還故不得已績向該公司再借三百萬除原有擔保品外更增添金庫券二百萬作抵利息八釐期限六個月並聲明須謬爲中央短期借欵魯省不負償還責任該欵除還欠一百五十萬所餘者應還第二路新舊軍餉之用此又一事也又福建李厚基近因軍費無着向滙業朝鮮等三銀行借欵四百萬以龍嚴安溪煤礦作抵草約不日簽字而龍濟光亦有以兩廣礦產作抵向某國借欵一千萬元（又傳五百萬）之說此種消息皆雜見於京報中又天津某報更載在京某鉅公以某種名義向某銀行借一千萬鎊正在進行之中所謂某鉅公者並非段徐兩方之人物云云此尤借欵消息之可異者於借欵消息紛傳之際掀起絕大波浪而使京師報界受一大打擊者厥惟某舊系之新聞交通社所佈之一萬萬元大借欵消息此項消息傳佈之後京師報界於二十一日報端紀載者共有中華新報國民公報大中華報晨鐘大中民強經世亞陸等八家中惟中華新報紀載較詳措詞亦較激其次爲國民公報餘則略載大意而已政府見京報突有此等記載合肥大憤力主澈究乃交論警廳於逮捕新聞交通社社員外並傳訊此八家報館之經理編緝先科以停版之處罰將來如何結束尚可料據京津泰晤士報二十三日所稱是項投稿該社亦會接到信件以內無署名故未逕行發出昨日向日人方面調查據稱日本政局不定如此鉅大借欵成立恐爲不易惟聞關於膠濟鐵道之懸案最近又會提起約爲兩三千萬之欵額煙酒稅等決無其事又訪陸宗輿氏據答見報後會往詢交通曹總長知最近東京有一關於借款之電來京惟內容極簡不料報紙上演成大篇文章殊不知其有何作用此事旣與滙業銀行無關余不欲多所與聞云云但究竟內幕如何則今日似尚不能明言云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○邊訊彙紀]  
中孚通訊社接北京通訊云庫倫陳都護因外蒙方面旣由政府續派大隊國軍前往駐紥自　增設辦理軍事人員以資贊盡擬於都護使署設置軍事委員處不設處長酌派委員四人作爲軍事幕僚仍由都護使直接指揮並設副官處加派三等副官一員業經電請政府核准聞此案已提出閣議討論又據陳都護來電云高團所部第三起軍隊已於十八日午前十時開抵庫倫蒙民極爲歡迎齊齊哈爾鮑督軍致政府電云據滿洲里司令總電稱近來日赤軍隊接績開往前方留站日赤軍共五百餘人器械軍需運往大鳥裡齊都千處外餘亦　備前進惟滿站糧秼堆積甚多飛機運到四架並聞日軍第二師團巧日以後來滿等語已飭該部隨時探報云云孟特通訊社北京消息云駐海參崴海容艦長林建章昨來加急密電致政府內容係條陳最要事件三端○協約國預備再向滿洲里派兵我國國防宜速向日軍劃分兵權○過激派雖暫撤退應請電示方法以防捲土重來○威埠日形緊急於必要時仍須加派軍艦以增海防實力郭宗熙監督以中東鐵路迄未達到收回主權目的刻據中央與吉黑兩省軍民長官電商結果已定維持路權辦法移至京中由外交交通兩部簽註意見然後再經參戰參陸兩處審核呈遞國務院核決最後再與日俄兩公使談判政府近日連開邊務會議迄於昨日已將大致定妥擬在奉吉黑熱察綏甘新內外蒙交界設立偵探鬍匪土匪蒙匪機關以免匪亂牽動外交次在吉黑適中地方以及青伊邊際設立收容所俾納敵僑而免敵匪互相勾串　　 
[○關於滿蒙事件之消息]  
　庫恰現狀　哈滿附近一帶之過激軍漸次驅逐後日　軍繼續前進至恰克圖附近絡繹不絕近復以抵禦過激派爲詞又將更進駐哈專員及陳都護使昨日均有電到京報告謂恰城附近日赤軍陸續開赴前方現留恰祇得五百餘人惟恰境及鳥得各處兵軍防　亟須增駐國軍防制敵勢以資維護邊塞鞏固國防十七日開抵庫倫之高團所部兩營即已先令出發移駐恰境實力防範以維現狀惟據探報日軍將由鳥金斯克進駐庫恰間我軍爲顧全疆圉計亟應注意究應如何籌備之處仍祈迅示方針　　兵問題　關於我國北滿出兵消息因關外交軍事久闕紀述茲據可記者彙誌於下○中央對於出兵北滿軍隊之一切軍用品物接洽事宜已委部員王祖　前往威埠設處經理除軍械彈藥由參戰處隨時運輸供應外所有糧草諸項卽令在奉天哈爾濱各處就近採買以便應付無缺並令三省軍警對於此項軍用物品沿途予以保護○參　處電飭黑督凡會經劃爲戒嚴地點駐有協約各國軍隊者應知照其司令長官轉飭所部軍隊一切行動俱須遵照戒嚴條例用維秩序○中央爲切實調查東北國防現情指示各軍布置防務現委唐文銘趙宗培及雷某三人前往考察並令携帶軍餉若干交宋支隊長領用　　 
[○二十一日之閣議例會]  
二十一日爲星期六國務例會之期上午九句餘段總理首先到院有頃諸國務員亦陸續到院惟　交通因事遲到開議時已將近十一時有半矣是日議案○爲請加河南鞏縣兵工廠建築經費案此案爲陸軍部提出以該兵工廠自開辦以來經費均由中央擔任因軍興以來政府不能兼顧遂致規模麤具之兵工廠將致中輟趙督以若不增加經費一百五十餘萬元則無由繼續整頓且前此之各項工程未免功虧一簣其損失則不僅一百餘萬也故特請由陸部提交閣　討論結果以財政如此奇窘欲照所擬之數通過殊難籌措然又不能不稍事籌措以資整理當先其所急者餘則再爲緩籌於是決由財政部先行酌撥○爲奉天水災請賑案此案爲奉督張作霖所呈報因秋雨連綿成災者十餘縣之多除本省自謀賑卹外應請中央頒給恤欵以惠災黎討論結果由財政部籌撥一萬元不日以明令發表按區　放○爲請設庫倫軍事委員處案此案爲陳都護使來電所請以外蒙方面旣由政府續派大隊國軍前往駐紥自應增設辦理軍事人員以資贊畫擬於都護使署設置車事委員處不設處長酌派委員四人作爲軍事幕僚仍由都護使直接指揮並設副官處加派三等副官一員討論結果無論中央經濟狀況如此困窘諸務均應節撙即令能允如所請亦未便追加預算於是決令其將規模縮小每月由參戰費中撥給二千元作爲經費但不得超過此數卽交陸財兩部電覆此外關於閩省廈門之軍事及某處拍來外交要電均大有討論關防極密至任命官吏　案　　可紀載以上各案討論畢即行宣告散會時巳將近下午二點四十分由段陸軍傳教育兩總長入府報告　　 
[○京漢路之新成績] 增加收入去年京漢鐵路所受水災之鉅爲向來所　有　定鄭州間千餘里路線橋梁多被衝壞營業之路幾　爲工程時代加以軍運繁興防疫事起各種車輛機車半爲佔用困難巳極可想而知幸該局當軸多方設法盡夜不間竟能車不虛行輪無止息並施種種招徠貨物之法本年上半年行車進欵遂突增較去年及前年均超過一百六七十餘萬元當用兵之時經天災之後乃能得此良好成績且突過於未受事變之前不可謂人力不足以補天變也茲聞該路局長以各員司均能力顧考成巳將在事出力各員擇尤呈部給獎以資策　茲列該路近三年上半年收數比較於左以爲留心路政者稽考　　　　五年上半年收入之數　　客票項　　　　　　二餘五一一九零元三八　　貨票項　　　　　　六九七零一五三元八八　　雜項　　　　　　　　　　七二三六元九一　　共數　　　　　　　九八二八五八一元一七　　　　六年上半年收入之數　　客票項　　　　　　二七七五零二八元二七　　貨票項　　　　　　六九六七二六八元六八　　雜項　　　　　　　　　　八六六一元八五　　共數　　　　　　　九七五零九五八元八零　　　　七年上半年收入之數　　客票項　　　　　　三二一二零五四元七零　　貨票項　　　　　　八二六七九四五元六二　　雜項　　　　　　　　　　七二九一元三一　　共數　　　　　　一一四八七二九一元六三右表所列本年上半年進欵比較六年上半年增加一百七十三萬六千三百三十二元八角三分比較五年上半年增加一百六十五萬八千七百十元四角六分　　 
[○京訊所傳龍軍譁變消息]  
龍濟光所招振武新軍之一部分　魯譁變　濟南消息則謂留滯晏城之顧德林部下所爲而北京方面則謂係南下之振武新軍行至晏城叛變茲續得京訊述其所聞如左　龍濟光派出援閩之新振武軍兩營於十九號行抵山東之晏城車站驟起暴動張代督樹元聞警親自主兵前往彈壓擊斃五十餘人當張代督率隊彈壓之時一面呈報中央一面電請龍氏加以約束乃龍氏覆電不認爲所部軍隊張代督不得已乃實行剿辦而該軍等亦自謀防衛致成兩軍激戰張代督並恐其乘機竄入濟南因併將晏城通濟南之沿途路軌一律拆卸以遏前進直至二十號下午仍有戰事目前張代督擬將該項軍　圈禁一隅冀得相安該軍皆係土匪出身勢難就範津浦通車因之中斷兩日未能開駛聞直隸曹省長昨亦有電至京報告謂據急報龍使新編振武軍一千五百餘名由塘沽乘專車二列赴浦行至晏城該軍目兵因有誤會不肯前進當即折回禹城南境與第二次一列車同行之隊相遇遂起譁潰登時下車大有騷亂之勢幸經德州商旅長聞警督隊馳往嚴行鎭壓不服收容竟至紛紛竄散晏城等處近已鎭靜除仍電德州商旅長率隊相機剿　外謹此電聞云云電中明明指譁變者爲龍軍然龍濟光仍不肯承認　函參陸處力辯謂敝軍前在山東添招新軍係由張護督特派李　將德厚在晏城代爲募集計共編成三營有兩營業已開駐塘沽嗣接張護督九月文電謂晏城尚有悍匪就撫可再編成三營囑即派員携帶服裝前往當復以餉項無出不能再收其待撫之匪如何安置應由魯省酌核辦理維時敝處前次編成　駐塘沽之軍適因該埠無船改由火車遵浦南下正在出發之際忽接江蘇李督軍來電謂前到軍隊尚未開行若再續來實無駐紥地點而該項軍隊業於十七日上車分作兩列開行不及飭　折回原駐處所因即電飭該軍暫駐晏城候令開拔同時並已電　張護督查照不意張護督正在晏城附近剿辦就撫未成之匪該軍　留駐一處恐有誤會若逕退回塘沽又聞直隸派軍堵截　退回禹城附近暫住十九日該軍統領潘鴻　程鳳翔自桑梓　來　禀稱　奉張護督電令開至桑梓店暫在并送麵包二千斤　營官長等極力維持所部軍隊雖乏食兩日夜而所過之　並未動民間一草一木且不准一兵下車一切遵守紀律現在桑梓店諸多不使請示辦法敝處當即據情電告張護督訽桑梓店是否可以暫住並請其妥定辦法現尚未據復到貴處所接張護督皓電所云當係因未接到敝處巧電有所誤會現在張護督旣親出　隊查辦該軍能否確守紀律不被激動尚難懸擺惟自十九日以前該項收撫就編之軍並無變動而魯省在晏所剿之匪實爲另股初與該項軍隊無涉云云函中辭意幾欲將激變兩字輕輕諉諸張樹元身上嗣段合肥將張樹元及交通部所來之電送交龍氏閱看龍見證據確　勢難置辯始於昨日下午特赴府學胡同與段商榷辦法謂巳去電申飭帶領該新軍之司令官並派熊從周龍運乾前往彈壓允責成該營軍官一體嚴懲以肅軍紀闖陸軍部昨又接天津曹省長來電以津地近來匪風日熾刦掠時聞外間多　龍軍部下留滯津沽確於地方治安有關應請鈞部會商龍使將該營早日調開或另壽駐在地點段芝貴總長以龍軍招募係由謝實軒經手故特派謝前往會商南下辦法謝君巳於日內前往矣北京中華新報昨載龍氏招兵之歷史與此次晏城事變頗有關係該報云昨晤軍界某君談及龍軍殃民一節某君言下頗爲歡息因曰此次直魯兩省被搶人民之不幸世人但知招匪爲兵之害而不知主動者早具此心也回憶數月前龍濟光逃難北來時言及粵人則咬牙切齒　夕某君宴龍余（某君自稱）料在座談及粵事龍髪指眦裂幾欲拍案大罵並謂他日余茍能再行督粵非將舊日反對余之一班人盡致死地不能洩余胸中之憤言下神色俱厲斯時適有粵人某君在座聞言當即避席退出龍本鹵莽軍人不之覺也及至招兵之計畫得行龍遂興高彩烈以爲此足駕復仇之機會於是大招土匪計有二十營嗣猶以爲未足復添招十營此次衂禍之龍軍即第二批續招者其首領爲顧德麟本魯省禹鄆各縣匪首之匪數百獨霸一方其受招非心願也蓋彼知南方之富甲於北方欲乘此南行以圖刦搶耳然龍亦非不知此野性難馴之匪軍終不能爲用其所以大招特招而無慮者蓋欲利用此長於搶掠姦殺之土匪以復粵民之仇也故前日龍派路某赴魯招兵時卽授意以多招土匪爲是路某以土匪終難馴服誠恐禍及地方頗不以龍之計畫爲然多方勸止龍不聽路遂辭招兵員之職龍以無心腹之人與謀計畫遂電召其子來京而招匪之計畫乃得行而無礙矣今龍之計畫未行於粵而先行於閩惟閩人與龍何仇而必以此匪軍開入誠匪余所敢知但目下閩人未受其禍而直魯人民先蒙其毒矣倘閩省人民不再急起反對龍軍入省則將來之爲害不知伊於胡底也另一消息云晏城匪亂津浦停車報紙紛傳街談巷議今將詳細原委紀錄於下本月十九日龍濟光所招募之新軍（山東土匪）一千五百餘人在塘沽滋擾搭乘津浦火車南下車抵滄縣搶掠食物舖店數　繼續南行至晏城站適接福建李督軍電謂此項新軍勿庸問入閩境敝省實不歡迎等語該軍遂在晏城車站一帶暫駐張懷芝聞此消息大不謂然謂晏城乃山東禹城縣所屬現魯省正調派大軍剿辦土匪此軍　仍開回塘沽云云曹省長對於開回塘沽大爲反對該軍聞之大怒遂羣起暴動大肆搶掠聞此軍內有在滄縣招募者及張動之辮軍多人山東張代督聞此警耗立即派車隊迎頭痛擊於十九日晨與亂匪開戰斃五十餘人軍隊傷亡二十餘人亂匪旋散布於附近村內張督恐亂匪竄入魯境令將　軌拆斷現在下行車祗抵德州上行車祗到濟南　府接山東直隸兩省電報後即電召龍濟光進京因龍氏現在養病津寓龍氏謁見段總理時不認新振武軍有暴動情事并向段述抱歉之意并函致京都各報聲明否認政府現又接浦口上海福建來電一致反對此項新軍開往南方查此項新軍均係半經訓練之土匪暴動之地與天津相距甚近影響所及關係甚大今津浦路已停車數日矣交通斷絕人民逃避推原禍首誰爲厲階望當道諸公嚴行剿伐萬不可留爲異日之巨患也又據最近消息云龍濟光之新軍現在集中於禹城縣車站鎗彈巳有缺乏之虞星期六夜由天津至浦口之電線忽然不通傳聞係爲流彈將電線擊斷當即派工匠趕修現仍照常通電又接　晚電云現在該路鐵軌已經修復星期一日可以通車　　 
[○龍軍叛亂之魯訊]  
匪首顧　麟受撫後予以營長派赴晏城車站招待于文煥郭大拚等匪陸續開拔小站不料該匪到小站後匪性不改不受約束並要求預支三個月軍餉龍濟光不允該匪遂蠢蠢欲動遂另調他軍飭將該匪一營用機關鎗擊斃顧匪在晏城聞息遂勾結束臨匪股帮二千餘人圍攻晏城有補充旅第一營被匪圍困十分危急張護督接電即派張副官帶步兵一營先往又令參謀長張懷斌砲五團長孫家林馬五團長岳署雲帶馬兵一排砲兵一連携帶大砲兩尊卽速前往張護督復同吳長植旅長親率步兵一營前往督剿黎明即抵晏城出其不意將該匪四面圍攻擊斃甚衆顧匪潛逸獲其一子及其妻妾三人匪黨二十餘人大勝而歸詎意在馬場訓練之新招土匪千餘聞信後即開車南下至禹城一帶與北去通車相遇該匪即開鎗橫擊傷人極多幸張護督於北上之先會電直隸省長撥軍助剿聞曹省長已令商德全旅長督隊於昨日已抵平原由北面兜剿張護督復督師赴黃河北岸四面包圍又聞張護督於二十號馳抵洛口進剿　勢不支聲言繳械投誠請求賜給食品當在洛口搜賈僅錢千餘斤送至匪營不料食後仍不歸降二十一號早四鐘在桑梓店又行激戰死亡頗多現張護督通電各處凡關於剿匪事宜直赴洛口接洽擬暫不回濟張護督又以河北土匪肆擾雖巳分派軍隊包剿誠恐軍力單薄或有疏漏特電調駐防滕縣之陸軍第七旅第十九團三營全部藉　協助該營即於二十一號四點搭車轉赴洛口矣頃據司令部確實消息河北土匪千餘盤據桑子店一帶勢燄甚熾自昨早張護督馬司令督隊往勦四面包剿死亡殆盡尚有二三百人全被官軍圍住已逃竄無門矣又聞張護督由桑子店來電內開平原禹城齊河等處匪徒肆擾現正籌劃包剿將來不支勢必潰逃務須速令軍警各械關一體注意認眞查緝軍署接電後即轉知濟南鎭守使及警察騙通飭所屬遵照　兗州鎭守使唐天喜於昨早八點搭車來濟聞係奉督軍急電調令率所部第四旅第十一團全部開往禹城剿匪奈該圍巳開往鄭城特親來謁見張護督報告一切另一報告云張護督軍曁張參謀長親赴河北剿匪後晏城土匪即向西南方面竄去官軍正在尾追之際忽又有受撫未經繳械之匪自直隸乘坐火車折回東省行抵禹城聞其黨羽因爲官軍痛剿憤欲攻城幸車站駐有官軍極力抵禦一面飛電軍事當局請兵援助匪等志不得逞遂洽鐵路向南進發行抵齊河境桑梓店（距濟南三十五里）官軍先將　山以北之鐵路用土屯墊以施防禦斯時張護督曁張參謀長均抵該站而晏城追匪之兵亦聞警折回各路援剿之軍大至匪等僞乞投誠此二十號晚刻事也乃所繳之械均係土砲廢鎗官軍知其狡詐遂於二十一日早六鐘實行攻擊張護督及張參謀長均下車督戰匪等避於桑梓店北之王莊鄭莊等處而官軍四面包圍開放大砲機關鎗匪勢不支是役匪數約千餘人計陣斃及生擒六百餘人殘匪約四百餘人敗入鄭莊北之曠野竄伏豆田中官軍正在四面合剿河北土匪自二十一日被官軍剿敗後即竄踞王唐莊等處伏匿不出官軍四面合圍爲一舉殲滅之計乃該匪狡詐多端一面開鎗數響僞作抵禦之狀而乘昏夜分股向東及東北一帶潛逸官軍斃匪數人及生擒十餘人已奏凱回省而於何項軍隊跟蹤追剿尚未探悉日昨督軍署召彙緊急會議各軍警長官均皆列會內容因土匪擾亂籌議防範及剿辦之一切詳情甚爲秘密討論一小時方散辯察宋廳長回廳即電招各區署長會議嚴整防務辦法張護督以顧匪猖獗亟宜剿滅以靖人心特商准吳旅長將現駐濟寧之近幾第二十旅調來步砲兩營協同剿匪該軍已於昨晚乘車來濟矣顧匪現在河北肆擾致由濟至津往來之火車三日未能開行昨今兩日津浦站以匪徒佔據晏城仍未售北去之票十九日由南開來之通車至今尚停止車站連日已無由南開來之通車至向南所開之車每晨只售至徐州爲止又聞已受撫之郭大拚一營日前開往小站編練後龍使不知叛變巳令郭營由津乘津浦車開往浦口車至晏城適爲顧匪叛變之日當將該車截留郭匪亦復叛變故該列車是日只將車頭開來濟南又聞新振武軍團長程某於二十一日來省爲匪游說已被逮捕　　 
[○閩湘之新局勢]  
李厚基率隊離厦　陳炯明自陷汀州之後親率右路軍隊進規延平府屬之將樂順昌兩縣前日外人消息已有失守之訊昨夕聞政府亦已得李厚某邵（二十）電將樂順昌同時失守業繼證實延平亦在危急之中李於二十號下午已自厦門乘肇和兵輪回省其隨帶之隊伍共計六營分乘商輪繼進李督俟抵省後將親率隊伍前赴延平督師厦門總司令部即暫由童臧主持李督另來一電請中央從速滙欵撥彈以濟危急同時童保喧副司令二十日由厦門拍來急電呈報軍事情形請中央迅撥大砲四尊機關鎗五架由吳諮議領運解廈以應急需並謂現因將業順昌等處相繼危急延平亦危李總司令已回駐省城保護福防廈門現由保暄等共任防守張敬堯續請援軍　湘督張敬堯前日來電稱自吳佩孚師長通電主和以後湘省軍情日形緊急日前派員前往疏通　該　回省而稱吳師長態度除停戰議和崇拜西南人物而外對於湖南防務危急情形槪不關心應若何曉勸之處請酌裁辦理至湘省軍防各師旅雜處爲數不爲不多而亞得力者惟有仰仗奉軍維持現抵鄂之王旅一團已備齊車輛往迎不日應可扺長仍盼從速續派各旅增加後援是爲至要政府得電後當以湘省軍情緊迫特派奉軍第二支隊往援開此支隊以三混成旅組成其中二旅原駐洛陽觀音堂一帶預備入陝應援其一旅則駐近幾預備赴黑龍江境防均飭令改道赴湘以許蘭洲爲第二支隊長仍歸曹使節制業已開始運送　　 
[○重慶歡迎楊省長大會紀]  
　城軍政紳學各界曁各法團代表於八月廿三日午前十二鐘假總商會會場歡迎省長楊滄白及民黨要人向仙樵是日會場門首以柏枝紥成彩坊坊之左右斜架以五色國旗臨風招展人門衛士擎槍致敬正中搭五色布幕直接會場之門棚旁懸彩燈旗會場兩旁陳列香花并紥有彩坊兩座一在石喈之中上嵌以（歡迎會）三字一坊臨場門首綴以鮮花會場甚廣可容二百餘人是日輿馬盈門到者有黃總司令曁各司令官師旅長聯合會各代表等坐次甚爲擁擠楊向兩君入場時奏軍樂各代表均至門首迎候旣入座全場鼓掌歡迎楊年僅三十餘身着黃色常體服向之年度亦相若行相見禮後代表黃總司令登台致歡迎詞云今口各界歡迎楊向兩公頗懷無窮希望楊公賢勞國事具悲天憫人之念數年以來躬歷百險備嘗辛勤其經濟文章久爲一般人士所景慕此次回川必能爲川民增無量之幸福又代表楊重岳君演說云楊向兩公經濟文章出類拔萃不待兄弟贅述第一次改革以吾川爲獨早兩公苦心孤誼救濟艱難其功卓著癸丑之後以袁氏不道專橫違法不忍神州陸沈乃與態公共申天討始終以造成純粹共和民國爲職志袁氏發生帝制早在諸公洞鑒之中於是奔走海外同謀國是至爲勤苦數年來艱苦卓絕有功於民國甚大現在吾川最希望者爲解決軍民兩政問題前此一般人望楊公回川與日俱深吾川以年來兵戈數見瘡痍滿目人民元氣未蘇後此希望楊公發抒政見拯民水火至深且切并望早日宣布就省長職以慰民望且希望向公造福川民之感想亦如楊公云云楊君答詞略云與諸公相別久矣今日承各法團開會歡迎愧不敢當亟駕諸公致感謝意如頃間黃楊兩公所言祗作爲獎勵語可也回思吾川近年來不堪入耳之事至多盜賊滋熾天災侵尋饑饉載道吾民宛轉哀號於水深火熱之中禍至深矣言之誠令人有無窮之感慨絕大之悲愴也今日所欲與諸公言者厥有三端○對於時局之觀察○對於諸公之希望○對於個人之意志○共和國家其主權在民故爲公有之國家須行使民權非若野變專制一國政權可以任意出入也至於民國元首其主權則由國民之付託以是稱曰公僕各省疆吏不過爲主權所分寄若仍以專制時代視爲元首之殊恩則誤會之中又誤會矣共和國家必有多數政黨以相競爭而政治乃日良歐美各國大都如是若一國無政黨則選舉一事人人可以從運動得來如吾國現在并無所謂黨爭不過爭權利耳一般人民須有辨識力將眞共和與僞共和劃分明瞭大抵一國不可以南北二字依爲界線也○現在旣團民國當然無階級之分凡所設施務合時勢潮流之趨向川事糾紛待理必先使民早出水火安　危局其間當分緩急進行之總之大家之責任在謀國利民福樹子孫之基礎非爲做一官吏而巳試觀美法諸國今日之勃興卽其祖宗所建造者也○余之回川爲一事就職爲一事此次回川亦不過因離鄉數載一視吾民之疾苦謀所以救濟之道耳至於就職一事各法團一再敦促兄弟何敢不就職第事之能進行與否須先有方針擬俟唐熊諸公到渝時之主張何如至於外問傳言甲與乙之意見不合實屬揣測之詞切勿聽信予與熊公以私誼言則情感甚厚以公誼言則癸丑之役同興義舉余無絲毫之權利心若諸公不能相諒則餘卽離川可也云云次向仙樵登壇致答詞其略云余與諸公相別旣久今日得聚首一談其樂無藝歡迎則愧不敢當今余爲西南諸公聯貢一言值茲國事艱危民生凋敝已達極點之時吾人欲求根本上之解決應注意者厥有四項○須透明是非共和國民人人須具眞確常識對於是非務有辨識勿爲惡政府不良之政治所顚倒錯亂○須辨識眞僞如行僞共和制則將國家神聖莊嚴之法律淪棄無餘人民自由剝奪殆盡此種現象爲人民所最痛苦者也若眞共和則人民所享之幸福想懸不可不辨○須一致進行自西南創義以後雖抱同一之目的而川中主客軍見地微有不同故趨向亦難一致吾人當服從正義團結精神爲一致之主張○須軍民分治若軍民政務不分別辦理則必至多所貽誤吾人尤當勉之至於川滇黔三省誼屬唇　輔車相依關係甚大當力謀統一融洽感情云云演說畢奏車樂楊向兩公偕軍政界諸君撮一小影而散　　 
[○奉天近聞]  
張巡閱使對西南主戰本極強硬至曹張延不前進仍然調動軍隊籌備續戰至近日始一改其強硬態度據某要人云張巡閱使對於南北時局巳覺悟主戰之不可能加以邊疆風雲日趨險惡決定派員與當局磋商平和辦法雖未見具體表示然確巳趨入和平此次吳興權之入關殆與和局頗有關係云云東三省巡閱使職權業由政府議決十六日奉軍參謀秦華氏由京返奉當即調見張使報告關於巡閱使職權一事巳由閣議擬定規章惟內容尚在秘密中至巡閱使署設立之地點將來並不另行建築行署即在軍署內辦公其官制卽以各課長兼任不過每課之內酌量公務之繁簡分添派人員之多寡其各課長所並 
 
 
 

Page 7

 
 
任之名稱係某某處長再由處內劃分若干小部分其組織手續當以中央擬定之規章爲標準一說巡閱使官制現經閣議表決不日即當發表聞該官制仿照前清總督制設左右參贊將來參贊二席張擬以前湖南督軍傳良佐與前奉天警察廳長周肇祥二人充任故傳周二氏有不日來奉消息奉軍梁旅長朝棟帶步兵一團砲兵兩連機關鎗衛隊一連於十三日由長沙開往湘潭即駐紥於該處策應鄒關兩旅之前進業經湘督張敬堯分電府院及參陸處並由司令部電知張巡閱查照矣張奉督飭派混成第二旅步隊三營馬隊一營小砲隊一營共五營現巳開至朗坊黃村豐台道口道站分撥駐紥東三省地臨俄疆張巡閱負有三省軍務之責不得不預謀訪範戒嚴地點又須詳細調查昨特派趙諮議官赴吉江兩省並滿洲里各要塞視查一切東蒙一帶國防本有二十九師擔負完全責任至東北之形勢日趨緊急而蒙邊要隘尤須注意張巡閱已電告耿石兩旅長凡戰線以外之地點無論何國若有不遵條例而侵犯邊境者急宜電禀來省與該國嚴重交涉云云吉黑兩省與日俄接戰之處戰線應早劃清而激戰之時不免有違背條約越界擾亂情事則派兵防範不得不嚴張巡閱特電致吉黑兩督凡戒嚴之處須派軍隊外更須加派偵探憲兵暗爲調查並待南北停戰即將奉軍調撥赴滿洲里以資助防云云　　 
[○大理院解釋民事例案]  
復四川高審分廳函　准貴廳函開查前清現行律戰無子立嗣若應繼之人平日先有嫌隙別於昭穆相當親族內擇賢擇愛聽從其便等語就該項律文字義觀察似擇賢擇愛之例外規定應以應繼之本人平日有無嫌隙爲斷若被承繼人與應繼人家有無嫌隙似非所問而貴院三年八月上字第六一八號判例又載有若被承繼人在生時與承繼人家先有嫌隙則親族會議亦自不能違反例文規定爲無效立繼等語現本分廳受理案件中有當事人關於此項解釋爭執甚烈究竟現行律所稱應繼之人是否專指應繼本人抑係包括應繼人之本生父母及家人而言事關法律解釋相應函請貴院察核示遵等因到院本院查律載應繼之人先有嫌隙者自指應繼之本人而言但嫌隙本母須有具體之事實故被承繼人如與承繼人家積有嫌怨因而憎惡應繼本人者亦許另擇賢愛本院六年上字六一八號判決蓋即此意相應函復查照復江西高審廳函　准貴廳函開據東鄉縣知事呈稱茲有甲乙丙兄弟三人惟丙出繼他房生有三子兩孫其本支甲乙各生二子嗣因甲死其子丁戊亦相繼亡故均未有子戊死在先已由戊妻立丙某之孫爲嗣丁死在後丁之妻已因與丙某之子挾有訟嫌欲立乙某之孫爲嗣惟乙某雖有二子現尚無孫丁之妻已遂援虛名待繼之例經憑親族書立繼約並寫遺囑呈請備案前來當經批飭檢譜呈核丙以已非法立繼等情出而告爭查大理院判例惟對於父有別子者准爲虛名待繼今甲之別子戊雖已死亡但旣經立嗣則甲之宗祧不至於中斷依類推解釋自應以有別子論究竟丁之繼嗣是否可由其妻已縣待乙孫出生後再行承繼如不准縣待則丙與已旣有嫌隙又非親支勢不能強其孫以入繼必須擇立別房之子又恐非已之所願職署現有此種案件急待解決理合具文呈請鈞長察核示遵等情前來相應函請迅賜解釋見復以便轉飭遵照等因到院本院查函述懷形虛位待繼固屬不應許可但承繼開始現行法上旣無明文規定守志之婦自得於適當之期間內俟有適當應繼之人再爲立繼不得以素有嫌隙之人強令立以爲嗣相應函復查照復浙江高審廳函　准貴廳函開據桐廬縣知事代電稱今有甲（清理各縣官營產事務所所長）於丈畢某洲地送達通知並布告各地戶呈證繳價期滿後將有證據未於布告期內呈驗之乙（人民）之沿江民地十二畝標賣乙得悉卽將澄據串單呈驗乃甲不加審查逕行標賣乙因私權遽被侵奪認甲處分爲違法向兼理司法之縣知事提起私訴經予受理通知答辯於此有二說焉第一說謂國家爲謀增進利益而爲買賣租賃有償行爲者則與私人間之行爲無異而同應受私法之支配並無國家權力施行之餘地今國家設置之官產事務所所長甲竟將未於布告期內呈據之乙之民地擅行標賣此種權力施行實係無效行爲則甲自匯受私法上之裁制第二說謂甲清丈某洲地完畢後依法送達通知並經布告如再逾限驗證繳價即將該地認爲官產一概標賣乃乙故意濡滯直至布告抑滿後始行呈驗證據在甲對於布告限滿未經呈驗證據之地戶應認爲不能提出證據者論依處分之時效標賣該地不得謂爲違法則甲自無應辯之必要二說孰是縣屬現有此種案件立待進行惟案關法律疑義未敢擅專理合電請察核迅予轉函大理院解釋指令祗遵等情到廳相應函請鈞院俯賜解釋以便轉令祗遵等因到院本院查對於官產人民爭執爲其私有者係屬私權關　審判衙門自應予以受理該管衙門　代表國家應訴惟桐廬縣知事所稱是否爲人民爭執所有題義稍欠明瞭相應函復貴廳轉飭查酌辦理復江西高審廳函　准貴廳函開據安福縣知事呈稱茲有某甲執有某乙手票一紙上面祇書銀數及年月日字樣並無債權人及債務者姓名亦無圖章下面祇書某人經手二字亦無花押中證現某甲某乙俱故某甲之子向某乙之子要求給還某乙之子堅不承認並主張此票無效某甲之子不服主張此種手票卽無記名證券經手二字　花押之意但係親筆　立必能生效某乙之子亦不認可又無他證查民法草案雖有無　名證券之規定然內容多不詳盡如此項手票究竟能生效力與否未敢臆斷案縣待決伏祈鈞廳示遵等情到廳相應函請貴院迅賜解釋見復等因到院本院查該票如某甲之子能有旁證足以證明其債權之眞實成立且爲對乙所有之債權並非單純經手自可據以請求償還相應函復查照復察署審判處函　准貴處函開茲有甲乙　造因賑務糾葛在原縣兼理司法事務之知事公署起訴業已堂判牌示在案而甲造於上訴期間經過後又在縣署請求傳訊案內原有證人（其所指證人爲甲造之胞兄弟於法不能取得證人資格）縣署又准傳訊將前之堂判略爲變更甲造於後之堂判上訴期間內上訴到處經本處調閱縣卷始悉前之堂判業巳確定惟查乙造所呈流水底賬尚短甲造錢四百四十九文似與民訴律第六零五條第十一欵相合縣署前堂判未及判明本處對於此項上訴是否據前堂判業已確定判決決定駭回抑據後堂判另由本處審理判決案關法律疑義理合函請貴院迅予解釋祗遵等因到院本院查前判旣已確定自應本於一事不再理之原則判決維持前判之效力如果乙造之流水簿足爲甲可受利益裁判之書狀可指令向原縣依法聲請再審相應函復查照復浙江高審廳函　准貴廳函開據新昌縣知事呈稱茲有甲犯精神病心神喪失多年已達宣造禁治產之程度現與夫兄乙分產涉訟因無法定監護人由甲之寡媳丙委任代理訴訟人此項委任是否有效其說有二第一說成年之監護人以夫或妻祖父母家長爲順序媳係直系卑幼不能爲監護人當然不能代爲委任第二說丙爲甲之遺產相續人甲乙分產涉訟利害關係於丙最爲密切丙之代甲委任並非施行監護職務乃係代理訴訟照審判廳試辦章程內第五十二及第五十四條似應有效二者究以何說爲是應請解釋者一又異姓入繼無承繼權之族人得以亂宗爲理由提起拒絕登譜或請求削譜之訴其所以准爲此種訴訟者蓋正當之譜規（或依明文或依習慣）不可不予以維護大理院已有六年三月統字第五九一號公函明晰解釋但所謂正當譜規者是否刋行之日即生效力如從前異姓入繼子孫族中准其點派總理幹首各項執事並准入祠主祭舊譜載有姓名新譜增修凡例永遠不准派充執事及入祠主祭此項譜規如予以維護則有違從前習慣如不予維護則告爭者又有明文爲據究應如何辦理應請解釋者二以上二端事關法律疑義案懸待決呈請解釋到廳理合備文轉請俯賜解釋以便示遵等因到院本院查甲旣有同居寡媳丙自可謂丙爲甲保護人故丙得本於保護人之權能代甲起訴受訴則其委任代理訴訟人自應認爲有效至第二間題異姓子孫依該族慣例旣已取得權利族人非得其同意自不能率與剝奪此與本院以前之解釋並不　觸相應函復即希查照辦理　　 
[○安徽教育之悲觀]  
皖省教育現狀前函略爲陳述茲復補紀一二如下　吾皖法政專門學校校務廢弛會經部視學王家駒直揭由部咨行到皖飭廳遴委整理並將課程時問另行支配俾輕重得宜其表冊人數不符之故應由該校校長查明呈報以昭核實庚預科入學考試旣不免搶替之弊所送試卷亦不足爲據應由本省教育廳分別考驗若中學畢業各生亦須將中學畢業文憑呈驗其非中學畢業生一律嚴行甄別報部核定云云已足見皖省教育界之一斑次如第一中學校長爲舊省議會議長柳冠民第七中學（即池州六邑中學改稱）校長爲新國會議員前裕繁鐵礦公司監督高文伯均常年不到校蓋此種地位向視爲津貼大老之一種酬應品自法校風潮發生後柳高相繼辭職改委陳實輔胡仲山接充依然蕭規曹隨毫無進步至公私立高等小學一言以蔽之不惟無精神可言且秩序凌亂課本參差而城內外各私塾泰半默守高頭講章或偏重讀經一門尤占多數種惡因者必收惡果蓋其塾師非前清之馬褂黨（即廩附等類）即稍識之無之迫於生計者藉此餬口甚至有從前各署書辦被革巡警無事可作託人代邀七八或十餘生徒圍聚一堂東倒西歪種種怪狀使吾千百之青年學子與夫大多數最可寶愛之寗韾兒受此無窮魔障瞻念前途心憂曷極　　 
[○九江近事]  
蘇省第十九師師長楊春普前赴寗晉謁李督面陳軍務聞已公畢准今日（二十三）來潯赴贛贛此鎭守使吳金彪前日晉省爲陳督軍祝嚴昨已乘車返灣南潯路昨由南昌運來閩省敗兵九十餘名旋經九江縣倪知事派員照料遞送至寗南潯車前日行至馬廻嶺站其車頭忽然出軌幸客車尚在軌道故未傷及人命僅損失機械約洋數百元南潯鐵路公司於秋節借台灣銀行日幣洋十三萬元合同定以逐日營業收入陸續扣還並定以每日須扣銀三百兩聞約半年始能還清舊國會議員劉彥昨又有函致九江縣知事倪歸溪內容未悉聞前次劉脫逃時留致倪知事一函內有足下或受奪官處分則弟必於西南各省擇一相當之缺以相酬謝等語前任九江縣知事汪念祖已赴新建履新聞尚須回潯清理交代　　 
[○徐州通信]  
津浦路中段（自徐至濟）因山東兵亂至今尚未通車微湖之匪艘出沒無定輙乘隙登岸搶掠派去之軍隊（第二十二團之一營）因岸線過長防不勝防只在鄭集圩駐守以故近岸居民依然被擾不休仍紛紛來城請兵豐縣章知事昨密報軍民兩長謂現有自稱湖南招撫員數人在豐碭境內與土匪接洽如何對付請示方略刻奉電令湘垣并無來文咨請派員來蘇招匪事想係匪人冒允希圖擾害地方仰即嚴密查拿獲送究辦徐屬地方紳民以連年匪患頻仍非自衛不足圖存特公請領鎗辦團一節早經督署批准滙欵待領迄今月餘尚未發下現各屬待用孔亟已派代表赴省催請矣　　 
[○杭州快信]  
閩訊童保喧已回福州廈門防務由臧旅長致平完全負擔一師三團軍需官阮孔彰奉令解棉衣軍褲赴閩昨巳首途寗台鎭守使何豐林昨呈報由京至滬乘輪返署紹蕭塘工獎券事務局自十七日開辦後各屬尚無人過問現已通函各商會招商承銷烟酒公賣局昨又奉部令催繳解欵甚急詞極嚴厲各縣司法收入弊竄滋多高審　爲整頓起見昨特委書記官金廣恩等馳赴各屬調查下月二十日爲省議會召集常會之期各廳處政務出席委員巳一律派定呈報省長查核杭縣實業廳長棄蕓昨將螟害防除淺說編就報告印訂三百本呈奉省長轉飭各機關參考齊省長以杭縣第一監獄此次疎脫監犯情節離奇巳令高檢廳將典獄長劉囊提起嚴重懲戒地方通信 
　　 
[蘇州]  
　電話局請換新機　蘇州電話局錢靜荄局長以電話之設原爲便利交通起見本局開辦年久總機失於修理往往各界傳遞言語不能明瞭雖經督責接線生愼重傳接然聲音仍不能清楚誠恐有誤事機特呈交通部請發欵項以便購換新機不識能邀部准否　農村教員之入學　閶門外上津橋省立第二農業學校暑假後奉省令附設農村教員養成所專以造就農村教育爲宗旨該校特於前日招考新生投考者頗形踴躍所有錄取各生現巳紛紛入校上課矣　秋病之流行　入秋以來寒暖無定蘇垣城廂一帶發現一種濕溫症流行極速罹之者均頭暈作嘔不思飲食重者且有性命之虞胥門外牛車棚地方某姓一家三口同患是疾無資服藥以致延纏數日均各斃命亦云慘矣　　 
[松江]  
　學校之竊案　縣立第一高等小學校於本月六日晚間被竊賊在操場門下挖成地穴竄入校長室內竊去衣物多件會經報警請緝迄未破獲詎二十四日晚間又有賊在該校操場門下掘地圖竊幸該校於上屆被竊後用木椿一排打入操場門檻下因之該竊竟挖穴未成而去　警佐勘驗蟲荒　楓涇九圖五圖七圖等鄉先後於本月二十二十三兩日赴縣報荒當經縣署委令一等警佐那鶴年率同催徵吏姚信卿於二十三日馳赴楓涇按圖勘驗據聞巳經報縣之田最多不過被蟲蝕去三成其餘均在一二成以下荒象遠不如去年之重驗勘時由那警佐諭令各安本分不得貿然報荒希圖免租並因一保南九圖地保潘雲茂不特不於鄉民報荒時加以勸阻且敢率先提倡殊爲可惡遂於二十四拘縣管押以儆刁頑　水龍定期會操　本邑聯合救火會爲水龍會操事於前日假座商會邀集各龍代表特開會議議決於陰歷九月初二日午後至北外菜花涇會操應需經費由各龍公共攤任操演方法以射靶命中之遲速判勝負操演次序用抽籤決定並議函請上海救火會屆期派遣代表擔任評判以昭公允云　　 
[鎭江]  
　異想天開之草　公司　鎭埠某忽癸奇想創辦草鞵公司據云自備資本二千元餘照有限公司辦法招股六十份每股五十元在小碼頭設立事務所據查此項銷揚本埠每日約兩萬雙該公司收受鄉人製售之貨再行批發零賣開辦時較以前減少五文以廣招徠業經擬章呈請丹徒縣公署察核批示並請給予專利五年憑照免致爲人攙奪云　　 
[揚州]  
　派員勘壩　連日江潮泛漲加以高寶洪澤三湖水勢中滿致淮河一帶水線巳平堤岸揚屬壁虎壩受其衝刷二十四日已倒卸多處經駐防該處緝私第二團四營四連一號船長張旗開呈報運署張司長業派員履勘鳩工修築矣　請究船戶　運河提工總辦馬士杰前因購運石料由船戶何金富朱永信等立據承裝現值水勢浩大需用孔亟該船戶藉端阻滯貽害工程匪淺特函請縣署提究經趙知事派警備隊尤排長前往查提以憑核辦　咨提竊賊　安徽來安縣咨稱前月二十七日事主趙萬年家耕牛三頭被賊盜竊報警追蹤至江都縣屬大儀集查獲知爲胡長富牽來出售當即報告該管警區區長袒庇不理咨請派警隊協提胡長富等歸案訊辦云云趙知事業飭探警照辦矣　控撤警區　九州鄉民龐子卿等聯名控告頭橋警區員王子棠兼轄該鄉警務種種違背警章請求裁撤等情趙以該鄉警察前因警費支絀撤銷並無兼轄之說除批示外並令行該區員即日裁撤繳銷圖記　　 
[無錫]  
　電機損壞之爭執　二十二日晚電燈甫見放光驟即熄滅聞廠中機司忘未加油以致機器發熱受損修理需一個月現城廂電燈有三分之一不能燃點緊要商市有因之停止夜市者損失殊多二十三日該廠發出廣告謂係用呢偷電私換燈頭所致該廠前次增加燈費致起風潮此次恐不免與用戶又有爭執云　一船六命案之尾聲　光復門何鶴雲之一船六命案自將盜匪王國山等二名鎗決後巳告結束楊知事以何鶴雲等大小屍棺六具尚未掩埋據何鶴雲之父呈請搬運回藉自行埋葬惟乏資斧即於賞金一百元中提出五十元當庭賞給何父藉資運回鹽城之用而何父以此案發生在錫逗留日久所耗不資大半借貨　來領到此欵償還債項所餘無幾未果起行昨又將情瀝呈到縣楊知事閱呈後頗加憫憐乃復加給洋二十元批示飭即具領何父已領欵到手招搭便船將尸棺起運回里矣　取消學務委員之新章　縣公署前奉教育廳訓令學務委員改爲名譽職業經轉知各市鄉學董詎日昨縣署又特函各市鄉學董取消其事其原函云案查學務委員改爲名譽職前奉教育廳訓令早經轉請貴董等參照本地情形察酌辦理在案茲查最近江蘇教育公報載江蘇教育廳訓令第四五二號令灌雲縣知事文內有學務委員一職均係義務職則責任難期熱心不免蹈有名無實之弊等語似教育廳於學務委員改爲名譽職一案亦認爲有可以變更之餘地應暫行照舊辦理以維現狀相應函請貴董查照爲盼云云未知符廳長見之作何辦法也　　 
[嘉興]  
　僧人歛錢案近訊　嘉興石佛寺馮翔伯等袒護僧人歛錢惑衆經軍警將馮翔伯馮金仲邵清源等三人拘案訊究（僧人在逃未獲）又因馮等有私吸情事經官廳將馮翔伯等分別判罰其僧人歛錢情事諭令傳集人證再行訊判在案現悉馮金仲等於日前具呈縣署請求免傳訊究茲奉張知事批示略謂爾等因烟案關係將馮翔伯罰洋五百元馮金仲罰洋三百元邵清源罰洋一百元原屬從輕判罰至僧人歛錢多寡爾等因數目不明仍候傳韓雪樵等質訊再判所請轉呈司令部免予傳訊之處廳母庸議　盜犯分別判決　嘉興四鄉盜案日有所聞會由官廳通令水陸軍警協力查拿母稍寬縱在案現本署警隊已於日前緝獲盜匪蔡阿三曁嫌疑盜匪張德寶李小姑娘等三人解縣研訊業已分別判決蔣阿三竊盜之所爲處二等有期徒刑五年強盜之所爲處一等有期徒刑十年褫奪全部公權終身蔡阿三合處徒刑十二年褫奪全部公權終身張德實李小姑娘均無罪　　 
[杭州]  
　取銷行政處分之訓令　大總統於九月十七日訓令浙江省長云據平政院院長夏壽康呈審理浙江東陽縣民人周康等陳訴因爭領該縣烏石頭山地不服該省行政公署維持該縣原案之處分提起行政訴訟一案依法裁決浙江省公署之處分應予取銷等語着交該省長查照執行此令　答覆財政部平現主張　財政部爲平現水事會致電齊省長茲悉齊省長覆電云北京財政部鑒篠電悉現洋升水上虧國稅下病民生爲改革後錢業惡弊本年省會建議平現隨囑中行竭力設法半年以來多方籌備乃始限期革除就寗波論近數月間現水早平更無爲難之處至各錢業以擠軋現欵爲慮業經兼籌並顧電飭該管道縣傳集商董妥籌協議乃各錢業不籌善後辦法不務商業正軌亦無隻字陳訴輙即停止收付意圖牽動市面冀遂其把持壟斷之私大屬不合現仍飭該道縣傳諭各商遵限革除現水妥籌辦法正與尊電意旨相符特先奉復耀珊嘯廳長張厚璟隨叩　省監罪犯越獄之餘聞　省城第一監獄東監一號罪犯脫逃一案高等檢察長於二十四日偕同書記宮長康次田君親往查勘傳集各監罪犯分別訊問約一小時是夜值夜人員上半夜爲第二科看守長易澤慰下半夜爲第一科主任看守翁在修上班看守十時至三時徐通三時至六時張炳榮先將該看守二人發押看守所至該看守主任亦屬咎有應得先行記大過兩次撤差留緝限兩星期內務將各逃犯一併拿獲云　　 
[漢口]  
　限期發售蘆鹽　鄂岸榷運局牌示云前由商會續交各商販領鹽憑絛因挂鹽數已在限定數目四千二百引之外故於憑絛上一律加蓋候發蘆鹽戳記且此項蘆鹽十日之內當可照發亦非發售無期者可比合行牌示仰該領鹽商販知悉云　襄河漲水之過去　前日襄水陡漲所有行駛襄河一帶小輪均經各縣知事電請江漢關令行水警廳勒令一律停駛刻因水勢漸平各輪船公司禀請江漢關令行水警廳派員勘驗照常往來以利交通已於二十一日一律開班當水漲時老水巷下某小輪公司躉船（糖捐局總哨附設彼處）幾致淪沒船身已須整理王家巷安合公司躉船亦頗受損傷云　法界認眞禁烟　駐漢法領事官以新舊包探金芝軒劉笑山違法包庇烟賭雖經分別按律懲辦恐餘孽尚未盡淨連日命代理巡警廳長帶同繙譯親至各里弄挨戶查看遇有形跡可疑之家即行認眞搜索已於二十一日查出烟館兩家將烟具一同帶至法捕房懲辦　　 
[南昌]  
　陳督壽誕之前一日　夏曆八月十七日爲陳督懸弧之慶本省方面自戚省長以下各長官均巳備禮慶賀邇日以還軍署轅門接收此項禮物大有山陰道上應接不暇之勢但陳督因軍務倥偬不欲過事鋪張凡餽送禮物者均已璧謝又聞陳督壽辰各機關致送壽帳壽聯者不計其數茲聞有人欲邀九江停演之梨園名角李鴻飛石靈芝及坤角小玉桂東方亮等多人來省演戲爲督軍祝壽督以此戒嚴時間力辭不受　洪轍良得軍醫官　贛北鎭守使吳金彪日前因陳督軍入夏以來辦理軍務各事操勞過度又兼天氣炎熱以致晚間失眠政躬不豫雖經延醫診治猶未見愈乃就當埠物色得洪轍良者專函介紹來省洪抵省後即赴督署禀見詳細診視依症開方一經煎服果然神效陳督軍以患此失眠之疾已久而該醫生竟能藥到病除足見精通醫學因特委派洪轍良爲軍醫官以酧其勞聞洪於奉委後即返潯料理各事然後再行到差雜評一 
　　 
[○戒宣洩] （默）　徐以和戰兩派爭衡甚烈。不敢有所表示。而并戒其部下宣　洩。其實愈戒宣洩。而揣測之謠言愈多。和戰兩派之猜疑愈　甚。時局乃愈陷於混沌之景象矣。　當徐當選之初。主張第一步統一北派。至今和戰之競爭依　然。則所謂統一北派之無望可知。因和戰競爭而不敢有所　表示。則所謂統一北派之無辦法又可知。未就職之時。猶可　持愼默之態度也。一旦就職。仍能一無表示耶。　今去雙十節就職期。僅十餘日耳。此十餘日中。將何以調停　於和戰間。收統一北派之效。而鮮明其所欲表示之態度。　耶。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○津浦路旋通旋塞]  
津浦鐵路晏城一帶匪亂巳平照常通車已紀昨報茲悉滬寗車站刻又接津浦局來電自即日起通車聯票仍暫不開售等語聞晏城附近土匪及新招龍軍仍未一律剿平鐵道又被掘毀不克行車或云東三省軍隊日內又有南下消息津浦段奉令暫停通車以便阻其南下云　按昨夜一時許聞津浦路又通詳情俟　探錄　　 
[○影響商業之南京消息]  
昨日午後三時英大馬路祥裕公報關行接南京來電囑將各貨暫爲止裝似有意外之變旋又傳聞某機關亦得浦口來電謂該處駐軍與北來之新軍不知因何衝突以致商市停頓云云紗業公會得此消息之後十六支雙虎小包紗（現出）之價卽自一百五十三兩跌至一百五十一兩七錢五棉業聯合會各牌花衣因此亦受頓挫云　　 
[○浙省防務緊急]  
浙江楊督軍以閩省軍事進行不利南軍進逼極緊浙閩水陸皆屬毗連現巳分飭寗紹台各屬嚴得防備並連日電致松滬慮護軍使商議江浙聯防方法又請海軍藍司令迅派兵船扼晏巡弋並商請兵工廠謝總辦撥發子彈以資應用彼此文電往來絡繹不絕云　　 
[○上海煤業之調查]  
二十五日上海日日新聞云上海每年用煤約一百六七十萬噸內各廠及輪船用者一百餘萬噸運往他處者三十萬噸爐竄雜用十六七萬噸煤之種類則東洋煤八九十萬噸開平煤五六十萬噸安南煤五萬噸中國東奉晉豫湘煤十五萬噸蓋其大宗惟東洋與開平二種也東洋煤之水腳由日本運至上海在民國四年份每噸一元二角五年份由三元至五元六年份由六元至九元更由九元漲至十一元開平煤之水腳由秦皇島運至上海四年份每噸一元一角半五年份由二元半至三元半六年份則漲至八元矣上海所用現以東洋煤爲最多更就東洋所產煤數與其出口數觀之民國二年份產出一千八百八十萬噸出口三百二十五萬五千噸三年份產出二千零三十一萬噸出口三百六十一萬一千噸六年份產出二千三百萬噸出口二百九十七萬噸其產出加多而出口反減少者日本以歐戰之關係新工業勃興需煤甚多其中造船鍊鐵廠爲尤甚本年撫順煤（奉天）運往日本（已二十萬噸開平煤已五十萬噸以產煤之日本而尚運進如許之多可見其需煤之切矣　　 
[○法國無線電台第一次接受里昂電音]  
上海顧家宅無線電台傳接美國電信已有多時今該台新式接電機業巳裝置自昨日清晨六時起巳接到法國里昂城發來之無線電信按法國無線電信直接傳至中國此爲第一次也顧家宅電台之能護此成績者實由台長法人博羅爾曼技師之精心研究所致蓋博台長近創製一新式接電機能吸收距離極速地點之電信也該台所接之里昂來電頗爲明晣　嚴落混淆之處查上海鉅里昂約一萬二千基洛邁當以中國里數計之約爲二萬一千六百里　　 
[○美國取締入口貨物之周密]  
大陸報云本埠美總領署通告各輪船公司凡寄往美國之物無論由何船隻茍價在美金百元以上而未在寄貨地點領取美領署憑照者概不許入美境惟執有合法文據等於領署憑照者亦可入境否則一律退還寄貨地點所有費用由載貨者自認美總領署又通告各出口商人自十月一日起除金銀錢幣及第五第六第九與第二十類普通執照所載之貨物外所有運往美國之商品茍未先在美國請領入境執照而由華　頓國務院以該執照號碼預告本埠美總領署者則領署概不發給憑照再入境執照自發出之日起算以九十日爲寄貨有效之時期云　　 
[○美國禁止婦女遠遊之傳說]  
字林報云本埠日來盛傳美政府行將禁止國內婦女旅行遠東昨日探諸美總領事署未能徵實之或者將不復准新嫁娘起程出國花旗輪船公司之輪船於星期六日離舊金山者仍載有女客該公司雖未接有上述之消息然如奉命勿載女客離國亦不足爲異蓋委內瑞拉號於上星期六日抵埠時載有赴菲列濱之員弁兵士約一百五十人大約後船仍將載有軍隊故赴東船舶或將儘力爲軍隊留出地位則美政府如禁婦女赴華必因客位不足並無別故也　　 
[○郵件關於軍事之徵騐]  
英文滬報云上海郵務司李齊君宣布發往俄國之郵件今巳可寄至薩瑪拉爲止按薩瑪拉慮西比利亞內地幾在伏爾憂河之濱此足徵協約軍與捷克軍進攻之還後數星期內如能如前月之速得進步則不難與北俄之協約軍會合距攻也　　 
[○華人對於美國戰債之協助]  
大陸報云美國第四次自由戰債開募在即旅滬美人巳與定朱葆三沈聯芳君等二十六人爲華人方面之募傅幹事國巳定於本星期六着手開募　　 
[○美國代理總領事定期返國]  
字林報云駐滬美國代理總領事約翰遜君巳定十一月九日起程赴美此行蓋奉命回國以候調用本埠人士雖未悉約翰遜君將任何職以意料之必與遠東政務局有關近者遠東政務局長維廉士君告退改充開列福尼亞大學教授美政府會召駐漢城美總領事米勒君繼維廉士君之任或將另以遠東他員助辦此重要之局務惟約翰遜君今亦不自知將改任何職也　　 
[○大宗棉花輸運出口之預備]  
英文滬報云自本月起至十二月止漢口九江蕪湖出口之棉花共有十萬噸左右而日本郵船豫行規定後三個月內之噸位僅有六萬噸以故運貨者頗以爲慮漢口日商會社數日前會請日本郵船會社供給應需之噸位且擬上書東京遞信省助成此事該會社決議與國內紡紗廠協會協力　備達此目的云　　 
[○滬市金融之現狀]  
本埠　貨驃金每日市價之升縮向視先令大條銀價及東滙等爲轉移近因國外銀根奇緊前星期六美國雖有太條銀四千餘條來滬據云嗣後恐無績到緣美政府已取締生金　出口所以大條銀價與鎊價東滙等祇有表面掛牌而無依法之更動近日驃金市價之漲跌金視本日各外國銀行做出賣買金錢東滙之多寡爲定云昨日上午銀拆三錢四分午後忽漲至五錢聞有某銀行買辦收進售出地產銀兩七十萬兩係花旗銀行代解以致各錢莊拆借現銀頗爲不易云　　 
[○承造美國運送艦之籌備]  
美國政府現因缺乏運送船隻特在江南造船所定造運送艦十二艘每艘計長四十五丈半共價銀三千萬兩業經雙方訂立合同在案茲悉造船所擬定先造四艘一切材料向香港等處購就不　運送到滬並定西砲台空地爲造船場所至建設船塢及築壩等項工程業經長泰包定計建築費銀一萬四千兩昨巳開始工作　　 
[○省長防止私運米糧之嚴密]  
滬上自大有運米公司組設以來紳商各界羣起反對迭次呈睛查禁會經齊省長飭屬嚴行禁阻私運出口在案茲齊省長雙訪悉津帮客商近在北京以承辦軍米爲由向陸軍部領取護照約運百萬石誠恐新榖登場奸商乘機採運紛紛出口將來民食不無影響爰飭海關監督注意查察如週軍米起運有部照及本省財政廳加頒憑照者方許起運倘無前項憑證即係私販一律扣留阻止輸運等因馮監督遵卽轉知威稅務司實行嚴查故日來私運者巳多歛迹滬上米價稍覺平穩云　　 
[○協緝擊斃英人之嫌疑犯]  
上海地方檢察廳接江蘇高等檢察廳訓令云案准安徽高等檢察廳咨開案據蕪湖地方檢察廳檢察長何宗瀚蕪湖縣知事余誼密會呈稱六月十七日早八句鐘知事誼密　交涉　署電話傳知據稅務司瑚斯敦派人報稱蕪湖弋　山下美孚洋油棧碼頭監督英人雷德諾於昨夜二句鐘被人用鎗擊斃等語知事此即會商檢察長宗瀚携帶檢驗吏同時馳赴該洋油棧路線租界警察局而詢局長章復祖據稱昨夜二句鐘後弋磯山醫院遣人報告美孚洋油棧有警比派警十二名往捕因黑夜不見蹤跡是以未獲等語檢察長等經往該棧察勘情形勘得該棧距城五里坐落弋磯山下周圍鐵牆西面臨江江岸撥有高堪堪上有洋房一座坐東而西內分四大間門窗均用玻璃鑛嵌大門開向西面臨江北頭爲會客室南頭爲辦事室巳死雷德諾停放在內問年三十六歲英國蘇格蘭人僅有妻室並無兒女驗得尸身頭北腳南上蓋白布內用白布纏裹身着禮服飭令依法相驗由伊妻雷謝若當場指稱鎗傷一處在頸之中部徑約一生密達從右肩上部脊骨邊穿出約二生密達血迹巳由醫士洗淨內外亦已穿着完好堅請免予解驗另由醫士具證明書送請核辦等語血衣驗明相符出辦事室由南廊東轉爲雷德諾夫婦臥室北首濱江高堪有大跳板一塊夜間鐵牆各門上鎖甚爲嚴固不通出入僅此跳板可達屋後大路與亞細亞洋油棧相隔數十丈　驗畢復訊據巳死雷德諾之妻雷謝若面述由王一嵐譯稱昨夜二句鐘時與夫同居臥室聞六門外有人拍門口內連喊馬史德（譯音稱東家名詞即如商人之稱老板）雷德諾疑係棧內人等　事遂出臥室親開大門當時門外人聲似不止一人我在臥室內突聞鎗聲一響奔出察視見身夫倒臥在地血流不止頭向南腳抵大門限喊救不及登時斃命旋聞亞細亞油棧第三號更夫孫慶勝見有人影向北頭大路逃跑等語又訊據該棧工程師羿幹面述由王一嵐譯稱昨夜不在棧內聞信後始偕譯員王一嵐同來見雷德諾巳中彈身死遂喚弋磯山醫院醫士將雷德諾身血洗去移至辦事室內更衣停放彈傷從咽喉下穿過右肩飛出南廊第二扇玻璃窗外等語並呈騐兇犯遺下灰黃色毛布外套一件子彈壳一顆因候英領事勘驗仍將該物留棧聲明獲犯研訊時隨即檢送以資證明復勘得南廊第二扇玻璃窗有彈穿圓眼一處隨飭地保傳喚亞細亞洋油棧第三號更夫孫慶勝訊據聲稱昨夜二句鐘後正在巡更聞美孚油棧鎗聲一響不多時望見有一人黑影身着短衣手持長物不知是棍是鎗向北頭大路奔跑身喊問是誰此人答稱是走路的身因在棧巡更不敢遠追等語又訊據該美孚棧內守夜更夫於春林聲稱昨夜二句鐘時身赴南頭開火表離辦公室較遠聞鎗聲跑回見雷先生在大門內倒地血流急速鳴笛報警因手無器械不敢追捕等語又訊據更夫頭王占魁稱前一月本棧雷先生開除更夫二人均係山東人年均三十歲左右一呌梁保海本來姓名呌王正元到棧時改呌梁保海　材矮瘦光緒年間會在山東威海衛當遇英德號兵在棧三年多充二號更夫一呌耿盤山身長面麻在棧一年多充四號更夫他門普通外　話都能說幾句先是上海總棧撥來蕪湖看更均由上海總棧看門夫蕭文卿保薦到棧今年陽歷五月十七日挨他兩人守夜雷先生於那一夜二句鐘時查夜見他兩人皆巳熟睡次早八句鐘喚他兩人到辦事室要罰梁保海銀幣七元罰耿盤山銀幣五元兩人均不願受罰比　辭去　了四天大辦到蕪雷先生回明將他兩人開除他兩人求雷先生寫信薦回上海總棧雷先生不肯寫信　人就將行李捲出以後不知去向等語查該英人雷德諾黑夜中彈身死檢查屋內並無損失一物該棧鐵　環繞僅北西江　跳板可通兇犯臨時尚作英語喊稱馬中德外匪似無此熟悉該已革更夫梁保海耿盤山二名旣　更夫頭王占魁詳述原委情形不無可疑檢察長等西　該棧嗣譯王一嵐轉致大辦速電上海總棧追問蕭文卿速查梁保海關王正元耿盤山二人蹤跡一面多　警隊懸賞分途跴緝務獲正眞兇犯究辦並寬慰雷德諾之妻雷謝若復諭令衆更夫及各工人妥爲照料勿得稍涉大意遂各回廳署下午據該棧函送英文報告並醫士證明書各一紙謹譯出另抄呈鑒除加派警隊嚴緝務獲正兇究辦並咨鄰縣協緝外理合將會同勘驗情形具文呈報仰乞鑒核通令協緝並乞咨知鄰省飭屬協緝實爲公便等情前來除指令外相應咨請通令所屬一體協緝務獲解究實紉公誼等因准此合亟令仰各該廳一體遵照協緝務獲解究此令　　 
[○七誌板箱工人罷工之連帶關係]  
本埠板箱同業自各工匠要求加增工資後各作坊亦向皮箱業索加箱價因未就範遂致大小行同盟罷工停止送貨業已迭紀前報茲悉板箱作司年李阿毛等因皮箱業堅持每洋祇加七分殊難解決惟各工匠停工以來迄已多日若再延宕不決深恐別滋事端故於前日由雙方各邀司年出而調停並陳說停工之非計即由兩造代表司年等互商良久始行決定照前給錢碼每做一房五百四十文加增六十文計共六百文工匠方面皆已允諾簽字即刋發傳單訂於昨晨全體開工惟作主方面與皮箱業之交涉尚未解決刻仍停止送貨又皮箱業所用銅絞練各作坊工匠因板箱工人要求加增工資彼等亦起而效尤相約罷工而小作坊則因坊主均能自行動手故各皮箱店尚無缺貨之慮不甚介意各工匠亦有鑒於此故於昨日邀請代表向各作主一再懇商業已允照錢碼改爲洋碼雙方議決後亦即照常開工而作主向皮箱業請求加價一節聞須待至明年再議云　　 
[○職業學校鈕扣工場開機預誌]  
中華職業學校分木工鐵工鈕扣工三科書設工場各一所木工鐵工場早已開機唯鈕扣工場機械尚未到齊該科學生暫先僅授普通功課茲問該科專門教師朱詠薇君巳於越昨由日返滬所有貝鈕機械軍衣銅鈕機械捦鈕機械以及其他各種機件均隨同運到現正趕爲裝置不日可以開工查鈕扣製造爲業似微其利實溥日本輸入中國歲值數十萬萬故日人對於製造上化學方法嚴守秘密不肯告人即各種機械亦不肯輕易出售示君留學日本有年專習此業用種種方法始獲調查眞切該校創設是科可爲吾國特團一種新工業且以杜絕漏巵實於社會經濟大有裨補並　南洋英荷各屬銅扣銷路極廣故該校正復與華僑浹洽以爲　來輸出之一助云　　 
[○中華滙業銀行開幕誌盛]  
昨日爲上海江西　四十一號中華匯業銀行開幕之期本埠軍政商學各界如盧護軍使徐警應長等以及東西各國來賓銀行錢莊富商巨賈均紛紛前往致賀到者約七百餘人自上午八時至下午四時絡繹不絕車馬盈門頗極一時之盛聞該行資本金一千萬圓呈奉財收部批准立案先設京滬兩行京行於本年三月開始營業未及半載信用卓著此屆滬行開幕收入存欵洋銀計有二百數十萬元之鉅亦足見其營業之偉大建基之宏固矣　　 
[○稽查棉花須由崗警協助]  
滬南棉花檢查局長沈潤挹近因新花上市恐有鄉販混售濕　除由局遴派司巡在碼頭稽查查出攙水之花衣當場蓋印退回並由行家抽簽輪流查驗貨倉外因稽查時須該處崗警隨時協助故擬簡章七　呈請淞滬警察廳令飭第一區及一分駐所轉知各棚長警於出動時遇有驗花司員發生事端時協助辦理　　 
[○司法部頒發律師徽章]  
北京司法部以各省律師出庭時向無徽章佩帶不足以示區別因特規定形式製造徽章分別發給佩帶此項徽章係屬銀質上刋該律師姓氏藉貫現江蘇高等廳業已接到爰即合寗滬兩地方廳轉令律師公會傳知各律師具領佩帶每枚取費銀十元　　 
[○北橋商家呈控警佐續誌]  
西鄉橋鎭商號曹和興主曹承吉等十家聯名蓋章具呈縣署控該鎭縣警察第二分所警佐程渭南（即程麟）違法瀆職請爲查究等情巳紀前報茲悉上海縣沈知事巳於前日委第二科員下鄉調查實在情形復候核辦　　 
[○宿字魚雷艇派往長江]  
海軍司令處　令宿字魚雷艇入塢修理業已竣工駛至滬南兵工廠前沛汀暫泊茲經藍總司令查得兵工廠浦面已有甘泉江貞兩兵艦及湖彭湖犀湖準等艇擔任防務故於昨日令飭宿字魚雷艇即日開往長江駐防該艇長奉令後業已預備起椗駛往長江聽候差遣　　 
[○男女留學生往粵]  
粵川等省留日學生羅忠鶴楊善森俞伯琴等七十上人及女學生姚鳳鶴吳祖蓮等二十八人日前由日返滬後即由孫中山氏令赴粵垣某大學肄業或擔任教員羅等於昨日分乘馬車前往南市紅十字會醫院訪謁同鄉陳某後晚間即乘太古公司某商輪起程赴粵　　 
[○續訊借礦取財之騙案]  
何少林延代表律師在公共公廨刑事科控住居新閘淡水路三十一號門牌之山東人孟傳義於去年十月三十號以江西牛形 
 
 
 

Page 11

 
 
嶺煤礦賣與湖北官礦局開採爲由騙取洋九萬四千元業由公廨提訊判孟交三萬元人洋並保無保押候訊核在案前日午後又經公堂復訊由捕將孟解案經張襄讞會同英白副領事訊據包探范德孚禀明往提被告情形而武昌檢察廳則派法警持文投廨聲請移提並由湖北官礦局文牘科毛家驥投案證明被告用詐欺手段騙取錢財所有各種犯罪證據均巳檢齊呈案請察並　引渡繼由原告代表律師上堂將江西財政廳批示逐一聲明被告亦延律師到堂辯護請求減輕交保以便出外候示中西官判被告仍交捕房帶回候再訂期訊奪　　 
[○盜犯臨刑時請改姓名]  
松滬護軍使署軍法課昨日奉命將搶刦大通路某姓家之盜犯王錦芳陸根生兩名執行槍決詎梆赴刑場後該兩犯向衛兵聲說曰王錦芳實姓羅錦芳陸根生實係周根生請姓名更改俾家屬聞悉前來收屍云云衛兵以事已無及婉辭卻之該兩犯乃大呼數聲相繼受刑云　　 
[○寗波同鄉會募捐消息]  
寗波同鄉會建築新會所設立商業學校募捐二十萬元茲將最近捐欵細止錄后　王端龍君募錦　馬車行兩元潘東林俞炳薪倪紹松三君各一元章功谊募章氏同宗会同人洋二百零二元章顯达君募邵芷湘童廣甫二君各五君沈竹禮君四元李寶麟君三元譚以禮張近樞莊福記俞奎元辭塵氏周根元柴炳福杜甘泉孫郎卿陳芷容鑾業諸君各二元葛兆堂張世謙朱蕙生王中孚朱峨生邵有镕陳蓮生陳曉雲諸君各一元章君自助三元葛兆純雍君募蘇存德懋昌榮昌翁綏元寶生君各十元立盛六元和源明　後元利藥捐公所葛仁勇君各五元東新瑞恒益泰褡元隆瑞昌甡和源邵泉夫君各三元李筱順王致祥洪順福義成陳沛霖瑞元張興隆板木行李懷君邵東來無名氏各兩元徐志潤陳茂春　義記源興祥胡美琦沈潔甫胡鳴漸周杏卿方樵苓君募阮文衷君五百元朱葆三君續募阮文衷君五百元姚朝芳君助洋十元王佐卿君募振勝烟廠洋二百元嚴正記張寶記各二元韓明記章祥順各一元周大椿君兩元久孚號三元王善福君募慶昌泰十元金詠記張才儀王貴堂三君各五元自君自助十元阮宏剛君助洋五十元劉耀庭君募陳宗緒順和裕昌祥毛廉甫順記裕興祥永和泰周賫源湯德生劉順金諸君各五元公昌三元徐思永蔣芝荇劉定達四君各二元陳振立君募李允峯君十元邵晉卿汪忠員二君各五元黃德申君三元林松恒康良記各二元吳鴻賓厲自香二君各一元陳君自助五元餘再續報　　 
[○濟生會山東放賑員之報告]  
中國濟生會因山東泰安縣大汶口大水成災特籌欵三千元委託會員萬風清前往實地散振茲葛會員因該處振務已經放訖特將辦理情形函報到會略謂騫於十五日由西路回抵大汶口展讀九月二日大函祇悉種是查泰境本年災情重大幸泰安夙種魯省富庶之區歷年從未受災人民生聚有年猝遭災厄固覺甚慘然觀其根本尚非虧弱極甚者可比騫此次調查故儘就其受災較重者分別給振其較經者姑置勿論惟所查各村應給災振之人均係極苦窮黎平日旣屬野無寸土春無宿糧家有衰老婦孺僅憑一強壯者苦力傭工仰事俯蓄今夏屋舍一經倒塌實屬棲身無所　口維艱則所給振欵數目不得不稍爲從寬俾可略資補助本會撥振三千元適可敷用尚無爲難之處至此次中央撥給魯振省署係就欵按縣支配泰安攤得五千元前由省署助賑一千元泰境共得公家振欵六千元該縣亦即就欵散放按照縣境各村倒塌房屋間數分配前據各村冊報其倒屋六萬一千餘間目前給振最重者每間得山東京錢三百六十文　重者每間得山東京錢一百八十文此項辦法極爲節易　如屋之倒塌無　貧富之戶有倒屋數十間至百前間者貧戶僅一二間多至五六間者以致此項振欵反令富戶得其多而貧戶得其少殊於給振之宗旨未免失其主要省署縣署均未提及廳擲若干以備汶堤工振泰境人民時方紛紛以堤工爲請居上者均無以應之頃見滬上九月十七日報登本會收欵廣告山會經收指盼山東大汶品水災急振連前總共收洋五千一百七十九元而此次泰安汶災振欵已由會撥到三千元餘欵可否騰撥以助汶堤工振則泰境人民尤爲受惠良殷感德無旣也（下略）　　 
[○基督教勉勵會交際大會]  
北四川路中華基督教會勉勵會即晚八時在該會禮堂舉行交際大會會長葉梅生主席秩序如下○奏樂歌詩○馬文衡祈禱○主懬佈告開會理由○該會詩班奏樂歌詩○高拱元演說○凌夫人吳先生雙響唱歌○張英魂宣讀會章○會友來賓實行交際○笑林○吳耀榮演紀衛○○劉福培演唱中國琴歌○○林師母黃日新游戲○○茶會　　 
[○紹興七邑同鄉會定期開會]  
紹興七邑旅滬同鄉會定於十月六號即陰歷九月初二日下午二時在老北門內穿心街浙紹公所開常年大會照章選舉議員昨巳將會員名單選舉票紙及選舉章程分送同鄉其選舉票須於開大會前五日內送至事務所或於開大會時携至會場云　　 
[○麩業公會改選會長之預備]  
南市豆市街麩業公會會長趙茂華因事務紛繁不克兼顧現屆三週期滿特先提出辭職書通告同業該公會初定於夏曆九月初一日開會選舉嗣因初一日爲成立三週紀念之期途提前數日俾選定新會長後得於初一日就職乃請同業各家將選舉票書明用記名投票法限八月二十五日以前送會定二十七日當衆開票業巳預備一切矣　　 
[○撤換鵬飛兵輪管帶]  
蘇屬緝私統領宋明善近以鵬飛兵輪管帶薛振中辦事不力令即撤委所遺之缺委任司令　稽查員閣釆亭充住仍兼稽查員職務已於昨日到差　　 
[○新任閔行稅所長來滬]  
閔行稅務所長張宗峯被各船商控告舞弊勒索經省長調省另用遺缺改委前任泰興縣知事鄭輔東接充昨日鄭由寧來滬不日前往閔行接事　　 
[○建築糞船碼頭之反對]  
閘北漢中路一帶近年商業振興人烟日盛已成鬧市閘北清潔局近擬在被建築碼頭停船裝糞該處商民以其妨害公安特由仁和公司義泰興棧等二十餘家商號連名具禀閘北工巡捐局請求勒令遷移原禀如下　爲妨害公益關係路政請求維持商業保護生命事竊維商業興隆殊關區域整肅路政全賴官方查漢中路左右後背廠棧林立住宅稠密近復日漸推廣已稱衝繁區域該路臨河已有各棧廠號公司間隔建造碼頭上落貨物甚夥已鮮餘隙今有清潔局朦蔽之所爲實在碼頭中心點建築糞船碼頭勢必糞車糞船終日麂聚不特擾害場所抑且關害衛生每遇夏令穢氣薰蒸當必釀成厲疫莫大損失其誰負擔查漢中路並　岐道形屬獨衖路線狹窄左右後背係有公司棧號曁木行機棧絲廠洋貨米行等不及細載貨物出入類皆笨大貨車向須魚貫而行時虞擁擠極難往來行車倘糞船碼頭成立當然由船裝車往來川流不息在在衝撞必致漸成禍端關害行徑伊於胡底詳查離距漢中路四百步許之三板廠橋與長安路連帶該路廣闊地尚僻簡且三板橋北堍向停糞船糞軍習慣巳成甚適其宜乃清潔局不應以相處非遠之三板廠橋不造碼頭而偏於人商業集之區任意建築　等無意識之行爲殆屬損人利已不顧污穢實爲地方切膚之公敵羣情有萬不能已者伏思貴局爲路政上之主裁商業中之保障爲此　名具禀請求貴局長俯賜鑒核鼎力保護勒令改建妥當區所以維公署而安衆心頌德誌碑世　遺忘實爲公便謹禀　　 
[○救濟婦孺會完人骨肉]  
本月二十四日午後二時滬北廣益善堂遇一迷路男孩問其姓名住址　茫然不知即送老北門東首中國救濟婦孺會留養當經該會詳細詢據該孩聲稱現年八歲蘇州人姓許名呌二和尚父名雙喜阿伯呌福寶我嗣於阿伯做兒子家住蘇州都林橋桂香春茶食店左近前數日隨阿伯來上海一時迷路上海住處不曉得等語旋由該會於二十五日早派高金林手執白旗上書招認男孩四字旁註該孩姓名　貫年歲帶往各熱鬧街市招尋親屬走至老閘橋相近路遇一人云離此不遠昨有一家失去小孩其母終夜啼哭悲痛欲死問其住址亦不甚明瞭後復走至楊家墳山地方始有人認識此孩者於是乃知許福寶係住泰安里八弄一　十四號門牌使其父子相見悲喜交集此據許福寶邀保到會具領骨肉完聚詢莫大之善舉也　　 
[○指拿逃夥之妻女]  
滬南王家碼頭大成豐西煙號夥鄭辰甫於陰曆七月間赴浙省嘉善等處收賑將所收賑洋一千餘元挾帶潛逃巳由該號報請淞　警察廳飭屬緝拿在案前日該號執事方季珍偵知鄭之繼室趙氏（即三寶）并前妻所生巳嫁之女張鄭氏住居附近之泰安棧內當即投報一區一分駐所派警將兩氏帶所訊問鄭之下落均椎不知王署員飭送警廳司法科訊核　　 
[○媳婦二次私逃之追究]  
浦東南滙縣境二十保二圖農民王月江之子友林昔年娶李氏爲室成婚不久該氏即背夫私逃嗣經月江等尋回訽悉係被隣人張掌銓誘逃當因顏　攸關並不追究詎民國五年三月初三日該氏又席捲逃逸經月江友林父子分往各處找尋毫無影響迄今已二年有餘邇來月江父子來申訪悉張掌銓在浦東陸家嘴紗廠營業疑該氏第二次逃逸亦係被張誘匿乃於昨　將張扭控三區警署轉送地檢廳經檢察官略訊一過飭將張收押候究王月江父子退去候示　　 
[○拘獲背夫潛逃之甬婦]  
甬婦王李氏（卽李阿素於前年七月間私逃來滬匿居愛文義路六百三十二號門牌某肉莊近被其夫王連堂偵知控由杭縣檢察廳給文來滬投報新閘捕房飭探前往將李氏拘獲昨解公共公廨由王連堂投訴前情請將被告給予領回質之李氏供稱因迭被丈夫虐待不願隨同回去關讞負商之英副領事卓君判李氏隨夫回藉完緊　　 
[○藏匿被拐女子]  
住居東唐家弄八十號門牌之虞三狗虞劉氏將十五歲被拐女子黃雲寶藏匿在家茲被女父尋見報由捕房飭探將虞與氏及女一併拘獲昨解公共公廨經中西官訊供一過判被告等分別拘留聽候查明再行訊斷　　 
[○破獲女拐子窟穴]  
住居滬甯鐵路北龔家宅宜樂里之婦人孔張氏郭孫氏龔王氏等專以拐賣小孩爲業近被人密報閘北五區二分所經牛　佐查明屬實前日派長警前往將三婦一併拘獲並在屋內搜出被拐男孩伍九子小五子二口轉解司法科經段科員研訊一過即送地方檢察廳訊辦　　 
[○電車撞斃小工續誌]  
法租界新開河地方前日有一小工被電車撞斃已紀昨報茲悉該小工係丹陽人名王裕年三十六歲向爲掮貨小工是日在太古碼頭掮貨一包行至馬路中適有自楊樹浦路至小東門之英商一百六十三號電車疾馳而來該小工不及避議致被撞倒受傷斃命後由巡捕到來將屍車送同仁輔元堂回禀捕頭查得該小工寓居華界當即飭探李榮卿前往寓所將二房東某姓帶入捕房詰據聲稱死者尚有外甥在某烟紙店爲夥該烟紙店開在何處不得而知捕頭諭令退去一面由善堂將屍棺殮聽候家屬認領　　 
[○摩托車撞傷行人]  
上海泰晤士報云前星期五日有摩托車一輛在滙中旅館附近撞倒華人一名頭受重創流血不止旁觀者一人請乘車之外人車送受傷　赴醫院該外人恐血污其車不允所請探囊出銀幣一枚置受傷者手中而去　　 
[○祖母控告孫兒之辯訴]  
婦人高王氏前在淞滬警察廳呈訴伊孫長庚又名庚生忤逆暴橫並有逼索情事當奉警廳批示仰候訊明察奪在案茲悉高王氏之媳高顧氏並孫庚生亦具訴司法科略稱本案理由自去歲四月十二日庚生之祖名鴻春逝世遺產萬金當經親族評議擬作三股分派嫡得二份繼得一份將有成議尚未訂約鴻春之子鳳翔忽於今年二月病歿就此罷休經庚生延請律師解決允分現欵三千餘金訂立分書雙方簽押各無異議此次高王氏呈訴各節實屬誣衊應請飭查等情業由警飭傳雙方到案候訊核奪　　 
[○擊傷頭額案兩起]  
滬城盧家弄紅木作主雷萬興昨晨與其師母柳何氏在作閑談有同業盧永興到來索欠致起口角兩相爭毆盧用茶碗亂竄將雷及氏等頭額堝傷流血當由巡警拘送一區二分所移送地檢廳訊辦　又浦東爛泥渡小工劉德標與同伴周殿奎因算取工賬起釁互毆周擊傷劉之頭額　經巡警拘送三區警署亦送地檢廳昨日下午均經檢察官預審一過飭令劉德標雷萬興與柳何氏回去自醫盧永興周殿奎分別收押候原告傷愈再行訊核　　 
[○幸未成災]  
昨日午前十一時滬南十六舖增祥弄朱斯記雜糧號披屋內不知如何遺火柴薪幸即覺察設法救熄僅焚去柴草一堆後由崗警將號夥楊書康帶入第一區警察署訊問一過判罰洋五元充公　　 
[○冒領工資之自辯]  
湖北人吳應龍於本月十六號將修造房屋之辛工簿持至九江路（即二馬路）招募華工事務所冒領工洋二十五元當被西人察出控由捕房飭探將吳拘解公共公堂訊判押候查明再核在案昨晨由捕將吳解廨復訊即據原告西人偕證陳志雲上堂訴明被告冒名騙取工洋情形質之被告供稱此項辛工簿係由楊姓向吾妻子借錢抵押下來不知眞僞是以持往照看等語張襄讞商之英副領事白君判吳還押候下禮拜三再核　　 
[○損壤名譽之訴訟]  
江海關驗稅員俄國人濮克夫（譯音）延代表律師在公共公　刑事科呈控甬人李阿浩於五月十五號將貨報驗時行賄洋十四元損壞原告名譽等情業經公廨飭令捕房包探周筱弟將李拘至公堂判令交保候函致俄領訂期研訊在案前日午後由王襄讞與俄副領事陶守格君升座會訊原告代表律師上堂譯明案情請爲核辦被告李阿浩由代表律師詰問李即自辯良久旋又　原告代表律師問李逐層駁詰李之供詞前後參差訊至此中西官以爲時巳晚遂判被告仍交原何候訊再核　　 
[○晉泰典債務之判斷]  
滬城舊校　晉泰典當因典東用空周轉不靈宣告止當後各債權人王友松張嘉記徐袁氏等四十五戶公舉王炎記（即王叔炎）爲代表控經地方審判廳訊判着該典主王範吾將本利如數歸償此項債務未清償以前該典執事王遠堂同負責任惟該典因虧欠公欵洋一萬餘元故王遠堂巳由上海縣公署收押限繳現在此案自審判廳判決後卽經承審推事官許文镕據情面禀陸廳長請爲核示陸廳長以該典債務共七萬餘元爲數頗鉅案旣判決王遠堂應歸本廳發往看守所收押追繳遂函請縣公署將王送廳而沈知事以公家欵項絲毫爲重王遠堂旣欠公欵應俟將公欵理清後再行送請審判廳管押業已覆請陸廳長查照矣　　 
[○烟膏店公然開張]  
粵人王少華在法大馬路四百八十八號門牌私設正誠信南號挑膏店業已佈置完全竟于前日公然開張事爲嵩山路捕房捕頭得悉親自率同包探梁大寶劉友法前往抄出烟膏雨大缸並挑就之小匣數百盒連同王帶入捕房押候解送公堂訊辦　　 
[○火車站查獲私土]  
前晚滬寗火車抵埠時護軍使署稽查員朱紹庭會同憲兵查獲私土一箱帶土人乘間逸去未經捕獲朱稽查員當將土箱帶入閘北廣肇路憲兵連部轉解龍華護軍使署請爲核辦　　 
[○無賴擺設賭攤]  
無賴王榮夫日前串合同黨在法租界僻靜之處擺設三四賭攤被捕查見將王拘入捕房昨解法公堂先由該捕禀明前情請究詰之王供認擺設三四賭攤屬實以後不敢再犯中西官判王押六禮拜以儆　　 
[○茶館聚賭受罰]  
姚錫琴在新閘孟納拉路三百四十一二號門牌開設茶館聚賭抽頭被三百七十八號三道頭華捕查見回禀捕頭請由公共公廨出單昨日將姚傳案經中西官訊明判姚罰洋二十元充公　　 
[○請禁演唱寗波灘簧]  
閘北新疆路天保里隔壁去年開有民興園紹興班灘簧旋因生涯寥落不久停歇近來改名廣寒崑劇社表面上串演崑戲其實演唱寗波灘簧如跳窗棲賣小糖綉花鞋等種種淫劇前日有閘北甬籍公民童某方某等十餘人以其傷風敗俗具呈四區警署請求嚴禁以端風化　　 
[○婦人累及保人]  
陳學堅延代表律師在公共公廨控告婦人陳徐氏至南京路一百八十七號屋內吵鬧等情由捕將氏傳案着交浙江路胡鴻昌銅匠店主胡根香具保出外後因該氏臨訊不到故於昨晨由捕將胡傳至公堂經中西宮訊據胡供被告陳徐氏因有要事赴蘇未返我已派人往追不日即可來滬等語次由原告代表律師上堂聲稱被告旣巳離滬原告願將控案請求註銷惟該保人旣爲被告作保不應任令擅離應請儆戒問宮遂判將案註銷胡根香罰洋十元充公以儆　　 
[○被訴人傳案交保]  
徐雲生在公共公廨控宋三照凌虐媳婦以致失蹤向之追問反被威嚇等情昨晨由捕將宋傳至公堂請示中西官諭令被告交保候訊　　 
[○催繳牙稅之簡示]  
江蘇財政廳長昨發韻示到滬照錄如下　照得牙稅登錄　稅所定有常經　長期短期兩種　聽憑選擇經營　短期稅率輕減　實屬體恤商民　一年抵換一次　領可藉此營生　逾期即須罰補　迭經布告通行　與其弄巧成拙　不如依期換領　本年秋榖豐收　牙　生意必興　百物流通市面　趕速遵章領憑　無帖影射私開　明充冒名替頂　均屬違背定章查出罰辦非輕　勿謂言之不預　用再布告申明　諭爾牙商人等　　 
[○縣署批示三則]  
　袁慶雲　爲遺失新驗契紙　求立案補給由　據稱驗契案內新契紙遺失請　補給等　驗契業已截止無從補給着即知照糧串報紙存　何錦魁呈爲無證私充擾害行業請求布告示禁以保營業由　無帖開行其人必有名姓應揚名據實控究不得空言妄瀆此批　曹張氏爲劣保舞弊掯串不給請求澈查俾資納糧由　田畝出抵尚未備價贖回但稱糧串給該氏收管理由並不充足着迅卽贖回管業免滋糾葛此批來函 
　　 
[○張國雄來函]  
日前閱當地日報登有新聞一則言蘇州新到有上海某精神院日人在蘇城某劇社當衆宣言身立不動無論何人不能舉起當時即爲某旅館之看門人攔腰抱起該日人卽狼狽遁去云云予生平最喜研究精神學在報上亦見過該日人廣告不覺好奇性發打聽該日人住址帶同報上所載一段即往求見該日人名崛川潔濟又號靈妙山人人極和藹謝予來意並言可立刻試驗以明眞僞初時囑予試抱一抱卽起嗣用氣合術屬予再抱全然不動予身高力大且腕力尤強再三試抱不動方行心服當時予問及在蘇失敗情形渠云渠不諳中語而隨行之中國人於日語亦不甚了了渠正當衆說明之際尚未用氣合術而一中國看客即味然上前一抱因之舉起此係彼此言語不通誤會所致崛川氏以報上所載者有礙名譽懇予轉達渠甚願到貴館實驗一用氣合奇術前後判若兩人願以名譽爲質氏之友人告予云氏山居八年苦心修鍊除精神學外柔術醫道尤所專長上海中外人士患病爲渠治愈者甚多均有請單爲據言畢在氏處檢出請單示予請戶均有住址可以調查以上係予親自實驗情形與報上所載　完全不同崛川氏囑予轉懇將此函登入來函門（下略）北四川路張國雄啓　崛川氏暫寓南潯路江星旅館三層樓上　　 
[吳興李松筠等來函]  
敬啓者近閱杭滬報章新聞欄內拒土彙誌疊次記載許君玉農包銷存土任意詆謀　之實深駭詫許君素行無虧共聞共見癸丑之冬解組歸來周旋社會之間爲合邑所推重本年土案發生吾邑開會拒絕許君亦身列其中安有自相矛盾而爲包銷之事聞就其平昔行止而論亦斷不營此不正當之業此種風說全屬子處在許君雖大度包容付之一笑而再三誣衊同人深抱不平特請亟登貴館報章以別是非而存直道無任盼企之至專此奉懇敬頌著安　吳興俞寶書　鈕俊士　慮楚生　應春堂　於辛翹　王子佩　周少萊　汪軼羣　俞恒農　邵菊如　楊小國　丁祥趾　鈕寅身　孫蓉江　朱蓮夫　鈕質夫　李菘均　楊稚梅　鈕吉蓀　曹勵金　沈渠汀　王安申　沈譜琴陸培之　劉頌騶　章漢臣　張青士　鈕恒孚　李恢伯　慮次廉　施進卿　葉泉左　顏叔舟　溫選臣同啓雜評二 
　　 
[○津浦通車之兩說] （訥）　禹城一帶之龍匪。雖已經魯軍擊散。然尚未根本肅清。而浦　口所駐同類之龍軍。受此影響。又難保不躍躍欲動。　昨日　李督之電告。情勢危險。不能不令人惴也。　今之津路。或云又停。或云又通。使果停而不通者。則非魯　境之變兵復擾。即浦口龍軍或有所舉動之故。此蓋意計中　事也。惟龍軍既變於前。當道必防範於後。則又恐未必再任　其橫行耳。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[討蚤檄] [  龍愛楟]  
　　　人之蟲。厥名曰蚤。性慣　營。技工奔起。志稱生由土乾。（續博物志謂土乾則生蚤）諺云化因水澇。（俗諺又有旱蠅水蚤之說）其雌者大而且肥。其雄者小而愈躁。捷足旣類夫蒼蠅。毒口更同於白鳥。比牀虱之體質　堅。（臭蟲名壁虱）較衣虱之行爲尤暴。夫以蚤之爲文也。或謂蚤與爪通。或云蚤亦作早。或訓爲　　之名。或訂爲　苗之號。而要皆取義於斯蟲。以見象形之維肖。以是知茍言蚤甲。蓋謂有爪則便於爬搔。禮戒蚤鬋。蓋謂無爪　難以搜找。國策有蚤知之譽。蓋謂如蚤之避禍於幾先。孟子有蚤起之文。蓋謂如蚤之破眠於春曉。他如攷工欲其蚤正。可悟斯虫爲鑽隙之身材。植物呼爲蚤休。可悟斯蟲如有毒之藥草。笑范冠之脫去。入口則不似蜜甜。（蜜蜂名范蜜字俗從蜜其下似蚤字）等馬逸之逃回。議罪則合爲騷擾。所可恨者。入姜家之被。亂攪安眠。登子反之狀。狂同刦盜。香盟未締。何來囑臂之痕。吉宅久虛。偏弄　檔之巧。軟切　之抱痛。那堪茅子解衣。恨痒背之難搔。安得麻姑抒爪。尤可惡者。熟於趨避。吉凶若有前知。駭彼超驤劵勇似精小道。任是指揮殺賊。難成殄虜之功。縱教席捲興師。鮮奏獻俘之效。空然來而突然去。衣中之改絮空搜。忽在後而忽在前。眼底之飛花次攪。似此種種刁頑。何怪人人怒惱。彼夫蠅營止棘。非不讒口噴污。蚊聚成雷。非不鳴聲喧鬧。衣蟲之饕餮也。非不縫際巧藏。牀蟲之貪殘也。非不民膏吸飽。然而蠅逢揮扇。尚堪撲殺　撩。蚊遇薰煙。猶得驅除羣小。購來靈藥。臭蟲或可立亡。具到沐湯。蟻蟲亦皆相弔。而是蚤也。察毫則善於刺探。害身則苦其齕齩。搏之不急。則肆其縱虎反咥之兇。持之不堅。則逞其脫兔陰謀之狡。蓋不獨蚊蠅不能比其跋扈之強梁。即蟲虱亦難擬其潛蹤之查渺。幾番追捕。已成切齒之雙。一旦成摛。定作糜牙之報。原夫跳梁水上醜。斷　臥榻常容。作崇么麼。終必匈奴誓掃。是宜跟蹤掩執。爲出其意外之攻。庶幾唾手成功。盡入吾彀中之妙。除妖。氛於肘　。何妨裸體而搏。習水戰於盆孟。定卜沈尸於沼。探囊易取。請看手段何如。碎骨須防。知否牙　緊要。女奴貓同居臥內。實爲引禍之根。小獵犬猶在人間。合應徵兵之詔。（見聊齊誌異）爰作誓辭。同申警告。　書到日。應知虱念同驚。食指動時。何異黿嘗有兆。　命可憐如蟻。原難不教而誅。斯文小試雕蟲。愼勿相視而笑。如果伏戎於莽。猶可免南人之擒。倘仍息偃在牀。當重作西堂之討。此檄。○　　 
家庭常識 
[菊花栽培法] [  袁病雁]  
　盆栽菊花。其濕極易結。結則根不能發展。而菊亦易萎。能時時留心。見其結。即用鐵器將泥掘鬆。則藥必茂盛。但須勿傷其根。 
[雞冠花] [  袁病雁]  
　雞冠花開放時。有時花冠甚小。而幹亦細長。極不雅觀。欲免此弊。須預先留心。見開花後。速將花籽除去。則花易大。而幹亦矱小。 
[滅臭蟲] [  楊潛]  
　吾鄉頗有奇效之法如下。用田蟹之殻。（即戶螯尖斗之蟹取其殼多而腥）乾燥　。與陳汕灰（卽修船時船縫中所挖下之廢物可向船廠拾取）共燒於火爐中。使其發生烟霧。放置於牀下。臭蟲一聞其氣。立卽自斃。無有或免者。此法吾鄉行之成效卓著。 
[偏頭痛] [  金藩]  
　取鮮蘿萄一　。搗憫絞汗。冰片少許和勻。灌入鼻孔。左疼灌左。右疼灌右。少頃即愈。 
[面上雀斑] [  金國藩]  
　面生雀斑。用鹿角燒灰研末。和脂肪調塗之。（或華攝林或猪脂均可）頗效。 
[耳爛] [  金國藩]  
取陳皮燈草各一錢。燒成灰。加冰片一分。勻吹入耳中。即愈。 
[赤眼] [  金國藩]  
　黃丹和白密。貼太陽穴。能止痛。片刻見效。 
[蚣蜈咬] [  袁病雁]  
　蜈蚣咬。速　臭藥水搽。痛能立止。且亦不紅壓。極效。 
客座閒譚 
[遊黃山記（五）] [  冠宇]  
　　俄而皓魄東升。滿山月色。玉宇無塵。銀河如練。連峰一白。宛似澄鑑當空。儼入琉璃世界。涼風襲襲。拂袂生寒。觀賞之餘。覺寒不可支。乃入室就榻臥。太沖傚余日間度峭壁狀。大笑不已。天都少年曰。明日尚有閻王壁。其險十倍於前。不知汝如何得過也。余笑而不答。目漸欲瞑。不覺沉沉睡去。夜半忽醒。展轉反側。不能成寐。傾聽萬籟無聲。松濤夜吼。倐聞鐘磬。梵語喃喃。則院僧已起而誦經矣。張目久之。欹枕待旦。見紙窗微白。卽披衣起。以冷水漱洗華。即出室。僧訝客起何早。余以欲觀朝景對。視諸友則皆掉鼾聲大作。黑甜鄉滋味正濃。余亦不驚之。偕寺僧出。則一望迷濛。對面不見。輕烟籠照。一白無涯。天空地闊。如入大海。然時見一二峯頭。若懸若現。似遠洋之孤島。突出於水平線者。俄而輕煙四颺。若波濤洶湧。千態萬狀。不可方物。余以爲霧也。寺僧曰否。是雲也。俗謂之雲海。乃黃山之絕景云。因思鬤讀昔人雲無心以出　句。尚未深信雲之出於山谷間。今覩之良確。有頃。雲忽幻作奇彩。五色絢爛。漸轉漸紅。朝霞四映。已而一輪紅日。直透雲層。如從海底而出。陽光直射。山頂通明矣。天都蓮花。眞像畢露。天都峯最高。奇石峭拔。雄秀無倫。蓮華高次之。其紋理自頂至踵。如蓮瓣倒埀。望之絕肖。其得名以此。二峯高聳摩天。雲氣繞其中腰。日輪反在其下。正凝神觀望間。突覺有人自後拍余肩。回頭視之。則凌虛也。（未完） 
短篇小說 
[丐遇] [  杉園]  
　　深秋之野。哀草戰風。有一丐者。瑟縮可憐。仰天長號曰。吾命何蹇。吾爲丐。亦三年矣。犯危履險。以圖生存。而命終驅我以死。吾怨焉。彼富家兒。飫肥鮮。衣錦繡。內有妻妾之奉事。外有僕婢之趨承。身必泰然。百凡順適。爲人固當如是也。吾羨焉。忽有一仙人。翩翩自天而下。容光如旭日。射人眸子。衰落之秋野。頓覺春氣盎然。顧丐而言曰嘻。子母慟。吾知子苦吾能福子。試陳若所欲。吾必與子。丐警喜。期期言曰。吾無大欲。吾能爲富人足矣。仙曰。唯與子。仙人焂然去。丐自視已身。已非昔日之舊面目。乃作其想像中之富人矣。丐大樂。未幾。鄉之人。見丐暴富嫉之。而無賴者。尤從而侮弄之。丐困。歡曰富固不如貴哉。吾能作官者。則吾將治人。人將奈我何。吾奈何不爲官乎。言未巳。昔日之仙人。又現於目前曰。子喜官乎可。後子有不滿時。惟一念所欲。冥冥中吾必助子。如影隨形。吾蓋司運之神也。吾去矣。丐　宰官身矣。乃窮治昔日之相傾軋者。雖睚眦必報。心又快甚。又未幾　覺作宰之非　。蓋上官之威壓。實有不堪者。而富貴尊榮。終莫上官若。念不如作上　。則予取予求。莫予毒也已。（未完） 
 
 
 

Page 15

 
 
   
 
 

Page 16

 
 
   
 
