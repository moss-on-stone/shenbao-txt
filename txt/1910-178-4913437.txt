# 1910 - 178 - 4913437

 

Page 1

 
 
   
 
 

Page 2

 
 
上諭 
　　監國攝政王鈐章五月二十九日奉 
上諭吉林民政使著鄧邦述試署所遺交涉使著施肇基試署欽此軍機大臣署名奕劻世續鹿傳霖假那桐吳郁生 
宫門抄二十九日召見軍機澤公薩鎭冰 
論說 
[論今日提倡實業之必要（寒）]  
　　中國數千百年來理財之學說。無不以重農抑工商爲主義。荀子富國篇之言曰。工商衆則國貧。商君外内篇之言曰。苟令商賈技巧之人無繁。則欲國之無富不可得也。韓非子且以商工之民列於五蠧。賈誼曰。一夫不耕。或受之饑。一女不織。或受之寒。至欲罷棄技藝工巧女紅。驅天下人轉而緣南畝。蓋人道之。始惟需衣食。聖人因人道爲治。故以足衣食爲第一要義。周家計口受田。一夫百畝。牆下樹桑餘糧畜彘。養老慈幼。悉出其中。所謂井田之制。後人賛歎仰慕。以爲無上良法。經生聚訟。或且闡衍數十萬言。至一言及工商。則賤末若不足齒數者。奇技淫巧。垂爲大戒。錐刀負販。加以苛征。有炫以造作之奇麗美好者。不曰玩物。則曰喪志。有擁巨百大萬資。富擬王侯者。不曰市儈。則曰奸商。業工商者。遂亦自視甚卑。羞與士人爲伍。積此數千百年之濡染習俗。至今日而海禁大弛。遂不得不大承其弊害。歐西貨物充溢五都。漏巵靡底。此正如洪濤滾滾。無所宣洩。一遇低窪處所。自然盡力傾注。無法抵禦也。夫百年來歐人之强力。横衝直突。凌厲無前者。非其道德爲之也。又非其政治俗尚爲之也。以學術爲之也。以工商之力爲之也。學術在講明物質。故工藝日進。凡可以。利民生日用者。靡不精究而發明之。盡累代之學力。父子祖孫。仍世繼業。卒有以。輝光一技一能。以裨益全世界。一蒸汽機之發明。而輪車鐵艦。彌滿大地。一電流機之發明。而信報音耗。瞬息千里。向之工作事業。十其力而不足者。今則一其力而有餘。向之耗費光隂。百其時而僅成者。今則一其時而畢事。一女之織。一夫之耕。計其衣被而食畜者。數人數十人而止耳。今以機器爲之而可增數倍數十倍焉。則其所以行樂享受之者。亦必數倍數十倍於疇昔。凡日用飲食之所需。細至釘工針工。靡不稱是。國内足用。餘潤外溢。而適有我東方空諸所有之一國。爲之酌盈劑虛。以助其尾閭之洩。飲酖止渴。舉國鼾睡。此我國日以貧弱之大原因也。故及今而言振興。言自强。非徒託空言所。能有濟也。必從事於實力。欲從事於實力。必首先提倡工業而以商業爲之輔。蓋必工業興而後商業乃有所附麗。今我國之商於外者。取外人之貨銷之本國。或販本國之生貨。售之外人而轉以其熟貨來。皆爲虎作倀者也。以爲虎作倀之商。而望其有以富國。是猶却行而求前。適見其愈以貧弱而已。然則提倡工藝之道奈何。曰有鼓勵之術。有培養之方。有考察之法。三者備而工藝不見發逹者。未之前聞也。所謂鼓勵之術者何也。遇有私人創造。於特别加以保護外。復重賞以旌異之。若大製造爲個人所發明。而非個人之力所能勝任者。宜由國家助力。爲之擔任一切經費。俾之卒底於成。蓋凡新發明之物。於吾人事必有大利賴。往往數百千兆人享受其益。永世無極。此其功較之一代帝王。德澤限於一時者。其功業奚啻倍蓰。而不有以奬寵之。揆之事理。寗得謂平。且又 
 
 
 

Page 3

 
 
何以啓發他人之觀感乎聞之。歐西各國。於所以鼓勵工藝者。無微不至。而其所以奬寵之方。初非如吾國榮之。以爵祿已。也爲之籌所以。通行之法。而暢銷其物。推行盡利。精益求精。務使創造一物得一物之實益。故能專利累世。日異月新。不以小挫而遽行中輟。不以累次失敗而易其初心毅勇堅忍。人才輩出。良有由也。吾國人留學外洋者。多有出其巧思。製成利器。祖國不能用。因而轉鬻外人者近聞。於飛行器又多發　。此器將來必爲軍事交通上最。便利之物。各國爭奇鬭勝。現正竭力研究。吾國何能着着落後。讓他人以獨步。苟有發明。似亟宜不惜巨資以成就之。寵榮之。使國人耳目一新。羣知創造機械之可貴。人出其智。各運其思。不患不出人頭地也。（未完） 
電電 
[電一（北京）]  
　　御史趙熙參黃祖詒案係與黃同鄉所參均符故均查實選司總覈王憲章陜西人係鹿中堂所調業經廷訊直認不諱聞革職尚有餘辜監國因此傳諭憲政館速頒文官攷試任用章程 
[電二（北京）]  
　　學部唐尚提議明年停奬今年所考留學生趕於冬間廷試賛成者甚多 
[電三（北京）]  
　　國會代表圑疊接各處函電敦促進行昨又集議擬請各省添舉老成碩望代表數人趕秋初到京於資政院開院前先上書監國並籲懇賜見剖陳利害俟王有允意再遞呈請旨 
[電四（北京）]  
　　津浦北段洋工程司以借欵用罄一律停工郵部議飭該路總辦轉飭仍行工作一面另籌接濟之法 
[電五（北京）]  
　　郵傳部昨議會同外部派員赴魯辦理路務交涉 
[電六（東京）]  
　　日本農商省商務局長大久保利武君今由中國歸來在經濟協會演說謂中國商人尊重商業之上道德且有强固一致聯合之性質是可以証是國商人將來必最有勢力 
[電七（東京）]  
　　日俄協約確已於西七月四號午後在俄京聖彼得堡調印其約文大約於七月十號公表 
更正前報專電載江督張制軍奏參興辦海軍一事兹經調查張督前此所上之摺並非參辦海軍當係傳聞之誤特此更正 
緊要新聞一 
[督撫有反對統一紙幣者北京]  
　　度支部辦理統一 
幣貨事近日方在著手乃聞各督撫頗有反對此舉者軍機處日前接到某省一電略稱統一紙幣各督撫無不認可惟各省官銀號應否存廢與統一幣政關係最大應請飭下度支部將此問題解决然後實行統一等語聞軍機處已將此電譯呈監國發交度支部閱看 
[澤尚誥誡造幣廠人員北京]  
　　度支部澤尚書因通 
用幣制事宜兹已奉旨釐定其新幣鑄造之銀色亦以欽定宣示期在全國一律通行不得稍有挑剔惟查現在各省所鑄銀弊市價互異雖由奸商挑剔之故其實幣之銀色亦甚不同其原因蓋爲監督鑄造之員難免有舞幣之處尚書有鑒於此故於此次造幣廠人員派定後遇各員前來禀見莫不諄諄誥誡囑以潔已奉公痛除積弊等語 
[監國預擬親臨資政院北京]  
　　昨日監國攝政王散 
朝後特赴三所與各軍機會商九月内資政院開幕事宜聞監國以各部院衙署呈議各項案件甚多理應親臨到院舉行開院典禮以昭鄭重并將面勗該院各王大臣謹愼將事以立議院之基礎 
[外務部尚善措辭北京]  
　　奉吉黑三省禁糧出境俄使抗議要索賠償捐失一案外部迭與交涉迄未了結兹聞自長沙事起後外部當向俄使聲稱中國禁穀出境外人往往抗議要求損失現該省以運米出境致惹起飢民之暴動外人不免亦遭損失似可借以爲鑒俄使聞言自知理屈聞已允將前議取消 
[滇督電告黔路危狀北京]  
　　外部日前接到雲貴總督李制軍電般某國在滇省修築鐵路現已告成窺其用意仍擬擴充至於黔省此事關係兩省全局甚爲重要如該公使至部要求無論如何務請嚴行拒駁外部接電以欲圖抵制他國莫如先事興築因即咨商郵部去後昨日郵部電致黔撫龐中丞云黔省地處邊隅尤以交通爲要務查修築鐵路一事萬難容緩乃自前年提倡此舉何以迄今毫無成議務請迅卽設法興辦勿再畏難延宕務期速底於成並希報辦理情形隨時電覆 
[中俄國際交涉彚編北京]  
　　濱江關道施植之觀察此次奉調入京會議中俄交涉聞松花江航權問題可望和平解决俄政府已略示退讓特此退彼進頗有利益交換之意大致俄人所注意者非恰 
 
 

Page 4

 
 
　　克圖鐵道問題即屬在他項利權前日奉天諮議局臨時會議有决定借欵築造錦愛鐵路之說聞即關涉此事施觀察入都之後俄國使署即有電致東清公司貝克爾促其入京會商松江行輪及哈埠市政問題惟聞該公司人員與俄度支部近因他項問題意見不融决議不再派人前往北京至此項問題外交員如何議决公司中擬不干預果爾則中俄交涉或能收良好之結果云 
外部前日咨行江省公署飭將關於中俄交涉現下未經解决案件檢齊送部并將前後商辦情形詳叙始末毋得疏漏十八日外部鄒紫東署尚又發密碼電一通致東督錫清帥全文約四百餘字聞確係關於松花江航務交涉上種種問題 
又哈爾濱函云查勘中俄邊界委員李觀察家鏊到哈爾濱後因有别項要公未能啟節兹於二十二日帶同隨員繙譯乘車東往臨江府境（卽拉哈蘇蘇）中烏蘇里江口起點然後向西次第勘查 
[安奉路工神速可駭吉林]  
　　日人辦理安奉鐵路工程自鷄冠山南迄安東縣其間土工已一律告竣現方鋪設寛軌趕築橋梁預定來月之末可以通行明年十月全線即可開通 
安東與韓國新義州間接連之鴨綠江橋工交涉至本年三月方始解决原定三年全部告成乃近來工事晝夜進行若恐不及昨聞有韓國鐵道管理局長日員大屋權平者到安東視察橋工據云此橋著手至今約四閱月而成績已如此據此預計照原定期限之半定可竣工 
[大賚廳又出閙鹽案黑龍江]  
　　江省大賚廳官鹽分局某委員辦理官銷憑假官勢遇事招摇且縱令巡役下鄉搜查私鹽滋詐騷擾分肥入已該巡役等甚至有姦淫之事廳境民人不堪其苦近有農人李錫功蔣希財者因民之忿號召三四百人日前突赴鹽局尋毆某委員惶遞間踰墻得免李錫功等當將房屋器皿全行搗毁官鹽抛棄滿途廳尊聞耗百般勸導始行解散現已電逹江撫札委官鹽局委員高石渠大令前往查辦 
[興東道籌邊十策黑龍江]  
　　興東道慶仁庵觀察前上江撫條陳籌邊十策兹探得大綱一開辦東郔經費宜早籌撥一已修辦事公所名實宜定一道屬廳州縣設治分别添置一變通放荒新章一購輪一安設電線一金廠設法開辦一道路橋梁之開通一煤礦亟應開辦一沿邊仍須添卡聯絡邊情黑撫周少帥據呈當飭民政局核議詳覆兹據覆爯該道所陳各節均係籌邊至計無一事不應辦者惟江省財政困難逹於極點卽現在一切行政經費已虞不足若驟添二十萬巨欵（按卽指第一欵條陳）從何籌措然籌邊爲方今急務但有請撫帥主持奏請部撥或　廣信公司借墊兩端可以設法云云少帥刻又將此案交行政會議廳編入議案公同討議 
又聞慶觀察籌邊十策以設治一條尤爲剴切略云興東與俄接壤邊陲首要人少路塞欲求招民實邊自宜先行設治以爲民望查所屬佛山一府（卽觀音山）烏雲（烏雲河）春源（伊春呼蘭河）二廳尚可緩設而蘿北（托羅山）直隸廳鶴崗（鶴立崗）縣丞應揀員先行試署至湯源（唐王河）迤東五百里高家屯地方爲松黑兩江滙流江口要道與俄對望柳叢極多盗賊依爲藪澤距蘿北廳尚有三百里邊線太長須先擇地添設分防廳缺至觀音山逾江而東爲俄界拉吉大站卽由黑河赴伯力之中點現俄人東海濱省計畫鐵路之中心點亦在此站我非先行設治無以實邊該境三面皆傍金溝五方雜居胡匪出没統覽全局形勢似不宜緩云云 
[東京通信]  
　　留東學生拒絶汪大爕無效汪大爕行將來東留東學生擬開會抵拒等情已詳前報兹悉各省同鄉會長及清國留學生會館評議部員業於日於在東京牛　西五軒町清國留學生會館特開大會衆皆王張電致外部不承認汪大爕人心一致聲勢洶洶惟惟館幹事長于振宗有不願贊成之意衆詰理由于謂公使位尊學生位卑以卑陵尊不合於理衆皆嗤之以鼻公逐出塲于遂老羞成怒奔告監督並開送反對諸君姓氏田監督大喜奬于嘉言立傳發起此會之某省會長嚴加申斥而抵制之事遂敗壞於于振宗一人之手矣 
此亦可謂留心實業者耶留東學生界以官費學生資格而兼營商業者甚多虛耗公欵自誤學課殊爲可慨如湖南官費生陳家燦在神田開事坊舗江西官費生黃邦柱經營高利借業廣東官費生木肇東開藥店此猶不失爲中等商業近竟愈流愈下山東劉鴻綱糾集日人開設活動影戲館陸軍學生劉基炎開談淫賣客棧不顧謙恥貽中國羞留學界之名譽眞掃地盡矣 
革命黨首蹤跡之飄忽革命黨首領孫逸仙日本各報於其來東後皆極注意兹據探悉孫偕胡漢民之弟某氏同到東京寄寓新宿之宫崎寅藏家中業於陽歷六月二十四日去東又赴香港矣联孫此次到東係與日本某伯爵締結秘密條約傳聞於西十一月間將有一番大舉動云 
日本炸彈案審判之秘密日本無政府黨首領幸德秋水氏因秘製爆裂彈被捕囚禁兹悉此案牽累殊多並有絶大之資本家贊助其事日本裁判所以事關秘密禁止公開不准傍人聽審並下令全國報界一律不准揭載此事故無從探知詳細惟聞十三日午後四時松室檢事總長 
 
 

Page 5

 
 
　　河村檢事長偕同鈴木東京地方裁判所長及金山檢事等出京至府下北豐島郡板橋字十條之火藥製造所嚴行檢查並拘獲職工佐藤某一名 
日報堅持渤海灣領海問題渤海灣爲中國之領海在歷史上習慣上皆有確據業經中日兩國屢次交涉而日本各報紙議論紛紜堅持公海之說兹撮其大要彚錄如下以備交涉家之駁辯（其一）渤海灣領海問題清國人漫然主張領海說今余以一般航海者使用之正確海圖證之可知清國之主張不確也（其二）金州半島對山東省登州府角羅列十數個之大小島嶼密如棋布有如下列之距離而金州半島老紀山西角與北城隍島之間明註有四十二哩之距離卽國際法上之領海也據此以觀則渤海之港口有三十六哩之公海彼清國之主張者固不足據今將左表之燈台詳列於下金州半島老紀山北城隍島間四十二哩北城隍南城隍島間最近一哩南城隍島小欽島間二哩小欽島大欽島間一哩半大欽島砲磯島間六哩砲磯島高山島間五哩猿磯島南北長山島間四哩半高山島猿磯島間四哩半南北長山島大黑山島間三哩南北長山島廟島間最近二哩南北長北島登州府北角間三哩 
[西報譯要]  
[松花江交涉近聞]  
　　字林報載二十八日北京電云俄政府因中國對於松花江航行問題近來頗持和平之態故允將定限展長一月目下正在商議中 
北京銀店會議幣政字林報載二十八日北京電云今日京中各銀行錢店開會籌議幣制問題决意在京設立總會並設分會於各省協助政府解明新幣制之利用政府目下正在預備一切以冀實行改革幣制 
[俄日新約内容續聞]  
　　字林報載二十八日北京電云俄日新約華人異常注意咸謂此約並非議及高麗不過藉以鞏固一九零七年兩國所定之協約耳日本某西報載二十二日倫敦電云據聖彼得堡電稱俄日兩國籌議之新約其普通目的將令兩國合力籌辦滿洲各問題該約在綱探錄如下一表明兩國維持滿洲土地及行政現局之意志及統一路政之管理二東清鐵路與南滿洲鐵路公司互訂合同採納稅率定制以發逹海參威及大連之貿易並以發逹日俄兩國旅客及貨物之輸運約内之第二欵係擬令滿洲各鐵路於所過各區域益可利便發逹并使海參威可以運輸大豆米穀及各種出産至日本 
英員問答川漢路事文滙報載二十九日倫敦電云英國外務部大臣葛雷君答保守黨議員阿白斯洛脫君問川漢鐵路問題據稱目下擬請中政府允納川漢鐵路合同該合同之條欵之邀英政府許可 
[湖南沅州府亂耗]  
　　文匯報載二十九日漢口電云湖南沅州府近有亂事消息焚燬米店多家起事者卽長沙竄往之亂匪目下已派官兵馳往該處並以重兵保護各教會按此則已畧見昨報專電 
[京師近事]  
　　軍諮處王大臣以世界各國無不設有憲兵以維持軍隊之秩序我國陸軍僅具雛形憲兵亦未能遍設以致各省兵閧之事時有所聞亟應通飭各省提前將憲兵隊成立並於日内奏請設憲兵大臣一員 
陸軍部前接贛撫馮中丞咨稱贛省所編新軍定於本年十月在九南地方舉辦秋操以資練習云云兹聞已由部中會商軍諮處允准施行併電覆該撫即將一切籌備詳細情形覆報以便届期派員前往校閱 
去年軍官學堂畢業學生五十餘名現經軍諮處考核畢事刻正擬行補官事宜聞其内容優等者充正軍校上等者充副軍校下等者充協軍校俟位置妥協即行具摺上奏 
内務府每年收納入庫之各項關稅銀兩爲數頗巨然該府每至放欵時仍不敷用曾奏請由度支部借撥聞其原因平時所收各欵除供用内廷外餘皆清還庚子前所借恒利泰源等銀號之舊債故刻下雜欵欠放之數亦累積甚巨 
川督趙制軍電各外務部近有比商率同礦師求發給護照由打箭鑪赴藏查探礦産查藏民性情不馴誠恐滋生事端除已婉詞拒駁外應請大部查照 
二十日某御史在都察院研究所提及鹽政處自設立以來調用司員至一百餘人月糜銀欵甚巨然所辦之事仍係舊日公牘無所建白所謂整頓鹽務皆若輩詐騙月薪之欺人語云云言際大不滿意擬於日内封章揭參 
資政院建築費核估甚巨現該院會計員預算此項經費尚有三十餘萬無著已面禀總裁請先設法籌措以免貽誤要公 
定東陵普陀峪失去金銀祭器一節昨已奉旨將該管大臣交部議處兹聞陵寢大臣意普係交宗人府查議處分馬蘭鎭總兵蘇魯岱係歸陸軍部議處並聞該兩大臣係屬公罪所得處分均在罰俸之列 
來稿 
[明末陳臥子先生傳（四續）（金山高爕譔）]  
 
 

Page 6

 
 
　　昔匠石輟巧於郢人。伯牙絶絃於鍾期。惠施死而漆園寢其說。子皮没而子産無與爲善。誠悲夫斷金之不易。而知音之難遇也。假令日月復朗。冠履财造。僕將收召魂魄激昻衢路。試其鉛刀。溉之釜𩰿。亦無典型師資。切礳不倦。如足下者。爲之左提右挈。相扶共奬。以成德業。僕雖後死。更何所望哉。已矣已矣。荼酷奈何。足下孝行淳至。内行淵潔。性好人倫。有林宗鑒藻之奇。而多士元長養之意。文章通博。吐言成論。而見童穉一言之合。貴於球璧。名高顧俊。一世龍門。而得末士一行之善。馨若椒蘭。見人之貧。則推解拯之。聞人之危。則匍匐救之。産同顔郭。而賓客盈坐如鄭當時。介嚴偃室。而抵掌是非若杜周甫。其治民也。則有公綽之廉。宓賤之仁巫馬之勤季路之斷。崇教化。厚風俗。幾於戶封刑措焉。是以百里之内。仰以爲神。四境之外。願以爲君。近世以來。沈潜高明。體周於數。斟酌不窮如足下者。蓋亦尠矣。倘得際明時。遇英辟立鼎絃之間。處鈞毘之任必能贊巍巍之功。鴻緝熙之治而運當百六聖賢莫度。邦國殄瘁良臣受難。天實爲之。尚何言耶。自神祖倦勤海内士大夫陷於黨議紛拏糾結。不可消解。僕與足下。雖年輩在後。而耆德碩彦每每屬目引爲氣類。然足下平居。時與僕言。僉人險夫防賢醜正。爲國蟊賊固無足論。獨諸君子風規英邁牆宇凝整。病在好同族異。眞僞罔分。故道廣道峻。各有其患。又不求可仗之人。講救時之略。以濟當世之急。而坐論節槩。專别流品。恐後世譏成敗者。將與小人分謗。我與若一旦在人主左右。必當槩至公。渙羣小。以報君父。利生民爲本。始爲不負所學。其立意較然不欺如此。而弇阿噂𠴲之徒。疾之如仇。指爲黨魁。且謂我輩。日夜指畫。睥睨非刺短長。以居董公卿間。故自解褐以來。逞幸螫以。肆其噤害者數矣。而明聖在上。諸正人旅進旅退。直道尚伸。我二人浮沈簿領。内外無間。僕亦幸免。失墜。以干時僇。一日天予大計吏。命太宰鄭公舉天下能吏十人。而僕與足下裒然爲之首。足下又以宰輔面對論薦。先帝爲書名御屏。僕旣量移留銓。而先帝錄靺韋微勞。拔置侍從。天下以二人且大用。而天傾地覆。曾不踰時。至尊羅鼎湖之痛。京邑有黍離之悲。丁此速災。已願隕滅。隨以舊都再建。東南有君。自謂晋宋之業可成温陶之。績可繼。足下累繭南齊。調護羣帥。僕亦揮扇江滸呼集艅艎。及僕應召趨朝。足下擢領藻鏡。是時羣賢彙升。志存光復。未幾而虹蜺揚揮。僭神煬竈莠言讒說。絡繹交會僕以直言取增時宰。亟賦遂初。得遂烏鳥。足下旣堅臥不出。而負塗之輩。青蠅横飛。巧爲謡啄嗣復告密繁興。大獄數起。幾相鍜鍊嗟乎。世事如此。亦孔亟矣。乃處累卵之危。而憤睚眦之怨。忘門門之寇。而仇同室之人。不知此輩何恨於國。必欲空其善類。而大命隨之。卒之士崩魚爛棟折壓焉。而夤緣賣國者。或再登華膴。獨令數君子與國共盡耳。易戒亂邦。詩稱罔極。豈不信哉。（未完） 
時評 
[其一]  
　　又有得北京消息者。謂二十二日留京各舉貢在湖廣館會議國會事。提署及民政部派偵探警官警兵百餘人監視。怒目相向。欲作干涉狀。致不能盡言而散。 
夫集議國會。要求速開。熱心愛國志士之所爲。非違法事也。政府縱不贊成。亦何至猜。疑至此。合觀前此命郵電兩局留意各代表函電之消息。則政府對於各代表之心理。非特不能深信其無他。且不知將。目各代表爲何物矣。現象若此。尚何第三次請願之可言哉。 
然而政府於表面上。則固於發表上諭後一日。通電力籌憲政。以慰藉我人民矣。 
[其二]  
　　慘哉湘民。前此大亂後傷痍未復。而江水陡漲。會匪四起。幾有不可收拾之勢。 
迨官紳盡力撫緝。居民稍稍安集。危象已漸見轉機矣。而常德之河水復漲。沅江之匪徒又起。（均見昨報專電）嗚呼。是天亡湘民也。 
[其三]  
　　紙幣者所以補助幣制也。對於内以確立信用爲要義。對於外以嚴防僞造爲要義。 
確立信用。不僅以有準備金不涉空虛已也。而尤當於市面恐慌時。盡力維持爲主。嚴防僞造。不僅以隨時嚴緝獲犯重辦已也。而尤當於製造紙幣法。力求精密爲主。各國發行紙幣。皆注意於此二者。今中國兌換紙幣則例。已發表矣。度支部盍注意及之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省彩票店糾衆跪香紀詳杭州]  
　　杭垣彩票店圖抗奏案先期刋發傳單紏衆跪香各節業詳本報二十七日旁晚兩首縣奉撫憲電諭勒令解散當由李階孫大令持片邀請該業代表萬豐祥大福來等入署面商惟廣彙豐未到經李大令傳述憲意語衆商苦衷大帥均已深悉奈事關奏案萬難挽回跪香一層可即解散諸代表含糊答應而出今晨仍抗不遵命四點鐘上下城代表親赴各店敲門准六點鐘齊集票業公所共到三百八十七人每人各給龍洋一角七點鐘到院撫憲電傳兩縣出堂問話並收去公禀謂此次申禁彩票先由諮議局議决呈請公布現已奉旨停辦斷難展緩惟衆商爲難情形大帥均已深悉六月彩票旣到杭能否暫准行銷姑候轉逹中座一面從速收帳七月票不得再售當由大福來店主陸愼之起答七月份批票現亦在途兩大令復諭云此係奉旨禁售儘可隨時退回現在爾等各自回店由本縣回明大帥代爲求緩幾日斷不能以中秋年終爲藉口公禀靜候憲批諭畢退入衆商復赴巡警道轅跪求楊觀察傳諭代表入内叙話並飭安慰衆人不得嘈雜代表入見奉觀察面諭此案係奉特旨禁售撫憲亦不能擅專現諸君代表衆商一再求緩大帥深悉内容已擬電部請示惟禁售彩票挽回絶大漏巵與浙省財用民生再有裨益雖有頭彩得來究係去多來少諸君明逹當能共顧大局現在六月份票旣已到杭本道自當極力代求展緩數天諸君當勸導衆商從速收帳靜候撫憲施恩可也諭畢送茶各代表退出後率領衆人回至公所續行開會布告全體謂當協力同心堅持到底必能逹到年終停閉之目的衆贊成至十一句散會並聞各店東夥貪圖一角小洋每家三四五六人不等至織錦公司則多至七人云 
[兵輪管帶縱兵閙事之原因杭州]  
　　超武督帶王立堂縱容水師搗毁警局巡士受傷一案已兩誌本報現悉鎭海縣之勸學所教育會自治所商會聯名公禀孫大令略謂本邑警局於本月十八夜三更時分被超武輪船兵丁四五十人蜂擁而入逞兇搗毁逢人輙毆拘留所縱放被拘人犯聲勢甚洶幸蒙仁憲彈壓得以解散不致釀成巨禍某等查訪起釁之由因超武兵丁在妓館逞醉尋釁巡記沙光明帶同巡警理勸不服反被兇毆遂將該輪兵丁三人拘送到局而該輪船兵丁結隊上岸閧入警局毁物毆人其拆壞拘留所者欲刦奪被留之三人也是夜滋事聞該輪頭目房長安管隊陳福生亦均在塲唯巡警與兵輪旣有水陸之分而各守各規何至多事乃聞輪船督帶王立堂紀律不嚴以致該兵丁屢與巡警爲難非但不辦兵丁且更仇視營警是十八夜之滋事實王立堂有以養成之也兵丁深夜上岸頭目管隊如房長安陳福生究不知所司何事而反率同閙事更屬目無王法何該輪大副如聾如瞶亦不禁阻幸而時在三更且警局設在城内否則官兵如此匪徒將羣起附和勢必累及地方恐不止毁一警局而已若不將王督帶據實禀揭並滋事兵丁按名重辦後患何堪設想某等爲地方治安起見除電禀層憲外爲此具禀伏乞迅賜詳辦以杜後患 
[鄂境又有三縣水災武昌]  
　　鄂屬咸寗大冶興國州三處屬地前因蛟水暴發四五丈兼之天雨連綿不絶河水陡漲較之去年尤甚高城不没者僅三尺許附城堤垸冲倒者甚多刻已由咸寗縣錢令大冶縣王令興國州陶刺史會銜禀報各憲查核矣 
[勸業會塲之見聞錄]  
　　廣東教育之效果粤省官紳商界對於勸業會非常熱心出品尤多所築别館不敷陳列臨時添建教育分館原定二十七日開館日來陳列本館又以物多不能應期布置完妥特先開教育館然已美不勝收普通學堂以圖繪成績爲最完全而工藝學堂所出各品色色俱臻精美景泰藍各式器皿置之京畿品中誠無以别雕刻牙角木石扇等觀者莫不嘖嘖不絶尤以象牙球爲最精有十七層有二十四層玲瓏宛轉可謂極鐵筆之能事矣至其籐木檯椅物美價廉尤足供日用之需女學繡花有足估全會塲之優勝者若陳萃貞所繡之墨水龍宛轉變化不可方物其他各圖亦鴛鴦針線分明在不把金針度與人者矣 
何不爲特别大物若是昨日午後二時有某學堂學生二人各持入門證一張由會塲前門入口當經衞士查騐核證係四月二十一日所發而塗改爲五月希圖朦混者卽指其破綻婉禁勿人該生不聽竟强入參觀至午後六時仍由原路出口衞士以其爲廢證堅執不許出口該生遂至事務所請庶務科員某君爲之斡旋某君以該學生係因研究實業起見情有可原立書出門條證與之揮之使去 
音樂協會第二次開會音樂協會研究中西音樂定期到會以助來賓之游興本定二十六晚開二次會因雨改爲二十七是日特油印請客傳單凡會中辦事各省協會人員有照相劵者均可入座不取劵資中東崑曲大家毛北山孝廉躬自按譜某君吹笛不能協律使易爲之某君亦善吟者也 
女子美術賽品之出色李女士士賢江南監獄學堂堂長王君馥芝之夫人也曾留學日本東京女子美術學校有年回國創辦女子美術學堂於江寗其於女子縫紉手工及各項美術科學均能習熟現有出品陳列於教育美術工藝各館者共百數十件就中以該女士所手製之折細掛屏四幅尤爲出色 
詳誌湖北館之盛况該館本日上午十時開館鄂省旅寗官紳到者甚衆衣冠濟濟實極一時之盛該館容積不甚大而布置錯落饒有雅意館之正室遶湖而築湖大亦可通舟前後皆係竹林凡轉折處復點綴巖石花卉另有别室三頗典折有趣館之入門處陳列第八鎭步隊模型商業中學堂模型勸業塲模型鄂省規模於此畧覩進而爲教育陳列所天産品陳列所染織工藝陳列所南上則有手工工藝機械工藝之出品而書畫室在其後是爲出口處出口東行有機器室該省工藝廠之軋花機 
 
 

Page 11

 
 
　　皮棍印字機及造磚瓦機吹水機打線魚骨機脚踏鑽床機具焉室左别有織布彈絨紡織機器室轉而西行業如山積者爲製茶室所謂三别室是也製茶室之左有竹樓有板橋板橋左有武侯隆中模型右伯雅琴臺及赤璧模型琴臺模型爲漢陽某工人所造赤璧則就塲中土堆而築者也中間臨湖面館面立北復有磚臺其臺仿城之女牆式其磚皆該省磚廠所自出館中出品佳者以景泰藍銅器漆器而尤以針釘廠所造光釘裝飾亭爲最他若染織工藝機械工藝所出之各種絨布花布各色之絲緞麻緞皆足適用其仿造之地毯檯氈及皮革製之衣包提包靴鞋等亦較東西洋之所出尤爲堅厚云 
江西瓷業公司出品之一斑我國瓷業出品天生美質爲全球各國所不能及惟舊日製造殊多未善近年得瑞莘儒制軍及滬上諸大實業家如張許嚴朱樊陳周諸君組織江西瓷業公司力求進步其出品遂日益精良此次運來賽品共有五千種之多計大小件數在五萬以外其陳列之處除工藝美術兩館外則有江西館及該公司專設之發賣所品類紛陳旣美且富洵爲出品之特色兹就觀覽所及略紀如下千圾龍游海水大瓶千圾大觀園圖大瓶仿韓文公畫記全圖千圾大瓶丈六雕鑲七層大塔（此爲中外未有之品據云製造年餘乃成）丈四雕鑲七層大塔千圾釉裡糽龍游海水大缸八百圾霽青釉五彩大缸八百圾仿康熙白釉五彩大缸千圾青花鬥彩大圓盤千圾五彩大桌面潔白平板嵌五彩花鳥掛屏各色平板堆五彩花鳥掛屏澆黃瓷虎仿康熙五彩瓷孔雀鳳凰四百圾萬花獻瑞瓶五百圾五彩琵琶瓶六洲地圖尺八桌面仿康熙三彩各種人物四百圾瑪瑙天球瓶嵌花瓷鏡各處各勝風景畫瓷鏡仿古廠官釉千圾大缸仿古月白無紋𥑤千圾大缸仿乾隆五彩飲中八仙八百圾大缸翡翠釉如意仿宣窰魚藻洗仿成窰青花三百圾瓶西式全套青花彩花餐具及茶具（日前勸業會事務所大讌中外賓客借用新式餐具滿座欣賞異常）西法吹畫油畫器皿滿漢全席碗件以上僅舉大端其他玩品如均泑龍泉泑鐵骨哥泑宣窰霽紅渡紅泑東青泑綠油泑米色泑寳燒泑法青法翠泑紫金澆青泑之各色花瓶用品如改良便餐器具盥沐器具茶酒壺杯帽筒花盆及文人需用之筆筒印盒水池婦女需用之脂粉盒油碟等件無一不備無一不佳且康君爲振興工藝起見各物訂價從廉日來觀覽者爭相購訂除現貨售價外另收有千餘金之預定欵云 
分類新聞 
政界 
[武陽開辦平糶之預備常州]  
　　武陽平糶事屢紀前報兹聞日前由府委會同商界某君赴錫採辦一千餘石來常紳商學界特於念八日在商會討論辦事規則及投票公决米價是日到會者除府邑尊外並有印委各官十數人各界百餘人首由正所長惲莘耘觀察宣布宗旨次由于瑾懷君朗讀規則經衆議决通過次投票公决米價以七十文者爲最多數（按米價不足八十文連運費等項總在八十以外又現在上白米市價已售至九十文以上極次者亦售八十四文）當由惲所長起言謂七十文固爲最多數然尚欲爲民請命再爲减價不知官紳之意如何府邑尊當言能减最妙商界某君言若减二文以一萬五千石計算又須多賠三千千恐欵一時難籌一再磋商仍用次多數六十八文議畢遂將各項升斗一一較量蓋用火印以昭愼重 
[考查憲政成績手續武昌]  
　　憲政編查館現派劉伯崇太史福姚至湖北江西安徽江蘇四省考查憲政成績昨已乘火車出京抵鄂遍詣各署局公所調查一切聞監理官程利川京卿以清理財政事務亦在憲政範圍之内所有清理財政局開辦迄今已歷二年其成績應一併開册列報靜候調查昨日已飭科員等赶速預備矣 
[增撫注意招屬塘工杭州]  
　　浙屬白端節以後霪雨兼旬金衢嚴沿江州縣同時報災洪流奔騰下注錢塘江又被逆潮冲激致北海西江等塘險工迭出浙撫憲增中丞當卽嚴札飭查日前據蕭山縣翁令禀復以奉飭馳勘北海全塘工程委屬危險其周發兩字號内即月華壩尤爲可慮業由該縣馳禀本府請飭山會塘工紳董星夜來省俾便擇要趕修等情兹奉增帥批該屬北海塘之月華壩周發等八字號塘身危險年久失修梅汎已逾誠可爲慮該縣務當隨時查勘遇有險工立時通禀事關民膜不必拘于成例至俞家潭旣經開工仍未將工次情形聲叙殊屬忽略該處塘身是否足資捍衞月華壩究應如何興修仰候郡城塘董到有立即督同會勘商定做法開明榜示再行會紳招工投標公估以昭核實不得偷减工科致涉虛糜是爲至要又山會兩縣耆民吳文查等聯名具控在工員紳虛糜冒濫工料窳朽所用沿塘樁木較原訂尺寸相去懸絶國帑民脂任情侵蝕以億萬民命田廬爲孤該環請從嚴查辦以保危機等情本日奉增中丞批示偷工减料有碍塘務若購辦樁木虛報重價尤屬貪冒所禀是否確有証據抑係得諸傳聞仰紹興府就近派員往查務將工料兩項逐細考察據實禀復勿得徇情代爲朦飾 
軍界 
[浙撫代司電爭鹽捕營總統杭州]  
　　浙撫增中丞前因浙西正課本屬商包運司無甚責任迭增各項加價及巡餉其繳數均視運銷爲多寡近年私鹽充斥短銷共三萬餘引歳入少二十餘萬元每遇解撥乏術騰挪是以擬將蘇五屬及浙西内外巡水陸鹽捕等營悉責成運司總統以該司本有疏銷之責事權旣一諉卸無從於三月間電商寳湘帥與張安帥旋接安帥電復照辦湘帥則覆稱已經交兩司及汪道會議俟復到電聞現以事逾數月未有辦法復電蘇撫程中丞略謂疏銷裕課首重緝私且此項巡餉出自商繳銷數偶短即有煩言頻年催繳幾於唇焦筆秃去夏曾藉口虧耗禀請停辦巡務未予照准四月即繳餉逾期且函致汪道謂五月巡餉涓滴無出以致汪道恐各營譁譟具禀辭差經飭司多方開導雖支持至今而責望巡緝之心更加迫切運司接統乃出各商所歡迎因念餉源所出運司統領事理亦順於因勢利導俯順商情俾踴躍輸餉不至譁潰之處實具深心况查汪道已試署巡警疏銷多寡不負責任似不如即委運司雖非蘇員而職任所在大局攸關江浙一家何事不可婉商用再電請核覆以憑會委聞蘇省司道對於此事多不贊成緣浙鹽運銷蘇五屬運司遥制鞭長莫及窒礙殊甚刻已禀詳蘇撫核奪辦理矣 
學務 
[僑商總理之熱心教育南京]  
　　南洋爪哇諫義里中華會館總理徐君博興熱心祖國平日提倡學務創辦學堂不遺餘力僑商子弟之得其資助回國就學南京者指不勝屈近因觀覽勸業會來寗躬詣曁南學 
 
 

Page 12

 
 
　　堂考察學務因知諫義里等埠學生多有因學欠費用欵支絀者徐君勗以奮志向學當將學生所欠欵項一律爲之擔任核計總數不下數千餘元之鉅 
[津提學注意單級教授天津]  
　　直學傳文宗以本省完全模範小學堂辦理美善足資觀感而單級模範小學堂尚付闕如已禀准督憲於學務公所就近創立單級模範小學一處挺暑假後開學日昨特札委城隍廟官立兩等小學堂堂長李簡臣君璜爲該堂監督 
[江省教育會開始集議黑龍江]  
　　江省敎育總會於本月二十日十二鐘開第一次通常會先由會長馬錫三宣布開會宗旨並章程十六條次由副會長提議組織教育研究所每逢星期日凡各堂職員及私塾教員等入所聽講力求教育進步再次由各會員提議江省各小學堂不放暑假略謂江省地處極邊隆冬極冷而夏日不甚熱近已五月身服棉衣尚不覺熱暑假似可不放至年假不妨多放幾日一則可省柴炭之費一則可免外來各生多受道路風霜之苦衆皆賛成最後公舉幹事各員始行散會 
實業 
[商會主持演戲之奇突吉林]  
　　烏拉街商務分會附設財神廟院内開辦已將一載該會賁議董鳳坐議等提出一種新奇議案擬聯絡商界各家於本月初間開一特别圑體會在財神廟演劇五日遂於本月十一日恭具增福財神名帖特請關聖帝君駕臨觀戲（俗傳五月十三日爲單刀赴會之期）當時該會職員均願賛成此值惟理案議董王某堅不認可出而反對然居於少數地位究難阻止遂於本月十一日在財神廟開臺演戲十三日午前十一鐘時正演張秀大戰皖城一齣忽有吉林府李太守派委劉藍田君率領馬巡數名前來張貼告示禁止停演該員弁一面協同巡警傳諭通知一面勒令戲班歇業辦理頗爲認眞詎商商坐辦鳳雲等堅執不允飭令戲班照常開演謂商會不歸吉林府節制所示等因碍難照准當下戲班人等遂照常開演劉委員再四飭令停演優人置若罔聞該員協商該處桂巡官欲開鎗恐嚇驅逐出境該巡官以未奉明文不敢冒昧勸劉委員和平辦理劉委員只得忍氣吞聲聽之而已一時臺下觀戲之人謡傳巡警將要開槍擊捕婦孺聞之多致涕泣奔走狼狽道路爲之擁塞云 
[農務總會舉定總協理蘇州]  
　　蘇省農務總會於二十八日在農工商務局開正式會計紹介到會者五十八人府縣亦均到會下午四時開會商局總辦王旭莊觀察蒞會監督先由書記員報告禀准立案及開會選舉緣由旋即投票選舉會董當選者爲尤先甲陶小沚潘伯琴吳卓丞湯耕餘陶福庭王文周倪詠裳沈君崇曹旅生朱載之蔡望之姚清溪蔣毓濬尤賓秋等十五人次互選總協理當經選定陶惟坻爲總理吳本齊爲協理並推定邵松年尤先甲蔣炳章方還等四人爲名譽董事湯耕餘爲會計員尤賓秋爲文牘員陶福庭爲庶務員繼議定於三十日假商會開職員會議並商訂辦事方法遂即散會 
雜記 
[武進令濫刑無辜常州]  
　　武進縣王蓉樵大令辦事籲頇其看管待質所之家丁係其姜舅凡遇收押者須納費二三十元不等日前安東鄉高小榮與某甲因田土事涉訟王大令判高出洋十六元了案高以一時無錢願具結限其交案並請某爲保証人王大令不允遂押入待質所數日復又提追高某遂言提案時被書差需索若干人所後被家人看役需索若干合計約六七十元再求寛限數日定當交案詎王令大怒重笞二千仍行收押時高子適在旁觀審痛六旬老父無辜被責稍有怨言王大令命差拘住亦責二千可謂濫刑矣 
[鄂督又懲不法劣弁湖北]  
　　漢口已革都司朱少圃本係會匪改正故積資甚鉅專以放債各妓院重利盤剥如債家到期無錢彼卽押人勒贖種種横行言之髮指示又娶著名悍妓陳玉香爲妻屢次虐斃婢女鄰人均畏其威無敢言者今正朱購一民女作妾入門未及兩月不得其歡欲轉售於妓院作賤該妾不從致被朱夫婦用棉塞口以火烙其身遍體鱗傷慘無人理聞日前又用燒紅烟籖刺其兩乳及下隂受傷過重因此斃命朱草草棺殮棄於後城堤外昨爲瑞制軍所聞即札飭巡警道飭漢口警局巡官會同夏口廳詣大通巷該劣弁寓所將朱夫婦一併拿解省垣發交江夏縣審訊從嚴擬辦旋又飭夏口廳將住宅查抄財産充公房屋發封聞抄出現銀數千兩人欠帳據數十册其欵約大萬金以外他項珍物等件亦値萬金 
清談 
[限制新紙幣之發行]  
　　度支部釐定兌換紙幣則例。已出奏矣。而限制官商發行紙幣。日内重行公布。善哉度支部又。得一大宗專利事業。外人之艶羡爲富部也亦宜。 
雖然限制之禁例。僅僅及于官商。而不及于洋商。亦獨何益。 
或者曰。此殆度支部爲獺敺魚爲叢敺雀之上策也。記者曰。不然。澤尚書將留以有待。 
諧談 
[變通實官捐之獻議]  
　　近有因財政支絀。倡議再開實官捐者。一般反對者。振振有詞。力排不已。然觀其大旨。則曰恐仕途龎雜耳。如是則請開實官捐者。略予變通可也。管見所及。敬告司農。 
一拍賣法拍賣之法。最可提高價格。此人人所共知也。今宜預計擬籌欵若干。酌定官銜一二打。（十二個爲一打）送交呌貨行。（俗稱拍賣行曰呌貨行）限價拍賣（拍賣定例擇最高價者予之雖然限價之貨不至某數之價仍可由局中人僞爲高下不使便宜爲人佔去也）至某數止則失官有限。而獲利無窮矣。 
一彩票法投機心熱。至今而極。如某某籤捐票。某某保商票。某某彩票。紛紛擾擾。舉國若狂。今日之現狀。當局可利用大機。擇若干美缺。分頭二三四五六七八彩。除頭二三彩。官階須略予。尊崇外。餘彩可用正九從九之官銜贈之。需欵若干。卽照數分刷彩票。定期發賣。則巨欵亦立集矣。 
探險錄 
[西部蒙古游歷談（卅四）]  
　　十巴爾噶那驛巴驛一寒驛耳。經央基爾匝勒窪地。攀臨央基爾匝勒山。地　黏土草木叢生。遥望巴杜義爾山。土默特人游牧者多。棲止於鳥布爾渾窪地。土質豐沃。有庫圖勒烏蘇噴泉。薩巴金人開懇耕地。多種蕎麥過勒噶琅圖驛。驛北匝　孛克特山。札薩克圖土人帳幕尤多。入札哈布拉克溪。有同名驛。薩巴勒人農戶。僑居其地營農業。極爲合法。畫地開懇。由克爾布恩河。開渠。引水以便灌溉。溝渠附近。雜草茂生。附近平野。現將一律開懇。推廣農務。過札哈布拉克溪谷。抵鄂斯山盡處。山路崎嶇。車行傾軋。過哈喇烏蘇湖窪地。扎薩克圖汗人牧畜者僑居於此。 
十一札哈布拉克驛出札合布拉克驛。道路北向。逹巴音呼都克井。沿途沙漠難行。至札們呼都克井。薩巴勒人帳幕散居其間。有哈喇烏蘇湖。鹹湖也。土地含鹽。飲水甚難。湖中有三四島嶼。禽鳥　　。薄暮溟溟。入哈喇烏蘇驛。宿焉驛址荒頽。無可記述。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（上海）]  
[上海城董事會報告宣統二年春季議事會移交執行事件]  
　　一件整理城根公地案已由董事會按照議决案分别禀呈道縣奉蘇松太道批答已札飭上海縣查議具復以憑核轉現已由縣通詳並由道詳請兩院憲核示 
一件法人擬於肇周路設粗電綫案已由董事會按照議决案禀請蘇松太道駁復四月二十八日奉批已據情函復法總領事查照飭知矣 
一件各善堂統一辦法案擬由董事會按照議决案函致城區城内各善堂於本年起每年十月二十日前製成明年經費出入傾算表每年正月二十日前製成上年經費出入决算表交由董事會移交議事會議决各善堂另行開單 
一件境内分區案已由董事會按照議决案籌辦西南兩區分界處已在測繪地圖閘北擬就新設自來水公司爲分區辦事處 
一件學務學宜案　已由董事會按照議决案備文知會勸學所分别會同籌辦 
一件改正道路案已由董事會按照議决案飭繪詳圖現尚在測繪 
一件設貧民習藝所案已由董事會按照議决案會同同仁輔元堂董勘察地址俟繪圖酌定再行報告 
一件處置艒艒船案由董事會按照議决案分别禀呈道縣設法驅逐四月二十二日奉縣文已出示限遷並飭地保地甲着各艒艒船于十日内一律遷移如逾限不遷卽派差協同巡警驅逐 
一件城内清道路燈及造屋給照案已由董事會按照議决案分别禀呈道縣奉蘇松太道批答來牘閱悉並據上海縣田令轉禀已一併移請巡警總局議復俟復到再行檄縣轉致等語 
一件城内捐務此照城外辦法案城外地方捐係照房租五厘徵收自屋則估計其店舖分别地叚繁簡酌定加收外馬路因無房捐一成二釐半城内擬居家酌收五釐店舗酌收七釐另陳辦法 
一件裁判位置案已由董事會按照議决案禀請蘇松太道核准並頒發上海南市裁判官圖記 
一件分配九畝地應得之地價案該地尚未清釐除二分歸官外未能收取地價 
一件請撥南市碼頭捐案已由董事會按照議决案具禀奉蘇松太道批答請撥南市半捐自可照准惟施醫放粥兩事應行擔任 
一件大逹公司租價案已由董事會按照議决案函請大逹公司照原訂合同付租 
一件各項預算案已由董事會按照議决案製成宣統二年經費出入預算表移交議議分呈呈道縣並請上海縣申報督撫 
一件請借公債案已由董事會按照議决案擬具表式章程惟還欵年期擬改爲五年 
一件新闢道路請免房捐案已由董事會按照議决案禀請蘇松太道移巡警總局飭下房捐委員遵辦並經呈縣請爲轉詳本月初三日奉縣照會業經據詳道憲奉批此事先據李董等並禀已一併移會巡警總局查照辦理俟復到再行辦知 
一件撈挖城内肇嘉浜案已由董事會按照議决案禀請蘇松太道撥欵 
一件城門關閉應歸一律案已由董事會按照議决案分别禀呈道縣由道行縣移營飭遵已准上海縣錄批照會到所 
一件道路橋梁禁止亭棺案已由董事會按照議决案呈請上海縣示禁　（未完） 
又（金山） 
[金山城廂議事會第一次議事錄（續）]  
　　十九日宣布保護耕牛案（議員張作礪提議）議决由董事會通告本區居民此後如有被竊耕牛者准其報由自由治分所代爲追究 
宣布改良火政案（議員張良朔提議）議决由董事會組織救火會支配各里員役章程另訂 
宣布禁止巫覡案（議員蔡德繩提議）議决由董事會呈請監督出示禁止並請札飭隂陽學勒令一律撤除另飭造報原有巫覡名册徑送自治公所備查 
宣布派定帶徵自治經費案（議員張作礪提議）議决遵照諮議局議决案呈請監督迅卽派撥濟用 
宣布遷移陸永義肝腸作劉順興銷皮坊案（居民沈士元許滋齡曹榮良沈誠基建議）議决由董事會傳諭該圖地保轉告陸永義肝腸作劉順興銷皮坊不准將汗臭穢水傾棄河内如違勒令遷移 
二十日星期休會 
二十一日宣布售賣食物限令普用紗罩案（議員張良朔提議）議决由董事會呈請監督出示曉諭於六月初十日一律實行一面知會巡警局隨時稽查不得藉端需索 
二十二日將十九日提議之改良火政章程三十條逐條研究迨全文通過後又依據章程第九十四條議决自治經費管理方法（一）自治經費由總董或協同董事管理之（二）自治經費滿一百元後須存典生息如在七日内需用者不在此例（三）自治經費除辦理議决自治事宜及辦事費用外無論何人何事不得挪借移用（四）公欵公産應辨其固有性質在同一性質之事件費用有不足時得酌盈劑虛以外概不得移用 
議至此已近下午七鐘本會期應議之事已一律完畢遂由議長宣告閉會 
本埠新聞 
[中國積聚興業公司開會紀事]  
　　五月二十五 
 
 

Page 19

 
 
日中國積聚興業公司開股東正式會南洋華僑内地紳商及各大股東代表均蒞會到者甚衆當經公推周味西廉訪爲臨時主席姚逹夫君爲書記由總理徐經明觀察宣佈開會宗旨並請舉董事及查帳員隨由股東公舉南洋華僑梁君炳農爲總董華僑蔡奇鳳君蔡天和君蔡天良君周味西廉訪徐竹亭觀蔡胡捷一觀察黃慕韓部郎鮑子雅中翰爲董事員華僑何輝如君爲由南洋回華查帳員譚學宏君爲由華往南洋查帳員爪哇分公司則舉華僑蔡天和君爲總理陳壽如君爲協理吳鏡秋君則舉爲上海分公司協理至總公司仍公舉徐經明觀察以總其成廣東京津及星架坡各公司前經舉定各員今不另舉旋由總董梁君炳農演說大旨謂欲興中國實業非結圑體合大羣集厚資本不能挽利權而占優勝今徐經明觀察仿西人集會代股成法集大資本以興實業蒙海内外同胞贊成慨認巨股鄙人不才又蒙舉爲總董敢不勉盡棉薄以期爲祖國實業一盡心勞云云梁君又提議丙會二十萬份全歸南洋招集由蔡天和君担任招足之數以一半撥歸中國一半存作爪哇資本次又提議改良章程及維持股東權利辦理議畢散會 
[單級教授練習所畢業紀事]  
　　本月念九日午前九時江蘇教育總會附設單級教授練習所行第二届畢業式共聽講員五十二人内由各省派送者十九人先於二十七日午前由會中指定實習教授之兩小學教員各率生徒到會送别二十八日午前由各講員及會中駐辦員與聽講員開談話會先後贈言歷三時而散至畢業日會中各職員均於九時到會主任講員報告成績後會長　侍郎親授證書殷勤致詞所以勗勉畢業學員者甚至復由龔子英君馬相伯君袁叙畬君相繼演說次由聽講員總代表及各省聽講代表誦答辭畢遂散會 
唐會長勗勉詞之大要本日爲單級教授練習所第二届畢業之期本届來會練習者各省所派已有經騐之員甚多此固本便所歡迎而希望於將來之效果則自此愈大矣現當豫備立憲時代教育爲憲政之根本而吾國經濟困難逹於極點欲期教育之普及自不得不從珍惜教育費入手若單級小學之組織法及一切教授管理訓練之方法現届畢業之期諸君孰聆講員之緒論目練習有素可勿贅也今爲諸君畧述意見一國民教育之宗旨單級小學與多級小學無異而注重生計之關係尤爲目前之要點一單級小學之編制便於鄉村而城市經費缺少之學堂亦可參用一單級小學之編制便於推廣小學而已成立之多級小學亦可參用此法漸改爲合級教授則經費不至逐年加增一任小學教員者須矯正近今任意缺課之習慣抱定誠懇宗旨引起社會之信仰心一單级教授法之根本在師範學堂附設單級小學以備實地練習特設練習所僅目前救急之法而已一擔任教育者須奮勇任事爲豫備立憲之助力此豫字當體會易經雷出地奮之義勿誤作猶豫之豫看 
[改過局委員記過]  
　　改過局委員馬鍾珣禀報逃脫押犯三十六名先後拿獲二十八名尚有楊阿木等八名查緝未獲兹奉滬道蔡觀察批云查得該所時有押犯逃逸已非一次此次竟去三十六人足見該委員平日漫不經心本應禀請上台核示姑念獲犯不少從寛着記大過一次以示薄懲 
[地保威逼人命]  
　　二十三保八圖副保錢步周日前向圖民辛煥成索詐不遂肆行凶毆辛以無端受辱氣忿不平遂私自回家吞烟斃命死者之父正欲到縣喊寃即有人出爲解勸賄給銀洋遂將尸身草草收殮刻爲本縣田大令訪悉以該地保威逼人命又敢賄和實屬不法已極昨特飭差下鄉將錢步周拘住帶回縣署諭飭看管候訊 
[江督批飭撤銷醫學公會P ] 
　　江督張制軍批郎中廉泉等廩云醫學公會所以會合同志質疑問難發明新理至互換智識而止兹據禀稱王楨於設立公會之後輙於醫學公會報紙刋有選送會員課卷姓名聲明俟評閱給還即行揭曉等語兹查此項課卷並未據呈送來轅該公會于毫無影響之事輒公然揑登報紙殊堪詫異來禀謂爲藉此歛費殆非無因抑思醫士應受公署許可將來自有執行章程豈該公會所能影射似此譸張爲幻謬妄殊甚所有王楨等禀准設立公會之案應即撤銷仰蘇松太道卽便轉飭遵照 
[永年公司舉行新屋開門禮]  
　　永年人壽保險公司在廣東路所建之石屋規模宏大工程堅固需時多月始行告成特於昨日舉行正式開門禮遍請中外紳商及保險諸君前往閱看新屋欵以酒點議長曼克腦特君即席演說歡迎來賓並稱譽總理韋脫君辦事精幹故公司有此成績旋請來賓飲酒一标衆乃舉杯歡呼以表賀意 
[法文書館勉勵學生]  
　　新北門外天主堂街法文公書館於本月念四日由監院神甫考察課程旋放暑假並由教習知照各學生須於假期内在家自習算術等科遇有不能明晰之處可至西城河浜七十一號門牌教習處請爲指導 
[法租界將有燈彩]  
　　西歷七月十四日號即華歷六月初八日爲法國改立民主之紀念日法租界舗戶居民又將張燈結彩共伸慶祝工部局亦已諭飭工匠趕將懸燈桿木曁彩牌旗幟一律預備届時妥爲佈置 
[謝贈]  
　　昨承位中善堂送來正氣丸一百服救急散臥龍丹各五十瓶謹當代爲分送書此誌謝 
[城内]  
　　澈究拐案○汪金華偕妻毛氏將干金榮吳老三扭至縣署前晚提訊汪供小的所生之子年五歳女年七歳均於正月内失去不知下落嗣據干金榮等云可以包尋騙去尋費不少今向催索反被辱罸求請澈究訊之干吳二人同供湖北人在花衣街剃頭店爲夥餘供支吾田大令喝將干鞭背四百下笞責五百板吳鞭背二百下笞責四百板均不供認復飭跪練踏槓約一小時之久仍各狡展不承判一併還押候再嚴比 
連斃三命○支長元前與胡萬大妬姦將胡戮斃姘婦王萬氏亦遭刃傷昨晨該氏在縣署女押所内因傷斃命遂由公役將尸身移在縣署頭門白虎殿上聽候相驗見者謂該氏懷孕分娩在即其小孩猶在腹中動邊不止殊爲可慘云 
跳出火坑○妓女趙雪寳昨至城内西四區賊請超豁發堂當由該區轉押一路巡局請爲訊該適德正巡官因公赴寗逐奉巡警道汪觀察札委裁判課員孫叙齋明府到局代訊趙雪寳供蘇州人年二十一歳父母早故於十歳左右在蘇地某公館爲婢至十四歳時被隣居蘇老大誘騙來申賣於妓院爲 
 
 
] 

Page 20

 
 
　　娼迄已多年受苦不堪求請超拔判送普育堂留養擇良婚配 
捕頭被拘○巡警總局偵探長孫榮生之夥王金福在小北門内查見許桂手攜洋槍在途行走當即拘解一路巡局審訊許桂供小的向在寳山縣充當捕頭槍係緝匪所用現因開放不靈攜出修理求鑒判許先行交保洋槍存局候函致寳山縣詢明再給 
屢戒不悛○朱裕卿屢犯竊案經各巡局獲案懲辦已有六次近又偷得衣服各物被巡長查獲解至一路巡局訊供不諱判發押改過局一年期滿驅逐出城 
道批四則○陸阿衡禀批案據縣詳業經批飭移催南邑協提陳蘭三王三和歸案訊辦據呈前情仰上海縣遵照前批辦理具報馬張氏禀批仰南匯縣迅速核案辦结具報勿遲黏抄並發楊文卿禀批所請能否照准候移巡警總局查明飭遵抄黏附沈樑禀批據控是否屬實候諭總書澈查禀復察辦抄黏附 
[南市]  
　　恐難安分○周新仁之妻蔡氏因與趙永清私識控奉工程局發堂留養在案兹該氏一再禀求復訊裁奪局中因卽傳周到案訊供自願領回詎氏相見之下又不肯隨夫回去嗣經親友婉勸始隨回完聚 
懲辦拐匪○總工程局偵探查獲拐君束榮譜管正卿張阿司及被拐男孩倪如三陳榮堂一併留候訊究已紀昨報昨將孩父倪來喜傳案由陳裁判提訊倪供寗波人與陳士富當隣陳孩與小的之子同在火車站被拐無蹤即出賞格招尋幸蒙獲案求請給領訊之束供紹興人向開新衣店前因犯事被公堂責押釋出未久今路見兩孩在途哭泣是以與管串拐管供揚州人向業剃頭擬將兩孩帶回原籍爲子張供通州人僑居新閘推車過日詰其共拐幾次俱供初犯判束戒責六百下押改過局五年管責四百下押改過局四年張責二百五十下押改過局二年一面飭倪邀同陳士富覓保來案將孩領回婦人私逃○西門外收字紙人于宗發之妻陶氏私逃無蹤由隣婦謝韓氏目見顧瑞生之妻蔡氏領出遂將蔡氏扭控西區移解工程局訊供不認判氏交保候查明再訊 
分别追償○楊嘉棟前將洋燭多箱托西門外榮康燭店代售被欠銀八十四兩洋二十元前日向索無著遂將店主朱世恩扭控西區解至工程局訊理朱供由司帳鄧某付過洋五十四元有帳呈電楊稱未收判朱交保先將欠欵理明然後自向鄧薦保人追理 
仍難抵賴○北市燕慶園酒館收帳人徐欣成昨向南市萬晉源火腿店收取酒席洋九元有餘該店不認當將店夥胡益順扭至工程局控追經陳裁判訊得胡認欠屬實判胡交保限二十天内如數理楚 
[閘北]  
　　調查証據○美孚洋行稽查冐牌火油之某日人在美界恆大洋貨店查出冐牌油十餘箱據去係向閘北怡和祥批來由掮客陳鳳鳴經毛昨日該日人偕同美捕房西探至四路一區請派長警協查証據巡官准之 
催造菜塲○烏鎭路一帶菜攤林立汚穢不堪迭經四路一區黃正巡官諭令遷往公益里菜塲以清道路乃各販戶抗不遵遷嗣又公舉代秀投局禀准在洪安里對面自造菜塲迄未舉辦昨經巡官傳到販戶浦雲卿等諭令赶緊建造若再遷延定干未便 
拖欠貨價○姚竹琴控被溝匠頭唐德順拖欠貨洋三百餘元昨經巡警總局孫正裁判提訊姚供職商向在治下開設姚生記瓦筒作去年被唐賒去貨洋三百五十元迄未歸還請爲究追質之唐供詞游移判唐限一月清還旋由唐友梅投案人鋃並保遵限繳洋遂卽釋出 
紏衆賭博○住居華安坊某成衣店樓上之李阿福前晚紏集賭徒王福根魏阿木王長生朱阿大馬阿六薛招雲朱小弟李阿六等聚賭抽　被四路二區巡士查獲一併移解一區訊究判李阿福罰洋二元王等六人各罰一元朱小弟李阿六因不認同賭從寛各罰五角一併充公具結斥退 
[英租界]  
　　讞員喪嫂○公共公廨寳讞員因公赴寗未回昨因其嫂夫人在靜安寺路公館内病故當由家人電致江寗催請回滬料理喪務 
烟賭幽窟○羅阿桂賃居廣東路西上林街八十五號屋内紏衆賭博並設烟楊由探查獲昨解公堂訊實判罰洋三十元充公烟賭各具一併銷燬並飭將屋發封 
調戲女子○新閘捕房門差華捕吳順榮控薙髮匠王阿二調戲伊女阿大昨由包探將王拘解公堂請究吳與伊女偕見証韓正祥上堂証明判王押一禮拜並飭其店主即行辭歇　 
串匿女子○鄉人王文炳控王爍生楊太保串匿伊妹雪英昨由包探將王楊二人解廨訊究判均交保限三天交雪英到案訊核 
引人入勝○錢友三張阿二均在虹口賭檯上望風前日潛入租界誘人入局被探王寳生一併查獲解廨訊實判各押兩禮拜 
來歷不明○住居寗海路二百五十一號屋内之粤人蘇阿七因收買來歷不明之衣服由探查獲昨解公堂請究判蘇交保候原告到案再核 
虧欠洋債○陸梅春因欠美商麥路士銀兩被控昨由公廨傳案交保候訊 
被告到案○邱稼蓀控金鏡清吞帳周恭祿控周元林周元欹周裕田吞欵陳福清控顧占元欠銀昨由包探將吞被告傳至公堂過堂候訊 
塗改彩票○陳炳章將已廢湖北彩票塗改五月份開彩向王四明混售騙洋昨由包探將陳查獲解廨訊實判押十天彩票塗燬 
驅农淫婦○馬胡氏控姣夫王阿二竊衣由探查獲昨解公堂訊明孫氏自行質去中西官以該氏淫蕩刁狡未便容留租界著即逐出 
竊案彚誌○胡熙生控劉大與周子才串竊洋十四元一案昨經公堂訊明以周無干開釋劉押三禮拜示儆日本郵船會社控梅海榮朱春林胡仁串竊寗波漆十七桶一案昨由捕房將梅等解廨請究判押候禮拜五訊核車庽主婦沈何氏控王阿二竊取東洋車一輛昨經公堂訊明判王押一月過犯王阿春竊取王阿二衣物由廨訊實判押一禮禮期滿仍逐出租界李經新控朱友生竊取羽紗昨經公堂訊明判朱押一月 
[美租界]  
　　洋兵逞兇○昨有法國艦兵一名雇坐六千八百十五號人力車約數小時祇給小洋二角車夫陳阿四向之爭加反被繫傷頭面當由巡捕拘入捕房捕頭飭償養傷洋一元了事 
沿途鬥毆○李輝章昨與朱阿三在禮查路口角相毆朱被毆傷由捕一併拘入捕房捕頭命李收押朱送同仁醫院醫治 
米店失竊○東有恆路一百十號某米店夥昨晨投報捕房稱被竊賊於前晚竊去鈔票現洋百餘元請爲查緝 
並未毆傷○住居乍浦路之高羅氏前晚與同居陳汪氏口角鬥毆昨由陳汪氏投報捕房稱被羅氏毆傷捕頭命送同仁醫院驗明不實斥退不理 
拐逃無憑○李高惠昨將韓阿雲扭至捕房控被拐逃胞妹捕頭因詢無實據飭赴公堂控訴 
[法租界]  
　　注重衛生○法工部局查察街道西人蒂羅氏以近來天氣炎熱各處街道理宜掃刷潔淨各弄内所置之小便處尤宜清潔以重衛生故特製藥水車數輛雇工將辟穢藥水裝入車中載入珞處澆洒以免釀成疫癘誠衛生之要政也 
添裝水表○法界自來水公司經理人以界内行號居民向章裝置龍頭不另設總門水表俾得隨意取用今則戶口繁多用水多寡不能核計爰派工匠各於門外添裝水表以便稽核 
來函更正○閱廿五日貴報縣案内登有程永清供稱在敝公司爲夥等語鄙人按程永清已於一千九百零九年三月辭歇迄今並未再用應請更正康寗人壽保險公司泰克老克 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[海參威闔埠華僑王廉欽等請願國會懇求農工商部代奏呈]  
　　爲速開國會以救國危懇請轉呈代奏事竊我國自甲午良子以來外侮頻臨内　蜂起喪師失地賠欵以億萬計辱及我君后貽害我人民凡我國民莫不欲同心戮力以雪此恥祗以上下隔閡君民不得相接致朝廷爲叢怨之藪人民無祈嚮之方廉欽等覊留異域愛戴宗邦每念及此未嘗不嘆息痛恨者也及見丁未九月十三日戊申六月二十四日八月初一日孝欽顯皇后懿旨德宗景皇帝三次上諭明定君主立憲之制度九年爲期頒布憲法召集國會正期我人民以困苦之餘身受隆盛之曠典能不色然以喜奮然而興第自預備以來二年有餘朝廷徒以新名目責任舊官吏官吏惟有敷衍塞責辜負朝廷之美意長此以往而欲預備之完竣雖推而至於九十年亦無以救一髮千鈞之危局無怪我人民之大爲失望而有各省公舉代表伏闕上書籲懇速開國會之舉也乃於去年十二月間閱俄報知奉旨未蒙允准不徒廉欽等奔辠號呼惶急失措即邦交較厚之外人亦深歎我國政令之過於遲緩坐悮因循其素挾侵蝕政策者則更或笑或罵紛騰於報紙廉欽等覘此累卵之危機受此奇辱之激刺雖冐萬死能不爲我皇上及我監國攝政王披瀝陳之夫速開國會之效果關於内政外交及根本之根本者各省代表孫洪伊等盡言之矣廉欽等固知皇上及監國攝政王望治之殷較之我人民有過之無不及豈忽此而不一念及之所以靳此期限者實如上諭所謂幅𢄙遼闊簿備未完國民智識程度又未畫一遽開議院反致紛擾可謂聖慮周詳皇猷愼重惟國會之開爲我國數千年來未有之創舉如何爲完全如何爲畫一朝野均無標準廉欽等不揣冒昧謹援引以証明之粤考環球受人保護之國如朝鮮印度等不計外凡獨立之國憲法之美備者無論矣其與我堪比例者莫如俄羅斯最稱幅𢄙遼闊之國也程度之不齊至今自兵農以下目不識丁者在在皆是旅大販後頒布預備立憲之令期年之内無所設施俄民請開國會俄政府先阻之而卒聽之然猶思設法操縱而箝制已於是開會之日第一件交國會以阿穆爾鐵路接續案國會謂現有東東鐵路之自由行動可無須此第二件交以歳虧五百萬兵費案不數分鐘國會於烟酒糖火柴四項下加捐補助决議人民以爲議員經由國民公舉旣經國會决定無不樂於捐納絶無抵抗言減者俄國上下隔閡之積弊至此銷除國會旋亦成立以彼例此我國固無待九年之期限而始可開國會之一端也計宣統八年召集國會之期亦祇有七年爲時誠無幾我人民之所以懇籲縮短而急不能待者實有不得已之苦衷蓋未來時代之七年中雖不敢决定如何危急如何失敗卽如過去時代之七年中其危急失敗我人民所共見共聞而不能諱飾推諉者如借貸外債喪失路礦不設軍備等不一而足夫外債之能亡人國如印度芬蘭埃及等不勝枚舉朝廷借貸能弱人國之外債靈失能富人國之路礦不設能强人國之軍備上無芻蕘之詢下無諍諫之陛遂孱弱萎靡一任諸大强國爲所欲爲莫能抵制是朝廷之自安貧弱自棄國民也夫外債旣借誰能還之路礦旣失誰能贖之軍餉不給誰能供之非我人民而何設使過去七年中有國會爲之監察爲之援助能致若此之危急失敗乎過去代時之覆轍即未來時代之殷鑒近思旣往决想將來國會之開非特不可遲至七年之後其實不可遲之俄頃之間解圍城而無援應處凶歳而乏積儲其不至危急死亡者幾希此我人民所以急不能待而欲請願縮短之一端也四萬萬之人民卽我國四萬萬之分體也合之爲國分之爲民國之所以爲國者因有民也民之所以爲民者因有國也國危則民辱民散則國微今各省所舉代表孫洪伊等是四萬萬人民所結合之公體也以四萬萬人民所結合之公體請開國會是四萬萬人民自救個人之滅亡即所以保國家之鞏固也（未完） 
小說 
[中國貞探小說繡衣盗（三十八）]  
　　第十回八十板小人作威福一席話名捕肆高談 
李司馬聽了大喜。連忙問煙壺現在什麽地方。姚嘉祖道。那個烟壺。又不是眞的。不過是個燒料貨罷了。又不値什麽錢。早已不知給我丢到那裡去了。如今那裡還找得出來。李司馬道。你不要混話。這個煙壺。是王中堂最愛的。王中堂是個著名的賞鑒家。難道他連個燒料鼻烟壺都看不出麽。姚嘉祖道。他們大人先生的賞鑒。都是這個様兒。不過如此。那裡有什麽真眼力。李司馬聽了。不覺微微的一笑。也不開口。只問他在雲中丞家竊物是怎様進去的。怎様的一個情形。姚嘉祖也細細的供了一遍。又說我雖然犯過幾次竊案。但是我偷來的錢。也不是我一個人用的。一大半都是　給那班困苦的貧民。艱難的親友。就是我偷的那些人家。也從没有一個平民編戶。都是些有錢的富戶。著名的大員。不是刻薄成家。就是貪婪致富。像這様的錢。我就大大的偷他一下。也算不得傷天害理。如今旣然敗露。也不必再去說他。只請照例定罪就是了。至於說我假充職官。我實在報捐過一個候選同知。現有官照在我小妾那裡。可以吊來查看。只有一件事兒。我心上實在不服。現任的總捕赫心泉。和我是結義兄弟。平常的時候。也不知三十五十一百八十。向我借過許多的錢。那一天又要向我借一千銀子。剛剛那個時候。我湊不出一千銀子來。他便跪在地下。再三央告。没奈何只得晚上到王中堂家去。做了一躺生意。方才湊了一千銀子給他。不想前天何太尊把我發在他那裡去訊問。我心上還覺得十分高興。那裡知道到了堂上。不由分說。就把我打了八十下大板。現在那一千銀子的借據。和結義的帖兒。還有許多往來書信。都是他親筆 
 
 

Page 27

 
 
寫的。請你把小妾提到。當堂叫他把這幾件東西。和我的官照。都取出來當堂呈閱就是了。那班站堂的差役。聽了姚嘉祖和李司馬你來我去的。齊聲喝道。什麽你不你的。到了這個地方。還敢這般放肆。李司馬聽了姚嘉祖的一番口供。覺得他雖然是個竊賊。倒還有些英雄氣概。不是個卑鄙。齷齪的小人。心上倒有些憐惜他的意思。聽了差役們這般呼喝。連忙對他們摇手。叫他們不要多說。對着姚嘉祖問道。你的話兒。可都是眞的麽。 
國外新聞 
[世界罕有之大比武]  
　　二十八日倫敦電云里伐逹省里洛之路透通信員電稱目下瓊生與桀拂里斯二人已停止試驗之總習諸事均已豫備其勝籌則桀操十成瓊操六成半所賭之欵共逹英金二十萬零二百磅其數之巨爲從前所未有又電云里洛地方游客紛集大有不能容納之勢目下多料桀拂里斯有鬥勝之望 
[愛爾蘭地産債劵發行]  
　　二十八日倫敦電云愛爾蘭地産債劵計英金四百萬磅業已發行以三厘起息每百實收九十二磅零十先令 
[飛船家慘遭非命]  
　　二十八日倫敦電云法國飛船家逹區台君在萊姆斯飛船會駕乘飛船飛行六十英里之遥不意船殻鬆落逹君乃由六百英尺之高處倒墜落地登時殞命其母及姊並妻子等均在塲目覩此變　按　姆斯飛船曾於西七月三號開始至西七月十號閉會前次西五月二十六號開會時與賽者爲狄克生君克利斯的安君曼屈勞脫君巴恩君葛逹脫君愛菲芒君賴巴利君白利格脫君逹區台君之名並未在内 
[居留島問題近聞]  
　　二十八日倫敦電云據君士坦丁電稱抵制希貨之風潮業已漸衰土政府已行文探問德奥兩國政府對於居留島問題之意見以冀明白解决此事 
[夏島俄民歸法保護]  
　　二十七日柏靈電云聖彼得堡某報載稱美政府已嘉納俄政府關於夏威夷俄國移民問題宣述之志願哈爾濱移民局不日卽將撤去俄民之已抵夏島者概歸法國領事保護 
[俄國軍界近事]  
　　二十七日柏靈電云有俄國士官數員被疑以軍界秘事洩諸斯丹堡伯爵恐將逮獄 
[德員將探北極]  
　　二十七日柏靈電云齊泊林伯爵往探北極之坐船曼恩號業已啓椗開往斯闢攷堡（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[度支部會奏遵議閩督奏練兵興學請將關稅節省歸公餘欵全數截留礙難照准摺]  
　　奏爲遵旨議奏恭摺會陳仰祈聖鑒事内閣抄出閩浙總督松壽附奏閩省練兵興學請將關稅節省歸公一欵全數截留一片宣統二年四月初三日奉硃批該部議奏欽此欽遵到部查原奏内稱練兵興學爲當務之急光緒三十三年閩海關改歸總督兼管後經臣將洋常兩稅年可歸公銀一十七萬八千餘兩先後奏咨請留閩省練兵興學之用嗣准部咨每年共撥給銀一十萬兩餘欵除開支公費等項外仍令存關候撥等語查添設步隊二營歳需銀九萬九千九百餘兩除騰出防練餉裝併綠營底餉以及各項雜捐抵撥外尚不敷銀四萬八百餘兩又補設協統部屬官目兵夫年需薪餉服裝銀八千一百九十餘兩又成立時應用服裝等項銀四百四十餘兩均欵無所出是前項所撥之十萬兩已去其半矧學堂日亦加多如教育會高等師範法政商業工業蠶業農業存古各學堂無一不賴補助而法政高等兩學堂尚須擴充農業存古校舍尚待建築亦無不集視線於關欵省外諸學堂多以未得津貼爲向隅洵非寛籌經費無以資軍用而宏教育但核計歳收節省歸公一欵除支銷外光緒三十四年餘銀四萬餘兩宣統元年餘銀五萬餘兩尚不及六萬之數當此部庫同一艱窘本不敢率請截留置部撥於不顧無如欵關要需閩省係著名瘠苦之區實未便别加羅掘致滋擾累合無仰懇天恩俯念閩省財力困難練兵興學爲急准將關稅節省歸公餘欵全數截留以資補苴等語臣等伏查閩海關稅務自光緖三十三年六月改歸閩浙總督兼管該督實力整頓一年期滿奏報常洋兩稅查出各欵共節省歸公銀一十九萬八千三百一十六兩零請留作本省練兵興學之用經臣部查核原案議定每年於前欵内撥給銀十萬兩俾資應用餘欵除開支關務等處經費外仍令存關候撥等因奏准遵行在案今據奏稱前因查閩省財力非裕軍學兩界均有待用之欵自係實情惟關稅乃部撥要需各省練兵興學均係就地籌欵臣部從未將經管關稅准其自行截留前項常年經費撥給十萬實因該督整理關務著有成效是以於溢收之項酌予籌濟係屬格外通融未可再求增益雖據原奏聲稱近兩年節省歸公一欵除支銷外每年祇餘銀四五萬餘兩爲數並非甚鉅惟查該關薪水局用該督於接管關務摺内奏明在平餘項下開支及至奏報支銷乃在於節省歸公項下開支經臣部查照粤海關辦法行令將閩關平餘銀兩嗣後歸入節省歸公案内列收造報並令將已收平餘查明補報如果遵照部議將平餘一項歸併計算則前兩年節省歸公餘存候撥之欵當不止四五萬之數又查前項實存銀數僅據上年九月間該督第一次奏銷自接辦之日起截至三十四年九月止共收洋常兩稅節省歸公洋銀三十萬一千六百三十兩八錢五分八釐除撥給關務處公費各口支銷並興學練兵等項共洋銀二十四萬四百七十八兩一錢六分四釐外實存洋銀六萬一千一百五十二兩六錢九分四釐摺内聲明餘存銀兩本應存關候撥惟因洋稅奏銷不敷業將前欵隨時借用請俟洋稅征存有銀卽行如數撥還並據奏稱興學練兵經費各年用數以十萬計之不敷居多今限以定額惟有按年照數開支有餘不足由閩省截長補短自行設籌各等語是該關協濟本省興學練兵一欵每年十萬兩之數旣經臣部核定在先不敷之欵復由該督認籌於後自應查照臣部奏咨成案辦理以清界限所請全數截留之處實屬碍難照准恭候命下卽由臣部行知該督遵照辦理所以遵議綠由理合恭摺會陳伏乞皇上聖鑒再此摺係度支部主稿會同陸軍部辦理合併陳明謹奏宣統二年五月十六日奉旨依議欽此 
短篇小說 
[花蛺蝶（黔南炎嗣劉炎著）]  
　　第一節赤足者與紳士 
　　日本東京市内小石川區地方。人烟稀薄。大塜窪町以北。尤覺荒冷。一日薄暮。有一人自南來。身之高適中。八字鬚。着意大利外套。内充黑衣。鼻跨金絲鏡。口中含烟捲。戴紳士帽。腦後髮新薙。一望而知其爲紳士。行至一小屋旁。負手沈吟。似待人久不至者。 
旋有一人由北而至。衣和服。外套亦玄色。赤雙足。着沙棠屐。腦後髮蓬蓬。似久未刈。行背電光。故不審其面貌。然度其神情。不過二十許人。趨至小屋旁。拍手曰來乎。紳士自屋後出。巫答曰來矣。汝何遲者。兩人竊竊私語。糢糊不辨。惟順風聞愛子醫士數字。 
語稍久。紳士曰飢乎。後至者拍其腹曰。此中空空久矣。紳士曰。如此。誤乃公事。後當更飢。自囊中取皮包。拈銀錢數枚與後至者。謂之曰速去覓食。吾將待子於彼處。後至者曰何處乎。 
紳士似微怒。咈然曰。澡堂後。二人遂各分手去。 
時夜將半。四顧寂寥。木屐自東來。聲細而脆。决爲婦人。行至小屋外。復折而東。迤邐入浴室。暗中微聞人聲曰。此豸此豸。聲甫息。革履灑灑然自遠而近。則警察交番者也。 
又一點鐘後。電光慘綠。星影漸沒。道無行人。去二人交談小屋處約半里。微有呼救聲。似是女子。又似小兒。五分鐘後。聲即渺。 
小屋中老嫗呼其子曰。何處似殺人。汝盍起往視。其子悻然答曰。母癲耶。如此寒天。眠猶覺冷。誰復有閒情預他人事。况此聲至微。或犬之捕野猫也。言畢。母子皆熟寢。（未完） 
 
 

Page 35

 
 
   
 
 

Page 36

 
 
神驗無匹驅黴靈葯毒滅本舖大阪森下博藥房商標 
ＤＯＫＵＭＥＴＳＵＴｈｅｂｅｓｔｃｕｒｅｆｏｒｓｙｐｈｉｌｉｓ，Ｇｏｎｏｒｒｈｅａ， 
Ｒｈｅｕｍａｔｉｓｍ，ａｎｄａｌｌｖｅｎｅｒｅａｌｄｉｓｅａｓｅｓ， 
ＭＯＲＩＳＨＩＴＡ　ＣＯ，ＯＳＡＫＡ，ＮＩＰＰＯＮ 
大日本陸軍𠚤醫總監男爵松本閣下大日本陸軍𠚤醫正雪吹先生両大家賛助練製大日本醫學大博士七大家合議方劑大日本官設五大驅黴院長經驗保證 
耑治 
楊梅結毒　魚口便毒　五淋白濁　赤濁虚淋　下疳横痃　尿後下血 
龜頭腐爛　濕毒五痔　節關腫痛　四肢倦怠　耳鳴花眼　滿身紅雲 
等諸症並因四季氣象變遷發症一切疾毒俱服此藥神驗靈妙奏效甚速夙已馳名中外眞爲天下無匹矣凡雖現無斯病之人常日照法服用之必能有排毒斷根强健膓胃補益血脈兼清腎之效　毒滅靈藥監督　大醫　澤田吾一大先生 
價目　 
服二日量日金拾五仙　服壹禮拜量仝四拾五仙　服貳禮拜量仝八拾五仙　 
服四禮拜量仝壹圓五拾仙　服八禮拜量仝貳圓八拾仙 
毒滅虔製老舖日本大阪備後町　各處馳名藥房均皆代售就近購取是祈森下博大藥房 
總經理上海河南路東亞公司書藥局 
[馬蹄牌除疫藥水]  
每鐵桶水重四斤價洋一元水重八斤一元七角半上海老晉隆洋行總經理 
近來市上發售避疫藥水名目雖多效騐實少本行主人深鑒於此選運歐美各國除疫藥水若遇酷暑穢氣薰蒸避之不愼痧症即發甚致難以醫治本行主人研究衞生起見將除疫藥水加水調和灑於各處有疫可以驅避無疫亦除百病倘滴在身上以及五金雜物綢緞布疋等類均不損壞亦無汚點售價旣廉受益良深實袪疫之至寳衞生之要藥也諸君賜顧請認明馬蹄牌爲記　上海各洋貨店均有出售或至老晋隆亦可 
除疫藥水之用法其藥力甚大一分藥水可　百分冷水以此類推將藥水并冷水放於桶内調匀然後灑於臥室以及井竃等處驅疫之功不可盡述歐美各國以及各省醫院均用此藥水不論霍亂吐瀉傳染痧症等將藥水調匀灑於各處不致傳染如遇洗浴可入一二滴於浴湯内能使肌膚滋潤週身强壯屢試屢驗所以西人無疫症之患全賴此藥水之力 
 
