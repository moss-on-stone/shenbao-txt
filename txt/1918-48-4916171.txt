# 1918 - 48 - 4916171

 

Page 1

 
 
   
 
 

Page 2

 
 
   
 
 

Page 3

 
 
時評　 
　　吿急（冷）　　 
　　川事巳無可言折而入於滇矣湘事相持不動未見有所解决矣邊疆之報日有所聞徒　　　　　　 
負參戰之名矣防疫之法厄於武人今且逼　　　　　　　　　　　　　　　　　　　　 
於南方矣是近來之事無一非急而吿者固數數至也然而當事之人既得此吿未嘗有法以解此急而又每每以種吿急之因此其心果何所爲而然耶 
　　奪馮職而查辦也此令固行不又将於長江流域多一吿急也耶抑又别有所謂玄謀妙算在其中耶此誠非局外之人所能測矣命令 
　　二月二十三日大總統令藍建樞授爲海軍中将吳毓麟授爲海軍輪機少将高傳焵授爲海軍上校此令 
　　又令任命彭金山爲暫編陸軍第二十九師騎兵第二十九圑圑長此令 
　　又令陸軍總長段芝貴呈請任命王華堂爲陸軍第團師騎兵第四圑圑附應照准此令 
　　又令陸軍總長段芝貴呈請任命馬新林爲暫編陸軍第二十九師輜重兵第二十九營營長　照准此令 
專電 
　　北京電閣議主張将馮玉祥免職令巳擬就交曹查辦但須得倪曹來電布置巳妥方可發表（二十四日下午三鐘） 
　　北京電中央特派赴武穴與馮玉祥接洽之米張二氏昨來電報吿謂馮因政見不同通電主和心迹無他云云（二十四日下午二鐘） 
　　北京電閣議决定對於馮玉祥 
褫職查辦本擬派倪曹二人查辦因倪與馮居反對地位故改由曹一人查辦（二十四日下午二鐘） 
　　北京電劉存厚屈服熊克武赴成都劉等來電聲明與西南一致以免川省戰禍（二十四日下午二鐘） 
　　北京電蘇督再請将駐徐前定武軍改編之安武軍歸其節制以統一蘇省軍政（二十四日下午二鐘） 
　　北京電馮昨召段督辦密商參戰事宜下午三時公府特開緊急會議關於外交事議决兩種辦法詳情未便宣布 
（二十四日下午二鐘） 
　　漢口電岳蒲一帶仍日有小戰張敬堯二十日回省今又有赴前敵信曹使和戰兩可（二十四日下午五鐘） 
　　北京電府秘書長一麔辭職擬以惲寳惠繼另以許寳蘅充院秘書長（二十四日下午二鐘） 
　　北京電國院函外部關於中東鐵路事迅與日使嚴電交涉（二十四日下午二鐘） 
　　北京電聞日軍他部田中将昨巳向西伯利方面出發爲日出兵之先聲（二十四日下午三鐘） 
　　北京電政府以外交萬急始擬發表參戰組織令（二十四日下午三鐘） 
　　北京電參戰督辦處組織令将發表（二十四日下午二鐘） 
　　北京電楊增新電土耳其煽惑新疆回纏爲防備計已實行宣布戒嚴（二十四日下午二鐘） 
　　北京電新疆楊督哿電言俄回徒與新疆回徒勾結與土耳其取一致行動請速撥餉彈並停發外人遊歷護照以免危險 
（二十四日下午三鐘） 
　　北京電俄霍将軍到京其目的在運動中日出兵西伯利曾對人言假令德奧俘助俄過激派則協商方面出兵於西伯利並非對敵俄國國民實與在俄之德奧軍戰云云（二十四日下午三鐘） 
　　北京電熊内閣説又盛（二十四日下午二鐘） 
外電 
　　北京電傳説北京近死四人情形可疑未及醫士檢驗業巳安葬現信係染疫而亡衆謂疫氣恐亦由兵士傳至北京證以鳳陽報吿足見驕橫如常之兵士全不遵守防疫章據官場消息晉省疫死之數平均計之每日逾六十人（二十三日） 
　　北京電中國醫會接蚌埠電報吿鳳陽發現疫症之情形謂某兵從張家口來傳疫於其家兵死而其眷屬亦死七人其家有婦人二至蚌埠某醫院求診醫士驗其痰證信爲肺炎疫未幾此二　人巳死其一凡與患疫人接近者今巳隔離内務部刻派醫士赴蚌埠按張家口未有疫症且行客行過布口者必須先經隔離今若上述消息果屬確實則隔離辦法之是否完密将不免發生重大疑問矣 
（二十二日） 
　　北京電美使芮恩施昨日出京赴青島将附美國運送船前往小呂宋不久即回中國並将巡視數處美領署（二十二日）　以上路透電 
　　北京電此間有人對於現在時局而述其所觀測云近來南方頻主張議和北方仍有固執主戰者而長江一帶之形勢大有不利於主戰派之現象加之中國北方邊疆問題又因俄國單獨媾和之關係忽然吿急故馮總統王士珍等主和派咸集視聽於此問題運日總統府中疊開會議討論外交問題此間各報關於北方邊疆問題之記事多佔紙幅之過半因此國内之形勢一變南北和議之成立其速率之高将出吾人意料之外云云（二十四日） 
　　奉天電二十二日晚由奉天装載援閩軍隊出發火車在西台（譯音）驛與運貨車相撞死傷數名損壞貨車三輛大砲兩尊（二十四日） 
　　東京電官場接到駐俄大使内田康哉子爵來電因鑒於俄國國情紛亂决意由俄京回國巳完準備将行云（二十三日） 
　　東京電俄國内部形勢之變化一般社會皆視爲重大問題其影響及於股票業固不待言（二十四日） 
　　東京電日本野外務大臣松寳司法大臣田遞信大臣加藤海軍大臣等今日連袂赴葉　　　　 
山拜謁日皇面秦機要（二十四日） 
　　東京電倫敦來電德奧兩國間關於對俄態度發生重大意見之疎隔奧國新聞紙記載德有對於俄國将開始戰争之警吿日奧國今與俄國無戰争之義務是奧與俄之戰争終了奧不願戰争之再燃云云（二十三日） 
以上東方通信社電 
　　東京電俄國過激派軍隊在海參威佔領倉庫被害者中日貨物及其他約二億元 
（二十四日） 
　　東京電駐俄聯合國大公使自十九日以來商議三日决定全部退出俄京惟其中一二大公使因利害關係不能决行退離日本駐俄内田大使巳就歸途（二十四日） 
以上共同通信社電 
戰電 
　　倫敦電德國公報云德軍沿里加至彼得格勒鐡路兩面前進二十基洛邁當德軍又在特文斯克與魯克間闊境前進現進窺羅夫洛德軍共俘敵二千五百人獲砲百尊及火車多輛（二十日） 
　　亞姆斯丹電德國聯邦議會討論中歐列强與烏克蘭所訂和約時外交大臣庫兩滿男爵宣稱俄國外交總長特羅資基之態度爲歷史上所未有保守黨國民自由黨中央黨均贊成該約惟波蘭黨與獨立社會黨則均反對之庫爾滿男爵聲明德國之與烏克蘭媾和其主要原因乃在得其糧食之接濟觀於過激黨今以大軍擁入烏克蘭足徴該地儲有糧食云（二十日） 
　　亞姆斯特丹電華沙電稱西爾白法斯氏巳任爲烏克蘭猶太事務長（二十日） 
　　蘇里克電萊姆堡電稱丹杜夫将軍之參謀長摩爾斯将軍巳任爲加里西亞總督以代胡英伯爵波人怨望更爲增甚（二十日） 
　　蘇里克電柏林發表半官文吿謂波蘭前途迄今尚未解决須視波人對德奧之態度定之（二十日） 
　　倫敦電協約國社會黨討論戰争目的大會今日在章斯特明斯特中應開秘密預備會議與會者有英比南斐代表及瑞典羅馬尼亞之代表法意兩國代表尚未到會（二十日） 
　　巴黎電法國航務委員會巳允許海軍運　　輸隊委員蒲瓦森氏之要求籌募借欵五百兆法郎即行購造船舶規復法國航業（二十日） 
　　羅馬電意國公報宣稱英飛機以炸彈擲撃加薩爾薩毀敵軍飛船棚一所意飛機以炸彈兩噸擲撃拉柯米拉敵軍飛機營營中曾起大火意飛機均安然飛回（二十日） 
　　倫敦電巴力斯坦戰報云英軍昨晨在耶路撤冷東面廣十五英里之陣缐進攻垂募盡得諸目的地平均深入二英里之遙（二十日） 
　　倫敦電海格将軍報稱英飛以炸彈擲撃杜萊北面之飛機營及古特萊車站之大兵站天空戰事接續無間英飛機撃落敵飛機十一架又逐走六架英飛機失蹝者兩架英飛機又於昨夜以炸彈擲撃特勒凡斯獲有佳果一機失蹝未回今日白盡復襲擊該地亦獲佳果且屢次逐走敵軍偵察之飛機英飛機一架至今未回（二十日） 
要聞一 
[林公使之對華外交意見]  
（心危） 
　　林權助公使歸任期至今尚未啓程意蓋在觀望形勢此間雖有不歸任風説要皆反對彼政府派之臆説其政府方面固絶對否認之也然延期復延期其中原因殊難推測或其政府正覓相當之後任人亦未可知茲錄最近林公使談話一則可見其對華政策之一斑以下林氏言 
　　余自去年歲未請假歸任遷延之謠諑紛紜或以爲余将不再赴任而余對於以余辭職爲快者固不欲多言惟本野外相旣無何種通吿而余自身亦無辭職之意十日面會寺内首相十八日復交換意見不日即将準備赴任矣至若對華外交意見雖有不同而苟以現内閣爲無能者則何不組織一有力之内閣乎余不顧世評如何惟以自已所信進行耳目下帝國議會開會期中關於對華問題議論紛紛余初列旁聽之席乃不能無奇異　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
之感 
　　帝國議會中外交問題之質問幾同鬩争其言論曾不顧影響於帝國外交而政府當局者復避誠懇負責之答辯議會之質問應答如斯良用寒心尾崎行雄氏等原無質問外交之資格若政府欲不顧元老之意思而爲有責任之答辯必先於質問前投信任票蓋議員於議院中聲明當局大臣之言爲非實是帝國議會中奇特之現象若在英法等議會中則成爲失言問題議員固有責任也故舉凡一國之外交論至爲重大議員也外交官也新聞記者也均須有愼重之態度 
而以國家爲前提也 
　　茲就余自信一言對華問題夫世人往往别中國爲南北兩派而南北區分之標準何在殊難言也苟假定其有南方派及北方派而所謂與南方派有同情之論客雖竭力主張南方派之有力然果以何人推爲南派之主腦乎中國現狀紛擾至不可收拾且不出人傑卽以前之中心人物亦巳動搖其國論之統一尚須相當之年月也不惟中國爲然即日本明治維新當初亦何莫不然可爲最近之鑒偏南方之論客固亦深知者也南方派中意見亦未統一以言陸榮廷乎以言唐繼堯乎實無由而知中心何在苟南方派出有實力之人才組織中國政府則日本亦以此等人爲對手而與談國事也至若中國國民黨得占國會之多數或者尾崎氏之爲正鵠而余等爲誤謬亦未知然此爲將來之事實目下固難表示同意也 
　　要之北方派組織有責任之政府帝國政府當然以之爲對手所謂北方派中雖有北洋派與安徽派之分意見未嘗一致余固知之而馮段二派大致意見疏通即段氏去後其部下仍隸屬於馮目下閣員中雖助馮氏而大多數仍爲段氏之舊部故無寗謂爲段氏勢力之下也致段氏辭任之理由蓋因其部下之湖南督軍與南方妥協當時徐世昌勸留任乃仍負責推薦後任也 
　　馮氏南下當時流説紛紛以爲馮氏與南方派講和余固未之信蓋若其説果眞則中國陡變不堪收拾今果爲風説而非事實亦差幸矣馮段二人之關係如斯而馮氏王氏等又爲希望和平之人物乃忽下討伐令自表面上觀察之似與余之觀察免予盾其實不然緣馮氏等政府當局縱欲調停而對於南方之進兵不巳亦非所希望故馮氏之討伐令寗不可謂爲至當之態度乎 
　　兵器代給問題與夫財政上援助問題非難者殊不乏人即中國人士中亦有之然以余所信則毫無非難之餘地也何則世人以爲余運動段氏復活蓋傳聞誤當段氏辭職時余詢其决意如何彼但言賠欵延期及關税問題希望日本之努力援助求余之同意而巳兵器供給雖有非難不但爲事實所無即馮王兩氏素持調和主義可斷其决不爲討伐南方之用况各國供給兵器於中國之時日本果以何種態度應之故帝國政府於此時機供給其兵器實爲至當之策也 
　　山東民政問題余與政府所見雖有異同要之山東省之民政設施乃較軍政爲寛大不過一時之問題耳中國人士雖不免紛擾乃其誤解耳總而言之外交問題苟誤一步則有害邦交爲帝國所不取蓋旣誤者不可追必至陷於失敗而止也政黨者流勿以之爲黨派之見論客記者等亦勿以此爲攻擊政府之具今際戰亂之秋時局重大對於中國不可不取愼重之態度惟祈中華民國之須當發逹耳 
[西報對於防疫賑災兩方之]  
　　評論 
　　大陸報二十日北京通訊云今捨去政客或自命政客之軍人所造成紛擾無望之時局而專言令人滿意可表示華人才力者之事業未始非一樂也近十日來旁觀者之目光頗注視於兩大善事一爲防疫一爲治水防疫事當初興辦時誠不能免於人言第指摘之詞似未盡有根據當局者縱有缺點然其後來之出力亦足以補蓋前愆近有數事大可表明防疫委員會辦事之認眞何守仁初爲有外人利益關係者所集失非難之聲頗高當局逐添派醫士多人以助其進行何所施行者即當局所視爲急應採取者其結果何乃自豐鎭電致内務部略謂局外旁觀責人自易災區辦事取信爲難但他日事功吿成人將悦服守仁爲同胞謀幸福而來非欲藉以致富祇知盡職不知其他云云防疫會長江氏督率人員舉辦一切頗有辦事與建設之才克盡厥職焉熊希齡發表水災工賑之報吿亦使人滿意之一事凡支付各欵巳辦各事及善後辦法皆巳言之綦詳並預算此後所需之經費熊所擬辦法是否合宜雖持異論者今尚無人然容有可加討論之處再熊之决算預算自精於稽核學者之觀察點言之或不能無所差誤惟工賑賬目竟巳公佈且發表如是之速再若干工程今巳學行許多災情今巳減輕而負責之專員對於賑務有如是廣大之眼光公佈其籌辦善後之偉大計畫凡此此一般人士所稱讚者也直隸籌賑局開第一次大會議逾數日有與會之某外國工程師吿記者曰汝知照爲何種人乎渠幾今余舌撟不下日昨吾輩討論良久研究着手方法彼此皆以測量爲第一着余意此議須若星期後方克實行不意會議甫畢熊即詢余測量一事何人可任並謂一俟測量器具與副手齊備後即行動工中國而竟有爽快之事誠余所未前聞者也熊能進行其事始終不懈無怪外人許其能辦事也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　　 
[王總理去職後之政局]  
　　二十一日星其四爲國務例會之期錢代總理及各部總長一律到齊上午十一時三十分照常開議首由錢代總理略致謙讓之語并概括談叙時局問題次由陸外交總長報吿最近外交種種棘手情形并将俄國過激黨勾通德奥俘虜（德奥俘虜甚多）擾亂情形提出討譣尚無具體辦法復由段陸軍總長将各項軍事問題提出報吿因錢代總理業巳宣布不問軍務詳情故對於各項問題均未加以討論惟另加魯督張子志以湘贛檢閲使頭銜及催其即日出兵各節則巳於日昨閣議决定矣其他尚有財政部例案數件均經决定辦法至下午二時始由錢代總理宣吿散會又一消息二十一日錢兼代總理到院視事後即召開星期四之國務例會據聞議案中最關緊要者爲駐俄公使劉士熙電吿俄德媾和簽字後俄政府對於協商方面所持之方針並請我政府特别注意討論良久略有端倪次爲全國鹽税條例修正案再次爲防範東北西北邊務案其餘尚有三四件議案均不甚重要散議後由陸曹兩總長赴公府晋見大總統報吿會議情形又一消息該日之國務會議因錢代總理業巳接事照常開議聞所列議事日程之案均須由部詳加復核未會議决此外討論某項外交問題爲時頗久聞閣員均在院午餐是日會議關於時局報吿聞張敬堯司令之軍隊巳於十九日開始向前敵攻撃外間有謂張軍少挫者但政府未得確實報吿又張魯督出發南下政府将與以一種名義最後决定改爲湘贛檢閲使又鹽務署提出條例仍交還修改未曾議决聞秘書長復有與湖北代表接見情形之報吿散會後錢君即赴府呈報一切 
　　王總理雖巳卸職但與時局並未脱離關係據聞王與總統約定仍每日進府到參陸辦公處辦事錢代總理昨在閣議席上巳聲明軍事非所素嫻不與聞參陸處之事是以王之卸責僅國務院尋常政事一部分至重要軍機仍然照舊掌理此言時局者可注意之一端也内閣更迭定成事實聞馮總統之意對於王聘老之辭雖無術挽留而不欲改其和平之主義且欲早日解决確曾與王商酌始欲請岑西林出而組閣繼恐北方督軍或有未盡服從因又改計欲邀王芝祥出而擔任總統對於王芝祥大率巳從事接洽惟王允否尚無確訊耳至京中之北洋系人頗希望楊士琦出而組織面交通系方面則望梁士詒歸國擔任故總理一席現尚城遂鹿中也 
　　馮總統於二十一午後三時接見鄂議會代表是日下午三時十分元首在春藕齋延見李家唐郭肇明兩氏除諮詢鄂省現状外卽将此次對岳頒令討伐不得巳苦衷詳吿該兩代表元首並謂予對於時局始終主和無如南方首領不諒予寗人息事苦心貴代表數千里跋涉無非亦係要求大局早日和决以維桑梓地方免遭蹂躙予極贊成苟南方能服從中央之主張時局争點即不難迎刃而解尚望貴代表速與南軍領袖磋商使其早日退出現在侵佔各地方以便議和易於進行李郭兩代表代鄂民叩謝德意至四時餘始興辭出府大約三五日内該兩代表即須返鄂 
　　和戰關鍵全在武漢據張敬堯二十日電謂巳令第十五師任右翼攻擊由齊旅長寳善統步砲九營取駐　州云云簰州仍在湖北境上是雖準備進攻而實尚未曾接戰曹錕則亦有號電自請率隊入湘宜 
撫宣撫與攻戰不同若曹果入湘情形又将何如又就惲秘書長與鄂代表之談話徴之則中央方與譚組庵商量桂軍退湘事則今日武岳間雖巳戰雲瀰漫而暗中正令速力進行議和此三數日内之變遷如何爲至可注意者也 
[東北之外交日迫]  
　　黑河對岸俄國新舊兩激戰一節巳紀本報其結果爲新黨得利巳佔有俄境德奧俘虜援助新黨更謀擾我邊境現巳集衆數萬乘機待發黑督鮑貴卿特發萬急電請示方略前昨協約方面復向我當軸詢問謂中國将取何種之相當手段不識我當局如何應付之也聞駐俄劉鏡人公使連日三電政府報吿俄亂情形與中國關係極重國人亟宜注意茲錄三電要旨如次第一電報吿俄羅斯與德媾和後将回復交通機關德人並允運糧及各物品廉價濟俄第二電報吿俄新政府現将庫逹攝福王爵免去駐華公使擬改命古某繼任古熟悉中國情形曾旅滬六年爲民黨所傾向者第三電報吿烏克安尼建設民國命名日國民之民國又稱德國大批參謀官巳經向西伯利亞進發察看蒙邊運動回民請政府注意 
[戰雲瀰漫之鄂州]  
　　岳州失陷湖北之南屏巳撤南軍侵入蒲圻咸寗嘉魚一帶上及監利等處北軍急欲保鄂遂有一面禦鄂境之南軍一面由江西萍鄕之北軍乘虚攻入長沙之計畫蓋欲使南軍首尾不能相顧也不意馬濟之桂軍適於其時入長沙萍鄕之軍不得入計畫竟成泡影於是吳佩孚所率之第三師張勳臣所率之第七師同吿奮勇誓必奪回長沙岳州以挽北軍名譽遂分途出發戰線自咸寗起至監利止中間經過崇陽嘉魚蒲圻等縣約百餘里戰地前日又運送二千人沿襄河而上意在與襄樊聯絡而防荆門當陽遠安之黎軍及劉英等土軍昨今兩日迭傳前方劇戰今午巳傳北軍第一線巳爲敵軍佔領此種傳説官場尚不承認惟今日在漢口招集輸送隊千人准備卽時開往前方聲勢洶洶人心頗抱不安王督爲鎭定人心計日出示諭一紙然人不因此而減其驚慌之態也自下游戰急而荆宜風雲亦因之而湧現敗出荆州之石星川收殘部而駐公安以總司令讓唐克明退向西南之黎天才駐當陽一帶以窺宜昌西與重慶聯絡前國會議員劉英之土軍千人駐當陽一帶前鄂軍第三師長曾尚武暨省議會議員梁鍾漢等之土軍二千人駐荆門同時並起直逼荆州宜昌宜昌北兵甚微又兼熊軍助南傳聞巳爲南軍佔領尚未徵實惟吳光新又處重圍中則無疑義荆沙人民之來漢避亂者　釋於途其現象可知 
　　馮玉祥駐兵武穴態度巳明雖與鄂督同一氣孔不致有事然他方面之暗争甚劇恐難免不發生最後之危險武漢人民以南北戰争及各黨各派之暗鬭悉集全力於鄂州以大勢觀察武漢将來終難逃砲火之浩刦辛亥慘状或不免重現於今日以故人心惶惶武昌城内人民印有出入小執照大有大兵将臨之象各軍隊旣用力於前敵戰争四鄕空虚土匪因以蜂起有冐靖國軍之牌而就地籌欵者有擄人勤贖者有白日刦人明火執杖者質言之全鄂将無一片乾净土矣 
[岳陽善後之近况]  
南軍佔領岳陽後湘省議會卽經發起提燈祝捷會現巳與各界籌商妥協各推幹事二入會同辦理昨在教育會開幹事會一次議决辦法數項（一）舉行日期定九十十一三天（二）就總商會設立事務所每日即在商會集合（三）所有費用由各界各自擔任頃巳通知各界查照辦理並函請警廳轉飭各警署届時注意彈壓 
　　全省警務處長林支宇氏以岳揚警察久經中斷茲旣由聯軍佔領自應将警察恢復以保公安惟當兵燹之餘地方財政極爲困難不僅原有經費難於籌措卽開辦時一切開支恐亦無從籌集爰决定将應需各欵及服装警械等件暫時概歸省會墊發並選派巡警四十名巡長三名前往服務月餉概照原有等級由省會開支昨巳委任廖斌爲該縣警察所長飭即迅速赴任聞廖奉委後巳帶同各長警赴岳並聞湘軍總司令程濳濳亦會有電來省請将岳陽警察從速恢復湘軍總司令程濳以此次北軍退出岳州之際放火搶刦延燒至一晝夜之久（自二十六晩一時起燒至二十七日晩三時始行撲滅）南正街吊橋街盡　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
成灰燼即竹蔭街河口茶巷子等處亦焚燬泰半損尖之數多至一百餘萬元以致哀鴻遍野市面蕭條迭據災民呈請撫卹情形極堪憫惻際茲舊曆歲首自應設法保全昨特派委專員會同地方士紳妥爲辦理並電呈譚聯師云長沙譚聯師鈞鑒此次北軍退出岳州焚刦不堪民不聊生商業停頓巳飭職部副官李宗彭曹修卓會同公正紳商趧辦撫卹藉以維 
持市政除将辦理情形另呈外合先電聞伏乞備案程濳叩歌 
[魯軍出發時之濟南]  
　　南征軍隊除新編第一師巳抵九江外續發各軍現巳集中濟寗徐州一帶惟原運施師之華安等輪巳被馮玉祥在武穴扣留張督昨特致電中央云第二路軍隊巳由浦入潯前敵所有應行運輸軍械及補充軍隊均須用船隻装運務乞迅飭海軍部速撥兵輪兩艘以資應用並備游弋云云聞至今尚未奉覆 
　　此次直魯豫皖等省均巳先後出兵惟所需軍費除由中央接濟外尚令各省籌措補助聞軍署日昨電覆中央承認由魯省籌措一百八十萬元作爲補助南征軍費 
督軍署昨接參陸辦公處來電大總統令津浦路各該省分段擔任警備之地點計由天津至徐州一段歸山東軍隊擔任由徐州至蚌埠及隴海路線歸安武軍擔任由蚌埠至浦口歸第十五師擔任 
　　　新編陸軍第一團與第五師砲工　等營組織一混成團前奉督軍命令於本月十三日抜隊出發南下未知何故當日忽又奉督軍電令該團暫駐徐州不往前進 
張督軍因不日出發所有地方防務亟聽嚴密布置特於本日午時召集警察廳長及城内外各區署長在軍署開會由張督軍面諭將來第二路軍隊出發以後地方治安全憑軍警協力保護各該署長務各督率官警實力奉行勿稍怠忽但期望各地面不發生事端即係逹到完全之目的云云衆署長均各噍唯至午後始行散會 
[施從濱抵潯情形]  
　　魯軍施從濱師長十八日乘華安輪抵潯隨來華利　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
一輪專裝軍隊約計一團分住潯城文廟城隍廟施到後泊輪江心時在上午十鐘前後知事汪念祖警廳長韓振山均用小船划入江心攀輪歡迓與施氏同坐小船相將登岸軍警各隊排列行禮施氏登岸即命與逕入西城駐節塔公祠師部鎭守使吳金彪比至師部看問商會長舒法甲亦到寒喧片刻由吳帮辦約請便飯施吳二公與參謀鄧君商會長舒君四人緩步徐行屏去輿馬護衛偕抵鎭署入席暢談吳詢施對於時局抱何態度施答以服從命令不知其他現時局勢中央亦無非以武裝求和平迨雙方愈逼愈緊再由第三者出而勸和都好説話談吐間對於陳光遠督軍頗見親切施師長年五十二歳鄧參謀爲皖人聞張懷芝之參謀長徐君不日亦將來贛鎭守使與各機關擬於二十日正式公宴施君及同來高級軍官商會亦將擇日單行宴請全師尚有第二旅未及齊到師長决擬暫駐九江或將分其一部開省向陳督商酌支配地點公駐協防惟須俟全軍到齊再决 
蕪湖快信 
　　華大華利兩輪日前由浦口裝載蚌埠安武軍赴華陽卸載刻又開回浦口裝運軍隊 
　　皖南鎭守使署於二十一日函知蕪湖招商局及寗紹輪船局以後凡該兩輪船局上下水輪船經過安慶上游華陽鎭時必須停輪聽候檢查 
　　淮泗道尹李維源教育廳盧殿虎均於二十一日晨由省乘江永輪船過蕪赴蚌埠祝倪督軍之夀　　安徽省長黄家傑氏於二十二日晨乘江裕輪過蕪赴蚌埠 
　　皖財政廳長劉鴻慶於二十日晚由省乘通和差輪來蕪小住一日仍乘江裕輪下駛赴蚌埠 
[皖省近事]  
　　皖南鎭守使行署昨日開軍事會議擬分三大支隊駐紥於鄂贛交界之處第一支隊駐望江華陽第二支隊駐宿松第三支隊駐太湖潛山並設行軍司令部庝宿松其司令之職由馬少甫自兼之現第三支隊巳於今日出發 
　　黄雋珊省長與馬少甫鎭使於昨日（二十一日）午後六時乘招商江裕輪船赴浦轉車至蚌約二十五日返省 
皖督倪嗣冲現令安武軍第三路高統領率所部各營來皖塡防 
　　省城巳宣布特别戒嚴凡夜間十一時以後即禁行人出入城門旅館妓院等處檢查尤嚴警廳又派偵探多名在各輪船碼頭輪流偵查如有行跡可疑者卽捕送廳嚴究 
[川邊援軍之出發（成都通信）]  
　　川邊第一先遣隊彭司令官斗勝由建南率領大兵來援日前抵省現巳開抜赴北路茲將彭軍一切情形詳誌如下 
彭司令爲川邊統領彭日昇之弟與乃兄留邊十餘載轉戰昌都江卡乍丫甘孜一帶曾著戰功反正以後與藏番爭戰尤力當殷承瓛在邊擴張滇人政策彭統領以湘人出爲反對勢甚危急彭司令乃繞道由懋功五屯出險到省外面方知邊地内情彭部下在邊轉戰多年能戰之士甚多前次反對殷氏不過抽調數營而巳殷氏將走時陳遐齡先到鑪城接護鎭守使篆後卽奉中央命令平定張煦陳使組狙擊隊委彭爲司令官彭軍方馳到清溪趆嶲旅長郭守元即帶兵逃竄彭軍復開進西昌沿途接戰頗劇在建未久即聞滇軍進取瀘隆彭遂奉護使命令調到省城彭軍奉令後即趕站來援彭軍開到省城時劉督以該軍沿途辛苦特將千元以酬其勞聞省城商會昨曾備手巾五百條猪肉五百斤犒勞彭軍彭此次帶兵數千機關槍數挺大砲數尊聞後尚有備補隊數千陸續出發刻巳過卭崍雅州各屬不日即抵省城彭於本月三號派先鋒隊先行出發其大部隊於本日即（四號）由彭親率赴北路太和鎭一帶作戰昭覺寺尚駐有邊軍多名不日開抜寗雅邛一帶有邊軍多營紛紛向省城開來故雅安城鎭守使行營刻下預備邊軍之後方接濟軍物甚多鎭使參謀長孫養齊辦理後方勤務甚爲忙碌彭司令到省後謁見劉督軍發誓驅逐滇軍并請先扣留其眷屬劉督極爲嘉許彭并向督軍擔保全軍官佐士兵决不致受金錢運動昨率師開抜時劉督特派副官代表歡送并撥餉項三千以資應用（彭軍向在川邊甘孜駐防所部軍隊多招邊地土人故多未剪辮多纏套頭）惟彭軍氣勢雖盛不知將來果能戰勝滇軍否也 
[廣東軍事近信]  
　　（一）討龍消息龍軍自陽江失敗即退向電白屬之儒洞沙朗二處死守待援林司令軍隊陳德春部追繋龍軍進紥織貢黄任寰所部向電白儒洞追擊直追至離織貢十里之何家渡十二日聞龍軍援兵大隊由水東來援電白在羊角墟集中分兩路包擊林軍當即派哨探分赴前方警戒龍軍尚無出戰兩軍相望時發冷鎗連日如是十四日下午聞魏軍一部自沙扒上岸至深夜時卽得魏軍通報十五早龍軍大 
 
 
 

Page 7

 
 
隊自沙朗懦洞兩面如潮湧而來勢甚兇猛林軍在何家渡右岸據堤痛撃龍軍數次衝鋒均爲砲威所壓却退沙朗方面較儒洞兵力尤厚陳副司令率部勇猛衝擊三進三退終夜劇戰自開戰以來以此役爲最烈戰至微明因魏軍襲擊儒洞龍軍向沙朗退走陳黄兩部即行分路出擊魏軍巳佔領儒洞現三部會合大戰於沙朗電白間龍軍統軍者陸朝珍外則龍體乾及黄業興部連日尚大戰未息龍軍後路頗有搖動現林魏兩部分兵抄擊其後方電白孤城約日間可下又聞陸巡閲使邇因龍軍圖犯桂邊亟應申討巳在龍州一帶招募精兵編綽出發惟因軍械一項最宜籌備充足前經商允由粤暫借應用迄未照數解來接濟故昨復電莫代督囑即先撥出機關鎗二十架趕緊派輪運至以應前鋒軍隊領用云又化州一役隆使陣亡其部下殘兵遂紛紛逃竄入桂當時黄鎭守使以該兵等無統将約束恐或偶生滋擾經卽先令繳械聽候安置頃聞陸使募集舊部討龍尚未足敷調遺巳将前項隆軍之精壮者三百餘名併入編配率赴前敵俾期再接再厲以策後功其外廢病弱丁七十名現特資遺回粤分别解散又聞莫督昨據討龍第一軍沈司令鴻英來電我軍於本月十一日由清平出發進逼遂溪經将安埔要隘完全克復龍軍陸朝珍所部刻巳回化州除率隊追擊外謹電馳聞 
　　（二）攻閩消息閩軍統将唐國謨於十二號與粤軍統領李次臯在大埔縣城東治三十里之角坑口開仗轟戰一日之久兩軍互有損傷戰後閩軍隨退入内村黄竹塘扼守其唐國謨之大營則駐於永定縣城賴姓朝美公祠現巳悉將龍巖縣屬國公橋及水頭等處駐紥之北軍約一團調赴永定龍安寨仙師宮一帶節節塡紥用兵頗爲週密陳司令炯明聞報昨巳飛調後軍洪兆麟速率所部六營星夜趕赴前敵助戰並一面電逹莫代督察核又靖國軍長方聲濤邇因援閩計劃利在急攻經於日昨親行赴汕帶所部旅長伍毓瑞夏述唐總參謀成桄等面商進行方略聞該軍長業於十六日分飭第八旅所轄步兵一圑開赴南澳第九旅所轄重炮隊機關鎗營全部開赴澄海其入閩進攻地點則以全力注重和平永定兩屬俾與大埔饒平粤軍成併進之勢惟兵日期刻下尚未確定大約李烈鈞赴汕協議後始行發表昨方軍長将最近作戰情形詳電莫督察核矣又援閩滇軍參謀成桄以伍毓瑞所部各營自抵潮後經分駐黄崗大埔南澳饒平等屬候命進攻其餘陳總司令所轄粤軍亦經佈置整齊接戰之期爲日不遠特與方司令伍旅長等密開軍事會議决定先将第八旅砲隊兩連輔以步隊三營火速開赴汾水關擇要扼守并在汕頭大馬路商業學校設立總指麾處以便居中策應云又一報吿征閩援閩各軍總計到潮汕者有陳炯明總司令十七營滇軍八九二旅及各軍機關鎗連砲隊等合共不下萬六千人現粤軍總司令部駐崎碌花園駱淺菜池滇軍總指揮處駐大馬路商業學校滇軍第八旅駐外馬路崎碌俱樂部第九旅部駐同齊學校粤軍砲隊機關槍連駐海天春其餘各團營則一律開赴潮州黄崗大埔詔安饒平一帶前敵防禦粤軍陳總司令前月二十九號到汕原擬養兵三數日卽向前敵出發俟因劉鎭守使呂道尹及汕頭總商會之請求暫駐汕頭解决軍政民政各種困難問題陳公以潮梅本屬桑梓之邦凡事皆應竭力維持故從衆請暫留此地大約陰曆年關一過将各事商辦妥貼即前進也粤滇一軍餉項滇軍則就潮汕各雜花捐及地税下項撥支足敷開放粤軍則由省源源接濟且汕頭商民對於陳總司令感情素洽當陳公未到之先卽有汕頭首富數人提議合集鉅欵補助粤軍陳總司令到汕三日（二月一號）總商會即開會歡迎且宣言樂输軍餉請陳總司令派人盈收陳公以諸商家急公好義備極熱忱當時深致謝意始終未派人收捐蓋亦不忍加重人民負據也日前二月二號晚二時附近黄崗北兵數十人偷攻羅紹雄統領駐防營部當被察覺擊退現陳總司令将羅紹雄全部開赴黄崗駐紥嚴密防守而以李炳榮之一營塡防 
[豫省軍政彙聞]  
　　趙督軍近查武勝關爲鄂豫邊境該處駐有鄂軍第一混成旅及豫軍工程營彼此相距不遠誠一朝有事互相推諉致誤機宜現値鄂豫不靖之際防務尤當注意日昨特令該處劃分界線武勝關以南歸湖北軍隊保護關北地點屬豫軍管轄云 
　　河南豫東永夏虞等縣與皖省之豐碭等處毗連疆界自駐紥該處七師開抜後豐碭等處因以空虚皖倪督軍准張鎭守使文生之請擬撥勁旅以鎭地方倪督軍咨請趙軍凡豫省毗連該處等縣请請派兵防堵當軕准此等因昨日通令豫東寳鎭守使轉飭駐紥永夏虞等縣軍隊嚴加防堵勿使皖匪竄入境内 
　　趙督軍前擬於宏威軍内添募機關鎗隊一營業經禀明政府於年前派員赴汝南等處招募茲聞業巳招募足額於十九號上午十二時餘乘汴洛車到汴二連駐紥砲隊營内下餘二連一半日内亦可到汴云 
　　歸德鎭守使寳德全近因豫東駐防各處毅軍及第七師軍隊均巳抽調開赴豫南或武漢駐防永夏一帶毗連蕭碭地方兵力單薄土匪不時乘機蠢動業於日前來省禀謁當軸面陳地方防務情形並籌議剿辦土匪及調撥得力軍隊駐防事宜刻巳磋商就緒巳於日昨十八號乘隴海早車出省回鎭 
　　豫南鎭守使吳慶桐前奉中央明令協攻荆襄出師未及旬日荆襄完全克復當軸巳咨請奖勵現以鄂豫毗壤之處可不再用兵故令其返宛該鎭軍士行将返省矣 
　　據聞王天縱現佔據房縣竹山一帶勢甚劇烈巳令王帮統文漢帶步兵三營馬砲兵各一營機關鎗一連尅日取道鄖陽進剿趙督軍於十九日以急電報吿北京政府矣 
[杭州快信]  
　　司法部咨准交通部咨嗣後遇郵員侵挪公欵案私訴追償外仍應按侵佔罪實行依法公訴不得輕縱巳令高檢廳轉飭各屬遵照 
　　鹽運司袁旡咎昨乘早車赴滬考察蘇五屬鹽務各軍事機關紛向督署呈送計算書對照表睛領薪餉極形忙碌省署昨亦塡發支付憑單飭財政廳撥解警備隊本月份經費八萬三千三百元 
　　財政實業兩廳奉飭會議利羣襪廠請援例免捐案現經呈復以是項襪廠係用機器組織與手工織物不同本難照准惟爲提倡國貨計行銷本省准暫免捐若出境不在此限 
金華第二高等分廳呈復該地審廳失火案係由推事錢樹聲臥室内發生焚燬卷宗三十餘起現正提議懲戒 
　　楊士琦昨日來杭寓西湖楊荘當道咸往謁見 
[南京快信]  
湘贛檢閲使張懷芝昨尚未到寗惟李督巳在預備歡迎除令各機關懸旗掛彩外並通知各機關各團體人員一律到下關恭迎以表敬意 
　　李督預備本署西花園爲張褱芝行轅佈置華麗内外均安五色電燈 
　　今晨九時通城文武暨各團體齊赴下關迎接張使頗形熱閙馬車每日三元者竟增漲至六元人力車價亦倍增 
　　下關昨又開到車艦三艘聞係張懷芝向海軍總司令要求開來護送赴贑者魯軍旅長張克瑤今晨率兵一團赴潯 
　　倪嗣冲近頗不滿於徐州鎭守使張文生張亦憤倪紛調安武軍厭境（駐防徐屬各縣）故疊電省辭職李督巳去電慰留 
　　據由贑來者言倪嗣冲所部之安武軍巳有數營開到九江施從濱有與馮玉祥决裂之説 
　　中央派赴滬迎譚延閿之范治渙昨由滬來寗卽轉車回京聞譚堅持北軍不停止攻岳决不回湘 
　　鄂督王占元昨派衛戍司令南元超來寗面謁李督商榷一切 
　　鄂省議會代表黄德馨周之瀚昨謁李督接商和議 
　　熊克武之代表王玉章昨日晚車由寗回滬省議會沈錢兩議長昨在金陵春公宴各省議會代表 
地方通信 
　　松江 
　　葉榭大德典被竊浦南葉榭鎭大德典前晚（二十號）被竊賊多人趆牆入内竊去棉被銅器等類爲數甚鉅趆日即由該典開具失單報由該鎭警察所陳鑑字區員轉呈縣署通令水陸各警嚴緝竊犯以憑究辦 
　　亭林小校失愼浦南亭林市第十七國民學校前晚（二十一號）不戒於火致肇焚如幸四鄰奔集撲救旋即灌息該校校舍舊係華姓祠堂茲由華姓族人具呈縣署請飭該校長龍紹基趕緊遷讓以免續肇禍端 
　　借欵採購早稻種去歲螟災發現於秋節以後於時早稻巳將次登場故受害以晚稻爲甚松人因之有倡議悉種早稻以防蟲害者如省議會會長沈思齊君所著之治螟淺説卽主張改種早稻之諭茲楓涇五庫兩鄕均擬實行改種早稻楓涇鄕業巳借撥該鄕積穀倉欵九千元派人至無錫等處採購早稻種五庫鄕則由該鄕紳士具呈縣署請借松江市積穀倉欵四千五百元作爲採購之費巳由縣署照會公欵管理處准予借撥聞兩鄕绅士擬俟稻種購到後即行借給各佃户實行播種俟秋穀登埸再令償還種價 
　　青年會組織先聲天恩堂主任收師班德生擬在松江組織青年會分德育知育體育社交四部巳由子教總部許其在美國募欵二萬五千金元作爲開辦經費今日（二十三號）班牧師特宴軍警紳商各界聲述此事並要各界資以助力俾早成立 
[金山]  
商業調查餘聞舊臘此間各商家賬務因受蟲災影響各有捐失等情巳誌前報茲悉各業中以協昌豐洋廣貨號捐失最鉅餘如醃鮮各業若藥材若南北貨若茶酒館等因平日放賬稍寛故損失亦未免較他業爲重昨聞協盛祥洋廣貨號協大生生兩提莊同發南北貨號余天元藥材號裕茂燭號等十餘家因某莊書家藉口爭產訟案尚未解决所有去年賬欵一概不還於是大動公憤由某某等發起聯合十餘家同赴商會要求移文縣署請其一併飭追以維商業而保血本等語後某姓家族聞知即央人向商會再三關説情願措資清理請暫緩移縣 
[蘇州]  
　　桃花塢分監撤消桃花塢前清牙釐局舊址於宣統年間改設高等地方兩審檢廳迨到民國元年高等廳先移至道前街舊泉署内民國二年縣知事兼理司法章程發表後該地方廳即行裁撤房屋因而空閉後經高檢廳長以上海蘇州各地方監罪犯擁擠特飭將該牙釐局舊址房屋改設地方分監迄巳三載近日忽奉高等審檢廳訓令將該分監取消所有該分監内所禁罪犯六十餘名一律調赴司前街吳縣地方分監覊禁其騰空房屋亦巳由高等廳頒發封條暫時封鎖矣聞該房屋業經官產處經收欲卽標賣詎有某公民檢出契據以内中有一部係伊租產巳向法庭起訴尚未判决故由廳暫封保存 
　　承繼案收租糾葛吳江縣公民錢汝梧控訴沈鍾英揑繼呑產一案現經錢氏族親人等依照法例公議准以錢汝梧之子運隆出繼與錢問梅爲子當即禀明縣署立案並經錢汝梧具禀請求勒令沈鍾英將代官之錢問梅遺產田畝如數分出歸繼承人承受縣公署正在開庭傳訊之際沈鍾英仍以沈升暉堂名義發由收租錢汝梧當庭請求按照法律該田畝應受訴訟拘束雙方均不得自由收租縣長不准並出示准許沈升暉堂收取租籽刻聞錢汝梧巳赴省道各署具禀請示矣 
[鎭江]  
　　喉疫盛行鎭屬掦中縣城鄕一帶邇來發現一種喉症傳染甚速勢頗危險現醫院主任周君正在研究良方以資療治 
　　女校開展覧會鎭郡南門左近私立刺繡女學校開辦巳經十載造就女界人才頗衆茲悉該校校長黄女士定二十五日起開成績展覧會三天預請各界蒞場參觀並將各項繡件陳列一室俾資考察 
[揚州]  
　　學欵加增附税本邑兩高等二十五國民學校每月經費約五千餘元其收入半賴附加税半爲鹽釐學田雜捐等欵自近年來鹽釐收入不旺學欵時虞缺乏曾由縣知事呈請省長着加附加税以資挹注現業經省議會議决加二成改爲七成附加税昨趙知事業奉省令遵照辦理矣 
　　錢業最近狀况本邑各錢莊自本月以來交易無多所存現洋計有八十萬元連日爲泰來等麥莊收貨始稍有用場洋釐亦因以提高至六錢九分云 
　　士紳請獎孝女本邑東關街開設窰貨舖韓文田之女去歲十二月因父病爲未逝之前割肝療治因挖取不愼將身懷之嬰胎撥動經西醫療治得以不死現仍養疾醫院邑紳陳重慶等以孝女可嘉禀請縣公署褒獎本日（二十三）趙知事巳轉呈省署核奪矣 
[安徽]  
　　呈復逃員家屬無著前陜西耀縣知事賈春澤籍隸皖屬合肥縣前在陜省交代不清虧欵潛逃曾經省公署接准陜省咨請令飭該員原籍知事查追在案頃據合肥縣知事呈復省公署以該員賈春澤原籍家屬遷徏不知下落無從查封黄省長巳據情咨復陜省矣 
　　呈控知事庇護衛隊定遠縣公民陳自明等以該縣衛槍斃良民乃該縣知事庇護不究并信用該衛隊馬周訛詐良懦狼狽爲奸昨特赴省公署呈控懇飭委澈查從嚴懲辦刻聞黄省長巳令飭淮泗道尹派委訪查 
[嘉興]  
　　籌設殖邊支行浙省殖邊銀行經理徐某以嘉興地方遼闊商舖林立擬組織殖邊支行特於日前乘車來禾籌備一切聞現巳籌集基本金二十萬元並勘定北門外魚行街維新旅館舊基爲行址刻正物色經理暨放欵辦法一俟籌備就緒即行開辦 
　　會議選舉事宜嘉興本届初選舉人數逹十六萬餘較上届驟增四倍曾奉省更電飭核實審查經縣通吿各調查員負完全責任在案現縣知事又奉省電嚴催呈報故張監督於日昨通吿九區自治委員定本月二十七日在縣自治辦公處會議辦法以便呈報 
　　水警緝獲盜匪本邑王江涇知池里農民尤某家及唐虞浜農民高某家於舊曆年終先後被盜强刦由各事主報縣飭屬協緝在案現悉南滙鄕水警於日前購線緝獲該案盜匪多名並贓物多件一併解縣一面傳知該事主到案領贓 
[濟南]  
　　曲阜城再罹浩刼去臘曲阜北門内被士匪刦掠一空頃又聞舊曆新年初三復有大股匪徒二百餘人於晚十鐘時直入南門内大肆搶掠計損失最巨者爲顏姓家及豐泰酒店源盛裕錢店計共十五萬元匪去後本縣警隊始敢出城追緝虚張聲勢而退現該縣知事除電請兗州鎭守使派兵駐紥外巳派縣隊每城門十人防守日未落時即將城門關閉 
　　官堤决口誤傳之原因前報載黄河堤岸又潰其决口處在蒲台境内云云茲查蒲台縣治在黄河套内南北兩官堤之間因本年冰積水漲是以水至蒲台縣護城堤根河灘淤地因亦上水並非兩岸官堤间口也 
要件 
[衆議院議吣選舉法（續）]  
　　（第二十九條）初選當選人之分配由覆選監督以該覆選區應出之初選當選人名額除全區選舉人總數視得數多寡定每選舉人若干名得選出當選人一名再以此數分除各初選區選舉人數視得數多寡定各該初選區應出初選當選人若干名初選區有選舉人不敷選出當選人一名或敷選若干名之外仍有零數致當選人不足定額者比較各初選區零數多寡將餘額依次歸零數較多之區選出之若兩區以上零數相等其餘額應歸何區以抽籖定之初選當選人名額分配定後由覆選監督於初選期十日以前榜示各初選區第四節選舉通吿（第三十條）初選監督應於初選期四十日以前頒發選舉通吿其應載事項如左（一）初選日期（二）初選投票所及開票所地址（三）投票方法第五節投票所及開票所（第三十一條）投票所每投票區各設一處開票所設於初選監督駐在地共地址各由初選監督定之（第三十二條）投票所開票所周圍得臨時增派巡警保持秩序（第三十三條）投票所及開票所除本所職員選舉人及巡警外他人不得闌入開票所因參觀之選舉人過多不能容時管理員得限制人數（第三十四條）投票所及開票所自投票及開票完畢之日起十五日以内一律裁撤（第三十五條）投票所自午前八時啓至午後六時閉逾限不得入内（第三十六條）投票所及開票所辦事細則由初選監督定之第六節投票紙投票簿及投票匭（第三十七條）投票紙應由覆選監督按照定式製成於初選期三十日以前分交初選監督初選監督應於初選期七日以前分交各投票所（第三十八條）初選監督應按照各投票區所屬選舉人分别造具投票簿並按照定式製成投票匭於初選期七日以前分交各投票所（第三十九條）投票簿須載明選舉人姓名年歲籍貫及住址（第四十條）投票匭除投票時外應嚴密封鎖第七節投票開票及檢票（第四十一條）投票人以列名本投票所之投票簿者爲限（第四十二條）投票人届選舉期應親赴投票所自行投票（未完） 
雜評一 
[外交危急（默）]  
　　中國外交之緊急非一日矣自與德奥宣戰而後國人早應自息其無謂之内訌以一致對外然而不悟也對外宣戰對内亦宣戰且以爲對外之宣戰不過有其名而對内之宣戰必能收其效於是盡置對外之戰事於不顧而惟國内之戰事是務至於今日國内之戰事糾紛益甚方且欲罷而不能而國外之戰事風雲變幻又將迫我以不得不戰之勢對内之戰與對外之戰將同集於此至危極險之時吾不知主戰派將轉其對内之鋒以對外耶抑確守其主戰之宗旨外戰自外戰内戰自内戰而能奮其餘勇耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請領空白電紙之援引]  
　　自歐戰關端以後滬埠華商發遞外洋暗碼電報須由總商會加蓋圖章證明該商確係正當營業並無商業以外之關係方准拍發並將電稿存會以備檢查惟商人羣謂不便請求印發空白電新自由發遞疊經商會答復不允通融茲又有某公司具函商懇並援引洋商請領事加印不拘時刻日領署更准將空白電紙預先加印並不取費遇有要事可省却每次送署加印之煩各等語總商會以可否允准照辦抑另籌妥善方法未能遽定擬於下次常會時提交公議云 
[工商研究會開會紀事]  
　　工商研究會前接駐美領事來函商請調查國貨塡表寄美以便美商直接訂購華貨等因該會以事關振興國貨推廣海外貿易自應訂期邀集全體會員開會討論調查方法及如何函復昨届開會之期先於上午經各職員將會場布置妥貼並在大門外縣掛國旗二面門首設簽名卓午後二時正會長楊小川委派代表卓伯言赴會未幾各職員如郭建侯陳耀卿徐賡華馬樹周卓健伯沈卓吾卓樂生沈佩蘭徐豫發及會員婁子文等數十人陸續蒞至經郭建侯會同各招等員分别照料略事休息遂振鈴開會經衆公推沈卓吾爲臨時主席當將駐美領事來函宣讀一過並將調查表給衆察閲卽請互相研究如何函復當由各會員討論良久有謂須組織調查機關或籌集資本立一團體爲專運美貨機關者又有主張登報召集各實業廠號到會塡表以期彙集核復者後由沈佩蘭等起言謂此次美領事來函所稱國貨二字範圍甚廣查本會發起至今尚未至各處設立分會是以調查滬地一埠尚可爲力若調查全國力有未逮故復函措詞頗覺爲難各會員亦以爲然遂决定從緩函復繼由郭建侯報吿去年會務並徵收會費困難情形復由諸職員磋議良久始行散會 
[粤人籌辦地震賑務]  
　　旅滬粤僑以此次地震潮梅等屬被災尤重民房商店中外衙署圮塌十之六七人民傷亡枕籍存者無處逃生鵠立海濱露宿風餐饑寒交迫南澳一縣全屬屋宇變爲赤地屍壓敗垣無人收葬悲慘之狀不忍聞暏昨日特在洋行街潮州會館會議先由旅滬粤柬慈善會電匯洋五千元並定於舊曆正月十六日下午二時在廣肇公所再開大會商議籌賑辦法並公舉郭若兩君會同汕頭總商會辦理一切放賑事宜又聞廣東俱樂部亦於前夕（舊曆正月十三夕）開會籌議賑濟辦法茲將所發電報附錄於後 
　　汕頭總商會暨郭若雨先生鑒廣東俱樂部敬電諒逹此次地震潮梅等屬被災尤重故鄕南望軫念同深現先由旅滬廣東慈善會電滙洋五千元明日再開大會商議籌賑辦法集有成數再行陸續滙賑茲公舉郭若雨君會同貴會辦理一切放振事宜並祈將被災詳情電復上海廣肇公所潮州會館嘉應同鄕會大埔同鄕會同叩徑 
　　汕頭總商會鑒潮梅等屬地震爲災旅滬全體粤僑極深系念望將被災詳情刻日見示冀盡綿薄上海廣東俱樂部敬 
　　香港華商總會東華醫院鑒地震爲災聞潮梅等屬災情尤重旅滬全體粤僑極深系念夙仰諸公慈善爲懷痌瘝在抱定必妥籌振恤備臻周浹乞將籌振情形刻日電示俾有率循上海廣東俱樂部敬 
[各省偵探又來]  
　　時局不靖政變頻仍各省偵探近又紛紛來滬組織機關探報一切惟此次各探來滬均改變方法大都組設於旅館與各棧中並易其名姓分投住宿以免被人察破所有當地各公署稽查偵探仍均聯絡互相輔助現巳來申者如鄂省曹某江陰高某汪某陶某浙江鄭某（浙地較近故時來時去）安徽李某等均巳組設機關從事偵查矣 
[電調輪船運送討伐軍]  
　　討伐軍第二路司令張懷芝之軍隊及輜重等械均由火車運至浦口現須轉運赴贛商出江蘇督軍電致督辦承租敵船事務所撥調華大華利兩輪由滬駛往浦口聽候差遣又電請駐滬海軍饒總司令飭派聯鯨軍艦趕速赴寗以備張氏乘坐駛往前敵云 
[趕造國内相爭之殺人利器]  
　　上海兵工廠龍華分廠現奉部令趕造快鎗子彈以備各路軍需曾經招匠開工製造在案茲因軍用浩繁魯省德州軍廠所造之鎗彈不敷解濟故又由陸軍部命令龍華分廠每月須造成鎗彈九十萬粒俾濟各路軍用刻謝總辦巳論飭鎗子廠每日造成三萬顆以期不誤部限云 
[秘密招兵之偵查]  
　　滬上軍警各機關據人報稱近日有人在華界租界設立機關托詞招募工匠送往外洋實則係受某某等指揮招募兵士一俟招集乘輪遣送粤東等語故軍署昨令各稽查員嚴密偵察一經調查明確卽行設法拿辦 
[洪述祖尚難引渡]  
　　前農林總長宋敎仁被剌案内之要證洪述祖因不理德商抵欵被控經公共公廨逮案後卽由宋君之子宋振呂得悉延請代表律師禀准公廨迭次將洪帶堂辯論終結判洪押候將德商索逋案訊結後再行磋商核辦在案茲悉中政府以代之民事案件業巳訊明判决未便久押捕房逕電上海地方檢察廳轉行公代公廨關讞員磋商陪審西官從速照章引渡聞西官方面因曾據洪言如解内地生命危險並以洪爲國事犯須俟將洪所言解往内地如何危險之處查明再核故此案尚在磋商一時難以解決云 
[偵察巳閉土棧之舉動]  
公共租界巳閉各土棧烟膏店大都陽奉陰違秘密出售經英美總巡麥高雲偵悉通飭各捕房中西探捕嚴密查拿以後所有私售烟膏之假煙紙店等巳漸漸收歇或則遷往界外惟有等土棧或於門首另懸字號招牌或在旁門出入依然私售茲經麥總巡得悉復於日昨嚴論各探捕隨時偵查巳閉各土棧之舉動如有破壞禁令者著即拘究不貸云 
[盜犯解往軍署]  
　　盜匪林阿正章良臣因糾黨持械搶刦楊樹浦路上海紗廠東首同新烟紙店値洋二十餘元之金戒銅元並拒傷店主吳光輝業經捕房將林章兩盜一併拘獲解送公共公廨經中西讞員訊實判拘押候解送護軍使署按例懲辦在案茲悉原審官張襄讞巳於前日飭承抄錄全案卷宗發交楊樹浦捕房卽經捕頭强生諭著經辦此案之中西包探將該兩盜押解軍署請爲懲治矣 
[浦東川沙縣境發生刦案]  
　　浦東川沙縣龔鎭附近鄕婦朱唐氏家於前日夜半突來口操客音之盜匪十餘人撞門入室各出利刃嚇禁聲張將闔家男女用繩綑縛翻箱倒篋搜刦去銀洋衣飾約値五百餘金携　呼嘯而逸事後由氏開單投川沙縣公署求飭緝 
[植棉改良方法之演講]  
　　中華植棉改良社主任美國農學碩士穆藕初君此次應浦東川南兩邑敎育會之請於本月十九日起渡浦遍歷各處演講植棉改良方法茲將穆君在大團鎭演講情形錄下穆君於二十二號抵大團鎭假縣立第六高等小學校演講男女來賓到者三百餘人首由校長馬荻生報吿開會宗旨繼由穆君演説略謂浦東工業界邇來漸見發展如毛巾織襪花邊三種頗見發逹惟實權操諸外人操縱不能自由甚爲可慮苟欲實力進行各業須在滬地組織總公司厚集勢力以便推廣余極願擔任招股盡力提倡次演講改良植棉方法謂舊法耕耘自選種耙泥追肥摘頭各種方法均經驗是尚而新法種棉株間宜疏不宜密爲最要關鍵惟農民墨守舊章不知改變故每遇疾風暴雨易兆災荒當有在座老農起立討論穆君一一爲之解釋聽者鼓掌繼謂德大紗廠内所紡四十二支細紗每年需用美棉須二千餘包（每包重量三擔）合中國各紗廠計之誠一絶大漏巵是以余巳在上海創設試驗場試種美棉數十畝遂當場取出所携棉樣與衆人傳觀僉稱較諸本棉絲長而細質地甚佳穆君謂此項棉稱巳在美國訂購不日將有大批到滬大衆可卽試購栽植以期普及云云比及散會時巳傍晚矣 
[細絲優劣之研究]  
　　上海總商會昨接省長公署函云案據實業視察員蔣汝呈稱竊查江寗緞業所用之經絲係購自浙省每年約値銀二百七十餘萬之鉅而本境所產者則全不適用屢詢諸緞業中人亦均不能詳悉其理由前曾與省立蠶桑模範場場長蔣乘風一再推求其故據云此種原因非檢查不能明瞭當由汝正將浙省與本地所出之細絲各覓若干交其檢查茲准函寄比較表一紙核閲所附之説明書其相差最巨者爲織度與類節而優劣之判全在繅絲手術及蠶種之是否良好所列條件亦頗切實簡易足資研究茲將原表呈上懇發各商會並行縣轉發農會令將表中所載各項詳加討論實地證驗一面並設法勸導俾可改良似與各省緞業蠶桑前途不無裨益等情據此查核所陳頗有見地自應詳加證驗以資仿行除函寗商會並指令分行外相應函逹查照轉知爲要 
[棉紗花衣價格之增漲]  
　　本埠各紗廠所出之紗自開售紅盤以來價格逐漸增漲緣有日商伊籐三井鈴木江商等洋行向各廠預開遠期貨甚多且招商價値當時國内各客帮購者尚少廠家不甚注意俄而各客帮亦紛紛購買市價遂有增無減如二十支水月五褔牧羊三星等牌紅盤每大包一百五十七兩現漲至一百六十三兩此種牌子向銷四川萬縣等處本年該客帮巳兩次買過三千餘包現以該處軍事緊急路途危險尚未一律裝出至小包紗因内地各布廠尚未一律開市故衹漲價五六兩十六支文明水月等牌大包亦漲起六七兩遠期紗竟漲起十一二兩 
　　印度紗如十二支紅大班牌等自紅盤以來亦每包漲起五兩緣雙宮每包漲起九兩十支送子等牌毎包亦漲銀五兩以上各紗向以青島河南天津江西等帮辦進者爲最多現在滬地存貨不多若來源仍不暢旺恐有缺乏之虞昨日雖爲星期又漲起二兩核計每包巳共漲起十二三兩之譜矣 
　　東紗如二十支財神十六支藍魚三立馬褔島等牌自紅盤開出以來以天津江西兩帮購辦較多漢口因軍事影響購者甚少惟統計兩星期每包亦巳漲起十一二兩之譜 
　　統計陰曆新年以來各廠及各洋行開出者共有二萬六千餘包昨日各項紗價又漲二兩 
　　花衣自紅盤開出以來亦因銷路暢逹市價飛漲兩星期差計共售出三萬八千六百四十包通州花每擔漲銀三兩火機花漲二兩本花與餘姚花均漲二兩五錢其中除日商購辦八九千包打洋架子出口外其餘均由各紗廠買進 
[路員不復兼管巡警]  
　　滬寗滬杭勇路局奉交通部令開據京漢路局等會呈路員兼管巡警辦法窒礙甚多擬請取消前案等情巳悉本部前因路警程度不齊是以擬令路員兼管以期補助該管官長監察之所不及本屬一時權宜至一人兩管權限或有未清本部亦早籌及經飭妥議辦法呈候彙核在案據呈前情並據各路先後呈復情形亦多以兼管權限不清爲慮自應准予取消原案别謀補苴查警察雖有普通特殊之别而其代表國家行使警察權則初無二致凡屬鐵路員役以及商民人等均應尊重其職權在路警該管區域以内倘有涉及刑事或違警罪者路警當然得加以相當之干涉自經此次劃清權限以後該管官長事屬專司責無旁假尤應振刷精神從嚴督率所屬盡心執行職務毌稍因循敷衍倘仍有不肯巡官長警違背或放棄職守或侵害國家及個人權利並甚他不法行爲者無論路員商民均得指各控吿於該管管長查明從嚴懲處不許稍事瞻徇共促警政之進步除指令各該路局並通行外仰分飭各該路所屬員司一體遵照 
[陜西吿警中之烟酒業常會]  
　　中國烟酒聯合會昨開星期常會首由主席陳良玉將一星期内所接漢口武進宿遷等各分會來函報吿去年營業狀况摘要宣布正與本埠兩業情形相同次言財政部之烟酒行政評議會近據京師代表來函謂該會討論主旨非不體恤商艱而卒未見實行者大半爲時局糾紛所致旋有西烟業俞葆康起言目前陜省忽遭兵禍地方蹂躪交通阻隔西煙來貨頓絶營業大受損失然承認捐税仍須照額報解我西煙業之苦况無從吿訴次樂維高起言旱烟一業近更衰敗捐税旣苦重疊出品又未改良恐不旋踵而我業將無形消滅矣次王闓敷起言南洋兄弟烟草公司所製大喜三喜自由鐘等紙煙實巳與舶來品齊驅並駕政府苟有提倡國貨之意應竭力保護乃捐税比外來捲烟反重實堪浩嘆末由邱介帆洪少楚提議會務進行辦法討論良久至五時始散 
[探警得賄庇賭之查禁]  
　　淞滬警察廳徐廳長查得舊曆新正以來賭風甚熾且有探警包庇抽頭分肥實與警察名譽與地方治安均有關礙除通令各區所隊警正佐隊長等嚴密偵查探警包庇並拘拿賭棍外並於昨日責令警正佐隊長等一體具結送廳嗣後如所轄區域内有抽頭聚賭並探警得賄包庇情事一經發覺或被吿發惟該警正佐等是問云 
[接待日本公使之部電]  
　　江蘇特派交涉員接外交部電開駐京日本公使林權助前因回國茲據該使館照稱林公使約於本月二十四號由日起程來華回任一俟到滬希即妥爲接護並即咨會鐵路管理局預備花車接待林使北上云云 
[契税章程母庸交省會議决]  
　　上海縣公署接財政廳令云案於七年二月十日奉省長六三一號訓令開案准財政部咨開准咨據財政廳長呈以令准省議會咨蘇省現行契税章程係本省單行條例不經本會議决不能承認廳請通令撤銷交會議决等因奉此查契税爲完全國税省議會議决單行條例廳以屬於地方自治者爲限關於國税變通手續單行辦法經部核准有案者毌庸提交業奉部電解釋此項章程係根據中央契税條例及施行細則參酌規定而罰則均較條例減輕令核省議會咨文大旨注重取消現行章程交會議决等語是無論現行契税罰則比條例減輕與否應以事關國税應否只須交由省議會議决毌庸呈請財政部核示抑或只須呈部核示母庸咨交省議會議决爲先决問題請咨部解釋等情相應咨部見覆等因到部查契税爲國家税之一種省議會並無議决之權且前由本部擬訂契税條例呈奉大總統核准公布施行所有各省契税辦法均係根據該條例詳細規定呈經本部核准即以蘇省論現行契税章程關於匿税減價等項罰則均較條例減輕巳屬格外體恤該省議會仍復種種認爲苛罰殊屬誤會所請將是項章程交該會議决之處自應毌庸置議相應咨復查照令遵可也等因准此除咨復省議會查照外合行令仰該廳長遵照此令等因奉此查此案前奉省長令廳核議當以事關國税應否交由省議會議决復請咨部核示在案茲奉前因合行訓令該知事知照此令 
[各學校消息彙紀]  
　　南洋商業公學北浙江路南洋商業公學内分商業專科暨甲乙兩種商業科每星期六另設課外講座二小時以補校課所不及凡具中學畢業程度者可考入專科高小畢業程度者可考入甲種現定陽曆二月二十六日開學二月四日開課 
　　中國商業學校中國商業專門學校設在新垃圾橋北堍南公益里其重要科目爲營業理財銀行保險航運税務滙兑簿記查帳算術統計理化等科所聘敎員俱歐美留學生以英文講授茲定三月一號開學 
　　滬濱英文學校新閘路一千九百二十七號滬濱英文學校開辦七載畢業者巳實繁有徒茲擇定陰曆正月二十日開學尚有餘額可補 
　　博文女學校博文女學校招考簡章如下一學級中學科國文講習科高小科初小科幼稚班二優待凡試驗程度適合中學科國文講習科有妥實保證者其學費均照原定章程減少四分之一以示優待優待名次以報名考取最先者補充之每科十人額滿不收三考期正月十六日至二十日每日午後一時至四時四報名隨時報名繳報名費兩元錄取者於學費内扣除不取者退還五開學正月二十日六校址上海法租界貝勒路禮和里附吿試驗程度適合國文講習科中學科兼有本校校董介紹者其學費照原定章程減少三分之一以示特别優待 
[精武球場之比賽]  
　　精武體育會足球隊曾於本月三日往上海公共體育場與該場足球隊比賽巳略誌本報茲悉精武球員又於昨日邀請該場球隊至精武球場比賽下午三時開始至四時半止中間休息十分鐘分設人仍爲西人雷斯利氏其結果爲一與一之比聞雙方於競爭中頗有謙讓之意云 
[委定省視學之知照]  
　　上海縣知事接江蘇敎育廳訓令云案查敎育廳暫行條例第五條敎育廳設省視學四人至六人由廳長委任掌管視察全省敎育事宜等因除原有省視學鄒楫伍崇宜繼續任事外茲委定周維城章慰高劉仁航爲省視學分區視察藉以稽成績而促進行除呈報省長轉咨敎育部外合行令仰該知事轉行所屬各學校一體知照一俟該省視學蒞校時應即妥爲接洽此令 
[海味業一再會議]  
　　本埠海味同業計有三十餘家近因客帮購貨銀期無一定限制參差不一殊於營業有碍曾由該業董事蘇筠尚邀集同業開會商訂辦法未經决議前日復由蘇董事邀集同業在糖洋雜貨公會開會僉以同業行家代客買賣取佣甚微而行家向洋行購貨均以現票出貨大小月底必須結帳客家則欠至年終或尚延不清結自應妥籌辦法以期整頓嗣以事關重要不得不審愼周詳决議於星期日及星期三在公會開常會時邀集全體再行妥議 
[北貨業抵制欠户]  
　　北貨業向章售貨以初十二十五兩日爲付銀之期上年因市面衰頽同行所收賬目均有欠缺故由董事姚紫若邀集同業在洋糖公會開會議决限至正月十七日爲度如去年尾找各户仍不付清即由債權人將該店牌號抄送公會知照各同業與彼停止交易以爲抵制 
[漕河涇人募捐建祠]  
　　漕河涇鄕各紳董以前清蘇松太道沈仲復功德在民擬在該鄕建立專祠以誌不忘惟經費不足尚須籌募茲錄其募捐啓如下（募建沈中丞祠捐啓）蓋聞扶衰救弊居官莫要於養民崇德報功令典特隆夫設廟惟我歸安仲復沈公起家詞苑疊掌文衡外任監司擢膺彊寄敭歷内外前後三十餘年宧轍所至舉凡吏治民生籌邊興學以及交涉諸大端靡不殫思竭慮措置有方而於小民生計所關尤行之不遺餘力讓清同治十年問補授蘇松太道在任四載百廢俱興上海注重木棉習慣紡織委利於地者甚多秋成偶薄衣被難資公從在籍紳士原任丹徒縣訓導唐君鍚榮之請慨然捐廉萬金委赴浙湖購辦桑秧雇善植者來擇地試種手編蠶桑輯要一書發給各鄕董廣爲勸課爇桑育蠶於是鄕民咸感奮四起知所取法迄今歷五十年愈推愈廣成市成林幾遍峯泖歲可獲利數十萬金地方賴以殷闐正不獨野無矌土巳也他若四明公所爭地之案廣方言館造士之衆設絲業會館以聯商情創同義善堂以掩屍骨並議公廨會審章程分明界限凡此政續未盡臚陳實屬功德在民羣情愛戴宜統三年秋經同人邀集鄕紳王君豐玉劉君增祥等二十人錄具事實在漕河涇鄕建立專祠公禀江督蘇撫批准奉行在案嗣適民軍起義未及秦聞茲先擇地以建祠庶可因時而祭社緬懷充吏聽民捐民辦之隨宜溥吿同鄕諒祀春祀秋之共願恭疏短引敢籲長才各量力以樂輸爰聯名而勸募從此廟模丕煥垂百世之馨香定當靈爽式憑慰萬家之禱祀謹啓上海漕河涇鄕經事楊幼蘭唐子衡唐詠茗張仰蓮唐步洲史第花楊福元曹仰卿等公叩 
[兵工廠之元宵休假]  
　　兵工廠謝總辦以今日（二十五號）爲舊曆元宵各廠工匠例應給假休息昨特分令砲鋼彈機及製鎗鑄銅鐵各廠長一律懸牌停工一日 
[敖典獄長由蘇回滬]  
　　上海模範監獄於本月十六號晚脱逃押犯四名當晚捕獲周德友王智福羅德才三名次早又在英租界捕獲王文桃一名經敖典獄長親蒞英捕房提回訊辦趆一日敖典獄長將各警士拿獲逃犯情形親赴蘇州面禀高等檢察廳王仁山廳長一面叙具事實專案詳報高廳逹部請奬在案茲悉敖典獄長業巳公畢返申 
 
 
 

Page 11

 
 
到署視事矣 
[緝私統領不復更調]  
　　兩浙緝私統領蔡和林蒞任以來將及三載近聞中央有電召赴京另候委用以長蘆緝私統領宋明然調充斯缺之説蘇五屬鹽商公會周王兩會長及租界食鹽棧顧商等以連年緝務整肅未便遽易生手具呈李督軍請爲保留李督亦以前年吳江獨立蘇屬一帶緝私各營隊均能鎭攝地方頗爲得力現値時局不靖未便更調允即竭力保留是以調換之説己無形打消矣 
[起徵九畝地菜攤捐欵]  
　　滬南工巡捐局姚石蓀局長昨發第一號布吿云照得九畝地擺設菜攤前據開明公司代表姚曾綬呈請於試辦三個月期内暫行免捐本局爲維持市政體恤商艱准予暫緩納捐在案現在該處營業日見增盛試辦免捐期限并巳經過兩月有餘該攤商等並未來局認繳捐欵實與原案不符合亟布吿各該菜攤商等知悉務於三月一號内一律前來本局税務處報捐母得延誤其各遵照母違切切此布 
[北山西路火警]  
　　美租界北山西路三百二十號二十一號門牌通和柴炭店於前晚十二句餘鐘忽然起火俄頃冒穿屋頂延燒至三百十九號觀音堂佛店三百十七十八號久大恒烟紙店樓面當經救火會西人驅車馳往灌熄共計焚燬房屋五幢事後該管滙四捕房查得該柴炭店曾向某公司保有火險恐有别情立飭中西包探前往詳查起火緣由禀候核奪 
[浦東火警之隔岸觀]  
　　昨晚七句鐘時浦東張家浜鄉民某姓家不戒於火頃刻冒穿层頂火光照耀江心勢頗猛烈南市各區救火會以火在浦東未便驅車往救後由該處各洋棧及居民汲水澆潑約歷一時許始熄 
[煮膳遺火之驚嚇]  
　　前晚九點餘鐘住居滬南十六舖南首恒心里某號門牌之賣水菓人劉寶廣家因煑膳造火積薪頃刻烟霧迷騰幾致燎原幸爲時尙早由鄰居等趕至帮同施救得卽撲滅僅燬去板壁及零星物具事後由崗警將劉寶慶帶至第一區警察署問明無心失火飭繳罰金三元充公 
[婦人私賣鴉片]  
　　婦人楊王氏在浦東爛泥渡鎭後租賃房屋密設烟窟容人吸食鴉片前夜爲三區巡邏警李汝琴等入内查獲抄出烟具等件連同楊王氏併解至署昨日轉解警廳司法科訊辦 
[搬物匿女之控究]  
　　寡婦潘陸氏本邑人住居閘北新民路新民里第八家日前由恒豐路大成烟紙店夥陳有餘及蘇渭生等勾引與無賴徐桂華姘識詎陳潛至該氏家將衣服飾物搬取一空該氏有十一歲之女耳大亦被藏匿迨氏得信將陳蘇二人扭控四區警署經余署長研訊據陳供出同謀之陳春波張阿連二人均巳在逃余署長飭解送司法科押候補提同黨到案再行訊辦 
[尋獲逃妻]  
　　松江人金朝洲之妻周氏去年私逃來滬與朱蓮生姘識住居閘北寶山路近爲無賴王德生張友泉等偵知來歷向朱敲詐不遂通信本夫金朝洲遂於前日來滬尋見該氏當即　控五區警署連王張等一併解送司法科弳段科員　訊王等承認希圖訛詐並供出同黨阿大阿桂昌等段科員諭飭還押聽候提到朱蓮生再行核辦 
[兩婦齟齬後之控訴]  
　　住居新閘牯嶺路二百二十八號門牌之婦人吳徐氏與大通路七十八號門牌陳方氏前日因徐慶元之關係互相齟齬陳方氏即以吳徐氏行竊金鐲金戒等詞訴諸新閘捕房捕頭准飭中西包探將吳徐氏解送公共公廨拘留候訊 
[匪徒攔刧金戒]  
　　前夜八時大東門外郎家橋張永記竹器店主婦湯氏出外找尋其夫行至悦來街突被匪徒三人攔往一匪將氏右手所帶之金戒一枚强攫飛逃氏在後喊追即經崗警于春波追獲張信林一名帶回一區三分所經劉警佐略加詰訊論飭解送司法科訊辦 
[暴客攔路搶刦]  
　　住居新閘派克路一百七十一號門牌之倪阿寳於前晚十時許回家行經白克路突被匪徒兩人攔住去路嚇禁聲張搶去金戒一只朿腰帶一條迨經倪鳴捕追拿巳無蹤跡即投該管捕房據情報吿捕頭准卽飭探查緝 
[冒領工資之敗露]  
　　住居滬城老學前之機匠施德明前應滬北祥泰洋行之招募自願出洋工作詎當啓行之時施暗令其弟福明冒替出洋前日施德明又令施阿四持該行所發華工收取工資之憑證向該行領取工資當被該行察得照片不符知係冒領卽將阿四送交總巡捕房經捕頭詰明前情飭令一百七十五號西探拉白生（譯音）華探邵和鈞帶領阿四協同一區二分駐所長警將施德明按址拘獲帶入該所請矛引渡王警佐以該探等尚無正式公文判將一干人申送警察廳發落 
[兩雄角逐之兇劇]  
　　滬城三牌樓某姓家飯司張柏松向與四牌樓陸家宅蕩婦某氏姘識詎該氏日來又與鄰人木匠馬順祥有染因此張馬二人各懷妒忌前晚張在該氏家被馬察悉務在弄口守候迨張走出馬即將所持利斧將張頭部猛砍一下受傷倒地流血如注馬卽飛步奔逃適爲崗警暼見上前追獲連同受傷人並利斧一把押送一區二分駐所經王警佐訊供一過以張受傷甚重星夜轉解地方廳由檢察官騐訊之下判張送新普育堂醫治馬押候核辦 
[戲園須分男女座位]  
　　閘北長安路江北人開設之羣樂戲園今歲起改演女子新劇前日經四區余署長查得該園客座不分男女有傷風化特傳園主陳某到案諭令遵章將男女座位分列不行混雜如違重懲該園主遵諭而退 
[蝴蝶隨人飛去]  
　　住居新閘平橋路席某之妾前晚在新世界游戲場游玩失竊値洋一千二百元金鋼鑽紥成之蝴蝶一隻計大小鑽石二十餘粒中嵌紅鑽兩粒業巳開單報請新閘捕房及内地警所一體偵緝不識能珠還合浦否 
[牛價減折償還]  
　　丁金常前至法公堂控華老五不還牛價洋二千九百九十元經中西讞員訊供屬實判華押追嗣由華妻楊氏央中向原吿懇商折還洋若干元禀奉傳訊原吿不到華稱巳由妻子向原吿商明折還可以了事請求核奪讞員以華巳押年餘從寛釋出候原吿到案再行核辦昨又傳訊丁由婦人某氏代爲到案聲稱丁因事往常州未回華亦由伊妻楊氏代稱現經央人向丁懇商折還丁巳允許收條呈鑒中西讞員判各退去候丁自行投案質訊核奪 
[繳銀後方可上訴]  
　　增裕號在公共公廨呈控汪康年不理欠銀三百九十九兩業巳訊明判着被吿如數還銀在案茲因被吿不服於前日延羅斯律師投廨聲明不服理由要求准予上訴原吿亦延律師到堂反對並稱如欲上控應將判决之銀繳案等語經李襄讞商之英卓副領事諭着被吿將判决之銀繳　准予上控 
[不盡不實之劃賬]  
　　盛得祿律師前爲法商某洋行代表至法公堂控稱運大錢莊有應付該行大班之欵因運大亦被晋昌機器廠主劉金康欠銀二千二百八十二兩故將此欵劃付該行三面允洽由劉出立期票並將機器六部作抵又立抵據一紙由傅鑫庚蓋章作保詎過期巳久分文未付請求訊追如再不理請將機器拍賣作抵被吿劉金康亦延逖百克律師代表聲稱前有某果至劉金康處言欲購買機器偕劉至該行寫字間内即向索欠所立低據並非劉之親筆係由他人代寫後因該行定欲保人劉無奈偕至傅鑫庚處托爲作保傅祇知定購機器之事未悉其中曲折故允作保今原吿旣在案下控追不應雇令印人前往該廠看守此係非法行爲須請鑒核旋傳運大莊經理張虎臣至案由聶讞員問曰前將此欵劃付之時劉金康是否在場張稱劉並不在場商人於十一月十一日先至該行將銀劃付乃由該行向劉自行接洽商人即脱離關係劃付之前亦未向劉通知是實判張退去候再傳訊並飭將運大賬簿弔案察核昨又集訊張虎臣供詞與前堂大不相符察閲賬簿亦不實不盡且張違背堂諭不守規則堂上頗爲震怒又訊劉金康之見證晉昌廠工頭陳安受據稱該行洋有與沈少卿同來言欲定買機器邀廠主同往字寫間看様劉信以爲眞隨同前往良久始回劉甚憤恨詢知並非看様實係强索莊欵逼立筆據迨後沈少卿又來索取代筆費洋二十五元亦由民人送往沈家交於沈妻某氏手内是實又據見證吳企伯陸根實施阿五等同稱目見有印人來廠看守餘不知情又訊沈少卿供不承認與人同往亦無索取代筆費之事請察又據代筆人張瑞卿供因劉目不識丁故由民人起稿由俞金代書後又由民人代簽花押蓋印是實中西讞員以運大錢莊經理張虎臣於賬上種種不實案關刑事着令管押於刑事堂期解案訊核餘人退去候再訊斷 
[追繳印刷品代價]  
　　盧文逸前犯騙案被人控經公共公廨訊明判押西牢二年業巳期滿開釋茲又被商務印書館呈控不理印刷品價洋八十四元四角前日經捕房將盧傳案請追原吿由趙廉臣到堂代表訊之盧供前犯刑事奉公堂判押近始釋出一時無力籌措求察中西官判盧於兩禮拜内還洋並擔負堂費 
[原被尚須算賬]  
　　徐誠明在公共公廨呈控顏益和揹還押櫃等情上星期六由廨傳訊原吿請追被揹押櫃洋八十五元訊之顏供因原吿所開賬目不符是以未還中西官判令兩造於七天内算明賬目補具禀詞候展期兩禮拜再訊 
[債務人重復押追]  
　　俞明葵前延愛倫律師代表至法公堂控作頭陳信高不理欠欵訊供屬實始則押追繼交尋常保出外限二月理楚嗣因届限傳訊陳稱亦被他有虧欠欸項巳在地方廳控訴請追請求寛限一俟領到被欠之欸即可料理判展限六禮拜理清在案昨又届限傳案訊問陳稱地方廳控案未結一時無銀料理請再寛限籌措原吿律師稱陳保出後游約至今分文不理今原吿願繳飯食費仍請押追中西官以陳一再延約實屬刁狡遂准如原吿所請判陳管押追繳 
[究竟因何起釁]  
　　昨日新寧輪船抵埠於下午起貨時由小工周廷義等數十人前往運貨詎被工頭徐大三張桃子胡大海顧福寳等出爲阻止不許做工因而口角互相爭鬭周略受微傷旋由崗警到來將一干人及徐妻范氏又工頭夏阿狗一併拘解第一區署詰問據供因徐妻被周等無端到家毆踢適値懷孕傷及肚腹因此向周理論等語　警正　飭留候查明起釁原因再行核辦 
[傳諭茶館不准聚賭]  
　　高昌廟警區李巡官以所轄之外日暉橋地方工廠林立工人複雜當此舊曆新正恐有工人於下工之後聚集各小茶館誘人賭博昨特傳諭各茶館主不准赌錢如違究辦 
[小茶館均違賭禁]  
　　美租界西華德路一千零七百四號一千三百零一號一千三百十一號及有恒路六百四十四號鄧鐵路五百六十一號門牌各小茶館内均因容留茶客在内聚賭抽頭漁利被六十四號西捕一百六十一號三道頭華捕查見各將賭具帶入捕房禀明捕頭諭候請廨出單傳該茶館主伍紀康姜喬喬王子香徐通安夏金生等到案訊罰 
[分拆頭錢之衝突]  
　　無賴王阿福前晚在滬城邑廟某茶肆内聚賭抽頭因與該茶肆堂倌陳松泉分拆頭錢起釁互相兇毆致陳頭部腰部等處受傷當由巡警到來一併拘入一區二分駐所押送地檢廳訊辦 
[無賴竊取棉被]  
　　無賴王福生前晚闖入虹口武昌路四百七十十號門牌丁大家竊得棉被一條圖逃被包探江標查見將人贓一併帶入捕房捕頭諭飭押候解送公堂請辦 
[押店收受賊贓]  
　　公共租界貴州路合發押店因收押賊贓金挖耳匿不報吿捕房被包探姚錫卿查悉吊出原贓禀明捕頭業巳轉禀公共公廨候出單飭傳該押店主到案訊究 
[店夥私取貨物]  
　　英租界福州路一百三十四號門牌某店夥黄南坤前日私取店内値洋十二元之骨扇二包被經理蔣金寶查悉報吿老閘捕房派探汪開富將人贓一併帶入捕房經捕頭略詰一過諭着押候解送公共公廨訊究 
[竊取輪船上食鹽]  
　　楊州人陶阿福洪小六子王阿三等前夜在浦東太古公司碼頭重慶輪船竊取食鹽十七包當經三區崗警史文和等查獲人證併解至署經解警正詰據陶等供稱此項食鹽係不識之人雇我等前往該輪携取解警正判押候查明再核 
中華職業敎育社通 
[徵集職業敎科用書辦法]  
　　一本社爲實地職業敎育者便於敎授起見特徵集各校關於職業敎科之各項用書以廣傳布 
　　二本社徵集關於職業敎科用書約分四項舉例如左（甲）關於商業者如商業應用文商業要項商品概要廣吿法等（乙）關於手工者如簡易木工金工製圖及製作法各種特别應用手工製圖及製作法（丙）關於農事者如適宜於本地方之某作物栽培法等（丁）關於家事者如幼兒養育法家庭看護法家庭衛生家庭經濟管理法裁縫洗濯法烹飪法等 
　　三上列各項書稿均以高等小學程度爲限 
　　四各學校如有上列各項書稿無論巳編或將編願應徵者先將該校各科時間之支配及該科敎授要目該書編輯大意目次等寄示經本社審查後認爲確有價値者函復商訂辦法 
　　五應徵各稿之内容務須簡易明瞭十分正確者 
　　六應徵書稿之合格者或讓與本社出版或由本社表揚其辦法臨時商訂之 
來函 
[張余瞿諸女士來函]  
　　敬啓者良箴等同是征人婦耳舊曆客臘目繫流庽滬上各同志家屬天寒歲暮困苦顚連爰商假劇場演戲一晚冀將所售券資除開銷外不論多寡分助各同志家屬聊資卒歲無奈時艱財匱大都力絀心餘故雖呼籲甚般依舊啼號難免幸尚蒙一二眞豪傑眞君子或購券維持或量力貼補雖施者太倉一粟久巳遺忘而受者涸轍甘霖永深咸激敢乞俯賜刋入來函藉彰盛德而鳴謝沈專懇順頌箸安張良箴作若望瞿蘅同啓二月二十三日 
[朱志霖來函]  
　　敬啓者舊曆月初報載城内發現時疫一則近日喉痧更盛傳染極速卽敝寓朱曹二姓小孩初起時一孩由外間傳染而來忽患喉痧喉間卽白腐聲啞後一門傳染至四孩症勢均危急萬分中醫諸多束手初起一孩西醫莫及而亡餘孩皆送南市上海醫院醫治着手成春霍然無恙足徵西醫與中醫不同緣用血清針從根本解毒故易奏功實深銘感如有同患此病者不論大人小孩均請速送上海醫院醫治愈早愈妙俾可保全性命而免合家傳染特此請登來函鳴謝以楊仁風並吿同病朱志霖謹啓 
[鮑永庭來函]  
　　二十二日報載華界胡家木橋永興糖坊包阿榮因前此收買賊贓爲包探拘解公堂押辦云云惟是案情形與報載事實大相舛錯伏思本案於去臘發生時商人事前在鄕聞信趕回因被人無辜牽累心頗不甘當即自行投案業蒙英白領事與會審官疊次詳細研訊明確以所控證據不實將案註銷在案後因有人携贓來坊銷售爲商拒却當見其形色慌張欲將贓物抛棄圖陷不得巳喚警扭區轉解檢廳業經供認受人唆使不諱如何核辦自有法律主裁至於商人收買賊贓在公堂押辦一節事出無因未免失實事關商人名譽爲敢具函聲明伏乞登載爲荷永興糖坊鮑阿榮即永庭謹啓 
雜評二 
[兵乎鼠乎（訥）]  
　　今日疫症之流行有謂爲鼠類所傳染者有謂爲非鼠類所傳染者此乃醫界一大疑問也而吾則謂今日疫症之傳染不在鼠類而在另有一種媒介據外電謂鳳陽之疫由張家口之兵士傳來北京近死四人疑爲疫症亦由兵士傳來並謂兵士驕横全不遵防疫章程傳染尤不易遏阻是疫症傳染之媒介不在鼠而在兵 
　　夫今日之北兵人固巳畏之如虎矣自疫症發現而又增一層皇恐畏之又如鼠虎也而鼠鳴呼北兵 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[元宵觀燈啓] [  小孤山人]  
　　登第一大舞台揭不盡舞台幕幕游大千新世界看不完世界花花遙聞四路風聲過眼之烟雲多幻徧閲一場影戲滿胸之塊磊都撑問古今多少癡人夢中做夢嘆南北如斯好漢奇外翻奇怕敎錦繡江山從混沌中斷送惜取生涯歲月向熱鬧處消磨莽乾坤能得幾時閒肯把元宵放過好風月不用一錢買儘堪燈市遊來維時刦火頻驚烽烟乍息市弛金吾之禁天開不夜之城十番鼓十番鑼綽綽鼛鼛鼛綽綽萬人山萬人海嘻嘻笑笑笑嘻嘻欣看燈景之時新備極燈工之巧妙則有金錢燈焉星光閃爍月影輪圓阿堵傳神孔方作態大財神弄之掌握小窮鑽鬼其眼中裝成聚寶之盆紙上空饒富貴傾入銷金之窟火中便化飛灰是曰金錢　錢迷之肖像也又有傀儡燈焉狀類芻靈象同作俑面目居然就是心肝却爾全無了鳥衣冠扮排優之把戲郎當舞袖學鮑老之登場牽絲黑幕園中悉聽傍人主使玩弄紅氍毹上全憑運動機關是曰傀儡燈木偶之化身也若夫蝦燈則兩三作對千百成羣臨風爲擺尾之形樸地作彎腰之勢盔頭戴首儼然大將兜鍪頦下多髭頗稱長鬚健僕脚爪有雙义畫戟似曾帶水拖泥鍋邊變一色紅袍不怕蹈湯赴火是曰蝦燈蝦兵之現形也又若蟹燈則雙螫持戟八跪横戈口有雌黄胸無點墨性趨炎而多躁雙瞳生炯炯之光行棄暗而投明一背向星星之火緯蕭繫足要行那得横行朿炬燃臍有殻徒存空殻是曰蟹燈蟹將之攝影也至若龍燈則滿身鱗甲采色斑然九節腰軀鬚眉活現有爪牙而欲動無羽翼而難翔不遇風雲竟敢與山林虎鬭未經雷雨只堪同草澤蛇行何時掘尾燒焦變化登門而去安得雙晴點就蜿蜓破壁而飛是曰龍燈蓋南海孽龍之變相也若乃獅燈則龐然偉物蠢爾頑形馴爲座下之騎未聞河東之吼一任兒童嬉戲抛毬而舞狻猊那堪獵户鞭答鎖項而儕牛馬是曰獅燈蓋中國睡獅之故態也更有走馬燈焉眼花撩亂旋轉如飛倐而北轍南轅倐而東衝西突逐火車而織路暮四朝三繞電線似循環翻雲覆雨是曰走馬燈蓋賭局中假馬先生之幻影也他如燕子燈來梁土巢之新泥可覔鳳皇燈出石油礦之餘燄猶輝伍方燈中外馳名别有芳馨之氣陸角燈西南普照榮增廷燎之光菊花燈秋色愁人黎花燈春風失主李花燈和容可掬蘭花燈蓀蕙旁生靈芝燈瑞被林泉猶有出山遠志萓草燈輝流階砌長爲歸岫閒雲是以陸離光怪紅燈照之幻象都呈撲朔迷離春燈謎則詳猜不透五光十色有許多怪怪奇奇萬種千般説不盡形形色色惟冀鬧紅兒女慘綠衣裳歡樂開場繁華逐隊紙醉金迷之地風清月白之天趁此時火樹銀花愛一路好燈看不了願到處香車寶馬破工夫今夜早些來（五） 
家庭常識 
[刀魚去骨法]  
淵才五恨鰣魚其一刀魚之美有過鯽魚而骨之細而且多則倍蓰焉法將魚洗淨以橄欖汁塗刀魚脊骨上將脊鰭刺入鍋蓋上鍋中盛好酒少許醬油熟脂油等作料細火燒之則魚肉盡落鍋中略加芡粉和之使魚肉成厚糊漿狀加以香○鮮筍片將魚盛入盤中蒸熟略加紅湯味絶鮮美更無骨鲠之患 
[球花變色法]  
植繡球於盆之中央分土爲三等二分純用君山土（南通縣君山）一分純用本地黄土（無論何地以色黄而鬆者爲宜）一分用柴草灰盆面另加黄土一層約三四分厚則開出之花有紅白綠三色置之案頭足以悦目 
[舊洋傘骨之利用] [  賊菌] 　 
二三十年前舊傘骨係純鋼製成若取其一段打成小圖章刀以之鐫刻小圖章鋒利無倫 
[防蛀蟲法] [  希程]  
　　以松脂油（柴房有售）滴於衣櫃及書卓之角隅能防蛀蟲之侵蝕 
[] [  ]  
　　絲瓜絡濯筆濯筆多用海綿惟其價昻售之市小者亦須一角今以絲瓜絡代之旣省錢復適用誠簡法也 
[羅萄卷] [  壬氏] 　　 
横切紅羅萄爲園片卷而裏之少置蓀絲貫以線懸　簷下透風處趆十數日即可食辛脆可口若加以醬麻油味尤旨 
[時疫簡方] [  鳳陽縣公署]  
　　但用旱烟袋油先以竹籖透油少許令病人舌舐之如知臭辣味便非疫症當另請醫按症用樂調治如不知臭辣味即是疫症速將烟袋劈開刮烟油如菜荳大用陰陽水冲服少緩再服一經知有辣味則疫病去矣其善後方法仍須用藥調治此方極爲簡便且易於尋覔功效極大望勿忽視 
詩話[  竹軒]  
　　詩有寥寥二十八字而凄　頑豓今人作三日思者如某君贈月香云吟成一字九迥腸除却温柔不是鄕但願他生齊化土和泥燒瓦作鴛鴦語奇而情寗可謂工絶又湘江女子題壁云秋魂黯黯接天涯别館驅車日正斜應有詩情留此地他生來認碧桃花故作曠逹愈覺悽楚又孫某泰淮念舊云桃花流水木闌舟丁字簾前訪舊游不見玉人空悵望綠楊吹絮下朱樓末句有江天無盡之致 
　　冶游之作多而難工非詞藻太密苦無新意即狂健過甚不耐諷 
誦欲求清新典穏不多得也如胡某感舊云落拓天涯是棄材荆屝常掩長莓苔人同鴉影聯還散心似爐烟熱亦灰夜半清歌隨月落秋深紅葉上樓來此時獨坐憑欄客一片鄕愁掃不開李嘯邨憶白下云清明恰是握蘭辰遙卜秦淮眼一新楊柳晚風深巷酒桃花春水隔簾人橋邊車過香生路樓外船歸月滿津憔悴不甚來舊館相憐誰爲洗沙塵使桓子野見之定當頻喚奈何 
　　淡黄楊柳曉啼鴉絲雨温香濕落花應有躍魚吹雪上水邊亭子正琵琶水榭湘簾特地清朝烟上與曲欄平舊時紅豆抛殘處只恐風吹子又生籬門過雨綠烟舖檀板金樽俗有無小艇巳將明月去人間空説女兒湖鱗鱗碧瓦照春萊眢井宵聲鳥語哀第一林泉誰信得數枝猶發舊宮槐此無名氏泰淮偶興詩也清響哀絃廻非凡韵 
長篇小説 
[二城風雨錄]  
[  英國郤而司迭更斯原著常覺小蝶天虚我生合譯]  
　　卷中第二十六章（三） 
　　天下事有至奇者則同在一時而境狀竟有判若霄壤者矣當勞雷諸人小坐雨窓談笑雜作殊不知海峽對岸烽火巳燭天未巴黎一帶流血且成渠矣其變端之𧺇即在今日早晨天氣雖酷熱而晴朗逾恒野花傍路胡蝶成團而飛殊不類有凶禍之將至者惟聖安東街之貧民則忽一變其常態裂眦怒喊爭奔走於街之兩端如中狂疾蓋其多年藴毒一旦驟發如决堤防更無挽回之餘地烈日影中但見數千瘦臂揮動如柴而其聚集之點則咸趨竇瑪齊酒肆竇瑪齊坦其半臂以板桌爲壇人卽立於桌上方以軍械散給諸人火鎗與椎刀雜見每舉一械必有數十枯爪向空爭　呐喊如潮人人爭以流血爲快此輩人之聚集大似游蜂初無定點而竇瑪齊之兵器亦不知何自而來一一支配竟不能窮其不得械者則且折路傍樹𠏉或折牆中鐵檻以爲殺人之器竇瑪齊散械旣罷乃出令曰夾克三汝從我行毌離寸步夾克一夾克二汝爲衆率爲左右翼馬丹何往時馬丹巳改裝右手斧而左手刀腰鞓且系小鎗目光凶然大類母獅竇瑪齊曰馬丹汝何往馬丹曰吾暫後當率女同志爲爾後盾竇瑪齊曰佳乃呼曰同志行矣往攻巴斯蒂大獄也聲甫出四面響應如潮似遍法蘭西之人盡聚於此齊呼曰往巴斯帶也於是足音雜遝洶湧而奔警鐘旣動鼓聲亦鳴天地爲之變色旣至獄門之外則獄中巳得信鐵門深鍵獄外繞以深濠闊將盈丈弔橋八皆扼守碉垣高竣遠見八高塔矗立於砲烟之中形勢峻險雖隻鳥亦莫能飛度竇當雖多望此皆不禁却步竇瑪齊曰同志何怯來此巳成騎虎即欲退亦不能矣胡不攻之言時立舉其鎗連發數彈槍聲旣出衆氣立壯於是彈出如雨而獄中亦發砲還擊烟霧四迷但聞鎗聲急如飛雹問有呼聲則一人中彈倒矣一人受傷衆怒愈奮併力以攻吊橋其有行械者則亦殿後狂呼以助聲勢馬丹乃舞其屠刀身爲衆婦之率亦雜男子之中奮攻不巳如是者二分鐘之久但聞一聲歡噪雜砲聲而出則第一吊橋破矣（未完） 
 
 
 

Page 15

 
 
   
 
 

Page 16

 
 
   
 
