# 1909 - 306 - 4913208

 

Page 1

 
 
   
 
 

Page 2

 
 
交旨 
[九月二十日軍機大臣欽奉]  
　　諭旨給事中高潤生奏陸軍部游學生考試規則並内外場事宜請飭認眞妥定一摺著陸軍部知道欽此 
論說 
[祝中國交通界之前途（曾鯤化稿）]  
　　有天地。而後萬物生。有萬物。而後人類殖。有人類而後交通以起。交通者人類生活上所不可一日或無者也。人類愈蕃。則需要交通之事。愈形複雜。而供給交通之方法。亦因之愈出愈多。方法愈多。於是交通愈便。是以上下數千年間。交通界之風雲。經無量數之變態。而有轟轟烈烈之郵政電信輪船鐵路等光輝歷史出現也。郵政電信者何。無形之交通也。輪船鐵路者何。有形之交通也。有形所以運送客貨。彼此往來。無形所以互通意思。交換智。識而其利用之所在。則自政治軍事財政。以訖於敎育實業質言之。凡組織國家之要點。振興國家之本原。與夫社會上種種活動事業。莫不恃以爲極重要之機關。故哲學家有言曰。今日之世界。交通世界也。政學家有言曰。欲圖國家之富。强須實行交通政策。而厠身交通學界之鉅子。且謂宇宙萬事萬物。雖如恆河沙之無可紀極。然揆厥情理。無小無大。無輕無重。悉爲交通勢力所範圍。懿歟鑠哉。交通之關係於國是之隆替。世運之盛衰也。固如斯其重且大哉。是故交通之爲物也。其直接間接之影響。卽全國國勢之所繫。余祝我國之交通。非僅祝交通而已也。即祝我國之國勢。祝我國交通界之前途。非僅視交通界之前途而已也。卽祝我國國勢之前途。顧居今日而譚中國之交通事業。稽已往之典籍。覈現在之情形。其見諸實際者果有可祝之價值歟。果有可祝之程度歟。此 
 
 
 

Page 3

 
 
世人所甚滋疑惑者也。今試與研究交。通者一解决此問題。 
　　交通進化之程度。恆以人羣進化之程度爲衡。人羣生活時代由漁獵而牧畜而耕農而商賈。交通發達時代。由徑路而内河而海洋而大陸。此進化之一定階級。世界所無不同者也。人羣進化最速者。則交通發達亦必速。漁獵物畜之社會。所賴夫交通者。無幾也。一變爲耕農。而此往彼來於以發軔。再變爲商賈。而養生利用之物。乃漸見其頻繁。徑路内河之通行亦天然之交通也。必通達海洋。縱横大陸。而後可謂爲人定勝天。嶄然占一世界上之交通。位置我國重農輕商。爲世所未覩。交通界之發展。較諸各國。不啻有什伯仟倍之難。荒古無論矣。太古之世。草木鹿豕。榛榛狉狉。先民各謀衣。食至老死不相往來。洎智識稍開。需用略廣。外界交際。乃漸萌芽。然於全國之交。通尙茫然無所關。係故人情風。俗至今猶南北迥殊。此何由而然也耶。交通事業之不改良之結果也。 
　　意思以上之交通論之。上古通信之道。以口頭爲不二法門。文字興而簡。單書信乃出。有周崛起。首設驛站。以司文書。至漢而爲世所重。至金元而利用之度驟漲。驛夫站馬。絡繹於途。然此皆國家之文書政府之文書也所謂軍書旁午。所謂羽檄飛馳者。可略見其一班。明代畫疆經野。因省與省之交涉甚繁。乃另辦文報局。而地方官始有通信機關。然人民與人民之通信方法。仍不能不轉託商人。或專丁遞送也。同治初葉。商務頓興。於是有所謂民信局者出。受全體之歡迎。然較日本之創於距今三百年以前者。不旣瞠乎其後耶。况歐洲各國。當羅馬中葉。已於殷闐市街。設有一般人民之通信塲。所開郵政局之先河。邇後逐代改良。至西歷千七百八十年頃。西班牙富商麥孟凡氏。竟創設完全之郵政局。爲世界郵政之鼻祖。千八百五十餘年。美人電氣大王。發明雷氣通信法。於交通界中别樹一光彩之旗幟。而意思的交通史之新紀元。遂由是而出矣。（未完） 
來函 
[錫金城區議下（續（裘廷梁））]  
　　會典。凡編審直省戸口。城中曰坊。近城曰廂。在鄉曰里。夫會典旣明明曰廂矣。則凡城外之地。不論其有無廂名概名。曰廂可知。不論其繁盛荒寂概名曰廂可知。不論其爲建置之如何。地勢之如何。概名曰廂可知。曰坊曰廂曰里。街巷旣有法定之名。則凡城外街。巷罔不包括於廂内可知。以故論廂之名。則與城鄉鼎立而爲三。論廂之實。則與城牉合而爲一。古者三里之城。七里之郭。與今州縣略相若。王肅云。城之有郭。猶裡之有表。骨之有皮。表裡各異。則保障不完。皮骨分離。則一體不具。今之城廂。猶古城郭也。不佞力爭城廂當合爲一。就名義論。則法令具在。就事實論則城區。自治成立之日。而有表裡各異。皮骨分離之痛。亦不佞所不忍聞豈好辯哉。不得已也。 
　　城有物以爲限而廂無限。故自治章程必别求固有之境界。就吾邑論。育嬰亦舊自治之一種。而範圍太廣。初無畛域之分。以此爲據。誠如蔣君所云。全縣皆城區矣。不得已而以平糶區爲範圍。遠遵會典近城曰廂之名近守部章地方固有之義。上合街坊隷廂之制度。下從社會習慣之情形。本區。之人才。足供舊自治之需要者。亦必能供新自治之需要無疑也。蔣君乃以吾說爲未圓。欲以意想定城廂之界限。如違法何。雖然就城。言城。其名易眩。請以鎭喻。 
　　鎭之人口。充其量雖至二十五萬。吾知必無人焉起而與之爭。微獨二十五萬而已。過此以往。章程限其議員之數。不限其人口之數。即使人口增至二十五萬以上。吾知亦無人焉起而與之爭。彼無城焉爲眩故也。中國城即日本市。日本自治區。市與町村。其丁口財力之相懸。蓋不可以道里計。而町村之人。若相忘焉。未嘗起而與市爭也。亦以無城焉爲眩故也。無城爲眩。則雖日本東京一市之歲入。十倍於同府一百七十七町村。（見明治三十七年統計年鑑）而國人不以爲。異其在吾國。無城爲眩。則鎭之人口。雖增至二十五萬以上。亦未以爲異。有城爲眩。則雖錫金平糶區舊查人數不滿六萬。亦必起而。爭之。甚矣。城之害也。吾將九頓首於蔣君之庭。請勿有城之見存。乃爲吾邑之福。 
專電 
[電一（北京）]  
　　今日（二十七日）孝欽顯皇后梓宫奉移隆裕皇太后跪送後先出朝陽門赴陵接駕攝政王及慶親王各樞部大臣等沿途步送各使至地安門而返 
[電二（北京）]  
　　駐藏大臣趙爾豐電奏唐古忒與察幄多結合不服管轄番衆狡横驟行改省必生事端擬請從緩 
[電三（北京）]  
　　外郵兩部昨向美使磋議粤川漢鐵路借欽事宜 
[電四（北京）]  
　　海軍大臣洵貝勒電告政府購艦事議有頭緒 
[電五（北京）]  
　　外務部奏梁如浩續行請假攝政王大不爲然即命開缺 
 
 

Page 4

 
 
[電六（東京）]  
　　美國紐約電稱猶内土伯拉斯新聞之阿非利加羅比通信員不信前總統羅斯福被害之謠傳謂羅君現甚康健於是美國人始釋憂色 
[電七（東京）]  
　　日本統監府秘書官鍋島桂次郎受任駐劄墨國全權公使駐劄澳國全權公使之後任未决定牧野伸顯男可望簡補 
緊要新聞一 
[學部變通官制北京]  
　　學部奏云臣部前於奏定官制摺内聲明如有應行增减變通之處酌量情形奏明辦理奉旨允准在案現經臣等體察情形原定官制各條行之四年尙能大小相維内外相貫惟從前創辦伊始所設額缺較少現在學堂日益推廣部務日益繁重原設額缺不敷分布分曹治事頗形竭蹶查原定官制本設有視學官一項額缺在十二人以内此項人員不在各司治事於本部現行事例未必周知而各司辦事之員長年安處京曹但據文移爲准駁仰空籌畫不知外省實情是雖有視察之名仍多隔膜之慮臣等有見及此故上届兩次奏派視學仍就司員中愼擇派往未經奏補實缺現在再四籌商惟有酌量變通將原定視學一官改爲差使即以原設之十二缺分設郎中員外郎主事各缺將來視察學務即在各司實缺候補人員及各局行走人員酌量奏派更番迭代則勞逸維均彼出此歸則情形皆悉各司之缺雖增官員之數仍舊庶政畢修名噐不濫實於學務前途良有裨益謹將改設各缺另繕清單恭呈御覽如蒙俞允卽由臣部咨行吏部遵照並一面愼選司員照例奏補是否有當伏祈聖鑒訓示九月十九日奉旨依議（清單後錄） 
　　一總務司添設郎中一缺機要科審定科各添設員外郎一缺案牘科審定科各添設主事一缺 
　　一專門司添設郎中一缺專門敎務科添設員外郎一缺 
　　一普通司添設郎中一缺小學敎育科添設員外郎一缺中學敎育科添設主事一 
　　一實業司添設郎中一缺 
　　一會計司添設郎中一缺 
[議駁鄂省請撥餉銀北京]  
　　鄂督陳夔龍奏鄂省餉力支絀擬請援照直隷成案將混成協餉銀暫行歸部籌撥一摺兹經度支部會同陸軍部議覆略云臣等伏查鄂省混成協餉請由部籌撥一事業經臣等於議覆該督奏湖北善後局虧欠日增擬辦法數端藉資彌補摺内會同議駁然案此次該督以直隷陸軍第二第四兩鎭收不敷支由部撥補擬援照辦理等因查直隷二四兩鎭不敷餉項自光緒三十一二等年由京奉鐵路餘利湊撥本年六月間直隷總督因鐵路業歸部管餘利恐難指撥請由部籌撥濟用當經度支部以庫欵支絀奏請仍由鐵路餘利撥補嗣准郵傳部咨京奉鐵路餘利爲挹注他路的欵提撥之外本無盈餘光緒三十三年直隸總督奏毎年提京奉鐵路餘利二成爲北洋各項新政之用早已按年照撥此外無欵可以再提復由度支部奏明直隷陸軍二四兩鎭不敷餉項祇准由直隷應得二成餘利項下動用等因各在案直隷向係受協省分二四兩鎭又本在近畿六鎭之内然始終仍由該省欵項匀撥並無仰給部餉二事年來庫儲匱乏近畿練餉深虞不安得别有盈餘籌撥鄂省餉項近日該督奏辦公倩票及奏提官欵生息以資周轉均經由臣等分别議准另摺具奏該省財力當可不甚爲難其混成協餉應請仍由該省自行騰挪湊撥所請由部籌補之處實屬礙難照准九月十三日奉旨依議 
憲政編查館與各督撫往來電文北京 
[贛撫致憲政編查館電]  
　　憲政編查館鈞鑒江西諮議局全體議員投票互選舉定四川道監察御史謝遠涵爲正議長前翰林院編修黄大壎前湖南候補道郭賓平爲副議長保送江蘇知縣舉人邱璧等二十一人爲常駐議員除咨逹外謹先電聞再據議長面稱擬選在京禮部主事宋名璋爲書記長請援學堂監督敎務長例附片奏調免扣資俸是否可行乞示祗遵馮汝騤佳 
[憲政編查館覆贛撫電]  
　　南昌撫台鑒佳電悉本館前奏議員免扣資俸摺係專指議員而言並無書記長之名未便援章辦理此覆憲政編查館寒 
[署魯撫致憲政編查館電]  
　　憲政編查館東省副議長道員王景禧本係省城優級師範學堂總辦應否仍令兼充乞電示琦眞 
[憲政編查館覆署魯撫電]  
　　濟南撫台鑒眞電悉紳士辦本省學務可不以差論副議長應准兼充此覆憲政編查館寒 
[憲政編查館致湘撫電]  
　　長沙撫台鑒各省諮議局初次召集開會本館擬遣館員分往交通便利省分參觀一切貴省即由館員汪參議榮寶前往希即接洽憲政編查館寒 
[憲政編查館致鄂督電]  
　　武昌制台鑒各省諮議局初次召集開會本館擬遣館員分往交通便利省分參觀一切貴省即由館員胡編修大勛前往希卽接洽憲政編查館嘯 
[伊藤被戕後之瑣談]  
　　伊藤公爵被刺詳情已迭誌本報兹又接哈爾濱函云刺客安應七已移交旅順關東都督府定罪並不 
 
 

Page 5

 
 
送父日本致拿獲之同黨多名不能皆處以死刑惟擇其較重者永遠監禁而已聞該刺客有十分準備觀遺留公體之彈丸直徑約有五分尖端刻成十字形揣其意蓋欲傷痕之擴大也其彈與公體之距度不越二寸知必於鎗法十分熟練所用之鎗係七響手鎗向公爵連放三次無虚發又向從人連放三次則中其二云又聞公爵被刺後僅發二語中村總裁向前扶翼公　問曰彈入幾許深乎治療之際聞森槐南亦被彈公爵又問曰森君亦被彈乎語畢遂不復言奉天訪函云狙擊伊籐公爵之刺客及在哈爾濱拘獲之同黨八人於二十日解過奉天車站前赴旅順該刺客年約二十二三歲身短貎黑面有痘疤衣尋常洋裝靜坐車中威光奕奕各犯均乘坐二等車由日本憲兵警察左右擁護二十一日清晨車抵旅順毎犯由日本警察押解一人在後執其縛兩人左右握其臂刺客及其他犯各有憲兵兩名隨同押護分載二車由山邊僻徑送至獄内所過均有憲兵警察擎鎗巡邏該刺客能微　日語自請以貴員之禮待之聞目下已不肯納食矣 
[贛省議員電爭與司道行文體式江西]  
　　江西諮議局全體議員於本月二十日致憲政編查館電云前奉撫院札開館電内開與司道領銜之局處仍用呈文查商會對司道用咨文朝廷注重諮議局而議員兼賅紳商全體反不得儕於商會一部分衆議員惑之本局成立已及兩旬連日與司道來往文牘暫用公函惟信函究非正式公文理合仰懇更正 
[江蘇諮議局二十六日議場紀事南京]  
　　二十六日宣布公决張延壽清查荒地修止案决議交審查會修正撫以交議清查荒地案開第二讀會時有議員言從前撫台交來之農工商局章程可否修改後决定諮議局議定辦法亦係單行法即可取消前章或行修正遂决議交審查會宣布審查撫台聨合農會組織農林公司案報告討論應否開第二讀會即日開第二讀會决議將九十九號許君一百二號黄君提出臨時意見併交財政審查會修正條項及字句宣布諮議局研究會剔除批解丁漕陋規以恤州縣案議此案關係甚重須特開審議會贊成者多並將與此案同意者如于定一議案併入審議宣布劃一幣制案議員有言此係建議事件非提議事件不必開審議會者有言係全國事件必須開特别審議會者遂决議緩日開審議會宣布裕寗裕蘇發行鈔票之質問案議員討論言質問非清查可比清查於市面恐有關係質問則警其後來正所以維持之保其無他日恐慌也宣布請停官紙專賣案又宣布蘇路公司請議瓜清路綫應走東隄或西隄案當時有言公司營業性質諮議局不應干預者請議固應取决但不甚明瞭東西隄之利害盲從表决反有危險後决議此議題成立亦開特别審議會召集近隄數府之議員及熟悉路工者審議之張議長提議籌興水利公司爲諮議局之基本金之設備案時惟揚屬某君慮揚屬無蓄水洩水之地恐滋後患屢致疑問後經解釋經衆公决先從測量入手且於閉會時表明諮議局全體負江蘇水利之責交由常駐議員擔承規畫再籌議公司之組織法及集合江南北共謀招股之策遂宣告散會 
[浙江諮議局開第七次正式會紀事浙江]  
　　二十四日浙江諮議局開第七次正式會議員到者八十二人續到六人當由議長報告第七次正式會第五次審議議延會之議案及事件順序畢余君敏時起言修正客尙有遺漏因歷陳簡易學塾須先培植敎屫之辦法沈君鈞儒言此時不應討論當俟逐案朗誦後言之潘君澄鑑問前電憲政館有無回電議長答未曾接到潘君言此事不能默認應電爭議長言當與各省商之王君理孚言不能默認惟須俟讀會後再提書記先將簡易識字學墊原議案内辦法第一朗誦（設立所數之規定）書記長復將修正案辦法不同者逐案誦之於是梁君有立張君傳保周君斌余君敏時王君理孚杜君子楙余君鏡清樓君守光王君世裕等次第討論王君序賓言討論所數約分兩說一主戸口爲禁準一主初選舉區爲標準請議長行表决兩次表决主戸口及初選舉區者皆未過半數梁君有立發動議謂戸口未確定以前暫照初選舉區重行表决遂决議書記復朗誦原議案辦法第二（預算經費之規定）書記長復將各修正書不同者報告羅君賡良王君渡王君理孚杜君子楙復討論許久已届三時遂照例休息三時二十分議長摇鈴復席張君傳保發動議引細則第七十四條變更議事日程衆贊成於是梁君有立張君傳保沈君鈞儒王君世裕杜君子楙邵君羲陳君翼亮討論良久或主减少或主加多余君鏡清發動議請表决决議仍以六十名爲定額繼論開辦及常年經費表决開辦費毎所照原案至多不得過百元常年費毎所毎年照原案减少四十元至多不得過一百六十元書記朗誦原議案辦法第三（提用欵項之規定）書記長復將各脩正書不同者報告梁君有立杜君子楙次第起言樓君守光言梁君修正書裁佐治員及學務議長議紳應先捐資二層固善惟不如援財政議紳例改爲名譽職贊成動意者十餘人沈君鈞儒言提用欵項究應規定與否議長問以不規定爲然者請起立起立者僅十二人遂討論規定辦法良久議長諮衆議員如以梁君有立王君理孚修正案規定提欵各條爲然者請起立起立占多數復表决樓君守光請改學務議長議紳爲名譽職起立又得多數遂議决議長復報告第八次正式會議事日程摇鈴散會 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[熱河都統奏報第二年籌備立憲事宜北京]  
　　熱河都統廷杰具奏略云查憲政繡查館奏准九年籌備清單第二年籌備事宜除舉行諮議局選舉應歸直隷開辦外自應將熱河籌辦成績臚列奏聞單開籌辦城鎭鄉地方自治設立自治研究所曁調查人戸總數兩節查該兩事奴才前擬合併提前趕辦業已詳悉奏陳計自三月劃分區域後卽遴選紳董爲調查長分赴各區會同巡警實行查戸間有不肖紳董藉調查到鄉攤派資費經奴才查實立予嚴懲民情頗稱翕服據兩府一直隷州曁所屬州縣電報門牌一律依限於六月釘齊並據申送戸數册因其附戸列號多誤會部章礙難塡表經奴才擬定程式駁斥重造續據承德朝陽赤峯各府州併所屬灤平建昌開魯等縣更正報到卽飭調查局覆查以期核實一面電催各監督續造申送約計九月内可以取齊塡表報部此項已查之戸嗣後如有遷移等事業經專札各監督查照部章第十五條辦理其雜居之蒙戸歸地方官一律調查而蒙旗間有誤會新章援引編審舊例遷延不即遵照者經一再申告均遵派旗員協同地方官辦理奈曼庫倫西土默特戸册最先送到餘正疊電飭催七月以後爲各區按戸查口之期但其事較查戸倍繁已責成各監督如經覆查不實必予懲處仍督促不准誤九月塡齊查口票之限至自治研究所八所均於四月初一成立九月底畢　約得三百人現飭各屬接續辦理第二届其十月限内應籌辦議事會自治公所選民册卽責成本届畢業紳董辦理此自治戸口之已經籌辦者也單開調查歲出入總數一節本年按季報告册疊飭造報因創辦之初大都籠統含混經奴才擬定條例程式飭令照塡由財政局分科審覈編輯將春季報告册造呈奴才正在覆核計可遵照度支部展限九月内奏陳夏季以後旣有定式可循不難賡續辦理其光緒三十四年應辦第三届報銷現正趕辦仍督飭調查局統計科遵照統計表例查塡三十三年財政表俾相銜接此項册表計可於九月造成奏報查熱河欵項雖屬無多而分隷局道駐防園庭各庫其中往往有多年糾葛不清者經此次澈底清查將來部訂預算决算表式計不難分别按實查塡此調查歲出入總數之已經籌辦者也單開籌辦各省省城及商埠等處各級審判廳一節查熱河並無商埠惟與直隷分疆而治民刑案件向歸奴才衙門管理自應按照省城辦法奴才前擬裁併理刑司設高等以下審判三廳惟原擬地方審判廳附設於承德府核與法部補訂章程不符自應另籌設立兹查有承德府考棚屋宇宏廠擬就加修葺分建民刑各庭將高等地方兩廳並設其中附設兩等檢查廳並於附近勘買民地仿照北洋形鵱建造監獄俟模範監獄成立即以承德府原有監獄改修初級審判廳其開辦經費指定歷年截存閒欵銀一萬五千兩常年經費以裁併理刑司發審局俸薪公費及各該廳訟費罰金等欵移用不敷由稅務官津貼項下籌添廳丞推事長檢查長容咨商法部派署推事以下各員就法政學堂畢業學員曁拔選資格程度相當者委用並擬請將熱河道加提法使銜俾爲司法上行政之官其未設審判地方民蒙案件仍由該道審轉奴才衙門設立審判籌備處卽以熱河道爲總辦選派通曉法政及曾任地方人員研究籌備此審判之已經籌辦者也單開創設廳州縣簡易識字學塾一節查熱河學務向以熱河道爲總辦嗣於奴才衙門設立學務科奏調人員考核督催究以口外風氣晚開程度難侔内地此項識字學塾於邊地尤爲有益除駐防原有識字學堂二處業已正名爲學塾外並飭各地方官廣籌建立一俟部定課本頒到即可切實推行又駐防原有滿文學堂三處蒙文學堂一處現有學生六十八名亦一律正名爲學塾變通舊制滿漢並收此識字學塾之已經籌辦者也單開廳州縣巡警限年内粗具規模一節查熱河全屬巡警開辦均已數年口外蒙匪馬賊出没靡常故鄉鎭巡警轉形吃重其程度職務礙難遽責完全其各州縣巡警前經奴才分布學堂官兵畢業學生設所傳習嗣遵部章改爲敎練所除新設之開魯林西綏東三縣甫經開辦姑從疏闊外其餘府州縣均遵章改設或另立專所或附設巡警局並就原有巡警更番敎練現據承德府報敎練畢業八十名撥區膺差平泉報畢業一班未詳名數現正飭查並飭催各屬赶緊呈報仍於奴才衙門專設警務科專司稽查督飭約計各府州縣巡警年内均可粗具規模此巡警之已經籌辦者也九月十七日奉硃批該衙門知道 
分類新聞政界 
[禀請添設商事裁判庭之結果]  
　　湖北諮議局書記長李宗藩前留學日本時曾禀請駐日胡使代奏請旨飭添商事審判庭於法院編制法中以振商務而培邦本胡使以商事裁判歐西德法意美等國均設有專庭惟日本因民法先於商法施行有已定於民法之中故不附設商事裁判且有商業會議所以爲補救然今之學者尙謂未設商事裁判 
 
 

Page 11

 
 
於事寶上究多未便該生等謂外人案件商事多於刑事我若於商埠酌設專庭審理商事他日請撤去領事裁判權時可爲談判之助等語關係尤大值此民法商法未定以前似宜詳細研求特於日昨咨請憲政館核示應否代奏並備文咨請湖北學司轉飭李生知照 
[批飭警捐責成商會籌辦杭州]  
　　日前杭州商務總會爲衆商求免房捐擁至該會滋閙事後呈請撫院核示當奉撫院批云查浙省巡警經費各屬皆就地捐籌省城巡警用欵較鉅特由公家竭力設法先爲籌撥僅責成該商等分力認捐以資補助體恤不爲不周前飭警務處疊次商由該會籌辦旋據該會議定比照房捐以租金爲繳捐之標準較爲公允非於原定房捐之外再加房捐也且現定認捐各商舖以毎月租錢達三千以上者始收五釐警捐其生産視小本經紀爲優似不得藉詞苛擾况屬主客分認并未專責之商家其不營商業而有房産之紳民固已分盡義務其有房産而并經營商業者負擔尤爲繁重該商等何得獨生異議阻碍大局前據以杭城全體衆商之名義來轅禀訴業經明白批示以釋羣疑查報載係少數反抗之人臨時沿街敲舖創議大衆赴院跪香以致好事之徒被脅之商輙相和附藉衆要挾是正經商家當時實不知此事原委已可概見兹閱來呈擁至該會滋擾者均非入會之商更覺信而有徵總之此項捐欵前由該會議定比照房捐辦法不過爲收捐公允起見本部院飭令府縣查照辦理亦絶無成見在先倘經該會勸諭皆能深明大義遵章認繳固堪嘉尙若竟不顧公益仍復抗違該會知時局之艱難當能共濟或再集衆商另籌警捐辦法會商府縣詳訂章程本部院亦樂贊厥成至該會因刋發傳單横被滋閙此則辦理公共事務勞怨所歸勢所必至於名譽無損毫末惟於辦事秩序究有阻碍仰候札飭杭州府督同仁錢兩縣剴切曉諭母任滋生事端以維商務并一面會商該會妥爲籌議禀候核奪 
[晋省官界實行不准兼差山西]  
　　山西藩司丁方伯諭辦公處文云案准清理財政局咨宣統元年八月二十日本局監理官奉度支部札開現在清理財政之際節流較開源尤亟其各署局廠所總辦會辦提調科員等差必須一人得一人之用一切冗員亟須嚴加裁汰庶幾欵不虚糜咨令照式塡表兼差幾處亦須塡入以憑彚轉等因查辦公處總核通省釐稅合務分配各員尙無冗濫惟部文旣令塡明兼差自應遵照辦理合行諭知爲此諭仰辦公處當差各員一體知悉如有别局所兼差之員究竟何去何從卽便自行斟酌以免塡入表册致部批駁 
軍界 
[規定各區徵兵數目廣州]  
　　粤省全鎭新兵現擬分五路大舉開徵督練公所以此次應徵兵數甚巨亟應體察各路地方情形擬定徵額以免紛歧現擬定第一之連陽翁乳第二之高雷徐海第三之潮嘉大埔等三路毎路各限徵兵一千名其第四路之肇慶羅定德慶陽春一帶地方較闊幅𢄙亦廣擬限徵二千名至第五路廣屬各處地域無多擬限徵四百名至各徵區所徵兵丁如足一隊即須送省以便編配而免延玩 
[咨請裁撤隨營學堂杭州]  
　　陸軍部因各省鎭協現設之隨營學堂辦法歧出咨行浙撫文云前練兵處及陸軍部奏設各項陸軍學堂及軍官講武堂等爲培植將校之地有學兵營爲養成弁目之所法制精嚴具有條理近年陸軍各鎭協爲造就正副目起見多有自設隨營學堂之處此項學堂規模旣多遷就辦法亦未齊一不特各軍隊自爲風氣有碍軍敎且一切差缺等用此項人員而於奏定各項學堂畢業生進身之途轉生阻滯殊失講武整軍之本意現將陸軍各鎭凡設立隨營學堂者一律裁撤其正副目等敎育仍令遵章歸入講武堂所屬之學兵營内辦理以專責成而照劃一近畿各鎭及各省陸軍現有學兵業俱次第整頓並由督練大臣派員分别按格考選送入學兵營肄習學成後均派各鎭備充正副目之選以免倖進而資整頓 
學務 
[全浙敎育總會尙武之氣概杭州]  
　　二十四日下午一時全浙敎育總會續開大會仍假坐杭府中學堂到會者約有百人届時振鈴入席首由夏曾長宣布委託余鏡清君爲供表報告本日開會情形並宣布先選各府評議員十八人樓守光君起言前次會塲提議選舉將駐防加入杭府額内未免不妥現擬毎府各舉二人駐防另設一票衆贊成梁有立君起言駐防一員專評議駐防敎育事宜祝鳳樓君問毎府分選評議員是否限於到會或不到會者亦可被選代表答不限定次議毎府各舉一人分票收票張傳保君起言會塲秩序太紊應請舉糾察員當舉定蔡汝霖陳霞裳二君次擬先查到會會員實數時處州有六七人自行報告謂吾輩新來並未入會亦無人介紹故不願與選當由代表宣告請改坐來賓席次各府公推一人發票收票次由代表指派王序賓等二君爲檢票員方唱名間突有後來之處州會員某君梅錫卿君囑其補票糾察員陳君言開票後無再補之例梅君勃然大怒謂汝輩何得薄待處州人蹬足跳罵會衆咸愕然起立紛紛散去蔣樂山貴翰香諸爲竭力勸阻攔出會塲罵聲尙不絶云其時會衆已散去過半當選出各屬評議計駐防貴林杭屬梁有立虞尙賢嘉屬沈鈞儒嚴克諧湖屬莫章達蔡煥文寗波王序賓張傳保紹屬沈祥郛樓守光台州管穰謝惠寶金華蔡汝霖蔣樂山衢州詹熙勞恭震嚴州葉誥書童甲奎温州黄式蘇許燊處州夏超蔡克猷共計二十三人次提議選舉調查員因人數過少經梁有立君起言今日到會會員實有幾人及會員名簿實有幾人會衆概未深悉如草草舉出此項調查能否担任卽担任能否盡責吾輩均應討論祝鳳樓君起言調查規定十八名經費應需若干似宜先爲籌定當經大衆公决先開評議便再商選舉調查次貴翰香君發表意見歸咎於從前會長之放棄大發牢騷罵詈多時若以此盡到會之義務者然說畢怱怱散會 
[蠻陬興學之計畫四川]  
　　川邊北路自霍爾章谷以上若朱倭若甘孜若東科若德格等土司並林葱玉龍絨壩岔大塘壩等處向爲文化未通之地趙季帥近諭各該處頭人將所有兒童年齡逐一查明造册呈報以便酌立學校已派隨員張敎論前往查催造報聞各夷民甚爲歡迎陜商尤爲踴 
 
 

Page 12

 
 
實業 
[川江輪船公司組織情形四川]  
　　川江創設輪船公司疊經外人無理要求已詳前報兹悉該公司創辦宗旨爲挽回航路利權起見自上年九月由周觀察在渝商會提議即由官紳商發起舉董承辦議集股本銀二十萬兩毎股計銀四十兩先收一半經禀准川督部堂奏咨立案後因諸事草創需待妥籌一時尙難行輪現已就緒將組織情形節錄如左（一股欵）自光緒三十四年七月起至宣統元年五月止計已收入成都官股銀四萬兩又重慶紳商來股銀四萬五千四百餘兩又川東各屬紳商來股銀二萬四千七百餘兩共收股銀十一萬兩零以現時算共需集股銀十五萬兩乃敷開辦一切之用昨禀勸業道轉詳督憲蒙批照官四商六原議成都允再撥官股錢二萬兩其餘二萬兩仍仰川東紳商勉力湊集（二船號）前由英國所尼大船廠購來造鋼架鋼甲輪船二隻一備拖帶一作裝貨載客係以輪船拖輪船取其快便非拖民船故無碍也外購特造楠木雙料躉船一隻靠近洋關以便起下貨件其拖輪一隻取名蜀通貨船一隻作第一號以備將來添第二三四號所用船旗方形白底鑲三條黄色作水波川字形上書奏辦川江行輪有限公司字樣（三舵師）現已聘定英國頭等航業專家普南田先生爲船主（即領江）其人曾領帶各國兵輪往來川江十有餘年一切江灘情形甚爲熟習又代聘萬縣船戸陳興發爲中國領江並雇用譚光明唐年陳元發蕭洪興掌舵撑頭皆川江常行熟手其餘隨時擇用（四碼頭）宜昌已租定本公司股東劉君象羲宜地現成碼頭一全叚招商局下漢景帝廟隔壁祗需另造辦事房屋重慶暫用躉船沿河量水酌泊俟輪船到來走二三次測定地勢再購修造（五行期）輪船二隻已於四月十二日到滬交江南船塢釘配約期七月十二日在滬交船普君已往料理試騐公司不久派人往接准八月内來川 
[金澤商會分所推定議董松江]  
　　十九日金澤鎭商開第二次大會由發起人衛家壽演說本會宗旨次由所長倪世基宣布商會理由及本會日後辦事方法演說畢當卽推定議董六員彚錄如左鄭似蘭池純清陳子良吳吉人陳志瓶邱芳邨 
雜記 
[議員讀假題主之奇談杭州]  
　　某府王議員兼任該府中學監督生平好爲人題主其價值至少以十六元起數聞近日忽又請假回籍爲同鄉陳氏題主其進益當復不資此亦議員中之奇談也 
[州牧責訊兩造之荒唐廣西]  
　　横州葛蔴村學董黄世榜本年奉勸學所命建立學堂與靈山根竹村盧姓祖墳相近乃盧姓禀官謂覇佔其祖居有碍風水高牧遂簽傳兩造到案先提黄世榜訊云爾藉辦學覇佔人之祖地實屬可惡黄云學董並非覇佔高牧又云爾無功名我又未下諭與爾何得妄稱學董遂命重責二百板並命從速拆去此地乃官荒將來充公可也黄云學堂斷無有拆之理若充公則充公就是高牧又命重責二百板云汝旣不遵斷下期再審又提盧姓上訊云人家辦學與爾何干爾云覇佔祖居試問爾是靈山人此乃横州地可惡可惡亦命責打二百板且云速遷此墓以備將地充公盧姓云祖墓葬久斷不能遷又將其責打二百板並命從速遵斷不遵斷下期再審云 
[鄂督籌辦災振善後辦法武昌]  
　　鄂督陳制軍以本年水災被衢各隄亟應趁冬令水涸赶謀修復以作藉工代賑之舉爰飭隄工局派委候補知府彭覺先督修公安等四縣潰堤試用知府吕曾督修潜江三縣潰隄候補知府伍璣督修沔陽潰隄務於尅日馳赴各該處估計工欵若干請欵興築又以現交冬令災民無棉衣禦寒前經電託盛杏蓀宫保在上海各典採買棉衣二萬套並飭巡警道馮啓鈞代辦萬套誠恐爲數不敷因查陸軍各標營存儲舊軍衣頗多稍爲改造即可發振特飭張虎臣統制湊辦萬套以備散放 
記事 
[記貧兒院開第一次懇親會事]  
　　二十五日上海貧兒院開第一次懇親會先由貧兒家族參觀院中成績。下午一時開會。首由監院曾君志忞報告一切。次院長施君子英講話。繼以國歌院歌。次由院生爲啞鈴體操。二部唱歌。徒手體操。表情唱歌。舞蹈講演等。以表見平日之成績。整齊優美。來賓皆歎賞不置。毎節中間以管絃。由曾君志忞指揮合奏。發揚蹈厲。盈耳洋洋。尤爲特色。是日天雨泥濘。而貧兒家族。及來賓參觀者。不下七八百人足見貧兒院之組織。爲社會所歡迎。而辦事人之熱心毅力。爲不可及也。閉會後。以院兒所藝之菊三百株。贈送來賓。毎株盛以高雅之白竹花籃。來賓售劵取花。極爲踴躍。以故歸途持菊而去者。絡繹不絶。 
　　記者曰。貧家子。弟因失其敎養。而流爲盜賊乞丐無賴者。數不可以僂計。因盜賊乞丐無賴之多。而地方蒙盜賊乞丐無賴之擾者。更不可以指計。今該院專收貧兒。施以敎養。則爲貧兒者有自立之術。不致流爲盜賊乞丐無賴。在地方旣無盜賊乞丐無賴。則地方得以治安。是慈善事業之最有益於社會者也。溯該院之倡。倡於曾公。今曾公往矣。而繼續之諸善士。猶。能悉心規畫。竭力經營。數年之間。頓成此優美之成績。是豈尋常辦學。敎數輩小小蒙童。而藉以謀充其衣食者比耶。我思曾公。因以佩諸善士。 
[雜著（泖東草堂筆記）]  
　　閱桐城方宗誠志學錄。有曰天地間鳥獸蟲魚之身。皆是横行。不能直豎。惟人不然。所以可貴。若不自立。與鳥獸蟲魚何異哉。語奇而理確。 
　　張横渠曰。旣學而先有以功業爲意者。於學便相害。旣有意。便穿鑿創意作起事端也。按爲學而矜言事功固非。然必絶口不言經濟亦非范文正以天下自任之意。此中分别。全在心之公私上論。 
　　方柏堂俟命錄有曰。讀經書儒書。須句句反之於身心。凡其切於已者。尤宜熟玩而厭譏。讀史書經濟書。須句句審。之於時勢。凡其切於時獘者。尤宜詳考而熟籌。可爲讀書切要之良法不如是雖胸維萬卷不足多矣。 
　　胡安定經義治事分齋。後人多宗之。然安定之時。方尙詩賦。經義治事。本置弗講。故以此敎士而有效。今世講經義治事者不乏其人也。獘在體用不能兼。故一流於支離。一流於縱横。若再分之。是揚薪而欲止火也。且其法果良。朱子。白鹿洞書院。何不開有取乎此也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局報告書 
[江蘇諮議局請議審查會報告]  
　　二十二日第五次審查會馬良孫靖圻張伯英馬士杰張開圻劉永昌施雲鷺洪錫範 
　　一件施遇春請議組織寗屬自治籌辦處案 
　　議查蘇屬自治籌辦處即以諮議局籌辦處改設總理一人協理二人參議毎府四人統由紳士公舉呈請撫憲照會接辦寗屬擬以自治總局改設自治籌辦處似同一例可否仿照辦理請交諮議局提議 
　　一件中國新公學請代呈督撫撥欵補助案 
　　議中國新公學係由中國公學退校生組織而成原屬特别辦法其困苦可想而知應否呈請補助請交諮議局公决 
議案 
[張謇提議籌興水利爲諮議局基本金之設備案]  
　　一設江淮水利公司 
　　二以諮議局負江淮水利公司之責 
　　三先從事於測量 
　　四先結水利協會會員不限於本省人　 
　　五諮議局常駐員對於江淮水利得於不背議决之範圍内時時進行　有成效而止 
　　六水利公司至得有餘利時取其十分之三聽諮議局之支配以充各出貲地方及全省發育之用水利公司得監視其充用之當否不得拒絶或减少其所取十分之三之餘利贊成者雷奮許鼎霖孟昭常楊廷棟方還錢以振于定一 
蔡璜提議四事 
[一議釐訂土地圖籍]  
　　土地爲國家首本吾國土地廣漠江蘇尤稱沃衍奈量度不精素無完善圖籍並此不完善圖籍率把持於不肖吏胥之手或名經造或名莊書或名押倉上以挾制官長下以魚肉鄉民舞弊顚倒畝籍淆亂已極非一律清丈不足以正國本而絶民蠧各邑宜先設測繪速成科以儲效用移積榖帶徵欵以充經費二年之間當可竣事以後卽以胥吏原收造册過戸等費充自治常費似爲兩得之道請付公决 
[一均平公民任責]  
　　今之鄉圖長保卽古時三老嗇夫之列亦足化成一方兹沿爲生民苛役編夫編甲稍有勢力士紳即不與其列因而其職益賤供地方官之頤指鞭撲良民有飲泣吞聲遇故卽破産傾家假手刁猾則又乘端弊害宜列爲公民要職紳民一體擔任以昭公允而充能力且必田公推以重名義兹事雖若甚瑣於地方實造福無量又卽發達民權之起點請付公决 
[一裁抑書役蠧害]  
　　州縣爲親民之官非盡無心民瘼其間有一大梗則爲書役按各衙門書役六科三班名額本自無多然主其名者率坐收厚利而緣綴附塗者什伯專以噬弱侵肥驅無數土著之民爲狼爲虎朘削地方民困安得紓治理何能善乎現官制尙未改定勢難盡裁吏役訟費章程尙未頒行無由遵咨通行宜爲妥定章程俾足敷實在辦公執役餘悉裁汰因公使費皆由官給即民刑訴訟亦酌定規費不准需索雖非正本清源亦治標之一道請付公决 
[一議變通自治進行]  
　　諮議局以地方自治爲根據地方自治未經成立勢同孤寄現頒城鎭鄉地方自治章程雖規定年限原謂祗准提前江蘇開化稱早各邑諒有曾習法政人員必待分派講習層級遞下徒遷延歲月於事實無甚裨益似宜量爲變通迫促進行其進行之方與諮議選員雖異性質但以今趨勢合諸人民程度救焚拯溺其何能擇似不妨簡捷手續各屬議員卽聨合初選當選員分途組織城鄉一體舉辦以期早日成立請付公决贊成者陶惟坻方還金祖澤丁祖蔭錢崇威費樹達 
文牘 
[江蘇諮議局辦事處通告各議員文]  
　　九月二十三日奉督部堂札開宣統元年九月十九日承准憲政編查館嘯電開據直隷四川山西來電請添專額常駐議員除直隷因專額議員較多業經准設二名外其餘有駐防省分之諮議局遇有交涉旗務事件准隨時招集專額議員一二中來局協議辦理並備會議廳詢考以資接洽而免窒碍等因到本部堂承准此除分咨外合就劄行劄到該局即便遵照辦理等因奉此合行通告 
本埠新聞 
[越南東京海防華商會館致上海商務總會函（爲法人虐待華僑事）]  
　　公啓者弟等旅居越南東京多年法官背約設立身稅苛例不以人類看待動輒嚴拿監禁驅逐凌辱種種苛待不可言喻二十餘年忍氣吞聲有寃莫訴想内地同胞久已洞悉弟等以我國與法政府將換越南商約去年經禀外部及駐法劉使求與交涉免稅經劉使示覆准於換商約時竭力磋商務除苛例等因昨聞外部電委劉使授以全權就在法京更換弟等當即回粤於四月間再行電墨兩禀外部請其堅持不料西六月時東京河内上議院開大會議僅將婦孺老人之五毫身稅及過埠紙除去餘悉照舊復新增苛例八十八條交弟等查覆於本年西九月十號再會議來年舉行弟等以舊例未除新例又增正如火上加油碍難照辦當卽聨集各埠帮長同人籌議辦法共出魄力拚死要求業已聨名呈覆法國駐越全權大臣伸明公理要求除免現時新例雖允作廢而身稅一日不除羞辱一日難免除瀝情呈請外部及粤閩兩督據約爭免外爲此函致貴會諸君子設法挽救代向貴省貴埠法領事力　要求務達除免身稅之目的一面合全國内外國民之力與之抵抗至各省法領事雖無權代理此事然可代求其將此意轉達法使及東京全權大臣想内地法官深知 
 
 

Page 19

 
 
中法交情向來聨絡必能婉逹下情消除苛例一洗從前身稅之積弊尙望貴會諸君子垂念同胞受辱之苦極力維持全體華僑如獲再生感恩當無旣極矣附呈公禀稿希爲查收更望代籌良法指示遵行河内粤東會館蘇智齊海防華商會館陳務新 
　　附東京各埠華商幫長致法國駐越全權大臣公函 
　　具呈爲辯明華人身稅事昨河内海防華商會館接到束京貴議院新議華人身稅事例七十四條業經兩會館與各埠　長及全體華人會議據同人意見均謂新議條例諸多未便碍難照行緣各埠帮長俱是商家自理商務已屬不暇至兼任帮長加以責重事繁料理倘未完全或一時錯誤則由帮長塡匱或受罰欵或受監禁以阻碍自已商務損害自已名譽是帮長責任如此其大罪名如此其嚴人人自危誰敢受將來坐監之帮長况帮長代貴國辦事係當義務與中國領事有升官希望者不同帮長任中僅得惠免身稅一紙况兩年中難保無因公貽累以致身受危險者甚矣充當帮長之難此係實在情形貴議院之所深知也竊思新例多至七十四條其原因皆爲抽收華人身稅而設而身稅一事又爲各埠籌欵而來今東京十餘省華僑不足一萬所收身稅不過十萬餘元即不抽收身稅祇向别項加抽以爲抵償未始不可況考之香港星加坡等數十大埠費用多於東京數十倍不設身稅支銷外尙有盈餘貴國理財學家想不乏人豈無善法抽收别項何必沾沾於身稅一事耶敝國與貴國向來輯睦近年益見親密貴國人到我中國我國皆以優禮相待而且各省繁盛之區盡開商埠使貴國及各國人利益均沾自由出入此爲兩國永遠和好之証前者貴國與敝國立中越商約許以待最優之國待我華人是貴政府以歐人待我華人貴政府最爲美意今貴議院議收身稅與貴政府之美意不同致令敝國人聞之莫不憂從中來引爲耻辱况欠國報館時時發出之言論稱法國爲平等自由之母今以不得自由之身稅施於我國人同是人類不平孰甚貴國領事之在我國者無不盡知貴政府與貴議院索號文明自必能俯順商情盡免華人身稅伽抽别項未必因區區身稅一事致使我國人常留腦中傷我國人民全體之感情此最爲兩國萬年和好之策也查貴議院議會館新例第一條内載亞洲之人如係弱國之民到東京應受法國管轄又亞洲之民如本國不能保護應照以下之例等因夫敝國現雖貧弱然以亞洲之高麗較諸中國尤甚而高麗尙蒙准免身稅是待敝國人不如高麗人也况夫身稅之設關係於人身與貨稅不同凡納身稅之人因此成爲卑賤人格年中被拘拿監禁者大不乏人不過爲數元之身稅貴衙門因屬事繁敝國商民亦往往因　查騷擾損害人類之自由故敝國大資本家顧全體面皆裹足不來以致商務日形冷淡若免身稅則出入自由行見礦務工場滿地遍設將來東京之稅務利權其發達必有大過於今日者今蒙發出新例飭即議覆前因理合將華僑全體會議請免身稅愿以别項抵補各情具覆呈請貴全權大臣察核俯錫勸諭貴議院議令廢去身稅以别項抵償則東京華僑感甚中國全國人感甚東京屬海防河内南定北寗諒江諒山康海處東駈騾建安宜安廣安寗江清化興安太平各埠華商帮長等謹叩 
[巡官整頓警政]  
　　浦東二路一區正巡官汪漢溪明府到差後業將該局長警人等分别勤惰酌量剔除並擬建設崗亭俾站崗巡警得避風雨復於局内設一週番室專備繕錄案由又設存儲軍制之處以昭愼重其舊有拘留所亦整理一新一洗從前積習此誠整頓警政之道也 
[封印開印日期]  
　　本埠文武各衙署昨日奉到部文擇定本年十二月十九日午時封印宣統二年正月十九日卯時開印 
[武弁爭奪差使之怪劇]  
　　參將陳豹臣叅戎查得老北門武弁陳爲惠因童啟逹貿然接差與童爭毆因即將陳撤差勒令回籍童啟達亦聲名狼藉着卽撤差聽候查辦 
[重刋限制寄售火油之示諭]  
　　城廂内外救火聨事會近因寄售火油各店舖屢次違章多藏火油特將已故上海縣李大令限制寄售火油之示諭重行刋印於昨日分給各舖地甲轉發各店張貼並取具勿再違犯切結送縣存查一面知照各警局區隨時稽查如再違章從重科罰 
[調騐吸烟武弁]  
　　小南門守門武弁宋某素有烟癖兹被提台劉軍門查悉札飭提右營陳參戎傳宋到署住宿七天再送守備署及副城汛署各留七天騐明後禀復核示 
[演說鐵路管理法]  
　　中國青年會訂於二十八晚八時請滬寗鐵路經理濮爾德君演說鐵路管理法届時不拘何人均可前往聽講 
[介紹新著]  
　　昨日蒙商務印書館惠贈日本議會紀事全編四册中學國文讀本六册世界讀本三册女子修身敎課書八册宣統新法令兩册英文新讀本一册初級英語讀本一册中等平三角敎科書一册敎育雜誌一册貝克偵探談小說一册笑裡刀小說一册新譯西奴林娜小傳一册合錄諸右以當紹介 
城内 
[撫恤屍屬]  
　　奚金秀前偕伊媳奚陳氏投縣喊控船戸陳和尙紏令伊子寶大帮夥一去不歸今提到案由襄讞德明府審訊陳氏供丈夫寶大于今年六月二十八日由陳和濈喚到伊船爲夥一去不返後聞已譚不測婦人曾至陳家詢問陳稱在外貿易並未身死即死亦可償價等語婦人以其言語有異因即哭泣詎有沈金松往喚巡士到來將婦人拘住以致旁人不平擠損陳之房屋求鑒陳供船上向雇趙裕發邱阿增爲長夥六月杪復雇奚寶大爲短工船至淞江三夾水卸貨寶大失足落浦身死曾報救生局撈　無著趙邱二夥供亦略同訊之沈金松不認代喚巡士判陳償給撫恤洋八十元具結交保限十月初二日繳案餘人省釋 
[嚴懲流氓]  
　　著名流氓玉器瑞福改名周子玉在途調戲陸顧氏吉顧氏姊妹兩人昨由一路巡局解縣審訊陸顧氏供前日在虹橋與妹行走周有意碰撞向論被毆求請究辦吉顧氏供詞相同訊之周子玉供詞抵賴判重責三百板用頭號巨枷枷示一月發虹橋地方示衆 
[冒名作保]  
　　寅泰木行主周義方到縣禀稱前控作頭錢寳記欠洋二千餘元奉訊押追嗣被德茂磚灰行主張明加冒頂他人姓名具結保出旋復串收榨油廠銀三千餘兩求追襄讞德明府當即提張研訊判具結交保限五天交人無人供償 
[武生生涯]  
　　張世金控武生鄭伯卿串賣伊媳一案昨日由縣復訊判鄭收押速交同黨余蘭田等到案訊究 
[妨碍行旅]  
　　公益研究會各紳董以城内各街道翻高以後各店舖所懸招牌有碍行旅擬於今日下午七時開常會時集衆會議勸令改高 
[事誠風雅]  
　　邑紳蔡山泉蘇冶生沈步瀛俞致祥等發起定於十月初二三四等三日在邑廟豫園訪鶴茶樓舉行菊花大會想届時必有一番逸興也 
[道批二則]  
　　黄仁宗禀批奉祀生應由現充祀生之嫡長子孫承充經禮部奏准前據黄起宗以幼子不受庭訓恐日後爭襲爲其長了伯勳預請飭縣給札經查例明晰批示在案該生等所稱未免意爲愛懀應毋庸議圖姑附馬良功禀批該商與夏逸齋旣係均在租界應逕起會審公廨禀候追理以免拖累至此案與洋商無涉如有中出干預情事儘可禀請駁拒毋庸鰓鰓過慮也 
[官事]  
　　蘇松鎭總兵徐傳隆昨日到道辭行回防候補知縣周南禀知奉藩憲札委來滬公幹巡警總局參事官兼學堂監督夏翊宸提調張玉輝警學科長汪煦禀知六斑畢業生分期考試内外場於本日完竣候選主簿麥燊現奉滬道札委小南門盤查差到轅禀謝 
南市 
 
 

Page 20

 
 
[恊緝逃犯]  
　　法捕房覊押之竊犯拐犯五名於本月二十三日越獄脫逃昨由捕頭將各犯照片飭探持至總工程局請爲恊緝各犯年貎列下木匠王章元浦東人年三十三歲額上有疤王慶桂廣東人年二十八歲左右眼有疤陳阿福無錫人年三十一歲腰間　骨均有疤痕兩腿有板花黄榮寶杭州人年三十七歲胡阿榮杭州人年三十一歲右眼有疤 
[分别懲辦]  
　　總工程局探夥在太平碼頭興隆沾客棧内查獲私吸洋烟之積竊朱阿榮及測字人張啓雲蕩婦王張氏連同棧主鄭金和解至工程局經孫裁判訊明屬實判鄭罰洋兩元嗣後不准窩留如違發封朱戒責二百下押七天餘均從寛斥釋烟具銷毁又查獲收買賊贓之平榮寶解局訊實判罰洋三元四角 
[抵欵不還]  
　　寗波人陳勤華昨至工程局控告同昌傘作執事許阿隆前將該店股單一紙抵去洋一百元由伊弟許張虎爲中兹聞已將股資宕空請追本利洋一百五十餘元當經孫裁判訊明屬實判許阿隆交保著許張虎帮同理處 
[領回逃媳]  
　　戴唐氏之媳孫氏於四年前背夫私逃匿居南市石街併父孫亦坤處與庖丁任阿海姘識唐氏迭向理論置之不睬前日進内將媳及媳父扭獲送至南區移解工程局訊究孫氏供因被丈夫將首飾等物質錢浪用是以住在母家判交唐氏領回不准虐待孫亦坤不得再行干預 
閘北 
[警局停訊]  
　　昨爲孝欽顯皇后金棺奉移之期巡警總局曁三四兩路分局均停訊一天以昭誠敬　 
[禀控大遲]  
　　巡警總局批梁德福禀云該民之妻盧氏旣被高文彬之妻毆傷何以當時並不控請驗究事隔多日始以因傷墮胎等情來局呈控難保非挾嫌誣陷所請未便率准 
[尙須質訊]  
　　崇明人范常寶前至四路一區巡局控告史愛卿拐匿伊妻薛氏史供范妻現在母家判史暫押著范自往詢問再行核辦昨范投案訴稱范氏已在岳家尋回向之詰問據稱曾與史同居兩日被小的控告後始行歸家請爲究辦質之史供不承認判史還押著范交妻到案再行質訊 
[賭博獲咎]  
　　住居吉安里之王成保孫雨永前晚在家賭博由巡士拘入四路一區昨經黄正巡官訊明判各責一百下具結斥釋 
[傳訊中証]  
　　姜渭集控欒萬卿欠洋十餘元不還昨經四路一區黄巡官集訊欒邀保人欒正興到案供祇欠洋五元判候傳到中人再行核斷 
英租界 
[合同無效]  
　　英商裘納洋行控晉祥福號主顧少楚定購印度木棉延不出貨前日午後由廨會訊顧供所定木棉並非不出實係原告托病不交並被欠去洋八十餘元求鑒中西官以原被均不照合同辦理判令將案註銷所有欠欵著自投該管領事署控追 
[跌斃免驗]  
　　馮恊記漆作夥應鶴壽因在北蘇州路顧姓家油漆門面失足跌斃已詳前報前日本縣田大令至驗屍所當由死者之叔應勝標禀求免驗大令准之諭飭自行棺殮 
[幸有表弟]  
　　曾辦厘捐局差使之羅虎臣假宿三馬路上海旅館内前日病斃由捕房查悉報知上海縣田大令到場相驗旋由死者之表弟唐錦成禀求免驗大令准之遂即收殮 
[恊傳房東]  
　　法廨讞員聶司馬昨派二十三號包探持文至福州路總巡捕房聲稱英租界牛舌路七號門牌之方鎭記擅封法商福裕洋行房屋謂爲派探恊傳捕頭即飭包探何正喜與來探往傳按此條可與法租界新聞叅觀 
[巡捕得功]  
　　英美捕房華捕張正巡官查得虹口捕房五百七十一號八百三十二號兩華捕均在崗位拘獲竊賊又西虹口捕房三百五十三號五百零三號兩華捕恊同救熄某處失火均尙勤勞著將下級升期提前四月以示奬勵 
[馬車溜韁]  
　　寶源洋行某西人之馬車昨日溜韁至江西路寗波路轉角將陳八郎之東洋車撞倒以致坐客王見鶴跌出受傷由捕將王事妻送捕房轉送仁濟醫院醫治 
[雉妓逃逸]  
　　廣西路四百七十五號門牌雉妓王二寶前晚潛逃昨經龜鴇察覺投報老閘捕房飭探錢壽生查緝 
[違章拉入]  
　　雉妓朱三寶前晚在途拉客由捕查見回訴捕房昨日派探葉長亭查明朱妓住居南京路二百零四號門牌回禀捕頭請廨出單傳訊 
[過犯索詐]  
　　過犯吳杏生濳入租界昨在湖北路向人索詐被包探葉長亭查獲拘入捕房押候解廨嚴究 
[押候弔贓]  
　　蔣廷生專竊郵政局所寄紬緞前日又竊寗波路怡安號出店劉阿三寄送之素綢十六疋當被郵政局包探王梅廷與總巡捕房包探葛租元恊同查獲詢明徐吉甫方南山等所失綢縐亦係該賊所竊立即拘入捕房押候吊贓解廨究辦 
[竊取布衣]  
　　陳阿大昨在白大橋竊取王金寶布衣由捕查獲拘入捕房捕頭以爲數甚微飭押乞丐所片時釋放 
[請緝贓賊]  
　　金隆街四十三號王姓家前晚失竊灰鼠皮統及白銅烟袋等物昨報捕房派探張蘭葆往查 
[包探獲賊]  
　　王友生前晚在四馬路某影戲館門前摸竊適被包探葉長亭查獲拘入捕房押候究辦 
美租界 
[乘車跌傷]  
　　四川人李紀元前晚七時在北浙江路附乘電車站立未穏車已開行致從車上墮下跌傷腦後由捕車送同仁醫院請爲醫治 
[牆璧坍塌]  
　　元芳路五百八十二號門牌陳金標家墻壁年久失修於前日傍晚忽然坍倒幸未傷人陳即投報捕房請爲查核 
[傭婦猝斃]  
　　元芳路四百十九號何姓家傭婦名新娘牛五十餘歲前晚忽患急症而死何即投報捕房捕頭令喚該婦親屬到場收殮 
[因何留匿]  
　　戴朱氏之女名小妹　已嫁吳某爲室近被該氏留匿在家昨吳投報捕房捕頭飭飭候查明再行核辦 
[妨碍路政]  
　　蘇州路吳淞路天　路等處之楊順興范金傓鄔金才奚阿生王太記周德昌顧四祥陸了頭陳阿二等各水菓行均將貨物堆積門外昨經捕房查　候禀公堂請爲傳究 
法租界 
[拐賣女子]  
　　蕩婦朱老三前領女子一口赴津售於丁姓得洋二百元旋偕姘夫某甲附乘新銘輪船回滬事後丁姓盤詰該女知被朱婦所拐因即電告捕房飭探陶金標至碼頭守候當將老三代獲送廨訊供不認押候查核 
[兜售淫畫]  
　　無賴張謙前日袖藏春宫照片对各烟館兜售適被包探撞見拘入捕房解廨訊究張供無知誤犯求恩寛宥判押捕房兩禮拜春册銷毁 
[復訊騙案]  
　　陸敬　前冒萬隆米店之名誑騙施瑞卿米行白米三十石計洋一百六十餘元控經公堂判令押候查明各主顧已否　價付清再行訊核在案昨又提訊陸稱放出米賬俱由萬隆收去因此不能再敢判陸遠　候傳萬隆主陳萬忠到案質証再核 
[欠繳房租]  
　　收租人倪瑞生投廨控稱房客陸金氏欠租七月除收過外淨欠洋三十元屢索延約請追氏供因丈夫出門一時難以理償須求寛限判准欠一個月餘欠限十四天付清 
[索償損失]  
　　羅銳律師同法商福榮投廨禀稱福榮前興華人朱孔合開福裕洋行近因朱逃避他去被房東方正記將門封閉以致客家不能來行交易而行中各貨亦不能照出須請追償損失方亦延博文律師代表申辯判候禮拜三再訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄二十二开日記（續）]  
　　公决陳官彦調查戸口修正案 
　　九十九號陳述對於調查戸口案臨時提出之意見略謂戸口先查戸後查口中間相隔至一年之久此意在通則中并未分清是通則上須分明始有辦理之次序民部調查戸口章程現恐内地尙未能通見將來應請督撫以民部章程與通則并行刋發方可比對又辦理調查之監督紳士等亦須愼選公正之人或爲不肖紳士連結董保反滋苛擾亦不可不注意總之調查戸口爲憲政之始基開辦之初當由各府州縣公推調查長及董事以地方官爲監督期於無弊又内地風氣未開當仿諮議局成例各屬派司選員敦促進行 
　　二號言頃九十九號問戸口是否併查則法律審查會報告書中添一條言提前調查云云是即戸口併查之意 
　　議長問九十九號臨時所提出之議案仍請公决應否加入修正 
　　一百二號言請議長將九十九號臨時議案逐條請决否則法律審查會亦無所依據 
　　二十六號又提出請問調查經費出自何人 
　　二十六號與九十九號又反覆部答調查經費出自何人　 
　　四十八號言現九十九號提議者欲加人調查通則中抑另設一督促機關（指派司選員）議長言當决是否加入通則中 
　　四十八號言似不必加入調查通則他日可由自治局設法派員督促　　九十七號言揚州府屬有請願設自治籌辦處者其意即欲督促調查戸口與頃言同意可即另案討論 
　　五十二號言司選員三字名詞又有專屬他日時時委員督促即不能謂之司選員 
　　一百十號言徐海情形實有困難須請諸君贊成之 
　　四十八號言派員督促極當贊成惟一則條文一則事實贊成此事當亟實行惟似不必加入調查通則中 
　　五十四號亦言不必加入通則 
　　二十六號言通則係全省之條文而徐海情形係一地特殊之事實不宜牽混 
　　九十九號言條文本不必提出惟求事有效力能督促進行 
　　一百二號言請議長宣布將頃所討論佼審查會在通則之外另擬稿履制合作爲辦法之籌議 
　　議長卽問贊成此說者請起立表决全體起立 
　　制合交議调查戸口案開第二讀會 
　　一百二號言請省去朗讀通則 
　　四十八號言讀議長宣布制台議案可照議事細則七十五條辦理議長言此調查戸口交議案是否交審查會整理條項及字句開第三讀會如贊成者請起立表决全體起立 
　　公决于定一清查荒地修正案 
　　一百二號言荒地修正案尙有張延壽君亦經提出實係一事卽日表第五撫台此案第二讀會亦同一意思可否將二修正案均併入撫台交議清查荒地案討論 
議長問贊成一百二號意者請起立全體起立 
　　一百二號言審查會報告書因撫台議案而計及荒地皆應清查擬請撫台速辦測繪而于君之修正案亦從此著想欲亟選紳士卽行清查張君之意以爲清查荒地將來即爲地方自治經費故現卽由地方自治會從事清查而議員之意融洽三說以于君修正案張君修正案併爲一議案而以審查會報告爲推廣辦法以是條件按之撫台交議案均可針對 
　　議長谖公决于君張君修正案 
　　四十八號言兩案不宜併决 
　　二十六號言贊成于君急進之辦法及張君和平之辦法而於法律審查會報告之意則不敢附和因清丈須由地方自治中辦理較爲便利議員常懷恐懼常思以地方自治爲後盾以免種種之危險故不辦地方自治而但辦清丈將有不能思議之禍 
　　五十四號言卽地方自治欲言清丈亦是難事 
　　十七號言地方官甚欲清丈尙恐滋事不卽實行諮議局不宜主張清丈議長問修正案究成立否 
　　四十八號言此案須加愼重研究不宜輕於表决衆贊成 
　　時已逾五時三十分遂布告散會（完） 
國外新聞 
[俄國財政大臣回哈]  
　　二十六日東京電云俄國財政大臣柯氏昨已由海參威回抵哈爾濱東京之行業已作罷　 
[英皇萬壽展期慶祝]  
　　二十六日香港電云明日爲英皇愛德華萬壽之日港地例應開宴跳舞並行閱兵式以申祝忱今已改爲西十一月二十五號即華歷十月十三日舉行故明日港地不復爲公假日按前次曾有電音謂英皇萬壽中國各處改於西十一月二十五號慶祝因中國孝欽顯皇后梓宫適於九號奉安故也 
[英國海軍之鞏固]  
　　二十六日倫敦電云英國海軍少將斯考脫在倫敦演說謂目下海軍軍力之充足實爲從前所未有海軍部各員雖受種種激烈之排擊而能堅施應行各改革服役軍中之各士官其忠誠之志亦均無可撼動云 
[法國整頓陸軍之計畫]  
　　二十六日倫敦電云法國陸軍部大臣闢克卡君議訂條例將罪人之入軍籍者一律開除西十月份徵兵籍中罪人之入募者共有一萬一千餘人 
[葡皇正式出游]  
　　二十六日倫敦電云葡皇已啓蹕赴瑪特里特 
 
 

Page 27

 
 
（西班牙京城）温特沙（英境）及巴黎三處游歷瑪特里特現已周密設備保護皇駕 
[德國擬將船廠改爲商辦]  
　　二十六日倫敦電云德國開爾海軍船廠管理員舞獘一案經裁判官審訊後各弊端均已暴露故政府已决議照商業性質另行組織德國船廠 
[英索土國航業專利]  
　　二十六日栢靈電云英加現仍力促土爾其許讓宇萊斯及鐵格里斯航業專利權土政府抵拒甚力 
[法迫摩國借欵]  
　　二十六日柏靈電云法國外務部大臣闢匈力促摩王將借欵問題速行定决 
[德國聨美]  
　　二十七日倫敦電云德國註美大使貝伯爵在菲那台爾菲亞科學中學演說謂德國外交政策其志全在商業並無闢疆之野心德國　美國施行對華之新政策時首黨於美彼固常抱開放門戸政策卽犧牲暫時之利益亦在所不顧也 
來函 
[敎育會不知編譯局有書]  
　　江蘇敎育總會寗垣事務所呈請諮議局請裁編譯局謂該局出書無多云云查該局書籍寄售江南官書局目前增價一律改爲洋碼足見該局出書頗多購閱者衆現有列國政要續編及藏石記二種托商務書館代印皆係鉅製特派專員駐滬料理讐校諸務　有小學稽業尙書古注便讀等書在金陵朝天宫僱梓人數十正事鐫刻該會意見書謂爲無書殆於該局售書刻書等處均未一往調查耳 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
