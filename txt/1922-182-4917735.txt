# 1922 - 182 - 4917735

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不符冷]  
　　近時所傳消息以各方面合觀之多有不符之處誠不知何故也若在戰鬥之中各方面各自宣傳其勝利不符原無足怪今非戰鬥時亦復如是意者其戰鬥之意暗中仍未息歟 
　　試觀省長問題今聞蘇韓將已赴任而鄂湯亦備歡迎然以前兩日消息證之則固韓决不來而湯必被拒也果孰確而孰否也又如孫陳消息前兩日均有孫已復振陳已就衰之信而今日又有離粤之談話是又不知孰確而孰否也其他類此之事尚不勝計夫確否乃係事實後必有驗特以消息不符之故使人於此暫時之間不能不有所懐疑耳是則所謂暗中戰鬬之效也 
 
 

Page 5

 
 
   
 
 

Page 6

 
 
命令 
　　七月五日大總統令任命馬振憲爲安徽財政廳廳長此令 
　　又令李景銘晉給二　寳光嘉禾章賈士毅給予三等寳光嘉禾章朱祖鋐晉給三等嘉禾章此令 
　　又令加舲貫一郎給予三等嘉禾章此令 
　　又令許建廷給予四等寳光嘉禾章此令 
　　又令喻庸禮張道坦均給予四等嘉禾章此令　 
　　七月六日大總統令湖北省長劉承恩著卽免職此令 
　　又令特任湯薌銘爲湖北省長此令 
　　又令晉封多爾濟帕拉木爲親王此令 
　　又令特任李濟臣爲和威將軍此令 
　　又令派項驤嚴璩充全國財政討論委員會副委員長此令 
　　又令派沈瑞麟孫丹林勞之常趙椿年安格聯寳道李景銘賈士毅錢應淸張嘉璈顔德慶陳漢第周作民孫多鈺充全國財政討論委員會委員此令 
　　又令簡任職存記之魯士貞范茂松著分發山東交該省長酌量任用此令 
　　又令彭楚克喇布坦給予二等大綬嘉禾章此令 
　　七月七日大總統令署農商總長張國淦呈請將安徽實業廳廳長高炳麟免去本職高炳麟准免本職此令 
　　又令任命鄭斅慚署安徽實業廳廳長此令 
　　又令署海軍總長李鼎新呈請將司長王兼知免職另候任用王兼知准免本職此令 
　　又令調任何品璋爲海軍部司長此令 
國内專電 
　　北京電保定二十三師共散三百人被搶商戸約近五十家第三師第六旅出而回復秩序追搜逃兵　　北京電保定兵變係秦皇島開回之二十三師因欠餉不發祗發伙食費每名銅元四十枚以至變兵有數營之多曹使陽電報告不確　　北京電保定潰兵械將收齊王承斌聞警捶胸氣忿成疾幷電請處分曹將回津（八日上午十二鐘） 
　　北京電英使函外部飛機運保有軍用情事望速運回以符不作軍用原約否則電請本國政府提起交涉外部通知航署派何爾德往索曹使答非爲軍用爲京漢商業航空用英使不允今日潘榘楹親往保索（八日上午十二鐘） 
　　北京電唐在章電顔齊燮元對韓不拒絶顔卽電催韓赴任到任後再行進京議商辦法（八日下午五鐘） 
　　北京電河南各團體電府院國會保劉奇瑤爲豫省長（八日下午五鐘） 
　　北京電桂自治軍總司令梁華堂電府院盧靈張開儒聲言北伐假道融縣雒容等處襲擊柳州請飭沈鴻英返斾以維軍心（八日下午五鐘） 
　　北京電吳佩孚電援贛軍自應添派希從速撥欵漢廠趕造械彈以資補充（八日下午五鐘） 
　　北京電馮玉祥電陳樹藩希圖竄擾已飭南陽李鎭使嚴防 
　　北京電煙酒署派孫熙澤赴豫查辦烟酒局長楊炘舞弊如有證據將楊押解到京（八日下午一鐘） 
　　北京電庚子賠欵展兩年美使允疏通但以不得提供軍政費爲準　　北京電西南某某兩代表提出中央協濟欵項條件黎頗感統一不易連日牢騷甚（八日下午一鐘） 
　　北京電京戴航空二十一開單日由京至北戴河雙日由戴至京減價十分之三（八日上午十二鐘） 
　　北京電昨董康招某報記者到署質問謂我如有弊請控我懲我不要謾駡若爲裁津貼而亂駡則我控君今日某兩報趕更正 
　　北京電中東路列國技術部公决自行保衞華代表蔡光勩辯論四理由無效（七日下午一鐘） 
　　北京電烟台領事團要求參觀無線電台該局請示可否准外人視察（七日下午八鐘） 
　　天津電直曹秘書長王毓芝來津與曹銳接洽財政謂將繼王長直　　天津電津商會長卞蔭昌電請王承斌蒞任有人民望若雲霓之語　　天津電直軍前線三萬餘人均已開回保洛（以上八日下午十鐘） 
　　漢口電駐黄沙街二十四師陽（七日）撤退五里牌雲溪岳南各地湘趙已飭湘鄂聯防司令李正宗派隊接防 
　　漢口電有公民張之綱等散傳單發起醵金爲劉承恩鑄鐵像於黄鶴樓以儆貪邪已設事務所於法界漢口商塲督辦仍由湯兼 
　　漢口電湯薌銘電告陽日由京南下庚（八日）晚或佳（九日）晨到漢各機關各團體均預備歡迎劉因虧官錢局欵十一萬兩無着擬將省長印送存軍署先行離任以蕭不贊成作罷現正趕辦交代有灰交替說　　漢口電川代表喬毅夫等陽日由保回漢擬卽返川又川駐漢代表傅維藩奉召赴京（以上八日下午五鐘） 
　　成都電第二軍各代表已到省刻正接洽中正式會議在二日後（七日下午十鐘） 
　　香港電魚（六日）紳商易某等赴黄埔謁孫詢孫對離粤下野之眞意見孫答離粤一問題下野又一問題勿誤會但我月内必離粤我之政府不限定設於廣州或之杭或之滬下野問題我尚未能决如北方能容我條件固佳否則我再奮鬥北上代表仍未有電給我俟日間接電我卽發宣言爲允否下野之决定 
　　香港電葉舉委徐雁賓任南韶連善後處長 
　　香港電傳李烈鈞派代表曾某來粤謁葉 
　　香港電和平維持會昨電陳請飭粤軍遠離城市俾人民安居樂業　　香港電廣東機器工會宣言外傳機器工人受某方運動助某方攻擊某方以罷工爲抵制爲此宣言我人應知政治問題不宜干預更不應受人利用 
　　香港電楊愿公寒日通電反對陸榮廷張其鍠回桂 
　　香港電粤財廳擬向商會借二百萬爲維持紙幣及粤局善後費 
　　香港電魚日晚有人在東堤及西瓜園擲二炸彈僅傷一丐 
　　香港電葉舉電飭陳永善袁帶將駐香山所部調回省城 
　　香港電海員罷工時槍殺辦館東主梁玉堂之凶手梁和經判死刑後梁上訴英京大理院現批駁不准仍照原案執行（以上八日下午七鐘） 
　　揚州電韓電允就蘇省長灰（十日）日蒞揚擇期往寗（八日下午八鐘） 
特約路透電 
[保定兵變卽平]  
　　八日天津電京津時報保定訪員稱星期四夜駐該處第二十三師譁變希圖刦掠城機關槍來福槍聲澈夜不止亂事卒爲忠誠之兵鎭壓安靜 
[唐繼堯覆北京電]  
　　八日北京電唐繼堯復來電贊成黎總統復任舊國會恢復惟對於北方督軍能否自己引退頗懐疑慮唐氏又謂今非採行聯省自治制統一永不能成聞滇省現擬實行地方自治選舉省長掌理全省政務不日將依自治制草擬省憲 
[北方官信]  
　　八日北京電新任廣西省長張其鍠已請黎總統收回任命 
　　八日北京電海軍總司令杜錫珪昨日啓程赴滬 
[兇手定罪]  
　　八日香港電前海員罷工時槍斃辦館經理梁某之兇手判定死刑後請准上訴業經當道駁絶 
[中法實業銀行經理定罪]  
　　七日巴黎電前中法實業經理貝爾諾特氏於發行太平洋公司股票時舞弊茲被判徒刑三年並罰繳佛郎三千枚貝氏復因私將酬金折爲銀兩被判徒刑三年將同時執行訟案中被累者判以八十萬佛郎償其損失貝爾諾特氏擬上訴 
　　七日巴黎電關於中法實業銀行事之議案在七月十二日國會休會前不提出討論 
[英國赴藏視察團]  
　　八日倫敦電英國赴藏佛教徒視察團不日卽將啓程内有數員已首途赴印此行志在調查西藏風俗宗教語言梵文 
[英聯隊來華]  
　　七日倫敦電北藍開夏第一皇家聯隊日内將由君士坦丁開往中國北方 
[留法學生定罪]  
　　六日巴黎電中國學生李鶴林即三月二十日槍擊中國公使陳籙者現已判定監禁一年罰金二百佛郎 
[南愛戰事與現狀]  
　　六日倫敦電南愛黨人領袖白魯海氏傷重而死國軍千人由五十哩之圓陣綫六點進圍杜白林南面山中之黨人放機關槍擲炸彈將匿於樹林中田中及村中之黨人逐出俘獲三十人晚間圍攻益亟山中黨人最重要之根據地已被圍脫逃無望那文黨人三百名於抵抗一夜後已向國軍投降 
　　七日倫敦電英國海軍單桅船六艘駛入柯克灣南愛共和黨昨晚發出報告謂共和黨人已佔據自由邦兵士要塞多處昨夜貝爾法斯有人放火五起但皆被撲息損失不大 
　　六日倫敦電白根海爵士今日在上院言及南愛臨時政府維持治安職務之因難性質謂杜白林亂事雖平責任猶重不過在英愛和約簽字後時局以此時爲較有樂觀耳 
　　八日倫敦電南愛國軍在各省逐日俘獲黨人國軍到處黨人輒退薩克維爾街之瓦礫塲刻在淸除中未倒牆壁以巨繩曳倒之所可異者法署之大理院長室尚完全無恙 
[巴西亂事已定]  
　　七日巴西京城電政府宣稱煽亂行動已全經鎭壓平靜政府已命方塞嘉上將於一星期内出現否則將視爲逃犯 
　　八日巴西京城電方塞嘉上將已就逮拘禁某巡洋艦中當道宣布戒嚴三十日當交戰時陸軍部中砲彈死四人傷六人政局漸見光明陸海軍均受政府指揮武人政變之危險今已消除 
[日本代管德屬地報告]  
　　八日内瓦電日本已以管理赤道北太平洋中前德屬地情形之第二次報告致國際聯盟委託代管事務委員會此爲受託代管國最先答覆委員會詳細之詢問 
[英議院之華會條約]  
　　七日倫敦電華會條約案已在上院通過者今日在下院二讀通過爱士葵稱陸軍宜有同樣限制之條約其餘議員有主張限制飛機軍備者海軍部次官愛梅立氏稱政府願完全廢除潛艇並切實限制海陸飛行軍備一俟他國同意即可開會談判 
[德國之中級社會黨]  
　　七日柏林電中級社會黨之接近民黨並不使組織混合政府包羅獨立派社會黨在内以固共和之計畫易於實現中級社會黨此舉乃防政府過分激烈而發大約將有現政府不更動之結果 
[德國之黨爭]  
　　七日柏林電普魯士議會今日辯論民國保護案時發現騷動氣象左右兩黨竟互相揮拳卒停議而散 
　　七日柏林電德國民黨稱可在大綱上加入混合政府 
[印度之財政委員]  
　　七日西姆拉電去年九月所派之財政委員會現已調查完畢聞其所擬之報告書主張分别保護廢除國産稅施行無損印度經濟之帝國優待稅自由運入外人資本組織稅則會提倡全國實業聞上述數點委員大都一致同意惟有印度委員五人贊成完全保護並反對帝國優待稅 
[荷蘭選舉結果]  
　　八日亞姆斯特丹電荷蘭第二議院選舉之結果如下羅馬天主教黨三十二席反對革命黨十六席基督教黨十一席社會民治工黨二十席自由黨十席餘黨各數席計右翼共五十九員左翼共四十一員混合政府之地位今頗鞏固 
[歐陸之重大衛生問題]  
　　七日倫敦電歐陸現有重大衛生問題須事對付卽俄國難民散播病症是烏克蘭現虎列拉疫氛甚熾僅俄迭薩一處日有二千起美國振濟會現以五大消毒機器運往莫斯科俾在難民聚集處施用凡領美國振品者均爲種痘 
[物教堂教士判罪]  
　　七日倫敦電莫斯科消息彼得格勒教士等因反對占奪教堂産業被控審訊後有十一人判定死罪五十三人判定徒刑其年數不一 
[英工團訴苦]  
　　七日倫敦電今日有代表團代表職工聯合會大會水手火夫聯合會海上雜工聯合會謁見商部大臣鮑爾温氏謂英船火夫每星期工作五十六小時侍役工作九十至九十六小時實太苛重並謂許多著名新式輪船上之海員生活狀况實不人道鮑氏允親至各船調查 
 
 

Page 7

 
 
[英飛行家途程]  
　　六日雅典電英飛行家白萊克少佐已啓程赴克里特以繼續其環繞世界之飛行 
　　七日亞力山特里亞電白萊克少佐今日飛抵此間 
[英國之手套稅]  
　　六日倫敦電首相喬治昨循蘭開夏代表團之請允暫不實施德國棉織手套百分三十三又三分一之稅俟調查蘭開夏反對此稅之理由後再爲定奪同時政府不請下院核准依照保護實業案徵收此稅之令衆視首相此舉含有政治關係統一黨現已抗議此舉認爲對於主張貿易自由者之讓步並聲稱如内閣不取銷此舉不實施加稅令則統一黨將退出混合政府 
[法國最大無線電台]  
　　六日巴黎電聖台錫斯無線電爲目前所有之最大電台今日非正式與紐約通電據美人云法國發來之　線電信以此台所傳來者爲最明晰此台俟政府核准後即可公開以備公共之用 
[各國近事記]  
　　六日華盛頓電參議院財政委員會已贊成修正之棉稅例其中棉布稅不過値價百分之四十五 
　　六日華盛頓電參議員佛蘭斯氏今日在參院提出一議案准政府以依照華會條約應予拆毁之美國軍艦六艘贈與波蘭 
　　八日華沙電波蘭内閣已辭職 
　　七日那泊爾電暹羅太子今日乘齊蘭狄亞號由澳洲抵此將赴羅馬 
交通大學無線電 
[美國郵政與罷工]  
　　華盛頓電郵長訓令各郵局如遇有罷工人阻撓郵務情事可立卽報告並謂鐵路武牂警士定能維持現狀但若力有未逮可召兵士協助務期往來郵件無論有無罷工風潮總能照常迅速傳遞 
　　可倫布斯電魯易維爾與那施維爾之特别火車路線現已不通阿爾班尼知事允加保護定明日决定應否派兵 
[美議院之結束稅]  
　　華盛頓電衆議院共和黨所提出結束稅則案辯論之動議現有失敗之象 
公電 
　　甘肅潘齡臯通電各報館均鑒甘省議會自由開會民選省長選出紳士劉爾炘議長楊思烟酒局長賈　緒三人電請中央特任又顚倒是非揑造黑白彈劾齡臯十欵以冀達到甘人治甘之目的議員馬振聲因選　受賄案被法庭逮扣該議員等要求齡臯向法庭要人消滅此案當以司法獨立未經允許突於冬日午後二時省議會議員率領流氓百數十人閧閙本署强索省長印信當經守門衞隊勸阻請其舉出代表進見伸說再四卒未承允該議員等手執柳棍將衞隊亂毆衞兵楊淸憲受有重傷後經警察彈壓始行　手　方亦有喬姓一人受有微傷查非議會中人該議員等因投票行賄被人告訴經法庭票傳並非　廳舉　諉　齡臯指使已出情理之外乃又帶領多人來署滋擾横暴野蠻已達極點實屬妨害公務顯犯刑章除電呈中央并令地檢廳起訴外恐傳　失實特此電陳潘齡臯印 
　　粤海軍湯廷光等通電各報館轉各團體均對海軍護法南來始終以奠定國本爲宗旨數年來迭出事變補救無從深滋咎戾然設法斡旋撥亂反治則誠海軍全體不敢一日忘之孫公素負人望急於求治心理之同原歸一致粤軍以孫公就職之日曾有將來徐氏退位即當同時下野之宣言薄海咸聞斷無反汗此次變生倉猝正當猶疑震撼之中未决同情竟至兩相誤會因而市廛震動貿易停頓負疚在心口何可言環顧羣生豈堪重罹慘酷况孫公救國護法之心爲全省所共仰而孫公下野之言亦全省所共信是以粤軍請孫公下野海軍全體因亦贊同實本奠定國本之心爲斡旋之計而已今者駭浪驚濤一時遽息而我海軍之心亦可大白於天下湯廷光温樹德率駐粤海軍全體宣言敬印 
　　廣西楊愿公電各報館均鑒吾桂改造倐忽經年　粤戍離防亂機暴發叛兵土匪勾結横行佔踞省垣刧持議會僞稱自治欺飾愚蒙政治失其重心良懦何由托命省長馬君武師長劉震寰旅長韋冠英警衛軍司令黄昭榮易健許宗武馬曉軍莫昌藩等在梧會議僉以梧州爲全省咽喉交通便利爰就梧城組織省長行署並將財政廳移梧愿以樗材承乏廳篆視事之初又値省長出巡慰勞將士命愿代行省署職權材輕任重懼弗克勝諸公老成碩德民國元勳所望時錫南針藉匡不逮廣西財政廳長代行省長職權楊愿公叩感印 
國外要聞 
[德國特約通信（王光祈五月二十二日）]  
　　日諾瓦會議之回顧（二） 
　　日諾瓦會議已成爲過去事實矣其尚留於吾人腦海之中者究爲何物耶以記者所得印象分爲三項述錄如左或亦爲留心歐局者所樂聞也 
　　（一）日諾會議之概觀此次會議之趨勢可以兩言括之曰「由大化小由小化無」當去年英相喬治發起斯會時以爲若欲改造全歐經濟極須注意下列三事（一）歐洲和平問題擬將華盛頓會議裁兵問題未竟之功於此會中竟之（二）德國賠償問題再提出此會重新解决（三）俄國重修問題加以詳細討論因此三事皆直接或間接與歐洲經濟之恢復有重要關係也不意法國方面對於（一）（二）兩項不願在會中討論因之英法當局迭次協商乃將裁兵賠償兩項問題屏除於此次會議之外是爲日諾瓦會議議事範圍之「由大化小」從此以後俄國問題遂成爲會中惟一無二之重要目禁然而此次會議結果竟未嘗絲毫解决不得已乃委之於將來另組之海牙專門家委員會是爲日諾瓦會議議事範圍之「由小化無」又當初召集該會時原擬邀請美國加入不幸爲美國所拒後來俄德條約發生德國代表又屏出　俄國問題會議之外俄國代表在政治委員會中亦有時未得列席比國因退還外國所有權問題拒絶簽字於五月二日致俄通牒法國表同情於比國亦取一致步驟捷克斯拉夫代表因會前曾與英法兩方相約倘英法有爭論時願守中立態度故亦多日未曾列席是爲日諾瓦會議代表人數之「由大化小」法國代表以此次會議毫無結果屢催從速閉會英國代表亦以久留此間實無目的故亦主張散會震驚一世之日諾會議遂從此收束此　日諾瓦會議代表人數之「由小化無」至於由十五年之不攻擊條約其結果一變而爲七個月之臨時和平條約　造全歐經濟問題其結果僅解决幾件國際通車問題（交通委員會所議）其爲「由大化小」更不言而喻將來若不實行則更將成「由小化無」亦係意中之事也 
　　（二）被處分者之活動俄國在此次會議中純處於被處分者之地位雖以久爲人所痛創之德國亦復思嘗一臠其他更可想而知矣俄國代表處此四而楚歌之中其應付方法可得而述者有四一曰單獨締約俄國代表旣知環伺其側者皆有所覬觎與其靜候彼等計成謀熟共同進行不如先行利用彼等内部利害衝突之弱點一一與之單獨直接交涉以孤其勢故在日諾瓦會議以前則有俄法兩方秘密接洽之傳聞雖其後此事未能實現然當時確有一度之接洽在日諾瓦會議以後則有俄德條約之發生現在德國旣因單獨訂約之故見屏於俄國問題會議以外則德至少亦不能再助人謀己矣不但不能助人謀己而且急思自效以見好於俄國此俄國代表之所以反而要求協約國准德參與海牙會議以便爲俄之助也近來俄意條約俄瑞條約之說日諾瓦會議閉幕時各國相約在海牙會議期間不得單獨與俄訂約卽所以防止俄國此種運動也然俄國方面已因此提出極嚴重之抗議矣二曰認淸題目俄國此次赴會之唯一目的卽在要求各國接濟俄國財政亦猶我國之參與華盛頓會議其目的專在退還靑島取消二十一條故俄國每次談判每回公文皆認此事爲先决條件若此事不先行解决則其他皆可不必再談其態度之堅决　想而知同時又以取消私有權爲共産主義之精髓無論如何皆不肯犧牲故對於退還外國所有權一事堅持甚力凡此皆足見俄國代表實能認淸題目不易爲人愚弄動搖也與吾國華盛頓代表所取之態度逈乎不同矣三曰剛柔並用俄國代表團中分激烈緩和兩派緩和派常表示在相當程度内可以讓步如俄代表齊吉林四月二十日致英相之函是也而激烈派則始終堅持如同時俄國代表團所提出之公文是也俄國此種剛柔並用政策使協約國方面頗有窮於應付之感因之不得不略就俄國之範圍四曰對抗武器凡一國與他國交涉若無武器爲其後盾則必無效力可以斷言協約國之武器爲封銷俄國之武器爲宣傳各國懼宣傳如洪水猛獸故俄國得恃此以爲對抗武器其收效亦復不少俄國方面旣有上述四種對付方法故雖處於被處分者之地位而終未爲人所處分凡當弱國交涉之衝者大可引以爲師矣 
　　（三）處分者之活動處分者方面可分爲兩派（一）英意派主張和緩（二）法比派主張强硬此次英國對於日諾瓦會議本抱有一種希望深恐會議中途絶裂故每次衝突皆由英相喬治調處於其間意大利對於恢復俄意經濟關係亦極爲熱心故常追隨英國之後以盡奔走調解之勞報載謂此次日諾瓦會議所産生之最大成績卽爲『英意聯合』一事英意兩首相在意大利報界餞别席上亦謂上後英意兩國無論政治經濟關係皆將密切聯絡云云同時意大利外相更謂英意之間不久將締結關於殖民地問題石油問題原料問題之條約以促進兩國邦交云云由此可　『英意聯合』已藉此次日諾瓦會議之機會而完全産出矣至於法比兩國對於俄國問題其目的只在淸算已往與英意之經營將來逈不同故對於此次日諾瓦會議亦不如英意兩國之熱心此次比國代表因退還外國所有權問題與英意意見不合卽斷然拒簽五月二日各國致俄之通牒同時法國代表亦因援助比國之故拒絶簽字以致俄國問題各方堅持終無結果於是乎爲世　目震驚一世之日諾瓦會議遂不得不宣告散會矣除英意法比兩派之外其餘各國或接近英意或贊成法比或保待中立或朝彼夕此要皆非主動之人其對於日諾瓦會議之成敗不能負功罪之責也 
國内要聞 
[北京通信（惜靜）]  
　　曹吳與北京政局之内幕 
　　奉直戰後保定爲北方政治之中心曹吳又爲保定方面之中心人物此事實上無可諱者日來曹吳意見隔閡之說甚囂塵上雖言之者多别具衷腸然逕謂事實上絶無其影響則未免近於掩飾日前張紹曾將軍由津來京因陜事與政府有所接洽記者特訪之於東亞飯店叩以曹吳意見由何而起抑絶無其事耶張氏所答謂子玉頭腦率直而脾性太好勝故在徐世昌之世處處被黠者播弄自爲傀儡而不覺試看三年來政局上每有變故多是子玉一身當患難之衝迨危險一過子玉幸得無恙自己之一切主張乃全然拿不出來坐收其利者則徐世昌也子玉之兩大戰役雖名滿天下在政治主張上却無一處不失敗又無一處不爲徐世昌造機會若以吾北方諺語喻之子玉年來在政治上之地位純粹一爲人利用之『二百五』而已曹仲帥天性渾厚其愛子玉之切有逾於家人父子旣有鑒於徐世昌之往事故不欲子玉二次受人之圈套其對於中樞政治之變化與應付每每與子玉有不一致處此卽愛護子玉深切之表示質言之卽不欲子玉再爲人作『二百五』耳云云記者觀於張紹曾氏以上之辨解認爲張氏所言僅足以代表曹吳間一部分之情况而不足以代表其全部之情况以記者所聞曹三因不失爲愛護吳子玉最切之一人然曹三之欲過總統癮殊不自今始上溯安福國會盛時曹三之副總統曾一度流産事隔三年曹固未嘗一日忘方徐世昌出走時曹之部僚認爲時不可失多欲擁大帥臨時上台一慰數年之渴望此議卒不能取得吳子玉之同情此曹三所不能恝然亦曹派軍人政客所以致恨於吳子玉欲得機而離間者也近日曹三幕府中若夏壽田楊晳子輩皆以副總統之說打動曹三外間盛傳帝制派接近曹派者其說自爲有據前日曹三尊重教育之勘電卽楊度捉筆可見曹三秘書室中已公然爲帝制派所把持矣又如此京之某報人盡知爲薛大可所創　者三日來首段新聞皆以攻擊高恩洪爲惟一天職高固有可議處然薛之所以攻高則所謂項莊舞劍者也某報之論調如此大可以窺知夏楊輩擁曹之步驟矣以曹三之智力似非不知帝制派陰謀之可畏然中國武人之地位一至極隆未有不思更進一步以總統自爲者章太炎氏謂總統一物爲中國之亂階其言殊有見地也八月一日國會正式之幕一開曹三之副總統問題或且引起政局上重大之波瀾曹三日前似已入於總統催眠術的濃睡狀態凡可以達到其總統目的者無賢不肖皆視爲腹心之寄若曹四邊守靖輩均將大有造於時局前途之紛擾者也 
　　王承斌之長直外間多認爲吳子玉抵制曹四之表示且謂高凌霨一見諸長直之明令而不克到任卽爲曹四失敗之張本此等說法京中報紙實公認之不知個中眞相乃適與此說相反高五之被任爲直長係黎氏按照徐世昌成案而發表者在高方從事於到任之疏通曹四遂命人示意高氏如能允其五種條件彼卽代高排解一切阻力所謂五條件者（一）曹四之私人舊日任差缺者一律不得更換（二）以後直長權限内事一切蕭規曹隨如有變更須得其同意（三）曹在直長任内虧欠二千七百萬元後任應設法彌補（四）直軍軍費中央久不負責直省每月津貼八十萬元後任須按月籌撥（九）曹四個人每月由省公署津貼十萬元不得間斷此五條件之苛酷以高五爲人之小心謹愼當然不敢到任於是曹三電保王承斌之事遂見諸黎氏之明令曹三此舉絶未謀諸吳子玉在曹三之意王氏在直奉戰事中功不在吳下且爲第三師多年之部下以直長畀之旣以酬有功且以示吳子玉以無私藉平吳子玉不慊於曹四之氣曹三此舉固亦不失爲有謀略之人也目前王承斌尚未定何日就職在王頗欲得吳子玉一言以爲重吳乃始終不肯明言王氏可以到任此王所以勾留保定不遽赴津之隱衷然曹四輩以王之得長直旣純出諸乃兄之電保當然投鼠忌器不致與己爲難故向日排擠後任之陰謀亦稍稍歛㐲抑矣 
　　此次北方所謂恢復法統之盛舉論者多知張紹會與吳王兩議長諸人奔走最力以記者所聞前河東運使張英華亦此中有力之之分子也方議員羣集天津之時張亦在津住德義樓旅館中凡有議員來津張皆極力招待揮千金無吝色比議員移京開會之議成張又向衆楊言凡國會議員之歲費及政團組織之經費彼皆可一力擔承於是張英華長鹽務署之呼聲遂日漸宣傳於直派議員之口後吳王兩議長到保以張氏長鹽務署之事商諸曹三曹首肯保電旣到京而董康偕高恩洪到保一聞此事董卽面唔曹三竭力阻止謂張氏之惡不亞於張弧前在河東運使任内種種弊端均爲政府查辦在案今若用之爲鹽務署長政局將不可得一日之安曹三爲董言　動遂寢其事董回京以蘇州關監督敷衍張氏張不甘乃又轉而謀　稅務督辦近且與曹四邊守靖輩及曹三左右熊潤丞王毓芝等聯成一氣以與吳子玉一派相决鬥記者聞深知張英華者言張氏頭腦極緻密且雄於經濟目前曹吳之隔閡及某某省分之聯盟與不穩均爲張氏一派政略運用之小成績言念前途可爲寒心矣 
　　屬稿至此又聞一消息邊守靖以見惡於吳子玉故閉門謝客宣言將回靜海掃墓有某君往津見之詢以何不果行邊喟然曰某本欲回籍不復問世然吾果走誰復爲三哥做總統乎觀於邊氏此語可以知近日北方政局之内幕亦可以測知國事未來之不易爲也（五日午後八鐘發） 
後八鐘發） 
[蘇議員與黄陂談話（野雲）]  
　　省長問題暗礁已去 
　　昨日（五日）蘇籍國會議員十餘人因謁黄陂未見曾與秘書韓玉辰作一度談話晚間韓氏有電答復云凖明日下午總統在府接見今日（六日）下午三時議員于寳軒謝翊元邵長鎔徐蘭墅等十餘人乃赴府晤黄陂於延慶堂坐定黄陂卽首述昨日失迎抱歉之意議員等因言江蘇省長問題據報紙所載皆謂有人從中作梗致韓省長遲遲不能到任而政府對於韓氏辭職之電旣不加以慰留又不催其到任凡屬蘇人無不異常疑懼究竟政府是何章見又報載齊督軍有電請政府催韓對任有無其事黄陂謂齊督軍確已有電到國務院不惟齊有電催韓卽吳子玉亦有電來請政府催韓到蘇催王到魯是日前形勢已完全轉變至於顔駿人總理諸位也不能怪他他做事極謹愼毫無一點私心我是極相信的請諸位放心議員等乂言此事應由政府速發電催韓卽日赴寗到職仍請總統主持黄陂答稱此時種種障礙旣已除去這是政府應有文章不必轉灣抺角自可直接做下去我一定交院照辦諸位仍可與顔總理一談繼談教育廳長問題黄陂謂鄧某我也不贊成他江蘇教育那樣發達何以能讓他去所以我接到黄伯雨諸人反對之電後卽有覆電請他們代催教育總長黄任之速來京又言任之先生在今日教育界總算負有重望何以不能一出來爲國家做事爲政府帮忙至於我與任之先生是素昧生平不過他的爲人我是很佩服的議員等答稱他是因爲盡力於職業教育黄陂言此究屬一部分事非全國事若怕現在國家未統一不願來此做閣員須知統一之事爲期亦不在遠諸位八月一日開會以後合法政府馬上成立復言我個人是不成問題我並非在此做大總統不過暫行大總統職權而已此地是我辦公處每日早來晚去又言我擬請諸位以同鄉友誼代催黄總長早日來京就職各代表允遵辦遂興辭而出卽以電話詢顔氏所在意在繼續晤談乃問之院答以出院問外部答以不在部問之於其家答以未歸不得已乃與院秘書某君約請陳明顔氏後訂定相　時間明日再來出府後卽擬就電文兩件同時發出一致海安文曰一海安韓省長鑒頃謁元首爲公速駕欣悉各方障礙消除日内由院電促就職盼速　任刷新省政公之進退關係全蘇勿再游移致負輿望國會議員張相文于寳軒王茂材邵長鎔汪秉忠楊擇徐蘭墅謝翊元王紹鏊吳榮萃朱甲昌等魚』致上海省教育會文曰上海省教育會黄任之先生鑒頃爲蘇長晉謁元首談及教長一席亟盼來京就職意極誠懇屬爲轉達特聞（名同上）此次議員等與政府接洽原係受同鄉會委託故必明日一晤顔總理詢其催韓赴任之電已否　出乃可赴省館報告至於該省同鄉會已定於本星期六復開幹事會討論一切矣（七月六日夜） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[保定兵變之外訊]  
　　東方通訊社七日北京電云今日午前一時京漢特别快車開到距離保定一百餘華里之北河店站時忽被停止前進是因保定自六日晚六時始忽起變亂其時正在激戰中也然該車於午前七時退回高碑店時又接保定報告謂變亂業已平定火車不妨前進云云關於此事據今日中國某通信社及某報館接保定巡閱使署之電報謂係有土匪百餘名襲擊東關外之第二十三師兵營遂致發生變亂然據鐵路方面消息則相傳謂有二十三師之兵千餘名因不發軍餉遂起不平而發生兵變云 
[代表會議與府府院會議]  
　　最近顔惠慶對於時局頗積極進行前日派院秘書廳帮辦唐在章南下與蘇齊接洽外傳其係爲蘇省長問題實則尚不止此問顔氏近鑒於各方形勢已漸與中央接近而一切政治問題究不能不徵求各省意見重以各方私人建議或主耆老會議或主名流會議或主建國會議總之以爲今後應有一種政治的會議以此顔氏擬召集一各省代表會議雖尚無具體之方案然頗欲以此意見先與各方爲一度之接洽唐之奉命赴寗此實爲其重大任務之一此外保洛兩方亦有同樣專員前往說卽由唐順道一行 
　　黎黄陂前以政局俶擾百廢待舉擬於閣議之外每星期再召集府院臨時聯席會議一次藉以討論時局重要事項現已决定俟國務院移往集靈囿後卽以居仁堂爲會議地點大抵不出一二星期内卽可實行其議案最爲緊要者聞約有四種（一）東三省軍事善後問題查奉吉黑軍隊雖已撤退而張作霖之保安司令名義尚不取消將來統一時必發生大障碍宜如何統籌兼顧及疏解消弭方法（二）贛南戰事之處置方法前據贛省探報李列鈞有回粤消息惟蔡成勳連日復有電來京告急并請政府速電蘇督齊燮元皖督張文生鄂督蕭耀南由三路接援維持贛西袁州萍鄉蓮花等處防務現在粤事已有解决之勢究竟對於贛省應取何項態度不能不預爲討論以資對付（三）廢督裁兵此事目前雖未便急進究不能不籌備實行仍擬由中央先行設立裁兵委員會討論施行手續藉以促進（四）整理財政現在全國財政雖經設立財政討論會然外間不明眞相者仍謂政府將舉行大借欵以充中央政費及軍餉等項此節除由政府提出聲明外擬令財交兩部曁各省各機關務當實行財政公開將整理財政情形隨時由公報宣布以袪疑慮 
[閩人推薦省長之經過]  
　　福建省長人選問題日來暗爭甚烈卽在京閩人中擁李派與非擁李派之爭擁李派無形中以杜錫珪爲之魁爲保持李厚基位置之安全其所推薦之省長爲劉冠雄氏非擁李派則一大部分國會議員全體留京學生及腦筋淸晰之京官均屬之爲痛恨李厚基爲禍本省咸擬就同鄉中舉一最少能在李氏手中取出政權者爲省長其所擬之人物爲薩鎭冰林長民兩氏非擁李派運動在先府院方面均已答應但以不得本人同意終不能實現在薩不就省長之意不外怕麻煩三字足以盡之彼以李氏在閩把持已久一旦從其手中取出政權自不樂意恐必至翻臉則與其素來主張「不排外主義」相違反故不樂就林長民當初受同鄉之敦勸頗有願就之意彼以爲此時爲閩省長不必卽與李厚基爭政權亦無所用以艦隊爲後盾政府果見任命之後儘可單騎旋里勸李裁兵爲二千萬閩人請命一面刋印小册子散布全省說明裁兵之必要以促鄉人爲肉薄的運動軍隊裁減之後鄉人得安其業再進而爲制定省憲之運動則福建前途始有希望惟此種舉動非個人下一犧牲决心不可有人謂李厚基過於横暴此舉必勞而無功林遂亦漸趨於消極薩林旣無意就任省長擁李派遂乘機爲劉冠雄積極的運動劉本爲李厚基推薦之人物其人多財而貪苟有利私人則不顧其大者李素知其性質因其爲閩人極想利用以和緩閩人驅李之運動聞李對劉氏只要求就任省長後不更動財政廳長費毓楷其餘各廳長均聽其分配私人劉遂以各廳長之職爲餌勾引有官熱之失勢閩人爲之運動惟劉爲全同鄉之所反對自其將爲省長之消息傳出已引起閩人激烈之反動現除旅京福建各縣聯合會前日開會全體决議反對外旅京閩人中尚不少繼起爲反對之運動大約不出一二日必有許多宣言通電發現而府院方面因劉旣爲本省人所反對已無意任命矣 
[唐繼堯贊成廢督裁兵電]  
　　唐繼堯於日前致電黎總統謂廢督銷兵爲弭亂福音經世長策個人願早釋兵柄茲覔得原文如下北京黎大總統鈞鑒前上元儉兩電計登鈞鑒頃奉寒電仰見鈞座謀國之誠而所策勵繼堯者尤殷讀之感泣溯自武人毁法政變迭興元首旣陷於孤危國會受迫脅而解散法紀凌替國本動摇繼堯崛起邊陲爲國家爭一旦之命崎嶇奔馳六載於兹屢經艱阻而志不少衰者爲維護法統耳今幸天心厭亂大義獲昭國會重開總統復位全國心理漸趨和平雖未能逆覩政治之前途然幸已稍償護法之初志亦切望時局從茲解决國家得以安寗茲承電示鑒其艱難支柱之情勗以左右匡維之義堯雖駑鈍敢不勉效馳驅顧念比年以來迭經變禍督軍制度職爲屬階先於民國七年業經實行廢督方冀收束軍事次第裁兵乃内難發生未　厥志現鈞座復踐大位首重廢督銷兵此誠弭亂之福音經世之長策凡有血氣當無不景然從風繼堯仍當通電各省仰承尊志早釋兵柄用奠國基至以後大政如何進行憲法如何制定並請早定大計繼堯如有愚見亦當隨時披瀝上聞謹此電陳伏乞垂鑒唐繼堯叩江印 
[魯案中日委員會會議紀（四）]  
　　魯案中日聯合委員會昨日（六日）上午九時開第一部第三次會議中國方面出席者爲王委員長顔委員徐委員日本方面爲小幡委員長秋山委員出淵委員開會後因公産案文件尚未到齊而其他問題因日本專門委員尚未到京不能討論僅　議下列兩事（一）關於撤廢日本郵局問題日本委員陳述擬將鐵路沿線日本郵局與靑島郵局於移交靑島行政之期日即本年十二月二日以前實行惟日本專門委員尚未到京未能完全决定（二）關於海關之分委員會中國方面派總稅務司安格聯·稅務處提調陳鑾·魯案督辦善後事宜公署參議梁上棟日本方面派定吉田參事官·公森財務官·矢野書記官·開會期日由雙方事務長酌定之 
　　第一部委員會開第一次會時曾有考慮自由稅區或保稅倉庫之設置一項上海修改稅則委員會會員盛俊昨特致電財部加以非難略謂報載京電中日魯案聯合委員會開會日代表聲明希望仍在靑島置自由稅區或保稅倉庫中國代表允考慮此端云云查靑島自由稅區肇端於淸光緒二十四年中德膠澳條約第五條成立於光緒三十一年故總稅司與德前使穆默之協議原屬强追租借後不得已之辦法損失稅權阻礙實業莫此爲甚所幸解决山東懸案條約第四節載本條約實施時靑島海關應卽完全爲中國海關之一部分又第八節載中國政府亦聲明將膠州德國舊租借地全部開爲商埠各等語是日由稅區之廢止按約解釋已屬不成問題至保稅關棧海關原有設備靑島海關旣爲中國海關之一部自可按照各口辦理亦無另行協定之必要事關稅收及實業前途應請大部咨商魯案善後督辦務求據約辦理免生枝節而貽隱患詳情續陳上海修改稅則委員會會員盛俊叩東 
[日使爲間島案提出警告]  
　　關於間島事件日本閣議雖已决定暫不派兵但聞駐京日本公使已向外交部提出警告兩項中有不得已時或竟再行出兵等語是此案前途果演至何程度實難臆測茲將日使警告書照錄於下第一次警告書（六月三十日提出）頃接駐間島之日本總領事等急報内稱六月二十八日未明突有武裝匪賊一大團襲擊間島頭道溝街市迫害日本領事分館郵政局及日僑商店焚燒該分館廳堂一部及館員警官之官舍并日僑之商舖搶刦官品及商品殺傷日本警官及日僑或强行捉去搶刦慘虐極盛一時現在前記賊團雖一時退出市外然仍擇要地準備再行襲擊人心汹汹光景慘澹云云夫事情旣如上述則帝國政府爲保護本邦人生命財産起見特由朝鮮方面派遣日本警官若干名以謀應急之救濟將來緩急之際爲自衞起見難保不出機宜之措置切望中國政府務須使帝國政府勿執如斯措置火速督勵地方官吏保護日本僑民力講周到之措置以冀毫無遺算並請將其結果覆示爲禱現在被害方面因電報不通難得爾後之詳報俟得更詳細之報告並帝國政府之訓令當開始交涉本案查曩時發生重大之琿春事件迄今尚未解决乃復發生如斯慘劇誠爲本使所遺憾者也當日本帝國撤退爲琿春事件所派遣之軍隊時原係中國政府所請求大正九年十一月十四日同年十二月十四日及二十七日中國政府之來函並當時迭次口頭所表示者均曾聲明今後中國政府對於維持地方秩序能負完全責任對於日本國臣民不至再有危險之虞不料此次復發生如斯慘虐事件未審中國政府對茲果出如何之措置耶茲特請中國政府深切考慮第二次警告書（七月五日提出）大正九年九月駐間島帝國總領事因琿春遭馬賊之襲擊深恐再有舉動特向該地道尹要求嚴重警戒中國方面雖聲明以責任肩負警備然未逾一月樊燒帝國領事分館殺傷日人數十名此外損害亦極重大竟陷間島於不安之狀態日本僑民之生命財産因之遭極大之危險日本政府鑒於中國官吏對此不克盡其維持有効治安之責任迫於保護日本僑民之必要特執緊急措置派遣軍隊以圖自衞始漸克保持該地方之治安中國政府屢次提議謂現在中國軍警之配置已極其充分當能十分擔負警備取締之任克盡保護日本僑民之責請撤退派出軍隊云云日本政府十一月提出撤兵條件始與承認卽（一）至完全維持治安之時中國方面宜增加兵力（二）留意保護日本僑民（三）將來如再有此種事件發生中國方面措置不適宜之時則日本政府當再出兵爲執適當之措置乃中國政府答稱維持地方治安保護日僑生命財産乃當然應盡之責任故常增派必要之軍隊冀完全維持治安當不至冉發生如斯事實至出兵之議碍難承認云云日本政府鑒於從來之經驗認保護日僑一事不能完全委諸中國方面故特令若干警官駐紥必要之地點同時並聲明將來遇緊急必要之時或不得已實行出兵至大正十年四月將出動軍隊概行撤退嗣復中國政府關於撤退警察一事曾迭次向日本政府有所要求日本政府對於保護日僑不敢輕信中國政府之保障本愼重之考慮特不允該要求果茲又見頭道溝事變之勃發矣中國方面屢次反覆聲明足以證明警備取締之能力終不能保護日本僑民此乃日本政府所極爲遺憾者也若謂中國政府不速執有效之措置以防止將來再發生如斯事件則日本政府因保護日僑之責任或至不得已大違本願竟再行用兵亦未可知切願中國政府此際深自反省也至不令再發生如斯形勢之措置務祈火速回示其結果此外因此次事變領事分館並其他日僑所蒙生命財産上之損害則俟將來詳細調查於適當範圍之内要求賠償 
[鐵路借欵之新調查（續）]  
[津浦鐵路借欵]  
　　（一）津浦鐵路借欵前淸光緒三十三年十二月初十日外務部左侍郎梁敦意與德國德華銀行英國華中公司訂立合同共借英金五百萬鎊年息五釐現在除已還一百萬鎊外尚欠四百萬鎊本年九月十七日應還本及半年利息並經手費共二十二萬五千五百六十二鎊十先令約合銀元二百二十五萬五千六百三十元（二）津浦鐵路續借欵前淸宣統二年八月二十五日督辦津浦鐵路大臣徐世昌與德國德華銀行英國華中公司訂立合同共借英金四百八十萬鎊已發行三百萬鎊年息五釐現在除已還十五萬鎊外尚欠二百八十五萬鎊本年十月十八日應還本及半年利息並經手費共二十二萬一千八百零三鎊二先令六辦士約合銀元二百二十一萬八千零三十元（三）德華銀行墊欵民國元年七月十一日津浦鐵路督辦朱啓鈐與德國德華銀行訂立合同共墊英金九十萬零零四百二十四鎊六先令四辦士年息七釐聞此欵定與德國賠欵相抵 
[京綏鐵路借欵]  
　　（一）東亞興業株式會社借欵民國七年十二月京綏鐵路局局長丁士源與日本東亞興業株式會社訂立合同共借日金三百萬元年息九釐現在除已還日金一百二十萬元外尚欠一百八十萬元本年應付本息日金一百三十萬零八千元約合銀元一百三十萬零八千元（二）東亞興業株式會社第二次借欵民國九年十月京綏鐵路局局長陳世華與日本東亞興業株式會社訂立合同共借日金三百萬元年息一分本年應付本息日金一百二十三二萬五千元約合銀元一百三十二萬五千元（三）第五次短期借欵民國七年六月一日京綏路局發行共計四百萬元實在售出五十九萬一千五百元月息七釐五本年應共付本息三十六萬三千八百十二元（四）第六次短期借欵民國九年十月一日京綏路局發行共計一百萬元實在售出八十萬零七千四百元月息七釐五本年應共付本息六十二萬一千二百五十九元（五）綏包展線公債民國十年四月一日京綏路局發行共計五百萬元實在售出三十萬零九千三百元年息七釐五本年應共付本息二十九萬四千一百六十九元（六）短借欵展期券民國十一年一月一日京綏路局發行共計一百萬元月息一分五釐本年應共付息九十七萬五千一百九十二元此外各銀行等短期借欵共約二百六十萬元 
[記山東之三大盛會]  
　　教育改進社農業討論會歷史博物展覽會　　昨日（五日）下午四鐘爲教育改進社在省議會公開演講時間講演員爲美國推士博士及蔣夢麟博士時推士夫人亦蒞會先由主任幹事陳容報告推士略歷次爲推士講演北大教授朱經農譯述略謂到華日期甚短中國内地情形不甚明晰又不能華語諸多抱歉然在美國時已知中國禮俗尊賢禮士今一堂聚首之人皆爲中國優秀分子遠涉重洋來爲華人演講不勝榮幸至教育一事其最大目的在增進人民之知識對於一切問題有理解力能應付環境能以其知識創造發明而教育之工具即爲科學有方法有原理此而能明對於各種問題自迎刃而解末後略謂時間太短科學種種要義不能備述簡單提出研究科學三項方法一應有記憶力此事於考問學生之際不妨出以急促以勿容思慮可隨問而答也二應有理想力此當使學者於方法原理之中力求創造時間不厭長久以極盡心力爲度三應爲實際試驗有記憶有理想而不能見諸事實仍爲無用之學問必實地試驗使知行合一中間更述及美國人對於教育之心理及教育費獨立問題各有討論演講旣畢休息五分鐘由蔣夢麟博士演說歐美大學之精神博士於華府會議之際以上海各團代表名義赴美參與會議閉幕之後遍游美法英日各國考察教育現狀現由歐美返國尚未回里卽由滬來濟參與改進社常年會議博士以考察所得批評德法英美各國心理及其教育之得失雜以詼諧典實透闢至下午六點始散會昨（五日）濟南軍政商學各界特假公園開歡讌大會以盡東道之誼即以公園之四面亭作招待室以球塲作飲讌所并扎彩棚所有餐桌排作一學字形至七時教育改進社社員·及農業討論會會員俱先後蒞會連同各界到場者共計五百餘人斯時公園内外軍警往來情形極爲嚴重公園并停止售票門首設有主客簽到簿賓主到齊後首由田中玉致歡迎詞蔡子民先生致答詞席側設軍樂隊商務印書館演放電影影片爲泰山風景上海盲童學校狀况上海商務印書館内工作之寫眞次又演幻術直至十一時賓主盡歡而散 
　　四日又爲全國農業討論會開幕之日到會者來賓及會員約計三百餘人如梁任公·黄任之·山東田省長田實業廳長·齊教育廳長·黄道尹·山東教育會許會長·交通部劉代表·直隸孫教育廳長·以及各省行政機關代表等頗極一時之盛黄任之致開會辭大致謂本會係由中華教育改進社中華職業教育社中華農學會三團體發起我國向以農立國何以農業之不能改良蓋半由於教育上無研究之缺點今組織此會卽可討農業教育如何改進農事試騐用如何之科學方法以促成之鄙人對於農業雖無研究然對於農業教育頗加注意曾行調查全國之農業學校百分之七十六設在都市故農業教育無確切的研究可知矣今聚全國人士於一堂對於農業教育農業科學有一確切之討論明日卽可有决心之實行此本會所以組織之宗旨也次爲田省長演說大致謂農業爲當今之急務現今裁兵之國宜倡寓兵於農之法鄙人曾在察哈爾試辦化兵爲農之政策組織屯墾團雖無十分成績然果能仿之而行全國之兵可有一安插之餘地又前在東三省曾辦農事試驗場當時毫無研究因有人謂需用牛糞爲肥料乃向西洋購好牛歸以爲牛糞必佳也於是費去數千元之資本此雖愚法然鄙人以爲無論何事必需帶三分愚氣方能研究成功鄙人深望組織全國農業討論會之人士必需終身盡力好像陶知行所說辦教育需辦到死斯言誠然也次由梁任公演說略謂鄙人對於農業爲門外漢不配來說惟我國歷史根柢最深者爲農業不能膚視我記得歐洲各國機器發達以來勞工雖有力而不能効其勞向之一布一物用手工爲之者今則用機器爲之且生産頗多輸至海外各國例如我國適爲外國工業物品消費之場故外人獲我之金錢及滋膏以歸者不計其數然彼機器雖便利而勞工無工可做者頗多以致不均惹起革命深望我國切不可再蹈歐美各國誤行之路偏重工業抛棄農業我國若欲在世界貢獻於全人類不可不增加農業之能率按斯進行我敢斷言二十世紀以後中國可居全世界首要之位置矣則今日諸君對於農業討論會責任何等重大兄弟所甚盼也次美國吳偉士博士演講昆蟲與肥料之關係由汪德章翻譯大致謂鄙人曾在南京試驗投藥於肥料殺去蠅蛆後再以此肥料施於田間觀其作物之生育如何現此法尚在試驗中以後可報告於諸位其餘如交通部代表劉式訓直隸教育廳長孫志文等都有演說六時奏樂散會昨日（五日）下午二鐘農業討論會在教育會舉行學術講演會題爲改良中國蠶桑之方針及農業之重要問題聽講者均極踴躍該會於八日學術講演會閉幕九日即舉辦常年大會第一日在東關外農業專校第二日商埠公園茲將開會秩序預誌於左第一日（上午）主席郭次璋先生（一）主席致開會詞（二）演講員吳偉如講農業上重要問題二敦請山東行政教育實業家演講（三）攝影（四）茶點（下午）主席鄒秉文先生（一）演講員吉田農學博士（二）討論事項會務進行方針及籌畫基金辦法第二日（十日）（上午九時起至十二時止）主席王舜成先生（一）演講員鹽澤博士（二）報告會務（三）修改會章（四）選舉職員（五）决定下年度年會地點下午赴農事試騐塲參觀 
　　山東歷史博物展覽會於昨（五日）上午九時舉行開幕禮到會者有田督軍各行政長官並教育改進社名譽董事數人先由教育廳長齊徵報告開會田督軍及梁任公相繼演說并導覽各處陳列散會之後即將陳列室鎖閉今日方開始售票 
[長沙通信（華）]  
　　攻擊趙氏傳單之索隱 
　　長沙近來無甚消息即解散陳嘉祐旅一事至今亦未正式公布惟聞陳嘉祐已來一電自願切實改編蓋彼自知不見容大有知難而退之意也第一混成旅長葉開鑫於日前率領所部向醴陵方面馳去布置就緒後卽仍回省湘東風雲之緊急於此可見一斑除此事外尚有一較大問題即譚派要人聯名發出攻擊趙恒惕之傳單是也 
　　傳單之内容首言趙氏驅程（潛）倒譚（延闓）去林（支宇）次謂趙氏擬將心腹將領葉開鑫唐生智劉鉶編爲三師其餘軍隊一律裁撤該傳單之署名者爲吕宓籌唐支厦蕭仲祁張孝凖陳强林祖涵李韞珩周偉廖湘芸郭步高張振武張翼鵬諸人譚執湘政時吕爲督署秘書長蕭爲礦局總理唐爲榷運局長張翼鵬爲督署參謀長（今爲造幣廠長）他如張孝凖以下至張振武以上諸人則皆程潛之健將或策士此傳單突如其來誠令人莫測神妙 
　　譚程兩人雖皆趙之政敵然譚程勢同水火不能合力以謀趙故趙穩如泰山此傳單冶兩派爲一爐識者皆嗤其妄且趙果有統一全湘之雄圖亦不能預定計劃將異己一網打盡故傳單中所指多係揑搆事實惟湘政局受此波擊一時頗不寗靜政界中人謂譚素和平必不用此激烈手段其部下文武人才亦不至痛詆趙氏一至於此由此窺測傳單殆非出於譚派所爲不難想見單末署名之張翼鵬氏已在報紙登載啓事否認一切然傳單雖無研究之必要而譚趙感情之不無瑕隙正可因此證明第未知何人惡作劇大施手腕耳 
　　自廣東孫中山失敗後湘省反孫派之趙氏聲勢陡增譚派諸將鑒於大勢所趨咸抱不安之態但已俯首帖耳順從趙氏趙氏亦以遷就爲懷開誠容納除對於屢次抗命之陳嘉祐擬加懲戒外並未波及其他惟譚派政客如張翼鵬之造幣廠長則被攻擊去位蕭仲祁之礦局總理難得議會通過因是人人疑慮咸謂譚派謀士尚有所圖軍人迎譚回湘之說一日數起但譚氏本人頗知時勢决無活動之意故譚趙之間不至發生何項問題今竟平地生波在趙氏未嘗不吃一小嚇然與政治之命運無關此實斷然之事也所可嘆者湘局頻年俶擾至今尚有鼓動暗潮之事此後吾儕細民尚不獲一睹自治之成績則軍人政客之罪爲不可逭耳 
[戰事復起後之贛局]  
　　自敬日起泰和粤軍進攻吉安後蔡總司令屢電曹吳告急往來文報日有所聞據聞保方因粤軍攻贛係以北伐假道並非李烈鈞爭贛自治倘南昌失九江危則鄂當其衝長江亦且有變對於贛人議和條件不置可否仍以先令粤軍退出贛境而後再撤援軍爲言蔡軍進至吉安後確已停戰候黄陂令解决後因粤軍又復發難保方遂急電蔡總司令作速備戰四日下總攻擊令據昨（五日）晚吉安來人言新任廬陵道尹孟葆齡知事吳貞若已於二日接印地方尚安惟大軍雲集柴米缺乏市面未開沈鴻英軍現駐永新遂川一帶時派軍佐來縣借餉辦米渠於四日晚子刻乘輪啓行時聞二十三旅周蔭人部攻打前敵蔡師一團爲後方援應與粤軍在距城數十里某某等地接觸粤軍散隊戰敗退走周軍卽在佔地紥營贛州一役周旅勇猛異常以兵站未設毫無給養後方亦無援應遂隨岳兆麟退出贛州故陳光遠棄岳而保周升代十二師長也蔡總司令旋命令節節進軍俟到萬安卽與遂川沈軍會師直取贛州贛民休養僅二十日又將見兵禍矣衆咸盼謝遠涵速接篆庶可解此苦厄而徐某又自在京活動大有不得省長不休之勢故謝對贛歡迎去電不敢有所表示說者謂徐爲省長祗要能調停贛局人民亦極贊成云 
 
 

Page 11

 
 
[濱江通訊]  
　　金融界　途之危險救濟市面將獲擾亂之惡果 
　　哈埠金融自俄羗取消以來沿用大洋紙幣迄今已及三年間嘗有人暗中播弄欲以金票起而代之然卒不成爲事實者則以大洋紙幣爲無限制兌現之故而中交三省等銀行皆能凖備於平日風潮迭起而旋卽敉平不可謂非地方之幸自奉直戰事發生市面金融頓現危險之狀此各地皆有之現象不獨哈埠爲然也中交三省等銀行爲自衞起見乃停止借貸以防潰之患故商場雖蕭索而錢法並不爲之動搖乃者地方士紳以維持市面爲言呈請道尹公署轉請中交三省銀行發行不兌現紙幣五百萬元以資救濟當由張道尹商之三銀行未得同意蓋恐影響及於大洋本位也據聞此中稍有黑幕其呈請三銀行者係一種陪襯之筆且亦明知其不肯承當也旣三銀行不肯承當而市面不可不設法救濟至是乃顯露其中心之所志矣卽改歸地方銀行發行此種不兌換紙幣是將來發行之後勢將以官家之壓力强人民以同於兌現紙幣之行使其價格是否果能與現洋同等此我人可以想見其流弊所至也 
此外有永衡官銀號發行一萬二千萬枚銅元票以救濟市面之舉如何作價如何貸放尚未聞有正確之辦法然哈埠素來行使現大洋安於十進一（大洋一元作洋十角）之法今一旦改非十進一之銅元爲單位事實上亦覺諸多不便而滬上輕質銅元之風潮且一發而不可收拾則一紙錢票飛舞市面後患又何堪設想哉凡此二者皆藉救濟市面之名以行其發行紙幣之實恐於哈埠金融界前途不能無所危險也 
[吉林政局之變遷魁星階代理省長]  
　　東省宣言自治制憲尚遙遙無期而吉林省議會竟擬以議長選舉法實行民選省長且有受趙憲章運動之嫌疑地方團體因此遂一致反對奉天方面本已允許亦因省議會受不正當之運動電令緩辦並指派原任奉天政務廳長魁星階代理吉林省長於是民選省長一事又將無形取消省議會已失人民信用且魁係奉天指派不敢公然反對故雖有微詞似無何等能力各方亦無表示魁氏之能安然到任固意中事也二日省長公署接孫烈臣由奉來電謂准三日午車偕魁星階返吉當卽通知各機關預備迎迓并由警廳傳諭商民懸旗歡迎三日午後二點三十分專車抵站略與歡迎人員寒喧數語卽分乘汽車晋署沿途軍警密佈戒備森嚴據省署消息魁氏於來吉之前已經孫烈臣聘充吉林省長公署高等政治顧問此次卽以顧問名義代理省長職權故交替並無若何儀式不過受屬員之一番覲賀而已至原任政務廳長代理省長之王樹翰受省議會挑撥影響致爲奉天所不悅業經辭職一股人以王氏代理省長數月之久設施政治尚有條理其帮孫督之忙可謂盡力而竟有此結果莫不歎惜財政廳長榮厚·警務處長兼省會警察廳長鍾毓亦已電奉辭職據知内幕者云榮厚宦東十餘年歷任道尹廳長資格頗深王樹翰曾爲榮之科員歷蒙擢升鍾毓曾爲王之屬吏頗邀器重榮王鍾三氏旣有如此之關係當然行動一致在彼輩目中以爲魁氏資格比較未必深老本領亦未必高明一旦來長斯邦屈居屬吏如何甘心而王則更有不得不去之事實於是同盟辭職故吉人皆以拆棚脚目之現榮已准予辭職鍾有挽留之說而本人則頗抱决心並聞財政廳長一席將以現任吉林縣知事于芹升任（原擬升任政務廳）政務廳長一席以現任吉長道尹蔡運升調充遞遺吉長道一缺卽以現經吉林交涉員孫其昌調允均已内定日内常可發表吉林行政長官頻加更易庶政前途殆必愈趨愈下孫烈臣此次回吉原爲魁氏保駕而來乘便視察軍政近况聞日内仍須赴奉帮辦善後 
[九江近訊]  
　　九江各公團電李烈鈞云横州探投李協和先生偉鑒 
軍興宏旨護法爲宗主義旣伸萬流仰鏡惟統一旣有動機軍事仍未解决戰線區域保無池魚之殃哀哉贛人遭此浩刼故父老兄弟極願雙方停戰早見和平除已分電京保曁蔡總司令實行停戰言和外合行電懇飭令軍隊停止攻擊進行和議早息一日戰爭卽爲地方多留一分元氣先生素愛鄉邦當不以芻言爲河漢也南望嶺雲不勝翹企侍命之至九江自治籌備事務所助理員辦公處商會農會教育會勸學所同叩 
　　潯人自趙從蕃去後以自治目的未達深滋遺憾此次南北政府同任謝遠涵爲省長聞之歡躍萬狀商會原擬派代表陳敬伯地方原擬派代表馬祖楨·偕南昌代表僱汽船一艘赴贛南一帶歡迎謝省長蒞任現聞北京政府已派徐元誥陳守箴歐陽武調和贛事徐氏以吉安派與贛南派兩不相能之關係對謝不甚歡迎且據謝派人云謝氏受南政府委任長贛實係賴世璜胡謙二人提携之力决不能牽就北京任命而遽行就職故歡迎之使現已作罷 
　　九江自陳楊去後一般人視線均注射於駐防第一團恐其生變乃自常師麕集以後紀律不良其視線轉集於常師而不暇及第一團於是有人主張組織婦孺救濟會並經商會發起華洋保安會商由英領派兵守衞華界以防事變因未得領事同意又被明達士紳駁斥未成事實現常師奉令開拔晉省將駐防贛東一帶一二日卽可運完據吳子玉派來參謀馬秋圃言九江爲外人觀瞻所係援軍决不逗遛九江任其騷擾貽笑外人惟蔡成勳所部第一師第二旅杜國勳又率兵由漢到潯索餉二千元大約三五日亦可開拔完竣現在人心稍安第一團長陳有齡早經辭職旋被慰留日來又傳有以第三營長伍金榜代理之說是陳氏行止尚在未定又九江警察廳長李振江爲陳楊私人到任以來措施失當不洽輿情已經地方士紳電請警務處撤換聞將以前廳長韓振山繼任至前方雖經停戰惟尚有小衝突前日除運來原有傷兵八十餘人外並到前方傷兵數人可爲明證據熟習援軍情形及省中來潯者言刻下援軍正在紛紛調動惟綏遠王麟慶旅號稱勁旅紀律亦佳常師在牛行未閙出大事皆賴王旅監視之力故省中秩序得漸次恢復聞南昌士紳以省垣重要擬挽留王旅駐省藉資鎭懾 
[川學生流血後之教育費]  
　　川教育經費獨立經此次學生一番犧牲頗博各界注意但軍閥仍專横如故除楊森之二軍各師旅照撥肉稅外其他有推卸在軍事會議時决定者有仍主須撥鹽餘者聞學生聯合會與教職員聯合會仍堅持肉稅茲將教職員聯合會馬日所發快郵代電錄下吾蜀不幸俶擾連年教育經費移挪殆盡自民國六年以至今日各校積欠至　十萬之巨維持現狀旣極困難改進擴張更難着手同人等投身教育不得不向當局爲教育請命爰有省會教職員聯合會之組織成立以來已及三年對於學欵曾數數作無謂之要求然皆以乞憐態度出之有以肉稅爲言者同人從而以肉稅請有以鹽欵爲言者同人亦從而以鹽欵請乃至成華征收也四門統捐也但有所言我教職員卽無不以之爲請而卒之言者自言請者自請畫餅石田無可爲用所謂教育經費獨立不過僅叨議員諸公及當局諸大人先生之口惠而已本年三月省長公署宣布自四月一日起劃出全省應解財廳肉稅爲教育獨立經費本會深幸目的已達從此吾川教育可望有一線生機乃截至五月三十一日各縣征局交出者僅三十餘縣其他各縣多把持未交本會復再三函電各區駐軍長官婉詞以請所得答覆悉無要領或陽示贊成而實則不交或置諸高閣而遷延不報同人等僉以教育經費獨立關於教育前途至爲重大若已成之案不予催促實行終必無形消滅遂於六月三日集議分函政財兩廳及成都衞戍總司令部請其視力所能及相與觀成而政財廳所復者僅一官樣文章實無具體辦法衞戍司令部則竟無片紙隻字復及　同人乃大悟口惠則人人樂道實施卽好名者亦有所不能長此因循則吾川教育勢必破産乃於六月六日一致宣言全體停止職務冀促當局從速劃交肉稅用利進行而維教育各校學生知實行教育經費獨立爲當今不可少緩之圖舉派代表分赴省署省議會衞戍總司令部請願各憑良心之自動謀利本身之學業與政治無涉於黨派何關殊省議會副議長㠏堅持内稅不能劃作教育獨立經費以不赴會主席爲消極之抵制學生復派代表往熊寓迎迓不幸而竟發生衝突之事而一部分主張公道之議員仍欲開茶話會提議追認省署原案於十三日開會討論電召學生旁聽推曹君叔實主席開議未及一時突來暴徒數十人持械搗毁議塲傷及議員四人學生二十餘人惟是日之變據學生及在場議員之口述以及各方面之傳聞均稱外來暴徒且有人在中指揮而在場議員與學生並互立合同學生未毆打議員議員亦未毆打學生而翌日省議會登報啓事則大書特書學生搗毁議場經在塲議員向秘書廳詰責又復具啓聲明推較兩啓措詞用意自可想見銑日省議會通電對於事實則不肯爲公平之陳述對於本會同人則始終致其幾微之詞似有大惑不解於本會者故於學生受傷多人一節置而不道只云學生如何强迫議員議員如何受傷議場如何受毁議會如何休息一若當日事變其責任直接應歸學生間接應歸本會也者然搗毁議會打傷學生議員之數十暴徒究從何來主使何人終可水落石出而課以法律之責任本會固可不必爲之深辯者也而本會同人尚有不能已於言者此次教職員及學生力爭實行以肉稅作教育獨立經費各本自動無所利用只求有濟於教育毫無其他之希冀如謂學生蓄意搗毁則學生之受傷者何以超過議員數倍如謂教職員指使學生則教職員豈不知吾川省議會之議决案久已無足輕重更何能以政府執行上發生障碍之命令强求議會决議矧旣欲其議决卽何能加以擾亂此又不待辯而自明者也總之欲謀教育之進行非求經費獨立不可則對於已經公布之肉稅案當應期其實行本會同人始終抱定目的若不得當誓不中止謹掬始末敬請公裁四川省教職員合會叩馬印 
　　劉湘近亦發出通電仍主張以肉稅撥充教育經費特不知但懋辛等再阻撓否也劉氏通電云溯自軍費火急絃誦風微究其主要原因皆由軍費缺乏以致内而省國立各校校欵外而東西洋留學生經費累年積欠已至百餘萬之多湘受任之初卽迭據省内外教職各員曁海外留學生函電呼籲並派代表萬里歸來備陳困苦情詞悽惻不忍卒聞凡屬川人維持有責况湘兼攝民政更覺義無所辭迭開會議始有劃撥肉稅作爲學欵之計畫頃讀　軍長等灰電對於劃定教育經費發抒讜論别有主張雖指撥欵項微有不同然竊幸學欵獨立羣議已趨一致全川教育於此植基曷勝欽企惟湘去年計議劃撥肉稅亦嘗集衆廣思中間所經要當縷陳查川省雖經宣布自治意仍在統一促成故以目前收入暫供本省開支而教育事關樹人計畫稍遠省治地方教育專欵自應仍由省地方稅收内劃撥爲宜第欵目鉅細頗費斟酌過重則庶政開支慮蒙影響過輕則教育事業仍難進行乃查川省近年教育經費預算與省地方肉稅收入相差尚非甚遠若能將徵收辦法詳加釐定收入自屬有贏不但教育得以維持而稅收亦因之整頓且教育因文化而日進肉稅亦因人口而日增懸計供求已能相給以此諸使爲將肉稅劃在學欵另定徵收辦法設立省教育經費收支處以總其成各縣肉稅卽由各縣勸學所經收并嚴定投標包收辦法以期弊絶風淸以教育之機關權教育之經費利害共同不虞牽制　諸各地不患獨專略參自治之規模冀維經久之獨立其稅收月份雖有淡旺然支出之欵除各校經費須按月開支外他如留學經費教育補助津貼各費等均係隨時活支分期匯寄中間旣有伸縮則旺月收入原可挪存而淡月開支卽無中輟　至於劉撥鹽欵當日亦曾計及因其不便遂爾改圖究厥原因略可揩數查川鹽鹽塲散在各軍防地所有稅收如川北成都五通橋等處悉由各軍提撥湘任内總部所撥用者催自并一處計共歲入不過五百餘萬元且塡還前各軍聯合辦事處用欵一百八十萬元抵借裁兵商欵一百萬元及作援鄂軍臨時戰費及撥邊軍陳鎭守使陜軍陳總司令曁總部月支經費外已無存餘可資劃撥若指其他防地則旣慮分攤難均復嫌範圍過狹又以鹽稅均從軍費劃出無所區分故與其劃撥鹽稅難於平允不若劃肉稅易於推行此一因也全國鹽欵抵借外債今茲所撥祇屬息餘然當撥欵之初猶須與稽核所訂立合同經鹽務署核准始能撥用且原約訂有年四限滿又須續商倘遽變易用途已爲合同牽掣若條約不能續訂則經費竟自虛懸况外債從民國十三年起卽爲還本之期届時有無鹽餘更屬毫無把握欵難預定事豈有功此二因也國家稅收須供國用現行法例各國皆然鹽稅非地方收入終當還之國家若四川教育專欵指撥於茲則中華民國統一之時卽四川教育動搖之日爲謀穩固反致顚危此三因也凡此上述各情均經籌慮至再折中取舍幾費權審雖云竭力盡心仍屬補偏救敝若不明經過事實恐轉致障礙進行故不惜以去職之閒身陳往事之顚末非必固執成見不過用借參稽但求於事有益奚必期成自我而區區維持教育規畫久遠之心則不能不昭告全川以求共諒謹布愚忱伏祈照察 
[廣東市民又一虛驚收復長洲砲台問題]  
　　本月一日粤軍總指揮葉舉函知海軍總長湯廷光略謂限於二十四小時内收復長洲砲臺請通令海軍勿生誤會云云市民聆此消息復起驚恐紛紛搬遷而商務益形冷落一時影響所及商店又復閉門而各界和平維持會卽開緊急大會議湯廷光亦卽覆函葉舉謂人心未定不可躁切海軍扣留米石煤炭經函知放行米石已准折銀抵銷煤炭現在交涉中若果相煎過迫則恐生變因之收復長洲砲台一舉遂緩進行聞其急欲收復長洲砲台原因以孫中山屯駐軍艦於附近一帶並招募民軍欲攻省城葉氏恐其勢力蔓延故此急於收復另一消息湯廷光勸葉舉勿搶長洲砲臺時葉當時確已答允决不派隊往搶惟聞吳禮和以黄鳳綸旣搶復　門要塞各臺（前虎門要塞司令何振因赴黄鳳綸之讌於席間被擒虎門沙角威遠各砲臺隨卽爲粤軍佔領）己獨無功故决意搶奪長洲砲臺以著勞績且開該臺槍械甚多故謀奪之心尚未完全消滅也 
　　各界和平維持會因葉舉急速收復長洲砲臺恐孫中山因此又復率艦砲擊省城糜爛地方特開緊急會議是日各界代表赴會者約四十餘人李芝畦主席宣佈開會理由並謂葉總指揮之急於收復長洲砲臺皆因未有省長不能調和故此生出種種險象我們當先舉定省長則其他可依序解决云云於是衆皆一致贊同並擬舉湯廷光爲省長經付表决通過旋有某代表謂現在政府省會各方面均推重魏邦平似此則與彼等之意略有分歧且恐湯氏未必允任不若仍先徵求魏意思然後再定於是又復變更論調擬卽往魏宅謁見面决此事詎魏已於是日赴石龍不能卽回因此推湯之舉亦不能立時確定遂散會而對於開會之本意亦絶未聞有若何辦法其後李芝畦黄鶯塘等往見省副議長陸孟飛謂現時收復長洲問題須卽解决故卽電致石龍陳炯明及魏邦平文云頃聞葉總指揮定期二十四小時内收復長洲砲臺人民驚恐請暫緩時日俾調人易於奔走以安桑梓而免糜爛 
　　至海軍方面消息聞海軍司令温樹德及肇和海琛（温兼任海圻）兩艦長决不附和孫氏再有開砲轟擊省垣舉動餘如飛鷹艦長何瀚瀾等亦與温等表同一之意思温刻下在沙而住居并調同安永翔二艦駐泊白鵝潭前星期六下午士蔑西報訪員往永豐艦謁孫叩以對於時局之意見孫答謂寗犧牲一己之生命不願退讓於叛逆之下屬訪員問近傳君索欵數百萬元方休允戰之說確否孫謂予索欵何爲當黎元洪入京復任總統時予曾向各國發表宣言無論此後事變如何予必堅持宣言中所載之條件予現時已在危急之際訪員問各大艦之艦員登陸而去久不返艦其理由何在孫答言彼等不欲於戰爭中被俘耳訪員復謂聞葉舉甚欲與君直接談判以解决時局孫答予不願與屬員談判云云該訪員與孫會晤雖在永豐艦惟孫對訪員言彼之大本營實在海圻艦據云我輩現在此間粤軍不敢進攻味其言似此後之軍事仍將由海軍首先發難也 
[閩省道與烟禁]  
　　商界反對附加捐拒土會要求取締烟館 
　　福建省議會前准省長咨交修治省道諮詢案業經議决舉辦所需經費就丁糧及釐金兩項附加征收并由省長核准丁米自本年下忙起凡新糧銀米各加二百文釐金自七月一日起附加二成先由省垣着手抽收福州總商會及商業研究所連日召集各商籌議對付均以釐金本前淸秕政政府屢　裁撤迄未實行現今此省振災附加一成内河警察附加二成已覺不堪負擔此次修治省道若再加二成層層剥削殊爲難受且閩省年來横征暴歛名目百出一經徵收永難豁免本月一日起溪河一律罷運以爲抵抗一面公同研究以此種附加捐本係省議會議决案之一未便反對然水警附捐二成振災附捐一成則經省議會議决應行取銷者官廳倘尊重省議會議决案則取銷上列之三成附捐而實行省道之兩成附捐兩項相較人民尚輕一成之負擔而將來省道修成交通便利裨益商業不少商民無不樂從若不出此則附捐太多人民不堪必至因而歇業反使洋牌討關者坐收其利公家商人兩受其害非計之得此意卽由商會副會長陳文翰向財政廳長費毓楷陳述費答俟請示省長後方有辦法最後協議官廳方面先諭釐局緩行抽捐只將應加數目登記賬簿俟以後省長認爲必須附加時再行補收一面請各商恢復運輸原狀勿再罷港惟至本月三日開會僉以此事須官廳有正式公文聲明目前暫行登記到會再由會轉知各商帮後各商始敢到關投報至泉州方問日昨又有來電略稱該處人民已集　自築公路官廳所定糧稅附加捐一節商民碍難承認請一致行動云云未知該會如何答覆也 
　　閩下游烟捐經各界反對中止種植罌粟近可無憂所不堪寓目者則厦門福州兩地烟館林立耳其中尤以台江日藉烟館難於取締日昨萬國拒土會福州分會切實調查台江一帶日籍烟館計五十一家當卽函請日領事勒令閉歇據日領覆函承認確係日籍人所開者九家其餘是否日籍尚待調查該會當又致函日領謂已認之九家現在如仍繼續賣烟請卽令其停閉其餘四十二家是否爲日籍人所開調查業已多日亦請明白示復如非日籍當由中國官廳嚴辦日領尚未答覆惟此事係禁烟局專責不能切實辦理而該局所轄之查緝處且時時以私收規例被人指控聞已經拒土會出而督促尚未見若何進行烟禁前途亦可慨矣 
[皖南水災之慘况]  
　　皖南宣城南陵各縣此次蛟洪成災爲百餘年未有之浩刼溺斃人民千計衝破圩堤數十處現交通斷絶災區慘狀尚未得詳明之報告刻有南陵災區代表王迪成來蕪請求此間士神發起宣南急賑其報告云自閏五月初三起霪雨晝夜涇旌太三縣羣山内蛟洪暴發初五夜南陵宣城交界之淸弋江鎭西街頭商店住戸被蛟洪衝毁者約九十家同時南陵之桐城埂　潰百餘丈奔騰直下平漫蒲橋閘口二圖上下義豐合興五連文村東西七連東塘上林都等圩霸入瀂港河出江圩民雖行搶救力無可施淸弋江鎭一處溺斃之屍計連日撈起者逾三百具之多水勢洶湧各圩内居民奔避不及以致淹斃尚不在内南陵縣境自淸弋江起至黄墓渡止縱横七十餘里一片汪洋河岸堤邊時有屍身發現本年米穀缺乏圩民已無餘糧幸而二麥有秋經此漂蕩孑粒無存至牲畜之死亡屋宇之倒塌尤更難數淸弋江下二十里西河鎭地屬宣城亦於是日連潰兩𡎝上街頭一𡎝崩帶店屋十餘家下街頭八面佛一𡎝决於夜間淹斃老弱婦女無數尤慘者西河鎭對面羅公壩二甲胡姓村約百餘戸全村屋宇衝毁僅餘三家全家覆没者甚多聞有一家十人均死於一處永平屍落於山脚八屍尚互握其手其二浮於紅楊樹某村爲人撈獲一人更生聞西河近數日均有白晝搶刦事王子嘉章榮廷等商舖所有米糧均被搶一空此西河一帶災况也至宣城東河一帶於閏五月初四日夜半洪水陡漲一丈五六尺淹没人畜無算而自家圩敬亭圩嘉興圩詹家圩均相繼潰决水勢較之光緒二十七年尚大一尺以上北門外商家之被水損害者尤不可數計日蜍又大雨晝夜不止水勢又進至西門目下交通斷絶被災而未徵　者尚多 
　　另一消息皖南宣城南陵涇縣太平旌德等縣今庚蛟洪爲災圩堤盡潰衝毁房屋數百家淹斃人口千餘名牲畜更不計其數尤以南陵淸弋江鎭爲最慘該鎭現已撈獲屍身二百餘具縣知事徐磊生賞棺木之費已達七八百元此種巨災誠百年來所未有被災各縣知事業已先後電告蕪湖道尹祝道尹接電後隨卽轉呈上峯請速撥放急賑以拯災黎蕪湖縣知事余詠南則於六日邀請慈善界翟展成鳳吉庭汪耘郭等在署會議公决請汪耘郭先向錢莊借現洋一千元推鳳吉庭宋棣庵二君携往淸弋江散放兼調查災區實况以便組織皖南急賑會聞紳商界李葆舲湯善福吳怡生等擬明日在育嬰堂開會討論籌賑方法 
　　字林報三日安徽涇縣來函云連日霖雨山洪暴發房屋坍塌田禾淹没生命財産損失不可勝計當上月二十九日夜間河水𨺗漲城外沿河之瓦房草屋多被衝坍有四人避居一草舍之頂卽連草舍衝去白浪滾滾灌入城内凡土牆之屋悉行坍倒至翌晨已有數百人無家可歸附近某鎭街中水深五尺溺斃者在百人以上此次水勢之浩大據稱爲三十年來所未見景象之慘匪可言喻深望當世大慈善家速集賑欵拯此一方無衣無食無屋可棲家可歸之災民也 
[南京快信]  
　　旅寗贛人昨開同鄉會公决推代表晋謁齊督阻止接濟蔡成勳餉械以留贛人一綫生機 
　　黄陂電兩長發起儉樸曹挽回頽風提倡節儉 
　　蔡成勳昨派劉光照來謁齊督有所接洽 
　　王省長委馬玉懐充江蘇全省警備隊會辦馬昨山淸江來省謁兩長稟謝到差 
　　湖北省立二師學生四十餘人昨由校監陳化培率同來寗參觀教育 
[杭州快信]  
　　本月分中等以上　校長會議今日下午三時在醫藥專校舉行攝影而散 
　　外海水警本月内實行裁併計裁去二區署長王慶麐三區署長盧家有其第一區署長本由廳長兼攝原有十一隊歸併五大隊區長給恩俸一月隊長給恩奉二月警士給恩餉三月已派王松赴台屬周淸遠赴温屬辦理收械事宜 
　　省垣米價奇漲平糶廠開辦時（陰曆四月二十一日）原定每石價銀七元四角嗣又增加二角現糶者雲集每廠每日需米三百數十石倉存無多赴樂淸採米專員汪淸白尚未返杭距閉廠時又須五旬（原定三月）現正籌補救之法 
　　杭縣達海寗塘河提壩被水衝塌農民紛呈告急惲知事已親赴各鄉履勘 
　　尚有地方通信轉入後頁 
 
 

Page 12

 
 
地方通信 
[奉賢歡送舊議員北上]  
　　奉賢金匯橋鎭第一屆衆議院議員孫君熾昌字邢伯現以舊國會奉令恢復應召北上當由該鎭助理員周昌時警察巡官王太和教育會長周昌期水警巡官張寳泉等設席祖餞并於七月六日上午十時假座東四鄉公所開歡送會各界到者二百餘人經發起人及商學界金宗椿陸道心等相繼演說礪金國民校學生亦到會歡送嗣由孫議員致詞答謝臨别贈言頗極一時之盛 
[縣行政會議]  
　　縣署定於七月十五日召集各市鄉士紳開第十一次行政會議提出議案四件（一）舊屬豐備項下已經勸學所換與明行寺管業田畝應否收回案（一）支配縣市鄉附稅案（一）續議縣立農塲辦法案（一）對於十一年度地方預算内務行政費案審查報告提出意見書仍付公决案業由賴知事分函知照矣 
[松江提倡經濟公開之進行]  
　　縣立一高主任教員王子厚提倡學校經濟公開一事漸得各方面之應聲日來王君更積極活動期達目的昨又函致黄炎培沈信卿章慰高請予以援助原函云鄙人近主張學校經濟公開提交教育行政會請議已三誌申報想早荷垂及矣茲事體大鄙意以爲全省六十縣大小各校應同時並舉似不必俟一二校試行有效後再圖進行蓋理之所在勢之所趨固當見義勇爲當仁不讓也特是人微言輕成效難卜近雖得各方面之繼起贊助然終勢單力薄伏念先生教界明星言重九鼎必能深表同情予以援助行見登高一呼羣山皆應豈特教界之幸亦抑全省人民之福利也倘蒙不棄採及葑菲或介紹於省教育會提議則鄙人當將請議書及理由辦法一併寄呈云 
[縫衣業組織公所]  
　　近來風氣所趨勞工一方亦頗知合羣互助之必要漸有組織公所以期聯絡者如理髮鋸木廚司等公所均係最近創立聞縫衣匠近亦擬創辦同業公所已在城内高家堰購得公地一方募集同業捐欵三百元從事建築惟費尚不敷猶在四出募捐云 
[甲師講習所近况]  
鎭縣立第六高小校之新建校舍設立甲種師範講習所所有聘用教員招攷學生等手續正在次第進行惟該處校舍尚屬不敷支配經董事會開會商决另建新校舍一埭以資應用 
[籲請補助莘莊警費]  
　　莘莊警察分所警費缺乏達於極點實緣附稅項下補助無幾較之楓涇亭林相懸天壤楓涇亭林均各補助一千四五百元而莘莊分所祗有三百餘元分所長鄭富卿淸廉自守籌墊頗多地方紳商不忍坐視前經呈請縣署設法救濟茲復由商會會長金汪二君曁紳董鄭墨樵等連袂赴松籲請縣署補救云 
[蘇州籌設律師公會]  
　　吳縣地方審檢兩廳已定於本月十五日成立照章地方廳所在地應設律師公會蘇地各律師現已定於本月十日下午一時假長春巷全浙會館開籌備會以便推舉籌備員草擬會章呈請檢廳轉呈司法部批准設立云 
[電公司白晝開火之波折]  
　　蘇州振興電燈公司近因裝置大機器擬於日内白晝送電先於城外試行傳單發出後蘇地各公團以該公司借地權業已打銷此次白晝開火當係另有作用業經稟請鎭道各官長批准令飭警廳設法制止矣 
[雨後米價暴漲]  
　　蘇市米價自舊曆閏五月初一日起此兩星期中業增漲三次現高白米每石已由十一元二角漲至十二元四角尚須看漲當月前未雨時蘇民咸望早雨農田得以灌溉米價或可鬆動不謂旣雨後爲時僅兩星期每石反漲至一元二角洵可異也 
[鎭江下河小輪開班]  
　　江北一帶霉雨連綿下河水漲南通大達内河小輪業於六日通行由揚州開往邵伯鹽城興化東臺等處以利交通 
[各縣夏繭行開秤]  
　　各縣夏繭早帮均已上市求售五六兩日因天氣隂雨到貨稀少價格稍爲看高丹徒貨價五十五元丹陽約在五十一元溧陽約在五十三元聞此次各縣繭行連日報開者甚多云 
[揚州請徵教育特稅之省批]  
　　省立第八中學校長李荃前曾聯名具呈省署請徵教育特稅每畝一分以維省立學校經費刻已奉到第一零二九一號省長訓令云呈悉查江蘇教育近年以來限於原有省稅收入致碍原定計晝進行卽如本屆交議十一年度省教育行政經費預算自擬增之新收入經省議會否决後將來是年度内一切必須開支究從何出本省長正切憂疑亟思籌畫該校長等感於事業前途不可中廢國民程度亟待增高擬請自十一年度起按畝帶徵教育特稅銀元一分專充省教育之用察閱所陳理確情眞語長心重凡有血氣感動同深此舉所損於民力者極微所益於民智者極大果能有成江蘇教育前途希望何可限量仰候尅日咨交省議會公議施行此令 
[請加稅捐之准駁]  
　　江都籍省議員兼地方欵産處正董任桂森以欵産不敷支配擬於登錄稅内每張牙帖加徵一元統計年可多收千元藉資挹注業商准縣署具文呈請財政廳察核施行又勸學葉所長前以教費短絀呈經縣署轉呈財廳請援照鹽城等縣先例加徵中資捐補助六日已奉到指令碍難准行現縣署與勸學所擬頂批根據成案再行呈請冀達最初目的云 
[舊國會凌議員北上]  
　　江都籍應補之第一屆舊國會參議院議員凌鴻壽因奉函招已於七日由揚往滬接洽後卽乘車赴京報到云 
[組設夏令義校]  
　　揚州美漢學校靑年會同人利用署假期間假左衞街友基學校内附組夏令義務學校訂於本月十八日開學以期造就一般失學兒童云 
[賄縱拐犯被控]  
　　江都縣署偵緝隊長朱蔭南會同偵緝員某某等拿獲奉令拘拿之拐犯張長標及伊女小毛子等嗣又得賄放縱經仙女鎭民人朱亞東在縣禀控請即從嚴究辦並聲明虛甘反坐江知事已派員調查矣 
[十二圩米商居奇]  
　　十二圩函云此間米價步漲儀徵縣知事特於六月二十七日示諭各米商限制米價略謂探訪各埠米價均祗八九元之譜即機碾高米亦不過十一元而止何以儀圩米價竟每擔售至大洋十二元餘若不限制小民何堪自佈告後每擔定價不得過十一元中次者遞减外埠如後跌價亦當比照遞减如違定必懲辦云云近日此間連朝大雨山田圩田均禾苗勃興秋收有望而米價如故各米店並將好米收藏以中次米應市每擔十一元左右如欲購上等米者必先議定十二元八角方肯出售否則推托不售此固米商居奇之常態而官廳亦即以一紙文告塞責不再聞問矣 
[徐州房村市教育會年會]  
　　銅山房村市教育會訂本月八日開十一年度年會並擬請該市學董萬福年到會宣布一年中經收各項捐欵及經過情形聞已派員至勸學所詳查該學董經手賬目以便審查云 
[吳氏私校畢業式]  
　　銅山吳氏私立兄弟學校五日舉行國民四年級及補習科畢業式九時開會高小國民各級學生及職教員來賓入席張校長因赴濟南列席教育改進社大會由舍監梁運衡代致訓詞畢依次給發各生勤業奬狀及畢業證書教員來賓均有演說末由各生相向行一鞠躬禮並致謝來賓始行散會 
[嘉興令警督拆魚籪]  
　　北鄉一帶港紛歧鄉民每設魚籪以圖漁利値此霉水大發此項籪簾實屬有妨水洩縣署因於前日諭令各籪戸將魚籪一律拆除並分令警所選派長警赴鄉督拆以利農田 
[石門所市水災之呼籲]  
　　石門所市自民國四年以來遭匪蹂躪繼以兵費民困已極不料今歲端節前一日夜間忽又大雨如注溪水驟漲如老峪皇福峪和合溪等地淹没水田千餘畝橋梁屋宇亦各冲壞十餘處當卽呈報縣署查勘在案查該處去歲大旱顆料無收餓殍載道今復發水災民生何堪尚望海内慈善家解囊救恤或可少蘇災民也 
[安慶]  
[教育界與報界涉認]  
　　日前有王開誠等一千五百四十七人之公啓聲數教育界光昇李德膏等種種劣績省城安徽報爲之揭載標題爲王開誠等一篇痛快文章光李等見之遂抄粘傳單赴法庭控告該報編輯毁壞名譽等罪并呈請警察廳逮捕追究警廳王仲湘廳長飭令該報經理到廳訊問該報當卽答覆謂本報登載此項傳單揭出姓名當然不負責任至稱傳單係由本報附送何不當時指拿等語聞地方檢察廳據光李狀訴業已照案出票飭傳兩造到廳訊究該報亦預備以光李等旣不按照手續函請更正遽行起訴且轉載傳單應不負責等語答辯矣查光李等爲皖省教育界之新人物均籍隸桐城云 
[久雨又成水災]  
　　皖垣附近一帶前數日望雨甚殷自隂曆閏五月初迭次大雨後農民方額手稱慶迨後久雨不止江水陡漲日來貴池殷家滙等處山洪暴發鄉民猝不及防田廬牲畜冲没無算人民淹斃數百該鎭水已上街商民損失甚巨該縣知事黄中聞報前往救護現災民數千麕集乞食情殊可憫萬春圩曁附近各小圩被水冲破者十數處貴池縣去歲雖被災尚未若今年之甚該縣知事現已具報到省不卜官廳如何賑濟也 
[香港伍廷芳降乩之奇聞]  
　　伍老博士秩庸近歲致力于靈魂學說粤變後其通電中亦以『此後杜門研究靈魂學』爲言則死後靈魂依依粤地或亦足供研究也有夏君者平日亦信道持齋與老博士志趣相近前日在香港南北行某樓與三二同侣爲扶乩之事降壇者卽爲伍老博士乩筆初寫中國字而甚遲滯夏君請曰博士精西文可否以西文見示乩筆遂以西文寫伍廷芳其疾如風而手操西文者爲夏君之子平日未習西文者也座中有精於西文者二人爲之轉譯其問答大要如下問博士魂靈現在何處答此時尚行動自由問將來定入天堂否答尚不可知問有無法子可以必登天堂答陰間不比陽世絶無通融餘地問然則亦要設法答求夏先生代我設法夏云我全家代你念佛如何伍云如此眞多謝夏先生問粤局何如答尚不欲言問孫中山先生近狀若何答孫中山未離去廣州其時座中忽有人間博士火葬事乩筆疾書西文數字大意謂汝問得不敬夏君急爲解釋而乩筆亦停矣按此爲某君親聞於是夕在座諸人之言姑誌之以質諸談靈魂學者 
雜評一 
[運動自治與議會（默）]  
　　今日之運動自治者皆知首在排除武人之勢力殊不知排除武人勢力猶其末也其本則先在有良好之自治機關而此機關中人皆能純潔坦白專心致力於本身事業勿受任何方面之利用勿牽入惡濁之軍政潮流中如是始能漸漸養成自治之能力建立自治之基礎一旦武人之勢力去即可以自治替代之若徒囂囂然曰排除武人勢力而自身絶無替代之能力則非特武人之勢力不能去且將乘國民之弱點而伸張之其笑國民之自治運動爲好出風頭猶小焉者也 
　　此非吾之過慮也省議會純粹爲國民之代表然而今日之省議會選舉之時無不以賄選出以後則並不爲民謀福利而或戲身軍閥黨派之下或投入政府官僚之中或助軍閥以抗官僚或助官僚以抗軍閥或袒甲軍閥以排乙軍閥或袒甲官僚以排乙官僚彼軍閥官僚爲自身利害而衝突議員乃亦推波助瀾於其間結果必至被人攻擊體無完膚而議會之信用亦遂掃地以盡以如此議會而言自治不啻自滅其自治之勢力耳不啻爲武人伸張勢力之先驅耳此種現象見不一見吾不能不爲自治前途憂也 
 
 

Page 13

 
 
本埠新聞 
[南北市電話通線問題]  
　　南北市電話通線一事屢經提議迄未觀成現又經縣商會副會長姚慕蓮代表南市全體商人赴京與交通部磋商早日通線以便商業茲姚副會長由京來函云通線問題已晤交通部高總長會商之下允將接線合同卽爲批准不再延擱云云 
[百老滙路外服店中之慘殺案]  
　　俄陸軍大佐殺俄婦而自殺 
　　星報云今晨十時許百老匯路五號某外國女服店中有俄國前任陸軍大佐薩杜尼庫夫氏入店訪俄婦亞維克伐夫氏絮語數分鐘後薩氏突出手槍向俄婦連放三彈該婦六殞薩氏乃奔出店門旋復折回續向死者放一彈即以槍口對凖自己太陽穴扳機自戕倒於婦旁當時尚未氣絶旋由巡捕車送公濟醫院一小時後亦斃事後於薩氏衣袋搜得俄文函數件聲稱因憤該婦變心故决意先殺彼而後自戕並謂渠遺有二百元了身後遺債復有一千元了該婦遺債按薩氏曾任柯爾察克政府之陸軍大佐被赤塔軍隊所執遇赦見釋遂竊金盧布四萬遁至上海旋任某糖菓公司經理適與俄婦執業之店相鄰遂墮入情網深愛該婦曾向其乞婚婦不允稱渠尚有丈夫及三子在俄因遭虐待故於三年前離彼來滬薩氏年約在三十四五之間儀容甚美婦年約在二十八歲至三十歲之間執業於女服店中已二年 
[友華銀行匯市報告]  
　　昨日友華銀行滙市報告云七日倫敦大條銀價近遠期俱長一二五紐約銀價長至七角一分二五倫敦紐約間匯價縮至四元四角四分二五今晨此間各國滙價英鎊長至三先令六便士美金七十七元七角五分日金跌至六十一兩七錢五分其餘亦隨之各有漲落開盤時市况微硬投機者紛紛售出英鎊成交頗多其價卽期至九月份三先令六便士三七五美金成交價七十八元五角其後投機者鑒於銀行購進甚踴亦轉而購進市况稍鬆至收盤時英鎊售開價三先令六便士美金售開價七十七元七角五分滙票稍有售出以佛郎爲多其價四月期滙票有以一千零十五佛郎成交者惟銀行仍無意購進倫敦銀市未接報告紐約市况鬆動售出已照掛牌價格 
[救火會歡送赴美代表紀]  
　　上海救火聯合會前因轉奉部令遴派會員朱良材等二人赴美參與舊金山萬國消防聯合會電請外交部頒給護照業已到滬定於本月九日起程本埠救火會同人及江浙二省各縣代表假座南市救火聯合會訂於七八兩日先後設席祖餞歡送已誌前報茲聞本埠到會者如南北各救火會會長會董會員並英法兩租界救火會西人等約計二百餘人外埠如蘇州無錫松江杭州等約共二十餘救火會代表二百餘人歡叙一堂殊形熱閙茲將各救火會頌詞及答詞照錄於下 
[頌詞]  
　　人莫能離羣而生羣要以互助爲義約之或昉自隣里衍之則放乎區宇芸芸者衆胥弗能越此軌轍而騁也救火之舉本屬人羣相助之天經地義邃古已著典籍炳焉見之惜乎返風滅火其說可嗤披髮纓冠其情徒摯而械具之未備規制之未修藝術　焉而猶狃於簡陋遑足以云火政哉下稽近今十年倡自蘇之上海始剏所謂救火會者　路藍縷無憚蹇困極其精誠之所至一時風氣乃裴然丕變以垂及今茲恢恢乎抗衡列邦而庶幾矣以故吾蘇浙之　火政者豈奉上海爲導師全國郡縣之聞風景從者亦均以上海爲榘範然則吾國今日火政之旣備旣臧實自上海肇造之猶之黄河一瀉千里而必遠探其源於星宿海也比者美國舊金山開萬國消防聯合會議偉哉人羣主義之日卽於大同焉矣上海救火聯合會代表朱匡時徐映奎二君膺衆推舉赴會參列吾國火政進於國際會盟在昔未之前聞　歟休哉洵盛事也行矣二君班景倩此行無異登仙也二君從事消防之役研討　術有年今幸與萬國後　豪俠之彦晉接一堂定能本其平素所探討者楊榷於壇坫之問道則惟世界之是謀退則歸以新子之國擴人羣之精恉發揚而光大之豈第人類之幸福惟斯會是賴卽國人救火事業以琢廳攻錯而突進於坦蕩之途亦惟斯會是賴矣乎二君其無忝此行矣同人等仰囑行旌自厓而返良不勝其拳拳之思且於二君所期者大所望者奢爰於祖悵而貢其　樓願從者志之他日歸來其毋忘此日也二君行矣敬晋一觴用祝長風萬里 
[答詞]  
　　竊維火政良窳閭閣安危關係至鉅惟我中國夙乏研究不特地方民廳視之漠然卽躬淸其學者亦惟習故蹈常自安簡陋海上一隅人烟稠密華洋接壤剌激尤多因是討論改良更不容緩十餘年來全市同志謀團體之集合藉他山之攻錯研究經年規模粗具回顧各省各埠不謀而合銳意改良者亦復一日千里不可謂非吾國火政前途之大幸也良材等服務火政十有餘年茲者謬承救火聯合會推舉派赴美國舊金山參與萬國消防會議惟是學少專門才又庸駑乘風破浪勉力成行辱荷諸君子聯翩蒞滬寵錫盛筵詞藻繽紛增輝行色自當謹拜嘉言紉佩弗諼藉匡不逮他日會議終了遄返鄉邦不致有負地方父老之屬望者皆今日諸先生有以教之也行期在卽不盡依依敬答蕪詞諸希亮察不勝屏營感謝之至 
　　又函云上海救火聯合會會長毛經疇致函江蘇特派交涉公署略云遵奉部令派員參與美國舊金山城萬國消防聯合會議現已派定會員朱良材徐映奎二人由會先行籌墊川資五千元准於本月九日趁中國號郵船起程請函中國駐美屬舊金山城領事署保護等情聞許交涉員已函駐美總領事俟朱徐二會員晉謁時指導一切云 
[基督教女靑年會夏令會紀]  
　　社會服務股討論結果之報告 
　　基督教女靑年會夏令會由六月三十日起叙於本埠憶定盤路中西女墊到會代表來自寗波金華江隂南京湖州蘇州杭州與本埠之各教會學校約八九十人每日秩序除名人演講·各學校表演·以及聖經班外尚有分隊分股討論各種基督教女學界應爲之事業社會服務股員共廿六人茲以討論之結果略誌之（一）先釋社會服務四字之意義（二）討論乞丐游民問題略謂乞丐游民爲阻碍社會進化之大仇敵故當聯絡社會上各種團體之力多設工廠與游民習藝所等或使彼等淸道築路因才使用使其不廢光隂發展本能得以生利自給如是乞丐游民自除如有殘廢年老而必需由他人供給者當設殘廢院養老院等由社會中人扶助之（三）改良家庭問題家庭衞生須加注意對於賭博問題亦詳加研究討論結果爲各城市各區域宜多設婦女會使各家庭之婦女有所用心注意並設法創造有益之家庭娛樂品使有所消遣不致再近極有害之消遣品（四）婢女問題如遇極苦之人以其女求售者則當以慈悲心遇之而助其得一機會使不永受束縛而得自由與之以能發展天能之機會（五）妾之問題（甲）須從法律解决（乙）社會中不承認妾爲有人格以激發其自恥心或恐其不受教育不聞讜言將永無自覺之日則或者設立一種機關專研究教化妾之道使得一機會自覺其爲極可恥而改絃易轍一方面亦當設法使娶妾者自知爲共和國民極惡之行爲當除不當有（六）勞工問題對此問題該股亦詳加討論祗因時間侷促所討論各題未能完備該股各員甚願與各界同負責任云 
[預備慶祝法國紀念節之種種]  
　　本月十四號爲法國民主紀念日駐滬法總領事署法工董局曁盧家灣總巡捕房均預發通告訂於十三十四兩晚舉行提燈大會除顧家宅法國公園及盧家灣大自鳴鐘小東門嵩山路善鐘路等五處捕房預紥燈彩外其餘各捕房譯員華探華捕越捕等亦備有各種燈彩届時加入提燈大會游行界内各馬路並聞學界方面如中法學校·鐵華公學·同義義務學校·民生女學校等咸已致函費沃禮總巡請予轉函總領事公董局預備屆時加入提燈會又法租界商業聯合會救國十人團曁少年宣講團現亦在籌備燈彩加入提燈大會昨日總巡費沃禮飭探分投至各團體接洽預備招待一切又八仙橋中法學校之南首業由公董局飭令工匠趕搭高檯於十三十四兩晚開演影戲以便游人往觀 
[租界電車營業之比較]  
　　聯合通信社云租界電車營業蒸蒸日上自上月二十九日至本月五日車票收入共計六萬二千八百九十八元九角六分市價損失二萬五千零七十六元六角九分實收三萬七千八百二十二元二角七分車行十萬零七千九百零一哩計載客二百二十一萬九千零五十五人去年同時車票收入爲六萬零二百九十一元二角五分市價損失一萬九千四百零二元二角八分實收四萬零八百八十八九角七分車行十萬零五千零六十三哩計載客二百二十四萬一千三百四十七人云 
[商總聯會反對大借欵電]  
　　國聞通信社云貴州路各路商界總聯合會於五日常會議决反對大借欵昨特通電各省各團體請一致反對原電云『各省省議會商教農工會曁各報館均鑒報傳交長高恩洪財長董康等謀舉四路借欵及四萬萬大借欵等事不勝驚詫際此南北分裂内亂未休國會尚未行使職權武人政客或謀地盤擴張或謀權利攫奪之時乃舉行大借欵則其用途不問可喻若成事實則統一之期愈遠内亂之爭益長尤陷我國家人民於萬刼不復之地吾民爲國爲己對於斯舉寗忍緘默萬望一致反對並電告銀行團在中國未統一國會未完全行使職權以前不爲借欵以長内亂迫切電陳伏乞鑒諒上海各路商界總聯合會叩庚』 
[裁兵促進會宣言書]  
　　本埠工商界二十餘團體共同組織之裁兵促進會曾在總商會開會議决發表宣言通告全國茲將宣言書原文錄下 
　　全國男女同胞各省軍師旅團營長曁海陸兵士等公鑒歐戰結束而後世界人類咸悟兵凶戰危太議主張限制軍備乃成事實我國歲出三萬萬有奇而軍費直耗至三分之二各軍閥自由招募保衞個人地盤祿位增兵無已目前統計全國已有百五十餘萬年年遞增害伊胡底四萬萬主人翁除以血汗年供二萬萬餘兩軍餉而外所受軍人酬報者十年來之譁變刦殺南戰南北戰北南北交戰等之流離顚沛與姦淫擄掠而已老塡溝壑壯散四方京津保川滇黔湘粤桂贛閩鄂豫陜等戰線内之父老兄弟姊妹無辜飲彈血濺草萊屍横曠野者十年三千六百餘日枉死寃鬼不知有若干萬人更因兵患酷烈無力經營釀成水旱災荒連年凍餓死者又不知有若干萬人農工失業商務摧殘教育破産靑年失學　喪元氣危及國本要皆中華民國軍閥之最著成績而爲國民所身受者永遠紀念也今幸世界潮流所迫全國一致主張廢督裁兵黎公魚電各督贊成浙盧首先自廢限定六月化兵爲工新疆楊督實行裁兵電請解組積極進行爲天下先全國同胞頂祝敬佩無如各省應者寥寥殊堪危懼魚電主張廢及鎭使日前乃猶有鎭守使之任命發現夫國民被電騙入矣簡單言之吾民只求能移每年二萬萬之軍餉作爲兵士築路　與懇牧生産共作之費用絶不願再供數萬萬軍餉以自殺自焚尤不願裁兵廢督頻頻出諸空談亟盼全國官吏與國會議員澈底覺悟各憑良心首先辦到裁兵一件大事其他百結均可迎刃而解若兵不能公平裁處一切國憲省憲自治民治與聯省自治等均是騙人之假名詞共和幸福絶難實現而吾儕四萬萬主人翁且將有萬刼不復者矣今特集合滬上各團體組織裁兵促進會以試驗一般主張裁兵廢督·請自隗始之大人先生對於此舉有無誠意主人翁維持壓迫毫無實力然而民意所在卽輿論所歸輿論所趨卽正義所繫雖有强權武力如秦政威廉終歸失敗是以滿淸百日而亡洪憲八旬而殂其餘歷歷可數之軍閥亦莫不因違背民意而傾覆逃亡以項城之雄雖能僞造民意而終不能致勝民意餘則更無論矣今旣全國民意一致主張裁兵廢督正廳順從民意永留去思而救己身與民國之危亡且可逍遙自在安作富翁子孫世守永無亡身破家之危險不亦善乎試觀瀾流趨勢軍閥已成弩末各督如不食言羣法慮楊兩公先行自廢自裁一轉移間百餘萬不生産之人悉化爲生産之人向之禍國殃民者一變而爲福國利民我海内軍閥要人乎試决心放下屠刀立地自能成佛豈但流芳民國吏乘而歐美列强亦無不傾心崇拜我國最仁德之軍閥眞能愛國愛民善始善終也良言苦口略盡於斯吉凶禍福患在軍人自召我商同人方之殊愧不文而耿耿愚衷唯　息事寗人羣生樂利庶幾乎精誠所至金石爲開謹特宣言幸唯共鑒德音惠錫尤切感銘中華全國工商協會·中華國貨維持會·粤僑商業聯合會·華僑聯合會·江浙絲綢機織聯合會·中國花邊聯合會·旅滬商帮協會·中華全國道路建設協會·中華工商研究會等二十餘團體仝啓 
[浙人請浙軍界定期實行裁兵]  
　　聯合通信社云全浙公會昨致盧子嘉曁陳樂山潘鑑宗張暄初各師長電云（銜略）吾浙自盧公首倡廢督人民喁喁咸謂限期裁兵必可實現樹國家治平之基應華會忠告之旨風聲所播舉國景從十年混亂庶幾遄己乃遲之又久對於裁兵一層未見有何計畫可以詔告於人民而道路傳聞且有四十一二各師均行徵兵之說謂爲招補缺額殊覺有背初旨盧公軍界老宿洞明理亂一舉一動爲世屬目謂將樹軍人之模範立百年之大計意本出於至誠事非同於假借諸公贊襄盧公亦當默體斯意導之於善寗有信誓甫出遽躑躅於歧途爲厲之階增糾紛於他日在同人未敢信以爲眞而人民已相驚伯有誠恐阻兵之儔資爲口實鄰封互猜增防不己廢督裁兵倐等畫餅蜩螗鼎沸無有已時應請將裁兵計畫從速宣布定期實行則謠言自熄人心亦安諸公愛國愛浙寗讓他人語云揚湯止沸不如抽薪尚祈毅然自决母貽伊戚浙江幸甚全國幸甚全浙公會 
[新任江海關監督未接任原因]  
　　國聞通信社云聞新任江海關監督陳瑞章已於日前（三日）來滬寓某西飯店預備接任當夜往訪舊監督姚文敷姚他出未遇次日姚回訪適陳又他出是日下午由姚用電話約陳到署談話陳到後姚告以非本人不願交代緣齊督曾電此間囑暫緩交卸故請親往南京面見督軍則一切自可比較着實陳出往訪本埠某高級機關官長未延見夜間卽搭車赴寗謁齊未得見姚經此次接洽後卽急電寗齊請示齊卽復照常辦事因之陳頗爲難業將情形電京請示云 
[民黨要人爲粤來議員洗塵]  
　　國聞通信社云旅滬民黨要人楊庶堪張繼等爲在粤國會議員近因粤變陸續來滬將近百人特假大東旅社貂蟬廳定今日（九日）下午六時爲諸議員洗塵云 
[國是會議草憲委員會常會]  
　　八團體國是會議國憲章擬委員會於昨日下午二時開常會到章太炎沈信卿等八人由沈信卿主席自由發表意見沈信卿謂德國新憲之兩種精神（一）天才教育即破除貴族獨佔使一般亦得有受高等教育之機會（二）撤回代表即人民舉出議員後各議員有違反公意之行爲人民得依法定手續撤回之否則議員神聖將横行而無所忌以上兩層我國草憲時必須容納次章太炎謂中國歷來禍害受虧於對於締結條約不當者甚多此層在約法上宜有明白制限衆略有討論即散會 
[陳光甫辭謝加入國是會議]  
　　國聞通信社云八團體國是會議監督財政委員會前由會中議决邀請會外經濟專家加入上海銀行總理陳光甫亦在被邀之列茲陳因該行正在籌設香港分行須常川辦公故已致函辭謝云 
[私鑄銅圓案之昨訊]  
　　松滬護軍使署以滬西趙家堰地方破獲私鑄銀銅洋元案内起意之顧肖岩迄未拿獲以致獲案各犯供多推諉案難卽結近據有人密報顧岩並未逃赴他處仍匿本埠租界某處除繕發拘票送請租界各捕房簽字交由本署雷稽查員嚴緝外昨特行知英法兩廨一體派探協緝云 
[中華隊决賽銀盾獲勝續聞]  
　　本月二日（上星期日）萬國義勇軍各隊挑選優等射員在靶子塲决賽大銀盾結果爲中華隊居第一等情已誌四日本報茲悉該隊正隊長徐通浩君日來接到各方面道賀函件不下數十通總司令亦以私人資格向徐君賀中華隊進步聞徐君將來擬開會慶祝並宴請得勝諸代表云云又兆芳照相館主人得悉特邀代表團合攝一影以留紀念 
 
[義勇軍中華隊决賽銀盾代表團攝影]  
陳時俠 
鮑咸鏘夏必珪（立） 
（後排）王竹卿王庭輝黄國華李玉書陳家祥王廷魁 
（中排）夏必珪（立）陳景塘（立）胡筠秋（立）崇棣華（立）周慶恩（立） 
（前排）陳如松楊仲綽王衍慶奚霖生 
[婺源反對江西徵茶稅之滬訊]  
　　本年新茶上市婺源祁門等處箱茶經過贛境被江西省令樂平景德鎭稅局加徵中央地方各五釐附稅及一五抵補金皖省茶商對於此項加徵異常憤慨業由本埠茶業會館祁門同鄉會及北京上海各同鄉羣起拍電反對曾紀前報茲聞婺源茶商公會公推汪超函趙懋和程述卿代表晋省向皖當道請願並聞許省長已三次咨請贛署取消均未得復許省長准再派員赴贛交涉聞該代表態度異常堅决不達取消目的不止云 
 
 

Page 14

 
 
[岑宅兇案犯昨已槍斃]  
　　兇犯惠雲亭前因持刀闖入岑春煊内室砍傷其次妾幼孩傭婦一案現經松滬護軍使署軍法科研訊明確判處死刑業於昨日（八日）午後二點半時執行槍斃一面先由何使函知租界總巡捕房故由捕頭特派八十六號西探及華探孔慶平到塲參觀行刑並由該犯之妻某氏帶領六歲女孩曁尚在襁褓三歲之男孩至刑塲祭别其屍棺係由家屬自備當於槍斃後卽經該氏要求給領屍棺旋奉允予領棺歸葬茲錄護軍使署宣布之罪狀於下爲布告事案照向在岑西林部下充任軍職之惠雲亭因於本年五月二十八日持刀闖入岑宅逞忿殘殺刃傷岑蔣氏等八名口事後逃至新閘路該犯家内經探捕追獲帶至捕房解送公共公廨預審明確以該犯身爲軍人本案情節重大亟應歸入軍法範圍盡法懲辦當卽備文抄供將該犯惠雲亭一名呈解到署發交軍法課傳集人證開庭審理據岑宅代表林香泉陳述該犯當時行兇情形並據聲稱被砍諸人惟二姨太太及其傭婦傷勢最重現在醫院療治該傭手臂已成殘廢等語訊之該犯惠雲亭據供我隨岑大帥當差已二十餘年曾蒙保授軍職並委充副官等差岑帥平日待我甚厚此次行兇係因二三兩姨太太及其傭婦等在岑帥前說我閒話致岑帥將我辭歇我一時氣極欲將二三兩姨太太及其傭婦等殺死以洩胸中之忿故於陽曆五月二十八日淸晨六時許身懷菜刀一柄逕往哈同花園岑宅闖至樓上先後奔入二三兩姨太太房内將彼等及兩傭婦用刀猛砍當各倒地其四少爺五小姐六少爺七少爺因係二三兩姨太所出故我欲一併殺之亦先後將其砍倒適聞岑帥在房中喊呌恐被截獲遂即逃出回至新閘路家中自知罪重正擬欲飲火油自殺不料巡捕追至將我拿獲解由公堂轉解案下等語查該犯惠雲亭受岑氏豢養有年素承恩遇乃竟因一時之忿遂起殘殺之心持刀逞兇圖戕多命孩提何知亦遭毒手雖結果僅成傷害之事實而犯意則抱殺人之目的供證確鑿無可諱飾自應以殺人未遂之俱發罪論考刑律第十七條第三項規定未遂罪應依其情節之輕重以定科刑之標準條文法意極爲明暸本案惠雲亭窮兇極惡慘無人道核其情節實有危及社會之虞按之律文决無稍從末减之理應卽依照刑律第三百十一條所規定殺人罪之本刑從重擬科處死刑依律執行以昭炯戒除飭提該犯惠雲亭一名騐明正身押赴刑塲按照軍法立予槍斃外合行布告咸使聞知此布 
[一週間之金融調查]  
[洋釐]  
　　星期一早市釐價祗有七錢一分五釐半爲本週中最小市價星期二早市即高至七錢一分六釐一二五是日因賣戸較少之故星期三某某數銀行收進甚夥兼各莊亦因有收夏繭用途紛紛購進以備運至無錫等處各内地應用致午後收盤價最高漲至七錢一分六釐六二五星期四早市仍堅午市鬆去三七五星期五上落平平升降不過一二五至昨日星期六亦仍穩定惟午後小去一二五價爲七錢一分六釐一二五云 
[銀拆]  
　　本週銀拆星期二最高爲二錢五分因星期一銀行補封關是日收欵達一百五六十萬兩所以銀根驟緊也星期三祗小一分星期四亦不過一二分上落星期五早市仍堅午市似稍寬鬆星期六卽昨日上午爲一錢九分匯豐收欵三十萬其他十五萬兩午後銀行封關且今日係星期休息故銀拆跌至一錢爲本週中最小之價云 
[匯率]  
　　本週中星期一因銀行補封關所以祇有五日市面大條銀星期三四兩日最長價爲三十六辦士六二五星期五最小縮至三十五辦士八七五昨日星期六又略長一二五至三十六辦士各國滙兌英匯星期二三四均爲三先令七辦士星期五上午縮半辦士下午又縮半辦士星期六回長半辦士其餘如美金由七十九元又二分之一跌至七十七元又四分之三日金漲至六十一兩又四分之三計長一兩二錢半法匯長三十法郎印匯短七羅比又二分之一香匯漲一兩嗬囒短四盾又二分之一新加坡長一兩五錢羅卜長三萬德匯長六十五馬克此一星期中英日兩匯交易非常暢旺云 
[標金]  
　　星期一亦完全停止營業星期二金價到過二百九十兩零三錢爲一週中最小市價至星期五全日先令共縮短一辦士計上午小半辦士下午又小半辦士致金價最高漲至三百零一兩六錢昨日星期六祇有半日交易先令長半辦士但金價則尚屬平穩收盤價爲二百九十九兩七錢綜計此一週内標金最高與最低相差達十一兩之譜云 
[絲交]  
　　星期二成交一千零二十四包扯價一千一百四十四兩値銀一百十七萬一千四百五十六兩星期四成交三十包扯價九百零四兩値銀二萬七千一百二十兩星期五成交一百十包扯價一千二百四十三兩五錢値銀十三萬六千七百八十五兩星期六成交二百六十五包扯價六百八十八兩値銀十八萬二千三百二十兩本週中星期一三兩日未有交易外其餘四天共成交絲一千四百二十九包共値銀一百五十一萬七千六百八十一兩云 
[一週間各銀行交易之調查]  
　　（星期二）三井銀行進七月份大連匯票十萬元價五九六二五三菱銀行出八月份東滙五萬元價五九八七五安達銀行結進八月份先令五千鎊價三先令七辦士一二五華比銀行結出八月份先令五千鎊價三先令七辦士二五道勝銀行結出九十月份先令一萬鎊價三先令七辦士一八七五大通銀行結出八月份先令一萬鎊價三先令七辦士二五朝鮮銀行出七月份先令一萬鎊價同又進八月份東匯三十萬元價五九七五至五九五（星期三）友華銀行結出八月份先令三萬鎊價三先令七辦士一二五麥加利銀行結出八月份先令一萬鎊價三先令七辦士二五大通銀行結出八月份美匯十萬元價七十九元八七五至七十九元六二五（星期四） 
　　大通銀行結出八月份美匯五萬元價七十八元七五運通銀行結出九月份先令五千鎊價三先令六辦士七五又進八月份先令一萬鎊價同又出八月份美匯二萬五千元價七十九元二五三菱銀行結出八月份東匯十五萬元價六零四三七五朝鮮銀行結出七月份東匯二十萬元價六零五華比銀行結出七月份先令一萬鎊價三先令六辦士七五（星期五）大通銀行結出八九月份先令二萬鎊價三先令六辦士二五又出八月份美匯十萬元價七十八元一二五三菱銀行結進七月份大連匯票五萬元價六錢一分三井銀行結進八月份大連匯票十萬元價六零八七五友華銀行結出八月份先令四萬鎊價三先令五辦士八一二五朝鮮銀行結出七月份東匯二十萬元價六零七五又結出八月份先令一萬鎊價三先令六辦士一二五（星期六）麥加利銀行結出七月份先令五千鎊價三先令六辦士大英銀行結出九月份先令五千鎊價同住友銀行結出九月份先令五千鎊價同華比銀行結出九月份先令一萬五千鎊價同大通銀行結出九月份美匯五萬元價七十七元八七五安達銀行結出八月份先令五千鎊價三先令六辦士三井銀行結進七月份大連匯票十五萬元價六零五朝鮮銀行結出九月份先令二萬鎊價三先令六辦士四三七五又結出八月份東滙三十萬元價六一二五又結出七八月份大連匯票二十萬元價六零三七五 
[上海商業市况彚錄]  
[金融]  
　　連日絲茶出口甚多以致昨日午後銀拆已鬆至一錢收盤昨日中西各銀行銀洋進出口仍稀祇有交通銀行由南京來洋十萬元中國銀行去江西現洋十萬元各錢莊去内地銀八萬兩麥加利銀行烊去大條八十八條故市上銀根尚有看鬆各銀行收欵以東方銀行爲最多又進倉銀五萬兩華比銀行進倉銀七萬兩各錢莊少存銀十萬兩多存洋五萬元三井銀行出倉銀十萬兩住友銀行出倉洋一萬元中國銀行出倉銀十萬兩惟嗬囒通商匯豐道勝交通等銀行仍皆無進出各銀行存數細錄商情欄 
[外幣]  
　　昨（八日）外幣市面異常平靜中外各商之進出者均屬零星錢業做開各票行情大都與前日市價相同毫無漲落僅花旗票遞漲五釐買價爲一元七角六分羅卜千元新票仍買三兩二百五十元票買九錢五百元老票買十兩五元至二十五元票買八兩五錢馬克仍買四釐半法郎買一角四分七坡元買八角九分港元買一元零一分半老頭票買八角五分二釐英金票買八元荷蘭票買六角四分均不動價與前日相同云 
[國内匯兌]  
　　昨（八日）京津來電計銀滙各跌一兩洋匯均低五錢北京公砝爲一千零四十一兩銀元一千零二元半天津行化爲一千零四十九兩銀元一千零一元半濟南濟平暴跌十兩爲一千零十八兩七錢五分銀元縮二元與申洋相同靑島膠足高一兩零七分爲一千零七十一兩零七分銀元高四元爲一千零四元漢口洋例高一兩爲一千零二十六兩銀元長半元爲一千零八元半宜昌洋滙不動仍爲一千零二十元銀滙遞加一兩爲一千零二十八兩九江南昌銀元各漲半元爲一千零七元半蕪湖銀元高五角爲一千零六元安慶銀元同高半元爲一千零六元半徐州銀元亦漲半元爲一千零零五元半淸江銀元跌一元爲一千零四元蚌埠銀元仍爲一千零六元南京蘇州鎭江揚州無錫常州常熟等銀元均爲一千零一元半宜興南通各一千零二元杭州寗波嘉興湖州紹興餘姚等銀元仍爲一千零三元温州一千零五元蘭谿一千零四元半海門一千零四元福州一千零十元厦門一千零八元重慶九七平銀爲一千零五兩銀元一千零七元半成都九七平銀爲一千零二十七兩五錢銀元爲一千零二十七元五角萬縣九七平銀爲一千零十五兩銀元一千零十七兩半均與前日市價相同云 
[棉紗]  
　　棉紗現期本紗及日紗大包昨續好二錢五至五錢取引物品十六支標凖紗亦好數錢因北帮曁日商搜羅日紗現貨一千餘包又期日紗七八百包惟大阪三品紗上下午跌去日幣一元數角美棉近遠期好二十個至三十五個磅音印棉亦漲十一羅比日商各洋行收進紗花不少故紗價漸漸轉高惟防有意外風潮發生則人心又要恐慌又據南通來函云目下田間霉雨得時但不宜再落花苗約有尺許苟能雨水調匀古歷六月下旬可以開蕊收成定卜豐盛云 
[豆餅]  
　　霉雨連綿以來各處田間尚無關碍昨日適交小暑天已放晴農人莫不有喜色蓋無倒黄霉之慮也是以各荳麥行昨日上下午在公會購進泊中餅三千片價較前盤小去一分又牛莊餅二千片又輪牛餅三千五百片價平定又大連邊餅現貨路貨共一萬三千五百片價漲銀三分又本廠和記餅五千八百片價從一兩四錢七五續高至一兩五錢七五又昌記現餅一千五百片價一兩五錢六分迨收盤時又買進和記現餅一千片價一兩六錢零五又源記餅三千五百片價一兩六錢至一兩六錢二分較前日漲起銀七分又元生穗豐餅一千片價同上又黑豆餅一千片價一兩五錢共計成交三萬數千片爲本月内最旺之日緣晴天正値田間用肥料之際希望秋收之豐盛云 
[麵粉與小麥]  
　　入夏以來本埠機製麵粉之對外銷暢漸漸活動緣花旗麵粉因匯率關係來華無利可圖以是洋粉市上日少一日本粉之銷塲亦可恢復故南北市各粉廠亦次第開車新小麥收成雖中稔售價尚便宜且裝東三省一帶者最多昨日各路小麥由各廠辦進頗多大有供不應求之勢價較上日漲銀三四分麵粉亦漲起錢二三分（詳細市價參觀商情欄） 
[繭市]  
　　滬上春乾繭市形轉俏昨有本埠恒豐廠買進宜興貨一百六十餘擔售開每擔銀一百八十三兩係無錫交貨又買進横林貨二百餘擔價每擔銀一百八十一兩無錫夏乾繭頭批貨昨日亦有做開閘北某廠買進一百五十擔銀一百七十三兩此貨無錫試過繅折尚優本埠各廠赴錫進胃頗湧 
　　下脚之雙宫繭日商續有購辦絡繹不絶較上週升漲每擔有六兩零昨日成交各貨列下『雙宫』紹興貨昨日做開一百餘擔現貨每擔銀一百零五兩常州溧陽等貨亦有成交二百餘擾半係期貨售開每擔銀一百零八兩市上現貨甚少人心看好『長吐』頭號貨現售開每擔銀一百七十兩次貨不一『繭衣』紹興貨每擔銀三十三兩無錫貨做開每擔銀念兩市面稍疲 
[顔料]  
　　日來市况仍形岑寂德貨走銷雖較易美貨幾無人過問客帮對於德貨添辦爲數亦屬不多如本埠某號曾向裕興洋行訂定雙鵝硃五百箱業經陸續裝連川津等埠之外迄今尚存百餘箱現下大市爲七十七兩五錢另拆每聽須銀四錢二分五釐而美貨如利達桶貨之硃身份尚好亦係華界某號所定尚存有萬餘磅因走銷不易開盤極廉每百磅祇售元五十餘兩云 
[茶市]  
　　昨日星期六洋莊茶市淸淡成交之貨仍是路莊中高莊之珍眉珠茶秀眉珠茶市面稍看漲其餘均難起色嫠源大帮業已開盤售價三十一兩五錢仍須摘回二三籮次貨市面殊不見佳湖州平水茶大帮亦無消路細貨市上尚稱行動粗貨除白頭行家零星購買外餘均置之不問云 
　　本埠洋莊茶市自開盤以來祁門紅茶路莊珍眉珠茶市上尚形活動惟平水大帮路莊大帮消路完全呆滯茲究其原因係因花旗政府鑒於華茶運輸之遠成本之高臨時指令茶商規定標凖平均市價洋商對此因之異常恐慌蓋茶葉非比他貨其中名目繁多高低不一評貨論價殊無標凖可言市價萬難平均故目前市上祗有英行進貨而花旗行前此來電定買大帮之說今已化爲空談在滬行家買定之茶亦多不敢運往日來花旗行家感於茶葉亦係出口大宗當此上市正旺之際坐失時期頗爲焦急已聯名電請花旗政府要求取消此項通令云 
[米市]  
　　近日米價飛昂每石漲至十四元七八角昨日天晴浦江中各處米船到者有三十餘號市價稍回一二角然交易頗爲缺乏南北市各米店無心進貨蓋因此次市價驟漲到貨與存底並不見少實被閘北某某行等將價放大壟斷居奇故會同不願進貨相約須小去一元或七八角方能購進現米店大都出賣存底之貨壓平市面免受市中有貨者扳價把持云云現調查蘇州河江蘇浙江銀行等堆棧中存貨有十萬包之多此項食米係去冬及今春間打包堆存該棧有半數做押欵貨主係北市行家及做心思者刻下米價如此奇大尚不肯在市售賣據云非至十七元不願脫手云 
[日本各市場市况之電訊]  
　　日本電報通信社昨接日本各市塲報告七月八日市况之電彚錄如左 
[大阪三品定期市價]  
前市開盤前市收盤後市開盤後市收盤 
七月期二七○·二○二七○·一○二六七·○○二六七·九○ 
八月期二六八·九○二六八·四○二六三·一○二六四·八○ 
九月期二六七·四○二六六·○○二六二·八·二六三·四○ 
十月期二六五·四○二六四·五○二六一·○○二六○·五○ 
十一月期二六三·五○二六三·一○二五九·九○二六○·九○ 
十二月期二六三·九○二六三·三○二五九·六○二六一·二○ 
[大阪紗市淸淡]  
　　棉紗現貨今朝美棉稍漲情形平定中等現貨呌價爲二百七十八　來月期爲二百七十七元 
地球十支現貨二六一·○○ 
金貨四十支現貨四三○·○○ 
鐘十二支現貨二七八·○○ 
右成交數約一二百包 
[大阪布市閑散]  
　　布市因紗市平穩人心鎭靜然市場極閑散僅有零星買賣 
軍人七月一二·三○ 
[大阪紗布現貨市價]  
棉紗扇面（十六支）二六八·○○ 
棉紗金魚（二十支）二七九·○○ 
棉紗美人（三十支）三六五·○○ 
棉紗雙鹿（四十二支）四六○·○○ 
棉紗白鳳（六十支）七五○·○○ 
棉布九童（粗布）九·一五 
棉布雙童（細綾）八·一○ 
棉布四Ａ（細布）一一·七○ 
[横濱生絲定期市價]  
前市收盤後市收盤 
七月期一九九·一○ 
八月期一九六·九○ 
九月期一九六·九○一九六·八○ 
十月期一九六·五○一九七·五○ 
十一月期一九七·五○一九八·八○ 
[神戸油豆餅市價]  
豆餅（現貨）二·五五（七月）五·三五 
黄豆（現貨）八·一○（七八月）六·三五 
小麥（日本産）一七·八○（滿洲産）七·四○ 
麵粉三·八○ 
豆油一七·五○ 
落花生油二四·三○ 
[外棉電訊]  
　　紐約棉花市價（七月七日） 
七月期二二·六八十月期二二·四六 
十二月期二二·一六一月期二二·○二 
三月期二一·七九現貨二二·九○ 
[孟買棉花市價（七月七日）]  
平加而四○六 
奥姆辣四八○ 
白落取五四七 
[利物浦棉花市價]  
七月期一三·二八十月期一二·八四 
美棉現貨一三·五○ 
[開釋俄人私運煙土案之二人]  
　　俄國人爬財若哥夫私連煙土二百八十三兩案内在押上海地檢廳之俄人拉比維福之克及北河南路七號外國飯店侍者曹謝能等昨午車檢察長諭令一并　釋其爬財若哥夫仍着押候核辦 
　　尚有本埠新聞等轉入後頁 
雜評二 
[理想與空言（訥）]  
　　凡事由理想而成爲事實由空言而進於實行而今日之中國則不然在政府所爲之事明明已成事實而必諉爲理想明明已在實行而猶飾爲空言觀其答覆人民之各電與文告無不可作如是觀也在人民所希望之事理想者常爲理想而無一能成事實空言者終於空言而無一能進實行試觀人民團體所請求所反對之各電與寳言亦無不如是而止也是故無論何種問題起政府恒以理想空言爲搪塞人民則以理想空言相應付所忙忙碌碌於文電者不過各做一理想空言之文章而於事之實際初無稍補也以如是之政府可謂爲無誠意之政府以如是之國民可謂爲無能力之國民 
 
 

Page 15

 
 
本埠新聞二 
[官塲注意維持民食]  
　　上海縣沈知事前奉松滬護軍使令知以現據公民王叔賢等呈稱米價迭漲至十三四元一石應讀飭縣傳知米業董事查明有無團積居奇及擅自抬價並嚴示限制等情據此亟應嚴查予以限價以維民食等因沈知事奉令後昨已轉令米業仁穀公所董事遵照迅行嚴查明確限制定價不准再有私行抬價及團積居奇之事如違未便並希據實呈復云云 
[民立中學校行畢業禮]  
　　昨日中華路舊大南門外上海民立中學校行第十八次畢業式首由校長蘇君穎傑報告次請馬湘伯薛思培二君演說旋卽給憑攝影計此次畢業生共四十一人范樹榮胡命諟葉承錕黄維恭吳厚保徐振聲許長庚朱宜左陳宗岡孫廷華顧燧賈澤均周光銓林振常夏乃誥史濟寬阮壽榮顧開第張鈞培陸秉堯兪沅仇啓宇劉光麟仲光曜邵駿唐杰史習楨林永康楊端吾趙隆章徐樂洪裕賜王纘祖郎耀鏞孫志戎王能賢凌瞻曾浦增烈邵年宏陳振　羅金林 
[乙種農村師範講習所招生]  
　　上海縣勸學所昨致各市鄉經董各區學務委員公函云敬啟者縣立乙種農村師範講習所准於十一年度開辦茲定於陽曆七月二十五日招考除分致外特將簡章及報名單各十份奉上卽希察收務祈於陽曆七月二十日（卽陰曆閏五月二十六日）以前將報名單（留下存根）彚送到所以便預備試卷專此佈泐順頌大安 
[附簡章]  
　　第一條本所以造就農村國民學校教員爲目的第二條本所學額暫定五十六名第三條學生入學資格須身體健全品行端正在高等小學校畢業或與有同等學力者或曾任國民學校教員者第四條修業年限二年第五條講習科目爲修身教育國文習字歷史地理數學理科圖畫手工農業樂歌體操第六條學生學費膳費宿費不收入學時應納保證金十元畢業後發還制服費十五元每半年繳書籍費四元運動費半元僕費半元均於開學時預繳制服費書籍費均有餘發還不足補繳第七條學生欲入所講習須經本所試騐合格並覓相當保證人塡具保證書方可入學第八條學生中途退學者均須追繳學膳等費計每月學費二元膳費四元年以十個月計雜費每年十元第九條凡操行學業優良及不缺課者在寒暑假時分别給奬學業不進或身體虛弱或性質不良認爲不適於教職者得命其退學第十條修業期滿試騐及格者給以畢業證書山本縣勸學所分配職務至少須在本縣服務三年『入學須知』（一）入學資格年在十六歲以上二十五歲以下籍隷本縣有簡章第三條之資格者（一）報名上海尚文路勸學所各市鄉經董辦事處但須塡具報名單並粘四寸半身軟照片（一）入學試騐陽曆七月二十五日上午八時國文算衞下午二時至四時口試檢查體格心理測騐（一）試騐地點借省立第二師範學校（一）錄取後須塡保證書並繳保證金十元其制服費書籍費運動費僕費須按照簡章第六條之規定均於開學時預繳（一）入學時須帶蚊帳鋪蓋衣箱各一件 
[各學校消息彚紀]  
[務本女校]  
　　西門黄家闕路務本女校於昨日上午舉行中學科第四屆高小科第九届畢業式來賓到者有道尹代表余芷江君縣知事代表錢紳齋君勸學所長李頌唐君市學務委員賈叔香君工巡捐局長姚石蓀君等人數頗多先由校長張懷之君報告繼由錢紳齋君給憑給奬并致訓詞嗣由賈叔香君及本校教職員嚴獨鶴周雲階吳景蘧郭召棠吳拯寰諸君相繼演說並由在校各級學生致頌詞畢業生答詞散會下午畢業生游藝會中學生演西文歌劇『牧鴨童遇妖』高三學生演新劇『孔雀東南飛』並表演各種成績云 
[坤範女中學]  
　　梅白格路坤範女子中學昨日下午二時舉行第四屆畢業禮並暑假休業式校董張心撫君主席並有來賓蔣夢芸君演說旋卽發給證書奬品及第一次贖路儲金存摺每級學生儲金最占金數者并奬以鏡額一方以示激勸散會已五時矣 
[愛羣女學]  
　　蓬萊路愛羣女學昨日午後開第六次職員會議議决各事（一）定下星期四即夏曆又五月十九日舉行畢業式下一日行休業式（二）中學科結束畢業證書定名爲初級中學選科生給以遞科證書（三）實行新學制高二三及格生同時授予證書（四）舉行剌繡展覽會會址借省教育會並分發簡章（五）學程改用分數制試行設行教育法試行新學制將全校改爲市組織添設幼稚科組織學級演講會暑期設英算國補習科國文採用語體高小添授說文各科應增課外筆記籌商學校募金辦法添設教務方面各種表册等（六）添設星期日職業補習科 
[上海商業學校]  
　　北四川路三多里上海商業學校昨日行畢業式先由校長金念　引校董朱劍庵來賓李墨飛等入座遂起立宣布開會宗旨及致訓辭繼請李墨飛演說復由校董朱君畧談訓話遂將畢業文憑散發散後畢業生組織之同學會舉行叙餐云 
[華商業公學]  
　　巨　　路　華商業公學六日開成績底覽會到校　培　君夫婦等百餘人二時開會先由校長陸　華致歡迎詞　由潘餘仙報告經遇情形次由學生表演學藝旋由校董培思君致訓詞畢并發給奬金次由來賓教員等相繼演說末由學生向來賓致謝攝影數會現定下星期六舉行暑假休業禮并給證書云 
[辛酉夜校]  
　　梧州路慶雲里辛酉社附設義務夜校本學期有學生二十餘人以工人居多該校教員多盡義務而熱心教授故成績頗佳現定七月八日舉行暑假休業禮云 
[引溪公餘研究會義校]  
　　引翔港南本橋公餘研究會義務學校現已暑假由校長侯子誠議决本年暑假期間開辦補習科每日授課三小時時間上午八時至十一日期七月十五號起至八月二十五日止計四十天學科定爲國文算術每週并授英語四小時 
[聖保羅學校]  
　　虹口北四川路聖保羅學校昨日舉行暑假及第五次畢式（一）校長報告本學期成績（二）教員訓詞（三）給憑（四）給奬（五）唱國歌（六）牧師禱告祝福散會該校暑假補習科定下星期一（陽曆七月十號）開課云 
[續誌謀斃沈金標案之發覺]  
　　周掌生自行投案請押 
　　專收賊贓之沈金標爲同伴妬忌夤夜在浦江船中砍斃棄屍浦中及屍發現由屍妻沈潘氏報官相騐並查獲本案兇犯陳根福陳老二楊桂寳等由檢察廳派員預審判押候示在案昨日有周堂生投檢察廳自首聲稱此次沈金標遭若輩謀斃現在半數兇犯已奉獲案其餘各人謂民從中播弄恐遭波累先行投案聲明當由檢察官提訊一過判周暫行交保出外候示周供小民情願收押案下如果出外則性命恐難保問官准之判周收押再核 
[再誌因賭借錢起衅之命案]  
　　已革巡警謝世良在西門外因賭肇衅遭賣洋襪之沈阿毛用刀戳斃報請地檢廳派員在新普育堂騐明卽將沈訊供判押在案昨據死者之叔謝凌雲投檢廳稟稱現在高昌廟砲營　挑長已死謝世良是民之姪今悉遭人戳斃爲此來案稟請伸雪車檢察長諭令明白補詞核辦 
[協緝謀斃年輕女子之兇犯]  
　　寳山縣境七十七圖鐵路旁小河中發現年輕女屍一口經江灣鄉經董報請寳山縣知事蒞塲騐得委係遭人用麻繩勒斃誠恐兇犯遠颺乃於前日詳請淞滬警察廳派探協緝 
[小船廠工人要求加資未决]  
　　浦東一帶小船廠工人要求增加工資已誌前報茲悉此事尚未解决向例各項船隻均在　間爲修理時期現値工作緊要延不解决廠主方面損失甚巨而船家間接亦蒙影響昨經船主方面勸告廠主略予增加設法勸導以期早日解决云 
[滬杭路内地小輪票尚未出售]  
　　滬杭甬鐵路行駛拱宸至莫干山汽輪兩艘連日因内河水漲停止往返各站所售之莫干山避暑車船聯票亦停出售前昨兩日天氣畧見放晴内河水勢已稍减退拱莫汽輪已可勉强駛行經過橋梁尚須多費手續但該地鄉民近於汽船經過時每有抛石喝阻情事因恐行輪激動水勢冲塌岸堤淹設田畝之故該路爲俯順衆意起見仍將汽輪暫停行駛約三日後水退如常卽可恢復原狀云 
　　滬杭甬鐵路所售車船　票往返加興湖州雙林南潯盛澤震澤烏鎭等處近亦以内河水漲不便行輪於本月三日起停售聯票前昨天氣稍晴水勢减退有限小輪尚難經過橋梁而鄉民仍復阻止昨日（八號）該路乘客欲售上開各處聯票仍被拒絶據云須三日後水勢退平方可照舊云 
[雲南路房屋加租涉訟之判詞]  
　　准加一半 
　　英商通和洋行之雲南路房屋十五所係由哈華托律師代管前月該律師通告各房客增加房租其加租理由係根據成本計算以從前所收租金照成本祗得百分之五利息殊屬輕微須增至百分之七租戸中有第二百六十八號門牌之范某以其所如太巨不予承認遂在公共公廨涉訟昨晨經李襄讞會同英包副領事傳訊之下亦以房主不應突加巨租茲錄華文判詞如下原租百分之五該屋主驟請加租至百分之七未免太巨應令從閏五月起准加一半俟明年正月起再加一半不願住者可以從容覓屋遷讓 
[蛋業巨商創辦學校]  
　　甬籍旅滬商人樓其樑董佑章鄭奎元劉全高鄭源興朱友生鄭芳楨楊久和郭小泉劉頤雲等均操蛋業於國際貿易頗多發展該業在南市向有承餘堂公所孫樓君一手始創樓君年已耄耋爲甬商九老之一精神矍鑠於上海南北市各種慈善事業靡不資助近又會同董鄭諸君發起南市乙種商業學校·及附屬義務國民學校各一所完全由該堂設立貧民子弟概不收資提出市房數幢以固基金公推董佑章包鶴年爲學務董事聘定董濬敏爲校長王立炯等爲教職員從事設備定本年秋季開學聞己繕就簡章呈縣立案云 
[賽燈游藝會消息]  
　　前晚七時賽燈游藝會假座一品香宴請各界士女之狀况已誌昨報茲聞該會係孫　雪泥輿法租界巨商多人聨合發起任　矜　　蘋則以晨　廣告部名義向該會承包廣告昨報　列　起特　　　再誌 
[蘇州旅滬同鄉會近訊]  
　　新閘　蘇州同鄉會前因蘇城天庫前楊姓家被刦有　故鄉治安函請地方官廳嚴緝訊辦茲悉吳縣郭知事已於昨日將獲犯判决情形函復該會函云敬啓者頃奉大教以蘇城天庫前被刦一案　荷注存弭盜無方無任慙悚惟查被獲之吳根　王盤根薛洪秀等係屬共犯現已按照刑律從重處置各判一等徒刑十五年仍一面購線緝拿務獲主犯歸案法辦鄙人身任保衞地方之黄近且托居塵肆之間念及閭閻誼關痛癢辱承明教敢不拜嘉敬佈腹心尚希亮察 
[食米採辦處明日常會]  
　　上海食米採辦處以明日卽隂歷閏五月十六日爲董事會常會之期昨已分函各董事各團體查照以現在米價迭次飛漲大與民食前途有關應行公同磋商救濟方法是日午後三時務請台駕蒞臨新開河永大號樓上會所卽便列席與議互相討論云 
[閩漳浦學生柯紹元在滬失踨]  
　　國聞通信社云日昨旅滬福建同鄉會接漳浦工商同業會來電請查學生柯紹元蹤跡該會已轉告鄉人隨時查探茲特錄其原電於上旅滬福建同鄉會銮漳浦留寗學生柯紹元儉日在滬失蹤家屬惶急萬狀乞設法偵查見復閩漳浦工商同業會叩微 
[記者聯歡會舉行第二屆大會]  
　　上海新聞記者聯歡會按照章程每半年舉行大會一次茲定於今日上午十一時假四馬路嶺南樓舉行七月份聚餐並改選評議員各部幹事及關於會務進行各議案云 
[船棧工會今日選舉職員]  
　　國聞通信社云上海船務棧房工界聯合會定於今日上午二時在北四川路元濟堂開選舉職員會該會會章將有修改對於會友互助事宜益形認眞云 
[財部紙烟捐調查員去滬]  
　　國聞通信社云北京當局注意上海鉅額之紙烟捐密派張某來滬調查張到滬後與本埠官塲方面絶無酬酢僅向商界方面詳加探聽并於外人方面稍加諮訪（已於日前由寗轉車北上覆命矣） 
[機花駁船覆没]  
　　前日午後有駁船戸寗康者承裝某報　行機花三十九包洋紙兩件駁往某輪船裝卸不及致被退關將船貨暫泊於南市董家渡浦濱過夜不料進檔時適因潮流湍急力不能支誤擱於該處某沙船錨鍊上轉掉不靈以致全船覆没所裝各貨盡付中流雖經隣泊各船帮同教　並打撈貨物聞所缺無幾然恐亦不免賠累云 
[十地堂内之施醫局]  
　　醫生夏應堂殷綬田等近以時屆夏令貧民疾病漸多是以捐助巨資特在城内廣福寺南之土地堂内創設施醫局聘請内外各科醫生於前日起每日上午開始施診給藥所有痧藥天中茶等亦已照章施送矣 
[汽車撞傷沈金榮]  
　　昨日午刻有五千一百二十三號汽車駛經元昌路碼頭司機不　撞倒常州人沈金榮跌傷甚重立時不省人事由虹口捕房二百九十號華捕到來押令汽車載受傷人投同仁醫院醫治施卽持傷狀單連肇禍汽車夫一併拘入捕房禀告捕頭核辦 
[男子急病身死]  
　　昨晚九時許有一年約三十許身穿短衣之男子在五馬路行走忽然暈倒經老閘捕房三百七十二號華捕瞥見前來車送仁濟醫院醫治旋卽斃命由捕房將屍車入騐屍所候公堂相騐再核 
[汚辱閨女禁押兩月]  
　　新閘重慶路西園茶館主姚妙福之子姚克仁（又名姚留根）於去年七月二號將同居現在招商局服務嚴某之十七歲女兒嚴芝英設計引誘至愛多亞路萬華小客棧第一號房間内同宿近始由女母嚴李氏延律師在公共公廨告發昨由包探王梅生傳齊人證將姚拘解公堂續審據陳金鎔上堂證稱本年四月二十二號原告委託伊對於被告强汚其女一事進行起訴故當即偕同原告及芝英並芝英之姊丈姚克金等往萬華客棧調查去年七月二號姚克仁帶女至棧情形原告家道淸白而其女被人汚辱殊堪痛恨並由姚克金上堂證明妻妹被留根誘去後岳父母命我找尋嗣在新世界尋見芝英與留根同游遂將芝英喚回云云質之被告供詞推諉原告律師稱被告曾親書信函寄與原告之女經原告檢呈堂上已可證明此案並與被告代表律師辯論之下陸襄讞核供商之義副領事費君以姚克仁不應誘姦閨女判押西牢二月示儆 
 
 

Page 16

 
 
[續誌五年前之拐案發覺]  
　　楊常三於民國六年四月二十三號將鎭江女子楊根泉略誘行姦後串同靑帮中人朱長元楊永春帶往哈爾濱鬻入娼寮嗣經人出洋八百元將女贖回來滬投捕房告發派探吳柚生將朱長元楊水春及朱收買之拐來女孩愛珍一併拘解公共公廨判髮珍發濟良所兩被告押候續訊已誌本報昨晨續審朱延律師代表請求交保改期再訊中日官以案關拐賣人口未便准予交保諭被告還押展期訊核 
[硝皮作學徒縊斃之請騐]  
　　閘北東王家宅金爕記硝皮作學徙張福康年二十三歲河南人昨晨天　四時許不知因何在作廠間内懸樑自縊身死迨同作人察悉解救已經不及乃知照屍叔張阿坤到來正擬備棺收殮間爲該管五區二分所得悉以事關人命飭警前往阻止棺殮一面立飭吉一圖地保李順賣查明報騐該保往看屬實卽偕同該作主金爕麒投報地方檢察廳稟請相騐午刻楊檢察官提訊一過　諭飭該保與金爕麒前往屍所伺候聽憑騐明核辦 
[劉張氏驗係病死]  
　　住居小沙渡路四百八十號門牌山東婦人劉孔氏之媳劉張氏於上月廿三號忽然斃命尸兄張德全以係劉孔氏與其子劉訓寳糾同劉雲才毆斃報告捕房將一干男婦拿獲稟請公共公廨騐尸諭將該氏等收押候西醫剖騐報告再核已誌前報茲悉工部局西醫已將尸體剖騐謂係病死繕具報告書呈廨以故昨晨該管捕房包探吳柚生將在押各人解至第二公堂由八號捕頭稟明案情經張襄讞會同日副領事田中氏將該報告書察閱之下援筆判曰據西醫剖騐得已死劉張氏並無傷痕委係生前因病身死被告等一併開釋 
[賈恒久控石芝坤盗賣股票案]  
　　賈恒久前延律師代表投法公堂控石芝坤盜賣股票等情經中西官准詞飭傳去後被告不到判改提在案前日由捕房飭探將石拘獲帶入捕房管押昨日解送法公堂請訊先由原告郭蘭克律師聲稱原告前與賈實甫在案涉訟奉諭交保旋原告即請石芝坤爲保人當將中國棉花交易所股票一百股交與石芝坤爲保證嗣奉公堂將賈實甫探案撒銷時被告在案求請退保退堂時敝律師行至馬路中石芝坤向我言稱明日至寫字間料理股票之事不料至今並不到來竟將股票私行盜賣故此起訴請求訊追被告石芝坤由斐斯律師代辯稱被告係商會會員兼報關行董事向住英界地方决無逃避行爲請求將被告釋出候訊詰之石芝坤供稱商人並未收到原告之股票對於擔保一節係交情上關係等語聶讞員商之法副領事葛君以被告旣係商會會員准予免保開釋聽候覆訊核奪 
[二房東違領署條諭之科罰]  
　　張文信昨投法公堂控稱商人前向戚正記租得鄭家木橋街房屋一幢將門面轉租與陳永華開設雜貨店不料陳於日前未向商人知照卽將門面轉租與人開設廣福源彩票店有佔主權請求着令遷移詰之陳永華稱原告向大房東租下每月租洋二十六元將門面租與商人每月四十八元現因商人生意不佳故將門面轉租與彩票店並無不合請求查察中西讞員判以原告每月旣賺租金二十餘元尚請飭遷實屬有違法總領事條諭將案註銷外再着原告罰洋十元充公以儆 
[盛根林被控案候查住址]  
　　陳功記前延巴和律師代表投法公堂控盛根林不理抵押欠欵經中西官准詞飭傳去後被告不到判改提在案現由捕房將盛拘獲昨解法公堂請究被告由辣福郎律師代辯稱被告實住華界意定盤路並非住居法界昨日有人將被告騙至法界致被拘案請求查察原告律師稱被告實居法界東自來火行街三星里内儘可調查中西官判盛交保出外聽候查明住址再行核奪 
[顧寳楚交四十萬兩舖保]  
　　英商華孚洋行以法租界新開河泰興里同昌祥協記洋行主顧寳楚擔保鴻發祥號訂立定講靛糊六百噸之合同迨貨運到延不照約履行因延律師訴於公共公廨請追損失銀八十三萬八千六百七十餘兩業已由廨發出傳單飭傳顧寳楚到案着交四十萬兩舖保候訊 
[緝獲携取房租逃逸之陸芝初]  
　　某經租賬房經租人趙霈生於上月二十四號帶同唐家弄管門人陸芝初分向唐家弄及法租界菜市街兩處租戸此得房租洋一千零十三元藏在布袋内中途被陸將租洋一袋携取逃逸當經趙霈生報告滙司捕房飭緝在案昨由包探陸連奎與西探阿史來將陸芝初緝獲拘入捕房捕頭諭飭押候解送公堂請辦 
[科罰雲南路燕子窠主客]  
　　老閘捕房副捕頭鄧前日午後偕包探張天林在雲南路一百二十八號屋内破獲燕子窠一所捉得其主吳阿球曹寳根烟客方子根林芝芳胡耀廷馬培春朱阿榮何仲路尤阿根何錫元等連同烟具一併帶入捕房昨解公共公廨經中西官訊明判吳曹兩人各罰洋三十元烟客各罰洋三元一併充公烟具銷燬 
[請緝碼頭匪徒]  
　　浦東洋涇鎭宏興金萬盛恒源等各木行·（皆兼營磚瓦石灰）近來迭據船戸報告裝運材料或窰貨等前往爛泥渡工作塲所舟泊鴻升碼頭北首糖棧外灘往往被匪勒索銀洋三角五角不等不遂所欲即登船攫取貨物衣服銀洋銅元等時遭刧奪碼頭崗警視若無覩致匪胆益大同業視爲畏途相孪不敢在該處停泊等因當經各木行主籌商辦法呈請該管水陸警區嚴行緝究以戢匪風而資保衛 
[小孩捲逃之查緝]  
　　莊家橋二百二十一號門牌婦人胡王氏家有孫名胡榮淸年祗十五歲不思習上與季家弄爲淸音之朱在柱爲伍前日榮淸聽信朱之唆使回家乘祖母他出將屋中鈔洋二百八十元現洋五十元並田單契據金珠皮衣等席捲逃逸該氏回家查悉立投二區二分所稟控由署員往勘屬實派警往拘朱等已逃逸無踪昨日詳報警察廳令飭探警嚴緝 
[馬車撞翻糖粥擔]  
　　洞庭山人吳阿金賣水菓爲業前日在閘北烏鎭路有陸家浜張生記馬車行之馬夫曹新桂駡車經過該處撞翻邱阿林所挑之糖粥擔碰碎粥鍋碗蓋等物並燙傷吳阿金之足由崗警一併拘入四區經顔署長訊明判曹償還邵之損失及吳之醫藥費外並罰洋三元以儆 
[圖刦犯押三月]  
　　林蘭普前日携帶鈔票洋五千元雇乘黄包車經過河南路突來匪徒數人攔住圖刦經林鳴由七百四十六號華捕帮同追獲吳阿發一名餘被逃脫鈔票幸未被刦遂將吳帶入捕房押至昨晨解送公共公廨原告偕證投訴前情訊之吳供並不知其帶有鈔票實欲搶其草帽等語經陸襄讞核供商之義副領事費君判吳押西牢三月示儆 
[拆梢禁押兩月]  
　　董振淸於上月二十五號向華記路五百八十八號門牌皮鞋店主徐炳生拆梢洋二十元被控由捕房拘解公共公廨昨晨續訊兩造均廷律師辯護結果經中日官宣判董押西牢二月示儆 
[公共公廨訊案彚錄]  
　　昨晨公共公廨民四庭由李襄讞會同英包副領事訊理（一）艶昌祥潤記號延德維士律師訴陳茂堂不理貨欵案結果查該被不隸本公堂管轄應予註銷原告所繳訟費發還（二）鄭保泰訴翁子雲不理押欵洋八千九百元案結果被告承認欠欵應令照還仍由原告查明該被原籍潮州有無産業禀復核奪（三）唐晋記訴唐梅初不付支票洋四千三百八十七元案結果改期訊理被告請求開釋不准（四）周烈慶訴孫叔明欠銀案結果本案被告承認欠欵屬實應令照還（五）宋仲　訴孫叔明不付票銀案結果准被告具結出外候訊（六）丁純海訴孫叔明欠銀案結果展期訊理彼告請求開釋不准（七）鮑春生訴顧麒生不還借洋案結果被告承認欠欵屬實應令照還惟無保人應准具結出外料理（八）王根記訴顧麒生不理墊欵案結果准被告具結出外候訊（九）祥康木行訴許壽臣不理擔保貨欵案結果展期訊理 
[誌謝]  
　　昨承中華書局惠贈第一六五期「英文週報」及第十四期（小朋友）各一册又中華圖書館惠贈第一六九期「禮拜六」兩册又東南植業銀行惠贈開幕紀念皮夾四只誌此併謝又粹華製藥廠送來治疫五滴水四打謹當代爲施送 
來函 
[翁吉雲告閩人書]  
　　福州各界聯合會教職員聯合會學生聯合會曁各團體均鑒接宥電足見吾閩眞正之民意人心未死正氣猶存閩事大可爲也閩事之壞壚於三五劣紳之靦然事仇狼狽爲奸鄉人屈伏積威之下飲恨吞聲眞正民意抑而不伸故林炳章王虢王修之徒乃得希承李氏意旨僞託民意聯電歡迎劉冠雄長閩以貽我閩人之羞夫劉氏爲禍氏罪魁三十七團體一致拒絶誓不承認滬上同人願爲後盾惟今日所注意者則督不廢李不去駐防式之北軍不撤徒爭省長無益也劉固不堪而聲望勝於劉者使其無堅决之毅力改革之恒心亦不過與李委蛇增綴其門面面已於閩事奚補故撤兵爲當務之急驅李爲首要之圖眞正之自治須由人自身之實力造成之張敬堯驅而湘省自治萌芽其明證也我閩人日在水深火熱之中當謀澈底之改造民意固不容爲軍閥官僚劣紳所假借而自甘暴棄冀倖免倖成於一時終非閩之福也翁吉雲庚 
公布欄 
[江蘇高等審判廳]  
　　批示郭徐氏呈一件爲與高應福婚姻涉訟一案將請發卷執行由呈悉查本案卷宗業經本廳於本月四日令發原縣在案該氏應領之欵並未據高應福呈繳到廳仰逕向原縣具狀聲請可也此批克昌洋行代理人巢堃律師狀一件爲與李頌夫債務涉訟一案有無提赴上訴狀請示遵由狀悉查本案業據李頌夫於法定期限内提起上訴並將狀卷函送大理院核辦一面令限補呈上訴理由在案至上訴副狀應俟上訴人補呈理由狀後再行送達併仰知照此批沙錫忠呈一件呈請發還卷宗由呈悉該具呈人與沙長祿等因嗣産涉訟一案原卷業於本年六月十四日連同陳萬昌與沙長祿等佃田涉訟一案卷宗一併令發南通縣知事查照辦理矣仰卽知照此批（以上七月八號） 
[江蘇高等檢察廳]  
　　江蘇高等檢察廳爲諭知事案擄民人張文鳳等呈稱爲官串吏弊請求委查澈究等情查投遞白禀本廳向不批答該民等如有申訴事實廳即另具正式訴狀來廳以憑核辦此諭右仰俱呈人張文鳳等知照中華民國十一年七月六日 
[上海地方檢察廳]  
　　批示王阿福狀悉仰於七日内提由理由書以便呈送高等廳核辦此批林艾氏狀悉林文賢業已依法釋放所請暫緩開釋之處無此辦法此批黄鵬南狀悉案已起訴應候審廳訊辦黄史典前經責付該民領回在外候訊在案無從再准取保仰卽知照此批丁良仙據訴該民被趙王氏毆打等情究竟有無受傷應候投案騐明後再予核辦所請未便遽准此批經楊氏狀悉候傳案訊奪此批秦陸氏狀悉仰覓妥保來廳聽候核辦此批蔡長生狀悉候查明核辦此批何殷氏狀悉候該民傷痊後來廳再訊此批洪龔氏狀悉業經明白批示毋得多　此批康阿妹狀悉案正偵查仰候核辦此批洪鳳鳴狀悉所訴是否屬實候偵查核辦此批以上七月八日 
 
 

Page 17

 
 
   
 
 

Page 18

 
 
自由談 
[家庭與學校（中）] [  黄厚生]  
　　我當時聽那朋友這番議論並不覺得什麽後來覺得這件事體很足以看出我國教育界裏忽視家庭的一個弱點因爲學生的家庭和學校是處於對比的地位一個是養育之府一個是教訓之塲家庭間的家長就和學校内的校長一樣試問學校内的校長是否有和校役共食的一回事呢况且我國家庭間的習俗道『有酒食先生饌』可知道家庭問對於教師的態度可謂旣恭且敬若是依着某中等學校内的例子來看那末校長先生如果到了學生的家内去那家長就應該教他和家裏婢僕在一塊兒用飯試問世上果有這種情理呢哈哈旣没有這種情理那末我們可以知道學校裏的教職員（無論大中小學校）和學生的家長都是在一根水平面上的學校與家庭也都是處於同等的位置的所以我希望今後學校裏第一要看高家庭的身分第二就是希望學校裏舉行下列的幾種事業Ａ建築家長寄宿舍和俱樂部現在交通日便各家長已不像從前那樣的板滯終身兎守家園了所以每當春秋佳日各家長常常的出外游曆藉以擴張眼界而學校正可以在這時會特闢家長寄宿舍招待外鄉各學生的家長這種辦法或者是常年的招待或者是一時期間的招待但是各家長的飯食仍完全由各家長擔負惟寄宿舍内保管人的薪水或是由學校内支出或是由寄宿的各家長分擔幾分之幾若是經費充足的學校儘管連各家長所喫的飯食也由學校内負擔不過寄宿舍的建築費却要提起募捐簿子來向各家庭和各資本家那裏去募集呢其次就是俱樂部的建築我以爲俱樂部的建築較寄宿舍爲易因爲建設俱樂部可以將計就計利用校裏學生俱樂部的設施設立一個家長俱樂部每逢星期休假和長期休業的時候都可以把學校的大門開開來給當地的各家長娛樂性情（不限定本地的就是外埠的亦可以）我說到這裏一定會有人非難我道『學校内怎能如許的公開呢而且家長俱樂部何以要在學校裏附設的呢』我却有下列的五層意思覺得學校内不得不有這樣的設備（一）因爲我國的社會可算萬惡極了什麽游藝場大戲園都是誨淫盜無惡不作的巢穴統總的計算起來差不多没有一塊地方是正當的娛樂場所所以不得不有俱樂部的設立又因爲學校内重視各家庭所以又不得不有家長俱樂部的設立（二）因爲學校是淸白的塲所學校内的教職員又多半是高尚孤潔的朋友那末各家長感受到這樣的新鮮空氣所獲的效果當較舊日爲多（三）因爲學校内舊時本有什麽田徑賽塲網球籃球足球隊球壘球台球彈子跳舞會音樂會等的設備所以學校内附設起來可以節省經費（四）各家長娛樂的時會差不多都在學生功課完畢及休業的當兒旣可節省經費又不妨礙學生的課務甚有許多學生因爲家長時常到學校内來或者可以增加了諸多的興趣（五）家長到學校内來娛樂教師就可以利用時機和各家長暢談一切并可以知道學生家庭的狀况又可以偵知學生的個性有這五項好處所以我就主張學校内有附設俱樂部的必要了 
[破家記（下）] [  碧梧]  
　　巽卿之四弟嗜賭成癖日惟挾多金出入於博場下注之豪人多側目雖日負數千金無怨色顧賭法甚拙十有九負焉狡黠之徒再設騙局誘之來薄施小技而四囊中靑蚨頃刻飛盡四或賭興未蘭則更暫書債劵用以下達果又負者立囑收券之人隨至其家如數淸給倘現欵不敷則出衣物相抵一般賭客咸稱之爲　公子又目之爲公共之銀庫而四昧然不知賭如故四之妻頗賢見四豪賭無節屢婉勸之並謂消遣之方法良多奚必賭而賭又奚必入博圮須知博場中人機詐百出縱積銀如邱又安得容汝染指其言雖懇切奈四充耳不聞妻再進言四乃暴怒謂吾雖因賭傾家固吾所願干卿底事四妻以其消溺已深不可挽救姑聽之惟自嘆命薄遇人不淑而已四賭如故負亦如故有限之家財遂日益跌落數年以後前言不幸而中家果傾矣並衣食亦不能自給而四迷夢猶酣念岳家素負富名日逼妻歸而告貸妻不堪其擾遂深夜私出匿居母家蓋夫婦恩情已斷矣四無奈擬就食於巽卿巽卿拒不納聲言所得之遺産彼此平均汝因賭傾家今日不能累吾四本理屈詞窮竟無以應乃痛哭流涕借得數元而去後此不知所之痛哉 
　　當四傾家之日亦正五蕩産之時第五非嗜賭乃酷愛嫖耳徵逐花叢竟無虛夕和酒留連一夕或費千金之外數年以還纒頭之資已不知擲去幾許矣而所交多無賴子涎五富於資遂爭相趨奉復 
出奇計剥取其財且嘗與鴇妓勾通一氣設阱陷之五不察反認爲良友日非彼等不樂間有忠實之客微言諷之五竊笑其迂曰鴇之所以豢妓妓之所以犧牲色相固皆爲錢耳而朋輩又所以諂事我者殆亦利吾之多金吾非不審第吾旣生爲富家子金錢不勞而獲正不妨心存慷慨利用金錢之力買得人人俯首貼耳唯命是從吾指揮其間豈不大樂客又謂君旣知金錢之力可以指揮他人獨不思千金散去奚能復來甚恐届時之君亦將受人指揮矣五怒甚揮客使去己則仍與諸友日以尋花爲樂苟有屬意者雖一夕若干金亦所不惜向索衣飾亦靡有不應和酒固無論矣甚且今日千金脫其籍明日又逐之下堂蓋憎愛殊無常也惟其如是浪費之金錢數乃絶巨五不事生産僅賴固有之家財其何能持久於是金盡裘敝境况大難幾不復能生活偶値昔時趨奉己者之諸友咸掉首他顧鴇妓輩媚事己身惟恐不得者亦均熟視無覩若不相識嗚呼嫖客之下塲固當如是也 
　　一二四五諸房俱衰敗不堪復振惟巽卿仍優游度日與芙蓉城主之交誼且日益密厚嘗仰臥烟榻上喟然而嘆曰吾之兄弟均不解爲人之道第知嫖賭逍遙浪費無節以致咸有今日苟能於財産上稍加措意亦何致僅我獨存言下頗有傲意然而巽卿若一念及其諸子之行爲當不寒而慄甚恐諸子將來之收場亦正如今日諸兄弟也蓋巽卿有子六人年俱長大空負讀書之名日惟游蕩是務若喜嫖若嗜賭若又癖於烟酒一若各有專科者巽卿責之未改撻之亦不悛婉勸益復無效每届節期必爲諸兒償債若干財産之利金不敷所用漸亦售産以支持巽卿有時憤極輒曰吾惟翼速死可免目覩破家慘劇苟再活十年者恐必不能免矣在巽卿之意以爲此垂敗之家尚可維持至十年之後詎料未及五年家已破碎本房承襲之産並得自其二兄者以及暗中吞没之精神悉歸烏有一身以外無長物矣巽卿憤極而哭曰曩者吾恨不能并諸兄弟所有俱囊括入吾名下容吾傳之子孫使其安享富豪之福孰意諸兒不肖竟不能仰體吾心安分度日各有所嗜致破吾家且不及待至吾死然則吾心能不粉碎耶雖然吾若不作此想當年析産一秉大公吾所獲雖較少但諸兒見家非巨富自不生倚賴之心或能各務一長維持其生活則今日安有此禍甚矣哉遺産之毒子孫竟如是之甚耶嗚呼吾旣負諸兄弟又遺害諸兒吾罪深矣吾死之後將何面目見吾父耶巽卿痛極面暈尋即病死 
[小家庭之一幕] [  沈念劬]  
　　家庭制度之亟應改良在今日已無可諱言惟不知實在情形而空談改良不僅改良不能施行亦無可着手用將我所調查而得者按次略述於下或足爲研究家庭問題者之一助乎 
　　此一幕小家庭爲我隔鄰朱氏寫眞朱·廣東潮陽人庽我隔鄰已三年有一妻一子傭婦一賃屋一幢月費二十金朱執業於北京路某銀行年事僅三十上下其妻年齡略稚子纔四週歲尚未入學傭婦亦粤人老而忠懇　自粤挾之來滬者其父母在本鄉今俱健在彼等約問一年回粤省視一次 
　　朱某曾受銀行專門教育惟何校則不可得而知僅知其校址在廣東省城而已其婦亦曾受普通教育因我嘗於閒眺時見其手執報紙有時亦持西文報紙更有時則爲小說故事單行本然此僅在傍晚時爲然平時假甚勤於治家以我見其夫婦出外衣服甚整潔而自門隙覘其客堂内陳設又甚井井有條也 
　　朱某每日八時半或九時出外五時後歸家歸家時其妻每率子承迎於門次朱某於時必笑挽其子而入 
如非晴明傍晚時其夫婦必偕子散步游行於樹蔭成空曠之處極從容愉悅之致 
　　平時絶不聞有詬碎聲斥責聲怒駡聲惟二年以前不免有小兒哭聲但今亦稀聞當八時左右每有琴聲冷然自樓上發出有時與簫聲并發且雜以小兒譁笑聲 
　　禮拜六日下午大約爲朱氏一門最歡樂之日是日必有男女友人往訪朱氏夫婦其客堂中平日甚淸寂者此時遂多歡笑之聲晚餐後其足跡常在廣舞台或上海大戲院中平日出外時甚少 
　　間有竹戰聲然月不能一二遇 
　　餐時與傭婦共似無階級存在菜餚甚儉大概祗三四色傭婦購時嘗於我門前經過故知之 
　　平日絶不見其夫婦禮佛燒香然年時祭祖習俗似仍未免 
[未婚妻] [  恂齋]  
　　那一陣尖銳淸脆的聲浪入到陳馨生的耳朶裏陳馨生正坐在醫室裏忙得不可開交聽着這一陣聲浪不禁悚然而起的暗詫道咦丨奇了這陳靜齋三字是我三年前的原名我自從易名逃到此地從來没有遇過熟人也没有人知道我原名呌做陳靜齋爲什麽現在却有人口口聲聲呌着陳靜齋三字呢 
　　陳馨生想到這裏不由自主循着聲浪走去走到六十二號病房裏知道就是發聲的所在推進門去不禁暗暗地寬慰一下 
　　原來這病房裏的病人是個女教員病了兩個多月一個親戚朋友都没有來看過伊幸遇陳馨生替伊盡力醫治纔可卜不日痊愈 
　　在這兩個月裏陳馨生知道伊的學問高深性情沉默預備伊痊愈後要向伊求婚 
　　所以今天陳馨生走進這病房就要想安慰伊一下不料伊睡在床上正做好夢櫻唇裏還是含含糊糊的夢囈一手壓着香衾一手拿了一本日記簿擱在床沿上那日記簿上的徐寳貞三字像電光般的觸到陳馨生的眼簾竟使陳馨生差不多要怪呌起來 
　　陳馨生將伊的手中日記簿取下揭開一看擘頭第一句就是徐玉英是我化名我的原名呌做徐寳貞三年前我未婚夫在結婚的那天無端的走了人家就疑我不貞我忿極了就化名逃到這裏······ 
　　陳馨生看到這裏不其然而然的雙膝跑在床前發出極誠懇的聲音說道「我親愛的妻啊我當時因爲一味崇拜了新文學極端反對這種機械式的婚姻並且但憑了媒妁之言父母之命兩方面性情旣没知道這也能算是婚姻麽所以在結婚的那天走了不料我一走累你這樣的受苦我委實對不住你啊 
這時那床上的病人在夢中發了一回苦笑似乎笑夢中的未婚夫跪在伊的床前懺悔 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
申報星期增刋 
　　中華民國十一年七月九日星期日第一百四十四期 
[國内一週大事紀略] [  通一]  
　　統察一週間國内大局棼亂如故仍無滿意之進展南北統一渺茫無期裁兵廢督難以現實孫陳相持於南曹吳睽離於北財政當軸羅掘無門仍思舉債魯案善後方始進行即受指摘他若國會問題省長問題皆不足樂觀也茲請分述之 
統一問題 
　　統一本不成問題蓋自人民方面觀之南北仍是一家彼此無分畛域所不統一者軍閥耳私黨耳故謀今日之所謂統一者有二道一藉眞正之民意爲後盾以純確之輿論爲利器驅逐軍閥鏟除私黨造成一純粹之民主國家一聽軍閥私黨或循强爭弱肉之程式自爲淘汰或任其以權位私相支配得暫時之寗息今民意無堅强之表示輿論無指揮之能力統一之道抵可任攬權者自謀之故其進行至今仍不外接洽二字信使奔波電函交馳無非爲統一也黎於上月三十日電招孫氏北上情意甚殷旋派高佐國赴川汪秉乾赴黔白逾桓赴粤分頭接洽贛事由徐元誥居間調停黎復遣專員邀約民黨要人孫洪伊張繼等來京商洽時局近又聞擬派黎澍南下與中山晤商國事至南方方面傳聞孫中山之代表喬義生孫洪伊之代表張澤民張繼之代表崔慶鋆均已先後到京滇唐擬派陳鈞赴都而南政府司法總長徐謙奔走於京保間尤惹人注意一若進行甚爲熱閙兩方携手可計日而待者然北京代表能否游說收效尚無把握孫張代表已經否認可知事屬謠傳曹吳睽離北洋正統且不能維持罔論顧全大局孫有决死之心李又急圖據贛川有内訌奉猶圖逞亂氛彌漫苟安且不可得統一云何哉至於唐趙所倡聯省會議聯省自治之說可與十一省同盟六省同盟之說相抵消之總之統一問題人民苟不切實自謀之終必無成也 
裁兵廢督 
　　此爲整理時局徐圖發展之天經地義宜積極進行者也現北京已有國民裁兵促進會之組織會員陸續加入者不下千餘人滬上工商界亦有裁兵大會議之發起此後各地諒將聞風而起也惟近傳曹吳等恐裁兵實現此後不能添募現竭力擴充師旅以鞏固其今後之實力不裁而反增天下寗有是理國民對此當嚴加監督立籌取締之方法母徒以上呈辭拍電報爲了事也 
孫陳之鬬 
　　孫雖被逐而其勢力尚未根本劇除陳雖獲勝猶多顧慮逗留於惠不敢入廣州粤局遂陷於不生不死之境省長一席依然虛懸現葉舉以警察商團暫時維持治安孫陳間魏邦平汪精衛力事調停大約陳苟能對孫以誠意道歉粤局可望旣歸平定也現聞孫有此時决不開戰之言可知未始無轉圜之餘地也 
曹吳關係 
　　曹吳聯不足喜若果分亦不足慮聯則祇足維持北洋正統分則或可相鬬而又弱一軍閥吳以一日赴鄭州轉往開封晤馮玉祥黎顔驟失此後援不無戒懼惟聞吳首途前對曹之誤會已消釋云 
財政問題 
　　董康長財部月餘毫無新獻近索欵者紛至疊來庫空如洗應付無方乃决然發行其自身奔走呼號以反對之九六公債以救燃眉之急近與銀團再四磋商殊感困難現以八四折還華銀團積債每百元給六十三元債票此六十三元以八四折計祇五十餘元耳然市價猶不及此數也政府財政信用於此可見歐美債不受債票逕扣鹽餘日債則以九六票完案董近又聘美國韋羅貝博士爲財政顧問擬大行借債云 
魯案 
　　萬目睽睽之魯案已於上月二十九起開始討論兩方委員皆願從速解决之現擬於每次開會之前舉行一預備會以凖備一切日本政府對於魯案細目交涉之大體方針已經閣議决定然手續紛繁意見綜錯兩方面均未有充分凖備一時恐難確切討論也第一部第一次會議以最簡單之靑島海關問題加以討論現决定靑島海關俟山東條約實施之日起完全歸中國管理其細目設一分委員會討論之一切碼頭倉庫仍歸第一部委員討論三十日開第二部委員會所議事項如左（一）决定關於鐵路事討論之大綱方針（二）决定從速提出鐵路財産目錄爲會議之基礎（三）决定由日本提出鐵路人員之履歷書以供參考（四）决定自條約批准後至實行移交以前除必要情形外所有一切工程及設施暫時停止以期接收時之簡易（五）爲利於會務進行起見分設委員會三部（甲）鐵路評價委員會（乙）關於鐵路財政條項委員會（丙）鐵路移交委員會聞我國之魯案善後委員會爲圖會務交涉迅速進行起見擬於每次開會之前舉行一預備會華備一切每星期三六爲第一部委員預備會星期一四爲第二部預備會山東各界對於魯案異常注意特推代表八人赴京參加魯案細則委員會當軸以開會程序業經决定且事關外交未便變更爲辭拒絶之惟允隨時以會議情形通知該代表等各代表認此答覆爲不滿意日來詰難攻責備王正廷之聲浪蜂起都以用人不當討論秘密調查不實爲辭吾願王氏急行猛省好自爲之不然王氏個人之名譽不足惜其如魯省之命運何 
　　國會問題省長問題一週間内皆無新發展間島事件諒不致變爲嚴重　　 
[國外一週大事紀略] [  通一]  
　　本週間國外消息殊形沉寂最足聳人聽聞者爲傳自里加之俄德軍事密約·據謂是約於四月三日由蘇俄軍事全權代表與德國參謀部全權代表於柏林簽定之然兩國於日諾瓦會期中宣布拉伯羅條約時完全否認在此約今突如其來歐洲定必爲之震驚也按所傳該約列有德國願以軍械供給俄國爲俄國整頓海軍等重要條文是約如確歐洲政局定將因之起大變化也海牙會議現在停頓中諒亦不能順利進行得圖美之結果愛爾蘭事件行將結束據本週所接電訊共和軍屢戰屢北伐勒拉黨受降被俘者甚衆旬日内愛局或可平定也英國海軍上將韋爾森之被剌聞確與愛事有關現在審查中德國自賴齊諾被剌後頗多騷動之事軍閥及帝制黨圖施隂謀劵工界獨社會黨及共和黨起而謀止遏全德秩序爲之紛亂美國煤礦工人罷工風潮僱主及工人現正在接洽中諒可卽歸平息哈定總統謂若兩方磋商無效擬以維持社會秩序與安全之名義阻遏之云鐵路技工之罷工則尚未露解决之曙光然彼等罷工之後火車仍照常駛行是罷工之效力已銷殺亦不難迅速解决也 
 
[爱爾蘭共和軍首]  
 
[領伐勒拉夫婦]  
[世界政潮中之巨浪] [  通一]  
　　俄德拉伯羅條約 
　　俄德間已往之關係 
　　德國謀俄之蓄心 
　　德俄結合之影響 
　　本年四月十六日日諾瓦會期中俄德代表在拉伯羅（日諾瓦附近之小城）締結一親善合作條約協約代表聞此消息震驚莫名然自歷史上觀察之此爲數世紀來德國籠絡俄國政策之自然結果關心於世事之政治家及經濟學者多年前早已料及之矣 
　　一九一四年歐戰爆發德俄因特殊原因面處於對壘地位嗣於白來司脫李都維司克Ｂrest丨Litovsk德復因特殊原因對俄提出嚴酷要求然此二端祗可視之爲兩國間暫時之齟齬數世紀來互相提携之殷情斷不因此而消減也今拉伯羅條約成立前此互相結合之夢想一變而爲事實矣 
　　俄德條約全文 
　　德國代表賴齊諾博士與蘇俄政府代表戚　林君今對於左列各條已得同意 
　　第一條二國已互相允許按照下述各種原理整理俄德間關於戰時之各項問題 
　　附件（甲）德國與蘇俄共和國茲互相取消一切關於戰事費用及戰事損失之賠償所謂戰事損失之賠償即指兩國在戰區内之人民因軍事行動而所蒙損失之賠償在當時對敵國境内所取用之軍需品亦包括在内兩國今亦互相取消因施行兩國戰事特别法令及强迫手段時兩國人民所蒙損失之賠償 
　　附件（乙）凡兩國法律公衆及私人之關係因戰事而受影響者將按照互讓原理整理之兩國之商船在戰時被對敵國所捕獲者亦當互相歸還 
附件（丙）德俄兩國互相取銷戰時俘囚之費用德國取銷拘留俄國俘囚在德之費用俄國亦取銷俄國俘囚携入德國價値浩大軍需品賠償之要求 
　　第二條德國取銷其對於蘇俄政府施行其法令及政策時德國人民所受損失賠償之要求德國國家及各州對俄因此而發生之權利亦取銷之德國亦廢棄前此對付蘇俄政府及其各機關及蘇俄各州人民及其私人權利所施之各種方法惟蘇俄政府不得以德國所廢棄之要求允准第三國實行之 
　　第三條德國及蘇俄共和國間之外交關係當立卽恢復原狀互相接待領事之方法當另行特别規定之 
　　第四條兩國亦互相允許彼此居留於他國之人民其法律上之地位通商權利及管理方法當以最惠國原理爲根據蘇俄共和國加特惠於昔日屬俄現在獨立之共和國家時最惠國原理並不適用 
　　第五條兩國政府將以互讓而良好之精神整理兩國之經濟需要其有關各國者兩國將另行交換意見以協定之德國今宣言願竭其權力扶助兩國私人商行間之商議務使之進行順利 
　　第六條本約第一第四條俟批准後實行其餘立卽發生效力 
　　俄德條約之反響 
　　俄德條約以四月十六日簽定翌日公佈於衆德代表宣稱俄德磋商此約已歷數月今始告成其條文並不碍及第三國而可有裨於全歐大局與日諾瓦會議恢復平和原狀之宗旨亦相吻合德立此約並非退出會議之表示云云 
　　俄國同時亦宣稱磋商此約已歷數月於日諾瓦會期内告成乃偶然之事該約祇確定俄德互相取銷債權及其他要求之大綱此固俄代表自日諾瓦會議開始至今明白之主張也其條文毫不涉及軍事或政治完全不與法國或其他國家之利權相衝突其主旨僅爲整理二締約國因戰爭而發生之數種懸案云云 
　　雖然英法各國仍懐疑莫釋得此消息後屢開會議致牒文於德國嚴加詰責初謂德立此約後不能再參與日諾瓦各國關於對俄經濟問題之討論最後之牒文謂各國保留其否認或取銷該約與現有條約相抵觸之任何條文之權德國對於前議表示允可一塲雷雨暫告平息喬治等遂繼續與俄代表討論經濟問題焉 
　　數月以來俄德經濟上之提携 
　　俄德條約告成前數月中德國嘗竭力謀對俄恢復貿易茲述其崖略如下（一）蘇俄駐柏林商務委員去歲十二月間與德國某大商行訂一合同組織五金利用公司其主要業務爲輸運俄國五金原料至德·規定資本二·○○○·○○○馬克總公司設在漢姆堡按合同條件蘇俄境内五金原料專賣權德人可承纜之（二）新近組成之德國拓俄托辣斯之總理爲德國鐵道界有名人物莫勒氏托辣斯分爲三部（一）智識之結合由全德科學及技術會社各推舉代表主理之（二）勞工部以聯絡全德主要工會爲職務（三）銀行及工業部數大銀行及商業國體皆參與之托辣斯之首要事務爲整理俄國之交通事業英法資本不准加入美國者則歡迎之近聞與紐約摩根公司已有所接洽云·（三）德國政府於一九二一年中嘗與國内外資本團體磋商發展俄國石腦油工業此端至今尚未聞有確切之結果（四）一九二一年中蘇 
俄曾向德國訂購大宗農用器械火車頭機器塌車藥品化學品科學用具印刷機等其總値約在一·五○○·○○○·○○○金馬克以上是年俄國共輸出價値八○·○○○·○○○馬克之皮貨板木三大船石棉一·○○○噸至德（五）柏林蘇俄代表近與德國某輪船公司組織一德俄航運公司並議定闢彼得格勒爲自由港口（六）蘇俄代表復與德國著名航運公司振興德俄間航空事業擬先於莫司科及東普魯士某城間試辦俟有成効再事擴充（七）德國大資本家司丁南司氏已擬有控制俄國鐵道之大計劃現尚未見諸實行（八）蘇俄代表去年十二月間與德某大銀團訂一債欵合同總額二○○·○○○·○○○馬克此欵專作應付俄國訂購德國貨價之用聞尚有兩大銀團擬與俄代表訂立同樣合同債額爲三○○·○○○·○○○馬克及五○○·○○○·○○○馬克云（九）蘇俄國家銀行近與德國數大銀行訂一匯欵合同專以便利兩國間之滙劃爲務（十）蘇俄政府現擬組織一蘇俄對外貿易銀行資本聞爲二五·○○○·○○○金盧布（十一）俄德國礦業合同聞　　日諾瓦會議爲英法樽俎間之劇戰兩國首席代表在會場上各爲自國切膚之利權力事抗爭義溢於辭毫不相讓然其個人間本無仇怨也上圖爲會議中協約各重要代表在日諾瓦某大花園中所攝之影自左第五人爲英相喬治與之對談者爲法國副總理白素氏白氏以詼諧態度指喬治面誡其對於俄國問題不應施不利於法之政策喬治笑容可掬平心靜氣以聽之幾忘其所談者爲兩國之權勢消長問題矣 
　　現亦在磋商中（十二）自五月一日起柏林莫司科間之空中航運開始實行（十三）四月二十七日自莫司科傳來之消息謂德國某公司已允許爲俄國在彼得格勒修理及推廣隂溝自來水電車等以酬償俄國植木及石灰之讓予權（十四）同日莫司科勞工及國防院批准組織一俄德出口公司之計劃資本一·○○○·○○○金盧布俄德各任其半其業務爲發展五金工業及礦苗化學品進出口商業 
　　上述各端未曾施諸實行者居大半然德國謀以經濟策控制俄國之手段已可概見矣德國最著名之工業報每日新聞謂截止四月二十七日俄國讓於德國之工商權利共有一千五百種云 
　　德俄邦交之回顧 
　　數世紀以來俄國不啻爲德人之殖民地日爾曼文化大有灌溉俄土之勢近二百年中自兩國皇族關係上觀察之俄實爲德之附庸國中世紀中德國北部以愛爾盤河爲界德人國開拓疆土其國立教會並願司拉夫民族改奉耶教德國於是征伐殖民宣傳耶教各端同時並舉一手執十字架一手執干戈渡愛爾盤以前進盡據河東各地而有之該境司拉夫民族嗣悉改奉耶教是爲普魯士德意志之剏始德人待司拉夫人備極嚴酷迫其加入軍隊役使之若奴隷德意志之獨裁政策於以剏始而被治者服從之習慣亦從之養成矣被治者時亦有風雲際會一躍而自爲制治者然當其被治時以服從爲天職治治人時則亦以專斷爲政策舊德意志頗具民治精神各城享自由之幸福人民自動之本能得發展無阻工商會社頗佔勢力各城間之關係亦富有共和精神迨普魯士德意志掘興後德國一變而專制國家矣考其蛻變之原因良因有威權獨秉之制治階級成立於上惟命是從之被治階級養成於下也舊德意志爲德南部各州及奥國嗣皆爲普魯士德意志所征服造成一統一之德國普魯士德意志勢力之竟能一日千里横掃全德蓋非偶然也 
　　當普魯士德意志及南部各州文化猛進勢力日增之時俄國尚未開化大彼得思有以啓迪之乃歷游荷英德各國躬自探其秘奥彼於亞姆斯德達姆及倫敦所得有用之學固甚宏富然彼所羅致之教材則大半爲德人中以普魯士人爲尤衆此爲自然之勢蓋德與俄相鄰而處司拉夫民族久受普魯士人之陶鑄而多數普人素習俄文也自大彼得帝以還俄自數方面觀察之不啻爲德或普魯之附庸國也 
　　在帝制時代皇族之行爲及圜境可左右其人民之觀聽俄國親德吾可以兩國皇族間互通婚姻之事實證明之朔自大彼得帝以還歷代俄皇除一人而外餘皆與德國皇族通婚媾俄國貴族效其君主之所爲亦相率與德貴族結爲婚姻俄國朝庭之内常有德國親友往來於其間德國語言並爲朝堂社交間之普通語言矣 
　　自大彼得以還俄國軍隊亦常在德人指揮之下俄國歷届對外戰爭常得其所僱德將之助俄國外交界中亦常有德人側身於其間自一八一六年至一八一五六年間之俄國外交總長爲南司羅特德人也德裔之爲俄國閣員者不勝枚舉雖然德人不僅握俄國軍事外交行政之大權也俄國大學教授中德人亦不少德人在俄爲醫生律師工程師及握工商大權者更不可以數計歐戰爆發後俄人擯拒此種俄德複籍人民其實力遂大受貶損皇族之被倒職是故也 
　　吾人若欲推測俄德此後之關係萬不可邈視上述各端須知普魯士得掘興於一隅威霸全德者司拉夫民族實予以蓄養勢力之機會而俄國能稱雄於世實藉德人之助也 
　　德可藉俄之助以恢復勢力 
　　德國此屆之敗因缺乏糧食原料故也俄爲天府之國其南部氣候與北美南方諸州相若宜於植棉其餘各地産毛革油類及糧食等甚豐戰前俄國所産黑麥居全世産百分之五十一雀麥百分之二五大麥百分之三十三小麥百分之二十二一九一三年間俄國共有馬三四··○○○·○○○匹羊七四·○○○·○○○頭牛五一·○○○·○○○頭俄國平原之廣大世無其匹所産物類皆足自給而有餘德若與之提携可恃之爲外府取之不竭用之不盡西伯利亞除沿鐵路及數河流一帶外皆未經墾殖加之整理其出産可四倍於上述者俄除農産而外亦富於林木及礦産煤鐵銅鉛莫不藴藏極豐歐洲若有第二次大戰發生苟俄與德連爲一氣德國可永無糧食與原料缺乏之患協約國若再行海上封閉政策彼大可一笑置之也尤有進者俄之人力亦大可爲德人助一九一三年俄之人口爲一七四·○九九·六○○其中除捷克一族外皆天性馴良極易駕御此證諸俄史而不誣今觀其甘受少數激黨之支配而益信者也德人若能以此種人民馴練成軍戰時更可無人力缺乏之患矣一俟聯絡妥洽便可再啓戰端施報復而恢復昔年之勢力矣 
　　德國謀俄之機會 
　　現在德國人民中最佔勢力者爲商界與製造界對俄發展機會之浩大並在其洞悉之中一九一四年間俄帝國之版圖二倍於美四倍於德富源之充備不可限量德國工業亟需外泄途徑戰前俄共有鐵道四○·○○○英里尚不及應有里數十分之一俄苟有利便之交通 
 
 

Page 24

 
 
　　　　工　　於　　　　　　　　　　　　　　之後所有鐵道橋梁工廠受損頗巨德人　自向之利益及俄人之利益計自宜代爲俄國整理之也 
　　德國馬克貶價後其智議界之生計困難殊甚今察大勢獨俄馬可爲之蘇困　俄之中級社幾已歸消滅醫生律師工程司教員等甚缺乏俄德若能互相提携德之智識界中人大可在俄謀生活也 
　　德國近常有人滿之患其人口日增月累漫無底止戰前每年增八○○·○○○人自經大戰德國喪失富源之一大部份此後勢必被迫而移民於外在多數國境之内德人不能得歡迎能容納之者其惟人烟稀少之俄乎戰前僑俄德民約有二·○○○·○○○半居於城半業於農胡兒茄河一帶尤爲其薈集之區一俟俄國之秩序稍復必將有大隊德民移入俄境也 
　　現在德之貴族軍人工商領袖大學教授及普通人民莫不盛倡親俄之說俄國上中社會中人流亡於德者備受德人之優待其子弟現皆就讀於德國學校兒童觀念最易改變旣受德人育化景仰德國文物之心將油然而生他日學成歸國自將惟德是親矣戰期中德獲俄囚百餘萬俄波戰爭時經德境之過激軍被德政府覊留者爲數亦甚衆德人並皆優遇之且以德國文化爲之訓彼等歸國後亦將爲德力事宣傳也 
德國謀俄優越之地位 
　　俄非僅爲世界上幅最大之國其所擁農産森林及工商富源之巨大亦罕有倫比俄國於數世紀内將爲世界上最大之出口市塲東西各强將趨之若騖以圖沾其利益自理論上言之得優先權者當爲美蓋財力寬裕可以大宗鐵軌車頭機械農具供給之也然按諸事實德國地位最爲優越相鄰而處自可捷足先登且多數德人嫺於俄國語言洞知其人民之習俗與俄通商可倍形便利他日俄大局稍定重與各國訂定邦交時各國恐將藉德人爲媒介美英法各國富有工商上之領袖人材然俄國所缺者非少數之領袖而爲大批之普通工程師商人經理人化學工教員也美英法對於此項普通人材自給猶覺不敷安能遺之以助俄德國則否此項人材之賦閒者不計其數且類皆通曉俄國語言文字故美英法對俄雖願謀發展而坐享其利者恐終爲德人德國失諸大戰者定可取償於俄也 
　　雖然吾人今日引爲大患者非德人佔優越地位可壓倒美英法而對俄得最大之經濟利益也苟德藉其對俄工商上優越之地位進而操縱俄國之政權撕凡爾塞和約爲廢紙開拓彊宇北至北極南至中亞西至萊因河東至盤林海峽藉德人本有之智能挾俄國無限之富源再與全世爭天下將莫能與之抗矣 
[北巖爵士抨擊日人之反響] [  效樂]  
　　日本國命之見危 
　　美國之主筆政者自一九一四年以來於世界政治上受教訓甚多彼等己頗能自反雖不能盡得亞洲政象之内容但己平心研究矣最近美人批評俄德結合之論文中吾願選取波斯頓雜誌Ｂoston　Transcripte　Frase之一叚以介紹於續者 
　　此新聯合之細情尚不得而知吾人對之尚不能作何等之分析但彼等當諾日亞大會時悍然不顧立正式之合同乃事之彰彰者除非魯意喬治自身參與此詭計而暗欲犧牲法國以求日耳曼人與波雪維克黨之諒解則西歐各國間之關係必需有重新之審定總之茲番日諾亞會議以各國妥切互助之目的始而竟讓此俄德之特别布置所破壞而送終矣 
　　倘北巖誠願造成此種印象使人知英國實將賣其故友而求媚於俄德則彼固已爲之不誤矣但幸而世人已知此泰晤士之主人與其國之總理意見略有隔閡該報當此時爲此無理性之仇日宣傳反足使人詳察四周之朕兆而疑其别有内容别有作用莫非欲鼓吹中俄德三國之聯合排擠日本免其爲世界商業上之勁敵而割斷其亞洲大陸上之原料供給乎 
　　日本在華會之大犧牲無非欲解除世人對其政策上之誤會彼承受白人之命令謂凡白人願爲殖民之地不許日本人民之染指彼欣然禁止其人民不許在中國爲地主爲其有違中國人民主權之理想彼又承受一項命令謂全世界除南美洲及太平洋中若干小島外無一處可許日本移民彼承受之時發爲誓詞曰『吾人容納公等海上裁兵之計畫吾人　　　武力征服之　　將令吾人之子孫永守故土而將於日球中開　土地以自成其實業之國家面將與公等立同等地位各爲其生存之競爭吾人所願取償者不過願鄰近地方之原科食品及其他生活必需之物母靳而不興耳蓋其國之生存民之活命端賴此惟一之保障耳」全世界界固皆已贊歎此言而將假以機會使能實踐蓋無人不認日本應得有發展其實業之機又必應得一市塲以與他國相競倘遇任何政策褫奪其鄰近之原料則其訴之武力以保全性命亦勢之所必然 
　　故據吾人觀之任何宣傳欲促成此種戰爭欲鼓吹中俄德之聯合斷絶日本之原料而竟以滿蒙供俄人開拓者其將爲文明世界之所咒詛可斷言也一旦眞事賞大白於天下此種宣傳不但不能孤危日本反足促世界與論堅爲之助耳不謂北巖之明而竟昧於此 
　　倘若日本效其伎倆提起一八九八年英人對華之哀的美敦書之故事吾不知此最稱誠信之英國與論代表人將何說之詞英國在華所得重要鐵路之讓與正用日人二十一條之同樣方法北巖抑願常提及乎彼豈得不承認其本國政府前此所爲正與日本在十七年後之行動爲同一原因同一自衞乎英國政府至今猶食該哀的美敦書之賜而日本則已放棄其所得矣所除外者惟遼東半島耳然卽此層倘英法二國眞能交還九龍與廣州灣彼亦决能欣然效法也 
　　北巖抑敢在其報紙上坦然鼓吹對華之公道謂當讓華人自己開發廣東海口俾能爲粤漢鐵路及其他南華路綫上良好之尾閭乎若其不敢則凡所攻擊日本者皆足證其爲僞君子耳 
　　對於中國軍閥政治之負責 
　　泰晤士報北京通信員弗悅薩Fraset君曾據安福時代之大借欵而以中國軍閥政治之助虐者責之日本 
　　吾不知弗君願否稍一回思而民國初年善後大借欵之眞相昭告吾人乎他人固已言之數矣此項借欵曾使袁世凱擁資黷武專制自爲鞏固軍閥摧殘民治然則負此責者爲何人乎自袁以後馮段靳徐王一班北洋人物蟬聯不絶擅操國柄皆因其爲袁之徒黨而袁之毁壞共和皆此項大借欵之力此借欵固非日人所供給也姑再讓吾人溯而上之至之於一九零九年當時中國新軍國主義方呱呱墮地淸廷規畫全國兵額（除禁衞軍三萬人外）爲三十六師其中八師駐紥北京與近畿皆受袁氏之指揮當此之時未嘗有人言日本應負此軍事新猷之責其實歐洲各國當時皆視爲中國之進步皆大有興味於槍砲火藥軍裝器械之供給 
　　日本當時在此種新實業上非一大勁敵德人獲有供給陸軍用品之權利英取得專賣海軍材料之特許當時世人固未曾批評任何一國應對華負此新軍國主義之責也羣所抱者不過一競賣軍裝之目的日本不過競賣之一人耳 
　　除黎元洪（本張標部下）張作霖（滿洲鬍匪）外所有北洋將領（皆袁氏之從屬或其拜把弟兄）互繼而專政實皆彼諸國紛紛借欵之所玉成日本斷不能任助長之責任其責者乃彼以二千五百萬金鎊供與袁氏之人耳 
　　日本實曾於中國内爭時借百千萬之巨欵與此輩俾得保其祿位而欺陵無告之人民但此種事勢之造成日本不負責也英人爲之則不罪日人爲之則犯忌弗君之言其可信乎 
　　兩重面目之日本 
　　北巖又高談其「判若兩人之日本」大駡日本軍閥謂其行事暗背政府所定正式條約此種言論固已大收效果亦如其前此之鼓吹仇德者然日本誠不免有判若兩人之處但此間未嘗無判若兩人之美國兩重面具之英國與自相予盾之法國其國之軍事當局與民事當局往往當派遣軍隊以鞏固征服地時不免有意見之衝突此與日本事同一律更無在英在法在美或其他各國軍事當局侵犯民事當局之權多因爲國防衞不得不然或因民事當局昧於待遇屬地人民之法不得不代爲籌劃蓋此等屬地人民因弱而被迫固時思反動者也此與日本軍閥無差别倘日本軍閥退然自逸而眞以全國大權付之内閣則其國之見掠而亡可立而俟矣 
　　謂日本有兩頭政治固確然無訛日本或自可繼續維持但世界明眼人當能見及日本軍閥已漸成過去之勢其政府大權將秉之於實業分子之手但吾人决不望實業分子濫用權力　　改洋　　再爲　　軍閥之　　也倘日本國勢得與西方諸國居一平行線上則其國之少年改進派必得人之同情得人之扶勘得人之鼓勵但若自毁其國之信用自阻其實業之進行此殊背同胞協作之旨吾人願與日本改進派以良機卽無外人之譏評與激刺彼等未嘗不能將其軍閥漸置諸適當之地位彼譏評日本者曷亦試讀當代歷史曷亦反觀其本國乎　　日本之宣傳政策 
　　北巖又回顧日本之宣傳政策謂 
　　當任何有關日本之事件觸吾人心目時吾人總憶及日本乃無時無刻無日無月不大用其宣傳政策賄買報紙賄買通訊社其他戲劇圖畫凡可以爲宣傳之用者無不大施其伎倆其效力已遍及於英美矣 
　　曩者有某遠東通訊社主人告子曰「吾對於德人在戰前之宣傳政策略有經騐但持較日人則其宣傳之武器仍爲幼稚也」此意見頗與予同 
　　北巖此言誠極有趣但吾人須憶及當歐戰時協約國何嘗不費去無數鉅萬之宣傳費（美國獨費去一千二百萬金元）以抵制德國彼等豈非因此而得成功乎吾人又憶及德人曾承認英國之宣傳制度爲最靈便有效而英國宣傳組織之全體實戴泰晤士報主人爲之首此如果然則福煦卜爾興海格爹亞士諸公皆將因此歐戰上之眞英雄丨英國宣傳事業之大王丨而减色矣 
　　大凡有組織之宣傳必有指揮之領袖日本之大宣傳孰爲之指揮乎日本國内西文報紙之主律殆無一能受此榮譽則在其本國人中孰能挺然秀出陵駕美國之哈斯特Ｈearst與英國之北巖而上之乎 
　　含沙射影中挑撥之事已不尚於今日所謂賄買之報紙爲何種乎宣傳之通訊社在何所乎身受宣傳費之主筆爲何人乎凡此皆請明白指證賜日人以自辯之機北巖據有左右一世之報紙稍欲任意宣傳本何施而不可不與以回答之機又利其無巨大言論機關足以表示意見則欲有所中傷也豈不更易易哉 
　　前此美國之仇日運動未嘗無若干理由之可言獨此番北巖之仇日吾人誠難代尋一滿意良好之原因北巖豈果有英國球場運動家之遣性將乘隙而攻利日本之無法自表意見乎日本之有功於他國已著稱矣其拯人之危不自暇逸之狀協約當局固親眼見之矣協約國之報紙豈不應特加敬禮稍與便宜乎 
　　但北巖未嘗不曰日本實有其宣傳事業但吾人未確然發現之耳此則吾人所未敢知但十五年以來日本所僅有之宣傳而爲吾人所能實指者乃爲一種大目的之宣傳目的爲何日美間之和平協作耳 
　　北巖之所爲其底藴不難尋矣彼實自爲奮鬬與其政府之意見固無關卽其國内輿論之本身亦不顧也彼或深有見於美國之輿論往往充滿此類無理性之宣傳激起國際怨仇種族意見美國之輿論誠有前此所未有之激盪但其國内大政治家已公然提議謂凡假造新聞者應褫奪其公民權而政府正式之調查以尋得此種運動之眞相發現後幕指揮之人物或亦非不可能之事 
　　對於遠東方面之宣傳及羣爭指揮中國政治之奮力吾人殊難有所言但吾人願爲上海之美國商民鄭重發言曰凡與北巖同類之宣傳對於一般來華營業之人决不能有良好永遠之利益中國之商業極不容有仇外之運動吾人所需要者乃和平協作一德同心推己及人互相諒解吾人與中國乃在同舟共濟之時無論何國斷不應故責他人之有貪於中國而自取媚日本固不妨怡然退處但拯救中國乃人人之責不必巨任獨肩祝他人以暇逸也北巖爵士及其同志何其太不憚掀風作浪苟用其攻擊日人之精力轉而建築國際好感之宏基豈不事半而功倍哉 
　　世界人士或將從北巖之警告羣起而防視日本但亦或將羣起而防視北巖而發現其所宣傳者乃不過補美人之前績耳北巖先生君何爲逞其勇武於一死馬乎 
　　蘇維埃之圖英 
　　吾今願請世人注意於派斯洛夫斯基Ｐaslovsky所著之小册顔爲「俄國之在遠東」其中有曰 
　　在一九二○年九月第三國際大會開於巴苦Ｂatku時齊諾維夫Ｚinovie提出共産主義對亞洲政策上之根本原則謂「吾人預備扶助任何反對英國之革命運動」動「鼓起此種運動之暗號乃「提倡一種反對歐洲帝國主義而特别反對英國之神聖戰爭」 
國主義而特别反對英國國之神聖戰爭」 
 
 

Page 25

 
 
齊君之宣傳在前此十八月之中已未實地進行乎吾願在華英人自爲答語但事實之來殊足警誡北巖先生及其同志蓋英國之自貳於日本强要好於波黨俄人不但不能增高其在華地位而正足爲蓄意加害欲取消其亞州領土者所利用耳 
　　此小册實大有關於時局之書將蘇維埃對蒙之政策解釋無遺并明示吾人以當俄人正對日人之强據東部西比利亞而發爲宣傳時蘇維埃乃一面吸取大量土地於蒙古而將以對付日本者轉而對付中國矣 
[促成日美之團結]  
　　近來一部分英國報紙之表示殊足證實其採取絶端助德之政策孟却斯特監視報Ｍanchester　Guardian大歌頌英人對日之冷眼日本東京日日新聞遂感而爲言曰　　鳥盡弓藏兎死狗烹國際之相利用固今日外交界之常事吾人不能預言英美之密切關係將繼續至於何時但英美之邦交將否蹈日英之覆轍亦不可預知或者英美之間竟不免重抄日英之舊卷但無論如何所有前此日人之犧牲日人之讓與固已供英美二國以非所預料之大成功供以外交上軍事上之大滿意換言之日人之所犧牲者適足增進英美之交誼而反傷及英人對日之好感但日本於華會上所得之幾微乃日美間良好諒解之初基倘太平洋上眞得保守和平則日美交或將日密而不已 
　　吾人希望日本與美國之結合無論精神上物質上從此益加鞏固共維世界之和平共進人類之文化日人雖失意於華會然未嘗不可抱樂觀於此燦爛之前途也 
 
[英太子游日時之逸興拉包車]  
　　坐於車中者爲海軍上赫爾賽 
日日新聞之言誠極得當英美將永爲至好之友共任世界和平與文化增進之義務日本之責任在保護同人在遠東所共有之政策日人之不賣友可以斷言北巖個人雖極力爲推翻英日同盟之宣傳但英國政府仍本其固有之榮光將與吾人以良好之解釋而否認一切孤危日本之舉動疾視日本之任何企圖其結果必反於其所預期此種不合時宜之運動適足促成日美二國更固之結合更深之諒解耳『宣傳大王』幸勿忽視此層也 
[中華民國十年通商海關各口全年貿易總論（續）]  
　　表内前三行所載係三年間之棉貨類呢絨類五金及礦石類於統計册内實登之共計價値雜貨類則僅擇較要者算入共佔進口雜貨實數五成以上故表内所載各數約佔進口洋貨貿易總數四分之三考查表内所得之結果極有興趣如以棉貨類而言可見上年實報之價較民國二年多出六千四百萬兩本年却較上年爲遜惟較民國二年僅多有二千六百萬兩但於第四五兩行内所載本年與上年之貨價係以民國二年之平均價値核算所得即爲比較上之普通根據由此觀之本年與上年之數以較民國二年減跌甚重上年减去五千五百萬兩本年七千七百萬兩呢絨類亦有同樣之减跌本年與上年重新計算所得之貨價遠不若戰前之鉅惟五金與鑛石類以及雜貨類則覺呈有異采五金曁鑛石類以本年與上年之重算貨價兩相比較本年貨量減跌不少查該兩年貨價較民國二年爲鉅民國二年係二千九百萬兩上年五千一百萬兩本年四千二百萬兩上列之比較表係指明該兩年間價格之起落其影響於貨價總數若干以及近兩年貿易感受衰頽結果之重大以下數段皆本年大宗貨物略爲述及倘欲更知其詳可於附列各圖表内求之洋藥現在公然運入者祇有大連與膠州之租借地本年計有三百三十二擔七十斤上年一百三十六擔二十斤前年一百五十六擔據所知者云洋藥賴有極易收藏之助力私行運入爲數甚大海關搜獲之洋藥嗎啡高根等逐年加增已達鉅大之額後表所載係近五年内充公之數除以少數贈送醫院完全作爲藥料外其餘悉由海關當道付之一炬每年化爲灰燼者所値銀元奚止百萬計年分洋藥嗎啡高根 
民國六年四月至十二月二○丶四六八磅二一九磅三二磅 
民國七年二六丶六七六磅一四七磅一五磅 
民國八年四八丶三七五磅二一三磅一六四磅 
民國九年九六丶六二七磅七四二磅二六四磅 
民國十年一五○丶一○四磅六四七旁七六四磅 
共計三四二丶二五○磅一丶九六八磅一丶二三九磅 
棉貨類疋頭貨爲進口貨重要份子本年所呈現象不若上年年終時之令人驚骇不已者本年歲首與多半他類進口貨情形無殊上海天津以及各重要地點存貨堆積幾無銷路可得其貿易冷落之大致仍如上年論中之詳述故調查本年進口貨量誠爲首要之舉試閱總册内列之進口洋貨表卽可見本年棉貨類値價二萬八百六十六萬二千四百二十六兩上年二萬四千六百八十一萬三千四百二十九兩是此項棉貨類如以下開三年間作爲從價比對恐不足恃不如以進口疋頭爲從量之比對較爲準確茲特列表於後 
民國二年民國九年民國十年 
英國二丶七八五丶四二六疋五七八四丶○二六疋三丶四八九丶○九三疋 
美國二丶二八一丶一二三疋五六三丶五八三疋六二六二三三疋 
日本二丶七一六丶五九四疋七○三五丶四五八疋五丶八一五丶九六五疋 
他國九一丶七一四疋五四丶五六七疋四四八丶五三○疋 
共計一九丶七九四丶八五七疋一三丶四三七丶六一四疋一○丶三七九丶八二一疋 
上載之數包括各種主要素布如本色市布白色市布粗布細布粗斜紋布細斜紋布洋標布等英日兩國之進口棉布有重大之跌落惟來自美國及他國者則見加多年間大半時日市面仍覺沉靜上年困難時所存之貨業已力行設法推銷而貿易却爲内地銷路所阨此固由於水災饑饉以及政局不寧致洋貨之購買力大爲減縮乃足有使人愉快者係本年垂盡之際存貨逐漸疏通其勢雖屬延緩而確有把握且外口之來詢問者日衆以下一段關於連入奉天之大阪貨物經由安東與大連之比較價値係得安東稅務司之報告其中頗有引人入勝之處查大阪棉貨疋頭由安東鐵道運入奉天曁由輪船裝至大連再由鐵路運入奉天若將兩路之損益相爲比較所得之事實詳於下文其由大阪運貨至奉天鐵道程途通常爲二十日至由輪船裝載爲期僅十日已足卽大阪與大連間之程途亦不過三日再加六日至七日在大連轉運報關以及其他手續均可於此時期了之至運費一項自以鐵路裝載爲優本年每粗布細布一包兩路之運費比例如下 
經由大連經由安東 
日本銀圓日本銀圓 
一月至六月最多一一丶一一九丶三三 
最少九丶六三八丶一三 
七月至十二月最多一二丶三五一○丶一五 
最少一○丶四五八丶八三 
查鐵路運輸於運入之貨减收三分之一故撙節之道得之於此倘遇銀幣匯價高漲時受益更多進口棉紗較上年減去五萬一千九百四十担其進口總數跌至一百二十七萬三千四百三十八担値價六千七百一萬二千八百六十六兩英國綿紗無甚軒輊計有一萬三千五百七十一担印度棉紗退縮不少由上年之六十六萬一千六百三十三担跌至五十一萬六千八百八十担惟日本棉紗則由上年之六十一萬一千二百四十九担增至七十萬一千二百八担本年棉紗貿易據稱穩健故市面之聲價視上年爲强由年初直至十月止價格日漲其中雖稍有起落究屬步趨和緩銷路亦稱踴躍年底兩閱月價格雖落幸下半年銷塲佳好此爲國中缺貨之表示來年盛况可爲預卜五金及鑛産類本年市場實有江河日下之勢計其貿易興旺時日不過曇花一現以致年初進口洋商與中國商人未能淸出之存貨重疉覆壓幸内地存貨無多藉資補求早晚之間必有銷路大足以濟其境遇之窘然所定之貨價極高昂商人未免損失不堪職是之故新交易之减少降至低度所可稱意者上年存貨於年終已銷去十成之八但下半年交易雖佳而按之平時銷場較爲退步致年底積存之貨却較上年爲少來年美景據稱有望本年五金類及鑛産進口總數爲六千七萬八千三十九兩上年六千一百五十六萬五千一百五十七兩茲將各大宗貨數分别開列於後 
紫銅二一八丶一四四擔四七六丶一九五擔五○四丶六○二擔 
熟鐵舊鐵三丶五二○丶○四九擔五丶五六七丶○○九擔二丶一六一丶三九三擔 
鍍鋅鐵片鐵絲二九五丶五八五擔三三九丶一九二擔二二○丶二七九擔 
鉛一一八丶三三五擔七三丶二九一擔一二五丶七二一擔 
水銀六五四擔四七四擔七四三擔 
鋼一四九丶七○一擔一六二丶六七六擔九七丶三○八擔 
錫塊熟錫五二丶七八一擔五二丶六○五擔七五丶六三五擔 
馬口鐵三六三丶三六六擔五八九丶三八八擔四○二丶二四七擔 
鐵礦砂一丶五九六擔三三三丶三六四擔九九丶一二擔 
查機器一項本論與前論關於中國實業發達迅速之叙述係根據所載進口機器各數而言本年輸入遠勝上年織造機器之進步昭然可覩由上年之六百九十萬兩增至二千六百七十萬兩農業機器不止加倍上年爲一百萬兩本年二百二十萬兩推進機器其數亦不止加倍卽由二百四十萬兩加至五百十萬兩以上織造機器進口之二千六百七十萬兩内英國佔一千一百十六萬三百十三兩美國佔七百四十七萬一千五百二十兩坎拿大佔四百二十九萬六千六百九十二兩日本佔三百六十二萬二千五百五十三兩德國佔十三萬一千四百九十二兩各國競爭之烈於茲可見况德國得力於貨幣之跌價其效已著倘所需原料産自國中獲利更溥非然者如原料由外輸入則匯兌上之進益必有若干爲之消滅電氣材料此項進口貿易蓬勃之勢可稱滿足上年已有紀載本年情形無異所有關册内載之進口電氣材料及裝置品計值一千三百二十萬兩以視上年之六百三十萬兩前年之五百萬兩成績爲優第於貿易迍遭之際小發電機之銷售大見退縮自屬意中之事其故或由於已新置公用燈火曁推廣機器所致年間内地定購大號電力及電光機器已有數起故購置電力單位較大之機器如一千二千五千基羅華德者日見其多回想兩年前每架有電力二百至四百基羅華德卽已足用重要地點如南京蘇州杭州等處電機之動用向在晚間今則日間亦以電流供人之需此可爲用電進步之徵茲故提及頗堪玩味至電氣附件裝置品及及電燈市面之各種電線磁質絶電器等多在日本製造電燈孫出自和國而上等裝置品以及玻璃器則來自美國將及年終市塲上已有德國玻璃器裝置品耀入眼簾售價較美國爲低總之此項貿易靑雲直上前途可慶各種染料曁人造靛本年貿易大都與各種進口貿易之遭際無異如滙兌跌落存貨擁擠市面疲憊等而市價又繼續减跌甚鉅此爲本年重要之端當歐戰時與戰後許多時日中國方面之染料供不應求且彼時匯兌又佳進口洋商與中國商人所得之價均稱有利本年情形適得其反銷塲旣落德國又於世界市塲上復行活動故在中國之貿易競爭劇烈價格因而銳减以本年年底之數較上年尚未及半環境雖如此而各色染料之進口由上年之七百七十萬兩增至八百萬兩人造靛減去有限上年共有一千五百三十萬兩本年一千五百二十萬兩以言貨量上開兩宗均薄有增加靛之輸入法國佔三百五十三萬五千六百兩美國佔二百六十一萬七千一百七十七兩英國佔一百九十三萬四千四百四十八兩德國佔一百八十五萬七千一百二十四兩瑞士國佔一百二十八萬九千三百七十三兩若謂各色染料運入之主要各國如德國佔三百三十九萬二百七十八兩香港佔一百三十九萬八千一百八十六兩和國佔一百四萬一千一百九十八兩比國佔七十五萬一百二十八兩日本佔六十九萬九千九百三十六兩茲將民國二年九年十年之大宗進口雜貨併列以下内有數種貨物重大加增如各種袋包建築材料米穀棉花雜糧粉石腦油紙等尤以鐵路材料各種糖爲最而空桶箱火柴煤油肥皂及材料輕木料等則減跌不少（未完） 
 
 

Page 26

 
 
   
 
