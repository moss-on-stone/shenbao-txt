# 1900 - 3 - 4909600

 

Page 1

 
 
[廣學會新譯李傳相歴聘歐美記每部三角五分○又出售新著富國眞理說教雪圖書集成局代啓]  
　　前年李傳相奉使至俄旋歴聘歐美各與國衆皆以傳相本中國偉人充外洋貴使爭見顔色自幸光榮各報館更遣人日伺行臺記動記言　登報簡廣學會林樂知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說敎雪爲王君煜初所著盖惜彭君光譽說敎之誣而雪之也每部一角半○附售學古堂文集二角售處皆同前 
[新印傳青主醫書出售] [  圖書集成局代啓]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[論蘇彛士河獲利之厚]  
　　前日本報紀運河獲利一則譯自日本大坂每日新聞大略謂去年蘇彛士運河所獲之利約共英金二百萬磅其中七十萬磅爲英人所獲蓋英人所購運河股票值金四百萬磅故獲利如此之鉅云云執筆人閱至此不禁喟然歎息曰有是哉古來非常之人始能成非常之事漢司馬長卿所謂非常之原黎民懼焉及臻厥功天下晏如也嗚呼豈不然哉夫開闢之初共工觸山女媧鍊石荒渺之論究詰殊難及堯之世洪水汜濫九州昏墊民不安居神禹肇興奮隨山刊木之功江漢順流蛇龍遠避瘁八年之精力奠萬姓之身家偉烈奇勳無與倫比迨後秦始皇之築長城隋煬帝之開廣陵江雖當時勞民傷財怨咨交作然屏蔽之固與轉運之靈千載而下未嘗不深賴之蓋宇宙不世出之偉業非有堅忍之力鮮不至廢於半途此固古今所同情亦中外之通理也卽如蘇彛士河初時本係沙漠其地界亞細亞阿非利加兩洲間屬土耳其國之埃及總督管轄北界地中海南界江海中間陸路長二百三十八里長虹一道横亘中流曩時西來之船須繞道阿洲之南大浪山好望角始能駛抵南洋否則至地中海由阿勒散得城附火輪車陸行至江海北岸再行換船而東斷不能破浪乘風一水直逹西人雖屢議開鑿然終以費繁工鉅不敢鹵莽興工至中國咸豐六年法人里息勃斯商之埃及總督阿斯巴尼拉倡議集貲開濬八年經始用　大濬機六七十具事畚挶者日常二三萬人復患沙流易合就他處取黄泥蜯壳之類於兩岸塡壓之同治七年告成歴十一年之久費十萬萬金之鉅開成河道二百八十七里寛一百九十二尺深二十六尺於是亞非兩洲幾如五丁劈山劃然中斷大功旣竣法廷創立章程凡過河之船度船身大小每貨一噸取鈔十勿郎克船客每人六十勿郎克雖所取過重然得此捷徑較之往日之繞行南非洲者已覺簡便良多故各國無不欣然樂從並無異說初法人之興此大役也天下紛紛議論有料其必成者有謂其或可成者惟英國則直决其萬無成理故當集股之始紳商多不與聞不謂里君奮移山塡海之志經營盡瘁百折不回迨至告厥成功利權獨擅英人始悔從前失計競思收效桑榆適光緒初年英太子東臨印度道經此河埃督欲結好於英以股分四百壽太子太子酬以金自是運河英始得而預焉迄乎今日得股愈多獲利愈厚雖先鞭之未著猶後效之能收遠曯高瞻英不誠加人一等哉至西卑利亞鐵路俄人處心積慮幾閱歲年一旦機會得乘不惜擲億萬黄金成此非常之舉約計三四年後一律竣工傳聞西人計算可於二十八日之内環遊地球一周是雖壼公縮地之術無以異此人力之巧幾欲與造化爭權雖好大喜功如秦隋二帝何足比哉或曰里君旣具此堅識定力聞西半球南北美州交界之地有名巴拿馬者苟得開通則東西兩大洋商船可以直逹豈非尤爲簡便不知巴拿馬之爲地雖僅百里然皆堅石開闢甚難且以兩洋水勢論之亦多謂有所窒礙以故遲遲未行然將來時勢所趨安見必無豪傑之士應時而起成此宇宙奇觀請姑俟之異日焉 
[本館接奉電音]  
　　昨日午前京師飛電傳來上諭一道敬謹譯登○十二月初一日奉上諭現在朕躬尚未痊愈所有年内曁明年正月應行升殿及一切筵宴均著停止欽此 
[俄用新槍]  
　　日本臺澎日報云俄國政府現擬將陸軍向來所用之伯頓來復槍限二年内廢去一律改用滿力設耳來復槍蓋此槍用無烟藥彈爲近日利器中之最新者也 
[德艦東來]  
　　香港循環日報云德國兵艦名薛拿者由基路埠啓碇東來十一月初一日行抵歌冧堡埠按薛拿係第三等巡洋艦載重一千六百四十墩機器可抵馬力二千八百匹内配砲十五尊一千八百九十二年所製旋於初七日展輪往香港 
[决意拒俄]  
　　日本臺澎日報云俄國因高麗馬山浦之事屢向日本政府要求刻下日本政府已决定不論俄人如何動作一概峻詞拒之 
[私運軍火]  
　　香港循環日報云十一月十八日薄暮華捕巡至船政廳署前見一盤艇怱怱解維載貨無多而若甚重滯疑而追上在艙内搜得短旋槍三十六桿彈丸三千二百粒銅帽八百箱　將艇主鍾泰拘拿管押翼日英員夏太守升堂提訊以二罪並發判令各罰洋銀一百圓否則繫獄作苦工三月讞旣定泰之親屬立將洋蚨二百翼代呈始免嘗囹圄之苦 
[中墨訂交]  
　　廣州中西報登美京華盛頓來信云中國不日將與墨西哥國訂立約章大旨准墨爲中國最優待之國並許墨人在各處通商口岸貿易得以自操管理之權果爾則中國又將多一邦交矣 
[增開商埠]  
　　日本臺澎日報云聞中國政府現已從日英兩國之請將烟臺包入通商之地更聞湖南省除岳州外復將長沙湘潭等處開爲商埠上月某日日本商船會社大元丸已駛往長沙湘潭查察情形以便日後大興航利矣 
 
 

Page 2

 
 
[撫軍受篆]  
　　香港循環日報云兩廣總督譚宫保開缺入京陛見遺篆奉旨交德中丞暫行兼署宫保接奉廷寄涓吉十一月二十四日起節北上因咨請中丞早日接篆視事中丞允之遂定於二十一日卯時接受兩廣總督關防 
[船塢將開]  
　　香港循環日報云前任福州將軍增軍帥入京陛見時奏稱福寗三都島地叚遼闊水勢瀠　可闢一大船塢以備修造大船及駐泊鐵艦之用欽奉上諭照辦及許筠帥接奉行知卽派船政工程處魏季渚觀察馳往勘騐丈量繪成圖式倩西監督杜業爾氏核得自興工至落成共需經費一百萬金迨覆奏後奉旨此欵著部臣籌解來閩從速舉辦等因但近時庫欵支絀計臣擘畫維艱而船塢又爲修船所必需事難延緩上月十四日觀察奉筠帥諭令赴島中詳細稽察未知年内能否開工也 
[籌餉傳聞]  
　　香港循環日報云榕垣官塲傳言欽命籌餉大臣剛子良中堂在粤事畢本欲秉節赴閩嗣因閩省地瘠民貧事遂中止僅咨行閩浙總督許筠帥請仿照在粤籌辦釐務章程或增比較之數或札飭各局提調每年報効若干以便積成鉅欵稍裕餉源並言京中現已專派某省候補道林觀察朝棟爲團練大臣總辦團練事務順道至江南一帶募勇五營帶赴閩中訓練卽以所籌之欵充餉需然至今閩中尚未奉有明文似未敢信以爲實也 
[加稅續聞]  
　　前者盛杏孫京卿在京師上封章請加關稅早經列入報中兹者廣州中西報云此事刻已奏蒙皇上俞允緣今歲爲洋關二十年期滿可與各國政府另訂章程也至於從前關稅每英金一磅合中國銀三兩今後擬按照現時磅價計算每年可贏餘一千五百萬金云 
[烟釐加重]  
　　香港循環日報云光緒二十一年粤東大吏曾奉户部行知略謂外洋烟土無論官抽商繳一律加釐金兩倍等情歴經辦理在案現又奉户部咨行籌欵六條案内飭照從前烟酒抽釐之數再加一倍釐務局總辦遂分札各廠遵照加抽并出示曉諭商販人等一體遵照至於本省征收土藥釐金向章每百斤收銀十一兩五錢全在販運進口時第一重釐廠完納黏貼印花爲據以後不再抽釐至光緒二十一年部議加抽烟酒釐金案内督憲札行華土亦應加抽當經釐局總辦核議按照向章每百斤加抽銀二兩五錢共征銀十四兩詳請奏咨立案現奉部咨近來土藥銷售日暢飭就各省向來征收數目加收三成旋由釐局總辦議定每百斤應加收銀四兩二錢連原抽十四兩共銀十八兩二錢已分飭各廠遵照加抽矣 
[籌濬利源]  
　　安慶訪事友人云安徽撫憲鄧筱赤中丞察悉皖南徽寗各屬層巒環抱礦產甚多且自兵燹以來高下田疇尚多荒廢爰委候補知縣萬大令祖恕集股開辦以濬利源 
[賢令課桑]  
　　揚州采訪友人云署江都縣湯大令抵任以來留意利民之事攷禹貢揚州一域厥土宜蠶而晚近小民但知犁雨鋤雲鮮有研究樹桑之術者因出示曉諭曰照得蠶桑一道實爲我民自得之權利苟能廣爲布種旣可收外洋之利又可杜塞漏巵誠今之要圖也查本年上海絲巿較上年尤好如錫金嘉湖一帶業絲者莫不利巿三倍若再加整頓何患不蒸蒸日上本縣前在東臺縣任内嘗派人至嘉湖購買桑秧若干株教民布種民皆傾心樂從迄今三四載桑枝極爲茂盛頗能獲利初行創辦已著成效如此本縣今蒞邦江嘗因公遍歴四鄉見鄉民飼蠶者雖不乏人而皆不精且四鄉隙地湖桑寥寥飼蠶皆以土桑未食湖桑倘令盡食湖桑則將來出絲安知不與湖絲一律其獲利何可限量本縣現擬籌欵倩友赴嘉湖一帶先購桑秧十萬株分給布種俟桑條茂盛再令人至紹郡新昌嵊縣一帶購買蠶子次第施行不數年卽可獲利桑秧約明春可到到時卽儲四鄉善堂俾爾等向住某鄉卽在某鄉善堂領取以期簡便刻已擇定城内北河下棲流所爲蠶桑總局願領者先至總局掛號報名擬領若干株亦卽塡註清册俟桑購到由鄉董知照爾等繳價往領查湖桑每株現需十六文本縣欲廣招徠現擬收八文凡有田十畝准以二畝種桑每畝約種一百八十株是所費無多而獲利無窮本縣係爲民興利起見願者領不願者聽毫不相强概由鄉董經理不派委員並不准胥吏差役干涉以免需索等弊至鄉間往往有種游手好閒之徒結黨游行見桑枝茂盛攀折作踐或恐不免應由鄉董禁阻倘敢故違准由爾民報由鄉董扭禀來縣當卽訊明重懲以資保護除禀明各大　並咨取浙省蠶桑局章程來揚頒給外合亟出示曉諭云云見者咸曰藏富於民此爲嚆矢大令其深得因民所利而利之道　歟 
[新政可觀]  
　　甯波采訪友人云新任鄞縣知縣徐大令下車之始卽條示禁令遍貼通衢一嚴禁花會賭博以安恒業如違併拿開賭之人一體重辦一嚴禁窩留竊盜以安閭閻如違立拿重辦一嚴禁私鑄小錢攙和行使以重功令如違立拿重辦一嚴禁私帶軍械以杜擾害如違立拿重辦一嚴禁串客淫戲以除惡俗如違併提雇演之人一體重　一嚴禁流妓土娼以端風化如違立拿重辦一嚴禁教唆詞訟以清訟源如違立拿重辦一嚴禁流丐强索以安巿廛如違併提丐頭一體重懲一嚴禁酗酒滋擾以靖地方如違立拿重辦一嚴禁私宰耕牛以重農事如違立拿重辦以上十條各宜凛遵毋得視爲具文也有見者謂大令若能實力施行不徒以官樣文章了其事則董山甬水有不誦起輿人者乎 
[覆訊鹽梟]  
　　松江訪事友人云前者鹽捕中營胡豐齋都戎拘獲梟匪王大法等五犯解經省憲札委松江府濮紫泉太守轉飭華亭縣王大令婁縣屈大令金山縣武大令一再推鞫不厭周詳原所以重民命也上月二十九日午後王大令復命駕至婁縣署會同屈武兩大令提案研訊俾成信讞聞胡都戎之意欲將各犯正法一二以昭炯戒太守則以各犯並非當塲拿獲未能視人命如草菅故飭三大令審愼究詰刻下王正發一名訊係無辜不久當可覓保開釋其餘四犯需俟詳覆省憲然後科以罪名也 
[航船遇盜]  
　　松江訪事友人云上月二十七日之夜城西竹竿匯所泊張堰航船甫駛至大張涇口迤西里許華亭金山毗連之處突來槍船一號聲言查艙卽有四盜一躍登舟肆行刦掠船上搭客舟子共計十一人均蝟縮不敢聲張任其如取如携呼嘯而去翌日清晨駛返郡城投縣署禀報聞内有一客家居張堰操山貨業此次支取薪水洋銀十六元購物歸里行李衣服均遭掠去僅披一羢毯回店吁盜賊横行一至於此有地方之責者可不嚴密緝拿哉 
[劣役宜懲]  
　　九江采訪友人云上月某日德化縣應莘臣明府隨臬憲陳雨人廉訪赴湖口勘閱砲臺不虞署中差役康林將某案被告周相祿私押斃命及回署屍親據情控訴明府大怒立卽親臨騐視將康嚴加訊究叱令重責五千板康堅不承認明府復令上天平架良久隨據情申詳府臬二憲旋由廉訪委隣封湖口縣徐雲階大令飛速臨騐在明府事後固從嚴辦理矣然失察之咎已不能免於事前不知上憲能俯賜開脫否 
[鄮山得雪]  
　　甯波采訪友人云十一月二十九日天未黎明居人好夢初回驀聞檐溜丁東與鐵馬聲間作及曉披衣起視則同雲一色幾如墨灑遙天而北風其凉寒威砭骨不禁欣然曰天公將釀雪矣能安排緑螘新醅共鬥尖乆之韻乎至午後三點鐘許果花飛六出到處飄颺柳絮因風頗憶謝庭清韻迨將晚而玉階瑶戺已積至三寸有餘屋角檐頭遍垂氷箸於是老農老圃咸驩呼雀抃曰滕六應候祥霙滿天菜甲青潤麥苗碧鮮豚蹄莫祝已兆豐年 
 
 

Page 3

 
 
[香港火警續聞]  
　　十一月二十晚香港火警前已將西報所登電信譯列報章兹見循環日報所紀較許爰再錄之如左循環日報曰是晚八點鐘後本港海西大火燬去貨棧三家延及左右鄰數家起火之棧名曰集益棧之左右鄰亦均囤横貨物計所值當在百萬金以外卝有皮廠及席包沙藤等店亦被殃及火勢之盛爲從來所未有緣棧中所𫏎多係硝磺樟腦火柴爆竹等引火之物故立時勢若燎原救火之人雖竭盡心　終難設法挽回當水龍初到時忽聞砉然一聲儼如巨砲迨接連二響而貨棧屋面俱被震倒磚瓦木料及被火各物飛舞空中有高至數百碼者有遠至數十丈以外者及墻倒之後火勢更上衝霄漢遠而望之頗似火爐一座大至丁方六百碼有救火之英人二名華人一名身上受傷另有二英捕一曰列治一曰士蔑站在竹梯之上大震一聲人與梯俱倒列治受傷尤重經人舁至某醫院調治附近鄰舍門窓俱被震碎煤汽公司執事之某西人家窓户無一瓦全有一被燒之杉木飛至一百碼之遠墜於皮廠屋面登時皮廠火發貨棧對門店鋪三家亦被火星飛墜一齊著火有大泥團墜於薄葫林姓家屋上屋頂爲之泂穿救火人夫見棧中火勢太猛先　毗連之屋救熄然皮廠已幾成焦土矣左近栲核棧亦已著火幸人手衆多得以救滅是役也自八點鐘至四點鐘滿天紅光高燭數里外事後斷磚碎瓦及半毁之物堆積如山雖賸危墻亦已碎裂至究竟因何致火現尚未悉其詳然各保險行已不勝賠累矣 
[鷲嶺寒雲]  
　　杭州訪事友來函云省垣紅廟前有徐某者涓吉上月二十二日爲其子完姻越三日親友送公分餪房主人連日辛苦比及客散卽就寢家人亦皆深入黑甜鄉不料有偷兒二人穴墻而入竊取衣服洋銀約值百金貪心不足旋復上樓喜娘聞撬門聲大呼捉賊二賊遂怱怱遁去迨家人起而追赶已蹤影杳然次日事主開列失單報局請緝○自上月二十一日得雨後連日陰霾雨未停點二十五日爲學憲考試生員正塲一點半鐘時啓門正值大雨傾盆諸生俱拖泥帶水狼狽不堪迨封門後雨勢稍殺惟天極寒沍至放牌時雨已止入夜復驟雨狂風天明始息二十六日雖略放晴光然浮雲未凈恐一時尚難放晴也 
[上海官塲紀事]  
　　本邑南巿江蘇海運滬局擇吉本月初一日開辦冬　屆期松海防同知劉乙笙司馬命駕至局拜會總辦張子虞太守太守殷勤延入晤談良久而别○日前江蘇海運滬局會辦孫述庶太守葆珪由蘇省乘官舫來申行抵本邑西門外日暉港卽換乘馬車到局襄理漕務 
[榮晉崇銜]  
　　前日蘇松太兵備道兼江海關監督余晉珊觀察奉到恩旨賞戴花翎并加二品頂戴因卽恭設香案望闕謝恩屬下各官賀者雲集 
[漕務述聞]  
　　前日江蘇海運滬局接奉撫憲鹿中丞札文内開漕糧爲天庾正供理應愼選乾圓潔凈純白米色方可兌收乃歴屇各委員司事人等漫不經心以致漕米未能一律且間有攙雜粞糠等弊殊非愼重之道今屇光緒二十五年冬漕開兌之時務令各委員認眞查察不准仍前舞弊等因總辦張子虞太守卽遵札飭知各委員遵照辦理並聞本屆招商局總辦顧緝庭觀察查得此項漕米向由外埠各工頭承攬裝運以致爭奪釀命之案時有所聞爰商之上海縣主藍雲峯大令擬將江蘇浙江兩省所收之米歸一人承辦已舉薦籮間頭目裘四承當此差矣 
[婺宿韜光]  
　　前出使英法各國大臣龔仰蘧星使自前夏秉節回華旋卽逝世其德配張夫人仍僑寓滬江公子景張懷希兩太史歡承萊綵孝養兼隆近太夫人忽發痰疾參苓並進效騐毫無延至上月二十八日乘鸞仙去享壽六十有五翌日兩公子以禮成殮自關道以下各官紳均往吊唁素車曰馬絡繹於途如太夫人者洵可謂福德兼備者矣 
[查封典肆]  
　　本城某典肆欠繳積穀銀兩經董事禀請催提前晚上海縣主藍雲峯大令接奉江蘇藩司陸春江方伯札文卽委縣丞劉二尹主簿孫少尹帶同差役前往查封 
[示催遷柩]  
　　欽加運同銜陞用直隸州署理江蘇松江府上海縣正堂藍爲出示曉諭事據放生局職董沈嵩齡張韋承盛傳鑅顧銘照陳禮洽等禀稱竊放生局專辦放生以及義塾施醫給藥恤嫠施棺惜字等項善舉亦已次第舉行並建造殯房便人寄棺日積日多致有寄柩之後一去不來無從追詢者約計五十餘具沈董在廣東時創辦旋吉公所因見客柩在粤會館無力遷回者甚多爰禀請督憲捐欵又向招商局商减船費得以陸續代運到中暫停放生局殯房其由滬自運回鄉者固不乏人而留在該殯房者尚有二十餘具現殯房擁擠不能再寄况多年之柩勢將散碎爰擬購地先行埋葬柩上用磚編列字號旣葬之後各墓前用石條刊明姓氏號數以便家人來局查明遷葬不致有悞特恐未及周知爲此環求曉諭等情到縣據此除批示外合行出示曉諭爲此示仰遠近寄柩家屬人等一體知悉自示之後爾等凡有親屬棺柩停寄該殯房者務須於冬至前後赶緊擇地遷葬如再逾期不遷一概由局代埋義塚事關善舉毋許棍徒藉端滋擾倘敢不遵定卽提案究辦决不寛貸各宜懔遵毋違特示 
[公廨停訊]  
　　昨日禮拜二爲法租界公廨訊案之期法總領事署何繙譯以時屆西歴歲首例宜停辦公事兩天因飭丁咨照捕房並禀明讞員朱森庭明府俟下期會訊各案 
[美界火警]  
　　昨日四點鐘時捕房警鐘怒吼旋分一下知外虹口兆焚如之禍天明出探始悉火起於百老匯路武昌路轉角處德人所開酒肆後披屋中救火會西人急驅皮帶車馳往開放自來水竭力噴射約歴半點鐘这久始得救熄然已焚去鄰右鴻發京貨店及祥泰燭店後屋三間矣 
[流氓宜辦]  
　　英美租界各處捕頭查悉邇來租界中每有兇惡流氓横行無忌殊非地方之福因於昨日禀請讞員翁笠漁直剌將前曾犯案之游手好閒者一律緝拿從嚴究辦直剌然之 
[南巿捕房紀事]  
　　前晚黄昏時大有水菓行夥王金林醉態璉騰行至董家渡左近任情胡閙十五號巡街捕見之拘入捕房旋由其父王甲投捕房求釋捕頭允之○前日東洋車夫某甲將車停歇萬裕馬頭某號巡街捕以其有碍街道向之申斥旁有無賴某乙代抱不平與捕爲難捕怒拘入捕房捕頭令管押半日卽釋之使去 
[法租界捕房紀事]  
　　積竊某甲前經包探拘解公堂讞員朱森庭明府略訊情由從寛開釋前日不知在何處竊得銀對時表一枚向某押店求質被包探緝獲帶入捕房捕頭令押候解送公堂禀請訊究○小工某　竊取金利源棧内白糖數十斤被巡丁拘獲送入捕房捕頭令押候解送公堂禀請訊辦○小偷某丙在吉祥街某姓所設舊貨攤上竊取鞋一雙某丁在城濠畔搶奪行人之帽均由包探拘入捕房捕頭令押候解送公堂禀請訊辦 
[美租界捕房紀事]  
　　昨晨有不知名姓之小竊混名小寗波者闖入西華德路某姓家竊取衣服若干件適爲包探沈阿鶴所見因卽帶入捕房捕頭令押候解送公堂禀請讞員翁笠漁直剌訊辦○小杭州阿新子方小連生等流棍平日在虹口一帶訛詐爲生昨日被包探邵潤初及劉阿炳所見拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宣示學規]  
　　中國　來留心戎政各省封疆大吏多遣學生游學日東其有撥入東京成城學校者校長出示曉諭曰我所親愛之友邦諸生兹爲講究武備之事航海遠來先進本堂欲作將來遞進士官學堂之地予尤所歡欣不措自應至誠相待以盡情誼務圖諸子將來之發逹諸子亦須恪守堂規遵照堂員教訓養身修德勉學勵業以期具有堪充將領之性格學識予有厚望焉諸子自今日起已爲本堂學生矣至於爲學生者如何居心以及其餘各事雖可逐漸訓示以便遵照而先將緊要事件開示如左一風俗人情各不相同飮食起居未免多有不便本堂體恤此意除有碍本堂章程外務須妥爲斟酌以圖諸子之便諸子亦須認耐艱苦盡心向學是爲至要二除本堂章程自應恪守外所有堂員所命之事一一遵照爲要兹由本堂派委辦事幹田村松之助常川住宿諸子寓房監督房内一切事宜諸子無論大小事件總歸該員聽候遵行方可三所有學生在本堂總須一樣看待有無功名等事一概不論四各學生首重禮法互敦友愛一切舉止遵照定章身體衣服以及屋内一切事宜必須整齊潔凈以期保全本堂學生品格爲要五所有功課另有定章容俟再示 
[上海縣署瑣案]  
　　前日傍晚時徐沈氏扭其子慶章至縣署以違訓忤逆等情控訴縣主藍雲峯大令倩襄讞委員吳端甫明府提訊沈氏供稱小婦人年五十五歲家住三牌樓張家弄丈夫徐俊良向在工部局司事共生四子第四子慶章不習正業專　下流爲伍上月二十五日鄰人姜姓寄存衣箱一口二十六日小婦人往探丈夫之病慶章擅將衣箱掮去查問不理求恩究辦慶章供小的年二十一歲向在胞兄處習西文所取衣箱寄在舅母家叩乞開恩以後當改過自新不敢再犯矣明府大加申斥飭差帶同前往將箱取回然後發改過所覊押以儆○南巿馬路工程局員司徒貽芬司馬函送江北人張什子張應紅張陸氏及受傷之張梁氏等人到縣藍大令提訊之下什子供小的在治下駕划船度日今晨張應紅同其嫂陸氏向母親梁氏强索洋銀二元僞稱陸氏之夫所寄母親以並無洋銀寄存未允付給張卽拔刃戮傷母親之額小的因呼到巡捕拘送捕房今承工程局老爺轉解案下求請騐傷究辦張梁氏所供相同張陸氏供丈夫向來出門賣菜本年秋回家時寄仔梁氏處洋銀二元今向索取堅不承認張應紅供小的同　陸氏向梁氏索取洋銀二元梁氏不認小的情急用小刀戮傷梁氏求恩寛有大令飭仵役騐得梁氏略受微傷判將張應紅責五百板收押張陸氏交官媒看管候其夫到案復訊定奪○前者周俊奎控畢紀生將女月英　伊爲媳今忽賴婚前縣主王欣甫大令諭令帮同尋訪到案以便訊斷嗣經周俊奎禀稱查悉月英改稱張小妹在通州大生紡紗廠做工求卽　　研訊時藍雲峯大令已任事派差役齎文前往關提昨已提到大令著暫行看管候傳原被告訊斷 
[英美租界公堂瑣案]  
　　包探秦少卿解送王小巖到案禀稱此人僑居三馬路春申祥客棧乘間竊取同棧人黄益卿之洋銀十二元並白皮箱一口内儲綢布衣服二十件報捕後經小的查獲起出原贓送請訊究黄投案領贓王供稱生員係當州府屬某縣人來滬尋館川資已　無可如何是以出此下䇿求恩寛宥讞員翁笠漁直剌商之白繙譯官姑念斯文中人格外從寛判押十　贓給還矢主○包探洪阿寳解送　　李阿生到案稟稱此人前已屢次犯案昨日向張阿福索詐不遂用剪刀將張面部戮傷是以送案請究張　案訴　騐傷李供張前因犯　　　捕房曾向小的借去小洋銀六枚向之索取不料伊竟用刀劃傷反誣小的行兇求鑒直剌判令笞責四百板管押二月期滿遞　回籍○包　　金榮解送盛金金趙仁和到案禀稱此二人誘領逃婢馬春蘭意圖價賣被李孫氏所見投報捕房捕頭令小的拘送　究李孫氏　案　　　　蘭供稱年十三歲被父母賣入美租界桃源坊某粤人家爲婢時遭主人毒毆苦不堪言因之逃出幸由盛趙二人留養叩求超豁盛　同供目見此婢無處棲身在途啼哭故暫收留不敢圖賣直剌著將春蘭發交棲流女所留養盛趙省釋○包探朱阿高解送張根寳到案禀稱此人竊取章阿媛家烟槍一枝經小的緝獲人贓送請究辦章投案領贓張認竊求恩直剌判押三日贓給還失主○包探趙銀河解送鴇婦林引寳到案禀稱此婦開設野鷄娼院日前强取狎客沈賢林之金約指一枚報捕後捕頭令小的拘獲送請究沈投案申訴前情引寳供小婦人向沈人少借用金約指不敢强取叩乞恩施直剌判押二日○包探洪阿寳費阿銀同解鄧阿丙到案稟稱此人竊取叔父鄧阿元之洋銀二百四十元任情花用報捕後捕頭令小的拘獲送案請辦鄧阿元申訴前情鄧阿丙俯首求恩直剌判押一月 
[邗江官報]  
　　十一月十九日泰州孔剌史祥霦到揚○二十日各官商禀賀戴分轉由新城工次回謝鹺尉貽穀由淮北來宫鹺尉殿春　　　　　○二十　日四川補用道漆觀察桐過揚公幹汪叅軍棟禀奉保甲局委冬防差○二十二日龔鹺尹齊慶銷北鹽 
 
 

Page 10

 
 
   
 
 

Page 11

 
 
   
 
 

Page 12

 
 
   
 
