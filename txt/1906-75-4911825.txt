# 1906 - 75 - 4911825

 

Page 1

 
 
   
 
 

Page 2

 
 
[電傳上諭]  
　　二月二十七日奉 
上諭袁世凱奏參庸懦不職各員等語直隸容城縣知縣劉寅才具竭　粉飾欺朦遷安縣知縣孔憲廷暱比劣紳縱容丁役阜城縣知縣候補知縣佟之陽識見猥瑣操守平常開缺另補知縣凌洪才聽斷糊塗酿成人命候補知縣韋承鼐怠惰因循　事廢弛留直補用知縣李寳琳志氣委靡任意玩忽候補知縣金祖祺颟頇性成不知檢朿均著卽行革職肅寗縣知縣孫天運性涉疏懶馭下稍寛廣昌縣知縣陸寳善才欠開展用人不愼均著開缺叧補叧片奏順天武清縣知縣項壽　性情貪鄙惟利是圖紳民捐助學堂經費格外需索又藉禁賭爲名任意苛罰魚肉平民實屬貪墨不職著革職發往軍台効力贖罪以示懲儆餘著照所議辦理該部知道欽此 
[宫門抄]  
　　二月念七日召見軍機貴福榮肇定壽 
[論督練公所今日應辦之事]  
蘇省督練公所。其於用人一端。旣如前論所述矣。顧兵政重要。條緒多端。其中辦法之肯要。與夫任事之方針。限於尺幅。猶尚有　縷而未能盡者。爰再略陳數義。備擇採焉。 
一曰及時奮起處列强並峙之世界。苟非練軍。不能爭存。亦旣夫人知之矣以蘇省之奥區至今日而始言練兵。論者。已議其太。晩乃併此奉文照辦之事件而亦尚遲遲我行。出以濡。緩。此後。寗有寛閒歲月。聽我以從容展布乎。竊謂公所新章。旣有兵備參謀各分五科敎練設六兵監之議。（與去冬十二月中兵備處所禀兵備四科叅謀敎練各分三科微異）誠宜早日决定。以爲執行之地步。不宜仍舊濡滯致自失其時機也。不寗惟是。兵事研究所。爲造就軍人之地。建而。設之。其勢不容緩也。内而週番。外而衞兵。所以維持風化。整齊觀聽者。其勢又不容緩也。且也會議章程。如何規定。工兵用品。如何豫備種種佈置。亦均有一日難緩之勢。時乎時乎。一去不返。與其過期一辦。而勢常苦於不及。何若及時奮起。而先立於自固之地位乎。一曰分業不遷凡有作用之人。以天才學力爲要素。然天才不能事事而優也。有所長斯有所短。學力不能事事而徧也。有所習斯有所疏。故善任事者。必審度其性質之所。近。學科之所在。擇其一二。用之作事。然後可底於成。今公所新章。兵備分經理奬錄法務軍務醫務五科。參謀分軍政測量編譯戰史路政五科。敎練分步兵騎兵砲兵工兵輜重要塞六兵監。分科細密。頭緒繁多。雖曾受軍人敎育者。恐亦未能網羅而兼綜之也。故夫爲督辦者宜。相度其學業之所向。授以相當之職務。使之分執事權。發抒素學。他日必有人焉萃其聰明才力以專向於一科。而能表見於世者。分功愈密。則成事愈多。此記者可斷言者也。非然者。依廻遷就。其於作事權限。無所分明。以此而望新蘇軍之成立也。難哉難哉。 
一曰同事恊助恊助有積極消極二義。積極的恊助。以互相扶掖爲。用消極的恊助。以不相妨礙爲界。知此理也。可與語辦事矣。前日公所中職員齟齬。學生致有去志。論者謂新舊過渡。衝突之事。亦爲意中所必有。然試思今日之立公。所。練新軍者。非含有對外爭存之意乎。内則自競。其對外之力何自而强。相仇不已。適足爲敵國之。利。而新舊两派究皆何利焉。故今日辦事。欲合上下之全力。共爭自存。則莫如互相協助。爲官塲者。宜去其訑訑之舊習。得信用於社會。此時人人挾一改良進步之心。渴望當道。當道正可利用其所學。使之自效。此對于在上者言之也。爲學生者。如欲濡迹救時。必須善藏鋒穎。使當道信任不疑。漸次得手。而後有成事之希望。勿爭意氣。勿爭名譽。苟使於事有益。則雖忍辱負重亦必有能達目的之一日。此對于在下者言之也。吾爲此言。非騎牆兩可。爲上下强作調人也。實見夫相仇者之無良好結果也嗚呼。有明。末葉。朝訌未。己敵騎渡河。更事者何不。引爲炯。戒乎 
吾愛吾國。故拳拳於軍政。吾尤愛吾蘇。故不厭喋喋於吾蘇之軍政。歲月易往。時不我與。亦不自覺其言之激切也。 
[本館接到王丹揆商丞奏請早行立憲專電二十七日午刻到]  
　　北京專電云商部右丞王丹揆丞堂入都後卽蒙召見皇太后垂詢粤漢鐵路官紳衝突事丞堂對以現己和衷共濟總期顧全大局復奏此次衝突均由官紳意見不投若果如各國實行立憲卽不患有此事因奏請太后早行立憲慈意甚以爲然（同） 
[本館接到香港九龍核减税則須俟英政府訓條專電二十七日酉刻到]  
北京專電云香港九龍税則素來苛重該處商人禀請核减外務部當卽札飭赫總税司重加釐訂現由赫税司照覆外部以此項税則須咨行港督轉報英國政府是否准行俟奉到該政府訓條方可酌核（同） 
[會議南昌敎案北京]  
　　聞外務部人云近日各堂憲會議南昌敎案法使擬請先撤贛撫然後互議賠欵各堂以此事緣起禍由敎士且全案未結尚未分定曲直未便准如所請必須由該省大吏訊明確情據理核辦（閏） 
[南昌敎案彙誌九江]  
　　辦理江西敎案之天津道梁敦彦抵贛己誌前報茲將所帶隨員銜名錄下候補府匯謙卽用縣邵孔亮候補縣錢國驤江西候補縣宗鶴年法國參贊端貴所帶文案係趙賡雲一人○贛撫胡中丞前委候補道李少薇觀察譯員周泰　赴　　英法領事會而辦法并理接梁觀察現已返省○鄂督張宫保對於南昌敎案深爲系念特委候補縣洪雨亭來贛確查不 
 
 

Page 3

 
 
日卽須返鄂（於） 
[両宫垂詢俄約及南昌敎案京師]  
　　十八日兩宫召見軍機後密傳慶邸瞿鴻禨唐紹儀入見又復垂詢俄約允駁各欵並諭南昌敎案務領據理力爭免致人心浮動惟所議異常密秘（上） 
[中俄定約有望京師]  
　　據外務部人云中俄議約之事前因唐侍郎與俄公使互相爭執頗費磋商近日迭次開議緊要條欵已有簽准者每會亦甚和平定約之期當不遠矣（伯） 
[德使請防川閩兩省仇敎之風傳]  
　　二十六日北京電云駐京德國公使警告外務部謂四川福建兩省近有仇敎之風說中國應設法防範否則各國皆將以此爲口實而德國所創撤退戌兵之議亦因此未能實行矣譯字林報 
[英使不允廢蘇杭甬鐵路合同]  
　　二十六日北京電云浙撫張中丞曾照會駐杭領事提及蘇杭甬草約堅持作廢駐京英使不以爲然竭力辯護謂前項合同不能作廢譯字林報 
[西報述湖州敎士購地轕轇案]  
　　字林報云浙江湖州紳民不服駐杭美領事所定敎士購地案之判詞特開大會聚議抵抗 
[駐杭美領事審判復控佔地案讞詞杭州]  
駐杭美領事審判湖州購地糾葛一案已迭紀本報日前定斷其讞詞略謂湖州華紳公控敎士韓明德佔地一案察核兩造各供詞在一千九百另二年浸理會代表人卽被告接洽湖州地方官欵在湖州城内某處購地一方湖州府縣謂此地係湖屬紳士建造學堂之用旣欲買地有城内海島地方可以聽便購取湖州府并派某某紳士帮同敎士至業主處商買該處縣令亦有告示明文知照各業戶嗣由敎會中代表人尋得荒地一大區並無業主卽向縣署價買當時亦無紳士出場向縣主理說縣主又出示曉諭云此海島地已售與敎會以後被告將契紙送衙門掛號蓋印至五月後蓋好印信發給執業不意起建墻垣之後原告忽行糾葛謂地皮内有一方係尊經閣之地然未指出實在憑據雖原告以指刻有蓮花之石碑此係佛敎中裝式並非尊經閣古蹟尊經閣之地定在别處被告可以指出實在憑據尊經閣並未圍入省中大憲曾有律據並銀二千兩以一千两貼還被告要照合同辦理一千兩送與敎會作爲善舉並非原告之銀况被告亦未收到此欵原告豈能控追照華美約章浸理會與别敎會相同均可置買地産或永遠租地今被告旣買此地並執有印據别人豈可再行糾葛所以原告禀詞碍難照准飭卽將案註銷一切堂費應歸原告認償被告所請着令華人賠貼銀五千兩亦未便予准本公堂未便判斷華人賠償聽並華官判斷可也（顚） 
[詳紀鎭海閙敎原因寗波]  
　　鎭海縣小港地方敎案己誌前報茲悉閙事原因係本月二十一日鄉間迎神賽會有某甲向耶穌敎民某乙捐寫會資乙以敎中向不出是項捐資堅執不允因之互相齟齬越日甲乃糾集多人擁至乙所開紙店内滋擾將店中什物搗毁一空乙奔訴堂中司鐸甲亦率衆尾隨至堂又復口角大肆吵鬧旋將堂中什物擊毁當由司鐸馳告縣主翁大令立卽親率差役多名馳往彈壓衆始解散該敎海洋敎士已馳赴該處辦理是事并傳聞是案業由翁令賠洋一千元了結未知確否（易） 
[景德鎭窰戶因爭執洋價停工禀批九江]  
日前饒州府弼良上贛撫禀畧云據糧幇磁商晋豫豐等禀稱伊幇結給茭草工資以洋作錢向有定價詎工頭熊禮一等不憑向章恃衆要挾控經該縣集訊遽將伊幇商人發押以致工人愈形得志現在一律停工云云卑府查核所禀均係一面之詞究竟如何情節固未據該縣禀陳而起釁時尚在王照磨洪達代理任内該照磨回郡已久亦未據面述梗概惟該工頭不候縣斷動輙停工實屬膽玩除批該商人等務須照常貿易并就近札飭王照磨將起釁情由具覆察核外因思景德鎭五方雜處一經停工游手日多若不速爲了結必致滋生事端現經卑府委員星夜馳往會縣查辦勒令先行開工一面傳集両造秉公訊斷旋奉批云該照磨身任地方似此挾衆把持敗壞市面案情并不带爲了結又不據實禀聞殊屬荒謬除行藩臬両司訊將該照磨撤任外仰即轉飭委員會同現任浮梁縣徐令趕緊傳訊實情秉公核斷速令開工仍將訊辦情形隨時禀核（本） 
[鄂省卽行公債票述聞武昌]  
　　北洋舉行公債票成效卓著鄂督張香帥久欲仿行日前聞官場中人云鄂督現擬籌一百萬分作十萬股惟尚未籌有善後信用諸法惟其事則意在必行云（世） 
[咨催伯都訥開埠地圖京師]  
　　日昨外務部咨行黑龍江將軍略謂前經奏准伯都訥城開闢商埠原屬振興商務保固利權自應速爲開辦請將該埠地勢詳細繪圖並將開埠辦法一併聲覆到部以憑查核（訓） 
[修建馬路移闢市塲京師]  
　　去歲工巡局奏准將内外城通衢一律改修馬路久誌本報日前巡警部堂憲諭飭路工局委員王一安大令將宣武門内西四牌樓迤南至西單牌樓一帶查明各項生意棚攤概行拆毁以免碍路所有各行買賣現己擬將灰廠及西四牌樓迤西空闊之地開闢市塲俟修建房屋告竣後飭令盡數遷入藉以振興商業（以） 
[貴胄學堂聘定國文敎習京師]  
　　日前政府面奉諭旨飭催貴胄學堂從速開辦故現擬三月望間開學國文敎習昨經該堂總理馮國璋聘定前順天中學堂敎習錢仲先君充當日内當可簽定合同（存） 
[偵探學堂已派委籌辦京師]  
　　日昨練兵處王大臣會議整頓各省水陸各軍辦法並又議定於練兵經費項下提欵添設偵探學堂聘請洋員爲敎習俟卒業後分别撥入巡警部及各軍營差遣委用聞己派候補道張某妥議一切（甘） 
 
 

Page 4

 
 
[議飭各部院添設仕學館京師]  
　　昨日政務處議飭各部院衙門均在本署内添設仕學館一區諭令各司員嫻習應辦公事並研究西學政治外交等事以廣造就（上） 
[整頓中書科斃端京師]  
　　中書科承辦敕書誥軸入款頗鉅常年捐封者固衆若遇鉅典覃恩請封亦復不少因之流弊日深十八日各相國會議剔除中書科弊端謂已飭掌科學士詳細查明該科　案嗣後卽將所辦誥軸各欵一併化私爲公刻正妥議辦法不日卽當入奏（以） 
[贛撫札知電覆鎗砲價銀事九江]  
　　日前贛撫札司局文略云照得光緒三十一年十二月十五日准戶部電開夏前撫購買鎗砲價銀聞係提用賑捐餘欵似尚與新增税項無涉仍望飭查電復等因到本部院准此除以寒電敬悉提欵准免紳民同感江西税釐項下近年需用甚鉅皆在閒雜各欵通融挪墊至鎗砲價值并未指動賑捐承訽謹以電復外合行札知仰該局等卽便查照（治） 
[商部奏陜甘紳士籌築陜甘兩省鐵路並請派員總理摺]  
奏爲陜甘紳士籌築陜甘兩省鐵路並請派員總理會同本省督撫商辦以濟要王仰祈聖鑒事竊臣部於光緒三十二年二月初五日接據陜甘兩省京官掌四川道監察御史王誠羲等呈稱關隴與新疆唇齒相依士腴礦富久爲外人垂涎欲保新疆非亟修鐵路不可聞新任伊犂將軍長庚早已籌議及此而欲修新疆鐵路非先築陜甘鐵路亦不能一氣貫通使萬里坦行無滯况汴洛鐵路不日成功勢將由洛陽修至潼關而同蒲路線將來亦必與陜境連軌陜甘若不急圖修築非獨全省商業莫由振興竊恐坐失先機或貽後患誠羲等有鑒於此爰於去歲秋冬間邀集同鄉京官會議两省合辦先由潼關修至西安然後陸續擴充再由西安修至蘭州逐段興築至於西北則由固原以達寗夏西南則由漢中以接四川皆須先定規模權其緩急徐圖開拓惟兩省路工道長費鉅非籌畫詳盡策出萬全不能有濟正在擬議辦法公舉大員總理路政間適接陜省撫臣曹鴻勛來信謀修西撞鐵路當卽復函力表同情旋據該撫奏明在案並請由部轉飭陜西同鄉京官等仿照江西浙江成例公舉有守有爲之紳士會辦路務等因伏思撫臣自蒞陜疆礦務學堂一切新政莫不加意整頓此次籌修陜路先其所急力肩重任尤徵器識宏遠但誠羲等陜甘合辦原係全局統籌而撫臣先築西潼尤爲始基扼要議似兩歧事實一貫誠羲等公同商酌擬照該撫原奏公舉内閣學士兼　部侍郎銜李聨芳爲籌修陜甘鐵路總理所有用人招股勘路購地聘匠興修諸事均會同陜甘督臣詳愼商榷竭力籌辦並隨時呈請商部核奪查李紳聨芳守正才長輿論翕服其平日慮事精審周詳必能和衷共濟並查有兩省在籍紳士三品銜前戶部湖廣司員外郎晏安瀾前翰林院編修張林　前吏部考功司郎中劉華員外郎銜候補主事劉光祖均講求時務辦事認眞並請派充恊理至詳細章程誠羲等亦擬定大畧應俟命下再由該總理會同督撫體察本省情形詳密删訂再行呈明立案誠羲爲維持大局起見理合呈懇代奏再李紳聨芳旣經同鄉公舉自應回陜會同督撫籌商一切惟係屬實缺人員並請奏懇天恩毋庸開去底缺以資策勵合併呈明等語並據工部右侍即劉永亨都察院左副都御史伊克坦函同前因並請照該紳等原呈核准代奏等情臣等伏查陜甘兩省爲西北大陸誠能修築鐵路使轉輸便捷於商務政權均有裨益前經陜西撫世曹鴻勛奏請築修潼關鐵路並請飭下商部知道欽此今該侍郎劉水亨等旣御史王誠羲等通籌合計爲陜甘兩省會辦之舉將來西至新疆北達寗夏南接川漢譬諸棋局先布遠勢亦係全局在胸之策而仍以西撞爲入手之基核與該撫所請大致相符應准先行立案所舉内閣學士兼禮部侍郎銜李聨芳總理兩省鐵路事宜並請將在籍紳士三品銜前戶部員外郎晏安漾翰林院編修張林焱前吏部郎中劉華員外郎銜刑部候補主事劉光祖等派充恊理旣據合詞呈請衆議僉同足徵該紳等顧念梓桑有裨大局合無仰懇天恩照擬派充以重責任惟此項鐵路綿亘陜甘両省路線旣長工費尤巨必需官紳聨爲一氣合力經營方克逐漸收效陜甘總督升允辦事向來認眞陜西巡撫曹鴻勛旣經創議於前亦必能成功於後應請飭下該督撫會商該紳等堅持定見將籌欵度地各事宜通盤籌畵次第措施毋得徒託空言致稽要政至李聨芳係實任二品大員該紳等所請免開底缺之處出自聖裁臣等未敢擅擬恭候命下卽由臣部轉飭妥擬詳細章程咨報核奪再行奏明辦理所有陜甘紳士籌築兩省鐵路並請派員總理緣由恭摺具陳伏乞皇太后皇上聖鑒訓示謹奏（友） 
[俄國預籌新政]  
　　二十六日倫敦路透電云俄國國會已於昨日預行選舉頗爲穩愜 
[美政府注意斐律賓士人之殘暴]  
　　二十六日倫敦路透電云華盛頓政府以美提督所報斐律賓羣島士人殘殺婦孩情形有爲一已解脱責任之意 
[英藩回國行程]  
　　二十六日倫敦路透電云英國惠爾斯親王已由開勒起程前往埃及譯字林報 
[摩洛哥會議事]  
　　字林報接二十六日倫敦路透電云愛而其西亞斯會議仍無動靜德法會議員彼此相持不稍退讓文匯報云愛耳其西亞斯會議除奥國會議員所擬警察條件外尚有　項和平結局之辦法某半官報警告法國應與各國會同商辦 
[俄國叛官受戮]  
　　俄國斯克耳中將前曾與聞黑海兵變之謀現己枪枪斃 
[法國遠東艦隊行程]  
　　二十七日香港電云今日有法國遠東艦隊一部分駛抵此間共計　甲巡洋艦两艘皆載重九千三百六十七墩又驅逐艦六艘歸海軍提督李揩君　帶法艦此來因前者英國艦隊曾至西貢游歷特爲此以答之此間海軍部已安排　待法艦將校士卒 
[駐英日使回國]  
　　二十七日倫敦電云駐英日使林公使起程回國時頗動英人之感情其往車站相送者有伯爵克林吞君爲外部大臣愛華德格雷君之代表又有蘭恩斯唐侯爵等各名人　極一時之盛 
[俄國亂黨行劫]  
　　俄國莫斯科舊京中部有軍裝者二十人於銀行辦事之　　地　入威嚇　事人不令聲張搶刦虞比票洋八十五萬元而逸譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[覲見公使夫人日期紀聞北京]  
　　頃聞兩宫擬定於二月廿八日（即西三月二十二號○覲見駐京各國公使夫人及參隨各員之夫人（閏） 
[宦妾殉節蘇州]  
　　五品銜通判用江蘇候補按經歷孫毓棻庽居齊門内蕭家巷二月二十日因病逝世其妾王氏不甚哀慟帮同料理喪務不意二十三日　半時竟潛吞生烟殉節因遂於二十六日以雙棺同時並殮噫其志苦其節烈我知吳中人士必當爲之旌表以慰貞魂也（且） 
[要塞軍改編巡防隊鎭江]  
　　駐鎭常備六標要塞軍第一第二第三各營現奉江督札飭均改編南洋巡防第八隊駐紥鎭江所有一二三營管帶一併裁撤並遴委恊戎袁熙龍接統恊戎遂於二月二十四日接差（再） 
[巡警文員改着操衣揚州]  
　　揚州巡警營現經運司添委沈經歷永清等文員四人爲該營幫查須逐日督率巡士上街梭巡並面諭一律均掛刀着短後操衣方爲合格二十二日沈出巡時已更易冠服不復翎頂輝煌矣（亡） 
[蘇省高等學堂客籍案揭曉蘇州]  
　　（正取二十名）吳雲鵬法文算學胡德麟英文俞訓忠法文俞鍾鑒算學孫忠亮張根葉純厚算學郭則瀚薛元燕鄭世熙郭則濬龐中規英文陳鵬翔算學莫賚英算劉本彝夏租培傅元善夏慶銜徐熙齡英算童有藩（咨送兩名）濮奚珪朱運啓（備取拾名）許德亭吳天培郭則洵陳淮光陳鵬翮夏慶台戴坤劉中和羅曜鍾期荃所有正取客籍各生務于本月三十日親自來堂面塡志願書及保證書並繳保證銀五元至學膳費自入堂之月起每月共計十七元五角須各遵照特示（謂） 
[越郡學界之新調查紹興]  
　　越郡學界近頗發達除官立之府中學堂山會兩縣二高等小學外餘如民立禀准各校現已開課者調查列後東湖通藝學堂同仁學堂孫端肇基學堂又新學堂道墟偁陽學堂斗門存存學堂東關毓菁學堂峽山雙山學堂西郭門麟趾學堂大通學堂辨志學堂孫端竟成商業學堂袍瀆敬敷學堂山後小學堂安城務義學堂張漊曙光學堂東浦熱誠學堂明道女學堂紹興女工傳習所餘如禀准立案尚未開辦之鑑湖學堂等約逾十所（桐） 
[崇文敎習與經理衡突松江]  
　　崇眞蒙學堂讓校舍於懷新高等小學後卽歸併崇文改爲兩等學堂初由余君仲皋經畫一切旣而余君就聘赴滬當道卽照會楊君鳳章曁何蔡趙三君分科認定輪流敎授經理楊蔭安孝廉素不理於衆口前日復將課程任意改竄衆乃大譁楊何趙三君先後辭退振德學堂聞之立往聘楊而學生中亦間有去此適彼者不知將何以善其後也（歌） 
[仕學院法律課程改章武昌]  
　　仕學院向有法律一門敎員爲日人島村孝三郎近日監督俞廉三中丞以外國法律雖當叅考然尚可稍緩爰擬改課大清律例聞己商准鄂督照辦矣（公） 
[寗府出示禁革門丁寗波]  
　　寗府喻太守自奉浙撫札飭禁革門丁改用佐雜幕友後將府署所有收發等事旣責成原辦硃墨各幕友兼理卽各衙門惡習如傳呈期呈及請給示諭等小費一律嚴行禁除如有禀控指冒收發幕友索取分文者立卽澈究現已出示矣（具） 
[府縣延用承啓官紹興]  
　　越郡府縣近奉憲札飭裁門簽家丁以杜攬權納賄玩公諸弊限文到後旬日禀復故已故各門丁開除改延分紹差遣之佐雜人員爲承啓官官優給月薪以清吏治（早） 
[閩中官事]  
　　福防廳吕文起司馬己禀准給咨赴引所遺防篆上憲委張仲華司馬文治接署定於下月初六日接鈐○閩縣裴鑑臣大令現奉調署浦城縣篆所遺閩篆委舒少卿司馬署理（直） 
[揚府爲堂董代求結案揚州]  
　　全節堂兼管嫗棲所董事陳賛卿侵吞公欵經趙都轉訪查屬實札飭任運判會同揚州府親提訊究十七日初訊該董匿帳不交暫行發押二十日覆訊該董復冒充故主事陳浩恩之子府憲因代求都轉請但予斥革追繳銀二十四両具結釋放（指） 
[押追塲官虧短交代杭州]  
　　浙江前署青村塲鹽大使李克準於交卸後虧短公欵延不解庫業奉信懷民都轉照例詳請參革李仍觀望如前因於二十一日發交仁和縣龔令收押嚴行勒限措繳違須查抄監追（陳） 
[鎭道札屬清查寺産鎭江]  
　　新署常鎭道陶築林觀察刻因欵項難籌不得不清查廟産聞已札行各屬清查禀覆註明是否列入祀典産業若干以憑核奪（再） 
[派員密查私鑄鎭江]  
　　蘇省自開鑄銅元後各處奸商貪圖篝利購機私鑄經官訪拿懲究者甚夥日來江北大橋等處亦有多人開爐私鑄由省憲遴派文武員弁數人帶勇於二十三日過鎭前 
往密查以重圜政（再） 
[閩省勸辦牙帖福州]  
　　閩中青菓行魚行鐵行蟶蛤行等均已到官領帖列入官牙其費多則千金少亦須數百元期以五年爲满及期仍須換帖費亦如之此次官中又出新意無論大小行戶均須領帖議定上戶須四百餘元中下以次遞　去年十月間舒少卿司馬奉委總辦此事卽在泰寗會舘設局傳諭南台紙木各幇商著令承領各商以近年商景艱難加以厘捐重疊實屬不堪應命因赴局環求免繳帖費未知能否應允也（直） 
[米價騰貴原因紹興]  
　　越郡米糧近因春雪連綿荳麥災歉米價隨漲該業復以錢串漸長一律改用洋碼邇來上江衢嚴等處亦因糧食缺乏紛紛采辦以致越郡益形困乏連日價益騰貴現下每石需銀五元有零然尚有日漲不已之勢（條） 
[今日尚有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[催徵局捐揚州]  
　　省憲以江甘両縣令經收房捐本年春季尚未開收上年捐欵蒂欠甚鉅特札飭嚴催彙解甘泉宋令已照會徐锤兆裕赶速督催及杳追侵挪各司事分别禀縣核辦（步） 
[閩省銅元跌價福州]  
　　閩中官銀元局所鑄銅元初尚利便嗣因蒼霞洲西門外馬江先後分設三局逐日鼓鑄累萬盈千現又不准販運出口以致銅元壅而不通近日市價每枚只值八九文左右每洋一元可換銅元一百十八枚官中恐圜法有碍己出示申禁然亦不能持平也（勉） 
[茶業與箱行搆訟福州]  
　　福州和茂森等八茶行所用茶箱向由南台恒昌埕泰豐箱行承造現因不敷應用屢向催問置之不理前日各茶行束聨絡全帮五十餘家公同集貲八九千金就二塊石公記茶樓之右另開一箱行顔曰合順惟泰豐行主劉鐘麟以爲奪己之利亦集同業十餘家公議如合順行開時須向之爲難合順主人聞之己挽謝孝廉赴官禀告並請派警兵二十名在行内彈壓以免爭端（勉） 
[憊棍發覊遷善所寗波]  
　　紹帮憊棍傅阿幹包阿丙抱勿羅前經寗府會營拿獲刻下喻太守以該憊棍等無惡不作犯案累累札飭鄞縣將傅等發覊遷善公所以示懲儆（易） 
[直督奏起撈海天兵輪砲位子彈器械情形摺]  
　　太子少保北洋大臣直隸總督臣袁世凱跪奏爲陳明起撈海天兵輪砲位子彈器械並與撈船公司議結情形恭摺仰祈聖鑒事竊照海天兵輪於前年三月曞在長江口外丁小地方遇霧觸礁經臣具摺奏報並聲明擬僱丹國撈船公司携帶撈船器具來華起撈如果全船出險照該船未遇險時公估船械尚值銀一百五十萬兩之數約按三分之一給予工費銀四十七萬五千两儻船身仍不能出險祇能起撈器械鍋爐等件或發售或公估所值價銀若干應給該公司一半並另給裝運器具來華費用銀一萬二千五百兩飭與該公司訂立合同分執存案旋奉寄諭該公司旣有如不能出險祇能撈起機器鍋爐變價一層是出險與否該公司亦無實在把握若枉費數十萬金僅能變賣機器鍋鑪殊覺不值著袁世凱悉心通籌再行覆議具奏等因欽此經臣悉心察核以機器鍋鑪等件所值尚多該船如不能出險則不能復給予撈費僅將機器鍋鑪等項變價分給一半我仍可得一半較之盡付洪流一無所得者究屬有益等情奏奉硃批著照所請欽此欽遵轉行遵照辦理並飭催該公司迅速開工趕緊興辦嗣據總理南北洋海軍事宜廣東水師提督薩鎭氷稱船身入險日久屢經風濤鼓盪破壞不堪萬難出險機器鍋鑪淤泥堆積起撈尤非易易竭年餘之力在巨浸之中陸續撈起砲位子彈器械艙而配件等項估計值銀十二萬一千八百餘两前據該公司禀稱有人願出重價十二萬两如准出售公司可得半價六萬两嗣復據該公司堅稱因撈該船折虧巨萬現在船身旣不能出險願將撈起之事作罷由中國給以　價十二萬一半之數等情復經飭派洋員巴斯與該公司再四磋商給銀五萬四千两除將起撈艙而銅鐵配件抵銀七千兩撥歸該公司自行變價外再找給銀四萬七千两此外復按照合同給予裝運撈船器具來回費用銀一萬二千五百两一併付給清欵所有起撈各件即由中國自行出售該公司不復干預議結完案至海軍員弁自行撈出砲械軍火魚雷舢板等欵爲數甚多估計值銀二十三萬七千七百餘两一併飭令修飭備用至此欵係由海防經費項下開支將來即列入海防經費案内造報據地理南北洋海軍事宜提督薩鎭氷呈請具奏前來除分咨戶兵工三部查照外所有起撈海天兵輪礮位子彈等件並與撈船公司議結情形理合恭摺具奏伏乞皇太后皇上聖鑒訓示謹奏奉硃批該部知道欽此 
[滬城官事]  
　　綢捐南卡委員魏明府允濟昨由蘇省公畢返申午後詣道禀知銷假○青浦縣田大令寳榮因公到申泊觀音閣碼頭昨己公畢到道禀知四縣（事） 
[譯法韓門敎士致華商公會函]  
　　華商公會總董吳先生閣下午日各捐戶聚議貴會設立之事鄙人聞之至以爲悵然租界上等人深以貴會設立爲然者亦復不少因知貴會必能出力使諸事盡善盡美且能幇助治安尤爲可敬此後切盼貴董及各會館董事仍當初宗旨而行弗因此次被議遽存諉卸之見尊處如有所見但與宗旨不背儘可與工部局及大衆直接商辦以徵貴會足利公益成效一睹物議自息想諸君子當必以爲然也法韓門謹啓西三月十四日（外） 
[借台演放快砲續志]  
　　本埠信成洋行借製造局砲台演放快砲己志前報茲悉該砲由外洋運來純鋼製成並非銅質每分鐘能出子五百枚施放之時異常靈捷砲上機件均可拆卸洵爲近今傑出之品是日製造局總辦魏觀察及滬上官紳之往閱者甚爲稱賞惟薩軍門則因公赴寗是以未往（宜） 
[查勘護塘紀聞]  
　　昨報紀縣尊汪大令會同河工董事朱君赴寳邑交界丈勘護塘一節茲悉大令前日往勘之時適因天雨故未細丈祇於塘邊略爲察勘旋卽返滬聞俟天晴尚當再往云（事） 
[總工程局添招巡士]  
　　滬南總工程局總董近因各巡士不敷辦公且將推廣至廿三七鋪地方是以禀請新道瑞觀察添招巡士一百名備取二十名俟招齊後先赴求志書院警察學堂習學一切然後酌量錄用投充者三月初七爲止昨已出示招募矣（尺） 
[派差查禁香會]  
　　上海縣汪大令因西鄉龍華寺住持僧有私設香會引誘婦女燒香哄動流氓擾事情事故除循例諭禁外並逐日派差前往查禁（嚴） 
[盜刦押鋪]  
　　閘北美華里口糖果店隔壁之某押鋪於前夜三點半鐘被匪用石撞門入内刦去洋數十元並衣物等遺下巨石一塊而去昨日投報捕房請緝捕頭准卽飭探查勘（似） 
[環陳並非縱火]  
　　美租界篷路振大米店本月二十晩失火捕房以跡有可疑將店主宋訪泉解送公廨訊究在案己記前報昨日捕房解請覆訊衆鄰環具公禀稱宋並非縱火襄讞孫耳三明府會同英副領事升座先訊司帳朱沛生供店中共有六人起火時小的在帳檯寫字驚聞樓上失愼趕急搬取帳箱出外不知如何起火公信保險行洋人聲稱該米店保險銀二千五百兩上年正月十三號由掮客攬來老沙遜洋人供上年八月十八號起保銀一千五百兩怡和洋人供上年十月十六號起加保銀一千兩公信洋人又稱該店如向别家加保例須先向前保之家說明查宋當時並未通知不無情節可疑之處詰之宋妾莊氏供住在該店樓上三年二十晩同家主出外觀劇如何失火實不知情所有稻柴本在空房堆積因欲裝修搬移樓上是實宋所延之赫律師將各保險單騐畢辯稱宋於八點鐘往戲園火於九點鐘始起此火斷非宋縱况宋係松江府 
 
 

Page 18

 
 
廩生斷不作此爲非之事故鄰人於失火後並不饒舌今日並呈公禀聲訴求察訊至此鐘逾十下中西官因訂禮拜五再訊（力） 
[俄兵拒捕]  
　　昨有甲乙二俄兵至美租界篷路十四號西酒店滋閙並擊毁門窻二百三十六號印捕向拘該俄兵非惟不服反敢抱捕印捕急鳴警叫始由四百三十九號捕幫同拘獲送入捕房奉飭押候送俄領事署訊辦（似） 
[上控案移縣質訊]  
　　張竹亭去年在公共公廨控李阿弟不還欠洋由關司馬斷李還洋二百元詎李不服赴座上控牽涉廨差金泉由府尊戚太守札飭上海縣訊明詳覆己紀前報茲悉昨日司馬備齊文牘即交廨差金泉帶同張竹亭投縣質訊（力） 
[打胎斃命案移縣]  
　　王桃桃卽王四奎投公共公廨控南京人馬有培姦佔伊母以致打胎斃命一案昨由捕房將馬等解廨請訊襄讞孫明府以案關人命商之英副領事判押候移送上海縣歸案訊辦見証徐陸氏准原告帶去自行投質（力） 
[上海縣案]  
　　塘灣鎭鄉人王鑑金控被遠族王關桃拔去壻女一案前晩奉汪大令復訊鑑金供無子女撫朱建芳之三歲姪女爲女捾巳及笄去冬招贅錢路云以壻作子王關桃欲將第五子　嗣不遂率共五子將壻女拔去藏匿由小的控告提訊始幸釋回求辦錢路云供十月初十成親之後關桃父子黑夜拔至不識地方關閉屋内至十二月十八夜送至荒僻之處翌日問信回至胞兄家内是實朱建芳供姪女於三歲時　與鑑堂去歲贅錢爲壻先曾通知質之王關桃供詞遊移大令喝貴求免判姑交保具不再掗嗣結斥退王鑑金准贅錢路云爲子完案詎有王鑑掌之胞兄鑑根曾得關桃賄賂意圖扛幇忽在堂下吵鬧大令傳至案前喝責鑑根再三苦求因判掌頰五十下寛釋○又訊陳福生控周小毛周賴氏掘坟一案小毛供係叔母賴氏掘遷賴氏供該地係小毛售於婦人該坟認是祖棺遷往漕河涇埋葬大令判賴氏將棺遷回原處妥葬具結存案○周阿三控嚴長桂行兇毆傷亦奉訊問周供在地保沈春山處爲包車夫被嚴打傷求究嚴供因沈盜賣小的田地故往理論沈知情虚命伊車夫揑傷妄控大令以周受囑誣控斥不准理○竊賊小寗波犯案訊押刻因患病大令訊驗屬實判責一百板驅逐出境（嚴） 
[總工程局紀案]  
　　總工程局駐防所九十八號巡士蔡鴻山在小九華對門引誘單姓閨女捲逃向局朦稱有事請假五天不料被該女之祖母查悉昨日投局禀控總董查得蔡係某水菓行作保卽提該行夥林慶夫到局由正裁判官孫耳山明府訊問林供係姚文田托爲轉保明府勒限五日交蔡究辦○松江祥盛義水菓行王菊亭欠上海梁東昇等各水菓行貨洋一千餘元來申面商緩歸不允扭局具控亦由明府訊究梁等各原告共有八戶投請嚴追王供店巳倒閉求請寛限料理明府判限七天先繳一半餘欠按月拔付收押措繳○新馬路毛家弄口徐源興樹行屢將木植堆放門外違章昨日飭提店主到局明府判罰洋廿元充公○划船戶王繼福因與同業戴東源高三和爭奪生意扭毆致王額角受傷由巡士拘局請訊明府喝將戴高戒責王反代爲求免明府諭戴出外延醫爲王敷治各人叩謝面退○無錫網船戶沈寶弟與同業楊連生楊興全沈永發等爭奪主意起釁互毆被巡士查見解局孫明府以俱有不合判各責手心一百下逐出（尺） 
[公共公廨晩堂案]  
　　嚴懋　控陳竹全不遵行規求提究儆等情前晩奉孫耳山明府提訊嚴供陳開水木作塲抗不入行有意紊　規條請究訊之陳惟求恩斷明府判限二十天内入行如違提究○姚仁法控姚阿春姚阿狗霸産行兇亦奉提訊姚供本係張姓因岳母姚氏將女許配爲妻改從妻姓詎料姚氏故後被阿春同子將小的逐出並將家産吞共約二千金求追訊之阿春供所有憑據均在壻處胡芳榮供在法捕房繙繹願將各據交案明府判阿春押限胡將憑據交出再行復斷（當） 
[英美公廨早堂案]  
　　過犯楊友生計阿福夏長法挖竊萬成祥等家衣服銅元及華太洋行絨毯皮鞋各物由探解究襄讞孫明府商之英副領事以情罪較重判押候禀請道憲示奪○徐如鈿去年十一月乘楊德記家搬塲之隙竊取值洋六千元之首飾匣一只逃避嘉興上虞縣原籍經楊控請關司馬飭差關提來滬昨日解究楊供訴被竊情由並稱除由信局寄還合同等據各物外尚少大小眞珠及金子四十两求追質之徐供誤受謝吉生之唆被謝取去贓洋三百餘元明府判押候禀請道憲核辦○龍飛馬夫王龍生違章抛工並吞沒各馬夫工洋經洋東查悉控究昨日解案請訊原告洋人聲訴各馬夫停工索加工洋並在茶館内議稱如不允許卽須毆打商人故用德津風知照新閘捕房派探等來彈壓今查王尚有吞沒各馬夫工資情事請究質之張阿松供被王欠工洋二十天阿福供被吞工洋十六天帳房莫奚堂供所有工資均給馬夫頭王榮生轉發有帳可查提訊王供各人工洋願爲補給中西官判從寛發押捕房一月○王阿利　洋人洋布前訊不認押查在案昨日復訊明府判押捕房兩月○捕解竊工部局路燈之葛紀生請訊中西官判押十天○侍者任阿銀鮑阿順徐阿交因向通和洋行洋人行兇控請提究奉訊交保在案昨又復訊明府判各罰洋五元充公○曹富卿卽雲衢向惡鴇曾張氏勒索醫資一案迭詳本報昨日復訊判曹押捕房一月惡鴇曾張氏不應虐妓交官媒押两月完案○薛阿聚控流氓蔣雙林唐張氏串妻易氏逃走請究張氏供不知易氏下落明府以原告現赴杭州判氏交保候訊○劉崔氏携女陳劉氏捲逃經其壻控請提案明府判過堂候傳原告到案訊奪○陳振記控王瑞泰欠銀昨日提案明府亦判過堂質訊○過犯趙雨竊吳陶氏等家衣服又陳林春竊王吳氏皮衣均由捕房解究判各押捕房六禮拜（當） 
[法租界公堂案]  
　　前曾犯竊之張堂全前夜有流氓蔣阿生陳紀生王進發吳阿榮四人冐允包探索費不遂意欲行兇由鄰居喊捕緝獲解訊陳大令訊得蔣等目無紀判蔣吳二人各押一月陳王各押十天○何春泉在八仙橋馬立師洋行左近被流氓义住咽喉剥去馬褂並搶去銀表一只金戒二只報捕請緝由探獲到王順生李阿林張富根吳耀泉四人小刺刀一把追究原贓少去金戒一只由該流氓寄存施煥中家一併吊案請辦大令判贓交失主領回施從寛免責王等各押捕房一年○電報局小工頭龔鎭梅在小東門外戲館街被流氓拆梢衣服銀洋由探拘獲陸銀榮陳阿四二人抄出當票解案請訊陳大令判各押十天○捕房逃犯潘仲卿被探緝獲解訊陳大令以該犯屢次逃逸判候禀明道憲嚴辦○　棺賊王阿榮匿跡法界由南匯縣地保陸蓮甫投報捕房拘獲解訊陸保投請解回南邑歸案究辦大令畧詰之下判王還押諭令該地保禀縣備文來滬以便解辦○陳尚林扭控卡阿榮蘇東蘭在八仙橋五江路行兇拆梢毆傷其弟並自已頭面彼時同黨共六七人喊捕拘獲二人求究質之卞供陳因賭錢與别人滋擾大令判押候查明再核（臨） 
[美租界捕房事]  
　　某西人乘醉至百老匯路胡閙由印捕拘獲押候醒釋○洗海卿報稱在漢璧禮路開設客棧前晩有一粤人至棧投宿翌日未起撫視已死請核捕頭當卽飭探協保查明棺殮○徐長法報稱被世泰煤棧某馬夫欠去工資屢索無着請究奉飭自赴公廨控告○粤婦歐楊氏報稱住北河南路前日有一西裝華人來家强欲將女兒爲妾不允被擾請究奉飭如彼再來鳴捕拘究○瞿阿二竊怡和碼頭某輪船上油衣至天潼路某押鋪求質由探顧福其拘押候辦（似） 
來函 
[振武宗社書記員報告]  
　　南京張儉齋函云鄙人誤染雅片業巳有年骨瘦如柴迎風欲倒幸遇李君鐸勸導並言鄙人年力正强理宜速戒敬　之餘茲願立誓不吸○海門沈雲圃函云貴社以鵝郎草惠賜有志戒烟之人仰見大君子婆心濟世造福同胞晩痛恨沈疴立志戒絶並承勸導之責○杭州振武支社劉憇南汪舟夫聶理夫吳銀峰徐阜甫函云中國貧弱端由洋烟有志之上莫不心傷鄙人等久欲設會勸烟祇緣僻居山陬同志寥落不克舉行恨何如之貴社廣爲勸導洵莫大之功爲之距踊三百鄙人等在敝處願設支社上以推諸位救世之苦心下以解同胞嗜好之惡習（後畧）淮南汜水鎭孫公輔劉搏丸來書云貴社存已飢已溺之心懷救苦救難之志僕等儒林沗附期報國恩憫支那之沈淪爲烟所累挽狂瀾於旣倒無術可施自貴處創立振武宗社而後各行省風響雲從僕等欲步後塵廣爲勸戒○本邑王鼎孫沈鴻元陳竹壽陳雨亭願擔義務永矢不吸○福建龍巖州致張世名陳同春王家清等願設支社廣爲勸戒 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
逾格鴻施除咨部查核外謹附片具陳伏乞聖鑒謹奏奉硃批戶部知道欽此 
宫門抄十二月十九日内務府值日慶王等得賞書籍謝恩李紱藻等同鄉官謝恩奎順續假五日掌儀司奏二十五二十九日祭奉光殿倫貝子振貝子行禮召見軍機那中堂 
工部奏爲核覆湖北省光緒廿四年至廿六年續辦振捐案内以工代振修築堤岸閘埝等工動用銀両據單奏銷摺 
工部謹奏爲核覆湖北省光緒二十四年至二十六年續辦賑捐案内以工代賑修築堤岸閘埝等工動用銀兩據單奏銷恭摺仰祈聖鑒事竊臣部由内閣抄出湖廣總督張之洞奏湖北各州縣前因光緒二十一年水旱頻仍荒情迭見經臣會同前撫臣奏請揆欵截漕開辦賑捐勸募集欵分别修築潰口工賑兼施除京山縣唐心口堤工修築完竣業經具題報銷各在案其時各屬修築堤工修理房屋關挖塘埝挑復水冲沙壓田畝省城沿江上至金山口下至青山綿長八十里江水灌入堤内之田悉成湖蕩必須建閘築堤居民不致失業鮎魚套至塘角十二里餘舊有堤埝年久殘缺淤塌及漢口漢陽堤岸多有傾圮亦應興修以資保衞均爲以工代賑之舉計自二十四年起至二十六年三月底止共收捐輸銀五百三十四萬七千五百七十五兩二錢六釐内除上届支銷銀三十三萬七千二百六十四両六錢七分二厘六毫京山縣唐心口隄工銀二十五萬二千三百兩外此次支銷銀四百七十四萬八千三百七十九兩二錢七分二釐實存銀九千六百三十一両二錢六分一釐四毫請留爲本省水旱偏災以及堤工歲修之需據湖北布政使李岷琛總辦籌賑局司道會詳請奏前來查順直等省開辦賑捐向係開單奏報上年閩省辦理賑捐報銷亦經援案奏准免造細册有案鄂省事同一律所有籌辦工賑均係實用實銷毫無浮冒自應援案辦理以省繁文理合繕具清單恭摺具陳一摺於光緒三十一年九月二十七日奉硃批該部知道單併發欽此欽遵鈔出到部茲據該督造具清單抄錄原奏咨部核銷等因當經片查戶部去後今於十一月初一日覆稱所有動撥銀兩按單核算亦屬相符臣等查湖北各州縣連年迭受重災小民彌形艱苦先經奏准開辦賑捐並各處堤岸殘缺必須分别修補除單開撫卹貧民發給耔種農具耕牛並薪水等項銀二百五十四萬七千一百七十一兩一錢四分七釐應由戶部核銷辦理外其單開武漢黄安荆宜施三府等屬挑復塘埝修理月堤閘座等項共用銀一百六十四萬七千五百六十三両七錢三分又册開武漢黄安荆州並荆門州等屬曁鄖宜施三府屬貧民房屋被水冲塌無力修復按戶大小酌給修理房屋銀五十五萬三千六百四十四兩三錢九分五釐二共請銷銀二百二十萬零一千二百兩零八錢一分二釐五毫按單覆覈總散數目均屬相符應准開銷所有核覆湖北省續辦賑捐案内以工代賑修築堤岸閘埝等工用款據單奏銷椽由謹恭摺具陳伏乞皇太后皇上聖鑒訓示謹奏光緒三十一年十一月十七日奉旨知道了欽此 
大臣黄奏爲江西公議設立客籍學堂緣由片 
黄均隆片再推廣學堂爲今要圖茲據藩司周浩等禀稱江西向無客籍學堂在官者及幕游商旅子弟爲數甚多當科舉未停之先尚可家自相師人自爲學今科舉旣停若令回籍就學則往返維艱若復獨力延師則學科不備擬合力籌辦立一中學堂而以高等初等小學附屬其中學生額數暫難拘定所有經費就江西各省旅人及現在當差各官分投勸捐以爲開辦之資並在任各官分别認捐以爲常年經費照章酌收學資及食宿等費以補不足至畢業請奬一切學科程度及敎授管理概遵奏定章程辦理合詞籲請奏明並咨學務處立案等因前來臣維興學育才實爲盛舉江西各學堂旣無額可容客籍子弟則客籍學堂之設自不可緩且所陳辦法及籌欵情形尚屬切實不難興辦總期多一學堂卽多一育才之地相應請旨賞准施行謹會同撫臣胡廷幹將該司等公議設立客籍學堂緣由附片具陳伏乞聖鑒謹奏奉硃批學部知道欽此 
宫門抄十二月二十日前塔爾巴哈台叅贊大臣忠瑞到京請安王中堂得賞書籍專摺謝恩馮國璋謝賞副都統銜充貴胄學堂總辦恩車王續假十五日大額駙續假五日兵部奏派查齋之大臣派出芬車常山恒順額勒春松溎英信松鶴德峯召見軍機忠瑞 
新授東三省學政李奏爲敬舉敎職賢員曁績學生員懇恩奬勵摺 
新授東三省學政湖北學政奴才李家駒跪奏爲敬舉敎職賢員曁績學生員懇恩奬勵恭摺仰祈聖鑒事竊維人才出於學校學校責在師儒方今興學爲當務之急舉凡管理敎授尤在得人而理奴才恭承恩命視學此邦於各學敎官悉心考察除將庸劣不職各員另片参劾外查有内閣中書銜在任候選知縣遠安縣訓導調署武昌府敎授劉鴻烈器識閎通才勝艱鉅内閣中書銜丁憂起復前任沔陽州學正現署江夏縣訓導杜宗預經明行修殫心訓迪内閣中書銜通城縣敎諭吕承源敦品勵學士望允孚來鳳縣訓導徐毓華學識明通講求敎育該員等歷年委辦省内外各學堂咸能約束學生恪循規範宗旨純正表率端嚴敎育課勤卓著成效又鹽提舉銜丁憂施南府訓導黄澤深操守廉潔任事實心該府興辦學堂深資贊助以上敎官五員皆經理學務不可多得之才國子監典簿銜黄波附生陳毅行誼敦篤學問淹通究心敎育實事求是蘄水廩生潘步青講求實學所著算學各書於代微積諸術實能深造以上生員二人皆明體達用之士合無仰懇天恩准將劉洪烈一員俟知縣選缺後在任以直隸州候補杜宗預一員俟敎職選缺後在任以知縣候選吕承源徐毓華二員均在任以知縣候選黄澤深一員賞加四品銜陳毅賞換太常寺博士銜潘步青以敎職用以示鼓勵之處出自逾格鴻慈奴才爲激勵人才起見謹會同湖廣總督兼管湖北巡撫事臣張之洞具摺陳請伏乞皇太后皇上聖鑒訓示謹奏奉硃批著照所請該部知道欽此 
軍機大臣奕奏爲循例酌保章京懇請奬勵摺 
臣奕劻等跪奏爲循例酌保章京懇請奬勵恭摺仰祈聖鑒事查向例軍機處行走章京每届三年擇其當差尤爲勤奮者满漢各酌保數員　　旨量予鼓勵歷經遵辦在案茲查光緒二十八年保奏之後至今已逾三年臣等留心察看查照上届保舉定 
 
