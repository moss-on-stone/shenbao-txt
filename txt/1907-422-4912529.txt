# 1907 - 422 - 4912529

 

Page 1

 
 
   
 
 

Page 2

 
 
上諭 
[十一月初八日奉]  
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨醇親王載灃大學士張之洞均著加恩賞穿帶素貂褂欽此同日奉 
　　旨許寳蘅雷延壽蕭端潔楊渭黄彥鴻吕式斌江保傳秦樹忠彭士華王大亨賀寅清吳以成林純武尚秉和郭相綸沈秉乾朱邦偉楊賡元胡樹桐劉璡陳元棟胡傳燊陳德驤殷載弼林燿曾俱著記名以軍機章京補用欽此 
　　十一月初八日召見軍機溥　熙彥沈雲沛 
論說 
[述日本貨幣制度調查會事實（蒓譯）（二）（續）]  
　（三）關於勅令第一條第三項之决議關於本項。在特别委員會。固止就目下改正之必要與否。爲之議决。然在本會。則擇期其將來攺正者。并爲一要攺正之說。因反於特别委員之調查。議决爲現行幣制。必需攺正焉。雖然。其理由。其新應採用之貨幣本位。並其施行之時期方法。則亦有各異其趣者。故以其各自意見書。排列報告書中。即其以現行幣制爲不必攺正之意見。亦自省少數之意見。當併揭焉。（叅照貨幣制度調查會報告）意見之要領 
　　第一現行幣制必改正 
　　一　理由 
　　（甲）金銀價格變動。所及於我邦經濟上之利益。止爲一時一事。當不眩惑於此等利益。而圖永遠全般之利益。與多數有力而於我邦有大關係之邦國。所行幣制保其一致以完全採用鞏固之幣制。 
　　（乙）金銀價格變動。所及於我邦經濟上之影響。卽認其爲利益。然察中外之大勢應時時之變動。旣當經濟進步引起攺正幣制之機會。因應合宜。利用其間之遷變。宜恰得我邦及時之幣制。 
　　（丙）金銀價格變動。所及於我邦經濟上之影響。卽認其爲甚大之利益。然世界之大勢。有促其反對變動之傾向。故當採用思患豫防之幣制。 
　　（丁）金銀價格變動。所及於我邦經濟上之影響。即認其利之一方面爲較大。然物價之騰貴。亦認爲甚亂經濟上之秩序。故當採用本 
 
 
 

Page 3

 
 
位不患摇動之幣制。 
　　二　應採用之新貨幣本位 
　　（甲）金貨本位 
　　（子）不許無制限通用銀貨。 
　　（丑）現行一元銀貨。與金貨以一定之比例率。許其無制限通用。但不得自由鑄造。 
　　（乙複本位） 
　　（子）要各國同盟 
　　（丑）不要各國同盟 
　　（三）施行方法 
　　（甲）即首手實行之準備 
　　（乙）止需準備 
　　（丙）待時機之來 
　　第二現行幣制之不必改正 
　　理由 
　　（甲）金銀價格變動。所及於我邦經濟上之影響。認其利益頗大。故即在將來。亦可維持其現制。 
　　（乙）金銀價格變動。所及於我邦經濟上之影響。認其利益頗大。惟將來至萬國成複本位同盟之日。可加盟之。止需施此適當之準備。 
　　（丙）金銀價格變動。所及於我邦經濟上之影響。旣認其利益爲頗大。不别詳將來幣制之方針。 
　　在右之决議。以彼國幣制爲必攺革者八名。以爲不必攺革者七名。而其於應採用之新制度。則就以爲必攺者之内。六名主金本位。他二名主複本位。 
於此貨幣制度調查會。主攺革者占多數。而其中又以採用金本位之意見爲多。於是幣制攺革一節逼爲刻下之急務。然斷然施行金本位。必需巨額之金。爲之準備。正在無從著手大費躊躇之際。偶有二十七八年戰役之結果。獲多額之償金。政府乃得决定計畫。利用之爲金準備焉。　（己完） 
専電 
[電一（北京）]  
　　京中傳言大學士王文韶不日起用實因政府電促王相入京探詢江浙民情以致誤傳 
[電二（北京）]  
　　旅京浙江學界繕具公禀環請盛杏蓀宫保力拒借欵 
[電三（北京）]  
　　軍機大臣面奉諭旨電飭各省督撫嚴禁官商招集洋股辦理路礦 
　　按此似爲蘇杭甬交涉困難而發然上則日嚴禁招集洋股下則日抵拒勒借洋欵果誰是引狼入室者哉 
[電四（北京）]  
新簡美使伍廷芳准十二日請訓十八日出京 
[電五（北京）]  
　　御史李灼華羅列冤屈粤省紳士各案事實奏參岑春煊程儀洛 
[電六（北京）]  
　　兩宫面諭軍機大臣速議起用革員新章以收破格用人之實效 
[電七（北京）]  
　　皇太后擬撥帑十萬兩辦理地方自治 
[電八（蕪湖）]  
　　皖撫得外部覆電並無以浦信銅官易蘇杭甬借欵之議皖撫巳轉電蕪湖商學界釋疑 
[公電（南潯）]  
　　申報館鑒南潯除劉總理另認外巳於初六七日協同杭滬會及郡城商學代表開開初次集股五十餘萬 
[路欵要聞]  
　　蘇浙路總協理致江督蘇浙撫電蘇代表許道鼎霖 
 
 

Page 4

 
 
王編修同愈楊生廷棟浙代表係檢討廷翰今日沂江北上潛儗偕行股東非股東皆不承認張參議元濟力疾代往請賜咨外郵各部蘇路穆浙路潛等叩魚 
[上海長老會俞牧師致杭内地會任芝卿電]  
　　報 
載杭州有人開秘會破壞路事滬人以君有讓地之嫌係出尊意果確關碍敎會前途甚大恐屬謠傳請覆俞宗周庚 
[上海路股會簡章]  
　　一宗旨保全蘇路主權擔任招股爲合邑同志通信機關二會所借南市萬聚碼碼信成銀行設立事務所三會員凡本邑人或住居本邑具有左開資格之一者由本會會員介紹均得爲會員（甲）各商會會員（乙）名學會會員（内）各地方會會員（丁）各慈善會會員（戊）各鄕董各段董（巳）各學堂職員（庚）擔任蘇路招股或認亂者（　）擔任本會特别捐者四職員（甲）會董由紳學界各圑體各舉代表每圑體至少一人任主持全會事務（由會董中到推一人爲領袖）（乙招股員無定額由會員自認（會員隷於某圑體者得本圑體會董之介紹即爲本會招股員）（丙）幹事員十人内招待員二人書記員一人庶務員一人會計員一人調查員五人（由會員公推會董亦可兼任）另駐所書記一人有給職五會期（甲）會員全體大會無定期凡有重大事件臨時通告開會平日亦可通函或至事務所詢商一切（乙）會董會幹事員會每星期一次於星期六之午後五時惟書記員須於每星期三之午至事務所二小時以便各處之接洽（丙）招股員會每月一次於每月最後星期之星期前一日午後五時（與會董會幹事員會同時以便商議一切六經費本會會員無常費願任特别捐者不拘多少敬拜嘉貺 
　　附股須知一不收外國人股銀一每股五元每年交一元分五年交足（躉交者聽仍扣回十五個月五角之息）一現因大局未定交到股銀暫存信成銀行照公司章程保周年七釐息將來非轉交公司即將本利發還原附股東决不移作别四（願逕交公司者聽） 
[富紳熱心拒欵]  
　　紹興山陰陳君炳奎對于拒欵一事頗具熱心獨力認定一千股巳向中旺街錢江會館掛號作准 
[鎭海山北王氏書塾認股函]  
　　浙路公司鑒敝塾同學踓只五人而集股拒欵俱表同情爰特勉認若干股以盡國民一分子之義務云爾希即註册是盻孫益甫四十股邱琴松四十股金仁麟三十股王康伯一千股黄永樾十股共計一千一百二十股 
[天足分會勸集路股]  
　　慈豁東鄕上邵天足分會諸同志勸集浙路零股一百股推邵攸亭爲代表己至上海商辦浙路　屬集股處報告矣 
[崑山朱興泰錫箔莊致本館函]  
　　蘇杭甬鐵路各處認股均極踴躍敝莊夥友學生均係浙人各願節省勉認一股敬煩貴報轉致浙路公司登記該欵容後續繳華祝三沈品森傳鶴年各二股張良卿宋雲龍龍贊生郭源潮各一股 
[蘇路公司接各處認股函]  
　　（珠溪體育會）體育開會招股到者二三百人首由吳晉良報告宗旨次朱君余疚繪鐵路圖痛陳利害次七齡童蔡君其謹演說雍容不迫次十一齡童蔡君其心以虎狼取譬語頗激烈旣畢全塲認六百三十七股（崇明橋鎭公立小學）前月二十七日集議諰得一百股又敝校與開文初等女子小學合認二十股共一百二十股（西安府王公亮傳延福葉洛鎏沈鵬）旅陜同鄕聞路事憤甚業集一千股（清江浦師範學堂）學員學生認二千股（松江路股會）大圑鎭惠東女塾認一百廿股（蘇路協會方惟一）澱南學堂馬生等續集九百股 
緊要新聞 
[電召巨紳預備召見蘇州]  
　　本月初六日奉旨著勞乃宣湯壽潛樊恭喣郭立山繆荃孫丁仁長宋書升等七員卽日來京預備召見巳由軍機處傳電粤督暨齊蘇浙三巡撫轉飭一體欽遵矣（或） 
[札委大員分理自治諮議兩局武昌]  
　　鄂督趙次帥以自治諮議兩局係奉旨設立之事查諮議局雖設立於省會而議員應選舉於各屬現在湖北自治章程尚未編訂選舉區域無從規查被選舉資格及選舉方法又未規定一時難以飭選擬舉自治局同時設立卽將創辦一切事宜札委大員治理昨日特委北布政司李方伯北按察司梁廉訪爲該兩局總會辦候補道梅光議觀察爲兩局坐辦首府黄太守首縣楊大令爲兩局正副提調以便籌擬章程分别開辦（生） 
　　叔子日自治局乃自治地方之公　諮議局又民選議院之初基而今皆委官辦則官辦而己何有於自治獨斷而己何月於諮議也哉 
[議結南康敎案約文]  
 
 

Page 5

 
 
大美國牧師馬大英國牧師和署南康具知縣毛爲公立議約事照得南康縣屬本年八月間亂民滋事波及耶穌福音敎堂敎友寔出意料之外現在和馬牧師親至南康縣和衷商議除南康境内被燬敎堂巳在贛州先行全數議結無庸再議外所有被燬敎友南康附城内外十二家鳳岡湖貝兩堡二十二家塘江挑柴石塘油槽各堡二十三家横石井二家大路平四家損失房屋銀錢衣物秉公逐案查明分别和商共卹賞洋邊一萬三千五百零三元議結附立議約七條分存爲據彼此永無異議所議條約開列干左 
　　一查辦此案先由牧師暨地方官諭令失主據寔開報不准浮冐由紳士一秉大公勸商兩造和平了結以泯嫌隙 
　　一每案議結議結後即令兩造同具現經紳士處斷公允均各舒服從此彼此永敦和好嗣後何造再藉此案尋仇報復即請官長専辦此造多事之罪與彼造無涉切結存案以杜後釁 
　　一案經議結于立約簽字之日先于無論何項公欵暫挪墊付再由官長限令應賠之户按限繳還歸墊以期迅速 
　　一每案經議結後敎友房産損失公平議斷核寔賠償嗣後查出敎友所失物件統由官紳追繳變賣將所賣之錢抵償挪欵敎民不得過問亦不得再向滋事各犯及犯族追論致開後衅 
　　一凡此次議結各案均令兩造遵照第二條在縣出具切結在案俟各結取齊由縣開單函送堂中備查約内無庸逐案開列以省繁牘 
　　一此次各姓滋事人犯應如何懲辦抑或如何議罰聽憑地方官自行辦理均與敎堂無涉 
　　一凡交涉案件大半由民敎各存意見以致互有猜疑而起兹牧師與現任地方官均各開誠布公和商議結就案論案並不分别民敎仍由地方官剴切曉諭各紳耆嗣後凡有口角爭執無論是民是敎均遵照保甲族禁章程由牌甲堡長會同該族房長秉公排解務令化除民敎之見即控告到官亦必只論是非不分民敎持平訊斷但係好入力爲保護若有罪應辦者均照中國律例一體辦理官紳與奉敎未奉敎百姓心中均無民敎之分自能永遠和好不再滋事西歷一千九百零七年十一月光緒三十三年十月 
[京師近信]  
　　憲政編查館現擬奏調京外各官數十員充補本館總務處編制局統計局官報局等正副局長及以下各科科員業經寳劉兩提調會明慶　不日卽可出奏 
　　度支部自經攺定十司所有擋册應行歸併者尚未查清楚日昨澤公以各司辦理殊爲延緩特諭各司限上月二十二日實行歸併所有各司屬之書吏亦令酌裁一半故日來該部司員甚形忙碌而各司房之書吏亦無不盡運動之力以期不致向隅云 
　　日昨理藩部調查局接到駐紥阿爾太錫大臣咨文一件係因調查阿屬全境鑛産美富除五金外尚有錫鉑等質含蓄甚富又查得納林喀喇山煤礦煤質極佳此外更有五金及非金類等礦請卽派委専門礦學人員前在該處探勘聞該部巳咨請農工商部酌派専員前往先行探勘然後奏請辦理 
　　理藩部各堂前日提議擬將所設之調查局選派幹員充當局長専司調查蒙古部落一切關於農工商礦之事件并按照農工商部奏定章程一律設法辦理 
　　熱河攺設行省早經提議兹聞某大軍機擬以赤峯縣爲省城所有巡撫以下各官均駐紥該處現正會議辦法云 
　　政治官報發行以來閱者頗加賛美乃該管王大臣忽謂此報格式不合并以所購機器等件價昻貨劣欲將該報總理撤差垷經寳提調左京卿力爲說項始允仍調本館當差一俟商定接辦之人卽行發表云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[浙江嘉善學界徐秉剛徐益三程勁程傑上都察院代奏融化滿漢條陳]  
　　爲敬陳融化滿漢裁汰冗員以節縻費六條仰懇賜核准予代奏事竊維時局艱難强鄰環伺近今來俄法肆意鯨吞島夷逞强蠶食而我猶得以屏禦外悔者以滿漢同心不相水火也使再以滿漢樹門墻畫鴻溝兩者互相水火非中國之福生等恭讀上諭裁撤駐防悉令歸農爲銷除滿漢界限仰見朝廷洞悉利弊力圖振興際此庫儲匱乏國家多故誠非雍容坐食之時然歸農一事有勢之不能行者三有情之不可行者一夫滿蒙入旗多屬勲舊朝廷視爲赤子加恩罔極無論男女給與糧餉不耕而食己非一日故自開國以來咸不習農以素所不習之人而一旦責其荷來耜勤耕種加之裂膚皸足之苦勢難順就銜勒以其素所逸豫之體而置之極勞極苦之地未有不颺飛奰走决隄焚林者也此勢之不能行者一古者兵農合一如營之子寓兵於農以農爲兵者也孔明之出師屯田以兵爲農者也寓兵於農兵本農爲無攘奪耕種之禍屯田之法田本邊陲未闢亦無攘奪耕種之擾今中國土地均巳墾闢卽有未闢要皆瘠土而不任墾種者若竟累合千百羣旗民驅之爲農旗民縱能奉令非奪漢民所種之田而種之更將何田以與之非奪漢民之生計而生計之更敎何術以生計之是猶紾人之臂而奪之食夫奪人之食則何人肯垂手不拒而甘自飢餒否則漢民生計被奪勢必流爲盜賊是位置千百羣旂民而千百羣漢民失業此勢之不能行者二當此米珠薪桂旗民不農尚資餉糈以度日循規而無事若漢民失農本無耕九餘三之蓄雖值豐年則上贍下畜猶無所資矧值此萬物騰貴司農仰屋之秋誰不鋌而走險以求死中之生强壯者擄掠爲生老弱者委諸溝壑是亦月暈礎潤風雨必至之理斯時商界與大局豈有不爲之牽動波及乎此勢之不能行者三找朝立國創基開疆拓土臣妾萬邦八旗亦麟閣之功臣衝鋒之虎將汗毛血戰襄成大業固宜封賞罔替世享帝恩而爲國家環拱　衛以樹不拔之基一旦裁撤歸農不但翼衛無資而恩怨亦無常之有親之則親疏之則疏向之則向背之則背雖厚澤深仁巳浹於祖宗之世而先嚋舊德不保於子孫之朝恐未免旗民寒心功臣解體此情之不可行者一由斯以論裁撤不可歸農不可滿漢畫溝又不可然則欲融化滿漢節省縻費必如何而可一日滿缺與漢缺一律互相對調也數百年來滿漢之溝不能泯然無形者豈眞界限之難蕩成見之難化哉亦在於立法之初有以畫鴻溝而樹門墻也如向例滿缺必放滿員於是滿自滿漢　漢不相稍混以致滿漢之界限日清則滿漢之成見目深今雖滿缺與漢缺己變通互調可藉此以蕩滿漢之界然查自將軍都統而下如左右司協領佐領等官仍未互相對調依然畫界所有互調者僅以將軍都統與漢之一二大員缺而巳恐彼此界限終難泯滅今宜無論左右司曁協領佐領等官一律與相當之漢缺互相對調如此則融化滿漢定然易於反手也 
　　　　　　　　　　　　　　　　　　　（未完） 
分類新聞政界 
[札催截留漕米杭州]  
　　浙省州縣截留漕米巳奉倉場總督電催經前信署撫分札司道飭屬趕解現經喻方伯通札各府謂此項截灌本係責成該管知府届時買還補運前經迭札嚴催乃各視爲員文一味徇情屬僚轉行了事迄未遵辦封河在即試問如何運解特由六百里徘遞札府查明原撥米數遴委幹員馳往各縣赶緊催買補運何縣敢再推諉 
 
 

Page 11

 
 
觀望即由府指明禀請撤參云（白） 
[汀督派員密查要案鎭江]  
　　兩江督練公所兵備處總辦章亮元江蘇候補道趙友倫二觀察均奉江督之命馳赴江陰密查要案初六日由省過鎭小住行旌即展輪赴澄云（金） 
[通飭歳貢不准先行支考杭州]  
　　淅撫前接禮部咨文略謂准前安微巡撫恩咨稱皖省各屬廪生應考歲貢由前學政隨棚考試間有預考歲貢者業經給予貢照現在學政裁撤巳無隨棚考試之條若不明定示期辦理殊多紛擾將廪生考出歲貢一項定於每年三九月舉行兩次平時槪不續考亦不先行支考以歸劃一等情查廪生出貢向歸學政考試其按臨不及之處原有預考之例現在提學使旣不出考自應明定考期停止預考今安徽巡撫擬將考貢一項定於每年三九月舉行並不准先行支考自屬可行應如所咨辦理惟發給貢照時仍須按應貢年分塡註造册送部徐咨復外相應通行浙江巡撫體察情形如無窒礙即飭提學使一律照辦可也（白） 
[鄂督擬裁驛站武昌]  
　　湖北各州縣郵政局巳將遍設故各署有要緊公文信件多從郵局投遞驛站徒糜巨欵近聞督憲有從某游學生之請將就近武漢二府驛站經費撥歸郵政項下支用其所有來往公牘亦暫由郵局投遞三月後如辦理不致有如驛站之遲緩誤事即行將驛站一律裁撤云（白） 
交涉 
[李星使人覲英王]  
　　初八日倫敦電云新任駐英公使李經芳巳抵英京于裴金漢宫覲見英王并呈國書譯文匯報 
[拒絶英領干涉民事廣東]  
　　香山地畝事牽涉英人以致紳民紛紛電爭現經粤督電復外部略言香山縣民黄氏兄弟互爭地産牽連英人在内實係民事案件未便作爲交涉英領事强詞干預業巳嚴詞拒絶如英使到部提及此事請據情駁復免致别生枝節云 
[照會洋商不得批造山木福州]  
　　閩省洋務局以建安縣民人劉長英與高其香互控山木一案劉長英被高士官串同高其香拘押日本湏畸洋行業由該縣訊明屬寔查洋商不得批造旣被代辦人高士官朦混串買自應逕向高姓追回定價以昭折股并由洋務局照會日領事飭令湏崎洋行籐照惠吉遵照回省勿行逗遛（生） 
[密查兵輪來往情形寗波]  
　　寗波洋面近來常有某國兵輪來往停泊政府恐有覬觎該府迤南海島之意因飭薩軍門前往巡緝垷浙撫馮中丞亦電飭寗道密加訪查己飛飭沿海各屬遵照矣（比） 
[局差勒捐膏費之交涉福建]  
　　閩省李某新開銀錢店於橋亭街並販賣各埠彩票上月二十四日膏捐局差王成協同地保到店勒繳月課膏費李稱並無售膏何有膏費可納王遂搜其店中得洋烟數包更加威嚇李恃有籍牌不以爲恐互相逞强旣而王見勒索不遂亦遂自去而李稱店中失物多件禀輟於某領事並開列失單懇請照會追究現聞某領事巳准照所請移照追究矣（白） 
[軍界]  
[兵學研究所新定請假章程蘇州]  
　　蘇省督練公所附設之兵學研究所現由總辦陳觀察擬定諸生請假規則入條照錄如下（一）學業精勤而荒於嬉各學生旣有志求學自應黽勉無間以圖學問精進（二）如有緊要事故而請假者須將其事由時限載明於假條上面呈幹事員許可後即作爲准假論（三）學生忽得疾病不能來堂自呈假條者則黨由值日學生轉呈然亦須載明請假時限（四）學生自不來堂請假又無值日學生轉呈之假票者每課扣分數八釐（五）請假旣准亦不得逾限不到犯者每課扣分數五釐三課後罰加倍（六）病假滿期而不愈者則當呈條轉假否則每課扣分數五釐三日後罰加倍（七）歷次矌課所欠之分數均在月課及甄别考季考之總分數中扣出考不及格自當斥革（八）所曠之課總積不及全年功課五分之一者畢業時不給文憑（魚） 
[静平輪船易委管帶蘇州]  
　　蘇州撫標静平輪船管帶現奉撫憲陳伯帥札委補用遊擊劉行逹接辦巳於初六日謝委到差矣（命） 
[詳請撥欵製備軍服安慶]  
　　安省營務處近因德參贊閱操在即所有駐省四營擬一律製備軍服司需衣褲包巾價銀一千七百六十二兩靴價銀七百餘兩昨特具詳皖撫請援照練軍定安營成案暫由公家製備以示體恤云（周） 
[練習野操之傳單福州]  
　　長門講武學堂學生將次畢業孫静　鎭軍道仁將各生調往西關外長慶寺紥營野操俾能技勇嫻熟兹將具擬定軍情之傳單錄左一在大山附近戰鬥不利之步失哨隊擬經鳳凰池向西門方向退却二第三排隊占領鳳凰池北方高地掩護本隊之退却三在東較塲戰鬥不利之　軍支隊向洪塘街退却本晚宿營於該地四本隊中之第四哨隊至西門街受有停止于高菴山附近爲前哨第一隊五當敵襲時宜據祭酒嶺一帶抵抗（衣） 
學務 
[全浙總敎育會正式會記事杭州]  
　　全浙敎育總會於初五日下午借兩級師範學堂開正式大會各屬會員評議員來賓等約一百六十餘人首由副會長孫玉仙君布告開會緣由並請臨時幹事余民進君宣布開會詞並宣告正會長張菊生不到原因今日會衆慶否發電再請當時會衆有主發電者有主派代表者當經陸幹臣君宣告張會長現因拒欵風潮急烈張君獨當一面勢難兼顧貴翰香君言張君爲拒欵牽掣事成必來若拒欵無效浙江且亡何論敎育現在諸君但當承認張君爲正會長未到以前請副會長暫任組織全體贊成次又報告副會長孫仲容君允即來杭任事三五日内准可到云各府代表均以現在張君未到仍請前幹事諸君攙任不必另選衆贊成當時每府推定評議員一人駐省以便與會長直接辦事旋提議設立敎育研究會主席孫玉仙宣言現在正副會長均未到此條從緩議衆贊成嗣經貴翰香君演說總敎育之本務自當實行調查設立比較表某學堂之成跡某學堂之腐敗維持整頓 
 
 

Page 12

 
 
須與敎育前途有發逹之希望云當時議定每府派調查幾人隨時詣查有不合者報告本會長設法糾正當有湖州會員起言調查學堂須有特别之事故或平素名譽敗壞方可隨時調查否則適開攻計之端云云留東政聞社代表金佩丞起言當日邵伯絅辭師範監督曾有函致留學界擬俟敎育總會正式會提議公舉監督然則今日會塲禮應提議或舉監督並請書記部將原書宣布祝鳳樓君即檢閱原信内有金衢嚴三府所寄赤城公學聯名一書指斥邵監督種種腐敗糜費公欵萬餘金分爲三大條要求秉公查辦會案咸請將原信宣讀卽有樓淡安君持原函逐條聲明並倡議即日選派調查秉公澈查如果有其事此項錢財均係我國民膏血理應呈請提學司澈底追繳然省城之官私各學堂之類此不一而足均須以次調查現在先由師範人手不得瞻徇　護云云來賓中忽有高等學堂司帳宗文中學司帳鄭某兄弟二人及湖州會員代表等藉詞反對從旁喧擾肇亂會塲當卽驅出遂舉定樓淡安祝鳳樓蔣再堂蔡雨香　民進王煦亭王孚川王槐卿貴翰香蔣六三徐佐泉沈翔甫十二君時巳七句鐘卽鳴鈴散會（元） 
[督批攺名官立第一女學南京]  
　　旅寗第一女學堂監督彭大令方傳近將擴充辦法禀奉江督端午帥批示云該堂廚房在幼稚園之後庶務室在女學堂之前布置本屬不合自　添租右邊房屋量爲遷移以資妥洽至添招學生四十名作爲小學科祇收膳費不收學費係爲普及敎育起見應准照辦惟開支一項查核前次所呈經費表每月入欵共領銀五百兩又征收學費二十餘元每月出欵額支僅六百十餘元是每月尚餘銀一百數十元作爲活支查儀器標本器具圖畫各項前經另欵籌辦所有全堂油燭紙張雜　每月活支自無須如此之多應卽將此項活支作抵此次增聘敎習兩員及添租房屋加雇僕役額支之用所需活支銀兩應再行核實預算禀候核撥至該堂雖屬公立全恃官欵津貼並無公欵補濟應即攺爲官立以符名實仰寗學司轉飭遵照（育） 
[八旗創設務本學堂鎭江]  
　　京口副都統奎仲元統制近與本營學務總稽查士雷夏大令商酌擬添設務本學堂一所於中文英文算術等科外兼習清文以示不忘根本之意己酌定章程不日開辦云（金） 
[崇正學堂禀請移撥捐欵寕波]  
　　鎭海崇正學堂因同鎭之荆隄學堂業巳停辦請將各鮮鹽行捐助該校之經費照數移撥各鮮鹽行聞之不允日前由堂董胡宋黻具禀府署呈請飭縣轉諭遵繳當奉批示云抽收捐欵必出自願據禀各行願捐助荆隄不願捐助崇正其中出自何因如果荆隄停辦以巳有之欵移助他校各行未有不可通融之理仰鎭海縣會同勸學所董妥議具覆核奪（行） 
實業 
[責成司局籌撥土廠經費廣東]  
　　士敏土廠前以經費支絀等情禀報粤督旋奉檄行運司速爲籌撥現運司詳覆以鹽務籌欵異常艱困精酌量减撥旋奉批云據詳己悉士敏士廠工程經費年内擬撥三萬兩分三個月解清其餘十二萬兩擬由該廠先向商號分借准於明年由司撥還應准照行惟來年正二月内所需之十五萬兩據稱籌欵異常艱困實屬無欵可挪自是實在情形惟土廠奏明開辦艱難締造業巳經年來歲需銀十五萬兩獨力担任固虞不足若分别籌畫似尙非難仰即會同廣東布政使善後局確實籌議並移該廠將工程次第需欵緩急按照前批再行詳議分期分批辦法移明該司局照數匀攤撥解以濟要需仍將會議辦法具報蔡核（白） 
[魯省考察委員到蘇蘇州]  
　　山東農工商務兼商埠局總辦沈觀察傳甡奉魯撫札委來蘇考察蘇滬商務業巳於初三日抵省謁見各憲禀請飭屬知照（必） 
[淮鹽歉産情形掦州]  
　　淮南場鹽今年歉産儀棧存鹽尖和俱無僅有　片三萬餘引各岸現開新綱不敷搭配日前存棧大生堆鹽又遭失愼焚毁數千引以致江甘食岸不能躉購值此醃臘之時各岸銷市極旺迭電催鹽查每年額運五十萬引現截至十月底止僅三十餘萬引惟山西潞安今年鹽産豐收現巳有人據情條陳江督擬請購運潞鹽由河南火車轉運至漢口専銷鄂湘西三岸路途捷徑運費亦尙不多即可在漢暫行設局收買商人亦應樂從俟淮鹽充足再行仍歸舊制云云（易） 
雜記 
[蕭山沙民聚衆爭地紹興]  
　　紹屬蕭山縣沙地甚多如南沙完納租銀灶地完納灶課牧地完納牧租仁忠字號完納旗租名目不一惟沙地歷年漲復往往匿而不報前撫張中丞曾會同　將軍奏明歸營查辦以免隠混業巳札派委員到地設局丈量詎該處沙氏訛傳歸營管業謂如糧少地多必須補糧繳價充公責令耕種於是聚衆集議聞定於初六日擬與該局爲難局中飛請紹協撥兵保護因裁兵以後所餘無幾不允照辦僅由滿營撥往旗兵六十名駐紥木知能安静否（比） 
[酒樓傾塌之餘聞廣東]  
　　廣東賽珍酒樓傾塌傷斃多人巳誌前報現聞張督撥恤欵二千由陳太尊付交方便善董酌恤傷死并賞　救出力拾屍諸人又聞巡警姚總辦分飭稽查將赴救各警員弁認眞分别記功云（白） 
[火車釀命類誌常州]  
　　前日午後滬寗火車由鎭至蘇有一搭客希圖取巧欲在中途轉票詎所坐係快車並不停駛該客恐無票被罰至無錫之石塘灣即路下圖逃其時車行甚速至跌破頭顱登時斃命又初五日上午由蘇至常行抵近城之三官堂有一十餘齡之童子行經軌道避讓不及立時碾斃 
[漢口牛皮業之虧折漢口]  
　　漢口生意以牛出口爲大宗近因洋莊停辦每担價值由三十五兩跌至二十四兩業此者虧折頗巨聞徐華記一行計虧折有二十萬金云（石） 
[江督飭定洋服招搖罪名蘇州]  
　　江督端午帥以邇來各處常有身穿洋服冒稱營官敎習拜謁有司夤緣誑騙又有一等冒充職弁在外招搖更有一等遊行街市遇事生風若不定例嚴辦此風斷難革除爲特札飭臬司將以上三等罪名核明輕重擬定詳候核奪（魚） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（三）肝若著]  
　　於是鑽狗。洞走路子。無所不至。起初像熱石頭上螞蟻一般。各處的奔走。到後來將近發覺的幾天。反躱在家裡不出去。一半是避避嫌疑。遮遮世人眼。一半是静候消息。有一天。正一個人坐在書房内。仰着頭。張着嘴。想那奉命之後。應該怎樣的排塲。怎樣的放洋。就不覺喜形於色。及想到此時内廷見了奏保的封事。准與不准。尚在未定。又不覺愁眉不展。忽憂忽樂。心中亂跳。好像一只哈吧狗。看見樑上掛着一塊肥肉。恨不得立時把他咬下來的樣子。正在這個時候。忽聽外邊一陳脚步響。跟班王升跑進來。打了一千。說恭喜老爺。放了鷹國出使大臣。朝旨巳經下了。天戍此時心上一塊石頭。方纔掇脫。却又故意裝出那恬淡的樣子來。說道。又是一件難差使。飄洋過海的。有什麽好處來。你打聽確鑿麽。王升看這神情。一時倒摸不着頭腦。只得答應了幾聲是。後來聽得問他打聽得眞切不眞切。便說道。小的從總理衙門打聽回來。是千眞萬確的。天戍聽了。並不做聲。王升覺得没趣。正想退出書房。再到上房去討個彩頭。忽聽天戍女喊住他道。來吩咐趕緊套車。且到總理衙門走趟去。這個差使還不曉得辭得掉辭不掉哩。說罷。又歎了一口氣。倒像是很不情願的樣子。嚇得王升諾諾連聲。一溜烟往外就跑。及至他到總理衙門的時候。恰恰上諭頒到。他領了旨。又立刻回家草起一道才不勝任的辭謝表來。託軍機處代奏。軍機處的王大臣本來就是保舉他。同他朋比做事的人。也就猜透他的心事。含含糊糊。替他掩飾了過去。王天戍於是擇定了黄道吉日。就此陛辭出京。這也不在話下。如今却又要提出一個晝中緊要的人物來。這人姓周名豭類。江蘇省無息縣人氏。本來是世家子弟。由廪貢生報捐主事。在部裡當差。也有了好幾年。同王天戍氣味相投甚是要好。但是他的官階名望。都不及王天戍。貧困的事情。自然也要比王天戍勝些。論起他的夤緣的本領。却也不在小。處無奈命運欠通。到王天戍出使的時候。他依舊没有弄好。心裏着實煩悶。自恨官星不現。那日天戍動身。他送了一程回來。覺得有滿肚皮的牢騒。無處發泄。就慢慢的走到他兒女親家顧聿新那裏去。要想談談苦景。託他想個法兒。那顧聿新也是江蘇省人。係部郎出身。極有才幹。此時巳擢陞侍郎。周豭類有心交結。替他聯做兒女親家這一天。聿新恰巧有此感冒。没有到部。聽說豭類走來。因爲是至親。就請他到内室談談。豭類一踏進房就問聿新的病由。彷佛極親熱的樣子。　　　　　　　　　　　　　　　　　　　（未完） 
國外新聞 
[美使演說日美邦交]  
　　初七日東京電云駐日美使亞孛連前晚在某處演說略謂目下日美兩國間並無重要問題即或日後有起交涉事件然以兩國之輯睦即可保證其能和衷調停矣 
[高麗内亂未平]  
　　初七日東京電云高麗亂事仍未有巳近者袒日黨人又有四五人被害 
[美員提議債劵問題不果]  
　　初七日紐約電云美國大藏大臣高德魯前當經濟界恐慌時曾發行國庫公債劵以濟危急上議院議員鐵爾孟本擬于議院提議調查高德魯究有發行此債劵之權利與否現聞此議延擱不提矣 
[美艦隊將次啟程]  
　　初七日紐約電云美國太平洋艦隊全數聚集于享白登魯惟戰艦米乃沙塔一艘現尙未到以海軍大將衣文斯爲司令官 
[海軍人員之更調]  
　　初七日倫敦電云英國格林威治皇家海軍學校校長海軍大將方孝威現奉命爲朴資莫斯軍港總司令官以繼海軍大將鮑生格之任澳州英海軍屯駐所總司令官海軍副將方克司現爲台文包港船塢總管理員所遺澳州之缺則以海軍副將李佳浦接任 
[英人演說殖民情形]  
　　初七日倫敦電云英國北巴尼亞公司舉行年讌會時總理　塞爾爲主席宴畢繼以演說高利君演說大致謂北巴尼亞（即南洋羣島巴尼亞島之北部）地方之發逹與財政上之增益成効大著至於植象皮樹一業公司巳不遺餘力而爲之種植烟草之効果爾亦甚可觀就事而論將來可爲聚集煤炭之中心地今公司所經營各事己將土民攺化即如刧取人首以爲榮及爲海盗等野風巳將盡絶是則公司爲國家覓一殖民地殊未可以爲過值也 
[英日商業之競爭]  
　　初七日倫敦電云英國東方輪船公司開大會時主席蘇端蘭君演說謂本公司于孟買至日本間各屬地上之貿易現巳爲日本競奪幾盡大約日政府迫偪各船公司多派船舶往來孟買所致惟今日本與公司競爭如是之劇未免不合于理蓋日俄戰爭時此項商務全歸公事經理以保全日人製造業之利益云以上譯字林報 
[德皇歸國]  
　　初七日栢林電云德皇巳由英起程歸國大約初十日可抵泡資塘地方 
[法國禁令]  
　　初七日栢林電云法國政府近諭令摩洛哥各新聞訪員不准擅至行軍之地 
[法西對摩條約]  
　　初七日栢林電云法國與西班牙在摩洛哥籟白地方會議條約業巳發佈内有私運違禁品物定須嚴禁並約定組織警察及開浚丹其亞河道以便衛生云 
 
 

Page 19

 
 
[荷皇太后之危機]  
　　初八日倫敦電云法國巴黎報得海牙來電謂荷蘭皇太后依瑪某日在洛宫午後假寐室中火爐熏氣過大幾至悶死爲待僕知悉救免以上譯文滙報 
本埠新聞 
[升任贛臬來滬]  
　　升授贛臬瑞莘儒廉訪奉外務部電飭來滬帮同梁孟亭觀察辦理交涉要案巳誌本報昨午廉訪巳乘江新輪船抵滬仍以小沙渡路一號爲行轅（哲） 
[江督爲商船携帶軍械事札各關文]  
　　爲札飭事據金陵關道會同商務局詳稱竊奉憲台札據憲兵司令官兼巡警局副監陶道駿保禀稱北路一帶素稱荒險採辦各商類皆携帶鎗刀之類藉以自衛但現值嚴緝軍火之際難免匪類夾雜其間似未便聽其任意携帶嗣後如遇有該商船携帶鎗件者應否飭令照拿抑應否飭由華商會妥議章程果係殷實可靠商船由地方官給予執照方准酌帶土鎗以示區别請示等情到本部堂據此除批前據縣丞蘇志鈞禀請嚴查内河船隻携帶鎗械業經明晰批行沿途關捐局卡一體嚴查在案據稱此路行商類皆携帶鎗件自衛自係實情惟現值嚴緝匪黨軍火若不妥定章程轉恐夾帶影射究應如何辦理仰候札飭金陵關道江南商務局核議復奪印發外札關遵照核辦具復等因到道奉此遵查此路行商雖係自衛若不定章難以區别職道等會同商酌擬請此後行商准帶火鎗一支子彈十粒五人以上准帶火鎗二支子彈二十粒其在設有商會之處先報明商會本係妥實經商即將所帶各件名目及該商姓名籍貫經商地名開單代向地方官清發兩聯護照特給如無商會之處即由該商覔保禀縣查明給照經過關卡呈驗放行回日繳銷地方衙門不得藉照需索致擾商旅經此定章通行以後設有未請護照者一律查拿斟酌辦理（中畧）察核所議行商携帶鎗械自衛辦法尙屬妥洽應准照辦即由各該局所示諭周知一面由蘇臬司擬定照式移行各屬示諭遵辦合行札飭各該關遵照 
[浦東紳士劉志濤致上海縣函（爲揑名誣控局員事）]  
敬肅者昨頒梁道憲函並揑名禀信各一件荷蒙垂詢中否由志濤繕遞等情捧閱之下不勝詫異伏念沈委廉到差月餘辦公謹飭處事精詳玩其所揑詞意有大半不准之語即此可見精詳之証然而若輩則無可施技因此積怨亦未可知巡士不力遽遭擯斥從中播弄此非熟悉公事情形曷克有此筆墨其字跡潦草别字甚多其爲揑名顯然巳邀燭照志濤等董理地方公事從未一人具名繕禀倘有要事尤必先進呈於冰案斷無越禀之理揑名揭帖例有明條煽惑鄕愚播弄憲聽在道憲下車伊始恐未悉滬上此種刁風應請禀明道憲澈底根究并出示嚴禁以靖人心而安僚屬（亮） 
[派員查勘盜案]  
　　浦東張家樓敎民張建卿家被劫一案巳誌本報昨本縣李大令巳札委水利廳孫二尹帶領捕役前查勘矣（車） 
[請禁小輪不依路線行駛]  
　　水利局具禀滬道畧謂近來各洋商小輪行經南市浦江一帶往往不依路線只圖迅速以致浦西往來划船及重載貨船每遇潮溜水急之時不及避讓即被撞沉應請照會稅務司轉飭理船廳飭令各洋商小輪嗣後行駛南市浦江一帶須遵海關明定輪船路線行駛不得違章致生交涉云（企） 
[洋商贊成多備救命圈]  
　　輪船行駛江海按照艙位多備救命圈一事經江督札行滬關道照會各領轉諭各公司一體備辦等情曾誌前報兹悉德領事飭據德國各輪船公司復稱公司輪船行駛大海計每年有數百萬客人將行李生命皆信從公司交於輪船載運故公司以爲最緊耍之本分無論費用銀錢若干總以保護客人生命爲極要關　所以無論華洋人等每客皆備一救命圈放於船上現在本公司等聞南洋大臣謂此救命圈之法極爲妥善如遇不測可保客人之命與本公司之意見相合極爲欣悅等語昨由卜利君據情照復滬道核轉矣（琴） 
[德昌源匯票歸營口理直]  
　　德昌源會盛德裕成和不付滙票一事巳誌前報現經滬部銀行查悉德昌源滙票應歸營號理楚昨因函致滬道請勿在滬追理其餘兩户仍請飭廨傳追以維商業云（企） 
[船户逃捐逞兇續志]  
　　南卡扦手被棉花船户砍傷一案巳誌昨報兹悉本縣李大令巳飭仵作至卡驗明該扦手被該船户用菜刀砍傷頭面四處傷勢頗重云（事） 
[巳故奉賢縣令棺木運滬]  
　　奉賢縣李平泉大令於前月在任逝世其幼子亦相繼夭折現聞棺柩業由家屬盤扶到申暫厝於西門外湖南會館本埠紳商與大令有舊者咸往吊奠（疏） 
[諭令巡士遵照警章]  
　　南區各巡士上差時往往内穿長衣外單警服警帽内亦襯毡帽並在路上與人接談均屬有違警章兹由警務長出諭飭令盡行攺除違者記過究罰云（夏） 
[斥革索賄巡士]  
　　南區九十一號巡士高榮甫因向董家渡某老虎灶索取賄洋八角被店主婦告發卽由警務長查明斥革（杞） 
[坍房傷人]  
　　南市三泰馬頭被燬房屋現巳興造工竣昨日午刻三興里對面之屋五六幢被工匠將支撑拔去頃刻倒下壓傷工人五六名並斃一人比隣福興米棧主婦沈蔣氏之女亦被壓傷其餘小工三四人傷勢尚輕即由房主舁回作頭處送至醫院療治（夏） 
[法界火警]  
　　法租界大馬路東華印字處後面鴻運樓酒館柴房内前晚遺火積薪忽肇焚如旋即救熄（舟） 
[官事]  
　　新委虹鎭巡防局員簡錫恩浦東楊家渡巡防局員蕭泗勛均於昨日拜會本縣李大令面商要公（哲） 
[更正]  
　　昨紀江督派員妥理爭産控案一則兹悉吳翰濤觀察係馬氏至戚是以出爲理勸並非由江督特派合行更正 
訟案 
[會訊義記洋行控案]  
　　英商義記洋行控陳哲生定貨不出昨奉公廨讞員　明府與英巴副領事會訊原告洋人投訴前情訊之陳供此貨原定十箱與原樣花色不符恐有錯悮傳訊式老夫供稱其貨照合同定單並無不符碍難退换求察中西官以定單在先未便藉詞不出判交保限兩禮拜出清如違未便（業） 
 
 

Page 20

 
 
[會訊茂生洋行控案]  
　　茂生洋東延律師哈畢托控仁大號東張吉仁不交定貨昨由公廨寳明府與美白副領事會訊原告律師稱前者仁大號東向洋商茂生定購羽綢等貨到期不出將店關閉請究張延郝門律師到案稱該店另有股東施東記三分張亦三分此貨應由各股出爲理楚訊之施東祀供張亦三分當未關閉所有帳簿却由小的收管求察中西官以供詞各執判交人銀並保出外赶向原告理楚（戎） 
[總工程局紀事]  
　　西門外增大磗灰行主夏雨田控趙福記大作主趙怡生欠找貨銀一千一百餘兩由商會移案經孫明府訊判交保理處○西區送常熟婦人凌林氏因伊女在外帮傭被車去羅馬卿誘匿迨向尋聞又稱與陳連桂妍識控請究追一案判羅陳各戒責二百下報令交出並著氏同壻出外帮尋○蘇芳聚桂圓店主黄炳記扭控黄豔孫圖賴担保牛油等物貨洋三百廿六元經參軍傳訊供詞各執判自請同鄕董事理處（夏） 
[巡警局紀事]  
　　總局王阿桂控朱毛毛不付牛奶價洋昨由聶裁判集訊因兩造各執一詞判候博到見証核辦○張文元不知在何處竊得木板一車被租界包探查詢張即棄車遁入華界由巡士戳獲押候訊辦○張慶和竊裕通紗廠時鐘判責一百板贓還失主 
　　城内第一路一區張阿根竊楊阿友家布衣判押候辦○李榮生王陸氏在三牌樓索欠口角由巡士拘究押候訊辦 
　　第一路三區陳長貴王協生索欠租金滋閙由巡士拘入判押候派探查明再核○林阿華竊陸保榮家布衣茶壺押候查辦 
　　浦東第二路一區沈楊氏控楊林氏行兇押候查辦○西人控姜阿堯竊取金戒判押候查明再核（衣） 
[公共公廨早堂案]  
　　江林記控去年八月間向泰利洋行包造房屋由華立增作保業己告退向索保單未還而泰利洋人現投該管美領事署控告當由領事照會公堂將江傳案於昨解訊原被暨華立增供詞各　讞員寳明府商之美白副領事判交原保開單細帳再核○許見瑜撞　洋人密司施持福處　噐車上之陂璃窻值洋三十元控奉提究判押七天○沈桂德翟陸貴鄧連桂等違章毆打各押七天具安分結開釋○蘇阿卿被徐子峯疑竊金押髮一案昨解譆究判押候向原告理楚○雉妓王寳卿違章拉客由探潘玉山將鴇母蘇老太解請訊究王供南京人夫名李本章於六月十八日來滬爲妓叩求超豁訊之黄供此妓乃　歹人帶來押洋是實明府判王發棲流所候移傳其夫到案訊奪○過犯朱增明潛回租界由捕送究判押三月逐出○任國均家妓女小芹被人拐逃控奉上海縣移廨協提昨由捕探將孫望生及小芹並張阿根等解究家丁陳福供與妓女小芹竊洋二百元由孫同逃至崇明今旣拿獲請送縣訊究訊之孫張同供求恩質之小匠供詞支吾判還押捕房候查明於下禮拜二復訊○俞生祥控李和尙積欠房租判過堂訊判（衣） 
[法租界公堂案]  
　　袁潤生欠房租五月借欵尤鉅前由房主沈明成債主姚祖良先後具控訊判交保限理在案前日復訊袁供租金己父一半餘綏再交借款係爲瞿松記代借求察聶司馬判房金展限五日理請借款將瞿交案訊追○李新　陳惕齋林寳卿前被奚培之等先後禀控訊判交保在案前日復訊李陳同供帳目不符係林之責任林供須寛限與各東核算料理判限一月理請○王雨付等前竊榮華棧客之衣服等物管押在案兹請發落判各枷十天所少之贓俟拘到同黨再究（舟） 
[美租界捕房事]  
　　某西人至北四川路興昌公洋貨號騙取貨物值洋數十元昨由該店報請查緝捕頭准之○胡阿二丁阿三及婦人丁氏並王阿五等在途互毆由捕一併拘入捕房詰知事涉暗昧一併逐出○王新金揚阿大因索賭債在途互毆由捕一併拘押候究○陳華山控魏雨生圖吞寄存行李魏稱業巳押去情願贖還捕頭准即釋出自理（西） 
來件 
[政黨之政府（美儒李隹白先生在尙賢堂演講）]  
　　今世界各國几立憲者必有國會其政權之權於國會者卽石之爲國會之政府今日演講之題在中國實爲前此所未有然欲辯論之當行考察民人官員及國君之界限 
英美两國之政治大致相同两國各有两大政黨考之英國古時之歷史分守舊維新两黨則輔翼皇室恪遵成憲一則保衛民權力求攺革各國人民皆分守舊維新两黨合面一之固人所共願也中國今日因舉行新政而分新舊兩黨亦事理之常無足駭怪國有政黨一不如二之爲愈也 
　　徴諸美國其始分守憲獨立兩黨守憲黨贊成中央新府聯合憲法總統華盛頓度支部大臣漢密登大理院院長格藹皆屬於此黨獨立黨反對當日所立憲法直待增攺十條後始爲滿意浮森麥第生孟祿皆爲此黨之領袖後被舉爲總統也近日美國政黨益多名目紛歧惟其業著則爲共和民政兩黨民政黨卽　日之獨立黨王張分權於各邦惟共和黨則贊成集權於美京政府自放奴戰後兩黨所辯論之時政爲弊政稅務及對待黑人諸問題 
英國下議院亦分两黨議院内之座位分左右丙行以右爲上演說之席居其中其在右者爲政府黨其在左者爲反對黨政黨之權更則議院内之座亦隨之而易美國代民議院之座位則作一半圓形 
　　歐洲各國其政黨皆不止有二然大率分守舊進步兩派議院内之座位守　黨在左進步黨在右分列演說席之西傍又分中黨左中黨右中黨最左黨最右黨各名目其座位之次序與美國各邦之立法院相同 
　　由是觀之有國必有政黨則政府必分黨之說不難斷定矣夫政黨之分在理想耳國無政黨則政界有門户之見而所謂黨者皆私黨矣 
　　一國有两政黨則國會之政府成即以英國而論權在樞密院則國會或下議院即從而監察之倘議院投票贊成者居少數則樞密院必須解職蓋一國而有兩黨則立法官與行政官得以協力共濟有條不紋若國有數黨則樞密院屢更辦事涣漫徒見其紛更而不見其圑結矣法國二十三年之中樞密院更調至三十四次之多於行政立法皆有損礙是國會政府亦未得爲最善之策也雖然德善两國之制則彼善於此矣德之宰相及各部大臣在上議院爲領袖握有權力僅對於德皇擔負責任美國樞密院僅對於總統擔負責任不預聞立法總統在位一日則樞密院執政一日初不視上下議院投票之多寡爲去留也 
　　中國將來亦必因政策而分政黨旣有政黨則其政府當爲國會之政府政黨之政府與否可因時斷决矣目前中國當取各國政黨之情形而詳加考察也 
振務 
[十月份經收月捐清單]  
　　道署洋廿元信裕洋十元怡情　洋六元陳善亭邵林睦二户各户洋五元者順記泰昌二户各户洋四元綸華廠貿孚兩户各户洋三元戴生昌招商局譚幹臣祝源昌鍊石齋萃豐大慶樓失葆三南順記韓山曦復泰徐貫雲順泰十三户各户洋二元源豐潤洋一元八角莊源六洋一元六角戴運來永豐可熾可熾順愼餘堂三井燕慶園江南烟雨樓老悅生胡綏之汪萃利錦章陳志雲天餘申茂怡泰昌滬江第一樓大觀樓　天頤樹德公司源昌金松泉蘇寳森新順記瑞昌元昌聚昌王陽生葉天德信昌隆道信三十一户各户洋一元久成九章北天成永祫成四户各户洋六角中和賬房洋六角五分隆昇思補齋益昌李珊記梁焕南龐竹卿易安居宏源章士記章佩華十居各户洋五角恆昇震昌永大昌德曹雨泉怡園五户各户洋四角恆茂晉昌其萃樓徴昌怡昌施德豐升和咸章八户各户洋三角萬茂義盛同順天祥豐記通泰信昌泰靑蓮閣大綸九户各户洋二角源通錢一千八百豐裕存濟堂二户各户錢一千文介福嘉綸和康壽康晉和愼餘餘大元甡元祥衍大恆益永豐存德協昇宏大宏元源吉寳和寳順承裕正大升大彚康崇餘永康瑞大晉大敦和議善源福康兆豐恆德仁大源利森康厚大源餘瑞元鈞康壽豐鎭昌會大志大鼎康鼎裕同餘久源明德同福鉅亨瑞昌洽餘瑞豐信大順康豫源會餘愼豐元豐正元崙餘寳大裕源長德森協豐怡祥鴻昌謙餘賡裕敦源久豐庶康鴻餘七十三户各户錢六百文裕綸九和宏章泰元大亨元源安康厚泰立餘同吉立生晉元和祥嘉惠泰昌鼎昌源成和豐順元通泰安祫宏德乾元承泰鼎興元益恆泰德大正泰敦泰義昌安春元春叙生　和元興五福元成立豐永餘慶餘四十户各户錢三百文大章錢三百文怡大怡大莊兩户各户錢二百文萬興永盛協成祥三户各户錢一百文英法美三界一文應洋八十元角五分錢十二千二百五十文共收大小洋一百四十二元六角錢七十二千八百五十文滬北廣益善堂司董朱佩珍葉貽釗祝大椿等謹誌 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
