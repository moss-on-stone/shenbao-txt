# 1912 - 239 - 4914204

 

Page 1

 
 
社論 
[敬告選舉人（芙）]  
　　南北統一已半載矣而外人猶未正式承認吾民國者將由於世界各國抱强凌弱衆暴寡之主義欲乘吾已破壞未建設之時實行其不戰而滅吾之計耶余日是未盡然也若其然也則吾早已亡於庚子之役矣即不然吾亦當已亡於去冬南北未曾統一之時矣何以外人之待吾於彼時則不甚苛刻於今日則要求日甚此又豈吾國强弱貧富於此數年數月之中大有不同耶或曰當是之時各國處分吾國以及他項交涉皆未有眉目故彼對於吾之手段昔大異於今余曰否否彼各國之交涉以今較昔固稍有進步然使彼今日即以印度埃及處分吾國於彼交涉之進行亦不免别生枝節而彼今與吾交涉其手叚竟如是盖必别有所見也庚子之役外人祇謂吾對外手段之不文明猶不知吾人之自私而不愛國也去秋起義吾兵力雖薄財政雖困而軍人視死如歸挺身而鬥居民節衣縮食集資助餉外人祇見吾之愛國初不料今日之意見是尚也故去冬各國報紙咸稱吾國之衰弱清政府之無能力致之自是以往少年中國重振旗鼓面目一新富强之基當兆於兹各國當愛敬少年中國不當如曩昔之侮慢乃迄今不過數越月而彼竟議吾無能力其侮慢吾也更甚於前焉是非吾之自取何以至此 
　　嗚呼物必先腐而後蟲生人必自侮而後人侮國必自伐而後人伐印度埃及之亡非亡於貧弱而亡於人民之事事爭私爭私則人之愛國心薄弱而國無所恃以立矣謂余不信請入其國而觀之再入列强境内而比較之吾國貧弱積久而成固非旦夕之功所能一躍而登富强之域轉貧弱而爲富强必恃有致富强之道亦必恃有致富强之人以顧吾今日當道諸公意見是爭私心是用不能和衷共濟以維持此危局而實事於根本上之組織徒虚糜歲月於希望外人之正式承認大借欵之成功要不知吾政府未曾實力整頓則外人之正式承認必無期也籌欵辦公公未辦而各機關之長官先事揮霍昔無立椎之地之人今皆高車駟馬擁資鉅萬左抱右擁姬妾滿堂及至辦公欵已告盡腐敗至此外人豈無所聞糜費愈甚則借欵愈難此一定之理也吾國所用之人大率俱非致國家富强之人所取之道乂非致國家富强之道宜乎外人之待吾不能勝於往昔也 
（未完） 
譯論 
[列强對待我國之態度（再）（續）]  
　　譯日本報知新聞　　（八）日本桂氏與俄國首相最近烏勒米耶曾報曰中國之現狀若永久如是日俄兩國須共同動作桂公嘗明言之矣乂曰桂公與俄國政治家之商議出於廢止在遠東相互之政策而負完全之連帶責任焉抑桂公曩日向俄京出發及至歸國之時不銜有何等政治的使命但爲汗漫之遊而己而事實則如烏勒米耶之所報道至七月二十二日與俄首相卡哥阿夫相會晤談極久復與外相薩沙烏氏交換意見裏書於同月十五日成立之日俄新協約通兩國之情愫桂氏之功不可没也且桂氏首途之前與西園寺首相屢屢疏通意志焉 
　　（九）法首相之訪問俄京桂氏於七月二十八日自俄京歸國法首相樸安加雷氏八月六日即自巴黎赴俄京迄十七日以前滯在俄京受非常之歡迎屢與俄國首相卡哥阿夫氏會見其要務雖爲巴爾幹問題及俄國海軍再興仰法國資力之援助然大致關於支那問題而爲協議卽法國對於日俄新約内之外蒙古新疆而助俄國之經營且使法國資本團承受俄國之中國借欵擔負額之出資確實協約矣於是樸安加雷氏會見日本公使本野氏聲明對於桂公與俄國政治家會談之内容法國亦同意據外電之所報蓋顯然也故歐洲之外交社會以上述事項爲英日俄法四國擁護利益互相提挈而取同一之行動可謂得其正鵠者東洋之平和確保於日英俄法兩同盟握手之下無可疑矣 
　　（十）美德兩國之態度在歐洲與英國爭霸者德意志帝國是也其競爭之範圍往往及於遠東動欲超軼英國中國革命之當初英國表同情於革軍德國則内援官軍趨向每與英國相歧今也不但爲六國共同動作所拘束也自日英俄法兩同盟之握手而拘束益堅近益與日本相接近如共和政府曾暗示一任日本處置之意思矣又美國嘗主張以滿洲置於列强之共同範圍痛反對日本之特别利益欲與德國相結以伺其機及至大勢知不可動今亦與日本相接近至欲確保美國之勢力圈矣蓋國務卿諾克斯氏因參列日本大葬而至東京其消息蓋在於此相傳該氏啣有與日本外務當局者會見而圖疏通意思之使命日本大葬後當可表白焉 
　　（十一）問題之解决在秋冬中國自借款談判中絶以來内閣之改造與參議院之衝突黨派之離合媧牛之爭惟日不足政費益窮乏軍隊愈缺於軍需惟藉袁氏以支那派所慣用之手段彌補一時斷不能長此推移本年秋冬之交必至内部之摇動益烈人心離渙中國政府勢將再向六國借欵而爲交涉且投於六國活動之圈内抑如何而下最後之解决乎恐仍須勞六國之籌思而日本之責任亦實重大云（完） 
要件 
[參議院議决省議會議員選舉法（續）]  
　　第三章覆選舉第六十六條覆選舉由初選當選人齊集覆選監督駐在地行之 
第六十七條選舉人名冊以初選當選人爲限依各初選區之順序編列之其冊内應載事項除依第二十四條規定外應載明初選當選票數 
第六十八條覆選當選人不以初選當選人爲限第六十九條覆選當選人名額依議員名額定之第七十條議員名額之分配每届由總監督以該省議員名額除全省選舉人總數視得數多寡定每選舉人若干名得選出議員一名再以此數分除各覆選區選舉人數視得數多寡定各該覆選區應出議員若干名 
覆選區有選舉人　不敷選出議員一名或敷選若干名之外仍有零數致議員不足定額者比較各覆選區零數多寡將餘額依次歸零數較多之區選出之若兩區以上零數相等其餘額應歸何區以抽籖定之 
議員名額分配定後由總監督於六月二十日以前通知各覆選監督 
第七十一條覆選監督應於七月一日頒發選舉通告其應載事項如左（一）投票所及開票所地址（二）投票方　（三）覆選當選人名額 
第七十二條覆選投票所開票所地址及其辦事細則由覆選監督定之 
關於投票所開票所事項準用第三十四條至第三十七條之規定 
第七十三條覆選投票紙投票簿及投票匭定式與初　　第七十四條覆選投票開票及檢票準用第四十三條至　　十四條第一欵至第四欵及第五十五條之規定第七十五條覆選以本區應出議員名額除投票人總數將得數之半爲當選票額非得票滿額者不得爲覆選當選人 
第七十六條凡因不滿當　票額致無人當選或當選人不足定額時由覆選監督就得票較多者按照所缺當選人名額加倍開列姓名卽行榜示於開票後第三日在原投票所就榜示姓名内再行投票至足額爲止（案此條亦已修正昨始寄到者） 
第七十七條覆選當選人足額後並依該區應出議員名額選定同數之候補當選人其當選票額依第七十五條之規定 
凡得票滿當選票額因覆選當選人足額不能當選者作爲覆選候補當選人 
第七十八條覆選當選人及候補當選人之名次以選出之先後爲序同次選出者以得票多寡爲序票數同者抽籖定之 
第七十九條覆選當選人自接到當選通知之日起應於二十日以内答覆願否應選其逾期不覆者以不願應選論 
第八十條凡應選者爲省議會議員由覆選監督給與議員証書 
第八十一條議員証書給與後覆選監督應將覆選舉始末情形造具報告連同投票簿并有效無效之選舉票及議員名冊呈送總監督於本届選舉年限保存之并由總監督彚造該省議員名冊呈報内務部 
議員名冊應載明議員姓名年　　貫及所得票數 
　　第四章選舉變更　　第一節選舉無效第八十二條凡有左列各　情事爲選舉無效一選舉人名冊因舞弊牽涉全數人員經審判確定者二辦理選舉違背法令經審判確定者 
第八十三條前條之規定於初選舉及覆選舉均適用之初選舉無效時覆選舉雖經確定一併無效（未完） 
 
 
 

Page 2

 
 
[命令]  
　　九月五日臨時大總統命令 
參議院議决省議會議員選舉法本大總統按照約法第三十條公布之此令 
專電 
[北京電]  
　　陸徵祥因商議借欵問題已於今日到閣接見梁士詒日内將消假視事 
[北京電]  
　　大借欵問題外交團意堅欲逹到監督財政目的政目的政府恐叅議院反抗未敢允許故此事難望成立 
[北京電]  
　　袁總統聲明孫中山並未勸其入國民黨惟人皆不信 
[北京電]  
　　參議院吳議長不滿意於議員將辭職 
[北京電]  
　　伊犂鎭邊使電告阿爾泰城自科布多失守後異常危急現敵軍將派大隊來攻請速援助 
[南京電]  
　　程都督接第九師電山東潰兵竄入江北一帶當派第七師步隊一營往勦 
[南京電]  
　　程都督通飭各軍隊預防虎列剌並令巡警局宣布預防法 
[南京電]  
　　程都督昨委審判長杜淮川等審訊朱子明閙餉滋事案 
[南京電]  
　　岑春煊電招何元山赴滬偕往北京並有便道來寗之說惟近患哮喘驟難就道 
[杭州電]  
　　青田縣大水全城俱没煙灶十萬留僅千中之二三 
[杭州電]  
　　浙省復有不靖之謡軍政府己頒戒嚴令 
特約路透電 
[北京電]  
　　亞東日報得悉中政府答復英使關於藏務之照會其措辭略謂新政府之組織惟期維持英華在藏之利益文内將請英國協助以逹此目的並允目下暫止派兵入藏 
[北京電]  
　　國務總理陸徵祥已由醫院回抵公館預料日内將到任視事 
[北京電]  
　　據華報載稱中政府已命梁如浩與萬國銀行團代表於下星期重行開議借欵問題蓋中秋節期將届預料中政府必期前竭力籌足欵項以應各需也 
[北京電]  
　　孫中山君曾往謁見萬國銀行團代表惟並未與之會議事務 
[北京電]  
　　孫中山君今日赴大美國公禮會歡迎會 
[北京電]  
　　安徽國民電懇政府令財政部發欵賑濟水災難民 
[北京電]  
　　據領事報告雲南全省近日漸見不靖 
[北京電]  
　　聞招商局巳歸交通部管理 
[武昌電]  
　　張振武靈柩抵此後城中安靜如常全未驚擾 
[武昌電]  
　　官立小學校現已紛紛開學女學校較前更多尚有高等學校數處由商民捐款佽助亦均開學萬壽宫已改爲校舍 
[武昌電]  
　　鄂省財政自革命之後未嘗有今日之佳象各處均極安靜惟秋來雨少農人盼望甘霖甚殷 
[重慶電]  
　　昨夜（初四日）七時此間大火直至今晨五時始熄財產被燬甚巨 
[香港電]  
　　昨日有小火輪一隻拖帶亞西亞火油公司之貨船駛至江門附近爲海盜開槍攔截將船主及總機司擄去現索贖欵洋二萬元該小輪及貨船均安抵江門 
譯電 
[北京電]  
　　各國公使休假者今均捷速回京豫料國際局面必有起人興味之變動現信各使急返之理由係因中國巳豫備承認銀行家之條件其意較前益切 
[北京電]  
　　孫中山君已將所籌鐵路計畫呈交政府據謂中國若能照此實行則將成爲地球最大之國豫料須籌借欵洋六十億元以充此項經費惟思慮審愼之各界對於其計畫不甚贊成咸謂不能實行 
[北京電]  
　　孫中山君定期本月初六日赴張家口擬由該處往南口關（譯音）並游閱明陵 
[倫敦電]  
　　法人對於摩洛哥之大局殷憂日甚法軍之在摩者現共有五萬八千名内有四萬六千名駐紥西部一帶惟自番士至買拉開虚地面頗爲騷亂今巳派援軍開往卡薩白郎卡前傳摩人所拘之法國領事等人均已釋放一節尚未確實 
[倫敦電]  
　　倫敦之北十二英里之帕脫排地方電報總線十二條均己割斷某處貼有字條謂因自由黨對於要求叅政權之女子持論不公故出此舉 
[倫敦電]  
　　英國會社巳在藤地開會其第一討論之問題爲能否以格致製造生靈外間對於此事異常注意 
[倫敦電]  
　　德國齊泊林伯爵飛船漢薩號今日　　載客五十七人在亨寳周圍飛游兩小時之久 
[倫敦電]  
　　英國海軍部己命在樸資茅增築油池五所合成十七所並築一深水碼頭俾戰艦可以傍岸向油池直接取油 
[倫敦電]  
　　英國陸軍大操今日開始時馬軍砲軍豫由阿爾特畜脫及温特沙等處大展運動以拒敵攻軍該軍巳在塞文哇斯獲一勝仗飛船茄買號飛行器四具巳四出偵探敵軍行動尚有二十人飛行於各要點報告兩軍動靜 
[倫敦電]  
　　英國將正式要求美政府以巴拉瑪運河問題付諸公斷一節今悉政府此意須相機而行尚未切實决定 
[華盛頓電]  
　　外交界現信英國遲遲以巴拉瑪運河問題付諸公斷足見英人終必消滅此意 
[君士坦丁電]  
　　瑞士之媾和會巳暫停會議因意國要求各欵内有數則須經土政府研究之故據土耳其政界之意謂兩國終能商妥一切云 
[聖彼德堡電]  
　　據官塲宣稱一千九百十二年之俄國秋收豫計至少可較上年增多一百十六兆蒲特（俄量名） 
公電 
[國務院來電]  
　　大總統令尹督儉電悉川省軍民分治曁張培爵專管民政均由該督等及川人電請此次來電措詞激切與原電語意牴牾中央集權時勢亦深恐暫時分治爲難己擬有辦法通電各省川中應早接到前於漾電曾爲詳覆至所請收回軍民分治成命一節查並無此項命令倘專就川省論亦應俟有官制議决後再爲改定此時似可不必紛更也等因合電查照冬電 
[内務部來電]  
　　准中國紅十字會咨稱奉大總統批准本年秋冬間在北京開會核定統一紅十字會辦事章程現在各省支會共有若干處所無論已否呈報有案請電知各省將會所地址辦事人名迅速造冊咨送貴部轉致本會以便臨時召集等情特此電逹卽希查照辦理冬電 
[湘都督報告全省軍隊退伍情形電]  
　　北京袁大總統國務院中國日報館武昌黎副總統各省都督上海各報館各省同鄕曾師長程旅長胡團長均鑒湘省自頒布退伍章程後即據第一師第三師第四師第五師第六旅馬砲各團營官長先後呈請休退或擬全體退盡先從師旅團部實行以爲之倡或預定分數期限担任依次辦竣其出防第二師及各軍隊己由該營官長通飭一律趕辦連日各軍士自請退歸者尤多情形甚爲踴躍查湘軍官兵宣力行間勤勞卓著此次自願休退羣情鼓舞胥出熱誠實由各官長力顧大局多方奬勵各兵士共體時艱同心愛國咸以國利民福爲心克彰身退之美風聲所播遠近同欽除批示奬勵登報表揚一面督飭妥辦照章優給兵士恩餉休養銀兩資送回籍俟事竣後查取各級軍官職名呈請酌補實官外應請大總統先予襃奬以昭激勸再駐岳州第三師及第五旅業將師部機關警衛各隊九團一三兩營官兵全行休退己據曾師長程旅長胡團長呈報有案昨復據電稱五旅九十兩　來月上旬可一律退完預請派兵接防合併奉聞特此通告湘都督譚延闓叩江 
[福州報告地方安靜電]  
　　日報公會轉各報館鑒福州地方安謐詎京滬各報互相電載種種危狀不免駭人聽聞光復後商業凋敝近漸轉機倘復遍布風鶴商業受害匪淺望審慎記載爲禱福州總商會商業研究所支 
要聞一 
[袁總統入黨問題之研究]  
　　大總統爲雙路黨之奇聞　　近日政界發現一種暗潮卽大總統入黨問題也此事原因甚爲複雜記者撮綜前後事實編次如左 
[一唐内閣時代之情形]  
　　南北統一以前唐少川赴南主持和議時爲同盟會運動加入同盟在唐之意以爲共和時代立在政界地位非託庇於政黨無以自存故毅然加於同盟會唐爲内閣總理後因袁大總統未入政黨故同盟會之主張往往不能貫徹乃屢勸大總統加入同盟會時大總統方持無黨主義未爲所動也 
[二宋敎仁改造同盟之用意]  
　　唐内閣倒後同盟會閣員相繼辭職宋敎仁留滯北京努力於改造同盟會當五黨未經合併以前宋嘗與政界中人謀及將來同盟會改造後必須邀請袁大總統入黨一面改變黨綱期與袁氏政見相合蓋其所蓄意亦非一日矣 
[三唐少川留津之密謀]  
　　唐少川辭職赴津後外間盛傳赴滬而唐自受黄禎祥一擊折回津㝢後遂不赴滬在津秘密行動外間未得其詳據記者竊探則唐實屢次函勸袁大總統加入國民黨其意以爲如此事得逹目的則巳仍當捲土北來再組内閣也 
[四范源濂熊希齡劉揆一等之計畫]  
　　至此事之最近原因則爲范源濂熊希齡劉揆一之商議也范氏掛名共和黨實則與同盟會隱相提携劉揆一本爲同盟會員而與共和黨實表同情熊希齡則對於黨見本甚薄弱而别有所懷抱者也此次范熊劉三人幾次協議後擬協力運動大總統加入政黨惟所請加入者非一方加入乃一面加入國民黨一面加入共和黨也（奇極奇極）三人議定後復與梁士詒商議協同運動 
[五孫中山之助力]  
　　孫中山到京後一面聨絡袁大總統一面亦私勸袁總統入黨袁總統雖未經拒絶然亦尚未承認云 
[六共和黨之會議]  
　　熊范劉等運動袁總統並無絶對拒絶之意於是熊氏於前日親赴共和黨報告謂奉大總統之命詢共和黨之意見請大家研究大總統入黨爲利爲害云云至共 
和黨會議之結果則對於此事不能爲積極之主張一面持冷靜之態度一面忠告袁大總統無論何黨不可加入云 
[七大總統之態度]  
　　此事發生後政黨活氣復爲一鼓兩黨競爲反對之運動進言於大總統者亦不一說大總統則不肯承認入黨之說謂他人說我入黨有之我則尚無成見云 
[八將來之推測]  
　　現在國民黨在參議院占大多數外間多謂袁大總統將來必得加入國民黨者據某政客言袁總統必不專加入一黨如果入黨將來恐係雙跨即國民黨及共和黨兩方並行加入也（奇極奇極）若果如是則其結果仍與不入黨一樣故此事不成問題蓋加入兩黨與不加入其得數相同也此言似頗可味 
[新内閣問題之最近談]  
　　陸總理屢次請假現在十日假期又滿於是新内閣之問題政界中又成燒點兹將近日情形詳叙如左 
[宋敎仁内閣說]  
　　宋敎仁自辭農林總長後留滯北京以改組同盟會爲事其目的無非在于繼任總理其運動之術百出不窮近聞大總統對於宋氏實係十分看重但擬以内閣總理相屬似尚非其時孫中山先生對於宋内閣之說亦未十分贊成此節恐成畫餅 
[沈秉堃内閣說]  
　　現在國民黨在參議院占大多數政府苟欲求議會同意非用國民黨人不可於是有沈秉堃之說沈與國民黨關係本甚薄弱且其爲人官僚習氣太深一面聨絡大總統一面復聨絡孫黄兩人故現在一般輿論頗以騎牆派目之用爲總理恐兩黨皆不能贊成 
[張謇内閣說]  
　　此說發表最早唐氏辭職時即有人獻於大總統然張氏一時實無投身政界之意且現在共和黨在參議院占少數故張氏亦不願冐險出此云 
[熊希齡内閣說]  
　　熊希齡頗有組織内閣之意大總統亦頗有此意惟共和黨在參議院係占少數熊氏與張氏地位相同萬不能出而組織内閣或者熊氏加入國民黨則可以組織内閣云 
[各督對於軍民分治之態度]  
　　軍民分治問題各都督之贊成與反對者參半故大總統曾通電各省徵集各都督之意見現己陸續得其覆電兹分别詳誌如下 
[甲贊成派]  
　　山西四川兩都督是也以現在之都督多不知民事爲何物故每以軍法從事非實行軍民分治不能保護民權禁其淫威 
[乙反對派]  
　　江西廣東湖南安徽諸都督是也以現在情形擾亂非軍民合一不足以維持大局且可免彼此牽肘之患 
[丙似贊成派]  
　　直隸山東河南陜西諸都督是也主張此派者合前二派而爲一謂軍民分治必須實行然刻下秩序未整頓軍隊未遣散有不能不從緩之勢 
　　此外再有希望緩辦派表面上似極贊成其實希望緩辦東三省三都督是也聞大總統巳飭梁秘書長將此項來電彚集成册以便分别討論 
[代表議决權之調停法]  
　　頃聞國務院對於各省代表要求議决權一事咸以此種議議决權性質旣不同於參議院復有異於國務院實兼有立法行政兩種效力無論何國皆不應有决計不承認之嗣經劉揆一范源廉兩氏調停謂各省派來之代表多係一人担任一事（如軍政財政民政之類）今宜視其所擔任者爲何事則以歸於該事主管之部代表旣各隸於行政部即與以議决之權亦無妨碍如此則事尚可行而感情亦不至傷害各國務員多然其說惟尚未决定 
[英使干涉藏務問題]  
　　自英公使照會中政府干涉藏務後聞外交部僅復以川軍進兵西藏非中央之直接命令迄未與以相當之解决日昨英國公使復開出條欵限制中國不許在西藏駐兵各事故昨日顏次長惠慶赴英國公使館面晤英使竭力拒絶某國人云川軍進藏明違反條約我國俟接到英國通牒擬照約一律交涉並謂中國外交不重視條約不但西藏問題爲然卽蒙古問題亦出一轍外交界轇轕實在不堪設想云 
[征蒙之新籌備]  
　　東蒙風雲日急軍事處迭接該省電告於日昨特開會議籌畫敉平之策大略係合三省兵力財力通盤措置公同組織一東邊軍備處定爲臨時機關專司東蒙一切軍備事宜以謀進行並聞擬以張君紹曾協贊機宜蓋張於該地方情形最爲熟悉俟得張君認可即行委任云 
　　奉天趙都督前日曾有電致大總統請來京面陳一切聞大總統因三省防務甚爲吃緊故電令阻止惟關於外交要事准奉督派員來京面陳該都督已有復電特派李兆馨方恩順二員晉京密陳一切巳於昨日來京當日卽至總統府密呈要件兩件内容甚密 
[科布多失守再紀]  
　　科布多爲琨公統領蒙兵所包圍曾經辦事長官溥𨬔屢電告急大總統電令甘肅新疆阿爾泰各派勁旅往援但山川險阻援兵抵科尚須時日而科布多守兵祗有一千名萬難支持故已於二十號失守溥𨬔爲俄領事救出得慶無恙其餘各官與城俱盡者甚多此消息係俄使告知外交部外交部轉告大總統者惟政府迄今并未接到科布多失守之電云自科布多失守後政府以阿爾泰與科城唇齒相依今科城旣已失陷阿城孤處一隅勢甚危險特電甘新都督及伊犂鎭邊使塔爾巴哈台參贊令速籌備邊防並派軍隊防禦阿城 
 
 
 

Page 3

 
 
以免被匪竄攻 
[國際條約研究會出現]  
　　外交顏次長因改訂各國條約事曾探各公使意見各公使以中國現在正式政府尚未成立外國又未承認無從提議爲詞昨特謁總長擬在部中設一國際條約研究會凡通商以來之條約詳細研究何者應删何者應改說明理由届時一得各國承認即可實行提議至研究員非精於法律者不可擬電各省派員與會 
[學界歡迎孫中山紀]  
　　主張社會道德　　三十日北京學界在湖廣會館開會歡迎孫中山先生到者千餘人中山先生演說云此次革命成功多賴學界之力此後諸多建設尤賴學界一力進行方能成功學界關於國家前途旣如是之重自不得不定有方針就從前之學說而論人人之所知者生存競爭優勝劣敗然此種學說在歐洲三十年前頗爲盛行今日不宜主張此說應主張社會道德以有餘補不足大凡天之生人聰明材力終不相同聰明材力之有餘者當輔助聰明材力之不足者在政治爲政治之工人在社會爲社會之公僕今日中國革命成功適值學說改革此學界方針亦宜改變方針當注重道德者也再從前學校之慣習往往學生自以爲係學校之主人翁鄙人之意以爲此等思想最宜於專制時代專制時代皇帝爲全國之大主人翁以壓制平民學生在學校學成之後輔助君主欺辱平民雖不能爲大主人翁亦可成爲小主人翁今則不然現值政體改革過渡時代胥賴國民羣策羣力力圖振作而振興全國尤賴國民知識學界爲國民造成知識發逹之源當知自已責任之重今日在學校之學生異日即政治之工人社會之公僕與從前異日可作主人翁之思想大不相同至今日尤爲注重者有三大要件即民族同化民權平等民生籌畫此三者爲學生之任責學生能盡責任國家方能鞏固云演說時拍掌如雷至五時散會 
[叅議院歡迎孫中山紀]  
　　避外人之政策曰遷都　　三十一日叅議院議員在萬牲園暢觀樓開會歡迎孫中山午後一時孫中山偕其夫人及宋女士與隨行諸人同時蒞會由吳議長招待入席首由吳議長致歡迎詞略謂民國初建參議院責任重大前在南京組織參議院之時即承先生維持指導先生久在文明各國政治上之學識及經騐素有根柢此次北來必有偉大之政策以福利吾國吾輩忝爲國民代表尚望先生賜以敎言以匡不逮且現在南北雖云統一而意見尚未盡融洽先生此行實與調和南北有絶大之關係吾等謹代表全國人民恭致歡迎之意吳議長演說後即由孫中山答詞謂民國建設伊始貴院爲全國代表之機關責任綦重而國人之期望於貴院者亦甚殷現在關於政治一方面之事已經次第進行效果甚速惟鄙人此次來京有一極寺之問題擬與貴院及袁大總統商議其問題非他即遷都是也以全國之面積而言北京固居中央然北方外人之勢力十分深厚即如北京使館界亦在外人勢力範圍之内倘一旦有事必處處受外人牽掣可以制我死命鄙意以爲無論建都何處皆較爲妥善如南京汴梁西安等處皆有建都之歷史但能遷離北京必與國家有種種之便利鄙人雖與袁大總統見面數次尚未提及此事擬先請貴院贊成此議一致主張鄙人再與袁大總統詳言此事之利害若能早日遷都殊有莫大之益處等語孫中山演說後不久即散會時己三鐘餘矣 
各都督近事紀 
[張鳳翽]  
　　陜西都督張鳳翽昨有電致大總統謂南北不能統一皆由省界未除請將全國各省名稱一律删去改省爲州或道每省劃爲十州或劃爲五道大總統巳交國務院會議矣 
[蔡鍔]  
　　雲南蔡都督因片馬問題遲遲未决頗受該省人民之攻擊屢次致電總統自請辭職并詳陳滇通危急情形大總統以蔡鍔名譽素著雲南地處邊境外患迫邇非蔡不足以鎭壓去電慰留謂片馬問題迭次派員向英使交涉其中艱難良多一時頗難解决滇省人民不知此中情節故未免嘖有煩言望力任其難勿再辭職 
[趙惟熙]  
　　甘肅都督趙惟熙久爲甘人所不滿意月前甘肅各處團體紛紛向該省省議會請願請據實彈劾日昨該省議會已有電致袁總統臚列趙枉法貪贜証據二十餘欵電中并云請委任如黄克强岑西林其人者來甘鎭懾俟新督到任後再將趙之罪狀宣布天下 
[時評一（默）]  
　　孫中山抵京與袁總統握手非常親密今黄克强亦消釋前隙决然赴京與袁總統握手必更加一層親密由是而欲藉張方案以挑撥兩方之惡感者固己無從施其離間之技倆而於融和南北意見消弭兩黨猜疑以及將來謀固共和基礎種種問題亦均有一線之希望此固吾人所極力歡迎者也 
　　夫當盛氣相爭之際而忽悟自相衝突之非計各各罷兵釋手則非有大賢豪之度量者不克至此 
　　猶憶水滸傳魯智深語曰大哥自家人不可打兄弟們快快住手下馬相見今大哥已住手矣下馬相見矣而一般兄弟們猶各奮拳怒擊刀來槍往何爲者 
　　吾勸大哥快快喊一聲曰住 
小說 
[無名罪人（八十六）（無名）]  
　　且說自從無名罪人宣告死刑之後隔了半個來月正是陽曆六月初旬鳥啼花放日煖風和絶好暮春天氣巴黎的人個個遊春玩景好不快樂便是那窮苦小民隆冬時候挨着凍餓的到了此時也好借着天地和煖之氣只愁餓不愁凍身上担負輕了一半了只有那個羅堪牢裏的死囚依然陷在暗室了無生氣有時夜半聽着窗外修理那斷頭台便知是我等臨終的時候日近一日夜近一夜終是向那死路上走去仰首呼天俯首搶地個個都是愁眉不展的樣子内中無名罪人也是一個却是無名罪人的舉動却和别人不同每日自六點鐘後起身端然默坐不看書不開口面無憂悶之色口無咨歎之聲塊然一物如泥塑木雕不是失了知覺却是鐵石心腸醒時便起倦時便卧一日除食事之外只有一二次將那手巾揩抹身體以舒筋骨在那牢外監探的牢卒見他進來第一二日不勝悲戚自後便是永遠如此安閒度日十分稱異平常犯了死罪的人每夜多不能安睡便有睡着的也多夢魔等事只有這無名罪人每夜七八點鐘睡後一覺直睡到明日天明睡着之後别無怪狀視那牢獄好似他家裏一般又安又適據那牢卒想來這人必是個獨身漢没有父母妻子的人又必是個窮漢除了欠着人債以外斷無半分家產因此無少掛念的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇省近事紀要]  
　　江蘇都督府通令各縣民政長云照得各屬典商設立典當雖係營業性質究以便民爲本前據典當公所董事潘祖謙呈請自本年六月一號改用陽曆之日起各物質期擬以十四個月爲滿當以當貨縮短滿期於貧民生計最有關係非經地方會議承認不可卽經分令各縣照會各議會照議去後旋據各該民政長先後呈復到府常熟縣以新曆十六個月爲絶貨期限吳縣崑山吳江三縣均以未便遽行縮短爲詞在商法未頒以前各地情形不同未便强爲一致又經分令各縣　飭照會蘇州典當公所遵照辦理在案兹據吳縣民政長呈稱近據城鄕士民到署報告各典舖現出當票均載十四個月限滿後據民政長訪查各店果有張貼縮短當限確據如此妄圖私利不顧公益殊屬不合除指令外深恐此外各縣典舖亦有前項情事合行通令各該民政長出示曉諭仰各屬典商一體遵照如有縮短滿期而未經該地方議會認可者仍照舊章以十八個月爲滿共向來有不止十八個月者亦均照向來期限若私自短縮准由當户向該管司法衙門申訴其各遵照毋違切切此令 
　　衆議院議員選舉法第十五條第三項載覆選監督駐在地由選舉總監督定之兹　民政司呈奉總監督核定江蘇複選區監督駐在地如下第一區南京江甯市委任陸維李爲監督第二區爲吳縣蘇州市委任潘灝芬爲監督第三區爲丹徒縣鎭江市委任夏敬觀爲監督第四區爲清河縣清江市委任徐鍾恂爲監督 
[江蘇省立學校一覽表]  
　　江蘇省立學校之名稱地點校長姓名辦理情形列表如下第一法政學校南京鍾福慶元年九月開辦第二法政學校蘇州待籌辦第一師範學校蘇州楊保恒元年正月開辦第二師範學校上海賈豐臻元年正月開辦第三師範學校無錫顧倬元年正月開辦第四師範學校南京仇埰元年五月開辦第五師範學校揚州姚明輝元年九月開辦第六師範學校清江己委王登雲籌辦第七師範學校徐州已委劉仁航籌辦第一女師範學校南京吕惠如女士元年五月開辦　第二女師範學校蘇州楊逹權女士元年九月開辦第一農業學校南京待籌辦第二農業學校蘇州王舜臣元年九月開辦第三農業學校清河待籌辦水產學校吳淞已委張　籌辦女子蠶桑學校滸墅關章孔昭元年九月開辦第一工業學校南京童世亨定二年正月開辦第二工業學校蘇州劉勳麟元年五月閧辦商業學校南京待籌辦醫學校蘇州指定校舍待籌辦 
揚軍謀變後餘聞 
[發給餉銀]  
　　本月一號夜駐紥城内之步隊二十四旅所轄之義勇軍謀變一事已紀昨報兹悉其原因實由欠餉所致當經徐司令將首要兵士二名正法後立即將該項軍餉於三號在軍司令部發給軍心爲之大安 
[營長演說]  
　　此事出後徐軍統深恐在城各營徧染此種流行病因傳諭各營長官面向該管軍士剴切勸導以財政困難之苦衷及軍人應守之規則毋得輕聽謡言釀成惡果等語各營長聞之均巳遵令辦理矣 
[蘇屬民政長禀請追認催徵吏經費]  
　　吳江常熟崑山青浦金山華亭奉賢太倉嘉定寳山崇明各民政長以法定徵收費寔在不敷支配請准另籌補救俾將積弊　清事略謂行政費一項旣經府令規定縱有不敷亦當撙節動支勉符定額惟徵收費不敷過鉅尤以吏役工食一項最難處分杳各邑徵收吏役名稱或異事實從同如上海等縣責任在於地保　山常熟等縣責任在於經書莊書嘉定寳山等縣責任在於現編粮耆夫吏每　必有一人每縣多至五六百人少至二三百人不等平均計算若每人按月發給工食五元就四百人計已需二萬四千元按之微收四釐經費甲級不逾三萬元己級不足一萬元全數支給尚慮不敷再四籌商迄無良策惟有　根本上之解决從前經書莊書等種種舊稱一律更名爲催徵更每圖限以一人視其徵收之多寡定共薪額之等差於規定四厘徵收費外另行籌給項此經費以資辦公並請捉交省議會追　承認 
[直隸都督問題]  
　　旅東直人王學彥等五百餘人日前致電直議會云天津省議會諸公鈞鑒吾直百孔千瘡庶務待理都督爭議苟能解决則各項問題不難迎刃而解今張督錫鑾政見己窺全豹如斯碌碌何可久留徒以意見紛歧竟致遷延莫决甚非所望於代表諸公也竊思王芝祥先生督直則惹起北軍反對馮國璋先生督直又恐招南人猜疑故直督於鄕人莫不曰非張紹曾即蔣雁行此二公也皆當時之偉士民國之功人得督吾直均足改良舊觀然而以資望論蔣不及張以精力論張勝於蔣相提並論則直隸一席舍張紹曾莫屬蓋張公才具盤盤胸襟落落政治之思想旣富軍學之智識尤高久熟北地情形不受南人排擠且超然於黨派更誼重於桑梓况其　水止戈實爲民國造成之始具此卓見抱此雄心何事不克爲何政不克舉測往知來可逆覩也不寗惟是吾省軍隊譁潰迭有所聞非有威望素著者鎭攝其間斷難靜肅張公則久歷戎行者也人民流離不堪其苦非有仁德爲懷者出而撫恤絶少振興張公久持人道主義者也由比較上論由歷史上觀則張公督直不亦勝任而愉快乎尚乞諸君子力除黨見共矢公衷聨絡全體議員要求張公督直倘能有效不僅吾直一方之福實亦全局之幸也謹具公推之電用代請願之書旅東奉直同鄕會會長王學彥等叩 
[浙屬土匪猖獗]  
　　浙軍政府昨接嵊縣公民趙樹誠等數百人聨名急電謂東鄕匪首錢卓人丁坤泉等糾黨千餘人焚掠蔡家及北莊等村鎭燬屋殺人王知事畏匪如虎民不堪命縣城瀕危乞飭大兵飛剿云云朱都督尚在病假聞耗焦急卽晚電飭寧防常榮清紹河水師何日游擊隊趙管帶等水陸各軍星夜出師會勦矣 
　　衢州府屬江山縣土匪於八月二十八號焚刦清湖鮑兆泰鹽號刦去課銀二千二百元業己電禀省軍府檄令衢防嚴剿去後前日又接准該邑通訊大略謂是晚有大幫匪黨竄擾離城五里之清湖鎭（按是鎭爲西安龍游江山常山開化五縣水陸要衝）致鮑兆泰鹽倉首當其厄匪黨前後環攻揚言縱火該號更夫由旁屋越脊逃出飛報警察局詎分署長梁葆中不允派警更夫情急改奔多福寺巡防營（全軍僅止十人）哨長某君毅然出隊匪黨方從鹽倉搶畢正欲另攻他號突被防軍開槍迎頭痛擊當塲斃匪首一名餘匪不知兵隊多寡紛紛潰散幸得保存該處商會咎知事疎防傳知全鎭一律罷市 
[鄖陽破獲同袍會匪紀詳]  
　　鄖陽民俗强悍自襄陽張國荃亂兵四竄後各匪勾結愈盛所有各鄕富户靡不刧掠殆盡知事陳沛霖及駐防該管帶沈權迭次會同查緝並出示勸令歸正匪燄迄未少衰近該匪等勾結各屬亂兵共計六千餘人組織同袍會私放票布附會證書希圖煽惑民心謀爲不軌正戒嚴間突於八月二十五號搶刧武庫（卽軍械庫）即欲舉事幸到庫匪數太少不過三百餘人子彈亦屬無多加之惶惑過甚不敢急擁入庫詎正遲疑間沈管帶與陳知事帶兵先後赶到各匪見事不測均盡棄鎗械而逃當捉獲首領耿明山一名並搜出證據與名摺等件遂一併押到縣署會同審訊該匪直認不諱並不牽涉當供認時該非胆敢掀撲供案手奪坐凳兇打知事與管帶並厲聲云快將我辦了罷還有什麽審頭豈眞要一網打盡嗎幸兩旁差役及衛兵救護得力故未受傷陳知事以似此怙惡不悛飭令劃供後卽命綁出斬决梟首示衆旋即一面焚化該會匪小名摺以示不予株連一面剴切佈告開導餘匪自行解散俾伸刑期無刑辟以止辟之至意自該匪正法後市面安靜秩事如常闔邑人民莫不歌頌陳沈之處置適宜云 
[鄂參議員之不穩]  
　　鄂參議員爲張方伏誅案運動彈劾政府湖北軍界大譁業已兩次電詰參議院措辭異常憤懣黎公以軍人例不可干涉政治曾經嚴切勸解乃前日軍界又公擬一電稿交電局拍發措詞尤爲激烈凡張之罪狀未經黎公宣布者一一道出又將張伯烈輩前在滬上與張振武如何酒食徵逐如何狼狽爲奸和盤托出并謂某得張五萬元辦機關報某借張八千元娶妓爲妾某借一萬某得五千某分三千皆係購械吞蝕之欵爲若輩所朋分又言此次彈劾案無非借題發揮施其詭謀冀推倒袁黎爲一派改組内閣爲一派所有秘謀詭計盡行揭出無遺末又論張之死死於軍法與戒嚴令甚爲適當法律事實並無絲毫之錯持論尤爲精確當經黎公查知以張罪狀萬不可盡情宣布即參議員之暖昧事跡亦應曲爲之諱不可宣揚使國人咸鄙棄之當傳各上級軍官勸阻開導再三乃允將電稿取消蓋此電一宣布不獨參議員大失信用且恐國人羣起而攻某黨魁將釀成塗毒生靈之慘禍也聞鄂參議員此次之對於彈劾案任其無形消滅者此電實與有力緣此電雖未發出己有人急電告知若輩也現在武漢兩商會敎育總會業主會商團聨和會保安社會各團體均倡取消參議員另行改選之議南京上海九江蕪湖長沙各處鄂人亦紛電省議會及各團體主張開全省各界大會取消各參議員　　會不從卽强迫之亦所不辭聞各團體昨已舉代表往晤省議會長議長以彈參案旣已消滅不欲再生事端當經推托未見然議會中有一部分欲得爲參議員者則甚盻此舉之成立云 
[川黔邊境設卡收厘之簡約]  
　　貴州政界前議在王家沱設卡抽收鹽釐現已由貴州鎭遠　鎭特派交涉員饒存厚張樹雲等親到西陽州與州知事陳佶督同州議事會各員開正式會議彼此磋商良久公同訂立川黔所　鹽務就場征稅簡約七條業經雙方畫押照約實行矣兹將簡約錄后第一章鹽稅宗旨第一條本約以就場徵收鹽稅爲唯一之宗旨川徵川稅黔徵黔稅如奉有兩省最上級長官合意之命令卽失其效力　第二章鹽稅條例第二條黔省以徵場散漫酉陽爲鄰封起見暫認其在龔灘鎭上設立鹽卡抽收行銷黔省邊岸入口之鹽稅惟黔局兵丁不得過十人以上如兵與兵或兵與民有不法行爲得由酉陽長官裁判區處如黔局有意外特别之虞得由黔省委員及西陽長官會同裁判區處至酉陽各種約法黔局各項員役兵丁得公同遵守第三條本約各岸無論商鹽號鹽如行銷黔地場所時得由黔省局卡抽稅如行銷川地時由川鹽稅委員給有印票者黔局卡不得重征干涉惟到黔銷場時無有黔印票者得以偷漏論第四條王家沱聽由黔省稽查貨物鹽包上岸倫漏入黔賣售者若河下往來船舶無論載有何種貨物及何食鹽雜項均不得過問第五條人民旣盡有納鹽稅之義務兩地應負保護之責惟損失在何省地點者得向何省享損害賠償之權利第六條本約期間以兩省雙方認可押印之日爲實行之日凡滿清舊日弊政均不得沿引爲例第七條本約如未適當時得由兩地議會紳董公同更正以期於無弊及不損害人民而後止 
地方通信杭州 
杭州 
[劇團威力]  
　　浙江民政司屈君因查封模範演劇團與該團長杭君辛齋大起衝突幸由前司長楮　僧君出面轉圜允將一切命令全數取銷悉聽該團自由行動杭君始肯回庽四號上午該團員復請前司長褚君及警局長盧鍾嶽到團要求三事（一）屈司長旣不反對國民捐應令特别助捐用鼓樂送入籌捐公所以示薄罰而資懲儆（二）演扮新劇是否可禁如無應禁之理由當商允接開戲館（三）昨日舉動不但得罪本團并辱及上海伶界聨合總會除田轉圜人向全體藝　唱偌賠禮外並派專使赴滬謝罪聞褚盧二君己當場認可遵照辦理伶界團體之威力竟能壓到行政長官矣 
蘇州 
[檢廳批辭]  
　　元妙觀彌羅寳閣失愼各情已詳前報兹悉地方檢察廳飭傳該觀方丈住持訊究查辦該羽士倪仰雲等情急延請律師張慰祖訴辯聲明被災緣由日昨發出批詞云彌羅寳閣被燬一案業經本廳分别拘傳該方丈倪仰雲來廳研訊均係供認八月二十八日早晨即陰曆七月十六日在二層樓禮斗遺火致兆焚如本廳詢諸當時救火人員証諸目覩情形二層起火己成鐵案前閱來狀聲稱自三層起火不勝詫異且禮斗遺火等情亦未提及隻字該方丈平日藉禮斗爲名以寳閣爲俱樂之部事變後又復吏換事實希圖卸罪抑何昏憒乃爾須知彌羅寳閣爲宗敎上及歷史上之貴重建築物過失遺火律有明條本廳爲代表公益機關不得不從嚴澈究一俟偵查終結即行提起公訴斷不能任該方丈等游移其詞稍從末减也此批又　門外被害商民利昌等委任律師潘承鍔等控訴　杏園等增减攤欵營私舞弊一案昨亦發出批詞云來狀閱悉鄭杏園等閱看商會原冊私滅核定數目是否就原册塗改抑係另定表册通知各商如係另定表冊現在原冊另冊保存何處並須傳訊何人可以指出弊竇理應補行聲明至增減成數以圖减輕自已損失與刑律第三百八十三條當有區别本案應俟被害人等提出切實証據再行受理此批 
[革除差徭]  
　　蘇城向有埠頭盤頭各種名目藉口差徭覊恃勒索每遇民間喜慶襄葬等事任意敲詐必遂其慾而止即如喜事家裝奩運費竟有多至百元數十元者爲害閭閻久矣光復後所有從前弊政一律革除故經商民及轎役苦力人等呈請民政長將實行革除埠頭盤頭名目立案並出通告云蘇州民政長通告照得蘇州城廂各地向有埠頭盤頭名目如遇居民吉凶喪娶或旅客貨物上下往往藉口貼差各分地段把持壟斷高抬僱價勒索重資其損害行旅閭閻不可勝言此皆官署不德有以致之不能專咎若輩也現在各衙署徭役貼差各項名目實行一律革除何能再任若輩如前把持以重民累除嚴行禁止外爲此通告居民商店及行旅人等一體知悉嗣後民間舖户吉凶喪娶曁貨物上下　覓人夫悉聽各人自由招僱不准再有仍沿舊習分界把持之事如人夫等再以差徭藉口勒索把持准其呈請究辦特此通告 
鎭江 
[救火交涉]  
　　九月一夕三鼓時城外登仙橋下王姓柴蓬忽然失愼幸各水龍齊集救熄惟該處與美商美孚洋行洋油池相近該行恐遭殃及特用救火機器灌澆餘火雖通宵尚在施救當火熾時駐紥鎭西倉六十三團第二營兵士亦均到場援救内有兵士某甲因忙亂中失去銀表一隻故於次晨前往尋找路經美孚油池前適救火皮帶横拖路中正欲跨過爲守池巡捕所阻言偶因違致起衝突卽由某甲號召同類多人蜂擁而來向之理論人聲鼎沸槍聲隆隆大有戰鬥之勢幸城外商團得信召集會員束裝前往駐鎭陸軍憲兵第四連隊亦往彈壓互相勸導始各散去祗傷巡捕一人現聞美孚大班某西人已與駐鎭第十六師顧忠琛師長交涉矣 
漢口 
[車夫罷工]  
　　租界車夫自八月二十九日早起各國租界除行車而外人力車無一行者統計車夫約共三千餘人每日一車分上午下午兩班每班更換一人分守五路大智門華景街三碼頭怡園口前後花樓以及各路岔口遇有私行推車者即將車子　毁工部局恐釀事端稟報英領事照會華官飭派軍警梭巡彈壓一面派各包探司事人等極力開導暫捐百文車夫尚未允許 
廣西 
[接濟中央]  
　　廣西陸都督致各省都督電云財政部東電奉悉中央財政本以直接收入爲准惟籌措之初尚無確定把握自借欵停議墊欵留難臨時預算胥賴各省協解若不力任接濟政府點金無術財盡變生大局何堪設想敝省雖係偏僻省分光復以後邊防增費協欵毫無然時局艱難千鈞一髮非維持中央不能顧全民國無論如何困難除前提解二十萬元外再竭力勉湊三十萬元於一個月内解繳中央各省財政富有之區應如何多　協濟各都督熱心愛國諒必具有同情也陸榮廷叩印 
福建 
[派定代表]  
　　閩都督電云北京國務院各省都督鑒閩省代表己派統制許春智統領杜持高等顧問官謝剛國不日赴京以備諮詢除狀委外合行電逹閩都督孫道仁有叩 
江西 
[留額補考]  
　　敎育司公佈云照得考選東西洋留學一案前經本司呈奉都督批示應酌量提前俾各生前往不誤入學時間等因奉此當由本司定於八月二十八號起至九月二號止在楔家塘法政學校内舉行考試業經公佈在案查此次投考人數僅有三百餘名爲數甚少誠恐因限期過促遼郡人士得信稍遲或爲風雨關津所滯阻非補考一次將不免有遺珠之憾現定就此名額（原定一百二名）酌留一半補行考試自公佈之日起九月十號止凡有志留學各生均於限期内携帶中學畢業文憑相片及受驗料按照前次規定手續來本司專門科内報名註册聽候示期考試其此次未經錄取諸生亦得重行報名與考此佈 
[監獄改題]  
　　永和門口罪犯習藝所係前清官府撥給鉅欵仿馬天津圖式鳩工建築收禁重罪人犯入所學習工藝官發資本數近萬金營業以來頗稱發逹光復後釋放罪犯迭經軍隊駐紮迄未押犯現大局底定軍隊均已遷出業經司法司　奉都督批准改題爲南昌輕罪監並准發欵九百串興工作業現該監已經佈置完備由司咨會警視廳嗣後遇有宜告違警拘留之犯在未設拘禁所以前均可權宜發押藉圖便利 
烟台 
[共和黨分部成立]  
　　共和黨烟台分部於前日午後二時假舊錢業公所開成立大會首由主席仲君子青報告開會之宗旨並演說黨員應依本黨約規所訂之黨義確守之（一）以保持全國統一取國家主義（二）以國家權力扶持國民進步（三）應世界大勢以和平實利立國旋卽投票選舉職員當　揭曉仲君子青得票最多數爲正部長王君儆予澹臺君雨田得票次之舉爲副部長其幹事依次舉定劉君善夫姜君革南姜君少猷　君廉姑鄒君仲言李君竹亭馬君翼君萬君坤山丁君熙臣王君品三 
[紀念品贈送安稅司]  
　　前任東海關稅務司安君文交卸回顧烟埠商曾特由滬訂製銀碗以備贈送惟安君啟程時尚未寄到今始造成擬行寄送安君兹將銀碗所製詞如下君到敝國多年凡關於地方公益無不盡心籌劃自前清光緒三十三年來煙接東海關稅務司之任辦理稅務悉極公正氏商深爲感佩邇來烟埠商務敗壞君以爲　屢屢提議修築海　冀挽商業底於成議君力居多前冬烟埠傳疫死亡枕藉賴君與東海關道熟籌興辦防疫驗疫各所疫氣潛消民皆德之君今回國烟人感君之情臨别無以爲贈謹製銀碗一座藉表敬忱以爲異日之紀念云爾 
[時評二]  
　　政府委員之欲徑渡議場也議長揚聲呼斥若嚴師之責頑徒議長之不能維持秩序也議員厲聲詰責又若家長之訓子弟（二十七日之參議院情形） 
　　一議長也忽而爲嚴師則手舞足蹈鬚髯輒張忽而爲子弟則面紅耳赤埀頭喪氣一霎那間而議長之變態若此可笑亦可憐 
本埠新聞 
[兵民衝突類誌]  
　　閘北光復軍三連騎兵營兵士與八字橋廟前鄕民倪海濱談如生因賭起釁屢次鬥毆己將倪談二人拘解裁判所訊諭交保並將姚銀桂姚小毛陳四川陳餘才倪春春嚴柳根等六人拘解司令部押候訊究在案昨經孫廳長一併提案訊究先據倪春春供爲小本生意是日與姚銀桂姚毛郎同在倪惠卿家幫做厨工回家時遇見該兵士等即被拘獲嚴柳根供爲紅帮衣匠是日行經該處被拘該兵士等奪取田内倪福順之刀誣指爲我所帶姚毛郎供稱耕田度日因在倪惠卿處帮忙被該兵士拘案陳阿福供在紗廠做工彼等在倪海濱談如生茶館賭錢起釁我與弟毛毛己在家安睡被該兵士入内拘去訊之倪海濱談如生嚴柳根供詞支吾廳長核供判三人暫行管押餘人一併交探警看管候移送寳山檢察廳訊辦 
　　前日下午復有騎兵數十人至王家村嚴家角等處尋釁逢人便打當有在田内做　之農民及四區區董嚴逸士並其弟叔士均被毆傷甚重有住居該處之浦東人王某竟被刀傷左腿血流不止繼又擁至鄕民家内搜尋仇人乘間攫取財物故附近各村男子已逃避一空惟留老幼婦孺在家四區區員沈海觀得悉即用電話報告警務公所不識警務長與錢市長如何辦理也 
 
 
 

Page 7

 
 
[製造局總理易人]  
　　製造局總理李平書君一再辭職現已奉江蘇都督允准命令虞洽卿君暫行代理所有一切局廠用欵亦歸虞君代爲維持昨聞虞君己允擔任將於今明蒞局視事 
[製造局採用國貨]  
　　製造局研究會查得子藥廠製造彈壳向購外洋白鉛鎔鑄質地甚劣且内含渣滓最易破裂價值亦甚昻貴爰將洋銅與雲南所產之白鉛用化學法化分比較知雲南白鉛質地甚隹較之洋鉛竟有天壤之别若用製造彈壳每年可省萬金業己禀陳李總理請購雲南白鉛以挽利權昨奉批准照辦並即電致滇省都督請將滇地所產白鉛先行訂購數噸運滬濟用 
[李統領奬勵軍人]  
　　滬防水師第八營營長王楚雄近以軍餉奇絀擬自九月分起减領薪餉二十元各隊官亦每月自願减領三元各兵士减領一元業已呈報李統領昨奉指令云呈悉餉款困難正深焦灼乃該目兵等深明大義自願九月分起每名减餉一元熱心愛國殊堪嘉尚非由該管帶等平時敎導有方曷克臻此自應照准卽仰該管帶傳令嘉奬以資鼓勵惟究竟該營目兵薪餉每月統計可減若干着於批到一日内將實在數目開摺具報以彚轉至該管帶該隊官以身作則亦據自請减薪顧全大局尤深欽佩惟該營原定官佐薪水與部章不甚相懸應暫爲免議此令 
[除免形式上之專制]  
　　滬軍李統領昨日通令水陸各營云照得政體改革百度維新舊時無謂之形式當即一律删除以昭更始本軍自成立後以軍事倥偬微屑之事未遑顧及今者事有頭緒自宜整頓内容藉符共和制度本管各營隊如大門前仍掛虎頭軍棍者亟應除免以除專制之惡習而免外人之訕笑爲此令仰本管各營隊限文到之日起一律實行毋違 
[裁判員却回函件]  
　　華俄道勝銀行在公共公廨呈控黄鶴春竊取鈔票因黄在南市新舞台附近裕豐米店附有股本浦東等處亦有產業是以由關讞員函致地方審判廳請將裕豐米店先行查封備抵在案兹經廳長飭派承發吏持函至裁判所請爲照案履行陳裁判以該函係致審判廳本所未便專擅且該廳並不加函似大草率卽著該吏仍將函件送還廳長另備正式公事來所方堪承認 
[楊培之押解赴寗]  
　　蘇路公司司事楊培之僞造票據呑用鉅欵經伊堂兄楊廷弼函請公司將楊培之移解市政廳呈請民政長轉呈蘇都督核示在案現經都督指令將楊押解南京巡警總局附設之習藝所收管候核等因吳民政長奉令後遵即備文請警務長將楊培之押解南京業於昨日登輪就道矣 
[航船索償修費]  
　　交涉使陳安生君接民政長函云據東溝航船主張阿弟禀稱上月二十九號民船由東溝開駛來申滿載人貨遇亞細亞汽油小輪尊章避讓詎該小輪不遵航綫行船突將該船撞損當向理論該輪舵工持執不睬訴諸水巡又以無權干涉爲却但民業航船撞損船身橋木等需修資洋一百餘元無力受虧等情爲此據經轉呈祈即函請英領事派人秉公估計飭令該洋商照數賠償以昭公允而維航業等語現陳君已轉請英領事查照矣 
[提議翻造房屋]  
　　前滬軍都督府即舊海防廳署將改爲審判檢察兩廳惟該署房屋形式尚不適用現有龔議員提議擬重行翻造劃出一叚建造審檢兩廳約占地十之二三其餘地基則造市房住宅出借收租業己由董事會條陳民政長酌辦矣 
[發明漂洗舊絮之新法]  
　　工業建設會會員浙江杭縣人王潔丞君新發明一種漂舊絮法己禀准立案設廠漂洗色澤固不異新棉且仍可紡紗織布故社會倍極歡迎現携棉樣來申迭經中外棉商試騐亦表同情爭相訂購是誠能利用廢物者矣 
[補錄李總長辭職呈文（續）]  
　　論地方辦事機關惟民政長市政長爲一切政令所出而民政長直隸都督並無别項長官可以管轄市長隸於民政長亦毋庸加以長官查民政總長爲光復時倉卒所定爲一時權宜之用省議會不設是官自合法理當秩序紊亂之際固可將就大局旣定事事宜按法理豈容有此不合法理之職官鍾珏卽甚厚顏亦何能久居此贅瘤之地位况自滬軍都督取銷以來已及一月地方妥寧如故審時度勢亦當及早取銷鍾珏並無經手未完之件亦無應行移交之欵且未建立衙署自上年九月至本年八月底上辦公人員夫馬津貼共只費洋一千七百餘元鍾珏未支分文惟經理各項欵月結至六月底止　墊上海規銀六千八百廿八兩零八分四厘七八兩月又墊用洋三千六百零五元六分五厘除七月以前曾將報告册移送滬軍財政司轉報外謹呈六月底止報告冊一本又七八兩月清冊一扣並繳銷上海民政總長木印一個監督江南常關關防一個伏祈都督俯准取銷並飭財政司將鍾珏墊付之欵核明發給無任感德 
[陳良玉之鋒鋩]  
　　南市裁判所改組初級審判廳業將寔行兹聞地方商學各界以前裁判員陳良玉在南市裁判已歷年所爰特禀呈江蘇都督公舉爲審判員兹奉回批謂該員旣有學識能孚衆望希即開呈履饜報候察奪惟陳以法官不若律師現已向律師公會掛名待聘矣 
[民政長照會市鄕鎭各董文]  
　　爲給換航船執照事　　爲照曾事案查撤換各市鄕便　航船舊示諭並換給新照一案業經本年第一百七十六號照會列表照請各市鄕查復一面厘訂給照章程並刊印航船執照在案當據各市鄕先後填表並吊回舊諭照呈送又據閘北蒲淞法華引翔港塘橋北橋陸行等市鄕查復素無航船等情前來除將有船各市鄕執照填給外合將本署核定執照式樣照會貴董請煩查照嗣後　有　民創設航船應即照章繳費報由貴董呈請給照以憑查驗填發希卽通告施行望切 
[福字營待餉甚急]  
　　國民公會會長江確生等公呈江蘇都督略云查上海福字全軍餉銀大都督巳兩月餘不發聞之深爲駭異明知政界　濟困難然萬不能使兵士枵腹從公似此久不給餉恐含種種可虞之　質素仰大都督首倡共和保全我江蘇數萬萬生靈實爲萬家生佛故此次福字營軍餉無論如何困難務求設法籌撥以維大局公民等爲軍人請餉即爲居民請命乞卽核准照辦 
[頒發章程條例]  
　　江蘇程都督准叅謀部咨開竊查陸軍大學校現行章程及初審再審試騐條例業已由部核定印就宣布施行惟查貴省各軍不乏前在陸軍大學肄業及預備將來試騐入校者亟應檢送一份以資察閱並請分行所屬各軍隊一體查閱章程等因兹程都督已將此項章程條例刷印多份分發陸軍各師旅及滬防各軍隊一體查閱矣 
[習藝所先招模範班]  
　　本邑尚文門外習藝所房屋業已修竣昨經所中辦事各員選定藝師並備齊貧民衣服被舖等物即日開辦兹擬先招模範班一百人待其成就量力續招普通班如有貧苦無依自願到所習藝合於下開資格者卽令到所報告驗看定期進所所定模範班資格如下一年齡在十八歲以上三十歲以下者一體質健全無傳染惡疾者一資格聰明略知書算者一性情温厚無囂張習氣者一無嗜好不吸香烟鴉片及水旱烟不飲酒不賭博者一實在飽嘗貧苦滋味自願習藝並非爲人强迫者一有妥人作保者均可到所習藝 
[巡夜不宜鬆懈]  
　　滬防全軍李統領昨日分令滬防第一第二第六第三營云照得上海五方雜處良莠不齊本軍擔任滬防保衛治安厚屬應盡之責故自成立後卽責成本嘗一二六三營管帶妥定規則徹夜巡邏城廂居民深資依賴前因時交夏令夜時較短是以飭令該隊於原定巡邏班次准予酌量减少藉示體恤刻下秋風凉爽居民每易酣眠夜漏延長宵小驟難覺察爲此令仰該管帶轉飭巡邏各官長自文到之日起仍須振刷精神分班巡緝以寒匪胆而保商民其各凛遵毋違 
[成志女校行開學禮]  
　　城内畫錦牌樓成志女學校於昨日上午十句鐘行開學禮首由校長吳稚暉君報告接辦及另行組織情形繼來賓劉福彪君致頌詞戴楚珍君演說後本校男女各職員相繼訓詞并全體學生唱歌合攝一影以留紀念並欵以茶點而散 
[寡婦誣告强姦]  
　　本邑西鄕靜安寺附近寡婦湯高氏與同族高旭泉因借錢起釁互相口角高氏將旭泉家中什物打毁後復於翌日奔赴地方檢察廳控被高旭泉亂倫强姦而旭泉亦以高氏行兇毁物等詞具訴當經張廳長飭傳兩造預審數次均未解决後由廳長自下鄕細加察訪並無强姦之事回廳後卽起訴同級審判廳特開刑庭由汪推事會同檢察長張君審訊原告湯高氏請江鎭三律師到庭代訴高旭泉亂倫强姦求請重辦被告高旭泉亦延秦律師爲辯護人駁稱此案堂上早己查訪明確並無强姦憑証請求將案註銷並治湯高氏以誣控之罪江律師謂此案尚有高小妹郎可作証人請堂上傳到再行訂期審訊當由汪張二君允許延續審期在案日昨傳到証人又開刑庭經廳長委原問推事汪綸君會同檢察長張允之君重行提集兩造推鞠原被仍供如前汪君即問証人高小妹郎是否看見高旭泉强姦高氏之事高小妹郎供稱是晚我在門前見一身穿白布短衫褲之人疑是小竊立卽追上並喝問何人約追至數十步前面之人始行回首故知是高旭泉問伊何爲不肯直說我即回家明日至小茶館吃茶聞閒人講起强姦之事惟我未曾親見况事關重大不敢妄指地保曹　卿供稱與高家路隔一里之外更不知伊家之事至伊等成訟之後方知此事雖前在茶館内聞得高旭泉被湯高氏控告强姦已有人從中調處令旭泉罰酒席十六桌稍貼訟費將案求銷及後理勸無效彼此纒訟究竟有無强姦緣無確證不知底細求鑒汪君亦不能指實遂諭高氏曰爾旣豪無證據豈能以强姦兩字誣人本當治罪現念爾婦女無知從寬令罰洋十元判决了案 
[介紹新書]  
　　新敎育社近聘通人編輯各種敎科書其初等小學國文修身兩科業均出牌顯明切要實足培共和國民之初基想敎育界必甚爲歡迎也 
瑣聞城内 
[民政長批示]  
　　蒲淞市諸翟區公民俞文甫等禀批禀悉據稱該公民等當日確係選舉張俊者親自填票並未見有作弊情事乞飭議事會將所呈選票十二紙姓名表示俾得質証以昭虚實等情查此案爭議之要點全在代冩票紙一節而究竟有無代冩票紙情事又在依據有無筆跡相同之票該公民等情願質証以昭虚實自應照准議事會指爲字跡相同之票十一紙現經呈存本署其中查有此次具禀之俞文甫陶化龍唐關根唐棣曹正邦金谷香等六人選舉票紙在内仰該公民六人限於五日内親自來署核對筆跡如逾限不來卽將來禀取銷並予查究諸翟區公民張俊禀批禀悉此案　據蒲淞市總董議長分别呈報查復前來已核定辦法飭照仰即一併遵照可也 
[地方審判廳民庭批示]  
　　周勞氏訴周吳氏案請領方單批呈訴繪圖并悉所請領收市房給還方單以憑管業等情應依原判執行查卷内周吳氏呈出劃租摺曁裁唐景南一畝七分六釐方單應由該氏具領仰卽投案請領至該地旣由民政署按照所分房屋畝數註册劃分自屬平允未便任令再有異議致蔓訟藤所稱被吳氏佔出屋擔一尺五寸乞令拆讓碍難准行圖發還高鑑堂抗告批狀悉查抗告程序須對不經言詞辯論而駁斥訴訟之聲請者始得爲之此案業經辯論終結自非不經言詞辯論者可比所請抗告之處核與法律不合碍難照准仰候宣示判詞如果不服再行依抗告可也 
[召買田產]  
　　地方審判廳昨出示諭云　出示召賣事案據張張氏呈訢楊聲甫勾串欺呑一案業經開庭訊明張張氏受買張元祥田畝曾付田價後因該田方單抵與王姓不能交執張張氏是以來案訴訟當卽判令張張氏領還田價洋五百四十元其念五保十三圖靡字圩四百十五號蔡大春户則田一畝一分一厘六毫應卽定期召變業經送逹判詞在案兹據張張氏呈訴前來除批示並移請民政署將該田方單註銷外合行泏示召賣爲此示仰闔邑諸色人等知悉如有情願承買後開田一畝一分一厘六毫之地務即開明時值價洋若干遞呈正式書狀核准後繳價給單註册承糧管業母稍觀望自　計開此田坐落念五保十三圖四百十五號業户蔡大春則田一畝一分一厘六毫正 
[違背烟]  
　　本邑西南鄕　橋地方有俞松元者在該處私售洋烟明目張胆毫無顧忌事爲該處市鄕公所查悉函致上海警務所立飭探警下鄕將俞松元拘獲抄出烟具等物解至警務所轉解地方檢察廳經檢察官豫審属實起訴到同級審判廳昨由汪推事會同檢察長張君開刑庭審訊據俞松元供稱今年四十三歲向業飯店近因失就故在該鄕設榻售烟實出萬不得己求請恩寬汪君曰私賣燈吃本重懲姑念爾貧苦格外從寬　　律第二百六十九條罰洋十元烟具等物一併銷燬 
南市 
[科罰了事]  
　　洪生碼頭老萬昌烟舘自前年實行禁烟後卽改爲挑膏店仍於暗中私行開燈留人吸煙日前被商團公會函報東區派長警往查確實曾經獲住男女烟客曹良實周王氏及烟具賭具等物另在隣居某茶舘内查獲賭具三副解由陳裁判訊實判將曹周等人分别罰辦開釋烟館主歸楊沈氏留候補提其子詰究迄未　案昨提復訊姑念該氏女流無知從寬罰洋二十元斥釋並具結不得再犯烟具存候消毁 
[追索會欵]  
　　籐椅店夥王香裁判所控告胡興隆宰猪作主胡肇魁欠會洋八十四元掯不繳出向討恃蠻等情當經傳到胡妻張氏訊供屬實判令先繳洋廿一元然後交保出外每月拔洋三元 
[又被弔銷]  
　　本邑小東門内第三十九至四十一號之房屋原係童涵春曁蔣沈氏之產由孫補蘿租賃擬開麗中綢莊曾託匠頭黄慶記向市政廳路政處領照修理嗣以業主姓氏不符經路政處弔照議罰復由麗中補領在案現蔣沈氏以該屋有完全管理權不認出租正在步訟當由路政處囑令暫緩工作仍將執照註銷俟結案後再行核示 
閘北 
[祗可押追]  
　　張元順控劉金記不還米洋前經孫所長訊判交保限理在案兹因延不清　昨　傳案訊供狡展判令押追 
英租界 
[超拔女子]  
　　濟良所昨解不願爲娼之姻妓石巧雲到廨請示訊據在供年十六歲山東人被門誘拐來滬賣與某花烟間内爲娼因苦逃出現聞父母乞食異鄕叩求超豁聶襄讞商之美强副領事以女情實堪憐判發濟良所擇良婚配 
[凌虐幼女]  
　　婦人王老三因將幼女春梅凌虐由捕查悉昨將女與王婦一併拘解公堂訊知女素有疾病並非虐待判送醫院醫愈後再行解堂給領並具不再虐待切結備案 
[押店受罰]  
　　虹口西華德路一千七百八十號門牌押店主韓裕記收押賊贓由廨傳訊交保在案昨經中西官復訊屬實判韓罰洋二十元充公 
[同是違章]  
　　虹口梧州路陳福泰客棧不將棧客姓名登簿又施小滿出售烟膏無照均屬違章被捕查悉昨將該兩户併傳到廨訊明判施罰洋五元陳罰洋二元一併充公 
[失於敎養]  
　　劣孩徐阿濤剪竊楊郁氏家小孩銀鎖片由探查獲昨解公堂訊明姑念年幼從寬判交其姑夫愈小弟轉交其父母領回管束 
[傭婦行竊]  
　　唐陶氏因竊其主婦朱沈氏金鐲被控昨由包探將陶氏拘解公堂訊供不諱判押女所半年 
[被告待訊]  
　　義善源控歐陽哲文不理抵欵六千餘兩又顧鴻飛控鄔榮生呑没造價銀五千五百五十兩又趙聖和控陸貽生　單不贖等案昨由捕房將被告各人併傳到廨分别交保過堂候訊 
[指提女孩]  
　　馮阿榮控　陸氏誘拐十歲女孩桂香賣與白鶴港馬少甫家由廨訊判陸氏押限交孩在案昨經公堂復訊馮稱愿給路費請卽派探移提中西官准之判候函致青浦檢察廳亚帶同謝陸氏前往指提 
[未便再訊]  
　　新閘路大順公南貨店股東胡光鏞控經理顧維章匿帳不理一案因原告三次堂訊不到已經公廨將案註銷詎昨晨胡忽延葛福來律師上堂聲稱第一次原告因事離滬第二次堂訊原告因病未來至第三次堂上並未知照實非有意應請訊追被告代表德雷司律師辯稱原告律師所述各節均不實在訂期訊理之案豈有先期不知照之理且胡呑没股本曾由顧與各股　呈請飭追請爲鑒核王襄讞商之美海副領事以此案已經註銷未便再訊如兩造果有紏葛着另行起訴 
[弔閱身契]  
　　粤婦吳謝氏謝陸氏王李氏帶有楊阿壽　四兒許扁兒何長等男女小孩五口庽居松江路大力棧内前日欲乘輪船出洋被總巡捕房包探李星福查見以其形跡可疑向之詰問稱係買來遂將三婦與孩一併帶入捕房分别拘留昨晨併解公共公堂請究先據李探禀稱該婦等稱有　孩係是親生惟各孩均係清江徐别口音恐足販賣是以一併拘案請究訊據吳謝氏供稱丈夫吳德榮（卽吳華廷）前清時代爲某營營帶於光復時銷差現在南京謀事謝陸氏是我生母王李氏係是同鄕各孩均出洋買來爲子女今欲帶回黄東原籍並非販賣所有賣身契據均在南京王襄讞商之美領海君判五孩暫留濟良所三婦取押着自行函致南京趕將賣身契據檢齊呈候復核 
美租界 
[流氓搶洋]  
　　某日人前晚投哈爾賓捕房報稱行經狄思威路被流氓搶去現洋二十餘元請爲查緝 
[撞壞馬車]  
　　三十九號馬車昨經北蘇州路被周祥記　車撞壞車身由捕併送捕房諭周賠洋五元了事 
[欺騙小孩]  
　　陳金實昨在密勒路圖騙日本小孩手鐲被孩父扭控捕房拘留一天開釋 
[安插病人]  
　　二百九十一號華捕昨晨在武昌路查見某甲因病倒臥當卽送往同仁醫院醫治 
[突如其來]  
　　昨有住居海寧路之羅阿年至捕房報稱前晚突來流氓蹺脚阿根硬借不遂搶去洋數元捕頭諭候查明再核 
法租界 
[私開總會]  
　　法工部局定章如有人在界内設立總會須由爲首之人將會友住址姓名禀明發給執照及章程單單上書明不准用洋銀推牌九摇寳等賭博如盤頂亦預先禀明不准冐名頂替違者究罰兹經捕房查有范回春冐名頂替在吉祥秆接開寧商總會聚衆賭博實屬違章爰於昨日傳至公堂經聶讞員詰訊一過判交保候禮拜五定斷 
[幸未殞命]  
　　汽車夫陳六根駕車不愼將劉姓小孩長生撞倒受傷經捕房將陳送廨判令收押候孩傷醫痊再行訊斷昨劉姓帶同長生投稱孩出外購物在街沿石邊行走詎陳駕之汽車亦從街沿行馳且開快車致釀此禍現幸醫治不致有性命之虞然腰背等處俱受重傷求究旋有某華捕及鹹貨店主上堂作証陳實違章肇禍陳供實因一時悞撞求恩寬宥中西官以陳視人命如兒戲判押捕房三月並着車主償還醫費了事 
[尚須勘丈]  
　　張春林與褚馬氏購地料葛一案經公堂中西官判令兩造將單契價洋一併交案分别給領在案兹由褚馬氏將單契交案旋有馬氏之妯娌褚陸氏投　婦人之地與馬氏地相連馬氏祇有六分四厘今伊出售有九分七厘將我之地併售在内伊等旣經涉訟故特投案禀明求請履勘聶讞員判候勘丈明白再行核辦 
[學徒不端]  
　　陸順昌新衣店　　　金桂將經手發出各女工工作之新衣取回赴質旋將質劵納入口中以滅形跡當爲包探撞見拘住查知己被質去六十餘件當吊出二十餘件解廨請究據供餘贓俱已售去無從交出判押捕房一月 
[時評三]  
　　女子參政權爲共和國必爭之事今中國之女子果有政治上之常識乎此記者之所不敢言也 
　　專制時代之女子無敎育固爲世人所公認前清末造雖亦嘗稍稍提倡女學然其獲效甚微今者民國初立百事未舉非特女子敎育無人注意及此卽男子各種普通專門學校亦鮮有出而整理者則今日女學之程度已可想見驟然參政必流操刀製錦之弊故中國女子而急欲操參政權者當首先提倡女學使一班女子人人稍具政治之知識而後可以言參政非然者卽有一二卓爾不羣學識高遠之女子爲之奔走運動亦安能驟逹目的哉 
專件 
[政府聲明張振武之罪狀]  
　　臨時大總統爲咨送事八月二十六日准武昌黎副總統咨開張振武圖謀不軌業經明正典型其種種罪狀眞銑號箇四電略具大概惟詳細情形電文簡略容有未盡者謹將　方罪狀重爲大總統縷晰陳之張振武初充鄂初等小學副敎員去年六月入共進會軍興以來充鄂軍務部副長漢陽之役携銀二十萬兩託詞購槍赴滬未奉派委留函逕去當命參議丁復追至上海配定式樣只限購銀二十萬乃横撥賆鍋元銀四十萬僅購廢槍四千枝子彈四百萬機關槍二十六枝子彈二百萬槍械腐窳機件殘缺正月二十八日曾　張振武儉電云江寬運來之　係日俄爭戰之廢物概不能用又同日致交能富務所儉電云張振武所腐之槍係日俄戰爭時日本所得俄國廢槍全不適用不特虚糜鄂欲亦且貽笑外人宜速與前途交涉爲盼二十九日致伊豓電云所購到鄂之槍已經試驗均係廢槍不能適用尚須從速向該商嚴　重交涉退換又據來電所購槍砲子彈均已到滬須匯欵五萬元但不知所購之砲彈機關槍及該槍子彈各若干已付銀若干尚欠欵若干分别電覆並卽將所購之槍械砲彈全數運鄂俟試驗後如能合用再行交欵庶免受欺又二月初五致伊微電云所購之機關槍果能適用須逕運鄂照價給欵無須向譚人鳳先生通融亦不可借給再前所購之槍業已試驗内有壞槍三分之一缺刺刀者三分之二因年　藥性失效不能用者三分之一似此虚糜公欵咎將誰歸須將各事清理完結迅速返鄂爲要又二月初九致伊佳電庚電悉惟君購辦軍械經手鉅欵僅據清册恐難明晰現正派員來滬接洽務將所購軍械全數交清後再行北上爲盼初九接楊如玉　復漢來電云張振武擬借伐北爲名携械竊逃請急電滬督扣留同日致滬督青電云頃接駐滬員電稱敝省張振武欲將所購之槍械携往他處祈代將槍械悉數截留並將張振武扣留卽派員接收以保鄂欵爲禱云云又在滬私刊軍務部印信假元洪名義欲摯取僑商鉅欵事雖無成其心已可槪見有舊曆冬月二十日來電可據另浮報濫用三十二萬二萬無帳内有購布銀一萬兩並未收布尚借譚人鳳五萬八月十三日潘　蔭　電前張振武購武器借滬督五萬餘元將瑞欵作還此係新發生之罪均係不明用途有帳可據曾開軍法會議决定懲辦宣告死刑元洪以顧念全局暫行延擱並未核消洎南北統一戰事告終振武由滬返鄂仍充軍務部副長私立將校團遣方維往各營勾串募集六百餘人鄂軍每名餉銀十元該團獨每名月二十元擅在軍務部支領鄂軍屢次改編該團始終不變編制有前後檔案可証兵站總監兵六大隊已預備退伍伊復私收爲護衛隊擁兵自衛私刊關防未經認可逕自啓用元洪屢遣解散護衛隊抗不遵令復擅搶兵站槍支糧米私自接濟兵站總監執事諸人尚可質証二月二十七日串謀煽亂號二次革命名爲羣英會將軍務部全行推倒二十八日齊集本府新舉司長伊復獨遣方維當場要挾留任復謀殺新舉正長曾廣大經元洪訪查得實始將三司長悉改顧問此事尚有曾廣大可質時將校團駐紥文普通學堂經元洪下令戒嚴着各軍隊梭巡該堂前後各要隘口盡夜防禦一面開導該團員始得靜鎭自改充顧問後復潛伏租界强佔鐵路立中小火輪不歸交通司管理每遣方維勾串軍隊夤夜來往復自冐充軍統私夜横行護衛常在百人以外沿途放槍居民惶恐每至都督府鎗皆實彈莫能禁制親率佩槍軍隊逼迫教育司勒索學欵挾之以兵民國公校開校當衆演說革命非數次不成流血非萬人不止搖動國本駭人聽聞又廣納良女爲姬妾内劈將及十人葉某及魯某皆女學生復夥串某報爲鼓吹顚倒黑白破壞共和試檢查某報報紙當可証明元洪屢經苦勸怗惡不悛因薦任大總統高等軍事顧問月薪八百元復贈　銀萬餘　家室在漢另由鄂給銀撫養月四百元（未完） 
來函 
[招商局股東鄭崇禮王石如等致維持會函]  
　　招商局股東維持會均鑒啓者招商局歷年虧折百弊叢生董事會設法維持召集全體股東於七月十四日在　園大會故有另組織新公司之决議不料局内辦事人等非理要索與董事會大起衝突忽有貴會乘時發起力任維持乃翹企兼旬高深莫測第見連篇廣告始則以重開大會再行選舉爲宗旨繼則謂今昔情形不同又以專保股東權利爲宗旨至於列名發起者已多申明不認與聞其事朝三暮四與時變遷旁觀者訾議孔多股東等懷疑滋甚事關全體痛切剝膚有不能不向貴會詰問者數端希卽據實示復 
　　一新公司之另組係經到會一萬七千四百八十二權多數股東之賛成董事會始招而與之開議所訂股禀交換價值由六百萬增至八百萬兩並代舊公司担認數百萬之債又嚴定洋股罰欵自八十萬至八百萬兩之巨爲商局維持計至周且密董事會事前旣非擅專事後又無錯悞貴會所謂再開大會何說之詞所謂重行選舉其意安在此次衝突實緣局内　事人等强逼董事會於常年已得花紅外提分歷年公積九十八萬餘兩董事不允致被禁錮横遭毆辱事後　有救急會團體招商局股東執事紏衆開會名曰維持刊發傳單指稱董事會與新公司串賣局産於日人回扣百五十萬是貴會必得有串賣回扣之証據故能言之鑿鑿否則憑空誣陷蓄意破壞不顧股東之血本徒失股東之信用法律公論均無可恕應請貴會答復者一也 
　　一新公司旣備現銀八百萬兩交換接辦董事會議定提之八十萬兩轉交新公司代付司友酬勞押欵補息漢口用度外股東每股實收票價一百八十兩比較現在市價已加一倍且有任憑附股一體相待之議是歷年腐敗虧欠纍纍之商局一旦得此完美善果股東已極意歡迎今貴會以專保股東利權爲宗旨度必更有善法使股東票價超出新公司所定現欵八百萬兩以上者方爲言踐其實若徒襲維持美名並無維持實際股東損失誰　其咎應請貴會答復者二也未完 
 
 

Page 8

 
 
   
 
 

Page 9

 
 
[申報弟三張]  
　　中華民國元年西曆一千九百十二年九月六日星期五舊曆壬子七月廿五日共三張 
自由談 
游戲文章 
[民國解] [  瘦蝶]  
　　吾中夏自開闢以來至今日而始有民國之號民國者何以國公之人民也雖然就現狀徵之吾得而别解之曰民國者人民之國而政府諸公不與焉故凡行政經費軍隊餉項外債之擔負國民捐之義務以及當道諸公置產納寵之費皆責之於人民而人民之權利則惟坐擁共和平等之虚名而已今之書民字爲出頭書國字爲囻字細玩字形蓋民雖出頭字已破壞且縱使出頭不能不入政府之圈套受政府之拘禁一入彀中自由頓失神州莽莽亦何貴有此名不副實之美號耶嗚呼人民嗚呼中國 
[戲集報界名人别字成句] [  志瑩]  
　　秋心皎不死天恨豈能忘無計醒吾民枕亞夢正長 
　　不見血兒血惟見旡生生孤憤不可雪遥聞天笑聲 
　　警衆衆不醒醉後獨臥雪莫道此身冷血與心雙熱 
　　醒獨吾何樂天仇願共伸老談天下事誰是覺先民 
海舟歸客談 
　　友人自北京航海回舟中聞二友語甲曰吾列參議院旁聽席屢矣見議員之到院也各挾一册子于于而來如學生之上學者及入議席開始必甚繁難入末必極草率每事略其大綱大要務撑其極近之眼光於一句一字爾疑我誤之間極情辨難其北省議員多木訥誓緘口不發一言其發表意見者大都常見之數員而附和拍掌則各有交誼不盡黨見窺其態度民國之事如何姑置後一着惟口辨指摘務列爲先一着如某員曰吾欲云云不過等之出風頭露臉兒之流亞也數案甫讀時間己過摇鈴散會又各挾其册子匆匆出或耳語出院各分頭回庽速擲其册子吃飯如學生之下課者飯畢急套車奔八大胡同下堂子叉麻雀所謂國家事久經置之腦後彼方曰此處不言温室樹吾輩來此將以訪輿論求風聞也乙友曰嫖賭爲私人敗德原非議員所應爲然國外某某邦其議員亦未能免此不可盡爲吾國議員咎今姑降格以論各議員能以嫖賭爲游藝旁事於議事時能實心盡力將事之利害輕重本末結果條分縷晰沈思熟審簡當發言俾事有濟則嫖賭亦可不問所謂節取其長也如甲友言是直以人民託命之機關爲諸子無聊之聚會吾民兩眼病眚乃舉此一班葬送國事之士乎甲曰予觀議員百餘人中非無卓卓之才大概見多數人之行爲不免望洋而歎逐相率以粘糊其口緣因有二一者不欲發言以意見不能相合無論言之當與不當彼必羣起以强辨撓亂之二者不敢發言彼衆我寡甫經啟齒必羣蹈一二之疵隙以嘲笑抵制務使其忍縮而後己於是著名之巨擘某某員可以聨絡餘人入我範圍其緊要作用以嫖賭爲關鍵夫狂嫖闊賭非金錢不行議員非有多金者於是外界窺之使其妙術暗幕之中不可思議都中拉皮條者如各等巨肆如各像姑妓女皆可爲媒介之人於是各機關之運動政府之倒運動無不以八大胡同六國飯店爲爲過渡矣乙友曰據君言將來吾國議員必得民人定嚴重監督之條例議員在京須有一定住居之場所更須有限制之消費在院出院皆應有完全法律之自由敦重道德禁絶嫖賭嫖賭絶則習氣除習氣除則消費减消費减則心志清不思得意外之非分則寡欲寡欲則議事之心可直而公無嫖賭累人則時寬時寬則議事之預備可詳而當研究深切舉凡學理時效經騐習慣無不了了胸中出言自能周密方不至草率辨駁敷衍皮毛爲塞責然窺政府之態度或有美珠贈旦之舉似亦利用其昏　之腦筋爲施行方便之處議員初出茅廬雖心知政府之非旣入籠中以爲彼旣如是何不因之隨波逐流且吃饅頭且握阿堵以遂生平未經之肉慾亦固其所甲友曰子言太過乙曰君毋云然吾意民國人民誓要淘汰此輩甚或贈以非常之對付以尊重我民國神聖不可侵犯之立法機關不容此輩蹂躙污穢也乙友言訖頓足大要涙如雨下忽奮身躍人東海風狂水湧航行甚速不可施救衆大感歎亟詢甲友死者何人甲曰此公姓鄧名斌四川建威人亦初識不能詳其底藴死者巳矣爰直書其言願有心人閱之三自反焉勿怨多口也同船友因共懇於自由主人登入自由談以告來者 
　　晉升氏曰參議院爲立法最高機關今之議員又皆如青錢萬選而出人格最高品行最正如死者言將置議員於何地其讕言耶然言者無罪今己逝矣聞者足戒亦賢者所樂聞乎 
心直口快 
　　袁孫握手北京人士對於中央政府自革命以後未有如今日之愉快者張方伏誅鄂省人士對於鄂政府之信任自革命以來未有如今日之篤摯者可見全國人士對於袁孫黎均有莫大之感情斷非少數人得售其離間之計也[  熱廬]  
劇談[  健兒]  
　　劉鴻聲爲梅榮齋之高足初唱黑頭熊文通經理春仙時始聘之來申名不甚著不數日即停唱熊恨其支銀不唱迹近拐騙曾登報以辱之實則當時李春來欲開春桂知劉唱鬚生聲調甚好被李預爲挖出訂定也劉入春桂時鬚生戲甚少第一夜尚與王玉芳唱沙陀國後雖專唱鬚生然亦不過空城計李陵碑洪羊洞烏盆計雙獅圖等數齣而劉之嗓子天生一種婉轉纒綿之音引吭登塲聞者心曠神怡曆久不厭猶憶年近歲終時案目打炮劉唱之戲非空城計即李陵碑循環演唱座客常滿名始大噪回京後趾高氣揚曾受京人奚落劉經此挫折發憤研究藝與年進益臻神妙如以唱工而論即呌天亦當退避三舍京中劇界以資格限人而屈劉居第三席輿論多不平之前年第一台聘之身價頓增十倍而鬚生戲亦多於往昔如斬黄袍白虎堂硃砂痣桑園會等皆係新學而拿手者桑園會一齣時見掃邊老生所唱爲極平淡之戲一經鴻聲唱之而字眼清綻音韻古茂遂大見精采不啻點鐵成金劉唱此戲幾於字字用仄韻此後將成絶調至跪地謝妻時一足屈立地上毋詰之劉謂我這一足素有毛病（劉一足麻木不仁步履維艱故偏重做工之戲總不肯一演）諸位老爺們都曉得的合座閧然借此點綴戲情詼諧得體猶如無縫天衣與時下之硬拉新名詞雜湊戲中以博座客歡者迥有天淵之别也（未完） 
[附戲評] [  健兒]  
　　新新舞台武行一門人才濟濟武凈二武生武旦各五上下手亦多至數十餘故所演武戲熱閙爲各舞臺冠今又添聘李吉瑞尚和玉等于武場角色如淮陰將兵多多益善惜孟小茹去後　生太少麒麟童葛玉庭止能演做工戲夏榮坡九齡　不能唱正　戲前晚觀其收　勝中問陳永奮馬長德雙去關勝支配武生四武旦五跌撲新奇打工緊湊武行管事趙小廉常監視于旁非常注意末後陳欲甩四只檯趙以其身甚肥胖恐步黑燈後塵特囑减去其一陳意頗不服從三只檯甩下時復翻身連跌三交以示其勇趙甚嘉慰之惡虎村高福安師徒亦雙演之高白口遒勁中微欠清利與馬長德奪刀一場精采絶倫素屬搭當自是拿手小福安演探莊身叚尚活潑手脚欠敏捷實力未充氣喘聲嘶說折多不能出口回荆州復雙演之四盞燈唱坐宫一段腔高字綻響遏行雲孟鴻羣太嫌輕率火氣又甚跑檯時精神頗足尚愜人意趙君玉之趙雲到處怒目豎眉英氣勃勃精神飽滿到底不懈的肖虎將身分麒麟童之打嚴嵩神氣活現語語冷峭雋妙尤妙在能將鄒應龍一種巧詐權變身分活畫出來打嵩時忠憤之氣溢于言表痛打辱罵淋漓盡致座客俱稱快掌聲雷動忠奸之不泯戲劇之感人也如是上殿時（忽聽萬歲傳應龍至白玉階前臣見君）唱得句句蒼老遒勁頓挫如意甚屬難得三麻子潘月　不得專美于前矣劉松亭之嚴嵩圓晴怪眼天生一副奸相望之己令人生　演此等戲天造地設（滬上去老奸者以面目而論惟劉與孫鴻奎爲最得神似）　被打時一種做工亦不弱於馮志奎苗勝春之總管勢利卑鄙盡情摹繪令人頓起富貴貧賤之感日口尤妙珠聨壁合百看不厭 
小說 
[寓言新劇蝸牛角傳奇（三）] [  嘉定二我]  
　　（生）還有些可惜吓（丑）老兄惜什麽（生）有酒無色如此春日何（丑）兄醉矣怎好端端動起淫念來（生）司空見慣渾閒事斷盡江南刺史腸亦將謂之淫念耶（丑）這也不差舍下歌妓儘有便喚一二侑酒何妨（生）公子眞妙人也但是素昧生平竟蒙如此青眼敎在下摩頂捐踵何以克報（丑）吾哀王孫而進食豈望報乎家姬每出來（内）來了（旦小旦艶粧上）相公有何使喚（丑）與這位相公把盞者（二旦）是（生）果然塵埃仙品國色無雙　生福薄緣慳未知怎么銷受（小旦把盞科）相公滿飲此杯待侍妾每歌舞者（生大笑科）益發妙了即當洗耳恭聽（小旦歌舞科） 
　　（歌詞）（舊然）嫫姆西施共此身呀一個零丁呀一個零丁可憐毐少打零丁零打丁隔千春呀一個零丁呀一個零丁他年鶴髮雞皮媼呀一個零丁呀一個零丁今日雲鬟霧鬢人打零丁零打丁霧鬢人呀一個零丁呀一個零丁 
　　（又）人上開口笑難逢呀一個丁冬呀一個丁冬富貴榮華打丁冬丁打冬總是空呀一個丁冬呀一個丁冬惟有隋隄千樹柳呀一個丁冬呀一個丁冬滔滔依舊打了冬丁打冬水流東呀一個丁冬呀一個丁冬 
　　（生涙科）（丑）老兄方纔大笑此刻爲何弔下涙來（生）非爲别事遇如此佳人而不能親香偎玉是所恨也（丑）老兄若不嫌貌醜便相贈何妨（生狂喜科）折折殺了俺也多謝公子洪恩（拜謝科）（丑）家姬過來拜了吳相公你去好好事他（生　小旦合拜科）（生）天賜姻緣竟逢雙麗今日之遊眞非偶　也小生當貯之金屋終老温柔矣（丑笑科）老兄只怕没有　　吓（生）呀竟被公子道着了在下實無十分財帛將來累及且人爲之奈何（丑）這也不難小厮取箱子過來（雜取上）　　這箱内黄金四十條明珠十顆白璧一雙聊作二姬奩物　　接看科）莫非今日在此做夢麽怎傾刻問有這許多樂事（　）清天白日做甚夢來（生）孤負卿卿薄命花鄕盡温柔未地家找表同情心更痛青衫紅袖兩蹉跎（丑）萍水相逢你我　　　魔力竟如斯羅期重重難解脫堪嗟幾輩痴兒女（分　） 
 
 
 

Page 10

 
 
[ 
[英商裕昌洋行火險廣告]  
本行自關設上海以來歷已四十餘載總理腦頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　推擴生意特請石君布前為經理一切火險事務專保房屋貨物生財衣服廠棧絲土等險但保費無不格外從廉設有不測賠　　不迅速承蒙　賜　請駕至江西洋房四十八號洋房本行火險火險賬房與石君接洽此佈　電話第三十四號　洋經理密司　　令華董邵琴啓 
[普明醫院眼科　八寶陰陽撥雲膏]  
此藥共三百二十味道地藥料製善　膏色黑可稱中外無二秘傳之寶最有靈驗百發百中治眼之妙藥由家傳五世以來從未出售因本院遷移上海每有外埠患目不便來滬就醫深為抱憾故本醫士心存濟世特將該藥分為三種照本出售專為外埠不便來滬就醫者而設加料每瓶三元雙料二元單料一元郵資照加一成開設上海四馬路昇平樓對面尚仁里內四百七十二號門牌　再者本院傅文山醫士因事赴皖約四五星期方可返滬如有歡來本院就督者可先購撥雲膏搽治使癥不致再劇俟本醫士回滬登報聲明後再行來院醫治可也附白 
[照此圖樣之認眞券作廢]  
本藥房為愼重衛生保真自來血　見故於已酉歲將七　良　裝包內特加值洋一角之認真券一張以杜假冒恐通行已久奸徒摹仿曾　辛亥春間改印新認真券當將上列圖式老券　續收回迄今已逾一年四月間曾通告各埠分銷處聲明在前今限十陽曆九月　截止此項老券越期已久恐未　週知特將原圖摹印報端聲明作廢概歸無效此後不作為憑　免奸商取巧圖利并　名埠同胞注意　將辛亥春更印新式認真券摹印於下并祈　公鑒 
上海五洲藥房謹啓 
此圖樣之認真券近今行用 
[不愧毒門聖藥　謝]  
余今夏道及上海蒙至友不棄終日花天酒地初走長三么二繼戀野娼土妓不意野妓之毒染則較易回里後小便稍有淋漓日久滿身紅斑陽物腫爛且浮毒過於妻子蔓延不休幸購二馬路京都天寶齋毒門聖藥八寶化毒丹一料珠黃下疳散二瓶內服外敷不半月夫婦全好刻予飲水思源有意普傳奉勸貴客若土娼野妓切莫久貪併謝天寶齋製藥果秘揚名萬里 
杭州服藥愈姚予民敬錄 
[（遺失提單）]  
英八月二十七　　　　船進　三十三號提單　　　　　　（　　）卽膠質二箱該提單遺失　向亨寳行　海　聲明作　望各　號切勿受押作　此佈 
禮達洋行告白 
[文明一言亭番菜]  
敬啓者敝舘主人從幼出洋遊歷各國細心斫究各種菜法精製各圖番菜日本生炒衛生記其淋各色茶點製法透味價廉物美久已膾灸人口茲間民國共和文明日建百事維新食品乃衛生第一之要本館特設在上海英大馬路巡捕房東首貴州路六號門牌特備大小餐間座位寬暢擺式清潔應酬週到並有電氣風扇包菜送出多至一二百客均可增售菜簿信目比衆格外克已敬請紳商學界諸君駕臨黨試乃荷 
電話一四四九 
[（遺失匯票）]  
茲遺失　錫宏大莊票一紙係四百十二號向申鴻勝兌元二千九百七十八兩一錢七十八兩一錢兩分憶　鴻　掛失望各寶號幸勿收用 
盧陽公記同興祥白 
[新到雲南火腿]  
本號自辦正雲南宣威火腿發售貨色鮮明取價克已上海四馬路廣東接元堂啓 
[（救命良藥）]  
京都同德堂遷移白克路珊家園大洋感製蒙格外考究鄙人遵往例以洋六元購救急良茶一千包分送貧病凡週時癥均有起死回生之效爰潛心數嘗以告同志 
盡心子述白 
[虹口三元宮西首順安里　山月番菜館]  
公司大菜每客龍道加水菓茶點鮮洋半元禮拜六日仍備鮑魚湯蚱鷄蝦即日起仍增五洋生妙牛肉蛋取菜每客三角半日肉加洋一角新東美　東洋美女侍應週到敬請各界諸君嘗試須認明紅磚洋房便是 
[商標TRADE　MARK'KEPLER']  
商標解百勒 
麥精魯肝油　SOLUTION 
解百勒麥精魚肝油乃解百勒麥精與挪威繁魚肝油製成味甘氣美瑪瑙色之濃膏入口最為消化○角百勒麥精內涵　梅　糖琥珀各種育質能慎補體質之消耗及贊助身機之化育其　梅一質與胃經消化工極有關係凡穀食之嚴粉類賴此化為葡糖以成養育料○挪威　魚肝油其億含數種要質其佐身煖熱增　脂膏加血紅　調和養育有非常能力因其氣味甚惡不能下嚥故人鮮獲其益雖用多方調製終不能減除○寶威製藥公司得醫醫學特別秘方以最隹挪威鳘魚肝油修成濃膏與解百勒麥精融和既無魚油氣味兼有麥精效力以其有最完善養育功故大有益於一切虎弱病○患肺癆病者或有瘰　性者以及有肺病之遺傳性者不能服肺弱屢易感冒者梅毒致身枯槁者不可不服不兒面白肌瘦身量不足筋骨不堅婦人質弱血薄生育 
過多運動乏力不得不服凡弱病須補者或欲有健壯身體者均當餌服惟解百勒商標祈為注意 
中國各埠著名西藥房均有發售 
將此贈書券裁下郵寄上海四川路四十四號寶威大藥行當有請美售舊內洋此品幷最有用養種良藥寄呈　資不取　書者請將地此址姓名祥示為要 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[大舞臺]  
特請初次到申優等花旦 
賈璧雲 
念五夜遊宮射鵬念六夜代演招親虹霓關念七夜花田錯念八夜紅梅閣念九夜眞刀殺山翠屏山 
賈藝員檯步身容俱臻上乘二簧梆子均各擅長向在京津馳譽日久現特挽請來申初次登檯所演上列拿手好戲洵稱色藝雙佳專此預布 
特請著名文武老生 
小桂芬 
念五夜演　馬謖空城計念六夜拿高登念七夜托兆碰碑念八夜花蝴蝶念九夜義旗令 
藝員小桂芬爲名伶董德春高足嗓音宏亮工架不凡向在海參崴戲園演戲每逢登檯座客常滿現由本舞臺挽請到申準於二十五日登檯尙祈早臨爲幸 
鬚生青耶呂五樓楊際雲 
念五夜洪羊洞念六作鐵蓮花念七夜賣黃馬念五夜彩樓配念六夜宇宙瘋念七夜探寒窰 
[北京琴師]  
環球絕技　張園登臺 
王玉峰善操三弦能於　上作種種　幻仿傚都中名伶戲　無論生旦凈末莫不維妙維肖幾不能辨其眞　他如洋操軍歌梵音亦幕倣人神洋操則金鼓有步伐聲號令弊一時齊發梵音則沙門施食一堂之鐘聲經咒衆吶畢呈　以供奉內廷罕出禁外而津沽更無論矣今同人有傷識者聘請來中以供南中同好先行登告俟擇日登檯再行廣布 
[仙品馬寳治癡如神]  
京都天寳齊○眞正西藏馬寳專治文武痴癲痰迷心竅○試騐萬人○靈效如神○上海二馬路西鼎興里便是遠埠函購原班回件 
馬寳能有的眞經去治痴癲第一對症本齊濟世存心不惜千金採得眞正以求世人其性能人心肝牌肺腎專治百　藥效之凡惟各種文武新舊癲狂發痴作呆以及豬癲羊癲錯心失驚服之歸有奇效雖諸醫束手危險萬分只須錢餘癲症無不立愈大之染痴癲一症皆因痰迷心竅憂　驚恐痰滯胸腹糊塗不醒或事結于心或功名未成或見色而是痴或爲財而癲致染失魂落魄之症則自語自述大呼小叫弄文作武嘻笑怒罵染此之症受累無窮世人如患此症請即試服輕者二三分告痊重者一二錢斷根最奇者愈後永不復發誠天下第一除癲求命寳筏也○每分洋二元或購一錢照碼九扣另製天下馳名癲狂鎭心丸曾經試驗萬人○雙料每粒一元○單料五角遠埠函購郵局妥速信力自給 
[莊道敦外國木器號]  
本號開設上海英界三洋涇橋北首江西吃點二百十九號朝東門而新到外國頭等名廠大小銅擋請床價廉物美比衆公道貨爭存足格外放盤專造新式各種木器工精料足漆爭光活更有特別花樣書樓椅榻大菜間色花旗椅名目繁多不及細載敢請　各界光顧庶知小號貨品果然佳妙價目當真便宜 
[浙江旅滬公學招生]  
本校設高等小學及小學兩科　　理周密尤注重國文算術英文為入中學校及專門校之預備今兼各項開列如下　科目照教育部定章程　年歲八歲至十六歲　學費　高等六元小學四元浙籍減半　膳宿費二十四元報名隨時來校考駛開學九月十四日（即舊曆八月初四日）校址南市黃家碼頭黃家嘴角舊浙江海運局詳細章程向本校取閱可也附說義務小學班不收學費報名處英大馬路壽康里浙江旅滬學首　南市震升恒木行英界棋盤街泗涇路紹興同鄉會　本校 
[治咳神効無比]  
瓣香廬主人驥雲先生雅鑒○啓者久仰貴廬法製消痰半夏治咳之功神效無比　賤軀素秉虛寒常患咳嗽之症去歲冬間因他　作客偶感風寒遂致　乾咳不已屢延名醫診治服藥毫無影響不得已修書至滬托友人向　貴廬購買一匣如法服之果然宿疾頓除精神爽適飲食較未病見增　　盧扁復生亦未必過此不覺喜形於色自後凡遇咳嗽醫不能治者予必囑服尊製半夏靡不奏效如神其間敝親患此最重者百治不效弟亦慫恿　上海瓣香廬驥製半夏大可信服被即着郵局　洋購半夏一盒試服之下病云六七後又購服一盒　病竟霍然弟身受之外兼及他人　乏瓊　特馳書敬謝望代登各報以誌不忘敬請　壺安　福州長門陸軍講武學堂學員楊葆春頓首上書留心假冒須認明仿單反面有五開間門而畫圖幷工部局醫官　敦來化驗據藥紙包上註冊商標天馬爲記幷石印工商部　照浙江巡撫獎　方是的其價大賞洋二元四角小　一元二角每料六大盒洋十三元二　外埠批發掃外克已如無消聲包可退遷　上海盆楊衖遇縣業會館寗波路口五開間門面瓣香廬驥雲氏總發行所抄登○本廬分設南東花牌樓中市德生堂隔壁便是 
[源昌成珠號專收購圓珍珠]  
本號向在上洋三馬路東畫錦里對門朝北石庫門內發兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告 
[絕對　防疫衛生國貨]  
強國莫先於強民強民莫重於窮生方今各省疫庽流行死亡枕藉考其由來道途齷齪陰溝清朝穢外則牛溲馬渤內則蚤蝨蚊蠅均為製造瘟疫原料西人之有臭水向為衛生防疫功臣本主人憫同胞之陷溺殫心竭慮參酌中西創製臭藥水一種茲已厚藥資本安置鍋爐開廠製煉廠述民強祝吾民也水名兼疫誌功效也雖發行已蒙社什麽歡迎並經中西醫士德國化學師出具證書同聲贊美世之欲為身家性命計者尙其廣為購試一勺之水可防無形之疫防解無窮之毒內地風氣未開倘有熱忱志士起任分銷互相指導清道即以袪穢溫疫自無發生之路烔胞衛生命即為國家培元氣大兵之後必有疫庽其功德豈淺鮮哉沿有秘製救火藥水日前本埠閘北失愼時實地試騐效力之宏萬目共瞻合併附登於後○泉水大聽十磅價洋一元一角○中中聽五磅價六角○小甌二磅價洋三角　發行所上海英大馬路浙江路口龍華製革廠內民強公司製造所上海閘北永順里內　民強藥水廠德律風三千四百號 
[惠羅　各種歐西家用磁器大發聲]  
此禮拜內本公司特將各式歐西家用磁器減價出售　計開 
餐具全套售洋五元五角 
茶具全套售洋三元正 
磁盤每打售洋一元五 
茶壺每把售洋六角 
茶杯茶船每打　售洋二元正 
幷有各式日用磁器不及細載祈來一閱便知 
倘蒙賜在祈早駕臨遲恐不及本公司各店司均能操中國各省語言祈勿因言語扜格爲幸　本公司在南京路十三號 
[胡榮德堂秘製　瘋濕骨痛藥酒]  
此酒專治男婦風濕入絡筋骨疼痛半身不遂左癱右瘓手足酸楚筋張羅牽掣層節風痛通體麻木一切三十六種瘋七十二濕氣並寒濕諸症虛損勞傷真火不足飲食不化肚腹不　男子陽痿女子血虧　勞七傷濕　氣血各種濕一瓣敢虛腫滿脾虛濕　　絡不和等症輕者一瓶痊愈　數十年老症　之一打包好功能百試百驗有平凡卻病無病寬筋活絡大補氣血　精培元勁#迅捷知　高老　氣血枯　　　　長　不但履步如飛零點有返老還童之售請價每瓶一元二角　法　明訪單上海教售處四馬路中市 
老永和酒棧 
[新新舞臺]  
敦聘劇界第一人物 
李吉瑞 
天下著名第一文武老生李吉瑞唱工做派均爲一時之冠每一登檯精神煥發令人　節稱奇在今日伶界中允推獨步久巳寰宇聞名無庸贅述海上仕商各界聞李之名而欲一覩爲快者指不勝屈無如各園雖先後派人北上鬰片準演而李君始終不肯來申致令人有望眼欲穿之憾現經本舞臺不惜重貲派人敦聘準於本月內到申擇日登臺想仕商各界定必聯袂偕來先覩爲快也特此預佈 
[老太古公司　太古BS火險公司]  
倫敦崙格西火陰公司　柯里仁火險公司　叭喇定火險公司　變哈其火險司勞公司　家定火險公司 
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[新新舞臺]  
特聘最優等武老生 
尙和玉 
武生花臉武丑小丑武生 
張少福李永華雲裏飛王得山王來喜 
[保險十法]  
一保腦險種種腦病或腦虛不足思想遲屯紀憶失常甚至頭暈目眩不時頭痛全體補系不足之病服羅威藥房新出品之腦素又名補腦精立見效力 
一保血險種種血謝不足男女老幼血薄氣衰全體儀怠病筏體嗣時近勞傷婦女血崩男子咳血便血諸癥服羅威集房新出品之血素又名補血精立即痊愈 
一保腎險種種腎虧精薄水火不精遺洩陽痿房事　艱難遂所欲或寡氣虛不孕無子服羅威藥房新出品之腎素又名補腎精一服見效 
一保婦女險種種婦科病癥白帶赤帶子宮陰道生殖毒諸病或痛經停經產後一切病癥服羅威藥房固本子宮丸但服一瓶騐如神 
一保孩兒險凡幼科疾病不一如疳積停食不化外感風邪內積風疫種種驚風發熱抽　咳嗽泄瀉肚痛等癥服羅威藥房之保赤丹無不藥到病除 
一保喉險近來天氣不正喉癥大發一失治法危險異常最妥能　藥預防不使癥發爲第一良方羅威藥方羅癥保命丹或已病或未病隨時取服立保平安 
一保時疫險近來時疫甚行霍亂葉瀉一輕病發非住病院不可惟平人體虛者或恐傳染亟宜當服羅威藥房滅疫血清保安丸功能使血液清凈無毒與血清種法同　卽保平安 
一保飲食險時疫盛行之時飲食不愼胃與腸最易得病輕者胃不化腸邇停積時有不化嘔吐之患羅威藥房之和肝健胃藥萬應泄瀉藥善治各種胃病瀉病一瓶卽愈 
一保強壯險如有身體瘦弱日漸虛怯但見消瘦骨立如柴後服羅威藥房紅血輸補藥連服二三瓶無不全體肥壯功力之大勝過魚油牛汁十倍如連服一月能使全體另重　磅 
一保毒險凡染各種花柳之毒以致血汁不凈全體發患種種累病無非梅毒入血之故所有白濁毒濁下疳各癥流毒不可言狀惟服羅威藥房清血化毒花毒云血凈百病立愈 
羅威藥房藥品已得中外各國金牌之獎幷經工商部黎副　　詳加　騐給予　書是以各藥力靈騐無比確非虛語重則二瓶輕則一瓶功能告愈城中外第一在今無二之仙丹 
如果患病諸君每日上午十二時前親臨羅威藥房詳加診斷對癥服藥則告愈必速而較易也 
上海拋球場十五十六號羅威藥房謹啟 
[振聲有限公司]  
特創　中華大戲院 
院工告竣擇吉開演 
[大舞臺]  
七月二十一夜起 
夜戲價目 
二等正廳三角 
頭等正廳五角 
特別包廂六角 
三層包廂二角 
[立止白濁丸]  
每瓶三角雙料半元不效倍罰上洋二馬路畫錦里東首保太和啓 
[遺失派司]  
今有一千九百十一年七月一號潑林石司挨力司船由德國進口婕元色粉五十件該派司在途遺失己向海　聲明作廢另補望　實行刧勿收用特登申報此白謹信洋行啓 
[白濁香甜露]  
此露治五淋白濁眞如仙丹一般靈效且極清甜可口如溺管十分刺痛撤尿不出痛苦到要命一服此露立即利水止痛即愈每瓶三角 
上海拋球場北首杏林軒啓 
[（西皮輪船開赴外洋）]  
今有西皮輪船專走新加坡黑水洋等埠准於陽曆九月二號可到四號駛出各寶號如欲裝載各貨水腳格外克已祈請駕臨二馬路本帳房接洽是荷 
德記洋行廣告 
[匯通保險公司廣告]  
英國士葛怡佑寗火險公司資本金規元四千五百萬兩前由公信洋行經理已三十餘年賠款迅速久蒙　商嘉許現歸本紳經理倘承惠顧行移玉五馬路本帳房接洽可也 
總經理英國華田合謹啓 
[治癡癲最靈方法]  
彭醫堂秘製專治痴癲陰陽醒悟功效說○鋪分上海英租界拋球塲南首河南路七號洋房內各埠託郵局函購○郵票作價九折 
邪人陰爲癲邪人陽爲　癲交任武總名曰痴又有雞豬鴨牛羊　　而羊癲最多　　羊癲風　也　　欲　志意不　精神　　言語不會日夜嗜　以邪　於陰也狂疾欲以多怒不　　住喜殺　　　馬　親　以邪　人陽也　發　吐涎神　　倒口　牙緊手足抽　而醒後　如常人是其異也要之病　總不外痰氣　　　火邪七者而是已向來內外諸醫均無善治之法本堂不　工本　　陰陽醒悟丹秘方專治癲狂五　各症百發百中內用龍誕沉香以化痰顧　安息　合以殺邪祛風牛黃珍珠以降火　心人參茯神以寗　定志　香琥珀以通　活血　金白　以開　去　復佐以專治痴癲各　　極貴之品不減分毫發兌以來　愈歡萬人皆　神效不論文武痴癲狂　患經數十年醫　無功但用開水化服一二粒能使癲狂大發之時立刻平復如常其患若失再每日吞服此丹一日不便間　不過十餘天包能永遠除　根所有痴癲情形保無再發屢試　　有把握深知此丹之功千靈萬妥稱爲圣藥　不媿　每粒一元　料念粒十八元遠埠旗郵局匯銀　　最　切匆愼寄○代買土等古書具　請先賜　為荷遠埠信資自給 
[法商天華洋行現銀收買精圓珍珠各色貴重物件]  
本行在英大馬路江西路口三十八號備足資本不惜重價收買頭等精　珍珠如主顧各實號惠然背來小行無不格外歡迎特別優待此告 
華經理孫庶堂 
[上海老永和紹酒棧遷移廣告]  
本號向在山陰　　自造加重遠年官禮花　銷售各省三百餘年除浙省拱辰商埠開設　克昌外分設上海麥家圈已曆三載酒味之醇美久已膾灸人咪無煩贅言因限二陞字未及擴張現遷移在四馬路畫錦里口前陳列所舊址房屋寬大客室雅潔更有於十餘年之花彫秘製純釀之夾酒雖遠涉重洋色味經年不變且備有各種藥酒以供諸君子雅好車水馬龍有停　之上客燈紅月白來入座之嘉賓本主人毋任歡迎謹擇陰曆十六日先行交易此佈 
遠年花彫每瓶大洋三角　純　夾酒每瓶大洋四角 
[南洋新到尅煙奇藥　雪垢丹]  
此丹係最新發明之藥艸土名曰雪　鋪五味而行五廳性平無毒補血補腎屢經化煉集合成丹有除癮消漬之功無煙土嗎啡之毒若在癮前服之則癮退不作淺者十二晶而除癮深者二十信息天而斷藥能化癮能驅漬兩善具備洵　有煙以來未有之奇藥服至第五天宿債下行大便黑　且無吐瀉等患服後胃納日增精神揚健並能遺精自汗腹痛瀉痢痰多肝氣等疾凡抱諸病上癮者雪垢丹均能癮病　兩除所以不獨壯健者為宜即高年病癮亦能克期戒交凈毫無流弊蓋鴉片一物其毒是不是與嗎啡高根相同最能熏灼大腦衰弱脾胃敗壞血輪馳緩筋脈久吸之人致生種種不適小則損害名譽廢事失業大則促亂短壽命斬嗣弱種嗚呼受福之列其戰回首乎幸煙界同胞既知同人之苦心雪垢丹之神妙毅然截止勿使優我自由怡誚中外誠有原　焉○定價每樣包大洋三角每大匣四十包價十元每瓶一元每打十元　總發行上海英租界中旺弄鳳嗚里底夏新公司德律風二一一七號 
[粹綸零剪湖縐廣告]  
我國內地製造品杭蘇編緞紗羅　外尤以　湖縐為大守取其花樣顏色論可隨意　新歷外子家當服用最為相宜近時風氣兢尚洋貨價値之　幾與湖緵相等金錢外溢國貨滯鎖利　關係至鉅奉　有鑒　此特自　選名機花素湖縐運申銷售各式花樣完　顏色　全身　定價每尺三角左右批發格外公道各界熱誠愛國必以維持國貨抵制舶來共表同情也　　新　子舊歷九月六日七月念五開張恐末周知○暫證英大馬路虹廟斜對門明特此布告○華公司內粹繪湖縐號謹啓]  
 
