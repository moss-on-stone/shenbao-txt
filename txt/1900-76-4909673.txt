# 1900 - 76 - 4909673

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精中學以司馬温公　治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜　間所印均係剛節之本又字畫纖小讀者憾焉今埽葉山房主人　得是書足本倩本局用新鑄大號鉛字重行排卽校對詳明紙　潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[書教吏文言後]  
　　余前論振興人才不在廢八股而在停捐納誠以攻八股者雖多迂闊而遠於事情然究　讀過聖經賢傳卽無致君之才澤民之學而文理要皆通順署中文牘一經過目斷不致爲幕府吏胥所蒙且既讀書明理世務縱難暢曉而於禮義廉恥之防究有把握論語云學而優則仕職是故也國家栽培士類至優極渥以士人之不能皆由舉人進士翰林進身也故於優拔副歳亦皆子以出身亦得謂之正途正途者皆讀書者也是則非讀書之人不能爲官也明矣自捐納之例開每有青氈苦志黄榜無名慨然有用世之志集資捐納大而道府小而州縣甚有措資不易捐納佐貳甘爲朝廷不甚愛惜之官者其志雖卑其心良苦雖曰納粟得官與正途亦惟相去一間耳乃觀今之出仕者非宦家之子弟卽富室之紈袴籌資既易捐納自多大半怠於讀書喜於徵逐於是流品愈卑仕途愈雜竟有手不能握管目不識一丁者大吏燭知其弊凡遇候補人員到省除正途外必加考試所謂考試者不過令親冩一履歷耳然且有不能冩而托人槍替者以此等人而使之南面不亦大可笑耶故吾謂捐納一日不停人才一日不振然目今庫儲支絀而欲驟裁此一中進欵殊非易易若從此遷流無極仕途富更不可問前者湖北大憲創設教吏館眞可謂法良意美矣昨日報登漢口訪事友人來函云湖北撫憲十次棠中丞創設教吏館後凡在鄂垣聽鼓者無不悉心培植俾成有用之才兹者館中督辦會同監督某君牌示云案奉兩院會飭開辦教吏館業經本司道扃門甄别錄取等第榜示送館在案兹擇於本月十五日開館合亟牌示仰兩次甄别取定正佐各員自開館之日起按講堂排班榜示日期輪流到館肄業毋得觀望并仰同通州縣頭二兩班佐貳雜職頭二三班知悉每日未刻到館酉刻散館云云觀其必先甄别錄取方能到館肄業可知錄取者必文理通達之人其手不能握管目不識一丁者斷不得濫竽其間庶幾仕途廓清而吏治遂日有起色順成謂相納之人不過爲夤緣差缺藉以牟利起見不經錄取終其身無差缺之望不將使若輩廢然思返不樂浮沈於宦海中而夤緣奔競之風可以息乎且使後之捐納者自問才力不及而更畏受束縳不復敢貿然從事厠身官塲乎若是則自有教吏之法不必停捐納而捐納者可以日少整頓仕途最爲美善惟願始終不懈不致後來者循例奉行尤願各省仿而行之則數十年之積弊或可於此一掃而空歟 
[大閱先聲]  
　　松江采訪友人云今歳爲江蘇大閱之期署兩江總督鹿芝帥以時事多艱營伍亟需整頓擬於春間出轅校閱大約三月二十左右五茸土庶當可瞻望節麾矣 
[防務仍嚴]  
　　寍波采訪友人云前者鎭海口外每有意國兵船往來游弋時或演砲打靶時或測量海程一時人心惶惶幾有草木皆兵之勢自砲臺統領吳吉人軍門浙江提督余瑞廷軍門分派弁勇嚴密籌防意人知無隙可乘廢然而返二軍門以他族雖不實偪處此而會匪逆黨依然煽惑愚民因仍昕夕戒嚴并飭知各城門愼重啓閉傳曰預備不虞其二軍門之謂歟 
[軍麾將蒞]  
　　厦門采訪友人云近日官塲接省垣來電悉北洋水師統領葉桐侯軍門祖珪將次蒞厦查閱防營及各砲臺是以各營健兒已預備列隊迎迓矣 
[代禽國犯]  
　　厦門采訪友人云臺北富民簡大獅見中朝割棄巖疆心不甘服糾集同族數十户耗去家費十餘萬金高揭義旂誓與日官抗拒日人之被其殺害者時有所聞斯時赤嵌鹿耳間日人一語及簡大獅威名幾如談虎色變究之寡不敵衆支持至三四年之久貲財垂盡同族亦漸漸凋零不得已携眷至漳州隱於巖壑埋名匿姓以老餘年髀肉復生夫亦英雄同慨矣近忽被日官偵悉照會汀漳龍道設法禽拿本月初九日押解至厦門交日官帶回治罪噫斯人也固中國之義民而日本所謂國事犯也聞當交付之際大獅自謂日人獲而懲我固當奈何華官竟代禽之意者其亦有憾於心乎 
[英兵受窘]  
　　宜昌訪事友人云前者英國駐宜領事乘舟赴荆州拜會荆宜施道既而某兵艦統帶恐領事成沿途游獵爰派兵士三名駕一小舟順流訪察行至松滋縣屬小溪河忽遇一民船舟子見有異言異服之人大聲喝　英兵不解所謂置之不答民船中之好事者見其寡弱可欺一躍而登勒令泊岸正在扭結不解之際有解事者阻之曰此外國人也國家柔遠之經無微不至爾等如敢無禮吾族無遺類矣衆始懼而釋手是夜三英兵飢不得食鄉民或煮雞子食之三英兵恐懷歹意不敢下咽時兵艦統帶某君不見英兵遄返慮爲華民所害發電至沙市告知領事領事電知荆宜施道署道憲某觀察急派兵役往尋始獲三英兵枵腹數日矣兵役告以來意三英兵卽欣然脫帽爲禮乃食以餅餌偕之返沙 
[虎節回轅]  
　　松江采訪友人云江南全省提督自强軍統領節制南字盛字各旗兼統太湖裏河水師李壽亭軍門於本月二十日自江陰防次乘舟回松標下各營將弁齊集南門外大漲涇碼頭迎迓軍門一一接見旋卽呵殿回轅 
[嚴緝私梟]  
　　姑蘇采訪友人云巨梟孔老窩子糾合黨羽麕集松江府屬南匯縣境周浦鎭横行市肆輙以白刃尋仇雖經鹽捕營統領杜觀察先後拿獲其黨顧雲飛金崑秀等人解省訊辦而孔仍率其醜類聚散靡常事爲督撫 
 
 

Page 2

 
 
[嚴懲却盜]  
　　廣州訪事友人云客臘之杪有某小輪船由省垣開至新造地方不意船中預伏盜匪多人至此各持利器一躍而出勒令舵工駛船至荒僻處將船上各人驅之上岸搜括所有飛駛而逃沿途復向來往貨船恣行剽掠嗣經商人禀請稅務司訴知大憲大憲聞而大　立卽札飭地方官緝拿懲辦廣州協某弁購得眼綫四處偵求旋於正月十六日偵得匪黨悉在塘欄某倡寮立刻馳往擒獲五名解交營務處研訊五匪均直認不諱乃據情詳請大憲核示大憲方以匪勢猖狂爲慮遂援古者治亂民用重典之例立命就地正法是月二十六日發出令箭飭將五犯押赴天字馬頭處决梟取首級發犯事處懸竿示衆聞五犯被獲之由因與同黨某甲不睦被甲投營作綫遂致法網難逃是故治匪之道第一當離散其黨羽也 
[續振興蒙學示]  
　　一問字學生自備空白紙本一册以便將每日所認之字書入册内認畢各自携回不准塗抺扯損一各村向有之學堂平日專收讀書上進之學生者今亦不妨兼照本縣所定辦法附收問字學生以開風氣而藉資小補但學生須知不敬先生天誅地滅而爲先生者亦當知悮人子弟男盜女娼此先哲聯語驚心動魄竊願師若弟共勉旃一查鄉學修金俗規極貧之家開蒙學生每年須洋銀一元另有四月八及端午中秋三次送師節禮仍設席請先生一二次合而計之每年須錢二三千文不等有力者尚不僅此以致肩挑手藝窮家子弟多無力讀書卽或間有讀書者塾師無非教以小學諸書或開蒙卽讀四書因其初學並不與之講解縱使熟讀如流僅得口傳句讀如人之初性本善等類雖爛熟在胸而叩其何以謂之人之初何以謂之性本善則茫然也似此讀書與不識字無異在父兄花去三五年有用之銀錢在子弟記了幾句不明之文字何補身心今本縣勸設學塾專爲貧家子弟問字而起吾人一生不識一字猶之有目盲人不知吃了多少苦楚設置一産契據内若何字句既不識又不明而不肖之徒往往欺矇刁猾者藉以生非此其一端類乎此者不一而足興言及此本縣爲不識字者痛哭流涕而甚惜之焉現本縣創設問字學生名目每年花錢四五百文費廉益廣凡有子弟者均須從師問字如果父兄不遵照而行係自甘暴棄查實後定千未便不貸如有力之家能延師教讀者仍聽自便不拘此例一學生如願讀書者照常聽其讀書束修照俗例酌定致送功課由塾師自定但各學生有十分姿質者祗可定八分功課留有餘精神使其温習且不致十分太苦使無知幼小畏難逃學凡初學者每日仍須酌認淺近字塊三五字講明字義必使認一字能得一字之用一各學生當散學時務望塾師訓以入孝出弟　掃應對進退各節並於每旬中敬謹宣講聖諭廣訓閒時須詢各學生尚能記述否能則嘉奬不能則申飭之塾師當不憚煩瑣詳告毋倦人生蒙養之初尤當端其根本爲第一要義一先賢格言惜穀與惜字並重查望俗每於吃飯畢必留少許飯米於盌底名曰子孫飯其飯經庖丁廚娘滌盌時必致抛棄於惜穀之義大相刺謬本縣於判牘時見爭繼之案累累旣人人均留子孫飯何以血食仍餒本縣籍隸江蘇稔知俗訓凡父兄必不任子弟有顆粒飯米遺留抛棄著爲家教咸知遵守而户口稠密中於天下卽此可破望俗留子孫飯之謬矣本縣屢因公接見各紳董諄諄誥誡併諭周紳思炯聶紳植模龍紳蟠李紳黨等互相傳諭勸戒塾師爲啓蒙之基且爲鄉里所矜式務嚴訓弟子此後破除積習以副惜穀與惜字並重之義風氣轉移本縣有深望於各塾師焉 
[信局蒙恩]  
　　金陵友人來信云邇者總稅務司鷺賓權憲核定大清郵政局所收各信局包封向之每磅取資一角　須加至六角五分省垣及上海各信局主以力不能支推裕興康等家爲首聯名遞禀督轅籲恩酌减　兩江總督南洋通商大臣鹿滋　批示曰此案前據江南信業森昌等聯名具禀當經批飭金陵江海兩關查覆核奪嗣據金陵關道禀復已據情電咨總理衙　核辦著卽知照傳聞某日總理衙　電覆金陵節署略謂此事已商之總稅務司姑子寛限一年每磅仍收一角至一年期滿然後照加我知各信局主感荷憲恩當無不戴德懷仁驩欣　抃矣 
[惠及貧民]  
　　松江訪事友人寓書本館云國家定例凡富商開設典肆必先資領部帖曩年左文襄公總制兩江時深慨貧民生計　艱通飭各典肆一體减息並加展期限閭閻受惠非淺幾於有口皆碑及公去位個中人乘機將讓利各典多方傾軋致不能支識者憾焉邇來鄧城各典肆忽於二月初一日爲始重定新章凡當本在二十千以外者减取利息一分六釐二十千以内者减取利息一分八釐五千以内者仍取息二分婁縣主屈吉士大令委典史姚幹臣少尉查詢一切以贊其成倘從此遵而行之推而廣之損於富商者有限而益於貧民者良多豈非一大快事哉 
[蜀岡春雪]  
　　揚州訪事人云花朝前數日氣候清和十里郊原花明柳暗誦昔人金载馬嘶芳草地玉樓人醉杏花天之句濃烟景如在日前迨望日忽又凍雲四合北風其凉午後賸六君惠然肯來扯絮搓綿不减三冬豪興至上燈後略止十六晨又漫天飄墜飛絮撒鹽直至午後四點鐘始興盡而返而庭院已厚積二寸有奇矣翌日天雖晴霽而朔風刮面猶不免凍合玉樓老於農事者咸曰清明將屆猶飛六出之花實爲近年所罕覯似此春行冬令不徒與種植不利養生者恐亦不甚相宜云 
[松郡官塲紀事]  
　　公江采訪友人云本月十九日金　縣武大令麟乘舟來郡叩賀松江府舒復初太守履新之喜閱日卽鳬舄遄回○新署松江府舒復初庆守籍隸西汪其封翁會任浙江嚴州府知府現方督辦某處釐局本月十九日瀛眷自蘇垣來郡舟抵裏館驛碼頭署中差役家丁馳往迎迓團丁亦列隊河干○正任元和縣調署南匯縣陳際唐大令丁艱開缺署江蘇瀋司吳仲懌方伯委吳師竹大令熙署理南匯縣篆○委署華亭縣林大令内修將次由省啓行准於本月二十七日抵松接篆○本月十九日調署元和縣正任華亭縣王緯辰大令返自省中聞交卸華亭篆務後須先繞道滬上涓吉續鸞然後赴元和任所○中營張華園叅戎蒞任有年近日郡中謡傳經上憲委署太湖協篆然尚未見明文也 
[鴛湖泛碧]  
　　嘉興訪事友人云本月初旬某日新任秀水縣周大令挈眷乘舟到禾暫賃北門内下塘朱宦宅爲公館隨於十一日清晨乘舟赴省禀見各大憲大約銅符手握當在桃花初綻時矣○南門外某姓船廠主生有一女年已二十五歳自幼許字某甲爲室嗣女母以甲貧陰懷悔意另倩冰上人爲某乙說合迎娶有日矣甲聞之忿不能平據情控諸秀水縣署縣主陳大令准詞飭差拘一千人到案研訊屬實開導再三派差將女送至甲家草草行合卺禮以免鼠牙雀角之爭他日鴻案相莊有不感賢令尹玉成之德哉○本月十二日嘉興縣署各書差探悉新任縣主劉大令將次戾止遂於是晚乘舟赴杭州塘迎迓聞有定於十五日接印之說不知確否○有姚某者以販售絲經爲業本月十一日傍晚至北門内恒益酒肆沽飲適遇同業朱某朱家居濮院前曾放價收絲頗獲利市姚銜之至此頓觸舊怨出其不意向前扭住欲與一决雌雄不知如何朱竟頽然倒地氣息如絲酒肆中人急扶之出曾不數武已魂赴泉臺旁人見釀命案告知地保將姚扣住一面派人至濮院飛報其家次日屍母挈同屍妻到來哀痛欲絕想須報請地方官相騐務爲死者伸寃矣 
[彝陵樵語]  
　　宜昌訪事友人云自國家創設郵政以來遞息傳消同稱利便近更逐加推廣以挽利權宜昌總局經理人特於本月初二日派人赴宜都設立分局此外尚須竭力擴張俾魚書無不到之處惟民間信局不免仰屋興嗟耳○東湖縣夏明府下車以來撫字催科不辭勞瘁以致夙疾時發未能早占勿藥之爻近恐曠職貽譏據情禀請上憲委員代理俾得靜心調攝上憲准如所請已委向在海關當差之　大　 
 
 

Page 3

 
 
前往瓜代定於本月初八日接印治事矣○宜昌鎭總兵傅鎭軍赴鄂省叩賀大憲年禧事畢卽於本月初二日返斾屬下各官均往迎迓○自鄂省倡設酒捐凡開設酒棧者必須繳資領帖酒業中有何聚春者新張一幟頗攬利權本月初旬某日雇船載酒數百壜往他處銷售應納落地捐若千金漏報四壜旋經捐局中人查出指爲走私將何拘押何知十未便急　人謂局緩頰始得罰鍰了事然所失已不貲矣世之貪小利者其鑒諸○宜地防兵三百名向習洋操大憲猶恐技藝未底精純因於日前調往省城俾西教習悉心訓練以成勁旅然後遄回駐　是亦整飭戎行之道也 
[漢水波紋]  
　　漢口訪事友人云本月某日漢鎭鐵路局就灄口演試機器車正在飛行絕跡之時比國工程師某氏偶不留心誤觸機洲受傷甚重經人舁送醫院倩醫生醫治未知能妙手回春否○武昌府知府余堯衢太守察知屬下江永堤年久失修因委張明府樹森前往查勘以便估價興工○京口七叚堤工前經大憲札委候補知縣畢大令培基督工修治近已竣事○去年煤油價值繼長增高每箱竟需　二兩四錢近以來源漸旺每箱已减去二錢矣正任德安府知府施鶴笙太守紀雲現經上憲檄署漢陽府篆本月某日交卸德安篆務乘舟來省赴督撫二轅禀到然後筮吉履新○統領凱字前營吳軍門元愷訪聞部下勇丁時有滋閙娼寮之事因於本月某日命駕至漢皋暫駐江蘇會館以資　頓而便稽查 
[茸城春望]  
　　松江訪事友人云本月十二日之晚有泗涇人朱長生者投宿西門外莫家弄内吉祥客寓次日清晨諸客皆起惟朱尚寂無聲息棧中人入視見朱已用帶自縊維時及早解救尚可返魂乃諸人皆膽小如鼷無敢顧問須臾卽魂赴夜臺及棧中人投婁縣署禀報縣主屈吉士大令卽於翌日帶同刑仵人等前往相騐委係自縊身死並無别故旋在屍身檢出當票十餘紙知死者於正月中在平湖陸續典質衣服至前日褫質衵衣僅得錢一百五十文蓋至此生機已絕遂萌此浩然長往之心其夾袋中有新塲鎭源豐木行帳一紙於是人皆疑係木行中夥友或因私用帳欵　面見江東父老故流落至此然棧中人見死不救抑何居心之殘忍也○邇來好事之徒製就各種花燈光怪陸離鈎心鬥角游行各處藉以點綴昇平然鑼鼓喧闐人聲鼎沸往往觀者如堵滋生事端婁縣屈吉士大令有見於此特出示嚴行禁止略謂迎燈賽會本千例禁近聞會中人扮演種種淫戲向各處勒索燭費賞項此等惡習殊堪痛恨若不迅速停止定卽按名拿辦不貸華亭縣王緯辰大令時適公出署中人亦令各圖地保一律諭禁是誠防患禾然之道也○杏花天氣和煦異常居民皆已易裘而棉不意十四日午後寒風砭肌不亞三冬景象十五日清晨凍雲四合至未申之交滕六君翩然下降搓棉扯絮興會淋漓傍晚更甚約積厚一寸許 
[大令赴省]  
　　代理上海縣篆務之戴子邁明府由松江回滬欲赴金陵已誌昨報兹悉明府已於前晚十二點鐘時附某輪船泝江上駛矣 
[秦晉聯歡]  
　　前日爲上海守備程厚菴守戎續娶吉期昨報作縣學教諭邱廣文蓋以是日廣文爲嗣君文定僑寓滬江羅宦之女公子故有是悮也 
[會訊命盜案]  
　　吳秀之司馬前由署臬司朱竹石廉訪札飭來滬會審命盜各案前日赴各衙門辭别後復會同代理上海縣篆之戴子邁明府飭提各犯逐一順供先訊鹽捕營勇目吳憲鴻轟斃鄉民一案吳供上年小的在陳家行被鹽梟攔截勢甚危急無奈開槍轟擊悮傷鄉民汪五觀吳桃觀兩命是實又提顧甸生毆斃湯四和一案研詰顧供稱小的與已死之湯四和並不相識前年五月十九日之晚湯提筐至小的田内摘瓜小的見而喊呌鄰居唐李兩姓持棍追毆湯卽受傷身死小的並未動手求恩鑒宥及提訊飛渡小輪船舵工陳小安撞沈申湖小輪所帶無錫快船溺斃六命一案陳供本船拖一鴨屁股船時近黎明桅燈已油盡而熄致將申湖所帶之無錫快撞沈淹斃搭客六人小的老母年已八十八歳並無手足惟求格外施恩盜犯尤炳南行刼製造局譯員趙靜涵家贓物一案前已訊明是日司馬飭提覆訊尤供小的在楊樹浦當巡勇去秋同鄉人彭子林往趙姓家行刼衣物次日邀小的到引翔港質錢小的並未分贓亦不同夥叩求垂念母老丁單曲爲超豁又提范勝千俞錫堂戳斃秦加坡一案推鞫情由俞供兒子阿新昔被秦加坡竊去衣服向之追問反誣良爲竊後由小的父子央馬阿大解勸秦反與馬爭閙被馬戳斃小的父子並未帮兇范勝千供馬阿大雖邀小的同往並未到塲司馬飭各犯在供單上畫押蓋印指模將顧甸生俞錫堂還押餘犯概行收禁候禀詳上憲核示招解 
[舞弊宜懲]  
　　本邑南市貨捐局巡丁丁阿坤凡遇米船到滬必向索取陋規以多報少日前船户沈阿二陶生榮等由常熟裝運白米一百四十五石來滬泊舟浦濱朱因索費不遂赴局朦報數目沈陶不服相與理論事爲局中總辦某太守所知另遣人前往丈量得以洞知其弊想須澈底根究以儆其餘矣 
[滬城火警]  
　　昨日黎明本城九鋪和尚浜附近顧姓家灶中死灰復然延及積薪烈烈轟轟不可嚮邇左右鄰人咸從睡夢中驚起九鋪地甲李升急鳴鑼報警各叚水龍夫馳往救滅共燬去房屋十幢當火熾時保甲總巡周秋江司馬督率各巡局委員到塲彈壓迨蘇松太兵備道憲余晉珊觀察戾止則已火滅烟消矣 
[上海縣署瑣案]  
　　協泰洋行買辦李玉亭控自稱留川總兵之黄禮堂騙取金條一案黄保出後匿跡湖南原籍案懸四載直至去冬由保人黄一桂設法獲解縣署發廳看管在案今者蘇松太兵備道余晉珊觀察以此案爲日已久札縣迅速訊結具報毋延昨日代理縣篆之戴子邁明府移文英總領事霍必蘭君請飭洋商囑李玉亭投案質訊追贓俾速結案一面行文四川省查明是否實屬總兵俟復到核辦○前者竊賊趙阿根行竊縣署承發房内銅洋銀六十九元公售與怡德等四小錢莊戴明府飭捕分别吊贓昨日如數吊齊禀明呈繳○前日午後陳煜生借船户蘇金生到縣禀稱胞弟陳煜堂向在爛泥渡爲製造豆腐工匠與本鎭各流氓素有仇隙本月十六日有流氓五六人相邀出門至今不返　之船户蘇金生據云各流　雇伊之船載胞弟至陸家嘴僻靜處拔刃戳斃抛屍浦中求卽伸寃蘇金生所訴相同戴明府飭差赶緊打撈屍身騐明再核 
[馬路工程局紀事]  
　　前者廣濟公司移送塗改江南義振票號碼之汪利川至捕房捕頭解請馬路工程局總辦程雨村大令研訊汪供此事係周姓所爲小的並不知悉大令飭管押捕房候核既而汪倩人投局具保出外願將周交案大令准之昨日提案覆訊數語卽交人保出○前日偷兒徐松泉在老白渡永泰樹柴行内竊取樹木携至馬路中爲八號巡街捕所見拘入捕房解請馬路工程局程大令研訊命笞責二十板枷號三天發馬路示衆 
[美租界捕房紀事]  
　　本邑人天發不知其姓賃居吳淞路長安里其妻某氏忽於前晚逃逸無蹤遂投捕房報請查緝捕頭允之○昨日午刻崇明小竊李阿福竊得衣物携往北河南路某　鋪質錢適爲某包探所見帶入捕房捕頭令押候解送公堂禀請讞員翁笠漁直刺懲辦○昨日清晨跑灘賊許阿五潛至外虹口某碼頭貨棧内竊取所儲舊鐵正欲携之而逸適爲管門之印度人所見扭入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯試四誌]  
　　九江采訪友人云江西提督學政李伯虞宗師科試九江府屬已將所取新進文童頒發長案兹備錄之○德化胡鑫湯祚賢彭福齡聶珍楊懷鑫夏恩鐸馮宗壽以上八名撥入府學何博文徐秀鈞徐騫楊廷鈺雷同章吕章綵張世膺陳琨琳許家炯劉鼎趙翠霖黄富春黄權毛漢章陳贊成費金鑾楊章塏湯祚璜吕傳鏐周斯孚閔祖騫鄧樹森黄懋爵黄承彬桂元度○湖口王銘新駱敏奇劉乙青沈兆麟梅子熙王文扆王傑吳述剛董子幃周仲鏞陳臬殷士敏陳善王濟川李佩瑶周夢九沈白東鮑河源周廷簠殷以烜李大年柯步雲崔士龍楊秉笙高焌煬廖鎔先彭鳴鑾徐玉書周金斗徐貢枏喻翔以上六名撥入府學○彭澤柯斐朱時超藩高善珍陶馥易肇乾張天驥朱國珍時題杏朱席珍以上九名撥入府學許振英易宗周諶元輔劉洪升馮聖謨袁炳樞劉如洋陳雷陶燮陽嚴復尊朱步揚時乘槎丁穗年王邦傑張太翔張報平時元貞朱廷璵畢識泌歐陽鑑張毓龍時步楷○德安黄紹周曾省身袁繁江以上三名撥入府學萬知淦夏賞荷丁任之劉聚奎陳炳文黄葆元王鴻相桂醴泉熊汝傑李紹固張霖雨黄立中曾守身夏銳朱紹餘李作霖熊渭川劉洪藜王植槐劉乙桂金栻○瑞昌李子芳周化南李春官封晉昌以上四名撥入府學范春芳何葆榮杜敏華丁夢松蔡承芳王元相范錦張張鳳儀陳邦傑劉倬雲周祖頤王成煥陳舜典章耀綵聶葆衷范傳源劉寳銘徐履亨文瑞麒王國英聞宗師定於本月十七日秉節赴南康舉行科試 
[英美租界晚堂瑣案]  
　　寗波髹工項阿四娶婦徐氏以夫不能養贍隨其母徐孫氏至某繅絲廠工作藉佐饔飱顧素性淫蕩不守婦道其姑項王氏知之略加訓斥徐氏變羞成怒奔回母家項知之突持利刃前往砍傷徐氏頭顱徐孫氏出爲喝阻亦被刃傷左額角五百五十三號巡街捕見之拘入捕房解案請訊前晚讞員翁笠漁直刺倩襄讞委員張柄樞司馬研鞫項王氏供小婦人早喪所天兒子阿四向操漆業現因患病賦閑無事媳婦徐氏不安於室小婦人訓斥不悛致有此事求恩明鑒項阿四供與其母相同項徐氏供稱丈夫悮信姑言不加細察將小婦人砍傷求恩矜察徐孫氏供女兒與婿互毆小婦人勸阻不理反被砍傷額角求恩究懲司馬謂項阿四凌辱岳母目無尊長本應懲辦姑念彼此誼關至戚從寛免究著原差帶同項王氏與項阿四至徐孫氏家服禮項徐氏不應出外遊蕩諭令嗣後恪供婦職免貽帷薄之羞違干提究○本地人賈阿德控徐桂祥吳阿三藉端訛詐讞員翁笠漁直刺研訊之餘供詞各執諭令押候過堂覆訊前晚倩襄讞委員張司馬推鞫賈供小的與徐並無嫌隙徐忽糾同吳阿三詐去洋銀三元小的心有不甘故投報捕房拘案請究徐供小的開設磚瓦木料行上年賈因包造房屋向小的購買各料除陸續收過外至臘　結欠洋銀三十七元七角向索無著旋又將洋銀三元强買磚瓦小的以前帳未清峻詞拒絕賈因之挾恨糾集多人將小的軋至清園烟館藉詞勒索經戴金生排解彼終不服反投捕房誣報彼之欠欵有陸續收付帳目可證求恩鑒察吳供小的在徐處拉裝貨車度日賈持洋銀三元向徐買瓦徐不允以致旋此風波求鑒司馬謂賈挾嫌誣控可惡已極喝令掌頰四十下飭原差恊同戴金生結算帳目理妥禀覆 
[英美租界公堂瑣案]  
　　包探沈阿岳偕捕役凌振解送陳姜林到案禀稱陳係浦東匪人三十六個黨頭目上月某日糾衆至招商局北棧向青口帮奪裝糧米與范毛毛大明子等肇禍且係道憲大人訪拿之犯前者解案之二十八人亦皆稱由陳爲首請卽究懲陳供小的係浦東人向在工部局駁船上執役並未犯事叩求恩鑒讞員翁笠漁直刺商之梅繙譯著留候過堂勘訊再行詳辦○木作頭孫少卿前因包造某處洋房與同業王毛毛涉訟頻年案尚未結各債主以欵懸無著日向催逼孫愁急無措乃於前晚潛吞洋烟圖以一死塞責適爲其友王春泉所知投報捕房捕頭令舁送仁濟醫館如法施救得免喪身昨晨捕頭倩包探趙銀河解案請核王供小的與孫爲友知其訟事難了隱萌短見因之留心防察前日見神色有異立卽投報捕房送至醫館幸得治愈叩迄矜全孫供小的所欠各欵有棧房一所可以抵還請大老爺發封可也直刺著交人保出候查案再核○包探竇如海解送翁月巢到案禀稱此人向在後馬路某錢莊執業上月某日私取往來摺冐收洋銀五千餘元逃往紹興原籍報而後捕頭令小的前往拘獲送請訊究莊主吳錦懷投案請追翁供小的所收之欵業已用罄此事尚有别情叩求明察直刺著押候過堂訊究○包探趙銀河解送孫連科到案禀稱此人竊取嘉興廣昌典代步所藏金飾逃逸來申經小的拘獲曾解請大老爺訊供諭令俟失主來案再訊今廣昌執事人遣其夥吳關裕投捕房陳明捕頭令小的解請覆訊吳投案領贓孫俯首求恩直刺著管押一月諭令吳覓保領贓○包探陸阿九解送范梅青到案禀稱此人於正月二十五日之夜糾衆至西門外金銀生家刼得首飾衣服共值洋銀七百餘元及婢女一口現經小的拿獲送請究懲金投案訴稱此案前曾投報縣署尚求察核范供小的並未犯事不知何故被拘求恩省釋直刺著押候送縣辦理 
[法租界捕房瑣案]  
　　小竊陳榮七向停泊西門外之某姓柴船上竊取衣服十餘件被包探拘獲解經明府訊供判令重責四百板○賭徒李桂生在彺界中被設攤誘賭愚弄鄉人被包探拘獲解經明府訊供著重責三百板○偷兒王金福闖入萬安樓客棧行竊被棧中人拘獲解經明府訊供判令笞責二百板○乞丐戴阿福王昭榮行竊東洋車上坐墊被車夫拘送明府訊供判令各責四百板○積竊王金寳屢次犯案受懲前日復至北京輪船行竊衣服當塲拘獲解案請訊明府著重責六百板驅逐出境不准再至租界中 
[美租界醫院紀事]  
　　前晚虹口西華德路順泰南貨店主婦某氏與其夫口角忿不欲生潛服紫霞膏至夜半毒發呻吟家中人察知倩人舁送同仁醫院求治醫生告以受毒已深無可施救延至昨晨溘然而逝亦云慘矣○昨日本邑磚瓦匠趙勝銓在外虹口某姓家工作一失足從高墮下身受重傷同人舁往同仁醫院醫治未識能無性命之虞否○崇明縣人陳苟郎在浦東祥和機器廠工作前晚突有巨棍張掌華之羽黨名海春者糾約同黨曵至荒僻處挖去雙目陳痛極狂呼後經家人到來舁送虹口同仁醫院求治 
[上海六馬路仁濟善堂開廠施粥經收施彌捐正月初一至二月十五日清單]  
　　元旦日徐石士仁翁經　長福祿增福壽永保平安人洋一百元　成大善士洋六十元楊淇芳五元○初四日錢蕉生洋五十元○初五日無名氏洋十元無名氏一元無名氏銅洋一元○初六日張暫實求病愈洋十元女　名氏求病愈一元○初八日傅隱名還愿彭陳氏求小孩永安易於撫養各洋十元周義昌三元源興號二元○初九日漆業整規罰欵洋廿五元對洋四元小洋一百三十角汪國桂洋五元無名氏銅洋一元○初十日張坤房洋十元劉鼎揚爲子病愈五元○十二日王隱名洋二十元李青蓮堂病愈完愿四元無名氏白米票 
 
 

Page 10

 
 
一石○十四日杭省萬承志堂寄來慚愧前百不能齋主人洋一百元無名氏洋四元小洋十角○十八日無名氏洋五元瑞順廠印度人白米五斗○十九日程靖齋五十元　　　二十元吳善醒求善記冥中消罪三元沈鳩大善士白米五斗○廿一日福記洋一百元○廿三日無名氏洋二十元萌谿厘卡陸續積存銅角五十五角銅洋二元龔榮記銅洋二元四角○廿四日周陳氏洋五元蛋業公所銅洋三元○廿六日俞毛毛罰欵洋二元小洋廿一角無名氏謙誠元各銅洋二元○廿七日神户全益號洋五十元又來貼水洋一元○廿八日勝利銅洋九元銅角十五角○二月初一日周昌記棧主元十兩洋五元小洋二百二十角陳隱名還愿壽康老人學海子秦平記四户各十元無名氏無名氏各二元○初二日南通州徐依仁堂洋六元○初三日盧積慶堂洋十元○初六日陸傳陸壽筵洋六十元乾吉祥號爲學生祈仐業精通　敬移助洋一元○初九日張筠柯洋五元蔡陳　盛二元○十二日張芝卿洋一百元○十四日無名氏洋八元無名氏銅洋三元○十五日鴛湖居士求病愈洋十元以上共收元十兩又洋九百八十二元一角銅洋三十二元四角米二石 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年二月十四日京報全錄]  
　　宫門抄○諭旨六道錄前○御史成奏爲疆臣信用私人玩視軍務請旨立子罷斥摺○御史劉奏爲保舉冐濫請飭部嚴定　一章程摺○閩督許奏爲家丁舞弊自行檢舉片○蜀督奎奏提督辦理三巖肅清並善後事宜奮勇可嘉請旨奬勵片○燕督裕奏甄别府州縣各官片○二月十四日理藩院鑾儀衛光祿寺正白旗值日無引見○朱侯致祭明陵請訓○額中堂等專摺謝賞福字等件恩○王培佑謝授順天府府丞恩○志公希朗阿各續假五日○溥善請假十日○會典館奏派校勘之大臣派出徐中堂熙敬徐郙○召見軍機崇綺○○江南道監察御史奴才成昌跪奏爲疆臣信用私人玩視軍務請旨立子罷斥以免僨事而愼籌防恭摺仰祈聖鑒事奴才聞浙江巡撫劉樹堂性情猥鄙素不知兵其平日公事含糊毫無主張任用私人惟羣小之言是聽凡有親戚同鄉到浙者非委以要差則悉位置營中尤爲寵信者如駐三門灣之統領李福興其原籍雲南同鄉也習氣最深尅扣最重由省城移紥之時侵吞行糧致合營鼓譟將門外店鋪打毁路經石浦縱勇姦淫搶奪居民罷市三日其營缺額甚衆每營不及三百督辦臬司李光久前往點騐現雇市人充數該撫力爲曲護袒庇又總帶外海水師之統領李文慧該撫長子劉廷鍵之叔岳也謀保功名惟利是圖不知軍旅爲何事派充水師所帶各兵輪按日苛派衆怨沸騰尤可笑者每上輪船輒眩暈嘔吐故雖統帶師船從未敢出洋一次又該撫寄籍安徽同鄉吳春龢自稱保有總兵懋勇巴圖魯該撫委以省防統領忽又有皖人吳姓以故父吳春龢前保總兵懋勇巴圖魯勇　及戰殁後襲雲騎尉之奬札卹札等文件出首於嘉防統領該撫並不究辦遲延多日近始私令辭差又丁憂知府朱榮噪著名貪縱該撫到浙夤緣入幕攬辦營務公牘以需索不遂議裁嘉湖水師幾釀兵變攬權納賄無所不爲經司道再三禀揭始不得已而辭幕仍出入節署諸事把持與前敵統領李文慧李福興等聯絡一氣狼狽爲奸以上各員皆宵小之尤該撫悉委以重權處之要地其餘卑鄙齷齪之輩如候選知府伍元芝等尤不可數矣該撫又於李福興之扣餉缺額爲臬司李光久所舉發派朱榮璪採辦軍火爲藩司惲祖翼所梗阻遂與兩司頗存臆見諸事掣肘其辦事偏袒欺飾率多類此台民應萬德愚民頗爲信奉挺而走險拒傷勇丁數人旋卽就擒並未動用重兵乃該撫奏報鋪張儼如剿滅大股賊匪預爲所暱文武濫開保舉地步其報整頓海防之摺則純事鋪排一似浙江防務壁壘一新而實則空文敷衍斷不足恃奴才竊以爲疆臣之昏庸如此統領之畏葸如彼雖有李光久督辦恐將弁皆不得力似此諸務廢弛任用匪人調度乖方恇怯無能若仍聽其疆符坐擁必致貽悮大局所關匪輕可否請旨將浙江巡撫劉樹堂立子罷　其所用私人飭下接任撫臣查明叅辦至前敵水陸統領李文慧李福興等擬請電飭先行更換責成李光久實力整頓大局幸甚奴才職司糾彈旣有所聞不敢安於緘默謹恭摺具陳伏乞皇太后皇上聖鑒謹奏奉旨一道○○山東道監察御史臣劉家模跪奏爲保舉冐濫請飭部嚴定劃一章程以挽積習而重名器恭摺仰祈聖鑒事竊從來選舉之途患其不廣國學鄉校所以培材也保舉之途不可寛惟器與名不以假人也嘗考吏部事例舊祗有議叙之案並無保舉之條肇自軍興以來朝廷思將帥之臣憫軍士之苦念其削平大難不惜破格酬庸然其閒託情村保冐名頂替諸弊流害至今未己前御史袁承業張佩綸先後條奏保舉章程内稱水路操防局務勞績凡地方一切應辦之事概不保舉曾經吏部覆准遵行乃日久懈生具文空守昔禁者而今開昔無者而今有凡地方應辦之事幾無一事不請保舉此處開保他處援以爲例前案有保後案仿之而行舉世棼棼皆於僭濫推原其故皆由各大臣等不思致身之義輒忘罪而邀功於每辦一事不論其將來功罪曾否相抵獨於茯奏辦之先預將事竣後應擇尤酌保等語夾叙摺内乘幾餘之偶忽得遂所請卽可據爲開除地步吏部相沿辦法凡奏准立案者皆無敢駁詰祗憑紙上勞績按之異常尋常所保是否應得分别給奬此無論如何嚴核但能就列保之人稍示限制而於其不應保之案概子寛容冐濫相仍伊於胡底恭查欽定吏部章程内載各省將軍督撫大臣等有違例瀆請者雖經奉旨允准立案仍准該衙門隨時聲明請旨更正良以股肱耳目各有專司帝廷吁咈都俞襄成郅治况關名器尤應懔遵臣愚竊見保舉之不盡得人徒爲巧宦一捷徑並仕途由此冗繁費由此增捐例亦由此奪花樣既開而日新名位亦僭而愈上外官一事朦保勝於三載廉能京員一案附名優於十年資序無裨實際淹没眞才惟當今時事方殷在請奬諸臣每藉口以此鼓勵人材而朝廷熙績爲心斷難因噎廢食嚴申例禁或免效尤擬請擇其不應開保之事與不准保舉各條飭下部臣嚴立限制將歷年保奬之案分别存銷酌定異常及異常以下勞績准將章程凡勞績平常者祗准議叙不得請奬官階班次地方印委各官凡分内應辦事件或有希圖邀奬鋪張立案者概不准行如業奉俞允之件應照朦混例由吏部聲明辦理撤銷必奉特旨賞給官階始欽遵註册若出自臣下所請雖奉旨准奬而或事不應保及事雖應保而所保不合均應由吏部逐細查明分别更正及奏請撤銷之處恭候諭旨遵行自定章後辦理奬叙不得援引成案俾免沿誤臣愚昧之見是否有當謹恭摺具陳伏乞皇太后皇上聖鑒訓示謹奏奉旨一道欽此○○許應騤片再臣仰蒙天恩畀以封圻重任署中一切公牘向係親自决裁所帶家丁僅供服役從不准其干預公事本年十月間有龍溪縣生員林泰禀請接辦鹽帮一案侍候外書房之家丁楊升竟敢於送閱稿件中將此禀私行抽出竄改批詞摹刻圖章夾入日行文内發行經臣查明卽札飭鹽道將禀批繳銷一面將該家丁發交福州府審辨據供有素識之山東人徐景雲說及生員林泰欲辦龍溪鹽帮囑伊設法批准謝給銀兩伊一時貪利潛行改批並私刻圖章蓋用夾入日行文内發行事後得受銀兩等情不諱除批飭嚴拿徐景雲務獲並催提生員林泰質訊追贓究辦外此案雖係自行查出事亦未行惟未能先事覺察究屬疎忽相應自行檢舉請旨將臣交部議處所有檢舉緣由謹附片具陳伏乞聖鑒訓示謹奏奉硃批許應騤著交部照例議處餘依議欽此○○奎俊片再查記名提督韓國秀率師關外辦理三巖桑披各夷務先後肅清所有善後事宜籌辦亦臻妥善始終其事奮勇可嘉惟該提督於三巖一案所以收功之速實由署提臣夏毓秀親赴巴塘查勘邊界先將下巖擦納寺番僧收爲我用始得駐軍擦納竟其全功曾經前署督臣恭壽陳明在案現在論功行賞在事出力人員均經列單請奬該提督等躬親勦撫力任其難尤屬著有微勞合無仰懇天恩賞給署提臣夏毓秀頭品頂戴並將記名提督韓國秀交部從優議叙出自逾格鴻慈謹附片具陳伏乞聖鑒訓示謹奏奉硃批夏毓秀著賞給頭品頂戴韓毓秀著交部從優議叙欽此○○裕祿片再道府州縣無論候補試用人員應自到省之日予限一年詳加察看出具切實考語奏明補用兹查有在任候補知府獨石口撫民同知潘廷誥候補知府林際康候補知州黄祖戴候補知縣愓　　均到省一年期滿例應甄别據藩臬兩司詳請具奏前來奴才查潘廷誥穩練誠實林際康年富才明黄祖戴才具敏練楊爾瓚心地明白均堪留省補用俟有應補缺出照例序補除履歷册咨部外理合附片具陳伏乞聖鑒謹奏奉硃批吏部知道欽此 
 
