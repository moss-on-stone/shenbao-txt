# 1916 - 323 - 4915728

 

Page 1

 
 
   
 
 

Page 2

 
 
時評 
[中美借欵（冷）]  
　　中美實業借欵昨日通過於衆議院矣衆議院旣通過將來參議院亦必通過此可逆料者也雖然借欵之通過於議會此其嚆矢矣以前政府有大借欵議會必反對政府必不顧議會之反對而自借或先不交議會之取决而密借迨議會旣知則質問也彈劾也或亦因而議會且至解散也此蓋以借欵之故而政府與議會間慣演之惡劇也今何幸而有此正當交議正當通過之借欵哉 
夫借欵非幸事也無論爲行政爲實業國家無財國民無財而至仰求於他人豈爲事之得己然旣無財而不能不借而借之道又不能用正當之方法以成立則其不幸有更甚於借欵者故曰通過於議會之借欵此其嚆矢也 
專電 
　　北京電中美借欵國會通過内容債額美金五百萬年息六釐折扣九一償期三年抵品烟酒公賣稅用途改良實業及鞏固中交準備訂合同在美國由顧使代表與商務銀行簽字 
　　北京電昨衆院通過中美實業借欵案（一）美金五百萬（二）期限三年（三）利息六釐（四）抵押烟酒公賣稅（五）實收九一（六）美有借欵優先權續借至二千五百萬止昨晚電駐美公使答字五日内交美金四百五十萬 
　　北京電參院今日（二十一）午后點半開會到一百七十五人王家襄主席王正廷動議延長會期討論甚久湯漪主兩月吕志伊主四月王正廷提出修改以預算成立憲法制定爲準韓玉辰請加但書於兩層理由下但不得與第三届常會牴觸主席以王韓說表决贊成延至第三會期前一日止者起立得九十八人多數决備文咨衆院依議事日程（一）衆院移付解釋選舉訴訟法（二）參院華僑議員選舉施行法兩案均付法律股審查（三）恢復地方自治决議案付内務股審查（四）查辦陳宦案成立（五）招中行股千萬打消（六）審查報告振興僑學案通過（七）桂省人民請劾田承斌案以己有查辦案提出免送（八）漢商人請救華景街災民案受理時己五時將近王崑動議有外交事質問當局成立後電請夏次長來院答覆因請假未到部乃要求下會務約夏到主席報可又問本席等提出之質問案政府何以延不答復主席許交秘書廳查明咨催 
　　北京電孫洪伊去職絶無條件並非東海一人主張係元首英斷以此挽回政局孫僅任爲公府顧問徐樹錚决不去職　　北京電東海薦錢能訓長内務但政府内定任可澄 
　　北京電確聞伍秩庸電國務院凖二十五日由津浦路來京 
　　北京電昨國務會議提出各部官制草案討論未决尚有答覆國會質問數件政局善後問題並未提及段總理因須赴公府議未终先退席 
　　北京電財政總長决定更動陸宗輿最有望次李國筠 
　　北京電丁佛言去府秘長職將成事實有陳漢第徐佛蘇擇一爲繼息 
　　北京電内務總長决任可澄己飛電促來京並擬先提出預料國會必通過 
　　北京電蔣雁行電告赴包頭鎭勦匪請分飭馬蕭兩使協同限堵 
　　北京電内部呈請黄蔡二公隆以國葬典禮即由主管部分别舉辦聞國務院己擬定指令明日可下 
　　北京電贛省長戚揚來電辭職以省會牽掣行政詞極激昂政府主不挽留正在擇人爲繼 
　　廣東電皓日陳炯明在西瓜園商圑操場追悼癸丑後死士禮畢有暴徒見講堂懸掛龍氏匾額即肆行毀拆並擊傷圑友 
　　廣東電粤當局以財政支絀己極積欠債欵一千一百三十餘萬特咨請省會籌救 
譯電 
　　北京電銀行圑己向財政總長詢問美國借欵内容聞該借欵六釐起息九七半實收以烟酒稅作抵此稅多由各省地方官管理不知何以能作抵押品又聞此次借欵乃大借欵美金洋三千萬元之一部分大借欵如成今之五百萬從中扣除否則定三年償清（二十一日） 
　　北京電政府决將粤省長朱慶瀾與桂省長劉承恩對調朱去粤省之原因示詳但聞與賭禁有關蓋粤省議會主張禁賭昨日總統又有禁賭命令而朱則主張弛禁也國會中粤籍議員請以粤人爲粤省長並推舉唐紹儀胡漢民陳炯明爲候補粤省長之人物 
（二十一日） 
　　廣州電粤政府未能解决財政難題故將財政擔負加請議會官場在議會報告謂粤省内外債欵共逹一千二百萬元此外尚有應付滇軍解散民兵及十一月份經費等歎共 
 
 
 

Page 3

 
 
五百萬元急須籌措朱省長擬辭職粤人主舉陳炯明譚學衡繼其職（二十一日）以上路透電　　北京電北京日報載稱財政總長陳錦濤在衆院秘密會議報告美國借欵事宜計金洋五百萬元六釐起息五年償清以烟酒稅作抵討論數小時後全院贊成聞尚有美國大借欵金洋三千萬元正在商訂中如能訂成則即付還今次借欵（二十二日） 
　　北京電衆院彈劾徐樹錚案己付審查當時秩序大亂（二十二日）以上德文報 
東方通信社電（日本人組織） 
　　北京電本日（二十一日）財政總長陳錦濤出度於衆議院要求開秘密會發表中美借欵合同要求同意該合同内容如左 
一借欵數目爲美金五百萬元其名義充實業之用供改良國内事業及中交兩行之準備金及兌現之用 
　　二期限三年利息六釐從本年十一月一日起付第一次利息若於一九一七年十一月一日以前償還則除正項利息以外再加謝禮利息一釐若於期限前七閱月儻還則加付五毫利息 
三政府　烟酒公賣稅爲抵押在借欵未償還時債權者有此項抵押之優先權 
四國庫債票售價定爲九七加預付借欵之利息售出時若價超過九七則銀行與政府均分之 
　　五國庫債票及息摺概免賦稅 
六每百元實收九一外另加預付借欵之利息除第四項規定者外所有一切純利皆歸銀行合同簽字後五日之内銀行先交付致府四百五十萬元 
七債票息摺遺失時可以補給 
八銀行接收利息時由政府給與該利息欵额千分之五接收借本時給與千分之二五以爲手數料 
　　九如將來中國政府再欲向美國續借欵項時該銀行得享優先權其條件及數目臨時定之但此項優先權以續借至美金二千五百萬元爲限且自中國政府通告續借之日起該銀行須在六十日以内明答允借與否過此期限不與答覆政府得隨意借欵 
十政府關於本合同一切手續悉與中國約章法律相符合無論何種條件契約等概不違背 
十一本合同由駐美華使遵承中國財政總長委託全權之電報代表政府簽字該電報己照會駐北京之美使 
衆議院對於此案似無異議行將通過惟參議院之情形如何尚在未知之數云（二十一日） 
　　東京電據紐約來電駐華盛頓之中國公使發表中國政府與芝加哥美國國家商業銀行所訂五百萬元短期借欵合同業己成立係六分利息三年償還該合同之後似附註以租稅收入爲抵押及美國國務卿藍辛氏之文書即明言允於外交上與相當之保護者在美國東部地方由紐約及弗耐爾聖特拉商會經手售賣此項公債（二十二日） 
　　東京電此間接某方面消息云孫洪伊之免職實爲改造内閣之先聲今以後首先着手解决者當爲處辦徐樹錚問題（二十二日） 
　　北京電徐樹錚查辦案己在衆議院提出以二百零四票之多數成立反對者一百七十八票現付審查（二十一日） 
　　南京電馮副總統電致陸榮廷及朱慶瀾勸勿各自主張個人意見極宜和衷共濟維持粤局（二十二日） 
　　漢口電粤漢鐵路武岳線其由武昌至蒲圻縣工事己略竣大約十二月初旬可望開通 
（二十一日） 
　　漢口電王督軍爲維持湘省秩序起見力勸譚督軍歸任一面電請中央政府催促譚督軍迅速歸任（二十二日） 
　　東京電日本皇太子定於本月二十九日起至十二月二日止召集文武百僚開立太子禮祝賀宴會（二十二日） 
戰電 
　　其一（英人路透電） 
　　巴黎電今晚公報云前敵有尋常之炮火惟無步軍戰爭法飛機以炸彈百枚擲擊松末河境敵軍露營（二十一日） 
　　倫敦電海格將軍今晨報稱敵軍猛轟格蘭柯爾西南之英軍英軍襲擊戈末柯爾羅克蘭柯爾伊泊爾三處敵軍戰壕今晚報稱安克河兩岸英軍陣線受敵軍猛轟（二十一日）倫敦電德公報宣稱德軍己占據克萊哇伐（二十一日） 
　　彼得格勒電羅國公報云羅軍仍在亞爾特山谷南面及桀爾山谷緩緩退至距克萊哇伐西北二十英里之菲里亞虚境（二十一日） 
[其二（德人德文報專電）]  
　　柏林電十一月二十日德軍大本營公報云昨日英軍砲火僅在安克河兩岸者稍劇烈晚間敵軍在塞勒與波柯爾問進攻並攻擊米洛芒南面德軍陣地者均大遭挫衂德步隊以手擲榴彈逐走格蘭柯爾村西叚之英兵上星期德軍於回攻諸役俘軍官二十二員兵九百人並續獲機關鎗二十四架法軍復國由西北攻入聖比愛勒伐叢林爲德軍擊敗（西境戰况）天寒戰事欠活動（東境戰况）德軍依豫定計晝進攻俄羅軍陣線日有進步金波倫西北之羅軍以烏合之衆屢攻屢敗杜白魯加及沿多瑙河至細里斯特里亞東哇里拉港一帶均有砲戰（羅境戰况）德軍佔據摩拉斯蒂爾北面之新陣地未爲敵軍所擾德國生力軍己馳抵戰區摩格里拉陣線之塞軍在巴伐與土新兩處進攻均爲布軍擊敗（馬其頓戰况） 
　　柏林電二十日下午公報云松末河北岸砲戰正在進行德軍己抵羅國西伐拉幾州首府克萊哇伐多瑙河下游與斯特魯瑪河炮戰更烈 
公電 
[湖南代理督軍省長請究謡諑電上海各]  
報館均鑒惕焕本日電陳大總統總理文曰伏讀明令敦促譚督回湘任事責望殷切抑見眷念湘事俯順輿情至意湘人聞風無不感頌現聞譚督歸櫬有期人心亦定地方敉平足紓鈞厪惟前接京電一則鄂督電陳中央據汪學謙電稱趙范爭權商民閉户一則旅鄂湘人楊興豫等電稱城外己有戰事人民輾轉刀俎之下而京漢各報則稱程潛謀用武力强奪督軍城廂戒嚴人民驚恐禍在眉睫各等語殊爲詫異查湘省自譚督蒞任以來力謀善後幸覩安全早蒙洞鑒刻下惕焕奉命代行職務遇事和衷商辦竭力維持程潛卸職游滬備登報端果有上開事變湘鄂密邇豈能掩匿乃若輩竟敢造作蜚語希圖朦蔽不意天日之下有此鬼　行爲深堪痛恨我大總統總理明見萬里自能洞燭其奸惟慮此風一熾奸宄羣相效尤淆亂是非熒惑觀聽實人心之憂非大局之福應請明令該管軍民長官並切實查究以息謡諑而儆將來迫切電詳伏乞垂察等語特聞趙恒惕范治焕叩筒 
　　粤督軍來電孫中山唐少川先生鑒巧電敬悉廷以衰庸難勝煩劇量力乞退非敢鳴高辱承明教敢不奮勉惟粤局外彊中窘來日大難微軀多病尤難支拄任重材輕深慮隕越稍俟整理仍擬避賢謹謝關切幸賜指教榮廷叩　 
　　廣東韶州來電孫中山唐少川伍秩庸李協和各位先生鑒黄克强蔡松坡陳英士三先生皆手造其和功貫日月國家多難正賴維持何圖天奪其年先後逝世噩耗傳來肺肝摧折人之云亡邦國殄瘁撫念大局曷勝悲痛開儒等謹擇於十一月二十六日在韶州設靈備牲開會追悼以表哀忱而慰忠魂謹聞雲南駐粤護國第二軍張開儒方聲濤等率全體將士同叩馬印 
要聞一 
[中美借欵之日人觀]  
　　十九日大阪朝日新聞紐約特電云中國政府令駐美公使向芝加哥中央商業銀行借欵五百萬無擔保品三年爲期美國國務省以文書之形式許該銀行以適當之保護國際通信社亦有同一電報惟謂某項稅金作擔保品此二電之異點　契約細目與用途並未發表云 
　　同日該報北京電云株欽鐵道爲中美借欵契約條件一千一百英里鐵道中之一部分本擬先行測量豐鎭蘭州線繼以俄國抗議改定先着手株欽線該線沿途多山岳工事較豐鎭蘭州線爲難通行之日頗能獲利惟與粤漢鐵道及法國旣得之欽州雲南鐵道有利害衝突之慽耳又該報東京電話云中美間成立之鐵道借欵契約以英法俄諸國之嚴重抗議乃變更其路線除瓊州樂會線之外將其餘四線改爲自湖南株州至廣東欽州之鐵道計延長八百英里中國政府令孫多珏充株欽鐵道督辦西姆司加蘭公司遣加伊爾技師前往測量以便確定欵額商議細目然該線與英國承辦之粤漢鐵道及法國資本家獲得之欽榆鐵道相牴觸不識英法兩國能否默認之也 
[老西開案與外交次長]  
政府昨接江西督軍李純浙江督軍吕公望雲南督軍唐繼堯福建督軍李厚基四川督軍羅佩金五氏來電略謂天津中法交涉案務懇元首迅與法代使嚴重抗爭提前結束云云大總統接電後當卽提出四要項分電各省軍民長官轉告議會及公民圑體以免發生誤會惹出意外暴動其一中央堅持保守國土主義决不使其損傷絲毫其二政府對於此項交涉决定謝絶第三國之調停其　倘該項交涉將來至難决之時政府仍徴集民意萬無私自簽字承認之謬舉其四各省要求政府宣佈交涉詳况惟外交秘密最忌宣揚且法人時有誣我政府洩漏交涉密要之藉口實難於未决期内發令佈告並望我國民切勿顯露逾越範圍之舉動俾使法人無隙可乘云云又聞外交次長夏詒霆因辦理老西開交涉案乏術應付頗遭國人之攻擊不得己乃二次上書辭職聞政府擬俟伍博士到部後即令夏氏免職刻聞伍博士己將由上海起程不日即可抵津一般希望繼夏地位己分投運動有準備赴天津迎迓伍博士直接運動者有爲運動某要人保薦其才堪大用者然此皆不足爲　也其中有某大老以徐氏有内閣之說竟於日昨早十點鐘走謁徐氏再三情說大有非以外交席許之不可之勢究竟鹿死誰手一時尚難决定也 
[辛博森論老西開案解釋]  
　　二十日英文京報載有辛博森投稿略謂記者從許多方面得悉十七日英文京報所載拙作二千畝之土地一篇頗爲讀者所誤解是篇考察老西開案之眞諦並發表記　之意見蓋記者深知華人關於此案之感情故謂老西開事及鄭家屯問題如不解决則以記　所知抵制舉動必繼續進行無窮期也乃近日有人謂天津風潮全出於德人指使是以此案當視爲協約國公共有關係之事是說也非記者所能盲從猶之天津某報所載中國乃半主權國及待遇中國當採横暴政策諸妄同不爲記者所贊成也天津風潮德人是否揚抑於其間記者絶無所聞惟若協約國人民自予以加害於己之良好機會則德人定感謝之而利用此機會以期加薪助燄矣然此猶不足爲討論之要點也人之觀察容或不同然若遇一事焉其爲外交上之大誤一望可知而猶附和贊助人云亦云且以爲同聲贊助卽足消滅此邦人士今所懷抱之决心則其爲害又豈獨愚妄而己哉苟如是適以疎遠中國與協約國之邦交徒使仇我者快耳影響所及尚不僅此記者未便盡言綜之協約國人民一方面旣欲輸出此邦之人力以從事半戰爭性質之事業而一方面又謀取此邦人民最所寳愛之土地事之矛盾英此爲甚奈何衆人於此不加之意哉星火不息足以燎原明哲處此當知榮譽解决不容稍緩之必要矣 
　　英文京報註語曰辛博森君前篇文字字斟句酌頗爲妥愼絶無挑撥華人反對法人之意否則本報亦不代爲發表也在記者觀之前篇不過解釋華人性情新異有力之表示如今之發現於天津者耳華人反對法人舉動之公憤如强被阻遏而不容其有一種發洩如天津目下之罷工則民情磅礴壓抑愈力爆發亦愈烈此乃記者深信無疑者也 
[孫洪伊免職發表之經過]  
　　孫内務總長己由昨日命令免去本職最近一月内紛擾之政局此爲一段落當前日午後有某公入見總統談及近日政治風潮當時總統答語尚極含渾對於罷免孫氏一節並未露一毫圭角及至昨日午後三時六政圑各推代表會同入謁陳說目前政局不宜輕率變動組織新閣亦非旦夕可成事前尤當審愼總統不待其詞之終即矍然起曰現在事己解决余己有令將孫洪伊免職矣迨六政圑代表退出後總統果將國務院前擬孫洪伊免職命令提出蓋印原擬尚有任孫爲水利局總裁之文經總統臨時摘去並聞當時各代表旣聆總統將孫免職之語即具言某等此來全爲大局起見向總統有所陳述初非袒護何人排擠何人且自述來此諸人有六政圑之代表在内以證明非一小部分人之偏見云云至所謂六政圑之代表者乃憲法研究會藍公武董增儒憲法討論會黄贊元孫潤宇譚瑞霖憲法協議會李芳田應璜蘇園狄樓海孫鍾平社黄雲鵬解樹强廖希賢政學會彭允彝文羣（聞各派與政學會交涉時該會正在開成立大會之際未及討論故彭文僅認以個人名義前往一對於維持内閣一節當公推藍公武黄贊元二人發言云 
　　此事未發表之先當日外間絶未料其解决如此之速兹再綜述此事取决之最近原因如下其一昨晨十時王士珍總長得公府電話囑即入府午後二三時總統約王總長及徐世昌商解决政局事王總長得電話後即約段總理談話約一小時之久語甚秘密但最後段總理之答語曰老哥如何說如何辦蓋總統與徐世昌甚客氣一切辦法皆由王士珍總長爲之傳逹聞其所商之條件有四一曰徐氏不入政界二日維持段内閣三曰孫總長應去職四曰丁徐兩秘書長皆外調依此數點商酌故昨晚發此命令其二徐世昌與總統會晤之前在來傳語均仗王士珍總長徐世昌所提出之條件有二一曰不入政界二曰維持段内閣總統允後即於當日上午十一時入府三時出府總統見徐氏時曾乞其調停徐謂前托王總長轉呈之語曾逹到否總統謂己經聞之徐氏即云孫伯蘭之去職己不待言至如徐樹錚其辦事如何外間己有定評芝泉必有處置之法總統聞語頗爲首肯徐氏去後即於四時打電話至國務院令擬定孫氏免職命令時送公府蓋印八時左近即發出命令矣 
[徐州特别快信]  
　　張勲今日誕辰大總統之代表黎澍段總理之代表曾毓雋李經羲阮忠樞四人相偕入署祝壽張卽設席於大花廳歡宴黎列首席張勲親自作陪李阮二人因有要事未终席卽興辭上車回京今日譚呌天演空城計張勲送李經羲上車後卽回至生祠觀劇 
　　康南海之代表鄭義卿王公裕日前出京便道下車祝張勲壽張待遇極隆鄭王己於今日由徐赴寗轉車回滬 
　　連日賭風大熾張營兵士四處設攤串人賭博長官視若無覩 
張勲飭車務管理備特别車兩乘專送賀客 
[南京快信]  
　　馮副總統昨又接徐東海來電聲明决不入政界聞因馮有維持叚内閣之電到京故東海復此電以安馮心 
　　省公署昨將關於教育之預算分册咨交省議會議决 
　　周議員絃順提議建議廢止官中修正案馬議員其驥提議裁撤各市鄉學務委員案徐議員廷瀾介紹江都宗秉鈞等請議取消官中以除民害案卽日列入議事日程村大會討論 
　　運河歸江十壩改歸運河工程局管理案及江寗鐵路就該路餘欵另購新機車一輛案均己經大會議决昨己由會咨請省署查照公布施行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寺内與大隈之最近政策]  
　　對華方針 
　　組織新　 
　　英文京報云日本憲政會某總裁近日演說不滿於寺内内閣之外交政策略謂對華外交問題甚爲重大嗣於日本將來之安危者也現在寺内内閣對於中國之政策如何之方針迄今未見其實現而大隈内閣時代所進行者至此皆爲之停頓焉然以寺内内閣現在之態度而言對華外交並無何等之新計畫不過觀望時勢之推移而己惟於中國之借欵問題旣關於列國在華勢力之消長而此際機宜上之措置斷不可差謬蓋大隈内閣時代日本乃五國偕欵圑之中心而爲主動焉故方針上異常活動今寺内内閣維於其後對於從前之主動的方針彼竟朿手放任之於是對華借欵遂落於美國人之手現在美國資本逐漸注入於中國其結果於將來列國在華經濟的勢力影響甚大歐戰終了後於印度南洋方面之貿易恐必有關稅鎖國之傾向故嗣後列國之經濟競爭場决不能舍中國而謀之於他處可斷言也且五國借欵圑中英法諸國現時無力放資於中圑苟我日本於此時不率先握其關鍵則將來在華勢力必難活動恐未免大不便利耳現内閣對於此種政策等閒視之實爲寒心又謂前内閣時代計晝對華金融機關故於經濟調查會决定籌設中日滿蒙兩銀行現内閣竟不實行未知何故又如中國方面之中交兩銀行於前内閣時代取得之關係今忽舍棄之我日本對華經濟上之活動不料竟如此退縮云云 
又十九日天津日報載十七日東京電云大隈侯爵擬於第三十八期議會列席貴族議院爲議員以扶殖勢力雖不能卽時組織一黨然逐漸開拓地盤貴族院議員中如石井男爵等十二人爲純無所屬又貴族院各派中表同情於大隈者有土　會往年與舊進步黨共執財政緊縮方針有直接間接與大隈共同之關係今總計石井男等十二人土曜會二十九人憲政會之加藤等十人共五十一人均以非官僚爲主義當可認爲大隈派將來大隈組織此圑禮且發揮其手腕則其勢力殊不可侮也 
[段總陳宴徐東海]  
　　徐東海未入京以先曾經一再電陳表明不入政界抵京以後復重申前說然日來外間仍多有東海擔任改組内閣之說徐氏聞此消息即於十八日再致南京馮副總統一電大意謂到京後對於目前政局所有意見己先託聘卿代陳段内閣萬萬不可動摇己身决計不入政界云云大約内閣之風潮專候副總統之覆電而定矣昨晚（十九）段總理在府學故同本宅讌徐東海並請李仲軒周少樸汪伯棠王聘卿張乾若諸君作陪此爲東海到京後興段總理第一次見面賓主異常歡洽因段内閣聞李仲軒有晚車入京之說故派人赴車站相候如李果到即請一併赴宴也 
[取締紙幣與兌换劵條例]  
　　財政部泉幣司前提出於財討論會之取締紙幣法案及中國銀行發行兌换劵法案曾經該會討論爾次以法理與事實不符難於推行均無結果中間遂另議他案兹聞上星期六（十八日）以無他種提案又復舊事重提繼續討論其結果取締紙幣條例業經議决將原案第三條例外之規定取消（係對於區域問題及有特别成案者）又以近來各印刷局皆有承辦印刷紙幣之廣告若不指定一場所將來各印刷局皆可承印流弊滋多因較原案增加一條規定印刷紙幣之辦法此案將提交國務會議通過後咨交國會議決施行至討論第二案之大體卽中行兌换劵條例其第七第八兩條規定準備金及兌换方法因有人反對以爲各國雖有此等事實究屬非常緊急處分並未有以明文規定者者俞鳳韶對此發言最多己提出意見書主張發行在二萬萬元以内可用保證凖備過此卽須正貨準備是日尚未議决將於本星期六繼續討諭 
[濰周間又現亂象]  
　　山東諸城高密等處民軍均己編遣就緒惟濰縣方面久持不下一似竊斷絲連終難解决者現居覺生己與朱霽靑迭開會議磋商編遣事件然會議之内容閃灼迷離外間究不得其眞相日前晚間聞接有大總統要電大致謂限此星期内迅將編遣問題完全解决否則政府定有相當之對待云云朱師長得此消息遂連日同居覺生會議目下己略有頭緒大約俟發餉後卽可著手編遣也 
駐紥城北姚家坊莊之東北軍於前日晚前日晚間五鐘其火藥室竟突行焚燬　　一聲所有炸彈全數爆烈轟燒房屋四間炸傷幼童一名他如鎗　什物災於祝融者爲數頗鉅 
頃有人自壽光縣來述稱自軍興以來該縣尚屬平靜詎近有周村己散之民兵約三百餘人不肯安分歸籍竟結合圑體奔赴壽境希圖搶刦幸駐防該縣陸軍早己探悉於亂兵將到時先將城門緊閉一面率兵迅至城東四面截擊斃亂兵數十名其餘盡行潰逃現在地方尚稱安謐 
　　十七日靑島新報云周村革軍圑長謝某與濰軍尹某有舊及尹赴周時謝與之約如編制滿意某即留周否即赴濰入夥以圖反抗尹許之至是周軍祇編制一旅謝極爲失意乃於開始編制之時即電致濰軍使其派兵相接率其部下千餘人暗中跑出奈爲吳大周偵知即電致駐紮陸軍各處沿路襲擊勿使再爲民害及謝某兵至靑州適與陸軍相遇戰不二時死己過半祗餘親兵五十餘人落荒逃竄僅能出險而己當是時灘軍師長朱君親率精兵三百餘名前往迎接行至昌樂境水泊莊又與陸軍相遇戰有四時之久陸　傷一人革軍傷四五人乃相擾亂惟革軍旣係秘密出發水泊莊何得伏有陸軍蓋駐昌連長楊某接周村電後亦思出外裁擊散兵不期與濰軍相遇乃成此一番衝突實非預謀也謝某至翌日七點鐘始奔至濰其狼狽情形殆不堪睹又濰境土匪近頗猖獗該城西南鄉有居户王鳳起者家頗小康忽於昨晚七句鐘時有匪徒四人持械入院搜索又該縣東關爲商業集聚地經今次變亂異常冷落銀行皆己停業雜貨又乏客商卽繡貨銅貨素爲　縣特殊品亦皆不能流通遂至全濰商民游手好閑無以謀生長此以往濰境商業殆不堪設想矣 
　　按共和復活後即己着手於所謂軍事收朿黨人善後軍　　　編遣等事至今己數月矣而各省仍多尚未妥洽目前呈有　　兩種現象一則如滇軍之啼　號寒而有憤激之言一則如　　川省之似匪非匪者日多而民益不能安枕使仍漠然置之　　者則一旦潰敗决裂安知不踵周　間之危象哉周濰間之　　民己苦矣當道其速有以解周濰之厄　速有以消弭他處　　之亂源而母使再有周　之厄出現也 
[關於周村民軍之解决電]  
　　張魯泉等致吳大洲電云周村吳大洲鑒尤電悉己電張督軍逐條答覆矣希從速解决以慰商民渴望張魯泉丁鼎丞張瑞萱王鳳翥于恩波周嘉坦寒張魯泉等致張督軍電云濟南張督軍鑒周村民軍軍火契約商捐債票等項請照原議早日逐條答覆以便從速解决而免誤會張魯泉張瑞萱王鳳翥周嘉坦寒 
　　吳大周致國會議員電云國　議員張魯泉張瑞萱周嘉坦丁鼎丞于恩波均鑒寒電敬悉張督軍種種刁難業經電告諒己鑒察近更横施離間致函子明不認洲爲民軍首領旣食前言又逞詭計似此反覆無信雖欲解决何從着手伏望設法維持就近向中央交涉臨電迫切不勝待命之至吳大洲删 
[粤禁賭令下前之省會爭執]  
本月三日省議會覆議併禁有獎義會案是日緩禁即禁兩派討論頗劇後以無法解决乃議及請省長出席又復爭辯多時林正煊謂此事應禁不應禁本員主張請省長親自出席說明理由黄逢堯謂本員極端贊成容伯挺謂省長己派有代表到會如有疑點儘可問及林謂此代表乃普通之代表莫泰安謂請問代表是否有全權代表答今日省長未知議此案故未有交代但代表可答則答如不能答則不答林正煊謂省長覺得有奬義會是賭否代表答自然認其爲賭譚兆萱謂照新刑律賭罪有獎義會是公然犯刑事之一種代表答如議會允政府緩禁則暫行刑律不能適用容伯挺謂昨談話會時陳議員鴻銓謂如十日内無欵則局面危險故今日研究應照昨日之討論結果爲是否則此後亦不必開談話會本員主張仍以昨日之討論咨覆付表决張以銘謂談話會非法定之會不得認爲根據應作無效林商翼謂禁一問題籌一問題我們議會只論當禁不當禁曾國宗謂前因免賭曾籌有鹽欵相抵今電中央不必再籌林正煊謂現因財政支絀局面危險故對於賭案延期本該贊成惟議會當以法律爲重豈可以事實爲重如以法律就事實應兩方面說得去爲是今以一紙咨覆即許可輿論其謂我何國會其謂我何况事　重大務須省長出席說明理由謝桂生謂此事即緩　籌欵上亦必先有把握今旣不通過審查而代表所言亦無把握故林議員請省長到會極爲正當容伯挺謂咨覆文己說明詳盡如有疑點可問代表倘答不來乃請省長出席未遲林商翼謂各人從良心上之主張究竟當禁不當禁用記名表决爲是林正煊謂事關重大非省長出席不可李冠華謂本員主延期延至本年底兩月以明年正月一律禁清容伯挺謂此案除引用暫行法三十八條外别無辦法今日應研究堅執前議與不堅執林正煊謂引此條本不錯惟不能討出結果今從詳審愼故當以省長出席說明成符孟謂如要表决則贊成者可書名謝桂生謂照此則執前議當禁不執前議則不禁耶陳鴻銓謂如堅執前議是認爲不當禁何人敢出此言况各位不許省長到會是何理由黄逢堯謂昨日開談話會時羅議長宣佈省長與督軍自願出席宣佈意見何以容議員不贊成省長親自出席黄許黄謂本會爲人民代表禁賭應負責任卽省長亦應負責議長謂現時間己足卽照林議員動議容議員贊成請省長下星期一出席宣告散會 
　　按當日兩派之爭論如是然其後主張卽禁者究居多數而　　京中國會議員亦主嚴禁極力運動己逹目的昨日政府之　　嚴禁命令突然而下則議會之爭自然氷消烟散矣惟粤當　　局方恃此賭捐爲救濟財困之唯一方法吾知此令下後朱　　省長辭職之志必益堅否則更以抵補之法責難議會亦意　　中事也吾謂省長不當因此而負氣當平心另籌補救之法　　議員亦不當但發無責任之言論當兼爲當局着想代謀弊　　害較輕之欵以濟軍需之危急粤局庶易解决乎 
[岑西林抵粤紀]  
　　岑西林於十五號下午八時乘廣通電輪抵埔隨同來省者有黎大總統特派員王瑚并參謀岑鼎焱等十數人陸督軍所派往梧州迎迓之師長譚浩明旅長唐紹慧亦一併隨同返省登岸時西林乘肩輿各員隨後晋城逕至督軍署朱省長是日早己偕同政務廳長周蘭臯財政廳長嚴孟繁乘坐兵輪在泮塘海口迎候水　廳長馬濟等亦乘江漢炮艦往迎西林安抵軍署後朱省長等亦即至署謁見俄而鹽運使丁乃揚警務處長王順存曁文武各員均紛紛赴署陸督軍即治酒爲西林等洗塵至其對於粤局之善後有何方法朱陸之意見如何調和尚未有所宣示也 
[陜西公民大會紀]  
　　反對李根源 
　　陜省有反對李根源之一派於十一月二日上午十一句鐘在湖廣廣館開所謂公民大會皆由發起人王靜甫報告開會理由略謂今日之會爲拒絶新省長李根源而發陜自獨立後無一事不服從中央命令何獨反對李氏蓋李爲雲南人其事迹見於上海報紙 
爲人殘暴不仁陜遭陸吕之後人民困苦顚連何堪再虐是以連電拒絶未見回電人民怵於陸之驅逐陜人大興殖民故智誠恐禍迫眉睫今日故邀集諸君無非商量對於李氏來陜如何辦法云云次由劉子紀演說謂李氏來陜利害如何請看報紙所載李根源要求中央三條曁對歡迎會宣言四項其不利於陜之心昭然若揭但前此各界己發公憤紛紛電懇迄無回音現李氏來陜在卽事急矣請來會諸君研究一最後對付之方法以爲全陜前途除禍水次由周端甫演說云省長關係人民生命財産極爲重要李氏以一武夫被遂於雲南又要求中央放督軍省長中央向視陜西爲化外所以放爲省長從前吕氏爲省長時知事概放其同鄉人蹂躪生命不敢過問即上控亦仍無效皆諸君所經歷者此次李氏來陜聞帶隨員數百人引狼來虎思之寒心諸君急宜研究次由吳象山演說云弟亦公民一份子向來住京求學素與黨派無關惟今日之事不問李氏之賢否先問對於陜省之利害主客相形地方必重曹塗炭惟有援用福建湖南抵制省長辦法請願省議會打電阻止此爲正當辦法次由陳滙東云 
陜人經暴虐之後繼以水旱兵災不堪再遭蹂躪是以聞李氏來陜之信無論何界無不如驚弓之鳥惟有公舉代表速蒞省議會請其阻止以救危急次由楊子傑云吳君請議會打電極是惟陳督軍處亦宜舉代表與之交涉討論或歡迎或反對是否能保其部下不致起衝突人民生命財産不能再遭陸吕之殘刦後復由王靜甫云山西前此亦有拒絶省長之事四川亦不承認戴氏陜省此次拒絶李氏萬一不逹目的當舉代表進京要求政府以爲最後對付當公推王靜甫金麗東郭丹郭丹庭張耀亭吳象山等爲代表而散 
[贛路股東歡迎會]  
贛省南潯鐵路股東聨合會十三號推舉臨時正會長崔笑靈副會長葉持九十五號開推舉正式會長大會公推張芝珊爲正會長崔笑靈葉搏九爲副會長並於十七號開職員會歡迎正副會長然後宣布議案（一）請曾前會長正式交代以清手續議决待查清經手事項（二）請新會長與陳董事接洽清算賬目議决先行接洽（三）各帮請停止路股以輕擔負議决據情照轉（四）蔡芸古送鐵路善後辦法意見書議决照轉省議會請顧（五）應請會計兼庶務一人議决公推曹公度擔任所有薪水火食照書記開支其整欵交副會長葉搏九收存由會計每次預支洋五十元用完核銷後再行支領（六）討論前次議决代閔戾驍質問公司函稿議决通過照轉（七）本會會章應否修改議决公舉袁伯陽修改再行通過時己鐘鳴五句遂散會 
[福州洋中亭大火紀]  
十五夜南台洋中亭大火延燒三舗地叚計二千餘家兹查起火時適北風勢狂非人力所可遏雖各救火會先後咸集無如乏水致形棘手初以附近洋中亭（即拱照舖）各家私店及居民多將物件搬移南禪寺内（即開智學校前門）以避兇燄記料霎時火己迫近南禪寺一帶入牛屎池笋干衕靠南之火即蔓延馬口塞裏（即鑄鼎灣）轉入彩氣山龍嶺頂等處該處商店民居之物件又急遷徙於霞浦街分寄美成通裕和震記成泰鼎記延平館各牆庫内當時以爲霞浦街旣有捲　穹抵　且合掌街均係四面火牆可爲避災之所不料狂風烈火高牆數丈衞者不能立足於是牆庫陸續焚隐加以霞浦街靠北之火由笋干衕轉入吳厝衕迎合霞浦直街迫至靠南之大妙山去毒社前向因此去毒社新董之洋式樓房均付之一炬西向之火止於延平館查該館建築迄今百餘年所有木料乃延平特産冠諸會館加以平時國積商貨及臨時所寄之物甚夥幸火入此館後風向略改而西大廟山潭尾街上杭街各地遂獲脫逃巨阨此爲被災區域之大概情形也共因火死傷之人口及損失財物一時尚難詳知就其太致言之則霞浦街口允光典舖舖夥之焚斃其情蓋至慘也該舖與馬口街相毗連非特火牆堅固且有捲　穹爲其抵　及東北向之烈火迫入時該店内尚有百餘人在内防衞其勢己陷危險急奔逃外尚有看守贜物房之夥八人不敢擅離（蓋典舖之惡慣例看守贜物房之人非至大危險不得擅離又非老成練逹難勝斯職）致被焚斃三人逃出有焦頭爛額者五人中斃一人火退見其頸上尚有繩縛或疑係遇危不能出脫先行自縊而死聞者無不爲其酸鼻又馬口街火場中見有不全屍體一具傳聞乃長樂人某爲其友某店救火致遭慘死又災區中牛屎池塞裏吳厝衕笋干衕南禪寺彩氣山胶一帶居民類皆貧困火後均聚集於大妙山天壇其痛哭之聲逹於里外見者多爲涙下幸十六晨五時總商會述善社慈善社樂羣社惟善社各有挑粥救濟災中男女老幼痛哭不能下咽者實居大多數可哀也矣此外如開智學校經十餘年之慘淡經營此次亦竟付一炬如龍嶺項陳氏祠内陳才豪藏書延平館内各種之寄囤財物去毒社之花廳等亦均被焚計燒陷四面風火牆之屋三十餘座損失之大己約略可計至於什物等則除允光典舗内除典物不計外其的實資本計四萬八千元皆林黄蘇三人所合資更如震記紙木行美成紙棧通裕和過塘棧鼎記壽甲紙行成泰茶行聚泰過塘棧任興隆大木行逹耆堂藥房及洋中亭各傢私店及一帶大商家住宅其損失財産不少更有小商店尚不在内事出之後總商會會長黄瞻鴻君昨召集全體曁城内慈善家出爲分擔捐欵浙帮中如董茹生楊柏卿二君亦出向其帮中捐題臣欵以惠災民聞其辦法除廣告登報外定隂曆二十一日至二十三日止上午九時至下午四時凡拱照霞浦新安三舖被災貧人均可到上杭街總商會報明姓名住址以以便按等發欵至該會每日特派十二員四丁分爲四路調查聞其賑欵分五等三十元二十五元二十元十元不等並聞福州華洋保險公司疊次火災損失不少此次洋中亭起至霞浦街止合計損失一十三萬餘元最多者乃金星公司計二萬五千元 
[江蘇省會中之省制案（芝香）]  
記者昨因目疾將江蘇省議會十八日大會一段趣史延擱一天未舉以饗讀者兹約略補記如下是日議事日程第一件爲蔡議員實善等提出省制訂入憲法緊急動議案議長宣告到會人數己足即由季議員通動議變更議事日程其理由謂本席對於此 
 
 
 

Page 7

 
 
　　案另有反對意見未及印成應俟印發後并案開議實則依議事細則第四條變更議事日程祇有將尋常議案提前作爲緊急動議未有將緊急動議案緩議之規定李議員之動議己不合法而提議人蔡議員寳善欲登壇報告甫至壇前爲他議員阻止　　將下未歸座卽有同提議人主張不應阻止蔡議員發言謂蔡議員未發言之先他議員安知其非對於變更議事日程之可否有所發表不得逆料其報告本案内容而先行阻止蔡議員重復登壇衆乃靜待其發表意見豈知登壇後即主張此案旣有異議不妨緩議衆幾失笑乃一派主張緩議之人羣起附之同提議人陳議員大猷謂本席並不反對季議員之動議政見以反對說之磨琢而愈明本席不主張湮没反對說但未知季議員能於何時提出此案季議員答稱明日即可印成然而附從緩議者羣起發言有責議長不應不先期將此案發刋至臨時尚未明此案内容者王議員樹榛謂同一緊急動議案何以某案遲至七八天始列議事日程而許議員蘇民則主張旣列議事日程卽不容緩議馮議員士奇謂緩議毫無理由有詰季議員謂變更議事日程照議事細則第四條之規定是否適用者季議員答稱有先例沙議長辭職案可依據張議員嘉行謂法律上不容緩議而事實上不能不緩陸議員家鼐謂議長於談話會上說明此問題暫行擱置何以重復提出葛議員夢樸主張先以應否變更議事日程付表决後再以緩議不復議付表决李議員維翰謂季議員動議變更議事日程而提議人有主張緩者有主張緩議而附以條件俟季議員提出反對意見後再行開議似以第三說爲長故本席不贊成變更議事日程付表决亦不贊成單純以緩議付表决王議員樹榛又動議此案不能認爲緊急應於談話會中提出陳議員大猷復謂緩議須附條件究竟緩至何時下期提出抑此届議會不復提出王議員樹榛駁云如此是侵越議長權限於是紛然雜陳議場叙序因之大亂結果議長卒以緩議付表决多數實則照細則第四條規定不能不謂違法表决議案自提出議場後不特普通議員受議事日表之拘束卽議長亦受拘束提案人主張緩議不特侵越議長權限卽係一種違法動議各員盲從議長亦不能維持日表實屬可異先例云云固屬事實然一之爲甚自不可再事實上未明内容云云雖未必盡屬别有命意而此一問題報紙喧傳己久豈省議會於省之自身根本問題毫不注意研究而結果如是殊不可解决接議内務審查會提出江蘇省水利協會二讀報告案先以成立付表决多數遂由秘書長逐條朗讀加以討論如蘇寗應否分局會員會費應否增加等問題略　修正逐條表决時己五鐘遂散會 
[杭州快信]  
　　省議會正議長沈定一前因蔡松坡病故日本赴京商議追悼事務現因省會開臨時會在即故於昨日出京回杭 
　　滬杭甬路典滬寗路通車接軌事務業己籌備完竣現定於十二月十日舉行開車典禮 
　　財政廳長莫永貞因軍興以來各統捐短收甚鉅故此次回杭後對於統捐一項擬嚴定比較大加整頓 
　　吕省長因浙江全省道路現己設處籌辦惟土木工事以日本爲最優擬派熟悉工程人員前往調查 
蔡元培與其弟元康於昨日同回紹興 
　　水上警察廳長徐允中擬下月初旬赴浙東檢閱新任松陽縣知事祝紹箕因鄞縣任内交代尚需時日一時難以履新現由吕省長委任錢世昌代理 
地方通信 
[鎭江]  
　　師部會議冬防駐鎭陸軍第十九師楊春圃師長以現值冬防吃緊之際所有各警區長警及守望巡邏須與出巡之軍隊聨絡聲氣以期遇事融洽特於二十號下午二時邀集警察總局章局長袁警佐憲兵趙連長水陸總巡周委員商圑朱會長石教練員及該部所屬之各圑長營長連長排長等在師本部會議並公同決定章程十二條由楊師長分别移飭各機關即於二十二號遵照實行 
　　省會議决米市鎭江商會總董吳澤民爲振興埠商業起見擬請求恢復米巿減輕糖稅以期維持市面特於日前赴寗謁見馮副總統齊省長面陳一切上峰亦極以爲然己允咨交江蘇省議會議决此事能逹目的與否總在一星期内可以揭曉昨午吳總理乘車回鎭各業領袖往詢得悉情形於商業前途己有些須希望故咸欣欣然喜形於色 
[揚州]  
　　開會推選校長江邑北鄉邵伯鎭高等小學校長張君因病辭職縣公署業經批准擬另委張君其相前往接替刻該鎭復舉毛君武成周知事未肯專主爰即照會縣教育會開會推舉以昭公允 
　　鄉董編製　圑江邑南鄉霍家橋等處演臨長江港汉紛歧漁户林立該處鄉董等深恐匪徒匿跡其中難以分别當即禀請編製漁圑丁口藉便查核業奉縣署批准施行矣 
[嘉興]  
　　繭業公所條陳之批示嘉興六邑繭業公所日前以各商纷紛請設繭行其距離舊行地點是否與條例適合應由公所查明復縣轉呈較爲確實等情具呈省署兹奉吕省長批云查繭行條例議决案己登公報公布並經訓令第一二三四號飭縣示諭一體遵照各在案嗣後各商請設繭行自應按照條例規定各項並遵前令附繪地圖呈縣查核辦理所請由該公所查明覆縣之處應母庸議 
　　縣立校長有人平湖縣立高小學校校長自鄒之棟辭退後懸缺己逾數月前該縣張知事以宏魯國民學校校長戈咸熙辦理宏魯己届五載成績照著擬委以該職而戈君以手創宏魯未肯遽離力辭不就嗣經張知事力勸戈君暫行兼理俟該校繼任有人再行專理宏魯校事現戈君己允任視事矣 
[安慶]  
　　皖議會第二十六次常會紀事昨日（十八）省議會開第二十六次常會議員到六十六人延至二時四十分開會議長宣布提議增修烈士墓案交審查譚維揚變更議事日程請將發還黨人財産案提前討論議長遂請請議審查報告議員譚維揚及公民孫希文請議發還黨人財産案之結果請公署擬定辦法交會核議譚議員云當日查抄黨人財産行政方面尚有案件可考本會毫無根據焉能討論以本席意見遵照中央命令咨請省長通令各縣辦理故提出修正案請公决議長遂以譚君修正案付表决贊成者多數黄從默楊象離均請將釋放政治犯案提前討論段懷鼎請將四縣知事違法案提前討論議長又請請議審查報告英山縣知事宣城縣知事鳳陽縣知事太湖縣知事種種違法案結果咨請省長派員查辦議長一一付表决贊成者多數請議審查又報告李數五請發還財産之結果及公民辛大宗等請開釋政治犯程　王鶴亭案之結果又泗縣公民請釋政治犯案及公民劉少如請發還劉崇安財産案之結果又孀婦鄰黄氏請發還財産案之結果由議長一一付表决通過請議審查報告廬江周知事贜欵安結果吳山主張存案不必提交行政衆以爲然付表决贊成者多數民政股審查報告省長交議師範學校附設講習科案並議員提議設單級二部小學教員養成所案結果經趙繼椿韓興瑞吳山李廼　等一再討論議長遂以省長交議案付表决多數時届休息至四時二十分復開議民政審查報告中江書院之田租撥歸蕪關中學經費案結果修正付表决多數民政審查報告提議創辦森林案結果衆議交預算審查請議審查報告公民劉乙靑等爲被災乞賑案之結果修正付表决多數民政審查報告省長交議組織勸學所案結果以緩設付表决通過又報告省長交省立中學校分别添設請議案衆議付預算審查民政審查又報告省長交議擬設各縣勸學員案結果以緩設表决通過法律審查報告恢復縣議會案結果亦以緩議付表决多數議長動議省長交議募　公債案請推特别審查員衆議付民財兩政合股審查議長又謂北京禁烟聨合會前次來電定十二月一日開會請各省公舉代表與會現期己近請若何推定衆主張發電舉旅京同鄉劉朝望就近赴曾遂令秘書擬稿拍發時己五點三十分遂振鈴散曾 
[江西]  
　　追悼期中舞臺停演黄蔡二公仙逝後贛總商會會長邀集各界籌備開會追悼假商圑地址爲會場商圑體育教練長張仲绥昨在總商會提議謂黄興爲開創民國之偉人蔡鍔爲救活民國之偉人二公先後嫓美偉烈豐功正賴展厥謀猷以鞏其和不幸天不永年相繼仙逝凡我國民飲水思源莫不同聲太息所有本地舞臺諸名角亦是中華民國一份子應於追悼二公期内息鼓三天共誌哀忱同會諸人均表贊成擬即備文呈請官廳提前曉諭該臺主俾届期實行停演聞省議會亦提出此議矣 
　　鎗斃搶犯七名南昌地方檢察廳十八號因奉高等檢察廳文令將搶刦鄒恒裕典案内之搶犯王書漢等七名處以死刑乃請警廳加派警察令承辦是案之檢察官何同椿會同同級審判廳刑庭書記官鄭欽親往南昌監獄提出該犯王書藻葛定春鄒祥恩羅菊仁王文臣李立德甘寳盈七名驗明正身押赴南營坊小校場執行鎗斃 
[陜西]  
　　曹軍譁變餘聞延安府城内駐紥曹軍之騎兵四連有兩連於前月十二日晚譁變搶刧商人數家出城向東逃去後閒該變兵在延川之盤龍山沿途尚未騷擾據稱此次譁變因受張靑山之愚現頗有悔意致函曹營長仍欲歸隊惟曹之能否收受尚未可知 
　　中國銀行將開兌矣陜西自獨立後財政困難己臻極點市而蕭條商業停滯夏秋歉收征租無效釐稅減額經費支絀且現金告竭紙幣不通行政機關頗覺棘手大有坐以待斃之勢頃得確實消息中國銀行日前己運來現洋數十萬元不日開市兌現若果如此則市面當立見活動矣 
雜評一 
[牽制（一子）]  
　　省長則曰一方受督軍牽制一方受議會牽　省長不可爲矣督軍則曰一方受黨派牽制一方受財政牽制督軍不可爲矣議員則曰一方受武人干步之牽制一方受人民監視之牽制議員不可爲矣夫牽制誠不可爲不牽制更有若何建樹耶不可爲尚多運動而爲之者可爲則爲之之興又將何如耶 
吾謂今日之爲省長督軍議員者守其法公其心竭其誠意以爲之可也應爲者雖牽制而必爲不應爲者雖不牽制而亦不爲豈可以牽制不牽制爲我進退之標凖哉以牽制不牽制爲進退是以事之難易爲進退也非大丈夫也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日之銀市狀况]  
　　昨日（二十二號)北市銀拆上午仍漲至六錢五分迨至下午長江一帶裝來現銀三十餘萬兩收盤始跌至四錢五分惟各埠匯劃向例出票之莊與付票之莊素有往來無銀餘存者一律照兌隨後結賬自銀拆騰漲以來如無餘銀存滬者所有滙票均須現解現兌俟銀拆漸平再照常例往來本埠各征收機關昨奉江蘇財政廳電今以近查滬市各處金融緊迫各該征收機關征存之欵迅速解交就地金庫不但可濟國用亦可藉紓商困用維市面以安人心云 
[蔡氏治喪會議紀]  
　　正任四川督軍蔡松坡氏在日本東京逝世由該家屬扶柩附乘羽田丸郵船回國不日抵滬等情己誌昨報兹悉本埠蔡氏治喪事務所辦事員劉崑甫張君勱張孝準等於日昨下午三時特在英租界康腦脫路第十八號梁任公庽廬籌商迎柩停靈事宜松滬護軍使代表副官長范毓靈滬海道尹徐鶴仙外交部特派員代表楊小堂代理上海縣知事景毓華等皆蒞場預議計商定辦法八則如下一碼頭彩亭請上海縣署預備一經過路線計由招商局碼頭經黄浦灘福州路轉河南路鐵大橋直北由北河南路走寳山路到蜀商公所停柩處須經過法英美三租界請先由交涉使署與法英工部局商議如有障礙再行改定一運柩用砲車請護軍使署凖備一儀仗照陸軍上將例請護軍使署指派一蜀商公所請護軍使酌派軍警保護一軍樂隊請護軍便署與警察廳各派一班一經過租界之照會請道尹公署知照交涉使署辦理一碼頭曁招商局請上海縣署借定 
[伍總長之行期]  
　　新任外交總長伍廷芳博士本定今日（二十二）起程因尚有部署未了之事須舊曆下月初方可動身業將遲延原因電致總統總理一面電囑伊公子朝樞將原因面陳政府矣 
[岑春煊將次來滬]  
　　前議國軍都司令岑春煊氏現　海籌兵艦將於日内到滬本埠官場之歡迎者由上海縣擔任籌備聞岑氏帶有衞隊三四十名到滬後駐紥之處己經景知事假定南市圖書公司舊址云 
[地方廳研訊陳其美被害案]  
　　民黨要人陳其美被人暗殺身死案内凶犯許國霖宿振芳等由法公堂引渡後己經地檢廳預審明確起訴同級審廳各情己詳前報昨日上午十時審廳刑庭長趙毓璜會同檢察長林仲立特開第一庭辯論先據許國霖供廣東人今年三十三歳前在廣東瓊州地審廳爲書記官並未受過勲章辭職後辦理礦務問官即謂曰今日本廳公開辯論係爲暗殺陳其美一案伹案情重大本廳爲爾選任義務律師秦聨奎王焕功今日原告陳其采等亦延律師黄鎭磐爲代理人爾等必須將實在情形供明許供稱民人亦是革命份子與陳於二次革命時認識二次革命失敗後民人回里措洋一萬元來滬辦理實業其法新租界鴻豐礦務公司於去年七月間成立公司中共有夥友四五人總理爲民人協理爲陳子範專辦礦務民黨中人亦以該公司爲籌欵機關查鴻豐礦産在廣西省於前清光緒三十一年禀准大部執有開礦憑證無如公司中營業並不起色故於今春起商之友人杜福生擬將公司抵押於外人杜爲轉商日人曉天文博及山田純一郎等押與中日實業公司該公司要求一有名譽之人作保民人因函致日本託友人冷志鴻轉懇孫中山先生作保旋得冷回信與孫並不莫逆未便央煩民人與陳子範王介凡等籌商央懇陳英士先生擔保旋至中日實業公司訂立草合同一紙交與陳子範王介凡李海秋等送請陳英士先生查閱陳稱所立合同押欵太少至少須押五十萬兩如果事成之後我告借二十萬兩爲專辦革命事業之用而中日公司大班曉天文博以押欵太鉅且廣西礦務未查明確一時不允嗣經民人等往返懇商至四月初稍有頭緒且若借到此欵陳英士先生亦願負責一日民人在中日公司時適西人賽馬跳浜之期該大班不在由時三中時爲代表與民人接洽一切至五月十七日由王介凡之茶房前來知照約於次日（卽十八號）下午三時至四時間到陳英士先生萬所簽字並央民人知照中日實業公司日人届時同來等語迨至是日下午民人與陳子範等在鴻豐公司各雇馬車一輛前往約中日公司代表時三中時並王介凡李海秋轉往陳先生庽所迨入門時有人出稱有客在内議事爾等少待民人等即入一大荣間内等候其時該處還有不相識之七八人在坐約等候一時之久由李海秋入内問信未幾見陳先生走出與民人等接談民人謂陳先生曰所有合同一紙前經王介凡送在先生處因此今日前來簽字不料陳先生聞言大詫聲言合同不在我處民人頓生疑慮即據李海秋言我去找尋旋回來謂找尋不見民人告辭往取草合同時在坐之七八人亦告辭走出民人甫出大門忽聞室中鎗聲亂擊大門以外停有汽車一輛民人聞警從汽車旁走過行至寳昌路爲巡捕奔來將我拘獲至陳先生如何被擊何人逞兇民人實出不知問官得供謂曰爾前在法公堂並檢察廳時所供各節與今日堂訊大相逕庭前供中日公司并未調查明確亦未立過合同是日爾等同去以領取桂省旅費洋五百元爲由下此暗殺毒手况爾在捕房時亦供明因陳先生借洋二十萬元所以爾不贊成行此暗殺手段此等言語是否爾供許稱並無其事問官又曰據爾所供何以在檢察廳預審時並不聲明許答稱如果欲行暗殺諸事均可行何必以似此周折手段而行之問官怒曰爾不用此周折手段用何簡便方法可速供明許語塞問官又謂曰爾今狡賴亦屬無益己有證人證明本廳亦可辦爾之罪訊至此時己十二句鐘問官諭將許帶下退庭午膳畢至一時許復開庭提訊問官命證人海車夫徐和尚上堂訊供後又傳許國霖令徐指認徐稱躍登汽車圖逃者確係此人次傳宿振芳研訊後又傳證人雜役何元洪訊問令何指認宿振芳何不能指實又傳證人庖人王祖蔭質訊并令認宿王稱兇手確係此人問官遂諭許宿兩犯還押候審於是退庭至宿振芳及證人徐和尚何元洪王祖蔭之詳細供詞俟明日續錄 
[傳到私販雲土案内證人]  
前閘北光復軍統領李徴五及湖北路孟淵旅社賬房顧贊廷因被私販大宗雲南土案内牽涉曾經地方檢察廳函請公共公廨移傳該二人到廳作證日前開訊未到故前日復由該廳函請公廨出單催傳昨由駐廨管理傳提事宜之二號西探何特飛爾投訴業將李顧兩證人傳案請示會審員王肇之君商之英卓副領事諭令該案證等於即日午後二時半自行投廳候質 
[第三次研訊私運大宗雲土案]  
私運大宗雲土一案曾經地審廳將被訴湮没證據之前道尹周金箴傳案審理判令交保出外候傳各證人再審在案昨日午後該廳又將李徴五並孟淵旅社司賬顧贊廷及公共公堂判决西牢之押犯王竹村等一併傳案下午四時又奉趙刑庭長林檢廳長開第一庭審理王竹村身着犯衣秃頭跣足由捕房中西探捕押解到廳上堂據王供雲南人今年三十六歳前在都督府爲秘書此次由滇省入都過滬先住孟淵旅館至五月七號忽由捕房探捕來棧抄去雲南帶來私土四箱之後民人大爲恐慌是晚本欲至周處關照蓋因此事周道尹先期知悉皆由袁嘉穀與之商妥故也無如其時不早所以民人與該社司賬顧商議即同至李徴五處述明前情請求設法小民因雲南口音不通故由顧與李交談次日上午李等有來將二十二箱烟土雇車裝去不知所往下午忽據楊潤之來社聲稱公署旁發現烟土二十箱以致今日公署科長科員吵鬧不休但烟土雖則發現我想周道尹總可設法解决問官得供問曰此項烟土究爲誰人所帶答帶土之人究竟爲誰不便宣佈大都外間傳言袁嘉穀唐繼禹二人所爲况此項烟土被獲之後小民得悉袁嘉穀到過上海私與周道尹接洽至如何接洽不得而知所供是實此案内容小民己在貴廳聲明一切小民在押西牢出入諸多周折將來堂上續審免小民再行到堂問官准之又據顧供是日捕房來抄烟土時我在新旅社中據王前來告知並問吾民黨中人認識否我稱有一李徴五爲民黨中要人王央我同去接洽由王與李交談我並不與聞官謂曰此事全是爾主謀何以爾推不知况傳爾至案甚不容易及至到庭諉稱不知豈不可惡爾可直供否則備文將爾送往公堂懲辦顧仍一味支吾官命李徴五上堂據稱寗波人年四十二歳住愛多亞路六十八號今年五月七號捕房在孟淵旅社搜出烟土之後王竹村等先商之周道尹由周令王等來到我家其時己經深夜不及辦事至次日我雇塌車小車等到該社將烟土二十二箱運出但此項烟土據王稱來自雲南民人將土送到法界邵某家邵適不在其家屬等恐有危險物在内不允寄放不得己商之周道尹允許受寄囑我車往并謂如果寄在别處恐有不妥等語於是轉雇汽車送去到彼時由公署中之顔如春於八號上午十時出外招接並稱道尹頃己問過皮箱來否曾告己經車到所以念二箱烟土由公署大門而進皮箱外面均用木板夾成况查孟淵旅社先破四箱後周道尹亦己得悉曾經拍電赴杭知照旅杭滇省中人至寄存道署之烟土翌日亦爲外人破獲少去二箱次日我在家中觀看日報始悉前情急赴周道尹所詢問周還稱諸事不妨我己派本署科員楊潤之前去交涉查楊辦事極好但民人因此事有碍政界體面與周和平辦理問官得供謂李曰今日照爾所供則周金箴爲主動犯爾爲被動犯李又稱此項烟土進口時先由周函致海關免查所以運入口内皆周之力並據被告律師出庭正欲辯論間問官謂曰今日爲時己晚不及辯論貴律師候下次審理辯護可也遂判將王竹村仍交來探帶回送回西牢李顧判令退去候定期再審於是退庭 
[公廨第二十五次研訊日人被害案]  
　　中洋印刷所主日本人池原與夥鴨井被人謀斃一案業由捕房將與該日人私造湖南湖北等省各種僞鈔票之湘人胡儒珍（即胡玉珍）與高志盛冠文先後逮捕解由公共公堂第二十四次研訊詳情迭紀前報前日午後由捕將胡等三人解廨由原審官關讞員與日副領事加籐君升座刑庭續訊仍據被告胡儒珍上堂供稱（接續前供）與日人也原相識大約與鴨井認識後二十天與他第二次會面後我即離滬赴漢口約於五月中回滬後去過幾次記憶不清今年七月在崑山路花園附近途遇池原至二十六號復又會面其時我本擬至四馬路靑蓮閣找友並至杏花樓酒館與友人李正卿餞行因即邀同池原偕往杏花樓酒叙他祗飲兩小杯酒而席間所談亦係尋常問答並無關係之語嗣後並未見過至於營業上我祇託他印刷委任狀一百二十本每本二十五張共計三千份並未囑他私印鈔票高盛兩人彼時並未見過池原店中機器間及樓上亦從未去過池原之妻雖己見面然並未交談一語我與池原交友因其爲人謙和誠實回思自己處身革黨危險不測希冀托庇於他我與鴨井相識後去年會面七八次今年己有十餘次至請他妻子觀劇因係親密故令我妻前往邀他夫婦同往中國戲園觀劇迨至劇場詢問始知鴨井未來看畢時己夜半因鴨井之妻尚未晚餐故復邀至酒館宵夜詎我妻忽然腹痛遂令乘車先回我將鴨井之妻送回二十三號我至鴨井家見有一某日人在彼詎鴨井見面即將我領口扯住聲稱我妻子不要了送與你罷旋經某日人解勸云此事可呌見證前來證明理論後因見證不來遂約明晚九時再談至二十四號午後二時忽見鴨井之妻來家邀我到他家内自此去過之後並未去過云云訊至此因爲時己晚遂奉中日兩讞員宣布退堂判胡等三被告還押候明日午後再訊 
[恐嚇手段之實行]  
　　木器號橱内發現洋　罐 
　　盆湯弄橋南北京踏美利外國木器號係董桂芳合股開設近來時有匿名信投致董某並大言 
恐嚇己非一次上月問有自署河南同志事務所唐秉鈞函致索詐洋三千元限四日答復否則以激烈手段對付董置不理自唐函後又連接相似之信董仍置不　詎昨晨十一時又由郵局遞送一函拆閱之内謂炸彈己於昨晚送奉藏於貴號第五橱内若不接洽恐二日後定當實行從事等語末署寳康里石天鳴緘七字董閱視後大駭遂卽將洋橱開看果見用報紙包裹内藏綠錫包之洋鐵罐一雙董等檢出後不敢動摇立即飛報該管新閘捕房當由捕頭立飭西華各探帶同譯員等馳至察看並詳詢一切後由該西探用洋鐵桶盛儲清水將彈浸入然後持返捕房禀明捕頭核示該捕頭深恐或生危險遂飭派中西探前往隨時保護一面詳加調查來歷以便拘獲嚴究 
[恐嚇圖詐巨欵之質訊]  
　　馬霍路三百二十三號門牌長利洋行買辦林逸壽指控住居淡水路爲　客之皖人楊則甫串同平社黨内之人迭書恐嚇信函圖詐鉅欵等情業經新閘捕房華探目李星福將楊拘解公共公廨訊供收押在案昨晨由廨復訊即據李探目偕繙譯上堂禀明協往將被告拘獲情形並由原告代表律師詰據原告供稱與被告本不相識於本年三月間由經租人陸姓介紹出洋三十元向買舊畫四張會面此後從未見過因迭接平社黨來函嚇詐鉅欵查與被告來函所書字跡相同且該黨來函封面上悞書爲林益壽請爲注意言至此卽將來函呈案請察經中西官核供會判被告仍帶回捕房候下禮拜三再訊 
[打鐵浜越貨傷人案詳情]  
　　湖北人楊連關年四十八歳因上海親戚家有喜事故於日前來申道賀寓居法新租界打鐵浜常盛里四十九號門牌胞兄楊連富所開水烟袋作内前晚連富將水烟袋壳子若干只囑令連關帮同送往新北門城内水烟袋店求售經該店揀選後退還三十三只植洋二十元由連關用布袱包裹持在手内仍偕伊兄出城乘坐電車至嵩山路下車後步行回家行至里口被身穿黑色長衣之匪徒兩人所見誤爲所持貴重之物當即尾隨在後楊等並不在意走入里内約三四家門面連富卽在牆畔小便該匪等突出利刃從後將連關左肩頭猛戮一下連關大喊一聲卽行倒地迨至連富聞聲趕來該匪等己將水烟袋壳子强搶飛步逃逸追拿無蹤當卽報告捕房捕頭立率華探目沈德福等到來匪己遠颺楊連關己經氣絶當將屍身車送同仁輔元堂驗屍所昨由讞員聶君會同法副領事德君前往驗得委係左肩被戳傷及内部致命身死當飭屍兄備棺收殮聽候嚴緝兇徒到案訊辦 
[公堂覆訊水仙宫炸彈案]  
公共租界七浦路益壽寺住持僧式明被滬城水 
 
 
 

Page 11

 
 
仙宫廟住持僧華三在淞滬警察廳指控暗將炸彈置於神桌抽屜内希圖陷害等情業經該廳移請公共公廨將式明提獲訊供管押在案昨晨復訊先由中西包探上堂稟明協往將式明拘獲情形繼由原告代表斐斯律師投案譯稱此案要證尚未提到應請改期開審云云訊之被告亦延海德禮律師到堂辯護中西官核供判被告還押候下禮拜三研訊 
[巡警與商店之衝突]  
　　滬城九畝地拱宸路二十號門牌協順昌洋貨店之排門板向來置於比鄰新舞台水龍間門首昨日上午十時許由二區警署巡警見而以其有碍路政囑令搬去該店允即商明房主開明公司許其擱至明日搬入水龍間内該巡警無言而去迨至午後一時另一巡警到來逼令遷去該店經理人李逸甫告以前情該巡警不允致相齟齬即欲將李拘至警署時有店夥楊堯甫柏賢孝陳永卿楊云章等向之緩頰該巡警即鳴警笛號召鄰崗巡警六七人到來不問情由將李等毆打並將洋鎗上剌刀亂剌致將李等五人及附近同和春酒店主大慶園菜館夥等頭面等處戳傷玻瑙橱窗擊碎一時人聲鼎沸左近各商店中人及行路之人聞警往觀亦遭該巡警等爲難以致大動公愤該店主立即閉門該巡警等即將店内五人一併拘局朦訴區員飭將各人拘留候究旋由該店主朱某商請開明公司至局具保一面聨給是處各商店繕具公禀呈請淞滬警察廳長秉公查辦 
[法公廨訊判一羣盜犯]  
　　法捕房華探目黄錦榮包探韓邦逹方福林程芝卿華春林在法新租界辣格納路仁安里七號門牌内拘獲匪徒張小庭金德勝（即金祥生）梁太春李桂順沙花庭李海章朱董氏等抄出手鎗利刃及器械昨由黄探目將張小庭等解送法公廨禀稱張小庭前搶英租界重慶路嚴姓家金飾各贜今搜出金表質票一張吊出後由失主認明原贓無訛並圖搶法新租界白爾路九十一號門牌德大烟膏店未成傳同事主到案請訊當經讞員訊之該店主沈雲坡聲稱十月初旬晚上有匪徒多人擁入店内圖搶辛店夥乘隙逸出喊捕該匪等始畏拿逸去出外時開放手鎗兩響幸未傷人求請訊辦張小庭供前當兵士退伍來申先與顧明山羅子培王大辫子等搶刦重慶路嚴姓家金飾後與顧等至德大烟膏店搶刦未成是實梁太春供於某日與張小庭至美租界湖絲廠後面孫姓家圖搶未成是實金祥生供由己革英租界某號華捕名老大約民人前往搶刦孫姓家未成是實李桂順供聽從爲首之某姓前往德大烟膏店搶刧未成後某姓即逃去不知現匿何處沙花庭供前在案下犯案辦過實有其事餘供支吾李海章供金表質票由朱董氏交來托民人售賣尚未售去卽被拘獲朱董氏供票由張小庭持來寄藏實無知情通同情事英捕房包探投案請移回英公廨訊辦中西讞員會商之下遂判張小庭押二年金祥生押三個月期滿後均永遠逐出租界梁太春沙花庭李海章一併永遠逐出租界以上五犯先送英公廨歸案訊辦李桂順押一個月期滿後亦逐出租界朱董氏罰洋十元無力繳洋改押十天 
[公公廨摘釋民事案犯]  
　　英美會審公廨拘留之民事案犯大有人滿之患曾經關讞員查悉其情商請英領事將英商控案爲數細微及在押日久無力繳欵之各被告己陸續帶堂判决開釋尚他商控案在押日久查無産業之各被告亦應一律辦理故前日復由關君諭令檢察處查明前項案件開單呈候察核應予開釋者着　帶堂核釋俾免久居縲絏以示體恤 
[奉賢積穀帶徴之反響]  
　　奉賢縣合邑公民以積穀管理員林欽照串吞穀欵復朦請縣知事署帶征畝捐以致大動公憤己具呈公請滬海道尹飭究前日又在縣市育嬰堂特開合邑公民大會計到會者一百四十二人公同討論進行辦法議决議案六條兹錄於下一帶征積穀前於結束平糶會議時决由縣議會成立後再行請議今日到會人中如縣署代表錢和卿及各市鄉士紳阮惟藩宋經湛等亦一同證實用管理員林欽照謂當日會議時己經决議擅請帶征實係朦混一帶征積穀由管理員林欽照唐家齊兩人具稟呈請兹據陳鴻翊交出唐家齊來信稱禀請帶征並不與聞一此案旣由林欽照一人朦請帶征决議呈請取銷管理員名義並請出示曉諭將帶征一案轉詳取銷其有己經征收者照數發還惟縣署繕發示諭恐需時日應由各公民先行就近知照一林欽照管理名義取銷後即將各欵項連同帳目交由唐家齊暫行經理以專責成一公推陳鴻翊莊寳經王渭楊曾和爲查帳員將積穀公欵及營蕩租息等一併澈查所有虧欠請官廳嚴行追繳如敢抗違當即起訴法庭一林欽照等接管前虧欠穀欵應請官廳查照前縣議會議决案向原經理人如數嚴追如再抗違並請照案移送法庭究辦 
[崇明縣分治問題]  
　　外沙擬設縣佐 
　　崇明縣分治問題經江蘇齊省長准内務部咨特派專員會同滬海徐道尹查勘覆奪在案兹悉該縣外沙代表施滋培等又赴省署臚陳分治之便利略謂外沙現增人口極衆近灘之地己墾成熟者及未開墾者不下萬畝該縣成立不患無經費可籌等語聞省委及齊省長之意擬斟酌於外沙滙龍鎭地方設置縣佐一缺以資治理現因又據該代表等具呈後故又令飭徐道尹詳勘具覆以憑轉部核奪 
[烟酒兩業之呼籲電]  
　　滬上旱烟西菸皮絲土黄酒紹酒等各業同人致衆議院電云公賣實行稅則偏重外貨充斥國貨滯銷億萬商民生機頓絶特舉代表到京請願含辛忍痛靜候解决乃請願書投呈日久而公賣局苛擾如故商人處此莫知所措停種減釀農商命絶外人包運日竟蔓延國計民生所關非淺爲此迫切電請貴院提前議决以解倒懸而慰衆望不勝感激待命之至又致駐京烟酒請願總代表陳良玉及各省代表電云我烟酒兩業困於公賣苛稅特公舉先生等代表全體進京請願今請願書早己呈遞而議會尚未議决值此烟葉下苗之候釀户購米之時苛稅不除種釀皆停失此時期貨將絶滅坐使國貨衰稅源塞外貨盛利源失萬商翹首如望解懸務請先生積極進行藉慰衆望不勝延頸待命之至 
[覆訊擅搜私土案]  
虹口元芳路東桂芳里一百二十號門牌猪皮作主劉經九控洋藥公所調查員徐恩發周國石陳岳亭未奉公堂諭單擅入作内搜查等情業經捕房將徐等拘解公共公廨訊判查明再核在案昨晨復訊據原告代表魯定格律師與捕房代表牛門律師相繼上堂譯稱此案狠有關係聲請另行訂期研訊會審員主肇之商之英卓副領事判候特别訂期研鞫 
[呈控藥房製販嗎啡]  
　　江海關在公共公廨呈控某藥房私製嗎啡販賣等情昨由捕房將該藥房經理人吳智臣楊修貞併傳到廨請究據江海關代表律師上堂譯稱被告亦延由律師代表所有嗎啡未與被告律師會同化驗應請展期候驗明嗎啡開審中西官得供判候展期七天再訊 
[移提受傷求醫之梟匪]  
　　梟匪徐老窩子管大肚子等率領大帮梟匪在常熟縣境之李家埠地方於本月十三號爲水警第五分署長池耀宗督警剿捕擊傷梟匪多名奪獲匪船匪械業經該分署長詳報在案兹悉水警趙廳長訪悉梟首徐老窩子原名王志强此次爲池分署長檕敗竄逸之後該梟首因腿部被槍擊傷潛行來滬至虹口同仁醫院求治當爲該醫院察得王之傷痕乃被槍珠所擊知非善類己報由捕房派捕看管現在自應派員提回歸案究辦故於昨日電令水警第一專署長沈葆義迅速派員備文咨請公共公廨轉飭捕房將現在同仁醫院之梟首徐老窩子即王志强一犯引渡内地歸案訊辦又聞水警趙廳長以管大肚子一犯被逸未獲偵悉管匪率黨竄入太湖故於昨日調派靖湖淺水兵艦駛往嚴緝 
[繳納違警罰欵之整頓]  
　　淞滬警廳訓令各署所云照得違警罰欵一項係屬公欵本不准隨意挪用北洋各處皆係繳納現欵向無借使之事本廳前爲體恤下情故各署所有無挪用情事並未認眞查究現奉省長令知按月造送罰欵各表以資查考是本廳前定繳納罰欵每月截至十五日核算之章卽不適用爲此令仰各該署所自本月份起一律於月終造具全月清册檢同聨單携帶現欵繳送到廳以資鑿頓而重公欵 
[絲綢機織業聨合會之成立會]  
　　江浙兩省絲綢機織全體同業因限制開設繭行問題組織聨合會於昨特假錢江會館後廳開成立大會並選舉正副會長時至二時江浙兩省絲綢織機業到者有南京代表鎭江代表盛澤代表丹陽代表蘇州代表杭州代表上海杭莊代表均陸續蒞止振鈴開會後經各代表公推杭州代表許緘甫爲主席登台報告開會宗旨略謂本會開會之目的以機織業製綢原料無從取給應如何速籌萬全之策繼由王介安君謂會務進行及辦事職員如何辦法宜先宣佈請主席先以是否江浙兩省合成一會付表决主席以王君之議付表决贊成者多數王君又謂今日是否舉定會長主席又請衆表决贊成多數王君謂投票選舉甚難可用推舉法行之衆贊成即經主席推舉國貨維持會會長王文典爲正會長旋因有人以國貨維持會與此會同一會長恐辦事上或有不便經衆討論多時仍决定用投票選舉法選舉揭曉後金溶仲得票最多數當選爲正會長王介安許緘甫當選爲副會長選舉畢振鈴散會 
[自治研究會常會預紀]  
上海地方自治研究會昨日分發各會員函云敬啓者本月二十四日卽隂曆十月二十九日上午九時假也是園開第一次常會届時務請撥冗蒞止協商要事至爲盼禱 
[縣議員聨合會常會之通告]  
上海縣議員通訊處昨發通告云敬啓者本月二十五日卽隂曆十一月初一日下午一時假也是園開第四次常會届時務請駕臨爲荷 
[引翔港罷市風潮之尾聲]  
　　美租界楊樹浦東與華界毘連之引翔港鎭因工部局近向各菜攤收捐起釁激成罷市風潮旋即平靜等情迭誌前報兹悉當出事時有該管捕房二百五十號及七百七十八號兩華捕在場彈壓被該鎭開豆腐店之江阿炳招同店夥多人將二捕扯毁號褂搶失號笛抓破面部現經捕頭據情禀報麥總巡請示核辦 
[領事履新彚紀]  
　　駐滬日斯巴尼亞總領事索師德君現届任滿交卸回國所遺總領事缺由該政府任命貝齡錫君繼任貝君己於前日乘亞西亞郵船來滬履新矣 
　　大陸報云新任駐滬葡總領事鄂里凡拉君己偕同眷屬抵滬君履任後擬竭力聨絡國人而對於設立學校教授葡國語文歷史地理一事甚爲關心且擬提倡由葡人獨設醫院一所云 
[婦人與女子待領]  
淞滬警廳昨發傳單云案據一區一分駐所呈送無依民婦王氏一口訊據該婦供稱年二十一歳寗波奉化人家有阿婆在浦東瀾泥渡丈夫王新發亦在瀾泥渡撑船爲業該婦在浦東傭工歇工兩月因阿婆兇惡不敢回家等情當飭偵探至瀾泥渡一帶訪查王新發令其來廳具領據復稱遍查並無其人除將該婦王氏送新普育堂留養外合亟傳單招領仰該無依民婦王氏家屬迅卽前往認領可也此傳 
無錫女子雪金年七歳向住滬北陳家浜三益里第三家日間在某絲廠作工前日因購物出外在南碼頭迷路由警查見帶入一分駐所詰其姓氏不能對答惟云父爲賣水菓等語飭留候認領 
[拘押一羣匪犯]  
　　住居城内之玉器匠無錫人王仁生與同鄉人楊阿根蘇州人錢阿錫徐全福南翔人沈阿玉盛澤人秦友喬海門人王阿林常熟人曹阿四鎭江人王阿根汪永林等專在公共租界内糾黨搶竊爲害治安前日經老閘捕房中西包探將陸等十人一併拘押昨解公共公廨請究經中西官略訊一過判均押候於美領堂期解訊 
[訊判搶飾犯]  
　　流氓王子康在新世界附近糾黨搶取王陳氏金押髮圖逃由捕追獲人贜解送公共公廨訊供不認收押在案昨由中西官復訊屬　姑念被告年輕誤犯從寛免究判交一百元人洋並保如一年内再犯刑事除提案嚴懲外再着保人罰洋一百元充公又匪人陸阿福陳子卿沈友發與在押之陳阿三因在山東路串攫朱馬氏金耳環前日由探將陳等三人緝獲昨解公共公廨請究據中西包探上堂禀明前情中西官得供判均押候美領堂期解訊 
[圖刦罪成立]  
　　山東人張金發於本月十六號午後在東棋盤街見潮州人朱吉生携有肥皂一包誤爲私土上前圖攫被土行看門華捕查見將張帶入捕房解經公共公廨訊供收押在案昨晨復訊據總巡捕房坐寫字間之一百二十五號三道頭西捕禀稱被告己在捕房供認並由捕房代表牛門律師上堂譯稱被告圖刦之罪己成立應請核辦訊之張金發供認不諱王襄讞核供商之英康副領事判張押西牢四月示儆 
[菜船被撞之命案]  
　　船户徐阿土由靑浦裝菜來滬圖售在曹家渡地方被高佩發之駁船碰撞徐夥余阿桂落河身死當由水巡隊將高拘解司法科經李科員訊問一過判送地檢廳訊辦一面著地保打撈屍身請官檢驗 
[船夥戳傷主婦]  
　　揚州婦人崔徐氏前以操舟爲業自鐵路交通後船業漸衰該氏將船賣去賃居閘北义袋角長興里其夥吳子和仍借住該氏家内前晚吳忽以菜刀砍傷該氏及十三歳女小　子八歳女大老漢之頭面手臂等處由四區二分所一併拘解司法科經李科員訊據吳供前被該氏積欠工資洋數十元不付曾將其十七歳女小順子許民爲妻今氏意圖賴婚將民驅逐出外是以憤恨出此云云奉判移送地方檢察廳核辦 
[訊理盈大錢莊倒欠案]  
　　盈大錢莊主黄立齋倒欠各户銀數萬兩逃逸經各債權人具控法公廨將立齋之兄黄敬亭傳案交保限交立齋並因該莊人欠欠人賬目甚繁故舉李泉林將賬清理現李查得盈大亦被泰昶號各户虧欠洋銀逐户開明具控請追咋泰昶號遣夥某姓投稱泰昶號所欠盈大往來銀五百餘兩因號主朱富生有洋一千元存在盈大有存摺爲憑求請劃抵尚少洋銀亦求訊追李稱泰昶並非朱富生所開不能將個人存洋劃抵泰昶往來之欵請察黄敬亭稱黄立齋逃匿何處實出不知難以尋交判交原保仍限交立齋到案訊追並諭泰昶號夥邀同證人到案證明泰昶是否朱富生所開再行核辦 
[銀樓生意之熱鬧]  
英租界大馬路楊慶和久記銀樓於舊曆本月二十五日開張後所有南京路一帶寳成裕記德記新老鳳祥裘天寳等各銀樓自晨至暮均異常熱鬧赤金之價一律照常價每兩減洋兩元左右調查久記裕記兩家至昨日止共銷出赤金八千八百餘兩計值洋四十餘萬元其餘如裘天寳德記同豐永等七八家亦一律免工資共售出赤金一萬兩零約值洋五十萬元此種裝飾品趨之若鶩社會之日趨於奢侈於此可見 
氣候報告 
（上海徐家滙天文臺） 
　　己過者之報告十一月二十一日反旋風在揚子及黄河間勢力增大氣壓在斐利濱及日本後稍升海濱一帶信風如恒天氣晴二十二日上海晴八時前烟霧甚濃氣壓上升風向東北二十二日下午四時前二十四小時内上海氣候温度至高六七五至低三六九去年同日至高六○五至低五二 
　　未來者之推測二十二日下午四時三十分豫測天晴海濱一帶有信風 
雜評二 
[松坡返國（訥）]  
　　上海者迎送偉人往來之地也凡建功於民國之人物無不至上海至則無不歡迎焉去則無不歡送焉故我國人無不得曕其丰采而致其景仰之心焉獨此首先發難之蔡松坡氏自間道奔滇而後滬人未得一覩其丰采使其生而返國者滬人籌備歡迎之盛將何如哉今日松坡返國矣籌備亦甚忙矣然而所籌備者不爲歡迎而爲哀悼嗚呼 
來函 
[上海地方審判廳來函]  
　　逕啓者頃閱十一月二十二日貴報載有第二次研訊私運大宗雲土案有謂周金箴於開庭時自稱道尹問官謂周爾今日不准再稱道尹爾現犯刑律尚須褫奪公權等語又謂周金箴要求堂上給予公文以便彼將要證李徴五拘案問官謂周爾現在是何職任請給公文拿人云云查本廳審理是案時並無周金箴須褫奪公權之宣言周金箴亦並無要求給文拘人之事實諒係傳聞失實希卽更正爲荷上海地方審判廳啓二十二日 
[萬豫醬園沈景麟來函]  
　　敬啓者前晚（十五號）夜九句鐘事畢回南道經裏馬路關橋北首勤補里口被匪搶去西式羢帽一頂當卽報一區警署並淞滬警察廳蒙司法科長劉春圃先生立派探嚴緝當晚卽承一區董希賢署長滬警將原贓查獲失主因邏緝神速獎巡士洋五元未蒙見納劉科長以爲此係中外交通之衢而有宵小覬觎致行者受驚己屬捍衞不週云云警界人格之高如此謹乞貴報登入來函門藉揚盛德萬豫醬園沈景麟啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬徐娘賀孫女士出閣書] [  豈匏]  
濱居東海嬋娟憔悴之天選中南宫桃李儂華之日愛而不見情何以堪敬維内務把持新章更换昌言革命家庭嚴取締之條竭力進行臧獲圖順從之效行見五雀六燕得就安排豈容社鼠城狐肆行猖獗諸凡布置煞費經營逖聽風聲同形忭舞惟是深閨久處空教虚度年華兼之弱質勞形未免枉抛精力值此歐風競效婚姻己崇倘自由何至多露貽譏道路遂傳聞失實聞黎山之老母業表同情欣藩室之王姬卽當下嫁數梅花香訊居然快卜佳期吟紅葉題詞定必先成妙句遥傳消息深切懽忻某以半老丰姿無兹艶福有情眷屬莫想重聨會當修飾飛蓬遠作長亭之送用特裁成短簡先抒帶水之忱肅摛駢句預賀傻禧（四） 
[戲擬王壬秋招周媽入冥書] [  老范]  
　　阿媽如見覽汝祭文筆意通逹情致纒綿閱竟不勝歡喜但老夫在世汝曾親炙多年從未見汝動筆今未一月出口成章何文學猛進若是得母與少年文人姘識使之捉刀歟姹女求陽孀婦失節情難自禁不汝責焉惟是孤隂則不生與其在生假託孤隂何若來此重修舊好冥間氣象甚佳前年大革命閣王盡數取消包老不知何往前大總統陽壽本未告終爲一班逢君之惡者唆弄是非以致鬱憤身死故此間無數寃鬼開會選舉爲枉死城之伯理璽天德現正組織内閣張閣老端制軍爭國務卿一席予曾調停尚難解决元首見過一次依舊禮遇耆儒派予修鬼史開鬼館召集隂司秀才在地下修文鬼欵充足大可挪移又此間勢利鬼極多予以鬼翰林趁便打抽豐冥錠山積羹飯飽餐願與汝共享之務盼速來以免寂寞昔予曾編湘軍志故得與咸豐時湖南老鬼接洽潤帥仍同老妓周旋岷翁早招老妾侍奉篤嗜老蟹不愧老輩風流曾是我可不如彼耶抑余小辫猶存童心未化急要返老爲童待汝一到便可合巹而飲孟婆之湯携手而就轉輪之軌願雙生母腹男女同胞明年今日或早墮地呱呱矣速爬蟹爪何必魚軒老壬拜手（五） 
　　栩按鬼史館喧傳己久初未見有隻字流傳昨承小孤山人獨示鬼方國小史一部本擬登載因篇幅過長且覺鬼話連篇恐惹讀者之厭爰割愛寄退敬誌佩忱 
談叢 
　　湘潭王壬秋先生少年時酷好詼諧玩世丁寳楨督四川禮延湘綺主尊經書院講席有資陽縣某生釋陽之字義可與多字通用先生批其卷云陽與多通則資陽可作資多矣資多有此人才是誠不可陽得者矣見者莫不大噱 
　　周清源常州武進人也康熙聞舉鴻博官至工部侍郎未遇時家計艱窘而年甫弱冠文名卽噪一郡揚州某鹽商慕其才以女妻之然　其貧每至必令從後門入迨清源貴顯往　岳家開大門鼓樂延接周仍檻褸向門者曰我慣進後門無須開大門也繞道從後門入岳家大慚[  飯牛] （二） 
詩囊 
[吳娥歌] [  小蝶]  
　　吳娥不來花不開櫻桃花開吳娥來翠　鏤雲衫子綠荳蔲年華人碧玉荷絲織練香繽紛靑靑竹葉裁花裙長安市上高聲價日日門前滿車馬金魚公子白袷衫　裝繡帶飄飄長長爪通眉人姓李行處春風隨馬尾偶然來看長安花纒頭一擲稱櫜奢華燈百隊開春晏十萬花枝齊入選玻璃杯中琥珀濃櫻脣笑綻眞珠紅檀槽小拍銀　碎皓齒歌縈舞腰細醉來爲解繡羅巾洞房綃帳塗輕銀寳枕垂雲選春夢密室幽房　嬌竉從教博得吳娥歡銀匲麝月雙檀欒 
小說 
[言情小說妍媸鏡] [  常覺小蝶合譯天虚我生潤文]  
　　第十一章（一）　 
　　菲雪旣去予乃緩慰吾父且問菲雪頃言何策吾父聞語似一驚目光頽然注及予面良久曰嗟乎柰梨汝今長矣夫此一語實非吾問所答然吾父方悲梗則亦應之日然吾父又微歎曰吾初以爲汝之年齡猶儕於亞琪愛　諸人實則汝亦宜笄矣予見吾父支離之語乃如身墮巨海之中無從得其涯岸而吾父又曰柰梨汝視菲雪爲人如何予曰渠果能助吾父者則吾亦感其人吾父亟曰彼必允爲吾助特汝與之相　己幾何時矣予曰纔識面耳初未得謂之相　吾父愕然曰果耶言次似有深思復自語曰頃者曼睞與我何語我乃忘之柰梨吾意菲雪爲人亦爲良士且多金而富予曰富固也但與吾儕無與兒所欲詢阿父者則菲雪適言何策耳吾父聞語復似一愕曰豈菲雪未嘗向汝言耶予摇首曰未吾父曰柰梨聽之彼欲娶汝耳嗟乎此一語者吾初亦微窺及之顧殊不料其如是之驟吾此時將失聲哭耶抑笑耶而吾腦筋乃旋轉如陀竟不自知所可而吾父尚握予手温語曰柰梨此事汝可細細思之吾亦不能强汝予不答似吾父之語音糊糢乃在數里以外良久乃作慘笑向吾父曰吾不知菲雪娶我於吾家乃有何補父頽然以手撫額頳頰言曰柰梨此事吾亦不能强汝但菲雪言謂汝果允嫁彼則當以四萬鑄見贈予至此始恍然蓋吾父之意欲以此四萬鎊料理債務耳在理以吾一身而紓家難則吾此身又復何恤然而菲雪者傖俗迫人矧其人又爲我所不愛者耶予思至此似有獰鬼之手掬予心坎幾欲失聲而哭果哭者則且愈傷吾父之心乃又力自忍涙但覺室中什物盡起霧影燈光射眼乃生芒剌躍躍而動予因以袖自拭予目勿令吾父見其涙痕吾父乃曰柰梨此事汝可緩緩决之唯菲雪識汝才數日耳而竟欲娶汝母亦可怪或者而父與世久隔乃不諳社會交際之道亦未可知柰梨汝可出就餐予曰吾父如何吾父摇首曰否吾尚有文契待理今吾亦無可以語汝者伹願上帝相汝引汝以入福途可耳嗟乎使此語而出之曼睞則吾直且失笑然吾父者實出之誠心予心乃倍酸楚渠蓋不知凡人而嫁菲雪其痛苦爲如何耳應予亦殊無心於進食即頽然自歸寢室 
　　偵桐君鑒來　未示地址無從答復徧查移交稿内並無芹珍氏殘枰慘夢凡成本之小說稿如在敝處無不遵示檢還蓋不敢負作者苦心也特此奉復編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小説謎 
　　拙著紙幣案半篇登本月十號至十四號新自由談徴求續　　稿限至本月二十二號截收兹經滿限謹擇佳著略加評註　　排日披露暫不評定等第俟刋竣後再行揭曉奉酬天虚我　　生識 
[偵探小說應徴續稿紙幣案（一）（孫千里）]  
顧翟雪卽又不言微點其首默然相向旋聞其喃喃自語聲細乃至不可辨晰似曰殆乎┋然哉┋予亟訽曰君己┋┋┋ 
翟雪不待予言畢陡自椅中躍起拍予肩而笑曰華生予雖不能如師曠之聰聞絃歌而知雅意此事固奇斷不能逃予方寸之外予與翟雪相處素審知其辦事順手之時輙呈是態故己慣見不怪特不覺好奇之心大熾因發問曰君己有所得耶曷詳以語予翟雪嘘烟徐徐言曰幸少安母燥此事予己有假定之設想確否尚待往勘（此要着也）華生盍行乎遲則痕跡恐將漂没愈速爲愈佳也予曰諾翟雪乃整理案頭偕予援梯而下甫出門即有二車奔來逆予（閒筆亦細）遂與翟雪各乘其一望麥卡里疾馳而去行數曲折予顧謂翟雪曰至矣此即麥卡里也遂下車付值導翟雪徐步而入指數處謂翟雪曰此房主之後門此予之前門此則肇事之柴恩家也予復指其宅門謂翟雪曰翟雪試觀之豈不赫然一左足足趾之印耶翟雪探囊出一顯微鏡蹲踞而照之久久始起立曰足矣請入之予遂施以剥啄卽有人應曰來矣阿梅速去開門阿梅者柴恩家之竈婢也（善於生發）俄聞砉然一聲雙扉洞闢一垂髻小婢右手握閂左手持箸口猶咀嚼（點時候處亦精細蓋早餐也）格格問曰先┋┋先生來┋┋來耶乃呼曰少奶華生先生與一客人來此即見柴恩夫人憑樓窗謂予曰華生先生儂猶晨餐未畢請與令友少待儂即來也因嘱小婢行茶小婢遂以茗進少頃柴恩夫人整衣而出予即爲兩造介紹曰此即敝友翟雪此即柴恩夫人翟雪點首爲禮柴恩夫人則紅暈於頰欲言又止似羞見生客者（特佈疑陣非泛寫生）旣而囁嚅曰貴客見枉失迎爲歉翟雪曰然然予駭其語氣不續回睨之則見其方舉目四盼留意室中有無遺痕心神專注不覺隨口應之翟雪忽指案上一物詢柴恩夫人曰此折斷之銅鎖矣（檢證細）不待其答卽起立取視予亦隨之見其反覆摸索並出鏡照之謂予曰此鎖質堅而幹粗决非腕力所能折斷觀其鎖上之痕可斷定竊賊必藉鐵鉗斷之且此鉗必己久置不用（細）予亦隨口應之曰然然然卒莫辨其所以（凡稱然然皆映帶原文有致）翟雪檢畢顧謂柴恩夫人曰請夫人引導一觀樓上臥室夫人曰唯即移步先行予與翟雪從之至梯次翟雪忽詢予曰君才言梯上有履印即此處耶予曰然翟雪曰然則昏黑不辨請夫人以燈來（凡梯輒置暗處此語亦細）柴恩夫人卽趨出燃燈持以授翟雪翟雪捲其燈心使充分明亮復探囊出鏡詳察數過謂予曰此市上通行之緞膀單鞋也（栩意當謂雙皮底鞋庶與後文不致牴牾）此鞋尚新上足當在三日以内以此占之賊殆上等人也（未完） 
笑話 
民國成立後滿清官吏投閒置散者不乏其人某君者亦其中之一也曾於陽曆元旦賦詩解嘲兹錄其數首云冠服輝煌紀昔年蟒袍貂帽去朝天而今學得洋人樣瓴頂朝珠不值錢昔年今日說南京民國居然竟一新我輩算來眞晦氣未會革職變平民曾受皇家恩澤重死心踏地做奴才無端浪說非耑制教我椿椿弄不來老爺太太好稱呼弄得憑空一旦無聽到先生同奶奶教人怎不氣鋪鋪等他除夕月光明舊說還錢定不行笑話竟成眞事了歳除兎魄半規生新曆無端學外洋舊年還在更荒唐若教兩壽仍收禮生日年年改得忙讀之可爲噴飯（逸虎） 
短篇小說 
[警世短篇老牧師（續昨）（小蝶）]  
　　第一局保羅呼雉而其骰竟雉勝矣則大樂攫牧師之金錢於手中曰牧師汝博殊劣當知博亦非不學而能顧牧師之進步絶速以後數局竟無博而勿勝羣少年初猶畏保羅屏息不敢聲防攖其怒至是而信望之心乃漸懈意保羅之技亦止此耳則羣譁曰保羅汝善牧羊今老羊乃勝汝矣牧師莊容曰諸君母譁當知博之一技固須習之而後能精也夫此一語牧師直爲有意譏保羅則保羅又安得不怒欻然起左手自舉其手鎗目光赤熾乃如熾炭蓋保羅者有意欲辱牧師而今轉爲牧師所辱其盛怒宜矣暴聲曰牧師若能跳舞否而翁倦甚不耐博頗欲觀汝舞也言次遽以鎗擊地砰然一聲幾着牧師足牧師則一塵不驚竟於酒室之中婆娑而舞直至氣喘頰頳乃止羣見保羅勝矣則又衆口交讚讚保羅勇而保羅亦漸平方欲納其鎗於腰鞋顧此時事變乃絶速一瞬息間牧師忽猱進立奪保亂之鎗手中抗聲呼曰保羅孺子今吾跳舞亦倦吾寗與子鬭智不鬭力一較射法如何保羅大怒顧鎗爲牧師所奪則亦微屈曰可衆皆曰保羅試觀此老兒射法牧師曰然則試張汝五指以手按壁觀我鎗子中汝拇指與食指之間衆聞語皆有駭色顧保羅然保羅不欲示餒竟以手拊壁此時牧師之鎗發矣但聞嚇然一響一股藍烟直向保羅而飛子彈直擦過保羅拇指嵌入壁中而保姆竟無傷牧師曰今吾當更射汝四指言次鎗復連續三響保羅但覺指縫焦熱而壁上竟成細孔凡三適當指縫之中保羅至此不覺失色而衆人則爭愕顧牧師覺其瘦小之身材似己較前高偉數倍牧師徐徐返手鎗於保羅面上滿現笑容撫其肩曰孺子受驚矣此後當知即一恂恂如老牧師者亦未可以横加侮辱凡人之技固須習之而後精也保羅此時不覺跽而言曰弟子今知過矣今而後當每日至禮拜堂聽牧師教誨勉爲善人奚敢再以末技驕天下人哉牧師恂恂然現爲笑容扶保羅起曰嗟乎今予爲一保羅乃暫破其戒睂予願上帝恕予並恕保羅明日爲禮拜日麓林山之小教堂中忽多一人足跡此人非他卽保羅也而其同儕諸人遂亦無敢有耀武者（完）（二） 
[更正]  
　　游戲問題第二問揭曉第三圖内圈刋誤兹特更正於下續接灼芙履氷佩之蘭陵禪客答案亦仍一律贈劵 
 
 
 

Page 18

 
 
   
 
