# 1883 - 73 - 4903548

 

Page 1

 
 
[新出東藩紀要發售] [  申報館主啓]  
　　高麗爲東三省屏　壤地毗連其國政民風與夫山川扼塞在華人理當共喻况年來海禁火開玉帛兵戎事難逆料去年因彼國內亂我　朝出師鎭捻　　　　　　平湖薛梅溪刺史躬列行閱　滲帷幄軍書餘　與彼都人士時相遇從惜參軍未通　語而高麗國史深藏內府民間無從購求只有　不徨以　　　遺　以　缺計日二十有七日居然衰成一書書分十二卷名曰東　紀要所謂國政民風山川扼塞靡不羅列詳　復將都城以及八　形勢鈎勒爲圖俾閱者便以稽核刺史回滬後本舘索其稿而代付剞劂氏現巳工竣準於十九日出畫每部釘作四册價洋三⾓正好馳域外之觀者　至上海三馬路天禮拜堂南首申報館間璧申昌書畫室購取各外埠均由賣申報入出售此布 
[新印書籍出售]  
　　本齋用石印照相法印出各書早邀諸君賞鑒若近來所印之史記及大版康熙字典玉堂字𢑥典夫三國演義紅樓夢圖詠此五種尤臻雅致計史記每部四本價洋二元五⾓大板康煕字典每部一本價洋二元玉堂字𢑥每部一本價洋三⾓紅樓夢圖詠係名手稽成每部二本價洋八⾓三國演義每部八本分爲兩套收價洋二元四⾓每回之上各係一圖畫法精細神情逼肖此固坊間出售本所未曾有者諸君如欲購閱祈向申昌書畫室價買各外埠仍遵　例　　 
　　點石齋主啓 
[春雪說]  
　　雪之宜於冬而不宜於春夫人而知之說者以爲冬雪積地一寸則蝗蝻入地一尺故冬有大雪則蝗蝻盡死明年可無蝗灾若至春而雪則不及矣此一說也然竊謂冬日地脈堅凝雪水不能下泌反不若春鬨地土略鬆雪水入地得以盡殺蟄蟲又何思蝗蝻之不死而顧謂春雪之不若冬雪乎說者又謂冬雪易積而難化其寒氣之積於地者久故足以殺蝻春雪隨落隨融積不能久一經晴霽東風旭日地上皆無寒意故蝗蝻不得死恐其至夏秋而爲害然但就蝗蝻而論則有幾處地方從來無蝗蝻之灾者何以亦以冬雪爲瑞而惡春雪也夫冬雪之爲瑞書傳亦不槪見惟歲時風土齊民要術等書歷歷言之第言不雅馴龍門所謂搢紳先生羞稱之故不復徵引惟毛詩信彼南山一什尚足爲証其詩曰上天同雲雨雪紛紛益之以霢霂旣優旣渥旣霑旣足生我百穀此詩實足爲冬雪爲瑞之證雨雅釋天云春爲蒼天夏爲昊天秋爲旻天冬爲上天今此詩言上天則爲冬也可知惟其所以爲瑞者則亦不過旣霑旣足生我百穀而已蓋冬令雨澤必少土塊堅凝地多龜坼稍得雪澤加以霢霂小雨而地土乃覺滋潤耕之耨之用力可省而土膏旣潤益見腴沃所以惠及農夫者實非淺鮮以是爲瑞乃眞瑞耳夫是以自古及今相傳若此朝廷亦以冬間祈雪以冀渥沛祥霙於春則無此舉焉文人學士亦借冬雪以爲吟咏之題凡所謂撒鹽飛絮無非皆指冬雪而春雪不與也此無他舉世皆以冬雪爲瑞則吟咏家亦足以鼓舞其淸興若咏及春雪則有索然意盡者矣古人詠雪之詩汗牛充棟而簡括渾成獨取僧皎然五言絕句一首曰盡道豐年瑞豐年瑞若何長安有貧者宜瑞不宜多嗚呼詩人之筆仁者之心所謂溫柔敦厚者非耶今春自元旦後五日之內天氣晴皎日暖風和新歲相見舉欣欣然有喜色至初六則細雨霏霏土膏礎潤自是而後陰雲四布　色全無而上元之夜不但無處向嫦娥賀歲而且此數日內大雨如注泥滑脊大都行不得也迨十八日始見日光而寒威轉甚有友人爲余言及寒暑表則已在四十度以上而寒風砭骨足冷指僵不啻栗烈之勢此何以故余亦止能以不解解之然自十八開霽以來早則春霜露白晚則濕雲油然咸懼其晴不能久雖俗語有言久雨逢庚晴十八日適值庚子或冀其言之騐乃無何而寒氣愈盛至二十晚間同雲密布入夜而雨雪其霏矣昨日晨興一望如瓊樓玉宇而紛紛飛舞者尚復其大如掌間雜簷滴則春雪不能積而隨融化也早點後出門間途人言某處凍死一某人昨夜以寒疾亡余矍然曰春雪之所以不足爲瑞而爲人所惡殆爲此乎昨遇某醫生談及今春太寒恐疾病必多近日以來喉痛腰痠感冒風寒等症極夥加以春雪之寒威所逼當必有更足致疾者已夫冬寒可耐而春寒實不可耐此何以故冬日筋骨堅凝溫氣內斂故苟得寒衣一襲亦足以御冬至春則由斂而舒脈絡筋骸漸見舒暢溫氣亦發揚於外神軟力疲不若冬令之堅緊設驟觸寒氣則由腠理而直達臓腑中寒而死不難矣此春雪之所以有損而無益也雖然俗語之騐則又有徵矣諺云未過驚蟄一聲雷四十九日雪花飛今年初十日雷聲殷然父老早以爲憂今果春雪紛飛雖四十九日之說未必盡應而春寒之中人則實有易於致疾者所願衛生者善自珍攝而兼爲貧苦之流籌一禦寒却疾之法則人事可以補天公之憾也夫 
[蘇府試題]  
　　○賈宗師於十七日考試蘇府闔屬生經古題　客有薦雄文似相如者賦以詔雄侍韶承明之庭爲韻　吏行水上五律　鄧尉探梅駢體　上元夜踏歌詞　春雪七排十二韵十八日考府長元吳生正題　府　大學之道在明明德　長　至誠之道可以前知　元　君子之道費而隱　吳　先王之道斯爲　　經題　其旗旆旆　聲噦噦無小無大從公於邁　詩題　正月臘寒猶未去得寒字 
[蘇臺碎錄]  
　　○蘇城糧戶凡鄉紳大棧謂之管業鄉間零星田產謂之自業大戶躉數完納國課常年因有荒　等田統數不過六七成自業則挨戶出票統完十成其稍有聲氣聯絡者以自業田數十畝或數百畝槪寄大戶出由收租其完納條漕亦歸大戶包攬完納其於小戶算帳亦扣一二成不等另有棧租等費大戶小戶兩得其便而縣中一年開銷全靠自業完是十成得以盈餘數萬金以供一切之用近來大戶益多小戶益少三縣進欵益微矣現藩憲奉撫憲訪聞此等情弊不准自業寄棧統需自行完納如違提究從此國課充盈官民咸便矣○閶門外四擺渡某省道員路過蘇省抵暮泊舟營住一宵詎是夜有　艙贼挖開艙板竟竊去官箱一只及零星物件當　地保緝拿地保一時不能卽獲隨將地保送至城外總巡日日嚴比未知能破案否也○剪金　巷設立洗心局係前馮景亭先生所創專收誤食洋烟或悔過自新者立法每人一間房一榻一桌維房門鎖閉不得出入而攻書習字仍得自如日給飲食依其煙癮大小量予戒烟丸藥逐日减损三月內無不健飯肥胖者法至善也去年該局另易紳董添設羲塾惜字爐等大加整　规模一新今歲又於局左空地　屋三楹䖍　虚星懴一萬卷以消闔城之刦卽以號中戒烟子弟充之詢以願拜懴　朝則 
 
 

Page 2

 
 
苦不能忍耐數月忽於初七日懴畢先期預約一鬨而散逸去十一人其餘安分者依舊入號焉局董隨卽知照各家着卽捆送前來仍嚴加管束可謂竭救世之婆心矣而若輩野性難馴竟以優待之故卽作黃鶴之飛亦可謂怙過不悛矣○去冬胥門內地方三次失去幼孩今年初九日元妙觀前有鳴鑼招女一人詢之則云年九歲已招尋半日不得想又爲拐于騙去　○養育巷內順園茶館卽去年上海張公館巨案逆犯任小泉被拿之處至春初一日聘蓮慶班童串皆係京都入年均在十歲左右有一鬍子生一開口跳一花旦爲是班翹楚且價廉每人祇八十文故觀者莫爲擁擠堂東班頭利市三倍詎知極盛則灾生初九日晚有染坊司務某甲出錢看戲忽出外小便其時方欲演雙搖會看白戲者愈多皆擠在門口某甲回至門口急切不得入從人叢中挺身而入作局外觀者尾其後勢欲一擁而進守門者不知某甲出錢某甲亦不自言小便復回之故一　擁進門口爲管門者所阻四手撑持之際忽成闘毆之勢於是隨後諸人一聲吆喝奪門而進櫃上錢數千文一攫而空是時人聲鼎沸或趁勢打某甲或順手搶物件茶盌滿地臺凳皆翻最奇者有女子三四人年皆十五六靑衫紅粉露臂握拳撳倒一人揪住發辮極力肆打未知擲潘鄭之畢耶抑投謝女之梭耶其事不可知矣某甲負創歸復邀同行三四十人將作興帥報仇之舉經地保知悉出爲勸解始得無事然而堂東巳所費不　矣○行春橋陳灣山脚字號街客臘有鄉人某進城收帳囊中有洋五元錢數百文抵暮歸家行過橫塘五福橋忽來兩賊似外路人不問情由將某扯住摸去囊中錢洋一埽而空某極力喊救兩賊卽將某推下河中幸河岸尚淺旋卽爬起再欲喊救賊已杳不知所之矣○初九夜朱家園某妓館有六人打茶圍種種尋釁旋因某妓稍露白眼六人卽大怒爭毆覓將各妓手鐲勒去順手見值錢各物盡行攫取鴇母見勢不佳急出外喊救兩旁皆公館僕人等咸來拿捉六人一鬨而散鸨母與妓惟有哭泣而巳明日兩公舘候补某員謂妓館久奉憲禁且恐夤夜滋事卽着地保立將該妓館驅逐毋得私行開設是晚門上且釘木鎖矣 
[鏡聽佳話]  
　　○除夕懷鏡一具先炷香於灶神之前從容默禱禱畢沃水於釜令滿再置木杓於水上視杓柄所向按其方行一里許卽以所　之言詞動靜卜休徵咎徵其名曰鏡聽王建樂府所謂重重摩挲嫁時鏡夫婿遠行憑鏡聽者是也此本巾幗中之所爲不意鬚眉中人亦有爲此技者前年除夕金陵有靑靑子衿者數輩相約鏡聽行近東花園遙見矮屋內燈火熒然趨而視之知係廚下恍惚似蒸年糕未竟者小兒女方左右纏擾諸婦呵之不應忽一婦厲聲曰爾不要探探亦沒有惟坐在一邊者可給一枚時同行有爲新履所窘而輟步席地者眾聞語莫解所謂一鬨而　迨去年秋闈揭曉席地者果獲雋始悟前語故客歲仍相率探芙蓉鏡兆按此事可與聊齋誌異中所載儂也凉凉去同爲佳話也 
[武人奇遇]  
　　○某甲者萬頃湖之西堤人也家素貧依母爲活萬頃湖水草豐美江寍駐防旗丁牧馬於此名曰放靑甲承是役馬頗蕃衍咸豐初元無湖被賊甲遂發　爲鄉導隨賊轉展於江楚之交後又乘間得脫時某軍方困賊於寍國甲見𧕪螉售舍蕩爲平地孑身無歸遂投某軍爲羨卒　軍威聲振江左爲賊所憚然夙乏程不識之紀律且多收羡卒往往游弋民間故民間畏某軍甚於畏賊甲荷戈旣久爲主帥所知引居幕下漸親近之主帥又以甲旣識丁思假之以文職藉示寵異不數年累保至某官甲由是漸蓄家室居然列於縉紳需次江寍今則羽異旣豐威名更赫而不知者尚不悟其與大將軍衛靑同一起家嗟乎大丈夫不得志於時每與販夫牧監爲伍一旦際遇風雲則奮翮揚鱗不可方物矣出身徵賤何是爲病然而保泰持盈者能有幾人哉 
[秣陵雜間]  
　　○魯人不識麟以其非常見之物也若象則生滇中越南又因之作貢蹣跚數千里人多有耳而目之者且其狀時見於畫圖中故雖鄉里婦孺莫不識之非麟比也南鄉某　於上月產豕五頭內有一豕龎然稍異鄉人咸以得象爲賀一時遠近觀看甚衆然不善餵飼越數日而斃○無午未二時之分有伯仲兩楷之似此李易安贺人孿生語也前有收生某称婆云鴿子橋有某翁年近五旬望子甚切而家道素封其夫人固未嘗一弄璋瓦也者翁並不以石田爲嫌汲汲然陰行其德前而晉豫近而皖中莫不解囊助賑因不自道菘姓名故人亦無識其姓名者去年春其夫人忽宵徵蘭之兆去冬果一索兩男翁于是玉刻雙璋錦桃對褓大開湯餅筵以欵親朋更于歲暮䘏凍餒之人以荅天庥諺曰爲善無不報此日旣繫臂而繫足他年實難弟而難兄當爲翁拭目俟之○己革運司洪琴西先生因事効力軍台茲聞去年十二月二十八日奉特旨賜環想金雞飛去臣心應感激而涕零丹鳳銜來帝命更都俞而簡在傳聞洪君被遣時人有以湘潭陳恪勤公相慰者今果騐耶 
[潯陽近耗]  
　　○九江去歲各舖生意均無起色年底閉歇各店如鼎裕吉泰同興慶生元亨利黃同順閔寶興各錢土店其最著者也幸各店所出之錢票均巳收回不致拖累他人亦云幸矣○潯城內外每年自正月初七日起各店家及鄉民共賽龍燈會城鄉共有數十起每日自午膳後龍燈出行又有靑獅白象豬牛燈及各樣花燈鑼鼓聲爆竹聲不絕於耳至元宵而止此雖一時行樂然打架等事亦往往有之今正饒州府有捉拿齊　之信達府尊恐舉賽燈會則宵小易於潛蹤爰卽出示嚴禁葉邑尊亦出示儆戒不意無知之徒仍在紙紥店紥燈爲葉邑尊所見飭差將紙紥店主袁王朱三家傳案重笞並將紙紥匠袁某　示想從此龍燈可以絕跡矣○西門外後街可永昌錢店開設有年店主係安徽涇縣人店徒某於正月初八日乘𨻶在銀櫃竊去寶紋－錠本洋七十元而逸四處尋覔毫無蹤跡不識其徒捧璧而往能完璧而歸否○江西每逢歲考學院仕棚先考上數府今年陳學憲則先從下縣府考起去臘牌飭九江府札縣開考是以葉邑尊出示定於正月初八日開考旋聞藩轅牌飭金明府署理德化縣事不久卽履新任是以改期於正月十二日舉行縣試矣○時屇新正各店家之請春酒者折東招客戰拇稱　必盡歡而別初六日西門外某棧房設筵請客有某甲者飲量甚豪至晚間十二點始散席而歸揖謝主人信步出門醉態可掬行至浮橋巷口酒力不勝倒在太平桶邊將腹中酒肴盡行吐出適有黄犬數頭圍繞而爭食之而甲則席地酣睡不知狺狺者之食其唾餘也適某更夫至將犬趕開認知爲某店夥卽將甲腰邊時長表囊內洋蚨等件代爲檢好送往甲店店中同事者遂喚人將甲擡回意甲之酒興不可謂不豪然西郭之盧得其殘膏餘瀝亦足豪矣○九江自初五日以後陰雨連朝初九晚北風大作寒透布帷初十日黎明雷電交加大雨滂沱街道泥濘爲之一洗 
[袁江雜錄]  
　　○淮北鹽引添增以夾銷數如故茲聞左侯相飭令海分司與各鹽商酌議各商均願補繳票號一半銀數惟奏銷之期頗費躊躇各商謂倘祇增引數一半較之從前庶能生色焉○淮揚海道徐觀察以洪湖灘地廣人衆麥菽之外頗艱生計爰由家鄉購到桐子棉子交淸河楊邑尊飭董招領承種俾收花息以補貧乏云○兵燹前北省尚不知棉桑之利故蘇松布匹銷行甚廣浦上亦以此爲大宗生意現在北省風氣大開織布織綢日勝一日且價本亦廉漸占南省銷貸地步浦上布號未識病源開設者轉多於往昔生意因之大絀去歲布業尤覺苦不堪言聞倒閉之店約有七八家盖皖北徐邳齊豫向購南省之布玆已販布南下矣 
[貪小失大]  
　　○杭省仁和縣屬王家莊地方有某甲者以力田爲生家中粗足自給然性甚貪鄙隣村某乙有糯稻草數千束露積河于高與屋等甲豔義之乘夜深月黑之時棹舟獨往竊得稻草數十束裝入船內不料某乙適從他處夜飲而歸便道過此見甲卽呼有賊甲急跳入船中解纜飛逃乙亦一跳而下不期船已離岸乙遂躍入波心夜黑人稀無從呼救遂占　頂越日屍浮水面喧傳村落家人得信往認果係乙屍祇 
 
 

Page 3

 
 
得領屍承殮然究不知其因何落水身死未敢懸揣而斷也事隔旬餘某甲之隣人互相傳說甲偷竊稻草之事乙家聞信親往甲家中搜括果　稻草數十束於是贓証分明甲定爲兇手無疑當將甲扭交地保促其報官請騐甲於此時有口難分祇得央人謂處甘受車罰嗣經該處之開店有張某與縣中之沈某再三關說罰甲出洋二百四十元以爲殯殮喪葬諸費始得寢事然甲以耕種小民何能出此臣欵不得已將數椽老屋出售於人方得了事甲從此立錐無地不須爲乘屋之謀束草成堆當再費牽羅之計淸夜自思當不知作何悔恨也 
[鄂垣氣侯]  
　　○鄂省自元旦至初五日天氣融和春光明媚是日午後微雨至初六日簷溜如繩自是厥後不見黃綿襖予者數日十三日雪珠亂落寒威逼人十四日寒暑表巳跌至三十八九度元宵燈火盡被朔風掃盡矣且春寒過甚田中麥苗未免損傷不獨花信較遲勞杜浣花之悵望也 
[鄂省考信]  
　　○漢陽府晴川書院劉山長與黃州書院山長互易講席刻下高學憲催考甚緊所有漢陽府屬之沔漢黃孝等州縣考皆在正月二十左右而晴川書院甄別之期又在正月十九日故諸文童大有應接不暇之勢也又漢陽府定於二月二十二日舉行府試矣 
[醋海風波]  
　　○人生不幸作女子身乃旣不能從一而終復不能擇人而事棄舊歡而結新好豈眞侖犯桃花煞　皖垣某中年二十餘本居黃花亭娶妻某氏年亦相若而風姿姣好顧影自憐遠近皆知其艷前年甲移居西門外之蠟樹園口設肆經營氏則主持家政每于暇時倚門瞻眺市中少年往往目逆而送之未幾而桃花源裹遂有問津者甲目則居肆應客夜則握　持　不暇再顧他事而不知一項　頭巾早已戴上未及一載甲　瘵而卒氏乃招其母來藉慰落寞　君雖新寡而不能獨守空房適有某乙者在某舖爲夥自願爲長卿援琴以挑之由是朝去夕來綢縲臻　乙將別　金屋以藏之而氏托故不肯若有不能滿意者乙知其意而無如何雖深閨之內仍開夜合之花而玉人之意固已別　所屬矣去冬乙買櫂赴漢月餘始歸歸未數日又作滬凟之游氏遂乘隙　某丙相狎得新而忘故帳裹枕茲遂喁喁然訂白首焉丙亦以野外春風終不能久曷若趁乙不在爲先發制人之計於是偏告隣里涓吉迎娶而賃黃花亭某姓屋外爲洞房吉與旣屇丙　敲樂彩輿迎氏而去而孰知天下事竟有適逢其會者乙亦于是日中滬回皖詢悉其情卽約店夥等設伏於黃花亭劫婦而歸乙大聾呼曰如死淫婦我亦焉用之然首飾衣裳須要還也遂於次日送官丙則聞信遠颺矣嗟乎一婦人耳而能使乙與丙捨身以爭醋娘子果操何術哉送官研鞫則醋瓶倒矣何有情者之不解事也 
[開篆停審]  
　　○昨念一日爲開印之期而適值忌辰是以本埠文武大小衙門均不鼓吹排衙卽俗所謂暗開印也屬員則仍須上各上憲轅門因并英租界會審公廨停辦一日公事若法租界則本非會審之期也 
[跑馬塲開]  
　　○今年春季西商賽馬之期將屇現定於今日先開跑馬塲傳得先期操演也 
[兵會操]  
　　○本埠西商　練兵定期於今日會合英國兵船水師在泥城外大操故上海各大洋貸行皆登告白於西報內至期下午閉門以共助豪興但昨日雨雪交作泥滑難行未識能果操否也 
[警機告成]  
　　○前日下午本埠房人咸聞有聲如鼓牛鞞不解何故查知係浦東外國船廠新製霧喇叭告成故試其響聲霧喇叭者乃機器製成置於燈塔之處凡遇霧起恐船行有失故運機作響以爲警今　新製之件聞將載往牛莊燈船備用也 
[落水獲救]  
　　○前日蘇州河停汨之木排上有某婦携小孩在伎行走失足落水幸有人瞥見趕卽打撈獲慶更生否則與波臣伍矣 
[保全狗命]  
　　○本埠同仁輔元果有普育保嬰保安各堂董因租界無故殺狗情形甚慘於昨二十一日齊赴英法兩工部局曁英法總董處懇商嗣後巡捕捉到之狗請卽由放牛局按日憑領收養局中不放在外工部局允將已捉之狗暫緩藥死容再議覆云云是以租界內外各家如有畜狗者現宜關在家中或於頸項上繫以皮條小木牌不得閑放街上庶未捉去者亦可保留狗命也否則逕送放生局亦可至工部局如何議覆容俟有問再續 
[將計就計]  
　　○寍波老三者居於外虹口地方不知其二姓氏有甥某甲在洗衣作內司烹飪之事甲有妻居於頭壩前因老三欲招甲與之同居甲從之不意老三雖居渭陽之尊而有艾　之性漸與甲妻有染狎暱旣久爲甲所知甲因念覆水不司以再收願以結髪人交　三收養老三亦將計就計居然以甥媳而作舅母矣且願出洋二十五元爲甥品覓嘉耦甲少之遂於前日邀老三在第一樓茶肆吃茶評理噫以妻戲舅愛舅之意不可謂不誠苐不知外甥見舅母時猶記得昔日卿卿否 
[車夫爭毆]  
　　○前日下海浦地方有拉東洋車之某甲與推小車之某乙因誣　啓釁遂至爭論繼之以毆某甲乃持鐵器毆傷乙之頭脚經巡捕拘獲送乙至同仁醫館療治云 
[查得玻璃]  
　　○滬城自添設路燈以來玻璃等物往往爲賊所偷是以北局委員金明府明查暗訪旋在法馬路祥記玻璃店丙查得玻璃一塊遂知照捕房傳該店夥　案明晨翁太守臨法捕房　金明府卽面陳一切太守傳該店夥蔣紀生訊尚據供在門首收下玻璃一蒲包計有十數斤不意其下有囫圇玻璃一塊翁太守詰其租界中共有幾家答稱共有九家且此等燈由我店賣出共有八九百盞太守以其旣從自已店中賣出乃敢明知之而故犯着將蔣管押歸公堂核斷云 
[復審爭船]  
　　○前報會審公廨陳太守查訊瞿勝全在曹發茂處認獲失竊之游獵船一案當時因瞿曾呈出買船憑據原擬將船隻斷還復由曹處呈騐往來帳目諸多紏葛會審之憂領事聲請太守過堂質訊是以前報列明飭着兩造另候察斷迨太守逐細查訊始知彼此瞬居船泊門前河下何以先未得知顯有糾葛因不准斷還　曹稱翟欠往來銀亦不與理完結 
[珠江櫂謌六首]  
　　○柳波潈口影毶毶淸曉隣舟　絮談共道今年春信蚤東風綠遍白鵝潭　水邊花發艷陽天載酒乘潮泛盡船南漢風流遺想像美人蕉湊素馨田　帆檣高下燕呢喃浪軟風徐三月三先　荔枝多結子紅雲　待海珠南　鰲溯莽莽鴨墩蒼　　城沟夕照黄十里香風數行柳和烟重謢野鴛鴦　棟花風起賣　魚雙槳輕舠飛燕如玉笋銀鱗　上市家家水閣捲簾初　長紅淺白數花枝花滿筠籃　泫滋河北河南花市闈治香誰異落花時 
　　拙閒廬主人杜鳳岐邠農甫錄舊作 
 
 

Page 4

 
 
[江督轅門抄]  
　　○新正月十一日招商局唐廷樞　太平府聯元均見　　問蜀煕敬分寗　○十二日上元縣兼署江寗縣郝任事　江寗黄缷事並辭赴高淳均禀知均見　福建同知黎景嵩　知縣張壽嵩　分省知縣周應方均湖南來到　○十三日知縣姚德鈞稟知奉委保甲發審　藩署牌示鹽城教飭林病故遺缺以試用教諭于文燮署理　○十四河務同知施培曾　调補甘泉縣劉廷鏡如　算交代回均到 
[蘇省撫轅抄]  
　　○正月十九日江寗督糧同知祝慈禀到　馬海曙禀辭赴鎭江會算交代　從九萬福泰禀知奉委接辦南路三叚巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
