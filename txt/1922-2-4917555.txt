# 1922 - 2 - 4917555

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[好言（冷）]  
　　無論若何巨奸大慝從未聞有宣言於人曰我將若何害人若何敗國者反是以觀則凡以至善之言昭示天下而其實行不足以副之者人亦豈能遽表其同情哉今國務院元日之通電非不賢也然而其賢僅於其電中見之也他且勿論祗就廉之一字國務院中人眞能人人奉行而不失耶通電以前且勿論通電以後果能不反其廉之所爲耶以我觀之國事天下事或且勿難而此廉字之實行眞不易耳不然徒以好言取信於人殊無足貴也即不然而發電之時一二人或有是心轉瞬而即以相反之跡示人以不信則不特不足貴而可賤矣 
命令 
　　十二月三十一日大總統令張家口殺虎口多倫關稅務監督著改併爲張虎多稅關監督此令 
　　又令任命葆廉兼張虎多稅關監督此令 
　　又令全國烟洒事務署督辦汪士元呈本署廳長李祖年懇請辭職李祖年准免本職此令 
　　又令任命俞紀琦爲全國烟酒事務署廳長此令 
　　又令任命張務本爲奉天高等檢察廳檢察長王愼賢爲山西高等檢察廳檢察長此令 
　　又令任命吳家駒爲黑龍江高等審判廳廳長此令 
　　又令國務院存記曹元森著交財政部酌量任用此令 
　　又令農商總長齊耀珊呈秘書傅增育吳鼎昌懇請辭職均照准此令 
　　又令農商總長齊耀珊呈請任命王嵩儒爲秘書應照准此令 
　　又令農商總長齊耀珊呈請任命李曾麟爲秘書應照准此令 
　　又令鄔卓然給予二等大綬嘉禾章舒志觀給予三等嘉禾章此令 
　　一月一日大總統令地方自治雖由官吏監督而自治體之組成應由人民自動縣自治法及巿鄉自治制業己次第頒行其施行日期及施行區域所以須由地方長官請辦者蓋留人民籌備之餘地一經籌備妥善即當施行而現據呈請舉辦地方尙未及三分之一政府旣有提倡人民自治之决心人民當各具擔荷自治之毅力且自治法中所列各項事宜皆人民之直接利益所係地方公民亟宜引爲己責不當放棄義務所望各地人民咸曉然於自治事務爲自身天職無可推諉各地方官身爲監督亦應實心勸導盡力促成查各國自治事業之發逹大都以巿爲權輿凡有巿之地方人文輻凑財力充裕尤應首先創辦以爲各地倡率福國利民端賴此舉凡我官民當共圖之此令 
　　又令道路爲國家之脈絡在内務行政上最關重要尤爲發展人民富業根本上之要圖誠以全國交通便利則文化之灌輸物產之轉運各種商業之發逹水旱治安之維護均可事半功倍前經頒布修治道路條例原定由部劃定分期修治區域行知各地方長官督飭修治迄今切實施行略有成績者僅止數處此項便民利國之計劃若不力謀進行何以發揚民治著各省民政長官將此項辦法本爲國民共謀福利之意切實勸導其有各地官民或公私團體鳩貲集衆創始經營曁於各該境内道路具有修築改良規劃者應由各地方長官分别奬勵認眞輔助毋得拘牽延緩期速觀成至應由内務部直接辦理者並著從速籌劃督飭施行以利交通而謀樂利此令 
　　又令己褫輔威上將軍段芝貴謙威將軍張樹元邊防軍師長曲同豐陳文運陸軍師長劉詢魏宗瀚等前因附　通緝曲同豐於陣前拿獲拘押保定候訊各在案茲據參謀總長張懷芝等呈稱各該員等自北洋練兵從事戎伍或治軍有聲或勞勩夙著民國以來戮力疆塲亦各有勲績可稱上年京畿事變偶因誤會致陷罪戾咎無可辭情有可憫協懇念其前勞寛其旣往免予通緝訊辦各等語查段芝貴等皆係陸軍人員跡其獲亂之由衡之軍法自無可逭旣據呈稱事出誤會不無可原之處姑准免予通緝訊辦段芝貴張樹元陳文運劉詢魏宗瀚等仍著交參謀部陸軍部隨時調取察看曲同豐仍著交直魯豫巡閱使曹錕隨時察看各該員等如果深知愧悔自可予以自新之路以示寛大此令 
　　又令調任饒鳳璜爲法制局參事此令 
　　又令任命王蔭泰爲銓叙局參事此令 
國内專電 
　　北京電張催赦安福罪魁囑王懷慶入府謂組高等軍法太慢應就簡易方法辦理因决先赦罪魁段芝貴此外尙有四師長解除處分併合發令（三十一日下午九鐘） 
　　北京電三十一閣議免缉安福禍首由梁自動呈請梁言軍人旣免緝文人應併案辦理乃送府後吳佩孚對赦案有異言故徐就張作霖請赦原案先辦其餘歸入二次辦理昨府覲賀後頒段芝貴等免緝令某公使語予團河事件軍人爲倡文人爲從今獨免武人顯見中國人情卽法律（二日上午十二鐘） 
　　北京電叚芝貴昨四點出日兵營卽往順丞王府訪奉張復赴張懷芝處道謝卽於四點半赴津 
　　北京電張敬堯住崇文上三條十八號其義子張繼忠三十一夜在妓班被捕張請於作霖謂學生在湘爲此子所毁而彼復在湖北騷擾作霖詢王占元占元占凶云此傖可殺遂於元旦送南苑槍斃按繼忠卽毛彊忠（二日下午八鐘） 
　　北京電張作霖今日辰五點半出京（二日下午八鐘） 
　　北京電陽曆年關幸賴滙業懋業金城鹽業四行之百二十四萬得以渡過聞係梁託滙豐買辦鄧君翔斡旋將本月中旬放回之鹽餘儘先扣除故四行方交欵但交現欵中尙附有期票三十二萬 
　　北京電張言府院曹均贊成速成國會曹回去就辦參議員我等回去卽選衆議員分頭疏通希望來年三月召集國會（三十一日下午九鐘） 
　　北京電吳佩孚三十一急電催欵其代表錢少卿要入張弧宅經盧學溥勸開說定新年第一次卽發吳欵（二日下午八鐘） 
　　北京電外顔呈府列國參事司長均有公使銜吾國外部參司擬將服職五年以上者晋叙二等徐允 
　　北京電院决裁經濟調查局農部决裁糧食調查委員會（二日上午十二鐘） 
　　北京電何豐林電川省訂購水面飛機據朱志堯等來稱實爲交通營業之用請予放行應如何辦法請示（三十一日上午十二鐘） 
　　北京電陸洪濤派董士恩爲代表昨來京卽晉謁曹錕運動眞除 
　　北京電昨院令裁統一委員會留屈映光及庶務會計三名餘改名譽職（二日上午十二鐘） 
　　北京電閣議决定韓麟春爲陸次 
　　北京電參陸處派員查辦河南毅軍常部强賣糧食槍斃人民多命案（二日上午十二鐘） 
　　北京電美京電羅脫以中日相持非計勸中全權將旅大南滿安奉聲明讓步展期使日全權對其他各案讓步予之研究安奉路與南滿路性質不同不能並論南滿路依羅脫原則若干年後中國得贖旅大租借地應照九龍辦法照原則若干年後交還中國 
　　漢口電元旦日軍政界照例慶祝武昌商店全懸白旗上書同胞速醒一致對外廢除密約還我青島等警語學校如第一師第二中甲工甲農等十餘校各組演講團分在勸業場閱馬廠黃鶴樓等十餘處演講太會情形中華大模範小兩校各在校排演太會新劇漢口民新小漢口中等校亦在華界遊行演講 
　　漢口電旅卾湘人東日在武昌湖南中學舉行省憲慶祝會到千餘人彭國鈞演說希望大家努力促省憲實行爲各省模範 
　　漢口電冬晨八時半由武開岳短票車與由長開武長票車在距省十五里武泰間附近余家灣相撞死客三人死兵一人傷十一人路軌壞兩里許頃尙未通車聞短票車到余家灣時得電前有長車開到因駛至二股义道上讓過不料長車忽馳到未及辨認因而相撞兩車頭均受傷車身亦壞七輛武局己派路員往勘（以上二日下午八鐘） 
　　哈爾濱電俄報載卜奎鬍匪殺斃日人事係赤塔所勾結（二日上午十二鐘） 
　　哈爾濱電崴電崴政府苛稅華僑范領交涉無效俄警拘禁抗稅華僑三百餘人不給飲料且未通知我領署僑民憤激范領分電中央奉吉乞援（一日下午四鐘） 
　　蘭州電青海婐婐番今夏經寗海軍征服女王投誠現各部酋長復挾制該女王捲土重來以圖報復聞寗海鎭守使準備率軍出寗查 
　　蘭州電龍鎭守使飭令所部各軍開荒安插災民（以上一日下午四鐘） 
　　香港電港華商交易所東（一日）開幕江（三日）營業 
　　香港電總部咨省署謂高州善後處長胡漢卿無他調事 
　　香港電總部以潯州匪衆魏邦平軍不足鎭懾昨調第一師謝毅團赴潯協勦 
　　香港電粤軍兵站昨派員押解軍衣糧食共十兵船赴桂林沁（二十七）在昭平縣新涌被賊盡刦 
　　香港電元旦工學各界舉行禁烟大巡遊晚提燈會（以上二日下午十鐘） 
國外專電 
　　華盛頓電潛艇問題爲海軍限制計畫中最重要一部現談判决裂華會極可悲觀美政府因其終止海軍競爭之謀卒歸失敗頗形懊喪蓋以法國反對勢必至潛艇與輔助艦彼此添置競爭將無己也羅特議案以禁止使用潛艇攻擊商船爲原則雖經各國通過大綱然法代表對報界表示意見非俟世界各國另開大會承認此議案後法國不願接受之當大會討論潛艇案時辯論激昻英代表詞尤憤懣貝爾福稱此届大會本爲限制軍備而召集乃其結果竟使各文明國所最痛心之戰具較前大增吾人安得不爲大會悲法國口稱以潛艇爲防具實則籌備戰爭欲以潛艇堵英國大門之英吉利海峽耳英國海岸外旣有大批潛艇爲英國之大患則英國不能不建造各式輔助艦以應付此時局故英國不能受輔助艦之任何限制蓋法國多置潛艇除欲對付英國商務外無他意也云云法代表薩爾諾力辯謂英國置有優勢主力艦隊法國未嘗抗議奈何英國對於法國潛艇而有異言意代表山塞爾稱法國海軍計畫使意國大爲不寧而以其經濟上與政治 
 
 

Page 7

 
 
　　上影響爲慮况陸地軍備問題迄未解决尤可爲前途憂（三十日） 
　　華盛電留美學生華會後援會幹事及其他七團體公决傳電中國全境主張一致排斥日貸因日本對於有利中國之决議無不阻撓而反對稅率不允開議二十一條要求及拒絶魯案提交大會三事尤爲旅美華人所憤慨（三十日） 
　　華盛頓電赤塔代表披露日法間西比利亞密約據謂一九二一年一月十四日日代表與法國軍事委員在巴黎協定草約法國恐招俄人仇恨不允日本久佔西比利亞但許日本暫時佔領如日本能將法國在東歐未能扶助之舊黨藍格爾軍隊軍入西比利亞則法國願許日本在西比利亞自由行動西比利亞土地脫出過激黨勢力後法國允許日政府視肅清區域爲其保護國法國擔任以此協定事宜通知英國又一九二一年三月十二日法日與俄舊黨三方代表約定西比利亞驅逐過激黨後日本享有統治權日本所有權利繼續保持各要隘仍駐日軍日本擔任移運藍格爾軍隊赴西比利亞並供給軍需扶助白軍此約發表後大會頗爲注意美人未發批評惟法日代表皆斥赤塔發表之密約爲杜造（三十一日） 
交通大學無線電 
　　華盛頓電韓代表以朝鮮二百六十區各界代表具名之承認朝鮮臨時政府請願書送交華會 
　　華盛頓電海軍問題起草股員會决議鄭重聲明戰時商船法律並稱潛艇適用此法可爲戰時不用潛艇轟擊商船之先步衆料起草股員會此舉殆爲法日卒將允許禁用潛艇攻擊商船之表徵 
　　華盛頓電美參議員波拉氏以無線電話通告數千人謂贊助四國太平洋協定者如願承認保留條件規定各簽約國於數年内將權利土地主權等交還各太平洋國政府然後永遠尊重之否則取銷此約如此行動則可証明此約是否爲和約抑爲簽約國保持自己權利不顧他國權利之軍事協約（以上一日到） 
特約路透太議專電 
　　一日華盛頓電大會顯漸近結束各國代表相率佈告起程返國日期大約此後尙有兩次全體大會一關於海軍問題一關於遠東問題海軍專員尙有數小事未曾辦完如計量噸位之標準法拆毁軍艦之手續及戰時商船改爲巡艦之問題是也預料各種海軍事件之决議案將併爲一種五國協約關於中國事件之决議案如不能以協約形式爲之則大會或將有一種宣言與關於中國土地完全者同 
　　二日倫敦電海軍問題多己議完故大會又將注重中日事件聞中國代表己向休士談及二十一條要求事以爲此約及因此而發生之問題今亟宜解决王寵惠稱此項要求破壞美國之開放門戸政策消滅條約之效力美國前曾有正式抗議之公文對於日本要求有妨害美國權利之處具有保留今若繼續缄默是無異默認日本要索云衆科魯案苟無滿意解决中國必不簽名於任何條約故魯案不解决參議院未必肯批准任何協定大壓力現正施於日本數日内當有解决氣象華人近有擬脫離大會之說聞者不以爲然英美報紙頗多稱述大會所成之事業者惟美國赫斯特派報紙仍有反對之詞斥此爲英日誘引美國陷於世界漩渦之陰謀惟華盛頓方面數月前常有美日行將開戰之說今日則此說己沉寂而美日感情亦漸佳矣 
世界路透電 
[協約國經濟會議之結果]  
　　三十一日巴黎電協約國經濟會議今日完畢主張以英法德美設立國際實業會社彼此資本同額並請其他協約國與若干中立國共同投資其第一宗旨在樹立國際信用貸欠可賴以穏固辦理之原則及研究恢復實業生活之必要方法其第一着手辦理之事將在整頓運輸與港口制度該社將請私人商行參與社務否則該社資本將不甚充足也英代表提議資本定二千萬鎊但以匯率低落之故投入資本亦可以法幣佛郎計算 
[雅泊島海線與美日荷]  
　　一日華盛頓電五大國代表與荷蘭代表己議决荷蘭與美日本同皆在雅泊島享有海電權己草擬試行條約將上述辦法包括在内以代替美日雅泊約規定雅泊甘姆間海電屬諸美國雅泊上海間海電屬諸日本雅泊梅那杜間海電屬諸荷蘭英意己承認此辦法惟附有保留英國欲得雅泊島將來某種權利意國則要求現有某一路海電之利益據美人方面云前美日協定文所載以雅泊海電與無線電權利給與美國之規定將併入於另一美日條約中 
　　三十一日華盛頓電英美日法意荷六國己協定雅泊島海電線辦法規定美日荷皆有雅泊島海電權 
[法代表之海軍辯論]  
　　三十一日華盛頓電公報載昨日海軍委員會英法辯論事謂法代表台邦以法國海軍全體名義駁斥李爵士所宣誦之文薩爾諾亦否認此文並稱報紙所載法國抱帝國主義與黷武精神之抨擊語爲妄 
[四國協約與日本]  
　　三十一日華盛頓電日本解釋四國協定指日本本部不在其適用範圍内聞美國對此解釋不復反對下星期中將互換解釋約義之公文 
[俄國之陸軍數]  
　　一日倫敦電末斯柯電稱特羅資基氏在議會演說謂陸軍前有五百萬餘人今己減至一百三十萬人其所以不能再减者因波蘭羅馬尼亞芬蘭常派兵入界而日本又侵入遠東共和國也英國民治派勸俄國撤回喬治里亞等共和國之紅軍然俄國以上述原因不能撤軍若果撤軍則喬治里亞等國又將如遠東共和國之被人侵入云 
[德國之庠症]  
　　三十一日巴黎電德國梅恩斯鎭電稱梅恩斯與佛蘭克福兩處盛行一種疫症頗似西班牙流行病死者頗多梅恩斯患之者有七千人而佛蘭克福各醫院亦有人滿之患據最近調查患者逾四萬人 
[各國近事記]  
　　三十一日華盛頓電美德外交關係己於本月二十三日完全恢復是日德國代理公使以國書呈送休士 
　　三十一日巴黎電巴黎微言報載稱對俄通商案己由協約國經濟會議一致通過附以意國之補加條件使各條欵視原擬者較嚴 
　　三十日羅馬電末斯柯消息全俄議會一致投票復舉列寗氏爲行政元首 
　　三十一日華盛頓電具爾福氏與李爵玄定一月十四日起程返國未了會務由吉特士氏辦理 
　　三十一日海牙電荷蘭政府己將四千萬元第一批借欵交紐約擔保信託公司在美招募實在年息約在七釐以下 
　　一日喀爾喀飽電英太子今日起程赴仰光 
公電 
　　華盛頓來電申報轉各報館各省省議會商會敎育會農會工會敎職員會學生會吾國外交希望友邦助力過奢巴黎和會前車之鑑華會結果如同一轍若不澈底整頓内政友邦難以爲助國人宜速自省合全國國民之力共圖改革内政駐美國内外各公團及學生代表蔣夢麔向哲濬梁龍等 
　　國務院來電各報館均覽今日爲民國十一年一月一日獻歲發春己往之艱難與己往之歲月滔滔而去此後之政治應不負此後之歲月必期月異而日新願與我文武同僚及全國人民同其幸福當茲新歲適值新内閣成立人民望治咸與維新但政府辦事之精神便是國家發展之萌芽凡辦事必有眞識見眞力量貫注其中旣不可因循以廢墜亦不可操切以僨事己經之困難人人心中皆有無窮之感觸而言之有餘恫未來之事業亦人人心中皆有無窮之希望而言之不能盡然總視此辦事之精神果能振作與否欲振作其精神首須互相砥礪本身作則廉之一字是行政官立脚之根本古訓所垂亦己昭著以一廉字反覆誥誡最深將政治之原理寗守其儉毋流於侈能减浪費乃得實用能耐勞苦乃成事功事事求其實際不尙鋪排人人袪其私念盡絶援附庶僚分司百事切忌其濫羣材各有專長尤須善任綜核名實愼簡賢能惟大法乃能小廉凡我同僚可不愼之百事之舉在於財政至於今日國難己逹極點亟宜儘力籌度維持補救以應諸需萬不能以財力不足遂將種種要政置之緩圖軍事之如何整頓節縮實業之如何發逹敎育之如何扶持司法之如何改良無一不視財政爲進止無一不應詳加蒐討竭盡心力措正施行而籌辦國會完成憲法謀劃統一更無一可以稍事遷延之事不獨外人之所注目實亦全國人民之的渴望大本旣立庶政方有進行之序近年各省水旱偏災之外盜匪充斥重爲民患凡有軍民之曹阇尤應速弭匪患愼選廉幹有爲之知事勦捕盜匪撫郎羣黎爲人民籌一分生計即爲國家培一分元氣消息盈虛未容稍忽總之我文武同僚震厲精神激揚志氣是第一要義用人須簡眞才譬猶將兵貴精而不貴多處己務存本色重在知足求闕而不在全以廉儉爲體以精義爲用勿徒忌人之愈己但問何以不如人勿徒說國之困窮但問因何以致此内外一心上下一致開誠布公毋偏毋倚一辦事不存畏難之見始可爲國家策萬全理財必存不忍之心不僅爲人民减負擔力持大體黽勉圖功無論如何艱難斷無不成之事業外顧全球内顧全國一髮千鈞時不可失况現在立國於地球之上　与洞　　　　同無論何國所有内政無不與外文有相維相繫之勢華盛頓曾議瞬將告蔵深冀我全國明逹之士開放眼界規畫遠大勿拘拘於目前尤爲深幸今日與我同僚新年第一日會晤之始聊抒懷抱以相切劘事事以國家爲重時時以人民爲念兼營並進努力前塗須貝有一日千里之勢蔚然造成我最新之中華民國願與諸君子共勉之等因特逹本日北京得雪預祝豐年院柬 
國外要聞 
[德國特約通信（王光祈十一月十五日）]  
　　戰後全歐各國之金融（一） 
　　記者對於德國之金融己屢次通信論及茲篇所述者則爲戰後全歐各國之金融而仍以德國馬克爲對照一一研究比較之 
　　戰後歐洲各國金融可以分爲三類（一）歐洲各中立國之金融其貨幣價值大槪皆高於馬克價值十倍至數十倍以上如瑞士瑞典荷蘭西班牙丹麥那威等國是也（二）歐洲各協約國之金融除英國外其餘各協約國之貨幣價值較之德國馬克固高出數倍而較之各中立國則又略遜一籌如法國比利時希臘意大利南斯拉夫羅馬尼亞捷克斯拉夫等國是也（三）歐洲各同盟國之金融除土耳其未詳外其餘各同盟國之貨幣價值大槪皆較德國馬克爲低如奥大利匈牙利勃加利等國是也波蘭雖不屬於同盟國而其貨幣價值則與各同盟國之運命相等故亦應列入第三類要而言之歐洲各國之金融以各中立國爲最善各協約國次之（英國例外）至於各同盟國及波蘭則爲最下並德國之馬克不如矣惟於此吾人應注意者二事第一·歐洲各中立國之貨幣價值雖較歐洲各協約國（英國除外）及各同盟國爲高然較之美國金元則仍屬不及若比較戰前各中立國與美國貨幣之原值各中立國貨幣所减少之價值當在百分之九至百分之四十九以上第二·各協約國中以英國金融恢復最速現在己可與歐洲各中立國抗衡然較之美國金元則仍較戰前减少價值至百分之二十四至於其他各協約國及各同盟國對於美國金元則更望塵莫及矣茲將各中立國及美國貨幣折合德國馬克之價值列表對照如下（按近日馬克大跌軼出常軌不可據爲凖則故此表所舉者爲今年四月三十日與八月三十一日之價值對照研究較爲切實） 
戰前合馬克 
一九二一年四月卅日合馬克 
一九二一年四月卅日馬克所跌之成分 
一九二一年八月卅一日合馬克 
一九二一年八月三十一日馬克所跌之成分 
美國金元　　四·二○　六六·　　一五·　　八六·　二○· 
瑞士Frank　○·八一　一一·五六　一四·三　一四·七六　一八·二 
瑞典Krona　　一·一二五　一五·四六　一三·七　一八·六二　一六·六 
荷蘭Gulden　一·六八七　二三·二○　一三·七　二七·二五　一六·二 
西政牙Pestea　○·八一　九·一七　一一·三　一一·二七　一三·九 
丹麥Krone　一·一二五　一一·九七　一○·六　一五·一五　一三·五 
那威Krone　一·一二五　一○·二五　九·一　一一·七七　一五·五 
　　據上表觀之歐洲各中立國貨幣之對於馬克其價值增到十部至十八倍以上（若照近日馬克行巿當在五十倍以上然此不足爲例）其原因由於歐戰時各中立國一方面未捲入戰爭漩渦所受之損失甚小他方面又爲戰爭國代辦糧食運輸等事因而大獲其利故戰後歐洲金融以各中立國爲最善反之歐洲各協約國一方面在戰爭中旣受極大痛苦他方面在戰爭後又急於賠補損失故金融一時不能恢復雖以英國財力之雄其結果亦僅僅追及歐洲各中立國而止至於其他各協約國更無論矣茲再將歐洲各協約　貨幣折合德國馬克之價值列表如下 
　　戰前合馬克 
一九二一年四月卅日合馬克 
一九二一年四月三十日馬克所跌之成分 
一九二一年八月卅一日合馬克 
一九二一年八月卅一日馬克所跌之成分 
　　英國金鎊　　二○·四三　二六二·　一二·八　三二○·五○　一五·七 
法國法郎　　○·八一　五·一二五　六·三　六·七六　八·三 
比國法郎　　○·八一　五·一二　六·三　六·五五　八·一 
希臘Drachme○·八一七　四·○四　五·　四·六五　五·七 
意國Lira　○·八一　三·一六　三·九　三·七六　四·六 
南斯拉夫Dinar○·八一　一·八八　二·三　二·三○　二·八 
羅馬尼亞Leu　○·八一　一·○四　一·二八　一·○一七　一·二六 
捷克斯拉夫Krone　○·八五　○·九○　一·○六　一·○二六　一·二 
　　據上表觀之各協約國中以英國金鎊對於馬克所漲之價值爲最大其數爲十五倍（若照近日馬克行巿當在五十倍以上）然較之前表中所列美國金元對於馬克所增加之價值至二十倍之多者則仍嘆不及然此猶係號稱戰勝之協約國協約國中號稱財力最雄之英國尙且如此若再進而觀察戰敗國之奥大利各同盟國等（波蘭雖非戰敗國然照其金融現象亦與奥大利等國同運）則更爲可憐矣茲再將各同盟國及波蘭貨幣拆合德國馬克之價值列表如下 
　　戰前合馬克 
　　一九二一年四月卅日合馬克 
一九二一年四月三十日馬克所增高之成分 
一九二一年八月三十一日合馬克 
一九二一年八月卅一日馬克所增高之成分 
勃加利Lewa○·八一　○·七六　一·○七　○·六八五　一·一九 
匈牙利Krone○·八五　○·三○　二·八　○·二一八三·九 
奥大利Kione○·八五　○·一七二　五·　○一○七七·九 
波蘭馬克　一·　○·○七七　一二·九　○·○三　三三· 
據上表觀之以波蘭貨幣跌價爲最多較之德國馬克之可憐價值尙差三十三倍若較之美國金元則更有天淵之别矣惟近來因上西萊亞問題波蘭方面較德有利故波蘭貨幣亦較爲增漲然爲數亦極有限不足注意綜觀上列三表吾人對於歐洲各國金融升降之次序以馬克爲對照可得下列一表（外附美國一國以資比較）以表明各該國金融在歐洲之位置並由此可以窺見該國經濟勢力焉 
　　國别　　馬克對於該國貨幣所跌落之倍數 
（一）美國二○·六 
（二）瑞士一八·二 
（三）瑞典一六·六 
（四）荷蘭一六·二 
（五）英國一五·七 
（六）西班牙一三·九 
（七）丹麥一三·五 
（八）那威一○·五 
（九）法國八·三 
（十）比利時八·一 
（十一）希臘五·七 
（十二）意大利四·六 
（十三）南斯拉夫八·八 
（十四）羅馬尼亞一·二六 
（十五）捷克斯拉夫一·二 
馬克對於該國貨幣所增漲之倍數 
（十六）勃加利一·一九 
（十七）匈牙利三·九 
（十八）奥大利七·九 
（十九）波蘭三三· 
讀者諸君對於歐洲各國金融升降之狀况旣己明瞭然後再請進而觀察英法比意至於巴爾幹各國内部之金融實况以推論其將來關於此種觀察及推論俟下次通信再爲一一詳述 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[日本人之排美運動]  
　　世界新聞社東京通信云近日日本人以日代表在華盛頓會議讓步日本外交大失敗一時排美之風甚盛集會演說時有所聞茲述上星期日（十八日）兩大集會之槪况如下亦足見日人排美熱之一斑也 
　　兩大集會之開會地點一在赤坂見附附近之三野山係新近成立之對美全國青年協會所發起一在芝公園係國民協會所發起茲分記之如次（一）三野山之集會此會發起人係一般新聞記者國會反對黨議員學生及退伍軍人等贊助之星期日午後一時開會先期有警察來通告發起幹事人謂須照警章不得在露天開會於是即在吉田屋茶寮内開會其不得入者立於塲外初到會衆約數百人一時旣屆由一報飽飭員巢田氏振鈴開會赴會者漸衆公推某外國報館之日人訪員橋口時平氏爲臨時主席警廳派警察二百名到場監視環列於會場之四周主席宣布開會宗旨後登臺演說者甚衆計有國民新聞政治部編輯山田規一氏讀賣新聞國外部編輯菊地髯縷氏衆院憲政會議員中野虎吉氏及時水留三郎氏退職陸軍中將掘内氏東京帝國大學講師竹部車子博士中會新聞主筆香原彦三郎氏及著名政治問題演說家國民運動首領串羽荒態氏等演說大旨無非力斥美國此次在華會態度之不公不正并謂美國對外政策向以侵略著聞山田規一氏之言尤爲激烈首述彼於戰時在美國游歷之聞見謂美國募兵之方法與美人當兵之心理皆極可笑美人之入軍隊服務蓋動於軍中生活較爲安適之一念以視日本國民之大和魂精神不可同日而語美國若與一外國（暗指日本）開戰美國之黑種人必起而反抗美人縱美國建築多數戰艦或其他攻擊方法日本亦不必懼之菊地髯縷氏之演詞大旨與讀賣新聞社論中之言相同謂美國斥日本爲德意志第二實則彼自己爲德意志第二日本對外戰爭祗有五次即臺灣戰爭中日戰爭中國拳亂戰爭·日俄職爭·與大戰中之日德戰爭若美國則有八次對外之戰第一第二兩次均爲弗勞里逹之戰第三爲對墨西哥之戰第四爲對西班牙之戰第五爲斐列濱之戰第六爲侵略墨西哥第七爲拳亂時出兵中國第八爲參加歐戰至就擴張領土而論日本僅合併臺灣高麗薩哈連島合計一萬九千方里（日里）美國則由十三州擴爲四十八州再加斐列濱檀香山泡土里古及干姆島合計七十七萬九千方英里則孰爲侵略比較自明又引美人卡爾克羅氏Carl　Crowe所著「日本與美國」一書中之一節謂其誣詆日本皇室意在敗壞日本人民之思想爲施行侵略日本計畫之先導云云又次陸軍中將堀内氏演說謂彼之主張全廢陸海軍尙在尾崎行雄氏之前但與尾崎不同者尾崎僅倡議廢軍而絶不計議如何養育七千萬人之日本國民尾崎亦不問戰爭所以發生之故此種主張實甚危險今帝國最近之未來極爲黑暗國民應急起爲應變之預備十年以内世界斷無和平可言吾人且緩慶祝云云一時全場拍掌之聲震動屋瓦此外尙有十餘人演說其詞大旨相同旋經通過議案表示對於華會經過之不滿意責美國之自私自利並斥日政府之無能散會時己五時該會發起人並印成一種歌詞傳戰擬在會場散發内有征伐美國等語爲警察向排印處抄出没收（二）芝公園之集會蒞會人數亦衆疏島博士演說謂日美兩國間之戰爭己在華盛頓會議開始美國不費兵力己獲第一次之勝仗帝國大學敎授上衫博士演說謂照目下情形國民儘可要求廢除外務省因其爲無用之物故也 
　　觀此兩大集會日本對於美國之惡感因華盛頓會議而更深一層彰彰明甚且爲此種排美之演說者多屬智識階級人物其影響於一般輿論之勢力必不在小將來日美間之風雲與太平洋上之禍福眞未可以預測己（十二月二十日） 
國内要聞 
[新年之政府點綴]  
　　歷次新年甫届政府照例有一種點綴今歲關内外兩要人先後來京解决内閣閣題眞所謂勤勞備至在政府爲酬庸起見種種點綴自不可少聞總統府决於明年元旦在懷仁堂設宴慶賀首被特邀者即爲曹錕張作霖兩巡閱使（但曹己出京）閣員亦一律列席除照例宴賀外尙擬邀名伶演劇笙歌繁奏粉飾太平惟是吾人所謂點綴者不獨在此更有下列二事（一）特赦（二）閙窮特赦安福黨問題當曹張甫入京時即有所傳播惟邇時只爲一張敬堯截至前昨兩日遂喧傳安福罪魁之屬於軍人者有獨邀特赦之說由張懷芝等聨銜呈請到府曹張亦均署名其上呈中僅請取消段芝貴張樹元·曲同豐·陳文運·劉洵·魏宗瀚等六人通緝令其餘禍首均未列入措詞大意謂段等六人均出身於小站練兵時代迭膺要職歷著勲勞上年政變或因誤解牽入或以袒助涉嫌在法固無容逃論情俱有可諒默察彼等奉譴以來閉門思過尙知愧悔擬　寛其旣往予以自新立沛恩施下令取消通緝不勝惶恐待命之至云云上述六人是否元旦日即可見特赦令尙無確信惟聞張敬堯之特赦己經府方核定元旦日可見明令似此則一般罪魁當聞新年二字望風頌禱矣 
　　至第二項之閙窮問題所有各方面之欠鄪次薪均望此年關而有所分潤惟以國庫枯竭理財乏術是否便如各方之希望使之皆大歡喜此恐雖財神惠臨亦無如之何矣敎育界方面梁士詒前曾對八校校長有口頭上之施惠謂陽曆年前可發一月八校方面尙不滿意比昨再向梁催索則並發一月之議亦完全推翻聞所持理由謂即現在能發出一月欠費銀行方面亦未必即能撥付不如陰曆年前併發兩月云云敎界界對此己有答覆具見不滿之意此一事也海軍界方面駐滬海軍司令部前爲欠餉及雜費曾派有代表來京坐索迄無結果昨以年關逼近待欵孔殷更派其副官長陳毓亭來京向海部臥索此又一事也此外尙有統一會之索欠蓋統一會直隸於國務院自設立以來欠薪己逹九月今見年關己届乃於昨日（三十）下午一時開全體大會並推代表會同該會總辦向委員長索薪此又一事也上述不過據吾人所知者而言之其他嘷呌於窮困中者當更不乏然只此亦足以舉一反三矣 
[梁内閣與銀行界之茶話]  
　　前晚（廿九）梁士詒與張弧請北京銀行界要人在甘石橋私宅開茶話會聞梁氏歷述財政上之種種困難情形並謂整理之法首當减少支出整頓收入目下開源節流己由張財長積極進行此外對於多額内外債之信用尤須有鉅數之財源然後可資周轉幸各國對於關稅之增加己有眉目此層逹到目的將即以之爲基金而發行公債以清理内外舊欠各債望金融界合力與以贊助次張弧繼續發言謂曩時彼見金融界之危機曾建議設立公庫以爲實行財政公開之第一步惜未能見諸事實此次出長財政仍擬實行公開之計畫云云聞銀行界對於此種主張雖表贊同但以爲政府若不能將以往財政上之信用從速恢復則此種主張亦屬等於空談又聞張弧曾與銀行公會接洽商借二百萬銀行界以年關在邇金融枯索無能爲力却之據銀行界某要人言若政府對財政確定計畫則銀行界未始不可募欵但此所謂確定計畫必須具體可行保將來不至有失信用斷非感情所可爲力也 
[京學界索欠之迫切]  
　　北京八校敎職員代表二十九日連訪國務院交通部等催發欠薪雙方談話業紀前報三十日上午十時八校敎職員聨席會議·在美術學校開一百零六次會議首由主席尹炎武報告接洽情形略謂當局對於欠薪祇允新曆年底及舊曆年底各發一月其餘須容後籌發惟至舊曆年底己欠四月有半同人意思如何請大家討論各敎職員僉謂同人生活艱難端賴薪修維持而學校自身亦多有不能支持者茲值年關迫在目前若任其拖延在公在私均蒙損失當然不能滿意且當局非無能力籌欵者此少數欵項尙不能即時籌撥其對於敎育之誠意不無可疑因遂一致决定於十二月三十一日以前須將十二月經費發下至下星期開學之一月七日以前須將七月份之半月及十月份經費發出　舊曆年底須將一月份經費及十一月份所欠經費同時發出如至一月七日以前不能將七月之半個月及十月份發出對於開學問題必發生窒碍同人之態度亦當於一月八日最後决定並决定將今日議决情形及辦法公函國務總理梁士詒·交通總長葉恭綽·敎育次長陳垣最後促其注意並抄錄三函送與校務討論會請其即日向當局接洽遂宣告散會茲將各函分錄如下（致梁士詒函）前日晋謁台端恭聞明敎具徵維持敎育之熱心曷勝紉佩同人退至校中傳告盛意僉謂公帑固極困難而私人生計亦甚迫切荏苒待命積欠至三月之多借貸俱窮絃誦將輟此次我公出領揆席霖雨蒼生喁喁嚮往同人等瞻顧徬徨思維至再誠不欲故爲高論免當軸之爲難又何能取快一時置饑寒於不顧爰特開會集議公私兼籌决定經費分期發給辦法如下（一）本年新曆十二月三十一日止將十二月份經費發出（二）明年一月七日以前將七月份下半月及十月份拖欠經費同時發出（三）舊曆十二月秒以前將一月份經費十一月份拖欠經費同時發出（四）明年一月以後凖於每月二十六日將該月份經費如期發出以符閣議决定辦法伏維詳覽而施行之敎育前途之幸也竊有進者民國肇造武人操權往往蔑視敎育國本動摇海内騰怨賢逹如先生者固己灼照而數計矣財政雖極竭蹶何至並子弟讀書之費而無之人民所託命之政府所司何事私謂與其耗無量數金錢於别種方面買國民之怨戾何如用極少數經費置於敎育方面收父老之歡心欵欵之愚竊願先生特加注意者也一月九日爲各校開學之期務請於七日以前俯賜還答以决從違倘不得請雖欲貪竭愚誠黽勉從事者竊恐有所不得矣謹襮私衷伏維亮察（致陳垣函）前接光儀飫聞清論是晚復見梁揆備述維持之誠意惟敎育經費積欠過多新舊年關僅各發一月不足以拯困苦之厄伏維先生大雅閎逹夙所欽佩尙希垂鑒悃誠主持一切是則區區之望也謹將致揆座一函抄呈鑒察仍冀一月七日以前將决定辦法示下否則雖欲隨君子之後勉效馳驅竊恐力所未逮也（致葉恭綽函）一昨晋挹清光備聞雅論孤懷羟識欽折莫名國立八校經費據聞由交通部撥發案由先生手定維持之意寗待於言今又積欠三月有半先生覽財政之困難爲相當之點綴而同人受環境之壓迫欲從命而未能茲特將上揆席一函抄呈鈞鑒伏維覽始終之誼挹彼注茲希於一月七日以節惠賜還答否則黌舍陸夷生徒星散竊恐先生不能逃春秋賢者之責也謹襮愚誠企望後命 
[清室出售古物續誌]  
　　清室因年關經費無着拍賣宫中陳列品藉度難關其投標章程本報前己披露茲得其售物目錄種類甚多其中最寳貴者開列於下其餘亦非平常易得也（一）瓷器類成化白地五彩葫蘆瓶成化白　五彩蓋罐宣德青花白地小瓶嘉靖青花白地果盤嘉靖黃瓷藍龍大果盤嘉靖黃地保鳳方洗子嘉靖黃地保龍有蓋梅瓶嘉靖青　白地葫蘆瓶萬曆白地綠龍出戟花觚萬曆五彩蒜頭瓶萬曆青花白地食罐康熙白地五彩龍鳳呈祥果盤雍正霽藍撢瓶雍正乳大盤小瓶此外雍正乾隆嘉慶各朝之物甚多而哥窰均窰龍泉霽紅豇豆紅冬青釉等精品極多又愼德五彩金花方瓶一對尤爲美觀（二）玉器類碧玉雕西蓮雙耳活環有蓋瓶青玉雕仙人像雲玉荷葉洗子菜玉鴛鴦青玉雕詩意大山子舊玉圓光璧綠玉雕仙人雙耳活環有蓋扁瓶青漢玉雕福靈通玉如意碧玉透雕花籃上插大珊瑚一枝壽山石雕松鶴雙管花插（三）雕漆類紅雕漆之福壽圓盒方盒長方盒福壽三多如意等盒中皆有各種玉小件（四）古銅類宣德古銅雙竹耳花觚其他古銅及仿古銅之鑪卣瓶壺鐸耳樽花觚香薰洗子不勝枚舉 
[黑省將出兵俄境保護阿穆爾省華僑]  
　　俄新舊兩黨近又開戰新黨不利由伯利退守哈巴羅夫斯克上月（十二月）廿四日哈巴羅夫斯克又失陷乃退至江岸附近阿穆爾近在咫尺勢極危險阿政府行將瓦解無法維持竟縱容軍隊虐待華僑强募華人充兵徵發財物槍械稍不如意迭肆殘殺我國駐阿程領事抗爭無效特電政府請示辦法同時旅阿華僑全體亦飛電來京懇准派兵馳往保護當經院部轉電黑督吳俊陞查酌辦理吳於二十七日派員馳抵黑河邀集巴鎭使宋道尹程領事等會議應付方略結果决定先向阿政府提出要求三項限五日内答覆（一）阿政府應切實保護華僑且須擔保確有此項能力（二）華僑貨物槍枝應一律發還（三）取消華社會黨不准華人在俄營充兵以上三項如能照辦中國自無異詞否則惟有自由行動派兵入阿等語現時阿政府尙未答覆聞吳督昨己將上列辦理情形電呈來京並云該政府瓦解在即縱有圓滿答覆亦於事實無裨爲今之計似應一面嚴切交涉一面預備武力以爲後盾刻下我軍之在黑河者僅二千人分防三千餘里實屬不敷分布茲己由省抽撥馬步各一營尅日開赴黑河聽候調用是否有當乞即核示 
[甘肅之紙幣害甘省曾請截欵救濟]  
　　甘肅省議會於二十五日致電政府云甘肅官銀號所發紙幣向來信用頗著自去年五月因紙幣發出過多現欵凖備不足遂致停止兌現巿面信用價格日落然民間雖貼水行使而公家信用尙未宣告喪失每兩價換錢一千五六百文及潘省長到任迭次出示布告始而每紙幣一兩作爲現金六錢繼又變更辦法仍以一兩行用而票價落至一千二三百文朝令夕改進退失據如此任意高下實屬擾亂金融加以財政廳所發金庫劵三十餘萬兩本非紙幣性質且定有利息收欵時亦與紙幣一律照巿價折收現在紙幣及金庫劵價格愈低大有岌岌不可終日之勢潘省長才盡力絀無法展布應請鈞座院部迅即設法維持以顧甘局甘民幸甚甘肅省議會有印又續電云甘肅向係受協省分自民國成立協餉斷絶行政長官遂濫發紙幣漸顧目前現在紙幣信用全失價格日落本日己於有電切實陳明懇請維持在案然不有大宗欵項則維持終屬空言擬請將花定榷運局鹽稅餘欵·及甘肅烟酒事務局所收公賣稅捐兩項除己截留本省者不計外再將民國十一年分解部之欵全數截留一年專作維持官銀號凖備兌現之用本會爲顧全邊局起見懇乞鈞座院部允准照撥不勝叩禱甘肅省議會有二印 
[津商會質詢交行借欵内幕]  
　　天津交通銀行發生擠兌風潮後曹省長即委財政廳長王芝杰警察廳長楊以德曁天津總商會等會同將該行抵押品財產封管以作兌現之擔保品現在交行己與東三省銀行及東三省興業銀行商借現金四百萬元以爲天津開放兌現之需不作辊用惟上項抵押品因被總商會查封不能即交該兩行接收故欵尙未交付原定三十日兌現亦因此愆期前日京交行函請總商會派員啓封該會於三十日上午十點開會公推董事張品題赴京啓封並向交行總管理處與東三省興業及東三省兩銀行接洽己於是日晚車赴京茲將總商會致東三省興業及東三省銀行原函照錄於下敬啓者茲准天津交通銀行函提財警兩廳及敝會曾奉省長令委封管之有價證劵抵押品聲稱在貴兩行商借現金四百萬元以爲天津開放兌現之需絶不挪作他用由津交行負責各等因敝會逖聽之餘深感貴行對於津埠金融維持之厚意惟以此項封管之抵押品確爲保證兌現之需是以省長委令財警兩廳及敝會負責非常愼重津交旣己與貴行商准借欵敝會當然贊許當經商妥委託張會董品題晋京借同津交行及管理處辦事貴監視交付應提之抵押甲究竟此種借欵經過情形敝會應知底藴以便存案相應函致即希貴行查照於敝會代表到京時接洽並望惠予抄錄借欵合同示復無任感禱 
[天津官錢局撤銷問題]  
　　直省設立官錢局發行銅元票本爲曹氏昆仲之搜括現金政策本省及旅外直人早己羣起反對省議會以自身因三特區議員分合問題互閙意見例會停開一月有餘人民雖曾請願否認卒未顧及曹銳除以一紙公文咨交提議外一面即積極籌設各縣分局邇來石家莊唐山等處己次第成立保定亦籌備妥協欲期打銷勢甚爲難且議會亦己閉會多日續議須待明年常會届時恐亦無如何也茲覓錄省會財政委員長張鏡淵請撤銷官錢局提議書如下查直隸官錢局發行紙幣表面上雖爲救濟金融起見實則爲吸收現金别圖活動而己夫紙幣本屬一種信用交換劵雖以正貨之保證得與正貨發生同等之效力然於最終不能不爲支付之要具倘其信用稍差危險實甚矣况操此業者類以最小之凖備資金謀得最大之無窮利益其信用勢力範圍愈大而紙幣發行數目愈多如此轉移循環不己在錢局現金日見增多最易陷入挪用之弊在民間紙幣日形充斥勢必激成慌恐之潮前鑑不遠在交通銀行之後事先提欵無遺臨時張皇失措一言兌現萬法皆空信用因之掃地幣價一落千尋人民以血汗之金錢頓成無用之廢紙金融停滯生活益窘伊時萬貫腰纒莫糴斗米富者從茲亦貧貧者由此益困農商失業勞働罷工行見安分良民一變成爲過激素行無賴反手盡爲匪徒萬矢所集的將誰受羣心思亂咎應誰歸前途不可思議後患何堪設想在省長服官桑梓萬無甘受暴歛之名在省會代表人民詎肯冒認自戕之法爲省長計爲人民計與其養癕成患流毒無窮何若根本取消補牢未晚本席管見所及缄默難安一惟有咨請省長尊重民意保守尊嚴將該病民錢局立予撤銷並將己發紙幣逐縣收回以除腹心之百年隠患而保巿面之永久和平非第爲商民造福並堪爲省會增榮焉是否有當尙希大會公决 
[山東又開國民外交大會]  
　　赴省長外交公署質問 
　　山東學生會爲外交緊急發起國民大會於昨日（三十日）午前九鐘在商埠公園舉行除學生方面男女二十四個學校外其學工商各界不期而集者數千人各持種種白旗氣象森肅並有大白旗三面書明此次開會之目的（一）請求省長電華會代表拒絶二十一條否認青島膠濟路礦產之有條件交還（二）請本省交涉署根據濟南條約積極與外人抗議取消城内所設營業商埠所開工廠（三）請求商界封收某貨杜絶來源等字樣十鐘開會首先公推張文英主席向衆宣告本日舉動應先質問交涉署對國民大會前次請願後交涉之經過再見省長請將民意電逹在華會之代表堅持國民主張勿稍退讓並請商會迅將某貨於陽曆年底爲限一律收起衆無異議一面由各界各團體推出代表在正廳内議定進行事項然後大隊出發由各界指揮員維持秩序大隊自公園出繞緯六路列隊於交涉署前代表傳話後施交涉員適爲省長召去遂由第一科長鍾少吾代見代表報告來意鍾即向衆演說謂大家來意兄弟均明瞭署長適赴省公署現由電話命令兄弟代爲報告大家前次來此後本署方面除文件交涉後署丰並親去一次所有情形前己向學生會代表報告當日日領聲稱毒品一項彼亦奉該政府訓令嚴行取締中國如有查獲彼决從嚴處置日人在城内居住營業一項彼仍以北京非商埠何以准其居住爲例抗爭不服經署長解釋濟南目開商埠章程商埠範圍之外以内地辦理此事始終尙無結果至日人設置工廠一項日人始終堅持商埠無自開約開之别濟南開埠章程無論日本即英美亦未承認等語前天本署又以最嚴厲之正式照會催促請其答覆總之本署堅持主張盡力去辦兄弟亦係東人休戚相關决不敷衍云云於是衆代表又催其趕辦鍾極口應承各界大隊乃又浩浩蕩蕩折回入城至省長公署候至數十分鐘因兼省長尙在督軍署乃由政務廳長黃樸同警察廳長高煥章·敎育科長陳雪南·出而代見代表陳述本日開會情形請省長將民意轉逹於華會代表黃答以廿一條及魯案前日省議會己有電報打出省長亦將該電並己意電外交部請堅持主張勿稍讓步省公署所有外交之電報均送往省議會總期官民一致外交公開今日大家要求轉逹民意兄弟亦可以代表省長應允云云於是衆又將日人販賣毒品情形一一陳述請警察廳長嚴爲取缔所有燐寸會社亦請監視不容其開工高廳長均表示應允並允每日加派便衣警察在藥房左右嚴厲檢查出入之華人惟各界當時多欲親見田兼省長陳述一切大隊一面分散一面推代表赴商會請肅清某貨另推代表十人赴督署同時有覃壽堃敎育廳長·陳雪南科長·高煥章廳長偕往先在吟碧山房將代表姓名開下繼在珍珠泉之北廳同田省長會見作極長時間之談話先述省長署派徐壽城君各界聨合會派唐徐兩君赴美之經過後對各界及學生愛國運動切加勸勉代表要求轉逹民意於太會省長當即令政務廳敎育廳起稿尅日發出談至數小時衆乃辭出 
[卾人游行大會己無望]  
英領函蕭劉取締 
　　漢口各團體發起之游行大會因外領拒絶通過租界特由太會協進會代表於二十三四兩日分謁日英法領事請求通過英領事絶對拒絶法日兩領亦接洽不得要領該會乃於二十六日在保安會開各團體外交聨合會協商應付辦法討論結果决定根據條約再以書面向外領交涉然二十八日交涉署己函覆協進會通告軍民兩長因徇英領之請禁止游行恐卾人志願徒成盡餅矣茲錄漢口交涉員陳介原函如下逕啓者本月二十六日奉湖北省長令開案准駐漢英總領事照會開近日華民集會游行雖經本總領事一再不准通過租界而於本月十七十九等日有華人數百内中大半竟擬直入租界結隊游行散發傳單公衆表明意見聚衆游行每次必有多數無賴加入如果將來再准有此聚衆行爲難免不滋生重要事端查該會爲何人組織與會者係屬何人貴省長當必深知本總領一茲將該會所發傳單彙選數張其中惟湖北財政講習所之傳單務請貴省長特别注意尙望貴省長嚴斥負責任之人並善爲設法約禁如不經本總領事許可不得聚衆進入租界藉此更應提起似此聚衆游行地方官自當深知此種集會糾衆情形倘因之發生意外而釀出損失案件不得己惟有請湖北政府負其全責甚盼貴省長有以禁阻在漢集會囂張情事免生事端而敦睦誼等因准此除照復并分令外合亟令仰該員分别查明從嚴禁阻切切此令本日又奉湖北督軍省長會令准駐漢英總領事照會開今早本總領事接見學生代表其來意係請准於下星期中一日結隊游行通過租界以便表明對於太平洋會議之意見查租界章程所以不准聚衆游行因警察不敷維持之支配而且妨碍交通况該章亦不問其游行宗旨之如何重要茲特照請貴督軍省長查照禁止此次結隊游行倘有聚衆行爲即請酌派警察或軍隊禁阻其進入租界本總領事此次要求不荷貴督軍省長認眞辦理嗣後因此發生事端應由貴督軍省長負責等因准此查此次學生對於太平洋會議前經會同布告并令行該員禁止游行在案茲准前因自應重申前令從嚴禁止除照復並分令外合行令仰該員設法禁止切切此令各等因先後到署奉此查列隊游行一事本署初接貴會來函因與各該租界領事協商未獲同意經將交涉情形函復查照嗣准貴會以擬謁各該領事表明對於外交上意見推舉代表到署凂爲介紹前來又經派員偕同往晤 
 
 

Page 11

 
 
　 
　　日英法各領在案此中交涉困難想己爲貴會所諒察查此次太平洋會議爲列强解决遠東問題之樞機關於找國前途有重要之關係貴會以憂時憤世之懷爲示威游行之舉痛宗邦之杌隉爲後盾之奔呼毅力熱誠良堪嘉佩惟租界雖爲我國固有土地但經外人租借警察行政亦即隨之轉移當此未經收回之前一切行施自與内地性質有異在貴會此舉無非爲警喚同胞冀圖自振起見然領團旣認爲有關政治舉動不予通行倘必强人所難勢恐橫生枝節轉爲地方之累尤非國家之福所冀諸君子共體時艱勿爲己甚發言必求愼重行事力戒輕率庶免鹵莽之譏藉紓兩長之慮本特派員有厚望焉此致太平洋會議湖北協進會 
[湘憲公布中之新政黨]  
　　湘憲公布旣己定期則所有政府與省會勢將澈底改造此實偉人政客活動之絶好時期遂各以擁戴省憲之簇新旗幟組織政黨其業己出現者爲民新俱樂部與民康社民新爲湘南人士所組織以李漢丞爲中堅擁趙色彩極爲濃厚惟以抱極端穏重主義故雖有此組織然並未另設機關亦並未開會成立但在湘南善後協會内集合辦公其目的非爲圖得省議員不過以省長與省務員之產出均須經由省議會故不得不以運動省議員爲入手第一步以該部份子多屬政客官僚不甚希罕此省議員也民康社則爲各方面混合而成其份子以省議員審查員律師爲最多而法政學生則列名黨員者亦及數十人當該社發起時雖有一二抱有省長之野心者然資格甚淺不敢公然以此號召於人故於揭　爲「有人即有世界」主義以爲但得多數之省議員則凡欲運動爲省長省務員者均須入吾彀中固不必先有擁戴而後始爲省議員之運動也旋以空頭不便號召乃决議擁譚現己於日昨開會成立一般捧角並大吹法螺謂己與民新接洽許與本社合併云云實則民新團結甚堅不易撼動民康雖曾向之接洽彼不過虛與委蛇以民新民康各有所主如風馬牛之不相及斷不能融成一片也 
[厦門學界之歡迎會]  
　　福州協和大學學生林梅生因抵貨事於今年三月被李厚基拘禁獄中近日始釋放出獄十二月二十日林與福州實業家林坦平曾光和同來厦門與厦埠學界磋商太曾問題並調查海後灘交涉案二十一日下午厦門學界假座福建新學會開會歡迎林梅生林坦平曾光和三君到會者有鼓浪嶼英華書院敎員代表吳著盔葉念茲學生代表王應晞黃榮業厦門通俗敎育代表林居仁省立十三中學代表楊展倫華僑公立女子學校代表莊煥婦女職業學校代表林敦厚等二十餘人是日曾光和君因中途感冒風寒不能蒞會三句鐘開會後先由林我將君致歡迎詞略云今日開會爲歡迎林梅生林坦平曾光和三君三君對於社會非常熱心即抵制方面亦多出力嘗思抵制辦法非從根本解决不可欲求根本解决必先振興實業與啓迪人民智識是以創辦義務學校與利華紗廠自林坦平曾光和二君創之於前繼起者己指不勝屈裨益社會夫豈淺鮮林梅生君於抵制運動尤爲盡力雖幾經挫折重受苦痛仍再接再厲志不少衰誠足爲青年之模範此三君皆爲吾人所欽仰近因太平洋會議及海後灘之交涉問題來與吾人互相討論交換意見欲團結各界之精神一致對外是不特爲余所歡迎即諸君及闔厦同胞亦當樂表同情云云次林梅生君演說略云鄙人此次爲考察貴處對於太會之主張及海後交涉之情形代表學生聨合會來厦現福州方面對於太會問題有兩種辦法（一）組織演說會及游行會以鼓舞民氣使一致對外（一）將具體的意見通電政府及太會各代表請其堅持到底兩種辦法己於前星期六履行矣惟海後交涉問題因未明眞相故不能切實援助此鄙人之所以來也現太會尙未閉幕勝敗固未可知但以吾人眼光觀察總居危險地位惟是先哲有言天下興亡匹夫有責丁茲生死關頭危急存亡之秋正吾輩盡責之時負交涉之責者雖屬於當局而能挽救之者實在民氣是以在福州時曾提倡組織農工商學聨合會以合羣之力愈大則難題愈易解决所以亦深望貴地各界團體聨絡一氣也鄙人雖初行出獄而對各種之進行仍加努力以在獄中所受苦痛全屬肉體上而精神上轉覺愉快所以願追隨諸先生後共相勉焉此次蒙林我將先生歡迎及各界竭力援助得脫囹圄用叙數言聊表謝忱之萬一云云次林坦平君演說略云今日鄙人對於歡迎二字實弗敢承惟得此機緣與諸君討論一二重要問題極爲欣幸鄙人此次并非代表上海各界聨合會而來至曾君光和代表商敎聨合會一節亦係訛傳惟鄙人對於太會及海海後問題非常關心并爲調查實業計爲擴充利華紗廠營業計是以來厦至太平洋會議問題諸君早己洞悉不待贅述蓋制勝與否端視乎民氣而民氣之發展與否則視　各方面之助力如何誠能如梅生君所云先團結民氣組織晨工商學各界聨合會作外交後盾則雖失敗必有恢復之一日不然滿盤散沙安有勝利之望鄙人有見於此因與曾光和君創辦利華紗廠廠内男女工人有六七百名對於太會曾作兩度游行鄙人還有一種感想因年來吾閩竟有閩南閩北之分此種觀念若不破除將來對於社會發展事業必爲極大障礙鄙人學識淺陋姑以所欲言者貢獻於諸君之前深望能見諸事實則鄙人不勝馨香禱祝之至次復由康伯鐘君報告閩南各界對於太會及海後案所經過之情形又次由林敦厚楊展倫等相繼演說各發表意見至五句鐘閉會茶話而散 
[廣州城内之工人潮]  
　　廣州消息十二月二十七日下午二時許由永漢中路直至省署前沿途均有工人各手執請願白紙旗有佩紅襟章者來來往往非常擁擠茲調查情形於下（一）茶葉西家行集成堂約千五百餘人各持工部一本并有扛大小數部百餘本沿永漢馬路赴省長公署請願大意以該行罷工風潮己歷三個月經省長調處解决照原值加四雙方均己承認詎日來又有行蠹竟再鼓動工人罷工意圖絶我工人生計特聨赴省署請維持并派代表入署請謁當蒙省長接見允爲分别解决各代表即率領各工人而退（二）糞業工會率同厠夫約五百餘人同時赴省署請願要求准設工會省長以此事經令巿廳不准設立所請碍難率准各厠夫卒不得要領而去（三）廣州酒樓茶室工會以財政廳前一甌軟紅兩酒家僱用女招待乃派工人八百餘名先集合於廣仁路會齊後於是日午後一時下令舉行總攻擊將一甌軟紅兩酒樓完全包圍一面派人入店使該兩店勿再用女招待即時簽字惟兩店東均不在舖無從解决故至五時該工人尙未解散惟貼近該兩店之綢緞莊廣通書局等以人多擠擁於營業上受無形損失更恐宵小混跡致遭意外各店均一律暫閉鐵栅並聞是日警察第一區署得訊即派休班長警多名馳赴財廳前腋風醉月各酒樓茶室調查有無女招待至則腋風先己貼有修整爐灶暫停交易等字樣以避風頭旋擬并赴一甌軟紅再行勸導到時見該兩店己被酒樓茶室工人包圍故即相率退回斯時男女環聚於財廳前圍觀者甚衆 
[蕪湖快信]  
　　蕪關監督胡仲巽三十日奉財政部電令留辦一個月故該署仍照當辦公又聞新任蕪關監督何毓甫三十日己由寗乘江裕輪來蕪下榻大旅社 
　　繁昌縣昌華鐵礦公司經理李國杰在實業廳誣控桃冲裕繁公司越界開採一案業經該縣礦稅吳監督以所控不實切實呈覆矣 
　　新委涇繁宣礦稅局員陳松樵前日奉委來蕪詎前局長王兆華竟將鈐記大票携帶潛逃以致無從接事陳己呈請財政廳核示辦理 
　　皖紳周玉山靈櫬由開平礦局廣平輪運送於二十八晚九時過蕪地方官绅均登輪致祭 
　　京師自治講習所第二届畢業學員周成仁刻商准蕪湖祝道尹創辦道自治講習所經費擬呈請許省長在自治補助費項下酌撥一千元不敷之數由道屬二十三縣攤派 
　　蕪中行長劉苕石定一月一日赴津參與中行會議 
　　警察五署前日在租界捕獲行刦四合山盜犯魏光成等三名經地方審廳判决無期徒刑 
　　前無爲縣知事李懋延因選舉舞弊經人在高等廳控訴此案己移歸蕪湖地方廳審理 
[寗垣陽曆元旦之景象]  
　　光陰荏苒又是新年石頭城中景象如何記者就耳目所及可得而記之公署學校懸旗門首放假聚餐表示慶祝各機關人員紛向上級官廳道賀十時左右軍民兩署产車水馬龍頗極一時之盛而曾加修葺煥然一新之財政廳門前松柏成牌尤有一番新景象至若普通居民及商店則仍舊執業一如平時僅僅懸五色國旗藉以點綴而己或謂陽曆新年是官員過的陰曆新年是商民過的過渡時代不免有此事實社會改革之難可見一斑我國習俗凡遇新年除恭賀外必思有所娱樂寗垣雖爲大都會而求一公共娱樂場所實不可得無己則羣趨於夫子廟一途沿河茶舫從前本有女坐唱自第一届省議會議决禁止後粉白黛綠辈祇得隅坐啜茗不敢公然獻藝近時自山東天津來之大鼓書非常流行若德玉樓巿隠圜文來茶館等處不下五六家每家男女班咸有十餘人其來也與軍警政界不無連帶關係蓋因鄉誼而捧塲者多平日座常爲滿今日尤形熱閙南朝金粉飄零盡北地胭脂逐隊來職者於此覘世變焉至於賭博秦淮一帶旅菜館平素多恃爲生涯每入門莫不有拍竹聲者王省長去歲下車之始本有禁止之說後未實人皆疑其心有餘而力或不足也是日慶賀元旦一般賭興倍豪各旅菜館車馬盈門題中應有更何足怪 
[南京快信]  
　　學生聨合會定一月三日開各界聨席會議討論外交重要問題 
　　東南大學圖書館立礎紀今原定十二月二十九日嗣因周馥靈櫬於是日過寗齊王兩長曁各機關長官均往下關弔唁乃改一月四日聞己分别柬請參觀 
　　一農風潮仍烈校長盛建勲擬提前放假學生將以激烈手段迫盛出校 
　　贛北鎭守使吳金彪派參謀長宋芳賓來寗謁見齊督有所接洽 
　　軍署派員由津運到大砲及機關槍數十架裝車二十餘輛昨由浦運進漢西門交運械局保管 
　　白寳山張仁奎昨辭兩長遄回防次 
　　財廳昨委謝傅安充六合稅所長 
[杭州快信]  
　　元旦日各機關懸旗結彩舉行慶祝中等以上各校開同樂懇親會公衆運動場徵集人力車夫賽跑到處開演新劇灌輸文化板兒巷體育專校演聖俠傳叙朝鮮安軍根剌日相伊籘故事悲壯淋漓觀者擊賞不置 
　　沈省長昨午前先至軍署拜賀盧督旋詣陸軍同袍社行慶祝典禮並赴各假旅長及各機關投剌 
　　浙江法政專校僅設法律政治經濟科現校長張翅决定添設商科一班以廣造就年需經費二千八百八十元己商准敎廳呈部核准本年上學期開課即須招生實行 
　　浙江地方實業銀行因省議員王理孚質問案多半虛揑己呈轉省署切實答覆 
　　嘉湖鎭守使王賓·四師師長陳樂山·前昨等日均在滬上做壽各僚屬紛往道賀 
　　省署年前派赴蕭山彈壓抗租之警察保安隊現因風潮己靖昨奉令一律撤回 
地方通信 
[松江]  
　　呈報金山拉租之電文松江全節育嬰普濟等各善堂會電省長呈報金山縣拉租情形文云松邑慈善敎育田租前因金山縣拉收事出萬急敝堂等派員前赴氽來廟設張收租當於漾日呈由松縣轉詳鈞署在案頃據敝堂賬房急報金山縣陳警佐突於儉日上午帶領武裝警察十餘人至徵租處恣意搜索非常騷擾聲言拘捕賬友帶金懲辦等語似此情形顯係朱知事發縱指使現在敝堂賬房尙在危急之中迫求鈞署迅電朱知事速將武裝警察撤回一面并懇立派專員馳往該處澈底查辦不勝迫切之至再金邑所設拉收松租賬房亦在該處貼有金山縣欵產處字條並有專收舊松屬公產租册除另呈請予核辦外謹先電聞 
　　義務夜學校之畢業式商界聨合會所辦之義務夜學校於三十一日下午七時舉辦第一次畢業式首山主任莫文雄報告次敎職員演說次來賓縣視學倪伯英演說次畢業生代表陳金壽演說最後由會長唐志臯致訓辭給憑而散 
　　楓涇女高小開會楓涇女子高等小學學生自治會於三十一日舉行茶話會招待舊同學藉以聨絡感情並籌劃女子義務學校元旦舉行團賀會並請周劍雲畢靜謙蒞校講演頗極一時之盛 
　　蘇州 
　　電請維持秋勘原案蘇紳潘祖謙等近因本年秋收成色問題特聨名電呈省署略謂吳縣漕糧向以吳江常熟爲多少遞减之比例歷届成案具在本年同被水患損失犧牲亦不爲不鉅會議原定五九五成實己勉力認擔無可增加絲毫乃郭知事忽溢出原定五毫以六成具詳大多數納稅人民咸不承認今奉委派王原定五毫以六成具詳大多數納稅人民咸不承認今奉委派王委員視察秋收成色己將民間歉收疾苦及向視常吳兩縣爲分别定案今届輸將特重情形等情詳告惟希望垂念下情仍以五九五成批准開征於征稅前途有莫大之利益焉 
　　絞斃崑山命案要犯崑山縣謀財害命案犯王阿金前經判决死刑寄禁吳縣第三分監現奉司法部核准執行於三十一日晨由高等檢察廳派員至司前街監獄將該犯提出騐明正身遂即執行絞斃一面布告週知 
　　賑捐記賬分别淮駁蘇城貨稅附征一成賑捐奉令展收一年後即經各商一致否認迭由商會函電力爭迄未邀准不得己查照上年暫行記賬辦法函致稅所則辦前日接到覆函略謂上届紗緞業記賬祗有運申一部分本年擬以無論運往何埠暫緩加收賑捐旣蒙示囑亦當通融辦理至五豐米業公所胥江荳米業公所代表請以鄉貨來城糶雙加征賑捐一併聲明擔保暫行記賬等情此中窒礙頗多該業雖係認稅實與散收無異旣行號之煩多復散漫之難稽與紗緞業專一情形不同一經登賬手續繁多且他業亦將效尤將來影響於百貨更難收拾是以該業記賬勢難照辦云云商會准函後現己通告各該業認商定於舊曆初六日下午開會討論解决辦法 
[無錫]  
　　泰伯巿圖書館開幕縣屬東鄉泰伯巿董事鄒茂如在后宅地方創辦圖書館一所於元旦日開幕招待各界用汽油船迎送是日城鄉來賓約二三百人由鄒茂如錢賓四等殷殷招待並欵以盛筵下午三時行開幕禮會堫秩序由鴻模學校童子軍及后宅商團曁水警等維持茲將其關會秩序錄下（一）來賓入席（二）　樂（鴻模學校軍樂隊）（三）向國旗行最敬禮（四）奏樂（五）行開幕禮（六）經董鄒茂如述開會辭（七）主任錢賓四報告（八）該巿學務員許湘濤代表縣知事讀頌詞（九）縣敎育會長侯保三及錢子良華雍情該巿一校學生吳桂寳（年十一歲）等演說（十）主任錢賓四謝辭（十一）奏樂（十二）禮畢攝影散會時己五時有半 
[鎭江]  
　　慶賀新年彙誌今日爲民國十一年元旦鎭江軍警政各機關均停止辦公懸旗張燈互相拜賀師部且犒賞各軍縣署警局皆設席聚宴於上午十點鐘舉行團拜海關則封關二日學校一律休假第六中學更於三十一晚在該校燃放烟火藉以慶賀新年潤商學校校長李雁湖等並與商界人物聨合在西城外福音堂開商學慶祝大會舉行慶祝典禮商界除銀行錢莊女子商店休業一日外餘均由各警區派令坊保鳴鑼　合懸旗三日以資慶祝鎭江商會及海關俱樂部己未是期演說會新鎭江週報社等均定於晚間舉行聚餐 
　　鄉民閙賬再誌丹徒縣圖濱鄉災民數百人因孩鄉董事姚介春掯發急賬欵項相率來城至縣署申訴並在西大街向各商店乞討己紀　報昨日縣習第三科長楊振聲特邀同該鄉紳士李竟成出爲維持議定於半月内派委發放賑欵一月内撤換董事當經張知事批准並令各鄉民趕急回鄉公舉賢才一面由縣署每人發給小洋三角派救生船十隻遣送回里矣 
[揚州]  
　　陽曆新年之狀况本届陽曆新年政界方面鹽運使署縣知事署均各停止辦公兩日或懸燈升旗以松柏紮成牌樓慶祝或僅懸燈升旗結綵慶賀各公共機關亦懸旗休息一日軍隊休操十日商界則錢業停巿一日中交鹽三行各於昨日始停止營業三日門首皆以松柏紥成牌樓中嵌慶賀新年字樣各學校皆放假三日或二日八中則集合全校學生舉行慶祝式五師於昨今兩日化裝演劇以誌慶賀 
　　三粥廠同時開放本城東瓊花觀粥廠西石塔寺粥廠晚三義閣粥廠均於一日始放粥濟貧並由主管人函經縣署轉令各該管警所派警到塲彈壓免滋事端 
[徐州]  
　　欵產處開會銅山縣公欵公產處昨日下午二句鐘開會列席者除總副董主任參議外並有各機關巿鄉董當場議决前截留前趙興英知事欠地方公欵一萬零五百千除撥欠敎育費五千千外餘均歸欵產處管理並推定胡敬安顧子揚吳凌虛張綵臣四人向縣署交涉將該欵存摺交出以便取欵又議定縣署修理費及提畝捐省委川資數目至五時散會 
　　土匪架人銅邑東南柳集屬之藺莊農民余士逹年六十餘家產富有久爲匪徒垂涎前日下午十時許忽來盜匪八人均携盒子手槍硬將余士逹架去及鄉團聞警追趕匪遂開鎗拒捕當將鄉團擊傷一名乃向西北逃逸刻余之家屬己往縣署報案請緝一面派人四出債查下落 
[嘉興]  
　　二師學生演劇省立第二師範學生元旦日在敎育講演廳試演新劇佐以音樂藉資慶祝是日下午一時開演表演各幕多描摹盡致頗合社會心理各界人士前往觀着者約三千餘人至四時始散 
　　學欵减折支給嘉興本届因受水災影響縣稅收成異常减色各國民學校之補助費向定陰曆年終發給現領期己届各區學務委員特於日前呈請縣署令飭勸學所長設法支給以維學務當經縣署指令勸學所照辦聞莫所長己决定將國校縣稅補助費暫减四折支給俟明春籌有的欵再行補發業己知照各學務委員於本月中旬前往具領矣 
來函 
[安慶李時萬來電]  
　　申報館鑒貴報十年十二月二十五日國内要聞欄皖人請罷免張文生一電鄙人槪未預聞希即更正是荷李時萬叩 
雜評一 
[元旦日之點綴（默）]  
　　元旦日中央必有一二新政令以點綴此新年而今日之所以點綴此新年除自治與路政兩令外尙有特赦安福之事事焉夫此安福罪魁當日中央曾一再通令全國歷數其亂國罪狀又曾一再向公使團要求引渡并聲明須負脫逃責任所以表示其非嚴懲不可之意亦己中外共知今乃輕輕以誤會二字取銷之如曰自動不啻表同情於安福之政策如曰非自動不啻示政府惟武人之命是聽均不足以告人者也 
　　此次新内閣元旦之通電期與人民力求所以刷新中國之道乃刷新之表示第一事卽爲特赦安福罪魁赦武不赦文又非所以示公平則將來第二批之特赦又可預料者矣 
　　或曰安福特赦之醞釀己久而乃實現於新内閣成立之始人其謂之何或曰以今日之新内閣而特赦安福又何足怪 
 
 

Page 12

 
 
   
 
 

Page 13

 
 
   
 
 

Page 14

 
 
　 
本埠新聞 
[各界慶祝元旦紀盛]  
　　　前日爲民國十一年元旦本埠各界慶祝情形較前數年爲盛茲分紀如下 
　　中外官塲之互賀江蘇特派交涉員許秋颿於本届陽曆元旦除在署門外遍紥松柏並高叉國旗並於大廳上陳設禮堂是日署員舉行團拜禮駐滬各國領事均於上午十一時駕車至交涉公署道賀經許交涉員率同第二科陳世光科長等迎入禮堂致賀畢欵以茶點各領即與握手而别許君因元旦亦係西國歲首故旋往各國領事署道賀如儀 
　　公共租界會審公廨頭門及甬道外之鐵栅門兩處每處交叉國旗兩面旁懸萬國旗幟往年元旦公廨雖亦點綴節景然實不若本届之熱閙上午十時許關正會審官即率同俞李張陸四襄讞乘坐馬車前詣護軍使署道尹公署交涉使署等機關向何護軍使王道尹許交涉員道賀新禧 
　　法租界聶陳兩讞員亦往交涉公署道賀法捕房正副總巡及各捕房捕頭副捕頭並西偵探長等身穿戎服均詣法總領事署向韋總領事恭賀年禧各捕房華探亦同向法總巡等道賀 
　　商店表示之槪况本届陽曆元旦適值太議期内故商界於休息之外並有對於太會關於我國力爭主權之言詞形諸筆墨標榜門前公共租界華商店舖元旦休息之家首推南京路爲多該路中段之商號莫不高懸國旗閉門休息各家門首均粘貼「陽曆元旦休息一天太平洋會力爭主權」之白紙印成紅色字條某洋貨號門上除此項字條外尙加貼白紙墨冩之「收回華土保全主權」字條而某鐘表公司之玻璃門上所貼字條則冩「本店宣誓永不買賣劣貨」十字商店休息之次多數爲河南路該路店舖自南京路口起至金隆街口止皆懸旗休息惟各店門首所貼之休息條子詞句不似南京路所貼之一致廣東路休息之店較少而棋盤街口某鐘表公司門首之表示殊不多覯該鐘表店門上計粘紅紙條四張書冩「反對四國協定」「無條件歸還青島」「廢棄二十一條」「太平洋會議力爭外交」等字且字大如拳行人無不駐足而觀福州路休息者僅幾家書店其他各處大都懸旗慶賀各戲園與游戲塲生涯均盛戲園價目有較往日加增者然仍滿座他如茶寮酒肆因各工廠商號均休息雇夥勞工得暇約集友朋或品茗或沽飲是以該兩業亦皆利巿三倍 
　　楊樹浦瑞鎔鐵廠及各工廠一律休息並懸掛各該商國旗吳淞路之日本商店亦皆休息門首懸燈結彩而天潼路之廣東食物店北四川路西華德路之各洋貨店亦均休業並縣掛五色國旗門首均粘有「陽曆元旦休息一天」字條表示慶祝是日天氣晴明游人絡繹於途公共捕房麥警務長恐有不肖匪人乘機施行不法情事通令所屬各捕房捕頭加派探捕梭巡以保公安 
　　各團體之歡祝（一）江蘇省敎育會元旦聚餐會於上午十時開會由沈信卿君主席先向國旗行三鞠躬禮次主席演說尊崇陽曆破除習慣次黃任之君演說中華民國十一年元旦九字語多精切次章伯寅君報告籌備聚餐會經過情形並述研究社會敎育之必要次張繼高君演說除舊更新之希望次葉漢丞君演說歐洲之元旦次愛國女學校學生唱國歌同人起立致敬餘興如李霞圃君父子之三絃拉戲愛國女學生雙簧興趣頗多次石秀峯君評話略謂今日軍閥種種行爲不敢恭維我說楊家將雖亦屬軍閥但一門忠孝不貪金錢身先士卒兵心鐵堅亦屬軍閥但一門忠孝不貪金錢身先士玉蓀君唱新彈詞述民國十年來之政治無異一篇總結賬彈詞中有宜重敎育興實業等意餐時有吳志青君之拳術陸禮華女士之跳舞及葉漢丞君偕阮介藩君之交際跳舞阮君且裝作女步同人更大笑不止直至鐘嗚三下始盡歡而散茲錄吳玉蓀君彈詞原稿如後「爆竹一聲除舊桃符萬戸更新國旗懸掛五色慶祝四萬萬人日月輪流又一年光陰好比箭離絃一月一號元旦日驚心陽曆報新年只見那滿街五色旗招展更有那柏葉冬青懸戸前封關商界盡休業多說民國共和十一載南征北討起烽烟荒災兵燹眞可嘆部曹奇窮斷炊烟我民受盡軍人苦無處伸冤欲問天孫逸仙袁洪憲一生一死總堪憐素餐元首端居拱他們是軍閥專權只爲錢黃陂偏向天津避東海無謀假作癫百級債台無可下喜少悲多涕泗連敎育國民都不管罷課傳來劇可憐吾想從前種種譬如死但願一力同心賴衆賢辦工廠實業添立學堂訓青年敎育一年深一年共和中華萬萬年晚生是愧只愧效法敬亭操末技一腔熱血托三絃心縱熱力實棉曉曉苦口不成言要曉得社會敎育根本固然而家庭敎育最宜先恨只恨空言無補諸先進科學徒然學不全誤己誤人猶未誤厚顔目命著先鞭歐風東漸潮流急回頭及早莫酣眠改良敎育仗諸賢」（二）寰球中國學生會於元旦下午三時舉行慶祝式於法租界霞飛路新賃會所由該會幹事許兆豐朱少章吳敏於等招待到者有許秋颿李登輝許樹屏董修甲王志剛鍾文川李潤田汪蘭臯等六十餘人由該會總幹事吳和士主席致詞進茶點後由許秋颿李登輝董修甲相繼演說餘興中有職業學校敎員李霞圃之三絃拉戲洪星垣之最新魔術散會時己萬家燈火矣（三）南京路商界聨合會昨日上午十一時假座寗波同鄉會舉行元旦慶祝會並歡送該會副會長馬玉山君赴各國考察實業除該會全體職員均各到會外並有來賓多人開會後首全體整隊向國旗行三鞠躬禮次行團拜禮禮畢主席正會長方椒伯起立致歡送詞詞畢馬玉山君起立答辭謂鄙人今日得與諸君歡聚一堂共祝元旦殊深慶幸惟歡送實不敢當鄙人此次渡美將遍游德奥南洋諸國考察製糖工業歸期約在半載之後深願在座諸君能時賜敎言以匡不逮殊深榮幸云云職員任矜蘋君繼起演說就時間精神思想三要素勉馬君爲我祖國造福演說畢攝影聚餐末由主席舉杯起立代全會高祝民國萬歲并祝馬玉山君此去各國一路平安盡歡而散（四）各路商界總聨合會於上午十時在浙江路一二四號事務所開慶祝會到者各路董事會員一百八十餘人趙南公主席偕衆向國旗行三鞠躬禮並歡呼民國萬歲互相行一鞠躬禮恭賀新禧禮畢復由趙南公張滇叔楊春綠等簡單演說大旨念總會締造之艱勉力以求進步並聲叙過去未來之事實與希望全塲鼓掌隨進茶點散會己十二時矣（五）百老滙路商界聨合會於元旦上午十時舉行慶祝會會員到者約三百餘人先由會長誦讀慶祝詞向國旗行三鞠躬禮繼則三呼民國萬歲並由許廷佐及劉仲英二君相繼演說略謂國家改朔人民咸宜遵守國民對於世界大勢國家政治不容漠視云云復用汽車向各路游行輔以軍樂分佈傳單五萬餘張以喚醒國民對於太平洋會議之注意至下午二時復行開會演說來賓許岡登台演講言百老匯路聨合會附設夜校之有益繼由巢堃演講商人宜提倡道德百老匯路商人之可欣慕者去年尙未受交易所之衝動我國商人素爲外人所贊許者爲信用以平日交易不注重書面契約交易出於一言從未有不實踐者自有交易所以來賣空買空類似賭博其交易失敗者往往不能履行契約而信用掃地我百老滙路幸未轉入漩渦此可欣幸者也演說畢茶點而散餘人童理璋主席俞淦紀錄首由主席報告開會詞次全體起立向國旗行三鞠躬禮三呼民國萬歲表示慶祝次各會友自由發表意見以資交換共事研究雕花工人凌志霄夥友沈拙存朱昌利錢季英王奠世趙醒儂等均有意見發表次討論今日出發演講事全體贊成决定赴車袋角次茶點畢振鈴散會遂各自由娱樂閱書報當午開聚餐會（七）中華電器工界聨合會元旦開慶祝大會並舉行團拜禮佐以游藝餘興並凖前次理事評議聨席會議改名爲中華全國電器工界聨合會元旦起實行茶點而散 
　　各學校之開會（一）閘北滿洲路三畏里商務中學於陽曆元旦上午九時行慶祝禮由校長蔡亮率領該校敎職員及學生全體向國旗行三鞠躬禮繼以唱國歌三呼中華民國萬歲並開演講會由蔡校長及敎務主任張梅厂敎員周聞天劉宗漢先後演說太平洋會議不利我國之危急情形旋由中學部學生四十餘人組織演講隊四隊分往閘北各處演講否認直接交涉反對四國協定無條件歸還青島廢除二十一條約等問題以冀促進同胞愛國之决心直至夕陽西下始振隊返校（二）梧州路基督公學師生全體爲提倡陽曆起見特於元旦晨間十時開慶祝大會校内外遍結旗綵松竹首由該校校長王煥章登壇演講提倡陽曆關於國家之緊要並述尊重國旗之要點次由該校敎員馬羡亭馮少泉張志良相繼登壇演講嗣由師生全體向國旗行三鞠躬禮又師生相對行一鞠躬禮全體權忭異常用京調唱共和歌復歡呼中華萬歲畢齊至校門外燃放爆竹一時圍觀者甚衆（三）北四川路滬北公學元旦日舉行團拜禮其秩序（一）開會（二）團拜（三）演講（馮一先）（四）魔術（沈杏泉吕振遠）（五）雙雙簧（沈錫林董明芳陳保欽）蔡和聲）（六）趣劇（阿拉公司）（七）贈品（八）茶點（九）散會（四）北西藏路滬海公學於元旦下午召集全體學生舉行元旦慶祝禮其秩序錄后（一）主席梅頌先報告（二）全體向國旗行敬禮（三）學生唱卿雲歌（四）敎員黃滌之君演講十一年之新希望（五）師生賀年禮（六）全體學生高呼中華萬歲者再（七）茶點攝影而散（五）閘北寳山路國民公學慶祝元旦禮全校懸旗掛燈其秩序一全體聚於講堂向國旗行禮各學生敎員行團拜禮二·奏樂三·唱新年歌四·校長訓勉詞五·敎員演說中華民國經過十年之艱險及光陰之寳貴六·奏樂唱國歌七·奬學生花砲八·摇鈴散會 
[交通大學之賀年聲]  
　　徐家滙交通大學（即前南洋公學）因足球隊於上月三十一日戰勝滬江回校後爆竹鑼鼓之聲不絶一以賀勝利一以賀新年是以更爲興高采烈也 
　　該校南洋學會於前日晚在校開慶祝元旦大會有該會遊藝部表演其秩序（一）開會致賀辭（總幹事張延祥）（二）軍樂（該校軍樂隊）（三）幻術（馮其書）馮君王法靈敏每套畢即以秘訣示人尤可謂得同樂之道（四）新劇社會階級（該會新劇股）形容不平等之狀態淋漓盡致（五）揚州阿二（小學學生）（六）新劇終身大事飾者如張玉麟君之老母陳廣沅君之老父使觀者大笑（七）雙簧（八）名劇「啞妻」劇爲英人Francos所編言有某法政畢業生得推事職審判廳長因以女妻之女溫雅而美惟口啞不能言二人能互相諒解故密月甚樂旣而某友人聞其事介紹一醫能治啞試之其妻果能言大樂惟其妻口若懸河滔滔不絶撓其公事厭之欲求醫復使之啞不可得醫獻一策謂能使君聾則萬聲均寂矣萬不得己竟從之此劇寓意頗深而演者如徐複雲君之啞妻表情極深柴志明君之法政畢業生與王耕畬君之友人談鋒銳利神氣福眞可謂全曾之精彩是夕敎職員學生等同處一室約六百人融融之樂　所未有至十二時始散 
　　該校青年會於三十號晚請饒伯森先生幻燈演講愛狄生事蹟並謂美國有一萬萬人民而出一愛狄生中國有四萬萬人民當有四個愛狄生余望四個中國的愛狄生均出於在座諸君中更進言之余望在座諸諸君均爲中國的愛狄生此可爲賀年聲中之奮勉語 
[鮑爾頓女士之元旦演講]  
　　鮑爾頓女士Miss　M.E　Burton爲美國此次來華考察敎育委員團内之一人亦爲美國女青年會之幹事元旦下午五時因青年會英語講道會之請演講「新年之詔命」略云今日在座諸君均得非常之敎育機會得成就佳才然諸君得此機會將何以爲報乎美國有一古事謂有一人某日乘車而忘携錢囊不能購票旁一人知其意乃代其付車資其人感之叩其姓氏地址以便奉還車資他人不允曰此乃我負汝者耳其人不知所指乃叩其故答曰「余昔亦乘車無車資有一人代余購票余詢其地址彼曰此錢可還汝所遇乘車而忘携車資者余識之今遇汝即以昔日之人之言報君」今諸君得此好機會亦必有以答復來者正乃諸君所負之債也取之者必有以報之惟世上萬事均瞬息千變僅三事不變爲吾人需常守者亦爲吾人受之他人須還之他人者一爲信二爲希望三爲愛愛不分階級不分種色不分國界·貧富·貴賤惟愛無疆一九二二年必以愛統轄之使可至於平安更望諸君有信仰心信自己信他人信萬物信上帝希望　切大者遠者得更臻完美之境待他人如他人之待己此則新年之詔命也云云是日並有Ｕnion　Church及Community　Cburch二敎堂之聨合唱詩班唱歌音韻悠揚有繞梁三匝之槪 
[國民外交大會交誼會改期]  
　　國民外交大會本定於一月三號開新年交誼會招待各界人士己誌前報茲因三號日期過促不及印發通知遂改定一月五號下午一時假東亞酒樓大廳舉行 
[長崎華僑對於魯案之激昻]  
　　提出三條辦法 
　　國聞通信社云山東問題太會談判行將失敗在國人均形憤激昨旅日長崎中華總商會電致商敎聨合會有所主張原電如下商會敎育會聨合會诸公均鑒東鄰侵掠野心勃勃躍躍欲試久萌於茲偶乘歐戰之機盜刦膠州破壞中立欺我國民該政府宣言曰俟戰事平後交還中國至今不履前言非但不允交還且有侵占我山東全省之野心食其前言形同盜類太平洋會議己久早料難得良果今果交涉中絶矣交涉遷延徒托空言畫餅豈能充饑望貴聨會諸公奮力抗爭以救危難應請諸君急須察明者三（一）發電日政府警告尊重當初宣言毋食前言（二）我人民戰時所受損失應得戰後該國所得戰利品及鐵路各項利益（三）警告無效實行商業斷絶以冀該國政府之反省長崎中華總商會周墨甫 
[國是會議之贊成函電一束]  
　　商敎兩會發起之國是會議擬於二月内召集茲又接得各處贊成函電多通分紀於次（一）京兆敎育會電全國商敎聨席會議駐滬辦事處公鑒敬電悉篠電發起國是會議敝會極表贊同特此電復京兆敎育會艶（二十九日）（二）蚌埠總商會電上海全國商敎會鑒敬代電敬悉按照辦事簡章第三條推舉代表駐滬以便遇事商榷一切自應照辦一俟推定後即當來滬又國是會議敝會曾復急電贊同在案茲尙有多數公團未經復到貴辦事處循集思廣益衆志成城之義改於十一年二月内定期召集自爲愼重起見敝曾當然贊同蚌埠總商會卅一印（三）濟南銀行界函逕復者頃奉電悉貴會發起國是會議敝會當然贊成特復山東濟南銀行公會（四）山東省農會函敬啓者接奉來函以篠電發起國事會議即假定十一年二月内定期召集希卽見復等因具見貴會碩畫藎籌熱心國是無任欽佩查此項會議本自决精神商救國大計洵爲解决時局唯一辦法敝會深表同情相應函復希即查照山東省農會（五）山東敎育會函敬復者十二月二十七日接讀大函備悉一是篠電發起大會關於國是問題至重且鉅以人民之渴望和平幸得貴會碩畫藎籌提倡自决之精神料無不均表同情承囑敝會是否贊成速决電復一節理應即日遵辦惟事關軍國大計旣不可含糊模棱依違兩可又豈敢草率急粗决由一人容當緊訂日期招集敎育同仁公開緊急會議詳細討論一俟全體可决後再行專函速逹知關厪注謹即先行函復山東省敎育會長許名世 
[厦門海後灘案之昨訊]  
　　雜糧油餅公會函勸太古讓步汕頭之抵制消息厦門太古公司灌地建築碼頭釀成交涉一案滬上華商雜糧油餅公會係汕頭厦門廣東福州漢口等各帮曁南北雜糧行號所組成對於此事於上年十二月三十號召集全體在公會開會討論决定由公會具函太古公司盡友誼的勸告使和解其紛爭茲將函稿錄下謹啓者敝會係在滬各帮同業組合設立平日販銷中外雜糧等貨大多由貴公司商輪裝運故敝會對於貴公司之感情至深且摯有非尋常泛泛之友誼所可同日而語者此次厦門灘地交涉案發生後敝會同業泉漳廣肇各帮以國權之關係較大商帮之輿論難平一再聨席會議業經决定一最後之計畫聲請敝會同業各帮一致進行表同一之態度會董等反復思維想貴公司以業務爲前提如此舉動而捐棄各商至深且摯之情誼殊覺有所不取在敝會亦甚不願見此不完美之現象故各該邦等雖有不得己之請求而敝會終希望免此舉動也謹爲上函進此最誠懇之勸告務祈顧念友誼迅即讓步不負敝會同人之一片苦衷是爲至禱專此布肅敬頌太古公司諸執事先生熱誠上海華商雜糧油豆餅同業公會總董葉惠鈞謹啓 
　　國聞通信社云本埠南巿閩商公所昨接汕頭學生聨合會來函告知該處議决抵制辦法（一）汕頭出口貨自本月二十一日起不准配太古船惟現在太古棧者不在此限但須先時報告（二）油頭入口貨自本月二十一日起由各行棧自行電阻不得裝配太古船惟現時藏在太古棧或在外埠己開駛在海面者不在此限惟須先時報告（三）來往汕頭搭客自本月二十一日起不准搭太古船（四）内地各貨自本月二十一日起不准入太古棧（五）勒令汕頭各客棧具結自二十一日起不得收留搭太古船搭客並負勸告旅客勿搭太古船責任（六）汕頭各航船自本月二十一日起不得駛近太古船駁載貨物及搭客另附取締辦法如下（一）如違背第一二三四條者照貨物價值十成取罰罰欵充辦地方公益事業（二）議决各客棧及各旅館如敢到太古輪船接客者照所接客每名罰銀五十元該罰欵由該客棧或旅館擔負聞閩商公所接到該函後不日須開會討論云 
[孟祿博士回美前之談話會]  
　　明後兩日在寗滬談話各一次 
　　十七團體將於五日下午設筵歡送 
　　美國孟祿博士受吾國之聘請來華調查各地敎育經歷十餘省區先己由實際敎育調查社在北京開會請博士發表調查意見並討論進行方針現在博士　將歸國道出本省江蘇省敎育會及國立東南大學特乘此時機與博士約定再在滬寗二處各開談話會一次俾近地敎育界共聆博士意見藉商此後進行己分函省廳及近地各敎育機關請就滬寗兩地擇一地點列席會係公開敎育界同志均可偕往茲錄談話會順序如後並聞五日下午七時將由省敎育會·東南大學·中華職業敎育社·新敎育共進社·上海縣勸學所·上海縣敎育會·中國青年會·上海青年會·上海女青年會·寰球中國學生會·中華民國江蘇童子軍聨合會·交通大學上海學校·國立南京高等師範學校·商科大學·曁南學校·同濟醫工專門學校·江蘇省立第二師範學校等十工團體假一品香歡送博士並公宴英美敎育參觀團云 
　　孟祿博士談話會順序甲南京「期間」十一年一月四日午後二時「地點」國立東南大學「談話」（一）博士發表對於中國一般敎育之意見（二）博士發表對於中國敎育行政之意見（三）到會人員隨意提出敎育問題（四）討論敎育進行方法乙上海「期間」十一年一月五日午後二時「地點」江蘇省敎育會「談話」（一）同甲項（二）博士發表對於中國職業敎育之意見（三）同甲項（四）同甲項 
[財政部堅執加貼印花電]  
　　謂爲言盡於斯 
　　國聞通信社云賬據加貼印花一案爲全國商界所反對而財部則堅執成見不肯體恤商艱昨有一電飭轉商聨會措詞强硬益無展緩之餘地茲紀原電如次上海糖坊弄印花稅駐滬辦事處郭坐辦轉全國商會聨合會東代電悉查憑摺簿改貼印花一角曁當票一元貼用印花本部迭次文電均己明白解釋前次電致典業聨合會推舉代表來部接洽輒以無可推舉爲辭茲該會仍復來電聲請緩行是政府推行新稅·救濟財政·所具不得己之苦衷瘏口嘵音不能得商民諒解本部對此深爲遺憾須知國家與人民一體際此財政險象環生正賴萬衆一心共事匡助但就現行之印花稅稍稍整理人民所增擔負能有幾何務希竭力勸導依照貼用掬誠相告言盡於斯特復財政部 
[去年海運事業之廻顧（一）]  
　　韶光易逝又届新年廻顧去歲一年中海運界之變遷與夫歐美日本各國商輪之競爭較諸一九二○年之情形更覺劇烈前年各國商輪之馳逐咸集注目光於太平洋一路其時行駛中美間之輪舶不下二百餘艘迨至去年則太平洋一路以進出口業之銳减而往來之船舶太多遂有噸位過剩之狀况厦季以還歐羅巴一綫之船數驟增至今中歐航業大有奮起勃發之勢茲將去年各公司之航業情形撮述其大要彙報如次想亦爲留心海運事業者所樂聞歟 
　　（一）英國郵船公司去年英公司之遠東航業較上歲不同船舶增加也航綫擴張也噸位添加也營業上之發展乃同時而並舉該公司之重要航業厥爲「中英郵船」·「中國孟買郵船」·「中國喀爾喀特郵船」「中澳郵船」·四路去年於此四路中均有擴張之經過試晰述如次（一）「中英班」曩時往來斯路之船舶爲笛文海·南慶·尼雷亞·腦佛蘭·三角洲等十數輪至去年一歲中該公司所有全部郵船幾陸續悉調於遠東航路之内若開勃·克蘭盈·卡摩拉等均爲九千噸左右而名古屋·蘇廷·雪西里亞·沙笛尼亞等中級船亦先後來華更於九十月間以中歐進出口巿面之起色中國絲茶輸出額驟增該公司航業上尤有發逹之現象其時曾開中英直航班輪多次同時以船舶不敷調用至賃英印公司之新造輪麥尼拉號以代中英綫内之郵船且各輪之程期至是亦己縮短一月中可發三艘矣查該公司全部計四十七輪除南美班中派定十二艘又三輪在建築中外其餘開來上海者幾逹三十艘則其對華航業之注重與進步可以知矣（二）「中國孟買班」孟買爲輸出印度花紗之總薈萃埠大戰以後印花紗之運華者久己退居於東貨之下至於去年夏秋以還印度棉花與棉紗之輸入中國又風起雲湧恢復戰前之巿面矣英公司之孟買中國班郵船原爲笛爾淮拉鄧尼拉兩輪往來行駛去年以印花紗運滬之多遂將一九二○年所造之五千二百噸「坡」字號新輪如亞烈坡那茄坡霞坡·荃迭坡·勒華埃等五輪悉指派於斯路專運紗花至申至今半年有餘尙未運完而每次每輪到來恒在七千至八千件左右則去歲印度棉貨之輸入其數亦可驚矣况又有日輪之運來哉此爲英公司去年孟買一路中航業之最興盛者 
[外洋郵船行程紀]  
　　太平洋郵船公司之毫雪邦號由舊金山開山現己抵日本月七日可到上海該輪中有吾國太會委員多名搭該輪來申到時停於招商局北棧翌日即開往小吕宋香港 
　　中國郵船公司之中國號四日可抵上海惟此次來滬後僅開赴香港爲止不再赴星加坡定於五日赴港 
　　英國郵船公司之笛爾淮拉號由倫敦來華一號四時從香港開出將於星期五之天明抵滬又有英印公司 
 
 

Page 15

 
 
　 
　　之托列拉號六號由香港開出先　厦門故須十一日到滬 
　　提督公司之新郵船海峽邦號定本星期日由西雅圖開來該輪尙係第一次開噸量爲二萬一千噸預定二十四日抵申又有華納溪號來電謂於十日抵滬 
[海軍索餉之急切]  
　　聚集百餘人至總司令署要求 
　　駐滬本埠浦江第一艦隊所屬之海籌應瑞靖安宿字等各艦艇員司士兵以第二艦隊所轄各軍艦員兵薪餉現均發至十一月分止惟吾第一艦隊練習艦隊所轄各艦薪餉積欠六個月屢次苦求放發海軍部槪置不理而總司令曁本隊各司令亦不籌畫長此拖欠伊於胡底際此冬寒歲暮各員兵個人雖能勉强枵腹從公無如家中父母妻孥賴此薪餉養活設再無欵接濟則個人亦難維持是以由各艦員司士兵集議之下公舉饒秉鈞林秉衡等爲代表於上年十二月三十一日入署晋謁海軍總司令面求維持並請定期放餉要求五天發餉一次所欠六個月軍餉儘陰曆年内分作六次發清蔣總司令接見各代表後極力安慰允於日内先發兩餉其餘電部催促一俟匯到立即發放各代表即出署回盤報告各艦員兵以兩餉不敷還債之用非得如數發清不允開船於是各艦員兵登岸聚齊一百餘人擁至總司令公署求見總司令蔣總司令適己出署當由參謀長何品璋代見各員兵聲明非鑡總司令不允回艦乃由何參謀長以電話邀請蔣總司令入署各員兵當即晉謁陳述艦員水兵等近日苦况並謂日内非有三餉發紷恐士兵有越軌行動至陰曆年内無論海軍部如何困難均須將積欠發清况海部自六月起所收財政部軍餉己逹二百三十餘萬元决不如是困難務請總司令設法維持俾資挹注云云蔣總司令見此情形安慰再三並允日内儘力維持决不使艦員水兵再有斷炊之虞云云各艦員兵始行退出各回原艦蔣總司令即據情電逹海軍部即速籌匯免得水兵暴動云 
[中國公學中學部之新計劃]  
　　擇學科制　男女同學　設自助生 
　　吳淞中國公學中學部自民國十一年第一學期起對於校務有許多改革計畫大槪錄左（一）「组織」該部關於學校行政一方面的組織其分總務·敎務·指導·三課每課以下又分股總務課分庶務·會計·文牘統計·註册·介紹·出版·各股敎務課分敎科·敎具·圖書·編輯·四股指導課分訓育·羣育·美育·體育·作業·五股各課各股設主任一人除總務課各股請專員擔任外其餘均由專任敎員兼任關於重要事務都以會議决定會議分校務會議·敎務會議·指導會議·數種此外又設圖書·編譯·各種委員會關於敎科一方面由各科敎員組織各科敎授曾由學生敎員聨合組織各科研究會（二）「敎科」關於敎科一部分除三年級四年級共計三班學生仍採用學年制外其餘都實行學科制定五年畢業但因學生能力的强弱得延長至五年半或六年或縮短至四年半或四年功課一方面第一二年都是必修科第三年加選修科自第四年起分設文·理·農·工·商·敎育·美術·七系學生得因敎員的指導和自己的志願選定一系現因財力的關係擬先設文·理·商·敎育·四系敎授法一方面擬注重學生的自學一面减少授科時間第一二年每週只三十小時第三年必修科只二十小時此外可選習個性相近之學科六時以上十時以下第四五年本科必修科只十五小時上下本科選修科十時以内他科五時以内一方擬擴充圖書室和試驗室以供給學生自學的材料各科程度較前提高大槪畢業以後可以直接大學（三）「學生」關於學生一部分實行男女同學但現因爲寄宿舍尙未籌備完全先收通學生又設有旁聽生詳細辦法載旁聽生規程内此外特設自助生一項凡在校一年各科成績在乙等以上者只要每日擔任學校膳宿整潔印刷園藝等工作一時以上三時以下的得免學費宿費全部或一部凡擔任不關校務的工作的如農作食堂洗衣及其他工作等學校得供給土地房屋器具及資本等關於自助生應用的書籍並由學校租借他們應用聞該校校内工作足敷自助生三十人的分配校外工作有空地五十畝可以耕種食堂洗衣二項就全校學生二百餘人而論工作也不少該校如果能夠實行不但可以使貧苦的青年得到求學機會而且可以養成勞動的精神（四）「訓育」關於訓育一部分擬注重養成學生自治能力廢止懲罰除功課太劣或有其他重大事故經校務會議議决退學外所有記過扣分等罰則一律廢止寢室和自修室以後擬分開（現在寢室和自修室混合）室内掃除等事均由學生自己理值（現由齋夫辦理）（五）「暑期寒期講習科」該部自明年起擬在暑假寒假期内設立講習科由各科敎員擔任講授凡該部學生聽講學分仍得算人畢業總學分之内（六）「敎員待遇」該校敎員分專任兼任兩種兼任敎員以鐘點計薪得兼他處職務專任敎員薪水以年計算但不得兼他處職務而且須兼任該部職務每週授課鐘點自十時至十八時敎員妻子得住學校現正設法籌備敎員寄宿舍現在該部己聘定的敎員姓名錄左部主任兼敎務總務主任舒新城指導主任兼科學通論敎員向大光國文沈仲九·孫食工·周予同·劉少銘英文王靖·劉建陽·任宏中數學周爲羣·周如波·周彦卿·史地常乃德生物陳兼善理化蘇仲文體育張維健尙有其他敎員正在物色中聞該部章程現己付印章程内附有詳細說明欲知内容者可以索閱又聞該校定於一月十一十二兩日在上海姚主敎路松懲考對新生二月上旬又擬在北京南京湖南河南杭州五處招考新生云 
[任筱珊今日返滬]  
　　滬寧滬杭二路局長任傳榜由京南下昨己抵寗即乘夜車將於今日（三日）晨返滬 
[九畝地業戸會議呈騐印諭事]  
　　上海巿經董陸崧侯爲清理九畝地升科印諭一事於昨日午後二時邀齊九畝地各業戸在城内也是園開會討論辦法到會者爲萬竹學堂代表徐靜安·及程平三馬綏之黃盛甫毛伯如趙竹林殷伯樵張蘭坪吳堯卿金質庵莫子經張旭初姚紫若沈春江陸崧侯賈季英姚慕蓮等十餘人查九畝地印諭自一號起至五十號止共五十戸是日所到者共四十二戸尙有一號蔣星階蔣秀冬八號周辛伯十三號十四號合康里六主堂二十三號何聚鑫二十七號何聚鑫二十八號龔心銘四十三號高凹頭何桂堂等八戸未到候到三時始行開會由陸崧侯主席開會後宣布開會宗旨略謂現奉縣長指令以九畝地各業戸先將印諭呈騐然後表丈如業戸遠出或將印諭等抵押在外須由縣商會具函證明云云究應如何辦法請衆討論經衆討論之下議决辦法三條照錄如下一議各業戸將印諭拍照兩張呈報縣長定期邀請局委驗視一議所拍之照限陰曆初十前送縣商會彙送巿經董辦事處轉送縣公署一議所有未到各業戸由巿經董辦事處錄明議案發信通告議畢己四時三十分遂宣告散會 
[租界電車增加車資]  
　　英美電車公司於陽曆元旦日起增加車資如　頭等車由海寗路往正豐街者當陽曆去年除夕祇須銅元三枚自元旦起則須六枚惟此票可以坐至棋盤街止若乘三等車照上述路程前祇須銅元兩枚今亦增至三枚此項車資係就五六兩路電車而言其他各路電車車資以此類推至示租界電車公司之行駛公共租界五路電車亦於元旦起所取車資與英美電車公司一律增收矣 
[青年會日校同門會春季大會]  
　　青年會日校同門會定每年元旦開春季大會前日下午一時在青年會開會總會曁復旦聖約翰滬江交大分會會員到者七十餘人由會長張道中主席秩序如下（一）聚餐（二）校歌（三）修改章程（一）名稱改爲青年會日校同門會（二）選舉職員由出席會員推舉選舉委員七人三人爲敎職員其餘四人爲有資望之會員由選舉委員提出會員三十人爲候選者由會員投票在三十　人中選出十人爲職員至正副會長書記會計由職員中互推定之全體通過（四）幻術會員項榮寳君（五）選舉職員當選者會長張道中副會長曹伯權書記汪英賓朱應鵬司庫王步賢林榮慶周志伊蔣文偉許長卿金尙志（六）攝影散會並定本月十五日午十二時在會長張道中宅開執行部第一次會議云 
[天花勢未稍衰急宜種牛痘]  
　　滬上近日天時久晴不雨發現天花紅痧喉症等疫症至今仍未稍衰租界華界時有傳染尤以滬北爲最多北河南路某里内聞一星期間男女小孩患疫而不活者有十七口之多因是該里居民皆作遷地爲良之計云 
[西門永吉里加租解决每幢加洋一元]  
　　國聞通信社云西門内林蔭路永吉里房屋原價每幢租金十元今秋房東堅欲自九月起加租五元每幢共合租金十五元該里全體房客實難增負公舉代表磋商自願每幢加租一元每幢共合十一元須延至十一月份起加而房東拒絶請求以致雙方相持許久前日房東函致全體房客代表願照房客之請求和平解决現房客旣逹美滿目的一律照付租金云 
[昨日之金融巿况]  
　　昨日爲陽曆一月二日各銀行皆循例休息華商錢莊於元旦亦停巿一天昨日開盤至午後收盤銀幣亦無甚上落略大二毫半比較三十一號則大起一釐皆商業中之需求耳 
　　銀拆己漸回落故開收盤均爲三錢八分較前盤略大一分江南廣東小洋均略大巿面甚見平穏 
[最近印日紗運往各埠之調查]  
　　調查上一星期中運往各埠之印日紗數計運往南京印紗四十二擔湖州日紗六擔漢口日紗七十二擔廣州印紗三十擔香港印紗二千零六十四擔本地印紗四百五十擔日紗一百五十擔其餘别處印紗三十擔日紗九擔上週適當陽曆歲尾故印紗進口額均見减少本埠自上年元日起至本星期止共計進口印紗十四萬五千五百九十八擔日紗十一萬一千八百六十九擔同時出口計印紗二十萬零九千五百八十三擔日紗十萬零二千六百零九擔云 
[上週洋布運往各埠之調查]  
　　上星期運往各地之洋布計寗波一萬六千一百四十二疋青江三千六百八十疋南京二千九百七十疋湖州五千五百九十四疋九江一萬三千九百二十五疋漢口四萬四千零十四疋高州二萬二千五百六十二疋烟臺六千七百零七疋天津二萬零九百五十七疋温州一千五百二十五疋大連五千七百五十八疋福州八百八十一疋香港七千零九十疋日本三千七百十疋蘇州四千一百八十五疋本地三萬四千三百三十疋其餘别地一萬二千一百五十六疋 
[又一投機失敗者]  
　　南巿荳巿街錦發雜糧號經理張某近因營投機事業失敗致信用損壞巿面不能周轉於前日年關不能應付遂宣告清理賬目至昨日張己避匿不面現各債權人向股東交涉矣 
[水巡西捕毆斃米船夥十七誌]  
　　常熟米業公會之代呼籲 
　　上海縣商會接常熟米業公會函云海關西捕裴迪生毆斃敝縣米船夥曹根曹一案歷經上海各團體公憤函請貴會嚴重交涉要求懲兇卹死逾久迄未照辦字林西報載瑞領宣言以未得中國官廳與人民起訴爲推諉但人民方面業己告訴地檢廳海關洋員到塲騐明毆傷衆目共睹至欲起訴於瑞領公堂屍屬母老子幼家道亦貧是否有延聘外國律師之能力殊不可知地檢廳旣己受理華人爲外人毆斃自當按照條約由地檢廳代爲鳴冤若華官無懲治外人之權瑞領亦應有自治其國人民之理未有殺人者不死而得逍遥法外如裴迪生者所望我貴會函請交涉使據理力爭要求懲辦西捕撫卹屍屬以伸死者之冤而平生者之氣抑敝公會又有言者肇禍地點在新閘橋西爲常帮米船停泊之所是華界非租界海關西捕濫用職權越界驅逐米船將佩刀割斷船纜靠水入船並將船上用物行李鋪程抛擲河中橫行無忌船戸敢怒而不敢言己非一日夫割斷船纜偶遇風潮易遭傾覆靠水入船米被水淹損失不資至船上用物行李鋪程皆船戸水手苦力工人所有抛入河中人人怨恨所幸船戸懦弱素畏外人强權末敢稍抗每遇西捕驟至相率移泊他處以避兇鋒但新閘西旣爲華界爲中國主權且有淞滬水巡專管何用西捕言語不通越界干涉擬請函知海關稅司恪守定章西捕祗有稽查船貨之權不得驅逐華船以後新閘橋西如遇船多擁擠責成淞滬水巡善言勸令停泊稍遠以便交通似爲兩全之道倘海關稅司祗將西捕交於瑞領瑞領不加重懲以後仍有驅逐華船之事我常帮米船各有生命財產之道何必來上海交易以蹈不測惟有聨合各帮船戸遇有外國來華貨物不爲裝運不逹懲辦西捕撤去西巡不止船商等情詞憤激具有理由敝公會再三勸導舌敝唇焦惟有請求貴會轉函交涉使迅向瑞領索懲兇捕并函海關稅司撒去西巡驅逐華船以敦睦誼而平衆怒常熟米商公會叩艶 
[寗康里之巨竊案失贓三萬餘元]  
　　住居北浙江路寗康里三百六十號門牌現在閘北王家宅開設氷綸繅絲廠之吳松林家於陽曆元旦天將黎明時被鉅竊潛入臥室撬開鐵箱將鈔票洋一萬二千元並現洋莊票共計二萬餘元盜竊而去時吳之庭丁聞後門有聲響急即報告主人檢點始知被竊當報滙司捕房報告捕頭即派中西包探馳往察勘之下務着趕緊查緝 
[車軍銀洋進出口記]  
　　昨日（二日）滬寗路大通運銀公司山夜班車運出本埠　興益豐洽源大成等莊現洋四十九箱計洋二十四萬五千元均運至天津滬杭頃鐵路上海南站前昨兩日由杭來滬之一百零三號由杭松等裝來銀元其數如下（一月一日）由杭州恒孚運交上海恒孚銀樓零星銀共裝七箱合計八千八百元又松江順成信局運交上海順成局現洋一千元（二日）由松江甡源運交上海鴻賚現洋五千元又松江甡源運交上海鴻祥現洋六千元又松江信餘運交上海信元現洋二千元又松江信餘運交上海寳昶現洋二千元以上兩日間共計運到二萬四千元均運抵上海南站卸車 
[江寗六縣旅滬同鄉會選舉會紀]  
　　江寗六縣旅滬同鄉會於一月一日開第一次選舉大會開票後史量才得三百七十票李悅生三百六十七票陳伯恭三百二十二票劉然青一百八十三票夏逸齋一百七十七票易潤芝一百二十三票陳紫垣七十七票孫月三七十二票潘夢華六十票吳錦章六十票周炳生五埂五翁叔和四十四票許元亮四十票曹海波三十七票馬乙棠三十四票葉少如二十八票王實生杭國治二十五票夏朝海二十三票哈少夫李覲臣二十二票常慶三二十一票陳錫君十九票馬樹周張竟成十八票吳鐵栅十六票湯世鴻湯世斌十五票楊文華倪譜緣黃春泉十三票陳彥清陶佐卿周樹三十二票陳芝春王懋之十一票翁季平唐西明劉月樵尙靜山十票以上票數除最多數爲史量才被舉爲正會長次多數爲李悅生再次多數爲陳伯恭均被舉爲副會長其餘票數應以劉然青爲總務股主任惟劉君於第九次擔任會長之時業經聲明因公益之事太繁第十次萬難擔任故總務股一職照票應推夏逸齋或易潤芝評議領袖聞己擬定爲陳紫頃或潘夢華交際領袖爲吳錦章或馬乙棠調查領袖爲周炳生或許元亮文牘領袖爲翁叔和並聞此次選舉凡被舉十票以上者悉組織爲第十次各股職員己訂於一月十五日開幕歡迎新任正副會長曁各股職員云 
[兩高小學校之兩懇親會養正西區]  
　　城内北張家弄巿立養正學校開辦迄今己二十一載本年一月一日舉行懇親會上午慶祝新歲下进一時至四時表演學藝并演習國枝精神煥發十分純熟各敎室均由學生自行布置各各不同夜間舉行聚　並由校友另贈戲劇是日到校參觀者約四千餘人秩序甚覺整齊云 
　　西門外省敎育會後面西區高等小學暑假後聘鄭初年爲校長對於校務積極進行學生己超過定額數十人元旦日即在本校開懇親會徵求家屬意見陳列各科成績表演各種游藝秩序如下（一）國歌（二）校歌（三）報告開會宗旨（四）國文朗誦（五）英文讀本（六）組字畫（七）國文表演（八）英語會話（九）演講（星球大會議）（十）修身唱歌（十一）珠算競技（十二）英文故事（十三）四合畫（十四）理科試騐（物性及養氣）（十五）算術游戲（十六）英文劇本（一磅肉）（十七）滑稽讀文（十八）雙簧（十九）致謝來賓（二十）化裝演講一十年回顧（上海光復）二社會鏡（財閥軍閥之末路）男女來賓到會者數百人學生家屬演說均稱滿意午後二時開會散己五句鐘矣該校前數届畢業生同時在該校開校友會到者亦數十人聞鄭校長於年假後擬添聘敎員更事振頓云 
[南洋中學校友會紀]  
　　南洋中學校友會元旦日假美麗開臨時大會並舉行新年聚餐到會者五十餘人席間會長錢新之君將聨席會議决議案提出公决衆意以建築校友廳之動議有若干年非積極進行不可决推定趙師復席裕昌郭步陶于雲峯鄭初年錢福渠爲委員組織委員會責成積極籌備以三個月爲限分級先募一萬元每星期在西區小學開委員會以利進行南洋中學創人王柳生先生之追悼會因家屬不願有此形式之舉動改建銅牌懸校中永垂紀念末由會長提議年内爲日無幾冬季大會召集甚難不如將此次臨時會改爲冬季大會衆贊成遂表决議畢閒話聚餐散會己三時矣 
[元旦日之球戰]  
　　元旦日公共體育場球部與東吳球隊在交通大學操塲比賽足球二時半開始雙方球員均奮勇敏捷歷半時許未分勝負休息十五分昇地重行比賽體育塲球員攻人東吳一球結查爲一與零之比勝利屬諸體育塲云 
[中華足球隊之發起]  
　　本埠工部局電汽支欵處同人發起中華足球隊於去月三十日假儉德備蓄會開成立大會到會者五十餘人聞該局辦事華人之入會者異常踴躍己分爲南北兩隊滬人商界之發起足球隊者除滬杭鐵路及英美烟公司外尙有多處以服務之餘暇作有益體育之游戲誠商界之好現象也 
[養性女校之遊藝會]  
　　派克路養性女學校於元旦下午假座寗波同鄉會開游藝會來賓千餘人有巿民公學童子軍一隊維持秩序并分贈各來賓以該校十週紀念特刊一册並全塲攝影一時半開會當由該校長周袁學孟女士推定少年宣講團總幹事汪龍超主席游藝表演該校學生爲多他如武術會之國技少年宣講團之國樂該校女主表演之波紋舞雁行舞戰人舞又雙簧及新劇及中國女子體操學校之電棍末爲影戲六時散會 
[職業學校第一届畢業生之茶話會]  
　　中華職業學校自開辦以來將届四年其第一届所招之本科生於去年暑假修業期滿後派往各工廠實習均得各機關之信任特於前日（三十一日）下午七時開茶話會鐵木鈕扣琺瑯四科均有同學到會校長顧蔭亭及職業敎育敎育社黃任之亦均出席先由校友陳君報告開會宗旨繼由顧黃兩君演說顧君以盡職任勤服務勗勉同學黃君則提倡本位的向上主義云後各同學報告實習狀况并提議組織校友會至十時後始盡歡而散 
　　尙有本埠新聞公布欄等轉入後頁 
雜評二 
[娱樂（訥）]  
　　從前新年之娱樂牌賭而己觀劇而己今則漸漸革除舊式之娱樂而尋所謂新娱樂如開會叙餐演講音樂等等皆尋有益於身心之娱樂故不可謂非娱樂之進步然而一談及國事吾知必皆黯然不歡娱樂之念頓易爲悲憤則尙未盡娱樂之極趣也國人試懸擬一新民國於心目中如内政修明外交勝利歐美各國之所有者我亦無一不有歐美各國之所能者我亦無一不能果如是非國民最快樂之一境乎然此最快樂之一境非眞不可得者全國國民苟能一致努力易悲愁頽喪之志氣而爲發揚蹈厲之精神摒除一時慷慨激昻之客氣而出以中心誠悅之奮鬭則斷無不逹此一境之理是在國民善尋其娱樂而不灰心而己 
 
 

Page 16

 
 
　 
本埠新聞二 
[美華利鐘表公司之聚餐會]  
　　美華利鐘表公司於本月元旦日午刻假座寗波同鄉會舉行元旦叙餐會報告一年來營業狀况發表最新組織法並歡迎新職員就任歡送特派員丁君赴美就學總公司曁各埠分號各製造廠職員代表等到會者凡百四十餘人自孫總理以下各職員之報告及演說詞甚多大抵兼含頌禱勗勉之意 
[公敎徒之聖誕施振]  
　　虹口聖若瑟慈善會公敎之慈善機關也昨日（陽曆元旦）該會假座閘北實山路聖母院舉行聖誕施振事前據各會友之調查先發賑票至是滬北一帶如楊樹浦虹口新閘并浦左陸家嘴等煢獨無告者携幼扶老接踵而至由會長李棟臣等憑票發給衣被米票銀錢等總計人數不下三百餘人振欵約二十餘金該會之慈祥堪法也 
[吳淞天主新堂舉行正式開幕禮]  
　　吳淞天主堂昨日舉行新堂落成禮該堂由沈耕莘陸伯鴻朱志堯等籌募經費在淞購地十餘畝雇匠建築房屋較爲寛暢堂内並設醫室每一星期由該校童貞女醫到淞三次施診給藥風雨無阻自成立以來迄今己將三載而正式落成禮甫於昨日始舉行堂中敎友計到男女賓共四五百人尙有他處敎堂敎友均自滬到淞車内法國神父四人並堂長沈耕莘及陸伯鴻朱志堯等咸在堂行敎禮堂中紮彩並有奏樂唱歌祝頌等加以邊砲一時頗爲熱閙午膳並備西餐至傍晚始各散 
[神州醫學總會選舉記]  
　　神州醫學總會於前日假南京路粹華製藥廠總發行所開評議會到者四十餘人由包識生演說詳論中醫中藥應大加改良及設製藥廠之必要次王祖德演說略論研究醫藥之革新醫藥聨合之關係與世界潮流之競爭該會復於次日開選舉會復假粹華公司開票結果朱少坡當選爲正會長徐小圃吳菊舫當選爲醫界副會長葛吉卿王德當選爲藥界副會長云 
[江淮旅滬同鄉之賑務會議]  
　　江淮旅滬同鄉會前日下午爲家鄉水災又開職員會到者有劉金山顧竹軒金春林朱書萬劉毅夫姜春翹劉善夫包國香姜春松吕煜齋等四十餘人公推韋伯成爲主席報告開會宗旨後由姚畏青王寳相劉兆驤等報告前經本會推代表赴華洋義振會請求散放冬振該會己派會員西人「文理之」「邊德夫」二君會同本會員韋伯成前往江北裡下河各縣調查災情携有攝影器攝取被災之處災民苦楚情形並勘查水勢來源懇該會撥欵疏濬運河以善其後但邇來淮揚各屬災民來滬謀食者不下數千人莫不飢寒交迫嗷嗷待哺諸君有何辦法應請討論遂由卞海程鄭緘三等提議凡吾同鄉應先籌募若干一面函請何護軍使滬海道尹上海縣知事曁閘北慈善各團體開辦施粥以濟災黎經衆贊成分頭進行矣 
[職業學校童子軍參觀海籌艦紀]  
　　中華職業學校童子軍敎練員張壽仁爲灌輸童子軍海軍智識起見遂先期與海籌軍艦艦長甘聨汲少將接洽參觀事宜昨日（元日）下午率隊前往該艦長己派小汽船在埠迎接遂登小輪渡至該艦至則該艦軍官陳司令等悉在舲板歡迎矣由陳司令導觀全艦凡大砲之放射無線電之收發探海燈之施用魚雷之安置汽機之素力船行之方法無不詳爲指導參觀畢該艦長於官廳中欵以茶點席間張君即請甘少將調辭大致謂吾國海軍之需要及海軍人才之缺乏以勉少年當由張君致謝辭并令全童子軍歡呼艦　繼則三呼中華民國萬歲遂整隊而别各童子軍無不喜　於面此次參觀得益非淺也 
[大來洋行催修商輪]  
　美商大來洋行航行四川之大來喜號平底商輪現因機器汽鍋船身等均損壞不靈皆當修理曾於上年十二月下旬駛入江南船塢興修刻須急欲開班營業昨由該洋行函致江南造船所劉所長請飭工匠尅日修竣 
[江和輪駛滬修理]  
　　怡和洋行之江和商輪行駛漢口宜昌航線茲值水淺之候循例下水修葺於前日開駛來滬停泊虹口入瑞鎔船廠修理約一二星期方可竣事開行 
[兵工廠造船所今日上工]  
　　上海兵工廠及江南造船所各工匠因屆陽曆年關於三十一日起一律停工三大現己期滿而承造之工程極爲緊要是以該二廠均將於今日（即三日）起照常工作矣 
[軍隊明日開操]  
　　松滬何護軍使以陽曆新歲己過各士兵之放假期滿所有每日操演自宜仍照向章訓練着於明（即四日）起一律開始以免荒廢昨己通令各營遵照矣 
[警署援例拘賊過年]  
　　南巿第一區警察署王金山署長近准十六舖境内各大商號商請查照每屆陰曆年關以前查拘碼頭竊匪禁押過年至明正元宵節後釋放以免擾累商業之成案今屆仍請照辦提前派警分往各碼頭查拿竊匪拘禁等情當即訂期昨日起挑選得力之便衣警察數名分往十六舖輪埠碼頭加意掩捕矣 
[三官堂内之火] 經典神軸被焚　救火車撞斃老叟公共租界愛多亞路西藏路轉角三官堂僧寺因修造後殿中間搭有蘆綳所有經典神軸悉藏於棚内不知何來火種於昨日午後一時忽爾火發經救火會得悉立驅皮帶車馳往灌息殿宇幸未殃及惟所藏經典神軸付之一炬約損失一千餘金當救火車馳往灌救時駛至愛多亞路法租界方面自來火行街口有一老叟怱怱走出不及避讓致被撞倒碾斷足骨由捕車送醫院醫治聞受傷過重難以施救逾時斃命云 
[汽車傷人四則]  
　　崇明人郭阿二於昨日上午行經法租界愛多亞路被某號汽車撞倒頭部等處受傷由大自鳴鐘法捕房一百七十號華捕到來錄抄汽車號碼另雇車送受傷人往仁濟醫院醫治又昨日上午十時許某號汽車駛經公共租界哈同路撞倒十二歲江北男孩周生林受傷頗重當由戈登路捕房一千零七十六號華捕到來將汽車號頭抄錄另雇車送受傷男孩往仁濟醫院醫治一面歸報捕頭候示又有寗波人徐寳福昨日下午行經愛文義路遇某號汽車駛來不及避讓致遭撞倒碾傷腿足經新閘捕房八百九十五號華捕督見當即前來抄錄汽車號碼另雇車送徐寳福投仁濟醫院醫治又湖北路於昨晚七時許有某號汽車駛過撞跌山東人羅正發首臂等處受傷由老閘捕房五百七十號華何到來雁人力車送往仁濟醫院醫治一面抄錄汽車號碼呈報捕頭請究 
[電車出軌]  
　　陽曆元旦日下午五時許英美電車公司之六路電車由南往北駛至老垃圾橋北塊分軌處司機人偶不經心致車輪越出軌外時有行路與乘坐黃包車之男婦三人經過其地致被車身撞及受有微傷而該軌道及電車中之機件均因震動受損不能行動致由北往南與由南往北之五六七路電車均被阻止停於橋之兩頭計共十餘輛嗣經該電車公司得信派機匠駕駛汽車到來修理將出軌之電車納入軌道向北開行於是被阻之車始各分道而去當出軌時附近華印各捕到塲驅逐閑人並摘錄該電車號碼司機人姓名歸稟捕頭核示 
[輪船軋壞五駁船二船己沉]  
　　駁船戸盛小狗張杜林徐桂生陶根生吳阿毛等五船前日（一號）午後一時半承裝寳興長紗廠鐵器停在外虹口啞子碼頭太古公司之雲南輪船進口駛往招商局中棧傍岸時該輪舵工不愼將該五船軋壞内有二船己沉水中當由該船戸等報告水巡捕房並請求淞滬駁船公所函請該公司賠償損失 
[探目迭破重案之獲賞] 黃金榮升爲偵探督察員法總領事韋禮德君以法捕房領袖探目黃金榮辦公勤奮迭破重案故升爲偵探督察員並賞給長計八寸闊有五寸之金牌一方於元旦上午傳諭法正副總巡費沃禮石維也兩君西偵探長戴薩克君率同黃探目至總領事辦公事房由韋君向該探目奬勵數言將金牌親給黃探目具領並給證書一通其文曰法國駐滬總領事署第四十三號命令黃金榮君在法捕房供差以來己二十載奉行偵探差務謹愼從公勇敢堅忍兼有才幹見勝從不少爽曾履至險之境捕獲兇悍之巨匪指不勝屈故對於租界官民厥功甚偉雖稱重於善良見畏於匪徒足爲其褒奬然其盡力於公務之熱忱須以不次之賞以酬其勲勞爲此本總領事官榮光級騎尉依據一千八百六十八年上海法租界巿政組織章程第三條着探目黃金榮爲法捕房偵探督察員此令西曆一千九百二十一年十二月十五日作於駐滬總領事署法總領事韋禮德監印官鮑納福 
[探捕升級]  
　　法總巡費沃禮君及西探長戴薩克君現以試用包探董長生周阿毛黃芝芳蔣長文張金泉黃守謙錢裕民陸榮興陶得勝等九人辦公勤奮可嘉着升實授包探又包探張惠泉王榮生着加頭等薪水高阿大加二等薪水一百五十四號華捕張鵬籌加升一棣頭金綫以資奬勵 
[麥根路之搶案]  
　　前晚七句餘鐘有盜匪五人突至滬西麥根路一千○○七號門牌平屋内張姓家二盜在外把風三盜直逹内室各出利刃嚇禁聲張當被搜刦去值洋一百四十餘元之金飾現洋而逸迨戈登路捕房得報立飭通班中西包探往拿該盜等己遠遁無踪遂向事主詢明各盜年貌服式口音即據情回訴捕頭業己轉稟麥總巡通飭各捕房中西探捕一體留心偵緝矣 
[打架釀成命案兩則]  
　　木匠郭洪生日前至法租界東新橋街寳興里口游玩不知如何與婦人汪苗氏口角後由氏夫汪金榮到來帮同扭毆致郭身死嗣由捕房車送輔元堂騐尸所前日法公廨中西官及上海地方廳蕭檢察官帶同毛檢騐吏蒞所察騐之下似無傷痕諭令尸母某氏自投法公廨聽候核辦 
　　二十三舖地甲昨投上海地檢廳報稱有馬長林者今年二十歲日前因事與人鬭毆經人勸散馬回商船會館前面新街地方家中不料延至舊曆本月初三日下午氣絶而死屍屬方面以爲受傷致斃旋有張壽根向屍屬商勸請勿報官相騐伊願出資購棺成殮事爲警署查悉飭警將張拘獲收押一面命地甲來案具報請求派員往騐黃檢察長諭飭靜候派員注騐 
[珠寳商被騙案之偵查]  
　　源昌祥珠寳店執事何培卿控周宗碩之妻周秦氏串黨騙匿值洋一千數百元之珍珠請求究追等情經地檢廳提訊之下該氏堅稱被該騙匪假租屋爲由向騙珠寳此乃何培卿自不小心之故該氏之夫周宗碩係在鐵路爲稽查於是聨名到廳公稟請求將氏保釋並究何之誣控均見前報茲悉此案連日由該廳孫檢察官提案再三預審當因雙方供詞各執案難定讞遂判候查明實情再核前日孫君率同法警人等親詣閘北升順里一帶實地偵查當日實在情形以憑辦理 
[姚震坤原係詐欺過犯]  
　　姚震坤冒充上海地方檢察廳書記官向汪森記木作主汪榮昶詐欺取財被控於地檢廳當經檢察官略訊一過諭將姚收押候查在案茲經該廳法警查得姚震坤昔曾犯案二次早奉法庭出票拘拿被逸未獲之過犯前一次詐欺洋二十元第二次詐欺洋九十元遂據情稟報黃檢察長諭令吊查前卷以憑究辦 
[私售鴉片煙膏]  
　　甬人范秀山因在愛爾近路三百二十八號屋内秘密出售鴉片烟膏被該管捕房包探訪悉稟明捕頭協同西探前往將范拿獲並搜出烟膏帶入捕房捕頭諭令押候解送公廨訊究 
[誌謝]  
　　虹口兆豐路麥倫書院訂於本星期六（七日）下午一時舉行游　大會昨承惠贈入塲劵兩紙又中華圖書館惠贈第一四年期「禮拜六」兩册新世界惠贈十二月份游劵十紙誌此併謝 
中華職業敎育社通訊 
[議事員常會通告]  
　　茲依本社議事員會議事細則之規定準於本日下午六時假座福州路一枝香開議事員會常會報告社務校務等件並討論職業銀行委員會進行事宜除分函通告外合再登報佈告務希諸位議事員曁職業銀行委員會諸委員撥冗早臨爲幸 
　　附錄議題 
　　一件討論職業銀行委員會進行事宜一件報告社務近况 
　　一件報告校務近况一件報告黃伯樵君函謝補助留德學費 
　　一件報告莊澤宣君函辭補助學費 
公布欄 
[江蘇高等審判廳]  
　　布告民國十一年歲始應遵部令自一月一日起至三日止休假三日仰訴訟人等一體知悉此布中華民國十年十二月三十日廳長朱獻文庭良林大文代行本月三十日奉司法部訓令第一七二八號内開查訴訟案件徵收抄錄費用本部修正訴訟費用規則第九條早經規定並准呈通令施行在案乃近查各廳對於民事案件判詞有按照抄錄費徵收費用者亦有不徵收費用者辦法不能一致殊非整齊之道茲本部爲徵收劃一起見嗣後民事案判詞一律按抄錄費照收費用庶免紛歧至此項判詞徵收辦法應限定一案原被兩造各送一份其各造有多數人者除經當事人請求送逹判詞者外對於多數人中名次在前者送逹判詞一份遇有參加訴訟人時則加送一份均一律照收抄錄費用以杜紛爭而示限制自此次明文規定以後所有民國五年第一三號部飭其解釋係在九年七月頒布民事訴訟費用徵收細則以前並於本年第一零六八號訓令抄發失效乃廢止法令一覽表内曾經聲明己不適用爲此通令各該廳於文到日布告施行並仰轉飭所屬各廳一體遵照辦理仍將辦理情形及施行日期報部備核此令等因奉此除通令外合仰訴訟人等一體知照此布中華民國十年十二月三十一日廳長朱獻文庭長林大文代行 
[江蘇高等檢察廳]  
　　布告爲布告事照得陽曆年節例應放假三日本廳自民國十一年一月一日起至三日止除特别要公仍舊進行外其餘一槪停止辦理合行布告仰訴訟人等一體知照此布中華民國十年十二月三十一號高等檢察長許受衡爲宣布强盜殺人犯王阿金罪狀事案奉總檢察廳訓令第七九六四號内開民國十年八月八日據該廳呈送王阿金犯强盜殺人罪不服第二審判决聲明上告一案到廳本廳於二十二日送院核辦九月二十三日經大理院决定駁回十月二十九日函送訴訟記錄前來查該犯王阿金原判係處死刑當由本廳呈部覆核十二月十日奉司法部指令覆准飭於文到三日内將該犯王阿金處絞等因奉此合亟發還令行該廳仰即遵照執行此令等因奉此茲本廳定於本月三十一號上午十一時派檢察官前赴第三分監提犯王阿金驅明正身依法處絞以昭烔戒合亟布告諸色人等一體知悉此布中華民國十年十二月三十一日江蘇高等檢察廳長許受衡 
[上海縣公署]  
　　批示李松泉呈爲後患堪虞呈請備案由批二十四保方十二圖四百零八號趙仲山戸則田一畝四分據稱方單因抵借遺失飭據册書地保查復上項單地劃入鐵路四分五釐五毫實存九分四釐五毫由趙仲山原戸完糧核與該民呈述糧串相符應存案備查着知照此批報紙糧串存瞿聨元等呈爲圖董地保盜賣田產叩求追還產業由批候傳該圖　張松柏並提唐開茂查訊核查該民等同時到案備質此批抄件草圖照片均存 
[淞滬警察廳]  
　　批示章緝之批來呈己悉准予給文仰即持文發往飲縣請求解滬可也此批徐立品批據呈該民生女阿三無故失踪難保不遭人誘拐准予派探查緝仍仰隨時自行偵查報警解究可也此批李文煥批來呈己悉候再飭知偵緝隊設法查緝可也此批 
 
 

Page 17

 
 
　 
自由談 
游記 
[碧瑶游記] [  顧文初]  
　　今春被舉回國考察敎育所到者爲江浙皖魯燕晋諸省若杭州西湖蘇州虎邱無錫惠由鎭江金焦南京鍾山皆爲足跡所經又乘京綏車登萬里長城入娘子關閱三晋故都河山優秀出自天然惟地屬公家未見設立整理致乞丐塞途汚穢不堪到處呈衰頽氣象現時交通利便外國人時來游玩斯眞貽國際之羞近復有碧瑶（菲律賓第一名勝）之游就目見所及著爲遊記急介紹於我國内同胞一則知外國人整理地方如爲國際上掛一優美招牌一則知我華僑無國力爲保護寄人字下猶知自謀組織此則天然能力足以自誇也編者附記於岷江校舍碧瑶Bagiao在吕宋島中部峻嶺崇山削岩壁立屬於高山省距海面四千八百英尺自美人經營整頓鐵路可逹山麓摩託車直趨山巓是地宜避暑宜養病一屆夏季避客雲集據老於旅行家言謂居非律賓而不一碧瑶猶之居美洲者而不游黃石公園居歐洲者而不游瑞士居日本者而不游富士山居杭州者而不游西湖也數年積念欲到該地一覽山水勝景皆因事中輟學校暑假後三月三十一夜李君秉傳來約明早作碧瑶游極力慫甬謂名山之約限期不可過長過長嘗不能如願即我泉諺所謂「有約不到清源」者且有老閱歷家陳君三多爲介紹誠不可多得之機會予意遂决中夜摒擋諸事四月一日由校中起程同行者陳三多李秉傳林有泉三君 
　　是日爲耶穌殉難節垊中各機關均放假三天故往碧瑶游客比常日多數倍總車站人多於鯽計第一等車費二十元五十七仙（火車至民牙蘭Mangaldan止計七元五十七仙再由民牙蘭乘摩車蘭逹碧瑶計費十三元）費二十分鐘之周旋始購得車票再爲十分鐘之擁擠始得入總車站大門計套頭等車三座予等登車時客位皆己坐滿計至民牙蘭開特别快車需時六點半鐘旣無坐位焉能直立不得己將衣箱權作坐椅憑窗四望亦頗軒豁視後來求一適當立足地面不可得者猶覺安適也（却酬） 
筆記 
[綺夢記（上）] [  范存忠]  
　　雁奴曰夜來多夢醒時輒不復憶及蓋醒時不能憶夢中事猶夢中不能憶醒時事也其實睡時一夢也醒時亦一夢也各自爲夢不相系屬苟能并睡時醒時而成一大夢賡續夢境亦一大快事友人爲述綺夢斯極夢中之綺矣周生鳳雛有異稟通法理雅擅繪　跌宕不覊晨辄挈畫具就山崖水隈風景清幽處支頤獨坐沈思吮墨遠山近水一一爲入畫圖日暮始返爲狀甚自得也君年少落拓嘗曰頻年作嫁空抛壓缐之勞苟得一姣好之子供　案頭冩生於願足矣顧君所謂姣好者其條件乃奇酷冰人數以閨秀爲言君卒不之顧違斫供職京師寄居其父執韓氏家公餘多　惟潛心畫事拂拭開箋淋漓潑墨其味譚譚一日方捲簾作畫躊躇滿志偶一舉首幣見樓上一麗者方臨鏡綠雲撩亂着粉施朱曉妝未罷也君驚具豔微笑曰若之子者可供我案頭冩生矣久之女覺則立下湘簾君徬徨無如也乃搜篋出巨幀懸之窗外畫中愛神方抽金箭向粲者之心窩而射使其愛情勃發神光離合摩擬如生君意女苟解事者當職圖中深趣矣女有弟有杉兒才八齡頗敏慧居久之與君稔時輒來游周偶叩以一二頗能了了言次及樓上女郎杉兒躍然曰此吾姊湘雲也吾姊好書畫見先生晝贊嘆不止也昨夜夢囈中竟大呼周先生母氏責以狂妄姊甚覺赧赧也君聆之忻喜無己笑曰然則彼美其有意乎個中情事不圖於童子口中得之可喜也綺想所至幻爲夢境入夜果見盈盈麗者倚案作深思况君揮毫落紙將伊人倩影一一入畫躊躇滿志蘧然而覺 
劇本 
[麻雀和小孩（上）] [  進德]  
　　中華書局同人進德會於元旦日開成立大會演獨幕歌劇「麻雀和小孩」一齣頗足動人觀聽茲記其劇本如下 
　　第一節敎學（兩隻麻雀同唱） 
　　飛飛飛飛飛飛這個樣子飛飛（重唱一遍）慢慢飛那邊飛來這邊飛去飛飛（老麻雀唱）要上去就要把頭抬要轉灣尾巴擺一擺要下來斜着飛下來照這樣子飛到這裏來來（同上前段）（小麻雀唱）照這樣抬頭向上飛照這樣轉灣擺擺尾照這樣斜着往下飛這個樣子飛得對不對對（老麻雀唱）你不要慌你不要忙飛了上去要隄防老鷹老鶴很可怕壞心腸那你要隄防也有那貓大王還有那蛇大娘他們老能夠爬上牆他們都能夠爬進房你要時時刻刻放在心頭上我的女兒呀（小雀）我的母親呀（同上）（老雀）我且去打食即刻就回家 
小說 
[十一歲（二）] [  停虹]  
　　葉辛先生大爲詫異道這是怎麽講難道這一個十一歲的小孩子便也終日終天的練武要想做那打盡天下無敵手的好漢麽十一歲的小孩子没智識没定力也不說他了怎麽他們些本家族人也不開開祠堂說句話竟讓鏢師和打拳的瞎閧嗎艾谷道不瞞你說可憐這一個十一歲的小孩子這些事那裏是他的主意正是一班不成器的本家族人想出來的敗家破產法子說來眞正傷心呢華家族人起初騙這十一歲的小孩子道好乖乖你小呢人家要欺侮你人　更曾你的財產呢你的小拳頭也没力氣打人戲替　　一個保　的鏢帥來保護你有了鏢師對外也不怕什麽强隣野賊對内也不怕不肖的本家來胡纒小孩子聽他這番話固然不能拒却也不敢拒絶於是鏢師便入了門了一個鏢師兩個鏢師三個鏢師還不打緊華家的財力還養得起不曉得此端一開這小孩子的大伯伯也養鏢師師妹妹也養鏢師推而至於遠房的子弟也紛紛的養鏢師鏢帥不彀又招些打拳的賣武的進來充數養鏢師的名目却全是爲的保護這十一歲的小孩子所以一切鏢師和打拳頭的賣武藝的費用統通勒逼着這小孩子供給並且連這一班武傢伙要的眞刀眞槍也是小孩子用黃澄澄的金子和雪雪白的銀子買了來的你想這一筆開支多少呢華家這十一歲的小孩子那裏吃得住自然入不敷出一年不如一年了幾幾乎當盡買絶倘若這班請來的鏢師打拳頭的安安分分眞是帮着小孩子到也罷了誰知這班伯伯叔叔招養的鏢師打拳頭的却專爲了保護各位伯伯叔叔自己大伯的手下鏢師便不客氣同二叔叔手下的打拳頭的眞刀眞槍的拚命打起來了你想這十一歲的小孩子可憐見的那裏鎭壓得住華家的本家族人各房手下鏢師打拳頭的又這樣多如何得太平所以華家家内没一天不衝突没一天不打架没一天不打得頭破血出至於房屋窗戸的搗毁傢伙物件的破碎以及打傷無辜的本家和外來的賓客賠償損失負累愈深更不必說更不忍說了 
　　葉辛先生道旣然華家感受了這班鏢師和打拳頭的痛苦爲什麽不想法子將這些有害無利的人解散了呢艾谷道老朋友這句話誰也見得到誰也說得出但是誰也做不到因爲什麽呢這班養鏢師和打拳頭的伯伯叔叔全靠著鏢師助他的威風漲他的凶燄手下有了這些鏢師第一便可以對抗别的伯伯叔叔第二可以挾制著這一個十一歲可憐的小孩子要錢有錢要地有地若一旦我深明大義去了手下的鏢師你的手下的打手不去老實說不但要不到一文半鈔並且還要受别的伯伯叔叔的欺悔奚落弄得華家無立足之地你想誰肯做這極不聰明的事體呢總之說一句簡單的話華家族人手下的鏢帥攆不乾凈便是明明殺這十一歲可憐的小孩子的政策若是一個攆一個不攆那受攆的便是自殺政策所以這個問題誰也見得到誰也說得出誰也做不到 
餘瀋[  劉與存]  
君子淡於水小人甘於旨然由水而旨由淡而甘其味漸佳由旨而水由甘而淡其味旋减君子始終如一雖不藉旨以甘迎人小人反覆靡常往往附水以淡拒人此君子小人之一證 
 
 

Page 18

 
 
　 
常識 
常評 
[興國要言] [  覺]  
　　辛亥革命之初我國幾興矣此時人人有朝氣人人無妄想與聞政治者均躬冒危險以期解决種種困難之問題此誠極有希望之時也 
　　及清帝遜位南北統一而政治穢濁之潮流乃漸漸普及於全國革命諸君不忍一朝之忿失敗於袁氏自是以後政界中人之所謂有經騐者舞弊之經驗取巧之經驗耳不久而籌安會起矣復辟事起矣安福部起矣海内鼎沸盜賊如麻政府號令不出國門人民喘息之餘完全復於未革命以前之委靡狀態而財政軍政之腐敗且過於亡清十百千倍然而默察社會之進步則有大可樂觀者不正確之輿論漸趨於正確素無國家思想之國民漸有國家思想苟能力趨正軌則興國之基即在於此 
　　是故財政腐敗不足慮也軍政腐敗不足慮也但使握有主權之國民人人受敎育人人有職業人人備具公民知識人人發揮愛國精神人人捐除私見人人樂爲公爲服務則雖數百方里之小國亦足自存於天地之間况土地廣大人民衆多如我國者乎 
　　夫所謂人人云云者乃各人各盡其一人之責是也果人人各盡其責矣國雖欲不興烏可得哉 
道德 
[西方格言（二三五）] [  謝介子選譯]  
　　曾嘗苦滋味者始能甘味（丹麥諺） 
　　劣晨亦可得終日之晴朗（英吉利諺） 
　　鼓勵愚人將得其用（丹麥諺） 
　　法律愈煩苛抵抗力愈大（英吉利諺） 
　　最甘美或最讐毒者曰愛（擺萊）（Bailey） 
　　日光亦有照及惡人之時（散訥卡）（Seneca） 
　　需要有利齒（英吉利諺） 
　　言行之間行之將敝數履（意大利諺） 
　　資少只需小囊（英吉利諺） 
　　疑爲友誼之毒（法蘭西諺） 
經濟 
[商業問題之研究（續）] [  吳東初]  
　　零售業買客三種 
　　零星購物之買客約略可分爲三種一未及進門早己定規欲購何物二只知上店購物而不知所合意者究爲何物例如往鞋店購鞋初不定要緞面的或呢面絨面的欵式是要圓口的或是火口的其胸中並無成見一視何者合其心理爲斷三所謂「看白相的」買客有因好奇入内觀看或因消閒進店逛玩或偕友人赴店購買初皆於本身毫無交易之關係也 
　　商店對於第一種買客只需有一店友稍加伺候交易即成對於第二種買客亦非難於招待只需爲店友者示以貨品種類比較優劣詳加解說表示一種和靄可親之態度交易亦可底於成功至於第三種買客似較上二種爲難於入手按此種買客非恃店友有專門之售術以吸引之招徠之交易即不易收效故於此種交易上店友之本領高下與其身價之高低即可窺見其一斑且當與此種買客交接時内中包括一般己購某貨而不擬另購他物者爲店友者在能使於無意再購之時變爲連帶多購意欲不購而卒能使其購買爲能事然此間有不可不聲明者即遇此種買客時並不含有强迫使其購買或懇求其購買之態度與性質而推其交易所以能成之理由無非在店友預測其需要設法令其注意善言挑動之視其意向稍有移動時再下急語以促其决定如斯時店友之售術爲精密老練者不惟能使顧客購買而己復能使其樂於購買商業敎育上對於此項交易謂之「額外生意」而「額外生意」之多寡每足以判定商店之勝敗因現成之交易究屬有限有時往往不夠開消是生意愈大愈不可不於所謂「做出來生意」上着想也惟能於「做出來之生意」上謀進取此外再附以廣告之招徠（按廣告亦屬販賣術之一種）則巿上如異樣食品時欵衣飾僣新出各種器具不知加添幾倍生意矣 
　　零售業自有部分店（Department　Store）以來招待買客十分週到故滬上如先施永安兩公司幾於無時無刻不有「白相客」走進店門看東望西上樓下樓初非爲購物而至者而卒有許多買客爲「白相客」所變化而成者從可知其故矣在一般範圍較小之店不知待遇此種買客之理甚或見其開口不卽就買並無現成交易即加以聲色斥退之峻拒之或責以「貴幹何事」此種眼小如豆之商店與粗鹵乏用之店友每年不知抛棄若干大利於不顧徒長嘆於生意之不發逹或生意之難做者蓋亦不思之甚也噫 
法制 
[法院之組織] [  瞽丐]  
　　吾國法院之組織大别可分爲普通法院特别法院兩種普通法院者如初級審檢廳（今己廢不復存）地方審檢廳高等審檢廳總檢察廳及大理院是之四級者爲統年常設之法院即現在我人民有民刑事件向之提起訴訟者也至於特别法院又可分之爲三（一）軍法處各督軍各師長旅長等處則設之其所適且之法律純屬刑律且於刑律外增添軍法十條以裁判軍事之不法者（二）捕獲審檢廳是廳不常設唯國際有戰事則設之以處分敵國之盧俘財產故其適用之法律純粹爲戰時國際公法戰平即撤之（三）海牙萬國裁判所是所設在海牙爲世界各國共同組織之法院其所適用之法律爲平時及戰時國際公法其所處分者爲國與國之訴訟院中法官大國置三人其次二人又其次一人值審判開始時各國法官全體出席唯隸屬於訴訟兩國之法官當依法廻避審判確定後兩國能遵判履行則己否則各國共起以擊其不服判者此亦强制執行之微意也是乃吾國法院組織之大較也（乙種酬） 
衛生 
 
[教育之普及新年新希望]  
[冬季使用煖爐之注意] [  秋生]  
　　人之體温對於外界之温度常有一定之適合點過高則覺熱過低則覺冷均非衛生之道也避暑之法不在本題範圍中故從略而冬季之使用煖爐即所以禦寒也惟使用煖爐其目的在於增温往往因之而有害於人體故預防之法不可不一述之 
　　（一）交換空氣室内裝置煖爐燃燒時常發散炭氣　氣炭酸氣亞硫酸等之有害物質足以汚濁空氣身體每覺不快於衛生上大非所宜故換氣一事最宜注意務使室内空氣之性狀仍與室外相同方可如裝置適當之通風氣筒是也 
　　（二）預防氣燥保呼吸之健康在空氣成分中之水蒸汽惟空氣中所含水蒸汽之量常無一定每隨温度之高低而有增减過度之温熱能使空氣乾燥有害吾人之呼吸器爲預防計當以盛水器置煖爐上或爐旁則呼吸之空氣不致過燥矣 
　　（三）限制加温吾人需要温度之適合點並通室中温度在華氏六十至六十八度爲最適合於衛生之健康溫度故室内外之温度相差過甚則空氣過於乾燥雖水盆亦無以爲力平常内外温度相差不可使在十五度以上過此則有害健康或致眩暈昏倒一大危險事也 
　　其他如煖爐之安置乾濕計之使用燃料之品質亦不可不注意之條件也（乙種酬） 
科學 
[應用鋁鍋者之注意] [  紹衣]  
　　金屬之可爲食器材料者通常爲鐵銅錫等鐵易鏽蝕錫欠强靱銅有毒性皆非良適之材料惟鋁之爲物質强靭而無毒且在空氣中及水中不被鏽蝕故鋁鍋實最良之食器也外國製鋁鍋初入吾國之時曾購其一乃用未經月鍋底己現無數漏孔凡鏽蝕之馬口鐵相戒不敢購用者累年嗣知當時最後一次實用此鋁鍋暖酒餘瀝未即清洗越三日而細孔無數矣 
　　考鋁之性質遇酸及鹼類而溶酒最易發酵而酸敗之物也化成之醋酸容易腐蝕鋁鍋也固宜 
　　由此觀之可知用鋁鍋者祗宜用以燒煑清淡之物酸醋梅漿等之酸性物酒類之易變爲酸性者燒煑食物時加鹼質者皆不宜用此鋁鍋偶或用之宜從早清洗 
　　附鍍錫銅鍋之注意 
　　銅之化合物皆有毒性故銅鍋内面皆鍍錫以防之但兩種金屬相接觸時必有一種金屬較單獨存在者益易腐蝕銅鍋内面旣鍍以錫設剝落其一部則銅之溶化於食物中者反易於不鍍錫之銅宜令銅匠重行鍍錫而後用之否則不知不覺間有中毒而發病者矣（乙種酬） 
雜錄 
[劉聲機片之修理法] [  張兆文]  
　　自留聲機發明後我人於作事之暇多一伴侣矣然唱片價值頗昻（每片須兩元左右）保存不當輒易損傷故用之宜愼也予友虞君有留聲機一具唱片四十餘己棄置不能用詢以故祇云購僅年餘而機片己不能發正確之音亦不知其何故時予友王君亦在謂虞君曰唱片旣無破痕鑽針亦無恙何不能發正確之音必波紋中塞滿塵垢所致耳於是以洗鋼筆版法對之發聲即覺清膽可聽（按洗鋼筆版法用煤油少許以舊牙刷醮煤油刷之即可復原）與新片無異故錄之以告海内人士（不受酬） 
 
