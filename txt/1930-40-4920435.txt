# 1930 - 40 - 4920435

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[命令]  
　　國民政府十七日令、（一）茲定本年七月一日、爲漁業法漁會法施行日期、此令（二）任李煜瀛爲國立北平師範大學校長、此令、（三）國立北平師範大學校長李煜瀛未到校以前、校長職務、派李蒸代理、此令、（四）派李蒸代理、國立師範大學校長此令、（五）贛省府委員劉士毅、著即免職、此令、（六）行政院長譚延闓呈、據代理軍政部長朱绶光呈稱、駐魯陸軍醫院軍醫張振鵬、呈請辭職、請免本職、應照准、此令、（七）行政院長譚延闓呈據代理軍政部長朱綬光呈、請任命孫海王爲軍部駐魯陸軍醫院軍醫、應照准、此令、（八）茲修正中央衛生委員會組織條例公布之、此令、（十七日專電） 
國内要電 
[臨時法院恊定簽字]  
　　全文俟法代表簽字後始發表 
　　（南京）改組滬法院恊定、十七日下午五時在外交官舍、正式簽字、并交換文件、我國簽字代表爲徐謨、各國代表爲英駐寗總領許立德、美駐滬領事雅谷、挪威駐華代辦愛爾、荷蘭駐滬總領葛樓門、巴西駐滬總領華亞司、簽字後、並舉行茶會、 
　　（南京）滬法院恊定、除英荷巴挪等代表十七晚七時、分别正式簽字外、法國代表、則以未奉有駐華法使訓令、十七日未出席、亦暫不簽字、至所簽字之件、爲恊定十條、換文一件、全文須俟法代表簽字後、始正式簽表、（十七日專電） 
　　（南京）司法界方面息、改組滬法院施行日期、已載明恊定内、至内部改組手續、亦均妥定辦法、俟司法部派定滬特區地方法院、蘇萬等第二分院兩院長、及兩院首席檢察官後、即行依照我國法院制度辦理、（十七日專電） 
[楊兆泰昨北上]  
　　（南京）楊兆泰奉莊諭赴太原、面邀趙戴文來京、楊奉諭後、即於十七日下午六時、乘平浦車北上、（十七日專電） 
[王楊部隊調京]  
　　（漢口）第三軍七師十九·二十兩旅、十五·十六兩日全到漢、十九旅一團十六日赴京、餘定十七晚同軍部師部、由王均率領東下、王留京部隊轉蚌、第十師二十八·二十九·三十各旅亦陸續抵漢、十八日可運竣、即由楊勝治率領開京、轉津浦阜陽駐防、（十七日專電） 
　　（南京）王均·楊勝治·岳維峻均即日由漢來京、參與師長會議、（十七日專電） 
[石友三部西移]  
　　（徐州）路訊石友三軍大部西移、主力部隊集結於野雞岡一带、總指揮部仍設歸德、石本人在汴、馬牧集僅駐少數軍隊、（十七日專電） 
[晉某要人闢謠]  
　　（北平）晋某要人謂謠言未可盡信、閻主張和平、迭有表示、如上次唐生智等通電閻毅然决然反對改組派、擁護中央、此其明證、無論如何、閻决不用武力以解决政治、即已往山西參加軍事、亦僅以消極的自保爲限、故時局無甚危機、望報界勿爲過甚之鼓吹、反使日後自感轉不過身之勢云、某外人太原來、謂閻態度穏重、旣主和平於前、并無軍事準備、惟晋境自保計劃、則向未懈過、不始於今日、（十七日專電） 
　　（北平）今日憲兵司令警備部公安局邀各報負責人談話、略謂時局重要、希愼重登載、（十七日專電） 
　　（北平）晚報載傳作義調三師擔任津浦北段各縣防務、十七日專電） 
[錢宗澤兼任兩路運輸司令]  
　　新編二十六師調徐航空隊在徐練習 
　　三師九旅開徐東八旅防護徐西路綫 
　　（徐州）蔣委隴海管理局長錢宗澤兼任津隴兩路運輸司令、錢十五日已在徐就職、開始辦公、即將成立運輸司令部、（十七日專電） 
　　（徐州）雲貴號鐵甲車十六日由浦抵徐巡防、隴海東路西路防務、由統一號鐵甲車巡視、（十七日專電） 
　　（徐州）三師九旅李思愬部、十五日開赴徐東運河駐防護路、八旅李玉堂部抵　山、防護徐西路綫、往來票車暢駛、（十六日專電） 
　　（徐州）中央航空第二隊、十五日派副隊長石邦藩、率摩斯偵察機兩架、由京翔徐、連日在此間飛翔、練習視察、（十六日專電） 
　　（徐州）航空二隊十七日續派容克戰鬥機兩架由京翔徐、石邦藩十七晨駕摩斯機兩架西上視察、午返徐、（十七日專電） 
　　（蚌埠）獨一旅改編之新編二十六師陳耀漢部調徐、十七日一旅由懷遠過蚌乘車北上、（十七日專電） 
[何成濬再電閻]  
　　（漢口）聞何成濬再電閻規勸、長千餘言、内有國事如此、尙希珍重、倘若誤聽流言、爲人利用、實足爲兄惜、爲大局惜等語、又何語人、閻蒸電絶不致影響時局、不過引起一番電報式的辯論、如過去國會之辯論、不幸重見於今日云云、（十七日專電） 
[鄂分四綏靖區]  
　　每區設一綏靖司令 
　　（漢口）鄂全省綏靖、經何成濬呈准中央、分東南西北四綏靖區、各設綏靖司令一人、内定夏斗寅爲鄂東司令、羅霖爲鄂南司令、李韞珩爲鄂西司令、范石生爲鄂北司令、而以行營總其成、俟綏靖會議通過、即請中央明令發表、（十七日專電） 
　　（漢口）四八師徐源泉部、現奉令担任豫省邊防、警備平漢南段說作罷、徐定日内赴信陽視察、一說鄂北綏靖、即由該師負責、（十七日專電） 
　　（漢口）蔣電召夏斗寅赴京、商勦匪及參加師長會議、（十七日專電） 
　　（漢口）何成濬因各師長抵漢、改十八晚先在行營開綏靖會議、李雲杰·陳誠·趙觀濤·羅霖等俟出席此會後赴京、（十七日專電） 
[中央軍校紀念週何應欽之報告]  
　　（南京）何應欽十七日在中央軍校紀念週報告、力闢黨事付諸黨人、國事國人公决之謬論、反覆譬喻、詞極透澈、末謂三民主義、是救中國統一的良方、是中國事實上切迫需要的產品、領導國民革命以實現三民主義、是本黨同志應有的責任、我們只要注意檢察自已的言行、是否離開總理的主義、違反本黨的紀律、放秦革命的責任、喪失革命的精神、果無此事、則任何勢力、任何威脅、任何誘惑、都不足以動搖我們革命的信念、我们唯有與反革命勢力、奮鬥到底、（十七日專電） 
[國府補行授勳]  
　　（南京）國府十七日上午十一時、在第二會議廳、補行將領受勳典禮、受勳者爲何應欽·楊杰·朱綬光·谷正倫等、由蔣親自授與、並訓話、（十七日專電） 
[莫德惠到濟南]  
　　（濟南）下午七點半、莫德惠專車抵濟、陳調元等到站迎入省府、莫語記者、此次赴京、報告伯力會議經過、與東北不得已之苦衷、中央甚諒解、派余爲中俄會議代表、赴莫斯科、會議範圍只限中東路、余定今晚十一點起程返遼、赴莫斯科日期未定、外部派李某鐵部派屠某定三月一日赴遼、隨莫同行者烏澤聲等、（十七日專電） 
　　（濟南）莫定十八早十點由濟北上、（十七日專電） 
　　（濟南）莫德惠專車下二點半過兗州、七點可抵濟、（十七日專電） 
　　(徐州）莫德惠十七晨專車由京過徐赴遼、（十七日專電） 
　　（南京）外部派亞洲司第一科長李深、隨同莫德惠赴俄、恊助中俄會議、解决中東路問題、（十七日專電） 
[東北江防鞏固]  
　　（哈爾濱）沈鴻烈十七日召集航商全體大會、東北江防陸戰隊决編爲五營、（十七日專電） 
　　（瀋陽）江防陸戰隊、海軍司令沈鴻烈决擴充爲五營、由海防方面招募訓練、（十七日專電） 
　　（瀋陽）東北當局邇來有重要會議、張作相萬神麟兩主席已相繼到瀋、（十七日專電） 
[華僑在俄受窘]  
　　（瀋陽）哈電、在俄被扣華僑被釋後、其欲回國者、須以六元四角領取出境護照、華僑多無力完納、致多困居異域、即回國者、亦身外無多物、頃黑省已派員撥欵救濟、（十七日專電） 
　　（瀋陽）哈電、滿站特警白總署長前被蘇俄扣留、日昨方自俄方回國、（十七日專電） 
[北流劇戰後桂軍退向陸川]  
　　八路軍跟踨追擊 
　　（香港）十四十五桂軍與八路軍在北流劇戰、各有損傷、後奎桂軍向陸川退、八路軍尾追、現仍在激戰中、（十七專電） 
　　（香港）許克祥灰電告、在陽朔遇敵衝出重圍、十一抵江華、十一續向連縣開拔、（十七日專電） 
　　（香港）上海九江兩機、十七由省赴梧、粤二十四號練習機十七由空中墜毁、（十七日專電） 
　　（香港）范德呈部已抵三羅、（十七日專電） 
　　（香港）李揚敬擬收編袁華照部、袁已允、（十七日專電） 
　　（南京）梧州篠電、（一）撫大兩河、現仍被我軍封鎖、梧州上游設有船舶檢查所、檢查中外輸船上駛、因此逆部給養困乏、（二）桂平貴縣、駐有逆部收編之匪軍、删錠兩日、被我余漢謀師圍擊、匪不支、掠貴縣附近各鄉村而逃、（三）蔣余兩師、現沿大河向南寗猛進、（四）删廣州運來運輸汽車百餘輛、陳濟棠發交運輸處調用、（五）四路軍陳光中旅、銑在大圩繳敵械一團、敵左翼主力、喪失殆盡、無反功力、（六）唐生明殘部被我十九師羅樹平李覺兩旅、在灌陽截擊、逆部潰覆瑤山、（十七日專電） 
　　（南京）長沙十七日電、桂林殘逆、爲楊濟及唐生明等部、沿大小溶江扼守、九十等日、經四路軍痛擊後、紛向桂林退竄、前敵指揮劉建緒、限各部於兩日内攻桂林、（十七日專電） 
[劉湘大購飛機]  
　　籌劃川黔航空 
　　（南京）川省主席劉湘籌劃川黔航空、在法購行包台子飛機四架、又不來格敎練機三架、共裝十八箱、現派吳蜀奇來京、請軍部發給護照、以便運輸、（十七日專電） 
[劉珍年將來京]  
　　（南京）新編第三師長劉珍年、應蔣電召、定二十日由烟台防次來京、報告防務情形、並參與會議、（十七日專電） 
　　（南京）劉珍年十五日電五院長、謂恭 
讀蒸電、正義凛然、謀國苦心、良殷景仰、珍年分屬軍人、以服從爲天職、自當益矢忠誠、効命黨國、擁護中央、罔知其他、（十七日專電） 
[哈埠人口减少]  
　　（瀋陽）哈電、哈埠自經此次中俄衝突、人口减少、去年十二月止、兩市人口計共三十二萬七百人、華人爲二十四萬二千人、（十七日專電） 
[京市黨部定期選舉]  
　　（南京）京市第二屆執監委員選舉、定二十二晨八時起、至午後四時止、在南京中學第一院、中央大學伯明堂、金陵大學大禮堂等三處、同時舉行、於選舉後即在中央大禮堂開票、（十七日專電） 
[楊虎城代表招待報界]  
　　（南京）第七軍長楊虎城代表田毅安、十七日午招待報界、報告、（一）該軍爲革命奮鬥歷史、及前後改編經過、（二）楊軍長爲革命奮鬥决心、及艱苦卓絶精神、（三）上年十一月、討伐西北在南陽荆紫關一带作戰事實、（四）討唐之役、十九年元旦佔領駐馬店、俘虜逆軍情形、並謂此來任務、係代表楊軍長、表示擁護中央决心、（十七日專電） 
[外部調查各國軍警]  
　　（南京）外部着手調查各國駐華軍警數目、備至相當時期、即與各關係國提議撤退、（十七日專電） 
[揚子水道整委會近訊]  
　　（南京）揚子江水道整委會委員會李仲 
公、因該會技術委員會、已裁撤、原訂章程已不適用、特召集臨時會、議改新章、逐條通過、不日呈請中央公布、又李委員長昨召集全體職員訓話、勉以二事、一公務員須秉革命精神、努力猛進、二無論何項工作、須有自動精神、（十七日專電） 
[劉峙昨晚來滬]  
　　（南京）劉峙十七晚赴滬、約數日内返京、即赴徐州防次、（十七日專電） 
[交部整頓揚州電話局]  
　　（南京）交部以揚州電話局風潮、由於主管人員辦理不善、將局長張承緒免職、另候任用、以李動謀繼任、並將技術員陳維敏停職、領班王錫鵬等斥革示儆、（十七日專電） 
[高桂滋擁護中央]  
　　（南京）高桂滋十六日電京、擁護中央、並派代表何文鼎來京謁蔣、報告一切、（十七日專電） 
[葉開金部在蕪訓練]  
　　（南京）軍息、葉開鑫部駐安慶之五十二師一百五十四團、已完全開抵蕪湖、將與駐蕪該師軍隊合併訓練、六十四師之 
部隊約二營、奉令調皖駐防、已經開到、皖城滿佈歡迎馬鴻逵標語、馬部前在浦口軍隊、均陸續運皖、（十七日專電） 
[首都紀聞]  
　　（南京）外部令駐法公使高魯、對僑民國籍證書、無須一律頒發、至西女與僑民結婚、則須呈報備案後、方可取得國籍、（十七日專電） 
　　（南京）第四十九師副師長李肖庭及政訓處主任董清廉、十七日來京、報告該軍移防經過、李並在京參與師長會議、 
　　（南京）蒙藏會駐平辦事處十六日電京、報告歡迎班禪代表已起程赴瀋、並請財部再籌撥招待費、（十七日專電） 
　　（南京）中央秘書處函各院部會、以三中全會開會期近、應將主辦各案、摘要見復、以便彚編、（十七日專電） 
　　（南京）内部爲謀縣自治早日實施、現擬令鄉鎭閭鄰選舉暫行規則、呈送行政院、已奉令批准備案、並轉呈國府公布、　　（南京）李雲杰范石生十七晚由漢來京、參加師長會議、（十七日專電） 
　　（南京）比利時前任外相樊述文、擬下月來華游歷、外部籌備招待、（十七日） 
　　（南京）國聯會秘書處電外部、詢我國對於國際禁止偷關辦法、有何意見、外部已據咨財部核復、（十七日專電） 
　　（南京）第十八師長張輝瓚、十八日由贛來京、報告勦匪情形、（十七日專電） 
[吳澡華談閻之爲人]  
　　（鎭江）蘇省府委員吳藻華、十七晨在省府演說、謂閻錫山之爲人、以予個人在晋十餘年之所認識、絶不至有破壞和平之心、但爲北洋軍閥及其他反動派所包圍、則亦未可知云、（十七日專電） 
[蘇浙黨部對時局表示]  
　　（鎭江）蘇省整委會、十七午開臨時會議、决議、（一）通電擁護蔣中正同志革命態度、（二）電質閻錫山同志、並指摘其 
原電之謬誤、兩電均於十七晚發出、（十七日專電） 
　　（杭州）浙省黨部昨爲閻主張謬誤、召集臨時會議、議决、（一）電閻嚴重詰責、（二）電中央依法嚴處、（十七日專電） 
[梁汝舟轉平赴潘]  
　　（北平）梁汝舟晨專車到平、八點即轉津赴瀋、方本仁日内到平後、亦即赴瀋、（十七日專電） 
[美使卽將入京一行]  
　　（北平）美使詹森今日取銷社交諸事、聞擬乘星期三火車入京、其怱遽南下、原因未明、據美使署中人云、此行乃與例行公務有關、（十七日路透電） 
[韓復榘代表赴太原]  
　　（北平）韓復榘代表劉熙衆二次赴并、（十七日專電） 
 
 

Page 5

 
 
   
 
 

Page 6

 
 
   
 
 

Page 7

 
 
　時評 
[一月來世界新生之事]  
　　記者從一月以來。將報紙上零零碎碎發見世界新起之幾件事。約略紀述。關於亞洲方面者。朝鮮有青年反日運動。越南有醖釀革命騒動。印度有要求獨立非武力抵抗運動。菲律濱有組織代表團請願實行獨立運動阿富汗有廢王陰謀起事運。動關於歐洲方面者。西班牙有推倒狄克推多要求復憲之事波羅的海區域内戰後新興之小國。如愛沙尼亞有圖謀暗殺總統之事。立陶宛有圖謀暗殺外交總長之事關於美洲方面者墨西哥總统。被競選之反對黨刺傷。巴西副總統。被暴動黨徒擊傷。 
　　以上所。述各事。皆含有政治意味總合觀察不外民族主義。隨同民治主義劇烈發展而已。淪於殖民附屬地之民族。則進而要求獨立第一步之自治。有自治資格之。民族。則進而要求完全獨立。朝鮮越南印度菲律濱等之運動是也。已成獨立之國而尙在專制政治下者。則進而要求復憲旣復憲政。則要求實行共和如西班牙今日之情勢是也。旣成共和之國權力操於各黨派。急激派必反對温和派。於是選舉時有黨派之競爭。競爭不已。則起紛擾如墨西哥今日之情勢是也其餘數小國所起政治上之爭執。原因雖未詳。當亦不脫此種層累而進之範圍。可以測世界政治進步之急速矣。 
　　若從民生問題觀察。今日各大國。如英美法日等。則非特無進步。且有倒退之勢吾人不必詳細列舉祇觀各國工廠。屢告停歇。失業工人屢見增加。金融界屢起風潮。絶無穏定之象。商業界屢陷頽勢、絶不振起之機。民生主義與民治主義之進程。確有矛盾衝突之勢。則絶非世界之好現象。世界如是一國亦何獨不然也。 
[國内要電二]  
　　比使自平南下 
　　（北平）比使華洛思今申平浦車南下、（十七日專電） 
[山西賑會電京平乞賑]  
　　（北平）山西賑會電京平乞賑、列析骸殺子各事實、派苗培成入京呼籲、（十七日專電） 
 [P班襌不日赴平 
　　（北平）閻電王平、班禪不日來平、已電知蒙藏委員會、留蕯成齋在平、帮同招待、（十七日專電） 
[平津要訊]  
　　（北平）市府以孔敎會李某等招搖歛財被控、飭區嚴行監視、（十七日專電） 
　　（北平）市府令公安局嚴查在平外國警察軍隊人數駐地、塡表報告、（十七日） 
　　（北平）平市人口百零五萬二千三百二十一人、學齡兒童佔千分之六十三、（十七日專電） 
　　（北平）平漢局宣佈快慢車次第回復漢來車照常暢行、（十七日專電） 
　　（天津）交通銀行十七日由平運現洋二十四萬元來津、（十七日專電） 
[水利會將在津開會]  
　　（天津）華北水利討論會定四月上旬在津開會、各省出席代表甚多、鐵道部已允各給雙程頭等火車免票一張、（十七日） 
[津滬陸路電綫復修]  
　　（天津）自軍事發生以來、津滬電報均由烟台經水綫傳遞、不但遲緩、且損利權、近經電局派工修理陸路綫桿竣事、十七日開始通電、（十七日專電） 
[東鐵討論移民辦法]  
　　（瀋陽）哈電、東鐵路局車務處爲討論移民充實鐵路沿綫、發展鐵路經濟、特開會議、决定運送移民免費辦法、（十七日） 
[烏蘇里路將加運費]  
　　（瀋陽）哈電、烏蘇里鐵路當中俄衝突交通封鎖時、營業不振、現猶未復原、故擬由四月一日始、增加運費、（十七日） 
[崴埠共黨青年團械鬥]  
　　（瀋陽）　哈電、海參威蘇俄共產黨青年團、本月八日與蘇俄國防軍發生衝突、並演成械鬥、青年黨被捕數人、（十七日） 
[東路白俄請釋代表]  
　　（瀋陽）哈電、被裁白俄路員具呈東鐵督辦公署、請釋因向路局請願而被捕之二代表、（十七日專電） 
[漠河商民請免捐三年]  
　　（哈爾濱）俄亂後黑屬漠河商民、因營業蕭索、呈請免捐三年、（十七日專電） 
[中東路華工組工會]  
　　（哈爾濱）東路華工近因難受俄工壓迫、特組工會反抗、（十七日專電） 
[鄭澤聲部駐防吉東]  
　　（哈爾濱）吉林令趙芷香派蘇團駐守綏芬河、當局命鄭澤聲部騎兵師分駐吉東虎密等縣、（十七日專電） 
[劉文島將赴湘一行]  
　　（漢口）劉文島十七日奉蔣電令赴湘、晤何鍵商要公、劉定十八往省府監誓後赴湘、（十七日專電） 
　　（漢口）劉文島十七在市府招待新聞界、報告時局眞相、並謂蔣發表談話、認定革命乃義務、其態度甚光明、吾人相信在此時期、全國將領、必一致擁護蔣、此種革命信仰、望新聞界隨時宣佈事實眞相、使民衆了解、（十七日專電） 
[卾省府組預算委員會]  
　　（漢口）省府組　節預算委員會、議推吳醒亞·黄昌穀·等爲委員、吳來電、在十九日交代後即來漢、謝履十七十八可到達、（十七日專電） 
[李益滋請辭運輸司令]  
　　（漢口）李益滋請辭平南運輸司令、蔣十六日電慰留、並令保留運輸部、（十七日專電） 
[第一組點委到漢]  
　　（漢口）第一組點委來漢、定二十日起、 
先點騐十三軍、（十七日專電） 
[蔣鼎文參觀鄂軍校]  
　　（漢口）蔣鼎文夏斗寅陳誠等、十七晨赴軍校參觀、（十七日專電） 
[陳調元表示服從中央]  
　　（濟南）陳調元在紀念週報告魯省始終服從中央、安如磐石、（十七日專電） 
[范熙績專車赴濟寧]  
　　（濟南）今日范熙績專車赴濟寗、范語記者、此行檢軍查防、十八日回濟、省軍駐濟寗、已可鞏固省防、曹州未駐軍隊、（十七日專電） 
[青市府新委人員]  
　　（青島）馬福祥來電召市府秘書長王之覺赴京、商要公、遺缺電委土地兼港務局長孫繩武兼代、并委蔡孝肅爲秘晝長帮辦、馬繼德代理港務局長、又委第十一軍參議余鼎銘爲市府首府參事、（十七日） 
[膠路委員視察路務]  
　　　（青島）膠路委員周鍾岐、前奉部分、赴烟濰路調查、昨晚公畢返青、擬有具體計劃、預備報部、（十七日專電） 
[蕭縣匪熾]  
　　（徐州）蕭縣匪熾、盤據西境、玉寨股匪、經警隊往勦、（十七日專電） 
[陳繼承委派縣局長]  
　　（徐州）陳繼承委王兆熊代碭山縣長、侯召龍代蕭縣長、均往接任、（十七日） 
　　（徐州）陳繼承委喬士釗代銅山公安局長、喬已接任、呈報民廳就職、（十六日） 
[戴季陶日内卽返京]  
　　（香港）戴季陶接蔣電促、决提前回京、二三日後啓行、（十七日專電） 
[會匪攻陷同安灌口鎭]  
　　（厦門）十七晨符仔會匪突陷同安灌口鎭、死民團四警三、民多逃厦、並向一師請援、（十七日專電） 
[桂振遠自厦赴泉]  
　　（厦門）桂振遠十七晨自厦赴泉、陸隊林秉周團兩營尙留泉、候桂旅全到、再開莆、（十七日專電） 
[厦門晚報被封]  
　　（厦門）厦門晚報出版旬餘、十六被公安局封禁、（十七日專電） 
[萍礦專員被控舞弊]  
　　（南昌）萍鑛全鑛員工六千餘人、列舉專員蕭家模營私舞弊、掀起劇烈風潮罪狀、推代表分向京省請願查辦、建廳派朱曹二技士實地調查、員工聲稱非達到撤懲目的不止、（十七日專電） 
[程天放辭代皖主席]  
　　（安慶）程天放十五夜赴京、辭代主席、一週内返皖、吳醒亞十六召秘處民廳自治處秘書科長集議、决十七起結束、備交代、（十七日專電） 
　　（南京）程天放十六日來京、向中央請示皖政方針、事畢即返皖、至前任民廳長 
吳醒亞、交代已經辦竣、亦與程氏同行來京、因何成濬來電催促、擬二三日内赴鄂履新、（十七日專電） 
國際電訊 
[倫敦海軍會議]  
　　日艦對美七成要求 
　　將於日内决定命運 
　　英外相演說會議情形 
　　泰狄歐因病展緩赴英 
　　日聯社十七日東京電、倫敦十六日來電、日英美三國全權會議、定十七日下午三時開會、日英美三國代表會合一堂、討議重要具體問題、以此爲最初次、確聞今次三國會談、爲由美國發議而成立、美國或依旣定方針、要求先行討議補助艦問題、然關於主力艦之三國主張、業已明白、並有比較補助艦問題容易進行商議之希望、故先議主力艦問題、亦未可知、據可靠方面之消息、美國因曾所提出之戰鬭艦建造案、不但有各國之反對、美國國内亦有相當非難、結局不日似將撤回該案云 
　　電通社十七日東京電、軍缩會議已到第四星期、認爲本週最重要會商、而注目之日英美三國會議、定十七日開會、此會專以日美意見之相異點爲中心、而努力發見解决案、日本方面由若槻全權當折衝之任、英國方面、一面爲直接關係之國參加贊畫、一面報調停之勞、日美雙方除將涉及各艦種噸數之外、並提出大體數字、十七日之會、即將討論問題之中心、從正面陳述主張、開誠相見、此爲决定日本七成要求是否通過之會云、 
　　路透社十六日倫敦電、外相漢德森昨 
在柏干赫演說、言及海軍大會、謂與會者現正研究細則、而遇有必須解决之困難决議不能迅速、而公共稍有失望、此爲任何國際會議所不能免之事、最重要者、如此種因難如何應付之方法、英政府以爲各國人民應有請准大减軍備擔負之權利、而參加海會之各國代表、亦深知締结軍缩恊定、乃各國生活需要所不可少者、潛艇廢除、已有討論、英國在華府會議時、即獨倡廢除潛艇之議、今他國已向此觀念點而進、目前事態、雖證明海會不能有廢除潛艇之恊定、但積極限制與最後廢除之運動、當可獲一有力之衝動、此語亦可移用於現佔海軍經費大部份之主力艦、英政府曾明白宣稱、欲一致縮减主力艦、並希望不久有廢除主力艦之可能云、觀察報海軍記者討論潛艇之將來、謂以此爲海上利器、則未免太重、視潛艇戰後秘密裝置、甚爲發達、故潛艇之效用、已極細微、因其絶不能在水上或水下行動、而不爲人察知其所在也、純以人道言、廢除潛艇、各獲其益、潛艇時日今已過去用以維持潛行隊之金錢、若用於更有益之船舶、固屬甚善、但若留於納稅人之囊中、則尤善矣云、 
　　路透社十六日巴黎電、法總理泰狄歐、即海會之法總代表、現患流行性感冒病及喉頭炎、已延緩其復赴倫敦之行期、 
[印國民黨消極抵抗實施初步]  
　　將爲反對食鹽專賣 
　　路透社十六日阿赫麥達巴電、甘地國民黨總部現籌消極抵抗之切實計劃、甘地將以哀的美敦書致印督、如期滿而所求不遂、則此計劃即將實施、戰爭第一下手處、大約爲食鹽專賣之問題、甘地之辦事員、連前海軍上將史萊德之女在内、現將起程前往盬礦及鹽廠、 
　　路透社十六日阿赫麥達巴電、全印國民會之辦事委員會今日議准、對於會員之未照大會議案脫離立法院者、或已辭職而復謀被選者、予以懲戒處分、 
[金錢左右日本總選]  
　　政民兩黨互爭雄長 
　　無產各派舉足重輕 
　　電通社十七日、東京電、關於總選舉結果、據公平立塲消息通之觀察、民政黨二百三十名、政友會二百名、小會派二十名、殘餘之數當爲無產各派所佔、民政黨資金豐富、公認費大抵各給六千元、今後將以實質、之方法而行突擊、同時警戒野黨之宣傳、將現政局之重大性告諸國民、且對於公認非公認以外之民政系中立議員、亦與以相當之援助、故無論如何估計、决不至到二百三十名以下、反之政友會軍資之點、遠遜與黨、實際難望超過二百名、小會派於前次選舉、有五十名之立候補、此次則僅國民同志會之十二名、革新黨之六名、其中究有幾名當選、殊難豫測、縱有增加、不過二三名而已、中立候補、前次百五十名、此次僅六十五名、殆已半减、故小會派中立派合併計之、約可當選二十名、此爲一般之豫想、至無產黨、照目下情勢觀之、確實當選者雖僅五名、 
 
 

Page 8

 
 
　　結局可望十七八名、前議員中之鈴木文治·西尾末廣、因社會民衆黨之分裂、未可樂觀、新候補者則以神奈川縣二區之片山哲爲最有望、其黨選之確實、殆已不能動搖、其他前議員中可望確實當選者、（無產派）爲安部磯雄·河上又太郎·淺原健三·龜升貫一郎等四人、 
　　電通社十七日東京電、據政友會主腦部之觀察、目下全國總選舉之形勢、比較的於政友會有利、已入當選内者、爲公認二百零八名、非公認七名、合計二百十五名、再加努力二百二十五名、决非難事云、又民政黨現在二百五名之當選、大抵確實、今後之干涉壓迫買收、如果奏効、可增加十七八名、而爲二百二十二三名、故政民之差、爲數必徵、將來决定權、將師諸兩黨以外無產中立派之手、但政友會的觀察之間各派之當選數、係國民同志會四、革新二、中立十一、無產各派十三名、其中七名、係政友贊成派、八名係民政贊成派、結果决定之權、仍操諸無產派之手云、 
　　日聯社十七日東京電、决定政界分野之政戰僅餘三日、政府黨萬一失敗、其結果頗重大、現内閣或要總辭職亦未可知、政府與黨傾心努力、向獲得絶對多數之旣定方針、邁進不已、赴關西方面大都市遊說之派口首相、十七日晨返京、决定今後專在中央與安達内相恊謀選舉戰最後之對策、 
　　電通社十七日東京電地主遊說中之犬養政友總裁、昨日午後在廣島市壽座開大演說會後、即赴大阪 
[關稅休戰會議開幕]  
　　英國主動召集 
　　僅爲籌備性質 
　　路透社十七日日内瓦電、關稅休戰會議於今日開幕、主席毛奇伯爵聲明此會之討論、與歐洲及世界之經濟建設有重大關係、會期約兩三星期、英代表團豫料可獲滿意之結果、英代表團今日發表宣言、矯正外間對該會之誤解、謂該會非作稅則上之交易、乃專在討論定一稅則休假日、俾啓日後談判銷聊商業上隔離物之途徑云、 
　　美聯社十七日東京電、據今日消息、由聯盟會在日内瓦召集之國際關稅會議、日本方面出席代表、並無活動之意、暫時僅採觀望態度、此會召集之本旨、擬討論此後兩三年中各國免去關稅競逐之辦法、其問題大半限於歐洲、故美國並未派有代表列席、據聞此次會議、爲籌備性質、日後擬再召集會議、磋商列席各國間一致酌减關稅之辦法、今日出席之國、在二十八至三十間、歐洲各國除阿爾巴尼亞外、盡行參與、非歐洲國僅有古巴一國、巴西及聖多明谷兩國亦派有代表傍聽、此會之召集、主動者爲英國、英國在討論中當然希望執會務之牛耳、但英國各藩屬如南斐·澳洲·印度·纽絲綸·以及埃及、均拒絶加入、殊令人不解、以致猜測　起、日本有一大部份人士提倡自由貿易、已歷有年所、但所得結果甚微、蓋日本主要之外國市塲如美國之類、皆施行高稅政策也、 
[布國市選發筐騒擾]  
　　路透社十七日荻菲亞電、布國舉行市選舉、於數農區發生騒擾、共死五人、内有憲兵兩名、管票匭者兩人、首相宣稱、渠深以此次結果爲慰、蓋政府黨候選員已得大多數也、 
[梅蘭芳在美受歡迎]  
　　華盛頓來電、十四日伍公使於華盛頓華德滿旅社、柬邀當地政界外交界名流五百人、以歡迎梅蘭芳、到者有前總統威爾孫夫人副總統寇蒂斯及英日法德意等十餘國公使國會議員等、均偕眷屬蒞臨、且有演說、梅氏并於十時半表演戲劇、觀衆對於中國之藝術、及梅氏服裝之燦爛無不滿意云、 
[希境有劇烈地震]  
　　路透社十五日雅典電、星期五夜近東皆覺地震、克里特毁十村、傷數人、居民大震、咸露宿、 
要聞 
[中執會七十四次常會]  
　　十七日下午、中執委會第七十四次常務會議、出席胡漢民·葉楚傖·譚延闓·陳果夫·孫科、列席李煜瀛·邵元冲·方覺慧·劉紀文·周啓剛·劉蘆隠·陳肇英·馬超俊·張道藩·桂崇基·恩克巴圖·陳立夫·焦易堂·克興額·曾養甫·余井塘、主席陳果夫、决議案如下、（一）禁止以總理遺墨手蹟等售與外人、違則嚴罰、（二）圈定陳泮藻·鄒曾侯·蕭贛·鄭仲武·劉抱一·巫啓聖·劉振羣·尹尹讓·劉作舟爲贛省執委、田克明·賴維周·龔伯循·劉伯倫·何人豪·爲候補執委、（三）准秘書處文書科主任蘇秋寳辭職、以撰擬股總幹事黄琴兼代、 
[中央與國府之紀念週]  
　　中央黨部中央黨部十七日上午九時在大禮堂舉行第四十七次總理紀念週、到中委胡漢民孫科吳敬恒何應欽葉楚傖陳果夫陳立夫張道藩劉蘆隠馬超俊余井塘等、及各部處職員曁來賓等、約六七百人、主席陳果夫、行禮後、吳敬恒報告、略謂軍興以來、武裝同志們受重大之犧牲與痛苦、因奮門結果、得到軍事上之勝利、差幸告一段落、方期國内稍臻安定、予人民以昭蘇之機會、不意太原閻先生平空發來一離奇怪誕之電報、閻先生向來以穏健著、人皆知其處事之愼重、
現在不知爲何受了不薰染、電文許多毛糙、似欠修養功夫、去年鄙人到太原時、以爲他是很穏重的、向其叩詢政見、他表示甚簡單、亦甚合理、第一爲剿辦各地土匪、第二爲整頓國防、第三爲整理財政、鄙人認此爲治國根本要圖、理應照辦、觀其表示、亦不認其爲含有野心作用、鄙人離并到青島時、閱報得知蔣主席所銳意整頓者、亦在此數點、覺得所抱政見兩相契合、前途抱樂觀、乃曾幾何時、竟失却本來面目、彼電中斥用武力、武力雖不祥名詞、若因個人野心而濫用、固屬不當、但若對國家連綿不輟之内亂、若不訴諸武力、其何能平、孔子曾云不好犯上而好作亂者、未之有也、曾國藩之戒謹恐懼、轉戰十數省、他之主義、亦在平亂、至於打仗一層、先動手者罪名較大、乃必欲使先動手者猶有伺隙而動機會、還手者竟要聯袂下野、其何能通、彼又主張召集第一二三屆執監委員、解决國是、是直欲所謂西山會議派改組派國家主義派研究系等成一大結合、事實上能否做到、於國事有無裨益、不待智者而知其謬誤也、以言理由、固無研究價値、以言野心、彼不以整個軍隊爲國家軍隊、而欲以國家財力豢養其個人軍隊、若不立即悔悟、則將來野心家之名稱、恐彼雖百喙亦無以自解矣、趙次隴來電云、有挽回之可能、深盼其能幡然覺悟、使國内不致再有險惡風波、則國家之幸云云、報告畢散会、 
　　國民政府、同日上午十時、國民政府舉行總理紀念週、到蔣中正譚延闓古應芬朱培德朱綬光陳儀陳紹寛楊兆泰王正廷易培基魏道明、及國府文官參軍兩處職員三百餘人、蔣中正主席、行禮後、由秘書錢昌照作政治報告如下、（國際聯合會、定於三月十三日在海牙召集編纂國際法會議、或將訂成公約、發表宣言、甚爲重要、此次會議之目的、在研究三大問题、一國籍、二領海、三國家對於外僑生命財產所負的責任、聯合會通告書、於八月前發出、美國等詳加研究、（且有專書出版、我國新近方才注意、因此感覺國際間我國事事落後、外交人才缺乏、誠哉不可諱言、無論什麽問題發生、想得到一個相當的人才、難乎其難、那末要是消息敏捷、早日準備、尙不至過于倉卒、無奈消息遲鈍、好比此次會議可稱一無準備的、諸如此類的事情還不少、希望外交當局以及駐外使領特别努力、臨時法院問題快要解决、我國由外交司法當局派員與各國所派委員討論、經過二十八次的會商、新恊定草案方才擬定、簽字後即可發表、此次交涉、因爲上海租界尙未收回、行政權操之於人、形格勢禁、不能不暫顧事實、總之收回租界、爲今日外交上最重要的工作、租界收回、一切問題當然迎刃而解、今天兄弟個人有一點意見、供獻於各位、就是中央自從消滅唐生智以後、軍事結束、全副精神在修明政治、消極方面、如提創節約運動、積極方面、一切改革政治的具體計畫、皆在準備、當此國運轉機的時候、忠實同志都得負起責任來、不計成敗、憑着良心去工作、有一分力做一分事、這才是革命精神、革命是進步的、不是退步的、中直線的不是曲線的、要是隨波逐浪、患得患失、便損失革命的人格、我們要曉得隨波逐浪、患得患失、無非是爲私不爲公、爲利不爲、義的結果我國近來叛變所以一再發生、革命本身勢力所以分奔離散、也就是一般人爲私不爲公爲利不爲義的緣故、這種心理不改變、革命是不會成功的、至於全國國民連年犧牲甚大、中央非常關切、要他們元氣恢復、務必使社會安寗、但是國内經過好幾次戰事、以及匪共的騒擾、國民如驚弓之島、很不容易鎭定、即使尋常一種謠言、一種空氣、或是任何方面一種主張、一種表示、一種醖釀、都可以敎厭亂者懷疑、好亂者色喜、而社會因以震動、兄弟希望凡是有地位的人、應該特别愼重、而萬一有差誤之處、中央與全國國民亦當加以糾正、） 
[江浙兩省會勦湖匪]  
　　胡旅長下令兩省軍警 
　　定十七日起大舉會剿 
　　江浙兩省對於太湖盜匪、近正積極籌畫剿除辦法、業由中央委任五師十四旅長胡祖玉爲太湖剿匪總指揮、設總指揮部於蘇州、浙省由五十二師一五五旅旅長孫常鈞擔任指揮官、於十五日起、兩省同時動員、集合目的地、浙省保安隊第二團長杭毅·内河水警第三區長徐樸誠、已集調所部營業、開至沿湖一带、今日（十七日）又有到胡總指揮命令、實施總會剿、孫旅長杭團長徐區長奉令後、即會同前進搜剿、並擇要防堵、激戰之期當不在遠 
、聞中央所派之飛機、同時亦飛翔湖面、偵察匪情、以期一鼓殲滅、 
[葉開金蒞蕪校閱所部]  
　　蕪湖通信、五十二師師長葉開鑫、以本人自就職後、對於駐在杭州等處之一百五十五旅孫常鈞部、雖經視察、而駐皖之一百五十四旅張忠頫部、尙未檢閱、現在總部對於各師士兵、將有整個的訓練計畫、日前特由京來皖、先赴安慶、檢閱所部、今日又乘安豐專輪、於上午十時蒞蕪、檢閱駐蕪部隊、葉下輪後、即下榻於中山路交通旅館、隨行者爲秘書長李延年·副官長樂一鴻·曁參謀副官各處主任傳令兵等、下午三時、即開始校閱一百五十四旅第一二三團士兵、在太古碼頭舉行、由張忠頫旅長指揮、校閱畢並對各官兵訓話、下午九時、市縣黨部總商會總工會等十五團體、在第一春開歡迎會、葉氏演說、謂革命軍隊是民衆的武力、駐防部隊如有不當之處、尙希民衆指敎云云、愚曾詢以馬鴻逵已彼任安徽剿匪總指揮、馬氏部隊、是否全部移皖駐紥、葉謂馬旣負有全皖治安之責、部隊自當調皖、本人在安慶時、馬部前站業已到達、俟該部到安慶後、一百五十四旅李樹林森部第一團、即行讓防、移駐大通蕪湖一带、擔任皖南防務云云、聞葉氏因須出席十六日之蕪湖市民歡迎大會、有定十七日晨返京之說、（十五日） 
[贛省朱旅克復樂安]  
　　金漢鼎部在閩贛邊嚴防朱毛 
　　南昌通信、江西此次大舉剿匪、所有原駐贛省之第十八師、新近入贛之公秉藩師唐雲山鄧英兩旅·及陳雷獨立團·均歸魯主席節制指揮、日前魯主席及張師長均擬親自出發指揮、以資激勵、嗣魯以省府政務不可無人主持、故爾中止、張師長亦因出席全國軍事會議、未赴吉安、但魯主席於十日下總攻令後、成（光耀）朱（耀華）張唐四旅、均全體動員、向朱毛圍攻、昨十八師師部得朱旅長由撫州來電、謂（朱匪於上月二十五日令其僞縱隊四五百人進陷樂安、大肆焚掠、現經易團於本月十日將該匪擊潰、收復縣城、繼續向永豐追擊、以冀與成唐兩旅會合）等語、至於三省剿匪總指揮金漢鼎、自奉到中央會剿朱毛命令後、即由閩向閩北推進、現該師三十五旅、業已組游擊、六九團周體仁爲第一支隊、七十團蕭希賢爲第二支隊、向寗都興國之毛匪進擊、同時金氏本人率三十四三十六兩旅之一部、由石城開抵瑞金石城間之古城及白水寨一带、布防於閩贛邊界、因恐贛軍大舉清剿時、朱毛又襲以前避實就虚之故智、由寗都瑞金折竄閩西、作兜圈子式之逃竄也、（二月十三日） 
[桂振遠旅駐防泉州]  
　　厦門通信、五十六師劉和鼎部去歲奉中央命令、自皖省移防閩西漳屬龍巖、當時僅第一六六旅陳萬泰一六七旅劉尙志部開拔來漳、劉受省府委爲閩省剿匪指揮、尙有一六八旅桂振遠部則留防津浦路南段、並未來閩、最近閩省政變、五十六師閩西部隊劉旅全部及旅蔣炎團、均奉命集中漳州待命、桂旅近亦奉中央命令開閩、接防泉州、桂旅第三百三十五團查用鈞部步兵兩營·騎兵一連、及該旅部後方部隊工兵營特務營通訊隊等、乘伏龍醒獅兩輪、七日在浦口登輪、八日晨啓椗、十一日午到厦、訂醒獅載一千一百人、戰馬百匹、伏龍載一千一百人、由五十六師派參謀處長副官到厦照料、水上公安局代封小輪八艘、大䑩木船二十餘、十三日侵晨開安海、轉泉安汽車入泉、師部騎兵連則開漳、又三百三十六團湯霖部步兵三營·及三三五團步兵一營·砲兵一營·機關槍連、分乘華安唐山兩輪自浦口開拔、十三日午、先後到厦、旅長桂振遠乘唐山輪、抵厦後即登陸訪漳厦警備司令林國賡、下午五時、乘小輪赴浮宮入漳、謁劉和鼎師長、兵士暫駐輪上、俟運兵赴安海小輪回厦後、今日可轉安海入泉、至原駐泉州陸戰隊二旅林壽國部奉令集中泉城、於十二十三兩日封興泉汽車開拔、移防仙游莆田、定十三日桂旅入泉後撤盡、林壽國十二日已携眷來厦、據桂旅查用鈞團長向新聞記者表示、謂該旅此次奉中央命駐防泉州、並無其他任務、閩事中央已有辦法、可望和平解决云云、茲將桂旅官長姓名調查如下、旅長桂振遠、副旅長蔣鴻、參謀長甘繼霖、副官長趙含潤三百三十五團團長查用鈞、副團長方業彪、第一營營長孫風崗、二營營長田玉璠、、三營營長汪廷灝、三百三十六團團長湯霖、副團長李慕飛、團副王樾、第一營營長張鴻軒、二營營長楚俊烈、三營營長葉勤、師部騎兵連連長王先鎭、查該旅計有步兵五千名、連同迫擊砲隊騎兵連通訊隊後方留守軍醫等、合計在六千名以上（二月十四日） 
[青島之工潮與漁潮]  
　　青島通訊、本市自紗業工潮、解决後、各業工友、大都已照常工作、工潮之聲、久絶於耳、至漁民風潮、自去年搗毁漁航局後漁潮亦漸告平靖、不謂近數日來、工潮漁潮、又相繼湧起、茲分述情形如下、 
　　（一）工潮、廢曆年前、蜂村油房曾發生風潮、旋經社會局調解、即告解决、惟華北華魯明華魯東四火柴廠、自廢年放假後、迄未開工、原因係關於工友待遇及工會等事、勞資雙方意見衝突、廠言自動停工、市黨部工整會社會局三機關、以長此停工、终非了局、於十三日下午、在市黨部大禮堂召集勞資雙方代表、爲之調解、勞方當提出兩條、（一）即日開工、廠方担任工會辦公費、經資方完全接受、同時資方亦提出三條件、（一）開除暴動工人、（二）廠方須有選擇工人之權、（三）改組火柴工整會、勞方以條件大苛、工整會亦認火柴工整會無改組必要、於是調解無效、雙方意見愈趨愈遠、十四日續有調解、亦無結果、所幸此次工潮、勞資雙方均係華人、非如紗業工潮、資方係屬日人、動即牽動外交、當不難解决也、 
　　（二）漁潮　陰島一带之漁民、去年曾與鹽警衝突、現又集合多數漁民、反抗鹽稅、該處鹽民、亦多有加入者、現該漁民等又成立一漁業公會、推車中潤爲會長、孫秉章爲副會長、市府據報、以該漁民等時常聚衆滋事、軼出軌外、已令公安局勒令解散矣、（二月十四日） 
 
 

Page 9

 
 
要聞二 
[華北將開水利討論會]  
　　定四月一日起開會一星期 
　　天津通信、華北水利委員會、其所轄範圍、達於華北數省、關於治河水利防災等事、均歸該會負責、惟地面遼闊、每苦計劃不能實行、去歲十月間第六次大會時曾决定本年四月間召集一華北水利討論會、討論華北各處水利建設問題、並擬定應行舉辦各種水利設施之進行程序、大會中并交換晚近關於水利工程之新學理與經騐、聚專家於一堂、庶水利建設易於促進、此案自經通過後、水利會即籌備討論會進行之工作、最近大體計劃已均决定、呈請建委會核准備案、聞其討論範圍頗爲廣大、凡河南河北東三省熱察綏陜甘晉等省之建設廳、及治河機關主管長官·與高級技術人員、均在邀請之列、爲集思廣益計、並邀請長江淮河各水利會代表與會、凡曾經辦理華北水利建設、著有成績、或對水利學術具有著作發明、不問有職無職、亦均徵求邀請、並函請各水利機關及國内外各工廠、請其將所規劃之圖表統計報告水利圖書工程儀器工程機器等、有關水利、足供觀摩者、儘量送至該會、乘機開一水利展覽會、公開展覽、以期普遍水利知識、討論會職員、現已推定會長爲張靜江、名譽會長李石曾徐永昌崔廷獻、副會長曾養甫、名譽副會長爲各省建設廳廳長、主席團爲華北水利委員會各委員、開會主席爲華北水利會委員長陳懋解、開會日期、由四月一日起、共開七日、 
[東北各界爲班禪祝壽]  
　　瀋陽通信、班禪以不見容於蒙黨、乃前來瀋陽居住、業已數月、十日（廢曆正月十二日）爲其五十壽辰、遼寗各界特組織公祝壽誕委員會、於十一日在省敎育會（皇宮舊址）舉行公祝典禮、是日當局爲全體商民表示申祝起見、特傳知各商號、一律懸旗一日、敎育會門首、搭有黄布彩樓、自午前九時至十二時、東北最高機關如政務委員會邊防司令公署省政府及各軍政學界上中級要人、均齊集該會、十時四十五分、班禪偕同繙譯官張玉樑、秘書劉榮光、司儀員夏桑登、及各王公了隨員等二十餘人、分乘汽車六輛、自皇寺出發、時會中即由楊正治（邊署副官長）自銘鎭省會公安局長）王家瑞（瀋陽縣長）王化一（遼寗省敎育會會長）一行數十人、在頭門恭迎、午後一時、班禪乘特備黄色汽車一輛、車頭并漆有青白黨徽、於軍樂悠揚中、安步下車、由歡迎者引八敎育會通志館、轉八保極宮休息、班禪着散花黄色緞皮袍、醬紫色花緞褲、頭戴貂帽、足着黄皮靴、旋就迪光殿行公祝典禮、禮堂陳佛座一席、地鋪黄毯、椅披緞繡五彩壽字兩旁懸缎聯曰、名也利也大樂也、福乎壽乎多德乎、中懸張學良贈匾、綴有法身常住四字、上欵爲班禪國師誕辰大慶、下署某某慶祝、禮畢、就文溯前攝影、影成、班禪致謝詞、由繙譯演爲漢語、略謂班禪自民國十二年間由藏來漢、雖曰有祖國可歸、而仍無一定棲止、民十五承先大元帥惠及遠人、維持佛敎、明令東來、百般關顧、得有所依、民十七漢卿總司令長東北四省軍政官民、復加垂念班禪、及隨班禪之僧衆西藏人等、當遼寗省財政支絀之時、按年月籌關常川津貼、扶濟危困、班禪五中銘感、今者班禪生辰、張司令長官曁省府臧主席以下各文武官長、各法團各紳士、不顧春節慶樂、政務紛忙、推誠厚愛、集會慶賀、承領之餘、感謝無已、班禪雖爲黄敎領袖、無非代佛祖傳受衣鉢、未離色身、自平到遼、先後已歷四載、端整東北四省官民之恊助、東北四省官民視班禪益加親愛、班禪有何德能、感應如此、此蓋出自張司令長官熱心國事、關念臧土、惠愛遠人、扶持正敎、有以致之也、嗣後班禪更應祈禱佛祖、倡導和平、聊陳鄙意、謹此復賀張司令長官萬歲、省主席萬歲、四省官民萬歲、中華民國萬歲、講畢、熱河省主席湯玉麟、遼寗省主席臧式毅、東北政发會副委員長袁金凱、遼寗民政廳長陳文學、陪班禪至嘉蔭堂觀劇、三時許設筵於保極宮宴班禪、宴罷、湯臧袁三氏先後辭去、陳氏復陪班禪入嘉蔭堂觀劇、劇有大賜福、萬壽無疆、鼎盛春秋、慶頂珠、羣英會等、四時二十分、各來寳送班禪退席、由班禪招待處處長李少白親送班禪至寓、六時許來賓分散、今日下午三時、班禪宴各界、地址仍爲敎育會、（二月十二日） 
[韓人反日運動之熱烈]  
　　龍井村韓學生舉行示威 
　　瀋陽通信、韓人反日運動、日曾激昂壯烈、在韓國内地大城固無主論矣、即在龍井村地方、本月五日亦舉行示威運動、日警雖强制壓迫、萬般凌轢、而韓青年之愛國精神、不爲稍屈、茲據該地目擊者所述情形如下、 
　　龍井村自朝鮮内地發生學潮以來、日警即特别戒嚴、凡朝鮮人之旅店及私立之學校内、時時前往搜查、數日以來、朝鮮人被日警拘於領館者、竟達二百五十餘名、其中以學生爲最多、但均未有確實犯罪之證據乃五日午時、有日總領事館警察百餘名、均全副武裝、或乘馬、或步行、三五成羣、遍至朝鮮學生宿舍及大成中學校内實行搜查、並强迫各生至領館、該生等以手無寸鐵、無力抵抗、遂唯命是從、不意至該領館之前、竟有日警將一朝鮮學生推倒、用脚向頭部力踢、鮮血淋漓、立時暈絶、該日警等見其將死、遂舁入監内、餘者亦强迫入監、當學生等被迫赴領館時、精神極佳、仍口呼朝鮮獨立萬歲不止 
　　五日午後一時許、龍井村韓國學生舉行示威運動、日警四面兜捕、共捕去學生五十七名、當擁進領事館時、有韓國婦人四名、尙有背小孩者、在學生之後、亦高呼韓國萬歲、一併被日警捕往領事館、 
　　五日午後二時許、日領事館附近大街、有日警一人、騎高頭大馬馬上繫一繩、將一韓學生、（年約十七八歲、兩根指縛住、沿街長馳、該生不得不隨之奔馳、然人跑之速度、何能追及奔馬、兩母指被繩緊縛、其痛苦不言可知、然猶高呼萬歲、 
　　五日下午四時許、日警十餘名、乘馬巡查、滿街飛馳、凡韓人私立學校皆被搜查、後在東山恩督學校後面、捕去青年八名、内中尙有女子一名、又在朝鮮銀行門前、捕去東興學校學生一名、皆带往日本總領事館覊押、（二月十二日） 
地方通信 
[松江]  
　　建委會派委調查電業、建設委員會以各地民營電氣事業、亟待調查、藉資改進、聞已派委張寳桐、建廳亦派技正金溥、同赴各地視察、茲已函由縣政府知照、金縣長除通知電業機關外、並已分别轉行所屬保護、 
　　縣政府召集地保諭話、本邑去冬租籽、浦南各鄉收成尙祇三四成者、致影響國賦收入、頓形减縮、漕糧本照歷屆成案、廢曆除夕爲初限滿期、惟去年大半未動、經縣府財局會呈財政廳展限半月、一方面嚴緊催租、縣政府特於十七日傳集所屬各圖地保、聽候諭話、大致曉諭　漕糧、已准展限半個月、至二十日限滿、應通知各業、依限完納、上年忙銀、定本月底結束、令各保掃數缴清、不得短欠、一面通知各佃趕速還租、以免追缴、 
[ 蘇州]  
　　韓金氏蒸骨檢騐、住民閶門内戈家弄三十號、已故清吏韓七胖子之媳金氏、身死不明案、含寃年餘、現經族人韓國鐸韓國麟出而告發、指控被悍僕史俊卿等謀斃、吳縣地方法院受理後、將史俊卿李陳氏收押、於昨日（十七）上午、在閶門外西園戒幢寺東首廟内、將韓金氏實行開棺蒸骨檢騐、預建作杜一座、以備蒸骨之用、並函邀鎭江吳江兩縣檢騐吏來蘇恊助、函請博習醫院院長李光勳等帮同檢騐、是日由賴檢察官率同吏警前往蒞騐、至下午二時、將韓金氏棺柩抬至尸塲、首由死者之夫韓優久、及原告韓國鐸等具開棺切結後、始行開棺、將尸身取出、剪去衣服、週身洗滌、因尸身尙未全部腐爛、尙能檢騐、當用銀針塞入口部及穀道、約十餘分鐘取出、未見毒痕、再用酒糟塗敷全體、仍用銀針塞入口部及穀道、復用棉花蓋在身上試騐、至六時始告騐畢、結果仍未騐、出傷痕、遂用棉絮包裹、置入原棺、加以封皮、至今日（十八）是否用蒸骨騐、尙未决定、 
　　忙漕准展限十天、吳縣財務局、設櫃徵收十八年度下忙銀兩漕米、照章於十七日爲預限截止、今日（十八）起須加徵滞納罰金二十分之一、業經田業會之請求展期一月、縣政府昨已批准、准於展期十天、 
　　省府仲裁估衣業糾紛、蘇地估衣業勞資雙方、爲雇用職員及薪金等各項、發生糾紛、相持半載、迄未解决、雙方均向省方請求救濟、省政府業已組織仲裁委員會、召集勞資雙方代表、赴省仲裁、現勞方已推定盛智醒等二人爲全權代表、於十七日赴省、惟資方則尚在猶豫中云、 
　　縣債券改購庫券、吳縣軍用借債券、第四次抽籤還本、抽籤業已舉行、惟還本問題、因縣府奉令籌募編遣庫券、特將中籤券十五萬元改購編遣庫券但改購辦法尙未决定、故債券委員會、於十七日召集會議、當經議决、編遣庫券每百元所提之奬金二元、准予照給、利息於一月份起照算、至於開兌日期、須俟領得庫券後、再行定期、未中籤債券、於三月一日起發息、 
[奉賢]  
　　中醫議行方籌證、中醫恊會、爲重視各醫生處方起見、特議行方證、交由該會會員之執行醫務者、自行領用、並曾呈請黨部核准、惟恐事屬初創推行有阻、故縣執行會於上屆常會議决、分令各區黨部恊助進行、 
　　東署承審交替、本邑東署承審員謝上輝、現奉令與泰興縣承審孫祖宏對調、業於昨日正式交替、 
[青浦]  
　　少女失蹝生交涉、青屬某鎭浦某之女、名月仙、年已及䈂、客歳曾憑媒許配本鎭張某之子爲室、詎知月仙近與某機關職員某甲、發生戀愛、竟於前日偕逃無蹝、迨浦某覺察、已不知去向、四方找尋、终無着落、聞張某已邀同原媒、與浦某大起交涉、未議此事如何解决、 
　　賭博失敗拳擊老母、本邑西門外吳錢氏、年已花甲、子名保生、做小工爲生、廢歷新年、涉足賭場、將所有餘資、盡行輸出、並典質衣服作孤注一擲、又負回家、向母索錢、經吳錢氏嚴責拒絶、保生乃拳擊老母、幸經鄭居勸阻、未曾毆傷、 
　　珠街閣發現腦膜炎、青屬珠街閣鎭、入春以來、流行腦膜炎甚盛、死者已有三人、患者以幼童爲多、往往三四小時、即行畢命、 
[無錫]  
　　青城市黑夜尋仇械鬥、本邑第十五區（青城市）魏家塘地方、於前晚十時許、忽來口操土音手持電筒木棍等兇器之大漢五六十人、在該處大聲喧擾並以沿街些堆放火、繼即挨户叩門、鄉民等均已入睡、聞叩門聲、頓然驚醒、疑爲匪刦、不敢啟門、當由膽大者、鳴鑼聚衆、實行抵抗、致被大漢等打傷二人、其時鄉民愈聚愈衆、當塲　住大漢劉聽泉一名、解至第十五區公所、其餘大漢、均抱頭鼠竄而逸、事後經袁區長　詰一過、據劉聽派請、僅尋仇報復即來　收　席捐之各方面、第一區公所各鄉鎭長副因經費絲毫無着、特開會議决徵收　席捐充作自治經費、而縣敎育局亦着手舉辦最近縣政府將情呈報敎育廳鑒核、昨日已接奉指令、仰即妥擬辦法、呈候核奪在案、縣敎育局長陸仁壽、前曾赴省一行、前日各鄉鎭長副亦推代表宣俊侯錢念羞程宇明等、赴省請願、甚爲圓滿、昨日已由省返錫 
　　吳蔣巷發生盜刦案、第二區（景雲市）五九六圖吳蔣巷地方居民吳惠風、（現任第二區公所勛理員）家道小康、詎於前日夜間十時許、忽來盜匪六人、手執盒子砲一支、手槍二支及木棍電筒等類、打門而入、將吳惠風從牀上拖下用繩反綁、肆意搜刦、歷一小時始携贓而逸、事後檢點、被刦現洋六十元·小洋四角·金戒二枚·金環一付·金押髮一支·金如意二支·金挖耳一支·銀表一只·以及衣服等類、總計損失約値洋三百餘元 
　　新世界旅客跳樓之慘劇　錫邑通運路新世界旅社四十二號房間、有旅客王炳奎張仁寳徐阿二等六七人、於十六日晚間、有人密至駐錫營部内軍事檢查所報告、謂該旅社第四十二號房間内、有反動份子多人、秘密集議、請連派兵前往查捕、檢查所主任聶紹文據報、即派稽查褚子明率带士兵多人、前往該號房間内搜查、見門户嚴扁、即率衆叩門、聞房内人聲鼎沸、該稽查聞聲、愈加詫疑、乃以槍機作聲、房内徐阿二張仁寳二人、聞得房門外有槍機聲、驚惶萬分、即開樓窟躍下、致跌入該旅社旁小弄内、二人均受重傷、其時王等無奈、遂將門開放、經褚人内詢明原由、略一搜查、即返營部、向聶主任報告、並非反動份子、徐阿二張仁寳跳樓後、均婚仆於地、徐阿二跌破頭類、頓時血流如注、腰部亦受重傷、張仁寳則跌傷臂部、嗣經友人代雇街車、送入同仁醫院診治 
[常州]  
　　縣法院組織成立、武進縣法院代理院長吳曾善、首席檢察官徐鶴齡率同書記官等、於十六日下午一時許、齊赴縣府接收成立、並布告周知、茲悉所發表之職員、除前來之書記官凌塵外、尙有書記官許名振王伯淵兩人、錄事態振亞張鍾麟兩人、 
　　大綸紗廠已移交、武進大綸已記紡織廠、因股東無意經營讓渡於新組織之大成公司、由劉國鈞出而承盤、大綸方面上海董事會、昨日、（十六）特派廠長胡文欽及代表陳達哉等三人（來常辦理移交事宜、手續均經就緒、慛職員工人方面、對於遣散費及分紅等提出要求、舊公司代表認爲於可能範圍内、可以商榷辦理、如相差太鉅、則請推派代表至滬接洽、十七日上午、縣黨部特召集雙方談話、解决一切、 
[江陰]  
　　普惠橋檢騐男屍北外普惠橋河西發現槍殺青年男屍、經公安局報縣相騐後、悉死者名譚五官、係靖江下四圩港人、年三十歲、在無錫惟官牌樓附近老仁記剪刀店爲夥、於本月十日、由錫過澄赴靖、十四日抵家後過江、在朱裁縫家躭擱片刻、即返身出門而去、至晚未回、經童承審員相騐、在耳根有槍傷一處、由口而出、炸去兩手、有　影、身畔有無錫中區三段救火會證、騐畢、由北外救火會收殮、十五日午後、其父譚少培、聞訊來澄、料理一切、並要求縣府緝兇、 
　　陸姓被刦擒盜一名、周莊陸寳林家、十三日被匪搶刦有盜七人、三名把風、四名入内搶刦、盜等正在搜索、忽被寳林之子撞見、約動村人、當塲擒獲盗匪王寳生一名、由周莊保衛團解縣府訊問、不承爲盗、我在蘇州胥門横涇過去石幢九圖六鄒地位居住、我到后將袁松茂家有事、在途被獲等語、訊畢收押、 
[鎭江]  
　　籌浚張福引河、江北頻年苦旱、淮揚各縣、受災尤甚、推其原因、皆由襄運河來源不暢、沂泗暴發之水、旣不足恃、淮水又被張福河阳遇不能引淮入運、以致十歲九旱、民命不堪、各縣民衆集議疏濬張福河、以灌農田、兼顧交通、此舉對於治運有百利而無一害、現各縣代表、已纷紛麕集省垣、籌議進行方法、事務所設江邊風神廟、 
　　法官升遷併誌、鎭江池方法院刑庭庭長馮世德調任上海臨事法院民庭推事、書記官沈浧、亦調任滬臨時法院事務主任、又候補推事周寳初、春高等法院調任武進縣法院正推事、錄事彭瑞昇、調該院學習書記官、 
　　商會請疏通貨運、鎭江商會、以平浦通車後、貨車甚少、沿線商貨、均不能起運、屯集日久、金融因之阻事滞、物品愈朽壞、商民損失、實難數計、昨特電呈鐵道部、請求設法疏通、或按日添派貨車、或借用他路車輛、將沿線所屯待運之貨、全行運出、庶國計民生、兩有裨益、 
　　偵緝隊破獲積匪、江蘇省會公安局偵緝隊隊員王晶華等、昨日在城内某處、拿獲積匪達鳳陽一名綁匪王延福一名、又窩票犯苗殷氏·徐殷氏二口、并救出大橋龔姓家三歲被綁男孩一名、經一併带隊訊問、達匪供認擒刦城内閔可仁·錢席華·柏白山·傳柏氏等家、并綁架大橋龔姓男孩等不諱、王延福·苗殷氏·徐殷氏等、亦各供認綁架龔姓男孩及窩藏等情不諱、彭隊長據供後、擬於今日將各該犯押送省公安局法辦、 
 [P揚州 
　　二六六團駐防高寳、駐揚一百三十三旅司令部、現派二六六團所部、開往高寳等處駐防、已於昨今（十六）兩日、分乘民船、已由大達福運等公司小輪、拖運北上、 
　　敎育會執委會案、縣敎育會昨開第二十二次執委會、其議决案、（一）敎育長繼任人選、（甲）對於現任加以監督指導、（乙）發表宣言、說明人選重要、不能有循環式、（丙）向官廳陳明陰謀繼任者之劣點、（丁）繼任者須公正廉明、（一）函凌局長、請在去任前、公布歷任賑目、（一）呈報廳長、述督學就職來、毫無成績、品性不端、請予另委、（一）初級生·免費、高級生·酌徵、初中學費·照徵、並反對學費抵支經常費、呈請省黨部敎廳縣政府飭局執行、（一）谷小學畢業優秀者、升送一名、除貧苦者免費外、餘照收費、自十九年第一學期實行、（一）分呈廳縣敎局、切實執行城鄉校平等待遇、 
　　辦理公民宣誓登記、江都縣政府昨奉廳令、以鄉鎭公民、必須照章宣誓登記、方有出席鄉鎭公民大會、及行使四權之權、令飭趧辦登記、聞縣府奉令後、已轉飭各區公所、依照前頒規則、將鄉鎭公民宣誓登記事宜、迅速辦理、 
[清江]  
　　華興當典勞貲糾紛、本埠華興當典、以年來貲本被各股東提取、不數周轉、以致營業墮落、故於本月辭退中櫃及小倌頭、康德奎等、康被辭出典後、並未將其用物等件悉數带出、十一午刻康遂到典取物、同時有小倌沈某偕往、不料被該典賬桌周某拒絶、於是康將經過報告典内同時、其他小倌二十四人、遂羣向經理李茂如交涉、一面討索例規辭退金八百七十元、李知勢不可挽、初請商會調解、旣請縣府派出政務警察彈壓、縣黨部亦派專員前往調停、典中當局分文不出、延至十二日下午五時、公安局長楊鐵、乃奉縣府命令、將康德奎拘送縣府、並向其餘小倌勸慰、冀其息事、此事　尙難結束也、 
　　泗陽淮陰典獄員易人、泗陽典獄員兼看守所長楊本惠、因事奉蘇高等法院免職、遺缺由高等法院委淮陰典獄員李子臣往接充、並兼泗陽看守所所長之職、李已奉調前往、至淮陰方面、現亦由高等法院令調如臯典獄員朱堡接替、朱於十二日來浦、次日上午十時到縣政府接事 
[六合]  
　　電令羅營進剿匪徒、首都衛戌團團長呂學書、以六合邊境、匪勢猖獗、昨夜（十五）電致羅營長、將全部開距匪穴不遠地方、相機進剿、撲滅蔣國長（匪首）以蘇民困、羅接電後、已於今日開抵豐塔集、一俟皖軍調到、大舉進攻、 
　　捕拿嫌疑匪兩名、北鄉四合墩鄭要先家、被刦一案、旋經查得王得全馮長友二人、與此案有關、業由縣政府飭令偵警在東旺廟、捕獲送案、聽候訊辦、 
[嘉善]  
　　綁匪吳金鎔開審、嘉善東北鄉燕兜圩、去歲七月間、有匪徒暴動、當經軍警密獲錢阿敖等十人、嚴訊之下、據聞吳金鎔及盛阿貴爲該帮匪首、確有私藏軍械擄人勒贖行爲、旋於去歲十一月、由楓涇保衛團擒獲、轉解縣法院、釘鐐收押在案、昨日該法院傳集被害人等、當庭對質、吳金鎔等供詞狡猾、不肯認實、故訊問一過、仍發還收押、 
　　縣執委會成立、第三屆全縣代表大會、於上月舉行、當依法產出執行委員許甸原等十五人、監察委員顧冠樂等九人、一併呈省圈定、現省方已圈定、計五燦·許甸原·沈君懷·楊止岐·沈濟人·等五人爲執委、昨日正式成立執行委員會、並接收前縣執委會、至監察委員、不日亦可發表 
　　捕獲不法難民、西塘第八隊水警隊部、據執東塘村地方、有難民焚燒穀堆情事、并肆行騒擾、請求派隊鎭壓、當即前往勘騐屬實、而該帮難民尙盤踞附近、即捕獲九艘、押解隊部訊究、同時下甸廟地方、亦有上項情事發生、已派隊前往彈壓、 
[杭州]  
　　財廳整頓稅收浙財廳以奉部令、飭將近三年所收各項捐稅數目、分年分月、詳細執部、以爲整理張本、除已嚴電各徵收機關遵照外、并飭科趕辦各項統計、惟因去年各縣當帖捐稅、尙有欠繳、除查得已繳者、計（杭縣）四七八五元、（海寗）一四八五元、（富陽）一五○元、（餘杭）四六五元、（新登）一三五元、（嘉興）二一七五元、（嘉善）一一四○元、（崇德）一一四○元（平湖）七○五元、（桐鄉）一二三○元、（德清）一四三○元、（安吉）四五○元、（鄞縣）四○○元、（慈谿）一四七五元、（奉化）五二五元、（鎭海）二○○元、（定海）一七○元、）象山）一五○元、（紹興）四一○○元、（蕭山）三四五○元、（諸𧐆）六九○元、（餘姚）二二五元、（臨海）一九八五元、（寗海）三三○元、（温嶺）九九二三元、（仙居）六七三元、（永嘉）二三五元、（武義）二七○元、（浦江）二七○元、（衢縣）四九五元、（常山）七五元、（遂安）四○二元、（平陽）七五元外、其餘長興等十七縣、尙多延欠、昨特分令催解、 
　　水利會之改選、浙西水利會會長任滿、建設廳令即改選、現關係各縣會員、均已推定、杭州市錢宗瀚·杭縣駱恒·嘉善江學源·海豐　　梅·崇德馬念仁·武康林士娱·長興周幀·安青金鴻修·德清顧鼎·嘉興沈寳璋·平湖陳邦彥·餘杭張立·孝豐葉向陽·吳興姚汝霖·一供推派齊全、即行召集大會、改選成立、 
　　請救温屬春荒、浙賑務會以據温屬樂清·永嘉·瑞安·三縣呈述災重情形、急振之後、羅　俱竊、請迅撥欵、救濟春荒、昨提出會議討論、决俟有欵、儘先查放、 
　　造幣廠是開鑄杭造幣廠長周佩箴、以上海交行運到大條一千餘條請鑄洋以濟茶絲市汛、昨日起開鑄、計每日可出銀幣三十六萬元、 
[平湖]  
　　省委來平查案、邑人高天民、曾向民廳呈訴、前充縣政府政務警吳輝、販賣鴉片、種種劣跡、與政務警長徐康霖、狼狽爲奸、明知故縱、致吳輝臨審脫逃、至今本能弋獲等情、民廳特委蔣藩局、前日來平、調查眞相、當即尋高詳詢一　、後更赴各機關調查、昨日公畢、返省覆命 
　　犯人中途脫逃、嘉興縣公安局鍾埭鎭分駐所、日前奉命捕捉要犯某甲、昨晚不動聲色、即將某甲捕獲、正擬解縣覆命、無如看守不愼、忽告失蹝、即派警四出兜捕、毫無線索、未悉终能戈獲否、 
　　邵迪凡自匪窟逃歸、本城唐基橋堍邵迪凡、向在嘉善恒泰豐綢莊爲夥友、客臘迪凡往蘆墟一带收賬、被匪徒綁去、索價五千元取贖、已兩次致函該莊、現悉邵某被匪藏匿吳江鄉間、邵某乘匪不備逃出、現已安抵該莊、 
　　
外人購地赴乍視察、本縣縣長方立、頃據乍浦公安分局長端木和呈報、有法意敎士、又在乍浦陳山一带、購地建築修道院、當經指令仰候親往查勘實情、再行核辦、又因該區公墓地點、前准區欵產會公安分局、會同選定在陳山觀山之間、函報到府、方氏特於昨（十六）日晨雇舟前往視察、 
[紹興]  
　　縣商會選出執監委員、紹興縣商會、自經商會法公布後、籌備改組、於十五日開改選大會出席二百三十九人、投票結果、馮虚舟·王世裕·陶仲安·方文蔭·高坤芳·丁清昌·沈嵩杲·宋濟川·馬玉齡·俞襄周·吳福生·馬泉·壽芝田等十五人、當選爲執行委員、王和甫·劉悅臣·鍾慶豐·壽寳堂·張慧佯·張雲·程傳·岳校等七人、當選爲監察委員、 
[蕭山]  
　　移糧隠射陳報土地、蕭山各村里會、自辦理土地陳執以來、時有不良分子、專用無糧舊户摺、隠射陳報、村里職員無法辦理、只得停止陳報、因之糾紛時起、原有業主管業之地、反無着落、縣府對於此種移糧隠射之證明文件、特令各村里委會格外注意、認眞審查、 
　　拿獲積盜王潮海蕭山縣公安局、於十四日在臨浦對江天樂、拿獲積盜王潮海一名、（年三十餘歲）當即带局鞠詢、承認犯盜不諱、並供出羽黨多人、 
來函 
[鎭江恊和輪船總局函]  
　　敬啟者貴報十五日地方通信揚州新聞欄、載有恒德小輪、幾乎遭險一則、毫無其事、消息何來、殊深奇異、事關敝局名譽、合清賜予更正爲荷、鎭江恊和輪船總局謹啟、 
 
 

Page 10

 
 
敎育消息要聞 
[浙敎費與行政費之比數]  
　　浙敎廳呈報敎部、浙省省欵各種行政費總數爲九二八三七五○元、省欵敎育經費總數爲二、九五一、一二六元、省欵各種行政費總數與 
省欵敎育經費總數約三二八、與一之比云 
[蘇義敎辦事處事業近况]  
　　江蘇各縣籌備義務敎育聯合辦事處成立以來、已達兩年、工作頗稱努力、茲悉該處定期刊物、一爲地方敎育月刊内容在根據生活即敎育社會即學校之原則、閘揚做學敎合之精神、供給地方敎育上實際的敎材與敎法、現銷數幾達二萬份二、爲普及敎育特刊、係因義務敎育特刊擴充而成、在中央日報　有專欄、定期刊佈、内容注重普及敎育之言論與方法、並傳佈普敎之消息、不定期刊物名地方敎育叢刊、係各種單行本内容注重敎育上個别問題之實際供獻、已出義務敎育大要、兒童生活敎育問答法等五種、關於試騐敎育、已特約江寗堯化門小學、江都王家樓小學寳山月浦小學實地試騐、結果分别在地方敎育月刊揭佈、現在工作最忙重者、爲附設之師資函授部、計有學員一千四十二人、幾普編於各縣、已授一百二餘講、至於調查工作、設有義務敎育調查部、特注意師資·經濟·兒童·及國内外參考資料等項、均表列統計、爲推行義敎之參考、以上爲該處已辦理業、此外正在計畫進行者、擬在省區附近辦理敎育中、心農村改進實騐區、志在以敎育力量聯絡區民、共謀全區經濟自治及文化之改善、次爲師資介紹部、調查各縣待聘師資代爲介紹、且除普通師資得相當機會發展其才能外、並希望優良師資分佈於各縣、得調劑提携之益、又聞於本年暑期擬辦大規模之地方敎育講習會、以便各縣敎師之切磋、並於秋季舉行義務敎育成績展覽會、收集各縣辦理義敎之圖表統計影片報告計劃著作等、開會展覽、以資觀摩云、 
本埠 
[敎局訓令各書坊]  
　　敎科書面應錄部令標明 
　　市敎育局昨訓令本市各書坊云、案奉敎育部訓令第一三四號内開、案查坊間所出各種敎科書面標明字樣、至爲複雜、錯誤旣多混淆難免、前經本部規定六項令仰、遵照改正、嗣據上海書業商會呈請變通辦理、復經批駁各在案、惟頃來坊間所出各書仍多、未遵照規定標明書面字樣、殊屬不合、爲此除分令外、合行再令轉飭各書坊以後所出各敎科書籍、一律須遵照前令規定標别不得再有延誤、實爲至要、此令等因、奉此、查敎科書面應行標明各點前經敎育部規定、並經轉令該書坊遵照在案、茲奉前因、除分令外、合再令仰該書坊遵照毋再延誤、此令、 
[市敎局令書坊呈送編拒毒敎科書]  
　　市敎育局昨令各書坊以奉敎部准標烟會、咨請中小學敎科書應加入拒毒敎材令轉令各書坊、即將編入拒毒敎材之中小學敎科書、呈局以備彚轉敎部云 
[各學校開學彚誌]  
　　國立勞動大學、國立勞動大學、於昨日上午八時在大禮堂舉行總理紀念週並補行開學式、行禮如儀後、由秘書長熊夢飛主席、並報告本學期一切計劃甚詳、繼續訓話者、有各系主任龔賢明章友二、均閘明勞動敎育及勞動人才之重要、該校即於昨日上課、 
　　肇基高級中學、勞神父路肇基高級中學、本學期已於本月十五日開學、十八日正式上課、新生極爲擁擠、並聞延聘張鵑聲爲該校黨義敎師、兼訓育主任云、 
　　民國女子工藝學校、威海衛路民國女子工藝學校、昨日（十六日）上午十時舉行始業式、主席笪賦權女士報告、繼由敎務長余楠秋敎員耿午樓校董謝敬虚家屬單枚叔會可光先後演說、聞該校定二十一日上課、初中三年級尙餘、半費生額數名、初中一二年級亦有餘額、工藝科則新聘蕭主任、增中科目、銳意改良、 
　　敦仁女學、法租界辣斐德路馬浪路口敦仁女學、開辦以來、已有四載、近年來以辦理得宜學生日形發達、敎育局亦撥幣補助、昨日（十七日）開學、於二十日開課、敎員方面亦增聘多人、此次因新生過多、特增添二敎室、餘額亦無多、 
　　城東女學、南市城東女學、於八日開學、新舊學生到者已達三百餘人、聞本學期國畫專修科詩詞文敎授、請泰錫祺郭步陶王立才諸先生担任李靖瀾担任、詩經小學、徐紫明担任、金石書法、圖罔葉渭莘汪仲山等書畫家分任、日内報名甚爲踴躍、十八日起正式上課、 
[正風中學校董會呈請立案]  
　　本埠麥根路正風中學自本學期改組以來、校長黄林博士、副校長奚頌良碩士積極負責進行一切設施、均有突飛猛晋之勢、現聞該校之董會已呈請特别市敎育局立案云、 
[青華中小學之新猷]  
　　梅白格路八十六號青華中小學、自經馮樹華長校以來、素主　格、生徒縣增、校譽日盛、本學期更加整頓、不遺餘力、對於學生成績品行均優者、得享有免費或减費之權利上、學其享受免費减費者、不下十數人之多、該校附有商專英專夜校、亦同樣辦理、茲訂於本月二十一日上課、近來報名者甚、踴躍餘額無多、聞該校董事長王一亭業已備具手續呈請市敎育局備案云、 
[務本附小開學後所聞]  
　　本市務本女中附屬小學自上學期改組後整頓不遺餘力、校務日形進展、此次該校招生時投考者百五十餘人、錄取者不及二分之一、自上星期一開始上課後、各方要求入學者、仍日有數十人之多、惟以限於學額、多抱向隅、現聞該校學生校上學期又增多三十餘人、又聞該校於前日舉行第一次校務會議、爲便於研究新課程及更有效之敎導方法、計添研究系、並通過本學其校務進行計劃大綱、計關於總務系敎務系及訓育系者各十餘條、關於研究系者二十餘條云、 
體育 
[遠東運動會]  
　　日本體育恊會議决二事 
　　請女網球選手比賽 
　　預備招待選手事宜 
　　日本體育恊會爲籌備遠東運動會事、於本月十三日午後六時、在東京八重洲旅館内、招開總務委員會、到會者有岸清一會長、及其他委員二十餘名、議决左項二事通過、七時散會、 
　　一·决定向中華及匪列濱女子網球選手、 
發招待狀、要求參加大會比賽、 
　　一中華選手内定百五十名、菲列濱選手爲百四十名、其來日時宿舍、决即着手設備、 
[全國運動會粤省允助一萬]  
　　戴會長朱主任由粤電知 
全國運動會自浙江省政府捐助籌備費十萬元後、昨日接戴朱兩氏電云、粤省府已允助一萬元茲探錄原電如下、（全國運動大會審備處公鑒粤省允助萬元、已去函接洽矣、函稿另寄備查、戴傳賢、朱家驊元）、是以見粤省府熱心提倡體育之一般、更望各省聞風興起、不讓人先矣、 
[積極籌備之全市運動會]  
　　職員已定 
　　上海特别市全市市運動會之組織、分事務技術兩部、事務部主任、由市敎育局委楊嘉椿任之現楊主任因病請假、更委王壯飛兼代其内部職員亦由局先後委定、技術部主任、由籌備委員會公推蔣湘青担任、其内部職員經蔣主任分别接洽定妥、由局函請、茲分錄如下、 
　、（一）事務部職員 
　　事務部、主任王壯飛、 
　　幹事股　馬崇淦（主任）朱春、唐敬修、王克永葛家棟、 
　　會計股　杜夔生（主任） 
　　文牘股　倪軼池（主任）周召南、項翔高、　　編輯股　姚賡夔（主任）周尙、張眉蓀 
　　招待股　錢蔚宗（主任） 
　　糾察股　王壯飛（主任） 
　　（二）技術部職員 
　　技術部　主任蔣湘青 
　　總幹事　陳宇澤 
　　競賽　主任容啟兆 
　　田徑賽委員　王復旦（主席）沈昆南、李繼元　　足球委員　余衡之（主席）唐樹屏　吳炎章、 
　　棒球委員　張國勳（主席）黄文建　黎寳骏、 
　　籃球委員　宋君復（主席）張國勳　王振聲 
　　排球委員　李飛雲（主席）陳景德　沈昆南 
　　游泳委員　淩希陶（主席）李飛雲　陳富章 
　　網球委員　張子震（主席）馬德泰　王復旦、 
　　塲地股　主任郝伯陽 
　　塲地股委員　周家麒、陸翔千、孫道勝、義順元、樂秀榮 
[昨晚西青勝青光]  
　　結果四十比二十六 
　　並有三組乙組比賽 
　　昨晚青光與西青之比賽、有關本屆上海籃球會甲組錦標之前途、勝到如歸青光、則錦標亦屬其所有比賽結果、青光大遭打擊、失敗而歸西青因此而於錦標之目標爲途益近矣、西青之勝、由於内外、實力相均、再加以投攬准碓、體格高大進退迅速、於是青光受其控制、任其侵奪、雖有名將該　　起與相抗、然其同伴多未盡其　　之職、大厦將傾、一木難支、青光隊以二十六比四十差數、失敗於西青手中矣、戰幕揭起未久、西靑史密士擲投罰球　不中、沙利文得機再道雙手抛起、一球入籃史密士又加上二分、成四比零占先、其時青光大舉反攻、談在西青籃下、出没自在、一再擲投、均未命中、球又反趨指顧之間西青又加添二球、青光黎寳駿乘人不備、孤軍深入、敵人彷徨失措、陣線突破、縱身一投獲球而歸、西青駿騎迭出、聲勢順利、未幾即以十二比二領前、青光再度奮鬥、談單身匹馬、先後獲得五分、而西青漢恩士等、亦有所獲、上半時西青十七、青光七、易陣再戰、　談達　一球投去、在鐵圈中環繞數周、仍行躍出、此中如有天數黎孫内衛、先後加上三分、銳氣漸壯、然而西青中鋒漢恩士長身玉立、中央拍球、任意欲爲、致青光大受其累、損失甚巨、而其五人之投擲工夫、確有可觀、故终以四十比二十六獲勝、從此西青唯一勁敵、厥爲東西、如果東西能擊敗西青、則東西青光、西青鼎足三分、錦標誰屬、或又須一度之奮鬥也、裁判員張國勳檢察員徐振東、 
　　西青隊　青光隊 
　　位置與姓名犯規得分、位置與姓名犯規得分右鋒史魁士二次八　右鋒談達驊二次十三、左鋒史密士一次十八　左鋒董小培三次一中鋒漢恩士一次六　左鋒陳華輅○次二右衛歐爾○次　二　中鋒黄希恕○次二左衛沙利文○次六　右衛黎寳駿一次四總結　四次四○　左衛孔廣益二次四 
　　　　　　　　總結　八次二六 
上半時　西青　十七分　青光　七分下半時　西青　二十三分　青光　十九分 
　　附昨晚乙組結果 
　　隊名　　上半時　總結果健樂勝星光　十二比九　二十五比十四娃隊勝平平　十八比六　二十八比十三復東勝黑星　十一比二　三十四比五 
[上海籃球會今晚秩序]  
　　與賽隊名　組别　時間　裁判員猶太對三三（乙一）下午六時　邵樂平浦光對全藍（乙二）下午七時　邵樂平羅浮對黑貓（乙六）下午八時、許學書麥令對友愛（甲）下午九時　徐振東 
[西人會足球賽秩序]  
　　西人足球會宣稱、該會將最近各項比賽之秩序已擬定、特錄其緊要者於左、 
　　甲組比賽 
　　樂華對海軍　本星期六　申園樂華對海軍　本星期日　棒球塲 
　　史高托盃賽 
　　樂華對西捕、格林華對上海日期未定又樂華在甲組中除上述與海軍賽期外、尙須與華賽德及西捕各比賽一次云 
[報界工會足球奪標會]  
　　昨日時事足球奪標會 
　　第一循環三報館各勝一次 
　　錦標誰屬要看再番之努力 
　　報界工會舉行之足球錦標賽、分爲三隊、即新聞報、申報、時事新報、採用雙循環制、現第一循環賽已結束、第一次申報勝時事、第二次新聞勝申報、第三次時事勝新聞、分數各得二分、各隊球員、原屬素識老友一種和藹可親之態度、殊可嘉許、表演成績、亦頗佳好、三隊實力、亦軒輊殊少、第次登塲、均能起勁踢來、始終不懈、第二循環、於本星期四開始、未知錦標誰屬焉、 
　　昨日爲時事新與新聞報對賽之期、鐘鳴十下、雙方健兒、開始接戰、約十餘分鐘、時事隊中鋒張保康得右翼之傳遞在三十碼處、舉脚迫射、攻入一球、嗣後雙方奮戰益烈、陣線亦互有更動、奈以欠少練習、雖有良多機會、均未命中上 
半時一與○下半時各無所得、結果勝利屬於時事隊、裁判員張武高君、 
[華中運動會評判長已聘定吳藴瑞]  
　　皖敎廳和廳長最近華中運動會開幕在即大會評判長、自應從速聘定、昨特電請南京中央大學體育科主任美國春田大學體育學士敎育碩士吳藴瑞担任斯職、現聞吳君已覆電到皖表示效勞云、 
[湘省運動會]  
　　三月八日起三日 
　　經費職員現已定 
　　二月十五日長沙通訊、湖南全省第十屆運動大會、定三月八九十等日舉行三天、已經成立全省運動大會籌備處、推何鍵爲正會長黄士衡　悌爲副會長張開璉爲籌備主任、黄鳳歧劉運秀爲總務部正副主任、彭澤需胡國春爲佈置部正副主任危宿鍾何涇渭爲裁判部正副主任、曾福盛文亞文爲編配部正副主任、張炯張　爲糾察部正副主任、曾省齋董抱玄爲宣傳部正副主任、姚雪懷韋蘭生爲交際部正副主任、積極進行、至於此次大會所需經費、已經籌備處迨具預算、呈由省府核定如下（一）佈置部計跑道·球塲·木畫·運動器械·運動用具·與游泳池等項共一千九百五十元（二）總務部、計薪資·工食·印刷紙張·獎品·餐食·點心·郵電·消耗·雜用等項、共一千四百八十六元（三）宣傳部經費二百元、（四）裁判經費五十元、（五）編記部經費五十元（六）糾察經費四十元、（七）交際部經費十元、（八）赴學中與全國兩大會之運動員議送員及代表旅費等共一千二百元（九）總共計洋五千零零八元、 
[我對這次分區賽的迴感（中）李惠堂]  
　　關於這次的裁判員我提起了裁判員、人們恐怕要疑惑我一定是失敗而諉過他人了、其實比賽之後、裁判員三字、是不應再提的、不過這次的裁判員、却和我們發生了絶大的關係、所以我不得不趁這機會、把此次關於裁判的種種、公諸國人、 
　　在未談别事之先、我要首先聲明、我並不敢說我們此番失敗、是裁判員之過、我並没有說他是存偏袒的心、我記得某報界中人、曾對我狠熱地安慰、他說你們這次如果任裁判的是外國人、或稍存公正人、恐怕你們斷不致於失敗罷、他的安慰我的誠意、我是狠感激的、不過他的論調、我却不大十分贊同、 
　　但是在我相信他不致於偏袒當中、我却對他有數點不滿意的地方、我們這次三塲的比賽、都是葉九臯君一人担任裁判、第一塲對方中衛頻頻向我施以暴動、必以傷我爲快、我敢信他的存心、是北華東隊内任何隊員、來得不良、他的舉動、是比任何人來得粗野、葉君對此、並不加以敬告、而反常常向我說、你不要理他、 
　　第二塲比賽原定的九十分鐘過了外、尙多了十二分鐘、據葉君說、因爲賽時替換球員補上去的而華南隊反敗爲和那一隻球、却凑巧在臨完的兩分鐘内踼進、而且賽和之後、例應照第一塲般延長、但葉君說晚色太深、不能繼續、於是氣力不繼的華南隊、又得免於失敗、以上葉君見解、和補時的理由、我且不論其當否、不過有一次當我們左翼带球猛攻時、葉君忽然鳴笛、原來華南隊裏某中衛因傷倒地、故爾中止、葉君爲港會錄取之裁判員、對此不應停賽處而停賽、實在使我大惑不解、如果葉君以爲是應該停賽的、那嗎我們下次遇着敵人進襲時、祇要一人詐傷臥地、便可解圍了、 
專載 
[瞿氏檢字法原文瞿重福]  
　　余自幼即入外國語學校肄業、至民國十二年於約翰卒業了即至美國留學、没有同我國字典相親近的機會、又没有我國小學的研究、然而我忽然想想我要改良我國的字典、欲以自已的意見替代我國數千年來習用的方法、你想起來、這種事情豈不是（駭人聽聞）麽、豈不是（不能相信）的麽雖然如此、我們都知道天下的人非盡可料天下的事的、若使天下的人盡可料定天下的事、那麽天下字典之中即可减去（寄）字一個字了、我開始研案這冷僻的問題、因爲感觸於美國檢字法的利便、美國求學的不難、與夫我國檢字的太難、我國求學的太不利便、美國求學不難的原因、因爲英文各字都按照Ａ·Ｂ·Ｃ·Ｄ·二十六個字母順次排律的、中國求學不利便、因爲中國未有字母、未有简便易學的檢字方法、 
　　檢字方法爲目錄學（Ｉｎｄｅｘｓｃｉｅｎｃｅ）的根基、我國學生於目錄學一門、大多不屑加以研究的、他們並不知道、目錄之學實爲讀書求學獨一無二的帮助、懂得目錄的人、一人圖書館、即可利用其圖書目錄以尋出一切有關係的書籍、一書在手、即可利用其内容細目以析出全書的精華、能够在最簡短的時間、尋出最多數的事物、没有這種研究、雖然入了圖書館、没有帮助不能找出相關的書籍、有書在手、非久讀不能尋出所求的字物、我今日發明在漢字檢查方法上下推其緣故因爲我在美國讀書的時候、曾經有過一番目錄學的研究、我希望進個簡易方法發明以後、我國目錄之學逐日可以發達、對於國故即日可以（整理）、求學方法日日可以利便、 
　　向來檢字方法最流行於我國的、就是部首檢字法、漢初的許愼說文、清初的康熙字典、都是根本此法而編纂成功的、 
　　康熙字典的二百一十四部首、分配極不均匀、其中（人）（口）（心）（手）（水）（木）（金）（草）（糸）（虫）（言）十一大部約佔全書之字的二分之一、而生僻之部首、（即所含之字不足二十個者）如（人）（口）（卜）（厶）等等、都一百二十部省不過一千餘字、 
　　康熙字典所分部首之界限、極不分明、明明可人甲部之字結底却屬於乙部、我亦不必多說、至筆畫一項、何者應連爲一筆、何者應分爲兩筆、亦無一定之標準、很不容易猜到那部首、還要計算筆畫、於十多個或廿多個同筆畫的部首内尋求其部的頁數翻到了頁數、又須再計算筆畫、在同一部首、同一筆畫、數十個或數百個字中（王雲五說草部八畫有二百零五字草部九畫有二百零四字）一一留心、搜尋一過、如果仍尋不着、就要多費二倍工夫、在多一筆或少一筆裏再等、如果又尋不着、祇好另費一番大大的手續、計算全字筆畫的總數、向檢字表中數百個字中再求之、（檢字表中七畫至十二畫所容之字均在二三百以上）如此看來、欲求區區一字的意義、必須費去二三番手續、經過很長的時光、數過數十個至數百個無關的字、才僥倖尋得所求之字、你想麻煩不麻煩、（未完） 
 
 

Page 11

 
 
自由談 
[付之一笑] [  海客]  
　　甲｜兒昨天你爲了甚麽事情。狠狠地責打你的小弟弟。 
　　乙兒｜他吃了一大口墨水下去。我呌他趕快吃一張吸墨水紙。他老是不肯。 
　　音樂生｜先生、你聽我的聲音怎麽樣。將來可有成績麽。 
　　音樂敎師｜做沿街呌賣襪子的小販。再好也没有。 
　　甲｜前天你到我家裏來時。被我的狗咬掉了一塊腿肉。眞眞對你不起。 
　　乙｜不打緊。我本來是百貨工廠的推銷員、每到一處。總得留下一些樣貨的。 
　　甲｜我聽你這句話。似乎與事實不符吧。 
　　乙｜你可是駡我撒謊。 
　　甲｜是的。 
　　乙｜那麽你直截痛快的駡我撒謊了。我最恨說話繞圈兒。 
　　植物敎授｜你們知道蘋果該在甚麽時候摘取。 
　　一學生｜趁果子園裏没有狗與園丁不看見的時候。 
[長興珠簾瀑布] [  嵇覲]  
　　長興碧巖山珠簾瀑布。夙著名勝。昔東坡爲吳興太守時。間嘗率其僚屬。親臨游覽。其題詠有云（珠簾欲捲西山雨。齊向銀河倒瀉來。）蓋紀實也。惜地處鄉僻，乏人顧問。以致天然美景。長湮没於荒烟蔓草之間。又不知經若干年。而始有今日之曇花一現。其感慨爲何如耶。茲以友人通訊所得。略記如下。 
　　長興僻處山陬。弁峰十二。綿延不絶。而尤以碧巖爲最高大。石壁千仭。矗立雲際。珠簾水即濴洄其間。迨至缺口之處。倒流直瀉。勢甚湍急。陡成瀑布。高約三丈許。遠而望之。如長空白練。自天而下。汨汨之聲。晝夜不息。土人常引之以灌田。其下即爲捨身譚。潭水不廣。屈曲向東北流。經大蕩漾而入於太湖。蓋太湖爲浙西衆流所歸之一巨浸也。考珠簾水之遠源。發於碧巖之天雞嶺。相距可三里。每當黄梅水漲。來勢益湧。傾瀉不及。則自　際噴射而出。珠飛玉濺。更覺大觀。最奇者。天久不雨。寖成亢旱。此水斷不至因涸絶流。或謂天雞泉源。上承天目。殆亦足信。現聞本邑弁鄉區委員。奉令調查。亟事建設。倘能更新而擴大之。則苕西風景。定爲湖山生色不少云。 
[江北剿匪之所聞] [  綺]  
　　江北通如一带。素號安謐。乃比歲以來。匪氛大熾。各地民衆。寢饋不安。茲就耳聞目擊者。寫以寄本談。 
　　自衛殲匪通境東鄉某鎭。有某氏聚族而居。族皆富有。少者數萬金。多至數十萬。因鑒于匪勢兇猛。屢遭垂涎。乃合力謀所以禦匪之方。一方築防禦工事。一方辦槍械。實力頗充。並有手提機關槍探海燈等。某夜一巡邏員于瞭望台用探海燈視察。遙見數里外黑影憧憧。有如蟻羣。疾奔而來。其勢甚猛。乃向天空開排槍。槍發而前奔如故。復向人叢中射去。仍無效。且愈趨愈近。時距屋已不過遠。乃發機關槍掃射。匪始退。下台檢視。被擊倒地者。計九十餘人。多爲佃農隣居。手則持農具。執其未斃者詢之。則謂被共黨所脅迫而來。不遵者即遭槍殺。行時匪殿衆後。退縮者死。故若輩進死。退亦死。實出無可如何云。 
　　會勦失約。通如交界之如屬鎭濤鄉。爲共黨嘯聚之巢窟。該區被匪攻陷之後。歷時數月。官兵不到。遂爲匪所盤據。行政公安局等局悉被毁去。且滋長不已。成通屬平潮區之大患。南通縣長陳步蟾。素以治匪著名。以民不聊生。乃邀約如臯縣長。會同勦滅。屆期午夜。通境軍隊動員。奮勇圍攻。乃如臯縣長竟爽約。於是坐視共黨匪首從容向知境逸去、千載良機。失之 
交臂、滋可惋惜。而通地軍警。尤爲憤激。蓋萬一被匪擊敗。俟如臯之援兵不至。豈非全軍覆没。刻聞地方當局。已向如臯政府提出嚴重質問矣。 
　　梟首示衆。勦共告捷後。將一匪之首級懸掛示衆。以快人心而寒匪膽。十一日携至平潮鎭。縣於路口之石柱上。一時環而觀者如堵。匪面黄如金紙。狀尙不甚可怖。予喟然曰。固一時之雄也。而今安在哉。夫人類相殘。殺機大開。雖匪死固有餘辜。然世變至是。亦良可悲矣。 
[當塲試騐] [  蘭因]  
　　近數年來。沛縣發生不少離婚案。並聯带發生種種笑話。以内地而有此現象。殊可異也。最著者。如前此之張碧月案。轟傳全國。碧月與吳姓離異。其姊與郝姓離異。致釀成槍斃黄長典之慘禍。滬上新劇塲。且取其事實。演諸紅氍毹上。想閱者猶能憶之。邇復發生一當塲試騐之趣史。乃大類剖腹騐花。幸有縣長作魯連。善言勸解。夫婦得和好如初。初有某姓者。貎甚寢。曾卒業中學。故學識尙富。適與一般金玉其外而敗絮其中者相反。其妻則美而慧。結婚已三載。從未生育。即以其夫貎寢。於邑不歡。勃谿之聲。時聞户外。徒擁夫婦虚名。無夫婦之幸福、蓄意離婚也久矣。自受新潮流簸蕩。心志愈决。卒因一事反目。奔赴縣政府。請求判離。縣長傳某至。問願離否。曰願。惟妻腹中已有孕。是我骨血。應還我。妻瞋目曰。何嘗有孕。是故意留難也。因袒腹示縣長。又曰。有孕無孕。不難一撫而知。縣長爲之大窘。某仍堅執前言。曰。月份尚淺。自不得形於外。安可以一撫而即知者。妻乃大憤。厲聲曰。然則請縣長剖騐之。以明究竟。言次。自捧其袒露之腹。要求即剖。縣長至此。知某猶不願離。即改顏勸慰。尋其妻亦頓覺剖腹騐胎。攸關生命。已稍稍氣餒。而羞惡之念又乘之。不禁俯首。遂隨其夫而歸。 
[席上采珍錄] [  鄭逸梅]  
　　疇昔之夜。趙君蘭亭宴客於覺林。逸梅亦與其盛焉。濟濟蹌蹌中。得識革命前輩姚雨平先生。先生癯貎微髭。頭已班白。作嶺兩語。温靄可親。近爲海上寓公。杜門謝客。不問治亂。耽於禪悅。終日靜坐。曰。一切眞理。均可於靜坐中悟之。否則唪經誦佛。徒見其形式耳。洵屬名言。覺林不備酒。而駱君亮公非杯中物不歡。特命役者沽之。酒酣。爲述曩飲於某家。嘗四十年之宿醪。味淡而和醇。不覺傾觴者再。主人力阻之曰。宿醪不宜多飲。恐酕醄也。予方以爲主人之吝。未盡量而罷。及辭出。凉風吹來。目炫而首昏昏然。幾不能自持。始知宿醪之力有如此。母怪主人之力阻也。同座某君因稱其家藏有荔枝酒。昔王十朋食荔枝。有如何敢啗玉堂紅句。遂襲以玉堂紅之佳名。法於仲夏時。剝鮮荔枝。投之於高梁酒中。加以相堂之氷糖。然後密封不見風日。十年後發醅飲之。厥色殷紅。甘芳質厚。有健胃之功。爲市上所未有。錢君化佛乃預乞一　。他日願以遍享諸知好。俾得共領瓊漿玉液滋味也。 
[茶癖] [  文忠]  
　　近年海上文人。結聊社以相唱和。陳柱尊梁彥田二先生。皆爲社中人物。一以酒量稱。一以茶癖者。柱尊先生之酒量。晚成君已在本談記之。愚今言彥田先生之茶癖。 
　　彥田先生爲老國學家。行年七十餘。而精神矍鑠。健步勝少年。平素酷嗜茶。室中琴書以外。案上設茶具。興至則自烹。左持杯而右執管。且飲且吟。竟日不倦。自云。吟詩不飲茶。則枯澀乏味。且靈思不生。其詩有云。每逢佳釀心先醉。爲愛新茶手自煎。扶杖還鄉曾幾日。傾襟結社有羣賢。於此可見一斑。（郤酬） 
[歐游通訊（四一）] [  劉海粟]  
　　▲蒲台爾之死 
　　（二）喪儀 
　　那第二天。上午天氣墨黑。欲雨不雨。是很沉悶的天氣。下午二點將近。滿天湧起黄霧。像也在那裏爲這彫刻大師的死而悲哀。三點過了。蕭女士。彭師勤。傳雷。張弦。都羣集於ｒｕｅ　ｄｅ　ｌａ　Ｓｏｒｂｏｎｎｅ二十號我的畫室裏。我們便坐了摩托車。向Ｉｍｐａｓｓｅ　ｄｕ　Ｍａｒｎｅ　去。這不但因爲要瞻仰這位大人物的遺骸。也因爲想看看這位大師許多未曾發表過的絶作。 
　　（英雄崇拜）是人人的共同心理。尤其是我的特癖。所以我並不諱我的（接近大人物）。這次我到歐洲研究。、順便也想多瞻仰幾個英雄。畫家享利瑪蒂斯。保白羅畢克梭。安特勒獨朗。逢娜。詩人梵刺利。文豪羅曼羅蘭。彫刻家昂杜安蒲台爾。都是我預定要見的。現在蒲台爾在我將要會見他之先。突然死了。我的心。是如何的愴傷呵。 
　　汽車疾駛於市街之際。正是傾盆大雨。這使我更感凄感了。在大路轉右。一排略带茶黄色的短牆。攀附着縱横的老藤。實在是古色蒼然。大門前站着四個巡警。多數的人。憧憧出入。我們汽車也停了。傳君便走上去。脫着帽子問道。（蒲台爾先生的ｌｓｔｅｌｉｅｒ就在這裏麽）。 
　　其中有花白鬍鬚而身材很長的一個回答道。（這裏正是。） 
　　走進去院子裏的幾株大樹。也像抵不過風威霜力那樣。一片片的黄色枯葉。不斷的飄堕在我們頭頂上。再進去數十步。左面就有嵌滿玻璃窗的高大的烏黑的一所建築物。像暴露在二三十年的風雨中。這便是有名的蒲台爾的Ｌａｔｅｌｉｅｒ。我望着那一排很長的玻璃窗門時。心裏想。蒲台爾不斷的創作了不朽的神奇的許多傑作。大槪便是在那間屋子罷。 
　　正門呢。因爲正値下雨。黑到像黄昏。ｌａｔｅｌｉｅｒ裏面點着雪亮的電燈。去參與喪儀的人很多。我們浴着暴雨。立在門外。兩個司儀者穿着黑黑的禮服。頸上套着很粗的銀鍊。酒刺滿面的紅臉。頭髮和鬍鬚的金黄。很惹人注目。他們很恭肅地請來賓一一簽名。魚貫進去。很嚴肅虔敬的進了門。中間安置着蒲台爾的遺骸。四面都堆着無數的鮮花。尤其是後面的花圈堆到屋頂那樣高。兩支三尺長的白蠟。置在遺骸的左右。幽黯的燭光。向風中抖動。現出沈憂凄斷之色。左面的一角。高高置着羅丹的彫像。爲紀念他那先師奥古斯羅丹的風采計。蒲台爾便作這位大藝人的像。運思的雙目。蒼勁而寛廣的前額。輝耀着神奇的風采。這裏所表現的深思的崇偉的大藝人的神氣。眞可以說是施行極大胆的象徵底羅丹的全人的面目。躍然如見了。下面還彫着（我師羅丹。）在左面置着二十尺高八尺闊的一座浮型泥塑。是還没有製作完成的一個大規模的構思。正面一座大作品。是渾然巨大的個幻像。左手直伸出去。渾身肌肉像獅子怒吼那樣緊張。像巴比倫Ｂａｂｙｌｒｏｎｉａ亞細里亞Ａｓｓｙｒｉａ詭怪的巨像那種面目。眞是一種大胆的嘗試。四面還有許多他最近的作品。因爲在那嚴肅的喪儀中。我們不能一件一件細看。浦台爾夫人以及其他親屬。都蒙着烏黑的喪服。坐在遺骸的一邊。多數的來賓肅然立於周圍輪流去致敬。去瞻仰遺容。我也跑前去瞻仰瞻仰。他的臉粗看像是一個三角形。頭頂全秃。前額寛廣而凸起。兩邊腦角上還各有一批全白的頭髮。一直聯絡到下巴尖的鬍鬚。顴象很寛。雙目深窈。像安睡那樣。他的口是緊閉着。他雖然死了。從他的臉部。却還是表現着清奇的深沉的光輝的丰采。 
　　不多久。弔客愈集愈多了。一個八十多歲的老人。進門就大哭起來。他說在十日以前還得到他的來信。昨晨知道噩耗。特地來巴黎的。現在與他永别了。許多人勸慰他。扶他過去與蒲台爾夫人坐在一起。還是不成聲的哭。一室靜悄悄地更森嚴而凄清了。 
　　大奇怪了。我們站了一小時之久。竟不願離開這ｌａｔｅｌｉｅｒ後來的人太多。實在不容我們再留。我便再三的回顧。離開這屋子了。 
 
 

Page 12

 
 
[商業新聞]  
　　雜訊金洋三箱、値銀二十萬元、香港運來、 
　　西貢米四萬八千包、昨已進口、 
　　印棉八千五百包、昨日來申、 
　　美國棉花昨到八千六百包、 
　　麥子一千三百包、荳子一千四百七十 
包、沙市到滬、 
　　火油五萬二千箱、裝往漢口、 
　　四川裝來黄絲蠶子等九十三件、 
　　疋頭呢絨四百餘件、英國運滬、 
　　洋紙三百餘件、德國來申、 
　　白糖七千餘件、裝赴漢口、 
[金融厘拆趨勢安穏]  
　　昨日市場氣象、以供求均不起勁、人心遂乏興趣、結果厘拆兩種市價、皆與前日相侔、而無絲毫差落厘價爲七錢一分八厘三毫七忽半、銀拆以銀根鬆仍作借論、做出洋欵交易匯劃票欵一百萬○○五千鈔票塲内無交易、場外十八萬二千折票交易四百萬左右、銀行買賣洋欵、計互市七十五萬、各銀行洋户往來收解一百五十餘萬鈔票進出一百三十餘萬、銀行收解、華商票欵收解二百三十餘萬、外商票欵收解二百二三十萬、各種貨匯稅什電匯絲出各欵八百四五十萬、出倉一百二十萬、日商銀行收解各欵三百餘萬、進倉五十萬、錢莊銀公單收解二千五百餘萬洋公單收解三百五十餘萬、銀劃頭欵收解二百五十餘萬洋劃頭欵收解一百三十餘萬各路匯欵收解五十餘萬、拆借洋欵進出九十餘萬、收現數十萬、小錢莊收兌鈔票、售出匯頭等交易七十餘萬、又輔幣市况、江南仍舊爲六錢三分七厘、做出交易二千五百角、廣東小洋爲五錢九分五厘、較前日改昂二厘、做出交易八萬角、銅元回落一千五千文、爲四百○四千文、 
[掉期後金市大疲]  
　　初鋒繼萎跌小四兩弱、昨日標金復處疲境、惟始鋒午萎、前市計爲七兩差次、後市亦計三兩數錢廻旋、市氣　恍、同業中買賣敏捷、然供求各異、若源盛·生大·元茂永·大德成·順利等均買進、間有大户補空、而賣出頭寸、如永亨·餘大·志豐永·泰興等是也、至于滙票已掛缩一檔、但内部以挺爲萎、業中稍有扒售、早市買方旣濃、曾漲至四百九十三兩以外、至後大户紛紛售出、滙票亦轉絀勢、以致每况愈下、頻降五兩之多、迨後市初尙穏定、嗣因日商銀行并投機者蜂湧賣出、外滙轉頽、計英金可結二先令、乃一瀉三兩有餘、已敲破八十五兩、後各方都有抵進、方轉和缓、計回高一二兩、惟時有起落、而外匯則平、交易不爽、最後在八十六兩有零、比上日收盤跌小三兩九錢、總之人心恍惚、乃價幾人盤旋之境、昨因逢週初、大條例無電訊、 
　　晨初大户扒多又開高盤、四月份標金開盤四百九十一兩二錢、計加一兩、後漲爲九十三兩四錢、殆因大户扒多頭、滙票亦堅、日金由住友出一兩○二分半、英金由大英及印商售出十一便士六八七五、惟毛盤即回落二兩餘、仍大户脫手、故先令揭佈時爲九十一兩、繼有數錢增减、嗣悉先令缩去二五、美金五角、日金則加一分一二五、遂漲爲九十一兩五六錢、内部平平、四五月份英金銀行出價十一便士七五、又美金華日等銀行對做四十八元一二五、至十點後市面驟然疲頽、永亨·餘大等胥有先售、乃價破入九十兩以内、而英金四月份美豐·大通曾對做十一便士八一二五、入彼麥加利售出十一便士九三七五、人心甚挫、價格一落千丈、直至十一點三刻僅計八十六兩三四錢、一霎時提高八九錢、因零户等抵進、迨後收爲八十七兩、 
　　午後二時半低峰八十四兩八、收市開盤八十八兩三錢、嗣由八十七錢三錢加至八兩四錢、實乃求供時有進行也、復以三井等傾向脫手、市塲空氣不佳、忽已降去三兩有餘、滙票亦寛、麥加利出英金計二先令、上海出日金一兩○一分二五、至二點半降爲八十四兩八錢、以後廣帮等買進、遂已跳起二兩、並因同業售與銀行現金計八十五兩、故人心易高也、三點時爲八十六兩八錢、人後互有一兩上下、四點後檯面上買氣占多、遂轉上峯、計提增二兩光景、爲八十六兩八九錢、惟外匯交易有限、迨四點三十分收市爲八十六兩三錢、比較十六日計减去三兩九錢、 
　　全日八兩六錢差次、查一日間最大九十三兩四錢、最小八十四兩八錢、計有八兩六錢上落、揭價改爲四百九十九兩二錢、因日金掛大一分一二五、自初做小十七八兩、午時抑小十二三兩、豋賬八十七兩至八十六兩、補水八十七兩、後市補水八十七兩、物品早開九十一兩三錢、午收八十七兩半、下午八十八兩、收市八十六兩半、揭價仍　十二三兩 
　　同業進出殊形活潑、各號交易、計恒興·生大·初出一千數百條、以後復進三千條、志豐永·餘大·永亨大興等均有售出、元茂永·源盛·元成永·大德成·源泰·順利·内興等皆買進、某投家頗有抵空、大連帮出入不一、計買進二千四百條、亦出一千五百條、午後同業中如志豐永·餘大·太興·永亨·元成永等均有售出、恒興·生大·源大·大德成·成豐永·萬興·順利·源盛等均有購買、套頭條子則有賣出也、大連帮買九百餘條、出六百餘條、廣帮恒興生大續稍抵空云、 
[外匯乍緊乍鬆]  
　　掛牌昨縮去一檔 
　　昨日匯豐掛牌外匯均已缩去一檔、蓋大條迭縮故耳、計英金縮二五、爲一先令十一辨士半美金縮半元、計四十七元六二五、印度縮一元半、計一百三十一羅比、德匯缩二元、計一百九十九馬克半、和洋減一元二五、計一百十八盾半、法郎缩十二元、計一千二百十六元、坡匯加一兩二五、計一百十八兩二五、香港不更、計七十九兩半、日金漲上一分一二五、計一兩○三分三七五、意大利縮至九百零九利耳、瑞士二百四十六福祿令、至於大條并匯兌因逢週一、無電報告當日海外、電訊横濱日美略低、日英不更、神户均無升降、本埠銀行内盤各匯、自晨尚挺、以後趨鬆、下午穏布復頽、终則平和、惟比較上週六計先令縮去一二五、美金縮一八七五、日匯加一二五、惟因標金初漲後跌、乃匯票結果僅以微縮、人心恍惚以致市况乍緊乍鬆也、華商交易不甚熱烈、計英金由廣帮生大等扒結七八萬鎊茲由大英、麥加利等售出、又東亞工商稍爲吃進數萬鎊、又各行互相成交四五萬鎊、亦對做美金二十萬元、又大連帮買進十餘萬元、係上海、浙江等賣出也、至於日匯交易有限、恒興等向結數十萬元、由住友·三井上海售出、惟時亦吃進一二十萬元、華商套頭並不恒多、又猶太帮曾賣出先令若干萬鎊云 
　　英匯、内盤初挺後萎、一日間有一八七五升縮、交易平常、上午三四月出價一先令十一便士六八七五、買價十一便士七五、五六月出價七五、買價八一二五、大英出五月五千、孟買出四月五千、三菱華義互做、四月一萬、價同爲十一便士六八七五、麥行出五六月一萬五千、住友·上海與華比互做二月一萬、朝鮮亦出一萬、價同爲十一便士七五、工商買六月五千、十一便士八一二五、美豐大通互做四月一萬、價同上、麥行大英出五月二萬、十一便士九三七五、買進一萬、價二先令、午收出價二四月份十一便士八七五、五六月九三七五、下午東亞買六月五千、麥行出四月五千、同計二先令、收市均與千收無異、 
　　美滙内盤計有半元上落交易不多、上午三四月出價四十八元、買價四十八元一二五、五六月出價四十八元一二五、買價四十八元二五、三井滙豐對做三月五萬元、價四十八元、上海出五月二萬五千元、價同、大通東亞與華比對做出萬元、價四十八元一二五、實業三菱對做五萬元同價、實業出二萬五千元、四十八元二五、午收二三四月出價四十八元五、買價四十八元六二五、五六月出價四十八元六二五、入價四十八元七五、下午市面尙平、收市二三四月出價四十八元四三七五、五六月出價四十八元五六二五、買價四十八元六八七五、 
　　東匯、内盤早堅午疲、下午鬆而轉平、全日 
計有、分三七五差次、華商交易不旺、自早市間近遠期出價同爲一兩○二分半、買價一兩○二分三七五、三菱出三月五萬元、價一兩○二分四三七五、住友出四月五萬元、價一兩○二分五、旋後出價一兩○二分六二五、入價一兩○二分五九點半以後、市面轉萎乃金價見挫、三井買六月十萬元、一兩○二分一二五、又出三月萬元、一兩○二分二五、標金已破入九十兩内、午收出價、兩○一分六二五、買價一兩○一分半下午上海出三月十萬元、價一兩○一分二五、住友買七月五萬元一兩○一分、收市出價一兩○ 
一分三七五、買價一兩○一分二五云、 
[證券平債仍在呆滞中]  
　　（北平）前塲九六現貨開盤一七、低至一六九五、收一六九七五、銷二十一萬五千　、後塲開盤一七、收盤一七零七五、銷 
十二萬五千、整六本月期六二七、下月期六二八、銷二萬、（十七日電） 
[債價益呆成交續暢]  
　　昨證劵市塲各債、現貨成交祇七千元、期市仍頗活潑、前市開出四百餘萬元、下午較靜、計二百十餘萬元、合計六百十餘萬元、内關稅佔一百七十餘萬元、續捲一百三十餘萬元、善後約一百二十萬元、續二五九十餘萬元、整理六厘五十五萬元、七年九六各僅二十餘萬元、金融惟三月期二萬元、債價環象沉靜、咸祇二角左右盤旋云、　别期現　前開　後收　較前日　成交數整六二月　六一·九0　六二·二0　漲0·0五　二一000整六三月　六一·九0　六二·五0　漲0·二0　三四0、000七年二月　七三·一0　七四·二0　漲0·六0　五0、000七年三月　七三·三0　七三·二0　漲0·二0　一九0、000續小現貨　八一·六0　 ` ` ` ` `　漲一·四0　一、000續大二月　八四·一0　八四·六0　漲0·二0　二三五、000續大三月　八0·八0　八一·一0　不動　六八五、000善大現貨　 ` ` ` ` `　八一·六0　跌0·一0　四、000善小現貨　 ` ` ` ` `　七九·九0　跌三·一0　 ` ` ` ` `善大二月　八一·00　八一·三五　　不動　三四0、000善大三月　　0·九0　八一·四0　跌0·一0　八五0、000續捲二月　六五·八0　六六·一五　跌0·一五　四八0、000續捲三月　六二·九0　六三·七0　漲一·一0　九0五、000關稅現貨　 ` ` ` ` `　五五·四0　不動　二、000關稅二月　四·六0　五五·0　跌0·二0　四六0、0000關稅三月　五二·二0　五二·九五　不動　　二六五、000金融三月　三二·四0　三0·三0　漲0·二0　二、000九六二月　一六·八五　六·九0　跌0·一0　0、000九六三月　一七·00　一七·0五　跌0·二0　二00、000 
[紗花現需未奮紗市平疲]  
　　棉紗市勢平疲、蓋以海外紗市又趨疲勢、而實 
銷仍未能激起、存底一時不易消弭、人心較爲衰弱也、目前實銷之盛衰、直接支配紗市之進退、春銷時期將屆、而客帮心思未見如何濃厚、雖日有一二千包之交易、然大衆以爲此種銷額、在淡 
月固稱暢逹、而在此時期、實未能認爲滿意、更分析存紗内容、粗紗之數字超過細支紗、人心 
之一時不能邀起者以此、探之各帮心思、一以内地農業狀况未臻佳境、購買之力較弱、二以時事之變化兵匪爲災、交通時阻、故進意未見濃厚惟期紗市塲買方均屬大户、而賣方都係散户、故人心雖疲、而市面得呈徘徊之局勢也、前途如何、將惟實銷是瞻耳、 
　　期紗跌七錢、交易所人鐘標準紗、上午市面初頗堅定、繼以實銷清淡、三品下趨、市勢轉疲、各月漲跌二·三·四錢、午後以三品報跌、人心較虚、市氣續疲、各月跌三錢至七錢、統計成交一萬四千三百包、茲將人標紗收盤價錄下、 
人標收盤價漲跌　五月一五五四　跌七 
二月　五七六　跌七　六月一五五四　五三月　一五六五　三　七月一五五六　四四月　五五七　四 
　　現銷二千包、市上現紗交易尚佳、統計二千包、行情疲二錢五分光景、客帮中四川進七百○五包、江西二百九十五包、内地一百九十五包 
、天津二百四十三包、徐州一百六十五包、廣東六十五包、安慶二十包、漢口二十五包、汕頭五十包、厦門三十五包、牛莊三十包、燕湖七包、寗波十包、秦皇島十包、大連青島烟台各進五包、又同行二十包、東棉洋行一百包、廠開六十包、各紗售價、可在下面價目表内閱得云、 
[本埠存紗達十一萬包]  
　　一月底之調查 
　　邇者紗市已由疲軟之地位而漸向穏境推進、前途如何、固隨海外消息而起伏、然直接原動將視時事消息與實銷之盛衰、但存底數字之增减影響於市况之進退、亦有重大之關係焉、茲據調查本年一月底本埠存紗達十一萬一千六百十七包、比較去年十二月底增加四萬○九百九十七包、此大量之數字如無法消弭、殊足阻過紗市之發展也、茲將各支存數分誌如下、 
　　支别　華英商、日廠　計六支　一、四00　 ` ` ` ` `　　一、四00八支　一、四七0　三五0　　一、八二0十支　三三、五0七　四五0　三三、九五七十二支　六、五五0　五0　六　六00十四支　一、九二0　四二0　二、三四0十六支　二三、一五五　四、一00　三七、二五五二十支　二六、0六五　三00　二六、三六五卅二支　一、二00　二、一八0　三、三八0四十支　 ` ` ` ` ` `　六五0　六五0四十二支　二、五00　三九九0　六、四九0六十支　九00　三00　一、三00八十支　 ` ` ` ` ` ` `　六0　六0共計　九八、六六七　一二　九五0　一二、六一七 
[棉市愈形穏定]  
　　棉市形勢穏定、蓋以美印棉續趨漲勢、故需要者雖無顯著之活動、人心稍形平定、而執貨者態度鎭靜、亦爲市勢平穏之暗示、但據印度訊、各紗廠以疋頭存底較豐、公决自三月十五日起、每 
星期多停工一日云、則印棉之銷費不免有所减 
少、市價或有所變化、則其影響程度、亦爲吾人所應注意者也、 
　　標棉隨外棉而穏、交易所漢標上午以隔日美印棉市一致趨堅、人心頗佳各月漲五分至二錢五分午後以紗市之趨疲、市氣又轉疲象、回跌五分、统計成交三萬一千六百担、茲將漢標收盤價錄下、 
　　漢標　收盤漲跌　存賬數　收盤漲跌　存賬數二　三五一五漲五　四一、八00　　五三四八0漲二五　六五、一00三　三四八五　二0　六三、九00　六三四九0　二0　四八、四00四　三、七五　二0　六八00　　　七三四九0　二0　二七、八00 
　　現貨棉交易仍滞、市上現棉交易、若斷若續仍無若何發展之象碼頭上到姚花三百五十包、成交如下 
　　萊貢花三五·五0　怡和廠進　二00件　裝船送廠吳淞花三五·六五　溥益廠進　一00件　現貨又陜西花三六0至三五七五三新廠進　二00件　又　又海提尖三六·00　隆茂廠進　二00包　又　又 
[印廠自下月十五日起减工]  
　　以疋頭存底過多 
　　每星期多停一日 
　　十六日即黑默特白電、印度紗廠聯合會今日在此開會、通過議案、贊成自二月十五日起、各紗廠每星期多停工一日、此以廠中疋頭存底大厚、市塲現狀不佳云、 
[三品紗花一致回跌]  
　　棉市　昨日大阪三品期棉市價、照錄如下、　　　後收　比上日　五月　五0·三0　跌0·四五二月　四八·四五　跌0·二五　六月　五0·七0　0·四五三月　四九·一0　0·三0　七月　五一·一五　0·四五四月　四九·七五　0·四五　八月　五一·六0　0·四0 
　　紗市　昨大阪三品期紗市價、照錄如下後收　比上日　五月　一七五·二0跌一·八0二月　一七0·一0　跌一·五0　六月　一七七·四0　一·七0三月　一七0·五0　一·六0　七月　一七九·五0　一·七0四月　一七二·六0　二·00　八月　一八一·一0　一·四0 
　　又大阪現紗電、二十支藍魚一百七十五元、不動、合申規一百八十兩九錢二十支紅財神一百七十二元、跌一元、合申規一百七十七兩八錢、十六支福島一百五十四元、不動合申規一百五十九兩二錢、十六支三馬一百五十四元、漲三元、合申規一百五十九兩二錢 
[糧食現洋米上漲二三角]  
　　近期跟漲角外 ` ` `遠期平穏昨日洋米雖有前到之貨卸棧、日又有新到一船之說、然市價反見飛漲、一號西貢上午開十四元五角三分、午後因本客之爭辦、竟大至十四元七角、比之午前立漲二角之砠小絞米初開十三元半、午後大至六角三分、亦漲角外、其原因乃係此次到米、早絰預先抛出、所餘無幾隨至奇俏、故西貢一號祇開六百包、小絞則開六千包、大絞亦開千餘包、價十三元一角、路貨因現米鋒俏、均爲跟大、一號路貨開一千包、價十四元三角至四角半、遠期尙平、共計成交西貢大小絞敏黨等三萬包云、 
[近期麥做多激漲]  
　　昨日期麥市面、近期幾個月份、忽呈猛烈之漲風、惟上午開價時、因洋麥報小四角、尚見平靜本月份初開五兩二錢平、不過本街客户、因目下標準市價、與現麥相衡、彷彿便宜一錢左右、故進胃甚健、本月份旣有此種趨勢、三四月份亦接連带高、至六七月份之新麥、聞廠家頗有購進故交易甚暢、迨至下午開盤、近期各月份、因需要激增、市勢繼佳、至做多者之唯一目標、終以底貨有限、若儘量收買、必有告窮之勢、仿佛有挾而求、前途頗堪注意也、結果二三月份較前週收價縣漲六分之巨、四月份漲五分、六月份漲二分、七月份漲三分、現麥市况、依然穏定開明光麥南州麥五兩三錢七分、泰州麥五兩三錢六分、紹興麥五兩三錢、次至五兩二錢二分、漢口麥五兩三錢、五兩二錢半、共開二千餘包、由福新申大辦去云、 
[標粉後市轉軟]  
　　昨日粉市、上午開盤後、各月份與前週收價大致相彷、本月份因補空仍亟、曾較好五厘之譜、遠期則呈盤旋之象、迨至下午開盤、近遠各期、均趨疲滞之勢、近期以天津報價轉小、多頭間有回出、且以政局又値多故、實銷帮未免發生疑慮不敢暢進、至遠期各月份、半爲近期所牽動、半則天氣甚佳内地人心、终看虚軟、故上落雖屬不多、市勢已不如前之堅定、觀往後局面、如北銷發生問題恐須再軟一點也、结果本月份較前週收盤小七厘半、三月份小一分、四月份小一分半、五六月份小七厘半、七月份小五厘云、 
[絲茶皖鄂粗絲施行烘騐難]  
　　安徽湖北兩省所產之黄白粗絲、盛銷英法、茲因上海商品檢騐局定于三月一日實行檢騐出口華絲、而皖鄂黄白絲若上機烘騐、絲色必變、絲條發脆、不合歐美需要、勢必無人過問、碍難遵行、現已推舉代表請願、免予檢騐云、 
[疋頭廣帮搜辦細斜甚烈]  
　　時局緊張 ` ` ` ` `川漢帮先告停辦 
　　本廠棉布實銷甚暢、廣帮連日成交細斜達五百多件、故國產貨突形暢達、常州貨之蝶球、開五兩九錢半、飛熊五兩八錢半、銷去亦不少、細布本街進意較濃、客帮自時局發生謠諑後、稍見呆木、現貨漸增、九磅粗布昨跌二分半、餘尙平定、十六磅貨本街亦有成交、粗斜祇十六磅之五元寳有染坯去路、餘均呆滞、 
　　東西疋頭市况紊亂、東直貢呢咋復見軟、雙童鹿已開二錢三分半、莫干山獵雁慕秋俱二錢六分人關、惟長板橋、反漲起二釐半、開二錢七分二釐半、因本街台州·通州等帮動辦之故、藍條色汀續小、紫金山孝得寳一致售一錢六分七釐半、新條俱一錢七分至七分半、花布走銷頗暢達但存底亦夥、故難以上漲、銷路本街較暢、川漢帮一致停頓、九江·蕪湖寗波等帮零星去路尙有、西貨昨以府綢最爲活動、本客俱有添辦、公平之龍井寺五錢五分、八陣圖四錢四分、均有成交云、 
[南北貨白蓮地價迭漲]  
　　白蓮近以存底單薄、地價迭升、趨勢頗緊、蘭谿由四十一二元升至四十五六元、此間亦由三十二三兩升至三十五六兩湘運現市轉平、惟漢市仍緊、據訊每　爲二十二兩二錢至二十一兩、申市走塲不暢、近日僅零星交易、廣帮去胃寥寥、昨市行盤湘潭運爲四十二兩、衡州運三十九兩、九溪運三十八兩、常德運三十六兩半、 
[海味海带到稀市漲]  
　　海带爲產價逐步升漲、與滬市勢成倒懸、故號家手貨、一律扳緊、暫多不願出售、且各檔底貨、早已枯薄、而產貨又困價昂關係、來源久乏見到致客家需要、時虞少貨應市、故市盤亦節節跟高、前日行家兜售已喊漲、根室带六兩六錢、浜中·國后·川路·厚岸·等六兩三四錢·鬼莊六兩一錢　、首長六兩、至五兩八錢、二番五兩二錢、猫足四兩八九錢、蛇皮五兩七錢、較之紅盤、各檔又漲五六錢之巨、據業中人云、若產貨再緩旬日 
不到、市貨恐有斷檔之勢、 
 
 

Page 13

 
 
本埠新聞 
[上海市銀行]  
　　昨日開幕盛况 
　　上海市銀行、於昨日上午九時、舉行開幕典禮、茲將盛况分誌如下、 
　　行開幕禮、鐘鳴八時四十分、先由總經理徐聖禪君·曁經理顧逸農君·副經理陳掌文君·與全體職員·行相見禮、次由副經理行啓門禮、復由總經理向各職員致訓詞、略謂、上海市銀行之設立、其要旨、爲（一）集中市的富力、（二）統一市的收支、（三）調劑市的金融、（四）發展市的營業、所以各國對於市立的銀行、極爲重視、中國從前未有、前歳首都特市、始行創設、至本行實爲第二、現在萌芽時代、資金雖祇一百萬元、然本行旣握全市金融之總樞、則將來業務正未有艾、即僅以市府一府之收支計、每年已爲數甚鉅、再加工商各界曁全市衆之各種往來與夫市營業等之種種設備、則前途之發展、寗有涯涘、余與諸君共勉云云、 
　　來賓、到者有財政部次長張詠霓、兩淮鹽運使張席卿、海軍總司令部參謀長任光宇、艦隊司令陳訓泳、前交通部航政司長殷亦農、總司令部經理處長朱守梅、江蘇沙田官產事務局長吳啓鼎、商界鉅子王一亭、王孝籟、陳潛庵、盧澗泉、李馥蓀、唐壽民、貝淞孫、謝蘅牕、葉揆初、徐寄廎、鄔志豪、袁禮敦、朱成章、沈聯芳、曁周佩箴、呂戴之、市府參事秘書科長及各局局長各銀行公司重要職員等一千餘人、 
　　開會、鐘鳴九下、宣佈開會、由上海特别市政府會局長潘公展代表張市長主席、（一）奏樂開行、（二）主席各機關代表及來賓職員全體入席、（三）向國旗黨旗行三鞠躬禮、（四）主席恭讀總理遺囑、（五）靜默三分鐘、（六）理事監事總經理副經理宣誓就職、（七）來賓致頌詞、（八）主度答辭、（九）禮成奏樂、（十）茶點、 
　　演說、首由徐寄廎君代表來賓致頌詞云、謀一市工商業之發達、曁文化之晋展、必先改善市政、從事建設、而財政實爲其總樞、上海一市從前市政　敗、未嘗稍謀建設、故亦未有銀行之專設、自張公岳軍長市府、乃有市銀行之籌設、自徐公聖禪長財局、始有市銀行之實現、蓋市銀行總绾全市金融、所以輔助市政建設、案現羣衆福利、其任務之重大、遠非尋常金融機關所可比擬也、籌備迄今、時逾數月、經營擘畫、幸觀厥成、他日展布宏猷、發揚光大、促進全市之文明、實現大上海之計畫、行見聲名洋溢、馳譽國中、豈第爲市民已哉、今値開幕盛典、敬摭蕪言、聊伸頌悃云云、次由謝蘅牕褚民誼諸君相繼演說、略以市銀行所以輔佐市政之建設、促進市營業之發展、其有裨於全市民衆、實非淺鮮、吾知將來定能蒸蒸日上、前途之光大、當可預卜云云、 
　　主席答詞、市府社會局長潘公展代表主席張市長、致答詞、略謂、今日爲上海市銀行開幕、張市長因公赴閩、未能前來、特命兄弟代表蒞會、參與典禮、敬代表市府、略說幾句、（一）市銀行雖爲市府所創設、但所以能底於成、全賴工商金融各界諸先進之竭力贊助、此一點兄弟當代表市府感謝的、（二）市銀行自籌備以至今日開幕、其間規畫設備、頗費經營、幸得各理監事及總副經理等諸先生之不辭勞瘁、悉心規畫、條理井然、觀今日創始之成績、即可爲將來發達之操券、此一點、兄弟亦當代表市府深致忻幸的、（三）今日承各界來賓蒞臨指導、并惠隆儀、無任榮幸、但以地方狹隘、甚形擁擠、至招待不周、此一點當代表市府深致歉忱、而望各位原諒的、（四）市銀行創立伊始、規模粗具、一切全賴諸先進之指導、尤盼工商金融各界曁全市民衆之盡力贊助、俾將來市行甚礎、日臻鞏固、業務日益發展、以期先總理大上海計畫之實現、此一點兄弟尤當代表市府極所企禱的云云、 
　　職員、理事錢新之·胡孟嘉·秦潤卿·姚詠白·徐桴·監事吳震修·俞鴻鈞·總經理徐桴·經理顧　光·副經理陳柏、 
　　宣誓行禮時、由主席率全體職員、 
舉行宣誓云、（余敬宣誓、願恪遵總經理遺囑、服從黨義、奉行國家法令、忠心及努力於本職、並節省經費、不徇情、不用私人、不受賄賂、如有背誓言、願受本黨最嚴厲之處分、此誓、） 
　　存欵擁擠、昨日、各界各業曁全市民衆之向該行存欵者、異常擁擠、聞載至下午二時止、已有五百餘萬云、 
[工商部滬辦事處討論銀價問題]  
　　到法日德義商界領袖十餘人 
　　三井銀行長士屋主禁金出口 
　　工商部駐滬辦事處長趙晋卿、爲救濟銀價問題、曾於上星期三、邀請中·英·美等國在滬商界領袖、集會討論、徵求意見以便由國民政府採用、提交國際聯盟、昨日下午、趙氏復約法·日·德·意·駐滬商業團體領袖、仍在江海關新屋工商部駐滬辦事處作第二次之非正式交換意見、到法商會長杜博義、日商會長米里、德商會長伏格爾、義商會長富默迦里、此外尙到三井銀行長土屋、東方匯理銀行長愛爾齊、德華銀行長拉斯脫、朝鮮銀行長服部、永興洋行經理夏洛脫·及我國方面、到趙晋卿·朱成章·夏晋麟·秦潤卿·林康侯·胡憲生·壽景偉·張祥麟·高簏·李衛民等十餘人、交換意見、約二小時、歸納各方主張、可得三點、即爲三井銀行土屋之建議、（二）商請印度及安南政府、暫停向中國出售現銀、以兩年爲限、（二）國民政府令海關禁止現金出口、（三）德法方面之主張、维持和平、恢復國内交通、其詳情如次、 
　　趙晋卿致辭今日爲討論價問題、承諸君賁臨、鄙人不勝欣幸、諸君係法·日·德·意·駐滬商業團體領袖、惠然肯來、諒必有所指敎、近日銀價復跌、其影響所及、必至物價繼長增高、一方阻止中國之進口貿易、一方對於出口商業、亦有極不良之影響、中外商民、俱受其累、故銀價低落、已成爲一國際問題、蓋銀價過低、不特爲中國工商業發展之一大障碍、即國際貿易上、亦極蒙其害、目下政府已籌畫施行種種辦法、惟茲事體大、端賴集思廣益、同人等召集此次非正式會議、討論各項救濟方法、希有所貢獻、以備政府之採擇施行、上星期三、中·英·美·三國商界領袖、曾有同樣櫠集議、今日望諸君儘量發揮、各抒高見云云、 
　　各方意見、趙晋卿致辭畢、各國商界到席人物、即分别發表意見、以三井銀行行長士屋之建議、較爲具體、士屋氏之建議、略謂、救濟金貴銀賤、首在禁金出口、此　在歐美各國、前曾行之、即在日本、前亦施行十五年之久、近始解禁、因中國所存現金甚少、如禁止出口、則無有再購金外滙者、則金價自落、銀價自漲、或謂、上海金業交易、俱係賣空買空、並不見眞正金條交易、然上星期六、有一萬金鎊出口、此數亦不得爲小、其次可由國民政府商請大宗銀國、如安南印度、務使於兩年内、不向中國方面運售、中國墾業銀行行長秦潤卿謂、上海各銀行所發紙幣、共二萬萬元、如照章存有六成之準備金、則需銀一萬二千萬、上海共有二萬萬現銀、不得爲多、東方匯理銀行長愛爾齊及一般法德意人物主張人爲人辦法、不足以救濟金貴銀賤風潮、根本辦法、端在中國之維持和平、速即恢復全國交通、使上海存銀得以流通云云、更據某方面人稱、上海存銀、一旦流通内地、則國外現銀、必乘機一湧而入、即爲安南一地、有現幣二千萬元、已經輸中國者、有七百萬元、其餘正候機會源源向中國輸入、國民政府命令禁止銀幣輸入中國、亦即爲此云、 
[李馥蓀銀價低落意見]  
　　各報記者、因銀價低落事、特徵詢李馥蓀氏之意見、李氏爲中國銀行董事長、於經濟學識、商業經騐、均甚豐富、茲錄其談話如下、 
　　李氏謂、目前銀價之低、大都由於國際原因、非吾人所能左右、然於此有一重要之點、即因銀價低落、而上海人心恐慌、其影響及於國際間之其他市面是也、鄙意恐慌態度、殊可不必、老此次銀價低落、其重要原因有二、（一）爲印度支那之幣制、由純銀本位·改爲虚金本位、已於本年一月底竣事、其辦法爲於六個月内、將印度支那銀行（即惟一發行紙幣機關）之銀準備、悉改爲金準備、約需金五百萬乃至六百萬鎊、大都皆購自上海市塲（二）印度財政當局、於改用金本位後、屢將其鎔幣所得之銀、秘密出售於倫敦市塲、其出售也、旣無一定之時期、又無一定之限價、其態度至難捉摸、外界不察、往往張大其辭、偶或引起市面之恐慌、上述二者、即所謂國際原因是也、但此兩種原因、早經影響於已過去之銀市、故苟無其他原因發生、則目前銀價之低、可謂已達止境、或已距離止境不遠、吾人在此時、應視爲恢復時期、不應視爲恐慌時期矣、今之論銀市者、每未念及上海爲全國銀準備之儲藏地、須知上海存銀、不純爲上海一埠之存銀、其中實包含本埠及全國通用紙幣之銀準備、如將來實業發達、商貨暢銷、紙幣發行額增加、則此銀準備、亦且有增無減、紙幣不過爲銀之代表、發行紙幣、必儲相當現銀、以備兌換、故上海存銀之多、不應影響於銀市、而使其價格低落、其存銀之大部分、實際與存於内地無異、彼專就上海一埠存銀之統計、爲討論銀市之根據、而並未計及此存銀之爲紙幣準備、抑爲待售品者、實屬謬誤也、至於大宗銀兩、何以集中上海、則時局尙未大定故也、歷來情形、當軍事發生時、上海一隅、當爲全國之銀庫、此後和平稍久、則在銀必散入内地、而各大埠之銀行、今之以銀準備寄存於上海者、屆時亦必以一部分改存於各該行所在地、不復集中於上海矣、此外尙有一通常之誤會、即謂吾國若採金本位制、則銀在吾國之用途、勢將减少是也、關於此問題、可就下列二端論之、（一）此時吾國欲以銀本位驟改爲金本位、殊非易事、鄙意宜於情勢較目前更順利時行之、雖然、在未　堪摩拉財政顧問團之報告以前、余不便遽下定論也、（二）宋財政部長、曾發表意見、謂即使中國採用金本位制、國中通貨、將不爲金幣而仍爲銀幣、足見吾國幣制、雖或有改良、而國中銀之用途、不致因之大減也、余爲此說、雅不願使外間感有余欲左右市况之印象、此决非吾力之所能及、蓋上海銀市、係受經濟原則·及政治原因之支配、而决不爲任何樂觀論調所左右、但余之願望、吾人應設法以常識挽回市况、勿爲浮言所動、歷年以來、上海銀根鬆動、可供生產事業上運用之資金、其寛裕實無過於今日、商人若能利用時機、致力於生產事業、則其所爲、深合於經濟原則、一方於政治上、並希望政府、速頒保護工商業之法令、以促其進步、則銀市自歸於平靜、總之、與其專談救濟銀市之方策、不若移其目光與手腕、於經濟秩序之回復、與工商業之發展、使銀幣之需要增加、而銀之價値自高矣、 
[昨日洋米進口]  
　　四萬八千包 
　　滬上因糧食缺乏、各米商紛辦西貢米來上海、以維民食、日來華北各埠、又復來滬購運鉅額米糧至津、浙江方面、亦向安南採辦洋米一百數十萬石、運往接濟荒災各縣、滬上英日法各航商、已派輪二十餘艘、往運此米、擬兩個月内、裝三百至四百萬石到滬、昨日已到四萬八千包、業在起卸中、 
[十八年份本市户口之變動]  
　　户數增加三零九七六户 
　　丁口增一二零五九五口 
　　本市自户口清查後、每月由公安局編製變動比較統計表、以俾查考、茲將十八年份户口變動情形、錄下、一月一五○六一九口、三一○八○九户、二月一四九九五九二口、三一○八四九户、三月一五○四○二四口、三一一九六五户、四月一五○九九六三口、三一三五二六户、五月一五一三八七四口、三一四八三九户、六月一五二五五六二口、三一八六二九户、七月一五四七三八四口、三二四五八六户、八月一五五九六七一口、三二七九七八户、九月一五七三八三三口、三三一五五四户、十月一五九一五一七口、三三五五四六户、十一月一六○九六六三口、三三九六二七户、十二月一六二○一八七口、三四一七八五户、 
　　聞十七年十二月份户數、爲三一三一四則全年户口增减之相差、户數以一月份爲銳减、口數則以一二兩月爲降低、嗣後則逐漸增高、其增高率尤以七月份爲最大、統計十八年份變動比較、計增加户數三萬零九百七十六户、丁口十二萬零五百九十五口、據該局調查所得、增减原因、除一月份變動户數、在上年甫經清查、未及復查、莫明眞因外、降低口數之多、舍隨户遷减之外、强半係屬死亡超過出生、從二月份以後、逐月有增無减之主因、大致份以市政設施、日臻完善、而公安行政、亦積極整理、居民皆深得一般安全之保障、與夫福利之增進、故遷入本市者、日見其多云 
[聲請喪失國籍辦法]  
　　應派員調查 
　　上海特别市政府昨訓令市公安局云、爲令遵事、案准内政部咨開、查人民聲請喪失國籍事項、依照國籍法第十二條之規定、有左列各欵情事之一者、内政部不得爲喪失國籍之許可、（一）屆服兵役年齡、未免除兵役義務、尙未服兵役者、（二）現服兵役者、（三）現任中國文武官職者、又依同法第十三條之規定、有左列各欵情事之一者、雖合天第一條第十二條之規定、仍不喪失國籍、（一）爲刑事嫌疑人或被告人、（二） 
受刑之宣告、執行未終結者、（三）爲民事被告人、（四）受强制執行未終結者、（五）受破產之宣告、未復權者、（六）有滞納租稅、或受滞納租稅處分未终結者、又依同法第十四條之規定、喪失國籍者、喪失非中國人不能享有之權利、喪失國籍人、在喪失國籍前、已享有前項權利者、若喪失國籍後、一年以内、不讓與中國人時、其權利歸屬于國庫各等語、原爲預防人民藉喪失國籍、希圖規免起見、本部前頒聲請書式、復規定應將該聲請喪失國籍人、有無國籍法第十二條第十三條各欵情事、曁有無同法第十四條應喪失之權利、于聲請書内、分别註明、以憑查核、嗣後關于人民聲請喪失國籍案件、該管地方官署、或使領館亟應委派妥員、前往當地法院商會、切實查明、並飭令取具現住中國地方中國人所設之殷實商店二家以上之保證書、經核轉機關復核無異後、再加具切實按語轉送内政部核轉、以昭愼重而杜混弊、除分行外、相應咨請貴政府查照、轉飭所屬遵照辦理等因、准此、合行令仰該局遵照辦理、此令、 
[赴比賽品今日啓運]  
　　出品····一零三箱 
　　贈品····五一二箱 
　　國府參加比國博覽會出品代表褚民誼、自奉命組織徵集委員會、從事徵集我國特產品、迄今已屆數月、雖以時局關係、 
 
 

Page 14

 
 
　　交通不免阻滞、但各地送來出品仍屬不少、第一批業於昨日全部運赴楊樹浦裝輪、託由日本郵船會社北山丸運送、定今晨啓椗放洋、約三月二十八日運抵比利時之盎斯、博覽會出品代表秘書農汝惠、田定成二君、定本月二十二日乘法郵安來來朋號啓程、茲再將事情分誌於後、 
　　出品此次徵集各地特產品、分農工商敎育三大類、第一批共計一百零三箱、凡一萬八千餘件、聞工商部現更撥欵一萬元、專購各地特殊產品、將連同各地續到各件、分批送往、 
　　贈品、我國茶商、鑑於年來對外貿易銷數日減、我國花葉地位、漸被日本錫蘭等地產品佔去、因乘此機會、急圖挽回利權之計、特備各色上好茶葉一萬零一百零六聽、（每聽四兩）分裝五十二箱、亦於昨日裝輪運會分送、以資宣傳、 
　　免稅、此次赴比賽會出品、經財部核准、飭江海關一律免稅、前日由出口代表處幹事戴沐新君直接向海關報騐、並由愛多亞路九號中法保太保險公司保險、 
[瑞士代辦蕭繼榮回國]  
　　我國駐瑞士代辦蕭繼榮、奉召回國、已於昨日抵滬、 
[李家綸今晨到滬]  
　　我國駐墨西哥公使李家綸氏、此次因公歸國、由南美轉紐約乘强生總统號輪來滬、原定昨日可以到上海、嗣因該輪在途遲延一天、故須今晨九時進口、李使到滬時、即在海關碼頭上陸云、 
[張羣行將返滬]  
　　上海特别市市長張岳軍氏、奉中央之命、赴閩查辦政變事宜、昨據本埠海軍界息、張氏對閩事解决、已將就緒、惟盧氏捕去之各省委、至今尙未移送到省、張氏因三全會開幕在即、擬於本月二十二左右、先行乘前日駛閩之通濟艦返滬云、 
[國際禁烟調查員抵滬]  
　　一行共四人 
　　文匯報云、國際聯盟所派調查遠東禁烟情形之委員團、調查缅甸·英屬馬來半島·荷屬東印度·暹羅·香港等處後、已於昨日（十六）抵滬、全團共四人、以瑞典駐阿根廷公使愛克斯特蘭爲主任、比利時政治經濟恊會會長祁拉爾與前捷克派駐巴西公使哈拉蕯博士爲委員、國聨秘書廳職員冷博爲隨行秘書、聞法租界當道已有相當欵待云、 
[本年度本市辦理禁烟經過]  
　　本市公安局辦理禁烟、按期列表、呈報市府、核轉内政部、曁禁烟委員會、以便考成、茲悉該局、已將本年度上半年度、自十八年七月份起至年底止六個月内、辦理禁烟經過、列表呈請核轉、特爲擇要誌之如次、該局辦理禁烟、所有關於調騐公務員簡則、對於所屬官警、仍查照向章調騐、負責檢舉、數月以來、嚴密考查、確未發現可疑之點、實已著有成效、惟消滅毒氛、首在杜絶販運、而滬上華租兩界毘連、交通四達、防範綦難、迭經該局令飭水陸警隊、於車站輪埠水陸口岸、以及華租交界之處、認眞嚴查、復以近來奸人亂黨、每利誘鄉間婦女、夾带烟土槍彈、希圖偷運、該局因即添招女檢查員、分發各區所、施行檢查、頗有所獲、尤以水巡隊五區二區等處、破獲販運烟土案爲多、常有一月以内、搜獲多量烟土至二十餘起者、約已由該局分别彚案呈報、論功給獎、以資鼓勵、至禁吸一項、開燈售吸、早懸厲禁而習染已深、私行吸食者、仍在所不免、該局每破一案、所獲人犯、權其犯罪之輕重、隨時連同證據、移送法院、依法辦理、各區所辦理禁烟效果、均於月終列表呈報、詳加考核、酌予奬懲、综計半年來、該局辦理販運吸售各種烟案、共計一千一百零四起、較之上半年增加三百八十九起、雜色烟土及烟膏等項下、共計四萬八千餘兩、紅丸嗎啡等項共五百二十餘箱盒、較前半年殆增至五分之四以上、推原其故、雖由各該區所隊認眞查緝所致、亦由於近時地方不靖、失業滋多、挺而走險之徒、蝟趨麕集、不恤干犯法網、密謀販售、以爲營利之圖、一經嚴厲查禁、因之悉數破獲、此烟案有增無減之實在情形也、 
[兩團體再請交涉日本苛稅]  
　　中華國貨維持會、江浙絲綢機織聯會合、昨致國民政府·行政院·外交部·財政部·工商部電云、竊查我國紗緞、后銷日韓等處、爲數甚衆、民國十三年秋、日本政府、忽將我國絲綢指爲奢侈品、徵收値百抽百奇重之苛稅、以致六七年來去貨絶跡、綢業之損失、何止數千百萬、失業工商、迄今無從救濟、敝會等連年呼籲、函電交馳、殊難賭效、茲幸適値中日條約開始修改之時、伏懇鈞府·院·部、俯念此舉之關係於國計民生、至爲重大之緊要問題、亟應提前前涉、力爭撤消、如彼不承、應請國府立即施行、課來華彼貨、以相同之稅率、藉昭平等、而救民生、不勝近切企禱之至、中華國貨維持會·江浙絲綢機織聯合會同叩、 
[日代使晋京展期]  
　　日本代理公使重光葵、原定昨日（十七）晋京、繼續交涉中日各項懸案、昨因滬上公務紛繁、又因北平使館矢野書記官、現正在滬、一切要公、亟待面洽、故將行期展緩數日、至遲本星期五必須赴京云、 
[電請取消秋繭絲稅]  
　　江浙皖絲繭總公所委員會主席黄晋紳、昨呈財 
竊查秋繭免稅、電呈取消絲稅一案、於上年十月十日奉批第三號内開、查接管卷内、據該會漾日代電（中略）仰即遵照、此批等因、奉此、查此案事踰四月、未識浙省有無改良辦法、咨復到蘇、靜候旣久、同深盼望、職會細譯奉批各節、關於事實上亟應爲疏陳、（一）免繭稅不免絲稅、案蘇省内地絲繭、向來止月繭捐、並無絲稅、凡有繭各縣每乾繭一百斤、納繭捐十二元四角、即無錫一縣、以繅成絲合成繭量報捐、並非絲稅、春繭且然、而况秋繭、此秋繭絲稅應行取消者一也（一）秋繭免稅、是體恤蠶户、非優待資本廠商、按秋蠶飼育、並非蠶户自動、皆由絲繭商人製造秋種、分給蠶户、在製種之時、設置冷庫、所費不貲、在成繭以後、優給繭價、鼓勵農民、無非爲增加產額、彌補春蠶不足起見、是秋繭之發明、廠商居主動地位、而蠶户實爲被動、浙省辦法、未知秋種之來源、僅蒙體恤蠶户、此中或有誤會、絲繭商人、於秋種有慘淡經營之功、似應與勤苦之蠶户、同享優待權利、此秋繭稅絲應行取消者二也、（一）内地亦得免稅、已屬從寛、按通商口岸之絲廠間有外僑設置者、尙得叨免稅之利益、苦内地絲廠、純粹華商、轉在從寛之列、厚彼薄此、浙省見解、不無錯誤、照此辦法、流弊易滋、日本爲生絲勁敵、原料不敷、向在中國採購鮮繭、以我絲商辛苦經營之秋種、供外人原料之需免稅直運出口以去、是絲商之經營、蠶户之勤苦、皆爲人作嫁、齎糧資敵、想政府决不願出此下策也、此秋繭絲稅應行取消者三也（一）通商口岸、絲廠繅出之絲、運人内地、亦照納稅、按絲廠繅成生絲、大都均爲出口貿易、與土絲不同、凡通商口岸、各絲出品、皆就地報關出運、斷無運入内地之理、原訂辦法第四條、苟明瞭廠絲銷路、即成鰲疣、至於内地絲廠、逐月出品、非運至通商口岸、不能出口、則免稅辦法、何異口惠以豁免繭稅之虚名、而行特設絲稅之創例、雖蒙解釋而轉以滋疑、此秋繭絲稅應行取消者四也、總之此案根本、（一）須知内地向無絲稅、祇有繭捐、繭旣免捐、即無絲稅之可言、（二）須知廠絲均銷歐美通商口岸之廠絲、萬無運入内地之理、安有絲稅之可收、政府從此兩點一加考慮、當知迭次請求、非無病之呻也、秋繭發明、才及兩年、江浙内地、均有成績、而無錢一縣、產量獨多、將來充量製種、其產額不在春繭之下、若照此辦法隔膜支離、流弊甚大、寛於通商口岸、而苛於内地、不啻爲淵敺魚、授外人以吸收原料之利、所有絲商製種之辛苦、與蠶户飼育之勤勞、轉以供强隣之乏因、又何苦爲此積極之提倡、此案懸未解决、已逾半年、轉瞬秋種又須預製、上年原訂辦法、非澈底改變、將向來未有之絲稅、完全取、消則政府提倡秋繭之用意、適得其反、實業爲國家根本、政府與商民休戚相關、日月之食、過而即明、務懇俯賜容納、將秋繭絲稅名目根本取消、並將原訂免稅辦法、澈底改善、以杜窒礙而維絲業、實爲公便、 
[各機關紀念週彚誌]  
　　市執委會昨日上午九時半、舉行四十七次總理紀念週、到執監委員會全體工作人員及來賓二百餘人、由湯德民主席、并作報告對閻錫山蒸電内容、加以分析、將其荒謬各點、力加指摘、希望全市同志同胞有深切之認識、一致促閻同志之猛省、并在黨領袖蔣介石同志領導之下、團結一致、使黨國基礎、益加鞏固云云、旋即禮成散會、 
　　市政府、昨日上午九時、舉行總理紀念週、孫葆瑢主席、行禮如儀、由第五科陳科員訓念報告過去一週國内外政情、禮成已十時餘矣、 
　　社會局、十七日上午十時、舉行第七十五次總理紀念週、主席潘公展、由第一科科長孫建侯報告局務、第四科科長馮柳堂執告國内外時事、末由潘局長演說、（國民黨所提倡的道德）反覆剖解、旁證博引、歷二小時之久、大旨謂、革命者須具備其應有的道德、恢復民族地位、又須先恢復民族固有道德、故共產黨所有（革命無道德　　　　　　　　　　　　　　　　　　　　　　　　　　　　　　　　　　　　　　　　　　　　　 
）的口號青年不當受其麻醉、至於國民黨所提倡的道德、究是何種道德、則在總理遺敎中所舉忠孝信義仁愛和平等等、凡屬中國人、都應該有的、至於自認是個革命者、不論其爲黨員、或在黨治下政治機關或軍隊中擔任工作者、尤須首先有此種美德、要首先有這種美德、必須具備下列四種精神、（一）爲公衆服務、（二）决心犧牲、（三）團結親愛、（四）格守紀律、目前背叛國者之前仆後起、貪汚惡者之不能絶跡、以及各機關辦事難免於散漫廢弛之弊、全同於革命者不明瞭彼輩應有之道德所致、希望同人、互相勉勵、努力服務云云、 
　　淞滬警備司令部、昨日舉行紀念週、熊司令主席、行禮如儀、由總辦公廳陳秘書作政治報告賴參謀處長作軍事報告、次爲抽籤、講演建國方略、末後熊司令有極懇切之長詞演說、十二時散會、 
　　海軍編遣辦事處、昨日上午九時、舉行總理紀念週、由軍務局長任光宇主席、行禮如儀、特别黨部職員蔡臨冰作政治報告、至十時餘、禮成散會、 
　　兩路黨部、昨日舉行第五十次總理紀念週閔羅鈵主席、行禮如儀後、主席作報告畢、散會、 
　　上海縣政府、於昨上午十時、在大禮堂舉行紀念週、到各局及縣府職員五六十人、由冷縣長主席、行禮如儀、主席報告一週間本府工作槪况、次由各局相繼報告、旋即散會、 
　　市總工會、昨日上午九時、本市總工會籌委會、舉行第二十二次總理紀念週、到各委員全體職員曁來賓等百數十人、主席陸京士、當由主席報告、題爲工人、運動與民族運動）、次由顧永泉報告政治、徐少川報告工運、末由張志誠演說至十一時、禮成散會、 
　　兵工廠、昨日舉行紀念週、由科長丁厚夫主席、行禮如儀、該廠黨義研究會幹事曠運文報告最近一週内、黨政軍及外交情形、至十二時禮成、 
[日人對華投資統計]  
　　十八億零九百十五萬餘 
　　中日修約即將開始、日本對華各種事業投資總額統計、日政府大藏省、特令知公森財務官、就近調查報告、以便查核、茲將最近調查、日本對華投資總額内容、彚誌於下（一）鐵道運輸倉庫業六億五千十五萬二千元、（二）銀行團二億五千六百三十三萬二千元、（三）紡織業二億五千零六十四萬五千元、（四）農林礦業二億六百六十九萬五千元（五）一般貿易一億六千二百八十六萬元、（六）製造業一億四千四百九十四萬一千元、（七）電氣業四千七百二十一萬一千元、（八）土木業三千一百七十萬八千元、（九）其他五千八百六十一萬、合計十八億零九百十五萬四千元、以上就地區分别細數如下、大連七億零三百零九萬三千元、上海二億七千四百萬五千二百元、青島一億三千九百六十四萬五千元、奉天五千零十二萬零四百元、漢口四千零零四萬零七百六十元、天津三千五百九十六萬三千元、北平七百十七萬八千元、其他五億零一千一百七十七萬一千六百四十元云、 
[國貨維持會電請維持南洋烟廠]  
　　中華國貨維持會、以南洋兄弟烟草公司連年虧折、停止廠務、爲國貨實業前途之一大打擊、經執委會議决、電請中央黨部·國民政府·行政院·財政部·工商部·予以實力維持、救濟營業、俾廠務繼續發展、工人不致失業、原電如下、頃聞執載、南洋兄烟草股份有限公司滬廠、因年來迭受種種環境之壓迫、損失綦鉅、不克久持、遂至停業閉廠云云、驚悉之下、駭悚莫名、竊思該公司爲我國烟草業之巨擘、歷年受全國民衆之贊助、營業日盛、銷遍全國、始將逐年該業鉅大之漏　、稍資挽救、然與洋商較、則仍覺資力薄弱、膛乎其後、乃不幸近來頻受工潮之打擊、捐稅之繁重、訓至江河日下、營業日衰、今則無法維持、竟至歇業、不特該公司歷年奮鬭苦心、盡付流水、而恃以爲生之數千工友、有我國烟草事業方興之振株、亦隨之而俱絶、言念及此、殊爲國貨前途痛惜、况當此金貴風潮正烈之時、我國府之苦心焦慮、設法救濟、曾有發展實業、服用國貨、增加生產、减輕國貨捐稅之明文、全國人民同深慶幸、乃不謂滬上首屈一指之實業工廠、竟於嚴重環境朿縛之下、被迫而犧牲、是與我國府之旨意、不啻背道而馳、大相逕庭、敝會忝爲國貨集團、際此國貨事業存亡絶續之交、用特不揣煩凟、聊貢愚忱、伏懇鑒納、窮以南洋烟草公司、雖爲烟草一業、而關係於國貨前途·民生國計·均甚重大、在此閉廠停業之際、務懇鈞部·府·院·部·撥欵維持、繼續營業、並請解除連年苛稅、以期恢復三年前、征稅之原狀、一面加重舶來烟草進口之關稅、曁施行洋商在華設廠製造之出品稅、藉以實施保護國貨貿易之政策、而符總理民生之遺訓、是則敝會所迫切上陳、籲請採納、立盼施行、俾資挽救者也、臨電惶悚、不盡欲言、伏候訓示祇遵、中華國貨維持會常務委員王介安·汪星一·王漢强同叩、 
[國貨商塲登記踴躍]  
　　旅滬全浙救災會發起之臨時國貨商塲、以勸銷國貨並徵募物品助振爲宗旨、塲址業經全滬國貨工廠代表大會、决定在南市蓬萊市塲、並已設登記處於西藏路寗波同鄉會、昨日前往登記者、有天廚味精廠·中國橡皮廠·華東織造廠等數十家、甚爲踴躍、聞未入國貨五圑體之國貨工廠、亦可逕往登記、參加出品云、 
[中美航潮續訊]  
　　運美絲斤缺乏、太平洋輪、自將出口華絲水脚、减跌以來、滬上存絲、在此兩旬中、多已趕裝至美、日來本埠、頓現出口絲缺乏之狀熊、其原因爲上海各絲廠停工日久、出貨額至微、故交貨延滞、而影響及於輸出也、據各輪公司言、大致須三四星期以後、方有絲裝、現已在停頓中矣、 
　　紐約跌减水脚、中美紐約缐内之各輪公司、對於日輪之濫跌運費、曾邀集全體輪公司代表、開會討論競爭營業辦法、除湖絲水脚另議外、其他各貨之出口運費、决計從昨日（十七）起、一律跌减、照原定已經跌减之最近水脚、再行减收百分之二十、以資競爭、如礦砂每噸自十元跌至八元、猪鬃二十元跌至十六元、羊毛由十二元跌至十元、皮革由十元跌至七元五角、鴨毛由十四元五角、跌至十一元五角、棉紗由十元跌至八元鷄蛋由十五元跌至十二元、大黄由十五元、跌至十二元其不在指定水脚單内之各貨、則由十五元跌至十四元、昨日已經由工會内、通告各客家、再各貨以每噸占四十尺、或重量二千二百四十磅計、
統收美金、而以經行巴拿馬運河輪船、爲適用之標準云、 
[滬甬新輪開成立會]  
　　寗波各商業團體、反對滬甬線内四公司加增水脚、已一面呈請工商部制止、一面由各業團、議組滬甬新輪公司、以謀根本解决、在上月底、曾經開議一次、擬定創辦費爲五十萬元、分作十萬股、先購一輪行駛滬甬、茲因急謀成立、已經電致在滬各甬商、報告定十八日、在寗波開滬甬新輪之成立大會、並討論集欵、收股、及買船等手續、擬在三個月内、實行開班云、 
[浙東玉環報告災情]  
　　本埠華洋義振會、昨接玉環縣商會來電云、竊玉邑奇災異變、爲二百年來所未有、蟲水風旱、相繼爲厲、赤地千里、野無遺卉、糧價飛漲＼蓋藏盡空、殷户已瀕破產、竊黎益困流離、全縣極苦災民、達五萬人有奇、兼以入冬雨雪連缴、兩月不已、麥根已形腐敗、春花將成絶望、漁民無法捕魚、生計愈陷因竊、至今賣兒賣女、流亡載途、海藻山苦、盡充食品、甚有掘取粘質泥土、苟延殘喘、以致腹胃壅結、毒發斃命者、指不勝屈、而飢民聚衆閙荒、幾於無日無之、災區旣廣、來日方長、若不亟撥鉅欵、早爲維持、竊恐十六萬民衆、半成餓殍、七百餘方里、將無凈土矣、俯乞速撥春振十萬元、棉衣褲二萬套、以拯呻吟待斃之命、玉環縣商會主席林文翰等叩魚、又玉環縣桐林麗村委員會報告云、桐林區及敝處居民數千餘家、全藉耕種度日、不料去歲六七月間、蝗蟲蟊賊、處處蠶食、大風洪水、先後爲災、所種之早晚田禾、徧地變爲青草、以致穀米絶粒無收、至八·九·十·十一、月久旱不雨、所種蕃薯穀米薯絲收穫不上二成、實亘古未有之飢年、兼之敝區素貧、以致飢寒交迫、懸樑自缢、投水自缢、以及飢餓難堪、染病身死者、種種皆有、前蒙省政府急振大洋五百元、暫解目前之急、但突係杯水車薪、難週徧地、現敝區與敝村行將家家絶粒、無法謀生、勢必至於徧地餓殍、傷心慘目、莫此爲甚、伏祈鼎力設法、將欵化米、速來敝區、以濟嗷嗷待哺之飢民、不至再有飢殍自盡發現者、皆　出再造之恩也、玉環縣桐林區貧民代表干悟夫等、 
[農檢所招考稽查員揭曉]  
　　上海農產物檢查所、招考稽查員、業於十四十五兩日、舉行考試、十七日即將取錄各員姓名、在該所門首揭曉、計正取八名、潘維淵·秦修政·褚守莊·王紹康·陸耿通·孫學灝·倪靖·巫茂材、備取七名、文通開·袁紀輝·劉宣·劉驊南·吳秉鈞·葛漢生·汪明狄、正取各員、聞該所已呈請農鑛部、即日委用矣、 
[華洋義振會再致美紅字會報告]  
　　華洋義振委員會、前閱美國紅十字會來華調查團、去歲八月在滬所作之報告後、即會由該會之執行委員會、於去歲十一月間發表反駁之文字、業已早見各報後、該義振委員會、復接得一更較完備之印件、係於去歲十月間、在華盛頓發表、内計含有該調查團之報告及附件、並其他相關之文件、茲復由該會會長梁如浩、致函於美國紅字會中央委員會主席、就該印件所含各件中、不合之點、尤其與華洋義振會有關之各節、如陜西被災人數、以及以工代表振等各問題、逐一解釋辨駁、并請其分送美國紅十字會之各分會、廣事宣傳、以袪誤會云、 
[保管縣黨部之通告]  
　　上海縣執監委員會、自奉令停止活動後、即趕辦移交、業於昨日移交完竣、由保管員王立屏點收清楚、並通告各區黨部公函各機關云、爲通告事、案奉江蘇省黨務整理委員會訓令第二四五號内開、爲令遵事、查上海縣黨部組織、頗不健全、亟應派員全部整理、爰經本會第十六次委員會議决、該縣黨部應即停止活動、聽候整理、並經議决委派該員爲該縣黨部保管員各在案、除令飭該縣黨部遵照外、合行令仰該員遵照、將該縣黨部所有印信文卷器具、一併接收、暫行保管、聽候派員整理爲要、此令等因奉此、業經於二月十六日、將前上海縣黨部執監委員會所有印信文卷器具、一併接收、負責保管、除呈報分行外、合亟通告該區黨部知照、仰即轉飭所屬一體知照爲要、特此通告、 
[醫師公會執委會紀]  
　　第四屆第六次 
　　上海醫師公會、昨日下午四時、召集第四屆第六次執行委員會議、由徐乃禮主席、報告及討論事項如下、（報告）（一）報告常務會通過、接受上海租界臨時法院上訴院刑事科、受理陳鏗然因傷害土訴一案、已定期二月十七日下午續訊、茲因被害人徐錢秀芳受傷部分、尙多爭執、請求本會診察鑑定一事、業由會中函託本會會員上海骨科醫院院長牛惠生醫師擔任檢騐、並報告診斷經過、（二）報告、全國醫師聯合會來信、囑通知各會員、以後對於處方箋、除不得已暫用西文外、其調製法及使用法之說明、應照各國成例、統用本國文字、以免病家誤會一案、亦已通函照辦、（討論）一件、會員方予勤與伯特利醫院石醫師交涉一案、曾託牛惠生委員調解未果、應如何辦理、案、議决、由會中函請龐京周褚民誼向雙方調解、一件、本會會費、應照章整理案、議决、交經濟委員整理之、一件、全國醫師聯合會來信、催塡入會志願書·及十九年度常年會費案、議决、照辦、一件、宋國賓再辭編輯職務案、議决、再挽留、一件、新醫與社會週刋出版案、議决、改變上次方針、暫附社會醫報發行、其辦法交編輯主任宋國賓蔡禹門程瀚章會同社會醫報謝筠壽商洽、一件、醫師李定請求入會案、議决、補騐文憑、交下次執委會審查、議畢七時散會、 
[淞滬路上海車站將移置]  
　　字林報云、京滬路局自爲淞滬支線向英國購置新式車輛後、將來每日上下行車次數、可自二十次增至八十次、寳山路鐵路門勢將時常啓閉、更足爲市街交通之阻、因此該局現擬將淞滬線之上海車站移設於寳山路東首云、 
[滬南烟兌業今日開大會]  
　　滬南烟兌同業公會、昨日經由大東門南永泰·小東門震和祥·東街義生昌·小南門至董家渡王家碼頭裏外馬路及中華路大南門陳保昌·跨龍路江蔭街迎勳路鼎和祥·尙文路中華路大興街鼎昌祥·車站路福和祥·高昌廟宏泰·西門肇嘉路中華路方斜路及各支路甡和泰·老學院街源泰方浜路永成·九畝地陳坤元·泰豐·公和泰·福佑路至老北門各支路聚泰·裕和祥·十六舗至王家碼頭裏外馬路鹹瓜街及郎家橋莘昌泰等、均担任分發通告、聯絡同業感情、定於今日下午一時、在東姚家弄烟業公所内、開全體大會、爲謀勞資合作、而維公衆生活云、 
[縣二分局失火之巡警解究]  
　　北橋鎭縣公安局第二分局警察宿舍、於本月十四日下午十時、因巡警王子斌將燈籠燃燭擱於横木即出外巡邏、以致失火焚燒、當經該鎭保衛團曁地方民衆設法救熄、縣政府據報後、立委科員賈冠羣前往調查情形、以憑核辦、昨日已由該分局長范欽烈將失火之巡警王子斌·及迹涉嫌疑之巡警王文勛·郭海峯·等三名、申解縣公安局訊究 
　　尙有本埠新聞轉入後頁 
 
 

Page 15

 
 
本埠新聞二 
[新聞報編輯徐裕孫慘死]  
　　報館記者職業苦 
　　非深夜不能歸家 
　　徐裕孫慘遭盜刦 
　　中一槍竟以身殉 
　　昨晨十二時許、向在新聞報館任經濟新聞編輯之鎭江人徐裕孫、行經法租界白爾路三益里弄内、被盜路刦槍傷身死、茲將詳情分誌於后、 
　　徐氏家庭略歷、徐君名裕孫、年三十三歲、袓籍鎭江大港市對過順江洲人民、遷居滬上有年、父子韋六、業木業、逝世已十載、老母張氏、現年六旬、妻陳氏、與君同庚、手足凡四、君居行二、長兄範孫、年已不惑、現在香港路四號銀行公會爲書記職、三弟述初、年二十一歲、四弟復初、年方十九、現均肄業於南市大東門育材學校、君日間在香港路四號任銀行週報編輯、兼任中央銀行總裁室秘書、入晚即至新聞報館服務、終日碌碌、幾無暇晷、膝下已生三子、長名曾迪、年十二歲、次名應奎、年七歲、三名曾怡、現方三齡、君最初肄業於南通紡織專門、嗣在滬畢業於南洋商業專門學校、聞蒞新聞報館服務、已將九載、 
　　歸家遇盜喪身、徐君闔家卜居於法租界平濟利路停雲里二十三號、長兄範孫、因本宅屋狹人多、並另租賃隔壁二十二號之一部以分居、君每日待館中事畢返家、至早須在午夜十二時以後、前日君由家外出時、對老母云、今日擬早歸家、最遲不過十二時、當晚十一時許、君即事畢賦歸、詎行經法租界白爾路三益里弄内、距離自家後門、已不及數武、突由黑暗中竄出盜匪數人、上前攔住行刦、當時匪等已將君所御之黑貓皮袍及馬褂剝去、正擬出弄逃逸、君乃大聲呼捕、盜遂返身向君開槍狙擊、一彈適中君之左脇、洞穿右背、立時倒地斃命、兇盜乘間逸去、惟當時並未有人聞警、直至十二時半、待三益里之看門人出外關鎖弄口鐵栅時、方始覺察、但亦不識君貎、當即投報捕房、 
　　舁堂報請檢驗、捕頭據報後、立即飭探赴往查勘之過、當在弄中檢得彈壳一粒、祇見死者身着短襖、棉袴皮鞋、頭戴呢帽、餘無他物、嗣在弄中拾得卡片數張、片上職業姓氏住址、包探正擬持片至停雲里探詢、而同時君之老母因愛子逾時未歸、正在倚枕盼望、忽聞門外人聲嘈雜、心知有異、遂即起身出視、但見愛子已僵臥血泊中、君母撫屍痛哭、時家人均聞耗畢集、一面將君母扶歸、一面將屍身舁入同仁輔元堂騐屍所、昨由捕房刑事科飭探傳知尸兄徐範孫到案、報請法公堂朱承審官下午三時蒞所騐明、升坐公位、據包探禀明前情、朱君諭騐得死者、委係生前被盜匪槍傷身死、應即准由尸屬備棺收殮聽候捕房嚴緝盜匪到案訊辦、檢騐畢、由君之三弟述初雇用堂夫、將屍車至老西門京江公所入殮、再擇日送回原籍安葬、 
[霍守華控温郭案昨判决]  
　　温郭宣判均無罪 
　　誹謗罪未爲具備 
　　公共租界寗波路廣肇公所地址已由該公所租與上海銀行、改建巨厦、惟從前附設於廣肇公所内之廣東俱樂部會長霍守華、與該公司董事温宗堯、郭標、因此問題、遂生意見、去年十二月廿四日、廣肇公所董事會印發宣告旅滬廣肇兩府同鄉之傳單、霍守華認有破壞伊個人名譽之言詞、特延律師向臨時法院自訴、請傳温宗堯（字欽甫）郭標、到案、依據刑律三百廿四五條治罪、並着登報道歉等情、業經一度審問、昨晨、又由許家栻庭長開第七法庭、傳集人證續訊、首由羅芹三證稱、俱樂部因公所將地址租與上海銀行、建築新屋、契約内未規定公所辦公之地點、及未能仍懸公所匾額、故特開懇親會議决、請公所與上海銀行交涉云云、繼據證人鄺某證稱、是日之懇親會、伊以來賓資格列席、曾親聞霍守華發言、謂須用俱樂部爲公所之監督、而霍即辯稱、當時並未見此證人列席、且與此人亦不相識、於是雙方互相質問、各皆指天誓日、嗣霍則稱當時我所發言論、並無以廣東俱樂部來監督廣肇公所之語、惟被告所發傳單、指我覇踞覇佔、此乃土豪劣紳之行爲、倘我霍某果有此種行爲、甘受土劣之罪、被告竟以此類言詞誣衊、使我何能置身於社會、故不得不請求法律保障、庭長主持云云、繼據被告温宗堯供稱、傳單内係說霍有霸佔之心、觀其二月十九三月一日等信、已露霸佔之意、蓋其欲停止進行建築新屋、即所以欲久住舊屋也、温並答復原告律師之質問曰、上海銀行向廣肇公所租地造屋、經公所董事會推我及陳炳謙、郭標、郭樂、等五人於前年八月廿四日往上海銀行接洽、至十二月廿五日、始經議妥、將合同交董事長唐少川研究、並即開董事會、將合同逐條研究、討論結果、全部通過、該銀行現留于公所辦事之地計五千二百方尺、但該銀行不願再租與俱樂部在内辦事云云、又由俱樂部董事黄鴻鈞到案作證、對於公司與銀行所訂契約、頗予以批評、而對霍守華當時之行爲、則予同情、而證人陳炳謙亦稱、開懇親會時、霍確謂公所須由俱樂部監督、末由兩造律師開始辯論、直至午後二時、始宣告辯論終結、旋由許庭長判决、諭知被告温欽甫、郭標、無罪、並宣示判决理由、謂温欽甫於十二月廿四日、公所董事會提議、對於廣東同鄉會籌備會所發傳單如不辯明、恐旅滬廣肇同鄉或有誤會、應將批租實情、印發通告俾同鄉週知、其内容云云、其發通告之用意、在於自衛自辨、而不在散佈自訴人之惡事於公衆、至爲明顯、查閱通告内容亦係辯論是非之語、所指摘之事實、不過謂自訴人爲廣東俱樂部要求承租回基地不遂、挾嫌阻撓、指自訴人爲廣東俱樂部出力、足徵自訴人出而抗議、事屬因公、並非個人欲圖覇占、不得謂自訴人之惡事醜行、即所指摘之事、不足妨及自訴人之社會上地位、絶無損失名譽之虞、誹謗罪之要件、未爲具備、即被告人並無罪責之可言云、兩造聞諭、遂各退去、此案因亦於斯結束焉、 
[法公董局被控]  
　　原告華法公司 
　　領事公堂開審 
　　大陸報云、十二月三十日有盜入徐家匯路六九三號華法公司、刧去所備職員薪工一部份、計四千六百元、事後華法公司即以捕房溺職爲由、控告法公董局、並稱可以提出充分證據、當經法領事公堂於本月十三日傳集兩造開審起訴律師莫體義首即駁被告律師巴和辯訴内所稱公董局行政委員會對於巡捕行爲不負責任一語、謂租界内旣無司法警察存在、所有巡捕、自當全認爲市政巡捕、而市政局對其所辦警務、自當負責、此項原理與責任、倘經堂上接受後、則渠根據事後調查、頗易證明巡捕之玩忽職務、以故華法公司應當要求賠償云云、巴和律師則辯稱、公董局僅將辦理警務所必需之經费、交與若干負責人員辦理警政並駁起訴律師所陳各點、謂堂上若接受其原理、則公董局對於界内發生之小竊案、亦將一一負責、嗣是雙方律師各逞雄辭、互辯良久、堂上遂宣告退庭、定期宣判、按此類案件、在法公堂或者猶屬第一次、故其結果、頗爲各方注意云、 
[浦東裝設電話]  
　　勘定分局地點在爛泥渡 
　　上海電話局於浦東設立分局事、地點業經勘定在爛泥渡、建築局所經費、及一切材料、尙在籌劃中、須下月中旬、始能動工、分局成立後、由總局兼顧、不另委分局長、至於南北市改換自動機、電話材料、俟三月間交通部撥下、即行着手云、 
[高廖氏產後呈請取保就醫]  
　　高廖氏在蘇高廳押所生產、已誌前報、茲由其滬方戚友處得到消息、該氏在所患病、又因懷胎七個月、失足一跌、胎氣震動、先期生產、狀頗危殆、由某醫救護得免、產後身體益弱、肺病又作、醫囑移居醫院、當即呈請保釋、蒙批令交一萬元保證金、該氏籌措多日、未能足數、因再呈懇核减、請交三千元舗保云、 
[春季放羊有妨農事]  
　　吳淞市委呈請出示佈告禁止 
　　寳山縣屬境向例每屆春季、由縣政府出示佈告全邑民衆、禁止放羊、以免傷害田物、如有違者、依法嚴辦、故該縣農民、在此時期、莫不將所畜之羊、運往他縣售去、羊之價値、亦因此較平時低賤、本屆春季、寳山縣政府又援例佈告禁止放羊、吳淞因劃入特别市範圍、故與寳山縣境交界之推三十四推三十五騰四十騰四十一等各圖農民、均貪羊價便宜、有利可圖、且市政府並無禁羊之明令、遂十有八九出資向寳山楊行等地購羊畜養、竟不顧公德、任意成羣結隊、散放田間、以致農作物大遭蹂躪、吳淞市政府委員劉梓文、於前昨兩日、迭據各圖地保及農民等報告後、立即派員下鄉調查農家所畜之羊、竟有五六千頭之多、値此春初時候、田物正在萌芽、若任其踐踏嚙食、非僅有妨春熟、即將來秋熟、亦受莫大之影響、且此等情形、不獨吳淞一區如此、推想全市各鄉區、大致亦必相同、實與農事前途、關係至巨、故於昨日據情具呈市政府社會局、請即依照寳山縣政府成例、出示佈告、禁止農民在春季放羊、俾不至妨碍農業云、 
[縣政府令區辦理掩埋]  
　　上海縣冷縣長、近以本邑各鄉暴露尸棺、遍地皆是、甚至年久尙未埋葬、殊屬有碍衛生、昨已訓令各區長、對於境内暴露尸棺、限植樹節前不論有主無主、一律掩埋、所有經費、每區定爲一百元、並已函致欵產處在慈善項下提撥需用云、 
[浦東天花盛行]  
　　近數日來天氣驟形和暖、向日刮人肌膚之北風、今已一轉而爲温暖之東南風矣、惟浦東沿浦一带、忽然天花盛行、小孩患者甚夥、警局路浦東醫院、到門求治者、接踵而至、間有不治者、亦不在少數、浦東醫院門首之小孩屍棺、月有七八具之多、 
[妓女多情訪戀人]  
　　龜奴愛錢力事訪導 
　　雙雙被控地方法院 
　　弱女子戴貞如、年廿一歲、東台人、貎頗娟秀、父名戴學連、因經濟壓迫、將戴貞如賣身於如臯曲港李賓所開妓館内爲娼、從此堕入火坑、淫業頗爲不惡、龜奴亦恃爲錢樹子、最近貞如接得一客名顧瀾波、係在曲港公安局第八區爲局員、少年英武、一見傾慕、如是顧公餘之暇、輒流連青樓、因之海誓山盟、誓必嫁娶、貞如要求脫籍、顧遂與龜奴商議、詎龜奴故抬高價格、顧資力不充、遂致事僵、本月一日顧到上海姚家石橋探望其叔、八日未至貞如處、貞如望眼欲穿、往詢顧之聽差吳金臣、謂顧已到上海去了、貞如遂於本月十日、乞吳带來上海、與顧會面、實行同居之愛、詎龜奴失去貞如後、遂遣人四 
處偵尋、有李賓所雇之龜奴何三在滬尋訪、於前日在閘北虬江路見貞如乘黄包車經過、詎何三竟將貞如扭下、鳴警捕入五區二分所、訊明前情、復將顧瀾波拘所、昨日一併呈解司法科、轉解地方法院訊辦、 
[水銀拌飯謀殺親夫案訊結]  
　　二房東難免有敎唆嫌疑 
客民侯延吉、於去臘遭姘婦侯李氏將水銀攙入飯内、意圖謀害、當爲侯察悉有異、大呼救命、由警將侯車送醫院醫治、因所服不多、尙能醫愈、一面將侯李氏並牽涉之二房東婦人李魏氏一併拘送地方法院訊究在案、茲悉此案業奉檢察處偵查明確、以侯李氏及敎唆季李魏氏實犯刑律二百八十四條第一欵及同條第二項殺人罪、提起公訴、昨日上午、由錢推事開庭審理、侯延吉供稱、一月十九日下午三時、我妻侯李氏、喚我回家吃飯、我因有病、胃口不佳、故嫌缺乏湯汁、乾飯實難下嚥、其時二房東李魏氏在旁　言、不若用菜湯淘飯、較之乾飯容易下肚、詎我吃飯將完時、碗底發生水銀、始知飯内有毒、所以飯味與平日有異、我駭極呼救、由警將我送至醫院求治得保生命、請察等語、問官得供、即飭提在押之侯李氏·李魏氏·至案、先據侯李氏供稱、與侯延吉姘識已有七載、此次用水銀圖謀丈夫、實遭二房東李魏氏唆使所致、且一再囑我購買水銀、我一時湖塗、故購得水銀三包回家、是日下午三時許、我丈夫侯延吉、在茶館内吃茶、由李魏氏促我將夫喚回吃飯、我即將水銀二包、和入飯内、尙有一包、係由李魏氏帮同攙入飯内、幸即察覺送醫、不致斃命、此事實由李魏氏主使等語、問官詰曰、李魏氏命爾謀害丈夫、他有益處否、答、李魏氏對我說將侯謀死之後、囑我在伊家内貼飯、另想别法云云、質之李魏氏極口呼寃、官問你與李氏平日有無仇隙、答無、官曰、旣無仇隙、决無攀你之理、李魏氏供稱、此事完全由侯李氏一人起意、欲將伊夫謀害、一再與我密商、我以人命關天、豈可下此毒手、爾良心何在、詎伊堅欲謀夫、我亦無法制止、問官曰、此種供詞、何不早供、顯見你參與殺人計劃、假使侯李氏爲挾嫌攀你、則爲何水銀他承認是一人去買的、並不說與你同去買的、又說二包是他放入飯内、說你僅放入一包、以此觀察、侯李氏所供是不錯的、訊至此、命請朱檢察官蒞庭陳述起訴意旨、請爲依法判决、並由指定律師周域爲兩被告辯護一過、問官乃諭本案、辯論終結、聽候宣判、侯李氏·李魏氏·兩被告還押、侯延吉斥退、 
[擇鄰不易妻子失踪]  
　　住閘北姚家石橋益愼里七號之阜寗人鄭金山、年二十八歲、昨扭同居張王氏、投該管四區總署控稱、民向在原籍務農、旋聞滬地生活舒適、賺錢容易、遂率妻楊氏、於去年廢歷臘月十四日來申、令妻入絲廠作工、已亦做小工、兩人一月所得、頗堪維生、家庭之間、怡怡然也、詎民妻邇被同居王氏引入邪路、頓喜濃裝淡抹、穿着華服、私將麗及髮髻截去、輒涉足於游戲塲或影戲館中、昔日伉儷間感情彌篤、今則時常反目、如陌路生人、日前又被王氏領出狎游、一連三次、並給民妻裘衣一襲、詎知本月十四日竟告失踪、民滬地親以皆無、揆度情形、必爲王氏拐匿無疑、故扭署請究、詰之王氏供、三十五歲、與原告係屬同鄉又同居、渠妻初次來滬、見聞不廣、時邀我外游、我以情不可却、曾伴伊出外二次、日前原告與妻口角爭吵、聲言欲將其賣去、伊氣憤異常、啜泣良久、（當時謂我云、我（指原告妻）不要活在世上了、我即婉言安慰、孰意翌日果然不見、則伊妻之失踪、咎不在我、至云我給其裘衣、殊不知我自顧不週、時虞斷炊、何來金錢爲其做衣、所控全屬無稽、應請明察、靳署長以雙方供詞各執、惟案涉刑訴、着一併解局訊辦、 
[少女屍體之相騐]  
　　醫生證明係患肺病 
　　官諭俟剖騐後再核　 
　　楊樹浦瑞鎔船廠後面浦灘畔、發現有少女屍體一具、業經臨時法院檢騐、并由匯山捕房查到死者之父丁會標、解送法院訊供、諭暫行拘留侯剖騐再核各情、已誌本報、茲悉昨日上午十一時、由孫原推事蒞斐倫路騐屍所、升座公案、即據匯山捕房西副捕頭惠克投訴前情、并傳到見證兩人、請爲訊奪、據華醫管南春禀稱、死者家居韜朋路惠興里、患有肺病、經我診、治四次、痰已成膿、係必死之症云云、又據同居人楊仁供稱、死者之父母、住居樓下、我居所搭之擱樓上、死者患、病已久死後如何抬出、事在夜間、我因早睡、故未觀見等語、訊之丁會標供稱、我女小扣子、所患肺癆病、在江北時、多方醫治、來滬後又醫治數次、無如醫治無效身死、實因連死四孩、且從江北逃荒來滬、無錢買棺、是以雇黄包車將屍抛棄、口内所塞棉、 
花、恐肺病死後口内出氣傳染、因之用絮塞入、乞鑒、孫君得禀、以丁小扣子之屍、雖經醫生剖騐、尙未得到騐單、着丁會標仍暫留捕房、候下星期一再行訊奪、 
[小貨船聚衆抗騐被逐]  
　　市内各項船隻、除蕩漿·划子·因搆造簡單、船户流品複雜、並無正當營業、久爲浦江旅客所詬病、故市政府對於此種有礙交通之船隻、决計取締、並規定不徵捐稅限制數目、以期徐謀根本之圖、此外有正當營業之各船、應照規定等級分别納捐、自不待言、但裝米之小貨船、按其面積噸位搆造及其營業性質、與所謂蕩漿 
 
 

Page 16

 
 
划船、完全不同、現以有人從中播弄、欲援划船成例、要求免捐、在董家渡碼頭聚衆抗騐、並强迫業經登記納捐之同樣船隻（約六十餘艘）加入鼓噪、查董家渡碼頭、有上南輪渡·陸里橋輪渡·及其他各輪、乘客上下、與交通關係、極爲重要、前日陸里橋輪渡乘客幾因之跌堕浦江市公安局水巡隊以小貨船等、如此行爲、殊屬有礙交通、爲維持水上秩序保護行旅安全計、不得不加以驅逐、各船户始紛紛散去、 
[監犯脫逃中之看守丁]  
　　昨忽回寳自首 
　　寳山縣監獄盜犯殷正中請假脫逃、而隨同監視該犯之看守丁武登甲、同時失踪等情、曾誌前報、茲悉該武看守丁忽於昨晨回寳自首、縣長吳稼農派張承審員於下午一時開庭審訊、據武供是日盜犯殷正中、向看守長劉靜仁請假外出、劉即令我隨行監視、出獄後、搭車到滬、在潭子灣殷犯之戚家王姓處住宿一宵、次日起身、即同殷至伊家中、午後殷又欲出外、我在後隨行、詎行將半里許、前面突來身穿短衣者五六、將我攔住、該殷犯即於此時乘機逃脫、彼輩遂一哄而逸、出事後、我一時不敢遽回、在滬逗遛數日、求宥等語、次據劉靜仁供、祇允請假出外購物、並未允該犯赴滬、張承審員核供後、以劉武兩人不應玩忽職務、令飭還押、候查明再辦、 
[褲襠内四兩烟土]  
　　滬杭鐵路上海南站、昨日上午七時半、有旅客一人、乘黄包車至站購票時、由市公安局派駐南站檢查旅客之稽查員胡益謙曁高巡官等、見伊形跡可疑、上前檢查、當在該客褲襠内抄出烟土四兩、由長警带至高昌廟二區派出所、不意該客見烟土被抄、即將長警所佩電刀槍下自戳、幸被奪住、旋經派出所牛巡官略訊、據供名許實永、年四十五歲、台州人、此項烟土、係自吸等語、嗣由牛巡官備文將人贓一併解送二區總署核辦、 
[手足參商涉訟不已]  
　　張月月竟有兩人 
　　張海生遺產之爭 
　　浦東楊家宅本地人張海生、在地方法院民庭訴胞姊張阿大覊占遺產、請求分柝、迭奉傳訊、張阿大提出債務問題、謂其父母死後、殮葬無資、曾向張月月借洋三百元、現在由其返還、權利義務、應當平均、法院故傳張月月到庭質證、張海生即攻訐到案者非張月月、另有張月月其人、係在英美國烟廠爲女工、問官遂以此張月月並非眞正之張月月、係屬冒充、遂送赴檢察處偵查其僞證、此張月月即聲辯以本人實名張月月、尙有一個張月月係工頭、於是發生雙包案之張月月、經檢察官諭 
令交保聽候調查、昨日又奉飭傳兩張月月訊問此案之究竟、不圖張阿大亦至檢察處投騐告訴被其弟及叔等毆傷、推入河浜中等情、手足參商、涉訟不已也、 
[通州要犯在滬拘獲]  
　　通州人莊殿臣、在原籍犯有殺人越貨鉅案、因當地官廳緝捕甚緊、潛逃來滬、該管公安局偵探江茂餘據眼線李某報告、追踪前來、查悉莊匿居華德路一千二百四十二號門牌、屬匯山捕房轄境、即投該捕房聲請恊提、經派探長王長根按址馳往、將莊拿獲、昨解臨時法院請究、但被告對於該眼線所述去年八月間渠在通州 
犯案等語、完全否認、許庭長諭被告押候查明再訊、 
[二次散發傳單]  
　　岑裕慶禁押九月 
　　寗波人岑裕慶、前曾犯案被捕、解由臨時法院判處徒刑三月、並宣告緩刑、詎岑前日上午七時三刻、又與多數青年在福建路一带散佈反動傳單、被二千六百零二號華捕查見、带八老閘捕房、昨解法院請究、據岑供因失業無以爲生、昨被人利誘、給我銀幣數角、代爲發佈該項傳單等語、高推事核供、判决岑處徒刑六月、以前緩刑撤銷、應執行徒刑九月、傳單等没收 
[俄女被汽車撞傷涉訟]  
　　住居法租界聖母院路地方俄婦白沙維乞家之十歲女孩、於上年十一月十四日、由阿媽單張氏伴送至華龍路學校内讀書不料行經環龍路附近、突被住居大連灣路地方方雨龍所駕之自備汽車駛來、撞倒受傷、當送醫院醫治、昨由原告延普萊梅律師代表、投法公堂控稱、原告之女、被被告汽車撞傷甚重、直至現今、尙在醫院醫治、當時如何被撞情形、今有見證在案可證、繼由西人某甲等上堂、證明一切、訊之被告方雨龍供、是日商人之車、由東往西、祇開十五碼速率、實係原告之女、與另一小孩自北向南、由小弄衝出、自山碰在商人後面車輪上、及至覺察、立即停車、將孩送至原告家、其時商人察該孩足部、略受微傷等語、中西官諭令退去、聽候着捕房查明當時被撞情形、再行核奪、 
[人各有一死]  
　　倒地身死、前日有年約四十左右無名男子、行經法租界皮少耐路餘康里弄内、忽然倒地身死、由捕查見、報告捕房、飭探前往察勘得死、者身穿元色羅緞棉袍、元色泰西緞罩衫、内襯灰色夕法布、棉襖袴、柳條布衫、白絨布袴、頭戴舊烏絨帽、脚着直貢呢鞋、白線襪、似係患病身死、在身上抄出明表一只、皮夾一只、當票二張、銅元十八枚、查無家屬、同探回報捕頭、將屍舁入同仁輔元堂騐明屍所、昨日由法捕房刑事科報請法公堂朱承審官蒞所騐明死者委係生前因病身死、諭令拍照、由堂收殮、厝壇候家屬認領、 
　　煤毒斃命、住居虹口華記路十四號屋内之寗波主婦邵李氏、向與其孫女邵秀珍·女傭祝江氏·同成樓上亭子間内、於十四號夜、因天寒置有煤球火爐、睡時未熄、至十五號嚮午、均不起身、其子邵阿發、與妻蔡氏登樓呌喊不答、撞門入内、見三人均受煤汽昏暈、遂雇車併送同仁醫院醫治、秀珍與祝江氏漸漸氣醒、業已無礙、惟邵李氏不能救治、逾時斃命、由院照章報告匯山捕房、派探將屍舁入斐倫路騐屍所、報請臨時法院、於昨日上午、委孫原推中蒞所騐明、委係死者受煤毒身死、并無别情、着屍子邵阿發棺殮、 
　　呑烟自盡、盧學文在福州路尙賢旅館十四號房間呑服鴉片自盡身死、已誌前報、其屍體業由老閘捕房派探舁入斐倫路騐屍所、昨晨、報請臨時法院、委孫推事蒞所、騐明委係服毒身死、查無屍屬、諭普善山莊代爲棺殮、 
　　獄囚病死、江北人張子卿、前犯竊案、被臨時法院判處徒刑二月、禁錮西牢、旋因患病移送醫院、療治無效、前日身死、其屍由捕房舁赴斐倫路騐屍所、昨經法院委孫推事蒞所騐明、查無屍屬、諭着普善山莊代爲棺殮、 
　　水手自縊、海關流星巡艦、向停泊浦東其昌棧附近浦邊、該艦上二十號水手駱全春、忽於前日傍晚自縊、畢命於船艙中、當經水手頭目楊示、報告水巡捕房、轉知江海關、飭派西醫、會同捕房包探、登輪騐明、駱確係自縊身死、並由醫生簽書證明單交探、連同死者屍身、及缢死之細繩一根、一併带回捕房、昨晨復將屍運送救生局騐屍所檢騐、以重手續、聞死者 
年二十四歲、福建人、住於本埠十六舗地方、母已去世多年、父亦於去歲逝世、家中祇有祖母一人、本身亦未婚娶、平日沉默寡言、绝無談笑之事、對於自身工作、則克勤守已、未嘗延悮、此次自盡原因、據其友語人、不外父死未久、致受經濟壓迫、而出此舉動、亦未可知、 
[糾黨行刦各押五年]  
　　江北盜匪戴潤之湯生貴、於上午間糾黨持械、至法租界金神父路六八號弄内第十一號門牌姚桂堂家、行刦銀洋等物、分肥化用、現由法捕房偵探督察員金九林·探目李耀龍·王如松·毛金根·等偵知、將戴·湯·二人拘獲、吊出大衣等贓物、带入捕房、昨日解送法公堂請究、原告投訴被刦情形、詰之戴·湯·二人、供認糾黨行刦不諱、中西官判戴·湯·二人各押西牢五年、期滿出境、並送内地法訊辦、贓交原告領去、 
[刧盜准予移解]  
　　上海特别市公安局偵探曹鈞達、前日投法捕房報稱、有盜匪郝子鳳、曾於上午間糾黨持械、在内地高昌廟·及閘北潭子灣·中山路·等處行刦店舗數家、案發後逃匿治下、請求恊拿訊辦、捕頭得供、立飭包探恊同前往、將郝子鳳及其妻蘇氏一併拘獲、带入捕房、昨解法公堂請究、先據來探禀明前情、並稱今有被告同黨丁長坤带案、請求質訊、詰之丁長坤供稱、前由郝子鳳邀民同人等同至高昌廟等處行刦是實、訊之郝子鳳、供詞支吾、郝蘇氏供、丈夫在外爲盜、婦人不得而知、中西官判准予將被告郝子鳳交來探带去、歸案訊辦、蘇氏無干開釋、 
[商整會請准攤販組織公會]  
　　商整會爲攤販組織同業公會事、昨呈中央黨部云、（上略）案於本月十二日據菜攤業分會函稱、竊閱報載、中央執行委員會訓令各省市黨部又新聞一則、略以新商會法及工商同業公會法、業經政府明令公佈、此後商人團體之組織、自應遵照新頒法令辦理、原有商民恊會分子、除攤販係屬流動性質、無組織團體之必要外、在中小商人、當然包含於商會及同業公會之内等因、未知是否屬實、查屬會原爲攤商所組成、自包含於攤商之内、惟查各處攤販、大都並無一定基址、其爲流動性質、固不待言、但上海特别市下、攤商情形、實有不同、緣業攤商者、於營業之始、即須報由公安局指定地位、編定號數、向財政局捐照、不得擅自移動、即如租界之内、亦由捕房照樣辦理、因此情形、其性質實與其他攤販及他處攤販業者不同、並非流動、可否仰祈鑒察、俯賜轉呈中央、准以上海特别市爲限、菜攤業依照中小商人之例、仍設公會之處、出自鈞裁、等語到會、查該函所稱、本市設攤業者、均須報局指定地點編號捐照、編定之後、不得擅自移動、核其情形、均有官廳案據可稽、最近市政府呈行政院文内、對於此點、亦曾聲明、並非臆說、所稱性質、尚未流動、情形與他處不同、尚屬不無理由、攤販屬於小商人之一類、商人通例、業有明文規定、而獨限制其團結自衛之權、揆諸全民政治一視同仁之義、似屬向隅、據函前情、當由屬會於第三十七次常務會議議决、轉呈中央核示在案、理合備文呈請鈞部鑒核、俯賜批示、以憑轉飭遵辦、（下略） 
[青年會徵求大會明日開幕]  
　　目的共徵三萬五千分 
　　四川路青年會三十週紀念徵求大會、定於本月十九日開幕、三月十二月閉幕、組織共分十隊、第一隊隊長貝淞蓀·第二隊隊長毛和源·第三隊隊長畢子陛·第四隊隊長王恭寛·第五隊隊長張祥麟·第六隊隊長何逸雲·第七隊隊長壽毅成·第八隊隊長史宗棠·第九隊隊長王志仁·第十隊隊長范壽臣·總隊長虞洽卿·副總隊長錢新之·徐新六·總目的共徵三萬五千分、每隊匀計三千五百分、以一元爲一分、除十九日中午、在禮查西飯店舉行開幕宴會外、虞總隊長并定今晚六時、假銀行俱樂部邀集各隊隊長督餐、并討論徵求各項工作與進行方策云 
[婦女會今日之會務討論會]  
　　上海婦女會成立已二十餘載、其目的在求婦女之自由平等、以革進社會、平日事事雖認定目標、努力服務、但是否適合現在社會需求、未敢自信、乃特擬定問題十二節、分發各會員、及各婦女界徵求意見、並於昨日及今日在圓明圓路十八號開會務討論會、邀請熱心女青年會運動之 
褚女士、詳加研究、聞參加者、甚爲踴躍、而結果亦頗圓滿、今日下午二時半、繼續討論、凡關心婦女運動及社會事業者、均歡迎前往、 
[春江旅館拘獲匪徒]  
　　昨日午後一時許、市公安局派探至法捕房特别機關謂據眼線密報、有盜匪數人、匿居界内敏體尼蔭路一六二一號月賓旅館及菜市街三零九號春江旅館等處、請派探恊拿等情、捕頭據報後、立即飭探數人同往、當在春江旅館二十五號及三十五號兩房間内、拘獲張友謨（三十八歲本地人開車）·張世榮（三十歲本地人）·連同一婦人三名口、一併带入捕房請核、 
[寳裕里破獲販土機關]  
　　判罰三千九百六十元 
　　法捕房偵探總督察長沈德福、偵探督察員陳三林、探目魯錦臣、毛金生、包探陸金寳·蔣長文等、偵得菜市街寳裕里三十五號門牌内、有人私設販土機關、爰特前往、抄出烟土兩箱、計重一百九十八磅、値價七千九百二十元、當即連同販土之汪阿水、一併带入捕房、捕頭諭令汪交保候究、昨日傳至法公堂請究、先由捕頭上堂、禀明前請、詰之被告汪阿水、供認私販烟土不諱、中西官判汪罰洋三千九百六十元充公、烟土没收、 
[白鵝三屆習作展覽]  
　　名藝術團體白鵝繪畫研究所之第三屆習作展覽、定於本月二十一日起在北四川路長春路三百七十號舉行五天、陳列作品除研究員之油繪·粉繪·水彩·素描習作二百餘點外、並有該所指導陳秋草、方雪鴣·潘思同·　　　　氏近作各幀、公開展覽、屆時歡迎參觀、田須入塲券、 
[潘序倫會計夜校舉行畢業式]  
　　江西路六十二號潘序倫會計師事務所、附設之會計專修夜校、成立已有三年、因敎授認眞、且的學頗切實用、甚爲社會歡迎、故歷屆招生、每因逾額見拒、昨日舉行第四屆畢業式、到會學員、計共五六十人、類皆各有職業、聞有由校介紹於各公司行號者亦衆、至下午二時、振鈴開會如儀、由校、長潘序倫會計師訓詞、分給無業證書、並介紹前屆同學、氣象融融、頗極一時之盛、茶話至五時始散、 
[三友社自由霜之暢銷]  
　　三友實業社出品自由霜、品實優美、售價低廉甚爲各界所歡迎、今年質地、更見進步、芬香潤潔、歷久不變、購者甚爲擁擠云、 
[盜案二起]  
　　南京路、昨晚七時五十分、南京路四九八號、突來盜匪三人、均持手槍、禁勿聲張、被其刦去票洋三百元、携贓而逸、嗣由事主投報老閘捕房請緝、 
　　北河南路、昨晚八時半許、北河南路四一三號闖入八盜、六人執有手槍、威脅恫嚇、登樓搜刦、越五分鐘始去、被刦去金銀衣飾、估計値洋二百三十元之譜 
[國術館第三敎練塲改聘敎員]  
　　市國術館長春路第三敎練塲敎員馬華甫君、業已辭職刻該館已改聘杜萬清君担任敎授、已於十七日上課杜君爲佟忠義先生入室弟子、技術精良、故日來會員加入練習者、頗形踴躍云、 
[中西藥房中央支店明日開幕]  
　　四馬路中西大藥房、於浙江路寗波路口、添設中中支店一所、准於明日正式開幕、舉行紀念廉價一個月、除將在外各貨、分别减價廉售外、並有香烟畫片贈劵游劵等贈品多種購貨不論多寡、槪贈至尊牌香烟一包、滿洋一元、則送贈劵一張（此券兩張、可向該藥房掉換大世界游劵一張、）滿洋二元、則送美女畫片一張另再加送大世界游券一張、多購則贈、本埠居民繁盛、屆時前往購買貨器者、定必衆多、當有一番熱閙盛况云、 
[河北同鄉會昨開大會]  
　　河北同鄉會、昨日下午二時、在愛多亞路馬浪路口一四一○號、該會事務所前院舉行十九年度全體會員大會、出席者達三百餘人、主席趙南公、振鈴開會後、行禮如儀、首由主席趙南公報告開會宗旨、及去年所舉辦之各項慈善事業、次由秘書處長五守元報告去年收支詳細賬目、遂即選舉本年度執監委員、先由主席團在指定之十六人中、用抽籤法抽出解輔宸·李維周·萬選之·沈小亭·孫乃卿·平勞齋·任鶴山·葛青山·戴健卿·王守先等十人爲執行委員、（留任者九人、連以上共計十九人、）柳鳳山·張春濃·張鳴濤·李竹溪·齊鐵恨·張錫臣等六人爲監察委員、當塲公决、一致通過、次由申應試君臨時提議、（一）由本會極力促進各地、一律成立河北同鄉會（二）各地河北同鄉會在聯合統治上、以上海爲中心機關、以上兩提案、均經全塲一致通過、攝影後、復有國術表演及京劇清唱、以助餘興云、 
[各工會消息]  
　　碼頭工整會、昨日下午二時、開第九次整委會議、主席曹一知行禮如儀、主席報告畢、即行討論、一、常務曹一知提議、本整委會結束在邇、工作簡單、所有職員、應决定人數、以資分配、藉節糜費請公决案、（議决）各職員旣經工作至今、雖因經費支絀、亦應照舊維持、二、本會房租價昂、又値經濟困難、擬擇一適中之地、限期遷移、以資節省而免虧累、請公决案、（議决）現在整理將告完畢、暫從缓議、三、本會所轄各區會員所需會員證章、是否俟碼頭總工會成立後、再行發給、抑由本整委會先行頒發、請决議案、（議决）俟碼頭總工會成立後、再爲頒發、四、本會三區、迄今尙未開辦、前於第八次整委會議案内、曾經决議、俟碼頭總工會成立後、再辦、現在可否派令沈文元陳海秋二同志會同張達三、預先酌量辦法、以利進行、請公决案、（議决）通過、 
　　典質業職工會、昨開第三次執委會、議决事件、（一）邱伯嚴辭職案、議决、出函挽留、（二）公濟典無故開除會員鄒煥元案、議决、先派員調查、推定沈天覺翁康甫前往相機辦理、（二）恒生典開除會員程再興案、議决、推派曹品芳何培釗前往調查（四）義和典開除會員曹鴻根案、頃據該會員報告、已和平解决請本會撤銷交涉原案、議决、准予撤銷、議畢散會、 
　　兩路京杭段茶點工會、十四日上午十時、召集滬杭支部會員、開臨時會議、公推許仁義主席、行禮如儀、（甲）報告事項、略、（乙）討論事項、一、陳子雲提議、將來滬杭路如一四號車恢復行駛、應仍歸六部長車輪做替班、生活費按月仍舊照給案、（議决）如一四號車恢復聯運車、亦議歸公做、二、周盤林提議、據南站會員報告、津貼替班生活費至二月底戴止案、（議决）所有通車服務會員、改充替班、前定月給生活費十五元、南站准津貼至本月底爲止、嗣後歸北站分三股维持、替班上車工作時、應供給伙食、三、俞保廷提議、替班董益林不聽領班指揮案、（議决）嚴加訓斥、四、俞保廷提議、介紹王寳福入會、爲候補替班案、（議案）通過、五、徐瑞庭提議、南車站次營業欠佳、難於維持生計案、（議决）待下屆組長聯席會議提出討論、 
　　洋服工會　昨開執委會主席俞思道、報告略討論（一）李成章提議、市民訓會派指導科富同志希仲詢查長生公所產業應如何答復案、（議决）推派俞思道·蔡安全·張禮仁·許秋懷·四人前往該會、而呈一切（二）俞思道提議各委員擅用公欵應如何懲辦案、（議决）先行分别致函警告、限半個月内如數來會繳清（三）（略）（四）李阿錢提議、改良片收會費案、（議决）分春夏秋冬四季、每季三個月、按照前例、月收小洋兩角、一季計應片收小洋陸角、並限制一四七十四個月爲征收出發時期、全體通體、議畢、散會、 
　　天報氣告 
　　徐家匯天文台昨日午後四時三十分氣象預報云天　而温和、恐有變意、因四川有低壓之故、第二十五緯線以北、有東南和風、其南風無定向、東海海濱一带有霧風、又昨日午後三時前二十四小時内本埠氣温最高六三·○、最低三二·○去年同日最高六三·○最低四一·五、 
公布欄 
[最高法院]  
　　　　民二庭裁判案件江蘇蔣國斌與蔣沈氏因基地涉訟上告一案（主文）上告駁回上告審訴訟費用由上告人擔負▲江蘇邱月三等與晉和錢莊因債務涉訟上告一案（主文）上告駁回上告審訴訟費用由上告的担負▲四川吳子仁與潘國才爲管轄錯誤再抗告一案（主文）再抗告駁回再抗告訴訟費用由再抗告人擔負▲浙江義泰莊與陸培卿因求償還抵欵涉訟上告一案（主文）上告駁回上告審訴訟費用由上告人擔負▲湖北馮銘三與孫允年因債務涉訟執行假扣押再抗告一案）主文）再抗告駁回再抗告訴訟費用由再抗告人擔負▲河北王伯輔等與緯健橋因償務涉訟上告一案（主文）上告駁回上告密訴訟費用由上告人擔負▲河北斯坡阿衣呢與容克氏因請求賠償損害涉訟上告一案（主文）上告駁回上告審訴訟費用由上告人擔負▲河北田書雨與陳潔清因執行異議涉訟上告一案（主文）上告駁回上告審訴訟費用由上告人担負▲河北張錦春與天津祥泰木行因請求給付貨欵涉訟上告一 
案（主文）上告駁回上告審訴訟費用由上告人擔負▲江蘇陳夑堂與德和公記因貨欵涉訟上告聲請延長補正期間一案（主文）准予延長補正期間二十日▲陜西劉子寔與尤緒曾因婚姻及財物涉訟抗告一案（主文）抗告駁回抗告訴訟費用由抗告人擔負▲河北寗繼曾與寗華亭等因請求償還債務涉訟上告一案（主文）上告駁回上告審訴訟費用由上告人擔負▲江蘇駱徐氏與駱金林因婚姻涉訟上告一案（主文）上告駁回上告審訴訟費用由上告人担負▲四川何耦耘與鄧伯安因債務涵訟上告聲請訴訟救助一案（主文）聲請駁回聲請訴訟費用由聲請人擔負以上一月二十八日 
　　民五庭裁判案件東特坡坡夫兄弟公司與卜匝諾 
夫因請求交付賬單涉訟聲請追加判决一案、（主文）聲請駁回聲請訴訟費用由聲請人負擔▲安徽王鑄成與黄大學等因墳山涉訟請原宥遲誤一案（主文）聲請駁回聲請訴訟費用由聲請人負擔▲河北憲章與鈺章等因求交付地畝賠償損害及給付租金涉訟上告一案（主文）上告駁回上告審訴訟費用由上告人擔負▲安徵莊永祥與仇宏志因爭買田地涉訟聲請回復原狀一案（主文）聲請駁回聲請訴訟費用由聲請人負擔▲浙江徐李芳等興傳顯彩等因選墳涉訟上告一案（主文）上告駁回上告審訴訟費用由上告人擔負▲浙江姚根旺等與僧着三等因庵產涉訟上告一案（主文）上告駁回上告審訴訟費用由上告人担負▲江西黄仁春與李守中等因確認港業所有權涉訟上告一案（主文）上告駁回上告審訴訟費用由上告人擔負▲四川瑞泰和與王笠仙因請求退還定銀及賠償損失涉訟上告一案（主文）原判决廢棄發回四川高等法院第一分院更爲審判▲福建張斯左與林靈森因清算涉訟上告後自行撤回一案（主文）上告審訴訟費用由上告人擔負以上一月二十八日 
[上海臨時法院]  
　　民事判决茅廷師訴徐雲違欠欵一案（主文）被告應清償原告銀一百十七元並自十七年十月四日起至執行終了日止週年二分之利息訟費由被告負担▲俞濟誠等訴田秀夫欠欵及反訴一案（主文）被告應清償原告銀六百兩並自十四年九月一日起至執行終了日止週年六厘之利息反訴駁斥訟費由被告（即反訴原告）負担▲羅金氏訴蘇家　租賃涉訟及訴欠租遷讓一案（主文）被告應讓免原租金十元原告准在原賃房屋繼原告住原告其餘請求駁斥訟費由兩造平均負擔反訴被告應清償反訴原告銀一百二十元八角反訴原告其齡請求駁斥反訴訟費由反訴被告負擔▲沈錦孫訴責志燦等貨欵一案（主文）原告之訴駁斥訟費由原告負担▲查良培訴顧寳如等因損害一案（主文）原告之訴駁斥訟費由原告負担▲章永祥訴朱新伯等因宕帳一案（主文）被告的新伯同興洋七百零五元三角周彤甫欠同興洋四百三十三元七角吳作敏欠同興洋一百零一元七角應各如數交由原告償還同興前欠泰昌莊欵訴訟費用被告朱新伯負担十二分之七周彤甫負担十二分之四吳作敏負擔十二分之一本利判决准予假執行 
　　公示送達（全文在本院揭示塲公佈）新中庸洋行與萬利源號爲定貨一案業經本院受理仰該被告於二十日内來院提出辯訴狀毋自延誤特此公示送達 
　　民事批示董康等律師聲請展期審理由狀悉查本案現距審理日期尚有十日何至未及準備辯訴狀所請展期之處碍難照準▲染錦庭聲請發還保單由狀悉義記公司黄桂周對於陶潤記訴追欠欵是否果如該具狀人所稱業已理清本院無卷可查在該具狀人來將相當證據提出證實以前所請發還保單之處碍難照准▲崔桂卿爲親子神經錯亂聲請備案由狀悉該民之子順康果有神經錯亂症狀仰即在家善爲調護毋令出外滋擾所請備案及令知捕房之處未便照准照片發還▲大華科學儀品有限公司爲提供担保聲請裁决准予假扣押由狀悉卷查本案已准假執行自無再許假扣押之必要因將具狀人所爲假扣押之聲請裁决駁斥在案仰即查照判决改繳擔保金六百兩逕向執行庭聲請假執行可也▲黄渭生狀爲王興順請將中國大陸烟草公司工廠製烟機器及零星傢具實施假扣押願爲担保洋七百元祈核示由狀悉仰即來院愼具保單聽候調查可也▲龔子漁爲遺失票據請備案由狀曁報紙均悉准予備案報紙存 
　　刑事判决工部局訴裘阿二等公共危險案（主文） 
裘阿二處徒刑十月緩刑二年蔡雲樓處徒刑十月李張氏處徒刑三月裁判確定前覊押日數均准以二日抵徒刑一日手槍兩支子彈五粒没收▲工部局訴王小金子等强盜案（主文）王小金子持械行刦五罪每罪各處徒刑七年執行徒刑九年張維　陳其光無罪假手槍二支洋刀一柄没收▲虹口捕房訴莊祖興訴劉式久侵占案（主文）本案准予撤回被告釋放▲虹口捕房解沈阿慶等强盜案（主文）沈阿慶虞阿毛等主名各執行徒刑十八年褫奪公權十年手槍子彈没收獲案贓物發還原主具領裁判確定前覊押日數均准以二日抵徒刑一日▲匯司捕房解陶永金鴉片案（主文）陶永金處罰金二百元烟土没收▲滙司捕房解竺根堂鴉片案（主文）竺根堂罰金七十元烟土没收▲匯司捕房解閔范氏訴曹堃祥等傷害案（主文）本案附带民訴部分與和解由被告方向給付原告方向醫藥費一百元刑訴部分准予撤回自訴 
　　刑事批示王增奎請領保單由狀悉案經陸鳳竹聲明上訴所請應無庸議▲陸鴻竹聲請扣留保單由狀悉案旣上訴保單自應扣存以上二月十七日 
[上海地方法院]  
　　布告爲布告第三次減價拍賣事查本院執行債權人姚仲記等與債務人張企雲因欠欵涉訟一案業經將債務人所有後開不動產查封標資在案現已逾期無人承買合行依照上次價額減去百分之五作爲最低價額茲定於二月二十八日在本院設第四號　投標三月六日開標凡居民人等欲買是項不動產者仰即遵期開具姓名年齡藉貫住址職業自願出價若干書具密函投入標匭屆期依法開標以投標人中出價最高者爲得標人該得標人應於即日繳納標價定銀五分之一餘欵於交產時一次繳足並即由本院給予管業證書倘逾期不納即於投標人中出價次高者遞補仍照前開程序辦理仰居居人等一體知悉並仰各利害關係人於開標之日一律到場毋得自誤特此通告計開（一）拍賣之標的物徐光照户則田一畝八分九釐六厘張世賢户　田九分六厘九毫李長畊户則田一畝一分九厘三毫顧景南户則田六分零九毫李培榮户則田二畝零三厘四毫（二）物之所在地坐落二十七保一圖釗字五九八號又詩字圩六七四號九零三號九零四號一零八號（三）最低價額銀元四千三百五十五元四角（四）閱看筆錄之處所本院承發吏辦公室、（五）領看人姚仲記等及本院承發吏唐世英中華民國十九年二月十七日實貼揭示處所在地院長楊肇　 
　　民事判决陳金鎔與陳煒因公費涉訟一案（主文）被告應給付原告洋一百七十元訴訟費用由被告負擔▲朱榮禱興温寳鴻因租屋涉訟一案（主文）被告所租賃原告經租之市樓房四間應即遷讓出屋訴訟費用由被告負擔▲呂順記與楊陶氏因欠租涉訟一案（主文）被告應給付原告洋一百十二元訴訟費用由被告負擔▲史釗生與張雲慶因遷讓涉訟一案（主文）上訴駁斥第二審訟費由上訴人負擔▲陸星記與胡雪其等因抵欵涉訟一案（主文）被告胡雪其應償還原告抵欵洋二百五十元如無力償還時由張芝畦負責代償訴訟費用歸胡雪其負擔▲董桃春與荆壽先因租賃涉訟一案（主文）被告應償還原告房租洋七十五元六角訴訟費用歸被告負擔▲張鴻謙與俞穀芳因存欵涉訟一案（主文）被告應償還原告存欵銀六百二十七兩八分九厘自民國十三年一月一日起至執行終了日止按照常年五厘計算之利息原告其餘之訴駁斥訴訟費用歸被告負擔▲顧忍與陳志忠等因公費涉訟一案（主文）被告陳志忠朱培祥應夑卿應共同償還原告公費銀五百兩訴訟費用歸被告等平均負擔▲甘阿毛與張仁雲等因欵項涉訟一案（主文）被告張伯雲應償還原告銀洋六百八十四元四角原告其餘之訴駁斥原告對於沈典卿劉朿生之訴駁斥訴訟費用歸原告負擔三分之一被告張伯雲負担三分之二▲張炳　與天祐米號因票欵涉訟一案（主文）被告應償還原告票欵洋二百元並自民國十八年十一月底起至執行終了日止按年五厘計算之遲延利息訴訟費用由被告負擔▲吳阿福與洪家祥因押櫃金涉訟一案（主文）被告應償還原告洋六十六元原告其餘之訴駁斥訴訟費用由原告負擔四分之三被告負擔四分之一▲郭子明與郭金寳因脫離養子關係涉訟一案（主文）原告與被告間養子關係應准脫離訴訟費用由被告負擔▲集堃與楊根生等因欠欵涉訟一案（主文）被告楊根生應償還原告房租洋八十六元被告倪炳祥應償還原告房租洋六十作八元被告閔樹生應償還原告房租洋七十九元二角被告胡登天應償還原告房租洋六十八元八角被告陸怗如應償還原告房租洋四百零一元訴訟費用由被告等比例負擔 
　　公示送達（全文在本院揭示場公布）程雲祺與沈阿妹因欠欵涉訟案件（主文）被告應償還原告欠欵洋一千三百十二元八角訴訟費用由被告負擔右仰被告沈阿妹知照▲徐炳福與張聯元因貨欵案件本院定於三月十七日下午一時爲公開審理日期除選任吳德遠律師爲該被告張聯元特别代理人外仰該被告遵期到院辯論毋自延誤特此公示送達右仰被告張聯元知照▲潘培德與魯順興因租屋涉訟案件（主文）被告魯順興應償還原告房租洋六十元並即遷讓出屋訴訟費用由被告等比例負擔右仰共同被告魯順興知照 
　　民事批示徐志海等爲確認婚姻成立呈請備案由狀悉查確認婚姻成立須經審判程序方可認定非備案所能生效所請碍難照准▲謝榮生續請執行由狀悉仰候傳追▲周锦洲續請嚴執行由狀悉已勒限嚴追矣▲孫家祺續請執行由狀悉已續傳嚴追矣▲義品洋行聲請分别銷案執行由狀悉張回經部分應准銷案餘候續傳嚴追▲華國棟聲請執行由狀悉仰候飭更執行▲高大生聲請執行拍賣由狀悉查該案卷宗尚未發還所請仍傱緩議▲姚友記請領銀洋由狀悉仰於本月二十一日上午九時來院具領▲黄雲祺請領銀洋由狀悉仰於本月二十一日上午九時來院具領▲李吳多請領銀洋由狀悉查債務人尙未將欵交案已續傳嚴近▲杜麗生聲請傳案押令履行由狀悉由狀悉候飭訊核▲吳翰洲聲請執行由狀悉仰候傳追▲陸紀林聲請執行由狀悉仰候傳追▲陸瑋香聲請執行由狀悉已上訴所請應從緩議▲徐子垣聲請查封由狀悉查該船業經另案發封仰即日來院候訊▲徐源清聲請執行由狀悉仰候傳追▲洪汝霖聲請函催拍賣由狀悉查此案前准松江縣政府函復業已定期拍賣候再據請函催可也▲楊養生聲請委任代理由狀悉應准委任▲張龍寳等聲明事實請傳僨權人質訊由狀悉仰即日遵傳來院訊明核奪▲張大姑聲請執行由狀悉已飭吏傳追矣▲黄和尙請發田單憑證由狀悉仰候丈量核發▲陳錫記聲請拘案押交由狀悉已續傳嚴追矣▲劉午橋請求估價拍賣由狀悉仰候函催速予鑑價一俟復到即行佈期標賣▲李賽如聲請查封披屋由狀悉仰候派員查封▲陳觀生請領案欵及房票由狀悉仰於本月二十八日下午二時携带判决書及證書來院給領可也▲顧東華聲請强制執行由狀悉已勒限嚴追矣▲梁毆記聲請追令房租由狀悉已據債務人將案欵交洋九百五十元餘嚴限清缴矣▲王澤民聲請執行由狀悉候續傳訊追▲胡李氏聲明胡連生在外作工債務人有力履行及並未擔保由狀悉查本案業經判决確定爾夫未便卸責仰即轉知遵傳來院聽候訊明核辦▲丁昭榮具保陳阿二等隨傳隨到由狀悉准保▲王獻函請領莊票由狀悉仰於本月二十日下午二時來院具領▲陳金氏爲孀媳再醮聲請備案由狀悉爾媳馮桂香旣係自願再醮其母兄亦不得無故糾纒所請應毋庸議以上二月十七日 
 
 

Page 17

 
 
   
 
 

Page 18

 
 
巨海市場 
[商塲消息]  
　　冠生園照相部營業盛况南京路冠生園食品公司總店宣稱、本店二樓附設之冠眞照相部、素以善攝每打四角之小小美術照、及一元四張之四寸報名式美術照等、蜚聲海上、各界以其所攝之照、維妙維肖、均頗稱　、以是營業方面、在南京路一带之同業中、頗有後來居上之　　最近該部擴充内部範圍、重金聘致富有攝影經騐之强君、擔任美術攝影、並爲酬答各界起見、特優待定價、减低六折、自二月一日起、至廿日止、以優待新春拍照之顧客、邇日距截止優待期不遠、各界前往攝影者、頗有户限爲穿之槪云、 
　　明星冲晒社月獎揭曉明星冲晒社宣稱、敝社於二月十五號舉行第一次月獎抽籤、結果抽出五四一及五八六兩號、爲得獎號嗎、爲此徵求上項號碼、得户希即日將該號封套並自備放大之底片送交北四川路四六三號明日音樂書店、定即放大奉贈等云、 
　　泰和麥精魚肝油暢銷南京路永安公司宣稱、本公司西藥部生意頗爲發達、其中尤以泰和麥精魚肝油銷數最多、人謂麥精魚肝油以此牌爲最著名、功效甚大、補力極佳云、 
 
 

Page 19

 
 
[劇塲消息]  
　　新春聯歡游藝會定期舉行藝宮出版社宣稱、本社係中國電影界諸巨子所創辦、茲屆新春、爲聯合友誼起見、定於二月二十三日（星期日）下午七時起、假北四川路中央大會堂舉行一新春聯歡游藝會、參觀券每紙售洋一元、聞將所得券資、爲創辦圖書館之用、專備關於藝術界之書籍、以供各界之參考、游藝已定者、有梁賽珍女士之粤曲、吳素馨女士之捉放曹、大力士查瑞龍君之千斤石擔、徐素貞女士之大套魔術、周空空君之戲迷雙簧、並有小明星任潮軍之三本鐵公鷄、由錫藩公司之演員唐雪倩、許忠俠、陸仲俠、任熾餘、金杏奄、毛金梒、許忠强、等及新人公司之方沛霖、孫尙先、吳萬祥、丁德貴、等配演、該兩公司之國術、在銀幕上已有良美之聲譽、此次登臺表演京劇、完全眞刀眞槍、十數塲之打武、莫不使人驚魂動魄、此外尙有男女明星大會串鄉下人到上海、節目計有二十餘種之多屆時定能轟動全滬、售券處在北四川路奥迪安戲院斜對過占機三樓云云、 
　　大光明開映新式戀愛、大光明大戲院宣稱、本院自開映注重歌舞之有聲巨片外、因鑒於人生枯燥、頗思以詼諧發噱之作品供獻於觀衆、故近又運到一香艶滑稽之名片、曰滑稽戀愛、主演者爲前（男女異性之衝突）主角伊盎歐士霍與向演笑片著名之却來欠士、其表演之神妙不言可知、佐以美麗女明星甘瑟玲克勞馥、更覺精彩倍加、全片結構謹嚴、情節曲折、實爲有聲影片中不可多得之作、且對於戀愛問題及生活問題、作深刻之描寫、尤足供現代新男女之討論與研究云、 
　　光華大戲院開映黑鷹盜、光華大戲院宣稱、已故風流大明星范倫鐵諾、生平傑作之黑鷹盜、已於上星期日在孟纳拉路本戲院開映、已有二天、一般愛慕斯片者、咸爭先恐後、故日塲未到二時、光華門前、已擠得水洩不通、足見該片之名貴、該片祇有今明二天、星期四更換克萊拉寳主演之肉感香艶臣片（異性熱力）云云、 
　　新新票房選舉委員會、二馬路平樂里新新票房宣稱、本票房自成立以來、成績殊佳、會務蒸蒸自上、本會於前星期四舉行選舉大會、公推陳雲川爲會長、張心影蔡桂榮談楚卿陸德生樓舒李石泉爲會董、高子豪高子英爲文牘、潘逢伯泰夢影爲劇務、陳玉才勵才寳任豪通顧洪奎爲監察、薛海籌等爲交際、劉曉　方雲彪爲敎師、黄維忠潘仁宗爲琴師、李小毛爲鼓師云、 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[出版界消息]  
　　出寧出版、譯述界泰斗伍光達君、所譯之毆洲名著（山寗）一書、現歸四馬路華通書局發行、原書各國皆有譯本、在歐洲銷路極佳、竟再版至數十次之多、聞華通書局自此書出版後、户限爲穿、大有供不應求之槪云、 
　　地產月刊出版普益地產公司宣稱、本公司所刊行之二月份地產月刊、内容完備、挿圖精美、並有格言數則、尤爲可貴、有意地產狀况者、請向南京路五十號 
本公司索取、當即寄贈云、 
　　日語良書出版日語一科、人皆知爲重要、願近世日語、體例煩多、雖有專書而不相統一、學者往往顧此失彼、不能收效、今有東亞同文書院敎授蔣君輝君新著之現代日語、編法新頴、體例俱滿、可以無師自通、可作學校課本、誠良書也、今由北四川路底之　　山書店分售云、 
[書畫訊]  
　　呂公望晝家自湖返申、北平呂望君、書法蒼勁、久受崇譽、原擬庚午加潤多惠窮黎、乃新春即受湖州友人約請書題匾額、於日昨始歸、去歲所存寫件旣多、經此更爲積壓、而潤資亦難立增、祇好暫仍已已原例、至夏季再訂、凡愛慕者、其注及之、總收件處、仍設西門路白爾路口百二十九號内云、 
[童心集]  
　　記得去年夏間、愛國女校小學科曾出版（童心）一集、很受得讀者們的歡迎、她們本來是預備第二·三｀｀｀｀｀等集數、後來因爲訓導師郭立岑應蘇女中實小的聘請、於是郭君就捨愛國女校而赴蘇校任事、一般小作家、畢業之後、多數星散、留升愛國女校中學科的、大約有三分之二、雖則說勞燕分飛可是她們團結的精神、依然如故、而對於文藝上、仍舊努力不懈、第一集的熱望、在她們腦海中已澎湃而沸騰了、就是外界的讀者們、常有去信探問足見閱過的人、關懷異常、第二集的動機、更是她們的導火線了、聽說她們已有整個的計劃、現在正是預備着種種的文稿、仍舊由郭立岑君負責編輯、於最近時期中、將第二集出版云、（立岑） 
[藝術界稿例]  
　　（一）文字以關於國内國外最近藝術（繪畫·音樂·雕刻·建築·戲劇·等）文學之消息評論及介紹爲限、 
　　（二）圖畫以國内國外新作家最近作品及與文字有關之附圖爲限 
　　（三）照片以國内國外作家品及與文字有關之各種攝影爲限、 
　　（四）文字每篇字數至多不得過三千、 
　　（五）稿紙勿寫兩面 
　　（六）稿勿横寫、字勿潦草、西文可省則省、如不得　　已須引用原文須附於譯文之下、 
　　（七）稿中附圖勿用藍墨水繪、並勿用有色之紙、須用白紙黑繪 
　　（八）來稿請書明藝術界部收、 
　　（九）來稿無論刊載與否、槪不退還如須退還、應預先聲明、並附足郵票、 
　　（十）酬資文字每千字分四元三元二元三種、圖畫照片、每幅亦同此例、如有特珠之稿、酬資另計 
 
 

Page 26

 
 
   
 
