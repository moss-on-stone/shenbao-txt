# 1901 - 38 - 4909993

 

Page 1

 
 
[私鹽宜禁而不必禁說]  
煮海爲鹽管敬仲所以富齊也其實已見于禹貢靑州海濵廣斥厥貢惟鹽是其利自古有之管仲特　之于國耳然爾時不過民間煮售而官取其稅未嘗有私鹽之禁也自後世鹽利愈溥鹽禁愈嚴于是各分畛域此省移之彼省卽指爲私鹽執其人收其鹽而加以重罰焉然鹽之利旣溥則民間安肯舍此厚獲勢必禁者自禁犯者自犯又恐營勇捕役多方緝捕則結爲黨羽持械自衛以致拒捕傷人之事層見疉出而私梟之名于以立私梟之害于於滋試思彼私梟者所爲果何事哉無非貪此區區之利而欲與官爭之耳近自徐寳山都戎懷禮投誠後兩江督鹽憲劉峴莊制軍委以緝捕事務巡丁棋布砲艇星羅數月以來若輩幾無所施其狡獪矣惟此等匪徒獷悍之性已成習慣旣不得逞販私之志則必流而爲盜賊宜如何防之于先夫私梟興販不過有損官鹽銷路于民間尙無大害也若不聽其興販若輩無所得食挺而走險與江湖暴客爲儔其爲害行旅與夫滋擾居民勢必日甚一日是官之嚴禁私鹽不啻驅私梟以殃民也　或謂私鹽不禁則民間貪其價廉競相購食恐官鹽將日益滯銷以故鹽網積壓有至數年不能出售者惟私鹽所不到之處民間無奈購用官鹽然則不禁不可禁之又不可其將何以處之乎竊思楚地本食淮鹽自髮匪擾亂淮楚間隔乃轉資川鹽以爲食延至今日淮鹽已復舊規而楚地僅銷其半其半仍食川鹽川淮兩處聚訟紛爭運司亦各存意見實則此事不妨聽民自便近淮者食淮鹽近川者食川鹽如此則于人情旣各利便卽就國課而論川鹽廣銷則川課必充淮鹽暢銷則淮課自裕充于此者絀于彼絀于此者充于彼同爲國家稅課又何妨通盤核算哉如必淮自淮而川自川劃界分疆一絲不溢川鹽至淮界卽爲私淮鹽至川界亦爲私則是官先自存私見而又何能禁人之販私故吾以爲欲官鹽之暢銷必官鹽與私鹽同價而後可欲私販之絶跡必使私鹽不足奪官鹽之利而後可以緝捕認眞爲禁私鹽之法則販私者仍有欲販之意但迫於威而不敢逞以平官鹽價爲禁私鹽之法則人知販私不足以獲利卽有勸之使販者彼亦掉頭不顧而去雖若輩情性不能遽改仍不免有流爲匪類耆然究與憤不能平結衆爲亂者其情不同矣或曰官鹽之價若與私鹽一律則鹽課將何所出不知現在欠課已屬不貲若將此意奏達朝廷舉從前積角槪予豁免而卽以已收未解者補官價之缺吾知鹽旣暢銷可資周轉不數年間私梟盡絶官鹽廣銷則其所補有遠勝于前者若但就目前計之則固無從更變也夫販私鹽者資本甚鉅原冀稍得餘利爲衣食事畜之資其所以持械拒捕者正以捕役之查拿太嚴有以迫之使然要亦無非國家之黎庶豈忍過爲酷虐也哉然而言之匪艱行之維艱有　席斯民之志者其亦能採及芻蕘否耶 
[本館接奉電音]  
　　昨日午後西字行在飛電傳來上諭道敬謹譯登○十二月初九日行在内閣抄奉上諭錫良奏考察屬吏分别舉劾各摺片山西大同府知府李桂林解州直隸州知州沈士鑅聞喜縣知縣商凌霄長治縣知縣劉壽椿苪城縣知縣劉瀛仙長縣知縣沈士林署縣知縣張玨全候補知縣姚學諸試用同知成熙在任候補直隷州知州布逵龍通判張煥以上各員旣經該撫臚陳吏治政　均有可觀卽著傳旨嘉奬仍飭各該員等益加感奮勉爲循良毋得始勤終怠蒲州府知府惠格矜躁任性信用匪人著開缺以同知歸部銓選候補通判郭連山行同市儈遇事招搖安邑縣知縣王廷英貪利狡詐謗讟繁興寍鄉縣知縣武玉崑議論荒謬罔識官箴陽城縣知縣葉廷楨鄙瑣齷齪屢儆罔悛五臺縣知縣李希膺謬戾昏庸不知恥辱候補知縣王曾彦乖謬荒唐臚大舞弊均著卽行革職汾西縣知縣楊壽祺器局卑陋難膺民社著以府經歴歸部選用猗氏縣知縣王寳賢疲玩荒唐不能任事著勒令休致永寗州知州章同辦事　頇疎於防檢署縣知縣鮑振銓性情疎懶辦事不力均著開缺另補陽高通判楊毓嵩舉止粗俚聲名甚劣河曲縣知縣江瑞麟治民近酷馭下不嚴榆次縣知縣夏愼大聲名平常操守難信調補平遙縣知縣張維俊識淺才疎聴斷草率惟楊毓嵩等四員均係正途出身文理尙優著以教職歸部銓選餘著照所議辦理該部知道欽此○十一日行在内閣抄奉上諭都察院奏命婦節烈可風懇恩旌表據呈代奏等語刑部員外郎恩潤之嫂喜塔臘氏及其妻裕瑚魯氏於本年七月二十一日因京師變亂勸令恩潤隨扈並奉其嫂出城避亂去後遂約同一併投井殉節洵屬深明大義節烈可風喜塔臘氏裕瑚魯氏均著准其旌表該部知道欽此同日奉上諭兵部奏酌議處分一摺雲南迪化鎭總兵蔣標應得革職處分加恩著攺爲革職留任欽此○十三日行在内閣抄奉上諭朕恭奉慈輿西幸宗社陵寢祀典闕如彌深負疚當於　八月間降旨令奕劻派員致祭以申對越之忱本年除夕明年元旦朕應行親詣之處著奕劻於在京近支王貝勒中敬謹派員恭代行禮其向例派員致祭各處著照常將應派各員照例分派前往行禮用表朕尊祖敬宗昭告神祗之至意欽此同日奉上諭湖北按察使著李岷琛補授欽此同日奉上諭世續著管理奉宸苑事務欽此同日奉上諭自通商訂約以來各國人民准入内地載在條約朝廷愼固邦交迭經諭飭各省實力保護乃地方官漫不經心以致匪徒肆行滋擾傷害各國人民教案層見疉出朕惟薄德無以化導愚民良深引疚而地方各官平日於洋務不知講求於交涉罔知大體以至積薪厝火貽害君國撫心自問當亦難安自今以往其各振刷精神捐除成見須知修好睦鄰古今通義西人來華或經商以懋遷有無或遊歴以增長學識卽傳教之士惟以勸人行善爲本樣山航海備極艱辛我中國旣稱禮義之邦宜盡賓主之誼近年華民出洋者不下數千萬人身家田產悉賴各國保全卽以報施而論亦豈得稍存歧視著再責成各直省文武大吏諭飭各屬遇有各國官民入境務須切實照料保護倘有不逞之徒僞託義憤凌虐戕害洋人立卽馳往彈壓獲犯懲辦不得稍涉遷廷如或漫無覺察甚至有意從容釀成巨案定將該管地方官革職永不叙用不准投効他省希圖開復並將此次諭旨謄黃刊布出示曉諭以期官民交警永戢澆風欽此同日奉上諭各省匪徒藉仇教爲名糾衆立會歴經降旨嚴禁不啻三令五申乃近來山東各屬竟有大刀會義和拳等名目到處演習肆行殺戮蔓延直境闌入京師以致焚燬教堂圍攻使館開罪鄰邦貽誤大局朕以保護未至負疚滋深爾百姓平日食毛踐土具受國恩輙敢逞其好勇鬥很之私習誦符咒邪妄之術拒捕戕官肆無忌憚遽爾肇此奇禍上貽君父之憂追念之餘尤深痛恨已經嚴飭各路統兵提臣實力剿辦務盡根株並將縱容義和拳之王大臣各予以因得之罪分别輕堂盡法嚴懲戕害各國人民之各省槪停文武各項考試以示懲儆惟思鄉僻愚民尙未周知特再嚴行申禁以免不教 
 
 

Page 2

 
 
而誅爾軍民人等須知結黨入會例禁綦嚴歴來辦理會匪之案從未稍寛况各國皆屬友邦教民亦係赤子朝廷一視同仁毫無歧異卽或果有被欺情事亦應投控有司聽候持平判斷何輕聽謠傳藉詞報復託名義憤藐視刑章迨事敗之後强者遠颺懦者慘戮法所難容情實可憫今後各宜悔過自新痛改舊習如再有怙惡不悛之徒私立仇教各會持械格鬥公然刼掠除將爲首之徒嚴密查拿盡法懲治外其甘心從逆焚殺有據者亦卽按照懲辦土匪章程五律治罪决不寛貸各省將軍督撫大吏均有牧民之責務各嚴飭所屬剴切曉諭並將此次諭旨刊刻　黃徧行張貼務使家喻户曉勉爲善良以無負朝廷諄醇誥誡之至意將此通諭知之欽此○十四日行在内閣抄奉上諭崑岡等奏遵旨續查殉難官員懇恩賜卹各摺片當諭令軍機處酌覈具奏兹據該大臣等開單呈覽或臨難捐軀或闔門殉節允宜特予　揚以彰忠烈前副都統明秀著照都統例賜卹二等侍衛兼公中佐領綱著照頭等侍衛例賜卹伊子媳章佳氏著准其旌表護軍叅領謙鈞著照副都統例賜卹伊弟親軍謙锺著照親軍校例賜卹伊姪護軍文英著照護軍校例賜卹前鋒藍翎長恩勳著照護軍校例賜卹伊妻佟佳氏及其子濟勰女一口伊弟婦謙鍾之妻章佳氏女一口伊姪婦文勳之妻章佳氏恩勳之妻章佳氏及姪孫承華均著准其旌表二等侍衛兼雲騎尉開泰著照頭等侍衞例賜卹伊長子優學生錫綬著照例賜卹伊母章佳氏及其子覿明錫文均著准其旌表三等侍衛恩隄著照二等侍衛例賜卹二等輕車都尉世管佐領覺羅德瀾著照副都統陣亡例從優賜卹工科給事中恩順著照四品卿例賜卹伊妾李氏及其子額勤和春均著准其旌表兵部候補員外郎重振著照四品官例諭卹伊妻張我及其子麟光並女一口均著准其旌表兵部候補員外郎趙寳書著照四品官例賜卹刑部候補員外郎以習著照四品官例賜卹刑部主事王者馨著照員外郎例賜卹兵部主事酌山著照員外郎例賜卹東城兵馬司吏目宮玉森著照七品官陣亡例從優賜卹副護軍叅領門年著照參領陣亡例從優賜卹護軍參領鳳齡著照護軍叅領陣亡例從優賜卹空銜花翎英年著照委護軍參領陣亡例從優賜卹護軍校瑛林著照委護軍叅領例賜卹伊妻濟多羅氏及其子婦索齊勒氏女何舍勤氏孫女一口均著准其旌表御史誠壽之子已故理藩院員外郎錫曙之妻愛新覺羅氏姪女伊爾根覺羅民及其次予婦禮部筆帖式錫鎭之妻章佳氏均著准其旌表内閣中書兼雲騎尉常錫之母吐默特氏伊妻葉赫那氏及其妹女四人均著准其旌表兵部候補筆帖式英焜之母宗室氏繼母宗室氏及其堂嫂郜爾氏均著准其旌表候選布經歴丁浩之妻曹氏候選府經歴俞德久之妻徐氏奉天寛城巡檢徐廷芬之子媳賈氏世襲雲騎尉柏匯之女從九品銜俞寳凝之妻魯氏及其嬸母李氏弟婦阮氏妾劉氏劉氏子媳胡氏從九品銜張幼山之妻高氏均著准其旌表部書吏徐煥庭商人曲元淸龐蘭田民人楊鴻泰商人張聃遙及其女三人民人魯鳳玉之女一人均著准其旌表續據世續等奏殉難司員請旨賜卹一摺員外郎誠年著照四品官例賜卹筆帖式福臻著照主事例賜卹該部知道欽此同日奉上諭端方著調補河南布政使陜西布政使著延祉調補欽此同日奉上諭江西督糧道員缺著卞心源補授欽此同日奉上諭湖北巡撫著聶緝槼補授陸元鼎著補授江蘇布政使欽此同日奏上諭福州將軍著景星補授未到任以前著許應騤兼署欽此同日奉上諭李鴻章奏武職大員聲名惡劣請旨懲處等語記名提督署天津鎭總兵張標統帶各營訓練無法前在易州涿州一帶任勇殃民著卽行革職永不叙用並不准投効各路軍營以肅戎伍分統儘先遊擊望胡亭蘇長慶均有被訐之案著一并革職仍著該督查明嚴叅餘著照所議辦理該部知道欽此○十五日行在内閣抄奉上諭工部代奏學習主事夏震武條陳一摺國家前涉事宜何等愼重詳籌豈有以疏遠小臣自請簡使卽可遽信之理夏震武前請赴京先見李鴻章姑允所請冀抒一得之長今乃妄請自充專使並援引洪嘉與許璟同往直以國家重大之事視同兒戲推其心欲自博憂國敢言之譽貽朝廷以棄賢拒陳之名實屬狂愚謬妄自應予以重懲姑念迂儒無知從寛嚴行申斥勿庸前往京師亦不准再行瀆陳欽此同日奉上諭湖北學政王同愈奏保舉書院院長曁肄業各生懇恩奬勵一摺湖北經心書院院長已革掌廣西道御史吳兆泰兩湖書院院長降調翰林院編修梁鼎芬訓課精勤卓著成效均著賞還原銜榖城縣舉人揀選知縣錢葆靑江夏縣歲貢生姚汝說黃陂縣廪生徐毓華均能勵志勤學自應予以奬勸錢葆靑著以知縣選用姚汝說徐毓華均著以教職選用以示鼓查該部知道欽此同日奉上諭都察院左都御史張百熙著派充頭等專使大臣前往大英國奠唁致賀欽此同日奉上諭江蘇按察使著誠勳補授欽此同日奉上諭四川成都府知府員缺緊要著該督於通省知府内揀員調補所遺員缺著鍾潤補授欽此 
[電傳開議子目情由]  
　　自各國使臣繕交和約綱領十二則之後薄海人民無不鶴跂鷺翹深盼和議早日告成俾君民共享昇平之福昨日午前十下鐘越二十五分時本館派赴京師采訪友人飛電相告云本月十七日欽命議各全權大臣便宜行事慶親王李傅相命駕赴英國使署與各國使臣開議和約子目各使咸以重懲首先肇禍之諸王大臣爲請大約慶王李相須於日内電達西字請旨然後再定從違也 
[商務叢談]  
　　廣州商務報云英美兩國近擬合力經營商務英合魯士柴公司華英公司及各著名公司爲一股美合紐約克摩干士萬得畢士摩頓士各公司爲一股共備巨資來華營運所攬粤漢鐵路已與中國政府訂立合同現忽有中止之意英相沙侯聞之飭駐京使臣向中國政府嚴催美公司則令狀師懷力忌氏聲請政府飭駐華使臣告諸中國政府略謂此事若能允准則英美人員之在華者當公議一利益互沾之長策迨得倫敦來信則言美政府辦理中國鐵路衆皆不以爲然政府因飭駐京美使與政府互相商議工程司巴遜士氏曾勘定粤漢鐵路某日晉謁首相赫君似言此事有碍難辦理之處而中國督辦鐵路大臣亦另有意見不欲將美公司所訂合同照辦傳聞撓阻此舉者實係法人現在赫君專爲美國利益起見以爲英美意見雖同而兩政府及兩公司則各有應得之利固以分辦爲宜至美國振作東方事宜目下另有新策從前不假商務凌人之說刻已付之東流矣 
[礦務叢談]  
　　西字報云中國所產之金雖局中人亦未確知其數其產自北方者必聚集京師然後由天津至上海其中十分之九輸至海外至揚子江上游所產則先聚集漢口然後運赴上海輸至海外近五年中輸出之金每年約値銀六百萬兩至八百萬兩試平計之大約每年七百七十萬兩高麗所產金砂亦未行準據今就韓京買收砂金各商與全國采取砂金者叅考大約一日之間所得之金不下二百兩統計一年中約多至七萬兩由仁川諸港輸出者每年約値洋銀二百萬圓日商所購每年約五萬兩至七萬兩每十兩値洋銀四百五十圓約由二百萬圓至三百萬圓噫可謂臣矣 
[韓議增兵]  
　　日本報云高麗朝廷現議添募兵士四營分爲馬隊三營步隊一營大半派駐韓京以資守衛或曰高麗兵力素弱今雖增募若干以備防邊恐猶不足也 
[電召文宗]  
　　廣州來信云本月十一日已刻粤垣官電局接奉西安行在軍機處電傳諭旨張百熙冬電悉准其將關防文卷移交德壽暫行接管卽著來行在供職欽此文宗隨定於日内遵旨交卸趨赴行在入覲天顔至昨日滬上得有電音敬悉 
　皇上已簡文宗爲赴英專使矣 
[奏報中墨互換約本日期摺]  
　　二品銜四品銜四品卿銜出使美日秘三國大臣臣伍廷芳跪奏爲遵旨與墨國立約謹將互換約本日期 
 
 

Page 3

 
 
恭摺馳陳仰祈聖鑒事竊臣於光绪二十六年四月十九日承准總理各國事務衙門咨開本年二月二十六日具奏議訂中墨約本遵章請旨批准互換一摺本日奉硃批依議欽此現在中墨約本業經蓋用御寳作爲批准鈔錄原奏恭錄硃批並將約本咨寄到洋臣當卽知照墨西哥駐美公使阿斯比羅斯訂期互換墨使以此約議論十載今始告成不勝欣幸卽訂於五月二十三日互換約本是日申刻臣率同叅贊繙譯恭齎約本至駐美墨使署與阿斯比羅斯敬謹閱看墨使亦將墨國總統簽押約本交臣閱看並另書換約文憑臣與阿斯比羅斯各簽押訖除將墨總統批准互換約本照章咨送總理衙門外所有中墨換約日期謹恭摺馳陳伏乞皇太后皇上聖鑒訓示謹奏奉硃批該衙門知道欽此 
[蕪邑官塲紀事]  
　　蕪湖訪事友人云今秋谷溪等處土匪蠢動徽寍池太廣兵備道憲吳季卿觀察檄委精健左營管帶李葆林副戎招募振字選鋒等營駐紥要區以資彈壓軍律嚴肅閭閻賴参乂安邇者土匪業已肅淸觀察擇將弁之卓著勤勞者保舉十三員副戎哀然居首上月二十九日奉到督憲札文諭令統領精健等營以酬勞勛印委各員聞之均赴營道賀車馬冠蓋絡繹如雲○現辦蕪湖關稅務之顧大令厚焜一年差滿關道憲吳季卿觀察詳請撫憲遴委候補知縣查子春大令光華接辦大令奉札後卽趨赴道轅禀到大約不日卽可到差視事矣 
[古潤官塲紀事]  
　　鎭江訪事友人云邇者常鎭通海道兼鎭江關監督長久山觀察目擊時艱深恐各處莠民不免乘機竊發通飭所屬各州縣一律舉辦民團以爲保衛梓桑之計洵善政也○湖北提督總統武衛右軍張蘭陔軍門春發由袁浦防次乘舟南下本月初五日午時道出京口繫纜六吉園碼頭鎭城文武各官咸赴江干迎迓有頃軍門舍舟登陸命駕至水陸總巡局暫駐行旌次日長江水師提督黃芍巖宮保就局中肆筵設席以申東道之情　座者爲新湘全軍統領陳宇山軍門江勝全軍總巡周錦堂都戎珍羅水陸美盡東南至日暮始散初七日軍門由官馬頭登舟帶以小火輪船溯江赴金陵謁見兩江總督兼南洋通商大臣劉峴帥商議要公瀕行各官均赴馬頭恭送如禮 
[浙撫啓行]  
　　前任蘇松太兵備道正任湖南布政使升署浙江巡撫余晉珊中丞筮吉本月二十日接受關防因於昨日由滬秉節啓行午後三下鐘時排齊全副儀仗及各業所上德政牌萬名傘命駕出城繞行英法各租界中然後至大東門外大馬頭登舟就道蘇松太兵備道兼江海關監督袁海觀觀察淞滬釐捐總局督辦錢怡甫觀察松海防同知劉乙笙司馬上海縣知縣汪瑤庭大令本邑保甲總巡兼辦淸道事宜傅星厓明府英美租界公廨讞員張柄樞司馬法租界公廨讞員杜枝園大令馬路工程局總辦葉孟紀司馬曁提右營叅將廖楚材叅戎提標守備程守菴守戎城汛周鑑之千戎以及城廂内外各巡防局委員均詣舟次恭送駐紥本邑日暉港之督標安字營統領顔梓琴鎭軍撫標滬軍營管帶龍葆珊遊戎督標奇兵營管帶羅楚材遊戎各率麾下兵士站隊浦濵鳴槍致敬所過之處居民市肆皆就門前恭設香案以表微忱大令旋乘舟送至閔行始轉舵而返 
[一誦赴輿人]  
　　昨日行駛内河之各小輪船主沙筱泉徐明渭鄭世彬陳國甫董桂芳公製萬民傘德政牌導以鼓吹送至道轅恭頌升署浙江巡憲余晉珊中丞德政 
[盜犯移縣]  
　　昨日午後英美租界公廨讞員張柄樞司馬將所獲寗波大嵐山盜犯陳阿寳並伊妻徐氏伊女翠琴連贓移送上海縣署縣主汪瑤庭大令飭差分别管押聽候訊取口供解送寗波歸案訊辦 
[學徒火化]  
　　英界福建路左近同和酒店失火情形已紀昨報兹悉店中有崇明學徒沈某者年一十有七當火熾時不知如何迷路不能奔出致葬身火窟之中昨日始經人將屍檢出已額爛頭焦慘不忍覩旋由店主函致崇明催家屬前來棺殮吁慘哉 
[美界火警]  
　　前晚二點鐘時美租界定德路甡記公司帳房後某貨棧中人潑翻燈内火油致肇焚如之禍霎時濃烟四塞冐穿屋頂瞭望臺上人見之立卽鳴鐘告警救火會各西人急驅皮帶車馳往吸取自來水四圍噴救約歴一點鐘之久始行火滅烟消事後查行焚燬左右鄰石庫門内樓屋入幢 
[上海縣署瑣案]  
　　周信發控莊祥生圖賴貨價前晚縣主汪瑤庭大令升堂研訊周訴稱小的在萬茂木號爲夥莊素有往來曾被欠貨價洋銀五十餘圓向索遊移叩求追給莊供稱一切往來均歸父親經理小的實出不知大令提詰莊父阿元供稱小的在治下開水木作所欠萬茂貨欵曾將棺價劃抵所缺無多大令判令付還洋銀三十圓具狀呈案交人保出○陳徐氏控葛阿三借欠洋銀前晚大令研訊之下陳徐氏訴稱葛借去洋銀一百餘圓事歴多年分文未付叩乞究追葛供稱此欵係小的胞兄所欠今胞兄已故小的無力措歸大令判令按月拔還洋銀一圓逢節拔還兩圓葛唯唯遵從具結而退○洪裕錢莊主何立標控請追給鄒金生所欠之銀前經大令訊明將鄒押繳前日鄒禀求交保出外淸理至晚大令升堂研訊鄒供稱小的被人欠銀數千兩久押翼房未能收集以致洪裕之欵無呆歸償求恩交保出外理處大令准之○前晚大令正在升堂訊案突有一人奔至堂下極聲喊寃因卽飭提訊詰其人供稱小的姓朱名玉章家住浦東兒子在英界虹廟弄開設木器鋪媳婦某氏忤逆不甚兒子悞聽枕邊之言時將小的毆駡今日驀被逐出天時寒沍凍餒交加爲此急迫投案叩求提究大令飭交差收管聽候提其子媳訊懲 
[上海巡局瑣案]  
　　日前本邑南市大南門外江北小車夫姜金扣失去小孩一口疑係同居陳胡氏所拐遂投二十三七鋪巡防局禀控局員邱友林二尹飭勇往提氏忽有縫工張榮卿者從窗口躍出奔逃二尹以其情虚避匿限氏交案訊辦氏一味游移二尹遂傳知地甲勒限緝交如違當移送上海縣署請縣主汪瑤庭大令澈底根究○胡大明賃居大南門外陸姓房屋以餘屋轉租與高梅三被高積欠房租錢三十餘千控請二十三七鋪巡防局員邱二尹訊追二尹准之飭地甲傳高訊究限五日内遷出○日前小東門外榮成小錢莊主盛某遣夥薛阿四偕學徒某甲持洋銀三百元赴南市收兌小銀錢行至中途與素識之某乙邂逅相逢邀往酒肆小飲旋遣甲出外購物與乙濳逃邇者盛訪知乙卽李世有之子保福因投保甲總巡局禀控局員傅辛崖明府飭差協同二十三鋪地甲傳李父子研訊供稱此事由小的等與沈順興同謀明府傳沈訊究沈供小的並不知情明府乃命將保福笞責若干板其父泥首求免自願緝薛到案明府准之命交保出外限三日内將薛尋獲解案訊追違干嚴比 
[法租界捕房瑣安案]  
　　前者某西人所雇細崽徐阿三控婁李氏積欠會欵洋銀三十四元讞員杜枝園大令研訊之下飭押候追繳昨日大令蒞捕房升座命提覆訊婁李氏稱求恩寛限到年底將洗衣作盤去以便照數歸還大令飭包探帶出調處如無洋銀可繳仍帶回捕房聽候核奪○前者唐朱氏控龔玉如欠錢二百四十千延不淸還大令訊供之下飭押候追繳乃龔在押日久仍未料理昨日唐朱氏投案求追大令諭候過堂訊比○輪船積竊王德勝陳阿三及收買竊贓之舊貨攤主孫大昌均經包探拘請大令訊明判令枷號一月昨日枷期已滿因飭帶案疏枷各責三百板叱之使去○無賴劉發元誘拐某姓家婢女靑蓮報捕後由某包探拘獲解經大令訊明昨日命提至案枷號兩月期滿重責五百板然後送請上海縣嚴懲○逆子范阿進經其母送案請辦大令著笞責三百板函送改過所監禁半年○偷兒陳小三王李福王阿四均經包探拘請大令訊明昨日命提至案各責三百板一併斥釋 
 
 

Page 4

 
 
   
 
 

Page 5

 
 
 [G < 
[普益公司真正信義公正名不虚傳]  
感謝 
余向在杭州鞋業曾向本城源源來拆票店購買普益公司第三會第五千七百廿二號第十格大票一條幸著頭彩捷報到杭忽遇杭州鴻發達票店歇夥攬兑紅票意圖黑呑誑稱附彩故作種種張皇道賀形狀朦混以附彩銀洋付余將票騙去余不知底細慘受誑騙旋因捷報傳揚大衆通知余事亦漸漸流播閣市大譁是時余如夢初醒迅向理直而該歇夥已持票赴申冐領頭彩可憐余經紀窶人能如彼何適幸　普益公司向派有駐杭帳友深察情形知余屬貴允爲電懇公司按實施行越日而該歇夥已到申領彩卽由　普益洋東倩買辦謝琢齋先生詳加盤詰歴試考求該歇夥果賊膽心虚無詞遁飾遂吐眞情且稱已費附彩銀洋哀求矜全格外等語當蒙　普益公司專電招余來申囑余覓保立據邀集人證三面當塲給領余謹遵命而行仰蒙　普益公司照數發彩余卽照數領足因思余一窶人耳得着頭彩乃是非常大幸慘遭誑騙自問已得而復失何幸　普益公司實事求是彩歸原主余竟獲失而復得是足見　普益公司信義公止允推爲獨步之時並非阿私獻譽人云亦云也中心銘感莫可言宣自維棉力無可酬答特登各報聊表謝忱杭州大井巷永泰祥京鞋鋪方景青啟 
[德商普益公司第五會興商大彩票凖定光緒二十七年正月二十五日在愚園開彩]  
本公司置備實產實銀禀准　英美工部局曁　各公董先生騐明許爲殷實可靠給照保護在本埠外埠及中國内地一體設彩售票在案前已開彩四會紅號得主早登各報茲出第五會票額設一萬號製爲一萬張每張十格售大洋五元整半張照算統送小票　诸君購票一號著彩可有兩號共計紅票有二千五百九十四號之多得彩比别票倍易準定光緒二十七年正月二十五日在愚園當衆開彩一切辦法恪遵歷會成規本公司眞正信義公正確有實事可憑早已徧傳人口歷見報章毋庸贅述　賜顧者請來閲看道契圖樣及一切詳細章程或逕到蘇州履勘房地亦可門市批發現洋交易躉售格外公道外埠函購原班回件洋信匯票各自聽費此啓 
[上洋采芝堂虔修景岳百補大全鹿丸]  
本堂今定常日照碼雙九扣每逢朔望現錢三九折○十月初一日起開設英大馬路抛球塲朝南石庫門内 
按眞正梅花北鹿乃仙獸其性純陽故事其身皆有大益將全鹿修合成丸其功靡窮凡諸虚百損五勞七傷並能治之老年精衰陽痿嗣續艱難亦能壯陽種子婦人子宮寒冷亦能暖宮受孕長精神悦顔色强筋骨益精髓助陽固精嗣育保胎返老還童延年益壽一切功效筆難盡述誠仙家之妙品也每斤碼錢一千六百文又監製飲片各種藥酒杜煎虎鹿龜驢諸膠本堂主人向在關東親自採辦人參鹿茸全虎全鹿務求眞正道地諸上品自運來申拆售經有數十年矣四遠久已馳名賜顧者請認明本堂招牌不悮 
[包愈内外痔瘡立見竒功]  
廣東陳恒德堂始創熊胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷每盒正號二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
[上海恒泰藥號仍遷囬鹹瓜街原處開張]  
[有銀出借]  
茲本公司存銀甚多如租界内有頂好產業作抵者請卽至五馬路十三號本公司面議可也此佈永年公司啓 
[頭彩誌喜]  
廣益公司第九會頭彩第七千七百六十二號由本號門庄售與鼎陞棧内袁玉泉翁得半張其餘半張轉與鉅安寳號拆出特此誌喜　上海廣惠和啓　 
[同利公司第一次紅票頭二三彩彩洋業已兌齊]  
[尋獲胡翔鷗酬儀]  
上海三洋涇橋臨平里恆隆號夥胡翔鷗又名胡鴻瑞南翔鎭人年四十餘歲身長而瘦黑鬚本年十月初六日捲逃如有人能尋獲送到者酬洋五百元知風報信因獲尋到者酬　洋二百元决不食言　上海恆豐當啓 
[廣益票頭彩二彩誌喜]  
第九會廣益票頭彩第七千七百六十二號由本號拆與本埠麥家圈同發源半張廣惠和門莊售出半張二彩第一萬一千九百六十四號拆與棋盤街閔天元特此佈聞　上海鉅安啓 
[廣濟公司江南義賑票十二月念弍日開彩]  
本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第廿一會票已於本月二十三日在本公司如法開彩所得彩號數經印有對號單分派以便核對如有得彩之票所携到本公司收銀可也第廿二會票已印出一萬二千張定期十二月廿二日開彩此佈 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　汪裕泰茶葉店主汪自新扭控執事人曹麗泉侵呑鉅欵前晚讞員張柄樞司馬升堂研訊汪訴稱職員向開裕泰茶葉店歴五十餘年用曹經理一切素稱謹愼不料光緒二十二年職父逝世後卽從中舞弊私設公裕字號將店中公欵歸入私槖以致此店歴年虧折兹經職員查出私帳呈請察核乞卽究追曹供小的不敢舞弊所開公記實係與人合股經營司馬著押候原告邀同公正人至茶業公所將帳查明禀覆核奪○蔣馨嘉投上海縣署探振怡號主胡景之不付票銀縣主汪瑤庭大令查知胡賃居英界移請司馬派差協提前晚司馬提胡研訊蔣投安訴稱本年五月某日有郭友仁者購去絲若干積欠洋銀八百餘元後付來六月十三日期振怡本票洋銀四百元至期向收胡不肯付是以投縣控告今旣解案尙乞訊追胡供此絲由洋商囑買郭友仁係掮客曾付去本票洋銀四百元乃郭延不交貨將票與蔣還私債因之止付郭一味推諉司馬謂郭曰爾欠蔣洋銀八百餘元何得以他人之票抵還殊屬不合著卽送縣歸案訊辦併諭令蔣自行投質胡被郭積欠准予控追 
[英美租界公堂會訊案]  
　　德商咪吔怡昌等洋行主前投本管總領事署控華商卓康卽卓少齊定購洋鐵箱西式點心諸貨合計價銀七千餘现逾期不出等情德總領事照會讞員張柄樞司馬提卓會訊諭令交保淸理乃迄今卓仍延不料理原告復遞禀請催德總領事遂訂期前日午後三點鐘時會訊届期委繙譯官佛爾克君赴公廨會同司馬升座各原告投案請追卓供商人在咪吔洋行定貨計銀二千餘兩怡昌行定貨計銀五千三百兩實因刻下毫無銷路以致遲遲未出尙求寛限至明年二三月定當如數出淸司馬商之佛君准如所請著交原保人保出如再逾限當責令如數賠銀 
[英美租界公堂瑣案]  
　　前者沈柏卿控周阿才冐充包探串同孫韻甫騙去洋銀六百元疉經讞員張柄樞司馬訊供管押限期尋孫到案迄未了結昨晨捕頭派人將周解案請訊沈投案聲訴前情周供此事實係沈與孫同賭致被騙去洋銀四百元小的從旁調處令還一百元沈不允遂被誣指孫卽前次曲仁生賭案内奉提之陸連淸今竟改易姓名務請提案究辦司馬商之英總領事署梅繙譯官著將周暫押捕房候查明核奪○包探趙銀河解車夫李萬子到案禀稱此人向在西人禮也處執御後被辭歇遂挾嫌剪碎車篷報由小的拘獲務請究懲西人投案歴訴情由李供詞狡展司馬判令枷示一禮拜以儆○侯唐氏拐騙張蘭蘭之妻張錢氏至某妓院賣娼張投訴捕房捕頭派包探陳金標拘案請究張投杂訴稱小的之妻錢氏被侯唐氏騙入妓院迫令作皮肉生涯求恩嚴究張錢氏所供與其夫同侯唐氏俯首求恩司馬判令縶諸新製林凳上痛責手心二百下張錢氏交夫領去○吳柏郎行竊張賢堂家洋銀七十元衣服八件經包探沈阿岳拘案請究司馬判責三百板管押捕房三個月○張朝靑行竊徐先知家洋銀一百元經包探沈阿岳拘獲起出原贓二十四元及新購皮衣數件解案請究司馬判押捕房一月期滿遞籍贓給還失主○已革華捕石金壽酗醉肇事經包探趙銀河拘解請究司馬判令枷號十日○張榮春行竊李經裕家錫器木鐘等件經包探陳根寶拘案請究司馬判責三百板贓給還失主○四馬路胡家宅奎園烟館主陸秀靑以及同號酒肆春申樓順興館中和園　德興等烟酒肆十四家深夜尙不收市有違租界章程經包探趙銀河胡瑞龍陳根寳張寳成等查悉解送公堂禀請究罰司馬訊得同號已違章六次從嚴罰洋銀五十元春申樓已犯五次罰洋銀三十元陸秀靑順興館各犯三次罰二十元其餘姑念初犯各罰十元 
[美租界捕房紀事]  
　　昨晨小竊周阿炳混入虹口武昌路甬人某姓家竊取木質報時鐘携至某押鋪求質適爲包探劉阿炳所見拘入捕房捕頭令押候解送公堂禀請讞員張柄樞司馬訊辦○昨日楊桂生郭生榮曳載貨車至外虹口百老匯路轉角處適某西人高駕馬車迎面而來不及退讓致將馬車撞壞事爲某號巡街捕所見將楊郭拘入捕房捕頭本擬解送公堂禀請究辦繼因楊郭再四苦求自願賠償修車洋銀若干遂從寛釋出○日前司各脫路永昌泰機器廠内失去銅質自來水龍頭旋經包探張阿五在裏虹口某翻砂作内查獲卽將作主某甲拘入捕房捕頭令押候拘獲竊賊然後解送公堂禀請懲辦 
[西安官報]  
　　十一月初四日湖北轉運委員萬立銳陸獻主事劉如暉由浙江安徽叅將蒯德浦巡檢范鶴南由郃陽俱進省初五日撫憲牌示新授鹽道黃澤厚與升授榆林道胡湘林對調署理候補道史悠贊往太白山取水孝義廳王楙照進省知縣丁偉由醴泉公幹回署涇陽分縣江錫恩上任廣西知縣張繼宗田邦俊福建知縣楊保初岳道祖俱解銀副都統全福由東路俱進省甘肅營官姚旺赴東路九江鎭張竹志俱出省初六日同知陳壽彭由涇陽查案回署三原縣米承馨缷事回通判杜瑞淸往潼關收厘金知縣屠兆麟回岐山土厘府經歴范溥往醴泉巡檢李三光赴甘公幹山西知縣方臯縣丞成鑫由東路進省初七日藩憲牌示新授西安府胡延著到新任通判崔驥遠往鳳翔敢賑知縣哲臣由鳳寳收土釐回分縣朱錫祺往乾州公幹兩淮知縣兪志善江西解銀委員章定瑜王之珍廣東解銀委員王會中龔序彝俱出省山東知縣趙炯解軍裝進省初八日藩憲牌示巡檢秦榮兆署褒城典史事知縣余紹僑赴山西提銀主簿劉體乾往潼關運糧訖甘肅學院吳緯炳由東路進省兩淮解銀委員陳鄭銓出省初九日知縣鄧樹相往湖北海捕興平土釐局張訓進省分縣王秉鏞往漫川關買糧訖浙江鹽大使孫聯奎龔熙元蟹銀九萬工辦知縣戴運寅解米雲南主攷伍絟萃由東路甘軍營官黨自貞俱進省澤公初赴東路出省初十日藩憲牌示正任宜川縣鄭宗光署三原縣事現署辛景舒調署澄城縣靖邊縣丁錫奎缷事回從九唐頤膏往甯陜解賑銀巡檢羅國英李仁壽由潼關解銀翰林院周爰諏由東路俱進省河南臬憲鍾培出省 
[蘭州官報]  
　　十月二十二日督憲牌示花馬池營參將員缺以記名提督王文安借補甯夏鎭標右營遊擊員缺以儘先補用遊擊劉琦請補漢中鎭標中營遊擊員缺委儘先副將周崑署理藩轅牌示古浪縣典史張成周調省遺缺委按司獄淩華淸署理按司獄委試用典史炳均署理卽用知縣秦瑞珍委帮辦新餉所文案差同知王開斌縣丞屬裕杭均委赴西路接差督院文巡捕縣丞朱同溥禀知赴東路接差遊擊周見恆委督院武巡捕差鎭海恊副將余成龍赴任伊犂領隊倭恆額赴陜西俱禀辭二十三日藩憲牌示署靜甯州吏目王汝昌調省遺缺委試用典史談開泰署理候補知縣譚師竹李支芳均赴西路接差候補知縣閔同文赴陜西措資俱禀辭卽用知縣陳良均由祁家坡相騐回京城健銳營前鋒參領喀勒充伊由新疆俱進省委帮辦新餉所文案卽用知縣秦瑞珍禀知人局二十四日督憲牌示署河州鎭總兵伊犂鎭總兵焦大聚奉 
旨簡授喀什噶爾提督所遺現署河州鎭員缺應卽調委肅州鎭陳元募署理遞遺肅州鎭員缺委記名提督請補烏什恊營副將湯詠山署理委署平羅縣知縣王樹槐委署伏羌縣知縣王肇基均禀銷新餉所差丁憂候補筆帖式鍾福由伊犁進省 
[維楊官報]  
　　十二月初二日童鹺尉敬孚遵章投考初三日李觀察經儀公幹到揚梁鹺尹慶和倪鹺尉壽銘同委管解南京餉起　○初四日運　公座掣　汪　尹廷楨銷催趲差新委烏沙河巡廳祁鹺尹禀知赴任分發知事楊鹺尹秉賡禀知到淮 
 
 
 

Page 10

 
 
   
 
