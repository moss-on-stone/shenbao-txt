# 1913 - 18 - 4914336

 

Page 1

 
 
社論 
[英藏交涉始末記（五）]  
　　英國自初即認中國在西藏之宗主權惟不認其統治權旣對於中國統治權之行使爲極端的反對於斯時也民國政府亦已决定退讓是西藏無論欲爲如何之企圖以侵害中國之宗主權英國不復主張陽援陰助之義再如當初之强硬至十月十五日經駐英代表劉玉麟電致政府其條件如左 
英國允民國政府若能履行左記二條件則條約範圍以外不再干涉 
一履行中英條約之規定不以兵力對西藏二優待達賴喇嘛 
右條件在政府本無異議當即慨然許英國之要求以爲答復於是英國駐屯於拉薩之軍隊遂全行撤退惟留一師之兵守備印藏境界而已 
我國對於西藏問題所以讓步之故旣可由交付英國之答復略窺其意旨矣至十月中旬達賴喇嘛向政府提出媾和條件由駐藏辦事長官經印度而電致國務院其條件如左 
一西藏人當與漢人有同等之權利 
二民國政府每年補助西藏五百萬兩 
三西藏人得以西藏境内之礦山自由向外國 
三西藏人得以西藏境内之礦山自由向外國人抵借 
四西藏人得自由練氏民國政府不得干涉 
但承認得以我國内地軍隊一千五百名派駐於西藏 
五一切官制雖照民國政府之規定施行而人才則採用西藏人 
以上媾和條約十月二十二日在大總統府會議復在國務院會議而反覆討論其結果如左 
一第一條西藏人與漢人享有同等之權利此事臨時約法第五條本有明文絕無抵觸第五條官制並任用西藏人爲官吏亦無異議 
二第三以礦山自由爲外債之擔保實爲侵害領土主權之行爲絕對不能承認 
三第二條請求補助費及第四條自由練兵其理由如何須說明之 
我政府據此以媾和條件審議之結果傳達鍾頴同時又派遣與達賴有親交者與達賴再爲該條件之商改而從事交涉且命其將經過事項詳細報告焉 
雖然英國表面認中國在西藏之宗主權且公言若西藏人欲毁損該主權亦决不贊助之然在實際該國當局者間以爲中國屢屢在西藏行使統治權破該地並印度邊境之平和實英國所不能忍爲欲使西藏永遠持續中英條約締結時之情態派遣一代表者常駐於拉薩又附隨於一千九百四年條約之利權英國多有放棄之者此際宜以有利之處置爲急務此種議論一時盛行與其所據以爲名者往往與事實相反即英國之對藏策雖非如俄加欲使外蒙自民國全然分離而後併合之策然欲使中加在西藏之宗主權視從前更爲薄弱即置之於有名無實之地位而於此間確實增長其特種之權利此固無可掩者也 
（未完） 
 [G 
[申報]  
中國民國二年西曆一千九百十三年 
一月二十號　星期一　 
舊歷壬子十二月十四日 
今天三張售大洋三分 
第一萬四千三百十六號 
本館開設上海望平街第一百五十八九二號電話九十五號 
[本館定報價目]  
中國境内　全年逐日寄大洋十二元半年主元日本全年十二元　半年六元歐美各國全年十四元四角　半年七元二角報資先患　郵票不收 
[本館告白刋例]  
封面二行起碼第一日每行一元二角第二日每行七角五分中縫價例同●後幅長行起碼三行短行五十字起碼多則以十字遞加第一日每字五厘第二日至第七日每字三厘第八日後每字二厘半 
[本報附送彩印仕女画幅出版坿巾送日期]  
本報附送第三次五彩仕文畫幅現已印竣畫筆鮮麗印刷精良定於新曆二月十號（即舊曆正月初五日）在本埠附送新曆十二號（即舊曆初七日）於外埠附送届時購報諸君請向送報人索取决不有誤特此佈告 
[聲明滬杭車運洋布出口報稅處]  
敬啓者所有滬杭車運洋布等出口稅已歸杭州洋布公所向上海振華堂認辦　貴客如有運貨出口請向法界三洋涇橋臨平里駐滬杭州洋布認稅公所並南市車站對面滬杭車運認稅事務處均可填單繳稅以便任行杭州洋布公所謹啓 
[小吕宋益同人保險公司聲明]  
啓者本公司在申分局受保燕梳水險又託振興號林鶴照君代理今因林鶴照君謝協則振興號代理受保水險諸事自元年陽曆年底取消所有諸君　光顧可到炳記行内本分局接洽以後如水險事端有與振興號交涉者本公司概不坐理合此聲明 
[存摺遺失作廢]  
今有鮑念侍名下存於畫錦里妙香室存摺一扣計洋七百元除收過五百元尙餘二百元茲於十一日已向該號掛失此摺永遠作廢望各寳號切勿受騙特此聲明　明德里鮑氏啓 
[南市王家馬頭陳蓉舫醫庽遷居廣告]  
現定正月九號遷至法大馬路大自鳴鐘西首海上一枝村茶樓對過火輪磨坊街又名後新街中叚精益里第五十一號門牌石庫門内就診諸君務祥注意 
[寳善街愛吾廬茶樓聲明]  
本樓主竺寳福本春問自置生財新開愛吾廬茶樓今因别務纷紜無暇及此憑中出頂與李茂松竺開軞等接開議明頂價生財招牌彼此另有頂據租票爲憑言明一年半爲期所有以前存欠等項統歸竺寳福自行理直自頂之後統歸李竺二邊開銷特此廣告 
[牽涉聲明]  
竊緣本月初四日閲見申新兩報　法公堂案内有周少雲控通源成欠銀一千一百兩一則不勝駭異查周少雲係是輪船茶房與小號向無銀錢來往究其原由此欵周少雲自向湖北鐵捐局定購彩票乃託漢莊同人李受之代行墊領其時適因光復湖北籖捐局倒閉廢地彩票不能售聲退還無從周少雲胆取無中生有平穴牽涉小號致沈文奎到堂幸而李受之心地光明得信來申投案質訊照據當堂核算周少雲結欠李受之銀一百七十餘兩現象法廨中西長官迭次訊明並無李受之有虧欠銀兩等情可見周見雲誣賴是實爲人不正雖與小號不涉惟此案有關小號名譽不得不切實聲明諸君凡與周少雲相識者宜慎宜慎通源成白 
[奉賢高氏聲明財産權]  
啓者氏夫高梅軒不幸去年九月間病故所遺財産由氏邀集親族悉遵先失遺意支配定妥其一切家政及財産權均歸氏掌管奈近來嗣孫世均放蕩不遵約朿其本身父叔安又輙干預家政殊不近理且世均年甫成丁又求完姻家中田産及在申之存欵股欵均氏所有租出入須由氏到場直接倘世均與其生父叔安或朦向支取或擅爲移轉氏萬不承認恐未週知特此登報聲明凡本地各界及申地有存欵股者均希注意鑒察爲要奉賢徐里橋高李氏啓 
[上海長江輪棧票局聯合會廣告]  
前爲各輪水脚高低不一是以由各輪買辦邀集外河客棧票局聯合組織事務所定價一律與輪棧票局同沾利益已有成效現爲尙有不明事理之人希圖破壞惟關公益理當實行故已公舉周君仰山爲總董陳君彦清督理財政尤君森庭爲總理事務所設立在寗波路阜安里同和公内務祈　輪船各買辦先生駕蒞商議以臻委善是所盼禱 
[上海厚餘土棧北號擇於陽曆正月三號即陰曆十壹月廿六重新開張廣告]  
原箱批發輸運各埠久經四遠馳名人人信用現因市面呆滯存貨豐厚特在四馬路口大新街迎春坊對面分設厚餘北號專爲走銷存貨起見零剪批發精製清陳各膏格外頂眞以廣招徠如蒙　各界諸君賜顧請　認明本號招牌庶不致誤　本棧謹白 
[敬告烟界同胞注意]  
當今烟禁森嚴風行雷厲掃除積毒之害必賴有絶瘾之良藥以拯烟界司胞近有厥志公司蔡君呈險所製戒烟丸經敝會醫生公同研究並加化驗確係温凉合度調劑得宜絶無攙入嗎啡及一切遺害之藥品誠迷津之寳筏黑藉之靈丹也同人欣佩之餘特誌數言以爲良藥之證價值大小瓶一元五角　另有補神丸值同一角五分　上服法另詳仿單總發行上海新北門外吉祥街口中華醫藥聯合會拜誌 
[敦和莊廣告]  
本莊所欠存項票面拆票茲第五期派還半成定陰曆十二月十五日起隨時解付請各存户曁執有本莊本票者届時分别持摺持票向絲業會館後面興盛棧内本莊庽内收取可也此佈 
[遺摺聲明]  
茲有蘇州保大莊往來龍記莊摺一扣於陰曆壬于十一月十五日在蘇州觀西街遺失是日結算該摺向存銀六百九十六兩零九分除已向該莊掛明失摺並在審判廳備案外再登申時兩報如有中外人等拾得者作爲廢無用特上聲明 
[莊藴寛啟事]  
僕承乏浦口開埠事宜自揣力小任重方懼弗勝所望有專門學識諸君匡其不逮惟當爲事擇人隨時延聘非經預訂幸勿枉臨敢布區區尚祈　諒察 
[葛伯誠啟事]  
廷杰承湘潭故族同人公准族長清江叔送湘潭西鄉六七二都礦葛家大山公産山契及合族公認據來申交廷杰收存委託組織湘潭頓邱林礦公司全權並訂合同廷杰感合族之誠意及清江老叔不遠千里而來勉爲承認合族全權主任惟是久處江浙尙有手續未清不能即日赴湘爲歉特約定以隂曆年底爲度事畢即行赴湘專以組織森林煤礦公司進行辦法先此聲明承認此布 
[天下馳名老行上海信和土棧新增零剪特别放盤]  
隂歷十二月十八日先行交易涓吉開張 
本號開設法界三洋涇橋南首歌舞臺對弄德銘里内坐北朝南石庫門面專運大小洋藥川西雲土原箱批發歷數十年天下馳名今特新增零剪格外放盤以副賜顧諸君雅意恐未週知特此通告電話二千四百四十六號主人謹白 
[孔教會雜誌出版預告]  
本雜誌分十六門一圖畫二論説三講演四學説五政術六專著七歷史八傳記九譯件十叢録十一文苑十二時評十三書評十四孔教新聞十五各教新聞十六本十七會紀事月出一册全年十二册報費每册零售三角全年三元郵費每册中國日本六分外國一角二分按數照加准癸丑正月出版凡投槁及定報者請直寄上海海寗路一千七百九十八號孔教會事務所 
[上海郭誠大土棧]  
本號開設南市荳市街專運大小洋藥川西雲士批發各埠兼設門莊零剪曆有年所四遠馳名童叟無欺現移住法界洋行街五十七號門牌先行交易擇於十二月十五日即新曆元月廿一號開張諸君光顧請移玉趾 
[楊廣興土棧貨存豐裕放盤籌現]  
本號向在上海四馬路石路中石庫門面坐東朝西開設數十有年遠近馳名分號各省碼頭港埠三十餘處因烟禁期至將各小號均收回總號共存二千餘箱又川西雲土數百箱比衆格外公道如蒙光顧者請認招牌庶不致悮謹擇於隂曆十二月十八日開張本棧告白 
[上海敦泰土棧擇於陰歷十二月初十日陽歷元月十六號　新增門市零剪大放盤三天廣告]  
本號向在英界三洋涇橋北堍寳源坊坐南朝北石庫門内自運頂尖大小洋藥原箱批發久已馳名各埠茲因存貨豐足急欲卸需今特添設門市零剪及斤包批發貨價誠實以廣招徠凡蒙　貴客賜顧者請認明本號招牌庶不致悞　本主人謹啓 
[德順土棧新增零剪擇於隂曆十二月初一先行交易初三日開張廣告]  
本棧向在小東門外洋行街坐東朝西石庫門内自運大小洋藥原箱輸銷各埠於兹五十餘年早經名馳海内遐邇信孚兹因有貨豐厚特設門莊零剪批發格外放盤以廣招來凡蒙賜顧者請認明本棧招牌庶不致悮主人告白 
[信昌土棧新增零剪於隂曆十二月初七先行交易擇吉開張格外大克已]  
本號向在五馬路東棋盤街坐西朝東石庫門内開設數十年自運大小洋藥川雲本土向做原箱出口早經名馳各埠今添設門莊另剪批發以廣招徠凡蒙貴客賜顧請認明東棋盤街本號招牌庶不致悮本棧謹白 
[洽泰土棧擇於隂陽厯十二月廿二日正月二十八號新增零剪]  
本號創設上海西棋盤金隆街口坐北朝南石庫門面專運原箱大小洋藥躉批各埠業經遐邇深信遠近馳名特增門莊零剪貨眞價實放盤三天以廣招徠凡蒙貴客賜顧請認明本棧招牌庶不致悮本主人謹白 
[陞發公司遷移廣告]  
啓者本公司創設在上海曆有餘年精製洋莊金銀器皿金鋼鑽石珠寳翡翠首飾各欵眼鏡花樣時新價目克已久蒙中外紳商閨閣名媛賜顧尙堪嘉許今因舊址房屋不敷展布謹擇一月十二號即十二月初六日遷移大馬路江西路轉角洋房先行交易擇吉開張此佈民國二年元月十號陞發公司披露 
[公積畜牧種植公司發售勸股公債票廣告]  
中國夙以農菜著頭長此不進及今反遠遜於歐洲者何也緣於經濟問題旣無獨力之資又無集合之法遂使滿目童山任失地利本公司有鑒於此緣仿泰西奬勵農業之法集會招股將股銀提出若干給與中誠者以爲賆股者勸其餘作本公司蓄牧種植之貲凡未得中號之劵彚足連號五張換給本公司十元股票壹張庶得以起國民趨重實利之心使貧者皆得享其大利所費無幾生利甚大本公司設在法界經法領事署註册認可准於陽曆本月十四日開幕收股二月初壹日（即隂歷十二月念六日）開第一會如欲認買股份及代本公司經理者請至法界大馬路第六號門牌大洋房取閲詳細章程可也 
[收買各種股份]  
如有躉數漢冶萍蘇省鐵路通海墾牧等公司大宗股票出賣者請隨帶股票每日上九時至十一時下午二時至五時向仁記路一號派嘉洋行王森伯面議可也 
[紐孟洋行廣告]  
本行現已聘請河則之君經理買賣地産建築房屋以及地産押欵經收房租等事諸君如有事面商者即請駕臨江西路Ａ字五十一號英比實業銀行内三層樓上與何君接洽可也 
[何則之啟事]  
鄙人現應紐孟洋行之聘經理買賣地産建築房屋以及地産押欵經收房租等事諸君惠顧當格外歡迎也 
[敬謝壽禮]  
敬啓者舊曆壬子十二月十六日爲家君六旬壽誕祖慶等本當開筵慶祝籍伸爲子之忱無如近秦家君嚴諭不准舉行祝禮並飭預先婉謝親朋且家君日内即將遠行祖慶等不敢抗命謹奉告親朋長者届時幸弗賜送壽儀至經受領之各壽份均已移助貧民習藝所並以奉聞李祖慶祖芳謹啓 
[澄衷學校添辦中學招生]  
考期定於陽歷正月二十六二月十三日有志來學者務於先期來校報名遠來之學生得在校内寄宿校址在虹口塘山路 
[有意于紡織工業者請注意]  
中國獲利最厚之營業莫過于辦棉花紡織工廠因歷久調查辦斯業者得紅利最優凡熱心于此種工業者如欲詢問打樣預算以及計畫等事請函致泰西紡織工業專門家由中華郵局第六號信箱轉交可也此白 
[發售學校儀器文具]  
本館總發行所新屋落成推廣營業特爲學界諸君便於採購儀器文具起見增設經售儀器處凡大小中各學校各各實業學校應照之理化器械藥品標本模型並及音樂測量繪圖體操各種器具與夫校中之必需之墨水紙張洋筆鉛筆曁幼稚園恩物等類無不備辦齊全以待諸君之採購價目格外克已藉副雅意倘承惠顧實所深幸上海商務印書館啓 
 
 

Page 2

 
 
[一月十八日臨時大總統命令]  
茲制定海軍服制公布之此令 
陸軍總長段祺瑞呈請任命王琨芳爲科長應照准此令陸軍總長段祺瑞呈請任命解朝東爲陸軍第三預備學校校長應照准此令 
甘肅都督趙惟熙呈稱據額濟納旗全部電稱實心贊成其和並不承認庫約等語該郡王並已起程來京謁見　屬傾心内嚮深明大義應卽由該都督傳令奬勉以勵忠誠此令專電 
北京電　外交團昨日（十八）又會議賠欵展期問題對於上次會議之决議書嚴加修改字句 
北京電俄國公使於十三日接俄國政府訓令即照會外交部云俄國政府訓令即照會外交部云二年十二月庚子賠欵之償還期要求延期不能承認之故已於駐京公使團會議之當時明白宣言該項賠款果於何曰交付請速回答若無故遷延是民國政府不能履行條約俄國將不得巳爲確行債權之故於北滿之常關金礦森林等與債務相當之價值實行佔領茲奉本國政府之命令特照會貴政府云云政府接此照會後尚未答覆俄公使又於十三日在銀行團會議時向周總長提議借欵成立後民國政府當每年提出若干之還欵基本金存於六國銀行團指定之銀行内以爲準備意欲以賠欵交涉牽涉借欵交涉力謀破壞云 
北京電總統府今日（十九）會議俄國單獨索交賠欵事件如允彼提前交付則如何對待其他十國如不允則如何駁覆須持何種理由及口氣陸總長主張此事仍須認爲十一國團體上發生之事應仍通函十一國公使請其顧全睦誼展期交付遂决定照此辯理縱俄使堅持不允亦須俟大借欵成後劃付 
北京電天津英美法德日比各國商會總代表昨日（十八）到京赴外交團組織之革命損失調查會報告損失詳情 
北京電　聞陶什陶因與逆佛衝突决計叛離庫倫新疆楊都督巳設法密遣心腹前往接洽勸陶歸附民國陶有允意惟索欵甚巨並要求中央須予以高級軍官位置 
北京電駐俄劉代表來電報告俄政府現因巴爾幹戰事甚亟擬將庫倫事件暫行擱置 
北京電　政府接哈爾濱來電俄人刻在烏利亞蘇台哈克圖等處招募土人充當兵卒每月餉銀三十羅卜應募者甚衆 
哈爾濱電海參嵗俄官近大張告示數條　一華商須繳人稅違者逐出本境二華人欲來此經商者須先繳報名捐二十羅卜違者不得登岸三華商准與俄女結婚惟所生子女須入俄藉四若華人欲離此他去者須有俄員執照否則作爲違章照律懲辦南京電　江北財政公所昨電應省長東涔米糧出口糧價驟昻數倍請電飭查禁以維民食南京電外交司長曹復賡前赴京磋商要政日内即將返甯南京電市塲局昨日（十八）開會歡迎浦口督辦莊藴寛並商議開埠各項事宜 
特約路透電 
聖彼得堡電　據買賣城電　消息蒙古已與西藏締結條約約中某某數條載明彼此應互相承認並規定兩地商務關係之擴充與佛敎之傳布東京電　日本政友會今日下午開大會於東東前首相西園寺侯爵蒞會演說大致謂前内閣所以遭推翻者全由於陸相上原氏之單獨計畫又謂國家歲出節减之欵巳達三千六百萬元彼執政時本擬將此　巨欵充作建設海軍　費並抵國稅減輕後國庫所虧之數末謂政友會仍當遵循舊日所定改革經濟與行政兩大端之計畫共圖進行云云茲將該會議决各欵開列於下一不信任桂内閣二按照英日聯盟條約之原則保持遠東和平三保持國防俾日本在太平洋之地位得占優勢四以相當之手續改革經濟五拒絕政界之干涉實業 
東京電　據日本各報載稱桂太郎公爵巳决計自行組織政黨定名爲立憲統一黨 
巴黎電法國首相卜横卡爾君巳被舉爲共和黨候選總統當時會集佛賽爾地方者極形擁擠對於選舉結果甚爲懽迎卜君現巳由佛賽遄返巴黎沿途居民歡聲　動頗極一時之盛 
譯電 
巴黎電法國共和黨豫選會現進行選舉候選總統仍無效果本斯君得三百二十三票巳爲絕對之多數卡横卡爾君得三百零九票里巴特君台斯卡斯君及台斯沙萊爾君共得十四票急進派現由克萊疉沙君領首運動反對卜横卡爾君甚力號之曰總統製造家昨日（十六日）康培司君謁見首相卜横卡爾君請其引退以助本斯君急進派議員一百五十人今晚開會時提及卜横卡爾君之名衆皆呼爲政治投機家並貶斥其起用克拉姆陸軍大佐比之爲拿破　第三今日凡爾賽斯召集會議其景狀必爲法蘭西共和國厯史上最擾攘者急進派社會黨之員皆不參與共和黨豫選會大約必另行選舉按本斯君爲淡泊之政治家現懇求共和黨急進派之員同心協助惟因本斯君乃卜横卡爾君之同僚故事覺棘手耳 
倫敦電地伏希爾公爵擬於二十七日在上讓院提議駁絕愛爾蘭自治議案下議院通過該議案後國民黨之區所卽將英國國旗焚燬大呼曰求帝保佑愛爾蘭然於一小時内卽復安靜聖希蘭培地方曾焚燬首相愛斯奎士君手持該議案所映之肖　愛爾蘭自治議案通過後國會内外之人皆熱誠歡迎愛爾蘭南部及培爾法斯特地方曾有人民聚衆反對惟無重大之騷亂倫敦民衆極守秩序下議院外　之人叢皆搖傘擲帽以表同懚中有婦女多人均衣　服隨衆歡呼當時雖雪珠舞空而街中仍有結隊高唱愛爾蘭國歌及呼愛爾蘭萬歲者國民自由　俱樂部門外亦有此　象而並無演說之人惟斯密司君在立憲俱樂部向衆演說謂愛爾蘭自治議案之命運不决於下議院當决於培爾法斯特街道之中云培爾法斯特地方之人民聚衆反對愛爾蘭自治議案焚燬該議案一份並開手槍數響大半皆屬空槍惟有一人於背上中彈巳舁入醫院 
公電 
川都督痛論國會地點電大總統國務院參議院副總統各都督民政長省議會並轉各黨本部支部各報館均鑒頃接安慶柏都督麻電代轉皖前都督孫少侯君論歡迎國會團電至理名言抉微發覆足令聞者傾心言者結舌一言興邦欽佩無似倡此說者陽假保持立法之名陰爲鼓吹遷都之地莠言亂政誠如孫君所言惟以　意度之說者旣以保持立法機關之安全預防軍警之干涉使議員得自由議定憲法選舉總統以達眞正共和之目和爲宗旨其宣言書中復有約法第十六條中華民國之立法權以參議院行之則實定建都之法律案又實原於國會之自由議定之文是其用意近之則在議定憲法選舉總統遠之則在遷都監囗不獨以變更國會地點爲變更國都地點之手叚而巳何者遷都之說屢起屢仆輿論旣罕贊成條約復有牽制其不可行於今日論者豈不之知知之而故偶此議其目光所注在議定憲法選舉總統二事固昭然若揭矣夫議定憲法選舉總統誠議會完全責任亦民國生死問題自南京程都督養電首倡舉人起草之議各省都督相率贊同且國會選舉一般人心趨重人才主義四川如此各省可知足徵朝野上下心同此埋皆欲造成完全穩健之國會以求得良憲法良總統耳夫立法機關以法律爲保障法律以人心之向背爲最後之制裁立法機關議定之憲法選舉之總統果洽於人心也則法律爲之保障人心爲之後援軍警紊法法律得制裁之法律不行人民得維持之是軍警之干涉終不得逞國會之安全晏然無恙不此之務而欲避地以謀自由試思全國何地無軍警者且國會卽得完全自由使不能定良憲法選良總統以饜民望則民國將共棄之其所定所舉者行歸無效雖無軍警干涉地位仍不安全此事理之易明者去年參議院已事非懾軍警也實由與論所趨人心巳去故抛棄自由以保安全陳事可攷是知說者誤也要之國都國會分立之害已如孫君來電所言遷國都以就國會又爲時論所不許說者欲設詞亂眞違法遷地是衊法律而拂人心欲謬假憲法爲遷都之根據濫置總統爲行法之傀儡是以法律爲兒戲與人心相摶擊雖無敵國外患恐新造之民國將自此而破壞偶一念至惴惴不寧惟以國民對於選舉之心理卜之望治甚　　才亦急此說　鄙亦難中於人心惟紫朱不容並立玄黄有時易色設令黠者附和愚者觀望因上海預備會之影響遲北京正式會之成立不幸孰甚又或奸人播弄局外揣測因國會地點之論爭使南北意見之復活不幸孰甚景伊深味孫君之言不禁同情之　仍望中外行政立法各機關曁各政黨本部支部各新　主持正論力謀又安嚴履霜堅冰之戒爲杜漸防微之謀良憲法良總統或自此出遷都之議亦或自此息夫非民國之大幸與護四川都督兼署民政司長胡景伊叩 
要聞一 
[西藏問題近訊]  
蒙藏局提出待遇條例年前達賴喇嘛提出要求條條件五項當時未能决定嗣由政府擬出優待西藏條件數項交蒙藏事務局核議現該局已經議決日前呈請大總統核奪其内容如下 
一不以藩屬待遇西藏 
二土地治理權及喇嘛封號及俸餉概仍其舊 
三裁駐藏大臣另設行政機關參用藏人四以西藏礦産定爲藏人生計 
五通漢文者得任爲民國官吏 
以上五條已經大總統交到國務會議惟其中第三條外間有謂駐藏官吏全用藏人之說然據該局中人云此層并不確實所謂參用藏人者其範圍與全用不同此事曾經磋商至再就達賴喇嘛原要求之條件略爲删改因前次達賴提出要求條件時於名義上尚未叛離民國若加以激迫恐釀他變故惟有隱忍承認而已聞政府現擬將此項條例由國務會議通過公布之後再與英使交涉 
政府决定藏事方針大總統日前得英俄將締結關於蒙藏協約之耗　召集各國務員及蒙藏局正副總裁曁各顧問等至府開大會討論對付之策當卽决定辦法數端如下 
（甲）對英方法一電駐英劉代表向英國政府聲明西藏爲中國完全領土幸顧全睦誼匆聽俄人之運　二向英使交涉請其轉電該國政府將增駐拉薩江孜等處之英兵撤回三特派全權委員辦理中英交涉事宜請伍秩庸君担任其事 
（乙）對藏方法一將優待西藏條例五則電致鍾長官在藏宣布以堅藏民内向之心二密電尹鎭撫使　兵由裏塘進發駐守藏境鎭壓藏邊之亂象而防達賴之逆謀三飭西藏專使馬吉符姚寶來即日起程前往聯絡感情招撫達賴四達賴日前來電頗不欲反抗民國亟宜將庫倫内訌危殆之詳情及民國關於解决此事之有把握詳細電告以免達賴爲英俄及庫倫所愚弄聞政府現正將此項辦法次第實行 
[民國憲法起草問題之預備]  
編纂憲法爲民國第一重要問題正式國會召集在卽此項法典編纂亦卽在目前全國目光現均注集於此茲將日來政府與政黨方面關於編纂憲法問題撮紀如下 
政府方面總統府前日開會討論編纂憲法問題各國務員主張不一約分三派其第一派以現在政黨意見萬不能一致故此事應由政府籌備方法布告全國一可免政黨之爭執二可期於速就應請大總統卽日頒布憲法起草命令以免延悮第二派則以民國憲法之起草屬於國會載在國會組織法未便更易故主張召集國會後由國會選定起草委員編定原案交兩院議決第三派則主張政府組織憲法起草機關由參議院各省都督各政黨曁總統府中派專員討論編定再交國會議决一時各執一說迄未决定現聞大總統以事關重大討論不厭求詳昨日特令國務院通電各省囑令各抒所見詳細條擬並卽遴委代表來京至總總府開特别會議以便詳愼討論而收集思廣益之效 
政黨方面民主黨湯化龍君前發起擬集合四大政黨人員　織憲法討論會已誌昨報茲聞國民黨政務研究會每星期二日亦開會研究憲法聞巳開會多次對於總統之權限總統之選舉法及任期副總統之仍須設立國務員之不由議會通過各項重大問題皆已議决前日巳推定張耀曾爲起草員俟本會議决後再以此項草案與各黨開聯合會共同研究 
[聯合會自任國民交際機關]  
　　政團聯合會前曾函致外交部謂本會現已成立嗣後各國觀光團及重要人物來京請轉告以便接洽現接外交部陸總長復稱以各國貴族士紳來京遊歷不徒問俗觀風亦且藉覘國勢本部前以重要人物來遊如政府未便予以正式接待似應另有機關與之周旋方爲周妥業於客歲函致駐日本代表調查該國歡迎會如何組織情形以資仍辦來函所論與本部意見適相　合除俟調查辦法詳報到部再行函達外嗣後遇有各國觀光團曁 
[上品紙煙]  
愛吸好烟者之珍品 
使館牌第七十七號 
精選頂好烟葉製成 
使館牌第七十七號 
此烟最好價亦相宜 
每聽五拾支價洋 
使館牌第七十七號 
英美烟公司 
 
 

Page 3

 
 
重要人物來京遊厯必當隨時奉告云云 
[黄士龍來京原因]  
　　前廣東參都督黄士龍本陸軍學生出身在粤辦理陸軍學堂最久成效卓著現時軍界重要人物如姚雨平鄧鏗等皆其學生也去年光復伊始陳炯明與之協商欲擠去胡漢民而自代黄拒之陳亟自組軍團協會以擴張其勢力黄復抗爭謂粤省光復不費一兵只可組織民政府不宜稱軍政府陳因銜之而黄亦不嘉胡所爲遂職退居香港絕不與聞政事乃陳胡猶恨恨不已遂有宣布罪狀之事前次姚雨平到京曾面陳大總統力爲辦誣並請擢用大總統因卽去電令其來京昨黄已到京寓六國飯店並巳謁見總統暢談甚洽聞王和順亦同時到京云 
[京師巡警廳合併後之用人資格]  
　　京師内外巡警兩廳合併　一廳已定二月一日實行茲聞趙總理對於此次改組極注意於用人一事日昨在部與言次長磋商用人辦法據言次長意以現在兩廳人員共二百餘人其辦事　奮者固多而有才無學者亦不少若僅由兩廳廳丞舉荐恐不免仍有濫開情弊不如就將兩廳現任之僉事選爲荐任人員科長科員選爲委任人員似較妥冾趙總理謂現在兩廳有烏布之人員雖有一百餘人而額外人員亦一百餘人其中未必無才學兼優者值此民國新立事事皆須認眞况警察一門關係地面尤爲重要擬除總監一席另簡經驗素富名望素孚者呈請任命外其荐任委任各員概用高等巡警學堂畢業生其昨非該學堂畢業者雖有才學亦不任用言次長亦極贊成巳飭承政廳將兩廳人員名册調部大約兩星期内卽可發表 
[靳參贊果能割愛乎]  
日前沈佩貞女士報告京師報界謂新任駐荷公使魏宸組之參贊靳志蔑棄道德　犯法律强其妻張壽松女士與之離婚請爲宣揚以彰其惡據言靳志者河南人其妻張壽松女士歸之已二十年曾生二子靳出洋十二年其父母皆張女士代爲供養靳未嘗顧間也乃靳在法國姘識一法女竟訂伉儷之約在靳之意以爲時逾十二年張氏必已他適及歸　面張女士宛然仍在其家並爲之供養父母靳此時宜如何欣　乃不惟不知感激反因法女之故而厭棄其妻此次隨使荷蘭竟强張女士訂離婚之約其父母大爲忿怒責以不應如此無行而靳仍不遵父母之命且敢公然反抗以爲父母不應干涉我自由於是其父母忿不能止遂通知女士家族並京師女界同人共家族及女界同人均爲不平公約於前日下午二時在北京飯店詰責靳志如靳再執拗横行則衆議往法庭訟訴嗣因張女士憂傷疾作乃未果開會現在衆議延期數日女士家族亦已提出和平條件數欵中間最要條件係詰問靳之離婚究據何種理由如無理由則决不能妄言離婚旣不能離婚則靳所妍之法婦當由靳去電與之離異再靳現在旣有職業每年所入薪俸當提數成歸養父母又無論靳到何處張女士當與之同行靳不能拒絕與遺棄若靳不承認此條件則衆人之意必訴諸法庭治以應得之罪云 
[政府頒布鹽務稽核所章程]  
　　大借欵鹽督財政條件之一端 
大借欵鹽督財政條件中之鹽務稽核造報所章程現巳由財政部擬定於十一日呈由大總統核准公布内容巳略見前報專電惟此事關係鹽稅與外人監督財政問題極爲重要茲錄其章程原文如下國民其注意焉第一條本章程爲稽覈全國鹽務之收入支出及行鹽之數目所有京外鹽務各官署及其所屬局所均應遵守第二條財政部因鹽在事體重要欵項繁瑣於部内設鹽務稽覈造報總所於各省設稽覈造報分所專司考覈鹽務收支欵目各事宜並聘用洋員以資助理第三條總所設總辦一員由財政總長任用會辦一員由財政總長聘用洋員充任稽覈員若干員分别委任但至多不得逾十人第四條各省分所應設經理華員一人協理洋員一人其餘員額量事繁簡酌擬均由總所呈鹽務署長轉呈財政總長覈定第五條總所隸屬於鹽務署長各省分所隸屬於總所應受鹽務署長或總所之指揮監督　第六條總所經辦事件由鹽務署長查覈各省分所經辦事件由總所覆覈統以財政部名義行之第七條凡各省鹽務産製運銷各項行政事宜均不在總所及各該分所權限之内惟引票關繫收入應經由所員籤印方生効力　第八條關於鹽務收入各款分所員司有保存之責隨時存入國庫具報鹽務司曁總所查覈其支出各欵須經鹽務署長交由總所開具憑單籤字呈由財政總長察覈方可照發第九條各省分所應將本所收支欵目於年度開始時期覈編預算詳加說明由鹽務司呈送財政部彙總覈編决算亦如之　第十條各省分所除覈編本所預算决算外並仿照關稅辦法每三個月爲一結每結覈編册報應分報各就近之鹽務司及總所查覈　第十一條各省分所預算决算及結報式樣應先由總所分别擬訂呈鹽務署長轉呈財政總長覈定頒發各分所照式造送　第十二條各省造送分所預算决算及結報應由總所覆覈彙總編造總預算總决算及每結總册呈請財政總長覈辦　第十三條總所及各省分所對於鹽務欵目遇有應行查詢事項得商承鹽務署長及鹽務司長隨時調卷考覈或派員調查 
[大借欵中之小借欵]  
　　大借欵因條件尚未磋定又因巳爾幹問題影響墊欵亦無確交日期而舊曆年關在即政府一切開支茫無着落據財政部中人言周總長近巳密電駐英代表劉玉麟向倫敦某資本家借得短期欵英金一百五十萬磅合銀元一千三百八十餘萬暫濟目前之急言明俟大借欵成後即在大借欵内撥還業巳商議就緒定於日内交欵故周總長巳將本月用途共計二十六項開單呈請大總統核示茲探錄如下一前清東西陵春季俸銀三萬七千元二察哈爾軍餉及牛羊費四十五萬三一月分步軍統領薪餉二萬八千元四衆議院工程費餘欠四萬元五海軍部領船費廿二萬六拱衛軍餉四萬七八旂餉一萬八保商利息五萬九武衛軍餉八萬十陸軍部各餉欵二十萬十一協濟新舊三十萬十二協濟貴州三十萬十三各關監督開辦費二十萬十四參議院經費三萬十五外交部五萬十六財政部五萬十七司法部三萬十八國務院十萬十九陸軍部三萬二十參謀部五萬二十一農林部四萬二十二工商部一萬二十三敎育部五萬二十四海軍部三萬七千元二十五先付庚子賠款五百萬二十六清室經費一百萬除支配以上各項外約餘五百廿萬左右雜評一 
聯合會之國民交際　我國自來於國交上只有政府的交際而無國民的交際近數年來外賓之觀光吾國者吾人雖稍稍開會歡迎然而無常設之機關大率臨時集合而已夫外賓之戾止有時政府不便正式接待而有賴於國民者有時政府雖能正式接待而必重以國民之交際以更增其睦誼者要知社交問題今日已成國際上和緩外交之要著其事甚重其效甚大聯合會其勉之 
稽核所之洋會辦鹽務稽核所之會辦明明由銀行團推薦吾政府無自由選擇之權也然而周總長之答覆參議院質問則謂用人之權操之自我而稽核所章程更一再申明由財政總長聘用嗚呼字面之間洵千斟萬酌矣其如事實上不符何 
靳參贊之逼妻離婚　靳志私戀法女逼妻離婚洵不道德矣然而尚不敢公然　歸學某偉人之異姓英皇左顧右盼則其心目中猶存有長懼法律之觀念竊謂女界對之似宜較待某偉人稍恕 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江浙會師楓涇誌盛]  
　　蘇浙兩軍會師楓涇剿辦匪盜巳紀昨報專電茲悉浙省清鄉督辦周鳳岐君業於本月八日微服出巡週歷嘉湖各城鎭熟察形勢後卽擬定入手辦法十條　呈都督經朱都督准予特權惟剿匪一府因江浙接壞匪蹤飄忽非合兩省兵力不足以奏膚功迭經軍府電商蘇督贊成近又准程都督電告准十八日親蒞楓涇視師朱都督因舊病觸發委任周督辦代表赴會聞是日上午八時蘇軍飛划營松軍統領及嘉湖兩防陳董費三統領各率水陸師船計達五千餘人以上程都督於十二句鎭時專車蒞鎭全軍站隊歡迎經都督延見代表曁各防統領會商　務大綱並召集水陸各營管帶當場演說以調和兩省將校感　一時如火如茶軍容異常整肅云 
另函云十六日夜分九鐘江蘇程都督　輪至楓蘇省各水師統領均隨節偕來都督以偶染目疾不即登岸十七日上午十一鐘由華亭謝知事葆安沈統領　入城隍廟行轅暫矩浙省朱都督亦派清鄉督辦周君來會筵間互商防剿梟盜之策撤席後都督以尚需赴嘉興勾當公事卽回兵輪駐節各官乃始分道而散又云此次蘇都督蒞楓時華亨謝知事水師沈統領以楓涇咫尺松城敦請帥節移松當奉程公允俟十九日嘉興公旋即行來松刻巳擇市公所共和黨支部爲行轅預備一切聞尚需順道閱看舊時提督公署以便改設而免空閉 
[浙省禁烟督辦特權]  
　　浙都督前因禁煙期迫根株未盡特將全省舊府屬劃分七區選派高級軍官充當監督准其調用軍隊厲行禁令詎兩月以來如温台處等屬民情頑梗動輙抵抗調用軍隊頗多掣肘種種困難迭電軍府請示現禁絕期限轉瞬卽届長此因　貽患何堪設想業經朱都督召集軍事會議公决再派知兵大員威望素著者爲督辦當場推舉步兵第十一旅旅長張君載揚担任現聞張督辦挑選本寅精　兩隊訂期一月二十七日出巡各府區聞其責任係代表都督准用特别職權凡各路水陸巡防統領各官以次倘再有因循玩誤敷衍禁令者准其隨時撤換云 
[浙都督咨江蘇民政長文]  
　　爲請免倉米特捐事 
朱都督咨江蘇民政長云本年十月八日准貴民政長虞電開三倉購榖委員曹黄二君奉大咨來寗而商免捐各節事關桑梓荒政德閎詎敢忽視惟直隷等省以採辦倉榖名義商請免捐均未承認浙省前免特捐二萬石原屬例外通融閎以浙人服務此邦左右輕重均難共諒且受事伊始遽變都督成規亦非政體所宜再四躊躇殊無善策當告曹黄二君倉欵支絀閎所深知今旣會逢其適分當稍盡義務常捐歸閎代爲認繳其特捐六千元惟有請求省政府飭司補助完納庶解此困難在曹黄二君意常捐三倉尚可照繳特捐爲數較巨仍以祇此一次後不爲例堅請免納究應如何辦理請公核奪電復遵循等因准此當於蒸日電復在案茲探管理省城三倉總董吳憲奎胡煥朱丙炎呈稱竊省倉購辦無錫榖石請免常捐特捐迭次呈蒙都督切實咨商蘇省文電交馳仰見鈞府轉念倉儲護持備至感佩莫名茲准採辦員曹鼎函稱謁見江蘇民政長應知都督復電已到於虞電　意尚未允准仍難照辦不得已再四陳　擬議勉認常捐其特捐則財力觀絀實難措繳惟有始終懇乞蠲免不永爲例請再呈乞都督備文咨商一俟文到允卽召集各司會議等語董等查倉榖係備荒善政創欵又萬分竭蹶卽常捐每石二分本難在認惟以江蘇民政長亦實　爲難情形而巳購之榖石　棧日久棧租亦所費不資旣准曹董　稱前情惟有呈乞都督迅賜據情咨明江蘇民政長所有浙倉購榖六萬百應繳常捐即由採辦人照交其特捐務請全免並聲明此後不援爲例此項咨文并懇都督迅賜發交董等祇領交由採辦人面遞實爲公便等情　來　應咨請貴民政長查照所有浙倉購榖六萬石應繳當　由浙照繳其特捐一項務請俯念浙省飢黎載道財政困難准將如數蠲免以慰窮黎望切施行 
[蔭昌來鄂之原因]  
俄庫交涉迄無良好之結果中央政府巳决定以武力爲交涉之後盾前巳電飭各省籌　軍費近大總統復因另有機密事宜特派軍事處處長蔭昌來鄂與黎副總統面商機宜昨蔭已乘專軍抵漢比卽晉見黎公相談甚歡黎公以蔭爲前清陸軍大臣又極蒙總統信任故極爲優待派兵歡迎筵宴如儀　一般論者則謂蔭昌此次來鄂非前年八月統兵南下時可比大有嘲笑之意云 
[鄂電報局長之强項]  
　　鄂省官錢局發行之銀元票票面寫明憑票取銀一元乃因無欵兌現之故在市面行用只作銀元八角二三分如持赴電政郵政火車輪船各交通機關雖亦收用然每紙須貼水二百餘文郵局且索貼水三百文）方作銀元一元其餘交易則祇貼二百文近日武昌電報局新委總理梅寶璣君因係湖北起義元動對於鄂中紙幣格外維持凡商民發報繳價無論銀元紙幣不分軒輊一律收用概不補水故所解交通部之欵紙幣竟佔大半部中以前曾有指令收用鄂省紙幣須照市補水今解紙幣而不補水疑其故意舞弊來電大加申斥大致以交通各機關均係按市補水該局何獨歧異應責成認賠梅君比卽復電抗爭略謂紙幣標明取銀一元是否卽銀一元之代表鄂官錢局爲湖北經濟機關國家旣淮許發行紙幣代表銀元豈可因商民不信用國家亦從而效尤且政府旣賤視之民間必愈不信用而湖北大局危矣屬局爲顧全湖北大局起見不忍效奸商漁利之爲大部如執定補水卽請另委他員接辦云云聞交通總長當卽復電准其一體收用并奬其能識大體惟同時另電漢口電郵各局仍飭照舊補水不得援以舊例說者武昌商電甚少即收　幣所虧有限故交通總長樂做人情然如政令紛歧何 
[長沙鎗斃女烟犯]  
　　湖南省城於本月九日鎗斃女烟犯一名行刑時觀者甚衆經紀本報路透　電茲悉該女犯湯李氏年五十歲長沙人前住城内走馬樓李同仁店内於去年九月曾犯烟禁一次被禁烟總公所拿獲旋卽處罰完案取保開釋乃爲時不久又復藐犯禁令在大西門外開燈吃烟又爲總公所拿獲業經該公所訊供不諱并云其烟膏多由漢口購來等語當即禀奉都督令飭軍事　驗提該犯正身於九日鎗斃矣 
[大總統批陶遜書]  
　　前鎭江都督府參謀陶駿保爲陳其美寃殺一案其兄陶遜日前上書大總統請爲昭雪近得大總統批云此案前據陳其美聲復業將陶駿保交臨時稽動局議卹在　　呈前情應由國務院轉行該局照爲國死事例從優議卹　將所叙事略交國史館查照此批 
[閩人籲懇帶兵拔烟]  
　　福建各團體聯合會上都督書云爲懇請責成禁煙所長認眞　辦拔除罌粟事竊以鴉片流毒我國垂數十年財源外溢人才陻没不知凡幾今日貧弱之現象無非此毒藥爲之厲階也前清末葉嚴令禁除凡有血氣者無不同心協力冀遠肅清目的卽列强之慈善家亦莫不贊成斯舉而閩垣熱心人士提倡最早成績較著惟限於國際上之條約於禁運一端辦理諸多棘手查中英　訂條約内載無論何省士藥已經絕種他省士藥亦禁運入顯有確據則印藥即亦不准進入該省等語是欲禁運他省土藥及杜絕印藥　以禁種爲起點吾閩禁絕私種禁運鄰省十藥由前清松督辦理在案乃因客　光復之時無暇兼顧各處愚民乘機盜種若非　厲查拔必無禁運印藥之日現各處地方官每以拔除罌粟必賴重兵紛紛呈請於禁　公所揆厥情形良非虚語此次鈞督委任黄培松帶兵平匪並拔罌粟禁煙絕好之機緣設不趁此一鼓奏　則過茲以往禁煙前途勢難收效近聞黄君培松以帶兵拔除不敢　負責任同人再四思維惟有呈懇鈞督委派禁煙公所所長陳君培銀會同黄君培松認眞辦理務期淨絕根株想陳黄二君誼關桑梓當亦樂盡義務也現罌粟業已勾萌時期已迫且外人調查嚴密於私種各地俟罌花開放實行拍影執爲後日不能禁運印藥之根據倘非從速拔除則印藥禁運萬難交涉矣不得巳瀝情呈懇鈞督尅日照准施行全　幸甚 
[吉長火車出險]  
　　吉長鐵路自開通以來樺皮廠以東土堤本不甚堅行車十分危險幸尚未肇禍端詎本月十二日晚九時由長來吉之慢車在下九台站等候由吉往長之快車乃快車之三等車末三輛尚未駛過慢車即鳴笛前進致快車末一輛遂被慢車車頭猛撞脫軌　　河中當　檢驗傷兵已有一人兩足截斷另函云此次衝撞咎在慢車蓋快車末通　慢車即行駛入單軌以致釀禍撞壞三節最後一節落河受傷者二名一傷頭部一傷體部皆車頭上之工役當卽電知長春總站立駛車頭兩輛以便拕車往長云 
[煙台兵變之餘波]  
　　連承基彈劾曲同豐 
烟台關外軍潰變一事已三誌本報茲又接訪函報告此事始末甚詳照錄於下　駐　關外軍甫經繳械退伍忽於本月五號午後四時借某與該軍前營長尹叙五尋仇爲名將該軍司令部所存槍械子彈搶出嗣卽焚掠西路寶成各銀樓恒興長各當店正在延燒各舖户又分兵刧東路各巨店一時槍聲隆隆火光燭天商埠驚擾非當巡警總局及東海關兼民政外交事務府均閉户不敢外出幸魯軍司令連承基一面派人救火一面保護各領事署及諸商民一面命各團營　分地叚派人嚴守要隘亂兵開槍拒捕雖彼此各有死傷然無所逃竄當被捉獲數十人訊明正法者數名其餘情節較輕者均暫　押収其武器至初六早秩序始稍稍安定惟仍獲白　行刦者十數起因函告關外司令親出勸諭該亂兵繳械回籍魯軍亦發令拆開路線勒令上船如再逗留即作爲土匪誅戮延至午後四鐘其畏罪登輪者十有八九旋卽鼓棹北渡夜間尚拿到搶犯數起均立卽正法初七日該埠照常開市商民安堵如故 
現又探得連承基彈劾曲同豐罪狀致國務院文并錄如下此次曲同豐以東人來煙解散軍隊即論桑親關係亦當以良心辯事陸軍部旣十分信任視如手足自可不疑其有他故　令雖目覩種種劣迹亦只忍氣吞聲近日尤專意防範决不涉心他事乃於陳少將到煙之日曲竟一味敷衍不欲令其解兵及至解兵僅發缺餉六千元王監督許爲借墊使兵速去而曲不受曾以恐其分功等語告人己則東挪西借遲一日一夜兵始登輪此其釀亂之一也兵旣登輪王陳兩君均主收鎗上船以防被奪彼旣不允亦不令　軍守護使得刧槍爲變此其釀亂之二也有焚掠大作敝軍巳有死傷彼再四電傳堅不允擊司令見勢不可止始强行之否則一草一木不至損失此其釀亂之三也兵變之日敝軍已無食米欲買無欵求借未得而亂已作自午後四時防擊救火及至天明勺飲不入早餐無米司令親向商家求借皆不敢開門滬涔涔下遇不相識之日本人問司令何爲實告之乃出日鈔三十元相假以無濟於事固辭不受幸天不絕烟適有以手車運米者不知何時棄之而匿司令手按之知爲米得四包備粥一餐嗣奉部轉大總統電令謂欠餉由曲發給派人請　曲分文不發謂無汝軍之欵借少許亦不允是時亂兵僅登輪半數司令向漁業公司借六百元嗣太古洋行得滙欵電因求先發少數允之始解敝軍之阨當此時曲之居心如何誠非所知以部派專員曾不如日本人肯借三十元之尚有良心曲之意蓋以一亂爲未足必使敝軍繼亂而後快也以上各節婦孺皆知一切証據均可爲憑云云不識大總統將何以處置也地方通信 
[蘇州]  
　　軍官更動蘇軍混成第一旅第一團團長張亞衛突發神經病日益加劇恐難卽痊昨經程都督令飭軍政司將團長缺遴選相當之員呈候委任接充聞張丹庭朱綬光二君大有希望日内當有明文至第二團團長邱震被所部控告後卽經程都督令飭撤差現該團胡尚未遴員接充暫由朱旅長熙　任而内河水師第三營管帶周思九猝斃後已由　統領保薦軍需官陳正啓代理在案乃所部隊官兵士等均以其辦事太苛嘖有煩言現有吳少楚者覬覦是差連日四處運動未悉能達其目的否 
　　禁宰耕牛吳縣知事宗君以私宰耕牛與農事大有關係業經明定章程呈奉民政府核准飭遵茲特通告人民等一體知悉嗣後如再有違章將有用耕牛私行宰殺或售與屠户者定卽查拿究懲 
澤及枯骨　蘇城女普濟堂專理員吳繼長張鈞等以本堂向附於錫類堂辦理掩埋事宜歷　冬令分派司事士工等赴吳江崑山等處查看有王無主之暴露屍棺先行加蓋灰印以爲標識俟交春令卽代爲分别掩葬立法至爲妥善上年光復之後經費無着暫行停止現在收到田租等欵經費有着仍應照章舉辦誠恐各鄉民等惑於風水地痞藉端阻擾茲特呈請吳縣知事出示曉諭嚴禁阻擾等情現經宗知事頒示通告人民一體知照矣 
[鎭江]  
　　學務進行　鎭城勸學公所諸職員近因籌畫整頓學務方法於日昨大開會議所議各條如左一實行調查兒童學齡二實行禁止私塾三酌提公欵公産俾充辦學經費四提議創辦乙種實業學校五提議創辦保姆學校六提議創辦兩等文學校七提議單級養成所將來之經費八劃分學區九各區籌設小學十組織淺近勸學報十一提議關於本縣學務現待解决各條件 
[江陰]  
　　請留營官　江陰鹽捕營分統朱廷燎因鹽捕統領王曜齋將分　關防扣住不給朱遂上禀辭職旋經程都督核准派員前往接充並委任朱廷燎充都督府軍事顧問官昨巳分别下委茲有吳淞等處紳商馮鼎芬等多人赴都督府上禀以朱辦理分統緝私得力請求將朱分統仍留江陰勿任辭職現經程都督指令云查鹽捕分統朱廷燎現已調充本府軍事顧　官所請應母庸議 
[浙江]  
　　新委知事　浙省現又新委各縣知事其姓名開列於後嘉禾縣知事汪嶔辭職遺缺委任王孝稱充任孝豐縣知事胡競恩撤住遺缺委任吳清充任長興縣知事狄紹靑撤任遺缺委任張膽充任江山縣知事王遂榮開缺遺缺委任姚應泰充任龍游縣知事李茂蓮開缺遺缺委任婁啓銓充任淳安縣知事羅燦麟撤任遺缺委任周銘釗充任湯溪縣知事錢協同開缺遺缺委任楊旭初充任松陽縣知事潘任開缺遺缺委任胡耀南充任 
[河南]  
　　添開客車　汴洛火車向本每日往來兩次現因京漢客車時刻變更故於一月十五日起改訂客車時刻並在開封鄭州之間添開客車往來兩次以便與京漢客車易於接洽茲將其時刻錄下　開封往西開封九點十五分開鄭州十點四十五到十一點十分開洛陽二點三十七分到洛陽往東洛陽十二點十五分開鄭州三點四十五分到四點七分開開封五點三十三分到開封鄭州添開客車時刻開封下午四點一分開鄭州五點五十三分到鄭州上午七點十分開開封九點六分到 
雜評二 
　　烟台遣兵之失策　連承基彈劾曲同豐之罪狀是否適符眞相姑勿論此次烟軍潰變是否因欠餉或　尋仇而起亦勿論惟當事者處置無方之咎則决不能辭蓋烟台關外本無需此軍隊留守去年四五月間早有調駐口外以防蒙變之議乃因循迄今至情見勢絀而始議遣散此失策於學前者也迨遣散之時又不妥爲安插僅俻輪送至大連以爲已盡裁遣之職外間喧傳大連宗社黨已將該散兵全數搜羅勢燄驟漲雖未足盡信然以此等暴横之徒麕聚租界毫無約束亦難保不别滋事端此又遺誤於事後者也 
蔭昌抵鄂之感言　革命以前爲滿爲民各有職志迨民國成立五族一家以前之事當一概弗論不宜再藉爲口實此次蔭昌奉總統之命來鄂會議則是蔭已盡心爲民國服務我人正宜竭誠歡迎者也乃猶有持去年統兵南下時之情狀以相嘲諷者則未免太輕薄矣 
鄂省紙幣之價格紙幣信用之所以墮地者實因預存 
輕視之心而自跌其價格然商人應市面之趨勢而折扣而貼水猶可言也若交通總長之收鄂官銀票而亦須折扣須貼水不可言也然旣折扣貼水矣則一律折扣貼水耳乃對於武昌電局又獨否斯何故歟 
　　江浙會師之希望　江浙間之苦匪患已久兩省屢次會勦而條散條聚卒未獲肅清之效此次程都督會浙師於楓涇協商會勦之法竊所望於該會之結果者第一須江浙兩軍和衷協力勿生意見勿起惡感第二須飭兩軍有繼續之常力勿奮興於一時而怠忽於事後第三須商有掃除巢穴安插散匪標本兼治之良策 
本埠新聞 
[交涉司改期勘界]  
　　北四川路界務涉迭紀前報茲悉此事巳經外交部電令駐滬陳交涉司會同閘北各區董勘明界綫再行照會外交團磋商解决以保主權陳交涉司本定於昨日午後前往勘視故已由四區鄧區員預飭長警到場伺候嗣因陳君另有要公未見蒞止聞須另訂日期往勘云 
[西南協會開成立會記事]  
　　西南協會昨日假座北浙江路民國法律學校開成立大會西南各省人士到者甚衆午後二時開會首由臨時主席馬君武君報告開會宗旨略謂本會係由西南各省旅滬同鄉發起組織定名西南協會以融洽各省感情維持地方治安鞏固國防恊助政府爲宗旨一方面調和滇黔輔助政府對付英法之侵略並監督政府抵制暴俄之舉動云云次由張石麒君報告滇黔最近衝突情形並言非有偉大團體難以排解繼由梅竹廬陸剛克諸君相繼演說畢卽用無記名投票法選舉正副會長王寵惠君得票多數當選爲正會長馬君武居覺生兩君爲副會長選舉旣畢遂宣告散會 
[華界禁烟之進行]  
　　防範藉端索詐　禁烟局長嚴君因所派各調查員良莠不齊每有藉端索賄情事并有不肖之徒假冒調查員名義在外詐擾亟應設法防範除每名發給證書外復將各調查員之肖像製成銅版印於本人證書上俾於出外調查之時出視證書辨認面貌以杜假冒即有眞調查員借端勒索亦得認明控告業已呈明上海縣吳知事核准照辦矣 
搜羅吸煙器具　嚴局長以華界各煙民早經通諭限期呈繳烟具聽候銷燬乃各烟民仍多觀望往往於調查員前往查察之時托爲代繳而各調查員又恐涉嫌疑拒却不受自應設法取締爰特印刷收繳烟具三聯執照分給各調查員遇有繳出烟具者當場塡給收條一紙旋以一紙連同烟具繳局備查一紙作爲存根聞日内即可實行停給購藥執照　禁烟局發給各吸户購食戒烟丸執照現巳届滿於十八號蕉截止以後如有 
 
 
 

Page 7

 
 
補領之人必其於未領之前私吸鴉片均當科罰保人欺詐取財　邑廟東房住持羽士胡松林即胡墨卿前因私藏烟具經地方方檢察廳派員預審判交劉廷基陳潤生即牙齒阿六等保出候示嗣爲陳廳長訪悉該保人有向胡索取運動費洋二百元情事當將劉陳傳集即經陳君親自訊明此項銀洋係陳潤生所取劉不干涉當堂省釋惟據陳供所取之洋係爲胡代繳保證金一百元並代請錢祖勤律師做狀謝洋五元尚存九十五元自當呈繳判陳收押胡墨卿交鄭稚孫等具保而去昨又據該廟香火周老五等到廳訴稱此案發覺之日曾　民人等往邀陳潤生到來幫同想法所付之洋實係自願並非需索今陳旣被案波及民人等實覺不安爲此來案陳明可否將陳省釋陳君以陳潤生欺詐取財罪巳成立申斥不准 
　　烟犯送廳究辦　前日下午禁烟局解送私吃洋烟之朱榮貴賈桂林張愼齋鄭梓修四人至地方檢察廳請爲按律究辦並將抄獲之烟具十六件一併送廳陳廳長諭令分别收押候究 
　　婦人違禁吸烟　調查員喬某昨在南市外毛家弄某成衣店内查獲私吸洋煙之婦人張李氏並抄出烟具一副送至第一區留候執告局長提回懲治 
看守私藏軍火之貨棧 
公共租界日商某洋行有大批軍火寄存南市萬聚碼頭博記洋棧内業經商埠巡警局長查知飭由第一區區長龔颺生查明實數呈報在案茲以該行於前數日出賣洋槍二十支由日本人兩名雇車運送已被巡警查獲送局懲辦應將此事歸併辦理惟恐該棧再有私運情事是以令飭該區長赶派巡警將棧門守護以待電禀程都督請示核辦 
[私運閩鹽案應歸浙省主持]  
全國鹽務改良會李本漢君前因李復興私運閩鹽報告蘇浙都督請爲查辦在案茲於本月十七號准蘇五屬鹽政局長史家修君咨開案奉都督程指令本局呈復李復興私運閩鹽一案等因奉此查李復興私運閩鹽固屬違背鹽法破壞鹽法自應處以應得之罪惟扣留船隻係浙省官廳之命令犯事所在地點又在浙省管轄之範圍以行政區域論之宜如何罰辦應由浙省鹽務官吏主持蘇省未便過問雖産地銷地有連帶之關係而鹽斤旣未進口純爲産地問題於銷地尚未有何等之影響應請都督飭令全國鹽務改良會李本漢逕赴浙都督府呈請核辦以重政權而清界限所有李復興私運閩鹽宜如何罰辦應歸浙省主持各緣由理合備文呈復仰祈都督鑒核施行實爲公便此呈奉　所　甚是即由該局轉全國鹽務改良會李本漢查照　理此令等因奉此相應抄錄原呈咨明貴會長請煩查照施行等因聞該會李本漢君視已據情呈請浙都督查辦矣 
[莊時伯請究冐領公款]  
　　湖北駐滬提欵委員莊時伯因有人冐名領款電致黎副總統云茲奉鈞府函開近有人在鄂假時伯名義冐領駐滬開支一事聞之不禁驚詫查時伯自元年春間奉命赴滬辦理提款事宜將届一載鄂事均由順問夏道南代理所有每月駐滬開支或派差持文赴鄂支領或由鈞府備文交夏君寄滬由來如此絕無差誤冬月間時伯在鄂時適見財政支絀深爲憂慮僅將九月份駐滬開支指明正當用途計洋一千三百餘元呈由鈞府批准審查廳認可諭飭財政司如數照撥當時財政司處無可撥祇領官票錢一千六百串復奉鈞命赴寗順道抵滬時將應辦未辦之事繼續理清再行回　嗣由寗抵滬時曾有冬電報告在前刻下在滬用途暫由時伯代墊且請止撥俟事竣回鄂面禀支領並無派人來鄂領欵情事如有假時伯名義冐領開支之人伏請查明究辦以儆將來刻值財政緊急之際不得不撙節虚糜而副實在謹以奉聞尚希賜敎時伯叩篠 
[茶商反對損中益外之苛條]  
　　上海總商會於本月十六號覆湖南譚都督電云奉陽電當即轉致茶業會館集衆妥議頃據該會館全　茶商來會面稱領票辦茶破壞約法剝奪自由束縛小商妨害園户茶務甫經鉅創各省茶商已陷絕地非覬覦私利詎肯倡此苛條查列名發起人中自稱不知者實居多數並非湘商全體同意羊樓峒幫且登報反對晉粤贛浙皖亦無一人贊成敝商等尤難承認辦茶領票向來所無與黑茶鹽引未可相提並論且歷來安桃設莊必有數處子秤查章程中祇准一莊買茶斷難辦到定章者必自紊章徒滋紛擾致釀風潮至設立銀行須另集股不當强人出資况産茶不止湘省若湘省作俑他省效尤不但釐稅短收必致民生立蹙查去年印錫瓜哇出産至八百萬箱之多日本台灣尚不在内洋商巳視華茶爲無足重輕卽釐金全免尚虞不敵再加票本更窒生機設倒行逆施實損中益外國計民生兩有妨害晨林部有鑒於此不予准行在譚都督仁明慈惠洞燭商艱斷不致上拒部電下拂商情務乞電懇都督駁斥不准以安遠商而維大局等情合亟據情上達伏乞俯賜察奪並盼電示上海總商會叩印銑 
[組織慈善會社]  
　　滬北中西官商各界以時届嚴寒一般貧民及各項苦力飱風飲露生計維艱甚至凍餓倒斃者亦時有所聞實堪憐憫現擬倡設一慈善會社扶助貧民俾免流離失所惟此舉辦理非易非羣策羣力難收效果爰定於明日邀請中西慈善家至虹口老靶子路六十一號門牌某敎士寓所集議方法以便實行 
[發起蒙事演說團]  
　　本埠救蒙會成立以來對於俄庫交涉非常注意現在該會各同志猶恐一般社會尚難周知故出亞冷君發起組織蒙事演講團歸陳志渭尹天傑梅融諸君擔任以後凡遇各團體開會該團會員亦即到場演講蒙事以期喚醒同胞昨已由該團函致各團體各舉代表到會參預會事矣 
[懲罰行兇日人]  
　　橋居北四川路之日本人小山岸雲鶴前因酒醉鬧事用硝鏹水澆於行人陸阿賢馬阿生等頭面上以致各受微傷當由印捕將該日人拘押美捕房候究在案茲悉此案已經日副領事西田君研訊明晰以該日人不應酗酒滋事擾害治安着押四月以儆　又踢傷米店夥沈金龍腎囊之日本人吉崗菊太郎前日亦經日領訊實判罰日洋五元充公了事 
[長警攻訐隊長]  
　　閘北巡警局巡邏隊隊長祁性初前日被屬下全體長警公禀龔局長控訐十餘欵現已由局長批准查究矣 
[孫烈士蹈海紀詳]  
　　福州自由日報記者邱君嘯秋致上海日報公會函云閩省福寗府孫君秉義熱血少年也民國成立以來因内憂外患相逼而至與人談論時事輒以匡救自任然家甚貧爲境所迫莫能發展居恆鬱鬱時出厭世之語近自俄庫締結秘約反抗共和益憤不欲生馳書四處擬招集同志編隊北征卒以經費難籌不能如願日惟書空咄咄危坐垂涕不已某月某日忽遺書一紙濳往郡四鹽田地方投海身死友人發其書云國事去矣夫復何爲萬望諸公努力前途十六字噫若孫君者可謂烈矣 
[第二營選送軍員]  
　　江蘇都督訓令各軍師旅長官揀選各級軍員送入江蘇陸軍講習所肄習已由混成第二旅李旅長轉令所　各團營選送十五員砲兵營選送二員在案茲悉第一團第二營楊營長業已選得連長朱福田排長劉愛吾周　秋胡得勝陳吉祥等五員堪以送入講習所昨已呈報李旅長查該矣 
[協緝蒲之彬]  
　　湖北安陸縣地方有前充軍官之蒲之彬私藏軍械私售得財曾　湖北　務司蔡濟民飭拿未獲當將伊兄蒲　亭拘案訊知兄弟早已分炊並無串通情弊卽將蒲煥亭釋放在案惟查蒲之彬罪無可　亟應通緝故由黎都督分咨各省一體查緝昨江蘇都督巳轉令混成第三旅李旅長飭屬協緝矣 
[更改管制之佈置]  
　　第一團第二營楊營長昨日報告第一團團長云竊查　撥一連移交二團二營業經遵辦具報在案現本營　續匀編四連每連不得逾九十七名亦經遵照辦理所有撥去之七連一級排長許蘭廷升任二團二營連長遞遺一級排長查有八連二級排長鍾上達操練純熟人極老成堪以調升鍾之遺缺查該連司務長吳家　公事明白操法亦熟堪以推升五運二級排長周元臣調撥二團二營遺缺查有陳鎭海精明强幹營務熟　堪以升補七連二級排長陳曉山調撥二團二營遺缺查有九連司務長劉少臣練達有爲營務嫻　堪以推升六連二級排長顔祺文調撥二團二營遺缺查有七連司務長唐松林營務熟悉人亦勤能堪以提補至五連司務長劉少臣遺缺查有該連司書王則　堪以推升其司書一缺以周自新抵補六連司務長唐松林遺缺以上士　初提升七連司務長劉楚星遺缺以凌陞鉅補充八連司務長吳家　遺缺以上士甘尚賢提補所有改編推升各連排長司書各缺緣由理合具文報告仰祈轉呈旅長俯准分别加委實爲公便 
[和尚保護不周]  
　　大南門外大佛廠僧人悟心長松二人向與北而四馬路胡家宅野鷄妓院鴇婦吳張氏相識近因氏子吳某犯案恐被拘搜帶領夥妓桂實胡氏兩口至該佛廠躲避該僧以婦女住院恐有不便轉託成衣匠姚某薦至同業郭振玉家借屋暫住郭恐波累當即報告第二區派令警探將鴇妓僧人一併拘區移解商埠巡警局請爲懲辦 
[城内]  
　　商埠巡警局批○（水木店商民郭順　等禀批）呈悉該店主等前呈議加工價五厘際此生活日高所加實屬　　業巳飭令重議酌加在案此次來呈謂仰體本局長雙方和解之意擬再加五厘凑足一成等語但本局長此次諄諄勸諭無非顧全大局對於兩方面一無成見該店主等旣允加價一成理應正式呈明請予出示方爲正辦何以來呈並永聲明請示僅斷斷於徐企文之唆使及無賴等之滋擾其爲呈明加價抑爲呈　不法均難以剖决該店主等須知此次加慣爲一事滋擾又爲一事實屬不同辦法各别加價須從速解决滋擾亦當按法究治現此事巳遷延多日更不容再起風潮致商業上受無窮之影響安全上生重大之問題　輩店主亦須願全大局從速呈明請示勿得另生枝節至於無賴之徒　擾等情係屬治安問題本局長巳專函檢廳按律懲治矣 
　　地方審判廳民庭批○（盛日彩訴盛日普抗不交屋）批調查前清縣卷此案於光緒二十四年三月訊結後旋以該原告胞兄盛日晋抗不交産涉訟迨二十六年六月又經訊結何以事隔十年該原告復以前情呈訴是否屬實姑候將繕本送達相對人有無異議聲訴到廳再行核辦 
　　第一初級檢察廳批○（朱張氏訴包春春紏人抄捉請拘究　　由　）狀悉如果包春春實有不法行爲自當按律嚴辦惟現在祇有空言並無實據所請拘究一節未便遽准（馬張氏請保釋伊子炎生批）爾子未據解案無從查悉至指訴之　秀卿來狀亦未塡明住所着再明白申狓敍以憑核奪（顧雲龍訴高阿二紏衆毆傷請提究批）該民所稱被高阿二毆傷業經驗明並無痕迹應屬違警處分着逕向巡警局請求究辦可也 
　　分設糧櫃○上海縣知事吳君以浦東南二十四保及二十一保等各圖農民來滬完糧道遠不便特在三林鄉三林書院另設一櫃巳派科員櫃書於舊曆十二月十六日起前往開徵俾各鄉民就近完納以示體恤 
　　准予贖罪○蕩婦金周氏同夥蔣銀松前犯私售洋烟之罪由第五初級應判氏管押十月罰洋三十元蔣押五月罰洋十五元送請地方檢察廳執行旋　蔣妻陳氏到廳繳洋一百六十五元代夫贖罪在案茲經陳廳長查明蔣陳氏請求各節核與定章相符遂於昨日飭警赴罪犯習藝所將蔣銀松提出開釋 
[南市]  
　　聚賭受罰○鴨販李阿興等在南會館六百十四號屋内大開賭場被崗巡查知報告第二區由周區員帶同長警前往獲住賭徒王雲生等十四名解區詰明屬實以李爲首紏賭罰洋十元其餘各人合罰洋十八元充公賭具銷毁 
　　　派水探○商埠巡警局長查得浦江水探一役自願洪生病故後迄尚無人接充現當冬防吃緊之際無可再緩是以派令陳榮華專司巡察昨已給予憑證著即會同水巡區實行查緝 
[閘北]  
　　一派欺人○前有戒烟藥膏新民公司仇志遠等禀請巡警局給示保護龔局長　赴禁　局請示在案茲據三區報告該公司已在王家宅地　開張自稱巳奉都警核准查其内容盡屬子虚且所熬者係是僞土料膏並非戒烟藥品昨司法科巳飭　探將該公司經理李　逮案訊問一過移送檢察廳究辦 
　　追究　人○楊河清控萬瑞醬園孫永泉陸子美　保陳漢邦花子洋五百餘元不還前日由一區解至巡警局經凌科長提訊一過判移審判廳核斷 
[公共租界]  
　　縱火圖搶○公共租界内近來時有匪徒縱火圖刧業經卜總巡通飭各捕房中西探捕一體嚴緝在案詎前晚又有匪徒在勞合路四百九十五號空房内縱火希圖搶刧鄰家財物幸經比鄰覺察取水救息僅燬門板等等當時因火油氣味觸鼻知係縱火即投老閘捕房報告捕頭派探前往查察 
　　妓院失　○昨晚七時福建路同慶里第二石庫門小皮匠所設之妓院樓上火突肇燎原殃及兩隣燬共樓房三幢 
　　白畫行兇○法租界　長順魚行出店陶阿小前日午後收得帳洋一百餘元行經南京路日昇樓茶館後面弄口突遇同業某甲向之硬借銀洋不遂遽卽拔刀將陶下　戳傷乘間逃逸旋經陶友將陶車入捕房稟明前情捕頭以甲白　行兇殊　聽聞即飾中西包探嚴緝並諭將陶送請仁濟醫院醫治 
　　强奪棉被○新閘白克路永年里張姓家傭婦徐施氏昨晨六時乘坐人力車行經江西路四馬路轉角被匪攫去棉被兩條當時喊捕未獲即投總巡捕房報請派探查緝 
請緝贜賊○匯豐銀行失竊蔣票洋三萬三千四百餘元又南京路九號某洋貨號失竊值洋七百五十六元之貨物昨已分别開單呈請捕房飭探查緝 
裁縫行竊○雲南路五百九十一號强陳氏家因被成衣匠張阿興竊去金戒金挖耳逃逸昨投考閘捕房報告捕頭准飭包探顧阿根前往查緝 
擴張操場○旅滬西商以北四川路迤北之打靶子場不甚廣闊殊欠便利業巳邀集同人會議添置鄰地數畝以便推廣 
防禦天花○英美總巡卜羅斯君以天花一症爲禍最烈近來滬上小孩之染此斃命者巳實繁有徒因恐各拙房華捕或有幼時未經種痘者傳染爲害昨特出示通告着於本月二十號起至三十號止挨次至海能路工部局醫院補種牛　以免傳染 
西探請假○總巡捕房一百六十六號西探請假半年回國昨經卜總巡照准遣差委老閘捕房一號西探柯爾前往代理 
開除包探○總巡捕房九百二十一號華捕陳士明因在醫院看守病犯不愼致被脫光經該管捕頭查悉於昨日禀明卜總巡即將卯　開除 
畫影圖形○甬人吳阿二（卽吳榮和）現年二十一歲身長五尺六寸頭頂右面有日疤一個因共迭在租界内犯竊被逃未獲昨由總巡捕房三道頭西探目開明年貌籍貫通飭各捕房中西探　一併留心偵緝 
拔升包探○虹口匯山捕房三百九十九號四百六十三號兩華捕均因辦公勤愼經該管捕頭查悉於昨日禀奉卜總巡着將該兩捕拔升試用華探聽候差遣 
寓客病斃○元芳路二百五號小客棧主昨至捕房報告稱有庽客張全林患病身死捕頭飭地保查明再行收殮 
誘拐小孩○法捕房昨飭包探帶一婦人周陳氏至美捕房報稱該氏誘拐華記路某姓小孩請爲究辦捕頭派探協查再核 
遇見債户○朱鶴泉前借某印人洋八十元避匿不見昨被該印人遇見扭控捕房請爲究追 
馬車違章○馬夫袁永發昨日停車黄浦路違背定章被捕拘禀捕頭存洋十元保釋 
[法租界]  
租房糾葛○法商邵祿延蒲石律師到廨訴稱華商吳莊駢前租邵祿所造之洋房一所立有租契書明一年爲期至上年十一月八號爲止詎届時並不退租逕自遷出房屋亦被　蹋應請堂上　償租金三個月並令認償修費銀二百兩及捕房派人看守費洋五十元吳亦延達商律師投案辨稱吳曾向房東退租房屋亦未損壞今姑通融貼償原告銀三百兩若照原告所控之數不能承認請堂上察核聶讞員商之李副領事判令退去候核定堂諭宣布 
並非拐來○楊裕生楊東生前日各帶女孩一口在途行走被探捕撞見以期形似拐帶拘解公廨押候查核在案茲經捕房查得兩楊所帶之孩確係買來一爲養女一爲養媳且有一孩之母葉倪氏到案証明故昨日解案禀明請示中西官飭將兩孩分别給領了案 
投河遇救○前日有操蘇州口音之吳阿新年歲尚輕身服綢衣在浦灘投河圖　由捕救起送廨訊問據供向爲敎習此次來申尋親不遇所帶皮夾被賊竊去是以圖盡判送醫院醫治再核展限還債○王咸林因欠陳養愚借洋二百元不還　控經公堂判令交保限一月理還嗣因逾限無人作保重復提訊原告稱王家有産業並非無力　是逞刁圖賴務求嚴追王供須釋放出外方可設法判展限七天交洋如違查明家産　價抵償 
雜評三 
[殉粤路與殉庫約]  
　　　敬明殉路事於粤孫秉　殉庫約於閩此種自殺主義各國所不鼓吹然以之激發感　鞭　薄俗則亦未可厚非我國人之自殺者多矣或因寃抑不伸而死或因眷戀私情而死或因有不正當之行爲愧悔而死總之皆爲個人而死絕少因公益而死爲國事而死者今孫麥兩君能犠牲一己之性命於公家其行爲雖不足法而其熟心毅力有足多者焉來函 
[莊嘯國來函]  
　　某報登三寶壠華僑全體宣布許君罪狀閱之殊駭似此黨派競爭相　不已非共和前途之幸福除函告三寶壠諸同志調和意見并力勸許君勿因此點灰心謹將所知表而出之以告閱報諸君該狀所云嘯國赴壠組織軍需捐許君極力破壞一節當武昌起義泗水書報社派嘯國與蔣君報和蔣君開遠陳君肇麗等前往各埠勸捐各社會無不贊成及到壠之日嘯國在樂羣書報社演說商會諸公亦均蒞會當場捐欵至一萬餘看許君亦在認捐之列則許君之有心祖國贊助軍需固爲同志中之所公認又何有於破壞之事哉以此而推可知該狀出於不滿意於許君者之所爲也按南洋黨派之分爭非自今日始也當吾黨亡命海外組織書報社爲革命運動機關商會中人固守其商家性質未敢與聞其事或有一二愚昧之徒中保皇黨謬說之餘毒者然亦不敢公然反對而吾黨之再接再厲革命思潮澎湃海外一日千里洎乎武昌起義内外響應書報社出而勸捐軍需各商會莫不贊成且有認捐數萬盾者可見愛國之理人同此心革命之事人同此志而商會與書報社之意見旣巳融和是誠我僑胞之幸福也然而尚有此競爭者何也華僑聯合會循海外華僑之請要求參政權而參議院不知海外情形選舉法公布之後僅歸商會選舉書報社等聞而大憤競爭之風因之又起聯合會又特其請至再至三要求參議院修改而後書報社中華公所皆有選舉權矣自是以來黨爭又息各派代表次第抵滬將行入京組織國會以匡助我國家以援護我華僑天下爲公同心一致誠足慰也夫黨爭固足以進步然如我華僑之所爭則在於對内對外以保我之自由平等而已今海外之黨見已和羣趨公益以謀遠者大者若以一二私人之妄言妄動攪亂大局是國民之所不取也苟此後又有此毁人名譽無關大局之言進者願貴主筆一審思之須　内憂外患國勢阽危宏論讜言萬衆諦聽又何暇爲此謾駡之言污篾紙上貽人灰心國事哉臨楮依書不盡意壯嘯國白 
[旅韓元山埠華商函]  
　　各報館曁同胞諸公均鑒皖督憒憒受賂誤國米　可開國豈不可賣皖人力爭非謀一皖全國生命實有係焉何以言之敢爲陳訴頃者鄙人於無心之中探得一極驚駭之詭秘消息與皖米案似出一轍如所測非虚則日商藉該國年飢爲題而購皖米者全係飾辭其欲暗濟俄國軍餉爲眞也其消息如何言之可怪亦甚巧鄙人偶在日人麵館聞隣室日人低談曰（以上不留意與俄國官憲訂契約書己交換了俄支戰爭之日始每一個月中不斷運輸曰米和浦鹽斯德（即海參威） 
免稅廬布會算無戰爭則俄支平和條約成立六十日内自俄國官憲萬廬布謝金可喜萬歲（二字高聲）云云繼而說笑聲讓酒聲皆尋常舉動無關緊要鄙人亦即避去此事極鬼崇鄙人譯述一字未敢損益其不明處仍付闕如讀者意會可也道聽途說雖不能驟作實據究竟此事未能謂爲無因使鄙人不得不致疑於皖米案與有關係者也似此危險奈何奈何今姑勿論此事是否屬一我國米榖萬難聽其自由購買萬乞大報力持正論爲我同胞之先導合力爭之以爲皖人之後援國民幸甚民國幸甚海外貧僑無力電聞謹書片紙代掬寸衷用表得悉外情不敢自知以負同胞之義而己中華民國二年一月十日旅韓元山埠商人報告 
[閘北二區區長致温處義賑會函]  
　　敝區轄境北順徵里四弄九家居户曹春泉於陽曆九月二十四號在門首拾得金挖耳一支計重三錢一分留區候招失主認領曾經敝區出示通告迄今巳逾三月之久無人來領應行送充善舉已商拾者曹春泉允可茲特備函並將原物送呈貴會望乞轉交災區助賑並祈掣付收條不勝感禱 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[代謝桂英謝選舉人書] [  率]  
　　竊開研心文翰薛濤則雅擅詞章宣力戎行紅玉曾親援桴鼓蠻腰樊口艶傳白傳之詩玉骨冰肌爭說長公之句與柳姬而偕隱錢尚書别具會心見顧媚而移情龔學士寗虧晚節綠毛私鳳夢逐梨花洛水驚鴻馨如桂馥穠纖合度酥娘合享盛名婉委可人小　宜稱眉史然雖慈航普渡紅粉原非濟世之材况敎阿堵爲懷靑樓究屬不祥之物是故呂雉易漢綱紀乖張武　代唐宫聞濁亂杜后遺言而禍骨肉客氏柄政而陷忠良初不聞姽　將軍繼起抱戰攻之方略烟花領袖聯翩參臺省之機謀也間者政體變更共和成立男女咸歸平等世界漸進文明倡革命於家庭已除階級儲閨才於學校悉是英雌惟是如桂英者生長小家自慚弱質鸞飄鳳泊此身等墮溷之花送舊迎新長日作章台之柳溯名門於謝氏難追謝女吟咏之才張艶幟於蘇　媿乏蘇小風流之致批把門巷居然繫滿遊　豆　年華卽已鍾情司馬笙歌夜夜敎坊之目的如斯雲雨年年神女之生涯若夢亦有沈佩貞之雅量放葉參政之權縱具陸文琴之熱心慚愧賣身之伎對人落落未施運動於牀第之間喚我眞眞頓獲唱名於官衙之内省議員之尊貴非敢望焉初選人之推崇奚能當此胡圖賤妾忽厠選民繡閣喧傳姊妹花一齊拜倒錦標倖中龜鴇　與有榮施鑽狗洞而浪擲千金氣煞艸茅之下走登龍門而價增十倍遠逾花榜之狀　　號先生似合公民資格徒爭資俸羞他亡　先鋒倘生張而借爲介紹之媒仍願惠纒頭之錦其熟魏而用作賣情之具或可抵糾酒之金選舉權明識軒昻夜度資不能折閱雖成廢票實　隆情敬掬悃忱諸希鑒亮桂英謹啓二 
[嫖界大王命令] [  了靑]  
　　風流總　呈請任命華冐富商胡用胡化金如土錢多爲闊客白如玉英年强有力陽巨鍾情爲恩客温生曲辨之皮厚眞壽爲寃客夏時行賴孔方應酬過路滑如水單洋爲浮客應卽照准此令又呈請任命烏龜爲帳房間監督兼呌局管事相帮爲客堂間監督兼出局營事大姐爲正房間監督兼跟局管事娘姨爲小房間監督兼偷局管　應卽照准此令 
任命烏師爲音樂總長此令 
武生授爲水路上將並賞給頭等綠頭巾馬夫授爲水路中將並賞給二等綠頭巾花旦授爲水路少將並賞給三等綠頭巾此令茲制定嫖法施行細則十三欵公布之此令 
茲制定碰和竹槓法組織令公布之此令 
茲制定吃酒斧頭法組織令公布之此令 
茲制定漂帳索取法施行細則公布之此令三 
海外奇談 
[世界耗金統計] [  頌斌譯]  
　　自亞墨利加洲尋　金礦後世界採金之風日盛逐年出數亦遂多去年一千九百十二年有西算學士核計是年中全地球上所産礦金值八萬九千兆佛郎以之製造釧飾曁塗金器皿者共耗去四百八十兆佛郎分而計之法國獨得九十兆英四十兆合衆國比利時加納大奥大利畢普　合得七十兆俄國日耳曼奥國意國又得八十兆此外數十兆則各國分耗之數也 
尊聞閣詞選 
[瘦蝶以美人六詠徵題曰影曰醉曰夢曰病曰嗔曰恨年來蒐聚諸家之作已裒然成集爲製南雙角套曲以弁其首] [  蝶仙]  
　　（新水令）墨華香盎薛濤箋好事者從來不厭大才誘燕許小影畫蟬媽百疊詩篇是照相玻璃片（右楔子） 
（駐罵聽）銀燭當筵倩影亭亭屏背掩月華臨檻邏裾薄薄暗中牽憑肩羞態知難免搴幃俏步應敎歛花陰漠漠間隔廉兒還怕烏龍見（右美人影） 
（沈醉東風）怎禁得一杯兒葡萄香　不由的泛桃花兩頰紅鮮若然推却怕郎嫌否則便從郎諞較量煞金樽深淺埋怨煞玉醪凶險些兒下嚥　覺得天旋地轉身疲力軟（右美人醉） 
（雁兒落帶得勝令）須索把繡衾兒薰透龍涎一响裏俏魂靈忘遮掩我只道蓬山路萬千那王郎天壤難尋見莽見逢茅店五更天惝恍地儘纒綿暮雨襄王涙鞋兜小玉憐儂邊莫敎那鶯兒囀郎邊要防他鸚母言（右美人夢） 
（喬牌兒）嬾精神呵欠閔子裏花容减與藥爐茶　甚前緣偏肯替薄情郎伴儂清晝眠（右美人病） 
（甜水令）畢竟相思没藥况嬌軀怯膽那禁鍼　莫是惹寃愆想月誓星盟我幾曾翻變不應該藕斷絲連（右賺） 
（折桂令）曾記得閨中謔笑愠了朱顔挼花枝擲向郎前不是我作怪裝腔莽男兒本來輕賤但不過軟心腸煩惱偶然間斜　裏曾廻笑眼你何該當做眞詮說不流連說不纒綿上有靑天下有黄泉右美人嗔） 
（錦上花）常言道舊寃家今生照面端的是紅絲錯把人牽没來由驀地將人厮戀又驀地抛荒東勞西燕死了呵寃愆活着呵寃欠我拚着鐵硬心腸情愿受大羅天讉縛住了鶼鶼問你個風流罪過你如何辯（右美人恨） 
（碧玉簫）豈是老成經　算美人心性司空慣見宫幃裏十香詞樂府中六噫篇也何曾是妄何會是誕只都是顰笑歡嗔的案（右賺尾） 
（鴛鴦煞香奩詩　前生欠口頭禪語時時念誓願正無邊把石來銜天來補海來填祗願那人間世嬌兒女少磨　消災障長是個莊嚴妙相　與我没相干省記這風流帳（右急拍煞） 
自由談話會 
　　南市爲清潔起見仿租界辦清潔所居户便桶均歸　所　用之糞夫專任挑倒豈料該所開辦以來清潔反不如前蓋從前鄉人挑糞不惜奔走無半途狼藉者今該所雇用之糞夫按月有一定工資以致弊端百出每日時間無一定甚至有遲至十二句鐘者時或糞桶已滿懶于往返遂盡傾于陰溝中回之阻止如不聞然某日曾見某處通陰溝内積金黄色之肥料累累自氣薰人所謂清潔者何在 
禁烟調查何等重要乃上海諸調查員竟敷衍塞責每查一户祗三數語一若不耐耗費其精神者然而查訖二字酷類丐頭之印花至該户之吸與不吸調查員亦未嘗有册留底是或由考試而來所以有如此記憶力之調查員乎 
隣居某弟兄皆嗜阿芙蓉遇調查員查訽答稱不吸以爲安然無事矣詎有隣居之爲調查員者某甲忽來告密曰今日局中接有匿名條謂府上弟兄嗜烟故局長將擬　余念隣居之情已代爲說項茲領得執照二紙須英蚨作酬蓋此項執照現已絕止非余設法者恐難得也某聞之驚感交加遂如數與之某甲欣欣而去秋虎曰此項執照乃自十二月二十五號起領未曾有止領之期某甲之所謂絕止者究何所據而云然[  秋虎]  
可笑半打　結婚時新客逃走可笑　入城隍廟告狀可笑　和尚誦經齋主無尋處可笑　娶妾被介紹人掉槍花可笑　團局操生殺之權可笑　到上海問七馬路在何處可笑[  病鶴]  
劇談（續昨）[  玄郎]  
王永利之閙昆陽　永利與畢永霞放义接义較七歲紅與穿山甲精采尤好第一义從後台翻出觔斗卽接义而猛　檯上緊凑之至第　又先翻一觔斗又仰後一翻身直仆地下急起而接义甩下接得亦得機得勢第三义從只半檯上甩下聲響甚烈勇猛絕倫惟從兩只檯上甩下一义接得稍遲舞义一場永利未演諒必爲藝不如七歲紅因此藏拙耳用雙刀與小　芬猛鬭一場左支右絀格格不相入减色不少永利與寶蓮素屬搭當是晚單上本排有寶蓮名不知何故而竟不登場 
眞小桂芬之空城討此伶　音近日乾枯更其痰益多幾於無句不咳嗽無句不吐痰與李百歲犯同病每句至末一字因頓不足多吃去城頭一叚慢西皮（論陰陽如反掌保定乾坤我算就漢家運鼎足三分東西戰南北剿博古通今）等句亦俱割去偷懶之至二六一叚（却原來是司馬發來的兵打聽得司馬領兵往西城又奪我的西城）三句頓挫得甚好餘多力竭聲嘶無可探處時女伶張少泉適在包廂觀劇兩目直注其身時時微笑戲情兀不合 
小說 
[政治小說鐵血男兒（三十七）] [  常覺獨鶴]  
梅曰閒居無俚恒以音樂自遣瑤琴一曲殊足陶情又或看書讀畫聊破岑寂秋冬之交則移居城外萊司堡中聚村人閒話桑麻馳騁獵場以爲樂意興正復不淺且儂家封地甚廣采邑以内女子敎育俱儂一人負其責事極煩重且凡小家碧玉之居屬下者須爲其調停婚嫁如作新嫁娘必贈以奩具若干豐儉須適中此吾西奥司風俗亦儂分内事也君試言之英國貴族女子生活亦如是乎白笑曰若問敝國女子其賞心樂事與姑娘絕異姑娘所優爲者彼等且無暇及此彼等消遣法不外擊球練靶馳馬等事而已若繡閣名姝家住倫敦者則日遊於跳舞會音樂會及著名之大劇場中朝夕徵逐亦幾樂此不疲焉梅頷首曰君今日所言與儂曩日所聞若合符節儂意貴國以旣庶且富故人民窮奢極欲相習成風於是深閨艶質目覩繁華身安榮富皆以人生行樂爲唯一之觀念除嬉游交際外無所事事固其所也若敝國則財力未充國民皆勤儉自守人無論貴賤皆有應盡之義務當然之職業男子如此女子尤不敢安於逸樂儂忝居貴族頗願恪守家法以力學謹行去奢崇樸與全國女同胞相勗彼驕侈之態浮囂之習儂皆引爲深戒貴國文明藉甚女界中不乏傑出之才至可欽佩但流俗所尚競事豪華如君頃間云云實未敢遽爾效顰致貽畫虎不成之誚也言次復仰視白面詢曰君家姊妹性質如何白曰僕祇一姊嫁已久矣梅乃絮絮叩白家世白曰僕世代業醫至僕始藉墨耨律耕爲療貧計梅曰君爲新聞記者烏突殿下則身列戎行文武殊途而交情水乳請言其故白曰烏突殿下履英未久卽與訂交嗣復隨征埃及辛苦共嘗益相契合吾人志氣融和交誼斯密固不在操業之相同否也 
[哀情短篇逆旅女子] [  鈍根]  
冷月沈輝嚴霜慘白道無行人萬籟俱寂迢迢深巷中有女子啜泣聲悲怨悽楚纒人心脾鄰室聞者皆酸鼻欲滬瑟縮不復成寐 
無何晨雞亂鳴共外粼粼車聲漸作女子之哭則愈哀逆旅中人漸起麕聚一陋室門外室内黑暗臭穢陰氣逼人一垂髫女敝衣垢面伏薄板榻上嗚咽悲哽頻聳其肩額枕以臂袖斑斑積血滬幾滿一中年男子倚牆立長髮襤樓如乞丐或曰是即女父 
女父殊無賴生平游蕩不務正業月前挾其私識婦自無錫至上海作汗漫游有女年十七隻身家居慮不測乃挈與偕來僦在某逆旅乘馬車赴餐館臨劇塲自顧亦甚豪曾幾何時床頭金盡所私婦忽從他人去衣裝典質空無以償宿資逆旅主人下逐客令仍責償房金父女二人窘迫無所告逆旅中有一陋室鄰厠所堆積敝物無人居二人乃遷入之衣食益不給索逋者且日相逼父私計舍鬻女無他策乃奮其野蠻之决心竟鬻女干下等娼寮爲烟妓將署劵矣始以告女女大驚號哭終夜覔死不得觀者悉其事咸痛斥女父眛良無異禽獸 
父自知理屈亦掩面哭且强辨曰不鬻女兩人皆將飢餓死奈何 
女益痛哭頓足仆于地力竭聲嘶抱父足謂父曰父縱鬻女奈何逼女入地獄女願鬻爲良家婢否則誓以死 
斯時觀者皆出涕羣議爲女覔良家 
有某甲者麥家圈鞋肆之司事也家貧年二十九尚未娶聞女事願以百金聘爲妻女父允之甲搜其囊儲金苦不足則有友甚好義貸以金事乃諧前日之夕某甲備小車迎女歸于是煢煢弱質遂爲鞋商之夫人雖然女之不爲落花墮溷者亦危機一髮哉 
女父得金去不知所終 
 
 
 

Page 11

 
 
   
 
 

Page 12

 
 
   
 
