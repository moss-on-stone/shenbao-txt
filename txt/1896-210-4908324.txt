# 1896 - 210 - 4908324

 

Page 1

 
 
[蕩宼志開印] [  圖書集成局啓]  
　　施耐菴水滸聖歎編入才子書山陰俞仲苹續作蕩宼志全翻水滸之案叙事詳明筆情横溢雖稗官野史誠有益於人心世道之書雅俗共賞之作久己膾炙人口刻因坊本漫漶某書局倩本局用新鑄鉛字加工排弟出書時當再佈聞想欲覽者當必爭先購取也 
[遊歴記上]  
　　僕也久客申江爲人壓綫自朝至暮幾無片刻閒熱惱塲中夫亦無清凉之候矣一日有友俗赴鄕間遊覽招邀同往因卽欣然首肯料理行裝五月初三日午飯後相約乘日本人力車由租界中迤邐至徐家匯時己雇定一舟在河干擊纜及登舟時方二點鐘舟中預備一切食用之物襥被咸具乃呼招招者解纜焉路經虹橋七寳泗涇以逹鳳皇山當啓行時潮水方漲問之土人云數日前大雨時行港中水溢以致舟行不甚迅速洎晚十下鐘始得行抵余山有神父周姓者一見歡然願爲東道主先是舟行歴八下鐘之久舟中雖不寂寛然心神己爲之疲至此而賓至如歸一枕黄粱酣甜竟夜次日天明而起是爲初四日推窓一望樹頭己掛銅鉦散步出門好山當面清矌之氣撲人眉宇靑松翠柏雜以幽篁遠隔囂塵幾不作人世間想而路途平坦步履尤覺安舒惟雨過後稍有坍塌者廻憶旅滬時十里通衢軟紅蕩漾屋宇鱗次車馬喧闐一旦閒步山間心目俱爲之爽不覺信步而逹山巔忽見一天主教堂鳥革翬飛堅固華美聞之教中人謂每歲西歴五月二十四日各處教中信友不遠數百里舳艫銜尾來瞻聖母儀容蓋至者必數千人焉縱目四望曠遠無垠蒼蒼者天能以意匠造成此景其眞神妙無方者歟俯而觀之萬頃良田宛然在目新秧初蒔翠色如雲亦有以牛運犂耙平其隴塍者范石湖纔了蠶桑又插田之詩不圖遇諸今日有農人告子日時至九月白露溥秋隴上黄雲方可有篝車之望耡禾日當午揮汗滴如雨誰知盤中飱粒粒皆辛苦信乎古人言非欺我也田之四面繞以溝渠俾潦時水有所宣旱時可戽以漑稻農田之利莫此爲尤而究其實則藉牛之力爲多焉正眺望時聞林間紫燕細語呢喃天之西南方忽有黑雲似墨風來拂面凉意宜人少焉細雨亷繊沾衣欲濕爰偕友取道而歸及入門則大雨如注乃與友開軒共話桑落同傾膳畢天又放晴遂重復著屐以登峻嶺目之所及見鳳皇山在東北方拔地而起西北則爲靑浦縣境直西有薛澱湖千頃汪洋漁舟出没南爲松江府治雉堞崔巍此皆從前赭宼猖狂時湘淮各軍百戰之地承平後詢之故老鮮有知當日情形者蓋小民不見兵革巳三十餘年矣同人欲往薛澱湖一遊有客告以其地爲緑林出没之區往恐遇險舟子亦言途中須歴數點鐘之久乃擬改而遊松江府治時己曛黑彳亍而歸初五日清晨十點鐘時戒舟子詣松途經各鄕落茅屋櫛比杠梁甚多有駕石而成者橋下之洞製作皆美疑爲泰西列陳圖兵所經營叩以建自何年則以歴久相傳對然其間不免有損壞者叩以曷弗重修則云董率乏人鳩工不易問曷以壞則云當粤匪煽亂時有被匪掘損者有壞自官軍者然則亂定後休養生息至數十年何以竟無一人焉起而力任修葺之役則云能任此役者巳無復存今之工人大率皆無此巧技無己其延西人爲之董理乎不禁憮然以歎惜中國之不能興廢舉墜而尤惜爲民父母者視一官如傳舍不能用心於地方利弊以致如斯也及抵郡城由北門入將及門見兩岸綽楔之多幾如林列其上有聖旨石意必奉綸言而始建立者然日炙雨淋强半頽廢其上所鏨之字類多影響模糊九原有知當亦喟然於身後之名能留而仍不能永留也追溯從前遊歴西國西人之素著名望者後之人或範金以塑其像或立石以表其勲其意與中國之建坊無甚差别然一經頽毁修葺隨之俾後人覩物思人歴久不釋胡中國情隨境過等於泡影夢花耶 
[本館接奉電音]  
　　昨日午前京電傳來上諭六道硃筆一道敬謹譯登○本月初八日奉硃筆李昭煒 
轉補翰林院侍讀陳秉和補授翰林院侍講欽此同日奉上諭御史熙麟奏請將捐納州縣並正途出身人員定限銓選等語著該部具奏欽此同日奉上諭御史熙麟奏請將難廕一班與恩蔭外用人員一律准子分發一摺著該部議奏欽此同日奉上諭左庶子濟澂奏外省鄕試房考携帶私人入塲閱卷請旨嚴禁一摺科塲條例本極森嚴嗣後各省鄕試該督撫等務當選擇品學兼優之員充當同考官入塲後如查出暗帶私人情弊卽著據實叅奏以示懲儆欽此○初九日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨前者醇賢親王之喪當博考彝章恪遵祖訓定稱號日皇帝本生考今醇賢親王之嫡福晉葉赫那拉氏薨逝宜稱日皇帝本生妣一切典禮著該衙門詳議具奏欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨皇帝本生母醇賢親王嫡福晉葉赫那拉氏宅心和厚秉性堅貞白度罄宜六親咸仰洵佐賢王之内治聿爲彤菅之儀型深宫誼篤懿親特隆禮貌福晉每懷謙挹謹愼有加頃因時疾日増寢食頓减屢次率同皇帝臨邸看視慰問再三方期藥餌奏功遐齡克享乃竟於本月初八日辰刻奄然長逝撫今追昔摧痛良深著賞給陀羅經被卽日親往賜奠皇帝詣邸成服行禮派大學士管理工部事務崑岡禮部尙書總管内務府大臣懐塔布刑部右侍郎總管内務府大臣文琳工部石侍郎英年辦理喪事一切事宜官爲辦理以示篤念宗親至意欽此同日奉上諭河南南陽鎭總兵崔廷桂著開缺交部帶領引見欽此 
[首善近事]  
　　據訪事人函云四月二十八日藥王誕辰同仁堂在興隆街迤東路北藥業會館傳班演劇是日懸燈結綵廣集同行設席張筵直至夕陽西下始各興辭而去○前門外深溝内鑾慶胡同普善粥廠本擬五月初一日停放衆善士見就食小民仍復不少恐一旦停止乞食無從今展限一個月從初一日起每名酌給京蚨一吊文鵠形鳩面之儔得此歡天喜地○宣武門内西單牌樓甘石橋惠宅惠固旂人也曾任九江關道其弟現爲吏部考功司副郎半月前曾叶和鳴之吉本月二十七日鐘約十點新房失愼延燒住屋數十餘間該地方激桶聞警馳至竭力灌救祝融氏始惓旗歇鼓而去○兩淮鹽商以報効慶典銀四十萬兩在部具呈懇請准狀貢監虚銜等詞翁叔平大司徒批令以報効銀兩時兩江總督奏請摺内並未聲叙請獎所呈著不准行令該商自行呈明兩准運使奏明辦理云○混混某甲専爲各妓寮放帳爲生有火神廟夾道山海娼館之某乙與甲時相齟齬甲積恨在心廿九日糾集多人將乙拉至深溝内堂子大院扭倒塵埃先施拳脚飽受衆毆須臾之間鼻歪臉腫奔赴南城坊喊告是非曲直想坊主自有權衡也 
[津沽颿影]  
　　據訪事人手畢云榮仲華恊揆奉派來津閱伍前月廿七日由北運河水路而下地方官預備 
聖安棚於吳楚公所夔帥率同司道恭請聖安畢然後與恊揆寒暄襜帷卽駐該公所月之初一日使相循　河下駛 
 
 

Page 2

 
 
至鹹水沽遵陸前赴小站閱操大約小住三日當赴大沽閱視砲臺營伍協揆新奉恩綸授兵部尙書恊辦大學士此行聞尙有事件查辦云○法國租界擬設自來水近以海河重濁澄清不易且引水入池沙積泥淤亦難淘汰爰用機器穴地業經匝月至四五十丈之深雖己及泉仍不清冽現巳將井暫行停工不知作爲罷論耶抑攺途易轍仍取材於河水耶○自鴉片烟流毒中國卽爲自尋短見者開一方便之門近日小營門徐氏者烟館婦也小户人家圭竇蓽門親友往來不避嫌疑有之詎徐遇卽加誚讓婦以夫也不良遂吞洋烟而死此四月二十日邊事也又相離里許大王廟地方有鄭氏婦向失愛於翁姑其夫以貌取人亦復難歌静好隣女趙氏爲新嫁娘初次歸寍其父母妝飾一新過鄭鄭以相形見絀譽女不去口婦反顔相向鄭遂奉以尊拳婦受辱亦潛服烟斃命此二十七日事也○南人乘船北人騎馬各壇勝塲殊不知均屬履險諺日行船走馬三分命固未容輕易視之也海大道通小營門爲洋人馳馬通衢四月廿九日午後有執鞭之王三虎壓馬於海大道之中詎馬　不馴一受覊勒旋轉如環幾欲掀王落地行人奔避不遑推一少年退讓稍遲被馬踼傷要害登時倒地有識者爲之舁歸或日巳斃命矣 
[白門夏景]  
　　金陵訪事人云省垣自二月杪至三月初旬天氣驟緩家居者由綿而夾由夾而單不料白袷翩翩猶復汗流浹背端陽節近正值新雨初晴天氣亢陽時甚至端三日居然有三伏景象御東洋車者喘如吴牛卽車中人亦爲熱氣熏蒸揮汗如雨抵暮滿屋類蒸釜人皆露坐納凉入夜二更許仰望牽牛織女星覺清風徐來夜色漸凉如水詎三更後箕伯畢師相將戾止加以列缺一閃阿香車隆隆然由屋頂飛過一聲聲不啻石破天驚天明依然未息直至早膳時候簷溜纔漸細逾刻則又雲白天靑推出一輪紅日矣此時新晴薄暖俯仰宜人回憶前此之炎熱逾常者皆矯揉造作而然非其盛暑也諺日天作有雨洵其然乎○秦淮盈盈一水每届端陽節例有湖北炭帮就河内賽會龍舟亂後雇用民航飾以爲龍文蓋彼係汨羅江同鄕藉此憑弔三閭大夫洵佳話也今歲初一日起卽有四五艘在護城河試演龍頭龍尾綵布紥成長二丈許每船水手約廿名分坐兩旁各頂烏巾著油布背心滿身藻繪恍惚暇兵蟹將艙内則四五人衣錦繡文采松成戲齣鳴鑼擊鼓響徹中流船梢支獨木出船丈餘一人臨流戲舞就木上翩翻打觔斗時效蜻蜓點水凌波仙子是耶非耶是日城外者穿西水關望靑溪九曲飛槳而前迨駛至東關　則各船齊會於此飛龍夭矯此往彼來兩岸更高聲喝采以助奪標豪興時而笙簫子細則河畔之簾櫳也時而箏琵丁冬則河下之燈舸也曾紀昔年隨波逐流對新柳三五株滅燭留髠一斗亦醉一石亦醉曾幾何時而禪心己作泥絮寄語箇中人人生行樂耳毋辜負如花美眷似水流年庶足使湖山生色也○城北鼓樓下有妙相菴亂後水木明瑟名勝獨存官塲遂增飾亭臺藉爲典鄕試使者渡江滌塵之所邇因皇華池館别有園林此間年久失修僅使古木參天留作聳肩人詩料而己獨余與彼結香火緣者幾十年卽今同文館也頃接友人來信云園樹比前更密樹頂一鷹窠往往清唳一聲令人作不鳴則己一鳴驚人之想近以哺雛惟恐人傷其子輙出人不意張爪距傷人面目不僅如黄霸傳中所謂吏食道傍有烏攫其肉以去者然由是館人多仇視之不知鳳爲百鳥之王鷹實爲鳥中之大將軍詩曰惟師尙父時維鷹揚則不嫌其猛鷙可知現在館生知西學者多在自强軍主譯政他日此軍練成不妨横行於天下吾知後起之俊轉瞬取富貴如拾芥安知此中不有建牙開府其人乎哉鷹乎鷹乎幸毋與眼小如鼷之輩計較得失焉可 
[湓浦龍舟]  
　　九江大關今歲兩處均有龍舟因此四鄕聞風薈萃計共龍舟有十餘艘之多均就甘棠湖賽奪錦標一時紅男緑女遊湖者船多於鯽德化縣慶明府保甲總局吳明府恐滋事端親往彈壓○九江總鎭劉户文軍門接篆後晉省拜謁德静山中丞兹軍門於端午日辰刻坐紅船遄返標下各官皆至碼頭恭迓○關道誠果泉觀察蒞任以來每逢夏日恐貧民疾病無力延醫乃捐廉施診施藥施茶數年如一日本届四月廿八日仍在同善堂開辦矣○缷署九江總鎭宋頌臣軍門於前月廿三日附江孚至江寗謁見劉峴帥於初一日附江寛遄返各官俱赴碼頭恭迓如儀○德安縣鄭月如明府履任後孜孜求治聞該邑應小試者較德化等縣稍遜遂捐廉增助書院膏火以鼓土氣并設立西學堂教習西學近又訪得城外有一種停棺查明確係無力安葬之户亦爲解囊勸葬現又舉辦育嬰等善堂雖日地方官應爲之事然較之俗吏之不關痛癢者相去實霄壤矣○廖緝誠明府交缷電局馳赴工程督修電綫事畢兹明府返潯部署瀛眷於初一日附江孚返滬局中人以明府蒞此五閱月與人共事均能推誠相與並無我從事獨賢之意而又虚懷若谷謙尊而光視彼茅徑塞胸者竟有天淵故臨行皆各致誠致敬以伸依戀 
[皖垣試事]  
　　安徽學院李筱岩宗師初二日考潛山縣文童正塲首題非逹也夫逹也者次題然則舜怨乎詩題賦得黄梅己熟時得時字五言六韻○補二十八日覆老生題管仲得君如彼其専也行乎國政如彼其入也策題士先志詩題賦得夏扈趣耘得耘字五言八韻○太湖宿松兩縣案發計太湖錄取三十四名佾生三名宿松錄取三十五名榜示均於初八日覆試初四日考桐城正塲 
[皖省官塲紀事]  
　　委辦洋務候補同知直隷州石鎭直剌謝奉憲札委讞局帮審並委支應局提調○分發原省補用典史萬賢逹起服來省○二品項戴分發安徽候補道張佩緒觀察到四川人○卸辦運漕釐卡卽用知縣姜良材到○候補直隷州丁翰年辭赴上海探磺價○委署寍國縣典史張肇熙辭並銷查北門内街道○候補巡檢李毓英接查北門内街道○卸任含山縣蔡明府如景到交代清楚○缷署廬江縣熊大令鈺交代清楚○署祁門縣袁紀柱大令到○候補府經張兆韓謝奉行知准補徽州府經廰○典史范守徴到解秋審人犯赴銅陵回○又牌示試用訓導過瀛委署靑陽縣訓導○新選來安縣于普源飭赴新任大令奉札後隨卽詣轅禀謝禀見聞卽料理行裝諏吉履新云 
[禾郡魚書]  
　　嘉興訪事友人來函云宗郡守訪得新塍鎭一帶近有客匪開塲聚賭爲害地方特於初四日清晨隨帶幹差乘舟親往並會同水陸各弁兵密往查辦乃到時則若輩巳聞風而遁郡守登岸後遂周歴闔鎭知該匪果己遠颺始回舟開往濮院一帶梭巡翌日回署○東門内嘉署前街一帶居民店鋪供奉武聖極虔今又集資傳鴻教堂京班於初三日搭臺白鶴前敬演神戲一臺里人並具三牲福禮虔往結香預祝神誕○嘉興縣署大堂外之翻軒於前日旁晚時倐戀坍倒有庫役某甲因事適經其處幸逃避得快祇打傷頭面及臂請傷科醫治○端節爲各店鋪收帳之期幸夫時放放各業所收亦甚得意非校往年之難惟洋價仍短每洋值九百文而其中尚多虧串也 
[賭局翻新]  
　　松江訪事人題蒪云聚賭抽頭本干例禁松屬各縣半係海沙素擅魚鹽之利比户多封因此賭博之風至處有拔趙幟立漢幟之意劉盤龍一擲十萬視之直弁髦耳近來鴉片盛行銷耗不少轉使呼盧喝雉之豪悉消磨於吐霧吞雲之地屈計局賭至今己勢成弩末矣現在樂此者窮思極想或作景戲或唱花鼓又或等而上之托演戲以酬神借昇平以普慶世局翻新究不及賭局之天開異想矣浦南後港地方本係華亭金山交界之區該鎭蘭帝廟爲華亭縣所轄上月杪有棍徒華姓爲首先出知單預作神會使遠近鄕鎭聞風畢集當時雖雇犁園子弟登臺演劇託名酬神其實無非爲聚賭抽頭地耳事爲葛江邨明府訪聞屬實特飭差役前往拘拿一千人到案研訊之下喝令各重笞數百板荷以鉅枷押發犯事處所游行示衆因思總明正直爲神况以恊天大帝之聖武而謂能容宵小以傀儡不爲之事哉享以獨桌席正冥冥中借明府以示之罰耳爲之一快 
[滬南合零]  
　　永盛碼頭老全之子性成不孝父死不肯供養其母昨日伊母以無米柴告甲非惟不應反將伊母手中浮傘拉碎繼欲毆打旁人咸爲不服將爲捆送巡局究辦此子眞獍不如矣○陳妙香之母在花衣街草貨店任姓家傭工前日與合夥林姓小東因裹緵起見將傭毆打妙香不服往十六鋪局中咸禀　辦○滬南王家碼頭裕大源茶葉店歴年拖欠房金有洋七百千之多今正該房東禀局押遷曾具結　二 
 
 

Page 3

 
 
　底昨房東因其逾限己久　　　牌携去詎該店竟將經租人大肆毆辱聲言拚命經租人恐釀事端絶不還手聞此事惟擬禀局而己○山鳳樓館角子上昨有無名男屍一具年約五十秃頭有鬚身穿破藍布衫襖查無屍屬報堂收殮○昨日大碼頭宋阿海至十六鋪中局禀稱馬頭木板時有失竊今查得摇划船張子田所竊竊後卽行鋸斷現巳認明無誤當由小甲帶張並原贜解局訊供李蘭史二尹訊得事關偷竊官馬頭木板本應送縣嚴辦今張子田自知違犯再四苦求情願修還新板三塊著從寛責一百板經准揚公所司事趙芝蘭具保釋放 
[女犯改配]  
　　鎭江拐犯何陸氏卽陸麻子前因誘拐范蔡氏之女秀寳帶上輪船經法界包探查獲解案其時陸春江觀察方綰上海縣篆審依誘拐巳成例詳奉上憲擬發陜甘足四千里充軍去冬奉到部覆黄大令卽派差押護起解嗣因甘肅回匪擾亂不克前進中途折回大令飭仍收禁一面申明上憲鑒核兹奉江蘇巡撫趙中丞札開該犯若待前途平靖再解誠恐久稽時日有違定期爰飭改發廣東南雄州到配著速起程大令因飭差整備一切繕就公文不日卽當起解矣 
[上海縣署瑣案]  
　　朱周氏控李麻子誘拐女兒五喜一案屢次訊比俱見報章日前李將五喜交案闪晚黄大令升坐三堂提訊五喜訴稱年一十有五光緖十九年由母親挈至九江在碼頭上拾取木柴陳大姑以物食誘至小船内渡上某輪船玩耍旣而思念母親哀哀啼哭被大姑用棉絮塞口不許聲張其時李亦在塲後偕至申江住東棋盤街大姑所開倡院内未幾大姑又託人帶至浦東及李尋到始帶回上海寄住王陳氏家旋又帶至蘇州松江等處日前李之子至松江帶來上海送至案下大令日爾前日到案時稱係張福庭所拐令忽又稱是李及大姑爲何前後不符答稱前有不相識之人教令照誑并言若不聽從將來必遭李毆死大令向李詰問仍稱被張拐賣小的出洋一百八十圓買得大令日五喜己在此供明爾尙思抵賴耶又詰大姑供稱小婦人係湖北襄陽府襄陽縣人母族劉氏丈夫陳長洲早己去世前在湖北開倡院五喜由張李兩人領來後由李帶赴上海去年三月初六日小婦人聞知五喜底細函知朱周氏囑來申洋理大令日五喜己供明爾不必逞刁遂判掌頰五十下鞭背二百交官媒看管候備文遞解回籍大姑稱小婦人願罰洋銀二圓爲朱周氏回籍盤費務乞施恩大令飭明日繳到洋銀再核李掌頰二百下釘鐐收入外監聽候詳辦王陳氏供稱小婦人假居法租界李領五嘉來寄住十餘日卽領去尙乞開恩張供稱小的係湖北某邑人在治下謀就未遇去秋法公堂訊案時李囑小的代認許卽保出小的受伊愚弄被累至今幸五喜供明庶幾奇冤得雪矣大令判令將王陳氏交伊子王明貴領回張飭差押上輪船回籍朱周氏候明日大姑繳到洋銀然後領女回籍○前日楊殷氏偕抱告殷順和投案訴稱丈夫楊和尙欲將小婦人變賣小婦人不從致被毆擊叩請騐傷黄大令委典史蔡季卿少尉到署代訊楊殷氏訴稱小婦人住本邑鄕間年三十有四嫁楊多年所生兒子刻己夭亡邇者楊商通邁姑倩無賴張木木楊陳氏將小婦人價賣身價議定洋銀八十圓小婦人不從伊等卽扭小婦人至門外用板凳擊破頭顱少尉詰問有無别情答稱並無别情少尉飭仵作察騐仵作報稱小的騐得楊殷氏髮際皮破血流刻己結瘢兩踩亦受傷靑腫少尉問氏日爾平日待婆婆丈夫如何如何欲將爾價賣答稱小婦人愚蠢無能故欲賣去以圖另娶殷供稱小的係本邑人住二十三保四七圖與姪女楊殷氏同宅務農爲業少尉問爾知楊殷氏所控之事究竟因何起釁所訴確實否供稱楊嫌姪女生性愚鹵不善作事故有此舉所傷被張毆擊少尉飭氏回家醫治候補提一千人再核○流氓嚴阿雪被羅金發刃傷前晚黄大公飭提至案研訊其兄阿狗訴稱小的昆季兩人在治下南市浦江中駕駁船爲業日前有名山海者與李某在浦東唐橋鎭賭博旋致口角爭毆事後山海因受虧過其邀同小的等前往報復及至是處李亦己邀同羅及張矮精高順全等嚴陳以待阿雪冐險衝入被羅擒住用利刃刓去臂肉一塊足腿復被用鐵尺擊斷之致傷勢沈重陳銀桂衛銀海同稱小的等由阿狗雇令舁阿雪來案并認明阿雪打架情形大令大怒謂爾瞻敢在本縣案下插身帮訟乎遂喝令跪下謂本應怒辦姑念無知從寛不究大加申斥揮令退去隨飭仵作騐視阿雪受傷屬實令阿狗舁回醫治但阿雪亦是流氓因著交保戳人葉雲具保候傷痊交案訊究陳衛交差看管候訊一面立發硃單飭差火速提在逃之各流氓到案訊明嚴辦 
[上海巡局瑣案]  
　　金陵流氓趙天來逹長貴賃居本邑南市不知其作麽生屋主王和本以二人欠租不少且目下縣署及總巡局均經出示嚴辦流氓深恐無端被累遂於昨晚投保甲總巡局禀請鍾明府提案驅逐○周在春積欠陳森順烏木行貨價錢四十六千文己歴有年屢索無以應去年行主陳茗章控請巡防東局訊追旋由地甲夥役楊斌出爲調處願代借還後陳向楊索取楊一味遊約前日又索楊稱我不欠錢爾胡索爲陳情急奔投保甲總巡局聲訴并稱周本著名流氓强賖硬欠習以爲常兹又串出楊斌彼推此諉求卽提案訊追鍾明府准之飭提周楊到局聽候追繳 
[英廨晚堂瑣案]  
　　寳和土行執事人林耿照扭粤東人周璧如至公廨請追所欠土價銀一千六百餘兩前晚屠别駕升堂提訊林頂帽上堂訴稱本年三月周自言就永生土號内開設信益土店向職員購取大小西土所付價銀十天期票職員以永生在送貨簿蓋戳深信不疑及至期收銀無著至端午節向之追取據云信興土號主翁淮生及永生店主郭稼生皆有拖欠銀不能料理因將翁郭扭案乞追送貨簿呈閱周供稱小的係廣東潮州府人在郭店内另開信益號與寳和土行往來確曾結欠銀兩然小的亦被翁積欠土銀一千二百餘兩另有散户未收之土銀约三百兩兹者翁郭己到案求賜訊追翁供稱小的與周郭同鄕本年三月郭來兠售小土八十包一再情商押去銀五百兩未久又來借去銀一千餘兩别駕謂所押之土實值市價若干答稱約值六百餘兩而郭抵欵及借欵己有此數别駕謂本分府披閱周所遞禀詞稱爾允給洋銀二百圓令其逃逸厦門有此事乎供稱毫無此事况小的向不與周往來小土乃由郭交來非周來押郭供詞一味含糊别駕怒日朋串情形顯而易見况翁貨簿上並無信益字樣可見朦禀本當責懲姑從寛宥遂判令將周郭押候繳銀一千六百餘兩翁訊明省釋○徐錦山以湖北倡婦洪雲娥欠銀圖賴等情投公廨控訴别駕提訊之下刦令將洪倡發押官媒處准保出後一個月内理楚兹者洪倡在斩不理徐復遞禀求追并乞提倡母所姘識之張子卿研訊别駕飭差役傳諭張及交保候訊之龜奴羅阿明帶同洪倡投案訊究張供稱小的係湖北人上年三月妻子外出禮佛女兒雲娥卽被戚姓誘至治下四馬路與朱阿五商同賣入同安里某龜倡院逼令當婊子嗣應某大少之召乘輿至某處路見母親與之閧閙被徐龜及朱等關閉空房逼令書立契劵後小的因事返籍迨回申後查悉情形奔投上海縣署遞詞四次五月初二日復赴松江府上控今朱由小的扭交縣署訊押乞大老爺飭將原被送縣别駕謂爾女雲娥前曾供認欠洋銀一百五十圓須俟後父來申清理張稱女兒並不欠銀亦不書押契别駕判令笞責八百板隨謂洪倡日本分府准爾覓保何以挺押官媒處洪倡俯首無語别駕諭令將張及洪倡分别管押飭差役將徐傳案訊　○湖北對買賊嚴明有至怡順衣莊選購紡綢衫馬褂旣諧取衣而逸店夥朱德雲報捕後捕頭遣包探拘獲解送公堂前晚飭提訊鞫朱訴稱嚴來　綢紗衣兩件議定洋十二圓旋串通偕來之同黨某甲取衣遁去嚴供稱小的係湖北人借往秦竹林席店内秦被怡順衣莊欠銀十圓三角向索不還囑小的買衣時在價内扣除小的不敢强敢逃逸秦場氏供稱丈夫竹林在治下開設席鋪被怡順積欠工料銀洋十圓三角遊約不還故囑嚴取衣劃扣别駕判令將嚴掌頰五十十秦楊氏斥釋衣給朱領去 
[英界公堂瑣案]  
　　包探孔阿才解流氓王意升徐福生林來生陳阿則金可生汪長壽李候祥李阿維等八名至案禀稱昨日之晚伊等羣至岳小寳飯店狼吞虎噬需錢數百文强用强水鎔輕之八開小洋銀岳不允致觸若輩之怒擁岳至某烟館訛索事經小的查獲送請訊懲岳 
 
 

Page 4

 
 
投案歴訴前情並稱求大老爺免辦蓋恐結怨於若輩也王等同供稱小的等並不勒索叩乞施恩屠别駕商諸單繙譯官然後判令各笞責一百板○包探趙銀河禀稱拐犯施維定前因事發曾送請人老爺懲辦今又在外招摇撞騙誑稱在老巡捕房充當巡捕希圖騙取人財事經小的查知因特拘入捕房轉送案下施供稱小職係本邑人曾向人言欲謀充巡捕並未言及己在捕房當差别駕判令枷號一禮拜○包探陳阿九禀稱陳阿三向尤茂蘭小客棧借宿乘人不備竊取棧中布被一條而逸及尤投報捕房捕頭卽遣小的緝獲人贜兹特送請訊究尤段案領贜陳供稱小的窮苦難熬以至悮犯此事實尚初交叩求從寛别駕判令笞責一百板○安徽入周春山巨竊也平日専在長江一帶往來行竊俗輪船客營篋迭經懲辦不下十餘次矣近又在大馬路升和洋貨店竊得莨綢一叚計三丈三尺又大通輪船中竊得某客所携白洋布一四昨日經包探沈金隆緝獲送案請懲升和洋貨店夥某甲投案領贜周供稱小的係安徽合肥縣人自幼被匪徒誘出教作此項生涯今己自知不合但舍此别無他業可操且目今身患毒瘡可否求大老爺免辦别駕判令笞責二百板管押三月期滿遞解回籍○順昌繭棧夥馬龍泉扭小工頭目徐水有至公堂訴稱職員在順昌棧管理收繭事務用徐當工頭當收繭時烘焙鮮繭不能如法向之指授諸多倔强現在繭己裝運來滬查得其中被小工踏壞甚多不免受虧故扭請暫行管押候職員查明實在情形再行控請訊辦徐供稱小的係寍波人因係外行故另雇蔡姓爲副手别駕令押候再核○馬夫張長發屢次在泥城橋外加鞭飛駛曾經别駕判罰數次今又違犯經某號巡捕拘請訊判别駕判令枷號一禮拜發犯事處示衆○張志高蔡韓章胡阿小在途擺設棋攤雖日雅事實與睹博無異經二百三十六號華捕拘解公堂别駕判令各管押一日○王連生無端攫取蔡林生所持洋銀二圓五角蔡卽投報捕房捕頭遣包探倪順泉查獲送究蔡投案申訴前情王供稱小的窮極無聊以致犯此不端之事苟得温飽則自然爲安分良民矣别駕判令笞責一百板○前日流氓張阿林手提籠中畫眉烏行至虹口某處忽有同類張文秀者不問情由自後攫取以致互相扭毆經包探竇如海一併拘入捕房轉送公廨阿林供稱小的與文秀素不相識無端攫取畫眉故與爭持文秀供稱小的現己知過叩求恩曲别駕判令各笞責一百板畫居烏連籠充公 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[停讞一期]  
　　昨禮拜六法公廨堂期因祁總譯别有要公先期咨照捕房並咨鄭大令暫停讞政一期 
[法捕房瑣事]  
　　小東站戲館街烟鴇阿珠聽姘夫阿寳唆使逼令己嫁之女賣娼並將衣服首飾等物取去其母薛陳氏先赴捕房控訴復役公堂遞禀呼冤鄭大令准詞票飭包探將阿珠阿寳一并拘入捕房暫准交保候堂期解訊○家丁張海亭奉押著交逃妾昨在押所忽患痰迷不省人事逾時蘇醒鄭大令飭探帶張找尋的保暫准出外療病有堂期著保交案過堂送縣辦理○湖北人沈老五胠篋中之老手也在英界迭次懲貢前晚至法大馬路鴻舁祥洋廣貨店假購物爲名乘間竊去白絲巾十方報捕查緝是晚又至新街二號弄孔鴇花烟間内宿娼以未帶洋銀將金針一枚及全象牙柄油單扇一柄作抵該鴇以其形迹可疑卽報由包探將沈帶至茶會再三盤詰不吐實情將金針質洋一枚交還該鴇問其現居何處則以英界某客棧對遣人尾隨其後見伊進老北門出新北門入老義和棧十一號房間包探心知有異又帶至茶會盤詰該竊身穿熱羅接衫猶自稱某局委員遂送入捕房據情禀訴捕頭命押候堂期解訊 
[英界捕房事]  
　　寗波甲乙二人深相契合情同手足均居老閘橋北唐家弄相近頃又夥商合開某店甲先出洋十五枚囑乙雇定市面樓房一所詎乙將洋吞没遂避不面甲怒蹤至其家追索乙無以應昨晚中邀同類四五輩至其家縛乙於柱毆擊呼號聲逹户外復將傢伙搬取一空商包探竇如海及四百十八號華捕巡至入内將乙放下獲甲及帮兇某丙关入捕房押候轉解英公堂訊究諭乙候堂期投質○銅匠金錦川刻任百老匯路德昌機器廠爲夥因躭安逸私將銅箝器具典質殆盡計值二百餘元經廠主名裕仁控諸捕房昨午捕頭遣竇如海將金拘至押候巾贓达廨訊辦○江北人載阿彪僦居吳淞路某號屋内昨晨有同鄕某甲登門索欠一言不合遽起爭毆將戴毆傷旋輕某號走街捕一併拘解捕房捕頭飭送載至同仁醫院療治甲則押候送廨訊究○寍波人王書賢在文記路第四百二十三號門牌上池堂藥店爲夥天中節店主辭獻王因向嘉綸綢店吳振亭處冐取洋十二元後被查悉報捕昨午經竇如海將王查獲拘押候辨○蜜勒路粤人某甲小孩昨午與鄰居小孩爭吵鄰嫗山爲喝阻詎甲遷怒於嫗將嫗毆傷經某號走街捕拿送捕房捕頭飭送嫗至同仁醫院敷治甲押候送廨訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月初一日京報全錄]  
　　宫門抄○諭旨二道錄前○晉無胡奏審明因姦謀殺親父身死道犯照例定擬摺○又奏光緒二十一年起至十一月底止並未奉有交審京控案件片○淅撫廖奏請給獎海運出力之船商牙夥書吏人等摺○又奏查明海塘沙水情形摺○又奏請給獎海運出力之官員書吏摺○將運恩奏查覆勦滅伯都訥屬界教匪出力各員摺○五月初一日刑部都察院大理寺侍衛處值江無引員　　貝子請假十日○興伯續假十日○吏部呈進月官卷○召見軍機阿克丹○○頭品頂戴山西巡撫臣胡聘之跪 
奏爲審明因姦謀殺親父身死逆犯照例先行正法恭摺仰析聖鑒事竊據調署永濟縣知縣趙爾豐禀稱訪聞該縣寄民王富潰因姦商同緃姦本夫陳長仔謀殺伊父王進學身死棄屍不失并姦婦陳沈氏不知謀情一案當因案關倫紀情罪重大批飭提省發委太原府督同審辦去後兹據人原府知府孫紀雲審明定擬由臬司劉鼒覆審勘轉前來臣親提研鞫緣王富潰陳長仔均籍隷陜西商州寄居永濟縣屬務農度日陳長仔與己死王進學素好無嫌王富潰保王進學之于時至陳長仔家往來與其妻陳沈氏習見不避光緖二十一年不記月日王富潰往陳長仔家閒坐適陳沈氏在房獨處王富潰卽向調戲成姦以復乘便續姦不記次數陳長仔先不知情後被撞破不依欲行送究王富潰央允免送帮助錢文陳長仔貪利縱容王富潰給過錢物並無確數嗣被王進學聞知將王富潰責駡禁絶往來十月初間王富潰仍往與陳沈氏續舊復被王進學查知毆駡並稱以後再與陳沈氏往來定行處死王富潰因戀姦情熱起意致死其父以便與陳沈氏長久姦宿商允陳長仔將王進學哄至村外下手各散至十二日夜陳長仔至王進學家揑稱欲回原籍收帳因有事不克分身願給以貲央王進學替伊回歸代收並稱現人便車令王進學當夜同至伊家取帳卽在伊家住宿以便次早動身王進學因無營幹亦卽應允携帶棉被隨同起身維時王富潰乘空順携木板凳脚一根先赴村口等候王進學瞥見查問王富潰揑稱出付有事相跟同行走至村外空地王富潰四顧無人令陳長仔動手陳長仔乘王進學不防卽用身帶木鞭杆連毆傷其腦後喊趺倒地翻滾嚷駡王富潰赶攏令陳長仔將進學仰面按住自用木板凳脚迭毆揚王進學偏左相連額顱械額角王進學卽時因傷殞命王富潰起意　屍滅迹當與陳長仔將王進學屍身用棉被包裹撩棄路旁枯井内用土掩蓋各散迨至十二月十四日該縣趙爾豐訪聞差查王進學胞叔王志强等亦因王進學日久未歸向王富潰盤出實情報騐訊供通計批飭提省發委太原府督審定擬由司解勘經臣提犯覆訊供認前情不諱詰無起釁别故亦無另有知情同謀加功及帮同抬屍之人案無遁飾查律例謀殺父己殺者凌遲處死又例載子謀殺父案内如有旁人同謀助逆加功者擬絞立决又軍民相姦姦婦枷號一個月杖一百又名例律載斷罪無正條援引他律比附加减定擬各等語此案王富潰因與陳沈氏通姦致被親父王進學查知訓責禁絶往來膽敢頓萌逆念起意商縱姦本夫陳長仔將親父王進學謀殺身死實屬形同梟獍罪大惡極自應按例問擬王富潰除與陳沈氏通姦輕罪不議外合依子謀殺父己殺者凌遲處死律擬凌遲處死該縣距省在三百里以外業經臣於審明後恭請王命飭委按察使劉鼒中軍叅將桂芒照例將逆犯王富潰卽在省垣綁赴市曹凌遲處死仍傳首犯事地方懸杆示衆以昭炯戒陳長仔因王富潰與伊妻通姦貪利縱容嗣被王進學查知禁絶輒敢聽從土富潰將土進學謀殺身死亦應按例問擬陳長仔除縱容伊妻與王富潰能姦及棄屍不失各輕罪不議外合依子謀殺父案内僉日旁人同謀助逆加功者擬絞立决例擬絞立决照例剌字陳沈氏雖訊無同謀加功情事第與王富潰通姦致釀逆倫重案較之尋常因姦致人命者情節較重自應按例加等問擬陳沈氏合依軍民相姦姦婦枷號一個月杖一百例上酌加一等擬杖六十徒一年仍照犯姦本例加枷號一個月係犯姦之婦杖决枷徒收贖追取贖　入官册報陳長仔所得王富潰錢物訊無確數應免著追鄕約楊轉回訊非知情匿報應毋庸議兇器供棄免起餘將全案供招咨部外所有審明因姦商同縱姦本夫謀殺親父身死棄屍不失并姦婦不知謀情分别定擬緣由理合恭摺具陳伏乞皇上聖鑒敕部核覆施行謹奏奉硃批刑部速議具奏欽此○○胡聘之片 
再准刑部咨京控交審案件無論奏咨每年將己未完數目分兩次彚開清單具奏並摘錄案由註明交審月日及未能審結緣由查明咨部等因歴經遵辦在　兹查自光绪二十一年七月起至十一月底止並未奉有京控交審案件無憑造報據按察使劉鼒會同布政使員鳳林詳請具奏前來臣復核無異謹附片陳明伏乞聖鑒謹奏奉硃批刑部知道欽此○○頭品頂戴浙江巡撫臣廖壽豐跪奏爲海運出力船商牙夥書吏人等援案懇恩分别獎叙恭摺仰祈聖鑒事竊浙江省光緒十九年起運十八年冬漕海運雇募商船前經奏明援照歴届成案除連米一萬石以下由外給獎其一萬石圭五萬石以上分别給予職銜若己捐至五品另行酌獎均俟漕糧完竣核辦奉旨允准其兼用招商局輪船恊運糧米擬照沙寗船成案一律給獎亦經咨准部覆照辦復於漕務完竣將出力委員書吏開單奏獎聲明商船牙夥書吏人等確查另行請奬各在案兹據督糧道鄭嵩齡詊稱寗波府暨滬局總辦委員具詳上届海運雇募沙寗各船經該管府縣印委各官督同紳商牙夥分頭勸諭整理舊船並經招商局挑選堅大輪船迅速恊運毫無遲誤及書吏人等承辦文案查探船隻均能勤愼辦公著有微勞查各船商承運漕日正耗米四十萬一千五百餘石一律掃數運津援照歴届成案分别擬購職銜官階開摺詳請奏獎前來臣復核無異合無仰懇天恩俯准給獎以示鼓勵除咨部查照並飭取各該船商牙夥書吏年歲籍貫履歴另行送部查核外謹繕具簡明清單會同閩浙總督臣邊寳泉恭摺具陳伏乞皇上聖鑒訓示謹奏奉 
[硃批該部議奏單併發欽此]  
　　頭品頂戴浙江巡撫臣廖壽豐跪奏爲查明本年二月分海塘沙水情形恭摺具奏仰祈聖鑒事竊查浙江省仁和海寗二州縣海塘沙水情形向係按月繪圖具奏兹據布政使龍錫慶杭嘉湖道王祖光會禀稱二月朔望兩汛時届仲春潮勢漸旺查勘得東塘尖山護壩並西塘范公塘兩處沙塗及南岸各山之外新舊漲沙誌椿丈尺逐細查量均無升刷與上月相同惟塘念尖二汛海中新漲陰沙現被旺潮衝刷梢有坍卸各等情禀報前來臣復查無異謹繕單繪圖恭摺具奏伏乞皇上聖鑒講奏奉硃批工部知道單圖併發欽此○○頭品頂載浙江巡撫臣廖壽豐跪奏爲海運完竣查明尤爲出力官員書吏援案懇恩分别獎叙恭摺仰祈聖鑒事竊查浙江省杭州喜興湖州三府屬漕糧改由海運每届事竣歴將辦理出力之委員書吏　尤請獎各在案兹據督糧道鄭嵩齡會同布政使龍錫慶查明光緒二十一年起運二十年冬漕尤爲出力官員書吏詳請 
奏獎前來臣查光緖二十一年起運二十年分漕米奉飭本折兼辦議定折六連四章程所有起連四成漕日糧米仍由海運津逕交通壩經該糧道督飭各員悉心經理一律父兌完竣米數無虧巴皆乾潔委員等辦理尚屬妥速其派赴滬津通各處書殒亦均勞瘁不辭又杭州嘉興湖州三府地方各官將應徴銀米分别折價起運首先全完自應一併量十獎叙用昭鼓勵謹將辦理海運漕糧尤爲出力之官員書吏酌擬獎叙繕具清單恭呈御覽合無仰懇天恩俯准一併給將以昭激勸除飭取各該員履歴造册咨部查核外理合恭摺陳請伏乞皇上聖鑒訓示謹奏奉硃批該部議奏單併發欽此○○奴才恩凙跪奏爲剿滅伯都訥屬界教匪起事謀叛在事出力之文員遵駁另繕清單懇請給獎恭摺仰祈聖鑒事竊准吉林將軍長順轉准吏部咨稱奴才前保剿滅伯都訥烏拉屬界教匪謀叛案内在事出力之文員未經先奏咨立案核與新章不符吉林候補同知員啟章所獲教匪五名有無匪首行令另行核明開單給獎光緒二十一年八月初三日具奏奉旨依議欽此恭錄咨送核辦前來奴才跪聆之餘仰見聖明於愼重名器之中仍示以激勸之意遵查同知員啓章所獲教匪李金等五名李金一犯領有孟河然天地雲盤並據呈出名册同朱承修等質訊明確實係匪首至列保之筆帖式恒芳捐案領照在後照章扣除並將擬保各員咨送吏部查照外謹另繕清單恭呈御覽合無仰懇天恩俯准照擬給獎實出逾格鴻慈所有遵駁另核請獎緣由理合恭摺覆陳伏乞皇上聖鑒訓示謹奏奉硃批吏部議奏單併發欽此 
 
