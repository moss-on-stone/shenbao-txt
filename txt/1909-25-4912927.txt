# 1909 - 25 - 4912927

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章正月初十日内閣奉]  
　　上諭岑春蓂奏查明澧州南洲等州廳縣被水受旱請分别蠲緩遞緩錢漕蘆課等項一摺湖南上年夏秋間澧州等屬湖水泛漲低窪田畆悉被淹没濱湖堤垸間被冲潰高阜田禾入秋被旱收成均形歉薄若應徵錢漕蘆課等項照常徵收民力實有未逮加恩著照所請所有澧州南洲安鄉等州廳縣均着按照被災輕重情形將應徵錢漕蘆課等項分别蠲緩遞緩以紓民力該撫即將所關詳細數目刋刻謄黄徧行曉諭務使實惠及民母任吏胥舞弊用副朝廷軫念民艱之至意餘著照所議辦理該部知道欽此軍機大臣署名奕劻世續張之洞假鹿傳霖那桐 
論說 
[論今日上海開萬國禁烟大會]  
　　今日爲滬上開萬國禁烟大會之期。各國濟物爲懷之君子。扶植人道之代表。咸集於斯。吾知濟濟英才。往來壇坫。必能將平素研究祛除烟毒之良法。布之於世界。而世界數十年來滔天之大害。亦將於今日會塲上諸代表三數語去之。然則今日之會。豈非爲我中國宣統元年世界第一之偉舉乎。故自記者觀之。此舉必得兩種之效果。一中國於鴉片一事。去春以來。朝野同心。籌禁不可謂不力。所躊蹰瞻顧者。恐各國未必肯實力協助耳。自有此會而各國誠心協助中國禁烟之美意以見。我國上下必因此益加奮發。則於禁烟前途。收效自必更速矣。一各國對於恊助中國一事。有識西士。固已極力主張之。然其所慮者以爲中國並無實心禁絶烟。害之意特欲藉此以杜洋藥而銷土藥耳。即無杜洋藥銷土藥之偏心。而以烟害習染最深之中國。辦事遲鈍。恐無能力以除此大患。且更慮一國停售。無補大局。故不免相率觀望。自有此會而中國實力禁除烟害之成效。外人可以洞悉。各國齊心一致以謀去世界大害之意。亦可各出肺腑。以相證質。則各國恊力禁烟之心。當因此益加堅定。此兩方面之疑慮旣釋。而諸代表又酬酢往還。笑言旣接。感情自當益厚。感情厚而後互相救濟之觀念益深。故記者敢决此會之效果。必能格外滿足。而春爲益於人類。非特中國前途之幸。抑亦世界各國進步之徵也。 
　　而記者不敏尙竊有一言以爲諸代表蒭蕘之獻者。則以此會之範圍。雖包括烟圭流及之各國。然於中國一方面關係獨巨。故記者祗就各國對於中國言之。我國人民向對禁絶烟害之觀念。至爲迫切。故各省疆吏。對於禁種禁吸禁售三要端。雖已極力籌維。成效卓著。而人民常若汲汲然惟恐不及。以爲縮短禁烟年限之議。至今尙未實行。其餘如何嚴防密輸。如何頒給藥方。如何清查烟籍。如何設局售膏。如何化騐僞藥。如何廣設醫院救治烟癮。如何籌集巨欵抵補土稅等種種善後方法。朝廷雖已熟籌審察。布置周詳。然人民往往有無識之過慮。以爲政府當益加審愼。早日施行。而欲責望我國之代表。將人民迫切之意。對於内而代達於政府。對於外而將政府如何籌備周密之政策。布之於各國。此爲我國人民之私願者一也。至其專對各國一方面言之。外人能𤍽心助禁中國之烟害。我人民固早已深信。然亦有數端不能不向之請求者。一爲各國應早禁絶鴉片之出口。一爲從前鴉片條約。一律請廢。而另訂禁烟專條。一請於中國稽查土藥等事。有贊助無干涉。一請各國宣布禁止鴉片貿易及一切贊助中國各政策。一請各國共研戒烟之良法。一请將租界内烟館。早日禁絶。（即以上海論英美租界已抽禁二期而法界尙未舉辦）凡此數者。我國代表。固早已洞鑒及此。對付之策早已預備。亦無煩草茅之　鰓過慮。且端午帥素以熱忱禁烟善於詞令著稱。當必有以感動各國之代表。而達其自的。然記者則以爲此次大會。爲中國轉弱爲强之大闢鍵。 
 
 
 

Page 4

 
 
而各國代表或有挾一將信將疑徘徊却顧之意而來者。倘一不得當大局攸關。此機一失。不可復再。故不覺其意迫詞切。而更欲責望我國之代表切實要求有以動外人之聽。并欲責望各國之代表。同心恊贊。有以慰我國人民之要求。而成此偉大之義舉。則今年正月十一日之大會。必爲將來世界上絶大之紀念日。可預祝也。 
專電 
[電一（北京）]  
　　東督徐世昌奏臣奉命鎭守東省内政外交均爲外人所注目是以竭盡心力雖有疾病未敢自言現到任兩年諸事粗具臣亦稍堪自白臣素患痔疾愈發愈劇且時常便血行臥維艱去年秋冬以來益以怔忡食飲食少進夜不安寐適值國喪人心騷動臣督飭嚴防病益不支現遇有要事健忘不寐心氣下陷據醫家謂氣血兩虧亟須靜養東省事務繁要内政尤覺難理應懇迅簡賢員接任俾臣開缺調理奉批東省重要該督辦事尙屬認眞應力任其難所謂開缺應母庸議 
[電二（北京）]  
　　外部奏日國駐滬領事回國請賞三等第一寳星奏旨依議 
[電三（北京）]  
　　農工商部尙書溥頲因被參劾暫行請假 
[電四（北京）]  
　　沈瑜慶到京兾得某缺 
[電五（北京）]  
　　張相國今日（初十日請假 
緊要新聞 
[萬國禁烟會代表抵滬續紀]  
　　萬國禁烟大會中國代表端制軍專員瑞藩合前日來滬已紀昨報昨晨滬道蔡觀蔡提合劉軍門南北洋總統薩軍門海防查司馬上海縣李大令英美公廨寳讞員法廨聶讞員等同至洋務局行轅竭見美總領事及代表爾拉愛脫君丁家立博士英總領事霍君及代表蘭特腦君斯密司君勃倫葉脫君日本總領事中村君及代表宮岡君田原博士高木博士荷蘭領事兼代表碩君山海關美稅務司柯爾樂君總稅務司斐君英稅務司湛瑪斯君文案甘福腹君萊特勞君美主敎斐倫脫君英按察使班德瑞君奥領事柯君腦威領事亨森君比領事薛君瑞典領事巴君日斯巴尼亞領事西博蒂君亦先後往見下午二時端制軍偕同隨員乘雙馬車至杉板廠謁見前任兩廣總督岑春萱傍晚返轅閘北巡警總辦汪觀察派偵探長一名巡士四名每夜在行轅内嚴密巡護新巡捕房捕頭亦派華捕印捕各一名前往照科預備立憲公會江蘇敎育總會商務總會商學公會總工程局各團體定於十二日下午一時假南市中國圖書公司特開大會歡迎端制軍聞端午帥已與部派各專員商定開會時應付之策以備今日在會塲宣布 
[照請移交京漢鐵路事件北京]  
　　去臘外部致駐京比柯吏照會云准郵傳部文稱鐵路局長梁士詒與比公司代表配庚將京漢鐵路事訂定比公司准於一千九百零九年將鐵路管理權及各銀行辦理欵項各事一併移交中國政府其尙有與比公司交涉未了之案如賠欵整欵擔保以及行車餘利等事由外部與比使評斷請即查照 
[補錄去臘外部與各使之交涉]  
　　東督徐菊帥致外部電云俄員强封華舗請告俄使轉飭阻止 
駐京義國公使致外部照會云合衆國三瑪理諾禀請入會業經萬國結約之各國难准又一照會云一千九百零九年在巴黎舉辦萬國會議化分食料辦法中國政府是否入會 
　　駐京英使致外部文云福州擬增收新捐與商利有損請電閩督將詳細情形速復 
　　駐京日使致外部文略謂加稅免釐一事已達政府聞加稅免釐一節認可者大小約有五六國英使云只要能免釐則加稅自易辦理 
　　駐京和國歐署使致外部照會云黄浦河道局所擬辦法如不能允請准利濟公司所派之人與辜鴻銘當面辯駁 
[袁世凱之近狀河南]  
　　頃接衛輝來函云開缺袁軍機抵此間後閉門謝客官界中往見者一概擋駕都中來信通候者亦甚少室 
 
 

Page 5

 
 
中置花數盆風致。灑然惟有一僕伺候居恒徘徊一室常自語曰吾悔不聽楊生之言 
[粤省路務近聞]  
　　郵部致梁總理電粤路公司梁總理鑒删電悉據稱粤路二期已收股銀八百餘萬元足敷幹路之用等因深爲欣慰此次留粤總理路事係經粤督奏請奉旨允准欽遵辦理郵傳部馬印 
　　請展築單水口枝綫日前劉君小卓因新會城至單水口路綫函致公司有不宜讓與别人等語公司覆函謂俟佛新枝綫經大部核准後再行咨請展築此綫兹又得劉君覆函云佛新鐵路由江門至單水口軌綫去年鄙人曾經提議本邑自辦商之羅葆臣翁喬梓咸欲致函公司速辦藉挹枝路之利益以爲幹路之彌補如公司未暇舉辦然後提倡由本邑集股興辦未遲嗣乂查粤路公司定章内有全粤枝路除廣九廣澳潮汕廣埔寗陽五路已准辦外此後枝路均由公司自築倘或有人集股承築須照粤路公司章程聲請勸辦經粤路公司許可方能舉辦等語乂因當時紛紛爭築公司亦均未允許鄙意以爲公司終必有自辦之一日循至今年五月公司股東集議决築佛新枝軌鄙人在港得閱報章見僅由江門築到會城等處頗爲駭異當時曾屢對羅公言該路如築以築到單水口爲要庶直接恩開新以上一帶地方并啣接寗陽路軌方爲全美且陳君宜禧與鄺君甘泉到港亦以公司如築該路旣至會城何以舍此數十里平正之路而不築後復接到江門商會與河村自治會開平會善堂各函均以此爲言是此路利益人人皆知今貴公司展築佛新枝路將見實行仍須續勘展築此綫以免失此利權爲要 
[東督籌辦蒙政北京]  
　　東督徐世昌奏略云竊臣前將籌辦蒙務詳細綱要及分别籌欵和情形疊次奏陳在案誠以言招殖者必以交通爲首要蒙旗舊站廢弛不修方域又異無論荒僻之區荆榛未闢即設治已久亦復形勢暌隔道路不通查洮南一府爲哲里木之奥區亦三省之衝要凡自該府至遼源州中間二百餘里均係達爾汗旗管界荒漠無垠村落絶少裹糧乏術行旅維艱加以蒙丁蒙會以主陵客商貨往來轉資盜賊派兵巡緝又苦駐紥寥落勞逸逈殊文報之稽延饋餉之周拆種種困難幾同絶域卽非經管藩服亦未可任其梗塞致碍治權况目前籌辦蒙務尤應及早開通以資整飭前任將軍趙爾巽屢　奏請開放因該旗吳玉祥一案多年纒訟未結因循不果今該案已由臣會同理藩部議結奉旨允准蒙民遵守均無異言自可繼續開辦况現在推廣三省要路電綫由新民起經法庫遼源洮南以達齊齊哈爾大都經行蒙地其設在洮遼一叚者業已次第敷設而站路不修巡護不密終虞梗塞臣再四思維非亟籌開放不能化除畛域即不能便利交通查遼源州以北經臥處屯至邊服止凡爲達爾汗旂管界共計二百數十里應請一律開闢疏通官道置設驛站支配弁兵假以警務治理之權俾得實力巡護其沿路兩旁各劃十里從事墾牧以資生聚庶洮遼聯絡一氣永無阻隔之患於行政關繋裨益匪淺際此經理蒙務實難視爲緩圖如蒙俞允再由臣行知該王旗會同派員丈勘明確查照向章奏明辦理 
[京師近事]  
　　法部具奏云竊臣部於改良監獄籌畫經年祗以欵項維艱未能興辦幸荷聖明洞鑒俾得藉手有資惟是此次建築之需不敷尙鉅而事關司法上要政又不得不早謀經始查有臣部奏結已革科布多叅贊大臣瑞洵案内追出求索哈薩克銀四萬四千兩又代伊家丁繳出銀一千二百四十六现現布贓罰庫請准將瑞洵案内繳出科平銀共四萬五千二百四十六兩悉數撥歸臣部專在建築京師模範監獄項下作正開支 
　　憲政館因編輯光緒政要奏派吳廷爕等充總纂等官刻已擬定二月間即行開辦 
　　粤督去臘致外部電云泰安輪船碰沈戲船事英領谷諉之於中國應如何辦理交涉乞示遵又電云黄秋案請援照香山縣民李姓案辦理那中堂賛襄機要責任綦重所有稅務大臣要職已决意辭退現有别簡大員接充之消息 
　　東督徐世昌奏稱承修陵寢工程總辦道員沈琪籌劃周到實爲出力應請給予奬勵已奉旨交軍機處存記 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
　　日本全國記者同志大會日本各報館於昨日午後五時特開全國記者同志會大會於芝三緣亭横井時敬管原傳清金太郎山口熊野藏原惟郭三輪信次郎富田幸次郎添田飛雄太郎高橋文質村松恒一郎及其他與新聞業有關係者新聞通信雜誌代表均到總計百餘名决議各事如左一打破官僚政治之唯一手段圖畫改正文官任用之命 
　　一擴國民之叅政權圖畫改正選舉之法令一伸張言論之自由圖畫改正新聞紙法 
　　印度王子抵日英領印度買依象州領主之弟尤僕達王子帶同英國將校二名高級印度入武官十名其他隨行員五十餘名乘日本郵便會社汽船阿波丸於十七日由神户直駛東京 
　　山西學生開追悼會山西留學生任金壽突於本月八日因病身故當由同鄉中人草草收殮特於陽歷一月十七日午前至十二時開全體大會於神田今川小路玉川亭報告任君死時一切情形並誌追悼云 
　　浙江學生聯絡鄉情浙江紹同鄉會以陽歷二十二日爲中國元旦令節特開紹興全體大會於江户川清風亭即宏文學院之舊址備有酒果及留聲機器等件以聯鄉情 
　　日本通信機關擴張之計畫日本政府以研究世界財政及本國經濟事情并爲介紹海外起見特與大藏外務兩省商議擴張之計畫 
分類新聞 
政界 
[禁賭文告之特别武昌]  
　　湖北巡警道金峙生觀察近出禁賭示諭略云武漢地方人烟素來稠密良莠不齊聚賭幾成風俗此種惡劣習慣貽害實非淺鮮查賭一項分門别類名目繁多即如擲骰看紙牌摇四門攤押雙單寳推牌九等項凡以此欺玩鄉愚計圖局騙者大抵非無賴游民即著名賭棍地方官尙不難隨時密查嚴行拿辦惟現在賭博之物以麻雀一項爲最盛武漢等處其入座登塲者不盡無賴游痞類多士農工商之輩其中勝負以商界爲鉅多有八圈甫畢輸去萬金局外駭爲異聞局中視爲常事風行旣久無形之中地方暗受其影害匪淺本道試就大概情形專爲各商民等分晣言之一爲麻雀於私利前途之關係大凡嗜賭之人必預挾一求勝之心現時嗜賭者皆謂他項易輸麻雀易勝何以言之譬如抺上大人紙牌三人同抺惟成牌之一人得錢其不成牌之二人皆不能得錢麻雀則不然成牌者固可得錢即不成牌者但須手中有白板中風等要緊牌色仍可加倍獲利且此一方面只給成牌者一人之錢而彼一方面可以得彼不成牌者二人之錢總計其得失多少之數遂不覺怦怦心動及乎旣爲入幕之賓爭作持籌之客幸而小勝必得意自鳴再張旗鼓諺云久賭神仙輸及乎旣歸敗着必且以前日得意慰藉今日之失意乂必以今日之失意希望明日之得意愈輸愈賭積債如山徒博揮霍之虚名身受窘迫之實禍其有損害於私利者如此一爲麻雀於公益前途之關係大凡商務發達全恃市面銀幣流通銀幣之流通實由於銀號錢莊預存儲蓄巨資足以臨時周轉隨地維持急用無虞相安無事各商民之所以敢入麻雀勢力圈縱博豪賭不復計勝負多寡之數甚且有以輸少爲恥者窺其私心實有所恃而不恐惟其有所恃故所負太多平日儲蓄之資悉付諸東流之水而不自覺内界計已空虚則外界之交通勢必至周轉不靈遂不免終歸倒塌當此之時申號旣然倒塌必因之波及乙丙丁等號一頃刻間市面全爲震動大有恐慌現象矣試一實核其原因則固由某號某總管事或某股東某少東等好乂麻雀虧累巨欵所致漢口三怡錢莊之虧倒前車可證其有損害於公益者又如此總之賭博貽害地方近則爲饑寒盜賊之媒遠則爲人心風俗之患此項大干例禁早經三令五申本道職司警察爲保全公安維持商務起見剴切詳明開誠勸諭爾商民人等須知國法至嚴各宜遵守或先時誤入迷途此後萬勿再蹈前轍倘或視爲具文仍復聚賭如故一經密查得實决不稍徇情面也各巡士如查有聚賭實在情事亦必遵章禀明巡官率同前往以昭愼重而免滋擾 
[浙撫電商添辦糙糧蘇州]  
　　蘇撫陳伯帥接浙撫增固帥電謂浙省産米無多歷届采買均仰給於貴省前電請於采辦六萬石之外多採三萬石兹准咨僅允採三萬石較上年轉少更難周轉查浙省冬漕本折兼收粳籼參牛應運冬漕四十餘萬石概須粳米運兌委實竭蹶萬分如力所能辦何敢舍近求遠務懇准照上年之數採辦漕糧六萬六千石以資春運旋經伯帥復電云蘇屬上年秋收不過中稔而辦運新漕及各屬買補倉榖需米甚鉅又奉部文補運前年舊漕十二萬石益形竭蹶尊處採買之數本難再加惟旣承諄囑事關鄰省漕運不能不勉强通融應連同前咨共以糙粮六萬六千石爲度除分行遵照外仍祈補咨備案爲荷 
[札飭籌議收捐辦法長沙]  
　　湘撫岑堯帥帥飭巡警追曁善後牙釐兩局文云照得省垣北門外上自瀏渭河下至碧浪湖現經挑濬新河培築兩岸以便停泊船隻將次竣工亟應妥籌經理冀垂永久查兩岸旣經修築凡屬公地應即派員經理劃分界限以杜侵越此外如有應用地叚或租或購亦須早爲籌計鐵路方興租界新立附近一帶將成繁盛之區所有一切修造應歸程式商民雜處良莠不齊尤非開辦警察不足以保衛治安至河岸培補必有歲修開辦警察亦需經費均宜統籌預算酌收船房捐藉資挹注以爲維持永久之計事關創辦不厭廣集衆思務期悉臻妥善合行札飭巡警道善後牙釐兩局查照以上各節究應如何辦理悉心籌議或此外尚有未盡事宜亦即一併會商妥擬辦法禀候核尊 
 
 

Page 11

 
 
軍界 
[張統制研究飼馬術武昌]  
　　鄂軍第八鎭張虎臣統制以各營病馬太多特與陸軍學堂獸醫日員研究受病之源確係所食井水濕重性寒故多患喘病查有文昌門外江岸乃江水廻流之處多受風浪鼓激性平而剛馬食之最爲有益爰經統制傳知各營嗣後飲馬之水均須至該處取汲不准陽奉陰違 
[營官縱勇妄拿案之發落蘇州]  
　　蘇省巡防隊管帶副將劉洪順縱令部下弁勇妄拿平民開鎗傷斃人命事後與已革武舉顧鴻魁即顧雲亭等商謀誣指爲梟拒捕等情以致拖斃二命一案業經提省訊明由蘇州府詳請將已革副將劉洪順擬發軍台効力贖罪刻已奉蘇撫批准飭將劉洪順先行派員押解發往戍所其哨弁米榮魁俟獲到再行審明核辦又案内牽涉之哨弁孫多惠亦經蘇州府訊明當時並未在塲放鎗有副兵林春生尹鴻賓到案質証明確昨由府具詳各憲請將孫弁同林春生等一併交給該營保回將來如米榮魁到案有應對質之處再行著令交案以省拖累 
[新軍參觀營制長沙]  
　　湘省常備新軍前在平江縣添募工程輜重各兩隊於日前開拔回湘編列成伍刻由該營管帶督同至第一第二兩標步兵砲隊各營參觀一切營制及各項訓練聞新募之兵極爲豓羡學務 
[商業學開辦有期漢口]  
　　漢口商業學堂校舍落成已歷三年因未籌有常年經費故未招生開辦現有職商黄訓典自願每年捐銀二千元以助用費禀有鄂督批准飭勸業道會同商務總會添籌的欵務於今春開辦 
[僧界捐資興學寗波]  
　　定海普陀山前後寺方丈僧開汝等擬于南城外吉祥庵内設立初等小學一所已誌去年本報兹該方丈已請定丁紳紫垣爲學董先向各寺捐集開辦經費洋一千元於該庵隙地内建造校舍五幢業已鳩江庀材限于正月十五日告竣廿四日開校名曰慈雲民小學堂一切悉遵奏定初等小學章程辦法額定六十名來學者不取分文 
實業 
[商議蕪湖糖捐辦法蕪湖]  
　　日前江督致皖撫函云蕪湖糖捐一案前據委員陳道維彦擬具辦法凡進口洋糖領子口單者於其繳稅單後每包連舊有及新增收落地捐銀二錢華糖及未完子口之洋糖除收落地捐二錢之外另於起運時收統捐銀一錢六分概免沿途釐稅是無論何種糖行有無子口單概徵落地捐銀二錢華洋一律外人即無可藉口其統捐定爲每包徵一錢六分者係酌照新關子口半稅數目而定蓋欲稍限子口單之充斥藉保内地之釐稅即將來免釐案定只免統捐一項所捐有限而落地可照約改爲銷塲稅仍可照徵陳道原擬頗具深意嗣據局道會詳請援鄂省辦法分别徵收當以鄂旣開辦有年如蕪埠商情果能允洽未嘗不可酌量仿行批候尊處核定飭遵旋據各糖商先後具禀瀝陳困難情形預請查照陳道原議從速開辦又經批飭牙釐局蕪湖道體察情形核定詳辦各在案昨又據蕪湖糖商元昇等以前情具禀并稱鄂省洋糖領子口單者無落地捐皖省完子口者向章本另徵落地捐今於落地捐外又添名目是落地兩捐矣毫州旣設專局沿途設立分卡開支旣大流弊必多等情弟思皖中財政因難議及糖捐本屬不得已之舉苟於商情無大窒碍原不能任其抗阻但查核全案似皖省向章已完子口之洋糖原有落地一捐係專徵之於領有子口單者而不完子口者不與焉此等辦法本與條約不符今於此捐之外若再立名目另議加徵商情狡獪難保不再聳動英領事出而干預更恐掣動舊章轉於收數有碍案懸已久與其牽入交涉開辦無日似不若仍照陳道原擬辦法從速核定旣順輿情而此中操縱之權尙可不失鄙見所及用再函陳希酌核示復 
[裕蘇改良鈔票將次發行蘇州]  
　　蘇藩瑞方伯前據裕蘇官錢局申稱案奉憲諭續製改良一元五元十元龍鷹各新票二百萬元現在將次完竣陸續分批繳局具文呈請印章由局委員加蓋圖記以杜僞混其票式與從前製有照像舊票最易識别花紋號碼較爲明細精緻仍暗藏水印江蘇裕蘇官錢局字樣兹當換用在即深恐商民未及周知應請通飭各屬地方官一體明白示諭一面照會商會遵照並聲明裕蘇局爲力圖推廣起見商民人等須知此次裕蘇局換製改良新票與從前舊票一律憑票立兌現洋票上刋明准完丁漕稅厘一切官項不得挑剔抑勒等情查核所請爲改良新票通用推廣起見應准照辦昨特札府立即轉飭所屬一體遵照 
[鎭江商市之冷落鎭江]  
　　去年鎭郡市面蕭條之狀爲歷年所未有各業之坐耗資本者皆緣百物騰貴各項開銷倍於往年倒閉之店不一而足如去臘二十八日立太紙莊義興生復興源兩雜貨舗同時倒閉虧空甚鉅各錢莊因亦大受影響故均無利可獲永恒永隆泳靑鎭大源生同裕福泰仁等錢莊十餘家俱不能上市餘如糖布二業稍沾餘利惟金業則頗占優勝獲利三倍雜記 
[拿獲爲盜工人松江]  
　　初六夜婁境安樂二圖吳惠堂家忽有盜匪登門肆刦事主起捕竟被拒傷三人刦去贓物不資臨行遺下鐵棒一條翌日報縣馳騐勒緝在案初八日又有形跡可疑之江北人至西鄉打牲埭左近詳探居民姓氏迨經鄉人盤詰卽泅水奔逃遂鳴鑼集衆追蹤獲住並獲匪船七隻人七名時婁尊劉大令亦聞信馳至遂會同營汛押解入城嚴密研訊各判責荆條千下釘鐐候辦並於船上抄出稻榖及小工所用器具 
[禀報辦理棉花捐務情形寗波]  
　　省委黄司馬融會同慈餘兩縣曁竹山港卡員禀請釐餉總局略謂查棉花定章先捐後售係爲保衛釐金杜絶流弊起見遵即分别照會商務分會傳集花行花莊到會同知融 
 
 

Page 12

 
 
等督同商董曉以棉花歸行報捐不過不於産地代收代繳於捐數並無加增於行家亦無出入現奉憲飭認眞整頓事在必行再三開導已據各花行花莊具結遵辦惟花行花莊散佈各鄉由産所赴卡報捐及釐卡查騐給照均覺道遠不便且慮稽察難周易滋弊混同知融等反覆籌商欲期定章之利於奉行非另籌辦法不可因查山會蕭上四縣花捐係在安昌鎭設立公所舉凡調查簿據稽核捐數開單報卡請照護運均歸董事經理慈姚情形相同擬請仿照辦理庶幾事有歸束不致散漫無稽捐數可期涓滴歸公一切繞越偷漏等弊亦不禁而自絶矣至慈姚請帖花行不多均係自收自賣不取用錢名爲花莊非領諭絲繭行可比現令一律自赴商務分會報名註册請免捐請諭單以云體恤舊用票照本有先捐後售字樣亦請母庸更改惟選立董事組織公所端緒煩重必須斟酌審愼期臻完善非尅期可定現已出示曉諭並照會商及各鄉紳董會督花行花莊從速籌辦以期早日觀成 
[禀復鐵路土工聚議情形南昌]  
　　九江道文觀察會　贛撫電云陽電謹悉元禀鐵路土工聚議一事連日分别飭訊據工頭杜丕富卜金斗邢傳同供前因犯事在縣管押各工夫迭飭照料現經保釋杜丕富起意請酒酬謝並議結拜兄弟卜金斗邢傳同允從出資備席並無别意初七日又獲何訓一名並於身畔搜出五十兩寳銀一個訊供據認係鐵路工夫劉保登起意糾搶同夥六人該犯事後知情分贓烟水亭請酒聚議實未在塲並不知情等語查此案初五日有客民呂晃明由龍開河經過被土夫將所帶銀錢搶去約二百餘兩德化邱令據報差拿該土夫不服查拘適據龍開河懦弁報告有土夫廿餘人在烟水亭請酒聚議當於初五日據客民呈報搶銀初六日又復聚集多人會議且外間傳說洶洶自應一併飭究以昭情實而息浮言再四研究供各如前實係截然兩事當此防務吃緊杜丕富等聚衆至念餘人以上結拜兄弟雖無不法情事究屬不安本分照例亦應懲辦以儆效尤職道等公同商酌除何訓一名應俟緝獲劉保登等由縣訊明另議外應請將杜丕富卜金斗邢傳同與供認隨同飲酒結拜之李得勝李羹春廖海清及允代寫帖之常文光等七名遞解原籍杜丕富爲首起意生事到籍後監禁一年再行保釋卜金斗邢傳同隨同附和監禁六個月釋放李得勝李羹春廖海清常文光均由各原籍開釋免留潯釋又滋别事其餘人等均分别保釋以省拖累仍一面飭縣迅將全案供摺通禀核辦至鐵路工夫人數過鉅散漫無稽已商該公司總辦劉紳禀熙編列號栅發給腰牌隨時稽查約束以杜後患而保治安 
[皖撫革除差役傳案陋規安慶]  
　　皖撫朱中丞訪悉州縣署内凡遇詞訟案件有所謂發脚禮回差禮請差房談公事各項名目差役每遇一案鑽謀簽票求標多人一票到手非得原告鐵脚禮不肯下鄉非得被告回差禮不肯回縣旣得發脚禮回差禮又挾原被告發請名曰請差房並挾原被告出差房費名曰談公事尋常案件多者花費百餘元少亦數十元不等小民傾家蕩産不知凡幾此等惡習實堪痛恨特通飭嚴禁嗣後各州縣差傳案件務將所有一切陋規名目永遠革除每案票差除命盜重案外祗准一票一差選　樸貫之役按路途遠近標帶審限期酌給飯食錢文明定數目如有分外需索一錢者嚴行懲辦以儆效尤 
[殺死丐婦兇手定罪蘇州]  
　　荆溪民人張阿三殺死丐婦羅劉氏并將頭顱割下一案已誌本報兹悉蘇州發審局讞員於臘底研訊當以張雖素有瘋疾亦無别項起釁情由但以口角忿爭登時追殺復行割首抛棄未免過於殘忍應仍照故殺定案業已錄供具詳臬憲奉飭照准 
清談 
[萬國禁烟大會（泖浦）]  
　　人曰今日爲萬國禁烟大會。余曰今日爲萬國救生大會。曷言乎爾。自鴉片入口以來。逮六十年間。死於癮。死於戒。死於生服。死於非針。均不計焉。日　月削於呼吸之中。而死於無形者。以億萬兆計。是故烟禁而其死者得不死。 
　　人曰日爲萬國禁烟大會。余曰今日爲萬國實業大會。曷言乎爾。自烟苗入口以來。内地之膏腴半栽鶯粟。則膏腴之地。半爲石田。石田猶可。加以酖毒。是故烟禁而後土地之利闢。 
　　人曰今日爲萬國禁烟大會。余曰今日爲萬國濟貧大會。曷言乎爾。中國之貧。一貧於實業之未興。一貧於利權之外溢。斯固然矣而貧於若輩之廢時尖業。僅分利而不解生利者。實居其一。是故烟禁而後中國之貧救。 
　　人曰今日爲萬國禁烟大會。余曰今日爲萬國體育大會。曷言乎爾。食烟者則稱之曰鬼。非眞鬼也。瘠弱而類於鬼也。傷身而近於鬼也。烟之爲害。遍及五臟。國民之弱。胥由於此。是故烟禁而後國民之　强。 
小說 
[潘傑小史英國梅撰著泖浦四郎信譯]  
[（一）白玫瑰]  
數椽茅屋幽邃精趣濱臨於潑斯台溪旁。門外一片草地。旣平且坦。蘼蕪一碧。周以綠樹。空氣醇潔。絶無市并塵囂氣。其室爲何。宛南夫人與其女公子之廬也。綠　清溪。居然野卿風景。 
　　夏景方新。草木暢茂。有一女子。衣白。衣冠水手帽。貌若蓉渠。目似秋水。享亭獨立於綠草地中。撃球之器。置諸其旁。旭日若炙。照臨其上女子一手。加額以障酷日。彼何人斯。則女公子潘傑也。 
園之南隅。適臨大道。藩傑舉目遠矚。忽覩奇南舉武疾行。似有事急赴者然。　　潘傑自語曰。彼何爲哉。正疑　間。又見一郵政信夫踽踽而來。 
　　潘傑曰噫我知之矣。將以遇郵夫耳。顧何愚不俟其來而迓取之。 
　　奇南果得一書。緩步而返。潘傑以手招其姊曰。奇南速來。奇南速來。 
　　奇南領頷其首。以示允意。然其遲遲我行如故。潘傑忽自念曰。學生將至。母親其在。曷速歸。潘傑乃携球具而返。及門。則一貌圓而晳。性情慈淑之宛南夫人。立於垂廊之下。（未完）北京名勝之六 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[福建]  
　　閩省諮議局籌辦處去臘散發選舉人草簿由學界商社會擔認向各地調查原定今年正月開初選舉會現聞上憲以會期怱迫諸恐不及故改定二月十五日舉行 
官長調查 
[山西]  
　　山西諮議局籌辦處詳報晉撫文云本省諮議局籌辦處開辦將及半載溯自本年六月十三日開局至十二月初一日所有籌辦各事應援照每届六個月將籌辦成績咨報憲政編查館查核之例依次臚列敬爲我憲台縷晰以陳伏念諮議爲立憲之要素選舉關人民之特權自非先事籌辦則手續煩重未易動合秩序查奏定正章各省諮議局限一年成立時期迫促基礎毫無籌辦尤屬甚難然晋人素稱樸愿近年風氣漸關凡新政頒行苟知其實有裨於家國皆奮起猛進不遺餘力重以憲台時加提示於籌辦諮議局一事特嚴札各屬申明賞罰實力奉行在地方官廳亦知斯舉之不可緩紛然集紳開議期於必辦故數月以來晋省預備立憲之氣象頓覺一新而在籌辦伊始辦法必求其美備又特派遣專員前赴天津叅觀直隷最完善之諮議局籌辦處天津之自治局董事會議事會務期綜核名實劃分權限以資晋省之倣傚是籌辦進行各手續亦幾費研審矣竊維諮議局爲預備立憲而設籌辦處又直接預備諮議局而設諮議局重要之點在選舉議員是籌辦處最急宜先辦者亦在選舉議員有議員而諮議局始可成立有選舉而議員始可表見乃揆諸晋省現在之情形籌辦選舉有不免窒碍者厥有數因晋地南北袤長二千餘里本各自爲風氣加之山河逾越不利交通道路往來行輒累月於此而欲家喻户曉使不費時日皆可周知一難也捐輸一項晋民負担爲最重當選舉資格初事調查鄉老村賑不知爲何如事惟恐蹈向日富户之捐遂有寗甘抛棄權利而不願爲地方行政官廳所查悉則調查無從確實二難也晋省財政近以入欵漸少出欵驟增無策補苴雖欲聚多數之金錢爲選舉費用一謀擴張上下之务皆成弩末三難也有此三難欲一旦解决之再四計慮惟有先使一般有選舉資格人民胥明自治大意飭各廳州縣設自治講習所延法政畢業者爲敎員招集有選舉資格之學員使之入所聽講並可隨意設旁聽生一班以廣傳播定三個月爲一畢業期連招三班期於各處皆有數十人明晰自治則地方公益有人爲之圖謀推而公民選舉亦必樂於從事所生種種困難之原因自無難於解决矣而猶慮三月畢業課本難於完善特由本處選印各項課本分發各屬文取其簡而明事取其確而當但使通曉大義以預備選舉辦理之確實而止其在普通人民僻居鄉隅勢不能入所講習而羣愚難曉謡議滋多選舉前途不無疑阻於是又飭各廳州縣設宣講所並由本處編定白話宣講集分發各屬擇能操土音稍明法理之宣講員分區講演期在普及庶特别與一般之人民由講解自治而發起自治行政之思想盡知選舉之權利不可抛棄爭爲奮勉以保公權此籌辦入手之大概情形也各屬之選舉旣漸布其基礎而本處爲全省籌辦總匯之地不可不詳加研究因勢利導遂於本處設籌辦研究會以全来在省之紳商學界組成之復旁及省外之素有資望者相與函商凡關於調查資格選舉議員以及預備後日之正式諮議局成立應議各件每月共同研究一次其有例行事件每星期研究一次研究旣悉再加審核依次頒行諒可綜貫羣情而無貽悮惟是諮議局之議員實行代議士制也非學焉則不明非共爲學焉則於全省之利弊亦未能交相灌輸而底於善則代議士之名究無實際是以本處又附設自治研究所以養成代表輿論與辦理地方自治之人格故其學員由各廳州縣選擇學行兼優品望夙著之紳衿於明年正月保送到所肄習授以較深之學科延聘究心法律講員以爲講解並於本處附近設寄宿舍隆其待遇即以重其人格其名曰自治研究所者非籌辦處兼籌辦自治也立憲之事千端萬緒而皆基於地方自治立憲國一曰法治國自治即法治之肇端故有自治之人材斯有代議士之人材未見有舉動野蠻而以負有選舉資格遂足充代議士而勝任者且代議士而不明自治驛騷議塲持論輕率雖有議事之規則足以取締然知之已晚成效無多則何如研究於先事俾顧名而兼使思義此籌辦本處之研究會與養成議員之自治研究所之大概情形也（未完） 
本埠新聞 
[丹徒縣造報烟册]  
　　滬道蔡觀察前因萬國禁烟大會將次關會飭查名屬膏店總數吸烟人數已戒人數及所設戒烟局分别造册送候彚核兹查悉丹徒縣境内現有十店十二家光緒三十四年分該土店共銷洋藥計轉口分運零銷共二千七百零六箱半又膏店一百五十家三十四年分共銷烟膏十三萬四千八百二十四兩目下吸烟之人尙有二萬六千零十九人已經戒斷者現有八千三百九十四人所設城鄉各處之戒烟局共計十九處業由該縣分晰造册禀送滬道核辦矣 
[查覆華捕被拘原因]  
　　英美工部局三百八十四號華捕前在吳淞路驅赴秦掌生菜攤被警局落差巡士拘住收押曾由租界領袖領事照會滬道查辦在案兹聞蔡觀察業已移由巡警局汪總辦查復以秦掌生向在吳淞路華界開設彈花衣店並在門首擺設菜攤前因工部局華捕來賒素菜秦未應允以致誣指違章希圖拘解租界捕房請辦正在互扭之際適爲警局巡士查見以該處地屬華界是以邀同該華捕一同到避巡官因秦一再苦求判令省釋該華捕亦由工部局包探到局領去並無拘押汚穢押所情事現蔡觀察已據情轉復領補領事查核矣 
[再請重辦行兇洋人]  
　　洋人司丁姆生毆斃車夫陳所文一案曾由駐滬英臬司會訊除給予撫卹外判將司丁姆生禁押西牢一年嗣因上海縣以定罪太輕禀奉滬道再請英臬司加重擬辦在案兹悉屍父陳萬茂近亦具禀到縣謂伊子生前寃遭錫斃死後又被剖腹深爲可慘今英按察司未將司丁姆生從嚴懲辦實不甘服叩求力爭嚴辦等情李大 
 
 

Page 19

 
 
令察核所禀殊爲憫惻業已允准轉禀滬道再請英臬司加重懲辦 
[謝贈]  
　　昨承何錦豐行經理之萬豐保險公司惠贈龍舟月份牌四張書此誌謝 
城内 
[屍屬上控]  
　　裘炳春杭才寳劉三等謀斃胡新春案内牽涉之許桂榮患病身死因查無屍屬由堂收殮在案兹忽有屍屬出爲干預以許無辜被累以致斃命已赴臬轅上挖 
[無端被毆] 　 
　昨日午後有劉某行經小東門内忽被陳士彬無端扭毆以致失去銀洋衣服等物劉即報知警局飭提訊究 
[縣批六則]  
　　莊關松禀批查莊李氏所領田單係其原控顧榮堂攫取之産現在伊父李春芳即有串賣情事則知母族長勸導李氏保守遺産勿爲人串騙可耳所請未便照准沈桂山臬批該監生與莊增順股開華章仁紙號現因虧本閉歇計該監生担借各款銀七千一百餘兩又股本四千兩莊增順現爲經手自應赶速料理該監生旣爲股東應即邀同各股東合力商酌從速清理母遽獨自肇訟抄粘發還徐阿和等禀批旣據理勸合傳愛生加給洋銀三十元傳顧氏聽唆不依固屬非是惟顧氏堅稱此項房價並未收清爾等係原經手人果能秉公理處何難了事仍著遵批速爲理息母稍偏袒順奉等禀批李阿福准交該莊等保國惟案未訊結如舉傳喚仍由該商等交案不得違延徐張氏禀批沈登岐謂張氏家房屋基地已由次子仲明於二十八年冬間立契賣絶而氏子仲明早於是年春間物故所呈果實是沈登岐揑契回吞可知究竟該契如何開載姑候調驗核奪錢阿妹禀批控爭墳地並無確據呈驗試問憑何取信著仍遵照聽族長董保理勸息事毋以空言混爭 
[官事]  
　　江南提台劉軍門光才昨日到道拜會松江府戚揚奉賢縣知縣趙綬鴻昨均到道禀見鞏華製革公司總理知府嚴良沛候補知府史繼澤昨均至洋務局竭見滬道南市 
[抑何疲頑]  
　　總工程局路政處前因小東門外城脚時有魚販將魚桶沿途堆放傳諭禁阻抗不遵照昨特飭丁將魚桶一律帶局候傳攤主究罰 
[必不可少]  
　　大東門至小南門城根時有匪徒攫取行人財物昨由總工程局各董會議擬在該處添設崗位酌派巡土分叚守護以保行旅 
[私和人命]  
　　望江樓茶肆主陳錦堂因失去水烟袋逼令堂倌揚阿憨照賠致楊情急吞烟身死已記昨報兹由工程局派探查明該處地保已受賄私和迫令尸親棺殮因傳該地保到局勒令偕同尸屬報縣請示 
閘北 
[警局停訊]  
　　昨爲皇太后萬壽之期巡警總局曁三四兩分局均照列停訊一天 
[累及老父]  
　　馬一和之女鳳蓮子被應談氏引誘與包車夫李邦生通姦逃逸前日由馬將李父及應談氏劉阿四等扭入四路一區經孫正巡官質訊判劉交保李應收押限三日交李邦生鳳蓮子到案訊辦 
新租界 
[菜塲告竣]  
　　愛文義路成都路口新建之小菜場現已工竣昨由經理垃圾西人傳諭各小販一律遷往誠處貿易 
英租界 
[查復盜案]  
　去冬十二月間虹口捕房包探米順等購線朗阿毛在老閘唐家術緝獲行刦寗波慈谿縣吳姓衣飾各贓之盜匪王阿海高桂生汪德順毛阿生米阿四（即王阿四）等五盜解奉公堂収押候函致慈谿縣俟復到再訊兹准該縣移復謂去冬十二月初四夜西鄉上新橋地方職員葉胥林家被盜刦去珠蝙蝠一對珠釵四只並無吳姓事主被刦情事亦無賞格如貴分府訊係行刦葉性盜犯請解敝縣訊辦包探人等准予酌給奬賞寳讞員接函後當即照會捕房着將該五盜於十二日解廨　核 
[移請緝賊]  
　　漢口路森昌信局主錢寳成控長江輪釐茶房王紀福毛春亭等串竊金條由廨將王收押在案兹經實讞員查得正竊毛春亭家住鎭江西門外洪映浦毛之妻父住於高資街夏家莊地方昨特飭承繕文移請丹徒縣查提並飭差探前往協緝 
[拿獲拐匪]  
　　美界武昌路居民石茂春之五歲男孩錫根被匪拐至法租界金利源碼頭擬乘廣大輪船帶往外埠販賣適被法界包探撞見將孩及甲乙兩匪一併查獲解至法捕房經捕頭飭探將石孩送至福州路總巡捕房傳到石茂春將孩給還並諭法包探將該兩匪解至法公堂訊明情由再解公共公廨澈究 
[斥革巡捕]  
　老閘捕房五百七十五號華捕于長庚無端　盡當被華捕正巡查悉於　　禀知總巡卜羅斯君將于斥革 
[大開賭場]  
　老閘捕房捕頭訪悉廣西路小花圍内八號及十二號兩總會新歲以來大開賭場昨飭七號西探與華探錢壽查明屬實請廨出單傳訊 
失竊綢縐○山西路馮鴻瑞號及南京路可大洋貨號均失竊綢縐一疋昨日報知捕房飭探查緝 
[請免驗屍]  
　　北雲南路七十七號雉妓院狎客張濟昌急病身死已誌前報昨由尸親至上海縣署禀准免騐自行棺殮 
[流氓拆梢]  
　流氓史錦生向住居松江路之陳張氏拆梢洋三十六元昨被包探查獲解入捕房押候解廨訊究 
[雉妓拉客]  
南京路寳德里雉妓張小紅福州路一百三十七號雉妓王彩寳傭　王朱氏前晚均在馬路拉客由捕回訴捕頭讀廨出單傳訊 
[馬夫兇横]  
　馬夫小榔鎚范阿根二人無端將後馬路朱姓傭人王阿四用刀戳傷逃逸由王訴知捕房飭探沈阿岳將二人一併查獲押候究辦 
匪徒剥衣○嘉利銀行寫字王國植前晚行經厦門路被匪持刀恐　剥去皮衣一件事後投報捕房飭探查緝 
美租界 
[軋斃女工]  
　　楊樹浦怡和紗廠女工某氏前晚放工回家怱被電車軋斃捕房即飭包探查明肇禍電車禀復核辦 
[面試英語]  
　美界各捕房華捕昨奉張正巡官傳至寫字房面試英語 
[醉漢胡閙]  
　　陳阿四吳馬泉曹和川昨在茂海路邵萬興酒店乘醉互毆吳稱被陳等毆失洋五元由印捕拘入捕房飭查無據惟該酒店未領捐照飭探請廨出單傳訊 
[俄人求乞]  
　　前日有俄人一名在北四川路一帶求乞由西捕拘入捕房押候解送俄署發落 
法租界 
[愼防鼠疫]  
　　法工部局各董以年來疫氣盛行皆因居民不潔之故尤以死鼠身上之虱最易染傳爰於昨日刋發傳單摘錄如下一須知瘟疫由鼠身染傳於人宜加意防範尤忌鼠身之虱躍於人身死鼠之旁亦宜遠離二須常備有蓋之藥水罐缽等物内儲各種殺虫藥水二成清水八成該罐須可容死鼠一頭三搬運死鼠法須用鐵箝箝之侵入以上所備之罐内以冀各虱消滅 
　　四鐵箝之尖頭如箝過死鼠者須將尖頭侵八藥水之中然後將罐蓋閉庶免悮箝他物致傳疫癘五拾得死鼠處須多用藥水澆灌以免疫氣漫延六儲藥水之罐宜書就號碼再另寫於紙上並註明拾死鼠所用以便查考七須將書明號碼之紙及藥水死鼠罐送交周涇　宰牲公司内收儲 
[建造新校]  
　　新北門外法文書舘及聖母院之女學堂近因地位狹窄另在新租界寳昌路相近購地建造行將落成定於春末夏初遷入兹定於本月十八日仍在舊校關墊照常敎授 
 
 

Page 20

 
 
小說 
[官場小說衣冠影（二十一）]  
[第六回勢利僧怒案房租金公子智降秃賊]  
　　當下金三緘吃過了幾杯酒已經有些醉意不知不覺的問著曇花道你以前堆在我們那間屋裡的東西如今搬到那裏去了曇花聽了不覽面上紅了一紅答應不出剛剛有一個小和尙端着一碗茶來放在棹上曇花趁勢指着小和尙說道都是這班小孩子不知好歹把些東西各處亂堆亂塞貧僧事情又忙一時也照應不來說着又對那小和尙說道我前幾天就相你們說過的金大老爺停靈的所在不要還般糟塌你們又不肯聽我的話兒總是　樣亂七八糟的那小和尙聽了不服頂　道師父你那一天不是對我們說金家遷個窮鬼人家占了我們一間屋子又不還租錢我們把　些粗笨的東西都堆在那間屋子裡去你幾時有 
　　小和尙說到這裡曇花早已急得面紅過耳連連么喝道小孩子家胡說的是什麽不准開口那小和尙被他駡了幾　方才不敢開口金三緘見了忍不住要笑出來只得别過頭去勉强煞住了曇花見了自已覺得不好意思便連忙讓他吃菜把幾句閒話坌了過去金三緘吃了這些餚饌雖然都是些素品没有葷腥却也做得十分精緻金三緘倒飽餐了一頓方才回去從此以後曇花和尙見了金三缄都是十分客氣就是金思愼到白龍菴去的時候曇花也總是笑臉相迎不敢怠慢金伯友停靈的地方更打掃的十分乾凈比前大不相同這個曇花和尙本來是個天字第一號勢利薰心卑鄙齷齪的東西自從接了這封假信之後成天的心中得意以爲連武進縣大老爺都這般客氣和我通起信來便把這封假信放在箱子裡頭過了幾天一定要拿出來細看一回這個曇花雖然行爲卑鄙却下得一手的好　棋恰恰的金三緘有個族叔叫做金士明新近從浙江回來也是一　好　棋聽得人家說起曇花和尙的圍棋甚好便到白龍菴去和他下了一盤曇花只輸半子恰恰是個對手金士明大喜便天天到白龍菴來欲知以後情形下回再叙 
善舉 
[代募意國地震賑捐啓]  
　　敬啓者近十年來環救各國之地震屢見報章其間數次大災爲害頗鉅然從未有如此次意大利國南界地震之烈者實爲古今所罕見歐洲人士慘這塗炭竟多至二十餘　其幸獲生存者流離失業因苦不堪言狀賴　　府籌欵賑濟遷徙他處安置始得苟延殘喘然　寡孤獨謀生無路哀鴻嗷嗷待哺爲數太衆　區飯重賑欵宜多向來滬上仁人善士惻隠爲懷一遇水旱偏灾立施博濟况此次意國地震之禍尤屬駭入聽聞我知必能踴躍倡率以大顯其樂善不倦之心欵無限量福自天申本會求募賑捐係代意大利賑濟會少効棉薄如蒙慨助即請送交上海意國銀行怡和洋行帳　泰晤干報舘本會董　處掣取收條以便將芳銜登報誌謝仁記洋行馬克勞謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
