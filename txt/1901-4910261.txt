# 1901 - 239 - 4910261

 

Page 1

 
 
[閱報須知] [  本館告白]  
　　本館紹城行銷報紙向由杭州分館汪傅臣在紹城小江橋設立分館派友張姓恕理近聞有該處送報人在各閱户處冒充揚東私行收　　　殊屬可惡今於本月終爲始各閱户報資仍歸張友親自收取望閱報諸君按月交付張手嗣後再有假冒私收報欵等情　　者函　分館本館定卽禀請領事照會地方官從嚴究辦决不容情勿謂言之不預也 
[開售九通股票] [  上海圖書集成局啓]  
　　自本年四月奉后太后懿旨照博學鴻詞科例開經濟特科旣而又降上諭以翰林院爲儲才重地令糄檢以上各官專　　治有用之學不得仍以時文小楷爲工迨七月十六日又奉綸音明廢八股鄉會試及生音歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心　濟以期收實效而宏遠　惟由古以至今因中以達外淺深本未次序秩然士人懹用世才非通知時事固不足以裕經世之猷而欲通知時事非博考昭代典章歴朝政衛亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前　書　成二十四史例用新鑄大號　字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取后朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多舊罄亦不再印有志經世者請從速購取懹毋貽他日交臂之　也至是書之帋墨精良校　完密本局另有樣本可以隨時取閱售票處上海在申報飩申昌書局此外各處如江蘇蘇州文瑞樓書坊鎭江文成堂書莊揚州實文閣書莊文樞堂書莊江甯詞源閣書坊浙江杭州申昌書局湖南長沙愼記書莊　州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣束廣州廣西桂林福建福州均　記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[李相薨逝感言]  
　　合肥李公以文巨出膺節鉞率江淮健兒削平巨宼重奏中興洎乎治定功成以大學士總督直隸疆坐鎭垂三十年朝廷倚畀之隆海宇期望之切重瀛使者航海來華無不趨詣戟轅親承偉論萃瀛海九萬里自名公巨卿紳商士庶下逮婦人女子牧豎販夫莫不震公威名以爲方召匡周范韓翊宋豐功偉烈無以過之而毁之者則謂得君如是之專行政如是之久當此强鄰逼處曾不能運一謀出一策措中國於磐石泰山之安徒以淟涊揜阿苟保祿位馴至喪師割地貽國大羞尸素之譏固屬難免甚有責以巨奸大惡比之宋時秦檜者蓋毁譽交乘褒譏雜出公之一身固有未易輕議者今者上相騎箕大星遽隕皇太后皇上眷念舊臣特予謚文忠追贈太傅晉封一等侯爵入祀賢良祠飾終典禮至優極渥邀殊榮於身後昭定論於千秋然後知知臣莫若君世之譽者固未免溢美之詞而毁者亦難免過情之論蓋當咸豐初年粤逆踞金陵蘇松常鎭相繼淪陷時曾文正公方以兩江總督駐軍安慶江蘇紳士咸往乞師文公遂檄公率師往救公旣抵上海籌軍餉簡師徒以次收復蘇常諸郡縣旁及浙之嘉興湖州諸府大軍所至聲威赫然迨同治初年捻匪縱横於齊豫之境僧忠親王戰没鄆城朝廷復授公欽差大臣專辦剿匪事宜公乘戰勝之勢率其舊部疾趨河南旣擒首逆賴汶光其羽黨名張總愚者突竄畿南别樹一幟公復率所部入直援剿張逆計窮勢蹙投水自殺於是西捻全股蕩平當是時公席累勝之餘威摧方張之劇宼固由國家景運方新士卒用命然非公運籌决策動合機宜安能奏功如是之神廓淸如是之速然則聖諭所謂器識淵深才猷宏遠者固惟公當之無愧色也至若大功旣成朝廷茂賞殊勳畀以北門鎖鑰維時互市之約方定東西洋各國驅其利兵堅艦縱横海上要挾多端順之固慮損國體失人心稍拂窵又以大難甫平瘡痍未復且自顧弓矢刀石何者足爲抵禦之方此其交涉之難實爲自古所未聞而從前防邊之策禦外之規固有難行之今日者公沈幾觀變知當此時艱勢迫萬不可與眈眈者稍有違言惟恃玉帛冠裳爲輯睦𫒗交之用此卽聖諭所謂匡濟艱難輯和中外老成謀國具有深衷者蓋亦深諒相臣所處之艱而不欲以旁觀責難之言過爲繩責也要之公之一身其才猷之開展氣度之從容固爲近今疆吏中不可多遘徒以遭際過隆聲名過盛朝廷倚畀旣專且久而左右僚寀又多貢諛獻媚不復有盡心匡正之人以致晚歲功名謗譏交集此則非特公之不幸抑亦國家之不幸也嗟乎公之事往矣後之繼公而興者其亦念時事之多艱盛名之難副而惕然思所以保全之道哉 
[本館接奉電音]  
　　昨日午後河南府鄭州行在飛電傳來上諭二道敬謹譯登○九月二十八日行在内閣奉上諭漕運總督著恩壽補授欽此同日奉上諭江寗府布政使著吳重憲補授楊文鼎著補授福建按察使欽此 
[蹕駐鄭州]  
　　昨日有友人由河南省鄭州行在傳夾專電云九月二十八日皇太后皇上由榮陽啓鑾未刻行抵鄭州城卽駐蹕行宮旣而軍機大臣傳旨二十九日三十日聖駕在鄭州城行宮駐蹕兩天按鄭州春秋爲鄭國地秦漢以後建置各殊本朝雍正二年曾分爲直隸州領榮陽榮澤河陰汜水四縣至十二年仍屬開封府自榮陽至此計程六十八里 
[京師夜巡章程]  
　　京師訪事友人云日前順天府五城察院街道察院釐定約束練章程十條諭令一體遵辦一明火搶案每在上燈時候各鋪住户各設小鑼會銅器等件陡然有警鳴鑼爲號弁勇聞聲吹哨聚集圍捕庶不至吞舟漏網一不准民間無故放槍違者拿究至於各局查夜必遇有明火盜犯方准施槍如無故放槍查明從重懲辦一每夜十一點鐘不准有行人來往地面違者以犯夜論如有請醫接穩准其一二人提官銜鋪號及住户姓名燈籠以便察查如過三人同行亦以犯夜論一練勇紥街不准數人聚談不准入鋪閒坐不准穿用長衣不准老弱代班不准曠誤疎防有一於此准紳商密告各局查明責革一練勇上下班紥街時勤催各土車水車不准偷閒各胡同口不准任積髒折傾倒髒水如查該叚有污穢地面情事惟練勇是責一練勇於前後夜紥街時勤催查點燈枝照章點亮如官燈民燈有滅火之處馳告點燈哨官及住户鋪户點燈勿得延遲如敢借催燈之事索詐民財枷杖不貸一街道兩旁不准私培陌岸利已碍人務必中間隆起兩旁稍窪雨後不准用石塊木植攔阴車路以致車歸中間行易壤轍一人烟稠密之區如菜市口一帶各攤准其排設中間兩旁務留一往一來車路勿得將各攤佔排一邊車路只行一邊致有擁擠不堪情事一木厰磚店缸鋪只准在檐下排設一層不准任便侵佔官街致碍行路一以上諸節責成 
 
 

Page 2

 
 
紥街練勇認眞遵辦如有失查抑或詐財查明卽行責革 
[業户須知]  
　　京師訪事友人云日前擴充使館公所發出告示一道文曰辦理擴充使館界址事務局爲曉諭事照得本局前奉欽命全權大臣和碩慶親王爵閣督部堂李札開以前門内東交民巷一帶爲各國使館專界所有佔用民房飭令發價等因嗣經各國全權大臣將界内四至出示曉諭並據各業户呈報房產契字經本局會同各國全權大臣派出經理此事之員詳細核定等第價目出示曉諭在案現在欵項籌定自應分晰地叚按期換給執照以憑對保發價預定某日換給某胡同執照準期開列於後爲此示仰各業户人等知悉届期務須約定妥保將原領回單持赴本局核辦毋得自悮切切特示計開九月十三日發給户部街吏部後門宗人府夾道房價執照十四日發給白家栅欄欽天監後身十五日發給太僕寺胡同藥庫步登胡同十七日發給崇文門西城根理藩院十八日東單牌樓路西擡頭𤲅低頭胡同十九日賣羊胡同二十日賣羊胡同洪昌胡同二十一日東交民巷路南肅府夾道二十二日長安門路南鑾駕庫夾道二十四日詹事府内二十五日交民巷路北二十六日崇文門路西勾帳胡同二十七八日兵部街二十九日兵部街牛角灣胡同十月初一日王府井大街初二日太醫院東河沿初三日柴火欄月牙胡同初四日南北中玉河橋初五日臺基厰初六日臺基厰中街胡同初八日長安街小喇嘛胡同初九日達子館初十日達子館將杆胡同十一日舊衙門胡同皇城根十二日花枝營十三日花枝營水獺胡同十五日經板庫營房十六日法國府後身史家胡同十七日東單頭二條胡同右各業户均按日挨次赴局持原給執照換給發價執照須偕同保人如有包攬需索等情事准各業户指控嚴辦决不寛貸 
[日員回鄂]  
　　漢口訪事友人云前者日員某君因公馳赴湘垣謁見撫憲俞廙軒中丞籌商一是兹已事竣遂偕田松山都戎回抵漢阜想須行旌小駐也 
[揚試塲期]  
　　揚州訪事友人云本月初旬某日江蘇提督學政李蔭墀大宗師按臨泰州考試揚州府屬各生童已於初九日開考各縣生員次第竣事旋懸出考試闔屬文童塲期牌示云十六日考高郵寶應十八日考興化東臺二十日考江都甘泉儀徵二十二日考泰州聞此次生童正塲仍試時文試帖蓋恐功令驟更諸生肄習未深茫無所據也惟武塲則自此永廢躍馬彎弓之輩不免憾抱向隅耳 
[京師盜案]  
　　京師訪事友人云九月初六日之夜初鼓後前門外布巷某廣貨店勿來盜匪六名奪門而入出槍恐嚇鋪中人正在無可如何之際幸經練勇瞥見急吹洋哨調集勇丁前往圍捕當將匪拘獲解至局中訊辦尙有四匪已被逸去未知能弋獲否 
[盜匪猖獗]  
　　廣州訪事友人云新會縣棠下墟昆昌當鋪設立多年貲本頗裕其貨樓建於在魚塘中凡往來須過浮橋每日傍晚將橋揭去派人守之防範頗極嚴密不意本月十二日之夜更魚二躍時突有盜匪數百人携竹橋及布帆皮帳而來先由大門攻入廳事正擬支橋而渡鋪夥由樓上開槍轟擊連斃數匪盜衆銜之使其黨向墟中劫取火油數箱澆入棉被上縱火焚之頃刻延及屋宇光𦦨熊熊鋪中人見事勢甚危紛紛抱頭鼠竄盜乘機放槍猛擊聚而殲之無一得免鋪主之子某亦與斯難於是若輩擁至貨樓恣情搜括往而復來者數十次至樓成灰燼始均贓由大林附近迤邐經猪頭山海面向順德轄境逃逸當事急時是處鄉人羣往馳救奈衆寡不敵被匪傷斃甘某一名其餘傷者不知凡幾聞墟中於數年前瑞生當鋪曾被盜刦失贓不下十萬餘金今昆昌又遭斯劫盜匪猖獗幾於無法無天有緝捕之責者其將何以爲情哉 
[砲船獲盜]  
　　蕪湖訪事友人云和州牛渚河向駐砲船一艘由閻君管帶專司緝捕之事日前忽來一巨艦形跡可疑向之盤詰舟子五人支吾以對及查其艙中則制錢衣履堆積如山閻君知爲緑林豪客大呼捕盜勇丁助之匪黨見勢不佳立卽鳧水逃逸僅獲二名解送州署禀請姚石泉刺史訊辦 
[漢陽火警]  
　　漢口訪事友人云本月二十三日之夜九點鐘時漢陽南岸嘴附近某姓家不戒於火致兆焚如霎時烈𦦨騰空頓成不可收拾之勢幸各鋪水龍開警馳至竭力灌澆始得烟消火滅然已燬去房屋數十椽矣 
[先事豫防]  
　　昨由寗波采訪友人郵寄署理浙江提督余瑞廷軍門寗紹台道春匯東觀察會銜告示一道爰照錄其文曰爲出示曉諭事照得本年入夏以來暘雨愆期秋收豐歉不等鄉農苦樂不均各屬民情又良莠不齊一種游手好閒與夫棍徒地痞平時尙不安分際此迫以飢寒保無流而爲匪况現值帑藏奇絀裁兵節餉各處撤遣營勇若輩旣無生業又復飄泊異鄉爲匪作奸所在皆有寗郡爲通商碼頭五方雜處尤易溷跡濳踨萬一土客勾連乘機蠢動縱使事後拿辦居民已受累在先自應及早防閑爲杜漸塞流之計本提督本巡道現定十月初一日起照章舉辦冬防首在城市次及鄉鎭並在入境首站及徧　進口要隘之處責成地方官紳查照向辦章程分别地叚一體選雇巡丁更夫徹夜支更分叚梭巡務使各保各鄉匪類無從匿混閭閻藉獲又安除札府飭縣認眞遵辦外合先出示曉諭爲此示仰所屬紳商居民人等知悉爾等須知保甲冬防係爲戢奸禦暴而設爾等各有身家務宜踴躍從事兼收守望相助之效所有烟攤烟館限九點鐘一律熄燈歇家客店居民鋪户統限十點鐘關門各叚栅門亦應同時上鎖遇有接穩延醫一切緊要之事各須提燈行走如有黑夜徒手閒行者立時拿究本提督本巡道仍不時親自巡查爾等倘有故違禁令及差保丁夫懈怠察出定卽嚴辦不貸其各檁遵特示 
[膏捐批示]  
　　九江訪事人云日前督辦江西通省烟膏捐局候補道丁少蘭觀察札委稽查輪船兼保甲總局徐穆君别駕舉辦九江南康兩府所屬之德化湖口德安瑞昌彭澤星子都昌安義建昌等九縣烟膏捐潯城各烟館聞之以貿易淸淡禀求從寛旋經别駕批示云據禀已悉此項膏捐係奉大憲札委飭辦事在必行省城及各府現均一律開辦德化一縣豈容不遵况燈捐雖屬加增仍不過取於吸烟之人與烟館尙無所損著速凛遵示諭尅日來局報名認捐領照以安生理倘敢再存觀望本委員定當會同德化縣將各店分别查封從重究辦言出法隨決無寛貸各店素來安分營生自當深明大義切勿悮聽人言致貽後悔切切 
[岸銷暢旺]  
　　揚州訪事友人云兩淮鄂湘西皖四岸每屇初冬菜市銷數卽有起色本届更形暢旺各運商咸爭先訂單紛紛領運奈十二圩載運各江船尙未回空不免望洋興嘆現聞鹽棧總辦曾觀察體察商情電禀督鹽憲劉峴莊制軍請轉飭各岸迅催空船回圩濟運旋奉回電已如禀轉飭各岸遵照矣觀察接閱之下卽抄錄電批札行淮南總局迅催各商將應運新殘各網赶卽訂買尅日來圩領照開江以濟銷市 
[潞河寒汛]  
　　北通州友人來函云馬軍門玉崑現因土匪猖獗駐軍彈壓商民風聲鶴唳幾於寢饋難安錢儈乘機把持銀價因之飛漲每兩竟值京制錢三千五百文米商亦一律閉糶歇業人心皇皇頗有朝不保暮之勢軍門聞之卽差弁傳集各錢商諭以本軍門現須發給餉銀五百萬兩照爾所定價值易錢應付可乎諸商知無以應面面相覷軍門乃諭爾等旣無此力何得將市價任意低昻商等唯唯而退次日銀價每兩仍在京制錢三千文上下人心得以稍安○通州某尼𤲅供奉銅佛三尊近爲匪人垂潕將購歸私鑄制錢知尼不允唆使日本人入𤲅强購尼婉辭却之日本人出洋銀六元五角擲之於地令人將銅佛肩荷而去尼急赴州署控訴吏役詰知案涉日人恐難伸理揮之使去尼不得已奔至馬軍門駐紥處呼寃軍門詰悉情由立遣琥弁帶兵一隧追之至河上日人以銅佛重滯尙在徘徊弁遂一併帶回禀知軍門日人懼自願將銅佛送還事始寢 
[漢水寒雲]  
　　漢口訪事友人云此間各街畔每有流民搭蓋茅房一遇火災蔓延無際夏口廳張堯臣司因於日前諭保甲各員督同差役人等限期驅逐毋許逗留亦思患預防之善政也○黄陂人張亮著名劫匪也前在下江一帶犯案纍纍嗣又糾合黨羽行刼漢陽大軍山 
 
 

Page 3

 
 
周友棠家鉅資報經縣宰飭役拘案收禁候懲未幾卽越獄而逃至本月某日逃至鎭江被徐寳山都戎緝獲電達鄂中現已經地方官派差赴鎭提歸治罪矣 
[潯江秋荻]  
　　九江訪事人云本月二十二日長江水師湖口鎮總兵李雨亭鎭軍飭令標下龍開河汛守備倪瑞廷守戎率領砲船七艘如法操演事畢分别優劣賞賜有差○九江關收稅事宜本擬自本月二十一日起歸稅務司許妥瑪君會同監督辦理兹又改遲至十月朔日接辦矣○本月二十日九江府孫景裴太守考試闔屬文童先期札委佐貳各員辦理考試事宜兹將名單照錄於後隨員候補經歴許植内巡九江府經歴劉福謙候補典史王豫舒外巡德化典史熊杰候補從九薛贊善搜檢候補巡檢劉景韓典史陳寳啓閉龍門候補未入周景汾巡查街道候補典史楊承泰從九謝君穀 
[鐵甕寒濤]  
　　鎭江訪事友人來函云日前丹徒縣張允臣大令奉上憲札飭出示曉諭凡民間所買田地房產契劵應從速投縣報稅以重庫欵○今夏京口駐防旗兵趙小采子屢向城内堰頭街各店鋪藉端詐擾控經京口副都統奇統制克伸布派弁擒拿格鬥之餘中槍而斃旋卽照例戮屍以示懲儆兹者城内各紳商皆感統制德威公製萬民傘二頂德政牌數對擇吉月之二十日導以鼓吹恭送至署統制謙讓再三而後受 
[醇王行邸紀事]  
　　昨晨本埠文武印委各員均赴行邸請安江南提督李軍門占椿北洋水師提督葉軍門祖珪張觀察彬銓觀察林毛觀察慶蕃趙觀察有倫沈觀察佺蘇松太兵備道袁觀察樹勛均見日商三井行主及海格司君等均謁見日本陸軍步兵少佐隊長今井直治君往謁禾見稅務司斐式楷君奉醇邸傳見十一點鐘醇王帶同叅贊張燕謀閣學隨員麥君及蔡和甫星使袁沈趙三觀察上海縣汪大令同赴英總領事署慶賀英皇誕辰至十二點鐘返邸聞定於今日八點鐘至招商局金利源馬頭乘安平輪船北上昨日下午汪大令派通班差役在邸押運行李至船上法總領事預飭捕頭届時督率中西各探捕分投照料 
[英皇華誕]  
　　昨日爲英皇誕辰寓滬英國官商例有慶賀之舉英總領事班德瑞君特召西樂一班印兵百餘名至署前伺候午前鐘鳴十一下出使德國回華之醇親王帶同張燕謀京卿乘黄韁馬車前往出使日本大臣蔡和甫星使蘇松太兵備道袁海觀觀察及本埠各官咸隨於後旣至由班君等殷勤延入同申賀忱然後欵以西式茶點小坐片刻而去當邸駕戾止時東西士女鵠立兩旁瞻望丰采幾仰之如景星慶雲云 
[貢木過申]  
　　湖南常德府蔣秋泉太守現奉湘省藩司檄委督解京木北上取道申江昨日抵埠太守卽命駕入城分往道縣各署投刺至縣署時汪大令延入花廳茗談良久始别一面立飭民壯前往舟次照料 
[救護日食]  
　　十月初一日爲日食之期先期由上海縣汪瑶庭大令知照學師邱廣文縣丞劉二尹主簿孫少尹典史趙少尉以便届時至縣循例救護 
[公祭傅相]  
　　昨日滬上文武各官在英界貴州路壽聖菴設奠公祭李傅相午前十點鐘時蘇松太兵備道袁海觀觀察鐵路督辦盛杏蓀丞堂招商局總辦顧緝庭觀察嚴筱舫觀察以及印委各員並紳商等咸往叩奠素車白馬爛其如雲 
[公廨停訊]  
　　昨日爲英法兩公廨訊案之期緣英租界讞員張柄樞司馬法租界讞員杜枝園大令别有要公爰咨照捕房暫停訊案一期 
[賽馬尾聲]  
　　昨日爲寓滬西商賽馬之末一日向章有馮河之戲共賽十一次第一次六馬同賽馬立師匯票西人首到馬黄色衣帽俱紅色第二次十馬同賽小太興代哥夫首到馬黑色衣帽醬色第三次五馬同賽蜜司鉛門同强克生首到馬黄色衣湖色帽黑色第四次五馬同賽沙遜寳巖首到馬靑色衣紅色帽黑色第五次三馬同賽蜜司培培代香港拍子首到馬白色衣花色帽黑色第六次八馬同賽老公茂披也師首到馬靑色衣帽俱緑色第七次七馬同跳浜密司祥茂洋人首到馬黄色衣帽同第八次八馬同賽電線行克林首到馬黄色衣淡黄色帽藍色第九次四馬同賽小太興首到馬白色衣紅黄色帽黑色第十次係各馬夫互賽小百嬌代麥格里格首到馬黑色衣帽俱紅色第十一次七馬同賽小太興代馬醫生首到馬黄色衣黄紅色帽藍色 
[節會例志]  
　　十月朔爲下元令節本邑好事者例舁城隍神及四司出巡名爲振濟幽魂昨日由各會首議定於淸晨九點鐘時迎駕出巡其路由係出廟朝東走天官牌坊過福佑橋朝西穿心街出老北門到壇祭畢由壇起馬進西門一直朝東過穿心河橋杜家灣太平街朝南走縣南縣西三牌樓晝錦牌樓過陳市安橋朝東一直回轅 
[上海格致書院十月份課題]  
　　中國自古有士師無律師有鄉校無議院今西國設律師議院與中國古時士師鄉校有無異同其利弊得失可悉言之歟論農學今有化學師買到凈硝强水計重一百九十二磅半欲合於用乃和水若干以表驗之量得過濃百分之二十八又和之以水計十六磅八兩表量之仍濃百分之二十四因此再和水頂初次所和者二零九十九分之二倍方始合用問如是可共成淡硝强水幾何又按化學分劑數理能否求其中養氣共有若干假如在甲處有塔一座其正西距十二里之遙有人自彼處偏北倚斜而直行過二點四十分後測得塔適在東東南繼准前向直行過四點鐘後測得塔適在東南南問此人所行之方向如何并求每點所行之速率幾何試作圖證之以理 
[失火卽熄]  
　　前晚七點鐘時下海浦茂海路鄉民陳阿五所居草屋悮翻火油燈光燄熊熊遂致不可收拾霎時數楹茅舍悉付刼灰是處並無鄰居得免殃及亦云幸矣 
[醕邸失竊]  
　　前日出使德國回華之醇親王駕蒞楊樹浦提籃橋畔澄衷蒙學堂閱視一周及囘邸忽失白玉如意一柄約值銀數百兩知被匪人乘間竊去傳諭捕房飭令派探查緝捕頭允之 
[窮途可憫]  
　　徽州人錢兆根向在蘇州操油花業近以賦閒無事來申謀就落落無所遇而資斧業已蕩然窮無復之乃於前日在英界某弄中投環圖盡經三百十二號巡街捕見而解下雇車送入捕房轉送公廨讞員張柄樞司馬查悉情形惻然憐憫賞給洋銀四元諭令速回原籍錢叩謝而退 
[滬南瑣聞]  
　　前晚八點半鐘時南市新馬路電燈忽爾熄滅馬路工程局中人立派巡捕至賴義馬頭電燈厰查問始知機器略有損壞急爲修整遂得大放光明○前晚金華人某甲落魄無聊行至小南門外海潮寺附近就楊樹上解帶自縊途人某乙瞥見之下急唤二十七鋪地甲帮同解下向之盤詰知因尋兄不遇無可謀生不得已而出此下策遂由地甲略給川資俾回故里○南市陸家浜一帶河道前經輔元堂董事曹君寄耘禀請上海縣汪瑶庭大令移咨江蘇撫標滬軍營督標奇兵營管帶龍葆珊羅楚材兩游戎各撥營兵兩哨恊力開浚近已從事工作二十三七鋪局員某君恐滋生事端卽派勇丁前往照料 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬車肇事]  
　　前日某西人乘馬車至南京路偶一不愼致將陸慶郎所駕東洋車撞壤巡街捕上前查問西人願賠修理費洋銀若干陸遂無言而去 
[上海縣署瑣案]  
　　日前縣捕徐文在某處緝獲長江積竊程春波一名解至縣署至晚縣主汪瑤庭大令提訊程供向在某典貿易因吸食阿芙蓉膏以致失業墮入胠篋一流邇在鎭江聞母親在蘇州原籍患病故繞道滬上以便回家侍奉起案之烟槍紡綢長衫係在船中所竊叩求恩典大令判責五百板收押贓交原捕暫行收管侯失主認領○趙楚良與華阿大爭開店鋪互扭至縣呈控亦經汪大令提訊趙供在浦東塘橋鎮租范姓屋欲開豆腐店每年租錢三十千詎華亦欲租賃不遂其願竟敢前來毁物求爲訊究華供前向范姓租屋開店今因店屋翻造暫遷近處現店屋竣工遽被趙租去范姓藉此將租洋三十元吞没前日與趙理論反被兇毆求斷大令判候提范姓到案質訊再核○卜倪氏控錢德華掯贖田單前晚亦經汪大令提訊卜倪氏供前因夫故無以度日將田單一紙抵與錢處計錢三十千立有筆據按月子金三分邇因欲將此田另覓售主詎錢不允求斷錢供此單於光緖八年分抵於小的至今利息分文無著故向之理論求鑒大令核供勸錢讓去利息一半著倪氏照算取贖 
[英租界捕房紀事]  
　　前日陳恒康在馬霍地方與李全仁口角扭毆經某號巡街捕拘入捕房捕頭詰知釁起細微略加申斥從寛開釋○昨日沈阿根因郎子侯混用銅質僞洋銀遇諸廣東路向之調換致相口角經某號巡街捕拘入捕房捕頭著將僞洋銀充公從寛斥釋○流妓徐小仙躑躅雲南路强拽途人之袂冀博夜合資某號巡街捕見之以其有違租界章程拘入捕房捕頭著送公廨押候禀請讞員張柄樞司馬訊核 
[法租界捕房紀事]  
　　崇明人某甲在原籍某善堂誘拐女孩一口來滬售與楊樹浦某柴行轉售與廣東人某乙事爲某善堂訪悉　　捕房捕頭派包探將甲乙連女孩拘獲押候解送公堂禀請讞員杜枝園大令訊究○前日小東門外某小烟館甲乙二夥不知因何口角爭毆由巡街捕一併拘入捕房捕頭詰知甲已受傷令將乙交保候核 
[美租界捕房紀事]  
　　昨日亭午時江北流氓王竹軒糾同羽黨顧學武至裏虹口文昌閣左近同鄉婦人陳徐氏家恣情索詐不遂所欲將氏肆意兇毆氏忿不能平立卽投訴捕房捕頭令包探劉阿炳查明實在情形再行核辦○前晚賊犯瞿大羣掩入穿虹浜第二百四十八號門牌某姓家行竊綢衣若干件携之而出適爲包探劉阿炳所見連贓帶入捕房捕頭令押候解送公堂禀請讞員張柄樞司馬懲辦○昨晨倫兒吳阿新混入北河南路第五百八十二號門牌甬人某姓家行竊布衣四件携至某押鋪求質適爲包探劉阿炳查獲連贓帶入捕房捕頭令押候解送公堂禀請究辦 
[上海虹口元濟善堂經收五六月分一文愿常捐淸單]  
　　陳雁記每月五十愿王岐記三十愿梁日三廿五愿禮和帳房廿愿　榮和怡珍居戚益齊潤德堂巢　齊巢金氏六户各十愿致寳長七愿至義居六愿華榮昌五愿守拙子湧幢氏靜慮居邵春榮張雯波謝烈卿同源茂七户各二愿黄式章五愿筆喇帳房張鏡　各四愿陸　生　蕟押信成長各三愿李芹香邊繼周顧惠明王延華羅義成胡少雲畢正卿張坤和陳端增徐　生東海氏丁桂山毛榮貴江炳榮孔雲淡傅伯勳張提卿十六户各一元其計二百五十五愿共計收錢十五千三百文鍾聖輝六愿四五六月分錢五百四十文何麗初王禮常鄭梅庭三户各五願四五六月共錢一千三百五十文王尊勳洗烴珊各三　四五六月共錢五百四十譚始端二願又錢一百八十恭壽堂徐宗潢昭敏氏各一願共錢二百七十九章號不計願五六月洋一元二湯鴻實又六角洽盛恆又二角　升和又一元温秀宋又二元梁穆初不計願五月二角鄭勤修堂十願五六七月錢九百文麥義民佘明三恤　五六月各錢一千三百聚順生張錦生趙世元潘文魁朱長根劉姓大户六月各一角周桂邱老五二願六月各錢六十文統共收錢二元一千六百文洋五元四角 
 
 
 

Page 10

 
 
   
 
