# 1902 - 322 - 4910634

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徵集同志分類編纂數　而成最錄典章政治之書旁及奏讀集部都八百三十二種其大恉自開　以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然　章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷帙繁重購寘匪易私集事　　雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出書裝訂一百厚本每部收回江本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[體育智育德育解]  
　　育其體毋使弱育其智毋使陃育其德毋使入於奇邪此列國設教之宗旨也先以體育强其質幹次以智育擴其才能卒乃以德育養其性情而飭其倫紀此列國設教之等級也體何以育曰講衛生習體操勞筋骸節飲食時寒煖務使疾疢不作精力充强不致疲恭而無以任艱巨也智何以育曰先之以普通科繼之以專門業終乃超入高等學舉凡政治工藝文學武備研求精當細大不捐務使坐言起行朝廷有以收得人之效也德何以育曰屏邪說重天倫端本原立綱紀務使孝弟忠信禮義廉恥有以深入夫人心而尊君親上之忱油然以起也然則是道也西國行之中國亦有則而效之者乎曰奚獨則而效之是道實自中國始夫不觀古者成童而舞象勺乎入學而習戈版乎游藝而及射御乎藏修之暇繼以息游此卽體育之遺意也夫不觀古者因革損益通其理而百世可知乎君臣父子正其經而三綢不斁乎兵刑禮樂考其制士農工商專其黹而畢生專務於學卽萬變不離其宗乎此卽智育之成規也若以德言則由志道據德而依仁由修身齊家而治國平天下由志學而不惑而知命而耳順而從心所欲何友非學之漸進卽無在　德之漸充而已立立人已達達人修已安人安百姓凡此德意之布濩實有終身行之而不能盡者天豈第入孝出弟愛衆親仁爲足立弟子之規範哉雖然處今日而求敎育正未易言也以言夫體而溺於嗜好惰其官骸有不愛其身而漸即於衰頽委靡者矣育於何有以言夫智則舊學株守略不變通叩以天文而不知問以地輿而罔悉詢以國家掌故而茫然不能置一詞更遑論大者遠者如富國之經濟强兵之效驗牧民之法度修好之規模有不舌撟目瞠莫知所措者乎育於何有至於德則今之少年喜事者旣昧名教綱常之大節祇講自由平等之讕言詈父兄爲野蠻指朝廷爲腐敗結成頑黨侮辱師尊羣起譁囂不遵檢束甚至欲立自主之國創行民權嘯聚黨徒濳謀革命德於何有更育於何有嗟乎教育爲全國人民精神之所寄夫誰料迄於今日竟若斯之敗壞不堪試問東西洋各邦其教育有如是之情景乎誠可爲痛哭流涕長大息矣雖然教育之壞壞於學生而我正不能不爲司教者責何則凡事基必立於始而法必嚴於初當其興學之時朱嘗不以培植人才爲主義而起居旣不嚴其監察則體育之基失課程旣任其紛更則智育之其失民彝天則旣不深其啓發則德育之基亦失迨至冺棼日甚而始籌所以鼓民力開民智新民德亦何怪積習難挽而性情好尙無術以强不一者而使之同耶然則東西洋列國其於體育智育德育果皆整齊嚴肅而絶無流弊可尋乎曰是亦不能彼於保身之術固精矣然人豈無沈湎於酒而日即頽唐者則體未必盡育專科之設固善矣然人豈無暴棄自甘而性靈漸汨者則智未必盡育倫理之學教化之科固完善無缺憾矣然人豈無離經畔道悖謬荒唐如俄之墨司科大學堂諸生結黨成羣倡爲無君之說欲滅政府而行民權者則德亦未必盡育我惟取長去短敦倫飭紀以立之則格物窮理以致其知而後德以渾全智以濬發體以堅强庶足敦本植基開物成務而富國强兵之大效乃收之於夏絃春誦之儒生乎蓋不禁企而望之已 
[本館接奉電音]  
　　昨日午前京師飛電傳來上諭三道敬謹譯登○十月二十三日内閣抄奉上諭吏部奏知府應行廻避開單請旨更調一摺江蘇徐州府知府著齊蘭調補弼良著調補江西饒州府知府欽此同日奉上諭本日召見之已革二品頂戴江蘇候補道莫繩祖著加恩開復原官原銜欽此同日奉上諭英秀著賞給三等侍衛作爲科布多幫辦大臣欽此 
[電傳宮門抄]  
　　昨晚京師來電云十月二十四日無明發上諭是日召見軍機及裕文阿 
[並無密約]  
　　香港循環日報云某日上土耳其政府中人宣言曰近有疑我土與俄立有密約將任俄艦駛出黑海者實係子虚烏有之談我土政府中人决無此意 
[阿習英文]  
　　香港循環日報云近日阿富汗王下令國中凡民間童穉之在各書塾肄業者必兼習英國語言文字觀此是阿王冋英之心已可槪見不知俄人亦有所疑忌於心否 
[水師分駐]  
　　美國紐約來電云美水師提督刁威君議將師船分爲兩隊一駐大西洋一駐亞細亞洲日内將請議政院諸員委副提督某君分任其事矣 
[英京郵政]  
　　英京倫敦來電云某日議政院議員希頓君詢郵政大臣占巴連君曰聞各郵局書函由中國陸路至英僅二十六日由水路至英則須四十四日信乎占君曰目前由烟臺至倫敦之信期以二十六日將來必攺由西伯利亞鐵路遞寄惟各郵船合同訂至西歴一千九百五年未屇期前兩年須函告郵船公司執事也 
[比王遇刺]  
　　香港循環日報登華歴十月十七日英京來電云本日比王偕某親串臨幸某處爲故后行記念 
 
 

Page 2

 
 
　禱　還蹕時忽有無君黨匪人勞庇奴者開槍轟擊連出三彈皆中第三輛火車由從官區大文面上擦過旋經扈從武員將勞庇奴擒獲鞫之自認立意謀栻 
[日船過港]  
　　香港循環日報云前者日本朝廷派淺間及高千穗兩軍艦駛赴英倫恭賀英皇加冕之禮上禮拜六由英到港與港内各戰船互相鳴砲致敬按淺間係頭等鋼甲巡艦册註九千八百五十五墩馬力一萬一千二百四十八匹高千穗册註四千三百二十七墩馬力一萬五千九百六十七匹 
[以船作塾]  
　　香港循環日報云美國某富人製一極大帆船名之曰養亞馬利堅爲童穉讀書之所能容學生二百五十人教習一十五人每行以四年爲期每年往來洋面九閱月鴻毛遇順隨風所之所過大邑通都必令登岸游覽其意蓋謂少年讀書時正宜講求養身之法使之呼吸海風是廼合衞生游歴爲一事者計每人於四年内一切費用各需英金一千磅 
[出使美國大臣叅隨銜名單]  
　　中國出使美國大臣梁震東星使於皇太后萬壽聖節後卽陛辭請訓秉節出京所調叅隨繙譯諸君兹將銜名照錄於後二品頂戴廣西記名道陳昭常五品銜内閣升補侍讀梁慶桂候選郎中沈其孫户部主事張權補缺後升用知府工部主事夏偕復分省試用道李國成鹽運使銜道員用分省補用知府豐紳鹽運使銜浙江候補知府鍾寶僖三口銜分省試用知府李國瑜分省試用通判馮棻同知銜廣西候補知縣張作藩同知銜江西試用知縣朱崇德四品銜候選府經歴梁謙附生梁不基提舉銜廣東補用鹽經歴孫士頤指分江蘇試用縣丞許綏之花翎三品銜江西試用知府李屯尙有三四人姓名從略 
[政務處外務部會奏培植使才摺]  
　　奏爲遵旨議覆仰祈聖鑒事本年八月二十六日軍機處片交侍講連申奏請培植使才以聨邦交一摺軍機大臣面奉諭旨政務處會同外務部核議具奏欽此並將原摺抄送前來查原奏内稱辦理洋務人員未嘗讀書亦未遊歴於泰西語言風俗性情政治並未深諳一遇交涉事件毫無把握請在京師設立洋務館挑取京官四品以下八品以上及在京候選人員爲洋務學生入館學習各等語臣等查本年五月間政務處議覆御史陳慶桂愼擇出使隨員摺内聲明京師大學堂已奏設仕學館爲各部院人員研究實學講求内政外交之處毋庸叧設特科現經管學大臣張百熙奏定仕學館章程内本有外國文及交涉學兩項課程外國文課程内分音義繙譯文法三門交涉學課程内分公法約章使命交涉史學通商傳教六門均係專習西學此外輿地課程内有全毬大勢外國地理兩門史學課程内有外國史典章制度一門法律學課程内有羅馬法日本法英吉利法法蘭西法德意志法五門均係兼習西學於該侍講所稱語言政俗各項固已賅備果能認眞學習不難造就人才所請設立洋務館事涉分歧應毋庸議至該侍講所請挑取京官四品以下爲洋務學生節查大學堂奏定章程前項學生斷自五品以下毋庸另議更張竊維人才固本培植而出亦經歴練而成外務部爲交涉總匯之區從前洋務並無專學所有司員皆由各衙門保送考試不過就近取才現旣特設仕學館有學習洋務人員則以三年之課程比於一日之考試尤爲可據擬請俟此項人員畢業後由管學大臣察其志趣端正才識明敏者出具考語保送帶領引見請旨攺發外務部額外行走果能得力酌量序補日後此項人員倘可敷用卽可將保送考試之例議停泰西各國人才無不出於學堂業專於精用當其才從無不學而用及學而不用之弊比年迭奉諭旨開辦學堂及分派學生出洋遊歴將來洋務人才自當成就不少必須預籌登進之途内而外務部外而沿江沿海各省以及東西洋各使館練習人才之地嗣後各項交涉差使擬請專用此項洋務人員不使涉歴他途其有績效著聞者自可不次　用庶爲學者益專其志已用者得盡所長俾各自奮於功名之途朝廷可收培植人材之效矣所有遵旨議覆緣由是否有當理合會同繕摺覆陳伏乞皇太后皇上聖鑒訓示謹奏 
[西匪乞降]  
　　香港循環日報云欽命廣西提督兼邊防大臣蘇子熙宮保由寗明州往上思沿途搜查匪穴有匪首黃福亭者鵠候上思迎謁節鉞率其醜類二百餘輩面縛乞降宮保允之 
[派兵平匪]  
　　厦門訪事人云漳州東𪧲樓近有土匪揭竿倡亂提憲楊西園軍門特派練兵右營管帶李松亭游戎前營務處楊懷先叅戎帶勇四百名星馳而往相機剿辦旣又札飭福建軍前營某管帶督同練勇一百名整隊而往各匪見大兵雲集相率遁入深山地方得以暫時安謐本月初五日各勇已一律撤回矣 
[劫犯伏法]  
　　香港循環日報云本月十三夜廣州省城西門内德興街某米店被盜行劫當塲擒獲盜匪一名鞫之供稱小人姓吳名亞六年二十歲順德縣屬光華人曾開槍擊傷營勇李保其時匪夥共有四人劫得銀六百餘兩其三携贓先遁小人見事主臂上所籠玉鈪所値不貲逞因之强捋取李勇見之將小人抱住小人遂放槍擊傷適德興廠勇追至始得成擒隨於十五日移解南海縣署縣主裴明府訊明一切至十七日委楊大令押往犯事地方用站籠處死 
[通州試題]  
　　江蘇提督學政李蔭墀大宗師按臨南通州舉行科試前已將塲期單錄登報牘兹又接得通州友人來函云本月十八日宗師考試闔屬生員經古題爲漢武帝輪臺悔過宣帝湟中留屯時勢不同論泰西公法列格致學内近來各國交戰規例悉依格致之理策算學題未詳十九日考闔屬童生經古題爲天漢元年遺中郎將蘇武使匈奴論法意二國亞力伯山鐵路開創原始策諸乘方求積有代乘法求根有代開法其理若何試設數證之設有大中小三平圓大平圓半徑九寸中平圓半徑六寸小平圓半徑二寸今欲更求一圓全面積等於前三圓面積之和　半徑若干一十日考試闔屬生員通州四書義不患寡而患不均一句義泰興子曰誦詩二百一節義如皋君子有勇而無義二句義靜海子曰唯女子與小人一節義海門君子而不仁者有矣夫二句義通塲經義人情以爲田二句義 
[桂林火警]  
　　香港循環日報登廣西友人手翰云本月初五日桂林城中突起大火河北一帶約焚去屋宇數百家直至東門街止河南則僅燬一二家 
[鄂省官塲紀事]  
　　武昌訪事人云前署湖北江陵縣知縣楊葆初大令壽昌調充簾差怱怱交卸出闈後立卽禀辭赴江陵淸算交代刻下尙未馳回省垣○湖北　補知縣丁大令炳廷奉藩憲委解第七批京餉赴都吳大令式彬奉委赴川中探訪榖價○均州知州缺經藩憲飭本 
 
 

Page 3

 
 
任汪直刺應度回任興　州知州缺委補用知縣賀刺史祖蔚署理東湖縣知縣缺委截取知縣熊大令賓署理棗陽縣知縣缺委補用知縣謝大令紹佐署理榖城縣知縣缺委拔　知縣陳大令澍霖署理恩施縣知縣缺飭正任王大令鴻賓赴任宜城縣知縣缺飭正任姜大令光裕赴任日前已牌小轅門矣 
[皖省官塲紀事]  
　　安慶訪事人云長江水師安慶恊王副戎鴻年於上月二十五日交卸篆務繼其任者爲田安鎭陶恊戎樹恩○營務處楊太守綜淸近奉撫憲聶仲芳委辦牙釐局提調所遺營務處委許太守月菡接辦○試用訓導舒廣文景衡奉藩憲聨星樵方伯札飭委署理池州府訓導○本任旌德縣李大令邦慶接奉藩憲聨方伯飭知著回本任於本月初一日禀辭履新○新授徽州府黃太守曾源奉藩憲聨方伯飭赴新任供職○本月初日藩轅牌示補用巡檢周振祥請補定遠池巡檢胡振宗請補旌德縣三溪司巡檢試用訓導齊來芸委署含山縣訓導○東門外街道委員勞君洪章西門内街道委員麟桂均已差期屇滿經局憲札委候補典史龔少尉恩沂接查東門外街道縣丞朱二尹汝傑接查回門内街道均於月朔到差○皖省每年應解京麻若干現已委請補府照磨虞少牧德元採辦齊備於上月某日押連赴京 
[厦島客譚]  
　　厦門訪事人云此間爲各國通商口岸輪船抵埠須用雙槳小船載客登岸如遇客之人地生疏者往往任意訛錢不遂其欲不止其有在外洋貿易回家者尤居爲奇貨甚有將船放乎中流要索巨金或駛赴僻處謀財害命者種種惡習不勝枚舉邇經厦防同知黎司馬訪悉派役至各處嚴查以安商旅○本月初二日溪岸街某餅店忽肇火災街鄰聞警齊出施救得以卽時撲滅祇焚去小屋一椽○某日有人赴提轅報稱某某諸盜首匿跡禾山鄉江頭社提憲楊西園軍門急派福建軍前營某帮帶帶勇數十名馳赴彼處擒獲五名起出贓物解至提轅移送厦防廳究辦○前月某日洋關某巡役失去兩江總督所賞金牌一面因禀明關道憲懸賞購求○厦門大火之後十途商議定每四五十家鑿一大井或有火厄取水較易并令各號多置救火器具以備不虞 
[上海官塲紀事]  
　　日前松江府知府許子元太守命駕赴金陵謁見署理兩江總督張香濤宮保前日事畢返旆道出滬江上海縣汪瑤庭大令聞之趨詣碼頭迎迓至昨日太守親臨縣署謝步大令飭丁擋駕蓋謙不敢當也○江蘇候補道尹樹棠觀察前直隷長蘆鹽運使楊藝芳都轉均於昨日抵滬午後乘輿赴上海縣署投刺○江蘇候補府照磨吳慕周參軍奉藩司陸春江方伯委解貢布入京昨日道經滬上乘輿詣縣署拜會 
[禁唱盲詞]  
　　保甲總巡朱森庭明府查得邇來城廂内外各茶肆時或彈唱盲詞雨意雲情蕩人心志因卽飭差查緝並於昨日出示申禁違則嚴懲 
[夜巡嚴密]  
　　二十三七鋪巡防局員高文軒姚榖蓀兩二尹每夜親率捕勇分叚巡查雖至蓮漏三商復是往來蹀　近復禀請蘇松太兵備道憲袁海觀觀察每晚頒給局勇各雙弓米一甌以資體恤 
[物歸原主]  
　　本月十九日午潮盛漲時浦濵所泊各船咸斷練走錨漂失貨物各駁船每乘機撈取待人出資購回昨日錫金常昭兩公的司事具禀馬路工程局請總辦翁子文太守出示曉諭如有撈獲篙㯭帆檣等物一律送局以待公所中酌給酬資然後令原主分别認領太守准之 
[上海縣署瑣案]  
　　保甲總巡朱森庭明府飭勇押解陳秀芳控季裕連捲逃一案到縣前晚縣主汪瑤庭大令升堂研訊陳供小的係本邑人世業耕耘前年妻子因病謝世去冬十一月某日蟻媒翁正南携崇明孀婦蔡氏到來議定身價洋銀六十元賣與小的爲　妻至今年二月某日蔡氏言往探親一去不返八月初四日始由季送來佯稱氏兄小的以禮欵留迨初九日乘小的出外將箱内田單三十張衣服十餘件棉布十餘匹棉紗棉花各數十斤席卷而逃今始在南市某烟館尋獲連其黨蔡金山扭送十六鋪巡防中局蒙局員老爺轉送總巡局押解案下蔡氏所供含糊大令喝令掌頰一百五十下始稱丈夫逝世已十二載小婦人初與季私識去冬由同鄉人張文富轉託翁携出價賣與陳今年二月回至崇明探親張夫婦勸令同回陳處竊取衣服田單乘機逃出同住福建人所開某小客棧田單等物俱存棧主處目下張夫婦仍住棧内大令復命鞭背二十下向季推鞫供認不諱蔡金山供小的與季及氏均不相識今日偶在烟館中陳疑爲同黨誤扭到案求恩省釋大令問陳曰此人是否季之同黨陳供小的與伊亦向不相識大令著卽檡回季收押所中候辦蔡氏交官媒收管速將田單等物呈案○陸伯生周南喬控沈年根訛詐等情大令研訊之下陸供九月初六日小的將墳旁榆樹三株價賣與周計洋銀六元叧有一株賣與傅秋生至夜遣陸煥章往伐突有沈年根等八人指爲竊取扭交地保陳明山并將所伐这樹取去十二日復到周家又取三株旋與陳保串通勒索銀元叩求究辦周供小的出洋銀六元賣陸榆樹三株運回寶山縣境家中至十二日沈等偕地保前來取去陳保供本月初六日之夜沈等將陸等扭交小的稱係竊榆之賊煥章則稱由傅所遣旋由寳山縣某圖地保保去旣而沈復至周家取樹小的並不知情現有樹四株在周太僕廟釐卡前沈及郁晉生沈曉山袁文卿同供小的等共有八户俱輪充地保光緒二十一年陸墳上失去榆樹勒令小的等賠償本月初六夜查悉煥章正在伐樹因之扭住押往詢問適伯生出外其弟陸云觀稱並未將樹售去顯係竊伐旣而查悉周家曾買三株故往取回作証大令判沈掌頰一百下陳保重責二百板陸大加申斥着陳保押令沈等交還樹四株 
[馬路工程局瑣案]  
　　滬南大碼頭承裕紙店傭人華阿順押送川連紙三十件至唐萬順船上倉卒間悞送他船旣而至潘錦章船上索取回單因之口欠爭毆控經馬路工程局總辦翁子文太守倩襄讞委員黃衡堂二尹研訊令水巡捕頭目陳向榮查明以便復訊昨日陳在董裕順船上查獲原物遂將舵工梁惠扭送到局禀請二尹訊供華稱當日小的實將此貨送交梁手因潘與梁面貎相似以致指鹿爲馬梁供小的係海州人華送貨到船並未言明是以小的悞收求鑒二尹以潘雖未收受不應遽爾行兇姑念年邁不予深究著具呈切結交人保出所獲之紙候傳店主具領○歹人王仁與在馬路中竊取林某所携之物被包探黃量海查獲解至捕房轉解工程局二尹研訊之下王認竊不諱遂判責五十板驅逐出境○王阿妹在久記樹行代人執爨前日乘間竊取哆呢馬褂一件被行夥查獲連贓送至捕房捕頭令轉解工程局二尹研訊之下判責一百板以儆 
[正字]  
　　昨報所登盛杏蓀宮保曉諭南洋公學衆學生告示内監起居漫無覺察句悞將監字繕作任意二字今特校正於此以免閱者生疑 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[請膏餉]  
　　聞之廣州友人云粤東烟膏捐行之未久卽有同福堂商人李龍章者具禀藩轅略稱光興公司旣奉撤銷膏引　　局仍未撤請飭停辦以衛商業等情隨奉　司丁方伯批未曰查膏捐一項係奉旨飭辦專備新案賠欵之用從前永安堂承餉爲數甚微不能不設法擴充因是光興公司有加餉承充計膏給引之舉其辦法仍係取償於吸食鴉片这人於商業　虧稅釐旺淡並無干涉乃盡情疑阻　數　京公使以撤銷新章爲言詎知新章可以撤銷而膏捐斷難停止昨已遵奉院札諭飭光興公司叧議妥章禀候枚辦在案兹該行商等竟以　仍未撤防不勝防等語聨名上禀若非誤會便係阻撓試問各該行商自光興公司開辦爾等熟膏生土均已加價售賣如果儘此加價涓滴歸公有何防不勝防倘一味營私價則加而餉則抗人情國法均所不容廣東烟户最繁歲銷洋土各膏　兩加價一錢二分每年餉項奚正二三百萬該行商等謂光興公司辦法未善仰即會議妥章切實認餉由本行認眞承辦但能鉅餉有著商情賴安則光興公悮便可飭令停辦也保領附 
[火厄未成]  
　　前日英界雲南路一百二十九號門牌張林全棉花店不知如何失火霎時濃烟四佈勢若燎原幸卽取水狂澆登時　滅然東鄰西舍已無不鹿撞心頭矣 
[寠人路斃]  
　　前日有一無名男子年約三十餘行至新闢法租界中打鐵浜左近倒斃路旁某號巡街捕見之回報捕房捕頭令地保林少卿訪查屍屬旋查知其人並無親族在申因具結報請同仁輔元堂分局司事備棺收殮發壇暫厝有見者謂其人身穿洋布緊身短衫黑布棉坎肩單布褲白辮線赤足無鞋蓋寠人子也 
[英租界捕房紀事]  
　　歹人吳全生濳入王林香家竊去綢褲一條報捕後由包探張寶成拘獲帶入捕房捕頭令押候解送公堂禀請讞員張柄樞司馬訊究○偷兒張安堂行竊新閘路某姓家東洋車捐照一紙衣服數件報捕後由包探徐榮珊拘獲帶入捕房捕頭令押候解送公堂禀請究辦○新閘派克路迤西西藏路張王氏張榮生二家僕役傾棄穢物有違工部局定章經巡街捕查知回告捕房捕頭著轉禀公堂請出傳單傳案訊罰 
[法租界捕房紀事]  
　　歹人串合同黨入市購物乘間竊取而逃彼中人名之曰對買甲乙二人皆對買賊也昨至英界某衣店竊得土布夾袍一件持赴法界某押店求質被包探拘獲解入捕房捕頭令押候堂期解請讞員孫建臣大令究辦○前晚偷兒某丙濳入某姓家圖竊被包探拘獲在身畔搜出當票數紙因卽解送捕房捕頭令押候吊到原贓然後解送公堂禀請究辦 
[美租界捕房紀事]  
　　昨日午前甬人馬阿常投捕房訴稱家在北河南路穿虹浜左近昨被有混名麻皮之小流氓者冐稱探夥借端詐去洋銀數元心實不甘請爲查緝捕頭允之○昨日亭午甲乙二西人偕至武昌路與粤人某丙遇强索洋銀若干丙佯爲應允潛卽投報捕房捕頭令五十四號西包探前往見二人尙在丙家滋擾遂一併帶入捕房押候解送該管領事署禀請訊懲○昨晨粤人吳阿才乘脚踏車至北四川路逞其追風逐電之能偶不經心將某姓小孩撞仆於途傷及面部適爲某號巡街捕所見拘吳入捕房捕頭見孩所傷甚微令吳給以小洋銀數枚從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年十月初七日京報全錄]  
宮門抄諭旨均已錄前○直隷總督袁奏防軍疉次剿平拳土各匪謹將在事出力文武員弁彚案擇尤開單懇恩奬叙摺太子少保北洋大臣直隸總督臣袁世凱跪奏爲直隷防軍疉次剿平拳土各匪謹將在事出力文武員弁彚案擇尤開單懇恩奬叙恭摺仰祈聖鑒事竊自庚子拳匪肇亂直境各屬所有蔓延一時不逞之徒乘機搆煽揭竿並起重以潰團逃勇土匪鹽梟與大海洋之巨盜邊外之馬賊紛紛擾攘四出橫行刼掠焚燒恣意屠戮闔境糜爛幾無完土前督臣李鴻章疉派各軍分　擊剿連戰數月賊氛稍戢而根株禾凈伏莽猶蕃出沒靡常勾結爲患此拿彼竄動淹歲時雖各屬之聨莊團會槪行解散民間之私藏軍火悉令繳還而漏網之匪徒跳梁之小醜猶不免伺隙蠢動致有重煩兵力之處迨次第勘定全境帖然而直隸各軍之負弩奔馳者自始亂以迄今兹固不知幾經况瘁矣上年八月李鴻章以甘肅提督姜桂題所統武衞右軍剿匪行力爲諸軍之冠專摺開軍請奬又另片請奬浙江提督呂本元所部各營員曾聲明此外各軍將士亦應擇尤酌保容詳加考核叧摺續陳等因均先後仰邀俞允在案又臣蒞任後各軍陸續呈請奏奬臣以各軍開單列保人數未免過多而呂本元上年僅保十數人李鴻章以該軍人衆曾許續保俾免身隅此次亦開至百餘人均經臣駁其浮濫當將原單發還飭令從嚴删汰現據各該軍將减定人數叧軍呈送前來臣覆加詳核查開缺貴州提督梅東益一軍駐紥直東交界之區轉戰畿南北之地用兵兩載有餘疉次剿平大城文案壩州定興雄縣淶水任邱吳橋景州滄州南皮鹽山等處之匪大小數十戰始終弗懈擒斬衆多保全甚大勳勞實爲卓著此外則前署天津鎭總兵章高元剿平景州故城甯津東光吳橋南皮靑縣靜海等處之匪正定鎭總兵董履高剿平安平深澤定州曲陽高邑晉州等處之匪通永鎭總兵李安堂剿平大興三河昌平順義懷柔等處之匪大名鎭總兵何永盛剿平永淸固安新城雄縣容城任邱寗津等處之匪宣化鎭總兵何乘鰲剿平口外及本境各屬之匪統領新盛軍記名提督鄭才盛剿平深州冀州衡水棗强武强新河等處之匪統領淮軍毅字記名鎭兵郭學海剿平寳抵三河香河通州甯河武淸東安永淸固安等處之匪多倫諾爾協副將胡金元擊走地里井字等處之匪統帶常備軍馬隊記名總兵吳鳳嶺統帶練軍馬隊補用叅將孟恩遠管帶巡警隊候補直隷州知州趙秉鈞會剿祁州博野蠡縣淸苑饒陽安平深澤等處之匪自天津交還後又經天津鎭總兵吳長純督率各營會同地方官搜剿沿河沿海一帶餘匪以上諸軍帶甲遄征裹糧轉　馳逐於酷暑嚴寒之際出入於槍林彈雨之中或陷陣衝鋒殺敵致果或臨機策應冐險出奇莫不勠力誓心備嘗艱苦用能使兇渠悍黨依次殲除髮櫛首溽不留餘孽畿甸一律廓淸閭閻得慶安堵現在時局平定而追論功伐實不忍没其成勞自應照姜桂題呂本元兩軍剿匪請奬成案擇其在事尤爲出力者悉按異常勞績列保惟事閱兩三年之久人萃十餘軍之衆併案彚奬核减至再合計之雖見爲多分給之實形其少更於鼓勵羣材之中仍寓矜愼名器之意不敢稍涉冐濫謹繕淸單祇呈御覽合無籲懇天恩俯准均照所請給奬以爲効命行間者勸出自鴻施逾格除飭取各該員履歴送部查核曁千總把總以下咨部核奬並各軍陣亡之員弁另行查明奏䘏外理合恭摺具陳伏乞皇太后皇上聖鑒訓示謹奏奉硃批該部議奏單併發欽此○謹將直隷剿辦拳土各匪異常出力文武員弁擇尤保奬繕具清單恭呈御覽計開記名提督进隸大名鎭總兵何永盛記名提督鄭才盛均擬請賞加頭品頂戴記名提督四川重慶鎭總兵　高元直隷正定鎭總兵董履高通永鎭總兵李安堂宣化鎭總兵何乘鰲均擬請交部從優議叙提督銜天津鎭總兵吳長純記名總兵葉祖珪郭學海均擬請以提督記名簡放記名總兵吳鳳嶺擬請賞給正一口封典補用副將張定邦許兆貴程起鳳胡代武黃本河王得勝趙國賢均擬請以總兵記名簡放補用叅將干佩闌任效文馬龍標周得勝王金榮孟恩遠均擬請免補叅將以副將留直補用副將銜補用遊擊曹嘉祥劉朝泰吳有珍李進才王開福潘金山邵大廣王懷慶吳桐仁沈增甲楊善德王吉林均擬請免補遊擊以叅將留直補用補用遊擊李忠純孫貴和熊大發王義才陳長靑均擬　免補遊擊以叅將留直補用並加副將銜補用都司鄭濟臣許凌漢李瑞芹戚有貴孔慶通陶炳郝得勝馬長安張佑勝何兆元洪殿元張駿烈葛振全劉國楨丁義興王金貴何伍喜姚光澤唐維珍吳慶桐均擬請免補都司以遊擊留直補用並加副將銜山永協標右營守備李森洗馬林守備明立均擬請以都司儘先補用並加游擊銜補用守備張珍祥史先德韓貴麟施從濱馬得順張貴全許祖礄李福連喬建才吳勝元張占魁栗有義孫多江賈懷寳汪泗升董長發南元超林天佑劉玉中李潤田温朝佑吳錦坤王朝淸丁吉光武明玉周泰安單玉興劉光南劉金標洪自成徐占鳳馬金聲均擬請免補守備以都司留直補用並加遊擊銜候選守備劉桂莊武進士白連城均擬請以都司選用拔補千總宋永王元煜李星源孫壽山穆傳山韓靜海于桂林楊紹緒范恩鎔李鳳來陳忠訓田忠誠艾士興秦空琢梅東來王瑋朱永和呂海亭楊春普張得福劉慶林劉連生郭以廉劉慶恩張鳳來邊瑞庫成邦于得海張忠信吉凌額廣志龔聲揚李成武張士鈺選用千總鄭才佐王應奎周茂冬均擬請免補免選本班以守備留直補用並加都司銜分省補用道馮國璋請加二品銜直隷試用　劉燕翼良說均擬請歸候補班補用並加二口銜直隷候補知府叚芝貴張孝謙胡駕林指分直隸試用知府蔡紹基指分山東候補知府言郭源均擬請免補本班以道員仍留原省補用並加二品銜分省補用知府石承芬聶憲藩均擬請免補知府以道員仍分省補用並加二品銜候選知府婁晉擬請免選知府以道員不論雙單月選用並加二品銜在任候補知府准補東路廳同知許元震在任候補知府深州直隷州知州曹景郕无擬請俟補知府後以道員用福建候補同知直隷州徐黼昇直隷候補直隷州趙秉鈞均擬請免補本班以知府仍留原省補用並加鹽運使銜候選同知梁如浩吳景毓候選直隷州董道生均擬請免選本班以知府儘先選用並加鹽運使銜在任候補同知順天府糧馬通所劉于祐擬請免補同知以知府在任候補在任候補直隷州開州知州胡賓周在任候補直隷州棗强縣知縣張石均擬請免補直隷州以知府在任候補安州知州商作霖宛平縣知縣趙炳文唐縣知縣陳友璋均擬請以直隷州知州在任候補直隷候補知州陳慶麟直隷候補知縣何泰晉試用知縣徐增禮毛隆光指分直隷補用知縣馮元鼎均擬請免補本班以直隷州知州仍留直隸補用並加知府銜指分直隷候補知縣阮忠極擬請免補知縣以同知留於北河補用並加知府銜候選知縣何守仁周先梓吳煥均擬請免選知縣以直隷州知州選用並加知府銜候選州同董道唯候選布政司理問董海澂均擬請免選本班以知府選用並加四品頂戴貢士王維城舉人揀選知縣倪宏謀均擬請以知縣儘先選用直隸候補按經歴李駿指分直隷試用府經歴潘傳笰山東試用府經歴張以誠直隷候補縣丞胡松年直隸試用縣丞王敦銘姚和羹指分直隸試用縣丞屠義瀚吳寳棣河南試用縣丞王錫齡山東試用縣丞黃金印侯蔭培張樹榮江蘇試用縣丞謝文模北河試用縣丞趙國琛均擬請免補本班以知縣仍留原省補用並加同知銜分省試用縣丞羅濟恒擬請免補縣丞以知縣仍分省補用並加同知銜候選直隸州州判孫文珠候選縣丞吳　聲均擬請免選本班以知縣選用主簿用直隸試用巡檢李保成擬請免補本班以府經歴補用縣丞銜招瑞聲陳鴻綸沈炤朱肇睳候選巡檢雷其睿從九蔡炳剛優廪生王舒菡附生周寶辰均擬請以縣丞選用文安縣典史張傳鈺擬請以縣丞在任候補監生米才　佾生王　海文童張伯紳王祖虞蔡錫麟均擬請以巡檢選用奉硃批覽欽此 
 
