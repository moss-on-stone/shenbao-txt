# 1913 - 76 - 4914394

 

Page 1

 
 
   
 
 

Page 2

 
 
時評 
[時局談（九）（無名）]  
　　政黨乎政黨乎近人每謂亡中國者黨爭而我不以爲然蓋黨而不爭何用黨爲然若近日新流行之黨爭手段則真所謂亡中國而有餘矣 
　　新流行之黨爭手叚維何即不出席使不足法定人數之消極手段是也一二處發始之初余巳引爲大戒今則漸視爲不二法門矣國民黨議員多數之省則共和黨行之共和黨議員多數之省則國民黨行之由此以推我恐無一省而不用此法也 
　　夫使無一省而不用此法則中國之省議會不能成立矣即從省議會選出之參議院亦不能成立矣一國之中而有兩種之立法機關不能成立是不但各國不認我民國我國民選出之議員先不承認我民國也外不承認於各國内不承認於議員謂中華民國之存於世其可得耶 
　　夫政黨多數之競爭選舉時爭之也若於選舉時失敗而於開會時爭之其爲不正當也巳甚矣况乎復有阻害民國前途之大關係哉各政黨不乏明達深識之士奈何不急起而設法糾正之耶 
命令 
　　三月四日臨時大總統命令任命高凌霨督辦改組各省銀行及推行紙幣開辦金庫事宜並由高松如會同辦理此令 
　　財政總長周學熙呈稱據直隷都督兼署民政長馮國璋呈請任命高松如爲直隷銀行行長應照准此令 
　　領參謀總長事黎元洪呈請任命張瑞麟爲安徽陸軍測量局局長應照准此令 
　　領參謀總長事黎元洪呈請任命王丕煥爲河南都督府參謀長蔣廷梓爲山東都督府參謀長應照准此令 
　　國務總理内務總長趙秉鈞呈稱據安徽都督兼署民政長柏文蔚呈請任命李辛白爲安徽省城警察廳長應照准此令 
　　國務總理内務總長趙秉鈞呈稱據安徽都督兼署民政長柏文蔚呈請任命方剛爲宿縣知事李世璜爲巢縣知事鄭壽彝爲渦陽縣知事馬汝簡爲婺源縣知事李謀爲合肥縣知事應照准此令 
　　陸軍總長叚祺瑞呈核覆吉林都督擬以台林補佐領連仲補防禦請予准補等語應照准此令 
　　陸軍總長叚祺瑞呈核復吉林都督擬以業普肯慶祥補驍騎校請予准補等語應照准此令 
　　此次來京呈進賮品慶祝共和之呼畢勒罕等輸忱民國忠順可嘉自應量予封奬以昭激勸錫哷圖呼畢勒罕仲奈應加封爲諾們罕札薩克喇嘛阿穆爾清阿勒圖應加封爲默爾根綽爾濟名號並賞啓綠圍車正達喇嘛究珠隆阿應賞用紫韁其由阿穆爾清河勒圖代呈賮品之郭爾羅斯旗呼畢勒罕布彦達賴郭爾羅斯旂錫將圖喇嘛羅布桑希拉巴帕拉吉應均加封爲綽爾濟名號此令 
　　西寧等處呼圖克圖等先後遣徒來京輸忱納賮贊助共和自應量予封獎以昭激勸西甯托布敦拉布節靈廟却布桑呼圖克圖敏珠爾呼圖克圖噶丹錫哷圖呼圖克圖喀爾喀旗邁達哩乎圖克圖應均加封四字名號並賞用黄韁其洞闊爾呼圖克圖阿嘉呼圖克圖之呼畢勒罕現在尚未迎請應預封四字名號俟迎請後承用杜爾伯特旗車臣諾們罕那木濟勒羅爾應賞坐綠圍車並賞用紫韁錫哷圖庫倫暫署總管喇嘛班第札薩克達蘭占巴喇嘛之印務札薩克喇嘛羅布桑蓀瑞洞闊爾呼圖克圖所署洞闊爾固木巴胡瓦哩綽爾濟當洞闊爾廟等三處封廟達喇嘛察克吉木巴唐臧嘠布松等應均給予綽爾濟名號其該呼圖克圖等派遣來京之沙比喇嘛等亦屬襄贊有功均應一體獎勵所有却布桑呼圖克圖之沙比喇嘛嵩律噶勒丹錫將圖呼圖克圖之札克喇嘛羅布藏丹散敏珠爾呼圖克圖之商卓特巴堪布色甯札布應均加封爲綽爾濟阿嘉呼圖克回之商卓特巴業喜敦魯布洞闊爾呼圖克圖之商卓特巴托卜乎嘠拉桑應均給綽爾濟銜敏珠呼圖克圖之呢爾巴額爾丹桑噶勒丹錫哷修圖呼圖克圖之呢爾巴伊希藏布棟庫魯布邁達哩呼圖克圖之沙比格隆丹巴應均以商卓特巴記名錫哷圖庫倫印務札薩克喇嘛之格斯貴占巴吹魯克應以大喇嘛記名此令 
專電 
[北京電]  
　　熱河之亂全係宗社黨煽成首領德善及同謀軍官常和伯勝將正法 
　　搶去槍百六十二枝巳收回秩序全復熊都統請機關槍以資鎮壓 
[北京電]  
　　外人等頗疑政府將徇激烈派之請密籌征庫本日北京日報又載將調二十及二十三四七八各師開往蒙邊調直隷及湖北六師以充東省内防其實政府决無此種計畫 
[北京電]  
　　熱河都統熊希齡到任後屢電政府派遣軍隊兹悉政府以該處匪勢蔓延於内蒙治安大有關係巳飛飭南苑第三師師長曹錕遴選騎兵三營機關槍二連由李團長榮殿督率於二十五日早取道通州出發 
[北京電]  
　　聞外交部接使團通告後以各國指定分配不啻公同監督巳與財部商妥昨日具文覆絶 
[北京電] 　　 
　　阿爾泰消息喀匪現正進規烏梁海連日修路築橋甚爲緊急並將扎哈沁旗牲畜驅至科布多不使南下中央巳電飭帕辦事加意防範並飭楊都督恊助兵力以厚其勢毋任過單致誤事機 
[北京電]  
　　雲南蔡都督以滇省財政困難巳極萬無多養軍隊之理但片馬一去大理垂危勢不能不駐有重兵以資抵禦日前電請中央接濟常欵一百三十萬多練一師 
[北京電]  
　　各團體議决之國民哀悼會以吳景濂爲總代表巳將后像放大準備鑄銅像 
　　奕劻此次從未到京宫中發布穿孝清諭亦無其名聞係因共和宣布後革爵之故現彼在津業出賃橡皮洋車聞日内可以來京 
　　長庚裴維侒温肅曾習經等尚入内行跪祭禮 
[北京電]  
　　有賀長雄今明抵京特以秦老胡同憲法委員會庽之該會移東廠胡同 
[杭州電]  
　　巡警反對新廳長僅二三人主動耍挾全體辭職現巳和平解决 
[杭州電]  
　　省議會自行舉陳蔚等十二人起草限三日脫稿開議 
[南京電]  
　　應省長現准財政部咨請派員赴部學習簿記方法昨特派朱世增刻日晉京 
[南京電]  
　　應省長昨致籌備國會局電省議會連日續選候補當選人自選出陶遜等四名後屢次到會人數不足未能投票應如何辦理卽請電示遵行 
[南京電]  
　　揚由關歸併鎮關管轄後所有該關收入稅欵巳經財政部令鎮關監督直接解部昨該監督來甯謁省長面陳一切 
[南京電]  
　　濱江鄉爭執區域問題刻巳和平解决 
[南京電]  
　　屬官講武堂刻巳示期考騐 
[南京電]  
　　邳縣鄚氛復熾連日攻城昨程都督電飭第九師派隊赴邳痛勦 
特約路透電 
[北京電]  
　　此間對於借欵問題多加討論據可靠消息此項問題現有解决之望凡友愛中國者均恐各國對於中國之外債或竟出强硬之舉動故力勸中國對於借欵一事須再加研究蓋某某數國視中國之外債不啻巳現破産之狀態矣今日（五日）中國當道巳與外國官場討論數次意見融洽故借欵問題不日可望解决 
[哈爾濱電]  
　　昨電所稱俄國隊長阿法拉塞夫在齊齊哈爾爲鬍匪鎗斃一節兹悉該隊長並未實在遇害據俄官電稱駐齊齊哈爾俄領事與該隊長乘車經過某街有華兵兩名忽放來福鎗一彈穿過車輪一彈流過車與哥薩克衛兵之間駐京俄使巳爲此事與外交部交涉 
[哈爾濱電]  
　　哲布尊丹巴答復袁總統所發最後之電略謂貴總統聲言漢人憐愛蒙人殊背事實前此滬特（譯音）親王之蹂躝蒙地與蒙古專使圖穆爾章（譯音）之被戮於科布多事實具在尚何憐愛之足云惟蒙人除迫不得巳外並無殺戮情事對於駐蒙華官非特不加陵辱且使人導之出疆蒙人固無負於漢人也至蒙古隸屬中華民國一節内蒙王公與鄙人表同意者頗不乏人特爲情勢所迫不得不反對鄙人耳爲解决今日時局計惟有請貴總統注意内政庶幾中國不至再遭大禍更免列强之瓜分現在蒙人因貴總統以兵力恫嚇巳作相當之準備矣 
[哈爾濱電]  
　　聖彼得堡電社得悉俄國駐庫領事署近開會討論推廣俄蒙商業問題由廓索維慈君主席蒙商謂庫倫西蒙等處紅茶與雜貨均形缺乏咸主張開設銀行並擬依據巳定之條例設立巿政廳 
[哈爾濱電]  
　　蒙古政府接有消息科布多近到有古城開來之新軍故兵力益厚現正預備大批糧食 
[哈爾濱電]  
　　琿春附近南干（譯音）兵變業巳鎮平處决叛兵三十四名餘均逃往奉天 
[哈爾濱電]  
　　據傳駐紥吉林東部之軍隊現有蠢動之象日本巳派憲兵前往保護本國僑民中國當道現正組織民團威壓軍隊 
[哈爾濱電]  
　　東清鐵路衛隊司令瑪丁瑙夫巳由俄政府召回遺缺暫派副司令塞佛智基氏接充外間均傳此事原因係瑪氏與東清鐵路總管哈華德氏衝突之故瑪氏近曾組織軍隊預備調赴呼蘭半拉城兩處剿辦鬍匪並未通告哈氏哈氏聞此消息卽電告本國政府謂中國當道現在剿辦鬍匪極形認真各車站糧食起卸亦巳着手故瑪氏之舉大可不必等語俄政府遂電傳訓示阻止瑪氏軍隊之出發 
[成都電]  
　　此間省議會黨派意見仍未消弭現在共和黨議員雖每日集會而國民黨議員不肯到會會議因此停頓不進今日（四日）共和黨議員遍發通告謂國民黨議員旣不肯到會惟有明日（五日）在鐵路局開大會討論辦法因各省議員不日卽須抵京之故 
[貴陽電]  
　　外間均傳唐都督現巳移節雲南府惟尚無確證 
[貴陽電]  
　　此間各日報載稱此後凡遇四十歲以内之吸煙犯人皆將處以鎗斃之罪四十歲以上七十歲以内者則從嚴懲罰惟官場告示祇稱他省之辦法如此惟警戒吸煙者脫此錮習而巳至剷除煙苗一事政界迄無認真之辦法 
[貴陽電]  
　　貴州盜匪充斥尤以自遵義至四川之大道爲更甚 
[南京電]  
　張謇辭爲參議院議員後省議會自應另舉他員代之但因各黨有被選資格者互相競爭每次開會輒不滿法定人數故至今一星期仍未舉定 
[武昌電]  
　　武昌自來水公司近大有進步巳收集股銀一半 
[武昌電]  
　　青年會職員藹悌君在此間開會中國官費學生到會者甚衆 
[武昌電]  
　　藹君復參觀公立學校數處黎都督與政界人物對於藹君多表歡迎此間青年會新建會所昨三日）行落成禮藹君前往參列黎都督曾以巨欵捐入該會 
[香港電]  
　　此間商會開常年會議時會長痛詆中國蔑視鴉片條約之無狀且曰中國領袖官員現大失信用完全不顧條約義務實爲極危險之事此蓋由國内（英國）一二無知狂熱之徒任意亂道致華人遂爲鼓動云 
[東京電]  
　　新任駐日英國大使葛林君巳於今日乘英國兵艦芒茅斯號行抵横濱 
譯電 
[北京電]  
　　中政府巳拒絶承認六國公使提出之借欵新條件財長總長周學熙仍照舊抱定中國有選任顧問自由權之議今欲强令中政府任用有碍中國利益之外國顧問中政府無論如何必難承認故六國公使之各條件中國將目爲廢紙蓋以俄法顧問列入條件故也中國目下擬照二月四日之條件簽定借欵合同惟法俄兩國一日不出借欵團則六國公使提出之條件决不致稍有優點當大借欵萌芽之始卽有他團聯合俄法兩國擯拒他國供給借欵及實力輔助中國惟中國現仍在希望之中蓋不日將有鞏固之新銀行團成立而反對中華之法俄將遭擯斥也今窺袁總統之意如照目下提出之條件則寧暫緩訂定借欵俟正式政府成立再爲定奪周 
 
 
 

Page 3

 
 
第三版 
學熙擬於期内留任財政總長 
[北京電]  
　　據新疆電稱新疆政府巳與比國資本團訂定借欵英金一千萬磅以十年爲期五釐起息 
[北京電]  
　　孫中山電告粤督胡漢民謂彼意一俟袁總統選爲正式總統後日本必首先承認中華民國孫氏力請胡都督疏通南省輿情舉袁爲正式總統此電巳見今日北京日報 
[北京電]  
　　參議院議長及各黨黨魁定於明晚（六日在六國飯店開中日大讌會寓京有聲望之日人均經柬邀與宴 
[北京電]  
　　國權報今日（五日）於社說中發布暹邏政府之提議内言暹日華三國急當聯盟以阻外人之步步日進該報謂日政府巳贊成此議故請中政府亦加贊成 
[東京電]  
　　此間有人發起組織一中日會社以兩國代表主持其事並舉松方侯爵大隈孫中山君等爲名譽顧問孫中山君今日（五日）由新橋車站啓程前往横濱大隈伯爵等均往送行 
[美京電]  
　　美國新選總統威爾遜君與副總統瑪歇爾君均於今日（四日）就職儀節簡單首由兩君命駕馳抵白宫與塔孚脫君互相道賀後卽同赴議會沿途有騎兵護送勃林斯頓大學各敎授與上議院議員相望於道各國大使亦均會集參觀塔孚脫與威爾遜兩君入議院時全院歡呼致敬副總統宣讀就職誓詞後復向衆演說旋由司法總長宣讀新總統就職誓詞讀畢鳴炮二十一響威爾遜君乃發表政見大旨謂吾美人民以個人之才智兼合大團體之企業心巳造就偉大之實業凡興利除弊諸事實力舉行莫吾美若且吾國人之辦事莫不井井有條國賴以富然天下事有利必有弊吾國人以實業之發達多有驕人之意實未知各鑛區各工廠競爭之烈猶無巳時也政府以興利除弊爲天職吾美之稅則有背捐稅持平之原理政府擬卽加改革此外如圜法以及農工則例亦當一一改革政府並當妥籌全國之衛生事宜規定衛生律保持勞働界並擁護財産與個人權利之最要保障末謂彼行政之標幟唯在公允二字而巳云云威君旋偕前總統回抵白宫沿途儀仗甚盛 
[美京電]  
　　威爾遜博士巳於今日（三日）抵此部署三月四日履任事宜歡迎者倍極興奮有要求參政權之女子五千人因被阻隨迎新任總統特於昨日列隊示威曾由騎馬之女子協助警察清除道路 
[鈕約電]  
　　據美墨邊界消息聲稱有墨人六十名開鎗轟擊過界之美國軍官四員黑種騎兵亦開鎗回擊死墨人六名並傷數名 
[倫敦電]  
　　聞奥政府擬將每年防急預備隊由十五萬名增至十七萬名俄國亦將擴充兵額云 
[柏林電]  
　　德政府提議徵收産業特别稅一次以充擴張陸軍經費其所定辦法大綱巳由國會贊成德國各王公亦允輸欵相助由德皇首倡以爲表率 
[意京電]  
　　聞巴爾幹各邦承認列强調和之條件内列有以下各欵㈠割讓亞得里亞那堡斯克太里茄里拉三地㈡畫定布土界綫由羅杜斯托起至米地亞止㈢割讓茄里帕里半島及希人所佔之愛琴海諸島㈣賠償兵費㈤以革里脫島與希臘合併 
[布京電]  
　　據半官消息巴爾幹各邦答覆列强擔認調和之舉須視土政府是否承認各邦關於要求土地之大綱及允否賠償兵費爲斷 
[特里斯特電]  
　　亞爾巴利亞之民與塞人大戰五日拒其佔地鐵拉拉及克洛茄之塞國戌軍均經逐出逃往海濱斯克太里之交通業巳恢復 
[倫敦電]  
　　奥京德京兩地皆信奥俄兩國政府不日將弛解出師準備 
[柏林電]  
　　羅馬利亞及布爾茄利亞兩國代表巳抵俄京與俄國外務部大臣討論西里斯特里亞問題 
要聞一 
廣東鐵路現况之調查 
[（廣東特約訪員三吳子）]  
　　廣東旣建設粤漢新寗九廣三水潮汕等鐵路外目下更有惠潮廣澳二鐵路之計畫鐵路事業較爲發達之省也揭其最近調查各鐵路之狀况於左 
[粤漢鐵路]  
　　該鐵路目下巳通至距廣東七十五英里之連江口其初因資金缺乏工事遂滯遲不進去年三月自連江口起工英德間之十五英里經一年之久至本月下旬應可開通當俟架於翁源河長約七百十五尺之鐵橋告成後同舉行開通式 
　　第三次資金納付當時廣東之形勢稍稍不穩應募券甚屬寥寥及於秩序恢復漸次增加約得五十萬元之譜至去年七月支付英國借欵本息金四十五萬元或謂自公司支出之者或謂自廣東都督府代償之者其說不一 
　　該鐵路事務所從前本在廣東巿内與起點之黄沙車站遠隔因執行上種種不便將其敷地及建築物以十萬兩售去復於黄沙車站附近建築宏壯之事務所 
[新寗鐵路]  
　　該鐵路於一千九百零九年着手敷設自公益對岸之牛灣經新會縣以迄於洪門二十五英里之延長線一千九百十一年十月始開通自洪門以迄於船舶停泊地之北街口三英里間本月下旬當可開通其工事自公益迄於斗山雖經開通然斗山至三峽海間猶未數設公益迄北街口間之車站凡十三牛灣大王巿司前白廟沙沖南洋大澤連塘汾水江惠民門會城東（新會）上淺江門是其間惟會城東車站爲磚造餘皆木造 
　　横於牛灣至公益間之牛灣河（新會河之地方名河濶約三欺恩）不架鐵橋而設美國某鐵路所用之鐵船該鐵船爲香港造船廠所造投資約二十二萬元今設備雖終因管理之關係上猶未使用目下乘客自牛灣車站轉乘小汽船而達公益車站約有一英里徒行再換乘汽車此後一月餘得使用該鐵船而直通云 
　　本鐵路之車輛機關車十三乘客車七十三乘貨車百五十五乘合全線收入一個月約一萬五千元内外對於資本全額四百四十五萬元約有四釐之收益新甯之地多自外國經營成功歸而娱老者故一般富裕旅客之往來較爲頻繁惟沿線之特産物僅僅有米及密柑而巳輸送之貨物極少 
[九廣鐵路]  
　　無可特記之變遷然英擬於將來粤漢鐵路全通後擴張九龍車站去年六月投百七十六萬二千六百十五元收買九龍棧橋倉庫土地理立二公司之土地約三十四萬平方英尺 
[三水潮汕]  
　　二鐵路無可記者 
[廣澳鐵路]  
　　該鐵路在革命以前擬以六百萬元之資本金爲第一期線敷設自廣東對岸之芳村至香山之六十英里間其計畫正在進行中因革命役起而頓挫發起人梁雲逵（爲梁敦彦之從弟唐紹儀之姻戚）更於去年到京許可敷設十一月歸廣東目下正在股金募集中技師則前吉長鐵路技師陸耀廷也 
[惠潮鐵路]  
　　該路爲胡漢民陳炯明龍濟光等創募之股各應募自一千股乃至百股全部約束巳妥優先股亦稍售脫更發起人向美國資本家借欵一千萬元合之自中國募集者設一鐵路銀行以借欵之半額受機械及材料之供給半額交付現金以提供該鐵路財産爲擔保之條件由留學美國前廣東工務司長之程天斗與某美人訂結契約該美人恐卽爲曩時以美金五百萬金元借與都督府之建築技師派奇愛脫氏及巴納爾之間也 
雜評一（無名） 
[亞洲之同盟]  
　　亞洲以前只有相食國而無同盟國今乃有暹邏日本中華三國同盟之發起是蓋亞洲人種之進步也雖然我中華民國當速整内治以增國力斯三國同盟之說始有力而有效 
[歐洲之殺機]  
　　自巴爾幹之戰事起而歐洲之殺機巳動然其間强國幸未投入旋渦之中是乃歐人之幸事也然德增軍費法增兵期俄奥亦增兵數汲汲以治軍備若有不可稍暇者 
[美洲之新局面]  
　　墨西哥以革命而易總統美利堅以選舉而改總統墨且勿論美以久經潛伏之民主黨一旦代共和而掌政權其改革必有可觀者威總統之稅談其一端也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[甘省軍界交惡後之現狀]  
　　甘肅自警道賴恩培煽惑軍隊之事發現後各軍隊及各團體屢電政府對於趙督頗有微辭趙請辭職政府未允旋請來京面陳一切亦未許可等節迭誌前報詎十六夜四時甘肅省城振武軍巡防隊在秦東校場東南廢營中忽見有十數人縱跡詭秘卽上前圍捕拿獲倡亂之周得元等二名訊悉周等與會匪游勇暗中勾結是夜擬焚燒廢營以圖舉事經軍統陸洪濤訊明解送督署趙都督即飭令將該二犯按照軍法懲辦各軍統馬安良周務學陸洪濤聞之心滋不悅二十日電達中央以前警道賴恩培雙方煽亂各緣由巳電呈在案自應靜候命下何敢多瀆乃十六日夜振武軍附近之舊營房有匪徒二名未佩鎗械僅携柴草數捆銅號一對被該軍巡勇拿獲幸未擾事因思賴道前此密函有城外舉火之語今匪徒如此舉動針鋒正復相對人言嘖嘖咸謂此中主使大有人在而趙督恐有牽連并不詳訊口供卽令正法二匪以滅其口是以賴道之惡彌彰各界公憤愈激愈烈此案一日不决人心一日不安設有意外上何以對國家下何以慰生靈惟有再懇大總統迅發命令治賴道以應得之罪甘省幸甚總統接電後以該省各軍隊旣與都督互生意見昨雖電令該督曁各軍統須力顧大局尤恐兩方之蒂芥難釋以阿爾泰護軍使馬福祥現在寗夏鎮任於回漢軍隊感情素洽與趙督亦甚相契特電派其赴蘭調和兩方免致激釀事故云 
馮國璋大閙審判廳之奇聞 
　　天津電車公司司機人恃有洋商股本往往加開快車不顧人命近旬日間壓斃人命巳十餘起之多日前有屍親婦女多人在東南城角電車軌道上燒焚紙錢爲死者招魂卧地號哭以至電車良久不能通行該公司洋人遂至警察廳與楊以德交涉楊見洋商前來交涉不問情由立率巡警多人至東南城角將該婦女四人以繩縳其手足抬交河北審判廳請治以擾亂治安之罪審判廳詢悉情形知尸親痛其家人之慘死焚紙哭泣不肯受理楊復奔至公署見馮國璋謂拿獲擾亂治安人犯審判廳不肯治罪將來釀成交涉咎將誰歸馮但聞擾亂治安釀成交涉八字並不問詳細情形立刻騎馬奔至審判廳見面卽厲聲責問拿獲擾亂治安人犯如何不辦廳長答罪狀並未成立無罪名之可科馮曰非就地正法不可廳長答以更無此辦法馮曰你們不辦我帶了走交營務處殺之廳長答以如欲帶走殺之則萬不能交馮卽大跳大閙且喊且罵謂辦又不辦交又不交竟敢違抗命令難道造反不成麽我只好參你們了廳長答以司法獨立民政長何能參審判廳未免胡鬧馮遂憤憤而出上馬時猶口中大呼反了反了不止 
湘省風潮劇烈之態度 
湘省近日風潮甚劇一日數驚情形巳見前報兹將近狀續誌如下 
[湘政改良會之公啓]  
　　湘省近日忽發見一湘政改良會出有公啓到處發佈其文如下照得湘省自前年反正以來我輩死力經營皆爲同胞起見不料政界當道諸人昏瞶用事遇事遲疑成此腐敗局面無人敢說今幸革命黨老同志謝介曾劉文錦易棠齡周來蘇各位熱心時事有心建設共和推翻湘軍都督改設各司我等旣承敎導急須同心協力共起維持屢回商議均有成局奈爲一班利祿昏迷之人從中間阻目今巳抱定目的準於日内實行改造湘政府扶助謝劉各位代我同胞作事望我同胞母得驚恐如有誤會莫謂無情巿面照常貿易不許亂動切切此佈湘政改良會公佈都督以次各長官得見此項公啓無不戒備加嚴都督府附近及各署局機關均密佈軍隊故日來風聲較前尤烈 
[飛翰營水師之暴動]  
　　二十三夜八句鐘時省城鹽政處忽來匪徒數十人擁入頭門聲稱係飛翰水師軍人特來索取槍械當經搶去快槍數枝處中人員逃避一空黄處長亦從後門逃出急至都督府報告當由都督派兵馳往彈壓匪徒巳聞風竄逸自是風聲愈緊都督府異常戒嚴除加派兵隊梭巡隨時更換口號外所有府中辦事人員出入均須搜檢並發給出入証上蓋都督印信及石鼓門出入五字以防假冒次日晚間拿獲僞臨時指揮李勇三一名交軍法處訊明供係飛翰水師中營十號舢板哨弁及圖謀不軌情事並供出同黨易金森冷得元王玉生等三名當經取獲證據卽將該犯李勇三一名在都督府前正法比由都督出示通告並懸賞購拿易金森等三名如有拿獲解案者每名賞洋銀三百元知蹤報信因而拿獲者賞洋銀一百元 
[易劉被疑後之狀况]  
　　易棠齡現充飛翰水師營統領旣見湘政改良會公佈列有巳名又以拿案訊明正法之李勇三果係該營哨弁其初猶出示曉諭謂有不法之徒運動軍人造謡煽惑假冒本軍名稱希圖擾亂亟應嚴拿懲辦等語乃自前兩項事實發見知其衆論難逃遂卽自行投到巳由都督發交軍事廳看管至實業司劉承烈者爲劉文錦之胞弟見湘政改良會公佈指實乃兄姓名言之鑿鑿遂面謁都督請將乃兄拘留看管並有某某等亦請將劉文錦拿辦而劉文錦則於日内柬請各機關人員大約爲辯誣洗刷之事諸客多未赴席譚都督則以劉文錦之事尚無確據又礙於劉承烈之情面故未實行拘拿去 
[唐羣英又欲以手鎗餉鄭文矣]  
　　唐羣英搗毁長沙日報舘交涉情形迭誌前報自長郡地方檢察廳預審後連日由唐羣英邀集女界在敎育總會開湖南女界全體會又在女子參政同盟會開會討論唐羣英與長沙日報館交涉之事及其對付方法據女界聲言謂該報館總理文斐不應在法庭謂唐羣英賣淫如唐果有共事則爲全體所不容如係文斐揑誣卽應賠償名譽唐羣英亦謂當與文斐相見於法庭如事不實則鄭文二人當各予一手鎗如有確據卽以手鎗自擊二十五日因地方審判廳傳審唐羣英又未到案惟在外屢次聲言鄭文二人均應以手鎗相向又屢謁都督請將鄭師道拿辦都督不得巳即出牌示將鄭師道傳案訊辦聞鄭係浙江人此次由中央政府派委來湘調查鹽政者及聞唐君英必欲予手鎗又聞都督牌示遂卽離湘以圖免禍日來湘省發見一種女權報專事攻訐長沙日報及文斐短處長沙日報雖未出版每日刋發號外一張日昨亦於號外登出廣告謂有一般逐臭惡少發佈一種印刷物專事揑誣本報及斐名譽本報巳經通告海内外高明人當不爲其所欺也云云 
[强盜軍人之活歷史]  
　　駐紥永濟陸軍第九團三營營長韓仰斗前在永濟一帶誣良爲匪縱兵淫掠罪狀纍纍不可勝述兹覓得蒲州全屬人民控告該營長呈詞揭之如下蒲州全屬縣議會並自治各機關員紳張秉國等爲誣良爲匪故意縱兵把持地方圖謀不軌呈請撤銷軍隊懲辦營長竊惟國民肇造邦基未復人心之趨向恍若累卵無所適從全賴各地方長官隨時撫慰民心以維封地方而保全守士庶可將革命之鐵血主義搆一完全民國於世界矣兹查駐紥永濟陸軍第九團三營營長韓仰斗统兵以來意氣囂張自言無爲而治并時假營兵之威日以報復相尋因巳生長永濟向來貧寒忽得富貴又掌兵權於巳不甚相宜者派兵嚴拿非刑相加自供稱匪卽行正法所留婦女驅逐奸淫家産充公如此剿辦者數十家乃客冬又假冬防吃緊之名派軍隊駐紥各鄉每逢晚時將號衣脫去赴入民房奸淫婦女搶刦財物有時被村人聯絡驅逐僞稱往該家捉賊北鄉團長李效蓮許萬選等均被其災害者數次而他團所屬之村又有數十家此所謂誣良爲匪者是也前南鄉寳玉台有土匪五十餘人均係貧寒饑民寄居台上韓仰斗恐撤銷軍隊祿位難保遂大張聲勢言台上有土匪數千名非大調軍隊實難剿辦卽請河東砲隊來永濟調姜口村駐紥韓遂揚言近數村有當夫役之責派兵前往各村招集夫役而兵士等假民間當差之名私入民家將男人鞭責斥其速去當差則兵隊遂將家中婦女輪流姦淫醜狀難堪至將十二三歲小女孩鷄血强姦及今旬餘而該村婦女因此得病症者尚未全愈我永之民不知遭數世孽罪有抱羞含寃而去者而顛連扶病而遷者該咎誰歸實韓賊仰斗之過此所謂故意縱兵者是也前永邑奉同盟支部文令速組織分部以韓賊爲會長及分部成立把持公權凡遇地方一切要政卽行開會阻撓倘不趁其意卽帶軍隊使强迫手段若前王國傑來永知事因來時未先謁見韓賊遂大開同盟會抗拒决不承認王國傑大聲疾呼曰大總統公文尚不承認况僅有民政長委狀吾輩豈不敢抗阻耶藐視命令顯然洩漏將有圖謀不軌之行此所謂把持地方者是也及聞河東有南局長之事遂大告軍士曰李旅長將割據獨立吾輩將有爲大將軍之期望諸君何不速厲兵秣馬南阻毅軍北征都督犂庭掃穴直搗北京種種劣迹實難枚舉此以上俱係實在情形倘不呈請我大都督速行正法將何以對革軍起義時諸志士擲許多頭顱喪許多熱血之苦心性命耶紳等有代民伸寃之責豈可隱忍不報而遣同胞之怨所有撤銷懲辦緣由是否有當理合呈請查核照辦施行云 
[張家口外之視察談]  
　　經棚者位於張家口外地隷克什克騰旗與烏珠穆沁毗連道通洮南海蘭爲東省入蒙必經之路昨據張家口電報局員趙宗詒調查多倫經棚之報告言之頗詳照錄如下（甲）沿途軍隊情形㈠淮軍四營全數開赴多倫以營兩駐多倫鎮以兩營駐柳家河㈡宣化發出五營分布由張家口至多倫一帶每隔五六十里駐十數人護送行旅兼遞公文㈢傳都統現帶機關鎗隊千名駐紥多倫㈣都統擬在經棚募招馬隊現巳招足五百㈤經棚廳原有三班練勇數百名多係山東曹州人以捕盜著名馬賊多畏之去歲八九月保護地方甚爲得力再多倫什巴爾台糧站内駐兵一鎮閃電河地方駐有陸軍馬隊熱河一帶純屬毅軍駐紥（乙）沿途地方情形㈠出口外一二百里盜賊甚多行旅衣物馬匹多刧掠由此至多倫尚屬安靜㈡由多倫至經棚馬賊甚多非有三班練勇護送不敢進行㈢由多倫至圍場馬賊尤夥多匿於林深菁密之中行旅至此半多裹足㈣經棚出産以糧食爲大宗庫恰一帶尚資接濟内蒙各處尤多仰給於該地云 
[贛省萍鄉自創新礦之大規畫]  
　　贛省實業司以萍鄉礦産爲漢冶萍廠礦把持壟斷殆盡本省官民不敢過問光復後漢冶萍公司資本缺乏萍鄉安源煤礦停開礦工失業流爲盜賊前曾提出議案呈請都督歸本省投資代辦當經都督派委總理歐陽彦謨協理周澤南劉樹堂携帶巨資前往詎意該局聯合湘軍多方抵抗又運動工商部出面干涉並宣言與其讓歸江西毋寧自行炸毁都督恐釀成破壞實業之惡名飭令暫不接收先行派員劃界並一面令歐陽總理於安礦界外廣購地皮以爲自行開採之準備現准歐陽總理報告所購地面巳至八十餘處之多費價二萬元有奇再行添購數處足敷開設機礦之用查萍鄉煤脈自高坑龍家冲王家源經天滋山而由安源脈甚長礦層甚厚西人某氏謂足供全世界百年之用安源礦局雖經營近二十年然所掘隧道現僅十餘里尚未至王家源地方由王家源至高坑尚有二十餘地完全礦脈現擬劃清礦界先在安源最近之黑家源地方開一井口絶其來脈使之不能暗中偷採然後自王家源龍家冲至高坑開二機窿以資開採將來安礦出煤逐漸减少漢陽鐵廠及長江下流各機廠輪船鐵道並銷售出口焦煤向之仰給於安礦者必轉而仰給於新礦利益遠大何可勝計况萍鄉上竺嶺鐵礦礦質甚佳礦脈甚旺前清鐵良氏親往該處踏勘測繪地圖擬於此處開設鐵廠以萍煤冶萍鐵較漢冶萍三廠分立其難易不啻倍蓰嗣以經費難籌未能舉辦查世界各國煤礦附有鐵礦者不可多得乃得之於我者之萍鄉若能先辦煤礦俟得有利益卽開採鐵礦設立兵廠將來成爲煤鐵世界富國强兵無逾於此又南萍鐵路現正籌畫建築能辦萍鄉煤礦始能確有養路之費九江鷄籠山鐵鑛現亦籌畫購買將來開辦非藉南萍鐵路運輸萍煤不爲功是萍鄉煤礦與上竺嶺鷄籠山二處鐵鑛及南萍鐵路皆有連帶關係俱爲本省永久利源日昨提出議案交由省議會公决實行並將地點運道分銷經費等種種規劃如左（甲）地點擬在王家源地方開小機窿一個專爲截斷安礦來路在高坑地方開大機窿二個取其在面開展運道平坦（乙）運道高坑離蘆溪河道計旱道二十里擬暫築輕便鐵道輸運俟南萍鐵路至袁州一叚告成卽由袁州徑由小輪運赴南昌九江等處（丙）分銷在袁州設堆棧一南昌九江漢口南京上海等處設堆棧分銷局各一（丁）經費擬將前次政務會議議决籌備接收安鑛之二百萬元指撥爲自辦萍鑛不動經費隨時支取將經費分配預算概數開列於後（子）購地及開辦局費五萬元（丑）建築約十萬元（寅）購辦機器約四十萬元（卯）輕便鐵道約二十萬元（辰）輪駁約十萬元正（暫緩）（巳）堆棧及分銷局約十萬元（暫緩）以上開辦費約百萬元惟當擇其輕重緩急次第擴充（午）每年常支活支約百萬元每月費用應視開採之進步所用工人之逐漸增加以爲準約每月少則萬元多至七八萬爲止約計一年乃至二年始能出炭三年後可資周轉四年後始有盈餘以後利益逐年增加當無俟再添巨資（附說）本年開辦費除輪駁堆棧二項外約須七十五萬元又常年費約十五萬元合計約九十萬元去年歐陽總理曾携資二十萬元赴萍本年能籌的欵七十萬元勉可敷用明年（即第二年）開辦費及常年費約須七十萬元後年（卽第三年）約須四十萬元 
地方通信 
南京 
[劃一寧屬稅項之前提]  
　　江蘇應省長訓令國稅廳以案照改良徵收統一稅章爲整理國稅之入手辦法江蘇釐金前經省議會議决裁免通過改徵産銷進出貨物稅以資抵補蘇屬早經實行寗屬自應籌議改辦以昭劃一除長江淮河裏下河各局卡另行調查一併規畫其江北淮徐一帶釐局漕捐台捐名目繁多局卡林立沿襲舊制稅章複雜殊非整一之道現在國稅籌備伊始亟應著手改良漸期統一合行訓令該廳長派員分赴淮徐釐捐各局實地調查爲計畫改辦貨物稅之預備卽就原有局卡另議扼要設置擬定地點何處爲徵收機關何處爲稽查機關務使産銷進出無可避漏所有中途各局卡應如何裁汰歸併迅卽查勘明確繪列詳細圖說其現在某局某卡歲收若干歲支若干各項貨物來自何處銷於何地以某項爲大宗憑何稅率徵收預計改章以後如倣蘇屬現在值百抽二之例收數盈絀若干分别産銷進出通過性質逐一調查列表附記限文到半個月内呈候察核等因刻悉該廳長巳分别派員前往調查矣 
鎮江 
[擴充馬路之計畫]  
　　鎮郡西門外寳蓋山下至城内大巿口新築之馬路業巳竣工惟由火車站至朝陽樓一帶道路日久失修高底不平行人頗嫌不便現工程局委員王秀芝君集衆提議擬將該處道路一律興築馬路以利交通而便行旅所需經費請商會撥欵補助刻巳丈量地叚定於隂曆二月初間開工云 
[搗毁偶像之風潮]  
　　南門外東嶽廟前日有耶穌敎友某甲乘醉將塑像搗毁一空該處鄉人聞之羣向敎堂詰問當經該堂西人出謂鄉人曰崇拜偶像雖係迷信惟信敎自由敎友自不應胡閳允將該敎友處置等語然當時因有人反對囑鄉人赴法庭起訴矣 
揚州 
[淮北復設三場之爭持]  
　　兩淮張運使岱山前遵大總統命令復設淮北海屬板浦臨興中正三場以恢復該處鹽場之秩序不謂該處垣商韓甡記等屢電阻撓當由張運使分别電駁令海屬三場總長轉行現復飭所委之中正場長程立及板浦臨興兩場長先後啓行并飭三場長將各場情弊切實查明以後場規認真整頓一一呈司以資察核 
[緝私營派赴海州]  
　　兩淮水陸馬步炮統領米占元少將因海州復設三場正在整頓之際亟須派兵防守特呈知兩淮張運使由米委派前陸軍第十二師廿三旅步隊第四十六團團長祁映之爲緝私營步隊第二團團長不日卽須馳往海州視事矣 
杭州 
[遺失軍火之糾葛]  
　　德商承攬採辦之浙軍政府軍火其第一批計馬鎗機關鎗手鎗三種外尚有洋硝一千担此種硝礦除備軍用外且資各屬商人購作花炮材料當經項科長赴滬驗收一面由軍事廳知照海關就滬轉運寗波温州兩軍運分局各二百五十担尚餘多數分裝六十一桶（每桶約千二百磅合華權七百餘斤）交由浙路公司包運回省現悉該公司由洋棧駁裝赴站係僱民船由小火輪拖帶駛入黄浦被風浪所激飄失洋硝一桶致與提貨單不符現經軍械科呈明都督照會浙路如數賠償以重軍需尚不知該公司能承允否 
[禁製花砲之計畫]  
　　滬商某某等上年運動該省官廳包辦硝磺專賣局咨商來浙朱都督深慮間接濟匪貽患無底迭經抗議駁回一面自行採辦商民請領限制綦嚴現查長年核計此種消耗純供花炮所需者計須洋硝五千担（每担約廿五六元）加以磺炭紙張人工麋費在數十萬以上又勞官廳轉運取締之紛煩實屬勞民傷財值此國帑竭蹶之際似須設法勸阻以遏漏巵聞擬通令各縣知事巡警剴切勸告并繼以嚴厲之罰則如能執行有效再當條呈政府轉飭全國仿辦 
雜評二 
[敬告今之手操政柄者]  
　　鄂省特丐團流言甫息而湘政改良會惡浪又來探其旨皆怨黷失望不得志於當代袞袞諸公之手操政柄者 
　　豈此輩天性好亂惡治必以推倒現時之政界而始快於心耶抑或袞袞諸公果有足以造亂之資格此輩遂乘時而起希冀萬一之或逞耶 
　　有識者於此盍亦返其本矣 
[敬告今之手握兵符者]  
　　武漢舉義天下嚮應專制遺孽剷除净盡此不可謂非軍人之盛烈也 
　　然自是以來軍人怙功不飭往往不知以衛民爲前提而誣良爲匪縱兵淫掠荼毒生靈無所不至其類於韓仰斗之罪狀纍纍者何可更僕數惜乎不得如蒲州全屬人民之於韓仰斗者以一一公布之於世界　 
　　然而全國之韓仰斗何限全國之欲爲蒲州人民以公布其軍將之罪惡者亦何限特氷山未倒亦相與姑習而安之耳竊願今日之手握兵符者尚其以韓仰斗爲殷鑒慎勿視小民爲易欺而欣幸其無術以舉發也 
 
 
 

Page 7

 
 
本埠新聞 
[發達工商之機會]  
　　上海總商會通告各屬機關云二月廿二號接准三寳壟華商總會函開三寳壟荷蘭商會咨送一千九百十四年三寳壟賽會漢譯章程八百册請由本會轉致國内諸商埠徵集品物踴躍赴賽並寄到章程一百廿分請分寄各屬機關盡力提倡如蒙熱心實業家願帶各種出品前赴賽會尤望隨時示悉俾便照料等因准此查此項賽會爲荷國三寳壟官商兩界聯合發起藉以考查屬地實業發達之成績而促其進步察核章程其關於運輸陳列獎勵等條於推行便利之中寓改良競進之意一切規畫頗稱完善而我國地大物博宜乎工商日有起色乃工商日見墮落金融因而涸竭良由輸入之外貨日見增多輸出之土貨無從推廣有以致此誠使乘此時機鼓舞内地工商各界搜羅出品前往陳賽以資鏡察而廣銷場未始非發達工商之一機會也素仰貴處領袖工商日事振興以鞭策社會之能力促物質文明之進步相應檢同陳賽章程耑函寄呈察收轉致工商各界搜運赴賽以期發達而圖改良同紉公誼（章程錄入專件欄） 
[商量女子服式]  
　　國貨維持會曾經開會討論擬於政府公佈之大禮服外添用一種中式大禮有袍子照公佈第三圖馬褂用對襟四方式本色領頭鈕扣五粒（用本國原有之銅質鈕）色用燕尾青均絲織品其議决情形經紀本報兹悉該會正會長伍廷芳君副會長王介安君以女子服式未能一致殊欠雅觀特於前昨兩日邀同女界到會研究經衆議决女子禮服照公佈圖樣長過膝一寸袖寛六寸出手齊手腕衣帶巳出閣者用紫紅色未出閣者不拘顔色便服齊膝高一寸袖長齊手腕高一寸袖寛四寸腰前身稍寛領高不過二寸現巳將所議男女服式趕囑成衣匠照式製就俟開大會時再請公决並聞大會日期亦巳議定於本月九號卽隂曆二月初二日午後假座張園其開會秩序規定如下㈠振鈴開會㈡報告開會宗旨㈢會長宣言㈣矯正男女服式㈤歡迎前赴工商部會議代表杭筱軒君㈥歡迎新會員徵集意見㈦來賓演說㈧會員演說㈨振鈴閉會 
[消弭匪亂之文告]  
　　上海縣吳知事昨奉都督省長頒到文告多張遵卽分貼其文曰照得集會結社本人民自由之權但必須宗旨正大行動於法律範圍之中方爲法律所許至若秘密結社隂謀不軌旣爲法律所 
不容卽爲人民所共棄迭奉大總統命令嚴切禁止本都督省長一再曉諭不啻三令五申况現值外患環生内治尤亟凡吾人民允宜上下一致協力同心謀新治之進行鞏國基於磐石庶同享共和之幸福無背民主立國之初心乃月前於六合鎮江上海等處拿獲九龍山會匪多名迭經派員審訊其理想迷信可笑其宗旨狂悖不倫並敢設立機關分授僞職散放票布運動叛亂此等行爲非僅秘密結社違犯法律亦且圖謀内亂擾害治安若不嚴徒懲創何以尊法律而保安寧惟該匪黨初祗三數頑梗不化之徒幸災樂禍倡首召亂其後先入黨者大半皆蠢愚無知受其誆騙誤入其中此時非無知過追悔之人若涇渭不分概予株連轉非寗人息事之道除將巳獲各犯分别罪名輕重處死監禁外特此布告周知凡以前受領九龍山會匪僞札及被誘入黨領其符號之人此時如能知悔自首於就近官署繳銷証據或自行焚燬者均准不咎旣往予以自新並許爲一體保護自示之後爾等務各革面洗心勉爲良善安居執業共樂太平本都督省長不憚再三誥誡相見以誠倘仍怙惡不悛抗不繳銷嗣後一經訪聞或被告發獲案訊實定卽按法嚴懲不貸至未入匪黨之人尤望各相勸勉引以爲戒切勿誤聽邪說自蹈刑章以後如見該匪黨勸人入會及造散謡言等事准該民人視爲現行犯隨時扭送就近官署從嚴懲辦以儆不法而遏亂萌是爲至要切切此布 
[匪首無可姑容]  
　　混成第三旅李旅長前日接到都督省長通令云查九龍山匪類潛謀不軌一案先後拿獲首要各犯僞總統劉武英僞軍務司石寳山僞軍務分司劉榮陞僞奉命鎮西使盧華堂僞遞信官范金生等並起獲僞印僞示票布册籍多件業經令飭組織軍法會審分别研訊該犯等供認秘密結黨分受僞職希圖叛亂在寧潛謀起事並供出匪首王覺一仇道人萬得勝西字號總辦劉柏香西字號會辦沙貴鴻督辦江皖蕭冽泉督辦長江蕭漢泉浦口機關部代表周品三六合機關部代表常瞎子即常兆欽各頭目現均不知逃往何處等語查此案該匪類等叛逆昭著實屬法所不宥除業將匪首劉武英石寳山劉榮陞盧華堂范金生五名在寧明正典刑以昭炯戒外所有在逃之匪首王覺一仇道人萬得勝劉柏香沙貴鴻蕭冽泉蕭漢泉周品三常兆欽卽常瞎子等九名合行通令仰該旅長轉飭所屬一體懸賞嚴緝務獲解究 
[誥誡布廠女工]  
　　上海縣知事吳君昨仁商埠巡警廳長穆君會銜布告云照得浦東各布廠寗帮女工要求加價强迫罷工致與福成布廠滋鬧一案業據該廠呈報前赴檢察廳起訴當經批示在案查此案要求加價爲一事强迫罷工爲一事不能牽混併爲一談該女工等如有生計艱苦求加工值此亦人情之常儘可前來本署局正式呈請本知事本局長體察情形維持商業自有秉公持平之辦法乃恃蠻逞兇受人唆弄出此要挾罷工之舉動則刑律具在法網難寛該女工等事後追思當亦悔之莫及也兹特開明三條爲諸女工告務各遵照一律照常安分做工勿蹈前轍自妨生計並犯刑章切切特此布告 
　　一此次寗帮女工與福成布廠滋事一案事關刑事業經起訴應候該管檢察廳核示辦理 
　　一寗帮女工等如因求加工價問題可公舉明白事理者數人繕遞正式陳請書聽候會商核辦 
　　一浦東西各布廠女工等應卽日一律照常工作無論何帮不准再有罷工滋閙情事倘敢抗違卽飭就近警區查明爲首滋事人等拘送法庭按律懲辦 
[招待國會議員]  
　　北京籌備國會事務局派員分往各處車站輪埠招待各省國會議員業均出發並以上海爲水陸總滙之區因復特派專員歐鳳墀君來滬暫假公共租界山東路麥家圈惠中旅館爲接待所刻巳會同滬寧鐵路局刋發通告邀請各議員先與接洽以便妥爲照料 
[議案是誰破壞]  
　　公共公廨至内地移提人證前清時代屢起齟齬自民國成立後經地方審檢兩廳長蒞廨會同關讞員與各領事磋商定議嗣後移提人證彼此隨到隨辦華界官廳業巳實行而租界則仍多留難邇如商埠巡警廳暗探協同捕房緝獲謀斃王仁路之正兇白玉山解經公堂預審後迭由穆警務長函請送回歸案訊究西官尚未應允故此次日商日信洋行控司帳蔡菊芬私用帳洋六千四百元案内牽涉之馬鳳臯丁之均張永泰及保人趙子儀經公廨函請檢察廳移傳亦未允准並由該廳函復云本廳移請貴廳協傳人證迄均未蒙照辦以致案懸未結如將本廳所請移傳各案證刻日送廳則本廳亦當照辦並請將馬丁張三人與此案如何關係究居何等地位查明復到以憑核辦云 
[道士打毁學堂]  
　　南巿老白渡風神廟内設有巿立隆德小學校一所成立至今迄巳多年前晚該廟前埭龍王廟羽士夏潤和在内進舉行三官社旋因酒桌無處安排歸怨該學校硬行侵佔致多窒碍一時會中人羣起附和將校中儀器黑板等物悉數擊毁昨晨校長沈宏鼎得悉後立卽報告巿政廳總董及學務科員請爲勘驗一面起訴法庭追賠究辦 
[巡捕圖姦幼女之結果]  
　　新閘捕房三百四十二號夜差華捕山東人王子和在牯嶺路强曳十一歲繅絲女子徐小毛至毓麟里内强姦未成抓傷下體一案昨晨由公共公廨復訊原告偕見証隣女毛紅林等上堂歷訴前情訊之王捕供稱是晚上差後雖曾經過是處但自四點一刻至落差時並未到過毓麟里實被該女子等誣指况我家有老母靠此赡養何敢作此不法情事且徐女先在捕房供年十五歲旋忽改稱十一歲巳在寫字間兩次辨認面貌均狐疑不决後由其姊徐月英帮同辨認實不足信乞鑒旋據一號捕頭與十四號三道頭西捕先後上堂証明該華捕與同時落差之兩華捕均令女辨認指出該捕旋復傳華捕二十四人排立王捕亦在其内又被徐女指出實係王捕無訛應請按例嚴辦王襄讞與英領康君以此案證供確鑿未便任狡姑念强姦未成從寛判將王捕發押西牢半年以昭烱戒 
[輪姦欺詐案開脫一人]  
　　探夥楊寳福因與在逃之金林麻皮等代甬人朱宗友尋獲逃妻朱樂氏索酬洋一百元不遂將氏藏匿輪姦牽涉包探陸阿桃一案業經公共公廨將楊等分别押辦陸探存銀五百兩保出候查在案昨日午後由聶襄讞會同英領翰君復訊先由西探梯登上堂証明案情繼據見証紀立順江生福徐阿福龔阿松等先後上堂證明陸探是晚確在友人家吃喜酒後至叙星樓茶館内祇見楊寳福等與原告等同檯啜茗陸探並不在内質之陸供此事並未預聞實遭誣指並延律師到堂辯護聶翰二君以所控並無實據判陸開釋並諭曰原告所控姦宿勒詐情罪甚重姑念訊無確証從寛免究惟爾辦公不善咎實難辭姑候捕頭另行發落 
[客棧幾乎被累]  
　　崇明人施泰萬不知作何事業近與某甲來滬假寓崇海申客棧内預將小木箱一只交存該棧帳房託稱箱内有洋銀九百餘元旋至附近之裕豐衣莊購定皮棉綢緞衣服十六件言定價洋三十六元有零將貨送至該棧代出收條約期翌日付洋不料是晚甲先避去施則將衣服連穿八件亦圖私逃適被茶房許廷湘看破知照衣莊執事沈順卿到棧取價施一味推諉遂卽扭控第一區將木箱弔案開視詎箱内所儲者俱磚石小塊及破絮等物區長以其存心誑騙飭卽移送商埠巡警廳訊究 
[强盜誣攀店夥]  
　　盜犯鍾耀亭張士和等行刧董永昌染坊布疋各物由公共捕房偵探緝獲人贜解由公堂移送地方檢察廳究辦在案昨日午後經葛檢察官提案研訊據董永昌店主董光才訴稱紹興人在浦東洋涇鎮東第二塘地方開店貿易本年舊曆正月初十日夜半突來盜匪十餘人用石撞開大門刦去銀洋銅元及各色布疋並將店夥陳才甫等三人砍傷次日開單投洋涇鎮警局具報奉諭派警到店勘明並驗看陳才甫等傷痕屬實今二夥受傷巳愈陳尚未痊今亦到案候示並稱起出各贜中有銀洋衣服等物確是商人自己之物可以緩領至青藍布疋四十五疋及另布一捆係各主顧囑染之件可否先行給領質之鍾張二犯供湖北人此事由董永昌經手張藕生發起糾合在逃之楊阿毛於正月初九日在上海楊樹浦吃茶商妥楊即轉邀我等於初十夜一同前往由張藕生開門引入是實旋由張藕生上堂供明被誣各節並據司法巡警徐文德偕二十四保四十七圖地保馬楚橋禀稱昨日奉諭下鄉查明張藕生爲人誠實初九日並未到過上海是夜各盜用石撞門而進並非由張開門引入大門損壞巳由該處警局勘明且該店四鄰亦均謂張向來安分確係被盜誣攀現巳來案作証並據各鄰人投訴略同問官得供以董永昌先請具領布疋姑准照辦判令具結認領陳才甫傷無大礙諭令自行　治張生訊無通匪情事交董領去鍾張二犯釘鐐收禁聽候復訊核辦 
[司法衙門迭次被竊]  
　　地方檢察廳司法巡警梅南枝之臥室内前被竊賊挖洞入内竊去銀洋衣服書籍並畢業文憑等禀奉陳廳長咨請商埠巡警廳長穆君諭飭各偵探嚴緝未獲詎前晚該廳各庖人之臥室内又被竊賊仍由前清水利廳舊址扒墻而進竊去衣服數件迨該庖人入内覺察早巳去如黄鶴遂開失單禀報陳廳長請爲核示陳君以司法衙門竟至迭次被竊捕務廢弛巳可概見昨巳函請穆廳長再派偵探上緊查緝矣 
[嚴禁包攬詞訟]  
　　南巿第一初級審判廳昨出牌示云照得訴訟事件苟非當事人及受有代理權人卽不得妄行干預所以保護各當事人之權利也兹查有與案中毫無關係又無代理權等人時常來廳代寫狀稿或探問案情跡近舊時有司衙門之訟棍難免無假托名義包攬詞訟詐欺當事人等情弊自應一律禁止以免當事人之危險而維持司法威信如有此等行爲之人來廳干涉定卽查明情節照律嚴辦其各遵照 
[偵探查獲煙犯]  
　　某區偵探昨在城内三牌樓查獲私吸洋煙之某布號主周玉衡並起出煙膏三缸及烟具等物一併解送禁烟局請爲核辦嚴局長卽飭送交第一初級檢察廳預審着交五百元保證金出外候示 
[去保易吏亦非善政]  
　　縣知事吳君批二十四保十三圖圖董捆業蔡希邕等呈云呈悉查徵收事關通縣捆保責僅催徵原無賠累之可言乃事不師古變本加厲以致法久弊深行之不良然係個人少數之關繫尚不爲合邑人民之苛政因革損益須謀衆議僉同又非一鄉一隅可以獨異所論秦小峴先生去永嘉縣莊長一事係藉便於催科之名實行擇富任役之苛核與本邑梱保情形似有不同且其文後有云公免吾役吾民慎母逋官賦貽吾公憂益見當時之害入人巳深故能毅然决然於催科一呈有恃無恐也今兹政體變更首除積弊專制脫離法治爲國地稅關係國用徵收法定時期人民有担負應盡之義務具遵守法律之觀念急公繳納無所用其催徵若從根本解决不獨梱保可革卽催徵之吏亦可毋庸直接矣反是則征解重要毫無把握催徵難免追呼雖如所議去保易吏仍不能爲完全之善政前於上年移交縣議事會現正籌議未决希候議定辦法酌量飭遵可也 
[苦兒院又得珍品]  
　　苦兒院開珍品陳列會發售得物券不日開彩聞日昨忽又有隱名善士捐助彩物百餘種均係珍貴之品值價數千亦可見慈善事業之感動力實有不期然而然者矣 
[仿造機關砲]  
　　製造局陳督理近向德商泰來洋行訂購克羅伯式機關炮一尊業於前日運回該局諭飭槍廠工匠悉心仿造蓋以此種機關炮甚爲敏捷每一分鐘能放五百餘響故飭遂件細察如式仿造並巳呈報陸軍部備案矣 
[工匠串通委員]  
　　製造局機器廠工匠劉彦亭串通委員每一星期加升工資若干是以每次領取辛工較之别人必多一元有餘屢被各工匠查出並向帳房查詢始悉委員與之串通業巳聯合六十餘人於昨日禀呈陳督理請爲查究矣 
[私用公家材料]  
　　製造局槍廠工匠朱錦芳在廠私造家用砍柴刀一把被同廠工匠武慶餘查出報由委員於昨日發出牌示云朱錦芳私竊料物擅製柴刀本欲究辦姑念初次從寛罰扣工資六天以儆而武慶餘查獲有功自應獎賞工資六天以資獎勵 
南巿 
[人言可畏]  
　　第一初級審判廳推事俞應望君昨閱某報載有承發吏之歷史一則細查名册並無其人惟有王某一名係洞庭山人巳因父病請假於上月廿八號回里未知是否染有煙癖姑候澈查核辦 
閘北 
[踢斃車夫]  
　　前日下午有源順米行送貨小車夫金阿二推車過新閘橋堍與陸長仁所拖之東洋車碰撞起衅互相扭毆陸被金踢傷小肚立時倒地身死當由崗巡將金拘送一區張區長卽飭十圖地保陳蘭芳報告檢察廳由王檢察帶同檢驗吏蒞場相驗委係踢傷斃命諭令屍戚顧子恭先行具結收殮聽候傳案質訊再行核辦 
[跡近串騙]  
　　皮鞋店主留連生前日扭文炳貴趙成桂二人至五區控稱文趙偕某甲來店購買皮鞋兩雙計洋四元當將鞋交某甲携去文趙在店守候詎甲一去不回情同串騙請究龔區長諭解司法科經凌科長提訊判還洋四元從寛免究 
[控追貨價]  
　　車彩章扭龔阿兎至五區控被欠去豬價洋三百三十一元延不歸還前日解送司法科經凌科長預訊屬實判移審判廳訊理 
[不認調戲]  
　　住居華興坊之孫永和前日偕見証湯復元朱榮扭前充光復軍兵士之縢德書至二區控稱縢闖入伊家調戲其妹向之喝阻反敢糾黨行兇請爲究辦當解司法科質訊一過滕稱並不調戲凌科長判暫還押聽候查明核辦 
公共租界 
[督同收賬]  
　　志成信票號經理張學良（即張漢卿）因不付英商譚華由崔子元（卽前清直隷藩司崔永安）劃交存欵銀一萬八千兩經該洋商控奉該管領事照請公廨傳案勒限繳付在案兹因逾限多日迄未遵繳復經原告西人禀奉公廨于前日午後復訊先由兩造代表律師互辯多時復據被告供稱實因放出之欵驟難收回是以不克如期遵繳請再展緩判張仍交保候派員督同收賬繳呈公堂轉給原告具領一面候函請山西都督令行太谷縣移傳該票號股東訊追 
[若何判斷]  
　　周駿記等因盈泰絲廠主徐鯉庭將絲廠出租朦請發封阻碍營業控奉公廨迭次傳訊在案前晚復訊先由原告代表律師上堂請追被告徐鯉庭因有事赴皖由伊妻徐吳氏投案代質並延代表律師偕見証秦稻香李仲鈺上堂証明原告租廠及因欠租不付由經租西人禀奉公堂發封情形聶襄讞諭各退去候會商堂諭飭遵 
[索償損失]  
　　怡昌順洋貨號控姚蟾伯姚仲泉合股悔議違背合同等情前晚由廨傳訊先由原告代表律師偕証朱竹安上堂証明請追損失質之被告亦延代表律師到堂互辯多時判被告均交原保候下禮拜二再訊 
[發現孩屍]  
　　公廨前面義塜地上昨日發現年約五六歲身穿元布棉襖花布夾褲元布鞋子之孩屍一具屍首與兩手均巳被犬咬落旋經巡捕查見禀明捕頭飭傳該圖地保掩埋 
[浴堂失慎]  
　　前日傍晚蕪湖路新寳和里新沂園浴堂内因電燈洩汽致兆焚如經捕房皮帶車趕往澆息祇燬浴池平頂一方 
[並非竊取]  
　　金雨蓮控馬之駿行竊白玉如意一對昨經公堂提訊兩造均由律師上堂代辯並由見証謝渭堂陳之山等証明此項如意實因兩造股開茂泰涉訟作爲抵押品並非竊取中西官判將刑事案註銷馬開釋如有賬目糾葛着另行起訴 
[控訴無憑]  
　　滙通公司經理陳麗青控歇夥丁世藩徐鎮雲夏載欣張桂仁邵端甫張關泉王梅廷等聚衆兇毆昨由捕房將被告各人拘解公堂請究兩造均延律師辯護中西官以原告所控無憑將案註銷 
[限期還租]  
　　英商新瑞和洋行控賈裕興欠租不付昨經公堂傳訊據賈妻吳氏供稱丈夫現往漢口未回故由婦人到堂判氏交一千四百元人洋並保限兩禮拜清理 
[勒限遷居]  
　　德和洋行控天津路四十七號租户夏鄧氏積欠租金兩月昨經公堂傳案訊明判房租免追限三天遷出 
[傳訊醫生]  
　　楊樹浦住户王芝昌前因與人口角吞煙自盡經王妹施王氏及王之姊夫施文生覺察抬送同仁醫院不及醫治中途氣絶嗣爲捕房查悉報請公廨中西官驗明當因施等供詞不符諭候傳齊人証訊核在案昨晨由廨傳到醫生顧恩康詰問當時救治情形據稱王在中途巳經氣絶並未救治中西官以該醫生不能証明服毒諭令退去施文生亦卽開釋 
[阻碍水道]  
　　顧永記周一大兩竹行因將竹排攔截河道有碍水利水巡以其違章昨將二人傳至公堂經中西官訊明判顧周一併交保限一月内俟潮漲時撑出 
[補傳人証]  
　　無錫人楊金桂控吳淞路住户芮玉海芮王氏誘匿妻女等情昨由捕房將芮與王氏一併拘解公堂請究原告延律師上堂譯稱原告之妻逃至上海後曾于去年十一月間尋獲經公堂判令領回近以索取工資出外不歸因將其女寄養於芮處今該女亦被藏匿請爲追究訊之芮與王氏供稱原告之女係由楊妻領去不知下落乞鑒判被告交保候補傳人証於下禮拜三再訊 
[造屋違章]  
　　周杏生在密勒路造屋不砌隂溝被工部局營造處查見以其違章昨將周傳至公堂訊明判罰洋十元充公並着照章砌造 
[婦人短見]  
　　銅匠賈小毛住居漢璧禮路永祥里一千三百八十二號前日因其妻丁氏摸取賈衣袋内小洋兩角致相口角至晚賈出外做工翌晨歸家見氏巳縊死房内當報捕房送騐屍所昨經公廨中西官蒞所相騐委係自盡飭賈具結收殮了事 
[推人落水]  
　　包車夫徐洪元昨日停車揚子碼頭守候主人被某日人將徐推入浦中幸由舟子援救上岸投報捕房捕頭准予查辦 
[女孩被拐]  
　　周王氏住楊樹浦路一千二百八十三號前日被匪拐失八歲女孩名月英昨報捕房請爲查緝 
[欺侮醉漢]  
　　某洋人昨報捕房云因酒醉在乍浦路被車夫流氓摸去袋内鈔票洋數十元請緝捕頭准之 
法租界 
[仍被尋獲]  
　　靛青行主沈文卿投廨控稱上年有萬和惠記染坊股東鄧達三同經理人周品章前來交易購去靛青計價洋三百二十六元約期照付詎届期往收店巳閉歇人亦不見今始遇見扭案求追旋有德商某亦控被欠顔料價洋一百餘元請追訊之鄧周同供欠洋是實請寛限設法料理中西官以被告之店開在華界且有德商附追欠欵着交人銀兩保聽候該管官廳傳訊 
[妨碍衛生]  
　　工部局衛生處管理員查見魚攤主翁子雲售賣臭魚有違定章控告捕房傳廨請究判翁罰洋一元充公 
[設攤誘賭]  
　　流氓王來寳徐毛毛擺設三四僞賭攤引誘行人與賭由捕拘獲連同賭具解廨訊究王徐均供不敢再犯求宥判各押十四天賭具銷燬 
[不應行兇]  
　　丁祖德向趙長根租得東洋車一輛近因積欠租資被趙兇毆將相之頭部打破昨由捕房送廨訊辦趙供丁先動手還打悮傷求宥判出養傷費洋五元再罰五元充公 
雜評三佛 
[官廳鬥氣罪犯得意]  
　　華界官廳不能至租界拘拿罪犯租界公廨亦不能至華界拘拿罪犯無巳須先行照會請派差協拿然而中經周折罪犯多兎脫者矣夫以中外分權之關係不得巳而出於協拿自宜彼此和衷相助爲理乃聞上海地方檢察廳今以公共公廨不交王仁山案正凶歸案故亦不允爲公廨移傳日信洋行案之人証彼此互爭意氣勢必至華界有罪犯匿於租界租界有罪犯匿於華界逍遥法外其如司法前途何 
[欠債人聽者]  
　　審判廳長黄君呈司法部謂民訴律未頒以前對於負債者之處理請適用前清審判廳試辦章程第四十二及七十九等條以濟强制執行之窮業經部復允准從此以後欠債者當稍有忌憚矣 
　　世風澆薄道德墮落往往有無恥之徒以名譽爲不足惜信用爲不足守濫借巨債拚以破産爲結果有以幾微之産而負債至巨萬者有債台百尺而無産可破者甚有借債營業暗以盈餘置私産寄託他人而故意倒閉飾作貧窶希圖减折攤償者及訟案旣了則遷居他處坐擁厚資作富家翁矣若此敗類不加嚴懲將使誠𢡱者受無限之損失故破産不足償者必罰作苦工以贖其辜庶爲平允上海實行此法我尤望内地司法界仿之也 
專件 
[荷屬三寳壟勸業會章程]  
　　本會大董員爲籌辦三寳壟勸業賽會定於一千九百十四年則本會事務由其籌者乃以是書傳遞勸勉達示專爲諸君裨益而附到品物於本會矣信哉諸君之襄助與本會者信哉本會之妥以成立也 
　　由十年來南洋諸和屬咸成繁富之區歐人營有種植鑛務等業其利更多於人之預料因此則種植物之繁盛農業之增豐故邇來輸出入之貨殖愈廣况乎機器之運用於和屬適足增價數倍 
 
 

Page 8

 
 
爲和屬之發達也較數年來商貨之出入照一千九百年至一千九百一十年 
　　而於一千九百年輸入之商貨計值銀一百八十三兆盾輸出者計值銀二百五十兆盾 
　　於一千九百一十年輸入之商貨計值銀三百二十五兆盾而輸出者計值銀四百五十一兆盾 
　　輸入貨之計值增加一百四十二兆盾則過七十七成之利也而輸出之土産等貨計值銀一百九十四兆盾則過七十五成之利也 
　　故三寳壟之設賽會也其宗旨專欲稽查諸業上之進步與之示衆俾能察閱和屬其如何營爲而旣得之或猶可以於賽場更求者則就賽場中陳列示之於和屬人等如種植業商業以及工業諸道路并其重要支分之所一經政府修築悉可爲别埠之傚法但三寳壟賽會因欲對勘外區旣營諸業故和屬人等將取維新之見識爲樣式則擇之應必如何辦理實欲加增其發達也 
　　本會建設於三寳壟者不僅舉該處爲經始之思想特有關於緊要蓋三寳壟在爪哇全島之中樞鐵路縱横徧及各所汽車衝道不絶或沿海一帶附近本坡之左右形勢自宜氣候尤佳且土質肥美古蹟極多俱稱最著本埠海關爲徵稅土産之輸出以斯爲盛本會董員故注意於此焉而揀之以備賽會也然賽會之設立誠爲别埠之裨益若加以推廣雖東亞諸大地亦聞風驟至而赴會况和屬與東亞固屬南北交通自前稱爲利便 
　　本會大總長　亞猥邑意鎮迷六　　　　　統管荷屬大總督 
　　名譽大總理　哈齊羅崩　　　　　　　　　　　農工商部 
　　　　　　　　　　　　　　　　大工程師兼總理　三寳 
　　名　譽　員　齊安直黎提拉普提　壟逸齊逸逸所逸　荷 
　　　　　　　　　　　　　　　　　齊逸　逸地逸　三寳壟 
　　又　　　　　齊峇律　　　　　　　蘇門答臘巡武　吧東 
　　又　　　　　齊峇吝直窒　　　　　　　　神户荷國領事 
　　又　　　　　齊蔽啞峇窒　　　礁吧奴里黎絲珍　心武呀 
　　又　　　　　齊契敏鎮　　　　　　　　　孟買荷國領事 
　　又　　　　　齊齊敏冉民　　　管理高奴里也拉望　泗水 
　　又　　　　　所哈矮　謀沉嗎逸　　　　　馬廚拉黎絲珍 
　　　　　　　　　　　　　　　　　　　　　　　巴馬加山 
　　又　　　　　逸齊勿氏　　　　　　　網茄黎絲珍　汶島 
　　又　　　　　齊部心閩　　　　　　　　末思基　黎絲珍 
　　　　　　　　　　　　　　　　　　　　　　　　末思基 
　　又　　　　　音所勿咱直　波所達三吧壟　商務總會兼理 
　　　　　　　　　　　　　　其直馬加蔽　　　　　三吧壟 
　　又　　　　　契邑提勿吝甲　　　廖内　黎絲珍丹戎彬壟 
　　又　　　　　哈茄賓直亞丁　　　　　因什百突　引咱值 
　　　　　　　　　　　　　　　　　　　基里直猥伸　吧城 
　　又　　　　　猥齊君吝　　　　　　　　　西里伯　巡武 
　　　　　　　　　　　　　　　　　　　　　　　　望加錫 
　　又　　　　　齊哈所戈興實知曰　　管理雪奈汽船局公司 
　　又　　　　　哈吉咱力　　　　　美里敦亞絲珍兼理埠長 
　　　　　　　　　　　　　　　　　　　　　　　丹戎辦丹 
　　又　　　　　邑齊道媚拉紐畵乙　　　　　暹羅荷國領事 
　　　　　　　　　　　　　　　　　　　　　　　　　網國 
　　又　　　　　底哈　齊哈　攀直利所　　　勿呢腰黎絲珍 
　　　　　　　　　　　　　　　　　　　　　　　　　坤甸 
　　又　　　　　逸哈　邑明　　　　叻攀引治議員　吧城 
　　又　　　　　齊引滔品　　　　　　泗水黎絲珍　泗水 
　　又　　　　　啞齊銀自吝　　　　管理汽船公司　吧城 
　　又　　　　　契啞戇迄立　　　　　南旺黎絲珍　南旺 
　　又　　　　　契逸地哈密　　　　　茄吉礁代理荷國領事 
　　又　　　　　音逸所猥峇倫攀或吉吝　公班衙舊訟師 
　　　　　　　　　　　　　　　　　　　　　梭羅知甲 
　　又　　　　　荷啞係納力　　　　網龜吝黎絲珍　網龜吝 
　　又　　　　　哈契　海澄　　　　滿牛嗎黎絲珍　滿牛嗎 
　　又　　　　　底哈亞啞　海澄　　　冉美　黎絲珍　冉美 
　　又　　　　　齊　福囒　　　　　末里粉黎絲珍　末里粉 
　　又　　　　　齊　和萬攀提海提　　　　　厘力突迷荷猥 
　　　　　　　　　　　　　　　　　　　　　　　　吧　城 
　　又　　　　　齊邑提根提吝　　　　管理罕提什望　吧城 
　　又　　　地逸齊所君冷什迷六兮　　　厘力突　逸氏咱 
　　　　　　　　　　　　　　　　　　　不咱珍廚引　謀兀 
　　又　　　音逸地逸音帙戈實達　叻攀引治議員　吧城 
　　又　　　啞齊　攬墨　　管理吧吉吧火船公司　吧城 
　　又　　　齊啞　立冷　　　　　　日惹黎絲珍　日惹 
　　又　　　蔽哈齊　攀嗎禮　　萬那汝黎絲珍　萬那汝 
　　又　　　亞邑　嗎冥實珍　　　　總理北道里呢直蘭 
　　　　　　　　　　　　　　　　　罕地馬加蔽　吧城 
　　又　　　蔽加亞　密甘攀音鎮　　　嗎呢拉荷國領事 
　　又　　　邑所哈因　攀提毛　井里汶黎絲珍　井汶里 
　　又　　　哈地亞　迷荷禮獨　北茄郎黎絲珍　北茄郎 
　　又　　　黄仲函　　　　　　　　三寳壟欽賜大瑪腰 
　　又　　　邑齊　攀惡品　　　　　　三寳壟迷荷猥大 
　　　　　　　　　　　　　　　　　　工程師　三寳壟 
　　又　　　契齊　歐沉萬　　　不里央眼黎絲珍　萬郎 
　　又　　　　邑　荷刀咱提　　波所達呢值蘭引治　咱畝 
　　　　　　　　　　　　　　　山治葛　　　　萬柔畵擬 
　　又　　　　音逸亞　吧一突岸梭引　波所達　　山治葛 
　　　　　　　　　　　　　　　　　　爪哇島諸糖廠泗水 
　　又　　　　音逸齊契不　　　　　叻攀引治議員　吧城 
　　又　　　　亞齊峇倫瓜窒提瓜窒　叻攀引治議員　吧城 
　　又　　　　哈齊亞　來一攀荷鎮峇呢帕　暗汶尼也黎絲 
　　　　　　　　　　　　　　　　　　　　　珍暗汶尼也 
　　又　　　　猥薺　拉提　　　　　　蘇門答臘　黎絲珍 
　　　　　　　　　　　　　　　　　　　　　　　棉　蘭 
　　又　　　　地邑猥　攀窒　　　叻攀引治副叻主　吧城 
　　又　　　　齊哈　提律　　　　　　　香港　荷國領事 
　　又　　　　所哈　攀禮氏可珍　　　　池汶黎絲珍暫理 
　　　　　　　　　　　　　　　　　　　　文武員　池汶 
　　又　　　　所猥亞　攀吝森　　　萬旦　黎絲珍　西壟 
　　又　　　　蔽齊　律所呀提美色合　管理香港爪哇芝 
　　　　　　　　　　　　　　　　　　那日本吝 
　　又　　　　地契　羅氏　　　　　　　西貢　荷國領事 
　　又　　　　啞齊齊　力万　　　　勿呢腰黎絲珍　嗎辰 
　　又　　　　哈　立伸呢值　　　　八打威黎絲珍　吧城 
　　又　　　　亞矮　心汶滔嗎　　　　管理爪哇望　吧東 
　　又　　　　亞底哈些批礁　　　管理公班衙山林　謀兀 
　　又　　　　梭羅　巡蘭　　　　　　　　　梭羅爪哇王 
　　又　　　　日惹吧龜亞攬　　　　　　　　日惹　大邦 
　　又　　　　蔽哈思直叻　　　　　　　　　　梭羅知甲 
　　又　　　　哈　什縛禮　　　　　　　新嘉坡荷國領事 
　　又　　　　底哈猥啞實珍密　　　高密低引以逸美實直 
　　　　　　　　　　　　　　　　　火車公司　　三寳壟 
　　又　　　　齊齊實知禮質　考察郵政電報電話等　吧城 
　　又　　　　齊攀實疊比里淵雷氏脩　管理峇杳謀油公司 
　　又　　　　邑實直洛　　　　　　　　　郎棍荷國領事 
　　又　　　　齊逸實多羅萬　　　攬旁黎絲珍　直洛密東 
　　又　　　　日惹　思丹　　　　　　　　日惹　爪哇王 
　　又　　　　哈因亞　思曰　　　　亞齊巡武　高礁拉者 
　　　　　　　　　　　　　　　　　管理引直那絲温那拉 
　　又　　　　亞知叻威勿咱治　　　吉里直引罕地什批尼 
　　　　　　　　　　　　　　　　　亨羅直淡　吧　城 
　　又　　　　地斗吝那　　　　　厘力突地吧沉敏民吝咱 
　　　　　　　　　　　　　　　　美實直　　　　　吧城 
　　又　　　　猥哈攀太因　　　　　　　波所達　不囒底 
　　　　　　　　　　　　　　　　　　　高棉底　　棉旦 
　　又　　　　哈猥品輝伸　峇厘　郎木黎絲珍　生呀拉者 
　　又　　　　所攀提批禮提　　　　　舊港黎絲珍　舊港 
　　又　　　　音逸契　疋所冷　　　　總理爪哇望　吧城 
　　又　　　　齊　攀波吝和品 
　　又　　　　齊齊　批宇益　　　葛廚黎絲珍　嗎迄壟 
　　又　　　　哈齊矮　宇引及墨　厘力突提吧沉萬荷丕 
　　　　　　　　　　　　　　　　淋民迷直來品　吧城 
　　又　　　　契邑　攀宇益　　　　梭羅黎絲珍　梭羅 
　　又　　　　矮亞　所冷呀　亞舌因　爪哇望副總理　吧城 
　　又　　　　啞薺所　噴什蔽吝荷密毛禮　上海荷國領事 
（未完） 
來函 
[上海基本商團會函]  
　　謹啓者本月四日貴報本埠新聞所記基本商團選舉一節中有未刋字樣作口式者係來函一時草率字跡糢糊致辜盛意惟敝團此次選舉各會友多有散居别埠者曾約定以申報新聞報兩種所刋者爲信史故特將前函字跡糢糊之處重行抄送伏希鑒核賜刋以成全璧爲荷 
　　經濟員梁燕詒　吳文煇　睦濟仁 
[國貨維持會張園大會廣告]  
敬啓者前奉　袁大總統頒布服制命令欲爲世界大同起見意至善也惟査所定體服多照西式內地礙難通行況吾人若盡仿製所費不貲然又不得不設法改良以期雙方兼顧至女子服式莫衷一是亦須爲之矯正今由本會同人及滬上各團體發起準於陽歷三月九號卽陰歷二月初二禮拜日下午一點鐘在靜安寺路張園開特別大會屆時務請　商學等界男婦一體賁臨互相討論以便參酌盡善再行呈送　參議院通過後復請　大總統頒示遵行事關重大萬祈　撥冗惠教無任盼禱再是日在會場歡迎前赴工商部會議本會代表杭筱軒君並籌商本會進行辦法如各實業界欲在會場陳列國品者請早一日至中旺弄錢江會館本事務所接洽可也并此佈告 
[患毒者宜觀]  
夫下疳梅瘡結毒魚口便毒淋濁六證之為病皆由野合妓女淫毒傳侵以及忍精不洩瘀腐癡滯所致也曰下疳者乃諸疳之總名也其中有袖口疳鷄　疳蠟燭疳脫頭疳崩陷疳蓮花疳結蕊疳梅花疳春方疳羅絲疳蛇眼疳爛皮疳　根疳妬精疳以及臊疳疳蛀疳其症一十有六一症繪有一圖一圖繪有一形形症分明方藥靈效何患乎其症之不痊哉曰梅瘡者乃楊梅之綱領也其中有楊棉癬楊梅圈楊梅瘡楊梅蘭楊梅癍楊梅瘋以及翻花楊梅其症有七一症立有一條一條立有一法條所析分明方法美備何慮乎其症之不　哉曰結毒者因患梅疳之時求欲速效誤服輕粉丸丹妄用藥筒　算或初起餘毒未清預用妙藥收龡以致毒入經藏日久乘虛攻發所致也攻於巔頂頭痛如劈攻於頸項形瘰　攻於咽喉音啞咽爛攻於肌膚周身　疹攻於肛門沿肛痔瘡攻於四肢骨節禦痛攻於脛骨形發陰疽攻於足　症如爛腳攻於眼目常時流淚攻於玉莖或抽如鷄冠或結如砂仁或癢瘰不散或堅腫不消甚至崩鼻缺唇破形更相果用升　倒提必須解去內毒然後可以見功否則永無愈期若是妙藥收龡照法施治對症用藥莫不奏效尤有馬口腐爛醫法不周以至尿孔收不溲便艱難非妙法不能療治結毒詂爛失於調理以致成漏出水瘡口不龡非良藥不能除根變症多端難以盡述曰魚口者以其破後行動開合如魚口也曰便毒者以其不便之處而生腫毒也其症有陰陽之分屬陽者赤腫熱痛數天潰膿易於獲效屬陰者色白不疼形如鵝子堅腫如石攻之不散圍之不消似　非疝似疽非疽遷延歲月最難醫治能知呼吸之法其症可療若論白濁一症初起治宜分清利濁使其源潔流清如毒邪未清驟用固塞必攻魚便久則治宜固元秘清使其封藏不洩如分利過度耗傷腎氣必變滑精如熱盛火熾煉白為赤成為赤濁治宜清熱涼營如尿後陰根作痛是乃腎陰已虛濁還未清治宜滋水分清如延久不止似有若無成為精濁非灸不愈又有石淋勞淋膏淋血淋氣淋之症各宜分別而治之至於婦女患毒門諸症者本與男子大同小異似無容另立治法誠恐與陰菌陰挺陰癢陰蝕陰疳籠通施治特為表出庶無貽誤矣如患者速來斬草除根可免終身之苦耳余特表毒症原因徧以告病家共鑒之 
上海三馬路胡家宅耶穌堂斜對面永濟堂林渭川啓 
[上洋大馬路石路口新開天然江浙旅舍廣告]  
本舍主人為安全行旅起見特就英大馬路石路口天然舊址擴充改良組織江浙大旅舍並請老於經騐之任錦堂君經理佈置清潔飲食精良地位幽靜招呼週到電燈電話鐵床被褥完備無缺現在開張伊始價格從廉以答　惠顧諸君之雅意尚希　各界同朡聯袂而來幸甚此啓　電話三七四八 
[上海新開源源華洋旅社廣告]  
上海為華洋總匯之區旅館林立莫不自誇講究有益衛生然求名副其實者實亦罕觀本社有鑒於此特創設在二馬路石路西首地處中心交通利便而鬧中取靜無暄　嘈雜之煩而南清砌洋房高大潔淨房間寬暢器具全新陳設則別出心裁伺侯則分廳週到烹調精美味勝易牙可稱有美必臻無善　備至於鐵床　　電燈火爐電話電鈴　　　　　其餘事不待贅陳是以蒙　民國法律大學為指定旅社現已開幕倘蒙　各界惠臨一試可知內容特別與有名無實者迥不相同也　電話三千一百號 
本社謹啓 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
 
　 
 
 
 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口公渡船每日往來各十二次） 
 
　 
 
 
 
[大英輪船公司]  
今有堅固捷快輪船名柯厘煙杜準於陽歷三月十二日禮拜三上午開行往門司神戶橫濱等埠　貴客如欲裝貨搭客請至黃浦灘念四號本公司帳戶面議舶泊浦東怡和旗昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再加收火車費特此奉佈 
[（廣告）]  
謹啓者本行每逢春季按期拍賣著名老牌甘露九德九財童白洋紗准於于月初四日起卽禮拜二上午拍賣恐未週知特此預告 
公平洋行謹啓 
[（遺失道契）]  
今遺失英註名司考脫與卡德號道契一紙第四千四百八十六號現己稟請英署存案另給新契爲憑特此登報聲明　瑪禮孫洋行經理告白 
[彚司公司　新年新貨到申]  
雨衣　尺寸合式　中國紳商 
皮靴　Ｋ　皮鞋　雨天所用 
上等洋傘 
呢帽　新式墨綠　黃黑各色 
小帽　上等英國製造　現交一槪九五扣 
彙司公司告白上海江西路南京路 
[（星學博士）陳鏡如]  
五星命理大六壬課合婚選吉寓四馬路昇平樓對過尚仁里內 
 
[老太古公司]  
倫敦崙格西火陰公司　柯里仁火險公司　叭喇定火險公司　雙哈其火險司勞公司 
[家定火險公司]  
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[永年人壽保險有限公司廣告]  
東方最穩固最完美之壽險公司莫如永年持一永年公司之保單不啻置一可貴之產業也閣下有之乎總公司設上海廣東路十號 
上海總經理烈士啓 
[商務　匯票　三月五日]  
上海匯至倫敦 
銀行電匯　二先令八辦士五 
銀行卽期　二先令八辦士五六二五 
銀行四月期　二先令八辦士七五 
銀行四個月期匯票買進　二先令九辦二五 
帶銀電匯四月定貨　二先令九辦士三七五 
又　六個月期匯票　二先令九辦士五 
又六　個月期定貨　二先令九辦士六二五 
大條銀　二先令八辦士四三七五 
上海匯至法國 
銀行電匯　三佛郎四十二分 
銀行買進四月匯票　三佛郎四十九分 
上海匯至德國 
銀行電匯　二馬克七十七分 
銀行買進四個月期匯票　二馬克八十四分五 
上海匯至紐約 
銀行電匯　六十六個 
銀行買進四個月期匯票　六十七個八七五 
上海匯至印度 
銀行電匯　二百零二個二五 
上路匯至香港　 
銀行電匯　七錢四分 
上海匯至日本 
銀行電匯　七錢五分二五 
股票三月五日上海股票收盤市價如左 
藍格志　賣　七十五兩 
司買得　賣　一百八十兩 
英楂華　買　九兩二錢五分 
康沙　買　五兩零五分 
斯呢王　買　念四兩二錢五錢 
東京總行來電三月五日公定日本各式股票行市 
日本郵船股票上午三月期一百十四元二角五分　上午日金四月期一百十五元三角五分　上午日金五月期一百十三元三角 
大阪商船股票上午日金三月期四月期五月期各無市 
正金銀行股票上午日金三月期四月期五月期各無市 
正金同上新股票上午日金三月期四月期五月期各無市 
藍魚紗廠股票上午日金三月期一百十二元五角　上午日金四月期無市　上午日金五月期一百十三元九角 
藍魚紗廠新股票上午日金三月期七十九元六角　上午日金四月期八十元九　上午日金五月期八十元零四角五分 
東京取引所股票上午日金三月期無市　上午日金四月期無市　上午日金五月期一百四十二元四角五分 
東京取引所新股票上午日金三月期一百零七元八角　上午日金四月期一百零八元　上午日金五月期一百零八元五角半 
錢市三月五日北市銀拆及銀銅錢價 
龍洋　七錢二分八五 
英洋　七鐃三分 
本洋　七錢一分 
小洋　六錢四分 
洋找　七錢二分八 
錢找　一千二百文 
衣牌　一千三百文 
銅元　一百七十八千八百文 
市錢　一百五十千文 
金市三月五日收盤金價 
現貨驃金　三百五十八兩 
足赤條金　三百六十五兩 
沙金合赤　三百六十七兩 
油荳餅三月五日市 
船萊荳油　七兩九錢 
船青中餅　一兩九錢三分六厘 
糧食三月五日米市各價開列於左 
北帮機白米　八元一角次七元五角 
南帮機白米　七元九角次七元三角 
常帮白米七元七角次七元三角 
蘇同白米　七元五角次七元 
珠角雙專白米　七元五角次七元二角 
機新洋秈　七元八角次七元二角 
機新蘆秈　七元七角次七元二角 
蘇同新蘆秈　七元五角次六元八角 
機白元　八元七角次八元三角 
常白元　八元四角次八元 
機南帮白陰元　八元四角次八元 
蘇同白陰元　八元二角次七元七角 
珠角白陰元　八元三角次八元 
常小麥　五元五角次四元七角 
輪船進出口期 
三月五日輪船進口禮拜三 
寗紹　輪船　由寗波　寗紹公司 
新北京又　由寗波　太古公司 
張家口又　由煙台　太古公司 
亞利而又　由海參威　養勇隊公司 
江永　又　由長江　招商總局 
吉和　又　由長江　怡和洋行 
飛鯨　又　由汕頭　招商總局 
奉天　又　由天津　太古公司 
新濟　又　由煙台　招商總局 
三月六日輪船出口禮拜四 
大貞丸輪船　開往長江　日清公司 
江永　又　開往長江　招商總局 
新濟　又　開往煙台天津招商總局 
吉和　又　開往長江　怡和洋行 
奉天　又開往威海煙台天津太古公司 
三月七日輪船出口禮拜五 
長春凡輪船　開往福州台灣大阪公司 
臺東丸又　開往天津大連灣大阪公司 
亞利而又開往長崎海參威海義勇隊公司 
瑞和　又　開往長江　怡和洋行 
怡生　又　開往膠州　怡和洋行 
常陸丸又　開往倫敦　郵船會社 
龍門　又開往青島煙台大連亨寶公司 
長安　又　開往長江　鴻安公司 
順天　又開往威海煙台天津太古公司 
新北京又　開往寗波　太古公司 
三月八日輪船出口禮拜六 
岳陽丸輪船　開往長江　日清公司 
錫蘭丸又　開往神戶橫濱郵船會社 
近江丸又　開往長崎神戶馬崎橫濱郵船會社 
　南　又　開往廈門　招商總局 
大通　又　開往長江　太古公司 
金華　又　開往香港廣東太古公司 
官升　又　開往天津　太古公司 
恒生　又　開往香港廣東太古公司 
聯平　又　開往秦皇島　開濼公司 
三月九日輪船出口禮拜日 
西京丸輪船　開往大連灣　郵船會社 
美大　又　開往長江　美最時行 
三月十一日輪船出口禮拜二 
山口丸　輪船開往長崎神戶馬崎橫濱郵船會社 
華平　又　開往天津　開濼公司 
三月十二日輪船出口禮拜三 
神戶丸又　開往大連灣　郵船會社 
三月十三日輪船出口禮拜四 
阿波丸輪船　開往香港　郵船會社 
[明治貿易公司廣告]  
本行經售美孚洋行各種白臘并各樣機器油各號燭蕊紙料等零躉均可其價尤較他行克己如蒙　賜顧請至漢口路九號Ａ字三層樓上本行不勝歡迎之至　電話第二八七二號 
 
 

Page 9

 
 
   
 
 

Page 10

 
 
自由談 
游戲文章 
[選舉釋義] [  瘦蝶]  
　　自選舉法頒行後各省公民類皆視爲生活趨之若騖此次省會國會之選舉運動無微不至致人言嘖嘖頗爲有識者所笑雖然余以爲無足深責也不觀夫選舉二字之字形與意義乎蓋選字之組織劈頭卽並列兩巳字巳與巳相似言可巳不巳者不岂爭一巳之名與一巳之利耳他則非所計也兩巳之下則一共字言爲巳之心固人所共有亦卽共和之意合而言之則一巽字而其旁復加以運辽之偏旁俗名爲走之言苟欲當選非出其選順柔媚之手段以從事於奔走運動不爲功至舉字之結搆首冠一與字言運動之法當施與也與字範圍甚廣凡酒食金錢色魔情面皆可賅之然施與之物莫過於金錢故與字下連書兩十字又似一出頭之千字謂施與金錢者自十元二十元以至千餘元各視其票之價值而與之也至以意義言選字則有青錢萬選之意舉字有舉動之義選舉而以金錢運動固明白顯著也由是觀之兹二字之結搆意義實深合乎近時選舉之現狀我獨怪夫倉頡造字之際竟能預知數千年後之事誠可謂古聖人之眼光獨到矣然莫爲之後雖美弗彰因作選舉釋義以質於各省之新議員㈡ 
[共和大劇場啓事重舉總管另行組織] [  覺迷]  
　　本劇場乃合五大股東組織而成設在北京實爲亞洲始創唯一之大劇場規模之宏堪比巴黎華盛頓之兩大舞台并由各股東公舉劇界大王爲總管規畫一切事務延聘各色優等藝員編演改良時事新劇以期喚醒國民又不惜重資敦請歐美日本新劇專門家爲本劇場佈置一切開幕迄今巳逾一載初承各界極力歡迎卽外人亦甚讚許本劇場更悉心研究務達完善目的並使列强亦認可本劇場之唱做可與美法並駕齊驅也乃事有大謬不然者開幕未幾卽有領班老生挾孀捲欵潛逃繼之者亦無幾時又因被人喝倒采託病辭去是以不數月而領班凡易三人諸藝員雖時經更調總因分子複雜有意氣用事者有心存觀望者有專事淫蕩者且有甫登場而人巳失蹤者各置演劇於不顧本劇場之名譽日就墜落言之痛心差幸總管顧全大局竭力扶持否則恐早爲洋商接辦矣本劇場爲各股東生命財産所係刻因辦理不善巳有小部分藉詞拆股另謀别組長此以往靡爛伊於胡底今各股東公意亟須大加整頓驅除飯桶人員或可恢復舊觀而達創始之目的業經議决重舉總管再行組織方能洗盡腐敗刻巳派定若干人着手規畫内部妥定進行方針更由各股東推舉若干人爲代表監督一切并將舞臺基址大加擴充而於商標上將臨時二字改換正式二字以示區别一俟工程完竣規畫定當卽行從事組織以後於形式精神上無不力加研究届時必大放異彩震爍亞東與美法兩大舞臺輝映於地球之上較之現在實有天淵之别幸各界拭目以俟之特此預布㈢ 
尊聞閣詞選 
[清太后輓歌] [  李生]  
　　　風蕭條歌薤露昆明月照垂楊樹曉來哀詔出人間傳聞王母乘鸞去宫車一去不歸來精魂應返瑶池路紫殿凄凉御榻空不見遼陽歸鶴馭憶昔清后初入宫胭脂凝艶花爲容鏡中粉黛昭陽貌花外春聲長樂鐘三十年來侍君側君王鎮日長相得永信垂簾勢絶倫椒房深鎖花無力那堪龍去忽千秋秋月春風冷畫樓樓上花枝樓外柳繁華消歇使人愁　宫十二悲春色御苑春花空寂寞中興社稷望佳兒長門老作清平樂忽聞楚北動秋笳瑟瑟西風拂鬓華萬里山河亡國恨降王生小巳無家世局興亡如轉毂衰草離離宫樹綠地下相逢長信宫不堪重問霓裳曲憶昔先皇返玉京鼎湖弓劍久飄零哀鴻泣血啼　涙灑向西陵草不青 
遺聞軼事 
[清廷軼事（再續）] [  負負]  
　　德宗之從諫好賢自不可没凡言臣奏疏有足爲國家法者輒置案頭時時展玩嘉定徐致祥言事頗戇直慈禧外優容而内忌之惟德宗眷之獨厚頗有唐太宗愛魏徵光景當徐放浙江學政時瀕行階辭召對至三時之久上謂徐曰爾所奏事朕無日不展閱一過真名言也及痛論時事至府庫空虚内外交迫等語徐泣上亦泣徐曰臣去後願皇上珍重聖躬上曰卿亦須珍重蓋德宗時厄於慈禧而徐爲當道所忌故君臣之際彼此相喻於微言也時軍機各大臣佇立門外見徐久不出恐被彈劾莫不倉皇失色蓋其時德宗方親政也歷久無事始各相安 
　　有稱德宗爲天閹者故後宫鮮所寵幸惟珍瑾二妃有賢德眷遇獨隆一日后爲其父溎春乞督外省上頷之后退珍妃以漢外戚傳諷上事遂寢后深銜之日伺其隙適妃於上前稱文廷式才后遂奏太后謂婦女不應干國政乃廢妃上雖痛之而無如何也據所傳述謂當兩宫西幸時有内監乘亂縛妃投入井而以殉難奏上蓋有所主使也其得免於人彘者猶不幸中之大幸耳 
自由談話會 
　　形式上之改革易精神上之改革難某君謂形式上之改革尚水一致精神上之改革必難實行審是則必形式上之改革大定然後可實行精神上之改革殊不知滿清末造專以形式上改革爲事如總理衙門也軍機處也六部尚侍也推而至於外省天花亂墜煥然一新然皆有名無實貪婪不法習焉慣焉馴至於亡國亦何貴有此形式上之改革爲 
　　金融機關外人實操縱之足以制我華商之生命自大借欵决裂各國滙票奇縮洋貨來源價格翔貴我土産之出洋者當因而增值以羡補不足然未聞十中有一二也愛國者昌言抵制一片熱心不從根本上着想雖唇焦舌敝亦奚以爲 
　　輿論云者全國國民所信仰也以全國國民選舉之議員卽可謂其事事無負我全國國民我斯之未能信[  熱廬]  
劇談[  玄郎]  
[紀郭一臣之戲迷傳]  
　　新新舞臺之郭一臣唱小丑多材多藝又能自彈自唱在京津間名出李百歲上今春與孟溥齋等同來第一夜打炮唱拾黄金以途中稍受感冒嗓音失潤輟演者久之於二十四晚重行登檯而嗓病尚未復原前晚往聽其戲迷傳唱小生青衫等小嗓子戲抑揚頓挫絲絲入扣非常動聽惜不能提高其腔放足其音後座者多不愜意劇中戲曲獨闢蹊徑推陳出新大異時下所唱如接信後通例常唱定軍山面郭獨唱朱素雲之奪小沛摹倣之工穩殊勝於吕月樵有老友來探卽唱文昭關（恨平王無道亂楚宫）四句西皮慢板一氣呵成圓轉如意老友發怒復唱烏盆計中一叚原板腔圓調逸纒綿悽惻一（擔怕驚）之驚字尤唱歎有神悲哽動人老友去則唱雙獅圖後叚四句摇板差役來提在簾内倣吳彩霞之青衫唱母女會青衫聲調柔和明亮逼得入彀之至見縣令尋常多唱捉放曹郭改唱打龍袍中（忽聽萬歲傳一聲）四句二六破碎枯竭惡劣不堪鬚生尚不够遑論淨角多見其不知量審潘洪一劇亦改以法門寺郭唱宋巧姣句句珠圓玉潤精采最足該伶嗓子甚小長於青衫各調故劇中插入青衫戲爲獨多然其行腔使調妙處只在吞吐間不能振吭高歌一鳴驚人假　之譏殊難免耳 
[劇本攷實]  
[監酒令] [  便便]  
　　監酒令一齣係前清某名士據正史而編其意殆目覩慈禧清太后之淫威有激而爲此者也按前漢書高五王傳齊悼惠王次子章入宿衛於高后封爲朱虚侯以吕祿女妻之高后七年立諸吕爲王擅權用事時章年二十有氣力忿劉氏不得職嘗入侍燕飲高后令章爲酒吏章請曰臣將種也請得以軍法行酒高后曰可酒酣章起舞巳而曰請爲太后言耕田高后笑曰顧乃父知田耳汝生卽爲王安得知田章曰臣知之遂歌曰深耕溉種植苖欲疎非其種者鋤而去之太后默然頃之諸吕有一人醉亡酒章拔劍追斬之而還報曰有亡酒一人臣謹行軍法斬之矣太后左右大驚業巳許其軍法無以罪也自後諸吕憚章及高后崩章與太尉周勃丞相陳平等誅吕産吕祿滅其族劉氏復安此種劇本南方無一人演唱近北伶朱素雲德珺如相繼抵滬此劇始發現於滬上蓋二伶傑出之作也㈡ 
小說 
[政治小說鐵血男兒（六十八）] [  常覺獨鶴]  
　　時凱登取茗點至並以酒進徧酌諸人畢躬身謂烏曰此香檳酒乃小人之父得之法王路易宫中者珍藏久矣陛下試嘗之以鑒區區獻曝之誠烏頷之即滿引一杯果覺色香俱美乃大贊賞且邀衆飲並笑謂衆曰僕邇來鹿鹿終朝非居軍中即入立法院幾日無寗晷自返國後至今日始偷得片刻閑得以飲食談笑暇豫自如也范老笑曰若然王母乃勞乎老夫初不知以爲一居南面便可頣指氣使以自逸樂烏亦笑曰胼手胝足之勤正身爲公僕者分所應爾僕得爲國効力勞亦足樂目前所希望者但求武力漸足外患稍舒得以餘力從事政敎徐圖培國本而固元氣西奥司庶有豸也范老曰善哉王言雖然王亦知培國本而固元氣其道果何由乎是非廣興商業戰勝無形必不能收國實民富之效英吉利固以商立國者王居英久必深知興商之利當不河漢吾言尼與郝聞言相顧似嫌其突兀烏未及答黛復笑曰阿爺商人也祇知言商業頃問語儂謂城中必須廣設電車電燈以振巿面顧......范老不待詞畢即曰吾美國雖至小城鎮亦必具此二物以利商民不圖於貴國首善之區竟付闕如殊大減色烏曰先生所見甚是僕非不竭力贊成惟苦於財力困難一時未能興辦耳范老曰此種事業若善於經營利且倍屣烏曰然惟安得大資本家投資此間以一興吾巿塲乎范老大笑曰王果肯贊助此舉恐投資者未必無人黄昏巳近老夫將趁晚凉時候散步巿塵間藉覘此處商情也言巳别衆自去烏笑謂黛曰尊翁熱心商務可謂老當益壯矣爲時巳晏僕將返姑娘盍同往宫中一遊藉傾離愫乎黛笑應烏乃顧尼曰敬求公爵爲備一馬車來尼遂偕郝去園中僅烏黛二人促膝坐相視而笑黛柔聲曰以放逐之臣一刹那間忽撫有全國亦奇聞也儂於繁文縟節向所未嫻倘入宫後疎於禮貌或竟偶然忘形稱謂時不呼作王而呼作君將奈何烏笑曰處境雖殊交情未改區區儀文稱謂何足措意呼王固不如呼君之爲親切至相對禮節尤惟有握手或吻......方足表意且爾我心意相同富貴亦當相共也黛紅暈於頰微笑不語須臾尼古拉至謂烏曰乘輿巳備烏遂起偕二人行㈡ 
[社會小說戒烟局現形記] [  瘦蝶]  
　　吱吱吱！扯扯扯！ 
　　時巳夜分甲乙二人兀坐斗室中一則愁眉涙眼一則囚首垢面望而知爲黑籍中之先進 
　　甲曰此何聲也老友汝亦聞之乎 
　　乙且聆且答曰然！然！！噫此蓋吸煙之鎗聲也胡爲乎來哉 
　　甲曰勿聲此聲之所自出似在局中我儕以癮故終不能成寐其試跡之 
　　於是甲與乙依牆摸壁鼻嗅耳聆旋至一密室覺煙味直剌腦海失聲呼曰在是矣！在是矣！！ 
　　門啓甲乙偕入密室舉目四矚則吞雲吐霧者實繁有徒一短榻横室中二人踞榻享煙霞之幸福羣衆屏息以待或坐或冭如岩石之蹲踞萬狀見甲乙至摇其手頷其首謂甲乙曰二位來！來！！吸一筒！香香！！ 
　　踞榻者亟以槍相敬甲深訝之復視其榻上所陳列之煙具不禁啞然失笑 
　　諸君試思此煙具爲何等佳製當百思而不能得也雖然僕不妨一一爲諸君告 
　　鎗！帳竿竹籖！洋針燈！洋燭燈照則以極薄之洋紙甲與乙相視而笑曰是區區之物烏可吸哉 
　　踞榻者因歷數共如何便利且云室中列坐諸人殆巳遍吸計巳二十餘人賴此以過癮罔不稱快君等盍一試之方知言之非謬甲乙兩人乃聳肩作鷺　笑遂相繼登榻以試此新發明之竹鎗此何地乎此蓋某縣城戒煙局之現狀也嗚呼㈡ 
 
 
 

Page 11

 
 
   
 
 

Page 12

 
 
   
 
