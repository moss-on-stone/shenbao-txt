# 1882 - 325 - 4903440

 

Page 1

 
 
[覆豈必山農書] [  申報館主拜啓]  
日前接誦瑶緘祗聆種種諸承關愛感何可言惟望雙鯉時頒以匡不逮是所盼禱至於尊寓住址亦乞詳細信知俾得　陳一切專此敬覆順頌述安不一 
[縮本史記出售] [  點石齋主人啓]  
學者抗心希古淹通經籍尤貴博覽史書從前廿四史有大板而無小板寒素之士未易購置且卷頁旣多舟車携帶亦嫌不便本齋有鑒於此不借重價訪　原板初印廿四史用照相石　法縮成袖珍本公諸同好史記現巳印成訂爲四本外用木套板擇於本月十八日出售每部價洋二元五角此書難係縮本而字樣較本齋所印之康熙字典加大故能使閲者了然於目　異掌上螺紋毫不費力且紙張潔白裝潢精工價值旣亷取携亦便洵爲史書中最善之本其餘各史當按次照印式樣與史記一律届時當再出告白以便諸君來購分之則部居各異合之則先後同揆想海内賞鐵家必以先覩爲快也售處仍照曩例請卽賜顧爲幸 
[助賑情形今昔不同論]  
曩年齊魯晉豫之間疉次大災吳下善士倡義捐賑勸輸者不憚苦口瀆勿辭夫再三查放者必事躬親營弗計乎歲月義聲所起遠近聞風浙閩湖廣諸省皆踵而行之至如寄跡海外念切同鄉者雖日本新加坡泰西各國之華人莫不分儲積之餘節辛俸之半慷慨樂助以成好善諸君之志遂使北省數十萬遺黎絶而復蘇得免於餓莩以死而且收　代贖棉衣川資以及遺雛童穉蠢者習業秀者讀書教養兼施其用意深遠立法周詳足使北省之人於宅宅畋田之後迫思南中諸君子盛德感激涕零歌泣頌禱於不能自已此其善爲何如善蓋自有賑饑義舉以來莫大之善也此其災爲何如災蓋亦自有天災流行以來莫大之災也説者謂有若是之災卽需此莫大之善亦挽回天運所當盡之人事而已故勸賑散賑諸君事後有不敢居功之想也然而由今日思之而知曩年之克蔵厥事告成大功者亦萬幸中之幸也盖懲省旱荒首尾相接如山西河南則更連年大䘲而全省皆饑地方數千里饑而死者數十萬人其饑而將至於死者又不止數十萬人東賑甫完卽籌晉豫而直隷陜西又錯出於其際自初議倡捐以迄告竣凡閲五年雖在事之人不也不力而地廣歲久茫茫四顧安所得救人救澈之資東南縱　財賦之區然民間大概富户恒少而中産實多人情卽好善至極斷不肯爲從井救人之舉而况江浙風俗習於繁華柱往外强中乾有緣飾而無實蓄若以賑捐而論其實有力量者要亦不能多見而欲其供百十萬人五年之食此願太奢未必遽償矣乃人人樂輸處處搜括無論其爲贏積之財也抑節省之資也挹注之欵也少則百十金卽百文十文而亦成裘腋多則千萬金卽十萬五萬而視若泥沙竟至疉賑五年不虞匱乏迨事已完畢而猶有羡餘之資或爲刻分微信之用或爲地方善舉之需此豈諸君所能預决者哉幸而已矣顧東南善士心力於此交瘁卽東南財賦盈虧自此題殊今年夏間皖省告災數郡之民均爲魚鼈室家漂没田禾湮没無食無居流離蕩析情形誠不减曩年北方之灾也繼而吳中近海州縣亦陂水災浙省金衢等郡又遭蛟虐更不滅曩年諸省並旱之苦也善士皆在以爲前者尙遠猶畛域之不分今且甚近豈棠倉之勿復於是重訂捐章或任勸告之責或親查散之勞其爲灾民請命之心未嘗或異也人同此情怵惕惻隠未必切於前而懈於後也然而較之賑北方者則大不　同矣夫有一線之生機而不爲灾民設法　一端之推廣而不使善士盡心此籌賑者之所不出也乃吾歴數籌辦皖賑以來情形而知東南之財賦可以充賑饑之用者已大非前年比也蓋零星千百户不如整款一二家其慨然解囊倡捐千金萬金者前後相去不遠一二年豈著名之紳富而忽爲竭蹶之寒儒亦豈慕豪舉於先而忽吝私財於後勸而始捐不勸而已捐夫亦未嘗無人也然觀於富户之整欵不若觀於小户之零星以捐愈奇零而人情之好善愈眞也且如曩年北賑得力於零捐者轉在大半也試思元魁奪彩今年之新章也倡議者期以滿萬號而猶恐有餘也乃捐至千餘人而止缿桶之設亦仍舊例節壽之筵依然移充而前者行路投錢越數日而成貫今則無有過視者矣前者節省之費日有見於　聞今則偶然一登矣卽如專捐指助之欵各處寄交經收彚解前　每鈔一單每册一號必　捐銀稍多之户數百金者習見不奇今則單必閲久而一登捐户更繁而捐欵更細奇零瑣碎不及曩年十一其故何也幸而皖灾不至太久而吳浙各屬被水　輕尙有本省之官賑本地之存儲不至大分皖賑之欵猶可勉强敷衍藉手竣事否則孑遺之民有不堪設想者矣噫人猶是人非昔日好善而今則否也亦非善士之心力昔盡而今不盡也天下富户少（ 
而平民多中人之産勉力爲善可暫而不可常其財力實有所　故也今皖賑已如此矣異日苟有如北省之灾而欲重籌細北省之賑計惟有著名富户相約而任其事可也若更取辦於小户之零捐吾恐籌賑諸君亦躊躇而無從下手也是誠不可不預防者矣 
[本舘自己接到電音]  
　　本舘於昨日接到在津友人專發電音到本舘内有十月十三日諭旨六道謹敬譯登○十月十三日奉旨武塲正考官着邵亨豫去副考官着薛允升去欽此同日奉旨着文英譚承祖監試欽此同日奉旨這外簾官着胡有璜匡心湛馬正元寳琳去欽此同日奉旨收掌試卷着郭薰之陳恩溥去欽此同日奉旨這塲内彈壓副都統着成志去欽此同日奉上諭左宗棠奏患病未痊籲懇開缺一摺左宗棠着賞假三個月安心調理毋庸開缺欽此 
[顱骨被竊]  
　　美國鎗弑總統之逆犯奇篤伏法之後其顱骨置之華盛頓博物院中兹閲外國新聞帋言此骨忽然不見不知爲何人竊取亦不知其竊去何用也 
[冬行夏令]  
　　西字報載有北京消息云北京天氣近來與天津大相懸殊本月初七日該處酷熱不啻英國之夏令豈十月小陽春故有此煖氣乎然亦甚矣 
[營口天時]  
　　今年天時早寒本埠前昨兩日寒暑表退至四十餘度北方營口等處九月二十七日道途　凍竟若隆冬氣象封河卽在目前矣而輪船經潮帮寫定必須前往者尙有七膄未織能進口否也 
 
 

Page 2

 
 
[假票涉訟]  
　　永定府人劉某素在營口經營前月持魁盛元錢帖十八吊至　號取錢該號云是假票卽將劉綑送鄉約下處私刑考問而劉某票來具有原委轉輾根查票果該號所出劉某忿欲與之評理該號與鄉約等亦自知不合　央人説合向劉賠禮了結事已允恰不意有傍人架唆令劉訟之於官劉本庸弱無主之人一經唆使卽到海防廳喊控謊稱票數爲二百八十兩寳司馬准詞卽簽差傳集原被中証人等質審被告鄉約人等以竇情直供衆口一詞質之原告劉詞屈惟低頭不語寳司馬以劉雖謊告人寳忠厚必由悮信匪人所致遂從輕發落杖責三十諭令嗣後作爲務當誠正切勿虚揑思占便宜出票之家亦大加申飭 
[馴象復逸]  
　　九月二十九日馴象肇事已錄前報兹悉此象復於是夜闖出象房栅欄門遍踏左近曲巷幸時當昏夜街市無人尙無大害惟各巷口有燈火處象卽望火而來門户之猝被蹂躪者不可勝數有守更者夫婦同宿忽聞喧嚷聲知爲象來倉猝奔避遺一幼子於土炕上象至以鼻捲子相與遊戲片時而去及夫婦回視其子竟無損傷昧爽一老嫗蹀𨇾路旁與象相值象奴在後遥望嫗來喊令東去嫗不解所謂仍向西行被象踐踏而死象奴二十餘人各執長矛往來追逐至以矛刺其身并眇其一目至八九點鐘始將象圈入象房聞鑾儀衛堂官劻貝勒以爲虎兕出柙是誰之過欲斥革諸奴錢糧合署爲之跪求未審得邀寛典否也 
[煤毒宜防]  
　　九月二十八日夜崇文門外鞭子巷錢香爐合興煤毒而死次晨地日已高該鋪尙夫開門隣人叩之不應越墻而入始知其死然三人受毒已深不可挽回矣昔人謂清水可以解煤毒故用煤之家須置清水一盂斯言也試之而信 
[温郡近聞]  
　　玉環同知郭外峯司馬卸篆返郡後其太夫人卽於九月二十五日仙逝故司馬之發審差使已攺委水利分府呂君接辦矣○温郡近來瘟疫頗多往往有沾染而卽死者如五馬街陳懋昌包頭店陳某夜膳後得症初鼓時卽死新河街某甲之妻偶往某已家作客亦染此症而死他若顯惠廟邊之某肉架雙門當典之夥友大率類此○西門外有楊啞子者居草廠孑然一身向爲小本經紀積有微資遂將身後事宜預爲整備不意爲胠篋者所困故物盡失啞子無所控告祗好自怨而已九月念八晚啞子自外返廠將燈籠懸於廠壁燭花忽爆散頃刻延燒草廠數間而啞子正在睡夢中不及趨避體被火傷奄奄待斃次日遂在陸塘廟門首暫圖駐足廟旁居人見而憐之饋以飲食且贈稻草俾得棲息焉乃是晚復遺火於稻草中因風而然啞子傷不能動遂斃如啞子者豈其命犯火厄耶 
[寍郡勝勝會]  
　　鄞縣城隍廟落成情形已登前報兹將熱閙情形備紀於下廟門外東至泰和橋西至萬壽橋約長半里許上張五色幔懸燈數百盞光彩陸離不異白晝廟並高扯九蓮燈光燭雲霄此外則有帋糊假山隙處嵌以菊花中有樓臺亭閣用絹紥成並以玻璃鑲之夜間可以燃燭又有漁樵耕讀等圖用帋紥成手足口目宛轉如生蓋中設機括能以線掣動也假山之前又演鰲山小戲二門内東西兩廊擺列各種古玩皆珍品也前後戯台上亦有紙糊假山亦嵌菊花山洞之中坐八人唱南曲令聽者如入廣寒宮聞霓裳仙樂也神前燭台甚巨所　蠟　約重三四十斤連宵照耀滿殿輝煌後殿左右分爲東西兩宮之臥房房中擺設如床厨桌椅被褥帳簷巾扇柫塵以及水旱烟筒之屬無不畢具由是進香者　觀者自初一夜起至十一日止通宵達旦轂擊肩摩該處董事恐人多每易滋事預請邑尊派差彈壓不意剪綹挖包之事固所不免且有鼠竊之輩溷跡其中冒充在廟帮工撞騙器物尤可惡者初一夜有倉橋頭羊肉鋪之某姓女艷妝而出在街觀燈忽被無賴數人圍繞一時人聲鼎沸妇被擠而仆差役聞聲彈壓然女已狼狽不堪向之新妝艷服者今則亂頭粗服矣該差僅獲無賴兩名送縣椥責又添數名以資彈壓是舉也本邑城鄉無不相率偕來卽慈鎭等處亦有買棹而至者誠兵燹以來所未有也 
[名茶入貢]  
　　貢玉有經夏書曾詳其制献琛載咏魯頌不廢其文下以表芹曝之忱上以　芻蕘之採洵煌煌乎鉅典也從前院垣各屬所産土物本有常貢之例兵燹以後貢物多有不産者惟六安所産茶葉照舊採貢今屇貢茶差使前經省憲委池州府通判光溥解送刻已銷差回省矣 
[修治街道]  
　　清河楊邑尊勸令舖户脩治街道現已次第興辦其勸諭之示高脚牌刷貼遍歴各處示云修街濬渠安居利行通力全作共襄厥成車輿來往暫且繞程毋得阻優致于提懲乃告誡煌煌而有某處幕友駕車適經修理之地喝令工役鋪石讓行工役以牌示之該幕大肆咆哮工役畏其勢竟如所命而該幕友怒猶未息令從僕將工役痛毆不已路人咸抱不平始釋手而去何其横歟 
[江西官報]  
　　江西正主考陳近奉恩命督學是邦於本月初二日接印前任學憲洪亦於是日交卸登舟北上矣十月初一日藩憲牌示龍南縣知縣梅毓翰據報丁憂所有該縣印務以試用縣朱國光署理初六日示萬年縣石頭司巡檢胡鎭患病請假所有該巡檢汛務以試用巡檢張立元署理 
[自縊遇救]  
　　本月初旬七點鐘時杭垣貢院西之堂子巷口栅門上有一人自縊適有兩寗波人路過此處見而救之幸胸前微温如法治之氣稍展逾時卽蘇因詢其何故短見據云范姓係寍之山北人自七月念四到杭本擬充當謄錄不料爲人所紿給以僞牌以致不能進去遂在貫橋上之飯店躭擱身畔帶來兩洋早經用盡逐日質衣而食所有衣服鋪盖逐漸典空卽質票亦抵押於飯店主人滿擬放謄錄後可向同鄉人商議搭伴回去乃所遇非人徒遭白眼落魄如斯早萌死念幸爲一鄉親邀至作坊内暫住現已一月有餘作坊中夥友甚多不能再爲躭擱欲歸家則跋涉維艱欲居杭則饔飱不給不得已而出此下策免與乞兒爲伍也兩人以同鄉故頗憐憫之贈以洋蚨一枚勸其早作歸計時又有兩少年翩翩而來見之細加詰問不禁惻然心動各於懷中取一日給之謂此兩洋可以贖衣歸里勿再流落他鄉以作竊途之鬼也范跪而領受叩問兩少年姓氏少年微笑而去夫贈范叔之綈袍故人情重哀王孫而進食漂母風高滔滔天下尙有此急難之人假令腐史見之不當曰雖爲執鞭所忻慕乎 
[渡船傾覆]  
　　前日午前十一點鐘本港潮漲正盛之際南市楊家碼頭有渡船從浦東載男女三十餘人摇赴浦西至中流忽有沙船走錨由北向南溜下渡船不及避讓被沙船碰撞船頭上所立之四人均落浦江一時人心慌亂船勢側重全船遭覆船户及客盡行落水諸船赶往救起二十餘人船户亦在其内尙少十餘名無從撈覔想與波臣爲伍矣渡船户某甲已自投縣禀訴前因請爲監禁范邑尊略詰之下隨飭將甲監候核辦查南市各渡口往往貪利多載不知浦中風潮緊急危險非常曾由前升任道憲應方伯設有義渡局派員專司經管大號渡船容載客二十五名中號二十名小號十五名不得逾限違干究辦果使歴久遵行則眞造福之事也 
[新房坍塌]  
　　本邑小南門内王家弄中石牌樓左傍有寓居之蘇人戴某於前日娶妻將晚時紅燭高燒新娘由伴婆扶入新房作坐床撤帳之舉并有甲乙二人雙擎花燭及諸親串進房共計男女九人詎是房年久失修擱栅朽腐因重而塌人俱跌下新娘祇壞鳳冠紅袄伴婆等 
 
 

Page 3

 
 
均傷頭顱手足嫁粧内盌盞儘有碎壞幸未傷人然受驚已屬不淺或謂此事若在夜間則被鴛鴦將變泥中蛤蚧矣 
[疑火受驚]  
　　時交冬令風高物燥祝融最易肆虐居民各有戒心前夜兩點鐘時頭　之某腐店正在燒漿烟囱内火星向上直噴鄰人瞭見疑爲失愼俱各驚喚一時人聲沸起及趨視始明其故然己各受虚驚矣 
[僞病未食]  
　　本埠近有乞丐之流往往臥路呻吟詐稱有病以冀巡捕送入醫館調治俾得飲食棲止前夜有寍人張祥卿年近三旬臥於大橋堍下巡捕查詢亦　患病沈重客寓不肯容留爲言時己一點餘鐘巡捕憫之送至同仁醫館醫生驗得貧也非病因念天旣寒冷冷未揮之使去遂留宿於館於是西醫商議以醫館房宇無多僅能留養病人此等窮民該捕須送入棲流公所爲是然公所地亦有限安得萬間廣厦盡庇孤寒俾免飄零道左也 
[私縱匪人]  
　　湖南人胡雲奎投法界公堂禀稱隨李大人解匯票入都於本年八月初十日由滬搭泰和輪船啓行在船時被徐蘭亭竊去洋五十餘元是以主人將我停歇現由寍波來滬住吉星公客棧忽在碼頭見徐蘭亭將伊扭住詎伊路徑極熟引我至永興　永豐祥烟館時在前日早上七點多鐘吸烟後伊與該煙館主同至新北門外益新樓茶室時已八點餘鐘該煙舘主約於二點鐘在清芬堂聚集説畢遂去斯時我　欲拉徐蘭亭至捕房及行至清芬堂徐必欲進去我祇好勉强入門不意先有三人在彼守候偶一開口三人卽與我爭論乘　將徐蘭亭縱去我卽鳴捕拉住兩人尚有一人已乘間而逸爲此請究翁太守卽詰解案之兩人一供繆福全前曾充當營勇偶在清芬堂吸煙見伊等爭閳故爲勸解一供夏蓮生由四川到申賣水爭爲業翁太守謂賣筆者祗有湖州人絶不聞四川人况爾祗有四支水筆在别處刻字此乃掩人耳目以爲搪塞地步又謂繆福全爾名繆二久已著名着速將徐蘭亭交出繆夏兩人尙一味狡展旋據法包探過永發禀稱聞在逃之徐蘭亭卽永豐祥烟館之弟該烟飽主　在外面太守着卽傳進旋據熊錦亭供我非姓徐太守詰其何得將徐蘭亭私縱答稱並未到清芬堂且與徐素不相識太守謂爾惟不到清芬堂故彼等可以將人私放判將繆二管柙夏蓮生熊錦亭兩人着交保出外速將徐蘭亭送案否則嚴比 
[倒店又訊]  
　　法界瑞豐洋廣貨店倒閉將貨物拍賣一案疉列前報昨據各債主遞呈公禀係晉亨敦大億恒坤和元泰裕泰恒大信大震泰森記全亨悦生乾豐等共計十四户開明數目共有一萬四千數百兩并聲稱尙有德記正記王錦華等五户共被欠銀一千三百數十兩此係寍波之欵至瑞豐之帳　他人零星虧欠者已偕該店夥劉豐亨同去收到洋三百數十元該店貨物拍賣後得銀三千二百數十兩前領帳簿兹亦呈案瑞豐店夥劉豐亨供亦相同翁太守閲禀後謂晉亨等各户以寍波之欵　歸寍波理直所有滬地各債户着另開細單將　賣之銀及收到之洋合算按欠項大小照數派定再遞公呈到堂備案劉豐亨亦着遞呈并着各户細訪如有遺漏之户當列入帳簿十本發交劉豐亨領去 
[公文被竊]  
　　昨聞有江西巡撫衙門差弁胡顯清投法界公堂聲稱奉差齎公文入京投遞在九江附搭招商局之江孚輪船到滬暫住萬安樓客棧擬搭崇慶輪船北上昨日晚飯後二鼓時下船至四點鐘船尙未開被賊撬開竹箱將齎投之吏部兵部公文兩件曁紋銀一百五十餘兩一併竊去因此不能啓程復至萬安樓暫住已據情禀報上海縣署及城外捕房幸齎投總理衙門及户部文件尙未竊去携呈請騐翁太守當將文件包封應過卽着法包探認眞緝訪并令胡弁至縣署請追云 
[欠項續訊]  
　　前報列王長光控公和祥徐錦章一案昨日徐錦章將弟徐林甫均投法界公堂請訊王長光遞呈往來帳簿一本據徐林甫稱與王往來是實但銀數不符且紅花貨低自應减價翁太守謂至今日而始議减價已嫌遲矣爾店在何處招牌何名銀數旣稱不符究竟久伊若干答稱約欠伊一百兩左右店名公順開設英界盆湯弄丙本有股分現已拆去太守查閲帳簿見所列户名乃係公順結欠銀二百四十餘兩加息三十餘兩卽詰王長光旣係公順欠銀何以控及公和祥徐錦章稱奉諭出外調停而　弟與王長光一時却尋不到孰知我弟卽在伊店内殊屬可惡太守亦謂五長光取巧但銀數究竟對過否徐林甫因在懷内取出帳目言　數却准利息則斷難加付徐錦章又稱殺人償命欠債還錢索債當尋欠主何可誣控且祇有父債子還之理無弟債兄償之理嘵嘵置辯太守　手足之情有事當爲調處着於本月底先還一半尙有一半姑准從緩於明年措還徐林　仍稱年内不及理楚生意办不甚好太守謂爾决意不還錢有是理乎仍着徐錦章從中調處徐林甫着交保 
[限緝兇犯]  
　　蘇臬憲許廉訪派員來滬會同上海縣范邑尊查究徽人姚姓家婢女在姚橋地方傷斃一案節經列報兹悉邑尊會同憲委之員連日傳訊三八九圖等各地保及事主姚某與女傭丁氏十二舖地甲等均供執如前毫無頭緒邑尊隨飭將各地保分則笞責勒限緝兇務獲云 
[查禁小票]  
　　平總巡捕頭投英界公堂禀稱邇來遠禁私售小票之家甚多已暗令人購得票據計共有福記等七家其間有美亞士行名之小票具名則西商康勒别爾軋查明實無此西人確係搜名圖混且該票均是哄人財物者今將票呈閲請按户提究陳太守閲禀之下商之夏領事謂小票貽　　輕且星僞造更堪痛恨况先已查禁若輩胆敢妄行不法己極當立卽飭差捕按照呈堂各票私售之家逐名提案重辦西官深以爲然訂期於下禮拜一會訊核辦諸小票封存 
[英界竊案三則]  
　　奥國公舘之細崽王德發控徐阿海混竊皮馬馬褂撞見扭住交捕疑前失衣箱亦爲所竊陳太守飭捕查明再行核辦等因已列前報昨據薛捕頭禀稱查徐却無竊箱之據然竊取馬褂已經供認且徐係疉經犯竊請重辦以儆陳太守謂徐怙惡不悛實堪痛恨發捕房管押皮褂給王領去○華捕至英公堂禀稱昨見這賊在庫門傍挖開進去當卽獲在樓出賊具等件惟尙未着手故失主未經投案竊犯賊具送請究辦鄭三寶供無錫人向曾犯竊乞賜垂恩又據薛捕頭禀稱鄭係積賊容帶回再查有無别案陳太守准如所請判發捕房管押一月如查無别案斯滿開釋藏具存銷○英租界之有威鐘表洋行於前夜失竊金銀表四十餘隻價值甚鉅已報捕派中西包探前往察看見門前玻璃窻雖被挖破然裏層尙有板牕未識該竊犯如何竊法且竊去如許之多捕頭以案爲西商所控飭諸包探赶緊訪緝務期破獲也 
[四家詠錄呈天南遯叟飯顆出樵映雪生同政]  
　　山家佳處矛菴爲我留吟詩翻客恣清遊聽松錯認千山雨落葉閒尋一屐秋俯仰襟懷明月共去來蹤跡野雲儔忘機到處隨猿鶴此事何須刻意求田家樂得優游　在身桑麻閒話作耕民東郊細雨分秧曲南畝斜陽饁餉人春社雞豚三月　秋風蟋蟀幾家隣緑陰深處眠黄犢朥似豳圖一幅陳漁家斷岸斜陽舊釣禨富春江上故人稀晚風曬網腥成市濁酒呼羣醉袒衣鄉號水雲花四壁家圍蘆荻月雙扉移情一笑招鷗鷺不管紅塵有是非酒家畫本重摹寫醉鄉紅橋流水繞荒莊帘低影颭春風碎樹密陰圍落日香座上豪吟斟螘緑燈前疏語罄鵝黄柳綿如雪花如錦又是何人餞客觴平江藜牀舊主管斯駿秋初氏待芟草 
[湖州舊贈李湘蘭四絶悼逝傷今哀感頑艷中心好之因次元玉子與守初無一面也詩爲媒可乎]  
　　無恙巢痕認昔年琴尊冷落玉如煙依人雛蕪分明似不觸前因巳黯然惜花心性太温存可向情田種愛根心醉一編長慶集瓣香我欲拜君門紅潮坐對幾星霜昔夢 
 
 

Page 4

 
 
如雲惹恨長便是茶嬌還好在因循休更賺劉郎一麾抛得苕溪去海上清遊覽物華隨處餘恩推保赤風塵嘯植到蘭芽楊炳耀卿氏初稿 
[恊助皖賑局鎭江府學廩生嚴作霖禀]  
　　謹禀中堂閣下敬禀者竊以皖省蛟灾蘇滬同人籌墊一萬數千金囑生先行馳賑陸續籌欵接濟曾於六月初面禀請示祗遵嗣生星夜馳赴潛太英山攘望等處周歴灾區親查户口分别輕重散放均由地方官　報在案生前後共收到各局足銀五萬二千四百五十四兩四錢一分四厘本洋三千八百二十八元足制錢二千五百九十六千三百七十文五縣共支放本洋六萬零零三十二元足制錢一萬六千五百十六千七百文除散放外仍存足紋銀七百九十九兩一錢一分一厘移交周觀察裁五爲皖省冬賑之用將來由周觀察報銷兹當賑務告竣謹將經手收放數目另繕清摺恭呈鑒核惟生經手之欵均係各局匯解而來其捐助之户生等不知向來助賑諸善士大率陰行其德不願邀奬此次諒亦如斯萬一有捐欵較鉅自願邀奬者另由蘇滬各局禀請至生等經辦諸人自問辦理不善負疚方深更不敢濫邀奬叙伏乞鑒此愚忱俯如所請實爲德便肅此謹禀恭請爵綏作霖謹禀附呈清摺一扣 
[今將作霖經手皖賑收放數目開陳清摺計開收欵]  
　　一收蘇局規元銀二萬五千兩一收蘇局鎭平二七寳銀五十兩一收滬局規元二萬五各兩一收揚鎭足錢二千五百九十五千二百文一收揚鎭本洋二千四百元一收揚鎭曹寳四百四十兩一收揚鎭英洋二百零三元一收李軍門本洋一千三百零八元九角九角係作錢一千一百七十文一收馬太守松圃本洋一百元一收皖南繼德堂庫平銀三百兩曹平銀一百兩一收春和莊手修德老人曹平銀一百兩一收春和莊大文處足紋二十六兩一收春和莊無名氏本洋二十元一收春和莊無名足紋一百兩一收萬新莊陳福溪英洋十元共收規元銀五萬兩九二五折省平二八紋銀四萬六千二百五十兩揚鎭曹平二七寳五千七百六十六兩折省平二八五千七百五十四兩庫平銀三百兩申省平三百零六兩本洋三千八百二十八元英洋二百十三元六七八折省平二八銀一百四十四兩四錢一分四厘足錢二千五百九十六千二百七十文○支欵一支濳山縣賑洋九千九百六十五員足錢一千九百六十二千文每大口給錢一千二百文小口减半錢洋配放洋價每元通作一千二百文計放大口八千三百二十七口小口六千五百四十六口一支太湖縣銀河深村南莊楊勝肆保賑洋二千零十員每大口給錢一千二百文小口减半計放大口一千三百五十九口小口一千三百零二口一支太湖縣無憂等三十保賑洋七千八百四十一員足錢二千零零四千四百文每大口給錢八百文小口减半計放大口一萬零二百九十八口小口七千九百三十八口一支津貼太湖縣花園保翟公堤潰口修築洋四百六十二員一支英山縣賑洋六千八百七十四員足錢四千七百三十五千二百文每大口給錢一千二百文小口减半計放大口八千零四十七口小口五千五百四十六口一支望江縣賑洋七千八百六十一員足錢一千五百九十五千二百文每大口給錢八百文小口减半計放大口一萬一千三百六十二口小口四千八百四十七口一支懷寗縣太湖金鷄四保賑洋一萬員錢二各二百七十七千五百文每大口給錢一千文小口减半計放大口九千六百七十九口小口九千一百九十七口一支懷寧縣蔴湖楊林新窑太平等二十保賑洋一萬五千零十九員錢三千六百六十六千四百文每大口給錢八百文小口减半計放大口二萬一百六十口小口一萬三千九百零三口二支懷寗徐家圩孫家院姜家小屋楚王廟潰口津貼堤工錢二百七十六千文共放賑洋六萬零零三十二員錢一萬六千五百十六千七百文除匯來錢洋給散外淨况洋五萬六千二百零四員七六三九九三通扯合銀四萬二千九百三十九兩四錢六分三厘况錢一萬三千九百二十千零三百三十文一五九七一三通扯合銀八千七百十五兩八錢四分除支仍存足紋銀七百九十九兩一錢一分一厘移交周觀察裁五爲冬賑之用至費用八百餘金係李輝亭鄭陶齋毛鳳音同人自備不在賑欵人開支 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贈朱墨卿校書]  
　　作客申江旅愁如織偕瀟湘館侍者訪朱墨卿於西薈芳見其慧眼流波瘦腰裊柳搴簾初出容光照人不覺神爲之往旣而呼茶欵客促膝論心愈覺一往情深令人忘倦嗚呼此卽曹植所謂柔情綽態媚於語言者非歟因倚鵲橋仙一解聊誌因緣并呈芳粲○驚鴻天半無端相見媚眼横波偷顧問卿何事忒撩人把一縷柔情句住穠花容映雪纎修短眞箇洛神堪賦泥儂淺笑已銷魂况碧玉年華如許[  湘江老漁頌清氏倚聲]  
[和瘦鶴詞人贈朱墨卿校書四截句錄呈郢正]  
金粉零星話板橋難將興廢問南朝春申江上春無底贏有垂楊舞萬條一枝穠艷冷斜曛獨抱琵琶理鬚雲欲訴深情誰解得教人重覓杜司勳急管繁絃徹夜催笑他桃李徧山開旗亭我有新詩句欲　卿家賭唱來十幅蠻箋寫涙痕詞人空自記温存飄零賸有鄒陽筆不數當年宼白門[  倚樓主未是草]  
[  贈朱墨卿詞史呈夕陽紅瘦樓主霧裏看花客二愛仙人倉山舊主哂正并引]  
　　詞史長洲艷質洛水名妹瘦影驚風圓姿替月降蟾魂於天上桂樹香濃伴蝶夢於羅浮梅花骨冷盈盈淺笑自含如意之珠宛宛靈心慣種相思之豆而乃桃憐命薄柳繫愁多贈芍藥於新懽顧芙蓉之麗影消磨紅粉猶登傀儡之塲漂泊青年未訂鴛鴦之譜宜其深宵掩涙怕憶風流空答懷芳每傷敻寂也僕生耽綺恨久説情禪偶來弄玉樓頭竟圓月魄重到吹簫院裏更蕩春魂遂教曲唱憐儂盟諧歡子重簾半面最憐南國之嬌一刻千金頓貴東風之價所願瓊枝善保璧月常圓早商心事於移花莫戀因緣於流水芳情如許不妨從司馬以同行癡意何窮安得趄江州而説法 
　秋消滅舊丰姿歛袖低曩不自持晴雪梅花爭骨格春風楊柳鬪腰支遊蜂顧影香先醉瘦蝶銷魂夢也痴吾　明珠量十斛爲卿偷賦定情詩萬喚千呼始出來重幃深處尙依偎雙弓貼地香鈎窄一笑横波媚眼開酒半無端調錦瑟粧成合許住瑶臺令宵呢語渾忘倦不是憐香卽愛才 
[贈西薈芳里朱墨卿校書錄呈霧裏看花客北平聽濤軒主平江浣花生哂正并乞賜和]  
　　清於秋水艷於花雛燕嬌營出大　校書之父曾宦粤東歴刼可憐傷墮溷黄金用盡弄琵琶○尋常笑語亦温柔脉脈芳心曲裏兠談到昨宵歡喜事羞紅兩頰只低頭○攔入風流歌舞塲五陵年少太猖狂如何枉具看花眼不使梅英冠衆芳 
 
 
 

Page 10

 
 
   
 
 

Page 11

 
 
[光緒八年十月初四日京報全錄]  
　　宫門抄○諭旨兩道錄前○發抄旨四道○御史梁奏請飭下軍需報銷開具清單免造細册摺○又奏請飭下仿照設局辦理片○御史李奏爲請旨查究相○豫撫李奏派辦各物如數起解片○副都統謙奏巡閲營伍恭報起程日期摺○晉撫張奏委署副將片○將軍杜等奏酌保各員奬叙摺○將軍豐等奏委署佐領片○又奏援案請提銀兩摺○十月初四日吏部翰林院廂藍旗值日吏部引見二十九名兵部十一名○　簾廣壽各假滿請安○翰林院代奏陳學棻謝授侍講恩○奎公續假二十日○召見軍機○發抄馮譽驥奏副考官李士彬請假回籍省親奉旨李士彬着賞假兩個月欽此○譚鍾麟奏請以俸滿干總王吉生補隆德營守備奉旨兵部議奏欽此○又請將習氣太甚之白河營都司尙清臣革職奉旨着照所請兵部知道欽此○又請將久病不愈之察漢俄博營都司石貴開缺另補奉旨兵部知道欽此○○掌京畿道監察御史臣梁俊跪奏爲軍需報銷致招物議請旨開具清單免造細册以杜弊源而肅政體恭摺仰祈聖鑒事竊維户部總司出納各省報銷名目不一向無浮議獨至軍需用欵每奏報到部卽謡言四起豈常例報銷書吏不索規費獨至軍需必欲取盈乎推原其故皆因常例報銷則年清年欵而軍需用欵每積數年而一銷或十數年而一銷其銀數動至數百萬千數百萬不等此亦足駭人聽聞矣兼以部例必須造具細册原爲愼重庫款嚴防浮冒起見不知此在任人不在任法督撫苟賢雖不報部其肯自穢乎若其不肖則報部之册卽其作弊之藪又安知不以部費爲名更行侵挪乎且以事隔多年官非一任之欵項而必繩之以細册無論外省造報爲難卽細册到部堂司各官其果能自勾稽否耶顯以防督撫之不職隠以縱書吏之作奸以致書吏之權愈重其濫用濫銷者固必彌縫關説卽實用實銷者亦須賄免吹求卽如雲南報銷一案向來視爲故事今竟傳作新聞書吏遠颺樞臣被劾物議沸騰尙復成何政體獘極則返此不可不量爲變通者也查曾國藩克復金陵左宗棠東復新疆皆准開單報銷免造細册現在軍務肅清已久各省善後用欵積欠未銷者諒亦無多應請飭下各省督撫凡光緒八年以前軍需善後積欠未銷欵項核實删減准其一律開單報銷俾一目了然書吏無從施其伎俩倘該督撫仍有浮冒情弊别經發覺定行從重治罪庶弊源旣清而政體亦肅矣伏乞皇太后皇上聖鑒謹奏奉旨已錄○○御史梁俊片再八月間恭閲邸報張之洞奏請設局清查藩庫摺内有葆亨在任濫發欵項按成朋分倒扣三七二八糜費無算等語聞者莫不詫異咸謂二品大員貪劣至此誠近今所罕見臣以爲此等弊端不止葆亨一人光緒四年十月間已附片極言其弊經户部議准責成督撫通行在案然從未舉發者特各省督撫不能如張之洞之任勞任怨耳張之洞撫晉新政均經奉旨嘉奬而清查藩庫一節尤爲方今理財第一大政但兵燹之後各省情形大略相同藩庫積弊恐不獨晉省爲然查晉省藩庫五弊曰籌墊曰濫支曰撥抵曰借動曰隠匿如謂除晉省外他省藩庫全無籌墊濫支撥抵借動隠匿等弊非惟局外人不敢深信當亦各該督撫所不敢出具切結者也且藩庫用欵無一不由户部報銷現在户部報銷業已被人叅奏而各省藩庫仍聽其弊混不清不爲深　厘剔似亦非内外畵一之道相應請旨飭下各省督撫振刷精神破除情面仿照晉省清查藩庫章程律勒限設局辦理並請先將積年緩發欵項由督撫查明藩司不准再行擅發庶各省　　不至再蹈葆亨故轍臣爲愼重庫欵起見謹附片具奏奉旨已錄○○稽察祿未倉掌山東道監察御史臣李鴻逵跪奏爲請旨查究事竊臣自署理街道事務以來諸事無不奉公守法乃本月初八日臣出門查街後忽有人到臣私宅自稱係御茶房太監孫姓名英瑞要見臣云有話相商比時臣家人向該太監説家主查街未回該太監卽留下職名而去臣回庽查詢不勝詫異初九日該太監復到臣私宅適臣又出門未回臣家人復向該太監説家主例不應私宅相見若有公事應在該衙門呈遞該太監復不言問何事而去伏查我朝職官私交太監例禁綦嚴而該太監英瑞竟收到臣私宅兩次言語含糊實屬瞻大應請旨飭下該管官查明該太監英瑞到臣私宅兩次有何事故是否應該究辦恭候聖裁並該太監職名一紙封呈御覽伏乞皇太后皇上聖鑒謹奏奉旨已錄○○李鶴年片再臣前准總管内務府咨開光緒六年奏派河南採辦各色汴綢三百疋汴綾三百疋汴縐三百疋本色棉綢三百疋大布三千疋行令迅速解京以備應用等因當經轉行飭據委員採辦得各色汴縐綢綾共三百疋本色棉綢一百疋大布一千疋解赴内務府衙門交納經臣分别奏咨在案兹據布政使覺羅成孚飭據委員續辦得各色汴縐二百疋汴綢二百疋汴綾二百疋本色棉綢二百疋大布二千疋作爲二三兩運定於光緒八年八月二十六日委員管解起程前赴内務府衙門交納開具價欵清摺咨送内務府查照外所有奉派採辦縐綾綢布業已如數辦齊起解緣由理合附片具陳伏乞聖鑒謹奏機大臣奉旨該衙門知道欽此○○山海關副都統奴才宗室謙德跪奏爲循例考騐軍政並巡閲秋操携印起程日期恭摺奏聞仰祈聖鑒事竊查山海關駐防八旗官兵除平時按期操演每年秋季由副都統校閲一次並巡閲所屬永平府冷口喜峯口羅文峪等四處官兵秋操歴經辦理在案本年復准兵部來咨現值軍政之年各省駐防考騐旗員册籍限於十月内送部覆辦等因前來亦在案奴才遵將山海關駐防八旗官兵軍政馬步騎射認眞考騐畢卽於九月初八日携印起程前赴永平府等四處駐防考騐軍政並巡閲秋操所有關城地方稽查操防一切事宜照例責成兩翼協領音登安英喜等細心嚴察認眞督飭不容少懈其考騐五處官兵軍政及秋操情形容俟奴才校閲竣事再行恭疏題報外所有恭報奴才巡閲營伍携印起程日期謹恭摺奏聞伏乞皇太后皇上聖鑒謹奏軍機大臣奉旨知道了欽此○○張之洞片再署潞安協副將新春華因案奏叅以守備降補奉旨允准在案所遺該協員缺應卽揀員接署查有候補副將劉瑞卿穏練安詳熟習營務堪以署理除檄飭遵照外理合附片陳明伏乞聖鑒謹奏軍機大臣奉旨知道了欽此○○奴才杜嘎爾車林多爾濟桂祥跪奏爲遵旨擇尤酌保在防出力將士曁襄理防務護送運餉在事出力各員弁謹繕清單分别請奬以示鼓勵恭摺具陳仰祈聖鑒事竊前屇循照歴辦成案請奬在防出力官兵之際伏查在防官兵等自蒙恩奬勵以來頂感鴻慈益加奮勉繼值邊情緊急各將領均能不避勞瘁週歴沿邊察看險夷分馳各卡相度敵情於一切守卡備敵巡探沿邊激勵士卒同仇敵　跋險涉危深探異域輪操分巡不避艱險襄理防務各員夙夜在公始終罔懈至於添練蒙古隊伍加以督操分練其於各城軍火餉　絡繹而西猶能飛速妥愼護運無虞是此次防軍出力較之節次洵屬異常是以奴才等於本年二月間循案奏懇天恩奉旨着准其擇尤酌保毋　冒濫欽此欽遵之下仰見聖主軫念邊疆微勞必綠之至意欽感莫名遵卽一面扎飭各統帶官將出力官兵擇尤造報一面詳查在事出力各員奴才等核實删减擇其尤爲出力官兵分别擬子升階升銜謹繕清單恭呈御覽合無仰懇天恩俯念該將士遠征極邊准如所請奬勵如蒙俞允該官兵等自必益加奮勉用昭觀感以策將來其次出力弁兵應由奴才等照案分别給子功牌頂戴以昭激勸除咨部查核外所有遵保防勦出力緣由理合恭摺具奏伏乞皇太后皇上聖鑒謹奏軍機大臣奉旨該部議奏單併發欽此○○豐紳等片再奴才等所屬土默特左翼兼族中佐領叅領達冲阿因病出缺詳查該故員族中並無應署佐領之員奴才等照例揀泒異姓佐領阿克敦布暫行署理其所　族中佐領員缺另行揀選送部核辦承襲外理合附片奏聞伏乞聖鑒謹奏軍機大臣奉旨知道了欽此○○奴才豐紳奴才奎英跪奏爲土默特台費不敷援案請提銀兩以資接濟恭摺仰祈聖鑒事竊查七默特三台自同治三年供億新疆各差經費不敷節次請由晋省藩庫提借銀兩並奏明土默特積存减成偹還藩庫之項動用均經蒙准在案去年五月間奴才等因動用减成餘銀無幾又請由晋省藩庫借銀五千兩接辦台差兹查此項借欵陸續動用僅剩銀一百餘兩現值西疆各城差使依舊紛繁飛芻乾粟絡繹不絶而土默特台費旣剩無多不得不預爲籌俻奴才奎英與奴才豐紳咨商援案再懇恩准仍由山西滯庫借銀五千兩以俻接應各差而免臨期貽悮所有節次借項統俟土默特减成銀兩積有成數卽解歸還其辦供台差用過銀數年終由奴才奎英飭司造册報部核銷除咨山西撫臣查照外理合會同援案恭摺奏請伏乞皇太后皇上訓示遵行謹奏軍機大臣奉旨着照所請户部知道欽此 
 
 

Page 12

 
 
   
 
