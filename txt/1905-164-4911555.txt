# 1905 - 164 - 4911555

 

Page 1

 
 
　　電傳宫門抄○五月十六日召見軍 
機范廣衡 
[駁南人無傷寒説]  
　　風寒署溼燥火謂之六淫六淫之邪無時不有無地不有不可信南人無傷寒而不觀傷寒一書也自南方醫家堅執南人無傷寒之説而張仲景先師傷寒一書皆置不閲以故治病者但憑形證不分六經以爲旣無傷寒卽無傳經祗須見證治證不必依經施治不知傷寒論分經辨證可以統治男女者幼疑難諸雜病書名傷寒並非但論寒淫所傷之傷寒也仲景自序有撰用素問九卷八十一難云云内經有曰熱病者傷寒之類難經有曰傷寒有五風溼温疫皆在其中可見風溼温疫寒熱等證皆名傷寒而署淫燥淫火淫自不待言仲景之書撰用内難兩經何至但論寒淫之所傷故書中先列中風傷寒温病三大綱而方則冠以桂枝湯如謂但論寒淫所傷之傷寒則何不冠以麻黄湯而必冠以中風之方乎至於發熱而湯不惡寒之温病乃係陽明足經之證但宜凉解不宜温汗而使變爲風温風寒各方皆當禁用故太陽篇治中風則有桂枝湯等方治傷寒則有麻黄湯等方而於温病獨無主治之方陽明篇言陽明病外證身熱汗自出不惡寒及惡熱可知太陽篇所謂太陽病發熱而湯不惡寒者爲温病即指此證而言乃後世温熱各書皆謂仲景不論温熱書中各方不可以治温熱諸病獨不思白虎瀉心三承氣大柴胡麻杏甘石竹枼石膏白虎加人參大柴胡加芒硝等湯不勝枚舉非皆可消息加减以治温病及一切燥火暑溼熱疫之方耶又或謂傷寒從皮毛而入不從口鼻而入然而統觀傷寒論一書何嘗有從皮毛入不從口鼻入王正文耶况皮毛口鼻南北皆同彼謂南人無傷寒者豈謂北方之人有皮毛而無口鼻故有從皮毛入之傷寒證南方之人無皮毛而有口鼻故無從皮毛入之傷寒證耶抑又有説南人腠理不若北人之密第就寒淫而論腠理疏則寒易深入一入太陽便入陽明 
 
 
 

Page 2

 
 
[申報第二版]  
醫家望聞問切審知已入陽明足經即宜少用太陽經藥而多用陽明經藥故謂南人無太陽經之正傷寒則可至謂南人必無寒淫所傷之傷寒竊以爲南人並未有辟寒之術也鄙人學識淺陋何敢談醫所幸平日觀書不至中無所主無論偏温偏涼等書見有能闡四聖精奥者莫不節取設或大背經旨雖係名大家之書亦不震其名而爲所誤無如近世諸醫以耳爲目甚至有謂江南無傷寒三歳小兒皆知者故敢融會聖賢諸書參以鄙見撰成此説質之中外諸名醫未知有裨醫學否如以此説爲非而駁之正之則鄙人本願聞已過者更有傷寒論可治男女老幼萬病之説願出就正也 
　　青浦張君靜蓮前以辨正小兒驚風説囑登本報兹又以是作見示記者不明醫理而頗欲提創醫學故再爲録入報端以待當世醫家研究焉 
[俄政府令和平商議賠欵分票畫押事]  
　　賠欵分票畫押事駐京各使以俄銀行所議銀價較爲便宜請再扣減脚保等費否則均須重議等情曾紀本報兹悉上海俄銀行奉俄國政府訓條飭與上海道和平商議勿使俄國干預(亶) 
[按期查騐俄艦缷存軍火]  
　　俄艦缷存各項軍火滬道擬於每月初一十五兩日查驗一次函致俄總領事請屇時派員會驗俄領事已函復照允矣(巽) 
[俄船高麗號缷存軍火清單]  
　　日總領事催開俄船缷存清單已紀昨報兹探得五月十二日俄船高麗折缷艙單照録於後汽掩八付(大小總)總汽管二箱四七密里砲門五個七五密里砲門一個連珠砲門四個七五密里砲彈一百九十箱四七密里砲彈一百八十一箱(内有開啓十箱) 
洋槍子三十二箱手槍子二箱洋槍四十四支又洋槍尾刀四十二把手槍五十七把手槍皮袋五十六付戰魚雷頭六具轟魚雷頭五具魚雷信子六付魚雷炸藥管五個棉花炸藥一箱乾棉花炸藥一小箱燐藥大小七盒放魚雷藥六箱碰雷一具碰雷火一箱藥火號一具信火號碰火一具連珠砲彈十七箱(渙) 
[祝少英致滬學會函] (爲抵制美禁華工事) 
　　滬學會諸君子同鑒前荷賜書敬悉美約苛禁誠如尊示所云凡有血氣莫不感憤是以宏成銀行一席已辭退多日並將各報廣告停止此爲鄙人不與聞之實據唯兹事體大事關公義苟能借重大力辦有成效鄙人决不獨爲小人自當犧牲個人之私利以從諸君子之後諸君子其勉之鄙之將拭日以觀其成焉幸甚幸甚此復 
[蘇州士商重定抵制華工禁約辦法]  
　　一發公電二道一致外商兩部一由寓蘇美人致駐京美使其電文如下 
　　北京外部商部王大臣公鑒蘇省士商集議請勿簽美禁工續約以衛旅民士商電禀四月二十八日晚發 
北京美公使鑒庽蘇美民聯名再請將一切華人之入美境者槪與以自由條一載入約中餘容函詳庽蘇美民代表人柏樂又杜步西海依士電禀月三十日晨發 
二四月二十四日申報載粤人電請外部抄示美擬續約已蒙寄示本處亦須援例請示以便同志參閲 
三此次議抵制之法貴在和平辦理總使獲有實效永敦睦誼如有關心時局及明於外交者請題名恊助以襄此舉但往來電報及一切刻印文件在在需費願各同志隨力資助爲幸 
四推舉公正人措置公費及參議事件所有調查要務印發報銷傳單等事亦酌舉同志數人以承其乏 
五滬上及他處士商公會中有刻印之件本處宜稍助刊費每種請寄下數份以備查攷 
六禁工舊約及現擬續約均須詳細參究使知美地遊旅各項華民如何失其自由之處 
七調查美貨分别大宗小宗辨明記號商標並細查别國貨物以爲不用美貨後之代品 
八上海香港廣州漢口長沙蕪湖杭州湖州等處士商及日本之横濵長崎各華商均經集議咸相約不用美貨爲華工禁約之抵制若美國竟不將禁約改良蘇地各帮商家亦當停進美貨 
九學堂醫院教會皆有益於吾國且與禁約不涉當分别視之 
十我士商人等與寓蘇美人仍當友好如故因各美人亦知華工禁約之非有傷兩國睦誼不合公德願賛成中國紳商聯合辦理力與本國駐京公使磋商删改續約 
十一刻印外務部與美國往來公文及調查各處曾議情形與本處紳商會議及収支公費淯單等分贈諸同人各商家 
十二寓蘇美人公舉三人爲代表專議力爭删改華工禁約事件我士商中亦舉定三人爲代表與美人接洽並與諸同志及各工商會議定奪施行以收實効 
十三現在借用辦事處地步狹窄設有相宜之地請諸同志示知可以隨時商酌遷往 
昨日蘇州抵制美約代表人姚伯希君函稱前次刊行章程猶有未善之處今由各會員聚議增損得十三條視前删去二條蘇州士商咸願照辦等因用再録刊以俟衆覽(散) 
[三省募練鄉團南昌]  
　　江西福建廣東三省大吏以 
江西會昌長寗等處匪徒起事已飛飭沿邊接壤之處地方文武趕募鄉團以便會同營汛合力搜捕以免匪徒竄擾(明) 
[寰泰兵艦案厯久未定天津]  
　　寰泰兵艦一案未了結聞被告願出三萬磅一切在内而寰泰原告則以銀三十萬兩尙嫌受虧未允今更短少未能允從故案懸不能速定也(歸) 
[贛撫會議要事南昌]  
　　日前贛撫胡鼎帥邀集各官紳在派辦政事處會議要事聞係議章江一帶設立商埠事宜或曰非也贛省廣潤門外上月有掛德國商旗設立太古洋行者禀報南 
 
 

Page 3

 
 
 [HH ] 
昌新建兩首縣自稱出售洋糖請出示保護當查該行并有銅器出售非祗洋糖且無德國人在内祗有粤人江雲卿馬雲門二大令通禀督撫大憲核奪江督周玉帥電請贛撫胡鼎帥就近查辦鼎帥爰邀齊官紳會議此事並電飭九江道瑞觀察來省面商定議電致駐滬德國領事請其查明該行是否係德商所設并查照約章撤選云云傳聞如是未知確否(險) 
[清查荒田擾民鎭江]  
　　鎭屬各鄉荒廢田畝近因省中設立農務局移縣清查以備墾種各縣令奉文之後遵即傳諭經造切寳查報不准隠匿詎料各經造奉命後往往以熟作荒以荒作熟擇肥而噬任意開報凡鄉民以眞正荒田請報者須案費若干方准轉報否則一槪不准民間頗怨騷擾云(觀) 
[鄂紳謀充膏捐鐡路差武昌]  
　　鄂紳黄小魯觀察嗣東雖引疾家居而於地方公務及可以沾潤之事頗多干涉近聞觀察謀充湘鄂鐡路卜游分叚總辦已向湘紳及張端處運動可望有成聞又豔羡膏捐之事柯中丞素與深交擬充三大分卡總辦之一(師) 
[程提憲已蒞鎭江坐防鎭江]  
　　昨報紀長江提督出守江隂兹悉程從周軍門由太平起程親率水師砲船二百艘於十二日抵金陵面晤玉帥籌商一切後十四日晨乘舟由小火輪拖帶抵鎭暫駐金山令各砲艇分往都天廟象山甘露港濵江各要隘常川駐防以資鎭攝(觀) 
[葉大令因不禁龍舟被斥南京]  
　　端午日省垣文德橋東首欄杆摧折溺斃觀賽龍舟之老幼三十餘人當經司道府縣齊集飭人撈獲大小屍骸排置河干一面命用蘆席暫將橋路隔斷俟雇匠修整藩司黄方伯回署後面詰元寗兩首縣何以不禁龍舟江寗葉大令禀稱卑縣原欲先期會同元邑張令出示禁止無如省垣人情皆以官示爲不足畏凡有所禁輙有一二逹官出而阻撓即如前禁南門外花神廟演戲酬神而會首湖北客民乃請其同鄉候補道范德培親到戲場主張開鑼演戲三日首縣碍於情勢不能令出唯行方伯謂此次之不能力禁龍舟又碍於何人之情面大令無以對方伯大加申斥大令歸署後憤無所洩即簽差拘賽龍舟之某甲到案重責五百板判令荷校示衆於肇禍地方(豫) 
[張宫保專差接文孫回鄂武昌]  
　　張宫保文孫因欲出洋潛赴滬上經某委員電告宫保其志仍在出洋等情已誌本報兹悉宫保以海上戰事未平雅不願文孫之冐險一面卽發電阻止並專差接其從速囘鄂(師( 
[講習科定期卒業蘇州]  
　　蘇省師範學堂講習科原額六十名自去年開辦迄今因不合格而斥退及自行告退者已逾其半現當初次卒業之期經羅叔藴署正定期五月二十八日禀請撫憲陸春　面試給憑聞此次畢業者計二十四人(隨) 
[預備科操摥將次工竣蘇州]  
　　昨報紀張祖廉明府奉撫憲陸春帥委辦遊學預備科一節兹悉是科擬爲體操生專習之所就滄浪亭高等學堂後面餘地設立操塲外築高墻塲内所設各件除木馬跳臺尙未工竣外其餘槓架等件均已置就已於本月十三日經明府督率師範高等及中學堂等諸生開習课程矣(隨) 
[金閶設立中西小學堂蘇州]  
　　吳縣生員稽芑孫等擬在閶門内中市設立中西小學堂投吳縣署禀請籌欵備案等情當經李紫璈大令批示云來禀並摺均悉該生等擬在閶門中市賃屋設立中西小學堂一所養正童蒙海爲當務之急所擬章程均極妥善惟需費旣鉅必須籌有的欵始無竭蹶之虞縣中旣無閒欵可撥即竭棉薄亦屬杯水車薪無濟於事該處當市廛繁盛之地商業亦多殷實應卽邀請該處圖董從長計議代爲勸募仍由縣中照會通知可也(隨) 
[委員勘定營基蘇州]  
　　日前陸春帥委武備學堂提調王襟三大令毓江赴寗查勘常備軍營基一事已誌本報兹悉大令已將營圖繪就於日昨回蘇春帥本擬將常備軍移駐横經西鄉迨閲是圖後相度地勢仍以現駐是軍之寳帶橋地方爲宜基址寛廠足敷操演因委元和縣孫花樓大令於初十日詣寳帶橋查勘基地翌日即飭丈量書差馳往按圖丈量聞不日即當開工矣(隨) 
[公禀管帶缺額吞餉蘇州]  
　　蘇州常備第一二營隊官熊國斌等公禀管帶官缺額吞餉奉撫憲札飭營務處朱署臬司查明前管帶常備第一營何豐裕自上年九月成軍日起至本年正月底止計共侵吞餉銀五百二十六元四分三釐乂前帶第二營劉瑞潢亦自上年九月成軍曰起至本年二月十五日止共侵吞餉銀五百三十四元一角三釐二毫責令現帶該二營之管帶將何劉二人派員追回勒令如數清繳不准絲毫短少(疉) 
[擬在常昭開設紗廠請商部立案常熟]  
　　日前有著名殷實之商人朱譜爵以現在洋紗盛行江浙兩省所設紗廠不下數十處常熟昭文二縣向爲産花之地每年新花上市外埠花客多有挾貲收買新花販運他埠售賣因禀斌商部擬集股本銀若干萬兩在常昭二縣界内擇地開設紗廠呈請立案不知能照准否(震) 
[商部咨催崇明大生分廠辦理章程蘇州]  
　　商部頭等顧問官張殿撰季直前禀商部請在崇明開設大生分廠已經批准在案惟該廠辦理情形尙未報部日前該部特行咨江督蘇撫請將現辦詳細情形及章程等迅即報部以憑查核(震) 
[擬開華慶公司呈請立案廣東]  
　　會辦潮汕鐡路黄觀察景棠近以張弼士太僕請開黄埔商埠因集貲本若干萬兩開辦商埠華慶公司日前已由張榕軒京卿據情代禀商部請先立案(震) 
[開辦礦産應遵部章京師]  
　　陜西各屬礦産甚 
 
 

Page 4

 
 
 [HH ] 
多刻經漸次興辦禀報到部者亦復不少惟多半不能照章禀請日前商部行咨陜西巡撫請飭各屬開辦之礦産應均遵照部章辦理未便與定草不符致干駁斥(震) 
[銅圓廠力除中飽原因江西]  
　　贛省銅圓廠自開辦以來司事諸人向有加鈔分紅等名目每人連薪工可得三四十元而在廠各員雖薪水夫馬月有四五十兩獨無加鈔分紅不免抱向隅之憾四月初各員聚議禀求提調沈太守轉懇總辦一律加惠太守恐干憲詰不允核轉各員遂聯名具禀總辦維時周方伯倘在護撫任内見禀詞隠懷要挾謂各員貪得可惡不覺勃然大怒批飭大守確查倡議之人禀候撤叅太守查係支應委員丁憂知縣楊大令爲首禀詞亦其所作據實禀覆大令遂致撤差而銅圓局中飽情形遂爲新任撫憲胡鼎帥所知現已面諭周方伯飭經理其事者和盤託出不准再有隠匿云(晉) 
[鐡路紳董擬提銅圓餘利江西]  
　　鐡路總局 
紳董近因撫憲胡鼎帥力除銅圓廠餘利中飽擬禀請每年提撥十六萬金爲鐡路經費(晉) 
[統捐總辦不事更張武昌]  
　　總辦八省土膏統捐柯遜菴中丞近來頗不願意爲此改所抱宗旨亦與從前稍異將稍有關係各局暫仍舊貫委員亦不調動一則以資熟手二則免與各督撫互爭意見不過略總其成而已昨中丞以梧州一局本由桂省委丁乃揚觀察經辦尙有成效即加札委辦藉資熟諳并聞先已電商桂撫及京師各當道云(履) 
[整頓釐局新章鎭江]  
　　鎭郡釐金各局頗多積弊司巡人等每有勒詐商民情事近因江北某處釐局司事王某任意苛索被商民聯名禀控督轅督憲立飭局員將王交出訊辦局員亦即下札撤去差使並通飭各釐局嗣後一律改用候補佐雜人員充當司事卽由各局委員自行禀請以重榷政日昨瓜洲上游釐捐總辦馮大令接到此札已遵照辦理矣(觀) 
[一案三犯監斃可欵蘇州]  
　　前劫宿遷縣陳姓家之盗犯甲乙丙三名獲案後相繼瘐斃獄中撫憲陸春帥披閲詳文以一案三犯相繼瘐斃該縣及管獄官平時不加矜惜已可概見因批飭按察司查明有無别情詳請示懲一面責令將監獄設法改良隨時查察毋任刑禁人等凌虐(隨) 
[漢陽大火彚誌漢口]  
　　十一日前午漢陽東關外某傘店不戒於火延燒鄰右共百餘家併傷斃人命至十二日辰刻漢口堤口街又有失愼之事焚燬鋪户共約十家左右(泰) 
[工部局派捕看守公廨之紏葛]  
　　英美等國租界會審公廨本在英界南京路西首廨中房屋基地應歸華官自管緣不在英册掛號故也自讞員鄭瀚生大令將公廨之地售與新沙遜另在美界垃圾橋北購地二畝一分七釐五毛建造公廨即現在之會審公堂也此地係裕和洋行原業早在英署掛明八百三十號當時鄭大令未將此項道契收回註銷現經德國值年領事查覆公廨謂公廨旣在英署掛號卽在工部局管理權限之中是以派捕看守並無不合屠司馬接閲後查得鄭瀚生大令建造公廨時以此地係中國國家公産並不列入美册亦未轉過道契公廨有案可稽已將全案檢齊禀請道憲袁觀察核示矣(木) 
[學務大臣奏請飭各省各屬調查卿士志目片續五月十五日稿]  
　　實業凡齊民不入他教者務查明實業分而爲四士若干農若干工若干商若干 
　　地理本境在省城之何方向(凡言方向分四正四隅言里數以人行計道)在府城之何方向若十里(凡府與直隸州自治地無此條)本境四界係何境如本境之界不止四境者則以四隅向明之本境分爲若干區或名爲鄉或名爲村或名爲團或名爲里各就其舊稱記之何區在城之何方向若干里區之四界係何區城内區内有何古蹟祠廟坊表橋樑市鎭學堂 
　　山某山在本境治所之何方向若干里河區内或盤互數區山之何方距何水若干里指最近處如近山有數水均詳之山内有何水源其水向何方流 
　　水叙水道之源委約分爲四有源委全在本境者某水源出本境治所之何方向若干里何區何山其水向何方流經歴何區何市鎭至何處與何小水會其小水發源何區何山向何方流經歴何處來會又向何方流至何處入何水約行若干里有源委均不在本境者某水發源何境何山何方流至何處入本境(入本境處在本境治所之何方向若干里)向何方流至何處有何水自何方來注又向何方流過何城何區何鎭市何大山之麓(須明山之何方向)至何處出本境(出本境處在本境治所之方向若干里)入何境内行境内若干里有源在本境而委在他境者叙略同源委全在本境者但後不言入何水而言至何處出界入某境行境内若干里耳有源在他境而委在木境者叙法略同源委均不在本境者但後不言出本境而言入何水行境内若干里耳又有人力溝通之水道務載明何方自何處上承何水向何方行過何地至何處注何方凡水之可通舟楫者務注明自委上溯至何區何地可大船自何區何地至何地可行小船(可以所載之石計大小)或可行筏凡瀕海之境則須明海岸之灣曲港及所轄之島嶼并註明海岸島岸之灣港何處可泊輪船何處可泊民船瀕長江大湖之境亦須記江湖之港何處可停泊凡山間之水道可行船者務注明何處爲急流何處爲平流水有春夏漲而秋冬枯者須分别注明 
　　道路自本境治地起出城之方行若干里爲何地(每十里必記一地名)又行若干里逾何山嶺渡河水至何地與何支其支路何方自何地來經何地道何山水行若干里來會本路又向何方行若干里(逾山渡水過何地同前)至何地或左或右分一支路向何方行(計里逾山渡水過地同前)至何地或會何路或出 
 
 

Page 5

 
 
 [HH ] 
界或止本境路又向何方行若干里(同前)至何地出何界與何璄何路接 
　　物産分天然産製造産二端天然産動物植物礦物是也用三者之本質製成器物則製造産也今以天然産列上製造産列下動物動　製造植物植物製造礦物礦物製造製造之品雖多其本質不外動植礦三類如虎豹牛羊皆天然動物産也其骨革齒毛所製之物皆動物製造也絲出於蠶蠶爲動物産絲則爲動物製造布出於棉棉爲植物産布則爲植物製造他如金銀銅鐵錫玉石所製之器皆然兹舉一二以槪其餘或有合數質爲一器者則取其多數而歸類焉惟天然産製造産均應分大宗常産特産而注記之又有本境之天然而在他境製造者或他境之天然而在本境製造者尤應分别詳載 
商務本境所産之物所製之品何項在本境銷行每歳若干何項運出本境(注明水運陸運)在何地銷行每歳若干自他境何地運入本境之何貨物(注明水運陸運)在何地每歳銷行若干已完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [HH ] 
[定期院試蕪湖]  
　　安徽提學毓宗師考試首府事畢後即擬考試太平府屬聞憲節已於本月初六日由皖啓行回轅定期初四日取齊初八日開考(恆) 
[景德鎭磁器漲價江西]  
　　今年春夏間贛省雨水太多景德鎭磁坏難成各項料件皆缺販客雖先交定銀訂期交貨然十無一二如約者省城各磁鋪因之議漲價一二成(晉) 
[奸僧撞騙案發落江西]  
　　奸僧撞騙一案已兩紀報端兹悉該僧枷號遊街時其枷上貼有南昌新建兩縣主簡明硃示云照得犯僧鏡智供認中年出家在衡山縣楞迦寺爲僧不守清規被逐出外仍到處勸募捐欵并在萍鄉縣訛詐寺僧振卓洋一百四十五元種種不法已屬罪無可逭復敢於省垣之中假名楞迦寺住持僧揑稱已奉上憲允准開辦僧學堂邀集多有明目張膽四出招摇撞騙復乘藍呢四轎叩謁撫台呈遞禀詞求提寺廟餘欵然償其私欲尤屬荒謬已極當被撫憲識破奸謀飭拘訊究現訊明訛詐撞騙嫖賭各情是實除枷號示衆外滿曰提收監禁以爲訛詐撞騙者戒其跟隨該僧服役之劉開來聽從指使撞騙實屬胆大妄爲著一併枷號示衆滿日提責遞籍交其家屬嚴加管束特諭(晉) 
[駐松護軍營裁撤風聞松江]  
　　督標護軍五營當提憲楊鏡巖軍門攝福山鎭篆時曾歸統帶迨軍門升任提篆即將護軍中營五百名挈之來松改歸提標另委馮占魁都戎管帶春間當道復將該軍改隷撫標並於上月將馮都戎調往省垣派充三營營務處兼司教習所遺護軍管帶差使擬調江隂營遊撃鄧遊戎來松接管近復得上游消息有欲將該軍裁撤之説果爾則鄧遊戎可無須來郡矣(賁) 
[禀請撥勇駐巡甯波]  
　　寗屬象山縣東陳地方濱臨海隅爲盜賊出没之所居民患之日前有陳漢章者遞禀道署請撥勇若干前往駐防以資保衛道憲高與卿觀察批其牘尾云東陳一帶地係海口誠不可無勇駐紥惟近來裁兵之後防地愈多兵勇愈少勢實難以兼顧能否移緩就急酌量抽撥以資駐巡之處姑候咨請提軍門酌核辦理可也(坎) 
[會議師範研究所松江]  
　　府憲田紹白太守前擬就西門外適中之地創設師範研究所敦請名宿陳菊生明經爲校長並充各官學堂總稽查明經固辭端陽日太守邀仝明經曁學界中人齊集白龍潭大寺中籌議一是聞隔兩星期會集一次下期十六日已借定城中全節堂(賁) 
[馬車撞傷婦女江甯]  
　　江寗縣葉篤臣大令近由滬上購得馬車一輛駕車之馬則講自唯寗詎是馬慣駕騾車不合馬車之用端陽前一日大令之姻親某觀察將有滬上之行借此車馳赴下關午後僕人御空車歸行至中途馬忽狂奔不受覊勒撞倒老婦幼女兩口御者顛仆於地車亦大受損傷居民急喚警察兵將馬車截留及僕夫連同受傷婦女一并送請上元縣究辦上元張子俊大令詢悉車係江寗縣物卽用德律風飛逹甯署葉大令聞信立至元署與張大令密議良久旋傳穏婆來署兩大令同升公座監視驗傷諭令穏婆細驗兩人傷痕是否致命旋據喝報老婦脇下一傷幸尙距離穴道三分或可無慮女傷亦不甚重性命更可無虞葉大令亟稱穏婆之能給洋二元以作犒賞並由張大令判給老婦洋十元幼女洋五元諭以自行養傷此案遂結(豫) 
[瑞觀察不允減抽釐金九江]  
　　江西釐卡向章完繳釐金以十分爲率如過第一卡完釐三分第二卡完二分第三卡完三分第四卡完二分俟足十分仍行境内不得再抽惟湖口總卡所屬之二套口小池口龍開河下磯灣與皖鄂毗連不在此例日前陸陳公所衆商禀稱此數卡内有抽收三分者有抽収二分者懇求憲恩准將下磯灣卡釐捐亦抽收二分以示體卹等情道憲瑞觀察批示云查上年據該公所來道具呈九江城外磯灣卡改征半税計收五分惟對江小池口卡仍抽三分二套口仍抽二分磯灣卡所征土貨悉産張家洲等處即照龍開河卡收税三分亦與瑞昌所産土貨征税一律等情當經移准税務總局核復准其仍照三分抽收以示體恤是磯灣卡征税三分事由該公所呈請照收來詞謂小池口卡向征二分輕重懸殊商多不便語雖屬實然以自請之事忽又異言似乖情理事關商業税務恤商與裕課義當并顧畢竟能不再减候札飭德化税捐分口委員悉心體察妥籌禀辦著即知照(遜) 
[要犯刧逃漢口]  
　　襄陽帮票匪謝大爺歷犯 
搶劫各大案被前縣主馮韶軒大令設法拿獲嗣由官塲派差遞回原藉不料押至中途忽來夥匪數十人將謝刧去未知能復捕獲否也(泰) 
[銀業倒閉又聞廣東]  
　　佛山宏興灃源銀號先後倒閉又有福聚花紗店欠負鉅欵不能週轉倒欠銀約十餘萬銀根因此短絀大局亦受影響各銀號及附家咸懷戒心不敢輕易出揭云(睽) 
 
 

Page 10

 
 
 [HH ] 
[俄茶商之觀望漢口]  
　　俄國商人因戰事未畢商務滯礙故本年在漢購茶不甚暢旺較昔年約减數倍云(泰) 
[頑佃道斃已和松江]  
　　前日南鄉葉榭鎭吳姓木行控頑佃沈秀生欠租經差役押送至某航船病發斃命屍屬將吳姓住宅搗毁等情已誌本報兹悉吳投請華亭縣趙大令相騐後大令准詞正擬乘舟往驗詎吳姓詢知沈係教民急卽挽人求某神甫排解允出撫恤費數百元當經神甫勸解妥洽函報大令請爲銷案故現已無事矣(賁) 
[沙市]  
　　荆郡城内同信當鋪執事即月前倒閉永昌和質鋪執事之屈聘仙因永昌封閉後凡儲有同信花票者紛紛至同信吵閙股東高某恐釀事端爰禀請江陵縣林大令彈壓當由大令立飭封閉執票者始各散去兹聞該鋪准於本月十五日照票給錢未知確否○今年雨水過多外江之水幾與堤平内河低窪之處盡成澤國昨聞濳江縣屬某地方堤潰橋梁盡被淹没該處係往來通衢行人甚苦不便附近居民咸欲遷避云(否) 
[清江]  
　　淮郡二麥成熟可卜豐收故市中麥粉漸次跌價現時每石價一千九百文○淮安府於本月初六日考試所屬各縣童生旋發出初覆案清河前十名爲王錫吾李藎臣曹敬五畢鍾墐韓笑吾任傑翟子廷萬振聲花永銑陳席珍○銅元局所出銅元現又加增計每日可出五十萬枚市中洋銀價亦漸增高矣(夬) 
[明治保險公司帳略]  
　明治保險公司爲曰商所設誠信相孚頗爲中外商家所稱道兹於東歴本年三月底止結出帳略計收保費日銀一百十六萬二千七百九十二元一角三分三釐除付賠欵日銀二十六萬零三百六十五元八角九分及付出各項開支外應餘日銀二十二萬八千一百七十九元五角零八釐現分給各股友一分七釐利息計該日銀四萬二千五百元除付凈餘日銀十八萬五千六百七十九元五角零八釐操奇計赢所獲甚厚不徒爲該公司慶商業之盛亦以見各商家咸有平安無事之福也 
[巴勒保水險公司帳略]  
　　英商巴勒保水險公司開設多年 
中外商人無不信服兹倫敦總公司結出一千九百零四年帳略獲利甚豐洵堪爲該公司賀爰照録之一收一千九百零四年十二月底止共保費洋一百九十萬零四千二百八十六元二角一付賠欵至一千九百零四年十二月底止共洋四十八萬零五百四十一元三角一付寫字樓費用各口經理共洋十三萬一千九百八十一元一付董事花紅酬勞等頃洋一萬七千六百三十元除付外計盈餘洋一百二十七萬四千一百三十三元九角 
[美界火警續誌]  
　　美界火警已誌昨報兹悉火起於北山西路泰安里第五弄第七十六號門牌周姓成衣店樓上因潑翻火油燈致肇此禍是役計共焚去左右鄰居房屋五幢(火) 
[妓院幾肇火災]  
　　昨日清晨英租界大新街迎春坊二弄第二百十五號門牌鴻月閣妓院中間樓上不知因何失火將床帳被褥焚燬殆盡後經巡街捕聞聲前來帮同救滅幸未延及房屋事後捕房派包探石金榮前往查究起火情形(木) 
[查獲漏捐]  
　　昨日南市錫箔認捐公所巡丁張銀大查知田姓有錫箔七塊並未納捐因即扣留送至二十三七鋪巡防局局員姚谷蓀二尹飭地甲送交認捐公所轉請貨捐局酌罰(土) 
[警察毆人]  
　　昨日三點鐘時有一年近五旬餘之鄉愚不知因何在本城邑廟内觸怒東局某號警察巡丁致被凶毆嗣因旁人不服起爲警察爲難一時觀者聚有一千餘人巡丁急吹號呌有他警察到來將鄉愚等二人拘住帶局候核(金) 
[滬城瑣志]  
　　前晚有某局員之子某甲於乘與入城時與某店主因語言起釁互相爭執甲喚令巡士上前拘拿不服互相扭毆而散昨日甲禀由伊父又飭差往提○昨日下午登雲橋某氏婦因與墨作夥汪某犯姦爲伊姑查知一并縳解總巡局請究維時觀者甚多看守局門之七號巡丁用棍亂撃受辱者頗不乏人(金) 
[上海官事]  
　　南洋官彩票總稽查許岑西觀察昨日由寗來滬到道轅拜會○貨捐局會辦袁世輔明府昨日因公到道禀請給假數天赴蘇公幹(金) 
[上海縣案]  
　　日前金陵人胡桂才黄友山等在城内倉橋浜向薙髮匠某甲藉端攫取洋銀某大聲呼救經人報由警察巡丁將胡等立時拘獲解至局中局員飭即押送至縣汪大令升堂提鞫胡等狡賴不承大令暍責胡桂才五百板鞭籘條三十下仍不實供又訊黄友山初亦狡賴迨責至五百板始供與胡等在西門等處屢次攫人財物胡又與羅某等在南市攫過二次與小的無涉再訊胡桂才仍堅不供認大令命踏扛良久始得逐案供明惟詰以四月三十日魚行夥在西門外所失洋三百餘元曾否攫取供仍含糊大令判胡再責籐條三百下迨責至四十下胡忽崛强不服是以改命行杖未至三下又伏地苦求大令遂判用雙連枷枷示半月發犯事處示衆期滿再辦魚行夥被攫一案候傳案認明核辦○黄慶祥扭控曹玉堂圖賴貨欵汪大令研訊之下黄供開愼祥石灰行曹爲水木作頭去歲被欠磚瓦石灰銀四百餘兩未還今年又欠三百餘兩共計八百餘兩向索圖求追曹供包造洋人房屋工料一萬三千餘兩有四家磚瓦行往來惟愼祥交貨愆期幾至誤工被罰欠欵俟收到工價歸償大令判曹交保先還一百兩餘分三個月還清○顧關福扭控朱子明搬物亦經汪大令訊究顧供主人虞姓父子均故朱子明係主人姪壻無力租房住於主人墳屋内小主人故世後朱覬分家産不遂滋擾不休主母陳氏與寡媳曾具呈備案將朱驅出坆屋今被朱强移去檯凳什物開單求追朱供遷出時悮取虞姓之物今願交還大令判朱責三百板交保飭差帶往交還各物違干嚴懲 
(金) 
[馬路工程局紀事]  
　　顧玉生見王家碼頭櫓店主王丙貞被妻奚氏持斧猛砍因即上前相勸被王扭控捕房捕頭解至馬路工程局翁子文太守倩襄讞委員黄衡堂二尹研訊之下以顧事不午已插身多事判責四十下○婢女陳翠梅私逃出外被顧陸氏張來 
 
 

Page 11

 
 
 [Ｈ>申報第十一版 
全等誘令至南市公義碼頭雇船爲巡街捕窺破拘入捕房轉解工程局黄二尹研訊之下婢交其家主領回顧陸氏交保張來全送押改過局一年○陳老虎王阿發在路互毆被捕拘解工程局黄二尹研訊之下以事甚細微飭即交保○顧彝生行竊浦東婦人楊戴氏所携洋布當場扭獲交捕解局黄二尹判責一百板贜給失主具領(土) 
[新租界巡局紀事]  
　　閘北蓍名青帮流氓臘狗仔詐稱憂傷至巡局胡閙局員章二尹拘案研訊臘狗仔之父張某投案禀稱小的之子向不安分本擬送案請究此次又向陳茂矜尋仇互扭小的在塲目見臘狗仔腿上之傷並非陳所剌陳亦並不持刀惟求恩免究俾兩人以後解釋宿嫌免致再行肇事二尹核供判將臘狗仔交其父領回管束陳交保完案○住閘北東浜之某姓婦巡局聲稱同居周少金之四歲子名金桃者今晨在門外鄰見嬉玩忽然走失因周出外未歸代請查緝局員章二尹允之(木) 
[毆捕案尙須覆訊]  
　　唐子卿王小通劉春天李徽卿等四人因兇毆巡捕經捕房解由公堂奉孫明府與德繙譯師謀君曾商判各責手心一百下詎此四人中唐王二人係某學堂學生不願受責由新馬路仁濟里王公舘至廨請保并請此案於禮拜六再行覆訊屠司馬當由德律風與師謀君商酌師君已允覆訊唐等四人遂交保候質(木) 
[公共租界公廨紀事]  
　　濮洛亭于籌生在南匯縣控趙幼云等不付匯票銀兩因趙僑居上海租界昨奉南邑尊移文到廨請關提趙歸案辦理讞員屠司馬准卽簽差恊探將趙提到著卽管押候過堂起解○華捕解病民張子三瘋婦某氏迷路男孩薊福生等到廨值日差禀知司馬著送棲流所分别安插(木) 
[英美等租界公廨晚堂案]  
　　去年十一月初旬寗商向康帆船從漢口裝運雜貨來滬駛至九江黄石港潮退擱適上流江源帆船迎面而來不及駛開兩船互撞均卽沈没當經他船將兩船人救登彼岸同康船大副不服投控九江關追謂江源船上之人已來滬請咨蘇松太道提訊核辦道憲袁觀察接咨後即飭讞員屠興之司馬簽差李元將江源船舵工兼管船之王順根提案同康帆船舵工俞富順陳梅生亦投廨候訊前日午堂襄讞員孫耳三明府研訊以兩造均有不合著送商務總會憑商船董事秉公理楚仍候録供開摺轉禀關道憲核示遵行○婦人徐王氏控陳華華拆笆滋詐求提究懲前日午堂奉孫明府提訊徐王氏供祖父於咸豐五年價買陳華華地基一方旋即過户完糧至今多年相安無異前年丈夫將地轉賣得價銀四千兩祖墓早經遷去今年陳華華忽以氏不應將公路打笆爲由任意滋閙情急控究質之陳供地上有祖墓兩處被徐盜賣向論不睬反將公路打笆不准行人往來求察質之地甲徐子良供地上所葬棺木每至清明均係徐姓祭掃並不見陳姓人來祭是實明府得供判徐王氏限三天繳洋一百元交陳領去完案公路仍由公衆出入不准打憲取具各人遵斷結送案○朱掌全前控黄文卿陳芸生等糾開米店舞弊侵吞等情業經提訊押追在案前晚又提出追比黄供小的應交洋四百八十元已將二百五十餘元付與朱手所少之數俟收到即歸陳供小的之帳尙未收著再求寛限明府著將兩人還押限三日内如數清還違則嚴比不貸(木) 
[英租界捕房紀事]  
　　前日葛金生在黄浦灘攫取林阿來英洋十元爲捕拘入捕房捕頭令押候解送公堂請究○前日午後蔡秋生乘脚踏車行經河南路將高文徴撞倒傷及頭顱由印捕將蔡拘入捕房捕頭令押候解辦○東洋車夫何阿和在南京路將陳阿林之馬車損壞經陳喚捕拘何入捕房押候解辦(木) 
[法租界捕房紀事]  
　　某甲賃居法界以餘屋轉租與某乙前晚乙妻潛行逃逸乙疑係爲甲誘拐於昨日將甲扭入捕房捕頭命押候查明再核駁船户某丙停泊法公司碼頭前晚船夥某丁偶不經心跌入浦中黑暗中無從撈救昨日已由内投報捕房矣○甲乙二積竊迭次犯案前日又在某處圖竊爲包探拘獲在其身畔抄出當票數張送入捕房捕頭命押候吊贓解堂究辦○前晚丙丁二竊在新租界行竊爲包探拘獲送入捕房捕頭命押候堂期解訊 
(水) 
[美租界捕房紀事] ) 
　　押於西獄之竊犯劉海林孫金才因病斃命由牢西人報知捕房令地保備棺收殮○前晚酒醉某俄兵在百老匯路將東洋車夫某乙扭住兇毆行人亦遭波及爲巡街捕拘入捕房捕頭令押候酒醒後再核○昨日楊宋氏投捕房控稱僑居新記浜路某號房屋昨被同居之奚裕溪將木板自樓上擲下致傷頭顱請爲查辦捕頭令包探前往查明再核○昨日甬人李金法乘脚踏車飛馳於西華德路一帶巡捕以其違章將李拘入捕房捕頭令存洋銀若干保出自投公堂候訊○前晚酒醉某西人在寳勒路一帶恣意行凶爲巡捕拘入捕房捕頭令押解該管領事署臬請訊辦○某俄兵僑居百老匯路某號房屋内前日駐滬俄總領事忽出牌票一紙交虹口捕房令某西捕前往將丁拘入捕房不知所犯何事也○昨日午前西華德路勤和小錢莊主胡阿華投捕房控稍頃持鈔票洋銀一百元行經武昌路二元宫四首突遇流氓多人將鈔票强行刼去請爲查究捕頭飭包探前往查問左右鄰人均稱並無是事捕頭以胡所控不盡不實斥不准理○昨日午後有男女西人二名闖入西華德路日本人某甲所開雜貨店内恣意行凶撃零毁星雜物由西捕拘送捕房捕頭令甲自投該管領事署票控○本月初有印度人某甲在浦東祥生廠左近被人謀斃將屍縳於鐡板抛入浦中後由水巡捕所見將屍身撈獲送人虹口驗屍所由醫生驗得實係謀斃卽由工部局備棺收殮兹悉昨日由五十四及六十六號二西探已在浦東將形跡可疑之乙丙二印人拘獲帶回捕房押候查明再核○前晚某號巡捕在北河南路見某甲頭面受傷甚重奄奄一息倒臥路旁察其情似被馬車撞倒碾傷者當卽雇車送入捕房詎行至中途即因傷重斃命捕頭令舁送斐倫路驗屍所查明致斃情由一面傳屍屬到來再行核辦(火) 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
