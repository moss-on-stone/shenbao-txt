# 1886 - 45 - 4904615

 

Page 1

 
 
[江左校士錄出售] [  申報舘主人啓]  
　　黄漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策　名曰江左校士錄本舘取而讀之見其根　据史涵古茹今詞華則庾　兼長考訂則許鄭是式有體皆備無美不臻洵近科試讀中不可多得之本亟思公諸海内同好以備伏案揣摩因命手民以五號　字排印圈點則悉照原書校對無訛裝潢盡美准于本月二十一日出售分裝六本收回工料洋五角諸君子有願奇文共賞者乎請向本埠申昌及　外埠分售處購取可也 
[四書人物類典串珠告曰] [  點石齋主人啓]  
　　染翰爲文每苦支絀間有類典掛漏殊多惟上元臧仁齋先生四書人物類典串珠最爲書本類分四十計目六百七十餘條　大不遺足稱該俻　葉諸　檢交本齋代印惟是引証紛煩易滋錯誤本齋不惜高貲精加校勘書雖　而根據分明字極微而鬚眉畢現無烏焉帝虎之訛遂右有左其之便洵枵腹之膏腴饋貧之精粺也分訂四本外加綾套定價一元掃葉醉六文揣及南北各埠申昌發售如欲　買格外從亷此佈 
[六十七號畫報出售] [  申報舘主人啓]  
　　法人性情傲岸意氣矜張於行軍攻守一切有寗輸人不輸陣之目乃自諒山大敗舉國驚惶雖經議和而其所以致敗之由寔亦未知咎屬伊誰兹其議院人員將東京元戎柏里也提案會審本齋特圖之以明中朝致勝之良非易易准於十六日出售後附淞隠漫錄圖説一則此佈 
[論拐匪宜重辦]  
　　昨有惻隠子致書於本舘屬爲登報其略曰上海拐孩之事層見疉也近如無錫譚姓走失人歲兒全家痛不欲生致陳竹坪大善十懸重賞以購之迄今尚未珠還合浦夫陳竹坪與譚姓無葭莩之誼祗以痌瘝在抱利濟爲攘不憚委曲局旋俾得一家完聚此其陰功積德超出尋常萬萬食報之隆所不待言矣顧旣拐而尋之得與不得已屬參　之數幸而破案拐匪拿獲若去歲翁羅兩太守費如許大心思不異獅子摶兎亦用全力特以會審公堂除笞責枷示外别無刑具於是將拐匪移縣以憑嚴辦在身爲官長者豈不知懲一可以儆百一路哭何如一家哭人家各有子孫以己之心度人　心未嘗不同乃聞兩拐匪送縣之後未及匝月盡行取保釋放以致若輩愈形膽壯拐案連綿謂卽到官不過一月半月便得脱身噫豈翁羅二太守所辦拐匪之事聚精會神不遺餘力旁人視之轉以爲失入耶陳竹翁孜孜　善慷慨解囊唯冀全人骨肉旁人視之反以爲多事耶貴報前刊勸閩人勿買男孩説洵拔本塞源之見其寔買男孩者不惟閩人粤人亦何獨不然敬買男孩作螟蛉子恩斯勤斯與親牛無異則此等被拐之兒尚爲得所特其本生父母家一經走失海角天涯永無相見比則情何以堪耳且吾不解今之地方官每遇重大案情無不從輕發落外以博寛大之名内實長奸回之氣雖豺狼當道不問狐狸然一味縱容殊乖除莠安良之本義也來書之意大槪如此且夫天下之事不外情理法三字耳理法所不能施者不若動之以情試恩人家生子苟不至于疲癃殘疾無不歡天喜地保抱携持冀其易長出痧出痘時刻當心自孩提至七八歲時爲父母者不知費幾多心血卽不幸而疲癃　疾旣屬所生亦無隔膜視之之　忽焉入拐匪之手求神問卜泣訴哀號行路之人亦爲愴惻一朝破案并拐匪拿獲勢不能不白之有司衙門論其情　卽使立斃杖下赤不爲過否則以站籠立斃誰曰不宜而乃以重懲爲苛虐以輕縱爲寛宏火之始然不加撲滅久必成燎原焉豈不傎哉或曰君等所言皆不通世故者也旣屬有司衙門則錢榖簿書在在以報最循良爲務刑名詞訟昕夕弗遑區區拐騙孩童究係自不小心偶焉失出正復何妨然而往者不可諫來者猶可追蘧伯玉恥獨爲君子何遽不若翁羅兩太守哉且何遽不若陳竹坪善士哉或又曰譚姓小兒其被拐後如此張皇如此眞切十餘日來尚無線索可尋五十元賞格雖縣未免水中撈月其咎仍歸于前案之未經懲創耳是説也理或有之卽懲創之權操之自上非口舌所能爭亦非口舌所能挽言之者雖無罪聞之者未足以爲戒也可奈何然則有小兒之家宜十分留意勿使在外嬉游時時以拐匪警之小兒天性未漓最易聽從此爲上着至閩粤人激發天良不復買孩作子使拐匪不易銷售亦爲因地制宜庶拐騙之風得以日少一日而又有犯必懲無微不燭庶萬家生佛不難復見于今矣獨是言之匪艱行之惟艱逞一己之私謂此事必應如是方爲正辦而不審量情理法三者楚旣失矣齊亦未爲得也豈徒拐匪耶豈徒拐匪宜重辦耶 
[蓬壺春色]  
　　日報云日廷整頓邊防不遺餘力刻以京都府下之宮津黑崎岬地方深得形勢擬就彼建築砲臺已測量完竣不日興工矣○向來大坂税關凡洋船駛進木津川必令先赴天保山分關查驗然後入口近以船户往返不便遂由大坂税關添設分關於木津川以便就近查驗云○白廷已簡前上海總領事安藤太郎爲檀香山總領事日前帶同所雇洋人及屬員數人乘輪赴任日廷又派築紫兵　駛往該埠保護日本工人云○日本郵船公司總局因中國招商局海定致遠兩船駛赴横濱遂函致神户長崎箱舘等處分局謂本公司向定將貨搭客水脚銀各口一律今事機之來不一應准各口分局酌量時宜隨時漲跌變通辦理云云後致遠由神户回申神户長崎兩港爭先攬載每墩跌至洋銀一元木板七尺半者每百張只收洋銀一元有奇致遠無奈亦遂照此貶價云○内閣定例各省院大臣每日遇有公事赴内閣面商者以下午一點鐘爲準上月初二日午前不知因何要事榎本遞信大臣先到内閣須臾各大臣亦陸續而至會議至下午四下鐘時各大臣方散而伊藤總理大臣直至深夜方回邸第或謂係北海道屯兵開墾以實邊防日廷已派巖村爲北海道總辦又調富山縣縣佐前田利充副之大約定期初十日赴任矣○近日熊本鎭臺調兵一千五百名派乃木副將爲統領以山木遊擊副之帶往長崎沿途操練初十日下午抵長崎一宿卽拔隊而回聞回時取道兒島椱津高瀨等處一路居民供待甚殷兵士則紀律嚴明毫不滋擾云○上海至日本長崎電線忽於西歴二月初六日中斷聞業已赶修大約日内可以修竣矣 
[查究閙事]  
　　丹徒縣東南鄉民聚衆報荒之案已登前報兹聞省中接到鎭江府禀報已委新補溧陽縣李大令超瓊屋夜馳往密查起衅情中禀覆核辦現在馮已亭明府已將銀總書陳某漕總書石某解府看管聽候訊辦至閙事鄉民當時拿獲一名亦由府尊覊押據傳署中廚房等均被拆毁而文卷亦多燬失云 
[蘇垣小誌]  
　　省垣錢法自譚序師在蘇府任内竭力整頓巿間方得均用方足大錢近日序帥去吳奸商私販 
 
 

Page 2

 
 
便思故智復萌漸爲嘗試長阡短陌中未免有熟子廣片攙雜行使幸魁府尊洞燭其情立卽出示嚴禁並行三首縣各總巡一體查拿究辦苟得實力奉行不僅空言誥誡庶不負序帥一片苦心而閭閻亦沾實惠也○向來各衙門於封印後日行公事槪行停緩惟緊要事件照常辦理而於二十六七後則均停送須過新正五日方漸開辦近來各大憲勤於治事案無留牘已較從前格外認眞去歲小除夕三大憲衙門猶照常判稿新歲則初二日已開辦公事似此振刷精神實所罕見也○宋仙洲巷猛將廟向由燭業恭上巨燭十三日上燈開廟至十八日落燈爲止紅男緑女蔣妹邢姨爭爲清夜之遊亦吳俗元宵故事也兵燹之前孫春陽朱東陳及同泰等鋪互相賽勝其燭一對計三四百斤不等克復後各燭鋪始猶竭方捐奉第逐漸縮小而已近年洋油盛行燭業年不如年今歲雖循例開廟所燃之燭不過十餘斤者四支嘻可以知世變矣○吳中崑曲向爲天下之冠薈聚清音子弟對白坐唱所謂堂名者是也向有老金玉集玉桃塢金玉等各堂遇有婚慶出資招雇清歌法曲盈耳洋洋盡一日之長動四座之聽城内外不下十餘部其中堂小堂不計也兵燹後僅存春和萬和兩部年來生意清淡而各衙門各廟宇承應差務悉仍其舊去歲春萬兩部下半年生意不過三十餘日而值差之日轉過之以致今年均未祀神圑聚元宵節各廟欵祝只得權傳小堂名以應景其殆世風之返樸還醇耶○城隍廟前崑部戲園於新正初四日開演　春白雪不敵下里巴人入座者遠不逮城外京班之熱閙白髮善才亟思變計出資雇得廣東匠紥就煙火一架預發　貼於十五十六十七曲終施放元宵節爲第一次一時金張貴客闤闠商人訂友呼朋來觀者樓上下四座塡塞卽間壁窗洞中女客亦上下分排毫無隙地迨至四點半鐘漁家樂正本演至端陽進塲暮色蒼然卽將烟火燃點計四門爲地湧金蓮及小上墳虎牢關兩戯末後爲九蓮燈蟬聨數百盞洵屬新奇可喜觀者莫不呌絶四門之後又有花炮數十門于架之四面相引而出惟是人太擁擠兩旁看樓格格有聲兀几欲動殊日危懼聞已雇匠赶於夜間支撐以備次夜再演 
[開河經始]  
　　九江龍開河用機器船挖泥於新正初八日爲始是日英領事督率洋匠及各工人在船照料另用兩駁船將泥載往江心抛棄機船爇以火運掉之際其聲隆隆上有天平架綰以鐵練運用甚靈其鐵靶齒下水淤泥卽隨靶而起每一次約挖十餘擔左旋至駁船内約放八九次泥卽滿船惜駁船過少尚不敷機船之用挖至午刻忽一駁船因裝泥過多立時翻覆初九日又展機開挖因有損壞停工一天至十一日依舊興工云 
[再騐屍身]  
　　九江鎭標世職袁其於去年底被李某索債毆斃一案已列前報當經德化縣周邑尊於去臘二十八日帶周仵作前往騐得因病受傷身死苦主等不服於三十日俟九江府王太守迎春回署時喊控太守准詞旋於新正委瑞昌縣洪邑尊會同周邑尊天湖口縣唐邑尊札調瑞昌仵作再騐騐得屍身有致命傷七處至初八日唐邑尊會同彭澤縣羅邑尊德化縣周邑尊在縣署將凶犯提出研訊李始猶狡展邑尊喝令掌頰二十始招認四傷隨發差管押翌日升堂覆訊欲用大刑李遂將七傷一一招認三縣隨詣府署稟明王太守想賢有司秉公定讞三尺之法斷不能爲若輩寛也 
[閩浙總督楊奏稿]  
　　奏爲閩省續裁營勇彚案恭摺具陳仰祈聖鑒事竊照閩省水陸各營及奉調各路援師前因防務解嚴餉項支絀已陸續分别裁撤先後奏報在案比復疉奉寄諭勅裁營勇以節餉需聖訓周詳無微不至且閩省餉力萬難爲繼何敢不切實辦理惟地方巡防緊要緩急不可無備勢未能悉數議裁現在凛遵諭旨汰弱留强并嚴查虚伍空額等弊多减一營勇丁卽又多節一營餉需第各勇由内地遣回人數過衆沿途壅滯生事堪虞若令航海則輪船無多往返有需時日此陸續裁撤未能一時并撤之情形也所撤之勇飭令統帶各官宣示朝廷德意分别清給欠餉酌子川資分起分路押送回籍尚無滋生事端間有游勇犯案亦經營縣破獲懲辦地方悉臻靜謐足以仰紓宸厪除俟裁併事竣酌留精鋭擇要布置再行詳晰奏報外所有續裁營勇數目謹繕清單恭摺具陳伏乞皇太后皇上聖鑒謹奏謹將閩省續裁營勇繕具清單恭呈御覽謹開一水師提督彭楚漢所統南字左右後三營弁勇一千五百一十五員名提督羅大春統帶恪靖洋鎗中前兩營弁勇一千零一十員名一總兵郝長慶管帶恪靖親軍先鋒營弁勇一千零一十員名一提督劉春庭管帶恪靖親軍正後營弁勇五百五員名一提督何紹彩管帶恪靖親軍鋭營弁勇五百五員名一提督楊西平管帶福軍成字營弁勇五百五員名一縣丞朱佩馨管帶督標親軍營弁勇三百六十二員名一總兵楊德珍管帶福綏後營弁勇五百五員名一副將謝尚文管帶福綏右營弁勇五百五員名一署船政大臣裴蔭森管帶親兵營弁勇一百一十四員名一參將郭祖耀管帶邵靖營兩哨弁勇一百一十四員名一興泉永道奎俊管帶親兵弁勇一百零三員名一遊擊余安富管帶林浦砲勇六十七員名一已革提督蔡康業管帶閩安水門炮勇一百二十三員名一六品軍功王利彬管帶划鰍山上炮勇四十六員名一副將李思經管帶内河水師前營十二號炮船弁勇九十六員名以上各軍均屬全撤一副將康榮詔管帶恪靖親軍威營除挑留一旗外裁减弁勇一百三十二員名一提督賀興隆管帶恪靖親軍副中營除挑留一旗外裁减弁勇一百三十二員名一候補道劉倬雲統帶達字前後兩營除挑留兩旂外裁减弁勇二百六十四員名一提督張朝楝分統凱字先鋒親軍正兩營除挑留兩旂外裁減弁勇二百六十四員名一總兵洪永安分統凱字右營福清新兩營除挑留兩旂外裁減弁勇二百六十四員名一總兵敖天印分統凱字中營親軍副兩營除挑留兩營外裁減弁勇二百六十四員名一總兵吳光亮統帶飛虎新左右兩營除挑留新左營兩哨弁勇二百一十七員名外裁减弁勇七百九十三員名一總兵李定勳管帶平海右營師船除挑留外裁減弁勇七十員名一五品軍功李慶平管帶水雷營弁勇除挑留外裁減弁勇一百三十員名一遊擊劉登福管帶魁岐炮勇除挑留外裁减弁勇一百三十四員名一提督蔡國喜管帶金牌獺石炮勇除挑留裁減弁勇一百一十員名一知府朱上泮管帶南岸炮勇除挑留外裁減弁勇七十一員名一副將鍾紫雲管帶北岸炮勇除挑留外裁减弁勇四十六員名一臣親兵營弁勇六百九十員名除挑留外裁減弁勇一百七十二員名以上各軍均係酌裁統計裁撤水陸各軍及炮勇九千五百三十員名 
[章門近信]  
　　德曉峯中丞擬於二月中旬出省巡閲營伍循舊例也○梁湘南學憲歲試瑞州臨江兩郡事竣回省度歲已列報章惟學憲本定新正出棚接試袁州等府今已改定先試撫州次試建昌俟開篆後卽行起馬○江右素産硝磺而以袁州之石圍爲最旺上年迭奉浙撫憲委員來江查探硝磺事務或僅至省城而止尚無由洞悉此中利弊新正初五日復有浙江試用同知周委員之德由浙到江禀見本日卽前往袁州查探○江省上年欲造小火輪以補水師不逮當經德中丞飭上海製造局繪具船圖來江以便仿造日久未據覆到近因李蘭墅明府回滬之便中丞卽飭明府就近催製造局繪圖貼説申覆從此輪船之製當推廣於江右也○撫轅呈詞例由委員按三八告期赴轅收受本年已委候補縣沈大令維楨辦理云 
[金陵火警]  
　　正月初三日南門外某姓家失愼焚去茅舍數椽初四日江姓因晚炊遺火延燒隣右三四家同時旱西門外貧民在茅屋中煮飯失火遂致燎原城内外水龍救應不及致毗連十數間俱成焦土 
 
 

Page 3

 
 
[失火傷人]  
　　元宵三更時分甯城東門内第四道公墻内朝北門面蔡永興針店樓上失火四面延燒各水龍聞警馳往協力澆灌在城文武各官均到塲督救約焚一點鐘時共燬去房屋六七十間起火之家焚死五十八歲之老者並六七歲之幼孩迨火熄後從瓦礫中抓出屍首老者僅存枯骨一段幼者只剩下半身而已嗚呼慘哉 
[遼東近事]  
　　東省來信云督撫兩轅懸牌更調者共有二十餘員聽鼓諸君正愁度歲艱難驟見牌上有名不覺喜而雀躍舉其所知者如義州奭剌史良調署海城縣以奏補正任金大令督廉調署義州現署牛庄分司仍回廣甯典史正任牛莊分司郭貳尹雅泉解糧已回飭赴本任徐府尹芾棠飭赴奉天府經歴本任云○旅順口兵輪之移泊烟臺以防膠凍者只海鏡利運兩艘餘均由高麗來往烟臺故商家消息自南至北輙多阻滯自北至南則甚神速云○牛莊各號接得申江電信悉繭絲價甚昻貴以致各家急思添辦匯票提至每千兩加九十餘兩多至百兩可熾順記客人接得申號來電云上海已售出二百包價一百十七兩五錢定期年底交貨然仔細核算營地絲價一百零七兩加上匯收已須一百十五兩有零再加水力税捐裝載至申亦無甚生色也○去冬本報曾登印子峪八大會中人焚燒朱姓鄉堡殺死十三人一案督撫二憲以該縣不但不能先事預防且事後辦理不善揑詞申報因令交卸篆務聽候嚴叅而以奭召南剌史良接署斯篆云 
[東甌雜錄]  
　　府前街向有石牌樓去臘二十二夜二鼓後忽然坍倒適有挑餛飩担者經過下飛奔獲免否則壓成韲粉矣○温處道温味秋觀察接奉廷諭陞授湖北按察使省憲即委唐稔農觀察署理道篆聞唐觀察乘元凱兵船於去臘二十七日抵甌卽在考棚暫駐襜帷於二十九日接印任事○温郡近有設局誘賭之人謂之脱鞋兒必以五人串通一氣故又謂之陽五通無論識靣不識面一經若輩引誘莫不墮其術中局成以銅錢攤或以竹牌九必使被誘之人自愿傾囊相償此風近來最盛惟兾當道諸公將此賭徒拿獲到案嚴行懲辦是亦除莠安良之善政也○除夕三鼓時西門外横街某甲家不戒於火當卽延燒四五家幸是夜守歲人多未睡出而灌救尚屬容易撲滅然被災之家已不勝其苦矣○左營兵丁某甲素有癲狂之症初二日行至東門内河西橋忽言河中有洋蚨數千將入河撈摸云云言甫出而身早已跳在河中岸上人不及撈救頃刻之間已與波臣爲伍吁亦慘矣○江心寺後某甲與某乙因新正賭博起釁互相毆打甲於初三日赴縣喊請相騐當經周邑尊飭差理處但該處之人素稱兇悍恐非三寸舌所能了事也○洗司馬街張天成布號開設數十年今因虧本倒閉聞所欠各債約有二千餘金云○初八日温郡新到一輪船名意定南聞係甲乙二人租雇來温裝載貨物所有一切水脚均照招商局减去二成是以甯帮所有貨物均由該船裝載赴申矣 
[預迎憲節]  
　　福建船政大臣裴星使赴金陵與曾制軍會商練船事宜再至江陰吳淞察看炮臺等因已列前報兹聞裴星使已由金陵起程將抵吳淞順道來滬閲看高昌廟製造局本埠官塲已預備迎接矣 
[示期府試]  
　　松江府試日期本館早經登報昨日上海縣莫邑尊亦接奉憲文出有告示諸君子木雞養到尚其于杏花時節奏凱文壇乎所有示言照登于左特用府在任候補直州江蘇松江府上海縣正堂莫爲歲考事奉署本府正堂姚札關案奉學憲通飭考試文童奉經轉飭遵照在案今本府擇於光緒十二年二月初一日開考所有華奉婁金上南青七縣文童應飭於正月二十九日齊集郡城聽候分場考試札縣出示曉諭等因奉此合行出示曉諭爲此示仰闔邑與考文童知悉屆期至郡聽侯府憲分陽考試均毋自悮切切特示 
[幸未成災]  
　　前晚八下鐘時本城大東門外沲東其姓家因作晚炊烟囱炸裂以致火星飛透層霄幸經隣人帮同澆灌得未成灾 
[賭犯荷枷]  
　　前報列賭犯送縣一事兹悉送案者實有三人一爲房主周郝一爲賭棍高脚阿全卽曾阿全又名曾有成一爲沈阿耀昨日上午莫邑尊升堂研訊曾供小的原籍粤東向爲雜貨生理不敢犯賭此次實被悞拘沈亦不肯直承邑尊謂爾等均係當塲拏獲何得逞刁從實供明免動刑具二犯堅執前供邑尊飭提周至案訊供周稱伊等租賃房屋小的並不知其開設賭場邑尊謂本縣早經深悉顯係爾通同設局遂判曾沈各荷枷三月周荷枷兩月一併發交十六鋪示衆 
[先釋兩人]  
　　去臘二十三日晚法馬路戳傷西捕一安槛日堂期捕房將在押之田友福任鄭芝李建洪方期章文阿和奚長興等六人解案翁太守謂現在肇事行兇者均已在案着照在捕房供認之言照錄一遍據友福供當日有寗波人賣魚將我衣服戳破旋在一枝春吃茶巡捕到來先拉兩人一人穿號掛一人不穿號褂我在前頭先走太守謂爾初次説有牛肉店内人取有鐵條後來又説任鄭芝拿刀旣已先走何以知道田稱我實先走戳捕是任自説太守又詰李建洪據供並非吃茶實在酒店太守謂肇事人及旁觀者均説爾穿有號褂比别人好認今日覆問尚敢狡賴可見平日不安本分李俯首無語太守又詰任鄭芝據供刀是去年十一月間在高昌廟門首拾得帶在身畔以備切物因見伊等打架故乘間將刀割其皮帶太守詰其家有何人答稱父親四十七歲母親三十八歲祖母七十四歲並無兄弟前在砲廠做工現已停歇田友福供住八仙橋家有老母已六十歲並無兄弟太守詰其何以度日答稱從前推車後在臺灣當勇與住西門内之楊姓相識楊亦當過勇李建洪供家在蘇州有老母來滬之船業已開去船上哨官聶姓太守詰其前在何處今有口糧若干答稱前在海防營今按月口糧四千二百文詰之方其章據供是日不在場太守謂事爲田友福一人所起並不干爾等惟爾等年少多事當時可曾打西捕答稱並未打過詰其可曾推搡答稱不曾太守謂前日　捕房自説將捕推過今日又抵賴然推字甚有分别如伊等正在打架爾推伊是帮兇如爾立在一旁伊等打近爾身此則不得不推均須着實供明不能含糊了事方其章仍不肯認祗稱見伊等逃走我亦逃走文阿和供今年二十歲住西門内奚長興供二十四歲住石皮弄太守着將田任李方四人交捕管押奚文兩人曾到案做過見証從寛釋放 
[路斃可憐]  
　　前晚上燈時有人在英會審署西首空屋門前倒斃由巡街捕報明捕房捕頭飭該捕舁屍交三圖地保錢金和舁至老關浜北憇安公所附近之空房内騐得病斃屬實以無屍親報請善堂棺殮發壇召認該屍年約四十餘歲身穿灰布夾襔元布羊皮馬甲青布棉襖元布棉褲白布衫褲白襪元布雙梁鞋頭戴和尚帽 
[英廨停訊]  
　　英會審員羅少耕太守咋因清恙尚未全愈照會夏正領事併飭差知照捕房停解公事今日又逢禮拜統歸明日解訊 
[法界公堂瑣案]  
　　前報列法包探協同巡捕在會龍軒後面捉到賭徒蔣許氏等一案昨解公堂翁太守詰之張阿壽供與蔣許氏是親戚太守謂有人説爾是蔣許氏之夫兄何以弟兄不同姓蔣許氏供稱寔係夫死再醮太守着將張阿壽俞阿榮兩人各責二百板枷號兩個月張阿大王阿五兩人各責二百板免枷李阿勝責一百板蔣許氏本應重辦姑念婦女無知且已將張阿壽重辦着從寛掌頰一百下先將六人帶出復詰蔣根榮答稱初九以前賭過初十十一不賭十三日正欲擲狀元紅捉賭者己至旋被捉來太守念其年輕從寛釋放諭以下次不得再犯蔣叩謝退出○會捕局勇陳桂荃獲到用銅洋之南潯人張阿四震澤人許阿大等疉次訊比均登前報捕房昨將張許兩人解案張阿四因病重用車推到翁太守謂許阿大最爲刁狡初次稱是一人從蘇州賣棉綢到滬尋人現已供出洋元是嚴阿七交爾嚴尚有友人可見實有四人據張阿 
 
 

Page 4

 
 
四供出在南潯時一路同行然則未到蘇州以前之事更不必問洋元亦非在蘇城錢莊取來着將許阿大笞二百板枷兩个月張阿四旣稱有病着從寛開釋所穿捕房棉衣准予穿去○前報列搶女一節昨歸法公堂訊理據汪元渭領女愛寳到案稱於前年受過財禮洋四十元並無大禮前日被婿約人將我女誘往茶館出此下策實屬不應翁太守詰之洪高山據稱在恒德當南首擺馬口鐵攤憑媒謝姓聘定汪姓女送過財禮洋六十元去年岳母去世岳父曾領我到伊家未曾知照媒人現在媒人已不管事太守謂娶親總須依禮不可妄行又謂汪元渭嫁女亦不可多索奩資着兩造各尋氷人着爲商酌 
[春酒資移賑]  
　　謹啓者今有九江祥發元號寄來春酒資洋十元囑解災區當卽彚致山東以紓仁人遠念喜報新年淑景足誇娛目資移瘠壤國儕奚羡朶頣緩急之間衡　悉當祗登報牘用抒微忱上海北巿絲業會舘籌賑公所施善昌少欽氏謹誌正月十五日 
[和何君桂笙題韓軍門方菊圖詩]  
　　秋深老圃發奇枝飽領玄霜藴四維晚菊挺然稜獨抱高人原與俗相違描來彭澤休官印綴入西風落照籬昨夜橘中雙叟樂合依煙影誤枰棋[  筱圃弟馮庾陽未是草]  
[歲朝春]  
　　百六光陰名最正若論節候首先居律同斗柄寅才建春到人間歲恰除大地陽生元日始江南梅報曉風初送寒却值屠蘇醉笑指新晴萬象舒[  海上種榆山人悦彭氏稿]  
[江督轅門抄]  
　　正月元旦日文武各官俱禀見賀○初二日通判俞鳳琴禀知奉堤工局吳道調赴揚卽辭○初三日候補道湯見○初四日陳光烈辭赴瓜洲○初五日知府楊昌淦回湖南通判羅允猷赴汜水均辭○初六日胡家楨石浦來○初七日山西知縣周中佐禀到○初八日王茂中謝委慶餘橋釐捐差○初九日儀棧提調知府丁葆元見 
[蘇省撫轅抄]  
　　十二日候補同知鄭述祖嘉定縣騐收倉厫房間回候補通判謝鴻謨禀辭回滬候補知州汪紹賢禀知解鑣捐赴金陵卽辭○十三日雲南委用直隸州周政禀知餉已遵領卽辭赴滬縣丞何森禀知辭奉臬憲委赴江北公幹○十四日頭品頂戴記名布政使劉連捷記名提督張景春均江陰來卽辭行○十五日縣丞李德埴禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江電報局代收廣東山東沙洲十二月分賑捐清單]  
　　張盧氏求子遷善二二平一百兩鄭馬氏求嗣二二平一百兩○胡健生募九十四號册婁錦棠王惠均王鎰萬張金聲四户各二元五角同心月餅會二元禾峰山人養志園于厚德軒南陽居士四户各一元沈衡甫胡啓嵐葉春泉陳松琪岑金泉王茂蘭陳松林高德生施懷昌吳元榮張景南屠王鏞十二户各半元又募一千六百四十一號冊李承蓮楊筱葆無名氏無名氏四户各二元徐華溪程庾香王奎齡沈秀卿杏花居士蘭花使者六户各一元○廣州電局金來惠州電局楊募七百十九號冊虚靜山茨楊四元金鑑堂張四知堂二户各二元力不足八詠樓守約書屋沈居易堂二户各一中元培心堂王洋三錢安仁堂二錢此冊共來洋十二元六角銀四小件○共收二二平二二銀二百兩折見二七寳一百九十九兩洋四十八元六角六七八合二七寳三十二兩九錢五分八毫小銀四件折見二七寳四分大共收二七寳二百三十一兩九錢九分八毫連前除收解外仍墊銀一百三十三兩六錢五分九厘二毫 
[上海四馬路高易公館籌賑公所經收十二月廿六至廿九等日賑欵清單]  
　　廿六日南誠信捐桶衆　士丙有堂倌小帳及各灘頭油火錢在内錢三千三五十文又有無名字玉戒指一個○第一樓捐桶衆善士洋四元二角錢一百五十文内有半閩人篠孫氏海上歸來平順助洋二元○北誠信捐桶衆善士銅洋一元錢一百文○廿七日浙江藩署許星台大人經募安字冊共四十四本徐春榮洋五十元茒孔善洋一百十七元七角余宏亮洋八十元徐錦堂八十五元劉廷湘八十元姚振邦五十元歐陽積福一百元宋連陞七十元黄錦文四十元劉祥勝五十七元胡家品五十元吳建昭一百元彭大光二百元竇以連五十元黄文琮二十元徐忠聘十六元張彪一百元許得雲八十元成得源六十四元黄瑾二十元馬朝選洋一百元錢玉興八十元王立堂廿五元劉玉田十二元喻俊明一百五十元周士盛八十元張培基五十元倪祥福四十元李天信九十一元貝錦泉二百元劉天興二十元陶廷桂十三元倪祥松四十元唐秉鈞四十元秦龍標廿元鄧祖興七十五元錢六百八文張國琳五十元提督軍門歐陽二百元伍金洪四十元何乘鰲二十元萬重暄一百元楊岐珍五十元蘇長慶六十元葭生福三十元以上水陸四十四營共捐洋三千零一十五元七角錢六百八文合洋五角五分内代付電報洋七元本所寔收到洋三千零零九元二角五分内銅洋一元○廿八日九江招商局寄來武穴公和昌鮑射文翁募四百三十四號冊無名氏不書名同興發三户各二元衣谷生洋一元以上四户洋七元○四川川北道黄植庭觀察交來江小懷翁募一千三百廿木號冊謝品峯楊曙洲二户各銀四十兩陶聨珊吳小亭二户各銀二十兩何藻卿銀十兩江小懷銀四兩以上六户共紋銀一百三十四兩又何吉緣翁募一千三百廿九號冊九如堂銀六兩清河堂銀二兩以上二户共銀八兩以上二册共捐紋銀一百四十二兩伸規元一百四十六兩○廿九日太古北京輪船洋八元○申園捐桶衆善士洋一元八角錢六十七文○善昌榮三元吳氏二角○以上統共收洋三千零三十四元四角五分内銅洋二元規元一百四十六兩錢三千六百六十七文玉戒指一個合並登明 
[上海三馬路與絲錢陳竹坪經募山東江寗沙州賑捐棉衣正月十一二日第二百十五六次清單]  
　　增泰洋貨寳號交來祈保平安人洋五十元○恆豐信爲鄰居失愼不諸延　承諾友枉顧卽將筵席資移賑以申謝悃洋十六元○隠名氏銅洋十一元三角揚州戴守恆求父親康健益壽洋四元谿上守拙居徐洋一元萬泰宿月溪二户各銅洋一元○怡春棧交來無名氏壽儀移助春賑洋五元怡春茶棧銅洋八元○申字單何恆昌綢號銅洋十一元○西鑪永盛長又煥順魁二户助兩廣山東各洋二元○張揠姜善士經募昌字二千七百三十六册錢伴琴張康　棧祺甫三户各洋一元沈幼溥虚對洋一个不留名張錢四百文求己書屋錢三百文畢彩山不留名胡養心居士不留名汪四户各錢二百文以上十户共來洋四元虚對洋一个錢四百文○申字單揚州隠名氏銅洋六元○申字單嘉郡屠小亭經募屠伯記屠仲記二户各洋一元屠有記銅洋一元○黄石港全泰盛局續募昌字一千七百册續來尾找錢六百文其各户花名另列於後○兩日共收英洋八十六元銅洋三十九元三角虚對洋一个錢一千文合并聲明 
[黄石港全泰盛局經募昌字一千七百册續來尾找錢六百文清單]  
　　全泰盛記棉袍三件厘局錢四千一百文和記昌記二户各錢四百文泰記錢一百五十文德隆店和順號大生店三户各錢一百文興記號錢六十文好記貞記二户各錢五十文王復興四十文 
[上海四馬路浦灘文報局内恊賑公所經收賑捐正月中旬清單]  
　　十二日申報館交來憫天居士規元十兩乞鄰與之人十兩增雲鵠善士一兩了因善士英洋一元○十三日滬冊蘇城潘仲溪翁募周生記耶聾卽愈一元兩在氏八元丙戌順利十元○張善十三元杭電局交來樹德堂金廿元○十四日天順祥號交來雲南府署鄧從善堂經募第六批賑捐曲江廳蕭司馬捐銀六兩又經募銀十一兩七錢五分彌渡廳陳司馬捐銀四兩又經募銀十二兩另三分積善堂魏捐銀八兩普洱府魏太守經募陳廣益堂捐銀廿兩石守愚堂銀四兩普洱各善士共捐銀十四兩一錢任三畏堂銀四兩隴西部銀四兩江村氏銀四兩麗江府朱太守銀廿兩昆陽州吳刺史捐銀十兩又經募銀五十五兩四錢一分雲貴督部堂文巡廳朱鹺尹經募雲南昭通鎭何捐銀廿兩安邊正四營張率同員弁捐銀廿兩正右營謝同員弁捐銀廿兩副三營梁同員弁捐銀念兩副右營黄同員弁捐銀念兩正左營楊同員弁捐銀　兩正後營馬同員弁捐銀念兩副左營覃同員弁捐銀念兩副前後營李捐銀念兩副後營韋同員弁捐銀二十兩謙益祥捐銀十兩天祜昌捐銀念兩燕翼堂捐銀六兩戴敦本堂捐銀十兩陳敦厚堂銀念兩五善堂銀十兩十思堂銀四兩敦篤堂朱銀四兩白誦芬堂郭豫誠堂岑茂階三户各捐銀三兩曾受山陳謙愼堂黄萬華梁圃詳唐春生莫培遠堂張文孝謝子占李中立堂劉崇本堂周留餘堂翟滋德堂尹三畏齋翁六桂堂宋守愚堂徐東海堂四知堂楊十七户各捐銀二兩朱三友堂李西庚聶三禮堂歐陽仁厚堂陳詒經堂五户各捐銀一兩宿榖堂李銀五錢福品堂張銀五錢以上朱鹺尹經募銀三百三十三兩除於四批内解過銀二百五十兩今找尾銀八十三兩署他郎廳恩司馬經募統帶滇軍楊軍門捐銀三十兩署他郎遊府孫捐銀六兩署他郎守府夏銀四兩他郎廳幕庭陳銀二兩缷署他郎廳楊司馬銀四兩他郎釐局李堯封銀四兩署他郎廳恩司馬銀六兩他郎各善士合捐銀十五兩四錢辦理抱香井鹽務黎明府捐銀一百兩以上共九六三雲平銀四百三十一兩六錢九分合實收規元四百五十五兩六錢○鎭江招商局交來揚州李木齋翁代募英洋一百元○三天共收英洋一百四十四元規元四百七十六兩六錢 
[上海絲業會館核奬籌賑公所施少欽經收山東賑捐正月十一至十五日第九百十四次清單]  
　　王和記求保父病卽痊規銀一百兩葉潤齋勸募酒席從減移助錢五十千文卽合來規銀三十三兩六錢四分○浙善氏求保人口平安五十元自怡書屋求病速愈三十元二户由惠泰莊交來○清和里隠名氏鄰居第一樓失愼幸免延害以謝水龍資移助十元不書名四元不書名二元二户由巨豐莊來○梁茂林病愈完愿三元廣泰典十元葉馨山一元景行書屋求平安五角○錢塘學姚由永泰豐局來銅洋四元以上十一日○本埠大東門外楊家渡同源順主人因鄰居失愼得賴保護無恙以謝筵資移助四十元陳日新盛小主人求早得子十元南通州海藏子勸友以半買呂宋票　移助冀獲大彩以觀後效三元晋生莊來隠名氏節省日用求種福延齡合家平安十元謝寳三求病卽愈洋二元金陵張由福潤局來二元淺湖彭城炳求父欬病卽愈由正源局來一元寗波無名氏五角○寓楚垣孫輯五兄集募由漢招商局來錢三十千文以上十二日○皖記規銀五十兩邗記規銀五十兩紫記洋廿元三户由長順晉孫冠臣先生來○本埠興讓街及四馬路兩處失愼比鄰均保無恙移公醮費充助計陳萬源瑞源清遠堂徐信昌四户共洋八十元知不足氏由楷記號來十元蘇州潘仲溪先生經募第三十四次慈愛主人程十元成元無疾病十元人口平安七元汪士煜患痧求愈三元四户均由全盛局來○寄滬客五元浙寗李氏五元安徽項世銘求病卽痊四元盤生氏母病全愈完愿二元陳秋泉一元江裕船交來無名氏一元銅洋九元以上十三日○勉力子洋五元常熟陳耿星經募第五千九百七十七號昌字册計宓春生内外症愈完愿五元又丁義莊三元又邵漢庭喉症愈完願二元陳耿星代友求病愈一元槐　堂王一元槐瑞堂王一元養性居求生母冥福一元顧墨莊求似續一元永恩堂魯一元沈雲帆一元黄仲瑜一元曹廷記爲子祈默佑一元馬渭梅一元黄新之來同源典求保安洋四元五角又無名氏又洋二元又無名氏二户各洋一元又無名氏三户各洋半元○鄭樵山人求佑兩兒讀書聰明長命富貴錢四百文無名氏洋二元以上十四日○劉福根求父病速愈由常州全盛局來洋二十元怡春茶棧春酒資移助二十元九江祥發元又洋十元求利平安人十三元○淮城周公舘周應隆求資故父母冥福洋三十元新塍不願書名人由全盛局來十元平安補過子二元洞庭席守印二元堃記求合家平安二元浙寗朱錦章蘇葑西小橋二户各一元裕記張仙會香資一元元記求妻牙痛卽愈本洋一元以上十五日 
 
 
