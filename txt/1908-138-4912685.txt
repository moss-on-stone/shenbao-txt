# 1908 - 138 - 4912685

 

Page 1

 
 
   
 
 

Page 2

 
 
上諭 
　　四月二十五日奉 
旨左翼監督著烏珍去右翼監督着布扎布去欽此旨烏里雅台將軍著堃岫補授欽此旨廂黃旗漢軍都統著馬亮補授欽此上諭理藩部左侍郎著達壽調補寶熙著補授學部　　右侍郎欽此 
　　四月十五日經内閣奏派大臣　放分發直隸試用道凌重倫湖北試用道黃秉湘河南補用知府劉樳江西補用知府劉體仁山西試用知府元　陜西試用知府紹康江西試用知府徐元瀛湖北試用知府英錕王孝繩直隸補用同知張銑山東補用同知郝廷瑣直隸試用同知羅耀庚張錫錦河北試用同知浚鑒山西試用同知黃中立浙江試用同知曹岳　湖南試用同知趙世華慶東試用直隸州知州李果宗雲南試用鹽提舉葛亮元貴州補用知州李上理直隸試用知州劉覲龍河南試用知州夏瑞申李汝動直隸試用通判王雙純江蘇試用通判程以綸湖北試用通判譚信榖廣東試用通判盛廷英陳芝芬柳謙貴州試用通判張定銜直隸試用 
 
 
 

Page 3

 
 
直隸州州同郝宏祚陜西試用直隸州州同朱步瀛直隸補用知縣鮑汝璠張乾徵陳鍾伊左運樞河南補用知縣馬安仁李樹嶠浙江補用知縣湯贊清江西補用知縣左秉鈞湖北補用知　熊賓廣東補用知縣保熊韜楊殿霖杜喬椿直隸試用知縣李庭江蘇試用知縣朱條璜謝繼膏侯祖畬林黻積安徽試用知縣尹宏慶馮兆昌河南試用知縣劉榮樞劉原芳王麟徵王國治豫河試用知縣周光第陜西試用知縣胡玉堂福建試用知縣游景周江西試用知縣呂學岱湖北試用知縣蘇鍾澍賴芳萬良銓馬文耀湖南試用知縣余維庾張楹四川試用知縣雷樹繼廣東試用知縣王渭陳恩沛魏希徵曹昭聲李仰高貴州試用知縣包維斗張積善福建試用鹽大使張紹賓廣東試用鹽大使方新兩廣試用鹽大使鄧嵩壽均堪以照例發往開復前甘肅候補知府裕端堪以准其開復原官仍發原省照例用十六日覆奏奉旨依議欽此同日奏 
　　派大臣驗看十六日覆奏奉旨截取繁缺知府翰林院編修伍銓萃夏啓瑜翰林院檢討謝崇基俱着照例用欽此 
宮門抄 
　　四月二十五日召見軍機澤公紹英 
論說 
[論中國今日有可以速開國會之理由孟林來稿]  
　　本會於前日國會研究所提議各節。所謂用極不完備之手續。而又無背於法理者。爲實地之請願。令當事者有所率從。誠非坐言不可起行之比。竊思無背於法理云者。謂各國有先例可援云爾。今日之欲急開國會者。普天下人心之所同。其謂不能遽開國會者。本出於頑錮蔽塞之流。而偏有學者之說印證之。蓋謂國會議員必由選舉。選舉必在户籍法行之後。始能比較人數以定當選之額。且普通選舉。無人不有選舉被選舉之權。此人民程度極高敎育極普徧之國乃可行之。今各國大槪多未及此。則制限選舉宜矣。制限選舉莫如以財產爲制限。財產定於所負擔之國稅。則且當俟稅法定後乃可徐議國會。由是國會無期。而適以過求美備之心轉揚頑錮蔽塞之燄。按之吾國岌岌之勢。非急開國會無以成君民一體之治。列强環伺。其所以强者何在。不過其人民各自組織。政府以爲保障。故以政府之痛癢爲痛癢耳。無國會則縱有極慈惠之君師。極馴良之民庶。僅能造不識不知旣愚且魯之一境。使數萬里之幅員數萬萬之人口。負責任者止最少數之政府。餘無痛癢相關之人。致對外常處必敗之地。又况今日時局。一再激剌。處人民之上者不盡上智。處政府之下者。不盡下愚。夫惟有摯愛於君國者。乃始爭求國會。其激宕者。方且幸國會之不成。立憲之無實。使天下絶望。以遂其樂禍之心。吾黨雖不問各國之先例。自我作古。但使人民有參政之事實。則所以救眉睫之樂。尙何暇引經據典爲博士賣驢故事乎哉。然即論先例。亦頗有說。 
　　第一當解决組織國會之主義。今世界各國。除民主國會聯邦國會。别有組織之外。其與我國相當者。斷以君主國國會爲歸。計今世界之君主國無有不開國會。而有文明國家之資格者。其組織大槪皆爲兩院制。推瑞典那威爲一院制。而瑞典於一千八百六十六年。即我同治五年亦改爲兩院制。一院制之僅存者。在歐洲止有那威而己。其兩院制之故蓋以一國之人。恒有利害互相反者。或爲貴族與庶民。或爲富人與貧民。其貴族之中又常有敎士參與其間。國情之不同如此。無非相爲抵制。互保其權利而己。吾國今方有資政院。似爲朝廷所勑任之上院議員。果爾則不過以己入仕之流。與未入仕一流爲抵制。然竊謂上院之組織果備。則蒙藏等處之議員。亦必有喇嘛應加入者。未必如日本之絶對禁止敎士。不准與於一切議會也。夫資政院固爲不規則之上院。吾民選之議院。亦正當以不規則者先之。然後由不規則之議院中。再逐年組成。規則議院此在歐洲其變更議院組織之先例。多至不可枚舉。今謂　組織即可終古此仍是向來墨守成法之宗旨。絶非今日進步後日改良之理想。且上院大率當由勅任。但知其必出於兩院。即組織已爲一定。其餘不能越俎與不可刻舟之事不必預言也。 
　　第二當解决成立下議院之主義。旣以資政院爲上院。則今日之國會但得下院成立即爲具體之國會。論者每苦於分配議員之無善法。則請舉英國爲先例。夫英之國會固由地方代表。主義漸變爲人口比例主義者也。吾國求合人口比例之主義則不足。求合地方代表之主義則有餘。英昔時始創兩院制之國會。謂之模範國會。今吾國情勢正同一面伸張國力以救急。一面即爲組織國會之國會户籍法與稅法。胥於是乎出。且萬不能不由是出。二十二行省之大。所得稅所有稅營業稅等情事之繁不由人民自理之。直終古無舉行之日。夫各國民自定其賦稅。以組織國家而自此庇視其不足庇也。則爭節縮其衣食以圖之。設官養兵皆人民求自庇之私計。並無所謂食毛踐土等空恤名義之設。故國無分貧弱總以足自庇爲量况吾國本非貧弱且爲富甲全球者耶。今日不開國會萬不能舉一實政。并學者所希望之完全國會。亦必無措手之地。自解决兩主義 
 
 

Page 4

 
 
中。可擇地方代表之主義以自遂。則數千年郡縣之制。皆吾國會之根抵矣。 
　　第三當解决選舉之主義。此主義有普通與制限之不同。直接與間接之互異。人民程度未能齊一。宜用制限主義取其身家較贍者。所負擔於國家者多。即利害緩急之相需者切。吾國稅法旣未定。且旣用地方代表主義。則以地方之財產爲財產。州縣額徵之數。固有籍可稽。今就最瘠之縣。得舉議員一人而計之。則額徵倍於瘠縣者舉員倍。數倍者亦數倍。將來爲國家擔任者。本以此定義務之重。輕自當以此定議員之多寡。則財產有準而。制限選舉之制行矣。至人民程度之更不齊一。尤宜暫用間接主義。先選選舉之人。再由其人選當選者。則選舉人知識已爲衆人之所推。其所當選之人。衡鑒當較有準。今吾國於選舉手續。一無所預備。幸各處已皆有功令所定之學會商會等。恒爲一方開通人士所薈萃。則已濳行。第一次之陶汰於前。且是等處所尙習熟選舉之名義。以衆開通之人之心理。推擇一二最滿意之人。以爲一方之代表。必有能識民生疾苦者。足膺其選至天下之大。各屬議員之多。大會輦毂之下。必更有才秀者。立說於前。而一般知識足辨黑白之人贊成於後。人材之盛何必愧於各國乎。夫假手於地方已有之團體。以行選舉。則知識較粹而間接選舉之制又行矣。議員由地方公舉。其資斧即由地方暫任。再於國會中。擔任國稅時定國會費用爲專欵。以成經濟。此亦輕而易舉之事也 
　　夫持以上三種之解决。在人民所預備朝廷之召集及朝廷召集以前之所有事者。業已盡有可達之目的。　吾黨請願之事。不爲陳義。過高不可見諸實事矣。自餘惟建築國會之塲所。釐定會塲之規則。皆有各國圖籍可憑。且爲形式上之物。手續之事。有司存焉。似非吾黨所必慮及也。 
專電 
[電一（雲南）]  
　　白金柱親自督師圍攻河口相持八日劇戰兩次傷三十餘人未能獲勝錫督飭龍裕光往助 
[電二（北京）]  
　　滇督錫良電奏白金柱募兵五千月餉二萬龍裕光軍巳到龍濟光亦將來需餉甚鉅請飭部速籌電匯二十三萬餘飭鄰省暫墊奉硃批度支部知道 
[電三（北京）]  
　　度支部覆奏雲南需餉孔急部庫奇絀實難撥濟擬撥鎭江關六萬蕪湖關六萬江海關四萬宜昌關三萬九江關四萬一律電匯餘再續籌奉旨依議 
[電四（北京）]  
　　張袁兩軍機子女奉皇太后指婚 
[電五（北京）]  
　　東督徐黑撫程會奏壽山遺愛在民請免查辦照將軍例賜卹附祭奉硃批著照所請 
[電六（北京）]  
　　陜撫恩壽奏保許汝棻張毅陳文藻王季英奉旨吏部知道 
[電七（北京）]  
　　胡孚宸奏報到任日期並以墾務繁重請飭信勤速行奉旨信勤速赴新任 
[電八（北京）]  
　　大理院奏改院章推丞開單請簡卿奏調典簿主簿作正六品推事取正途或論資格作從五品推事長二年升推奉旨依議 
[電九（杭州）]  
　　今日（三十五日）敎育總會發起借白衣寺集議師範學堂坍屋案到者約三百人公决着陸道賠修費十四萬監工項藻馨賠一萬四千爲受傷學生恤欵 
緊要新聞 
[廷寄桂撫速派龍軍赴滇北京]  
　　滇督錫清帥昨又電奏軍情日急龍軍部下多滇人或易爲功請諭令廣西巡撫速飭龍濟光來滇　剿等情當日軍機大臣電致桂撫略　本日奉旨河口爲通商口岸族類繁多久不克復恐生枝節此事關係大局着該撫懔遵前旨速飭龍濟光拔隊往滇 
 
 

Page 5

 
 
京師近信 
[太醫院]  
　　太醫院前有御醫忽觸聖怒被逐者四人茲據内廷人云日昨該院請簡正使一摺現已留中原單開有十四人除被逐四人外尙有十人每日進内值班恭請聖脈再詣慈宮前跪候聖訓垂詢醫學擬擇其勝任者記名簡放 
[内務府]  
　　内務府各堂會同軍機大臣及澤公等議商擬仿照各部院新訂官制將該府改爲内務部添設丞叅各缺並改設七司一切改制事宜譯公已允預爲籌欵擬奏保榮子衡誠裕如爲叅議云 
[欽天監]  
　　欽天監現擬將陽歷詳細推究與中歷互相比較以考異同至改用陽歷之說目前尙未决議 
[學部]  
　　學部張榮二相國以奥國之小學章程一切辦法頗爲完善擬擇其與中國學務情形相近者酌量採入本國學章以期按照實行有裨敎育 
[查辦江西叅案續聞南昌]  
　　南京鹽巡道榮心莊觀察奉委抵贛查辦沈護院以及各員叅案携同隨員至各處密查並調派辦處及各局所卷底逐一查竣惟現飭被叅各局所人員呈具親供尙未全行具到俟各員親供遞齊即須返寗銷差贛省總理全省工程委員馬獻廷大令經手承造各學堂局所廠處工欵有三百餘萬之多其中抽收扣頭獲利頗鉅同寅夙有煩言大令聞此次叅案列有其名以是恐慌異常力向沈護院處求卸工程差使亦未奉准現承造之陸軍小學堂工程已竣一切磚木工料與原估工程册底不符聞當道須委員點騐以昭核實云 
籌辦桂邕鐵路電文 
[桂撫致鐡路公所電]  
　　梧州鐵路公所梁主政鑒路股已集若干能否照章依期開工深爲盻切由桂林經柳州思恩至南寗一路原章路綫所未載此路爲龍州行軍後路命脈所關極爲重要必須赶緊興築以杜覬觎惟經過之處均係荒僻地方於商辦不甚相宜將來公司成立能否儘先承築或將此路劃歸公家由岐奏明另行籌欵興辦以紓公司財力並分别籌商電覆岐漾 
[鐵路公所覆電]  
　　行營撫憲鈞鑒漾電敬悉路股桂收不滿三萬梧收不滿十萬工師未有斷難依期開工桂至柳由柳至慶思南寗路綫原章列有此路先築從何處運笨重物料公家擔任此路固衆情所願望公籌維（中略）棟叩有道署代印 
　　按梁所稱路股桂收不滿二萬梧收不滿十萬係指已收股銀而言若桂所認之股已達二萬八千分奇各府州縣所認多未報到無從懸揣 
[鐵路公所第二電]  
　　南寗行營撫憲鈞鑒沁梁彤雲函轉漾日鈞電桂邕路由公家另築興築此路需款極鉅籌措當有把握祈明示以便分别籌商偉珍叩江 
[鎭江兵警衝突案五誌]  
　　鎭江兵警衝突經江督派員提省親鞫業紀前報現悉解省後午帥擬將爲首新軍一人先行正法以肅軍紀鎭郡官商學界聞此消息恐辦理稍偏難平軍界之心益啓將來之禍爰由道府縣會同商學兩界聯電督轅爲新軍乞恩原電錄下 
　　南京督憲鈞鑒昨呈公禀爲徵兵乞恩計邀慈察此案以調和兵警不傷感情俾地方可永保治安爲要務懇憲台垂念大局法外施恩量從寛减並求速賜電復以安軍心燕翼章得庚商學界同叩 
 
 
 

Page 6

 
 
   
 
 

Page 7

 
 
   
 
 

Page 8

 
 
 
 
　　 
　　 
 
 

Page 9

 
 
   
 
 

Page 10

 
 
專件 
[日本大博覽會之與報紙]  
　　日本大博覽會會長金子子爵前招請在日本東京内外各報館總辦及主筆席上演說題謂博覽會之與報紙論旨確鑒體察精當足以供考鏡之資也今將演說文錄下 
　　如今時勢無論何項計劃苟一日無報紙之助力則收效難期而博覽會之與報紙關係尤切據曾講求聖路易萬國博覽會之與報紙關繫如何當時有一格諺云聖路易博覽會在報紙之上方見建設數語尤覺切實且就此語此推其義似應有兩意即一認眞提倡專在報紙一盡心竭力全在國家公人又爲社會先覺者之資格而然者也 
　　先就第一義言之原夫聖埠賽會關繫乎環球文化之發達爲聖埠報紙者之天職公理宜若認眞提倡極力效勞者原無足怪而惟至於當時在聖埠各報紙之同心恊力其計劃之從始至終整整有序尤宜加意研究者也想報紙之與賽會於開會前收效殊多聖埠報紙亦專用力於此或爲壯賽會之規模極力提倡或盼望内外出品之多切切勸諭或於嶄新計畫或無論絶世出品以及諸雜戲事事推奬物物宣揚皆俾人以賽會之時翹首跋足有一日千秋之思也又於開會後爲内外來觀者起見於客舍設備於交通便宜悉心照料以便來埠總之各報館均以賽會興旺屬望之聖埠者也 
　　聖埠賽會事務局又另設立報章課專管所有通信事宜或行刋日報將賽會情形即登報材料給與各報館其數以三百七十餘部計之或行刋週報每禮拜五將内外各國報紙關於賽會品之紀事蒐集採錄分送各國政府並駐美各國公使及領事各留埠各國報章主筆共計二千部又行刋月報添插種種照影裝釘之美體裁之善尤爲加意其餘不時添刋附張分送各方面以備參閱且以上報資均不取分文 
　　繼就第二義言之（一）聖埠開會之時恰值購收雷西拿地方之一百年後乃爲購收該地方紀念起見初係於一報紙之熱心提倡繼而爲各報紙恊力贊同遂至見决計開設者即爲聖路易萬國覽會也故此各報館總辦及主筆不惟報紙效勞並爲賽會公司盡心竭力集股籌欵等以助賽會成立之功不讓賽會當軸一步（一）又聖埠各報館總辦等集議决計設立報章會館於會塲内其意不徒爲來埠内外各報館主筆講求便宜并可會同各國主筆於一堂互聯睦誼盡罄衷曲以便有益於環球文化也該會館房屋於千九百二年正月始告竣工茲舉行開館式於賽會塲内所有式中極形盛大是不惟表彰報紙之認眞贊同賽會之忱又於中外喚醒衆人俾皆傾注於賽會一方面而收異常之效（一）繼之以聖埠報館之首但訂期於千九百四年五月第三禮拜日開會僅經月餘之後即開萬國報章大會矣今攷當時所開各色萬國大會者其數實已逾百而其最先開者成蹟大著若報章大會已不復見矣各國主筆之會同列席於該會者已達三十有七國以人數計之已及五千之多誰謂非罕覯之盛會歟於是美國外務尙書黑君亦特來埠演說議論痛快尤足傾聽 
當時將該報章大會與賽會事務局合力經營萬國學藝大會並稱爲賽會中之兩大會非謬讚也 
　　其餘聖埠報館爲優待各國主筆起見慰籍旅情周旋客舍房飯諸費亦務期公道用心照拂惟恐不盡總之俾聖埠賽會濟有終之美者聖埠報紙之貢獻實與有力焉此天下所共認者也 
　　近聞日本大博覽會亦擬訂於明治四十五年將邀請中國及歐美各國報章主筆前來於東京開辦萬國報章大會届時極一時之盛云 
分類新聞政界 
[咨查地方行政局所杭州]  
　　浙撫馮中丞准民政部咨開續訂各直省官制通則業經本部核定通飭各該省遵辦其原有各項行政局所亦應先事調查以便預爲籌畫逐漸改良則於十五年内改定直省官制庶可依限實行限文到一個月將現在所設各項行政局所關於民政者詳細開列咨報嗣後如有廢置分合等事亦希隨時報部立案以備稽核現中丞已分飭司道局所迅速遵辦具詳以便咨復 
[江督札飭持平銀價蘇州]  
　　江督端午帥以寗蘇各屬市上銅元日益加多銀價日漸昂貴深恐攸關市面因特札飭寗蘇兩藩司轉飭各屬不得高抬銀價務期一律持平以維圜法蘇藩瑞方伯奉札後即轉行各屬一體遵照（魚） 
[蘇藩札委清查山東同鄉蘇州]  
　　蘇藩瑞方伯辦理清查候補人員遵章考試一事頗極認眞遴委聲望素著之人分别省分詳細調查統限六月十五日截止現委儘先同知顏振棨調查山東同鄉業已奉札謝委矣（禾） 
[委代江南財政局提調南京]  
　　江南財政局提調江寗府許太守星璧報丁内艱所有財政提調一差江督擬留歸太守辦理以資熟手惟百日内不能辦公現委奏調湖北候補府沈冕士太守銘昌暫行代辦十 
[淮府受任淮安]  
　　調署淮安府正任鎭江府承瑞卿太守於二十四日由鎭赴淮並擇定五月初一日接受淮府篆務（眞） 
[移催墊解提督公費武昌]  
　　鄂藩李方伯昨接寗藩繼方伯咨開江北提督應支公費廉銀向由八处粮道山東兩淮運司攤解湖北粮道係藩司兼理所有本年春季應解銀兩未據解到業由江寗藩庫如數墊解應請滙還以重庫儲（止） 
[新設土膏店一律飭停長沙]  
　　湘省新設巡警道賴子佩觀察以現在烟禁綦嚴省垣烟館已於去歲九月十五一律收歇惟烟館收歇後新設零售土膏店數十家實於烟禁大有關碍因即傳諭土業商董查明省垣舊有土店四十餘家去冬新設三十餘家爰飭各土店除舊有各家遵限具結暫准開設外其新設之三十餘家應飭即行收歇（相） 
交涉 
 
 

Page 11

 
 
[粤督關心薩摩招工廣東]  
　　德國前在汕頭招工往薩摩島聞前次裝載工人之德船頗爲朽敗且馬力不足行駛甚遲工人多苦之事爲張督所悉以現在又有德船一艘將至汕載工因特飭林委員作速往汕照料一切並電飭洋務委員梁道照會駐汕德領事詢明此次德船是否堅快抑仍如前船之遲壞俟德領作覆即電禀核辦以昭妥愼（如） 
軍界 
[張哨弁購綫獲匪安慶]  
　　巡防第五營左哨張哨官立本奉派率帶四棚開赴合肥南鄉之河鎭駐紮捕拿各匪適逢督辦處差遣張以忠將魏家元鄭道江陳補釘嘴董道奎各著匪名目開送並請該哨官代緝當出重價覔獲眼線潘玉才等在三河東鄉二龍街地方即將魏家元等一併拿獲隨即乘輪飛解來蕪現由該哨官禀明營主張春元研訊惟獲匪羽黨甚衆恐久留爲患故經張管帶據情飛電皖撫請示辦理現經馮中丞批示鄭道江係浙省懸賞緝拿著匪現准江蘇撫部院電開蘇省獲有該匪黨羽即先解蘇質訊業經電知該管帶在案俟蘇省派委到蕪迎提即交由該委員押解可也仰營務處轉飭遵照（非） 
[請撥定造淺水輪用欵安慶]  
　　總辦江南船塢事宜鄧道國華禀陳皖撫謂職塢奉飭承辦安徽淺水兵輪茲查該船板鑲配完全查照定造合同應收第三期價銀規元一萬三千二百五十兩理合具禀陳報仰祈俯賜察核仍批飭藩司如數籌解以憑列收彚報南北洋大臣查考 
[變通測繪學堂考試章程安慶]  
　　陸軍部咨行皖撫文云測繪學堂年考時各門分數中有一門考取零分及畢業時有一門考取四分以下者不問平均分數若何槪作不列等年考時有一門考取四分以下者應革除學級留堂學習俟下届年考分數均能合格時方准照所考列入學級咨請轉飭一體遵照可也（必） 
學務 
[金華中學堂之風潮浙江]  
　　金華府中學堂監督一席均係郡中宿儒充選故所聘敎員未免偏重舊學與學部定章半多剌謬本年嵩太守極力整頓改延京師大學師範科卒業生余敏時君爲監督課程敎授澈底釐删致中人忌本月初五日由余監督倡議開聯合運動會郡人見所未見羨爲壯觀詎次日該堂敎員鄭某祝某等借端反對指運動會爲籠絡學生之具奬勵品爲銷耗公帑藉奬賞不公爲名紏集同志及好事學生與余爲難大起衝突嵩太尊一再調停未允現余監督己電禀撫學各憲自請辭職並乞派員查辦而鄭敎員等亦於今日電禀各憲不認余君爲監督云（近） 
[存古學堂定期開學蘇州]  
　　蘇撫陳中丞復試存古學堂學生己於廿三日揭曉取内外科王錫辰等三十名已誌前報茲悉中丞示期廿五日謁聖上課（禾） 
[巡警敎習准人英文專脩館蘇州]  
　　巡警學堂兵學生業已畢業經臬憲左廉訪於二十二日親臨該學堂面試給憑該學堂法律敎員唐同聲禀請毛提學愿以課餘之時入英文專脩館學習英文提學以其嚮學情殷俯如所請（草） 
[組織敎育分會安慶]  
　　歙縣地處偏僻近日雖風氣漸開敎育會尙未創設茲經該處學務議紳許太史承堯紏合同志組立敎育分會一所公舉内閣中書程錦龢爲會長會即附設勸學所俾資聯絡缅該縣已將議訂會章規則禀詳撫台立案（周） 
[派委各科敎員南昌]  
　　贛省瀘谿縣高等小學堂現缺圖算體操各科敎員以致科學不齊由馮令禀請林學使遴派現經派委初級師範畢業生吳君前往該堂授課以資敎育而齊科學（曰） 
實業 
[茶業又無起色漢口]  
　　漢口茶業近年受虧甚鉅各茶商甚望今歲可獲厚利以償前失詎料於十六日開盤迄今問津者寥寥其帮因受罷巾之影響洋裝本裝均停止採辦恐又難獲起色也（共） 
[工藝廠請撥開辦經費安慶]  
　　皖省工藝廠提調顏曾前禀請開辦經費並常年的欵等情奉馮中丞批謂該倅擬定製皮紡紗火柴織毡四項爲大宗附設竹木籐漆各器以備一科先行試辦一俟成效昭著再逐漸推廣查核清摺所陳辦法具見攷求精細其宗旨尤在以土貨抵制洋貨眼光殊遠惟火柴一項以毛竹用化學製造是否合用必須先行試驗所需開辦經費銀一萬兩即由該倅在司庫具領該欵在皖南茶釐加價項下動撥至常年經費約需若干並由該倅核實佔計禀候飭撥（友） 
[潭邑商民反對糖捐續誌湖南]  
　　湘縣合邑商民因釐稅繁重行將暴動一節已略紀前報茲悉該縣市面向用九二五湖平紋銀以之完納釐本屬不敷解繳現經釐局議令增補商民不服已有羣起而爭之勢又該縣所銷廣貨向由陸路運湘所定稅則不至過重近來改爲海運業由海關徵收其應完之落地稅自應較前酌減乃厘局仍以從前稅則按數征收上月秒有廣貨行數家因報完糖釐不符舊例厘局勒罰多金行商抗不遵斷一時市面喧傳紛紛竊議未幾已聯合全縣商民羣起鼓譟徧發傳單有全體罷市以爲抵制之說聞此事尙未解散也（亦） 
雜記 
[漢口攤警交鬨之善後辦法漢口]  
　　漢口攤警交鬨己迭誌前報茲又據訪員報告云巡警尙未站崗二十日由商會派議董等至各處演說又發出廣告數千張或張貼或分送是日午後各局警員始率巡士人等聯隊持械沿途梭巡聞日内即照舊站崗日領事高橋君及駐漢各國領事均於二十一日乘小輪渡江謁見鄂督磋議將來華界内洋商行店善後之法及要求迅懲禍首賠償日商損失各事鄂督昨又出示嚴拿倡首滋事匪徒商民痞匪聞之大譁二十晚陸軍統制張鎭軍特添派 
 
 

Page 12

 
 
新軍二營至漢鎭攝以防意外之變又鄂督札陸軍統制張鎭軍文略云漢口匪徒藉端煽惑滋擾當經本督部堂酌派軍隊彈壓立時解散幸未釀成事端現在風潮雖息必須詳籌善後之策以保治安而弭後患自應酌派明幹大員前往會同文武各員妥籌辦法合行札委該鎭會同巡警道漢黃德道勸業道即便將漢口近日情形悉心查明並匪徒如何嚴懲巡警如何規復以及地方一切事宜會議妥善章程迅即禀復核辦 
[電催補水銀兩杭州]  
　　日前度支部致電浙撫馮中丞云近來磅貴受虧亟須將各處欠欵速籌接濟浙省截至三十三年止賠欵欠解正項補水銀十三萬八千餘兩又加復俸餉正項補水銀一萬一千餘兩又加復俸餉補水銀一千餘兩又邊防經費正項補水銀三千餘兩即希赶緊籌解勿再貽誤（光） 
[各公使夫人赴頤和園遊宴詳記北京]  
　　十五日辰刻各國使臣等共一百餘人至頤和園東宮門外外務部新建之大樓内少坐於午前各王公大小官員繙譯等帶領各使臣六十餘人進内至仁壽殿覲見畢即奉旨著在南北配殿賞宴宴畢各使臣一同至佛雲殿排香閣石丈亭清宴旣游覽後由碼頭乘船至龍王廟南湖等處游看畢有乘船至萬壽等而返者三十餘人其出東宮門而返者十餘人又十六日辰刻各國女眷百數十人亦至東宮外外部大樓内少坐午刻外務部堂憲司員繙譯等帶領進内女眷五十餘人至仁籌宮覲見畢即奉懿旨著在德和園内頤樂殿（太后看戲處）賞宴宴畢各女眷一同至各處遊覽畢乘船由萬壽寺而返者二十餘人出東宮門而返者二十餘人該兩日内東宮門外非常熱閙來往行人塞途載道更有新開志成洋貨店座門面三間俱用洋式擺列各國洋貨鐘表玩物等項華麗壯觀實堪悅目男婦老幼圍繞觀看常數百人喧譁詣點令人目眩云（北） 
[陳巡檢自負不凡武昌]  
　　鄂省前者嘉魚縣石頭口巡檢陳其昌具禀自陳三十一年在任政績奉李方伯批云巡查彈壓緝捕均爲巡檢應爲之職務舉以自陳本屬不取惟據禀該員在石頭口巡檢署任辦理各事有成績可查究竟所禀如調護民敎清查户口稽查漁划借欵修堤籌辦平糶是否實在是否所辦得法民有感情仰武昌府轉飭嘉魚縣確查詳覆酌核辦理（止） 
[西山歡迎會紀事蘇州]  
　　四月十三日爲洞庭西山靖湖廳廳尊洪友蘭蒞新之期合山紳商學界開歡迎會於鎭西沈氏宗祠到者一百六十餘人公舉鄭貞吉鄭馨蓀徐在清一君爲紳商學三界代表員先由報告員報告開會宗旨旋由廳尊演說略謂地方自治警務是眼前所最要創辦之事必須仰仗諸公匡助現在蘇州設有調查自治局關於地方政治深有裨益容後與諸君從長研究云云次由紳界商界學界各代表先後演說至五下鐘散會（川） 
[邪敎惑人宜禁杭州]  
　　杭城萬安橋某柴店主聞係江山縣人平日行蹤詭秘人多疑之每晚在後園空地舖設竹墊上加以草男女十餘人駢臥其上旁設香案魚磬之類不用紅燭爲首者高坐誦經每一時放鞭砲一次另有一人梯升屋頂舞蹈誦咒達旦始己如是者三四日必一會前日鄰居某甲夜半如厠突見屋頂人影大呼扣賊並馳報巡警詎什長某甲曰若輩係代人戒煙别無他意君等不必驚擾云云有願入會戒烟者須納會費三元五角（元） 
[查明通匪哨弁鎭江]  
　　阜寗縣哨弁王東成私通梟匪前經大吏訪悉飭解縣交揚州府歸案訊辦並委李令世璜前往確查現經李令查明該弁係前任淮道謝觀察招降巨匪鍾凱之徒從前實有通匪情事現帶小隊捕匪尙稱得力各匪均已不爲所用昨已禀復江督矣（金） 
[懸賞購緝逸犯鎭江]  
　　太平洲於四月初十夜有尋仇殺嬸之唐廣幅放火圖竊之秦洪達二名穿墻逃逸派捕分緝蹤跡杳然現經李吉塢司馬懸賞購緝如拿獲一名者賞洋三百元一併拿獲者賞洋六百元聞風報信因而拿獲者每名賞洋一百五十元捐廉以待决不食言計開唐犯年三十歲面圓有麻數點左目瞎身高大兩足有鐐銬傷秦犯年三十五歲身中面白（眞） 
[委員調查商捐武昌]  
　　漢上各帮商董所認繳之九九捐原爲創辦新政之用但照數遵繳者甚少前督趙次帥曾札飭勸業道將欠捐各商調查明晰勸諭補繳昨劉觀察葆林爰委汪令樹瑜逐一詳查禀復核辦（洪） 
清談 
[電車碰人之救護法]  
　　本埠聘白爾電車開駛以來。不過數月。而傷人之事。已不勝舉。法律上之規定。旣無賠償損害之責。警察上之取締。又無救濟危險之道。卽使訴之裁判。亦不能確斷管車者之過失。而易於得直。若是乎。電車之公禍烈也。無已。尚有一救護之絶妙新法在。 
　　十五號美國砵崙西報云。華僑梁田年三十一歲。近日自出心裁。發明一新機器。係安置街上電車頭者。凡電車有此機噐。卽遇有人閃避弗及。與車相碰。此機器可以兜乘其人。不致損跌。有害生命之虞。今該埠電車公司。已將梁田所造之機噐。試用一次。俟第二次議例官開議時。梁田願以身試驗。若能行之得法。則年中不知救幾許生命。增幾許價值矣。 
[飛娘傳（六續）]  
　　康德乃出數千金使簡購奇珍物以致警察員。警察員名海芬。爲人多權術。狡詐有謀略。時人多以智囊目之。當簡爾斯未造其廬也。已詢得洛克之情。竊然自喜。默念康德爲人素驕暴。不易制。懷恨已久。今得此殺人奪妻之証據。是天敗之也。正挑燈獨坐。籌慮辦法。忽聞電鈴電聲。詔僕啓視。則友人簡爾斯也海曰簡公無深夜至此。有何見敎。簡執海芬之手咀唔而言曰。余與足下交久矣。足下亦知我之深矣。今有一事想煩。未識足下許我否。海芬僞作不知曰。足下所有求於僕者何事。倘僕可以效力之處。僕無不爲之馳驅也簡乃備述來意。海芬曰。他事敢不從命。惟此事殊難效力。喪我區區個人名譽。固不足惜惟無端而鴆斃一人。余亦不能忍而出此。萬一事或敗露。爲萬人所吐駡奈何簡素知海芬爲人非以厚利動之。以情理說之不可。乃笑曰足下敗懷一身之名譽尙小。公爵敗壞一身之名譽非輕。足下雖以康德爲人不法不肯周旋。獨不念公爵有恩於若父。而若不一爲援手。若父在天之靈。當不韙之。且足下旣市恩於公爵。公爵豈無以相當之利益報之。則足下未得爲失計也。海芬曰僕與足下交果深矣。今日有命。而僕即以洛克斃之。萬一事敗。康公不認爲謀。則咎反在僕。當此之時。僕即有三尺之舌。將何以自明。足下卽膺康公之命而來必有信物。爲之證據 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（念五）西泠悟癡生譯]  
　　於是衆人改換容裝。令勞脫先行。福與李師德花潑根及波士倫。先後離倫敦。並發一電與麥闊勞博忒。囑其在羅士車站守候。 
　　衆人已至車站。已聞汽笛嗚嗚。於是各携鉛槍。陸續跳上。福上車。卽將四圍遮幙。全行放下。時復左右瞻顧。一若防人之追躡者。迨火車開行。始從容談笑。李師德曰。君何如是小心之甚。予料彼黨决不敢來。自投羅網。福喟然曰。華雷二君之失足。皆由於輕動耳。予豈不知此爲探捕梭巡之所彼黨斷難濳匿。然臨事而懼庶無疎忽。李聞之。自愧失言。須臾火車停止。則已抵羅士矣 
　　福等剛欲下車。忽聞前面人聲喧閙。急視之。則有一客未給車價。查票員向之爭索。客胸袋中露出小旗一角。福急招呼賬房。代償車值令毋與此客爲難。又見麥闊勞博忒。立於車站邊。引領探望。一似深訝福等之未至者。花潑根急向前低語曰。令兄與予等皆至矣。恐君一時難辨。特來助汝凡携有此種棍式者。即予等某某也。 
　　麥乃引衆人至一大餐館住下。房屋極其整潔。所往來者。均係上流會社中人。福甚愜意。俄頃庽主人。手持一巨簿。詢問福等姓名履歷。以便塡寫。福曰予等皆係茶商。由倫敦路過貴庽。即假撰一姓氏與之。 
　　時福等庽樓上四十八四十九兩號客房。中有會客廳一間。衆人稍事休息。福謂李師德曰。君曾通知此處警察否。李曰尙未。福曰君可暗中知照令其派精細探捕數名。於庽之前後防護。又詢其弟曰。汝見荒島中所泊之小輪。曾否開往他處。船中男婦。曾否登陸。麥曰頃於海邊。又用遠鏡窺測。見小輪雖未開行。然又移泊在一綠色山坡之側。船中人似僅餘一二並未見其何往。福曰君等姑在庽相候。予擬與波士倫君。出外探訪形跡。且領略羅士風景也。言畢即手携鉛鎗相將下樓而去。 
本埠新聞 
要事 
[江南提督札各營文（爲調查開支欵項事）]  
　　准兩江總督練公所咨呈案照敝參議前奉督憲札發收支豫算表一百張飭令分行水陸巡防巡警標練各營將薪水公費口粮額支活支各欵一體按照表式塡送由所彚核送院辦理等因當經分别咨行在案閱時己久迄尙未准咨復相應備文咨催查照希即轉飭所屬迅速核辦見復施行等因到本軍門准此合行札催爲此札仰該營即便遵照前發表式赶緊塡造逕送督練公所彚核辦理並送本軍門查考毋違 
[侵碍華界警權續誌]  
　　新閘橋南印捕越界拘人一案昨由巡警總局警法課長聶司馬函致公廨照會捕房將被拘之人照章送回一面由總辦汪觀察函請滬道照會領袖領事嗣後務宜各守界限免生交涉 
[淫伶改押西牢]  
　　淫伶李春來經公堂改押捕房後時有人入内探望並送食物前日西官恐有疎忽特派五十號西探頭目阿姆斯脫郎偕捕頭司必林非與李伶同乘馬車送提提藍橋西牢旋飭二十七號西探朋山將該伶攝影並派印捕四名日夜看守以昭謹愼 
[滬南家政會紀事]  
　　競化女校家政會昨開第三十九期講筵首蘇本綺演購略謂家國相維繫國貧則家不能獨富國危則家不能獨安吾人當毁家紓難爲社會勸否則亦當節糜投資振興實業使人人皆有一技術足以自活亂源以除利源以闢國之幸即家之福次周靜貞女士演講家事不修即國事不振之原因並詳述王琴娥調和骨肉治理家務井井有條足爲主婦模範兩句鐘開講三句半鐘散會 
[彩票實行加價]  
　　本縣李大令昨日給諭差役略謂彩票加價以五月分起因早已出售姑寛改爲六月分起各項彩票每張加價洋二角茲本縣撰刻簡明告示仰即發交城廂内外各舖地甲及四鄉各圖地保飭令將前項告示每店給發一張不得遺漏仍將發過票店招牌店主姓名籍貫坐落地方詳細開明彚造總册限三日呈縣備核 
[巡警總辦察看電燈]  
　　二十四日下午巡警局總辦汪擷荀觀察率同巡警議員蔡山泉朱福田曁城内五區正副各巡官察看城内各街巷新裝電燈直至二鼓後始回總局聞尙擬添裝三百餘盞云 
[洋棧火案又起波折]  
　　法租界新開河浜　鈞昌洋棧失火一案經法公堂迭次審訊判罰銀五百兩了案均誌前報茲棧主鄭子雲因各保險行延不賠銀延請担文律師投英按察使署控告而各保險行亦延高易幫辦瓊司律師及管理司律師禀控該棧存貨皆係僞造顯係縱火圖賠請爲澈究現英臬司沙君己飭令傳齊人証聽候訊究矣 
瑣事城内 
[會訊謀害人命案]  
　　法公堂聶司馬前晚蒞縣會同李大令提訊謀斃醫生徐頌伯案内四犯施榮福供前年三月廿三日在虹口與徐頌伯飲酒同席有五人飲畢各散小的與伊無仇何敢將伊謀害徐祥廷供祇與頌伯之弟言及代爲查訪究竟是否被害兇手何人實不知悉龔虎陳掌初供是年五月在陳桂榮駁船爲夥六月間即被捕房拘押在 
 
 

Page 19

 
 
船時並未邀徐頌伯醫病亦未見其人大令等盤語不移判俱還押候禀道憲核辦 
[集訊火案]  
　　西門外秦壽臣所開之同和烟紙店於去年九月十四夜失火延燒周錦良之天順木器店並樓上居户何潤蓀陳子林等各家茲有人函致華通等保險公司謂係串通放火是以由各公司禀請工程局飭傳各人送縣訊究秦供去年六月租房開店因該房係火灾後新造保險掮客勸保生財貨物銀八百兩東夥四人衣物二百兩是晚火起小的等俱睡在樓上迨由巡士打門喊起樓梯已斷小的與夥徒咸從樓窗跳下實非縱火求鑒周錦良供保險銀一千五百兩陳子林供保險銀二千五百兩徐景祥供何潤蓀是親戚現因出外囑小的代遞親供又據王揖石供在舊校場開店秦壽臣自幼生長是處且爲本街救火會發起人小的等十户願保秦决非縱火求察判各交保候查明再審 
[贖田紏葛]  
　　張許氏同子菊生控黃萬生　贖坆田前晚由縣提訊氏供菊生在滬學業將故夫扺於張阿土之坆田方單贖轉抵與黃萬生計洋二百元今向回贖忽被覇掯菊生供同黃供許氏母子於廿三年分絶賣與張雲豐有楊阿賓爲中今因圖詐不遂是以妄控判各退去候吊契察核訊斷 
[相煎太急]  
　　本縣李大令批張東昇禀云生事死葬爲人子者應盡之義務爾以父故盤柩回籍爾弟何能出阻殊不可解惟家庭緣事爭執儘可邀同族親理勸乃率請傳案以官勢壓制未免有傷手足應候理勸 
[保護孀婦]  
　　本縣李大令昨日發出諭單飭四鄉各圖董保將圖内孀婦新寡舊寡按名查造清册送案嗣後如有攫逼到案册上漏造惟該董保等是問云云 
[官事]  
　　江寗候選道劉名譽江蘇補用知州陳文藻兩淮候補鹽大使許芝璟滬軍營管帶吳保恕試用府經歷姜鴻俊高昌廟保甲局員李錫年候補縣丞完太濮昨均到道拜會禀見管帶淞滬巡防步隊第四營候選知縣蕭振豫請假五天赴寗公幹上海縣敎諭杜學謙由蘇回滬銷假新委海防同知補用同知聶宗羲禀銷新關查驗差 
南市 
[拆除跨街招牌]  
　　南區境内各店舖跨街招牌昨由區長飭令地甲傳諭務於五月初五日前一律折除警務處亦派巡目隨時查察 
[水果行失竊]  
　　祥記馬頭德大公水果行前晚被賊竊去大洋五百零八元小洋七百五十五枚銅元十六千九百枚昨日開單報請總工程局派探查緝 
[醋海興波]  
　　浦東某肉莊夥王阿二因伊妻陸氏與郭祖成私識是以遷至滬南郎家橋張萬隆笆斗店樓上居住詎陸氏又與該店學徒楊阿榮私姘昨晨被郭尋獲入内續歡適爲楊阿榮撞見互相毆敵郭拾取地上作刀砍傷揚之頭面旋由一百六十二號巡士聞聲入内郭即逸去遂將楊及陸氏帶至總工程局驗明楊受傷甚重飭令舁回醫治氏押候提郭到案訊究 
[警務處擅拘良民]  
　　前日工程局孫裁判提集警務處在浦東陸家嘴拘獲之童阿金童張氏等研訊童供寗波人向在飯館爲夥張氏係表姊詰之氏稱丈夫友真向爲虹帮裁縫家中並無窝寄賊贜情事又訊陸福馨供失業已久借居童姓附近陳二寳供前爲童移並無不端求鑒刋一併交保開釋 
[賠償糧米]  
　　平安糧米公司夥友黃惠甫扭控船户葉子健短交糧米十六石八斗昨由南區解至工程局判交保賠償 
[船户互毆]  
　　烏山船户王森寳吳富生在同春茶樓口角爭毆擊碎碗盞昨由工程局提訊判各戒責五十下斥退 
閘北 
[馬巡不法]  
　　鍾李氏控馬巡王阿二拐匿伊女阿四昨由巡警總局壯阿四及串謀之馬素卿查獲提訊判王發押改過局四月馬押二月阿四伊母領回管束 
新租界 
[欺侮老婦]  
　　昨日下午某姓老婦在新閘路三益里被匪搶去金絲圈一對當即投報捕房飭探查緝 
[倚賴洋人]  
　　常熟人某甲二月間在新閘路失去鈔票現洋共九百五十元疑係買甘蔗之阿六所竊報捕飭查阿六情急逃往虹口某西人處服役並訴明被誣情節昨由該西人函致捕房請爲銷案 
英租界 
[確係股東]  
　　英商威厘洋行控寳鴻洋貨號股東王杏卿童蕚樓定貨不出昨由公堂會訊原告延高易律師投稱前堂奉判弔查該號賑據現簿據弔到資本簿上童姓確有五股王姓亦有兩股且商務行名簿亦載明童姓股東應請將所定之貨限令出清訊之童王二人供仍如前判童王合繳銀六千三百兩料理原告墊銀仍　補傳各股東到案再核 
[並非股東]  
　　英商裕源紗廠控怡德莊經理邵厚村欠銀一案昨由公堂傳股東鄭伯卿到案會訊原告稱被欠銀七萬餘兩請追鄭延禮明律師投稱鄭未入股該莊所欠銀兩與鄭不涉訊之邵供當初鄭實在内現已退股求察判鄭邵一併還押著將該莊議據呈案核奪 
[假冒老人頭]  
　　永泰紙烟店主鄭伯昭因冒牌和商德昌洋行雪茄烟控奉公廨傳訊原告延愛理司律師投稱德昌洋行老人頭雪茄烟前經江海關註册並出告示禁止冒牌今鄭將假牌朦混應請究辦質之鄭供此烟向望賚洋行購來係外國烟廠製造並非假冒中西官以兩造供詞各執判各退去候查明實情再訊 
[賣妻爲娼]  
　　夏長生將未婚妻小妹價賣於寳和里雉妓院爲娼前晚被女之母屬所見扭入捕房捕頭飭一併退出候飭探查明再核 
[雉妓拉客]  
　　福州路雉妓張巧云汕頭路雉妓王小寳均因違章拉客由捕房請廨出單派探傳訊 
[妓女失竊]  
　　妓女許彩玉被轎夫馬阿芳竊去銀水烟袋一只報由捕房派探將馬查獲押候解廨訊究 
[堂倌打架]  
　　福建路新寄園烟館堂倌朱阿二王阿四索欠互毆扭入捕房押候訊辦 
[店舖發封]  
　　河南路懋昌號因向錦隆拔維晏維時義記四洋行定貨不出控奉公廨於昨日飭差協探將該號發封 
[控追工洋]  
　　已閉春仙戲園主熊文通因不付各伶人工洋昨被扭入老閘捕房控究捕頭飭赴公堂控追 
[不還存款]  
　　袁錦堂控懋昌洋貨號股東湯禹臣不還存銀前晚由廨提訊袁供所存懋昌號銀二千兩被湯掯不交付請追訊之湯供懋昌祇有一股一應往來均歸經理劉翰甫主理請察判湯交保候傳劉到案再核 
[各執一詞]  
　　傳子鳳因不還丁長釗押櫃銀三百兩控奉公廨提訊王襄讞因兩造各執一詞判傳交保候查明再訊 
[斥革華捕]  
　　英總巡卜君查悉新閘捕房華捕趙阿三久離職守諭知捕頭卽將該捕斥革 
[西崽行竊]  
　　南京路惠羅公司被西崽徐仙德竊去汗衫等物由探孫岳延將徐查獲拘入捕房押候解廨訊究 
美租界 
[西探互調]  
　　昨日卜總巡傳諭美捕房七十一號西探與老閘捕房一百零一號西探互調該二探遵卽分别到差 
[西人酒醉]  
　　前晚有某西人乘醉坐張阿二之人力車至蓬路不給車資反肆兇毆由捕拘入捕房押候解送該管領事訊辦 
[傷馬駕車]  
　　車夫李阿四用傷馬駕車由西捕查見帶入捕房押候訊究 
[索欠互毆]  
　　李阿壽李長生在途互毆由捕拘入捕房詰知因索欠起釁飭各存洋一元保出候訊 
法租界 
[盤詰盜匪]  
　　夥刦女伶白蘭花家之盜首朱阿三昨由捕房盤詰據稱是案槍斃鄰人錢筠蘭一事實係著名響馬大盜鬍匪高士逵所爲伊於分贜後卽乘輪逃避不知所往内有衣服質在蘇州閶門晉豐當内業由包探弔到求恩寛宥捕頭諭飭存候解廨核奪 
[有碍衞生]  
　　周義興等數户專熬肉皮料膏臭氣薰蒸易染疾病茲該處各居民聯名公禀捕房請爲押遷昨捕頭巳派探前往查辦矣 
[捉姦]  
　　坆山路某甲查悉伊妻與楊某私識於前晚將姦夫淫婦一併獲住送入捕房候解公堂究辦 
[舞弊]  
　　法界廿一號電車収票人某甲舞弊自私爲管車西人察出送入捕房押候解廨訊究 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
