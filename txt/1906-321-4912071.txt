# 1906 - 321 - 4912071

 

Page 1

 
 
   
 
 

Page 2

 
 
[停南漕芻議蘇州來稿]  
本年四月間天灾流行。湘贛兩省。疊遇水災。大江南北受其響。米穀價値。遂爾繼長增高。重以六七月間皖北毗連淮徐鎭海各屬。洪流潰決。民情蠢動。搶米之案頻聞。雖經列憲通飭各州縣籌辦平糶。以恤民艱。而來日大難。殊爲可慮。夫如是而欲救米荒。非標本兼治。不可。治標者嚴禁屯積偸漏而已。抉國家利病之源。謀長治久安之計。上不病於國。下不病於民。中不病於官。則有治本之策在。治本維。何。曰停運是。謹按嘉道間因河運濡滯。創議海運。彼時輪船尙未盛行中國議商船代運貨物。與糧米三七搭載。自咸同以降。洋輪絡繹海面。中國亦自製商輪。由是專恃輪運。南漕則由上海起運。直逹津門。所以上裕正供。而下恤民力者。實爲變通盡善。然頗聞京官領俸。每有嫌米色不佳。而願領米而領銀者。其爲船戶人等攙水調換。毫無疑義。而且駁運有費。兌驗有費。滬局經及糧道倉塲各衙門莫不有費。耗無限之金貲。而運此醜惡不堪食之米。恐亦非計之得矣。同治初元。有人建議以太屬同係稻少花多。何以嘉寶崇辦折漕。而太鎭獨否。擬請援照辦理。以劑其平。日以南漕改折有利無害。上書政府。已可其議矣。爲戶部某公所惎格不行。然當是時米價每石祇値二千左右。而運漕由海。勢必取給東南。固敢執一成之見。曉曉凟請也。今則京漢萍醴鐵路。旣已通行。則神倉之米。不妨取資於。楚贛。而不必僅恃東南數省爲轉輸。夫以東南折漕之銀。辦楚贛車。運之米。有五利焉。不必曠日持久。而無潮霉濕變之患。其利一。湘贛米價較東南數省爲廉。採辦赢餘。可留充别項度支。於國家要政。大有裨益。其利二。省無名之耗費。而爲東南留數十萬石。以酌盈而劑虛即遇偏災。亦堪補救。其利三。米不匱乏。則米商囤戶。無所用其居奇其利。四截止海運。以南省米運銷北省。無奸商借販運名目。顯領護照。暗運出洋。其利五而或不然。吾不敢言他日禍患之萌。而試陳現在困難之狀。歷來米荒。未有如此次之廣且遠者。沿及五省。瞬逾半載。平糶已各舉辦矣。新穀已漸登塲矣。爲問各處米價平乎。曰，每石祇跌去一二元耳。仍未能平也。爲問收成起色否乎。曰，每畝祇得一石或石餘耳。仍無以濟也。物希必貴。理有固然。辦漕近在目前。大吏從何著手。如爲勤恤民隠起見。則援成案以定値。官之賠累難。堪。如爲體恤屬員起見。則舉巿價以爲衡。民之膏脂將竭。執是而論。官民有交困之情。上下無兩全之術矣。又况各州縣自辦平糶。倉儲告匱。皆須買穀歸倉。而湘贛各省。自遘奇災。民食堪虞。勢必嚴防出境。以江蘇六十三廳州縣計之。辦漕補穀。勢須採運百萬餘石。而求之他省則遏糴。求之本省則歉收。價何日可平。民何時足食。來歲靑黃不接。杞憂正自無窮。嗟嗟。東南數百萬生靈。此後何堪設想耶。抑吾更有一言。爲松太人士正告答。江南糧賦之重。甲於天下。而蘇松太三屬爲尤甚。惟蘇屬水鄕官稻。情形稍異。松太接壤。土產皆以木棉爲大宗。稻不過居什之三四。本地之米。往往不敷本地之人之食。卽豐稔之年。往往此縣告糴他縣。値此米糧缺乏之時。辦停運尤與松太相宜。或曰。停運之利。是則然矣。其如滬局津局以及粮道倉塲各衙門何。其如候補人員之兾得優差調劑者何。應之曰如子之說。所不利者。衹辦運之官吏人等耳。豈堂堂預備立憲之新中國。爲顧全官吏一分子之利源。而忍置東南數百萬生靈於膜外哉。一家哭何如一路哭。竊願秉鈞軸者。熟思而審處之。 
[飭議保全上海租界切要之辦法南京]  
　　駐寗英柯領於前江督周玉帥在寗時以本年華三月初四日卽西三月二十八號上海華字申報載有刑部遵旨議復江督奏請變通上海會審刑章一摺內有工部局所建西牢內押犯頗有連枷鐐銬等刑瘦死者不報華官殊不成事並有馴至外人之待華民更加殘酷而不恤等語當經照會玉帥一面飭由滬道派英美廨員關丞赴西牢探察實情一面卽將照辦情形照復柯領去後並另擬保全租界冶安切要辦法六條正擬札行滬道與各領妥議間而奉調督粵之命下致前擬辦法暫行擱置自端午帥履新後又據柯領來函復申前說並附來准由華官赴牢探察執照一祇並謂前曾特約關讞員往視西牢迄未踐約是否其中别有用意等語午帥據函後除將執照飭由滬道仍派關丞往探具報曁酌復柯領外並案查玉帥前擬辦法飛飭滬道函請領袖比薜總領於各領公會時妥議見復茲將辦法六條探錄如左 
一中國牢獄有專官管理仍歸問刑官察看西牢歸工部局管理而判押人犯乃公堂之事應准公堂委員隨時察看預聞其事二中国尋常看管人犯均許家屬隨時入内看視即監獄重罪人犯定例亦每月許家屬入内看視兩次西牢定章每隔三月始許家屬入視一次爲日過久此後西牢押犯應准家屬隨時入内看視或改爲一次禮拜人内看視一次 
三工部局本管工程巡警二事由住租界内之中外商民集捐而成寔係中外共保平安之工程巡警局專稱工部局名寔不甚相符西牢卽係巡警覊犯之所並非牢獄民間相沿稱爲西牢亦失具寔中俗視牢獄甚重稱之爲牢卽疑有嚴醅之刑公堂章程本祇訊判枷杖以下罪犯只可看管不入牢獄徒罪以上審寔定罪乃准入牢今之公堂押犯處所亦是看管之地皆非牢獄因稱巡警所押之犯爲西牢遂稱公堂押所爲中牢於名寔不符擬請將工部局及所管西牢改定名稱以昭妥洽 
四華人犯法本應照中國律例懲辦刑部現頌新例應尊新例辦理 
 
 

Page 3

 
 
惟其中有應變通之處亦應由公堂酌定詳咨立案由公堂曉論大衆周知 
五中國押犯有散押即不加刑具有銷項即項頸加鍊一條有銷鐐卽加脚鐐有銷鐐銬卽再加手銬四等銷重於散鐐重於銷銬重於鐐惟枷杖罪名有加銷者有不加銷者至手銬脚鐐非軍流重犯擬定罪名者不用如改用皮帶代鎖銬自應分別等次應用何等卽由公堂判定未判不得擅加 
六中國大小問刑衙門監押各犯每月若干或因病取保或在監在押病故皆由原審衙門通報上司衙門查考會審公堂亦應按月查報由道詳報南洋俾資稽考（馨） 
[東報紀政府不分滿漢之實據]  
　　大阪每日新聞云淸國自入關以來滿人之任各省駐防將軍也其任命之上諭均用滿文惟十月初二日命淸銳爲江甯將軍命誠勳爲廣州將軍之上諭皆改用漢文是爲不分滿洲之實例爲二百六十年來爲所未有云 
[東報紀改革地方官制之難]  
　　大阪朝日新聞云會議地方官制一事各省總督中惟陜督升允川督錫良令某某二人爲代表外其餘如張之洞岑春煊周馥各督以何人爲代表尙未宣布端方新遭彈劾出外甘居退讓以緘默自居張之洞則早存意見太后亦頗爲反對派所動謂地方官制暫時不可急於更改大約將來改革之結果如調查戶籍普及敎育統一貨幣平均稅率等事或可辦至實行改革地方官制一事恐離望云 
[西報對於中國禁烟之評議]  
　　初九日倫敦電云泰晤士報評議中國禁用雅片一事謂中國應切實明白證明禁烟之非虛行故事並謂如有此等證據則我儕亦可允許照辦矣譯文匯報 
[留俄學生請收回利權]  
　　大阪每新聞去畱學俄國學生現上書本國政府都數萬言大旨謂自黑龍江東北兩部起由吉林省迤邐王外蒙古恰克圖庫倫鳥里雅蘇台及科布多葛什喀爾嘉峪關延長一萬餘里其商務大宗皆爲俄人所有中國若毫無聞見也者請飭沿境各將軍都統設法振興商業以期緩緩收回利權 
[交還營日委員之會晤期]  
　　大阪朝日新聞云交還營口之日淸兩國委員於西歷二一月十六日爲第一次之會晤現由公使已有咨文至政府其詳細沁尙未聞知云 
[長春知府之不利於日人]  
　　大阪每日新聞云長春知府宋春霆近日一意媚俄與俄官通同一氣將於在該處之日本人有大不利云 
[外部咨行嚴查豬仔京師]  
　　新嘉坡向有新豬仔館六間舊豬仔館七間其人數以粵之廣惠潮嘉瓊閩之漳褔泉各屬爲最多潮嘉去路多由汕頭閩則廈門廣惠多由香港販豬仔者各處皆密布爪牙現代理新嘉坡領事孫士鼎申請外務部及閩粵總督嚴飭廈門汕頭海口北海各口岸洋務委員認眞嚴密稽查凡有出口華工均須店鋪担保開列姓名籍貫淸册隨船移送領事查核責成該船買辦帶同工人到署點名如有拐賣情事立令原船戴回船費由原保之店備給以杜拐風等情現外部己咨行閩粤兩督轉飭各關道嚴密查稽云（冬） 
[寗道赴台辦理敎案寗波]  
　　台州臨海縣天主耶穌兩敎因事起衅彼此聚衆爭鬥毆斃敎民數人海門鎭臨海縣出而彈壓被衆擊破頭顱刻下二敎聲勢洶洶昨甯紹合道喩庶三觀察會同吳吉人軍門帶營前經該處辦理（具） 
[山東查辦事件之理由]  
　　大阪每日新聞云淸銳往山東查辦事件之故係因某侍御參劾東撫楊士驤謂其謟事德人對於曹州匪徒之亂征勦不力賄賂公行是以政府特命淸銳馳往查辦云 
[潮汕鐵路開車續志潮州]  
　　商部初設時張榕軒京堂首先禀辦潮汕鐵路現以該路開車在即部中特電粤路鄺工程師飭其赴汕觀行車禮因該路爲商辦之始俾有所觀法現鄺擬於日内赴會云○初二日試行開車至潮州府城并柬邀省中政界中人至期前往行禮現已照會粤路公司略謂潮汕鐵路自前年承辦今由汕抵潮幹路告成所餘支路由汕頭停車塲申至奇碌海邊一叚由潮州府城停車塲申至意溪一叚現亦逐漸興修以符原案此路爲粵東嚆矢初辦時則羣情疑懼將告成又衆望甚殷今各股東議定本年十月初十日行開車禮先載客往來潮汕地方除報商部督憲外合就照會貴公司查照云云（出） 
[周督奏准沈道辦理粤路事務北京]  
　　周玉 
帥調任粤督即奏舉沈桐主持路政畧謂廣東鐵路議歸商辦肇端宏大羣議紛歧非有識力遠到通曉物情之員不足以主持酌劑得宜查有直隸候補道沈桐前經臣調赴江南歷委要差該員通逹和平深明治體前曾寄籍廣東於地方人情極爲熟悉若令協同紳商辦理鐵路事務必能主持大計酌劑衆情收羣策羣力之效懇恩准臣調令隨赴廣東差遣俾資臂助等語現已奉硃批著照所請該部知道欽此（署） 
[路事應向郵傳部禀辦北京]  
　　前粤路公司葉雨田等致電商部推舉唐紹儀爲總理茲悉商部覆電略謂公舉粵路總協理事現路政改隷郵傳部應逕電郵傳部核辦云（束） 
[鄭總辦致盛宣懷電（爲粵路購料事）]  
　　上海盛宮保鈞鑒宥電悉七十五磅鋼軌運到廣州船邊交付先需二千墩配齊夾板螺絲枕釘至遲明年六月交貨鋼軌暫不用候價若干再定如有七十五磅鋼軌及夾板螺絲枕釘造便請寄樣來應艶（來） 
[全粵學費責成四司局籌足廣東]  
　　日前提 
 
 

Page 4

 
 
學司將學務經費不敷各疑開列表冊具詳前督岑雲帥現已奉批云據詳該司敎育費用現在每年短銀七萬八千餘兩預計三年內按照奏定學堂章程應辦各項學堂尙短開辦費五十五萬餘兩常年費二十九萬五千餘兩合以現在每年短銀七萬八千餘兩共短常年經費四十七萬三千餘兩自是實情查現奉朝旨立憲舉行新政以學務爲起點自非寬籌的疑無從舉辦應飭將廣雅書局廣雅書院兩欵所有存本銀兩各項解疑各項產租及一切雜疑全數撥歸該司經收查該書局書院存本現有實銀存諸應即以奉批之日由善後局全數移交該司其黃江廠鹽務公所解疑及東莞縣萬頃沙田租等項卽由該司嚴飭按期催解不得短欠並將潮汕釐金每年新增之十萬兩全數撥解該司又本部堂所創增源紙廠及士敏土廠亦交該司辦理該兩廠每年所入利息即以之撥充學費綜上疑五大宗外尙有不敷由在政司鹽運司善後局釐務局攤籌按年勻解無論如何爲難必須解足不得推延以濟要需而維學務除分行司局外仰卽遵照此繳表冊存（出） 
[奏報學務處之成績廣東]  
　　粵督前飭提學司將兩廣學務處裁撤以前所辦學堂列表報告以憑摺奏並聞全省大小學堂共有六百餘間生徒三萬三千餘人至設立而未禀詳及禀詳而未核准者又畢業已經裁撤者不在此數內云（致） 
[學部札委湯京卿爲諮問官杭州]  
　　浙路總經理湯蟄仙京卿茲奉學部札行到杭委爲頭等諮問官京卿擬即於日內先行上一整頓學務條陳以爲振興敎育之助（的） 
[銀圓局呈繳章程廣州]  
　　各省銀圓局歸併之信見諸實行現玉帥抵任伊始該局員己將局中辦事章程及所鑄銀圓銅圓式樣於日昨列摺呈繳玉帥察核矣（來） 
[小圍姓已刻石示禁廣州]  
　　岑督於將去粵時奏請將小圍姓永遠嚴禁及通飭各州縣將告示勒石頭門以絕後患南海縣虞明府奉札後卽將告示用大塊黑石刋刻昨已刻就竪立縣署頭門俾垂久遠（寒） 
[淸查牧地租息杭州]  
　　浙省沿江一帶如杭之富陽紹之蕭山等邑沙地向有駐防放牧之所後爲民間佔踞開墾成熟前年因爭奪成訟由司派員查出已熟地數百頃征收官租茲瑞留守又函致浙撫請查當奉張筱帥札飭藩司寶方伯嚴飭淸查以重租息札文錄後 
案准杭州將軍函稱滿營牧租一項專備旂員出差經費兵燹以後胥歸該司衙門經理究竟是項租息每年實有若干無從知其確數誠恐民間隠匿不少現因練軍需疑請爲實力擠查以濟餉需等因到本部院准此查牧租爲國家公地之利其重與地丁錢糧等視自應涓滴歸公豈容有絲毫隠匿當茲帑項奇絀之秋新政需疑孔殷尤不容不實行整頓合行札飭到該司立卽遵照查明是項牧地坐落處所嚴飭該管地方官淸理界址丈量畝數核定租息己報者照常輸納未報者趕緊補陳務令有一分之地納一分之租毋任吏胥奸民勾通作弊影射泯佔是爲至要仍將辦理情形隨時具報毌違（的） 
[查出書吏隠匿漕粮鎭江]  
　徒邑紳董淸查荒田疊詳前報茲又查出某區某村共有無粮熟田六百數十畝爲漕書石寶山得費包庇现石已奉旨拘拿訊辦在案各紳董爰請宗大令向渠家屬追缴淸册所有漕粮各戶名均塡注淸楚該書之胆大妄爲咎有應得於此可見一班（任） 
[俄國建造黑龍江鐵路]  
　　初八柏要電云黑龍江鐵路由司脫林斯克造至哈勃羅夫斯克一議已經俄内閣核准譯字林報 
[摩洛哥人與歐洲人不睦]  
　　初八日倫敦電云僑居丹支亞地方之歐洲人與摩洛哥人之交誼益形疏遠以摩洛哥人咸乘機凌辱歐洲人故也 
[西班牙調兵赴摩洛哥]  
　　初八日倫敦電云西班牙國揩狄司富羅爾嘉德基那三處之水兵均己奉調齊集以備登舟開往摩洛哥 
[法國政府衝突之現狀]  
　　初八日倫敦電云法國境內因政府查抄敎會產業情形仍紛擾異常伯列顚納地方之步兵砲兵雖一再攻逼敎徒使不得反抗迄無效騐現又已調援兵前往矣 
[德國海軍用臥水車上輸]  
　　初八日倫敦電云德國海軍工程師在德京開會宣言德國政府已决定海軍用臥水車輪當開會時皇亦親臨 
[美外部擬振興航朶]  
　　初八日倫敦電云美外部大臣羅德在聖魯伊地方演說謂國會己擬具條件擬設立輪船公司六所由國家撥助資本金云譯字林報 
[普魯士大臣授職]  
　　初八日柏林電云普魯士農部兼內務府大臣一職由克列溫爾授己見明文 
[英法未立海軍專約]  
　　初八日柏林電云法國政府不認英法两國訂立海军之專約 
[美國推廣商業之計畫]  
　　初八日日柏林電云美國財政部大臣沙君宣言美國現極力推廣實業商業於南美洲南斐洲以期在彼得佔優勝之地位 
[英外部宣布埃及之情形]  
　　初八日柏林電云英外部大臣愛華德格雷伯爵在下議院宣言埃及之情形並不危險 
[列强對於摩洛哥之政策]  
　　初八日柏林電云外國報章紀載摩洛哥鎭定並盼愛爾基西亞火條約不致有礙云 
[澳洲聨邦籌議禁賭]  
　　初九日倫敦電云澳大利亞洲美爾彭海口號稱維多利亞立法院會集商議禁賭條件良久始定 
[俄國加惠猶太人]  
　　初八日柏林電云俄國政府己預擬則例賜給猶太人以在各殖民地境內居住任便遷居租借地之利權 
[德國殖民地之財用]  
　　初八日柏林電云德國新任殖民部大臣竇恩布革報告德國殖民地之情形膠州不在其內預算殖民地用款須籌德幣三百七十兆馬克內有三百五十兆馬克皆己付出以外尙須再籌馬克一百兆元以之整頓殖民地竇大臣謂各殖民地如能多築鐵路則進步自見其速矣譯文匯報 
[謝券]  
　　瑞生洋行定於初十日下午五點鐘在張園試演滅火機器承惠入覧券一紙書此誌謝 
[贈書]  
　　英國職商濮蘭德條陳中國鐵路辦法一書中文英文並列現由工部局送到數百本囑本館代爲分贈如有人欲閱此書者請向本館帳房索取可也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續誌贛省廣豐縣禀設官紳會議公所章程江西]  
　　（一（原 
因方今宣布公正紳衿協同謀議相助爲理始能見諸實行查廣縣者尤賴地方公正紳衿協同謀議相助爲理始能見諸實行查廣豐向有籌辦局係籌辦警察農工商礦等事城鄕賓來局係經理學界等事育嬰局係專司育嬰牛痘等事皆有紳衿駐局各擔義務惟各局散處遇有地方應議之事官紳往來尤難刻期齊集不免參差隔閡之虞今於縣城適中之地擇一公所以爲官紳議事總匯之區禀請上憲批示遵行以收集思廣益通力合作之效（二）宗旨公所會議以官紳協力共謀合縣公益爲宗旨此外地方訟案及個人私事均不得於座中議及以防流弊（三）資格公所以本邑有司爲議長向以在各局辦事紳衿爲議董兼幹事員此外如有本邑公正紳耆素不與聞局務者可隨時由議長片請與議亦稱議董至本邑文武印委各員如遇地方應行分任之事隨時由議長片請蒞正亦稱幹事員（四）日期公所每月以逢一逢六爲通常會議之期届期午後一句鐘齊集四句鐘各散議長如有要公在署及因公下鄕須預先通知下期再會議董如有要事不到亦須届期報明其住鄕者每月至少須到三天次外倘有緊急要公不能待至會期者隨時由議長於先一日知照另開特别會議（五）規則議長議董到後相見一揖入座公所但備淸茶不備飯點以省縻費另備題名錄一册到者按期親自署名由議長將本日應議之事對衆發表議董各抒所見逐一陳說由議長酌定立即實行如此次未能議决下期再行復議（六）權限公所議董但有據事公議之權幹事但有依議辦事之權其决議一切皆受成於議長如某事需人先由議董公舉某事需疑先由議董統籌至其人是否可用其疑是否無礙均由議長主持遴選幹事分辦以一事權而淸界限（七）公約公所係爲地方公共之事議長議董均須破除情面不存意見力任勞怨各盡義務卽或見仁見智偶有不同不妨反覆推敲以期至當要知事屬因公本與個人交際之私無涉幸毋面從退有後言致與公事反多窒礙（八）費用公所議長議董均各自備夫馬槪不開支其應備桌椅茶水夫役暫由籌辦局撥疑支給俟籌有的欵拓張規模再行另議辦法以上八節係就目前創設情形粗擬簡章所有未盡事宜隨時再行增訂禀明辦理（丹） 
[江蘇海運省局開辦蘇州]  
　　本年海運省局業經蘇府何太守禀准撫憲於初八日開辦（且） 
[蘇關稅務司易委蘇州]  
　　蘇州關稅務司德君現經稅務司飭與九江關稅務司阿克孫君對調阿君己於初七日到蘇接辦 
[議設公司開河築路鎭江]  
　　鎭郡紳董近議就玉山以東經南濡學舍及救生會上價執業之漲灘興築馬路開濬河道并立維鎭公司爲辦事之所以期振興商業（巧） 
[官腦局亟圖改良福州]  
　　閩中官腦局開辦以來虧耗甚鉅現上峯擬極力整頓特委福州府呂文起太守爲提調羅潤五司馬林玉　明府辦理支應朱梧岡三尹爲總稽查并延全閩師範學堂總監督林惠亭太史爲總董將從前規則悉行商議改良（史 
[閩省議裁兵額福州]  
　　閩中督練處司道會商財政局擬將福建水陸額兵裁去六成其餘四成由該管提鎭酌併省中各營聞之以水陸各營土著兵丁前經裁汰所存有限如再議裁恐難得力環請軍憲作主崇佑帥謂此事須俟水陸提台洪永安上省時再行酌定云（史） 
[當舖請兵駐紥寗波]  
　　　縣集士港裕昇典當迭次被盜搶刧失贓頗巨茲經各當公議擬請撥派營兵分駐各當藉資護衛禀奉寗府喩庶三太守批示云當鋪屢次被刧實屬不成事體亟宜保衛安商業而靖地方所請每當撥派營兵十名駐紥能否照准候據情轉請提軍門核辦（易） 
[派員試考試陸軍學生鎭江]  
　　督練公所敎練處總文案陶遜奉陸軍小學總辦陶駿保禀准江督札委赴鎭考試新班學生凡報名者先行察看年貌與定章相符然後再驗目力肺量身圍若何必須足勝軍人資格始命題考試文字以定去取（任） 
[蘇省設立宣講所]  
　　蘇紳蔣季和太史等近日禀准蘇撫在元妙觀力丈殿設立宣講所一處已於初八日開辦（且） 
[柏臺學堂議籌經費蘇州]  
　　蘇省臬轅書吏現在糾察司廟组織柏臺學堂一所正額四十名附額二十名其常年經費議將各縣罰疑解費盈餘悉數撥用業已禀經朱廉訪批准照辦矣（且） 
[民立學堂大起衝突長沙]  
　　長沙縣民立一德學堂學生日前因飲食粗惡羣起詈罵並將碗盞擊碎監督彭紳楗查明爲首滋閙數人牌示開缺各學生更大起衝突監督無奈遂禀請學務處嚴行懲辦旋奉批示云禀悉學生因飲食稍不適口輒敢擊碎碗盞己屬放棄學生資格及監督查知懸牌開缺又復敢將牌擲地如此任意胡閙實爲學堂敗類非嚴行懲治何足以靖囂風該生等創建學校並未將章程規則先行呈請本處核定立案是與本處不相聨屬應歸地方官剖斷仰長沙縣卽日查明禀公辦理仍將辦結情形禀覆（佐） 
[松秀女學校開游藝運動會松江]  
　　西門外秀野橋凂松秀女學校創立以來頗有進步本月初八日借附近仲紳家廉事開游藝運動會府遵戚升淮太守華婁程何兩大令中營李叅戎前營余游戎均命駕前往來賓叅觀者亦甚衆（酒） 
[請撥公息充作種桑經費寗波]  
　　象山縣紳士馮敘謨近以種桑經費支絀擬將該縣公田租息擬充禀奉寗府批示云種桑亦興利之一端所稱前領百元購枝接桑已活一千九十餘株辦理似有成效據稱撥给公田租息以充常年經費是否出自衆愿有無　碍仰象山縣查詢核議禀覆察奪（易） 
[郵局供事舞弊被懲長沙]  
　　湘省郵政總局華文供事周歘生日前經司事洋員勒邊理君查出私藏信件二百八十七件當即禀由税務司函請關道朱觀察飭縣派差將周帶案訊明屬實遵章擬定監禁二年擬所充當苦工昨己詳奉湘撫批准照辦矣（佐） 
 
 

Page 10

 
 
[小輪出險揚州]  
　　豐和船局瑞淸小輪前日由揚装載搭客一百餘人開往南京行王某處悞入旋渦損毀機器幸即駛入蘆葦叢中得慶出險（引） 
[蘇鄕連出盜案蘇州]  
　　蘇鄕相城會近西十八圖徐春桂及縛所失洋銀衣物約値四千餘金併拒傷蘇女手臂翌日卽投長洲縣署禀報請緝蘇靜菴大令當於初五日下鄕履勘（且） 
[葑溪火警蘇州]  
　　葑門外横街某姓家於初七日下午失火焚去房屋四五椽鄰右幸未殃及（且） 
[上海官事]  
　　廣西提學使李翰芬浙江候補道程恩培昨日均到道拜會翰林院待詔周柱坤到道禀見寶山縣王得庚到道禀陳奉諭會同税務司前往察勘高橋沙事宜前英工部局總董濮蘭德昨在滬北洋務局拜會瑞觀察（宜） 
[讞員得獲優保]  
　　日前本埠官塲傳述公共廨讞員關司馬有上台委署上海縣篆之說茲悉此事係屬官場訛傳惟江督端午帥以關讞員辦事認眞嫻於交涉特專保免補同知以知府用并聞司馬赴白門謁見午帥後再須赴蘇垣公幹（力） 
[再請禁售南昌敎案]  
　　南昌敎案一書曾經滬道瑞觀察飭公共公廨禁止出售而坊間仍然陽奉陰違前日復札行讞員關司馬著再嚴行禁絶倘巿間再有售賣此書定須拘案懲辦未知司馬如何辦理也（力） 
[包認船捐投標揭曉]  
　　總工程局包認船捐之姚慶裕卽姚金泉舞弊斥退後由局董在局設立標箱令人投標昨日揭曉共有十二名其數最多者有二千九百餘元之鉅云（尺） 
[示淸街道]  
　　昨日滬道瑞觀察出有示諭一道畧謂照得巡警淸道二者本屬相輔而行本道到任之後另留出洋畢業回國學生詳加考究亟圖改良是以規模粗有可觀而章程尙未大備以致淸道一節猶未籌議施行茲聞每日早晨仍有菜担等項沿途任意擺設行人大爲不便巡警喝阻不服殊屬不成事體合亟示諭仰肩挑人等一體知悉自示之後務將菜担檢擇街道寛闊之處擺設售賣如違千究不貸（宜） 
[英美捕房互調包探]  
　　昨由老巡捕房西探頭阿姆斯脫郎將中西包探互相對調老巡捕房新添九號西探一名而以七十二號西探調至老閘捕房匯四捕房之九十一號西探亦調至老閘捕房老閘捕房八十一號西探調至虹口捕房虹口捕房之五十五號西探調至匯四捕房老閘捕房之華探沈阿炳則與虹口捕房之華探陳洪德互調各探已于昨交替矣（力） 
[飭差勘丈碼頭]  
　　日前江振記因與李長興承包日商三菱公司碼頭墊泥工程糾葛在英美公共公廨涉訟現奉襄讞員孫耳三大令照會日本領事永瀧君子昨午飭差協同捕房至該碼頭丈勘明白禀候復訊核斷（力） 
[起解犯官]  
　　公共公廨前奉關道憲札拿購銅委員魏晟士解　經襄讞孫大令即飭差協探將魏拿獲奉中西官判候核示在案昨經大令商准英巴副領事於昨日飭差將魏送請上海縣轉解江寗歸案奪（力） 
[嚴究婦女開燈吸烟]  
　　道憲瑞觀察以城内各煙間往往容留婦女開燈吸烟殊屬不成事體爰特轉飭各警察局嚴密查拿務使禁絶如有地甲店主容隠情事併究不貸（宜） 
[小輪失火]  
　　往來閔行鎭之某公司小輪前日午後由閔行開行來滬駛抵西南鄕龍華嘴相近機器房怱然火起不可嚮邇舵王停機鳴警無人施救幸將鍋中餘水謁力噴救始得熄滅搭客二百餘人均受驚不小（尺） 
[自來水管爆裂]  
　　美租界西華得路自來水管昨日忽然爆裂當由巡街捕回禀捕房咨照公司赶飭修理（似） 
[控追帶擋]  
　　妓女王桂英欠傭婦陳朱氏帶擋洋三百五十元向索遭毆因即禀控公共公廨奉飭提案訊追（力） 
[欠租霸房歸案訊辦]  
　　前者金利明在總工程局控李全福欠租霸房一案提到李之姘婦沈金氏所私之張三到案訊明予限十天遷出昨日該氏反扭金至上海縣呈控奉飭送歸工程局訊辦局董命押候復訊（尺） 
[婦人胡閙押究]  
　　婦人劉王氏因趙滙源篾竹店主與伊夫劉福生并予四林口角兇毆以致四林受驚回家斃命昨至趙處胡閙由東區解送總工程局司核辦奉飭務候訊究（尺） 
[瘋婦發堂]  
　　婦人某氏狀類瘋癲前晚在南巿馬路胡閙經巡士帶至總工程局次日奉飭發交善堂留養候人認領（尺） 
[偷兒留影]  
　　某鐵匠至邑廟批捕園向某衣攤售買衣件見攤主酣睡不醒頓萌貪念即將該衣件挾之而去行未數武即被警察巡士追獲解局經東局長訊供不諱除懲貴外再將身畔搜出之照像片一張釘示局前以示炯戒（宜） 
[屍身待領]  
　　救生局巡船撈獲東溝航船覆溺之男女孩尸業己先後認領收殮惟有男尸一名年約三十餘歲身穿黑布夾襖白絨短衫身有銅元六枚尙未有人認領云（尺） 
[收殮路斃]  
　　英界北京路一千零零三號門牌烟館門首倒斃年約五十餘歲之某甲當即報知四百九十五號巡街捕將屍車送大馬路捕房門首禀知捕頭著包探王寳生飭傳二圖地保到來令其查明有無屍親再奪旋由地保馬大新查得死者爲金阿華向爲轎夫素有痰疾不知如何跌斃後由死者之友陳錫錫出爲備棺收殮捕頭允之（力） 
[英租界捕房事]  
　　湖北路福昌皮鞋店夥王得利私將經手發倣女工之鞋而三十餘雙及己成之鞋十一雙盡付押店近爲店主查知報探王阿巧吊到原物並在王身畔搜出押券十五張一併解入捕房禀明捕頭押候送廨究辦○歹入陸桂生施阿慶於夜深人靜時在汕頭路福建路等處圖竊爲七百六十四等號巡捕所見當即拘入捕房押候解辦○偷兒林阿順陳阿章前晚在浙江路五百四十九號門牌某姓家門首串同竊物適遇五百廿九號華捕巡至二人慌張欲遁爲該捕拘住察得雖未入内而門閂巳被據落遂將二竊拘入捕房押候解辦○前日下午有王芝聊陳少山徐揚春等三人在福州路互毆由四百七十號捕拘入捕房捕頭訊得事起細微著一併開釋（當） 
 
 

Page 11

 
 
[法租界捕房事]  
　　新北門外德義樓麵館値堂人應阿福吞没吃客某甲遺忘之金戒一枚向索不認報捕將應及司賬人某乙一併拘入捕房應供戒己兌去得洋廿四元捕頭命交保候堂期傳訊○王老成前晚至乾康醫圑圖竊當被察悉拘入捕房押候嚴辦○張鳳才收買陳來英所偷贓物經探拘入捕房奉飭押候解廨訊辦○洪阿榮偷竊某姓家衣物報探獲案奉飭押候解辦○馬玉林專爲窩贓爲探拘入捕房奉飭押候解廨併究○魏阿德在某輪船圖竊被拘送入奉飭押候解辦（深） 
[美租界捕房事]  
　　前晚有甲乙二日人雇倪召其瞿阿二東洋車至有恆路不名一錢倪瞿索資無著反被兇毆由四百四十四號捕將二日人拘入捕房押至昨晨捕頭以倪等未傷飭日人照給車資開釋○某西人乘醉至新吳淞路胡閙由一百九十九號捕拘入押候醒釋○張阿生陳阿大在匯山路茶館內聚賭互毆由捕一併拘入捕頭以各非善類一併斥釋○黃星根吳子興沿途調戲婦女由捕拘入押辦○記連仁竊張子標包車一輛由探楊掌生拘獲押究○皖人胡樹堂沿途兜售彩票由探宋掌桂拘入押究○昨有六齡男孩一口在虬港橋地方沿途啼哭由寶山縣頭圖地送入捕房奉飭暫留候領（似） 
[來函]  
[勸助徐海賑捐]  
　　敬啟者今年徐州海州一帶馮夷爲患所有田盧盡成澤國現値天行冬令朔風凛烈旣不稼而不穡難以爲炊復無褐而無衣何以卒歲合家稿餓比戶號寒目擊者心酸耳聞者淚下若不急振救則男婦老幼數十萬必將靡有子遺者僕雖籍隷外邦僑居中士因不忍聽其待斃乃設法續其餘生茲己邀集諸大善十開會聚議籌助幸諸大善士共表同情旣解囊以倡於前急延殘喘復籌疑以濟於後俾勿流亡務使災民各安故土度冬景以待春耕維是災區遼闊災黎衆多災情重大雖諸善士垂念同胞樂爲援手譬比車薪之火杯水無功旱乾之田霢霂難沃倘無善士以濟其後則前此之所賑亦不過茍延旦夕耳務乞諸君激發天良慷慨施助聚砂爲塔集腋成裘庶徐海之民食此仁粟男女不致流離飮此義漿郊野必無餓莩則戴德功歌當無旣極也英商卜內門洋減公司經理李德立啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
