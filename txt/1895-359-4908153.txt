# 1895 - 359 - 4908153

 

Page 1

 
 
[景岳全書出售] [  圖書集成局啓]  
是書爲有明張介竇先生所撰首傅忠錄次　神章次診家要語次傷塞典次雜症謨由是而婦人規小兒則痘疹詮外科鉁本草正新方古方又　輯婦人小兒痘疹外科方都計六十四卷國朝曾收人四庫全書蓋以先生爲勝國一代名臣遠紹長沙並驂東璧旣窮源而竟委復由委以　　用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本犯以新　　字潔白帋張裝釘無訛校讎盡善刻已告成分裝二十四本裹以錦函毎部碼洋三圓分存湖南廣東上海愼記書莊蕪湖湖南寶善分局金陵詞　閣及寶善分局三馬路申昌書室出售世有欲樹醫林之幟者尙其購置一編手此佈 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘　　○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售毎部碼洋三　欲買者請向蕪湖文苑山房及本埠博文書局購取可也此佈 
[禁種鶯粟議]  
嗚呼噫嘻何鴉片之禍我中華竟若此其甚哉於是喜談時事者毎謂禁烟爲富國强兵之要圖苦口危言洋洋灑灑　禁之誠是也然亦思和約中已准西人興販洋藥海關定有稅則徵稅有經驟欲禁之豈非與稅則自相矛盾乎說者乃幡然變計謂與其任西人販鴉片入中國使銀錢流出外洋不如准民間樹藝收漿熬膏吸食庶幾銀不溢出或可漸　漏巵計臣以爲然因之不復下禁種鶯粟之令事經數十載種者益蕃計雲南則有滇土四川則有川土山西則有西土由是而沿及江浙兩省如象山之象漿台州之台漿碭山之碭漿近則皖中更妖卉盈阡遍地無非鶯粟其價較印度之烟賤數倍所産亦較印度爲多而吸食之人遂年盛一年上而名公巨卿下迄販夫牧豎卽市上吹竾之流丐亦無不殘燈短竹偃臥横吹嗚呼噫嘻鴉片之流毒如斯而尙不禁止種烟祗歸咎於西人之興販西人其肯任咎乎哉粤省雖不之吸烟之戸而種烟者絶少其人去歲有匪類孫文卽孫逸仙朦禀地方官擬就南海縣境廣種鶯粟爾時本館曾一再辯論大聲疾呼暢陳鴉片之禍人期官斯土者嚴行禁種今則孫已因起意謀叛事發脫逃大憲方購綫緝拿高懸千　之賞諒粤中當無復有人敢私行播種以禍斯民矣乃客有自浦左來者言及其地近亦多有人栽種鶯粟收漿以作烟膏毎當春夏之交鳩隰龍塍花開如錦卽有客民教之製練其烟與各省所出小土無殊初惟小試其端今歲則農民見其獲利甚豐毎畝可得錢三四十貫於是種者愈衆出土愈多嗚呼噫嘻豈浦左小民亦將盡墮入黑雲之刼耶閒嘗　之老於商賈者僉謂通商各埠凡有印度土運至者吸烟成癮者較稀獨僻壤窮鄉農民自能栽種鶯粟則一燈如豆比戸皆然何也印度土其價甚昻非稍有家貲者不能購吸若自行栽種則籬邊屋角隨意下種皆能暢茂敷榮收取其　亦甚易易毎值風瀟雨晦天氣困人卽短榻横陳藉以排閟久之而成爲沈痼欲戒無從而向之胼胝辛勤者至此皆　肩雙聳面青如靛百結鶉懸然則洋土之爲害尙輕而自種之烟其禍更無所底止矣而謂禁之不當及早哉且種烟之爲禍不第使人吸食傷身也多種一畝半畝鶯粟卽少種一畆半畝禾稻幸而五風十雨年榖順成斯已耳萬一雨暘先序飢饉洊臻紅朽已空室如懸磬欲藉烟土以療飢餓而腸中轆轆癮雖止而飢則依然勢必乞糴鄰疆出重價以謀斗石彼厚貲坐擁者尙可勉力支持若夫犂雲鋤雨之流兩手空空其何能濟試觀山西一省栽種鶯粟者最多而十年前因旱成荒民皆餓斃竟有數十里内絶無人烟者鑒及前車能無隠慮矧更不第飢饉之歲爲可憂也卽滿篝滿車豚　可祝而吸烟之民必懶輟耕隴上半是惰農雖有良田往往棄之如石及至飢不得食寒不得衣則窮極計生流爲匪類殺人越貨甘蹈刑章嗚呼噫嘻誰爲父母斯民者而竟坐視四境之中遍栽妖卉害我稼穡禍我蒸民然則賢長官嚴以禁之尙待躊躇再計哉今者孫文旣以謀叛逃逸粤東一省可不復使烟禍彌天而浦左之黑子彈丸竟使種烟者有加無已豈紳耆之壅於上聞乎抑地方官旣有所聞而仍一味裝聾作啞乎鯫生無似人微言輕惟有蒿目時艱爲之私　竊歎云爾嗚呼噫嘻 
[日船失事]  
　　西字報云中國廣丙兵船前被日人擄去兹已改名孤黑修整一新某日行至臺灣及澎湖　測量水道本月初六日忽獨於礁以致沈没船中兵官水手共計七十餘人皆死於水亦慘矣哉 
[禁錢出口]  
　　制錢短缺各處皆然登之報章幾罄南山之竹矣昨日又得寍波采訪友人郵筒内有寍紹台道吳觀察告示云照得甬江市面行用洋圓其價值之上落由於錢數之多寡近聞郡城洋價毎圓僅易制錢九百數十文推原其故皆由罔利之徒盈千累萬運載出口以致錢日少而價日短若不嚴行禁止不足以安市廛除照會本關稅務司隨時查騐扣留並飭南北號紳董嚴行查禁曁諭常關書吏示禁外合亟出示諭禁爲此示仰寍郡商民人等知悉自示之後如再有運錢出口者一經扣留立卽飭縣提案究辦本道言出法隨决不寛貸其各凛遵毋違特示 
[調營兩誌]  
　　鄂垣訪事人云管帶鎭南中營記名提督李考祥軍門前奉鄂撫譚中丞札飭率領全部調　襄樊駐紥軍門遂於本月初四晨詣轅禀辭開差又聞駐紥該處之某營有調赴甘肅之信未知營數若于容探明續發 
[搭客回津]  
　　津城於大雪前一日天氣驟寒翌日冰凌隨流而下是日和生輪船由紫竹林碼頭開行擬回　上詎天氣旣寒水勢又淺行不二十里甫届海河第四灣被擱進旣不能退又不可冰又圍護四旁窮一日夜之力始　行駛廿四日抵第六灣時適捩舵舵回船轉不覺横亘河中又被膠固如前和生船身較長旣亘河中來往之船自不能越雷池一步是日適連陞通州兩火輪由津開去至是均不得行廿五日水勢不增而冰凝愈厚量之討六七十鑿冰冲冲殊難爲力於是搭客大半回津擬俟廿七八日另附新濟海定兩船由大沽回滬矣 
[粤中火警]  
　　廣東采訪友人云本月初六晚二更時省垣西門外都堂街羅姓家不戒於火立卽上炎烟燄　飛不可向邇警鑼報處水會齊來約歴半點鐘時始行澆滅僅焚去房屋一間鄰里皆慶無恙聞其家因晚炊遺火積　中致有此禍云 
[委員糴米]  
　　今歲湖北各屬地方水旱頻仍大半歉收益以湘米禁糶致八百里洞庭之米販爲之裹足來　更稀刻下米盤異常翔貴各屬災民皆至鄂垣外沿城根一帶棲止雖不准進城一步然源源而來扶老携幼等哺維　當軸人憲痌瘝在抱久已視民如傷特議於施錢之外另施白米若干按名散給無如米殊難購屈計年内數月須米不 
 
 

Page 2

 
 
少查知徽寗地方秋收絶佳因委候補知州劉刺史峻德前往采辦業已趨轅禀辭聞先在蕪湖采買若干由輪船運往接濟此外如有體大憲之心以爲心者慨解有餘之槖惠彼窮黎未始非天地好生之德或者義粟仁漿指日有望亦未可知庚癸之呼是所期於有力者 
[信船被刼]  
　　本月初五日五點時永乙恊臖福潤等信局由湖州開至上海之船行抵婁縣界被盜刦去大小　上及各種貨物刻已投縣禀請飭捕緝查矣 
[報水荷校]  
　　南臺訪事友人云白兠街茶片帮某行東綽號苜莉因走漏茶稅被某甲聞知到蒼前卡姜劉二丁處報水姜劉踵往查騐口稱係何道官親勒要百五十金始肯了事該私販怖甚慨然允許并經該處地保寫立收管其賄金許以容緩二三日卽當照奉不料該販將茶賣與洋商之後頓背前言甲忿極又歧赴閩安關報水關委員劉司馬提該販到堂罰十五元時南臺稅厘局何觀察已訪聞此事正在出差查辦該販遂具禀懇請根究現經發審委員提齊人證訊問先提甲詰以爾旣知茶片漏私理應到總局報水何得私向蒼前卡邀姜劉二丁同去且地保旣具有收管更應到局呈騐及至該販不肯出錢始將該保收管字據歧呈閩安關顯係勒詐吃白水洵非善類甲默然官命將甲枷號交地保帶去示衆以昭炯戒至該販與姜劉二丁皆能舌辯堅不認錯官亦不加深究聞是夕地保帶甲去後不知何故被其走脫局哨丁聞知卽要入局禀告地保恐於卯名有碍再三懇情并在如心樓備酒欵待事始得寢 
[曇花一現]  
　　祗園精舍香花供養在彼西方聖教中且不惜量地布金以爲施捨况人到無生無滅世界萬念皆空卽有貲財亦不知作何用度收拾明窻凈几以娛殘年亦應爾也揚城彌勒菴橋地方某尼菴大殿後有禪房一所裝潢精雅曲逕通幽向爲俗跡所不到卽尋常香客亦莫知有此蓮華妙境不料上月某日該房後檐墻忽然坍倒牆外係往來孔道幸在白晝牆向内倒故未傷人然房中之陳設以及裱糊等物無不一一畢露過者咸駐足而觀嘖嘖稱羡不置有好事人向該尼詢問此房脩飾精致是胡爲乎尼曰乃吾菴香花供養藏經之所耳殊不爲意刻已雇匠興工諒當昕夕可復舊觀不藉韋駄護法矣 
[甬試五志]  
　　寍波采訪友人云程稻村太守考試慈奉鎭三縣文童正塲案已於本月初十日傍晚頒發計慈溪共招覆二百名奉化三百名鎭海四百名示期十二日舉行初覆前列姓名照錄於下慈溪孫師蕭方濟清宓起濵陳肇勳陳世璘王序沈潜炤戎樹德袁兆墀馮保英洪　訓陳崇禮周兆熊周振麟錢保和陸清祺王綸葉元標陳士達葉秉成奉化張贊清宋榮卿包芝堂莊椿瑞竺景崧吳淞張斆曹森鄔賓瑞胡振懷毛鶴齡毛其䎖竺鍾靈毛兆豐竺士翹王秉文顧朝贊鎭海倪承燦倪譽燕金駿聲王鴻庠夏祖舜唐鶴峯袁采南王丕謨鄭銞張丙旭鄭秉潤張九箴邱嶸余石錦竺松年陳仲方林景翰鄭燮英金賢黼沈壽祺 
[宜昌試事雜述]  
　　接訪事人函云龍大宗師牌示二十七日生童經古二十八日生正塲廿九日補歲考十一月初一日覆經古初二日外五州縣童正塲初三日覆一等初四日東興兩縣童正塲初五日調覆外五州縣童初六日調覆東興兩縣童俟歲試畢後再接試科考○快利此次來宜上貨有四千數百件又有電線電桿在沙起卸此次督學部院並附該輪來宜聞該船所裝貨物較别輪爲多棉紗往年毎件一兩銀水脚近則跌至五錢較從前只得一半未知因何如此貪攬生意也○二十九日補歲題如欠前届孔學憲任内者則題係自孔氏如欠上届趙學憲任内者題爲趙孟之所貴若再上届張學臺任内欠起者則堂堂乎張也若再再上届高學臺任内欠者則是高子以告○本年收成不好巿上生意清淡故此次隨棚各鋪面亦不及上届之多洋板書籍只有文煥堂蜚英書局兩家餘有數家係本板書鋪又上届尙有丸藥等鋪堂堂皇皇皆上海大藥房分鋪來此者今則並無一家市面大不如前亦可覘民間蓋藏之虚實矣 
[鳳山課士]  
　　漢邑鳳山書院於本月初八日適届縣課之期無論生童統限五日繳卷全題並錄於左生題漢章帝詔諸儒會白虎觀議五經同異賦以宜如宣帝石渠故事爲韻賦得細嚼梅花讀漢書五言八韻官韵未詳談巴菰管五言排律三十韻田横島越王臺七古擬桃花夫人廟碑易象言禴者三馬注殷春祭鄭注周夏祭試依馬鄭舊詁作易象通例書皋陶謨欽四鄰禮文王世子虞夏商周設四輔正義以四輔爲四鄰試作虞夏商周通攷童題宋太祖雪夜過趙普計下太原賦以堂中熾炭普妻行酒爲韻賦得不斬樓蘭誓不還五言八韻官韻未詳蔡州雪藍關雪灞橋雪剡溪雪程門雪謝庭雪七律各一首擬榴花塔銘並序詩魯頌泮水薄采其茆毛傳茆鳬葵釋文茆鄭小同云江南人謂之蓴菜依鄭說以申毛傳左隠公元年傳太叔完聚正義引服注聚禾黍杜注則改爲聚人民試申服誼以規杜汪 
[閩事雜登]  
　　據南臺訪事友人函稱下渡貞婦申氏柏舟矢志已有年矣戚好中因其守寡無貲公籌百數十金以爲該氏養活之費誠善舉也嗣氏將該欵寄在一處生息藉度殘生不料銀錢到手本息全無氏不得已赴控閩署邑尊方大令明鏡高懸已准予出差追辦矣○鄧姓者讀書中人也因帶有首飾數件由南臺糞倒巷經過適有某武官帶勇拿賭正在互相扭拿之際誤將鄧所帶物件搜閱盤詰以致抛散一空現鄧向該武員索賠不允其請反加叱辱鄧忿忿不平遂控諸督轅請飭追究○有某米行開在水部街地方兵丁某乙向其賣米去後行夥騐出該票係出自僞手要乙駁換乙堅不肯認互相口角未知將來作何了局○南臺安樂下有龜子綽號第三炎家擁巨資畜雛妓四五人分散各靑樓中艶名固傑出也炎自有室家結茅而居華構一新不啻宦門閥閱某甲平素在炎家往來與其弱媳輩接譚授受罔避嫌疑炎自以家世本係此業目覩若女若媳不能清貞自守殊不爲怪墻茨醜行此亦報應之不爽也甲年甫弱冠性格風流始尙怕人知日久竟毫無忌憚不料炎子不願戴緑頭巾適知甲在房中談笑温柔正在快樂急持刃闖入甲猛見翻身走上高樓亦卽踵尾追斫甲無處躱避逼越上屋由隣墻一躍而下躱進泰昌京果店中雖跌傷而命可保可謂幸矣現隣居以屋上瓦片被甲踐踏破壞要其賠償炎恐出醜挽人調停甲亦令孔方兄爲和事老事遂寢○有某巨紳因搭船回鄉爲漁人某甲所叱辱紳心不甘將該甲呈送到官旋經央人轉圜得以立時開釋○有九疑山人來說前日家信有謂該省四十餘州縣士民不肯完納錢糧厘金之事皆以我國家以臺地予人不能保護亦恐將來以湖南予外國不如停納錢糧厘金自備戰守等言爲藉口然乎否乎抑係傳言之誤乎姑照錄之以符本館體例是否還質之當事者現在糧食亦昻貴異常云○閩俗於冬至節先一夕士民之家將米糊作丸合家大小男女均在祖先前合掌製煉俗爲操丸供神之後分致親好中之長輩者嗣後彼此互相餽送如有收該丸者不令空盤使歸則以桔還敬之百數年來誠爲韻事刻下外省人久居閩地者多樂效此風南臺妓館極重此舉客至則進白𥻵一盂嫩鷄一尾俗呼爲鷄𥻵� 
云 
[武林雜聞]  
　　清泰門稽查委員成二尹邦彦現已補授鄞縣縣丞於本月朔禀請銷差赴任○浙西鹽捕統領陳鎭軍嘉防分統費副戎先後到杭禀謁撫憲面陳要公刻於初五日禀辭回防矣○藩憲牌示平陽縣蒲門巡檢缺飭坐補是缺之徐德沅赴任諸曁縣典史缺飭准補是缺之姚璿赴任桐廬縣縣丞缺現定候補縣丞胡祥鈺請補黄巖縣縣丞缺現定餘姚縣縣丞李昌泰調補○詁經精舍山長俞曲園太史因天時漸寒提前考試望課於初六日命題給卷本月朔課改於十六日補試又紫陽望課亦於初八日預考○海寗所屬之硤石鎭卡員現當瓜代之期浙省牙厘總局委黄太守書霖接辦又上虞所屬之松厦鎭地方向設分卡查騐捐項現委候補縣丞翁二尹錦濤辦理又姚司馬文桂向辦楊廟厘局現已調赴寍波辦理貨捐遺差委候補縣華大令松年接辦 
 
 

Page 3

 
 
[潯水雪帆]  
　　九江采訪友人云九江鎭總兵宋頌臣鎭軍於十一月初八日乘舟赴省謁見德靜山中丞面商公事標下各將領齊集江干恭送○署瑞昌縣胡少卿明府毓祺交卸篆務後於初七日行抵九江謁見道府拜會各同寅次日卽解維赴省○九江電報局員盛菊蓀司馬病故後幕友梅君雪墅輓以聨云向九派波濤洒一腔熱血念自柴桑蒞政蓮幕相親愧我本無能樽酒從容勞下問揮兩行老涙表八載哀情可憐薤露興謌蓉城永隔思公難再見瓣香慘惻達知音 
[姑溪客話]  
　　據訪事人云距太平府南鄉四十里有青山焉層巒疉巘雲翳蓊然上有謝眺宅卽齊謝宣城隠居之所山麓有李青蓮墓沿墓而南六七里茅店櫛比人語喧闐卽石橋頭鄉鎭七月初旬忽來彪形大漢五六人口操侉音肩負刀矛似是擊拳賣技者流向村店强借盤纒村民薄給數文詎卽拍案敲檯厲聲相向謂速借大錢十吊否則請嘗吾刀頭風味言畢卽拔出明晃晃柳葉刀耀武揚威村民見而駭甚潛遣人至村外鳴鑼告警附近農夫聞聲岔集則該强徒已輪起雙刀砍傷村民三人突圍衝出向山徑逸去村民奮步狂追拿獲夥黨三名其持刀正兇則已不知去向矣村民遂將該夥匪三人綑送當塗縣謝邑尊據禀後卽親赴該處騐傷並簽派幹捕四出查拿特未知已逝黄鵠弋人尙能簒否○有黄某者性成乖戾素不知尊長爲何物數年前曾因遊蕩無資偪令寡母析産另居不遂所欲卽以暧昧情事控其母於官謂將有戲劇中殺子報故事官不爲理黄復裝出無家可歸悽景官不知僞遂如其願以償由是衣租食稅居然翩翩年少娶某姓女爲婦亦頗娩麗多姿乃黄視之不啻奴婢結褵數載兩賦弄璋而呼羹作湯少不遂意輙老拳奉贈坐是如花美眷似水流年幾不敢效梁伯鸞齊眉相對然婦猶克盡婦道安之若素上月某日又因食蟹趨侍少失深宵痛撻體無完膚婦自念遇人不淑了無生趣終惟有死而已遂仰阿芙蓉膏自盡鄰右聞而不平羣起聨名控縣黄始威武不揚身罹縲絏聞將照無故殺妻律懲辦娟娟此豸誤嫁中山狼恐聞而傷心者正不第一怡紅公子然使天下陳季常聞之則將大振鬚眉一洗縣破鼓之羞矣 
[鍾山積翠]  
　　金陵訪事友人云有某大姐者曾嫁某甲爲室賃居門西學順里其後門與某乙之前門相對乙有胞姊在河房爲妓前日清晨甲妻在樓梳洗女傭出外泡水被乙掩上樓頭甲妻大呼有賊乃兄聞聲上樓將乙執送捕廳據稱被乙從後門上樓竊去首飾匣内金練一條金押髮一支金戒指三只小金挖耳一支贓已藏在搭連袋内拘獲時將贓連袋抛棄無著等語快班頭將乙管押昨晨捕廉研究甲妻投捕　質訊乃乙竟稱與該婦有私婦兄上樓索洋百元不允致被誣竊送捕質之某氏稱與乙並不認識上樓竊物被我兄拘住信口誣賴求追失去金飾等件捕廉得供之下以供詞各執命將原被分别押候飭快班查明情節再核云○胡履祥者在城東同鑫帳房爲夥有劉盤龍之癖喝雉呼盧無晝無夜前數年曾與浙人李增祿在某賭檯角勝連遭敗北囊空如洗當向李借洋一百元以作背城之戰其時李尙贏餘並不向索年來李亦蕭索大不如前因向胡索取前項詎胡再四延約惟陸續付過洋十元餘則意存圖賴李不得已於前晚負鋪蓋至城内藏金橋北首胡姓家坐索胡一味蠻横拒而不納反遣人至城外喚同出店擬將用武一時鬨動街市行人駐足作壁上觀途爲之塞迨各店司詢知顚末始各分散胡亦自知理屈倩人居間勸李回家翌日至新橋肇春茶館理論償還李洋三十元令寫收清據一張始了其事○寗省有等無賴少年衣履翩翩日無所事專在各烟間妓院遊蕩遇事生風甚至設計勾誘紈袴子弟穿針引線帮妓拉客廉恥全無前晚有揚州某廢弁之子某甲偕其姊妹在戲園看戲眉來眼去意欲串誘某伶人適爲伶人姘婦清江大姐瞥見霎時忿火中燒厲聲辱駡繼至用武幸有人出爲解勸先將甲之姊妹勸回兩造猶駡不絶口後不知其究竟 
[縣主公出]  
　　上海縣黄大令於昨日午前用小火輪船帶官舫赴蘇州謁見各大憲並叩賀臬司吳廣涵廉訪新任之禧 
[騐屍兩志]  
　　昨報紀黄大令詣引翔港迤北二十三保三五圖騐屍一事前日午後旣蒞屍塲三五圖地保楊萬昌八圖地保辛紀忠叩迎道左升座後楊保禀稱小的聞有此事卽奔往查看見趙華華已受傷殞命兇手莊谷卿住八圖因立赴八圖告知辛保拘拿無著辛保禀稱本月十一日清晨楊保將此事告知小的小的查得莊已逃逸遂將伊女莊翠咸及宅長莊祝奎解案請訊唐永寶供稱小的與死者同居本月初十日小的由上海回家至夜半莊帶同黨羽叩門入内將趙曳至門外蜂擁攅毆小的從睡夢中驚醒披衣出視則兇徒已四散無蹤扶趙回家視之腿上已受刃傷移時卽氣絶身死大令曰爾與趙同居可知趙莊氏與趙究竟是再醮夫婦抑是姘頭答稱是醮婦於十月二十四日成親趙莊氏所訴與前者相同抱呈趙錦泉禀稱趙被莊戳傷身死叩乞伸寃祝奎供稱小的雖與莊鄰居其實並非同族伊家之事小的素不與聞現亦不知伊逃往何處翠咸供稱初十夜父親在虹口親戚家飲酒並未至趙家此事是叔父火金所爲大令問爾父與火金何在答稱不知大令飭仵作騐得死者腿上戳有四刀刀入甚深上身亦有木器傷數處委係因傷身死大令照章親視一周飭將屍身棺殮給趙莊氏領埋具結存查一面諭令楊辛兩保限兩日内拿獲正兇如違干比復飭差將祝奎翠咸帶回覆訊判畢回衙已暮烟四起晚鳥歸林矣○前晚七點鐘時有一人至英大馬路泰和里西首長慶飯館充飢食尙未終忽伏於桌上值堂人疑其假寐呼之寂無聲息大爲驚駭據情投報捕房捕頭令傳三圖地保毛大恊同飯館主報縣縣主黄大令諭候翌晨蒞騐毛保遂預備屍塲一切比至昨日九點二刻大令帶同書役刑仵等人鳴騶遥蒞旣升座毛保卽半跪禀稱小的身充本圖地保其人因何斃命小的並不知情長慶館主嚴阿慶供稱小的在治下開飯店度日昨晚七點鐘時　人來具晚餐未及食完不知如何身死大令命仵作如法騐視良久報稱小的騐得死者年約四十左右渾身並無傷痕委係病斃大令照章親視一周請某善堂代爲收殮發壇標記待認 
[柏油肇禍]  
　　英工部局迤南平和洋行近日方雇工修飾門面沿街置柏油桶昨日午前十一點鐘時小工正在熬煮柏油偶不經心將鐵鍋撞翻以致烈燄上熾捕房中司瞭望者望見火光高燭立卽鳴鐘救火各洋人紛紛馳至吸水噴救火卽漸衰 
[偷兒急智]  
　　本城花草浜徐某家於前晚有喜慶事賀客盈門銀燭高燒笙歌迭奏不意有梁上君子乘間登樓闖入房中施其伎俩適爲傭婦所見大聲疾呼賊情急計生突將洋油燈擊翻意圖乘慌亂中逃出幸人多手衆一面將火救熄一面拘獲此賊立喚地甲送至巡防東局請懲 
[上海縣署瑣案]  
　　本邑人徐本道劉忠興在上元縣犯事經地方官訊責解回昨日由上站嘉定縣來滬投文縣署黄大令飭看管候訊○顔永茂誘拐小孩事發經高昌廟巡防局員拿獲移送縣署請懲黄大令飭差看管聽候訊辦○朱氏扭朱文標至署訴稱有祖遺田七十畝被文標設計將田單哄去向索不還請爲訊斷黄大令諭令補詞候核 
[美界捕房事]  
　　日本人某甲昨在百老匯路沿途行兇形若顚狂無敢阻者旋經五十四號印度捕巡至始得拿獲拘解捕房捕頭命押候核辦○江北人王步雲未悉其卜居何處亦未知向操何業日前有病斃小孩一口棺殮舁往新記浜路欲理諸荒效適遇一百八十三號華捕以其有違定章拘解捕房捕頭判罰洋銀數元王苦無以應捕頭但令覊押今已三日並未釋出亦弗送廨○漢壁禮路元芳路相近路旁築有水門聽昨晨有小車五輛停放其上以致損壞經一百零三號三道華捕拘解捕房捕頭令將車夫釋出小車存儲捕房再行核奪○甲乙二西人甲住打靶塲地方乙不知其居處前日午後偕往禮查西酒肆沽飲席將終甲忽失去金針一支意必乙所爲因由德律風告知捕房捕頭派包探范 
 
 

Page 4

 
 
進才恊同五十號西捕往將乙拿解捕房捕頭令押候核斷○竊賊何阿榮何玉增前經包探拿解英廨屠别駕判令解回原籍昨午捕頭派包探倪順泉將二何帶至法界附北京輪船解往寗波 
[法公堂案]  
　　顧玉山控烏松林欠銀六百餘兩向索不還一案經鄭大令提訊交保出外限期理處等情疉紀前報昨禮拜六堂期大令會同祁繙譯升座　偕韓報生投案求追保人趙聚川禀稱烏自保出後回里措資尙求寛限顧訴稱第一次限七天第二次限十天奉諭出外理處烏與趙普未到過一次懸宕已久求請比追趙稱小的但保人至銀錢實與小的無干大令謂當時言定人銀兩保何以延不清理趙又稱有貨抵押值銀四百兩顧呈遞憑據稱保人不到無從調處趙稱此係押欵非空手借錢大令著交原保限五日内赶緊理處延干追比○王錫慶遞禀控張芙渠經手協興店務本年正月辭歇後冐收客帳銀四百餘兩求究追大令閱禀問張阿華何人供卽東家諸事皆小的經手張去年經手帳項命伊同往各欠戸對過一味延約又云生意已歇不能收帳大令謂爾初接手時何不控告况惟此帳略不足爲憑王供本年閏五月廿六日尙冒收洋廿五元又收張雲卿洋七十元質之張芙渠供伊等遣小的向收逃走之戸僅用洋十六元四角卽來控告小的於辭歇時逐戸交付清楚大令得供著將張交原保原告斥退著下期投案復核○張孫氏控鄢先成欠洋一百元圖賴不還一案經大令訊將鄔先成押交昨日堂期鄔王氏偕鄔松廷投案禀稱此項銀洋由袁明德鄔舜田等講明退股將洋一百元交張璋林及其子德興此外並無别項往來張孫氏聽人唆使朦控求請將夫叔先成釋出張孫氏供璋林係小婦人夫叔向欲爭此店業現在杭州小婦人控訴有憑安得云朦大令得供著原告速邀張璋林與德興投案候核在押之鄔先成准予交保○蔡明長投案遞禀控乾大利出票洋一百元届期不付將方關餘扭案請追方關餘供此票係方竹廷所出蔡又呈票據方稱竹廷係歙縣人小的係休寗人並非本家大令問此洋究係何人所欠蔡供方卽乾大利之夥大令得供著將方押候查明復核原告斥退○包探禀稱初九日捕頭命往合豐吊贓見袁阿桂沈子卿二人手持洋酒在弄口當塲拿獲兹將袁沈及侍者張瑞生一併解案請訊張供在密采里爲侍者已十六年洋酒並非竊取實係主人賜與小的袁沈同供在合豐爲夥洋酒係張暫寄並非收買竊贓大令與祁君會商著將張瑞生押候枷號一個月責一百板沈子卿收買竊贓著罰洋廿元以儆袁阿桂枷號半個月期滿釋放○邱阿松禀前晚深夜時被張桂榮撬門而入竊去布馬褂一件當塲拘獲人贓交捕送案請訊包探禀張本係積竊大令著押候枷號一個月責一百板贓交失主領回○包探禀稱竊賊陳連生竊取被頭一條贓已交還解案請訊陳供在小東門吃酒因打碎碗盞所致小的向爲船夫並未犯竊大令著押候交的實保人○包探禀稱陳三寶爭取自來水竊去水桶一對此人已二次犯竊大令著押候笞責五十板○包探禀稱王定生竊取洋酒賣與洋涇浜永豐吊到原贓並收贓人林金水一并解案請訊質之王供向爲錢業現已停歇此酒係友人所送其人已往南京大令謂林曰爾不應收買竊贓著罰洋十元王定生押候笞責一百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[走私不兌]  
　　南臺訪事人云該處有所謂梅隖帮者慣漏私貨係在押番仔爲首遣　　黨數十人奔走偷漏前經水亭卡楊委員拿辦一次其時該棍等祗走漏洋布四十疋計稅金不過兩餘光景楊委員意欲懲一儆百遂從重罰洋蚨七百元該棍又上下花費陋賄數百元如此重辦該棍等力竭筋疲遂卽罷歇誠厘務中一幸事也不料近來該棍等死灰復燃凡遇有輪船出入閩口商家貨件往往潛往攛掇由其包漏未知局中司事巡哨人等亦有所聞否耶 
[英界公堂瑣案]  
　　包探黄四福禀稱寗波人陳永祥陳錦榮在寗波王萬豐燭店内串竊洋銀六十圓遁逃來滬匿蹟某小客棧購辦新衣小的見其形跡可疑拘請訊究錦榮供稱小的與永祥爲友永祥欲來滬謀業是以偕行曾向借用洋銀三十圓然不知其爲竊得永祥供稱小的時被後父打駡故欲另尋生理適與錦榮談及伊卽囑小的行竊偕逃計共竊得洋銀六十圓錦榮分用三十圓除二人購辦衣物外尙餘四十七圓小的目下已悔深受其愚只求大老爺恩典黄探又禀稱小的業已函致失主將來滬領贓矣别駕據情商諸單繙譯官然後判令將二陳一併遞解回籍贓暫存捕房候失主來滬具領○包探趙銀河禀稱粤東人王澤農由蘇州來滬僑居某客棧被同棧客翁興生乘間入房竊取皮馬褂玉圖章等物報捕之後捕頭派小的拘獲人贓送請究辦王投案領贓翁供稱小的實係初次犯竊如蒙恩宥定當改過自新别駕判令笞責一百板○包探趙銀河解王張氏至案禀稱此婦竊取同居陳順根家錫燭臺經小的查獲原贓送請究辦陳投案領贓王張氏供稱小婦人欲付房租無錢應用不得已而行竊乞大老爺筆下超生别駕判令管押三日○一百五十二號華捕解湯阿生至案禀稱此人深入醉鄉沿途胡閙小的見而喝阻伊非惟不理反敢與小的爲難故特解請訊究别駕判罰洋銀一圓○一百五十八號華捕解馬夫顧三寶至案禀稱此人駕車不愼致將沈榮卿所拉東洋車撞壞事爲小的所見故特拘請追賠沈訴稱小的被伊撞壞車輪約須修費洋銀四五圓顧供稱小的因馬溜韁以致肇事别駕判罰洋銀三圓並著償修車費四圓○四十七號西捕禀稱陳陸氏陳唐氏各糾約多人在王少明所開茶肆中滋閙旋復互相爭毆致毁茶具等物送請究懲王投案訴稱小的茶肆中被毁茶碗十餘套水烟袋一枝當紛閙時茶客星散致少收茶資一千二百餘文均求斷給陳陸氏供稱小婦人因鬥牌起見致與爭毆陳唐氏供稱小婦人被陳陸氏毆傷求爲鑒核别駕判令各賠洋銀一圓併交官媒管押三日○一百六十號華捕解馬夫王阿毛至案禀稱此人在途兠攬生意以致馬車礙路小的見之送請罰鍰示儆别駕判罰洋銀一圓○一百六十三號華捕解糞去錢福堂至案禀稱小的見此人屢次於十一點鐘時挑糞在途有違定章送請訊究别駕著具以後不再違章切結○水巡捕唐寶榮解剥船戸王阿慶朱阿炳夏阿才至案禀稱伊等各船載火油一千四百餘箱在浦灘停泊過夜事經小的查知拘解請訊王等同供稱火油是南順記之物尙乞施恩别駕判令各罰洋銀五圓 
[邗江官報]  
　　十一月初五日王鹺尹永祺銷寶帶橋差鮑鹺尹美璜銷蘇州餉○初六日郭鹺尹鼎臣禀奉棧委十二圩管浦差何鹺尹脩鑑委解南京餉起程分發知事許鹺尹蔭漢葉鹺尹祖培均禀到○初七日黎明都轉率屬至萬壽宫拜牌回轅各官商禀賀 
[申報舘協振所經收順直山東河南賑捐十一月初一日至十一月初十日止第廿六次清單]  
　　十一月初一日勉省氏洋十元求安子洋五元鍾振南維姪兒彌月之喜愿其根基長養助洋十元○初二日吳宅洋一元平安勉力子洋廿元○初四日無名氏洋五元藝蘭閣主洋三十元○初五日保安氏求諸事順遂洋廿元全盛局來常熱無名氏小洋一伯解王紫銓銅洋一元介祉堂還願洋三元○初七日傅跟賢跟良銅洋五元○初八日杭州林仁記來沈聽甫因歸費抵家　抱恙許助洋廿元○初十日不知姓洋一元蘇州全盛來還願人洋十元以上總共收洋一伯四十五元銅洋六元 
[上海虹口元濟善堂八九十月份經收各捐欵清單]  
　　留餘書屋爲兒疹症痊愈助施藥洋三十員陳源盛洋三十員鄭維耀洋二十元陳麗明初二日全期藥洋九元一角黄卓氏四元元和驛船帳房四元吳保安堂二元梁進乾花仔二元歸實濟人二元譚長頤一元容膝書齋一元容膝書室一元八月份其收洋一百零八元○九月北窓高臥生助現年義塾經費洋一百廿元陳花仔旋材洋四元吉慶堂施藥洋四元莫文肇二元五角莫文恊二元五角無名氏二元和衆洋行帳房無名氏三十元上虞滎陽氏移喜筵資助施粥庫平銀五十兩又撥六月份施藥庫平銀五十兩仝助施粥先後合共庫平銀一百兩已將藥捐收照鉒銷換付粥捐收照計九月份共收施藥洋四十五元義塾經費洋一百廿元施粥庫平銀五十兩○十月大豐洋布號邵琴濟翁施粥洋四十元張明之十元外巡鑒哨浙西江海緝私船第三號十元林學洋五元無名氏二元梁麗霞一元梁子灝一元梁鎭海一元十月份共收施粥洋七十元正 
[上海虹口元濟善堂八九十月分經收送堂一又愿清單]  
　　舜卿翁經募懷德堂姚榮福堂養眞草堂樂善堂清溪堂五戸各五愿延禧堂世恩堂積善堂餘慶堂寶元堂葆善堂樂善堂蔚裕堂喜學堂師吾堂十戸各三愿端本堂泰號二戸二愿价記一愿合共十八戸六十愿十二個月共收規銀一十五兩八錢九分無名氏四戸七愿十二個月收洋二元五角慈邑壽記洋二元隠名氏洋二元韋陳氏洋一元知娩子洋五角公正和洋二角隠名人洋二角亞翳洋二角八　分共收規銀十五兩八錢九分英洋八元六角○九月黄蘭書屋低洋六元韋陳氏洋一元盧浩泉盧浩森各洋五角九月分共收低洋六元英洋二元○十月陳韋氏洋二元韋陳氏洋一元無名氏洋二角震益堂洋一角十月分共收洋三元三角 
 
 
 

Page 10

 
 
   
 
