# 1893 - 154 - 4907230

 

Page 1

 
 
[希世之寳全帖已出] [  點石齋代售啓]  
　　希世之寳挖裱錦面加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全　去由本齋加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光朱葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵玉夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池工繁時久遠方郵寄尤艱今擬變通除已銷票外希世之寳裝潢者仍五十元未裱者减裝費廿元小楷巳裱十二元未裱减四元夏承已裱十元未裱减二元多寳化度已裝各六元求裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隠子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文兹由飲香居士倩本局排印刻巳告成每部四本定碼洋三角世有先覩爲快者請臨上海逢源里熙記書莊以及各書坊購取可也 
[論天津多盜]  
　　北地有所謂馬賊者卽說部中所稱之晌馬蓋緑林豪客之一種也自前年北方馬賊與會匪勾通滋擾經北洋派兵捕剿一律敉平而後若輩之氣爲之一沮乃昨接天津來信言津地匪黨又復潛滋前者夜間登屋借錢之事曾經緝獲正法數人以爲懲一可以儆百而孰知至近日而此風又熾甚至有木船被刼明目張膽肆無忌憚一至於此是誰之過與津沽地方實爲京師之門户自開埠通商以此處爲中外交接之地遂以北洋大臣坐鎭其間雖曰地屬通商不免五方雜處良莠不齊然有李傅相爲北門鎖鑰重兵鎭守小醜何敢跳梁卽如前年之亂不及一月悉數殲滅可見此時中國武備大勝從前卽其所用軍械槍砲亦皆日異月新縱不能駕乎西人而上之而亦絶不稍遜况以此種軍火舉以靖内訌烏合之衆直不啻秋風掃落葉又豈有宵小敢於生心意者近來若輩之故智復萌者殆由於日久生玩軍威捕務皆漸不如前乎然而此時正在講求海軍之際整頓操演不遺餘力卽搜捕匪黨亦且各處嚴查無敢或懈豈有津沽逼近畿輔而反懈弛者或又謂此時所講求者海軍水師陸營或不甚講究以至如此然小隊勁旅駐紥在彼向推荼火軍容雖統帶屢易其人而軍政號令依然蕭規曹守又安得疑爲灞上棘門事同兒戲會匪之羽黨近來到處潛伏防不勝防沿海沿江無不兢兢於此津地實爲沿海要區何敢視同緩務吾知州縣地方衙門雖未必人人奮勉究亦無人焉敢於怠惰置捕務於不問者然則津地之盜風乃日益熾盛則何以故竊以爲此其故在於下而不在於上會匪之所以能潜煽者大都由於營兵之與匪通氣捕務之所以廢弛者由於捕役之與賊通氣今天下之捕役孰則不與盜賊通氣者哉嘗謂捕役食官之食事官之事其奉公守法者能有幾人其餘則皆以盜賊爲養命之源曾聞故老言凡地方獲一盜賊切不可送捕何則不交捕役則其人雖偶然失足犯竊苟能悔過自新尚可以改而爲善若一經交捕則賊之名終身不能去卽彼不願爲賊而捕役亦將逼之爲賊非必捕役之指使爲盜也其人一入捕役之手卽名在賊籍逢時遇節必當出錢以作孝敬以爲規費稍違其意卽前案復發無可置辯故竊賊而一經捕役之手則终身不得列於齊民而捕役之於盜賊不啻爲衣食之資焉然竊賊則或者有此搶刦之盜則又何至於此而不知捕役之心只知肥身不知大義嘗見古時有官兵而玩宼者此其弊在於將而不在於兵蓋兵官挾宼以自重往往因擁兵剿宼曠日持久坐耗錢糧其意以爲狡兎死則走狗必烹高鳥盡則良弓必藏故賊匪卽有可滅之機而故意寛縱任共遠颺宼旣不曾盡絶根株斯剿宼者卽不至削權而奪柄凡此皆所以爲固寵縻祿其自爲謀則得矣而孰知宼之所以爲禍於天下國家流毒於地方百姓者其害何可勝言一日豢宼數世之憂也而顧爲身謀而不爲國謀若而人者其罪實有不可勝誅者矣然刼掠之盜則又與此種宼盜不同固無所用其挾之以自重也然則近日之盜賊縱横至於如此豈將弁之督捕有所不力與豈地方有司衙門在黃綢被裏放衙而置盜案於不問與又豈上憲督率之無方與豈地氣之剛勁民風之强悍固有無可感化者與竊以爲欲靖地方當以禁遏盜風始欲禁遏盜風當以整飭捕務始欲整飭捕務有司官當先治其捕役營官當先治共兵勇始天下留心時務者頗不乏人或未必皆以余言爲河漢也 
[上淸銀牓]  
　　皇太后駐蹕頤和園已閱月餘現在還蹕伊邇所有乾淸門大門三旗派出在彼住班値差侍衛人員均屬勤愼不無微勞自應量子恩施乾淸門侍衛每員賞給袍褂料尺頭各二卷大門三旗侍衛每員賞給袍褂料尺頭各一卷三旗親軍校親軍等每名賞銀二兩均由廣儲司内庫給發侍衛處接奉皇太后懿旨後遵卽恭錄知照總管内務府大臣查照辦理○户部山東司示傳請領黑龍江防餉銀兩之委員六品官春山等知悉本庫於四月十六日開放爲此示傳該委員等務於是日辰刻赴庫支領莫悞○日前皇上詣頤和園請安皇太后偕皇上幸含暉閣閱看内務府三旗精捷營官兵演練馬戲花箭各技當由該管大臣將精捷營官兵馬戲花箭技藝百有八端名色淸單呈覽皇太后鈐出二十餘端上於閱視數番後卽向聖母前請安扈蹕還宮皇太后閱竟始由含暉閣還蹕頤和園所有恭備覽閱之官兵奉懿旨每官賞給銀四兩每兵賞給銀二兩卽由廣儲司給發欽此○吏部爲通行曉諭事照得光緒十八年大計安徽省前經奏請展限嗣將六法人員參劾到部本部會同都察院吏科京畿道照例議處兹於四月初十日具奏奉旨依議欽此欽遵到部相應出示曉諭宣榜於後計開才力不及官靑陽縣知縣朱壽慈才具平庸不知緩急應照才力不及例降二級調用不謹官定遠縣訓導朱彝性情疎忽有乖職守應照不謹例革職浮躁官桐城縣訓導查光瑞舉止輕浮操守難信應照浮躁例降三級調用係無三級可降之員應行革職○吏部示傳所有擬補南城兵馬司吏目王夢溎一員本部於四月十二日帶領引見相應傳令該員於初十日午刻衣冠赴部演習口奏覆歴十二日晚在内城左近歇宿十二日子刻穿天靑褂備帶補褂元靑褂並佩帶對子　包手巾赴左翼門外本部朝房書到聽候點名帶領引見如排班時不到卽將緑頭簽撤下再是否現任原任二品大員子孫抑或現任一二品大員兄弟卽行赴部呈明毋違○新任國子監漢司業鮑司成臨擇吉四月十 
 
 

Page 2

 
 
五日午時謁廟行香履任先期經典簿廰示仰闔署官生書吏門斗皂役匠人至期一體謁見○四月初十日崑筱峰大宗伯岡懸弧令旦召集菊部羣英演劇兩晝夜以佐桃觴廷臣戚友僚屬門生躬往祝嘏者車馬僕從爛盈其門○觀象臺及觀候所屋宇臺基漸形頽廢自應赶急估修本年方向相宜經欽天監據實奏請飭工部查估修理工部行文各衙門咨取滿漢堂銜以憑繕單奏派勘估大臣○軍機處爲片交事四月初十日軍機大臣面奉諭旨本日引見截取知府之户部郎中陶堮王用欽二員均著於本月十二日預備召見欽此相應片交吏部查照辦理○太和門内大庫値班之正黄旗護軍某甲年老龍鍾與兒子分居度日其子許以每月領得錢糧後撥給銀數錢近以生計維艱三四兩月中未能撥給本月初十日甲子晚飯時飲酒過量忿火上炎竟奔入隆宗門大呼寃枉値班官兵立卽捆縛禀請景運門値班護軍統領芬君飭交東華門外徧吉步軍校暫行看管繕摺奏請送交刑部嚴訊得旨後由步軍校將甲押解至刑部交訖 
[西報譯登]  
　　新金山東北境有海島焉名曰益士的必須長約十三西里廣約一西里向已繪入輿圖但未有人居住近時訪尋此島已失所在繼悉其被水淹没無可蹤跡刻下全島水深四十八尺汪洋浩瀚其上雖巨船亦可遄行滄海桑田世情多變殊令人憑弔欷吁也○法京來信云西歴一千八百九十一年巴黎版籍所列是年法京等處夫妻離異之案共五千七百五十二起較諸一千八百九十年竟增至二百九十五起之多是年生男育女者共計八十六萬六千三百七十七人其中非明媒正娶之妻所育者共七萬三千九百三十六人婚娶者計有二十八萬五千四百五十八人死者計有八十七萬六千八百廿二人統計法國人民共有三十八兆三十四萬三千一百九十二人是亦談時者宜知也○近日西貢稅關新例凡遇新客入口倘多帶新衣數件或携帶别項應稅之物過三五件者槪以漏稅論提至稅關議罰各客不知此事因而被罰者已不乏人且罰欵甚巨並不能從寛了事云○無烟火藥一項爲近年所創製因其利於行軍故各國多爲之仿造然此藥必有棉花攙和入貯則動輒變壞迄無善法以處之俄國曾於前八閱月前製成無烟火藥儲以待用倘再閱五月則必盡成廢物經製造人多方設法莫能奏效云○大呂宋國稅欵定於西歴本年八月十五號起一律加抽惟糖稅一項仍按照一千八百九十年六月所定稅則嗣後凡有華人入口每人徴稅銀十元文尼剌及馬拿士兩埠每月派船來往二次以便商民附載云 
[暹法要聞]  
　　英京電報云英國大員勞士巴利嘗與人談及暹羅與法國爭戰事英國斷不出爲干預○太唔士日報云英國與暹羅向來通商互市實非尋常利益可比惟望暹羅堅持已意勿爲外人所制斯可矣○暹法交綏一事屢錄報章兹又接海防來信言有法國武員由暹屬美江河之江島電達法官謂江島所轄地方俱被法兵攻下四月初七日法兵屯聚於美江右岸候潮進發迨潮漲亟令登城攻擊暹軍起而抗拒盡被法兵擊退自四點至五點鐘毁其砲臺二座隨卽遣兵五百名馳赴加士登將日前暹兵奪去之船一槪乘勝收復是役也法兵被傷者一名暹軍則傷亡甚衆是日下午復由法弁帶隊至江島北岸與暹人决戰閱時未久又奪獲砲臺一座江島全境遂爲法人所據現再徴調法兵駐守庶免疎虞云觀此則法之於暹已逐漸深入未曉暹廷何以禦之耳 
[撥兵防堵]  
　　肇慶府開建縣藍山地方與廣西之懐集縣土壤毗連犬牙相錯有匪首夏麻生陳福等糾集匪徒數百人嘯聚交界之處肆出刧掠打單擄贖擾亂村莊開建縣方明府通禀道府請撥兵勇前往防堵以杜亂萌肇陽羅道吳觀察轉禀大憲札飭白守戎撥派哨弁督帶安勇百名迅往防剿並移知肇慶協英恊戎飭派弁兵恊同白守戎前往防堵諒跳梁小醜釜底遊魂天戈所指當卽殲厥渠魁矣按前報曾紀懷集匪亂事意者卽由此蔓延歟 
[香港擬設賽珍會節略]  
　　香港總督羅君札行商務局各員欲在港中舉行寳珍大會隨由測繪師慳覺擬定節略寄呈商務局總理以備裁擇其大致云賽會一事於商務極有裨益如香港欲行此舉則於一千八百九十四年十一月一號開會至九十五年三月三十一號停止必如此寛以時事始能由西國運齊各物至設會之地一爲灣仔新塡之抛毬塲一爲鵝頸之曠地一爲大會堂後新塡之海岸此三處均可採擇尤以附近大會堂爲最善緣此處地當要津游客往來極爲利便並可權借大會堂爲歌舞演劇之所有此便易故他處均不能及也統計會塲所需地叚約以四萬方尺陳設各物十一萬方尺爲遊人憇息及售賣食物之所所需經費約有數欵可資彌補如投票售賣食物及赴會各物所輸地租或於售出各物按照價値抽銀若干如此則與本土商人有益無損而公費則獲益不少又可從各遊客中收取看資約計港中西人八千五百名殷富華人一萬名中等人一萬六千名雇工人八萬名工作人一十五萬名其上等者收看資一元次者半元又次者二角五分另有外來遊玩諸人曁廣省佛山等處商人爭欲一擴眼界皆可以挹彼注兹者也此項經費先由公家指撥最爲簡便或招集公司股份亦無不可約二萬五千元儘可敷用云能否有成請拭目俟之 
[文旌出省]  
　　新簡福建學政王大宗師於本月十三日由省垣井樓門學轅起程赴福寍府考試譚文帥以下俱往送行 
[文星忽隕]  
　　前福建學政沈叔眉宗師源深忽於臍下生瘤醫敷罔效因籲恩開缺以免職守有辜入夏以來症漸沈重於新任學政王宗師到省之日遷至皇華館小駐文旌延至酹月二十晚鼍鼓三通溘然長逝翌日侵曉譚制軍親臨弔奠旣而各官亦先後鳴騶而至爲之經理其喪聞宗師廉潔自持囊無餘蓄飾終之禮俱由同僚佽助亦可憐已 
[監司到省]  
　　新授安徽蕪湖關道袁爽秋觀察昶於本月十一日行抵省垣小住浙江會館趨謁沈仲帥呈繳文憑良晤片時興辭而出隨拜會德靜山方伯嵩書農廉訪及各同寅俄而各官紛紛詣會館答拜大約日内卽須馳赴鳩水履新也 
[皖垣試事]  
　　安徽學政吳肅堂宗師按臨安慶塲規嚴肅異常士子入塲不准夾帶片紙隻字日落撤卷不得在金蓮燭下分潤餘輝復印成紅紙牌發交禮房書令士子塡寫姓名黏諸卷袋上點名時禁止爭先擁擠須按牌魚貫而入違者立予重懲牌示本月十九日考試望江二十三日考試桐城二十五日考試懐寗 
[險遭回祿]  
　　揚城彩衣街店鋪中林亦熱閙之區也十六日下午某棉花店偶遺火星於花堆中烟霧迷離幸左右鄰人手衆多汲水澆灌得以熄滅何幸如之 
[明正典刑]  
　　近有長興縣盜犯解至杭垣過堂覆審口供一一脗合十三日淸晨錢塘縣朱大令奉憲飭監斬陳老二一名卽由獄中提出朱大令升坐大堂略問一二語飭令如法綑綁會同城守營官派兵押赴淸波門外堞樓旁俄聞聨珠砲聲轟然震耳該犯已身首異處矣將首級裝入木籠解送犯事處懸竿示衆 
[中丞拜客]  
　　廣西巡撫張丹叔中丞於前日蒞滬假長發棧爲行轅昨在鐘鳴九下端坐緑呢大轎前導有親兵戈什哈軍健人等至文武各衙門投剌旣抵縣署黃大令飭家丁出爲擋駕中丞遂命駕還行轅 
[升科肇事]  
　　浦東川沙撫民廰所轄六圑灣地近海濵年來漲出沙由四千餘畝尚未升科現有董事王素臣與地甲王雨舟欲將此項漲地統行升科入册以冀一併據爲已有武生張豪劍及胞兄張萬千聞知以此項漲地係數百餘家之產二王安得貿貿然獨霸遂約同業户八 
 
 

Page 3

 
 
百九十三家訴諸撫民廰署願各相升科廰署差役告以此項漲地已歸二王户名入册爾等何不向二王理論二張遂與各業户商議大旨謂我等所有漲地安可讓與他人何弗同至雨舟家計較衆業户諾之遂隨二張氏向雨舟理論雨舟見二張糾領多人閉門不納衆情不服商令八百九十三家業户每出四人共糾三千五百餘人擁至雨舟家雨舟已躱避無蹤衆人遂卽將房屋拆毁所有箱籠物件一併擲入溝渠再將磚屋蓋上梁柱椽板則槪行劈毁抛入海中共計大小房屋二十四間頃刻毁爲平地雨舟奔至素臣處訴說素臣欲與業田稍多之楊姓至廰署控告楊答以此事各憑勢力任爾張王兩姓爭奪吾不與聞我之漲灘自向衙署升科入册可也兩王以楊不肯助已心中恨恨思有以中傷之而久不見楊遂將楊子獲住送往撫民廰署管押班房楊知其子被押卽至兩張處商請同至撫民廰署將楊子保出隨於前日相約投松江府上控雨舟聞之亦以恃衆行凶拆毁房屋失去雜物等詞具禀撫民廰署廰尊某司馬諭以此事旣己上控本廰碍難准理候府憲札下再行定奪可也以後如何容再探錄 
[銀行帳略]  
　　麥加利銀行一千八百九十二年淸帳刻已印成譯之知除去一切開銷凈餘英金六萬一千六百另七磅四先令九辦士連一千八百九十一年滾存之英金一萬另二百四十七磅十八先令一一士共七萬一千八百五十五磅二先令十辦士其中去年十月二十六號已派派各股友英金二萬八千磅現在董事議定再付利銀二萬八千磅尚存一萬五千八百五十五磅二先令十辦士滾八今年帳内觀此則獲利之豐可操左劵不禁爲各股友賀焉 
[禮查客館聚議記略]  
　　上海通商迄今垂五十年各西人采烈興高議開盛會各抒所見淸辯滔滔本館已詳列報端藉供衆覽矣昨日英工部局董事假虹口禮查客館邀集旅滬官商士庶以决從違自上午九點二刻時議至下午三點二刻事始議成凡前之欲創學堂欲建花園欲設醫院者至此皆不准行惟由工部局籌銀五千兩於華歴十月初十十一兩日卽禮拜五禮拜六在租界中各懸燈掛旗陳設一切務擬輝煌璀璨以慶芳辰更令中外居民輟業停工羣襄盛事云又議得上海電燈公司之產由工部局貸銀八萬兩向之頂盤以後各處路燈統以電氣易煤火人家亦欲裝設者亦須向工部局訂明云 
[示期閱操]  
　　提右營參將廖楚才叅戎照例於前日淸晨傳城守營千總李千戎至署諭以本月二十六日在南門外大校塲閱操 
[訂期會訊]  
　　德國公司柏羅森輪船水手刃傷楊阿林以致斃命上海縣黃大令會同英讞員蔡太守及德國副領事騐明訊究各情本館已備登前報不厭其詳兹又定於下禮拜一卽本月二十八日會訊 
[護解犯人]  
　　南匯縣刑書宋朝英禁卒張春官媒陳康氏由松江府發回在上海投文過站此已列入報章昨日午後三點鏡時上海縣黃大令將公文發出加派營兵差役一併解回南邑 
[給資撫卹]  
　　寍波小孩周祥茂被福利公司陳阿記所駕馬車碾傷斃命屍父周信初屍姑夫楊裕卿投上海縣控陳黃大令詣騐後兩次在署訊供周堅稱尚有人証大令著邀同來案此已列入報章矣兹悉英領事官願給屍父洋銀一百元令於領據簽字畫押前日復照會到縣大令立飭差役顧升傳周楊到案晚間升堂訊究先问地保徐花中曰爾可知周等有証人否禀稱無人作証問爾知此事如何了結禀稱周倩織布局司事某姓向西人解勸西人見其窮苦願給洋銀一百元聞周已簽字領取矣但此事周並不知照小的叩求大老爺明察大令提周至案問可有証人到來供稱此事衆人目見目下無人肯來大令謂本縣今接領事來函内稱已給爾洋銀一百元究竟已收到否供稱已收到矣大令謂此事究係爾子不是然阿記亦咎有應得照例惟出銀十二兩爲理葬之費現在已出至洋銀一百元照例加數倍矣周唯唯稱是大令復問楊曰爾知周有証人否禀稱並無証人現求銷案大令著具結呈案備查然後將棺給領 
[惡鴇受刑]  
　　烟鴇肆虐已紀報章昨日葛同轉復提惡鴇沈王氏家龜傭李張氏嚴訊李張氏供稱小婦人於本年二月往沈王氏家傭工其家有小姐二人一爲閔王氏名金寳一名招福沈王氏被拘時飭小婦人看守門户至禮拜六晚小婦人出外買點心回時招福已不知去向矣同轉問龜子是何名字供稱龜子名小桂同轉飭提沈王氏到案曰閔王氏之賣身據及招福藏在何處供稱招福係小婦人借房間賣娼並非小婦人所買今不知往何處問龜子小桂是否爾之丈夫現在何處供稱小桂並非小婦人之丈夫不知何往同轉怒謂爾竟不肯實供乎卽飭掌頰一百下又問李張氏曰鴇子旣着爾看守門户豈有不知招福何往之理喝令重責李張氏供稱沈王氏有箱子及被寄在不知姓名人家同轉飭包探帶同李張氏吊取沈王氏所寄之贓又提沈王氏供出之蟻棍朱秀到案謂閔王氏從何處販來供稱去年十二月有嘉定人吳錫榮在嘉定南門相遇問認識老桂滞小的對以老桂係駕舟之人不知何在同轉謂爾不必游供昨日沈王氏已供明閔王氏由爾經售朱供稱小的實被誣指同轉飭提閔王氏至案問爾識此人否供稱小婦人係此人從石港門帶至上海問爾家在姑蘇由何人領至石港門供稱一姓朱一姓陸聞此四人爾夫曾否見面供稱丈夫尋至石港門與四人相見然只知小婦人往上海傭工不料後被朱作中售入花烟館同轉謂朱曰沈王氏供詞鑿鑿爾聽見否著爾速將老桂交出又問閔王氏曰爾家旣有田可耕何必至上海傭工是爾意乎抑爾夫之意乎供稱小婦人實遭洪騙此事丈夫並不知情問爾之身價幾何供稱洋銀一百五十元中人地保均曾分給訊对此包探帶李張氏提取寄存之件及高徐氏到案同轉飭令檢點則皮箱一口棉被四條紅絨㲛一篠小匣一具内藏押票九張借票四張惟不見閔王氏賣身據謂高徐氏曰此事與爾無干爾不必藏頭露尾可從實供明高徐氏供稱閔王氏賣身據已由小桂取去矣問沈王氏所寄各物是否小桂携來供係小桂遣航船户蔣三福携來沈王氏稱小婦人被押後小桂卽將契據藏匿問小桂現往何處供稱小桂家住浦東張家浜時在四馬路豐園吸烟同轉諭令著爾遣人找尋小桂並將招福交出諭畢飭將沈王氏掌頰二百仍還押所李張氏交人保出高徐氏叱退著緝小桂及招福下落投報捕房弔到之物暫存高徐氏遵諭叩謝而退 
[上海縣署瑣案]  
　　毛裕堂之孫毛瑞華以划船裝鹽販賣經緝私營勇拘拿致將划船撞沈溺斃六人由裕堂投縣禀報黃大令訊供之下諭令打撈屍身旋撈獲數屍由屍屬備棺收殮此已紀諸報端前晚升堂覆訊有十二圖地保陳咸全划船管帮喬子仁投案候示裕堂訴稱前次小的奉諭訪查兹已查明是日毛實裝鹽私販行至中流忽來鹽捕營緝私船施放洋槍繼用竹篙拉住各鹽販懼而逃避是以全船沈下溺斃六人瑞華亦在其中現在各屍身均已撈起屍屬不願多事皆已備棺成殮並未具報陳喬所禀相同大令曰屍身旣已撈獲無論騐與不騐理合禀明豈容擅自作主裕堂供稱小的可令各屍屬來案具結大令曰本當將爾等責懲姑念苦求著傳屍屬具結完案諸人遵諭而退○黃大令訪得北門内有朱可金者横行不法迭次滋生事端因飭拘拿到案前晚請帮審委員葉司馬升堂研訊朱供稱小的係通州人小本營生不敢肇事司馬着枷號一月發老北門内十二鋪示衆○鹽梟彭大册陸毛頭在閔行鎭聚衆賭錢經鹽捕營勇將彭獲解到縣並補提斷練條富生沈關榮陳阿金王阿大候訊此亦已紀報章前晚葉司馬研訊之下地保奚永和禀稱今年正二兩月有彭陸等人在閔行鎭開塲聚賭小的喝阻不依旋由王阿大往收規費致肇釁端彭供稱小的係湖南人向在某營當勇不敢聚賭王供稱小的係本邑人在閔行爲水菓生意不敢往收規費陳沈及富生同供小的等均係閔行人在鎭上喚賣點心不敢同賭司馬判令將彭笞責二百板收入所中王等交人保出候提陸再訊○洪慶齋與王 
 
 

Page 4

 
 
徐氏因田涉訟已詳去歲報章前晚葉司馬研訊之下洪遣抱呈投案訴稱前年憑地保孫順和陸正大等介紹價買黃掌掌之田四畝中有車基忽被王徐氏硬霸前奉袁大老爺及現任黃大老爺勘明現在氏尚在田上築笆叩求訊究孫陸同供稱小的等確曾介紹此事黃供稱小的將田售與業廣公司不料氏忽硬佔王徐氏供稱車基係小婦人之產司馬令兩造繪呈圖樣 
[善與人同]  
　　疉接山右告災書慘目傷心幾令閱之淚下適徐君銘笙投函本館恊賑所并代募隠名氏洋銀五十元求保闔家平安淸吉湖南泰記號錦霞號羅元興號廣豐號仁昌號各十元均求保水陸平安共計洋銀一百元本館如數塡奉收條彚解山右散放似此實心行善不憚苦口諄諄集腋聚沙襄成善舉苟非具善與人同之量者烏能有此本館惟有敬爇心香一瓣爲君祝無量福無量壽而已 
[善不求知]  
　　昨有隠名氏張大善士以洋銀十元介申左夢畹生交本館恊振所附解災區散放夫天下未有不好名者矧以救人性命之端而能不求昭著是非痌瘝隠具民胞物與之懐者何能若此張君眞盛德士哉敬以二語祝之曰大富貴亦壽考 
[江浙同人籌賑晉邊記六]  
　　杭郡多好善士歴年捐賑倍於蘇州現由湖墅公信紙行彭君菊亭散分捐册廣爲勸募如有善士樂助可託菊翁代收出票彚總起解一體登報刊錄以資徴信菊翁亦桃塢義賑公所舊侣也○四月廿三日匯請天津關轉解潘君振聲第三批山西義賑規銀五千兩係杭州湖墅公信行上海晝錦里信昌號蘇州中市復昌莊蘇州馬大籙巷宋宅蘇州天庫前電報局蘇州西大營門電報公庽六處收解晉邊義賑公所合解此後擬於五月望日再解第四批如蒙仁人樂助祈早見惠施當其厄○四月中旬六處公所共收銀洋合見漕平銀二千三百七十九兩四錢五分七厘又規銀五百三十九兩零八分另開細數淸單登報○廿一日接雲南來電荷蒙譚序帥夫子李蘭蓀先生墊匯滇平銀一千兩由天順祥洪交楊子翁收存聽候撥解等因又接四川來電蒙王柳堂大令墊解湘平銀一千兩由天順祥匯到卽電復捐册速寄等因又承揚州復茂恒莊交到朱明卿翁手漕平銀五百兩巨欵遥頒災黎蒙福欲上三多之祝恐貽識者之羞惟有一瓣心香望雲霓而九叩○新安程君左卿捐洋五十元并函致彭君菊亭云已丑之秋病將不起邱君谷樵代禱於天許助賑捐洋五十元果獲痊愈家貧迄未完願今聞山西重災人將相食籌湊如數以了願心藉資觀感外史氏曰助賑誠療疾奇方醫藥亦死生所寄愼矣哉毋偏廢[  桃塢散人述]  
[甲報舘協賑所經收順直山東山西河南賑捐四月初十日至二十日上第十一次淸單]  
　　四月十一日謙記銅洋一元鄞縣馬靜夫娶姪媳喜筵移助洋二十元太古晉局來觀藥後洋二元無名氏洋五元慈東胡方鎰求銷災保平安指助山西規元十四兩七錢春記絲棧遞來上虞無名氏求母康健洋十元又求恙速愈洋十元○十二日烟臺全泰盛來無名氏洋十元無名氏洋四元隠名氏洋十元陸姜氏南陽氏姜孝棟姜如意龔梁卿張宇平杭州全盛來無名氏南潯全盛來鮑紫棠各助洋一元恊泰號洋二元姜孝鴻洋二元萃竹山房主人洋五元○十三日湖北全泰洽來棣蕚山房洋五元本洋一元全盛局來石慈分局山西洋念减元張子椿銅洋二元王汪氏洋二元安定氏求合家平安洋十元○十四日愼餘子因妻五十九壽節無益浮費洋三十元呂宋票十條二萬三千一百十七號無名氏洋二元隠名氏求病卽愈保合家平安指助山西洋念元步記洋五元○十五日存盦氏洋十元無名氏銅洋一元正和局來棣蕚樓洋十一元新市林仁記局來安思危六十壽諸親隆儀特助山西洋十元無名氏祖母壽康健洋一元同藏孫祖母益壽洋二元有心無力禱母親益壽洋一元誠心子祈平安洋一元敬承堂洋一元銅洋四元○十六日怕餓子洋一元李月記山西洋十元蘇州寳順局來無名氏洋十元無名氏銅洋一元○十七日蔡子俍錢二百文無名氏洋五元無名氏洋八元各善士六户洋六角無名氏銅洋二元無名氏無名氏六户萬庚生大豐號無名氏隠名氏二户潤菊氏顧春萱善記無力子廣豐洋行潘瀛州姜忠鐘楊訓讚無名氏梁楷初無名氏勉力子無名氏隠名氏無名氏耕記無名氏無名氏安記計念四户各助洋一元萬緒號廖子明求平安子謝朱氏各助洋五元永興號洋十元嶺南冀椿萱并茂及求病早愈洋十元敦泰號來惠安票元三十六兩七錢五分合洋五十元無名等洋三元無名等洋十元怡怡主人求保合家平安洋兩元蘇申成章泰諸仁洋十二元夏繼仁洋八角周介壽黃增貴得利各助洋二角廖悅初王堂聖嚴廣源蔡達廷謝竹銘恆記吉記金記各助洋五角盛鐘善洋一角葉達生洋三角仁和利銅洋五元錢昕伯何桂笙黃式權合助洋三元無名氏洋四角味耕堂陳洋二元無名氏洋五元一角玉成堂洋十二元亦可廬主人洋二元無名氏銅洋一元蘇鄭氏洋二元蘇嚴氏洋一元壽珍洋一元力不足者洋三角○十八日霍緝之洋二元華彰陳程氏諸金生戚廷芳芸閣外史無名氏無名氏衆友無名氏俞吉記蓮生嘯山程朱氏十二户各助洋一元日昇諸友洋二元二角無名氏守愚氏各助洋五角鄭蘭卿洋十元無名五户洋九元陳世懐求病愈洋三元廣　洋二元趙門王氏嘴上省下來洋十元雲瑞堂求保合家平安洋四元無名氏洋二元俞宅洋八元一角寒食生銅首飾十兩無名氏小洋十五角錢一百七十一文田春華朱茂春劉國慶項利發合助洋四角倪夑之洋六角武穴政大局來椿祥同人十五元二角福興祥銅洋四元廣成厚生連廷合助洋一元五角無力鄉人洋十元愚童减少點心洋五角有雲氏六户洋三元二角○十九日九和諸友無名氏恨無能各助洋一元隠名氏求小兒卽愈保合家平安洋十元瀛修平洋九元銅洋一元無名氏凌無士吳榮全無力子各助洋二角松伯濟泉章意鑑記各助洋一角有利銀行並諸友洋一元二角徐慶三洋二元徐寳三聚德堂談尚德堂吳忠裕堂李陳世英衡德堂湯吳門沈氏各助洋五角各善士七户洋四元聚豐木行諸友端節酒度資洋四元八齡童子張繼澤積墓子費足大錢二千文○二十日許懐元信船來姚江張濓襄同姪孫勳爛洋十元無名氏洋一元寗波恊興局求鋤經堂綿力人求妻病卽愈洋一元周馥庵濮于俊濮壽銘沈本鈕劉宗澤劉本覃陳趙氏郭宅各助洋一元那蔭格劉從義沈玉書沈彤書沈本陽金壇寳順來無名氏各助洋二元拉那氏洋三元吳興氏洋四元沈愛珍沈彩珍合助洋二元太原氏桂林合助洋二角能姐吳福氏合助洋四角沈本鈕洋四元談小姐洋五角沈門談氏虚對洋一元以上共收洋五百六十四元四角規元五十一兩四錢五分大錢二千三百七十一文本洋一元虚對一元銅洋念二元銅飾十兩呂宋禀十條　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣訊土棍操刃案]  
　　浦東唐橋著名土棍小掌華卽陸掌華戳傷張掌生卽張梅頭經張母單氏舁赴上海縣署控陳已詳昨報前日傍晚黃愛棠大令拜客回單氏又偕媳陳氏抱呈楊海榮在大堂上攔輿訴稱小婦人家在本邑二十四保住十六圖兒子梅頭於昨日下午被掌華戮傷叩求騐究至晚大令升堂訊究飭差役往提兇犯差役奉諭後卽協同二十四保十七圖地保盛亭珍往拘掌華未獲祗將掌華之父陸全元解案二鼓時大令復在花廰訊鞫單氏偕媳陳氏訴稱小婦人年七十三歲丈夫已故祗生一子娶陳氏爲室前與掌華合本貿易嗣因意見不洽而止昨日兒子自外歸中途與掌華遇拆梢不遂持刃行兇以致左右手均受刀傷及回家小婦人不欲多事祗令掌華延醫診治不料今晨醫尚不到不得已來案鳴寃陳氏訴稱小婦人年四十歲向恃丈夫度日今被戮傷奄奄待斃矣大令問爾家與掌華家離若干路掌華戕爾夫剌傷何處供稱小婦人家離掌華家二三里行兇處在洋涇鎭三官堂前大令曰當掌華行兇時豈無旁人解勸供稱旁人見其手持兇器不敢近前且丈夫被傷後陸家有人到來知照自願延醫診治小婦人姑媳不願多事當時允從及至今晨醫尚不來無奈投案喊控楊訴稱小的亦本邑人耕田爲業與梅頭爲戚串行昨日梅頭受傷出血不止倩小的雇一傷科用藥封固今日又令小的作抱盛禀稱梅頭住十六圖内掌華住小的圖内昨晚小的聞有行兇之事卽派夥友四處緝拿至今未獲是以將其父全元解案大令命將梅頭舁至案前問今年幾歲向操何業究被誰人所戳答稱小的今年三十八歳向與掌華合股小本營生昨日實被掌華刃傷問旣被掌華刃傷究因何事起釁答稱前者合股營生時收下僞洋銀一元當時小的借給掌華作錢三百文未幾掌華作錢五百文小的見其兇横允給錢二百文了事不料昨日下午五點鐘時行過洋涇鎭突與掌華相遇復向小的索錢二百文詢其所索何項伊稱僞洋銀須作錢七百文小的不依伊扭小的至三官堂前小茶肆啜茗一言不合卽取茶碗向小的頭上擲來旁人勸令小的回家小的允之迨出茶肆陸在門外守候不問情由持刃亂剌小的躱避不及以致左右手均被刃傷大令飭仵作騐得右手刃傷三處左手亦有微傷卽飭提全元研訊供稱小的年四十八歲向當挑夫掌華向爲泥水匠今年廿二歲前已成親不顧養贍小的因氣忿出外自食其力兒子確係不安本分昨日聞在鄉肇事卽偕盛保雇一傷科往梅頭家診視不料其家已赴案下控陳大令問梅頭之傷被何人所戳供稱聞被不肖子所傷大令曰旣是爾子行兇爾應將子交案供稱小的昨日尋伊至今未得見面大令問爾意此事如何料理供稱小的願雇傷科爲之醫治大令曰在爾家醫治抑在伊自已家中醫治供稱小的願令梅頭在自已家醫治陳氏稱小婦人向恃丈夫過活今已不能貿易小婦人姑媳如何度日如在自已家内養傷求大老爺斷給飯食貲大令問曰爾家火食每日多少供稱每日二百文大令遂令全元每日貼錢二百五十文全元供稱小的目下無錢須俟賣去田根始可應付大令命盛保先墊錢二千文給陳氏爲食用盛唯唯遵諭大令曰本縣見爾大有不願之心本縣當賞給氏錢二千文可也卽命家丁將錢取出發氏姑媳具領又問全元曰爾請何人爲傷科供稱南市利川碼頭謝先生大令問盛曰謝醫術好否禀稱甚好大令諭令赶緊醫治全元交盛帶去一面飭差役同往緝拿掌華訊辦 
[英界公堂瑣案]  
　　包探沈金隆禀稱李正祥報失天平一架查知積竊陳九香所竊售與高寳卿因之拿獲送案李及盛連德同訴稱家中失去天平一架旣由包探查獲請准領歸陳供稱小的竊得天平售與高處得洋銀二元二角如今只乞施恩高供稱小的在治下開舊貨店收買天平並不知其竊得蔡太守判令將陳笞責一百板管押二月高從寛開釋贓給失主領去○某茶館主陳丫頭訴稱茶客繆阿祥趙連生等人因事爭毆毁去水烟袋等物値洋銀一元數角索償無著拘案請追繆供稱小的曾欠趙洋銀二角昨夜趙糾人來索一時無著致被擁至茶館兇毆趙供稱小的向索洋銀二角以致口角蔡太守判令預賠洋銀七角繆賠三角再各管押一日○九十七號華捕禀稱昨日小的巡路時見李萬林將東洋車停歇中途有碍行人喝令移開竟敢逞蠻拒捕是以拘送案下請懲李供稱小的以後不敢矣如今只乞施恩蔡太守判令管押兩旦○一百八十九號華捕禀稱昨日小的巡至天后宮前見吳阿甽設攤擲骰是以連賭具送案吳供稱小的貧苦無聊偶然擲骰賭錢原是該死蔡太守判令管押一禮拜賭具存候銷毁○三百五十二號華捕禀稱湯安勝持刀戳傷王阿寳之下頷小的見之拘拿送案王訴稱昨日小的在某烟館下樓時湯突用刀戳傷下頷流血不止由捕拘拿解案陳阿五訴稱小的見王被湯刃傷湯供稱小的向爲馬口鐵匠不敢行兇華捕又禀稱小的曾送王至某處西醫院求醫醫生言須醫治兩禮拜始可見效蔡太守問兩造究竟因何起釁王訴稱小的莫名其故湯供詞支吾太守飭將湯管押兩禮拜著王仍投醫院求醫俟傷痊再行訊究○一百另八號華捕禀稱蔡阿二等扭朱阿勝至某茶館是以拘案請訊朱遞禀聲稱小的素以茹素念經爲事被蔡等一再拆梢昨因訛詐不遂糾同周喜生等扭至龍園吃講茶并肆兇毆因之報捕拘案蔡周及王阿四王阿莫同供稱小的等惟與啜茗評理不敢行兇蔡夫守判令將蔡管押三禮拜周及二王各管押十日○徐阿三訴稱小的在怡和洋行棧内管門棧中失去鐵練投報捕房後拘獲馮金和林開紅二賊後又指出同黨張春寳自認贓已售與錢阿毛現願交還請爲判斷馮供稱小的偕森竊取鐵練售與錢處林張同供稱小的收買鐵練實不知是竊贓現已賣出容卽備價贖還蔡太过判令將馮管押六禮拜林張各管押三禮拜錢從寛開釋 
[法界捕房紀事]  
　　前晚十點鐘時有賊在小東門外招商局寍波碼頭竊取煤斤管碼頭人見之立卽送入捕房管押○有賊在太古洋行安慶輪船上竊取某客所携鋪蓋人贓並獲拘送捕房○有郭梅卿者家在自來火公司街就樓下開設車寓容留車夫借宿前夜被朱連高扭開房門撬去箱上之鎖將首飾盡數竊去昨日開單報失朱知風避匿因將舉薦之人送入捕房押候追究○車寓主某氏失去脚盆中濕衣疑車夫某甲所竊將甲送入捕房○甲乙二人至八仙橋某飯店大嚼共需錢五百五十文不給分文大踏步竟去被店主扭入捕房控訴捕頭飭覊押一宵翌晨在身畔搜出小洋銀將飯資付淸驅之使出 
[法界捕房瑣案]  
　　昨日某包探禀稱小的拿獲撬竊晃洋車上銅皮之小竊田阿狗請卽訊懲葛同轉判令笞責一百板枷號一月期滿責釋○江文利在江裕輪船上竊取棉被經失主拘獲送入捕房此已列諸前報昨日某包探吊到水烟袋洋傘等贓解案葛同轉判令將江笞責一百板諭以此後再犯定予重懲各押店夥求給質本同轉不允○昨報紀吳阿生失去水烟袋認贓指竊云云昨由包控郁庭湘吊出馬車燈二盞葛同轉提竊犯王云州至案問此物何來供稱有小車夫在小的處吸烟二百餘文以此爲質同轉飭郁包控帶王至所供十六鋪内出小洋銀五角八分購買水烟袋之家查明禀覆 
[蘇省官報]  
　　十七日楊昌榮辭赴瀏河釐局差○十八日趙雲倬銷丹陽保甲差○十九日知府袁恭宏淞滬局來謝奉飭查獲太宗偷漏記功五次知縣用指分江蘇試用縣丞陳迺勳湖南人禀到○二十日文元彬禀知由福建茶捐加同知銜准補丹徒縣高家司巡檢姚鏞聲謝飭知赴任指分江蘇試用巡檢毛鴻翥浙江人禀到從九黃壽蕃服滿回省 
[廣東官報]  
　　四月十二日初用直隸州關廣槐禀到由廠回候補縣　况奇禀辭往東莞查案候補鹽大使傅夑和禀知委白坭緝私○十三日缷樂昌縣徐聞縣童禀謝保案行知卽用縣王克鼎禀辭由龍川審案回候補縣裴克寛禀知收呈　知事吳炳麟禀辭往花縣公幹陽山七鞏司徐守亷禀謝飭知赴任○十四日徐聞縣童禀謝保案行知在任以儘先補用直隸州○十五日侯補同知吳國章禀知委解京餉禀見從九品胡琳禀到京來缷電白縣王丞彥乳源典史俞旦俱禀到缷事回 
[上海六馬路仁濟善堂經收咸有一施醫給藥一文愿册捐三月初一至三十日淸單]  
　　崇福大善士助洋一百元眞州無名氏三十元有心無力人節省移助俞廷瑛二户各十二元花甲老人壽筵移助彌月子湯餅移助篤慶堂永澤堂安省不書名途叨平安人六户各十元孫祥楊富張春合十元三多堂六元徐文述求子病速愈延陵誠善氏崔呂氏鐘隠名四户各五元陶師爺四元六角桂小橋蘭言齋安雅堂三户各四元許陸氏求平安東字求安順葉叔雍振茂行誠心氏不留名六户各三元仙鎭錫堂氏求子易養易成江西隠名氏求久病速愈鄒黃氏求保平安徐國楨求病速愈施寳福朱頌椿王陶菴王心海李庸生李季重屠漱芳陳林氏沈汪氏餘綸堂十户各二元江西隠名氏求家宅平安江西隠名氏求財必遂願夑卿求父病速愈無名氏求保平安湖南黃吉士太太同記合助大通同孚吳積善堂陳錦華朱學昌錢儀和徐麟瑞李香海李潤田程魁榜王炳榮有無力人天津無名氏不書名不書名不書名二十一户各一元懐仁記九角五分山陽洗炳求母康泰七角胡　記五角五分朱學昌完愿如字鳳字恊記號杜旭記温宅一善堂九江黃潤泉經募半間堂五義堂承慶堂同祿堂同祿堂豐裕堂五福堂五柳山房三合居士知非氏十六户各五角保育有心無力人二户各四角陳居易山房王眞記朱永順易福生盧浦齡黃蕙吾黃麓雲奏學海秦夑勳李桂卿十户各三角五分于楊氏王鮑氏北公所三户各三角子記尤金相畢周氏李張氏省遊子省吃茶六户各二角阿兜樓馱室鄭瓊朱集記椿記松記有心無力譬如吃茶薄勉輸八户各一角餘綸堂錢三千六百文不書名五位二千五百文黃潤泉四貴堂算房諸位江西無名氏四各二千文益壽堂一四百四十文無名氏不書名六位合一千一百文分記一千八十文恊成乾一千文蘇州恆公舘七户九百三十文知倪軒程舜卿增慶　癡四户各七百二十文無民氏七百文九餘堂謙一堂元輝堂居易堂愼行堂王建亭吳松亭蔡迪亨王文田夏壽巨蔡嬾卿羅筱珊劉澍泉　髯客十四户各五百文餘福氏四百三十四文陳恆昌四德堂二户各四文查慶隆王壽松姜贊卿程宅不書名無名氏六户各三百文揚春浦李秀峰王芝亨田九臯梁福堂五户各二百五十文湊數氏二百三十六文雨亭李季重槐蔭堂勤和堂集裕堂五户各二　文錫慶堂李樹堂張錦堂朱　亨邪雨亭李文亭馮省齊呂建侯汪小圃蔣亷之王子常于庚三王東生王遇順劉玉山于壽珊李秀山修中節陳上卿張子均簫濟亭念二户各一一百八十文索振榮無名氏二户一百五十文王鼎臣楊紹仙二户各一百二十文助善李樂善王雲卿周升鴻明恕堂忠恕堂德善堂耕莘堂退省堂九户各一百文李大忠八十文李春旺劉老觀二户各五十文程瑞靄堂紋銀四兩廣東無名氏銅洋七元無名氏銅洋六元元昌米行銅洋五元許陸氏銅洋四元二角無名氏無名氏無名氏三户各銅二元無名氏銅洋一元以上共收洋三百五十一元銅洋念九元二角紋銀四兩錢四十一千一百五十文 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年四月十七日京報全錄]  
　　宮門抄○諭旨一道錄前○大臣唐奏委解京銅摺○江督劉奏兩淮鹽綱未完一分以上各員名單摺○又奏已故道員　蹟請付史館立傳摺○又奏揀補陵路守備摺○又奏斥革守備片○粤督李等奏第一批太平關常稅撥解内務府經費片○四月十七日工部鴻臚寺廂曰旗値日無引見○福建題奏道楊正儀世襲輕車都尉兼騎都尉謝恩○黑龍江恊領雙福謝○恩慶續假十日○侍衛處奏派口外賜奠派出常貴珠爾杭阿○倉塲奏漕船五日回空○召見軍機楊正儀雙福○○巡撫銜督辦雲南礦務臣唐烱跪奏爲委解十三起頭批京銅運員考語及起程日期恭摺仰祈聖鑒事竊據雲南布政使史念祖詳稱十三起頭批京銅現當起運自應遴員委解准糧儲道英奎轉據雲南府知府鄒馨蘭申稱查有交卸在省順寍縣知縣熊盛明精明穏練辦事勤能堪以委運由道覆查該員明白穏練辦事細民加考咨司該布政使查騐屬實詳請委解前來臣覆加查看尚與考語相符並據該運員禀於光緒十九年四月十三日自滇起程臣已檄飭赶緊赴瀘兌銅雇船開運毋得躭延至委員鈐結及隨解樣銅俟該運員到瀘兌收禀報至日另行專咨報部合併聲明所有委解十三起頭批京銅運員考語及起程日期除咨部外謹會同雲貴總督臣王文韶雲南巡撫臣譚鈞培恭摺具陳伏乞皇上聖鑒謹奏奉硃批户部知道欽此○○頭品頂戴兩江總督管理兩淮鹽政臣劉坤一跪奏爲恭報兩淮各塲光緒十八年壬辰綱應徴正帶折價奏銷案内未完一分以上各員遵章開單恭摺仰祈聖鑒事竊准部咨嗣後奏銷屇限務須遵照奏章一面具題一面先將未完一分以上各員依限奏報等因遵經報至辛卯綱在案兹據兩淮鹽運使江人鏡詳稱光緒十九年二月兩淮應辦壬辰綱各塲應徴光緒十七年分計考折價奏銷自光緒十八年三月起扣至十九年二月止分司場官經徴督徴接徴各員除將令完人員剔除外遵將未完考成分數開單詳請具奏前來臣覆核無異除春銷各案另行核明具題外所有兩淮各塲壬辰綱應徴正帶折價奏銷案内未完一分以上各員謹繕淸單恭摺具奏伏乞皇上聖鑒勅部查核施行謹奏奉硃批户部議奏單併發欽此○○頭品頂戴兩江總督臣劉坤一跪奏爲已故道員政績卓著遺愛在民籲懇　天恩宣付吏舘立傳以表循良恭摺仰祈聖鑒事竊於同治二年十一月二十四日奉上諭祁嶲藻奏弭盜安民必資循吏請分别表彰錄用一摺嗣後各省大吏務宜加意訪查其有政績官聲遺澤在人者著奏明宣付史館編入循吏列傳等因欽此欽遵在案兹據江寗紳士内閣中書伍元芝等淮安紳士翰林院編修顧雲臣等通州海門紳士内閣中書顧儒基等先後聨名禀稱已故二品頂戴河南遇缺題奏道孫雲錦前在江寍淮安通州各府州任内淸廉慈惠遺澤在人臚陳居官政績造册呈請具奏等情前來臣查該故員孫雲錦以儒生從戎爲前督臣曾國荃所倚重次第制勝多所贊畫曾國荃率師圍安慶該故員因濵江之樅陽鎭爲北來援賊必由之道首議築隄以巨船裝石沈底樹木泥沙實其上五十日而堤成以一營守之布砲船數十號於堤内自樅陽至練潭六十里水師上下遊擊圍軍遂無北顧之憂安慶偏西九十里爲石牌鎭由省至潜山太湖要道上通湖北黃州蘄水等處賊建僞城甚固湖北下援之賊恃此爲巢穴該故員單騎馳往勸諭居民願毁城者以甎瓦木石與之三日城毁賊至失所據遂退官軍得挖長濠困賊論者謂築樅陽河堤毁石牌僞城二事實爲攻拔安慶之關鍵嗣隨同克復沿江城隘及江寍省城積功荐保江蘇候補知府同治三年委辦江寍善後事宜維時省垣初復百務待理該故員視官事如家事夙夜在公不辭勞瘁其知通州也終日孜孜一意求民疾苦知該州民愿而役横以嚴法繩誅黠吏二人吏大畏服淸前任積案六七十起日坐堂上聽斷明决培植士類增贍書院膏火試必扃門爲諸生講辦論剖折義利時至四鄉延見耆老以問風俗以是民無不達之隠獄無不得之情屬縣興革利弊事有所礙必爲之力请於長官得當而後已去之日走送之民連三十里不絶丐者百餘亦以首叩地環泣於舟旁以爲孫州官來我曹未嘗犯竊百鋪户居民因官爲勸諭常時施子較寛亦未嘗無食也海門與通州鄰境當時政聲所被已爲衆論所歸光緒初年海門士民因該廳征收錢糧冋有易知田單名目胥吏緣之需索不堪其擾環請禁革該廳同知王家麟不通土人語官民隔絶胥吏得以上下其手意欲央大獄該故員奉檄查辦草笠芒鞋周行訪察盡得其實遣釋無辜鄉民痛抑胥吏並永禁田單至今民賴其利其守淮安也下車之始日設匭於門令士民各言地方利弊進言者頗衆可採者甚多月餘撤去或問之該故員曰設匭數十日此邦情僞已知大略久恐啓攻訐之風轉滋他弊於是奸民知畏訟徒斂迹他如修城工興書院疏濬渠河創辦志乘靡不殫心竭力百廢俱舉其守江寍也因兵燹之後元氣未復當休養生息不宜紛更摇衆志以下情不能上達延訪地方紳耆每事必諮實力實心事辦而民不擾其宦轍以江寍爲最久遺愛亦以江寍爲最深而光緒四年豁除高淳縣各鄉田地虚糧一事該故員力持斯議尤爲膾炙人口迄今該處士庶尸祝不忘十三年奉旨調補河南開封府知府受事甫一月鄭州决口該故員籌備荒政刻刻以救民爲心實惠及人全活無算其他善政一如治淮安江寍時綜計該故員生平持躬淸介悃愊無華前在軍營隨同曾國荃疉克名城戰功懋著迨居官之後爲政務持大體不尚矯激之行慈祥和惠卓然有古循吏風旣據該紳士等追念遺愛瀝誠籲請自應據實上陳可否仰懇天恩俯准將前河南遇缺題奏道孫雲錦生平政績宣付史館列入循吏傳以勵臣職出自聖裁除將事實淸册咨移部科及國史館查核外謹會同江蘇巡撫臣奎俊恭摺具陳伏乞皇上聖鑒訓示謹奏奉硃批着照所請該衙門知道欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊安徽壽春鎭標龍山營右軍守備戴景明開缺遺缺接准部咨係題補第二輪第六缺應用世職應補人員行令揀選合例人員請補等因查是缺守備駐紥渦陽縣城該處民情强悍轄境綿長彈壓巡防極關緊要必須精明强幹熟習地方情形之員方足勝任臣於世職應補人員内詳加遴選查有學習期滿雲騎尉題補守備秦德榮年五十一歲安徽和州人同治四年投營隨剿遞保儘先把總嗣請註銷把總承襲雲騎尉世職經部議准同治十年三月十三日具奏奉旨依議欽此經前安徽撫臣英翰飭發安徽撫標左營學習三年期滿給咨送部光緒十一年六月初五日蒙欽派王大臣騐放發回本省照例委用是年七月二十九日回標試用期滿咨報註册各在案該員弓馬嫻熟人甚精壯以之請補守備洵堪勝任查安徽期滿雲騎尉一項名次在該員之前者尚有姚俊傑一員惟秦德榮技藝最優例准聲明奏請合無仰懇天恩俯准以秦德榮補授安徽壽春鎭標龍山營右軍守備實於營伍地方均有裨益如蒙俞允該員係曾經引見發回候題之員毋庸再行送部應請敕部頒給劄付令其赴任除將履歴次部查核外謹會同安徽撫臣沈秉成恭摺具陳伏乞皇上聖鑒訓示謹奏奉硃批兵部議奏欽此○○劉坤一片再藍翎補用守備萬淸選卽萬靑選又名萬松亭係哥匪頭目高德華陳金龍等先後供出同夥要犯飭拿到案訊供狡展應行斥革研訊咨准兵部核覆行令奏明辦理應請旨將藍翎補用守備萬淸選先行斥革以便嚴訊懲辦謹附片陳請伏乞聖鑒訓示謹奏奉硃批著照所請兵部知道欽此○○李瀚章等片再准户部咨添撥内務府光緒十九年經費案内指撥廣東太平關常稅銀十萬兩聲明以五萬兩批解部庫歸墊以五萬兩徑解内務府應用等因當經轉飭分别籌解兹據廣東布政使覺羅成允詳稱查太平關稅向由南韶連道征解現尚未准移解到司除應解部庫歸墊銀五萬兩另行籌解外前向殷實銀號日昇昌百川通蔚泰厚蔚長厚新泰厚先行借墊銀五萬兩隨解加平擡費銀一千六百五十兩作爲第一批太平關常稅撥解内務府經費卽由該商號匯兌赴京仍俟太平關稅收有銀兩發還歸欵飭委試用同知章廷綸等領齎匯單於光緒十九年四月初六日起程由海道進京支取銀兩徑解内務府投納等情具詳前來臣等覆核無異除分咨户部内務府查照外理合附片具陳伏乞聖鑒謹奏奉硃批該衙門知道欽此 
 
