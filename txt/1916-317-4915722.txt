# 1916 - 317 - 4915722

 

Page 1

 
 
   
 
 

Page 2

 
 
時評 
[徐東海（冷）]  
　　徐東海其誠如藥品中之人參也歟人於無藥可救時乃用人參中國執政者之用徐東海也亦然清之末用之袁世凱之末亦用之今方國内晏然爲内閣搗亂之故又不得不用之今又請徐東海到京矣 
　　徐東海其又如佛教中之大士也歟無論何人至無法時往求大士大士無勿應者所謂有求必應也徐東海之對於所有中國執政者也亦然清廷求之而應清廷袁世凱求之而應袁世凱今日共和民國之政府求之而應共和民國之政府徐東海今又到京矣命令 
　　十一月十四日大總統令寺覃秀武給予三等文虎章此令又令楊春普王者化師景雲蘇謙均授爲陸軍中將何紹賢熊炳琦陳調元趙俊卿劉嗣榮王桂林均加陸軍中將銜此令 
又令蔡和林崔維堯均授爲陸軍少將周榮劉宗紀王世傑均加陸軍少將銜此令 
　　又令任命范蓁爲陜北鎭守使署參謀長王鴻恩署理陜南鎭守使署參謀長此令 
　　又令張調辰加陸軍需監銜紀書元加陸軍軍醫監銜高鏡加陸軍測量監銜路霖王金海高葆恒王通張淑伸均加陸軍步兵上校銜鄒致政葛祖炳均加陸軍騎兵上校銜苗啓昆李登科均加陸軍炮兵上校銜齊長林加陸軍輜重兵上校銜此令 
　　又令内務總長孫洪伊呈准湖南省長譚延　咨請任命陳璩章試署水上警察廳廳長應照准此令 
又令陸軍總長段祺瑞呈請任命穆文善爲直禁督軍公署副官長劉景元爲軍務課課長閻桐爲軍需課課長劉國慶爲軍醫課課長趙繼賢爲軍法課課長應照准此令 
又令陸軍總長段祺瑞呈請任命楊文愷爲湖北督軍公署軍務課課長應照准此令 
　　又令參謀總長王士珍呈陸軍第八師一等參謀官元柏高因病懇請辭職元柏高准免本職此令 
　　又令參謀總長王士珍呈請任命范士鴻爲陸軍後八師一等參謀官黄家楷爲湖北陸軍第三旅一等參謀官應照准此令 
　　又令陸軍總長段祺瑞呈准鑲黄旗蒙古都統訥勒赫咨請以胡松靖補副參領常安定全補印務章京桂聨補公中佐領常明補驍騎校應照准此令 
專電 
　　　北京電上午十時東海到京漢車站軍警出迎各派人員亦到東海手扶洋杖乘汽車赴總統府 
　　北京電東海今午到京沿途均有各機關專員歡迎府設特别招待所自來無此優異 
　　北京電段派聲言段决不退惟他方面消息段或至專長陸軍而總理徐王兩人必居其一 
　　北京電孫洪伊假滿再續假五日 
　　北京電孫洪伊有長閩說 
　　北京電許世英昨回部集各司諭以路債過鉅破産堪虞治標治本安在各具條陳備採 
　　北京電許世英提議十二月一日在京舉行郵電大會議今日國務會議當可通過 
　　北京電内部奉諭維持中鈔集商會討論辭以警界干涉太嚴敬准作價照前行使昨晚遂令警廳取放任主義今市價己定九七後將遂跌 
　　北京電鹽政討論會昨集會員在本部提議取締各省鹽價决由本會議員建議政府以剔除鹽同中飽標題内容分增加國課收入減輕人民負擔確定鹽商利益 
　　北京電蒙匪首領盧占魁來電乞降稱有軍隊五協請速派員招安 
　　北京電教育行政會議昨將各地孔廟附設社會教育辦法案完全通過 
　　北京電昨司法會議接議全國監獄改良諮詢案 
　　北京電内務部對於豫省議員楊漢光等除名一案所發部令與院令兩歧田省長照院令辦理 
　　北京電協約國駐京各使告外部言報紙時對外使有攻擊語請嚴爲取締 
　　北京電明日續開憲法審議會接議增加省制一章並增定法官任免問題大體 
　　廣東電咸（十五）夜西林抵省駐節觀音山全省學界開大會歡迎 
　　廣東電寒（十四）日省會議禁山舖票案朱省長親出席痛陳粤庫窘狀遂表决俟籌得抵欵再　　行禁絶 
　　成都電國民公會長擬楊庶勘成都電省城五十里内屢有搶案外縣刦城案亦有數處發現羅戴仍相持不下 
　　成都電蜀報續出要求顧品珍賠損失不理 
譯電 
　　北京電英使朱邇典於十五夜出京經西比利亞回國（十五日） 
　　北京電國會本届會期將滿而編制憲法之重要問題迄未完畢國會刻擬提出議案主張展長延至下届會期庶國會可繼續會議不致間斷目下會議憲法之兩院聨合會因各政黨對於省制應否加入憲法之問題意見參差故暫延期各黨領袖舉行非正式會議己有數次但無效果（十五日） 
　　北京電中央政府迭接湘省紳商來電據稱自 
譚督軍赴滬奔喪後湘省情勢頗爲吃緊請卽任定代理督軍鄂督亦有電致京略謂湘省各黨派各謀私利競爭頗烈而軍界要人亦各覬觎代理督軍一席故湘省情勢自譚督離湘後甚爲嚴重鄂省己派重兵駐紥邊界以防意外但長沙商會來電則謂長沙寗謐請政府勿輕信某黨希圖擾亂之謡言　　（十五日） 
　　北京電官吏與國會議員等己推舉籌備員佈置開會追悼黄興蔡鍔各事宜此會定於十二月一日在中央公園舉行（十五日） 
　　北京電組織元老院之議案己提交國會華字報謂組成此院之人物爲孫文岑春煊康有爲梁啓超唐紹儀徐世昌李經羲伍廷芳張謇趙爾巽陸徴祥諸人（十五日） 
　　以上路透電 
　　紐約電現確悉共和黨又在衆院多占四席全院共四百三十五席屬共和黨者二百十八席屬民主黨者二百十四席餘三席一屬進步黨所占一屬孟太拉州女代表蘭京女士上議院民主黨占五十四席共和黨占四十二席按候選總統得二百六十六票即可膺選此次威爾遜博士在三十州共得二百七十六票過法定數十票許士在十八州共得二百五十五票（十四日）字林報 
東方通信社電（日本人組織） 
　　北京電徐世昌於今日上午抵京朝野人士至車站迎迓者甚衆（十六日） 
　　北京電天津法租界内之中國勞動界因老西開交涉案大動公憤全體罷市居住該租界之華人因此遷居者甚多（十六日） 
　　北京電憲法研究會决議擁護段内閣擬提出總統府秘書長丁世嶧查辦案以爲抵制民黨方面所提出之徐樹錚查辦案地步（十六日） 
　　奉天電日本公使林權助氏於十五日午後七時半與中國奉派迎迓之特使馬交涉使于冲漢等相遇於途同抵奉天當即由奉天啓程北上　（十六日） 
　　奉天電征蒙軍因討論蒙匪之舉己畢於十四日凱旋奉天十五日張督軍及各界聨合開大會以歡迎之（十六日） 
　　漢口電漢口商務總會預備爲黄興蔡鍔開盛大之追悼會且議鑄造銅像（十六日） 
　　漢口電王督軍發布告示云老西開交涉案現在法國己將要求撤回完全和平解决吾民不可輕舉妄動有抵制法貨等舉動（十六日）　　漢口電昨晨（十五日）宜昌日清汽船會社棧房失愼焚燬房屋兩間頗有縱火之嫌疑 
　　（十六日） 
　　漢口電湖北省議便提議請中央對於黄興蔡鍔二人舉行國葬儀式（十六日） 
　　東京電據北京來電云徐世昌内閣之實現甚爲困難政爭之結局大有王士珍組織内閣之形勢梁啓超派最盡力於此項計劃張繼派現正介於王内閣與國會之間執斡旋之任務　　（十六日） 
　　東京電日美兩國間無線電報（從日本千葉縣船橋電報局直逹夏威夷及舊金山）於本日開通美國大總統威爾遜氏卽日致祝電於日本天皇天皇亦覆電致賀（十六日） 
戰電 
[（英人路透電）]  
　　巴黎電今日下午公報云法軍猛力轟擊後在聖比愛勒伐叢林北山脉得有進步本月七日法軍所得自亞白蘭柯爾糖廠至旭爾萊叢林之陣地爲德軍以流火及落涙之砲彈猛力回攻敵兵若干進抵泊萊沙瓦爾東面之屋宇法軍奮勇抵禦卒將敵軍擊敗敵軍於全境猛轟不己法軍亦回砲擊之（十五日） 
　　羅京電今日公報云敵軍自十月二十九日起在摩爾逹維亞邊界烏蘇爾與加芬山谷間進攻不己屢負重創特拉哥斯拉維爾之敵軍藉重砲 
 
 
 

Page 3

 
 
隊之助逼令羅軍左翼退走亞爾特河左岸之惡戰仍在進行諸陣地己易手數次敵軍後以優勢之生力兵得進步羅軍苦戰後被逼在布比斯蒂南面退走（十四日） 
　　倫敦電海格將軍今晨報稱英軍昨夜固守所奪安克河北岸之地且復俘敵若干今晚報稱安克河北岸之英軍陣缐復前移英軍俘虜共五千六百七六十人（十五日） 
　　彼得格勒電俄國抗議德奥所發表之波蘭獨立文謂此舉違背德奥簽定之國際條約故當視爲無效俄國重申波蘭仍爲俄國土地一部分之說俄帝國議會與國會中之波蘭議員現均竭力反對奥德之計畫謂此舉乃以波蘭爲普魯斯之附庸云（十五日） 
公電 
　　皖省各界追悼黄蔡電申報新聞報中華新報時事新報轉中山少川任公行嚴諸先生均鑒民國不幸凶遘浹旬克公甫殂松公繼逝追維肇基宏烈再造奇勲負氣之倫咸深愴痛皖各界前訂二十日追悼克公今展期至二十八日資蔡兩公追悼會同時舉行設事務所於商會特電奉聞皖議會曁紳商學界叩 
　　馮副總統復工商研究會電工商研究會公鑒承電誦悉菲材備位就職金陵辱賀滋慙特復申謝馮國璋叩 
要聞一 
　　字林報論改組内閣問題 
字林　十日北京通訊云都人士漸以爲政府改組將成必要今内閣之地位爲何如乎試觀孫洪伊繼續抵抗内閣之態度即可知之孫不肯承認平政院之判决夫平政院乃袁世凱所設專辦此種案件之機關雖未必爲國會所贊成然設立己久存在至今己無俟法律之制定蓋袁世凱一切作爲凡可視爲與憲法牴觸者皆己由黎總統下令撤除執法處且亦取銷而平政院竟巍然獨存是現政府之不撤銷平政院即政府承認此機關也内閣旣承認此機關故因孫洪伊不遵院斷請乃總統罷免其職總統亦承認此機關但因孫得國會多數議員之贊助故未下免職之令段總理不採用憲法上手續以國會彈劾而去孫氏其故則以段總理自知此種彈劾案未能爲國會通過换言之即國會不甚信任總理是己黎總統似亦不甚信任總理否則當可聽從總理及其他閣員之請求而以命令罷免孫氏是以段内閣旣未能使國會又不能强總統以施行内閣之意見内閣際此情形依照憲法上習慣當然辭職惟段内閣又不出此而情勢遂岌岌不可久持矣今之問題在於段内閣是否得國民之贊助若言國會則吾人未可以充分意思謂其完全代表國民以重要分子頗不信任國會之故至於總統則至少享受國民之消極信任總統舉動苟不趨於急進當可爲國民所承認伹内閣不自辭職而總統竟下令改組其事非關細微吾人今聞黎總統尚猶豫瞻顧不遽即解散現内閣也華人輿論略謂時局中重要分子首推軍人以段能約束軍人故奉爲總理乃段就職後無政治家作爲辦事無决斷膜隔疎懶大權旁落徐秘書長乃專權恣肆徐州之會議唐紹儀之不來京與夫陜省議會之被蹂躪等事段與有責焉至是軍界信任因以喪失才具平庸於焉暴露今所需者不爲未能引起國民信任之國民黨内閣而爲與現内閣組織略同人物則異之内閣他日總理一席亦必以軍界所信任者任之而國民黨或國會中人物亦必加入新内閣云云華人與情如是總之不外以另一起人物沿舊範圍而組織新内閣耳於是有徐世昌來京出任總理之說徐爲段之友前曾聲言不願來京兹聞徐己允於十八日抵京從此政局或將有新發展矣维時叚黨尚圖留段藉以保其權利聞有拒絶徐世昌聨合馮國璋之謀政客對於敵黨往往言過其實其所抨擊段氏者是否盡確無從證明惟段辦事疎懶不明事理則固衆所共知而現政府之未能引起各省之敬信則亦人所共現覩也徐世昌組織新内閣能否差强人意是爲另一問題今日中國頗有必須改組内閣之處惟段氏前以軍人勢力得爲總理今其根據仍存在否尚須試驗而知之國内重要分子仍屬軍人其能默認段氏之去位而服從總統任徐世昌或他人組織内閣乎則須證話他日非目下所能斷言也 
[北京特别通信（四十一）飄萍]  
　　徐東海定於本月十六日上午十一時到京記者昨己電告東海此來旣聲明不入政局最近某方面之消息且非必欲其加入調人然則東海之來京可謂純與政治無關係矣以一與政治絶無關係之人而當局優禮之隆政界盼望之切乃至於此徐東海果以何功德而有此耶故一般之觀察徐東海果與政局發生關係與否當視東海來後政局之如何變幻而定此即谷派之報紙亦曾承認此說者也 
因此之故段内閣之前途大體雖可預祝其穏固而究不無研究之餘地焉試先以日内各派對於段内閣之態度述之 
（一）絶對主張推翻段内閣者此不待言而知爲孫洪伊派近日以來此派報紙猶堅執徐世昌組織内閣及段總理即將辭職之說 
（二）不顯明對於内閣之主張而彈劾其一部分之陳谷者例如丙辰俱樂部此派雖不明言推翻段内閣而對於段内閣則時表示其不滿决無愛惜段内閣之意 
（三）示消極之態度而亦不以段内閣爲適於時局者如張繼王正廷等之益友社雖不以彈劾陳谷爲然而理由則謂宜彈劾全體亦無愛惜段内閣之意也 
（四）絶對主張維持段内閣者此又不待言而知爲谷九峯張榕西之正誼學會但此不得謂爲維持段内閣苟名之曰維持段總理以維持自己之地位則最近於事實 
（五）維持段總理反對孫洪伊派一方與段提携一方即與張谷謀接近者此爲憲法研究會昨日開會議决不日有宣言書等將發表矣 
上之所述純爲事實記者自信不加一毫私意但各派觀念皆有錯悞矛盾之點今爲揭之如孫洪伊派之提倡推翻段内閣似忘却己身亦爲段内閣之一分子是不啻自己推翻自己矣又聲言擁護段内閣者係反對孫洪伊是又忘却孫洪伊亦爲段内閣之一分子也故某内閣云云事實與理論皆不可遹祗　分之爲反對段總理擁護段總理兩派而己嗚呼惟其總理與内閣爲不相連屬之物此其所以内部自相傾軋自相矛盾强加責任内閣之名詞於其上而卒不能爲國家負絲毫之責任也 
近日以來不同之政派不僅爭及内閣閣員而亦涉及内閣以外之人物如甲方反對段總理以外又反對徐樹錚（但反對徐者不限於一派）乙方則反對孫洪伊以外又反對丁佛言故乙方曰勸告當局勿用小人甲方亦曰勸告某公親賢遠　皆此中有人呼之欲出也聞馮副總統有和平之主張不失爲調和之言者其忠告段總理一日内閣不可動摇萬不得己則更動其一部此對於某君無袒護之意也又曰用人宜愼勿代人受過有累盛名此對於某君又無袒護之意也今孫洪伊業己請假此殆爲下台之先聲而對於某秘書長是否確有辦法尚未可知記者深望其能善處之以平反對派之心耳 
　　此次政潮之波動其結果結果將如何乃人人所欲問者雖然今尚難言之也設言孫洪伊出閣繼任者何人乎國會可通過乎此不過關係一人當尚不難解决而東海來後各派必尚有所活動苟彼時有新事實發生難保徐氏不入政局之言之不取消也蓋段總理在今日己非如共和初復時人人視爲非維持不可也謂者請俟後報可矣 
[老西開交涉之困難]  
　　曹朱進京　　工人罷工 
老西開交涉案政府己擬定交涉草案由國務院及外交部便銜呈請大總統核鑒以備照會法公使定期談判聞元首日昨特交夏次長重要交涉案多件令其詳愼籌劃務期和平了結以免損傷邦交上之感情就中關於中法交涉者七件計易於解决者三項困難解决者四項據聞夏次長己與法使迭次秘密談判尚無何等結果英俄日對於該交涉案日前雖曾居中調停然以關係複雜旋亦中止日昨大總統關於此案又拍發駐法胡公使密電一通其文甚長據聞仍係關於老西開案飭令胡公使有探詢之要件迅速詳細電復藉免此案辦理有所貽誤並云此案應向法政府交涉移京辦理以便就近磋商從速了結免生枝節聞日昨胡公使來電云此項要求己得法政府之同意不久中法交涉即可在京正式開議云云又聞直隸督軍曹仲珊省長朱經田因津埠人民日益激昂恐生意外特於十三號來京晋謁大總統請示辦法據公府人云大總統接見曹朱二氏後卽云老西開案政府始終以保全主權爲根據迭向法使交涉雖彼此固執意見然不能因此減損主權總之此事無論如何當使圓滿解决以慰國人之望二公身膺要職深望早日回署免誤公務並希轉告津民靜候中央解决云云曹朱二氏聆言之餘興辭而退卽往見段總理及某要人密談甚久亦係爲老西開交涉事件當兩人正與段總理談話時適外交夏次長亦來傳觀一切交涉案卷並聞曹朱兩氏均於卽日各回本任 
又津函云天津法租界之電燈其電燈公司係法人之所組織於星期日晚上鐘廠内華工同時罷工全體出廠以致法界全境皆陷於黑暗之中西人所開兩大戲園俱行輟演電影後經美兵多人到廠工作電燈方得復燃其他多數爲法人所傭者亦同時有罷工之舉約計其人數計儀品磚窰儀品鐵場共三百餘人義善實業公司六十餘人法電燈房六十餘人法鐵工場二百餘人法球房十三人於昨日午前十一鐘假聨合會内開全體聨合大會首由公民大會代表邊君潔卿（卽省議會議長）登台演說略謂外人每譏笑我國人爲五分鐘熱度請諸君必須堅持到底以免外人之譏笑繼由卞君月庭演說略謂鄙人雖有千言一時甚難說出務望諸君保守秩序以正當民氣對外不可爲無意識之暴動以免外人有所籍口至對於諸君之費用己籌有的欵决不至爲難即至交涉數載鄙人情願毁家紓難亦所不辭現己特派專員招待諸君並囑各部之工人各舉代表以資將來辦事敏捷云云至此卽宣布振鈴閉會 
[衆院十四日開會紀]  
　　夏次長報告老西開交涉 
　　十四日下午一點衆議院開會議長湯化龍主席延至一點四十分始足法定人數開議議長報告二次表决由本席指定特别委員調查中國銀行事宜兹指定王君源瀚等十三人王君當聲明謂本員以爲調查中國銀行有兩種困難第一時間太促不能詳細調查第二財政困難調查後無善後之辦法馬君驤云王君旣不欲擔任請議長另行指定議長又報告請願委員覃振辭職馬君驤等以爲理由不甚正當不能允許議長付表决贊成允給辭職者少數又報告請假議員在七日以上者五人議長諮詢院議無反對者惟梁議員中久未到院應照法除名又報告代理外交部務夏次長有緊急事件報告應開秘密會衆無異議遂開秘密會代理外交總長出席報告老西開交涉情形語極簡單需時不過十五分鐘更謂英使限本總長於星期六三點鐘將海光寺交涉簽字本總長以其須交國會通過彼執意不肯後經聲明此種换約旣逾簽字時間當全然失其效力遂自上星期六至今日此議己陷於擱淺中本總長實無能爲役等語後有人將欲質問凌文淵等謂交涉情形伊旣報告兩次亦無須再爲質問只可聽其擱淺而己推測凌議員等之意向蓋俟伍氏就任後再將此案重提也夏次長退席後復開大會議長宣告按照議事日程開議第一案衆議院議員選舉法關於第五章選舉訴訟解釋案繼續二讀唐君寳鍔董君增儒葉君夏聲凌君文淵等相繼發言其爭論之點大致集於大理院有無解釋法律之權張君華瀾提起討論終局之動議議長付表决贊成者多數又以大理院有解釋法律之權付表决贊成者少數又以原案所主張大理院無解釋法律之權付表决贊成者多數維時己至三點遂宣告休息二十分鐘三點二十分復行開會至三點三十五分開議議長宣告討論第二項選舉訴訟有無上訴議員陶君保晋董君增儒均贊成有上訴權劉恩格唐寳鍔則主張無上訴權議長付表决贊成選舉訴訟無上訴權者多數又宣告討論第三項大理院對於參衆兩院議員選舉訴訟己經判决各案是否有效稍有討論即付表决表决結果贊成大理院判决無效者多數又由熊君兆謂提議省略三讀會順序即開三讀會議長諮詢院議多數贊成遂開三讀會各議員對於文字略有修正即以全案付表决赞成者多數議長宣告散會時五點十五分云 
羅陞儒控周樹模案批駁 
　　昨日（十四日）京師地方檢察廳對於羅陞儒等告發平政院長周樹模凟職并犯内亂等罪一案批云狀均悉平政院長原無裁决訴訟之責該院以機關名義受理内務部裁員之行政訴訟本不生刑事問題爾等須知現行新刑律第一百四十六條之凟職罪其搆成有二條件（一）犯罪之主體必須係檢察巡警官員與審判民事刑事之審判官（二）必須所告者爲刑事民事之訴本條法文極爲明瞭豈能比附援引蓋該院爲行政訴訟特别機關關於行政訴訟之特别法律該院向來有自行解釋之職權即其解釋法律錯誤與否亦非本廳權限之所應過問此稍有普通知識者所能了解譬如司法官於土地事務管轄上偶有違誤自不負刑事上之責任也爾等所稱平政院長周樹模不應受理而受理請求提起公訴之處核與刑律每一百四十六條法文全不相當又原狀竟稱平政院長爲意圖顚覆政府係犯内亂罪等語尤爲望文生訓實屬不合依刑律第十條之規定所呈均應母庸置議云云 
[徐州特别快信]  
張勲聞外交總長己定伍廷芳深慶得人擬俟伍氏乘車過徐時邀之下車一訴舊好 
　　定武軍第三十八營管帶宋鴻儒剿匪出力張勲擬將宋調升帮統以示鼓勵 
參謀長萬繩栻日前因烟痢復發勢甚危險張勳之正室夫人昨日由津庽來徐 
董中軍昨日回徐銷假 
李經羲准後日由津乘車來徐祝壽張勲昨派秘書任輔臣往迎 
張勲昨派王清泉赴滬邀請梅蘭芳王鳳卿來徐演劇一禮拜 
[南京快信]  
　　江寗鎭守使王廷桢曁駐寗日領事高尾氏組織華瀛俱樂部於娃娃橋兹聞又有中美俱樂部之組織其目的亦爲增進中美兩國人士之反誼俱樂部機關卽附設於鼓樓某學校 
新任外交總長伍廷芳准十八日由滬乘專車來寗與馮副總統晤商要政卽沿津浦車入京就職陜議會來電通告己繼續開會 
兩淮運使劉文揆今日來寗准明日午車赴徐祝張勲誕辰寗垣軍政界要人預備往賀者亦不乏人日内將加開赴徐早晚專車兩班 
馮副總統派赴北京代表之趙參謀昨己公畢回寗當卽晋謁馮公禀報在京一切情形 
齊省長昨通飭各屬籌辦保衞圑以重冬防 
　　憲兵司令陳調元奉派赴蘇屬考查軍隊以重冬防駐蘇禁衞軍第四圑日内卽開拔來寗改編爲拱衞軍省議員張鹿鳴提議清查照核減賦額原案迅由本會議定章程統合全省實地調查作爲建議國會　求減賦之預備案即日付大會討論 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蔡松坡靈櫬回國之凖備]  
　　蔡松坡病殁日本外傳政府將派軍艦迎載靈櫬回國原屬優禮元勲之意當時確有此議但目前因事實上之障碍業己改計蓋軍艦駛抵彼處不能泊上碼頭靈櫬登艦時極形不便且現在北洋諸艦噸數皆甚少若將靈櫬安置艦面播動太甚且恐波浪亦能打及而艙下又無可安置之處不如仍搭外國一萬噸以上之商船運載較爲安全因之己將前議取消矣又聞四川督軍羅佩金前因蔡公松坡乞假就腎奉令攝事原期蔡督平日回往卽可卸肩不意蔡氏竟一病不起羅督即電請簡員接替其文略云佩金受事以來忽忽三月蔡督竟一病不起川事復糾紛萬狀庸拙之軀實難再事　拄并稱交卸後躬親赴滬將蔡督靈櫬迎葬略盡私誼即由海道回滇遂我初服云云 
[國老院組織法咨交衆院]  
　　政府議設國老院傳之己非一日兹己經國務會議通過後卽交法制局起草現己全稿告成由大總統咨交衆議院議决其咨文曰大總統爲咨行事據臨時約法第三十三條大總統制定官　官規須提交參議院議决兹將國老院組織法咨請貴院議决可也云云其組織法案如下第一條國老院以大總統特聘之國老組織之第二條國老備大總統諮詢國事第三條國老不逾十人第四條國老須年滿五十以上具有左列資格之一者一曾任大總統副總統者二有大勲勞於國家德望素著者三博通中外學術體用兼賅者第五條國老不　兼其他公職第六條國老院由國老年最長者掌院事年次長者一人副之年齡相同以到院先後定之第七條國老院審議大總統諮詢事件外得建議於大總統第八條凡諮詢本院事件及以本院名義建議事項由掌院招集會議决定之第九條國老得以個人意見建議於大總統大總統關於諮詢事件亦得特交國老一人或數人審議之第十條　老院審議諮詢事件及建議事項由大總統採擇第十一條國老任期無期新任大總統得繼聘之第十二條國老院置秘書四人辦理本院文牘庶務會計等事秘書由掌院選任第十三條國老院議事及辦事細則由國老院自定之第十四條本法自公布日施行 
[解釋選舉訴訟法之修正案]  
衆議院選舉法第五章選舉訴訟解釋案審查報告認爲解釋權應屬於立法機關王廷弼等則以此爲援引錯誤特提出修正案其文云查審查會關於衆議院議員選舉法之選舉訴訟謂司法機關無解釋權並謂其權應屬於立法機關此等主張乃審查會絶大之錯誤何也因其所援引爲根據之點即元年九月九日前參議院議覆臨時大總統諮詢關於衆　院讓員選舉法之解釋一案議定條文上解釋由國會籌備事務局行之立法上之解釋由參院行之等　　　衆　院議民　　法是否准　上海　未於　文　白　定則發生此項疑義之時其爲立法上之解　自不待言殊不知元年九月九日前參議院之議覆案係專指行政機關之辦理選舉而言絶非謂司法機關審理選舉訴訟亦當遵照何能以議决行政機關辦理選舉之規則妄擬司法機關審理選舉訴訟亦一律遵照試將其錯誤之點剖析言之第一就大體上論元年九月九日前參議院所議之案係議覆臨時大總統諮詢案非經過三讀會之法律案退一步言假定即係經過三讀會之法律案亦須經大總統明令公布方能發生效力然後司法機嗣乃有遵守之義務若僅合法律形式之議决案未經明令公布尚不能發生效力司法機關亦無遵守之理况元年九月九日前參議院之議案純係尋常一種議覆諮詢案若此等議覆諮詢案司法機關即應遵守則所有議覆政府一切之諮詢案司法機關均應一一遵守此尚成何獨立之司法機關第二就内容上論元年九月九日前參議院議覆之案有條文上之解番由國會　備事務局行之立法上之解釋由參議院行之若大理院果應遵守此項議覆案不惟無立法上之解釋權並條文上之解釋而亦無之蓋大理院所主張之選舉訴訟有上訴權係根據選舉法第八十三條第一欵第八十四條第三欵第四欵等之確定主義此純係條文上之解釋並非立法上之解釋如照前參議院之議覆案則大理院對於此項條文上之解釋亦不應屬於今之國會仍應屬於今之國會籌備事務局以最高司法機關之大理院乃不能爲條文上之解釋尚須聽命於行政機關所附屬之國會籌備事務局此何司法獨立之可言大凡法律問題必須有條文方有根據大理院之有解釋權係根據法院編制法第三十五條五理院、 
有統一解釋法令必應處置之權謂大理院無解釋權者果據何條文而言之前所辯駁之元年九月九日前參議院之議覆案豈得謂爲限制大理院無解釋權之條文乎據以上種種觀察審查會援引元年九月日前參議院之議覆案爲大理院無解釋之證據大爲錯誤特照衆議院規則第七十四條提出修正案文曰凡選舉法未修改以前則大理院對於選舉訴訟仍應遵照法院編制法第三十五條所規定之職權辦理是否有當請議長提交院議公决提出者王廷弼連署者蕭晋榮王乃昌牟琳郭涵張書元彭漢遺王敬芳葛莊胡源滙黄象熙黄懋鑫梅光遠張伯烈 
[奉天之擾亂金融案]  
　　槍斃銀行副經理 
　　十號張督軍訊鞫擾亂金融案之人犯即於下午三點鐘執出槍斃五人皆衣冠齊楚類皆中上流社會人物一時觀者深以爲奇聞此五人者一爲劉鳳樓字鳴歧先爲某軍衣莊執事己脫離關係現爲興業銀行副經理者是也一爲黄獻廷係瑞昌金店執事一爲吕興瑞係瑞昌恒銀號執事均係錢業中人因僱外人换洋謀利一爲齊瑞係新民某錢莊之執事販運現洋銀假託外人來往營口經偵探弋獲己緝留監獄多日一爲謝宗道爲土痞經五十三　獲送係謀斃軍人正犯己覊押數月矣 
興業銀行每日兌出現洋四十餘萬元在準金　　之　行　金與抵　　異　　　　　　　　　　　　　一人一地面來者源源並有新票未經行使亦復來行兌换换出之洋又爲行中加利收入顯係有人操縱其間經張軍長察悉係由行中經理勾串錢商以行票交付錢商錢商覔人持票兌現現洋加價賣入餘利互相剖分環繞銀行之婦孺童叟以及奇形異服市儈侏儒皆彼輩所雇覔援引者此即劉某等破壞金融之明證也 
　　西關瑞昌恒銀號號東獻廷執事吕興瑞僱用外人往各銀行兌换現洋經官府將此項賬目抄出共計得利七萬餘元販運銀三百元以外即行犯禁　廳屢行佈告而人民藐法妄行有齊瑞係新民某錢莊之執事人假託外人來奉兌换現洋四千元私運出境在中國車站被偵　查獲送交軍法處訊明正法 
謝宗道係外蒙人屢充破壞黨前曾在西站將二十七師偵探暗行斃命永未查獲近在大西關被憲兵拿獲經軍法處訊明綁赴刑場執行鎗斃 
　　此輩搗亂金融近數月來最盛每人可剖分五六萬元彼輩於官營事業負不忠實之罪猶小牽動市面之罪爲大謝某則以土痞隂謀害殺軍人尤屬難恕張督軍於十號午間親提研審後即派二十七師馬參謀監暫並揭示勾串兌换現洋漁利擾亂市面及其他罪狀於西法場矣 
此五犯屍首現准屍親領訖張督軍現以商界中忠厚誠樸者固多然難保無與此相同之人但能今後不再蹈犯從前即行寛免不再深究至興業銀行己於十六日開股東會後即行開業由當局量爲補助絶無傾倒之虞一面己通告商會分知商民安心營業今後苟無擾亂金融之人市面可保不再恐慌矣 
[陜軍界力拒分治電]  
陜西全省軍界致國務院電文云北京國務院鈞鑒軍民分治法治極軌顧所以必須分治者人各有所長事各有所習也陜西承彫敝之後破壞之餘非總轄軍民凡百設施斷無調和運用之餘地此時亟求分治於事勢己極不相容乃復以甲胄之士來膺民社則於分治之原理旣相背馳而以兩軍人對峙之故始而揣測繼且驚肄终必衝突涉想前途悉是禍機治亂安危毫釐千里敢援匹夫有責之義不避武人干政之嫌專電上聞不勝迫切惶恐待命之至 
[李純反對省制加入憲法]  
　　江西督軍李純對於省制加入憲法官吏由民選一事亦甚反對昨有通電發表略云憲法宜永久固定而不變省制須因時因地而制定吾國二十二行省風土旣殊習慣亦異腹地與邊省不同特别區域與普通行省又不同同一特别區域而靑海西藏蒙古回疆又不同今旣加入憲法一律以固定之省制範圑之倉卒擬定斷難斟酌適宜收各方面完滿之效果設一經公布而窒礙多端欲遷就則事實上捍隔而難通欲修改則憲法上紛更而無己此大不可也至官吏民選其弊尤甚請舉其大者任命官吏爲大總統特權如由民選是違反憲法侵越特權其弊一行省對於中央命令絶對　從乃　收統一之功如由民選是破壤統一其弊二長官有黜陟屬史之權乃能衋監督進行之責如由民選則長官屬吏同爲本籍之人情與法兩有難施其弊三劣紳土豪皆得運動當選其害可勝言其弊四楚材不能晋用則僻陋之區將以下駟乘乏而文明之區又不免野有遺賢其弊五議院變爲鬻官市場議員將爲求官捷徑自選舉而自監督之立法行政根本破壞尤背乎三權鼎立之精神其弊六總之省制不加入憲法官吏不由於民選幾成爲全國之公言倘必徇少數人之意見則國家必致分崩離析立召危亡云云 
[贛議會請維持陜黑省會電]  
贛省議會爲陜黑議會事昨致國務院電云接陜議會及陜國會議員先後電稱陜公民圑迫脅議會搗毁議場又黑龍議會稱該省監視議員圑妨害職權均己休會等語查省會機關旣屬法定省會議員俱由民選根據法律行使職權豈容他種非法團體肆行干涉應請貴院迅電兩省軍民長官力予維持俾便尅日開會無任盼禱贛議會叩靑旋又致北京參議院電云趙世鈺李述膺諸公鑒電悉頃接陳督電有省會事業經和平解决繼續開會等語除仍電國務院請力爲維持外特覆贛議會靑 
[魯當局又提增募公債案]  
日前省議會議决募集軍務善後公債一百四十萬元迭詳本報當此案議决後外間即喧傳財政當局以未逹二百四十萬元之目的有慫恿省公署交回覆議之說遲之久而寂然方謂東省年來水旱兵燹相緣並至公署顧念地方困難必己中止不謂霹靂一聲增募一百萬元之公債案竟又提出議會省議會且列入議事日表將開會討論矣此問輿論以爲此次提案性質極不明瞭如係交回覆議耶則省議會暫行法凡交回覆議之案期限須在五日以内此案省議會咨覆省公署己十餘日何以又駁回復議如係另案辦理耶則此次交議之案又顯係接續前案而來於法理手續均有未合不知省議會諸公何如應付之也 
[四川巫鷄兒勦斃之詳情]  
　　巫匪騷擾綿竹一帶己久人人恨之當道乃令軍隊剿辦滇軍李支隊長於八月下旬奉令後先派偵探偵查地形詳細報告至三十日始行出發九月初抵什邡正部署隊伍預備攻剿忽接第四師蕭支隊入龍由綿竹一再來函稱巫人傑實在輸誠就撫請不進攻隨又奉到督軍命令飭歸第四師專辦該支隊乃按兵不動閱十餘日聞蕭支隊被巫匪之兇黨鄧占雲持鎗威脅李又請攻剿奉令飭游繫第六師衞戍區域限第四師七日内辦理清楚李遂率兵赴彭崇各縣因深知第四師招撫之事必成畫餅仍留隊驻紮什漢等縣至九月十二又奉令會同第四師剿辦李支隊長乃又率隊返什十七日始抵什城佈置一切二十日督軍又派校參謀吳邦平到什奥李支隊長商决進攻綿竹是時第四師王圑長己到孝泉離綿城三十里諸　通　該困　派兵直攻東南門李軍攻西北三門約定是日午後十鐘出發臨出發時雨注傾盆泥塗没脛士兵辛苦異常 
　　李軍逹到縣城己將報曉因連絡兵回報第四師王團長未來李隨派所部第二營并炮兵連攻擊西南北三門第三營并機關鎗排擊北門由第三營長率步兵一連機關鎗一挺埋伏東門外隂蔽之地於上午五時開始射擊至午後二時始將綿城攻破當攻擊時匪黨以主力防禦大西門小西門率隊衝出數次均被李軍擊退至午後二時巫匪被砲彈擊斃李軍由大西門登城樓餘黨始由東門潰出被伏兵截撃共計城内死匪黨三百餘名李軍入城時隨派兵四連守城四連追擊至午後六時始收隊據追擊回報該連等追擊斃匪百餘名統計此役共繫斃匪黨四百五十七名生擒八十三名己取供鎗斃王圑長是日午後六時亦帶兵到綿 
是夜因士兵過於辛苦只飭將匪屍點數並未過細驗看至二十二日清晨始派官兵逐一檢查於小西門上被李軍砲彈轟塌之省樓下獲屍三具該支隊上尉副官李樹榮前曾到綿居住數日認識巫面當呼街紳人等共認均稱内一人實係巫匪眞正屍身於是綁懸西門示衆三日始取首級解省并聞巫弟人元亦受傷身死鄧占雲崔鳳藻受傷遠逃 
李軍到綿城時該匪始奏起牀號攻小西門之兵官等卽人梯上城不意該匪己有凖備人梯甫成即被匪黨由垛口開鎗轟擊是以陣亡士兵十二名受傷七名中尉排長楊淵亦受重傷刻下均到省就醫綿城人民見滇軍剿辦巫匪極爲歡迎當戰鬭時竟有送飯至火線内以餉士兵者官兵力止該人民云巫匪　惡滔天我等即同歸於盡亦所甘心云云及滇軍入城秋毫不犯人民尤爲歡忻滇軍在縣三日人民紛紛送酒飯餉其兵士二十四日爲陣亡士兵開追悼會老幼男女拈香焚紙者逹三萬人以上輓士兵之聨至一千餘付之多由斯以觀足證人民恨巫匪之深也後李支隊長以該縣非六師衡戍區域未便久留故將綿城善後事宜正式函請王圑長擔任辦理滇軍即於二十五日拔隊回什其時人民襁負相從者至數百户之多惟巫匪之餘黨未盡人民恐慌未息故該支隊現又奉令派兵駐綿以安民心 
巫匪之僞軍官及其他僞職人員近日己有潛回省垣者昨聞警察偵探在某茶社内將巫匪之書記官林子堂拿獲矣 
[江蘇之預算案（續）]  
　　民國六年度江蘇省國家歳出預算册　　例言一本册會計年度仍暫依歳入册以六年一月一日起十二月末日止一本册支出欵項遵部電仍依上年本省編製法及五年核定册以項爲止一本册於五年核定各欵有未列者概係遵照部電提列地方一本册未列陸軍部所管預算應由督軍署另案編製 
[歳吾出經常門]  
主管别欵項别六年預算數外交部所管六五二○八 
第一欵交涉經費六五二○八 
　　第一項上海　　署　發四六○○○　　第二項江寗交涉分署經費七○○○　　第三項蘇州交涉分署經費三○○○　　第四項鎭江交涉分署經費四○○○　　第五項上海法租界華董辦公經費五二○八　　内務部所管五○四三一三一　　第一欵公署經費一二九一二○○ 
　　第一項江蘇省公署經費一八○○○○ 
　　第二項各道尹公署經費一四一二○○ 
　　第三項各縣知事公署經費九一○○○○ 
　　第四項縣佐經費六○○○○ 
　　第二欵警察經費二四六○○三五 
　　第一項省城警察廳經費五二三五○○ 
　　第二項蘇州警察廳經費二五六八○○ 
　　第三項淞滬警察廳經費四九五九○○ 
　　第四項淞滬警察麝游巡隊餉及服將五八○八六 
　　第五項鎭江警察局經費三二一○○ 
　　第六項水上警察經費一○六四五○八 
　　第七項鈞和巡艦經費二九一四一 
　　第三欵警備及清鄉郷費一○四六八九六 
　　第一項警備隊事務總所經費一三二○○ 
　　第二項徐海淮揚兩道增設警備辦事處經費四八○○ 
　　第三項警備隊第一二圑經費三五四四九六 
　　第四項白軍清鄉經費六六○○○○ 
　　第五項海　兵艦經費一四四○○ 
　　第四欵水利經費一六○○○○ 
　　第一項水利經費一六○○○○ 
　　第五欵慈善經費二○○○○ 
　　第一項旗民教養經費二○○○○ 
　　第六欵局所經費二四○○○ 
　　第一項政治研究經費二四○○○ 
　　第七欵禁烟經費四○○○○ 
　　第一項禁烟經費四○○○○ 
　　第八欵典禮經費一○○○ 
　　第一項典禮經費一○○○ 
財政部所管九六六六九二 
　　第一欵財政廳經費七八○○○ 
　　第一項財政廳經費七八○○○ 
　　第二欵各徴收經費六五九九○○ 
　　第一項各釐局稅所徴收經費六四二○○○ 
　　第二項各縣征收等費一七九○○ 
　　農商部所管四四四○ 
　　第一欵鑛務經費四四四○ 
　　第一項礦務科經四四四○ 
　　共計六六○八三七八 
　　歳出臨時門 
 
 
 

Page 7

 
 
　　主管别欵項别　　　　　　　六年度預算數 
内務郁所管　　　　　　　　　　一○○○○○ 
　　第一欵賞卹經費　　　　　　　五○○○○ 
　　第一項獲匯犒賞　　　　　　　二○○○○ 
　　第二項文官警察卹金　　　　　三○○○○ 
　　第二欵水利臨時費　　　　　　五○○○○ 
　　第一項水利臨時費　　　　　　五○○○○ 
財政部所管　　　　　　　　　　　二六八五八 
　　第一欵勞績獎金　　　　　　　二○○○○ 
　　第一項各征收官盈收提成獎金　二○○○○ 
　　第二欵充賞經費　　　　　　　六八五八 
　　第一項貨物稅罰欵充賞經費　　六八五八 
　　（未完） 
[杭州快信]  
辛兩俱樂部定於十二月二十四日左西湖先烈祠開追悼黄克强蔡松坡兩君大會 
　　昨日參謀長周鳳岐及胡鹽運使莫財政廳長王政務廳長等在陸軍同袍社設筵欵讌蔡孑民 
　　浙省本月分應解上海德商禮和洋行借欵第九期息金馬克合銀一萬六千六百五十五元三角九分四釐財政廳己如數交由浙江實業銀行匯解 
本月分應解英德金欵八萬三千三百三十四兩業由浙江財政廳長函請省庫滙解杭關代解 
莫財政廳長己於今日（十五）到廳視事蕭代廳長一切交代清楚仍回其烟酒公賣局局長本任 
　　第一師長童保暄定於今日乘車赴筧橋檢閱第三圑 
　　之江大學學生與蘇州東吳大學學生定下星期在杭比賽乓兵球會現借定南星橋圑本部操場爲會場 
調署瑞安縣知事魏大名久未赴任吕省長己撤消即以現代知事李藩署理 
臨海縣知事戚思周因有要公晋省面陳所有職務委第一科長暫代 
前上虞縣知事虞仲仁被人控告有私擅逮捕等案 
地方通信 
[蘇州]  
　　新舞台之兵士風潮朱鎭守使爲融洽軍人與戲園之感情起見諭振市新劇社經理胡綉章新舞台經理曹勛卿變更日戲日期須此輟彼演不准間斷故本星期一振市劇社開演日戲專請禁衞軍例假目兵至昨（十四）日星期二新舞台日戲係請二師七八圑新從南翔崑山等處開還蘇垣之一三兩營士兵到圜者共有一百餘名當經閶門外富春坊憲兵第十連連長崔如生派中士關炳坤帶領士兵四名赴園糾察因該圜所定軍人席次係在兩面邊廂憲兵監視度則在正廳後面之中間各士兵者至第二幕忽有某營兵一人從邊廂内移席於憲兵席之前將憲兵之視　　住行人亦因此不便經憲兵中士知會招待何金標將椅移開以通行人詎某營兵再移至該席如是者三次關見此情形即怒喝何金標何不將軍人優爲招待致令彼自己搬移凳椅　　時　　掌於躉上某兵誤認爲駡伊拍案竟不問情由趕將關炳坤面部　掌二下同時看戲之士兵隨聲喝打憲兵者有六七十人一時聲勢洶洶關炳坤正在危急之間幸憲兵連蔡排長到圑令關忍耐還連暫解衆憤未幾七團圑附薛竹銘聞警到來調查動手叢事之兵士業己溜走故姓名尚未得悉經蔡排長將七圑士兵誤會憲兵被打情形及此後更何能糾察軍紀行使職權等語告知薛君薛君乃允許報明師長查辦蔡並要求出示於各戲園内曉諭軍人看戲必須有半劵入塵尤須在指定之席次内不准越出雷池一步一面令區警嚴令該園招待來實必須和藹謙恭不准稍涉傲慢以後如再因此發生事端各在園主必須重懲云云憲兵營長方幼之以關中士被打能忍小辱顧全秩序未與還手頗爲嘉奬當即賞洋鼓勵 
[通州]  
　　南通和合鎭之盜案通海交界之和合鎭地方廣闊人跡罕少盜案因之紛起近自匪首謝小慶被捕後盜風始覺稍戢不謂日前又有大批匪徒荷鎗實彈乘隙潛入該鎭大肆騷擾駐防軍隊聞訊後立卽整隊追剿匪徒力不能支四散逃竄臨行聞入王裕泰花行支莊搶去現洋二千七百餘元零星物件不計其數鳴槍數響而去途過久隆鎭又刦去大洋六百餘元幸軍隊追蹤而至未遭大刧後有口操蘇音之匪探一名爲餘東警區盤獲並搜出蓋有王裕太戳記之現洋三百餘元贓證確鑿該犯尚供詞狡展拘押後竟被乘隙赴水逃逸該區長得悉立派全班警察分途跴緝尚未就獲現己將贓物解送通城警局轉解縣署聽候核辦矣 
[鎭江]  
　　請復米市之原因自前清光緒二十年鎭郡米市移至蕪湖後商業己受影響所幸糖業一項每年出口不下數十萬故市面上尚可支持惟近年以來出口稅逐漸加重較之上海尚多至三四倍以致北京貨客皆在滬埠購運本地之生意日見減少商務四以衰落現鎭江商會總董吳澤民爲振興市面起見特具呈江蘇齊省長咨商大部恢復鎭江米市並請修改糖貨出口稅則與上海一致征收齊省長對於此項意見聞亦贊成己據情上逹矣　　慈善家關懷桑梓金壇縣去歳災情甚重前由該縣知事呈請齊省長籌欵振撫並請減收銀米以恤災黎當經齊省長批駁不准兹由江蘇全省振務會辦馮夢華君函請齊省長以金壇縣偏災請照縣詳辦理勿再駁減齊省長准函後己訓令金壇縣知事准如前詳辦理矣 
[嘉興]  
　　繭業公所開會紀要嘉興六邑繭業公所以省議會議决繭行條例距原有繭行周圍二十里地方得設新行以致商民請設者紛至沓來甚有不及二十里者亦朦請設立似此情形與絲機各業曁繭行等均大有影審爰於前日召　各屬繭商開會集議　將决議各節錄下（一）距離里數將來勢必爭執决由公所聘請測量生一名凡有新行發現即行實地測量如與條例不符即行呈請官廳取消（二）呈請省長如有請設繭行者須令飭縣知事會同公所查核埋（三）公所爲消滅紛爭起見遵照條例秉公主持如與條例不符者概不徇情容隠以昭大公（四）嘉屬各行向有分莊現己取消似與稅務營業有碍應呈請省長准予照舊開辦 
　　租用官屋開辦工場平湖朱清等集資開辦平湖第一工場内分織布織綢兩部現己佈置就緒於前日具呈省署請予立案並請租用北門外嚴姓充公房屋爲場基兹奉吕省長批云該公民等集資創辦平湖第一工場爲地方貧民廣籌生計殊堪嘉尚應准照行至請租用該縣充公房屋一節此項房屋計有若干間何案充公照該縣情形每月該租金若干可否租給該廠應用應候令平湖縣查復核奪 
　　褚議員定期回籍浙籍衆議院議員褚輔成君因大姪女明穎女士於本月二十三日與浙省圖書館館長龔味生君結婚請定期南下料理一切現悉褚議員己於昨日電致家屬謂定即日出京二十日當可抵禾 
[安慶]  
　　咨請清理江皖公有財産南京江皖公有財産甚多民國二年曾經柏民政長派員調查回皖分報議會在案後因世變所有兩江江南字樣者現均改爲江蘇省立某某第幾學校矣且江南貢院自前清科舉廢止迄今十有餘年前因售價江皖四六之爭致未成議現内中號舍大半倒塌不堪昨由省議會楊議員提　擬請分别辦理凡　於南京江皖公有學校迅將上年未决之案查出審核妥議清理關於兩江貫院亦請從速　商變賣至於上江公學擬由省議會咨請省長　員赴寗籌備明春即可縱續開辦聞己咨行省長分别轉飭辦理矣 
　　省會追悼蔡松坡昨日安省議會以蔡松坡先生於本月八日在東京福岡醫院病故噩耗傳來薄海同悲除休會半日並致電弔唁外擬今日假海洞春籌備開會追悼以表哀忱 
　　歡迎洪忠愷出獄前安正鐵路理事洪忠愷己於十二日出獄省城各界均赴該獄迎迓並假一家春爲歡迎地點到者爲王立齋王蘭亭管昆南譚維揚俞科揚辛乙旃胡祝如胡喃字諸君首由王君蘭亭主席宣布今日爲歡迎洪君孟揆出獄並略叙洪君經過之歷史及祝祠且謂洪君患難餘生仍當努力前途母灰厥志云云浜君答詞路謂自癸导失敗被捕之始自分己矣今日幸與諸父老重會誠所未料及也且作最誠擊之感謝語以答與會者之盛意遂入宴席宴畢盡歡而散 
　　嚴禁銅元出境安省自客冬以來其銅元價格無甚漲落每銀元兌銅元百四十枚左右乃近有一般商人貪圖漁利聞滬市銅元價格甚高卽在省城四處搜羅運申致市面銅元驟覺缺乏十一日騰漲每銀元兌銅元百三十四枚十二日午前百二十八枚午後百二十枚一日數價商業遽生恐慌省長聞之立令警廳商會出示嚴禁私運出境並派專員至各城門及輪船碼頭嚴密檢查如查有大宗銅元出境除充公外並將該商嚴重處罪自此以後市價稍平每銀元可兌銅元百二十四五枚 
[江西]  
　　全省學校展覽成績會贛省全省學校展覽成績會訂於本月十五號開幕實行展覽至二十一號閉會所有各學校成績品己於十號到齊以總教　會爲爲址由舉定幹事長員酌量支配分定中小師範女子各學校陳列地點並定有陳列員注意各條（一）各校自派陳列員應受本會陳列幹事之支配（二）各　陳列次序另列規定其陳列乎續須俟此校陳列後彼校方得順序緊接陳列（三）各校張掛圖畫得依地勢累殉　層或六層並須緊接陳列（四）裝置成績品之玻璃橱及長方桌須依照地勢酌最陳列不限與該校圖畫成績相連（五）凡玻璃大橱不得貼近牆壁致妨圖畫之陳列 
　　省議會决議追悼蔡松坡贛省議會前接黄克强噩耗休會一日兹於十一號開會之期主席報告蔡松坡逝世哀電衆皆欷歔相對黄用中起言松坡先生當袁氏勢熾時委曲經營不遺餘力躬至滇南倡義一　霹靂共和復活民國元勳忽繼黄克强先生而溘逝吾人飲水思源亦宜休會一日以誌哀悼衆贊成葛第春云本席以僅休會一日尚不足以盡哀忱須由本會發起開一追悼大會與黄克强先生合併舉行衆鼓掌黄人庸謂今日卽應致電東京及上海弔唁一面請議長速赴軍民兩長公署接洽開會追悼事遂議决休會弔唁追悼數事而散 
雜評一 
[兩武人不相容（一子）]  
　　今之反對分治者必謂軍民之間意見不同分治而後必起衝突若民政而亦委諸武人之手則武人與武人志同道合宜必易反對而爲歡迎矣乃陜西軍界之反對分治電則曰兩武人必生衝突豈非至可駭怪之論耶 
夫以分治之原理而言所謂分治者分軍民兩政之職權也武人而擔任民政則所行使者爲民政之職權與非武人無所分别也故反對分治者當必反對其分職權而决非反對其人此以根本言而决無不相容之理由也卽以人論民政界之人物眼光必與武人不同近數日來因武人干政之故督軍省長間屢生衝突即武人與非武人意見不淪之明證今中央以武人任民政誠與分治之　理不合然爲調和計武人宜歡迎武人矣而反謂兩武人不相容其理由又安在耶 
豈以爲權利之故雖同爲武人而亦不容其分占耶抑武人有黨派之不同而不容異黨之分其權利耶嗚呼異己 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡送伍總長就任預誌]  
　　新任外交總長伍廷芳博士自經參衆兩院通過後大總統己特發命令正式任命並派員來滬歡迎促其迅速赴京兹悉伍君己定於下星期一即舊曆本月二十五日虫滬寗專車再乘津浦專車赴京就任本埠中華國貨維持會全體會員及華商旅滬維持會中華工商研究會中國婦孺救濟會旅滬客帮協會等以伍君將次赴任理應歡送訂於（舊曆）二十三日下午二時假張氏味蒓圑特開歡送大會晚間則在福州路春江樓設筵餞送昨日己由國貨維持會發出通告略謂今本會正會長伍先生奉大總統命令特任外交總長應命履新首途在即引瞻偉望五族所歸邇值外患憑陸之日正賴折衝禦侮之材同人特開大會以表歡送謹具杯酒餞行會所假味蒓圑中席設春江樓以伸歡送之忱同表景仰之意云云又聞本埠中外官紳各界擬假北商會開歡送大會公同歡賀一俟籌備就緒亦即定期舉行云又寰球中國學生會咋通告各會員云警者本會名譽會長伍廷芳博士贊助本會會務有年夙爲同人所推重近悉由黎大總統召赴北京任爲外交總長之職將於日内榮行伍君德隆望重愼交友邦聲聞洋溢輿望欽遲本會得吉語傳來無任忻幸爰訂於十七日星期五晚六點半鐘假座西藏路一品香爲伍博士洗爵餞行每客宴費洋一元五角如蒙惠臨請即日函示本會（限十七日午刻止）云云 
[追悼蔡松坡先生之預備]  
雲南首義偉人蔡松坡先生在日本福岡醫院病逝噩耗傳來通國人民莫不哀悼兹聞本埠官紳商學各界擬俟蔡公靈櫬回國時在閘北寳山路蜀商公所暫留數日擇期追悼業由松滬護軍使滬海道尹淞滬警察廳長上海縣知事各派庶務員在該公所布置一切並聞所定儀注務極莊嚴以表國人愛慕之忱云 
[國貨維持會大會紀事]  
本埠國貨維持會昨爲常年大會之期並舉行五週紀念改選正副會長評議等諸職員假錢江會館爲會場全體會員先後蒞止到者三百餘人經衆公推盧星楷席嘉蓀爲監視投票員萬選靑程子輝爲檢票員汪星一吕永清王子鈞程稚峯爲唱票員黄惠任婁鳳韶戴熾翔張戬臣顧少也姚培之爲記票余如臣徐春榮爲速記王漢强王鳳儀爲糾儀徐枚春爲幹事長張松雲程稚峯陶理堂程靜渡王伴經汪兆麟王誠齋蘇鳳笙爲幹事員趙鏡清洪善長潘竣夫陳鶴年爲招待員時至二時半卽振鉛開會首由副會長王文典君宣告開會宗旨並述五年内會中之成績次云我國之釐捐及苛稅害商不淺今秋鄙人承諸君公推赴京請願己蒙大總統允爲設法飭財政部派員赴各省詳細調查何者爲苛稅以便裁撤至裁釐加稅一層亦己積極進行己有端倪然商人己經過之苦况不妨趁此時機條陳意見由本會上呈政府删改惟鄙人軀體時常不適與會中亦無大益此次之副會長請諸君另舉賢能云云旋經副會長王介安報告上年度與本年之收支賬略除支外結存洋一千三百八十一元四角二分半小洋四十二角荷幣十盾錢四千七百五十五文等語旋由楊小川君演說大旨係贊美會中成績及辦事人熱心等語時正會長伍廷芳君蒞止立即登檯云鄙人己蒙大總統特任爲外交總長此次選舉會長請另舉賢能鄙人萬不能擔任且因不能與諸君時常相見殊爲缺憾然身雖脫離此會靈魂仍廻繞會中抵京之後事關國貨土貨前途者自當時常函致會中至裁釐加稅及減免苛稅等種種便民便商之事亦當盡力爲之俾逹到目的而止云云一時掌聲如雷旋即投票開匭計王文典得一百三十七票伍廷芳九十九票王介安七十八票楊小川六十八票當應王文典君爲正會長伍王二君爲副會長正會長一再謙讓經衆會員力勸始允擔任至伍君之當選副會長因即欲赴京不能兼任故經全體會員公舉爲名譽會董所遺副會長一席當場公推楊小川君楊君亦一再謙讓始允擔任又經會員王子鈞洪善良等演說謂近年國貨之發逹如此之速皆賴伍王諸先生之力且工人製造物品自維持會成立迄今己大爲改良嗣後積極上進我工商界可期爲全球之冠也云云說畢散會時鐘己五句半矣至選舉評議等各職員之姓名俟明日續錄 
[縣議員聨合會將開大會]  
　　江蘇縣議員聨合會昨通告六十縣縣議員函云敬啓者地方自治問題早經兩院議决政府迄未公布施行本會一再請願函電交馳諒邀洞鑒最近參院蘇籍議員致本省長官及省議會二電核據單行條例催促進行關心公益至爲可偑回復原狀此其動機兹訂於本月二十六日卽隂曆十一月二日下午一時假上海也是園開全省縣議員聨合大會協商辦法務祈續派代表届時蒞止曷勝盼禱專此敬頌公綏 
[滬市銀拆飛漲之由來]  
　　滬市兩日之内銀拆飛漲等情己誌昨報昨日有某銀行又向北市永豐安餘等匯劃錢莊三家南市一家代籌現銀五百萬兩故上午銀拆漲七錢下午收盤五錢惟聞此項現銀均係將現洋鎔成大條銀運往外洋查滬市現洋現存一千三百餘萬元現銀則祗有三百餘萬兩矣所以銀拆如此之大也 
[海參崴華僑請濟食米]  
　　代理上海縣景知事近接海參崴華僑某代表以該處商會名義函稱海參崴地處外洋邇因歐戰未己華人食米勢難繼續其貧苦者流更不能支請設法代籌販米運彼接濟等情當卽據情禀請滬海道徐道尹核示辦理 
[公廨第二十三次研訊日人被害案]  
　　中洋印刷所主日人池原與夥鴨井被人謀斃一案業由捕房將與該日人私造湖南湖北等省各種僞鈔票之湘人胡儒珍（卽李正華）甘肅人高志浦東人盛冠文拘解公共公堂第二十二次研訊各情己詳昨報前日午後由美捕房中西探將胡等三人解廨仍由原審官關讞員會同日副領事加籐君升座刑庭繼續研訊先據捕房代表律師上堂聲明要證日人木村因患病不能來案質證請爲展期而被告等各律師以此案稽延己久起而反對經關讞員與日領會商之下擬令兩造公舉醫生至該見證家察驗病勢再核嗣因被告等不願故由堂上諭令村上律師親至該見證家邀同醫生來案證明病情再行核奪諭畢退庭至憇息室休息三十分鐘復行升座卽由村上律師上堂譯稱敝律師頃至要證木村家中適松崗醫生在彼診治業己邀同來廨證明木村病狀云云即據日本醫生松崗氏譯稱木村於前晨忽患寒熱又兼腸病腹瀉前日午後熱至四十度零三分故除用冰氷其頭部外復用機器將彼肚腸洗滌至昨日稍見減輕熱度亦己減至三十八度零五分然大腸甫經洗滌如令轉側勞碌變他病最速須過兩天始能起牀現病人之腦筋狠清如有人至其臥處詢問言詞則並無妨碍等語經中日兩讞員得供復與兩造律師會商之下遂判被告等還押候於十六號午後二時半將病人移至海寗路十五號松崗醫院詢明口供再行訂訊至昨日午後三時許由關讞員會同日副領事加籐君帶同中西録供生乘坐馬車同蒞海寗路十五號門牌日本松崗醫院内由監院日人導入病房卽經關加兩君向要證日本人木村詰問口供兩造代表律師亦均到院並由捕房將胡儒珍帶院候質惟所詢供詞關係重要故不披露迨中日官訊供畢復由監院導至招待室茗談數語始各乘坐馬車分道返署 
[寰球學生會明晚演講幼稚教育]  
　　寰球中國學生會訂於十八日（本星期六）晚八時請張鶴君夫人演說幼稚教育之緊要同時並請馬清渠夫人演講教授幼稚生之經驗張夫人係日本長崎活水女學校幼稚師範科畢業曾赴美國調查幼稚教育事回國後充上海晏慕氏女學附設幼稚園主任馬夫人爲蘇州慕家花園幼稚師範學校畢業生現爲上海培眞幼稚園主任按幼稚園爲教育兒童之所東西各國無不視爲極重極要之事提倡之不遺餘力吾國雖有熱心之士出而提倡然未曾普及全國張馬二夫人關心幼稚教育有年經驗甚深届時演講並携幼稚生來會試演各種恩物極有可觀云 
[省教育會請定省校領欵日期]  
　　江蘇省教育會致齊省長電云南京齊省長鈞鑒時局大定教育急待進行現據各校長來會告急尚有未領到九月經費者似非我公維持本意查民國元二年間省立各校均於月初領到本月之欵至遲不過十五擬請查照前案規定每月放欵日期俾各校長不以奔走籌欵致荒教務全省學界幸甚江蘇省教育會咸 
[再紀工商研究會定期開會]  
工商研究會會長楊小川君訂於隂曆本月二十四日在滬北靜安寺路交涉署開討論大會預請滬上各實業家如有意見備函送會提議等情己紀昨報兹悉該會長以南市方面各項實業工廠爲數頗多恐有知照遺漏故於昨日預送入場劵十份請南商會代爲分送俾届時一體蒞臨討論以資進行 
[交通部訓令二則]  
　　整頓路政　　尊重航權 
滬寗兼滬杭鐵路管理局長鍾文耀昨奉交通部訓令開查各國獎勵商業政策不外關稅運輸二法我國關稅實權旁落改進似不易言所賴以維持商業者惟出於運輸一途而運輸之中尤以鐵路爲最重要查鐵路運輸獎勵之原則凡二（一）積極主義對於奢侈品運價極昂而常用品則反是（二）消極主義對於輸出品運價極廉而輸入品則反是我國創辦鐵路垂數十年此項貨物運輸之原理素未切實研求同一運貨章程也而甲路分三四等乙路或分十餘等同一貨物也甲路列諸上等乙路或在中等以下參伍錯綜意爲高下不但商民大爲不便即就各路而言於聨絡運輸上之計算亦莫不受無窮之困難然此猶僅準對内之關係而言也至其結果則於國際贸易上實發生絶大之影響如最近三年每年洋煤進口在二千萬元以上洋木進口在三千萬元以上斯二物者我國所在充斥徒以各路所列等列過高致使外貨日增國貨日減睠念商艱能母心痛本部整頓路政以增加進欵爲前提增欵之方雖多而貨物吸收實居主要兹擬仿各國成例將各路貨物等級劃歸一律酌減運價以應時勢之要求果使試辦有效未始不可以塞巨大之漏巵紓商民之困苦除分行外合亟令仰該局長共體斯意速將現行貨物等第名稱分别詳細列表限十一月三十日以前呈報到部俾便斟酌損益加意研求以便試行切切此令 
滬海道尹上海知事江海關監督淞滬警察廳長均奉江蘇省公署訓令文云案准交通部咨開據長岳兩關監督呈稱職署奉前湖南督軍劉飭開案據軍事廳呈稱職廳軍務科報稱查省河軍用小輪原屬無多每當軍事緊急輪運維艱向例價租商輪稍資便利歷經船政局辦理相安無異迺近數月以來北兵入湘往來如織動輒威迫商輪扣發運費各商輪因受損失相率懸挂洋旗致邇來輸送軍隊困難百端現在大局相安應飭將洋旗一律取消不得久爲懸挂請即轉飭以維船政等情查該科所報均係實在情形惟事關外交未便輕率從事應請鈞府轉飭外交司先與各領事洋行妥有爲交涉勿任各商輪再挂洋旗恢復原狀以重國體而利軍行等情合行飭仰該署查照辦理等因奉此當經職署以案關内政飭據商輪公會摺呈懸挂洋旗各輪六十餘艘聲稱各該輪或租或租或售均與外人立有契約未便取締等語復以詞近狡飾批令迅將何國商人租售何輪以及契約年限分别列表呈報各在案查本口行駛内港各華輪前因北兵在境種種威近加以軍用輪船局尅扣摧殘不能營業相率懸挂洋旗今時局大定監督到任以後每以各該輪恃挂洋旗違背關章不一而足迭經嚴重取締而各該輪恃有護符迄難就範謹按輪船註册章程第十三條第三項之規定船隻轉售或租與他人時應卽報部並將執照繳銷但一經執行各該輪勢必請由外人另領關牌完全脫離華商範圍航政前途影響匪淺應如何酌定辦法呈部察核示遵等情前來查華商船隻懸挂洋旗最爲惡習民國元年九月間據福州商船公會呈稱航商冒挂洋旗航權日漸旁落等語當經本部通令各商會及商船公會實行勸誡並通咨各省轉行各關卡局所嚴禁留難需索二年十二月間准外交部函稱鄱陽湖民船擅挂英國旗幟一事復經通行查禁各在案政府對於此事何啻三令五申乃數年以來此風未革固緣航商積習相沿意存規避而地方官吏保護未周軍隊抑迫有妨營業爲爲叢敺爵實亦有以致之長此放任吾國航政前途可爲隠憂自宜嚴定規條切實取締並由各省軍民長官盡力保護以免藉口除由部令行該監督轉飭該省商輪公會將懸挂洋旗各輪六十餘艘據實調查設法勸導並通令各關監督妥議取締辦法呈候核定曁分咨陸軍部各省督軍外相應咨請查照轉行所屬嚴令對於華商船隻勿得再有抑功騷擾等情事以維商業而重航權實紉公誼等因准此合行令仰該道尹縣知事監縣廳長遵照辦理此令 
[嚴禁私硝之布告]  
　　上海縣公署昨發布告云爲布告事本年十一月七日奉滬海道尹第一百六十二號訓令内開案奉江蘇督軍署第一九五號訓令開案據江蘇全省硝磺總局呈稱職局前因各縣私硝充斥妨碍官硝曾經詳請鈞署飭各道尹轉行各縣知事嚴禁在案兹據緝私總查曹　禀稱實應興化鹽城阜寗武進丹陽各縣時有私硝出入得地方嚴加禁止不能浄絶根株等因據此職局伏查硝磺關係餉需且爲軍火嚴重之物若不嚴加禁止何以維官銷而裕餉源理合具文呈請鈞署通令各縣知事嗣後遇有私硝一經緝獲須按照硝磺緝私章程辦理並先一體出示曉諭俾衆周知實爲公便等情據此查硝磺關係軍用禁令綦嚴日久玩生實應等縣又有私硝出入合亟重申前禁以絶私硝除通令外令到该道尹即便轉行所屬各縣遵照凡私硝緝獲須照硝磺緝私章程辦理並即出示曉諭俾衆咸知母任違犯切切此令等因奉此合行令仰該知事迅即遵照辦理並將辦理情形抄錄示稿呈復備核切切此令等因奉此自應遵照辦理除呈復外合亟布告仰各該人民一體遵照母違特此布告 
[兵土調防紀]  
 
 
 

Page 11

 
 
　　原駐製造局之步兵三十七圑第三營部所十一十二兩連現奉陸軍第十師師長兼護軍副使盧永祥命令以江灣鎭地方近無軍隊駐防僅有警察恐不足以資防衆應將該二連官兵調往江灣防守等因故該二連官兵曁軍裝輜重己於前日乘坐駁船八艘儀赴江灣駐防而楊護軍使以該兩連官兵調往江灣後局内祗有步兵一圑駐紥而製造局爲存儲軍械重地自應多駐防兵兹查有第七旅之十四圑全部官兵現駐南京下游堪以調滬故己令由該旅陳旅長將該圑兵士飭調來滬矣 
[黨人請追遣費之批示]  
資遣各省旅滬黨人回籍一事官廳早經結束兹有黨人常濟衷等以官廳所給善後遣費被詹坤唆使郭超等携欵逃匿故將詹坤扭送松滬護軍使署呈請究追昨由該署發出批示云呈悉飭訊詹坤據稱郭超領欵之先曾由同居之滕鳳林擔保不致逃走現郭超逃匿伊實不知情請傳滕鳳林訊問等語查核所稱是否藉詞推諉非傳同要證滕鳳林質訊碍難定案滕鳳林現居英租界往返傳訊諸多周折現己將詹坤令發公共公廨就近傳同滕鳳林訊明追欵給領矣仰卽逕赴該廨候訊可也此批 
[引渡無錫刦案之盜犯]  
搶刦無錫等處紳富案内之巨盜郁老窩子（即郁壽生）携贜潛逃來滬銷售被法租界包探所獲旋經水警趙廳長得悉以郁盜係刦案要犯自應派探提回歸案懲辦故派偵探曹坤瑩來滬迎提並由駐滬水警第三分署咨請法公堂引渡昨己經聶讞員飭將郁盜交來探帶蘇歸案一面咨復第三分署查照矣 
[預審擊斃巡警之從犯]  
　　徐家滙二區三分署巡官韓恩貴巡警李步德前在林家弄地方巡邏因拘拿匪徒反被開鎗擊斃此案内爲首各匪己經軍署判决鎗斃其從犯孫三（即黄長友）飭發地方廳訊辦在案昨日午後林檢察長飭傳二區三分署巡警李益謙到廳委派沈檢察官提同黄長友到案預審畢判黄還押李回署供職 
[續獲攔刦匪徒之羽黨]  
　　匪徒陳阿根王阿毛於本年二月間紏黨在法新租界霞飛路各持利刃强搶途人季咸春洋銀二十八元並將皮袍大衣强剥而逸失主報捕後陳阿根因另犯搶案拘獲判押五年王在逃未獲前日爲英捕房包探獲住訊知事出法界移送法公廨訊辦季投案聲訴前情請求究辦當將陳阿根在西牢内提出與王阿毛質證陳供是晚與小亭阿林及綽號蟹壳黄等同往剥衣搶洋是實王供陳等前往搶洋民人在途望風事後分用洋數元是實聶讞員判王阿毛管押三年期滿永遠逐出租界陳阿根仍照原斷執行 
[蔡松坡先生哀電彚錄（四）]  
　　陜西省議會電梁任公先生鑒松坡先生滇南首義再造共和豐功偉烈薄海同欽當兹國步艱難扶顚救危正資偉略遽聞溘逝痛悼殊深謹具唁詞藉申哀　陜西省議會删 
　　四川羅督軍電梁任公先生鑒蔡公中道云殂茹痛曷極靈櫬何日返滬擬定於何日追悼均乞隨時示知臨電鴨烟東望泫然佩金叩寒 
　　安徽省議會電梁任公先生偉鑒松坡先生再造共和成功不居未竟其志鬱鬱以殁天猶不欲遽定民國乎何奪我先生之速也敝會同人等悵望東瀛無任悲惋謹休會一日并聨合和界擇期開會追悼特電奉聞煩轉致其家屬皖省會删 
　　安徽倪省長電梁任公先生鈞鑒蔡公松坡民國柱石昊天不弔喪此元勲凡我國人同深痛悼載省長眞電極表贊同即請馮副總統領銜入告無任朌禱之至倪嗣冲咸 
　　川南巡閱使楊維電各部總長參衆兩院并轉各報館梁任公先生鈞鑒蔡公松坡再造共和功高寰宇殊勲偉業與國同休兹聞溘逝痛在邦家生榮死哀賜卹固矣維名士不世出曠典不易逢國家製爲優卹之條正以待彼完人身後受享用敢龥請諸公轉懇府院於其遺骸也宜特派員使與軍艦以迎護之於其葬式也宜採用國葬以隆重之於其功烈也宜建專祠籌銅像以尊崇之除應將事蹟宣付史館外並擇名勝之地爲其窀穸之場蓋偉人行誼卽立國精神所謂共和　鑑爲民德楷模者微斯人吾誰與歸喪禮厚薄體制攸關樹之風聲賴有此耳諸君際是幸無忽焉區區私心萬祈共鑒川南巡閱使楊維叩寒印 
　　張守四電上海道徐鶴仙君轉梁任公轉松公家屬鑒松公再造其和功在國家天喪元勲薄海同悲公誼私情悼痛尤深癸丑在滬尚有筆記書藉留庽己專人檢取謹先電唁張維叩 
　　附黎大總統覆康南海電康南海先生鑒寒電敬悉蔡故督軍建國殊勲照垂百代崇報典禮允宜從隆雒誦教言我心實獲國葬條例現經國務會議通過日内即咨交兩院此外立祠鑄像各事亦經交院核議俟議定即立予施行特先電聞黎元洪删 
[受傷人形跡可疑]  
　　有王志强者腿部受有銷傷前日下午另與一同伴人僱乘黄包車至虹口同仁醫院求治甫入院門同伴人怱怱而去王於身畔摸出鈔票九十元銀錠一隻塊銀一方交與院中醫生懇求速將鎗傷治愈當以此項票銀作爲酬謝醫生詰其出身何處王先云杭省繼稱蕪湖又問其何時何地所受之傷王答詞支吾當爲美捕房所悉以其來歷糢糊頗爲可疑特派華捕一名常駐該院監察一切俟其病痊再行帶案鞫訊 
[李佳白博士參觀中華小學之演說]  
　　法租界中華高等小學校開辦來學生頗形發逹昨日尚賢堂總理李佳白博士特往該校參觀頗爲嘉許時該校適於下午四時開演說會因請博士演說博士略謂鄙人來華甚久對於教育頗爲注意從前中國之學生以背誦爲能對於體育毫不注意致多近視肺癆之病近來雖漸改良而此弊猶未能盡免鄙人曾留意各校學生類多面帶白色皆因血氣不足之故甚望諸君於每日早起行深呼吸數次以擴充肺量庶幾身體日强蔚爲健全之國民云云聞者均鼓掌末由該校校長程　碧登臺道謝遂散會 
[養性女校將開紀念會]  
　　本埠新閘派克路養性女學校成立迄今己閱五載平日功課認眞成績亦佳刻經校長謝强公經理周學孟女士等提議於下月中旬特開五週紀念及懇親會期與學生父兄聨絡感情謀教育 
上之進步並請義務教員成靜菴周聽夫朱介蓀鄒碧痕諸君將本年各班成績彚集編輯成書俾於開會日發送各學生持回家庭以觀成績而誌紀念 
[製造局試放機關槍]  
　　製造局李總辦兹據鎗廠委員王蘭生報稱奉令製造民國五年式輕機二十五響機關鎗現己造成二十四架請爲監視試放等情故李總辦於昨日督同王委員飭將新造之機　鎗二十四尊在鎗廠内試放均頗靈捷 
[致祭鄭汝成代表將次回滬]  
　　前上海鎭守使鄭汝成之棺柩經其家屬盤回天津原籍後定隂曆本月十九日安葬先期由松滬楊護軍使及各營長官曁工巡捐局朱局長等均請使署委任元副官爲代表携帶祭文輓聨等赴津追悼刻聞葬事己畢元副官己起程南下大約今日早車返滬云 
[元芳路橋業己改築]  
裏虹元芳路橋向係木質近因年久失修英美工部局　工拆除所有木椿以其易於腐爛現己改築石墩橋函亦以　製以期持久 
[會議整頓屠宰稅辦法]  
　　江蘇省公署爲輅各屬屠宰稅起見特派委員王楝來滬調查曾誌前報上海縣景代知事昨特邀集南商會總理顧馨一及省委王楝在縣公署開會籌請整頓該稅辦法大致以國計民生雙方均應兼顧擬照現市情形酌加稅李惟期兩無窒礙决定後擬即會銜呈請省吏核示遵行云 
[紙業認稅之爭持]  
　　本邑紙業認稅一事曾由該業經綸堂董事具禀稅務總公所請以景綸堂名義由同業王承興擔任墊欵認繳照原額稅數再加一成每年認繳稅洋一萬八千元己奉吳所長批准並着照章預繳捐欵三個月在案嗣因舊有認商秦馥記亦願加數呈請繼續認辦以故期滿未肯移交雙方爭持各不相不旋由南商會排解亦未解决刻聞此案現吳所長接江蘇財政廳長批令轉知南商會傳諭新舊各諰商須再核實增加方能給予認辦若照現定稅數萬難照准着於三天内迅行議妥否則惟有收回散收以重稅餉而杜爭執云 
[拐匪雇渡遺孩]  
　　一　二十五號杉板船户徐錦祥於前晚三時半舟泊外白大橋禮查碼頭有口操粤音之某甲借一粤婦携男小孩二名雇徐杉板載赴太古碼頭言明渡資小洋數角及抵該處甲登岸一去不回該氏仍令徐渡回原處亦即登岸祗留二孩在舟聲言往取船資交付再領小孩等語詎該氏去後亦杳無音信迨至明日黎明後徐向兩孩詰問據一孩稱名周雙喜今年十三歳原籍徐州今年五月間父母因事口角致母親自縊身死父親將我帶往南京投親苦無川資沿路曉行夜宿一日道經津浦鐵路父親自不小心被火軍碾斃我遂沿途求乞到南京遇見昨晚同來之廣東人將我誘拐來申云云又據一孩稱名郭月海今年十二歳無錫人原籍尚有父母此次亦被該氏等誘拐到此等語徐以事關誘拐當將二孩送交水巡捕房請示辦理梅捕頭立命備函將二孩送請地方檢察廳發落并着徐投廳作證昨日午後經檢察官提案預審徐投案伸訴前情問官判將二孩留候家屬認領徐退去候派警查緝該粤匪男婦到案究懲 
[拘送拐案嫌疑人]  
　　住居閘北華安坊之徐徐氏前疑朱金山陳錦坤拐匿伊婢阿東由鄰居傭婦陶沈氏到案氏證經嚴科員訊供不認判朱陳二人交保帮尋在案兹因逾限日久原告一再請求嚴究昨經李科員飭傳朱陳二人到署解送地方檢察廳訊辦 
[包車夫拐賣婢女]  
　住居愛而近路六百九十七號門牌前爲工部局糞頭王榮記家十二歳婢女翠香被王之己歇包車夫沈阿桂誘至新閘梅白克路串同婦人李周氏得洋七十元價賣與紀王氏爲女被王得悉於前日報捕將沈與周王兩氏及女一併查獲昨解公共公廨請究經俞襄讞會同美沙副領事訊明判沈押西牢年半姑念兩氏未悉女係拐來從寛併釋翠香交其主領回 
[婚姻紏葛之訟案]  
　　向在陸稿荐肉店爲夥之史良甫前憑王朱氏張丁氏並婦人朱阿四等爲媒出洋三百元娶湖州人馮志範所生十九歳之女爲室且有王耀朗作保迨成婚後馮氏知史良甫己有大婦故歸寗母家不肯前往史迭邀不放乃投地方檢察廳以刑事起訴而馮亦以史重婚再娶等詞控訴昨經林廳長飭警將一干人並史馮等分别傳案聽候訊究 
[卞淑貞被夫控告]  
　　張　維在公共公廨呈控其妾卞淑貞不守婦道一案昨晨奉會審員王肇之君會同英卓副領事升座民庭研訊據張投訴憑張少棠董姓兩人爲媒出洋五百元於去年正月十三日娶卞厚卿之女（即淑貞）爲妾詎過門後時常歸寗浪費金錢不守婦道且聞曾嫁過他人求請斷離或仍領回管束並延律師上堂請究訊之淑貞亦延律師投案辯稱此事實因原告與住居哈爾濱路之婦人張楊氏犯姦經被告得知因此夫婦不睦至稱被告前曾嫁過他人試問有無證據請堂上明寨中西官核供判被告交保候復訊再核 
[匪徒攫取金挖耳]  
　　匪人王阿寳蔡阿桂在虹口攫取安宗氏等金挖耳由探查獲人贜昨解公共公廨經中西官訊實判王押西牢年半蔡押一年期滿均逐出租界 
[火車站查獲烟犯]  
　　五區崗警在滬寗火車站查獲烟犯張阿福田建亭魏三大三名抄出烟土灰皮共十餘兩解經司法科李科員訊明判送地方檢察廳核辦 
[電車上遺失郵包]  
前日下午英美電車公司第二路電車駛經外白大橋站有中國郵差一名下車而去遺有郵包一個内有銀洋金飾等物當由售票人見而暫收交與該公司現公司己出示召領矣 
[註銷案要求復訊]  
　　南方麵粉公司經理粤人蔡兩生在公共公廨指控同鄉人譚捕南以民黨海軍名義圖賒麫粉不遂挾嫌糾黨在北蘇州路用削尖竹爿將其面部戮傷一案經中西官訊無充分理由判令將案註銷在案兹因原告不服判决昨晨特延魯定格律師投廨聲稱當時原告被戮受傷後腦筋昏亂現神志己清能將帮兇各人指出要求提案復訊云云俞襄讞得供商之美沙副領事姑准魯律師請求候補傳人證再訊 
[爭辯皮絲牌號之權利兩則]  
　　游三字前投法公廨控林益豐景皮絲號主林志堯虧欠往來等欵計洋一千餘元經法公堂提訊押追不理在案昨日原告倩賚美律師代表投法公堂聲稱林志堯有祖遺裕順曾記益豐景記兩牌號志堯應得四份之一今被其族人林志和擅將牌號售銀四千兩志堯名下亦應分銀一千兩請求追出以抵原告欠欵等語訊之林志和稱此項牌號志堯雖應得四份之一權利惟林益豐景係志堯獨開與商人無干求察並由愛倫律師代辯一切中西官察閱林志堯林志和合同上載明該兩牌號志堯應得四份之一權利遂判志堯志和均交人銀兩保限志和於七天内將售出牌號之銀繳出一千兩再行核辦 
　　蘇王成延愛倫律師代表投法公廨控稱有益成隆皮絲號主林培富將次貨皮絲烟冒充裕順曾記益豐景記牌號出售己經四月求追損失銀兩並請將皮絲拍賣不准再冒牌號等情林亦延賚美律師代辯稱益成隆皮絲號係被告與林志尚合開由志尚爲司賬志尚本有祖遺曾記景記牌子後因志尚用虧洋銀若干置之不理且來將合同議單取銷故被告有用曾記景記牌號之權如志尚將用虧洋銀如數歸還卽可不用曾記等牌號請堂上訊斷中西讞員判吊案之皮絲烟一百零九包拍賣拍下之洋歸被告具領以後不准再用該牌號完案 
　　更正昨報漆藝公所開會紀事一則中有每日每人工資小洋三角六分云云按漆藝工資每日每人係大洋三角六分事關工人生計特爲更正 
氣候報告 
　　（上海徐家滙天文　） 
　　己過者之報告十一月十五日各處隂雲或竟多雲黄昏時上海天色清朗中國大陸北風漸强勁十六日中國境内氣壓甚高吕宋之東南有颺風發現其方向至今未悉十六日下午四時前二十四小時内上海氣候温度至高五八三至低四三七去年同日至高六七至低六○八 
　　未來者之報告十六日下午四時三十分豫測本區天隂菲利濱兩面天氣惡劣 
雜評二 
[歡送新外長（訥）]  
　　今人之詆外交失敗者每謂中國徒擁主權之虚名靈魂則爲人操縱此蓋歷次交涉之實在情形也故吾人希望外交當局第一在能自由操縱主權上之靈魂今新外長謂身雖北往而靈魂常來斯會是新外長能操縱自身之靈魂將來就任而後必能操縱主權之靈魂一如其自身之靈魂也乎抑前此唐紹儀君赴京時記者曾祝以此後勿再作滬上之庽公今吾又以此言祝伍廷芳君伍君靈魂雖時來滬上而身軀則希望其勿來蓋吾人甚願伍君之靈魂與身軀久繫於外交之上也 
專件 
[全國教育會聨合會議决中學校改良辦法案]  
　　（呈教育部并通告各省區） 
　　吾國中學教育其結果不良無補社會幾成一致之論審其原因有二 
一宗旨誤認中學校本以完足普通教育爲原則而近來中學校程偏於預備教育性質故以畢業生之不升學而無事可謀引爲可慮又有創文實分科者是更甚其預備教育之意與中等社會普通應用相去更遠畢業生之位置除升學外將一無所有矣本届聨合會據各省區代表報告中學畢業後升學者大都僅十之一或不及十之一其不升學而無事可就者又居大多數辦學者斷不宜以極少數人之升學犧牲多數人之生計此不得不急籌補救者也 
　　一訓練不當學校皆以養成人格爲主今但以獨立自尊爲訓練之常談而不能於在校之時確樹其獨立之基礎雖有高尚思想何裨實際近來中學校旣誤認爲預備教育遂僅以授與知識爲唯一之務於練習技能方面未甚注意欲逹完全普通教育之目的亦覺偏而不全而畢業生高自期待詡詡不凡之氣又若以小就爲有損人格是於獨立自尊之義但知自尊而未知所以獨立也未始非訓練不當有以致此 
據此二原因從理論實際兩方面著想得要旨二方法一 
要旨一中學校宗旨以完足普通教育爲主而以職業教育預　　備教育爲補 
　　一以助長社會事業不求高就爲中學校訓練之方針方法一中學校得自第三學年起就地方情形酌授職業教科　　並酌減他科時間但對於學生力能升學者仍適用原定科目時間 
[華法教育會之成立]  
　　十年以來旅法華僑爲謀中國學生及工人來法之便利次第設有留法儉學及勤工儉學等會屢得法國教育家之贊助日漸發逹今年又爲純一及擴張此等會務起見組織一華法教育會所經營之事業略爲三部分一哲理與精神之部分以傳逹法國新教育爲務如編輯刋印中法文書籍與報章亦其職任二科學與教育之部分其作用有六（甲）聨絡中法學者諸圑體（乙）創設學問機關於中國（丙）介紹多數中國留學生來法（丁）助法人遊學於中國（戊）組織留法之華工教育（己）在法國創設中文學校或講習班三經濟與社會之部分其作用爲發展中法兩國經濟之關係與助進旅法華工組織以法蘭西民國之平等公道諸誼爲標準業於六月二十二日開成立會所推職員及名譽會員皆華法參半云 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[人形八景詩] [  老范]  
　　近見舊歷本月初五日時報餘興欄登義律君所作人形八景調寄黄鶯兒曲八闋形容畢肖涉筆成趣令人忍俊不禁惟竊謂意猶未盡兹就管見所及以補其所未備别成七律八章無一語與之重複可互勘而對校也引用典實及俗諺舊聞笑話間加注釋以證成之并記所自出以避掠美亦明非杜撰耳作者自居八景之一嘲人即以自嘲凡景中人幸勿憤焉老范自識 
　　麻子 
　　一從牛痘傳西法世上麻花便值錢（人人種牛痘不出天花麻子將絶種矣存者宜寳貴焉）翻轉橊皮凹處密爛穿瓜壳點痕連拚將老臉鑽開鞹錯認尊臀坐着棉（吳諺嘲麻子云屁股坐在棉子裏）男子必遺多糞恨（語出品花寳鑑）不如婦女牝皆玄（本邑諺） 
　　駝子 
　　灣成秋末老烏菱詫見乾蝦沓蠅身負行糧囊飽粟醫需夾板木從繩（夾板醫駝見笑林）縱教傴樓恭三命畢竟蹣跚等十朋大好模型馬腫背莫須多怪便生憎（牟子引古諺少所見多所怪見槖駝以爲腫背 
　　矮子 
　　老大依然似幼年摇籃仍可作牀眠豫藏龜櫝爲棺槨合就雞窠奉祖先（雞窠小兒爲楊宋卿九代祖見洞微志）偶看球燈疑着雨（語本笑林）欲乘肥馬若登天（乘肥馬宜若登天然衣輕裘長一身有半係出酒令中集四書嘲矮子文）回頭掽狗君須怕莫向街坊誤並肩（仰面看人面回頭掽狗頭舊聞矮子對聨也）　　黑子 
爺娘吞炭方傳種膚髮眉毛一色連熱極汗流成墨汁飽餘屁出放煤烟（汗流如墨汁屁出似窰烟十字昔年在南菁聞常州姚君所述曩己足成五律一首揭載報章）鑄成鐵漢皆原質産出烏龜亦象賢再世龍圖今識面閻羅何不返黄泉 
　　　子 
秃秃前朝宰相頭又加疙瘩贅生疣權當和尚燒香洞枉遇儒醫榻辣油（有一儒醫治病必援成語　子求治急以辣油搨之痛極問故醫阿曰有成語汝不知耶　利辣搨）爲拍蒼蠅甘自撻（繆蓮仙有　頭拍蒼蠅文）先塗黄蠟總難瘳他年檢驗枯髏骨點點瘢痕爛不休（昔有吏開棺驗屍見腦壳點黠瘢疑爲傷據實則生前　子爲蟲蝕耳見洗寃錄） 
　　癩子 
未曾白髮己雞皮膚癢爬搔不可醫著手成春憑水熱滿身霏雪被風吹洞房妻伴愁眉宿浴室朋聞掩鼻窺强作解人聊自慰伯牛猶受聖門知（但牛有疾先儒以爲癩也） 
　　覷子（即近視眼） 
鎖箱題壁尋常事别有奇情我快提對僕鞠躬曾認客遇姨覿面誤爲妻互爭匾字同翻臉（見土地堂匾詫爲上他當又各揣匾字讀出互爭其實匾猶未上俱見笑林）下視垂紳欲噬臍畢竟招牌猶指識乾温客棧想安棲（見糖舖招牌乾濕蜜餞認爲乾温客棧而投宿焉近己播諸新劇） 
　　痂子（卽蹺足） 
　　世路崎嶇總不平自忘殘疾誤紛爭妒聞人說飛毛腿恨被羣呼蹩脚生仙侣脫胎支朽骨娘姨縱體得芳名（里俗稱蹺足爲搭脚而稱僕婦侍寢者爲搭脚娘姨）跛人迓跛君休笑一笑噫嘻戰禍成（晋郤克事見左傳）（五） 
謎話 
　　商家賒欠貨賬輙故昂其價以留減讓折扣之餘地俗稱謂之花賬唐薇卿先生嘗作一謎題面爲（虚賬不必實給）身唐詩一句（花開堪折直須折）直捷痛快却到好處又虞靑士先生亦有一謎題面爲（除夕躱債）射紅樓人名一爲予所揭蓋予亦嘗作同底之謎題面爲（昭信票作廢）亦射紅樓人名（頼大家的）均足引人一噱[  栩園]  
小說 
[言情小說妍媸鏡] [  常覺小蝶合譯天虚我生潤文]  
第九章（二） 
此時忽有足音　然則勞倫司己徐步而至菲雪語乃不續予亦如獲大赦立與勞倫司握手曰君頃何往勞倫司曰吾覓君耳今車己駕當歸矣言時又以堅毅之目光注視菲雪不己予曩時嘗於吾父書中見一名畫中有兩武士偕一女郎行於林中其神情正似今日之勞倫司菲雪假使二人手中握有刃者則此畫圖殆將變爲活動冩眞矣然己行出林外曼睞亦至則笑曰汝二人乃何往耶其所謂二者蓋指我與菲雪耳曼睞又曰吾以爲汝二人迷路矣方擬組織巡邏之隊而勞倫司少尉己先告奮勇果得尋獲君等菲雪曰然則當謝少尉言次一笑厥狀大似芒剌在背忍痛而爲苦笑勞倫司亦一笑見亞琪方自車箱下以手撫馬則日亞琪汝愛此馬乎汝能駕者則吾當令汝控轡又顧予曰柰梨汝非喜快馬者耶予曰固甚愛之但以亞琪爲御則吾殊不敢信曼睞亦曰吾之愛妹願汝勿與亞琪共載言時回顧則見菲雪己偕雷格萊自去勞倫司未覺曰然吾信亞琪能控此馬亞琪大樂立先一躍上車向予招手曰來來勞倫司亦前調馬曼睞曳予衣角言曰柰梨汝勿允勞倫司少尉吾見菲雪己留其車座待汝矣予聞語及菲雪則立愠拂袖逕登勞倫司之車至曼睞如何詈我則我不及聞矣勞倫司扶子上軍後亦即一躍而登顧亞琪曰汝一人控轡則當愼之此馬性劣稍一不愼立即騰踔亞琪曰知之然則吾人行乎予亟曰但嬧娜如何勞倫司曰渠己與雷格萊先行可勿念亞琪不待語畢立策其馬馬卽展蹄而奔超過前車無數尚聞菲雪在後呼曰留意留意予與亞　均笑勞倫司曰亞琪加鞭勿爲若儕追及予亟曰亞琪汝果自信能力馭此馬否亞琪時己樂極捑鞭言曰勿絮汝果膽怯者可下車自行時車馳益速和風撲面酒氣冷然衣袂盡舉作胡蝶舞勞倫司載笑言曰　公司章程乘客固勿許與御者交談但吾人不妨暫破其例 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
彈詞 
[羅霄女俠第六回（二）（寄塵）]  
六扇屏風四面窻電燈如月掛中央湘簾髹几安排妥席上瓶花鬭艶妝蘭麝薰人香馥郁笙歌隔院韻悠揚房　闃寂無人語只聽得唤客稱哥說短長此際阿靑如夢寐不知此地是何方猛可裏有人轉出屏風角只見他年似徐娘腰楚娘老去偏增千種媚困來未減一分狂他說道今朝風自何方起却吹得天上仙姑到此鄉 
　　阿靑聞言驚道老姥何人此地何地我自醴陵遠來投訪伯父　莫不是錯敲了别家門户嗎那屏風後走出來的婦人道姑娘　己做了我家人你自己還不知道嗎姑娘聞說莫欵猜你本是千兩黄金買得來從此老身爲阿母把卿當個女嬰孩般般疼惜如親女只少是肚裏懷將十月胎如豆珍珠憑你要繡花衫子稱身裁喜得你　身材容貌嬌無比算是我穏把摇錢樹子栽 
　這娼婦滔滔言猶未了阿靑早知道墮了王媽之計被他賣入　靑樓這一氣可氣得半死禁不住放聲大哭開言駡道無恥的　娼婦你串通王媽拐賣良家兒女嗎難道我陳阿靑便跟著你　爲娼不成你可知道千兩黄金縱買得著我的身怎買得著我　的心我拚著一命不要和你相爭看你如何說著便將頭向壁　上觸去娼婦慌了連忙說道 
姑娘息怒聽言云你切莫逞著嬌癡錯怪人怪只怪王媽狠心欺弱女這其問是非皂白你須分可憐我千金費盡因何事只買得如玉如花你一身可憐我一心待你如兒女你也應格外勤殷報此恩你便有委曲何妨和我說老娘和你是一家人（未完） 
談叢 
　　予從祖言聊齋中五通二則蓋譏吳人之不通也先是淮有某鹺商聘蒲公建園繼又聘吳中某名士主持之相待之間頗形軒輊蒲怒不辭而去遂作五通二則以譏故第二則結語曰（自此吳中僅成半通不復爲害矣）半通者蓋誚其不通也（癡儂）（二）從祖又言紅樓夢中賈寳玉爲清初權相明珠之子納蘭性德雅好文學延攬四方名士特築園亭以居之其應酬詩文大率爲名士代筆嘗集衆力成某經解一書進之仁廟仁廟以其註解精詳議論允協非能出自幼手特諭斥之今書首猶載此諭從祖曾出示惜善忘并書名亦不憶矣紅樓中謂寳玉喜吃口脂蓋譏其拾人牙慧也歳時佳節納蘭每大讌請名士曹雪芹本府中西賓以不與啣根因作紅樓相譏大觀園諸女子卽隠射諸名士也按賈寳玉爲納蘭性德人多知之而口脂之喻似猶未經人道（癡儂）（二） 
　　今石印西廂記每一折前必有制義一篇謂是唐六如所著其實不然嘗聞先伯父言西廂記時文共有三十二篇十六篇爲吾邑諸生何倬雲作十六篇爲太倉鄒西池作何作嫁名祝允明鄒作嫁名唐六如皆傳誦一時洪楊以前何作尚有刋板流行者不知於何時失去殆亦有報有不幸耳按鄒西池名錢風　有文名尤西堂　俎中曾載其三江攷一篇（劍秋） 
筆記 
[己閣部褒節孝札（能寒）]  
　　姚民桐城人幼從父之湘潭令任度瀟湘指水嘆曰女子之操不當如是耶年十六歸同邑吳生舉子周晬而卒撫孤三十年明末流宼擾桐城子德堅負避潛山突遇賊促子去以全宗子泣不行推之墮巖谷中姚以駡賊死賊去子蘇時史閣部撫皖列其事入告爲旌門焉史公以疚歸德堅致書慰唁公復札云（節孝之門自應昌大况門下文名藉甚異日必卓有建立以無愧明發之懷若不孝則積罪深矣莫之能贖惟讀書野處少盡烏思此外非所敢問也辱教惓惓率謝不盡名另肅冲）札都十行今猶珍藏吳氏家也（二） 
短篇小說 
[教育短篇三年（三）（瘦）]  
　　那胡家光是個很聰明的靑年三年前從高等學堂中畢業以後就做這小說家的生活算來己有三個年頭咧他父母手中都有些錢不必靠着他度日所以他也並不怎樣着力做事高興時纔做他一篇兩篇短篇小說投在報館裏頭每天在報紙上登載出來不高興時竟好幾天擱着筆一動都不動三年以來一共也不過成了三四十篇短則二三千字長也不過一萬然而他的文字非常樸茂倒像是老先生的手筆有時做幾篇哀感頑艶的文章也自高人一等至於造意布局更是色色驚人凡是讀他小說的没一個不五體投地說這種小說纔是小說家的小說咧他仗着這小說做了介紹人便得了無數的朋友藝林名宿香閣嬌娃一共有一打之數但他素性疎懶也不放在心上有時擱了筆兒竟好似忘了的一般聽他在筆架上睡覺自管懶懶的送着駒光飛去等到朋友們和報館中人寫信來催　纔勉勉强强做他幾千字有時還給他們一個不理會咧那天他離了尤博士的醫寓回到家中雖然聽了尤博士一番偉論打疊起無限的精神來只一路上想自己還是個二十五歳的靑年前途正没限量誰知暗中却被上帝定了死刑轉眼三年死期就到了我這身體便須埋在那氷冷的黄土之下變做那虫豸的食料臨了兒只剩幾根白骨算是最後的遺物要是一朝被人家掘了起來瞧了也不知道是人骨還是骨呢想到這裏不覺打了幾個寒噤耳中彷彿聽得有人兀是　着三年三年目中還彷彿瞧見一個靑面撩牙的魔鬼早在那裏等着没精打采的　過了一天也不給他老子娘知道第二天早上他便依着尤博士的話想做起他的大著作來想了半天也得了些大意下半天就開場動筆成了個楔子從此以後他竟排日走筆毫不懈怠一面還研究衞生之道很想延長他三年的壽命早上起身總練那十分鐘的體操旁晚時没有甚麼事便到野外去散步吸那清新的空氣朋友酬酢一概拒絶只和尤博士訂了交時時過從尤博士總把極懇切的話勉勵他勸他不要灰心他自己也力自振作一心但想立名著書之暇只買些哲學書看看仗着他的慧心居然悟透一切就把那三年後驚心動魂的死期也漸漸兒忘了（未完） 
 
 
