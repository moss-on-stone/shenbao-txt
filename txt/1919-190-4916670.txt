# 1919 - 190 - 4916670

 

Page 1

 
 
   
 
 

Page 2

 
 
   
 
 

Page 3

 
 
時評 
[機會（冷）]  
　　人人無不欲存其國人人且無不愛其國者獨我中國雖有求存愛國之人然每遇一機會其有利於國者無不蹉跎而放棄之其有害於國而有利於人者即無機會亦必多方以造成之此證諸歷來之事而可知者也我不知所以致此之故有意與國爲仇歟抑中國人之愚蒙慣取害而棄利歟 
　　奉吉事之風波又一無端造成之害國機會也 
命令 
[七月十三日大總統令]  
　　交通部呈請任命吳賓駒爲秘書應照准此令 
[七月十五日大總統令]  
　　靳永泰楊紹會曾張玉書韓金元李西峯張恩華楊金城繩秀山均授爲陸軍步兵上校王廷蘭王克儉趙山均授爲陸軍騎兵上校王廷佑加陸軍騎兵上校銜此令 
[又令]  
　　農商總長田文烈呈請任命劉鴻猷試署僉事應照准此令 
[又令]  
　　參謀總長張懷芝呈請任命張鴻賓爲暫編奉天陸軍第一師一等參謀官吳常陞爲二等參謀官均照准此令 
[又令]  
　　陸軍總長靳雲鵬呈請任命王家鸞爲纂譯官應照准此令 
[又令]  
　　陸軍總長靳雲鵬呈請授徐鄂陳玉洲關純一胡建中譚振和鄭懷春王國珍爲陸軍步兵中校高毓麟馬德潤劉子成石傑爲陸軍騎兵中校關偉俊劉鑑瀛戴延續爲陸軍砲兵中校傳宗漢爲陸軍工兵中校羅錫陞加陸軍步兵中校銜楊桂連王世霖閻晉傑丁超起劉國楨韓金如任殿舉劉振遠楊德興鞏長勝張朝忠魏希沅潘濤鄧朝永玉禄爲陸軍步兵少校溫譜英武克伸何文源史寳山關凌閣劉樹山韓國士舒廣元茅宗漢時汝霖李恩禄于川合王世賢周鳳標劉得勝張全盛何占元蕭煥章趙福焦寛澄爲陸軍騎兵少校何清禄張春珂爲陸軍砲兵少校李憲允楊筱山陳加標加陸軍步兵少校銜蔡宏勳爲陸軍二等軍需正蔡廷漢倪振麟爲陸軍三等軍需正陳翼鷺爲陸軍二等軍醫正何春祥爲陸軍三等司藥正均照准此令 
[又令]  
　　馬福祥晋給一等大綬嘉禾章此令 
[又令]  
　　唐天喜晉給二等大綬寳光嘉禾章何鋒鈺晉給二等寳光嘉禾章此令 
[又令]  
　　上官建勳晋給二等大綬嘉禾章熊文朗張培勳均晉給二等嘉禾章此令 
[又令]  
　　門野重九郎大倉喜七郎藤瀨政冶郎高田釜吉河野久太郎均給予二等嘉禾章遠藤壽儼給予三等嘉禾等町本似三郎給予四等嘉禾章此令 
[又令]  
　　蘇雲生密克爾生盧泰均給予二等嘉禾章惠斯加脱給予三等嘉禾章孟脱田恩史樂德安達生均給予四等嘉禾章此令 
專電 
[北京電]  
　　奉張作霖電孟恩遠對高士儐實行討伐（十六日下午二鐘） 
[北京電]  
　　徐樹錚令交部轉飭京奉京綏兩路備車百五十輛聽候撥充運輸（十六日下午二鐘） 
[北京電]  
　　徐特派江朝宗赴奉吉調查軍情江昨晚車首途 
（十六日下午二鐘） 
[北京電]  
　　某方面謂段不能指揮安系總代表難成事實 
（十六日下午二鐘） 
[北京電]  
　　撤消對德禁止通商條例閣議否决（十六日下午二鐘） 
[北京電]  
　　府外交委員會不贊成德約補簽另訂兩種救濟方法密電陸使照辦（十六日下午二鐘） 
[北京電]  
　　陸使電告德已批和約現正與協商國磋商履行手續一俟商定卽將實行惟使館消息和約經雙方批准表島亦將實行授受（十六日下午二鐘） 
[北京電P ] 
　　院電魯沈（銘昌）據議會等電稱政府主補簽德約並無其事（十六日下午二鐘） 
[北京電]  
　　山東各府聯合會電府院沈銘昌長魯以來内失人心外喪國權不卽罷斥恐激巨變（十六日下午二鐘） 
[北京電]  
　　徐樹錚宴沿邊省區駐京代表及蒙藏要人聲明就職籌邊使後不借債不侵權 
（十六日下午二鐘） 
[北京電]  
　　地檢廳送傳票至各校傳訊五四被告諸生各校因暑假置不理（十六日下午二鐘） 
[北京電]  
　　龔復熊克武電忝攝中樞賡續謀和迅圖解决以慰羣望現正與粤中當道開誠商榷並催代表南下總期力從簡捷用釋糾紛（十六日下午二鐘） 
[北京電]  
　　阿爾泰實行改道（十六日下午二鐘） 
[北京電]  
　　没收敵船政府决以組一公司派薩鎭冰爲督辦並無售與外人事昨閣議交海兩部爭主管權甚烈（十六日下午九鐘） 
[香港電]  
　　省垣電匠罷工電燈不燃沙面慶祝法國國慶大放燄火鳴砲致敬居民誤起驚慌武裝兵警巡視各街莫督諭暗中行刦者以盜論林葆懌允派海軍機匠恢復光明十四日學生工人等四千餘集於東園旋由學生首導羣赴省議會請任伍廷芳爲省長但爲兵警所阻兵警開放空槍傷公民數人十五日公民又集會但仍爲巡邏隊長驅散兵警奉警廳命携帶機關槍兩架傳説米廠工人今日罷市時局殊形不定（十六上午十二鐘） 
中美新聞社電 
[舊金山電加立芬尼州參議員費蘭氏應日本報]  
紙訪員之請宣言該州地産問題大致謂加州法律禁日人購地而日人以在美所生兒童即爲美國公民之名義或由特别組織之公司名義購置大宗土地日人又租地耕種其生活程度與白人大異致白人不能競爭因此種種理由加州不得不拒日人於境外以保白種之將來日人與白人無可同化故日人歸化美國爲不可行日本不許華人入境以自保其種族故加州及澳洲與坎拿大亦以同一理由拒絶日人並無種族上之偏見日人之勤儉聰明爲加州人所深佩惟其如此於加州人民更加危險蓋日人不若華人然僅以賺些工資爲滿足且圖操縱加州之農産物也總之移民問題爲一内政問題吾加州之爲此乃預防將來與日人衝突望日政府與日本人民設身處地一想必悟吾美人除自保國民生活外實無其他目的也云云 
[紐約電]  
　　愛爾蘭新芬黨首領范里客氏到美已一星期昨日波士頓受市長及四萬公民之歡迎范氏演説力請美國贊助將愛爾蘭之要求提出於國際同盟會俾許愛爾蘭爲一自由國旋范氏又赴麥色邱才兹州下議院之歡迎會又力述愛爾蘭共和國之主要目的云（以上係東京日日新聞電） 
路透電 
[歐洲和約進行記十日巴黎電]  
　　德國公文宣布德總統已簽定批准和約及來因倫條約之文並謂該文已由專差送出深望封鎖可卽取銷戰俘即可釋回 
[十日倫敦電]  
　　美比英德所訂關於占據來因土地之條約業已宣布規定在所占境内設一文員團此爲協約國最高之代表名協約國國際來因倫高等委員會該會有權發表維持治安及協約軍需求所必要之命令一切民刑案件仍由德國法庭審判惟違抗協約軍之人應受協約國軍事裁判民政管理權仍在德員之手高等委員會且有權在所占區域之一部或全部宣布戒嚴於是德國法律所規定之各權均應由協約國軍事當道握掌 
[十日倫敦電]  
　　路透電社探悉海外英軍駐來因河者共二十萬六千人駐法境與佛蘭特者共二十一萬四千人此二十一萬四千人泰半從事整理戰地之事務及保衛來因河駐軍之交通線如續行開戰則將爲來因河駐軍之後備軍意國亦駐有英兵一萬一千人内有辦理結束事務之軍隊及充埠姆列國戍兵一部分之步兵一大隊黑海區域除印兵外駐有英兵四萬四千人其中在高加索者二萬二千人志在維持秩序埃及近今之騷亂及小亞細亞之不靖使英國不得不於埃及與巴力斯坦駐兵九萬六千人内有澳兵萬人美沙波太米亞因高德民族舉事下幼發拉第河之不靖中阿刺伯之摇動亦不得不留兵二萬一千人目下駐印之英兵共六萬二千人西北邊陲現有事變而印度暗潮亦頗可慮故此數不爲過多北俄之英兵若干現方陸續撤退此外尙有英兵六千人戌守海外各港另有一千四百保衛西比利亞鐵路 
[十日華盛頓電]  
　　威爾遜總統語報館通訊員謂彼意美兵駐於來因倫者須至德國依照和約交出各項物品後始能撤退又共同作戰國應儘速與德重行通商俾德國財力可以漸蘇美國於歐洲善後事務必須依循信用穏固基礎之方針慷慨輔助國際聯盟規約將加入凡爾塞所訂之各種條約 
[十日華盛頓電]  
　　威爾遜總統今日在參院提出對德和約謂國際聯盟將成一實際的必要物爲新世界制度所不可少繼乃述及和會苦心經營謀保自由正義永遠勝利謂舊時之糾葛與各種條約横梗於途凡此皆强權卽公理時所訂者而未便恝然不顧故欲以新思想之制度接於舊者之上爲功良艱所獲之果暫時將不適口但和會多數代表皆渴願排除不良之勢力與非法敗德之野心此即德國陰險計畫之所由生 
[歐戰之餘波十日倫敦電]  
　　巴黎電稱柯爾恰克政府正式向和會請求代管韃靼海峽與博斯波魯斯海峽之權及欲於國際代管君士坦丁之舉占一部分又聲明俄國願自行放棄對於阿米尼亞之保護權 
[十日倫敦電P ] 
　　路透電社探悉柯爾恰克陣線之地位雖殊困難而士氣甚佳西比利亞軍退走之目的乃在告畢西亞利亞内務之動員事務居民泰半與軍隊同退西比利亞之動員事務足以徵明農民之忠誠哇姆斯克與伊庫資克境已得有良好之結果伊尼塞斯克省春問曾發生過激主義當道於該處得有戰鬭良材紅旗軍大約將止於加瑪河比拉雅河烏發河陣線 
[十日羅京電]  
　　外錫爾伐尼亞消息由捷克斯拉夫陣線撤退之匈軍現攻擊太愛斯河之羅軍戰事正在進行中 
[十日巴黎電]  
　　亞里波英國陸軍當道已將近今屠殺阿米尼亞人之首領六人絞斃並令阿米尼亞人提出賠償損失之要求 
[飛行界之新事業十日紐約電]  
　　飛船Ｒ三四號昨晚十一時五十七分由長島出發飛往蘇格蘭之東幸福鎭 
[十日明哇拉斯電]  
　　飛船Ｒ三四號因官場宣布將有風暴自大湖而東乃怱遽起程有數萬人舉首視該飛船飛過紐約交通爲之阻塞歡呼之聲不絶於耳 
[十日倫敦電]  
　　飛船Ｒ三四號今日正午距紐約約五百哩距伐斯考希亞之雪特萊西北約三百五十哩 
[九日馬賽電]  
　　英國郵務飛機一架在伐爾之波里萊地方因汽油櫃爆炸墜落於地飛行家四人爲火燒死面目模糊尙未辨明其爲何人 
[歐洲之勞働問題十日巴黎電]  
　　中部及南部煤礦之礦工因内閣公斷許增加工值及規定工值最小之率故已紛紛上工 [P十一日巴黎電]  
　　法内閣討論勞動總會所組織於七月二十一日罷工二十四小時問題鐵路郵務用人均允加入工務總長出示警告未免役之職工如敢棄職務則須交與陸軍當道已免役之人則將由軍法裁判所審訊不屬聯合會之鐵路用人在里盎開會通過提案不於七月二十一日罷工與糧食供給問題有關之各總長决議從速減輕物價衆院議員要求以嚴厲辦法處置囤積居奇之人並提出議案凡投機壟斷以圖獲利者須加重懲 
[十日倫敦電]  
　　礦工發表正式文告以答吉特士氏昨日關於礦工地位之宣言礦工否認今有將煤價每噸增加六先令之任何理由並稱政府有各礦之絶對管理權係於工值及礦工處境之爭端對礦主礦工均有指授調停辦法之權今之漲價政府實負厥責礦工不以反對國有爲然如果有增價之必要則實由私人主有各礦加以政府節制所致 
[各國近事記九日羅馬電]  
　　意相尼蒂氏解釋政府之行政程序謂將徵收奢華品特别税及分等徵收戰時額外餘利税政府之財政計畫志在减輕國内外之債務商船將加擴充政府决計設法遏除戰後之一切困難並撙節國用增加出産以厚國家之財力 
[十日聖約翰電]  
　　郵船克萊姆比安號（九六一一噸）載客一千一百人觸於冰山船首洞穿死傷各兩人現已駛回修理 
 
 
] 

Page 4

 
 
   
 
 

Page 5

 
 
   
 
 

Page 6

 
 
公電 
[宜興來電]  
　　上海申報館鑒宜興自陰曆五月以來霉雨兼旬山洪驟發河水陡漲丈餘圩埂冲破田禾淹没本月文日又复霪雨狂風被災最甚之處廬舍淹没農民泅水乞食慘不忍覩已電請省長派委帶賑兹請登入貴報以代呼籲宜興縣四鄉公會會長陳明潘鳳儀叩寒 
各通信社電 
[北京電]  
　　徐世昌仍主以周樹模組閣周漸有允意惟安福系尙作難 
[北京電]  
　　曾毓雋連日招宴各省議員疏通以龔心湛組閣 
[北京電]  
　　顧維鈞來電謂奥約照簽必可加入聯盟魏宸組電請回國聞將准（以上十六日） 
以上平和通訊社電 
[北京電]  
　　政府將照會外交團聲明不簽字原因 
[北京電]  
　　外蒙王帕拉塔潛赴日本政府電莊代使尋覓勸令回國 
[北京電]  
　　孫烈臣將加上將銜　沈銘昌電請入覲 
[北京電]  
　　陳毅電我軍與海籽夾擊俄軍俄兵敗退奪回克旗（以上十五日） 
[北京電]  
　　岑西林電又派李子暉來京面陳並望更派代表到滬　政府昨函催各分代表尅期到滬有以汪有齡暫代總代表説 
[北京電]  
　　蔡子民電准宥日由杭北上 
[北京電]  
　　皖水災按五年例由部撥濟 
（以上十六日）以上中華通信社電 
[北京電]  
　　閣議外交案仍向西國斡旋兾得青島交還保證即補簽 
[北京電]  
　　外部擬就對外宣言書大致謂我國對於德約極表同情祗以山東問題係中國領土未便簽字并非反對全約不日即正式照會駐京各使 
[北京電]  
　　中行新例已由財部擬成决先向各方面疏通就緒然第交議（以上十五日） 
[北京電]  
　　各省電詢處理敵僑辦法决議德約未簽前仍照原狀處理院已分電各省照辦 
[北京電]  
　　閣事仍無眉目徐態度冷靜龔求去不得亦不再言去 
[北京電]  
　　吉奉風潮聞已調停就緒孟恩遠現駐長春有不日入京説 
[北京電]  
　　吉省國會議員聞將下令討伐孟恩遠昨見龔詢問情形并請設法防止奉吉衝突龔答稱政府此時决不下討伐令已派員前往調解不至有何變故 
[北京電]  
　　陳光遠電石城匪亂已將大股剿平現正搜捕餘匪從事清鄉不日即可肅清 
[北京電]  
　　皖省長電告近日天氣放晴水勢漸殺未破各圩不致遇險惟災區甚廣除施急賑外請撥欵賑濟已明令撥兩萬元賑濟安徽水災（以上十六日 
[香港電]  
　　罷工風潮甚烈幸當道竭力彈壓秩序未致大亂昨晚電燈未開全城黑暗 
[香港電]  
　　當道以此次罷市罷工并非工商本意决以武力壓迫昨在議會前槍斃十餘名捕數人今已稍覺平靖 
[香港電]  
　　此次以省長問題激成暴動粤派以目的難達乃遷怒於莫督宣言將驅逐之廣州局勢險惡 
（以上十六日）以上中孚通訊社電 
國外要聞 
[來因新共和國之宣言書]  
（譯法文北京新聞） 
　　新建之來因共和國將以哥勃郎斯Cobccnee爲都城新政府及國會均設是地惟臨時政府暫設惟司巴登地方Wlelae巴黎回聲報載有該國宣言書一篇兹將其要語譯登一節　吾曹宣言建設自主之來因共和國以舊德國版圖内之來因省那索來因黑斯及巴拉抵耐回地組成之此新建設以左列數條爲原素（一）界線悉照舊時版圖勃根非爾Brkdnlcld地方亦列入新版圖内（二）領土之變更須得與本國有關係之鄰國之贊許始得行之（三）來因共和國臨時政府以人民之代表行使政治（四）來因共和國國會選舉事宜依照德國新組國會之方法行之（五）新政府及國會設置於哥勃郎斯臨時政府暫設惟司巴登地方自治職權仍繼續行使臨時政府僅行使中央政治并承受舊日普魯士巴威略爾及黑斯之行政權而已右宣言書頒布於今年六月一日具名共下者爲來因黑斯那索巴拉低耐三委員會巴黎回聲報訪員白來期氏自墨子城之Netz電傳者也　宣言書又曰凡屬强暴行爲不論其來自何方皆當消除之來因人民以誠懇忠信之態度歡迎和平而和平者必須以世界人民之共同聯結爲基礎者也來因人民之所以脱舊制度之覊絆者即以此故舊制度若封建制若軍閥制無往而不爲戰爭之源吾人之爲此實爲眞正和平之光明道途排除阻礙物也　讀此宣言書則來因人民之建設新共和國爲反對普魯士主義之舉動也可知矣新總統豆鄧博士Dr.Durdn者運動建國之主腦人物也戰前爲知事生平抱一種理想以爲來因河左岸必不可爲普魯士之軍國主義所征服今竟貫澈其主張矣 
[秘魯政變消息]  
　　中美新聞社東京通信云據英文廣知報載稱東京昨接七月四日黎馬（秘魯京城）官電稱秘魯陸軍大佐阿爾巴倫斯氏率同警察及憲兵於四日晨一時攻擊總統巴度氏及陸軍總長之官邸將彼等拘至憲兵總司令部囚禁又捕拿内務總長及其他政府大員數人立行槍斃旋前總統雷奇耶氏出現於政府辦公處於大衆歡呼聲中就總統位此項政變計畫行於半夜大衆皆在睡夢中故未有流血之事至此事之原因則緣總選舉之結果衆信爲雷奇耶氏獲勝而按之事實則仍政府黨勝利因此雷耶黨先發制人實行武力推翻政府之策昨午後此間先接一電僅稱秘魯發生革命總統與國務員均被捕當將此電示東京代理秘使（軍事隨員）瑪的尼士大佐彼時瑪氏不信之且謂如此電所云革命範圍定不小情形必嚴重秘魯不見革命已二十四年目下亦殊無足以發生革命之情形據余猜擬大約係小風潮如罷工之類而張大言之耳如五月間有若干報紙曾載黎馬發生一種極嚴重之同盟罷工造後接報告則一極小之事而已此次之事殆亦相同云云未幾續接官電始證實政變駐日秘使弗來雅氏現出游日本某處故由瑪大佐代理署務云 
[沃木斯克政府近訊]  
　　中美新聞社沃木斯克通信云據沃木斯克政府農部總長彼得洛夫氏宣稱今年沃政府倘能將國内之過激派掃除凈盡則民食問題大約差可應付西比利亞今年收成雖較上年增百分之十七但烏拉爾山以西則出産短百分之三十現擬用西比利亞盈餘之小麥以接濟歐屬俄境之需求前三年來因交通阻塞邊境各處所産之小麥多未能運至市場人民亦無錢買麥故此等小麥均屯積至今可供來年之用又阿領葛爾所有之割榖機器現已由西比利亞購定於收割前可運到一九一七年西比利亞共有種小麥之田五百九十二萬畝一九一八及一九一九兩年畝數均見增加一九一七年組織之西比利亞民會現除在遠東部分之雨三會外均與沃木斯克政府融洽提携沃政府奬勵各該民會之活動惟規定可爲辦事員之人必須曾在一地方寓居一年内務總長派潑來氏今日聲言政府權力日增民會干涉政治之徵象日少又概述政府之救濟事業謂曾分送羅卜一千二百萬枚至烏清·潘物·伊庫資克等處又交各民會羅卜六百萬枚爲防疫經費又擬俟過激派人掃除後用二千萬羅卜作普通賑濟之費又據陸軍總長報告募兵之事頗有進步有新從過激黨奪回之某鎭居民三千一百人中有二千八百七十人願服軍役云 
　　字林報云俄人倫登氏現赴英美二京陳訴西比利亞現狀道出上海此君年二十八歲通英法意德文字初在比國列日大學研究算學復在倫敦畢業曾於校中組織英俄協會一九一七年俄國革命後即返俄京得晤重要政客多人未幾赴海參崴爲倫敦泰晤士報訪員並提倡英俄聯盟昨向字林報訪員發表其關於俄事之意見略曰去年英國諾克斯氏以軍事代表之資格到西比利亞時適有一種政府名西比利亞政府者業已存在此政府與地方議會有密切之關係而地方議會者乃城鎭之聯合會行事以自治爲基礎者也雖西比利亞政府諸人能力太薄不能與過激黨决鬭但其宗旨頗爲純正此機關乃合法國會議員多人在烏發開會所組織者以社會革命家阿夫克森提夫氏爲領袖其人極端反對過激主義時人多以該機關力不足與過激黨相抗但余不以爲然縱組織之初能力或形薄弱然確極有勢力以吸合國民使之執戈以制過激黨徒其故以俄國地方議會爲多數俄人所信任尤以農人爲甚農人勢力雖隠而不彰然其爲俄國之推動力則人多知之而西比利亞政府則願與此種地方議會聯合行事也雖在軍事與外交觀念點言之其組織或嫌無力但實具有絶大勢力可吸合俄國各種眞力量使之興奮苟得協約國之完全扶助眞正同情與其經濟軍械之接濟則無待外兵入境而所謂西比利亞政府者亦足奮勉其國人編練大軍直趨莫斯科推翻過激黨而召集國會矣吾人須知俄國革命後一般官僚無論文武皆不喜自由一名詞非因其有害於俄國人民實因其與自身不利蓋自由主義一經實現則其所抱前朝舊制之黑暗慾望行將打銷也俄國中部大都有社會黨之性質此輩官僚不能溷跡乃避往邊地其中有曾受過激黨之威嚇者以軍官爲尤多旣已脱出俄國中部報復之心日熾絶不作使俄羅斯成自由國家之念惟自相集合以與其所視爲仇敵者相抗至於事成後國政如何措施則彼等從未向國人言之也彼等遇事畏葸此爲一般官僚派之特性當協約軍未到俄境以前不敢拔刃而起迨見協約軍前來始擬組織一種軍事機關協約國人到俄國後不與地方議會周旋不與平民接洽以察民意而定方針但與軍人往來不贊助與地方議會有關係之阿夫克森提夫氏但决計扶助軍人迪克推多焉余此言非謂協約國愛之故有此舉但謂協約國似不了解俄國眞相耳協約國旣欲有軍人性質之迪克推多則其所擇以扶助者當爲誰乎唯一人物厥爲柯爾察克何則以柯氏爲黑海艦隊之副司令於革命時代略負時望也平心論之柯氏誠忠誠愛國但甚荏弱且體質不强神經有病夫政府領袖旣爲軍人則集其四周者自必全爲軍人於是政府政策乃爲軍人所操縱矣柯氏軍隊初頗勝利行近歐洲俄羅斯加桑與薩瑪拉兩城第時局至此愈覺惡劣軍人派夜郎自大以爲莫斯科指日可破並信自已政策爲是其實彼等當時所必需者在收拾民心詎知軍人派忘却合法國會竟拘捕地方議會議員多人因是俄國誠篤有志之士主張平民主義者多相率避亡俄人旣覺柯爾察克政府大類昔日奴視人民之政府故亦反對之協約國於亟需確實消息之時輒爲僞言所惑四月二十六日余在上海曾指陳時局之愈趨愈劣但聞者未嘗稍加之意焉柯政府不知收拾民心不以俄人權利爲言縱柯氏贊成自由主義然在彼時渠竟無力與其同僚相抗苟反抗之則適予過激黨以勝利也余爲算學家就事立論一諸名學與心理學之觀念試以種樹論樹根必植諸圭中而不可植諸空中今柯爾察克政府正如根在空中之樹苟不亟謀改革以佈告柯氏願爲俄人次第舉行之大政方針則柯氏縱攻破莫斯科亦必失敗蓋贊助地方議會贊助平民者終必能推翻任何專制也柯氏迄今未能成功不久且將大失敗其原因即在此今者柯氏軍隊已棄烏發與本姆矣此二處爲烏拉爾實業集中之點軍火槍砲咸製於斯今竟棄之則柯氏軍隊之無組織從可知已以余個人而言全不信柯氏能保守沃木斯克將來事變將證余言之不誣外人欲知俄事須從各方面探取消息乃上海英文報紙讀之令人生厭賽球賽馬等游戲新聞往往佔二三欄而俄國現狀則無所研究君等亦知俄事關係之重大乎亦知俄事再擾攘數月則此後俄德和約將爲去年俄德和約之續乎余勸報紙宜極注意俄國政治勿一知半解遽下斷語上海報紙常曰柯氏行將拯救俄羅斯或曰柯氏行將爲政府之領袖不久將佔據莫斯科云云此乃根據最尋常消息而得之於理想但非得之心理觀察點也外國訪員常以不確當之新聞報告英美報界專言瑣事而不涉及俄國現狀者十居其八外人誤會未始不由於此外人訪員謂過激主義已絶跡於西比利亞余則謂不然蓋余與平民接洽故知其詳而外人則不直接徵集消息於平民也諸君勿謂偉大俄國今將自斃可分割之要知除波蘭芬蘭與愛斯尼亞外其他各族莫不主張統一之俄羅斯即烏克蘭亦必卒與俄羅斯合併蓋其人皆俄羅斯人其種皆斯拉夫種也 
國内要聞 
[北京通信（孤憤）]  
　　内外交圍之政局 
　　歐約不簽字後外交狀况陷於極困難之地位補行簽字之説特一部分政客所主張政府則除訓令各專使簽字奥約外尙無其他訓令唯迭開會議迄莫能定適當之辦法徵集外省各界意見能切實具覆合於現在情勢者又寥寥不多覯吳佩孚有一電先主電飭各專使堅持到底次主將膠澳問題作爲懸案將來提交國際聯盟公判又次主以王正廷代陸徵祥充國際聯盟會之委員最後之語更爲慷慨激昻但不知與之同心同德之軍人將領究有幾何又未知政府决心究竟如何耳至外交界方面對我不簽字之態度極爲沉靜據熟諳外事者談及現有人在巴黎建議德約中所訂德國願將廣東英租界之國家産業放棄又將上海法租界内德國之私有財産讓歸中法兩國公同承受（見對德和約第一百三十三條）各節一經各國政府批准即可次第履行其專屬中德兩國之關係者將來當聽中德兩國自行交涉其膠澳問題德國已承認日本之繼承中國如有異言將來當一聽中日兩國自行交涉欲望於交還一層更得列强之保證亦覺大費周章此種傳説意在勸誘中國補簽而東海因此已大形焦灼矣 
　　内政中第一難關即在至今無確定負責之人龔旣一再求去周又形格勢禁示能提出田旣不可强國會中之多數黨又屬意於司法兼内務之朱深然微特東海嫌其資望太淺即段於曾毓雋代朱游説之時亦以資望不及未肯贊同但允東海如果提朱亦不表示反對而已然東海旣不能提周亦决不肯提朱彼此相持昨遂有調停者出欲推錢重行上台再正揆席唯錢之形格勢禁與周正同亦斷難成爲事實内閣改組旣遥遥無期因而國内和議亦遂完全停頓無從進行朱桂莘旣力辭南下總代表一席在東海心目中非錢莫屬在錢亦未嘗不願承諾無如其無絲毫實力即南下亦决無明效大騐故不獨東海甚費躊躇即錢亦多所顧忌將來總代表之難産恐且與今日之總理同也然而内閣之不能改組和議之不能進行尙非中央燃眉之患所最苦者財政一關耳計本年過去之六個月所恃以支持者鹽餘而外有賣却二千五百六十萬之元年公債（外間喧傳賣至九千萬元之多却非事實）有一月間訂借中法銀行法金五百萬佛郎有二月初續借中法銀行法金五百萬佛郎此外又有關餘三百五十餘萬如是而已七月適爲鹽税之淡月計可撥交應用者不過二百餘萬元盡以抵充軍餉尙嫌相差甚鉅何論其他政費即以政費論財部自本年起無一機關不欠少者如議院已欠三月多者如内務部已欠六月（各機關年前卽未發欵如平政院將軍府等姑勿盡舉）卽警餉一項從前與軍餉並列首要未嘗稍欠本年亦竟欠發兩月全由警察總監吳炳湘以私人資格挪欵墊發然私人挪墊終有窮時卽如内務部與商立之豫豐銀號夙通有無本年因財部停止發欵所有員司各薪金初由存欵項下墊發存欵旣罄近兩月遂向豫豐通融迨上月向借時豫豐竟鄭重聲明如不能將前欠清還七月即不允續借以此内部各員司均起恐慌堂堂一内務部信用能力尙如是吳以私人挪墊鉅額之警餉其何能久思之又思之殊令人不寒而慄矣 
[德約拒簽後之政府態度]  
無辦法 
　　政府主張對德和約補行簽字之説前日外間頗多喧傳據某方面消息我國拒絶簽字之後某國方面確曾勸誘政府訓令巴黎專使補簽和約否則改派專員赴法補簽微諸近日東京報界論調已昭然若揭惟政府方面對於訓令補簽之説仍極力否認據云政府本無簽字之成心並以連日各督與西南諸要人皆紛紛來電反對簽約多數主張務得保留青島之確證國内與論旣如是趨移當局自不能不維持拒絶之簽字之地位以待時機再行提出解决縱使各國代表善爲勸告亦非得切實保留確證必不補簽云云惟據路透社北京消息　謂中政府曾致電巴黎專使速與日本交涉有如能得交還保證即可簽字之語又據政界傳述政府方面連日電陸專使討論善後辦法陸專使等因此遂在巴黎向各國委員提出一種附加條件内載明關於日本歸還膠州切實辦法此項聲明提出和會之後當向各國委員交換文書徵集意見昨日巴黎復有電報到京内稱各國委員關於中國提出之意見書多數代表已表示贊同之意惟日本代表不以爲然並未收受此種交換意見書亦不表示承認此意云云關於此事昨日外交團有人談及謂中國此種附加條件今日提出實不啻自已斷絶將來向國際聯盟之路徑而受無形之束縛蓋此時提出變爲中日間問題此時交涉將來國際聯盟上難以再行提議及過問也至最近外間有一種傳説謂中國如不補行簽字則將來難以加入國際聯盟此種流言傳者本别有用意昨據外交界人云中國此次奥約如經簽字則奥國和約内有加入國際聯盟之語卽將來中國絶對可以加入國際聯盟不言而喻惟我國拒絶簽字以後善後問題不特政府迄無確實辦法卽國内前此反對簽字之各方面亦復寂然無聲駐京外交團頗以爲異聞公府外交委員會一部分委員最近曾主張希望四大强國出而爲進一步之調解然後中國即可補行簽字但此種主張只是一種希望外交陳代部態度亦甚冷靜因此所謂善後辦法仍無具體决定昨日國務院與外交當局祗提議將正式照會外交團聲明我國之不簽德約純爲山東問題對於其他各條並無不滿之意是項照會經星期二閣議後如無異議日内或即發出但所謂辦法亦祗此一事而已 
[内閣問題之最近形勢]  
　　組閣問題迄昨日（十四）止决定仍由龔代閣延長代理暫不提人龔已表示承認不再推辭其原因係東海對繼任人物於周少樸之外鮮所屬意而周又以安福派之搗亂不能提出無可如何聞東海之意擬俟至新國會閉會之後由政府以命令任周氏署理云 
　　另一消息昨日下午東海召集府院要人及李盛鐸王揖唐等在公府特開會議其會議内容係專爲組閣問題在東海仍屬意於周少樸是日會議結果囑李王往取同意蓋由龔心湛上星期六謁東海陳明未便久代之情形懇請辭職詞意頗堅故東海又急於勸周組閣惟安福派因周於該派不甚接近恐任其組閣於該派將有不利然段芝泉氏現頗贊成周組閣外間咸以段之態度爲奇據識者觀察謂以前段之主張均爲徐樹錚之策畫現徐樹錚暗中活躍將來已有領袖軍閥之望段之勢力將移於徐樹錚而致失墮亦未可知故段之態度乃轉而和平云 
[吉奉間之怒潮近訊]  
　　吉林因易督問題激起絶大風波最近形勢未見緩和而孟督更有不能負此責任之表示前途變幻莫可究詰且昨日又有吉省某長官將眷屬護送到京之事據云彼方風聲鶴唳一夕數驚人心惶惶若大禍將臨不可終日者即此一端觀之非有救急應付之方不免地方糜爛之憂也二三日前政府得吉軍動摇之耗除令鮑督即行赴任外一面責師長高士儐等守法奉公一面責孟督約束部下且謂執事督吉有年威令素著若剴切曉導不難消弭鉅患乃孟昨有復電到京表示不能負此責任電於十二日拍發略謂恩遠年老力衰久欲退歸林下兹奉内召之令豈有戀棧之心惟移交督軍印信而郭省長堅辭不受欲恝然離吉入京而各團體涕泣攀轅固欲行未得也值此胡匪猖獗之時邊防吃緊之日徬徨繞室寢饋難安且軍心一旦動摇豈復感情權力之所能制恩遠奉命去職焉能負此責任善後圖全僉賴鈞裁則恩遠得遂入覲之私而吉民亦免亂離之苦區區此心可質天日謹披瀝上陳主臣無任云云政府本以吉亂責孟而孟之措辭如此則對吉之處置應一變方針矣然吉林軍心並不一致所以不致釀巨患者賴此一端更據外人方面消息孟恩遠原定十三日到長春現亦忽然中止郭省長代表六名已於十二日夜來長不日即赴奉天而其任務即爲接洽督軍繼任條件如張作霖能承諾吉林方面之希望則本問題自當容易解决緩和之機要惟張作霖之局量是視而已惟張作霖對於軍事之興致夙已表示於世故其能否毅然容納吉林條件尙屬疑問據某方面消息張於十一日召集軍事會議之後即令奉軍二十九師之一混成旅由瀋而東取道通化候令攻吉林省城並令二十七師及其餘軍隊除原布要隘之外一律集中鐵嶺聽候分撥吉軍之第一師第一旅現在雙城子長嶺雙陽伊通農安等處爲堅固之防禦線所需彈藥已有二十八車由省城運到長春雙方對壘形勢頗極嚴重又聞十三日張作霖已電告孟恩遠謂奉軍將討高士儐一派因此局勢更爲緊急現長春方面因聞奉軍將討伐吉林之消息人心大震一般要士恐一旦發生戰事長春將首當其衝各大錢莊及商家已將財産遷至南滿鐵路附屬地城内商界頓現寂寥之狀駐在城内之吉林兵已着手徵發車馬因城内車馬絶跡遂徵發南滿鐵路附屬地之車馬因此而起交涉十四日午後駐長春南嶺兵營之第四師因砲步兩兵以賭博啓釁大起衝突負傷者甚衆此事至今尙未解决據一般人士觀測以爲奉吉兩軍必不至於開戰最後孟氏終當辭職刻聞政府擬於今明日派江朝宗赴奉天緩和張作霖并特赴長春慰撫高士儐云 
　　據十二日奉天消息孟恩遠奉令調京後即將印信交付郭省長意圖赴京高士賓極力勸阻孟不聽高等無可如何乃用軟禁之法使人伺之嗣見孟决意去職非彼等所能挽回至郭省長處强索督軍印信郭知其鋒不可攖遂畀之而去此次吉事純係高士賓所主動當其在長春假督軍名義招集會議時頗不滿意於同僚是以裴其勳託故不到若成若陶亦皆不加可否事旣起人心渙散無與同心高旣陷於孤立地位奉當局特電駐長專員英積華使向裴等及其部下軍官設法聯絡允以吉事終結後各予以相當位置十一日下午裴等已各派員來奉表示决意附奉高士賓之兄爲孟督之婿充混成旅長此次起事之初不料孟氏决心去職各軍官又二三其德高等乃大懊喪不得已求郭省長代向奉當局緩頰如能保全禄位亦惟命是從現張作霖以吉軍抗不奉命集中長春以致人心惶恐市面震驚昨特致電郭宗熙請其對於該省治安力予維持萬勿再請辭職以維人心一面由二十七師内挑選勁旅步兵百七團騎兵第三營砲兵第三營工程兵六十名軺重兵六十名及衛隊步兵第二團開赴長春一帶並將駐紥西豐之第五混成旅由旅長劉香久酌選若干營開駐吉界（該縣與吉境毘連）以爲武力解决之準備惟聞張氏昨接政府來電謂孟督免職事若遽以武力解决殊屬不妥擬先派遣重要人員前往勸導以免糜爛地方如孟氏終不反省再以明令討伐不知張作霖接此電後稍爲緩和否 
[徐樹錚出兵蒙古之觀察]  
　　字林報十三日北京通訊略云徐樹錚星期四晚赴張家口每日有兵士携帶軍械篷帳等物乘火車行許多汽車亦復出發凡此種種頗呈西北將有大舉之氣象其實西北是否有事不能無疑第一庫倫等處傳來無作用之消息皆謂地方安靖惟以北京准備出兵其意何在爲慮庫倫現開重要會議以討論對付方法蓋庫倫官場頗震駭於出兵之計畫也出兵名爲鎭定蒙古邊疆實則蒙古邊疆毫無亂事庫倫當道就其責任所及未嘗不能保持和平乃主張出兵西北者竟謂蒙古邊界不甯靖外蒙古擬叛離北京但以目前而言庫倫官場固絶對忠於北京也今若出兵一舉居然向庫倫而發則適足激成劇烈之惡感耳第二不獨外蒙不靖之説全無影響即某方面爲人指稱擬組織大蒙古國者亦復毫無成就俄國當道雖承認謝米諾夫軍隊一部份或有不靖之徒希圖擾亂但不信謝米諾夫竟有陰謀蒙古獨立之舉動查謝氏部下不過二千五百人無論其活動是否出於謝氏之唆使然與沃木斯克政府海參崴當道與駐中日俄使之意旨實大相逕庭也統察各項情形出兵之眞作用不得不於他處求之據一般推測徐爲全體軍閥計尤爲自身計擬在長城外置一待時而動之大軍俾可隨時牽掣北京蓋以曹錕弟兄今皆别有趨向直隷一省莫可利用故亟欲於曹錕弟兄勢力範圍之外闢一新地安置重軍暗與徐總 
 
 

Page 7

 
 
統方面之武力相抗衡也云云 
　　中美通信社云徐樹錚近因出兵蒙邊問題聞向日本借欵二千萬日金已在張家口簽字此欵擬作購飛機之用然近來近蒙現狀尙見平靜謝米諾夫聞甚効忠於沃木斯克政府假使謝氏果有擾亂蒙古之事奥政府必不承認之也故外蒙風雲之緊急或者軍閥派故意造作亦未可知又聞徐樹錚擬在北京與日本合辦銀行如匯業銀行之例以便將來借欵格外便利徐氏對於籌邊事務近已着手進行惟西北邊境廣闊交通阻滯幾有鞭長莫及之勢第一擬便利交通以利軍行現購備飛機及設置軍用鐵路正與交通部交涉中并决在沿邊各省擇定甘肅狄道陜西西安山西寗武新疆迪化伊犁撒蘇西藏布達拉數地點設置無線電以通消息 
　　又據某方面消息徐以西北邊防軍僅有四混成旅不敷分佈擬續編兩混成旅以王永泉所部之一旅改編爲西北邊防軍第五混成旅鮑德山所部之一旅改編爲西北邊防軍第六混成旅大約已照此决定 
京華短簡 
　　外交次長陳籙請假赴北戴河避暑昨早已回京即赴府院略商外交各案惟尙未完全銷假 
　　政府前由周自齊等赴津向某國銀行所借之五百萬元小借欵業已磋商數次訂立契約該借欵已由雙方商妥有於十六日交付之説 
　　自章宗祥免職駐日公使至今尙未定人吾國旣拒絶簽字對日外交此後急形棘手莊景珂必不能勝任政府亦知之前有擬任姚震之信聞姚已表示不就又有擬調胡維德之説胡至今尙未歸國當此青黄不接之時而後任公使呼聲最高之江庸適於此際歸國於是大惹世人之注目在欲得公使方面之人皆謂江氏此行實爲運動公使而江氏方面消息則謂决意不復赴東此來特面向當局請辭留學生監督硑缺聞江昨日謁東海時歷述在東辦事爲難情形並表示决不再任之意雖經東海慰留尙未有結杲 
　　昨日爲法國國慶紀念日法使署特於前晚（十三日） 
九時邀請中外賓客在使署花園内觀戰事電影中外賓客約二百餘人頗極一時之盛十四日下午九時閲操并由法柏使轉給勳章於各軍士十時法使署正式受賀中外政界人員前往者甚衆十一時半法公使接見旅華法僑晚九時中法協會特開慶賀大會並在該協會花園内奏樂放燄火並跳舞聞政府昨日午發國電致法總統慶賀云 
　　去年上海修改税則委員會討論新税則其全案曾於上年十二月議畢後呈報政府審核兹聞税務處以試行新税爲期已近日昨特通咨京外各機關及各江海關税務司一體查照其通咨之内容係聲明海關進口税則凡八月一日以前仍照現行税則徵收八月一日以後便照新各則完税又聞財政部與税務處日前與交通農商外交三部會同商請政府將在事出力中外人員分别奬給實官勳章以資勸勵並將駐滬各國領事之可以收受中國政府勳章者一併呈請給奬共計有一百八十三員之數日昨業已呈院核辦 
　　謝米諾夫扣留海參威等處華商欵項屢經政府向俄使嚴重交涉未有結果現聞渥木斯克政府對於謝軍扣留之六百六十餘萬盧布認爲應當交還惟對於華商因盧布價值跌落要求照原扣時價值計算一節不允照辦 
　　外蒙郡王帕拉塔現有潛赴日本之説政府據報之後已電駐日本莊代使設法查覔勸令迅速回國 
[廣州公民議决罷市紀]  
　　廣東國民大會爲外交失敗國勢已極阽危定期本月十日在東堤東園開全體大會查是日男女各界赴會者如山如海各團體代表到數十人會場前懸有白布横額中題（國民大會）四字又白布長聯云（主權所在究屬何人願四百兆同胞振奮精神結團體）（奴性不除終難救國合五大洲民族伸張公理勝强鄰十二點鐘摇鈴開會先宣布外交失敗國家危亡各省公民已紛紛召集國民大會一致進行共圖挽救今日吾人應向軍政府請願宣佈討罰國賊令廢除一切對外密約　表外交宣言書三欵以示軍政府與民同意衆大鼓掌即請上海國民大會代表植乃瑾演説宣佈上海國民大　經過情形續由譚人鳳演説畢又有人演説謂國家以人民爲主體政府當以民意爲從違吾人欲救國應先救粤粤近年來武人專政暴歛苛刑視吾粤如征服地人民生命財産在在可危政治腐敗達於極點自翟汪去職吾輩粤人亟欲改良粤省政治特公舉最有政治學識最有地方感情最有中外名望最有護法决心之伍總裁兼任省長實欲吾粤三千萬同胞脱軍閥政治稍得安寗幸福而已乃請願七次軍政府概置不恤是明明不顧念我粤人民我粤人民應當一致共同請願衆鼓掌遂共同出發數千人同赴軍府烈日如火絶不少輟至軍政府後請謁务總裁隨由伍總裁出而宣言略謂諸君請下令討賊熱心愛國甚爲欽佩討賊須籌械籌餉械與餉應如何着落均待磋商各公民均願擔任餉械以爲之助羣情一致甚形踴躍隨各代表復請見岑總裁岑總裁派劉副官向衆宣布已意對於各公民愛國極爲嘉許隨後各公民相繼演説有主張不下討伐令及解决省長問題則粤民不納租税者有主張軍府對於粤民七次請願迄未將省長解决則是不愛粤民粤民當速求自治不必倚靠官廳者有主張由民自籌自衛不必理會政府者民氣異常激昻更有學生數人嚙指作血書以示堅决者直至下午六時仍不稍懈須得見各總裁乃已不得已由劉副官延請男女代表十餘人入内談話但仍無切實答復直至七時未决而散粤人第八次請願書云爲第八次請願事竊代表等聯赴鈞府請願以伍總裁兼任省長前後七次歷時月餘民情之盼望彌殷民氣之激昻愈盛在諸公幾經審愼尙無解决之方議者謂諸公故老粤人之志氣以俟緩圖或又謂諸公憚軍閥之專横曲爲遷就雖謬悠之口未足以測高深而瞻顧徘徊實足以滋粤民之怨目下民心一致决議以伍總裁兼任省長而後已羣情洶洶日形憤激大開會議召集國民爲懇切之呼號求諸公之矜憫諸公或誼關桑梓或素具感情豈無憐惜之心甘冒閶茸之誚若復因循不决恐民心一去鈞府之瓦解亦所城虞爲此披瀝瀆陳懇即日决議任命伍總裁兼粤省長以順輿情迫切待命伏懇垂鑒此上政務會議 
　　十日廣州國民大會在東園開會後齊到軍府請願省長問題候至七時未得切實答覆於是高師公立法政育才番禺中學廣州法政培正女子職業工業中德等學校學生工商各界齊赴總商會集議八時始抵總商會即由各界公推代表入見會長而會内除守門及雜役外並不見會長之面代表即對衆宣言要求罷市以待省長問題之解决限會長十時答復旋見副會長胡頌棠由内而出對衆謂罷市之舉本甚贊成吾等今日已召集同人討論諸君不必如此請候片刻各商董源源而來定有辦法未幾而會董湯海山潘棣甫已到各代表即請開會旋由胡頌棠主席卽謂今日諸君未到之前本會曾召集討論所云罷市一層究因何事請略爲宣布即由某代表答稱今日到軍府第一爲請下令討賊第二爲第八次請願任命伍公廷芳爲省長而軍府祗派陳某爲代表出見并無滿意答覆特求商會發出傳單一律罷市胡氏初尙猶豫當時人聲嘈鬧異常門外之人即將該會所懸之大燈籠毁爛並一擁而入經各學生一再制止胡頌棠不得已即飭人取紙筆大書罷市二字下署胡頌棠潘棣甫湯海山三人之名並蓋上總商會鈐記各代表要求速繕傳單旋將稿擬好交庶務員趕即印送兹將傳單録下總商會緊急傳單外交失敗我國民今日開全體大會請軍政府下令出師討賊且議任伍總裁兼任省長問題均未解决凡我粤人商號十一號起一律罷市以救危亡至十二時又得消息謂上項傳單已經修改第二次發出者方爲正式兹將第二次發出者録下總商會緊急傳單痛外交之失敗憤國事之多艱故我國民請願軍府出師討賊廢除密約問題均未能决凡我粤各商號七月十一號卽舊曆十四早一律罷市以救危亡此佈 
[山東之追悼會與外交]  
　　烈士殉身之歷略 
　　此次對外風潮山東學界以愛國而捐軀者前有孫君法朱各界曾在省會開追悼會兹又有第一中學郭君和中方君希權（皆在該校擔任調查編輯事務因職役過勞精力有限遂登鬼籙）又育英中學顧君相武奔走救國亦以弱體因勞致疾不起而劉君景福更以悲憤之故投身滄海而死哀耗傳來濟垣各界異常驚痛遂相約爲四烈士開會追悼先由商學聯合會通知各界定本月十二日在省議會值行至期各界人士陸續前往每街自爲一隊各執白旗上書某某街聯合會等名目分擡祭品商懸輓聯相望於道會場門外雙分國旗旁襯各種輓聯場内中爲平檯張懸四烈士遺像上覆花圈圈上紙紥（爲國捐軀）四字横額滿壁盡懸輓聯高高下下約有數百付場内甚形擁擠到約二萬人商學聯合會對會場秩序極爲注意分派招待員稽查員巡行内外盡力維持十鐘開會由主席夏雨亭君報告開會宗旨次由各校學生述四烈士歷史繼讀祭文由女學聯合會代表張惠貞女士數人獻花讀祭文唱追悼歌大衆一齊立起向烈士遺像行禮次由張文英陳笑迂孔祥達張惠貞女士等相繼演説詞旨懇切聲涙俱下後有北園農界代表張芹香君報告北園農民對此次風潮熱度極高昨日已有數千人赴寓詢問日人逮捕我國商民官府究竟有無辦法並令張君趕急向各界聲明若不即日放回農民即須自行請求等語言詞極爲慷慨大衆演説畢已十二鐘遂振鈴散會是日並因日人逮捕商民事疊經交涉無結果當場議决公推劉耕之宋駐亭（以上東門大街）李豫生郭舜卿康善甫魏龍九潘仲鰲潘聖甫（以上新東門内）張漱石宋長泰李多裕（以上洛口）齊魯藥房某君（大布政司街）彭吉甫馬子龍（以上回敎）石材忱李昆源姜寳珍鞠文英張惠貞（以上女學聯合會）夏德霖（學生聯合會）及南關段子涵等四十餘人爲代表謁見省長請向日領署嚴重交涉要求釋放及代表抵公署後由唐道尹接見允爲竭力交涉定今日即行放回代表以答覆滿意遂相率退出唐道尹亦即往日領署磋商至晚間遂將逮捕之二人釋放現尙交警廳看管查當時日人捕去店家二人及參與其事者二人一名劉硯田一名李芳壽）旋將店東釋放祗將劉李二君解赴憲兵營至昨日晚間始將二君引出送交日領事署略加訊問即行釋出蓋唐道尹交涉已成功矣附劉烈士傳略如下　劉烈士運增字景福年十六歲牟平縣人住縣南三甲村口吃沈默寡言天性孝友爲文多血誠語兼有奇氣畢業於本村國民學校父母以鍾愛故留校補習二年不令外出求學忽於民國七年三月間潛來城内自新高小學校肄業自青島問題惡耗傳來報載有北京大學生郭欽光周瑞琦死國事每向同學欷歔曰二烈士一爲廣東人一爲廣西人尙捐軀報國報勵民氣吾等密近青島災成切膚竟不關痛癢罔或聞知無怪人鄙我山東人爲凉血動物也言訖鬱悒者久之嗣牟平公民愛國會成立該校學生七人與烟臺甲種商業學生七人於六月六日赴文登海陽游行演説烈士不與焉至十二日烈士屢向敎員言曰同學外出資斧告罄衣服污敝生亦國民一份子願送銀送衣且從諸同學演説遂偕同學曹君逕赴海陽夏村各鎭集及南鄉一帶演説數日所至皆歡迎焉回校後適值城隍廟會期奸商運入某貨甚多烈士會同同志調查任勞任怨不遺餘力雖炎天蒸炙不憚勞瘁六月二十七日廟會已完烈士屢邀同志游海濱藉解鬱憤翌日下午一時同學先行烈士遲行十餘分鐘（此時間諒在校内書命投渤海爲國盡忠八字）及至城牆口海岸烈士若故後之低頭而行不勝燠憤同學從遠處招語不答少頃忽向海深處急奔爾時潮流洶湧烈士已捲入驚濤駭浪中矣救之已死歸探其衣囊有鋼絲編機模型一件及親筆自書命投渤海爲國盡忠八字嗚呼烈矣 
[山東各界聯合會之意見書]  
　　對於拒簽德約之善後 
　　自巴黎德約關於處分山東三條發表之後我國人士僉以此等亡國條件萬難承認遂有不能保留即拒絶簽字之主張異口同聲舉國一致雖然拒絶簽字乃暫時之辦法而非吾人終極之目的現我國專使旣鑒於國民公意實行拒絶簽字則此後辦法亟宜研究欲研究此後之辦法須先瞭解吾人拒絶簽字之目的（一）德約中關於山東三條各國旣不容納吾保留之主張則吾殊不能顧全其他和約所載之場全而犧牲山東正當之權利故吾之拒絶簽字乃根本不承認德約中處分山東之三條其他涉于山東外者並未表示拒絶故不能牽連於和約之全部分（一）拒絶簽字并非將山東 * 
問題即時可以解决不過我力不敵寗可聽日人强佔不可簽字承認爲其所有權當一九一五年日人二十一條之要求設當時寗任其武力佔領不以條件承認其權利則今日在歐洲和會上豈不理直氣壯故我今日不簽字實留日後國際聯盟會之發言地耳（一）拒絶簽字雖與交還青島有密切關係然拒絶簽字之目的乃爲保留山東三條非專爲要求交還青島已也若僅交還青島而三條如故則山東一切權利特權（如鐵路礦山海底電信等）仍完全歸於日人之手則吾人又焉用其交還此荒陬海澨爲也吾人拒絶簽字之目的旣如上述乃近忽聞政府有訓令專使補行簽字之説可見政府第一步之拒絶簽字其辦法雖與吾人相同而其目的則大相刺謬吾人之目的在不承認德約中山東三條而政府之目的在要求交還青島之保證申言之即吾人之目的在保存山東之實權而政府之目的則僅交還青島以欺飾國人之耳目聞政府不簽字之計畫第一步作容納民意之表示以消弭民氣第二步即與日人交涉交還青島之保證以便補行簽字即日人亦原計享有山東之實權以虚名之青島歸還我國故早有青島之宣言其所以遲遲不與以交還之保證者即留爲最後之讓步耳故拒絶簽字之後吾人仍圖進行以達吾人最初之目的若以拒絶簽字始以交還青島終豈不大背吾人拒絶簽字之旨趣乎故吾人此時亟應表明如左之態度（一）山東三條旣已不能保留則對於德約萬無補行簽字之餘地（一）山東問題將來須提交國際聯盟會要求各國爲公平之解决斷無中日直接交涉之理吾人應本以上二義監督政府切勿補行簽字並應籌畫種種補救方法以爲我外交當局之依據兹擬具數條如左以供國人參考（一）德人依一八九八年之中德條約及其關於山東之一切協約所得之權利特權及一切附屬之權利應一律收回惟青島可開作各國公共商場（德人前在山東一切權利吾國自與德宣戰租借條約當然解除現雖由日人佔領不過根據一時戰爭之狀態不能認爲有繼承之權故吾人當然收回收回之後復將青島開放作爲萬國商港以示對於各友邦大公無私之意）（一）高徐順濟路草約政府旣承認取消吾國民應速募債收回高徐順濟鐵路草約此次東人請願政府旣批示力圖收回斷不續訂正約吾民應决心一致救國募集内債償彼借欵收回自辦此二路草約旣廢除則膠濟路換文可隨之而取消（按近有持責訂約諸人償還説者此説固屬正當但恐因國賊之財産暫時不能没收而收回此二路之計畫亦因之停滯甚非所宜故没收國賊財産爲一事集資收回二路爲一事不必牽連（一）取消二十一條及軍事協定二十一條爲山東問題鑄成大錯之原因今欲解决魯案非將此根本推翻不可將來國際聯盟會開幕應即提出請各國裁判列國弗能拒也（國際聯盟會有規定凡國際條約有含危險性質或足以發生戰事關係者可提出）至軍事協定其範圍限於對德戰爭現德日均已簽字則我與日之軍事協定已萬無存在之理故宜立卽作廢以上數端述其犖犖大者其詳細辦法尤望全國同胞詳加考察一致進行雖然外交上欲收良好之效果非先統一内政不爲功讀吾專使促進和議之電謂不絶如縷之國命全懸上海會議可以見矣故吾人尤當設法促進和平統一之局否則吾人縱抱無限之熱誠竭全國之力以救之不暇者而三數人賣之而有餘恐國民願力雖宏８ 
終無補於危亡也 
[齊耀琳復吳炳湘辦漕函]  
　　規復漕運所訂招商承運章程經齊省長條陳意見後吳炳湘復函逐條辨駁現齊省長以吳氏辦理漕運不知蘇省米市情形對於條陳一四兩項又不容納自非事前磋商妥善斷難承認其在蘇採運昨特致函漕運局聲明其文如下　逕復者接准貴局第四號公函敬悉一是蘇省米禁未弛沁電所擬第一第四兩條實係特别通融萬　變更餘地承示各節於京津民食籌慮　周苟可變通詎不贊成惟蘇省現值青黄不接之時迭據各界函電對於此舉頗多疑慮　署所擬以二十萬石爲限實係兼籌並顧無可再加此應請原諒者一至米價騰漲問匙當然以上海最高之米爲惟一之標準緣種類雖有不同而價格之懸殊究屬有限且價至八元以上隨時報部截止係根據歷届成案辦理此次設立漕運局係沿民國三年舊制前案自應繼續有效此應請原諒者二現值風潮甫靖採運米石實與蘇省民食大有關係所冀貴局通盤籌畫查照本署致財政部各電辦理實紉公誼再貴局發給某商護照應請將號數先行咨明過署以憑轉飭遵照此致漕運局 
[南京快信]  
　　李督日前電北政府請持平解决奉吉爭潮現風潮日烈危險萬狀昨續電徐東海請勸張奉督對吉事勿遽用武免啓戰禍 
　　李督以和議已成熟斷不能因人之問題擱置昨特電徐東海速另派總代表南下賡續開議 
　　粤軍政府復電李督西南仍以唐少川任總代表分代表亦無更動均在滬守候賡續開議 
　　聖公會愛國團昨請高等師範朱達善博士在青年會講不簽字以後之辦法今日（十六）請金陵神學畢來思博士講演不賣之人格十七日金陵大學王長平博士講演何謂抵制十八日美國駐寗領事胡思敦講演歐戰以後之中美關係 
　　農商部批南京商會會長蘇錫岱已連任三次應即改選齊省長以蘇省長商情熟悉斷難遽易生手特援上海前例咨部請照准 
　　南京總商會昨召米業董事到會商平米價辦法討論仍無結果而散 
　　灌雲縣各公團代表六人來省禀謁軍民兩長請求澈底根究知事運米出洋案 
　　徐海各屬土匪又有蠢蠢欲動之勢李督昨電徐州張鎭守使陳旅長海州白鎭守使淮揚馬鎭守使速調所部嚴密防範 
　　張敬堯代表蒯毅昨由滬來寗今晨晋謁李督 
　　李督昨委分蘇簡任職商衍鎏充本署參議在秘書處辦事月薪一百元又委一等秘書宋名漳兼充本署參議又委參議高巨瑗兼充本署一等秘書月薪仍支二百元 
地方通信 
 [P松江飭查電車公司> 
　　滬海道尹接松青兩縣敎育會電稱林祖　等所組之松青電車公司混入外股損及主權等情令縣署查覆縣知事以兹事體大擬先與青邑知事會商後再行呈覆 
[准撥誘蛾燈費]  
　　官紹塘鄉發生螟蛾經該鄉自治委員周鐵橋據情呈縣請於備荒費下籌撥三百元以便購備誘蛾燈千盞散給各佃分投誘捕縣署據呈即令苗圃技術主任吳步蟾前往調查旋據吳主任覆稱該鄉沿浦沿塘一帶稻田確有螟蛾發現其餘田畝尙無大礙因由李縣長准撥五十元令周自治委員擇有蛾區域購燈試捕 
[奉賢東四鄉將設施醫局]  
　　奉賢紳士孫惺叔擬在本鄉創設施醫局近日孫爲孟知事夫人醫治獲痊孟知事因允撥欵補助下月中旬可開局矣 
[蘇州觀前公社集議電燈電話事]  
　　觀前市民公社前日在元妙　　觀方丈内開會集議電燈電話二事議定市辦電燈公司未成立以前應由公社籌欵先行購辦小電機裝線發電開點以應急需又電話公司接線生往往有意延不接線甚且令接甲線反接乙線以致屢次誤事議定公函該局從嚴整頓 
[當票印花之展限]  
　　吳縣公署頃奉江蘇印花税分處令開奉財政部令略謂典業當票暫自四元以上粘貼印花一案一再展限現又届滿兹據京師曁各省典商代表呈稱年限届滿商業困難各節本部詳加察核尙屬實在情形應准將前案展限一年截至民國九年六月底止温知事奉令後即函知典業公會矣 
[無錫呈請暫禁汽船行駛溪河]  
　　開原鄉沿溪河一帶魚池甚多此次久雨河水暴漲乃將蘆棒等遍插堤岸藉資保護近日城中紳富駕汽油船往鄉看大水者絡繹不絶水勢被鼓動衝擊堤岸殊覺危險該鄉董事及農會會函縣署略云敝鄉沿溪魚也不下數千個爲鄉問出産之大宗請出示曉諭在水勢未退魚池所插蘆梗未曾撤除以前暫不准汽船在溪中駛行以免損失 
[育蠶試騐所蠶種之風行]  
　　西行外省立育蠶試騐所蠶種各縣購去試養者成績較普通爲佳故來函定購來年春蠶種者甚多兹届渡種蠶製種之期各鄉因夏蠶不佳擬多養秋蠶以補其缺紛紛向該所定購秋蠶種無如購者甚多求過於供不能如數購到云 
[南通日人運鹽之擱淺]  
　　日人石用嘉一兒玉秀吉小林慶太郎等由滬前往江北海州一帶運鹽其舟因　脚逾量行經司家港沙灘綠水路不熟遂爾擱淺現已由該管警區派令水警援救該日人等由肇事地點送經本縣回滬通城戴區長特加派幹警伴送該日人等赴港登輪云 
[鎭江商市近况]  
　　鎭郡金融雖稍靈活而洋價大漲十四日龍洋漲至七錢零八三五日息亦提至三錢左右因新絲新麥上市各廠紛紛收買需用現洋百萬以外致難鬆減絲市來源不旺昨今兩日絲盤自百兩已提至四十五元五角肥絲亦在四十二元以外内地河水漫漲米船艱於輸運來源稀少上白秈米每石又漲起五角各廠存儲薄弱鎭埠人口繁衆日需食米爲數甚夥以之供本埠糧食亦將虞其不給矣近日糖價飛漲至三倍以上爲從前所未有數日間鎭地銷路甚暢來源缺乏價格有加無已刻下太古車白糖每石已漲至十五兩左右三云白糖每石十四兩三錢高紅糖每石十兩零三錢東洋白糖　無銷路每石亦貴至十二兩八錢冰糖每石十六兩左右頂高赤砂每石十一兩凡有存貨者均獲厚利 
[揚州各界聯合會之籌備]  
　　揚州學生聯合會於十五日上午假五師附屬小學集教育農報三界聞茶話會籌議組織各界聯合會事宜本埠報館均派代表列席旅外學生會代表何仲傑演説組織各界聯合會之必要後即開籌備會推定籌備員報界七人學界八人分任向各界聯絡指定學生聯合會爲事務備所籌員每日九時到會籌議俟手續完竣擇期開成立大會 
[平湖女高小學之遊藝會]  
　　平湖縣城區當湖女子高等小學創辦以來已届五稔本月十三日舉行第二次畢業式及遊藝會雖天氣炎熱而來賓竟達五六百人之多下午一時開會核長徐善瀧報告後學生按照各科遊藝所演各節並臻優美新頴其中尤以某生之演説青島歷史尤爲痛切參觀者咸歎爲女生中得未曾有云 
[寗波慶祝法國紀念日]  
　　江北岸天主堂昨日上午九時舉行慶祝法國立國紀念典禮本埠中西各界人士前往與會者西賓中有英領事税務司等中國官界到者有交涉使鄞縣曁商學各界代表總商會會長商業公團青年會總幹事救國十人團小學聯合會中等以上學校校外同志會工界代表中等以上學校學生代表等由該堂副主敎司鐸修道院院長及各堂神父會長等分頭招待九時開會由李副主敎主席雷司鐸演説謂中法兩國國體相同邦交素睦國民愛國心理彼此無二致自今以往願祝中國二度中興兩國交誼必益郭親善云末由係交涉使向李主敎致祝詞禮畢遂各用茶點而散 
[安慶郎溪之雨災]  
　　郎溪地處半山半圩之間夙稱魚米之鄉出産豐饒與江蘇溧陽縣毘連水陸百貨無不由溧轉運焉上月二十四日天雨連綿直至二十九日始　此數日間河水之氾濫圩隄之危險爲數十年來所未見四城門水深數尺達於城内街巷行人往來俱以小舟惟柴草小菜無處可購居民宅舍圍牆連日被水浸潤倒塌者十有六七二十九日水勢猛激致將上游之丁字埂冲潰一時衆力搶救不及水瀉之處立成澤國而下游鳥沙楊謝等圩瞬息之間一連冲潰六七圩田盧人畜死傷無數急切中尙難查考縣知事已電省報告矣 
雜評一 
[良心制裁（默）]  
　　商界之有破壞愛國運動者乃良心問題而非法律問題也論者以其爲良心問題非法律所能制裁而遂以窮於補救爲慮則殊不然也蓋凡法律可以制裁之事即有法律之標準可尋彼善於舞弊之商人自能暗中播弄以逃避於法律之外而法律轉有時而窮惟以良心制裁之則制裁之權由各人自由制裁之方法由各人自决其力量較法律尤爲宏大彼奸商難善工掩飾自難逃良心上公共之監督是故今日不慮無法制裁所慮者人各有制裁之權能而自放棄之耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和平會痛駁安福部通電]  
　　全國和平聯合會致各省督軍省長及各團體快郵代電云安福部自出産以來依徐樹錚爲靈魂藉新國會爲喉舌挪借大宗外債豢養死黨嗾使少數武人蹂躪民權歛怨爲德樹惡務滋人心沸騰道路側目蓋敢怒而不敢言者已一年於兹矣曩者竭全國之力去其二三羽翼方冀根本覺悟早自歛跡不謂變本加厲愈演愈急惡貫業經滿盈衆怒勢難遏止故不謀而請解散者日數十起在該部果具天良應卽知難而止乃仍䩄不爲怪膽敢通電全國曉曉致辯冀以一手掩盡天下耳目莠言亂政亡國之兆也謹就該電不實不盡之處大爲披露願邦人君子咸注意焉該電謂中日密約及高徐順濟借欵軍事協定等項事在新國會開幕以前無從責問查安福部組織於七年五月軍事協約成立於是年五月十七日安得諉爲不知膠濟路合辦條文係同年九月二十四日交換高徐順濟及開原四路等合同係同年九月二十八日訂定新國會開幕於同年九月初是明明晨開會以前之事何能引以卸責此應注意者一該電謂該部對於膠澳問題始終以保留爲宗旨果爾則段督辦有主張簽字之通電何不提出彈劾兩議長有贊同簽字之表示何不交付懲戒且六月二十八日陸專使業經來電聲明拒絶簽字矣而該部重要人物徐樹錚王揖唐李盛鐸曾毓雋等於七月五日在四照堂開會决議另派戴陳霖赴歐補行簽字又何爲乎以今證昔則知該部所謂貫澈保留宗旨者的係欺人之談此應注意者二該電謂該部不以個人私意牽碍南北和局查和會第一次之停頓由於陳樹藩之不肯停戰而該部則因陳爲同黨始終噤不發聲第二次之停頓雖由於南方之八條件而其主因則實根據於該部和會不得干涉法律之通電要知數年來南北之戰爲法律而戰此次南北之和爲法律而和一方違法一方護法必得一公正之裁判而後和局可成若限制之使不得議法律不知和議所應議者何事該部並不問自身之曾否合法而動輒向人談法律蓋亦法其所法而非全國人之所謂法也謂非阻碍和局誰其信之此應注意者三該電謂錢閣之倒由於某派鼓動學商風潮乘機攘權該部並無倒閣自代之嫌查學商風潮發於愛國熱誠純係自動已爲全國所共認該部有何證據而必斷爲某派鼓動且錢閣到已月餘未見某派有所表示而提朱提田提段提王竭全力以反對周者均該部中人也此應注意者四該電謂新國會開會以後該部迭次建議請將歷次借債合同及約法上應交國會議决各項一一交國會取决對於預算盡力鈎稽未嘗自弛監督之責查自七年九月以後債借巨萬大半充作參戰國防及擴充黨勢諸費用又聞安福議員每月受該部津補洋三百元是直以分肥爲得計又何所用其監督此應注意者五該電謂民國二年中行則例係民國正式法律上年馮代總統以命令變更法律云云不知民國二年之中行則例係官辦銀行之則例六年之中行則例係官商合辦之銀行則例性質旣異條例自有不同今欲假命令不能變更法律之遁詞以恢復二年之中行則例實奪股東及董事會之權利爲攘取總裁及副總裁之地步用心險詐已可顯見此應注意者六總之該部假公濟私劣蹟昭彰但知有徐樹钀而不知有大總統但知有安福之利害而不知有國家之存亡充其量主權可以喪失大局可以破裂只求安福派之權利永久保存則如顧以償所謂擁護法律者擁護其權利也權利不得則法律可以破壞所謂維持元首者維持其權利也權利不得則元首無妨推倒事實俱在無可諱言本會成立以來想望和平如農望歲安福部種種行爲實和局上之一大障礙慶父不去魯難未已特懇鼎力贊助剷除此輩庶南北有統一之望人民享太平之福國家前途實利賴之臨電不勝翹盼之至全國和平聯合會叩删 
[安徽協會攻擊安福派通電]  
　　各省省議會商會敎育會學生聯合會各團體各報館曁安徽各縣商會敎育會學生聯合分會均鑒段祺瑞以非法造成新國會爲共和之假而具徐樹錚以借欵組織安福派爲賣國之新張本段軀壳也徐靈魂也各議員其四肢百體以聽其運動驅使也王揖唐當道之惡蛇李盛鐸害羣之病馬盤據要津刧持當局牽制外交以結歡强鄰妨害和平以保守權利恢復中行則例欲爲該派懼黨費也通過籌邊使之官制案又使西北添一安禄山也外托武人爲護符内恃黨衆爲利器訂密約也借外債也擴充國防軍也統一東三省也祗貪金錢不顧廉恥祗圖個人不問國家以致内政外交皆陷於無辦法之地位猶復違反民意動摇國本民國命脈定斷送於一班宵小之手名之爲安時思搗亂號之曰福日爲厲階以此萬惡之黨長此把持縱横則危亡無日矣前經各法團迭電臚陳罪案請取消嚴辦足見輿論大譁道路側目然而未見實行者蓋因政權落於該派掌握今與虎謀皮焉能收效不若聯合各省團體通電中外聲明凡經新國會所議决案曁對外結何條約人民一致反對認爲非法機關概不承認爲有效然後萬衆一心羣起攻擊必將該會解散該派銷滅擇其黨魁禍首盡力處治以洩全國之恨庶豺狼鋤去國家有挽救之方魑魅潛蹤社會有澄清之望情詞迫切務祈一致主張爲幸安徽協會叩銑 
[聯合通訊社之和議消息]  
　　日來和議問題以北方總代表之任用爲焦點朱桂莘决絶不幹於是有錢（能訓）周（自齊）繼任之議西南方面對朱錢周等人的問題固未嘗有所别擇然日前于寳軒氏晤南總代表唐少川氏時唐氏對於錢任總代表尙發一種疑問其言曰「錢君在臺上不能使和議成功今旣下臺寗能竟行所志旦徐菊人對於和局當有根本覺悟第一當了解其現時地位爲無根第二當了解新國會爲非法至吾人意見但求取消中日間亡國不法之密約此外殆無希冀徐君倘有此種决心此種膽力則和議片言可决」觀此數語則南方對於和局之主張亦已盡情透露及北京方面竟盛傳王揖唐或段祺瑞任總代表之耗西南各派皆表示斷然反對之决心蓋以王段當和議之衝則必以保存新國會保存已派所訂賣國條約結好日本爲第一要義與西南護法主旨根本衝突與國人外交上之希望亦根本相反故此事難爲北方之人選問題而關心國事者不可不加之意也 
[全國學生聯合會消息評議會紀事]  
　　昨日（十六）下午新鐘二時開會評議長陳寳鍔主席黄維時紀事届時各評議員按次就席評議長登臺宣告開會後報告日昨議决事項現已一一進行又朗讀王文華來電讀畢遂討論會章第一章定名無異議第一條原案本會定名爲中華民國學生聯合會總會由評議長讀畢付衆討論有云宜改爲中華民國學生聯合總會者有云宜改爲中華民國全國學生聯合會者有云宜改爲中華民國學生聯合會者討論良久始由議長付衆表决將原文通過第二條原案本會以聯絡感情昌明學術促進社會輔衞國家爲宗旨上海代表何世楨云依本席改爲融洽感情交換智識喚醒國民促進民治擁護憲法保障國權爲宗旨北京代表羅隆基云依本席改爲砥礪三育促進社會輔衛國家爲宗旨保定代表吳震寰云依本席主張改爲盡學生之天職謀國家之福利爲宗旨羅隆基云何君主張擁護憲法爲本會之宗旨用意實良但今我國南北皆有憲法將擁北乎抑擁南乎余頗爲疑慮邵禹襄云學生所護之憲法係合法的憲法而不法之憲法當然不在吾輩擁護之列留日代表田景奇贊成何邵二説上海代表俞慶棠云凡吾輩作文以人人意中所有而人人筆下所無爲佳規定會章亦然本席考察原案規定宗旨極其尋常凡百會中均可如是規定現何君所提出之宗旨具特殊之性質可以表見本會之精神實較爲妥當湖南代表柳敏云毋庸列舉之條文實概括規定爲佳今上海代表所提出之宗旨喚醒國民促進民治原案内之促進社會一句可包括擁護憲法保障國權原案内之輔衞國家一句可以包括不過本席並非不贊成何君所提之宗旨吾恐掛一漏萬之弊不能免耳王育三云頃聞俞君之言謂作文當取人人意中所有而人人筆下所無爲佳固然但又須知作文之法言略而意賅更勝一籌耳今何君所提之宗旨余實不甚贊同討論結果有人先請主席將本會宗旨應列舉與否付表决衆贊成不列舉後再以原案與吳説付表决原案得二十九票多數通過第三章會址無異議第三條原案本會會址未定安徽代表常萬元云會址應設北京其理由（一）可以監督腐敗機關與改良社會（二）可免政黨利用（三）凡有舉動影響較大（四）不負責任舉動不易發生免本會損失信用柳敏云依本席愚見實設上海爲妥頃常君所云有數種優點本席以爲不然倘本會有第一種之效力應設於上海第二種之弊竇以爲上海有政黨北京須知有賣國之安福部其餘如交通便利信息靈通北京斷難匹敵本會會址實設上海爲佳表决結果而北京遂否决第四章組織衆無異議第四條原案本會由各省區京津滬南洋華僑及留學歐美日學生聯合會組織之討論之餘將原案各省區下加蒙藏二字京字下津字取消第五條原案本會設評議執行二部衆無異議通過時已届新鐘六下遂由評議長宣告閉會 
[致江浙贛皖電]  
　　各督軍省長曁商會均鑒漕運恢復聞安福部將售南米五十萬石於日本藉充黨費果爾則南省必有米荒之患民何以堪祈嚴加防止以裕民生全國學生聯合會諫 
[部電委定松黑江防處處長]  
　　海軍司令公署藍總司令昨接海軍部電略謂松黑江防處處長兹已委令王崇文前往充任業已由京出發其江防處所有事宜即由王處長秉承貴總司令辦理希即查照並由中國銀行匯到松黑江防處開辦費十萬元以資應用至派撥各艦現已否修竣定何日開行希爲函復云云藍總司令奉電後已遵照辦理矣 
[浦東發生虎列拉症六誌]  
　　浦東爛泥渡一帶發生時疫已五誌本報兹悉此項疫氣蔓延已廣該處救火會内公立上海醫院所設之臨時診所已有人滿之患昨日掛號人數較前數日又增一倍旬日之間死亡已達五百餘人各舖户居民莫不相顧失色異常恐怖惟仍不思相當防止方法而乞援於神連日四出募捐設壇打醮並購辦大批檀降香綻帛日夜焚化以期銷災降福該鎭上金順興全和三家飯館亦於昨日合資打醮冀免疫癘是足以見社會迷信之難除矣 
　　浦東爛泥渡淞滬警察第三區署長曾永奎昨出佈告云爲佈告事照得近來浦東地方發生時疫流行症患斯疫死亡者日有所聞查有受疫之原皆由人民對於衛生不知講求甚者貪賤購買腐爛菓品吞食此種菓品最易發生疫癘本署長爲預防時疫保護人民生命起見凡一切腐爛菓品及有礙衛生食物一律嚴重取締除曉諭各長警認眞取締外爲此佈告商民人等一體遵照切切此佈 
[監犯染疫殞命者日多]  
　　蓬萊路西段老普育堂舊址地方分監所禁各犯染患時疫者日有數起一星期内死亡者已有二三十名其中除有家屬自往棺殮者外餘則報請法庭派員往騐前日該分監又有案犯孔德元等傳染疫症發送天津路時疫醫院醫治無效而死昨午函請地方廳派李檢察官毛檢騐員等蒞院騐明由堂收殮又染疫監犯陳雲生發送上海醫院診治無效而死昨午該廳沈檢察官毛檢騐員等往騐無訛由堂棺殮又染疫監犯吕金邦陳金生發送新普育堂醫治無效而死昨午亦經該廳熊檢察官等蒞堂騐明由堂給棺睡殮發封厝壇 
[捷克傷兵回國過滬]  
　　昨日有由西比利亞載來之捷克傷兵六百人抵滬擬轉載回國該捷克代表以該傷兵素未來滬故特商由電車公司撥電車兩輛自午後六時至八時任其駛往英法各界游覽並不取資且聞法總會公宴該傷兵云 
[交涉署澈查運米護照續誌中華工業夁會復交涉公署函]  
　　敬復者昨接大函查詢各節當即由敝會致函該調查員索其詳明報告帶同來會兹據該調查員楊子奇面述及所呈報告等情據此相應函復即希查照　附楊子奇報告函　日前所報告運米出洋各情係自山海關路新泰興米店店夥以轉運各廠裝包人與日商之傭者所言至米之來源係蘇常一帶每日由火車轉運至叉袋角火車轉運公司棧房裝包尙有小米船運至新閘橋一帶港内以上兩處運米情形附近之人均能言之竊米糧關係吾人生活問題又值各長官各團體禁阻時期凡屬國民均有公同自衞維持之責現交涉署旣有公函來會又復登報宣布縱令我再往各國係處偵訪彼亦不肯告我細情如能查明自當續報專此並請本會同人公祉 
[交小公署收發主任汪樹鈞致工業協會函]  
　　逕啓者報載交涉公署發給護照私運米糧一事業經本署函致貴會飭該調查員楊子奇切實具復兹閲復函及楊子奇報告均係答非所問本署所急欲澈查者係發給護照一節來函却避而不言所云米源來自蘇常每日由火車轉運至叉袋角轉運公司棧房裝包尙有小米船運至新閳橋一帶港内試問各該處是否需用護照三尺之童皆知實屬有意遁飾並謂已登報宣布縱再往各關係處偵訪彼亦不肯告細情本署之所以將函稿登報即係從前招告辦法事關受賄放米絶我民食必人人欲得而甘心豈有一經宣布遂致忌諱而不言樹鈞係在署專辦護照該調查員報告與樹鈞最有嫌疑卽希貴會切囑楊子奇將有關係之新泰興米店店夥及各廠裝包人與日商之備者限兩日内約齊來署以便面質實情呈請核辦如逾時不到定即提起訴訟因敝署同人堅决澈底查究斷不肯任人誣衊稍涉含糊也 
[交涉公署致江海關賴税務司函]  
　　逕啓者各報登載謂本署有發給護照運米情事業已切實查究即希貴税務司迅賜確查近來米糧出口曾否發見本署護照立盼見復期明眞相相應函達貴税務司查照辦理 
[交涉署又致姚監督函]  
　　（上略）除函税務司確查近來米糧出口曾否發見本署護照立盼見復期明眞相外相應函請貴監督飭查示復 
[南洋華僑徵求國貨]  
　　南洋蘇門答臘日哩棉蘭埠華僑各商號現已組織中華國貨公司邀集同志組成同益團創設國貨陳列所以資提倡並决定下月初即派員來申設立分機關昨特函致本埠華盛國貨公司主任謝復初請爲代徵實業各工廠貨品裝箱運往試銷（運費由該團擔任）該公司接函後當將該團宣言通告本外埠各實業工廠一體查照兹録該團宣告文如下　德意志實業誠有曰購外國貨時切勿忘自已之國將因之而窮又曰勿用外國之器械以辱德意志之製造場其提倡國貨之言可謂深切著明矣不知我四萬萬同胞讀之當具如何感喟夫一國之强盛不在有形之兵戰而在無形之兵戰無形之兵戰是何工商事業是也奪人之生活制人之死命其禍較殺人流血爲尤劇吾言至此起視吾國外貨充斥國貨枯萎奢侈之徒爭購舶來品爲都麗一倡百和全國盲從馴至國貨停滯利權外溢財力窮困工商輟業亦未知挽救之策耗矣哀哉豈眞叔寳全無心肝耶吾細察之始知其惡果之所在所謂惡果者在於工自工商自商無聯緒之方策無互助之精神故耳今日欲挽斯弊工商亟宜聯絡如工廠所造物品宜將質之高下物之應用價之貴賤詳細説明寄諸商人俾商人得比較之品評之以推廣其銷場商人宜將他人所出貨樣寄諸工人指陳其得失應如何方合購者心理應如何方可推行盡利使工人有所倣作有所奮競則工商得此互助庶不期進步而自進步矣此間洋貨行商有鑒乎此特組織本團在團内創設國貨陳列所徵求各省國貨將此所有國貨標明陳列倘其貨樣不適合者本團當竭其一得之愚以盡指導改良之責總期我國所出物品得適合南洋銷流爲宗旨伏乞邦人君子各地工廠俯鑒微誠惠賜國貨貨樣本團當於歡迎之餘力任鼓吹俾我國貨瀰滿於南洋羣島蔚爲國光翹企海天敬候明敎如蒙惠寄貨樣大件者請就近交上海愛多亞路華盛公司代收彚付如不件者尙祈直接由郵局寄交庶免遲滯爲盼惟信面須書南洋蘇門答臘日哩棉蘭萬源興號收洋文書Dan　GuanHin　Medandeli　Sumatra海内各實業工廠幸三致意焉南洋蘇門答臘日哩棉蘭埠同益團啓 
[東莊商擬議疏通存貨]  
　　自抵制問題發生商界即决意提倡國貨振興實業所有東莊各客商亦已聞風返國經東莊公所業董蔡某等發起籌欵組織製造厚紙（即馬糞紙）廠鐵盒廠集欵已有成數不日設廠開工惟當陰曆五月初時各號定貨運滬者共有三百萬金之譜其中大半係由内地各同業雜貨號等所定嗣因同心抵制均不來滬出貨以致陸續積存刻已延至兩月適遭霉雨貨多損變現各東莊號以血本攸關亟欲疏通批仿照張季直疏通洋紗業請願辦法訂期在公所特開會議邀集東莊各客商共同磋議結束之法一面催促各地批定之各號商趕爲輔助以便將賬目結清後一律却絶東貨云 
[絲業商人之樂觀]  
　　歐戰四載舶運久滯華絲出口頻年減少廠經每擔跌至四百餘兩自上年戰事告終海運漸通故新繭上市以來滬上英美各洋行之購買廠絲者似見活動於此兩星期間各洋行購進爲數不少頂頭號特别廠經已漲至一千零數十兩惟前昨等日英法等洋行又稍現停滯因船隻陸續不及裝出之故惟沙咪洋行購買湖北黄絲河溶及沔絲等一百餘包價均四百兩以外據絲業中人之觀測較前兩年已有轉機如廠家本年春繭扯盤便宜當能獲利也 
[烚金價尙難看漲]  
　　昨日現貨條金（烚赤）上午開盤二百二十一兩嗣因買者多賣者少午後漲至二百二十四兩其三禮拜交貨之原盎斯金亦售開二百十五兩至二百十七兩（同行售出）又某銀行抛出陽八月份花旗金四開十萬枚價美金一百十六元五角惟日前匯豐中法等銀行售與華商泰亨源恒孚永豐餘方記天昌祥曁楊慶和久記寳成裕記等金號之盎斯金除陸續繳銀出貨外迄今尙有二百條左右未曾出清據云各金號前售與外埠之銀一時未能匯到所以延遲數天然市上烚金底貨雖不多價恐不能十分提高蓋現盎斯金存在銀行中尙有二十餘萬兩也 
[商店籲懇免加房捐五誌]  
　　江蘇特派交涉員楊小川前迭據公共租界華商聯名呈請照會領袖領事轉飭工部局免予增加房捐曾經批示俟轉商領袖領事查酌辦理等情已誌前報兹悉此事經楊交涉員委派交際科長陳世光詣領袖總領事署述華商迭次聯名呈請免加房捐情形並述明連年商務凋敝實難負擔種種理由要求領袖總領事轉飭工部局衡情查酌辦理云 
[華商紗廠聯合會消息]  
　　香港路華商紗廠聯合會自各廠承認用花抽費之後繳欵者異常踴躍該會以棉質不根本改良紗業終難立足於競爭之場曾組一植棉委員會推穆藕初君爲委員長現在唐山唐坊沅江常州無錫上海設立棉場多處明年並預備大加推廣擬增設全國棉場二十餘處現并竭力羅致植棉專家來華主持其事云 
[浦東電氣公司之新計畫]  
　　浦東電氣公司近在張家浜口購地數畝預備建築廠屋該公司預定計畫先從電燈入手由挪威工程師某君承攬工程所用原動機爲美國勃魯士麥皮斯廠製造之立式煤氣發動機及茄　雅式煤氣發生爐與奇異廠三相交流發電機同軸連接先備一百五十馬力可供十六燭光電燈五千餘盞之用聞此項新式省煤機器每小時每馬力僅耗白煤一磅假使點足電燈五千盞全夜運轉每月消耗白煤至多不過二十四五噸如用尋常蒸汽發動機則五千盞之燈數全夜運轉每月至少須耗煤炭至一百噸以外兩相比較可省煤費至三倍之多此機有立式汽缸四個其速度常保持一定故能與交流機同軸連接將來燈數增多尙可添備數機爲並列運轉之用此機發明未久不獨中國各廠家尙未用過卽在上海各洋行除盈生洋行一家代理外罕知其詳所有各項機件經該公司總經理童季通與該行工程師磋商數月現已訂立合同約六個月交貨預計明年春季可工竣放光矣 
[中華儲金振業團之組織]  
　　中華儲金振業團緣起云夫國家興亡匹夫有責實業不振吾人之憂丁此商單時代我國利權爲外人所攘奪者不勝枚舉國弱民貧實基於此欲圖補救非振興實業不可欲振興實業又非活動經濟不可同人等慨外交之失敗前國勢之阽危爰是發起傭金振業團以提倡國貨挽回利權爲宗旨刻正積極進行設立事務所於天潼路桃源坊南總弄四百三十號半門牌倘蒙愛國諸君熱心贊助俾實業前途日有起色本團幸甚國家幸甚兹將該團職員姓名列下　總團長袁履登　團長鄭德祺姚均和（評議部）評議長胡景慶王廷揚潘以三評議員王悟厂戴如松胡濓清宗云奇嚴汝洪陳錦文沈靜軒毛粹亭沈國安孫秋泉劉廷章姚惠黎（幹事部）幹事長韓有剛張佩珍徐緘若（各科主任幹事員）文牘科夏樂吾記録科陳純葆儲金科李晋懋許贊臣會計科沈燮臣朱詠笙庶務科邵蕙塘張佩珍招募科唐鼎臣鄭宇高交際科韓有剛鄒倬甫調查科徐緘若吳錫卿郁春芳 
[女界聯合會紀事]  
　　女界聯合會昨日（十六日）在博文女學開臨時會由會長主席議决先辦義務學校逐漸推廣已成立者二所一附設於貝勒路博文女學内一附設於北山西路德安里振華女學内旣不收學費復不限年齡程度本月二十一日即行開課關於拒約事議决通電全國各團體注重政府當年秘密結約事該電文正在起草中嗣爲愼重會員服務起見規定徽章及辦事時間而散 
[濟良所之歷史與成績]  
　　上海濟良所發起於西歷一年八百九十六年美國包慈貞女士來華傳道因見娼妓賣淫之可屡即於同道西女五人集會禱告共謀救濟是年耶穌誕日女士游行虹口見　國兵士多就草棚狎妓於是創辦濟良所之志益决與五人同志四出募捐次年十月賃西華德路聖公會老牧師吳虹玉先生住宅爲會　收養迷路落魄及不願爲娼之女子衣食敎誨頗著成效華人聞之多捐欵相助二十餘年來逐漸發達建築房屋布置分會以致今日之發達現已有總分所三處列紀如下　一總所在寳山路北頭洋式房屋甚寛敞附以新落成之禮拜堂内容女子一百七十餘人分第一年級第二年級第三年級第四年級四班每晨講讀聖經外分班工作最高級之手工能刺繡及挑花爲棹衣窗帘手囊汗巾等物甚精美售與西人極多次作偶人面目手足衣服均以綢製亦售善價廚房浴室洗衣處均甚清潔每級派二人值日專司掃洒煑飪洸濯等事臥室尤軒爽衾枕樸素而整潔其訓練佳也初入學之女子　一身衣所中之衣食所中之食及工作得錢則先購衣箱一具備置什物次自購衣服鞋襪首飾每年且有餘蓄出嫁時所長悉數給之頗有妝奩完美者　一分所在四与路一枝香對門屋不甚寛樓上三間樓下二間凡不願爲娼者之女子背其惡鴇投奔該所者暫居樓上俟送公堂訊間一過即發總所收養　一愛育學堂在江灣甚寛暢内有禮拜堂課室病院今春新加髹漆所收女子現約一百二十餘人一切制度與寳山路總所略同惟女生年齡較稚受課時間較多其居處分編作五大家族比鄰相望外環竹籬内蒔花草入爲餐室及工作處樓上則爲臥房各有廚房置大鍋竃女生輪值炊飯供一家之食每飯佐以二肴蔬菜皆出自種問食魚肉每家有保姆一人照料諸女諸女呼之曰母 
　　以上三處規模整肅管理有方辦事員爲傳受德女士潘東德女士慕理女士杜思德女士潘奇女士裴立女士白霖生女士談德邇女士懷德業女士皆英美兩國名媛敝屣富貴來華作救人事業者所中女子見諸職員皆歡笑承迎不勝依戀諸戰員亦撫摩慰問愛惜備至故投所女子毫無所苦有已嫁而携其嬰孩至所小住如歸寗母家者外問男子欲娶所中女子爲妻者納費一百零五元以三十元歸公以七十五元爲嫁者備衣具有不願嫁者所中爲之資送高等學校受業間有入外國大學者或學爲保姆服務本所以報前德者其中恍如别一天地和氣感人現慕理女士極願多數人前往參觀俾明眞相以導可憐女子脱離苦海云 
[税所員司私收騐費之懲戒]  
　　上海貨物税總公所昨奉財政廳訓令云案據委員周慶瑩呈稱奉廳委任令内開本年六月二十四日據窰業陶萬豐等呈以窰貨認税商民照章繳足沿途各税所額外重征應請剔除弊藪以恤商艱而免重征等情到廳據此除批據呈已悉查各税所私收照票騐費疊 
 
 

Page 11

 
 
經本廳通令布告嚴禁在案今據控無錫黄埠墩清名橋兩所對於宜興分運認税窰貨指謂單貨不符均被加税惟核粘呈單票祗有宜興分運單兩紙黄埠墩税票兩紙并無清名橋税票在内清名橋僅據各單内加蓋騐記究竟該兩分所有無需索婪法情事仰候派員往查報明候奪此批粘票附示揭外合發副呈連同粘票令行該員遵照馳往查明據實呈復核辦毋稍徇延切切此令等因奉此委員遵卽前往無錫之黄埠墩清明橋兩分所調查各節據商人所稱旣係認税查無夾帶他種貨物不應需索重征一節查宜興分運認税之窰貨該分所查騐單貨相符蓋戳放行如有不符按數補税與章尙無不合惟黄埠墩查騐單貨相符至清名橋則須騐補或黄埠墩已經騐補至清名橋又須騐補旣單貨不符應在第一道經過之分所一起補足該分所查騐不實至有出入何以折服商人此該分所主任辦事未能妥善而黄埠墩分所司扦鍾德久司其事尙涉疎漏咎有難辭至嚴禁各税所私收照票騐費之告示該分所發貼未久任其碎脱不加保護亦是疎忽奉令前因謹將調查情形據實陳復伏乞鈞核准予銷差實爲公便等情到廳據此除指令據呈已悉此案又據窰業江德記等續控六月二十日黄埠墩加征一次同日行至清名橋又加征一次運經崑太唯亭上海泗江口亦均被加征一次粘呈税票請賜嚴禁重征等情查宜興窰貨向認産銷全税運銷蘇屬各税所騐明單貨相符不再重征税旣産地認定所執運單宜南税所自當核實塡給何致單貨不符縱有浮多應於經過第一分所按數補足今乃沿途節節騐補明係婪索不遂所欲勒令補税即如本廳通頒嚴禁私收照票騐費布告爲時未及兩月何致任其碎脱毫無痕跡其爲未經發貼顯而易見似此任意妄爲實堪詫異本廳訪聞需索騐費以黄埠墩司扦鍾德爲最應將該司扦立即撤逐并將黄埠墩清名橋兩分所主任稽征員各記大過二次由該分所隨時察看以觀後效其唯亭泗江口兩所情事相同亦應將主任稽征員各記大過二次以示懲儆仍由各該所長將該稽征員姓名專案具報備查嗣後宜南税所務於塡單時細心扦騐按貨實塡倘有查出單貨不符不但補税尙須照程加罰而塡單之員亦難辭咎如果單貨相符敢再需索重征定將稽征各員一體撤換并唯各該所長是問除通令遵辦外該員應准銷差仰即知照此令繳件存印發外合亟令仰該所長一體遵照辦理凛之毋違切切此令 
[限交毆傷軍官之兇犯]  
　　龍華吳家浜圈鄉民兇毆軍官曹寳山等受傷一案經松滬護軍使署將已獲之兇犯吳永祥（即吳阿七）周棋生（即周奇生）二名判處四等有期徒刑發交陸軍監獄執行收禁在案兹悉盧護軍使以該犯供出之曹明生周阿炳二名乃當時在場行兇之要犯現尙在逃未獲自應從嚴查緝故於昨日除令偵探查緝外勒限上邑二十七保頭圖地保孫永章陸紹榮等迅速偵緝交案候辦否則仍當提案押交 
[偵緝隊士捕匪遇害四誌]  
　　淞滬警察廳偵探李廷才捕獲匪徒小山東被該匪用刀戳斃逃逸經警廳懸賞飭緝等情迭紀前報兹悉徐警廳長以此案發生已有多日前經諭限本廳偵探於三日内破獲該匪迄已逾限仍無影響昨午又面諭偵緝隊長翟世青着督率所屬偵探分投四出廣購眼線展限三日務將小山東捕獲解究又徐警廳長查得李廷才身後遺有三子二女長子年甫十四幼僅三齡一切敎養在在需欵除將李隊士每月應支薪水此後仍由其長子照常按月具領外昨特籌洋五百元賞給李妻羅氏具領以資撫恤仍候將李隊士因公殞命情形呈報軍民兩長官請予核給遺族恤金以慰幽魂又聞徐廳長因李隊士屍棺已經其妻羅氏定於舊曆六月二十二日出殯於小南門外放生局暫厝除派委專員前往送殯並送軍樂隊一隊外昨特通飭所屬各區所隊之警正警佐隊長巡官等務於是日上午九時帶同全班中半數警察均到小南門救火聯合會齊集同往執拂云 
[中英官長之酬酢]  
　　松滬盧　使昨日下午二時許帶同外交委員陳世光馬參謀孫副官長答謁英國海軍統帶兼管長江各國水師領袖移時謁會新任英總領事事畢返署 
[控追殖邊存欵之判還]  
　　英商梅益盛在公共公廨呈控本埠殖邊銀行行長徐畿亭不理存欵洋三百元並利息洋五十二元等情昨晨由俞襄讞會同英卓副領事傳訊被告不到據原告英人梅益盛上堂譯訴前情將存據呈案求追而被告由代表律師投案承認並稱此項存欵須三個月後可以照付請爲寛限中西官核供判令被告照數清還 
[呈阻松青電車之道批]  
　　松江縣泗涇鄉公民李修則等因松青電車攙入洋股貽禍喪權特分呈部省道各署懇求迅予阻止以弭後患原呈已紀十日松江通信欄慈悉滬海道尹公署據呈後前日發出批示云呈悉查此案前奉省長訓令併據松青敎育會電稱迭經電令松江青浦兩知事會同查明呈候核辦在案據呈前情候再令催松江青浦兩縣知事迅予會同查明尅日具復以憑核奪此批 
[昌興公司兩輪船預定航程]  
　　昌興輪船公司亞細亞皇后號准於本月二十五號（星期五）由滬先開赴香港及小吕宋埠後再返滬約於八月九號（星期六）再起椗開往温哥武埠又該公司滿梯里號於八月二號（星期六）亦將開往香港 
[公衆閲報社開幕紀]  
　　法租界嵩山路（卽葛羅路）四十七號門牌少年宣講團附設之公衆閲報社於前日（十三日）上午舉行開幕式來賓到者甚多由該團幹事員招待參觀各處至十時開談話會首由汪震報告本社組織情形次來賓演説鄭介塵説社會敎育之進步汪春鑑説公共事業之困難次團員薛毅等相繼演説並感謝來賓後攝影紀念末茶點至午後一時方散 
[各學校消息併紀同義學校]  
　　法租界打鐵浜同義義務學校十六日舉行第七届暑假及第三届國民科畢業由校長陸胡雄飛柬邀中外官紳展覽成績松滬護軍使派副官元殿元爲代表於上午十時蒞校由校長陸胡雄飛偕同敎職員率領全體學生歡迎至禮堂請元君發給證書計畢業者七人毛文道王克昌沈少雲顧榮發鄭寳香吳振華盛鐘英給畢由元君加詞訓勉並考核各級課程其會塲秩序如下　奏樂迎賓　茶點　展覽成績　察課　奏軍樂　振鈴開會　校長報告　授給國民科學業證書　奏軍樂　中文朗誦　法文朗誦　英文朗誦　中外官紳訓辭　奏軍樂　來濱演説　向國旗行敬禮　校長謝辭　同義雪恥隊體操　奏樂送賓　校歌　餘興　聚餐　並聞該校於假期内設有補習科每日上午諸生仍到校補習二小時以免荒廢外界學生亦可前往補習學費一概免收云 
[時化學校]  
　　本城淘沙場市立時化學校向係義務性質不收學費現有學生四百五十人定期本月十六日日舉行暑假並國民商業二科畢業式先於十五日開懇親會並展覽成績學生家屬到者甚多會場布置均由學生擔任秩序井然先由校長報告開會宗旨及辦理狀况進行計畫次學生表演學藝共四十餘節均極純熟該校因學生擁擠校舍不敷容納迭經該校長商請市學務科賈君籌欵添建新舍聞刻已經賈君商准市經董决自下學期起每生每半年暫納銀一元積爲建築之用暑假期内將從事招收新生云 
[比德學校]  
　　法新租界亞爾培路上海市立比德國民學校於昨日（十六日）舉行第六届畢業式兼休業式上午十時開會首由校長報告繼由各教員及來賓相繼演説並由錢廣甫吳文甫陳雲堂韓孝岩捐資贈給學生奬品聞假後即須上補習課三星期以免荒廢云 
[郇光學校]  
　　北四川路廣東郇光學校自休業後學生每晨仍集於全福里惠光義學内製造粉筆書包墨水及手織各物迨名物品齊備後即定期開會發賣所得資作爲贊助學生會辦平民義學之用 
[彭浦鄉各小學校]  
　　閙北彭浦鄉第一第二第三國民學校均於十三日舉行休業禮聞第三校因學生平時出席較多故備有奬品以資鼓勵 
[崇德女校音樂游藝會預誌]  
　　廣東崇德女校附入上海學生聯合會以來組織紅十字會暑假期内義務學校並提倡國貨惟絀於經費未克節節進行現定陽曆七月十九晚新鐘八時假北四川路虬江路上海大戲院開音樂游藝會藉以籌欵其秩序如下（一）軍樂（精武軍樂隊）（二）演説（名人）（三）絃樂獨奏（精武敎員俄京音樂大家準八時半登台）（四）雙音絃樂合奏（精武）（本校）（五（舞蹈（愛國女學體育專使）（六）鋼琴獨奏（林瑞芳女士）（七）西謳合唱（本校）（八）棍棒獨演（程學敬女士）（九）獨唱（張廷榮夫人）（十）絃樂（精武音樂隊）（十一）絃琴不笛合奏（陳公哲姚蟾伯）（十二）洋簫獨奏（黎惠生）（十三）游藝是我（加演五齡童國技（本校） 
[華富殖業銀行籌設滬行]  
　　北京華富殖業銀行集股六百萬元呈部核准開辦歷有年所奉天一帶均已設有分行兹爲擴充營業計經董事會公决在滬開設分行現聞委任宓瑞江爲經理已設籌備處於北京路通德里一俟行基擇定即行正式開幕 
[潮漲覆船舟子殞命]  
　　南市全安號前日僱裝趙銀桂駁船秈米二百四十七包在華順棧裝奸後停泊該處碼頭待潮駁運至寗紹公司新利輪船往大連交卸不料夜半潮漲波浪上湧致將該駁掀翻船主趙銀桂睡夢中不及逃避頭被軋碎斃命該貨曾向益興公司保有平安水險失事後連夜報告該經理處派員調查一面將尸載回浦東家内棺檢 
[滬南火警]  
　　高昌廟老砲隊營舊址對面沿浦灘空地現馬江北貧民租賃建搭草房前晚（十五號）十一時該草房内居户鹽城人孫姓因燃點蚊烟條延火於破絮之内忽然火起冒穿屋頂延燒隔鄰張秀仁家瓦屋當由兵工廠之洋龍及鎭安救火社之皮帶龍急出施救並由憲兵第一連吳連長曁警區李巡官等各率軍警保護地方秩序旋至十二時始行撲滅計被焚燬草房七間瓦房四間昨由李巡官將起火之家提案訊罰 
[南車站查獲烟犯]  
　　嘉興主王金生私帶臘皮丸烟膏二千四百錫盒烟膏二千二百盒牛角盒烟膏一盒價約五百餘昨日午後四時至南火車站正在購票時爲駐站軍警一併查獲立即扣留解請二區警署轉解警廳訊辦 
[汽車碾傷女孩]  
　　昨日午後四旬鐘時有一不知姓名之汽車夫駕駛五百零六號空車在公共且界九江路（即二馬路）由西往東馳至英華街口萬康醫園門首該處適有一年約五六歲之女孩避讓不及致被撞倒碾破腦部登時腦髓冒出旋經巡街捕聞警令該汽車夫將車停止由一半老婦人將女孩抱登汽車直往山東路仁濟醫院求治 
[冒騙絲襪之質證]  
　　海寗路協生祥小洋貨店指控浙江路某玻璃店夥高長根冒刊圖章揑寫字條向九江路（即二馬路）九十三號門牌胡仲記洋貨號騙取值洋三十四元之絲襪五十四雙等情昨由捕房將高拘解公共公廨請究即據見證余連榮上堂證明被告冒騙情形中西官向被告略詰一過諭將吊案原贓暫存捕房着高押候查明再行訊核 
[總會容人吸烟]  
　　老閘捕房捕頭查得廣西路七十二號門牌長春總會内有違章私設烟具容人吃食洋烟情事故於前日派令華探管宗餘西探開納協往查明屬實當將烟具帶入捕房禀明捕頭請廨出單於昨晨將該總會經理嘉善人畢藩侯傳至公共公堂請究即據中西包探上堂禀明前情將烟具呈案請察訊之畢藩侯供稱是晚捕房到會調查適有友人施德之正在吃食鴉片烟是實中西官得供判畢暫退候傳施德之到案訊核 
[西崽行竊禁押一年]  
　　裘昌甫向在法租界某西人家爲侍者因陸續竊取洋東值洋數百元之衣飾現洋所有衣飾分質與重慶路祥在宏昌等當舖内被該洋東偵悉控由法捕房前日飭探將裘拘獲吊出原贓因原告係屬美商昨將人贓併送至公共公廨請究經中西官研訊屬實判裘發押西牢一年贓交原告領回 
[抗傳先罰二十元]  
　　婦大張戴氏在公共公廨呈控伊夫皖人張三吉與某氏婦私識抛棄不顧請追赡養費等情由廨准飭傳訊因被告不到奉飭改提在案昨晨由探將張逮案請究據包探禀稱被告係在廣東路正豐街四百零五號門牌汪裕泰茶葉店内執業第一次往傳被告允於翌晨投質詎抗不到案故違定章請爲訊核云云訊之張三吉延中國律師到堂辯護中西官核供以被告不應藐視公堂判張罰洋二十元充公並著照章交保候訊 
[勸戒香烟之演説]  
　　耶敎徒王鴻不住居閘北寳山路每日下午在北火車站分發傳單勸人戒吸香烟演説香烟之害不獨消耗金錢並且戕賊身體市上烟價極賤者每支售錢五文每人日吸香烟十支須錢五十文一年統計積成錢十八千文烟毒入人血分之内能使血脈渙散筋力縮小氣息短促肌肉鬆懈漸漸成爲弱種云云當時在塲聽講之一班小車夫聞之大爲感動 
[失媳之追究]  
　　花衣街同益里二十七號門牌爲魚行生理之黄文華其媳倪氏於去年七月中走失兹經探悉爲陸根福等串拐藏匿前日將陸尋獲扭入一區警署據陸聲稱黄倪氏係由伊妻領去賣與横沙地方等説該署遂於昨日備文移送地檢廳訊辦 
[肉店夥河中洗浴溺斃]  
　　虹口嘉興路一百六十四號門牌肉店夥某甲因天時炎熱於昨日午後偕友躍入西嘉興路河中洗浴詎甲游泳之術未精致入水未幾即遭溺斃迨經友人覺察設法拖起已不可救捕房得報立飭中西包探將尸舁入斐倫路騐尸所候禀公廨中西官相騐一面知照該肉店主預備到場收殮 
[婦人私帶烟膏被獲]  
　　婦人李范氏昨晨私帶烟膏一千零五十盒計重五十三兩擬乘閔行小輪動身當爲水巡隊巡警查獲連同證物一併押送到隊轉解地方檢察廳訊辦 
[扭控誘匿胞妹]  
　　閘北王家宅周阿金之胞妹阿來年十八歲上年間憑媒嫁與西鄉某姓家爲媳本年三月間阿來以歸寗爲山乘間逃逸夫家一再向周索人周遂四出訪查今始查悉爲陸老二誘匿遂將陸扭入警區昨午轉送地檢廳訊究 
[拆梢押禁一月]  
　　無賴章金生日前在法租界向挑凉粉擔之姚阿三拆梢洋二元當爲包探查見將章連同證洋二元一併帶入捕房聽候解究在案昨解法公堂請究先據原告姚阿三上堂禀稱是日章前來冒充工部局職員聲稱若不酬伊洋二元須將民人拘入捕房究罰故此民人如數交付當被包探瞥見拘案求究詰之章供向爲小工度日是日在馬路上工作令姚挑讓至他處不敢拆梢求宥中西官以人證並獲豈容抵賴着押西牢一月以儆洋交原告領去 
[控追房租案之訊判]  
　　某洋行昨遣收租人至法公堂控協泰柴店主虧欠三個月租洋九十元請求訊追詰之該店主稱原告於上年冬間向商人借洋一百元商人不允後於今年二月起海日忽加租洋七元實因借洋不遂起見祗加商人店中租洋别户並不照加故此商人不付今將房票呈鑒請求訊斷原告又稱實係房東囑令加租並非商人私加中西官判被告所欠三個月租洋仍照每月二十三元如數信清以後房東增加租洋照加交付如不願加租着即遷移 
[串拐案展期再訊]  
　　住居公共租界新唐家弄一百八十九號門牌婦人陸邱氏於前年六月十八號串黨將隣婦蔡吳氏家之女兒金秀拐賣與崑山縣屬某姓家經吳氏偵悉控由上海地方檢察廳派探將金秀提案並函請公共公廨協提陸邱氏嗣將邱氏獲解公堂預審之下以兩造均係租界居民不宜赴内地起訴且原告又不投質未便遽予引渡故判陸邱氏開釋在案兹原告蔡吳氏延律師仍以串拐等詞在公共公廨以刑事起訴經公共公廨准予出票發交滙司捕房昨晨派探金福壽與西探目泮林士將被告陸邱氏拘案請究即由原告律師上堂譯明案情被告亦延律師代爲辯稱本案案情尙待研究請堂上展期二三禮拜開審並准予被告交保出外備函致内地官廳將金秀移提到案質證庶易明瞭云云張襄讞得禀商之英包副領事諭被告产三百元人洋舖保展期三禮拜再訊 
[積竊分别禁錮]  
　　公共租界牯嶺路北山西路新閘路愛爾近路香粉弄勞合路北蘇州路海寗路派克路北河南路等處居民丁阿德何阿六顧桑隆靳學委王榮甫沈根法張阿根王天榮顧阿堂周廷源朱仁寳鄔春林周阿四張明余姚大寳及一千二百七十二號華捕各家均因先後失竊衣飾各物分别報經各該管捕房由探奚德安陸連奎金福壽等拿獲林和尙王榮生周文財三名解送公共公堂諭着收押查吊贓物再訊在案兹經陸包探等連日吊齊原贓昨晨傳同各失主將林王周三竊賊解究由中西官逐一訊實判林押西牢兩年王周二人各押六月以儆贓給各失主認領 
[押店違章之科罰]  
　　虹口海寗路一千九百六十七號門牌某小押店前晚因至夜深尙不收市被九百八十八號華捕查見歸禀捕頭轉請公共公廨出單於昨將該押店主常州人陳桂記傳案經中西官訊悉被告違章屬實判罰洋五元充公 
[道尹公署批示兩則]  
　　華僑聯合會呈華僑商業横遭誣陷摧殘國貨影響實業請出示維持由　呈粘均悉該公司旣係完全華股發售各種烟草又純屬國貨並經呈部註册有案所請給示曉諭之處應即照准此批佈告隨發 
　　南滙縣民人黄學如等呈員吏朋比遇事敲詐請派員澈查令行撤懲由　據呈該縣催徵吏夏桂生等擅將校長王肇洲拘押欺詐取財各情如果屬實殊屬不法候令南滙縣知事迅速查明依法辦理具報此批 
[滬南工巡捐局批示兩則]  
　　吳怡石呈爲奉批再陳聲請鑒核由　呈悉查本局定章建築物完工所圍竹笆應即拆除該商結笆未領執照業已自認萬難佈詞牽混來呈稱所結籬笆在建築笆以内無領照之必要等情實屬舛誤况照章無論何項建笆均須遵定路界收進未便任該商獨異致啓效尤仰即迅速遵拆毋稍觀望至稱談姓結笆凸也一節本局業經派員查勘如果有違局章定即飭令拆除着并知照此批 
　　薛濬川呈爲大生　垃圾堆積山　呈悉查辦理清道係歸警務範圍本局並無清道員役來件米免誤會據呈該處垃圾堆積情形本局已轉函該管警察署請爲查照轉飭從速運清以重衛生　仰即知照此批 
[誌謝]  
　　昨承銀行週報社惠贈一百零七期銀行週報兩册又商務印 
書館惠贈第十卷第六號小説月報一册書此併謝 
贖約儲金消息 
[四明長生會]  
　　昨日四明長生會柱首在四明公所開全體 
會到者八十餘人由會長周林慶主席由陳良玉代爲報告開會宗旨並演述救國預備金一事各界已相繼發起此次本會諸君熱心發起無非盡國民之能力爲外交後盾應如何辦法請諸公討論次由簣延芳起言此次發起儲金無非爲贖回路約即可解决山東問題本會均係國民各盡天職急宜儲蓄預備金俟有正當辦法再與各界聯合次由顧錦華謂本會發起儲金必先定名曰救國預備金並請諸君當場認定確數限四星期内一律交齊暫存四明公所公推陶輝庭主持收欵先出＆ 
臨時收條俟存儲銀行時再行換給正式收據衆贊成當由馮欽珊提議本會團體先認定洋五百元全體通過其餘客利西旅館同人認洋三百元洪賢鈁二百元跑馬總會同人一百元簣延芳五十元蔡文秀五十元唐美甫二十元周名賡陳良玉陶宗耀朱湘順顧錦華徐允根洪賢鈞陳春山楊三林各十元陳宸佑王瑞龍王瑞寳范嘉良陸友生方占魁羅三桂沈相甫夏高福各五元倪榮泰竺生元毛更位宋如興毛永壽姚桂章李慶玉許厚甫柳寄生徐葆甫各二元胡龍生胡瑞芝毛聯元周蓮慶周名颺周名皐沈連生丁文經俞根祥俞阿六吳阿根李介第朱普玉毛生照柳生桂柳生和柳張氏各一元共計認洋一千四百餘元 
[泰康莊]  
　　泰康莊全體同人承認愛國儲金籌備廢除日約 
額數泰康莊福記四百額張裕生二百額沈雯曜一百額馮爕之一百額李象賢五十額顧青森五十額盛聖章五十額張湖卿五十額蕭秉衡五十額虞啓周三十額洪駿伯二十額王堯文二十額張秋生三十額阮珊生三十額李巨甫三十額吳筱香四十額徐進和二十額馴卿卿四還丁敏齋十二額俞季亮十額劉敏甫十二額奚菊和十二額嚴潤生十額徐繼勳十額蔣賢庚十額張志鵬四額田春榮二額時敏堂二百額姚錦章五十四額張鳳寳十二額毛維康十額王初鰲十額方九康十額奚寳根十額蔡小春十額章東海十額杜筱和十額沈品章二額閔昌發二額車夫阿福二額又車阿四二額共計一千七百額合洋八百五十元 
[股票業]  
　　上海股票商業公會同人認集二千一百十額計洋一千零五十五元實行存儲興業銀行俟廢約贖路之議實 
二十額文記張文煥一百額胡柏年一百額永利五十額羣益尹韻笙一百額裘良圭二十額協源華國幹六十額和豐鄭叔平四十額裕商顧秉南三十額同益何世葆四十額瑞隆陳永清三十額洪勤業堂一百額陳蘭記陳蘭庭一百額信通孫鐵卿一百額張拜言二十額胡紹軒十額長豐盛周毓嵩二十額通易范季美一百額通商顧克民一百額成豐方鵠臣四十額東方汪育賢六十額永祥周明鑑三十額孔扶風二十額信益聞六笙四十額順康嵇馥蓀六十額中華陳仲卿二十額餘大邱玉書三十額廣新泰王桂棠二十額洽大吳大廷一百額振新張子雲二十額民豐張子良五十額惠通周仲華五十額富潤一百額桂三昧軒五十額華豐一百額宏興李蔚文三十額滙源徐溶唐二十額中孚莫杏林一百額楊幼齋二十額黄子雲六額茶房吳友貞二額厨司王昇大二額 
[古玩業]  
　　豫園古玩業同人認定額數將欵暫存四明銀行 
備作廢約之用候收欵處成立即行移交額數列後　鑫古齋王永寳齋各二十額馬裕記賞樂齋各十二額永樂齋十額孫文記長寳齋顧松記五孝廉各六額鮑維珊王潤來裘楚藩徐瀛仙卞雲芳潘德春各四額楊傳祥吕鳳生沈瑞記金仲華王永祥謝賢銘金元慶王德順顧玉山各兩額王克明陸金木馬鳴亮陸益山徐菊仙各一額共計一百四十五額合國幣七十二元五我正 
[蒲包業]  
　　南市十六舖内老太平弄口同泰榮記蒲包行同人認欵如下　顧榮祺五十額顧關沅二額顧關坤二額陳春林二額趙阿財二額趙职興二額孫阿木二額潘順寳二額阿寳金一額共六十五額計洋三十二元五角 
[油米廠]  
　　本埠旗昌源油廠及南京合昌源油米廠均係陳灃明君獨力創辦前日合兩廠同人集議儲金救國之舉已集得洋二千元預備以待 
[益昌典]  
　　南市毛家弄益昌典當全體同事將六月份薪水 
合成三百五十額計一百七十五元交由該典經理存儲預備廢約後交付 
[洋貨業]  
　　大東門外關橋南首錦泰義洋貨號認六十額楊震如認二十額朱文栢認十額陳星垣認十額葛叔莊認十額沈煥章認十額沈達夫認六額孫少梅認六額陳協森認六額曹成德認六額錢契淵認六額包映塘認四額蔡伯奎認四額錢厚生認四額鄭善先認四額願叔華認四額邵榮林認四額吳菊初認四額盧正芳認四額鄒根炎認四額胡茂生認四額邢國鈞認二額藤維揚認二額郭庭榮認二額張金生認二額姚炳先認二額共計二百額每額洋五角 
[布業]  
　　大東門外德明里錦泰義布號認四十額葛靜研認一百額洪慶祥二十額葛伯慈認二十額張宗忍認十額葛友廉四額鄒茂園認二額王程基認四額朱雲甫認二額周秋生認二額樂泉棠認二額陳鴻生認二額戴吉生認二額周和生認二額陶其三認二額周治平認一額儲寳樹認一額共計二百十六額每額洋五角 
[押當業]  
　　小東門益成押當姚保臣三十額張昌正昌額周 
王棟臣二額洪玉初一額張梧桐一額二共五十七額 
[同義善會]  
 
二百額葛寳賚十額馬謁姜六額夁記號一百額陸雲成十額程允記六額森大號一百額王升秀十額夏繼瑞六額聚源號六十額柯成水十額張東昇六額廣和號五十額陳榮昌十額陳謁定六額陳萬興五十額沈順興十額楊永齡六額周開瑛五十額陳榮記十額王錦山八額陳魚門四十額顧謁槐十額王小弟弟四額樂賢德四十額沈勝號十額王懷相四額顧裕泰三十額興成號十額王樁泉四額陸世榮三十額陳萬昌十額劉光林四額張延宏三十額汪忠開十額王紹賢四額勵永興三十額徐永興十額森和號四額森記號二十額許孝通十額桂瑞生四額永豐號二十額許子恩十額王慶生四額祥茂號二十額許子德十額興昌號四額合興祥二十額任恒山二十額劉奎山四額徐榮生二十額任承恩二十額顧賢麟四額樂協興二十額任承惠二十額顧秀忠四額陳寗泰二十額沈錫初十額張三德四額萬樁號十六額沈敏發十額沈謁連四額蔡信茂十六額沈敏貴十額陳謁友四額吳森泰十二額沈敏財十額顧桂林二額葛芷香十額沈敏華十額蔡生順二額吕洪繼十額椿森號十額任鑫源二額畢久榮十額王德泰十額王肇初五額鍾孫利十額沈雙甫十額傳聲華三額黄永德十額任聚豐十額姚福水二額楊定生十額致和號十額朱春揚八額張謁庚十額共一千五百十二額 
[佔衣業提莊]  
　　德源源昶二提莊認額列下　吳文鏞五十額汪愼先五十額戴正裕二十四額繆兆良十額劉希椿十二額劉立羣十額金達人十額尤鑄源八額吳韻煌八額黄林森四額詹復初四額顧順泉四額倪春發二額戴蘭生二額朱懋乾二額以上共計二百額　裕記提莊同人五十額 
[首飾業]  
　　儲金贖約爲實際的救國之舉各業團體莫不爭先認捐盡其天職我飾業同人愛國之心不異於衆而董事部中未有籌及之者良堪詫異敝會爲少數學業生所組成毫無發起人之資格然敢先認十二額合洋六元以爲前驅寳成樓學子攻錯會啓 
[浴堂]  
　　高昌廟廣東街新銘池十額計安國十額黄連生五額趙揆一戈根泉常振虎張宏林各四額張長有劉國椿胡錦章龔朝泉龔朝福凌小龍趙小八王裕禄各二額龔朝貴季小林王麒祥各一額統計六十額 
[怡和餘行]  
　　續認廢約儲金如下裕成通號客李和軒銀元五十元　又各客號茶房李成一百元周榮盛六元沙義坤五元陳鴻芝五元趙華五元王筱芳二元王義發二元韓瑋臣二元張海清一元嚴茂泉一元李海亭一元李廣源一元張煜盛一元吕新泉一元楊新民一元　陳寳和二元陳寳林一元　又車夫姜阿二二元王玉坤一五周和富一元　又厨司歐陽樹生一元 
雜評二 
[窰貨重征案之結果（庸）]  
　　厘局税所浮收勒索幾成習見之事有時即被告發而以官官相護之故絶鮮澈究此次蘇財政廳於窰業呈控重征一案尙能認眞查辦將需索騐費之司扦及主任稽征員分别撤逐記過不可謂非整頓也 
　　顧征税官吏於應納正數以外浮收抑勒無論中飽私囊或圖利國庫均涉刑事範圍不僅應受行政上之懲戒今司扦僅以撤逐了事而稽征員且僅予記過毋乃輕縱乎 
　　且江德記續控重征之税所臚列黄埠撴清名橋崑太唯亭上海泗江口等六處而稽征員之被譴者乃僅止四處同一情事而有罰不罰之差抑又何也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一 
次　今日係沈信卿先生手書 
新談 
[旅美觀察談（百四十）] [  一之]  
　　美國新聞畫皆以鋼在鈎勒而成其所謂新聞者志不在照板謄録以竊取報端事實演成閉户造車之理想畫而已必就其事實而加以評判之眼光出以詼諧入妙之活筆庶彼讀者一 
想也 
　　若云按照事實刻畫之描寫之此可以攝影術極其窮形盡相之能在近數年照相製版術大興而後吳友如之畫法猶之十九世紀之鏤版畫與我中國舊時之木刻寖成印刷史上一種之陳跡矣（去歲七月十五日在美京干街印刷製版展覽會所見十九世紀鏤版畫甚精迄今市肆已不可得）當世諸畫家第一當知辦畫報之旨趣處此製版術盛行時代遇一新事件發生照板謄録之舉刻畫描冩之能早有攝影者分任其勞無俟畫報記者更爲疊床架屋之謀若歷史上人物與新聞或時令無關係者似當列入專籍以備考古之士之鈎稽更不勞畫報記者憑空想像而出之也即彼海外瀛聞非經旅行時身歷其境率爾牽强附會亦覺多此一舉其博物畫在歐美諸國盡屬專門尋常畫家不敢强作解人也攔人斯欄更大謬矣 
　　我國近事可笑者甚多如近人以評論Beview二字爲白話體之代名詞豈其餘一切文言俱不足稱爲評論乎其以憑空想像者爲新聞畫豈報端照相製版而成者尙不足爲新聞畫尙不足以描冩確切之新聞乎觀於美國諸畫報之編輯法乃知中國畫報之不能發展非無因也 
新智識 
[童子軍游戲（續）] [  上虞陳伯源譯]  
（二）伺敵報告 
　　擇空地一方旁無所阻公證人立其間使隊員四出遠近以半英里爲限 
　　游戲之起始以公證人揮旗爲號其時各員即須藏隠身軀窺察公證人之動靜公證人則四處徘徊觀望以窺隊員蹤跡苟有所見即録其名每次去其二分且時行時止或伏或立作種種舉動俾隊員有所報告 
隊員每報告公證人一種舉動確者可得三分 
届時公證人　旗一揮各人乃起立趨前報告或以口對或以書答 
　　此種游戲公證人先劃定一表録隊員姓名以及種種欲行之舉動於其上則於游戲旣届核對報告之際頗爲便捷 
　　（三）游　 
　　先□隊員一人令其外出覓地藏隠其目的在仍回朱處不爲覓者虜 
　　越時其他隊員出發四處□覓以獲藏隠之人爲目的 
　　（四）襲偵 
　　分一隊爲二一爲襲擊一爲偵探其大旨爲有一襲擊隊道經一處適爲偵探隊所覺富然尾之窺其動靜并且先派隊員一二向前取進以爲該隊先鋒以備不測 
　　苟襲擊隊見之可追獲之獲則置諸其大本營中被虜者須受　節制 
　　偵探之進行或先分二排中道聯合或在後埋伏設施種種計劃無或不可 
　　龔擊隊虜偵探隊員率以手觸身爲準 
　　倘在二英里内或三里（路之遠近如何須先宣佈）　擊隊所虜之人數不及偵探隊之半則負 
　　（五）龔攻 
　　今有大本營一拔隊取進所經之地二帝輒派隊員駐守以防不測另有本地警防二排爲所覺悉試欲夾攻外敵（即大本營）設計龔之故即窺隨其後遇機攻之及至一相當之處一排則試遶道以居大本營之前程倘得達其目的則即埋伏道帝以伺敵人 
　　當其猝擊之際其他一排如能乘時攻之於後以爲應援則二排方面爲勝故在後一排之進行終須逼近敵人庶幾以免不及應援之慨當其一排遶道之際苟爲敵覺大本營即可尋覓追擊前後二排皆可虜之（俘虜以手觸身爲準） 
雜録 
[小説雜談（七）] [  瘦鵑]  
　　小説之作情節應與文字並重所謂情文兼藏斯爲上乘文字爲表情節爲裡二者相得益彰不可偏廢如文字雋絶而無絶佳之情節供其描寫則文字雖佳亦復味如嚼蠟故吾人作小説於文字外亦當講求情節如有實事而含小説的意味者固足資吾人取材然可作小説之實事非常有也於是不得不出於臆造即臘府中鳩工庀材造爲空中樓閣或寫英雄或寫美人或寫大奸巨猾其情景逼眞處亦儼然如實事也吾人搆想情節各有其時如其時則得心應手無不工妙予之搆想情節也每在清曉夢回時曙光甫透宿鳥乍鳴目光凝注帳頂若空幻中有圖繪示予者一時腦思大動百念雜起此圖繪中似有種種可歌可泣之事恣予紬繹而默記之起而着筆遂能整整有序筆下意到無雜亂枯窘之弊他時雖亦未嘗不能搆想顧終不若此時之靈活也歐美小説家其於床上搆想者殆居十之五六往往於臨睡時置紙筆於側睡意見龔思緒大來詰旦豁然而醒迴思如夢即取筆記之紙上每一小語率成於此亦有人則善深夜無睡坐而搆想鐘定人靜萬籟已寂燈影在窗爐火將　當此時也絶佳之情節得矣近代小説家其特别者如英國却爾司佳維氏Charles　Carvico所作言情小説垂百餘種其搆想情節也在每晨對鏡薙面時薙刀動而思緒發一似個中有天助者然得意忘形時或且削其頰肉此可懼耳成爾司氏H.G.Wells爲科學小説中第一作手所言多及天地日月奇詭無倫其搆想情節也在餐堂中就晨餐時餐已即口述其言令書記録之霍爾開恩氏Hall　Crine作小説甚富名不在柯南道與哈葛德下近亦以著作襲勳爵矣其搆想情節也以侵晨五六時興至格利白堡
Greeba　Castle * 
左近山麓一茆舍中山光排　清思自來故其小説中之寫景多如名畫家之山水畫也史打來惠門Stanley　Weyman氏與霍爾開恩齊名其搆想情節也以近水爲宜迫曉以扁舟容與溪流中聽水聲澌澌恬然自得鼓漿歸來則共腦蒂中已得佳妙之情節矣他若美國克勞福氏M.Criwfcrd文名藉甚小説有奇氣其搆想情節也在徒步遠行時如作一長篇小説則亦作長距離之旅行每一次恒行四十里云以上所舉均足資吾人惜鏡者 
小説 
[潛艇歷險記（續）] [  翠岑譯]  
　　第二十七章　克洛司的維區之運命 
　　曉日甫升俄京普禄本杰司基船埠來一俄國海軍快艇河中之氷甫爲革命政府破氷船所擊破者復漸漸凝結故快艇最後將至之數十碼路程行駛乃頗費力船埠虚無人隔晚於街中示威之兵民已爲大雪所驅散由是知紅衛兵雖有猛烈之機關槍　而其驅滅暴動之力實遠遜於天然界萬能之偉力街中之百葉窗十破其九牆壁滿被彈痕知流血遍地之巷戰休止未幾惟此時大雪平鋪街中純白紫紅之血漬已無覩船埠石級之頂峙一崗亭亭外本畫有藍色斜十字之帝國國徵今則塗以黄漆漆薄舊痕依然可見惟藍色者變爲淡綠色耳亭内一警兵斜倚亭背而睡藍衣之水兵六七人行近亭畔警兵始驚覺急棄其麥酒之瓶而握其槍水兵之爲首者呼之曰同伴此實無誤余等來此僅爲私事意欲得新鮮之牛肉吾人不得鮮牛肉者幾一月矣吾等之艦名柯潑慶諾甫自希爾新福來者警兵曰然則有護照否水兵聞語閉其一目自袋摸羅布鈔票一束瀉諸其人之手低聲曰吁吁　此較護照佳也吾等去即返返時汝更當得報也水兵之爲此實預設遇險時之退路也於是艦長奥洛夫遂率其七人而行艦長亦衣水兵之藍衣避人目也途中無人跡八人行亦速須臾已至卜平司基潑洛司百克忒街抵一拱形環洞之次奥洛夫止其衆弗前使一人潛行而入其人進至一處介兩屋間途爲高鐵欄所阻遂返喚同人以棍梗兩　間撬之欄曲一人遂可出入於是奥洛夫屈身而入下踏欄内平滑之冰上蓋地下之水道也燿以電炬一水兵隨之而前行約一百碼右壁離水面一尺處現一鐵栅之小窗遂止低聲向窗内呼曰墨歇福達愛斯在此否聲甫畢窗内即答曰予是也汝爲何人奥洛夫曰吾爲汝友汝可無慮諾愛爾知機會至矣奥洛夫又曰救機已至予爲鮑立司奥洛夫導引汝艇至克朗斯太之驅逐艦才此耶喀號之艦長也諾愛爾曰吾願見君君來滋佳也曰吾亦謂然君且聽吾言此爲手槍兩柄吾等將往捕黨員克洛司的維區苟彼避入窖中彼必持械困獸反鬭汝惟愼防之諾愛爾曰彼尙有羽翼中一人來自英國彼是否爲英人抑係德人吾不能辨惟確爲條頓種人奥洛夫曰然則吾當併拘之今汝且預備五分鐘後相見於屋内也諾愛爾呼曰且緩吾猶有一問君何得至是是否爲犬····奥洛夫曰然消息爲犬所携至諾愛爾曰然則吾犬安否答曰安諾愛爾遂歡呼曰佳哉佳哉閲者當知諾愛爾之重負去矣彼患弗雷脱或中途遇險之憂較其憂自身處境爲尤切今乃天降大幸弗雷脱得安而救星亦至矣奥洛夫返集其部衆修正鐵欄復命曰孺子弗作無益之聲二人守此二人守街之彼端餘隨吾入言時恕度仍若革命前長官語部下之狀是時下平司基大街十九號之居人酣睡猶未醒水兵悄然至十九號之門鑿毁鎖閂而入屋内虚無人捕者進搜之入一室即諾愛爾與屋主初會處火鑪之上置一榻一人睡甚酣奥洛夫命曰趣捕之睡者爲衆所曳而下則德人明迪格爾也明迪格爾駭極大呌奥洛夫急命曰塞之弗令聲然已無及衆人聞有　　聲知其同黨者醒矣奥洛夫急出手槍疾衝樓梯而上斯時忽見一御奇服之人一霎而没奥洛夫人喝曰趣受縛汝將焉遁克洛司的維區年雖老活潑猶甚疾入一氣樓鎖其門且盡以室中物抵之奥洛夫蹤至不得入遂以槍口抵鎖孔發之門震闢乃一躍入室中　然窗洞開賊由是遁矣急躍上一箱探首外望奥洛夫雖勇至是亦未免少怯而不敢遽蹤逃者蓋克洛司的維區由窗外凸出之牆攔一躍至左鄰之屋上矣奥洛夫方自狹小之窗口伸手外向欲吵準其槍口賊已瞥見奮不顧身自其斜面之立處前跳夫以六七尺闊之距離越之良非雖事惟逃者心慌意亂未思對屋石製之　頂傾斜且氷滑也於是一躍雖過而二足向前猛瀉一聲驚呌兩手空揮克洛司的維區直向六十尺下之石舖小巷中墮去矣 
[自由談之自由談] [  不冷]  
去第一種人 
　　欲中國存立者當去各種有害於國家之人其第一種人則爲不事勞力一無技能於人無絲毫之益日惟消耗他人生産之力或且掀風作浪於中取利之徒此其人於政治於社會皆大有妨碍者故去之宜急 
 
 

Page 15

 
 
   
 
 

Page 16

 
 
   
 
