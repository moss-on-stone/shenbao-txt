# 1894 - 54 - 4907489

 

Page 1

 
 
[續印二十四史出售] [  圖書集成局啓]  
　　本局續印二十四中校對精詳字跡淸晰紙色亦極　淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[客談筆述]  
　　春正多暇徜徉於茶樓斟苦荈倚雕欄默坐澄觀騐市情之興衰聽市語之美刺一一收之於古錦囊以備藥籠中　正我輩事也適見二客撫掌暢談乃停甌傾聽一客曰去年日報綜論市情謂外洋先令價較前驟變不啻相去一倍以致中國之洋貨各業無不虧耗果有之乎一客曰有之中國用銀以銀爲數外洋用金磅以先令爲數中國商人欲買外洋之貨雖身邊有銀而不能購物必須以銀易先令然後照先令作算前此中國之銀一兩可以易得五先令者近來不過二先令有奇并不及三先令則是先時一百兩可買者今且需二百兩而運至中國則卽使亦增其價然决不能增出一倍若先時止需一百文之物今忽加至二百文將無人焉過而問者矣此洋貨各業之所以受害於先令也一客曰然則外洋之爲此者殆欲以是作弄華人乎一客曰此洋人作弄洋人也耳一客曰因先令之價惟倍而華人之販洋貨入中國者無不受其虧華商之薄洋商这厚也先令之數愈减則中國之銀流出外洋者愈多安見有害於洋商而華商之受其害者則已顯然也當今中國人情喜用外洋之物者多此固喜新好奇之常態而華人尤甚若先令之數再减中國之人又孰有不大虧其本者此豈洋商之害也哉一客曰子知其一未知其他也外洋之先令數减固有害於中國洋貨諸商而於中國之絲茶諸商則所益不少去歲中國茶業則所虧太鉅不必言矣絲業一項尙稱獲利苟中國之人能竭意講求凡洋人所合用之物中國何一不有採而製之運至外洋則未有不利市三倍者盖一出一入之間利害攸殊入之害出之利也入者多而出者少斯利不敵害出者多而入者少斯害不敵利中國出口之貨近數年來不及入口之貨此中國之所以受虧也中國人苟能振作精神奮力爲之尙可以有禦治之法而洋人之受虧則竟有不堪設想者矣假如有一洋人在外洋本有一萬磅金之家產運貨至中國持籌握算年年取盈可以獲利至十之五則亦可謂幸矣今或以年老力衰欲摒擋一切遄返故園而以中國所賺之銀數購取先令要其數乃反止得七八千磅則是數年來之經營年年見盈者至此轉覺年年見絀矣中國洋貨諸業不某於常受其虧則必將舍而之他而外洋之製物以待售者必將生意日减勢必至於有貨而無售處斯消耗者巨矣至於外洋之人在中國執業者計工受貲或月得千金或月得數百金或月得數十金不得皆以銀數計也有來華數十年者有十數年者有數年者其薪貲又有定値非能日有所增也假如前此寄薪貲以給家用出銀四百兩可購一百磅金今則欲購一百磅金寄回且將需銀八百兩矣此中受虧實爲不小且外洋運來中國之物因先令划算吃虧無一不昻貴中國人所用之洋貨固貴外國人所用之洋貨亦何嘗不貴一帽也向也價止三元今且五元矣一鞋也向也價止四元今且七元矣諸如此類無一不較前幾乎倍之西人之在中國執業者雖所得辛資較豐究亦何以堪此吾故曰是直洋人之作弄洋人而已於華人不但無損而反有益也聞外洋有一種猶太人最富亦最貪利之所在不顧大局或者卽此種猶太人暗中播弄故致此害未可知也一客曰如子所言則外洋先令之價苟不設法變通或如俄國之盡逐猶太人則其害將伊於胡底矣雖然僑居中國之洋人亦無容慮也中國所出之綢縀皮貨洋人可以衣也鞋帽等物洋人可以用也則但用中國之物而不復仰給於外洋又何慮其受虧耶惟是旣用中國之物則必用中國之裝再過數年必有洋人剃髮留辮往來於道路者矣相與撫掌大笑余亦爲之軒渠不此因錄其語而存之 
[本館接奉電音]  
　　昨由京友電傳上諭五道敬謹譯登○正月廿一日奉上諭前因御史烏爾慶額奏叅内務府已革庫役董舒明改名捐納道員當經飭令内務府確查嗣據覆奏内稱董舒明捐納各案吏部咨覆册内有董舒明捐輸請奬户部覆稱捐名係舒名無董字該員各捐册内並未聲叙係已革庫役等語復諭令吏部户部將因何册名歧異並有無朦混情弊再行確查兹據該部查明覆奏又據内務府據實檢舉自請議處並請將繕摺誤書董字之司員一併議處各一摺此案舒明卽董舒明報捐道員時未將已革原案先行捐復徑由監生報捐註册時並未聲叙被革原案實屬隱匿朦混著將所捐雙月道員及药翎二品頂戴曁從二品從一品各封典一併斥革撤銷其率行出具圖結之内務府正白旗漢軍管領鍾吉著交部照例議處内務府前次覆奏時未將舒明朦捐情弊查出實屬疏漏總管内務府大卢均著交部議處至繕摺錯誤之承辦司員著一併交部議處欽此同日奉上諭陶模奏上年十一月間庫車廳迭次地震城署民房坍塌倒損並傷斃人口多名業經委員勘騐散給銀糧分别撫恤等語覽奏殊堪惻憫卽著該撫督飭委員會同地方官認眞辦理毋任一夫失所用副朝廷軫恤災黎至意欽此同日奉上諭王文韶等奏剿辦越南竄匪情形請將在事各員弁分别奬卹一摺越南游匪竄擾邊境攻撲都童等處經官軍分投剿辦擒斬多名匪黨敗退界内一律肅淸辦理尙爲妥速署臨元鎭總兵馬維騏著交部從優議叙都司白鉞柱著免補都司以游擊儘先補用並加副將銜賞給勝勇巴圖魯名號游擊劉秀和著免補游擊以叅將留於雲南儘先補用並賞給勁勇巴圖魯名號叅將馬遇龍著仍以叅將留於雲南儘先補用並加副將銜藍翎候選知縣牟炳南著免選本班以同知直隷州知州不論雙單月遇缺前儘選用並賞換花翎以示鼓勵陣亡之都司喻飛熊守備廖興仁恩騎尉楊譧把總雷福元瘴故之補用副將李正昌把總彭紫瑞著交部分别從優議卹仍著該督等督飭各營於沿邊地方嚴密防範毋任竄擾餘著照所議辦理欽此○廿二日奉上諭本日召見委散秩大臣興安奏對謝恩淸語甚屬生疏經朕詢問據稱未經學習淸語興安著開去委散秩大臣回旗讀書欽此同日奉上諭禮部吏部會奏遵議御史安維峻條陳科塲積弊曁禮部奏議覆給事中洪良品請嚴禁科塲傳遞各一摺所請緝拿傳遞責成出結官識認嚴禁士子紊亂塲規及另造書吏名册送部各條均著依議行科塲防弊定例綦詳祗因奉行不力以致弊竇叢生自此次申明例禁之後著　貢舉監臨監試各員懍遵諭旨實力整頓如有槍替傳遞及不遵塲規喧譁亂號恃衆滋鬧情事著卽嚴拿懲辦不得稍涉寛縱倘再因循怠忽致有前項弊端一經發覺定將在事人員一併嚴懲毋謂誥戒之不豫也欽此 
 
 

Page 2

 
 
[金華殿中人語]  
　　奏事處爲傳旨事去年十二月三十日奉旨明年正月初一日元旦内廷行走王等至坤寍宫磕頭卯初二刻内廷行走王御前大臣御前侍衛軍機大臣隨同壽皇殿行禮已正二刻欽此相應傳知侍衛處轉行遵照可也○刑部爲知照事所有本部貴州司漢郎中一缺查有起復到部應補漢郎中勞啓捷應行奏補於光緒十九年十二月十二日帶領引見本日奉旨刑部貴州司漢郎中員缺著勞啓捷補授欽此欽遵到部相應知照吏户二部查照可也○倉塲委用監督刑部主事雙奎業經補充祿米倉監督所遺委用監督一缺經祥許兩倉帥查有記名以倉監督用名次在前之户部候補主事常安應行充補倉塲隨轅委用監督除檄傳該員赴轅差委外已分行吏户二部查照矣○欽天監繕具黃摺奏聞光緒二十年正月初一日元旦占騐得風自東北方艮地起主人壽年豐之象等因於正月初一日由奏事處口傳奉旨知道了欽此 
[遣兵歸伍]  
　　新疆巡撫陶大中丞模奏調神機營通曉測量嫻熟陣法槍砲步伐之管帶一員隊官五員隊長隊兵六十三名携帶後膛新式槍砲藥彈赴新差遣以便酌撥各城教習練兵一則已於客歲迭登報端兹聞陶大中丞擬將李傅相撥往新疆解送槍砲之將弁勇丁全數留於新疆分撥各城教習兵勇練習陣伍槍砲馬步技藝以資訓練尙堪敷用至神機營撥到官兵擬將槍砲藥彈留新備用惟該官兵人數旣多需餉不少自應令於光緒二十年春融時回京歸伍以節縻費又免該官兵久戍邊陲之苦陶大中丞已分别奏咨辦理矣 
[浙省宦轍]  
　　糧憲世觀察年前因政體違和請假調養現在尙未銷假海運北上之期大約在二月下旬○藩憲趙方伯辦事勤敏案無留牘一切公事均不假手於人新年各書吏僅賞假三天至初四日卽照常辦公每日早晚仍准其出署料理家務故各吏均於已刻進署申　始散如方伯者眞可謂善體人情者矣○撫標中軍白叅戎本詩禮名門雖係武員而有儒雅之風省城官紳咸欽敬之現奉督憲行　陞授藥淸協鎭近日賀者盈門署前輿馬往來不絶 
[武林市景]  
　　上元燈節天氣晴和游人如織城隍山去臘新建山海樓茶室生計頗不寂寞一切小本營生者亦利市十倍也○　　寺在吳山之麓近有紳富子弟在寺中陳設烟榻三五成羣呑雲吐霧殊屬不成事體董其事者盍起而禁之○豐樂橋直街珠　甚口某飯店西日有丐者貿貿然至門首忽然昏暈倒地撫之氣絶赶卽由地甲報善堂成殮發義塚掩埋十六日橋堍松嵐閣茶室某丏至爐旁向博士　　水一碗飲畢至樓梯旁昏仆地上店夥呼之不應喉間呼吸細若游絲卽負至橋上而氣已絶矣仍由地甲報同善堂收殮云 
[八閩新語]  
　　閩中有一種游民向各鋪户鳩錢製造龍燈沿街賽舞近日天朗氣淸入夜月明如晝藩司埕地方廣闊各境社龍　　　集鬥舞有好事者製造極大鯉魚燈及關刀綿羊之屬一時金鼓喧天笙歌匝地都人士扶老携幼接踵往觀不下數千人十分熱閙　　　　　之少君介在垂髫之年方伯極愛憐之署中跟丁飭匠製造龍燈雇民夫跳舞以娛童心當迎出署時方伯官銜燈一對大鑼導前牙牌燈　　　以管絃絲竹之屬寳炬輝煌栩栩欲活少君隨於燈後丁役從而擁護之糧署亦製造龍燈倩人跳舞見者莫不鼓掌稱快洵昇平之盛　　　閩中元夜各社境土神向例巡遊街坊民間咸出金楮香花迎接亦有婦女入廟燒香向瓶中摘取鮮花而回俗呼爲請花冀今歲有　　　　　　内撫院前柏姬廟久著聲靈閩人咸信奉之十五夜婦女輩入廟請花接踵不絶無賴竟溷進廟内品足評頭任意戲謔有某甲乘人衆　　　　膽敢立在門口使内外擁塞不通婦女因此而遺失簪珥甚或跌倒不乏其人彼引以爲樂識者見而惡之喝令將甲扭住罰令　　　　　　　戒見者無不鼓掌稱快有某家婦乘輿前來甫及廟門竟有閒人百數十環繞窺伺婦急喊輿夫擡回殊爲有見前撫王中丞有婦女　　　　之禁惜日久不行致一潰難收殊可慨也○閩縣陳尺珊大令侯官李翼臣大令會銜出示正月廿四日取齊二月初四日合考兩縣　　　　　　扃門考試想童子軍中又有一番文戰耳○烏石山爲省會名勝之區有小民貪該山之土可以製鹹蛋日夜開掘爲時已久成爲　　　　　　爲關系闔城風水今大憲飭令防營勇丁開濬河道所有河心泥土向之堆在河旁　著該勇挑赴山上塡補其闕旣免舟楫　　　　　　　　地脈誠一舉兩得閩人士咸嘖嘖稱善不置○水部門外美化境里人於前日召曾保土班梨園子弟以答神庥正在魚龍曼衍之　突　　　　某乙一言不合遽起爭鋒甲膽敢恃蠻行兇恃刀亂斫適中乙額角血流如注甲卽乘機脫逃一時人聲鼎沸優人亦爲之停　罷　○　　　　私販劉連成并綽號依九世泉平日慣於走漏茶稅近又私造假茶串通局中哨長哨丁售與各茶棧明目張膽毫無忌憚前日劉販　　　　　帶茶葉由水關外繞道而來售與金春茶棧有茶亭哨丁得有風聲跟到該棧主人急挽孔方兄爲和事老事始寢是誠茶務中之　　　　　　香亭某公館之婢女嫁與小古樓某店東爲妻琴瑟固甚和諧也鄰有某中窺女嬌艷心甚慕之臘底以爲女夫外出半夜時膽敢　　　　　　而入遽登子反之牀不料其夫正與同夢卽時聲張甲以手扼女夫之項便其噤莫能聲乘機兔脫時黑夜中不辨何人因遺　帽鞋　　　　爲甲次日扭送保甲總局提調王大令提訊之下甲供認不諱喝令重責二千下并荷重枷示衆○省會保甲總局楊晴川觀察查知閩中　　　有賽舞龍燈風俗恐滋事端已飭各叚委員四處彈壓庶生事之徒有所警惕云○新料舉子會試於本月十七日由省起程附輪北上其　　　北上者船票可以售賣與人約每張可售靑蚨一萬三千翼左右一時商民欲赴津滬者咸挽人向某書辦照買較之自赴招商局購買　　　　　宜四五千之譜又歴來之積弊也 
[英兵敗北] 　　 
　　倫敦廿一日發來電報云阿非利加之先喇了業地方有人以販賣人口爲事聚黨甚多英國駐泊該處之兵　　　　　名上岸攻擊對壘之餘英兵敗北死十三人傷五十人當英兵之上岸也已得兩地據守後被販賣人口之黨四面環攻英兵抵敵不住　　　上有大礮一尊藥彈六千個均被奪去英兵船欲圖恢復又調兵在戈乍地方上岸被其黨施放槍礮運環轟擊卒不能登岸 
[亂黨尋仇]  
　　東京法字報登有巴黎斯初八九十等日電報云有阿那基斯忒之黨名利伯利敦者於初七晚將炸藥抛入小客　中有二十人被其轟傷利伯利敦避至人叢中亂放手鎗擊中行路者二人後亂黨被巡捕拘獲查知利伯利敦係假名其眞名爲亨利其人自幼生長日斯巴尼亞國此次由英至法有羽黨數人與之同來因前此所拘施放炸藥之范羊業已正法欲爲報仇觀此而知亂黨之勢誠固結　　　矣 
[不愿出獄]  
　　呂宋報云有呂宋人名麥利阿那前因犯法收禁意圖逃遁三次被獲共計在監五十八日至正月初九日監期始　惟此期内曾因患病在醫院療治不盡在監按其人生於一千七百七十七年至期滿釋放時已一百十七歲其人謂年已老耄縱使出外無能　役不如長住囹圄可免凍餒至官府允准與否該報並未述及若援中國旌表年老之例則可仰邀曠典矣 
[招工續述]  
　　巴西國欽使到華商議招工之事旋有工人前往云云已連次詳登於報兹悉當日地打都士輪船由澳門載中國人五百名往巴西工作抵埠後巴西京城日報紀其事略謂各工人之應招而至者實有四百七十五名先由巴西國家與之訂立合同然附　　　迨登岸略爲休息卽由巴京麥加非附船往厭彼利加同赴加邊拿士其時此處已預備房屋爲諸人羣居之所後派往各耕户作工其　水　　華人甚爲合宜旅舍亦甚精潔並購備英美兩國之桌椅以便使用　諸人似無需　　　同虚設而已各工人俱壯健非常且　執　　　　　　國之聲名文物雖蚩蚩之氓亦未嘗有目不識丁之誚除工　　　　　　　　　　　　　通事之選經另眼相視矣　　　　　　　　約 
 
 

Page 3

 
 
百人左右餘皆客籍人然各有手足相依之意故分遣時頗費斟酌有某耕户額雇二十人因有兩人願與此二十人共數晨夕臨别時相向痛哭　　多　此兩人故諸人所至如歸無不懽忻鼓舞其起居飲食仍循舊俗每食或四人或六人團坐又聞分遣諸人由巴西相國某君親爲裁處　有巴西大員沙杜文詳告諸人以寄信回華之法諸人多搦管紀之刻下羣情甚悅工作亦勤彼此均堪告慰也 
[子惠黎元]  
　　華人之旅於古巴者大都老病顚連貧無聊賴風餐露宿慘不堪言蓋以古巴老院病院中實不能容以致無所寄托也我　大淸簡駐夏灣拿總理事余益齋觀察莅任後惻然憫之擬卽設法收養而估計創建院宇需洋銀三萬餘元常年經費亦需萬元一時頗難籌　乃先設會館以施醫藥購義地以瘞遺骸三月以來就診者日有二三十人之譜瘞諸義地者多至六十餘棺似此仁術仁心諒當生死銜恩口碑遠𪶚矣 
[政令何苛]  
　　南洋各地其有華人蹤跡者核其官長之苛虐莫如小呂宋其抽收人稅一項無論其人富貧須一體繳納否　行驅逐　　小吕宋總督飭各地方官嚴查漏稅之人若經查獲卽逐出境外後聞華民之漏未償稅者不乏其人國家遂出示招人承辦裝載華人言返厦門嗣聞有某商承得此役每客一名由小呂宋載至厦門僅收船費洋銀五元一角九分刻已由官長核准由此商承充且所驅逐之衆不但漏稅　民爲然卽其初抵此處之人尙未有工業可執者亦一體將其逐出噫政令之苛一至於此人亦何苦趨之若鶩哉 
[羊城新語]  
　　北洋海軍提督丁禹亭軍門於新正初九日乘鎭濤兵輪船抵省暫庽中鎭府是日親到督撫署拜會李宫保設筵欵之適水師提督鄭軍門陸路提督唐軍門亦於初八日戾止宫保因於初九日設筵敬請三軍門爲春酒之會陪席者係中協楊協戎簪裾雲集撙爼星羅文武衣冠主賓揖讓洵盛會也○統帶巡防營勇李芷香大令以郭亞因疉犯搶刼重案日久在逃因飭嚴行查緝某日郭匪楚楚衣裳行經城内紀綱街適與巡防營勇相遇當卽拿獲回營大令略訊供詞轉解營務處審辦誰謂法網可倖逃哉○烟火一物雖屬兒童玩具然施之於元宵佳節陽春烟景亦可聊資點綴邇來製作愈巧每屇歲首輒有人燃放流星火箭餘火迸落各鋪户所搭木板葵逢易致焚如之禍屢經官憲出示嚴禁此風終未盡絶兹南番兩縣宰復剴切曉諭凡城廂内外居民務宜　束子弟毋得故違禁令是亦杜漸防微之意也○匪徒種火　搶　罪實不勝誅而風高物燥之時每有此輩乘機貽害苟非及早察覺則有不堪設想者矣某夜城内大石街某姓屋忽被焚如雙扉半燬屋中人均已熟睡莫知其故幸有人道經其地連呼救火少頃鄰右畢集屋中人亦倉皇出視當卽引水澆滅倘再閱半時則火勢蔓延更甚不知如何收拾也事後細審門外留有惹火之物門枋皆有火油氣始知爲匪徒放火自是以後坊鄰咸有戒心○有比邱尼素擁多資買得城西十三鋪橫巷慈航菴安設粥鼓齋魚每當梵　宣餘閉門習靜幾不知人情之冷煖世路之險易也客歲除夕佛燈初上忽有人叩關請見菴中人問何由　至則以收帳對尼以爲空中結撰欲排闥斥之詎語尙未伸隨有猙　其貌者數人恍努目之金剛遇低眉之菩蕯不由分說卽以槍刃嚇禁旌向上方下方肆行搜括將所有不動尊盡納諸懷始向方外飄然遠去聞共失去數百金或疑爲鄰近之匪人未知報官追緝否也 
[荆榛未闢]  
　　暹羅千打般埠近爲法人所據距埠五十里之某處地方山深箐密獸蹄鳥跡交錯其中虎豹犀象鹿豕豺　　人　習　之每出門必携槍械以資防護而行人之慘遭嚙食者仍屢有所見某日有送信西人充作山君食料後有西人名芝律打者糾率多人　强　　失與之從事獵獲牝牡猛獸各一居人皆置酒相慶以爲從來所罕見蓋地屬荒僻向無卞莊馮婦之流爲之力除大患也又聞所獲之獸一破其頭一折其足依然咆哮不已接連發搶轟擊始能殺之人心爲之大快云 
[旗杆又燬]  
　　正月十四夜寗波道署旗杆斗被焚前報已誌之矣兹聞十七夜提署之旗杆斗又被鷂燈遺火墮於斗内霎時烈烈　　上燭霄漢當借道署洋龍吸水狂噴得以撲滅說者謂火焚旗杆斗事屬罕聞寍郡旗杆甚多放鷂燈者亦不少未聞他處旂杆被焚　獨焚於提道兩轅之旗杆更屬奇異要之天道遠人道邇身處其境者亦惟修德以禳之可耳無稽讕語曷足信哉 
[西捕遞禀]  
　　近因先令價値漲跌不常寓居中國之西人吃虧不少加以匯銀至外國寄與　屬更不免暗中折耗現問西人之　　　者聨名禀請工部局設法挽救按金銀價値偏陂關繫甚重倘不及早設一善法其害正不知伊於胡底也 
[豸節遙臨]  
　　常鎭道黃幼農觀察由鎭江乘坐招商局江寛輪船來滬上海縣黃大令接到　信立飭辦差家丁及差役等赴金　　　頭伺候並預備大號官舫及小火輪一艘停泊滬北觀音閣馬頭以便觀察換坐晉省昨日上午十點鐘時江寛輪船駛進浦江卽在金利源　　停泊觀察卽乘緑呢大轎至觀音閣換坐官舫小憇片時本邑道營廳縣印委各員均往迎接午後觀察命駕登岸輿前有戈什　四名頂馬一員及五梅花等入城往文武各衙門答拜至縣署時大令卽命家丁擋駕觀察遂赴道轅拜會旋回舟次聞觀察急欲往蘇叩賀　憲新　云 
[大令欵賓]  
　　上海縣黃愛棠大令於昨日亭午時請松海防劉司馬本署幕友沈君少堂及錢業紳　等在花廳　宴水陸　　　四點鐘始盡歡而散 
[定期閱犯]  
　　上海縣典史蔡少尉於本月十九日午時接鈐已記前報兹悉少尉擇於二十四日查點獄囚　諭飭各書差　期伺候矣 
[獄廟盛會]  
　　滬城火神廟中向有東獄廟一所供奉東嶽大帝俗以正月二十二日爲大帝開璽之期昨日　午時各會　齊集廟　舁大帝升座循例開璽點卯排堂各會首紛紛叩拜觀者人海人山熱閙異常巡防局委員恐匪徒藉端滋事預派局勇數名　來　壓 
[飽受虚驚]  
　　前報本城花衣公所對面天燈弄唐姓家傭婦某氏手執紙撚爇火抽柴悞墮火於柴堆以致烟霧迷漫火星亂迸鄉人見而呼救一時大桶小盎汲水狂澆雖未成災然已受驚不淺事後比隣汪鈕二姓釘成黃簿捐資建設火醮雇得靑頭之鴨叮咚鐃鈸聒耳　闐　不思火政之修妄欲藉神通以設教是眞愚而無識者歟 
[墜樓慘斃]  
　　本邑南市董家渡南首商船會館徴集優伶淸歌妙舞觀者如堵擁擠喧譁陸長壽沙船舵工某甲年甫十八齡童心未離步上樓頭遠眺欄折而墮磕傷頭顱腦漿流出昏臥於地旋經相識者報知船中執事者以木板舁回未及片時溘然而逝 
[醋海波翻]  
　　蘇州蕩婦綽號蘇小妹者前與大餐司務陳某姘識賃屋天潼路中市婦水性揚花又與比鄰成衣店主朱阿　結露水因緣郎情似膝妾意如膠頗有終焉之志遂視陳若陌路陳亦有所聞大含醋意糾合多人於昨晚同至滬北美　樓茶肆評理陳以前曾用去　數十元欲令朱償還朱不肯解囊致相口角嗣竟棄文用武拍桌敲檯幸有魯仲連其人爲之解勸令朱惠去茶鈔數百文始各分散 
[幸未成災]  
　　虹口北河南路聚興粥店前晚八下鐘時忽見床後烟霧迷漫紅光閃爍勢將破屋而出幸經諸夥汲水灌救當卽樸滅或謂火由間壁某姓豆腐店烟囱而起及察看墻壁尙無損壞兩下紛紛爭論經旁人勸解始各息喙 
[碎燈被困]  
　　前日上燈時有某甲在滬城東街奮足飛馳適有天燈夫某乙在路點燈甲熟視無睹致將玻璃二塊踼破乙扭　　　　不允正在爲難忽有銅匠店中夥伴多人奔至街心將甲毆打甲不肯干休扭赴保甲中局控告局中以事起細微置諸不理甲復至十五　　　處訴明卽經地甲調停令甲賠錢六十文始得從容而去 
[示禁賭博]  
　　欽加運同銜特用府前先補用直隷州調補松江府上海縣正堂黃辦理上海城廂内外巡防保甲總巡葉爲出示嚴禁事 
 
 

Page 4

 
 
照得本縣局訪聞滬北山家園一帶地方與租界毘連有等不法之徒開塲聚賭甚至日夜呼盧喝雉毫無顧忌實堪痛恨昨有賭博逞兇之朱德勝業經提案重懲收押其餘同賭之舒遇春舒鳳山干西榮均予枷示在案除再行嚴密查拿有犯必懲外合行出示嚴禁爲此示仰諸色人等知悉爾等須知賭博例禁綦嚴豈容輕犯况當新年已過務須各歸正業切勿自害害人自示之後如再有不法之徒開塲聚賭情事一經訪拿到案定卽照例重辦决不寛貸各宜凛遵母違切切特示光緒二十年正月二十日發頭門實貼 
[飭拿賭棍]  
　　鄉人沈金惟屢在本邑西鄉漕河涇地方抽頭聚賭受其害者頗不乏人旋經鄉約某甲禀請提究黃大令准詞卽於昨日出票飭馬快陳德前往拘沈訊辦 
[冐官行騙]  
　　去冬本邑人周寳如投英公堂控稱劉餘堂自稱職官謊取皮衣對時表金約指金鑲籐手釧等物皮衣已被質錢旋由包探陳阿九獲劉吊到皮衣並在劉所住之福星公棧中箱内搜出鉛元寳二錠其時蔡太守尙未示疾解組訊供之下劉供稱各物向王姓友人借取太守飭陳探帶劉指交王姓已列去年十二月下旬某日報章兹由陳探將劉及吊到之皮衣鉛元寳解案禀稱小的查得劉專設局賭害人周之皮衣刻已吊到金約指金鑲籐手釧對時表尙無著周訴稱當時劉言欲往拜客借去皮衣金約指金鑲籐手釧對時表今請究追劉供稱原籍南陽捐有監生父親曾任湖南省教官監生與周相識皮衣金約指等實被王姓借去現在王已不知去向並無局賭誑騙之事包探何瑞福禀稱小的查得劉的係專設局賭害人備有鉛元寳以便行騙且與李天嘉同黨陳探又禀稱劉之賭法以銅錢亂抓猜雙單爲輸贏質鋪夥某甲呈票請追質本宋通刺檢查接管卷然後問劉曰爾前稱職員今改稱監生旣稱南陽人如何爾父任湖南省教官况爾箱中存有鉛元寳顯見向不安分劉又稱小的原籍南陽寄籍湖南現在父親已故老母住在金陵通刺判令責手心二百下管押三月期滿遞解回籍皮衣給周領去著償質本鉛元寳存候銷毁 
[開診報聞]  
　　謹啓者敝堂常年施醫兹於新正月二十一日敦請内外大國手到堂開診内外科巢崇山丁甘仁二夫子傷科徐宗揚夫子内科李紫璇夫子韓少懷夫子許蓉江夫子唐子耘夫子韓小橋夫子外科朱莘巖陸雲書二未子一切藥料特延精於炮製之人如法製成照方給發凡有城鄉貧病之家准於單日午前來堂掛號按號診治其有病重不能來堂者須於掛號時報明住址延醫往診所有藥價及醫生車轎 
之資皆由本堂備給不取病家分文恐未周知謹登報章[  滬北鐵馬路廣益善堂拜]  
 
 
 

Page 5

 
 
[禮拜三拍賣]  
准於廿三日下午二點鐘在本行内拍賣大小船燈檯燈吊燈五百餘對磁器茶杯盆面盆式廚房罐頭煤桶印花法蘭絨絲襪花露水及耍貨不計此佈　瑞和洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西事類編]  
　　德皇欲召前相卑斯麥克　百　會晤卑公奏稱俟病　稍健卽當啓程應召等情旣而卑公馳抵百靈德京　人　之莫不欣欣然咸相盼望預備恭迎想自有一番歡騰氣象也○歐洲各國常有拳師約鬥以賭資財者兹接英京來電云有著名拳師二名一曰哥拔一曰美芝均負一世之雄今二人相約在於若申美呂角鬥一時觀者甚衆鬥方三合美芝忽被哥拔擊出圏外然則哥拔已獲全勝矣○埃及之事甚爲岌岌外間傳說埃王爲法人唆聳並許以暗中相助故敢於得罪英軍又接英京來電言此等謠傳並非確耗實則法人亦曾勸誡埃王勿得如此云○前報紀新任實得力閔制軍欲乘東來之便順道西　遊覽嗣又聞不果於行約計西上月三十一號可以抵新嘉坡矣 
[猴通人語]  
　　猴之爲物厥性最靈古人豢以使令或傳書或守户不一而足不謂僻處山農亦知困材器使而畜之以採物者亦足見其人之善於驅遣矣閩人何振生產於峇株巴曷置有揶園數處其椰高至十餘丈有非階之可得而升　一至結實纍纍可望而不可卽於是思得一法購紅面猴兩頭訓養馴熟每當揶子收成之際輒教猱升木摘取揶子之熟者其未成熟者則命勿採猴皆能一一如其言其靈　殆不　於人云 
[邗上官塲紀事]  
　　兩淮鹽運使江都轉赴金陵省垣叩賀劉制軍新禧於本月十七日亥刻回轅屬下各員均於翌晨赴轅禀謁○　　屬堤王總辦歐陽潤生觀察之太夫人因疾辭世擇定本月二十二日在花園巷公館中設奠二十四日閟靈二十五日發引 
[英界公堂瑣案]  
　　王沈氏訴稱小婦人向在各娼院傭工現已失業朱阿春言及楊月紅小姐要用男女龜傭須借帶擋洋銀六百元小婦人與各龜傭商湊洋銀旋知朱原在楊月紅小姐處當燒湯之役因小姐虧欠過多希圖自已收得洋銀使小婦人等受累因卽婉言回絶豈知朱至小婦人家呑烟尋死與論恃蠻由捕拘案朱供稱　允湊洋銀忽然反悔以致小的受累宋通刺著一并揮出○某包探禀　小的緝獲積　朱奇林問明曾竊徐阿金家布衣木桶賣與周士德是以吊贓送案徐請領失　朱供稱小的係無錫人行竊該死乞老爺筆下超生周供稱小的不知竊贓是以收買木桶宋通刺判令將朱笞責一百板押候備文遞　回籍周罰洋銀半元贓給失主領去○　阿三訴稱小的在治下開薙髮店失去自鳴鐘一架問之店夥葉紹榮言願代尋旋由葉尋見事已了矣忽有人言疑葉竊藏葉　之以小的誣良爲竊毁壞雜物葉供稱店主言失去自鳴鐘故與尋獲不料竟妄指小的行竊潘又稱小的並未指葉行竊宋通刺飭葉具不再尋釁切　○包探唐寳榮禀稱西洋人某中雇坐許妄郎東洋車遺忘大衣一件經小的將許查獲交出大衣送案請辦　訴請領衣許供西洋人遺忘大衣小的初尙不知及回　見之卽有包探來問當卽交出宋通刺飭將衣給甲領去許卽行開釋○沈阿炳訴　小的在某飯店爲夥沈桂全羅寳金賖欠不依突來砸毁碗盞是以報捕拘案沈羅同供稱小的等同去設餐被伊侮慢致與口角惟求老爺格外施恩宋通刺判令各枷號五天發頭門示衆○一百四十七號華捕禀稱昨日小的見不知姓名之啞吧及王阿四趙阿坤擲骰賭錢因之拘拿啞吧竟敢逞蠻是以連賭具送案啞吧以手作勢有似乞憐王趙同供稱小的等偶然擲骰以後不敢賭錢矣宋通刺判令將啞吧枷號三日發頭門示衆王趙各罰洋銀一元不知充何項費用賭具存候銷毁 
[法界公堂瑣案]  
　　松盛米行夥蔡錫華訴稱行主眷口住董家渡南　常茂棧房中正月十九夜有賊由栅門掩進竊去各物昨閱申報知已破獲領贓惟尙少脚爐銅銚花夏布蚊帳火腿各一郁探將竊賊劉金泉蕭正殿李德發解案葛同轉向之研詰劉　稱脚爐質在德大典票已撕毁李供稱小的竊得布二十六匹售取洋銀五元問在何處竊來供稱竊自高昌廟某店同轉檢閱失單謂布有五十餘匹李供稱實正二十六匹售得洋銀五元五角問洋銀何在供稱業已賭輸問賭攤在何處供稱在高昌廟市上小的原籍湖南向在湘軍某營當勇劉供稱小的在南市某石灰行竊得鑼鼓及燭臺訊至此十二圖地保顧桂榮投案禀稱失主三和石灰行在小的圖内劉供燭臺等物質在英大馬路德康質店釘靴早已失去各物共質得洋銀十餘元小的分得五元置買衣服尙餘三元零星用去李供稱小的分用五元因賭輸盡蕭供稱去歲之春小的開去差使無奈出此下策劉供稱香爐票寄存南市某飯店問質本尙在供稱小的有擔一副値洋銀三四元寄存南馬頭某姓家同轉飭地保帶劉前往吊出擔及質票呈案候核劉又供稱小的向爲手藝業已知悔叩乞大老爺施恩蕭供稱小的係湘鄉人去年由湖南　滬李供稱小的係衢州人同轉飭將吊到之贓給松盛夥具領蕭等待笞責後移送上海縣備文遞回湖南原籍劉另行發落○包探朱春和禀稱竊賊陳　生在西新橋南某姓家竊取緑缸一口布襪一雙濕衣二件經小的拘獲解案請究陳供稱小的在小弄中竊取各物時當黑夜不辨誰何葛同轉著押候笞責六十板贓存捕房待失主認領○去冬祥茂皮貨店學徒金生訴稱陳和生向小的騙取皮貨旋偕店夥王彚豐尋獲扭控捕房葛同轉訊供之下將陳押候吊贓昨日金投案候示包探將吊到皮貨及桂寄存客寓之洋銀齎案同轉命提陳詰訊謂尙少洋銀十餘元如何淸理陳供稱此項洋銀小的留在復順昌女堂倌某氏處同金陸續用完朱探禀稱小的往復順昌問過並無其事同轉謂爾於十九日行騙後至二十六日方尋見尙敢狡展害人乎遂着押候掌頰二百下覓人保出又供稱小的與金實係中表同轉謂無論中表與否必須照償源來當夥張松篁投案求追當本十九千三百六十文宏泰當夥王榮生求追當本七千四百文裕昌求追當本錢九千一百八十七文同轉謂須繳到洋銀方准具領吊到之洋銀暫存捕房候給各典包探又禀稱昨日小的帶陳至復昌順查問女堂倌之皮貨客時時來往同轉謂金曰爾旣在店學業不應至女堂倌處閒游金呈到洋銀十四元五角同轉卽將皮貨給領陳又稱小的尙有被面票在捕房同轉飭至大自鳴鐘捕房具領○包探郁廷湘禀稱竊賊王子卿在　商局江孚輪船竊取黃豆巡丁見之拘送捕房解案請訊王供稱小的在江孚輪船當小工黃豆係管艙人所給巡丁悞指爲竊尙求大老爺施恩葛同轉判令押候笞責六十板飭探向招商局帳房問明江孚輪船是否裝運黃豆禀復核奪 
[粤藩牌示]  
　　藩憲牌示潮州府通判缺委候補通判英鉞署理赤溪廳同知缺委現署虎門同知程先進署理虎門同知王朝瀚飭赴新任 
[鄂省官報]  
　　新正月十二日卽用縣宋立球謝委署宣恩縣事新關委員候補縣涂九疇禀辭赴新關○十三日蠶桑局帮辦候補從九宗承　奉委赴浙購襪募匠俱禀見辦理鵝公頸厘局候補府呂縉雲調辦湋源口厘局候補縣丞孫家瑊委辦法四洲厘局候補從九涂經緯俱禀到見委辦巴東野三關士藥局在任候補縣施南府經歴王樟禀辭赴局藩憲牌示隨州州同事務詳委試用府經歴周文驥羅田縣多雲巡檢事務詳委分缺間補用巡檢劉殿邦俱署理 
[金陵官報]  
　　新正月十五日通港厘捐陳謝十六年海军蒙補缺後以直隸州用請補高湻縣李普潤謝行知奉部復准○十六日藩臺瑞缷事署藩臺胡署巡道吳任事均禀知特旨卽用縣劉本檍起服回省○十七日高湻縣李普潤謝飭知赴任溧水縣譚日襄謝飭知同任委署六合縣曹明志謝委 
 
 
 

Page 10

 
 
   
 
 

Page 11

 
 
   
 
 

Page 12

 
 
[附送時花月份牌一定中快得利]  
英三月份票零售單張照市分條照市函購上海四馬路 
[上海樂善堂老藥房　時下要葯]  
紅白痢疾丸○治紅白痢疾後重裏急○價洋四角順氣化痰丸○治咳嗽吐痰喉痛聲啞○洋二角半氣痛獨步散○治胸膈痞悶胃脘隱痛○二十一文滋燥潤腸丸○治腸胃燥澀食積便秘○六十二文傷風無憂散○治感冐風邪發熱頭痛○二十六文痔瘡卽愈膏○治諸般痔瘡癢痛難忍○一百念文爛喉痧吹藥○治爛喉痧及喉痹喉癬○價洋二角牙痛立止藥○治風火蟲等一切牙痛○價一角半耳爛一滴露○治耳内潰爛膿水時流○價一角半萬應玄眞膏○治諸般風濕筋骨疼痛○錢十六文潤　香蜜露○治凍瘡痱粒皮膚諸症○洋一角半靈應萬金膏○治風濕冷痹手脚痠痛○錢十八文 
[大東惠通銀行]  
啓者本銀行集足本銀英金二百萬磅收足本銀英金二十五萬一千零八十三磅總行設在倫敦其董事一係怡和行之開錫惠先生一係恩德利行之恩德利先生一係公平行之愛未生先生一係匯豐銀行之麥格林先生一係前老沙遜行之沙遜先生一係司都阿行之司都阿先生其存銀處係英國大銀行所設分行在香港孟買格拉吉打新加坡檳榔長崎神户横濱厦門福州天津等處本銀行代客收存銀洋三個月者付息三厘存六個月者付息四厘存十二個月者付息五厘暫存本行之銀每日結帳者付息二厘並辦理銀行一切應辦各事此佈光緒十九年九月廿五日經理本行事務白倫納啓 
[三井水險]  
本公司實本二百萬元公積三十三萬元專保中西東洋各口洋面平安水漬俱照英國頭等章程辦理賠欵迅速保費公道貴商賜顧請至三井帳房面議此佈上海三井洋行經理水險公司啓 
[英三月份票出售]  
今售三月份吕宋票定拆公道兼兌紅票格外克巳零沽雙張十二元單張四開照算分條七角華二月十一開彩凡蒙函購原班回件此佈老廣豐新廣豐萬福來萬寳來仝啓 
[上海良濟藥房　甘草止嗽露]  
此靈治嗽能散能和能瀉能補能凉能潤無論新久服無不效 
[上海良濟藥房除嗽萬靈膏]  
此膏專治喘咳痰嗽只須貼於胸脇不舒之處一俟膏煖其效如神 
[愼安堂批發大票]  
本堂五家現售英三月呂宋大票零躉批拆並收兌本堂紅票價皆大市兼匯兌呂宋香港粤東銀兩惟本堂等之票各號均另有騎繼圖記若非本堂之紅票槪不收兌誠恐魚目混珠之弊倘蒙貴客惠顧請認明本堂中西文圖章庶可無悮此佈上洋廣揚興　普仁堂　廣惠和　廣泰祥　協安仝啓 
[法良意美]  
予昔年因病吃食洋烟迄今已歴廿載千辛萬苦戒之終難脫累敝友比予癮更大悉係購本埠詹誠德堂鎗上戒烟三香膏和烟呼吸得脫苦海蒙友將用剩之膏送予試用果然數日之間烟癮大减再購四元已斷烟根謹登報章以廣傳揚此佈上海點石齋汪景賢白 
[頭彩十萬元鴻運通電報]  
二月頭彩一萬五千四百六十號得主後詳售三月票張條照市公道紅票加足批發克巳上海棋盤街必得意同啓 
[耳聾靈藥]  
久聞上洋鐵馬路廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥一盒服之甚有效騐再由信局寄購二盒服下多年宿疾一旦痊好功德欽佩無量乞登報伸謝靖江縣署正堂中書陳師爺書 
[零躉批發]  
本號自運吕宋大票歴有數年屢出大彩逐次佈聞今批英三月份吕宋大票並收紅票皆照大市承蒙各埠惠顧請寄上洋英大馬路抛球塲東首鴻仁里口　魁號利記啓 
 
