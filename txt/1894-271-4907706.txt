# 1894 - 271 - 4907706

 

Page 1

 
 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言　獨天禀之優而學問亦具有根秪近來談洋務者當以公爲巨　　星沈箕尾未　所長奏　　論洋務交　自强之道多所　明　奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州緑蔭堂及上海文瑞　　坊　　文海堂均有出　 
[正續書文辭類纂出售] [  圖書集成局代啓]  
　　正續古文辭　　搜羅宏當選擇　嚴古今鉅製名　燦然大　由王益吾祭酒付之剞劂早　風行海内今用石印法印成紙張潔白字蹟清疏每部釘十本定價　洋一元六角　顧者請向文淵山房掃葉山房醉六堂購取爲盻此布 
[右印日本新政考告成] [  三馬路申昌書室啓]  
　　日本與我爲同洲之國輔車房齒形勢天然乃其君右臣　　　張鮮端遽起當軸者欲爲之備不得不洞悉政情是書爲顧少逸比部所著比部奉　命遊歴日本輶軒所至時　聞聞見見者　之于　爲朝事爲商情爲地形爲兵制爲郵政爲塾規類别門分詳加記錄直將彼國文爲制度悉數載人書中誠講求防務吝所不可不　者也兹巳告成分裝兩本每部價洋兩角五分賜顧者請臨三馬路申昌書室購取 
[歸併厘局議]  
　　恭讀電傳六月十二日上諭御史鄭思賀奏請飭裁併各省厘局等語厘捐之設藉濟餉項原屬不得巳之舉嗣因各省局卡林立貽累商民迭經諭令設法裁併不啻至再至三各該督撫自應遵照辦理以期上裨國用下體商艱乃本日復據該御史奏各省現設局卡仍復不少江西厘局多至七十餘處需索紹難虚糜濫耗弊端百出亟應再加申禁著江西巡撫及各省督撫將現設各局悉心籌畫酌留水陸衝要處所認真稽查嚴防繞越偷漏其餘零星局卡卽著核實删减毋得以無可裁併爲詞一奏塞責仍將裁定數目迅速覆奏欽此伏誦數四不禁懽忭之至夫厘捐之宜去也久矣初創之時適當軍興之際以是濟餉募勇剿辦髮捻等匪掃除蝥賊以奠苞桑小醜之肅清地方之反正胥賴乎是是不得謂非商民輸將之效也原議軍務肅清卽當裁撤以昭大信於天下孰意有其舉之莫敢廢焉肅清以來三十餘年而反覺有增無减其中弊端可想而知舉其大者而言之傷國體也累商民也滋糜費也恣中飽也而其實歸於國家撥濟軍餉者則初未嘗歲有所增蓋各省皆有厘捐有厘捐則必置局卡上焉者爲督辦爲總辦下焉者爲委員爲司事以及夫巡丁護勇並有派撥砲船者則更有哨弁兵勇薪水則每處開支若干其工食則每處報銷幾許約計所稱以一二成開銷局用者有過之無不及此公家之言也至於私言之則巡勇等作弊可以鈎串奸商以多報少壓觔兩混件數但得遂其欲壑卽不難輕輕放過而未滿其意者則多方需索百計苛求商民心雖不平然敢怒而不敢言而若輩神通廣大變化不測司事則與之同黨不難分多潤寡狼狽爲奸委員則不難欺蒙或時節進以苞苴名曰孝敬以此關委員之口而奪之氣各委員則亦明知之而作爲不知且更尤而效之以其所得之孝敬轉敬夫督辦總辦或爲之辦差大都總以上下互相容隱其弊端之百出者不可以枚舉而商民之受累乃更無窮期在各督撫之所以不肯遵旨遽撤者一則爲善後之資一則爲海軍以及一切邊防協餉之用要非專爲調劑冗員起見然所裨於國家者不過一二而所以貽累商民者則不止八九焉其益果安在耶鄙人於此事言之不知凡幾幾至於舌敝唇焦墨乾筆秃而苦於人微而言輕位卑而言高不足以達九關而排閶　故雖屢言不一言而卒無補於時局而顧不厭其煩仍爲苦口之告者蓋深冀有大力具深心者或見而有所觸發以是上達九天則雨露之恩立沛苛虐之政立除此所以屢論及之而不憚其辭費也今也天語煌煌立命裁併並直揭其隱不得以無可裁併一奏塞責仍命將裁定數目迅速覆奏自此次嚴諭之後必當雷厲風行認真裁併而朝廷則猶以爲僅可裁併不可撤銷况際此中倭搆釁度支浩繁之時又安可以此等不入耳之談來相勸勉然實有見夫各省厘捐宜於撤不宜於裁者向者亦屢言之矣中國但捐烟酒兩項認真稽查烟則計　收捐酒則計缸收捐其捐不妨稍重此則稍仿泰西之法蓋烟酒兩項皆於人生有損無益故西人於此　者其捐最重中國重捐此二物而各項捐項儘足相抵可以悉數蠲除此說蓋得之退補山人謂前在皖　曾試行之不數月而餉源以裕商民頌聲交作蓋專捐烟酒則所取者祗在此一業斯取怨者亦祗有此一業而他項捐務悉予豁除斯頌聲之作於下者多矣總之國家以籌餉故而取之商民商民不敢怨也各省督撫以養冗員而取之商民商民雖不敢怨於口不免怨於心矣怨積於心一旦猝發則其禍且連乎國家聖明早洞鑒之然則今此之量爲裁併卽他日概予撤去之先聲也各省督撫其亦無負聖主之仁心也哉 
[本館接奉電音]  
　　昨由京友電傳上諭一道敬謹譯登○九月初三日奉上諭前據御史安維峻奏叅安 
徽候補道蕭允文夤緣餽贈侵蝕局欵挾妓冶遊並試用道許景壽爲之爪牙署鳳潁道時勒索陋規各情事當經諭令德壽確查具奏兹據查明覆奏蕭允文被叅各欵或出自傳言或事無左證惟該員以監司大員委辦要差宜如何小心謹慎乃在上海逗留游蕩實屬不知檢束有玷官箴簫允文著卽行革職其所領辦公銀兩卽著　飭核銷毋被侵匿試用道許景壽雖無爲蕭允文爪牙確據惟舉動乖方操守難信不勝監司之任著降爲同知歸部銓選餘著照所議辦理該部知道欽此 
[全軍盡出]  
　　外洋發來電報云日本巳調宿衛兵赴高麗其意蓋謂中國兵船不敢往攻日本不必設　防守故調傾國之兵出戰以僥倖於一試也 
[詳述平壤戰事]  
　　昨得本館派赴奉天專探軍務之友人來信云劉君振德隨奉軍右營管帶金君赴高麗前敵昨日率同五六人由平壤回急柱詢交戰情形據云平壤城極大南北綿長十餘里西南東三面均有大江圍　北面峻嶺崇山城在山上城東江水繞山南迤東而去西北隅則無山無水有一大道直達義州有從奉天往朝鮮者必取道於此東南兩城門雖有通衢然至江水而止我軍葉聶豐左衛馬六大帥共統勇丁三十四營自七月中取齊後未與倭奴接仗惟出哨之隊彼此相遇互相轟擊時或死傷一二十名八月初三日淮軍與毅軍黑夜出哨中途相值悮傳口號以致自相攻擊嗣是而後一連五六日堅壁不出初十日聞倭奴增兵分道而前欲攻平壤馬帥遂率所部毅軍四營繞出江東爲犄角之勢衛豐二帥率淮軍及西丹隊十八營駐守城南江岸左帥率奉軍六營守北城山上葉聶二帥居城 
 
 

Page 2

 
 
中此外尚有勇丁六營及朝鮮兵八百名十二日劉君隨金管帶營勇會同徐楊二君所部三營出探城北行八十餘里見隔江倭奴列陣以待相距五六里卽各以槍砲轟擊自辰至申不分勝敗我軍死傷二百餘名倭奴所傷實多然逐漸增添我軍東南二路時有以勝仗報者忽聞帥令著火速回城隨卽拔隊而歸倭奴乘勢過江搶上山來憑高爲壘洎左帥親出禦之巳無及矣乃緊守北城以大砲仰攻其時倭奴尚無大砲左帥親自量準發砲以拒自十二晚至十六晚鏖戰四晝夜我軍無甚損摥東南二軍亦時報勝仗詎料十六日傍晚倭奴巳運到大砲照准左帥連擊左帥受傷墮地口尚能言經戈什哈背負下城倭營又發一砲徐楊二君殞焉兵遂敗亂葉帥急懸白旗止戰倭奴揮令華軍當夜出城聲言如不遵從卽行開砲葉帥無奈令衆軍速退先是電線巳斷軍情皆用探馬報知葉帥本擬十五日退走左帥得報竭力挽留且令親兵看守朝鮮兵恨葉帥剌骨謂十二晚若不令金營回城倭奴不敢上山倭奴不上山我軍安能敗北遂於葉帥出城時在城上開槍轟擊及葉帥旣出而城南衛豐二帥之兵亦各自逃逸左帥及徐楊二君屍首失落無蹤是役也我車陣上傷千數百人嗣因退避時被城上擊死數千人及至義州則祗存數百人矣幸馬帥遠在江東孤軍接戰大獲全勝奪得倭奴大砲七尊生擒倭奴數名得以全師而歸當劉君回時路遇銘軍步隊十三營馬隊二營依帥所統馬隊九營巳過鴨緑江前進閱日又聞義州亦失我軍皆退至江之西岸九連城鳳皇城然則銘軍十五營及依帥所統九營豈不戰而退乎真索解人而不可得巳 
[紆道避敵]  
　　倭國前購瑞記行代理之婺源　船更易旗號船　葉日由加地富載煤歸途聞戰務巳開恐被　中國截拿不敢取道蘇彝士河遂攺由新打海門潛行回國巳於上月初八日行抵　　核計行程三十有三日所經之路八千九百西里之遥 
[倭艦行蹤]  
　　前報紀倭奴在英國定造一兵艦名曰龍田泊在亞顛埠因戰務巳起經英官扣留兹得英國郵簡言此船於未開戰之前巳離太烟地方展輪東下西歴上月七號行抵芝毛律打埠裝煤後卽於九號開往倭國查此船在英國暗士當郎船廠製造長二百四十西尺廣二十七尺半載重八百七十五墩機器抵馬力五千五百匹每點鐘可行二十一海里所載之煤可敷行六七千西里之用其砲火又最利害除大礮六尊外尚有水雷門五處惟其後曾否被英人扣留則尚無確耗也 
[倭奴夢囈]  
　　西報云邇日倭奴頻購商輪船窺其意蓋欲擇快捷載重者攺作運軍船也據倭奴言倘能戰捷平壤卽進兵義州如能再勝則由鴨緑江侵犯盛京復用艨艟戰艦護衛運軍船載兵直抵北直隷海灣擇地登岸俾兩路夾攻以收成效云噫區區島國兵卒幾何乃妄存奢望徒作大言又何異痴人說夢哉然蠭蠆有毒倭奴倘屢遭敗北則難保其不爲困獸之鬥是在手握兵符者預爲之防也 
[徵及旅人]  
　　倭奴與中國搆兵軍餉不支巳爲衆所共喻　被國徵兵之法向皆三丁抽一近則徵調計窮凡五十歲以下十五歲以上者概令荷戈而出有寓居香港賣架啡茶之倭人前數日接得來信勒令束裝回國當兵此人聞之旣不敢抗命而得罪於父母之邦又恐戮力疆塲不足膏天朝之斧　欲去則不某遽去欲留又不可復留當此進退兩難惟與牀頭人嚶嚶對泣有與之爲鄰者目覩其狀始則以爲可笑繼則以爲可憐現此人仍瞻顧徬徨諒於日間就道矣然則倭奴逼民當兵之說信而有徵且迫及旅人尤覺情見勢絀誰實使之卽此怨謗朋興巳大非佳兆矣 
[添兵設防]  
　　外洋來電云英國主持軍務之大將現與英國兵部商議添兵赴香港以重防務 
[英電譯登]  
　　英京來電云傳聞英俄兩國駐京公使欲勸中倭兩國暫停戰務業經李傅相允從其議惟倭奴堅執不許陸續將軍火運赴朝鮮據局外傳言中國二百餘年積儲盛京之帑約有一千二百兆倭奴膽敢垂涎盛京無端妄想一至於此殊不值識者一笑也又聞有數倭人把臂過上海某銀行其身軀藐小如中國之未成童者呆立銀行前謂行中存欵當不止千萬東指西顧口欲流涎殆亦欲圖盛京之類歟 
[忠良受屈]  
　　前者高麗人李佚植在倭國謀刺逆臣朴泳孝未成被縶經倭人訊明開釋而高麗逆黨之阿附日人者以金玉均之被誅李實主謀遂復在東京控告倭官定於上月二十二日訊究噫奸邪得志忠良被屈高麗臣民當有聞而痛哭者矣 
[法攻海國]  
　　中外新報接英京路透局來電云北亞非利加洲之馬達加斯加國實一大海島也其人面黑如炭性勇烈若火近十年來屢與法軍爭戰法竟不能滿志然卽使得如安南立約進據其百姓必不服也現在法廷以前任暹羅公使馬雅任君爲統帶率領水師兵艦一隊迅往究問務令其認爲法屬否則必以火礮從事也 
[倭供志略]  
　　金陵訪事人云江海關道黄觀察解倭奸二名至督轅一曰楠呐友次郎一曰福原林平劉峴莊制軍發縣管押札委營務處曾仰階觀察會辦營務處陸春江觀察洋務局總辦羅少耕觀察偕譯員某君嚴訊關防嚴密消息不通刻下連訊數堂似將定讞聞之伺候之書吏云楠呐友次郎爲倭國某社長倭政府以中國自造軍械之鐵廠以上海所設者爲最大鐵廠者卽機器製造局也若能將上海之局毁去則中國軍械不能接濟可以惟我欲爲由是派楠攺易華裝探聽虚實楠膽如鼷小另雇熟悉華語華文之福原爲伴俟上海探竣尚擬赴北洋探聽各兵輪船蓋以倭政府妄謂中國兵輪船統帶皆各大員之親戚故舊並無熟悉水道之人平時畏葸性成臨陣必束手待斃惟廣東之甲乙丙丁四船統帶素來摺練尚覺精勒　鎮遠定遠兩艘船身亦極堅固務須探明機要電達國中不料偶露風聲以致被縶云云其說未知確否姑援有聞必錄之例詮次其語登之 
[請運平糶]  
　　蕪湖米糧封　出口業經三月有餘粤東汕頭等埠久無挹注遂致糧價飛騰汕頭紳商紏約米商三十二家聯名禀請兩廣督憲李筱帥以辦平糶爲詞請給護照至蕪採運以三十萬石爲度並聲明如虞洋面漏泄資敵則請於蕪汕兩埠委員騐放騐收而商人所雇英美各公司輪船亦包定萬無一失始敢請運等情當蒙李筱帥批准候移咨南洋商憲核奪一面填給護照若干張各商領照後束裝捆資先行就道於中秋節左右抵蕪繕具禀帖並護照呈遞關道憲袁觀察以遏糶出自功令開糶與否本監督均未奉南洋商憲明文碍難照准各商　人赴金陵探聽粤咨巳否遞到並准否請運再作去留又聞此米如果開辦蕪湖卽歸潮州帮米號伍豐佑豐廣源興及某之四家包辦每載一船給予酬勞二百兩其餘關鈔使費想照平時辦理未識南洋商憲允准否也 
[因賭釀命]  
　　蕪湖賭風素較他處爲熾婦女亦多有劉盤龍之癖一入迷龍陣隨處布施不論老少男女皆可入座縱觀雖履歸交錯耳鬢厮磨亦略不爲怪遂致比户相習成風一若舍此以外别無可以消遣者一日二街三聖坊口某姓邀集甲乙丙三男子來家作葉子戱尚虚一座適比鄰王媪踵至遂邀之入座及再接再厲男子俱拜下風媪獨飢歌高唱甲疑媪袖藏夾帶不然何能連捷媪忿其言亦反唇相稽莽男兒　袖揮拳一時齊發媪體本胖一經動武遽爾玉山頽倒魂返瑶臺聚賭之家見巳釀禍急將三男子扭住一面報信其家由媪之　袩投縣請騐王明府立卽臨塲檢騐由仵作唱報的係因傷轉厥斃命明府離座親視一週然後排導回衙所有兇手某甲及帮兇之乙丙並聚賭之家均捉將官裏去連日屈膝公庭竹肉交揮兇手尚振振有詞想三尺法必不能爲賭徒少貸也 
[皖省官塲紀事]  
　　安徽候補知府楊若波太守奎俊近奉署撫憲德靜山中丞札飭隨赴京師祝嘏太守定於九月初二日隨同靜帥北上○署撫憲德中丞定於九月初一日交卸撫篆筮期初二日北上首縣黄漢池明府巳飭差保鳩集工匠在東門外官碼頭搭蓋埠頭鋪張一 
 
 

Page 3

 
 
切以佼　　憲旌○署撫憲德中丞奉派晉京祝嘏所遺撫篆奏請以藩司貟方伯暫行護理方伯諏吉初一日接篆 
[寗辨志精舍午秋季課題]  
　　漢學易中古解書皇帝解禮所自出解大傳所自出有兩處宜合釋○宋學商爲義解養心莫善于誠說求在外者得之有命說○史學兼掌故漢武帝論防倭策漕海兼運議○天文兼算學今歲九月朔甲戌朔日食中國不見應于何洲何國其見食之處食分幾何試以時憲術推之斗分解負圜角與分圜角其圜分雖同而分圜角必倍大于負圜角解○輿地曲逆音去遲辨周禮酒正注宜成是否地名攷問金約翰所輯海道圖說第五卷與第六卷言及浙省海面行船法程能博詢海濵老漁以核其所言之詳略歟○詞章宋太祖賜高麗王制賦以永保東裔聿承天休爲韵擬平倭露布秋興八首七律用杜少陵韻 
[考巿寂寥]  
　　浙闈鄉試三塲告竣屈指巳有半月之久各府州縣士子雲集杭垣者效六鷁之退飛整頓行囊束裝就道在省候榜者千百中之什一故青雲街考巿亦皆捲旗息鼓料理歸程書坊收拾獨早漆器店骨董店次之烟袋店京廣雜貨店西法照相店又次之惟翡翠玉器以及磁器兩種生意尚覺熱閙大半皆婦女往購聞今科考巿各項均難得利能免虧短巳屬幸事 
[美界火災]  
　　昨晚八下一刻時本邑美租界北四川路仁智里第十一弄某姓家忽然火起轟轟烈烈屋頂立刻冒穿捕房旣擊警鐘救火會中人卽駈皮帶車到來取自水來灌救閱片刻火勢漸衰訪事者急往視之約燬樓房三四幢 
[課士定期]  
　　新任江海關道劉康侯觀察定於本月二十日課試敬業書院業巳懸牌曉示矣 
[重興工作]  
　　當聶仲芳廉訪任江海關道時度地十六鋪浦灘迤邐達江海大關前建築馬路以便行人議旣定卽商請督標滬軍營統領蕭雲卿軍門督率部下健兒日以畚挶從事迨中倭開戰此事暫停聞日内又將鳩工興築矣 
[西員答拜]  
　　前日美國領事赴道轅答拜巳紀昨報後有海關正稅務司葛斯理君副稅務司穆麟德君昨晨又有和國領事黑俾德君均赴道轅答拜劉觀察迎入花廳晤談良久始興辭而去 
[擒獲倭奸]  
　　昨晨本邑官塲接得津海關電報内開某日有一形跡可疑之倭人由天津乘怡和洋行連陞輪船南下約今日可抵滬署江海關道劉康候立飭譯員鳳夔九太守至英公廨會同栄莘樂通剌乘馬車至英捕房向好捕頭言明情節其時巳有道差在怡和馬頭駐立未幾連陞輪船鼓輪抵埠道差卽將情告知船主在船守候俄而美捕房黎副捕頭亦帶同中西包探來船太守通剌則帶同捕役趙金差役張福戾止好捕頭更督率中西探捕相助爲理旣上輪船卽由船主引至房艙中將倭人交與捕頭帶回捕房暫押太守通剌卽回道轅禀覆有見者謂所獲倭人年約三十左右身穿西國衣服頂上光光與秃奴無異意者將髮養長重復薙去者歟至道憲辦理如何俟有所聞再錄 
[會同勘地]  
　　新任江海關道劉觀察飭縣擇地起造攺過所安插流氓早登前報黄大令相擇九畝地有營屋一區可以起造攺過所卽禀明劉觀察一面片請守備程少庵守戎城汛李采臣千戎至縣署商議會同往勘並飭幹役薛貴卽傅九鋪地甲李升伺候黄大令與程李兩千戎於昨日四點鐘前往勘視 
[不准運米]  
　　萬利順米商日前赴道轅禀請給照俾運米麥出口奉關道憲劉觀察批示查米麥雜糧現在正值嚴禁出口之際非奉大憲行知不准騐放該商所請給照之處應毋庸議 
[跌傷合志]  
　　某氏嫗家於本邑南巿石街前日將藕覆曬於樓窓至下午憑窓收取偶一失足竟效石崇妾之所爲墜下樓頭腦碎漿出昏迷不醒一息奄奄家中人急延醫生治之敷以刀圭扶入臥室然恐難保性命之憂也訪事人正在偵探情由忽又聞有潘慶華之事○潘慶華者爛泥渡著名無賴也日前至租界中賭錢爲巡捕所知兠圍拿捉急跳窓而遁以致跌傷迨經人舁回則巳無從施治矣嘻自作孽不可活以視某氏嫗之災生无妄者不誠有天壤之殊乎 
[幸未成災]  
　　外虹口老船塢對門弄内第七十四號門牌某姓家因午炊遺火積薪至下午赤熛怒煽勢將燎原家人大聲呼救鄰人齊集竭力撲救得以卽息焚去自來火匣數蒲包餘幸無碍 
[捉姦送捕]  
　　美界錢業會館西首順慶里第二百九十四號屋有金阿三居焉金以小工餬口其妻某氏秋娘雖老春興尚濃向與同鄉人季阿仁姘識金略有所聞隱忍而未發也氏得新忘故竟視肅郎如陌路金不能堪遂於昨晨詭稱工作出外潛至近處狚伏以覘其異至十一下鐘時季重尋密約偷訪仙源鴛夢方酣金巳突如其來破扉直入將季扭住用并州快剪刀將髮辫齊根剪下季見金獨力無助卽與之鬥金不能敵失聲狂呼經某號印捕至將姦夫淫婦及金一併拘入捕房押候解辦 
[失火訊結]  
　　上月廿八夜小東門外益美齋茶食鋪失慎經葛同轉傳左右隣店訊問情形迭經詳紀昨爲復訊之期包探將基昌炒貨店主張正宗等五家及益美齋店主何祥芝等送案請判泰來保險西人亦投案聽審同轉先訊初次投案之四達洋貨號出店任茂業供稱是夜見火巳冐穿赶卽喊呌店内各夥友驚醒時火巳延及益美齋後披露臺將四達之後屋樓焚穿滿樓皆火同轉復令張正宗等呈遞各人清供外再將當日情形復供一遍何供是夜各夥均從睡夢中被烟逼醒監生在樓上中間房門緊閉烟不得進迨聞聲開門烟巳滚滚而入見火巳從後面來勢將逼近監生赶卽奪路下樓見夥等扭鎖當將帳簿三本拖出另有兩夥不能出險倉皇跳下跌傷足骨現在醫院勢將殘廢同轉與祁理恒君會商葉元奎等同求恩施同轉曰此係天意無法可施惟何祥芝旣爲店主不能檢點於先致遭回祿延累多家判何罰紋銀三百兩仍取限繳呈聽候撥充公用所有帳簿仍存捕房俟繳銀時給領泰來保險西人聽斷畢作禮而去張正宗等斥退案遂結 
[具保翻悔]  
　　粤人唐宸亮與梁應南等股開長發客棧被唐懋隆梁應南覇帳吞没應餘股本二千餘兩一案控諸縣署飭董理算嗣因梁等在棧滋閙以致毆傷又至縣署請騐黄大令騐明鄭復初等受傷屬實卽送仁濟醫館醫治梁應南等收押待質所俟鄭等傷痊再行訊核嗣有梁子名植到縣謁見黄大令據稱曾捐同知前在旅順口辦理水雷差務今次來申知父親被棧務牽累收押代父苦求交保黄大令准其取保旋由梁植覓麥姓具保釋出候訊現因麥姓與梁稍有不睦以梁子曾被李傅相撤委閒居滬上矇請交保互相齟齬爭閙不休現聞原差巳具呈請究矣 
[泰水受傷]  
　　本地人王阿大素以負販雜貨爲生卜居老閘橋北首老唐家弄相近娶近處胡姓女爲妻伉儷不甚相得氏遂常作歸寗之計王雖打槳相迎而一水盈盈未能迎桃葉以偕來本月初一晚又至岳家欲接妻回家泰水胡周氏出言不遜王不能忍受以致口角繼而娘子軍一擁而前勢如潮湧土見事巳危急突出利刃將泰水肩膀猛剌一下周氏痛極呼救次女年方瓜破上前助戰王向右臂連剌二刀脅下剌一刀血流如注王卽奪門而逸至前晚經人將周氏母女二人舁至上海縣署求請黄大令相騐未知如何辦理容俟再錄 
[賭徒解縣]  
　　虹口賭徒屢被縣署差役柴樛趙金等拿獲多名前日又獲陳炳榮僧定慧等五名及洋十一元解縣旋又在沈家灣廿三保十五圖地方拘獲王阿二張阿四陸阿大王月生周阿二朱瑞生王阿生七名并洋七元解縣黄大令飭收所候辦 
 
 

Page 4

 
 
[賭徒被獲]  
　　差役柴樛等派夥役數十名在虹口一帶訪拿賭棍昨午聞裏虹口凌家宅迤北有人設局紏賭捕役卽同地保赶往兠拿各賭徒巳紛然散去祗將混名老廣東者一人拿獲送入捕房 
[法界公堂瑣案]  
　　包探郁廷湘禀查得陳瑞福等結拜十弟兄内有蔡長春陳阿狗朱銀生卽阿法蔡卽小潮州等將被焚之某洋貨號内洋布十三大包共十餘疋搶去存寄某老虎灶上吊到原贓將蔡等解案請究蔡供搶布寄贓是實惟小的等曾經知照探夥前在虹口爲賭棍之馬四知之與我等啜茗需索洋五元巳付去兩元求請併辦郁探稱馬四在外需索巳由小的斥革請將蔡等究辦同轉曰爾等因何事而結盟由朱春泉代置一式緊身十套意欲何爲答並無拜盟事與朱亦不相識同轉曰到此地步爾等尚自居好人耶究在長江各碼頭紏搶客商什物若干從實供明尚可輕辦蔡陳朱一味含糊同轉查得陳阿狗犯案三次商之祁理恒君判將陳重責三百板蔡朱各責二百板分别示懲○孫包探禀李阿三搶取火塲洋傘一頂洋布衫褲等件巳押洋一元五角查抄身畔尚有一元二角吊到原贓解案請辦李供詞遊移同　商將贓傘存領李押責二百板荷校半月○朱包探禀查得郭阿大在火塲竊取紅藍玫瑰各色羽毛各一疋存寄某老虎灶内吊到贓物解案請究郭供認從火塲取來同轉判將郭押候荷校一月期滿責二百板各色羽毛存捕房待領○丁大容控陳瑞福等十二人在新開河橋搶錢十九千二百文經同轉押候傳受陳朱訛詐之翁實順覆訊巳詳本報昨經包探傳翁到案同轉飭將朱春泉陳瑞福徐家生周連生徐和尚吳金泉張仁生傅利三陳林桂金俊生陳阿三等提案先訊成衣匠戴永興供稱八月廿九晚飯時小的自北回店見朱陳周徐等向同業之翁寳順滋擾說有錢一千存放門口花萁柴内被翁吞没小的以翁甚愚懦决不如此愛財無奈申小的賠洋一元交與徐手此係實情徐供洋轉交與蔣探夥同轉謂徐曰爾等挾捉拿之仇妄自誣攀殊堪深惡又問拜盟何爲傅陳金王四人或供乞丐或供放印子錢並不在十弟兄之列不難查訪謂朱春泉曰爾乃爲言結盟又置一式緊身似此妄爲大干法例隨與祁君會商判將爲首之朱陳兩人各重責三百板荷校一月徐周各重責三百板吳張徐各責二百板陳阿三不應入夥搶錢責一百板概予免枷以啓自新之路其傅陳金王四人訊明無干從寛免責押候覓保釋放無保各掌責八十下驅逐出境不准逗留小東門外一帶違則准由包探拘案嚴辦○五號西捕解送迭次尋仇又竊火塲木頭之趙木金到案請究中西官判趙荷校一月滿期責二百板○又解竊取魚翅三片之積賊魏土金到案同轉判掌責八十下○又解積賊張阿五請訊同轉著送上海縣遞回原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[售女紏葛]  
　　昨日廿三鋪巡防局派局勇地甲函送包金和陸紀堂到縣請辦黄大令卽飭值日差暫行看管包金和係宗明人撑船爲業生有一女緣度日艱難遂託開小店之陸紀堂物色主顧將女出售經陸轉託專販人口之張陸等人兠售前日張陸向包言爾女祗可售洋十六元包不允索還巳女張陸無人交出包向陸紀堂理論控陳巡防局遂轉送縣署如何訊辦俟探明再錄 
[英廨晚瑣案]  
　　前者包探孔阿才拘解陳岳興苗阿法俞春寳王步喬趙長壽等一千人至案禀稱小的見若畫圖索填泥工值在途爭閙是以送請訊究前晚宋通刺升堂提訊陳供稱小的曾向徐永坤包攬紡織局填泥工程轉包與苗阿法共填二百九十餘方每方洋銀五角五分立有承攬據業巳透付十三元有奇現在苗與俞等不知如何紏葛小的實不知情求老爺訊究可也苗供稱此項工程曾經小的向陳包攬轉包與俞共填三百十六方除陸續收過現洋銀一百五十元外應由陳找小的若干尚未揭算至俞與王等如何紏葛不干小的之事俞供稱小的曾向苗包攬填泥工程旋由王趙向小的往包業巳告竣無奈苗並不將工價付清小的向之爭執經包探拘案王趙同供稱所包填泥工程業巳告竣多日應得工價向俞收過洋銀十二元應找六十元有奇向之催索俞一味支吾昨日小的等因邀同陳等理諭俞仍游約不得巳交捕拘案通刺令將陳等一併押候各檢呈帳據並派同差役押令將帳逐細核明覆訊核斷○王應初扭陸士龍至公堂宋通剌研訊之餘王供稱小的係本邑人在四馬路開設同元昌小烟館兹因患病托蘇州人陳瑞卿經理陳於八月二十六日因事　蘇州轉托陸暫管無多日陸卽將烟鎗銅鍋等物質錢並串同房主將門封釘爲此扭案請究陸供稱陳至蘇州後托小的暫管烟館事務九月初一日接手不料店中資本分文無著是以暫將烟鎗等物質錢賣士至房主釘門之事小的並不串同通刺令陸覓人保出函追　到案再行訊奪 
[英界公堂瑣案]  
　　質衣破案巳見報章昨日英包探何瑞福將一干人解至公堂讞員宋通刺研訊之下楊蘭卿訴稱原籍寍波邇來倭奴作亂甬上人心惶惶是以於七月中携衣服四箱來滬寄居高陞棧七月十一日將衣箱載往滋泰當質錢中途遇親串孫阿沛隨之而往質得洋銀一百六十四元旋於二十日持質票回甬不料孫心懷叵測至二十八日覓保至滋泰掛失將物贖出至匯源德康等當加質錢文使用事爲岳母所聞發電信催小的來滬查知底細投報捕房現巳由何探將孫拘獲叩求研究至本利洋銀二百二十七元業巳備齊情願取贖孫供稱小的亦寍波人與楊係戚串行各物質得洋銀二百元除給掛失票費去二十元及賄地保十八元給代央保人之曹江氏二十元馬夫五元四角外其餘俱巳用罄其當本由潘正新向匯源質店代借曹江氏供稱小婦人向與孫爲鄰素知其與楊爲戚串日前孫來言及楊將洋銀用　所質之物於洗衣封失去質劵現將掛失地保須由店鋪作保挽小婦人代懇德生祥鞋店盖印小婦人允之得受洋銀二十元現願如數繳案通剌問地保曰如此大事爾如何不究根由贸然肯出聯單希圖酬謝禀稱曹江氏向小的言及楊姓欲掛失票小的以此事須有的實店鋪作保方可往掛氏言德生祥鞋店可作保小的向德生祥再三根問果願作保當卽書立保單現在小的所得洋銀十八元亦願繳案潘供稱小的在義成洋貨店爲夥與孫素不相識日前有人向小的商及此事小的因向鄰右匯源質鋪借取洋銀馬夫高福生供稱小的於帮同付質後收還馬車洋銀五元四角現在亦願繳呈匯源德康等質鋪夥甲乙等人俱投案求追質本通刺先商諸易副領事然後判令將孫管押三月曹江氏及　各管押一月高管押半月各繳出所用洋銀地保與質鋪移亦有疎忽之咎大加申斥復令楊繳償所得原質本給領原贓○水巡捕唐寳榮禀稱郭其王陶阿榮朱來法羅仁子四人爲喚范阿林杉板船渡浦乘范不備扭去艙板之鎖圖竊各衣經范指交小的解案請究郭等同供稱小的等見鎖巳脫落是以拾取並無圖竊事情通刺與易副領事再三商議隨判令各管押半月○廣東人龐北至廣萬昌烟館過癮乘機竊取烟鎗一枝質得洋銀一元六角旋經包探沈金隆緝獲送請究懲廣萬昌烟館主某甲投案領贓龐泥首求恩毫不狡賴通刺判令管押一禮拜○徐寳生竊取彭渭生家舊鐵一塊經包探江阿三拘請究辦通刺判令管押五日○四十三號西捕拘解陸裕山傅阿林到案禀稱二人爭論車力以致互毆通刺判令各罰洋銀半元○唐阿土竊取浦東張桂咸家布棉被一條携之來滬經包探竇如海拘獲送請究懲通剌判令管押十日○一百九十六號華捕禀　昨日小的巡路時見龔和尚手提釘靴銅燭臺等物東張西望形狀慌張是以拘案請究龔周氏訴稱和尚係小婦人之兒子吸食洋烟不思習上將家中物取出求卽究懲和尚供稱小的雖沈溺於烟霞窟中從未受佛門之戒因欲過癮是以取物質錢通刺著卽開釋 
[金陵官報]  
　　八月二十六日皖南池寗緝私江蘇直隷州彭治河由蘇繳照來寗到省知縣張炳耀服闋回省知縣劉沛霖謝委府發審○二十九日儀徵淮鹽總棧候補道曾丙熙籌防局　廣照洋務局羅嘉杰候補道陸元鼎蘇松太道委員四川候補知府劉慶汾均傳見○九月初一日皖南池寗緝私江蘇直隷州彭治河赴差知州章邦直赴瓜埠緝私差候補道何福海辭赴都督轅　示本月初五日換戴暖帽 
[蘇省官報]  
　　八月　　　　防縣楊志立辭赴任知縣達斌進京隨同祝嘏管解貢物辭縣丞龔世棟銷宜興縣保甲差撫轅牌示九月初一日換戴暖帽○廿五日同知銜卽用先知縣承厚正藍旗人禀到王茂華禀知交卸元江青縣丞事回指分江蘇試用從九章鏡　浙江人到省○廿六日准補桃源縣典史黄國梓銷海運津局差卽辭赴寗見制憲○廿七日江蘇候補道朱宜振由京回翁慶麟奉委松滬採辦物件汪祖文禀知奉委解淮餉差指分江蘇試用巡檢徐慶成順天人由京領照到省○十八日劉允恭銷金陵解餉差 
[江西官報]  
　　八月初五日換穿藍紗袍署南昌同知龍照鱗禀任事蔡世俊禀卸事進京鄭伯瑞辦九子石釐卡鄭景洙解地丁進京徐信麟徐寳鍔僕賢　俱往長江催運孫如賓拔委本班一次周衍祐解九江關餉進京李用曾禀謝准補德化縣行知補用府阮貞瑞代辦七門城外總查　甲從九舒益元回瑞州吳襄臣辦永豐保甲○初六日分省知縣趙峻由籍來江○初八日德中丞詣席公祠彈壓鄉試點名分發知府殷崇光繳照係江蘇乙酉舉人江軍長龍湖南補用縣王贊臣解鹽餉金陵揚州回王金元往撫州公幹州判盧來源解九江關餉進京王祖蔭往九江 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月二十四日京報全錄]  
　　宫門抄○諭旨四道錄前○浙撫廖奏十九年分耗羡銀兩收支動存　數摺○又奏浙海關匯解南洋用欵銀兩片○又奏匯解北洋用欵銀兩片○又奏請將交代虧短之守備革職勒追摺○蘇撫奎奏松滬厘局十九年下半年收支厘金數目摺○江撫德奏養廉銀兩不敷支放另籌閒欵動支湊給摺○又奏解海軍經費銀兩片○又奏各州縣交代俱巳完給片○八月二十四日禮部宗人府欽天監正黄旗值日無引見○莊王謝議叙恩○桂公前往山海關駐守請安○駐藏帮辦大臣　欽到京請安○崇光謝轉補吏部左侍郎恩○鍾公假滿請安○陳彝續假三日○禮部奏派稽察中左門派出謙光○召見軍機李鴻藻桂公訥欽○○頭品頂戴浙江巡撫臣廖壽豐跪奏爲查明光緒十九年分耗羡銀兩收支動存各數循例恭摺仰祈聖鑒事竊照耗羡一項每年應將收支動存各數查明有無虧挪於次年奏銷地丁錢糧時開具清單繕摺奏聞歴經遵辦在案兹届光緒十九年地丁錢糧奏銷之期據布政使趙舒翹將該年耗羡銀兩收支動存各數開造四柱清册詳請奏咨等情前來臣復加查核各項銀數均屬相符除情册送部查核外理合恭摺具奏並繕簡明清單敬呈御鑒伏乞皇上聖鑒謹奏奉硃批户部知道單併發欽此○○廖壽豐片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准户部咨各關應解抵閩京餉攺爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋充作光緒二十年分一切用欵等因當經行關遵辦去後兹據護理浙海關甯紹台道吳引孫詳稱浙海關第一百三十五結自光緒二十年二月二十六日起至五月二十七日止共收華洋各稅銀十四萬一千八百九十九兩四錢八分除於四成銀數内提解部咨加放官兵俸餉銀五各兩外尚　銀五萬一千七百五十九兩七錢九分二厘應提南洋一半　二萬五千八百七十九兩八錢九分六厘現巳照數兌足發交號商楊源豐照案匯兌於光緒二十年六月十五日匯解起程前赴南洋大臣衙門投納等情詳請具奏前來臣復核無異除分咨查照外理合附片陳明伏乞聖鑒謹奏奉硃批該衙門知道欽此○○廖壽豐片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准户部咨各關應解抵閩京餉攺爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給北洋充作光緒二十年分一切用欵等因當經行關遵辦去後兹據護理浙海關甯紹台道吳引孫詳稱浙海關第一百三十五結自光緒二十年二月二十六日起至五月二十七日止共收華洋各稅銀十四萬一千八百九十九兩四錢八分除於四成銀數内提解部庫加放官兵俸餉銀五千兩外尚餘銀五萬一千七百五十九兩七錢九分二厘應提北洋一半銀二萬五千八百七十九兩八錢九分六厘現巳照數兌足發交號商楊源豐照案匯兌於光緒二十年六月十五日匯解起程前赴北洋大臣衙門投納等情詳請具奏前來臣復核無異除分咨查照外理合附片陳明伏乞聖鑒謹奏奉硃批該衙門知道欽此○○頭品頂戴浙江巡撫臣廖壽豐跪奏爲查明巳故前任台州衛守備培亮交代案内虧短欵項延不清解請旨革職勒追完繳恭摺具陳仰祈聖鑒事竊查各衛所交代應遵例限算清造册結報如有虧短應依限掃解不容逾延兹據布政使趙舒翹會同護理督糧道郭式昌詳稱巳故前任台州衛守備培亮任内短交光緒十九年屯餉正銀三百六十四兩零耗銀二十五　零又光緒十八年津租銀八百五十兩十九年津租銀一千六百兩共銀二千八百三十九兩零札委嚴催迄今延不清解實屬玩延難再姑容據該管道府請叅到司經該司等核明詳請奏叅前來臣覆覈無異相應請旨將巳故前任台州衛守備培亮卽行革職勒追該家屬照數宗繳以示懲儆除飭訪司等嚴催依限繳解清欵並鈔摺咨部杳照外理合會同閩浙總督臣譚鍾麟漕運總督臣松椿恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴江蘇巡撫奴才奎俊跪奏爲江蘇省蘇州松滬兩厘局光緒十九年下半年收支厘金數目分繕清單恭摺具陳仰祈聖鑒事竊各省抽收釐金欽奉上諭飭令查照兩淮鹽厘章程按半年奏報一次等因業將蘇州松滬兩釐局同治八年上半年起至光緒十九年上半年止出入各欵先後開單奏報在案兹據督辦報銷蘇州布政使鄧華熙等將蘇州松滬兩厘局光緒十九年下增年收支厘金欵目逐卡開列細數同各卡委員銜名分别造具清册詳請具奏並據聲明蘇州松滬兩厘局本係所收土藥捐銀遵照新章扣支一成局用其餘九成銀兩巳同上届滬局存儲土藥捐欵一併解交海軍衙門兌收等情爾來奴才復核無異除飭將二十年上半年出入數目依限截清造報並將所送清册咨送户部外理合會同兩江總督臣劉坤一分繕收支清單恭摺具陳伏乞皇上聖鑒謹奏奉硃批户部知道單二件併發欽此○○頭品頂戴江西巡撫臣德馨跪奏爲文武職養廉銀兩所徵耗羡不敷支放另籌閒欵動支湊給恭摺仰祈聖鑒事竊照江西省文武養廉例應於耗羡項不並一切閒欵内動支今據布政使方汝翼詳稱江西省光緒十九年分文武職養廉銀兩内除各官缺俸等銀外統計應支銀一十六萬八百四十一兩八錢二分九厘又應支文廟丁祭等項祭品並各節飯食漕臣養廉文武科塲經費以及本省一切支欵銀四萬七百兩一錢四分一厘以上共應支銀二十萬一千五百四十一兩九錢七分查十九年應徵耗羡除被災緩徵外巳完銀一十四萬九千六百五十四兩二錢一分一厘儘數動支計不敷銀五萬一千八百八十七兩七錢五分九厘伏查前准户部咨各省養廉須豫留閒欵籌支等因所有不敷銀兩遵卽動支各年防兵耗費並雜項等銀照數湊給除分晰造册另詳請題核銷外詳請查核具奏等情前來臣覆核無異除俟各册造送至日另行題銷外理合恭摺具陳伏乞皇上聖鑒謹奏奉硃批户部知道欽此○○德馨片再查光緒二十年二月内承准總理海軍事務衙門咨光緒二十年分北洋海軍經費撥江西厘金銀三十萬兩按八成解足分批徑解北洋大臣兌收限十二月内掃數解齊等因經臣轉行遵照籌解兹據藩司方汝翼詳稱查江西省每年撥南北洋經費銀三十萬兩按八成飭解光緒十二年奉將前項經費攺爲海軍經費計是年分共解銀二十萬兩十三年分共解銀二十四萬兩十四年分共解銀十一萬六千五百兩十五年分共解銀二十一萬兩十六年共解銀十九萬兩十七年分共解銀十九萬兩十八年分共解銀九十萬兩十九年分共解銀十三萬兩所有二十年分海軍經費徑解北洋銀二十四萬兩前兩批共解過銀四萬兩迭於報解案内先後詳奏在案兹於司庫厘金項下挪銀二萬兩爲二十年分海軍經費逕解北洋第三批銀兩於七月十八日動放發交新泰厚商號限四十日匯赴北洋大臣直緣督臣李鴻章天津行署投兌以昭妥速並照章放給該商匯費銀二百兩等情詳請具奏前來臣覆核無異除飭續籌撥解並咨户部旣總理海軍事務衙門及北洋大臣查照外所有籌撥二十年海軍經費徑解北洋第三批銀兩交商匯兑緣由理合附片陳明伏乞聖鑒謹奏奉硃批該衙門知道欽此○○德馨片再查案准户部咨具奏單開江西省州縣交代各案行令分别巳未完結半年彚奏一次等因業巳行據藩司將江西各廳州縣自光緒十二年起至十九年上半年止所出交代查明巳未完結分上下各半年詳經奏報並開摺送部查核各在案兹據布政使方汝翼詳稱自光緒十九年七月起至十二月底止江西各州縣所出交代正署兼代計三十八任併作二十二案均算明清楚並無虧短先後造具册結詳咨送部所有十九年下半年各州縣所出交代俱巳完結理合遵章彚開銜名清摺詳請具奏等情前來臣覆查無異除將清摺咨送户部查核外理合附片陳明伏乞聖鑒謹奏奉硃批户部知道欽此 
 
