# 1910 - 207 - 4913466

 

Page 1

 
 
   
 
 

Page 2

 
 
上諭 
[監國攝政王鈐章六月二十八日内閣奉]  
　　上諭聯魁奏府廳州縣興學考成分别奉劾一摺所有實心興學之新疆焉耆府知府張銑署寗遠縣知縣趙孟直均著傳旨嘉奬其興學不力之烏什廳同知方鋆候補直州知州開缺奇臺縣知縣楊方熾前代理皮山縣知縣候補同知劉國福均着卽行革職鎭西廳同知袁運鴻荖開缺另補餘著照所議辦理該部知道欽此 
　　上諭李經羲等奏官口因病懇請開缺據情代奏一摺貴州提督徐印川着准其開缺貴州提督荖李寳書補授欽此軍機大臣署名奕劻世續鹿傳霖假那桐吳郁生 
宮門鈔六月二十八日召見軍機　光　裕 
論說 
[書招商局改章爭執事警告郵部并告股東（塞）]  
 
 

Page 3

 
 
　　弁言 
郵部改設以來。凡百施設無可見。可見者。於各省之商辦鐵路。則迫令借欵。於已成之電報局。則收爲國有。今又顧招商局。而食指動焉。循此以往。吾商民稍稍足以營利之業。將無一不爲政府所壟斷。是烏可以爲法也郵部統一國之交通事業。而爲最高之。行政官廳。招商局立於其監督之下。而爲一商人之資格。其間統屬之關係。固昭然若揭也然所謂統。屬者其界限極明。各有應遵由之分際。非郵部。以官廳之資格。而號令無所不行。招商局以商人之資格。而無。事不。當順受也。綴此以告。郵部。并以告招商局。之股東焉。 
第一釋官督 
部之議何自起。起於官督。官以官督之名義號召於上。而爲股東者。亦復遂唯唯諾諾。不敢稍有。所批。逆而。應之曰。官督官督一若招商局。之官督。爲天經地義。歷萬古而不可易者。此何爲者。也考之招。商局創辦成案。一則曰應中外合力。維持辯論以爲華商保護再則曰。。洋人將來百計撓阻。勢所必然。惟有中外聯絡一氣。盡力維持度當時欵旣支絀事復動。摇商人於此。遂多裹足而不前。乃不得不以官。督爲之倡是督之云者。不過。爲保護維持之一法。其在創辦之。時則然譬諸父兄。之督責其子。弟爲子弟幼。弱無獨立之能力故也。苟其子弟由是而壯而。耄矣而曰此乃。曾經。其父兄督責者也覊勒不可稍。弛焉有是理。乎招商局當創辦之初商人無圑結之。力或恐不免見委於。半途。藉官。督以扶持之。不可謂非大有造於該局也。今商力漸厚。董事會。以次而成。豈猶。待官督以。扶持之乎。郵部將以求其所大。欲而倡。言之。曰官督曰官。督固不足怪而爲股東者。不一探。乎官督之由來。亦從而漫應之曰官督。曰官督。其不。知商人處何等之地位。而茫然於權。利義務之關係則固無可掩。也 
第二　釋監督官聽 
凡屬行政事。務必有一。最高之機關以監督之。郵航路電之類。爲一國之交通事。業無不特設一部。以統率之而郵部即由。之而起。此之謂交通事業。之監督官。廳夫旣曰。監督官。廳則其對於營交通之業者。必有指揮進退之權。郵部之。於招商局干涉之。端或起於此。不知此。乃大誤也一國之交通事業。指揮進退之權。固自郵。部操之。然必規。畫夫。遠大。之謀非取其一支一。節而指揮。進退之。也由一國之内而統籌全局某地商品繁盛。某地。人口增殖。若是者宜交通。營業。者於此。而不過。問焉部干涉之可。也某地逼近海港。某地適當要衝。若是者宜交通。營業者於此。而或坐視焉。部于涉之。可也。某地河。流廻曲。利於航。而築。路者或舍其所急。而從事於此。焉若是者宜干涉。某地路綫交錯便於陸。而業。航者。或爭其。所餘而從事。於此焉。若是者宜干涉。無益於一國之交通。以公司總協理一二人。之私利而投資焉。若是者部當干涉。交通之利。不能旁溢於多。數之人。以公司大股。東一二人之私利而投資焉。若是者部當干涉。吾不知郵部之於。招商局曾。有一於此焉否也。 
　不此之務。而干涉其用人。而干涉其辦事。而干涉其帳目。數米而計薪。將以是爲政。惟日不足矣。夫豈監督官廳應有之義乎。大者放而任之而。取其一支一。節之。微而竸竸焉。充其干涉之極。度不過位置數十私人。糜費數萬金資。增加若干報効而已。於一國之交通事業。何與焉。以是爲監督官廳之。天職吾不知監督官。廳之自視何如。官益不知商人之視監督官。廳又復何如。（未完） 
專電 
[電一（北京）]  
　　樞府以各省屢次激成民變州縣實難辭咎議由憲政館吏部嚴訂滋事州縣懲處章程 
[電二（北京）]  
　　郵傳部餘欵最多不肯儘交度支部預决算册亦不送澤尙書甚爲難 
[電三（北京）]  
　　内務府大臣奎俊爲澳門葡兵捕盜事屢向樞垣力陳袁樹勛確有爲難 
[電四（北京）]  
　　趙侍御奏易州聚衆毁學由知州唐則瑀辦理不善奉旨著直督陳夔龍查辦 
[電五（北京）]  
　　廷林二大臣見二十六日上諭後自顧考成傳王憲章嚴訊以期水落石出 
[電六（北京）]  
　　外法兩部新到各員四月未分司因無立足地均不到署 
緊要新聞一 
[萊陽民變風潮十四誌山東]  
　　山東通信云萊陽自遭兵燹以來官兵所過之村莊房舍縱火焚燒百不存一際此陰雨沈沈居靡所棲止露宿野哭悽慘萬分米價旣日爲騰漲麥苗又損秋收無望明年荒景又在目前倘孫寳琦在 
 
 

Page 4

 
 
　　魯一年則魯民速死一日蓋其頭痛止頭足痛止足之手叚非所宜於今日也 
當李鎭軍等將萊陽飢民轟散時拿獲二百八九十人妄指李秀山爲曲詩文之先鋒張聾子爲軍師連日非刑訊鞫逼其自認張被刑斃李解省復汛其餘枷鎖赤日下聽候發落聞現在埀死者十五六人至官兵佔住民家種種猥褻不堪言狀猶幸將滋事營兵正法敷名風潮漸息 
棲霞海陽卽墨各屬接壤萊陽民變起後居民恐被波及爭先遷徙有移居烟台者有遷至城内者有乘舟避居海島者人心慌恐迄未安靖其中尤以即墨爲甚蓋兵初過時居民已大被騷擾今竟獲勝度歸時騷擾必更甚于前故民心愈形慌恐有修造土圩以防兵者 
黃縣十餘日間銀價大漲商家大都周轉不靈探其原因城内各富戶恐萊變不測逃避時現銀易於携帶故爭自購買致巿價大漲又烟台商務每至伏際本極清淡全恃平度及萊陽一帶之小本行商來往周流此次萊陽變起行商絶跡各商愈　蕭條又聞棲霞之桃村鎭及蛇窩泊鎭皆因兵勇駐紥商賈裹足不前寗海之萊山集海陽之夏村鎭因與縣比鄰商家均無意經營以致商務大形衰落 
孫撫台近接軍機處電稱萊陽民變旣獲平靜宜亟圖善後策勿任兵勇滋擾農民失所 
又聞山東旅京同鄉函致該省諮議局云萊陽亂事蔓延經月調兵鎭壓已屬失當頃閱報紙備述營兵蹂躪及萊民被難情形老死壯逃十室九空擄掠姦淫尤堪髮指誰無家族同此親愛誰無財産同此珍惜萊民處此憤懣何如吾輩視之感情何如易地以觀吾輩憤懣不减萊民有斷然者且租界逼處交涉易生鋌而走險保無意外刻吉林長春山東同鄉會代表不日到京商辦此事旅京同鄉亦正聯絡會議亟圖善後但燕魯暌隔相距千里道路傳聞動輙失實萊事之起果人民自亂乎抑官逼民變乎調兵勦撫果人民孽由自作乎抑官府誤良爲盜乎此等情形似不宜含糊了事現擬派員回東調查確情以免誤會而昭愼重貨局代表輿論興利除弊責有攸歸弟等不揣棉薄願効壤流但不知宏謀碩畫究竟如何深恐事出兩歧反致全歸無効爲此致書左右請示方略俾有遵循是所至禱 
又聞居留長春之山東同鄉初十日曾電致孫寳琦請其和平解散勿遽槍擊又致諮議局函稱萊海兩屬居吾省東隅古稱淳樸此次爲官吏所逼乃有鋌而走險之舉不然誰不愛其父母兄弟妻子豈獨萊海父兄專以抗拒官吏爲韙身陷大戮而靡悔耶前萊令虐民有杏花雨連環套蓮生貴子火燒箭船男女新婚式種種酷刑慘無人理聞者猶不禁髮指身受者當何如也今萊邑新令以暴易暴又肆其爪牙之威羅織無辜叩其用意不外假撫綏之名行殲憀戮之實司馬昭之心路人皆知但官府通例無論如何壓制民人稍伸其屈即名曰民變加以匪號派兵轟擊事平後大吏奏摺中所謂某某多才能勦撫兼用者也嗟乎萊海兩屬父兄何辜於天罹此水火追原禍始皆贓吏熱中所致詩云莫肯念亂誰無父母彼指民爲匪殘忍嗜殺之虎吏豈解此耶曲詩文邨夫耳如純因私忿糾合萊海父兄抗拒官府我父兄雖愚必不爲其所惑且不能有此多數之響應奈何不肖官吏以暴歛酷刑激公憤而誤大局誰生厲階罪不容逭執政者不察專以派兵戕殺爲事草菅民命竟如此其極耶 
[葡兵搜查海盜巢穴紀詳廣東]  
　　澳門葡兵砲攻過路環海盜迭詳前報茲悉事已畧平惟葡兵搜查巢穴則仍不遺餘力上九日瑞安輪船由澳到港後報告該處情形謂葡兵經人帶引徑至某山該山面向澳門葡兵節節查搜並無所見迨後將一石堆搬移始見巖口觀其情以顯有生人在内於是着人進岩查看先有少年兵士一名側身勇進僅下三級即從一窄路俯伏行及至盡處忽見該路上通該兵正欲沿路而上陡被槍彈所傷當時有兵多名跟隨而入卽將傷兵拖出聞此岩中賊魁甚衆倘無别路可出擬即以火攻之又香港商家接到澳門來函與瑞安輪船報告各節大致相同惟有較爲詳盡之處函云十九早九點鐘有被擄之童兩口偕同巡差四名葡兵一名同到路環由兩童指出賊穴葡兵爭先而入見穴中有一小桌置有一燈又有一人由内而出某葡兵將伊鎗斃未幾忽有一彈飛出擊中葡兵右手並擦傷膝蓋該葡兵倒地經同事救出聞此賊穴有洞口四處有泉水濺流賊黨以此爲巢穴已經七十餘年埋積財寳甚多現被傷之葡兵已舁回澳門醫治是日下午六點鐘干總巴路士率兵一小隊携回硫磺數包並有炸藥前赴路環想必爲轟燬賊穴之用至被拘之某賊魁現在澳門監禁聞向澳政府求情若不將伊交與華官則願以手下之人所匿地方告知葡官惟葡官如何答復不得而知 
 
 

Page 5

 
 
澳門葡官因信降匪之言知過路環逃匪尙多匿跡鶴沙山洞復派兵往捕千總馬田士於十九夜派華暗差某往勸匪降允不提交華官匪答曰吾無暇與爾言其速退無混乃公事葡弁復盛陳軍兵命暗差再往勸匪謂如不速降當以炸藥從事不可不知機自謀匪目答曰吾亦有炸藥甚多葡弁尙欲有言洞中已有槍彈飛出直向葡兵轟發葡兵還槍攻之徹夜不休二十日晨光熹微方命取硫磺炸藥等以備轟燬時有八婦由洞中逃出内有三婦丰姿綽約葡人正驚疑間則有一匪左右各携一子隨婦而出口稱願降即將腰纏之洋槍彈袋抛棄葡兵即將該男女收禁并搜查近處山洞捕獲六匪忽有一匪從石洞躍出手持炸藥欲向葡官擲去葡兵急擊以槍匪中彈仆地亦即成擒隨用小輪將降擒各男女載回澳門十點鐘由船政司碼頭登岸計共男匪十一名婦女五名内有一男年逾大衍猶長髮披肩作婦女趨時裝又有一男匪胸際受傷二點鐘八地利牙艦亦到聞匪藏匿之處距鶴沙文塔約二十五尺之遥下午香山協馬拜會澳督因聞葡兵在過路環獲盜四十人皆前在内地迭犯刧擄者故欲面求提解回省歸案究辦 
此次澳政府於捕賊一事所有水陸軍兵耗費約計銀五萬元或云未捕賊以前澳政府久在路環得有稅餉現在該處將成荒地一無所得若再派兵駐防該島並派小輪巡邏則所費更不資云 
二十日奥門函云本埠葡文報紙譯登賊魁梁義華及梁大振所致新寗縣東坑等村鄉耆老之信三函其首函畧云三月二十六晚本堂兄弟到貴鄉擄得學童十八名特字通知若欲救回該童須交上海銀紙三萬五千元否則置諸死地云云末署庚年三月某日安義堂梁大振梁義華其次函畧云擄到學童已經多日至今未見有人到議取贖不知緣是何故若果耆老欲行報官料想官府必不敢干預我等茲再限期兩禮拜交銀或着人到議取贖否則將童殺害云云末署庚年四月十一日安義堂其三函略云去年東坑等三鄉父老欲捉我等兄弟故我兄弟忿怒擄取學童若爾等欲將童取回限兩禮拜内備銀相贖遲則即將童滅却並要攻毁三村祈爲思之等語末署庚年四月十五日堂名賊名 
[國會同志會禀准立案北京]  
　　國會請願同志會近在外城巡警總廳呈請立案批語照錄如下據孫洪伊等呈報組織國會請願同志會請予立案等情業經本廳申部奉批准予立案仰即遵照可也 
[孫寳琦趨時附勢之活潑北京]  
　　魯撫孫寳琦本一趨時附勢之人當夫立憲詔下孫即銳意主張以要時譽洎至今日彼又窺測政府意旨而欲反汗前言又恐無計以施因於日前致函政府有云立憲一事倡自寳琦九年之期非敢與聞當道因持其信遍示大老無不誇其立言之巧云 
[各部司員不滿意於陸軍部北京]  
　　陸軍部因保定府陸軍速成學堂畢業特上封奏謂此届學生畢業人數在千名以上部中司員不無微勞足錄遂將各司司長保奬銜封資深筆帖式七八名均保升主事並將軍諮處司長易迺謙等保奬升銜共計陸軍軍諮兩處因此得奬者有二十餘人之多摺上奉旨依議各部司員探知其事多作不平之鳴學部中人尤甚謂近來京内外各學堂學生畢業每年均在千名以上學部中未有因此得奬者何陸軍部獨如此優異耶 
[法律學員反對學部之集議北京]  
　　學部停止法律學堂乙班實官奬勵激起風潮屢紀本報現聞該學員等日前復在某會館開會集議某君宣言謂學部奏片稱法政别科可以考試法官及行政官而法律學員祗可考試法官是專門反不如普通又稱考試法官七品以上之官及舉貢等皆可與考而法律學員亦不過能與此考是入學堂者反不如不入學堂者之直捷得奬此項規定是率學生而盡學普通專門校可以停辦矣是率舉貢而盡出學堂招考時不必限舉貢出身矣我輩總堅持極端的反對寗犧牲此五學期之成績云云衆皆贊成 
[理藩部改革部務之方法北京]  
　　理藩部改革部務徵集說帖現已先後呈遞茲將該部領辦及各司員條陳改革方法多數意見相同者探錄如下（一）徠遠司向管回疆事宜今經多數條陳請將蒙藏喇嘛之黃敎事宜母庸另設專司即請劃歸徠遠司管理免多糜費（二）内外蒙古王公年班等事向歸王會司外隸柔遠司令擬請將内外蒙古各事宜統歸王會司管理以一事權（三）凡關藩屬殖産邊衛各要政今請劃歸旗籍典屬兩司分轄 
[鄂京官對於鐵路公司之𤍽心北京]  
　　湖北同鄉京官曁旅京學界因都中謡言四起有謂四國代表如何激烈者有謂各該公使如何强硬者有謂外郵兩部如何窘迫者有謂郵部擬將此案請交政務處解决者昨特由公益研究所開會討論抵禦之䇿决定公舉公正京官二人回鄂輔助鐵路公司進行刻已舉定陳吳兩部郎於二十四日出京 
 
 

Page 6

 
 
[勘查海龍鐵路之報告北京]  
　　郵傳部前派委員黃國璋往奉省勘查海龍鐵路一節茲據該委員報告稱該路延長總計五百餘里約需欵六百萬兩之譜士紳雖倡由商辦但查得尙無的欵似非有官欵接濟難望速成云 
[江督奏改巡緝隊爲探訪隊北京]  
　　江督張制軍片奏云兩江巡緝隊於光緒三十二年十一月成立原額祇六十名三十三年四月續有添募計共官勇人等一百一十三員名當經將隊制餉章及成軍起餉日期咨部在案三十四年三月前督臣端方等於遵旨籌議長江巡緝章程案内奏請設立江南巡緝隊初擬分編四中隊先成一隊以爲基本俟陸續添練合成一大隊因就前項兩江巡緝隊及巡警局原有之偵探隊改編成軍名爲長江巡緝基本隊派委已革都司米占元爲統帶另派司令官一員以資督率上年臣到任後因該營紀律不甚嚴明兵長半多降匪時有滋擾情事即將統帶米占元撤換另行派員接帶嗣准陸軍部咨以巡緝隊旣係專探匪蹤與巡防隊章程性質不同憲否照民政部章程改爲探訪隊抑仍編爲巡防隊應察核地方情形照章改定等因係爲循名核實起見應即查照辦理查該隊原訂章制統帶之外復設司令官事權歧出餉分五級數目參差自須酌量裁汰茲照民政部章程叅酌地方情形改爲探訪隊就原有隊伍去其桀驁汰其老弱共留官弁兵夫二百零八員名並裁去司令官名目歸江寗巡防統領接統俾期整頓又金陵巡警水師杉板二十艘名爲巡警而分叚駐紥防守居多亦飭裁去十船均自本年二月初一日爲始照新章起支薪餉被裁弁兵發給恩餉兩月以示體恤以上兩項隊伍均與巡警性質相近擬請改歸民政部管轄期於名實相符據江南財政局營務處巡警局司道等開具隊制餉章清册詳請奏咨前來理合附片具陳六月十九日奉硃批該部知道 
[京師近事]  
此次考試陸軍小學共二百零八人一騐目力二驗身體三騐氣力四騐肺經及至出題作文則有校閱官往來稽察不准夾帶與考者多所爲難幾有一閧而散之勢查奏定章程不過粗通文字已爲合格如必搜檢實亦强人所難後校閱官中有解事者見學生繙書佯作不見遂各安坐位草草完卷而散 
朝考廢棄拔貢就各項佐雜到省試用除他項費用不計外其中有捐免年限銀一百二十兩較落第舉貢就職爲吃虧現由江蘇奉賢人朱文田發起向度支部投遞公呈請援舉貢例免繳未識能邀允准否 
攝政王以時事多艱常有起用舊臣之意某軍機請用項城王似有難邑謂宜於直臣中求之豈意在江春霖耶如意果在江可以觀朝廷之取舍矣 
考試游美草案已出松江館五獲其四惟無故毒打長班之馮某名在孫山以外此人似有狂疾現仍手持洋裝書終日喃喃不與他人交接豈不得志而發憤耶 
某部侍郎以留學生起家有同鄉某君本訂金蘭契日前拜謁託辭他出並不延見並聞其私語人曰某君是何别篆貧賤之交富貴忘之世態炎凉竟一至於此哉 
時評 
其一 
閩省紳士方公電請禁鄰土進口設立拒土會。以期去毒務盡。 
而閩督乃電致樞府。請展烟禁。上與下偏若。不相爲謀者然。政府方議改良刑獄籌設審判廳。以冀漸次收回領事裁判權免生種種行政上之障礙而直督方因津。埠領事公會。擬照上海洋涇浜成例添設會審公所之請函商外部酌議改良辦法外與内。又若互相牴觸者然。 
記者曰。不特。此也夫不見川粤漢鐵路乎。旣自辦矣。又借欵。旣借欵矣。又復因湘鄂士民。之公請批准商辦。設立公司。而今乃。因各國代表之催。促重復簽。押重復知照代表當路諸公。如轉圜如飄蓬。各挾其。敷衍反覆之政䇿。愚玩。斯民於股。掌之上。苟非。然者何足以爲矛盾之政府。 
其二 
一國自强之泉源基於敎育而敎育之良窳又實視乎高初兩等小學之。進退。以爲標準。此各國通例。所以汲汲於人民之常識也。 
吾國不。然有國粹主義。而無常識主義。多一次改良。卽加一番嚴重之保守。取六七八歲之童子。而使之刻。意於聖經賢傳。無怪人民之常識。有日退。無日進也。 
而今又議第三次改良矣。其將同於前次之改良乎。抑亦異於前次之改良乎。無已。人亡者政自息矣。吾且拭目以觀此次改良之效果。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[度支部裁减蘇省行政費詳情蘇州]  
　　度支部電商蘇撫裁減行政經費七十萬已見昨報茲得原電亟錄如左江蘇巡撫鑒洪蘇省三年預算册表已到查不敷之欵爲數尙多今擬減併裁三項辦法以資酌劑巡警道經費比各省加半擬减二千兩警務公所經費增數浮多擬减五千兩滬巡警局費倍於省局過濫擬減三萬兩學務公所糜費本鉅增數益浮擬减一萬兩各級審判廳經費逾他省幾半擬减二萬六千兩緑營餉項行將全裁先按四成計擬减三萬五千兩農工商局職務甚簡擬减三千兩官銀錢局減入增出無此理由擬减六百兩廨宇營繕費可先急後緩擬减六千兩官輪修理費增出過多擬减一千五百兩省城巡警費增數太驟擬減二萬兩上海巡警費准比省城支額擬减三萬兩善舉經費薪水過濫擬减一萬兩省城高等學堂增數浮多擬减一萬兩存古學堂用人冗濫擬减五千兩法政學堂膳費浮多擬减五千兩師範學堂准收膳學各費酌裁華洋敎員擬减一萬兩商品陳列所准照三十四年數倍支擬减三千九百餘兩高等學堂文科經費雜支浮多擬減一千兩上海洋務局經費開支本濫且第三目事屬北洋尤不應支擬共減三萬兩蘇省洋務局歸關道辦理洋務一局可酌留經費歸併道署擬節三千兩善後房捐二局照新章均應歸併藩司統一擬節總局經費一萬六千五百餘兩蘇州牙釐松滬釐捐兩局局務應歸併藩司除差輪砲船薪餉等仍照舊留支外擬節局費四萬一千餘兩改過局歸併習藝所擬節六百兩巡防營務處歸併督練公所擬節四千兩鎭郡彈壓公所裁併巡警局擬删二千七百餘丙圖書館歸併學務公所擬節六百餘兩調查館裁併憲政籌備處擬删八千八百餘兩審判籌辦處督審局發審局待質公所等均裁併審判廰擬共删一萬六千餘兩司法研究所裁併法政學堂擬删六千三百餘兩報館津貼赴京學生川資學費均不應動支公欵陸軍演習費據稱可緩陸防費分少合多上海水利局設無事協撥賑欵勢難預定陸軍警察隊並未成立秋操費未定舉行撫臬各署到任費無庸預計欽使過境例無供張小學總滙處勸學公所工藝敎員講習所自治籌備處地方自治研究所等均以本省之人辦本省之事皆有應盡義務豈宜長此開支以上十六項均擬裁撤共删二十五萬四千三百餘兩通共擬減裁六十八萬六千四百餘兩以之抵補不敷尙短二十餘萬如能就近體察情形嚴爲查核當另有可減之處該省司道入欵未查如將公費從速核實匀定得有盈餘亦可酌提歸公藉資彌補應請貴撫酌核辦理於十日内電復除將入欵另行考核外先此電商希即酌復度支部號 
[兩淮籌解海軍經費之辦法揚州]  
　　兩淮運庫所有分認之海軍開辦經費七萬五千兩及常年經費五萬兩該運司現以庫欵支絀議將鹽釐内二成復價一欵由鄂湘西三岸收回作爲抵解海軍經費專欵並議於該欵未經收齊之前暫在庫存正項内借撥一欵俟該欵收有成數卽將借撥之欵如數歸還運庫俾資周轉而濟要需 
[關於裁减軍政經費之要電杭州]  
　　度支部致浙撫電杭州撫台鈞鑒浙省預算不敷一百餘萬其出尤以軍政所增爲最鉅查緑營餉項茲由貴撫奏裁經軍諮處會同本部及陸軍部議准卽應照章實行不得再行列入茲由本部照案删去此外軍餉費中如防營餉項新軍餉項水師經費及其他各欵較之歷年均屬有增無減而新軍餉項中之額支雜欵等項皆爲上年所無開支尤近浮濫雖整頓軍備爲目前要圖亦應顧念時艱力求核實本部現擬於前列各欵内量爲裁減二三十萬當亦不難辦到究應如何分别緩急匀攤裁併之處貴撫權衡出入自有成算希即轉飭實力遵行並將减定各數赶速逐項電覆實紉公誼度支部删印 
增撫覆度支部電北京度支部鑒辰密删電敬悉查浙省清理財政局此次所送預算册内軍政費一項因編造在先其時緑營尙未裁定改編外海水師添編陸路巡防隊及砲台等均未列齊實不完備本不合明年預算之用應據調查陸軍財政局造呈表册爲准内防營水師因裁撤緑營酌量增設皆謂原餉可抵新軍一項係照一鎭計算故經費驟增額支雜欵皆係定章上年雖未照支依預算原理自應照列並非浮濫但所列數目不敷太鉅約計銀一百八十八萬餘兩浙省財政奇絀不得不兼籌並顧茲將該局所造表送部後即經迭次審造酌量緩急飭由該局另編變通辦法册表計可節省百十餘軍之數正在赶繕日内即可繕呈大部會同陸軍部核辦增　 
[雲南通信]  
　　滇運大宗京銅失事滇省前派赴川省採購京銅委員范金鏞頃電禀滇督以所辦念八批京銅經雇民舟裝運不料行至萬縣雙魚子灘舟爲石撞以致沈没京銅八萬餘斤計共一千八百餘條損失甚鉅當經李制軍嚴電該員限期十日撈獲違則飭令賠償并行參革云 
諮議局提前召集之預備滇督以本届試辦預算應行交諮議局覆議之事孔多且議廢隆興公司七府礦約非於常年會内决議不可爰札飭各府廳州通知各屬議員定於八月初五日提前召集務於期内一律來省等因現諮議局已研究一切早爲預備議案矣 
司法研究會之組織滇省本年八月將舉行法官任用考試届期由 
 
 

Page 11

 
 
部派員與按察司會考惟試期已近科目繁多非示津途鮮得綱領現由法政學堂組織一司法研究會自六月念一日起至七月三十日止按照部定考試科目分門演習以爲應考之預備會員以百八十人爲額惟皆須有應考資格云 
[西報譯要]  
　　松花江交涉續誌字林報載二十七日北京電云俄國於松花江合同已棄置該江航行專權以踐俄日協約開放門戶主義 
美國注意禁烟問題又載念二日倫敦電云美政府現仍迫令英國入擬開之禁烟會以便確認前此上海禁烟會議定各節英國正在討議此事惟印度政府以經濟之故不願速减鴉片之出産並不欲與中國討論合同事宜 
華僑求助粤民泰晤士載二十七日香港電云廣東自治會接舊金山華僑來函外附洋一千元蓋因美國於安琪兒島設立移民拘留所故清粤民提倡抵制美貨所寄之欵作有經費聞粤人已表同情預備開會議集 
英派砲隊赴藏文匯報載二十八日倫敦電云西姆拉路透通信員電稱有過山砲隊一隊已奉命開往西藏該軍將由陸軍大佐哥倫布統帶 
分類新聞政界 
[新城禀提陋規充辦自治杭州]  
　　新城自治事務所助辦汪君秉 
豪以自治調查選舉事畢照章應設公所辦理一切事宜以本縣地瘠民貧旣無公欵可提而新政進行在在需欵無米之炊巧婦爲難故一時甚爲焦灼特於前日邀請各鄉老開會集議當由袁君志成創議以本縣串底一欵向爲戶書中飽查此項陋規例經禁革現值需欵孔亟正可提撥辦理自治之用衆均贊成嗣經汪君秉豪等聯名具禀請提翁邑令自接此禀頗覺左右爲難旋生一法擬將此禀留擱不批一面主張此欵平分庶不致兩傷情意云 
[蘇臬諭催報考法官蘇州]  
　　蘇臬左廉訪牌示文云照得法部考試法官於本年八月初旬舉行當經查照館部法章摘錄大要出示諭飭投報並限七月初五以前到司在案茲届六月下旬期限已迫合亟示諭爲此示仰官幕人等一體知悉如有合於資格有志應試者立卽備具履歷三套塡寫三代隨文粘呈四寸照片並另具甘結三套聲明確無有干禁烟條欵及褫奪公權處三年以上之徒刑曁破産未償債務情事依限呈司以便轉請咨送畢業生及候選人員均應隨帶憑照呈騐刑幕一項應由就幕地方衙門至出具文結聲明確係品端學裕呈送至司聽候本司切實考騐彚案詳咨均無延誤 
[度支部汲汲注意各省賑欵廣東]  
　　度支部現以當值清理財政之際所有各省賑務亟應據實開造詳細清單送部查核至光緒三十二年以前向未報部各頂捐輸收支數目及因賑務動用他項銀兩亦應開具清單送部核銷昨特咨催來粤倘再仍前延玩即將承辦之員查取職名送部議處勿稍狥隱等語大吏准此業經札行司局遵照矣 
[鄂督飭訂嚴杜釐卡積弊章程湖北]  
　　鄂督瑞莘帥近因湖北各屬釐卡積弊已深委員因循於上司巡留難於下皆足以妨國課累商民亟應嚴定袪弊章程以挽痼疾昨聞已飭司督同度支公所認眞稽查妥訂杜弊辦法呈核以便通飭遵守如再違背舞弊即行嚴懲以清積弊　 
軍界 
[辦理長江漁圑之偉議南京]  
　　監生楊鎭邦等日前赴江督張制軍處具禀擬仿照保甲圑練之法創辦長江漁團上自漢口起下至江陰上擬具章程呈請核准並分飭各地方官實力保護等情制軍以此事能否准行批飭江寗商務局會商臬司籌議詳復再行定奪 
[淮南北防務不分畛域之通告楊州]  
　　揚州府准兩淮緝私營王統領移稱淮南北一帶私梟充斥盜賊横行各營旗山緝私緝盜分爲兩端彼此推諉玩懈易生不知梟匪盜匪同一擾害同一拿辦並無畛域可分應責令督飭各營旗緝私緝盜二者應行兼辦遇匪必拿有案必獲並應隨時會同地方文武及所駐各防營協力緝辦以靖地方爰特目文移請即轉飭所屬一體遵照 
[分别輪運欽防赴羅兵士廣州]  
　　羅信土匪猖獗經袁督電飭郭道調撥欽防三營赴羅協勦俾資得力現接郭道來電已抽調二營餘一營容再商調惟山路崎嶇天氣炎𤍽軍士徒步受疾堪虞且行囊運費亦� 
多轉折可否恩准由兵輪運省再換船載運羅定以卹兵艱袁督據此已飭行琛航兵輪前赴北海口接運并飭財政局雇備河頭船十餘號以備載運兩營兵士換小輪拖赴羅定云 
學務 
[粤諮議局普及實業敎育之苦心廣東]  
　　勸業道所設之工藝學 
堂已經出示招考現諮議局以該堂招考日期塡册頭尾不及十日惟各州縣僻遠者須二十餘日方能到省何能赴考特呈請督院飭行該道展期考試以免向隅并查各學堂招考每有此弊此後招考應請在截止前三十日發示俾僻遠者一體赴考等因督院准此當札行提學司移知各學堂一體查照 
[蔚文學堂改良之希望浙江]  
　　海鹽蔚文高等小學自第二次開辦後未能十分發達近因任堂長辭職朱大令曁勸學所董事以學堂署假將滿堂長不能無人遂由地方紳士公推日本早稻田大學畢業生陳宜慈君爲堂長該紳精通敎育官紳學界均甚觀迎該堂學務從此當有起色矣 
實業 
[鄂省公家營業盈虧確數湖北]  
　　湖北官辦營業各局廠有盈餘者有津貼者兹就宣統二年之預算計之年約盈餘者八萬餘兩津貼者五萬餘兩爰列細數如左軍儲局盈餘二萬三千餘兩氈呢廠盈餘 
 
 

Page 12

 
 
一萬七千餘兩造紙廠盈餘三萬一千餘兩針釘廠盈餘一萬兩有奇官紙刷印局津貼一萬五千餘兩勸工院津帖八千餘兩製皮廠津貼二千餘兩善技塲津貼五千餘兩宜昌工藝廠津貼一萬四四千餘兩荆防工藝廠津貼四千餘兩 
[川粤漢鐵路協會之進行湖北]  
　　湖北商辦川粤漢鐵路公司尅期成立定於八月初十前選舉總理協理董事查帳人刻由協會連日會議公司章程選舉方法清釐創辦優先普通股數預備更換正式收條異常忙碌黎京卿大鈞近亦移居協會襄助一切並議正式收條由經手人黎京卿曁劉鵠臣簽名於上以昭大信尤可敬者商界熱心諸君期於一氣呵成選舉期前股欵達五百萬之額經衆公推舉爲催股員蒸雲汗雨中逐日輪流奔走勸告繳股者當倍形踴躍其武漢兩地催股諸君姓名列左（漢口催股員）楊挹塵劉秀山吳玉山汪志安徐榮廷毛樹棠戴仲華龔煥廷劉敦五黃賓如趙壽山王駿亭楊金門周秉彝（武昌催股員）黎京卿曾福田劉鵠臣胡渠農殷友予呂超伯汪艾子夏朴卿姚恒卿胡沛三胡文波趙壽臣徐敬甫 
雜記 
[是乃經歷二子之過廣東]  
　　惠府經歷長子陳雨年次子陳秋年偕同衙役馬肇宗於十七日在歸善水東街安泰店毆傷店伴因是日陳在該店買綢褲一條價銀一元八角嗣嫌不合携回退換該店東不允彼此口角繼而用武店東楊瑞庭楊亞金楊水秀均被毆傷陳等三人亦被值叚巡士拿獲當將兩造拘回正局後因商衆不平謂陳入店毆人無理聲勢洶洶鳴鑼集衆頃刻千餘人幾拆警局要求將陳銷押重懲方肯解散該局以奉憲新章未定罪之人不能擅鎖要送官訊實究辦商衆不允愈集愈多歸善顔令沈典史許管帶陳帮帶楊成兩哨官均到塲彈壓勸解不散且擠擁不開顔令迫出一示略謂此次滋事本縣自當秉公辦理不稍偏徇爾等各宜回去如再嘯聚乃自干咎戾不能姑容衆仍不聽且此示竟被扯爛并大罵官塲腐敗各官無法遣散門外又欲擲石沈典史又被斫傷商衆又謂欲圖賴商店聲噪愈烈鳴鑼之人又被拘去自申至子擠擁異常後幸四鼓時符中府到局勸導一番衆始漸漸解散 
[是亦縣令一面詞安徽]  
　　繁昌縣楊令禀報地棍姚傳本阻撓農工學堂租課情形請示拿辦奉撫帥批云據禀已悉查此案前據三山公學禀報該縣無故鎖押學員等情到院核與該縣電禀不符業經批飭提學司查復在案茲據禀稱姚傳本平日武斷鄉曲本非善類控案纍纍此次復敢造謡生事阻撓農工學堂租課吊拷佃戶抗毆差役實屬膽大妄爲自應提案訊明從嚴懲辦以儆刁風藉保公産而維學務惟差役持票傳人因何致起衝突焉知非藉票要索僅據該役等一面禀詞何能憑信應由該縣提集差役地保并姚傳本等一干人証秉公訊質錄供分别擬議詳辦毌稍徇縱爲要仰提學司會同按察司轉飭遵照 
[竟有不顧大局老而務得者杭州]  
　　浙省候補知府劉宗標前署寗紹兩府老邁龍鍾爲部民攻訐奉檄撤回畀以湖墅釐差藉資調濟日前具禀藩憲謂近來洋絲滯銷絲業衰憊行戶相繼閉歇僅存一家捐稅無著要求免加比　等因茲奉顔方伯批駁查新章比額洋莊絲捐一項係照光緒三十二三四等年實收之數平均核定通省一律該卡豈能獨異事關大局未便照准仰即認眞稽徵以重公帑而顧考成仍候撫憲曁清厘財政局批示繳詎該守所求不遂昨又藉口釐捐式微二次通禀要求免加額外比數嘵嘵飾瀆方伯大不爲然本日嚴詞駁回查新章比額迭經清理財政局會同釐餉局調查明確詳奉撫憲核准通行在案湖墅爲附郭著名大卡自應首先遵辦爲各卡之倡來禀率請免加比額殊屬不顧大局斷難照准仰即認眞辦理勿自取短徵賠繳之咎 
[竟有當塲提議破壞公益者杭州]  
　　杭垣商會於五日下午聯合杭州商學公會開會集議時將届閉會忽有鹽賈趙問軒發表意見請衆研究大略謂近來杭垣火災巡警局頒有取締規則讓寛街道頭等街須讓寛一丈二尺二等者一丈三等八尺照此辦法如拐角處所必須兩面並讓吃虧極鉅此次鼓樓灣災後打銅巷口拐角芝蘭室香粉店係敝宅置産原屋三間今被兩面削讓僅存基地兩間不但房屋被災甚至地亦羽化對於個人未免太苛可否要求貴會公上條呈或仿照前次日商店辦法由貴會邀集全城房東聯名公禀勒令改良等語嗣經商會總理顧竹溪君答稱本會代表商民陳述意見則可糾衆要挾阻撓行政則非本會權限所能及如趙君等必欲爭持不妨連絡被災各房東公具說帖再行查案辦理 
諧箸 
[戲擬嚴禁斷指告示]  
　　爲出示嚴禁事。照得孝子以保身爲大。志士以殺身成仁。旣處常處變之不同。亦爲死爲生之各異。是蓋皆執於正。未嘗稍激。於偏也。即至　　節烈。巾幗貞操。斷臂明心。割鼻誓志。當其義氣磅礴。無非出於至誠故論者嘉其志之貞。而憐其事之慘。可知非有萬不得已者在。則不宜輕爲嘗試。驚世駭俗以博一時之虚名也。乃近來嚙指之痛。不聞有孝思之人。斷指之奇。每見有血書之疎。如湖南粟代表斷之以拒欵。湖南李議員斷之以乞賑。實行流血主義。以爲下手工夫。不借屈指之勞。方謂反掌之易。其熱誠非不可。嘉也。其苦。心非不可取也。然而此非麻姑之指爪癢處能搔。此非呂祖之指頭。黃金。可點。有之固不足爲重。無之亦豈足動人。轉嫌指握之不牢。反覺指揮之未便。豈眞一指之動全體。究非一髮之牽全身。由此看。來免枉却無名之指矣。（未完） 
說苑 
[地球滅亡之豫言（一）]  
　　吾國人素來畏怖彗星。故有呼之爲凶星 
又呼之爲煞星者。今年正月忽有一無名彗星出現。前月又有哈利大彗星出現。準此而談雖謂今年爲彗星年可也。最近法國著名天文學者。富刺馬利安氏豫言我地球將與一彗星衝突。且描寫當時狀况。著爲一書。公布於世。披閱之。其情景如活現於目前。使人神魂俱動。特譯錄之。閱者愼毋以杞人之憂見哂。則幸甚。 
　　（一）大彗星之發現 
西歷二千四百五十七年二月三十日。嘉奥里臣可山頭天臺。長用電話發急。報於世界各地主要之天文臺。其報曰。 
今夕以望遠鏡（卽千里鏡）於赤經二 
十一時十六分四十二秒。北赤緯四十九度四十五分發見一彗星。此星日日爲激烈之運動其色絿緑 
各天文臺接此報告後。卽行觀測。自無待言。無何諾伊亞士羅奈美報紙。表發其觀測之結果。其次德國數學家據右之發表。以日誌爲基礎。而算出此新彗星之軌道。又日本一學者。更據德國數學家之計算特别研究。而下斷案。謂此彗星從非常遠距離。驀進太陽方面七月二十日。當横距地球最近之黃 
道而過。此彗星難免與地球。或與月球衝入之虞更勸告世。人宜爲精密數學。的調查云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[𤍽河都統誠勳奏莠民聚衆抗稅護兵鎗斃多命獲犯訊結並懲經辦各員摺]  
　　奏爲莠民聚衆求免設稅放火燒毁局屋致彈壓護兵情急開鎗傷斃多命拿獲首從各犯分别訊明擬結並將經辦印委各員酌予懲處恭摺具陳仰祈聖鑒事竊查接管卷内宣統元年八月初九日前都統臣廷杰訪聞平泉州寛城地方有聚衆閙稅燒毁局屋鎗斃多命情事當卽遴委財政局稅務科科員佐領麟章馳往確查隨據平泉州涂德基電禀該州於初七日偕同巡防營統帶李保荃馳赴寛城在途中接據鄉巡遣人禀報滋事情形係初六日午前莠民數千人聲稱焚毁稅局該鄉巡即懇稅員祝　年緩辦該員業經應允乃人衆勢洶不聽理論引火燒局巡兵開槍拒敵擊斃十八名受傷逃逸者十數名等語該州行抵寛城與稅員祝萬年晤詢情形大畧相同並據喜峯口司員保齡防營統帶儘先遊擊李保荃先後禀同前由卷查前據八溝稅員候補知縣祝萬年請在寛城設立分卡禀經前都統臣廷杰批令會同平泉州體察情形妥爲籌辦並擬定設局章程禀候核示等因在案旋據該州涂德基以會同祝萬年前往寛城布置已妥即於初一日回州等情電覆乃未數日竟釀聚衆毁局鎗斃多命之案該印委辦理不善咎有應得附片請旨將候補知縣祝萬年先行革職歸案蕃辦統帶𤍽河東路巡防營副將儘先遊擊李保荃平泉州知州涂德基先行摘頂示懲仍令李保荃將護局兵丁交案質訊宣統元年八月十八日奉硃批著照所請該衙門知道欽此欽遵一面札委承德府知府管廷獻馳赴寛城會同佐領麟章督同平泉州勘騐查訊嗣據該府等勘明燒毁局屋先經涂德基騐明槍斃莠民辛正綱等實有十九名之多委係均因槍傷身死分别塡格附卷由該府傳齊鄉約鄰佑巡警巡防各兵提同拿獲各犯于殿香翁五子並應訊人證到案隔别研訊據于殿香供稱姚鵬記起意撒帖約會牌衆求恩免稅伊亦聽從同往翁五子供因網魚路過見伊表弟姜鐵兒受傷身死往索稅員償命至燒毁局屋伊等均未動手巡警伊萬春等供稱實因救護巡董王搢廷情急開槍格斃莠民巡防隊兵吳占魁等供稱實因被匪圍困燒屋情急開鎗以致格斃莠民多名各等情不諱并取具革員祝萬年親供將勘騐訊供緣由會同詳覆前都統臣廷杰以案情較重札提全案人証到郡親審由州將人犯卷宗解經札委熱河道會同理刑司逐加研究各供與府訊相同未及覆訊核辦升任交卸臣抵任准交即據巡防營統帶李保荃將首犯姚鵬購拿案解訊前來隨飭司提同各犯逐加覆鞫據姚鵬供認起意撒帖與于殿習等供詞吻合餘仍供悉前情不諱抄供　飭承德府知府管廷獻核案擬議詳由𤍽河道覆加核議具詳前來臣查平泉州莠民姚　聚衆抗稅焚毁稅局經護局巡防弁兵並巡警用鎗格斃莠民多命一案緣姚鵬係平泉州驛站站丁種地度日宣統元年七月間平泉州稅務委員祝萬年以州屬寛城地方日見繁盛商賈羣集禀經前都統臣廷杰批准會同平泉州涂德基於八月初一日在該處設立稅局恐新設稅局滋事商令統帶李保荃派撥弁兵吳占魁等移駐寛城彈壓保護詎匪徒張保合聞知卽與姚鵬道及寛街向來無稅現在添設稅局百物漲價鄉民不便姚鵬起意撒帖約會各牌鄉民求恩免設稅局當令張保合將暴永袁海唐斌于亭秀等喚至老爺廟内商議姚鵬卽令寫帖各撒各牌約會東西岔溝等處七牌半鄉民每家各出一人定於是月初八日早在寛城馬神廟會齊以雙響紙砲爲號均不准持械于亭秀聲稱如有不去者拆房扒炕攆逐出村（未完） 
本埠新聞 
[設立地方審判廳之周折]  
　　本邑設立地方審判廳曾經滬道蔡觀察照會各國駐滬領事請爲賛助嗣接各領事覆文以此事有碍租界審斷之權未便認可爰又禀詳蘇撫請再照會各領事與之商酌茲程中丞特於前日電傳本縣田大令到蘇詢問大令奉諭後卽於昨日乘坐火車晋省面謁請示 
[法界推廣水管電桿事近聞]  
　　法工董局前擬在華界南碼頭滬軍營旁馬路迤西直達斜橋等處添埋自來水管並在西門外新築馬路内添設粗電線電桿接通法新租界迄未定議茲由法總領事函告總工程局董事謂此事業蒙道憲面許請爲訂期會勘局中旣又接奉滬道蔡觀察照會以此事未經面許究意可設與否應再商明自治公所董事酌議辦理局董遵即據情函覆法領事請將道憲面許一節即行取銷至訂期會勘一層亦應候道憲裁核明確再定辦法 
[浦東巡局諭禁烟賭]  
　　浦東巡警局游巡官出示云照得烟賭之害人所共知例禁之嚴人所共曉獨犯之之人不分貴賤良莠一若全無所知漠然不曉其素行無賴清閒無事者無論已而村野農民扛帮小工日苦力作夜少休息乃亦不安本分鬥牌擲骰吐霧吞雲相習成風幾致不可制止浦東鄉僻地廣尤易藏奸本委蒞差後深慮該地民俗之壞并仰體上憲嚴禁之意先於烟賭兩項加意密查兩月以來於鄉村巿鎭搜捕拘獲者烟具賭具不下數十起辦者不下百餘人或則重責枷號或則罰金贖罪或則發封斥逐不可謂小嚴矣而顧時時猶有犯者是固本委薄德不足以資感化抑亦浦民頑梗毫無遷善之心良可痛也除仍由本局隨時飭派弁長督率巡警嚴密加查有犯必懲外合再通行曉諭并告各圖董保就近開誠勸導互相維持務使知烟賭之害爲人人生計所關民非草木當有知覺熱心公益者其肯於民情嗜好加之意乎是所厚望城内 
攔截出路○杜吟香控劉德釗砌斷公同出入之墻門前晚由縣　訊杜供數年前劉德釗挽中人陳再卿地保宋子仁將住屋四　售於小的計價洋一千二百元尙有五幢挽陳等說合希圖硬賣索價洋二千二百元小的因劉索價太奢不允因此劉不問情由將公同出入之墻門砌斷不許行走求究訊之劉供詞支吾判邀中人陳再卿地保宋子仁等理勸禀復該尊 
 
 

Page 19

 
 
[兇徒已逃]  
　　三林塘巡防局昨日函送受傷之王瑞生到縣函稱前日王與某甲在浦江同捉脚魚忽然口角甲其不意持刀猛戳傷在足踝甲見已肇禍立卽逃逸王由局差扶至局中送案請驗等語當奉内諭靜候察驗 
[遞解惡丐]  
　　英公廨解送　惡乞丐徐金寳到縣請派差役遞解常州原籍田大令即命收所候飭承備文起解 
[道批三則]  
　　徐楊氏票批徐福生閧閙西牢由廨送道發縣重辦前據詳定永遠監禁在案該氏乃敢一再來轅飾詞嘗試實屬膽玩特斥禀帖擲還陳金生禀此據控是否實情仰上海縣移查浦東總巡責辦原案核明該氏有無被寃情事併案訊究具報李加其等禀此據訴該氏等先後認墾蕩田迭受抑勒情形似非正經紳　所宜出此應由縣查察虚實核明應許接佃與否諭由經董和平妥理藉免向隅仰南匯縣遵照辦理仍具報察奪毋違炒粘並發 
[官事]  
　　新任崇明縣知縣姚諸聲昨日到道禀見並禀知於七月初二日接印 
南巿 
[貨車肇禍]  
　　南會館前大來煤炭店司朱 
大新朱大昌高阿二高阿三前日因推載貨塌車至睦家浜三角街悮將江北人任明仁之女孩撞倒碾傷脚骨痛極踣地當由巡士拘至南區將受傷女孩送往醫院醫治朱等四人解至工程局　明判朱大新留局餘著交保候傳該店執事來案復訊 
[不安於室]  
　　製造局工匠俞阿福住居南京街其妻倪氏不安於室素與久記不行小工張成仁私識前晚被俞入室將男女雙雙捉獲扭送南區解至工程局訊究氏供已生子女各一因丈夫不顧家用所致判氏戒責一百五十下交夫領回管束張戒責三百下押六月 
[攫取手鐲]  
　　張慶記在西門外白雲觀附近攫取王黃氏所挈女孩之銀鐲由巡士追獲人贓解至西區移送工程局訊實判戒責一百五十下押五天 
[查弔賊贓]  
　　美租界捕房昨派中西探帶向竊犯戴阿四至工程局禀稱該犯將所竊之灰鼠皮員在某典内請爲查弔局中准即派探弔到原贓交於來探帶回 
閘北 
[斥革捕夥]  
　　汎捕夥王奎與其子阿二昨將枷犯許硍泉帶至楊家石橋華洋樓茶館與人飲酒被黃正巡官親自查見回局後立提王奎阿二到案略詢數語着將王奎斥革阿二重責四百板一併逐出 
[調戲女子]  
　　無賴沈得發於前日下午絲 
廠放工時將繅絲女郎王阿二攔住調戲被巡士查見拘入四路一區昨奉黃正巡官訊明判沈責二百板飭具改過結交保開釋 
[是否圖姦]  
　　孫登仁昨與婦人王任氏索 
欠口角被氏夫王禎官將孫扭入四路一區控告圖姦伊妻經黃　官　訊因供詞各執判孫押候查明再行核辦 
[瑣事不理]  
　　曹俊炎前日與王國紀在新閘僑路因細故口角紏扭巡士喝阻不服拘入四路一　經黃正巡官訊得畢甚細微判一併斥釋不理 
[押繳車租]  
　　朱子清扭張四龍至四路一區控被欠　租洋十二角經黃巡官執實判押候繳洋開釋 
英租界 
[蹂躪義塜]  
　　公共公廨前面義塚地上之鐵欄近被頑童拆毁數根以致時常有人縱馬入内放靑踐踏茲經堂董查悉特於前日禀請寳讞員飭差照料並請轉致捕房派捕一體保護 
[保險起火]  
　　浙江路二百二十四五兩號門牌鴻發源老全源兩新衣店均係沈紀昌所開前晚一句餘鐘該店扶梯底下忽然起火當卽救息祇燬木花一堆事後經捕房派探張寳榮查悉該兩店向華安保險公司保有險銀二千兩恐有别情回訴捕頭請爲核示 
[妓院失愼]  
　　前日午後四川路蘇州路附近五六兩號門牌某西妓院灶披屋内起火當經救火會赶往澆息計殃及後面一二三號公大馬房後屋餘未殃累事後捕房卽飭中西包探詳查起火情由禀候核奪 
[女孩何來]  
　　前日午後有一年約三四歲之女孩在路啼哭由捕查見帶入捕房轉送公廨留候訊核 
[雉妓拉人]  
　　雉妓王阿毛陸小媛在途拉客被捕查見拘入捕房轉送公廨押候訊究 
[安插病人]  
　　王慶福因病倒臥路上由捕查見車入捕房轉請公廨送往棲流所醫治 
[婦人胡閙]  
　　瞿張氏在路胡閙由捕喝阻不服拘入捕房轉送公廨押候訊究 
[追還欠欵]  
　　同餘莊控申昌新衆廠經理陸培祖與朱文顯不理往來銀兩曾經公廨移請商會理算在案茲由商會理明復廨前晚傳訊查陸名下結欠洋九百六十元業已在外料理朱欠洋六百四十元着令交保限十天清理 
[原告未到]  
　　趙子良控陳永記不還塡坭工洋前晚由廨提訊被告保人　承生原中孟月　均到堂候訊讞　以原告未到判陳瞿交保孟退去候原告到案員訊 
[押追田單]  
　　蔣掌榮控朱榮泉掯贖田單 
前晚由廨　訊原告將本利洋八百七十六元繳案　單詎朱仍不將單交出判朱押候繳單開釋 
[减折圓還]  
　　張秉鑑控朱文顯將已閉祥園烟館股單抵洋一千元延不取贖前晚由廨訊明祥園閉歇後各項欠欵均照三成攤償判朱交保折還洋三百元眷先繳洋一百元餘洋限至秋節清楚 
[美租界]  
[情急自盡]  
　　甬人夏生財向在楊樹浦洋布廠爲機匠前日被人攫去工洋八元情急吞烟毒發身死事爲捕房聞却飭將夏屍送驗屍所候地保投報上海縣相驗 
[傷及旁人]  
　　海甯路九百九十八號史善良昨因隣居毛姓夫婦扭毆從中勸解爲毛姓持取鐵鎚擊傷流血不止史卽投報捕房由捕頭飭送醫院敷治後以史事不干已致受夷傷捕房未便干涉如不干休著自赴公堂控告 
[恐生枝節]  
　　天潼路五百六十五號衣莊夥陳寳大昨持脚踏車一輛投報捕房稱二日前有一人來購雲紗衫一領未付衣價以車暫押而去恐有枝節報請留存捕頭允之 
[撞傷行人]  
　　馬夫賈金生昨日駕車至揚子路將行人張阿龍撞跌傷及踝骨由捕併送捕房捕頭飭即將張送院醫治賈押候核辦 
[沿途互毁]  
　　陳阿三林阿三方阿桂王阿金胡阿品昨在西華得路互毆由四百六十三號巡捕併送捕房押候核辦法租界 
[抵單紏葛]  
　　沈志高投廨控稱前有沈蔭庭挽中將念五保一圖田單四分五釐並房屋數間抵去洋五百元日久不贖請爲追究嗣由陳妻楊氏投稱此單係湯雲初之産楊在日抵押於丈夫湯云世後始由氏夫轉抵於沈蔭庭又轉輾抵押至沈志高處此産本可歸抵主收管因被湯之親戚包喬清覇佔不交求請提包訊究茲經公堂傳訊包不到案始於前日拘廨楊氏仍照前情禀訴包供此單係　遺之産並非湯姓之物被湯借去押於陳姓得錢一百五十千業已還過一百千前次奉傳因有事未到並非抗違求察聶司馬以包不應迭次抗傳判令收押包求交保司馬諭覔人銀並保方　　出 
[女子擇配]  
　　女子湯金四前在江北原籍被人拐帶來中鬻入娼寮因事拘至公堂判發喜堂留養在案前日有金四之母湯趙氏投廨求領經聶司馬將金四提案諮訊據稱尙未字人家鄉貧苦若遽回藉亦難度日因此不願隨母回家求恩矜全金母稱女兒所供亦是實情求恩　斷判發堂擇配 
[串洋燭]  
　　積賊王阿二朱阿根專事串竊旅客行李雜物曾由公堂辦過數次今又串竊招商局棧洋燭兩箱消　分用被探查知拘獲　訊旋由巡千將是案同黨方阿大送案　究判王未各枷一月押一年方枷一月押三月 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[學部酌定改良私塾章程]  
　　第一章總則 
第一條改良私塾以私塾敎授漸期合法並補助地方敎育爲宗旨 
第二條籌辦改良私塾事宜在京責成督學局分飭局員各省責成提學司督飭地方官勸學所認眞經理 
第三條此項章程係照會議政務處議覆學務奏案因窮鄉僻壤學堂一時未能徧及者而設其力能舉辦之處仍應遵章設學窮鄉僻壤應由地方官督飭勸學所確切查明詳請提學使察核如實係限於財力不能設學者准照本章程辦理其雖非窮鄉僻壤而設有私塾者亦應照章改良 
第四條改良私塾分初等高等兩種以能合於初等小學敎科程度者爲改良初等私塾合於高等小學敎科程度者爲改良高等私塾 
　　第二章調查 
第五條籌辦改良私塾事宜應先由各地方勸學所劃定學區分區調查調查事務以勸學員兼任由地方官按照勸學所章程第三條選充 
第六條調查事件分列如左一私塾種類甲義塾係官欵或地方公欵設立專課邑中貧寒子弟者乙書塾就義莊或宗祠内設立專課一姓子弟者丙一家或數家設塾延師課其子弟者丁塾師自行設館招集附近學童敎授者二塾師資格一出身二年歲三有無嗜好四有無兼營事業五到塾年月三私塾情形一學生之多寡及程度二敎授所用書籍及敎授方法三管理情形四師生每學期曠課之多寡五私塾所在地方 
第七條勸學員應按照第六條所列確切調查並隨時報告勸學所由地方官申詳提學使司 
第三章勸導 
第八條勸學所有勸導改良之責應按照下章改良辦法隨時勸導惟不得藉詞强迫 
第九條勸導時應按照第二章所指私塾種類分别勸其改良 
第十條塾師經勸導後有志改良者勸學員應爲之介紹入附近已經改良之私塾及學堂參觀（未完） 
小說 
[言情小說玫瑰涙（二十四）]  
　　讀者諸公。當知。此密司白拉根之即爲密昔司尼喀。僅著者知之讀者知之。外或著者之筆墨及竊視著書之生物知之。彼密司脫伯森。乃絶不知其究竟。猶呼密司白拉根不已白拉根旣聞約。翰之語。喜恨交戰。不知所可。則微語問約翰以尼喀之有妻與否。約翰曰。尼喀之妻乃大奇。初與尼喀至洽。忽無故濳遁尼喀至今尙鰥也。忽曰密司病作耶。何以面白而唇顫。嗟乎。約翰第知白拉根病作。而不知今日之白拉根。傷心蓋萬狀矣。 
吾書至此。當回叙華福尼喀之事實矣。華福自露弟遁後乃大駭。詫不信露第之遁大索不獲。猶以爲或爲匪人所害。或竟失足墮於脫姆士河則。立報警署。派捕偵警又至陳尸所審視卒無一毫之蹤影華福尼喀至是。始憶及彼時之露弟。與已反目至於大閧。豈以露弟之爲人。而竟至背夫濳遁耶。思極至於搥胸自悔。謂不應以濳遞誣此至。貞潔之女人。顧華福雖不信露弟之逃以爲决無其事而久久不見其歸即華福亦無敢保其非遁。迨旣信其爲遁。則大怒恣詈。憤鬱無倫。果華福。能覓得露弟者勢必扼吭立死其人而後已。鰥居旣久。有執柯者。立郤勿納。充華福之心。以爲天下女子。無所謂愛情。金銀官爵。即爲製造愛情之原質。彼女子輩涎慕男子之富貴。百出其伎俩。以媚男子。覬男子與之結婚。故華福於露弟旣逃之後。不願再娶。亦存厭世之圖。自前日偕赤利伯爾往謁約翰。忽於室外見一女子。舉動至肖露弟。而貌乃不類。華福亦不甚留意。今日又偕赤利伯爾至此。見彼前日之女子。携一五六齡之小兒。自左而右。適與華福相遇。華福見之大愕。雖丰貌不逮露弟之美。而藍睛金。髮軀幹支骸一一皆如露弟。心滋怪異。而女子一見華福則大震。立變其色。頺然欲暈。華福疾趨。扶之。露弟見華福瘐削逾於平日。心中至痛淚珠奪眶而出。續續下墮不己。旣欲引身避去。乃肢體大顫。不能舉一。步欲趨近與。語則自覺不可。欲避面不視。又自問不能。愛情驟熾。如海波之大湧。舉華福有妻再娶之咎。置諸不問。斯時露弟之心房碎。矣而華福趨近露弟之旁。亦辨其即爲露弟數年之間。玉容凋謝。已判若兩人。旣辨其爲露弟。則大驚。呼曰露弟汝何爲在此。且作如是之裝束 
國外新聞 
[英皇接見日艦士官]  
　　二十七日倫敦電云日本巡洋艦生駒號之士官已由駐英日本大使加籘君帶領覲見英皇英后於買爾巴洛宮該艦統帶曾致書各報申謝倫敦人民歡迎之盛意 
[英政黨謀去外務部大臣]  
　　二十日倫敦電云急進黨現擬迫令外務部大臣葛雷君退出内閣惟此舉恐難以成功彼等反對外務部大臣所主近東及治埃之政䇿謂其意量窄狹並怨其竭力增進英俄之邦交蓋因俄國處置芬蘭政策及其守舊之性該黨大不滿意故擬與俄絶交異日外務部在下議院投票該黨將合力攻擊云 
 
 

Page 27

 
 
[西班牙敎徒近舉]  
　　二十七日倫敦電云西班牙天主敎徒前曾聚衆被禁其主謀之人已致電敎皇表示虔誠現正組織一切擬於西八月七號聚衆討議各處敎士亦在游說詆斥政府之舉動 
[土爾其增練陸軍]  
　　二十六日栢靈電云土皇已允整頓陸軍組 
織十四軍圑 
[德相主張减輕軍備]  
　　二十日倫敦電云德國海軍大臣竇璧士有辭職之意蓋因首相主張减輕海軍經費之故德皇因欲發達飛船事業不日將簡大臣專理其事 
[紐約氣候近聞]  
二十一日紐約電云昨日此間天氣奇𤍽受𤍽� 
而死者共十一人貧民均高臥屋面夜間各公園游客如雲（以上譯字 
林報） 
來函 
[顧實致時疫醫院沈仲禮函]  
　　久仰先生等創設時疫醫院熱心慈善惠卹同胞日前實不幸患霍亂亦獲投院診療一日夜間病遽若失感同再生莫名銜輯而實尤生一種感情者則蒙諸大醫士更番診察日夜凡十數次慈祥懇切不憚煩勞而看護諸員亦委婉和平將護周至此眞貴院之特色爲滬上各醫院所未曾有當出院時蒙先生招待又獲償一識韓荆州之素願大君子樂善好施而護惜病人使病者有賓至如歸之樂心理旣快病自易愈宜乎上年開院活人至以千數百計實除已登報聲謝外請將鄙函賜刋報端以爲同病者告 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
