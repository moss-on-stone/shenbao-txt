# 1892 - 154 - 4906871

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦嬬莫不震懾威名其生平奏疏皆能實實劈劈洞　源流洵爲談經濟者不可不讀並可與曾文正胡文忠左文襄諸集參觀茲由懷南居士覔得浙江俞蔭甫太史代編原書八卷託本局排印校對精詳　已出書白紙每部實洋一元二角存蘇州察院塲海棋盤街文瑞樓二處出售 
[論講鄉約之有益]  
　　太上貴立德其次貴立言其次貴立功所謂立言者古之聖人一話一言足以爲法於天下後世所謂建諸天地而不悖質諸鬼神而無疑百世以俟聖人而不惑然後足以當之孟子曰有王者起必來取法是爲王者師也如是以立言乃可與立德立功者同垂不朽顧古聖人之言亦賴後之學者有以闡發而引伸之今之人以古訓爲老生之常談以經書爲王道題目中之詞藻一似與身心性命格格乎不相入後世聖人知其高者遠者不足以動人之聽乃作爲淺近易解者以示人以可行恭讀　聖諭廣訓十六條而竊歎聖祖世宗其用意之深且遠所以感頑而警懦者大足以補古旨聖人之所不逮以故考試時令人默寫學使者按臨之處先謁聖廟卽於學宮明倫堂集校官廪生講書宣講聖諭此何等鄭重然惟庠序中人敬聽而祗遵之鄉愚之輩則無從　之也於是地方官有定講鄉約之法講鄉約者擇隙地建壇塲延聘言坊行表而又善於詞令者衣冠登壇先恭講聖諭廣訓或一條或兩條壇下林林總總之儔無不肅立拱聽然後再以各種故事敷衍解説鄉人之中亦頗有聽之忘倦者蓋講鄉約者必本地紳衿土音相同聲聲入耳言者娓娓聽者欣欣入耳會心正當不遠前者俞運村先生製勸善樂府以付之梨園演之氍毺藉以引人入勝亦此意也第戲則可以悦目講則可以悦耳稍不同耳鄉曲之人觀戲但見其悲歡離合之情節而已至於曲文詞句則未必盡知也故音調雖覺可聽而不識其妙仍少會心若講鄉約者則言言動聽字字會心較之鼓兒詞蓮花落尤覺易懂農夫野老往往豆棚瓜架翹足納凉挽村學究説鬼狐講故事男婦且圍而聽之一似津津有味者而江浙等省之講鄉約者反視爲具文聽者回落落如　星講者亦意興索然此何故哉聞廣東講鄉約一事極爲講究無論城廂鄉巿到處皆有之且聽者亦到處麕聚頗不寂寞具講鄉約之人亦得以藉此博蠅頭爲餬口資勝於爲猢猻之王蓋彼處風氣以此爲重竟有病人許願求神許講鄉約一壇以至十壇不等如本埠之宣卷與請僧道拜懴也者夫宣卷之人不僧不俗木魚鐃鼓日夜喧呶殊令人可笑之極而愚夫愚婦信之甚深且較僧道禮懴之生意爲更佳其所言者亦自稱爲故事實則穿鑿附會不堪入耳甚至有以靡靡之音動人之聽者淫詞豔曲與梵唄聲錯雜其間而聽者不覺焉有識者或問之則曰講故事也説報應也所以勸人爲善　夫勸人爲善則孰有過於講鄉約哉竊以爲講鄉約之法不患聽者之無人而患講者之無人講者必平日稍有聲望其品行爲人所欽重而後其言足以服人人亦樂爲之聽若言與行違則猶之優孟衣冠忽忠忽佞忽哭忽歌轉不若傀儡登塲尚足聳人耳目故必先聘請可承此選者以充此職或定期朔望或　三六九在城則於廟宇内城外則另擇善地講者或一人或二三人其講聖諭廣訓時自必衣冠肅穆俾見之者油然生　君敬上之心聖諭宣畢則不妨暫去衣冠以便服再爲衍説其所講之故事必取其實有可徴者　稍稍加以點綴便人娓娓動聽卽官府之告示條教以及一切時事凡有關於風俗人心可以棄邪入正救弊補偏援古證今不憚苦口無厭志無惰容逢期必講風雨不更久則益與相習漸而有質疑問難者則漸入佳境矣觀於廣東之俗以此祈病許願竟有因而獲愈者盖勸善之功甚大較勝於懴悔超度不啻倍蓰故其效騐甚神也江浙各省倘有仿而行之者則安知此風之不移而至吳越也此説同鄉經蓮珊先生爲余言余曰此大足以補政教之所不逮遂筆之以告有世道人心之責者 
[諭旨恭錄]  
　　五月初五日内閣傳出各部院此次新進士朝考奉旨著於初六日閲卷欽此同日内閣傳出翰林院此次新進士朝考奉旨著於初六日閲卷欽此 
[金闕曉鐘]  
　　吏部爲知照事所有揀補國子監漢司業一缺本部於五月初二日帶領引見相應知照翰林院傳知應行列揀之編修張仁黼華金壽鮑臨檢討李昭煒編修李聨芳陸繼煇汪樹烈高賡恩陸寳忠　　年營廷鶚龎鴻文陳思霖洪思亮楊佩璋周齡孔祥霖檢討廖正華編修許澤新檢討翁斌孫編修胡孚宸等於是日五鼓穿天青褂備帶補褂元青褂並佩帶對子荷包手巾赴西苑門外六項公所吏部公所内書到聽候排班帶領引見萬勿　悞因用印不及徑行白片○總管内務府大臣爲知照事總管李連英口傳奉懿旨皇太后於五月初一日由頤和園還蹕南海所有應行導引扈從以及跟隨關防之侍衛官員人等均於是日卯初在頤和園宮門外伺候等因准此相應知照各該衙門凡有應行傳派預備之處查照向例辦理○吏部爲傳知事所有揀補直保定府理事同知一缺本部於五月初二日帶領引見相應知會貴衙門傳知一等記名以理事同知用之工科筆帖式慶女都察院筆帖式　志太僕寺筆帖式雙印禮部筆帖式長勇起居注筆帖式舒隆阿内務府筆帖式興瑞翰林院筆帖式瑜璞奉宸苑苑丞普恆内閣中書春林兵部筆帖式文光等十員於是口五鼓穿天青褂備帶補褂並佩帶對子荷包手巾赴西苑門外六項公所吏部公所内書到聽候排班帶領引見萬勿遲悞因用印不及徑行白片○此次皇上恭奉皇太后前往醕賢親王寢致祭所有打街站道備差之前鋒護軍營官兵每人賞銀二兩其預備道差之步緑兩營官兵賞銀一千兩由該管官按名分放均由廣儲司給發以示體恤○吏部爲知照事所有揀補湖廣道監察御史一缺本司於五月初二日帶領引見相應知照貴衙門傳知記名御史太僕寺員外　富僧阿吏部　中和福兵部員外郎敬祐等三員於是日五鼓穿天青褂備帶補褂佩帶對子荷包手巾赴西苑門外六項公所吏部公所内書到聽候排班帶領引見萬勿遲悞因用印不及徑行白片○侍衛處爲知會事五月初一日奉旨朕于明日辦事用膳召見後出德昌門走隨 
 
 

Page 2

 
 
墻門進承光左門至畫　齋少座升黄察察里看侍衛步箭畢仍由承光左門走隨墻門進德昌門還瀛臺卯正二刻伺候欽此○吏部爲示傳事所有己丑科進士補行引見以知縣分發省分卽用之石作橡取具同鄉京官印結於五月初二日親身赴部　照毋悞○浙江巡撫崧振　中丞駿遵旨入都陛見於五月朔抵京瀛眷卽回西四牌樓羊肉胡同私宅中丞循例暫宿東安門内北池子關帝廟繕具安摺飭弁於初二日子刻齎往西苑呈由奏事處遞入並將緑頭銜名牌交樞垣於膳前呈遞隨於寅止趨詣西苑門假錫蠟庫公所小坐嗣由内傳令崧駮於第三起入見上於勤政殿召詢浙省重大要務中丞撮要面奏畢退值出海乘車回私宅午後赴各要津處禀安矣 
[九日三火]  
　　本月初二夜十二下鐘時杭州清泰門内金衙莊某姓家茅屋失火頃刻上炎幸四無居隣不致蔓延無際初四日傍晚鐘鳴六下武林門外青龍巷口錦春酒店因傾酒壚中煤屑以致遺火積薪中一霎時烈烈轟轟遽兆焚如之禍約一點鐘許回祿神始得霽威然毗連二十一家大小房屋三十餘椽已　付一炬矣十一日清晨菜巿橋直街立生紙店又報火起其家與城守營相近營中聞警急驅洋龍而至竭力撲滅僅燬門面三椽 
[順時布政]  
　　梅雨方晴荷風將扇護理浙江巡撫劉中丞傳諭各員於初十日起免穿補褂 
[鎭江試事]  
　　溥大宗師按臨金壇試院歲試鎭江府屬生重合屬生經古題路温舒編蒲寫書賦以截　爲牒編用寫書爲韻賦得帆帶夕陽摇得摇字童經古題武服九駮以馳又塗賦以周生烈子云上御也爲韻賦得簟凉初熟麥得初字府學正塲四　題如其自視欲然至以佚道使民丹徒何如斯可囂囂矣曰尊德樂義溧陽求在我者也至得之有命通塲經題列爵惟五五句詩題賦得菜花成筴蝶猶來得　字駐防四書題易其田疇至有叔粟如水火丹陽仰之彌高至雖欲從之金壇人倫明于上至必來取法通塲經題曾　來止四句詩題賦得卿老獻賢能書得能字丹徒童目題吾欲觀於轉附朝舞至天子適諸侯曰巡狩次題齊之以禮有恥且格詩題賦得江左之秀得羅字 
[武試紀聞]  
　　國家雖偃武修文然每屆歲試之年例必兼試武事兹者安徽學政吳肅堂宗師按臨安慶各武童咸彎弓盤馬以程穿楊徹札之能一日有某甲者行近靶旁不虞一箭飛來從耳邊溜下雖未傷損然已飽受虚驚矣○本月初八日吳大宗師校試懷寗縣武童步箭有某甲者頂名入試當塲拿獲子以重懲并枷號考棚前示衆 
[五茸惡俗]  
　　松江南門外縫工某甲孑然一身家徒四壁鰥魚夜永苦緒可知幼時曾文定白龍潭同業某乙之妹雖汝南碧玉出自小家而嬝娜可人且擅薛夜來鋮神之目每值花陰晝靜牕吐紅絨輒破粉結悉鬱伊不樂甲知之而亦無可如何也一日奮然曰吾　鄉問每有搶親之舉何我獨不能爲遂於夜間覷乙出門糾集朋輩四五人破扉直入劍負其妹飛步而奔迤邐西南行方過陶行橋折人莊涇橋而朋輩已鳥獸散女亦竭力撑拒誓死不行適乙隣某丙彳亍而來見此情形叱女同去甲知力不能敵垂頭喪氣而歸而河鼓牽牛依舊銀潢水阻矣吁○每值府院試時各賭徒咸望風而來蜂屯蟻聚糾約文魔秀士風欠酸丁無夜無明呼私喝六洎乎試事旣畢意興漸闌　收拾花骨頭不復敢逢塲作戲矣邇者文塲戰罷食葉聲稀而牧猪奴意興仍豪猶是千金一擲於牌九之外復有者所謂摇攤城内普照寺西城外妙嚴　後幅和尚墳　處青龍曰虎變化離奇在王謝名流金張子弟揮金加王固已習慣自然獨此小本經營者偶爾嬉娛失此孤注或典或借羅掘一空他時凍餒交攻胥由於此興言及此其何以堪奈何爲民上者竟如瞽如聾一任若輩之爲非作歹乎 
[金陵官報]  
　　五月初三日前依犁叅領瑞徴總辦沙漫洲緝私鹽厘候補道楊鍾琛江西候補道惲祖神　到通判俞琴　　奉委調辦聚寳門外保甲差知縣黄德衣禀知奉委稽查神策門兼城外保甲差候選知縣胡斌侯江西　鹽經歴程幹楨解餉銀來藩　牌示鹽城縣缺前以特旨卽用知縣方道　請補已奉部覆核准自應飭赴新任初四日請補鹽城縣方道濟奉飭知准補鹽城縣員缺叩謝知縣黄德衣銷聚寳門外保甲並到稽查神策門兼城外保甲差分發江蘇縣丞尋汝傑由京來到省初五日總辦江西湖口掣　候補道朱溍叩謝保加二品犴總辦皖岸督銷丁葆元禀謝保議叙東臺縣黄承暄交卸通州事回並叩謝請補上海縣缺縣丞唐鶴年謝委海州州同巡緝差缺卽辭初六日候補道朱溍丁葆元譚信榘鍤啓　署壽春鎭王署蕭縣桂正華均辭委署江寍縣藍采錦到交卸銅山縣事回初七日藩轅牌示代理贛榆縣常牧現今改爲署理初八日准補鹽城縣方道濟叩謝飭知赴任初九日知府陳琦謝委大勝關厘捐卽辭赴差代理江寍　王端啓禀知卸事委者江寍縣藍采錦禀知任事水師學　提調黄裳治禀知北洋海軍案内蒙保以知縣留江蘇補用初十日請補上海縣黄承暄鹽城縣方道濟辭赴謁兄撫憲並赴新任督轅牌示於本月十五日免穿外褂十一日鹽知事彭甲耻揚州解銀來 
[蘇省官報]  
　　五月初五日知縣華德森禀銷催提太吳常昭等州縣糶變銀兩差王椿蔭禀辭解餉赴金陵初六日通判林步瀛由松滬局解餉　並禀謝辛卯科文　　内蒙綸記功一次知縣賀鏡如由婁縣公幹回鄧復興由沭陽查訊案件回初七日統領太湖水　全軍朱洪章辭行赴江寍管　撫標正前營吳廣升辭赴烟臺公幹同知陳家熊由錫金厘局來禀謝委者無錫縣事寳山縣馬禀辭南匯縣吳禀到卽辭知縣郁保革禀謝飭知請補丹陽縣缺張晸解餉赴金陵回張寳瑔金山奉賢道庫姚紹生丹陽巡檢尚國恩寳山典史李智植太倉均禀知奉委赴各屬催提漕項差卽辭初八日揚州府陳禀辭請補丹陽縣郁保章禀辭回江陰厘局知縣劉葆源銷代辦車坊厘局並奉委調辦錫金厘局差麟恒禀知奉委催提川沙華亭婁縣漕項差卽辭巡檢薄公輔赴鎭洋延睃赴嘉定典史胡得寛赴金壇均禀知奉委催提漕項差卽辭初九日委署無錫縣陳家熊亂回錫金厘　知縣劉葆　禀辭赴金厘局差方廷鴻由常昭賑米捐局來章紹會禀知奉委僅提吳宜江震等縣漕項差許肇基解餉赴揚州回理問婁湘由　州提案回從九　恩濬禀銷錫金雷雁橋厘卡差指分江蘇試用巡檢莫源中浙江人禀到初十日知府潘兆芬由京引見回省同知　文熙由宜荆厘局來陽湖縣葉禀到卽辭奉賢縣金禀到知縣吳受頤禀知奉撫憲委辦清訟局差十一日藩轅牌示照得按察使司獄員缺前以新班先按察使司獄孫棣請補業奉部覆准補自應飭令赴任武進縣朱禀到知縣黄章雲傅維祚均禀謝飭知發審結案勞績蒙給奬勵班前先拔委署事一　許肇基禀知奉者赴丹陽金壇溧陽等縣捕蝗差許慶春禀知派寗差委茅紹祺由常州來新海防例分發江蘇試用知縣洪恩培直人由京引見來省禀到十二日藩轅　示照得吳縣主簿劉恒德在任病故遺缺查有試用縣丞范景賢堪以委令署理江陰縣劉禀到武進縣朱禀辭知縣方廷鴻禀辭回常昭河工米捐局王銘吉由鎭江下遊厘局來陳文藻由上海貨捐局來同知銜候補知縣方臻峻安徽人起復回省禀到州吏目熊紹藩禀銷奉賢縣保申差從九劉嘉芷服滿回省　到 
[辦匪彚登]  
　　江西大憲辦理各匪寛嚴互用自專派員弁巡查　輪船之後匪人已稍稍潛蹤邇日南昌縣汪芍卿明府復會同新建縣朱紹霞明府辦理河道　甲凡各船來往責成船行及河快逐日登註循環簿計船户若干名客商若干名所裝　貨由何處來往何處去一一開明繳核由保甲委員親往稽察是否相符復飭就船首編列號數註明船户姓名造册存查以免匪徒混跡○曾又正公辦理哥老會匪凡會而非匪匪　非自首而非要者槪免駢誅若果係日要匪人則殺戮無赦寛嚴得法至今人猶樂道之德曉峯中丞照此辦理所獲首要各犯　經正法會列報端上有又有崇仁縣拿解會匪九名中丞飭讞局研訊南昌府曹朗川太守訊得諸犯剏設萬人緣會　迎神賽會之名有聚賭抽頭之事 
 
 

Page 3

 
 
尚無謀叛逆迹亦無搶刼重情因卽據情面禀中丞中丞諭令妥愼辦理或者其得免駢首之刑乎 
[湓浦潮痕]  
　　九江爲七省通衢江濤滾滾非舟楫不能利濟往年茶土兩帮醵金立會創設紅船四號專渡過往客人禀請地方官遵照辦理現在九江府崇太守轉奉撫憲德中丞札開該義渡自創建以來如何籌辦經費及開支欵目并救生拯溺若干次逐一詳細禀覆以垂久遠而昭核實亦足見中丞之利濟爲懷也○本月初八夜有賊掩入西門入雷復興皮鞋店竊去衣物若干店主婦疑學徒某甲所爲甲無以自明心常忿忿次日竟私服阿芙蓉膏一盞及毒發始經店主察知急雇人舁往西醫院求醫醫生告以毒入已深不可救治隨卽宛轉而斃比徒父母聞信而至店主許以備棺收殮延僧齋醮始得免於雀鼠之災○有地名張家洲者四圍盡水宛在中央榛莽荒蕪人烟稀少洲民周元叅火耕水耨食力終年膝下三男均已授室隣人蔡某年將花甲孑然一身傭於周家爲之工作前月某日周媳私至蔡作竊食以療饞涎周知之遷怒於蔡立率伊子前往將蔡扭住奮毆并用刀扎傷致死旣而知事不得了將屍殮瘞不使人知意者秦鏡高懸者尚未燭破奸計乎訪事人所述如此然死者旣不聲訴周父子亦未必將情告人其果誰見之而誰知之乎姑錄報端以當東坡説鬼可也○本月初七日龍開河某伶之弟名　寳者因與其姊口角致姊吞食　芙蓉膏急舁往醫院求醫據醫生云旣吞烟膏又飲燒酒毒已四散無法可施矣又有差役李姓之姪與母憤爭吞食鴉片亦求西醫救治灌以藥餌得慶生還同日吞烟同倩西醫救治而一生一死判若天淵豈非冥冥中自有定數哉 
[篷島仙蹤]  
　　日皇太后幸鎌倉游覽隨於陽歴五月三十一日午後六點鐘時起駕還宮○松方内閣總理大臣於某日趨赴内廷覲見日皇面奏要事據云下院所議製造軍艦費奏請上意裁决云○陽歴五月二十八日爲日皇后設帨之辰日俗謂之地久節皇族及文武各官均趨詣慈宮祝嘏各地大小官立學校凡有供奉御像者皆由塾師率生徒行禮居民咸就門首懸國旗五色飄揚頗堪悦目○各邑民人公舉衆議院議員旣入京日皇下詔令於上月二十九日入游濱離宮及宮城御苑○日本回法國定製軍艦名曰嚴島去冬落成後政府卽傳諭海軍省遣官前往駛回不虞駛　壳龍島艦中機器頓損遂由法船廠技師修繕修畢始按程回日本上月三十日長崎接得電音云刻已安抵品川灣軍港經海軍省大臣查視一周見製造頗精且有巨砲數門足以備禦敵之用遂牒咨衆議院長如議員中有欲來觀看者請先訂約日期 
[仁川火警]  
　　西歴上月三十一號朝鮮仁川海岸有日人所設之店名通林者忽然失愼延燒十八銀行分店炎炎上熾宵漢通紅直焚至上田商店始得火滅烟消事後查得是時火勢東趨以致馬關分往之足立商店日韓貿易商社海關吏原茂家亦皆罹此浩刼盖是處皆日商麕聚是以所燬者多日人之家云 
[領事辭行]  
　　　總領事華格臬在華年久鄉思縈懷擬卽請假遄回昨日帶繙譯官赴道轅辭别 
[南人之言]  
　　前日有向　小本生涯之某甲行經本邑南巿瑞豐碼頭左近忽然倒地旋卽氣絶身亡十六鋪地甲聞之急知照親屬到來備棺　殮○前晚十六鋪巡防中局委員祭蓉鄉二尹督同局勇地中出外巡邏見有一人躺在外灘馬路旁木排上察之則迷迷糊糊似醉非醉因飭勇帶回局中換其身　有　錢二十枚疑係行號夥友遂交地中帶去查訪旋查得其人係大碼頭左近某水菓行夥卽送交行主收管○前晚小南門外倉橋附近公和　店中包房内失去衣包一枚内係綢夾單夏布等衣十餘件店主某甲投報二十三七鋪保甲局局員立飭汎捕察看旋查得店中門　墻　均　損傷實無被　痕迹顯見其非外賊遂據情回局禀陳至次日甲又往局中控訴並請派捕再查局員仍飭原捕往　捕察閲一周惟見百叶忩及閁閂均已損壞地上遺有鐵絲一條遂回局據情禀覆 
[烟花穢蹟]  
　　英包探　　六禀稱小的查得林榮卿等在某野雞娼妓家打架向之查問據稱林等與王阿楚因穢褻不堪之事沿路尋仇容再確查以便禀覆王供稱小的係上海人現在大英總領事署當細　林等　路兇毆已有數次今旣解案請大老爺執法嚴懲金松松供稱小的亦上海人亦　紅崽目見林等逞兇林及王瑞生同供稱小的等　上海人皆在西人處　役先已被毆經人勸散後又相逢以致爭閙蔡太守飭帶回捕房查明　在情形禀候　訊核辦○英包探黄四福禀稱余松元姚金林等人在某姓花烟館喫醋撚酸致成仇怨余突出小七首戳傷姚及宋金林小的　之一併　一捕房將受傷人送入某西醫院據醫生言姚傷歴十天方可告痊宋傷則祗須敷治一禮拜今特解送案下姚供稱小的向業鍛上四在　花烟館作狎邪遊與余口角不料竟被戳傷宋供稱小的向　織屨爲業因往解勸亦被戳傷余供稱小的係上海人不敢逞兇尚求恩宥蔡太守飭黄探將余　回捕　姚宋仍投醫院醫治俟傷痊後覆訊核辦 
[上海縣署瑣案]  
　　川沙　　春春牽　至甲江售與新閘王阿大家忽有李渭生者强指陸竊牛扭控於新閘巡防局局員桂二尹提訊之下判令將陸笞責三百板交捕看旣而陸患病送　仁濟醫　醫生療治旋卽斃命由袁海觀大令蒞院檢騐屍母陸談氏屍弟陸文炳奔至縣者訴請伸寃昨午大令在花廳飭提陸　　訴稱小婦人家在川沙三十保三十二圖丈夫顯章於前年病故生時耕田爲業生有兩子長名春春次名文炳春春於本月初七夜斃命身死不明叩求昭雪文炳訴　胞兄而在家中耕作畜有水牛一頭本月初旬與素識之李渭生互換旣而有急用將牛售錢　以受虧太甚堅　掉　其時胞兄牽牛來申由李兄追來誣指行竊以致胞兄死於非命王供　小的係本邑人家住新閘累世務農向陸買牛一頭出洋三十四元先　廿四尚少十元約以緩日再付李忽到來硬指陸行竊小的實不知其中糾曷萬順金供稱小的現在案下充十圖地保伊等如何肇釁實出不知萬誠信徐克琴同供稱小的等現在川沙充三十保三十二圖地保春春等確住小的圖中此次所售之牛實向李家竊得李供稱小　亦川沙人家距陸家不遠小的耕田爲活畜有水牛一頭本月初三夜忽然失去次日黎明始知覺　訪之下被春春所　前往理論春春已將牛牽來　上售　小的以現適需牛因此情急追來拘送局中訊問春春忽患急痧身死並無别情大令一再研　兩造各執前詞惟徐出言挺撞大　怒甚喝令掌頰一百下交人保去李暫行交差收管餘人一併叱退聽候查明核辦○楊阿福訴稱寡姪媳張氏於今年正月十二日逃逸現知已嫁與許榮軒家由著名蟻棍徐海龍爲媒求恩提究袁大令提訊之下諭候揚楊到案再訊此已見諸報章昨日亭午時升堂覆訊阿福未到許供稱小的係無錫人現在治下十六鋪因内顧乏人急思受室徐及惠生楊阿土等挈張氏來家據稱自甘再醮答在某茶肆面看言定身價洋銀八十元旋由徐央陳阿金張心榮作伐過門後阿富忽來認爲逃媳小的實在不知叩求明察張氏供稱小婦人年廿二歲丈夫逝世多年此次被夫叔阿土等誘出得受洋銀若干祗賣便桶布衫褲各一給與小婦人求恩明察惠生供稱小的係奉賢縣人年二十歲去年曾充奉賢六十圖地保役現爲某雜貨店夥張氏確由小的與阿土領出然事由阿土爲主先欲賣與奉賢城内某紳家旋查係孤孀事遂中止繼欲賣與侯初堂家又因知係寡婦事不得成末乃挈至滬上寄在徐家計歴四十日然後嫁許小的現已知錯求恩寛宥徐供稱小的　舊貨店業此事確曾在場然由陳張二人爲媒小的實係初犯以後决不敢再犯矣大令以原告未到碍難判斷遂飭將徐及未經訊供之陳阿金張心榮一併還所惠生交差看管張氏交官媒收押許叱令退去候傳原告訊究 
[英界公堂瑣案]  
　　包探　九意禀稱　阿茂家失去衣服銅器經小的查獲竊賊蔣泉泉及賊夥胡人和爲賊銷贓之　茂郎一并解送案下沈訴　本月初四夜有賊撬毁小的之門竊去布衣十一領及銅燭臺等物今知由包探拿獲請准領贓將供稱小的係本邑人他人竊物事 
 
 

Page 4

 
 
與小的無干惟與胡知情得以分取押票劉確爲之銷贓旣已訊明尚求恩典胡所供與將相同劉供稱小的係江北人並不知蔣等行竊惟由蔣囑售當票尚乞原情蔡太守判令將蔣胡各笞一百五十板劉從寛開釋贓給失主領去○汪元卿訴稱小的在虹口某押店爲夥張小毛持衣付質恃　逞兇由某號巡捕拘案張供稱小的係江北人實被麴秀才所侮以後不復敢與酒爲緣矣蔡太守判令管押三日○包探沈金隆禀稱積　蔡茂春近又竊取衣服經小的緝獲詰知竊自徐寳廷費均中二家今特送案請辦徐費投案請領失贓蔡供稱小的係浙江寍波人迫於飢寒身冐不韙求全顔面免予笞臀蔡太守判令發捕房管押兩月贓給兩失主分别認領○包探張九意禀稱有粤東人在虹口打架致袁阿温被胡阿張用鐵器擊傷現往某醫院中不能投案胡旣入捕房以洋銀十元作保今已來案　卽訊懲胡供稱小的係廣東人不敢逞兇求恩免辦蔡太守諭令禮拜五偕原告投質○包探沈金隆禀稱昨日小的巡至某處因見汪阿三手持錢一千八百文布褲一條形迹可疑拘案盤詰汪一味支吾以對不肯直言旋經小的查明錢物皆徐阿五之物因喚徐認明無誤今特送案請懲徐請領贓汪供稱小的係寍波人初次犯竊實出無知如賜恩寛生死戴德蔡太守判令管押十日贓給失主領去○包探陳阿九禀稱趙桂榮在浦東某船廠修理英國某兵船乘人不及隄防竊取舊銅管四叚事經工頭吳阿棠所見立時搜獲且查得尚少二十五叚冋趙詰問據言被小工桂泉竊去桂泉家在浦東十六圖内小的等未便往拘請派公差恊同往緝英國夏日格兵輪船三畫兵目訴稱船上被竊銅管現已破獲請究餘贓吳供稱小的係本地人因見趙竊取銅管因之阻獲趙供稱小的係上海人不合行竊西人之物自知該死所少銅管實係不知姓之　泉所竊蔡太守飭暫押捕房候函致上海縣請袁大令派差協提桂泉吊贓覆訊核辦起案之銅管暫存捕房○趙徐氏訴稱小婦人家中被賊竊去蚊帳等物由某號捕阻獲人贓送案請辦竊賊鄭光浦供稱小的係金陵人初次竊物實係不得已而爲之苟得餬口有貲豈肯作此下作之事蔡太守判令管押一禮拜贓給失主領去○某照相店主羅明生訴稱竊賊陳雪榮竊去杲子一張追獲人贓交捕送案陳供稱小的係南翔人自知罪無可逭尚求大老爷法網宏開蔡太守判令管押兩禮押贓給失主領去 
[法界捕房記事]  
　　前日法捕房捕頭備德祿行經公館馬路目覩婦女成羣結隊公然入義泰烟館吸烟遂令王郁孫三包探各帶夥役前往查拿當卽拘獲六人一併解至捕房押候轉解公堂嚴辦○前日包探王榮培見一人情節可疑卽行拿住搜其身畔有洋銀七元般問之餘據稱在寍波竊得捕頭以其人認竊不諱著押候解送公堂○偷兒某甲托名求售黄河圖常在各輪船碼　竊取客人之物日前經某包探拿獲解案訊懲開釋後依然怙惡不悛又竊某薙髮店水烟袋適爲某包探所見拘獲人贓○前晚某小竊不知從何處竊得木板一方行經租界中經某號捕拘入捕房管押 
[施濟及時]  
　　謹啓者敝堂接奉存心氏大善士樂助熱河賑捐洋五十元又奉苕東不留名大善士祈保平安完願樂助山東小清河工賑洋五十元先後祇領欽感交深熱河地廣災重賑撫爲難敝堂彚解第四批仍然不敷散放刻下待欵孔亟而小清河工賑亦刻不待緩善昌兩處代籌爲民請命萬分焦灼莫解躊躇惟願海内大善士心心相印源源而來億萬生靈馨香頂祝千祥百福永保平安功德在民奚啻恒河沙數登報誌謝謹告同緣[  上海六馬路仁濟善堂籌賑公所施善昌等謹誌]  
[頻沾雨露]  
　　竊謂一言動天地一念感鬼神况夫心存救世志切扶危定然上格蒼穹是必厚膺蕃祉矣敝堂辦理施醫贈藥以療貧病荷蒙遠近諸大善士恩開寳庫德被窮檐計由四月十六日至二十九日　續佽助共收到洋六十五元八角紋銀一兩五錢二分大錢五十文　洋三元臨風拜領冋日傾忱惟有恭代疾病貧民馨香口祝曰天保定爾俾爾戬榖罄無不宜受天百祿謹登報牘用表謝忱上海虹口元濟　堂同人等拜啓 
[常捐誌謝]  
　　竊敝局憫烟瘴害人於戊子年設局戒烟迄今已閲五載計脱索　去者已不下千餘人疉紀報章諒邀公鑒向蒙各大　士解囊相助俱列清單其不敷者自行籌墊加以力求節儉以圖持久無如近年以來災賑頻仍各大善士未免顧此失彼是以敝局之捐數寥寥而投戒者仍復源源而來則經費愈形支絀祗得勉方支持兹蒙關道憲　觀察頒下今年春夏兩季捐洋十八元又承上海縣　邑尊頒下今年春夏兩季捐洋十八元拜領之餘心感莫名仰見慈祥在抱利物利人之盛德又蒙朱君少梅由正月至四月共交來月捐洋四元以襄善舉敝　創立以來朱君久結善緣始終不懈所謂存心濟世樂善不倦者諸公有焉謹登　牘用播仁風以資觀感並　謝悃上洋平康里恒濟戒烟局司董李經馥　鏞鍾洪南謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月初五日京報全錄]  
　　宮門抄○諭旨二道錄前○發抄硃批四道○荆州將軍祥等奏要犯聞拿自首　案審辦摺○兼署閩督希奏剿辦德化土匪酌撤營勇情形片○粤督李奏建設關廠需用經費地價銀兩奏明立案摺○又奏請仍以原擬之員補授叅將摺○又奏請獎勵片○五月初五日工部鴻臚寺廂黄旗值日無引見○克侯等稽察中左門遺命○召見軍機汪鳴鑾皇上明日辦事後至北海畫舠齋看侍衛箭○發抄李鴻章奏辦理朝鮮通商之補用道袁世凱　滿回　奉硃批該衙門知道欽此○又請將搶險渡河遺失關防之永定河同知周起濤議處奉硃批著照所請該部知道欽此○又　州牧萬培元請假開缺修墓奉硃批吏部知道欽此○又台灣候選道陳日翔捐助熱河賑銀請奬奉硃批陳日翔著以道員　　選用欽此○○奴才宗室祥亨奴才瑞興德祿謹跪奏爲要犯聞拿自首歸案審辦恭摺奏聞仰祈聖鑒事竊奴才等於光緒十八年二月初八日恭摺具奏旗民口角紛爭聚衆門毆等情一摺於三月十五日接到原摺奉硃批此案情節重大亟應認眞　辦　行知督撫迅派道府大員會同秉公確查一面嚴拿要犯務獲懲辦欽此欽遵當卽恭錄知照湖廣總督臣張之洞湖北巡撫臣　　湖遵知派員會同秉公確查一面將查出首先滋事之鬼林卽小和榮貴卽小六全達中元及步營查獲之松祿卽二賀先交印　各　　公研訊一面勒緝正兇務獲歸審辦復因步營承緝各員已逾初限未能緝獲經奴才等附片奏請將管理步營之　領佐　　　　議處以示懲儆仍勒限查拿倘逾限無獲再行查叅在案兹於三月二十四日據左翼蒙古恊領聨綬呈報該翼所屬之正　旗蒙古景瑞佐領下已革甲兵閑散長棟自赴該管官署投目等情呈報前來當　奴才等飭據左司恊領寳俊等訊據長棟供稱實係長倲異正白旗蒙古桂林兼佐領下閑散銀昆在　巿泰山廟門首同毆民人一名倒地將刀抛棄等情據此當飭將該犯長棟鈒昆二名札　荆州府轉飭江陵縣收候承審印委各員歸案審明按律懲辦並咨明湖廣總督湖北巡撫查核外所有要犯聞拿自首歸案　辦　由理合恭摺奏聞伏乞皇上聖鑒謹奏奉硃批知道了欽此○○希元片再德化土匪滋事節次　捕情形並獲匪首陳　之弟陳衆與匪黨陳勺二名　原叅各員查辦緣由經督臣卞寳第先後奏報在案嗣由陸路提督孫開華咨送陳衆訊認供詞　　德化縣知縣邵書升禀覆傳集蘇郭等姓紳耆及本署胥役認明實係陳衆正身經督臣批飭將陳衆正法梟示陳勺於訊供　　　　故奴才接任後經提督孫開華署永春州知州張元鼎等先後咨禀正月二十五日紳民陳超元等在上林鄉山洞内拿獲陳　之　陳會氏並格斃匪黨陳專一名陳拱自懸崖落澗逃逸陳曾氏送縣訊供收禁復據張元鼎等以地方大定陳供黨盡途窮不難　　　　酌撤營勇奴才以陳拱始終未出縣境由府防守嚴寗如多撤兵勇布置稍疎恐被乘間遠竄永無了結之期當經咨行妥議去　　准提督孫開華覆稱建邵一帶茶巿將興地方緊要署建寍鎭劉端冕所部福營威旗應令回任供職副將文占魁所部凱字右營亦可關回省防遊擊楊洪彪所帶建威中左兩營練兵五哨應撤回泉州城守尚有總兵廖得勝所部霆慶前營該提督所部擢勝三營仍　　化分紥防捕不致百密一疎等語所議尚屬周妥應卽照行以免顧此失彼惟陳拱不獲禍根不除已囑孫開華仍駐德化督催　捕　一切捕匪事宜多由中軍副將余宏　指揮調度應責成該副將力杜竄逃速拿陳拱務獲曁飭連界各營縣一體堵緝如有　懈卽行嚴叅合將酌撤營勇及現辦情形附片具奏伏乞聖鑒訓示謹奏奉硃批知道了欽此○○頭品頂戴兩廣總督臣李瀚　跪奏爲建設關廠需用經費地價銀兩奏明立案恭摺仰祈聖鑒事竊照香港澳門設立粤海分關其附近香港者在九龍灣地方經總理衙門擬名九龍關前經札委候補知府富純會同地方官及税務司馬根勘定在九龍灣荔枝角地方按照内地欵式建造關應並委員公所其房屋間格大小係該税可自行酌定以期　用核實估計共需工料銀九千八百六十八兩六錢九分卽在關欵　用又據新安縣知縣楊維培查明建廠佔用税地及還徙民居共應給價銀一千二百五十八兩二錢七分一厘應由司庫撥欵發縣分給者　户收領據管理海防善後局廣東藩司覺羅成允等查核尚無浮冐詳請奏咨立案前來臣覆核無異除飭將一切細數另行遺　並咨部查照外理合繕摺其陳伏乞皇上聖鑒飭部立案再廣東巡撫係臣兼署毋庸會銜合併陳明謹奏奉硃批該部知道欽此○○頭品頂戴兩廣總督臣李瀚章跪奏爲叅將員缺緊要懇恩俯准仍以梁國權補授以實營伍恭摺具陳仰祈聖鑒　竊照廣東新會營叅將黄榮華病故遺缺前准兵部咨稱係内河水師題補之缺照章輪用第三輪第一缺儘先人員查廣東省並　内河水帥儘先叅將亦無預保揀發曁内河應升人員應照外海人員借補内河水師之例行令迅揀外海水師　先叅將人員請補等因當經臣會同前署廣東水師提督臣王孝祺奏請以水師提標中營儘先叅將梁國權補授兹准兵部覆稱查梁國權由武監生報捐守備銜加捐遊擊遞保儘先叅將按照定章應赴部引見分發再准叙補該員並未給咨赴部分發遽請補授内河水師叅將核與定章不符碍難議准其廣東新會營内河水師叅將員缺仍令另行揀員請補光緒十八年正月初八日奏奉旨依議欽此等因咨行前來伏查梁國權先由武監生報捐守備銜加捐遊擊續於蕩平金積堡賊巢出力案内保奏同治十年十月初三日奉上諭梁國權　　補游擊以叅將仍留原省儘先補用欽此旋卽造送該員履歴經部覆准註册俟有該省題推叅將缺出卽行題補如部中出有該省　摧叅將缺出亦卽照例序補等因是梁國權業已奉准部行免補游擊歸儘先叅將班補用今以該員請補新會營叅將核與報捐尚未赴部引見分發及未保有省分或未過班遽行請補實缺者究屬有間且該員係儘先本班自應按班序補合無仰懇天恩俯　　缺緊要仍准以梁國權補授新會營叅將俾營伍操防藉資整頓如蒙俞允容俟部覆到日再行給咨送部引見並揀員對調以符　制謹會同廣東水師提督臣鄭紹忠合詞恭摺具奏伏乞皇上聖鑒勅部核覆施行謹奏奉硃批兵部議奏欽此○○頭品頂戴兩廣總督三李瀚章跪一奏爲營弁二次冐險救出在洋觸礁商輪多命洵屬異常出力照章籲懇奬勵恭摺具陳仰祈聖鑒　竊據廣東海防善後局司道會詳准署臣標中軍副將楊安典移據管帶廣金兵輪藍翖都司銜補用守備黄倫蘇禀報前奉派帶鎭辭兵輪駐瓊州差遣於光緒十三年二月初三日英國蘇州商輪行經雷州府屬架尾洋面迷霧觸礁勢甚危急接駐海口英領事任森函請派船拖救並奉前督臣張之洄電飭赶速赴援該守備星夜駛赴該洋面見該輪船身欹側巨浪騰湧勢將覆没當卽督率水勇冐險登輪救出中外商民三十五名並銀櫃貨物等件送交英領事查收資遣又於光緒十六年閏二月二十五日法國公司亞力刁士商輪駛抵瓊州府屬木攔頭洋面遭風觸礁乞援准雷瓊道派令駕輪往救該守備瞭見該商輪被浪撼撞船身側水倉猝督勇冐險躍登救出中外紳商男婦四十一名口送交法領事查收安置等因查前奉准總理各國事務衙門咨行續議保護中外船隻遇險章程内開嗣後文武汛官及外海水師管駕人等遇有中外船隻在洋面遭風觸礁桅傾舵折急廹呼號瞬將沉没者果能奮身冐險救出至三十人以上准其比照異常勞績奏奬等因迭經遵照辦理在案今該守備黄倫蘇二次在洋冐險先後救出英法兩國商輪男婦共七十六名口較之一次冐險救出至三十人以上者尤爲異常出力理合據情詳請奏奬以示鼓勵等情前來臣覆核無異合無仰懇天恩俯准將藍翎都司銜補用守備黄倫蘇照異常勞績免補守備以都司留粤儘先補用並加遊擊銜俾資鼓勵出自逾格鴻慈除將該　履歴分别咨送查核外謹恭摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批着照所請兵部知道欽此 
 
 

Page 13

 
 
[光緒十八年五月初六日京報全錄]  
　　宮門抄○發抄硃批四道○粤督李奏查辦匪鄉續獲積匪審明正法摺○都统奎奏熱河圍塲地方安謐遣撤各營官兵片○又奏校閲熱河駐防各營春操完竣摺○東撫福奏出省查勘河工片○　督王等奏揀員請補同知摺○五月初六日内務府國子監正黄旗值日無引見○克王等謝賞畫扇恩○明安請假五日○希期阿續假十日○文瑞預備召見○召見軍機長有德隆文瑞派出閲卷張中堂麟書翁同龢譚鍾麟廖壽恒啓秀景善貴恒汪　　徐樹銘薛允升周德潤○發抄李鴻章奏李瑞補大沽　右營遊擊奉硃批兵部議奏欽此○王文韶奏稽春生升補永化左營守備奉硃批兵部議奏欽此○又補用同知張舒翰補普洱府威遠同知奉硃批吏部議奏欽此○又錢繼忠等補鶴麗鎭有營都司奉硃批兵部議奏欽此○○頭品頂戴兩廣總督臣李瀚章跪奏爲廣東省查辦匪鄉續獲積匪審明正法謹繕清單叅摺具陳仰祈聖鑒事竊照廣東廣州府屬南海番禺順德各縣地處海濱盜匪藏匿港澳恃作逋逃之數勾引内匪肆行刦搶擄掠打單嚇詐動輒抗拒官兵光緒十五年十一月間前水師提督臣方耀籌辦南海等縣緝捕事宜並經臣派員認眞訪緝當將妥籌整頓情形奏奉硃批該部知道欽此恭錄轉行欽遵嗣據香山新會二縣亦由亦耀行營訊辦禀經臣批准咨行所有光緒十五年十一月開辦起至十七年五月止拿獲積匪查辦情形業經先後奏報在案上年六月間方耀因病出缺經臣督飭原派副將黄金福等查照方耀辦理匪鄉章程督飭各該員弁兵勇驰赴南海等縣清查内匪責成各該房長將該鄉匪綑送一面連合沿海河團河　整頓原有扒船　有盜匪協力兠拿自光緒十七年六月起至九月止拿獲積匪陸亞生等七十六名審明正法又經具奏在案兹自十七年十月起至十二月止先後續據各鄉族遵交及各營弁曁各縣拿獲各項匪犯梁牙開等三十三名或據供認迭次刦搶擄掠勒贖及設立堂名打單勒收行水得贓並拒傷兵勇皆係素行不法兇暴衆著復詢鄉族指爲積匪經臣發交營務處司道督飭審案委員光後覆訊明確錄供列摺呈經臣批飭就地正法由臬司彚案詳請具奏前來臣查廣州府屬南海番禺順德香山新會各縣盜刦打單日肆兇横此次獲案各犯均訊係罪惡昭著法無可貸業已照章懲辦謹　具名數案由清單恭呈御覽其在逃匪犯傍列姓名懸立重賞令該鄉族遠近週知並令隨時認眞稽查舉報務期有犯必獲現在各州縣盜案漸稀實屬辦有成效除仍督飭認眞巡緝外所有查辦南海等縣匪鄉續獲積匪訊明正法緣由謹恭摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批刑部知道單併發欽此○○奎斌片再光緒十七年十一月二十九日奉上諭熱河圍塲地面遼闊恐有敗殘餘賊乘間竄入希圖藏匿竊發著派練軍前往搜捕等因欽此奴才當卽揀派署河屯協副將張大鵬選帶緑營官兵二百名佐領佛爾琿泰管帶駐防旗兵一百名練軍馬隊二十名馳往圍塲分布駐紥認眞搜捕以防竄匿業經具奏在案嗣該副將張大鵬自駐圍以來迭次捕獲盜犯共有數十名之多實係兇暴衆著情同叛逆均經奴才批飭於訊明後就地正法梟示以昭炯戒統俟年終再行彚案奏報現在　塲地方漸次安謐且該處現有守備王文順所部練軍馬隊一百名在彼駐紥隨時緝捕其赤峯縣喀拉沁王旗二處現有副將呂本元所帶飛旗馬隊分駐彈壓足資保衛擬將該副將張大鵬所帶旗緑兩營馬步各隊曁前派赴赤峰喀拉沁王旗二處官兵並灤平縣屬之偏橋子老虎溝保護教堂各路官兵均陸續撤叵歸伍以節餉需除分檄飭遵並將撤回歸伍日期咨部查核外所有圍塲曁各處地方安謐應將派出各營官兵陸續撤回歸伍緣由理合附片陳明伏乞聖鑒謹奏奉硃批該部知道欽此○○奴才奎斌跪奏爲校閲熱河駐防各營春操完竣循例恭摺奏陳仰祈聖鑒事竊查熱河駐防官兵向按春秋兩季合操奴才去冬到任後風聞旗兵不甚得力亟思加意整頓以期有用當因各兵調赴前路防剿尚未歸伍嗣經詳加訪查不過技藝稍生尚非無用委因駐防原營從未經歴行　胆力自難俱優且所執均係常行火槍亦不悍利至駐防練軍亦祗馬隊一營而無步隊以輔之自不能連環進擊園攻悉鋭迨隨簡灌練各軍進剿亦頗能奮勇直前所向有功伏思天下無不可用之兵果能訓練精勤技藝嫻熟器械犀利亦可化弱爲强馴成勤旅要在將領之得人而已本年三月間各路防軍陸續歸伍奴才分日校閲駐防各營春操騎射均甚熟習鳥槍抬槍亦尚中牌有準問有生疏者卽飭該管官分别責懲並勤加訓練至槍砲陣式原營操演實不如練軍之聲勢聨絡步伐整齊其馬上三槍三箭尤推練軍爲出色其餘刀矛技藝亦均可觀奴才於當塲擇其操練熟習者分别奬賞仍飭管帶各員逐日操演不可少懈奴才亦隨時前往閲看務使一律精鋭庶幾兵歸實用餉不虚糜以期仰副朝廷整飭操防愼重邊陲之至意所有校閲熱河駐防春季合操完竣緣由謹恭摺奏聞伏乞皇上聖鑒謹奏奉硃批知道了欽此○○福潤片再本屆桃汛來源甚旺險要各工雖經搶護平穏刻當夏令水勢長落靡常修防一容稍懈奴才回任後連日將應辦公事逐一清查卽於月之十三日親往上下游各處周歴查勘如有應廂工程督飭妥爲籌辦以期周密奴才出省後署中日行事件照例飭委藩司代拆代行緊要公事包封遞送行次由奴才自行辦理至以後伏秋大汛期内均應往來工次督率防護所有出省回省日期擬照前撫臣張曜隨時由藩司造册彚詳報部以免屢瀆宸　謹附片具陳伏乞聖鑒謹奏奉硃批知道了欽此○○雲貴總督臣王文韶雲南巡撫臣譚鈞培跪奏爲揀員請補極邊夷疆要缺同知以資治理恭摺仰祈　聖鑒事竊查龍陵同知覃克振於光緒十七年十二月三十日聞訃丁母憂當經具題開缺聲明所遺係夷疆三年俸滿量子優叙再滿三年候升題調要缺例應在外揀選調補照例以該員丁憂本日作爲開缺日期歸於十二月底截缺係屬要缺毋庸掣簽查定例各省知縣以上官員如遇例應題調要缺出及烟瘴地方俱准升調兼行聽該督撫酌量具題又定例各省同知如係奉旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准先儘補用又道府直州知州同知通判遇題調要缺出時酌量以候補人員請補仍應先儘記名分發人員如果實係人地不宜始准以各項候補人員請補各等語查該廳地處極邊界連緬甸漢夷雜處政務殷繁非精明幹練在滇年久熟悉邊務夷情之員不足以資治理臣等督飭藩臬兩司於通省應調應升人員内逐加遴選非現居要缺卽人地未宜實無合例堪以升調之員其候補内亦無　記名分發人具惟查有軍功保舉候補班儘先補用同知謝聨慶年六十六歲四川成都府成都縣人由監生遵籌餉例報捐縣丞不論雙單月選用同治七年二月到京候選呈請揀發是年五月揀補雲南雲南府經歴領憑到省八年六月初九日到任歴委代理鶴慶州知州署理中甸同知浪穹縣知縣於克復大理府城出力保奏同治十二年正月二十四日奉上諭雲南府經歴謝聨慶著以知縣前先補用並加六品銜欽此又於克復順寗府城並錫臘等處賊巢在事出力保奏同治十二年三月二十九日奉上諭著開缺免補知縣以同知儘先補用並賞戴共翎欽此當將經手事件交清請假回籍措資光緒二年七月回省七年署石膏井提舉卸事試用期滿甄别留省補用請咨北上十年三月二十五日經欽派王大臣騐放堪以照例用二十六日覆奏奉旨依議欽此領照出京八月十二日到省委署鎭沅直同知於十七年十二月初一日到任據雲南布政使史念祖按察使岑毓寳以該員在滇年久熟悉邊務夷情並無叅罰　件堪以請補龍陵同知會詳請奏前來臣等查謝聨慶老成穏練能耐勞苦合無仰懇天恩俯念邊疆要缺准以謝聨廳補永昌府分防龍陵同知實屬人地相宜與例亦符如蒙俞允該員係候補同知請補同知銜缺相當毋庸送部引　所有揀員請補極邊夷疆要缺同知緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此 
 
 

Page 14

 
 
[光緒十八年五月初七日京報全錄]  
　　宮門抄○諭旨二道錄前○發抄硃批四道○大臣惪等　奏審明定擬摺○東撫福奏派委藩司總理營務處事宜摺○皖撫沈奏請開復知縣片○又奏保舉道員請交吏部帶領引見片○都統奎奏收到賑欵銀兩數目分往各屬辦理撫恤片○五月初七日理藩　鑾儀衛光祿寺正白旗值日兵部引見二十三名侍衛處二名中正殿二名○禮王等謝賞絹扇恩○崑岡續假五日○希隆阿續假十日○崇年吉陞預備召見○召見軍機崇禮吉陞崇年皇上明日辦事後至頤和園皇太后前請安畢還海○發抄劉坤一等奏請以卽用令郁保章補丹陽令奉硃批吏部議奏欽此○張聨桂奏補用守備饒樹留於廣西差遣奉硃批着照所請兵部知道欽此○又請將未能督辦匪徒之署賓州叅將黄觀光勒合休致奉硃批着照所請兵部知道欽此○劉樹堂奏完解南米之海寗牧曾壽麟免議奉硃批該部議奏欽此○○奴才惪銘吉陞阿跪奏爲審明聚衆强刦盜犯分别定擬恭摺仰祈聖鑒事竊奴才等前查接管卷内據察哈爾廂黄旗總管布　德勒格先後詳送拿獲執持洋槍騎馬强刦花里雅堪郡王牧廠牧長永隆多爾濟家首夥盜犯沙勒馬等一案當經前都統奴才奎斌派委左司員外郎錫麟迭次會同　張家口同知沈守誠曁接署同知潘青照提犯審訊移查刦贓尚未定案奴才奎斌調任熱河都統卸事奴才等到任飭催速審兹據該司廳審明擬議詳請覆勘奴才等覆加查檄緣沙勒馬籍蒙古阿爾彬桑卽劉洛四原籍山東寄居蒙古二毛子卽王殿中孫休王葆金劉正南祁奎元分張家口饒陽山東登州定州等處向在口外章地或負苦營生或牧馬度日先未爲匪光緒十六年九月間沙勒馬與阿辭彬桑遇道貧難沙勒馬稔知永隆多爾濟家道殷實起意行刦令阿爾彬桑紏人阿爾彬桑允從輾轉紏邀二毛子孫休王葆金劉正南祁奎元並未獲之趙洛九王春安宼洛二卽宼正海蕭花隴劉洛三賈獸醫弟兄羅梁子羅柱子金仔王上采李獸醫入夥與沙勒馬約定於十月初二日在黄代營子會齊起身同夥十九人分持洋槍刀械騎馬徒步不等是日二更時分偕至永隆多爾濟村外二　許王葆金劉止南神奎元在該處看守馬匹沙勒馬等進村維時事主永隆多爾濟家尚未閉門沙勒馬等闖進將事主綑縛搜刦銀兩衣服又在馬棚内牽出馬七匹裝載贓物逸出村外與王葆金等一同逃至黄代營山梁上沙勒馬等向王葆金等告知强情點贓俵分沙　馬得受雙分各將分得贓銀花用衣服等物分别變賣存留當經蘇台卡倫官護軍校布彦圖間信往查督飭卡倫巡兵於是月初十十一並十一月初間將孫休劉正南祁奎元王葆金沙勒馬先後拿獲起贓給主認領解經前都統派委左司員外郎錫麟前張家口同知沈守誠曁接署同知潘青照會審又於十七年六月據卡倫巡兵續獲阿爾彬桑一名發交併案審辦孫休沙勒馬王葆金二毛子於七月二十九八月初一二十五並十一月二十七等日先後在監病故據潘青照騐訊刑禁人等並無凌虐情弊各取具圖結職　報經批飭核案詳辦旋據該司廳提犯覆鞫據各供晰前情不諱詰無窩夥竊刼别案正在擬議詳報間又據報該犯阿爾彬　於十八年三月初一日在監病故復據潘青照騐訊刑禁人等並無凌虐情弊取具圖結職揭詳報一面將審結緣由詳請覆勘前來查光緒十三年通行内開强刦之案但有一人執持洋槍不論曾否傷人不分首從均擬斬立决梟示又例載共謀爲强盜夥犯如因别故不行事後分贓者發新疆給官兵爲奴各等語此案沙勒馬等行刦事主永隆多爾濟家銀兩衣服馬匹贓有起獲經主認領正賊無疑該犯等聚衆至十九人之多内有夥賊騎馬執持洋槍且綑縛事主實屬依强肆刦兇暴衆著不法已極沙勒馬阿爾彬桑卽劉洛四二毛子卽王殿中孫休合依强刦之案但有一人執持洋槍不論曾否傷人不分首從均擬斬梟示通行擬斬立决該犯均已病故仍梟首示衆王葆金劉正南祁奎元雖當沙勒馬等行刦之時在村外看守馬匹並不同行上盜惟事後輙敢分受贓物合依共謀爲强盜夥犯别故不行事後分贓者發新疆給官兵爲奴例發新疆給官兵爲奴王葆金業已在監病故應毋庸議劉正南等照例刺字解配該犯等供無窩夥　刦别案均毋庸議該犯沙勒馬等在監病故之處騐訊刑禁人等並無凌虐情弊亦毋庸議逸賊趙洛九等飭緝獲日另結除將原案送部備查外所有此案審擬緣由是否允協理合恭摺具陳伏乞皇上聖鑒飭部核覆施行謹奏奉硃批刑部議奏欽此○○尙書銜山東巡撫奴才福潤跪奏爲派委藩司總理東省營務處事宜以專責成恭摺仰祈聖鑒事竊惟管伍首在得人任事宜有專責東省爲畿南要區三面環海巡防不容稍疏内地勇營本已星羅棋布加以海防各軍營務益形煩重自應遴選老於戎行熟諳韜略之員綜理營務方足以調和將士聨絡軍心兹查布政使湯聘珍器識宏深有爲有守前在甘肅雲南辦理軍務悉合機宜奴才現卽派委總理東省營務處事宜凡内地海防水陸各營統歸該司管轄期於地方營伍有裨除檄飭知照外理合恭摺具奏伏乞皇上聖鑒訓示謹奏奉硃批知道了欽此○○沈秉成片再前任歙縣知縣劉家序交代案内欠解徴存正雜各欵銀八百餘兩又書院經費洋銀九百五十餘元延不完繳經前撫臣陳彝附片奏請將劉家序暫行革職勒限完繳嗣因該員將正雜各欵八百餘兩呈繳清楚書　欵洋迄未完繳又經前撫臣陳彝於甄别案内以該革員在宫聲名本亦平常書院雖云閑欵居心如此不敢復存　息等清奏叅奉旨革職在案旋據該革員將壽院經費洋銀九百五十餘元陸續繳解清楚絲毫無欠尚知愧畜伏查光緒十五年三月十六日恭逢恩詔内開凡自同治元年以來曾經任用現已革職官員除大計貪贓及居官不職以至失守城池省員外若有事係竟杜被叅果有才力堪用者在外聽該督撫查明詳開緣由奏明請旨等因欽此兹據藩杲兩司會詳請將該革員劉家序奏懇開復等情前來臣查該革員被叅係在恭逢恩詔以前尚屬因公獲咎其情不無可原該革員年力正强又係舉人出身才堪任使似未便終令廢棄且查其在任虧短書院洋銀實爲地方善後之需挪用不同有意侵蝕卽其延不繳解亦因丁憂去官家景艱難使然並非故意拖欠經前撫臣陳彝以該員在官聲名本亦平常書院雖云閑欵居心如此不敢復存姑息等情奏叅革職恭逢恩詔起用廢　察核被恭案由並無實據亦非大計貪贓及居官不職可比查有前浙江慈谿縣趙熙亦係甄别案内奏叅革職嗣經恭逢恩詔經　保奏送部引見欽奉諭旨錄用發皖候補在案臣查該革員劉家序年强才裕辦事賞心可否援案開復合無仰懇天恩俯准將　革前任歙縣知縣劉家序交吏部帶領引見酌量錄用之處出自鴻慈逾格謹會同兩江督臣劉坤一附片具陳伏乞聖鑒訓示謹奏奉硃批劉家序著交吏部帶領引見欽此○○沈秉成片再求治之道首在得人方今時事孔殷需才尤亟臣久膺疆寄遇有才堪任使足勝艱鉅者無不試之以事歴練其才儲爲朝廷異日之用兹查有候補道錢康榮器識閎遠爲守兼優平日潜心經世之詈於吏治民生確有所見並以中外交涉爲當務之急故於各國條約尤能悉心探的臣前年家恩署理兩江督篆到任後以南洋事務　煩需員佐理稔知該道通達治體辦事精詳派令隨辦洋務均能動中　要悉恊機宜臣仰　厚恩愧無報稱　雉以道事君冀副聖主立賢無方之意該道學有本原練達時務臣旣知之有素不敢　於上聞可否仰懇天恩准候選道錢康榮交吏部帶領引見候旨錄用之處出自恩施臣爲遴才起見是否有當謹附片陳請伏乞聖鑒訓示謹奏奉硃批錢康榮著交吏部帶領引見欽此○○奎斌片再前准直督臣李鴻章咨會據留直補用知州施則敬禀稱熱河朝建平赤四屬慘被兵災民貧地瘠亟需撫卹該員現由南中勸集義賑公　化寳銀一萬七千兩又湖南試用道陳家速捐助京平足銀一萬兩又釣　居士捐京平銀三百六十五兩以上三項共計捐助賑銀二萬七千三百六十五兩又據籌賑局呈解上海紳士施善昌續解公砝平銀五千兩又候補道朱其詔捐賑銀一百四十八兩前後統共捐銀三萬二千五百一十三兩一併派委補用知州施則敬先後解送前來奴才當將解到賑欵仍派委該知州施則敬全數解往被災各屬會同前派放賑印委各員體察情形核實散放以期實惠均霑不致虚糜欵項除捐賑各員紳應如何分别奏請奬叙應由直督臣李鴻章具奏外所有收到賑欵銀兩數目曁見在分往各屬辦理緣由理合附片陳明伏乞聖鑒謹奏奏硃批户部知道欽此 
 
