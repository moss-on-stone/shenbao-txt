# 1898 - 9 - 4908886

 

Page 1

 
 
[書委查積榖後]  
　　本月初八日報紀委查積榖一則據江西采訪友人函述云各屬常平倉榖官儲也各義倉榖民儲也當道咸間多則各數萬石少亦不下數千石迨赭宼亂起儲榖一空肅清後各義倉有稍稍規復者惟視地方紳士之賢否爲定衡同治朝大吏奏准通飭各省創興積榖歷今己二十餘年近日藩司翁筱山方伯特委員赴各屬盤查是否儲榖在倉有無虧挪諸弊蓋以邇曾欽奉電傳上諭御史張兆蘭奏各省常平倉榖州縣多有虧挪請飭分年造册報部等語各省設立常平倉原爲有備無患之良法乃近來各州縣往往挪新掩舊移東補西是以虧欠之案層見疉出實屬不成事體著各該督撫通飭各屬現在實有存榖若干變價生息若干每年分别造册報部存案以備指撥尅期報解不准掩飾騰挪以重存儲該部知道欽此是以省中大吏汲汲焉欽遵辦理云云執筆人閱至此不禁懽欣雀躍而起曰夫國以民爲本民以食爲天民安而國運昌隆倉足而民生樂利此古今不易之定理也今皇上關心民隱愼重積儲俾閭閻各有蓋藏倘遇水旱偏災庶幾就食有資而不致流離失所其用意至深且逺而方伯又能仰體宸厪竭力籌維地方有司不許稍事侵吞致虧民食聖主賢臣愼重民命誠可謂無微不至竊謂積儲之議見之載籍者如王制云三年耕必有一年之食九年耕必有三年之食周人遺人掌凡委積迹而比之以時頒之其法最爲美善至管賈而降論說尤多秦李悝有大饑發大熟所歛中饑發中熟所歛之說足國足民稱善後世漢耿壽昌常平倉榖賤則增價而糴榖貴則减價而糶蓋亦本李悝之遺意隋代長孫平義倉每歳豐令民出榖麥一石貯之社司而不歛於州縣議者謂視唐之義倉於民尤有利至宋朱子社倉初行之時請官米六百石後遂積至三千石乃復以官米還倉凡領支者盡捐息米止取耗米三升而崇安一鄉遂無饑饉之患夫古人創此良法悉經盡心籌度有益閭閻苟後之人能實力奉行洵足以厚民生培國本無如初行雖有效日久必弊生其官府之侵挪史胥之騙誑監守之偷盜種種弊端固難盡述卽使弊絶風清不敢略爲染指而不能每歳推陳出新則所存之榖蒸變霉爛不可復食是雖玉粒盈倉仍與無榖者等蓋天下事有治法無治人古人之言實無可易所望地方有司深念積儲爲民間之要務未經興創者速爲籌欵辦理己有規模者更加竭力振興在上者多費一分之精神在下者卽得無窮之實惠抑愚更有說者儲蓄固爲古來至要之事而在今日尤不可略緩蓋從前米價甚賤設遇偏隅饑饉雖藏榖不多而苟有銀錢則出價略豐購辦尚易近數年來米價奇貴江蘇爲著名產米之鄉年來收成亦並不歉薄而米價竟貴至五元有零其餘江西湖南四川各省向稱出米者價亦翔貴推原其故因民人孳生日繁而田土祗有此數昔以食一人而有餘者今以之食二三人必不足此亦理之至近而易明者苟不及時行貴粟重農之政爲備荒聚民之思恐一旦天災流行南中雖膏腴之區亦可立見窘迫在皇上仁覆海宇一遇疆臣奏請無不立沛恩施撥給京倉以救民命然天庾之所藏究爲有限則何如使民間自爲儲藏而有司爲之經理旣不使有侵吞之弊亦不至有霉爛之虞豈非惠而不費爲上下交益之道哉 
[諭旨恭錄]  
　　十二月初二日奉上諭步軍統領衙門奏遵保獲盜尤爲出力員弁懇恩奬勵一摺著兵部議奏欽此 
[本館接奉電音]  
　　昨日午前京師飛電傳來上諭二道敬謹譯登○十二月十三日奉上諭崧蕃等奏總兵懇請開缺據情代奏等語貴州鎭總兵丁槐著准其開缺欽此同日奉上諭世鐸等奏恭修玉牒告成請將在館出力人員從優奬叙一摺此次恭修玉牒卷帙繁多該承辦各員及謄錄供事等不辭勞瘁辦理妥速自應從優鼓勵所有提調官内閣侍讀學士崇壽著以三品京堂開列在前並賞加二品銜纂修官鴻臚寺少卿台布著以四品京堂開列在前俟升四品京堂後賞加二品銜記名四五品京堂宗人府理事官英慈著以副都統遇缺題奏理事官經文著以在任應升之缺升用並賞戴花翎記名五品京堂理事官載皆著以四品京堂開列在前俟升四品京堂後賞加三品銜户部縀匹庫員外郎榮普著賞戴花翎並加四品銜宗人府主事麒振著免捕副理事官俟理事官不論題選遇缺卽補並賞加四品銜副理事官靈照著以理事官無論題選遇缺卽補並賞戴花翎理事官墨麒著俟應升之缺開列在前俟升四品後賞加二品銜候選副理事官主事璞良著仍以副理事官無論題選遇缺卽補俟補缺後以理事官遇缺卽補俸滿籖分工部主事汪朝模著以本部員外郎無論題選咨留遇缺卽補宗人府主事陳本仁著以員外郎無論題選咨留遇缺卽補收掌官筆式帖定壽恒廉均著免補本班以經歴主事無論題選遇缺卽補瑞道祥璽常瑞均著以委署主事遇缺卽補委署主事訥欽祥樞均著以經歴主事無論題選遇缺卽補候補筆帖式定秀効功筆帖式福銓溥杜承德均著以宗人府筆帖式遇缺卽補俟補缺後以委署主事儘先補用志厚榴祺溥慈經武勒均著以宗人府筆帖式遇缺卽補候補主事樸厚著以經歴主事無論咨留遇缺卽補筆帖式崇祿著以額外主事遇缺卽補以上各員均著俟補缺後免其試俸滿纂修官四品銜内閣侍讀德元賞戴花翎並賞換三品頂戴記名道府四品銜内閣侍讀靈椿著賞換三品頂戴俟得道員後加二品銜四品銜内閣侍讀紹橋著在任遇有應升應轉坊缺開列在前並賞換三品頂戴督催官内閣侍讀英萁著賞給隨帶加二級候補知府内閣侍讀振壽著俟歸知府班後在任以道員儘先升用謄錄官侍讀銜候補同知潤喬著先換四品頂戴俟得同知後在任以知府歸候補班前補用内閣中書毓書著在任以侍讀遇缺卽補並賞加五品銜内閣貼寫中書奎佑錫庚候補中書紹明均著作爲侍讀遇缺卽補並賞加四品銜内閣中書穆津著在任以侍讀遇缺卽補得缺後賞加四品頂戴遥兆著在任以撫民同知不論雙單月遇缺即選俟選同知後賞加知府銜内閣候補中書府煌著以本堂中書上計旗分遇缺卽補並賞加侍讀銜纂修官内閣中書王繩著賞戴花翎並加五品銜揀選道許秉璋著以道員分省補用並賞加二品銜謄錄官截取同知吳中欽雷均闕耀棨均著俟同知分省後免補本班以知府仍歸原省補用並俟歸知府班後賞加鹽運使銜分省試用同知劉家蔭陸鍾岱均著以知府仍分省補用並賞加鹽運使銜内閣中書吳炯趙椿年均著俟截取同知分省後免補本班以知府仍歸原省補用並俟歸知府班後賞加鹽運使銜指分廣西試用同知羅廷栩指分四川試用同知高堯爵均著以知府仍歸原省補用並賞加鹽運使銜候選郎中李永懋著仍以郎中分部無論咨留遇缺卽補内閣候補中書顏謐佐作爲侍讀遇缺卽補並賞加四品銜指分河南截取司知馬希爰著以知府仍歸原省補用並賞加鹽連使銜分省試用同知也祖模鈺均著以知府仍分省補用 
 
 

Page 2

 
 
修官記名道府道員用　部員外郎德齡著俟得道員後賞給三代二品封典並隨帶加二級禮部候補主事補缺後無論題選咨留卽行借補員外郎玉麟著免補主事仍歸原保班次補用並賞加四品銜膽錄官禮部筆帖式在任候選知州崇謙著俟選知州後在任以直隸州知州前先補用得缺後賞加四品銜禮部筆帖式齡安著在任以知縣不論雙單月選用並賞加同知銜補主事後候補員外郎禮部筆帖式添昶著作爲本部員外郎無論題選遇缺卽補謄錄官儘先題升主事禮部筆帖式錫著俟題主事後以本部員外郎儘先題升先換頂戴咨留主事在任遇缺員外郎禮部筆帖式存厚著俟補主事後以本部員外郎儘先題升先換頂戴遇缺卽補主事禮部筆帖式增銳著作爲本部員外郎遇缺卽補題升禮部主事城思哈著賞加四品銜禮部候補筆帖式分省補用同知英霖著免補同知以知府分省歸候補班補用供事遇缺卽選按察司經歴陳葆卿著以通判分省俟到省後免補本班以同知仍歸原省候補班補用卽選布政使理問馬坤怡著以知州不論雙單月歸分缺先選用俟選缺後以運同在任升用先換頂戴五品銜分省補用州判張覲宸著以通判仍分省補用並賞加四品銜卽選縣丞牟克政著以知縣不論雙單月歸分缺先選用俟選缺後在任以直隸州知州補用先換頂戴施作霖著以典史分省歸候補班前卽補並賞加六品銜候選縣丞古秉奭丁志恪均著以知縣分省歸候補班補用並賞加同知銜吳鏜李諧南陳懷恩張傳楷王炳奎毛俊煇張慶㴻方仞培龔廕森尚壽延楊以統均著以府經歴分省歸候補班補用並賞加六品銜到省府經歴曹金鑅著以知縣仍分省補用俟補缺後以應升之缺升用鄔永齡謝恭壽水德泉心鑒水寳志崔家杰錢晉元陳寵鉞白恭曹聯駿吳星曜均著以縣丞分省歸候補班補用並賞加六品銜候選未入流郭汝翼賀述曾均著以巡檢分省歸候補班補用並賞加六品銜候選按察司經歴邵宗綸著以通判不論雙單月歸議叙間用班内選用并賞加同知銜候選縣丞吳宗蔭朱澤潤王鏡明均著以知縣分省歸候補班補用從九品劉玉山顧絶正均著以縣丞不論雙單月儘先選用並賞加六品銜接察司經歴銜李曜廷著以按察司經歴分省歸候補班補用並賞加五品銜六品銜卽選巡檢張起銘著以州判不論雙單月遇缺卽選並賞加五品銜六品銜卽選縣丞李照斌著以鹽大使歸議叙班先選用並賞加五品銜六品銜卽選縣主簿孫緝光著以州同不論雙單月遇缺卽選並賞加五品銜馬堃華余玉君均著以縣丞分省歸候補班補用並賞加四品銜六品銜選用巡檢孫汝權俟選巡檢後在任以州判補用並賞換五品頂戴分省縣丞謝鴻恩著俟分省後以知縣歸原省補用並賞加同知銜六品銜卽選縣丞蘇開鈞著以州判不論雙單月歸議叙班前先補用並賞加五品銜張瀚著以巡檢歸議叙班不論雙單月補用並賞加六品銜徐志清著以縣丞分省歸議叙班前先補用並賞加六品銜餘著照所議辦理該部知道單併發欽此 
[聘用俄員]  
　　南洋新加坡叨報云聞中朝現聘用俄國武弁一員充叅缺之職某西報論之曰俄國在東方之權漸漸廣大旣得志於高麗復肆力於中國將來中高之事不盡歸俄人操縱不已日本之於高麗久己虎視眈眈今乃受制於俄人有願莫償恨之刺骨但目下不敢妄動者因恐力不能敵也其在高麗諸事盡力經營時或相機而動是則俄日將來必有爭戰之事祗爭遲早之聞耳至於英國見俄人威權漸肆恐其擾亂商務亦己刻刻隄防聞俄人立意先并高麗然後蠶食東三省倘英國或起而抗拒則轉攻印度云 
[俄簡使臣]  
　　上海某西字日報云俄廷現簡馬都寍爲駐紥高麗韓京辦事大臣想俄高交涉事繁馬君旣奉綸音不日卽須俶裝就道也 
[法國電音]  
　　南洋新加坡實得力太唔士西報館接英京來電云法國現擬再派快船一艘前赴中國以助其東方海軍之力然他國若不涎及中國南省之地則法亦不必起而圖之也 
[膠民仇德]  
　　香港循環日報云膠州華人中之强有力者密約二百餘人於某日之夜身穿短襖手執長槍乘德人不備因風縱火焚去德國營房兩所擊傷德弁一員兵三名迨天明始一哄而散 
[不服水土]  
　　香港循環日報云德兵之在膠州者水土不服患病甚多自西歴上月五號起至十一號止死去水師十餘名武弁兩員其餘之在病房醫治者不下數十人故近日德國政府急盼議和以便將兵退去 
[西報譯登]  
　　上海某西字報云邇來英國軍艦行蹤各國人頗爲注意蓋逆料其必有所圖也然俄己扼旅順矣德己踞膠州矣倘俄由北而南德由南而北則直隸海灣勢必爲所封禁而英之商務將有不堪聞問者英京太晤士報之意欲令襲取舟山羣島而水師提督布刺則留意北方故香港士庶咸疑英人將據大連灣惟前當英俄龃齬之時英人襲高麗巨文島俄人曾與之立約自願必不佔高麗片壤英人始退師今兹時異勢殊不識俄能不背前約否觀目下大局儼如作葉子戲德先下手俄繼之日本必接踵而起久踞威海以理度之則下手最後者其惟英乎以英人而談英事毋怪其然然而中國時事益亟矣 
[新艦告成]  
　　廣州博聞報云中國倩阿姆斯脫郎公司定制頭等巡洋艦命名海天於西歴去年十一月二十五日告成試水查此艦身長三百九十六英尺廣四十六尺八寸入水深十六尺九寸册註載重四千三百墩船艙容煤一千墩是日試行四點鐘之久計每一點鐘可行二十四海里 
[紫塞風清]  
　　今夏關外朝陽縣有本地土匪聚衆刦官幾釀巨禍經蒙古王電奏後皇上欽派直隸提督聶軍門帶兵萬名前往剿撫刻有自朝陟縣至北通州者云現己一律肅清軍門亦奏凱言旋矣 
[戟棨雙臨]  
　　金陵采訪友人飛函云南洋大臣兩江督憲劉峴帥近因防務吃緊欲與長江水師提督黄芍巖軍門少春商備江海邊防之策特派崇安輪船前往太平恭迎節鉞軍門於初十日安抵白門旋詣督轅謁見峴帥商議良久始興辭而出至所商何事則軍機秘密局外人無從探悉也○江西九江鎭宋佩珍總戎朝儒奉督憲劉峴帥檄調於月之十一日清晨抵省乘輿詣督轅謁見峴帥面諭緊要機宜閱時兩點鐘之久始出署返斾 
[改運從緩]  
　　北通州訪事友人云前者本邑喧傳有明年南漕折色二成試就鐵路轉運之說街談巷議幾於衆口一詞至近日而此說頓息緣歴年南漕自津至通轉運到京沿河數百萬民生仰賴於斯若改歸車運居民必無可謀生且北運河亦必致淤塞不通夏間大雨時行淹没村莊更難設想是以當道諸公俯念民艱改章之舉大約尚須緩議也 
[藥局被焚餘話]  
　　上月二十四日廣東增步鄉製造局火藥廠失愼一事本館己三次錄登報章兹又閱廣州博聞報云是日斃命於火之衆工人由大憲籌欵賞卹每人銀三十兩著各家屬將屍首領理駐局監製之委員楊君當火起時猝不及避以致身受重傷後經僕人曳之而出路遇委員譚君讓輿舁回延醫調理延至本月初二日申刻遽歸道山督辦楊星垣觀察聞訃卽將一切情形禀知大憲大憲憫之飭在善後總局庫中撥銀二百兩以資身後之事保軍帥曁左右兩統制亦撥給錢糧一分卹其孤兒日來聞製藥局將移至對河招家菜園己相度地形擇日興造矣 
[續述信船被刼案]  
　　寗波信船被刼一案昨己錄入報章兹得月湖鄮嶺間本館采訪友人續述云本月初十夜時值黄昏離城西二十 
 
 

Page 3

 
 
里高橋各店鋪見有盜匪二十餘人結隊而來沿路狂呼曰我輩乃大雷山緑林豪傑爾等何膽大乃爾尚不閉門乎旋見其迤邏往塘河而去次晨喧傳全盛永和兩局信船行至望春橋左近新橋驀被盜黨攔截一船己被刼掠其一稍稍落後卽攏至對岸小港避之不料盜黨早己瞭見情形遂亦一擁而前將舟子砍墮水中墮入艙肆行搜刦至十二日屍身始浮諸水面局主赴鄞縣署禀報劉邑尊卽於次日帶同刑仵人役前往騐明飭苦主備棺收殮 
[購獲逸盜]  
　　北通州屬西集鎭福聚成油坊今年九月某日之夜突有匪徒十數人手執刀械闖入櫃房撬開箱櫃刼去銀衣等物當卽報官在案嚴直刺勒限比捕購線嚴拿案懸將及百日迄無一獲現出賞格遍示通衢如有拿獲此案正賊者賞銀一百兩送信得以弋獲者賞銀二十兩 
[瓊洋獲盜]  
　　香港循環日報云瓊州府屬邇有海洋大盜百十爲羣在感恩昌代二邑擾害行旅事聞於總鎭黄總戎乘廣玉輪船督帶全隊師船出洋剿洗先令辛字六號管駕黄弁率同水兵改乘民船外堆貨物内藏槍砲駛往誘之迨至某夜四更時行至沙洋海果有大隊盜船到來行刦黄弁與之相持各船弁勇遥聞砲聲四出兠剿羣盜悉力相拒鏖戰竟夜始勢窮力蹙票船鳬水而逃官軍陣斬賊首二級生擒十餘名黨羽之溺斃者約三十餘名遂奏凱言旋將生擒者解鎭轅審辦 
[賑災善舉]  
　　廣州訪事人云瓊州告災後刻由省垣愛育廣仁崇正各善堂廣濟醫院香港東華醫院共助有八千元購備米糧禀請大憲由輪船載往災區賑濟亦可謂當仁不讓矣 
[論禁隱種]  
　　北通州訪事友傳來嚴直刺諭禁隱種一示略謂現奉户部牌開例載各直省征租地畝如被水衝沙壓不堪耕種地方官報明上司委員確勘屬實准其除租仍令經征各官不時查察一俟水退沙颺墾復輸租報部等語乃歴年報衝豁除租銀之案甚屬不少水退沙颺墾復報部輸租者迄無一案難免無串通書吏隱種私收陋規爲此特諭各佃户知悉爾等將水退涸復之地赶緊赴州禀報照蕉輸租倘敢隱匿不報或被覺發定照隱匿旗租例治罪 
[駝運磚茶]  
　　北通州訪事友來函云天氣嚴寒河己凍合所有俄商販運磚茶尚有兩萬箱在津未能起運通州駝廠聞信後撥駝前往以備馱運往張家口交納 
[甬試五志]  
　　寗波采訪友人云程稻邨太守考試鄞慈奉鎭四縣文童某日頒發二覆案鄞縣前列茅雲瑞陳受謙郁桂芳馮墀颺陳時夏鄭錫璇朱之照楊宜坊張其賢陳祖光李芳年謝行溎李欽李毓英江宙永王德鋆廖壽慈染錫瓚李健李頤年郭華姚世謨林植琮余清樾蔡宏章林熙年鄭傳鍇蔡鏗馮哲仁柴本厚戴仁厚蔡禾耕朱玉成朱棠蓮策三徐士琨童詩緯于厚培林紹梓郭啓新董世润連宗霈將翼徐正坫戴昌洪壽椿邵南施國祺慈谿楊乘瑗葉秉厚柳韶成何毓恭袁兆摨鄭肇昌洪翔馮保晉馬毓圻趙之任倪紹椿馮學潮周兆熊沈公碩董佐清袁兆墉陳鍾瑞袁瑞麟馮保祿王和之奉化楊占鋆舒暢鄔學韶周崇恩凌康瑞周賓董霈澤張紹旭王鋼張孔彰將藎清何佩璋李錫廉馮懷清吳楙森孫球環周賢進李康森夏以松李肇唐鎭海林景翰劉炎昶張丙旭樂夔颺李厚祺朱思佑倪望寛袁循堯林炳文沙厚榕夏其元林修華夏祖舜范紹箕周啓雍鄭志遹胡翼燕楊聯鑣 
[雲間武試正案]  
　　華婁武試己畢於十四日發貼正案兹將前列十名姓氏錄左華亭胡人傑鄭福忠徐達三徐銘盤楊通達陳增明孫繩祖王承庠陳日章趙壽祺婁縣石葆光夏時行趙廷桂朱紫貴張信成朱定邦吳昌駿莊鴻奎王文兆吳士瀛 
[白門火警]  
　　金陵采訪友人云本月十一日薄暮時忽聞銅鉦亂鳴詢悉城之東隅老虎頭豆腐巷某姓家晚炊不愼遺火積薪中致祝融稅駕一時威燄薰天瓦屋數椽早付咸陽一炬幸水龍風馳電掣而至寒泉百道宛如大雨傾盆頓時撲滅左右鄰舍得免殃及然己飽受虚驚不淺矣 
[上海官塲紀事]  
　　本邑南市毛家弄水利局總辦周秋江司馬經蘇松太道蔡和甫觀察撤去差使遴委候補同知司徒司馬辦理司馬奉札後己於前日到差視事本埠印委各員均詣局中道賀○前辦南市十六鋪巡防中局委員蔡蓉卿明府刻經江海關道蔡和甫觀察札委在江蘇海運局中辦理騐船差明府奉札後己於前日在省垣返滬持詣道轅謝委 
[英員暫攝]  
　　日前英國駐滬刑司韓能君因公赴暹羅遺缺自應委人暫攝是以由英廷特簡律司小威金生君暫行署理刻將接篆辦公矣 
[憲示照登]  
　　上海縣抄奉欽命二品銜督理江蘇蘇松常鎭太糧儲道兼巡視漕河監督蘇州關陸爲剴切曉諭事照得賦由田出糧從租辦業户應完漕米卽在佃户應還租籽之中各佃户豐衣足食皆從田出飲水思源何肯拖欠各業户食毛踐土世受國恩豈敢故延致虧正賦查本年自夏徂秋雨暘應時迨届收穫登場天時晴霽秋成豐稔米色必臻乾潔前奉大部奏請將光緒二十三年分新漕竭力籌辦足額等因自應按則開徵力圖足額尤應提前赶辦俾免貽悮業經飭屬遵辦在案凡爾紳民業户人等當思漕糧爲天庾正供不能短缺遲悞况盛世滋生早沐永不加賦之詔减賦案復又欽奉特恩永减賦額聖恩高厚耀古爍今尤應激發天良趁此新榖登塲愼選乾潔之米爭先掃數完納現值開倉伊邇正業佃完租納賦之時合亟剴切出示曉諭爲此示仰該處紳民業佃人等知悉凡佃户應完租籽赶緊清完不准拖欠業户應納漕糧及早輸將均勿遲悞如敢觀望甚或藉詞展緩則國課攸關功令具在本道不能爲爾等曲貸也其各凛遵毋違特示 
[海運局示]  
　　江蘇海運滬局爲示諭事照得本届光緒二十二年冬漕除奉提漕折三十萬石拔還洋欵外其餘漕曰二糧照案仍由海運歸沙輪各船分裝運津在滬騐兌開行業經分别辦理所有應運白糧循案全歸輪船裝運外查向來騐兌漕米先儘沙船裝竣然後開兌輪運須在二三月間其時正值各處輪船裝貨馬頭擁擠解兌未能迅速各屬米駁守候浦江每遇風濤之險各前届海運曾將應交輪運漕米卽於臘月正月馬頭閒空之時沙輪並兌在案今届自應查照辦理以免稽延合行示諭爲此示仰各州廳縣解米丁書人等爾等駁解漕米抵浦先將實到米數報局掛騐聽候酌分若干撥赴招商局會騐米色沙輪並騐以速漕運毋違特示○又示爲剴切曉諭事照得商船裝運糧米給有苫蓋墊艙銀兩均照實數核發原爲保全米色愼重運務起見乃查近來承運各船銀則照領苫蓋墊艙則視爲具文並未置辦席片逐艙鋪襯以致運津交卸米色蒸變有碍漕務非淺本届新漕領運之船應各先將艙口逐一鋪墊齊整聽候派裝不准稍有草率合亟出示曉諭爲此示仰承運各船商及耆舵人等知悉爾等具攬船隻一經騐明掛派立卽照章購辦席片鋪墊艙底密釘四旁方准受兌仍候糧米裝竣再將艙面一律苫蓋不得任意偷减草率從事倘運米到津查看墊艙苫蓋未全致有米色蒸變受傷情事除由津局責令將米賠補飭提該耆舵等究辦外仍將所給苫蓋銀兩照數追回决不寛貸各宜遵照毋違特示 
[武試出案]  
　　本邑縣試武童曾紀本報昨日上海縣黄大令將全案發出共取九十名今將前列二十名抄錄於後　朱殿魁　倪士魁　馬如龍　曹麒　黄夢熊　趙德剛　談占魁　吳文贅　楊洪昌　陳鴻達　顧占魁　陳少瀛　王國材　梅文魁　沈肇祺　喬獻嘉 
 
 

Page 4

 
 
丁國樑朱尚韜金球琳喬獻庠 
[冒領恤銀]  
　　怡和洋行之安和輪船前遭太古洋行之牛莊輪船在吳淞相近張華浜口撞沈溺斃搭客三百餘人經前江海關道劉康侯觀察延担又律師在英領事署控告得有撫恤銀數萬兩分飭屍屬具領在案兹者關道憲蔡和甫觀察核定被難各人所失鋪陳行李無論多寡每名再折償銀十五兩當卽出示曉諭各屍屬速卽來案具領等因自出下之後連日屍屬到轅領銀者頗不乏人昨日忽有年約四旬身穿華服口操外路音之某甲到道轅差房自稱現在時務報館主筆政今來具領己故王桂富之行李銀十五兩本當由王弟王桂貴來領刻因有事回湖南原籍故囑我作保代領道差檢查清帳見前者領銀時有北門外舊貨店主作保問其原保何以不到甲稱舊貨店早經閉歇差曰然則爾須於領狀上加蓋時務報館圖章再行來領甲始唯唯而去不一刻王桂貴偕原保之人前來領銀道差告以前情始知甲係假冒者俟其再來富拘候禀請觀察究辦云 
[聽候移提]  
　　會匪鹽梟以及安清道友皆民間之大害今年戛初曾有某侍御將各匪情形奏請查辦當奉諭旨飭各直省督撫轉飭各地方官嚴密訪拿究辦江督劉峴帥當飭上海縣黄大令責成捕頭柴樛馬快林潤訪拿去後兹經柴林二役查得張榮甫混名大刀張三者及王錦文卽王福者俱是安清羽黨當時恊同法界探捕一并拘送公堂中西問官訊供之下以信票並無張王二人字樣未便交給卽著收押候示在案不料前晚王錦文之母若妻忽將縣差扭至縣署喊稱兒子王錦文又名王福前由縣捕保充吳淞江水更夫向來安分守法今忽誣指安清羽黨拘押捕房小婦人一家數口全賴供養今遭管押蟻命將絶因此情極來案申訴時適帮審委員蔣刺史升堂訊案間縣差上堂禀訢前情並稱大刀張三等目下在公堂管押尚未送來氏姑媳受人唆使來署胡鬧叩求明察刺史得供飭令退去候請黄大老爺備文赴法界公堂將張榮甫王錦文移提到案再行訊究并傳諭該氏姑媳在署前伺候毋得逺離 
[研訊騙衣]  
　　小東門内仁泰衣莊夥夏寳慶在縣扭控騙子金裕堂哄騙綢皮衣服一案黄愛棠大令訊供將金收押候傳金之房主何建卿到案再訊迭紀本報前晚黄大令請帮審委員蔣壽林刺史升坐花廳研訊原差禀稱奉諭往傳何建卿尚未到案夏訢稱蘇州人在仁泰爲夥上月二十三日金來店稱爲縣中長隨奉内署揀選皮衣共被揀定狐皮衣服六件計洋一百八十元有奇囑卽送往取洋小的與一學徒跟金來署在簽押房門外交代貨物等候洋元不料良久不出始知受騙惟伊得衣逸出往西門外德生典鋪當洋一百元次日將當票在同業信昌衣莊之門隙塞進旋由信昌歸還本店二十五日將金尋見扭案請追衣業定章櫃上交易生理無論何人接手設有不測卽由接手者如數認賠若到年底不清來春生意必遭停歇今金裕堂由小的承接小的依人作嫁焉能賠此巨欵務求大老爺格外此追俾免失業刺史謂曰金裕堂作此勾當必須將其重辦斷難輕縱聽候嚴比所有起案之原贓當票先著具領捕役又將在金身畔抄出押票五張呈案刺史察得内有一張是湖色熟羅女衫一件確是本署失贓詰金如何行竊供稱小的向爲成衣匠在署充當裁肄共有五六年之久女衫是小的一時貪小悞取自知不合惟仁泰之事小的實出不知前者黄大老爺之少爺完姻時夏曾來署兠攬衣服小的恐被有搶奪生意卽出外攔阻致遭懷恨此次以失衣等詞誣指小的哄騙實則並無其事求請明察刺史怒曰爾之聲名本委早有所聞且查得爾拐騙之事非止仁泰一次皆因無人告發目下供詞鑿鑿還敢逞刁不法己極喝令笞責金叩求免責願賠洋銀六十元刺史判令還押候與大令會商之後再行重辦 
[懲責虧欠]  
　　法界徵康小錢莊主蔡徵麐執事陸漢章虧欠各户巨欵倒閉之後經各債主投控法界公堂鄭大令會同何繙譯迭次研訊准予交保出外赶緊理楚蔡在新太科館設席邀請各債主到塲許以八折歸還出立期票届期分文不付復赴公堂求追大令以蔡等刁狡飭傳到案押追嗣據蔡供稱所欠巨欵係倪愼齋所借大令提倪到案迭次訊供一味挺押不繳大令以屢次逾限著將倪愼齋掌責四十下限父雲騎尉執照呈騐昨禮拜六堂期大令命提蔡等三人到案復訊蔡供刻下年關在卽實難調度原告履大莊愼和莊等投案求請嚴追陸漢章供小的代蔡經手出入所有虧欠並不相于蔡供小的與各户往來只欠虧五百八十兩其餘皆倪愼齋所欠錦名洋行收租人某中禀稱徵康錢莊八月以後共欠房租一百餘元並求追錦源匯源二錢莊房租大令謂徵康倒閉之後何以不岾召租甲稱有生財在内大令謂旣有生財在内應報捕房不得以其關閉之後收取房租著折逺洋六十元錦源匯源所存生財准其拍賣作抵又問蔡曰所欠各欵如何歸還蔡供十月内己賠墊洋二十元大令謂爾所出之莊票何得謂爲賠墊顯見居心不善著與陸倪各責三百板一併還押原告又禀蔡夥霍道成在外收取帳欵侵吞肥己大令著一併提案嚴辦 
[跌傷送療]  
　　本邑人石炳干向在美租界百老匯路某船廠當小工昨日午前正在工作偶不留意從高墜下傷及頭顱旋由廠中司事人舁送同仁醫院求療 
[倒斃可憐]  
　　南市萬裕碼頭新馬路中昨日午前倒斃一無名男屍當由地主報知十六鋪地甲前往察得死者年約三十左右面黄無鬚身穿元布棉襖馬甲藍布破棉褲頭戴毡帽足穿蒲鞋形似鄉人模樣普無屍屬當卽報知善堂照章派司事騐明給棺收殮 
[木工慘死]  
　　浦東木工某甲不詳其姓氏年僅弱冠向在流上某木作做工前日午後赴美租界公和祥碼頭正在運斤成風之際忽有巨磚從空墜下適中頭顱腦漿迸流而死旋由同事人訃知家屬備棺成殮亦云慘矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　前有汪沛如投公廨呈控徐銀和弟兄延不交地等情經張賡三直刺迭次訊供著將田單繳案前晚提案訊追徐銀和徐銀全同供小的等應繳田單實因抵押在外今己將三百元向贖仍被姚林芳勒不肯還求提姚林芳飭吊田單可也張美郎徐毛毛同供係中証屢次催徐氏弟兄將田單繳案詎己抵押在外小的等並不敢措阻求鑒地保陳玉麒供小的雖充地保此次實未經手求老公祖明鑒直刺以地保擅稱公祖勃然大怒著里責三百板張美郎徐毛毛不應從中掯阻著各貢三百板徐銀和徐銀全迭次逾限著各責一百板一併還再候飭傳姚林芳到案訊追○鄭阿寳鄭李氏陳順金三人在途爭吵由巡街捕一併拘入捕房捕頭令轉送公廨前晚張賡三直刺提案訊問鄭阿寳供寗波人何習銅匠與陳順金妍識己有七年今被妻子李氏所知赶來爭吵不料陳順金竟糾集流氓到小的家内打毁物件由捕拘獲解案求鑒鄭李氏供丈夫鄭阿寳與陳順金姘識在外租屋居住小婦人訪著後向之理論被陳順金紏衆到家將陳設一切盡行打毁求鑒陳順金供本地人丈夫在恒泰絲棧執役今被鄭兩寳調戯故此爭吵並未打壞物件求鑒張直刺以鄭阿寳自認姘識著貢一百板一併斥逐 
[英界公堂瑣案]  
　　小竊兪阿四行竊黄阿虎家布衣兩仵經包探趙銀河拘獲將人贓解送公廨請究黄阿虎　案領贓　之兪阿四供因年關在邇窮極無聊出此下策求爲恩宥讞員張賡三直刺判責一百板以儆○二百三十四號華捕拘解韓全　到案禀稱此人在路攫取陳巧生之皮帽經小的拘獲送究陳投案領贓質之韓全有一味求恩直劇判責一百板○包探洪阿實拘解譚阿淋到案禀稱此人冐稱包探搶奪粤人譚安朝之洋兩元經小的拘獲送案請爲訊究譚安朝投案申訴前情質之譚阿淋供前曾充當包探夥現己落魄直刺著押候查辦○包探張阿五禀稱竊賊秦小林邱見卿串竊吳桂鄉家銀表銀練金戒等類經小的緝獲起到人贓送案請究吳桂鄉投案請領失贓質之秦邱兩賊認竊不諱推求恩典直刺著各責二百板以儆○殷金標前因竊取吳淞鐵路局洋工師恩樂伯之衣服内有德華銀行所出四千兩之銀票一紙由包探竇如流拘解公堂請訊不認行竊稱此票後友人楊金鰲交付囑代收銀嗣因細查並無楊姓其人故由竇包探於昨日解請復訊恩樂伯及德華洋人投案請爲重辦質之殷金標供湖北人行竊是實惟不知内有銀票叩求恩鑒直刺商之德繙譯著留候嚴辦○一百二十二號印捕拘解止廣和送貨之馬天王阿三至公堂禀稱此人停車攔路向阻不理反敢恃蠻因特拘送請辦王阿三供並未當路停車無端被此捕將馬車拘入捕房求鑒後由見証印度人到堂供稱實見王將馬鞭毆捕直刺判將王責一百板以儆 
[法界公堂瑣案]  
　　包探禀稱一號西捕巡至菜市街見有三四人圍聚滋鬧上前拘拿有戴四福者矢口謾罵並以磚頭抛擲拘案請辦一號西捕上堂伸訴前情戴四福供此禍係長生所肇實與小的無于此人向爲縫工住瑞福里對門弄内現己逃逸讞員鄭景溪大令與何繙譯會商著押候枷號半月責一百板○楊仁卿禀稱盛安太以錦元小錢莊票二紙抵洋二百元莊己閉歇圖賴不還求追盛供代友人經手貼現大令著押候交保限二十日理楚○包探禀稱積竊顧阿元在江天輪船竊取錢包爲巡捕拘拿追赶跌破頭顱送醫院療治捕頭命解案請辦大令著仍送醫院療治俟傷痊再核○哈兆康禀稱邵連生以某小錢莊票貼調去現洋二百三十元圖賴不還求追邵供小的代友人經手借洋六十元大令著交保出外限二十日理明禀覆○李榮初前控余子明以樂材抵銀三百餘兩屢催不理求追經大令訊供飭余將貨變賣歸還昨日原被告各投案李呈遞票據余供李不遵堂諭將貨私行變賣求請追還大令以李不應私自變賣著押候交保追還原貨交余自行變賣歸還○竊犯陳蓮生邱桂春經大令枷號責懲兹己期滿飭送上海縣發入改過所監禁半年○前月汪心如投公堂控英界新巡捕房門差捕沈福壽貼票調去現洋九百元屢索不還請爲提究大令准詞出票提沈到案暫准交保昨日堂期包探將原被一併解案請訊汪張氏供沈福壽自保出後邀同流氓二三十人等候西新橋畔將丈夫汪心如拔至英界恣意攢毆受傷沈重旋被扭入會訊公堂求請伸寃質之沈福壽供在英界巡捕房爲門差並無向調現洋之事亦不敢犯法求恩明鑒汪張氏供如敢妄言願甘重辦大令飭探查明禀復核奪○徐文軒投法公堂禀稱現住萬安樓客棧前晚因事出外回棧以房内黑暗呼喚茶房上燈茶房王松山在十六號房内賭錢聞聲趨出突將小的掌頰數十下脚踢腰際受傷以致不能飲食邀同司帳楊子林來案求辦包探禀稱王松山素不安分連次犯案到堂王供不敢行凶大令飭探將受傷人送仁濟醫館療治王松山押候嚴辦楊子林旣爲該棧帳房不應任用行凶之人爲茶房著具結送案如再犯到案定予重辦 
[美界捕房紀事]  
　　昨日有工部局埽除垃圾之車停於虹口斐倫路適八十九號裝貨車自中虹橋上飛馳而下將駕車之白馬撞傷四百五十八號華捕見之將貨車夫范成成拘入捕房捕頭令押候解送英界公堂禀請讞員張賡三直刺研究○浙江寗波府屬某邑人毛阿虎至漢壁禮路菜市葉正法所設魚攤購白魚一條議價不諧互相打架毛傷及頭面因扭葉至捕房聲訴捕頭略詰情由令自行赴英界公堂控請訊辦○叨求四輪船水手頭目某甲混名小扒鰲藉隸浙江寗波府某邑昨日船上發給辛工甲冐領他人之洋銀三十二圓旋爲司事查知往虹口捕房聲訴　頭卽令王包探將甲查獲押候解送公堂請爲核辦○廣東某邑人某甲無賴也前日至虹口漢璧禮路同興押店僞稱購取衣服店主信以爲眞將布衣若干件置櫃上令甲選擇甲卽乘人不備攫取布長衫一件而逸適爲二百四十八號巡街捕所見拘入捕房捕頭令押候解送公堂禀請究辦 
[蘇省官報]  
　　十二月初七日同知萬賢龢由寗來又金也熊由松江事丁來　禀知交卸署柘林通判事並請肝疾假赴滬就醫吳江縣方禀到准補寳山　鄭仲和禀謝奉委發審　帮審差知縣吳熙禀知交卸署金匱縣任事　省府經歴黄桂仙禀辭赴海運滬局差並銷府試執事差縣丞周祖揆禀知奉藩憲飭知捐免騐看奉部核准主簿胡其溶禀知赴常州○初八日統領太湖水　　　李祥椿通知赴無錫宜興一帶出巡同知程良馭禀銷催提常昭兩縣潛項差通判曹蔭緯請假赴江北措資知縣　溥禀辭赴本瀆厘局差又郭重　由常昭回卽辭赴崑新公幹又施沛霖　知交卸宜荆厘局回省又吳善埴解餉赴寗回又兪世球禀　赴元崑新三縣催兌差府經歴章官瑜禀銷北路一叚編查保甲差縣丞黄熾康禀知丁母憂又徐家修江震巡檢馬軼倫錫金均禀銷催兌差○初九日同紅鄧　堉禀知奉藩憲委赴上海公幹卽辭又都守仁禀銷催提嘉寳金三縣漕項差並謝奉委瀏河工程分局總催差卽辭又曾鳳祺請假赴寗見制憲卽辭○初十日首府桐禀知本日再覆九縣文童正任蘇海防同知王用龢禀知由上海公幹回同知袁保基由淞滬周解餉來截取分發山蘇補　同知高繼昌山東　禀到駐蘇勸辦湖北賑捐　貝指分浙江同　程全保請期服假　一天知縣程慶明禀銷抽查江甘儀泰保甲差新科浙江舉人聞人振衢辭行赴都　試○十一日昭文縣李鵬飛禀知交卸任事回省並請假赴朱　角就醫前無　縣吳觀樂　委太湖水師營務處　調差知縣吳俊　禀銷蘇松常鎭太五屬公幹回縣丞楊寳書禀謝奉委憲轅監印卽日到差○十二日委辭瀏河收運　務兩浙候　鹽經歴錢溯汾太倉人由籍來禀知奉瀏河　程局憲札委兼辦河工彈壓羞　辭縣丞章承銘禀謝奉委　辦上叚水巡差府照磨倪德培聖有奉制憲劉飭知以隨辦防營文案賞給五品翎頂主簿熊應松禀銷吳江縣保甲差並謝奉委西路三叚冬防巡查差典史楊逺徵禀銷西路三叚冬防巡查差江蘇候補知縣吳大　江北措資回省病故 
[粤藩牌示]  
　　准補河源縣知縣茹鏖銓准補信宜縣　　翟　恕均飭赴新任儋州知州缺委卽用縣羅棟材署理東安縣知縣缺委候補縣郭壽鋆署理南海縣知縣鈔請以海陽縣杜友白　補東莞縣知縣缺請以四　縣劉德恆調補准補布經歴李承緒飭赴新任香山縣縣丞請以　補縣丞楊鴻猷補順德縣江村司巡檢缺以永安縣典史升補昌化縣典史以候補未入流施炳文詳補准補凌水縣縣丞德良驥飭赴新任 
 
 

Page 10

 
 
[光緒二十三年十一月三十日京報全錄]  
　　宮門抄○諭旨一道錄前○閩督邊奏爲揀員調補省會知縣摺○又奏爲甄别知縣留省補用片○黔撫王奏爲辦鉛委員異常勞績請旨開復原官片○大臣祥奏爲循案請撥軍台官兵俸餉摺○又奏爲軍台効力廢員期滿照例奏請釋回摺○黔撫王奏遴員署理知府片○十一月三十日○工部鴻臚寺正白旗值日無引見○鳳鳴耆齡各假滿請安○溥興由南苑回京請安○祥普請假十日○良伯續假十五日○工部奏派歳修東西陵工程派出梁仲衡英年○召見軍機鳳鳴溥良○○頭品頂戴閩浙總督臣邊寳泉跪奏爲揀員調補省會知縣恭摺仰祈聖鑒事竊准吏部咨福建侯官縣李樹每升補永春直隸州知州所遺侯官縣知縣要缺應令另行揀選等因光緒二十三年五月三十日具奏奉旨依議欽此坐六月初五日等因按閩省照限八十日礒半計算應扣至七月十五日作爲開缺日期歸七月分截缺所遺侯官縣知縣係衝繁疲難附省兼四要缺例應在外揀調臣督同藩臬兩司於現任知縣歴俸己滿三年人員内逐加遴選查有福安縣知縣劉玉璋年五十六歳四川奉節縣廪生考取同治庚午科優貢辛未朝老引見奉旨以知縣用癸酉科應順天鄉試中式舉人甲戍會試後由優貝知縣呈請分發簽掣福建領照來閩同治十三年九月十六日到省試用期滿甄别留閩補用聞訃丁母憂回籍守制服滿回閩委署連江縣因長門禦敵出力奏准俟補缺後以同知直隸州知州仍留閩省歸候補班前補用歴署寗德閩縣甌寗等縣加捐分缺先用准補福安縣光緒十九年四月二十六日到任調署福清縣試俸期滿業經請銷試俸字樣該員老成練達辦事精詳任内並無經徵錢糧及己起疎防二三四叅有關降革處分之案在閩年久於省會風土民情均能熟悉以之調補侯官縣知縣洵堪勝任合無仰懇天恩俯念省會員缺緊要准以福安縣知縣劉玉璋調補侯官縣知縣俾資治理如蒙兪允該員係實缺知縣請調知縣銜缺相當毋庸送部引見並免核計叅罰所遺福安縣係選缺閩省現有應補人員應請留閩俟准部覆再行遴員請補據署藩司李興銳署臬司周蓮會詳前來除咨部外理合恭摺具奏伏乞皇上聖鑒勅部議覆施行謹奏奉硃批吏部議奏欽此○○邊寳泉片再勞績捐納分發各員自到省之日起試用一年期滿詳加甄别歴經遵照在案兹福建候補班前補用知縣郭承桂候補知縣宋尊爵試看期滿俱應甄别據藩臬兩司會詳前來臣查該員郭承桂才具明晣宋尊爵趨公勤愼均堪以知縣留閩按班序補除履歴咨部外理合附片具陳伏乞聖鑒謹奏奉硃批史部知道欽此○○王毓藻片再查接管卷内准前任雲貴總督臣王文韶咨准吏部咨開王文韶等奏稱前署威寍州試用通判鄧良成自奉委辦理京鉛一年中辦足曰鉛八十萬斤黑鉛四十萬斤實屬異常出力爲歴次委員所未有該員兩任威寍實心辦事輿情愛戴前被叅劾未免寃抑現在部催京鉛甚急可否籲懇恩施開復革職處分留於威寗辦理京鉛俾資臂助等因光緒十七年五月十四日奉硃批鄧良成著開復原銜交唐炯差遣委用欽此轉咨到黔當經檄行司道遵照在案兹據布政使邵積成會同善後礦務各局司道詳稱遵查該員鄧良成奉督辦雲南礦務大臣唐炯姿辦雲南之東川礦山及貴州之威寗水城各廠計自光緒十六年起至二十二年十二月止共辦白鉛六百一十萬斤黑鉛三百一十萬斤均經督辦唐炯派員解黔由司先後詳請委員白建鋆等領運解京交收今尚有辦成未解白鉛九十萬斤黑鉛一百三十萬斤共存白黑鉛二百二十萬斤統計前數共辦獲曰黑鉛一千一百四十萬斤現奉部咨停止京連准其悉數通商該員鄧良成自奉委辦到今登山涉水採擴招商實能不辭勞瘁因查委員領運每批京鉛六十萬斤赴部交收均經户部具奏奉旨從優奬叙鄧良成採辦京鉛一千一百四十萬斤俾黔省京運鉛斤毫無貽誤較之歴年領運委員尤爲異常勞績似應援照運員從優保奬以示鼓勵而免向隅請奏奬開復鄧良成通判原官仍留貴州歸候補班補用等情前來臣查開復通判原銜鄧良成在雲南東川礦山及貴州威寗水城等處採辦白黑鉛斤接濟京運時歴七年之久數至一千一百四十萬斤之多稽其往來各廠無分寒暑不避艱險實屬異常出力前此運鉛各委員均蒙榮施優奬合無仰懇天恩俯將該員鄧良成開復通判原官仍留貴州歸候補班補用出自逾格鴻慈除咨部查照外廑會同雲貴總督臣崧蕃合詞附片具陳伏乞聖鑒訓示謹奏奉硃批著照所請吏部知道欽此○○奴才祥麟依崇阿跪奏爲請撥光緒二十四年軍台官兵俸餉等欵銀兩循案具奏仰祈聖鑒事竊查阿勒泰軍台四十四站每年俸餉羊價馬價紙張等項共應放銀二萬一千八百七十七兩五錢五分遇閏加銀一千六百二十四兩自乾隆五十四年由張家口稅務監督每任解交銀二萬二千四兩零遇閏加銀二千兩歳有盈餘存備災荒之用截王道光二十六年共積存銀三萬六千兩零是年十一月經户部奏准自二十七年爲始所有應解軍台俸餉每年改令解銀二萬兩其少解之數卽將前項餘存抵補一俟將次用完先期由該都統奏明按照每年實用數目撥解等語行知遵照辦理迨截至咸豐十年積存銀兩均己用竣曾經核准應行找領數目並聲明以後分别有無閏月先期奏請撥解儻遇災荒届時另行酌辦等因具奏奉旨依議欽此欽遵各在案嗣後每届冬令豫將來年應放欵項奏請提撥歴蒙允准遵照辦理兹當請撥二十四年俸餉之時查明年係屬有閏之年應放軍台官兵俸餉馬價羊價紙張等項共需銀二萬三千五百零一兩五錢五分謹循照成案奏請由張家口稅務監督照數解交奴才衙門以備明年二月間分别散放恭候命下移咨户部理藩院内務府張家口稅務監督遵照辦理所有請撥光緒二十四年應放軍台官兵俸餉等項銀兩緣由理合循案恭摺具奏伏乞皇上聖鹽訓示遵行謹奏奉硃批該衙門知道欽此○○奴才祥麟依崇阿跪奏爲軍台効力廢員己届期滿照例奏請釋回恭摺仰祈聖鑒事竊查原任廂紅旗漢軍等侍衞兼二等輕車都尉世管佐領佟澤沛緣事革職發往軍台効力贖罪指派第十一台當差又原任廂紅旗漢軍印務叅領萬桂緣事革職發往軍台効力贖罪指派第十二台當差前因該廢員佟澤沛萬桂効力三年期滿據報實係家道素貧無力完繳台費銀兩當經咨行兵部查明各該廢員本旗並無財產隱寄照例先後奏請將廢員佟澤沛萬桂再留名五年始准釋回等因具奏奉硃批著照所請兵部知道欽此欽遵各在案今據張家口管站部員耀豫呈報廢員佟澤沛自光緒十五年十一月初十日到台之日起扣至本年十一月初十日先後己滿八年廢員萬桂自光緒十五年十一月十五日到台之日起扣至本年十一月十五日先後己滿八年等因呈請查辦前來查定例坐台廢員武職都可以上之員不能完繳台費者三年期滿時應再留台五年始准釋回等語歴經遵照在案今廢員佟澤沛萬桂均各在台効力先後己滿八年循例應請旨釋回將該廢員等緣事案由恭呈御鑒所有廢員効力年滿可否釋回之處出自鴻慈謹合詞恭摺具陳伏乞皇上聖鑒訓示遵行謹奏奉硃批佟澤沛萬桂均著准其釋回該部知道欽此○○土毓藻片再黎平府知府兪渭因病請假就醫所遺員缺查有候補知府王德昌辦事明幹堪以署理據藩司邵積誠臬司李希運會詳前來除檄飭遵照外謹會同雲貴總督臣崧蕃合詞附片具陳伏乞聖鑒謹奏奉硃批吏部知道欽此 
 
