# 1888 - 87 - 4905371

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝堂故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[事類統編出售] [  點石齋代啓]  
　　古尠類書故研京十年鍊都一紀攟摭乎羣籍躭鶩乎三上其結搆若斯之難也嗣唐歐陽詢藝文類聚後駢儷精赡者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二册俾閱者瞭如指掌朗若列眉几案舟車取携良便洵人間第一有用書也刻巳出書每部碼洋四元在三馬路逢源里慎記書莊發善此佈 
[歴科試策大成告白] [  點石齋代啓]  
　　春秋兩闈第三場試以策問五道體仿古文語覘實學歴經選刻呈進者大抵皆原原木本殫見洽聞而元魁官卷爲尤重苟非條對詳　光采陸離必致典乏胸羅譏貽腹儉且首場亦不免减色兹特薈萃鄉會名家諸作編歴科試策大成一書分初集二集飽滿者旣徵宏富簡鍊者亦異空疏其中更緝經史子集吏户禮兵刑工爲十類奉以金科付諸石印誠場屋之枕中秘也每部分訂八本價洋二元四角擇於卽日出書在三馬路逢源里慎記書莊發售先此佈聞 
[書本報丐鬪記後]  
　　秦俗强悍樂於戰鬪無衣之詩一則曰與予同仇再則曰與子偕行三則曰與子偕作此後世械鬪之風所由昉也乃近世械鬪不盛於秦而盛於閩粤至江浙等省其民血氣和平性情温厚好勇鬪狼之習寂無聞焉間有刀矛並舉鎗砲齊鳴聚衆滋事傷人斃命者或爲鹽梟或爲游勇或爲哥老會或爲江蛋船固非若閩粤之土豪地棍結黨尋仇積習相沿牢不可破也乃不謂太倉州屬竟有丐頭蔡慶糾衆肇釁傷斃郭有泰等一事夫人至無籍無業游手好閒辱在泥塗淪爲乞丐其卑汚鄙賤不過延殘喘以了餘生己耳乃敢私立名號相約歲時横行江湖擾害鄉里爲首者稱爲担頭每年於二八兩月担頭率領諸丐次第往蘇松太各城鎮行乞吾不知稱爲担頭誰爲之尊其號二八兩月誰爲之限其時而積習相沿牢不可破一若有法度之不可違章程之不容攺者嘻可怪也尤可惡者行乞者其名械鬪者其實當行乞時先邀拳棒精通之人日給厚資引爲臂指其人扮作乞丐形模隨之而去比至蘇松太各城鎮則向各城鎮之担頭索規費錢若干必滿其欲壑飽其貪囊而後巳其有不能如願以相償者則攘臂揎拳詰朝相見恃强倚衆惟敵是求丐鬪之案其以是夫彼閩粤之械鬪往往兩造相爭各不相下於是聚而鬨焉論强弱而不論曲直論衆寡而不論是非迨雌雄旣决勝負旣分則兩造之争端亦由是而息若爲民上者懲儆之申理之辨曲直以爲雌雄剖是非以爲勝負屈之以理折之以詞猶可以相安於無事至於蔡慶之丐鬪則是無故生波有心尋釁旣無欵項之往來又無睚眦之仇隙輙任意勒索如寄諸外府者然其所謂規者何規其所謂費者何費其事則與科派抑勒者無異其情實與攘奪搶刦者相同强梁充塞於窮途餓　變形爲劇盜傷害人命擾亂地方竊恐天下從此多事矣吾故謂丐鬥之可惡尤甚於械鬥而丐鬥之當懲亦尤亟於械鬥也且蔡慶者混名一隻眼江湖所稱爲担頭也帶領乞丐百餘人收取太倉州屬直塘横塘沙溪等三處之規費錢彼三處担頭托上海担頭名李福者居間言定共給錢九十五千文蔡言是區區者祇可作横塘沙溪一處之規費直塘不在其内隨帶衆丐至直塘於是直墉之担頭周春林邀李福再議李福因遣精通武藝之刑邦曉眼耀忠魏大及郭有泰五人前往與蔡會議不數語卽起而鬪毆郭有泰傷重致死曉眼耀忠刑邦亦各受傷生死未卜均爲蔡黨移置荒隴間而散惟魏大得逃歸告李福隨投太倉州喊控由此觀之蔡慶之倚衆恃强按地索費否則滋事闖禍擾害鄉閭可知是無異於盜賊之假道也而三處之担頭周春林等給以錢九十五千則担頭必灘派於衆丐衆丐必强索於民户可知是又無異於盜賊之買路錢也太平之世草澤胥安萑苻不作而任此輩名爲乞丐而實爲盜賊者横行於江湖間其可不盡法懲之乎然盡法懲之者不在治其械鬪之罪而杜絶其行乞之風驅强且悍之鳩形鵠面散而布於四方其不至操刃持梃傷人斃命者幾希行乞之風不除則械鬪之事未有巳也顧或謂乞丐者天下無告之窮民先王所爲發政施仁者也盡法懲之不巳甚乎不知窮民無罪乞丐有罪天生蒸民皆有所用皆有所養養其身以用其材卽用其材以養其身自君相大夫以至士農工商輿臺僕隷勞心勞力竭蹶經營無怠無荒自食其力而後仰不愧於天俯不怍於人其有尸位素餐無功受祿者則雖謂之暴殄天物獲罪於天也可彼乞丐者非無用而有養者乎流離道左蹀躞街頭不織而衣不耕而食天地安賴有斯人國家安賴有斯民况乎一粥一飯來處不易半絲半縷物力維艱不謂之暴殄天物獲罪於天也得乎加以倚衆恃强按地索費滋事闖禍擾害鄉閭安得謂爲窮民也而哀之赦之且吾謂盡法懲之猶不若設法處之之爲得也　滬上棲流公所之意各設一院於城鎮盡驅乞丐以處乎其中嚴加管東毋許逃逸每院用數人爲之長量其技能度其材力而教之工作督之課程其章程當如泰西押犯之監獄民間見有乞錢者卽許扭交解院院外之乞丐俾無所容其身如此則旣有以養其身用其材有行乞械鬥之事亦可以不懲而懼不禁而息其工作所得之值旣以償其飲食日用之欵而設院之經費卽以其餘貼補之是亦填塞漏巵之一策也敢以獻諸當事者 
[本館接奉電音]  
　　昨接京友發來電音有本月二十一日上諭二道敬謹譯登○二月二十一日奉上諭前據劉銘傳奏署恒春營游擊劉全禀控臺灣鎮總兵吳光亮調考軍政有向該員函借索賄等情當將吳光亮撤任交劉銘傳查辦兹據查明覆奏吳光亮雖無向劉全索賄免考軍政情事惟以專閫大員輙向屬員函借銀兩究屬不知檢東吳光亮着交部議處劉全帶病過考未能得力經吳光亮禀撤調郡卽以吳光亮索贿免考等情挾嫌妄控此風斷不 
 
 

Page 2

 
 
可長劉全着卽革職永不叙用以示懲儆六品頂戴吳卓勳在該鎮署管帳輙與劉全往來亦屬不安本分着卽勒令回籍不准逗留該部知道欽此同日奉上諭慶裕等奏查勘福陵昭陵應脩工程請擇吉興脩一摺着欽天監於本年三四月内選擇吉期先行知照着盛京將軍會同工部侍郎届期敬謹興脩欽此 
[龍池柳色]  
　　國子監算學爲再行招考事照得本學額設漢算學生現在懸缺前經出示招考在案查報考人等尚屬寥寥不敷考試而額缺未便久懸本學定於三月内一准考試恐願考人等未能周知爲此再行出示曉諭各省舉貢生監以及俊秀人等願報考者取具同鄉京官印結赴學投考領取卷票於二月二十九日截止逾限槪不收錄勿違特示○守護西陵大臣榮公現届三年任滿預行宗人府循例更換當經行查在京貝子鎮國公輔國公現在有無兼充何項差使並守護　陵寢若干次呈報到府開列清單於初九日奏請簡派守護西陵大臣等因奉硃筆圈出奉恩輔國公意普欽此按守護陵寢大臣自同治時奏准每員歲支養廉實銀六百兩年終專員赴直隷藩庫支領較在京奉職稍形寛裕云○崇文門稅務海巡訪明慣販私酒人犯下落率役潛往朝陽門外元老胡同緝獲販私男婦十餘名口起出私酒一併解送崇文門稅務衙門訊究懲辦○内繙書房行知八旗滿蒙漢稱現在繙書房繙譯官一項需員例應咨取舉貢生監曁繙譯進士舉人生員以及六品以下候補候選人員考試相應行知貴旗傳知前項各員如有情願送考繙譯官者造具出身履歴清册咨送本處以備彚齊訂期考試○禮部示頭傅候補八旗官學教習謝懷清盧生寅等二員限三日内携帶筆硯親身赴部騐到以備當堂填寫親供核對筆跡毋誤特示○總署函致各國駐京欽差略謂准步軍統領衙門片稱恭照二月十三十四等日皇上親祀文昌關帝廟出入地安門理宜嚴肅應轉致各國駐京大臣切囑各洋人勿在附近地方行走相應函知貴大臣轉飭貴國官商人等一體遵照○京西楊妃店蓮花池樂家樓沙窩圓通觀等二十餘村近有遊民三五成羣游弋各處至晚向村人乞粮借米以資度活倘或不允卽各持器械恫喝多方夜間遇有行人要而劫奪刻經司坊營加派練勇弁兵人役晝夜訪拿無如若輩狡猾異常出没不定邨民受其擾害困苦不堪云○皇太后駕幸西苑詹吉移往所有海内工程卽應赶做俾早竣乃事推官項未領無力加添工人而日期巳迫委難再爲延緩迭由廠商禀請從速開放以濟急需而内務府堂官知庫儲不裕連日頗費躊躇現著自西苑門以抵西華門外西大栅欄赶爲修墊石路一叚限三月杪報竣以備駐蹕西苑由此往來○内總管傳諭奉慈禧端佑康頤昭豫莊誠皇太后懿旨本月十七日前往醇親王府看視皇帝隨同前往欽此等因傳出當經福箴亭協揆等飛飭八旗各官廳固山達刻卽分撥步軍校率步甲等仍按前分叚落將道路清除修墊○通政使司示傳盛京刑部侍郎批差進本筆帖式覺羅那丹珠務於三日内親身赴司承領批揭勿得遲誤○兵部行文八旗各營稱職方司案呈溯查定例每歲於春秋兩季應由各旗營派撥官兵於九城城上各按本旗地方齊集吹演海螺半月奏派王大臣察閱所有本年吹演海螺日期春李自二月十五日起至三月初一日止秋季自七月十五日起至八月初一日止相應行知各旗營查照預備並將吹演海螺入操官兵卽日造具花名清册咨覆本部以備查核辦理事關大典幸勿延緩按吹演海螺俗謂之響城照例八旗派出官兵頂盔擐甲佩帶軍器各按本旗城位于雉堞後排成一字次第吹演蓋用以布軍威而壯聲勢也○鑲黄滿都統惇邸面詢該旂印務叅領等本爵聞本月兵餉搭放制錢一千而兵丁僅得九百四五十文究竟因何短放該叅領答稱章京委實不知赶爲查詢可也○山西巡撫派委韓大令秋解二批加餉銀十萬兩抵京運鞘至司農署投遞文批經銀庫當堂劈鞘兌騐收庫繕給回批以便該委員齎回晉省銷差○奉宸苑堂司各員帶領廠商工頭等至蠶池口將教堂及應行圈入海内之處逐一丈量以便估計工程其附近住户人等尅期搬家將房屋交官以備圈入房業主赶卽齎契赴署呈繳仍照前定上中下三等房價由官給發具領○侍衛處以散秩大臣委散秩大臣應得本年春秋二季養廉銀兩應將行册送部查核爲此知照三旗轉行知會該各大臣本年有無應行扣項之處卽日呈報本處立待繕辦行册以便送部查核○步營官兵定例遇大駕出宫清除道路責無旁貸自去冬以迄於今修墊各道幾無少安計醇王府天壇堂子祈榖壇紫光閣朝日壇文昌關帝廟恭備道差十有餘次該管官以其當差勤苦禀諸上游由本營籌核錢文每兵每日酌加津貼以示體恤上游准之○左右翼前鋒營八旂護軍營擡槍鳥槍練兵以及馬上三槍三箭刀矛等技藝官兵本年春操現經閱兵大臣於二月十八日黎明時在安定德勝門外兩黄旗教塲閱看先期由景運門咨行各翼旗照辦 
[津事紀要]  
　　順天學政許筠庵宗師鑑空衡平考試天津七屬凡入選者均係知名之士初十日試事完竣擬於十三日起馬按試通州宗師原籍浙江其先人遊宦粤東遂入粤籍津城官憲於十二日假全浙會館公餞文旌車馬紛紜簪裾交错賢主嘉賓殊有相得益彰之樂○舒春舫部郎文前隨出使德法等國大臣充叅賛官現於十二日乘海定輪船到津小作勾留卽當北上又龍衣貢差以及四川白蠟貢委員均於十五日前到津○京師擬換制錢去春欽奉諭旨飭令沿海各督撫遴委妥員開爐鼓鑄以便解京搭用直隷總督李傅相遵旨於天津保定開爐鼓鑄巳列前報聞天津錢局去歲接奉部文限日鑄就制錢十萬串解京應用局員遵札於客冬解去制錢二萬串今春二月復解制錢四萬串尚餘四萬串當於三月間掃數完交然均係土鑄錢文以後擬換機器製造其鑄錢機器頭二兩批業巳到津第三批亦經到滬一俟齊全卽當安機製造較之土鑄之錢成本輕而式樣好也○新任天津縣孫小坪大令於十六日到津擇於二十二日接印視事○總辦武備學堂楊藝芳觀察之太夫人年登大耋去冬觀察告假回籍爲太夫人稱觴堂中奏定章程每届三年辦有成效開保一次去歲又届開保之期傅相於闔堂又武員弁擇尤保獎而總辦勤勞備至巳蒙奏請開復銜翎又總理前敵水陵各軍營務處周玉山觀察前年大計荐保卓異去冬引見奉旨仍回津海關道本任前敵各差勢難兼顧聞巳攺委楊觀察接辦所有學堂事務仍委觀察督辦聞觀察當於三月間回津視事○津郡水會共計八十餘家向有公牌一面每遇應議事件卽以牌邀集會中人先後畢集不得遲延額觀察任天河兵備道時適遇某水會用牌邀會中人鬥毆肇訟經觀察吊牌銷繳此後水會人等遂無傅牌羣以爲不便現當天津縣宫玉甫大令卸事會中人懇請頒發原牌俾資信守並具不敢滋事切結大令俯如所請發牌給領 
[九江地震]  
　　十七日晨七點鐘時九江西關外一帶地震居人屋内牀第檯桌無不振動片刻卽止或謂是鰲魚動眼所致此則齊東野語不值通人一笑矣 
[五馬來申]  
　　松江府恩詩農太守於前日蒞滬迎迓新任蘇藩黄方伯暫寓洋涇浜泰安棧松海防同知劉乙笙司馬上海縣裴浩亭邑尊均往謁見太守旋于昨日入城答拜 
[先期示禁]  
　　今日爲清明令節城中迎賽城隍神會所有十禁牌隂皂隷臂香解餉車女犯人馬執事等項先經裴邑尊出示禁止想好事之徒斷不敢以身試法也 
[車夫聚衆]  
　　英法兩工部局議加小車捐車夫季普瞿等投上海縣環求曾詳前報昨晨車夫約二千餘人蜂擁至英公廨乞恩適麥捕頭移解各案到廨太守與之會商旋卽升座諭以工部局董議加爾等之捐巳由本分府禀明道憲照會英總領事飭局妥議現未覆到爾等均係 
 
 

Page 3

 
 
經紀窮民以力餬口本分府深知爾等苦况自當體卹週詳今巳商之捕頭准爾等於昨日爲始照常推車三日概不阻碍俟總領事照覆道憲允免與否自有定論不得藉衆環求反干未便爾等當三思之其間有年長者當卽將太守之言知照各人各車夫皆叩謝而退旋有徐玉春張天玉二人投案聲稱小的等奉諭推車出外同業人見之以爲不應貪做生理將車二輛擊毁徐係新車值洋三元張係舊車值洋二元其逞蠻者皆不識姓名無從指出太守揮令退出靜候飭查後聞擊壞小車實屬不少至午刻捕頭詣縣署面呈一切情形下午斐邑尊王司馬均至公廨會晤太守所議如何外人無由知悉是日十一點鐘時有小車裝載木匣西菜等從滬西徐家匯至新北門外天主堂各車夫方在英公堂退出遇諸四明公所東首河沿欵其招攬生意將車掀翻所裝之物傾棄路間有墜入城河者推車人亦被毒毆車輛拆爲數塊中西捕至先後拘住八人拉入捕房管押同時有小車一輛停在法大馬路同榮里口鐵店門首囑修鐵器適有衆車夫過此卽將車拆散於是同擁至大自鳴鐘捕房鼓譟而前難於理喻法捕頭備德祿傳集通班中西捕並包探王榮培李雲發江德林等分投彈壓允將所拘之人釋出衆人不允有拾磚瓦石瑰向擲者捕頭及中西捕多被擲傷各捕大怒赶上拘拿無如人海人山礙難下手衆人亦懾於巡捕之威先後抽身而去而路人駐足閒觀愈聚愈衆人聲嘈離皂白難分包探奔往公廨請代理領事官祁君往南請讞員王雁臣司馬法工部局總董事等亦先後馳至捕房時尚有擲磚者被捕拘到數人有兩人頭上亦有傷痕捕頭飭暫爲看管英捕房麥捕頭帶同英包探馳至與祁繙譯王司馬工部局衆董捕頭等聚談略云此事本屬再行商議各車夫理宜靜候何得鹵莾若此各西員謂今日係西歴四月三號以九號爲止此六日内任憑在租界推行不捐不捉至西歴十號卽華二月二十九日起當另有章程再行定見司馬謂此事當俟道憲核定到時出示曉諭隨着將所拘者帶案内有溧水人沈姓等六人不認推車或云拉東洋包車或稱做小工或稱挑水夫路過閒觀致被拘押司馬均着交保尚有江北人龔祿生并繆姓兩人據供住居虹口本推小車現爲加捐故攺業爲小工頭上之傷實被擊破司馬分别開導謂加捐之事工部局爲修路起見小車易於壞路故有此舉現在此事早巳禀明道憲應候照會英法領事官與工部局商量一有定見自必出示曉諭何得集衆閙事爾等小車可有頭目否龔稱頭目張姓住虹口現在城中司馬諭以六口之中毋庸捐照俟有示諭當再遵行業今釋爾等兩人出外傳諭衆人不可生事倘有不遵定必懲辦龔繆兩人唯唯退去麥捕頭卽興辭祁君與司馬及法工部局總董并備捕頭等以八仙橋一帶素有車寓隨偕至八仙橋捕房坐定著包探傳到車寓主三人分别開導著傳諭衆車夫靜候憲示三人亦唯唯退去司馬旋卽告辭乘輿返署其時巳午後將近三點鐘矣俄而上海縣裴邑尊排道至法補房法領事亦到就捕頭寫字房互談片刻隨卽興辭又聞法兵船上調兵登　在法租界防守以備不虞 
[碰船續聞]  
　　太古碼頭汆來米船一節屢登前報兹聞該船係裝湖州府屬烏程縣糧米四百二十石船中共計四人船在虹口下海浦招商局北棧碼頭停泊米巳卸去其半據稱是日適有會德豐行一百號一百零一號兩駁船經過撞斷纜繩勢將傾側舟中兩人跳仕杉板兩人跳於駁船上該船卽隨潮氽至法界浦灘刻聞米船中人欲向駁船理論而駁船中人亦云是米船先碰不知如何了結也 
[拔刃行兇]  
　　天津人胡某伶人也在法界後新街勞寳興烟館樓賃屋而居每月出洋一元五角前晚不知爲何事與同伴口角起見胡竟被砍六七刀大喊一聲從樓梯滚下烟館中人初以天津人喉嚨本響不以爲意後見胡滚下正待上樓觀看而胡之仝伴亦陸續下樓偕携利刀者出門後紛紛散走胡亦負傷出門遇巡街捕同入捕房捕頭一面飭人將胡送仁濟醫館并看法包探王榮培等至胡住處查看形跡見檯上有天津人所鬥紙牌一副樓下烟鋪有兩人衣服藍縷相對餐霞似與此事無涉隨將烟館主傳進捕房捕頭略問端倪着卽交保俟堂期再行傳訊 
[人贓併送]  
　　法包探在小東門外見有一人携衣包一個形跡可疑因之拘進捕房昨晨經備捕頭研詰之下據其人供在二馬路某薙髮店燒飯衣服是店中人之物備捕頭以事在英界着法包探將人贓一併送英捕房請爲核辦 
[上海縣署瑣案]  
　　趙子英扭潘蘭坡投縣控稱欠銀五百餘兩叩求追繳前晚裴邑尊庭訊之下趙伸訴前情潘稱先父與趙向有往來並非積欠邑尊謂爾旣不欠銀趙何由妄控遂着發廳看管並令將詳細情形開呈節略○前有華炳周控俞錕亭圖賴胡德容欠欵一案裴邑尊提集人証請帮審委員陳伯葵明府升堂訊究胡稱俞　充糞頭曾借小的銀二百餘兩由華作中向索圖吞叩求追究華等所供從同俞稱小的雖曾借胡銀兩然前巳將茅坑一只抵償並不欠銀圖賴明府謂中証鑿鑿諒無矇控之事飭令暫退靜候覆訊核辦○楊帥橋人余松寳　王桂生糾領營勇將兒子振德拉去等情裴邑尊諭令地保王肯堂查明禀覆前日余復投案訴稱兒子刻巳送還叩求明鑒邑尊着將桂生交案訊辦○前有江北人許兆奎扭蔣顧氏至縣控稱養媳陸氏被該氏誘匿無蹤裴邑尊將該氏訊明管押着陸氏自行尋緝昨日許偕妻弟江永興攔邑尊之輿投遞白稟邑尊將禀擲還看候集訊察奪 
[英界公堂瑣案]  
　　酒肆主土裕仁訴稱陳三寳來店飲酒計錢十五文向索無着爭執間有三百四十二號華捕到來陳自願將衣暫抵隨向洋涇浜躍下經捕拽起拘回陳供落魄無聊醉後自尋短見華捕禀述前情十又將衣服呈案蔡太守飭將衣給陳再送棲流公所安置○一百七十八號華捕禀稱吳金壽訴被錢阿十捻傷腎囊當卽拘錢并將吳送仁濟醫院錢供與吳細故口角不敢逞蠻蔡太守飭押候受傷人投案再行質訊核辦○包探秦少卿禀稱黄氏訴稱傭歸朱施氏竊去金戒指三枚拘獲該氏堅不承認今特送案請訊黄氏　金戒指放在房中並無别人入内惟傭婦朱施氏進去後卽行失去朱施氏供主婦失竊小婦人實不知情蔡太守飭暫發官媒收管諭令該包探查贓冉訊○包探秦少卿戴金寳同稟稱緝獲積竊應阿福起到各贓失主共六户尚少馬褂一件查明陳阿林爲之代質又獲陳送案失主屈阿四錢阿慶　榮桂朱少山尤阿生吳三仁等投案請領各贓應供認行竊陳供不知竊贓是以代賣馬褂蔡太守飭該包探將人贓帶回捕房再吊餘贓解候覆訊○郭　太郭承岐同禀稱小的係洋藥局巡丁昨見鄭藎臣身藏川土三塊拿交巡捕送案鄭供潮州人川土購回熬膏蔡太守飭值日差將鄭連　土送歸洋藥局○二百零四號華捕禀稱昨見陸萬清手持衣服一包盤詰支吾投案請究陸供衣服在嘉定縣境竊來蔡太守飭將人贓押候備文移送嘉定縣查傳失主究辦○包探陸阿祥禀稱粤人吳茂莊失竊金飾甚多報捕請查由小的查獲竊犯陳阿福詰得各贓托羅阿華銷在城内　又獲羅及陳之夥伴李阿林一并送案吳遣婦人投案申訴前情并呈失單疎俯首求恩李供事不相干羅供語支吾該包探又禀贓在城内未能往吊請派差協同前去蔡太守飭將該竊及羅等一并押候派捕協同該包探前往吊贓再訊○二百三十號華捕稟稱昨見陳阿大在街旁設攤擲骰當卽獲住連賭具送案陳供小本營生偶犯小賭蔡太守判管押十四天以示薄懲賭具銷毁○長利洋行管房西人訴稱房客張槐三搬移時使朱阿四連屋内天花板拆去爲此交捕送案張慶雲卽張槐三供曾在此處爲帳房天花板是我置備因此拆卜朱供張令小的搬移蔡太守問張拆天花板曾否知照房主答稱知照過殺拉夫謝姓太守飭將張朱交保俟禮拜四着西人邀同謝姓投案再訊 
[法廨停訊]  
　　　昨爲禮拜二係法公堂訊案之期因新任法總領事華格臬君乘法公司輪船午前十點鐘時本可抵埠側應　接是以停訊一日候至晚間八點鐘船尚未到想别有阻滯也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電報總局豫皖賑所經收兩廣電報局第四批賑欵細數另登]  
　　沈小園刺史經募忠順堂盡心堂二户一百兩黄元仁十四兩鏡心草堂十兩徐黄氏兩六錢彭君庵劉蓉舫山道江俞少甫桂林電報局王五户各十兩杜雲濤積善堂二户各七兩周福堂六兩六錢蕭雲樵姚子祥潘福昌堂三户各五兩芳草堂六兩九錢二分八水捕師煥章四兩崇厚堂二兩八錢施季仁一兩福德堂張慶餘堂張福壽堂王三户各二兩八錢小陽二兩八錢五分裕祥大生德昌永泰大昌張九加堂六户各二兩一錢封九記二兩四錢何裴氏三錢二分周杜氏張勵余二户各一兩四錢龔季蕃洋銀六兩九錢四分洽珠亭二十一兩五錢一分嚴開第光洋十元不堪四首人光洋四元洋六无永怡堂十元蔡毅若五元楊叔喬四元陸黔生洋銀七兩一錢五分袁芝年洋銀四兩二錢八分周繫堂七兩六分鹽捕廳銀六十四兩藩庫房五兩六錢張逸宅三兩五錢八分種德堂二兩八錢二分河口厘廠洋一百元朱慶昌靜猗居士二户各五十元斯馨堂二十元合成堂一百五十元啓佑之十二元秦定庵十元梁蘭修六元何惠普二元鄭善林一元袁在庭五角無力主人慕痴子怡怡草堂寄湘山舘博約堂髠記各十元疆善主人十一元慈心八十一山人王梁氏二户各友元朱高氏唐長喜二户各一元史炳南義禮堂門鄧清圻三户各十元不求知客十二元守拙道人新泰厚蔚泰厚蔚長厚宋頴雲程雲孫日昇昌百通川八户各八元桂林電局各洋六元仁壽堂六元邱拱庭紀伍黄雲泉屬幼梅李仲莘李藻亭張小渭趙竹君張試之仲衡氏還查居士小小山房梅山主人東莞埠十四户各四元民科工南科紀文崇浦生無名氏劉潤之張斐氏沈芸方八户各三元養梧氏五元福善堂紀仁工北科李靜遠堂陳務本堂麥崇善堂峻德堂劉連丹時安丹　和張雲程吳蘭言張兩生姚雲莊蔡遜齋曾詠仙趙君竹張琴方天和渡祥記渡雷財隆安何少泉張李氏陸壽氏福經堂張昌盛堂丁二十五户各二元十二山人譚馮氏潘細妹棉澤堂丁秦高氏梅綠無名氏觀成氏張嚴氏張卿華源記伏記均安兩利安記永利合記順記仁記怡昌和興順利聯興陳麥秋余心農慎齋主人正記余慎之朱越生紀玉紀結張爵記青藜堂劉麥應昌潘鏡光潘梓卿潘周南工北科力不足承發房梁作梅台綸怡安渡四十一户各一元祥字捐册二千一百十號鏡心草堂十元又經募存善堂六元再農四美堂八益堂三户各一元黄鼎三槐卿南州氏區俊臣越麓山樵梁湘惠南華堂煥之易泉知足居士十一户各一元梁德甫恆裕堂恆安堂三槐户各半元以上共捐三十五元計平重二十五兩二錢又册二千一百零九號張世才經募歐陽富怡堂二元歐陽萬聚店一元張世才吳際章二户各三錢張紹順張亷舉張宜發張有源孫炳鑑曹振耀吳必成張常源張克良張福記張慶元吳玉林王嘉會王加松張良宗汪孔義歐鑾何張發陳顯先盧華記張升廷吳先志張文玉張開運張克久張時泰二十六户各銀一錢古秉章三錢六分轉子二錢八分○此單未完 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏稿照登]  
　　兵部尚書兩廣總督臣張之洞跪奏爲廣東澳門租界攺歸葡國承遠居住立約尚宜妥議緩定以求無弊恭摺具陳仰祈聖鑒事竊臣於光緒十三年三月廿四日承准總理衙門咨稱洋藥稅厘并徵新章香港與澳門會辦各節於光緒十三年二月十三日奏奉硃批依議欽此恭錄咨行到粤查原奏内稱竊查洋藥自印度販運來華駐於香港澳門分赴各口銷售必須英葡兩國相助稽查方可杜偷漏繞越之弊上年正月間奏請飭派道員邵友濓會同總稅務司赫德前往香港與英官會商辦理查知港地雖爲握要尚須澳門會辦始能得力澳門自前明嘉靖時卽經葡國佔居歲輸租課迨至國初知該處被佔巳久難以收回遂攺稅課爲地租總令輸銀五百兩按年完繳自道光廿九年以後并此項銀兩亦未交納近年該國屢求通商業巳訂約通商因澳門之事爭論未定輙作罷論刻下因洋藥稅厘併徵一案非與葡國商辦則澳門之偷漏　從巡緝是以十二月間開辦併徵之後卽密飭赫德派稅務司金登幹就近前往葡國徐圖辦法兹據赫德申稱現巳准葡國外部電信一派使來華相議通商條約二葡國永駐溪門管理一切三葡國不得讓其地於他國四所見香港如何辦法澳門亦類推辦理以上四欵澳門可卽由稅務司金登幹在彼畫押爲據一面照會英國使臣持攺葡國派使來華議約并飭駐澳門洋官卽由照議開辦各等語查澳門久爲彼國盤踞今縱不准其永遠居住亦屬虚文又徒於稅務多添窒碍开無收回澳門之實際倘能議約有成則權有專歸稅務可期無闕向之偷漏稅課者今可設關向之收納叛亡者今可緝匪向之拐騙丁口者皆可安插稽查而且與新加坡等埠鄰近藉可通達消息尤爲得力再查葡國貧困日甚如法美俄德各國皆有財力無不垂涎澳門冀以巨欵購得其地爲駐兵之所是不讓其地於他國一層尤爲應於議約之先切實聲明杜絶覬覦相議各節似宜照所請旨飭下兩廣督臣遵辦并札飭總稅務司飭金登幹先行畫押至同治年間原定未換條約各欵今昔情形不同所有應增應删各節應候該國使臣至華詳細核議隨時另行請旨辦理等語臣惟葡人僦居澳門歴有年所總署因其久假不歸且慮他國垂涎陽資其榷稅緝奸之爲隂禁其併吞竊據之謀原所以曲示覊縻裨益國計所以臣初見港報尚覺將信將疑未幾接到總署來文方知成謀巳定迫灼徬徨不知所喻數日以來通籌利害竊恐覊縻之意雖善滋長之患方多兹事重大又不得不瀝陳於聖主之前所查澳門爲香山縣管轄距省城三百餘里陸路可通實爲廣東海面門户非如瓊州之孤懸海外亦非如香港之矗立海中匍人乃盤踞多年不交租銀不守界址然亦幸中國之不屑與較至絜權量力我之可以逼匍匍之不足病我事理至明今因事要求曲徇其請遷就立約在葡人始願不及卽他國亦相顧驚疑夫因練軍而始籌餉必先損權可慮一也匍人之住　本以圍牆爲界墻外民田户藉悉隷香山管轄匍人逐漸越佔又屢向界外村民勒收田房租鈔迭據旺厦村紳民聯禀赴愬經臣先後委員勘明照會匍官查禁在案各爲租界猶得加以詰問立明提防竟　以管理一切之權是此後近地人民盡歸匍屬以後水界附島皆視爲固有是其政令旣行於澳中管轄得及於澳外界限混淆潛滋暗長可慮二也中國濵海各省租界林立一切管轄辦案權判章程幸有公法可循條約可守雖暫無退還之舉亦莫生覬覴之心今有澳鬥爲例則日後都强國乘機向便接踵效尤拒之則有厚薄之嫌應之則成滋蔓之勢且此次英匍同一帮緝英人倡譏之事德色尤深匍則成效未見巳有先施爽約收利能無厚報可慮三也粤民僑寓澳門者何止數萬往往兩地置産兩地行商無從限數至於商民盜匪往來如織尤無紀極西例凡生長於某國之地卽可隷藉爲某國之民領取取票據恃爲護身符遇有犯事地方官不能以華法治之卽如光緒十一年南海縣民何回生現隷民藉家有職官人所共知乃英領事來艾久居香港冒入英藉公然居爲英國屬民前事可鑒查英國稽議較嚴猶不能無冐濫給票之弊葡國貪鄙陋劣若以澳門歸其管轄奸民得以巧于冐籍四出作奸葡國必淗利相帮紛紛輸案違範官法不行可慮四也澳門藪盜庇奸由來巳久以臣到任後所有照會葡官提究要犯雖不無往返駁詰亦均陸續交出以視港官之杜留員弁勒詔訟師靡費曠日或交或否聽憑洋官辦理往往始終不交出者難易較殊租界與屬地辦法不同確有明騐今若攺歸管轄以後不獨拐騙人口難以相查彼之事權愈致我之隔越愈甚可慮五也葡據澳地未立條約利益不能與各國同沾葡人犯事可歸地方官審辦通商以來未聞有葡人遊歴傅教之條彼族將藉長爲營利之計將來凡涉教案必有歐洲之人所不屑爲者葡人則緩爲之可慮六也匍人貧困日甚各國垂涎澳門誠如總署所云冀以巨欵購得爲駐兵之所锻名爲租界環瀛共知猶未敢公然取求顯名千義今攺歸葡轄我縱能禁葡人之不得轉讓豈能保各國之不以力爭設竟效併吞之故智不取之於我而取之於人葡爲自主之國而無可求援中國爲局外之觀而無從庇護澳門最近省垣比後水陸籌防均難措手實爲肘腋之患非爲唇齟之憂可慮七也有此數弊雖併徵得效利害兼權似亦不能無過慮特是草約巳立勢難中止微臣愚陋竊思今日補救之策約有五條一曰細訂詳約查册雖經金登幹畫押而詳細條約應删應增仍須與葡使到華會同總署核議請旨辦理其永駐澳門一案原因恊辦徵稅格外見讓租銀非畫地歸葡者且約有不得轉讓他國之文可見澳門係中國讓與葡國居住仍係中國疆土應聲明讓與葡國永遠居住免其租銀不得視爲葡國屬地其不讓地於他國一案應聲明澳門仍中國疆土葡國不得讓於他國如此則我有讓地之名而無損權之實仍與立議毫不相背旣可兹莆人之口亦不至生他國之心一曰畫清界限有水界陸界何謂陸界東枕山西南濵海是爲澳其原立之三巴門水坑門新開門舊址具在誌書可考彼所營砲路兵房均屬格外侵佔應於立約時堅持圍墻爲界不使尺寸有踰彼有所在租界外之地本屬可有可無我讓則彼取我爭則彼棄斷不至因此遂棄前議何謂水界公法載地主有管轄水界之權以礮碼能及之處爲止若兩國土地毗連中隔小河以中流爲界此係指各國自有之地及征伐所得者而澳門本係中國之地不應准其永遠居住葡人只能管轄所住之地宜明立規條約欵所有水道准其船隻往來不得援引公法並管轄水界一曰界由外定准葡住澳免其租銀水瀭仍是中國所有自無水界之可分陸界至舊有圍墻爲止葡人於同治初年將圍墻拆却希圖滅跡然墻可拆而舊址終不可毁將來約有成議似應由粤省督撫臣就近派員會同葡使親往履勘詳查舊址公同立界俾免影射踰越一曰核對洋文查赫德申稱所訂草約四條與澳門新報所載者文義輕重懸殊第一條派使來華相議通商條約洋文内悉與葡國别處屬地無異字樣早約内澳門字樣凡三見洋文皆作澳門及澳門附地二字意極含糊不難將圍墻外至旺厦村隂吞在内卽附近小島毗連村落皆可作附地觀至謂與葡國别處屬地無異一語措辭亦謬雖洋報所載未足爲信要其有意蒙混藉圖侵佔傳說必非無因旣與總署奏案不符亦非奉旨准其駐英本案應請飭下總署先將草約文詳細較對防其狡混而免侵越一曰暫緩批准有對議批准權在朝廷各國之通例英國烟臺條約光緒二年所立有批准之案至上年始行議定成案可據自應明與之約定約後須俟稅釐欵項大增拐騙逃亡捕捉諸事均有明效可徵兩國始行批准在彼得售奢願以上五條皆就原約之中方籌萬全其間自必有總署所巳經及者亦容有澳門情形總署所未能深悉者謹竭管蠡所及以備挽救之資竊葡人至貧至弱素爲各國所輕食用則仰資粤産贸易則專仗粤商其於粤尚不能無所顧忌今旣兀而立約并准其永駐澳門港報所載又有利益均沾之條是葡人所獲巳多卽此次洋藥有所删增亦足饜其願望况所陳各端皆在草約立論未定當有變更應請飭下總理衙門於葡使來華之時就臣所陳細爲辨論極力堅持彼能就我範圍自可照此立約若其不從是棄約出自葡國草約自可任作罷論香港徵稅章程仍照舉行而於拱北關多設巡船前山廠多派巡丁各陸路截緝漏私當亦無多而葡人必大有所不便利害相形不數年間彼終不能不就所議來立約章如此則所損於釐稅者少取全於大局者多矣臣職在守土利害之大不敢不詳籌瀝陳謹將澳門地形繪圖貼說恭呈御覽伏祈皇太后皇上聖鑒謹奏 
[此摺未發少昨見二月十四日香港中外新報登出據稱從别處抄得然其中訛字甚多讀者觀其大意可也] [  本館附識]  
[贈藥贈診]  
　　昨　振捐公所函稱滬北乾記弄凌儒醫存心爲善去冬曾定逢單日送兒科門診並贈丹藥調治于今歲四月杪爲止現又修合幼兒外科諸症敷藥如重舌木舌赤白遊風算衂牙疳等險症亦逢單日可去視明贈藥如有真貧家患傷寒時疫喉風無論老幼並不拘單雙日但須寫明字條持往掛號不取請封惟轎力須照常規先給耳 
[展期取畫]  
　　吳門祝君聽桐一號聽桐逸史雅識琴中之趣曾通畫裏之禪因憫鄭州災願以筆墨助賑一經登報求畫者接踵而來初以七日取件今因壓積太多攺爲十日取件人物花卉仕女扇册每件二角屏條每尺一角中堂照屏條加倍横幅統加半點景加倍仍舊託四馬路文宜書局代收[  吳縣藜床舊主代啓]  
[冬夜偶成疉聯句均錄請香尉壇夢粲政]  
　　詩誰咏玉臺摛藻煥瓊杯吟苦金同鍊談深燭未灰螘香拌酷酊鹿夢費疑猜筆陣雄開處春生腕底雷[  惜紅生初稿]  
[丁亥除夕感賦]  
聽殘臘鼓歲將終浪跡天涯類轉蓬客裏愁城書共擁詩中意境畫難窮香斟柏釀三傾碧雪壓梅梢半露紅飛絮漫天風料峭尊前預卜隔年豐[  惜紅生醉後稿]  
 
