# 1886 - 165 - 4904735

 

Page 1

 
 
[御定歴代賦彚開印告白] [  點石齋主人啓]  
　　歴代賦彚一書自漢唐以迄元明蒐羅各大家傑作纂緝而成分類三十部編次一百四十卷又外集二十卷逸句二卷逸句二卷補遺二十二卷計賦四千一百有奇坊間向無善本有志者憾之兵燹後益不可多得兹有雙梧書屋主人購到桐城方氏珍藏御定初印本子屬本齋照袖珍本精楷縮印卽日開工約於六月中成書特此預啓 
[日知録集釋成書啓] [  點石齋主人啓]  
　　顧亭林先生日知録一書閎博瑰麗上下古今黄濳夫先生爲之集釋此書益極大觀惟是翻刻日多譌謬日甚本齋特覍善本精繕細校付諸石印縮成四本外用錦函定價每部二元准於廿四日出書談經世之學者此書實枕中鴻寳也尚望諸君從速購取特此預啓 
[七十九號畫報出售] [  點石齋主人啓]  
　　近來拐匪之多層見疊出書不勝書省中官憲遇有此等案件經審實後卽裝入站籠傳示犯事地方以昭焹戒本齋照繤入圖但願若輩觸目驚心知所畏懼淞隠漫録圖説一則仍附畫報之未准於十六日出售此布 
[論重懲種火匪徒]  
　　拐匪則離人骨肉火匪則攫人貲財兩者皆罪不容誅近聞朱廉訪將拐匪陳某站籠致斃其一照例斬决庶足以懾賊胆而挽頽風唯火警時聞每每乘機搶掠甚至暗携火具若編管若洋油抛入人家已則從旁呼救陽作倉皇之態陰施攘奪之謀卒無人焉設法而痛懲之似非綏靖閶閻之至計也正月至今天及半載各處之以新聞來告者其中失愼事幾于日日有之雖自不小心因以燎原者正復不少而風高夜黑簷矮茅乾宵小從而生心藉一炬以塡具欲壑不顧别人之身家性命南京揚州等處竟有當場拿獲并引火諸物確鑿指明官憲仁慈仍未聞懲一以儆百然猶曰得諸耳聞初非目見試專就滬北言之滬北爲洋商租界廣袤不過十餘里人烟稠密良莠難齋四方之游手好閒幾視爲納污藏垢地一遇火警凡救火各器具可謂精益求精報警鐘已捷便矣復設以德律風皮帶龍已輕靈矣復繼以自來水取携甚便畛域不分固已窮工極巧奈禦患之方雖備防姦之計未周其火之非由自起者竟無良策以處之哉或謂防閑之周密無過於滬北一隅有犯必懲靡案不破不西各巡捕不分晝夜往來梭巡遇事之頭腦俱無者又有包打聽以發其覆是以别處奸拐賊盜諸巨案往往由滬北並獲人贓豈有一二種火匪徒濳藏租界一任其爲鬼爲蜮無異于趁風打劫者如子所言殆亦未通世務歟豈知祝融氏降臨恒卜其夜宵深人靜警報忽聞斯時巡捕或在上班落班之間左右居人或入睡鄉或入醉鄉陡因鼎沸聲披衣急起復靜聽鐘鳴幾下始知失事在何處地方迨夫結伴偕行齋心奔赴而所謂種火匪徒者計已成矣願已酬矣相率揚長避去矣於是水龍雲集彈壓森嚴自已之什物箱籠轉不許其遷移他處不問至親密友一齋禁絶往來雖云危急之時魚龍莫辯不得不事歸晝一以期忙中無錯况乎愚昧無知爭貪小利儘有拾取零星物件或登時喝破或事後追尋身入公堂目爲搶火實則救火之餘波已失起火之巨憝焉廣以告會審廨巡捕房諸執事别籌妥議以處此夫謂偶然失愼必諉其咎於匪類固非篤論復恐開告訐之門特衆口一詞獨隠忍而不言且託於凡事由天其所以致火之由仍不在人而在已此近於佛老之見非吾儒所宜然旣有此弊豈無所以袪此弊者正不妨剴切指陳俾思患而預防之至新到救火藥水曾兩次試騐於烈燄飛騰時遥擲數瓶卽已烟銷火滅似可多爲置備較之用自來水澆潑尤屬神奇唯價値過昂無力之家安得備而勿用倘能於各公所籌撥公款多多益善兼可省水龍經費耒始不可以救災卹隣也若拐匪之多專就上海而言已覺層見疉出大半無從破案卽破案矣日前點石齋工人楊某以子被拐徧行尋覍越日珠還并獲拐匪一人當送縣署查詢至今未見若何懲治説者動謂在上之人不能體卹民情孰知照例定罪必須展轉通詳倘遭駁詰又當逐細陳明約計科一罪犯需房費數百金往復又移非朝夕所能了結民可使由不可使知多見民情之淺急耳而於在上何尤哉要之拐孩種火旣隨處而通行亦何時而蔑有苟非通都大邑耳目易爲照察若輩斷不敢輕試伎倆獨繁盛如滬北則防之不勝防禁之無可禁奇聞異事有出人意料外者是豈風會使然歟姑書之以諗當軸者 
[都下紀聞]  
　　户部堂官諭令各司員將光緖十年分京外歲入歲出册檔詳細校對恭造黄册進呈御覽限自五月初十日起三個月期滿造成呈進故該部官吏不避暑熱晝夜勤勞云○薛少司宼允升因查京師街面棍徒種種訛詐且洋鎗傷人之案太多計有十八起故擬新章十條加重科罪前報之逃軍三次人犯小柴宋來子兩名皆擬定斬監候吏部已革皂隸方六鎗傷小柴之妻一案亦擬定絞監候○初九日閻丹初相國續假一月傳言相國痰喘不息而痰中見血皇太后日遺太醫數員斟酌醫治服藥後漸見痊愈○前門外石路工程經承修大臣福協揆錕諭令充商木廠自五月初一日起限六十日一律告竣目下多加工匠已修至十成之三矣○初七日午後宣武門外虎坊橋新開草鋪失愼竟將堆積之草數十萬斤盡付一炬幸各處水會齋來撲滅隣右皆受虚驚而已○初二日四點鐘濃雲自東北而起未幾南風大作雨雹並落傳聞京南黄村直至京東張家灣燕郊縱横約二百里麥禾皆被冰雹傷損京南兾州一帶秋麥受傷其餘直隷各州縣均稱豐收故京師米麵價日跌一日○周春奎由滬入京復立嵩祝成班已于初四日演唱觀劇者約八百餘人周由滬邀來名優正旦孫處花旦玉鳳各奏所長故觀劇者日增一日聞該班尚有名優數人未到京也○户部主事徐君寓前門外琉璃廠東北園四月杪以暴疾卒同寅某甲代徐回堂遞病故呈詞諸事旣畢向某書吏曰端陽節徐有應領養廉百十數兩放出時送我宅中吏諾之及初二日放銀吏卽持送甲家詎初四日徐妻身穿孝服至本部索取養廉銀吏答以交甲家徐妻大怒手扭吏衣不釋聲言俟堂官到署面禀吏大窘百般央懇徐妻始釋手其時觀者如堵嗣經同寅某乙赴甲處送信甲已將此銀杉盡乃典質衣物遺僕至署面交徐妻徐妻始登車而返幸堂官是日未坙署中尚未别生枝節○前門外掌扇胡同成衣鋪有深州王姓寄居其中初四日薄暮忽有老嫗同三男子至舖尋王値王自内出嫗問三人云卽是此人三人向前將王扭住不容分辯帶至中西坊署喊告旋經坊官審訊嫗供稱向在深州居住與王同村自　夫棄世只遺一子餬口艱難倚王爲活同活初年王携來京將衣飾變價僞善 
 
 

Page 2

 
 
開一米鋪詎王持衣飾而逸迄令數年忽於前日相遇於途濳尾之得其居止處扭至公堂叩求公斷及訊王則供此婦曾從我四五年嗣因伊心術不良於同治四年在深州告我經州尊斷明給伊銀一百兩從此永斷葛藤現有休退字據坊官乃將兩造暫押俟次日再訊詎王之子知父被押乃邀集𨩊師四十餘人訪知嫗所同來之三人一名熬餅瑞子一名楊九一張姓皆著名土棍卽率諸人尋而毆之嫗與三棍皆懼浼人説合請遞罷訟呈詞而後已 
[鳩江零拾]  
　　署無湖道成寳巖觀察仙眷並未來蕪莅任之日僅帶家丁數名署中諸幕並不更移一切公事亦皆率由舊章十二日盤庫祭江書役俱整肅衣冠分班伺候○署英領事任森新關税務司許妥瑪皆於十三日拜會新任監督成觀察並賀榮任之喜叙談良久始各與辭○梁小若觀察寛猛得宜輿情愛戴商民於其去民醵資公製萬民傘德政匾各一德政牌四對於十三日恭送至轅觀察謙讓再三始行拜受肆筵欵待盡懽而散○舊臘匯泰洋行管事人胡鳳池因事被覊迄今已將半載日前具呈前任關憲請予覍保出外調停梁觀察批謂紀旭初在逃通節拘拿迄今尚未弋獲該犯係此案要証未便保釋所請不准○每有幼孩乘機攫取婦人簪珥爲害閭閻實非淺鮮蕪湖縣楊璞生明府訪明多人榜示通衢嚴查拿究説者謂近有一種蟻媒專誘良家閨女爲無恥之事原其蹝跡無異滬上臺基奸惡情形較攫物者更爲可惡若得飭拿重辦處以嚴刑則禁革澆風其造福豈有涯涘哉 
[邗水雜聞]  
　　鴉片一項名色甚多如產自滇省者爲雲南土西蜀者爲川土徐屬一帶爲碭山土其餘如陜甘福建等省皆有土產邗上銷塲近以碭山土爲最廣販運來此莫不獲利各洋藥鋪間有銷售並有專售此貨者聞烟霞中人云掦人從前多不食此謂西土無論新陳皆有一種靑草氣味近來則不但無此惡味反覺香淸而味濃雖稍遜於廣土公班直可與冲陳新庄齋驅並駕且價又從廉故人皆樂得称宮換羽也○近日天時冷暖不常邗上患時邪病者不知凡幾各處醫生飛輿奔走甚爲忙迫然著手成春不過十之二三於是衆人擬於本月十八日恭奉　 
都天神出巡藉除疫癘習俗如此固不足深怪也○近因新麥上市本洋價値因之陡漲較英洋約貴八九分蓋鄉農多喜收藏本洋也米價近日亦略爲昂貴緣當新陳不接之際各處來此販運者多每石上籼已增至三千五六百文數米而炊者不覺更形支絀矣 
[皖省雜言]  
　　五月十五日爲皖省府城隍神誔期先一日晚間會中各董及廟祝叩禱神前請定何日賽會歴年如是奉行惟謹本届各董以春夏之交人畜平安深叨福庇遂雇優演劇以答神庥金鼓喧闐魚龍曼衍傾城士女無不逐隧往觀云○江右某商裝運雜貨至皖南某厘卡卡員給以票據大頭小尾旋過内河卡卡役勒令繳票該商不遵卡役遂將船貨飭勇拖至太郡總卡卡員研訊之下着繳原票并喝笞臀商懼逃奔省垣控諸撫署適吳大中丞仙逝撫篆由藩憲暫護因復投藩署喊寃藩憲准詞發交當塗縣查辦 
[潯陽瑣事]  
　　甲乙兩人素稱莫逆各畜畫眉鳥一頭愛之重之無殊拱壁每日必携至柳陰深處暢其性情引之弄吭月初某日各提籠至某處迎風振羽得意自鳴甲乙遂各誇其鳥之善鬥乙曰我與爾毋煩唇舌請各放出籠一試優劣如何甲曰諾由是各啓籠門放在一處展翅舞爪扭作一團甲鳥忽敗北被乙鳥抓破右睛血溢如縷甲不勝其忿大肆咆哮乙睨之微笑甲忿愈甚揮拳毆乙乙鷄肋不足當尊拳受傷而踣幸觀者力爲解釋始各携鳥而歸○西門外某客棧寓客少年美貌無殊冠玉陳平團扇輕衫風流自賞似眞翩翩濁世之佳公子也一日晚涼散步不覺行至廿棠湖邊縱覽匡廬湓浦之勝游倦而返行至小壩地方思賢橋邊忽遇一人尾至凌冰檂後無人之處突攫取指上嵌金絲班指少年亦强有力者堅持不釋扭結之際均堅湖中少頃其人奪取登岸飛步逸去少年則氣盡力微踉蹌回棧早已嬌喘沈沈面無人色矣 
[五茸摭要]  
　　新任松江府知府恩太守定於六月初四日接篆九峯三泖間諒有翹首而觀新政者矣○姚少讀太守接奉王大宗師來札擇於月之二十七日迎送新生入泮想届時鸞旗泮水定有一番熱鬧也○前年東門内小教塲曾設火藥分局一所刻主其事者以屋宇未廣軍火屯聚不多遂將四圍套溝重加挑濬擬再廣拓牆垣大興土木云○有地名新坪者去郡城六七里爲華金二縣毗連之處近有阿德裕餘黨在此招聚賭徒呼盧喝雉有某生席祖父之資背城一戰盈囊銀餅盡皆不翼而飛歸遭家中呵責因將頭上煩惱絲付之并州快剪某甲亦以賭負莫償憤呑阿芙蓉膏而死賭棍之害人如此誰爲司牧而不嚴緝重懲乎 
[縣中案略]  
　　前報紀馬福全控莊文祖誘奸童養媳妙英反揑書退婚筆據一案莫邑尊飭差協同該圖地保莊念祖前往拘提昨將文祖妙英一併解案分别押候訊究聞文祖卽念祖胞兄實妙英之寄父云○滬北新橋一帶向有無賴擺設賭攤節經英法兩捕房協拿究辦無如若輩藉此爲生終不能根株盡拔近有吳胡氏赴縣控稱兒子阿二遭該處賭塲所誘花去錢文且被毆成殘廢請將賭根逮案嚴懲莫邑尊查得各賭棍均混跡孫姓茶寮因於前日飭差赴法公廨請移提寮主孫某到案諭令指交訊究 
[房主解紛]  
　　邑人某甲設米舖於城中晝錦牌坊前日向比鄰某乙烟舘購取烟膏論價之餘互相口角乙驀將櫃上烟灰缸擲去擊中甲之頭顱鮮血噴流面目幾模糊不辨乙知事不得了自將碎玻璃劃開手臂誑稱遭甲毆傷爭執之間互扭至巡防總局馮剌史略加詰訊以兩造均有捐傷未便准理揮令赴縣訴陳洎兩造將至縣署宅門卽經烟館房東某丙邀同八舖地甲金寳寳赶至調停勸令兩造各自養傷了結蓋城中開設烟寮素干例禁一經成訟房屋或致發封故不惜效魯連之解纷排難也 
[觀馬戯記十三]  
　　車利尼馬戯開演至今已月餘矣其中陸離光怪談笑詼嘲略記報端閲者已嘆爲得未曾有十八之晚本舘友人承招而往班主執手相告曰今晚各戯又換新奇君能於騁懹娛目之餘削觚以記乎應之曰唯及戯登塲其名馬之矯健美女之輕盈小丑之諧譃無不爭奇鬥勝各擅所長所最足歡者一爲車利尼親調之三馬一爲西人所開之鑷鬚鋪三馬色純黑高大逾恒車利尼各以將軍之字字之曰美之格蘭脱也意之加里百的也日之必靈也命之跪則齋跪命之立則齋立命之奔則齋奔命之止則齋止皆能聽人指示無稍參差斯亦奇矣尤奇者一西人之爲鑷工者商縣幌子坐待奏刀卽有法意兩國甲乙二人聨襼而至乞其翦鬚正待献披又一美國黑人至鑷工卽舍甲乙而就黑人甲乙大怒曰我兩人皆上邦華胄面白如銀爾乃不事趨承惟黑奴之是奉亦有説乎黑人聞之挺身而出云天下惟有錢者有勢何黑白之分我看汝寒乞相終必餓死溝中誰似我玄之又玄滿面皆金銀氣哉于是互相怒詈互相奮毆扭結成團幾致不分黑白鑷工曰請毋譁聽我一語我雖不能八面應敵然三人成衆亦尚可一齋奏刀諸君其有意乎三人齋首肯乃聨設三椅使鼎足而坐以糞桶盛香皂出蘸以堊壁茅帚滿面亂塗隨出一巨刀長五尺許芟夷之下其聲霍霍然頃刻間婆然一公皆類牛山之濯濯牟復以大箝修其髮如屠人之薙猪毛然三人乃給資而去斯時中西人之喧笑聲無異萬馬奔騰而戯遂畢矣聞班中先鋒烕路臣前往東洋經營戯舘日前來簡促令全班早日往東諸君子有未擴眼界者盍破工夫今夜早些來一盡游觀之樂乎 
[貿易總數]  
　　昨承海關送到光緖十一年通商各關華洋貿易總册一本内分三節第一節計十欵第二節計三欵第三節計四欵其中輪帆各船之進出土貨洋貨之往來以及船之墩數貨物之花色與夫各國進出營運之總數細數無不原原本本詳載而備録之閲者如觀掌上 
 
 

Page 3

 
 
螺紋了然心目用是以知通商之利益貿易之盛衰其所關誠非淺鮮殿之以朝鮮通商三關貿易册計亦有十一欵自光緖十年十一月起至十一年十一月止一年之進出胥於是乎在焉披覽數過爲識數語於簡端以誌商務之實在情形並以見通商睦隣之道所望自是而後海波不揚商情愈懋蒸蒸然日進而無疆豈不懿歟 
[滬瀆雜聞]  
　　蘇人某甲住老北門内穿心街掮販玉器餬口近四生理減色欠債纍纍前日又爲債户所逼乘間購砒霜呑之及家人知覺已七孔流血而死當由其妻爲之棺殮是亦慘矣○蘇省解京木排暫泊滬北已列前報昨有小竊行竊川木三根由押解委員報新閘巡防局旋經局員諭飭地保將賊拿獲訊明行竊後賣與豆腐店及往吊贓木已鋸斷查明府判笞竊犯外并着荳腐店賠償木叚以了其事○保安司徒廟間壁弄中有甯人余財生者向開舊木器店前日夜半後余忽持東洋扇子刀叩對鄰羅阿毛之門羅起開門余欲登樓羅阻之余卽用刀刺羅羅受傷三處臥地亂滾余仍回家安睡由羅阿毛之妻報捕派包探顧阿六唐靑山等往拘余財生至捕房暫押并送羅阿毛至仁濟醫院據醫生言傷勢頗重至其起釁之由或謂因曖昧事云 
[嚴禁揭帖示]  
　　代理江南蘇松太兵備道湯爲曉禁事查匿名揭帖大干例禁近來每有不法之徒藐視官長造言污衊妄將匿名揭帖四散分布實屬胆大玩法昨據翁丞禀覆于金和控案内有匿名揭帖污衊間官之事當經飭據馮牧訊明于金和自認誣控本應重辦姑念鄉愚無知從寛責懲將于金和交縣遞籍飭保管束不准再來上海生事如違提究由道批飭照辦矣此後如再有棍徒播散匿名揭帖違例妄爲一經拿獲定卽照例嚴辦第不忍不教而誅合行出示曉諭爲此示仰軍民人等一體知悉自示之後務須各安本分勉爲善良倘仍不知自愛再有前前項情事國法森嚴斷難曲貸勿謂言之不預也其各凛遵毋違特示 
[緝私新章]  
　　販私土人不獨洋藥局巡丁見而拘之卽爲捕房中西捕所見亦必送官辦理然其間有已經挂號將土送局請盖印花者巡捕不知此中曲折隨地拘拿往往多費唇舌現由洋藥局繪地圖一張并刻小戳一个印成一紙及憑單式様備文移送法會審委員翁太守請將圖様等轉致法巡捕頭嗣後法界沿浦灘至十六鋪橋止如見有川土等包上蓋有小戳者不是私土請飭捕不必拘拿如無此小印而在裏街行走包上雖有小戳印總以私土論請一體拘拿送案等情當經翁太守轉逹祁繙譯官知照法巡捕頭飭中西捕一體遵照矣 
[嚴究女堂]  
　　昨晨翁太守臨法捕房時復提陸生財詰問究竟用女堂幾人烟舘開有幾時陸供素爲木匠現在西方庵相近做工早出晚歸不知店中事昨日到案者是我妻娶已六年不用女堂阿招是我寄女家住城中偶然一至大阿金小阿金是姊妹住八仙橋相近三月間曾來過並非用伊翁太守謂嚴禁女堂早已三令五申爾旣違犯尚可狡賴乎除爾妻子外三人在何處爾當交出尚可從寛辦理陸供大小阿金於三月間他往阿招於打架之日走去不知下落太守謂爾店之前後左右同行者有若干家須從實供出陸稱不知太守謂斷無不知之理與爾貼壁之家是何牌號答稱上成下泰中間一字已忘尚有同新泰一家有婦女惟不知是店主婦否太守以其狡展着掌頰二十下又怒喝曰爾縱不知招牌號數然名字總應知道若肯實説在後可望攺過若不實説可見爾以後仍欲與彼等同惡相濟喝再掌頰陸始供有老虎灶間壁名阿淍者不知招牌太守謂不知招牌亦是假話該店可是淸河園否陸稱是尚有靑來閣女名阿招太守謂再有否同新泰可是名新在陸答稱同新泰名阿大伊斜對門一家卽酒店間壁無牌號袛掛一燈太守謂可是六十九號門牌答稱不知太守着將陸生財還押再核 
[微露端倪]  
　　前報記川沙人潘王氏扭趙雲生至法捕房解案後據稱在英界延齡堂吸烟趙見我帶有金戒指詭言欲以翠戒指相易竟將金戒指騙去堂倌帮同追赶不及嗣在一園茶肆遇見扭送而趙則供爲買桃子起釁翁太守以此案總有别情着法包探查明再核昨晨太守臨捕房提趙雲生研詰據趙供其中隠事不敢説明恐伊丈夫與我拚命太守謂事須直説自有公斷趙供伊丈夫吃賭飯不知名姓此婦在西馬路雙鳳樓相近開烟舘呼之爲開店娘娘我去吸烟伊要與我姘識故到南誠信吃烟三四次太守詰在樓上樓下稱在樓下扶梯裏面吸烟後到滿庭芳客棧住宿亦已三次爲無錢付寓資將老母爲人所洗衣服質押因此不敢回家太守謂此是以前事所有延齡堂事亦須實説趙供實有金戒之事我將别家託洗衣服質去後將金戒一隻兑與慶雲銀樓得洋三元四角當時我獨去伊在延齡堂等候金戒兑去後再買翠戒一隻出洋一元四角我住山家園祗有老母一人恐伊等來吵鬧太守詰現在爲何將爾扭送答稱我現有暗病又無錢伊氣忿將我管押太守着將趙雲生還押如有保人可先保出待傳提潘王氏到案質訊 
[小孩送縣]  
　　福建余藍氏控失七齡小孩知被陳阿福誘拐賣與販户陸阿桂由羅太守飭提陸阿桂之子陸阿述到案嚴追因若輩已將該孩輾轉賣在廣東一時未能辦結隨將各人移送上海縣此皆見諸前報者也兹聞陸阿桂在縣管押病故其妻某氏深恐兒子阿述在押釋放無期因卽乘輪赴粤商諸買孩之梁某氏允將該孩帶回暫住虹口地方當被會審署捕役張福得信往提梁某氏言該孩係出洋二十五元買來作爲兒子執有賣契今願交還等語隨同該捕役到署卽招余藍氏來認相見之下淚落如雨宋二尹飭將該孩送縣諭該氏等投縣候領 
[上海文報局協賑公所接嚴佑翁五月初七日山東來信]  
　　四月廿九由博興寄奉九號信五月初六由濟陽寄奉十號信想已逹覽解到之欵祇可散放濟陽惠民兩邑惟濵州尚有一百數十村被災極重無款可放正在躊躇得接四月廿四日電示知文報局又解一萬七千五百兩與昌棧又解二千五百兩來源不絶欽佩奚如濟陽沿河民埝卑薄伏秋大汛勢難保固向來修築皆出諸民力此時蕩析離居斷不能驅飢民於工作正恐隨災隨賑隨賑隨災竭南中有限之物力難濟東省無窮之禍害也惠民之姚家口水勢如建瓴不能堵築徒駭河南岸已遭沉溺莫可補救惟河北尚未受害賴有一綫民埝然卑薄殘缺岌岌可危倘趁此時津貼培修似屬一舉兩得否則漫決之慮實在意中惟兩縣須有十萬金方可敷衍且老弱殘疾仍須賑給按月兩三萬金仍不能缺也諸望熟籌行止專此布逹卽請大安愚小弟嚴作霖頓首五月初七日濟陽泐第十一號 
[上海高易籌賑公所接河南藩憲惠賜欵函]  
　　頃奉到河南藩憲孫鳴岐方伯賜函云前來賑捐圖册已卽分派各屬諭令勸募今繳到原册二十七本共捐集漕平紋銀二千九百二十一兩零七分四厘申九八規銀三千一百三十五兩八錢八分五釐由蔚盛長號劉雲亭翁匯交祈照收速解緊要災區查放俟各處捐集有成再行彚寄等因敝所現當籌解急迫之際得此巨欵欣感莫名仰見誠心保赤格外垂靑惟祝萬户圻封三公爵錫是則一瓣心香遥向薇垣而虔祝者矣謹代灾民百拜叩謝除備函奉復外先登報章以誌之兩廣協賑同人李朝覲秋坪等拜啓五月十八日 
[鉅欵助賑]  
　　啓者本埠蔚盛長寳號劉雲亭先生惠莅交到河南輝縣吳勉齋仁翁助山東賑漕平足銀五百兩委解洪濤激處歎災壞　 
之流離鉅欵頒來感仁風之嘘拂除發給收條轉懇寄汴外謹列報章祗希德鑒[  上海絲業會舘籌賑公所少欽施善昌謹誌]  
[喜重晤碧湘秋夢詞人]  
　　江上一爲别星霜幾度秋鶯花懐還道鴻雪悵芳游蘭臭欣重契萍蹝願暫留祗慚雙鬢攺喜極又添愁申左夢畹生初稿時在丙戌五月中旬 
 
 

Page 4

 
 
[登閬仙樓聽陸小寳琵琶]  
　　綺羅叢裏鬥新謳祗解嬌癡未解愁怪我靑衫偏濕盡前身合是白江州瞥見驚鴻出畫檐無端春思上眉尖何時更聽吳娘曲暮雨瀟瀟不捲簾[  天台游客偶成]  
[蘇省撫轅抄]  
　　十五日候補縣林偑衡禀辭奉委解餉赴都○十六日新授松江府恩興禀辭赴任分發江蘇新班先補用巡檢岳廷𠏉浙江人禀到○十七日候補通判陳鎬江陰公幹回並謝留蘇差委主簿劉恆德禀知奉委藩轅監印差典史祝丙南禀知奉委臬轅監印並銷藩轅監印差督辦松滬厘局候補道於六月初五日壽辰 
[浙省撫轅抄]  
　　五月十一日仁錢三縣禀知奉飭監斬盔犯姚和尚姚征龍陳安福三名處斬訖○十二日二品銜新授温處道苑名棻他由京來省差人禀到禀安候補通判徐樹淵禀知豁免局委催前太平賀令濫欵差錢塘縣王禀知赴鄉勘案回禀安○十三日候補同知陳文璣交缷淸湖厘卡回省禀到○十四日候補府陳浚疇禀知臬委督辦發審差新選松陽敎諭鈕福安禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十二年五月十日京報全録]  
　　宫門抄○諭旨一道録前○發抄旨五道○粤督張等奏爲武職大員之母年未百齡五世同堂陳請旌表摺○湘撫卞奏爲續獲會匪訊明懲辦摺○粤督張奏爲調補知府片○滇撫張奏爲京控案件審明擬結摺○五月十二日禮部宗人府欽天監正白旂値日吏部引見二十二名兵部四名幼官學十四名宗人府一名内務府一名理藩院一名○恭鏜因伊子授庶吉士謝恩○湖南補用道莊庚良謝恩○曼奈王善慶各請假五日○潘祖蔭請假十日○召見軍機○發抄裕禄奏出省閲伍日期奉旨知道了欽此○又宜昌關第一百二結收支税數奉旨該衙門知道單併發欽此○陶模奏接任直隷臬篆日期謝恩奉旨知道了欽此○邊寳泉奏知府厲文煒註銷迴避之案仍留豫省補用奉旨吏部議奏欽此○　楚漢奏出洋督緝日期奉旨知道了欽此○○兩廣總督臣張之洞廣東巡撫臣倪文蔚跪奏爲武職大員之母年未百齡五世同堂陳請旌表恭摺仰祈聖鑒事竊查定例壽民婦年未百齡五世同堂者令該督撫分别年歲給與匾額賞給縀疋銀兩又滿洲漢人三品以上文武大員之父母妻室有年届百齡親見七代或未届百齡五世同堂例得建坊給匾者請旨勅交内閣另擬字樣進呈欽定以昭優寵等因兹據署廣東布政使蕭韶群准廣東候補道鍾懿蓉等移報有同鄉記名遇缺儘先題奏提督畢什固圖巴圖魯廣廣東肇慶協副將刁經明之母刁劉氏係廣西潯州府武定縣人生於嘉慶丙寅年計至光緖十二年現年八十歲生子二人孫十人曾孫十人元孫一人親見八代五世同堂理合繪具宗圖造册加結移請旌表等情由司覆核轉詳前來臣等覆查該壽婦刁劉氏秉性温柔持躬淑愼事重閳而盡孝早著賢聲撫弱子以成人更傳德訓澤延後嗣欣看蘭桂之齋芳壽躋遐齡喜値桑榆之溢慶歴聖世五朝之歲月膺閨門一品之光榮宜荷旌揚以彰人瑞除將宗圖册結送部查核並咨廣西撫臣查照外臣等謹合詞恭摺具奏伏乞皇太后皇上聖鑒勅部核覆施行謹奏軍機大臣奉旨禮部議奏欽此○○頭品頂戴湖南巡撫臣卞寳第跪奏爲續獲結會紏搶匪犯訊明分别懲辦恭摺奏祈聖鑒事竊照前據署益陽縣知縣毛隆章禀報縣民張岳屏家于上年十月二十六日被匪徒多人夜半入室拒傷事主搶去錢文衣物一案當經該縣並署安化縣知縣周錫晉管帶巡緝營都司申六發先後拿獲匪犯毛世發周郁吾毛立生黄德勤楊美隆吳老六劉洸前傅陶榜劉春忠郭宏培吳愼初正蔣三唐文三陸業亭龔得升楊美柏劉元三劉鳳六劉春四等訊係毛世發祮會放飄紏衆謀逆因探聞張岳屏家道殷實意圖肆搶得財製造器械起事其時適攸縣亦有會匪劉鳳閣等滋事之案謡言風起人　驚惶臣隨批飭將該匪首毛世發及同與逆謀之毛立生黄德勤楊美隆吳老六並周郁吾先行正法梟示以安民心而寒匪胆其餘各犯飭令群細研審並將在逃各犯札飭隣近州縣一體嚴拿務獲究報所有辦理情形業經附片奏陳欽奉諭旨在案旋據安化新化各縣及申大發等續又拿獲毛相承魏美禄吳鼎三龔親止蔣先進曾友元楊得林王斌劉燦煇毛相肥毛相榜等先後禀報到臣内毛相承楊得林于斌三犯均係會中頭目供認紏黨搶劫各情不諱臣已批飭卽行就地正法其曾友元均飭解歸益陽縣與前獲各犯一同提集研訊並委候補知府周麟圖前往嚴加推鞫兹據訊明開録供招分别核擬具禀前來查核各犯供詞均與逃首毛世發等各供無異該犯曾友元經毛世發深管匪黨簿册開寫人名查點贓物實爲匪中謀主傅陶榜於往刼張岳屏家先充什長率衆把風事後復代造軍器該二犯情罪尤重劉洸前陸業亭楊美柏劉春四魏美禄吳鼎三龔親止蔣先進毛相肥毛相榜先旣入會復聽從謀逆搶劫搜贓均屬同惡相濟經臣批飭一併照章正法曾友元傅陶榜仍加梟示用昭炯戒此外劉春忠郭宏培劉元三劉鳳六唐又三龔得升劉燦輝等或訊祇聽從入會不知逆情或隨同行搶中途畏懼逃避不無一綫可原現飭分别禁錮俟查明有無不法别案另行酌量辦理吳愼初蔣正三訊屬無干已由團族具結保釋在逃之傅陶美卽傅唐美等仍飭勒緝務獲懲辦現在益陽一帶地方安靜如常凡被誘脅從會愚民前經出示曉諭准其繳飄首悔並飭城鄉各處一律嚴辦保甲以免匪徒溷跡煽　生事至此案經署安化縣各縣周錫晉首先訪獲要犯周郁吾究出毛世發結會謀逆重情並拿獲匪黨多名實能認眞捕務合無仰懇天恩飭部從優議叙以示鼓勵出自鴻慈所有續獲匪犯訊明懲辦緣由理合恭摺具陳伏乞皇太后皇上聖鑒再攸縣會圖滋事案内尚有逸犯童榮裕譚　子等現在勒限催緝容俟拿獲究辦另行奏報合併陳明謹奏軍機大臣奉　旨着照所請該部知道欽此○○張之洞等片再准調商州府知府楊霽飭赴調任所遺惠州府知府篆務查有試用知府夏獻銘諳練廉勤辦事結實堪以署理又署雷州府嚴家疇調省另候差委所遺雷州府知府篆務查有先經請補未准部覆之廣州府遺缺知府成治才具明敏遇事講求堪以先赴任事據蕃臬二司會詳前來除分檄飭遵外臣等謹循例附片陳明伏乞聖鑒謹奏軍機大臣奉旨吏部知道欽此○○雲南巡撫牙臣張凱嵩跪奏爲京控案件審明擬結恭摺仰祈聖鑒事竊查雲南舉人孫士賢以揑誣主使杜戮備弁等情赴京控由都祭院供具奏光緖九年六月初九日奉旨着派岑毓英將此案情節確切查明按擬具奏原告舉人孫士賢該部照例解往備質等因欽此旋由督臣岑毓英帶兵出關籌辦邊務奏奉諭旨此案着交唐炯確切查辦據實具奏欽此　經委提人卷來省因被告和述廷外出未及審結移交到臣旋查明和述廷在廣西軍營効力由司群經咨提兹准委員解滇當經督同臬司提訊間卽據原告孫士賢以所控不寔未敢誣執具結首悔前來隨提同各人証隔别質審緣和述廷籍隷鹿江縣由軍功歴保記名提督先於光緖四年在東川營叅將任内淸厘營務積弊查得所屬署守備前經正法之補用都司孫士誠放餉每兵少平又復濫交紳士當向申斥又左軍把總袁尉勘之　 
弟袁應牂署則浦汛把總人地不宜將且撤任並訪聞會澤縣民廖治汝廖治牂縱容同居姪女廖小存賣娼與武舉朱履賢姦宿往來曾與府縣會銜出示驅逐因之孫士誠等各懐怨恨七月内袁樹勳由省請饟回營風聞和述廷已將孫士誠起意報復商令朱履賢廖治汝廖治牂俟和述廷廿署夜誣姦捆毆並許事後重謝均各允從又傳袁樹勳及左軍把總許應春囑令帮助袁樹勳應允許應春含糊答應各散八月初五日孫士誠探知和述廷是夜出署巡查堆卡知會朱履賢等在廖治汝家附近舉人雷之聲堂弟　 
雷萬元藥店會齋並令其圾弟張五婁雇不識姓名十餘人在路埋伏傳囑袁樹勳許應春帶人同往三更時候和述廷隨帶兵走至廖治牂等上前打滅燈籠將和述廷拉住各用木棒刀背石塊拳　亂毆其頂心等處十七傷倒地兵丁攏救均被毆散孫士誠同朱履賢並拉同雷之聲踵至將和述廷拖至廖小存屋内綑縳誣以佔姦民女孫士誠捐供報案並囑袁樹勳張五婆將其辮割落拖至府署經東川府知府蔡元夑署會澤縣知縣朱坦能查騐傷重遺送回署醫調禀經前督臣劉長佑委員總兵岑有富候補同知姜瑞鴻前往查明禀覆提証解省發委雲南府知府毛慶麟督同局員知州吳裕昆等審將孫士誠依軍士懐挾私讐殺害本官已傷爲首例擬斬立决先行正法袁樹勳朱履賢廖治牂依未從例擬絞許應春廖治汝减等擬流雷之聲廖小存分别擬以枷杖由司復審解經前督撫臣審明奏結嗣袁樹勳已入秋審處决朱履賢廖　牂越獄同逃於光緖六年被獲正法許應春廖治解配各在案維時孫士誠之胞弟孫士賢先因遊學外出槪不知情嗣因聞知　由東川府縣禀發委員姜瑞鴻提省痛兄情切心疑府縣貪賄揑詞妄禀並代賄通委員又因該府蔡元爕曾於案出後因公來省以爲恃係督臣同鄉揑言傷車致將孫士誠正法隨意添砌情節自作呈詞赴都察院控經具奏奉諭旨泒交督臣岑毓英旋復奉旨交前撫臣唐炯查辦因被告外出未及審結移交到臣旋查明被告和述廷在廣西軍營効力由司詳經咨提解滇正提訊間卽據原告孫士賢查明所有不實具結首悔前來隔别質審各供前情不諱研詰和述廷委無佔姦民女情事孫士賢實　痛兄情切懐疑妄控旋卽查明具悔東川府縣並無貪金串賄委員亦無受賄揑誣主使枉戮别情推鞫不移應卽議結查孫士誠等挾嫌誣姦捆毆本管叅將和述廷致傷一案始由同城文員具禀繼復委員確查終由司局審明解院覆審情形如一始行定案且當時係委文武兩員往查不僅同知姜瑞鴻一焉能獨任受賄揑禀案在光緖四年該舉人孫士賢呈内指爲三年與原案不符其爲夫悉原情隨意揑砌已可槪覍今旣訊明控出懐疑於未審之先具結首悔核與始終誣執者尚屬有間惟不查明廖小存及訊無不合之洪劉氏等均毋庸議無干省釋未到免提省累除供招咨部外謹會同雲貴總督臣岑毓英恭摺具陳伏乞皇太后皇上聖鑒飭部核覆施行謹奏軍機大臣奉旨刑部議奏欽此 
 
 

Page 12

 
 
[鄂渚官報]  
　　初三日武昌府李禀知於初四日考試崇陽通城通山興國文童正場候補州趙毓楠自鍾祥縣騐收隄工回銷差並奉委赴湖南採辦造剝船木料差候補縣王錫韓奉委赴麻城淮鹽子店禀辭候補巡檢陳嘉德奉委兼聽承造剝船胡道差遺禀知余祉錞奉憲留查漢口大智坊保甲分局差候補從九孫炳煜留查漢口居仁坊差並辦理保甲分局差俱禀知候補同知吳國傑奉委辦沙市駐宜補厘分卡禀知專辦荊沙厘局候補府吳廷華來省禀見謝奏補安陸府辦理六縣牙茶事務候補府史書靑解厘金來省候補州吏曰鍾慶蕃奉漢黃德道委留查漢鎭循禮坊並兼保甲分局差禀知初五日黃梅縣丞伍紹慶自漢川縣監修隄工回省禀到並禀謝調署天門府丞候補縣丞張南瑾奉江漢關委帶巡江舢板禀知初六日長江水師提督李赴兩院拜會初七日候補縣丞張南瑾奉委臬署監印官候補典史李裕鏞奉委帶巡江舢板各禀知初八日候補直隷州同陳玉川奉委查平湖門差候補典史莊光藻奉委赴湖南守提督銷局銀兩各禀知初九日候補州周文浚奉委辦宜昌厘局招賢里保甲局候補縣羅登汝奉委辦鄖陽厘局俱禀知初十日委辦鵝公頸釐局候補同知顧允昌禀辭赴局十二日候補縣丞吕燿墀奉委留查漢鎭大智坊差禀知 
[輓張子祥丈]  
　　未到秋風哭翰仙學承東海畵南田平生知已惟金石餘事消閒託管弦杖國年華登九十滿城桃李化三千傳家更有蓀枝秀後起還看悉象賢[  海鹽弟徐圓成古春拜草]  
[輓羅太夫人]  
　　訓垂畫荻父師全花養南陔享大年五桂齊芳看繞膝八旬開慶舞隨肩榮膺鳳誥推慈母返駕魚軒列上仙敬爇心香虔叩頌祝將餘蔭賦瓜緜[  海鹽侍生徐圓成頓首拜草]  
[賀陳寳渠太守令姪杏蓀世兄新點庶常]  
　　家學淵源遠近傳竹林馳譽况多賢大巫望重金章煥小阮班誇玉笋聨經濟文章同報國功名富貴信由天榜花預頌年年發一曲霓裳列衆仙[  愚弟徐圓成古春甫稿]  
[賀嚴伯雅太守哲嗣入泮]  
　　詩禮趨陪訓早宣鳳毛繼起自爭先年方志學芹香挹繭織登科蕊榜聨竇氏桂榮誇紫綬謝庭舞綵耀靑氈文章事業推喬梓燕賀同申賦小篇[  海鹽愚弟徐圓成拜草]  
[上海四馬路文報局内恊賑公所經收賑捐五月中旬淸單]  
　　十六日惠泰庄交來蘇州潘仲溪翁經手實解第二十九次急單顧恂甫翁募復昌庄二元鼎和庄裕成莊張瑞記三户各一元朱麗生翁募太鎭官鹽棧二元公盛源記二户各五角公記錢四百八十文嚴公興錢四百文沈永豐沈義茂汪順泰金三和楊公義張公恆願錫記祥福元大昌泰豐恊和裕通十二户各錢三百文成公泰王大生趙樂山三户各錢二百文二妙堂墨莊募香進禧詹士通二户各錢一百文大有豫金鋪募大有豫利記二户各二元大有豫省節酒一元張松泉翁募張玉記四元無名氏一元沈茂順廣貨鋪錢一千文同元祥洋貨鋪募劉傳濂錢四百文吕梧卿錢三百文朱竺耕朱耀先二户各錢二百文劉濓溪錢一百文嚴君山翁募包培卿松漁山人萬和莊無名氏陳玉生師竹齋倪德升七户各一元天豐裳金永盛裕淸記詒慶書屋施仰記程渭記六户各五角無氏紋三錢四分蔣永盛醬園募永盛園錢六百文鼎和莊錢五百文具大有醬園募經畬有記德順合記義興錢記敬修成記四户各五角汪裕豐醬園募裕豐坊五角通源燭鋪募貝記三元杭城許貫之翁募荊樂堂十六元朱愼思堂十元節愼書屋八元德耀微垣程補讀齋二户各六元詠莪軒愼德堂延月齋三户各五元愚菴氏四元正初精舍三元花萼軒無名氏無名氏三户各二元崇德遺民沈門劉氏醉石生李姓無名氏無名氏六户各一元葑溪子募補不足錢七百十文實收英洋一百廿二元銀三錢四分上海縣莫邑尊發到鄒攀桂控老椿記棧夥浮收水脚罰欵移賑洋二十元鄭榮記交來鄭逹卿因病中默廿災區禱神獲痊還願洋十元大塲濳溪交來王氏祈解災阨洋二元華昌號許愿英洋七元銅洋三元爐胚洋三元順記號交來沈逋梅先生畫潤移賑小洋二角○本日共收英洋一百六十一元爐胚洋三元銅洋三元小洋二角銀三錢四分 
[張雪堂經收如靖沙洲坍區遷塜十骨捐欵淸單]  
　　收二成齋居士助洋五十元梅善士奉母遺命助錢十千文方鑑湖堂捐洋三十元堅一大和尚洋二十元常修老和尚洋八元阮賁氏洋十五元阮姚氏洋五元汪存仁兪漢卿盧心泉有名氏黃乾元嚴洗凡黃子隆張德欽八户各洋二元丁盛猷丁盛堂二户各一元錢四百文王尚德洋一元錢二百文黃億信嚴錦鳳嚴圖南黃汝崑尤喜鑾尤奇崑仲振益周以功丁國良黃太和周復餘周永隆顧金魁顧金鰲十四户各洋一元周紱卿錢五千文復源典錢四千文普潤大和尚錢二千文周應道錢一千六百文李錦富黃合盛二户各錢一千文陸宏章錢八百文黃同山丁久春錢七百文周懐西堂錢八千八百文臧仝盛陳周氏仝孫俊二户各錢四千四百文熊何氏錢三千五百文嚴西尊錢二千五百文嚴綺山錢三千三百文陳友徐尤奇裕二户各錢二千二百文陳梅卿錢一千一百文黃正昌錢八百八十文丁遠連錢四百四十文○以上共收洋一百六十一元錢一百千零八百二十文 
附啓者靖江如臯沿江坍項一帶孤墳枯骨坍缷江心者甚夥現如累坍區應遷義塜骨殖數千副實難坐視無如經費頗鉅惟祈諸大善長俯賜捐助俾纍纍骨免付洪濤幸甚濟甚 
 
