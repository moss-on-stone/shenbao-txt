# 1912 - 263 - 4914228

 

Page 1

 
 
社論 
[再論新借欵與六國銀行圑（寒）]  
　　記者曾論國際借貸爲私法上之關係非政府所可干涉加以我政府於大借欵决裂之當時聲明不能不另有所借尤爲手續完備六國銀行無辭折我今新借欵業已告成該借欵圑已在倫敦中國兩處發行債劵聞極踴躍惟六國銀行以表面無可反對遂隱以肆其種種妨碍手叚者揆以善鄰之誼記者不能不有所忠告焉 
　　六國銀行所最藉口之端爲吾國財政基礎未固鹽稅抵押無可依憑故監督之未已而以管理要挾之爲保護債權者計六國銀行圑固未可厚非然管理鹽稅我國萬無容許之理而解輕其條件尤爲六國銀行圑所不允愈磋磨而愈遠舍此就彼實銀行圑把持之故而我不任其咎也斷斷焉反對胡爲 
者 
　　第一所不可解者即六國銀行圑禁令其各分行流通銀條是也夫市面流通爲經濟上之趨勢今六國銀行圑因壟斷債權之故并以壟斷市塲擁而而遏之將以釀成經濟上之恐慌恐慌一起雖肇跡於吾國而世界市塲有不被其波及者乎蓋東亞大陸爲歐美各國之商塲也亦已久矣故亞洲之經濟關係不獨吾一國主之實與歐美各國共之謂吾國釀成恐慌而六國銀行獨收其利固未可必也然則六國銀行此舉不特與公理相悖且其所得之權利抑亦無幾矣况不免有弊害在其中乎此記者所欲爲六　國銀行忠告者一也 
　　第二所不可解者即由英公使向政府索各項洋債如不照付卽實行辛丑條約是也夫賠償各欵本由海關抵補計自光復以來各口海關稅銀由稅務司收存者合一年本息計之不下五六千萬兩足以償還而有餘是本年之借欵賠欵所應償者可取之海關而不必别有所取也今六國銀行乘吾國新借欵之初成財源尙未充足而以要挾出之是亦不可以已乎儲存以備償還之用者擯而不論而乃求之於儲存以外意將謂汝借欵旣成理宜悉淸償之否則不能不以借債爲吾輩之專利負氣凌人以爲報復此記者所欲爲六國銀行忠告者又一也 
　　要之大借款本吾人夙所主張而决不能從六國銀行之嚴酷條件所謂寗以財政竭蹶亡而不願以財政監督亡也苟六國銀行翻然自知其條件之過嚴從而減輕焉僅僅主張經濟上之利益而不復有他種之野心則及早圖之大借款猶可望其成立今政府正在籌借比法借欵六國銀行圑報早自决毋令旣成之後積妒成憤無可宣洩而一以牽掣手叚出之非兩利之道也此更記者欲掬誠而爲六國銀行告也 
要件 
[熊希齡呈大總統文（再）（續）]  
　　又第四條稽核處以外人爲處長查財政部長前與銀行圑會議墊欵時曾聲明稽核處係監視暫時開支墊欵章程墊欵支盡該機關即行裁撤至於借欵則視其所辦之實業種類查照　來鐵路成案延用外人爲工程司及查帳員不能再沿用稽核處章程今該圑忽有此請洵不知其用意所在實與財政部長前次聲明之旨不合此第四條要求之萬難辦到也以上四條均經財政部長切實駁拒而該圑堅執如故財政部長當以該圑所要求之件係因大借欵保信用所致今不如改爲一千萬磅之借欵較易於保全用用該圑當時亦然其說允電倫敦各資本家商榷再復詎料自六月二十四至七月初八日尙無確實之答復財政部長乃於是日往會六國銀行圑請其再行墊欵數百萬接濟各省該圑僉稱條件不定未能墊欵財政部長慮其藉此拖延乘我危急以遂其要挾之目的因即當面聲明墊欵無着只得令各省自行設法或由中央另籌他欵該圑亦無異詞於是借欵談判因而中止財政部長遂於初九日補呈函件以備存案是日六國公使在外交部會議亦面稱奉其各該國政府訓條對於銀行圑要求條件業經認允財政部長乃將前日駁辯該圑之詞一一縷述并將所致該圑聲明另籌他欵之函當衆宣讀此近日交涉倡欵之實在情形也查此次六國銀行圑願借巨欵本爲我國所歡迎乃以多方要挾意在壟斷而又藉故延宕自五月十五號倫敦會議以來　至兩月之久尙宋能解决借欵間題初八日之會議該圑旣未按照三月初九函内第三條接濟本國之用財政部長聲明另籌他款自是正當辦法惟六國銀行圑與我國經濟關係甚深交　甚篤俟將來本國財政信用　固如須大借欵時仍可與之商榷惟目前因事實上之急難有不得不另借他欵以免爲該圑所遲誤此爲本政府萬不得已之苦衷當爲友邦所共諒一俟他欵借成及六月十七日銀行圑所撥第三批墊欵三百萬兩散放完竣後即將前定墊欵七條章程取銷以結前案事關借欵重要謹陳本末應請大總統核奞飭遵并轉咨參議院查照備案此呈 
[陶遜致江蘇財政司王丹揆金峙生書]  
　　（爲庽徵於運事） 
　　敬啓者前因津浦貨捐萬徵於運一事所上都督一書並陳辦法四條區區苦衷諒在洞鑒在弟之意但求於財政路政兩無妨碍無不樂於奉從惟尙有關係本省利害及國内路權之處不得不權其輕重爲我兩公詳切陳之夫津浦一路辙貫四省而浦口爲南叚總站與吾蘇關係尤深惟此路開築全資外債而外債之償還全恃本路之收入收入不敷則債欵難償而路權亦因之旁落弟於接辦此路之始即殷殷以此爲慮然欲求收入之　餘必先謀營業之發達而欲謀營業之發達必先圖商民之便利庽徵於運一事直接爲便利商民計實間接爲償還外債計也使當營業開始即欲設局徵稅以阻其發達之機竊恐在本省之所得爲數有限而國家路權之損失關係匪輕不僅此也滬寧一路旣以抵築路之借欵而復以繁重之厘金阻礙其營業是以滬寧開車以來每年損失多或百萬少亦數十萬皆由中央提還長此不變恐鐵路之所入愈見虧損而路權之收贖永無時期至於今年滬寧運業稍見發達蓋賴有津浦轉輸之來源以爲之接濟津浦開車未久而客貨尙形踴躍者以沿途尙無苛稅故耳茲復增局卡商旅必相聚足津浦營業之前途必不復如前發達津浦之營業旣窮則滬寧之希望亦從此斷絶滬寧一綫其起訖全在蘇境路權一經喪失吾蘇之受　復何巡言吾輩同屬蘇人數年來熱心明達之士夫奔走經營無不以挽回路權爲一己之責任惟當時旣不能拒絶外債享自行築路之權此時自不得不共謀營業之發達以償還外債而爲保路之計若僅圖目前之小利而忘贖路之大計致使吾桑梓之邦長留此外人經營之鐵路恐亦非吾鄉諸父老所樂聞也在兩公籌畫財政責任攸歸不得不爲此權宜之計然苟於財政計畫毫無損失又何必設局稽徵徒結怨於商民且商人趨利避害爲其信技今滬寧旣設苛徵而津浦不生阻力恐將來入口貨物非由長江而達漢口卽越海洋而趨膠濟夫長江航利洋商佔十之八而膠濟路權又專屬之德人今爲貪此區區之厘稅致使本國之路權坐失而外人之營業擴張人雖至愚未有不審利害至於如此之甚者日前捧讀都督復書對於寓徵於運一事非不贊同惟於所擬辦法四條有致疑者二事其一以前三條辦法（包收抽收加收三種）與稅率原則不合也夫所謂稅率原則者殆指舊之厘金辦法而言若按之稅法原理此項鐵路通過稅誠爲各國之所未有即以厘式章程論固以物價而定稅率惟按之鐵路運貲亦有以物之等級與路之遠近而定納　之多寡者即令檄有不同而酌　劑虚　多益寡於徵稅之目的必無妨碍况民國革新而後稅法亦應改良何能仍執舊日之厘金章程認爲永久不變之稅率耶其二以第四條帶征之法雖可採用惟恐鐵路人員從中舞弊故欲以　陟路員之　操之四省 
 
 
 

Page 2

 
 
　　也不知寓征於違之法槪以鐵路爲　征之機關路局自　負監路之責任同屬爲公服務各有應守之法安見路員之滿不肖而征稅吏之無　不賢况旣寓征稅連運無弊而征亦自無弊若司運者一人司征者又一人恐司運者雖無弊而可征者仍不能無弊故弟以爲寓征於運之法較之設局稽征其弊端但覺其少而防弊亦較易又何勞四省之監督反令　征機關無所適從耶弟以微末之材權任路車旣無專門學記又乏應世長才惟生平任遇何事絶無偏袒蓋同屬民國服役之人且在同里共井之地又何必此疆彼界互相岐視在二公熱心桑梓深明大義亦決不以弟言爲謬妄而吝於賜敎也敢布區區靜候裁復諸維愛照不宣 
命令 
[九月二十九日臨時大總統命令]  
　　參議院議决國慶日紀念日案茲公布之武昌起義之日即陽曆十月初十日爲國慶日應舉行之事如左一放假休息二懸旗結綵三大閱四追祭五賞功六停刑七卹貧八宴會南京政府成立之日即陽曆正月初一日曁北京宣布共和南北統一之日即陽曆二月十二日爲紀念日雹放假休息此令 
參議院咨更正衆議院議員各省覆選區表茲公布之此令 
　　司法總長許世英呈請任命熊兆周張祥麟爲總檢察廳檢察官譚汝　蔡元康龍福　爲京師高等審判廳推事賈晋陳兆煌爲京師高等檢察廳檢察官李受益兪致霈李景圻梁繼楝程文謨袁靑選熊元翰署京師地方審判廳推事胡國洸周慶　馬　德　士毅黎世澄王黻彙楊允升馬爲　王維翰錢鴻業黃成霖署京師地方檢察廳檢察官陳延平署京師第一初級審判廳推事何琪署京師第一初級檢察廳檢察官楊潤馮壽祺署京師第二初級審判廳推事田風翥署京師第三初級檢察廳檢察官鮑忠淇署京師第三初級審判廳推事蘇兆祥署京師第三初級檢察廳檢察官均照准此令 
　　呂公望周承菼許崇智均授爲陸軍中將余欽翼趙春廷曾繼梧王隆中梅罄均授爲陸軍中將此令 
　　任命葉頌淸充第十二旅旅長顧迺斌充第四十九旅旅長此令任命殷貴爲陜西漢中鎭總兵此令 
　　據山東都督周自齊統制靳雲鵬電稱魯省與江蘇交界土匪經總指彈官施從濱越境會勦節節掃蕩迭次在蠻口劉莊朱集石集　樓王小樓等處擊退羣匪殱匪首王連美胡幾等於梁寨口並夥匪三百餘名餘匪勢衰四竄等語該指揮官越境勦匪所向有功殊堪嘉尙應授爲陸軍少將並堃陸軍中將銜以資鼓勵此令 
專電 
[北京電]  
　　毆傷神州報駐京記者汪君之王金發於昨日午刻被拘已在地方檢察廳豫審該案先由檢察廳函告領袖駐使得允後在六國飯店拘去其時王方自天津回京 
[北京電]  
　　張季直君發起國際法研究會推陸子興爲會長 
[北京電]  
　　鹽政處官制已由法制局起草交參議院提議 
[北京電]  
　　參議院議員告假規則月限七日逾即照扣公費京師傳爲笑談 
[南京電]  
　　程都督託日領事代借短期欵項二十萬元現已成熟即日交付 
[南京電]  
　　程都督又派三十二圑開往徐州助勦土匪 
[南京電]  
　　都督府接倪嗣冲來電准豫都督電蘇皖魯三省會抄匪巢恐此擊彼竄囑撥隊迅往夏邑永城三面夾擊刻已親統敝軍前赴永夏會勦 
[武昌電]  
　　武昌兵變後聞有餘黨匿居城外某姓家密謀起事黎都督派兵往捕當塲鎗斃三人餘均逃逸地方安靜 
特約路透電 
[靑島電]  
　　孫中山君昨由濟南府抵此華人曾開會歡迎孫君於會中演說謂將不避困難借助外資以告成其鐵路政策德國亨利親王及膠州總督今日下午將開非正式之歡迎會以表敬意孫君定於星期二日赴滬 
[武昌電]  
　　有黃某者寓居城外聞近今兵變亦嘗與聞日違背黎都督命令私藏軍火故經第一鎭陸軍兵士一隊包圍其住宅欲入内搜捕黃之黨徒出而拒敵卒爲兵士擊斃六人城内除增加衛兵及夜間嚴密防範外餘均安靜如常路透訪事曾往游閱近今起亂之地至則見有兵士一標完具軍裝由漢陽行抵該處 
[漢口電]  
　　有江西兵二千名由湖北北部撤回經過此間前往武昌大約爲鎭定人心起見蓋因漢口租界激烈派各報登載驚人之謠言痛詆黎都督行事奸猾民心頗爲惶惑故也 
[漢口電]  
　　十九日住樊城之火藥局突然爆炸肇禍極慘附近房屋均爲震毁火藥局原址已成一坑罹禍者約百餘人當時有巨石飛過漢水而墜於距離該局五百碼之處亦可見其爆發力之猛矣 
[譯電]  
[倫敦電]  
　　袁總統致電駐英公使劉玉麟賀其借欵成功該借欵實本增進兩國邦交之至願訂成袁總統並言中華民國凡事以守信爲最重云 
[倫敦電]  
　　聞奥大利亞經俄暗助儆戒布爾茄利亞如該國破壞和平則一切危險責任須由其擔負云 
[柏林電]  
　　巴爾幹大局之消息現益較前和平盖俄政府曾反對巴爾幹諸邦之侵略政策故也 
[柏林電]  
　　土政府已派商工大臣里希特培與意磋商媾和事宜 
公電 
[黎副總統通電]  
　　昨二十四夜有自湘來鄂之匪徒組織秘密機關部勾結城外馬隊倡亂經元洪查確派員密拿在城内紮珠街將其機關部破壞拿獲顧斌顧開文於達維子當張　伯郭玉由劉安壽馬麗等八名業經在府開軍法審判該犯顧斌顧開文於達維于常阮寳由等五名先後供認散放票布勾結馬隊倡亂不諱當卽先後將該犯等五名正法餘俟訊取確供再行懲辦其駐紮城外南湖之馬隊第二標倉卒變亂經城内楚王台兵士放槍轟擊業已棄械逃潰其第一標駐營抵抗當飭黎蔡兩師長督隊合圍並諭繳械免死現在省垣人心安謐恐謠傳失實特此電聞有電 
[蘭州趙都督致北京電]  
　　大總統國務院鈞鑒頃聞參議院審查會表决删除總統解散省議會權一案聞之駭異　分當致該院一電文曰民國肇建自春徂秋内屢啓各黨之分外未承列强之諾邦基岌岌一髮千鈞自非四百兆同胞協力一心以扶助中央蔚爲强有力之政府恐綱維一弛立即分崩後顧渺茫憂心如搗現聞貴院於省官制議案經審查會表决省議會有彈劾都督權而删除大總統　散省議會權　深駭異在貴院不過爲伸張民權起見堅持地方主義以豫杜中央專制之萌但理宜互勘事貴持平旣稱鼎立三權何事雀輕燕重試綜其流弊厥有三端聞之夷狄必有君天下定於一法美各邦之總統亦隆元首之稱蓋全國旣付以統治之機關中央自具有完全之權力乃旣輸心於投　而又掣肘於臨書勢必至虚擁總統之名毫無政權之實牽於緩喙莫展一籌馴見天網解紐土宇分瓜國祚旣墟人民爲記其患一也我國敎育未普品類難齊議會諸賢固多耆碩然亦不無浮囂之士弇鄙之夫濫厠吹竽恣情簧鼓如法制中有解散之條以盾其後彼喋喋者尙知所顧忌而罔敢肆意　張倘並此無之則信口將何所不極勢必至　言百出橫議旁生積毁　金造言成虎庶政因之破壞各界頓起恐慌立法機關成何景象耶其患二也都督爲一省行政長官本與議會相對待乃議會獨擅監督之責彈劾之權劾之而實則都督免官劾之而虚則議者無忌畸輕畸重詎可謂平勢必至强者挂冠弱者仰息内訌日烈吏治日　其影響於地方者當非淺鮮諒哉大總統之令也曰行政官日在憂議畏譏之中朝不保暮必至百事廢弛放棄職權誠不刋之論矣在專制時代諫官得以風聞陳事然所陳過當尚罹懲罰之科議會與都督近在同城乃抵瑕蹈隙動事抨彈即下石　弓羌無責任封疆長吏能無灰心其患三也有茲三患故鄙意對於删除大總統解散省議會權一節稀量現勢體察後來心所謂危願持極端不敢贊同之說伏望貴院平情酌理爲大局計爲千萬世計爲我身及我子孫不奴隷犬馬爲於外人計將此議撤銷庶三權均稀量以雙方維繫民國前途實利賴焉至民選省長之不宜惟　已於上月佳電詳呈管見載在一百九號政府公報無事再陳總之國民程度尙在幼稚時間宜互相提携亦宜互相監制夫泛駕之馬銜轉則馴參天之材培植乃達折衷定制端　名賢幸無掉以輕以再召外界之干涉此則惟煕不避斧鉞之誅所願馨香禱祝於左右者矣或謂惟煕在官言官未免存左袒之意不知佳電中早有俟省官制發表時即請免官之語息壤在彼敢食前言將來解組南歸或不無濫列議席之一日是惟煕充議員之日長居現官之日短孰輕孰重當可瞭然不過愛惜民國前途不能不涕泣道之耳用敢抒一得之愚幸毋鑄六州之錯神京北望血涙交并欵欵微忱伏希鑒察等語敬以奉聞竊念此案如果通過流弊無窮伏望大總統毅力維持悉以儆告倘該院必堅持前議尤懇查照約法第二十三條辦理庶可以延國祚而莫法權不勝涕零待命之至趙惟煕議呈哿印 
要聞一 
[新舊借欵之曲折]  
　　北京政界特派員 
　　在陽曆六月間六國銀行圑提出大借款條件後政府不肯承認前財政總長熊希齡即函致銀行圑聲明中國將向他處籌借一面卽與姜克生國際銀行圑代表白啟祿柯敦密商借欵條件并由國務顧問莫禮孫博士爲介紹親赴倫敦商訂條件以駐英代表爲財政部之代理人舉動極爲秘密北京經手者爲熊氏一人除袁總統及趙秉鈞外無一人知其内容往來密電熊氏均躬自翻　故外間但知政府方在籌借小欵而已銀行圑一方亦絶無所聞其機密可想蓋一經洩漏銀行圑　勢廣太必有破壞之法故熊氏　缺後仍留北京專俟倫敦借款之結束所謂財政委員會等名目不過藉以揜飾耳目而已雙方簽字以後眞相方始披露而其數又有一千萬磅之鉅銀行圑乃相顧詫愕前遇德人某君語記者曰熊氏頗有手腕前見其出詞强硬外人竊笑其浮夸今始知其實有把握也因憶七月初記者曾謁熊氏詢其財政上之計畫熊氏王張脫離銀行圑别借零星小欵記者頗示反對之意因謂六國銀行圑之要求條件即爲六國政府所定之聯合對華政策必布置周善斷無空隙以縱我國之游行今　議借欵終歸無效届時又欲與銀行圑續議則要求之程度必益加增唐紹儀之與比欵比前鑒也熊氏唯唯否否一般輿論亦不甚以熊氏計畫爲然迨倫敦借款成立後社會論點不免漸行變動而英使朱爾典即面告袁總統宜即取消專與銀行圑磋商英國政府亦勸姜克生國際銀行圑與銀行圑合併辦理并謂如必獨立承借則政府不允爲之担保銀行圑壟斷之心與其勢力之彌漫亦足見一斑十日前京中雖知倫敦借款已成一聞朱爾典之說頗有咎熊氏之失尤懼借約簽字而欵終不能照繳者現財政總長周學煕外交總長梁如浩主張仍令銀行圑先行墊欵再與續議借約之說卽用財政總長名義函請銀行圑墊款惟於倫敦借欵一字不提尙未得復適得倫敦來電已有五十萬磅匯至上海麥加利銀行請財政部提用於是熊派於周派又各持一說熊派謂欵旣匯來自應提用周派則謂提用之後銀行圑必致决裂紛議不定而京中軍警之餉舊曆中秋必待照發南京程都督急電索款又日必數起袁總統因命周氏再函銀行圑聲明前以商借鉅欵久無眉目已在倫敦别借一千萬磅頃已先付五十萬磅惟尙未提用若貴銀行圑能於陽曆九月二十三號以前先墊五十萬磅并允續議條件則中國政府可暫勿提用倫敦之欵否則止有卽日提用以應急需銀行圑堅執非先取消倫敦借欵無從開議袁總統及國務員等會議以倫敦借約豈可輕言取消即云取消亦僅易得銀行圑續議二字别無其他把握斷難允許乃决計先將五十萬磅提用而銀行圑之交涉又破裂矣 
　　倫敦借欵之約别無苛求惟折扣較大發售價爲九五實交之數僅及八九蓋姜克生專爲營利不帶政治上臭味値茲危急之秋欲破銀行圑壟斷之謀雖明知虧耗過甚亦不得不忍痛受之此次情形與比欵有一大區别當三月初十袁總統函致銀行圑許其有專售債票之權當别借比欵之先無一言聲明故銀行圑執函爲憑責中國政府之大約并以原函譯呈英法政府强制商民不准發售債票以保銀行圑先得之權利今熊氏因要求條件過酷聲明將借他欵故銀行圑無可責備在英政府亦無强制方法僅勸令與銀行圑合辦而己最終亦不過以不任担保爲止情狀逈不相侔記者非敢即信熊氏之辦法爲得但確認其有一種政治上之手腕特爲表出以俟留心時事者之論定焉 
　　近聞熊氏主張不問銀行圑之是否决裂及其要求條件之能否承認宜擇最有關係之數事從速實行一鹽專賣聘用洋人改良制鹽之法設鹽政專署以定改良鹽秘之法一設立審計院爲國家用欵之裁判記者深表同情以十二事雖無借欵之關係外人要求亦屬應辦之事苟能自我實行則將來借款條件自不致多所爲難不知政府之意如何 
[二十三日參議院紀事]  
　　北京參議院特派員　 
　　九月二十三日參議院常會九時二十五分開議先報告文件一大總統來咨提出趙秉鈞氏任國務總理求參議院同意另派總統府秘書長梁士　氏到院　爲介紹時梁尙未到議長詢問投票日期當經决定於明日投票大致必能通過二大總統來咨因省制省官制案尙有須修正之處撤回修正再行交議張伯烈起言政府將省制省官制一再撤回無非延宕時期此事請議長注意議長答言政府依據　法撤回修正自應照准於前星期四來文本應於星期五報告因未及開會是　　至今日政府聲明七日内修正交議似不患延緩谷鍾秀亦略助議長解番數語遂不復置議三報告順直臨時省議會來文關於熱河併合直隸統一行政權事件經衆議决與前提議順直熱河裁併案一併審查報告畢雲南議員叚字淸動　麗江營官來電川滇合兵攻藏事請示進止此本與參議院無關且亦已聲明另電　務院段有誤會之處　爲本省事有關繫之故必欲參議院轉咨政府張耀薈張華瀾等亦因同鄕之故贊成其說卒經衆　决時梁士詒　到院　登壇宣述任命趙爲總理之　由宣述畢遂照議事日程開　 
　　第一　大總統諮詢衆議院議員廣西覆選區變更案因廣西來電稱原表漏列鎭安一府擬添人第五區又上思　　移併第六區諮詢應否　准衆議自應照准 
　　第二案爲大總統諮詢衆議院議院貴州覆選區變更案因貴州省議會電請改原表之八區爲十一區詢應否照　當經貴州參議員聲明該省議會已續存電來知覆選區經院議决各省至多不得過八區擬照此數改爲上游下游各四區自應以續電爲准遂照此說决議 
　　第三案爲大總統諮詢第一届省議會議員名額分配辦法案因國會省議會兩種選舉同時舉辦期限甚促省議會應先期成立其議員名額與初選當選人名額之分配一切報告核定等事手續甚繁擬略予變通由各省選舉總監督按照各該覆選區人口約數預行分配呈報内務部核定云云由政府委員頒　說明理由後谷鍾秀反對謂約數不足特政府委員仍以事實　礙力爭秦瑞玠反對略謂辦理選舉事最難在調查選舉人資格今省議會議員選舉資格旣與衆議院議員選舉資格相同併定十月初十以前調查竣事以後均易着手若以人口約數分配全無確定標準必啟紛爭欲速反遲且省議會議員名額之分配旣可如此變通勢必牽涉衆議院議員名額之分配影響愈大紛爭愈甚萬不可行政　委員仍堅報謂因期限局促之故衆請表決均不贊成諮詢案由各省照各覆選區人口約數預行分配之辦法 
　　第四案爲大總統交議省議會議員覆選區表施行法案計共四條意欲適用衆議院員覆選區而不另以舊府置隷廳州爲覆選區其理由一爲不便於覆選投票二爲不便於籌辦選舉政府委員顧　說明主旨後王家襄反對謂兩種覆選投票時有先後省議員覆選投票人較多於衆議員覆選投票人省議員覆選區較小於事實上較爲便利不至反有窒礙且係習慣上之區域更無慮其紛擾另委辦理選舉人所費亦無多且名爲施行法而直變更本法性質不合政府委員聲辯謂此施行法不過於第一届之覆選區變更本法實因事實上窒礙之故劉彥及雲南議員張華瀾顧視高等均贊成政府交議案秦瑞玠反對謂衆議院議員與省議會議員之選舉資格及選舉方法當選票額旣均從同若覆選區域亦復從同太無區别且貴州等省來電於省議會覆選區均主小於衆議員覆選區若欲改大而使之　一必多窒礙而復起爭議楊永泰亦以政府交議案之理由爲不足議長以付表決該案卒從廢棄 
　　第五案爲大總統諮詢國慶日紀念日案以武昌起義之日爲國慶日而更以南京政府成立之日及北京宣布共和南北統一之日爲紀念日因改用陽曆故以十月初十爲國慶日云云當交特别審查會爲形式上之審查定明日報告即照原案表決其餘尙有陸海軍所屬官制案及勳位年金法案等均交法制審查會審查十二時散會 
[二十四日參議院紀事]  
　　二十四日參議院開議經衆票決國務總理趙秉鈞多數通過後遂宣告變更議事日程先議國慶日紀念日案首由蔣舉淸提議加入黃花崗諸烈士就義之日爲紀念日陳鼎芬張華澜李肇甫彭允　劉彥均贊成之徐傳霖梁肅業楊永泰均謂此役有可作爲紀念日之價値胡璧城劉　訓王慶雲劉　　謂如以黃花崗之役爲紀念日則各省革命事業可作爲紀念日甚多如安慶之徐錫麟熊成基龍川之獨立吳樾之死難鎭南關之役均可提爲紀念其各烈士成仁之日亦均可作爲紀念日段宇淸谷鍾秀謂大總統諮詢之案甚當不必再另外加入如各省之宣告獨立起義響應各日只可作爲各省之單獨紀念日不能與武昌起義肖南北政府成立日相提並論王家襄謂所討論均涉於議案之外所諮詢者僅國慶日之確定以便舉行如各紀念日政府現在調查中不必過事爭執議長遂宣告討論終局劉彥請議長將諸人所先後討論者槩付表决於是黃花崗諸烈士就義日作爲紀念日之說得二十八人之贊成少數否决徐錫麟熊成基就義之日作紀念日之說得十七人贊成少數否决吳　就義之日作紀念日之說得十六人之贊成少數否決後以原案付表决得五十人之贊成多數成立並省略三讀後議第一服制案繼續三讀陳鴻鈞苗雨 
 
 
 

Page 3

 
 
潤復作無意識之指摘會有翼告以本委員會能力如此如猶以正不合式請議長指定特别委員另行審查宋汝梅謂不應如此責備庶政委員谷鍾秀楊策請付表决完全通過復接議　　　滿族同進會呈請國會議員特設旗人專額案谷鍾秀報告兩　舉原不以種族分乃以地域分西藏蒙古之有議員專額亦非以種族分也又謂中央　　之有專額並未規定不舉滿人華僑亦復如是如滿人能使人民信仰者無論居住何處皆可被選並引約法第五條以証明無種族之區别請付二讀遂繼開議第三第四八月分各部經費追加案經殷汝梅報各審查結果（一）俸給　官俸官等法未經議決公布不能據爲標準發給仍照舊每月發洋六十元作爲津貼並　法制委員會據前審查報告（二）蒙藏事務局經費因該局新由内務部提出設立所有經費當然承認不過　一項員司月俸應照各部營例支給第三項錢糧豆石費應　去因米經由内務部提出設立時已開支給領也（三）大理院經費仿照原槩算要給（四）國務院郵電費請酌量緩急辦理不得增加過多（五）各部追加槪算均照原槪算給　暫不多支報告畢即付二讀後接議第五八月份經費支出槪算案二讀由秘書長林長民分别朗讀讀未終因時間已到遂　告延會 
[趙秉鈞正式任命第三次總瓊]  
　　大總統之提出 
　　梁士詒之說明 
　　參議院之通過 
　　陸總理辭職後大總統擬以趙秉鈞繼任業得國民共和兩黨同意前日由秘書廳繕文交參議院公决二十三日參議院開議後議長報告昨日國務院來咨提出趙秉鈞繼任總理並報告總統委任梁士詒來院說明提出理由梁士詒登台說明趙秉鈞歷史略謂共和成立内閣兩更如此短促之期國務員一再迭更實非國家之福趙當去年九月就職民政部維持北方風聲鶴唳險象環起趙則苦心經營調和兵警融洽漢滿卒使大局平和解决般人民稱其才而頌其德蓋趙於民政實有閱歷前在天津創辦警政經營市政在京都則攝領民政至於各省地方民政及地方自治等事規畫實行趙實提綱挈領而以身爲倡以之繼任國務總理社會必多悅服此其成績一也前代陸徵祥暫任國務總理遇事應付各合機宜即其所具政見如外交蒙藏財政各項問題於秘密會時均向貴院發表大意頗爲貴院所稱許此其成績二也至趙之歷史不僅政界中人且爲軍界中人少年從戎陜甘新疆　久歷充嵩武軍營官克復新疆南北兩路收復伊犁辦理中俄界務畫分卡倫往來於天山葱嶺三年之久後隨巡撫張曜入關從政直隸歷充淮軍營務處練軍統帶庚子之亂剿匪尤爲出力歷充保定天津巡警總辦後升任巡警部侍郎等官此其成績三也起義以來北京政府趨向共和者固不乏人惟以當時皇族多懷疑慮趙則開誠布公設法解說今年南京政府遣使來京敦請大總統蒞南京就職大總統深以擔任秩序爲憂趙慷慨陳昂尤爲難得計趙隨袁大總統辦事十有六年擘書周詳深資得升云云報告畢衆議員議决於二十四日開會行正式投票禮届期上午九點三十分鐘投票到七十一人票數與名　數相符同意者共六十九票不同意者三票大多數通過即日咨復大總統請其任命 
[内務總長之繼任者]  
　　内務總長趙秉鈞提出總理後已經通過遞遺内務總長一席總統本欲屬之沈秉堃聞沈雖前在總統談讌中承充提任近日頗不欲與於逐鹿之列已於前晚謁總統時請其勿行提出而一般愛惜沈君者亦多幸其暫時不人政界以保全令名故總統一方面或不至勉强相迫而爲片面的提出殆可預知 
　　當趙秉鈞總理定議時即有朱轉内務 
　　梁任交通之說此說最爲有力以梁本與總統交通政策有歷史上之關係而各部中又惟交通爲最平穩而多利益非如梁之深根固蒂者亦不敢作此希冀朱之關係較梁爲淺又曾任巡警廳丞以之轉任内務亦爲表面上之位置得法惟朱之本意則决不願移轉耳 
　　據政界中人傳說朱如不轉内務部内務 
一席必用趙秉鈞兼任蓋今日之内務總長並不暇及他事惟以維持京城内外地面治安爲唯一之職務而京師地面各種機關林立又非警察一部分所能獨行管理非有熟習北方情形及與各項執務人員貫通一氣者雖欲維持近日之現狀斷非易事故不如用趙秉鈞兼任於事實上或爲有益云 
[王金發毆傷汪瘦岑詳紀]  
　　二十　日國民黨宴請共和黨理事張謇於六國飯店該店内有同盟當員姚勇忱王金發二人同住姚係同盟會上海機關部幹事隨董興來京而王金發則隨陳英士來者是夜十二點鐘王金發在金台旅館毆人事發現時身穿大禮服頭戴高帽見者知爲六國飯店中陪賓不脫衣冠而往也 
　　金台旅前住王之同黨甚多據個中人言先後到有百餘人有女子張福貞者上海女進行社中人物與北伐隊女司令林中雪等同業此次亦住金台旅館王金發恒與之作閙汪瘦岑係上海神州報經理因　携洋來京庽金台旅館二十一日聞政府撤回省制省官制案有所感觸將著論發揮之故午夜　燈運思命筆汪住樓下樓上卽張福貞等住房王金發又乘興　　不可　測汪平日忍之是日因有礙文思出而干涉謂旅館係公共地須稍　公德夜深擾人淸夢於理未合言未　聞樓上言那個忘八旦汪聞　風亦怒開門出房而樓上亦步履嘈雜亡八狗　之聲不絶直下扶梯猛撲汪房汪房門逼近樓梯汪立房門外王劈　飛一腿踼汪中左膝皮靴甚堅繳有力踼破汪呢褲　襯褲兩重汪覺痛不可忍慫足上拖鞋亦脫落赤足　　倒退而頭面又受王金發拳掌無數皮破血出汪之眷屬已臥　起救護汪愛護之回身令勿出則又以肩　承拳無數店夥拚命拉勸亦遭毆打存同居之客沈小沂聞而出勸　幾遭毆但聞亡八狗　之中夾雜大總統請我來黃克强邀我來等語而已 
　　王金發雖毆傷多人而經衆纒住手亦稍鬆汪得乘　　固下王遂力踼其門門將墜汪急以電話約同鄕葉範予來其間又存巡警聞　入勸爲王口中大總統黃克强所慴不敢　迨葉範予至帶有伜健僕亦洶洶作勢王乃遁大樓上房間時則有張女士來汪房自言識汪稍慰藉之汪以有人助勢亦出而理論巡警不敢與較乃出呼巡官至巡官亦不敢干預汪　大怒謂旣無法律則王之逞兇固當人民相仇惟力是視今日之事惟有遵同盟會之命所謂武力解决云云王金發懼寂然不敢作聲巡警無奈乃請兩造赴區金發則又大譁謂我貴爲都督經大總統相請而來豈與小民同打官司區官乃勸汪先行隨後同王都督來汪扶傷到區久之來一仇姓者自稱係王都督代表汪駭然謂刑事現行犯亦可有 
代表耶區官再三支吾勸汪且回汪不從乃促王王高帽禮服而行半路仍返汪亦歸則王已在旅館汪磊懼再鳴巡警巡警乃派兩人守汪以防再打次日再催區官區官不敢應請移總局汪不應遂送檢察廳由廳查勘王黨多所抵賴始謂王先毆奈衆證確鑒傷者具在汪房門且經踼壞旣又謂汪以報館敲詐故毆之又不能言其敲詐之事實檢宗乃准起訴矣 
　　旋有南京人鄭謙等來見汪代黃興陳其美等深致不安謂不知老兄駕臨以爲尋常百姓故與以懲處今願和息汪謂刑事案　經公訴原告無權消滅不得要領而散又來一南京人名張履鼇來自美國耶路大學畢業在漢口充律師者來拜汪汪急請見張大律師亦勸和息汪駭問刑事可和息乎大律師謂此亦可半作民事汪詢其故大律師謂褲子破損乃民事中之損害賠償條也汪笑置之大律師　不已汪請大律師代往和息大律師言無權代理汪謂以原告予以代理權大律師又似不以爲可爲者於是南京人黃秀伯來矣 
　　黃秀伯名中意見汪謂大總統在今日亦不能不拍黃克强馬屁汝酸子以法律自負古勝試問大總統對於黃陳諸巨公敢執法否不如由區區排解尙可得一面子明日六國飯店請你吃飯汪依違詞至次日黃秀伯果有電話自六國飯店來約汪傷發不能行謝之汪現在寓養傷等候審判廳傳集訊問也 
[時評一（默）]  
　　省制案又撤回修正矣倘果照施愚氏之三種辦修改（一確定行政區劃及自治體二劃淸官治與自治權限三改正省制名稱均詳前報）則省之性質爲自治與或爲官治自然明瞭而省行政長官之選任及彈劾等問題均無從發生即省議會之職權亦必因之稍狹旣合政府集　統一之要旨又不背國民黨員發達地方　治之主强用心亦良苦矣哉 
　　雖然彼獨不計以偌大區域之行省而謂能適用普魯士之州制乎交議在即記者當拭目以觀參議員之舌戰 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂省馬標兵變之詳情]  
　　黎副總統自將張振武方維術誘赴京就戮後其黨人均已遣還武漢地方頓覺安靜者已歷月除近日忽有謠言張方餘黨濳返勾結軍隊土匪擬於起義紀念會之日作亂者亦有云定於舊曆中秋夜起事者風聲鶴唳人心惶惶黎公特飭各鎭統制嚴束所部認眞偵察並加派密探四處訪查詎本月二十四號即舊曆八月十四夜有四鎭　探報告蔡漢卿統制云有亂黨顧少屏（即顧斌）阮寳山等勾結駐紮南湖馬隊第二標擬於今夜十二點鐘起事約合城内某軍内應推翻都督並定於一句鐘在城内閱馬廠集合以出整保國復仇等字樣爲口號以手提領口腰纒白巾爲標幟顧爲總司令阮爲統制馬標全軍官佐目兵皆其黨羽其城内總機關部在紮珠街中十三號（卽顧宅）漢口漢陽均有機關蔡統制當卽到都督府密禀黎公立頒緊急命令飭各軍戒嚴緊守城門派遣近衞兵保衞本府四周憲兵沿途巡查彈壓一面派副官朱某帶軍赴紮珠街將顧宅包圍拏獲顧斌及其父顧兆銘並同黨羅子達羅子裳張伯甫郭玉山劉安素顧妻馬氏等八人又於長街官錢局對面漢華茶館中拏獲散發亂黨徽章口號之吳得勝陳煥章李占魁黃楚喬等六人該亂黨之總司令阮寳山亦同時拏獲外穿長衣内着彼黨所定制服極爲美觀身畔並挾有手槍二支蓋該黨擬於即夕起事所有巨魁大半四路奔馳運動也各　解至都督府由黎公特派軍法局長程漢卿承審唐仲寅等參議陪審訊得顧兆銘係財司科員兼充該司兌換銅元所協理少屏係其子已注某會黨籍羅子達等二人均係亂黨爲在滬總機關部派來與顧父子同謀俱屬首惡當均在府前斬决示衆以昭烱戒時已夜十一黸鐘矣張郭劉三人堅不認與聞謀逆只承與顧相識至其家閑談被捕然情屬可疑故與顧馬氏一併監禁二十年阮寳山及吳得勝等六犯因牽連軍界待質之處甚多直訊至天明聞馬隊變作始處斬於頭門之外至馬隊本約於十二句鐘起事因候阮　等在城内布置信息久不至業已作罷嗣於二句鐘時有隨阮在城内漏綱之馬兵奔回報告機關已經破敗該標官佐遂集合會議謂與其坐待誅夷何如起事尙有勝則爲王希望當集全隊由南湖出發繞玻璃廠經十字街欲奪保安起義兩門入城先攻起義門幸黎公已預令四鎭蔡統制親自督守防禦兼固未能得手反被城上發砲擊死數十名其後隊卽往撲保安門詎有一鎭黎統制率軍攻出蔡統制亦啓關出戰槍砲之聲密如鞭砲　城居民聞而大駭莫知其故該叛軍攻城不得自知勢已窮蹙遂大肆搶掠十字街所有巨商富戶衣物銀錢擄掠一空一有所獲即棄鎗解裝而遁在火綫上對敵之叛兵又槍斃百餘傷者不計以致不三時之久該標三營只剩一營天明之後敗退回南湖本營鳬水死者甚衆僅存四百餘人之譜猶敢恃險抵抗至午始逃者逃降者降其餘陣擒者凡數十人有於就地斬决者有解至都督府或司令部正法者以　馬廠所殺爲多約十餘人其標統並二營管帶均拏獲正法是日適値中秋佳節而有此變故人皆驚懼不安商業頗受影響午間仍見軍隊扛子彈巡城防　羣疑夜間尙有他變所以正街商號未薄暮一律關門較平日尤爲冷淡又叛兵當戰門時曾遣同黨徐高升魏章福二人至第　協煽惑軍人同變被該協拘送執法處研訊供認不諱當將　二犯梟首示衆餘容後詳 
[裏塘克復詳記]  
　　八月十一日兩征先鋒司令朱標長部下第二營莊營長由河口進兵至麻蓋宗夷番聞風逃竄距剪子灣之間地形險要林木深密有匪四五百人盤踞其間十二日我軍三路包抄四見勢猛不戰自潰直抵西俄洛佔領撥浪公剪子灣麻蓋宗諸要隘與河口遙爲聲緩十三日朱標長由河口至西俄洛沿途招撫各支夷民十八日電禀尹總司令擬於二十日進攻裹塘後因河西一帶夷民尙未降服烛餉子彈轉運甚艱雖有十餘人前來投誠而夷性叵測後援未至遂未輕進又於二十一日電禀都督定於二十四日進兵請速派援軍以資接應不期午後一時據偵探報稱山後四五里忽有逆番數千人撑立帳房百餘架抗拒大兵勢甚猖獗當卽每隊派三十人第三營右后兩隊分駐剪子灣麻蓋宗第一營前取德格又於前敵六隊中每隊選派奮勇者三十人令二營前隊隊長督率攻打正進行間逆番由林中施放冷槍二營前隊陣亡四人帶傷二人前隊長亦受重傷劇戰兩小時斃匪甚多匪即用馬載走並割來夷耳級八付首級五顆奪獲槍子器械各件蠻刀蠻矛馬鞍帳棚無算一槪焚燬時當天晚恐前路有伏收隊回營二十二日派二營右隊接運糧米午後二時行至撥浪公大股逆番突來迎戰沿山岩穴紛沓布滿我軍奮戰三時之久右隊帶傷一人三營劉督隊坐馬受槍而斃我軍斃匪無算夷人均用馬載走奪獲槍刀蠻矛亦多耳級十一副首級五顆天晚收隊回營隨卽至河口拍電請尹總司令速發砲隊應援以厚兵力二十三日挑選奮勇者三十餘人每人先獎藏洋十元令其猛撲番寨以殺賊勢餘分四路兜勦戰約三小時斃匪三百餘人逆番大敗我軍先導隊受傷一人連日迭獲勝戰僅陣亡四人帶傷五人而陣斃逆番千餘人於是逆番竄守裹塘思堅壁淸野以困我軍朱標長脅以兵威懐以德意良善番人咸知懼悔大股逃竄一空我軍乘勝猛攻賊軍自亂勢如破竹竟於九月一日克復裹塘捷報至總司部尹都督當卽出示安撫朱標長亦出示宣佈漢德并嚴禁各軍殘殺竭力招徠難民令其復業沿途夷漢居民匍匐馬蹄哽咽不能成語大有今日重覩漢官儀之槪云 
[吳縣各市鄕納稅總分額一覽表]  
　　省議會暫行縣制議員額數以全境納稅總額爲比例吳縣所屬各市鄕額征忙漕銀米及地方稅總數前經查明造册分配員額呈請都督核定茲抄得納稅額數列表如左 
　　蘇城忙漕銀米合洋四萬九千七百另一元另六分二厘　　貨物稅洋十萬元雜稅合洋十七萬八千八百五十五元八角三分九厘 
　　滸關忙漕銀米合洋八萬四千八百四十元另五角八分六厘雜稅合洋四千七百八十七元六分一厘 
　　南北橋忙漕銀米合洋六六萬八千七百五十元九角三分五厘雜稅合洋一百五十三元八角四分六厘 
　　湘城忙漕銀米合六六萬二千七百七十元七角三分三厘雜稅合洋一千二百八元四角六分二厘 
　　黃埭忙漕銀米合洋三萬九千七百九十一元七角一分雜稅合洋二千三百五十六元四角六分一厘 
　　金墅忙漕銀米合洋四萬七千二百八十六元五角二分七厘雜稅合洋一千六十二元六分二厘　　東橋忙漕銀米估萬七千三百二十七元六角八分八厘雜稅合洋一百八十三元九角三分六厘 
　　唯亭忙漕銀米合洋七萬五千三百四十七元九角九分六厘雜稅合洋二千七百八十九元二角（未完） 
[蘇省衆議員選舉施行細則]  
　　蘇省衆議院議員覆選監督辦理選舉事務所現奉都督規定辦事通則曁預算辦公經費訓令各監督遵照統由九月二十日起開始辦公以昭劃一而促進行 
[辦事通則]  
　　第一條覆選監督各於其駐在地遵照部令設立辦理選舉事務所 
　　第二條事務所設課如左一司選課二庶務課 
　　第三條事務所職員如左一課長每課一人二課員分 
　　一二兩等統計不得逾八人三寫生以五人爲限課長課員由監督呈請總監督委任之寫生由監督委任呈報總監督 
　　第四條司選課長承監督之命督率課員辦理本　覆選　行政事項 
　　第五條庶務課長承監督之命督率課員掌理文書权發出納會計及其他關於庶務之事項 
　　第六條寫生承長官之命繕寫文件保管卷宗 
　　第七條職員月給公費薪水分級如左甲公費一級六十元二級五十元三級四十元四級三十元乙薪水一級十六元二級十四元三級十二元 
　第八條職員月支公費薪水規定如左司選課長支一級公費庶務課長支二級公費一等課員支三級公費二等課員支四級公費一等寫生支一級薪水二等寫生支二級薪水三等寫生支三級薪水 
　　第九條各課課員額數等級及寫生等級均由監督定之呈報總監督 
　　第十條覆選監督事務所辦事細則由監督定之 
　　第十一條本通則以總監督命令施行 
[預算總數]  
　　四區事務所經費銀一萬六千元開辦經費銀八百元製造投票紙費四千元以上三欵總共計銀二萬八百元 
[支給條例]  
　　預算第一欵經費區月各支一千元第一區由甯署支給第二第三兩區均由蘇署支給第四區由淸江財政公所支給 
[蘇都督派委勸募公債員之通令]  
　　江蘇程都督通令各縣民政長文云蘇省短期公債第一次應募一百萬元前經省議會議决歸江蘇銀行辦理發行通令各屬分别勸募認購在案茲查銀行報告八月一號至十四號發出債票僅係各機關服務人員月薪項下搭放者居多然且業經認購尙未繳欵者亦屬不少至各縣人民購領者除寳山崇明抵支塘工經費外竟屬絶無僅有是必因勸募方法尙未周備所致茲經飭司擬定簡章每縣派募債員一人由民政長保　收候委任暫以縣分之大小假定募額之多寡凡屬國民務各盡力認購勉維大局是所厚望爲此通令該縣民政長遵照限日選員呈報勿延此令簡章列左 
　　應募債額大縣三萬元中縣一萬五千元小縣八千元 
　　規定區域吳縣江寗吳江崑山武進江都如臯上海丹徒常熟華亭無錫南通爲大縣宜興淸河南匯嘉定句容儀徵寳應東臺泰興太倉銅山靑浦丹陽江浦高郵泰縣海門阜甯金山靖江金壇溧陽六合興化山陽奉賢鹽城爲中縣東海邳縣碭山桃源安東蕭縣沛縣豐縣宿遷唯寗灌雲川沙太平溧水高淳　榆沭陽寳山崇明爲小縣 
[蘇都督慰勉法官]  
　　程都督昨電蘇提法司云司法部此次變通　署係爲預備統一起見政府公報載部致各省通函任用法官首以法律或法政三年畢業而又富於經驗者爲合格其不合資格現充法官者　另　特别考試法以憑登用雖尙未交參議院議決惟部中預杜紛岐故欲力謀實行本都督素持輔助中央統一之旨前此電爭補署係爲本省用人立言今部中旣欲急切進行自未便斤斤較量官　轉似互爭意氣該司長爲全省法官表率理宜深　此旨剿切勉　各廳長勿以任　徽嫌　懈　心　常勉力任事共維要政是所切盻 
[鎭軍奉調赴閩]  
　　福建鎭撫使岑西林現商准程雪樓都督電調駐鎭陸軍步隊六十四圑第二營閻營長赴閩充鎭撫使親軍營營長閻君奉電之下遂於二十七日出示略謂本營長奉　赴閩所部軍隊不日卽須出發除本營原有兵士外仍復募補如有愿來投軍者必須年力富强不染嗜好熟悉操法之人方可合格至每月餉項按章發給爲此示仰軍民人等一體知悉凡志愿從戎者務須開具年貌籍實限二日内至六十四圑城隍廟報名以便驗明分别收用 
[江蘇駐蕪米捐之規復]  
　　江蘇都督程雪樓前派陳雨岩來蕪恢復奮有米捐數月以來未能就緒現程都督以蕪湖米商廣潮兩邦佔多數爰更委粤人許炳榛來蕪爲米捐局正長一再與該兩幫米董湯善福往返磋商始克就範已商定每石七分雜糧出口爲數無多仍照舊抽收業於舊曆中秋日實行繳納矣 
[蕪埠共和日報機器之爭執]  
　　蕪湖上年光復後由分府偵探科長吳伯嵐等籌集鉅欵開辦共和日報館在滬購辦印刷機器一副現在該報閉歇議商兩會協議擬將該報印刷機器變賣充作地方公益之用不意爲安慶同盟會支部所組織之機關報安徽船總理高蔭藻偵悉禀請柏都督提歸該報印刷之用商會據理力爭反爲柏都督批斥茲將商會復警察廳函及都督批示錄左 
　　商會覆警廳函接奉台函具聆一是查前共和報館係由前分府偵探科長吳伯嵐集欵開設並非吳振黃創辦此項印字機器亦係由吳勸捐商人股欵所購自該報停辦後地方人士早擬變價充公以免該機銹損現在本埠報舘亦需此機器應用情願備價購領從前投資各商家以地方之物權變賣以濟地方之用亦無異議今都督怱徇安徽船之請誤爲吳振黃之物逕行提省殊非共和時代所應有此平情思之恐都督誤聽人言所致况吳振黃到蕪時不名一錢即誤爲吳物亦係以吳取之於地方者舉而還之地方公家旣可得價濟用本埠報館亦可就近購機以應現需庶於各方面均昭平允斷無突被他報攫去之理敝會采諸輿論酌理衡情用再切實函椱尙乞貴廳長將此情形詳爲轉陳仍照前函所議辦理無任盼禱 
　　柏都督批呈悉查此項印字機器委係吳分府在蕪創辦共和日報由公衆撥款遐爾周知乃該商竟於本都督提用之時膽敢飾詞爲難實屬利令智昏不顧大體仰該廳長迅即遵照前令將此項機器如數移交安徽船報社經理接收一面傳批申斥毋稍延緩此批 
[湘省籌備國會省會選舉彚誌]  
　　湘省現因召集國會爲期不遠而湖南省議會亦因前此中斷尙未組織成立亟應同時並舉俾促進行現已就省城設立籌備國會選舉事務處並附設籌備省議會選舉事務處茲將近日籌備各情形彙誌如後　　分委覆選監督湘省覆選舉議定分爲五區嚨由國會選舉總監督分　委任龍君璋爲第一覆選區監督羅君永紹爲第二覆選區監督唐君聯璧爲第三覆選區監督戴君展誠爲第四覆選區監督陳君强爲第五覆選區監督 
　　調查駐省選民湘陰縣公益協濟會以選舉首重調查該縣駐省人數甚多恐初選監督所派調查員不免疏漏爰於口前邀集旅省同人在北門該縣中校開會議決公舉任君慕堯甘君憲章吳君翰臣彭君　蔡君起鳳任君國楝在省分途切實調查限十日内竣事彙送該縣初選監督以憑入册 
　　辦理選舉期限籌備國會選舉事務處以國會開幕爲期甚迫辦理選舉事宜又異常繁賾爰將衆議院議員選舉辦事時期分爲二十二項列成辦事期限表限於明年二月底以前一律告竣其中手續約分三大限以造成調查選舉草册爲第一限期初選投票爲第二限期覆選投票爲第三限期業已行知各初選監督依限辦理不得逾第一第二兩期以憑覆選舉監督接續辦事　　呈報調查辦法湘潭縣余知事電禀省垣選舉事務處云支電敬悉國會省會選舉事急期迫應先調查造具草册依次進行勉赴期限等因知事遵即會商士紳設所開辦並派臨時專員曹典植劉瑞璜劉紹基蕭　肆等駐所襄辦現已派員分區調查依限促繳此後凡關兩項選舉事宣及各質疑處當遵示逕達以期迅速謹先呈報 
[浙軍出防金衢嚴]  
　　浙屬金蘭建壽各縣鄕民抗烛暴動土匪乘機煽亂並查有會匪從中鼓煽情事迭經朱都督召集軍事會議公决嚴勦前已兩電右翼劉統領迅速出師在案茲聞該三邑匪亂迄未敉平而蘭溪一股勢尤猖獗昨晨復經官紳先後來電告急都督立召呂師長及旅圑營官長協議决定選派第二十二圑精銳一營限三日内開差另委軍事廳科員劉端君隨帶錄事書記隨軍查辦聞先至建德壽昌而後赴蘭溪云 
地方通信 
[靑浦]  
　　共和黨成立靑浦縣珠街阁爲松屬首鎭前由發起人陳承澍諸方熊高藴玉金世襄諸君聯合珠葑區章蒸西坪區兩市並各鄕區組織共和黨一時入黨者頗爲踴躍祇以該黨城廂分部成立在先一縣之中未便有兩處分部遂創設一蘇支部事務所即假該鎭市公所爲辦事機關業於九月廿五號開成立大會計全體黨員約有三百餘人來賓約有二百餘人該邑邱民政長本係共和黨黨員故與城分部正副長葉施兩君曁各幹事員同時蒞會參觀先由臨時主席高藴玉君報告開會秩序次由民政長委學務課員高藴輝君代表演說其餘來賓及黨員亦相繼演說皆根據黨綱發揮共和旨趣場中掌聲如雷再次則投票選舉職員計舉定正副所長各一人叅議十人幹事十人隨卽搖鈴散會聞該所尙須定期開職員會擬於西鄕增設交際員若干人專爲介紹同志起見以資聯絡而利進行云茲將當選各員姓名列下 
　　正所長陳承澍副所長陳玉祥參議員十人席裕壽高藴玉諸方熊張家桂賴元楨唐汝紳唐念動金福康張壽康朱寳光幹事員十人朱鑄馬攝雲徐國士沈廉沈德裕楊作賓　仁壽李鴻犠　朱思鏗蔡承平 
[鎭江]  
　　請復米市鎭江米市一節曾奉前都督批准開辦在案徒以手續繁難未能實行現鎭江商會具文咨請民政長轉呈都督設法疏通民政長業據原文轉禀都督想事關本省商務前途都督必當俯如所請也茲將商會原文錄左爲咨請事查鎭江商埠地當衝重南北交通本爲蘇省中樞商務暢旺之區迨自米市移設蕪湖後蘇省利源頓形減色鎭埠商務亦日困窮爰於前淸周江督任内復開米市委員設局抽釐會未幾時値淮北水荒暫行停禁案令俟熟年再行續四詎以北省水旱頻仍困循展緩市面愈衰蓋米市一日不能復回則商業永無轉機之望云 
[松江]  
　　追悼盛况楓涇鎭沈少譜守瓶兩名歴辦地方公益去年突被水災匪徒乘間煽惑致將兩君家室及自治公所勵志養正兩校一律搗毁翌日兩君赴善伸訴又被戕於縣署現已一年特於舊曆八月十五日由禇君輔成等發起開追悼會於楓涇自治公所是日男女賓到者二千人首由王君希良報告開會演述宗旨兩君行誼次讀悼詞及勵志　德兩校唱歌又次來賓楊了公　寅昉程星恒等相繼演說會場佈置自頭門經客廳至會場所　祭文輓聯無一空隙處洵極一時之盛云 
[時評二]  
　　所貴乎政黨内閣者以其抱同一之政見齊心協力以圖貫澈其目的也若强宗旨不同黨派各别之人而就我範圍美其名曰政黨内閣政黨内閣遑論多數閣員之不願贊同也卽勉强加一國民黨之頭銜試問他日於政策上之進行能無阻碍乎 
　　今者趙總理已聲明不主張政黨内閣范源濂不願復入國民黨朱啟鈐周學煕又不肯入黨卽國民黨黨員亦不承認如此之政黨内閣是可見黃說已全歸無效然其主張之心理則固未嘗一刻忘也特未知又有何種手段以圖達其目的耳 
本埠新聞 
[江蘇都督咨駐滬交涉使文]  
　　（一）查禁私運軍火案照違禁軍火不准販運進口通商條約載有明文除官辦軍裝發給憑照由稅關照騐放行外其餘私自販賣禁令綦嚴全在各關卡實力稽察有犯必懲始足以戢奸萌而消隱患乃近日蘇州閶門外地方竟有日商私售手槍情事設因此發生重太危險事件後患不可勝言亟應聲明約章從嚴查禁相應咨請貴使查照轉知稅關一體嚴密稽查遇有外人私販軍火照章拿究入官毋稍徇縱並希見復施行 
　　（二）保全盛氏産業財政司案呈准駐滬通商交涉使陳函商英副領事請轉七千四百八十七號等新契原屬盛氏産業應否准予會丈給契候示飭遵等情前來查盛氏財産之應否歸公本以臨時約法頒布日期之前後爲準如在前並未沒收本人當然有執管之權自可准照舊章辦理爲此照復貴交涉使煩爲查明辦理 
[解散救邊乞丐圑]  
　　上海縣民政長吳君昨出牌示云爲牌示事照得前據前上海敢死圑軍人沈鐵錚等呈稱組織救邊乞丐圑抄章呈核等情當經批示在案茲奉江蘇都督程令開據前上海第一敢死圑沈鐵錚朱　漢完義輔葉世華等禀稱約集前次光復上海南京各處解職軍人組織救邉乞丐圑援征蒙藏等情痛心國事足徵熱忱惟邊患雖屬吃緊而外交尤爲棘手政府正在雙方籌畫該生等幸勿輕率從事速行解散各安事業萬一邊患未克和平了結應如何編組征援軍隊之處亦必俟中央命令遵行斷難各自爲謀所請立案提撥經費各節均無庸議仰該民政長轉飭遵照并婉言開導務令解散毋違此令等因奉此合行牌示務各遵照解散是爲至要 
 
 
 

Page 7

 
 
[紅十字會開會紀]  
　　昨日下午三點鐘中國紅十字會假工部局議事廳開全體大會男女來賓達千數百人會塲分送各種印刷品如成績表萬國紅十字及中國紅十字收支簡明册紅十字會徵信錄正續二本會員題名錄會場通告會員意見書同胞注意之白話演說秩序單演說稿多至八九種首由主席沈仲禮君報告開會宗旨並宣布袁大總統黎副總統祝電畢即自行演說由朱仲賓君譯述洋文次王培元君報告成績帮白話演說莊諧雜出娓娓動聽三西醫柯師君演說由朱仲賓君代譯華語四施子英君報告從前收支賬略五沈田莘君讀頌詞六葉庚三君致答詞七推舉外賓英按察使蘇瑪利君日總領事有吉明君有賀長雄君李佳白君爲顧問八舉定唐露園丁榕貝潤生周金箴鍾紫垣朱葆三邵琴濤謝綸輝李雲書哈少甫施子英蔣星階等三十人爲常議員時已五點鐘報告散會並定明日下午二點鐘在靜安寺南亨白花園對門紅十字會總醫院開懇親會並約各省分會代表一併到會茶話所有沈仲禮君演說稿附錄於後 
　　今日爲民軍舉義之一週紀念日亦卽本會展發之一週紀念日蓋去年今日武漢起義本會得耗欲往拯濟苦於無欵爰於九月三日假議事廳開會籌議初慮徒手呼號無補於事乃諸公救國心熱救人之心愈熱開會一次卽集款萬餘元以後捐欵更源源而來會員亦爭先入會風聲旣樹至派往戰地之中西救護員亦謂諸大善士旣不惜財我輩何敢惜命故日在鎗林彈雨中拚死搶救傷殘雖危險萬狀不稍退怯本會西醫　生利竟積勞致疾而死亦可見善舉感人之深矣南北兩軍感本會救護之　摰情誼均極融洽本會聲譽由是日隆事業亦漸展發溯自去年開會迄今甫及一載而已有會員近二千人納捐善士數千人捐欵十五萬五千二百七十餘元分會六十餘處進步迅速誠非意料所及此莫非出自我會員捐戶及各分會諸同志熱心協助之力也然以創辦九年未經展發之紅十字會一旦得見其旗帳飄　於全國且與萬國紅十字會旗相映而增輝固可博世界之榮譽增本會之光寵而諸公博愛之仁聲亦可永垂不朽矣今日開會正欲伸謝諸君之仁德籌商進行方法並推舉議員組織議會以立永久之基礎蓋凡文明各國無不有極展發之紅十字會以代表其國家之程度今中國共和成立首重人道兵戈雖息瘡痍未復順直温處等又復水災仍頻乞振之紛電至沓來揆以紅十字會之廣義本會悉應救濟故望諸公以一勸十以十勸百務使納捐入會者得臻發達之極境此實今日所期於諸公者也考日本赤十字社有社員數十萬人基本欵項二千萬元中國幅幟之廣人口之多何止十倍於日本例以此一年内本會展發之速度則後之視今猶今之視昔雖遠駕日本而上之亦何難之有哉諸公與本會皆屬休戚相關本會能發達固同胞之福亦諸公之榮務望羣策羣力公同維持無任感盼至若此一年内本會救護之事績及欵項之收支已具詳成績表徵信錄會員册三書不再貲及惟該三書均成於倉猝疏陋之誚知所不免尚祈大雅鑒原之爲幸沈敦和謹述 
[公債票漸有起色]  
　　江蘇財政支絀中央公債票早已發行前因時局尙未大定人多觀望擁厚貲者都寄有外國銀行並無利息可圖茲大局漸見平靜有旗籍人員出其貲財間接收買公債票是以票價漸見起色矣 
[撤銷裁判分所]  
　　南市裁判分所布告云照得本裁判所業奉上海地方審判廳令開案照本廳呈奉江蘇都督核准將各裁判分所改設初級廳現在推檢各員業已呈請都督委定在案茲定十月初一日開辦第二初級廳該分所即於是日撤銷并將案卷人犯銀錢器具交代淸楚以免貽誤其原有之鈐記一顆即呈本廳銷毁等因除將案卷人犯移交第二初級廳接受遵令撤銷外合行布告爲此仰諸色人等一體知悉爾等如有係屬本裁判分所之訴訟案件自十月一號起其各按照法定程序前向第二初級廳繼續辦理可也 
　　又出牌示云照得第二初級廳於十月一號成立本裁判所即須撤銷所有各訴訟人投遞禀件自應停止受理以便淸理結束爲此牌示仰該訴訟人等知悉爾等如有訴訟禀件其各遵照暫緩數日即於十月一號向第二初級廳遵照訴訟章程投遞俾免積壓 
[分設初級審檢廳之佈置]  
　　本邑南市閘北以及四鄉分設初級審檢各廳業已分定次序委派推檢各官定於十月一號一律開辦所有各廳應用一切物件已由上海地方審檢兩廳黃陳兩廳長諭飭工匠分别赶製於昨日一律完工呈繳到廳定於今日派警分送應用又聞地方審判廳因分設城鄉各處初級審檢各廳原有承發吏不敷分派故於昨日上午九時在敬業學堂内招人考試四鄉投考者約有三百餘人 
廳長挨次點名给卷扃試題曰（承發吏宜尊重人格說）至十二點鐘時考畢出塲 
[審查學務經費之報告書]  
　　市議員楊士煇瞿慶同審查學務經費案已告竣茲錄其報告如下查本案預算向例以年度計學務科以第一學期末决算已溢出預算額不少若以旣往例將來本年度預計當溢出甚鉅其勢不得不請求查照預算增撥徒以手續未完備致滋疑議茲將學務科第一學期决算並第二學期預算併列一表所有欵項分别爲臨時經常二類似較爲明瞭查本市廳去年預算歲入大綱計收銀十七萬二千二百八十八元按照江蘇都督第十五號府令推廣初等敎育方法令第二條（市鄉經費内敎育費應占之分數各按該市鄕事務之繁簡而規定之事務最簡者敎育費不得少於十分之八事務最繁者不得少於十分之二由各該市鄉公所自行認定應占之分數每年列入預算表呈報縣民政長）上海市以最繁者論其敎育費至少得占十分之二應支銀三萬四千四百五十元零核諸預算表經常款下尙不足此數是以此次請求增撥審查員等認爲當然之事至臨時費爲備建築及開辦等項之用係臨時發生不容與經常費相提並論應請公决 
[緝拿臨陣脫逃之隊官]  
　　陸軍第六師輜重營隊官錢守眞曾於陰曆辛亥十月間在江寗孝陵衛戰地携帶軍裝及士兵積存伙食等款洋四百三十四元二角三分六釐臨陣脫逃當由寗垣當道電請政府通飭緝拿在案迄已日久尙未緝獲江蘇都督因又通令滬防各軍迅飭所屬嚴密緝拿務獲解辦 
[隊官何苦留難]  
　　江蘇都督前以派往徐州剿匪之陸軍第五師第二旅缺乏砲彈飭令滬防全軍撥借六百顆李統領因此項開花砲彈存儲砲隊營内當飭該營赶卽照撥詎炮隊營右隊隊官劉肯堂及中左二隊隊官多方留難不允撥借茲爲李統領訪悉以該隊官等胆敢留難戰地軍械按照軍律厥罪匪輕姑念業已遵令撥借着將右隊劉肯堂從寛撤差其中左二隊各記大過二次以示薄懲 
[擾亂會塲]  
　　華字同志聯合會昨日午後在西門外壽祥里開評議會各會員正在討論之際忽有同業許恩林出而反對大肆胡閙將門首所懸之牌强行取去以致會場秩序大爲紊亂各會員羣起不服當即扭交西區警局解送警務所訊辦 
　　附通告書敬啓者本日爲本會開評議會之期尙未入席竟有紊持反對有意破壞之民立報排字首領許恩林者竟　施其野蠻手叚將本會之會標　下實屬藐視本會日無法紀已達極點本會本體大憤以其摧毁會標即辱及全體立將許恩林扭控於警務公所由押定於今日（陽歷三十號）上午九點鐘提起正式訴訟請警務公所嚴加懲罰以儆效尤届時務請各會員聯袂至警務公所觀訊爲盼恐未週知特發通告華字聯合同志會本部啓 
[澈查賄賣公牘]  
　　公共公廨自經捕房管理後早將積弊淸除惟淸書賄賣公文一事仍不能設法禁阻此亦淸除積弊之缺點雖經關讞員嚴行查辦迄尙未得實據而不肖書吏自恃狡滑仍將未宣布之緊要公牘改頭換面賄賣與某某等報登載茲爲外交圑查悉以書吏洩漏未經宣布之緊要公文最易誤事亟應澈究聞已密派妥人詳查廨内共有書吏幾人有無冒名頂替等弊此種公牘究係何人洩漏復候核奪 
[介紹湖北水泥]  
　　城濠路工工程科昨致民政長吳君（即城濠事務所所長）函云溝井所用水泥前定靑州牌詎自新閘河某洋棧大火之後市間水漬貨充斥鑒别頗不易易第二三段工頭已經受愚數次故各工頭有改用湖北水泥之請敝科試騐種種水泥成績湖北水泥拉力任重力均較靑州牌强惟乾燥時刻則較靑州牌稍遲用於溝井工程最爲適合卽用於他項工程亦較他牌爲優爲此函述原因伏候卓裁賜覆爲荷 
[解决爭管公産之指令]  
　　上海民政總長呈報上海閔馬兩區爭管學堂公産應如何辦理請示遵行等情當經都督指令云呈悉查此案前据上海馬橋鄕議事會議長周宗瑜函詢分配市鄕學欵前來當以查本省市鄉制第九十四條公欵公産之内有係私家捐助當時指定作爲辦理某事之用者不得移作他用等語該議長函稱學校地點設或坐落甲區而當時所捐欵産係各私家捐助不盡在甲區啫一節旣係私家捐欵卽適用前條之規定至管理徵收事宜自應查照市鄉制第九十三條辦理訓令上海民政長轉行知照在案据呈前情應仍遵前令辦理併即知照此令 
[國貨維持會第十次宣講記事]  
　　陰曆八月十八晚中華國貨維持會宣講部在錢江書館開第十次宣講會各界到會者一百餘人首由部長梅竹　君演說謂本會去冬提倡國貨以來社會心理漸知國貨不可輕棄之利益即同胞愛國心亦隨之發生世人祗知營利作官以圖富貴不務生計事業以作完全國民至爲可痛本會手續甚繁務必着着進行幸勿以爲抵制已定國貨便自滿足尙宜實力監督隨時勸導爲要次由朱君寳齋演說謂維持國貨須全國人民維持方可有濟今四萬萬中女子居其半所以女子亦宜使眞知用國貨之爲要羣力進行庶可挽回利　次由王介安君演說謂今晚天雨如注會中來賓如此湧躍鞠躬致謝并謂吾國國勢之衰落社會生計之艱迫無非洋貨充牣國貨消滅之故所以維持國貨非獨塞其漏巵抑可普渡種種苦惱於彼岸况購用國貨於同胞旣無他種之損失而於國計上又生非常之幸福諸君何樂而不爲也鄙人前游東京街市售品盡是該國國品而我國市巷盡是舶來貨相形之下興亡可决今擬徵集同志呈請敎育部通令各學堂保全國貨列爲講義各種敎科書編入一科以樹永世基礎次由王君文典演說謂華僑聯合會對於本會宗旨甚表熱忱鄙人前已面請下星期六到會演說國外貿易狀况及提倡推廣絲綢辦法以促吾國商業之進步衆皆鼓掌歡迎又謂吾國商品以絲綢爲大宗工精物美實爲各國所無若能組織健全販運公司運銷外洋獲利之大豈可限量鄙人不久即要出洋調查商業惟綢緞一業係門外漢望諸君詳爲討論最好公舉一位才幹兼優者同往考察國外綢緞消去情形俾得應時籌備推廣銷路綢業前途必有裨益並宣布義務書記徐某有誣其受會中月俸三十元之說實是誣言幸諸君原之次由楊雪香君演說謂調查研究二部久不成立有碍會中進行次由程筱康君演說謂本會調查部久未成立實因乏人主持鄙人私意擬請王文典君担任因王君實業大家富有經騐衆皆鼓掌次由王介安君宣布今晚冠華製帽公司來會分送帽式圖書精詳無遺仰見該公司主持諸君製造有方爲吾國大放光彩可敬可佩末由梅部長謂報界對於提倡國貨不遺餘力以後諸君閱報如見關於本會文件請剪送本會書記留存以便彙編成册卽各界如有國貨之印刷品分送本會者亦甚歡迎時已十下搖鈴散會 
[直隸賑欵有着]  
　　上海奉直魯協會支部致天津都督省議會急賑會電云水災　賑事本會已與沈君仲禮接洽沈君極具熱心已允擔任請會商速派代表來滬協商進行方法電覆切　奉直魯協會上海支部何萬波等叩　 
[關於稽查稅務之詞]  
　　市政廳議事會議决貨物稅稽查機關推至市外一案業已請董事會轉呈民政長核示昨奉批復云來　爲振興商市起見如果於稅務商情兩有裨益則地點問題尙易解决候即據情呈情都督指令飭遵一面先行函商稅務公所妥爲擬議辦法以便接洽 
[體育維持會選舉大會記]  
　　浦東高吉生汪墨漁二君發起之體育維持會現已實行徵求操員特於昨日星期日上午九時在春江路事務所開正式選舉大會到者約百餘人當由臨時主席金韻初君報告開會宗旨次來賓演說大致謂地方上多一圑體即人民增一分幸福故創辦滬東商圑實爲將來補助地方治安之機關足以長進軍事資格等語旋經大衆公舉曹境揚君爲正會長唐連琛君爲副會長又舉沈恩楝君爲交際部長孟荃蓀君爲體育部長錢幼三君爲幹事部長金韻初君爲評議部長並公舉沈杏苑君蔡織文君陸元升君王烈嵩君汪薇卅君陳生君大爲董事圑經全體一致贊成舉畢各職員攝影後搖鈴散會時已十二下鐘矣 
[謀挖店屋之惡習]  
　　公共租界内租屋設肆向有挖費小費等陋規多　數百元數千元不等自前年正元等三莊倒閉後市面淸淡此風因之稍息茲因共和告成各處富商巨買來滬開設行號者實繁有徒房租錢金日益加增謀挖店屋之風更甚於前南京路福州路廣東路等處爲尤最邇聞將被謀挖之各舖主以此種惡習殊於營業前途有碍擬邀集各商議結圑體藉謀抵制云 
[船戶遇盜續紀]  
　　盜匪張阿三在六里亭搶刦羅店船戶金杏寳　小銀洋一百餘元逃滬被金鴻至譚子灣地方喚同崗巡拘送警務所昨移裁判所請究據張供稱駕舟度日前晚停泊中虹橋浜内突來口操北邊口音之盜匪七八人將我綁縛置於艙内被等即開船至六里亭行刦孫所長以事出界外判送寳山檢察廳訊辦 
[女傭拐匿少婦]  
　　馬渭卿之女小毛子年十九歲嫁與吳淞陳家木橋陳桂生爲妻忽於陰曆七月初九日走失後經訪悉被某姓傭婦孟陳氏拐匿氏夫孟某已由馬控奉寳山地方官廳管押候將氏尋獲扭案究辦昨日該氏在西門外吊橋堍爲馬瞥見鳴警拘入西區警局暫行拘押俟官廳備文提回訊辦 
[移請協緝逃犯]  
　　奉賢地方檢察廳據民人施桂昌扭控王雲樓拐逃伊妻施王氏一案曾經訊明依律决定正擬宣布判詞詎於九月十五號午後四點鐘王忽乘間逃逸當飭偵探查拿未獲茲恐濳逸出境故於前日移請滬防全軍李統領轉飭各營一體緝拏歸案究辦 
瑣聞城内 
[見財起義]  
　　趙三控袁小居仔等用藥迷人圖竊財物一案茲由地方檢察廳飭派法警至淮安地方將袁等關提至滬昨日午後經檢察官提案預審趙三供稱袁小居子等皆是商人之夥此次伊等見財起意以毒藥置於茶内圖竊洋元幸覺察尙早未遭毒手袁等知事敗露先後逃逸求究質之袁小居子周小舟姚永幹彭丁山等供多支吾駁詰至再始各供認並稱此事係姚彭二人發起判彭姚二人釘鐐收禁袁周分别收押候起訴同級審判廳訊明懲辦 
[地方審判廳牌示]  
　　照得本廳派充之承發吏現因缺額查有備取朱景明魏維城二名可以埃補限於十月一日上午十二句鐘前邀同殷實舖保來廳塡具志願保証各書以便委派仰卽知照幸勿延悞 
[地方審判廳刑庭批示]  
　　任子崗請求給領追繳批查現存案之票洋二十元現洋一元五角仰即取具的保來廳呈領其衣領等件俟委任鑑定人估明價値再行發交照價抵償並勒追餘欵可也 
[第一初級審判廳民科批示]  
　　鮑張氏訴鮑觀山不繳欠欵批狀悉候將繕本送達并再命令承發吏限令鮑觀山尅日先繳洋四百念七元五角給該氏具領至應繳本利洋數早經判决豈能增益所請併追今年利息等情毋庸置議王思沂辯訴張源遠不付票銀批案經地方審判廳判决早已經過不變期間豈能復生異議該民應速遵判繳欵毋再飾延所請傳訊之處碍難照准 
南市 
[追獲搶匪]  
　　金匯橋鎭鼎豐典託航船戶丁金華帶洋一千二百元來滬送交吉祥弄致祥莊昨丁携洋行至老白渡地方突被匪徒攫去洋一百元幸由三百七十一號巡士在鹽馬頭追獲林德富一名並由三百二十號崗巡帮同拘解東區搜出原贓即着失主具領林押候究懲 
閘北 
[私捕池魚]  
　　顧森林顧大毛顧小毛因私捕周士良池内所畜之魚被控裁判所昨飭警探將顧等一併傳案訊供一過判均交保候禮拜一訊核 
[不守淸規]  
　　閘北大統路紫竹禪院住持僧芥航不守淸規寺内常有吵閙之事昨經一區區員訪悉即飭長警往查復核 
[大肆咆哮]  
　　前日有自稱警察學生之孔慶儼投閘北警務所通報處請見蔣警務長適蔣君正在辦公無暇傳見詎孔大肆咆哮出言無狀當被巡　隊將孔逐出 
公共租界 
[匪徒攫物]  
　　住居威海衛路一百零九號之婦人楊石氏前晚雇乘斐東福之人力車行經南京路山西路口被匪攫去金押髮一支當投老閘捕房控告捕頭以該處係總巡捕房管轄令赴本管捕房報緝 
[野蠻舉動]  
　　西人某甲前晚在雲南南路弄内强曳雉妓陳二寳求歡當被該妓鳴捕拘入老閘捕房經捕頭詢得該洋人酒醉所致從寛斥釋 
[警員返滬]  
　　駐廨檢察處警員麥鼎前請假一月赴内地游歷已於前日返滬昨日禀奉麥代總巡着於十月一號仍駐公廨照當辦公 
[發給新鞋]  
　　代理英美總巡麥高雲君昨日通諭各捕房華捕着於十月一號赴戈登路捕房領取新製皮鞋等物一律換穿以壯觀瞻 
[巡捕辭差]  
　　新閘捕房一百十六號華捕具禀辭差昨奉華捕張正巡官允准告退 
[華捕調差]  
　　靜安寺捕房七百七十四號華捕昨奉麥代總巡諭與楊樹浦房六百十三號華捕對調辦公 
[形跡可疑]  
　　袁立中深夜在湖北路行走被包探陸桂山查見以其形跡可疑拘入捕房押候查明曾否犯案再核 
[沿途互毆]  
　　吳福林昨在浙江路與兪柏泉兪法興互毆被一百七十一號印捕查見一併拘入捕房捕頭以事屬細故從寛一併斥釋 
[失竊報捕]  
　　西藏路三十四號雉妓王阿秀福建路六百五十四號居戶陳義才均失竊衣物又江西路六號洋房被竊呢帽等物又關姓眷屬在大舞台戲園内失竊嵌珠金鐲一只昨均開單報請捕房查緝 
[抑何貪小]  
　　王阿二昨在松江路弄内竊取自來水被捕查見拘入捕房奉飭押候解究 
[販賣人口]  
　　住居百老匯路九百四十七號安徽人李得勝馬曹氏曹楊氏趙馬氏楊董氏曹趙氏及粤婦陳程氏等專以販賣人口爲業前晚由哈爾賓捕房中西探破獲搜出男女孩十二口併送捕房分别收押候辦 
[撞傷小孩]  
　　昨有江北小孩甫在北四川路被三十九號電車撞跌受傷由印捕車入捕房轉送同仁醫院療治 
[病臥道旁]  
　　小孩王阿全因病臥於北四川路道旁由捕查見車入捕房送往同仁醫院醫治再行查究 
[失竊首飾]  
　　東有恒路二千另三十一號某姓前晚失竊金珠首飾値二千餘金昨投捕房報請查緝 
[扭獲竊賊]  
　　過犯曹仁泉昨至乍浦路某姓家圖竊被事主扭交巡捕送入捕房請辦 
法租界 
[不願虧折]  
　　開牛肉店之華金山前將某氏婦撮合與陳正水爲室過門後卽向陳索取媒金嗣因約期照付華不以爲然故即將氏領去藏匿控經公堂訊判交保着交在案迄已日久未據交出昨晨原告又投廨禀稱現今華妻允許償還身價洋四十元但我會費洋八十二元爲時未久曷克受此虧折務求嚴追　讞員仍命交保限七天交還洋八十二元了事 
[變産抵償]  
　　蔡順興竹匠店主蔡桂山前欠沈竹高貨洋一百八十元控奉公堂交保分期拔還詎届期應拔洋九十元竟分文不繳刁抗挺押當奉中西官諭候備文至川沙原籍民政署查明蔡有無家産再行核辦在案茲已接復查得蔡實有新造房屋三問　君當即傳到原被宣示後將蔡開釋候再移文川沙將該産變價抵償 
[毋再賣淫]  
　　煙妓王桂寳日前被狎客田阿梅錢和尙串誘至羅店鎭藏匿當爲鴇婦朱福寳訪實　由捕房將王錢二人洵解公堂訊究妓供訴前情並不凌虐現願隨鴇回去仍作賣笑生涯　讞員判徐押捕房一月王妓准給該鴇領回趕速提良不准再行賣娼 
[偷兒小慧]  
　　陳才卿前日袖藏春册掩入張大毛店中行竊當被覺察獲住陳即補出春册並詭稱此是違禁之物故入内兜售店中人即喚巡捕拘解公堂究辦判押捕房一月春册消燬 
[時評三]  
　　黃克强在京召集國民黨各理事幹事會議該黨之機關報須以和平爲宗旨凡旔肆攻擊者即爲假託衆認可後已簽定議案矣偉哉斯舉誠足爲我報界之藥石矣蓋無論何黨機關報皆不宜有妄肆攻擊之弊遵斯道而行之我國之言論界其庶幾乎 
來件 
[司法部咨各省都督文]  
　　規定新刑律施行細則 
　　查法典頒行新舊每多窒礙各國頒布新法必有施行法以濟其窮茲就刑法而論有初犯發現於舊法尙有効力時而再犯或其罪發現於新法實行時代有已依舊法判决而未執行之犯罪其應科之刑新法業已廢止無從執行者有新法無專條舊法以爲罪非有專法則碍難辦理者此等問題皆應有以解决这現在暫行新刑律旣已頒行施行程序不可無適當之規定是以本部擬定暫行新刑律施行細則共十條第一條爲俱發罪第二條爲累犯罪第三條爲俱發罪與累犯罪之併合此皆與單純之犯罪不同刑法上有應加重或制限加重者不能以其一罪發覺在舊法時代遂不用新法之規定此爲理論上當然之解釋第四條對於已判决未執行或新法已經廢止其刑名之案件比較新舊易以相當之刑名刑期第五條至第十條爲執行所必要之手續現在各處報部案件屬於第四條者最多人犯竊禁累累不能執行各省紛紛請示者幾於何日不有必速按本細則辦理始免積壓之弊相應咨請查照轉飭司法長提法使及各級審判檢察廳並各縣一體遵照 
　　暫行新刑律施行細則 
　　第一條在舊刑律時一罪先發已經確定審判餘罪在新刑律施行後始發者依該律第廿四條第一項規定更定其刑 
　　第二條在舊刑律時已經確定審判之案於暫行新刑律施行後發覺爲累犯者依該律第十九條第二十條規定更定其刑 
　　第三條在舊刑律時一罪先發已經確定審判餘罪在暫行新刑律施行後始發並與累犯互合者依該　第二十五條之例處斷 
　　第四條新刑律未施行前已經確定審判而未執行及遣流徒案件在執行中者按照暫行新刑律之規定分别執行如左（一）現决人犯無論斬絞均處絞均處絞刑（二）秋後人犯例入情實者處絞刑（三）秋後人犯情實例應聲叙免勾或改緩及例及例入緩决者處無期徒刑（四）秋後人犯例應減遣者處一等有期徒刑（五）秋後人犯例應減流者處一等有期徒刑十年應减徒者處三等有期徒刑三年（六）永遠監禁人犯仍處無期徒刑其監禁若干年者按照所定年限處有期徒刑但不能逾十五年（七）遣刑人犯例應實發者處一等有期徒刑十二年（八）流刑人犯例應實發滿流者處一等有期徒刑十年流二千五百里者處二等有期徒刑八年流二千里者處二等有期徒刑六年（九）遣流人犯例不實發者均照原定期限處有期徒刑（十）徒刑人犯按照徒役年限處以有期徒刑（十一）監候待質人犯已定罪者無庸待質按照所定之刑依以上各項分别執行其未定罪者再行審理宣告其罪刑或放免之（十二）凡改處徒刑人犯從前受刑期日均准算入刑期 
　　第五條前條第一欵第二欵應候覆准文到三日内執行其除各欵於頌布木則之公報到後七日内執行 
　　第六條前條及暫行刑律第四十條之覆准由司法部行之 
　　第七條死刑案件各人犯係孕婦或羅精神病雖經覆准非産後滿百日或精神病愈後不得執行 
　　第八條特赦減刑或復　由司法總長呈請於大總統交司法總長議覆後宣告之 
　　第九條無期徒刑以下各刑除第五條所規定外於審判確定後次日執行但須報告於司法部報告程式以司法部令定之 
　　第十條本則於暫行新刑律施行法頒布後廢止之 
 
 

Page 8

 
 
   
 
 

Page 9

 
 
自由談 
游戲文章 
[妓女雙名攷] [  瘦蝶]  
　　海上妓女多有以雙字命名者如寳寳媛媛娟娟翠翠之類攷古時妓女之以雙字名者南齊則有蘇小小唐則有薛瓊瓊關盼盼張好好李端端王蓮蓮鄭舉舉張住住王蘇蘇曹保保張紅紅又阿軟之女名皎皎宋則有李師師毛惜惜楊愛愛唐安安至元則有趙眞眞于盼盼于心心魏道道李當當荆堅堅顧山山孫秀秀汪憐憐等不一而足蓋嬌豔之名疊以雙字施之妓女最易動人也 
[釀疫衛生館菜單] [  瘦蝶]  
　　四葷盆 
　　臭鹹肉片松花壞蛋酒醉自死蟹醋拌爛猪賭 
　　四大碗 
　　紅燒瘟猪肉淸燉蛇跌鱉粉蒸溺永羊八寳落坑雞 
　　湯炒 
　　淸炒蒼蠅酒浸花蚊臭滷鯉魚片油沸大頭蛆 
　　果點 
　　乾　蘆粟半熟花柿霉花雪片糕隔　番麥酥 
海外奇談 
[認國歌] [  離雁]  
　　西人居處恒於口中宛轉作歌聲亦習慣也離雁昔年留學英國時嘗遇一西人口中忽吹作五更調異而問之曰是何歌西人輾然曰君休矣貴國之國歌且不知耶離雁愕然而退噫五更調者我國著名之淫曲也而西人目之曰國歌天下有此奇辱乎中國休矣後究其所以目五更調爲中國國歌之由蓋昔倫敦因某事開會我國亦與其列淸廷派代表往焉會畢請各國代表唱國歌我國代表無以應乃遽以五更調爲代吁亦五更調之幸與抑亦中國之不幸歟固觀夫滬上軍士唱軍歌實如兒戲絶無雄壯之氣其亦五更調之變相乎一歎 
尊聞閣詞選 
[蝶梅同感集（再續）]  
[和韵] [  梅]  
　　三尺龍泉新試　中原夢醒奈憹何山河難補媧皇石政治空抛織女梭虎臥龍跳驚黨禂鷄前牛後悔蹉跎請纓我欲乘風去獨立蒼茫一嘯歌 
　　神州何日靖烟鏖砲雨槍林大有因力乏回天徒一死金來半夜未全貧山川末刦餘盲眼滄海橫流寄此身我爲蒼生齊請命茫茫大局待斯人 
　　孰是仇　孰是恩靑衫怕認涙雙痕連天烽火荆榛塞大地人民醉夢吞駐馬何人懷李牧嗚雞無處覓劉琨一腔熱血嘔心海大好頭顱幾個存 
　　萬里乘槎興倍豪憂時熱涙濕征袍馳驅戎馬乾坤變慘淡風雲天地高有藥難醫君國恨無言且讀屈平　欲將筆墨陳時事吟毫 
就新詩仗兎毫 
心直口快 
　　去年今日乃革命起義之時今年今日爲革命纪念之日正當陳列革命戰品演說革命情形　山林砲火之景演鄂州流血这劇使觀者發英雄之感生愛國之心留之眼中印之腦内知民國之造成乃同胞戰血之所造成也始不失開紀念會之本義 
　　連日街衢傳單遍見大書革命文紀念不是某黨就是某會不是假座某某花園就是假座某某舞臺不是一元就是八角或放焰火或唱京戲門前則燈彩輝煌場内則花圑錦繡五光十色萬怪千奇車馬盈門男女紛至疑爲天上霓裳昇平歌舞不知　　　開紀念會也雖然吾知之矣蓋藉紀念之名目而挾金錢之　　吾言至此擱筆而不敢再言[  篤]  
　　妓女維持國貨女學生反用洋貨可嘆黨會林立不顧大局爭權奪利可嘆中秋夜家家點香斗不肯將此糜費賑災可嘆製造局賣舊鐵充薪水經濟如是困難可嘆滿淸退位已久無識之人豚尾尙多未除可嘆 
戲評[  玄郎]  
　　尙和玉演會頭市去史文恭與盧俊義較技一塲使出各路槍法處處有家法可尋確肖有把子之拳師且步武架子及攻法破法彼此一絲不亂竟如一轍戲情亦合（按史與盧爲同門藝固不相）上下者）後與武松相撲拳法尤緊湊敏捷極五花八門之妙搭配的當精采絶倫演靑石山去關平神氣甚好與王祥雲惡戰一塲舞弄大刀盤旋飛舞操縱如意可謂工力悉敵惟架子不及小楊之威風凛凛得機得勢 
李吉瑞演獨木關月下叙述半生來際遇坎坷一段白口字字悲憤聲聲嗚咽聞者酸鼻歷述三次投軍之狀况用三樣神情說出一段悽惻一段說至至第三次投軍一句後直是一字一涙不忍卒聽誦功一段天生一條悲壯蒼凉之好嗓子唱得哀艷蒼勁酸入心脾臥病一塲神思恍惚說得下激不隨恰到好處兵病上馬兩足尖著地身段前仆後仰搖搖不定情狀逼眞鎗挑安殿寳時一鼓作氣中仍寓病意妙在不脫不粘演落馬湖往訪施公時調遣衆英雄一場白口雄壯中俱含惶恐意傳神之至訪褚一叚工架神情萬分周到而尤以請安爲最入彀酒樓上道白（這就是落馬河及（俺正是姓黃你要這麽樣）（是是是有的）幾句敓是聲震四座出色驚人而又入情入理無一句不得神理者 
小說 
[滑稽短篇妓女革命觀] [  龍]  
　　蘇州妓女來訪上海妓女上海妓女曰耐來得阿要巧今朝是革命紀念日上海交關閙忙篤歇歇奴搭耐一淘出去白相相阿好 
　　蘇州妓女曰革合革命嚇得人家魂靈出竅近來剛剛平靜仔點啥格夷要革命紀念哉喔唷奴聽見子格兩個字就要頭昏哉 
　　上海妓女曰阿現耐格個人阿要瞎三話四革命末是頂好個一件事體哉奴常聽見客人朶說捨個滿奴末逃走哉專制末推翻哉人民末有權哉難末就呌子共和哉奴野弗去管俚奴只管自家身浪講起來眞正靠着革命個福弗少朶耐想弗曾革命個辰光格星大官府才是老頭子啥個制台哉撫台哉鬍鬚夷長夷亂齷齪得來格種老人頭臭吞得别人家　　　　然蠻肯拉呢面浪出幾骨鈿到底有限得勢洛裹及得革命後來格星　　　令將軍年紀夷介輕脾氣夷介好器量夷介大碰一場和下脚就是二百塊節浪算算酒賬就是二千幾百檯耐想格種戶頭阿要好奴拉裹想法國美國革命個辰光弗知有幾化風流都督花酒大王吃堂子飯個弗知發仔幾化財得來蘇州妓女曰阿呀呀耐眞正拉浪一想情願哉耐獨講子自家個發財洛里曉得别人家個苦奴拉舊年革命個當口也是搭耐一樣想發財洛里曉得驀生頭裹呌啥兵變起來哉啊唷格星殺千刀個格末呌横得來殺人放火嘸啥希奇碰着女人就要强姦唔朶上海還拉浪賣關子客人來落個把廂就要敲俚一個大竹槓洛里曉得蘇州格辰光蠻好個人撥拉個星亂兵弄殺子一骨鈿也嘸得進賬奴房間裹個傢生箱子裹個衣裳才撥拉俚耐搶光褲子才剥脫虧得拚命逃出來弗曾死還算運氣哩咳革命革命奴未弗曾享着福獨吃着子苦 
　　上海妓女掩口笑曰好哉好哉弗要氣哉要發財還來得及呀現在革命黨出身格人銅錢才多得野朶十個裹倒有九個是瘟生奴薦一個大瘟生　耐出出氣罷 
文字因緣 
[讀瘦蝶夢梅兩君唱和諸篇感而有作謹和原韵四章] [  揚州王慕徐]  
　　　　抛人疾似梭镜中鬢影感蹉跎佯狂阮藉渾無據善哭唐衢可奈何閱遍炎凉諳世熊不辭辛苦爲詩磨浮生奚事談榮辱流水高山獨放歌 
　　軟紅十丈起車鏖等是天涯瀹落身　有新詩堪傲俗從來名士願安貧西風瘦影憐同調白雪陽春少和人欲乘仙槎凌帝闕細將寂寞問前因 
　　　中風雨獨登高一卷新詞讀楚騷濁世交游比甘醴幾人故舊戀　袍飄零紅葉秋將老落拓靑衫興尙豪閉戶不知車轍跡苦吟得句快揮毫 
　　因緣文字夙根存佳句吟成響玉　邊塞鴈翎飛羽檄春申鴻爪印泥痕明知傲骨難阿世未肯低眉學乞恩聞道故鄉明月好滿絃船管趁黃昏 
 
 
 

Page 10

 
 
   
 
