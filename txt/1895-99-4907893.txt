# 1895 - 99 - 4907893

 

Page 1

 
 
[新印直省闈墨出售] [  圖書集成局啓]  
　　本科各直省闈墨爲長沙李　邨先生鑒定其中琳琅珠玉無美不臻風會所趨自見蒸蒸日上　揣摩家之秘笈本　用新鉛字排印卽日出書紙墨精良校警祥細足供海内文人賞鹽每部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[新印大東海全圖出售] [  三馬路申昌書室啓]  
　　是圖摹繪中國高麗日本沿海地形縷析條分無微不至其于航海路電綫路尤覺羅羅清疏附以地毬全圖大清一統圖北京及上海圖日本東西二京圖更足以供輿地家攷證之助方今二國兵連禍結地圖爲軍營中要需故特詳細鈎稽付諸石印章施五色鮮艶絶倫計綾裱者每幅五角五分摺式者每副四角五分未裱者每張三角 
[論步馬礮兵列陣法並合用法]  
　　今時之步兵在交鋒時能辦之事卽放槍擊敵用槍頭衝敵擊敵者爲守法衝敵者爲攻法馬兵之正用卽用攻法衝入敵軍而馬兵與敵兵之閒必須有相距之路且欲得其大力非惟應得若干路又必合如一體而衝方屬有用馬兵放槍不能成大事或言馬兵放槍卽誤其應辦之正事礮兵所放之彈較之步兵所放之彈所及處更遠而其力亦更大如欲盡礮之全力卽應辦二事一步兵之槍彈尙不能及之處礮彈應能及之然斷不可空放其彈二須按情形而放礟得其彈之全力步馬礮三種兵之用如此凡交鋒之時統帥之職應能得三種兵之全力而所列之陣應令三種兵合而辦事論步兵之理其行伍前後多於二人卽令其餘者失其放槍之益昔時列陣成線步兵之行伍大約三人知兵者論此法云第三人雖不能令其放槍而能令前两人站立更定因此陣線更形堅固且可爲前两人裝樂彈有此两用較之陣線更長者其益處更多惟長陣線放槍者較之短陣線放槍更多故守法用之更善如祇有一陣則恐前者傷亡卽有空處故必另備一後陣以補其空處或前陣之力將竭卽有後陣接上以代之凡前行攻敵陣線長而地面高低不平者其陣線不能直且又分作數堆敵兵放槍如可及之傷亡必多此因敵兵之列陣未攺而本軍行動時不及裝槍彈而放之也此時進攻之法可分陣線爲若干行伍而用攻法卽無陣線彎曲之弊又可借地勢之不平避敵人之彈若巳成陣則難避敵人之彈也近敵兵之陣面或成陣線以放槍或仍爲行伍衝入敵兵之陣内而成一空處後有接應之軍乘其空處而進能至敵軍之背如有全翼衝入敵兵之陣内卽易向左或右成陣線而攻敵軍之旁一百年前講求軍法者紛紛論議其意不同或言張其陣面用攻者爲善法或言列行伍以攻之爲善法議論此事者皆曾經戰陣而增識見之人惟行伍左右應有若干人前後應有若干人習武事者不必遵守前人之說須從近時著名之將考求其用攻用守之法有一善戰之將其軍之攻法爲張陣之法其兵之行路成一律不避敵兵之彈該將軍知其可恃故用張陣之法以攻敵兵又其兵之放槍速其彈準且放槍有接連之本領他人之兵皆不能及雖然張陣前往用攻法傷亡者必多而因敵人之兵不善放槍雖不前行其傷亡者略等有一次與敵兵交鋒祇用單陣其故因敵人之兵較多如用前後两陣則其陣線不長敵軍可繞攻其旁用後陣爲旁陣則其陣線方長而其軍由是獲勝凡張陣而用攻法者其兵必操練精熟勝於敵兵可期獲勝如彼此两軍操熟靈便而放槍之本領相將則張陣用攻法者未必能勝且張陣而用攻法者尙未到敵軍之前傷亡巳多其勢必敗故惟有排列行伍而用攻法前面用遊兵放槍火藥之煙多敵人不能見我列行伍而用攻法又槍聲不絶敵人不能聞我列行伍而用攻法曾有一將用此法以破敵兵該將常用之法行伍以攻張陣以守帶兵之員紛論不合但該將所用之行伍左右前後之兵非一定者有時所用之攻法其行伍之式前後有八九營每一營張陣假如每營之兵六百名每營内前後行伍有三人張陣之闊約一百二十碼卽八營或九營前後有二十四人或二十七人觀此行伍其行動之重積必大遇敵軍張陣之面定可破之且前面有二百人放槍而作遊兵其數巳不少有火藥之煙敵人不能見我後面兵之張陣此種行伍屢次用之而獲勝仗惟極大之行伍進攻時前行遊兵放槍火藥之煙不能障蔽敵人望見卽以礮擊之且此種大行伍有不易張陣之弊所以行伍攻法常用而較善者每一營當一行伍前面用两隊張陣作爲遊兵而放槍其餘各隊在两隊中叚之後成行伍假如每營分十隊以两隊在前面張陣其餘八隊成行伍前後八人每隊前後二人而行伍左右爲两隊依此法行伍不大而靈便用攻法如一體如欲攺爲守法向左右張陣亦不甚難此法之外有合用張陣與行伍两法者卽如有两鎭之兵每鎭有三營左右各有一鎭每鎭之前面以一營張陣而陣端後左右各有一營成行伍其两陣閒之空處預備行伍由此衝出此種列陣之法守法固便攻法亦便因張陣不小放槍者多便於守法有分開之空處成行伍之兵可在陣端衝出於攻法亦便且我兵張陣而見敵兵成行伍用攻法我卽可用巳張之陣進攻敵軍繞其旁而包之用此法者可以屢次獲勝昔有一將軍守山嶺用張陣之法敵軍成行伍用攻法欲取其山嶺守者放槍巳擊敗用攻法之行伍又有人言用攻法之最妙者行伍用前後两陣每陣分若干營每營並隊成行伍後陣在前陣左右之閒如此前進攻敵兵前陣巳到用槍擊至敵兵之所卽張其陣但每營陣端處之隊泒其前往當遊兵放槍因此前陣左右之閒有空處而後陣從此衝出以攻敵兵其得力處因前陣放槍有彈之擊力敵兵巳傷陣形單薄其後陣之行伍可以大力衝散之用張陣爲守法之軍敵兵之槍彈傷守法之兵則其陣己單薄守兵在火藥煙内猝見行伍之兵急速用攻法前進定有危懼之心此因行伍之行法如一體重積必大行步亦有重聲此一切情形能使守兵畏懼而逃也[  此稿未完]  
[本館接奉電音]  
　　昨由京友電傳上諭三道敬謹譯登○三月十七日奉上諭直隷天津道員缺著李興銳補授欽此同日奉上諭裕祿等奏查明失陷蓋平縣城及熊岳牛莊两鎭城應行叅辦文武各官開單呈覽並自請議處一摺上年十二月間蓋平熊岳相繼失陷本年二月牛莊又復失守該地方文武各官職司守土實屬罪無可辭蓋平縣知縣何守謙護理蓋州城守尉正黄旗防禦定保熊岳防守禦純德牛莊防守禦奎車布蓋州廂紅旗防禦三殷廂白旗驍騎校嬰順廂白旗漢軍驍騎校任國貴止紅旗漢軍驍騎校伊善正藍旗防禦恩杰驍騎校恩綸熊岳廂黄旗驍騎校永福正黄旗驍騎校巴爾虎防禦成名驍騎校沃吉布正白旗驍騎校伊忠阿正紅旗驍騎校蘇崇阿廂白旗防禦凌泰廂紅旗防禦祿寛正藍旗驍騎校松恒牛莊署正白旗防禦慶恩廂黄旗驍騎校銘崑正黄旗驍騎校恩銘廂白旗驍騎校德生合牛莊巡檢趙齡均著卽行革職交裕祿等分别按例審辦裕祿濟祿等亦未能周密嚴防不能辭咎著一 
 
 

Page 2

 
 
併交部議處餘著照所議辦理該部知道單併發欽此同日奉上諭裕祿奏查明營口等處失事情形分别叅辦並自請議處一摺本年二月間營口記名提督蔣希狄帶領各營並未迎戰節節退縮猶敢揑報戰狀任意欺飾厥咎甚重蔣希狄並所部各營副將蔣廣榮叅將鄧朝印都司桑友良守備曾自來趙玉龍均著一併革職卽著王文韶拿解刑部分别治罪游擊喬幹臣守備袁珍派守營壘未能實力守禦以致失陷均着革職解省按例治罪記名總兵顧占鰲都司王德愼都司用守備徐廣林因衆寡不敵相率敗逃亦屬咎無可辭着一併革職仍令帶罪圖功以觀後効試用同知署營口海防同知蔣樹聲甫經到任惟地方被陷亦難辭咎着交部議處回任奉錦山海道善聨守禦不力督率無方前據奏自請嚴議巳有旨着降一級留任仍着交部照例議處盛京將軍裕祿身任地方籌防未能周密着交部議處另片奏請將逗遛濳逸之佐領賣文等革職等語錦州正白旗佐領喜文候補知縣高嘉禾復州知州金作勳均着卽行革職以示懲敬該部知道欽此 
[鳳城雲樹]  
　　朝鮮祝嘏使臣李閔二君於去歲入都迄今尙未回國二月杪由東城根高麗館移寓於前門外西河沿吉祥日陞两棧中每棧不下五十餘人甚形擁擠故山回望烽火驚心感事傷時當有愴然隕涕者矣○今年會試投卷展限始擬初七日封進卷箱嗣因笔至著多禮部赶辦不及遲至初八日黎明方封送入塲向來龍門口只備空白卷四十本以便臨時給與塲門求卷士子今年多備六十本共備空白卷百本求卷士子當必不少也○近晤京師東南防營友人言及董軍門福祥所部甘軍現仍駐紥河西務屬武清縣界聞此軍約束甚嚴麾下健兒無敢滋事者故此處居民尙屬安靜前報軍門自統十八營赴津一語係傳言之舛合亟正之○京師傳述一月杪帮辦臺灣防務劉淵亭軍門擊沈倭船三艘電音己到京師街談巷議舉欣欣然有喜色○都中早春得雪二月中奇寒凛冽迨三月初旬河冰始解前門外通衢小巷泥淖難行甚於積潦初三日有某宦宅眷屬坐騾車經行琉璃廠路甚崎嶇下有巨穴車夫偶一不愼雙輪砰然而起若翻筋斗狀陷入穴中僕婦翻身倒墜旁有大力者挾之出則頸巳縮八腔内鼻息如絲旋以一人挽婦髮一人扳婦肩頸伸而婦巳昏不知人回視車中宦眷則雙翹倒竪呻吟有聲車夫急負之下但見雲鬢蓬鬆釵鈿散亂近睇之一簪斜挿入頂抽簪而出則血漬淋漓玉琢粉裝忽變爲桃花點點急拂拭之塗硃成暈儼成帶醉楊妃車夫驚絶乃向左右聚觀者叩首求救幸衆擎易舉出車騾於泥塗中御主婦僕婦以歸生死未可逆料但不識車夫回宅將何言覆主人耳 
[接臺灣信述澎湖失守確情]  
　　澎湖失守情形屢紀前報兹接臺北訪事友來書備述詳細情形合再錄之據云澎湖一島孤懸海中東至臺南安平一百七十里至旗后一百四十里北至基隆六百六十里至淡水五百七十里臺南有鎭道憲及帮辦防務劉淵亭軍門駐劄撫憲唐薇卿中丞及會辦臺防楊西園尙書則均駐節臺北故自二月廿七日上午我軍在澎與倭人交戰之初一切軍情皆由澎湖總鎭周靜山軍門振邦與會辦澎湖防務統領定海防軍砲隊等營福建候補知府朱幼懋太守上泮電達臺北卽云倭人於廿七日午前被我軍擊沈巨艦两艘傷两艘時則唐中丞猶頒發帑銀二千两以作各軍奬賞午後復得電信謂倭因大受夷傷懸旗停戰三四點鐘時知又開戰勝負未分迨廿八日則來往臺澎電線巳斷雖官塲亦不能知其確音至本月初二三等日因臺南與澎湖水程較近登高可以瞭望中丞時用電報問訊則接劉淵亭軍門及鎭道憲覆電或云勝負未分或云力尙可支大槪皆謂澎湖無恙未幾臺灣府屬之嘉義縣有一海口名布袋嘴者其地在澎湖之後相離只一百三十里有澎湖敗兵逃至嘉義地方文武各官向之問訊則謂澎湖巳於廿九日失守電禀中丞復向臺南問訊仍接電謂尙無恙幾疑嘉義各官誤信逃兵謡言越日澎湖敗回之勇愈聚愈多約七八百人由嘉義漸至臺中之彰化地方衆口一辭所傳之言皆是地方官電達臺北始信一十九失守之事巳無疑義至其如何失守亦巳得其梗槪蓋澎湖一島周圍有數十小島除鎭臺外有廰官一員距廳二十餘里有一小島名曰西嶼適與澎湖斜對天生形勝成一海口平日官商各輪皆須於此出入因從两山顚各造砲臺一座倭船若欲由此駛入两面夾攻萬不能進各軍亦皆於此注意不敢稍懈奈倭奴狡詐性成竟舍西而東是爲澎湖之後路二十七早卽有數輪向岸施砲幸東首大城伯地方造砲臺一座當以巨砲還攻沈傷倭輪各二其事果確所傷之輪登時退後廿餘里仍有數輪在前與我砲臺爭衡退後之倭船竟乘不備欲於龍門巷文名文良港地方上岸此係廿七八日事我軍所駐西南北各營朱太尊之外尙有林子雙恊戎福喜一軍皆調隊向東抵禦是役也聞自廿七夕起至廿九早止我軍奮勇當先所殺倭兵甚衆卒不使進一步不意廿九日敵船復結隊向前以誘我軍四面援應力不能繼竟被乘隙於龍門港載兵登岸我軍猝不及防不察敵兵多寡遂致互相譁潰加以两晝夜苦戰之餘精力巳盡大被倭奴戕戮大局旣巳靡亂倭兵遂直入東門由東至西卽於金龜頭地方我軍所設砲臺施砲以擊西嶼雖有劉忠樑都戎督率宏字两營及砲隊駐守彈丸一小島其不能守可知當澎湖失守時聞周鎭憲吞金以殉王事又謂某逃匿某處朱太尊聞以力戰故一臂受傷旋卽陣亡林恊戎聞亦陣亡廳尊陳步梯司馬廣東人未知下落亦有謂逃往臺南者失守大略如此其餘細情仍待續述 
[臺民孤憤]  
　　臺灣訪事人云臺北自澎湖失守後人心慌亂異常官幕眷屬人等或遷至大嵙崁三角湧等處爲避地之計或竟搭輪内渡卽城廂内外之本地人亦皆紛紛他徙月之初五六等日聞官塲接有臺南電音云旗後巳至倭船多艘訂期開戰繼接議和停戰之信漸可相安次晨又聞停戰係指奉天直隷山東三省而言臺灣不在此例羣又譁潰有本地紳耆數人咸赴督辦團練事務林時甫京卿處慷慨陳詞謂臺灣亦列聖朝版籍何以獨外生成使不得各安桑梓請轉乞唐大中丞電奏與奉天等省一例否則概不停戰免使臺灣一處獨抱向隅中丞不得巳暫爲允許然終付之無可如何耳 
[謡言可笑]  
　　臺北於初七日傍晚時聞官商各處接電有倭輪廿八艘來臺之說並謡傳倭奴巳訂期两禮拜外開戰預飭大稻埕一帶洋商速將店業財物收拾他往或有坐地財産不能遷徙則憑公估值某洋行值銀若干開戰後概歸倭廷償還其言狂謬至此眞不植識者一笑特不知袞袞諸公其亦有成竹在胸上以抒朝廷南顧之憂下以慰億萬蒼黎之望耶 
[吞餉激變]  
　　爲將之道以撫卹兵士爲第一義近來帶兵者但知吞餉入巳此外皆所不顧嗚呼此兵心之所以離散也接天津訪事人信述蔣軍門事有足引爲鑒戒者蔣希夷軍門去冬奉某將軍招募三營作爲奉軍駐紥營口編入軍籍係在去年十月中旬至今年二月初十日倭奴僅以小隊二三百人撲犯營口而營口巳爲之失守蔣以全軍退入榆關當道以其恇怯無能令將此軍遣撤計欠餉銀两月由當道咨會津郡後路糧臺照數開支蓋此軍係在津招集故令速回津郡卽行遣散以免沿路逗留遁爲匪盜蔣於月初到津當由糧臺將两月欠餉銀一萬數千餘两又經費等項銀一萬數千餘两掃數付給由蔣具領時蔣住河東么家店三營兵士卽暫紥河東盻領餉銀幾如大旱之望雲霓詎蔣利令智昏仍狃軍營積習尅扣餉銀每勇每名擬給紋銀一两飭繳槍械號衣了事一時軍心不服於本月初四日譁譟各持鎗械圍么家店欲得蔣而甘心店中人將門扃閉由營哨官弁一面爲蔣保護一面向各兵勇跪求兵勇仍不肯散街鄰鋪户恐被殃及亦相率閉門事聞於督辦糧臺胡雲楣廉訪知事關閙餉亟出彈壓勇丁環跪訴稱统領欠餉两月發銀一两有意尅扣等情廉訪詢問營哨各官究竟如何營哨至此亦不能爲左右袒祗得和盤托出廉訪於是撫循士卒憐其各有飢色每口發給大錢二百文不折不扣俾得有以餬口所欠两月餉銀向蔣追繳由糧臺發給不欠分毫軍士始叩首歸伍閱两日廉訪檄蔣繳銀散放三營軍士同聲稱快廉訪又以擬募之定武軍尙缺两營卽以此軍挑補其餘復由别營遴選汰弱留强充補缺額旣能銷患無形且可備干城之寄說者謂非廉訪應戀之才不及此又聞蔣擬卸罪於某委員謂有虧空情事尙須從嚴訊 
 
 

Page 3

 
 
究以儆其餘也 
[紅橋笛語]  
　　揚州訪事人云徐凝門内曾文正公祠每年由地方官祭祀外各商人復於春秋佳節虔備牲醴祀之以誌勿諼兹屆仲春各商謹擇二月二十七日舉行先期由卾湘西皖四岸值年發出傳單邀請各商預於二十五日集祠演禮二十七黎明大祭屆時請運司江都轉爲主祭官冠裳薈萃濟濟蹌蹌無不恪恭將事云○鈔關門外張姓雜貨店開設多年生涯頗不寂寞二月某日忽來一人購物當交易時暗中遺下一蒲包張視之鹽也以知有異急將其人扭住大聲喝曰爾作此伎俩欲害誰耶速携去毋溷乃公言次巳有某鹽棧巡勇至問包内私鹽何人寄囤豈爾店慣作此等買賣耶張至此巳恍然悟彼等串同遂將先來之人釋手扭住勇丁勇知計敗欲遁不得情急出利刃恐嚇張大呼救命鄰右及行路者圍觀若堵墻咸以勇栽贓訛詐且復行兇大抱不平齊聲曰事經吾等目覩可捉將官襄去於是衆人將二勇扭赴江都縣署先由張控陳一切旣而隣右人等亦聨名公禀歴訴目覩情形江邑宰升堂提訊勇初尙强辯邑宰曰人贓現獲衆目昭彰尙何狡賴耶勇遂俯首無詞邑宰命各笞三百板正擬飭役覊押適棧主某君飭紀綱至請將勇帶回自行管押邑宰允之說者謂張設非手眼靈捷當塲覷破其受累正不知伊於胡底誠幸矣哉○通屬各商向於請照運鹽時按引酌提若干備挑濬河道經費聚沙成塔法至善也日前豐利塲某垣商禀請撥欵挑溶塲河淮南總局憲批示云查通屬河捐係由各商公共捐存今據該商禀請撥欵興挑塲河係專爲豐利一塲而設何能動撥所禀應毋庸議 
[操砲釀禍續述]  
　　昨報列操砲釀禍一則兹得其詳合再錄之吳淞南砲臺於十六日午前操放大小砲位有後膛大砲一尊甫經開放又裝子藥將砲之後身抬高砲門向下以待子藥裝好再行放平看取準頭加蓋銅帽便可再放不料前開一砲内膛尙未洗凈尙有餘火及第二次裝放子藥立卽轟發因砲向下之故地面磚石泥塊擊成粉碎紛飛四射近在砲旁之營房登時著火大聲驟起幾似山崩地裂弁兵近在咫尺有斷頭者有折足者專鋪入海中者蓋砲火延及子藥庫及營房内有軍械藥彈旁飛側出以致遠處弁兵亦多受傷直待子藥飛盡始得將火救息傷斃弁兵或曰百餘人或曰七十餘人寳山縣馬漁珊明府聞之立至砲臺會同統領勘視情形查死傷弁兵約三十餘人死者棺殮傷者醫治傷勢沈重之甲乙二兵送至上海英租界仁濟醫院醫治頭面手足均有火灼傷明府並查明子藥軍械焚燬數目然後興辭回署旋於十七日乘坐官舫來滬至道轅謁見劉觀察禀陳一切順道赴蘇省禀明各大憲道憲劉觀察亦於當晚晉省諒亦爲此事也 
[小輪造竣]  
　　自倭人肇釁以來糧餉軍火在在均關緊要若從海道解往恐多不測内河轉運則遲滯需時未能尅期而至大憲特於日前委候補縣楊丹崖大令來滬向某鐵廠定造小火輪一艘以備裝載糧餉軍需及拖帶運船之用業巳工竣經大令騐收想從此破浪乘風往來利便於轉運之事大有裨益也 
[西節停訊]  
　　昨日爲耶穌受難之期卽滬人所謂外國清明也寓滬西人均於是日停辦公事故英廨亦停訊一天 
[活觀音]  
　　滬上佛店之爲害幾於書不勝書前經署蘇臬韓古農廉訪示禁之後秃奴輩稍知悚懼其中有恪守清規者經各紳董聨名保留而違犯者巳驅逐盡淨矣乃近有民人馬秉義投縣控稱妹名巧經新閘地保顧蘭高煽惑向某佛店掌櫃僧念輪處爲皈依弟子更出私蓄在新閘左近購地造屋巧立活觀音等名目請提煽惑之顧蘭高及僧人念輪等究追被騙財物等語上海縣黄大令准詞立出移文請代理英廨讞員宋莘樂通剌飭差移提解縣以便訊究通剌接閱來文巳簽差往提矣 
[薤露雙聲]  
　　前日午後三點鐘時吳淞口撈獲西屍一具卽雇碼頭船送至浦左墳山碼頭喚水巡捕查明料理旋經水巡捕雇小工數名將屍身洗淨辨認之下知係德國人遂報德領事署於昨午飭令殯殮送至西國墳山安葬○英兵船在陸家嘴角相近停泊前晚十點鐘有水手回輪忽然失足墜入浦中當經杉板撈救巳影跡全無不知何往卽投捕房報案捕頭飭水巡捕打撈刻下尙未就獲也 
[木石心腸]  
　　法界卜鄰里内寍波人某甲家前晚二點鐘被妙手空空兒挖門而進濳入房内將皮箱一隻取出揀出綢縐衣服數件及番餅百餘枚其時甲深入黑甜直至天明始知被竊並不報捕查緝以稻草紥成人形塗畫面目祀以果品朝夕膜拜有時作當頭棒喝欲令該竊頭痛腦暈將原物送還同居者莫不掩口胡盧而彼偏自以爲得計愚人之愚乃至此耶 
[人財两失]  
　　無錫人林金培投法公堂控同昇客棧主温福生吞没財禮圖賴婚姻一案經葛同轉提訊着林金培邀同原媒王琴三來案候訊此上年四月間事也嗣因原媒懼温兇横畏縮不前直至本月初旬林接外甥信知事巳講明順再補財禮洋廿三元卽可完姻林卽邀同原媒來滬借住法界得興新里二房東陸二阿姐係著名女流氓也串出銅匠小生僞稱與温莫逆諸事巳代爲講妥林遂將補交之財禮洋如數交付約定次日領女詎銅匠小生持洋避匿不知所之林卽向陸二阿姐根究一味支吾不得巳具詞呈控陸二阿姐知事巳敗露畏罪逃避原媒亦不辭而别林人財两失徒呼負負而巳 
[英廨晚堂案]  
　　前有褚柏林控蟻媒海媽媽卽張徐氏等放鴿誑騙一案迭經宋通剌提訊判將徐氏交官媒管押著交同黨之金司務張銀海到案再訊巳紀去臘報章兹據褚柏林以案懸日久該蟻媒挺押不交求請嚴訊比交通刺簽飭原差於前日提張銀海先行解訊通剌旋於晚堂研詰柏林供小的素藉負販糊口上年曾憑親串張銀海及海媽媽等撮合出身價洋銀九十元娶醮婦祝氏爲室其身價洋銀由小的之叔祖榮榮經手付交海媽媽收去不料成親後甫及數日該氏旋卽逃遁當向海媽媽等理論反被逞兇不得巳扭控憲案訊押著交在案渠竟刁狡挺押案懸莫結務求嚴究褚榮榮供柏林係小的之姪孫所有身價洋九十元由小的在塲過付今祝氏巳避何處海媽媽定必知情惟求究交張供此事實係海媽媽托小的作伐曾經付過定洋八元餘不知情海媽媽卽徐氏供小婦人家在浦東上年曾有住居小南門之成衣匠金司務言及寡婦祝氏意欲再醮旋經氏轉托張銀海褚榮榮等撮合嫁與柏林爲室其身價實祗現洋七十元尙有期洋二十元迄未付下小婦人實不知祝氏逃遁何處况小婦人管押案卜無從查緝惟有求恩交保出外自行尋訪並聞金司務亦巳逃逸不知去向通剌以徐氏刁猾異常挺押不交情殊可惡本應責比姑再寛限著仍交官媒押交金司務到案根究祝氏下落張銀海交保候訊褚榮榮著交與褚柏林帶回候再覆訊○前由捕房拘解形跡可疑之湖南人費寳三及男孩晏以洪至廨宋通剌庭訊之餘判令暫行交差候查明核奪前晚通剌升堂復訊費供小的籍隷湖南現在治下某公館充長隨晏以洪原名洪生實係小的親生子前因乏人照顧經小的寄養在溧陽縣姚港地方開設烟舘之晏老大家撫養今洪生業巳長大小的上月至溧陽向晏領回不料兒子與小的相離日久不肯相隨以致在途哭泣致被包探悞拘今奉復訊求恩將兒子給領以全骨肉晏以洪卽費洪生供小的年十五歲前因父親不務正業曾將母親與小的售與溧陽晏老大小的由晏撫養迄今日前父親突如其來將小的哄騙出外領至滬上小的因恐父親仍前婪賣以故不愿跟隨况母親在溧陽尙不知小的下落今奉復訊情愿隨母親度日通剌以事在溧陽遂判將費洪生仍交原差候備文移解溧陽縣就近傳訊給領費寳三釋令自行投案候質 
[英廨瑣紀]  
　　粤人鄭世成專以拐騙財物爲事去年曾在某局因事敗露逮案懲辦今又在英大馬路昌記弄賃屋一椽開設開誠隆字號其實則藉名騙物也鄭曾向新太和館賒欠酒菜洋一百餘元又向城中潘信和賒取絲線絲帶等類約洋三十餘元屢索無著旋知其因騙懲辦故投報捕房由包探顧阿六往查比至該號見客堂中陳設雖尙可觀而其内則空無所有未幾而嫁裝店中亦巳聞風而至謂店中檯椅等物 
 
 

Page 4

 
 
均向伊店租賃值日差詳詢各情入禀宋通刺旋奉内諭著將騙子鄭世成押候訊核○野雞倡婦途中拖拉狎客有違工部局定章雖逮案之後均予遞解或自行回籍辦理不可謂不嚴而若輩竟毫無顧忌見有人衣服略美彼等卽趨前拖拉昨有甲乙二人經過胡家宅地方卽有雉妓王三寳築二寳上前强拉適爲一百十六號巡街華捕所見立卽拘入捕房轉解英廨著暫交官媒看管聽候今日公堂會訊 
[法捕房瑣事]  
　　新北門外丹桂樓茶館有整容匠爲人薙髮突來城内同業一人以借錢不遂口角爭毆用拳砧打傷丹桂樓之薙髮匠當卽鳴捕扭送捕房捕頭騐明傷痕飭送仁濟醫館療治行兇之整容匠押候嚴辦○西捕某甲初次上差巡至洋涇浜西酒館前見爾車夫爭攬生意上前喝阻車夫不服被西捕踼傷厥股拘入捕房經捕頭騐明飭送醫院療治○西馬路某車夫悞拉無照之車爲巡街捕察出拘入補房寓主卽投捕房聲訴捕頭着交寓主領去 
[美捕房瑣事]  
　　某甲寍波産向習紅帮成衣匠日前有某西人囑製大衣一領甲性甚懶遂遣某氏婦代勞及製成西人嫌式樣不合令甲重製甲持衣至婦處興問罪師婦不肯任咎甲遂歸家喊集羽黨於前日傍晚時擁至氏室氏緣衆寡不敵大受虧辱後經三百九十三號巡街華捕一併拘入捕房捕頭謂甲不應糾衆滋事立飭華捕將三人移送英公堂請究○木匠某甲昨晨携帶器具自南市喚坐小車行至外洋涇橋因此車未領英界照會乃另雇小車乘至美界新虹橋東首下車檢點諸物聲言失去斧頭一柄指爲車夫遺失言之再四欲扣車資以後互相爭毆復扭至捕方控告捕頭謂或係中途遺失或遺忘在前車上總由自不經心何得向乙爭吵倘不給車錢定須送辦甲始默爾而退○寍波人某不識其姓名人但以和尙呼之在西華德路意大馬車行充御者未幾辭歇臨行時竊去馬車燈龍箍頭馬鞭等物行主報知捕房前晚經包探江阿三巡至北河南路將和尙拿獲解入捕房捕頭命押候解案訊究○吳毛毛者昨日午後在楊樹浦附近挑運木樨汁二百零四號華捕謂其有違租界定章遂縶送楊樹浦捕房五號西三道頭捕飭將吳送至美捕房禀明黎捕頭須解英公解究辦○沈一青　産自嘉興向在泰西　商遂娶西婦爲室鶼鰈雙棲鴛鴦同夢今春買棹言旋抵滬後賃屋於美租界蓬路第十號門牌左右鄰居見其胡越一家以爲異事駢足爭觀户爲之塞繼而交頭接耳譁噪不休西婦怒甚一躍而出揮手逐之衆尙不散婦不得巳喚某華捕至衆始散去惟有名關金者拘入捕房捕頭命押候解送公廨請究 
[恩同再造]  
　　本館昨接鄒少塘諸大善士措寄洋蚨三十八元屬爲彚解醫院聊助醫藥之需戎衣相見虎貔之士奮勇爭先角逐於鎗林砲雨中肢體傷殘血肉狼藉實爲有心人所不忍覩今得諸大善士渥霈廉泉頻施義粟俾瘡痍士卒咸得黍谷回春功德洵非淺尠是不可以不誌各户芳銜另列清單故不贅 
現售英四月份票額設三萬號準期十五號卽華三月廿一日在上海開彩全張售足洋六角分半三角頭彩三千元二彩一千元三彩五百元餘彩均刊明票上共計得彩有一千二百八十九號之多紅票立兑現洋外埠批發處鎭江同慶公○福州○乾昌福○上海各票行均有代售　二洋涇橋北堍四號洋房奥商奥金佛郎令公司謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澎湖攷略]  
　　澎湖嶼在福建泉州府東南海中山形平衍東聞約十五里南北約二十里攷泉州府志　　　　　海舟行三日可至又有東西二碇山皆在海中自東碇開洋一日夜可至其海水號澎湖溝水　分東西流西達漳泉東達小呂宋海防攷爾開墓中嘗遣虎賁將陳　略澎湖地其嶼屼立巨浸中環島三十有六如排衞焉居民苫茅爲廬舍推年尊者爲長以畋漁爲業土瘠不宜稼穡　胡厯篆豆山羊煮海爲鹽釀秫爲酒土商興販以廣其利洋舶至者歲常數十艘固泉州之外府亦人閩之要隘也元求置巡司明初徙其民於近郭其地遂墟年中倭人往來貿易恒停泊於此以取清水我朝特設重兵以戍守之其地環衍可一百餘里有三十六嶼之勝蓋清漳温陸二郡之門户也嶼之正中爲媽宮嶼波平浪靜無奔騰澎湃之雄海闊天空有廻瀾激湍之勢其形若湖故名澎湖湖面寛横里許深穩可泊舟我兵巡洋遇南北風輒進此以爲汛守自前明以來外人恒窺伺之而不可得近則通商各國有建行户於其地者左爲案山右爲西安今各置小城築土壘列銃　中名曰銃城　陸至媽宮三十餘里舊有舟師防守今更設銃城以資護衞沿海諸山亂石竊列　道迂廻非練熟舵梢者不能駕舟也明萬歴三十七年有洋船一艘闖進澎湖久之乃去天啓二年有高文律者乘戍兵單弱以師船十餘艘　據其地遂因山爲城環海爲池破浪長驅肆毒於漳泉沿海一帶要求互市欲如粤東之香山開爲商埠不許嗣由總兵俞咨皋移諸北港乃復　湖論者謂澎湖爲洋泉門户而北港則澎湖唇齒北港有失則唇亡齒寒不特澎湖可慮卽漳泉亦可憂北港在澎湖東南卽今之臺灣也澎湖有　則基隆打狗一帶亦不能安枕蓋打狗爲通商之埠而基隆爲産礦之區皆爲敵人所覬覦者也 
[東莞患疫]  
　　探聞東莞縣屬之石龍埠近因天氣不和釀爲疫　人民之染病者實繁有徒呻吟痛苦之聲比户皆是竟有朝病墓死不可救　者旬日之間巳死百餘人棺木店晝夜作工仍覺應接不暇省中名善堂聞之巳聘請名醫馳往施治矣 
[縣案彚錄]  
　　賭棍王蕉生朱桂生前在十九鋪引線弄王雙喜處聚賭經南局委員張二尹解送總巡局旋准暫行交保如王雙喜供有牽涉　行交案訊辦前晚翁明府先傳十九鋪地甲楊馥訊問王雙喜聚　共有幾人初尙支吾以對喝笞二百板再問供稱王蕉生朱桂生之外　無别人明府日聚賭不止三人尙有别人可速供明楊保供其時並不在　未知其詳求恩寛宥又問王雙喜供小的原籍溧水年五十歲向做老虎灶生意後因略血身弱攺帮烟館餬口明府曰本委久聞爾名專以聚賭爲生　將歴次賭博情形供出是夜捉賭究有幾人逃出答稱小的因弟娶媳本欲回去二月十七日被朱桂生等邀小的赴賭輸洋七十六元以後不能回家是日朱王邀賭但說推牌九小賭而巳明府謂南局張老爺來捉時見有賭檯三隻一是摇寳一是牌九一是碰和爾爲頭家竟敢在道轅咫尺間公然聚賭不法巳極喝重笞一千板供詞游移又掌頰四十下枷號两月發十九鋪示衆期滿遞解回籍卽傳王蕉生朱桂生到案借詞狡賴問地甲與王雙喜供明爾等賭賻爾若支吾先責千板王朱两人面色灰死連連叩首稱愿供明是夜約二更許小的由小東門進城行竊是處見雙喜　檯摇攤小的等不覺見獵心喜乘興入局推見檯面僅有小洋十餘角並錢二百文而巳又問爾等作何事業朱供年四十一歲　住十九鋪王家弄向做錢莊生意刻巳失就王供年四十歲讀書訓蒙家住十五鋪大東門内偶然犯賭後當攺轍如或再犯愿加倍重辦明府謂宋曰王雙喜供明爾等糾伊聚賭輸洋七十六元究有其事否答稱因小的等在南局供出伊名因而拿案是以挾恨誣指供畢叩頭如搗蒜求恩免實明府大加呵斥飭具攺過安分如犯倍懲切結存案又問地甲王雙喜聚賭之屋是誰家之産答稱房主姓沈租於秦氏居住秦係五十餘　寡歸明府飭傳諭嗣後如果再有賭博情事定將房屋發封諭畢飭退王朱叩謝而出○顧某遣抱顧升投保甲總巡局控龔少甫霸佔租房求請押逐翁明府准詞飭提前晚帶至縣署升坐花廳訊問顧升供家主遣小的投案訴明因龔少甫租賃市房一所坐落本城九鋪地方開設烟館籍欠房金廿四千一百八十文屢索無著囑其搬遷置之不理家主意中情愿被欠房金概行免收求斷速卽搬出便可了案龔供小的年三十六　前在總巡局當過清書刻下失就　賈丫頭合開烟問　姓之屋係先父租起迄今巳三十餘年當時因重頂輕租故以市房三間披屋一間每月租金僅支一千四百文惟先父當付頂首若干小的幼稚不知其細明府曰顧升供爾結欠租金廿四千一百八十文今愿免收囑爾搬讓爾亦毋庸瑣　祗須速爲搬讓答稱僅欠十五千文現因小的孑然一身住在店面故將後進轉租於某甲設團扇作現甲逝世僅遺寡婦幼孩一時難以　　况重頂輕租小的受虧不少求恩公斷明府飭傳九鋪地甲李升至案問曰此事究竟有無别情答稱龔因租金甚賤不愿搬讓前經某董事勸過两不允洽以至涉訟龔供顧某與小的同窓伊父與先父最爲莫逆當時先父付過巨欵頂首以至租金輕减明府曰　之供詞或是强詞　　爾父以前之事爾稱不知其細何必强辨照爾供明欠租金十五千原告現願免收可謂情理两全爾尙有何說判限於本月杪搬讓如違　究並著具限狀而退○前有何慶堂扭瞿金林赴浦東爛泥渡巡防局控稱被伊誘拐女兒阿南局員略訊之下備函移送上海縣究辦到縣後翁期府訊　之下瞿堅不承認當判交保找尋何女到案以憑核斷迄今爲時巳久原告何慶堂具禀聲稱細訪女兒尙無下落查瞿金林不似誘拐惟女兒將失時瞿不時到家與女賭錢居心未免不良不過走失一節似非瞿所爲求請飭瞿赶緊代爲查緝黄大令飭保將瞿交案前晚亦經翁明府　　瞿供保釋後四處查訪實無下落小的甚是寃社並未誘拐小的今年廿六歲妻子廿八歲上有母親下有孩兒不敢行此非禮事小的遭此誣控至今不能安業舉家嗷嗷待哺困苦不堪明府曰何慶堂具禀稱爾似非誘拐惟爾亦不應與伊女賭錢以至懷疑現在限爾一月代伊找尋一面爾可向何情商罷訟以便銷案瞿叩謝而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年三月初九日京報全錄]  
　　宮門抄○諭旨二道錄前○大臣載奏因病請假摺○江督張等奏核計蘇書摺曰起運本折約數　○又奏查明蘇省　曰二糧並酌定　運章程摺○皖撫　奏委署知縣片○又奏頒發各　民欠各欵徵信册摺○又　　明各州　巳未結交代摺○三月初九日吏部翰林院廂益旗值日無引見○麟中堂英信興伯　百煕各假　請安○　　　　　　命○秀吉由蘇州回京請　○綿宜增潤奏請開缺○關防衙門奏十八日大高殿大光明殿　表謨貝子瀾公行禮○　　軍機○　中堂裕德○○奴才載遷跪奏爲奴才因病請假恭摺仰祈聖鑒事竊奴才前因上年秋問感受沮潮手足　木　發時止初不爲意詎自本月右手左骰運動漸形　滯以致步履維艱頭目亦時眩暈合無籲懇天恩賞假二十日俾得延發調消一俟稍痊卽行銷假當差謹恭摺具奏伏乞皇上聖鑒謹奏奉硃批著賞假二十日欽此○○頭品頂戴湖廣總督署理两江總督臣張之洞頭品頂戴江蘇巡撫臣奎俊跪奏爲光緒二十年分蘇省應徵漕曰二糧核計起　本折約數恭摺馳陳仰祈　　事竊蘇州等五府州屬應徵光緒二十年冬漕除照案提撥米一十萬石循行河運外其餘米石因海氛不靖籌議本折兼解本色　雇示輪代運業經臣等酌議包運保險章程及辦理折徵情形恭摺會奏在案伏查蘇省漕額久蒙恩旨永减現值倉庫並絀需餉　蘩自當力籌足額加徵運解以資濟應無加蘇州等屬自遭兵燹以後荒田尙多節經飭屬設法招墾因頻年歉收農佃工本不繼　　復額二十年應徵原復熟及屆徵新墾各田又因夏秋之間雨澤愆期禾稻被旱受傷收成歉簿不得不確切查明剔荒徵熟業經飭屬遂一查勘被歉輕重情形分别蠲减緩徵另行奏懇恩施併將鎭江府屬之丹徒縣應徵漕糧循舊坐撥旗營兵米請免起運外今將蘇州等屬之長洲元和吳縣吳江震澤常熟昭文崑山新陽華陽奉賢婁縣金山上海南匯青浦川沙武進陽湖無錫金匱江陰宜魚荆溪丹陽金壇溧陽太倉鎭洋嘉定寳山三十一州廳縣應徵漕曰二糧經臣等督同司道核實釐剔約計交倉正耗米七十五萬四千九百餘石内除河運漕米一十萬石同隨運各耗提出另辦外實該洋輪包運本色漕米同攺徵漕曰折色共正耗米六十五萬四千九百餘石又備帶津通經剥耗食本折米一萬三千餘石統共起運本折米六十八萬五千五百餘石外有支給船耗本折米五萬三千八百餘石洋輪包運本色漕米應遵部議將各屬倉收本色約米二十七八萬石之數徵運惟屬徵本色開倉先後不齊多寡難以預計　實運細數須俟本色截數後始可核兒分别本折正粍各若干以及備帶支給本折細數另再恭摺奏報今屆徵運米數核與上屆　少米三萬三千六百餘石委因被旱歉收所致實巳悉心搜剔不遺餘力應請就數分别運解兹據署蘇州布政使黄祖絡蘇松糧道吳永峪會詳請奏前來臣等復核無異除飭司道督飭各屬愼選乾潔好米兌交洋輪包運並將折色銀两迅速徵解河運米石循案在　應等處採辦雇船交兌開行分義章程確核本折各細數另行奏咨曁咨明户部查照外謹會同漕運督臣松椿恭摺由驛馳陳伏乞皇上聖鑒訓示謹奏奉硃批户部知道欽此○○頭品頂戴湖廣總督署理两江總督臣張之洞頭品頂戴江蘇巡撫臣奎俊跪奏爲查明蘇省光緒二十年分實徵漕白二糧並酌定辦運章程恭摺仰祈聖鑒事竊照蘇州等五府州屬光緒二十一年起運二十年分徵收漕曰二糧除照案擬撥米一十萬石循辦河運外其餘米石因海氛不靖遵旨籌議酌運本色三四成兌交洋踚包運此外攺徵折色解部業將辦理情形並應徵交倉漕曰約數先後專摺會奏在案兹臣等督同各該司道等逐細鈎稽核實釐剔　計應徵漕白交倉米七十五萬四千九百二十三石零内除河運漕米一十萬石同隨運各耗提出另辦外實該交洋輪代運並折價米六十五萬四千九百二十三石零又津通經剥食耗並船耗本折米七萬一千五百二十石零擬請就數分别運解支給惟米石至　運　事務繁重應仍派委蘇松糧道吳承潞酌帶委員紳董先期赶赴天津道州等處設局一俟洋輪運米到津卽行遇剥神運交兌並請敕下倉塲侍郎早莅通州騐收以昭愼重此外稽核起運兌給銀米等事選派員董仍在蘇州上海分設轉運局辦理各專責成一面嚴飭各將應運本色漕糧赶速運　上海公棧存儲雇備輪船裝運所有應辦事宜自應循案酌定章程俾資遵守如有未盡事宜或續有變通之處均令隨時另行核　詳辦據署蘇州瀋司黄祖絡蘇松糧道吳承潞酌議辦理章程八條具詳請奏前來臣等復核　異理合開繕清單恭呈御覽擬請敕　照准施行除咨明户部查照外謹會同漕運總督臣松椿恭摺由　具奏伏乞皇上　　訓示謹奏奉硃批户部知道單併發欽此○○福潤片再署懷遠縣知縣呂耀軫現經署事期滿所遺員缺應卽委員褑署以重職守查有祁門縣知縣王錫光精明幹　勸奮有爲堪以調署遞遺祁門縣篆務查有本任懷遠縣知縣黄樹棻心地慈祥通澆治體堪以調署該員等各本任内並無承緝巳起四叅案件據　臬两司加考會詳前來除分檄飭遵外謹會同署两江總督臣張之洞附片具陳伏乞聖鑒謹奏奉 
硃批吏部知道欽此○○尙書銜安徽巡撫臣福潤跪奏爲安徽省應造光緒十九年分並節年民欠各欵銀米微辦現巳印造齊全頒發各屬分給查閱恭摺仰祈聖鑒事竊查前准户部咨議覆御史劉恩漙奏清厘民欠各摺片並議定章程　頒發微信朋式行令各直省自光緒十二年下忙收數截止日爲始一律舉辦永遠遵行等因遵將光緒十八年以前民欠各欵銀米　造具徵信册分别奏咨在案兹據布政使德壽詳稱安徽省懷寍桐城等二十州縣新安宜州等九衞應徵光緒十九年分並帶　　年各欵銀米内除摺山宣城涇縣太平青陽巢縣宿州鳳陽懷遠定速靈壁鳳臺霍　臺州蒙城渦陽六安英山　州盱眙五河滁　　德建平等二十四州縣並建陽安慶鳳陽長淮泗州滁州等六衞應徵銀米均巳　報　　　請照章毋暈查造徵　册及民欠　　　無年單請免造辦外其餘懷寗桐城太湖宿松准江歙縣休寍婺源祁門夥縣績溪南陵寍國族德貴池銅陸石埭建德東流當　　　　昌無爲合肥舒城廬江壽州阜陽　上太和霍山天長全椒來安和州含山等三十六州縣並新安福州廬州等三衞應徵光緒　　年分欵銀米又歙縣休寗等縣　徽節年熟田銀米六安州帶徵十七年災緩銀米内除歙縣帶徵十四十五十六十七寍國縣帶　　四十五十六十七十八等年民欠各據禀報未據完納六安州帶徵災緩銀米據報全完均請邀免查造具歙縣帶位十八年同休寗婺　祁門績溪石埭等六縣帶征節年民欠銀米均有未完飭據各該州縣衞將應造未完光緒十九年並帶征節年巳未完銀米徵信底册遵照部頒册式依限逐一造送到司詳加覆核總散各數均屬相符並將米册内造批解糧道各疑該　底案無異札發經歴司飭令　照部議减定繁缺四十分中缺三十分簡缺二十分並呈送各衙門存查册十五分之數督匠排印　至裝訂成本核對鈐印由司照章以各半發交該　道府直隷州各於册面加印轉給本地公正紳民分給各鄉民公同查開並送各衙門　查聖合遵章造具各册詳請奏咨前來臣覆核無異除册咨送户部查核外謹會同署两江總督臣張之洞恭摺具陳伏乞皇上聖鑒敕部查核施行謹奏奉硃批户部知道欽此○○尙書銜安徽巡撫臣福潤跪奏爲安徽省光緒二十年分各州縣巳未結交代循例開單恭摺彚奏仰祈聖鑒事竊查各州縣交代錢糧例應依限造册結報並於年底查明聞單彚奏歴經遵游在案兹據布政使德壽查明各屬光緒二十年分石埭縣吳道灼接收許金綬等二十九案交代均遵例限會算交收清楚造册結報應歸巳結項下辦　其餘各起交代内有造册舛鐠尙須駁換之處亦巳分别嚴催接續詳咨現將巳未結各案開單詳請具奏前來臣覆核無異除仍售同瀋司隨時力加整頓外所有光緒二十年分己未結各案交代謹繕清單會同署两江總督臣張之洞恭摺具陳伏乞皇上聖鑒謹奏奉硃批户部知道單併發欽此 
 
 

Page 13

 
 
[光緒二十一年三月初十日京報全錄]  
　　宮門抄○諭旨二道錄並○晉撫張奏審明定擬摺○署皖藩員奏報接篆日期摺○署皖臬丁奏報接篆日期摺○皖撫福奏委署司道片○浙撫　奏調署知縣片○三月初十日户部通政司詹事府八旗两翼值日無引見○增潤謝准其開缺恩○召見軍機煕蘇張蔭　皇上明日卯正至奉先殿壽皇殿行禮○○頭品頂戴山西巡撫臣張煦跪奏爲審明中途脫逃絞犯按仞定號恭　仰祈聖鑒專竊照懷仁縣禀報解審發回豐鎭應絞犯武殿汶卽武全仔中途脫逃一案前經臣奏明將簽差不愼之署觀　　　民　知劉鴻　添差護解之懷　縣知縣王文員交部議處飭司委提兵役人等來省發太原府審辦並飭勒　　緝逃犯武殿　長解郭沅陞務　究報旋據廳縣詳報在豐鎭廳屬唐生溝南泉子灣地方恊同長解李有祥親屬將武殿汶拿獲復經批飭解告發府提同兵役人等嚴訊去後兹據太原府知府孫紀雲審明擬議由瀋臬两司覆審詳解前來臣親提勘訊緣武殿汶卽武全仔李有詳郭義李添榮間和禮魏洪分隷天鎭豐鎭懷仁等廳縣李有祥與在逃之郭沅陞均充豐鎭廳皂役郭義李添榮充當　仁縣快役問和　魏洪充當懷仁縣營兵武殿汶寄居豐鎭廳困伊母武張氏與武肇恒口角爭鬭被曹閏珠仔樸毆該犯上前救護用　槍札傷曹　珠仔身死審依鬭殺督絞律擬紋監候解雷勘明具奏發冋豐鎭廳監禁未奉部覆之犯光緒二十年四月初十日由　州解至懷仁縣覊禁十一日彈該縣王文員騐明刑具完固雇張九仔車輛添差郭義李添榮移營撥兵閻和禮魏洪恊同解赴大同縣交替是日傍　行至該縣辛莊村外時漸昏黑郭義先赴前村買燭適因雨後道路泥泞將車陷入泥坑以致套細拉斷套馬貳匹均　齊逸閽和　魏洪追赶馬匹李有祥將武殿汶扶坐路旁郭沅陞案添榮幫同張九仔扛抬車輛武殿汶稱欲腹瀉李有祥將其帶至　後厠内出恭在外看守詎武殿汶乘間扭斷鐐銬越牆逃逸李有祥因多時不出進内查看喊捕維時郭義等均巳返回與郭沅陞　　至一同詢明情由分路追捕無蹤郭沅陞亦畏罪逃逸經懷仁縣王文員勘訊差緝通詳經臣奏叅委提兵役人等來省發委該府審辦而武殿汶逃後揑稱病愈在不知居名薙頭薙髮逃往各處避匿日行僻路求乞夜宿孤廟空窑並無定址足月二十八日該犯換取豐鎭應居生溝南泉子灣地方經該廳兵役同李有祥親屬曁懷仁縣兵役拿獲訊供詳經批飭解省發委該府提禁研鞫供悉前情不諱嚴請逃後並無另犯行兇不法及知情容留人家押解兵役亦無短差雇替鬆刑賄縱清弊案無遁飾正詳解間據報該犯武殿没解役李添榮本係帶病進監於九月初二十二等日在監染患時瘟虚勞病証醫治罔效先後病故節經該府孫紀雲檄委署陽曲縣　　强鵬飛驗訊明確均係病斃並無别故詳請核入正案辦理等情由司審問到臣親訊無異查例載解審絞犯中途脫逃原犯絞監　之犯核其榜罪秋審時應入緩决者卽故入情實又律載獄卒不覺失囚減囚罪二等中途不覺失囚者罪亦如之又例載解審斬絞重犯東係依法　解偶致疏脫審有確據者短解兵役依律滅二等治罪長解暫行監禁本官另選幹役押同原解之親屬蹗緝酌限一年細能依限内拿　審無賄縱别情仍將長解依律减二等擬徒他人捕得不准依律寛免各等語此案武殿汶因護母札傷曹閏珠仔　　審依鬭殺擬絞監候解審發回輒取中途脫逃實屬不法核其原犯情罪釁起護母傷由抵禦秋審應入緩决自應按例問擬武殿汶銀武全仔合依解審絞犯中途脫逃原犯絞監候之犯核其清罪秋審時應入緩决者卽攺入情實例擬秋審時入於情實業巳在監究　應毋庸議長解李有祥奉差　解絞犯武殿汶並不小心防範致犯中途脫逃雖訊無鬆刑賄縱情弊實屬疏忽惟逃犯武殿汶業　　役親屬於限内恊同拿獲應照例減二等問擬李有祥合依解審斬絞重犯果係依法管解偶致疏脫審有確據者長解暫行監禁　　另選幹役押同原解之親屬　緝酌限一年如能限内拿獲審無賄縱别情仍將長解依律減二等擬杖一百徒三年短解郭義李　榮營兵閻和禮魏洪奉差護解致犯脫逃亦屬疏忽雖逃犯限内拿獲但係他人捕得例不准寛免仍應按例問擬郭義李添榮閻和　　洪均各依短解兵役依律减二等治罪例於武殿汶絞罪上減二等各擬杖一百徒三年該犯郭義據供父老丁　業經　仁縣傳集　鄰犯父等訊明取其印甘各結核與留養之　相符照例枷號折責發落准其存留養親閻和禮魏洪李有祥均定地充徒折責均　　滿　詳請釋李添榮業巳病故應毋庸議該犯等恭逢光緒二十年八月十六日恩詔惟事犯在正月初一日以後毋庸查辦該犯　殿汶逃後訊無另犯爲匪不法及知情容留人家並與李添榮先後在監身死之處業經署陽曲縣知縣强鵬飛騐訊覆審明確委係　病所致刑　人等並無凌虐清弊均毋庸議車夫張九仔並無管解之責亦毋庸議犯係帶病進監管獄官例無處分郭沅陞飭緝獲　另結　差護解各員前經奏請交部議處現於限内將犯拿獲應請將有署豐鎭廳撫民同知劉鴻逵懷仁縣知縣王文員照例開　原叅處分除備錄供摺咨部外所有審明拿獲中途脫逃絞犯分别定擬並請開復原叅處分緣由理合恭摺具陳伏乞皇上聖鑒　部核覆施行謹奏奉硃批刑部議奏欽此○○署理安徽布政使按察使臣員鳳林跪奏爲恭報微臣接署藩篆日期明　 
天恩仰祈聖鑒事竊臣於正月十七日接奉督撫臣會劄布政使德壽奉旨補授貴州巡撫新授藩司王廉到任尙　時日奏奉臣署理叅篆二十二日交卸臬司印務當准德壽將藩司印信文卷委員移交前來遵卽恭設香案望闕叩頭　恩祇領任事伏　臣　雍菲材知庸識淺自給通籍疉邀寵逼於堯天洊擢提刑勉守官方於皖水前此两權方任漸塵露之未酬今兹重　藩條　康淵而　愓奔藩司爲旬宣重任皖省當江界要衝爲政在人求治莫先於察吏取民有制撫循尤重於催科况逢軍務　典各　餉　孔亟酌盈虚叩制用宜緩急之熟榷臣自省庸愚深懼弗克勝任惟行益殫　四倍矢愼勤隨時禀承督撫臣悉心經理不敢　　時　篆稍有疎忽因循以期仰答高厚鴻慈於萬一所有微臣接署隨篆日期並感激下忱謹繕摺叩謝天恩伏乞皇上　　　壽奉硃批知道了欽此○○布政使銜署理安徽按察使安廬滁和道臣丁峻跪奏爲恭報微臣接署臬篆日期叩謝天　仰祈聖鑒事竊臣於正月十七日接奉督撫臣會劄按察鏈員鳳林委署藩司印務所潰臬篆委臣署理二十二日交卸安廬滁和道篆竊當准員鳳林將臬司印信文卷委員移交前來遵卽恭設香案望闕叩頭謝恩祗領任事伏念臣章江下士遇　無能前効力於戎行荷天章之榮奬嗣分巡於皖境計星紀而倐周其聞　攝承宣九權軌法疏庸寡效夙夜負漸兹重綰夫刑章倍拊衷而　業查皖署控江淮要地臬司爲名法統樞安民以　吏爲先治獄以得情爲要矧值海氛不凊江界設防尤以禁暴詰奸爲急務臣惟有勉循　轍　竭愚設　事禀承督撫臣認眞經理不敢以暫時　篆補涉忽疎以期仰答高厚生成於萬一所有微臣接署臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○福潤片再布政使德壽欽奉諭旨補授貴州巡撫新任　司王廉到任尙需時日所遺藩司篆務應卽遴員接署以重職守查詳安察使員鳳林才良心細爲守兼優堪以委令署理所遺臬司篆務查有安廬滁和道丁峻老成練達任事實心堪以署理遞遺安廬滁和道篆務查有安麋府知府聨元持躬端謹蒞事精懲堪委接　其所　安慶府印務仍由司詳委接署以期各專責成除檄飭遵照外謹會同署两江總督臣欠之洞附片具陳伏乞聖鑒謹奏奉硃批吏部知道欽此○○廖壽豐片再擊豎縣知縣員欽前以姜渭　題准補授本應檄飭赴任惟查該邑地處僻　時有匪徒　　查辦非易該令初膺民社誠恐未能勝任應卽揀員調署以咨治理兹查有龍泉縣知縣胡文淵政事諳練人極樸誠　以調署奉豐縣知縣遞遺龍泉縣缺卽以准補孝豐縣知縣姜渭璜署理據布政使租舒　署按察使王祖　會詳前來臣復核無異除分檄飭遵外理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十一年三月十一日京報全錄]  
　　　　　　　　　　○　學政姚奏報到任日期摺○新授江臬翁奏籲請陛見摺○浙臬　奏報　篆日期　○　　　　　　　　　片○　　　　　　　道赴任片○直督李奏請議卹片○晉撫張奏請簡放道　　○新撫廖　　簡放知府　○　撫　奏查明學政閱文幕友姓名籍貫片○三月十一日○禮部宗人府欽天監侍衞處備日無引見○　　　授上駟院卿恩○竊堂謝准其開缺恩○良伯請假十日○巴克坦布續假十日○禮部奏派耕耤禮之王大臣派出鄭　　王端十煕敬松溎陳舉　榮惠長萃　應漙顧璜李端棻汪鳴鑾○又奏派稽察申左門派由奕功○召見軍　毓秀○○雲南　政臣姚文　跪奏爲恭　微臣到任日期叩謝天恩仰祈聖鑒事兼臣於光緒二十年八月初一日恭承恩命　授雲南學政　卽泥百宮門滬蒙聖訓别詳感悚無地遵於九月上旬束裝就道兹於十二月十三日行抵雲南省城十八日准前任　南學政臣高釗中委雲南府學教授趙勳齎送雲南學政關防曁文卷等項前來臣當卽恭設香案望闕叩頭祗領任事伏念滇有地居邊　文風士習固培值之宜先學政職任遴才致用通經貴講求之有素如臣檮昧深懼弗勝惟有愼密關防盡心校閱勉士子以實學期人材之奮興以廣聖主樂育之化冀答高厚鴻慈於萬一再臣此次經過沿途地方民情安謐雨楊應時農民收穫均稱豐稔足以上　　宸僅檢　舊案雲南學政歲考出棚先試迤東各屬現查澂江臨安等府正在赶辦府考　　　擬俟明正開印以後卽行出棚　　先試迤東合併聲明所有微臣到任日期除循例具題外謹繕摺叩謝天恩伏乞皇上　　謹奏奉硃批知道了欽此○○二品有戴新授江西按察使臣翁曾桂跪奏爲叩謝天恩籲請陛見仰祈聖鑒事竊臣接奉護理湖南撫臣王廉行知准東卽咨光緒二十年十一月十三日奉上諭江西按察使著翁曾桂補授欽此聞命自天悚惶無地當卽恭設者案望關叩頭謝　伏命臣一介菲材两攝藩政由刑曹出守衡郡謬陟監司自祖父咸受國恩久延州祿涓埃米報兢惕方深兹復渥荷温　晉陳舉事　臬司有除暴詰奸重任豫章爲襟江帶湖要區檮昧如臣懼弗克勝惟有籲懇天恩俯准微臣恭詣闕廷跪聆　　俾得有所遵循以期仰答高厚生成於萬一所有微臣感激下忱並陳請陛見緣由理合恭摺　謝天恩伏乞皇上　　　　甫經　卸藩司篆務清理善後厘金各局經手未完事件尙未回岳常濃道本任此次發摺借用湖南　司印信合併聲明謹　　　硃批　來見欽此○○二品頂戴新授祈江按蔡使臣聶緝　跪奏爲恭報微臣到浙接受臬篆廷事日期叩謝天恩　　　聖鑒事竊臣前在江蘇蘇松太道任内蒙恩補授浙江按察使當經恭摺叩謝天恩籲請陛見光緒二十年二月初三日　　　批著索是欽此嗣又奉两江總督臣劉坤一電飭承准總理衙門電寄奉上諭邵友濓奏飭　緝　駐　辦理要灣後路轉運　　　來京　是欽此旋經浙江巡撫臣廖壽豐電奏浙防正當緊要辦事需人請電飭卽赴新任以重職守當准總理衙門電開奉　　　　豐電　　懇著該撫傳知聶緝槼如無經手未完事件卽行赴任毋庸來京陛見欽此欽遵轉行到臣當將經手事件交代清楚　　　程救於光緒二十一年正月二十七日馳抵浙省奉撫臣檄飭赴任二月初一日准署臬司王祖光將浙江按察使印信文卷移交　來臣當卽恭設香案望闕叩頭謝恩祇領任事伏念臣猥以輇材備員江左涓埃未報兢惕時深兹復仰蒙硃恩俾陳臬事受恩愈重報稱愈難查　江係濱海要區臬司乃刑　總匯舉凡察吏勤民用人行政無一非職分所當爲况值此時事孔艱嚴疆多故榱外必先請　鋤奸方可安良如臣儔昧深懼弗勝准有殫竭愚誠不辭勞怨遇事禀商撫臣認眞經理不敢稍涉因循以期仰答高厚鴻慈於萬　所有微臣到浙接受臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○李瀚章片　再廣東高廉欽道李有棻奉旨補授陜西臬可所遺高廉欽道篆務應卽委員接著查有廣東候補道林賀峒才具幹練任事實心　以署理除飭遵外謹合詞附片陳明伏乞聖鑒謹奏奉硃批吏部知道欽此○○廖壽豐片再浙江按察使聶緝槼前經壽灣撫臣邵友濓奏奉上諭飭令駐滬辦理臺灣後路轉運尙未到任嗣以浙防正當緊要辦事需人經臣轉等總理衙門代奏請旨電飭聶緝槼卽赴新任以重職守當准總理衙門電開奉旨廖壽豐電奏巳悉著該撫傳知聶緝槼如無經手未完事件卽行赴任毋庸來京陛見欽此欽遵轉行去後兹查浙江按察使聶緝槼業巳到省應卽飭赴新任署臬司王祖光仍回杭嘉湖道本任以專責成除分檄飭遵外理合會同閩浙總督臣譚鍾麟附片陳明伏乞聖鑒謹奏奉硃批知道了欽此○○李鴻章片再上年十月二十四日銘軍進剿金州攻毁城卡砲台直抵城濠被倭賊大股抵敵槍砲齊施該右軍左營營官總兵銜两江捕用副將劉金發力戰不　身受槍傷數處親兵搶出登時陣亡又帮帶銘軍正營都司銜補用守備周文德洋砲營哨長守備銜干總朱太成右軍前營後哨哨宮把總劉金江右軍正營哨長拔補外委劉世科差官都司銜守備衞舉烈守備銜千總韋本禮等六員弁亦於是日打仗各受槍傷同時陣亡據前統銘軍河南河北鎭總兵劉盛休詳請奏卹前來臣查該員弁等身先士卒奮不顧身力戰捐　深堪憫惻合無仰懇天恩敕部將巳故總兵銜副將劉金發各按　銜官階分别從優議卹以慰忠魂而昭激勸理合附片具陳伏乞聖鑒訓示謹奏奉硃批著照所請該部知道欽此○○頭品頂戴山西巡撫臣張煦跪奏爲省會道員要缺援案開列清單請旨簡放仰祈懇鑒事竊照冀寍道俞廉三奉旨補授湖南按察使所遺員缺係衝繁難兼三要缺駐劄省城管轄四府三直　州政務殷繁且時有委審交辦事件非爲守兼優之員不足以資治理例應於各項候補道人員内揀選請補查咸豐十年同治六年光緒六年八年十三年成案冀寍道員缺均經歴任撫臣選擇前項合例人員加具切實考語開單請旨簡放各在案臣謹與藩臬两司於晉省應補應升各項内逐加遴選除資望較淺曁人地不宜各員毋庸開列外查有儘先候補道陳占鰲在任候補道太原府知府　紀雲試用道丁士彬等三員俱係合例人員或委署道篆措置裕如或曾任實缺勤政愛民於　　道一缺均堪勝任謹查照成案開列各員簡明履歴加員切實考語恭繕清單請旨簡放一員以重職守所有要缺道員援案開單請旨簡放緣由理合恭摺具陳伏乞皇上聖鑒訓示謹奏奉硃批别有旨欽此○○頭品頂戴浙江巡撫臣廖壽豐跪奏爲知府告病開缺請旨簡放先行　員署理以重職守恭摺仰祈聖鑒事竊據布政使趙舒翹署按察使王祖光會詳稱據金華府知府畢棠禀稱自抵任以後　勉供職未敢稱懈惟南方卑濕氣體不甚相宜數載以來脾爲濕困飲食日漸减少精神漸覺不支雖服袪濕健脾之劑　無成效竊思知府有表率之責若以病　戀棧從事深恐貽悞惟有禀請開缺遴員接署俾得回籍調理等清前來除循例恭疏具題外所遺金華府知府係　繁難要缺相應請旨迅賜簡　以重職守並先委員署理俾免曠悞兹查有勞績試用班先知府許星箕穩練勤明堪以委署除　飭遵照外理合會同閩　總督臣譚鍾麟恭摺陳請伏乞皇上聖鑒訓示謹奏奉硃批另有旨欽此○○頭品頂戴廣東巡撫臣馬丕　跪奏爲查明學政閱文幕友姓名籍貫循例具奏恭摺仰祈聖鑒事竊照乾隆三十八年欽奉上諭學政閱文幕友極小省分亦不得不及廿六人著各督撫留心稽察隨時據實奏聞欽此又道光十六年欽奉上諭學政幕友不得專用本籍之人及　流弊等因欽此欽遵在　　新任廣東學政惲彦彬於光緒二十年十二月十八日到任將閱文幕友姓省籍貫開列谷　前來臣覆期查核所延幕友八人係分隷江斷省分並非專用本籍之人除仍隨時留心稽察外謹繕列該學政幕及　省清單循例具奏伏乞皇上聖鑒謹奏奉　硃批知道了欽此 
 
