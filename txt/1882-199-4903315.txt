# 1882 - 199 - 4903315

 

Page 1

 
 
[新印宿本增選多寳船時文發] [  六合堂謹啓]  
　　是書選自粤東名播寰宇久爲士林所寳購惜乎前刻有烏焉帝虎之說兼之篇幅　悞股　　　而錯字則無篇不有甚至文與題不相符者又有題　文者不可勝數誠憾事也今點石齋主人不惜重騁延謂名彦　一校　莫不釐訂而更正之并其中之有題無文者悉加補入且增選入時鄕會聞墨　名人課作倩能魯者加意抄正用縮本法將原文一百本計文章七千餘篇縮成八小本名之曰增選多寳船至於字法之端莊筆畫之清淅猶其餘事更妙在置之巾箱中甚易携帶出入勝前書之筆　眞有天壤之别今六合堂主人巳向點石齋承受槪歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書　成所有代本堂寄售之處開列於後賜顧者請向購閱至於各書切有與本堂代售者用錢一體奉酧再此書所印無多海内知之祈及早往購可也此佈京都琉璃厰南京品水街愼益莊福州同茂茶棧廣東西營巷同　長沙基大街同安麥欄上海太古碼頭同愼長永安街長源泰棋盤街萃泰豐茶號香港同愼長漢口怡和行沙包街長源泰黄坡街 
[保護安南十策第二]  
　　保護安南之策自以練兵爲第一要務而練兵必須中國泒員前往先將從前該國與法人所立約欵其中有安南不能自主者酌量商改然後可以言練兵之法夫今日天下同好之世各國皆以保泰持盈爲念用兵之事不敢輕言本報前日言法人以七月十四日爲定爲民主之期國中慶賀歴數十年而不改見其風俗之厚與民心之同目前長治久安兵精器利鑒於拿破崙之敗不敢黷武窮兵卽如埃及之亂與蘇彝士河船隻出入大有關係是河本爲法人里息所開自歐洲通商東來得益於是河　不少現在防堵埃亂固宜法人首先畫策乃有英人調往之兵而法人不聞增兵協救意謂如此小亂有英兵足以了事不煩舉動亦可見法人之持盈保泰不沾沾以兵力示天下也然論事固貴持平而窺心要當據迹法人之於埃亂其用心如此而於安南則其居心又如彼夫西貢之據歴有年所置官治事不啻法人之版圖安南不知振作僻處東京中分七道之半而延阮氏之祀亦如宋人畫江而守不復規畫中原矣假如法勢中衰國旣不支而通商又無大利兵之屯於外者漸少漸弱安南朝廷或者萌宋人結元圖金之故智以兾收復舊壤未可知也今法勢方盛安又寡助但使法人更翼覬覦安人豈有幻謀何以海防一役竟爾興兵不勝不止耶此豈法人不得已之舉哉蓋安南雖讓西貢於法而所恃以爲守者有此海防之關隘與夫設關榷稅歲獲巨金以充帑藏也法人知之故奪其炮臺而守之攘其關稅而收之使一旦失險失利然後安之全境可圖也藉曰不然安南既失此險卽有他險可恃而非阻禦法人之險也既失此利卽有他利可興而非分沾法人之利也故海防一役目前法人雖無後圖似乎兵可以弭禍可以息而不知實爲安南存亡危急之時也竊謂練兵自是要策而畫界正非緩圖其界若何法在歐洲原不毗連南洋或卽如中國名埠之租界耳然西貢不比租界安人畏法而讓之法已據爲己有是目前之勢法寳安南之西鄰而海防正爲要隘數十年中安人無力自强今中國遽請以西貢還安南法必不允無如西貢不能議還而東京又將不保砲臺之奪豈無餘思失此雄城其何能守且砲臺在而法人畫界清楚幾不得過雷池一步砲臺既失則法人得尺得寸之心方由此起以安人之疲弱久爲法人所挫能更以屢敗之兵旦夕死守乎故曰畫界不後於練兵也曩者法人攻多尼思多人自知不敵許法人舉國相從凡多境内之事悉歸法國處置意大利朝廷揣多人於此事不能自擅蓋多境本阿洲早闢之土自回教流行阿洲漸染污俗其地爲土耳其所屬地方盛時不過遥相領轄其國中政治皆多人所自出今畏法請成雖土廷不救而欲舉國以從自必請於土廷而後可意人揣度之意自是正理無如土國日衰屢挫於俄賴歐洲各國顧全大局竭力調護得以轉安自謀尚且不暇又何能以兵力保多而禦法哉厥後竟如所議多境盡歸法治僅存守府之名焉法人以此謀多安知不以此謀安南砲臺海關旣爲所奪安南無守禦之具又乏救時之才苟且偷安仍前不競能保不生希冀之心第安爲中朝藩屬豈土耳其遥領多尼思之比土能任法以謀多詎中國亦任法以謀安耶目前積弱之勢不能遽振姑置西貢以待後日豈可輕視海防以失當前砲臺海關理應還安南自管而歴年以來法人與安南東西分治之界限有事涉兩歧不甚清楚者取從前約款而爲之核明酌定以免後患所最要者如西貢一帶本屬安南不特中國累代盟書信而可據卽歐人東來者亦尚多目擊按之萬國公法止在本國不願通商而他國租地建埠之列目前雖不能爲安南規復而約欵中或卽載明此意庶幾將來有辭可據而不爲法人藉口則尤望之不敢過望者矣 
[諭旨恭錄]  
　　六月初二日奉上諭内閣侍讀學士文碩奏敬陳管見一摺據稱步軍統領衙門妄拿舉人古銘猷一案崇禮與容貴文秀處分及技勇兵和清等罪名均請另行核議古香臣仍應飭拿到案鄧承修以原叅之人不候刑部結案違例越叅請交部議處等語此次因步軍統領衙門妄拿無辜是以從嚴懲辦前經大學士刑部會同審明具奏並聲明古香臣緝獲另結業已降旨分别辦理崇禮等處分於該部奏上時亦經特旨加恩酌法準情權衡至當若以欽定事件率請另行核議尚復成何政體所奏着不准行步軍統領等衙門查拿案犯自有舊章仍當認眞飭緝不得因此案藉口稍形懈弛鄧承修不候結案率行瀆奏原屬冐昧惟所奏尚非失實與架詞逞辯者不同文碩所奏均着毋庸議又據文碩奏陳寳琛前叅崇禮及張樹聲摺内立言均失體要請旨訓飭並御史邵積誠奏文碩糾彈葉蔭昉語多誣陷請旨申儆一摺方今言路宏開原期集思廣益裨補闕失在廷臣工果能確有所見切實敷陳誠堪嘉納卽或措詞間有過當而忠讜出於至誠亦不加之責備若竟懷挾私意妄逞筆鋒甚至阿附同類傾軋異已設有此等惡習亦難逃朝廷洞鑒我朝綱紀肅清斷不容開門戸黨援之漸嗣後建言諸臣其各精白乃心屏除私見用副虚懷采納至意欽此○初三日奉旨頭品頂戴輔國將軍載瀾之第一子着命名溥　欽此同日奉旨正藍旗滿洲副都統着耀年調補廂黄旗蒙古副都統着成志補授欽此同日奉上諭浙江金華府知府員缺着張楷補授欽此同日奉旨朱逌然補授詹事府詹事欽此同日奉旨知道了這所得盈餘等項銀一萬五千九百十九兩零均著交廣儲司豐烈着毋庸賞給欽此同日奉上諭侍郎夏家鎬等奏藎臣遺愛在民援案請建專祠一摺已故欽差大臣署廣西巡撫林則徐前在江寍布政使任内時值該省水災試辦倡捐煮賑等事迨升任江蘇巡撫推廣於蘇松各屬並以上元等處被祲尤深請帑賑濟復遴壬賢員悉心拯救民困獲蘇其辭理文闈監臨厘剔弊端著　成法平日緝拿匪徒摘發如神洵屬惠政及 
 
 

Page 2

 
 
民着准其於江寍地方建立專祠以彰藎績該部知道欽此同日奉上諭翰林院侍讀温紹棠奏時局多艱籲懇皇太后勵精勤政一摺慈禧端佑康頣昭豫莊誠皇太后隔躬雖報大安惟違和日久精神一切尚未能康復如常現仍日進醫藥藉資調攝而宵旰憂勞無時或釋上年軍機大臣等曾經面奉懿旨遇有緊要事件雖不召見之日亦令隨時請對年餘以來萬幾無曠悉秉訓諭施行朕方籲懇聖慈節勞頣養若卽照常視事朕心更抱不安此萬不得已之苦衷爲天下臣民所共諒温紹棠備員講幄豈獨不知所奏殊屬冐昧着傳旨申飭欽引同日奉上諭吏部國子監奏會議整頓八旗官學請簡派大員詳議規模一摺八旗官學廢弛已久此次籌議整頓事同創始所有一切事宜應如何設法變通妥籌辦理之處着派寳鋆李鴻藻餘桐麟書會同國子監堂官體察情形悉心酌核妥議具奏欽此 
[新建試院]  
　　清河崇實書院燬於兵燹嗣經吳勤惠公買方氏宅改建然僅足供山長居住每年甄别以地湫隘不便扃試頗滋弊端而縣試時借縣署爲考棚尤多窒礙去歲黎簡堂漕帥以紳士公請籌欵建一考棚於海道舊址爰飭淮揚海道桂觀察督辦自去秋至今巳一律落成計考棚之號約足供一千人之坐餘則大堂二堂仙宅花廳以及廚房下房共一百餘間盖以備閒時兼作行臺也書院雖仍舊貫或明年甄别亦可借考棚而扃試矣 
[客館藏嬌]  
　　厦門自今年春間水軍提台彭軍門嚴禁賭娼雷厲風行賭棍爲之歛跡而土娼則雖經示禁仍屬無巷無之又有江西擋子班盛極一時查擋子班之在厦門從前不過桂寳堂月香堂兩家近因汀漳泉各府一律嚴禁無可存留均以厦門爲樂土之適現在該處之客庽如三仙福升高升三山悅來等號每號皆住二三班不等名謂男女說白清唱而出局侑酒開盤宿夜與娼寮無異然此輩之易於害人者實綠住棧之故厦門爲通商碼頭輪舟往來過客候船不得不暫住客寓每有年輕子弟因同在一寓時相親近稍不檢束卽墮其術中必致盤費用盡而後巳斯時欲行無費欲返無顏因此而喪命于異鄕者不知凡幾至彈鋏吹筆猶爲幸事遺害之大如此而地方官憲林立皆不爲禁止誠何故哉或差役之受賄而隱庇乎抑在位者欲利擅魚鹽商賈萃集必首營女閭三百乎 
[嚴辦蠧差]  
　　温州府頭門班鬣鬁阿標等在外敲詐無所不爲現經府憲明鏡高懸洞悉若輩底細疉次出示訪拿上月念四日被經歴郭參軍獲住當卽笞責五百板枷號示衆民間莫不額手稱慶競頌神明詎次日該犯揑稱出外登厠卽斷鎖破枷而遁郭參軍遂提看管之彭榮笞責數百枷示府前橋以懲玩泄云 
[湘省闈事述略]  
　　湖南鄕試舉額自雍正初與湖北分闈向止四十五名軍興以來捐輸鉅萬疉次增廣永遠定額至五十七名前設房考官九員續增至十一員上年以貴州提督田軍門興恕等欠餉呈請報効至六百餘萬兩經前撫李玉階中丞入告廷議湖南舉額本届壬午科增廣十五名下届乙酉科仍廣五名又經玉帥奏請增設房考官一員共計十二房人文蔚起多士歡騰兹當循例修理貢院並相度地勢添建内簾官廳涂朗軒制府須候卞頌臣中丞履湘始行請覲現飭龎省三方伯周諮博訪將科塲利弊加意興除而於謄錄一項尤爲整頓盖向例各州縣額派謄錄皆以空冊解省臨時在省召募充數半多字畫塗鴉不堪入目而士之有貲者往往包請謄錄一人入内專尋有暗號者代謄以致衡文者惟於字畫清楚之硃卷評定去取而佳文之被檳者不知凡幾今將此弊一洗而空之士林倍深感頌至貢院修理曁供給一切向例長沙縣爲内供給官善化縣爲外供給官事關大典其中頭緒紛紜非明幹有爲從事日久目覩其獘未能明白曉暢向官斯土者每求其科塲靜謐卽告無罪固不遑探索其獘也今得龎方伯逐件考求而長沙張旭初明府善化王實卿明府均官湘有年循聲卓著故能體憲意而恤民隱凡舊章行戸屠宰手藝末作之承辦各差經官給價者每遭吏役中飽轉名之曰差價積習相沿巳久官幕明知其弊莫可如何兹奉大府率属清查力求除弊於是長沙縣幕友蔣君幼懷向司内供給十餘届善化縣幕友馬君小莊向司外供給亦十餘屇相與酌擬條規請兩邑尊轉逹方伯當卽分别出示將書差積弊一概嚴禁遂得事歸核實而士民均感矣 
[蘇台雜事]  
　　蘇城前月念七日天晴後連日南風大作俗謂之拔草風大約以半月爲期且念七日壬子念八日癸丑諺云壬子癸丑晴四十九日滿天星邇來河水漸退米價亦跌果如俗諺所占則今歳高下大熟豐亨之象可預眩也初一日寒暑針升至一百度行人揮汗如雨湘簾靜室頗宜沈李浮瓜矣○去歲長元學大成殿失火業經護撫譚中丞奏明尚未起造兹悉憲委某員估工計木作一萬工水作五千餘工共計工料錢一萬五千餘緡開單稟覆吳縣學亦係兵燹後起造自有成例可援聞核定後仍由善後局辦理云○蘇城自護撫譚方伯回藩司任後民間訛傳以方伯爲理財之官不管民事於是烟館妓寮漸次開設始則小街僻巷猶知畏懼今聞講定差役規費名爲辦帳且有人明目張瞻合股欲在城外開大烟館經方伯訪知卽着三縣禁止立提地保枷責或謂自烟館開設放火之事寂然無聞然欲留此爲奸民淵藪誠非爲政之體也○蘇省凡斬决案件長元吳三縣分輪上中下三旬監斬故前月念六日斬犯一名念七日又斬逆倫犯婦一名皆由吳縣金明府監斬該犯婦係陽湖縣人在七年前用釘釘死其夫由前陽湖縣梁大尹蒲貴訊實詳辦惟因人證未齊稽留在監七載今始接到部文押赴大教塲凌遲處死該婦年將半百當綁送檻車時膂力甚剛頗有崛强之意經劊子手用刀擊其肩膀方負痛就縛口中猶喃喃念南無阿彌陀佛不知手刃其夫時亦曾知我佛慈悲否也○前述揀茶起釁一節其中葛藤甚多兹復將顚末具錄該棧揀茶之例以數人爲一板每梎給工值若干今年揀茶諸婦議欲加值棧東不允有老婦爲一板之首自稱巨璧决意要加否則停工因興棧夥爭價口角卽批棧夥之頰兩下棧東大怒喝令衆夥並店使將老婦揪打受傷甚重當經其家報縣請騐金明府立提棧夥兩人管押并飭該棧養傷嗣該棧央保將夥保釋婦家人得知又紏衆在路將棧夥痛打該棧亦爲舁請騐傷金明府熟悉事理並不提犯事之衆惟將棧夥申斥以爲衆怒如此則爾等平日刻薄可知卽著自爲養傷翌日老婦家向棧索取醫藥費不滿其欲復糾衆至棧肆打適該棧請西路總巡彈壓總巡立拿二人送縣管押現在此案因轇轕甚多須俟老婦病愈再行訊斷云 
[鬥虎驚心]  
　　禮拜六車利尼馬獸各戲在本埠開演兩次是日觀者甚衆約計有四千人所演各戯亦復異常出色惟演虎戯時兩虎忽然有相爭之勢該戲士長生爲之分開虎竟欲與長生爲難幸長生本領高强擊虎兩下虎遂靡然懾伏依然將門分别扣住而出觀者頗覺驚心動魄也至該戯班刻已减價昨經列報所謂六角三角蓋指東洋八開並非照大洋角數核算該戯班爲余言故附及之 
[載象得計]  
　　前報曾述在上海之象頃欲載往姑蘇而該象不肯上船故擬由陸路送去慈悉送象之人以陸路究屬未便仍擬用船載去因引象至公和祥碼頭象初亦並不作梗及至跳板則又堅不肯行百計千方終無良法乃以繩捆其四足令多人碾動盤車以盤貨之法盤之船中當捆縛時象大聲嘷動聞者爲之駭怕旣至船上則徐解其縛開船以去按前聞英國巨象針波售與美國亦不肯前往长至用籠裝載始克成行今該象亦復如此安士重遷其殆象之性然歟 
[失愼喪孩]  
　　本埠小南門外外倉橋北首衖中前晚八點鐘時有吳人僑寓者偶因失愼物燥風高霎時火巳透屋延及鄰居隣家夫婦均外出家惟三歲男孩己熟睡無人施救竟罹此厄亦慘事也旋幸熄滅焚燬者祇兩間門面云 
 
 

Page 3

 
 
[吞烟獲救]  
　　寗波人葉某素有烟霞之癖現因失業故向友人處索償借洋兩元五角以資日用奈友亦無力償還共相嗟歎葉某計無所出竟於初七日購烟膏五錢以火酒和而吞之是夜仍投小客寓借宿豈知竟夜安睡毫無動靜直至初八日午後始覺毒發難耐卽自投同仁醫舘灌救得吐出毒物而甦 
[縣署瑣案]  
　　本埠拿獲天津盜犯其情形節經列報兹悉莫邑尊飭捕役赶造囚籠以便將該盜犯交與承緝之武弁及再派差護解天津歸案辦理云○前報列賣地轇轕一案兹聞又經莫邑尊查得胡瀛芳在二十五保頭圖地方於去冬買鄕民沿港之田地十六畝零今轉賣與洋商連漲灘共有二十餘畝由該洋商稟經領事官照會道憲請給發道契由道委謝刺史前往丈量察出其間弊竇卽告知邑尊提胡訉問胡則稱價買鄕民田地果係尚有漲灘然巳報明升科等語經邑尊屢次喝責胡堅執前詞求恩邑尊隨飭仍行交差看管着繳呈田俟查報升科幾何再行究辦云 
[茶客逞兇]  
　　昨日下午本埠虹口頭壩地方一豫春茶舘内有茶客吃罷會帳而去堂倌趙阿龍卽將茶盌收拾不料其客復來向趙索茶趙答以傾去某卽大怒爭論用武將趙毆傷而逸後經尋見始得扭至捕房捕頭卽將某茶客斥退送趙至同仁醫舘調治云 
[覆訊爭子]  
　　折拚爭子一案前日晚堂又經陳太守覆訉朱阿龍蔣丁氏卽銀珠各執如前尤和尚則供稱與銀珠並無私情被朱平空妄指乞恩明察朱供稱子固我有名呌囡囡今年四歲可請滴血我與該氏同處巳有六載前住正豐街時該氏與隣婦爭毆適因懷孚被傷蒙大老爺騐傷有案舊隣可証况我尚有過繼之女年巳十五亦被藏匿該氏實與尤姓有染是以變心云云該氏則稱丈夫蔣和尚現在原籍野塲涇地方並無朱姓出澤了結之事與尤姓毫無苟且子實前夫所生亦無所稱過繼之女今則實欲領子回籍朱又稱該氏前夫姓蔣名小弟並非和尚至尤則固名和尚該氏與朱復相辨論陳太守研詰之下謂兩詞各執均難憑信尤和尚既稱無干斥釋朱阿龍着退子交該氏暫領着覓保限令半月内邀到據稱之前夫蔣姓投案再行覆訊核斷 
[僞物押洋]  
　　本埠虹口地方之生大押鋪前有年約三十餘歲之本邑口音人將金飾四件押洋鋪夥細閱赤金無悞卽估押洋三十三元而去越一二日卽贖去屢贖屢押問之則以愛賭敗押勝贖爲詞鋪夥因無疑慮詎前日又將此飾向押言須多押幾元鋪夥不允其人携物而去忽轉身曰多押多贖少押少贖仍照前數可也鋪夥略視知爲原物并分兩同前隨被質去及細察之始知係僞物被欺盖鉛質而包以金皮爰報諸捕房飭包探查拿云按租界向有此種人專以僞造金銀飾欺騙鄕愚并抵物混質奸計百出令人防不勝防倘能破獲到案則重懲之不爲虐矣 
[法公堂瑣案]  
　　昨晨翁太守臨法捕房時有原告張阿順訴稱賣瓜度日有某欠錢向索而某避入陳阿木烟舘内隨之進去欠錢人尚未開口陳阿木與傍人恃强出塲不准索討復逞兇將我頭顱打破自毁玻璃燈等物意圖架陷爲此鳴捕將陳拘送求訊翁太守詰之陳阿木供稱向開小烟舘昨日彼等二三人至己大醉互相扭打入店致毁店中物件我等並不敢無端多事翁太守謂開設烟舘者斷無好人本當懲責姑從寛着罰洋半元給張阿順養傷案結○昨報列西人失物案内所有寗波婦人桑吳氏曾供物係亡兒留下今日適逢二七等語翁太守恐其託言故飭法包探往查旋據過永發禀稱巳訪明該處鄰近桑吳氏三子果巳亡過太守因着卽將該婦開釋諭其赶速回寗桑吳氏叩謝而去○有董英元者將友人托銷川土一千九百餘兩被源興土店陳介福騙去找尋避匿無跡四處查訪知有陳介福之叔陳震芳在南巿開設雜貨米店并聞源興土店陳震芳亦有股份故董等尋至陳震芳店中陳堅稱族人甚多何能牽涉至我土店有無股份當憑議單董英元無可再說祀得回店因源興店開於法界故董具禀法公廨以陳震芳店在南市公堂未便往傳准其在路遇見扭交而陳介福現在尚未出塲原告於前日在三牌樓地方遇見陳高樹將其圍擁出城董先赴捕房訴明原委請將陳高樹管押諒今日當解訊矣陳高樹或云介福之父或云伯父不知孰是也 
[奉和鶴亦翁七十自述詩藉以祝嘏並請指正]  
　　薰風南來荷香散舉觴先祝鶴翁誕鶴翁君子之化身讀翁之詩俗塵浣聞翁自昔遭宼兵千金散去一身輕鴟夷重創陶朱業歴盡艱危意氣平雖然隱迹在闤闠性躭吟哦志慷慨二百年來衆詞客與翁一室坐相對芝爚爚闌生庭階一枝濩落天之涯雖若美中微不足惟翁逹者不靳懷生平歴歴總可述經營亦足見經術治家課子殫辛勤凡事無非整躬率今歲值公古稀壽祝翁之嘏飲翁酒百年三萬大千塲身與詩名兩不朽[  古越高昌寒食生拜手]  
[紫詮先生久客粤東昨還里門文旆枉過賦此誌喜卽以餞行]  
　　夢廟常逢返故鄕今朝得見轉彷徨五千里路寍嫌遠廿一年暌不覺長丁令歸來空感慨子山身世賴詞章殷勤杯酒重言别又悵蒲帆海上揚[  甫里玉笥生許起待定草]  
[壬瓠招飲席上賦詩贈别卽步原韵奉酬] 萬里長行隔故鄕廿年海上獨𢕔徨一生能作幾回别小坐方知此夕長自幸餘生壽巖壑由來賈禍是文竟十觴相勸何辭醉酒國猶能意氣揚[  弢園老民王韜待定草]  
[讀王紫詮先生題高昌寒食生詩敬贈卽求教正]  
　　殺賊中原志未酬飄然天外策驊騮吳山越水尋詩夢蓬島瀛洲證遠游壽世文章開一代及身事業已千秋阿蒙吳下號寒句慚愧騷壇謬見收先生曾以拙著采入海陬冶游錄中[  苕花月吟廬主後學沈雲拜稿]  
[蒙苕溪花月吟廬主人贈詩敬酬一律]  
　　千里神交在文字廿年遠别隔家鄕明珠忽枉新詩句寳劍空思舊戰塲自古蛾眉困謡諑而今猿臂等尋常苕溪花月應如昔再拜盟心訐瓣香[  長洲憑弟天南遯叟王韜待定稿]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月二十九日京報全錄]  
　　宫門抄○諭旨兩道錄前○晉撫張奏調補知縣摺○署直督張奏題本代爲蓋印拜發片○又奏請旌表片○雲督劉等奏對調迥避知縣摺○副都統載奏請暫革世職歸案研訊摺○五月二十九日工部鴻臚寺廂白旗值日無引見○恩普承綬葉永元瑞海訥謨精阿各預備召見○禮部遞萬壽禮節○順天府奏京師得雨深透○召見軍機恩普承綬葉永元瑞海訊謨精阿○皇上明日夘正至大高殿拈香○○山西巡撫臣張之洞跪奏爲揀員調補要缺知縣以資治理恭摺仰祈聖鑒事竊查平遥縣知縣錫良調補陽曲縣知縣業經奉准部覆准其調補所遺之缺行令揀員調補當將截缺緣由咨部查照在案查平遥縣員缺係冲煩難兼三要缺例應在外揀選題補該縣地當孔道政務殷煩且民情好訟治理較難非精明幹練之員弗克勝任查應題缺出如候補應升無人准於現任内揀選調補晉省雖有曾任實缺候補及卽用人員非初登仕版卽人地未宜佐貳中亦無堪升斯缺之員隨於通省現任知縣内逐加遴選查有文水縣知縣楊恩溥現年五十一歲直隸大名縣人由廪生中式咸豐戊午科順天鄕試舉人十一年東匪竄擾直境在籍守城出力彚案保奏同治元年十一月十一日奉旨以知縣不論雙單月選用欽此三年直隸團防案内保奏奉旨賞加五品銜欽此八年三月選授陝西安定縣知縣親老告近改選山西沁水縣知縣十月初一日到任九年庚午科鄕試調簾十三年計典案内保薦卓異光緒元年復調簾差是年十月調署臨晉縣知縣二年八月調補文水縣知縣四年正月調署鳳台縣知縣五年十一月初八日仍回文水縣本任旋於辦理賑務案内保奏六年四月二十七日奉旨以直隷州在任升用欽此該員任内並無積案及欠解錢糧曁承緝己起四叅之案其餘一切因公處分例免核計臣查該員守潔才裕諳練勤能以之調補平遥縣知縣實堪勝任惟題缺請調與例稍有未符但人地實在相需例得專摺奏請等情由藩臬兩司會詳請奏前來合無仰懇天恩俯念員缺緊要准以文水縣知縣楊恩溥調補平遥縣知縣實於地方有裨如蒙俞允該員係現任知縣請調補知縣銜缺相當毋庸送部引見所遺文水縣知縣員缺係屬衝煩中缺應歸部選晉省現有應補人員例得留外請補容俟奉准部覆截缺後再行請補是否有當理合恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○張樹聲片再李鴻章任内有刑錢鹽務題本四十五起業經核定繕妥塡明三月初七日期因值丁憂未及蓋印拜發將前項題本移交前來兹由臣代爲蓋印拜發除咨通政司内閣知照外理合附片陳明伏乞聖鑒謹奏軍機大臣奉旨知道了欽此○○張樹聲片再查接管卷内據清苑縣紳士吳建勳等禀稱該縣人巳故鹽提舉銜候選布政司經歴陳兆亨孝本性成行堪世則侍父病累月衣不解帶乞神請以身代迨父殁後哀毁骨立泣涕三年母患咯血症甚劇焚香告天將割股急遽無利刃乃持鈍剪劃殷肉三剪始下肉寸許和藥以進母遂瘳又數年母殁哀毁以如喪父遺有凝弟撫養備至該紳於上年秋身故其弟如先怙恃竟以痛兄而亡其孝友之篤如此凡鄕里善舉如施衣藥棺木等事無不樂爲董勸於省城全節堂事宜尤能認眞整飭前因地方亢旱飢民就食者多該紳於官賑外設法濟助又於飢民歸　時量予路費保全頗衆稽其生平事蹟洵屬孝友可風樂善不倦禀懇奏請旌表等情前督臣李鴻章未及奏辦移交到臣覆核無異擬請旨飭部照例旌表以維風化理合附片具陳伏乞聖鑒訓示謹奏軍機大臣奉旨着准其旌表禮部知道欽此○○雲貴總督臣劉長佑雲南巡撫臣杜瑞聯跪奏爲知縣廻避揀員對調恭摺仰祈聖鑒事竊臣等接准吏部咨文選司安呈准稽勳司付稱調任貴州巡撫岑毓英稱據畢節縣知縣劉樹勳禀稱係四川舉人投効黔營辦理防剿因克復城池出力保奏以知縣留黔儘先補用准補婺川縣知縣調補畢節縣知縣光緒四年二月十九日到任今原籍族長劉維泰等來書言及小功服伯劉福泰由粤販貨入黔卽在普安縣落業因病身故並無子嗣應以卑職承繼爲嗣所有伯父在黔置留産業卑職承受旣有應嗣産業例應廻避等情所遺畢節縣係調補要缺應請扣留外補咨部查照核覆等因並付稱該員准其出繼仁巳故小功服伯劉福泰名下爲咂前來查本部奏定章程内開月選得缺人員如有在該省置買田産流寓並本身父子胞伯叔姪開設與鋪及各項經商貿易情事俟到省後一月内據實呈明責成該督撫確切詳查取具地方官印結報部分别奏咨以總督兼轄省兌對調等因在案今劉樹勳四川舉人由貴州　節縣知縣光緒四年二月十九日到会　據該撫咨稱該員小功服伯在普安縣落業因病身故以該員承繼爲嗣旣受産業例應廻避咨部核覆等因到部查該員係現任人員旣據稽勳司付稱准其出繼與巳故小功服伯爲嗣並據該撫咨稱該員伯父在黔置留産業該員承受例應廻避等語自應查照月選得缺人員聲明置買田産章程應令該員劉樹勳廻避出省以總督兼轄之雲南　相當現任知縣内揀選補調咨覆到臣當經轉行去後今據署雲南布政使李德莪署按察使鍾念祖詳稱遵卽於雲南通省現任調缺知縣内逐加遴選查有普洱府寗洱縣知縣許維樑年四十七歲四川潼川府射洪縣人由副貢生應同治丁卯科本省鄕試中式舉人戊辰科會試未第在吏部揀選知縣十三年會試後投供候挑旋因雲南請揀發州縣經吏部帶領引見奉硃筆圈出著發往雲南以知縣差遣委用欽此領照起程光緒元年六月初二日到省歴署新平縣知縣寗州知州奏補寗洱縣知縣光緒二年十二月初六日奉文覆准加捐同知升銜四年三月初七日到任五年四月初六日調署永善縣六年十二月二十日署事期滿仍回寗洱縣本任該署司等到任未及三月例不出考惟在臬司任内年久是以加考查該員精明練逹勤愼安詳任内並無叅罰事件于貴州通省亦無廻避之親族及祖孫父子胞伯叔姪兄弟亦未在該省先行寄籍置産業開設典鋪經商貿易各項情事以之對調貴州畢節縣知縣洵屬相宜所遺寗洱縣知縣係烟　三年俸滿撤回内地候升題調要缺應請卽以該員劉樹勳對調亦能勝任該員等均係調缺知縣互相對調銜缺相當毋庸送部引 
見等情會詳請奏前來臣等查雲南寗洱縣知縣許維樑才識明練辦事惲勤伶無仰懇天恩准以現任寗洱縣知縣許樑調補貴州畢節縣知縣所遺雲南寗洱縣知縣極邊要缺應請卽以劉樹勳對調如蒙俞允再行照例給咨該員赴黔所有知縣廻避揀員對調緣由除咨貴州撫臣查照外謹合詞恭摺齒阳伏乞皇太后后直聖鹽勅部核覆施行謹奏軍機大臣奉旨吏部議奏欽此○○署理青州副都統奴才宗室載長跪奏爲請將雲騎尉暫行革職以便歸案研訊恭摺奏祈覽事　奴才於光緒八年三月二十三日據掌左司關防正黄正紅旗恊領塔興阿呈據正紅旂佐領敬貴等呈稱於本年三月二十二日晚飯　據本佐領下馬甲札勒杭阿禀報晚飯時雲騎尉輟翰佈頭顱打破我女人將我抱住輟翰佈跑出我卽將我女人顱頭一棍打傷至亥時因傷身死等語職等親詣查驗馬甲札勒杭阿之妻白佳氏因傷身死是實　情呈請相騐前來奴才當卽照會理事同知逹新泰署益都縣知縣鄧　騐訉詳報去後旋於四月初三日據理事同知逹新泰咨稱光緒八年四月初三日案准益都縣牒文内開案查前蒙副都統照會騐訉正紅旗馬甲札勒杭阿毆傷伊妻白佳氏身死一案當經會同騐訊因案内被告輟翰佈患病不能就質取保醫治在案查輟翰佈係案　要犯非到案質訊碍難詳報除將該犯札勒杭阿收禁候質外惟查文内事理希將要犯輟翰佈移送過縣以憑質訊詳辦停案以待幸勿遲滯等因據此擬令備文資請煩　文内事理飭知該旂將要犯輟翰佈移送過廳以便轉送到縣以憑質訊詳辦復於四月十一日據理事同知會同益都縣知縣稟稱蒙照會以據正黄正紅旗恊領塔興阿呈據佐領敬貴呈稱本月二十二日晚佐領下馬甲札勒杭阿報稱伊因木棍毆傷其妻旋卽身死理合首案請騐等情飭卽會同騐訊詳報等因遵經卽日帶領刑仵過境會　理事同知押犯親詣騐明白佳氏委係受傷身死集訊屍親隣佑人等供與投呈大略相同訊據札勒杭阿供稱毆妻致斃属實遂卽帶犯回縣而案内要犯輟翰佈又因患病急切難以質訊除俟該要犯病痊再行嚴訊確情照例錄供通詳外所有驗訊大概情形合先禀請鑒核等情奴才當卽轉飭傳詢該旋據稱輟翰佈病勢少痊令其投案質訊兹於四月二十六日據理事同知益都縣詳請以正紅旗馬甲札勒杭阿毆傷伊妻白佳氏身死一案飭卽會同訉辦等因遵卽審訊據該犯札勒杭阿供稱本年三月二十二日伊同世襲雲騎尉輟翰佈因赴伊塞閑逛向伊妻白佳氏戲試伊用木棍向毆白佳氏拉勸致被毆傷殞命提質輟翰佈則稱前往要帳屬實委無向白佳氏戲試情事節經堂訊各執一詞旁証無人難保非輟翰佈恃符狡展若不將共雲騎尉世職暫行題革提同札勒杭阿研訊斷難鞫得眞情而定爰　　合詳請查核俯賜將輟翰佈雲騎尉世職題請暫行革職以便研訊並請咨部俟奉到題革部覆再行起限等情前來奴才伏查雲騎尉輟翰佈旣爲案内要被未便任其恃符狡展相應奏請將輟翰佈雲騎尉暫行革職以便歸案研訊而成信讞之處理合恭摺具奏伏乞皇太后皇上聖鑒謹奏軍機大臣奉旨着照所請該部知道欽此 
 
 
