# 1887 - 62 - 4904990

 

Page 1

 
 
[一百六號畫報出售] [  點石齋主人啓]  
　　詩云期我乎桑中要我乎上宫不啻爲今日滬北之野雞寫照跋來報往逐逐於茶　烟館中以待　問不遇則徘徊路角作青白眼以　别途人狂童之狂入以游詞卽有頑　　姨上前推挽風俗之淫靡至斯而極矣爲繒流妓拉客圖比之風人刺時之意云爾准於十六日出售後隋淞離　　圖說一則報首仍列告白一紙此布 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武美殿刋板初印本民間向不多見自經兵燹尤血吉光片羽彌希彌珍面四海臣民轉無以窺建　之　心　缷治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐樂一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉籍火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[論穆帥籌邊]  
　　古人有言曰兵貴精不貴多此言也殆謂兩軍相敵之際則然耳若爲防爲守則地方遼闊口予繁多苟力少兵單卽不敷調遣或地當要道界接强鄰則兵更有不得不多者此籌邊防者所以增練兵於東三省也前報列名帥籌邊一節知穆春帥將東三省練兵事宜辦理就緒奉吉黑各設馬隊二起步隊八營各得練兵四千五百名吉黑二省所需軍火由吉林機器局撥發奉省則距京較近卽由神機營撥發精密周詳實力整頓此誠所参固邊防而懾敵氣者也查東三省之地北可以趨俄東可以窺日若防禦嚴密則不必衝鋒臨陣血肉相簿亦足以屏蔽北方若兵氣日弛即難免二隣之覬覦如前者爲伊犁之事中俄各相齟齬之時俄將沙君取道琿春由琿春而至黑龍江繞道東三省而後歸國和議旋成聞沙君爾時奉有全權字樣則既遵道周行審知地勢而又軍將皆在掌握欲行欲止操縱在已何以不言戰而言和蓋爾時東省早經設備先事預防各處要路皆以重臣經略防禦未雨綢繆先期布置俄將雖有伺隙之意苦於無隙可乘故不得不降心相就耳由是觀之固邊防卽所以懾敵氣而懾敵氣卽所以張國威則防兵安可以不練而亦安可以不多哉顧論者或謂中國此時帑項空虚庫欵支絀正當籌議節省之際而忽然增餉添兵軍糈恐不免竭蹶卽謂東三省地處邊疆防虞不可不密然東省既當防則南省之近於越南緬甸者亦安可以無備若悉照東三省之例而行之則多一省之練兵卽多一省之兵費安有如許巨欵以爲此經費也且中國陸兵素稱勁旅在北地者更勝於南人故前次有以懾俄人之氣豈至於今而忽弱耶卽曰解嚴已久兵氣不無稍怠則亦惟勤加訓練認眞整頓而已又何必增添耶然吾思之見兎而顧犬未爲遲也亡羊而補牢未爲晚也失於東隅當思收於桑榆中國經越南緬甸之事知與國之不可久恃邊防之不可不嚴目今二國之事雖已平定而俄人嘗思蠢動日人時有齟齬東省之防有不可不預爲之籌者陸兵雖云强勁然亦惟步伐整齊弓馬嫻習已耳若欲於鎗林砲雨之中與各國力爭勝負竊恐尚須時日故不辭繁費精益求精若云帑項空虚庫欵支絀則欵項一日不足卽邊防一日不嚴坐視東三省之弊而不救有是理乎所可惜者不以此軍爲屯田夫奉天吉林黑龍江三省地處高阜高粱粟菽無乎不宜而荒曠之區不知凡幾近於邊界之處更覺荒烟漫草四無人居而地則無不高厚沃腴若以此軍爲屯田之用每人授以地若干畝使之開墾種植而定以操演之期無事則盡力於農届期則齊集操練雖每人所墾無幾所出無多然究亦不無小補胜使之各有所事不致有逸豫怠惰之風夫此軍雖名爲練兵然未必能日日練之時時練之也有一日不練卽有一日之閒有一時不練卽有一時之暇夫當此閒暇之際若輩豈能勤攻韜略耶抑肯練習技藝耶飽煖思淫欲飢寒起盜心未始不爲若輩言之也中國之兵精壯强悍者固屬不少而弱者亦在在皆是非必其老也而頽唐實甚非必其病也而贏尩日深推其故半由於耽烟　貪麴蘖優游逸樂莫能奮興吾聞大閱之際上憲親臨而雲梯等技有倩優伶代爲者觀者交口稱譽大憲立給賞錢而孰知魚龍曼衍乃是逢塲作戯故此輩自搜求漏規魚肉鄕愚之外一無用心使其各有所事亦不致是則何不用屯田之計耶雖然此特就其舊者言之耳若新練之兵未必卽至於此且各兵新集正當訓練之時未必有此閒暇爲烟酒之遊亦未必有此閒暇爲屯田之舉此時此議固可勿論也苟得訓練認眞技藝精熟足爲國家干城之選則邊疆重地兵固多多益善也 
[福州地震]  
　　福州西字報言本月初十日該處地震由東邊而震至西邊云 
[瀛洲草色]  
　　日人淺野某氏素喜研究泰西法律近遊英都倫敦遊於某律師之門昕夕揣　不稍懈怠倫敦人士相與稱之一日日高三丈寂不聞聲使婢訝之入室窺視則方持螺旋手槍自擊咽喉大驚往告主人延醫療治旋以傷重而亡無端自殺殊不可解也○前年高麗王妃暗受俄國保護之事廷臣金鶴羽實與聞焉及事不成金畏罪脫逃由元山至海山威嗣　高廷下詔赦免而金仍未敢旋里目下渡海至日本濳居函舘地方○中國向有私鹽之禁明治九年日本商人嘗冋籲求若許輸入國中願每歲納耗若干俾彼此可得權利嗣以格於成例未之允也近聞法國政府頻勸中國弛禁按此事見於東洋日報定係無稽之言蓋食鹽例由國家榷課臣民尚不敢私運豈他國所能與聞爲此說者或未見約章未知公法耳不然何竟昧焉若此耶○日本海軍省前在石川島平野造船所製造魚雷船四艘現已竣工由船政局派土官數員裝配水雷定於日内試騐○日本報云中國回送撫恤銀兩刻已派定計長崎警察署已故巡查森利彦六千元巡查西藤二千五百元梅香崎警察署已故巡查福本富三郎四千元巡查重久高義等二千五 
 
 

Page 2

 
 
百元共合一萬五千元云○日本改正條約于二月二十四日午後二點鐘時第二十三次會議各國全權大臣咸集外務省樓上至六點鐘議畢而散定於三月初二日爲二十四次會議之期○郵船會社氣船尾張丸開往天津裝載茶葉樟腦乾貝等貨甚多因津地河方開凍故華商之以雜貨附裝者無不爭先恐後也船中搭客計華商一人日商二人以後有敦賀丸依期開往並繞道仁川之罘兩地云 
[津郡紀聞]  
　　任邱縣林明府惠調省差委遺缺以前任交河縣孔大令署理聞於廿二日接篆○皇上定於三月初七日恭奉皇太后祗謁西陵近畿各州縣均應按叚辦差河間府交河縣劉潤芝大令等均於月中先後晉省禀明辦理○寳抵縣去冬有閙賑之事大略已登前報兹聞此事緣起因去秋該縣被水成災當道於去冬特派委員辦理賑撫客臘初一二日查放老莊某村該村有天主教民數十戸委員令於領賑時膜拜神前始給賑項違則不給教民梗議遂有閙賑之事委員遂將梗議者片送縣署責押在案教民不服馳訴京師教堂樊司鐸國樑查明屬實禀白傅相傅相以該委員辦理不善摘去頂戴以示懲儆聞樊司鐸於日間復由京晉省矣○木槿朝榮而暮落蜉蝣朝生而暮死此其寄跡塵世祗一刹那間耳乃儼然人類忽生忽滅亦與飛濳動植之物無異此亦甚可慨矣機器局已故工匠沈子衡之妻沈劉氏去年夫死依其姑居於鼓樓南大街茹苦含辛仰賴叔翁月給津錢數千爲餬口計現在叔翁因自已貧乏難以應付此欵氏遂於上月廿四晚服强水以死經地方報案其姑並母攔求免騐遂自行棺殮又廿五夜侯家後四和軒西曹某豆腐店中其同姓不宗之夥唐洛么亦服洋烟身死並無屍親由地保禀明邑尊宫玉甫大令候示此外又有無疾而終者宫北昌泰恒洋貨鋪賈人某甲正在捧茶消渴瞬息杯墮而氣已絶河東李家樓聞有數人事同一律不知何故○西門外窩娼之混混顧四與放窰帳之劉二於正月二十五夜鬥毆劉二體無完膚且股骨已斷劉二亦個中人不甘受辱擬糾黨羽爲報復之舉是夜顧四戒嚴如臨大敵該處土娼亦一律閉關以防被累○署長蘆鹽運使周玉山都轉示諭問津三取兩書院生章定於二月初二日在問津書院甄别生員初五日甄别童生除肄業生童業經查明毋庸報名外其投考生員須親身到司報名註册投考童生須天津縣生員加結註册違者不錄 
[鷺嶼要聞]  
　　厦門提憲近日出有告示略言准兩廣督部堂張咨開查獲哥老會黨數十名供出其黨逗留厦門一帶請爲出示嚴拿云云於是厦門人見之深爲疑慮蓋恐若輩逃在厦門或不免起釁滋事也○前年法人犯我臺灣厦門戒嚴經前任道憲孫師竹觀察委土君怡堂督辦本地團練以資守護其經費由洋藥項下捐助其時風鶴頻驚而厦門無匪類搶刦之案不可謂非團練之力也事後經前署厦防分　丁訒臣司馬擇尤爲出力之員紳開單具詳福州團練大臣請爲保奏厥後丁司馬因事被議降級王君怡堂之保案因亦撤銷其餘出力各人經福州團練大臣核實給予功牌以示奬勵其功牌自九品至七八品發交厦防廳轉給各紳無不欣欣然喜形於色惟廳署遣送牌札之人索酒資太鉅甚有每張索洋四五元者寒畯之輩或不免有吝色矣○前報鄕民拒捕一則乃係南安縣之事非惠安縣也其時焚燒房屋十三座計共九十六間拆毁者數十間刻下林姓已挽人在縣中求從寛典不予深究惟被累之家宗祠被焚棺木燒毁數百具擬赴南安縣呈控云○又廿四崎頂文成書坊被封一節乃係芸成書坊非文成也附焉於此以昭核實○厦門鹽館向由陳君乃秋包辦歴年已久去春另聘出官方君爲之整頓鹽務遂大有起色於是逐利之徒遂有覬覦之念卽在省中謀奪業已有端倪不料洋藥厘稅併歸洋關徵收鹽館每年已少津貼銀一千二百元此外雖有微利亦已味同嚼蠟謀奪之人不覺廢然而返陳君亦不存患得患失之心一切聽其自然近鹺憲張觀察批示舊課並無欠短未便更易新手館務遂仍歸陳君辦理○洋藥厘稅歸海關徵收華稅分局已於正月初八裁撤論者咸謂自此以後可免偷漏之弊矣不料夏門近來私土仍復不少聞各輪船入口每將所帶私土於夜間由大船抛下小船載行上岸或夾雜私土於箱包之内以掩人耳目並聞石潯潘塗桕頭各鄕向以走販私土爲業者現在湊集貲本置船逕赴香港購買洋藥載至厦門口外由各處港而入是以同安内地洋藥價較厦門爲便宜然皆無烙號之私土也有一利必有一弊想當事者又當隨地設法不使奸人得以售其計也○厦門洋關兼收洋藥釐金黏貼印花給發運單諸事皆須書吏塡空雖近來報完釐稅者不多而關内書辦承辦一切已無片刻之暇因洋藥釐稅併徵以來諸事仍歸舊時書辦乃文案兼辦並未添人以致應接不暇想日後總須招添書吏以資臂助否則厦門月銷洋藥五六百箱每个黏貼印花卽塡冩碼號等事亦已日不暇給矣 
[粤東記事]  
　　補用縣戴大令式藩初登仕版律法尚待學習藩憲高紫峯方伯諭令進讞局學習俾資歴練大令遵諭卽於日前進局矣○補用縣丞劉二尹保仁因籌防出力蒙張香濤制軍奏保免補本班以知縣歸班卽用前日二尹接奉行知隨赴督轅禀謝○准補南雄平田司聶少尉開勳初四日接奉藩憲飭知赴任○署連州直隷州沈刺史宗濟奉調回省差委遞遣斯缺藩憲詳請以虎門同知文司馬玉調署○粤秀書院於初二日甄别生題狂而不直一章童題默而識之一章詩題著書已過三千卷得書字越華書院於初四日甄别生題學者亦必以規矩童題夫子何爲不執月詩題筆勢力挽五晨年得年字兩日應考人數約有四千之多聞兩書院均係撫院主政張制軍飭將試卷呈繳撫轅聽候吳中丞接印後評定甲乙○電報局學生不敷委用現奉張制軍之命在省城開辦電報學堂招集學生三十名肄習傳電抄報及測量諸事一俟學習有成卽可以備任使如有聰頴子弟年在十三至十八歲或曾習西學卽二十歲以外亦可卽速前來報名聽候考取入堂肄習業由電報總局出示曉諭矣○老城大石街二巷口陳宅于初二日午後突兆焚如水龍聞警咸來救護以故祝融氏不得大逞其威燒去房屋一間登卽救滅隣里賴以無恙然受驚已不淺矣○初五日營務處提出盜犯一人押赴市曹請令處决首府及兩縣以及各營統領均往監視行刑殺一警百盜風或可稍戢歟 
[釁起黄魚]  
　　鎭江小碼頭某姓婦開設烟寮並招集黄魚三人以爲之餌一時慕羶逐臭者趨之若鶩咸思染指而嘗盖肆有鮑魚利市實三倍焉一日有督標前營中數人在室吸烟吞雲吐霧之餘調笑聲逹於戸外忽來䭾米夫四五人昻然而入大呼開燈鴇兒婉言謝之謂客來不速且住爲佳俟室中人情興既闌當卽念動眞言今諸君一嘗甘露味也諸人不從强行闖入營中人大怒叱之使退以致各張旗鼓滋閙不休鴇兒素賴營中人作護身符至此顯分左右袒竟以閉門羹待䭾夫䭾夫憤不能平出戸謾駡營中人喊如虓虎一擁出門短棍長竿盡爲兵器一人手執板登擊中䭾夫蔣某眉間鮮血迸流滿險如桃花亂落同伴見之卽往他處號召衆人頃刻間集至三四十輩各執木柴一叚不由分說打入烟寮以致烟槍烟燈烟缸烟斗無殊風捲敗籜滿地紛飛三黄魚則如游釜中將成糜爛管中人雖欲爲珠旛之護而自顧力有不逮祗得自後門遠颺䭾夫猶圍住重門不肯散去時已昏暮忽有營中巡查委員竹板高擎明燈雙照吆喝而至勢甚尊嚴䭾夫見之方鳥獸散惟受傷之蔣某與起釁之蔡某爲捕保所覊不克置身事外委員訊明情節先將地保棍責數下謂蔣等借端生事糾衆妄爲必須送縣重懲以爲之儆隨連蔡一并交保暫押地保見蔣重傷屬實勸之歸去并以鞭爆花紅謝罪蔣遂欣然而回鴇兒不依堅索賠物䭾夫聞而鼓譟舁蔣入城聲言欲具詞控告地保復盡情調處始各無言又恐死灰不免復燃因將一黄魚帶回看管次日有縣役六名聲言奉查此事鴇兒懼甚賄以茶金雖不致受辱于公庭然所費已不少矣黄魚之害如此彼效任公子之一釣六鰲者莫再貪染魚腥致冐河魚之疾哉 
[流氓阻殮]  
　　本邑十二圖民人張萬方投縣訴冤莫邑尊庭訊之下供稱女兒曾許字沈阿德之子尚未完姻不料前日驀患急痧身死 
 
 

Page 3

 
 
方欲棺殮沈突糾人將棺盖刦藏無奈奔投憲案邑尊得供立出堂單飭差提沈沈卽自行投到邑尊覆加詰訊張供訴前因沈供伊女在家素不安分此次實係産厄身亡故與口角至搶棺阻殮之事係流氓借端生事並非小的所爲邑尊問流氓是何名姓共有幾人答稱有李張等三人邑尊謂張曰爾且赶緊回家俟本縣飭差押同棺殮可也沈暫行交保候補提李張等三人到案質訊 
[送私狡展]  
　　送私破獲一事昨已登報嗣經莫邑尊飭提宜有泰利兩烟館主請帮審委員宋二尹會同洋藥局總辦裴大令升堂研訊宜有館主陳明典泰利舘主陳阿洪同供廣東潮州府人吳阿三雖與同府然平日全無交情問既與同鄕可知其素操何業並送私之事否二陳同稱小的等但知其在英大馬路開廣利和小烟館送私之事並不知情二尹復詰吳阿三卽吳阿良曰起案之士究由何人託送爾當從實供明免受刑責吳仍前狡展不肯直供盤詰再三一味堅執二尹商諸裴大令以吳有意逞刁殊難寛恕着押候嚴辦二陳無十當卽開釋裴大令然之 
[購地轇轕]  
　　西人密司非由沈子平介紹購得蔡長春地基五分有奇價洋四百元先付百元餘候換到道契再行交付此去年事也不料懸閣迄今蔡竟置之不理日前密司非遂禀請英領事據情照會道憲龔觀察隨札飭水利局委員王雁臣司馬赴該處丈量以便訊理詎司馬往丈時突有長春之弟蔡阿三出爲阻止司馬因令帶回局中研訊阿三供稱此地本係公産不能由長春擅專變賣司馬謂該地既係公産爾應於長春價賣之時早爲聲訴現在成交已久何忽阻止丈量其中顯有别情爾既不願售去可將長春所用之洋百元照數繳案以便給還西人阿三唯唯而退 
[得彩電音]  
　　西三月分吕宋票昨已開彩有電信到滬計頭彩一萬七千五百零七號二彩一萬七千九百零一號三　二萬三千零五十七號 
[讞員交卸]  
　　法會審讞員翁子文太守自會審法租界事務以來大小案件悉秉至公與西官和衷共濟諸臻妥善中外商民交口稱頌現奉上憲檄調辦理貨捐局務於昨日交卸法公廨事因于清晨先蒞法捕房照常將應行各案發落畢特請法通事沈君轉逹法捕頭備君略謂本分府奉委到此於兹七載所有一切事務與大巡捕頭商辦彼此和洽實深心感現奉調辦捐務雖亦在滬究不能每日會晤殊自悵然所有犯案人情雖可惡究屬可憐倘有可寛宥之處望爲體恤此亦法外施仁之意也備捕頭聞語亦深致敬謂自悉貫分府榮調之信尚未道賀萬分抱歉惟願貴分府步步高陞太守又謂法包探嚴頌眉王榮培及當差之紅禁班等在此當差辦事隨時遇事忠厚待人亦造福之道勉之愼之衆人均應諾太守卽起身告辭并囑沈君代致通事陳君遂乘輿赴道轅云 
[英界公堂瑣案]  
　　前報載天祥洋行傭婦阿定訴稱有女孩寄養陳梁氏家今忽不見疑被售去陳梁氏稱女孩寄養我家已於失愼時焚斃蔡太守飭探確查再訊昨日陳梁氏卽阿扭具詞投案太守飭提一干人會同賈副領事庭訊阿定供訴如前阿扭供稱去冬家中失愼慌張之際將阿定寄養之孩焚斃祗剩上半身因卽知照阿定前來並有廿二號西捕在塲目覩當收殮瘞埋時一百零七號華捕等二人亦親見阿定在路旁啼哭如何今忽誣我價賣華捕所禀與阿扭同惟稱阿扭家起火時一百零七號華捕在門前照料聞隣人云有小孩一口未曾逃出大約卽係此孩現查阿扭家祗有兩兒一媳未見小孩阿定稱雖云焚斃究竟皂白難分求恩將阿扭嚴辦蔡太守商之賈副領事謂細察衆供此孩必係焚斃人已死矣豈能復生因向原告再三開導飭阿扭出洋二十元爲延僧超荐之費兩造首肯各具遵結完案○包探顧阿六禀稱西人培司報失時表並練一條遍查英美兩界各押鋪並無原贓後在法界小東門外寳泰質鋪查獲今特送案請訊質鋪夥薛培卿供稱本月初三日有人持表來鋪質去洋七元求追押本蔡太守問其人面貎可相識否答稱逐日來鋪押物可以留心太守以竊賊未獲商之賈副領事飭培司賠償押本一半將贓給領○粤婦陳王氏訴稱小婦人時時被姑毒楚爲特投案叩請訊懲蔡太守問爾丈夫素爲何業可在家中答稱在家姑待氏刻薄異常稍不稱心卽以皮鞭從事翁則在外姘識粤妓陳心金刻忽帶至家中翁之侄媳亦在家居住侍奉稍疏卽刁唆氏姑毒打本守問爾何以認識公堂諒必有人指使答稱係乘車至此太守再三開導該氏堅不肯回太守飭發官媒看管候提翁姑等人到案訊明核奪○妓女李寳控鴇兒林芝香掯勒物件云云蔡太守准詞飭提集訊該鴇自知理絀央人勸息昨李赴公堂具結求銷矣○昨報載緝私索詐一節當日蔡太守卽拜會提右營陳鈺卿叅戎述明一切昨日清晨叅戎回拜太守云及飭查該勇丁等雖無索詐實據惟擺江船係載客之舟既已盤查一次不應再至下海浦滋擾不休因將爲首之王振邦與船戸相識之倪景榮重責二百棍將名斥革不准復充爲從之劉吉奎等五人各棍責二百下以儆將來太守答以俟回覆副領事銷案可也隨飭捕房將王小甫省釋○包探戴金保禀稱積竊王瑞元等竊物多件約值二十餘千今又竊取洋人衣衫自鳴鐘風帽等件向恆豐典質錢經小的扣獲人贓一併送案王張徐李四犯同乞施恩寛宥蔡太守以該竊等結黨竊物可惡異常商之賈副領事判各責二百板押六个月以儆 
[法租界瑣事]  
　　某嫗向在妓院帮傭現住法馬路寳興里平日慣作撮合山前日下午與人索逋在門口爭閙適有某姓女在旁該嫗氣急之際老眼昏花誤認某姓女爲伊之籠中物隨以不入耳之言相問某姓女茫然莫解并卽與之理論該嫗無可掩飾老羞變怒反謂某姓女將伊詈詬卽逞兇毆并欲拚命嗣經人勸散現聞某姓女欲投控捕房云○洋涇浜之露天賭檯隨捉隨擺前日經法捕房華捕巡緝在鄭家木橋獲到賭徒三人正欲解入捕房該處有明興小押店主某甲出與捕爭盖賭徒藉押店通財源押店亦藉賭客爲利市也華捕卽將該店主一併拘進昨經大巡捕頭研問着將三賭徒管押該店主姑念已押一宵從寛釋放○興聖街某花烟館鴇婦扭送一人到法捕房據該鴇稱此人來住宿乘間竊去絨布女褲一條捕頭詰之其人據稱在某處做出店並未竊褲捕頭着爲暫押以候解案○昨　鎭江人某甲扭送婦人一口到法捕房據甲稱是夫婦於去年五月間在鎭江竊去洋銀二十餘元捲逃業在法馬路找到爲此扭送等情捕頭着爲押候解訊○法包探獲到小竊一人并携有綉花茶壺套内有磁茶壺一把拘入捕房據供在車子上跌落拾得尚有銅面盆一隻已質去捕頭着將人押候解訊贓存捕房候認○某中至法馬路新園浴堂洗澡衣放在外面長箱浴畢出外向堂倌開箱取衣其中悉變爲破碎因與堂倌爭鬧鳴捕扭送捕房○八仙橋捕房解送東洋車夫某甲到大捕房據云有客將錢六百文放在車中人尚未坐車卽奔馳爲此追轉送案捕頭着押候解訊 
[正字]  
　　十五日本報後幅告白有新開振豐恒洋貨號標目其豐字悞刊雲字又告白内各色咈布之各字悞刊冬字合併政之 
[棲流公所來函]  
　　謹啓者昨蒙麥業卿大善士捐助洋十六元又林記洋二元麗如銀行送來無名氏洋五元除掣付收單外請登貴報以誌謝忱並收到各書場正月分捐欵計顏玉樓共錢十五千一百三十八文小廣寒共錢十八千三百文也是樓共錢八千一百八十八文滿庭春共錢四千七百六十洗心泉共錢三千八百五十二文大觀園共錢三千七百六十八文閬仙樓共錢二千三百文福仙園共錢一千九百四十文碧玉樓共錢一千五百廿六文雲華軒共錢一千四百四十文寄春園共錢一千一百六十文日新樓共錢四百二十八文併乞彚登俾昭信實 
[太憨生徐君綬紫素未識荆久殷慕藺一昨以大著見貽謹拈蕪句藉代桃投卽請郢政]  
　　譜出新詞繼玉臺豔　都是看花來相思紅豆生南國何曰逢君酌玉罍[  徐園百花祠住持懴情侍者草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經募山東直隸賑捐二月十三日第五百六十八次清單]  
　　　萬順銅錫寳號袁先生交來袁　生六十生辰將完受生經資移賑洋五十元道署庫房李子馨病愈完愿洋十元葉尚義許願商船太平抵滬果獲如願助洋十元張恆豐洋廣貨號洋八元五角臨浦章景堂善士求兄病速愈洋十五元必得銅洋七元不留名銅洋六元瀏河三友居舊侣寗波無名氏各銅洋一元○常德裕勇恆寳號經募塔册第三千六百十七號王大本堂無名氏各常銀十兩劉務滋堂餘慶堂各常銀四兩周英山銀二兩居敬堂劉衍慶堂羅三畏堂四德堂桂馥堂　三藥堂各常銀一兩以上十一戸共合來規銀三十八兩五錢三分由本埠裕通　寳號晏鏡秋先生交到○蘇州振昌佐記求長子餘滋長媳馮氏目疾咳嗽速愈洋四元正大局來○新册武昌公濟益官銀號募覃遂生將文昌閣愿移賑錢五千無名氏一千一百五十紫陽氏孫瑞庭海陽吳孫子炳各三百六戸共洋七元由全泰盛局來○松江許崇經將中金移賑洋一元由全盛局來○本日共收英洋一百另五元銅洋十五元規銀三十八兩五錢三分小洋五角合併聲明 
[上海北市絲業會舘籌賑公所施少欽經收山東順直賑捐二月十二三日第一千二百八十四五次清單]  
　　李月記二十元驡姓求平安十二元○敬藝堂洋十元隱德堂五元風遠堂三元三戸由泰亨源銀鑪交來○賚善子求母趙氏病速愈洋十元汪育暄求病速愈十元由蘇州老正大局來○葛少仲求病速愈三元由宜興全盛局來吳秋　求病速愈二元方龔氏一元○不留名銅洋一元以上十二日○六門總巡馮交來因睹罰款移助胥召仁洋四元張秀林四元姚成佳四元黄雲堂二元陸旺夫二元以上五戸合來洋十元○揮俟孫爲第受傷求愈洋二十元由蘇州鴻源局來子丹氏求父病速愈二十元○高郵丁鏡齋第三十三次募諫尊堂爲室人有恙求愈洋五元由福興潤局來葉長春求父病速愈五元○徐選卿求自身病愈合家平安洋二元李姓一元○葉清繳毛洋九元由厦門福興康局來廣昌崑記銅洋二元以上十三日 
 
 
