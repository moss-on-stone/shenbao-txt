# 1912 - 295 - 4914260

 

Page 1

 
 
　　本館特告 
　　訪員及投函諸君鑒以後如有關於報上函件請祗書申報館主筆房或告白房發報房開拆勿書館中個人姓名以别私函此白 
[社論]  
　　讀美國大總統選舉競爭感言（寒） 
　　政黨之殷鑒 
　　政黨以黨綱爲依據以選舉爲實騐選舉競爭非政黨之疵累也豈特無疵累抑且居於不得不競爭之地位焉此其故可得而言也政黨之優劣無以騐之騐之者選舉之結果而已矣選舉之得優勝者必其政綱爲全體人民所默許劣敗者反之夫政黨同以其抱負之黨綱披露於萬民之前萬民各就其黨綱而一一加以評隲於是乎以選舉明其意向之所在此固無所藉於爭亦無所事於競也政黨就其黨綱披露之後往往恐民之猶不能喻其意也於其選舉之前而演說焉其演說方法有爲市集之演說有爲屋外之演說皆以詮發其黨綱之餘藴也不特此也或以新聞紙可以小書册日以披露於公衆之前而不厭其尤甚者製爲旌旗標幟之類携樂器標紋章列火炬周行街市以爲鼓吹之資者選舉期内往往有之是爲示勢運動此美國之恒例也論者謂美國此事騷擾繁費爲選舉最大之弊誠不能爲之曲諱然苟限於不有騷擾繁費之虞而可以達其披露黨綱之目的且足披露其黨綱使人民能曉然於此焉固非國家之所必禁也蓋任政黨就其足以披露其黨綱之方法簡捷而不至於騷擾繁費者以訴之於人民以訴之於選舉間接以騐其黨綱之良否并以騐人民對於其黨綱之贊否要之非選舉與選舉運動不爲功矣何也一政黨披露其黨綱於公衆之前以引誘人民而他黨則否雖其黨綱之未必眞出民意而人民因其引誘接近之故投票往往緣之而集者惟其無競爭者起於其間故也竊以爲有競爭而後眞正之民意見故曰選舉競爭非政黨之疵累適足以見政黨之功用也 
　　美國選舉競爭之烈如此而猶不失爲一等之强國亦不失爲政治之良者即此故也今美國又屆選舉總統之期矣其各黨間之選舉競爭一如其舊而讀之尤足爲吾人啟發之資者即美國共和黨之勢力倍於民主黨近數十年以來殆有獨占大總統之實力挾其横厲無前之槪以競逐於選舉之塲民主黨曾不足以攖其鋒也今共和黨之情狀外間之揣測以爲勢在必敗此何故也以前數届之選舉人言共和黨優於民主黨也以今有之運動費言亦共和黨優於民主黨也然外間之揣測則以民主黨在優勝之勢蓋共和黨之執政旣久暮氣生焉而黨内交訌尤爲失敗之最大原因吾於是知政黨之爲用不徒恃乎黨員之衆也不徒恃乎財用之富也并不徒恃乎黨員之布滿於立法行政之部也若據有以上種種事情謂政黨即可以自豪則彼美之共和黨且若在必勝之列矣而今竟如何 
[譯論]  
　　美國大總統選舉競爭（再）（續） 
　　威爾遜氏之優劣 
　　形勢不明之諸州在以前之選舉有時傾於共和黨有時傾於民主黨今日猶未能明屬於何黨者如左 
州名大總統選舉人數州名大總統選舉人數 
　　哥羅拉度六阿海呵二五英厘安納一五爰達霍四馬理蘭八奕倫諾二九米蘇利一八西勿爾吉尼八拿布拉斯加八 
拿洼陀三孟太拿四亞里索拿三 
　　新墨西哥三歐太四紐約四五計一八三右紐約州票數最多亦最注重巳過四回之大總統選舉悉加於共和然現在該州知事係民主黨選出下院議員三十七名民主黨議員乃占二十三名之多州會議員亦民主黨員制多數况共和黨勢力又分爲二乎大則米蘇州前二次接續之大總統選舉雖皆加於共和黨然下院議員共十六名而十三名爲民主黨選出州會上院議員三十四名丙二十二名屬民主黨下院議員百四十二名丙八十二名屬民主黨由此觀之民主黨之勢力未可輕量也其餘馬理蘭哥羅拉度拿布拉斯加英釐安納拿洼陀西勿爾吉尼奕倫諾愛阿革諸州參觀最近大總統州知事下院議院州會 
 
 
 

Page 2

 
 
　　議員等成績而折斷之亦可預料爲應屬於威氏也就中阿海呵英釐安納馬理蘭哥羅拉度拿布拉斯加西勿爾吉尼諸府恐亦與上列各州無異而將屬之威氏也然則威爾遜氏頗有於五百三十一票中以三百二十票之得票而制勝之勢焉威氏之情形從最近之形勢觀之大致應爲威氏所得其理由（一）以共和黨之分裂而塔羅兩氏之勢力有均分之勢果其均分乃威氏之利也現兩氏之勢力則不甚懸殊（二）共和黨之執政巳久中央地方政治上漸生腐敗人心思厭（三）塔虎脫不免爲政治薄斯之傀儡而羅斯福又有三次總統之嫌凡此諸點皆威爾遜氏之助力也惟民主黨代共和黨而當政治之局則其産業政策就中各關稅政策非無顯見變動之虞美國人之多數現時無不崇拜所謂産業上之繁榮從而以現時産業政策爲滿足之資本家及勞動者不欲其産業政策激烈之變動亦人情也以此之故而并不顧威工之當選亦或有之此點或不爲共和黨所脫漏而大足爲彼煽動之具兼之共和黨有運動巨費與老練之之動方法以爲活動則威氏之果能當選尙難言也 
　　羅塔兩氏之命運塔氏之形勢甚不振誠然然氏（一）個人的同情不少（二）有老於政戰之共和黨幹部之有力機關（三）運動費豐富有此則難保不暗中飛躍而起也若羅氏固稍爲有望然一時傳與托拉斯有關係之說其實否雖不可知而頗足招人之疑惑况新政黨創立尙淺而基礎未固且三期就任亦不滿人望則或者爲塔氏派辛辣之手所傾覆未可知也在美國政界之一部本非期羅氏於此次當選相傳不過爲次回之準備而巳是羅氏之運動適以當選之助力予威氏也 
　　閱者試以此言合之十一月五日以後之事實 
[命令]  
　　十一月一日臨時大總統命令 
　　格布錫綽爾濟翊贊共和勳勤夙著茲復來京謁見備抒悃忱深堪嘉尙茲特加封車臣諾們罕名號並賞坐綠圍車賚予銀四千元以昭殊奬此令 
陳幹授爲陸軍少將此令 
　　交通總長呈請任命羅昌章祖僖許沐鑅劉成志梁毅方人地陳福頤龍學競馮懿同李承翼周家義徐德培許寳芬章理綸爲僉事應照准此令 
[專電]  
　　北京電外交圑會議大借欵事俄使首先倡議謂中國利用墊欵始得敷衍一時今乃另向倫敦借欵是蔑視六國圑應再提出抗議衆贊成日内即將行文外交部 
　　北京電漢口商家呈請償恤損失經財政部議定辦法一由政府撥借公債票一千萬作爲借給受損商家不作爲賠償二債票存儲漢口商會三損失各商家得出具保證請借債票以資流轉惟應否借給則由商會核定四公債限十年内歸還政府所墊利息由所借各商家負担五商家如有破産由商會負担 
　　北京電華兵克復科布多後庫倫活佛擬派蒙兵援助 
　　南京電海贛各口海鹽充斥外人將派兵藉口保護行商程督特請海軍部迅派兵輪前往巡緝以保主權　　南京電江蘇財政司長王清穆到寗後昨日（初一）與駐寧財政次長金鼎同詣都督府會議寗蘇財政實行統一問題　　南京電張謇電財政部中央將設鹽務監督實行統一全國鹽政兩淮鹽政總理應宜裁撤以一事權　　南京電財政司現派張彝林襄赴長江各釐局稽查偷漏舞弊各項事宜 
　　南京電江防第一圑由統制章駕時自請遣散即日實行程都督己允撥十萬元到滬爲遣散之費 
　　南京電滬軍福字營程都督聞己飭令尅日開拔來寗駐紮以資調遣 
　　南京電程都督現將内務部所發通告並大總統令編成白話淺說印刷六萬份頒發初覆選監督分送各選舉人並令各縣派人分途演說　　南京電江蘇各縣選舉人名確數將次報齊約在一百八十萬名以上　　成都電川省實行軍民分治窒碍殊多昨（三十一）中央電調民政長張培爵到京以護都督胡景伊兼理民政以一事權 
[特約路透電]  
　　北京電據倫敦私電發覺六國銀行圑並未收到陽曆八月八號熊希齡致與該圑之函惟銀行圑則稱中政府之言並不虛假財政總長九月二十四號之函内曾詳引八月八號之函當時疑係筆悮並未注意財政總長迄今尙未答覆此事可知該函必未發出且今查八目八號實係銀行假日此錯之發覺大約可以消除彼此之猜疑云 
　　北京電敎育部提議撥洋九百萬圓以充民國二年敎育經費中國海外留學生及公私學堂經費悉在其内 
　　北京電據某華報載稱中政府擬於民國二年减輕外國電費 
　　奉天電聞奉天都督趙爾巽不日行將辭職蒙古宣慰使張錫鑾將繼其任表同意者已有八圑體省議會亦在其内商商會獨不贊成因張不諳政情之故 
[譯電]  
　　北京電麥加利銀行現無力履地所任倫敦淅借欵之義務中政府故復就商六國銀行圑已得彼等助力在倫敦收入英金十萬磅 
　　北京電中政府答覆外交圑質問以鹽課抵押倫敦新借款之公文外交圑並不滿意現正在商議續行對付方法 
　　北京電國務院己將總統年俸之數决定銀十八萬兩 
　　北京電京中現有匪徒滋擾地面 
　　君士坦丁電今晨（一號）十二點五十分鐘接前敵緊急消息内閣已爲此事開議現仍未散聞係討論議和問題 
　　倫敦電據蘇菲亞三十一號上午一點三十分鐘之電音聲稱布軍與土軍相持兩日巳將土軍基本隊全行擊退君士坦丁之當道接賴齊姆將軍戰報大爲興奮土皇已於昨日（三十號）電賀該將之獲勝奬慰備至此次大戰情形除土將報告外僅於昨曉得一布國消息謂布軍己轟擊阿特里洛泊爾之西北　星期二日晨間一點三十分鐘土軍回擊頗形懦弱是夜布國預備隊馳抵戰場大增均無軍服即將野戰砲運往前敵復於晨間八時開砲猛轟約九十分鐘步軍乃鼓勇前進同時布國東軍亦在歐琴河攻擊土軍此信之後遂無所聞直至接蘇菲亞三十一號來電始悉布軍業巳乘勝佔據羅爾白茄斯此爲土軍第二防衞線西達台摩底卡之門户土軍是否全敗尙未明白彼等或仍在曲羅固守也 
　　西汀其電斯克太里之東有土軍一隊升竪白旗芒軍乃聽令彼等前進該兵行至火線以内突然開鎗旋復上刺刀襲擊芒軍芒軍死傷者三百人繼將該兵圍住殲殺無餘 
　　佛里亞電塞軍攻佔泊里維里正在爲難之際忽有荒軍馳抵相助兩軍合後軍氣大振桑茄克境内己無一土人 
　　培爾格萊特電布軍佔據柯泊羅羅時實賴馬軍將土軍截斷使其首尾不能相應復加砲軍助力故得將土軍戰敗 
　　倫敦電英國海軍大臣乞其爾在希菲爾特演說謂列强無一不願竭力調停巴爾幹戰事故不致引起第二戰禍巴爾幹今次自然爆發足令英國知防備之不可以稍懈堅忍愼重寳愛和平此固美矣然猶未足爲完備吾人必求自强求自恃而復固相結合則始可處於安境云 
　　蘇菲亞電據米爾（布爾茄利亞官報）載稱歐洲各國如願享永久之和平則必將現局之定則遺棄腦後而後可蓋巴爾幹聨邦之雄師旣以熱血搏得榮譽之戰績大局情形已爲驟變必不甘仍爲現局所制云 
　　柏林電土軍已籌畫抵敵布軍如前敵不能勝利則擬退至脫沙太茄（詎君士坦丁之西二十基洛密達）該處有堅固之砲臺可以扼守各國於大戰之後將探問巴爾幹各邦議和之條件大約俄奥將代各國提出云前據倫敦消息德英法三國曾交換對付巴爾幹戰爭之意見茲悉確有此事士皇已下諭簡基承米爾爲内閣總理大臣聞該大臣所應解决之重要問題一爲重定軍紀一爲維持土耳其帝國之權利該大臣已派希爾米率領專員赴維也納以期得奥政府之助力重定巴爾幹之治安　　紐約電美國新造超等奪雷諾特戰艦紐約號已在白洛克林落水該艦裝十四寸口徑之大砲十尊每小時能行二十一海里 
　　紐約電美國副總統歇門君業已逝世 
　　東京電據紐約消息羅斯佛精神極健今夜（三十一號）將在某處演說 
[要聞一]  
　　虛三級制地方行政法編制大要 
　　虛三級地方制度大綱經法制局提出後國務院於日前會議以僅具大綱非有詳細條文故未敢草率議决茲聞法制局擬就草案名曰地方行政編制法已提交國務院該草案共分數章茲將其省制道制條文中重要之點節錄於左以供研究省制者先覩爲快之心 
　　（甲）行政區域民國之國家行政區域除蒙古西藏青海地方别有規定外其分省地方仍如今之各省省分爲道道分爲縣省縣之國家行政區域以各該省縣現在固有之區域爲區域道之國家行政區域則别爲規定以屬於該道各縣之區域爲區域　　（乙）省之國家行政每省設總監一人其權限及行政事務如左　　（一）權限爲中央政府之委員監督各道及其他特别官署之行政事務每年須將被監官署之成績報告於内務總長及主管各部並執行關係全省或涉及一道以上之事務應受主管各部總長之指揮監督又爲中央政府之代表執行特别委任之事務於委任範圍内負其責任　　（二）行政事務對於各道之監督以各該道所規定之事務爲範圍至其執行事務爲關於國會選舉事項及衞生賑卹水利土木工程徵兵徵發土地收用審察等項又其特别委任事項如對於所監督官署權限爭議之裁决及非常緊要變之處分等　　（丙）道之國家行政以道知事爲其行政長官其執行主事務如管理國會選舉道議會選舉道或縣以上警察衞生賑卹等事務對於内務總長負其責任又執行從事務如管理敎育并提倡奬勵農工商等項對於主管各部負其責任至執行省總監委任之事務則對於省總監負其責任 
[廓索維慈要求蒙古新條件]  
　　俄國特派專使廓索維慈赴蒙雖據外電取消正式承認之說然廓氏此行與蒙有條約上之交涉毫無疑義茲探悉廓使對於庫倫所要求條件共二十七欵其可知者如下 
　　（一）自庫倫獨立以來俄國派遺軍隊所用之費一切由蒙古擔負 
　　（二）此項負擔作爲蒙古對俄所負之倩務限四十年清還以已經開墾之七地方或烏城作抵 
　　（三）俄國得派遣行政官吏於蒙古保護所屬商民之利益 
　　（四）俄國所訂立管理黄敎規則令蒙古實行 
　　此等條件實與併合蒙無異聞現已由庫倫活佛與其大臣及喇嘛開會集議矣 
　　交際事幾釀國際交涉 
　　梁總長爭執往拜問題 
　　外交部梁總長與各公使因往拜問題各爭前後現在俄使借題發揮牽惹外交上之惡感此事梁總長雖爲尊重國體起見因前清成例凡外務部堂官到任必須先拜公使圑然後各公使始行回拜但此種制度本根於前清總理衙門當時無人熟悉外交之通例故每一任堂官到任必須先去拜外國公使與歐美各國通例適正相反各國通例必各公使先來拜謁然後再行回拜前此陸總長到任因身體不適不能拜客彼時統一政府甫經成立各國與中國應行交涉之事件甚多故各公使卽破例往拜當時傳爲美談惟各公使則以民國尙未得各國之承認一切交際之禮節仍應按照前清時之成例辦理梁總長則以西洋通例皆公使先來拜會然後再行回拜現在民國成立不便再用前清舊制况有陸總長成例在先因之亦不肯往拜遂致兩方面相持不决故梁總長自到任至今尙未與公使圑正式會晤一切交涉事件亦皆不能直接辦理公使圑致函外部往往有聲明接到來函報告總長到任日期領悉一是而其下不著一字者亦竟有一字不復者日前以廓索維慈赴蒙事政府塌令駐俄代辦詢問俄國外務大臣俄外務大臣謂貴國政府已與各國斷絶關係故此時不能說明何種事守及政見惟俄人對於此事借題發揮幸在各公使並不贊成將來此事或不難於調停而二十五日梁總長亦己親往交民巷行拜各國公使矣 
[鹽政獨立之偉議]  
　　前張季直君曾以鹽政機關之獨立與否爲統一鹽政改良鹽法之一重要問題曾擬有官制草案主張隷於國務院　獨立機關同時財政部亦擬有官制主張隷於財政部爲附屬機關己由財政部提出國務會議茲聞張弧景學鈐兩君具呈政府深以鹽政獨立爲然並說明有三理由（一）　理論而言則鹽務旣定爲專賣制則純 
 
 
 

Page 3

 
 
　　然係國有專業爲國家謀專業收入但求以確實財源供給國庫其性質與郵竄鐵道諸官業相類而其事較頤其責宜專卽其會計亦宜獨立若謂鹽政不隷財政部有妨財政之統一則如郵電諸業均不隷財政部仍與財政無礙以彼例此當無疑義（二）就事實而言國家欲統一鹽政維持歲入其責任當由　部公同負之不當責諸一部如海陸軍警察地方官吏海關人員均於鹽政有直接關係前　舊制水陸各營均負緝私之責地方官鹽之銷額列諸考成而均總其成於督撫督撫者係代表政府非代表一部今軍民分治已歸一致將來都督省長絶不如督撫之握有全權如仍令其管理鹽務則鹽政必無統一之實如不准干預由財政部派員管理而欲使各省軍警官吏關員收指臂之效負連帶之責必不能矣（三）就沿革而言目漢以來鹽政向設專官定特種官制用特别法規並有自由行政區域儼與民政對待自成一統系前清之末採集權主義設鹽政院與各部並立非故爲紛更也以上三端持之有故言之成理聞　蒙政府嘉許已併入前案列入國務會議條件矣 
[司法官等及俸級記詳]  
　　司法官官等俸級由國務院提交參議院已誌昨報茲悉司法官官等級及俸等級原革所訂甚詳參議院法制審查會現將此事着手審查謂司法官俸現較行政官略减恐此項官俸頒布後欲其專心致志不爲身家牽累收司法改良之實效是非盡用富有財産之司法官不可查日本當維新時先規定司法官俸較行政官優三倍卒達收回領事裁判權目的我國現欲收固領事裁判權非厚給司法官俸給不可擬將此理由附入案俟開二讀會時請衆議決擬各級審檢廳人員薪俸一律以養其廉茲將原案錄左 
　　司法官官等最高法院長特任庭長一等判事官二等簡任三四五等薦任最高檢事局檢事長一等檢事官二等簡任高級法院長一等簡任庭長二等簡任判事官三等薦任高級檢事局檢事長一等簡任地方法院長二等簡任獨任判事官三等陪席判事四等薦任地方檢事局檢事長二等簡任首席檢事三等檢事四等薦任初級法院長三等薦任判事官四等薦任初級檢事局檢事長三等薦任檢事官四等薦任 
　　司法官官俸第一級簡任八百元薦任四百五十元第二級簡任七百元薦任四百元第三級簡任六百元薦任三百五十元第四級簡任五百五十元第五級簡任五百元薦任二百六十元第六級薦任二百二十元第七級薦任一百八十元第八級薦任一百六十元第九級薦任一百四十元第十級薦任一百二十元 
　　司法書訊記官官等計分荐任三等委任四等薦任一等者爲最高法院及檢事局之書記長二等者爲高級法院及檢事局之書記長三等者爲以上兩級法院之書記官委任四等者爲地方法院及檢事局書記長及最高法院局之書記官五等六等七等者皆爲高級法院檢事局及地方法院檢事局初級法院檢事局之書記官但初級法院檢事局只有書記書　　　　 
[中日新聞記者招待會紀事]  
　　上月二十六日午後七時總統府秘書長梁士詒招待中日新聞記者於德昌飯店開晚餐會中外主賓杯酒言歡洵爲一時盛會茲分述情形如左 
　　（一）中日記者之姓名日本出席記者爲順天時報龜井陸良奈良一雄東京日日新聞大阪每日新聞豐島捨松大阪朝日新聞神田正雄東京時事報駕澤與四三井上一葉報知新聞内藤順太郎天津日報東京電報金田一良三博文館太陽通信員石橋頁男中國記者則有黄爲基李肇甫朱淇張嘉森丁佛言諸人此外外交總長梁如浩總統府秘書李景鉌曾彝進亦均在座惟梁任公及其弟啓勳因有他人招飲未終席而退 
　　（二）梁秘書長之演說酒數行梁氏起而致辭略云中日邦交最爲深厚久思招待兩國記者疏通感情中國自革命以後承日本政府及輿論之援助實深感謝此後建設事業更爲困難其不能滿人意者正多我大總統以增進中日邦交爲宗旨以後諸君關於我國設施如有疑問儘可來訪鄙人或外交部無不開誠相告此事已得外交總長之同意 
　　（三）日記龜井君之答詞梁氏演說畢李影鉌譯以日語合座鼓掌龜井氏乃起而演說謂中日兩國非特地理人種風俗上有種種之關係即經濟上實有重大關係如中　大豆米鹽於日日輸綿紗洋貨於中彼此往來更加親密中國政體改革熱心共和日本人之懷疑者不少然不過時進忠言非有他意新聞勢力極大中國革命全憑報紙鼓吹之力否則雖袁大總統爲世界有數之大政治家恐亦無從下手故我輩亦感責任之重今日秘書長招待外國新聞記者外交總長亦臨席此則爲共和政府最賢明之舉動云 
　　（四）中國記者黄爲基君之演說略謂中日新聞互逞惡口譬猶家人骨肉多好喧譁不足爲怪今日在座少年已留鬚亦爲日本文明輸入之賜然日本新聞希望我政府之建設亦不免責望過急譬之白面少年終有鬚眉豐滿之日不可操之過嚴即如中國新聞事業亦尙在進步之中也眞君演說畢日記者俱贊其雄辯 
　　（五）中日記者俱樂部之發起神田正雄君與汪榮寳君相談言中日新聞記者如此夕之會合爲向來所未有宜即乘此機會設立中日記者俱樂部以爲永久親交之紀念汪君起立報告大衆贊成當卽推定神田君及汪君規畫章程並由梁士詒氏宣言所需開辦經費可由交通銀行聨合正金銀行爲相當之捐助 
[蒙回藏禮服新發見]  
　　蒙藏事務局日昨以蒙古王公年班將近來京者紛紛恐屆時服制不齊一於民國體面上大有關係已擬定禮服制咨行國務院略謂蒙古區分旗制其扎薩克均有管兵之權　採用陸軍服制及蒙人習用舊式冠服厘爲兩種甲種禮服親王郡王用上將服貝勒貝子用中將服公及扎薩克台吉塔布囊用少將服乙種禮服用蒙人習用之馬褂長袍馬褂並用鑲式押以金線其褂袖與袍袖齊惟不捲袖此種規式與服制之乙種常禮服大致相同禮帽用抱裝式頂置絲結此亦蒙人皆用之禮帽並按爵位尊卑給以徽章回藏王公扎薩克台吉亦同此服制云 
[海外僑民之血涙]  
　　泗水僑民被害問題 
　　泗水電上海華僑聨合會鑒二十八　亞刺伯人與華僑衝突各多斃傷繼因荷官彈壓有私彼有恃無恐竟於三十日搶刦華商源泉等號立斃四命傷多人刻尙四處伏殺凡屬華僑均被讎視危急萬分乞電政府速電荷官秉公辦理一面派艦前來保護泗水□□□叩 
　　上海電北京袁大總統國務院外交部叅議院國光報轉各報館泗水電稱（見前從略）云云按亞刺伯爲亡國種而隷籍於土耳其者性兇狠荷官亦因前嫌藉彼爲報怨地步若不速籌對待不特華僑無焦類民國無以立國華僑聨合會泣叩 
　　三寳壠電華僑聨合會鑒爪哇望因埠僑胞突被亞納美亞人鎗斃五人日間禍及泗水井里汶兩埠又被殺二十一人現兩埠罷市請轉政府原因俟查詳再電□□□□叩 
　　上海電北京外交部國光報白蘋洲鑒爪哇電稱望因Bangli僑胞與亞刺伯人衝突被擊斃五人又泗水Soerabayaz　 
井里汶Cheribon被殺二十一人現现埠罷市原因後詳請卽電政府保護乞速向荷使交涉并飭蘇領查覆華僑聨合會叩 
時評一 
[三大問題之一]  
　　自俄外部沙索洛夫赴英後卽有三大問題喧傳於外交界之口一曰西藏問題（即支那問題）二曰巴爾幹問題三曰波斯問題皆列强所視爲目的物也西藏與巴爾幹兩問題現在尙未解决而巴爾幹與波斯頗接近西藏問題亦與波斯問題有連帶之關係故將來繼來藏巴爾幹兩問題而大起呼聲者必此波斯問題波斯問題以伯達鐵路最爲重要（暇當略述伯達鐵路之歷史）蓋即列强在波斯之根據地也近聞英俄兩國擬將千九百七年之協約重加修正與此問題尤有絶大之關係研究世界問題者亦嘗留意於此乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇州光復紀念會預聞]  
　　十一日五號　蘇　光之日屢　各　電　都督回蘇光斯盛莫　接　　業蒙都督允准　紀念前三日内因無並諭令都督　差遣員將大堂上所　清帝　　所賜歷任巡撫之福壽字及士紳饋送之　額皆　前清陳迹　在民國成立巳經一載若仍高懸堂上殊不　觀着即一併除　刻已飭匠一律取下並預備於紀念日多紮松柏以新耳　 
　　日本游歷圑不有於十一月十　　蘇之說茲聞該圑領袖以光復蘇城紀念適在十日五號散擬趕前來蘇冀得躬逢盛典都督府得此消息已通電各界早日預備歡迎該圑禮節以敦邦交而聨睦誼 
[江蘇各州縣選民調查續錄]  
　　江蘇各州縣選民確定總　已紀十月三十號本報茲將陸續呈報之處續　如左 
崇明三萬四千七百七十九人　宜與三萬五千四百四十一人泰縣三萬七千六百五十九人金山八千百零二人 
實應一萬四千三百五十六人豐縣六千七百九十五人 
高郵二萬四千一百四十六人沛縣一萬三千九百六十七人武進九萬五千八百八十八人漂陽四萬二千六百二十八人海門六萬一千二百三十二人泰興五萬五千三百六十七人吳縣六萬二千八百零八人興化四萬零一百五十人 
如臯三萬一千二百十五人吳江四萬四千二百三十六人　榆二萬零一百五十二人崑山七萬零八百十九人 
靖江三萬五千人百六十人 
[晋路銀行議案]  
　　太原　云景定成君等提出籌辦鐵路銀行議案交　議　會議茲將提出原案及說明節錄如左 
　　（一）同蒲鐵路公司以全路抵借外債三千萬元開辦晋路銀行（說明）以路作抵不過對外債發生最强之信用力非以鐵路與人如持極端消極主義將來資本損失償還不能自不得不以鐵路抵債然此惡結果之發生與否在負金運用及目的物之　價如何今以同蒲鐵路而論延長千餘里與全局商務關係密切北連張綏南接西　（現陜西亦擬與山西聨絡抵借外債三千萬地與同蒲鐵路同時並舉）爲山　本部南北幹　現内地支線均尙未着手此路修成則南北貨物必輻輳於此而正太鐵路必形减色將不言贖而自交還於我利孰甚焉以普通借債理法而論更有必具之三要件（一）投之於生産事業各種實業雖皆有生産力之本能要不如鐵路爲確有把握故使外人投資於　務不免有難色鐵路則皆躍然欲試（二）以私人之資格借債不牽及於政治範圍今以同蒲鐵路名義借欵與山西政府决無關係（三）債權國之　擇英俄諸强國勿論其有野心與否　以利益均霑往往引起資本國之競爭交涉破　多山於此今之外債乃　洲一小而富之瑞典國其對於我國旣無政治上之　力而又自立於歐美資本圑以外政策穩固莫善於此且鐵路借債有百利而無一害其公司損益不難預計卽以實　尙　　達不免稍有損失而所成線路巳爲本國成形之固定資木即以借債之後其利子交納元本償還皆出於國民負担而經濟發達富力加强則負擔自必　減再開辦銀行於此路未成之先銀行營利餘潤足以償欵而有餘雖以路作抵不過形式之效力於實際利權決無妨碍 
　　（二）晉路銀行以一千萬元報効山西政府以濟行政費之不足（說明）政府得此巨欵可以規畫整頓各項租稅鞏固財政之基礎四五年後政府收入必能有盈無絀 
　　（三）外債年息假定五厘暫由山西政府担任十年分年交納（說明）由西政府雖擔付利子不過對於晋路銀行責任與債權國無直接關係此不足牽及政治範國且政府驟得此巨欵可補助行政費用而銀行開業初期亦可暫緩此重負是於兩方面均有裨益 
　　（四）借債期限十年十年之内付息不付本十年以後不拘定額隨意償還最遲十年還清 
　　（五）山西政府得委晋路銀行代理金庫職務一切租稅收入均存於晉路銀行其支出欵項亦由晋路銀行經理 
　　（六）晋路銀行得有發行紙幣權銀行發行紙幣須視金融狀態免致過多過少之弊晋路銀行紙幣種類如下一元紙幣五元紙幣十元紙幣五十元紙幣一百元紙幣 
　　（七）晉路銀行報効山西政府之欵於一年内交清茲列按月交付之數如下第一二三月每月交一百萬元第四五六月每月交九十萬元第七八九月每月交八十萬元第十一二月每月交六十三萬三千三百三十三元三毫三仙 
　　（八）山西政府分年納息每年應交一百五十萬元 
　　（九）晋路銀行代理金庫職務以十年爲期期滿解除（提出者）景定成王用賓高時臻楊長溶王綠勳楊長煜龐全晋（贊成者）　錫山谷如墉田應璜劉綿訓解榮輅瑞璣（借欵擔當者）高時臻楊長溶景定成 
[房縣土匪作亂]  
　　湖北房縣九道坪地方（）該地形勢險峻昔曾爲蘆林山寨近有白蓮敎餘孽楊道成聚衆作亂自稱天下招討大元帥另有楊有貴爲副元帥前清房縣生員張竹階爲軍師聞巳裹脅二千餘人尙有散在各處者不可縷數日前楊匪投書縣署聲言某日本帥起兵爾須速讓出署并囑備辦備張縣知事吳道炬當倩細作打探確將揭竿起事當卽移請駐請駐鄖龐統帶就近派兵一營出其不意馳往攻剿詎匪衆兵寡廛戰數時兵士傷亡百餘人之多幾被圍困經衆力戰得脫損失槍支不少現該營退至彭家河駐紮會同圑練僅能防其攻襲縣城己無再戰能力而匪勢則日益猖獗四出搶掠鄰近各邑鄉村俱接其逼獻財物書函該知事除會合圑防力保縣城派人至鄖陽求援外並專馬至鄖發電省城告急黎公聞此警耗甚爲焦灼己電飭六鎭玉統制安瀾速派精練軍隊星夜馳往協剿且以該處山路崎嶇兵隊甚難進行特飭撥機關槍四桿前往備用又聞黎公以鄖襄施三府現在土匪如毛一交冬令愈爲民害亟應分駐統兵大員座鎭該處業經議决飭令第三鎭竇秉鈞統制將司令部移駐施南第六鎭統制王安瀾將司令部移駐鄖陽第八鎭統制季雨霖將司令部移駐襄陽均俟來春天氣和　再議調遣俾得於冬防期内保衞閭閻而安人心 
[湘都督請奬起義中外人員]  
　　長沙郵　司美國人阿林敦　現　調任廣東郵政司昨由湖南外交司長粟君戡時陳君安良其呈都督以阿林君當去歲鄂省起義之始湘省光復以前與該司長等極力聨合並以其庽所爲起義各志士聚議之場實屬爲人之所難能迨及湘省反正又復盡力爲湘鄂傳遞機密消息所有公文函件更爲特别設法分途遞送以期迅速日夜勤勞無微不至當九月初一收回郵稅各項事宜之時惟郵政獨首先倡率尤足徵贊助民國之確証似　酌給優奬以昭親睦而勵殊　等情已奉都督批准轉呈大總統核給優等勳章矣 
　　湖南譚都督前奉大總統電開湘省吳作霖閣鴻　克峻三君於起義時均著有勞績擬卽調來錄用一案現據劉克峻呈請遵電北上都督以劉君現充顧問才長學裕血性　人從前熱心革命出其私財實地運動奔走江湖結納豪俊以及飲助同志救濟被禍黨人所費甚巨竟至因此破産去歲起義之先往返湘鄂集合同志尤爲出力迨光復旣成之後口不言功而於一切應辦之事則知無不言國家大計深資贊助昨特備文呈請大總統優予委任以答殊勛並令行財政司發給川資銀六百兩以便即日遄行 
[皖省地方審檢廳籌備開庭計畫]  
　　皖省審判廳業己組織成立自應早日開庭除高等審判廳由中法官直接籌辦開庭外各處地方審檢廳亦應及早開辦聞蕪湖己經建設至鳳陽阜陽歙縣三處地方廳離省　遠大有鞭長莫及之勢昨特委員分往三處會同各該縣知事極力籌辦以期年内一律成立所有經費卽在國稅支用准其作正開支惟初級審判不能一律成立因省城財政支絀故司法司特通令各縣除應設初級審廳外其餘一律遵照司法暫行章程辦理以歸統一 
[孫中山抵贛續紀]  
　　孫中山先年於十月二十五日抵贛詳情己紀昨報茲又將二十六二十七兩日情形續紀如左 
　　軍隊大閱二十六日上七時各軍隊陸續齊集順化門外大校場各學校各公圑各行政機關亦以次齊集九時孫先生及都督蒞臨各軍隊舉槍致敬九時半孫中山先生登台李都督及高等顧問官等級軍官新聞記者共約二十餘人站立於後各軍官站近台前舉手爲禮孫先生脫帽答禮首由吳介璋君讀都督代表軍界歡迎祝詞次由中山先生致訓勉辭軍人鼓掌如雷歡呼共和萬歲共和先覺萬歲中華民國萬歲者三軍樂大作軍界唱歡迎歌畢均下台退駐砲隊營休息未幾都督陪同先生至都督府隨赴商務總會公宴 
　　商會公宴午後二時都督假商務總會設宴由軍樂隊導引至商會各界均起立致敬都督主席張君繼王君正廷馬君君武朱君超戈君克安分東西坐坐旣定樂作奏樂將畢都督致頌詞並舉杯爲先生壽孫先生舉觴酬禮隨卽起立演說（上略）我國未開探之五金煤鐵最多農林亦富欲謀發展非先發達交通機關不可交通機關第一在鐵路故兄弟有借債六十萬萬十年間造路二十萬里之政策（下略） 
　　報界晋謁下午五時中山接見報界於行轅談及借債築路之利益聞者悅服 
同黨誠心　晚六時國民黨江西支部事務所開歡迎中山先生職員會到者百餘人七時半先生曁張繼君臨曾支部長黄君宣告開會宗旨孫先生演說遷都南京問題旋有歐陽魁君質問　路批與外人戰時運輸平時賃金恐有妨礙先生答謂此不成　　　國前曾以鐵路批與英國西班牙現曾以鐵路批與法國我仿行之何害開放門户須先收回治外法權法權收回　時有軍令平時有法律爲範圍可母慮也云云衆鼓掌散會 
歡迎大會廿七號上午九時李都督偕本府顧間官及各旅長各司長等至百花洲行轅與中山談話坐約半鐘並補呈江西全省鐵路圖一幅詳爲指陳某處巳通車某處巳動工中山均一一瀏覽畢李都督陪中山乘馬赴講武堂各界各公圑各政黨歡迎大會到會者及圍觀者約萬人首奏軍樂唱歡迎歌由參謀次長文　陳顧問充臨時指揮官李都督命陳顧問澤霈讀詞頌畢王正廷君演說略謂孫先生有保種之道三（一）講求衞生（二）振興工商實業（三）尊崇道德　將此三種一志做去民國自能富强次孫中山先生演說詳論人民平等自由幸福及民生主義社會主義等語次由李都督演說演說畢講武堂軍樂隊女子公學大同學校正蒙女學依次唱歡迎歌三呼萬歲遂下台散會復入講武堂茶點迨各歡迎界去後中山始乘馬赴樂羣校時李都督因别有公務偕同各顧問回都督府 
[地方通信]  
[江寗]  
　　關政報部蘇屬各處常關在前清時均歸財政部管轄光復後尙未將一切辦理情形及徵收數目據實報部現財政部以此項關稅爲國家收入大宗亟應睭查明確以資整理昨電程都督請將揚淮等處常關現辦情形以及派委何人徵收并徵收數目杳明卽日電復以憑核辦 
　　廠長約法新委造幣廠長夏翊宸已經來甯專候幫長趙家蕃交代卽可就職聞夏蒞寗時首要求程都督令飭該廠遵辦三事一先停夜工以免機器損壞二廠中員司凡願仍舊供職者須呈騐原保人證書卽照舊錄用三煤炭銅鐵等項不准私運出廠程都督現已將此三事令飭南京府及巡警局轉飭該廠員司等遵照矣 
　　皖農呼籲程都督昨接皖督電云據旅寧皖農李明禮等三百八十餘户電稱内城園地自同治年間經前江寧將軍魁玉出示招墾農民領闢二千餘畝直接完納官租領有前右清司單爲憑後駐防旗人等强索私租農民等畏勢勉給卽鐵將軍良到甯以强索私租大干例禁勒令停止光復後前清查旗産處出示招領農民　有花户執照爲憑今南京府頓翻前案一再追令直接交和與旗人又完官租反私爲公壓制愈甚並拘押無辜丁邦全月餘虐待客民屢禀不理請主持前來查此案爭執甚久農民呼顧堪矜應請執事迅飭南京府遵照舊案持平辦理即行釋放無罪丁邦全以重人道而維法律 
　　湘僑保産光復以來蘇屬各昭忠　均改先烈禍以祀革命死義諸鉅子故寧垣昭忠祠亦經撥充在案及駐寧湘南同鄉會以該祠係湘僑集資捐建爲詞曾迭次臚列証據呈請保護　案未結已近半年茲復由湘都督譚延　咨請程都督竭力維持以爲昭忠名義例應取消而所有權之存在不容侵犯乞飭保護以　爭端而持公道云云聞程都督己　飭南京府知事查明呈覆　　矣 
[蘇州]  
　　緝獲劇盜吳江北庫鎭被盜連搶十三家並　刧　防局搶刧軍械一案現經飛划四營管帶湯凰梧君偵悉是案劇盜鄭起富潜匿無錫地方當卽馳往密與駐紮該處水師隊官駕駛槍船前往掩捕當場獲到鄭匪及其黨五人則船一艘鎗枝十八桿贓物多件隨即押解來蘇經軍政廳訊問據供不諱確係搶刧北庫之要犯鄭係山東人爲盜中黨魁其鎗枝一項暫交軍械科收管一面備文至吳江縣令該鎭董事來蘇具領矣 
　　又被盜刧盤門外　　鄉薛家村又於十月二十七號夜問突來盜匪多人將鄉民錢子銘家以刀劈門而入刧去銀洋飾物約值一千餘元並將房屋放火焚燒事主夫婦均被火傷刻雖報請勘緝恐已鴻飛冥冥矣 
　　分繳罰欵元妙觀彌羅實閣被焚後卽經檢察廳將方丈倪仰雲提案訊問科以失察之罪倪請律師張慰祖辯護無效已於昨日判决按律判罰洋一千五百元倪與香工鄭福保各半認罰予限勒繳惟倪係道敎公會會長倪旣犯刑事法律　應將會長取消另舉經該會贊成員朱梅二君開會集議致函倪仰雲令其即日自請解職以全面子否則當宣布除名另行　舉 
　　給照營業巡警總局前此限令各丸藥店一律呈騐給執俾資取締而重衞生蘇城内外欽片藥舖向來兼售戒烟丸藥有沐泰山等三十餘家遵章呈驗方藥由商務總會彙案送呈已奉警局照復督飭醫員逐包化驗尙無嗎啡　雜及有　毒質應准給照營業以符定章而昭信用該商會己轉致各藥舖等查照辦理 
[鎭江]  
　　排長監禁駐鎭陸軍某營排長王某日前在後街章姓妓院冶游與金某因妬奸衝突施放洋鎗幾致轟斃人命經憲兵獲解師部訊供屬實判定十年監禁茲有城外舊貨攤主楊湧源赴部具禀辯寃並求保釋當經顧師長批駁略云冶游妬奸手槍毆民罪狀昭著己判定監禁十年該商何不明事理來部嘵嘵妄瀆姑斥不准 
　　國員被控揚由常關稅務總理陳屏孫前奉都督令裁减員司數人以節經費詎被裁各員因之銜恨刺骨遂將各關積弊縷陳蘇督以圖洩憤並藉家丁張樹堂貼洋五百元任爲委員一事爲首要之証據聞程都督閱呈後有令陳自行告退未知確否 
[時評二（萍）]  
　　甚矣弱國之外交有强權而無公理之一至於此耶 
　　明明其爲歐美之通例而外交圑偏欲執行前清故事以爲衡一或不逞流言四播外交上幾幾發生重大問題亦可異矣 
　　幸也梁總長尙不始終堅執以先往拜謁耳否則幾不以存問之細微而釀國際上之交涉耶 
　　記者曰吾以是知弱國之　交斷斷不可執昔人之成　以爲一巳之　資其亦汲汲速增進　國勢注意於重大之交涉以爲國民之保障耳 
本埠新聞 
[縣議會第二讀會議案]  
　　規畫全縣幹路案此案擬移請民政長通知各市鄉公所先自行規畫亚測繪草圖或就原路修整工畫新線開築以及籌集經費一切進行方法規畫全局較有把握仍交財政審查會修正後再行報告 
　　整理學務財産案財政學務審查會爲會同審查報告事一件交議整理學務財産案分甲乙丙丁四項除丁項於十月初三日第一讀會交財政法律學務審查外其甲乙丙三項交財政學務兩審查會會同審查 
　　震修兩等小學校案震修校欵因縣敎育費不能任且與府令未盡符合因府令叙明市鄉初等學實巳發達此案似難承認總之震修地點坐落洋涇則洋涇市萬無放棄之理自二年度起究應歸洋涇市公所担任惟近今學制變更無兩等小學名義則震修儘可作爲初等以節經費其舊有之高等班可由縣移送敬業學校（卽上海縣之第一高等小學校）担任其學費至畢業爲止如此業屬輔助之法仍交財政學務兩審查會修正後再行報告 
[錢業咸有戒心]  
　　河南路源和錢莊出店張福壽掮送寳銀出外被匪戳斃己三誌本報茲悉該業同人以北京路如意里一帶係北市錢莊薈萃之區銀幣往來自晨至晚不絶於道似此攔刦傷人不但商業受損且碍治安現巳商由錢業董事函請英美工部局妥籌保衞方法以安商業矣 
[慶祝日之助興]  
　　十九二十舖公安會以十一月三號爲上海光復紀念慶祝日期在也是園事務所特開賽菊大會門首高紥彩牌樓一座上綴五色電燈假山四週遍栽各種菊花姚黄魏紫爭艶鬪芳其清遠堂及詁經精舍在水一方淞波一剪蓬山不遠太乙　舟等處則陳設古玩曁名人書畫並有影戲灘曲藉娱來賓晚上由體育消防二部舉行水龍會各隊員一律提燈游行街衢以誌盛典 
　　又聞是日上海各圑體各學堂均放假一天晚間舉行提燈會周游各街道並有綢絹紥成之臺閣數座又向北鄉眞茹鎭借來之臺閣一座及新奇綵燈數百盞想届時定有一番熱閙也 
[慶祝日之追思]  
　　市政廳總董接民政長電話謂本月三日爲補行上海地方紀念會之期所有去年光復時因佔領製造局攻戰陣亡諸先烈應將遺像置於彩亭内周游各處以彰功績市政廳常即預備茗點以待商圑會友舁像到廳時略爲憇息 
[路工費不允以城濠抵借]  
　　城濠　工經前市長先生　借銀五萬兩塡築以來尙缺洋九萬三千三百元連路面工料并計約需銀十萬兩曾於秋季議會議决由董事會呈　 
 
 
 

Page 7

 
 
　　民政長撥借公款迅遠拆息即以城壕地作抵等情現山董事會呈奉民政長批示云城壕築路關係公衆衞生振興市面事旣着手無論工費較巨籌欵爲難總期志在必成早日工竣至地畝如何管埋租息如何歸償猶爲第二問題應請貴董事會協力通籌方易集事至所稱息借公款以城壕地作抵一節揆諸名義事實均難照辦俟訂期會商妥議進行方法可也 
[質問强持復活之答覆]  
　　上海吳民政長照覆議事會云十月二十五日准貴議長移准議員趙履信等提出質問書以參事會會議本議事會議決移請公布執行之規定紀念日期案竟將本議事會據法取銷主十一月三日强持復活爲補祝日期移請知會主張十一月三日爲補祝日期之參事員於五日内出席說明理由等因准此查十月十九日開臨時參事員會報告貴議會議决規定本地方紀念日期案一件當時預算公布執行期限行文各市鄉各圑體文到後或須籌備一切非半個月左右不辦誠如原案所開時日巳迫不得不酌量展期補行祝典十一月三日適值星期是以公同議决於是日補祝理由簡單且就原議案範圍以内議决執行方法並非强持復活爲此據實移復貴議長請煩轉告質問諸議員爲盻至參議員何人主張一節旣經多數議决自應同負責任本民政長無從專指何員出席答覆合併陳明 
[再誌無頭命案]  
　　王楊氏之夫王仁路被人謀斃抛屍無蹤嗣在大南門外義塚地上歷年暴露之無蓋破棺中發見屍身惟頭顱已不知去向由該氏報請地方檢察廳委派葛檢察官前往相驗巳紀昨報茲悉葛君奉委後即率同沈檢驗員與法警等前往相騐先傳看管義塚之王阿海到案詰問據稱澆種菜園爲生此處義塚由我經管此無蓋之破棺材暴露巳久屍身早巳狼籍洋料今日棺中復發現新屍一具惟無　顱後經查悉死者係是王仁路隨卽報告尸妻王楊氏是實旋據王楊氏供稱丈夫於舊曆九月十四晚由裴友山裴玉山弟兄邀去吃酒一去不回婦人連日找尋杳無蹤跡直至今日始據王阿海來家報告得悉已遭謀斃棄尸此處目下友山已經逃逸求恩責令伊弟玉田交出澈究葛君得供即命檢騐當將該尸由棺取出騐視良久報稱騐得該尸咽喉間受刀傷一處委係致命然後再將其頭顱砍下惟頭顱無着邊有骷髏一個確非該尸之首葛君親視無悮判令王楊氏備棺另行收殮葛君復詣附近察勘見離尸三丈許地上有頭髮一堆據該氏禀稱此髮實是丈夫頭上之髮葛君然之遂卽回廳據情禀復嗣經廳長陳松主君查悉裴玉田現充西區巡警即由押所提出送請穆警務長派警看管並令其速將乃兄裴友山交案訊辦昨日該氏又投廳禀稱查得王阿海平日爲人不安本分且在逃之裴友山亦借住王阿海之房屋所以王阿海與此案必有關係求請提究陳君准之立命法警將王阿海提案諭令收押候究一面委梅巡員馳往調查嗣據梅君回廳報告據稱查得裴友人於舊曆九月初六日借住王阿海之房屋一間其屋與發現王仁路尸身之處祗離百步及至十四晚仁路被害之後裴友山即行搬遷不知去向本日巡員至其住處察勘見空屋内墻壁上確有血跡察其形色似因手上染有鮮血揩於墻上者爲此禀陳請爲察核等語陳君立即轉請穆警務長加派探警嚴緝要證到案澈究 
[公益報關行之私利]  
　　東區區員龔颺生君訪悉十六舖合興里公益報關行有窩留匪徒私販手槍煙土情事昨飭巡員率同長警等前往拘獲鄭建生一名搜出手槍三支子彈百餘枚並私販烟土之林大元范源蓋邵華喜等抄出土藥六包煙膏兩罐並將司帳蔡有啟茶房蔡文寳一併拘解東區移送警務所訊核一面補提該行主陳金林到案澈究 
[請領張振武存欵續紀]  
　　在京槍斃之張振武生前有公欵銀一萬餘兩存於本埠道勝銀行茲由其妻韓氏挈同幼子少武由鄂來滬往領因該行不允令赴會審公堂禀請給諭方准領取氏卽邀請張之知友胡蒯二人代延律師赴廨聲請給諭己誌昨報茲悉所延之達商律師己於前日午後偕同胡等到廨聲明此欵係張自有請爲給諭往領聶襄讞商之美領海君諭候查明再行核奪 
[再紀扣門問信之惡計]  
　　雲南路會樂里三百二十號門牌蘇婦沈劉氏（昨報誤爲張氏）家被匪兩人以問信爲由搶去值洋四百元之金釧一對已誌昨報茲悉次晨由該氏之婢在客堂内椅子底下拾獲一只氏即持赴捕房聲明捕頭飭先領回一面仍嚴密查緝 
[保安圑紀念會紀事]  
　　十九二十舖保安圑前日開週歲紀念大會是日到會者二百餘人午後三時開會先由會長莫子經報告光復時保衞情形次由副會長周采臣陳述會中一年之歷史復由賈季英演說略謂各廟宇公産房屋經兵隊及其他圑體駐紮者都遭蹧蹋獨也是國地方不特收拾潔淨且能將圜中各景大加修葺殊見十九二十舖葆安圑程度之高云云繼由朱少沂勗商圑以勿稍始勤終怠等語掌聲如雷至五時散會 
[國貨維持會今夜開會]  
　　中華國貨維持會宣講部今晚八句鐘假中旺弄錢江會館開第十五次宣講會并備有女賓席想熱心國貨者屆時必聨袂　往也 
[十舖商圑會更舉職員]  
　　十舖商圑會係去年光復本埠之先由小東門内一帶商店組織成立業巳一週由該會龔會長遵照會章召集全體職員會員特開更舉大會用記名票選投簡開筒當選各職員姓名列后正會長龔子範副會長翁愼傳會董何伯勤顧益之翁鴻濱陳幼亭徐祿生徐瑞生屠粹甫黄季純邵明輝謝蓮卿潘明夫評議高子雲高俊卿高秋眉顧提明黄季純王伯元屠粹甫翁愼傳司令高子雲顧提明高俊卿陳榮伯會計翁愼傳書記郭翔李祥甫王伯元幹事陸象賢鄭俊如王伯元菜　臣黄子豐高秋眉嚴祖經張烈鴻李祥甫鄭石卿調查葉藎臣翁菊生張烈鴻莊介眉黄子豐王伯元陸象賢尤玉生 
[編造預算表]  
　　市政廳總董以冬季議事會又將舉行應將明年賜曆正月起至六月止預算表先行編列業已知照城内中區及城外西南各區區董迅將各項預算編就以便於本月十號以前送廳俾可列入議案彙送議事會審查决議 
[尙賢堂演說衞生]  
　　法界寳昌路石牌樓尙寳堂歷屆開會研究各敎之理到者頗衆茲又定於本月三號下午五句　請朱筱韻君講演衞生問題朱君精於醫理其議論必有以裨補社會　 
[西鄉又出盜案]  
　　本邑西鄉念九保頭圖中新涇地方鍾國帆家於前日夜半突來盜匪十餘人手持刀械明火執杖撞門而進將鍾姓父子綑縛並將鍾子帆用尖刀戳傷數處刦去錢洋衣服及銅錫等器昨晨事主協同地保顧顯洲至地方檢察廳請爲勘緝陳廳長立委葛檢察官帶同法警下鄉詣勘 
[協緝奉賢逃犯]  
　　奉賢地方審判廳看守所押犯周小阿　陳生堂兩人現均脫逃由該廳呈奉江蘇都督指令云呈悉查看守所爲覊押人犯之地應如何嚴密防範方可無虞該所看守所於重要未决人犯夤夜將號門鐵鎖扭斷用木板搭脚逃逸該廳所丁豈竟毫無聞見惟是否有無賄縱情事旣由該廳提訊應即從嚴訊辦該所官趙瑞棻有監督巡視之責該所人犯逃逸尙無覺察其平日并不到所巡視厲行監督已可槪見疏忽之咎實無可辭所官趙瑞棻應卽着記大過一次以示薄懲倘再疎虞定干撤查逸犯兩名仰由該廳行文通緝等因業由該廳移請奉賢檢察廳於前日移文陸軍第三旅派弁協緝矣 
[通令營隊緝盜]  
　　陸軍第三旅李旅長接上海檢察廳移文内開奉江蘇高等檢察廳令開案據無錫縣檢察廳呈報事主徐震初家被匪徒持械行强搶劫衣飾並被刃傷傭婦案内之盜匪三十餘人迄均未獲自應通令查緝等因移請飭令各營一體訪拿此案贓盜務獲解辦等語聞李旅長昨已令飭探訪隊及水陸各營一體嚴緝矣 
[謝贈]  
　　上海女中學校附屬善初小學城西幼稚園童學校定於十一月三日午後在高昌廟幼童學校開運動會承贈入場劵兩紙新西門外貧民習藝所定於二日起五日止舉行開幕大會兼爲光復紀念特設種種點綴品以彰其盛承贈入場劵六紙 
蘇省第二工場定於六日舉行成立大會承贈入場券兩紙書此併謝 
[瑣聞]  
[城内]  
　　民政長批示當（舊保錢玉祥禀批）查閱接管卷内本邑地販出租田地弊竇百出因而涉訟提保無一到案據禀該保該前清光緒二十七年充二十四保二十三圖地保時有陳士昌楊承恩承賣倪卜氏地畝内有印諭地坍免地僅將坍免地契投稅迨三十三年革保楊顯華將楊承恩執管之契地隱戤洋商謀作涉訟始終未經到案何以楊承恩任其延擱又稱將印諭之地移罩契地東西作爲溢地則陳士昌興出在先何以典主王增祿又能縅默不理種種令人不解今又有人丈量查係洋商掛號該保恐生交涉各該地主不控而必由該保具禀又不可解如倪卜氏出賣之初所謂印諭坍免毫無弊混則該保經手事隔多年早已終　不必鰓鰓過慮刻刻提防如或果有不實一朝水落石出即有此稟該保亦難逃事外若因此地係該保開始出租又值地保期内無從染指專爲攻訐楊顯華爲此不應之行爲事非干己越乎法律範圍未可嘗試候卽照會鄉公所查明現保有無　弊出租情事復奪 
　　第一初級檢察廳批示當（徐寳琮訴顧樹森把持校務私拆信函請求提起公訴由批）狀悉爾與女士沈瑶通信被顧樹森私拆藏匿以爲挾制地步等語顧樹森職任校長應有監督全校之責爾與沈女士函究竟是否不正當行爲着將去函原文抄呈明白聲叙以憑傳訊核奪 
　　第一初級審判廳民科批示當（張源遠訴王思沂不付票銀批）狀悉查此案前經本廳命吏飭催該被訴人王思沂復行具狀聲請回復原狀當經本廳咨省地方審判廳决定在案昨奉照會請爲繼續執行等因現據該原告申請前來仰候再行命吏通知該被訴人並嚴催其遵判繳洋可也繕本送達 
[南市]  
　　馬車傷人當滬軍營兵士周榮順與同營兵士毛渭磨之妻蕭氏並挈三歲幼子君宜在途行走被郵局六號送貨馬車碰撞該孩之手指及周之脚背均被軋傷後由巡士同去待貨件达交車站後即將駕車人施文伯帶至南區詰問施自願貼償醫費遂將傷者送往上海醫院醫治 
[閘北]  
　　第三初級檢察廳批示當（陳鶴卿呈　范正林强佔妻女批案准警務公所移送業經本廳預審范正林所犯係屬新刑律第三百四十四條私擅逮捕監禁罪情節較重應歸地方廳管轄仰候將該案解送爾靜候傳訊可也（姚阿八呈訴周阿二强佔伊妻糾衆兇毆批）爾妻曹氏旣在周阿二家尋出由一區解經警務公所訊明給爾帶回何以路中又被周阿二搶去其間情節不符至謂荒野之處究係何地未經叙明無從偵查被毆有無成傷未據請驗無從核辦惟旣在警務公所有案姑候咨詢再行核奪　　褻瀆寺觀當醫生　竹軒等呈控紫竹庵僧人芥航不守清規一案經第三初級檢察廳調查屬實由王檢察起訴於同　審判廳昨日下午開庭傳集人証行由檢察員提起公訴以此案經本廳調查確實該僧犯新刑律第二百五十七條寺觀褻瀆罪已經成立請廳長判决質之滕竹軒等一千人訴詞相同當經董推事判令芥航交保餘均暫退候三日後宣布庭判 
　　女孩待領當六區解送迷路女孩史荷清至警務公所據報由徐泰記麫坊夥耿丫頭在徐家匯查見該女在途啼哭詢係丹陽人被拐來滬送請留養等情即經司法科訊明判送惠兒院留養候領 
[公共租界]  
　　原告遷延當南滙縣人張紹基前以定花爲由串騙恒豐紗廠定洋四千元業經該廠經理朱稚臣控奉公廨訊明分别究辦並勒限自向原告理處嗣因張抗不遵斷復由朱道派代表張愼卿禀奉公廨將張提案判交四千元人洋並保候原告親自來案質訊在案前晚由廨集訊朱因有事往漢仍遣代表張愼卿投案候質並求究追旋據被告代表愛理思律師聲稱前奉堂諭飭令原告自行來案今則仍由代表到堂敝律師不能承認且原告已三次不到應請將案註銷聶襄讞商之觀審西官美領海君判被告仍交原保限兩星期函催原告來案質訊屆期如再不到定即將案註銷 
　　寵妾棄妻當人朱胡氏控伊媳朱韓氏私逃等情前晚由廨傳訊原告因病遣子（卽韓氏之夫）朱茂卿投案候質並延博　律師上堂請究質之被告延聖文律師到堂辯稱此案實因被告之夫寵妾棄妻以致夫婦反目而原告又袒護伊子將被告百般凌虐並用巨練鎖禁業在城内審判廳涉訟今因被告避居母家原告卽指爲私逃投案具控應請明察孫襄讞以朱茂卿旣已娶妾與其同居多事不如由茂卿月貼費用寄居母家因與觀審之英領翰君商明判朱茂卿月貼韓氏洋十元以後不得另生枝節案遂了結 
　　拆股不易當江西婦人王劉氏因伊夫王錦記向在鞏華製革公司辦事時有股本洋三千元茲因伊夫病故來申擬將股本領出並向該公司索取每年允許貼補之洋銀一百元嗣因該公司經理嚴月波不允給付股欵是以由該氏延請代表徐思義律師具控公廨於前晚傳訊兩造各由代表律師上堂互相辯護孫襄讞因原告並未正式具禀即與觀審西官英領翰君判着原告明白具禀再行訊奪 
　　勾引入局當無賴陳阿五在租界内誘人至界外聚賭被探查獲昨解公堂訊實判押三禮拜示儆 
　　總巡回差當英美總巡卜羅斯君前日因公乘坐兵輪赴蕪湖等處業己事畢於前日返滬昨至捕房照常辦公 
　　白費心思當王桂生描摹通商銀行五十元鈔票一紙十元鈔票二紙前日串黨陸子林在北蘇州路圖騙鄉人施夏福之布疋銅爐適被包探查見一併拘入捕房押至昨晨解送公堂經孫襄讞會同英翰副領事訊供不諱以王摹繪假鈔票欺騙鄉愚實屬不法着押西牢一年期滿逐出租界陸押半年僞票燬去 
　　聚賭受罰當○甬人邵梓薌在三馬路三百四十號屋内私設總會聚賭抽頭被老閘捕房捕頭查悉昨派包探翁松林將邵拘解公堂經中西官訊明判罰洋十元充公 
抵償虧損損○英商祥茂洋行控南京路五百六十三號元亨號定貨虧銀一千三百兩一案昨由原告代表愛理司律師到堂請將該號所有法闌絨七包發封抵償　讞員商之英　康君准予給諭發封備抵 
　　文豪交保○美商晋隆洋行控史文豪不付肥皂價銀一案因史久居南京不來理結由廨派探赴寧昨將史移傳來滬判令交保候訂期會訊 
　　被告待訊○泳源押店控源成衣莊主揚杏生不理貨款又王文孝控張仲甫又韓炳生控沈永生均欠洋不還昨由捕房將被告三人傳至公廨分别交保遇堂候訊 
　　女工暫押○新閘路六號絲廠管車人控江北女工許阿三馮招弟朱阿珍等勒加工資不遂紏衆罷工昨由捕房將許等三女工拘解公堂訊明中西讞員以紏衆要挾本廳重辦姑念女流從寛各押女所三天以示薄懲 
　　太不自量○美捕房西百零五號華捕控張阿二曹和尙在狄思威路阻止驅逐小販並被毆傷手臂昨由捕房將二人拘解公堂訊供屬實判各押兩禮拜以儆 
　　匪徒搶刧○住居新靶子場之鄉民朱某在工部局充當小工前晚突來匪徒六七人各持器械破門而入將朱綑縛去衣物值洋數十元事後報告四川路捕房請爲查緝 
　　翻造厨房○美捕房廚房甚爲狹窄又無餘地添蓋房屋故就舊址翻造三層洋房昨已開工興作 
　　無須發封○吳淞路一千零七十一七十三號等四户均因拖欠房租被房東控准公廨請封在案昨據該房東稟稱各户租洋已一律付清請免發封捕頭准之 
　　婦女鬥毆○傅陳氏昨與張王氏在西華得路不知何故互　扭毆由捕拘入捕房一併斥釋 
[法租界]  
　　舉行瞻禮○昨日係天主堂舉行大瞻禮期庽滬在敎各國官商咸於清晨至新北門外天主堂隨同神父舉行彌撒禮公堂訊案亦因此停訊一期捕房及法文書館亦均停課辦公以重典禮帮且電力○法界帶狗橋堍電燈公司自併入新租界羅家灣電車公司後營業異常發達近又由該廠工程司相度地勢在大自鳴鐘小東門兩捕房以及外國坆山四明公所等處各建蓄電箱一隻以助電力 
　　非其罪也○紹興人袁培基來申未久旋由友人荐在法馬路鴻昌烟膏店内爲夥詎該店開設未久卽遭回祿袁因被累拘禁捕房至今尙未定讞現因婚期在即由家屬來申投訴捕房求准保釋捕頭允如所請惟日後公堂傳訊仍須着保交案 
　　因何自盡○四用人譚錫之年三十六歲娶妻某氏年祗十八現住菜市街永興里十四號門牌譚因在杭州與人涉訟出外數月詎回滬未久不知何故忽吞生烟自盡其弟某以譚生死不明報告捕房轉請檢察廳派員相驗委係吞煙生死並無别故卽着自行棺殮具結備查 
[時評三]  
　　城隍之設或云始自北宋契丹德光敕設城隍寺爲築城鑿池之官後令廢爲佛寺或云始自明太祖取城復於隍之義以爲旱乾水溢祭計稷之所至於前清則益倡爲不經之譚謂城隍專司鬼籙神之姓名各處不同旣不認爲佛寺之類又不視　社稷之神於創設之義全不符合此皖都督所以欲與他種淫祠一律撤　之也竊謂此等廟宇正宜改　各種公益圑體之用乃問某處之城隍廟現尙裝修偶像拂拭神龕管理廟　者果將倚　終身之窟穴乎 
　　介紹雜誌鐵道 
　　孫中山黄克强二先生以革命偉人振興實業注意于國民之交通建設民國鐵道協會汲汲以研究進行普及鐵道觀念爲第一步手續第一期雜誌業已殺青包羅富有藴蓄萬千願我國民其各家　一編以振起其鐵道之興　 
來件 
[浙江都督覆省議會莫永貞議長函]  
　　敬復者頃辱復書並致某君一函謂議員不能兼任行政官吏執事未之前聞廣引博徵至爲欽佩瑞來自行間曷敢與執事專攻法政者挈長比短但三權分立之精神乃民國立憲之根柢議員而兼官吏則立法行政兩機關混合不分將謂之立法議會耶抑謂之行政會議乎此種常識固人人所宜具且聞之左右議員與官吏之關係如英如法如義如比如瑞士如北美諸國胥嚴兼任之禁惟德日往往異是然於特别地位之官吏依然禁之載在日本法學博士清水澄所著憲法篇四百二十一葉又日本衆議院議員一旦喪失被選資格則爲退職所謂被選資格者即指積極資格消極資格而言若官吏爲消極資格之一則爲官吏之時即當然退職此載在日本議院法七十七條聞執事畢業於日本早稻田法科大學盛名鼎鼎如清水博士其書當無不讀皇皇條文如議院法其理當無不知而來書謂未之前聞豈其然乎如執事以清水博士爲一家之言則隨舉一二均可徵信如美國巴結斯JohnWBurgess博士所著之比較憲法Comqartive　Const 
itutional　law一書其第二卷第二部第五章所論比較英美德法四國之制尤足爲此事之左証其言曰在我美國憲法合衆國之官職與立法職之兼任絶對禁之不問其爲司法官抑爲行政官但爲合衆國之官吏者即不可列席於立法兩院之中在德國憲法聨邦參議院議員雖不禁兼任官職而代議院議員苟被任爲德意志帝國或各州之有俸官吏均失議員之席在英國法國之法律與習慣凡官吏能於選舉上伸不當勢力者不得兼立法議員卽其他官吏苟因立法效用而於其所奉之職有障碍時亦禁之要之英法兩國之議員無論被任爲如何官吏槪失議　之職但不妨再被選舉耳云云由是以觀議員之不能兼任行政官吏各國法理在在可嵇各家學說歷歷可考而來書謂不知何國法理何氏學說者瑞誠大惑不解而爲始意所不及料也執事致某君書又謂日英法瑞各國均許兼任日本之大權政治誠無足怪然宫内官判事檢事行政裁判所長官行政裁判所評定官會計檢查官收稅官警察官等猶居禁止兼任之列若美法瑞三國則與前述各博士之學說各國之法理適相反背誠如來函所謂不知何國法理何氏學說也瑞亦願聞其詳焉來書又謂議會爲法定機關自有臨時議會法可守參政乃人民權利除受法院編制法第七十八條限制外其餘非有法律無可剥奪一似臨時議會法苟無規定限制三條則無論何種人民均有議員資格而無喪失之道然試問剥奪公權者宣告破産被處徒刑以上者得精神病者等按之臨時議會法字節句梳亦絶無限制之文不幸而議中有此事實將仍聽其爲議員乎執事高明當亦不謂然誠如來函所謂法理精深非可臆斷也更就事實論之以行政官吏而兼議員設因長屬之關係但期行政之便利而於監督一方面或有所瞻顧則立法機關得不因此轉失其尊嚴乎瑞職司行政本無侵越立法之理但所見不同盍各言志謹以個人資格再復來書以爲大方研究法理之則泰山不辭土壤河海不擇細流倘亦執事所樂聞乎 
來函 
[葛震春倪慶孝致俠義圑函]  
　　五族少年保國會俠義圑正副圑長諸同志均鑒前承諸同志　推震爲評議員慶爲調查員鄙人等學識寡陋曷克膺此重任前巳具函辭職　蒙允許不得已免任斯職但鄙人等自任事以　夙夜兢兢原欲竭盡線力爲同胞效馳驅冀達國富民强之目的奈鄙人　才力薄弱且近日行内事務繁多評議員調查員一切事務無力擔任所以决意辭職　請正副圑長諸同志准即取消爲幸 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[四大政黨俱樂部通告文] [  鈍根戲擬]  
　　啓者敝四黨合組俱樂部於騾馬市大街僉以街名不雅馴宜改爲政黨大街否則以素不相謀之四政黨俱樂於騾馬市大街人將謂其騾唇不對馬嘴也國民黨統一黨共和黨民主黨通告 
[文明大藥房新發明藥目] [  瘦蝶]  
　　九製厚皮膠 
　　頃刻黑心藥水 
　　寳羅壞腦汁 
　　爛肚腸藥餅 
　　神效凉血藥 
　　爭權必勝散 
　　香甜馬屁精 
　　金銀元寳湯 
　　提凈民脂民膏 
　　長生不老丹 
　　極品英雄血 
　　家財一掃光 
　　精製滑脚油 
　　過癮戒烟丸 
　　種毒楊梅露 
　　春風送命酒 
　　以上各種新出藥品如蒙貴客賜顧特别減　以副盛意凡購藥滿一元者附送秘製迷魂丹一瓶（一） 
海外奇談 
[製鐵爲銅] [  頌斌]  
　　美國畢地埠有人取山坑之水浸鐵其中可以爲銅說極新異　其地諸礦山流出之水色皆微碧中含銅質近有德人名沙喇者常取此水以製銅獲利無算家遂暴富攷其製法以木桶盛水投以破爛廢鐵日漸銷化句餘水中之鐵盡化爲細末沈於水底傾水取之形如泥爇火鎔之卽得足色銅百分之八十六其所餘者爲鐵泥仍可鎔鑄他物云 
[最便戒煙法] [  懺廬]  
　　俄國卡烏奥林陸軍病院助手（副經理）谷而麥意芝安甫云吸捲烟後每次用硝酸銀二十五派生德之溶液拭口則覺烟味極惡無論如何愛吸烟之人未有不立棄其習慣者 
自由談話會 
民國成立一載有餘蒙　風雲至今益急蒙古獨立　俄承認邊疆若亡内省危急五色　旗已裂一色同胞同胞速起速起討平惡蒙時機莫失蒙古亡去滿藏体矣同胞同胞速起速起去年精神　振一振暴俄惡蒙指日討平海上健兒萬衆一心組織民軍克日進行[  袁琴鶴]  
租界中有少數華捕强横覇道亂打華人可惡 
借公益之名募捐以入私囊可惡 
　　上海城内街道狹强行各車阻碍行人可惡[  肖林]  
香烟畫三 
　　缺唇者吸香烟 
　　恰好遮盖了毛病DK 
劇談（再續）[  玄郎]  
[新十八扯]  
　　（丑扮唐明皇上白）坐對名花怎禁得風雨天涯朕開元天子只爲安祿山造反殺進長安因此帶了太眞妃子翠華西幸來到馬嵬坡下六軍不服要將妃子生生賜死幸虧陳元禮多方彈壓始無 
　　意外之虞看看曉行夜宿己是蜀棧天降大雨只得暫紥行營對此急鼓疏鈴錢香燼燭好生愁悶人也（旦扮楊貴妃上白）綠珠抱琴至文君送酒來（相見介）妾知陛下心中愁悶備有樽酒與陛下賞雨何如（丑旦）妃子生受你了（旦作斟酒介）（丑唱慢西皮）想此時御園中無窮秋景抛撇了好風光來作征人多只爲哥舒翰潼關敗陣因此上安祿山殺進京城今夜裏只覺得風狂雨緊（内作鈴响介）在耳邊似訴我行李艱辛呌妃子娶玉笛譜將離恨要比那霓裳曲花樣翻新（旦吹笛唱曲介）（丑白）哈哈妙呵唱一聲渾不減鶯啼燕囀怕只怕更漏深縞袂生寒呌内侍掌銀燈後營回轉待他時返長安付與梨園（丑旦下） 
　　（旦扮陳督寳跌上白）孤家陳叔寳在臨春閣作一　璧月詞不曾塡罷韓擒虎早過江來了這便如何是好（丑扮張麗華急上）（旦問）孔貴嬪那裏去了爲何只見愛卿一人（丑白）巳被亂軍殺了（旦作暈介）（丑白）我主醒來我主醒來（旦唱倒板）聽他言不由我肝腸寸斷看襟前血和涙紅似杜鵑急忙忙忘走出了深宫内院回頭來尋不見文武官員（内喊介）（旦白）韓擒虎將到面前我與愛卿須尋一地方藏躱（指介）就是胭脂并罷（同下即上）好了好了人馬己過去了我二人不免喬裝改扮往别處逃生去罷（旦白）舊恨新愁未有涯萍飄梗泛己無家（丑白）紅心三月宫人草碧血千年帝子花（同下） 
　　按明皇幸蜀至嵬坡將將士鼓譟逼賜貴妃死明皇不得己以三尺白綾斷送紅顔陳爲隋破叔寳與麗華等自投胭脂井被擒虎囚之以歸辱爲俘虜風流天子傾國美人結局如斯傷心一哭得此可以無憾矣 
小說 
[奇情小說江舟俠女] [  了青]  
　　姑蘇臺畔有余生者名珏字玉雙世家子也美丰姿工詞翰而尤癡於情獨闢町畦不可思議嘗言天生玉人必有佳偶苟非我之所喜雖施顰鄭笑燕瘦環肥奚足動我毫末惟得一知己則奴婢甘之死生以之卽不幸而彼不我愛亦必低首下氣降心相從使之感悟而後已雖至於海枯爛石不顧之顧先世好善家道中落至生而益窘無擔石之儲一椽之庇益以門祚衰歇椿萱代謝終鮮兄弟絶少賓朋故雖宋玉般情潘安般貌子建般才兼而有之而孑然一身形影相弔年華弱冠琴瑟猶虛蓋生之自視過高世皆以迂腐目之遂無有通聞問者矣 
　　西冷隹麗地距金閶止一衣帶水湖山之勝古蹟之多實勝虎阜山塘十倍生固心焉慕之顧以阮囊羞澀屢欲命駕而中止至是靜極思動無計遣愁乃典質琴書買舟前往不數日而身在六橋三竺間矣 
　　於是放林逋之鶴跨　王之驢泛白傅之舟着蘇公之屐尋碑訪碣到處留題一時慧業文人渡江名士讀生詩者莫不聞風心許思得一面爲榮而生之才名遂以鵠起 
時杭州太守某公者盧雅雨孫淵如之流也蓮幕廣開蕃榻遍設南金東箭羅致空群聞生名乃致幣聘一言脫口四座降心如毛遂之客平原如杜老之依嚴武壓倒元白蓋不啻六宫粉黛無顔色矣 
　　光陰荏苒彈指半年太守愛生之土生感太守之義賓主水乳相處如至親骨肉太守時時詢生家世勸早爲婚娶計生初猶唯唯旣爲之誦除却巫山不是雲句太守固詢之生乃自述其巔末 
　　江山船者錢塘江中之妓船也苧籮村畔素産嬌娃蘇小門中久藏春色韋氏小菊黄金身價碧玉年華生成解語之花幼作寄生之草香名籍甚艷幟高張顧天性孤高冷淡成癖雖墜鞭公子走馬王孫爲之蕩産傾家曾不屑一與交接惟於窮士之有才藻者往往曲埀青盼而與生情好尤篤有白首盟然外貌矜嚴偶拂即怒生雖曲意媚之大度容之仍不稍假詞色故旁觀者往往憐生而不直菊卽鴇母亦然然生之愛菊固始終無異致焉太守本個中人聞生言即徐徐答曰是或有深意亦未可必然茲事我力所能力君果欲之則六斛珍珠不妨代爲之備雖千金弗惜也生喜甚不覺泥首連夜卽以告菊菊亦喜甚但與生約曰妾舟居已慣他日入門必許我不時歸省否則無多談焉生是時惟恐菊之不允一一謹如命但不敢爲太守告耳 
　　越數日太守密倩幕僚爲生作伐鴇母憚太守之勢弗敢忤且密知菊之將復歸於已也乃許以五百金易庚帖成禮之日鼓樂前導彩輿後隨賀者盈門觀者塞巷賦催妝歌却扇生與菊固儼然夫婦矣 
　　閒讀通書慵未起水晶簾下看梳頭理鬢匀眉評花品粉生於此覺世間之樂更無甚於閨房者即菊亦靜好無尤不復如從前之作態蓋生以少年孤露飄泊無依之身一旦得此温柔滋味其所愉快實非尋常伉儷之私所足彷彿在天比翼在地連枝方謂高柔愛玩賢妻將有終焉之志而孰知事有出人意外者（二） 
 
 
 

Page 11

 
 
   
 
 

Page 12

 
 
   
 
