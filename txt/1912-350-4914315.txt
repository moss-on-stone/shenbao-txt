# 1912 - 350 - 4914315

 

Page 1

 
 
社論 
[俄蒙交涉檔案（十）（四）（無）（名）]  
迪化來電科事危迫援軍未至科城已失守自當改援阿城以爲恢復科城之計惟新省所派援科馬步砲各種營隊若概行撤回赴援阿城道路往返亦屬緩不濟急况古城地勢與阿境毗連爲新疆東北要隘科城旣失古城防務大爲吃緊爲今之計只有仍留嚴保清全象地方已有世管帶步隊兩營馬隊一營共三營足以鎭壓元湖地方尤當赶築營壘以爲根據地然後可牽制蒙匪鞏固古城徐圖進取其統帶張鴻疇由省城帶去援科之馬步各一營砲隊一隊本擬取道蒙地赴阿以期迅速惟道路不熟且多經科布多轄境難以涉遠聞將改道綏來前進甘隴事日棘道途險遠深恐貽誤戰機已先由新軍中派能耐勞苦駐紮綏來之禹寶山管帶馬隊一營省城馬致租管帶馬隊一營皆於初八日開拔尅期起程前往此援科軍隊分紮元湖及改道赴阿先撥新軍馬隊赶捄之辦法也 
阿城來電頃由各界集議分戰守退三種辦法皆以兵械兩缺爲慮 
　　阿爾泰來電頃哈匪派人特文來阿宣戰並有限十日驅逐阿營文武官員迅速出境之舉語意異常悖逆人心惶懼較前數日尤甚除由帕辦事嚴詞駁拒外已飛電請新伊塔城三處軍隊星夜來援塔隊限十日新伊隊限十五日裏糧到阿萬不可再有延誤致蹈科轍並電畢參贊迅將所存馬尾槍彈及阿營電借各項軍裝等件飛速派員如數解阿以資救急 
阿爾泰來電阿營自得科耗因各路援軍開拔無期人心惶惶恐蹈科轍旬日問各界集議確有呈請帕辦事暫退布倫托海之舉緣本屬蒙哈深知承化寺孤懸萬山之中現在兵力分布各要隘四出防堵根本重地萬非少數兵隊可以穏守故爾各界逃避思想愈形皇急嗣經帕辦事一面電催援隊迅速前進一面傅集各界演説固結人心並派出得力官兵員弁於東北各路如烏阑　鍚伯圖等處駐守巡防偵探仍持文分途前往本境各蒙哈官長頭目處開導聯絡於是近日情勢尚屬安静帕辦事處此危殆當能力任艱難可保無虞萬不至有輕於退讓之事惟援軍務求陸續前進兵餉即日籌撥所有阿爾泰與伊新交通各路業經加意嚴防阻截現已往來暢通惟烏蘭廳至塔日前電缐斷阻數日昨亦修道承化寺附近雖到有俄兵百名分駐要隘尚無野蠻舉動而帕辦事又恐以俄兵入境激動人心已電請塔城鎭静處之勿事張皇科城逃出之人其有到阿者帕辦事必妥爲撫恤昨夜來有　民老幼七人均酌給粮茶收留充作芻牧之役並據　民聲稱阿軍先後到科少數兵隊助守迭與匪接仗五六次斃賊甚多管帶廣肇確已進城中途遇伏鏖戰半日之久旋因子彈用　被困無援率衆誓死猛搗賊中交接白戰以致全軍覆没聞之慘痛縈懹然約計每役喀匪傷亡將近千人雖敗猶勝廣肇之死至足榮也再新軍前本駐紮科古交界之察罕同固聞後因蒙古路道不熟折由古牧地綏來援阿畢參贊已由鍚伯圖繞赴布倫託海並未與新省軍隊會合身邊僅有衛兵數十名亦無來阿之信 
阿爾泰來電阿兵共有十五營十二營駐紮承化寺附近扼守地方三營駐紮鳥倫布河流域以防前線其科布多蒙兵亦不過三百餘人另有俄兵一隊名爲保護領事云（未完） 
　　本館開設上海望平街第一百五十八九兩號電話九十五號 
[本館定報價目]  
中國境内　全年逐日寄大洋十二元　半年六元　日本全年十二元　半年六元　歐美各國全報資先惠　郵票不收年十四元四角　半年七元二角 
[本館告白刊例]  
封面二行起碼第一日每行一元二角第二日起每行七角五分中縫價例同○後幅長行起碼三行短行五十字起碼多則以十字遞加第一日每字五厘第二日至第七日每字三厘第八日後每字二厘半 
[本報附送彩印仕女画幅]  
本報兩次附送五彩仕女畫幅極受社會歡迎近蒙各界紛紛函詢第三幅附送日期茲已付印畫筆艶麗設色雅致力求精良以酬　各界盛 
意裝印事畢再行廣告附送日期恐勞垂注先此佈　聞 
[週刋新申報]  
本館因新聞擁擠積件過多所有各種重要長件未能登載恐不足以饜閱報及投函　諸君之望因於每星期日特出週報一種名日新申報以補本報之不足選擇切當體例精良現已佈置妥備不日出版特此布告　申報館白 
[上海銀樓公所]  
　　謹告同業工匠良言 
竊爾工匠等此次爭加工資甚至停工要求殊失同業之誼而吾業與爾工匠同屬一業猶之手臂相聯凡事互相照顧故二月間因百物昻貴曾加工資二成今又加增六成并酌加論件夜作工資較昔工資實多一倍此爲顧全爾工匠開支食用起見非由爾工匠要挾得來乃有詡詡然恃爲得計者藉稱設立公所妄登告白向爾工匠勒派抽捐要知另立公所所費浩繁想爾工匠日夜辛勤無非爲仰事俯蓄之計安肯以有用之錢供無益之用其中定有好利之徒借立名目從中漁利爾工匠各宜自顧身家切勿受伊愚弄况本公所業經禀請禁止出示在案如有强迫爾工匠人等本公所當與之嚴重交涉務望爾工匠等悉照舊章母聽讒言至囑至盼 
[遺失中國通商銀行息摺聲明作廢]  
啓者本堂於前清光緒二十七年附有中國通商銀行股份共六十股計開鄭崇禮堂三十股自第三萬六千八百四十八號至三萬六千八百七十七號鄭締情社二十股自第三萬六千八百七十八號至三萬六千八百九十七號鄭梅記五股自第三萬八千二百四十九號至三萬八千二百五十三號鄭容記五股自第三萬八千二百五十四號至三萬八千二百五十八號以上各股票均帶回粤東收存其息摺四扣現因遺失除到中國通商銀行聲明前情請將前息摺作廢另行補給新息摺並禀請上海民政長存案外所有上開股份號數舊息摺無論落在何人之手均作爲廢紙特此聲明　鄭崇禮堂鄭德瑜啓 
[聲明遺失股票]  
今遺失浙路第一萬零零三十四三十五兩號姚詩丞户一整股股票息單兩套已向公司聲明作廢此佈 
[寗波電力股份有限公司廣告]  
謹啓者本公司盤頂寗波和豐電燈新公司全廠廠屋機爐水池生財廠外桿綫以及零星什物營業全部一槪在内作價洋五萬元附入電力公司以作股本電力公司茲定於十二月二十八號即陰曆壬子年十一月二十日接續開辦以前寗波和豐電燈新公司及包辦人億記人欠欠人各債項均歸寗波和豐電燈新公司及包辦人億記自行清理槪與寗波電力公司無涉所有寗波和豐電燈新公司股票槪作廢紙除呈請　鄞縣知事並商會工商部註册外特此聲明　寗波電力股份有限公司謹啓 
[滬杭鐵路公司廣告]  
新曆二年元旦僅開下午一時開行之滬杭七八號車一次惟改爲各站均停以便旅客其餘三四號慢車五六號貨車一十號區間車均停駛一天初二日起照常開行特此廣告 
[上海商團公會畢業式因雨改期]  
俟天睛另訂日期再行登報奉聞 
[綿成土棧擇於]  
舊曆十一月念六開張廣告　新增門市零剪大放價三天 
本號開在上洋西棋盤街金隆里坐北朝東石庫門内添運大小洋藥向以原箱批發運消各埠今因存貨厚豐專增門市零剪以廣招徠凡蒙○仕商賜顧者請認明本號招牌庶不致誤特此廣告　本主人謹啓 
[替典聲明]  
上海西門外泰和合記公典及曹家渡代步今於舊曆十一月十四日一併推替歸益豐典爲業銀錢帳目等事推替之前歸泰和合記自理推替之後歸益豐自理兩不干涉特此聲明　　泰和合記益豐公典同啓 
[上海申源土棧擇於陰陽曆十一月二十日十二月念八號新增零剪]  
本號向在上海英界五馬路東棋盤街第二弄坐北朝南石庫門内開設數十餘年專運大小洋藥原箱批發各埠馳名今添設門莊零剪以廣招徠凡蒙　貴客賜顧請認明本號招牌庶不致悞　本主人白 
[錦發産業有限公司廣告]  
本公司專任地産經理註册掛號房租代理測量估價代轉地契産業進出押欵兼理繪圖營造估價詳細建築工程縷晰靡遺如有公館市房華洋住屋銀行議廳學堂校舍局廠營房監獄善院製酒廠皮酒局陳列所藏書樓總會旅社劇場酒樓茶社浴堂以及公家建築並自來水廠輕便鉄路電車軌道徵岸橋梁碼頭船塢渠溝泉井路塔電廠屋内裝修生財佈置等工程見惠不論何埠備極歡迎且　費廉工精商議免費諸君顧間當知不謬　四川路一百廿五號電話壹四四四 
[集成公司股東公鑒]  
集成公司於陽曆五月初經股東會議决准將集成公司總分局悉數出盤與民國第一圖書局所有集成舊股作爲四成應給債票二成新股票二成敬請諸股東每日午後二時至四時携同股票息單至大馬路民國第一圖書局調換并請從速是爲至盻　集成公司董事局謹啓 
[馬裡司愛發珠商收買珍珠]  
鄙人庽密采里第二十八號房間專收珍珠如有收藏佳貨者請于每晨九時起至下午五時止送至敝庽閱看如能合意自當出相當之價購買也此佈 
[源大土棧擇於舊曆十一月初十日開張]  
本號由東棋盤街分設盆湯弄坐東朝西石庫門内自運大小洋藥輸消各埠久已馳譽遐邇今緣存貨豐厚分設零剪批發以廣招徠凡蒙　賜顧請認明本號招牌庶不致悞　電話三千五百零三號 
[江蘇省立第三師範學校招攷簡易科生廣告]  
簡章見十二月十一至十四日本報 
[盤頂堆棧]  
唐和祿董葆和包苙芳專曾在二洋涇橋北合設誠記洋棧茲將另圖别業於壬子年陰曆十月底止將棧内客貨棧租生財頂首等自愿挽中出盤與誠記南號爲業嗣後各寳號承堆各貨棧單票據均憑南號重盖圖章作準自限前所發棧單無南號圖章作爲廢紙再有前東一切來往銀錢帳目均問前東理楚不與南號相干事關商業以清界限恐未週知特此聲明　英界二洋涇橋北首誠記南號棧主人啟 
[上海和裕土棧擇子陰歷十一月初四日陽歷十二月十二號新増零剪]  
本號向在上海英界五馬路東棋盤街第三弄坐東朝西石庫門内開設已有數十餘年專運最上大小土洋藥批發輸出各埠久經遐邇深信遠近馳名特因加增門市零剪以廣招徠凡蒙　賜顧者請認明本號招牌庶不致悞　電話二千一百零六 
[上海豐餘土棧擇於陽曆十二月廿八號陰曆十一月二十日懸牌廣告]  
本棧專運大小洋藥川雲西土馳名已久本年在四馬路石路中市石庫門内開做門莊批發零剪精製清陳各膏發客頗蒙　各界主顧交口稱道現擇於本月二十日懸牌挑選頂上各貨定價克已藉答　惠顧諸君厚意外埠批發原班回件　賜顧者認明本號招牌不誤 
[海鹽朱述景又號讓卿醫士留申]  
醫室設在三馬路永泰棧準舊歷本月十六日起開診 
[桐石業勤桑秧公司廣告]  
啓者敝公司剏設以來已閱三載採辦之物頗蒙海内實業家所歡迎去冬軍興無暇顧此因暫行停辦刻已時局大定南北統一咸以振興實業爲最要問題所謂實業者自以推廣蠶桑爲第一况前報載　袁大總統以我國實業素未講求以故商戰失敗利權外溢特飭農林部通電各省轉飭各屬實業司分赴本省各地確實調查其應行擴充農林或因荒地另設墾局或廣設蠶局認眞舉辦云云然廣設蠶局必先廣植桑秧且屢接各省寔　家來函以育蠶無桑爲大憾事同人等有鑒於此今夏特禀農林部批准立案凡通商巨埠均擬分設桑秧公司庶實業便於惠顧敝公司爲推廣起見力求良好之結果桑秧性質移植遠方寒温熱三帶均相合宜但未　种植培壅諸法恐難成活敝公司可代雇善於種植者來前教授方法現交冬令已可起掘即路途久閣不致失時諺云冬令植桑如移眠床葢冬種較春種尤爲經久凡各省振興　業者務早惠顧不勝歡迎一切種類價目另詳章程函索即奉可也　附農林部批據呈已悉培植桑秧爲振興蠶業之先務嘉杭夙稱良桑産生之區必先由此培養以便各省原種之分佈該職商等就地設立業勤桑秧公司辨種頗爲明晰定章亦尚合宜仰候登農林公報通知各省倘需用此項桑秧隨時酌量購辦可也此批　駐滬經理處暫設打狗橋東首老祥發賬房王芹鉢啓 
[上海厚餘土棧北號擇於陽曆正月三號即陰曆十壹月廿六重新開張廣告]  
本號向在五馬路東棋盤街弄内開設有年專運頂上大小洋藥川雲西土原箱批發輸運各埠久經四遠馳名人人信用現因市面呆滯有貨豐厚特在四馬路口大新街迎春坊對面分設厚餘北號專爲走銷存貨起見零剪批發精製精陳各膏格外頂眞以廣招徠如蒙　各界諸君賜顧請　認明本號招牌庶不致誤　本棧謹白 
[遺失受托據廣告]  
啓者本行裴來德律師掛號英册第二千九百九十二號地所給程謹記户名之受托據據稱遺失聲請補給前來爲特登報佈告從本日起兩個期滿當另補給新受托據其舊據作爲無效特白　西一千九百十二年十月廿一號　　哈華托啓 
[汽車出售]  
茲有（美國）亨茂最新式汽車一乘一切機關均爲精美靈速有四汽缸原車主僅購乘四个月現因事離滬擬减原價出售並有原公司保單爲証如軍學紳商各界願購者望即至本公司面商看物定價物美價廉幸勿失之交臂也　四川路一百二十五路錦發公司告白 
[法商麥克司好時台現銀收買精圓珍珠]  
本行在法大馬路密采里飯店對門七十七號老大昌樓上專收買精圓饅圓等珠如有惠然肯來者無不格外重價購買此告 
[上海泰豐土棧分設法大馬路卜隣里口擇陰陽曆十一月十九十二月念七開張]  
本號向在東棋盤街專運大小洋藥川雲各土原箱批發今分設法界卜鄰里口添設零剪並製眞正廣州公煙以及各色清膏定價劃一童叟無欺如蒙　賜顧認明招脾庶不致誤　本店謹啓 
[介紹良醫黄莘矦]  
黄君莘矦昔畢業於京師醫學校列最優等第一名現懸壼海上上午在新閘橋堍下黄全茂醬園下午在畫錦里復興旅館應診　介紹人　陳其美　何丹書王竹銘　經營三　沈福珊　張蝕川　　葛虞臣　康錫章　劉燃青　甘鴻輝　張嶽雲　洪奎麟　沈澄齋　喬芝田仝啓 
[金陵輪船准於陰歷本月念日晚即禮拜六開往長江各埠　本帳房四明張春黼啟]  
[聲明假冒]  
啓者茲查有李姓假冐本公司辦事人在浦口懸掛捷運接洽處牌號于南京浦口一帶商家攬載客貨希圖漁利各客商旣受其欺亦與本公司名譽有關爲此登報聲明請各客商注意○再所有李姓與客商交接一切槪與本公司無涉此預白　中華捷運總公司啓事 
[存銑兄鑒]  
啓者昨接郵遞尊於本月初八所賜示悉惟弟與君别後數月　閣下所作之事弟等爲無辜受累耗財勞力實非淺稀因念彼此久交是以盡力設法　友向前途再四懇商所幸諸事已經全卷完案弟等不思老友之誼無論事前事後早用不情手叚因思久交在先極愿和平共籌善後之策是以日夜伸頸盻望候君共商今在切念之際忽接大札下頒萬分之喜夫奈一帋空言何濟於事明知此事非君獨爲惟禍加君一人難道甘受其苦乎君非呆木何愚若此本今仍交郵局佈覆因不知君住趾故今登報通告祈見報即請至弟處一叙否則仍望來示註明住趾弟當來前亦可倘君以爲出面不便者然弟等决不與君爲難祈請萬安今事已如此弟等無不盡力祇愿稍少受虧現下償欵較多弟等苦無實力若君一人擔任深知無此巨欵况善後籌欵儘可證法　君親不與弟相見猶恐單面不能行事祈請再思之萬勿再遲若君與弟相見之後自有良策按擺可免閣下親自出場祈放懷年近歲暮切切不可自悞否則閣下先舉代表一人至弟處亦可討論籌欵一切等事特此關照　維弟頓 
[收買各種股份]  
如有躉數漢冶萍蘇省鐵路通海墾牧等公司大宗股票出賣者請隨帶股票每日上午九時至十一時下午二時至午時向仁記路一號派嘉洋行王森伯面議可也 
 
 

Page 2

 
 
命令 
[十二月二十五日臨時大總統命令]  
據財政總長周學熙呈稱現在中央政府所設之中國銀行已經　備組織次第設立請在纸幣則例未定以前卽以該銀行所發之兌换劵先行通用全國所有官欵出納商民交易均准一律行用並多儲準備金以供兌　多設兌换所以便取携一俟纸幣則例經參議院議決頒布之後再照新章辦理等語查中國銀行所以操縱全國之金融與商業銀行性質逈異前清時代之中央銀行濫發纸幣抵押物産信用堕地流弊昭然此次中國銀行組織方新必須查照各國中央銀行通例寛籌準備現金嚴杜一切流弊首在引起人民信用以通全國之脈絡劑巿面之盈虚目前大宗纸幣尚未齊備此項兌换劵先代將來法定纸幣之用係爲整理金融速謀統一起見所有公私出納應准一律通行但使公家信用既堅商民無不樂於行使着將此項暫行章程通知各部曁各省都督民政長於已設該銀行兌换所之處曉谕商民一律遵行此令 
鴉片爲害我國所有禁種禁運禁吸各辦法前清即定限厲行現在與民更始何忍蒼生永堕沉淵本大總統前曾發布訓令特飭民政各機關曉論國民力除痼習如有抗違者均照律治罪比月以來民政各機關當已及時籌辦誠恐告者諄諄而聽者仍復藐藐應行　申禁令以促進行爲此通令各省行政長官恪遵前令嚴切執行前此英國政府及議會已提議贊同實行嚴禁並協訂印藥止運之法上年續訂中英禁煙條件曾聲明各省地方如於禁種禁運兩端均已切實辦到顯有確據應由外交部查據各該省報告與英國駐京公使委員會查切實商禁印藥運入可知各省印藥之能否止運純以土藥是否禁絶爲轉移而禁絶士藥之方又以實行禁種爲最要庶與中英禁烟條例不相牴觸各該長官自奉到此次訓令以後應再立飭該管各地方官查照條約振刷精神分别嚴禁並按月將禁烟實在情形報明外交内務兩部以資考核本大總統將視此事定殿最焉此令 
任命粟墁時爲湖南外交司長此令 
任命廣東護軍使陳烱明兼充廣東陸軍軍長此令任命寶熙補鑲白旗蒙古副都統范一惠補正紅旗蒙古副都統袁乃寛補鑲紅旗蒙古副都統此令 
任命蘇謙充江防步隊第一旅旅長此令 
陸軍總長叚褀瑞呈請任命張叙忠充軍需學校校長柏學灜充軍醫學校校長姜文熙充陸軍獸醫學校校長應照准此令 
前次札鎭兩旗肇亂奉軍統領官吳俊陞　統王良臣統軍進剿指揮適宜用能迅速戡平深堪嘉尚自應優加獎一叙以勵邊功吳俊陞應給予三等文虎章王良臣應給予四等文虎章其餘出力各員應由奉天都督查照勳績調查表式確切查明咨送陸軍部核獎此令 
迭據川邊鎭撫使尹昌衡電呈川邊肅清並請將出力各員量予優獎等語此次川邊肇亂該鎭撫使督師征剿不避難險用能迅奏膚功深堪嘉尚應給予二等文虎章以 
彰動績所有在事各員或戰功卓著或調度有方自應優加獎叙統領官顧占文應給予四等文虎章軍務處總長李延逵北路督戰官劉瑞麟應均給予五等文虎章營長彭日昇丁成信李焱森舒雲山應均給予六等文虎章兵站副監　雲應給予七等文虎章其餘隨征出力將士應由該鎭撫使查照勛績調查表式確切查明咨送陸軍部核辦此令 
蒙藏事務局呈據科爾沁郡王阿勒坦瓦齊爾呈請推恩嗣父母量加封典等語該郡王翊戴共和公忠早著茲復追思先烈報本陳情自應准予加封以昭榮典其已故嗣父温都蘇應追贈郡王其嗣母博爾濟吉特氏應進封福晋此令 
阿巴哈那爾扎薩克車凌多爾濟烏珠穆沁扎薩克棍布蘇隆曁章隆呼圖克　効忠民國前經特予　封兹據蒙藏事務局呈稱該扎薩克等所派代表左右贊助具著勤勞請一體量加獎勸等語車凌多爾濟之代表梅　車伯克多爾濟應加管旗章京銜棍布蘇隆之代表才蘭逹拉瑪應加梅楞銜章隆呼圖克圖之代表尼爾巴喇嘛圖布丹寧布應以商卓特崛記名此令 
[十二月二十六日臨時大總統命令]  
安徽都督柏文蔚電呈署財政司長史培恩請辭職應照准此令任命李國筠爲安徽財政司長此令 
山東都督周自齊電呈署泰安府知府馮慶恩呈請辭職應照准此令　 
任命李汝謙爲山東泰安府知事此令 
閻鴻飛蔣國經均授爲陸軍中將此令 
程濳竣鍚梁陳强黃鑾鳴張翼　均授爲陸軍少將並加陸軍中將銜唐蟒俞應　劉槐森張益謙彭世安　鎏欽葉舉陳自先王麒孫葆玕林之夏王丕焕張仁奎揚瑞文徐實珍申正邦柯森李玉昂蘇謙王天縱何克夫王鶴年蔣國斌均授爲陸軍少將此令陸軍少將周家樹加陸軍中將銜此令 
山東都督周自齊呈前署館陶縣知縣黃韓鼎典史黃景熙怠忽獄務致重犯逃亡事後復諱匿不報請先行革職等語應卽照准此令 
兹制定誥誡軍人訓令公布之此令 
兹制定誥誡軍人訓條公布之此令 
任命仇　爲湖南民政司長陳炳焕爲湖南財政司長蕭仲祁爲湖南司法司長吳景鴻爲湖南敎育司長劉承烈爲湖南實業司長此令 
專電 
[北京電]  
　　財政周總長前與六國銀行團交涉墊欵時該團代表之意以爲墊欵未能先付惟可將賠欵展期俟大借欵成立時再將賠欵於借欵内劃付政府乃將此議咨請各公使照辦後公使團遂於念五日會議未有結果今日（廿七）復議計十一國中惟日英德法美俄六國佔十之九二而俄使向陸總長宣言謂無論别國如何我俄斷不允展期實難樂觀其餘五國公使尚無堅拒之意 
[北京電]  
　　周總長核計年底用欵不敷甚巨除另向某銀行商借短期借欵外昨復與六國團代表磋議於前請先交墊欵一千萬鎊内减交一半聞該代表仍無允意 
[北京電]  
　　取消俄蒙密約問題俄使昨請陸總長於（陽曆）元月四號開議年内暫停 
[北京電]  
　　俄人近在洮南府擅設領事署經奉天張都督照會力阻無效俄領覆函有該處俄商極多非設立領事不能保護等語 
[北京電]  
　　英公使之鴉片交涉政府迄尚未復駐滬十一國領事團復於日昨呈各使文略稱滯消烟士價值千萬鎊各銀行均被擱應請華政府俟銷盡滯貨再行禁止 
[北京電]  
　　袁總統電飭各省都督將中英藏約事件從速議覆以便與英使開議 
[北京電]  
　　參議院定於明日（二十八號）閉會咨請國務員届時出席報告該院成績井詢問借欵蒙古事宜 
[北京電]  
　　昨日總統府會議國稅分廳實行法及提前頒行文官任用服務懲戒保障各章程後改秘密會議磋商借欵及俄蒙交涉兩事聞仍無確定辦法 
[北京電]  
　　現各公署均已懸燈結彩預備慶賀新年 
[北京電]  
　　袁總統昨又電催伍廷芳到京商議要事 
奉天電前在長春捕獲私運烟土之日本人四名刻聞該國領事已與吉林都督嚴重交涉 
[蘭州電]  
　　趙都督電請政府速撥巨欵預備購辦軍糧軍械及招募兵隊以防邊患 
[南京電]  
　　程都督昨接陸軍部電稱第一軍姜軍長擬改江防軍設司令部刋刻關防迭電政府籌欵所稱殊無根據當此國民兩窘借債爲難斷不能再有憑空架設之機關以縻餉欵務希從速查明停撥 
[南京電]  
　　第四第五兩旅仍擬合併一師程都督舉章梓陳　修爲師長已咨請政府選任 
[南京電]  
　　軍事廰長有調委陳其采消息 
[南京電]  
　　應省長飭禁烟處辦理清楚後即行裁撤 
特約路透電 
[北京電]  
　　外交團今日下午會議中國請展庚子賠欵繳付期限一事因意見紛歧並未决議某某數國公使似已各接本國政府訓示擬從多數之决議惟尚有二使已接政府切實訓示反對延期而與會之公使贊成依從中國之請求者實佔多數故未能將此事解决且將再行請示本國政府此舉或將促迫六國借欵問題從早商决該借欵合同已於今日下午由國務總理及財政總長交付參議院開秘密討論聞參議院對於六國團繳付墊欵之條件非不贊成惟因所到議員不足法定人數故未能開議 
[北京電]  
　西藏問題現在並無動静聞英使朱邇典表面上雖聲言中英兩國須重訂關於西藏之條約其實現正在守候本國外務部之訓示也 
[北京電]  
　　印督哈定其君因袁總統有電慰問特電復鳴謝並告無恙 
[北京電]  
　　聞河南商務總會已呈政府請展緩禁種烟苗與禁售禁吸之期限政府已嚴詞批飭不准 
[廣州電]  
　　粤政府前與此間英總領事因事争執停止交際現由北京外交總長與英使朱邇典居間調停消除意見故兩面不日將重修舊好至兩方面之争執原因實由英總領事因民國尚未經各國承認故蔑視中國當道並拒絶粤督與之通文僅允由外交司轉逹且指摘外交司行文要求將沙面　華人交與中國警局時文内有不遜之言 
[南京電]  
　　兹有人以鴉片若干兩约值洋千元寄與南京某藥房爲當道查覺已如數抄没聞警局現將延期至新年禁閉烟膏店　 
[武昌電]  
　　官立各工廠均將于陽歷新年停工定于正月四號開工商界中大半雖慶祝陽歷新年而仍照舊歷月日贸易官立各學校均將於陽曆新年放假兩星期 
[巴黎電]  
　　法國首相卜橫卡爾君已允爲共和黨侯選總統 
[東京電]  
　　内閣已非正式商請國會議員將新年假期延至二月五號聞政友會將拒絶此請新内閣與國會第一次衝突行將發現 
[東京電]  
　　國會各政黨　魁今日下午開會集議後决意拒絶内閣展長新年假期之議 
[東京電]  
　　近赴華日本國會觀光團各員今日在曼泊爾（譯音）俱樂部宴待胡瑛華使汪大變及餘人演説之辭極爲懇切山澤君及其他各名員列席者頗多 
東京電 
　　黃興所派陸軍留學生六十人已抵東京 
[東京電]  
　　日皇今日由千代田宫臨御華族議院行國會開幕禮並頒訓論大致謂日本與有約各國之邦交頗爲輯睦而英日聯盟之鞏固尤日本所至爲欣幸復謂各國務大臣不日當在該會提出預算案與各種律法草案衆議員常和衷共濟一致通過朕有厚望焉云云 
[君士坦丁電]  
　　據土國報纸載稱該國駁復巴爾幹各邦之條議載明亞德里雅那堡與塞羅尼加兩地仍須歸還土國所有各邦佔據之土地土國仍得行使主權惟土國擬在愛琴海讓一口岸與蒲國並在亞得里亞海讓一口岸與塞爾維其讓與之條欸均屬相同至繳納賠欵一節聞土國並不應允 
譯電 
[北京電]  
　　中政府前請各國公使將今所到期之辛丑賠欵展緩一年繳付今尚未接各公使覆文 
[北京電]  
　　袁總統將於正月一號在總統府開會接見各賓並將於正月二號開宴祝賀新年政府各大員均經邀請赴宴 
[北京電]  
禁城南部自地安門至前門一帶將於正月一號起准人來往都人士大爲满意先農壇亦將改爲公園 
[北京電]  
　　前門哈逹門順直門均搭彩棚豫備祝賀民國第一新年 
[北京電]  
　　據蒙古察哈爾道台電稱蒙古俄兵日見增多前數日内復由西比利亞鐵路運到軍火四百箱 
[天津電]  
　　北京政府接吉林都督來電謂哈爾濱俄領事現擬實行下列取締華人章程（一）華人當與他國人民相同繳付各項捐税違章者逐出境外（二）華人乘俄國船隻者須領取護照（三）俄人能自由在黑龍江開採各礦（四）華兵開赴蒙古須先向俄員領取准狀 
[柏林電]  
　　據聖彼德堡消息中俄邦交已有進步俄國已有和平調停蒙古問　之意一俟此事旣定卽將與中政府談判修改一八八一年中俄條約云 
[柏林電]  
　　俄皇下諭禁止傳播軍政計畫及軍事準備各消息 
[柏林電]  
　　日本新内閣德國各報頗爲歡迎並述及自一九零八年至一九一一年桂太郎公爵及後藤男爵對德之友誼 
要聞一 
[大小借欵波折之近狀]  
大借欵波折及克利斯浦團借欵情形已誌前報兹得最近情形彚誌於下 
（一）大借欵最近之波折財政總長連次與六國銀行團磋商交款倫敦銀行　亦曾迭次來電俱言巴爾幹問題未决歐洲金融界未行平定且迫於期限年内爲日無多萬不能交欵等情周總長不得已因又連日向六國資本團磋商於年内先交一千萬磅以濟急　據倫敦來電亦藉口於巴爾幹問題今年内先父一千萬磅恐不能辦到等説現駐京六國資本團代表已將此意覆答周總長故擬另向正金瑞記兩行商借小債云 
（二）克利斯浦最近之波折日前克利斯浦代表巴君與財政總長周學熙君爲取消合同不便續議借欵一節會晤多次曾提出二個理由（一）克利斯浦銀行團因中國政府之要求將明年二月應交之二百萬磅今年内先期交付而其餘五百萬磅停止募債（二中）國政府因克利斯浦銀行團允認取銷合同全部提交十五萬磅於克利斯浦銀行團以充賠欸定於上星期一簽印以便遵守巴代表本擬俟簽押然後回國近忽有人從中破壤至簽押之期遂不能定巴代表亦不能待已於今日回國而克利斯浦於一星期内先交二百萬磅之事亦不能辦到矣 
[中俄交涉最近之態度]  
　　俄公使提出强硬談判俄公使於上星期五（二十日）住訪陸總長於外交部談話情形非常秘密據俄使聲稱中國所提條件俄政府原無十分堅執之意惟不能通過於議會故俄政府亦頗有左右爲難之勢如中國不將原提之條件修改俄國即不能再與中國開議而陸總長則因俄使對於中國所提條件仍不承認當面與俄使駁辨甚久大致爲此次所提條件已較前次所提者减輕（聞上次所提之四條經俄使駁回之後又改提六條）至於中國應爲蒙古之宗主國及一切舊例皆與前清無異各節實爲理所　然俄國即據此而不承認是直無絲毫和平解决之意况俄國旣以議會不承認爲口實殊不知中政府亦屢以不　主權不失領土爲宣言倘一交涉失敗國民亦萬不承認將來勢必釀成意外之風潮 
 
 
 

Page 3

 
 
俄國尚非共和國政府之權力甚大今猶以議會不同意爲藉口若中國更當如何據此談判駁辯甚久俄使迄無轉　之意末後且謂中國如不認减輕條件俄國亦不能再顧邦交對於外蒙方面俄國不能不循庫倫政府之請求認前定恊約爲有效并不能與中國爲長期交涉大失俄國對於外蒙之信用况前此均係以社會上私誼往返交涉今後如貴國態度不改恐不得不改爲政治的正式交涉現在年關已届庚子賠欵例　償還而俄國應有之賠欵决不能展緩云觀此則交涉之棘手可見一斑矣 
陸總長又提三項條件自駐京俄使日前親到外部與陸總長談陸總長即於次日至俄使館訪問俄使提出條件如下（一）中俄關於西北自由贸易一八八一年所訂之商約旣經前清宣統三年承認　續有效今仍當由兩國派遣商約委員會同修改其中不利於中華民國之條件中國政府有自由删改之礶並有起草之權後再由兩國金　委員審訂締結惟是約須與庫俄恊約分爲二事不得含混一起（二）俄國政府旣認外蒙古爲中華民國之領土俄國政府首　承認將庫倫對　中華民國要求之優待條件許其首領遣派代表來京商議民國政府於該代表入境時保其毫無危險該庫倫首領允認此條或由民國遣派專員取内蒙一適中之地點開會討論亦可惟兩方皆不許携帶兵隊並當公　黃敎中素孚衆望深通漢蒙情形之呼圖克圖爲臨時主席以保障兩方之臨時信條（三）除商約關係商業上之利益及拓殖上之利益自應歸入一八八八一年之商約另行修訂外凡此次俄國政府向中華民國要求關於外蒙方面含政治上之性質各條須將其關係中俄蒙之處分别清楚由兩國　　　　討論解决聞俄使於陸總長　出前項條件之後默然良久始允請示該國政府另行答覆 
法公使區分經厯時期總統府秘書靳志氏日前以私人資格與法公使康悌談話法使謂中國此次辦理中俄交涉實爲失敗之甚蓋俄蒙問題以我意觀之可分五期第一期爲俄國向中國要求條件時期此時中國若能明白答覆分别拒絶則交涉易於解决無如中政府堅持不理主義以致蒙人愈無忌憚第二時期爲俄蒙直接訂約時期此時俄蒙已漸接近然中國政府能急起直追則密約未必卽能成立乃中國政府漠然無所布置第三時期爲庫倫派人密謁俄皇此　托克托至俄京廓索維慈至庫倫而現今中國所發覺警告之時期也以我之意俄蒙事件至此已屈棘手然尚非絶望苟國中再承以拖的態度對待則將至第四時期卽俄國正式承認蒙古爲獨立國或遣派大使之時代至是再不能有解决之法則至第五時期俄國宣言蒙古爲其屬地矣 
[俄國在西比利亞殖民狀况]  
與蒙满有直接關係 
注意注意 
西比利亞比鄰蒙满凡俄之侵略蒙满者每以鞏固西比利亞基礎爲着手準備方法其經營兹土不遺餘力方法有三（一）便利交通（二）增設軍備（三）移民實邊此三者皆於蒙满有直接關係移民一節尤足注意據俄文報謂蒙人以及華僑之流寓蒙古而轉徒人西比利亞者歲以萬計該地商務槪爲蒙人及華僑所操縱其抵制方法不外二種即（一）廢去華俄沿界五十里免税之例（二）發逹西比利亞商務而移民又其無上之妙用也兹俄京半官報載西比利亞移民近情頗詳略謂俄之移民於西比利亞也歷有年所而以此爲正　政策者則實自千九百零六年始政府歲　費數百萬盧布成效則殊不满人意然生死關頭利害所在俄人有不能不争之勢殖民政策惟有繼續厲行而已因將歷年來殖民略情列表記之如下 
（一）歷年殖民之數自殖民以始至千八百六十一年爲（第一時期）共三十萬人自千八百八十五年至千九百五年爲（第二時期）　一百五十二萬人自千九百六年至千九百十一年爲（第三時期）增二百十五萬人共計五十年間殖民約四百萬人 
（二）歷年殖民平均數第一時期每年約千二百人第二時期每年約十五萬人第三時期每年約五十萬人 
（三）歷年殖民徙回數目第一時期徙回約八萬人第二時期徙回約十八萬人第三時期徙回約二十六萬人共計五十年間徙回者約五十一萬人 
（四）殖民成土著者之數目殖民入西比利亞後多遷徙無定居者故土著另爲一種眞正殖民千九百六年前無詳數可查今記其千九百零六年以後者千九百六年四萬四千七百七十八人千九百七年二十萬七千九百八十一人千九百八年十七萬五千一百八十三人千九百九年二十四萬五千三百人千九百十　二十三萬二千四百五十三人共計五年間殖民之成土著者約九十萬零五千六百九十五人 
[臨時政府延期問題之確定]  
臨時政府本以十個月爲期限按時計算不日將满而各省選舉又不能如期告竣日來政府多主張將臨時政府期限延長二個月者大總統以事關全國須視民情之向背以爲取舍各國承認之遲早亦於此有密切關係斷難專繼日前特電各省都督微求意見咋已紛紛電覆主張延長者共四省係山東河南山西江蘇反對者共三省係廣東安徽江西其餘各省尚未有覆電現聞此事政府已經决定展長二月或三月與第一議會成立日期互爲伸縮惟由目前衆議院議員選舉實况推之正式議會成立按照預定日期非　至一月或二月不能實現故成立正式政府亦非展長二月或三月不可然今日政府若遽然發表　期則衆議院選舉日期不免愈致遲延關於大局决非淺鮮故　府决不發表展期以督飭選舉迅速告成不過實際上自有不得不展期之局耳 
[新民國會社進化小史]  
鹽政討論會前日午後二時鹽政討論會在櫻桃斜街事務所開會到者數十人當由李恩藻宣讀會章逐條議决公推張季直爲正會長熊秉三爲副會長發起人有在上海者亦來電極表同意當由會中公電張君請其來京主持又推李賓士羅通甫兩君代表本會赴熊君處道逹衆意至各部主任則由會長指定會議終時由李君提議近報載外人管理鹽政一事關係極大於是有主張直接向借欵專員請問者有主張提請願書於參議院請其質問者兩説均未議决俟得會長同意後再行决定遂散會 
中央商學會中央商學會自成立以來經學界商界熱心贊助會務日以膨脹日前會議結果其進行方策分爲二種（一）爲急辦事業（二）爲籌辦事業創設高等商業學校建立圖書館是爲籌辦事業商學名詞審定會通商條約研究會發行中央商學會雜誌是爲卽辦事業現聞商學名詞審定會曁通商條約研究會已一律成立雜誌則來年正月底定可出版現已推舉汪廷襄君爲總編纂云 
雜評一 
[今日之所謂統一]  
借債權歸財政部爲統一財政計也乃何以大借欵將成之際而直都督又繼河南廣東而自由借債不可解 
軍民分治爲統一軍政計也乃何以某省又有發電抵抗民政長之舉不可解 
司法獨立爲統一司法計也乃何以某省又有反對取消提法司之舉不可解 
嗚呼今日之所謂統一統一者如是然而此僅就大體上言若夫從各方面底裏觀察趨向不能一致政策彼此紛歧心理上無形之潰裂尤爲莫大危險當局者將何以善其後也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[明德學校校友會紀事]  
湖南明德學校創辦人胡君元倓昨日邀集該校敎習學生及關係人之在北京者開校友會於西長安街鐵路恊會胡君瑞霖張君繼柳君徵詒龍君绂瑞章君士　陸君鴻逵張君嘉森陳君介等皆至首由胡元倓報告該校開辦十年之厲史而於所遇之困苦所經之曲折言之甚詳盡且言十年前　認定改造國家非培養民德不可欲培養民德非肆力於敎育不爲功今民國成立此志愈堅云云言下對於各敎員之助已及學生成績之良不勝感謝次張繼演述國民之責任以爲吾輩夙昔反對舊官僚因而革命革命後新人物盡數出現理宜大挽中國之危連使之得與歐美大國比肩而迄今一年考其成績吾國危連果能由此輩挽回之否乃是一大疑問此吾人所爲念及不寒而　者也歐人之足跡每到一地其所經營必與舊有者較然有别觀於彼等經營吾國商埠卽可知之而吾人經一次大革命後置新人於舊地而舊者自舊絶無新象北京街道之污穢毫無異於從前即此可徵國民能力之薄弱長此以往吾國必不可救以予觀之吾國存亡問題多則十年少則五年必須决定吾人不可不於此短時間努力向上此則須大敎育家如胡子靖先生其人出爲主持風會云云次柳君徵詒叙述已與明德學校之關係而歸本於湖南人之熱心　力蓋柳君乃蘇人也最　章君士　演述對於明德校友之兩種希望一維持母校一改良社會大旨謂英美大學盡屬私立其歷史頗多起於極狹小之規模後由自該　出身占有重要之位置者相與扶助捐資設立請座始得蔚成大學今發逹明德學校之責任不得不課諸在座諸君又方今社會風習太　爲此社會所淘溶之人絶乏建設國家之能力以北京言之全國之致治乃雜出於飲食男女倡優皂隷之中舉京之政客昏於嗜慾疲於酬應每日不能伏案一二時對於政治問題稍作縝密之思今舉吾　之生命託之此輩猥賤苟偷者之手險乎不險以予觀之天地間無必亡之國有必亡之民無必亡之政治有必亡之社會今吾國非有必亡之國乃有必亡之民且不論救亡之政治而先有不容不亡之社曾是故欲改良政治非從改良社會著手萬不爲功而担負此責者厥惟曾受高等敎育之人以今日之事言之則惟在座諸君云云章君演畢胡君元　補述改良社會之責聲淚俱下隨　會聚食茶點而散 
[風流案中之農林總長]  
椿樹胡同之風流案牽涉農林總長一則報載此事頗惹社會注意本報已援各方而調查連日揭載兹再將此事最近情狀　紀於下 
（一）農林部之公憤此案發見後一時農林部員大爲憤憤謂以堂堂總長有此不法行爲蓋風流場中無損於道德而非所論於代轉暗娼公餘娱樂亦法律之不禁而不能及於賭博洋煙身爲總長代表全部竟大犯此不法部員爲之大譁於是最先發現者即爲吳保桐面謁該總長責其淫汚無恥而猶　然　總日之　只得以手鎗對待談次極爲忿怒次則爲王勍之質問王爲此案故兩次以書函質問註總長第一函詢問有無其事限以三日内答覆越數日無答復乃再致書謂風流案事外間言之　　似已千眞百確無可遁逃尤復恬不知羞戀棧不去其心可誅立詞甚爲嚴厲乃該總長毫不一復王君復至其私第當面詰問時該　長面如土色言不成聲其次則爲四司之曾議日前該部四司特開會議研究對待之法儉謂旣經王君再三質問毫不回答則事之眞實毫無疑義如此之總長可全體一致請其不必到部而各省所派組織中央農會之農林代表日前亦有數代表當面質問該總長該總　答語枝梧但謂我將起訴云云而其虚怯之態已見平詞矣 
（二）楊韵芳之証明此案發見之時有目睹者卽爲伶界中人楊韵芳是夜王得勝人門時韻芳適携帶幼童前往當見官署多人心滋疑懼因素與王得勝相識急問何事王答以辦案韻芳急忙自曰我是訪人之人王云我亦知道但是你不能走王遂一直入内當有人應聲曰客到王入門後各營兵隨後至王入門見座上客皆一時顯貴王云奉命辦案請諸君隨我前往於是兵丁將陳張氏房中執役人等均動手拿下所有客人一同前往共計二十一名王出門時迎面突來一輛馬車車内人卽問何事繼見事不佳妙命馬夫揚鞭逃去王轉身告韻芳道此事與你無干煩你在此看守門户可也當王進内時韻芳問人今日何人請客座上何人門　告之曰今日陳大人請客此刻尚未到座中已到之客有某大人及某某等云 
（三）捕逮權之争執近日此案又發生一附帶問題卽爲總檢察廳　步軍統領該衙門之權限當日此案關係人之查拿確係由於步軍統領衙門游繋隊並非司法　察現檢察廳以此等人犯應由審判廳判决不當由該衙門判罰釋放日内已兩次函問迄未得復云 
[江蘇選舉總監督要電]  
江蘇選舉總監督致各覆選監督　各縣　　監督電云准籌備國曾事務局　　開選舉延期選舉日期令及追加選舉日期令各有規定明文如各初選區僅有一二投票區延未解决者應由選舉總監監依照令定限期指令限於某日舉行逾限　可作爲初選辦竣其業已投票因選舉無效或無人當選或不足定額而再行投票者則顧至足額爲止不在指定日限之内因投票完畢法文無一定日期惟應以不誤　選之期爲限等因兹本總監督限定十二月三十一日爲國會省會兩項初選投票最後日期過期作爲初選　竣各縣如有未經投票之區應由初選監督卽日錄　布告該區一體知照其業已開票因當選不足額而再行投票以致覆選必須延期者應由初選監督先期報名覆選監督酌核辦理惟覆　延期總以不出十日爲要云 
選畢總監督又致各縣初選監督電云初選　選　名册業經前總監督通電各縣限於覆選十日以前一律送逹本府及覆選事務所在案兹　限满各縣多未造送　屬玩延深有誤覆選之期合再通電嚴催希各該覆選監督督　所屬各縣定限本月二十八日速將該項名册一律送到本府及 
覆選事務所勿　遲延是爲至要 
[孫中山蒞松記]  
孫中山先生於二十六號下午三時乘安靖小　蒞松松江水陸軍隊城内外商團均荷鎗實彈在南外大漲涇口排　迎迓及小輪抵埠然放禮砲廿一門先生旋偕隨員登岸與歡迎諸人一一通殷勤畢即乘馬走竹　匯過西門大街　　入陳公祠　憇入　由國民黨筵　二十七日晨因雪花飛舞偕陳戴諸隨員乘輿至共和黨本部經該當全體歡迎如儀旋至清華女學校由校主夏君迓入先生演説數語學生唱歌歡迎　攝影紀念畢卽赴醉白池應縣敎育會城巿公所縣議事會松江商會四團體之宴定是日下午一鐘乘專車返滬云 
[蘇城各軍欠餉有著]  
蘇城水陸各軍十一月份餉銀尚未發清財政司人　旣未料理清楚又未知曾各界遽爾翛然赴寗膚軍政司以年節將屈十二月份餉項必須提前數日卽十一月欠餉亦須補發清楚特赴都督府商辦詎財政司内　無一人不得已電請南京都督府維持旋得回電云明日即當派員來　料理撥放各軍餉項云 
[蘇城晉源倒帳案近聞]  
蘇城晉源錢莊上年倒閉經吳縣地方審判廳將該莊主陶德齋拘押至今業已一載有餘虧欠公私各欵數萬金迄未理清至該莊人欠之欵萬餘金該廳並不飭追近乃傅該莊司帳二人到庭勒限三日内繳銀二萬該店夥等即開出欠户最鉅之汪復園李紀嘉等數户呈請飭傅追繳法官云本廳不能代追爾等自已去討等語該店夥無辭以對事遂冰擱説者多羡汪李等運動手段之活潑云 
[政府委員抵鄂紀]  
參謀部次長陳宦陸軍部次長蔣作賓大總統府顧問蔣翌武近奉大總統特命以三種秘密機宜就商黎副總統（一）與各都督協商征庫事宜（二）庫事發生南方各省軍人憤激萬狀特　安慰軍心以便待時而動（三）融和南北軍意見並調查沿江五省軍隊實數預備編成聯軍以便出征時統　一進行三君刻已乘車抵鄂副總統於其抵岸時特派馬步兵及軍樂隊整隊在文昌門外迎迓　聲雷震　樂迭奏極表歡迎國民黨中人亦出城迎接三君當入城赴都督府黎公卽召集顧問叅議在會議廳討論庫俄交涉近狀甚爲秘密直至夜深三君始回乙棧行辕鄂人士以三君此來於政府對待庫事眞象必所深知咸欲一瞻丰采故預備歡迎者争先恐後計軍界同人擬在抱氷　歡迎軍務司參議處軍法處各人員則擬在兩湖書院歡迎國民黨鄂支部則擬在本部歡迎鄂中起義老同志則擬假黃鶴樓歡迎其餘社會歡迎者不可計數 
黃克强君此次奉命督辦川粤漢鐵路尚未出湘兹因庫事發生黎副總統擬與黃君决定大計現值陳蔣三君來鄂特迭電催促黃君前來會議故黃亦於十九日起程來鄂廿一日抵埠亦駐節於乙棧内多有歡迎之者 
[盜賣荆州合同之槪要]  
湖北荆州旗民善後處　理胡鄂公盜賣荆州旗城於法人經軍民二府　派武參議丹書前往查辦拘胡來省治罪在案兹經荆州在省人士探得盜賣合同内容已交同鄉公益會討論對待辦法聞其大略情形如下（一）荆州東城（即旗城）自清將軍衙門起東至練軍營西至大操揚箭道　抵城根北至漢城所有公地由荆旗善後處總理以全權出售與法國天主堂按方計算每方定價銀三十元此款以作疏濬荆河修理萬城堤工及辦理地方公益之用（二）出賣該公地係善後處總得荆州紳民之合意情願　與天主堂管業　天主堂於陽　十二月一號交欵後即　處分　用此項地皮之權（三）此項　皮歸天主堂管　後　論何項建築中國政府不得干涉（四）此項地皮歸天主堂管業之後中國人民不得在該地有碍所有權之行爲現荆州同郷以胡爲首義功人而　盜賣國土罪魁非嚴懲不足以敞其餘羣擬要求將胡提省正法以警國賊 
[江西民政長抵任]  
江西民政長汪君瑞　在九江泰到電命卽携隨員汪煦等於本月二十號未刻乘輪抵省當經各司長官及警視應所派警隊排列河干迎入百花洲陳列所稍憇旋即接見各司李都督亦電話請於翌晨來府譯話二十一號李都督在府召集特别政務會議提議民政長權限條件以便　刻關防尅期任事聞李都督擬自交卸民事後即移駐九江云 
各司長官自聞軍民分治之信後多有赴李督處辭職者李都督當以内務司長賀國昌旣富學識尤深經騐不可遽萌退志温語慰留又以司法司　徐元誥呈請辭職亦　李督一面挽留一面雷請中央加給委任狀矣至都督府秘書廰以汪民政長業已到任一切人員必將大加裁汰且將廳制取消僅留秘書長一員秘書官四員收發一員錄事六員較之原有員額定去三分之二故一般無奥援者大爲恐惶云 
[中央令查皖省兵變損失]  
皖省自遭　軍搶刦後巿面一蹶不振前已由商會業董傅爾康等邀集團體上書都督懇　　鄂成例調查皖省商民損失資財實數據情轉報中央　予恩恤經柏都督呈報後當奉中央政府核准昨特令知商會將各業損失實數據實報告以便分配恤金商會各董旋即開全體大會實地調查彚齊呈報聞有八十餘萬之鉅商界之望澤孔殷者聞此好音無不喜形於色云 
地方通信 
[江寧]  
路工清帳　南京馬路工程處自六月二十五號接辦起至十一月分止計五個月總共收洋四萬五千三百九十六元八角六分共支解巡警局清道隊薪餉洋八千一百九十九元九角五分五厘共支提存代收埠捐及本處冬季季捐共洋三千九百一元五角二分五厘共支新築翻修塡補各處路工洋二萬六千三十二元四角五分六厘共支本處五個月額支薪工洋七千九百三十五元共支本處五個月活支雜欵洋二千四百十二元五角二分六厘總其支洋四萬入千四百八十一元四角　分二厘收支兩比計不敷洋三千八十四元六角二厘 
[覆選新監督任事第三區覆監督夏君敬觀另有要公由總監督委任蔣君炳章接辦蔣君已於前日乘車蒞鎭由紳商各界在新河曹園開會歡迎並就該園設立事務所任事矣 
要求減賦丹徒賦倍於他邑曾經鄉董開曾提議要求減收兹因應民政長蒞任由城鄉各界公同議定兩巿十六鄉各代表一人赴省面求民政長徵收徒邑漕糧照丹陽一律辦不知能邀允准否也 
[宜興]  
　會名單宜興衆議院初選當選人三十八名 
任　余克明沙彥楷蔣梓琴吳鴻基儲作舟史悠澤潘實坤周　吳良翰徐少芝吳鴻甲潘稚亮朱熙陳敬蔣克勳苪　成史國琛邵樹勛邵澍恩陳岳明邵善養周冠臣周徵　童斐儲秉成吳其　蕭冠南楊翰鮑書笏　宗震儲輞川虞際唐黃應中吕陛揚杜芝芳蔣廉明楊壽旗初　候補當選人十四名潘叙九管輯唐余致治范殿元程延　錢　李希陶李希　　袓　吕啓允周畏聖方雲槎周聘庚崔克順 
[如臯]  
草菅人命如臯縣審判應以農人李國昌被匪鎗斃一案業經拘獲緝私營艙長營兵等七人應如何辦理電禀都督核示程都督接電後以此案有關軍人犯法應即由蘇軍政司飭提全案解省審　呈候辦等　分電飭遵矣 
[湖南]  
洙淥路工洙淥路綫土工自七月間開始測量九月廿四投標廿八開工迄今共七十餘天除阻風雨二十餘日外計僅五十餘天土路工程已成者約十之九　　山洞亦成一半有餘從此三十餘里之路　不久卽可告成矣 
擴充電話前清端方撫湘時始開辦電話　僅以各官署爲限嗣雖逐漸增設然因陋就簡僅得勉强支持而已反正以還百度維新各界接踵增設局中機器裝置一空該局局長特商之交涉司與德商瑞記洋行定購機器二百餘架藉資擴充現已雙方訂立條約准明年正月到湘云 
[浙江]  
取締招牌杭州商務總會致省會警察局函云前准大咨捉議取締商店懸掛招牌旗　統以三元尺計算一律離地八尺等因准經敝會於本月二十二號邀集會議共同研究請改照三元尺離地七尺所有沿街店舖其所懸招牌旗　不得離店面二尺以外即　門店舖亦不得離　門二尺以外至房屋較低者須懸在本屋　　惟離地酌改爲六尺衆皆贊成查來文擬於本月二十五號實行因爲時過促已有不及僉請改爲翌年陰曆元旦即民國二年二月六號爲實行之期案經議决用特備函奉逹卽希重頒通告等語刻聞張雨蕉君以懸掛招牌旗　以三元尺計算一律離地八尺係屬舊章本局特令規復初非過事苛求該商店等自應遵辦母庸再生異議其房屋較低者離地請酌改爲六尺則更有所誤會蓋危險發生及妨碍通行但以離地之高低爲標準不能以房　之高低爲標準此其理昭明卓著無待申説者以上兩層本局爲公共危害起見未便允行至於　門店而不得相離二尺以外是爲能知體要深堪嘉許本局樂觀厥成惟别稱本月二十五號爲時過促已有不及請改爲二年二月六號等語顧念放任過久一切多需更改自非一　可幾應如來函改爲二年二月六號實行以示變通等語昨已咨復商務總會傅知各舖照辦外並出示曉諭通令分局曁所屬警官一體知照矣 
[河南]  
盜賣古蹟開封敎經胡同向有石碣二方係唐代時猶太人建設寺院授經傅敎之舊址故卽以此名之惟寺院早已傾圯不過稍存遺跡而已至該敎後　之流落汴省者素有八大家之稱日前該敎　孫趙某竟將石碣二方售與某西人由汴洛鐵路　汽車裝運西去並將該寺院之地址亦擅與某西人立約盜賣刻爲七家所知出而干涉擬卽起訴訟未知如何結局也 
[安徽]  
滛婦殺姦安慶西門外廣濟橋左近有某甲之婦與楊臘八　識有年去歲光復時楊得衣飭銀洋甚夥以故一對野鴛鴦愛情甚濃今年因床頭金盡該婦遂下逐客令詎楊戀戀不捨該婦遂視若眼中丁竟於前夜與其本夫將該奸夫亂刀殺死藏屍床底翌晨扛至鴨兒塘山　處掩埋事爲房東查覓報由八區往驗一面將該夫婦拿獲該婦直認不諱並云與本夫無涉現已送至審判應懲辦矣 
雜評二 
[冶遊亦從歐化來耶]  
某總長前因調查司法事項曾環遊歐美十數國公務之餘所以習聞各國政界之遺聞軼事自必不少所謂外國國務員亦多公然冶遊云云記者亦深信其决非虚語顧各國政界之遺聞軼事足爲吾國取法者甚多某總長於其所可取法之事均不問聞而獨此公然冶遊之一例謹挾之而歸以餉我祖國且本身作則以樹全國楷模某總長可謂熱心歐化者矣 
記者曰時論不知某總長之行爲皆有所本而曉曉然妄肆譏評宜某總長之不心服也本埠新聞 
[維持國貨之大會議]  
本埠各業領袖昨日邀集同志在滬北總商會開會討論維持國貨問題到者甚衆午後三時開會公推伍廷芳君爲臨時主席報告開會宗旨大旨謂我國自與歐西各國通商以來洋貨充斥國貨滯消利源外溢何可勝數今欲鞏固國基須從根本上著手其道維何曰實心力實振興實業而已果能廣製新出品争勝於商戰時代則國勢卽可强盛尚望羣策羣力研究進行以逹完全之目的云云次由商會總理周金箴君演説略謂挽回利權須從根本上補救現應先編淺近白話切實勸用國貨是爲最要之關鍵云云繼由商會恊理貝潤生及吕葆元王介安諸君討論服制問題咸以政府公布之禮服形式上似尚欠缺擬於禮服外添用一種中式大禮服其大袍卽照公布第三圖之式樣褂式改用對襟大袖爲四方馬褂色用燕尾青之絲織品領袖均用本色鈕扣五粒用本國原有之銅質靴式照公布第七圖乙種禮靴其統略低褲式照第二圖惟須採用中式禮帽則用五綸取五族共和之義帽邊春秋均用絨圍夏用紗冬用皮褂内襯一字領衣亦用五鈕均銅質大衆贊成並以女禮服目下所用者式樣各别殊不尊重即由王介安君担任邀請女界集議一俟議有頭緒擇日再開大會公决呈請政府採擇施行至議畢散會時已薄暮矣 
[聲訴探捕得賄之詳情]  
英美工部局控考閘捕房華探翁松林門差傅三寶與十三號西探羅區串間得賄包庇賭棍一案昨晨十時由英副領事康君會同公共公廨關讞員升座特别公堂研訊卽由總巡捕房中西探目將翁傅二人並傅同見証胡吕臣唐仲賢王耀元 
 
 
 
] 

Page 7

 
 
徐瑞年許品之等解案請究先由工部局代表侃克律師上堂譯稱被告與西探羅區得賄庇賭該西探已解英臬司署訊究母庸細述至翁傅二被告如何得賄庇賭有見証可以証明並已由捕房在翁探家内抄出現洋鈔票七百元又在傅寓所搜出現洋鈔票六百元及契據等件應請併究旋據被告代表哈華托帮辦律師聲稱敝律師對於此案之意見須俟該西探訊結後再訊被告惟原告各見証口供可先請堂上傅訊至原告所控付洋日期先後不一亦可先向被告訊問是時堂上准傅見証胡吕臣至案詢問據胡供在西人處敎授華語因有友人欲在租界内開一總會賭博托我運動捕房我與門差傅三寶素來相識約定十一月七八號至南香粉弄傅家内與傅面商議定先付洋四百元由傅轉商翁探與十三號西探接洽當卽回復各友均極願意卽於十號先送傅鈔票洋一百五十元並值洋二十一元之雨衣一件係向福利公司購來有發票可証惟當時房屋尚未租定據傅稱伊值夜差如房屋租定須裝電話遇有變故即可通風至十三號傅稱事已妥洽囑我萬事放心旋至十五號有徐榮兩友來家稱已租定北香粉弄三十二號房屋十六號遂約傅翁二人在明泉樓説明租屋情形至十八號有友人之僕文奎邀我至該屋内與各友會面是晚即開場賭博均用籌碼至二十號傅來催取找洋謂如再延宕恐有不妥當即於二十一號找付傅洋二百五十元内有錦泰昌匯四明銀行之支票洋八十一元入晚復邀翁傅二人至叙商樓吃大餐畢同至三十二號屋内翁稱樓上烟榻頗不雅觀令换床帳與住家同一式樣旋至客堂内見傅將支票交與翁探二人遂去詎至二十三號晚間一點餘鐘卽由十三號西探與華探朱阿巧等前來捉賭當將各人攔入廂房内遂將賭檯内現洋鈔票一萬元並籌碼悉數搜去俄而翁探亦來據説係奉總巡捕房捕頭命令囑我將身畔現洋交伊代藏免被抄出充公當時深信其言遂將已有之鈔票洋九百元並友人徐炳生之鈔票洋一千元併交翁探迨至捕房均被派印捕看守旋見該探等在德律風間内分派抄獲之洋畢乃將各人帶至寫字間諭各存洋一百元保出我與一友人之保洋二百元係由翁探代墊旋向翁取還代藏之洋並愿酬翁洋五百元翁稱已被西探取去分文不還向傅理論稱係總巡捕房命令往捕伊等無力包庇次晨與友人朱永全等同至傅家内傅即邀翁到場據稱實係朱阿巧從中作梗知照十三號西探同來捉賭並稱因門首停满汽車馬車過於招摇所至嗣向翁索洋衹認當時交伊二百五十元除去代墊保洋外允還五十元後各人到堂奉判罰洋五十元以致所餘保洋亦被該探等妄稱因未到堂捕頭不允給還旋與各友商議咸謂旣已無效則所給運動費理應追還乃托唐仲賢一再向索始終無着是以控究供至此被告律師詰問胡曰爾行賄開賭自知有罪否胡答不明法律該律師復問胡曰此事是否由友人托爾運動探捕胡稱正是該律師遂復向堂上聲稱十三號西探已歸英署訉理不便到堂作証自應俟該西探訊結後再行訊理是時中西官因時已過午宣諭退堂俟午後再訊及至午後三時捕房復將一干人證解案關讞員即與英領康君重行升座由關君諭曰十三號西探案尚未訊結此案驟難定讞遂判翁傅兩被告帶回捕房候再訂期訊核 
[范黨不得善終]  
上海巨慝范高頭之先鋒卜小毛自范就戮後初尚隐匿不敢出現自去年光復以後彼以爲前清案卷已失效力遂復妄作妄爲肆無忌憚受害者忍氣呑聲莫敢與較詎前晚三鼓時卜之仇人甲乙兩人糾同黨羽六七人各執兇刀擁至浦東二十四保四十七圖洋涇鎭東第二塘地方卜之家内推倒墻垣直入臥房其時卜正與妻同睡甲乙不由分説持刀亂戳致卜上身下身共受刀傷十餘處立時殞命卜妻葉氏則幸未受傷嗣見凶手均已逸去葉氏即拾取凶徒遺下之刀一把帽子三只鞋子一雙報告該圖地保卽卜之曾叔祖卜西良旋復檢出血衣三件連同凶刀等物於昨日同投地方檢察廳報請相騐午後陳廳長即委黃檢察官帶同檢騐員等下鄉騐得卜小毛共受刀傷十一處委係致命而死遂諭屍屬自行收殮候派警探緝拿凶犯到案訊辦　 
[開棺騐屍之預備]  
方公賢之妻方胡氏身死不明一案因檢騐吏騐係自勒致死與西醫所騐相反業經地方檢察廳呈准江蘇高等檢察廳派員來　覆騐於前日諭飭寶邑六圖地保在匠人巷保安堂新壇上預備屍場以便開棺相騐 
又聞地方檢察廳長昨接蘇省高等檢察廳復文略謂本廳檢騐員人數不多難以分派所有該廳復騐方公賢之妻尸身一事即着優等檢騐員吳再薌就近承辦等語陳廳長以吳現任浙江檢騐師範傅習所總敎習之職遂卽發電知照嗣接回電知吳已於半月前由杭赴温州瑞安縣承辦公事陳廳長遂又詳請高等廳即以本廳正檢騐員王長生就近承辦想必能邀准也 
[軍營放假一日]  
混成第三旅李旅長昨日通令所屬水陸各團營長云頃准蘇州軍政司函開貴旅以民國元年歲將告終軍隊典禮不可偏廢假期犒獎如何規定慶祝典禮如何施行函請答復等因查此項條例尚未頒定應遵國務院巧電内開時值歲首各官署人員均應酌給年假除緊要事件仍照常辦理外其餘尋常事件應自正月初一日起初三日止停辦三日等因惟現在地方不靖防務緊要不得不酌量情形稍事變通除元旦日各營官兵准予放假一日初二初三兩日着令停止操課在營休息元日日應升旗懸燈以表慶祝其典即由各營長率同官兵在營舉行至各項勤務巡防事件仍應較平常嚴愼從事勿稍疏忽 
[嚴拿恃衆聚賭之逃軍]  
混成第三旅李旅長昨日通令各營云准南匯縣知事莊咨開奉蘇都督指令敝縣呈逃軍秦炳生秘密結會恃衆橫行聚賭逞兇應否查拿解散由奉批旣據查實逃軍秦炳生秘密結會恃衆橫行聚賭逞兇實屬目無法紀應卽會營督警捕送審檢廳訊明按律懲辦餘黨分别解散以靖地方并將辦理情形具復核奪此令等因到縣奉此查逃軍秦炳生秘密結會恃衆逞兇業經函請貴旅長一體查拿在案奉批前因除派警察前往密捕外理合咨請貴旅長希卽飭派幹練軍隊將恃衆聚賭之奏炳生捕獲解送審檢廳訊明懲辦等因准此合行令飭該營立即遵照嚴飭所屬一體恊拿務獲轉送母得玩延 
[革除新年賭博之惡習]  
上海縣知事吳君與商埠巡警局長穆君會同出示云爲示禁事照得賭博一事爲害至烈小之則有廢時失業之慮大之則有傾家破産之憂迨至家業蕩然而能甘守飢寒不流爲盜賊者能有幾人此賭博所以久懸厲禁也際兹榖登火改新歲將届深恐不肖之徒沿引舊時惡習謂正月爲弛禁之期又復結類糾朋呼盧喝雉當此民國肇建百度维新豈宜留此澆風以爲社會汚點除通令各警區嚴密查禁外爲此示仰諸色人等知悉須知賭博一事例禁森嚴吾同胞具有身家何必甘犯刑律爲此不正當之遊戲自經此次示諭其各力湔舊染共爲新民倘敢故態復萌於新曆正月舊曆正月各前三日内仍有開場聚賭情事定即拘送司法衙門按照新刑律第二十二章各條辦理以敦風化而清匪源切切特示 
[營長出示禁賭]  
混成旅第一團第二營營長楊管帶昨日不諭云照得地方之不靖由於盜賊之繁多實田於賭博之爲害　云强盜出於賭博是賭博本干例禁爲法律所不容曾經誥誡　　并令認眞稽查在案乃高昌廟附近一帶時設賭局經旅長訪悉躬親往拿該處防汛官兵始則不聞報告來營繼復不聞派兵查緝甚有不肖之輩貪心嗜好　跡賭場此種積習惡聲闻之尤堪痛恨若不從嚴查禁何以保閭里而策治安除派委隨時嚴密查拿外合再示諭爲此示仰軍民人等一體知悉現在時交冬令宵小最易濳滋不諭士　工商總須各安生業旣無開場聚賭之處自無藏垢納汚之虞爾士兵等欲求職守無虧仍宜格外嚴查潔身自好倘或藉端敲詐以及私吸洋烟互相蒙蔽一經本營長察覺定卽按律懲治决不稍　　之愼之 
[歡迎香港大學總敎習]  
寰球中國學生會於前晚開會歡迎香港大學校總敎習愛立總君八時入座由伍君廷芳主席致歡迎詞旋由洪登君演説謂今日愛君適有小恙未能恭逢其盛邀余代表到曾敬以數言爲諸君陳之鄙人等道經上海將赴香港敝國在香港設立大學預備貴國留學諸君肄業其間本校所設學科悉臻完備如政治實業天文與地等皆爲中國今日亟　研求之科且諸君出洋留學每年所費旅金甚鉅又在外日久未免與中國情形隔膜今此校成立一年學膳宿費不過六百元之數更無往返之勞其經費可省數倍實於貴國不無　益云云由張汝舟君譯述　語詞畢繼以哈禮君之洋琴獨奏王志仁鄒志齋史文欽君等之中國音樂會畢又欵以茶點而散 
[组織實業共濟團分部]  
蘇州改求實業共濟團發起以來入團者聞尚踴躍兹有團友李泉霖潘子楚唐保卿丁筱卿　耕辛張錦茂等擬在上海組織分部聯絡進行定於陽歷十二月二十八號晚七時假城内虹橋南首印花公所開第一次談話曾昨已通告工商各界届時蒞會討論一切 
[商團評議會改期開會]  
商團公會會長近以會中事務甚驚添設參議會評議會兩部凡有該團發生事件須由各業商團會長交議妥洽然後執行其評議會一部份本定陰曆十一月廿一日開會乃適值各　新班會友舉行畢業之期故改於陽曆二年正月五號卽陰歷十一月廿八日下午開會所有各商團交議各種事件則定於廿二日截止 
[尚賢堂歡迎英女士]  
英國李德夫人前五六年在華時曾在四川創辦天足會旋卽徧及各省其熱心毅力人咸欽敬兹復自英來華擬厲申三五日即須他往法租界寶昌路　賢堂爰擇於二十九號（星期日）下午四時特開歡迎並請其演説改良中國社會之必要 
[貧民學校畢業攷試]  
大　門外中道橋南貧民初等小學校於二十六日舉行第二届畢業考試由上海縣民政署學務長李頌唐君主試國文顧翕周君主試算學並定於二十九日上午行年徦禮給發第二届畢業文憑已邀請各界届時前往觀禮 
[謝贈]  
上海商團公會定於二十九日午後徦滬杭車站前面操場爲各商團新班會友行聯合畢業禮昨承柬邀觀禮另惠贈入場劵二纸書此誌謝 
[城内]  
地方檢察廳批○（劉貴標等訴王立炳等羽黨衆多商業難安請求嚴辦批）着邀証人馬雲龍何城熙隨傅來案候提王立炳覆集質訊可也（陸王氏訴陸蘭洲屢次滋擾請爲立案批）狀悉如果陸蘭洲再有向該氏恐喝取財情事准其來廳呈訴飭拘究辦母庸立案（李貴呈訴伊子被匪拐去請求指示批）狀悉　流所中是否有　子在内本廳無案可稽着自往該所探明請求給領可也 
尚須調查○劉大生控潘金堂　花行兇由地方檢察廳預審屬寔起訴審判廳昨經刑庭長鄭實菁推事汪綸及起訴檢察官葛尚冲開庭研訉劉供家住西南鄉華涇鎭於舊歷八月廿六夜失去棉花六大包計三百數十斤次日在附近潘金堂　查見原　花包上有民人親筆書劉記二字爲証當時因潘不在家卽將賊物指交　保紀維忠收管不一刻潘卽持刀來家行兇將我砍傷頭面已痊愈求究訉之潘供耕　度日此項棉花係於自已花地上收下至於劉記花色則在鎭上買下並無行竊之事實因被誣氣忿將劉砍傷並據被告律師任桐聲稱潘金堂傷害人之罪已經成立惟竊花一節應請堂上暫緩判决須查有確實証據方可定斷問官准之判潘還押候補傅人証並調查實情再行訉判 
[南巿]  
報告議案○巿政應冬季議事曾業已將交議各種案件審查議决行將開會前日已由議長姚文袇君將議决各案編造册籍呈請吳知事察核批答以便執行 
情虚畏避○並有滬北新康　園出　馬吉甫肩挑醬油一担送至南巿被某營偵探虞占順指其桶底藏有私鹽逼令傾去即經巡士查見帶至東區飭送第二初级檢察廳令各交保候查在案兹因虞屢傅不到由廳長着保交案定期今日復訊如再違延不到卽將保人傅案訉究 
演習打　○纸業商團新班生將與各業同行畢業禮故由會長囑令各生先行演習以免臨　　形見絀前日清晨聞已在陸家浜商團事務所排隊至製造局西炮臺演習打靶 
[閘北]  
拐案解廳○江北人張九福有妹巧雲已許字同鄉高姓上月託皮匠黃志茂荐在洪鍚里前充某區局火夫之徐廷芝家帮　詎被徐之親戚陳益三與徐串通拐匿法界小客棧内姦宿十餘天張迭次具呈檢察廳請究因無證據批斥不准嗣經張薄獲扭控一區解送警務所移交檢察廳經王檢察預審因案關姦拐已將一千人證解送地方檢察廳按律懲辦矣 
家庭變故○往居梅園前充二十七保十一圖地保之談長生日前具呈檢察廳訴稱長子金桃長媳趙氏不聽訓悔反敢糾同妻父趙笏卿妻弟趙海泉等來家吵閙蜂毆受傷等情趙笏卿亦辯訴談長生聰信次子三子之言將金桃夫婦驅逐出外並變賣金桃名下産業得價納妾前日經王檢察傅案預審各執一詞判將談趙氏暫押聽候查明再核 
撈獲屍身○何小弟嘉定人年三十五歲住英界六馬路向爲京戲班鎗刀靶子工匠素有痰迷病本月十五出外不歸四尋無着前日午後由新閘河内救生船撈起屍身在衣袋内檢出　　一本報知屍屬由其兄何福保到場認明舁屍廣　山莊以便收殮道經大統路被崗巡查見恐有别情帶入一區經張區長訊問一過諭令何福保交保具結以備查核 
[公共租界]  
母許逗遛○夏幼谷家婢女杏花日前自投濟良所稱被主人虐待請爲援救當由該所將女解送公共公堂留候核辦在案昨由女兄韓鼎投求給領孫襄讞商之美領蓋君判女交韓具保領回速回山東原籍不得留滬賣娼並再入夏氏家爲婢如違查出究辦 
婦女滋擾○蕩婦張楊氏紏同馬葉氏等深夜至大沽路七百九十號門牌童瑞卿家因找尋姘夫起衅將童妻顧氏及其子兇毆並打失顧氏值洋二十元之金押髮被控捕房昨由包探將兩氏拘解公堂訉明判各押女所七天並賠原告洋二十元 
被告待訊○美商恒豐洋行控陳青蓮定貨虧銀又杜連珍控鄧阿掌鄧楊氏借洋不還又金筠和控蔣潤生呑没存物等案昨由捕房將被告各人傅至公堂判陳押候訂期會審餘人均交保過堂候訉 
各有不是○唐榮氏前將養媳張阿媛押入四馬路一百零八號妓院内爲娼旋經女父張新法得悉備價贖回另嫁兹爲唐氏所知前日向該妓院理論並欲覓死　詐該院控由捕房昨派包探　同女父與鴇王氏到廨質明前情中西官以均有不是之處一併斥釋 
方始破案○南京路德仁里醫生王仁清兼坐門館訓蒙因前在湖北路陸高廷呢絨店内爲司帳時私取值洋二百七十餘元之大衣等物兹將此項衣物托人消售被陸查悉報由捕房昨派包探將王拘解公堂訉明判押兩禮拜 
流氓搶物○流氓施金標在斐倫路攫取張周氏金押髮又徐萬金在虹口搶取朱蘭生呢帽又馬華狗在海　路攫取朱周氏金戒均經包探查獲昨解公堂先後訉明判施押四月徐押兩月馬押一月分别示儆 
以人廢言○陳寶初因串合黨羽同至百老滙路二百八十五號門牌烟纸店内以兌换銅元爲由騙取洋五十元被控收押在案昨晨由廨復訉原告葉品生偕証李士友上堂請究訉之陳供仍刁賴王　讞商之英翰副領事以陳决非好人着押四月如能繳洋准予改押一月 
欺騙鄉婦○桂阿毛因在北四川路以擲包術騙取鄉婦張王氏皮衣質洋被捕查獲昨解公堂訉實判押三禮拜 
誘騙婦人○王張氏控無賴蕭慶福誘騙圖奸等情昨由捕房將蕭拘解公堂訉供一過判押候查明同黨併究 
女工串竊○顧炳華控女工吳王氏王唐氏串竊絲　消　於程伯仁昨由捕房將兩氏押解公堂訉實判各押女所三禮拜仍飭　提收贜人解究 
事出無心○人力車夫顧時郎偕見証西人控汔車夫沈子祥司機不愼撞傷足骨昨捕房將沈拘解公堂訉明事出無心判沈罰洋三十元充公並給原告醫費洋二十元無洋改押一月示儆屍身免驗○粤人陳阿多住宿妓女梁阿三處脱陽而死已記前報昨經中西廨員蒞所相驗當由屍妻陳林氏投案求免發封具結收殮 
廨員驗屍○車夫某甲跌仆受傷醫治無效而死已誌前報昨經廨員驗明查無屍屬即飭地保收殮 
汔車肇禍○陸阿狗年已六十一歲日前行經南京路河南路口被四百一號汽車撞倒於地碾傷頭腦而斃當將屍體送至驗屍所昨經中西廨員驗明並傅汽車夫何金和訉問一過着屍妻陸錢氏具結棺殮 
小孩被拐○住梧州路六百三十六號之曹某昨報捕房云有三歲之子名德榮前晚被匪拐失四尋　着請爲查緝捕頭准之 
[法租界]  
接續停訊○昨係法公堂輪應訉案之期因在瞻禮期内由西官咨照　讞員停訉一期准星期二開堂會訉 
法員過滬○法政府新簡駐劄奉天之正領事雷比司君業已由本國乘輪來華前日道出滬上卽在法領事署稍作勾留當即易輪北上履新 
仍須嚴緝○近來有種粤人專事聯絡在各埠拐帶男女小孩販往厦門廣東等處價賣與人爲奴爲娼自爲麥總巡訪悉即飭探捕嚴行查緝破獲數起此風業已稍　現麥君仍恐若輩陽奉陰違故又諭飭各捕加意防查母稍鬆懈 
蕩婦肆虐○住居大自鳴鐘對門孫家弄之某甲自髮妻亡故後即與蕩婦王氏姘識該婦性甚兇悍時將甲前妻所生之八歲男孩永福凌虐並减給飲食隣人偶然往勸莫不被其窘辱因此大動公憤鳴捕將孩送入捕房由捕頭驗明傷痕確實留候拘到該婦從重懲辦 
雜評三 
[禁烟與禁賭]  
吾國民之大害鴉片而外厥爲賭博滬上豪商巨賈纨袴少年假總會爲名以沉溺於賭博中者往往而有迨至入人　中身敗名裂悔固無及而亦不足惜惟爲地方保衛治安計維持風化計非但賭者宜懲卽一般張羅設阱以陷人於罪而從中漁利者亦爲法律所不宥當局者宜以嚴厲之手續取縍之 
來函 
國民黨珠街閣分所函 
珠街閣鎭有向業方作匠李佩卿之子逵吉於陽曆十二月七號爲省會選舉事揑名沈鏘等二十四人電誣國民黨副所長顧君漱溪挾私擾亂請示辦法等情控之都督曾於十二號登諸日報該鎭人士當日目覩情形並無此事遂付之一笑而顧君力顧大局明知此電去後毫無價值不生效力故未與深究惟沈鏘卽係該鎭兩等校長沈　唐君於念三號下午在俱樂部面晤顧君即聲明此事當時李逵吉並　關照故毫不知悉甚爲抱歉并聲言與李欲起交涉云云李逵吉之電禀稱顧挾私沈　唐則稱李揑名究其實李某之輕事重報揑名妄控視電禀爲兒戲耳 
來件 
[上工商部整頓平水茶業條陳意見書] （續） 
一公司採辦山茶定每莊派正副水客二人坐莊收買不准赶山議定山價若干　辦多少悉聴總公司命令不得岐二每莊辦定之茶俟官堆打匀後分運五廠以歸一律 
一公司製茶由公司派一精明老練棧司周歷五區督理精製須歸一律不得岐二 
一公司運茶由寗波報　完税出口先由公司派人在寧波經理其事不必另託報關行以節浮費 
一公司人材須由茶業中公舉以富於閲歷植心公正者爲合格 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽游記文字海全篇嵌自由談投稿人名（再續）] [  瘦蝶]  
（鈍根）又述及（上海洋布商團）爲（商界少年）所組織操法純熟辦事（樂勤）小可以（保懋）商業大足以輔（佐彤）廷實爲（申民）生色不少因詢余等貴鄉所辦知何余等（冷笑）曰敝鄉所辦因章程（太寛）徒具形（式而）已（烏有）效果可言哉談頃舟已入港（聽潮）聲淜湃（冷）然有乘槎（天漢）之意（東海生）波（曙嵐）疊翠蓬（灜仙）境湧現眼底海中有一島其（巨摩）天名曰（亨倫）筆峰峙其左墨嶺踞其右書城百雉宏壯華（美周）環島外余等三人乃舍舟進島迎面一樓（翼）然高（展雲）表曰（滄海樓）爲（甬東小樓主人）所築樓外雜植（小柳）（澍棠）摇曳生姿娬媚可（愛）樓陰硯溪潺潺（柳橋）橫臥橋盡處面南精舍三楹華麗無匹中爲）煦堂）左曰（梅　）右曰（雪居）（瘦梅）（幼梅）交錯（節庭）之間（老柯）槎材守以（瘦鶴）（獨鶴）左爲（種梅客）所居右爲（鋤月女士）休憇之所惜余等來值暮秋未獲見（南枝）（梅雪）共賞（孤芳）中間即（自由）談話會會場由書記（楊自由）招待入内參觀一切堂上一匾曰言論（自由）係（引溪聯吟社）（移贈）中懸（四明劉）氏所繪萬（選青）錢圖兩旁珊瑚牋（大聯）草書集（杜）句筆意頗（有林）文忠知必江（南强）手楊君復以會員題名錄進瀏覽一過深歎人材濟濟政商學界中如（廖爾焱）（岳德基）（馮緒承）（曾志　）（林星甫）（謝静甫）（楮博甫）（杜鎏煇）（袁焯）（袁覺僧）（袁琴鶴）（鄭澤塏）（鄭幼齋）（鄭志民）（鄭夢槎）（黃炳南）（黃岱雲）（王慕徐）（王豫齋）（王渭生）（王子元）（沈桂冬）（沈子賢）（趙文瑞）（趙坤寶）（孫霽）（孫雨林）（孫翠章）（徐仲升）（徐　）（陳　華）（陳曾毅）（吳一冰）（申石荃）（李巢仙）（章耕士）（張少）（紀庚）（星曹）（卿翔）（印培）（君陸）（子　）（堅白子）（顧黃公）（沈頌馨）（湘民）（雲郎）（子枚）（子震）（瘦俠）（　公）（綏臣）（缅生）（漢卓）（惜貞）（頌　）（　叟）（晉升）（冬郎）（克昌）（斌仇）（瞿宜）（秋士）（逹甫）（楊了公）等六十餘人女界中則有一（高仲慧（（卞億昌）（冷香）女士）庭珍女士）（碧梧女子）（秋娘）等十餘人連篇累牘一時頗難盡記（二） 
[小壽頭小史] [  槁木子]  
小鳥逸其姓壽頭其小字也父某巿井小人母小家女營小睡夢小丈夫與交遂懷小鬼胎生小壽頭出世時有小鳥一羣飛集小房子上因以爲名小時多小病有小僧某其母之小友也欲度之爲小沙彌父執小不忍之意却之旣長使人小學逢小考必逃避因被斥逐從羣小遊與小相公狎父小禁之輒起小齟　父小忿而没母亦以小産傷風相繼卒壽頭乃獨握小家資恣其小欲於小祥之内納小星焉性善小鑽營奔走小衙門謀得小差事遇鼠雀小案時或爲人小關説得小酬勞自詡小富無何爲小滑頭所誘來上海作小遨遊在小東門賃小客棧小住焉壽頭出常駕小車戴尖頂小帽穿纸底小鞭垂小辫子招摇過小街冀出小風頭顧生來小器錙銖小錢亦必與人計較時或攜小籃至小荣場買物常佔小生意者便宜間入戲園每以手巾小帳與人起小衝突人多小視之旣而小便馬路中被罰小洋五角咸謂貪小之報後因入小廣寒聽書迷戀小棺人將小家財蕩盡由小火輪逃歸幾成小呌化子（三） 
[敬告初選當選人] [  鈍民] 　　 
初選告終覆選將届一班希望爲議員者四出運動致被運動者大有顧此失彼之虞終日徬徨莫知所措僕不忍作壁上觀擬爲越俎代謀 
覆選當選者旣得議員之頭銜而去而未當選者旣不得名又不得利茫茫如喪家之狗是不得不代籌補救之策梢彌缺陷其法在投票之先被運動者得向運動者聲請於投票當選後次日起算每日大洋一角或二角（視運動者之生計而定）作爲投票酬勞　以任免日爲止各立筆據若不當選作爲無效如吝酬資可向法庭控訴賠償損失取銷議員如是則被運動者稍有微利可圖免興爲人作嫁之歎而運動者利雖稍損名則全歸且運動較有把握卽下届選舉時凡有選舉權者必皆投票踴躍放棄者自省此法關於選舉前途良非淺鮮敢質熱心選舉諸君以爲何如（三） 
[說道] [  糓]  
　　先哲有言曰道不遠人人之爲道而遠人不可以爲道是道外　人人外無道固何待言乃今之人往往論此一事曰人道主義論彼一事曰非人道主義何哉蓋以人道爲最高之主義而别有所謂非人道者試縷晰言之如偷竊者當是鼠道主義鑽營者當是狗道主義貪暴無厭者狼道主義桀傲不馴者馬道主義飽食無事者猪道主義柔媚取悅者貓道主義趨時者鷄道主義胡閙者鴉道主義逐臭者蠅道主義　食者蚁道主義是人同而道不同當察其行爲以分其種類也質之道學家以爲然否（三） 
海外奇談 
[巴黎奇婦] [  特]  
巴黎婦人名台培司者能豫知未來事聲聞頗著遠近婦女趨問吉凶者絡繹不絶法國大將巴　桀杜買斯菲斯及其他　貴亦當造門問卜且與結交焉近日台培司宣布其手訂一千九百十三年之預言書所料種種未來之大事如下羅克才姆白王后之婚事將震動全球而損害法國政治利益巴黎劇　將有慘烈之火災法國軍隊將馳赴邊界德皇或來巴黎惟非以皇帝之身分而來羅馬敎皇壽命將絶意大利將有政治風潮或將有新君登祚英國韋爾斯親王將辭職波蘭將脱　絆而得自由布爾茄利亞將在歐洲作驚人之事業總之一千九百十三年將爲一流血之年云台培司　年所預言往之奇驗卽如目下之近東戰禍已於上年十二月間豫知而料羅斯佛本年必不　選美國總統亦果如所云也夫中國古時亦有預言之書料國家未來之遭遇者如推背圖燒餅歌等讀者僅於事過之後就句中字面以音附會然且未能盡驗人已以奇書月之今若巴黎婦人竟能以未來各事切實宣布其術不更奇乎惜台培　於中　之前途尚無一言及之好奇者曷不西渡問之 
自由談話會 
維持國貨抵制洋貨是也而時賢服式輕國貨專重洋貨是爲假愛國派 
禁烟之事重在調查固也朝派調查員暮派調查員嚴矣而實則所謂調查者何事吾不得而知之 
征蒙之　用作後盾固也朝組織一團暮組織一團壯矣而實則力足征蒙者有幾吾不忍言之 
龍頭驥尾一律酬庸今日一上將明日一中將政府之大賚也誠共和之盛事 
開議續議多方磋商今年借若干明年借若干債臺之層築也將取償於何時[  沈林鳳]  
劇談 
[新新舞台之危機] [  玄郎]  
新新舞臺輦萬餘金運動老譚等來申演唱一月卽恝然輟演核計該台内容所得尚不償所失而自老譚停唱後每晚座客止二百有餘營業更有一落千丈之勢推其原因由於各舞台名角如林有增無减如第一台有老襲小逹子小金娃朱幼芬小楊月樓蓋呌天小如意等台柱子近又添聘三客串小寶義大戲院有老貴朱素雲常春恒小桃紅等近又添聘劉永春李百歲而楊四立之辭聘與否尚在不可知之數大舞台有吕月樵賈璧雲七歲紅王永利趙如泉等各台俱乘機蹈隙拼命羅致且每晚煩著名之良角特演拿手雙齣好戲以號召座客以故座上常满生涯日盛與新新舞台適成反比例然該台建築之巨規模之大冠於各舞台而開支亦較他家爲特巨全台角色惟武行一門差堪舉人争衡餘俱瞠乎其後况又舍長就短每晚連演不中不西勦襲皮毛之新戲人才旣缺計畫又左安能起色長此萎　不振勢必不能支持一蹶不振前途何堪設想爲新新舞台計惟有減价招徠一法至多賣正廳四角包廂半元賣座庶有轉機之望該台容積甚廣與其价貴而客少不如大減价之爲愈也或謂減价而仍賣不起座將奈何然坤班小戲園尚能以价賤之故而座客常满反得盈餘則座位宏暢戲劇眞實之舞台更可不必慮矣 
小説 
[政治小説鐵血男兒（十七）] [  當覺獨鶴]  
第八章 
夜色沈沈忾笛鳴鳴嘉倫克老司之火車已徐徐離月台而去忽有一人（此人爲誰閲者明眼當能知之）自售票處奔至徑趨車手攀車前鐵桿將躍上爲站中稽查員所見阻之不服乃互搏卒爲稽查員曳走尼古拉覩此舉頗愜意乃謂烏突曰英人於此等事殊周密可尚也時尼登車已半時許除斯言外倚身車隅默不一語烏異之詰之曰君何事沈思尼曰無他僕思黑生耳君識此傖幾時矣烏曰亞比西尼之戰彼實與焉爾時衹知彼爲大好軍人引爲同調意似不惡尼曰君曾否詰彼軍事知識從何得來烏思索久之答曰曾訽過一次尼曰然則彼若何置答烏曰彼直謂生平不堪告人請勿再提往事當日同袍中多有潦倒風塵抑鬱莫訴乃以武事爲消遣法戰塲爲消愁地者如僕即其人也黑生之言即亦無怪尼復詢曰君在英倫何時與彼重聚烏曰約六閲月前在一劍術傳習所不期而遇此後遂與看劍引杯常共遊息微君言僕固不知其爲蟊賊也 
尼忿然以足蹴地曰土奴也乃非蟊賊乎憶曾在狄寇司丹原野跨馬仗劍馳逐此奴自夜至曉不幸竟爲兎脱彼時倘能就擒則暴俄失一爪牙土政府去一賊臣吾西奥司少一勁敵矣今者彼雖不列戎行而在土軍中仍隠握大權且廣納俄賄賣其袓國今夕與俄大使同聚一處必有陰謀預料愛力司此時當已得黑賊報告備悉僕遠適英倫迓君同歸之意若曹狐狡狼貪幸災樂祻豈願君光復祖業重振邦家而不亟亟焉設計傾陷哉吾二人能否安抵國門尚在不可知之數也 
烏莊容曰僕秉性愚昧殊未能深明君意俄雖强暴然邦交所在何必以西奥司危亡爲利且我未與搆釁彼乃悍然發難獨不患違背公法爲萬國所唾駡乎尼沈痛謂烏曰今日者强權世界列邦久已不復知公理爲何物而封豕長蛇凌弱暴寡尤以俄人爲最黑賊之纂俄實主之西奥司之亂俄實致之掠吾土地俘吾人民凡吾人所視爲萬劫不復之大罪惡彼皆目爲無上之榮譽唯一之希望設天禍西奥司不幸至於滅亡則吾親愛同胞號泣籲天興國局盡之日即暴俄歡呼豪飲凱歌高唱之時人道主義彼且滅絶矣君乃與言邦交與言公法是猶對虎狼而談因果也不亦謬乎（二） 
[戲攷第一册出版内容豐富]  
定價祇二角五分　申報館啟 
[麥液酒]  
製以精麥　味如甘醴　健體開胃　四時皆宜 
麥液酒係選最上等之麥芽及花草布用特别格致之法提煉其精醖酿而成其内僅含極輕之酒精（約百分之一分半○體虚有病者飲之最相宜凡爲有患癆傷血枯等症者醫士每囑病人常飲此酒以求復原誠以此酒含有滋補之成分甚多故也凡習練游戲各術飲此最可壯體而當炎夏之季患傷風之症者此酒實可爽快心神如能常飲不輟且可免腸腹之患此酒甜味顔色均得諸天然不假人爲亦無化學之存留質此酒毫不逆味雖多飲而不致醉亦無種種使身體不安諸弊常量飲之每日可二三瓶躉購六打價洋十四元每打價目二元六角 
上海總經理處南京路三十七號科發大藥房 
[精益眼鏡公司]  
爲寰球最新發明光學鏡片 
上海英大馬路　中國第一次自　製吒力克鏡　泥城橋東便是 
吒力克鏡片確從光學及生泰學理究而出最能保護人之目光研在故西銷場極廣本公司於此濳心十有餘年所製鏡片始能凌駕歐西獨步中夏故自出品以來不特本國歡迎西方士女亦多惠顧此可見本公司實事求是與尋常　　　來品而專恃大言欺人者絶然不同也　將吒力克最大功用略舉於左　一該鏡片係按準各人目光用機器磨成凸凹形四傍上下光線相同共功用恰與天生晴球無異故能使戴者目光四澈不勞俯仰轉側自可左右顧盻與平面鏡之祗能平視者迴别　一該鏡片能帖近眼匡而與眼毛並不觸礙　一能遮蔽目眼使塵氛不易侵入　一該鏡片質厚而純遠望之宛如水晶兩滴精瑩煥釆故戴者神釆每增百倍　一該鏡片光線合理故雖用於日光中亦不眩暈　以上略舉槪要至其奥妙則惟戴者能詳言之本公司因目爲人生最寳貴之物故悉心研究親手製造海内宏達當能鑒之再外間近有以現成凹片混充本公司吒力克鏡尚祈留意者　　電話第三千八百九十五號 
[上海大馬路老德記藥房廣告]  
時令要藥 
花柳清毒藥　金鷄納霜藥 
百補鐵質酒　玫瑰香蜜水 
十全大補丸　潤膚洋蜜糖 
補身牛肉汁膠　滋肌香蜜膏 
秘製生髮水　神效疳積片 
玫瑰生髮油　骨脊疼痛藥 
清香傳髮水　神效風濕水 
玫瑰擦牙粉　靈應咳嗽糖水 
培補葡萄酒　四鞭壯陽酒 
立效烏鬚藥　百補固精丸水丸 
本藥房所製各藥百試百騐 
功效異常眞可稱藥到病治 
者也兼備各色香水香皂香 
粉其餘名目繁多筆難盡述 
倘蒙賜顧請移　玉黄浦灘 
口匯飯店中西間壁便是 
[銀箱　新貨隨到價廉物美]  
頭等保險銀箱銅櫃拷比天秤各樣手提大小俱全新到特别玲瓏各色異樣　現今存積頗多特别减價二禮拜務望駕至光降謹防盜賊水火之險倘蒙賜顧即至 
上海棋盤街金隆里口第五百三十五六號門牌　亨達銀箱洋行 
[（極騐立止）婦人白帶丸]  
此丸專治婦女赤白帶下如遠年不止卽服此丸就能斷根愈後血氣調和種子極易婦人一患白帶百病隨生此病一除卽餘病自退矣雙料二兩洋一元單料一兩二角半　上海抛球場北首廣東杏林軒啓 
 
 

Page 11

 
 
   
 
 

Page 12

 
 
   
 
