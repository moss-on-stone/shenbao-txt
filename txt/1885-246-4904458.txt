# 1885 - 246 - 4904458

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下垂吸黄浦水水卽激射而上少頃雲色翻白卽有一物在雲中屈曲夭矯入黑雲深處而没大是奇理　　之以供衆覽報首畫譜兩圖係任君伯年所繪名人手笨比衆不同後附淞隠漫錄圖說一則准於二十六日出售此佈 
[揚州分設申昌書畫室啓] [  申報館主人告曰]  
　　本館自剏設以來四海風行早已不脛而走兹又于揚州城内多子大街汪啓源銅錫店東間壁開設申昌書畫室專售逐日申報及鉛板石印書籍碑聯書畫等件諸君賜顧者請卽移玉惠臨可也此布 
[仿印古今圖書集成樣本告白] [  申報館點石齋主人啓]  
　　本齋聞印古今圖書集成减印一千五百部刻下人手嫻熟印出之書倍多於前然尚擬再添排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱　　此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律繳齋連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悮此布 
[石印文獻通攷出售] [  點石齋主人啓]  
　　馬端臨著述文献過攷其書與唐杜佑通典相爲出入杜書肇自隆古以至唐之天寶而馬氏所著天實以前者視杜氏加詳天寳以後至宋寗宗者又足以補杜氏之闕其爲類二十有四類各有攷計卷三百四十有八乾隆戊辰重刋於武英殿經天語褒美謂考覈精審持論卓正莫善於通攷之一書而草茅好學之十羣然知所折衷奉爲至寶惜簡帙繁多價值昻貴寒士未易購取本齋特出巨金覓得殿板初印本倩善作宋體字者一律照寫直行校對則覆之再覆期於一字無錯字形則放而又放期於一目了然而行間疏落天頭寛長展玩一通已覺愛不忍釋正不徒往來行笈中便於携帶已也訂二十本分裝四套價目格外從亷准八月中出書欲購諸君祈早向南北申昌書畫室定購並分寄上海掃葉書坊京都西河沿仁記洋藥鋪遲則恐將不及以所印無多耳此啓 
[閱本報吳君客死事書以誌感]  
　　閱昨報述吳君炳樟以州同知赴部投供病臥申江經嚴伯雅太守送入棲流公所旋卽溘逝一事不禁喟然而歎曰嗟乎哉天下最苦人者其惟長途作客乎吾人半世飢驅出門惘惘一囊琴劍于役天涯妻子不及相隨家園不能夢見　凄雨苦悶坐孤燈幸而飽閱星霜康强健飯猶且　唇馬足無片刻之安閒設或災生二豎病臥客中醫藥則必待自謀寒煖則無人過問惟幸二三知已萍水相逢或猶得禪榻藥爐昕宵作伴支離瘦骨不致與鬼爲隣顧目今世情亦不堪復問矣嘗有聲氣相通縞帶互結平時推襟送抱極論文把酒之權而談笑之間戈矛已伏一旦空空妙手進退維艱卽炎凉頓殊反眼若不相識甚且乘其失意不敢爲難卽擠排之揶揄之百計中傷千方播弄必使無容身之地而後已在此等小人得之於勢利場中其無足怪而我輩文字之交詩酒之雅竟亦有陽爲知心陰使詭計顯爲照顧隠實欺陵者則欲於窮途落魄時得一人焉休戚相關愁苦與共滔滔斯世不誠戞乎其難哉吳君僅悉其爲鄂之麻城人氏族里居俱未細悉然旣以州同知赴部投供則浮沈於宦海中諒已歴有年所滬上爲冠盖往來之地名卿巨宦富賈豪商輻輳於斯多若恒河沙數豈無一二人與吳君生同里仕同邦平時贈答往還志同道合者卽不然而生平一面之緣泛泛之輩諒必所在恒有乃一任其索居旅館貧病交攻典質已空饗飱不給欲歸而資斧難籌欲住而醫藥不繼愁魔日偪泉路非遥始經嚴太守惻然憫之舁送棲流公所人情之簿何乃竟至如斯耶且夫棲流公所之設誠莫大陰功哉是所剏自前英公廨會審委員陳寶渠太守福勲捐集巨資經營締造落成之後專收貧病無依流落他鄉之輩爲之衣食之診治之時其寒煖安其身心體貼周詳無微不至朔望則講解聖諭廣訓以滌顓愚之耳目又廣開義塾延師訓課貧家子弟有志讀書者跡其所行各善舉似與城内外諸善堂無甚分别而不知其宅心之仁厚立法之精詳實有超乎各善堂之上者吳君雖係職官一至落拓他方無衣無食諒必病容可掬面目支離在勢利存心者亦視之如乞丐耳流氓耳嘑而與之蹴而與之或且樂爲忍受而該公所則憫其顚連卹其疾病延醫診視調護必周及至一命嗚呼魂歸黄壞在他人亦惟以蒲棺一口布被一牀爲之殯殮埋瘞耳而該公所必以職官體制收成按照品級厚其衣衾暫厝殯宫刊刻告白招領而又殷殷然託登本報藉以傳信家中此其實心行善不特與末俗人情險巇傾側者一薰一蕕懸若天壤卽較之他處善堂亦豈可同年而語哉而吾尤多嚴伯雅太守之好行其德焉太守與吳君曾不聞有車笠之盟金蘭之訂所謂相識者諒不過聽鼓餘閒片時握手耳乃他人皆以陌路視之任其客館彌留不之過問而太守獨慨然引爲已任送之公所俾獲安居雖吳君之疾已入膏盲不能因此安全喜占勿藥然魂若有知則結草銜環應感恩施于靡旣矣雖然吳君之苦爲人所共知人所共憫耳至我輩出門之苦則尚有人不能知卽已亦不忍言者誰無家室誰無妻孥悵惘登程疇不卷戀不得已爲人作嫁旅食他方卽不至秋雨文園病成痟首而床頭金盡餬口無資亦平日意計中事幸獲一慷慨仗義之士愛才若渴援手窮途青眼特垂授餐適館則一家八口尚不致號寒啼飢不幸而遇獧薄之流忮刻之子則看人白眼受彼譏嘲覆雨翻雲落阱下石網羅密織使鸞鳳無可高翔寒士苦情竟至如是至於策名委質筮仕名邦卽不能顯奕扇巍開藩列棘而旣受朝廷一命之榮亦斷不致升斗俱無飢同臣朔殊不知宦途苦况實有更甚於他途者苟能得一美缺果爲如天之福或則優差不絶亦可歲入千金否則祇此月課花紅蠅頭微薄而衣服有需居處有需僕從有需慶弔有需卽不必兼顧室家而歲入幾何終苦入不敷出甚且有年終負債欲避無臺因而投繯自盡者卽使不遇災殃無人傾陷而浮沈苦海已無登岸之時况如吳君之病魔纏繞客死堪傷耶我憫吳君我不禁自顧蒼茫 
 
 

Page 2

 
 
潸焉欲涕已 
[諭旨恭錄]  
　　七月二十四日兵部題考試宗室八旗鄉試監射大臣監試御史開列請點各一本奉旨着派恩承麟書監馬步射欽此同日奉旨這監試着慶祥去欽此○二十五日奉旨崇文門正監督着景壽去副監督着松溎去欽此同日奉上諭沈秉成奏分别舉劾屬吏以示勸懲一摺直隷通永道薛福辰辦事精細實心愛民署覇州知州候補知縣陳鴻保熟習刑名聽斷明允均着交軍機處存記南路同知陶彦壽久病未愈着卽開缺寗河縣知縣丁符九才庸年老委靡不振諸事廢弛着勒令休致餘着照所議辦理另片奏廣東候補知府彭翰孫歴署要缺頗著政聲請旨錄用等語彭翰孫着江蘇巡撫給咨來京交吏部帶領引見欽此同日奉上諭高釗中奏查明篤行樸學之士懇恩奬勵等語湖北江陵等州縣生員傳聽之等篤志灒修績學不倦允宜量子奬勵以資觀感生員傳聽之孝廉方正生員劉伯允均着賞給國子監學正銜候選訓導張清瑞着賞給教諭銜貢生賴廷模孝廉方正生員游愷均着賞給訓導銜至所稱生員盧靖究心算學有裨時務着該督撫咨送各國事務衙門察看該衙門知道欽此 
[防費支絀請撥餉裁勇以資挹注摺]  
　　兩江總督臣曾國荃跪奏爲江南原撥定邊楚軍餉銀請改作海防經費並酌裁營勇以資挹注恭摺馳陳仰祈聖鑒事竊臣接李鴻章轉准總理衙門來電奉旨蘇元春李秉衡電稱王德榜一軍請飭遣撤等語卽着飭令該藩司統帶所部回湘妥爲遣撤毋令滋生事端欽此仰見聖謨周密因時制宜莫名欽佩臣查王德榜一軍遠防粤西其餉項係由江西月撥銀一萬兩近年以來報解未能按期如數惟江南由兩淮月撥銀二萬兩幸未蒂欠雖去冬今春南洋防務萬緊餉需奇絀之時亦尚騰挪本省之欵未敢稍各協濟之貲誠以聖朝睠念南服宵旰憂勤粤防旣未稍鬆卽邊餉未可膜視今奉電旨遣撤該軍適値江南籌防局需用浩繁餉源枯竭入不敷出詳奏撥欵據稱該局額撥經費浙江粤東兩省厘金一欵久已絲毫未解各口關稅則因收數甚絀而解數亦與之俱絀又有奏請停解之省福建所借洋欵近已奏明分别攤還是南洋應得之欵日見其少將來各處解數寥寥不問可知今年沿江兩岸悉被水淹本省各卡厘金收數日形减色商賈裹足由於財盡民窮常年額入之項已難如數供給又安望其匀濟海防經費哉至於海防水師各項待用之欵如兵輪月餉約需三萬餘兩目下僅以江海關所收製造二成洋稅及分解南洋之一成洋稅按月凑發總覺不敷新添保民輪船業已告成月餉無從籌備又上年奏准訂購洋廠八百磅子大炮八尊秋間可以抵華此項找價尚需三十餘萬兩而修築炮臺安設八門大炮前此相度地勢議在吳淞江陰各安四尊聘洋人照西法臺式倣造兩處炮臺砲身旣重且大則臺基宜求堅固方可以垂久遠臺式宜尚開闊方可以制敵船約計具備中外工料縱力求撙節所費約需十萬兩有奇乃能竣事又石浦絞撈沈船業經洋廠包辦雖馭遠船起水尚無把握未訂合同卽照澄慶船包絞價及將來修理之費合計數目亦將近十萬兩凡此皆欵項之甚鉅而又刻不容緩者籌防局祗此來源以入抵出所短甚少詳請指撥的欵以免臨時周章等情前來臣察核所詳均係實情惟念江南近日進項之支絀如彼而出項之日繁如此點金乏術仰屋興嗟旣不忍啓齒截留復不敢籲懇部撥冉四思維别無良策卽欲籌按月有着之欵作移緩就急之計而本省協濟粤東合字毅字四營之餉與福建恪靖八營之餉亦尚未忍遽然奏請停止查運庫原撥定邊軍月餉二萬兩該軍遣撤事畢自應停解應將此項月餉銀二萬兩撥作籌防經費如蒙定案俟奉俞允臣卽飭兩淮連可按月移解籌防局湊發輪船月餉及修築炮臺之需其找砲價絞沈船各欵尤非倉卒所能辦舍截勇節餉挹彼注兹别無辦法查南洋上年奏調援粤援閩各營仍食江南之餉本省要隘空虚欽奉諭旨准照吳大澂所奏添募新營並蒙聖恩飭部撥濟銀五十萬兩得以敷衍至今現在部撥之銀早已用罄新添之營餉本無着所幸防務已鬆自應將陸營之勇裁撤六七千人藉資節省由支應局於此中每月匀出數千兩以應海防水師各項之急除將應撤各營責成統領營官次第遣撤毋令滋生事端及修築大砲臺後撈石浦船砲等事辦妥隨時專案陳奏咨部查明外所有此次攺撥餉項裁撤營勇各緣由理合先行恭摺馳陳伏乞皇太后皇上聖鑒訓示謹奏 
[片摺照錄]  
　　臣曾國荃片再海防區分南北洋而山東之烟臺歸北洋兼轄閩浙粤三口歸南洋兼轄烟臺祗有一口尚易兼顧閩粤則有臺澎金厦雷瓊之散布浙江則有定海鎭海之要隘道遠則經營匪易隔省則呼應欠靈今津沽吳淞等處旣擬增雷快鐵甲等船福建廣東浙江三省亦須速籌巨款及時製備庶無事則各爲操練有事則立調應援以期聲勢聯絡鞏固海疆各省督撫臣皆具深謀遠識何省應增何項船隻若干或由廠自造或由外國訂購亦宜趁此決計自强通力合作相應請旨勅下各該省赶速籌商奏明辦理至近日西人陸戰皆用砲隊當先而以後膛洋鎗繼之臣處有由滇粤臺北前敵觀戰來者言之甚詳是陸兵從前專練洋鎗以後更宜加練砲隊所需後膛鎗砲尤爲最要之軍械一經海口封禁購辦無從似須先事購備並添購機器推廣仿造庶免缺乏之虞除飭上海金陵兩機器局遵照妥辦外一併請旨勅下閩粤等省預行籌備洵於防務有裨理合附片密陳伏乞聖鑒訓示謹奏 
[長崎多疫]  
　　昨接長崎來信謂疫症更甚於前皆係霍亂計七月二十三日該處死七十餘人二十四日死八十餘人二十五日死一百餘人未死者尚有二三百人各處病院皆有人满之患有數處街道巡捕在街口把守不准行人走過恐致傳染也長崎港中向來有各國兵輪駐泊多則十餘艘少亦有四五艘二十五日各兵艦均開輪避去無一存留者查此次死者皆日本之下等人如推車小工等最多租界内中西人幸皆無恙華人店舖所賣之鞭炮皆爲日人重價購去據云施放鞭炮可以驅瘟云 
[查辦島事]  
　　德國與日斯巴尼亞爲南洋海島致啓爭端嗣聞可以言歸於好此均節次列報兹閱香港西字報知德日兩國前此業經開釁日人知德人佔島心滋不悅欲將德欽差驅之出境嗣德人言並未知有此事德日兩國會同商議查辦此事日人已向德國服禮德人因議查得日人以前所踞之島地斷不與之相爭若日人未經占踞之島則當由德人收取故刻下日廷已派小吕宋總督帶領兵民及衣一萬件前往該島駐紥以便就近辦理也 
[新製巨砲]  
　　英國新造鐵甲船兩艘刻下復在國家砲廠烏魯會赤製造巨砲以備該船所用其砲之巨天下無與比肩計現在先造四尊每尊重六十三墩彈徑十三寸二分五每彈重一千二百五十磅一砲需用火藥五百八十磅計算一杪時能行二百十丈可洞二十九寸之厚鐵此外又造三尊每尊重一百十墩彈徑十六寸二分五每彈重二千磅一砲需用火藥九百磅計算一杪時能行二百零五丈能洞三十一寸半之厚鐵砲質内俱純鋼而後膛開放故能容如是之巨彈也 
[傾心法國]  
　　法人欲保護暹羅國暹民不服相與搆亂旋經法人用兵敉定等情均列前報兹悉暹羅官選其子弟十人請法人帶往已黎習學西法由是觀之暹之於法大有降心相從之勢矣 
[兵船出險]  
　　港報言七月廿三日有某華官乘中國兵輪開行正在開駛之際岸上打號令其暫停該兵輪用倒輪捩適潮勢甚盛致擱於礁石旁之淺灘船身欹側船上人均欲登岸逃避幸有美國兵船瑪瑙格斯瞥見急發小艇並水手前往將該兵船轉輪向前隨卽出險小有 
 
 

Page 3

 
 
損傷尚無大害也 
[港會誌餘]  
　　前報述香港華人擬賽會一節兹閱香港西字報稱會中有至省垣裝載物件之船兩艘行至港中相近遭風覆溺會中人聞信趕發小輪船數艘往救救起物件一大半尚値洋二萬五千元至賽會時有金色銀色緑色花色龍各一條其花色之龍卽由遭風船内救起者尚有獅子兩頭則未甚像想製此物者未曾見獅子眞形也然此一舉也所費之鉅可想見矣至於宵小扒手乘間肆竊不勝枚舉聞有數百匪人從省垣結隊來港莫不大獲而返云 
[日員歸國]  
　　七月二十三日納格約麥魯輪船由滬開回長崎内有參議黑田君由華回國地方官均往迎接查黑田君於本年二月乘英公司赴香港後往臺灣又往中國各口岸内地復至北京遊歴有半年之久此時始回國云 
[丁祭盛儀]  
　　昨日爲秋季丁祭之期天未黎明道憲以下文武各員俱朝服朝冠恭赴文廟行釋菜禮蹌蹌濟濟誠上儀也 
[英廨述新]  
　　新任英界讞員羅少耕太守因病請假仍請葛大令權理等因已列昨報嗣大令亦禀請病假五日太守則照會各國領事謂現因抱病請假五天一俟假满卽當會辦公廨事宜云至太守瀛眷昨已雇坐民船用小火輪拖駛來滬午刻舟泊大東門外大碼頭署中預備執事安輿前往恭迎進署矣 
[研訊假官]  
　　昨報列冒官撞騙一事兹悉蕭名錦鐘前晚送縣後莫邑尊卽升堂研訊據供小的於今年五月間由江西原籍來滬部照係友人之物實因無可謀生是以照樣描成作此勾當邑尊問爾在外誑騙共有羽黨幾人蕭支吾不答邑尊飭掌頰十五下始供同黨者有龔張等數人照係自己描成實與伊等無涉邑尊謂旣係自已描成着爾再描一副需費若干答稱需錢二百邑尊遂飭仍還押所聽候將照描成以騐其前照之是否由伊自製並諭除續獲之龔張等人外尚須緝拿羽黨以便質訊嚴懲 
[凟訴被押]  
　　徐阿春敺斃陸海金一案由縣緝兇訊供各情早已疉登前報邇來屍妻陸張氏屢投縣中遞禀叩求伸雪昨晨莫邑尊拈香回署該氏復在署前攔輿喊訴邑尊怒其凟陳飭令暫行管押 
[誘妻候查]  
　　昨報列誘妻送縣一則兹悉李名炳榮王名子山前日下午幫審委員王司馬升堂研訊王供小的向在李處當差伊妻走失實與小的無干司馬謂據爾主人來函早已查明由爾誘匿今何忽又狡賴爾當從實供招免受刑罰王堅稱並無其事前之承認實由刑逼所致司馬問如何刑逼答稱將小的兩手捆縳鞭責數百藤條現有傷痕求請閱視司馬騐得王果受重傷遂着暫行管押聽候詳查 
[履勘盜案]  
　　昨報列馬夫被盜一節兹悉被劫時聞該盜多操湖南北口音惟兩人似係土著所失有匯豐銀行鈔票四十兩洋蚨十二元及金飾等物約計値洋三百餘元昨日莫邑尊飭許捕廉帶同書役人等前往該處陳涇廟地方履勘受傷之馮阿六已倩傷科醫治據云尚無妨碍不致有性命之憂也 
[西案斷結]  
　　巡捕房前西包探頭目麥根控工部局一案由德總領事曁英美兩國領事在美署訊鞫初訊情形前已略述兹悉連日研鞫至昨下午二點鐘定讞審得麥根前此辦事尚稱勤愼今忽因一事之失遽行辭歇理應念其前勞飭工部局償還麥根洋一千元其衙門費洋一百廿元亦令工部局繳出此案遂結 
[發財誌喜]  
　　西歴九月分吕宋發財票刻已接有電音頭采第二萬四千五百十號二采第二萬一千一百五十七號三采第一萬四千五百四十五號急登報牘以告財星高照之諸君 
[流氓拘押]  
　　前晚有著名流氓某甲在彩視街某姓花烟館吸烟生事捕房知悉連甲之拼婦一併拘拿管押諒於今日解案云 
[報復被拘]  
　　裏虹口一豫春茶肆比鄰某薙髮匠之子昨持竹竿碰傷牛肉鋪夥某乙因之口角紛爭薙髮夥某丙奮力助毆致乙大受其窘事後糾人前往報復適包探王阿二路經是處向之喝阻乙所糾之人不知王是包探意欲行兇又有包探孔長生到來始得帮同拘獲四人帶至捕房管押諒須解送公堂候訊發落也 
[關提已到]  
　　日前泰來亨茶棧主王世淦投英會審公廨控稱司帳人董若卿吞没股份票叩請傳追葛大令飭差提董研訊據供股票係馮來儀經手馮現在甯波大令着將董暫押俟禀請關道邵觀察備文至甯關提兹由甯紹台道札縣派差拘馮移解至申觀察飭送英審會公堂歸案質訊 
[法界公堂瑣案]  
　　翁太守昨蒞法捕房時洋藥局解送船户李清訴稱局中備有巡船雇用李清爲水手停泊小東門外碼頭歴有年所昨忽有小船户林阿邱林阿香林阿帕三人將李毆傷叩求提辦太守問因何事起釁答稱無端毆撃太守著包探將李帶往指出三林傳案訊理○陳如松欠銀一案訊理情由均登前報昨陳擕到英洋六十元期票一紙訴稱胞兄欠錢一百八十千有奇無力歸還今特湊洋六十元交小的爲特携來湊數另有洋三十元係徐愛山向小的贖田四畝幾分太守見龔璞如徐炳春錢蘭生陳鶴年徐愛山等均經到案詰訊之餘陳錢同稱我等合買房屋交洋一月有餘尚未將契紙地單交下向其索取據云須當堂交付徐稱還洋贖田亦須收回單據太守問陳方單何在因何不給伊等陳稱方單等一併抵押洋人處太守謂爾欠洋人銀三百兩約洋四百零數元龔處尚欠洋一百四十元前次繳過洋二百元今日又繳洋九十元此等期票無所用之核計尚少洋二百數十元切須趕緊繳案又謂徐曰陳抵押洋人之件可查明能否商量取出現有洋二百九十元其餘或着陳出立憑據可於下期禀覆○老北門外河沿陸德興成衣店經俞鳳池推荐陳友卿爲夥作工八月有餘因取工資齟齬停歇邀俞算帳詎俞非但不肯調停反赴公堂控告翁太守傳到店主陸瑞及子阿大向之詰訊各訴緣由俞稱陳在伊店月得工資一千二百文另有月規二百文爲薙頭洗澡之用如有經手賣出衣服厘頭照扣今該店祗肯按月出錢一千文做工八個半月照算尚少錢數千陸稱陳帳上已用去洋二元錢十三千五百文應扣厘頭計四千二百文照算無甚懸殊太守問陳取用錢洋數目符否答稱無悮太守核算帳目陸尚須找錢四百文諭以並不懸殊何得興訟俞尚執定按月祗出工資千文太守謂依爾所云按月一千四百文八個半月應得錢十一千九百文加分厘四千二百文共十六千一百文用過十三千五百文洋二元惟少四百文之譜汝爲荐頭何得多事隨諭陸給陳錢四百文陳之物件着卽取去倘再前來吵閙准令鳴捕送來以憑懲辦 
[金免痴寫對助賑]  
　　四五尺每副減收一百文宣紙加倍潤資先繳文報局或陳與昌掣取收條並寫件交二馬路古香室代收三日取其餘各件及琴對不助外埠寄來信力統歸自給本月杪止 
[傳方濟世]  
　　近日本埠急症愈多往往救之不及接元堂主人何君雲裳特製感應靈丹用以濟世本報後登有告白並恐遠處購藥未便故將原方刊入仿帖内以便見者按方自製藉以救急此誠莫大之功德也按感應靈丹其功效亦與吉祥藥水同一靈騐惜信昌現因藥罄止送然苟能將方傳播俾得人人照方製藥則其功當與贈藥者等 
 
 

Page 4

 
 
[上海三馬路與昌絲棧陳竹坪經募賑捐七月廿九日第五十六次清單]  
　　羅鰲峰善士祈病速愈助洋五十元太原馥記洋二元顧靜波香資移助洋五角不留名錢一百十文○天津黄公館寄來紹衣堂黄洋十元○常熟李儒記林漱記王粢莊三户合助洋二元○與字一百四十八册杭州以約堂王經募邵庸仲朱鼎三兩户各洋二元隆號油行朱錫其廣裕油行莊德潤四户各洋一元蔣億泰公泰兩户各洋五角以上八户共來洋九元○與字二百三十六册練塘公泰典經募金益泰洋四元金益隆邵祝三襭芳堂朱公泰典四户各洋二元孫蘭森四房金仁號金子田三户各洋一元許萬盛朱萬盛沈德順鼎隆號金信昌王福昌沈雲山七户各洋五角萬大隆芝記孫茂高二户各洋三角萬恆隆曹順興王隆昌協成隆萬乾生五户各洋二角世善堂朱錢七百文蔣泰茂李福昌吳枕流三户各錢二百文不留名不留名孫錦堂三户各一百文以上廿九户共來洋一元五角○西畫錦里燄口餘洋移賑洋一元錢六百九十三文○正大局交來童子卿善士經募汪景韓洋一元本守愚屏山汪氏吕墨卿三户各鉽五百文汪輔庭吕秉成王君義吕敬之吕炳文朱瑞庭無名氏王耀廷王浩然宋志明十户各錢三百文江增五汪魯卿孫信芳三户各錢二百文蔣純綸汪五壽汪興仁無名氏無名氏無名氏無名氏七户各錢一百文以上廿四户共來洋六元○可木氏洋六元保母康健洋一元祈保平安不洋四角以上三户均指助沙州共洋七元四角○本日共收洋一百零八元五角小洋九角錢八百十文合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [G　　參茸種子乾健丸 
　　求嗣之要在乎男女精血充實而無病也故男以補　爲要女以調經爲先男子之不足則有精滑淸精冷者及臨事不堅或流而不射或夢遺溺數　　 
或便濁淋澁或好色以致陰虚陽竭或過於强固勝敗不洽或素患陰疝肝腎乖　此外或以陽衰多寒或以陰虚多熱若此者是皆男子之病雖廣置姬妾徒自戕耳本堂家藏參茸乾徤丸一方治男子先天不腎氣虧損遺精白濁與及頭暈眼花目暗耳鳴自汗盜汗精神短少作事健忘腰膝疼痛步履無力等症悉皆取效如神倘將此丸常服功能固精益髓延年却病世之乏嗣者有此種子良方又何慮乎哉外有參茸坤順丸專備婦科所用兩者分服則男精固而女經調取文爲更速也小丸每盒四兩價洋一元早晚每服三錢淡鹽湯送下無容戒口大丸每盒四個價洋一元早晚每　下一丸仕商賜顧者送十七頁各藥價目書一本此佈上洋英老巡捕房斜對門中和里内只此一家並無外有分店寄售詹誠德堂啓　 
　　　脚藥聲明假冐 
　　多年能和　　者四其使脚　緊不脹痛而易於　小也每瓶五十六文又至妙散專治烟脚　并　烟之脚每瓶七十文祇在上海寳善街王大吉藥店一家出售其餘假冐管毓壽氏步蓮堂啓 
　　京都新到秋季搢紳錄 
　　文武洋八角單文洋六角另有孔子年譜附攷辨隨筆洋五角英雄紀鈔洋一角半上海四馬路萬卷樓錄啓 
　　招售機器 
　　啓者前奉遷　憲派員　　起流雲沉船現據該船户具禀請機價歸費如有欲買者所有機器全副及斷船兩節並隨船什物均存楊家渡救生局至彼估看價可從　 
　　五彩聲明 
　　詐接英八月對單本行售出五彩第二萬五千五百四十三號分十條共得洋五百元得主姓名甚多不及細錄連月經售大彩雖得主財運亨通巨彩常臨而本　 
行頗有厚望焉○今售英十月票全張半張分條○來信指明上洋棋盤街北首七月廿八日 
　　告白 
　敬啓者敝所前分送捐册册面盖有如蒙樂助捐欵請交上海保險公司圖章而每日所登淸單雜誌均寫高易公館字樣因保險公司與高易公館事屬一起故未分辨誠恐各外埠未及週知特登報佈達祈惟公鑒上海四馬路高易公館恊理兩廣賑捐所經理人李秋坪謹啓 
　　書　發售 
　　本號所　石印文府宏括兩種　籍之精工文題之多少早經登申滬兩報現兩　所存不多　君欲購者卽來面定再文選一書價目亦早登前報其　現已出　仍在本號及　坊銷售所有各岸已另派人至湖南湖北江西南京河南福建蘇杭揚州天津京都前往銷售該處均另有招貼望諸君認明不致有悞上海火馬路鴻仁里長順　啓 
　　福利公司 
　　本公司開在上　大馬路新由各　遷到各種玩　如極　礠器料器等各項玲　奇巧物件一　俱全凡官紳商賈可請至本公司逐一賞玩　無交易請來觀看　無禁阻特此告白 
　　洋肥皂出售　 
　　啓者本厰所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報館間壁申昌書畫室零躉出售定價甚亷如欲躉買可另議格外公道也此佈江蘇藥水厰啓 
　　大呂宋公司英十月份票出售 
　　英十月份呂宋要全張六元半張三元分條足洋七角設票仍三萬號頭彩三萬元二彩一萬二千元三彩五千元其餘彩頭未及細錄另刊仿單隨票附送開期華歴八月世八日在呂宋開彩　晚三大彩有電報到申如得主欲隱名者悉聽尊便遠處局寄指明呂商牌號交送並所隱明各號信式回件　記　不致悞此佈大呂宋公司分設各洋行列後立發廣和天祥盈利天成必得恊記萬有利同得利 
　　中興八大功臣手札 
　　是書自曾文正公胡文忠公駱文忠公沈文肅公曁左侯相李中堂曾　帥彭宮保入公往來信札縱横筆墨寫出世故人情經濟謀猷洵在咨商尺素宜十宜農宜工商每部洋　 
六角○歴代王侯將相尺續自周文王姜大公諸葛亮劉伯温並李太白答番書等載夏商周至本朝二十四代三百餘人之書信士慶工商閱之長學聞而多見識也每部四角○硃批筆耕齋尺瀆附應酬提要不深不淺仕商均宜洋兩角○洋務尺瀆兩角四馬路文海堂印造發售　 
　　西洋鼻烟 
　　新到西洋鼻烟出售味道極佳每瓶洋一元二角躉賣價可公道外有澳門敝友寄售頂舊貨價錢大有上落如合意者請來看貨面議萬勝祥呂宋票老鋪啓 
　　寄售初印舊書 
　　南巡盛典六十元京板詩經樂譜六十元左氏兵法廿元周易洗心二元淸閟閣集二元譚子詩歸二元在上海四馬路中文宜書局代售 
　　止濁固眞丹 
　　人之五人　六腑俱各有精然腎爲藏精之府而聽命于心貴乎水火升降精氣内持若調攝失宜思慮不節嗜欲過度陰陽不能升降是以淸濁不分而赤白濁證所由生也此丸治一切赤白濁證心腎俱虚夢寐驚悸常有自汗煩悶短氣悲憂不樂下元虚損或如米泔疑脂濁甚四肢無力面黃肌瘦耳鳴頭暈等證不論年深日久經騐如神並治婦人赤白帶下一料全愈每兩洋二角上海英巡捕房對門廣東接元堂何均年製 
　　書　出售 
　　駢志文會一元養一齋文集一元二角活圖奇門　甲一元奇門軍　要略八角段氏說文撰要一元四梅氏叢舊三元文選四種一元四竹林女科六角詞林摘錦二角半上海四馬路口寳文閣啓 
　　地球錄思痛記 
　　環游地球新　四卷鉛板早售罄嗣有人翻刻近亦漫　且多錯字今李君小池重刻木板用連史紙裝釘每部四本價洋八角思痛記二卷一火本每部二角均由上海申昌書畫室出售　 
　　八月號單十月票均到 
　　八月號單因輪船被阻今日始得到申查本行售出紅票有八十五張之多可謂得彩之盛也財翁處均已密信知會紅票兌洋格外公道十月票今日亦已到申價仍照舊欲早奪錦標者請速購取來信卽班回件 
　　對號單到並售一月票 
　　英八月對號單已到查本行售出四五彩各一張以及小彩甚多未便細申現售英十月票全張六元分半均可分條足洋七角紳商惠顧請指明上洋抛球塲大有恆行啓　 
　　必發招領四彩 
　　本行巨彩月有售出向章除三大彩登報外其餘四五等彩槪不登報英七月票敝處經售四五彩共三張内有五彩一張申地抄印之對單悞被印錯是以登報關切免得棄毁茲接英八月公司對號單查悉二萬六千五百八十四號四彩全張係敝行售與鎭江陳君所得但地址未曾註明無從咨會理宜登報奉聞見報卽來申兌洋爲禱其餘售出五六等彩遠埠局信通知仍不彰揚登報而昭核實上洋呂商必發行啓 
　　英華書舘告白 
　　本舘開在上圓明園路第十號門牌館中尙有學徒數人可以附讀如有來學者請隨時於早九點鐘至下午四點鐘來館面議可也 
　　三鞭壯陽種子丸 
　　　茸婦科　麟丸 
　　凡人身之强弱不外乎陰與陰固不宜虧元陽尤不可損欲先固本必先壯陽本舘創製此丸用鞭　溥狗鞭爲君佐以參茸等藥鞭卽陽具以陽補陽功用更捷能治精元虚損色慾過傷一切　虚陽事不舉不堅氣血兩虧等症獨　不燥不烈之功無倚無偏之性壯陽種子健脾去濕取效如神欲廣　者男服三鞭女服毓麟則陰陽交濟　璋之喜如操左劵矣每兩洋二角毓麟丸每兩五角大丸每顆二角半上海老巡捕房對門鹿芝舘監製 
　　屠户覽 
　　來本厰包買生羊生油凡屠户原賣請到新關大王廟對岸江蘇藥水厰面議可也 
　　致語道謝 
　　竊維志在濟人訣發枕中之秘功能種子方傳海上之仙此在昔所嘗聞迨於今而始見得斯法者其爲梁愷悌堂乎該堂創從粤海開設申江以其所得良方製爲各種丸藥兼臻衆美獨步一時治則對症必瘳名已不脛而走矣僕弟兄年過三十虚熊夢而求子情　　 
殷椿萱壽並六旬感麟趾而望孫念切禱神未應乞藥無　亦旣意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義别男女以分餐日服數錢月雙坐喜甲申九十兩月先後各舉一男二老藉以開顏衆親咸來稱賀筵開湯餅慶集堂階旣而語及緣由罔不詫爲奇異其有未曾得子者彼此傳言相率購服近聞各皆懐孕從知應效如神此外則同里郭肯堂多年白濁中表朱雲甫素患遺精服乾健而均愈内戚何范氏每病經期鄰婦張李氏常流白帶服坤順而並痊事豈偶然功誠偉矣設非該堂方藥良　製煉精純惡能若是也耶余弟兄旣愜心期不忘所自特登申報略　寅忱所冀芳名愈播咸　種子之丹吉兆可徵不羨宜男之草謹佈姑蘇閶門陳亷石鏡秋拜啓 
　　東洋肥皂批發 
　　日本神户播磨肥皂製造局自運黃白條皂各色香皂寓上洋虹口大街華昌茶號内發售貴客光顧價値格外公道 
　　英十月份票 
今新章加彩全張六元半張三元分條頭價照大市仕商惠　信購原局回件指明上海棋盤街北首泗涇路對面　 
　　七月念九日上海各絲市行情列左 
　　錢鳳翎三十五包二百八十五兩○周月華廿包二百七十七兩五○金麒麟三十包二百四十六兩二五○邵玉和廿包三百十一兩二五○玉峰十包三百兩○錢春翎四十五包二百七十兩○金蘭二號廿包二百八十七兩五○錢錦翎廿包三百兩 
　　七月三十日上海各絲市行情列左 
　　成太雪　廿五包三百十七兩五○同順　翎廿包二百六十七兩五 
　　石印各種英文圖說書藉出售點石齋主人啓　 
　　直行六本康熙字典每部洋三元○大號康熙字典每部一本二元半○又外國裝訂康熙字典一本洋三元○康熙字典每部四本一元八○又每部二本一元七○又每部一本一元六○廣治平略每部八本洋五角○臨文便覽每部二本三角五○薛氏鐘鼎每四本連夾板洋一元○四　　　 
庫全書簡明目錄每十二本七角五○篆文四書每部四本七角五○汗簡每部一本二角五○前後漢書共十本分二套四元五○史記每部四本二元半○綢面裝訂字彚每部一本洋三角○水流雲在軒試帖每二本洋三角○子史精華每二本連夾板二元○國朝詩别裁每部十二本　 
洋一元六角○錦套五經體註每部實洋二元六角○經籍纂詁每部五本連夾板二元○華英通用要語每部一本一角五○華英說部撮要每部一本洋四角○英字入門每部一本一角五○華英字典每部一本洋五角○華英文字合璧每部一本二角五○華英尺瀆每部一本二角五○無師自通英語錄每一本洋五角○五車韻府每部一本洋八角○泛槎圖連板每部四本洋一元○歴代名媛圖說每部二本洋七角○夢迹圖每部一本三角五○點石齋叢畫每部八本洋一元○紉齋畫賸每部二本洋六角○明狀元圖考每部二本一角五○百孝圖每部二本洋三角○於越先賢傳每部二本二角五○晚笑堂畫傳○又毛太竹紙每部二本二角八○南巡盛典錦套每部八本四元五○帝鑑圖說每四本洋六角○廣陵名勝圖每一本一角五○黑蠻風土記每一本二角五○詩書舫每部六本六角五○牧牛圖每部一本洋八分○聖諭像解每部四本洋五角○鴻雪因缘連爽板每六本洋一元一角○三國志演義每部八本二元四○紅樓夢圖詠錦套每二本洋八角○毓秀堂畫傳每部四本錦套價洋一元○爾雅圖每部二本洋四角○申江勝景圖每部二本實洋七角 
　　八月初一日公平易股價　 
　　招商局新股四　五兩五 
　　中國電報六十一元織布局廿二兩平泉銅礦十九兩七五開平煤礦四十五兩自來水老股三十一　電氣燈賽蘭格點銅十元零二五旗昌棧碼頭六十兩　喇糖公司上海保險公司　岑開地公司九兩 
　　原價一百兩 
　　百零五一百兩二十磅一百兩一百元一百兩五十兩五十兩廿二兩 
 
 

Page 10

 
 
[光緒十一年七月二十四日京報全錄]  
　　宫門抄○諭旨五道錄前○蘇撫衛奏爲審明定擬摺子○大臣杜奏爲據情代奏摺子○東撫陳奏爲獲盜審明就地正法片○大臣杜奏請循例更换司員摺子○七月二十四日户部通政司詹事府正藍旗値日無引見○松溎等塲差完竣覆命並請安○文秀假满請安○直隷候補道李興鋭預俻召見○吏部奏派騐看月官派出恩中堂畢道遠景善師曾貴恒徐用儀徐樹銘崇禮葉蔭昉札拉豐阿何崇光舒恩吳壽齡本貴章耀廷春長○召見軍機李興銳○皇上明日卯正至壽皇殿行禮○○頭品頂戴江蘇巡撫臣衛榮光跪奏爲審明已革職官開場窩賭致釀人命按律定擬恭抑摺祈聖鑒事竊前據長洲縣知縣王樹棻詳報流寓之武職陳維新等開塲窩賭毆斃人命一案先經會同督臣曾國荃將記名提督陳維新同補用守備楊子雲卽楊萬桂二名奏叅革審奉旨陳維新楊子雲卽楊萬桂均着革職研訊按律懲辦餘依議該部知道欽此當卽欽遵行司提訊擬辦去後兹據臬司李嘉樂督同蘇州府知府魁元提集人証審訊明確擬議解勘前來臣親提研鞫緣陳維新卽陳裕南楊萬桂卽楊子雲籍隷湖南湘潭長沙等縣陳維新於咸豐四年由武童投効軍營轉戰數省歴保至花翎記名提督楊萬桂於同治元年由水師營勇丁克復蘇常等城出力歴保藍翎儘先補用守備與已死朱阿金素未相識陳維新曾管帶留防太湖水師左營光緖四年因傷病舉發請假撤差寄寓蘇城楊萬桂先在陳維新營中充當哨弁後亦請假回籍旋復來蘇卽在陳維新家照看門户陳維新有房屋五進十年九十月間陳維新因無差使度日維艱起意開塲聚賭抽頭漁利卽用先在不識姓名舊貨担上買得骰子摇缸在家開賭並令楊萬桂帮同抽頭有生員業功甫卽業勲曾往賭博一次其餘同賭之人隨來隨去皆不知姓名約計一月有餘陳維新恐被人控發卽行停止十一月初五日陳維新因骽傷復發住在後進内室養病楊萬桂復起意聚賭先後抽得頭錢仍與陳維新分用不計確數有在逃之王阿松金箔大三彭金生等連日同不識姓名多人前往摇攤賭博十五日朱阿金聞知起意糾同俞阿二胡雲山胡幅興偕往捉賭希圖訛錢卽至陳維新家一同闖進朱阿金聲稱拿賭送官上前將賭具骰子摇缸攤布搶獲到手正欲走出楊萬桂將大門關閉思欲與之說和詎王阿松金箔大三卽將朱阿金拉住奪下賭具合面𢵡按倒地用脚踏傷其脊背右後肋左後脇等處俞阿二等救護亦被彭金生等各用拳脚毆踢致傷一齊綑縛彼時因人多喧雜楊萬桂攔阻不及迨見朱阿金等均已受傷慮被告發卽向大聲喝阻並通知陳維新出視唤令地保陸汶沅往看解放猶欲托人調處朱阿金之父朱錦山亦卽聞信踵至詢悉前情將朱阿金扶回醫治詎朱阿金傷重延至十六日殞命經該縣王樹棻訪聞並據朱錦山報案獲犯訊詳奏叅革審北據審明解勘據供前情不諱究詰不移飭緝逸犯王阿松等未獲應卽先行擬結查律載現任職官有犯屢次聚賭及經旬累月開塲者發往烏魯木齊等處効力贖罪又賭博不分兵民俱枷號兩個月杖一百各等語此案已革花翎提督陳維新以度日維難起意開塲窩賭抽頭漁利已革藍翎守備楊萬桂於陳維新停止以後復起意放賭抽頭以致在逃賭犯王阿松等將前往拿賭之朱阿金踏傷身死研訊該革弁等堅稱實無主使喝令情事惟其所保官階雖非現任亦未食俸但一係記名提督一係補用守備不知自愛輒敢先後各自起意開設賭塲均已經旬累月未便照常人賭博科斷自應各按職官聚賭本例問擬陳維新卽陳裕南除有賭具不能供出造賣之人例止擬徒輕罪不議外應與楊萬桂卽楊子雲均合依現任職官有犯屢次聚賭及經旬累月開塲者發往烏魯木齊等處効力贖罪例合發往烏魯木齊等處効力贖罪陳維新供因骽病舉發在内室養病並未在塲目撃毆打且事起倉猝所供並無主使情弊尚屬可信兼有同往拿賭之俞阿二等供招確鑿無虞避就毋庸監候待質楊萬桂所供並未喝令綑毆旁無切証質之俞阿二等亦稱當時人聲嘈雜聽聞不清未能確指難保非狡供避就應請照例監禁俟緝獲逸犯王阿松等質明辦理生員業功甫卽業勲僅止同賭一次合依賭博不分兵民枷號兩個月杖一百例應革去衣頂擬枷號兩個月杖一百俞阿二胡雲山胡幅興俱非例應捉賭之人應各酌照不應重律擬杖八十所受各傷均已平復應毋庸議地保陸汶沅失於查察應照總甲笞五十例擬笞五十該犯等事犯到官均在光緒十一年正月初四日恭逢恩旨以前陳維新楊萬桂係職官聚賭罪在軍流以上均應不准其援减業功甫等所得枷杖笞責各罪均予寛免業功甫仍應褫革地保陸汶沅應仍革役陳維新房屋照例入官估變册報賭具供棄免追同賭並出賣賭具之不識姓名人請免緝究陳維新等先後抽得頭錢訊無確數亦免追繳逸犯王阿松等緝獲另結案係該縣自行訪拿惟兇犯在逃仍飭照例開叅除供招咨送兵刑二部外謹會同兩江總督臣曾國荃恭摺具奏伏乞皇太后皇上聖鑒勅部核覆施行謹奏軍機大臣奉旨該部議奏欽此○○奴才杜嘎爾車林多爾濟跪奏爲據情代奏叩謝天恩事竊據三音諾彦部落盟長報據新授何貝三音諾彦扎薩克和碩親王呈稱准理藩院札開該盟所出何貝一缺奉旨着特固斯瓦齊爾補授欽此欽遵並令赴闕叩謝天恩等因札知前來捧讀之下悚惕彌深立卽接辦何貝任事正擬束裝赴京叩謝天恩跪聆聖訓惟特固斯瓦齊爾生母舊疾陡作日甚一日惟思特固斯瓦齊爾生母年逾六旬氣體素弱夙患舊疾時發時愈現雖醫治總未見痊特固斯瓦齊爾新侍湯藥弗克遠離而叩謝天恩不敢延緩是以京近在烏城萬壽宫叩謝天恩伏思奴才一介庸愚蒙古世僕感荷殊恩補放何貝員缺惟有一切應辦事件與副將軍和衷商辦以效犬馬等情呈請代奏前來查該何貝王特固斯瓦齊爾所稱情詞懇切所有該何貝王就近叩謝天恩緣由理合恭摺据情代奏伏乞皇太后皇上聖鑒謹奏軍機大臣奉旨知道了欽此○○陳士杰片再東省拿獲情重盜犯就地正法案件歴經按季彚奏光緖十一年春季分據濰縣報獲盜犯張警遠一名解經萊州府訊認聽糾强劫事主劉焕文錢舖銀物拒殺舖隣郭雲浦身死不諱罪應斬梟錄供禀經臣核明批令照章京地正法兹據臬司林述訓詳請具奏前來除飭取供招咨部外理合附片具陳伏乞聖鑒謹奏軍機大臣奉旨刑部知道欽此○○奴才杜嘎爾車林多爾濟跪奏爲司員年满在差未回擬請循例更换以重職守恭摺具奏仰祈聖鑒事竊查烏里雅蘇台軍營内閣侍讀德蔭係自光緒八年五月初七日到烏任事起連閏扣至本年四月初七日已届三年期满第該侍讀前於上年秋差派帶領弁兵赴京呈進貢馬尚未回營若俟其差旋到烏後再行報满未免有逾限制今該侍讀德蔭旣已期满三年應卽照例奏請更换以符舊章其所遺内閣侍讀一缺相應請旨飭下該衙門照例迅揀妥員來烏接辦以重職守至該侍讀旋烏銷差後卽令尅期起程回京仍歸原衙門當差除分咨查照外所有司員年满循例更换緣由理合恭摺具奏伏乞皇太后皇上聖鑒再叅賛大臣恒明請假回京是以未經列銜合併聲明謹奏軍機大臣奉旨該衙門知道欽此 
 
 

Page 11

 
 
[光緒十一年七月二十五日京報全錄]  
　　宫門抄○諭旨三道錄前○選單○閩督楊等奏請鼓鑄制錢摺已錄前報○大臣左奏叅革遊撃拿辦片○將軍金奏審明按律定擬摺○大臣杜等奏侍衛出缺請飭揀補摺○滇撫張奏爲特叅管獄有獄各官摺子○七月二十五日禮部宗人府欽天監廂藍旗値日無引見○内閣奏派騐放之王大臣派出豫王熙敬文暉周家楣○户部奏請更换崇文門正副監督○禮部奏派稽察接談换卷派出福錕貴恒奕杕周家楣徐用儀陳希齡○召見軍機○光緒十一年七月分選單知州順天覇州沈宗謨廕監知縣陜西清澗周思愼供山西崞縣吳錫田順天順義頼永恭俱舉河南湯陰陳其昌廪布經歴廣西孔昭璸附貢巡檢山東卽墨瞿傳墫附貢廣東澄邁金兆棟監典史貴州安平翟肄廷供雲南蒙自奏懔箴湖北鍾祥劉錫珍福建閩縣林德懿俱監○○左宗棠片再據營務處統領恪靖各營已革道員王詩正禀報該道所部行營差弁遊撃喻汝錫經該道札飭隨同莊啓川前赴嘉義招募土勇俾資照料彈壓乃該遊撃胆敢在外招摇沿途支借抵防後並不回營銷差擅自逃走殊屬大干軍令禀請叅辦前來臣查喻汝錫身充行營差弁竟敢滋事私逃亟應嚴辦以肅營規應請旨飭部將遊撃喻汝錫革職以便懲辦除行原籍地方官並各省水陸防營一律嚴拿外理合附片陳明伏乞聖鑒訓示施行謹奏军機大臣奉旨着照所請兵部知道欽此○○帮辦軍務大臣伊犁將軍奴才金順謹跪奏爲審明謀殺人命按律定擬恭摺仰祈聖鑒事竊據署伊犁撫民同知上官振勲詳報綏定城南關雙湧泉舖夥馬牲異謀殺該舖帳目陳彰移時身死一案當經批飭提犯研訊確情按擬招解去後兹據該署同知嚴審議擬解勘前來奴才率同領隊大臣等親提覆鞫緣馬牲異年六十二歲伊犁城盤子人在綏定城南關雙湧泉酒坊傭工與已死該舖帳目陳彰先無嫌隙陳彰因馬牲異性情不好常與鋪夥口角屢向掌櫃石萬春言及意欲攆逐出鋪馬牲異因此懷恨十年五月馬牲異回家看視妻病石萬春帶信囑其毋庸回鋪嗣陳彰赴固勒札收割莊稼由馬牲異家經過馬牲異挽留歇息陳彰推辭不脫及到馬牲異家中馬牲異向伊央求情願回鋪工作陳彰許俟回鋪與石萬春商議再定迨陳彰去後馬牲異到鋪向石萬春說陳彰已許其仍舊回舖傭工石萬春不信馬牲異又央求代尋事業暫住鋪内等候石萬春應允嗣因舖内人忙石萬春令馬牲異暫赴錫伯營賣酒馬牲異走後陳彰回鋪石萬春問及情由始知陳彰並未應許馬牲異回舖工作之事隨卽寄信令馬牲異回鋪算帳十一月初四日石萬春赴固勒札收帳初五日馬牲異回鋪初六日陳彰將其身工停算清楚馬牲異尚未出舖初十日午後陳彰預備酒菜爲馬牲異餞行邀舖夥顔炳章作陪飯畢各有醉意晚間陳彰同顔炳章清算鋪帳馬牲異亦在旁坐陳彰將帳算清時已三更顔炳章將舖門關閉各回各屋馬牲異與顔炳章同屋居住顔炳章回屋睡歇馬牲異復到陳彰屋内閒談一會纔回屋去睡心想陳彰屢次不容伊在舖傭工舍此又無謀生之處愈思愈恨起意將陳彰殺死洩忿到四更時聽顔炳章睡熟起來到前櫃房將燈點着在闌櫃底下取出鐵斧一把立在内櫃房門首聽得陳彰鼾聲知已睡熟又故意呌陳彰兩聲不見答應卽將内櫃房門簾揭起走到炕邊用斧將陳彰頭面用力砍了一下陳彰哼了一聲又連砍數十致傷陳彰右額角左額角太陽接連左眉梢左眼角左腮脥鼻梁等處並劃傷左手四指不聞陳彰聲息以爲砍死又恐天明知覺復將箱上衣服拉到地上鐵斧塞在櫃桌縫裏出來將鋪門半開故作外賊形狀到後院將手洗淨回屋睡歇又將房門虚閉適顔炳章知覺問伊起來何事馬牲異答以瀉肚顔炳章信以爲眞天明馬牲異唤顔炳章起來又詐問房門爲何開了顔炳章答云不知赶緊下炕前去開門見舖門半開心甚疑惑又唤陳彰不應赶到内櫃房查看始知陳彰被人殺傷又見箱上衣服落在地上以爲外賊一面帶信告知石萬春一面報案馬牲異亦佯作不知隨同喊報經同知上官振勲前往勘騐該舖並無外賊出入形跡審據隣佑供稱是夜並未聞有動靜且陳彰受係斧傷更屬可疑追問該舖有無此物馬牲異供稱不知顔炳章供前月曾借徐木匠鐵斧一把放在闌櫃底下現在徧找不着上官振勲以案情可疑騐明陳前傷痕飭醫調治其餘舖夥全行帶案尚未審訊據報陳彰延至後晌因傷殞命復經上官振興詣騐正在提訊據石萬春呈報已於十三日早經石萬春之子由櫃桌縫裏尋獲破鐵斧上有血跡比對屍傷尚屬相符當卽提訊該舖夥等惟馬牲異供詞閃爍再三研詰始行供認上官振勲審明詳報批飭審解兹據覆審擬議解勘前來奴才率同領隊大臣等親提覆鞫據供前情不諱詰無起釁别故及别有同謀加功之人矢口不移案無遁飾查律載謀殺人造意者斬又新疆奏定變通命案章程擬凌遲斬絞立决並監候應入情實者卽照律擬罪詳請就地正法應梟首者仍梟首示衆擬斬絞監候應入緩决者斬罪監禁五年絞罪監禁四年限满均杖責一百保釋各等語此案馬牲異因陳彰屢次不容伊在舖傭工起意致死洩忿乘陳彰酣睡用鐵斧將其連砍致傷移時殞命自應按律問擬馬牲異合依謀殺人造意者斬擬斬監候應否照變通章程斬絞監候應入情實者就地正法之處未敢擅擬石萬春顔炳章陳保兒等訊無知情同謀情事應毋庸議餘屬無干概行省釋屍飭浮厝兇器解騐發回存庫備照是否允協除全案供招咨部外所有審明擬議緣由謹恭摺具陳伏乞皇太后皇上聖鑒飭部核覆施行謹奏軍機大臣奉旨刑部議奏欽此○○奴才杜嘎爾車林多爾濟跪奏爲卡倫侍衛病故出缺循例奏請揀補恭摺具奏仰祈聖鑒事竊查烏里雅蘇台科布多所屬各卡倫侍衛遇有缺出例由奴才等奏請揀補歴經辦理在案兹據烏里雅蘇台所屬阿拉克鄂博卡倫台吉錫庫爾圖等呈稱管理阿拉克鄂博卡倫侍衛桂明於本年二月間染受風寒復患神迷頭眩加以腰骽疼痛等症醫治罔效於四月二十五日病故出缺等情呈報前來查該卡最爲緊要所出之缺除由奴才等循照成案派員前往暫行接署外相應請旨飭下領侍衛内大臣迅卽照例揀員前來接辦以重職守理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○雲南巡撫臣張凱嵩跪奏爲特叅疏脱重囚越獄之管獄有獄各官請旨分别革審議處恭摺仰祈聖鑒事竊據蒙自縣知縣成占春禀稱該縣監獄坍朽請欵重修因將監犯提禁差房光緒十一年三月二十三日據典史黄興南禀報二十一日夜四更後風雨大作監犯李小五乘看役人等困倦睡熟扭脫刑具拔斷栅木挖沿踰墻逃逸看役等驚覺禀報該典史追捕無蹤報經該縣會營赶緊勘騐緝拿一面卷查該犯李小五係砍傷無服族嫂李杜氏身死獲案訊供通詳罪應擬斬之犯提訊看役人等並無賄縱等情當經臣批司將該典史撤任嚴限勒緝並飭查勘提省去後兹據該管道府揭由署藩司史念祖署臬司熊昭镜會詳請叅前來臣查該典史職司管獄李小五以應斬重犯旣因修監提禁差房卽與監獄無異自應督同看役倍加防範乃漫不經心致令脫逃寔非尋常疎忽可比該縣疏於預防咎亦難辭除催提該典史看役人等來省審辦外相應請旨將管獄官蒙自縣典史黄興南革職拿問有獄官蒙自縣知縣成占春先行交部議處仍飭勒拿逃犯務獲究報俟限满再行分别辦理曁咨部查照外謹會同雲貴總督臣岑毓英恭摺具陳伏乞皇太后皇上聖鑒訓示再蒙自縣典史選缺滇省現有應補人員應請扣留外補合併聲明謹奏奉旨已錄 
 
 

Page 12

 
 
[雲津近事]  
　　河東多有住家出帖者應酧帖片打發錢文多用婦孺　　如便照帖付錢並不吝惜如或空空妙手便支吾推託或以拿櫃不在爲辭然最畏者兵差一遇該兩項人伎俩立窮非立刻付錢非過去小錢短串係其衣食之資自未便因人移易也彭城劉氏子孫武秀才侄係武孝廉婿當侍衛處差殆以弓石世其家者亦住河東就門前設局兌錢其視兵差不以爲意一日因憑帖取錢釀成鷸蚌之爭鼠雀之訟盖某甲者某營兵丁也持一吊帖兌取現錢比錢入手以攙雜過多當就櫃檯將繩扭斷挑出小錢數明短底勒令更補櫃檯中人幾曾經比謂錢如不好儘可原串更换何必作此面孔費此手脚耶如必欲换請將原串穿好否則有方台命識時務者爲俊傑該兵如知難而退亦卽瓦解氷清詎遲遲不行劉遂率子　行將其飽打一頓哨官某乙與劉原係至好將兵開革說明兩造不再尋仇乃不數日甲又率人尋劉報復劉不及防未預備人不敢與鬥甲就門前駡詈而去時劉有女歸甯深閨弱質覩此情形被嚇竟死於是劉控諸府縣並營務處等或曰劉女之死係適逢其會彼於鬪毆非不見慣司空何至嚇死耶斯言也似亦有理然而劉則有所藉口矣○去年七月十二日紫竹林下梁家園馬氏子落河身死今年是日死者之弟年僅七齡亦於梁家園附近之坑淹死連旬大雨溝壑皆盈該七歲子帶一鄰孩其年較輕赴坑邊洗澡正在得意忘言插足不住被跌坑中時左近無人鄰孩赶爬上岸號人往救村人畢集落坑摸救雖最深處水不及臍而該孩橫臥坭中死矣水懦民玩故多死焉溺死之事本無足異而特異夫隔年同日兄先弟後並死於水也○天津洋藥釐捐照津海新關入口箱數徵收略無濫漏其土藥去年歸某棧徵解東土西土尤以河南土爲大宗每包價銀約在十四兩上下捐釐通計每包不過徵銀一兩人以爲便若走私漏稅一有疎虞全軍覆没且賣價又要從廉所得不多而所失實鉅稅釐不能從旺大抵創行未久商民未及週知耳現在又歸官辦所有牆子各門俱派巡丁並武弁邏緝捐仍未旺而耗費實多現在新章恐難持久也 
[四明瑣記]  
　　甯波交秋後天氣暴熱痧症日有所聞自七月十五日驟起大風頓覺凉爽二十一日起又無日不雨間或風雷迭作二十七日晴雨不時現已飄風發發凉生枕簟疫亦漸减矣○二十五日晨萬壽寺橋下福建盌兒糕店之屋忽坍兩間内有四人不及奔避手足均被壓傷雖可醫治恐成殘廢也○往年新麥初登每石不過一元三四角兹則步步見長每石須兩元有零盖以有販户載往他處也○迎鳳橋某姓子父爲京官家中無人約束日以嫖賭爲事妻屢戒之不悛日前妻將其長衫藏匿不令出外因是反目終日勃谿妻已被逼不過晚間某以阿芙蓉膏勒令吞服怱怱出外此時無人知覺翌晨日已東升家人見房門猶緊閉排闥而入人已身軟如棉急延西醫救治已無及矣妻之兄弟姊妹等聞信率領男婦多人前來索命由大門打入内房所有器皿什物搗毁一空某始畏罪央人出爲調處願以厚殮超度始得寢事○呼童巷有奏八老者素行不義日前暴卒停屍堂上將備棺殮至夜半聞床上有聲疑爲屍變衆皆不敢逼視正在躊躇之間突有一犬從床上躍正揭帳視之奏已身首兩分矣 
[南湖紀事]  
　　刻悉海鹽縣界内地名百步亭有某姓家祗一伯母與姪同居姪生未百日父母皆殁故由伯母苦守扶養長大情同已出伯母無嗣卽以姪爲子不料姪不務耕種終日在市與無賴爲伍烟花茶酒賭博無所不爲家中雜物質賣盡淨祗剩豆種五斗前日姪欲取以易錢伯母不允卽將伯母推跌在地適在燒粥猝將粥鍋傾潑母身頃刻皮開肉爛不能動作左右鄰居咸抱不平將姪捆住請伊母舅及諸親來商議并告知其伯母送海鹽縣請照律懲辦顧邑尊聞禀大怒當卽升堂笞責千板後准伊伯母并母舅諸親裝入立籠約半日卽已殞命并聞其伯母亦卽因傷殞命云○宗郡守前日壽辰並不舉動屬下文武印委各員皆送祝儀壽軸等件太守一概謝絶諸紳壽禮亦概不收受可謂廉矣○近日郡城内外晚間巡查十分緊急祗因乍浦等處防兵遣散道經此地恐潜跡城中作諸不法故連日於初更時宗郡守兩邑侯捕廳等曁侯副戎胡都戎張守戎以下盡出徧巡四門内外至五鼓始回并諭各坊地保着各烟間報明舖中人數以及客寓茶酒諸店不准收留外方面生之人並限初更一槩閉門停賣舖中主夥人口飭地保造册送縣以憑晚間按坊挨户查察如遇人數不符定卽拘拿究辦上月十七晚郡守副戎以下各文武先出北門查察查至中街財神弄内某烟間門雖已閉聞人聲嘈雜卽飭地保扣門直入有三人嚇急逃上屋頂潜逸瓦聲歴亂朱邑尊卽飭護勇并汛兵上屋追捕當拿獲兩名尚有一人已避不見邑尊隨着地保將烟間看管卽將所拿兩人帶回收押以憑訊究嗣聞人言據云昨晚烟間拿獲者係賣蠶種之台州人次日由坊董地保具禀請爲開釋矣○禾地統帶楚軍水師正右營俞瑞亭軍門帮帶又在南統領於前日遣散去秋出防乍浦所添招宏字一營回禾後恐有逗留連日派員持令箭軍棍早晚巡視俞文兩統帶親出訪查於前昨兩日統帶各拿獲逗留未去之散勇三名俞統領於前日在塘灣街中市拿獲一名文帮帶在北城門口拿住兩名該散勇被拿時極口稱大人恕罪嗣經帶回公舘諒須押回原籍也○北門内外本地烟間用女傭者始則以有女東而用女傭近日皆用年輕大姐爲挑烟愈用愈多每一家愈艷愈旺刻被郡守及朱邑尊訪聞傳各坊地保大爲申飭諭一槪禁止驅逐盡凈士民不勝感戴 
[災後被災]  
　　上月廿五日午後揚城地藏菴後燈草行地方揚姓烟館對門之某姓家茅屋數椽因午炊遺火致兆焚如迨水龍聞警奔至已將該屋拆缷撲熄火勢雖未蔓延然隣舍已受驚不淺矣楊姓烟館火熄後方幸未被株連正深欣喜詎黄昏時分忽聞砉然一聲後墻崩倒椽柱屋瓦猝遭坍塌楊某幸在對房而妻氏及幼子均躱避不遑致遭覆壓趕急央人於瓦礫中救出妻略受微傷尚無大碭子則頭顱磕破一息奄奄恐難保無性命之憂聞者咸謂此子免於火而仍罹此厄豈非數歟 
[禁除惡習]  
　　中元祀孤例所不禁奈揚城俗尚奢靡遇事好勝近日各叚鋪户居民醵金於本街施放燄口若見彼叚搭盖彩蓬此必張掛燈采鈎心鬪角各自炫奇頗有石王鬥富之概所異者佛子諷經之外雜以各種小曲謂曰散花詞句鄙俚不堪入聽紅男緑女因之紛至沓來竟有澈夜不歸圍坐而聽者履舄交錯非但易於滋事亦且風化攸關刻經甘邑朱大令訪悉出示禁止略謂延僧祀孤本當在廟内諷經方昭誠敬倘再敢當街搭台結彩男女混淆定干嚴究云云噫禁除惡習以正人心地方何幸而得此賢父母也不禁額手稱慶 
[搶女圖賣]  
　　甯郡王家墩某姓婦因夫身故無依由其夫婦作主聽其歸母家另行改嫁收還原聘以作殮葬之費前夫所生一女甫在襁褓由婦隨帶撫養互立筆據議明此女長大任憑擇配而前夫之弟某亦同時立名畫押繼而某忽背前議於日前紏人前往將女搶去圖賣婦卽出阳反被毆辱婦將具呈赴縣未識將來若何也 
[開棺相騐]  
　　德化縣南昌鄉吳某家頗殷實中年喪偶續娶朱氏係隣邑瑞昌縣人子已成立與後母不甚協和本年四月間偶因細故脫輻爻占吼起獅王酸橫鼻觀吳忿極敬以老拳朱受重傷立時斃命事聞於泰水家糾集多人蜂擁至吳家毁器毆人盡情肆閙嗣經隣右竭力調停私賄百金許從豐䘾殮齋醮唪經事始寢息詎朱得賄後尚未飽其慾壑七月初復往吳宅訛詐吳置不理朱遂以子毆母斃往德化縣署報請相騐周邑尊准詞帶同仵作下鄉仵作瘧疾不能動手邑尊因禀明府憲王太守札飭瑞昌縣開棺檢騐殮已數月面目如生身有三傷俱係脚踢吳招認畫供非干子事邑尊卽回署將案卷詳報上憲核奪矣　 
[九江鯉信]  
　　七月上浣至今火繖當空輕紈無力寒署表升至九十七八至百度左右居民汗出如珠無異向洪罏鍜鍊城内外之患脾寒吐瀉者幾於比户皆然岐黄家無不利市三倍十五六等日狂颷大作屋宇震摇江中雪浪如山渡船不敢剪波而過云○鄉闈在卽諸生已陸續登程關道李亦青觀察捐銀五百兩交興賢莊董事解往省中按照人數分給栽培寒畯士林皆額手頌之○興賢莊分給賓興例由經董將錢雇舟載往歴届俱蒙關憲發給免單本年該董援例討關并經九江府王太守代爲禀懇李觀察始經首肯隨於十九日領單開赴省坥 
[擬上仁錢兩邑尊禀]  
　　爲無知小民偷掘古墓中灰槨攺鑿假山沿街售賣叩請出示嚴禁懲辦以妥幽靈事竊查杭地營葬皆以灰石攙和本山土泥用蔦樟等舂硾後置棺之上並棺之四圍悉用之名曰灰槨取其堅不易敗其製舊矣而營葬之所則悉在西湖南北峯下但歴年旣久塚中棺木雖先腐敗而未化骸骨因旋入於土中及至坆墓坍壓修葺無人久之雨淋日炙所謂入土未經融化之骨竩與灰椰等浸成一片不復可辨此理之有必然者而要卽入土爲安之義現有無知小民偷掘此種坍廢古壙中灰槨鑿作假山式樣飾苔蘚於其上藉以掩人耳目又復容易射利誠計之得上城如楚湘會館繼梅花牌地方下城則和合橋等處皆有之夫利之所在人必趨之今當大比之年各府縣應試士子紛紛雲集或遇此等石塊鮮不以其玲瓏可愛視爲玩物而爭購之然買者旣多則賣者益熾賣者旣多則掘者更甚若不先發其隠嚴究懲辦在賣者旣罔識忌諱卽買者亦不暇詳求日甚一日復何底止生春間在楚湘會舘左近亦以其石之玲巧曾購一方初不之疑後以石質柔脆不類水碱於是細加審視見其中白骨纍纍尚覺略約可辨乃爲之究其原委遂得其詳竊思墓之坍敗不堪乏嗣修築亦云傷矣况其中儘有古來孝子 
 
 

Page 13

 
 
賢孫義夫節婦等骸骨保名節於有生以前受荼毒於百千年後古魄有知未有不痛哭流涕飲恨黄泉者雖小民罔知利害兩例載暴嚴罪在不宥是以不揣冒昧備陳顚末所有偷擬古墓灰槨鑿作假山沿街售賣緣由理合具禀叩求出示禁辦俾射利之徒不致復蹈前轍卽應試士子以及一切軍民人等亦得藉以周知從此毅魄貞魂重泉安享不致復遭慘毒是誠莫大之恩也伏乞俯賜察核恩准施行爲此頂德上禀杭州府學生江夏氏拜稿 
[上海文報局内協賑公所叢譚十四]  
　　嚴佑之先生來電云十六電匯欵悉十七行二十抵梧探知桂林以上灾更重廿一前赴續欵解沈方伯轉解梧府梁太尊再轉桂林云○山東賑友潘振翁來函勸賑詳述灾况欲籌八萬金分卹十二縣已將來函另行抄錄送登新聞如蒙各處善士廣發婆心指捐東省敝所當一體代解以副德意○揚州鎭江靖江查賑諸公來函云沿江共破大小各圩千餘處每圩淹斃人口合計已多待賑口數在十萬外擬卽清查户口按口酌給冬春兩賑勢在必辦非十數萬金不可等因知蒙同鄉善士垂憫援救務祈迅速解囊施當其厄○王門耿氏因夫子召棠染濕温之診已歴五旬宿垢不下病難全愈默禱竃神助賑求痊越一夕而獲暢解病卽霍然敬以念元酬愿云各處來函類此者甚多豈偶然事耶抑一念之善陽氣勝而病卽袪耶我願世之抱采薪憂者旣助賑以求神復延醫以治病並行不悖取效如神可代爲操券也 
[東撫陳大中丞書]  
　　少欽仁兄大人閣下頃奉惠箋讀悉壹是欣讅行道有福作善降祥引企吉暉慰如所頌此間黄流旣雪又兼霪雨弟自愧德薄未能感召天和民實何辜連遭災祲現齊河濟陽惠民濵州霑化等縣被水最重漫衍旣廣求救彌殷仍望滬局諸君發大慈悲設法籌濟能多賜一分金卽多造一分福振聲兄令郎子英兄分頭查備需欵甚鉅想仁懷無已必能甦此淪溺也手此奉託敬請籌安摹璧晚謙不具 
[施子英專電]  
　　七月廿七日上午三點兩刻接到濟甯專來電報云絲業會館賑公所照今八號信并匯票五千兩到東省十餘縣一片汪洋災廣欵絀轉懇滬上各籌局量撥濟急則敬禀○回電絲會館籌解規銀一萬兩由烟臺轉遞七月廿九發 
[芋老臥病同慶公旅邸以俗冗不克新候口遣家人問疾浹旬未見霍然感而賦此]  
　　讀盡杜詩難愈瘧先生瘦骨更支離興來每戀他鄉好病裏方增客子悲僕輩安能知痛癢交游可補瘡痍秋宵寂寞孤燈暗此景凄其說與誰[  高昌寒食生甫脫稿]  
[奉贈羅少耕太守卽希正句]  
　　海隅保障贊承平績奏循良愜衆情君前任川沙廳寵荷鶯遷資察斷現調任會審分府羣惟鶴立顯英明濟時有術欽威望折獄多材播令名席上相逢眞適願翁已蘭司馬招飲曾晤君於席次好將詩酒話三生愚弟三恩溥拜稿 
[贈何雨辰世講雨辰讀有用書𡢃習外洋語言文字時復彈琴詠歌自適其天是可羡也爲一詩志奬並乞桂笙仁兄教正]  
　　橫經之暇一琴橫弱冠交游半老成按剔多般憑手法和平兩字吐心聲讀書用世酬君父流水高山喻情情分寸光陰皆愛惜太常他日備題名李士棻初稿 
[秋夜懷范大時在金陵應試]  
　　寂寞空庭夜蒼茫起遠愁流雲不礙月墜露欲驚秋文字憑誰别江山足爾游歸來行篋裏得句更焉求約爾清秋節孤帆海上來青山一以去落日更悲哀事業應由此科各不藉才故人延佇意捷報爲心開○寄森生春電天地幾人在江山獨爾思重來成悵望相見竟何時北地繁霜早南園白露滋候逢有征雁一爲寄新詩[  紅豆詞人艸]  
[陳伯嚴孝廉招同毛寔君農部飲於聚豐酒榭卽席得句索和並呈黄錫朋明府教鑒]  
　　韶華如矢去悲英妙當盃醉莫支道義琢磨前日事脊梁竪起盛年時難從詩草尋陳跡往在成都與實羣之先大夫揖青先生及伍松生孫琴泉沈鶴樵胡澹泉諸君嘗遊沈花草堂青羊宫諸名勝皆各有詩事踰卅年拙作竟失其稿暇當補賦藉永前塵不遣鶯花誤厚期一往圖南九萬里扶揺直上是天池同漚居士李士棻拜稿 
[上海四馬路高易公舘内上海保險公司恊理兩廣賑捐所經收七月賑欵清單]  
　　廿五日愷悌堂募三百七十九號册愷悌堂再五元潘曉湘四角何永屈仕垣二户各五角以上四户洋六元四角○元亨募無名氏一元○時昌行募七百十號册彭雨周五元彭玉堂一元力不足三角有心無力隠心堂時記李氏四户各二角以上七户洋七元一角○元芳募財字一號閨閣册何盧氏續助區梁氏求保母子平安二户各二元何盧氏率男文安文杰續助三元何高氏何戴氏二户各一元以上五户洋九元○元芳募丁字十三號閨閣而何鄭氏偕女金玉再助十元何宅侍婢幼蘭幼娟一元○元芳募卅二號册廣昌隆打包店交來節省中秋禮十元○全亨募八百五十五號册全亨號六元麥積遠堂四元鄒譪記全亨敦梓堂値事送禮物二户各二元簡錫康一元麥篆記無名氏二户各半元以上七户洋十六元○橫濱蘇傑生翁募一百七十三號册蘇傑生五十元鮑亮宗盧瑞錦二户各廿元鄭鶴舫廿五元鮑雨亭陳樹森西商顧林西商谷聲鄭値庭楊符三柳雲從七户各十元孫松溪鄭岐川蘇業陳敏階黄益堂無名氏張光殿七户各五元許應西六元張澤本李惟亭陳子英蘇耀章鄭履階許大猷六户各四元曾瑞琪楊澄秀江怡啓陳錦彝陳慧生曾卓軒六户各三角黄槐三吳瑞庭郭安鄭叙錦高越湖盧眷鄭元幹鄭雅亭李潤璋阮愼之李鳳林孫北源吳永傑十三户各二元張閣母陳天祿關堅吳大誥鄭逸心鄧容鮑懷宗汪漢三鄭義蘭簡永瑞楊訓宣鮑滔宗林文禮莫仕恆楊祖顔徐藹生名名士龍平階梁麗棠陳氏朱氏吳開勝張耀忠無名氏陳錦輝鮑守彤無名氏無名氏無名氏廿九户各一元以上七十三户洋三百廿三元○傑生翁又募一百六十九號册鮑煒昭十元盧逸堂六元鮑宗蔭四元鮑芳昭五元鮑寛昭郭日庭二户各二元鄺汝磐羅奕隆鮑藻昭鮑奕常四户各三元以上十户洋四十一元○盧桂園五元馮鏡如十元○鄭榮山五十元鄭禹朋黄祖興二户各十元鄭茂棠八元鄭錫堯鄭鳳勤二户各二元○吳寛疇十元劉次山二元○綠雲書屋陳一元○昌和泰廿元陳佩之五元陳麗生三元永記號十元○東同泰五元○陳光遠堂五元林佐衡一元李植基堂二元○林瑞堂五元李步青二元莫仕垣程茂芝梁永圖東昌羅耀南楊祖顔李宗漢鄭錫禧任捷元黄守謙蔡履本陳和齋譚後生十三户各一元以上統共六百零五元五角正 
[上海四馬路浦灘文報局内協振公所經收七月下旬清單]  
　　廿二日收豫康庄經募申字二百零七號單周愛蓮堂十元務本堂周寶記二户各二元連記銘記無名氏錦記程張氏四喜軒六户各一元五知閣錢八百文修誠堂錢三百廿文十一户共洋廿一元○存仁堂十元蔡沈氏求本身平安兩元瀏河隠名氏六元○裕通恆號經募申字二百零八號裕通恆榻知義二户各五元補過氏恆興隆德記愼記四户各二元無名氏蔣易安無名氏三户各一元九户共洋廿一元○紹興水澄巷徐募第二批洋一千六百元○無名氏一元○周浦德大號經募滬字四百四十三號册康映如陸琴軒二户各五角姚季生黄景楊福園茶舘孫慶蘭沈耀卿蔡秋岩沈子中無心願意外利有心子十户錢二百文趙廷植錢五百文朱辜氏錢三百文無力子二百六十文梅子卿黄保生陳金華三户各一百文十八户共洋四元○無錫濟通典經募滬字五百零九五百十號册濟順公典十元濟順代典善主濟通公典二户各五元濟順典中秋酒席濟通典中秋酒席二户各四元樂安潤氏求闈家平安不書名吳陞洪無名氏保母平安陳漢掦姚文甫程錫齡姚履泉不虚名朱大豫庄十一户各兩元不書名李不書名張無名氏無名氏吳韵和五户各一元孫承祖安樂孫二户各六百文朱年齡吳坤胡煊林洪祥福愚氏羅星垣洪子蘭楊聘珍劉雲鴻張海帆高榮春李雪梅十二户錢各三百文陳盤生李雅堂李省齋三户錢各四百文施堅甫項思圃程子明三户錢各五百文勉力氏隠名氏不虚名無力氏沈子湖吳克讓不虚名金七户各五角無名氏錢一千文隠名氏七百文無力子一千四百文顧仲華錢二百廿文宋魁生錢二百三十文無名氏錢一百廿文高三桂沈三保汪新科余艾林程錦庭吳子遠六户錢各二百共六十二户共洋七十元○溧陽義隆潤號募申字二百零九號義隆潤吳思恭二户各一元凌翰欽葛傳典程如岡胡文耀德源庄陸金寶朱雨蒼江少坪李松山張正旺十户各五角有名氏恆昇王仁善三户各一元章胡姓合一元五角史南松二角五分無名氏張門有清李廣泰三户錢各三百韓文義成錢七百守誠堂錢六百四十陸有益高國興時四大夏潤之陳士忠童學海狄津源七户各二百文廿九户共洋十五元○湖北蘄州城内恆祥號紀衡平翁募申字二百十號董玉龍銀二十兩紀衡平銀四兩紀文秉銀六兩無名氏二元内本洋一元馬仁選四元内本洋二元恆祥本洋四元張元和錢四百文廣大質典錢二千文八户共本洋七元英洋三元銀三十一兩四錢一分○蘇文報局募第十四批二百十一號單蔗馨求病卽愈二十元月月多一元爲母祈壽二元爲父故求超度一元四户共洋廿四元○蘇州李念廷翁申字二百十二號單李念廷孫傅方蔡志仁無名氏松竹齋居士汪應森陳月橋蔡鈞祺餘慶堂王宗相廖蘭生懐慶堂漌記洪雲山馬玉坡李氏士女徐氏以上共洋一元小洋四角○硤石恆康典經募滬字四百三十七號册朱幼江楊子泉懷蔭堂補過氏四户各一元孫東岩吳春樵二户各五角六户共洋五元○高郵丁鏡齋翁募銳字册第二次俞錦春五元○求俞瘧卽愈人四元玉記錢五百文宋手三户錢八百汪洪氏求病愈錢一千洪葆生節省考費錢二千文杭州求瘧速愈人四元秦净文一元悟來師二元心鐙師一元十户共洋廿一元○常熟書畫觀社六元○常熟謝蔭翁曉記募申字二百十三號單求安寗同茂微　卽痊義隆庄王詒安五户各一元無名氏正泰二户各二元高岳峯徐德記仲維三户各七百文錢煜芝六百文程昌記錢五百文裕泰汪耀記二户各四百文程雲章汪雲卿萬茂三户各三百文敬福堂趙無名氏錢仲禹瞿子和陸瑞如李君成六户各二百文薛湧茂九折鉽二百文章冠三錢四百五十文廿五户共收洋十五元○浙省金少山翁募申字二百十四號單餘杭陳菊泉湖南麻陽陳竹明青浦金少山華亭姚笛仙婁縣雷佐桐錢塘駱啓淮六户各一元婁縣樂安二元五角貢升住湯溪縣餘杭沈泳叙號二户各五角婁縣雷續五角十户共洋十元○本日共收英洋一千八百三十五元本洋七元現銀三十一兩四錢一分小洋四角 
[上海四馬路浦灘文報局内協賑公所經收七月下旬賑捐清單]  
　　廿四日華陽求兒安十元○常熟句曲山人募申字二百廿號單驅邪求平安一元李富記錢五百四十文鴻茂庄沈柏全二户各三百文孫華氏仝五齡女求寒熱卽愈二百廿四文求消災二百零五文驅盡邪一百十二文無名氏一百文八户共洋二元錢六百七十一文○蘇州樹滋主人求子病卽愈十元王秋賓十元孫榮軒一元○日昇昌票號交來河南吳勉齊明府曹平銀二百兩申見規元二百十四兩八錢○杭州丁募銳字六十八號册糧署規銀七十八兩南屏山樵無名氏石闌點筆軒三户各十元承志堂關四元蘆聞室葉五元紉蘭草堂金三元王爾熙耐記桂記王蔭記懺因菴主扶風氏惺菴主人瑞粟山户藥倦齋九户各二元許子仲胡李氏璿記陸子良王爾熙西洽逸士六户各一元共十四户規元八十五兩五錢三分洋六十六元○英公堂交來豐裕行控久記誤出銅貨案内罰欵規元三十兩○同里金小甦募申字二百二十一號單載小江三元黄氏消災者埯理撥轉二户各兩元行素居五角梅朱氏五百文金懷德袁步青持齋主人三户各四百文趙梅亭潘楊氏汪俞氏梅宗氏梅鄭氏胡陸氏六户各二百文共十四户洋十元錢一百十三文○楊公館兩元黄先之五元黄庭一五元○杭電局募第九批紫陽子求父病痊愈二十元何振福振武振銘振源四户各十元○本日共收規元三百三十兩零三錢三分洋一百八十一元錢七百八十四文 
 
 

Page 14

 
 
[上海四馬路浦灘文報局内恊賑公所經收賑捐七月下旬清單]  
　　廿五日姚安桂銅洋一元陳樸卿先生王姓醫金錢一百文徐培昌爲子孫保護鄉試平順四元○嘉興葛蔚南一元○莫　樓翁交來普安堂曾伯厚翁經募申字二百廿二號單旴琴氏錢五十千文鷺江林鴻逵錢一千文鷺江何徽音鷺江林國清二户各一元四户共合規銀三十一兩一錢八分○蘇州張姓十七麟女子求父病速愈兩元○仁川理事府李募申字二百廿三號單德興號五元美國人韋露吳麗棠二户各三元周夢龍怡生號麗興周長齡四户各二元　雲章何允昭陳如三江好隆興沈少春六户各一元李想黄命奚虎春三户各五角李才劉仁黄錦關桐居梁旺理事府差人六户各二角黄釋李長稳李枝三户各一角廿五户共洋廿八元○存仁堂同人募申字二百廿四號單張敬李進霍濡三户各五角楊心三角朱錦應益何子程瀛高農彭友楊玉焦學張子姜松郭仁倪劍陳叔吳大霍桂馬福叚寳王大王二蔣大李胡笙彩二十一户各二角廿五户共收六元○塘渭鎭章文江翁募電字一百八十八號册胡麗生四元胡經畬胡星聯鮑承之三户各二元計鈞人胡二寶胡莫氏費松年胡崇禮伯胡敦甫沈少侯十二户共洋十八元○江北陜西人三元○漢口水攸氏求母子平安洋一百元有銅洋一元○蘇州鄭祥泰號募滬字四百廿九號册鄭祥泰八元安定祈安子愈病求健愿六元銘箴氏求妻病無名氏求子病愈慶松氏三户各二元余敬甫一元董芝記實甫氏二户各五角代善氏不名子無名氏三户各三角留待氏欽記自慚氏二户各二角渤海氏五百文工弓氏二百文志亨一百文十六户共洋廿四元○保安堂經募滬字二百三十五號册高雲溪手常熟周吉臣求病速痊二十元李竹亭四元陳宗教三元隠名氏丁寶聲楊浩鏽望合家平安老少攺惡從善三户各二元保安堂手蘇城俞全福陳德記楊奕小童利市三户各一元楊浩鏞求父親身中康泰一元小洋二角錢一百零二文紅廟桶捐英洋一元小洋三角錢一千四百十文瘦蝶四百文十二户共收洋四十元小洋兩角○元山理事劉經募滬字六十九號册元山事理宫劉家驄一百元元山海關稅司魏來德二十五元副稅司羅心本船政司柯黻郭杏村三户各十元同發號衆商五十元扞手海瑪那梯二户各五元八户共洋二百十五元○謝筠亭翁交來湖北鹽局經募滬字一百六十四册胡德清五十元粟又東廿四元汪益泉銀十兩各友人銀六兩李清華汪俊丞王麗甫陶蓮仙新堤局各友五户各八元韓馥亭朱澄之程有章曹健華陳麗生五户各銀二兩葉晋階程朗亭梁望周三户各二元龔建侯陸小香笪繡亭程亦香葉智周五户各一元張引璜孫聚堂朱質甫劉耀亭四户各一兩朱聯如二兩四錢楊雲珊四元三十八户共規元一百廿八兩八錢八分○吳淞電局交來太倉錢汁通翁募申字二百廿五號單聞素美蔣欲濟二户各十元錢汁通八元陸貽安楊抱璞繆紉蘭三户各二元汪悦心吳粟影錢耕養錢淡如武筆花汪持福錢碧梧錢豐萬聞浣曇陸輯五吳詒穀聞聽梧金寶仁錢晚香陸壽萱武詒經十六户各一元聞二存錢松蔭徐靜綵聞玉山四户各五角錢日九澹城一元錢賓谷銀五錢二十八户共洋五十三元銀五錢○陳昌基善士二元○杭州鄭小芙翁募申字二百廿六單薛寄生樂善堂書局謝三户各一元松陽齋蔣澤三二户各五角書局倪書局沈書局澹退齋書局倪紹衣堂余書局陳書局徐七户各二角芻摩子三角居仁堂二元三角十四户共洋八洋○周隣表祝科名順利一元周炳奎祝科名順利一元○盛川合記交來吳募求急病速愈氏四十元○嘉興吳璡軒翁募電字一百八十三號册竹林山房七元小撞字林三元莊俊臣二元張鴻記又募朱日颿葛慕川沈澄記萃笙舘瓶隠居士陸紫芍八户各一元十一户共洋二十元○武林姚紀壬募滬字四百九十九號册無名氏十元積昌堂孫兩元○吳門馬氏求病體康健節省藥資二元○嘉興曹咫廷翁募申字二百廿七號單祈健人二齡欠健童麟保三户各一元樂耕堂保安堂二户各五角五户共洋三元虚對開一個足對開一個○本日共收英洋五百八十二元規銀一百六十兩零零六分銅洋兩元小洋二角現銀五分六虚足對開各一個錢一百文○附收沙洲賑欵英五百元合并聲明 
[上海四馬路浦灘文報局内協賑公所經收賑捐七月下旬清單]  
　　廿六日收鎭江寶盛銀樓募滬字三百廿一二號册尹樹翁至德堂無名氏三户各二元張先生王宅同德三鳳堂復泰五户各一元無名氏五角雷姓一元錢三百文王姓一元錢一百文戴祥和何姓二户各錢四百文陶姓錢八百文張姓姜姓二户各錢五百文陶姓孔姓吳姓無名氏四户錢各二百文黄姓朱姓無名氏嚴姓郭姓趙姓六户各錢三百文徐姓黄姓二户各錢一百文廿九户共洋十八元七角罟里居士八元○公信紙行募滬字二百七十二號册孫世義堂顧長興武林無名氏三户各四元廣平氏三元廣泰隆瑞祥源亨茂隨心意源成祥河間無名氏新安程庽七户各二元趙六皆無名氏徐公大徐榮生晋昌乾亨不書名菉尹棧程福祥無名氏昇泰號十一户各一元廿二户共洋四十元○王國珍瑞珍寶珍錫珍鏞珍求母病速痊五元○津門無名氏二元○嘉興萬隆號經募金字一百五十八號册棣萼聯輝室十元値試節費六元萬隆號節省中秋節席資四元知止知足居士萬豐號節省中秋節酒費二户各二元仁本堂一元六户共洋念五元○趙居易翁經募滬字五百零三號册陶虎臣三元居易堂四元錢六百十文華鶴堂一元吳映堂銅洋一元丁麟書錢五百文五户共洋九元銅洋一元○屠甸鎭大成號經募滬字三百六十七八號册仁德堂徐無名氏二户各一元王國祥五百文顧金氏丁韓氏朱福林姞隠名氏徐錢氏徐杜氏徐吳氏沈張氏栢鍾氏章鳳皆無名氏沈陳氏楊黄氏徐陳氏十四户各錢二百文朱德茂庄金夏氏張朱氏陸錢氏隠名氏高壽仁官高楠卿鮑門許氏陳繼周顧王氏陳孫氏徐陳氏無名氏沈茂林徐栢氏莫錢氏李天生畢黄氏畢楊氏十九户各一百文栢楊氏三百文三十七户共洋五元本洋一元錢一千零六十文○泗安孫正和號募孫滋德堂十五元孫正記五元姜存德堂孫致記恆源行三户各二元王觀廷胡寶善堂程燮記趙佐成雲星聚王祿成汪爾康七户各一元高風記程利記二户合一元十三户共洋三十四元○盛川邵合記交來吳募銳字一千五百四十一二號册包馮祥五百文天慶堂陳明經堂陳仁德堂劉隠名氏范施氏馮周氏朱友文顧文達程維心信隆園黄榮齋葉蔭城潘福堂陳陶氏施陳氏鄭王氏沈洪氏十七户各二百文陳信昌史吳氏岳子建汪文甫張孫氏沈玉奇唐月槎方義和李柳江王重根桑徐氏吳陳氏繆姚氏沈幼山毓秀堂袁義盛湯許氏錢廣明沈義和蔡添昌吕萃昌湯祥興馬扶風張陳氏張孫氏張周氏沈張氏徐陸氏蔡福潮蔡徐氏鄭張氏譚榕光不留名王正大吳兆鳴吳恊順王樹德姚恩隆朱興順李光藻孫士芳張洪恩范晋甫張王氏問心堂程琴之桑全福抱義王周施氏周蟾芬施徐氏施周氏施唐氏無名氏周何氏周登鳳周玉照堂惜分陰室蕭浩川宋印潭劉慶揚顧大奎鮑珊亭朱寳山施韞花桑全昌徐施氏六十七户各錢一百文正茂園錢三百文施沈氏錢三百文八十七户共洋十元○本日共收英洋一百五十六元本洋一元銅洋一元小洋七角錢一千零六十文 
[上海四馬路浦灘文報局内恊賑公所經收賑捐七月下旬清單]  
　　廿七日總辦温州招商局蔡侣陶翁經募周善賚陳德豐曾義生李仁和四户各十元李裕大老陽春廣祥茂三户各六元周月槎葉洪焕履綏堂高玉鳴春生庄謙一庄怡生庄通裕庄新陽春高林記十户各四元沙乾記皆吉春生陽德大恊昌裕春祥裕春吉福甡恆怡春柬成信記沙福大徐德昌金三益壽康庄益和庄萬生庄裕康庄宜成庄資康庄吉記庄久成庄柯霞軒桂億庄乾泰葉德昌源興隆沙福堂廿八户各二元吳福昌黄順興福春王增記怡美恊義恊茂恊泰恊亨益大天順昶古勾　一子成昌福記恆記葉益茂馮大房怡聚成恊大恆同順號源記甯波趙順生汪雲從沈義大張天成馮義記道生王恆泰林啓泰潘心記乾升庄永祥園三十三户各一元廣和園三元共七十九户共英洋一百九十元○讀畵樓十元古黟無名氏一元○樂清餘署王募申字二百廿九號單洪三瑞堂錢谷房衆益壽堂金三户各二元三慶堂吳同春堂浦邊派二房徐樂順堂徐崇禮堂徐岵雲堂吕徐震山眞州愛蓮書屋徐本仁堂大房九户各一元仁義堂吕槐蔭堂王合助一元問心堂程無名氏二户各錢四百文無名氏無名氏三善堂沈無名氏無名氏無名氏蔡泰山張篤軒堂金東興乾興蔡潤華王順和王同仁林乾仁李三和合盛號樹德堂孔世德堂盧四福堂范無名氏江　堂廿一户錢各二百文亦昇號趙順昌二户錢各五百文周垂裕堂李生和李蓉鏡吳居易堂周樹德堂李永盛堂餘慶堂徐七户錢各三百文永源錢一百徐金氏錢一百廿文徐本仁堂二房錢一千文四十八户共洋廿四元○紹興隆記交來春記募滬字五百十三號册浙紹徐和記庄信大藥行二户各十元王鑑遠二元祥福紗庄沈福廷許子生安仁堂四户各一元金鳳山沈靜菴合勤一元八户共洋廿七元黄翰垣二元吳磬卿一元紹興陶心雲翁募洋二百元○永嘉尉署陸四元○蘇州揚安浜程義和布寓寄來徐步青翁因子週歲代兒求福省下席費十元○嶺南馮誦芬翁募申字二百三十一號單郁安索堂津錢二十千文隠名氏津錢十八千文蔡小溪葉淡人吳慶記吳健亭吳粤生席士亷李枝仙七户各津錢十二千文不具名津錢十千文董愚悔堂津錢六千文不留名梁津錢五千文春靄堂金何東橋二户各津錢四千文熊二難堂頴川無名氏竹西無名氏三户各津錢三千文又汪介眉堂孫鳳鈎崔亦清三户各津錢二千文李子仲李子服蘇元齋劉少韓合津錢十千文馮萃香堂京平銀七兩黄耕餘堂京平銀三兩余竺清京平銀十兩嶺南十齡童子馮紹懿京平銀九錢八分石小田十元蔣峋八元宋律云六元影香仙舘主人求妻病愈三户徐秉白陳雅梅合三元以上三十户共京平銀二十兩零九錢八分洋三十元七錢二分八申京平廿一兩八錢四分津錢一百七十六千文每三千零七十八申京平五十七兩一錢八分三共合來京平銀一百兩○烟台和記號募隠名氏七元○英公堂交來轉賣女人案内蘇梁徐氏梁氏罰欵三十元○杭州周厚甫翁募滬字四百三十八號册隨善學隨善樂義誠庄竹辳士四元各一户周厚甫二元鄭秋圃潘耐安合一元吳少梅季梅圃江小谷傳經堂鄭屠漆園吳保康篤甫秋七户各五角季門李張氏合五角徐子吉季少漁合五角蔣文忠季吉孫合五角袁黄氏陳氏季氏許氏合七角五分翁仁哉四開一個承裕堂湯堅白堂潘雙桂堂林德潤堂陳四户各四百文孫秋五百文記周冶記王相記陳馨記顧方徐四户各三百文黄金鑑無名氏王子遠留青書屋四户各二百文蔣氏陳氏合一百文三十二户共洋十五元足對開一個小洋十二角○鴻壽求病速痊兩元○浙杭徐桐記銅洋一元○湖州仁濟堂同人募三十元○同登仁壽募五元○本日共收英洋五百六十元京平銀一百兩銅洋一元足對開一個小洋十二角○附收沙洲賑欵洋二十五元合并聲明 
[上海四馬路浦灘文報局内恊賑公所經收賑捐七月下旬清單]  
　　廿八日收凌霄花館本洋二元○吳淞電局俞經募電字四十號册魁記文記時記曹記觀小子五户各一元忠記珍記二户各五角○凌章士四元○常熟殷衞記經募滬字四百四十七號册韓存德堂藥局同人二户各十元倪鋤經堂二元朱梅江周月溪二户各一元李仁壽堂一元五角誠正書屋五角七户共洋廿六元○如臯吳雲山翁募申字二百三十二號單孫啓記金熙記公質記雲山氏文山遊子五户各二元○蘇文報局募第十五批留耕書屋十元黄省翁募電字八十二號册十六户無力細民一杯水决科花紅力不佳三户各二元愛育氏有耕氏無力氏回名氏寅保氏生陽氏觀娥氏吳貞氏不具各九户各一元折桂軒不書名二户各錢六百文無名氏錢五百文力不從心虚對開一元鍾逸翁募無名氏五元山鄉主人求保大小平安居安思危子二户各十元怡怡堂汪還愿五元順心書屋葉六元拜名居士爲繼配坐蓐平安求保合家康健五元共二十三户共洋六十七元虚對開一元錢六百文○蘇州王偉楨翁募滬字十二號册慈記十元無名氏一元○鄂省公濟益號經募金字一百四十二號册英洋四十元○王偉楨翁二元○嘉郡内閣第程經募申字二百三十三號單隠善居四元恆新莊吟紅室主求病愈二户各二元○黎里毛泰江翁經募申字二百三十四號單包仲虞顧錫槎袁韻珂秦啓祥吳麟谷徐晋藩陳不留名陳達夫夏朗輝陳元萬錢貺洲陳逸颿衞不留名陳讋如陳吳氏黄楷卿虞瑞門陳林氏陳袁氏黄陳氏不留名倪二十一户各錢一百文池昇豐錢四百文二十二户共洋二元錢三百八十文○黎里毛泰仁翁交來芮玖記一百元○又交來　慶記一元○本日共收洋二百七十七元本洋二元虚對開一个錢九百八十文 
[上海四馬路浦灘文報局内恊賑公所經收賑捐七月下旬清單]  
　　廿九日陳樸卿先生王姓醫金錢一百文陳張氏求病速愈十元○閻莊公所經募申字二百卅六號單槐慶生本堂二户各三元嚴雲記開成德和號三户各二元履豐煤店嚴倫和豐記金陵王翰屏四户各一元丁大人一元四角退步想齋于二元四角蘇子欋三角十三户共收規銀十四兩八錢五分○黄杏生翁病愈酧願十元○大通電局邵募第三次申字二百三十七號單遺芬堂劉務本堂崔二户各十元吳輝齋五元坐賈局陳手五元一角三分五户共洋三十元錢一百四十三文○嘉定潘樹滋堂顧潤德堂經募申字二百卅八號單顧潤德堂鏡琴書屋合助洋一元潘樹滋堂錢二百文湯樹德堂三百文潘錫祺小洋二角四户共洋一元小洋二角錢五百文○金陵胡槐封翁經募二百三十九號單盡心子代募一百元白門冷隠十元力不足四元耳鳴子六安和尚二户各兩元無名氏無名氏無名氏三户各一元六安和尚申貼水鉽一百廿文八户共洋一百廿一元錢一百廿文○林献夫翁求病速愈十元○無錫吳庭芳翁一元○劉唐氏求病愈增福壽一元唐楊氏求病愈增福壽二十元○求足病全愈人十元○盛澤吉昌號募申字二百四十一號單多過子小洋二角陳鵠記錢三百文赤子暗中人各錢二百文力不從心子不留名三歲孩童王茂如徐愉甫孫五觀吳受甫倪錦山王福才泳記福記周福記史仲朱史元盛十四户各錢一百文　　　　福太合助錢一百四十文十九户共洋兩元小洋兩角○本日共收英洋二百十六元規銀十四八錢五分小洋四角錢八百六十三文附收山東賑捐英洋　　　　　　　　　　　　十一元另行詳報 
 
