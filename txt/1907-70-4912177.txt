# 1907 - 70 - 4912177

 

Page 1

 
 
   
 
 

Page 2

 
 
[電傳上諭]  
　　二月初四日奉上諭閩浙總督松壽著加恩賞在紫禁城騎馬欽此 
　　宮門少○二月初四日召見軍機陸嘉榖松壽 
[論松江購買彩票之盛（事）]  
客有自松郡來申者。知其必習知茸城事。進而語之曰。聞子不至郡城數載矣敢問今昔情形。得母稍異乎。客曰、開通民智。必賴敎育。松郡近已設立勸學所。公私學堂尤林立。然大都循例敷延。毫無精采。故松郡人才。未見盛於前也。興起市面。必賴商賈松郡居然有商會矣。然商董辦事全以私心自用。並不知爲商家謀進步。故松郡商業。未見勝於昔也雖然有一事焉。觸於耳接於目而令人深可驚異者其事維何。曰彩票。自城内以迄西門一帶。鱗次櫛比。觸目皆是者。賣彩票之店也。憧憧往來。趨之若騖者。購彩票之人也。茶坊酒肆。高談闊論。津津焉若有餘昧者。論彩票之孰得孰失也。富貴貧賤。舉國若狂。此一異點。爲他處所必無。亦爲從前所未見。予所知祇此而已。子亦嘗聞其事而研究其利害乎。 
記者聞客言喟然曰。異哉松人之性質也夫彩票濫觴於小呂宋。仿行於廣東。沿及於江海各省。名雖托於集欵而義實近於賭博。然賭博害尙狹。而彩票害甚廣。賭博害尙。小而彩票害甚大。負販之流。日得錢百餘文。當此米珠薪桂之時。以資餬口且不足。然艷羨彩票得彩之巨。則必減衣縮食以購之。不足則借貸以取盈焉。寕耐饑寒而票則不肯不購。此一害也。小家婦女。針黹所入。本亦足裨補家用。自彩票盛行。不惜以十指所餘。作孤注之一擲甚有典環衣服以購彩票者。此又一害也。店鋪學徒。所得鞋襪點心錢。原以稍資日用。其節省者且能携歸家中。藉補饔飱之不足。自相率以購彩票爲事。零星所集。悉付之彩票店中。而衣服冠履之不完且有所不顧。此又一害也。未彩票而呆中彩。以窶人子頃刻成富翁。亦誰不樂爲之。然得者一二。不得者千萬。初則妄生希兾。繼且激於憤怒。卒之愈買而愈不中。百孔千瘡。彌補無術。弱者流爲餓莩。强者變爲盜賊。吾聞廣東一省。彩票之風最盛。而搶劫之案亦最多。此中關係。可以想　。松郡工商各業。無一勝人之處。而購票之踊躍。竟至獨出冠時窮其所至。不至竊盜蠭起不止。嗚乎使松民而竟至此者。是果誰之責歟。 
記者敢爲松之民人正告之曰。求富固人有同心。然求之之術。非開源卽節流。果能留意於此二者。始雖窘迫。終不難漸致小康。若妄求非分之財。非特必不可得也。卽幸而得之。亦未必足爲子孫久長之計。試觀從前松郡得彩諸人。至今能保其所有者。曾有幾人。鑒於此而亦可以悟矣。又爲松之官府正告之曰。欲謀治安。必使民免窘乏。欲絶窘乏必使民少漏巵彩票者漏巵之最巨者也每月所費雖止不過洋銀數角然月計不足歲計有餘且由一年而數年數十年其欵尤爲可觀卽有一二人幸中大彩而向隅者必有千萬倍將來窮無復之必至挺而走險吾聞府尊戚太守賭博之禁甚嚴义雀之戯亦必嚴行禁絶而獨於最大賭博之彩票曾不加以禁阻是誠何心縱不爲地方計然民窮財匱一旦或釀事端地方有司亦安能置身事外乎此記者所代爲隱憂者也。 
或曰。各項彩票皆由督撫奏明立案。飭由地方官設法行銷。居民不往購取。官亦無强迫。若欲地方官明加以禁遏。其勢有所不能。斯言也。記者亦無以難之。然今之督撫大吏。所以不恤人言而毅然行彩票以罔民者。亦惑於左右僉人之　耳。地方有司。苟能以弊之所在痛陳之。示必計幡然變計。彼爲民除害者果何人哉。記者念及此而仍不禁深有望於今之賢有司矣。 
[專電一北京（二月初四日戍刻）]  
　　法使請飭約朿番民○駐京法國公使照會外務部滇越交界番民滋擾請飭一雲貴總督速行約束免生事端（以） 
[專電二北京（二月初四日戍刻）]  
　　俄武員來滬薩提督○近有俄武員卽日乘京漢鐵路換輪來滬見薩提督面商要事（所） 
 
 
 

Page 3

 
 
[專電三北京（二月初四日亥刻）]  
　　會議更改都察院官制○初二日軍機處政務處都察院王大臣會議殿中侍御史毋庸議擬添掌印給事中四員秩正四品由御史升給事中遞升掌印升副都統御史六科仍在内辦事看守御碑亭督撫敕書改由内閣辦理承領日内具奏（生） 
[專電四北京（二月初四日亥刻）]  
　　另編民事現行訴訟法○民事訴訟法各省雖皆指駁沈侍郎家本謂此法不行治外法權永無収回之望現與戴尙書鴻慈商議擬提出指駁各條外另編一現行法仍先試辦（則） 
[巡警廳制改定後之布置北京]  
　　京師巡警廳制改定後内城分廳改併三廳外城分廳改併兩廳復推廣四郊巡警現在外城分廳已料理歸併事件所有原定區所尙須重加劃分平均地叚其四郊巡警擬暫設兩廳卽以内外城裁撤之四廳人員調往以資辦理并添招馬巡隊二百名爲巡邏之用大約月内即可開辦矣（天） 
[農工商部奏留奏補人員名單北京]  
　　工部自歸併農工商部後舊有人員經振貝子先後奏留凡三十名内已經奏補有缺者十二名今將名單錄下 
奏留人員名單英（已放道）銘勳（改外用）德陞福蔭文麟張露恩長潤延兆汪朝模桂森趙從蕃崇衡萬際軒定信奎璧宗窒松雋和康中興趙湘洲薩英阿鮑祖恩繼昌李音熙奎印惠霖郭應中胡樹培學羅毓康孫慶祺松淸　 
奏補人員名單郎中四名長潤趙從蕃福蔭汪朝模員外郎四名文麟延兆張露恩宗室松嶲主事四名崇衡和康薩英阿鮑祖恩（自） 
[英部郎執贄干謁之笑譚北京]  
　　前工部郎中英俊自奏留農工商部後未及一月已奉旨簡放廣東高廉欽道同僚諸君無不艷羨詎英君忽以多金作爲贄敬親赴農工商部右丞耆子壽門下請拜爲門弟子耆丞堂以其貿然而來殊爲詫異當將贄敬擲還揮斥門外一時咸傳爲笑談云（天） 
[電請代奏飭拿郭繼泰安徽]  
　　委署當塗縣叚大令愼徽前日電禀皖撫略謂前任郭繼泰帶印公出不知何往請飭嚴查等語皖撫接電後當卽派員查悉郭革令已與伊子曁家丁侯某附輪下駛正擬通飭查緝又接到京電謂有山西榆次縣生員郭富德代父來京投都察院伸訴等情因知該令已潛行赴京特卽電請軍機處奏請飭下民政部步軍統領衙門曁順天府尹一體嚴緝解皖審辦（古） 
[自治會演說之笑談蘇州]  
　　蘇鄉木瀆鎭開辦自治會請代理吳縣張直刺蒞會監督等情已誌前報茲悉是日張直刺到會後各董請其演說直刺首肯乃未及數語檯下觀者以其語頗中肯擊掌如雷直刺見此情形疑有他故隨卽下檯怱怱而去各董挽留不獲只得就此散會一切章程須緩日再行開議矣（物） 
[勘繪杭嘉路綫杭州]  
　　浙路與蘇省接續之杭嘉路綫曾於去臘測繪草圖計由現已開工之江頭至湖墅第一叚外向北自艮山門經過長安硤石兩鎭而至嘉興府城直達楓涇鎭與蘇界交接日内卽當勘丈繪圖分叚設局辦理一切興工事宜矣（元） 
[禀陳飢民留戀揚郡情形揚州]  
　　揚州籌賑局日前禀呈督撫兩憲略謂揚州留養飢民上月二十五日已一律遣淸並據派赴高寳一帶調查委員楊大使枋回稱截至二十日止已過寳應者大小口共計五萬餘名沿途安靜惟揚城外史公祠重寗靜慧等寺散處棚居者約數百户其中有久住此間者有甫經生產及因病出天花者應即分别趕緊調治就痊再行僱船裝送無奈揚郡紳商好行小惠於大批遣去後逐日私行散放銀角銅元甚至一户給大洋一二元以至飢民留戀不願即行似此情形恐各處又將聞風而來辦理頗爲掣肘又小輪公司每日由浦開班順帶飢民下駛者聞已不少以東宇爲尤甚應請電飭常鎭道轉飭稅務司嚴行查禁否則無所底止又儀棧遣送飢民二千餘名今日頭批已到據押送委員面稱渠處祇送到揚所定大口發錢四百小口二百將錢帶來由揚發給伏思囤集此問者已爲紳商小專所牽制儀棧飢民如果聞風逗遛更難爲計現商諸原解委員改至萬福橋再行發给惟該委須候回電始允照辦合特縷陳憲鑒云云（有） 
[松郡官紳議平米價松江]  
　　松郡米價昻貴民心惶惶松江府戚太守爰於前日柬請華婁兩縣曁地方紳士會議平定米價時楊至文明經建三策（一）請糴秈米濟急（二）責成各米行嚴遏私運（三）調查各富户倉厫囤米若干勒令以一半照市價出糶太守頗韙其言近日顧香遠太史等亦議有籌欵糴米辦法四條大致錄下（一）去年華婁靑荒歉分得國帑每縣三千兩官塲本擬作修城之用今移以糴米（二）去冬兩縣收粮每石多徵一百文約共得七千元初擬半充積榖半撥學務今亦移用（三浚河）餘利議提一萬元移火藥局今藥局未移此欵尙未需用亦擬借以糴米俟糶出歸還（四）當時紳富捐及息借兩欵後經官塲發還由蘇紳擅專移入蘇州商務局辦蘇綸蘇經兩廠等事今亦議長請官 
 
 

Page 4

 
 
文蘇府將此欵提還濟用（治） 
[禀報泗涇鎭鄕民搶米松江]  
　　米價昻貴民不聊生婁縣境泗涇鎭孟姓米行前日有鄉民多人挈同婦孺至該行求賜一飽行主驅之不去乃命人煮飯餉之詎竟有人自用畚箕將米擅取行主懼有禍端遣人來松投婁縣禀報婁縣何大令卽詣府署面禀傍晚華婁程何兩大令即命駕赴商會籌議平減米價辦法 
[彙志上海搶米風潮及籌平米價情形]  
　　各處搶米之警報本埠西鄉七寳鎭相近之婁上靑交界各處貧民以近日米價飛漲謀食無方先祇二三無賴倡言向富户借米詎從而附和者蠭起響應本月初二日忽聚有男婦數百人擁至離鎭三里許之小渡船地方孟姓家將倉中所囤之米盡行搶去該鎭分防廳聞悉後卽派兵十餘名前往彈壓詎所觸衆　之怒回身復至孟家强劫物件各兵見人衆勢盛不敢攖其鋒各貧民因得滿載而歸及至初三四兩日又疊至六圖内楊錢二富户家搶米又河涇潘姓年橋港沈姓均于同日遇劫嗣又擁至念八圖將至唐姓家行刦幸該村四面環河見衆貧民擁至急將浮橋抽起未被搶去現下該處人心惶惶有未遭搶之各囤户咸紛紛出糶不敢如前之囤積居奇矣 
按孟姓　米案與禀報泗涇鎭鄉民攫米一則微有不同　　委員查勘搶米情形上海縣發審委員洪明府昨日午前帶同書役人等前往婁上交界之牛橋港地方踏勘搶米情形　　押究搶米鄉民本埠西門外漕河涇鎭人楊　益計源和等由泗涇運來米八十餘石被鄉間男婦百餘人肆行搶劫該鎭團防局董史恩及拘獲兪才明一名解送工程局轉解上海縣請爲嚴究王大令諭飭收押候核 
　　追獲運米出口奸商滬道瑞觀察訪聞有奸商劉生蘭張阿才私運白米出口以致滬上米價日漲前日密飭偵探楊荆山率領各役於天未黎明時乘小輪追至吳淞口外三夾水地方將劉張兩私販及船户張阿弟徐木生葉阿弟等五名一并查獲并在船中搜出洋槍四支火藥數包彈丸數百粒一併押解道轅瑞觀察諭飭看管候訊明澈究 
　　上海縣禀覆籌平米價情形滬上近日到米甚少米價日漲撫憲陳筱帥因特籌欵至他省及暹羅等處運米至申接濟以平米價一面由藩憲札行上海縣飭卽未禁奸商私運米石出口及囤積居奇并諭米業董事勸喻各富户從速出售各米鋪亦不得再增價値大令奉札後即遵照辦理昨日又將如何籌 
矣 
　　議購暹米平價出糶本邑西鄉紳董王豐玉蔣家鳳顧鏡淸等因見近來搶米風潮甚盛特來申會同城董商議善後事宜及至議决咸謂非亟購暹米平價出糶不足以定民心而弭隱患 
　　江北貧民之慘狀江北貧民僦居滬上者大半苦力營生日來米價昻貴無力度活均以荳渣菜皮山芋皮等充飢民情困乏于此可見（哲） 
[郵政司函復辦理民局走私情形]  
　　日前滬道函致新關郵政司請將扣留老福興等信包發還等情已誌前報茲得郵政司函復畧謂老福興等各信局屢次走私上月海關拿獲多件存局候領詎民局領件時仍稱不再走私希圖濛混當令出具連環保結聲明以後查出私帶罰銀百兩長江各民局均允諾乃兩日後雖經　結前來而於罰欵辦法仍舊不提是以未能允准現已十日亦無消息祇有將拿獲各件按　郵政定章辦理外相應函復云云（稅） 
[續農工商部丙午年紀簡明表北京]  
　　工 
　　本部藝徒學堂上年七月奏明辦理本年秋間工程告竣十二月開學 
　　本部繡工科本部官費派郎中胡祥　管理由舉人余兆熊經理一切招集生徒八十八五月開科 
　　京師勸工陳列所上年三月奏明辦理本年夏間工程告竣十月初十日開廠　　京城啓化織布有限公司呂鴻經禀辦集股一萬两三月十二日批准立案設左北京 
　　京師毛織有限公司刑部員外郎汪世杰等創辦集股三十萬兩三月二十九日批准先行立案 
　　靑城造紙廠候選郎中龎元澂獨資創辦股本八萬两設在湖州南潯鎭四月初二日批准立案並准援照耀徐玻璃公司案納正稅一道 
　　穎州裕興榨油公司程恩培禀辦集股二十萬兩四月初五日批准立案設在安徽阜陽縣中流村 
　　江甯亨耀電　公司李道經楚等創辦集股二十萬两由江南商務總局申報設在江甯四月二十四日批准先行立案 
　　工藝局織錦科王懋欽禀辦集股十萬两閏四月初七日批准立案在本部工藝局内撥地開辦 
　　廣生機器豆油有限公司沙元炳等禀辦集股五萬两設在南通州四揚壩閏四月初八日批准立案 
　　京南采育華盛織布有限公司葛毓芝禀辦集股三千四百元閏四月二十日批准設在京南采育鎭 
　　京城寶興隆織布公司溥宜禀辦集股一千兩五月二十七日批准立案設在北京 
　　江西吉祥磚瓦公司徐象藩等創辦集股一萬两設在江西雞籠山六月二十日批准立案 
　　上海貨品陳列所劉道樹屏等禀辦設在上海愚園七月初三日批准立案 
　　上海隴西勸業塲本部議員李厚祐禀辦七月十一日批准立案 
　　上海　華製革公司嚴良沛禀辦集股三十萬两七月十二日批准立案設在河南鄭州 
　　風琴製造所商人王肇桓獨資創辦八月初一日批准立案設在北京 
　　北京豐順機器麵粉公司候選道朱錕創辦集股三十萬兩八月二十九日批准立案 
　　房册縣高線運煤公司王賢賓等創辦集股五十萬两由坨里至紅煤廠架設高線轉運煤斤公司設在房山縣花漿十月二十八日批准立案 
　　金陸商辦機器火磚有限公司職商汪家聲第創辦集股二萬元設在金陵白土山十一月初二日批准立案（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙撫通飭籌維持實業九江]  
　　杭省龍興寺内之工藝傳習所前因乏欵停止邇由陸紳元鼎等議改爲中等工業學堂業已擬定章程禀請撥欵興辦當奉浙撫批示云浙省普通各學日漸增益惟實業一項除蠶學館外僅一工藝傳習所不足以振興工藝開拓利源據呈擬就厚有傳習所改爲中等工業學堂實爲得宜核閱章程亦頗詳備惟經費一項原有每年一萬二千兩自帑課改正卽已無著曾經批局移商藩運二司曁糧道分籌撥濟在案今改設中等學堂關係實業爲合省之模範無論如何爲難均應設法維持仰提學司會同藩運二司曁糧道從速籌議詳奪（元） 
[批飭拿辦樂匪徒南昌]  
　　江西德興縣楊大令景星以該縣民人屢被樂　匪徒綑捉勒贖禀請臬司出示諭禁並札飭樂平縣認眞查辦當奉批示云查樂平寺方械鬭之風素熾似此而氣用事勇於私鬥已屬可鄙若如現禀欺凌鄰邑之善良越境開賭强竊耕牛甚至擄人勒贖尙復成何世界在無知愚民方且自誇强族不知風俗蠻野一至於斯該邑豈無明理之紳士何以絶不設法補救本司實爲該邑紳民惜之仰饒州府錄批出示並推闡此意剴切曉諭分發樂平德興兩縣分别張掛嗣後遇有此等案件即飭該兩縣會同嚴拿務須破獲盡法嚴辦以保良懦而儆蠻横並飭樂平縣加意選紳辦理學務於各鄉多設蒙小學堂演說一節尤宜設法推廣庶幾澆風漸革木司有厚望焉（千） 
[武員更調寗波]  
　　提標叅將張連勝現奉閩督調署鶴清協缺遺缺經浙提呂軍門遴保後營遊擊穆同春接受遞遺後營遊擊一缺遴委輕車都尉黃天保補授業已分别下札矣（行） 
[蘇省官事]  
　　初三日蘇藩牌示宜興縣汪鳴鳳解欵未逾給限撤任案已詳准注銷應飭回金匱木任所遺宜興縣缺查有現署武進縣賴豐熙堪以飭回本任遞遺武進縣缺查有候補同知袁世顯堪以改委署理○蘇撫牌示二月初六日春祭至聖先師孔子候本部院親詣再初五日應舉行觀樂省牲之禮委首府恭代行禮○巡警第二學堂正敎員現經蘇撫委中路副巡官田紹文副敎員委閶胥路巡記林元鎭均於初三日奉札謝委○委辦車坊厘局知縣畢培先專丁來省禀知初一日接差○辦理營務處提調候補道沈璘慶文案知縣陸文藻均於初三日禀辭赴滬公幹○辦理善後局文案知縣許文濬禀謝奉委勸辦震澤縣西路塘工差○知縣曾楫禀謝奉委會勘丹陽樂善洲灘地差（出） 
[紳士充省視學員杭州]  
　　學部定章每省學務公所應有省視學員四人支提學商諸議員濮子潼護撫及各議紳於本月初一日派定省視學員四人名刋於下袁毓麟錢塘人法致大學畢業生仁和高等小學堂校長祝震錢塘人日本宏文學院師範畢業生王嘉榘嘉興人早稻田大學生王廷揚海寗人詳四人中惟王君嘉榘以現充高等學堂敎務長又兼任法政學堂繙譯事務太多擬行辭去云（塵） 
[運商學堂成立揚州]  
　　兩淮運商學堂校舍現已借定江西會館學生額定四十名每月經費約支三百餘千文即在運鹽按引酌提濟用聞不日卽須開校（司） 
[鄉民搗毁學堂寗波]  
　　甬江東氷業公立明新小學堂前　各柱首捐集欵項禀准當道設立暫借朱桑都神殿爲校舍現因該處鄉民欲舉行朱桑都神會將學堂器具搬運他處堂董不允致激動公憤有鄉民多人擁進殿内將學堂器具搗毁現由堂董面禀鄞縣高子勛大令請爲核示矣（行） 
[藩批寶山縣擬設繪丈學堂蘇州]  
　　寳山上海兩縣山畝相錯不無混淆現寶山縣王大令會同紳士擬設繪丈學堂以備將劃清界址禀奉蘇藩批示云該邑田粮日久混淆淸丈一節洵屬確當辦法惟事體重要必須愼始圖終仰太倉州卽飭該縣會督紳董妥議詳細章程通禀核辦此繳（出） 
[師範學堂定期覆試蘇州]  
　　蘇垣師範學堂添招簡易科及師範預科各生自上月二十四日起至二月初二日止始得陸續考畢監督陸太守初四日命題復試（物） 
[考取優職尙未起程蘇州]  
　　蘇提學使去年考試優職各員已將取定人數姓名呈請撫憲給咨送部嗣陳中丞卽按名繕就咨文批發提學使轉給乃迄今此項咨文未奉周提學發出是以各員至今未能起程云（物） 
[禀請設立巡警講習所蘇州]  
　　日本留學生楊剛日前禀請蘇撫設立巡警講習所以資研究蘇撫陳中丞當卽批飭巡警總辦嚴太守考驗該生程度是否合格如果確有心得應准飭擬詳細章程禀候察核云云（出） 
[陸軍學堂監督改委江西]  
　　贛省陸軍小學堂監督候選道吳介璋現充該學堂總辦所遺監督一差已由贛撫遴委該堂修身兼國文敎員陸軍協軍校張秉鈞接充矣（因） 
[擬設勸學所常州]  
　　郡城冠英學堂總敎徐果人君創議在城内立一勸學所俟辦有成效再行擴充在各鄉設立分所所有各勸學員皆以現在紳董中明曉學務者充之現聞章程將次議定不日卽可宣布矣（言） 
[商學將興常州]  
　　郡城布業油蔴業向均設有半日學堂今年布業半日學堂因故停辦茲商會坐辦于瑾懷君創議立一商會半日學堂一切經費由于君捐助四個月此後各商業如有慨捐經費者該學堂卽認爲贊成員學額暫定六十名學生分甲乙兩級甲級授以國文算學商界歷史及圖書體操等科乙級祇敎國文算術校所暫借楊柳巷布業公所（卽停辦之布業半日學堂）現已廣貼招考招貼矣（言） 
[招募徵兵常州]  
　　武陽兩縣賴何兩大令於前日接奉省垣督練公所四川候補道余觀察移文略謂本標兵士有因資識聰俊調入學堂者有升爲管帶者有因沾染嗜好革除者以致缺額甚多 
 
 

Page 10

 
 
望速招人來省充補故賴何兩大令特於前日出示招考凡有人願往者即日前往常州招募徵兵分局報名一俟招足卽行申送（地） 
[常郡商界紀聞]  
　　議辦萬捐武陽縣商務分會所有常年經費均由各商業捐助向章上等每年認捐二十四元中等每年認捐十八元及十二元下等每年認捐八元如認捐各業倘有倒欠等事均歸商會理楚然收捐之時不無拖欠等弊茲商會坐辦于瑾懷君以其事太繁　議辦躉捐亦分　等上等須捐躉捐三百元下等須捐三十元已於前日邀集各業在商會開議矣 
　　挽留坐辦武陽商務分會自前年冬季由各業投票公舉于瑾懷君爲坐辦去冬因屇一年照章由各業投票另舉于君仍得多數于君堅辭不獲故於前日在商會當衆約法三章（一）每日十二點鐘至三點鐘爲理事之時如過此時均歸下日理楚（二）去年所定章程今年須大加更改大約倒欠之款不過百元者及倒欠在商會未設之前商會均不理楚（三）今年所得坐辦薪水分文不入已囊以一半助捐振武戒烟分社以一半捐入學堂（以後坐辦薪水不在此例）各業悉行允洽于君遂於前日入會辦事（言） 
[示禁囤積常州]  
　　常州米價自入春以來逐步飛漲現在上白米每石須六元八角武陽兩邑宰特於前日會銜出示令囤積各户除酌留自食米糧外從速將存米出售以平市價如再壟斷遏糴一徑察出定行按律嚴懲（言） 
[採辦平糶給照免稅江西]  
　　江西萍鄉縣匪亂後鄉民米粮缺乏困苦不堪業由贛臬秦廉訪飭在萍宜兩縣暫籌公項委員採辦平糶一面並移請藩司發給護照以便沿途免稅放行（因） 
[查獲私運米粮揚州]  
　　揚州某米販以白米六百担分裝九船託名姚一灣食米私運出口爲紅衣幫船户查獲報官現官以成本攸關擬令每担給還洋五元發交平糶各局分糶（司） 
[示禁米價昻貴寗波]  
　　甬郡米價近來甚爲昻貴鄞縣高子勛大令因於日前禀請道府並照會商務總會嚴禁市儈販運出口一面並出示曉諭略謂低次之米均係貧民所需自後每石售價不准過六元以上惟高等食米非富家不能食此各米商資本攸關未便强平價仍照市上定價賣買云云（行） 
[查獲象山縣肇亂匪首]  
　　象山縣匠頭地方有匪徒多人倡言米價昻貴難以度日暗中與敎堂爲難已略誌前報茲悉事後經該處紳士赴甬禀請當道調兵前往彈壓時邑尊黃大令因公晉省現已赶回昨聞大令會同營兵已將爲首滋鬧之匪首某甲查獲拘縣餘匪聞之紛紛逃辭想亂事可尅日敉平矣（行） 
[兩江督練公所擬定軍律南京]  
　　兩江督練公所前擬陸軍懲罰令已誌前報茲督練公所以前擬懲罰令係指軍人犯過之輕者而言現在徵兵初來尤宜申明紀律爰採用北洋現行條欵上六條並擬定南洋實行辦法九條悔過室總則十二條詳准江督頌發各標隊曉諭遵守照錄如下 
　　第一章北洋現行條欵 
第一條臨陣進還不聽號合及戰後不歸伍者斬 
第二條臨陣回顧　　及交頭接耳私語者斬 
第三條　陣探　不實詐功　賞者斬 
第四條守　不嚴任敵偷過及禀報遞悞先自驚走署斬 
第五條臨陣奉命怠慢有誤　　者斬 
第六條在近　時長官陣没首　屬官援護不力無一傷及頭目戰死本棚兵丁并無 
傷已者悉斬　狥 
第七條臨陣失火誤事者斬 
第八條臨陣遺失軍械及臨陣未經受傷抛　軍器者斬 
第九條洩漏密令有心增减傳諭及竊聽密議者斬 
第十條騷擾居民搶掠財物姦淫婦女者斬 
第十一條結盟立會造謠惑衆者斬 
第十二條黑夜驚耳疾走亂伍者斬 
第十三條持械鬧毁及聚衆哄鬧者斬 
第十四條有意抗違軍令及凌辱本管官長者斬 
第十五條夤夜竊出離營遊浪者斬 
第十六條官弁　意縱兵擾民者併斬 
　　第二章南洋實行辦法 
第一條第二章所　罪狀應分别　時平辦理 
第二條目兵有犯戰時罪狀律應斬决者卽在軍前正法由高級司令官詳明督憲奏咨立案 
第三條目兵有犯平時罪狀即斥革送交兵備處詳明督憲按律懲辦 
第四條將校有犯戰時罪狀卽由高級司令官派員押解兵備處詳明督憲懲辦或事械急迫非在軍前正法不足　以軍心而救危局者亦得聽高級司令官使宜行事第五條將將校有犯平時罪狀　送由兵備處詳請督憲奏革懲辦 
第六條第一章所列罪狀及所犯之最重者此外有輕於第一章所指之罪而又非懲罰令所足　幸者應隨時斥革送兵備處酌核情罪按明普通刑法詳辦 
第七條自兵犯事於應管懲罰之後仍當斥革者卽與齊民無異凡在軍籍應享之利益槪予削除 
第八條目兵平時有犯私逃之罪除拿問外仍追其入伍由償原領餉糧 
第九條將校有犯僅止撤差者仍可隨時察看錄用若　革職卽咨明各省不准其前往投効 
悔過室總則十三條（一）督練公所内設上級下級悔過室各一所上級悔過室爲拘官　之用下級悔過室爲拘禁弁目兵卒之用（二）凡官塲過犯應提入督練公所懲辦者入上級悔過室以拘管之弁目兵卒有過犯應提入督練公所懲辦者入下級悔過室　禁錮之（三）官投入上級悔過室者除其應擕被褥以及特許意用物件外槪不准將他項他件擕入由執法官稽查（四）弁目兵卒入下級悔過室者除被褥外其餘物件槪不准擕入由執法官稽查（五）凡上下級悔過室除擕帶軍隊課程外一切用書雜誌槪不准擕入由執法官稽查（六）上下級悔過室之開　聽兵備處執法官之命令大槪每日開閉三次更換空氣每次以十分鐘爲度（七）官長入悔過室者食物每飧給飯二碗素餐一碗（八）弁目兵卒入悔過室者食物第飧祇給粗飯二碗醬小菜二塊（九）官長係學生出身者每日上兵事研究所尋常科講堂傍聽敎官講義係舊日武弁出身上兵事研究所　部講堂傍聽敎官講義（十）弁目兵卒每日需作若干時之苦工或派公所由衛兵長敎以操練若干時臨時聽執法官命令執法官每月報苦工所各一次（十一）凡入上下級悔過室者均不得與外來親友會晤并不得與外人寄件往來（十二）上下級悔過室均歸公所内衛兵長看管（高） 
[今日尙有本埠新聞及小說均列第三張]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　候補知府應德閎現署嘉定縣知縣張孚襄昨日均到道轅禀見上海縣王念祖禀知奉藩憲牌示調署南匯縣事英廨襄讞員王篤基禀銷虹鎭巡局差巡警南局長陳祖武禀銷病假江蘇粮道陸申甫觀察昨日由江寗來申卽寓海運局須俟驗兌漕米畢方始回省（尾） 
[電撥赴藏查辦經費]  
　　昨日外務部有電致江海關道命撥銀二萬兩爲張大臣赴藏查辦事件之用（皇） 
[華商體操添習鎗械]  
　　上年春間庽滬各華商由虞洽卿觀察首倡在滬北愛而近路西首設立華商體操會商家子弟均報名入會每日由敎習敎練行陣步伐不數月成效頗著至秋冬之間此項會友卽歸入旅滬各洋商團練會自此改換洋敎習訓練每日或至大馬路菜市洋房或至賽馬塲或至白大橋操塲如法操練至禮拜六下午合操一次惟各華商訓練至今步伐雖稱整齊軍械並未練習茲自前日爲始在會各華商每人准向英工部局領取後膛鎗一桿藉資訓練兩日之間已經領齊此後當從事於軍械操練矣（莊） 
[南市巡士與法捕房巡捕之衝突]  
　　昨日午後南市陸家石橋丫橋之某巡士與法捕房所派向橋上各攤查照之巡捕因事起釁被法捕將該巡士曳回法捕房巡長得悉報知總工程局已向法捕房查問矣（夜） 
[捕房嚴查深夜行人]  
　　七十二號西捕茅露被盜鎗斃後英捕房麥代總巡除嚴諭各捕房中西探捕留心跴緝外日昨又諭飭西捕於每夜十二點鐘後分赴各要路口及橋堍守查如有行人深夜行走者須阻住盤詰並搜檢身畔有無兇刀手鎗　違禁之物如有形跡可疑者即須拘入捕房研究（莊） 
[南市火警]  
　　昨日下午六時半南市大碼頭裕泰當典不戒於火旋由各社洋龍到塲救熄燬後面披屋數間（永） 
[南市火警傷人]  
　　前晚十點鐘生義馬頭全大燭店因遺火於火油内致肇禍端經各洋龍竭力救熄僅燬去平屋三間北首長春醬園門面雖已焦灼幸未殃及起火之店主虞永初係慈谿縣人年已五十餘是晚不及逃出竟葬身火窟昨已備棺收殮尙有甲乙兩店夥亦均被火灼傷（永） 
[傳訊起火情形]  
　　前晚英界寗波路二百七十七號門牌瑞成漆作不知如何起火當經鄰右幫同撲滅不致成灾捕房因該作保有火險昨將作主傳入訊問起火情形再核（莊） 
[滿庭芳鞋店火案尙須查訊]  
　　英租界滿庭芳義興隆鞋店無端失愼由捕房飭探米順詳查各情已誌本報茲悉此案現經保險行查有不實不盡故不允立時賠償刻已飭該店檢呈帳簿及調查所焚底貨捕頭亦飭米探往傳店主聽候詰訊（莊） 
[鎗彈飛入碗店]  
　　前日午後四點餘鐘各西商在馬路會操時有一鉛彈飛入英大馬路一百五十八五十九號之大成碗店擊碎碗數只並未傷及人口（莊） 
[禀報婦女被人戳斃]  
　　昨日滬南高昌廟西栅口有某氏婦被人戳斃該處十二圖地保張渭忠已報請上海縣核示矣（永） 
[浦東盜案]  
　　浦東　泥渡　園石橋地方有名毛阿桂者向爲工頭前晚夜半時被匪十餘人入内劫去銀洋飾物所値不資迨總巡謝樹栢明府聞信率捕窮追勢已不及當傳汛捕到案從嚴比責限三日將盜匪緝獲解辦（永） 
[拘獲攫物流氓]  
　　前充英界包探之方長華前日下午四點鐘時因事至坟山路被著名流氓王阿狗卽小杭州等五六人軋住用强剝去外國緞子皮袍一襲漳絨背心一件鈔票洋一百四十七元現洋四元二角另有支票一帋事畢一鬨散去方卽投老閘捕房報失捕頭立飭包探王寶生查辦王探卽於當晚將王阿狗即小杭州拘獲解入捕房捕頭飭即押候於今日解赴公共公廨究辦（莊） 
[拘獲巨竊]  
　　日前英界勞合路第四百八十七號某姓家被朱金湖竊去金珠首飾等物約値二千數百元昨由新閘捕房包探李星福將朱竊拘獲並在某處起獲所失原贜帶入捕房禀明捕頭押候今日解送公共公廨請辦（該） 
[著名流氓小徽州解歸公共公廨訊辦]  
　　駐滬德領事照會上海縣謂著名流氓小徽州即晉卿前經公共公廨送縣請辦由縣從輕釋放不料此次鎗斃英捕並搶刧案及搶米之事均係小徽州從中爲首請卽拘案送廨究辦等情大令立即飭　薛貴等密緝該差等奉諭後於昨日淸晨帶同夥役馳至西門外羅家灣地方四面兜抄方將該匪擒住立即知照徐家匯巡防局陳千戎派勇十二名荷鎗裝彈幫同護解到縣釘鐐收禁俄有英廨包探持函到縣請將該犯帶向歸案訊辦王大令已准如所請矣（車） 
[訊究毆阻遷墳案]  
　　地保朱春甫同受傷人徐阿松何木泉顧長根徐了頭等至上海縣喊控請驗前晚王大令提訊朱春甫供係十二圖地保今因鐵路公司圈用潮州會館基地八畆餘潮人不允於禮拜日邀集同鄉千餘人在會館集議詎有周姓墳地與會館地毗連周某已允許將墳遷讓昨日雇徐阿公等掘墳遷葬潮人不許勒令停工徐等不允潮人遂動衆行凶將胡木泉四人毆傷擡案請驗徐阿松供住十二圖由木泉雇小的等拆掘周姓墳墓致遭凶毆腦肋受傷徐了頭供龍華人兒子阿毛幫同拆墳致被打傷足踝顧長根供傷在右目胡木泉供打傷左手背及左足踝均求察驗大令飭仵驗得各人受傷屬實判擡　自行醫治候查復再奪（車） 
[醫院記事兩則]  
　　昨日正午美國麥醫生之氣車行經英大馬路盆湯弄口偶一不愼將大吉樓麫飯舘學徒各阿朝者　倒於地當經該醫生下車將阿朝扶入車中親送仁濟醫院療治惟頭額間稍受微傷並無大害○北坭城橋西首新　路太平坊周順元漆店學徒鄔愛生前日登晒臺施放風箏忽然失足從高跌下口鼻間鮮血直流當經店主將鄔送入仁濟醫院療治據譚醫生云命在呼吸實屬無從施救云（莊） 
[上海縣署記事]  
　　姚氏偕子晉生投縣喊控被夫弟盜賣毁坟等情前晚由王大令提訊氏供祖遺坟地氏夫分得九分四厘二毫夫兄姚金成分得之地早經售賣夫弟姚阿弟分得之地有二畝餘今亦賣去並將氏之坟地一併盜賣祖槨六具均遭私掘向論恃蠻求提究懲大令判候查核○改過局期滿竊犯劉炳金昨日由局送縣大令判收所候備文遞解回籍（車） 
 
 

Page 18

 
 
[總工程局紀事]  
　　南陽里施仁明因欠租洋十五元前日由經租人張長林送至西區解局經陳叅軍提訊施呈上房票聲稱並未欠租奉判同至房主處理處○唐唐氏至西區控被姚福壽欠租十元由西區解案奉判限初十付楚（永） 
[公共公廨紀事]  
　　日前天昌愼號陸雲來失去黃狼皮四百張狐皮二百張報由包探王金生將車皮之車夫周川榮張金富及寄贓之陳福卿胡培山等解廨請追茲者竊皮之居雙林又於前日爲王包探拘獲詰知贓存蘇州某處王包探即於昨日投廨禀請關太守移文飭差協同王探至蘇將原贓提回歸案訊懲○妓女徐鳳仙因被惡鴇凌虐於前日奔至公共公廨喊寃並稱不願爲娼値日差據情禀明關太守飭暫交官媒看管候訊供核辦○新　捕房包探馬阿美解送朱石氏計包氏二口至廨請爲收押據稱尙有人押於捕房俟今晨解案訊究太守准之（莊） 
[公共廨晚堂案]  
　　顧文桃控張漁笙抵借不還前晚襄讞王明府提訊顧供前者張漁笙以木器等項抵借去洋三百五十元言明到期取贖迄今已逾期多日向催不　情急控究明府判張押限半個月理明違干未便○韋就日控宋杏齋欠洋圖賴宋杏齋亦控韋賴欠往來銀两讞員關太守准卽簽差恊探於前日將韋宋两人傳案至晚王明府提訊韋供宋杏齋陸續借去洋二百餘元向索圖賴求恩究追訊之宋供韋前曾包工由小的處代賒各物計被欠去洋三百餘元去秋至今分文不還呈賑請察明府以供詞各執判均交妥保出外候函送廣肇公所由董事秉公理算復候再奪（莊） 
[法租界捕房事]  
　　有住居法界之宣某前年憑媒聘定曹雨田之女爲媳尙未過門茲宣訪知曹女時常私自出外其母蔡氏知而不禁向之退婚亦不　允因於昨日將曹夫婦扭入捕房捕頭飭令交保聽候解堂訊核○前晚某絲線店學徒張順金在捕房前擅吹探捕所用之警笛爲捕拘入捕房捕頭判暫交保限禮拜一投廨候訉○昨十六號包探帶同小竊至某押店吊贓有孫栢卿者向該探滋擾因卽拘入捕房捕頭諭管押候解堂訊辦○前晚某甲行經新租界被流氓李生法軋住索詐行兇爲巡捕拘入捕房捕頭飭令押解公堂訊究○積　張阿滿行竊衣服各物王阿金行竊太古作塲内木板多塊陸阿三陳阿二等串竊零星什物均在途求倉爲包探拘入奉判一并押解訊辦（）舟 
[美租界捕房事]  
　　嚴月照深夜在北河南路徘徊不去由捕拘入奉飭押候查明是否安分再核○陸小愚左阿二串竊木板由探拘入奉飭押候查明失主送解○張阿四昨在吳淞路與劉阿二亙毆並毆傷劉面由捕并送捕房奉飭劉送醫求治張押候送辦○朱祥祥昨持五元鈔票一紙至西華得路小錢莊兌換現洋莊夥察係僞票交由捕拘入捕房捕頭詰知朱亦受人之愚飭將僞票燬去朱斥釋○女孩陸小子昨在北蘇州路迷途啼哭由捕帶入捕房轉送公廨安插○某俄兵前晚乘醉至怡和碼頭雇　回艦偶爾失足　浦當由更夫某甲設法救起交捕送入捕房飭將衣服烘乾於昨晨釋出（西） 
[寓言小說雙靈魂不准複印（七）]  
　　第七節 
明日淸晨。醫士入審祖漢。驗之。無病象。問其姓名。則黃祖漢也。問何以來此。答曰不知問何以入捕房。答曰。因與廣東人爭執也。問在何處。答曰在福州路。問是幾時事。答曰。昨晨六句。鐘問寓何處。答曰、派克路新安里三號。問以何事至福州路。乃如是之早。則俯首思索久之。曰是夜未歸寓所。至何以來福州路。則不能自知矣。 
醫士又問足下以何事不歸寓所祖漢曰、是夜二鐘時。我本欲歸寓。行至派克路口。心中忽惘然若有所感觸。遂往來於南京路蓋不自、知其何故也。言頃。又猛省曰。是矣此時才至派克路口。忽見一人當、面來。其人高丈餘。面色紫。目大有光。狀甚猙獰可怖。直奔我。我一時、警惶立定。覺腦中嚶嚶然作響。兩目驟闇。若忽沉入深淵者。良久。始能啟視。欲急歸寓所。然行不數武。又反向東南來而不能自主也。醫士曰、此後又有所見否。答曰無之。醫士甚疑。囑曰、汝且安睡兩小時。我當再覆視汝也。 
十鐘時醫士又詳問訊之。答如前。午餐。後醫士再察視祖漢。與之言。祖漢忽作英語曰。我本無病。乞先生由我返捕房。醫士曰。汝無罪。今已釋放。當歸派克路。奚云欲返捕房耶。答曰否。我仍須站岡耳。醫士詫曰汝非警士。焉用站岡。祖漢亦詫曰我乃十號警士警爾亞。先生乃不識我耶。醫士訝甚。心知其有異。因急問曰。汝昨晨以何故受禁押答曰因與一中國人相毆耳。問在何處。答曰在福州路。問是幾時事答曰六句鐘。問前此在何處。答曰。是夜二鐘時。我由戈登路返。至泥城橋。心中忽甚恍忽。低徊南京路上。直至六鐘時。始返福州路。言頃。俯首若有所憶面現疑想狀。醫士見如此心益駭異。自計曰。此人固明明中國人。焉得忍爲警爾亞。且我於昨晚。已確知警爾亞爲匪、黨所槍斃。死於戈登路然則殆是警爾亞之魂。傳其身。歟雖然。我英。國於社會一切事理之發明無不詳悉。從不。聞有死人之靈魂。而能。傅著於生人之體者。然聆其語音。又確肖警爾亞。何也。中國此。時多。滑頭其人之性質。又長於模仿。往往以僞亂眞而罔取市利。豈此人。冐稱警爾亞。將欲有所圖也然其身體年貎。比之警爾亞。若隔霄壤。彼寗不自知。乃也妄生希冀耶。 
祖漢忽又。作猛省狀。曰是矣。是矣是夜二鐘時。我由戈登路返。忽聞、背後有匪黨逐我。我欲與之鬥。然衆寡不敵。且無器械故祇可馳避、之。醫士曰匪黨幾人。答曰約六七人。醫士曰曾發槍擊汝否。答曰唯、唯。曾發數槍擊我矣。然幸不中也。醫士曰汝未中槍彈耶。答曰然。醫士曰汝此時乃一氣馳至南京路耶。答曰然。醫士曰。豈途中未嘗有。他異乎。則又猛省曰。唯唯。我當時以急走故。致一蹶然卽躍起。未受。損。醫士曰。汝此蹶。距匪黨發槍幾許時。答曰。即在聞發第二三鎗頃。醫士曰。汝此時卽躍起。仍向南京路奔來耶。答曰然醫士曰。此時尙。聞匪黨逐汝否。答曰此時不復覺匪黨逐我。然我仍急走。不敢少緩。醫士曰。此後至泥城橋西堍。約經幾時。答曰我此時行甚速。覺才。一分鐘。已至派克路口矣。醫士曰。此時途中曾遇見有行人否。答曰、無之。醫士曰。汝此時。遂過泥城橋而東耶。答曰然。又俯首作凝想狀。醫士曰。汝至派克路口時。豈絶無他異乎。則又猛省曰。唯唯是矣是矣。我才至派克路口。忽見當面一大門。豁然闢。我一時不辨此爲何地。遂覺我身似曾出入此門者。我時方危急。故卽避。匿其中。醫士曰。汝見此門闢耶。答曰然。醫士曰此門闢時有聲否。答曰未聞有聲醫士。曰。汝入此門。經幾時而出。答曰我方入門。門即閉。此後卽甚恍忽。不能自憶矣。 
醫士問畢。心知果係警爾亞之靈魂。奔傅其身矣。一時驚詫疑異、不能爲言。忽侍者入報警長來。醫士乃囑祖漢且坐歇須臾。卽出至客堂。 
 
 

Page 19

 
 
察一等奉旨記名之郎中員外郎仍由軍機處開單請旨簡放主事以下仍照例按班升用其裁缺衙門郎中等官除本衙門留用曁他衙門調用外擬請先儘相當各衙門改發行走按原班補用以昭平允其外用者實缺郎中員外郎主事一律作爲歷俸期滿郎中准截取知府員外郎准保送知府主事准截取直隸州知府分發省分各按例定班次補用郎中員外郎有京察一等未經記名人員遇有應留選缺應先用此項一人次用各項班次一人相間輪用以示優異其候補之郎中員外郎准以知府主事准以直隸州知州均分省歸候補班補用若未經奏留正途出身之郎中准以直隸州知州員外郎准以知州分省歸候補班補用主事准以知縣分省歸委用班補用其各項出身之郎中准以直隷州知州員外郎准以知州分省均歸委用班補用主事准以知縣分省歸試用班補用其實缺郎中員外郎主事有自請改直隷州知州知州知縣分省補用進士出身之候補並額外主事有願歸進士知縣原班銓選並以截取進士知縣分省試用者仍准其遵照定例並奏定新章辦理其各衙門六品以下小京官除留用調用外其内用者改發各衙門以相當對品之缺分别補用其外用者無論原官有無外升班次均分别實缺候補以原有曁對品升階分省各歸班次補用至筆帖式一項裁缺衙門人數較多位置不易除本衙門留用他衙門調用並正途出身之員或以對品内用或以知縣分發其餘各員應由各街門咨送臣部考試分别等差内用者改發各衙門行走按班補用外用者實缺候補各按等差以知縣及佐雜等官分省各歸班次補用以示體恤現在裁併各衙門員缺尙未仝行酌定應俟奏定後再由臣部詳細酌核未盡事宜分析擬議請旨遵行所有遵議裁缺衙門司員筆帖式改用班次緣由謹繕摺具奏是否有當伏乞皇太皇皇上聖鑒訓示謹奏奉旨依議欽此 
宮門抄十二月初四日民政部都察院正黃旗値日吏部引見七十九名肅王假滿請安湖北臬司梁鼎芬請訓憁本因伊弟補主事謝恩文年謝議叙恩杜本崇預備召見吳士鑑續假十日宗人府奏派考試應封宗室馬步射之王大臣派出恭王澤公樸壽崇勳侍衛處奏派乾淸宮監試之王大臣派出頭班那王棍貝子唐貝子全福景麟二班洵貝勒烏拉喜春寶公阿霖榮華召見軍機梁鼎芬杜本崇 
直隸總督袁奏爲瀝陳下悃籲懇恩准開去各項兼差以專責成而符新制摺 
太子少保北洋大臣直隸總督袁世凱跪奏爲瀝陳下悃籲懇恩准開去各項兼差以專責成而符新制恭摺仰祈聖鑒事竊臣前因兼差太多力難勝任曾疊次奏懇天恩俯准分别開去屢奉温諭慰勉備至感涕震悚莫可名言臣復何敢固辭上煩聖慮伏念臣自先世受恩厚及臣之身叨荷朝廷特達之知非常之遇眷注彌篤倚畀愈隆臣雖至愚極庸天良具在常以有生之日無非圖報之年而聖德高深覆載同量即使赴蹈湯火肝腦塗地亦不足爲萬一之酬重以時局多艱深宮宵旰焦勞未嘗或釋　屬臣下皆應激勵奮發努力勤事仰慰宸厪受恩如臣更何敢辜負生成稍涉規避是以夙夜警心以身許國每念主憂臣辱之義時切鞠躬盡瘁之思不但安逸固非所敢圖卽毁譽亦均非所敢計遇事但爲管見之所能及棉力之所能勝者靡不殫精畢慮以爲之無如收雖有餘力常不足臣之才智不逾中人臣之氣體本甚羸弱自近歲疊應艱鉅精力益遜於前矧天下之事理無窮一人之智能有限若紛紛而並騖必罅漏之叢生竊維數年以來臣之負咎當已多矣不但此也自古權勢之所集每易爲指摘之所歸今幸聖明在上衆正盈廷臣原無庸過慮及此况臣向以愚忠自矢夙蒙聖主優容逾格信用不疑自當力任怨勞義無所避而臣獨不免私憂過計者非徒爲滿盈足誡顚墜堪虞良以國步方迍大厦非一木所能支巨川賴同舟之共濟而人思錯獻誰不如臣若重寄常加於臣身則疑謗將騰於衆口使臣因獲貪權之名臣心何以自明使旁觀因此啟猜嫌之漸政界亦云非幸昔曾國藩嘗奏稱臣一人權位太重恐開斯世爭權兢勢之風等語臣區區之愚竊亦慮此此則非止爲臣一身計兼爲大局計而不得不瀝陳於君父之前者也現値改定官制明詔所布首以專責成爲言仰見聖朝釐工熙績綜核名實之至意欽服曷勝臣維欲專責成必須先明權限而臣所兼各差如參預政務爲新定各部尙書之職銜與各國之國務大臣居中任事者相類臣忝爲外僚未宜兼任如會辦練兵事務及辦理京旂練兵等差現在陸軍部業經設立以練兵處併入軍政所匯責有攸歸臣可無庸分任如督辦電政督辦山海關内外鐵路督辦津鎭鐵路督辨京漢鐵路各差現在郵傳部亦經建設電務路務均應隷屬該部自無須臣督率經理如會議商約一差現在英美日本等國商約均已議定嗣後有轍可循亦無須臣再叅末議以上臣兼差八項擬請旨一併開去臣决非敢避勞耽逸亦非敢飾讓邀名此後無論何時設遇有重大事官需臣贊畫臣但奉命辦理斷不敢推諉不前現在委因差務太繁實非才力所能逮事權過重復非臣下所敢安用是不揣冒昧披瀝上聞合無籲懇天恩俯允臣請臣不勝感激恐懼屏息待命之至所有微臣瀝陳下涃請開兼　緣由謹恭摺具奏伏乞皇太后皇上聖鑒訓示再臣前領有督辦電政大臣關防督辦山海關内外鐵路大臣關防督辦津鎭鐵路關防各一顆俟奉諭旨後卽將該關防一併移交郵傳部酌量繳銷合併聲明謹奏奉硃批該督任事實心辦事均尙妥協現在改定官制各專責成著照所請開去各項兼差欽此 
宮門抄十二月初五日度支部宗人府正白旗値日無引見恭王等考試應封覆命麒德假滿請安顧肇新續假二十日掌儀司三十一日十二日祭奉先殿繡貝子澤公行禮召見軍機 
廣西巡撫臣林奏爲勸辦餉賑捐輸人員實著勞績籲懇天恩仍准照章給奬以勵成勞而昭信實摺 
頭品項戴廣西巡撫臣林紹年跪奏爲勸辦餉賑捐輸人員實著勞績籲懇天恩仍准照章給奬以勵成勞而昭信實恭摺仰祈聖鑒事竊查前撫臣李經羲曁臣蒞任後保奏廣西勸辦餉振捐輸出力各員先後三案均奉硃批該部議奏單併發欽此現准吏部咨稱屢奉諭旨嚴核保舉賑捐一項多至十餘省一案列保不下百餘人共計不下千餘人未免太濫自應無論保 
 
 

Page 20

 
 
案至部在新章以前以後一併停其覈議等因奏奉諭旨欽遵咨照前來仰見朝廷愼重名器之至意曷勝欽佩臣維捐籌餉本屬萬不得已之舉捐務已成弩末又非停久復開之易招徠前此廣西匪亂經年偏災疊告需餉需賑羅掘俱窮部撥鄰協盡觀難繼在疆臣燃眉計急疊請援例以辦捐　部臣借箸代籌聿寛成格而議訴凡所以爲廣西謀安全者雖屬張皇補苴之計具有懸釜待炊之情維時四郊多壘徧地瘡痍各該捐員自備薪資分道四出或涉歷數省或遠渡重洋不避艱難往復勸諭歷時或二三載銖積寸累始克湊集鉅資接濟軍需協助賑務迄今股匪肅淸流亡漸集論功行貴籌欵之成績不亞於前敵之戰功懋賞同膺原非倖致查廣西初定捐章係聲請勸集三萬以上卽照異常六千以上卽照尋常故初次保奬案内捐銀四萬餘兩列保　員業奉核准給奬自三十年吏部酌定新章異常須集萬六以上尋常須集一萬二千以上較諸舊章均增一倍經勸各員猶以爲捐集苟能及格他日酬庸核實斷不致没其微勞故益感而思奮積兩年之力陸續捐繳銀一百一十餘萬兩先後三案請保異常勞績者僅六十八員並無每案列保百餘人之多蓋捐案核奬全憑　數非同别項保案可以稍涉冐濫旣無冒濫請保又在未奏停奬之先使竟不得與初次列保諸員同邀奬叙是懸格愈高集欵愈鉅者反有向隅之感其在後來勸辦者恐不免聞而解體也廣西軍務雖平防營未撤出欵尙多歷年辦賑籌防商挪各欵爲數尤鉅全恃各局員實力集捐俾資彌補現已欽奉諭旨停捐凡屬巨僚孰不幸際維新力圖整頓惟念朝廷恃爵賞以驅策人才疆臣恃群力以共濟艱苦况頒　新政懸金移木大信尤昭現値捐務將竣各疆臣尙欲藉保案以激勵始終勤奮之員所有在前一二年著有勞績者應先沐榮施不遺葑菲臣是以早在躊躇不能自已於言也又查歷屇奉頒條例凡事在未定新章以前均得援照向章辦理據派辦政務處司道詳請具奏前來合無仰懇天恩俯念廣西籌辦捐輸於戡亂弭荒深有裨益　捐各員較從前他省賑案尤著勞勤且係遵照定章按數核奬並無冒濫伏乞鴻施逾格准將第二三四次已經到部之保案仍照原定核奬章程槪行照准並請捐務停撤以前所有接續出力各員仍准照章保奬以勵成勞而昭信實不勝激切屏營之至除分咨外謹恭摺具陳伏乞皇太后皇上聖鑒敕部施行謹奏奉硃批該部議奏片併發欽此 
宮門抄十二月初六日禮部學部正紅旗値日吏部引見八十名補用知府保如秦曾潞謝恩薩廉前往西陵請訓瑞豐謝授内閣　士兼禮部侍郎銜恩靈照謝授内閣侍讀學士恩英慈請假十日召見軍機 
山西巡撫恩奏爲考試晉省農林學堂第一班林科畢業生照章給予出身憑照摺 
頭品頂戴兵部尙書銜山西巡撫奴才恩壽跪奏爲考試晉省農林學堂第一班林科畢業生照章給予出身憑照恭摺仰祈 
聖鑒事竊照晉省農林學堂經前撫臣岑春煊奏明設立光緖二十八年十一月開學分設農林兩班定爲三年畢業嗣奉欽定學堂章程内開實業學堂課程奬勵各條復由前撫臣張曾敭添派漢文敎習普通各科於上年八月奏明定俟畢業察看各學生程度照章請奬在案茲屇第一班林科學生四年期滿畢業於六月分定日期照章湖名編號分别内外場按其所學程度當堂發題嚴密考試内場試以國文經論史策各一篇外塲試以陸地測量物理學法學通論平面幾何代數東文語林業篇測樹造林林政森林法論保護製造化學利用動物氣象經理土木植物管理統計等學二十三門當由奴才將各項試卷悉心叅校分别優劣並以四年品行分數平均計算仍照大學堂中西專齋考試辦法以五十分爲及格計全匀分數在五十分以上者三十三名内外優等二十八名應作爲優貢中等五名應作爲歲貢均經給予出身憑照其分數不及五十分者十八名退學補習有差伏查農林實業均專門之學果其深造有得利用良多此次林科畢業生内場文字一律淸通而於林學締造培養諸新法研究尙有心得異日徵諸實驗進以挅伐之標準必有成效可觀至農科一門延聘東洋敎習岡田眞一郎農學士高橋昌先後來晉授課本年并由該堂督辦藩司吳匡自浙招募蠶師敎以養蠶治絲之法俾宏造就以仰副朝廷敦俗育材振興實學之至意除將該生等年貫履歷考試題目及全匀分數表分晰造具淸册咨送學部查照外所有考試晋省農林學堂第一班畢業生照章給予出身憑照緣由理合恭摺具奏伏乞皇太后皇上聖鑒訓示謹奏奉硃批學部知道欽此 
宮門少十二月初七日陸軍部鑾儀衛廂白旗値日陸軍部引見四十八名廂黃蒙一名欽天監二名内務府十四名精捷營四名山西布政使　棻到京請安志公額勒春各請假十日欽天監呈進月蝕圖宗人府奏派閱卷大臣派出博公奎順召見軍機鐵良壽勳王士珍寳棻 
直隷總督袁奏爲公舉附祀鄉賢摺 
太子少保北洋大臣直隷總督臣袁世凱跪奏爲公舉附祀鄉賢恭摺仰祈聖鑒事竊查大名縣故紳楊純禮孝友出於天性幼年失恃哀毁一如成人事繼母如所生因受寡嫂撫養故事嫂亦如該故紳慷慨奸施敦於交道凡戚里故人之貧乏者無不受其贍卹咸豐十一年山東土匪王來鳳等來犯大郡故紳募集義勇躬親訓練以禦　鋒郡邑鄉族賴以保全同治元年髮捻各逆竄擾直東時大軍駐紥大名之南關糧餉支絀轉輸不繼該故紳罄家財以助餉需復投入前任直隷督臣劉長佑麾下運籌帷幄出入槍烟彈雨之中馬中彈而斃者再該故紳之氣愈壯手斬數賊衝圍而出嗣復屢獲勝仗直省寇氛漸次剿平由附貢生保奬以縣主簿選用三年八月揀發浙江五年二月准補石門縣主簿時石門甫經兵燹徧地瘡痍會同邑宰招集流亡設法撫恤至於善後各政靡不殫精竭　共襄厥成上官知其能遂委在主簿任兼辦洲錢鎭絲捐及玉溪鎭釐差由是革絶陋規釐淸積弊上不誤公下不病商數年間石邑絲稅大有起色爲杭嘉湖三府之冠又於錢鎭開生賢　築藏書樓集能文十會課其中分俸薪以給膏火文風爲之一振石邑舊有　女惡俗迭經嚴禁此風未熄該故紳倡捐廉銀官紳繼之遂成鉅欵設育嬰堂於縣署旁廣雇乳婦招貧而多女者　入其中溺女之風遂革其餘善舉玉成其事者甚多光緖元年以積勞卒於任所四年三日奉旨從祀嘉興府及石門縣名宦　 
 
