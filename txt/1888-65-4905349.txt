# 1888 - 65 - 4905349

 

Page 1

 
 
[經策通纂告白] [  點石齋主人啓]  
　　攷訂之編昉自皇覽掌故之書權輿漢官逮乎三通六帖會要會通御覽册府諸書卷牘愈多流布益廣降至萬花谷合璧事類雖非雅馴識者　珍盖博學通材藉資叅索兼存軼事遺文也國朝官撰之書無過圖書集成然卷牘繁重價等連城竊鄉僻壤旣限於耳目寒門素士又艱於搆求佗如學海彚函淵鑑涵海或專爲訓詁而設或專收珍秘之籍求其備舉無　博而兼要者甚非易矣此經策通纂之輯所由不容已也其書分前後二集前編仿通志堂例依經編次分爲九　曰易曰書曰詩曰春秋春秋分四類曰春秋總義曰左氏曰公羊曰榖梁曰禮禮分四類曰三禮曰儀禮曰周官曰禮曰四書曰孝經曰爾雅曰說文解經先識字故說文附經漢儒抱殘守缺之功宋賢正誼明道之任門户見泯並行不悖存其原文不加删潤以志愼也後編甲集說經自群經總義以及經籍沿革探玉函之古笈採諸儒之偉論臚舉條分以佐前書之不及乙部攷史自正史總錄史法史評按部分卷以及通鑑編年綱目紀事古史别史雜史霸史載記聖訓實錄曾典志乘譜牒罔勿備載天算叅中西之法而西學卽附其後分野占騐則例以蓺衛之類有關經濟兼爲時尙故不憚煩述輿地備方物之制而都邑封建疆域名勝風俗土產外藩四裔附焉歴代之沿革風士之窳良如指諸掌官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律吕之源流兵制詳累朝之得失而叅以山川之險要邊海之防堵考食貨之經詳刑政之法舉凡貢賦稅庫錢幣茶馬鹽政漕務河工水道尤爲當務之急耜維蠶譜詳於農政水旱凶災攷之荒禮金石選學掌故攸　文苑儒林道統所係帝德箸傳授之心法政治見王道之全謨目錄之學藉資搜羅氏族之譜亦裨實學諸子百家有儒墨兵刑法術之區分别集類書載漢魏唐宋元明之故實佗至文章書翰方技藝術紀事物之原始存作者之精神罔不校核羅致務臻詳　甄綜貫串纖芥靡遺引用書籍不下千餘種而以名志三通正續通禮會典爲折衷惟說經之書茫如煙海與其冗複不如錄要故名之曰經學輯要而群經之涯涘諸家之師承巳約略具備後書條理編次引用採擷必繫原書之名每條先撰子目以便省覽次分門類易於尋檢顏之曰策學備纂而溯源竟委旣非若意林之簡略不詳錄要删繁亦不同漢雋之疏陋寡緒夫經籍散佚收輯爲難經生議論膠執難合此書所纂諸書各標部目而經籍門徑箸錄時代按次條陳前部明訓詁之體用而亦足以收證叅之益後部具對揚之考訂而未始不備經濟之資守茲一編富擬百城雖名之曰經策通纂而本本元元苦心持擇翦裁區别悉力經營非盡爲經策起見也昔韓子蒼評六帖新書云孔侯之書如富家之儲材榱棟枅拱雲彚山積匠者得之應手不窮其用豈小紀文逹評類書云此體一興而操觚者易於檢尋註書者利於剽竊轉輾裨販實學頗荒此書之出得子蒼之譽亦唯命得文逹之訾亦唯命原我罪我蒙無與焉埋首於研都已五閱寒暑今春又廣延名宿急於觀成削牘汗青期在明春又復攷質於師友折衷於大儒以期體製之善有益于世爾　其書合前後二部卷已盈千本非名山之業已成等身之觀布之梨棗致勞汗牛爰仿星　巾箱之本古香褎珍之式付諸石印取其舟車之便先覩爲快以副海内之喁望所慮改題剿襲妄逞私臆販鬻僭竊難免諐言區區之心所願當世有道君子共誠焉臨楮悚惶敢布腹心 
[論鄭工之難]  
　　鄭州自去秋决口至今將及半年而迄未合龍且不但不能合龍已也抑亦無從下手近有自工次來者詢其情形則曰所决之地計十餘里最深處約計有十餘丈如此大工將何爲計昨聞京都傳言李子和總制以工程浩大必須精明幹練之員方克勝任愉快自審才力不及請　簡賢能以自代此說如果屬實則以李帥之久督河務深諳河工而猶不敢肩此重任其難可知矣夫鄭工之難難在籌欵乎非也去歲户部估計此項工程約須銀六百萬先行籌撥墊發而後由捐項内指撥歸欵不數月而所墊之欵次第告齊中國究屬地大物博數十百萬之巨欵尙不足爲病也然則難在招工乎夫河决之後附近被災之處固已人民蕩析十室九空幸而不遭其魚之禍者尙屬有人試觀賑濟之欵需數幾何則災民之未盡死者數誠不少矣若尅期興工以工代賑則彼被災諸人早本痛心疾首於河口之决是時卽令赴湯蹈火以期速竣工事當亦無不踴躍樂從而况藉此可以活命可以餬口又豈有不從者哉然則難在辦料乎堵口之料全賴稻草粱稈其數蓋不可以數千百萬計一時何以能措去年又聞所積工料有被焚者則所需者愈缺矣若由他處購辦則又恐路途遙遠轉運爲難此處旣無鐵路輪船又不能逹是誠難之至也然相持已至半年卽無輪船火車苟發人營辦當亦可以運到矣此等物件皆產自地上秋冬二季正在刈穫又何患其無處購備也乎然則畢竟難在何處實患無人而已欽差若而人皆國家之柱石也而或係文學侍從之臣或係親信賢能之選畀以重任所不敢辭而河工諸務則必深悉此中利弊者方得勝其任彼爲紙上之空談爲道旁之築室者皆不足恃也卽曰諸大員皆係碩望老謀算無遺策而發縱指使雖有其人奔走馳驅亦不可缺今觀各處派撥奏調人才濟濟極盛一時正不知將以是揄揚盛業雍容坐理乎抑何暇豫從容之甚也凡有來自該處官塲者在官言官則皆曰某大員如何焦勞也某監司若何擘畫也某委員之辦物料若何其精勤也某會辦之勤督率若何認眞也洵如斯也則是鄭工雖巨當亦有無慮大功之不成者矣又有自該處民間來者則又在野言野皆曰工程如何其浩大也合罷如何其萬難也待哺之飢民嗷嗷者咸在中澤惜無可作之工也告奮勇者未嘗無人惜不一試其技也其說不同兩不相侔而起視河工則湯湯者依然方割滔滔者天下皆是杞人之憂能無甚乎嗚呼今日之時勢安得神禹其人出而一奏其功耶說者以爲當今之世安得復有神禹其人吾則以爲當今之世安知竟無神禹其人蓋神禹者其功已成其德已顯因而天下神之以至於今爲烈若當其水行乘舟陸行乘車山行乘樏泥行乘輴隨山刊木沾體塗足時人亦未必遽以爲神今若有人焉以神禹之心爲心以神禹之事爲事當時卽不神之而功成於一時名傳于後世口碑載道萬世同稱是亦神禹而已矣夫神禹初亦非有四目三耳大異乎衆者也但能統觀全局識高而見遠擇要而圖知先務之亟如是焉而已庚辰效命支巫祁歛迹此等半屬無稽之說故作神靈彼豎亥大章之步則亦不過極言其丈量之速禹貢所載自旣載壺口以至東漸西被聲教訖於四海告厥成功均屬步步實地語非若稗史小說之故神其說今若有人焉果以神禹自命竭力以籌河工之成督率有方圖維詳盡合衆謀以爲斷統大局以全籌不畏其難必扼其要於欵項則絲毫無虚糜於工程則緩急無倒置於屬員則賞罰必以信號令有必行其有從前河工諸員藉堵口爲優差視河工爲升官發財之地凡諸惡習悉數屏除欵不足則不妨爲濟師之請役不足則儘可招代賑之工料不足則懸賞出示招之使來愈速愈妙愈早愈　但須嚴辦一二人以儆其餘措施一二事以作之準承望風氣者方日畏之敬之則之傚之踴躍而優爲之勝任而愉快之如是而工程雖大究不至於懷山襄陵夫豈至讓神禹以獨步也哉非然者河工一日不竣人心一日不安春水一漲不特害及江北并恐擠入江南流徙之民何所不至是尙堪以設想乎爲此言者非敢以危詞聳聽誠欲期思患預防天下事防之於早猶恐其或失之而謂可以聽其自然也哉因論鄭工之難而附及之以告夫關心世道者及今而圖之猶未爲晚也 
 
 

Page 2

 
 
[本館接奉電音]  
　　昨接京友發來電音有正月二十九日諭旨五道敬謹譯登○正月二十九日奉旨正黃旗漢軍副都統着希朗阿補授欽此同日奉旨鑲黃旗蒙古副都統着德隆署理欽此同日奉旨熱河圍塲總管色楞額着以副都統記名欽此同日奉上諭李秉衡奏已故撫臣戰功卓著遺愛在民請建專祠一摺前任雲貴總督劉長佑在籍病故業經降旨賜卹該故督於咸豐同治年間兩任廣西巡撫剿辦賊匪所向克捷殲除伏莽綏靖邊疆其於地方各事宜興利除弊亦能殫心經理洵屬勳勞懋著遺愛在民加恩着在廣西省城建立專祠以彰藎績該部知道欽此同日奉上諭李秉衡奏統兵大員保障邊關懇准建立專祠一摺貴州安義鎭總兵陳嘉前因傷發病故業經降旨賜卹該總兵忠勇性成前在廣西邊境卓著戰功以死勤事該處紳民至今感念不忘加恩着在龍州建立專祠列入祀典由地方官春秋致祭以彰勞勩而順輿情該部知道欽此 
[輪舶行程]  
　　本埠各輪船開赴天津係怡和洋行之高陞輪船先到此已列報兹又聞首先進口者爲招商局之普濟輪船又聞太古公司之通州怡和洋行之順和招商局之海晏普濟廣濟等船均於正月廿九日由天津開行來滬云 
[運砲紀聞]  
　　昨日有天祥洋行之輪船名低砵搭里從外洋來滬内裝大砲二十二尊起入招商局北棧聞此項礮位將來當運至基隆淡水二處以爲防禦之用云 
[禾郡火警]  
　　北門外猪廊下地方姚姓篐桶店於正月二十八日午刻不知因何失火頃刻冐穿屋頂當卽鳴鑼報警地保飛禀縣署朱邑尊急乘中轎帶領差僕護勇前往彈壓施救遠近各坊洋水龍亦紛紛赶至時適風靜加以取水甚易得卽救熄祇燒燬篐桶店一家左右鄰雖未延及然受驚已不淺矣其時嘉恊汛兵及秀水縣護勇巡防局勇水師楚軍四面彈壓故無搶火之人朱邑尊待火熄後始行回署後有遠處水龍馳到火己熄矣 
[鴛水紀聞]  
　　嘉興府宗太守於正月二十五日赴桐鄉縣屬查辦保甲旋於二十七日回郡○前報往來西塘嘉善之航船生事一節當經船主莊姓投縣禀明適莊明府爲漕務赴滬尙未返署經捕廳略訊飭俟明府回署再行辦理後幸溺斃之八人由其家屬買棺收殮並無異言船主可免訟累矣○前有送親船開往鳳橋鎭遇一丐船泊在一處彼此招呼送親船上之婦身長力大禾人皆呼爲强盜三娘因醉後出言與丐船夥口角繼遂用武該船夥逃至岸上坐於橋欄邊猝不及防被婦推入河中乃救起則已受傷醫治無效而斃屍親赶到不肯于休經人調處將送親船估抵喪費始免報縣○北門外荷花隄有卞姓者年已五十餘去年經人薦至南潯鎭某宅爲傭數日前幼孩戲弄木蛋卞某見而心喜取而抛擲並在口中吞吐爲江湖賣技者所爲幼孩見之欣喜卞益吞吐不已一不經心蛋竟吸入腹中不能吐出漲痛不堪飲食不進醫者爲之束手聞將買舟來滬未識海上醫家有能醫此否○秀水縣朱邑尊出示嚴禁居家局賭并懸賞格係奉臬憲札拿賭棍已革貢生許崇陛無論軍民人等獲到者賞洋五十元解案究辦 
[厦門紀事]  
　　去歲各途生理惟北郊烟臺牛庄天津上海各莊稍稍得利此外多有虧折者茶葉各棧大有江河日下之勢冬間粤人陳姓納粟得官需次臺灣擬爲茶帮首事赴撫轅遞呈茶商公禀略謂近來茶莊虧折皆因淡水茶棧過多彼此爭買以致山客居奇其裝茶至厦者又互相貶價爭售西人從中抑勒是故年年虧耗今議定限制以五十家爲率每棧請領牌照必須先繳銀千兩始准收買茶葉裝箱出口否則卽爲私棧由官查禁勒閉籲請批示遵行嗣爲各茶邦所知邀集淡水各茶棧夥擬呈公禀謂其揑名具稟意圖藉端歛費且更有關市面茶葉爲淡水大莊如定限制事多窒碍云云劉省帥亦深知其弊未允所請○去歲北郊惟青糖赤糖冰糖爲能得利然皆賃裝夾板帆船而往今正北郊以夾板不能約期而到大半改用輪船現美打洋行已雇定太古行淡水輪船利記儀隆東盛等號公租某輪船某行復攬載糖貨專走牛莊天津各埠擬俟北洋冰解卽鼓輪而去云○泉漳人家謂正月初九日爲玉皇誕辰厦門各街分叚設立天宫堂爭妍鬥麗舉國若狂其有還愿謝天者必以麫製成龜形首尾足俱備或以麫百餘斤製一大龜四周圍以無數小龜供献旣畢卽將麫龜饋送親友彼來此往絡繹於途豈以天下經營推龜爲第一故不惜向泥塗曳尾以兾獲利之豐耶哈哈○賭博之風較粤東尤甚有所謂四君子者則惟正二月間偶一爲之本年榕林地方竟有設爲賭局開列知單邀請同人博彩者旣入座卽有名花三兩爲之淪茗裝烟一笑嫣然足令人蕩心惑志一局之輸贏非一二百金不可以致少年子弟往往因此而蕩產傾家更有著名賭棍某姓在鼓浪嶼賃得洋人樓屋每於夜間聚賭引誘西人跟丁水手及嶼内外路之人呼么喝六一經輸盡卽作梁上君子生涯嶼中竊案之多幾不可以數計賭之害人豈淺鮮哉有地方之責者曷其奈何弗禁○石碼内街支搭彩樓擇於開印日燃燈演戲哄動遠近聚觀者幾於人海人山賭徒卽借此設局誘財其間商賈官幕皆喜爲四君子攤此外十二門抓攤牌局則由本地紈袴及店夥等人爲之勞民傷財爲害無極要亦地方官所宜嚴禁者也○奎觀察於新正初九日因公進省署内日常公事委厦防分府代拆代行循舊例也漳州鎭候軍門則來厦小住旋於初八日回轅 
[彝陵錦字]  
　　宜昌信云元宵佳節有名士製就燈謎分懸南正街取堂街等處興高釆烈者莫不乘月而往得采而回○宜昌風俗每值元宵各家俱製一聯燈懸諸門外好事者竊取以餽親友謂爲宜男之兆若果生子則於次年元宵將所得聯燈配製成雙用鼓樂送去被竊之家則必餉以酒果亦習俗使然也○操防營兵多有私出賭錢者鄧叅戎下令禁止每日在營點名一次軍政肅然帳下士皆不寒而栗○江通輪船來宜後隨復開回漢口駛至宜都縣境猛觸石礁破其船底旋於十七日清晨抵漢晚卽開往上海聞須大加修整始可駛行也○彝陵輪船初聞欲至重慶後又云已租與招商局近聞該船須往上海修理並添裝客位云 
[上海陳家木橋電報總局豫皖賑捐處接丁亥十二月廿七日孫嶼芝先生西華信]  
　　杏蓀竹坪少欽蕃甫心如秋坪蓮珊綏之諸善長大人閣下献歲以來恭維盈門曼福爲頌昨接嚴佑翁淮寗來札并抄示第五批賜示謹悉弟等十一月廿六日行抵西華托濟寗電致并第二號公信及各友家信諒已收到抵華後擬卽分四路下鄉開查弟任東南劉浩翁任西北餘友分頭查户柰自二十八日下雪經旬不止積至尺餘華境四面環水全河冰凍舟不能行同人萬分焦灼迨本月初九日雪意稍止硬着頭皮與浩翁分路開查詎料抵鄉以後飛雪依然膠冰如故一路鑿冰而行駕舟冒險挨户親查平明卽起上燈始歸舉足深入泥塗者盈尺衣履盡濕成冰東南鄉計一百餘村得户六千數百口偕同汪益翁親查分别給票苟有屋可居有食可度者槪不散票至廿三日始竣回華浩翁尙未查竣年内恐不及回華餘外諸公亦未言旋所用錢又尙難懸擬核算一俟新正放賑有期當再電致弟等初與佑翁面商擬西華事竣順道接辦淮寍前月廿七日接佑翁扶溝來札有接辦淮寍之意足徵畛域不分令人欽佩現在淮寍一邑竟歸佑翁查放惟悉淮邑被災極重災民有三十萬之多待賑者三分之二此間災狀儘有汪洋一片全村淹没瓦礫無存者此等地方卽或天心悔禍普慶安瀾而流民歸鄉亦無屋可居似不能不爲未雨之謀現在邑尊設立粥廠灾民得所棲息立法亦極井井有條明年倘不合龍不知如何辦理也弟如西華竣後剩有餘銀足敷他縣辦賑之用卽行赶辦不敢遲回浩翁尙未回城因恐懸念先此奉聞耑肅敬請均安並賀新祉百益弟孫傳鳸頓首十二月二十七日姪孫宗璜承稿代發 
 
 

Page 3

 
 
[彚錄孫嶼芝劉浩如兩先生來電曁復電]  
　　綏公西華賑已經開放户口錢數另逹餘銀如何交代以便赴皖鳸瀚電正月十五日○孫劉公電悉請俟振翁到後赴皖餘銀請續辦一縣并與佑翁酌福 
[吊賀並志]  
　　德皇薨逝已紀報章連日滬上各輪船各領事署均下半旗以志哀悼昨晨浦江所泊英德兵商各輪船均於大桅上懸挂半旂兵船上更於八下鐘起每閱三咪叻燃砲一聲計德船各燃砲六十餘門英船各燃砲二十餘門隆隆之聲至十一下鐘始止十二下鐘又以是日德太子登基立名勿來得力第一因將旗升至桅頂更遍懸五色旗燃砲二十一門以伸慶賀德國在滬官民咸於是時聚集德總領事署盖以新皇臨御此後須遵守其憲章故也又按德國新皇生于一千八百三十一年十月十八號今年五十七歲云 
[差役定罪]  
　　英按察司衙門差役花兒以行非禮事被拘一節已紀前報兹聞英按察司於昨日訊問此案花兒自知霏　供認不諱按察司判將花兒監禁五年罰作苦工案遂結 
[錢莊竊案]  
　　南市吉祥弄内延昌錢莊於前月二十八日之夜被賊穴壁而入竊去元色縐紗皮馬褂并洋銀九百元當經莊主報縣裴邑尊飭捕役赶緊緝贓 
[斥革禁地]  
　　南市十六鋪禁地王翔因染坊學徒吞烟斃命案牽涉由裴邑尊斥革并諭令另行挑選熟悉捕務之人承充是役 
[上海縣署瑣案]  
　　廿五保二圖地保張順之因誤丈量要事爲河工局委員翁子文太守送縣請懲裴邑尊訊究之下以該保不諳公事任性妄爲當堂革役喝令笞責八十板枷號河工局門前示衆俟丈量告竣然後開釋○開濬吳淞江一事局員察勘之下令亭耆余佩三將江邊地圖呈候查察余稱此圖被業師錢靜溪匿不交出有意留難局員乃函請裴邑尊將錢傳案訊究余投案伸訴前情錢稱年老無嗣因將丈量一事詳細授余豈知余一得心傳卽自恃精能夤緣當役所有地圖均在伊處叩求着交可也邑尊初以錢嫉妒後輩大加申斥旋見錢究屬年老乃仍着余速將地圖呈候查核余遵諭而退○上月二十九日太古洋行藍烟囱輪船到埠停泊虹口公和祥碼頭上貨之際小工林清水奮勇堆裝忽有洋布箱倒下壓傷致斃當經小工頭鄧某知照家屬情願酌給棺殮洋二十元家屬不允至昨晨由該處二圖地保錢師竹偕死者之表兄潘鼎夫外祖趙漢齋投縣開呈節略裴邑尊着候訊供核辦○昨報列正德餘茂兩錢莊扭控均和泰毛骨行主張某虧欠莊銀一案前晚裴邑尊庭訊之下正德莊夥沈兆勳餘茂莊夥江廷春伸訴前情叩求追繳張稱行中生意虧折是以欠銀惟股東共有十餘人小的祗有兩股叩求鑒宥邑尊令張明白補詞開呈各股東名字靜候核辦○昨報列朱竹笙控趙雲橋等騙銀一案前晚裴邑尊升堂研訊朱稱胞兄惠生被趙等誘充招商局小工頭帳房墊銀數百兩兄旋悔悟向之索還致遭毆辱旋以氣忿病殁叩求追給原銀趙稱小的前充小工頭伊兄願當帳房墊洋一百六十四元五角有收條爲憑並非哄騙沈王等同稱前被朱搬去物件叩求追給邑尊謂有據之洋着趙等於十日内繳案給領餘均不究朱遵諭而退 
[英界公堂瑣案]  
　　虹口捕房通事張德明包探王阿二同禀稱眼綫來報瞿成寳存有硝磺甚多捕頭命小的等前往搜獲硝磺五十七包每包約重五十餘磅當卽拘瞿被其媳阻之且將張扭結致瞿脫逃旋獲張阿瑞及野鷄挑夫陳阿和此二人皆在瞿處挑運硝磺者瞿旣脫逃祇得將其媳送案徐陸氏遞禀聲稱翁夫出外營生小婦人住在該處樓上適在房内縫紉突有多人來搜查並不知其何故斷不阻放被獲之人張供爲木匠玩耍被獲陳供是野鷄挑夫並不知情通事包探又稱該氏的係瞿媳蔡太守着該氏照直供明瞿之住處則此事與爾無干該氏堅不承認又問張陳亦皆支吾太守飭將該氏及張陳押候連起到之硝磺五十七包一併移送縣署究辦再請縣尊將硝磺變價充公酌賞眼線○前報列妓傭爭扭一節昨日捕房將妓女張瑞卿龜奴陳阿方送案該妓遞禀聲稱蘇州人父母年老多病祇生氏一人無奈賣娼爲活今年正月十八日移至兆榮里李阿德妓院言明每月償房飯資洋三十元至二十五日李負債私逃小婦人搬至尙仁里内小弟家二十七夜突有自稱李之傭人者共十餘名向索欠洋一百五十元小婦人毫無頭緒與論恃蠻同至捕房捕頭不理後又被扭極聲喊呌適逢巡捕拘陳送案陳供小的等新至李家言明存洋六百元李私逃後惟張名下所借之洋一百五十元被阿耕扣劃爲此向張理說張稱小婦人並未借過洋銀請問洋交何人陳稱交李轉付張有帳可查鉛捕頭稱陳不應在路擅拉該妓蔡太守謂陳等如果存洋與李是否交洋與張須俟李到案對質豈容竟向該妓饒舌判押陳七天期滿交保○龜奴某甲與無賴某乙因賭爭閙一節已詳昨報昨日包探陳阿九禀稱甲卽方小四到捕房訴稱被乙卽蕭紀生訛詐不遂剝去皮馬褂押洋九元詰蕭不認傳問烟堂倌惟知蕭先毆方後復扭毆並不知馬褂之事方又言由李阿寳經押李亦不認同至押鋪辨認均非押掛之人今特一併送案方供小的前開妓院今己閉歇蕭係流氓欲邀小的聚賭小的不允挾嫌尋釁拉碎馬甲奪去皮馬掛質洋蕭李之外尙有一人或被是人所押亦未可知蕭供前經犯事業已改過自新販猪爲業前日方邀小的聚賭輸去洋銀及時辰表旋知方係牌九師父與論爭執並未肆毆更無奪取皮馬掛之事李未經押馬掛已由捕房查明方又稱小的確是烏龜奈伊要吃烏龜肉何蔡太守謂因賭肇釁均有不合惟蕭先逞兇判押一月方李開釋指押皮馬掛無憑不准○包探陳阿九禀稱有幼女秀貞同婢秋桂投捕房訴稱被鴇母許氏毆擊鱗傷甚致用烟扞刺臂捕頭命小的拘拿該氏一併送案秀貞申訴前情並稱年十五歲遭毆受傷請騐秋桂供自幼賣與該氏爲婢今因秀貞遭毆囑小的同逃蔡太守問秀貞因何遭毆章稱鴇母向住城中雇人教唱京曲小調小婦人不伶俐以致被毆該氏供二女均係買來秀貞爲女秋桂爲婢不敢毒毆乞恩明鑒蔡太守騐得秀貞受傷屬實本應重辦該氏今姑連婢女秋桂發堂看該氏具結保釋○謝王氏訴稱曾向龔陳氏租房略欠租錢被該氏紏人搬物後將租照付向之理論該氏情願香燭服禮不料後又糾人將穢物潑諸門口爲此報捕拘案其子謝元昌供與同龔陳氏供並無服禮潑穢情事楊和尙宋阿三同供伊等爭執小的爲之解勸陸龔氏稱該氏是弟婦謝王氏開臺基被誘不從挾嫌誣指蔡太守謂然則龔陳氏何以向之服禮惟釁起細微無庸涉訟着龔陳氏仍向服禮了事○江李氏稱女兒年祇十五歲被張阿四之妻誘　張處幸卽知覺報捕獲張并將我女送案其女江氏供與相同阿四供高郵州人不知妻氏是否誘領伊女蔡太守飭該氏領女張押令交妻訊供究辦○包探秦少卿禀稱老婦王李氏孑然一身有餘屋租與劉福壽劉乘該氏出外扭鎖竊取銀飾衣物不少報諸捕房派小的拘張盤詰直認竊物均已典押共計洋十七元有奇身畔祗存二元是匯源押鋪圖章當卽一併吊贓惟慶豐仁大兩家係當鋪餘皆質押該氏申訴前情并稱張有妻子尙住小婦人處張俯首求恩蔡太守判笞責百下管押一月贓交該氏領去所有洋二元給還匯源押鋪慶豐仁大兩當鋪當本錢二千四百着該氏給償一半質押之本例不追償○巡捕解送停船爭鬥之一起人請訊李紀林供寗波人操杉板船停泊碼頭突有榮記西國木器店船到來囑小的退讓小的略遲卽被毆傷左眼由捕拘拿送案劉阿漢供廣東人在榮記爲夥昨有木料雇船載至碼頭李之杉板船堅不肯讓與論爭執不敢行兇王阿祥李阿惠同供是船夥餘供與劉同蔡太守騐得李受微傷判罰劉洋一元爲養傷之費○西人松乃訴稱華人黃茂齋時向傭婦華孫氏尋釁爲此報捕拘黃送案華孫氏供稱前曾與王同爲傭人近日來時借擾致被洋東報捕拘案黃供該氏確有丈夫然與小的姘識已久今又私他人視小的如陌路小的恐將來伊夫到來索人故向理說蔡太守謂該氏不守婦道已可槪見黃旣與該氏私又敢尋釁尤屬無恥着具不再饒舌違 
 
 

Page 4

 
 
干取咎之結○王阿元訴稱失去馬褂及單夾衣六件報捕後緝獲謝阿來搜出馬褂押票吊贓送案包探戴金寳禀稱冉四究詰餘贓終不承認謝供小的取伊馬褂押錢二百五十文並不行竊别種衣服蔡太守判發捕房管押十四天馬褂父王領去餘贓着該包探再究 
[春酒移賑]  
　　謹啓者昨有本埠南順記寳號東翁葉成忠大善士協同義昌號助洋八十元老順記號南順記各助洋八十元新順記號助洋六十元可熾號助洋五十元順泰號助洋五十元併成節省春酒請客號筵資計共洋四百元移充河南皖北春賑爲諸善士積福今特評哳聲明竊忠滬瀆一隅萬商雲集如能聞風興起於災區大有裨益聚賓朋而飽德餚饌胥删欣貨物之流源資財自裕歡聯賓主不禁稱道弗衰焉爰先登以志謝[  上海北市絲業會館籌賑公所愚弟少欽施善昌謹誌正月二十九日]  
[疉惠鉅欵]  
　　廣東愛育善堂於本月廿一日匯來第十六批賑銀一千四百四十兩當經具函奉復登報鳴謝去後日昨又蒙寄到第十七批賑銀匯單一張内計二千一百六十兩由招商局美富輪船帶來旬日間疉惠鉅欵可謂踴躍之至○督辦江南籌備河工總局徐仁山黃幼農劉俊卿三觀察本河工之長材膺修防之重任駐工以來勛猷懋著早契宸衷去歲鄭州河決觀察等念切痌瘝曾任寍垣捐過豫振一次今閱申報募啓又惻然動念每位再捐廉百番並勸在工各員量力輸將集成膺洋四百八十二元五角二分由清江支應所委員張秋舫先生函託本埠泰源永寳莊交到具見觀察樂善不倦諸君子好義急公彼嗷嗷者更當感戴無窮矣○代理安泰保險公司孟米埠裕綸貞寳號經募豫振規銀七十四兩六錢七分八厘由何崑山仁丈匯到先此報謝[  上海四馬路高易籌賑公所秋坪李朝覲謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電報總局豫皖賑處正月下旬廿一至廿五收數清單]  
　　粤册廣東電局沈小園募第九批規元一千兩○直册京都電局交來集腋局同人募高銀一百十五兩一分松江銀五十七兩一錢七分合收英洋二百三十五元八角六分○東册東海關署蕭靜山交來諸城縣稅厘局員金尹募九十二户膠平銀四十五兩六錢二分三厘實收規銀四十八兩○川册蘆州電局王來第十批永寗道周募余富文俞平銀三十兩園保總局劉元丞銀二十兩周國荃楊宏道各十兩鄭麟祥募蘆州東鄉獨字廿六號册十二户錢七千六百又字廿七號册廿二户錢七千三百又字廿八號册三十三户錢九千又字廿九號册十七户錢十二千二百共錢三十六千一百合俞平銀廿一兩二錢四分實收規元九十六兩一錢六分○黔册貴陽電局潘募貴平元五十兩實收規元五十　兩三錢三分○擬册常昭疑善堂第四十一批趙芝亭募七户一洋四五十慧日寺前街衆善士建公醴資移助賑洋三十三元一百二駱文苑募十六户八元又募二户一元龍仲文募十二户六元三百七十三鄭似珊募六户六元六　二十馬秉芝募四十八户五元九百江利坤募八户八百許子芹募廿八户九元六百三十又募廿二户四元七百四十陳汝林募四十三户十二元一百七十黃茂之募四十二人六元七百廿五席　齋募五户六元袁生生堂自元宵節酒費五元以上實收洋一百八十又來第四十二批朱叔英募二户二元季少也募一人一元屈賡雲募八人十七元一千七十周竹謙募四十八户二十元馬連杳募三户兩員董銘芝募九户三元二角殷子鶴募五户四元李振卿募七人一千四百六十宋竹君募七人三元六百宋德修募四户十元馬連香募四人二元二百七十顧濬臣募十人五元六百蔡善士募二人十三元徐輝辛募三户一千二百李鳳生募十八人十九元徐朗岩募廿二人十三元各桶捐散捐八户十七元一千八百三十以上實收洋一百三十一元廿二○蘇册同里金小蘇募第三批四十一人十一元五百五十蘇城徐敦倫堂補過子奉慈命集願助賑六十元蘇城迴龍閣陳募三人三元對開一個○嘉册鴛湖誠求子募十五人十二元二角平湖徐汝鳳二元○太册太倉錢菊人一員○常册錢槐卿來江陰縣正堂許募第一批本署各幕友廿四元本邑與當九人二百四十元横塘鎭六十户九十四元四角大橋鎭四十四户八十四元肖岐鎭四十一户六十八元以上共收洋五百十元四角○湖册菱湖釐局陳署霞募廿二人二十元○申册無名氏求目疾速愈一元十齡童子以墮歲資助賑一元潘利豐號六十元怡盛庄來無名氏一百千又存性堂三十元王默翁來南翔恊昌典募三十二人八十元周鳳鳴求合家消災降福五元○益册大圉鎭盛賡伯募十一户七元四百○救灾圖單册杭城沈樂一元○保庭册安和土棧蔡哈珊募三户四元虚對開一個錢一百杭城左姓來晋甲善士一元以上正月廿五日止 
 
 
 

Page 10

 
 
[光緒丁亥科試重游泮水感賦七律八章卽請教正並求賜和]  
　　不是瓊林與鹿鳴重游泮水誌微名昔聯弱冠青衿序今附耆英白首盟敢說丁年當益壯祇憑亥算偶加贏眼前同學多才俊定卜搏雲萬里桿○記坐風檐逼寸陰游庠恩沐紫陽深道光丁亥敦年十六應童子試寳應朱文定師取冠郡庠面承奬勵衡才水部垂青眼壬辰歲試道州何文安師取列優等旋食廪餼薦士平原愜素心甲午鄉試太倉陸子範帥力薦不售後以監修魚鱗塘全海昌蒙先施顧敝廬温言慰諭桃李門中頻入選壬辰後歲科試文宗爲樂陵史蘅塘師吳縣吳晴舫師昆明趙文恪師均受知芙蓉江上總沈吟甲午後鄉試癸卯内午已酉俱邀呈薦餘則同考官評點率未終篇而止文星直待明牛斗偶許分枝擷桂林咸豐辛亥恩科東鄉樂蘭史師呈薦旌德吕文節帥宛平沈文定帥錄取實深知已之感○誓向燕臺鐵硯磨春風　氉恨如何書虚十上羞蘇季戊子迄已酉鄉試報罷凡十科璞枉三投泣卞和三試春官獲薦一次先世穿楊徵故事白樂天喜弟進士登第詩楊穿三箭盡驚人謂已與敏中行簡兩弟也敦先君曁小尹子律兩先伯相繼聯捷成名故以爲比後生宴杏掇巍科紫椒從姪浚宣辛未庶常今官檢討自漸未克傳衣鉢樗櫟庸材置散多○少侍先公宦魯齊歸田早賦去來兮敦生長福山先君任所旋隨侍南歸征　小憩雲山閣閣在揚州渡江時曾信宿於此别業常尋罨畫溪先世有墨陽别業在荆溪東坡詞溪明罨畫卽其地也余屢經溪輒流連不置鴛水　樓秋賞菊久寓嘉太秋日同人登　雨樓觴詠暢叙鳳城講席夜然藜癸卯後授徒會垣十餘年從游者踵相接暮年頓歴干戈刼蓬梗飄零舊路迷指庚辛遇亂事○兵氣全銷文教宣評參月旦選青錢同治甲子後主講本邑安瀾雙山兩書院友朋遠志償投筆粤匪肅清同人以參戎幕功得膺保舉弟子高才競著鞭門下士登甲乙榜及舉拔萃科者二十餘人聞笛凄凉嗟向秀殉難紳士忠義錄未見者作憫忠感舊志補之乘槎杳渺問張騫乙丑　滬擬航海計偕以遲番舶久不至　止年踰五十知天命奚必春明舊夢牽○小就儒官不厭貧巖泉枕潄樂天　丁卯秋選遂安教諭靈巖瀑布遂安八景之一那堪冷宦覊棲日早失高堂怙恃人子敬遺　悲絶響光緒丙子夏抑亭弟齎志以殁安仁長簟感清塵内子徐宜人丁丑秋逝世漫勞兩度稱觴祝雅奏絃歌滿座春敦六十七初度遂邑紳士綵觴進祝○量移甬郡上庠尊徽國碑題蹟尙存乙酉春簽升寗波府教授學中有朱子手書訓士碑世執未忘修世好先君及兩先伯鄉會試寗屬同榜三十餘人敦歴詢其嗣僅得數人藉以繼通家之誼同官翻悵失同門鄞邑訓導沈柘村有林本舊時論文弟子余甫蒞郡學而柘村病亡可勝長慟藏書閣敞披芸帙嘗觀書范氏天　閣招寳山遙認黛痕老病鄭虔疏教育蓿盤無解素餐飱○疇音追陪翰墨塲幾人扶杖拜宫牆延陵韻恊壎箎雅錢塘吳筠軒觀察　麟吳敏齋廣文志學並於甲申重游泮水渤海謀貽弓冶良同邑居蓮浦廣文鴻謨於癸　重游泮水四世同堂書香濟㺯如我藻芹空挹秀輸他蘭桂共流芳惇帥老德褒逾分蒙善化瞿子玖學使頒給惇師老德匾額差喜肩隨後進行[  海昌吳敦闇章甫未定稿]  
[上海北市絲業會舘籌賑公所施少欽經收山東順直河南皖北賑捐十一月初七日第一千五百七十四次清單]  
　　陳祖舞求保祖父咳倉氣逆冐氣不甦等症速愈由海昌正豐號周寄來洋二十元寓金德興棧客無名氏二元風遠堂求病速愈二十元繼志堂由淮安戚玉豐寄來十元内有銅洋一元李清　爲室人足恙求速愈二角又爲長女病痊完愿一元尤門王氏病愈完愿二元百勉氏四元洪金記爲兒求病速愈一元無名氏五元○如臯王啓泰募容禮堂洋二元王姜氏一元三公堂錢二各文無名三户九百文億成號八百文渤海堂三槐堂雷寶臣周榮聊陳餘慶五户各五百無名氏六户各五百無名氏德隆泰施祥泰丁王氏四户各四百無名氏陳錦貴無名氏三户各三百方二百五十丁景鍾無名氏王信成無名氏三户各二百共二十八户合洋十五元○蕪湖大成祥號敬畏齋洋二元又募求去病二元大記悟生各一元脫疾尙之朱汪氏三户各五角成業齋境記吉平及氏四户各四角德記三角英老柏氏各二角文同氏無名氏各一角共十六户合洋十元○源豐潤號募項張氏項王氏各洋五元李朱氏一元○陳姓募淞濱釣隱洋二角清河世族九齡童子安定世家三户各一角○蜚英書局交來敦本堂洋四元遵勸人勉力人各一元○　過齋募隱名氏洋一元仁記洋一角卿記錢二百三十八文方人也錢先生胡先生無名氏周隱氏五户各二百干一氏金氏免餓生張隱氏周人王五户各一百文夏隱名無名氏徐氏何四户各五十共十七户合洋三元○硤石謙吉號募徐厚軒錢四百湯松岩三百邱志菴曹酉山各二百沈硯樵虚子烏有先生一臣頁四户各一百朱泉生四十共九户合洋一元虚對開一元錢二千○維揚湯復成布號寡徐立中求母病愈洋二元霍道溥道湊各一元名不立錢一千無名氏錢六百五十慶餘氏六百文朱德慶堂平安氏各五百文卞春翁宣玉鳴琴鶴堂無名堂人壽年豐慕周氏詹維劉玉山八户各三百耕讀堂張性存各二百李　堂無名氏各一百共二十户合洋十元○無錫冋正泰募葉炳海代天竺山愿黃盡臣各洋三元王登平二元復興恊李受最李受昌三户各一元○連城總埠葛燮齋募譚福樣愚不可及齋祝壽護各洋二元福連永一元又新泉鹽店黃進裕洋二元張廣豐一元李朝榮黃占海黃逹生堂黃隆和堂四户各二角葛燮齋九角林斯均斯銘張九蘭三户各一角又隴市劉旭興范成慶劉日懷曾雲池陳勤三劉朗山劉智在榮林氏春發謝天才陳秋洗李汲湖藍氏吉祥萬太脩舍心夫信元步墀壽珊兆記逹記憲記邱氏月波邱氏杏軒善麟善昴芳盛云有其鵬毓煌建昌吳氏其盛欽來　氏邱氏吳氏曾氏張品如品松饒拔香龍香丙香四十七户各錢一百葛燮齋四百共六十一户合洋十五元○河南捐長生日意室由天成泰號來規銀一百兩岳城記由甬江聚康寄來洋五十元安定氏節省藥資求保身體康健由蘇州楊子英寄來三元怡善居士由恊源莊來一百元海鹽無名氏求病速愈五十元盡心舘王一元杭省永昌綢莊因乙亥年有陳君購貨計有餘存至今十有餘年未曾來取無從送繳移助鄭州賑捐代陳君造福洋十五元七角八分惻隱氏四角無名氏四角無名子二角張思愼同唐氏覺果　五百十文○天凝莊油車港吳幼翹募吳茂森徐大文吳講圃梅薛氏四户各錢五百沈文杰三百梅秋江錢學圃沈明三吳茂珍吳　圃五户各二百吳翹記高均甫徐亮卿丁增年徐啓發徐大祥徐雲　吳圃園吳馨圃吳豐壽殷成裕沈穉記潘春波十三　各一百共二十三户合洋四元錢五百廿○武邑義生氏洋二元寸陰氏三元節省氏二元六角維周氏１元四角君宰氏王永泰各一元無名氏八角俊甫氏堯臣氏各五角仲衡氏四角鉅卿氏希賢氏平堦氏三户各三角無力氏無名氏存經幼芝氏瑞元氏雨田氏夢山氏福緣氏八户各二角俊英氏無名氏瑞芝氏立功氏端臣氏彩卿氏羅生氏鑑泉氏善慶氏九户各一角端忠氏錢五百孟益順周隆興恆泰和盛良氏四户各三户余宏豐王福興燦緒氏劉裕盛周恊和項永發端傳　七户各二百無名氏談裕興無力氏殷長興無力氏杜元勝六户各一百共四十八户合洋十八元銅洋二元○清江又次齋募晝錦堂公助耕道堂各洋四元三義堂三元隴西出樹德堂各二元清河伯子安樂堂志怡堂謙益堂四户各一元混世自憐客錢四千晝錦堂一千七百二十同春堂德壽堂天福堂三户各一千敦厚堂德壽堂謙受堂擇善堂四户各五百敬義堂四百文安州秀才三百共廿户合洋三十元内有銅洋一元○漢　恆和莊寄來全美手孔雙壽堂九八三它紋六百兩曹雙孝堂廿兩又恊泰厚苗開記手江夏韓恭人九八五楚紋廿兩又蔚昌祥手無名氏洋例紋四十兩又福來號手長壽堂洋二百元又福蔭堂一百五十元又守昌劉登記手種芝軒三十元又坤成朗手永慶公會五元又叚和記手補過堂錢十千又張紫記手無名氏十千曾燮記手無名氏五千恆裕號手留餘堂五千同興祥手尙壽堂解林記手善記周郁記手無名氏張紫記手和心堂四户各三千文共十六户合銀七百零七兩三錢批見規銀七百廿八兩八錢七分七厘又洋三百八十五元内有銅洋一元○蒙養書屋椿萱並茂子各錢一百文 
[上海北市絲會舘籌賑公所施少欽經收山東順直河南皖北賑捐十一月初五六日第一千五百七十二三次清單]  
　　吳姓求病速愈洋十元江陰鹽公堂募一鑑齋三元蘇州謝藹然募謝實森求子二元蘇閶仁昌和張愼德堂二元青浦無名氏五十元無名氏　母康健二元恆餘堂五角新腠泰來旋居子二元大豐洋布號一元寓蘇少悟銅洋二元○江右洗馬池余募浣雲氏奉新縣無名氏各洋十元菊客氏三元陳詣荀二元海陽菊客氏公濟氏不書名生發店四户各一元公濟氏一元并九户合三十元○義豐順錢一百八十文又募秦煥亭寶華書屋吳菊生秦煥章四户各二百文俞翰臣愧無力吳生句鳴崗徐於相鄭隆春張竹書陸采侯梁杖林印馨岩　海卿十一户各一百文共十六户合洋二元○蘇曹家巷程募自怡主人安樂窩懷善居三户各洋二元最樂居一元○匯豐銀行募安定克記馮興記蘭言室姚江求安　力耕子布衣氏紫荆堂七户各五角省影戲者勉力氏移戲資古虞安子省戲四户各三角移戲資求平安破布衣求明目吳秋記五户各　角馬亷記二角半移　戲五分共十八户合六元○漢口貽甡號無力氏募廣成號汪鼎臣各錢一千文無民氏黃錦堂各五百補不足三百共五户合洋三元○保寗洋行來陳吉雲心一大錢懿德堂四户各洋一元陳經新虚對開一元○松江張鹿笙洋一元又募張香榖一元薛僧漱芳居士塔東小築三户各五角壽石居四角張成美東園隱史許子鶴陸蘭如邱吉人五户各二角劉桂馥一角共十二户合五元○蘭溪王杏村洋一元又募張大春一元楊廷記毛國記朱滄記朱忠記柳景記合一元孫世義堂裘福邵文龍三户各五角丁世緯雅古堂敬修堂沈賢照四户各三百文趙錫林無名姓胡仁甫　佩馨周玉瑞無名姓唐姓余八户各二百經募人湊七百共廿三户合洋八元○晋甡莊募無名士三角上谷居士穎川大士各二角隱名士二角半天水桂五分共五户合一元○高郵丁鏡齋募黃少記洋　元高信女誠善堂不留名札消灾延壽城内王　房五户各一元○新市春生典募程同順衣莊春生　衆友各洋十元無名氏五元錢七百桐卿老宏盛三元公順衣莊太新庄各二元○河南捐徐福保求保平安洋二元毛景記求子病愈一元葉可娱爲子病愈完愿由懋記來十元錢耕畬　病速愈五元無錫大亭絲行無名氏洋九元羅松洋一元寓滁不留名由南京寄來三元無名氏一元陳金錢十千文○色心涵交來色恩溥求夙毒逮愈無名氏求病速愈無名氏求保彭兒病早愈三户各洋二元無名氏求保洪兒不發氣一元○黎里蘇元同人募本境貪米願移半　洋十元公正祥布號三元又諸友節省茶金　元錢二百三十同盛典石　甫仁和染坊沈繩甫恊成染坊五户各二元蘇春霞華雪堂王正興染坊職思居蘇愼欽王東仁錢仁甫吳少蘭八户各一元柳垂金錢一千文萱草書屋九齡黃子節省占心各五百程玉樹霞舉軒主人柳小漁舟朱子山四户各二百王少泉一百共廿四户合洋三十六元錢八十以上初五日○金雅泉求妻病速愈洋五十元屠鎭嘉泰號洋一元一角五分銅洋十　益記洋貨號洋十元不留名五元無名氏五元移緩先急人五元不留名五元寄麗山人一元徐潤芝人司一百十一元六角九江羅募捐氏五元五角安慶省支應局錢安生二元京口張愼德堂二元杭州劉公舘吟梅書屋四元准安許丁卯堂二元姚門沈氏一元張桂卿二元孫栢堂姜厚田合一元同春錢五百六十○無名氏募聚德堂徐增記童生三　各十二角九一人周子俞周煥記煥啓庄四户各一角共七户合洋一元○寗波大關募吕止記純記松記祉記朱綺孫五户各洋二元○九江蔡雲渠募無名氏二户各錢二百又一百二户各八十又八户各五十又三十共十四户合洋一元錢三十○淮安來記號代募陳一擎錢四百不書名三百三十朱汗臣一百李殿元一百四户合洋一元○河南捐　平氏求子平安洋六元抱義居士由生和泰號來規銀一百兩浙餘樹德堂沈求合家平安造福由大圑李玉曾寄來洋十元天津官車總局津平銀三兩二錢批見規銀三兩三錢五分七厘又洋十元黃太太祈孫元平安一角○程光銘募錢餘生朱福記各洋三元問心子四元萬隆典二元隱名氏三户各一元柴范氏無名氏恆豐莊顧子泉恆森義恊盛同恆泰昌韓振邦倪同泰朱振昌恆隆十一户各一元沈立夫陶仁壽潘稼軒侯恂卿永豐新桑仁記六户各五角鄭菊村銅洋二元楊貽經孫曉卿史渭堂三户各銅洋一元殷合盛足錢六百拾五文殷德泰四百無愧心四百廿三元顧武臣丁信茂經業益泰康四户各三百不留二百零七元蔡義和二百以上三十七户均求保平安又顧汪氏求保病速愈洋一元共三十八户合洋三十三元銅洋五元○王人經募諸同事洋六員嘉會堂張記嘉會元棧蘭陔軒昌坊映雪堂合六元和生陳氏合四○八濠同生利局寄來隱名氏洋二員無名氏四户各一員景餘慶堂周愛蓮堂傅大美周阿富樂耕才唐汝奎陶春源七户各五角王　三三角陳元大二角共拾四户合洋拾元以上初六日 
 
