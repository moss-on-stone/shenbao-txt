# 1903 - 342 - 4911013

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經議之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本届鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[籌藏策續二十五日稿]  
　　夫欲求盡美盡善之法當奈何曰有三策焉一曰攺建行省攷國初仍前明之舊分中國爲十五省嗣將江南湖廣陜西各剖分爲二乃成十八省厥後又以盛京吉林黑龍江爲東三省又别新疆於甘肅别臺灣於福建遂成二十三省今臺灣雖己割畀日本然當其攺設行省之意則以琉球緬甸爲英日所併吞屏障藩籬迥非守在四夷之舊故不惜經費爲之設巡撫及司道以下諸員俾治理有人事權歸一兵刑財賦無一不掌之我國歸之天家而亦藉使各國知此地己入版圖以絕其覬觎之私意法至良也今藏爲英人之所欲得而又爲俄人之所欲爭則欲保守丁藩久安長治莫如仿東三省及新疆之制攺爲行省徐策富强如是則英俄二國卽有窺伺之心而於我苟無發難之端當亦不至貿然據爲己有攷全藏轄城六十有八額設步騎兵六萬四千除駐藏二大臣外有遊擊以下武弁數百員是則官弁兵制各事宜皆祇一轉移間而措置己無不當今若於裏塘巴塘察木多拉里等各糧臺攺建爲府江卡乍雅洛龍宗碩班多冰壩江逹墨竹工卡等處建爲州縣前藏中藏後藏拉里等處分駐提鎭司道各員而建省會於巴逹拉設巡撫駐劄之控制一切則條理井井職有攸歸而又任勞任怨以振興庶務實心實力以治理民生他國窺伺之心庶幾可杜乎此上策也一曰闢爲各國公共通商之地藏爲英俄兩國之所注意與環毬各國似無相干卽闢之使各國公共通商於藏之若存若亡似亦無甚千係不知英俄兩國之互欲爭此其心不徒在藏也而於藏則不得不爭蓋英自收印度爲屬地國勢遂蒸蒸富强俄知英富强之基肇於印度垂涎其地思佔利權然不得藏則入印度之道路無由通也英恐中國孱弱不足以保守藏地一旦轉入俄人之手則印度之屏輸失而英人亦有不能保守印度之虞故兩國之互欲爭藏地也不爲藏而皆爲印度今若於兩國俱未侵佔之時闢爲各國公共通商之地則藏爲萬國公地英俄均不得侵如是則於我無損而藏地可以永存或慮越國鄙都多所不便且藏地荒漠商務未能　興卽使闢作公共通商之地恐各國亦有不願至者而吾正以爲藏地山川雄厚藴蓄甚宏祗以土廣人稀英華多未發洩苟於其閴如衞文公之務材訓農惠工勤學則工藝物産安見不可以有爲觀光緒十四年藏民因哲孟雄事與印度有違言幾致决裂十六年駐藏大臣與英立約劃歸英國保護而開亞東爲通商塲　亞東在西藏南境當仁進罔南距英屬印度大吉嶺二百四十餘里築有邊墻曰鎭西關二十年開關通商其出口之羊皮羊毛狐皮絨布等貨入口之棉布烟葉等貨每年約共值銀七十八萬餘兩則關全藏爲通商之地各國未始無利益可沾况卽印度一地而論亦未盡屢之於英也若法則有産德爾郡喀耳及本地識利喀里加耳等處若葡則有地烏及臥亞等處其餘大尼諸小邗之無足重輕者尚不可以僂指計是則闢藏爲通商之地殆亦非各國之利而以爲甚便者也此中策也[  策仍未畢容再續成]  
[諭旨恭録]  
　　十月十六日奉旨廕生崇廉著以旗員用工科給事中著陳慶桂補授掌山東道監察御史著徐貞補授分發直隸道季振鵬江蘇道李永懋彭德超福建道黄悠愈湖北知府蔡琦直隸知府鄧寶仁山西知府孫振家江西知府程　福建知府胡秉煥郎慶祥廣東知府劉濬源湖北同知黄申之江蘇直隸州知州傅壽慈山西直隸州知州洪瑞甡江蘇直隸州知州戴宗蠧江蘇通判熊支棋河南通判劉堉厚車鉁雲南通判路承鋆兩淮鹽運司運判褚德黻翟觀光湖北直隸州州同伍鼎銘山東知縣馬家益陜西知縣蕭鎭東湖北知縣曹濬湘直隸知縣范中信江蘇知縣向榮沈鴻儀鄧長林華安徽知縣陳澍山東知縣鄭師灼吳葆濂山西知縣鄭天馥李錫疇河南知縣邵伯鑑何嘉酇甘肅知縣楊昌禄江西知縣惲金堂李繼麟章維翰石恩木福建知縣易鳴鼎湖北知縣李元音虞篤新李宗澂史維宋燦劉祖桐四川知縣張謙沈恒廣東知縣施廷桂胡鴻元韋敬廣西知縣王繼文雲南知縣路朝紱黄廷昌兩淮鹽大使郭集琨朱占春俱照例發往保送知府翰林院編修孫綜源著以知府分發省分補用補授山歴兗州府總捕同知恩特和著准其補授盛京工部郎中著志賢補授昌陵禮部員外郎著廣濟補授慕陵工部員外郎著延齡補授光禄寺署丞著名鎬補授擬補盛京禮部筆帖式崇善京口副都統衙門筆帖式玉琅内閣中書韓寶書俱准其補授截取内閣中書李祥麟著照例用特旨發往江蘇補用同知陳澍棠著照例用欽此同日軍機大臣面奉諭旨本日引見明保之外務部郎中朱有基直隸補用道逃桐河南試用道鹿潯理山西補用道齊福田著於十七十八十九二十日依次預備召見欽此 
[本館接奉電音]  
　　昨日午前十下鐘閱三十分時京師飛電傳來上諭二道敬謹譯登○十月二十五日内閣抄奉上諭光禄寺卿著玉恒補授欽此同日奉上諭奉天府府尹著廷杰補授欽此 
[電傳宫門抄]  
　　昨日午前十下鐘閱三十分時京師友人專電告知本館云十月二十五日皇上召見軍機大臣及李殿林紹昌 
[東省好音]  
　　天津直報云本月中旬某日傳聞外務部得駐俄大臣胡馨吾星使電音内開俄皇不日將回聖得羅保京城刻己電令遼東總督阿利克塞夫撤退滿洲各處所駐之兵免致各國眈眈而視請速奏明皇太后皇上妥與駐京俄使會議一切事宜云云兩宫聞之頗覺天顔有喜 
[俄開支路]  
　　天津直報云俄國欲攬東方利權遣人至西伯利亞測量地勢欲開一支路經蒙古西藏而至　 
 
 

Page 2

 
 
邏日前遼東總督阿利克塞夫己電逹駐京俄使向中國政府要求矣 
[英后受驚]  
　　華歴十月二十五日英京倫敦來電云二十三日淸曉五點鐘時英皇后在山丁亨離宫高臥樓中尚未晨起有一服役之宫嬪忽好夢驚回覺鼻端有烟氣甚烈急起視之則己迷漫如霧因大呼后使醒急披小衣奔出迨至樓梯而室之上層樓板己經坍下矣時英皇方在意味頓地方召見某相后卽電告以故并稱幸得無恙及偵查肇禍之由大約因室中所用電氣管有疎虞之事云 
[擬减航費]  
　　華歴十月二十五日英京倫敦來電云自西伯利亞鐵路告成凡貨客之由中國至英者皆以鐵路往來較輪船爲速故多有攺附西仁利亞火車者因是英國公司輪船擬於西歴明年正月一號爲始大减船貲以冀利權不致全失 
[美禁華人]  
　　天津直報云本月十三日外務部得派駐美國紐約克埠之華領事某君來電内開僑居紐約克之華人忽於某日聚衆持刀互相鬥毆致被美官將釀事及旁觀者約五百餘名盡行拘禁獄中不准華官干涉電請速示機宜等情噫中國之見侮於外人如此國事尚可問乎 
[宣布河約]  
　　北洋官報云美利堅與巴拿馬新訂開鑿運河條約現己宣布約中載明美國保巴拿馬爲自主之國並於一千九百十二年爲始每年由美國付給巴國二十五萬圓 
[美受巴書]  
　　美京華盛頓來電云某日美總統接受巴拿馬新立民主國國書徐社玉音向巴國駐美使臣萬立納曰深望貴國與我美和衷共濟速將運河開通以爲世上商賈往來之孔道各國皆當共受其益焉 
[美製巨砲]  
　　北洋官報云美國陸軍部近製巨砲長四十九尺後口直徑五尺較之從來有名巨砲中如意國砲口十七寸七五法國砲口十六寸五阿母士列籠虞砲十六寸二五光大數倍此砲彈力能逹二十一里之遠或謂當用於英國羅武亞港或法國加禮港並非捕艦所用蓋以隔英國海峽卽可互相轟擊云 
[印王游日]  
　　北洋官報云印度辣基瓦克派託王近偕其妃遊歴日本某日由東海道乘火車抵横濱假寓咤倫特西旅館勾留數日旋赴東京 
[侍御彈章]  
　　掌福建道監察御史臣梁文燦跪奏爲知縣匿災不報仍行逼捐並平時劣蹟多端謹據實糾參恭摺仰祈聖鑒事竊以州縣爲親民之官愛民者賞害民者罰皇朝深仁厚澤凡遇水旱災區疆臣陳奏立卽施恩發帑振恤並降旨分别蠲緩錢糧以蘇民困卽庚子以來賠欵緊急各疆臣奏請開辦雜捐旋以不便於民於今年三月十四日欽奉懿旨苛細雜捐卽行停止如有不肖官吏藉端科派巧立名目勒罰侵漁一經發覺著卽請旨就地正法以昭炯戒欽此等因各省商民跪誦之下無不感激涕零該州縣爲民父母宜如何激發天良上體朝廷視民如傷之意乃以臣所聞山東福山縣知縣李舒馨平日派捐逼勒貽害商民至該邑被水成災掩斃多命田産貨物蕩然無存又匿不禀報仍行勒輸捐欵且到任以來劣蹟種種敬爲我皇太后皇上縷析陳之今年二三月間該縣派辦酒捐牙捐房捐等項商民己不堪命及欽奉懿旨停止雜捐商民始慶更生乃該縣不但不行停止更與現代理福山縣事之王用霖日在烟臺合謀添辦土捐貨捐巡警捐其巡警捐一項每月局費兵費需四五千金概取之商民有不遵者立卽鎖提杖責監押追繳商民苦不可言不料今年六月初三日大雨不止山水陡溢合邑居民田廬漂没殆盡烟臺一埠被災尤重商賈之家朞羅星布數千間之房屋數百萬金之物貨一掃而空統計淹斃商民大小人口二千有餘二十四二十五兩日狂風暴雨漫溢傷人又百餘口貨物不計其數似此奇災亘古罕有寃氣衝天哀聲動地乃該縣任人赴愬置之不理反電請洋務局總辦候補道楊晟速來烟臺與商董唐榮浩逼令各商急辦巡警捐又差傳烟臺公會商人出辦房捐貨捐牙帖捐有不到者立卽鎖提商民聞風畏欋逃避者二百餘家當此非常災異居民十室九空商埠悉成澤國見者傷心聞者酸鼻而該縣匿不禀報唆出該道楊晟與商董唐榮浩及代理該縣王用霖雷厲風行威逼被災商民駿己盡之脂膏填無底之溝壑以致小民籲告無門四散逃亡實屬貪酷己極且該縣李舒馨平日所爲劣欵更多福山地丁銀價向來每兩不過京錢三千六百文自奉前撫臣袁世凱示每兩加徵至京錢四千八百文以外不許再加零費該縣於四千八百文之外加鹽課一百四十文又執照一紙加十二文統計銀一兩己浮收至四千九百五十二文之多稅契向例每銀一兩納銀二分該縣加取至三分二釐且遇商民稅契往往任意抑勒以少攺多逼照攺數完納不遵卽加倍科罰或將原産充公其實則入私囊此私增課稅劣欵一前撫臣袁世凱出示令置買田産者俱用官紙原係疆臣防弊之舉反成該縣生財之源卽出示用官紙一張納制錢五百文價銀過五百兩者納錢一千文按此遞加此私賣官紙劣欵二去年烟臺修築碼頭共佔海灘四百八十餘畝均係商民房屋其後靠海餘地多年租押該縣復逼令重繳租價二萬餘圓烟臺東海邊有義地一叚内皆義塚該縣竟私賣與哈利洋行得價三萬五千圓西海邊有官沙三萬畝該縣私賣一萬二千餘畝每畝得銀四十八兩此項多由鴻順德錢號過付該縣恐人不服於衙側蓋瓦房數問名自新所欲借此彌縫吞欵聞去年四月間該縣由鴻順德錢號匯銀五萬兩至家有該號之帳薄可查此私吞公項劣欵三該縣幕友胡桐生專司刑錢重務乃不住署内租居南門裏蕭姓民房遇事生風專受賄賂且該縣門丁與該縣妾父常出入烟館以便賄賣詞訟此縱容私人劣欵　該縣到任之初因其妻不允納妾遂用洋槍將伊妻雷氏轟斃其内弟雷某將以血衣訴諸上官該縣爲之捐官竟寢其事遂託幕友胡桐生　上海買一妓女因其生男遂作正室槍斃命婦寵嬖娼妓此倫常乖戾劣欵五該縣於去歳冬殁一愛妾卽停柩署内不理民詞積壓案件至數百起在署内開弔目二堂至儀門滿懸白綵並逼令紳民送金剛經咒綾傘四十餘柄復於今年正月在財神廟開弔每錢鋪一家索送奠義四十金公堂重地竟敢顯然治喪更因此强索紳商財物尤屬膽大妾爲劣欵六以上各欵俱擇所關重大者而言其他劣蹟種種事涉微細則尤不足深論矣當此整頓庶務之際朝廷宵旰勤勞時以撫綏民隱體恤商艱爲重而州縣之中竟有匿災逼捐擾害商民如福山縣知縣李舒馨者儻任其怙惡不悛何以肅官方而淸吏治擬請旨飭下山東撫臣將正任福山縣知縣李舒馨撤任逐件嚴查勿稍徇穩並速查被災地方情形妥爲撫恤則福山一縣之商民幸甚再代理福山縣事之王用霖通謀作惡商董唐榮浩助人爲虐請一併交查以警貪酷而安災黎臣職司糾彈確有所聞不敢不據實上陳伏乞皇太后皇上聖鑒謹奏 
[展期履任]  
　　姑蘇采訪友人云本月中旬官塲得淸江來信悉新任漕督德靜帥准於二十四日履新署任之江蘇藩司陸春江方伯卽須起節回蘇垣定期十一月初八日受篆迨二十三日黄昏時節撫轅忽得京師來電内開靜帥現蒙皇上諭留履任之期大約又須展緩矣 
 
 

Page 3

 
 
[朱旙蒞滬]  
　　昨晨蘇州府知府許子原太守因公來滬午刻命駕赴蘇松未兵備道轅謁見道憲袁海觀觀察繼至上海縣署投剌縣圭汪瑶庭大令迎入蓊廳茗談片刻而别 
[提調閱操]  
　　昨日午後三點鐘時江南機器製造局提調李平書明府命駕至砲隊營會同帮帶張雨村千戎校閱各勇合操軍容甚盛頗極如荼如火之觀 
[上海求志書院癸卯秋季題]  
　　經學百兩御之百兩將之解被之僮僮被之祁祁解于以湘之維錡及釜解于以奠之宗室漏下解○性理題匹夫不可奪志論民無信不立論敬者主一無適之謂說仁者心之德愛之理說○史學詩賦聲病易考策論汪漫難知論張邦昌爲金人所喜李綱爲金人所惡論元順帝命皇太子習漢人文字論金史交聘表書後○掌故兼時務列國弭兵會論擬奏請頒定地名人名譯音畫一表議問道咸以來内外臣工深明洋務熟諳外交者何人試第其高下考其得失滿漢通婚說○輿地　之戰楚師北至衡雍論楚申舟聘齊不假道於宋論問巴拿馬運河是否可通問西比里亞鐵路成後遠東泰西有何關係○算學凡四邊形之切於圓外者其相對之兩邊知必等於餘兩邊和若切於圓内則其相對兩邊之平方和必等於餘兩邊之平方和試闡其理凡四邊形無論切圓與否其各邊之平方和與其對角兩線之平方和之較恒等於兩對角線中點距線之平方之四倍試證以圖有句三股四句股形其兩端厚薄不等欲於句股交點懸之令弦平於地平問兩端之厚薄各幾何乂如句八股十五之句股形厚薄適均形内作一圓孔其周距三邊最近處皆爲一欲於股上取一點懸之令弦平於地平問點應離句股交點若干無論遠近均以題目載入申報之日爲始繳卷限兩月截止逾限不收 
[起獲竊贓]  
　　浦東各洋棧屢失煤屑廢鐵嗣查知查巿毛福隆有窩贓情事獲送江海常關稅務司轉解蘇松太兵備道轅道憲袁海觀觀察發交上海縣訊理本月某日縣主汪瑶庭大令訊供收押旋於昨日飭捕役至毛家起出煤十餘鐵二百餘斤存候核詧 
[匪人蹤火]  
　　前夜一點鐘時有匪人數輩潛將煤油澆於南巿萬裕馬頭沈姓家後門圖縱火旋洎司閽者聞聲出視而匪人己逃逸無蹤沈遂於昨日函請二十七鋪巡防局飭查局員某君遂派捕役勇丁前往勘得勒限查拿務獲究辦 
[逃徒待領]  
　　前晚有一幼童彳亍南巿馬路中迷失歸途嚶嚶啜泣旋爲巡街捕所見帶入捕房捕頭詢其居址姓名稱姓王名桂英年甫九齡家住川沙現在南倉街某木作習藝被師譴責乘隙潛逃因令留候家屬來領 
[嚴懲匪棍]  
　　前者鄕人徐海松投英美等國公共租界公堂控皮鞋錦山卽閙天宫及朱桂生索借不遂刓去雙目等情經讞員鄧鳴謙司馬飭拿訊明嚴行管押嗣又獲到正兇曹毛毛訊鞫之下曹延律師佛威聲辯昨晨捕頭將曹解請覆詰法界工董局某西人投案聲稱曹向在宰牲公所管理工人工作時刻均載明西字簿據查西歴四月公所正當忙碌二十七號曹監宰猪一百六十頭二十八號監宰猪一百十六頭牛八頭羊四頭二十八號監宰猪一百十四頭至天明始止今徐被人刓目之案在是月二十八號是日曹實未出門兹將西字簿呈核曹供小的經上海縣汪大老爺懲治之後卽棄邪歸正在法租界宰牲公所督工並不出外肇禍佛律師將此案前後口供逐層駁詰四號三畫西捕禀稱曹前作流氓時本名毛篤今將所犯各案逐一聲明應請從重懲辦襄讞委員王松丞剌史謂本公廨接准上海縣復函知曹實不安分爰商准英總領事署繙譯官寶述德君判令笞責五百板收禁西獄二十年滿六個月後再逮案責五百板以示懲儆 
[大令騐屍]  
　　前晚英界石路天仙戯園南鄰蔣鶴齡藥店被災當火熾時園中觀劇之人紛紛奔避内有年將花甲之人被人擠仆於地受傷沈重氣弱如絲當經捕頭令人舁送仁濟醫館禾幾卽奄然而逝遂命地保曹福卿投報上海縣署昨日午後縣主汪瑶庭大令帶同刑仵書役親臨相騐仵作報稱騐得死者左太陽有六傷委因濟斃命大令親視無誤飭吏照填屍格查得其人並無親屬在滬因某善堂給棺收殮暫厝義阡屍身帶有緑鯊魚皮眼鏡匣内儲眼鏡銀剔牙籖鎖匙等物一并帶回存庫 
[英界火警續述]  
　　英界火警昨己略紀報端兹悉火起於石路迤南蔣鶴齡藥材店後披屋内警鐘旣鳴救火會各西人風馳而至竭力救援得卽熄滅當火熾時比鄰天仙戯園正當鑼皷喧天坐客雲集一聞警報霎時人聲鼎沸奔避不遑有一老者被人踏斃於人叢中尚有甲乙丙丁四人亦皆受傷甚重經捕頭遣人送至某醫院救治有無性命之虞尚難逆料至婦女之倉卒奔逃因之墮珥遺簪者更不一而足并聞有一郎婦倉黄之際失去無蹤亦可謂戯無益矣 
[鄕村浩劫]  
　　昨晨英美等國公共租界會審公廨迤北某鄕民家不知因何失火一霎時風乘火勢火藉風威毗連茅屋百餘家頓成灰燼眞浩劫也 
[上海官塲紀事]  
　　昨晨寶山縣王緯辰大令因公來滬謁見蘇松太兵備道袁海觀觀察面禀要公嗣至上海縣署拜會縣主汪瑶庭大令煮茗淸談良久始别○江蘇候補縣莫明府葆辰於昨日來滬行裝旣卸卽命駕至縣署拜會縣主汪大令晤談片刻然後興辭○撫標滬軍營管帶龍葆珊遊戎訪知邇來浦東各鎭仍有梟匪麕聚其間横行無忌爰於昨日命駕詣縣署拜會縣主汪大令互商良久始行辭出○安徽藩司某方伯委汪明府景鴻姚明府源分批督解棕毛十萬斤入都交工部收納昨日到滬卽赴縣拜會縣主汪大令立飭差役前往舟次照料○新任江寗將軍永子茂軍帥隆由京南下約明後日可蒞滬江前任信立民留守委武巡捕吉君明臣來滬恭迎昨日抵埠卽命駕詣縣署謁見汪大令○提標守備殷一峯守戎於昨日乘某輪船赴金陵晉謁督憲魏午帥○蘇松太兵備道袁海觀觀察於昨日乘江水輪船赴金陵蓋因督憲魏午帥壽辰前往晉祝也 
[上海縣署瑣案]  
　　日前上海縣署糧差以輪充浦東某圖地保之張柏松藉詞推諉據情禀知縣主汪瑶庭大令大令立卽傳張詰訊張供小的家住洋經鎭迤東耕田爲業圖中地保輪年由田多者充當小的雖有薄田十五畝其中六畝實係寡嫂之業以故臺差發來糧串小的隨即繳還大令諭令該差查明禀復○前者劉錫祺控何惠泉積欠屋租等情前晚縣主汪瑶庭大令升堂研訊有陳愼齋者供稱光緒二十四年小的租賃西門内劉家住屋旋將餘屋一幢轉租與何至二十六年小的遷出何遂向劉承租事與小的無涉劉供何欠屋租洋銀三十六元屢囑遷居置之不理故特控求公斷何供前在湖北釐卡當司事今賦閒己久所欠租欵無力繳償然劉前己允許免租惟求寛限遷徙大令判所欠租命慨行免繳限五日内遷移如違提究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
茲於本月十三日在海關被人冐拿太古洋行安慶輪船進口提單一紙Ｂ唛鎭江綢一箱到棧冐充提去箱内各色線縐計九十六疋箱面陳恆順裝等字綢機頭上織成陳恆順森號本機字樣當已報明三界捕房如有人知風報信因而尋著者酬洋五十元如原物送到本行酬謝洋一百元决不食言並不追究此白法馬路立昌泰仁記啓 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈　華正月十一日三馬路茂生洋行啓 
[馳名眼藥]  
廣東陳恒德堂 
此藥專治男婦肝腎兩虧風火交困眼目昏花迎風流淚内生翳瘴瞳人受傷雙目不明之勢此藥搽之立卽消翳除瘴去膜光明重者三瓶包可全愈可稱靈騐之第一眼藥矣每瓶五角○分設上海英大馬路萬康醬園對門德仁里内石庫瘦交易 
[招尋男孩]  
廿三日七點鐘走失男孩一名叫湯阿雙年六歲頭戴藍結子元緞帽黄絨頭繩緶線身著柳條布長衫元色甯綢馬甲蒲鞋面鞋子如有仁人君子收留送到新北門内舊敎塲仁記絲線店當謝英洋念元知風報信因而尋獲者謝洋十元决不食言 
[金鋼鑽帽正]  
批發新到眞不二價 
外洋新到金鋼鑽其價自二三千元至一二百元不等劃一不二老少無欺帽正環面耳圈戒指均備請速臨南泥城橋六馬路永定里法商全昌鑽石號選購可也 
[催柩回籍]  
本堂廿六年滿期所限之柩　冬至前載往浦東白蓮涇安葬望該喪主速爲領去其廿七年滿期之柩於明年淸明前盤歸其廿八年滿期之柩　明年冬至前盤歸均在餘姚徐貂　安葬如有親族友務望先期來堂領去特此佈告浙紹永錫堂白 
[失票聲明]  
昨晚遺失安康莊票一紙第一萬零二百零四號卽期洋一千元又源成莊票一紙第一千　百零五號卽期洋一千元今因在途中遺失已向該莊說明作爲廢紙望各寳莊號行切勿收用特此登報士月廿五日方侶笙具 
[拍賣]  
今有楊樹浦第十三號門牌倫章造紙局定于華十一月初十日卽禮拜一下午二點半鐘在該局拍賣該局基地廠屋機器等件一併拍去内有餘地極廣出浦水灘横長約計四百餘尺之寛其地如造棧房輪船碼頭等均屬相宜欲知詳細章程者請至本行面詢可也此佈　壳件洋行啓 
 
 

Page 8

 
 
[謝友指引痴顚靈藥]  
隣居失愼室人被驚併失去衣箱頭冕等物時時哭駡染成痴癲諸醫束手百藥妄效幸舊友舜翁公幹來滬道及公子昔年亦患是症曾服二馬路京都天寳齋文武顚狂鎭心丹痊愈囑予購試初買五丸依服果見稍瘥繼服五丸其症若失不果費洋十元喜幸痴疾頓療心感莫酬特登報章一謝舜翁開迷津二感該齋之藥靈　　虹口錢再香謝 
[喇司勞士]  
　　廿九號江西路彚司洋行對門明晶ＳＨＡＮＧＨＡＩ洋行 
天下頭等眼鏡無論年老年輕或各種眼光均可合用其玻璃白藍黑等色及眼鏡架金銀鋼銅各色俱有其價由洋二元起碼至洋一百元爲止且本行售出之各種眼鏡均包　貴客合用如練眼光不取分文特此佈告 
[燕製補丸]  
善能利大　背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[勤益號]  
東洋名廠錢票紙各種蔴棉帆布 
本號經售各貨久已名馳遠埠零躉批發比衆公道專做定貨限期不悞 
上海四馬路惠福里 
[火爐出售]  
本行由美國名廠鑄造新式各樣大小火爐自運到申極配臥房澡房裝式之用此爐雖遇極寒天氣一經點燃滿室皆温鑄造之精美摩察之光亮奪目無比如蒙　绅商貴客賜顧請至三馬路本行出銷處看樣可也茂生洋行告白 
[銀主鑒]  
茲有大單押欵數起由數萬至數十萬不等愿出八九厘週息如願意請函商於耀華照像號主人則立卽回答此報　施德之啓 
[影射假冐男盜女娼]  
始創眞正戒烟呬噶仙草達醫　小像以此爲記 
此草只有本堂一家出售呑服簡便永無後患每包錢廿一每洋五十包批發公道賜顧者認明本堂土旁城字庶不受欺　上洋法馬路寳興里對門城濟堂恆記啓 
[英女士教授生徒]  
有在倫敦大學堂肄習測算輿地史乘格致音樂等學畢業兼曾充敎習二年之英國女士今來上海願敎中國男女學生日以一二點鐘爲度凡欲就敎者請信致本館面標英文 
ＥｂｇｋｌｉｓｈＴｕｔｏｒ字樣申報館帳房啓 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今巳數十餘年專保房產貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[永祥豐壽板]  
本號專辦香楠陰沉　枋婺源獨幅上品壽器如蒙賜顧仍在三馬路石路西曲江里便是 
[義記洋行保險]  
MANCHESTER　義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[老太古告白]  
太古ＳＢ火險公司 
倫敦格崙西火險公司叭喇定火險公司勞洽愛司具火險公司 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客　　欲保者請臨面議可也特此佈告　　 
[嫩面玉容散]  
此散治男女面上油膩黑氣烟色酒刺雀班　晦等患每晨搽擦自然嬌嫩滋潤滑秀眞整　妙品也每瓶一角每洋照拆四瓶　　上洋二馬路中市京都天寳便是 
[中桐洋行]  
本行在日本創設機廠歴有年所聘請頭等名師督造玲瓏軋花機器在申行消已久早已名馳中外刻下消路愈廣買客咸相讚美甚至應接不睱今有新到新式火油引擎造燭機器打緶機器樁米機器織布機器東洋包車大小保險洋箱撳水滂浦農夫可用各式農具鑽床横直走車床老虎鉗以及添配軋花車零件成箱皮棍等貨一應俱全其價格外從亷倘蒙　貴客賜顧請至北蘇州路本行帳房面議可也告白 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財美物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也司理竺錦章仝毛奎生啓 
[告白]  
啓者鄙人旅華已久前在地亞士洋行供職屈指十有四年聯絡華商頗稱欵洽茲在江西路四十一號利泰洋行專做拍賣及經手房屋地產一切押欵如動用噐具煤鐵雜貨小輪船等摩不兼收並蓄剔擇維精價從克已如　紳商願與交易欲知詳細者請　移玉小行可也謹特佈聞英商愛倍司謹白 
[運柩聲明]  
本公所因歴年留存之柩過多致後來者無可安放今歲議定限滿各柩一槪運回定海不能再留恐未週知特此佈聞定海善長公所謹啓 
[六月廿六日匯票行情列左]  
銀行電匯銀票　二先令四辨士八之五 
銀行現銀票　二先令四辨士八之五五 
銀行三十天期票二先令四辨士八之六 
銀行四個月期票二先令四辨士八之七五 
[十月廿六日進口船禮拜一]  
協和輪船由烟台招商局新裕又由烟台招商局海晏又由福州招商局景星又由烟台怡和行 
[十月廿七日出口船禮拜二]  
嫩江輪船開往長崎釜山元山城津琿春等處東省鐵路輪船公司元和又晚往長江怡和行 
横濱丸輪船天明時開往長崎神户釜山元山城津仁川海參崴等埠郵船株式會社海定又下午往甯波招商局錦和又下午三點鐘開往鎭海舟山錦章號新濟又晚往烟台招商局新裕又晚往福州招商局 
[十月廿八日出口船禮拜三]  
臺别希輪船開往長崎神户横濱新旗昌行立搿　又直放神户裕和公行 
中　丸又直往神户賚行鄱陽又晚往長江太古公司江陽丸又開往神户日本商船公司北京又下午往寗波太古公司 
[十月廿九日出口船禮拜四]  
龍門輪船晚往香港粤省禪臣行安納又直放神户賚賜行 
普濟又下午往寗波温州招商局愛仁又晚往汕頭廈門招商局 
[十月三十日出口船禮拜五]  
載陽丸輪船下午四點鐘開往鎭海舟山石浦海門日本商船公司 
普安渡又晚往仁川靑泥窪旅順禪臣行北辰丸又直放神户賚賜行萃利又開往長江等埠郵船株式會社瑞安又開往長江瑞記行 
[十一月初一日出口船禮拜六]  
博愛丸輪船上午十一點鐘開往長崎神户横濱等埠郵船株式會社芝罘又晚往廈門汕頭太古公司 
 
 

Page 9

 
 
[宫門抄]  
　　十月初七日工部鴻臚寺侍衞處值日無引見王中堂等代奏侍讀恩佑等謝賞俸米恩崑中堂漙興謝賞綢縀恩莊山因移奬子弟謝恩承燕假滿請安順天府奏京師得雪三寸有餘召見軍機大臣○初八日内務府國子監廂黄旗值日無引見孫中堂等徐會灃等李紱藻等同鄕官謝恩鐵良由東洋回京請安紹英由東陵回京請安内務府呈進九九盒又奏派致祭馬神派出英瑞文煦掌儀司奏十五日祭奉先殿溥侗行禮石見機軍大臣及鐵良○初九日推班堃岫到京請安李昭煒假滿請安伍廷芳劉永亨許澤新等同鄕官謝恩值年旗代奏八旗官兵謝加賞米石恩召見軍機大臣 
[皇太后於明日辰初二刻升排雲殿受賀]  
　　初十日推班振貝子博公榮慶增崇莊山各謝賞在西苑門内騎馬恩徐中堂等同鄕官謝恩召見軍機大臣 
[提解革員]  
　　紹興訪事人云浙江台州府屬寗海縣匪人閙教一案首犯王錫彤雖懸重賞日久未獲而西員詰責甚嚴且己迭派兵船往來游弋寗紹台道惠樹滋觀察因札飭台州府知府徐乳羔太守將己革署寗海縣知縣蕭慶增從速解省提憲吕瑞庭軍門則將己革參將周友勝及某某二弁派員押送杭垣聽候大憲面質傳聞訊有端倪尚須解往京師定罪亦可見案情之重大矣 
[東越試期]  
　　紹興訪事人云府屬各縣童試本擬於初冬舉行嗣因新任學憲陳蓀若文宗須於月望蒞省大約試期必展至年終矣 
[上海保甲總巡局紀事]  
　　日前縫工孫柏生自稱局差向南巿老白度陶姓豆腐店借端索詐事爲保甲總巡朱森庭明府查悉飭提訊究判罰洋銀兩元前日有府以局差地甲挑夫人等均能秉公辦事因將所罰洋銀奬給各人以示鼓勵○南巿集水街恊興飯館主印蘭生投保甲總巡局呈控執事人沈義義藏匿洋銀一百七十餘元飾詞被竊等情前日總巡朱森庭明府傳集訊供以沈責無旁貸著賠洋銀一百元○保甲總巡朱森庭明府查悉南巿十二圖二十三七鋪等處屢有匪徒乘夜攫取行人財物因卽函知二十三七鋪巡防局員每夜帶勇巡查嚴加防範 
[英美租界公堂瑣案]  
　　范春桂由鎭江誘得女郎李瑞英來申姦宿昨經包探劉森堂獲解至案襄讞委員王松丞刺史研訊之下范供稱此女係胡新才所拐爰商之英總領事署繙譯官寶述德君飭押候提胡到案究懲○紹興人趙有庚將四開僞洋銀向徐有根購物執由包探顧阿六獲解至案刺史詰究之下趙供此項小洋銀係吳金山所付因令押候提吳到案訊懲○偷兒顧泉林竊取周掌榮豢之馬一匹報由包探顧阿六拘解至案刺史判責三百板管押捕房六個月馬給周具領○偷兒王阿土王有富先後行竊和豐廠内舊鐵木板等物報由包探黄鶴林獲解至案刺史判各責二百板枷號十日 
[法租界公堂瑣案]  
　　自來水公司工人陳寗福見居民之裝設水管者婪索洋銀四元被公司中司事西人查悉送案請懲讞員魏蒓塢大令研訊之下陳供婪索之事小的實與同事王梅芳串同今王己聞風逃逸矣大令判責二百板○西婦某氏控細崽李阿康竊取洋銀五元繼又竊取十三元等情大令飭包探查得李所竊洋銀己兌換金約指一枚因卽吊出略訊口供判令枷號二禮拜○張寶生訴稱傭婦李氏受雇僅一月卽乘間竊取首飾五件約值洋銀八十餘元是以送案請究李氏不認行竊大令著押候再訊○洋行街義和米麥行主鄭某虧欠正興源裕和康晉和等錢莊銀三萬五千兩力不能支乘機逃逸各莊執事人緝獲行内庖丁陳阿仁及鄭婦陳氏送入捕房昨日捕頭令連在押之張阿二解案禀稱起出衣箱十一口己督同各債主封鎖陳供本月二十一日行主遣小的持票收洋銀小的轉托張往收今行主不知何往大令飭交人保出陳氏及張還押衣箱著陳氏檢點淸楚派捕看守○前日合豐衣莊縫工陸阿三至城内大茂皮貨店揀選狐皮統五件囑店夥陳福林送至寶興里隨串同流氓陳德福縫工吳金福借端尋釁將皮統寄存永安街陳李氏家福林遂報請捕頭派令包探先將德福拘獲詰知同黨名姓押往陳李氏家起出原贜昨日解案請訊阿三供小的與福林素識往購皮貨屬實德福供陳悮碎盌盞故向索賠金福供小的在英界做工是日阿三遣小的往喚吉甫不知何事包探禀稱小的查知阿三往往將他人托製之衣私行付質兹搜出當票弔到各贓呈請電鑒大令判令將阿三枷號一個月責五百板德福金福各責三百板陳李氏押候查問鄰居是否窩贓然後核辦○孫以忠偕王惠廷投案訴稱同鄕孫似蘭迭次前來滋擾是以送案請懲似蘭供小的係徽州府黟縣人與以忠爲胞叔姪大令著重責四百板遞解回藉○德順里居民趙李氏將婢女秋桂任情凌虐甚至用鐵扦剌入肌肉遍體鱗傷呼號之聲逹於戶外昨由巡街捕拘入捕房轉解至案秋桂嚶嚶悲泣不敢實供大令命將衣服褪下見兩手及背上傷痕纍纍趙李氏堅稱實係瘡痕大令飭送仁濟醫館倩醫生騐明然後核辦○劉和尚前控王子卿吞没財禮并將姪女藏匿致吉期己屇不克完姻等情大令著押交女到案昨日捕頭傳劉解案王一味推諉大令著押候嚴比○小工薛阿茂行竊招商局金利源棧房貢香一叚重數十斤被巡丁拘獲送案請辦大令判責二百板贓給巡丁領回 
[美租界捕房紀事]  
　　前日薄暮時西人某甲乘馬飛馳途經靶子路不知因何馬忽驚躍將陳小川所推小車撞壞適爲八十一號巡街印捕所見拘甲入捕房甲願償修車洋銀若干遂得釋出○前晚偷兒龔阿榮掩入有恒路三十號門牌周阿仙家行竊衣服携之而出被五百五十七號巡街捕所見連贜解入捕房捕頭令押候解送公堂禀請讞員鄧鳴謙司馬懲辦 
[將伯助予]  
　　啓者敝堂善舉愈推愈廣而捐欵則反遥於前良由時世艱難故向之樂善好施者至此亦不甚踴躍耳然就目前而論他項則猶可稍寛而所迫不及待者則施衣施米也蓋小民生計維艱所入有限冬暖號寒年豐啼飢勢所不免敝堂諸同人目擊心傷不忍坐視雅竭棉力以從事而獨舉之灘不若衆擎之易爲此大呼將伯冀收臂助之勞或施衣或施米或衣米兼施多多益善源源而來務使鳩形鵠面者流易飢寒爲飽煖下紓民困上格天心而書言作善降祥易言積善餘慶可借作左劵之操矣乞附報章伏維垂鑒滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[蘇省官報]  
　　十月二十日知縣葛恩元由甯見制憲回委署陽湖縣馬蹟司巡檢汪聿桐禀辭赴任巡檢何伯龍禀謝奉委齊門外冬防督察捕員差徐冠瀛禀謝奉飭分蘇差委章寶琳由滬回指分江蘇訌用縣丞張志勵湖北人由京領熙來省禀到二十一日江蘇候補道朱廷勱湖北人由寗來李厚礽昨日禀知到帮辦警察局提調差吳縣李禀知下鄕履勘石宕回金壇縣翁禀辭銅山縣陶禀到卽辭直隸州方元熙由江隂沙洲差次來知縣何紹聞禀知聞訃丁父憂二十二日藩轅牌示照得震澤縣典史劉英昭病故遺缺查有新海防遇缺先補用典史楊承　堪以輪補知府陸桂星由滬公幹回同知袁世顯由閔行釐局來梁孝熊禀辭赴甯巡檢沈恩洽禀知奉府委解首級赴丹徒卽辭未入兪蔚禀謝奉委奉賢縣保甲差卽辭 
 
 

Page 10

 
 
   
 
 

Page 11

 
 
   
 
 

Page 12

 
 
光緒二十九年十月京報 
商部奏請旨通飭各省實力振興農務摺初一日 
臣載振等跪奏爲請旨通飭各省實力振興農務以濬利源恭摺仰祈聖鑒事竊維商務初基必以提倡土貨爲第一要義故農工商三者各有相需爲用之理本末兼資源流斯暢上年正月間政務處議覆升任山西巡撫岑春煊奏請振興農工商業一摺欽奉上諭農工各務著責成各督撫隨時認眞興辦各就地方情形詳籌辦理並先設農務學堂以資講習等因欽此仰見聖朝敦崇本務之至意臣等伏查中國地當温帶風土淸淑山林川澤之美自昔艶稱乃農政不修膏腴坐廢國家屢下勸農之詔而各省官吏奉行迄無成效者豈督率之無方抑亦由辦理之未得其道也辦理之法宜求實事入手之初厥有二端一曰淸地畝綜計中國二十二省地大物博其間山地若干水地若干熟地若干荒地若干己墾而未成熟之地若干詢諸各省府廳州縣大抵憑魚鱗册報轇轕不淸致多隱匿亟宜令各該省將軍督撫通飭所屬編造地畝册躬行履勘確實丈量將熟地列爲一册官荒民荒地各列一册並繪圖貼說彚報臣部備覈其各省從前封禁之山並應一律弛禁註入册内一们咨報由臣部查明後設法提倡廣爲開墾惟地方官淸丈之時務宜輕車减從不得任用差役致啓騷擾需索之弊如有劣紳土棍霸佔私墾情事尤應據實禀報從嚴懲辦一曰辨土性禹貢物土各有所宜迄於近世講求化學利用厚生於焉是賴譬如江浙之地宜於桑茶閩地宜於樟腦粤地宜於果品香木蜀地宜於竹木藥材利源所在不勝枚舉亟宜令各督撫通飭各州縣編造土性表將某地宜於某種某種宜於某用某地己經種植某地尚待試騐各列一表並附說略彚報臣部備覈一面實力勸導廣興藝植無使地有遺力他若種樹之利各國重以專門之學應令各省督撫出示曉諭民閒就土性所宜設法栽種十年之後氣象蕃昌可以預决至如興水利廣畜牧亦皆地方官應辦之事宜令各省編作課程隨時咨報臣部稽核如果辦有成效再當酌量奏明給奬此振興農務辦法之大概也抑臣等更有進者農學之進步誠以學堂爲權輿惟學堂辦法亦有宜實事求是詳細預籌者蓋小民終歳勤動全恃所入以資事畜未有能俟卒業始爲農夫者斯一難也胼手胝足旣己不勝其勞又絕少輟耕嚮學之時斯二難也是以東西洋各國於農務學堂必延訂專門教習舉凡土質之化分種子之部騐肥料之製造氣候之占測皆設立試驗場逐一考求縱人觀覽務使鄕民心領其意咸知舊法之不如新法樂於變列初無强人難行之事至於學堂講肄尤應擇農隙之時查北洋大臣袁世凱現在天津設立半日學堂教養貧民子弟以半日爲程課半日聽其謀生用意最爲美善現在各省講求農務尤宜仿行其法除省會應設農務學堂及繁盛商埠酌設試騐塲外應令各州縣所屬鄕村多設農務半日學堂庶俾鄕曲編氓皆得以時往學實於開通風氣大有裨益以上數端臣等公同商酌均係切實辦法不尚空言如蒙兪允應請明降諭旨飭下直省將軍督撫通飭各府廳州縣將應造之地畝册土性表詳晣編造彚報臣部稽核其農務半日學堂應迅速次第開辦以冀濬利源收實效所有請旨通飭振興農務緣由理合恭摺具陳伏乞 
皇太后皇上聖鑒訓示謹奏奉旨欽此 
御史張奏彈劾商部尚書片初一日 
張元奇片再臣聞九月十五十六等日商部尚書載振在城内餘園處宴飲徧否南班妓女謝珊珊等十餘人侑酒放縱狎褻不恤人言緣其平日素好冶遊各倡寮無不知有振大爺者此次朋聚號召暄傳道路尤駭人聽聞耳夫國步顚危宵旰殷憂召對羣臣輙至流涕凡爲臣子無不願捐頂踵以赴國家之急載振分屬懿親乃竟視同秦越此其心尚知有國事耶擬請訓懲俾知警戒至導非助惡聞多親貴大臣并請飭查分别懲處以肅風紀謹附片奏參伏乞聖謹鑒奏奉旨欽此 
護桂撫丁奏爲知州畏罪自盡摺初一日 
頭品頂戴護理廣西巡撫廣東布政使臣丁體常跪奏爲詳請具奏開缺事竊據廣西布政使朱榮操詳稱於光緒二十九年七月二十九日據廣東補用知縣查榮耀署廣西桂平縣知縣王元鼎會禀卸象州知州廖俊係四川寗遠府會理州人於同治九年五月三十日在貴州籌餉局報捐監生加捐布經歴不論雙單月選用投効武字營因克復都匀興義府縣各城池在事出力彚案　奬於同治十年九月初十日奉上諭候選布經歴廖俊著免選本班以知州不論雙戰月儘先選用欽此欽遵在案嗣因黔省軍務肅淸於光緒元年六月十二日離營赴部註册投供候選於二十七年七月選補象州知州經欽派王大臣騐放領憑起程二十八年四月二十九日到任因案撤任查辦該牧畏罪情急於二十九年六月二十八日夜潛服洋烟隨卽延醫灌救不效二十九日毒發身死等情由司具詳前來臣查核無異理合會同署兩廣總督臣岑春煊恭摺具陳伏乞皇太后皇上聖鑒敕部查照開缺所遺象州知州員缺係内地腹俸選缺查粤西選缺知州一項上次河池州知州係第十輪第三次出缺業己歸部銓選在案今象州知州係第十一輪第一次出缺應請扣留在外容另遴員請補合並陳明謹奏奉硃批吏部知道欽此 
護桂撫丁奏請補烟瘴要缺知縣摺初一日 
頭品頂戴護理廣西巡撫廣東布政使臣丁體常跪奏爲烟瘴要缺知縣需員籲懇聖恩俯准揀員請補以裨地方事竊照凌雲縣知縣劉蔭泉於光緒二十四年二月十七日到任因病回省就醫二十六年八月初一日卸事連一閏計在任兩年六個月零十四日病痊後於二十八年十一月十六日回任扣至二十九年五月初二日止計在任五個月零十六日前後兩任合算實歴邊俸三年期滿撤回内地候升應歸五月三十日截缺所遺員缺係烟瘴調補三年俸滿撤回内地候升之缺例應由外揀員調補該縣地處邊徼界連滇黔凡整頓團務搜捕伏莽籌邊善後在在均關緊要非精明幹練熟悉邊情之員不足以資治理臣與藩臬兩司等查太平等五府二州廳内實缺知縣雖有籍隸五省及到省人員非現居要缺卽人地未宜一時實無可調之員其别府别州廳内籍隷五省及别省者或不耐烟瘴或不熟悉邊情於此等邊要之缺難期勝任至應補班内亦無五省合例應補之員兹於籍隷别省應補人 
 
 

Page 13

 
 
補二十二年經玉揲館總裁奏充玉牒館謄録官兼核對官兼敢掌官二十三年十月恭辦萬壽辰　節出力保同知以分省補用十二月初一日奉旨依議欽此十二月初九日玉牒全書告成保奏奉旨英霖著免補同知以知府歸候補班補用欽此二十四年四月呈請分發五月初五日籖分廣西十八日由吏部帶領引見奉旨著照例發往欽此二十日具摺謝恩二十一日領照起程光緒二十四年十一月初七日到省業己試看一年期滿甄别留省補用在案委署平樂府知府於光緒二十八年十一月十五日到任一切治理裕如年力富强能耐烟瘴以之請補泗城府知府員缺實屬人地相宜與例亦符據署藩臬兩司會詳請奏前來臣到任未及三月例不加考相應仰懇天恩俯念邊地員缺緊要人地相需准以補用知府央霖補泗城府知府於烟瘴要區可收得人之效如蒙兪允該員係勞績保以知府歸候補班補用之員今請補缺毋庸核計參罰亦毋庸送部引見合併陳明謹會同署兩廣總督臣岑春煊恭摺具奏伏乞皇太后皇上聖鑒訓示謹奏奉硃批吏部議奏欽此 
雲貴總督丁雲南巡撫林奏滇省防邊善後需浩繁請援案開辦捐輸摺二十九日 
雲貴總督臣丁振鐸雲南巡撫臣林紹年跪奏爲滇省防邊善後需欵浩繁請援案開辦捐輸恭摺仰祈聖鑒事竊查滇省遠居邊徼地廣民貧軍餉一項向賴粼省協濟上年奉旨籌議操練新章奏攺常備續備共三十六營較原定餉項歳增十萬兩有奇復以粤匪竄擾設剿游十四營年需薪餉銀二十七人萬兩除奏准截留解部各欵十萬兩外計歳不敷銀十七八萬兩本年廠匪滋事增募二十餘營庫儲缺乏倍益窘迫當經電請指發的欵仰蒙聖慈准截留認解賠欵十萬兩指撥浙江漕折二十萬兩己據解到十萬兩下欠十萬兩尚有無力籌解之言其餘四川恊餉係常年應解之欵並非新增湖北則僅允解二萬兩湖南僅解到三萬兩是前次雖奉旨允准六十餘萬兩現刻滇分收到增發之欵僅止二十餘萬兩當前大亂甫平伏莽未靖猓黑　屢煩兵力粤邊正須防堵鐵路尤應彈壓所有新募各營紛紛調遣未能一律裁撤計常年不敷約須在五十萬兩上下實屬無法騰挪重以廣西及鎭邊土司各境蹂躪過深時需振恤費復不貲且邊地軍械甚缺購運維艱隨時籌備需欵亦鉅當兹時艱勢迫羅掘一空部庫之支絀逾常各省關之艱窘相等若望格外撥濟勢有難能惟有就地開辦捐輸請奬銜封貢監翎枝及七項捐常尚可湊集欵項擬照四川振捐章程凡收七項常捐每銀百兩以十成核收隨收飯銀三兩道員捐二品頂戴武生監生捐副叅將銜每例銀百兩以五成核收十成貢監以十成核收銜封貢監生每例銀百兩以四成核收仍按例銀百兩收戶部飯銀一兩五錢每照一張照費銀三錢貢監生每名另收監飯銀一兩五錢照費銀二錢花翎三品以上捐銀一千八百兩四品以下捐銀九百兩藍翎减半兌收每正項銀百兩收飯銀三兩每照一張照費銀三錢其所填實收概用司印並由司設局廣爲勸辦彚造奬册分案辦理以淸轇轕所收捐銀卽歸入滇省邊餉善後項下動支俾濟燃眉明知各省開辦振捐勢成弩末常捐向歸部收尤應慎重然際此財力匱乏之時較諸他省同更屬萬分艱難不能不援案籲請開辦滇省籌餉善後捐輸兩年以奉到硃批之日爲始限滿卽行停止據布政使李紹芬會輸善後局司道詳請具奏前來臣等覆加查核係屬實在情形合無仰懇天恩俯念滇省貧瘠需欵浩繁准其在本省開辦捐二年以裕度支而顧大局出自逾格鴻慈謹合詞恭摺具陳伏乞皇太后皇上聖鑒訓示謹奏奉硃批戶部議奏欽此 
大臣瑞奏調員委辦洋務局事務片三十日 
瑞洵片再奴才前調之鹽大使徐鄂現己馳抵科布多城該員才長識逹志切匡時於内治外交講求有素當經派充洋務局總辦並設籌邊處責成綜理一切事宜伏念阿爾台借地現在正辦理交收山河要區亟宜妥籌布置今年逢閏邊城氣候和暖大雪尚未封山己令該員兼程前往英秀行營隨同辦理俾收指臂之助再據斷員面稱己於光緒二十七年七月在順直振捐案内由鹽大使加捐鹽運使司運判呈驗部照屬實理合附片具陳伏乞聖鑒勅部查照謹奏奉硃批知道了欽此 
護柱撫丁奏特叅知縣片三十日 
丁體常片再廣西試用知縣何烈文歴署容縣靈川等知縣遇事婪索物議沸騰至今紳民言及猶有餘恨上年冬間委署馬平縣事時適值柳州府知府周繼仁勦匪陣亡委令兼護府篆並兼理柳州正卡釐務何烈文異常驕傲並　府縣諸誌尤喜刊板遍送若以周守之死爲幸者維時匪勢正熾何烈文藉伊母生辰開筵演戲紳民無不髮指似此貪謬昭著有玷官方未便稍事姑容據布政使胡湘林詳請奏叅補來相應請旨將何烈文卽行革職永不叙用以肅官箴謹附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
定罪名人犯王振海王香和共四十名餘犯守法未動請核辦等情據此經批道札委候補通判定撲馳往勘騐明確及勇役受傷情形加結禀由吉林分巡道文韞詳請奏叅前來奴才查該犯王駿等或因逞兇斃命或因糾夥槍掠分擬斬絞軍流此等重犯監禁在獄該管獄官宜如何督率禁卒人等小心看守乃事前旣疏於防範事後又汉脂立時拿獲雖事出意外而疏忽之咎實屬難辭且刑禁人等難保無鬆刑賄縱情弊相應請旨將管獄官署五常廳巡檢請補長春府朱家城分防照磨孟桂雲革職拿問以便飭道提同刑禁人等研審確情按律定擬有獄官五常廳同知戴鴻鈞據報先期公出業經通報有案尚無揑飾規避情事除勒限並通飭所屬嚴緝逃犯王駿等務獲究辦外謹將脫逃各犯名數犯事案由繕具淸單恭呈御覽至斬犯王駿劉得奎一各絞犯黎占好魏幅張遇舒仔懸金萬生孫樹如胡萬發于泳得張得九名均入本年新事秋審分擬實緩之犯現旣據報脫逃應請飭下刑部於秋審本内扣除所有叅辦五常廳管獄巡檢疎防犯重脫逃緣由理合恭摺具奏伏乞皇太后皇上聖鑒訓示再該署巡檢孟桂雲己奉部覆准補朱家城分防照磨本省現有應補人員應請扣留外補合併陳門謹奏奉硃批另有旨欽上 
直隸總督袁奏揀員請補要缺知府摺二十九日 
太子少保北洋大臣直隸總督臣袁世凱跪奉爲揀員請補要缺知府以資治理恭摺仰祈聖鑒事竊查調補大名府知府馮汝騤前經臣奏准開缺以道員送部引見應以光緒二十九年五月十九日接到部文之日作爲開缺日期歸五月分缺截所遺大名府知府管轄一州六縣兼管河道堤工地接東豫盜賊素多民情强悍係衝繁難兼三要缺例應在外揀補查定例欽奉特旨以何項官員留省卽補及明保人員引見奉特旨以何項官員留省補用儘先補用遇有缺出悉准酌量先儘補用等語今大名府知府一缺據藩司楊士驤署臬司龎鴻書查有特旨班補用知府榮恒堪以請補會詳請奏前來臣查榮恒年五十四歳四川成都駐防正藍旗滿洲奎煥佐領下舉人由北河大挑知縣借補淸河縣管河縣丞因海運出力奏保開缺以知州補用復因永定河漫口合龍出力奏保補缺後以知府補用補授通州知州光緒二十年四月到任二十五年五月軍機大臣面奉諭旨著吏部咨行直隸總督給咨送部引見於引見後預備召見欽此七月初六日引見是月初十日奉上諭本日召見之在任候補知府通州知州榮恒著開缺以穚府仍留直隸儘先卽補並交車機處存記欽此八月二十四日到省九月丁父憂回旗守制服滿起復二十八年二月十五日回省三月二十九日接准起復部咨該員品端操潔任事實心以之請補大名府頟府要缺實堪勝任與例亦屬相符合無仰懇天恩俯念　缺緊要准以特旨班　用知府榮恒補授大名府知府要缺實於地方有裨如蒙兪允該員銜缺相當毋庸送部引見除將該員履歴册咨部外理合恭摺具陳伏乞皇太后皇上聖鑒訓示謹奏奏硃批史部議欽此 
護桂撫丁奏籲懇開去廣東藩司本缺回籍修墓摺二十九日 
頭品頂戴護理廣西巡撫廣東布使臣丁體常跪奏爲籲懇天恩准開微臣廣東藩司本缺容臣交卸護撫篆後就近回籍修慕恭摺具陳仰祈聖鑒事竊臣自少隨侍臣父前四川督臣丁寶楨任所時值黔亂未靖道塗梗塞以致欲歸未能嗣因山西知府曾邀簡拔洊涉廣東藩司兹復渥荷恩綸暫護曰撫自顧才經任重又值地方多事之秋敢不勉力竭誠力圖振奮而經營兩月以來匪氛迄未盡戢民困因之未蘇夙夜兢兢深以不克盡職是懼昨接新任撫臣柯逢時來電業己行抵鄂省由鄂沿湘計月内可到廣西接篆臣交卸後應仍回廣東供職惟屢接蒙信先人墳墓年久失修近來被水冲塌更甚待修尤急臣籍隷責州與廣西接壤計自服官以後暌離鄕井己數十年瞻望松楸不勝悽戀合無籲懸天恩俯准開去廣東藩司本缺臣交卸護篆後就近回籍修墓稍伸追遠之忱臣世受國恩躬承寵遇年甫六十精力未衰當此時局多艱正臣子致身之日一俟修墓事畢卽當趨叩闕廷求賞差使守先臣效忠之訓少酬聖明高厚之施所有微臣籲懇開去本缺回籍修墓緣由謹恭摺具陳伏乞皇太后皇上聖鑒訓示謹奏奉硃批另有旨欽此 
護桂撫丁奏揀員請補烟瘴要缺知府摺二十九日 
頭品頂戴護理廣西巡撫廣東布政使臣丁體常跪奏爲烟瘴要缺知府需員籲懇天恩俯准揀員補授恭摺仰祈聖鑒事竊照泗城府知府王乃賓奉文准其告病部中坐於光緒二十九年五月初五日行文按廣西昭限一百日减半計算至閏五月二十四日接到部文作爲開缺日期應歸閏五月三十日截缺所遺員缺係專難烟瘴要區三年俸滿　回内地候升之缺例應由外揀員調補前准部咨此缺水土最爲惡毒别省人員不甚服習應於内地揀選廣東福建湖南雲南貴州五省人員調補又定例烟瘴苗疆缺出應太平泗城鎭安慶遠思恩等五府歸順百色二州廳内先儘籍隷廣東福建湖南雲南貴州等省人員揀選調補如入人地未宜准以别省人員揀選再人地不宜於别府别州内先儘籍隸五省人員揀選倘人地又不相宜始准以籍隷别省人員揀選又定例州縣以上應調缺出以現任人員内調補如無合例可調之員准以候補正途人員題補如係奉旨命往或督撫題明留於該省候補並著有勞績保奏奉旨儘先補用遇缺卽補考毋論應題應調應補之缺准該督撫酌量才具補用又酌攺開缺　省章程内開外官道府以至佐雜升遷調補告病各缺聲請扣留外補者俱以接到部文之日作爲開缺日期令各該省於每月截缺一次自初一日起至三十日止凡接到各部開缺部文俱爲扣作勝平任情以截缺之日作爲見缺之日按班補用各等因遵奉在案查泗城府地處極邊一切整飭撫綏均關緊要非熟習幹之月例留本太平卽涉等五府人員因現居要缺碍難率請更調其别府内並查籍隷五府應調之員至隷籍别省人員或不耐烟瘴練卽員弗克之便稍缺遷就亦無合例應升人員其候補班籍隸五省人員於此生人地亦不甚相宜兹於籍隷别省應補人員内逐加遴選查有候補知府英霖現年三十歳係正藍旗滿洲連善佐領下人由廪膳缺考取丁酉科拔貢光緒二十六年在陜西遵例報捐筆帖式十八年四月籖分禮部祠祭司兼滿檔房行走三年學習期滿奏留候 
 
