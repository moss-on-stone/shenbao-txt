# 1934 - 299 - 4908816

 

Page 1

 
 
[長江各埠赶早發報告白] [  申報館主人啓]  
長江數千里埠頭林列本舘所銷申報向來依期寄送惟歴來有人在遮收取閲過之　報寄至各埠求售往往紙福破懷附章不全購者憾之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閲過之舊報可向經售報紙人詰問　　拜日無輪船開發須於下一日并寄閲者鑒之 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論闕　縷晰餘分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海二洋經橋緯文閣發售 
[各省物價昻貴説接前稿]  
於是有作推原之論者謂物價之貴由於厘卡之多夫厘卡之爲弊政固夫人而知之矣在當日爲助餉起見原屬萬不得已之舉一俟宼亂稍平當卽秦罷無如延至今日國家竟視爲正供非特不能裁减而且日益增多一府之地厘卡林立多至數十處其間官長之侵肥胥吏之剥蝕儼若爲分内應得之欵夫商賈之糴賤販貴固欲操奇計贏以逐十一之利者也今於數百里内外販運貨物此卡旣過彼卡又來層層完納所費不貲其成本旣鉅勢不能不取償於購物之人故論者謂本朝雖有永不加賦之令而釐卡旣設民間暗受其害而不知蓋四民有相因之勢病於商者未有不病乎士農工者也然嘗思之厘卡雖屬病商而所完納者半係貴重之物若鄉民八口之家耕耘而外兼及牧畜鷄啄飼之於栅蔬韭種之於園自食有餘遂向市廛求售此不過往返數里之間並無完納厘税之章也而胡以今日之所炎炎日長者非在珍貴之物而轉在此尋常日用之需哉或又曰物以罕而見珍物之貴由於少也其所以少之故由於食之者衆也夫西人核計人數每歲每百人必加多數人我朝休養生息二百餘年其滋生之數不知其幾千萬億而大地産物之區祗有此數兩兩相抵所虧實多土滿人稠或由於此然竊思人數雖有滋生然兵戈阨之水旱傷之疾疫中之數十年中循環迭起消耗亦復不少以故中國四百兆圓顱方趾之衆自古迄未究未聞加增幾何者且卽使加增亦必逐漸而來出於人之不覺而物價之貴不過肇端於三數年間豈以前人數不加增而專增於此數年内哉或又曰此由商賈爲之居奇也蓋商賈不顧大局專思牟利抑勒把持在所不免如上月廿五日報載示禁擡價云松地邇來洋價過賤物價騰貴米珠薪桂小民度日難艱華亭趙嘯湖大令俯念民艱懸示通衢略謂本年入夏以來雨暘時若收成尙稱中稔一應油米豆菜等物均係小民日食所需風聞各物市價異常昻貴實爲閭閣之害爲特示禁嗣後務須一律公平交易不准居奇擡價違干究辦云云夫大令此示其保護閭閻勤恤民隱誠無微不至然謂物價之貴必由商賈之居奇尙非探原之論蓋尋常食用均由民間日逐零售闤闠之子稍有微利可圖卽思早爲售罄以爲轉輸地步倘欲壟斷居奇則所業不止一家人亦何難舍此就彼吾恐爲叢驅雀斷無有此愚人矣是故禁商賈之居奇者雖屬善政亦祗具文也然則物價昻貴若此在上者豈無所以挽回乎曰物之由樸而入華人之由儉而入奢價之由賤而入貴皆天地自然之勢雖賢者亦不能與之爭惟是故居今日而謀治生之術不必慮流之不節惟當思源之廣開果能使中國商務日興工藝日盛開礦務精製造興自然之大利塞外溢之漏巵則民皆有業可圖而財源自然充裕雖物價騰貴亦屬何傷試觀近人游歴外洋所紀美國之客寓三間之屋每七日須租金二十元俄國之客棧費用每人日需銀十兩其餘物價之貴散見於各書者不一而足是則泰西之費用較中國且數十倍焉而民生仍形其阜國勢日見其强者則以其能廣開利源而四民皆有可圖之業也倘使因陋就簡上舉下不思振興吾恐物雖多價雖賤而民之貧如故也轉貧爲富是所望於知本之君子 
[棉絲增價]  
　　杭州訪事友人云本年杭地棉花收成大有可望市上存貨充足深恐收成之後陳貨滯銷故於七八月間價值甚减每斤僅售錢一百七十文嗣因雨澤過多積水成潦花根霉爛枝葉倒垂豐收難望近日市價陡增錢二百二十文矣若不速放晴光則棉價尙須加增彼無以禦寒者難免更形拮据也又絲棉新出時每斤僅需一元六角左右刻已加至二元矣 
[刦案何多]  
　　廣東省垣某巷有尼菴一所頗有蓄積匪徒垂涎已久上月廿一晚初更時有一婦人扣門云延請作佛事於是開門延入雙扉甫闢詎有四匪一擁而進開鎗嚇噤尼等蝟伏一隅不敢稍動任其翻箱倒篋肆意窮搜將細軟衣物捆作十餘包携贓從容出門而去去後許久該尼始出而呌喊迨勇丁齊集盜匪已不知去向惟該盜贓物纍纍頗礙人目越日有營弁馬某巡行遇見異之尾隨其後入於恩寍西街伍姓住宅於是糾齊丁壯破扉而進當塲捉獲二名并女子一名有一匪冲門而逃勇丁尾追盜忽登屋行走如飛勇丁亦上屋追拿行過數十家該匪跳下跌傷頭面及足不能行走於是上前拘獲鎖帶回營翌辰卽經官審訊供出同黨三人在帶河基烟間内於是又一併拿獲解官所有贓物尙收存未動此案破獲神速異常以爲賊匪當聞聲知警不敢嘗試不謂廿二晚初更時候南海左堂衙署斜對面安泰染坊又被匪數人賺門而入刦去多贓出門逃遁及至呌喊各勇雲集而賊已杳如黄鶴日内聞勇丁在某處烟館内拘得形迹可疑二人回營審明未悉是否果係此案正兇耳 
[革除積習]  
　　揚州訪事友來函云江都縣征收錢糧向經設櫃大堂令花户自封投納爲體恤小民起見無如日久玩生其間仍多弊竇且懦弱鄉愚依然不敢自完現值開片蘆課等項錢糧之際經邑宰童明府出示通衢大旨謂糧書等下鄉催完一次聞爾等供應一切所費甚多現本縣爲革除積弊矜恤爾等起見槪不令書役下鄉本年下忙蘆課錢糧刻已開征爾等儘可帶同上忙糧串自赴大櫃完納如上忙舊串爲向來經手書役所掯爾等赴櫃聲明後照完下忙亦可給串安業本縣現已密派親信在於大堂糧櫃左近常川巡察櫃上書吏斷不敢有意欺朦以及勒索等事更於櫃旁懸掛銅鑼一面倘大櫃竟敢作弊浮收或因無上忙舊串不收下忙各情爾等可卽鳴鑼聲訴自有人出爲詢究當此改章之始爾花户亦宜各發天良早日完納各等語鄉民聞之莫不歡聲雷動人人踴躍輸將洵一時之德政也 
[關防僞捐]  
　　客有自鳩兹來者述於執筆人云近年以來各省偏災流行未能或已朝廷發帑截漕以賑哀雁並准疆吏倣照順直賑捐刊發實收奬給翎頂虚銜封典藉九天之黼黻爲衆善之激揚亦國家子惠元元不忍孑 
 
 

Page 2

 
 
遺失所之恩澤也乃世風不古卽有贋鼎肆其詭詐者此輩類都官幕巨猾冠蓋赫濯輿馬輝煌並多結納官塲以壯聲勢不但市井小民不疑其僞卽脚靴手版中人亦往往目迷五色不暇考究其是非故雖多愛其騙而罕有敗露者近日安徽臬憲趙廉訪刊有關防詐僞告示一通遍貼通省臚述各種騙術如假稱公府廟捐包走衙門及熟悉省宦等事計共四五欵而首條卽係僞充勸捐分局一事風聞前此某處曾有某巨蠧翩翩書記倚馬萬言曾爲某鎭軍入幕之賓竟爾弄此騙局並有某將校自受其愚且復廣爲游楊致官塲亦有被騙者事經咨部註册始知其僞而已上逹天聽特旨查拿刻聞此人已報病故或者卽此含糊了事亦未可知而廉訪則恐此後東施效顰再有匪徒爲後塵之步以致良民重受其愚故及此刊發誡諭喚醒痴迷示中略謂嗣後爾民如能急公好義捐賑請奬總以該委員必曾由地方官出示曉諭勸令赴捐者始可交與否則卽係僞照騙財愼勿貿貿與之卽未經委員坐勸之處該地方官衙門有奉上憲札飭勸捐者亦可就捐免得再受愚弄噬臍莫及凛之愼之等言觀此亦可見馬扁一流神通廣大變化無方矣 
[赶造册檔]  
　　蕪胡鈔關册檔每年解部一次以資鈎稽此定例也本届光緒廿二年九月至今年九月一年期滿所有册檔銀數道憲袁爽秋觀察已飭税務廳張大令督率書吏赶緊彚造並先行詳委從九房子明少尹管解一俟批回及驛遞火票到蕪卽當尅日齎運登程由驛北上 
[預估經費]  
　　叻報紀德國三日軍報云俄國預計一千八百九十七年陸軍經費二百八十四兆三十七萬九千九百九十四魯布如陸軍總營務處共需二百四十萬四千七百一十魯布各省陸軍營務處共需八百四十八萬八千四百一十四魯布陸軍學堂共需八百零八萬三千四百八十八魯布陸軍醫院經費及所用藥料共需四百十一萬一千六百二十魯布所有一切軍裝如號衣戰帽戰靴旗幟等物共需廿四兆廿八萬三千四百八十一魯布各軍糧餉共需四十一兆廿三萬零八百六十五魯布草料銀共需十七兆八十七萬六千五百零七魯布兵丁錢糧共需六十一兆五十九萬零八百五十八魯布租賃房屋共需十六兆十萬零五千九百七十七魯布添蓋房屋共需廿二兆九十一萬六千九百五十二魯布練習砲隊及添製砲隊軍械共需十一兆七萬零五百四十五魯布修理砲臺及砲隊操演費用共需三兆六十五萬九千三百廿二魯布轉運軍械及送遞公文驛費共需八兆五十六萬六千七百零一魯布招集新兵經費共需二兆六十五萬二千二百八十二魯布留後兵操演經費共需二兆廿四萬七千四百九十六魯布兵丁津貼奬賞共需三兆十三萬五千九百七十五魯布患病兵丁格外津貼共需四兆三十三萬八千六百四十九魯布特爾其司坦與特蘭司喀斯平兩處防營經費共需一兆零四萬七千六百四十九魯布意外用欵約需六十五萬四千八百四十三魯布添造特蘭司喀斯平鐵路經費共需四兆七十萬五千二百零一魯布修理特蘭司喀斯平鐵路經費共需五十萬魯布零星雜費共需二兆五十二萬四千二百三十五魯布陸軍添製新式槍砲經費共需十六兆魯布留後兵派有專差者共需經費一兆零七百七十魯布留後兵錢糧共需五兆五十七萬三千四百五十八魯布預核度支衙門經費共需八兆五十九萬五千魯布本年預估經費較上年少四兆廿四萬一千九百七十五魯布本年添製新式槍砲較少故也 
[糧駁餘談]  
　　湖南大帮糧駁各船循江下駛至九月望後已陸續駛過蕪湖夾帶木簰雜貨應完厘税如皖江之華陽安慶大通三處厘金及蕪湖鈔關之税課皆經安徽撫憲鄧大中丞與督解委員就皖估抽蕪關僅得税銀三千兩嗣悉此銀係蕪湖道憲袁爽秋觀察於月前札委税務廳張筱山大令帶同隨員余叅軍房少尹並護關砲船多艘截於上游大費周章始得勉完此數緣督解委員屢稱湘省奉部飭造此船解費例撥二萬金此次僅發六成因准水手略帶貨物藉資貼補堅請從寛估報然查各糧駁非第兩旁夾附木植其實船底預先紥就簰底而後始加船於上故於其行抵魯港時榷憲曾用量測木簰之法測之計深有一丈四尺之多若照商簰榷征實不知當幾倍其數而督解者已大不滿意缘經過九江鈔關時如許木貨僅納税銀七百餘兩卽已了事以視蕪關不啻倍蓰商人鑽營取巧百弊叢生卽以此一事證之已可槪其餘矣 
[榷轅紀事]  
　　蕪湖訪事友人來信云蕪雖彈丸小邑而爲兵備兼關道駐節之區洋務榷務需才甚多是以脚靴手版彈冠之侣于于而來聽鼓應官日增月盛向因仕途擁擠榷署各差皆以六個月爲及瓜之限所以均勞逸柱流弊也各員每届瓜代同寅協恭者皆願悉孰爲十九人中之毛遂脱頴而出卽下至行商坐賈亦無不殷殷探詢誰爲太傅犬裘本届鈔關便商委員鏡江三尹差滿當代道憲詳委候補典史現辦稽查輪船解芋笙少尉接辦刻悉撫院回批准如所請道憲遂札飭少尉於九月三十五日到關接事所遺稽查輪船卽以稽查駁船委員岳潤青少尹調辦遞遺稽查駁船改委候補典史郭少尉接辦同日更接僚友往返道賀頗極一時冠蓋之盛○又鈔關查船委員陳晴溪叅軍亦届瓜期袁觀察詳請以按司獄現辦北岸江口保甲分巡唐子範叅軍接辦刻已接准撫院回批飭如所議遂加札於月之初二日上關視事所遺江口保甲係華洋雜處責重事繁之要缺且值各防期内尤須勤樸耐勞之員始堪勝任袁觀察一再遴選已札委候補巡檢蘇華洲少尹承乏斯缺斜角飛來卽於孟冬朔口履新視事○又裕溪關税員婁午峰叅軍亦届瓜期袁觀察以該關水陸衝繁收數比較爲各税口之冠非得幹練之員不足整頓爰特詳請以現辦江北泥　關税員陳筱泉少尹調辦所遣泥　關以候補巡檢錢劍泉少尹接辦又魯港巡口向由道憲派委幕友或閒員督理此次錢少尹卽舊日巡口之司幕也刻旣調辦泥　所遺魯港卽以從九蔡子文巡檢慶雲卿二少尹合承其乏其缺仍名之曰司事蓋亦調濟屬員之苦心也○新河關亦五税口之一榷員馮楚卿少尹禀報差滿遺缺經道憲詳委前解京餉勞績之縣丞鄭仲常二尹壽彝接辦月前申詳撫轅一俟批回卽當札飭履新緣鈔關本係皖撫監督而奏委巡道督理者故凡更換委員必得詳奉批准始可遵照辦理也○金柱關在太平府治西爲鈔關所分五税口之一税員巡檢王采匠少尹已届差滿榷憲詳請以未入流現辦官銀號兼保甲文案朱少尹接辦約在日内履新 
[庫廳接篆]  
　　金陵訪事人來函云督糧道倉庫廳所遺員缺業由藩憲松方伯糧道吳觀察札委陶少尉赴任少尉奉札後卽於上月二十八日戌刻接篆任事云 
[換卷爲難]  
　　杭州訪事人云浙省文闈試卷向來預備空白印卷五十肆因恐士子入場時人多擁擠或有遺失扯破以及雨淋損壞俾可更換照例於三塲後將卷截角以杜中後換卷之弊而書吏輩往往携帶無印之卷於截角時易出印卷藉以居奇上科徐大宗師代辦監臨於截角時親加查騐眼同截去而書吏輩無法可施乃於未到之卷竊取若于留存遇有換卷者擇其印花相符將首頁揭下配上明知京中磨勘未必細察印花故雖稍差累黍必無妨也本科廖中丞於未到各卷逐塲截角查對無遺而倖中諸君希圖換卷者不免大費周折矣 
[挨户給牌]  
　　時近嚴冬宵小最易藏匿金陵訪事友來函云邇來城内保甲局憲傳諭各分局飭差偕同地甲遍赴民居訽其户口多寡曁所業何事一一塡寫簿内以便將各户彚齊繕造清册旋挨户給散門牌一紙令貼門首以便挨查時可以核對 
[烟館獲盜]  
　　烟臺采訪友人云九月二十三日之夜差捕某甲在某烟館内緝獲盜犯二名聞係寗海州某　搶劫之臣犯也向嘗謂烟館爲藏垢納汚之所觀此益信 
[嚴訊拐賣]  
　　蘇州訪事人來函云孫東生蘇人也不知其所操何業與大石頭巷某蕩婦姘識居然野鶩作家雞矣安慶帮人渾名小金福及馬德元二人均與孫爲莫逆交前月某日小金福誘得盤門外某麫店夥某甲之妻某氏藏匿於孫之姘婦某蕩婦處數日後三人卽合謀將 
 
 

Page 3

 
 
氏價賣於湖州某富室爲妾計得身價洋二百餘元詎氏夫某甲失妻後偵騎四出初則杳無縱影旋訪悉氏曾在某蕩婦家居住爰卽繕禀投赴吳縣署控告賴大令准詞飭差提孫等三人詎三人早已知風避匿大令飭將蕩婦及馬之姘婦名阿三者一併拘提到案上月杪升堂提訊二婦始猶倔强不認大令怒喝各鞭背三百下復各掌頰二百下二婦受刑不過始將實情從頭至尾和盤托出大令得供立飭書吏備文至湖州關提該氏歸案一面飭差限期嚴緝孫等三犯務獲究辦諭畢著將二蕩婦禁押官媒處候獲到三犯一併治罪 
[吞錢圖盡]  
　　嘉興采訪友人云郡城南門内報忠埭某烟紙鋪姑媳二人不知因何不睦以致其媳潛吞銅錢一文意圖自盡未幾喉間格住飲食不能下咽乃赶緊設法延醫進以刀圭苦無效騐不得已請某西醫施其妙技未識能取出否按悮吞銅錢鈕扣之類如在喉間或胃内可以嘔藥出之若已入小腸則須服藥油俾從大便中瀉下至於開食管及剖胃部則西醫雖有此法究以不用爲佳也 
[劣馬傷人]  
　　蕪湖采訪友人云九月十四日不知何來逸馬兩騎一棕色一白色由江灘衝出鷄窩向南飛奔轉瞬由張步雲木行西首斜堤直前飛駛適蕭姓十三歲女郎小立道旁驀不及避馬飛一足中厥頭面立時血湧如泉行人見而大呼而馬已由龍王廟至洋街適基督會教堂某傭工挑書至此弛擔道旁被馬飛踢甚遠教士急自後尾追而馬又踢什一老叟受傷沈重昏不知人馬仍一往無前奔至藝新照柤館門前有一江北老媼抱一幼孫來蕪就醫小憇階石上不虞爲馬踢倒旋從其孫胸前踹踏而過以致二人皆二息奄奄不絶如縷行人大驚狂喊教士曁新關某西人率同華役多人持械追來人聲鼎沸馬益踔　奮發向西竄至官碼頭西人心生一計用長繩結就活扣四面兠圍馬見之奔跳益甚良久仍被突出向東逸去不知所之事後傳聞某西人所開洗衣作中亦有一人被傷西人遂相率告諸洋務局務請查明馬主控案訊懲一面將擔書傭及洗衣作受傷人舁送弋磯山西醫院求療迄今尙未知能保性命否至蕭姓女郎則由保衞營主給以七厘散敷治傷處血雖暫止未幾卽頭腫如斗老叟及江北媼並幼孫事後經人舁歸杳無消息繼又聞城北有一瘋馬無端齕傷幼孩事經蕪采營主聞知設法捕獲飭勇支解之惟各馬究爲何人所豢何以不用圉人任其跅　殊不可解也 
[司馬晉省]  
　　本邑松海防劉乙笙司馬昨日命駕出城雇坐官舫用小火輪船拖帶至蘇想有公幹須與各大憲禀商也 
[祝融爲虐]  
　　昨日傍晚時南市陸家浜混堂弄某姓油細店内因廚房失火霎時冐穿屋頂廿三七鋪地甲錢昇立卽分投各衙門報警江蘇海運局曁廿三七鋪復善堂花業各洋龍近在咫尺立卽風馳電掣而往汲水狂澆約焚半點鐘許祝融氏始行返駕計燬房屋六七幢當火熾時廿三七鋪巡防局姚邵兩二尹江蘇撫標滬軍營龍遊戎各率勇丁到塲彈壓是以匪徒無從施其槍火伎倆附近居民均受惠不淺云 
[巡夜認眞]  
　　時值冬令宵小滋多前晚十六鋪巡防北局委員楊聘俟二尹督率勇丁地甲逕往各處查夜比至洽興街生記裕生泰兩客棧前二尹降輿命騶從叩門而入吊閲循環簿查核之下以人數不符卽提棧主訊問令將所餘之人驅逐出境棧主出具切結嗣後不准再犯又至泉漳會館見浦萬興糕糰店深夜開張有違禁令難保無匪徒托跡其中因提店主研詰判令笞責二十下并令具結嗣後不准再蹈故轍 
[沈船類誌]  
　　美租界百老匯路耶松船廠之後浦江中有英公司河筒一具前日午後有裝戴煤炭之烏山船一艘駛近是處適與河筒碰撞船底洞穿水卽湧入立時沈没幸舟子得以救登彼岸不至有性命之虞亦云幸矣○昨日上午有大號駁船一艘堆裝砂石甚多駛至炭船失事相近處有某拖扒船一艘如飛而過霎時波浪洶湧石船致被掩没近處杉板船見之赶往將篙師悉數救起○浦左和豐船廠前日之晨深工匠十四人乘杉板至浦江中停泊之某拖扒船上修整什物傍晚時散工仍坐杉板而回途經下海浦地方因船小載重忽爾沈没卽經各杉板渴力撈救拯起十一人餘三人已隨伍大夫游矣諺云行船走馬三分險信哉 
[撞損脚車]  
　　有台勿司者不識係歐西何國人昨馭脚踏車行經某處正在疾馳之際適有顧榮林拉一東洋車飛步而來脚車避讓不及致被撞壞當經四百六十八號華捕拘送英界公廨請爲訊斷顧鶉衣百結　觫上堂供稱小的江北人貧苦無聊拉車度日此次實出無心將洋人之脚踏車撞損求恩寛宥直剌以顧窮苦小民判罰洋銀三元給台勿司爲修車之費顧叩謝遵斷而退 
[失物酌賠]  
　　日前有掮客吳大魁倩海鹽人葉福堂代雇范廣泰船至無錫地方裝運菜子餅五百擔來滬送至輪船詎檢點之餘忽缺去二十擔左右約值洋三十餘元爰將范扭至十六鋪巡防中局請爲究追局員蔡蓉卿二尹准詞於前晚升堂提訊吳大魁投案供訴前情并稱到申後船户范廣泰欲接裝煤油催令缷貨因請葉福堂另雇龍江照之船將貨搬往迨輪船到來方欲起缷檢查之下知已少二十擔向龍查問龍諉爲不知是以扭范控告范廣泰供稱在無錫裝貨時但知貨五百件其中如何缺少不得而知叩求恩宥詰之龍江照供由葉福堂所雇不過囑令將貨暫行留裝數日以上各情均不知悉葉福堂供與相同二尹衡情酌斷判令吳大魁認虧洋十元范廣泰認賠洋十六元葉福堂貼洋四元湊作三十元卽將此案了結 
[于卿甚事]  
　　海門人梁石郎日前在崇明地方雇蔡金生之船裝運蘆粟來滬消售當時言明船價六元五角迨至上海付給六元尙欠五角前日在途相遇蔡向之索取舊欠梁卽給小洋三角其時梁偕一友人沈再香者指蔡爲拆梢阻令不與蔡不服以致互相口角旋扭至十六鋪巡防中局控究局員蔡蓉卿二尹准詞升堂研詰蔡投案聲訴前由二尹以沈再香事不干已不應揷身多事判令拖下重責一百板沈大呼寃枉二尹怒甚喚再掌頰四十下詰其可有保人沈稱些些小事何須覓保二尹怒甚復判掌頰六十下飭令具結後逐出 
[毁物罰洋]  
　　杜春林張介全薛桂山徐介興金仁興陳如昌任連發羅毛毛傅阿任華阿華費阿法周小寳沈旺桂在茶肆械鬥打毁物件一百二十三號巡街捕見之拘至英界公堂請究張直剌提一干人訊之先據湯培林供稱開設茶肆爲業素來不賣講茶昨日杜等前來啜茗不知如何吵閙打架被毁器皿值洋四元杜等同供一時口角致毁物件情願賠償直剌判各罰洋三角了事 
[互撞爭毆]  
　　楊阿發袁炳生陸金芳等互相爭毆爲包探趙銀河所見拘送英界公廨請爲訊究張直剌提案鞫問楊供前日之晚因事行經山西路偶不留神悮與彼等相撞當卽謝過詎不依從被持器械亂揮亂毆以致受傷甚重兹幸獲案求恩訊斷質之袁陸二人一味抵賴稱被誣指直剌謂視爾等形狀甚屬不良諒非善類著將袁陸二人各責五百板管押四月 
[嚴懲攫物]  
　　本年夏初有顧姓鄉人迎娶途經楊樹浦波流氓周福生帶領羽黨欄路將新人所帶金押髮簪一支搶去控經巡防局飭拿在案後將周查獲復被脱逃李葆初二尹飭勇嚴拿日久未獲兹由英界捕房將周及其黨羽陸榮生陳德榮二人一併拿獲解經英公廨審得周福生被獲時欲圖逃遁從樓窓躍下已將臂骨跌折因暫送醫院療治其中陳德榮一名現居虹口吳淞路向係安分營生是晚投宿該處客棧内實被悮拘令覔妥實人具保釋放惟陸榮生一名的係周犯羽翼喝令重責八百板諭令看管俟周福生傷痊後一併訊核 
[飭理爭嗣]  
　　童生瞿鳳飛偕其妻李氏投上海縣署喊控胞弟鳳笙爭嗣搬物糾衆逞兇毆傷李氏等情前經黄大令騐明訊供飭差查覆在案兹經原差將被告鳳笙解案前晚由蔣剌史升座訊問鳳飛供教讀爲業有同胞兄弟二人兄名鳳藻弟名鳳笙光緒十四年問鳳笙糾合衆人硬搬鳳藻之首飾箱一只并現洋六百元在前縣憲裴公祖案下有案可查今年二月間鳳藻患病死重遺囑立童生之子永年爲嗣病故後卽由永年成服親族皆知均無異議詎至八月廿二日鳳笙聽其妻唆使往北市雇野鷄扛夫三十餘人及潑婦六七人蜂擁至家硬搬衣箱什物 
 
 

Page 4

 
 
内有房契田單英洋七百元前經奉訊飭查兹查悉搬去之衣物均質於安生當内叩求究追詰之鳳笙供詞含糊直剌怒謂糾衆搬物殊爲不合姑念同胞之誼著念出外邀同親族妥爲理處禀覆核奪 
[拔出火坑]  
　　蘭芳里烟鴇李二寳因凌虐幼妓爲其母吳趙氏喊控經鄭大令訊明後判李二寳荷枷三個月遊街示衆期滿鞭背五百下送縣遞籍尙有夥妓徐如意王彩娥先已藏匿别處經包探查獲禀復捕頭拘押捕房昨禮拜六堂期包探將二妓解請鄭大令何繙譯會訊大令問二妓何時來申同供來此已五六年自幼被人拐出賣入娼寮王妓又供年二十歲丈夫已故父母俱存家住鎭江小閘口大令得供著將二妓還押赶緊致信待父母來案具領並飭包探將賣身契呈候核奪 
[拘獲兇徒]  
　　上月廿九日晚間南市施家弄萬裕錢莊出店人馮阿長持銀錠兩枚至中毛家弄地方被流氓甲乙等從黑暗中追上扭住突出利刃傷及馮之左乳旁血流如注延至初二日黎明時身死由十六鋪地甲報請上海縣黄大令詣騐限令差捕於兩天内務將兇徒拘獲兹悉有著名流氓朱長華者係屢經犯事在改過所潛逃之犯是晚二鼓後至新碼頭喚袁光蘭之船始稱摇往浦東迨至中流又欲折而向北被水巡捕所見上前攔阻當卽上岸見其形色驚惶報知縣中大令立飭幹差帶領夥役恊同是處地保往拿昨已拘獲解至十六鋪巡防中局經蔡蓉卿二尹升座隄訊所有讞詞俟探明續錄 
[押犯病斃]  
　　陳矮金係浦東湖塘上刃斃陳永林案内之犯也在押患病曾經黄大令飭送普育堂醫治延至昨日在堂斃命由堂中經事禀明黄大令飭差傳陳之家屬到來察視之下情愿自行錯棺收殮 
[棺殮浮屍]  
　　南市豐記碼頭昨日午後忽有無名男屍一具在浦中浮起二十三七鋪地甲錢昇得悉之後急卽前往察視死者上身穿藍布衫黑布棉襖藍布領衣下穿元色布單褲有襪無鞋秃頭似異鄉人模樣報明同仁輔元堂派司事往騐周身並無傷痕亦無屍屬認領當卽照章給棺收殮發壇浮厝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出俾人皆先覩爲快閲者鑒之 
[押查臺基]  
　　前者英介公廨移送開設臺基之曹顧氏至縣請爲嚴究由蔣剌史訊問之下曹顧氏供丈夫已故遺有二子現均年幼小婦人日往絲廠做工度日與同廠女工陳王氏素來交好前日小婦人偶至其家其夫疑爲引誘致被扭控公堂已經前憲翁大老爺枷責游街求開恩典剌史轉輾盤詰堅執如前乃判將氏掌責一百下交官媒押候查明嚴辦 
[嚴辦勒索]  
　　龔掌榮投英界公堂控被毛錫全勒索洋元不遂其欲致被毆打是以扭案請爲嚴辦張直剌提案讞鞫毛花言巧語一味不承直剌廉知其情著笞五百板管押一年 
[誘徒被控]  
　　殷文生禀稱在英界開設線帶店店中雇用學徒四名陸續被店夥方留喜引誘潛逃爲此鳴捕拘案請訊質之學徒王小元供諸徒先被方留喜誘逃繼又誘小的逃遁方供家住菜市街二月間患病至今未愈大令謂不問爾病爾將學徒诱出藏於何處方一味支吾殷又禀其父糾同流氓時來尋釁大令得供著將方留喜押候二日内將誘逃之學徒三人一併交案延干追比吳王交保候訊 
[學徒荷校]  
　　法界洋行街源記洋棧有水糖數十包寄存泰來一號棧房被隣居東昌裕雜貨行學徒楊紀生串同十六鋪永利南貨店夥馮桂卿配得鑰匙將氷糖十包竊出雇車裝載寄於三十八號春和棧房失主投報捕房經包探查獲原贓將楊紀生拘入捕房翌日補提永利店夥馮桂卿傳同失主李明金解送公堂請訊楊紀生供與馮桂卿商同將此貨竊出售與永利議定價銀三十七兩馮桂卿供不知竊贓無心悮買鄭大令謂顯係串竊尙欲飾詞抵賴姑念初犯從寛罰洋五元以儆楊紀生不應犯竊着先行枷號一月期滿笞責二百板贓交失主領回 
[茶肆揮拳]  
　　鄉人方阿榮在楊樹浦華盛廠爲小工前日午後在廠外某老虎灶啜茗忽與水夫瞿阿木始而角口繼且揮拳瞿力大如牛竟將方之頭顱擊破鮮血淋漓投巡防局喊控李葆初二尹飭勇將瞿拿案訊明行兇屬實判責手心四十下釋放 
[各有不是]  
　　虹口巡防局日前移送陸銀全曹阿三至縣經蔣剌史訊供以兩造各有不合押候查明復訊前日又由蔣剌史提案訊鞫陸供曹阿三並無誘姦等事實因與基婦通姦小的向伊借洋六元不肯付給又遭毆打因此氣忿不平赴局誣控原屬不合惟求恩宥訊之曹供稱犯姦該死祗求施恩剌史以陸則拆梢曹則犯姦均屬罪無可貸判陸枷號一月發頭門示衆期滿責釋曹押候遞解回籍 
[懲治聚賭]  
　　本埠南市各小茶肆往往安設賭具招引無賴棍徒在彼賭博通宵逹旦顧忌毫無口角爭毆之事時有所聞二十三七鋪巡防局委員姚殿卿二尹前晚三鼓時帶同地甲勇丁人等查夜至三泰碼頭是處有昌叙園小茶肆燈火熒熒人聲喧雜二尹命卽降輿叩門入内各賭徒瞥見之下躱避不及當被擒獲甲乙等八名提案研詰判令各責一百下店主洪某深夜聚賭尤爲不法著從重笞責二百板具結交保又至大南門外高昌廟前查得焚化字紙庫内臥有乞丐一名二尹命提訊問語言含糊喝責一百下飭令押逐出境不准逗留并傳是處更夫某甲至局候究 
[上海巡局紀事]  
　　紹興人謝祁林投巡防局控楊樹浦流氓葉龍山拆梢洋銀十元經李葆初二尹飭勇將葉拘案判責枷號在案前晚典守者疏於防範被葉扭脱枷鎖逃逸禀知二尹飭勇四出搜拿經捕役在英租界棋盤街獲住送至巡防局歸案訊辦二尹令仍行枷號派勇押赴犯事地方示衆復函致英公廨咨請協拿在案下周順川陸兆貴二人到案一併重懲○顧春泉投楊樹浦巡防局控被流氓陸榮堂攫去洋銀十五元及綢襖褲各一件李葆初二尹飭勇將陸拿獲訊責一千板管押在案昨日午後二尹升堂飭提陸榮堂覆訊陸仍不招認令再責二百板還押飭地保傳原告顧春泉到案再訊 
[英界公堂瑣案]  
　　包探趙銀河解竊賊楊阿三任金生至英界公廨禀稱楊任兩竊先後在羅錫記蔡坤元傅阿三李小寳等所開之洗作内行竊寄洗之衣服多件現由小的查明獲案請爲訊究羅蔡各失主投案申訴失竊情由並請領贓質之楊供小的係浙江湖州府人今年二十有七前因失業無資餬口不得已遂習胠篋業聊謀果腹旋被獲案遞解回籍今又至滬行竊罪實該死可否開一綫之恩以全蟻命任供小的今年亦二十有七係浙省紹興人邇以無術謀生與楊爲同黨求開恩典張直剌得供判將楊重責五百板押候解回原籍任不應串竊著責二百以示薄懲○包探趙銀河解張阿永至案禀稱汪來順家失去綢衣等物報捕後由小的查悉係張阿永所爲是以送案請辦傳訊失主汪來順供稱家住本埠穿虹浜地方前日下午因事出外不料被竊衣服現爲包探將竊賊查獲求恩究辦張供浦東人年三十有二因患疾病不能執業漸至飢寒無奈行竊求恩饒恕一遭張直剌著將阿永責一百板管押五天○包探顧阿六解送竊取銀表之李海林至案請爲訊究質之李供稱鎭江府人行竊自知不合惟求恩宥直剌著責二百板候解原籍因失主未到贓物存待認領○包探孔阿才拘解竊賊王增寳至案禀稱張阿江家失去綢馬甲一件係土所竊送案請究張投案請領失贓質之王供年一十有九生長蘇州來滬尙無幾時偶因乏質竊物質錢聊資使用求恩免辦直剌著將王責一百板以儆○包探黄四福禀稱姚阿木嚴友興等家先後有先竊情事經小的查係王關林行竊是以送案請爲嚴辦姚阿木等投案申訴被失情由直剌提王問之供認行竊乃命笞責一百板聊示薄懲 
[法界公堂瑣案]  
　　江北婦人宋郭氏經本夫宋翰玉送入小東門外趙榮祥所開之花烟間内賣娼得洋一百五十元包帳六年上月某日忽赴浦灘投河覓死經般户援救登岸送入捕房解經鄭大令訊供該氏聲稱家鄉頻年荒歉不能度日丈夫送至滬上自願爲娼並無别情大令頗滋疑惑著押候查明復核昨日堂期包探將一干人解請復訊宋供妻子被押之後趙妻赶至鎭江索還身價小的已將原價交還僅用虧洋廿元大令謂爾縱妻爲娼本應究辦姑念無知著覓的實保人具改過切結領妻回籍以後不准賣娼趙榮祥著罰洋十元交宋夫婦作川資並具切結不准開設花烟館○崇明人施少綸先與烟妓王愛林姘識鬻人許　福花烟館内賣娼嗣與龜鴇有隙撏情朦控大令廉得其情著將施與烟妓王愛林一併押候查辦迄今案懸日久昨日堂期將一干人解請覆訊王妓供稱丈夫已死被施少綸誘入花烟間内賣娼後由唐信甫撮合嫁與王子林爲室大令得供與何繙譯會商飭將王愛林交王子林領去施少綸本當照例嚴辦姑念禁押多時從寛釋出○馮金發偕秦桂林禀稱張阿香許薦生意同藩秦桂林爱商宵住宿同來滬上又將秦之衣服竊去質錢因此扭案請究質之張阿午一味支吾大令以情同詐騙著押候重責二百板○包探禀稱偷兒陶金觀手携衣包一個形跡可疑拘入捕房供認在南市某航船竊來大令判責二百板贓存捕房待失主認領 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年九月二十五日京報全錄]  
　　宫門抄○諭旨四道錄前○選單○府尹胡等奏爲循案懇恩賞給米石以惠窮黎摺○又奏爲廣仁堂收養堂幼婦女援案籲懇恩賞米石以濟窮黎摺○順天府奏爲蘆溝橋粥廠援案懇恩賞給米石片○豫撫劉奏爲駐防旗兵生計維艱援例借欵出息量添赡養以資調劑摺○陜督陶奏爲文闈鄉試三塲完竣接試繙譯一律肅靜摺○湘督張奏爲委員管解京餉片○九月二十五日　内務府國子監　藍旗值日無引見○熙貝勒德公載振英信各假滿請安○浙江總兵余朝貴請訓○耆齡等由西陵回京請安○貴賢謝署缺恩○召見軍機余朝貴○皇上明日辦事後由頣和園還宫○九月分選單小京官兵部司務許惟善監道廣西桂平梧黄　炎監知州廣西永康黄希尙舉順天霸州杜承恕供事通判福建延平楊和培監知縣安徽休寍葉在鋆舉山西垣曲羅廣煦監府經廉安徽池州李其珍附貢縣丞浙江瑞安文蔭宗監衷目貴州平越黄聯芳監○○臣孫家鼐臣胡燏棻跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年清明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施旗在案臣等伏查本年順屬州縣雖暘雨應時秋嫁多半豐收而近畿當頻年災歉之餘元氣未能盡復貧民生計維艱來廠就食者人數仍屬不少所有普濟堂功德林兩處粥廠應援照歴届成案提前一個月自九月十五日開放起至來年清明後展放一个月止仍查看開廠以後如就食人數過多不敷支放來春應否展限再行會同監放御史隨時奏聞所有每年恩賞小米三百石並請奏加賞小米五百石一併仰懇天恩照案賞給俟命下之日臣等循照舊章於普濟堂功德林等處按數分派委員陸續關領認眞散放俾貧氓早資果腹以廣恩施是否有當理合恭摺具陳伏乞皇上聖鑒訓示遵行再臣孫家鼐現在入闈合併聲明謹奏奉旨欽此○○臣孫家鼒臣胡棻燏跪奏爲城内廣仁堂收養童幼婦女照案籲懇恩賞米石以濟窮黎恭摺抑祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎季邦楨等呈請倣照天津廣仁堂辦法在廣安門内爛麫胡同購屋建立廣仁堂一所收養無依童幼分設義學延師課讀資質蠢愚者另教工藝以備日久資生其衣履等事由堂供給又京師舊有敬節會於婦女青年守節查明按月給費其翁姑子女亦各照加分數由堂量撥經大學士前直隸總督李鴻章籌貼屋價並前兼管府尹童華前府尹游百川援案籲懇天恩每年賞給小米三百石以濟困窮而垂久遠仰蒙俞允照撥又於光緒八年推廣辦理於順天各屬分設義塾及工藝紡織等所以直隸總督原撥寗河西釐善捐專作京師廣仁堂中支用尙恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養今計上年奏請恩賞米石已周二年擬合照案仰懇天恩賞給小米三百石以濟堂中按口授食之需俟奉旨後卽照成案咨部具領惟該堂月支經費全恃寍河船捐現因上所與本年内地均屬豐收糧價平减船户進口寥寥每月捐數有限業已入不敷出祗有設法騰挪應用以期仰副聖主加惠窮黎之至意所有京師廣仁堂請撥米石緣由理合恭摺具陳伏乞皇上聖鑒訓示遵行再臣孫家鼐現在入闈合併　明謹奏奉旨欽此○○順天府片再查畿西蘆溝橋地方地瘠民貧光緒三年奏請添設粥廠摺内聲明照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續倡捐成本共銀八百兩發給涿州良鄉房山三州縣交當生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌撥銀五十兩以資添助均經奏明並自光緒三年起按年奏蒙恩賞米石設廠放粥以赡窮黎在案兹據西路同知謝裕楷禀稱該　濱臨永定河地皆沙礫民情素苦本年雖屬陽雨應時而貧民生計仍艱擬請在蘆溝橋地方循舊設廠撥米四百石於十月初一日起查照成案每年煮粥散放至來年三月底停止請援案具奏等情前來臣等伏查無異相應奏懇聖恩賞給粟米四百石敕部撥發由臣等飭令該同知督率紳士赴倉領運至廠妥爲煮放核實經理以惠貧民而廣皇仁理合附片具陳伏乞　聖鑒訓示謹奏奉旨欽此○○頭品頂戴河南巡撫臣劉樹堂跪奏爲豫省駐防旗兵生計維艱援例借欵生息量添養赡以資調劑而廣皇仁恭摺仰祈聖鑒事竊查前據原任城守尉德元禀稱豫省駐防自設立至今垂二百餘年生齒日繁現計八旗兩翼閑散餘丁多至一千一百數十名兵丁所領餉乾米折銀兩久已减成開放實屬不敷事畜困苦深節據該兵丁等籲懇拯濟目擊情形難安緘默禀請設法調劑等情經臣批司核議去後兹據布政使額勒精額以從前寗夏唐州等處駐防均於額餉之外借動公欵交商生息或選練餘丁支給養赡或按照名口均匀散給載在户部則例今豫省駐防人多餉少生計日艱委係實情援照例案酌籌調劑請借動司庫存儲長蘆科價息銀二萬兩交地方官發商按月一分生息歲得息銀二千四百兩揀選精壯閑散餘丁三百名隨同兵丁一體操練每名月給養赡銀五錢歲支息銀一千八百兩餘息銀六百兩解司歸還原欵按年報部查核俟原本還清再增養赡一百分詳請具奏前來臣查駐防旗兵世受朝廷豢養之恩固已至優至渥顧三百年來生齒繁衍以有數之錢糧養無數之家口别無恒産恒業窮乏勢所必至於此而欲使人人温飽將絀舉贏實無善策惟此千餘名閒散餘丁其中不乏勇敢之才徒以窮困無度有同廢棄殊非國家教育成材之至意合無仰懇天恩俯准如該司所議援照寗夏駐防成例由司庫借欵生息酌添養赡三百分挑選餘丁隨同操練原本陸續提還於庫欵毫無耗費一轉移間俾精壯餘丁稍資生計兼得　練勁旅養赡亦不虚糜是否有當理合恭摺具陳伏乞皇上聖鑒訓示謹奏奉硃批該部議奏欽此○○頭品頂戴陜甘總督臣陶模跪奏爲甘肅文闈鄉試三塲完竣接試繙譯一律肅靜並房考兼用候補人員恭摺具奏仰祈聖鑒事竊甘肅本年丁酉科鄉試臣照例於八月初六日入闈監臨其應調同考官八員於進士舉人出身之實缺知縣内考取准調皋蘭縣知縣陳昌環縣知縣杜　平羅縣知縣季含菁鎭番縣知縣錢廣恩秦安至知縣劉玉順隴西縣知縣江昌燕六員餘遵照道光十年通行章程在候補人員内考取卽用知縣黄國琦二員文理優長堪以派充分校應試士子共二千四百九十五名三場完竣已將硃卷封送内簾十七日接試繙譯計駐防士子一十九名照例點進貢院隨詣内簾恭領欽命題目嚴密繕刊散給士子十九日出塲内外簾一律整齊嚴肅除將繙譯試卷一十九本逐一彌封鈐印卽日委員解交禮部外所有原奉欽命繙譯題目敬謹封固附摺恭繳臣於二十日出闈仍留提調官蘭州道黄雲監試官鞏秦階道趙時熙在闈内稽查彈壓並飭督標中軍副將湯仁和在貢院門外巡邇稽查以昭嚴密所有甘肅鄉試三場完竣接試繙譯均各肅靜曁房考兼用候補人員緣由理合恭摺具陳伏乞皇上聖鑒謹奏奉硃批知道了欽此○○張之洞片再前准户部咨豫撥光緒二十三年京餉案内提撥湖北鹽釐銀十五萬兩又准户部咨續撥本年京餉案内撥湖北鹽釐銀五萬兩行令分批起解等因業經籌解第一批至五批共銀十萬兩附片奏明在案兹據湖北布政使王之春署鹽法武昌道朱其煊籌撥本年第六批京餉鹽釐銀二萬兩飭委試用通判林燕愉試用知縣吳琳會同管解赴京交納等情詳請奏咨前來臣覆核無異除分咨外理合會同湖北巡撫臣譚繼泃附片具陳伏乞聖鑒謹奏奉硃批户部知道欽此 
 
