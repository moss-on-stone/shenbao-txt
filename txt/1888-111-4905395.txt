# 1888 - 111 - 4905395

 

Page 1

 
 
[音註小倉山房尺牘出售]  
[申報舘主人啓]  
　　隨園太史才名滿天下等身著作久已流布瀛寰尺牘一書雖係信手應酬之作而亦滔滔清辯意義翻新中間論政論文諸篇洋洋千餘言尤能發前人所未發山隂胡又廬先生恐其引用典故非後生小子所能一覽而知因爲句櫛字梳逐加註釋至于審音辨字精切確當更足使讀者一目了然誠太史之功臣後學之津逮也茲用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竿充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窻稿擬作硃卷課藝凡已見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晣校對精良較他書格外認眞刻已出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗閣南北申昌以及各書坊發兌 
[事類統編出售] [  點石齋代啓]  
古尠類書故研京十年鍊都一紀攟摭乎羣籍躭騖乎三上其結搆若斯之難也嗣唐歐陽詢藝文類聚後駢儷精贍者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二册俾閲者瞭如指掌朗若列眉几案舟車取携良便洵人間第一有用書也刻已出書每部碼洋四元在三馬路逢源里愼記書莊發售此佈 
[書福建船政大臣裴欽憲來函後]  
嗚呼論賑捐於今日其爲强弩之末也豈一朝一夕哉自山西告災而後接連齊豫燕秦無歲不歉無日不賑至於直隷山東沈災未澹而鄭州大災接踵而至東南諸善士終日竭蹶苦口婆心有法皆想無策不行凡所以爲災黎設法者幾於無微不至上而公卿大夫巨紳富賈次而農工商販至下而食力者流與夫婦人孺子娼優隷卒亦莫不激發天良踴躍輸助其大者以萬計以千計以百計降而至於以十計巨細靡遺涓滴歸公中澤哀鴻藉是得以苟延殘喘而各善士之心力則已交瘁矣夫各善士之所以能源源接濟者以各處勸募聞而興感者尚不乏人來源一日未匱則去路一日不絶然至今日而來源之涸有可翹足而待者則又安得不爲籌賑各善士抱後顧之憂也昨日高易公館籌賑所送來福建船政大臣裴欽憲來信一函用卽登諸報牘信中述及鄭州决口遍地災黎諸君子痌瘝在抱好善至誠極當竭力以効涓埃之助惟馬江一隅之地除員紳工匠而外更無可捐之人去歲曾經籌捐一千元助賑兹復重以台命而京都協籌河南賑捐局亦有公函囑募已另捐六百兩祗得再於員紳工匠中鳩集洋三百元以應義舉乞彚寄河南以解鴻嗷語云馬駐千鈞蟻負一粒聊盡鄙心而已僕於此信披讀數過不禁爲之憮然者久之船政大臣所駐之地在馬江馬江之外非所知也馬江一隅則所有者無非員紳工匠而已彼員紳工匠或爲委員或爲董事無非取給於薪水以爲仰事俯畜之資其人非皆有餘也一再勸捐在彼員紳慕好義之名存急公之志况以欽憲諄勸不得不稍分餘潤以襄義舉然天下事出於情願者易出於勉强者難雖以欽憲之威非可以强而迫之也至於工匠則終歲勤動胼手胝足一日所得未必能豐卽曰船局工資較厚所獲較多而彼持斧者趨而左執斤者趨而右竭盡心力幸而得此則稍有餘資亦必自尋樂趣或置衣物或作遊戱是亦人情之常例所不禁如必使若輩盡捐其衣物遊戲之資以槪助賑捐則又何忍出諸口故曰勸捐而不能勒捐勸則必使其出於自願勒則近乎索詐彼一意博好名而每於富室勒逼輸不得違忤無異於擇肥而噬是其所以爲善者何如哉裴欽憲深知員紳工匠之輩所得無多一之爲甚不可以再而於賑務又不敢膜視始於無可設法之中再爲設法先之以一千元繼之以三百元蓋有以曲體其苦心而不敢以聲勢相制以威力相壓出於彼之所自願特欽憲爲之提撕而激發之耳或有人爲予言近日賑捐竭蹶卽於報上所登之清單已可槪見前此清單爲字少而爲數多近來則户以百數錢以百數一日之中其所收殊屬寥寥而字則已有數千户數多而錢數少故也上海一隅花天酒地馬車之遊行一日且以千計以至茶寮烟館無非無益之費若能悉數勸募俾飲酒者一席捐若干尋花者一局捐若干坐馬車者一輛捐若干以此類推則上海之可捐者正復不少積少以成多安在不可以集巨欵又何慮賑捐之不旺乎余曰不然善與惡不並立利與義分兩途彼恣意行樂之人若勸之捐輸亦未嘗不可以解囊而獨不肯節糜費以助義舉卽彼經營之輩若勸令捐輸未嘗不應而獨不能使之减其所獲之利以助善舉此亦自然之勢必然之理不可以相强者也吾則以爲籌賑捐者第一在乎感發人之善心善心旣有所感則自然樂輸若强以取之勒而出之不但出焉者退有後言卽收焉者亦不免慙色以此爲善則所謂劫富以濟貧大盜而不操矛弧者也人之欲善誰不如我我以善心感則人自以善心應心旣相應而謂勸之捐輸其肯抗我乎裴欽憲惟能深體員紳工匠之隱衷斯員紳工匠亦能仰體欽憲之苦志而三百元之集猶甚易焉於何見之卽於欽憲來函中見之彼員紳工匠一見此信當必有益加感奮者矣籌賑諸君或不以此言爲迂談也夫 
[春明睉錄]  
　　神機營馬步各隊於十三日晨赴南苑駐操五日以備閲兵大臣臨閲十七日拔隊回京此五日各隊官兵仍照駐苑章程按日加給口分銀兩以示體恤○中海迤西新建兩捲殿幅兒殿雙環亭空月亭水座流杯亭等處刻奉懿旨添建游廊穿廊俾殿亭聨成一氣其幅兒殿之院墻着改用虎皮石下座以灰鈎砌花卉上用細磚磨縫砌成十樣錦萬字不斷花樣頂上雕刻飛禽走獸竹木花卉其空月亭之月亦用細磚雕刻各色花樣經營工大臣飭商照式赶爲工作所需工料仍由前項一併支給○浙江金華府永康縣屬有八寳山地當孔要人民較多於昔彈壓撫輯在在需人現經浙撫衛靜帥奏請將該縣縣丞移駐該處作爲該縣分防縣丞所有該處户婚田產細故卽由該縣丞就近訊辦至命盜重案仍詳該縣勘訊並擬將金華恊營都司移駐該處以便鎭攝巡緝庶幾文武和衷治里有裨地方此誠因時制宜之道未知部議若何也○内務府造辦處司員率領棚匠百數十人於初九日進内支搭長春宫等處凉栅各匠均佩腰牌一面以便出入聞每匠日領亦蚨五千數百文之多○宜武門内大街迤西十八半截西口内住有副 
 
 

Page 2

 
 
都統銜護軍叅領神機營銳字隊帮操官八君家中僅妻白氏本月初五日夜已就寢矣及至魚更兩敲八帮操忽躍起謂伊妻云外間有人喚我卽下地將該隊册簿藏於衣内開門而出伊妻不以爲意詎閲時已久未見歸來伊妻出門看視形跡杳然次晨突聞附近張姓菜圃中有人投井死伊妻往看果是八帮操該管鑲藍蒙六甲官廳早將菜圃人解送步軍統領衙門懲以怠忽之罪至初八日午後西城副指揮接奉提署移文率仵役等前往該處詣騐迨屍身由井内拖出八帮操之妻向前報認坊官始悉死者爲二品大員未便檢騐囑令赶爲備棺盛殮本司申詳上憲核奪言畢登車而去按八帮操由護軍出征山東直晉陜豫等省積功保授今職胆小心細不敢妄行且家僅夫婦兩人每年除俸銀俸米養廉不計外月領口分馬乾十有餘金飲食日用綽然有餘且猩頂雀翎煌煌然二品大員管轄數百官兵無端而自投於井以圖畢命誠絶無僅有之事也○阜成門内馬市橋南溝沿小護國寺廟内于初五日夜突被妙手空空兒挖開牆壁而入竊去大殿陳設法器多件並將香工慶五屋門撬開竊衣服銀兩而去次晨慶五先知被竊告明廟主和尚亦查知失竊當報本管鑲藍六甲官廳步軍校赴廟騐明竊跡禀報上憲通緝查拿未卜能否弋獲　○甘肅寗夏將軍維侯帥慶因受風寒兼患失血之症日漸沈重延至上月下旬將星忽隕按維侯由侍衛歴任京外副都統升授將軍治軍嚴明辦事認眞年甫五旬一病不起聞者無不惋惜○初九晨内西華門外有䭾煤駱駝十隻因與内延某他坦缷煤逕欲進西大栅欄以内缷䭾該栅欄值班官兵向前禁阻非僅牽駝者不服硬進栅欄卽他坦蘇役以備擡煤入内者亦助勢强進正忿爭間適恩護軍統領經過此處值班官禀明前情統領諭令各駱駝俱在栅欄外數步缷䭾擡煤人役報呈名數着值班點名放入如有不遵者捆交偏吉廳送交衙門懲辦○掌儀司具奏恭照三月二十三日穆宗毅皇帝誕辰除遣派王公前往惠陵致祭應由太常寺循例奏辦外其是日例應恭詣奉先殿壽皇殿是否親詣行禮抑或遣派近支正公行禮之處理合請旨遵行爲此具奏奉硃旨朕親詣行禮欽此○上駟院咨行前鋒護軍營謂本院現在出有司轡司鞍等缺應行咨取前鋒護軍來院揀補相應咨行貴營擇其年富力强嫻熟鞍馬者保送數名務於五日内造具木牌咨送本院以憑傅期揀補 
[丁沽雜綴]  
　　中國向英德兩國定造兵輪四艘去秋工竣駛來華早列前報現在該船已到大連灣試騐行駛之速與原訂合同有過之而無不及放砲打靶亦能摧堅命中洵屬海疆利器聞於十三日由大連灣起椗來津禀請傅相騐收聞傅相於十七日赴旅順閲視海軍操演○熱河三山銀礦去冬經駐津某領事禀請傅相延聘著名礦帥借欵重開當經假給六萬金復事開挖以免前功盡廢惟說者謂其礦苗不旺成本不敷倘此後接濟無資恐又勢成畫餅不知統籌全局者能力籌鉅欵竟此大工否○新授雲南府倫孟臣太守五常由京領憑赴任於初十日過津擬於十二三日附豐順輪船到申回粤東原籍再由粤西入滇履新聞偕新任廣東潮州府某太守遵海而南同舟共濟○西洋欽差羅沙君率同領事華德師君繙譯博多祿君於初九日乘重慶輪船到津聞因去歳中國與伊訂立澳門稽查洋藥章程現將約章盖印畫押來津互換俾昭信守○缷署天津縣宫玉甫刺史榮任灤州於初九日午由津着途祖餞者絡繹於道按刺史於前月二十三日缷權邑篆時送萬民衣傘以誌去思者計數十起現在杯酒臨歧紛紛叩别使非德政入人之深能若是乎或曰此等事已成州縣去官牢不可破之習正不足以覘臧否也然耶否耶請還質諸一行作吏者○正任津海關道督辦鐡路工程周玉山觀察駕赴唐沽查勘鐡路事宜已列前報現聞觀察公竣言旋接奉傅相札飭仍回本任觀察遵札頒發紅諭擇於十三日接篆○初十日前西沽與于庄兩脚行緣逾界限爭攬生意兩不相下互約百餘人械鬥一時西沽橋上行人爲之擁塞迨汛弁聞信擒拿始各鳥獸散而兩造已受傷若干人矣津人好鬥生於天性洵有非法律所能束縛者矣 
[揚州地震]  
　　前報言鎭江於十二日地震云云兹又接揚州信言十二日下午三點一刻鐘時揚城地震爲時約八九杪凡人家牕櫺槅扇以及箱鎖門環同時作響某聲似從西南方動起一時街談巷議咸嘖嘖稱異 
[大壩合龍]  
　　前紀揚河水落鹺憲派員堵築攔江大壩等情兹白分轉奉札興工後招集夫料并日䟎赶現已於本月初十日具報合龍河水陡漲二尺許滾滾滔滔南北監船俱欣欣然啣尾而至並聞運河上游日來水亦逐漸增長來源正旺此後河水可無淺涸之虞矣 
[江岸坍塌]  
　　瓜洲六七濠一帶濵臨大江江岸爲風浪激撞時有崩塌之患該處居民咸凛凛然各有戒心兹聞本月初六濠口江岸砉然一聲忽又坍缷一塊東西長約數十丈幸未傷人蓋居民於前數日已看出欲塌形跡預將房屋拆缷遷避故雖零星什物皆未損失亦云幸矣 
[宫保過潯]  
　　彭雪琴宫保由珂里起節巡閲江海各水軍鄂省水師現已閲竣初十日旌節過潯徑行下駛抵湖口石鐘山暫駐九江鎭道府縣各員均出城乘坐划船趕上投遞手版恭迓節麾憲舟已揚帆下駛矣選鋒新勁開花等營均列隊江于施放排鎗聲若連珠鎖江樓下兩砲臺亦燃巨砲數門聲震兩岸 
[四明雜紀]  
　　寍郡新街韓某與某店夥相知頗深韓之妻李氏前年韓客山東時將家事託孫某照料不意孫某人面獸心時常往來百般外誘李氏被其所惑遂與通焉旋爲孫之店主湯某所知湯亦淫逸之徒因此亦通於李氏然因耳目衆多往來不便遂串成捲逃之計挾李氏至縣署刑書董某家作陽臺之别墅湯孫交結董某爲心腹董亦藉此爲利藪由是兩雄一雌如魚得水毫無顧忌矣迨上月韓某聞風回里果然燕去巢空偵知李氏下落前往理論突有某把總硬爲出頭恃武用强反被毆辱韓某含寃莫伸赴縣具訴現聞徐邑尊已飭差傅訊未知作何究辦也○赶會開賭爲害最甚久經府縣出示嚴禁並飭差查拿前日由東鄉余隘拿獲縱容開賭之某甲到案邑尊痛恨已極重責一千發差管押候辦○寗郡地方官現奉大憲禁令所有流娼土妓槪令驅逐出境聞後市某妓仍徘徊觀望被經廳飭差拿案該妓卽挽大力者從中說合無如上下人等皆視爲利藪猶不肯輕易釋放也○江東道士堰有楊姓婦夫死未幾矢志守節家有夫弟某甲鰥居樓下婦臥樓上一夕某甲上樓求歡婦堅不從甲憤恨以刀砍之頸項被傷兩刀赴縣請騐當經徐邑尊騐明傷痕一面飭差提甲到案立予重笞千板發批候辦一面給費養傷○定海某丐户之婦名桂姐厭夫家貧屢次反目于乙酉年隨同姨母來甬作皮肉生涯改名蓮慶後被本夫尋獲當嫁山東人高某爲妾寓居大沙泥街無如高尚儉樸婦性奢華不能任意揮霍依然不安於室每日濃粧艷服倚門賣笑後與醋務橋某大紳之子通而高不知也忽于上月某日更深人靜時某乘高他出席捲所有而逃牀廚木器等物亦搬取一空將婦匿於附近之謝姓家婦遂拜謝爲義父迫高聞知本意禀官請究轉念財勢兩空非彼之敵只得忍氣吞聲而罷該婦出身卑賤固不足惜所惜者大紳之子作此不法事豈不爲士林所竊笑鄉黨所不齒乎 
[蘇堤春色]  
　　杭州來信云天氣隂晴不定時或銅鉦高掛時或宿靄低蒙細雨沾衣正不必在杏花時節也兼之晴則煖氣薰蒸隂則寒威料峭出門者苟未備寒衣雨具卽爲受病之根蓋其變幻無常同一時辰而忽有冬夏之别故前報所言疫疾今尚未能絶根株也○上城望仙橋鼓樓前一帶挑夫轎夫皆係西興人下城三枝巷口廣福營口則以下壩人供是役每日午後均在該處沿途兠攬生涯一日廣福營某姓有糭子四擔欲送至得勝壩遂僱四人往挑出門時適有他事稽延意謂物不值錢决無失誤不料事畢至壩上追尋則已杳如黄鶴一時城中傅遍均不敢僱若輩擔挑以致三日之中絶無一人顧問若輩窘甚訪明蹤跡將糭送到原處并貼告白言挑糭之人已由同行約定驅逐遠方我等以肩背謀生全憑信義嗣後倘有疎失儘可知照我等務令合浦珠還云○學海堂孝廉課由監院禀請衛靜帥定期本月十六日考試是日并在貢院 
 
 

Page 3

 
 
考試敷文紫陽崇文各書院三月朔課 
[吟社重興]  
　　月之旣望爲玉籣吟社第二集主人岸田吟香先生潔治芳肴傅牋速客計到者天南遯叟鶴澗亭民茶磨山人倉山舊主蘭簃主人高昌寒食生蘭月樓主夢畹生復續邀種榆山人策鰲客海上忘機客吳君倉碩入社是日也雨絲風片釀就春愁鶗鴂聲中泥痕濺屐而酒龍詩虎意興益豪俗子不來清樽對酌直至銅龍漏盡始各緩緩而歸文酒風流於斯爲盛矣翌日主人將有夏口之行社中人俱賦詩送之盖遵遯叟之意云 
[雙鳬遄退]  
　　青浦縣錢伊甫明府奉委蒞滬相騐云云已登昨報兹悉明府赴道轅禀覆後隨於昨晨乘坐原舟遄返青溪矣 
[縣批照錄]  
　　宋子藹鎗斃張書常一案迭紀前報兹悉屍叔張鑾等又復具詞投縣催提裴邑尊批示云據呈援引斬梟之例係指一家三人以上者而言核與此案情節迴不相同未便率意牽扯惟案延已久亟須訊詳屢提宋書升抗不到案實屬藐玩候再催差提訊申詳聽候憲示遵行 
[發落改期]  
　　昨晨法會審員王雁臣司馬因事未臨捕房所有各案統歸下期判斷 
[縣案彚誌]  
　　蔡子文赴松江府控范少池欠銀圖吞一節業經恩詩農太守行文上海縣前晚由差役將原被提到裴邑尊庭訊之下兩造供詞各執邑尊飭令原被一併交差候備文申解○前晚有江北鹽城婦人莊趙氏扭吳王氏投上海縣控稱小婦人有兒子名小山子現年七歲今正月間在蘇州被拐無蹤因此來滬尋覓上月間有親戚李得勝在英租界五福弄茶坊内見流氓向吳王氏索錢旋因分贓不匀互相口角查知事涉賣孩而該孩之面貎衣服詳細問明與小山子相同李卽信知小婦人向該氏索孩該氏當卽允許還交迄今仍無實在爲此情急扭案裴邑尊著候訊明核辦○葉長秀投縣具控姪孫婿徐顧吞產一案曾列前報前日由原差將徐顧并葉等解訊裴邑尊卽於晚堂訊究葉伸訴前情徐銳峯稱外父鳳祥在日親創房屋與長秀無涉惟月給費用數千今外父去世房產自有妻弟慶文慶根等四人執掌與小的無涉去年長秀向慶文等取洋四百餘元稱有憑據永不另生枝節不料伊又誣控顧兆榮所供略同慶文慶根稱父親家產有小的等承管與姊夫等不涉邑尊謂本縣久任地方凡一切謀產朦混等情無微不燭葉長秀胆敢在本縣案下飾詞胡閙是以卽行管押今鳳祥兒子到案此案虚實立見此等刁風最堪痛恨今姑從寛飭將誣控人等笞責六十板着令具結違千嚴辦餘人飭退○陳坤官控邱阿榮等搬取門窓一案經裴邑尊將邱等訊責枷號在案前晚又傅到地保紀月樓并譚阿美到案庭訊陳稱所有門窓業已取回譚稱小的以剃髮爲業並未與搬物之事惟當時適在該處曾與邱等同走紀稱陳之門窓已由小的着邱等交還邑尊謂譚與邱等同走諒非無分今姑從寛着具改過切結存案紀身充地保凡有不法情事自應隨時禀案提究着嗣後毋許容隱違則一體嚴辦紀遵諭而退陳亦退 
[英界公堂瑣案]  
　　三百二十五號華捕稱昨同捕房派捉狗夫吳阿東陸阿順等在路拿捉頸無牌號之犬旋獲一犬確無牌號有木作中人出爲阻止并欲奪犬我告以拘犬至捕房如果有人往認亦不過暫留天此係捕房之章程詎伊等不依我言將我扭住毆打拉碎號衣失去時辰表號呌號帽等共八件值洋十七元半因卽回禀捕頭前往拘獲洪阿桂等三人今已送案吳阿東陸阿順供與同富有李大雪上堂稱是木作頭我畜之犬曾領牌懸在項下被犬咬落昨被捉去爲作中工人年見勸阻不允爭論幾句不敢毆打巡捕現在情願賠償毁失各件洪阿桂李在木姚天二等同供不敢毆捕蔡太守謂旣由李大雪賠償可毋庸議飭將各人一併開釋了事○毛忠忠禀稱我之堂兄毛阿第曾被瞿子賢借去洋二十元向索不還反被挾怨唆使别人在虹口造紙局門前遇毛阿第肆行毆打又被拖至浦東洋涇鎭地方不知確否曾報捕房囑爲投案聲訴求請派差同小的查緝下落蔡太守聞供卽飭差恊同毛忠忠查緝毛阿第及行兇人究辦○粤人郭阿榮誘同孩子沈南林至陳稻香所開之寓圖姦由該孩告陳代爲報捕拘案經蔡太守訊供將郭阿榮押候覆訊究辦已列前報昨據麥捕頭禀郭阿榮圖姦孩子一案今該孩子不再來請爲發落郭阿榮供已　訊明惟求施恩太守謂郭阿榮圖姦孩子罪不容恕旣未成姦略予從寛枷號一月發頭門示衆期滿再行笞責二百板以儆○巡捕拿獲賭徒周永昻張金寳田亭桂押候補傳管巷人再訊等情已列前報昨據巡捕頭禀查得管巷人實未與聞賭錢之事因此未經拘案現請將周永昻等發落周永昻張金寳田亭桂等同供以後不敢賭錢祭太守隨判周永昻等各罰洋二元違則各押七天以示薄懲○顧阿七打傷新丹桂戱園管門之西洋人押候受傷人投案訊理已列前報昨據西洋人阿生投案聲稱在戱園管門顧欲入内看白戱我向喝阻被伊打傷下體已經醫痊顧阿七仍執前詞蔡太守判罰顧阿七洋五元給償西洋人阿生爲養傷費俟繳洋開釋○張升泰稱坐車到坭城外因付車錢爭執起見被車夫將我拖至戴洪順所開之車寓中戴帮助車夫將我毒打又將車夫放脫因此報捕拘戴送案請令着交車夫究辦戴洪順供江北吕泗塲人現在該處開車寓安分謀食昨天張升泰等三人扭打一車夫及到我門口車夫跌進來問得因爭一文錢口角擾釁勸張不必再與計較張不依旁人不服咸言張爲非是後卽走散我與車夫亦不相識豈有帮同行兇之事張又稱我袛一人並無三人戴又稱該處有石灰行内人助張擾釁蔡太守念釁起細微飭將戴洪順交保着張升泰自行找尋行兇之車夫交捕送案再行訊理 
[法捕房瑣案]  
　　昨日午後法界永安街有煤炭車與東洋車相撞兩車夫各不相讓竟至扭結一團經巡捕將兩人拘進管押○英捕房包探查獲小竊一人供認偷匯園茶館烟袋等物賣在法界新北門外河浜某舊貨攤英捕頭飭英包探帶賊　法捕房請爲派捕協同吊贓法捕頭着法包探江德林前往協吊○某甲於前晚至新街某花烟館吸白烟經龜鴇等鳴捕將中送捕房管押一宵昨晨經備捕頭着甲賠錢四百文釋放 
[上海陳家木橋電報總局豫垸賑處十五六日事略]  
　　頃接無錫知仁寳莊交到賑洋一千元並濠西瘖者一函云抱恙兩載餘徧邀諸君醫未得一當有客告余曰盍捐鉅欵必有奇效且可邀奬家慈聞之瞿然曰爲善不可求名但期汝病愈其勉爲之悚然受命矢助千番旬日而病减匝月而病去六七回思得疾以來勞勞求治舟車醫藥不下數百金早知有此奇效何致延至今日等語夫卜祝巫醫聖人不廢濠西君一念慈祥沈疴若失再加醫治必復其初世之多病者母徒事於醫藥哉○常昭凝善堂四十九批泰興何月樵先生募第五批均到先此報謝 
[上海陳與昌協賑公所起解河南第七至十批清單]  
　　啓者敝所于正月廿六日解河南第七批規銀三千兩又二月十七日解第八批規銀五千兩又廿九日解第九批規銀五千兩又三月二十日解第十批規銀五千兩共計規銀一萬八千兩俱同電報局匯解兹特一併聲明仰希公鑒[  竹坪陳煦元謹誌]  
[賢宰募賑]  
　　連年黄水爲災小民困厄不已專賴官紳善士轉相勸募俾嗷者庶有一線之生機雖勸者再三告瀆似屬無厭之求而施者再四解囊實受無疆之福兹蒙廣西宣化縣正堂蕭大令經募桂册十本計一百八十户洋二百三十四元銀八兩申合規元一百七十一兩五錢委解鄭賑詩云樂只君子民之父母可爲大令詠之又黔省寄來水災圖册李寳儒堂助銀百兩無名氏六兩礪金堂四兩共銀一百十兩申規元一百十三兩六錢九分均由百川通寳號匯到第恐清單遲延先此登報鳴謝上海四馬路高易籌賑所詠南陳德薰等謹誌 
 
 

Page 4

 
 
[種榆山人醫論序]  
　　醫家者流其書汗牛充棟大都互相奴主各逞其偏習醫者讀書愈多識見愈淆此其明證也古書自素問靈樞而外其稱經者曰難輕奇經甲乙經顱顖經銅人針灸經明堂灸經針灸資生經扁鵲神應針灸玉龍經神農本草經類經雖皆有功於醫學而未免失之僭此外則方書居多其闡明症候發揮病源則有諸家之論在最早者爲漢張仲景之金匱要略論傷寒論次而隋巢元方之諸病源候論宋龎安時之傷寒總病論宋嘉定丙午年太醫局刻之小兒衛生總微論宋陳言之三因極一病證方論金劉完素之宣明方論李果之内外傷辨惑論脾胃論元朱震亨之格致餘論明吳有性之瘟疫論盧之頤之痎瘧論本朝徐大椿之醫學源流論此皆以論名而所以闡發醫理則各有不同也諸論中或附以方余竊以爲不可蓋方必視其症症必視其人之體與質泥成方以治病則是據成案而斷獄移步換形誤人不淺矣間嘗與海上種榆山人胡君悅彭談及亦深以爲然胡君於醫書無所不窺其治病也獨能參以活法不拘拘於泥古以故著手成春無不立效行道之暇惟垂簾觀書不問世事嘗與余談醫理頗有所契則卽以筆之於書爲醫論若干萹其論宗前人之理法而不落前人之窠臼專論病候而不著方藥正與余之意見相合著猶未竟適有黔中之行余餞之曰此行大妙所惜者著論尚未卒事然前程愈遠眼界愈廣識見愈高異日歸來所論當更有進今姑以已成之若干萹序而存之以作嚆矢何如山人曰善遂錄之光緒十有四年歲在戊子三月旣望古越高昌寒食生桂笙何镛識 
[踐約]  
　　年年三月裏古刹望龍華笑我蓬門客辜他繡陌花頻聞蕭寺地不減武陵霞美兾天公做休教風雨加多謝騒人約看花歇浦西紅雲千樹起絳霧一天齊茅店停車轍香泥濺馬蹄詩囊先檢點分付小奚携[  西湖花隱楊次山初艸]  
[近日吟懷𣯀氎鬱鬱寡歡對美滿之春光亦徒增太息而已口占一律寫我心憂錄請夢畹大吟壇正刊]  
　　近來詩酒兩無緣别有情懷歎逝川檝擊中流只自誓簫吹末路肯求憐四年湖海身如寄一枕邯鄲夢未圓伴我只餘風與月等閒吟弄不須錢[  西湖花隱率稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[同聲相應]  
　　浙江嘉善周安甫鹺尹爾坦以兩淮鹽知事聽鼓泰屬素爲各任分轉所倚賴精細篤實久道化成三班中之領袖也鏡齋途窮日暮重以四公所托募賑捐無如囿于一隅難於廣募前蒙安甫鹺　遠道募寄今又交到賑欵足徵樂善不倦之心人所難及今特登報奉揚仁風寳應素稱窮鄉僻壤非復揚鎭聲氣廣通初不知直東水災亦無人爲之勤募幸有張鏡涵張印江季少芝三先生弳鏡齋函懇在魚市口億大信局創立竹筒募賑朱篤卿比部素爲一鄉矜式首先倡募交寄今春又自助賑其欵甚鉅近來仍多方勸募不遺餘力噫若非比部實心爲善不辭勞苦又何能源源而來有造災民豈淺鮮哉[  秦郵丁鏡齋謹識]  
[恭題舒母余太安人殉難紀實卽請哲孫芷厚仁兄大吟壇斧政]  
　　古稱桃花源耕桑尠世累黟邑萬山中形勝渾不異崇山環奥區天險自周備胡爲粤宼來踰越等平地防堵卒先奔催料官早避風鶴警無時昕夕見賊騎區區荷鋤民奮起勵忠義壯士半戰没老弱仍攘臂小宼豈不摧俄頃氛復熾繼至益兇殘焚掠實堪悸苟非鐡石人當前敢肆恣卓哉舒母余冰霜早矢志遇賊誓不生見賊輒裂眥駡言聲未絶賊斫已三四明知死勝生已拚溝壑棄孰知造化心幽光不使閟鄰媪遠竊聞一一能暗記賊退語其家聽者爲墮淚哲嗣睦州歸含唏訴大使國恩旌其閭榮名知非意笑彼食祿人從賊何所冀述此巾幗風用以愧有位[  鄉愚弟程士琳呈艸]  
[寄贈綺禪庵主]  
　　習靜舊時開小閣聞名今日數新庵心馳陽羡雲千里身傍彌陀月一龕爾我好聨天末契色空都向箇中參綺懷懴盡襌機徹安得深宵促膝談擬賦新詩自拂箋幾回惆悵隔江天也傾司馬三生慕好證天龍一指禪十載烟雲歸覺悟兩家翰墨結因緣春城詠遍飛花句輸與韓翃姓氏傳○兩辱和章感慚交集迭韻再寄髯蘇曾住江天寺顚米猶留海嶽庵豪興來遊期着屐苦吟入定願同龕萬緣已覺塵中幻一偈何妨靜裏參敢學冬郎矜艷體就中三昧待君談兩度欣披五色箋懷人又是落花天同心何意逢知已携手相期訪艷禪同時有艷禪庵主豪氣難除詩酒習閒情好結水雲緣笑余未識烟霞里海上而今已誤傳前詩沙羡誤作陽羡○三疉前韻擬共山僧開竹院欣聞我友住筠庵詩吟天末新聨社書讀山中舊築龕兩地心隨明　印三乘禪爲落花參羡君色相都窺破君詩有砥行先防踰色界句圭璧持躬著美談我亦題詩愼擘箋敢憑綺語證情天半生落魄青衫淚千古埋香白骨禪榻畔鬢絲今日感圖中眉樣舊時緣從知絮果蘭因幻相契無言妙不傅○聞綺禪庵主自江夏來南將至西湖四疉前韻奉寄江頭樹繞晴川閣潭上雲留退省庵千里秋風吹客棹一痕凉月入僧龕酒餘綺夢驚初覺詩裏禪機耐細參我自逢人欣說項朗吟佳什作佳談溯洄有句付吟箋采采蒹葭水接天湖碧于烟西子態燈紅如豆北宗禪性情已結三生契酬唱仍虚一面緣欲比樓搥黄鶴倒白雲詩好讓君傳○酬柳堂居士五疉前韻並柬綺禪庵主元白曾聞結吟侣丹青可許擬僧庵擬乞柳堂繪一綺禪圖并將唱酬諸作題入名流有咏金爲句老衲相逢石作龕清凈且教訨心佛疏狂未免笑髯參書生結習由來慣要借詞塲付筆談幾回鬥韻各分箋我輩牢騒欲問天幻境好尋胡蝶夢鈍根怕落野狐禪重開蓮社添新詠試傍蒲團謝俗緣一樣拈花參妙諦不知衣鉢自誰傳[  丹徒綺襌閣主楊家禾補呈稿]  
[上海北市絲業會舘籌賑公所施少欽經收河南皖北賑捐丁亥十二月十五六日第一千六百十一二次清單]  
　　羅姓洋二元徐石翁來桂裕記程少記葉姓三户各一元徐朱氏繡工二元勉力瑞生余石三户合一元范聖階一元慈水潤記病愈完愿四元隱石氏二元無名氏三元南匯冰清居士以筆餘二元嫂織餘一元妹繡餘一元移助求母來歳流年順利共四元福建福甯府署募七元楊柳塘錢二伯文又募乾元號二百文楊母方氏登科丁先生畢先生四户各一伯文木賣楊文記求血症卽安六記求咳嗽全愈身安各二元芝記求身安安愈莘記求身安事順各一元東厚垣二元勉力子由泰安棧來十元杭省恆豐順募永寧登記樂安聨記各一元常熟吳冠亭保内外平安一元又募汪樹梁求病愈汪徐氏求病愈葉氏求子吳蔭甫保合家平安四户各一元蘇州幽竹居十元福建高陽氏四元梁門唐氏病愈完愿十元蘇義記恆募陸李氏還愿十元錦記心助九元日本洋一元山西夏縣瑞盛隆張敘瑞求平安錠一只批見規元九兩七錢五分五耶蘇閶外南濠上下各寳號爲鎖作失愼幸卽救息平安以醮餘資移助八十元彭城氏由隆泰昌來二元常州不書名由源通莊通莊託立大莊來三百元力不足齋一元常熟濟誠典募南陽子二元高鹿山樵五角濮院劉永昌募無名字一元五角朱引記五角錢五文無名氏洋一元○恊康莊來張克仁孟貞各二元奎嘉麟關蘇生無名氏竹隱齋胡樹滋不署名六户各一元沈周氏五角朱唐氏錢五伯共十户合洋十元無名氏二户銅洋二元○黄州李穉蓉幼蓉合募李幼蓉洋一元錢二百鳥丹青四百圻仁李慰曾劉湧泉李子臣四户各二百田子培翟紫田池鶴杏張澄齋侯鳳鳴温子端六户各一伯共十三户合洋三元○僕院谷裕興募佘耕記金鐡庵俞師記永和局吕丹記施芹記六户各錢二伯周介祉朱子態夏鴻記張泰森施永太壽泉夏左氏徐善士恆泰泰順勇興鍾衡李振聲姚松喬谷朱氏朱昌記沈宅善記十十七户各一百谷維記一百三十共廿四户合洋三元○蘇垣義順成鹿局王少南募潘利豐十元保定楊蔭堂五元路河玉煥章三元山東會館路河王實善宋德女各二元章邱馬振卿樹軒義順成局文登縣王少南張書忍堂吳明春聚成局聊城楊東嶺八户各一元共十四户合洋三十二元○温州府署廖龍生募太原堂隱名氏八角葛湖堂棉力子上角太原堂懴心氏湖堂隱名氏各三角太原堂樹記森記各一角共六户合洋二元内銅一元○恆利莊來積慶堂洋二元詒榖堂一元吳務本堂錢一千陳儀齋歐陽小蒼以梅伯賀成齋樹愛堂何梅伯無名氏石錦堂黄介臣愼餘堂康慶餘鄒梅軒顏緩仙黄子仁鄭次咸曾小丹謝勇昌十七户各五伯無名氏馬丹桂南安氏西童氏東海氏願助氏六户各番洋一元歐禮計無名無名三户各洋五角新安錢六伯文袁希四伯共三十一户合洋十九元一角錢三以上十五日○楊禱仁爲女喉風求速愈先助洋十元周裕大來通州紟秋氏三元無名樂耕堂正裕堂依仁堂四户各一元周　慶由仁濟堂來一元瀏河黄子渠爲子入泮完愿十元朱德成施廷榮隱名甘草司陳輝昇隱名五户各二元姚康計居安陳士鋪士壽卿五户各一元邵啓泰求妻張士病速愈五元毓求女彥後病全十元臺北百練道人爛板一元又募張愛卿爛板一元俞耕堂又二元泰安里胡曙松爲太古棧失愼蒙諸親友光願將酬謝席資移助十元無名一元江隂鹽公堂一鑑齋三元無錫吳陞求親康健各五角古鹽徐仲文放生資移助二元無錫若善子一元汪子鑒代募由恊源莊來洋十元錢二百又病愈完愿十元路江隱名士續助棉衣由裕德糖行來規元五十兩蘇州人和震募藝耕棧由惠泰庄五十元嘉泰莊來五十元嘉定勸募無名洋四元錢四伯太倉徐詠德堂募　脩堂洋五元觀所養齋實笏樓各二元徐佩華一元○恆興來繡球書屋二元無名一元無力士俞九鵬周少霞三户各錢二伯黄立之吳炳耀王善甫查進波郭定甫程榮堦曹營南王通甫毛恩培樂善堂喜　店常耀庭于恩樹程聨芳汪玉書傅兆熊程耆云張建高十八人各一百廿齋七十五江炎王文德鮑元斌陳惟泰徐嵩泉樊恆升許可師沈長存張寳觀王代坤徐蔭堂思善軒十二户各五十共三十六人洋六元○無錫同正泰募黄子厚錢致中和各一元錢祥興錢三百黄崑生蘭生苞生四保預嗣蔣雲翔姚保生修吉堂泰伯衡趙孚吉詹捕卿十一户各一伯共十四户合洋三元錢四百○許浦許瑞記一元無民錢五伯三伯吳星伯朱賓來信茂祥王四太太管煜慶同德六人各二百共九人合洋三元以上十六日 
[上海北市絲業會舘籌賑公所施少欽經收河南皖北賑捐丁亥十二月十七日第一千六的十三次清單]  
　　楊柳塘錢二百楊母方氏楊黄氏永祿徐桂森四人各一伯錫昌縀庄來錢塘汪才二洋十元汪范士二元崔鴻保母平安二元浙绍新埠海鹽塘石局孫餘軒種孚寄來仁和朱杭湖永膏助賑一百元永泰源王友珍五十元延月齋十元梁玉堂五元洪福士三元王友槐陳岳林各二元齊步農澤豐各一元隱士病全完愿由星沙朱壽九蔚長厚來十元湖北祝善堂由蔚長厚來足銀一兩九錢五北公估局洋四元銅一元一角江灣嚴明閣求妻病速愈一元蕪湖同春和葉一元無民士二角又二人各一角金庄鎭黄准安募自愧士由清江來二元吳門方士由太古昌來二元安昌衍豐孫士子爲父病愈完愿十元嘉定勸募公所張氏一元申報舘來積德堂何善士求妻病全求安子善士各十元蔡逸仙愼餘莊來十元蘇吳署無名疾愈四元倫玉泉一元丁經生觀察壽儀移助由立大庄來四十元梁溪逹源莊托德裕莊來游梁舊旅四十元吳興氏二元金華葉綏之五元黄無士葉恩佑一元嘉善錢德求一元孫壽士周永德閔善生朱翼經錢黄氏五人各一元程邑李白生鄰居失愼幸獲平安由戴深翁來十元狹川源敘募吳昌晋四元唐墨卿棉衣一元有心無力棉衣銅三洋○運吉米行來蛟川居士十元陳輪邦郭章華各洋三元又蛟川士四元七角三人折洋十元○山東濟寗州酬愿人募未便書本洋五元虞子相錢六百三十二郝小峰五百劉捷臣周子敬各四百七十四文四知堂揚三伯九十五趙文孫貴各二伯五十三陳貴李升三槐堂十三人各一伯九十七孫華京一伯五十八共十二人銀二兩三錢九分本洋五元○天昌糖號來石港端本堂十元朱吉人洪德敏吳瑞階凌舗卿四人各一元季光斗四角恆茂世德堂各三角無民士二人各三角又二人各二角共十二人合洋十六元○天昌號來譚求平安氏吳逸翁三人各一元謝士泉錢四伯無名二人各八又七伯又二户各二伯共九户合洋六圓○朱安山兄來有心無力募朱陳氏毛王士棒廷三人各二伯周毛士各二伯衆川子敬悟子各五角朱徐氏錢五伯徐鄭氏四伯朱周鄭毛林氏三人各二百周毛士一伯隱士四百四十共十二户合洋六圓○龍遊包鏡雲募王印溪方拱樞各一圓仁壽堂錢六百何鼎新方敦睦各四百醉月同人二伯董啓壽章乃各三伯朱醉竹募陳亮軒汪瑞臣三齡童子朱鶴年節省果餌資曹漢章張德榮吳裕春六人各三伯汪文丞師竹山人祈家中清吉包子藹王士已紹海六户各二伯謝榮廷一百廿文汪炳霞杜愚橋　榮興徐文錦朱菊平方文明曹寗康王才華程定安王正甫十人各一伯共三十一户合八洋○航船來盛川吉祥和泰昌祥孫慶士各一洋李海士芝兄恊順昌三人各對開一圓任小士坤寄邵大萬和祥無補人六户各二角○如臯孫鑽禹募廿户合洋二圓 
 
 
