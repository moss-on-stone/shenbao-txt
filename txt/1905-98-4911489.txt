# 1905 - 98 - 4911489

 

Page 1

 
 
[電傳宫門抄]  
　　三月初九日召見軍機趙爾巽鐵良 
[飭地方官保護寺産感言]  
　　近年以來朝廷行一政舉一事方其煌煌綸綍頒布寰區語意眞誠未嘗不動人以信服迨久而察之往往所言異於所行民已不能不竊竊疑焉然未有事甚不平語極相反乖政體而失人心如此次保護寺産之諭之甚者也諭中謂前因籌辦捐欵迭經諭令不准巧立名目苛細病民是朝廷之意固以愛民爲心深知民力艱難不忍以苛細之捐重爲民累所謂愛護元元者立言何等正大繼謂近聞各省辦理學堂工程諸事仍多苛擾甚至捐及方外殊屬不成事體敬繹語意亦惟實地方官辦理之不善深恐因籌捐之故擾及閭閻僧道雖係方外亦不可過於苛　　　　　亦尚不失寛大之政至欲著各督撫飭令地方官凡有大小寺院及一切僧衆産業一律由官保護不准任蠧役藉端滋擾至地方要政不得勒捐廟僧以端政體嗚呼事之不平而語之相反何其如是之是哉夫提寺産以建學堂之諭初發於戊戍年迨康梁事起忽又反汗至庚子拳亂旣定諸事更新又申前議綸音所布薄海内外無不仰皇上重視學堂化無益爲有益惟各省地方官遇事因循不能風行雷　一律照辦坐合　衣黃冠者流淫佚驕奢廟産任其揮霍皇上苟知其弊方裁抑之不暇乃非惟不裁抑而反飭地方官爲之保護夫近年以來所辦各項捐欵無一不取之於民彼爲僧道者不織不耕坐糜廪粟何嘗有毫末輸之公家卽偶有略撥餘貲藉充經費然寺産本係地方公　　　　　不　干　　之　　　爲捐 
 
 
 

Page 2

 
 
欵煩瑣慮民受病然其歸束則仍重在寺衆産業由官保護且重言以申明之曰地方要政不得勒捐廟僧而於民間之迫於捐輸則並不提及吾獨不解朝廷於百姓則如此漠視而僧人則如此愛護嗚呼事之不平而語之相反何其如是之甚哉蓋嘗推此事之原因必由年來日僧本願寺在中國内地廣爲傳教中國僧徒聞有寺産提撥學堂之言不覺惴惴於心深恐失其所恃於是浙省法喜等三十五寺首先明目張膽皈依日教而閩之泉州粤之廉州以及蘇贛等省劣僧亦皆懷依草附木之想朝廷以爲與其受保護於外人不若先明降諭旨自行保護然佛教與耶教情形不同中國據約力爭彼日僧雖以擴張勢力爲心亦何能援利益均霑之文强行干預乃不此之務而爲之補苴彌縫名雖憫百姓之困於捐輪實則爲彼教之别開一路辦理一不得平吾恐此後民間窺知其微將無事不借重外人以求免捐納之困是欲弭患而患轉伏於其中矣抑又思之僧與道同類也寺僧有産羽流亦未嘗無産乃此次之諭一則曰大小寺院及一切僧衆産業一律由官保護再則曰地方要政不得勒捐廟僧夫旣所謂保護所謂不得勒捐者專指寺僧言是平民且不得占此特别之恩惠各處道院豈不可危彼日本本願寺僧其勢力旣以庇僧衆而有餘矣特不解彼托老氏之宇下者其將何所依附而可占據廟産穩如磐石哉 
[俄艦隊東來之輿論]  
　　三月初八日倫敦電云歐美全洲頗爲俄羅斯提斯聞斯開提督及屬下之員冐險蹈死之勇氣所震慴蓋彼等深入中國洋面此洋面早爲敵軍分置最剛强之海軍數隊而如羅提督之舉動旣迅速而秘密足爲兩洲各報所贊美也 
　　三月初八日倫敦電云俄海軍提督羅斯提斯聞斯開所統波羅的海艦海軍之一隊忽出現於中國海歐洲人民均驚其神速卽俄國亦所不料必以爲尚在印度洋也是艦旣抵中國海必與日軍有極大之海戰俄政府頗爲憂慮 
　　三月初八日倫敦電云英國海軍近日俱以俄艦隊勇赴遠東之問題爲談資熟悉軍務之人謂俄海軍分隊而論遠不及日本海軍此可見俄提督之勇敢及其愛國心切竟敢爲衆人所難能欲與日本海軍决一勝負况羅提督亦深知俄海軍之力不能抵制日海軍也必欲戰勝惟有一策莫如亦使日軍分隊而戰或者可捷也譯泰晤士報 
[日軍捕獲瑙艦]  
　　三月初八日日本東京來電云腦威國之亨利哈爾肯輪船爲日海軍所捕獲 
[法人歡迎英海軍]  
　　三月初八日倫敦來電云英海軍擬赴法國白蘭斯脫海口以徵兩國輯睦聞全埠民人已備異常典禮以迓英軍其地方官允給巨欵爲供張之用而民間又私目組成欵待之舉 
[民黨就擒]  
　　三月初八日倫敦來電云歐洲南克萊脫島民人報抗各國所委派之政府英國狙諾兵輪載聯軍往該島之適立諾斯埠彈壓拿獲道黨十二人帶囘開泥窪埠（亦在島内）將該犯解入警察署時隨觀者甚衆無不雀躍懽呼其時逆犯之舉動異常兇惡故意大利之兵皆挾槍彈以備不測不敢稍懈云譯字林報 
[日俄海軍大戰於新加坡東北]  
　　三月初九日香港來電云接西貢電音日俄兩海軍曾經大戰於新加坡東北二十英里安南排斯羣島之注面有觀戰之人現抵西貢述及此事至戰務詳細情形亦未知 
[加拿大拒絶東方之人作工]  
　　三月初八日倫敦來電云北美洲美屬地加拿大西南英哥倫比亞境地之白人現用强硬手叚不准中國及日本工人入境内之薩爾門山谷作工警察謁力保護東方之人然恐不免有交鬥之事駐該處之日領事已向加拿大英總督責問英國哥倫比亞之立法部何以乂訂立拒絶日人入境之條欵加拿大總督謂已允准仿此政策然倘有礙英國全國大局則亦决不實行 
[印度地震傷人計數]  
　　三月初八日倫敦來電云印度地震共傷人二萬名 
[俄受傷兵抵烟台]  
　　三月初八日烟台來電云日薩卡奴麻魯輪船於今日由大連灣到埠船上載有受傷及有病之俄兵八百五十人 
[法兵與阿剌伯人互戰]  
　　三月初九日倫敦來電云北非洲法屬阿爾其里亞邊境有法兵與阿剌伯人互戰阿剌伯人戰敗而潰傷亡之數甚多照約法國可干預此事譯文匯報 
[南洋俄兵輪蹤跡]  
　　三月初九日南洋拔泰維亞來電云紐皮亞輪船抵此時報稱初七日在北緯線八度三十分七杪及東經線一百零八度五十分五杪遇見俄海軍一隊計有兵輪四十五艘 
[希人歡迎德皇]  
　　三月初八日德京來電云德皇游歴希臘之可夫埠希皇之眷屬及彼處民人均往歡迎譯德文報 
[全閩士民電爭礦産權福州來電]  
　　商部侍郎陳鈞鑒法商託該公使向外部力索閩礦權懇速救止全閩電（木） 
[王参議呈閱查明粤漢鐵路事件京師]  
　　查辦粤漢鐵路商部王丹揆參議函致唐紹兩丞謂所查各節均已次第查明附上續編粤漢鐵路章程一本所佔官民各地叚細目及經費雜誌三本望呈堂憲云云（乾） 
[外商兩部擬奏川漢鐵路辦法京師]  
　　建築川漢鐵路需欵五千萬金擬不借洋欵而招民股乃中國歴來公司股票屢次失信於民必待招股事恐難成故外商兩署堂官擬定辦法並加增土稅以地産百分價值中抽三分作爲築路經費此外 
 
 

Page 3

 
 
又以該省公欵撥用奏稿現已繕就並已經各堂畫押大約三丹初旬卽可入奏矣（乾） 
[開議津濟鐵路事京師]  
　　某國人現向中國要求由津至濟南鐵路以便直逹青島據稱需欵十兆英磅由某國借六百五十萬磅英借三百五十萬磅一切事權全由某國人掌理惟須由中政府擔保五釐常息將來省中各處皆設鐵路凡路之兩旁三十里内不准華人開礦卽三十里外華人開礦亦不准用機器只准用土法此約現由津關道與某國某員於下禮拜開議云（月） 
[正太路線山西]  
　　正太路綫第一次勘騐已畢自直隸升陘縣南峪村入山西界内從平定州界一里餘地名沙灘起至近省城之狄村一帶而抵南門其南北二綫尚未勘定者共三處由平潭鎮至河坡村一也壽陽縣屬之河南河北二也張凈鎮至測石驛三也聞自張凈鎭至測石驛之南北二綫南線依山溝而行皆屬河灘工程艱阻北線繞於平坡之地雖有河灘較南線工程稍易（昃） 
[辦理東省善後交涉之難京師]  
　　東省善後交涉日使與外部爲難日署隨員服部氏向充大學堂師範館教習因之常託病請假（乾） 
[愼重接收地方京師]  
　　日本允交南滿洲一事聞政府會議擬與英美兩國公使晤商接收地方有無違背公法之處方可接辦以免日後外人藉口（月） 
[入奏江淮分省收回成命之詳情京師]  
　　江淮分省一事經各督撫紛紛奏請收回成命上諭政務處及各部堂官會議折衷一是奏請施行連日政務處會議有以未便奏請收回成命擬照張季直殿撰原奏施行者有以不宜分省應請添設提鎮大員於清淮者議論紛紜莫衷一是至初五日議定奏請收回成命擬繕摺入奏矣不知何故又須磋商迨初七日合朝諸大僚詣政務處聚議始行妥洽决計奏請收回成命（隨） 
[奏改新疆州縣補缺章程京師]  
　　日前新疆巡撫潘效蘇奏稱原設瑪喇巴什直隸廳通判業經奏明改爲巴楚州應請定爲四項要缺亟應遴員請補以重職守查有候補知州張璪光才情邁衆識解超群以之補授巴楚州知州於地方有裨又原設吐魯番闢展巡檢改升鄯善縣知縣應請定爲衝繁難三項要缺亟應遴員請補以重職守查有候補知縣羅正湘才識優長心地明白以之補授鄯善縣知縣洵於地方有益各等因刻聞已奉旨依議矣（訟） 
[唐星使難辭英使京師]  
　　西藏議約大臣唐星使雖拜英使之命堂卽電辭然政府以其明白交涉不能易人故直之不答（乾） 
[長尚書外用京師]  
　　兹據政府人云伊犂地方某國時生覬觎某將軍難堪此任先派長大司馬前往查辦將來卽補授是缺（月） 
[大學堂敎員辭退京師]  
　　前日京師大學堂新班某學生投函某報館敗壞全堂名譽各教習紛紛辭退其中丁教習已於前日决意告辭矣（乾） 
[大學堂斥退學生京師]  
　　大學堂新班學生張葆逹卽張監督之姪去歲田本省咨送來京上月二十三日在理化堂上隨意吐痰爲助教周某申斥張卽謂曰汝無學問汝不能管吾周遂下堂送渠至教務提調戴君處並再三辭退適監督來堂聞之大怒將姪開除以留助教各學生以其事甚小不可開除屢請從寛記過監督竟不聽（乾） 
[擬設中西律例學堂京師]  
　　近日政務處與外務部刑部各堂官會議擬在京師創設中西律例學堂招考學生學習中西律例刻聞已由刑部議不日卽擬入奏矣（月） 
[擴充譯學館將開工京師]  
　　學務處大臣前奏譯學館房舍不敷棲止應請移至東華門内北河沿一帶另行建造以期擴充學舍兹聞彼處官宅民房多有願售於譯學館圈進者故地勢極爲寛闊勘丈約可蓋房數百間現擬於三月間開工矣（訟） 
[譯學館定派學生出洋游學京師]  
　　譯學館定於暑假時派學生出洋游學該堂監督已與學務大臣商就遵照辦理矣（乾） 
[考試出洋畢業學生之運動京師]  
　　考試出洋畢業學生之期已定於三月初澣近日各學生極力運動且每日必寫白摺數開又某館助教某前日在東安門外西洋旅館筵請肅王振倫二貝子那金吾榮軍機張尚書等其夫人某氏則日與某福晉往來交接云（乾） 
[代催學生津貼京師]  
　　京師各學堂學生半係寒士近來學堂月攷旣不舉行各本省津貼又不解京目下境况甚窘於禮拜六課畢後各謁其有勢力之同鄕京官請彼代催津貼各同鄕甚憫之已紛紛電致各督撫矣（乾） 
[學務需才南昌]  
　　江西護撫夏中丞擬設學務處已誌前報兹聞學務處現設上水巷將委總辦一員會辦一員提調一員文案二員帮案二員審訂教科書籍二員稽查各堂功課一員收發一員支應一員又議設督練公所聞督練文案隨員等殊難其選此次課吏館考試武備一門極爲注意詎應考者寥寥無可取錄又欲設講武堂卽前材隊所改惟章程尚未發出皆因人才缺乏之故又欲設警兵學堂選候補人員十名入堂講習庶幾知兵事者兼諳地方吏治惟惜人才甚少不敷派委云（晉） 
[使臣覲見之日概免奏事京師]  
　　上月杪太后面諭軍機嗣後如遇各國使臣覲見之期著各衙門不必奏事軍機大臣當卽通咨各署（乾） 
 
 

Page 4

 
 
[吏部化私爲公入奏京師]  
　　吏部化私爲公一摺定於本月初二日入奏以前屢次易稿未敢遽陳現因軍機大臣迭奉皇太后面諭問何以吏部辦事如此因循兵部辦事何其踴躍故此奏斟酌盡善於初二日呈遞聞其中無論引見選缺起復缺議叙等項各分官階納錢如道員若干府班若干以次遞减云（月） 
[奏留洋務人員江寗]  
　　署督周玉帥注意外交前奏調山東道員沈觀察桐來寗襄辦洋務又有吳京卿德章由比國公使任滿回華過甯晉謁玉帥具摺奏留專辦南洋交涉事宜（豫） 
[劣員被参天津]  
　　直隸正定府同知桐壽蒞任後疉向鋪户勒索規費借貸銀錢不遂其欲必圖洩忿嘗藉細故覊押商人濫事敲扑復借端禁止當商不准收當以致激成罷巿其餘如糧行油店肉鋪錢業諸商類有多家經該員積欠債項屢索不償有坐此而歇業者又因油店偶缺供應將店商鎖責示威以致民怨沸騰異口同謗直督袁宫保聞之惡其貪鄙無恥特奏請將桐壽卽行革職永不叙用已奉硃批著照所請矣（露） 
[昭令驗屍被辱常]  
　　昭文縣境滸浦鎭有某甲者向業賣鹽本月初有鹽捕營巡丁指爲私鹽索賄不遂將甲縳於砲艇棋竿上一日至傍晚落水淹斃次日由屍親撈獲禀請昭文縣張大令相騐張令於初五日下鄕親騐仵作騐有微傷張令以卸任期近且兇手係鹽捕營巡丁碍於情面遂以情虚投河自盡飭塡屍格以圖省事不料屍親堅不允許長跪不起差役强令起身屍親氣塞僵斃張令知事不妙飭仵作將屍親救醒立卽乘轎回船詎附近各鄰人等阻住喝打更有光蛋附和卽將大令所乘之輿搗毁大令之花翎外套亦被損壞幸地保朱某向係糧帮頭目喚同多人竭力保護始得回船（臨） 
[三誌松郡不用當五銅錢之風潮松江]  
　　松郡城外不用當五銅錢城内則一體准用於是風潮陡起摇撼巿面兩日以來城内各店鋪門巿半開雖交易如常而招牌則各不懸掛初六日復由同仁泰藥鋪爲首聯仝各業呈遞公禀隨奉華尊孫大令懸批云察核來禀松郡當五銅錢官私混雜壅積過多有進無出商民交困洵屬實在情形自應設法嚴禁私　以清來源疏暢官銷以廣去路會同婁縣據情禀請各大憲批示遵行並候飭查販運私鑄之人從嚴究辦以恤商艱而抒民困至該商等交易貨物如係官鑄銅元仍行毋得藉詞阻撓切切並候婁縣批示旋復會同婁尊黎大令電致省垣請大憲核示一面復請謝紳宰平偕同縣署蓮幕中人環行巿廛勸令各業照常開巿當五則許不收用於是各鋪懸掛招牌照常貿易以候省信（重） 
[奉省日軍近狀奉天]  
　　近日日軍所需各物如苦工車輛及食物蠟燭等類均由交涉局取用自日軍入城後卽撥交涉局採買銀一萬兩刻下早已用盡交涉局亦不敢向日軍請欵只得墊辦○刻下城内日軍與增將軍商議在省城設立衛生局及菜廠已議定由將軍處自行辦理已派投効道員孫多祺總理其事云○刻下城内日軍多用行軍手票有二角一張至十元一張者不等已經日軍長告示令街巿通用俟金櫃到日照數開發如買物值五元者給十元之手票其餘五元亦須找銀元卽不能再找手票矣○近日鐵嶺失守後日軍進城卽不如省城之安靜聞該處民不免流離之苦云○日本大山元帥現居將軍衙門日軍在省城駐紥派憲兵在城關搜查俄軍餘黨如有人指某爲俄人通事某爲俄軍採買卽行殺戮不知愛惜自已種類其中亦不免挾嫌悮指者可慘可恨○刻聞日軍在南路一帶與地方官爲難辦理諸事皆以紳士爲重每處設立軍政司一處護兵數十名憲兵數名并設日本語言文字學堂其教習并不取薪水惟管飯而已現在省城亦有設立日文之說錄中華報（陽） 
[西山馬路將次完工京師]  
　　西華門外至西山各叚馬路於去臘開工現已次第告竣大約四月初可以完工此項雖費巨欵然亦美舉也（乾） 
[唐奇將出獄武昌]  
　　唐奇爲前任廣東陸路提督唐仁廉之子曾選授廣西實缺知縣道出漢口與武弁陳某爭挾一妓陳遂以票匪頭目中傷之當道信以爲實密派文武營汛至船中緝拿並將唐奇左膀砍傷擊損一目搜索行囊毫無爲匪實據奉委緝捕者因事已决裂不可收拾轉恐唐反噬遂鍛錬成獄當道受其蒙蔽如詳出奏革職監禁臬監十年倘十年内鄰省或本省續獲各種會匪供出唐係頭目卽行正法幸唐入獄後匪案均未波及故得囚居十載聞今年已届期滿恩准釋放然唐已殘廢無用矣（師） 
　　記者按唐係功臣子弟少年紈絝漁色揮霍致被不白之寃幾遭大難中國官場之黑暗可不畏哉 
[來函照登]  
　　讀貴報登有南非洲招工一事鎭江豐和洋人派楊姓至非查勘噫此虎倀之語也殺我下流社會之同胞其楊姓乎鄙人住居京口十年矣識豐和洋行之人上至洋人下至侍者豐和鎭江洋大班姓施大庚爲人雖好善恐未能好善如此特派人爲我中國查非洲工人之苦若是我中國官尤難能况膜不相關之外人乎非洲招工一事我華字報登載一切苦况猶恐不實某西字報所載之論曰（毋論南非洲之礦土及南非之土地因招工而獲益與否卽使因招華奴而居南非數萬之冐險家皆能獲千萬金錢而歸倫敦高其門閭廣行善事或杜蘭斯哇因招華奴立變爲黃金國惟吾人之宗旨已定久居不疑政府雖視之爲僞善受雇之報雖目吾爲鄕愿吾亦不肯放棄之）（又曰如有華人照此規條招我英人到華傭工自問尚爲自由之工人乎）嗟乎楊姓出此誑語爲非洲冐險家作虎倀北洋數萬勞動社會之人已墮湯火尤欲來吾南省騙吾同胞乎鄙人不忍針默斯言寄語南省之勞動同胞死於鄕尚可正邱首死於異域其骨殖葬於海波魚腹之中其生其死之苦况有不忍盡言者書此以揭其魁域之技貴報秉持清議諒不以此言爲妄伏乞登諸報端以拯南省數萬　靈是幸（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路購地局與地保同一弊混南翔]  
　　滬寗鐵路第二叚經由嘉邑南翔鎮所用地畝拆毁房屋掘遷故墓内中不乏無主之地無主之墳以及義塜等各圖地保揑　朦蔽藉領地價遷墳之費無不飽滿腰纒其實房主地主墳主應領各價各地保經手代領者視其良懦上等作爲次等多方勒扣甚有未得領到而　去　屋以致露者宿棺木無錢改葬以致暴露者怨聲載道物議沸騰近日駐翔第二叚購地局微有所聞始大張曉諭各業户凡有受虧者扭該地保嚴懲云云然購地局發給各業户房價地價以及遷墳費等每洋扣錢十文亦不得爲絲毫無弊也噫嘻（外） 
[嚴禁木籠一律拆毁蘇州]  
　　蘇州各地甲有所謂下處者私押人犯之所也以木栅爲欄一若縣署之刑房自南正五圖地甲張掌生私押小竊小葉子私刑斃命經長洲縣蘇大令將情禀知府憲許太守太守大怒立飭三縣飭差限二日將各圖地甲下處之木籠一律拆毁如敢陽奉隂違察出嚴辦不貸（隨） 
[請發解餉兵牌路票京師]  
　　聞日前吉林打牲烏拉總管咨行户部略謂兹派委署車京驍騎校海珠前赴直隸藩運兩庫守提本年官丁　餉銀三萬三千六百七十餘兩並奉部指提下欠餉銀一萬兩業將委員銜名報部在案兹據差員海珠由天津電禀目下各商號均不敢允匯東三省餉銀卽有一二處願辦者其匯費非二三成不可若以四萬餘兩而論開銷匯費一萬餘兩實無此理禀請速速報部發給兵牌路費票由天津乘坐火車至新民府自行雇覓大車運解回吉以應急需等情本衙門接閱之下不勝焦灼烏拉闔屬官丁盻餉有若雲霓現當奉省戰事未定路途梗阻倘有踈虞曷敢當此重咎理合備文專差星馳報部惟有懇謂大部卽日咨照兵部發給兵牌路票由差員海珠自行赴部承領以便報明經過地方官按站接替護送仍乞飛咨直隸總督盛京將軍轉飭地方官一體遵照護送（訟） 
[飭解兵費武昌]  
　　前日銀幣銅幣兩局皆奉到督憲公文催解練兵經費甚急聞係嚴旨飭催故迫不及待也（履） 
[鎭道赴浦鎮江]  
　　江淮分省初議通州海門廳應劃歸准省故道憲郭月樓觀察於月之初二日乘官舫帶以小火輪船逕赴清江浦謁見淮撫恩藝棠中丞禀陳一切聞不日卽可回潤云（觀） 
[留守起節武昌]  
　　荆州副都統新簡杭州將軍瑞留守在鄂駐節多日於初二口鼓輪東下（履） 
[師範傳習所閙學之結果江甯]  
　　寗紳秦伯虞孝廉際唐主講鳳池書院後改校士館去冬署督飭改校士館爲師範傳習所秦患失館夤緣李文忠之甥久寓寗垣之某觀察得委傳習所副監督二月十五日玉帥蒞考生童羣閧罷試秦益惴懼遂指開生童五人姓名交府縣曁元寗兩學上報督轅幸玉帥不加深究且仍留兩校士館以順輿情延曩主尊經之張次珊太史仲炘爲總敎另籌巨欵辦傳習所卽委秦爲總教習蓋某觀察汲引之力而亦秦善於逢迎也頃已欣然謝委矣（豫） 
[小學招考鎭江]  
　　城内小學堂肄業學生應由蒙學堂卒業遞升嗣因均係初創並無卒業之生有附課二十名以備缺出頂補故前署丹徒縣張星五大令出示招考限三月初八以前赴縣報名造册以便擇期命題扃試（觀） 
[鎭郡府試鎭江]  
　　調署鎭江府正任常州府德乾一太守示期三月初一日攷丹徒及京口駐防旗童屇時太守親詣考棚扃門考試（觀） 
[松郡府試四誌松江]  
　　本月初七夜二鼓時府憲田紹白太守飭發奉金上三縣文童招覆案計奉賢錄取五十名金山錄取一百十名上海錄取一百卄四名兹將奉金前十名及上海全案抄錄於左奉　賢　衛　清　曹　鎔　陳繼元　范榮光韓文光　周國南　朱建功　朱建鼎　王　彬吳家仁　金　山　何良弼　楊際昌　潘玉振楊前謨　顧　鴻　高鳳翔　姜邦彦　沈誠基姚　熙　蔣　昂　蔡　瀛　上　海　楊　傑陸耀樞　喬國英　王兆魁　張懷仁　陸泰來陸增祿　夏鼎彝　楊景斌　諸壽康　王寶善盛朝爵　戴　仁　陳　錕　袁　金　王文藻王文翰　朱　贇　曹　堅　丁元賢　吳肇修王　典　余慶瀏　張之綸　高國幹　杜翔聲夏建藩　曹錫恩　張佐辰　王　暉　陸照元龔紹祖　陸鴻基　陳殿邦　錢樹奎　唐書紳梅　萼　奚　照　孫　鷗　耿宗愼　徐世逹朱昌麟　王承堯　嚴　賓　朱起鳳　何煥具吳克勤　朱繼霽　鄭忠鉅　瞿鋕　　瞿文彬楊書瑞　徐寶璜　朱綬章　樊書玉　丁元鈞吳維第　奚　鋆　顧　型　翁　翔　龎　傑 
 
 

Page 10

 
 
　黃　亮　何　琦　王臨堅　蔣繼凡　徐震東　裴邦藩　高　志　吳樹基　朱榮錦　顧鏡清　唐志鵬　沈聯桂　朱　祥　翁　藻　倪鍾澄　夏建章　吳恭瑩　錢　江　陳樹基　沈克一　陸耀章　張之翰　楊綬青　陳湘楹　周文綽　周元清　奚維墳　葛殿臣　陳　珍　康永年　梅　堅　顧　鴻　李翼清　張士瑾　潘樹滋　王承勛　朱東海　楊春膏　周樹棠　姚斗南　孫祖康　何　翰　樊書勲　周傳澄　周　競　孫　良　李國瑞　王恩祐　樊書文　張鍾嶽　陳晉鋆　周承德　沈維周　翁大銓　曹　鴻　夏建安　徐繼曾　金宗祥　樊書瑞　施福森　朱賡韻　楊心正　楊光裕（賁） 
[楚報傳單武昌]  
　　聞漢口楚報館日前徧發傳單准三月初六日出報並有一月中不取報價不收告白費之說以爲推廣銷路招徠告白地步（師） 
[航業進步江寗]  
　　邇來往來寗垣清江之小火輪逐漸增添然無論何船一到鎭江必需換船卸住客寓行人頗嫌不便豐和小輪局今於鎮埠洋棚添屋數椽以供該輪往來人住宿不取房資因之生意日見起色該輪局眞善於經營哉（豫） 
[屍首何來鎭江]  
　　鎭江小街左近某姓住宅墻外忽有一無名男屍横臥於血汨中聞係被仇人用刀戳死旣而坊保以事關人命未便含糊於初四日投丹徒縣署禀請郭子華大令親臨相驗塡明屍格招人認領一面選派差捕嚴緝務獲懲治（觀） 
[鄂垣官事武昌]  
　　湖北官報出版太遲任大令承紀屢受申斥日前督憲張宫保下札添委周太守以瀚總理館政任令則令專司撰述不必預聞他事○督轅繕校文案刻又添委江蘇布政司理問周紹清一員月支薪水銀五十兩聞周理問亦因工於繕摺故得委此差也（師） 
[重慶]  
　　重慶關二寫名門十者德國人也年二十餘而軀體肥重人所罕見日前偶感風寒一病不起二月十六日爲出殯之期各國領事及兵輪船員弁教堂牧師等均送至城外俟安葬畢始分道而去○近日渝江春水漸漲駐渝兵輪船名金沙者特開往萬縣俟水勢再大方可開赴宜昌（險） 
[九江]  
　　余錫麟控朱榮成短價不付及臨訟補稅等情道憲瑞觀察批示云此案前據兩造具呈業經明晰批示并札委候補知縣張令會同德化縣確訊究詳在案該職出售之屋正價果議八千金則立契豈能祇書六千金契旣書寫六千則兌足卽已竣事從無徒憑口說契外爭價之理况賣屋收價均由爾手豈能諉之子姪受人愚弄來呈所稱殊違情理具見刁健惟朱榮成有無臨訟補稅及因何書價三分之一仰該委員張令會同德化縣遵照前今文批迅速傳集人証秉公質訊持平斷結刻日禀復察核毋稍偏倚遲延亦勿任藉詞纒訟有徐某者傭於九江新關上月某日悮入土藥局江公館爲司閽雷某所逐徐飾詞訴之稅務司義君卽函致關道瑞觀察飭縣查復當經洪公館將雷某交案據稱職係司閽突見不相識之人闖人自應攔阻乞恩詳察云云縣主已據情詳覆　（遯） 
[蕪湖]  
　　巡警總辦黃潤九觀察前擬就全眞宫道院舊址另建新局以經費未敷先行就地建設工藝局及待質所庶原有捕房不致湫塞且符前商務總辦許觀察禀定成案云○蕪湖大關查船委員吳少泉少尹期滿遺差由關道童瑶圃觀察札委婁午峯叅軍接辦遞遺巡警收支一差則由巡警總辦札委蕭品溪少尹接辦○萬頃湖屯墾總辦徐次舟觀察以墾務告成分田在卽急須佈直善後事實特於前日乘輪來蕪與提調彭少泉大令妥訂一切辦法○儀徵鹽棧總辦蒯麗卿觀察因公赴皖於念四月過蕪假李仲傑觀察花　暫駐（困） 
[鹽梟毆斃緝私艙長續志]  
　　浦東保甲總巡局緝私槍船艙長陳德勝奉總巡謝岳松明府諭令赴十四圖火油池地方詳查鹽梟毆傷艙長石關泉羅止興詎　單身逕往驀被梟黨紏衆蜂毆身受重傷卽於次日斃命當經明府函請上海縣汪瑶庭大令相騐並先行派差會緝兇身昨日忽由屍妻某氏偕二十四圖地保陸培生赴局籲求函請上海縣免予相驗並求給予撫卹銀兩目行備棺收殮明府諭令暫退候商請上海縣再行核奪（土） 
[違禁賽會]  
　　浦東洋涇鎮社莊廟田各會首定於月之初十日舁神賽會浦東保甲總巡謝岳松明府訪悉各曾首將用三百六十行行頭附入會中哄　遠近人民深恐滋肇禍端先行出示禁止並禀上海道袁觀察加札上海縣查禁在案豈知各會首陽奉隂違依然聚集迎賽眞所謂目無法紀矣（土） 
[母奇聞]  
　　浦東三林塘僧人陳慶全因犯案披剃以冀避罪近仍作惡多端竟敢將伊寡居生母價賣經村中鄕民公禀巡防局派差拘案判重責八百板送押改過局一年（土） 
[查獲漏捐]  
　　浦東爛泥渡松盛醬園前日購得高梁一百五十壇並未報納落地捐爲籌餉貨捐局巡丁查獲禀明總辦鐵松巖太守將執事人陳鷹叔拘局擬五倍判罰（土） 
[移提歸案]  
　　英租界山東路吉祥里第四號門牌宏久銀爐被刼一案聞盜犯陸松亭已由無錫縣某大令之差拘獲供出六人經某大令簽差將陸遞至上海縣收押昨包探李星福投公堂聲請備文移提歸案訊辦讞員屠司馬准之（木） 
[駁船覆没]  
　　前日旁晚時浦東六家嘴地方有一駁船滿裝火油數百箱陡遇狂風無力支持以致全船覆没并溺斃一人（土） 
[美界小火]  
　　前晚吳淞路長安里某姓家因煮夜飯遺火積薪經鄰人幫救得熄（火） 
[訊案改期]  
　　鉅棍范高頭之妾弟沈根福及夥林慶全經中西官會訊各供並著于昨日午後到案復訊兹聞此案業已改期因前失之信件業已檢出原被律師須詳細譯出後再行訂期會訊云（木） 
 
 

Page 11

 
 
[上海官事]  
　　浦東總巡謝岳松明府昨日因緝私營勇目陳德勝陳關勝被販私匪徒拒捕受傷特詣縣署拜會縣尊汪大令互商一切○改過局委員姚殿卿明府候補知縣羅之彦明府白洲昨均因公到縣　會（金） 
[上海縣署紀事]  
　　上海縣捕役徐文購線在無錫緝獲行劫上海北巿銀爐之盜犯王松林一犯到縣禀由汪大令諭飭收押候究○前日浦東總巡謝明府函解被販私鄕人拒傷緝私之勇目陳德勝陳關勝等二人到縣奉汪大令騐明傷痕判令自行醫治一面移請緝私營飛划營緝拿兇手解辦（金） 
[上海縣案]  
　　楊家渡巡局函解魯紹興等毆傷陳明發一案到縣縣主汪大令升坐研訊魯供紹興人浦東大阪公司起造房屋雇小的作工前因同業某工頭曾向小的撥用小工陳明發等數人昨囑陳等仍回小的處陳旣不允復又詈駡彼此揪扭小工趙鎮江等上發解勸並未帮毆不料陳卽臥地僞稱受傷致被巡防局拘解案下趙鎮江陳阿毛姚土根俱供在魯處爲小工並不助毆大令飭仵驗得陳本有疾病判令發堂醫治魯還押趙等三小工交保○吳揀臣與警察北局巡丁爲難由局函解到縣亦經大令研訊吳供昨日行經虹橋西首前面有人互毆駐足間觀不料被八十九號巡丁扭赴案下乞鑒大令判卽開釋（金） 
[公共公廨會訊案]  
　　美領事之夫人古太太控徐貴祥以單抵押銀一千五百兩逾期不贖請追等情經讞員屠司馬會同美總領事署繙譯安立德君提訊以徐還過洋五百元銀七十五兩交由中人史子斌收取有收條呈案中西官飭令將収條交由安君帶回查明復訊昨晨徐偕律師陸方儒到案聲稱查得此項還銀原告並未收到應請飭提史于斌到案質証司馬准如所請○美商光裕洋東前控姚守臣吞没洋燭價銀一千八百兩請追等情經中西官訊判押繳銀五百兩餘再究追昨晨復訊光裕洋東偕買辦陸竹良投案請追質之姚供小的除還外尚欠銀一千三百兩願立興隆票據交執由小的覔妥保出外設法歸還不敢有違司馬判還押覔保補立分三年還清票據交執始可了案否則仍須押追（木） 
[公共公廨早堂案]  
　　前者寡婦戴宋氏以前年十二月二十三日失去四歲女孩阿毛投捕房請緝旣經包探何阿春查知阿毛爲周福堂陳阿壽二人所拐寄頓於陳林氏處後由氏輾轉售於吳麗生處現在孩已六歲因卽禀明公廨讞員屠興之司馬於昨日提齊人證會同美繙譯安立德君研訊除周陳二拐匪已經懲辦外判將阿毛交戴宋氏領回陳林氏陳奶奶輾轉經售實屬不合判陳林氏掌頰三百下陳奶奶掌頰一百下吳麗生收買來歴不明之女孩亦有應得之咎姑念生意中人從寛免究諭令嗣後不準再行收買小孩○華捕解不捐轎照之轎夫金阿全到案司馬判從寛開釋著速卽補捐又解送徐土生許阿寶朱阿毛等亦係不捐轎照之人判將所存保洋充公○胡友生控陸文斗在小麥船被推人水有傳阿松劉仁發爲証請究判陸責四百板發押捕房一月○淞滬鐵路公司洋人控戎際庭以逾期車票混用由探解案戎稱此項車票前日所購不知不能復用求鑒司馬判從寛省釋○尤立蕃李和卿同控高芝安楊雙閏胡阿萬串竊衣服銀洋等物由探解辦司馬判將高楊胡各責三百板各押一年○陳和氏控程有甫拆梢行兇並被將手臂戳傷司馬騐得氏臂果有傷痕衣服亦遭戳破判程責三百板管押捕房二個月○四馬路近水臺主劉餘生深夜沽飲違章判罰洋十元（木） 
[公共公廨晚堂案]  
　　前周林峯羅楚卿等控凌甸臣積欠米洋五十元經前讞員黃耀宿司馬訊實飭繳洋四百元前晚堂奉襄讞孫耳山大令提訊凌供兩次寫信至家中囑人措洋呈繳今仍來務求寛限再去信追大令判戒責一百下還押再限三天違干血比不貸○前有宋蘭亭控沈祖良串同妓女花文卿騙去洋三千餘元經前讞員提訊判將沈交案前晚亦奉大令提到並諭宋謂所控無憑碍難追究宋猶嘵嘵不已大令判沈省釋宋斥退完案○衛李氏前控阿香誘匿養媳阿寶各情經前讞員提訊管押昨奉大令將阿香提案供求覔保出外赶緊尋交大令判限一月交人違則提案押交不貸（木） 
[法界公堂案]  
　　法　龍興洋行前倩律師蒂羅投本國領事署控買辦吳子常經手雇輪裝運貨物至海參威因不能裝足照算水脚吃虧五萬餘金應令照數賠償吳倩法文報館之雷米也到堂代訴中西官以被告不到無從質証限著下期傳訊昨日原被各偕律師到堂候訊吳呈遞西字合同聲稱合同上並未寫明裝不足數由買辦賠償字樣且船中另有西人經管亦當分任其責洋商稱此西人亦由買辦薦來照料並無權限豈能分任中西官著下禮拜四復訊核奪○美最時洋行連次失竊開單報捕查緝旋經包探拘穫竊賊王子連供認竊得該行白壳罩三枚恊同失主解案請辦大令判責二百板贓交失主領回○陳壽土蔣雙喜扭控余仁榮吳阿六設攤誘賭乘間强搶洋銀二元官判將余吳各枷號一個月發洋涇浜示衆期滿各責四百板○張阿五王恒二人在新租界圖竊爲包探拘獲解案判張笞責一百板王枷號一天期滿開釋○偷兒金小弟沈阿炳竊得布衣二件向某押店求質爲包探拘獲解案判各責二百板斥釋（水） 
[美租界捕房事]  
　　前晚婦人王沈氏投捕房報稱僑居美租界西華德路某號房屋内被流氓綽號無錫阿英濳入家中竊去金銀首飾及綢布衣服多件請爲查緝捕頭令包探前往查辦○前晚有劉萬福酒醉後在百老匯路恣行胡閙被巡捕拘送捕房本擬押至酒醒後卽行釋放豈知劉在押所將玻璃窻等悉行擊毁捕頭遂令押解公堂禀請訊辦○歹人吕品器居法界八仙橋某屋内平日假仿晉隆洋生品海香烟在巿混售昨經晉隆洋行主查知禀由讞員屠興之太守出牌轉飭包深張才寶前往提獲帶回捕房押送公堂禀請懲辦○前晚有俄兵因醉闖入西華總路西國妓院内將雜物搗毁由巡捕拘送捕房解至駐滬俄領事署禀請訊辦（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
