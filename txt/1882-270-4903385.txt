# 1882 - 270 - 4903385

 

Page 1

 
 
[縮本南巡盛典出售] [  點石齋主人啓]  
　　牙籤玉軸鄒架紛羅固藏書家快意事也然面驢背船震提豐累重行遠者弗便焉高廟南巡一書民間向不易得以出自　賜者居多今本齋　 
得舊本仿巾箱本而變通之倩人繕寫一通校勘數次圖則鬚眉事現字則點畫分明外束錦函内裝綢面縮成八本定價四元五角披閱一過覺全盛時之氣象規模不啻身親而目覩所願留心掌故家早賜靈鑒焉現定於八月十五日出售上海在三馬路大禮拜堂南首申報舘間壁申昌嘗盡室發兌各外埠售處仍遵曩例此佈 
[疏濬河道以殺水勢論中]  
　　天地生萬物享而用之者則人也天地旣衣食人食其食則躬其勞衣則終其事報稱之道於人且然况天地乎天之時有水旱不能無弊地之勢有高卜致有所偏補救而挽回之厥惟人事是賴先儒以地之德配天故皇天而后士而水之德亦堪配地故參天偶地水亦稱妃介六一之間妙化育之用法天之運而不舍晝夜疏地之氣而暢厥流行而尤爲人所必需日用飲食離須臾而不可莫水若也然能生人者必能殺人爲利普者爲害亦普所以有載舟覆舟之喻也夫是以雨之水瀦於澤雪之水蓄於山雨漲於澤四散則爲横流雪融於山下注則爲奔湍隨風雨而驟至將遷避之不遑水患之根諸天時者如此地形橢圓脊高於脅水之在上也如高屋建瓴水之就下也如離弦勁羽電掣雷轟一瀉千里水患之根諸地勢者如此斯二者苟先事而預防庶有備而無患古之人將建國邑必裏山表海度原立表而後城之裏山表海所以爭地勢度原立表所以謹天時也如是而猶不免則人事已盡可告無罪且水之爲患有古與今同者有今與古異者古與今同者如前篇所載去歳土耳其國意大利國曁今年春中國京畿以及東南數省諸水患是也今與古異者如淮河水勢暴長湖河幾匯其流左侯相已具摺入告矣按湖之北界自淮安府之山陽而寳應而高郵而江都所經巨鎭有二曰汜水曰邵伯分而言之其名有五曰弋陽湖曰寳應湖曰汜水湖曰高郵湖曰邵伯湖渾而言之曰高寳湖孟城人又名之曰珠湖以湖有老蚌月明之夕乘流弄珠與月爭輝流光上下故名淮河之西岸湖河之界僅限以一綫單堤每値風天驚波駭浪傾倒入河雖堰之以土塘之以石而其勢洶湧浪齧濤撞終不足恃以無恐同治五年西岸崩而東岸亦潰壩下刷爲深淵其時二麥在野下河五州縣原圃田廬悉淹没於巨浸中朝議發帑舍命漕臣堵築之於是有清水潭之役時曾文正開府兩江大興水利以太倉州之瀏河爲婁江故道松太諸邑資其灌溉當林文忠撫吳時曾疏浚之年久淤塞潮汐不通檄先通議往治之余亦奉檄赴袁浦借調南河弁兵臨海築壩道山清水潭工次湖河之水汪洋浩瀚遠與天際長林喬木僅餘其末若　滿然歸途與更事老兵談河防舊事爲言南河自黃流北徙諸務廢弛而宣洩之法不講洪湖旣日就淤渴高寳湖亦淺如盎盂湖漲入河水半泥沙來疾去緩積而　淤泥淤旣多水漲更易將事者憚疏浚之勞且費也惟加築堤堰繼長增高便湖之底高於河之而河之底高於城之堞湖之　足以灌河河之勢足以灌城百萬生靈悉居水腹危乎殆哉不可終日欲爲民請命舍浚而深之更别無良策且不難於疏浚而難於經費必俟經費充足而後舉行吾恐無可舉行之日爲再四深思得一變　之法焉民可以不勞財可以不　而筆諸論之終篇 
[恭錄諭旨]  
　　八月十二日奉旨此案着交張樹聲督同臬司親提人證卷宗秉公嚴訊確倩按律定擬具奏原告民婦吳劉氏該部照例解往備質欽此同日奉旨此案着交任道督同臬司親提人證宗秉公嚴訊確情按律定擬具奏應告童生張文炳該部照例解往備質欽此 
[本館自己接到電音]  
　　本官於昨日接到在津友人專發電音到本館内有八月十八日諭旨一道敬謹譯登○八月十八日奉旨汪鳴鑾補授翰林院侍講欽此 
[西官來華]  
　　香港西字報云英國水師兵官冷君現應中朝聘請將來華辦理水師事宜冾君熟諳武備精於治兵以之借箸定能勝任也 
[寧郡地震]  
　　今年六月間寍郡地震已列並報兹閒八月十二夜二鼓後忽又屋宇動室中所縣器皿及銅器店所懸銅鑼响器皆互撞有聲約二刻之久其震始息因時已夜衆人皆在黑甜鄉中故不覺者多也 
[舟行遇匪]  
　　寍郡西門外西成橋有某姓女僭傭婦乘船將歸夫家舟子因念城中河港狹小故由城外繞道而行船過老龍灣時已昏黑忽有匪人自岸躍下將櫓繩割斷舟子翻身落水該匪勢欲行刼傭婦卽大聲呼救幸是處居民聞聲出視該匪卽鳬水而逸舟子則無從撈獲矣于是另雇他舟并將情告知船埠未知如何了結也 
[宮保過蘇]  
　　彭雪琴宮保由上游莅滬巡視船廠砲台各節均經列報兹悉於中秋後一日憲節行抵吳門舟泊胥門碼頭城中各署得信後自藩臬以下均出城謁見十七日憲駕進城答謝　在俞蔭甫太吏家午膳傍晚卽解維赴浙矣 
[石湖賞雨]  
　　石湖在蘇城之南　盤門不數里有行春橋亘湖之濱宋詩人范成大　聖相相傳八月十八日有穿月之戯盖水中月影從橋門穿過　　光蕩漾中有明月自去自來之象本屆城中淤人咸打槳入湖酒緑燈紅衣香鬢影極一時之豪舉凡市河中不論燈船畵舫及一葉小舟均於十日前預定有屆期而始動興者竟無從問津其盛可見詎是日晨興卽隂寒凝沍午後細雨廉纎入夜尤甚湖中雖明燈錯燦柔櫓作軋軋鳴無如雲帷霧幄深掩姮娥重以凉風獵獵半臂怯寒倍覺凄其乏興迨東方旣白銜尾言歸僉謂天不從人大煞昨宵風景也 
[鄂省火災]  
　　鄂垣於初五夜突遭火警時在二砲後火勢甚熾不能辨其地段次晨有人查起火由知係省内糧道街之育嬰堂右間璧也是處係棉花烘糕兼錢紙鋪不知因何起火延及棉花紙張頃刻燎原不可嚮邇延及右自鋪戶對而之屋亦被火逼雖育水龍撲救而時當昏夜未易得手幸左首育嬰堂照墻内隙地空濶可以致水　噴水尚易爲力不過処燒米炭　寓等五人家而已育嬰堂無恙棉花店燒斃三人蓋因在黑甜鄉不　　也同在此日又聞 
 
 

Page 2

 
 
黃陂　　　山祖臨嚴被災正中大殿變爲瓦礫矣嗣悉因住　僧於香客　後卽閉門　臥遺火籖筒内至夜半火　該殿又在山中取水不使斷有衆石客在偏　後殿亦惟東子坐視幸視融之威不至大肆被災者止正殿而已 
[壬午科浙江鄆試三塲題]  
　　第一問　經學　第二問　史學　第三問　金石　第四問　浙江水利　第五問　浙　形勢 
[開瑣述]  
　　今科江南鄉試問因天氣不正士子多有抱病而出者並有甫經　卷忽癈癲狂頭塲正字六十三號一士子自縊而死至第二　言老泰　坐此號人見其自入號後卽酣睡不醒有似昏迷次日放牌此翁仍在夢鄉有喚之者始倉皇而起然時已過渥遂交白卷而出此不可於頭　士子之自縊轉奇此號之何以屢悮人也○又有頭塲一被　士子自題聨語　卷面云九百里身試競濤仍與烏鴉逐隊親負笈悮傳燈半盞膏油斷　佳文曳白五十年聲聞閭巷忽隨騏驥追風溯長江居矮屋一塲辛苦幸邀名榜題藍繹其詞意似亦老於文塲者其志可哀其人亦彌苦矣○又一士子入號後終日歎詫入夜忽以裁紙小刀剌目而死豈平時刺股功疏忽臨塲發奮以致悮刺其目歟抑或則在肇報是則不　而知矣○各直省鄉試於十六日考畢此定例也嗣因十五日爲中秋佳節諸士倚　才高是日午後　有交卷而請開門者官憲　貼人　遂於十五之晡時放牌俾歸家度節今年内提調孫都轉因士子貪圖早出　策對未能詳瞻每有頭塲中式因三塲過屏草率復與𡒨棄故出示　　　功令須交到十六日時辰方准出塲否則扣膽試卷云云按林文忠公向任蘇撫監臨南闈時亦有此示諧今日爲中秋佳節本部院若不　爾等回家度節未免寡恩然爾士子三年一次辛苦備嘗幸勿貪看月色至有舛失自誤功名等語由此觀之足見先後各大憲苦口婆心　　　諭其　同情也然今年十五日午後仍多交卷出塲者與試諸君何如是敏捷歟 
[混初修竣]  
　　董子珊司馬之機輪船全恃機括而行不藉水火之力雖不及汽輪之神速然自上海而至安慶再折而至金陵居然隨波　浪于于而來則非全爲無用之物可知前經左侯相飭金陵製造局代爲修理漸就堅利一俟銕輪完好卽可裝船試駛惟此事雖奉中堂鈞令該局不敢不從究竟非該局本分工程未免各存畛　在司馬人地生疏已屬難鳴孤掌該匠等雖概關司馬所繪之圖長短廣狹一如程式其實不過依様葫蘆毫無精益求精以匡不逮之意此事若西人爲之當必集思廣益萃衆人之心恩才力以期日出新奇全無缺陷而後已斷無人焉妒之忌之而且隂掣之如司馬之進退維谷者以是知中人之製作永無嫓美于泰西之日也[  清凉山下人來稿]  
[悍婦剪髮]  
　　皖垣某甲年二十餘父母年已半百有一弟家住城内平心橋關雜貨店甲父另開一店携弟同居甲娶某氏女爲妻年相若性甚兇悍閨房之中時聞詬誶聲甚至以老拳奉贈甲隱忍不與較婦益肆且恃母家有勢河東獅子遂大吼不止日前又因飲食細故與姑勃谿甲阻勸之竟欲持剪自戕姑雖力阻而婦已將髮剪去效楊妃故事矣甲恐遭不測遂送妻至母家暫住云 
[好善可風]  
　　皖垣某甲年在三十左右向爲銀匠生理家有一母一妻一子一女甲於去年夏間抱病迄今一載有餘醫藥罔効而囊中又不名一錢母於中元節後逝世募棺成殮未及數日子又患痢殁七月杪妻又病殁甲無以成殮因昔與某局委員打造首飾因令人往某局乞貸某委員之太夫人憫其窮困當令家丁送洋十元以救其急亦可謂好善也已 
[温郡命案彚誌]  
　　日前温州永嘉塲一都沈某威逼戯班王大頭投水身死一案當時王某之親屬再四呈求免驗邑令恩准現聞兩造業經說合和息屍親已出結矣而邑尊以此案不辦死者未免抱屈故當堂給與屍親洋銀二十元錢十數千俾作安葬之貲可見邑尊仁慈側隱矣然温郡命案之多實甲於浙省此案雖息而前月念八念九兩日枏溪之陳庄西溪之敏岙及江山下寮各出命案聞陳庄之案係洋槍械鬥事最糾纒案之緣起涉訟已及數年人命亦經數條矣皆因地在深山僻處洋槍則無家蔑有口角之細紏衆攻擊動輙釀命復以官府爲嚇詐之具而以差役爲和事之媒其鬥也如游戯其訟也如經管一波未平一波又起官長則爲之奔走不遑矣是案報後初三日永嘉石邑尊帶司差仵前往枏溪西溪江山等處騐屍均係山徑崎嶇程遥途遠邑尊勘騐復格外細慎故來囘約須五六日邑尊在途訪得江山下寮命案因花會啓釁以致服毒自盡遂與陳庄二案次第驗畢正欲前往西溪途次卽據値日總役禀稱案已理息邑尊傳諭回署行未遠屍妻胡陳氏復來呈請相騐未幾轉又攔止邑尊立傳原差詢問據云是案已死胡某係兄弟鬥毆身死今胡氏族内已議妥由族懲處惟屍妻未允故來具呈云邑尊乃傳控者諭以俟到府回明道府再行往騐蓋欲暫緩之俾得知息耳此番石邑尊赴西枏溪相騐之時先着値日差肩一高脚牌禁止原被告不准用婦女出塲搪塞并攔輿攀扛喊寃遞呈蓋該處惡習往往一出命案男子逃匿以婦女出頭代控邑尊知之已審故預先禁止也至永嘉縣署向章差役分内外三班班設總役四人挨次輪流値日若出命案一切供應均係値日三班承値然須以另案之輕者標與俾得賺錢貼補前陳子餘明府在任時曾查明革去其弊供應悉由帳房給發民皆感頌蓋役不須費錢供給其索於民者亦較寛矣今石邑尊亦仿照此法並不煩差役破費分文其惠民於無形者已非淺鮮但温俗民悍而愚未必能仰體慈父母恩恤之心反以不費錢財多生案件是則大負德政耳當邑尊下鄉之時尚未出署而上河鄉灰爐地方又出一朋毆命案毆死者名阿昭前與名阿光者合擺燒餅攤今春因虧本分拆合算之下阿光須還阿昭錢六百文是日阿昭向索阿光無償遂相口角繼以打毆阿光兄弟三人齊出力助阿昭被毆而死并毆傷從傍勸解之郭某阿昭有嬸方欲呈控嗣經人理處令阿光出錢以作棺殮安葬並阿昭嬸母養老之費再出錢數十千給郭某養傷兩造允洽故不呈報温郡命案之多如此官斯土者其煩難可想見矣 
[津沽近信]  
　　昨報初九日海晏輪船抵津解到囚籠五具鐐銬犯一名兹悉各犯係新庄刼船一案經天津護衞營翼長楊觀察嘉善泒弁購線回南獲到者計共六犯該犯之姓名卽係韓世德李三麻馮六黃四喜高發魯三云○各口租界之有巡捕所以衛閭閻禦盗賊也手持木棒以備不虞非以扑作教刑也天津租界道途平坦林木隂森英法美各界毗連而英界爲最勝津人謂之官道巡捕事務較簡所重者夜防盗賊日司梭巡而已河唇一帶兩旁砌石中墊碎磚去水約尋丈其下淤積闊一二丈租界定章不許行人隨地便溺而行人窺捕不在倅赴河干溲溺事畢卽行不敢留滯也乃十二日英界巡捕又以如厠毆人生事矣其被打者乃脚行吳某也兩造到官後吳不認溲溺而謂巡捕欲與尋仇猝與之遇恐不敵遂避之河干不料被誣痛毆以致受傷英領事問明情節以吳受傷屬實巡捕實有不應爲而爲之咎適紫竹林廟内駐有租界委員英領事遂將巡捕及吳片送委員轉送天津縣懲辦縣主訊明情由以吳無不合之處着斥釋判笞巡捕二百枷號若干日以示懲儆迨巡捕枷示河干聞西捕頭不免意存左袒欲開枷以釋之也○天津水師管務處現假紫竹林海關後面一洋房爲辦公之所大憲委前曾出洋之繙繹官羅君豐禄爲該處委員襄辦洋務俾資熟手並就法公廨旁購大地一叚繞砌圍墻他日卽在此盖屋爲水師營務處大沽船塢從前係在海關内辦公現因水師營務處旣已假地大沽船塢卽附於彼辦理公事以免與津海新關攙雜云 
[秋潮大漲]  
　　八月望後秋潮漲發較常汎洪大此固年年如是無足怪者本埠前昨兩日午後潮水漲足之時其地勢較低之老北門城 
 
 

Page 3

 
 
門口竟至水深三尺出入之人殊形不便八仙橋一帶亦然英租界大馬路中各處之隂溝因水滿而波生街面可謂大矣有工部局之垃圾船在洋涇浜内被潮冲翻而夜潮更驟故諸船莫不小心防守未敢安枕尚有走錨碰撞情事蘇州河内人聲鼎沸至四更猶未靜也 
[猝斃事結]  
　　昨報列猝斃滋事一節兹悉已死之談木全上有瞽目老母妻早死遺有年僅十三四歳之子名才寳自幼有童勞之症今談木全已死老母孤兒無人可靠故由地保與兩造族長勸梅松林除備棺成殮外再給洋八十元以作談氏老小養贍之費完結梅松林昨悮作顧姓合併更正 
[無端殺媳]  
　　本埠朱家閘地方有老媪與子媳同居前禮拜五日媪忽用刀將媳砍傷頭頸復用繩勒而殺之聞尚未騐殮也 
[小兒走失]  
　　虹口小菜街昨有四五歳小兒身穿藍布衫花布襯衫元色布馬甲藍布袴在路啼哭似寍波人式様經一百十二號巡捕見之帶入捕房小兒哭而不言捕頭令該捕暫將此兒寄頓有婦之家不知此兒是誰家走失可赴美捕房認領也 
[傷重卽斃]  
　　昨報載小工受傷一則兹悉該小工李三受傷太重前日下午經西醫覆驗知不可救卽囑其同鄉親友抬回家中當夜卽斃并聞該小工年僅二十九歳遠道謀生死於非命良可悲也 
[輾轉尋釁]  
　　本埠虹口地方有浦東人倪炳和麻皮坤坤及崇明阿福三人均以撐駕外國遊船爲業日前三人駕船至嘉興遊玩坤坤與阿福始則調笑繼則口角終則扭毆阿福將坤坤打落門牙兩個前日回滬船泊頭壩大橋相近處坤坤疑前日阿福肆打由倪炳和挑唆是以到滬後卽與倪理論倪不服坤坤卽以小刀戳倪之肩當經巡捕查獲卽將兩造及兇器一併解入捕房捕頭騐得受傷屬實當將坤坤管押倪送同仁醫館調治諒今日當解公堂訊斷也 
[法界瑣案三則]  
　　會捕局線勇王譽陳錦和訪得法租界吉祥街小客寓中住有天津人形跡可疑到寓盤詰寓主稱該客並無鋪蓋物件住已三天王譽等卽知照法捕房將其人拘進在身畔擭出某軍門所給功牌一張奬札一副盛某名片一張家信一封又官銜名片一張捕房將其人暫押昨晨翁太守傳問據供名王正棠年二十五歳於本年五月間自天津跟盛大人到滬云云太守逐加細詰語多支吾乃令法捕頭卽着王譽等將王正棠并功牌名片信件一併移送上海縣衙門究問辦理○法租界沿城河浜一帶之舊貨店及新舊衣店類多强覇遇有人向之買物者因還價太少卽以惡聲相對買客稍與爭理彼卽以老拳奉敬或在店中隨便取一物在手將客扭住稱爲偷竊卽以人贓並獲送押捕房雖解訊得直則已管押終宵矣更有以婦女出塲動輙將人掌頰習以爲常前經孫明府罰辦之後此風稍戢各店亦歛跡多時現在日久玩生復萌故智昨日翁太守在法捕房時據方同福王錦書訴稱至舊貨店買鞋子一雙還價七百六十文正在盤錢之際見櫃檯上擺有二馬車水烟袋一支順說此烟袋倒値洋兩元詎伊稱旣經還價卽須買去說畢將已盤之錢五百文收起非但不付鞋子錢亦不還與之分辨被揪住髮辫欲毆因之仝到捕房翁太守見該舊貨店到案者乃是婦人手携水烟袋一支據稱彼等來買水煙袋翻覆逞兇等語翁太守詰其錢五百文可有答稱在店太守着將錢交還完案○法租界新街一帶流氓拆梢等成羣結隊不知凡幾前日據原告泥水匠王如桂帶同外甥張坤元投公堂訴稱張身畔帶有洋四元至新街口瑞興樓茶肆摇會付去會洋一元尚剩三元當付會洋時餘洋被惡等照眼及會摇畢進城走至吊橋相近拆梢者卽將張坤元拉住擁至西首城河浜攅毆之際將身畔之洋奪去張坤元已被打傷吐血幸巡街捕至獲住兩人解訊翁太守訊之一名董寳順山東人一名蔣華根松江人均不承認稱諸事乃漆匠阿寳所爲翁太守着將兩人移縣重辦令張坤元投案騐傷云 
[嚴君緇僧代助元魁會書]  
　　奉到大函并頒來元魁奪標會章程動之以利而實誘之以義壽䀼之法殆自古及今推爲獨步矣急將章程分送各處今收得本人與會者八户弟代門下士及兒壻捐助十二會請卽掣付彩票將來如果得彩已與約定仍以三分之一歸賑捐也惟弊邑褊小應者寥寥殊覺難以塞責適敝鎭以修塔募捐日内忽得意外之捐五百元因念古人有救人一命勝造七級浮圖之語商之同人卽以此欵先捐奪彩會中與會者之名籍俟弟到杭送考與衆親友斟酌填寫寄上萬一得彩不多卽算以塔捐移賑亦如往年以桐邑積榖捐移助晉賑之例而塔捐仍可另募如能邀天之幸得采人多則除還塔歀外又可酌送程儀提助賑捐豈不一舉而三善備特再附上五百元請先查收鵠候回玉不一愚弟嚴辰頓首○古人有言曰有治人無治法所貴乎治人者謂其能參活法而不泥成法也元魁會章本欲與闈姓采票稍分蹊徑故立法失之呆板所幸同志分爲補苜若寍波宗太守紹興霍太守代致各學廣爲分布若都門廣仁堂杭州同善堂金陵義和莊代收掣票交蘇換票以便高捷後仍憑蘇票取采若杭州宗文塾友代加會首得采十人公分印戳皆於原章外别參活法以補原章之缺失至推廣捐募之法則又以桐鄉嚴先生爲最勸捐不已至於代捐代捐不已至於墊捐墊捐不已至於移捐苦心孤詣一舉而三善備是尤於活法之中更參衆妙法門非透闢禪理具大智慧者不能出此特舉來函録登報章以誌應求之雅倘有故鄉德望新貴親朋推此存心同襄盛舉同人不勝欽佩之至災民不勝感激之至[  桃塢同人啓]  
[治童子癆傳尸癆妙方]  
　　取屋上晒白之貓尿觔餘用泥裹火煨研粉黃糖拌食食盡病卽愈[  戴宗范抄]  
[書貞尼畢命事後]  
　　前報列貞尼畢命一事從容全節正大光明令人不覺肅然起敬其略書梗概縫諸衣襟蓋恐遺骸飄泊見者妄生揣度反致無以自明也慮事尤爲周宻此尼不僅有德更能有才較之寇擾時之婦女遇醜惡兇狠之賊一時忿激不屈捐軀者尤覺更上一層彼逹官臨難偷生修士因貧敗行更不得與此尼同年語矣此舉若出於良家女子地方紳士必爲禀請上憲奏聞旌表乃因一介緇流姓名莫考幾致湮没無傳而猶幸貴館執事樂善爲心登諸申報以揚貞烈尼而有知亦當九原啣感惟僕更有請者揚郡善翁僅葬其骸恐貞烈之行日久終遭湮没因思廣陵爲人文淵藪不乏蘇歐名手倘能爲之作記一首以泐諸石則藉錦繡之文以彰貞烈之行俾得同垂不朽更爲此尼深幸否則封墓立石但書清江貞尼之墓六字亦可垂久諒揚郡好善諸君子當不河漢斯言也[  八月初九日燈下熱心冷眼生書]  
[題汪晴溪先生自鋤明月種梅花遺照]  
　　幾回索笑到寒梅乘興還思手自栽爭興還思手自栽爭羡高年腰脚健携锄行過板橋來佳種安排傍石根要留清氣滿乾坤笑他僮　嫌多事風露宵寒懶候門愛花情重任句留預擬花開結雅游莫道空山寥寂甚一輪明月恰當頭果然著手自成春疎影横斜絶點塵畢竟折腰殊俗吏一尊清酒酧花神[  同里飯顆山樵初稿]  
[楊君步雲疉賜和章揄揚溢分再次前韵奉答] 　 
　　　山花落盡起徘徊辰讀新詩倦眼開雨苦雲癡春欲去茶香酒熟客遲來絶無倚傍眞佳士能歴艱難亦雋才吳越迢迢勞結想論文何日共啣杯○奉酬沈君酒舲枉和之作三疉前韵留春無計强徘徊萬斛閑愁鬱不開蜂抱花鬚穿徑去燕啣草脚入簾來奪標誰是登龍客角韵羞稱倚馬才同此天涯感離索狂吟且覆手中杯○東郊卽景四疉前韵好花一徑劇紆徊姹紫嫣紅次第開首外鷓鴣啼雨急柳邊蝴蝶舞風來撩貧自媿無長策涉世而今忌辯才斗大山城容小隱澆愁賴有酒千杯飯顆山樵初稿 
 
 

Page 4

 
 
[和周子彝茂才春日感懷原韵並柬陳仰山江右]  
　　異地同爲客交緣文字深溪山開畵本風月滌塵襟壯志銷長鋏閑愁付短吟良朋天際去何日醉花隂[  飯顆山樵初稿]  
[蘇電局桃埠同人經收元魁會一萬號外外第三單]  
　　浙江陸學潮鄞附張美翊鄞附徐崇照鄞附屠懷堂鄞附吳大瀛鄞監沈洽鄞監邵辰運鄞附王顯承鄞監張濟棠鄞附潘成熙鄞歳王祚封鄞監盧光增鄞附忻鳴盛鄞附章灝鄞監施有成鄞附胡際運鄞附王彬鄞監沈昌渭鄞附盧雲鵬鄞附唐經濬鄞監秦翰鄞附黃德照鄞附陳祖康鄞附張家馴鄞附陳廷許鄞監杜瑞樑鄞附杜文蔚鄞附莊振英鎭海貢謝楨德寧府廪莊祖佑寗府附徐錫棠寧府附史祖壽寗府廩王誠如寗府附林舒翹寗府附俞寅楙寗府附鄭崇楷寧府附王錦標寗府附張憲鎔寗府附曹雲章餘姚廩曹玉渠餘姚廩單恩培蕭山附金　壽會稽附周善元桐鄉監吳銘史歸安增○江南袁承詔吳江附鮑文奎常熟　 
附陸景祺鎭洋附貢○以上五十會每會助程儀洋五角募賑四元五角共洋二百五十元 
[接錄蘇電局内桃塢同人經收元魁會第九單]  
　　浙江許邦治錢塘附黃煜錢塘監朱昌燕海寗歳黃景泰平湖廩張棪金華歳鄧志銘蘭谿增章靈蘭谿廩鄭桐年江山副汪慶祥西安附汪慶祥西安附余秉德嚴州附翁　鄞縣監馮家莆慈　附王會圖山隂附陳謨新昌副蔡祖彝嵊縣附刑壽清嵊縣廩徐鳳瀛平湖附程承濂錢塘附朱汝渭錢塘附臧毓麒長興廩閔熙師安附沈步雲歸安附鄭宜輅湖府廩孫士英歸安廩俞介臣歸安歳貢○江南沈寳林森震澤附薛紹元武進廩鮑國琛歙縣監鮑鈞歙縣附朱庭相太倉附姚文柟上海優柏寳珠江寗附許焯上元廩黃長泰江寧附陸春官江寧廩端木保昌上元附丁起麟上元附周鍾琦甘泉附沈規常熟廩沈矩昭文廩李錫奎鎭江附王世熙太倉附揚德炳上海廩張增祥上海附汪錫曾上海廩曹基鏡上海增莫錫綸上海附楊振錄上海附○順天李傳治新陽監每位各助程儀一元募賑九元共洋五百元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月初十日京報全錄]  
宫門抄○　旨兩道錄前○閩督何奏審明武員互訐各欵分别議擬摺○護國公奕奏爲請飭認眞稽察片○陜撫馮奏揀員升補同知摺○東撫任奏甄别各員片○護國公奕奏爲奏聞摺○大臣謙奏請奬勵片○八月初十日禮部宗人府欽天監正紅旗値日無此見○富勒渾泰假滿請　○景謙續假五日○内閣奏派騐放之大臣派出恩承潘祖蔭松溎徐用儀○掌儀司奏十三日祭奉先殿劻員勒行禮○又奏派致祭凝和廟派出廷楨○召見軍機○○閩浙總督兼署福建巡撫臣何璟跪奏爲審明武員互訐各欵分别議擬恭摺仰祈聖覽事竊照前任浙江樂清協副將張金榜詳揭該營都司侯秉誠派兵放餉遲延目無上司等欵並據侯秉誠禀訐張金榜攤扣兵餉擅提津貼等情彼此各執一詞先後飭查未能盡實經臣會自奏叅將都司侯秉誠革職副將張金榜撤任暫行革職從嚴訊辦舉旨着照所請該部知道欽此轉行欽遵去後兹據浙江布政使德馨按察使孫家榖轉據署杭州府知府桂軾提集訊明解司覆審議擬會詳請奏前來臣覆加查核緣張金榜籍隸廣東嘉應州由軍功歷保副將補授浙江樂清營副將侯秉誠籍隸仁和縣由武舉發標効力薦保都司補授樂清營中軍者司因廻避准調台中都司尚未交卸樂清營本篆樂清協衙署歳修及置辦公用器物向在營存公費項下支銷由專城汛把總間具用帳呈送都司存查張金榜抵任時公費業已無存自行捐資給辦侯秉誠到任後未經查悉疑有私行攤泒情事光緒三年冬間前撫臣按閱營伍張金榜提借樂清營津貼銀七十五兩爲修整軍械盔甲等用亦因公費無存議由張金榜捐俸歸墊嗣李國光請領故兄把總李復恩津貼銀兩張金榜尚未核給五年夏間張金榜因協署連年遭風坍　禀謂撥欵修理營中曾有湊銀墊修俟請欵發到歸還之議旋奉批駁事卽中止六年三月間張金榜遵札派兵赴盤石衛建築砲臺樂清營兵丁正在候放五年冬餉侯秉誠探知工次尚未破土不卽挑派起程又因前項餉銀由省撥府轉發同係郡城錢店洋銀匯票侯秉誠派弁領取因各店洋銀未齊守候多日張金榜節經飭催並移催温州府趕撥迨餉弁領獲回營侯秉誠查點内有次錢飭往退換未能卽放亦未向張金榜禀知六月初六日換到洋銀散放派兵赴工是月十五日侯秉誠進見張金榜以派兵遲延面　責備侯秉誠用曹頂撞張金榜　具文詳揭侯秉誠亦卽列欵禀訐經臣先後飭查並奏叅革職訊辦由司提到要証程夢熊等發府訊明解司覆審無異錄供議擬具详到臣應卽擬結查此案旣據藩臬兩司提集審明張金榜被侯秉誠禀訐攤派俸餉修理内署置辦器物各節雖前任都司彭立鳳及專城汎把總潘培勲李復恩均已病故無從質証但訊之守備程夢熊把總王明進協書徐耀林異口同聲均稱並無其事質之侯秉誠亦稱懷疑誤訐其爲張金榜並無營私濫派尚屬可信至各兵俸餉墊修衙署一節訊非張金榜之意且議而未行惟提備樂清營津貼銀七十五兩當時雖有捐俸歸還之議現已如數繳呈究有不合第因公挪墊並非侵扣入已獲咎甚輕合無仰懇天恩俯准將暫革副將張金榜准于開復原官留浙補用仍請交部察議侯秉誠散放兵餉訊非無故遲延其所禀張金榜各欵亦係懷疑所致事出有因並非揑詞誣訐惟奉文泒兵要件不思妥速遵辦輒敢任意延緩已屬咎無可辭迨奉本營上司責備復用言頂撞尤属不知體制業經革職應毋庸議程夢熊等訊俱無千分别飭令回任供役未到人証免提省累繳案銀兩發營師墊是否有當臣謝會同浙江巡撫臣陳士杰署浙江提督臣張其光合詞恭摺具陳伏乞皇太后皇上聖鑒訓示謹奏軍機大臣奉旨着昭所請該部知道欽此○○奕謨自再恭察闕左門外迤東値房係守衛太廟後門處所應由太常寺管理相應謂旨飭下該衙門堂官嚴飭所屬認眞稽察以昭嚴肅爲此附片謹奏奉旨已錄○○陜西巡撫臣馮譽驥跪奏爲揀員請升補南山要缺同知以資治理而裨地方恭摺仰祈聖鑒事竊照定遠廳同知余修鳳告病遺缺接准部咨扣至光緒八年三月十八日爲開缺日期係繁疲難兼三要缺例應由外揀選調補該廳地處南山毗連巴蜀幅員遼闊政務殷繁一切彈壓撫綏胥關緊要非精明幹練之員不足以資治理臣與藩臬兩司在於通省現任簡缺同知應調候補應補及現任府屬知州知縣應升人員内逐加遴選非現居要缺卽人地未宜一時實乏堪以調補之員惟查有卓異回省應補之葭州知州汪炳煦現年四十二歳山山濟寍州附生中式咸豐八年戊午科本省鄉式舉人八年已未科會試中式貢士引見以内閣中書用旋經題補寳缺委署侍讀奉滿截取同知同治三年揀發陜西奉自以知州差遣委用四年三月到省因署寍羌州知州任内承辦軍械出力保奏奉旨俟補缺後以知府用先換頂戴八月題補葭州知州九年八月到任因辦城防出力保奏奉旨俟補知府後賞加道銜歴經調署綏德州華州隴州知州各事務光緒六年大計卓異保荐七年將卓異並俸滿及保以知府用併案給咨赴部十月二十五日蒙欽派大臣騐放堪以回任照例用准其卓異加一級註册候升二十六日覆奏奉旨依議十二月二十八日回首歷署寍羌綏德華州隴州各交代俱已隨時結報清楚並葭州本任均無欠解錢糧積案展叅處分及盗刼已起四叅之案查該員穩練精明事求實際以之升補定遠廳要缺同知洵於地方有裨堪以勝任惟調缺請升與例稍有未符但缺居繁要於人地實在相需例得據實陳明聲請據藩臬兩司會詳前來合無仰懇天恩俯念南山員缺緊要勅部核覆准以卓異應升之葭州知州注炳煦升補定遠廳同知洵於要缺有裨如蒙俞允該員甫經卓異併案引見回首未滿三年今請升同知照例毋庸送部引見所遺葭州知州員缺係簡缺陜省現有應補人員容俟齊到汪炳煦准升部覆再行照例請補合併陳明明有揀員請升南山要缺同知緣由謹會同陜甘督臣譚鍾麟恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○任道鎔片再勞績保舉人員應於到省後予限一年察看甄别兹查有道銜候補知府李祁在任候補知府沂水縣知縣王恩湛候補同知直隸州袁蘭祥在任候補知縣登州府經榮韶春四員均係勞績保舉核計到省辦事一年之限例應甄别據藩臬兩司會詳前來臣詳加察看李祁趨向端正辦事老練王恩湛練逹有爲均堪以煩缺補用袁蘭祥辦事精宻榮韶春年强才穩均堪以本班補用除履歷清册咨部查照外謹附片具陳伏乞聖鑒謹奏軍機機大臣奉旬吏部知道欽此○○奴才奕謨等謹奏爲奏聞事七月十五日奴才岳林出班奴才德福進班十六日卯刻據闕左門値班司鑰長豐紳率同値班章京瑞祥呈稱是日丑正闕左門外迤東値房墻上見有一人行當卽率同兵丁拿獲訊據供稱係貴州恩南府向家寨人名向萬軒等情呈請究辦前來復經奴才等公同訉問該犯供稱於六月十七日到京訉其因何夤夜溷入禁地則語類瘋狂堅不吐實並稱尙能寫字當卽令其書寫供狀僅能書寫姓名籍貫與該章京等所報無異其餘模糊錯亂均無文理難保不無畏罪妝點若不從嚴究辦誠恐另有别情當將該犯並書寫原供立卽送交刑部研訉確情從重治罪以昭烱戒爲此恭摺謹奏奉旨已錄○○謙禧片再查前奏准續練察哈爾馬隊官兵五百名當將已革總管逹爾濟委充統帶飭令督率教練因該員前在烏里雅蘇台軍營緣事革職曾經前任都統奏蒙思賞給四品頂戴以資管帶嗣因練軍月餉不敷開放復經奏减撤一半留練二百五十名一俟練有成効飭令回旗再由各旂備調四千官兵内揀選來營換練如此輪替敎演庶察哈爾八旗官兵均各有勇知方咸成勁旅等因均經奏蒙聖鑒在案奴才此次出口考騐察哈爾八旂各官兵軍政事畢道經該軍駐札處所當卽飭令統帶已革總管四品頂戴逹爾濟傳齊隊伍奴才校閱該軍槍陣施放連環甚屬聯貫演練馬上三槍尤屬便捷馬上長矛亦屬精熟此軍到營未及三月演練旣能如此精熟實由該統帶逹爾濟平時操演認眞教練得法是以敎練成効之官兵已至二千餘名歴時已久勤勞倍著若不量爲奬叙恐不足以勵其心伏查該員前由甲兵出師山東河南湖北奉天等省在營年久打仗勇敢靡蒙保奬記名副都統頭品頂戴烏勒木濟特依巴圖魯洊升察哈爾鑲紅旂總管之任復因出師烏里雅蘇台因案革職回旂現在派委統帶敎練隊伍竟能始終奮勉不遺餘力尚屬可嘉應如何奬勵之處出自逾格鴻慈除帮帶營總等官另核請奬处理合附自具秦伏乞皇太后皇上聖鑒訓示遵行謹奏軍機大臣奉旨逹爾濟着開復原官及頭品頂戴巴圖魯名號該部知道欽此 
 
