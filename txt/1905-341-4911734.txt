# 1905 - 341 - 4911734

 

Page 1

 
 
[湖南長沙關禀鄂督新訂發審兼會審章程文代論]  
　　爲呈報事竊照長沙開設商埠按照新訂通商條約凡各國人在本通商口岸居住者應遵守工部局及巡捕章程與本處之華民無異上年五月開關曾擬具巡捕各項試辦章程詳請前護撫憲張察核轉咨卽先就西門外輪船馬頭自辦巡捕並預備審斷交涉案件設立會審局派委專員辦理局務均經會同洋務警務两局詳奉前署撫憲陸批飭照辦各在案嗣因原定各項章程與現在地方情形間有朱協復將設立巡捕總章程及巡捕 
 
 
 

Page 2

 
 
局與地方官交涉公事章程斟酌删改呈奉撫憲核定飭遵又因長沙開關年餘交涉案件無多現今會審局所辦各事均係自理之件擬將該局改爲裁判局以符名實嗣後華民案件專由委員自理如遇有交涉案件時派員會同領事審辦並將會審章程改爲裁判章程於本年九月詳奉撫憲批示長沙開關商民雲集遇有訴訟自宜專派讞員隨時審判以免擱延前仿上海通商租界設立會審公堂兹據詳稱現在交涉案件無多所辦皆自理詞訟應請將該局改爲裁判局以符名實等情查各國裁判爲獨立機關專任司法之事權限甚大察閱章程凡局員所訊辦罪名在笞杖以下命盜重案仍歸地方印官是於裁判性質不甚相合本署院再三籌度當定爲長沙關發審局專理通商界内詞訟遇有華洋商民交涉案件亦可兼辦會審事宜旣不至有偏廢復可以專責成希卽遵照辦理該局旣有時須用照會及發拘傳票自應給予鈐記以照信守卽由道頒給木質鈴記一顆文曰長沙關發審局兼辦會審事宜鈐記給該局員収領鈐用摺開各章程條理詳明諸臻妥恊並希督飭遵辦分别照會移行等因奉此除將裁判章程改爲發審局兼辦會審章程督飭局員遵照辦理並分别詳達照會移行外所有改定各項章程三道理合具文詳請憲台俯賜察核立案除詳請撫憲咨部並分别照會移行外爲此呈乞照騐施行須至呈者 
[長沙關發審局兼辦會審章程]  
　　一長沙關發審局應派承審官一員幫審官一員以同通州縣充當專理北城外商埠及西門城外輪船碼頭界内商民訴訟事宜所有委員權限凡笞杖以下罪名均准訊辦遇有命盜等重大案件應送地方印官辦理 
　　二巡捕局督捕拘獲犯罪華人送交發審局承審委員卽應隨時審理分别發落其應覊押之人審明後交巡捕局收管 
　　三通商口岸洋商日漸衆多遇有案件牽涉洋人照章須與洋人會審所有會審事宜卽由發審局委員兼辦 
　　四案件牽涉洋人應質訊者先由承審委員將案情照會領事官请飭該洋人到案並請領事官或領事所派之洋員來局會同公平審斷 
　　五凡洋行雇用之華夥及傭工僕役人等如被人控告先由承審委員將案情照請領事官飭該管洋人將應訊之華人交案不得庇匿如案中有關涉洋行或洋人之事應約領事官或領事官所派之洋員來堂觀審如案中並無關涉洋行或洋人之事此項華夥及傭工僕役人等卽由委員自行審判如被控情節屬實卽予照例科斷領事勿庸干預 
　　六凡在發審局管轄地段居住之華人犯案應傳訊者除該華人係寄居洋商行棧内其所出之拘傳各票應由該洋商之本國領事官簽字蓋印或照會領事官轉飭到案外其餘無關交涉卽由該委員商同督捕選派捕勇或自派勇役逕往拘傳母庸照會領事官惟當嚴飭該勇役等不得借端需索違者重懲未完 
彚錄閧閙公堂後商議對付情形 
[（其一庽滬紳商再致府電）]  
　　昨日庽滬紳商徐潤等又致北京電云王爺中堂大人鈞鑒公堂事埠華人全體憤激非撤領懲捕誠恐别生枝節滬道斷難一一開導黎王氏無辜被誣理應釋放無關國體所緊要者在當堂毆差辱官非撤懲難平衆怒情形危迫爲再環求竭力維持大局幸甚各幇各業代表人謹禀巧（南） 
[（其二）袁道憲慰畱會審讞員批詞]  
　　據禀已悉公堂爲行法之地廨員爲承審之官此案黎黄氏等旣係華民捕控拐騙又無實據該丞等判令交保自是正辦該德副領事以陪審之員已無干涉之理卽令愼重案情畱候復訊該丞等判押本廨亦係遵照法章該德副領事何得阻撓乃竟敢喝捕强奪毆傷在官人役金令下堂喝阻西捕胆敢以木棍相擬似此違背條約輕侮長官藐抗公堂放棄法律若不嚴行查辦何以重裁判而保治安仰候據情照會領袖總領事及各國總領事暫停公堂並照會領袖總領事及英總領事將該副領事撤換查明行兇之西捕斥革究懲以儆效尤而申公理至該丞等辦理此案恪守定章力保主權本道實深嘉尙卽平日承審各案亦均能悉心推究不枉不縱本道久所深知此後公堂一切方資整理切勿遽萌退志所有晚堂華案仍著照舊訊判勉之母違（顚） 
[（其三）外部請英使撤領懲捕]  
　　探聞外部有致商會電謂已向英使言及必須撤領懲捕以全國體惟須勸諭商民切勿暴動（南） 
[（其四）英美德駐京各使意見]  
　　又聞外部有電致道署謂據英美德各使之意當先飭知捕房將黎王氏等卽行釋放此後女犯不再押入西牢現在公堂仍請照常辦事（南） 
[（其五）捕房已將黎王氏等釋放]  
　　押於捕房之黎王氏等二名及女孩十五人已於本日下午三點鐘由各國領事傳命釋放卽由捕房用皮篷車送至廣肇公所大約英使等已有電到申也（南） 
[（其六）補記各婢女在濟良所招待情形]  
　　捕房自將黎黄氏携帶之婢女等十餘口寄頓濟良所後西女董待之甚好每飯給以葷素二肴捕頭每日飭探前往查看見該婢等大者十四歲小者八九齡不時啼哭聲言欲見太太想該主人平日必待之不薄又曾訽之年長者云伊等均四川鄉人大都爲自已伯叔携至重慶售去其身價每口最大者僅十餘元小者六七元而已（機） 
[（其七）懲罰落差華捕私出捕房]  
　　自十二日公堂閧閙之後大馬路捕頭卽飭落差各捕不許出外無如各捕因天氣寒冷留宿捕房並無棉被絨毯等物藉以禦寒故前夜有十七名於夜深時私自出外昨早被惠捕頭查知諭飭分别降罰以儆（見） 
[（其八）德爲門離滬述聞]  
　　昨聞英陪審官德爲門已搭輪前往香港（望） 
[滿約第十六次會議]  
　　十七日北京電云兩國 
全權已於十六日開第十六次會議此次會議係决議最重要之條欵故两國全權大臣異常注意譯字林報 
[中日两全權之爭點]  
　　近來中日兩國全權大 
 
 

Page 3

 
 
臣會議滿約關於滿洲行政關　　題最爲兩全權之爭點譯大阪朝日新聞 
[德國撤兵後之要求]  
　　十七日北京電云德國撤退屯駐膠州兵隊之意係欲得中國之歡心以便假和平之名而實收其要求於中國之利益計共四欵（一）欲得添築江西鐵路支線權（二）欲得靑島與楊子江間之航路權（三）欲得山東省之礦産權（四）欲得山東省之傳敎權譯字林報 
[某侍御請嚴拒德人在山東之要求北京]  
　　外部消息交議某侍御封奏謂近日德人在山東要求承辦濟沂鐵路並欲推廣膠濟路線之商業權本省紳商雖已呈請爭廢路約籌欵自辦德人尙堅執不允現又分遣礦師測勘鐵路附近某煤礦亟謀開採以上三者若不嚴切爭拒將來東省利權悉爲外人所佔實於國計民生胥有莫大之關係請飭下外部轉電山東巡撫堅拒一切一面公舉紳董合力籌欵以期抵制而維大局等語業經王大巨會議密電東撫派員查辦詳細聲覆以憑核議（吕） 
[紀江督優待美大員情形南京]  
　　署督周玉帥前奉政府來文大旨謂美國大臣柏來恩君行將來華攷察南北兩洋學務商務以及政治民情其人現充該國某報訪員資望最高迭經國人舉爲總統悉辭不就此次來華遊歷實以贊助我國力行新政爲方針軺車所臨務宜格外優禮云云日昨柏君已由鄂抵寗適該國駐滬總領事勞治師君同日蒞省當卽偕謁督轅玉帥正在假中力疾請見待以最優之禮柏君暫駐美領事署將調查一切翌日玉帥柬請欽讌主賓頗極歡洽（道） 
[查辦連州教案各員囘粤]  
　　十六日香港電云委辦連州敎案各員已於今日回抵廣東省城譯法文報 
[寶慶府秀才倡亂述聞湖南]  
　　湘省日前紛紛傳說謂寳慶府有土匪蠢動旋又謂係該處因遣散勇丁以致逗畱滋擾二說迄未知孰是兹探得確實消息云該郡有秀才多人以爲科舉停罷凡中年以後之寒士旣不能選入學堂卽欲設館訓蒙又復無蒙可訓不特無出身之地且難謀事蓄之資眞有不能聊生之勢且以時危勢迫將來不免瓜分必至同歸於盡由是窮極無聊出此下策招集同志爲佔據寳慶計乃建議未成而事機已洩彼此傳播大起風謡嗣爲官府所聞嚴密拿辦遂於日前拘獲十餘人解報到府據供前情並稱有頭自某已赴廣西招引同類現未回湘等語當由府尊將十餘人監押飛報省垣禀請核辦（初） 
[常德船帮已照常安靜湖南]  
　　前日常德府各船帮因抽收水警察經費同時罷市開泊上下關外旋由地方官勸諭許以不再抽收各船户尙未深信不肯開回嗣經在籍工科給事中馮紳錫仁出爲解散遂赴辰沅公所邀集各船帮董事在公所戲臺當衆演說略謂鄙人籍隷沅陵與諸君誼關桑梓决不有所期負諸君須知警察要政原以保衛商民並非苛派各船户生計艱難無力認繳亦係實情儘可禀商减免惟不得聚衆把持挾制官長倘或别生事變諸君身爲首董亦不能置身事外亟宜諭令各船户開回原埠各安生業母再執抝云云其時臺下環聽者以千數計有某帮董事出爲代表謂今日荷蒙開導自應敬謹遵命但恐此後仍須查辦或再行抽捐馮紳遂以面奉地方官口諭永不抽捐出爲擔任各船户遂卽日開回各原碼頭已照常安靜矣（初） 
[彚錄抵制美約事]  
　　蘇省爭約處致外部電北京外務部王爺中堂大人鈞鑒美改工稿未盡善請電咨梁公使先示天下現勿簽約蘇州士民同叩（外） 
　　杭垣布業重議抵制美約本月十五日杭州布業公所特邀拒約會會員代請上海各會代表褚博甫君至會館演說并重議實行不進美貨旋决定切要辦法两條（一）布業自六月十八後公議不進美貨今因工約不滿衆意特再邀集同業實行抵制堅持到底（二）布業美貨將次售罄如往上海私行添辦一經公所察出將貨充公不得異言（外） 
　　杭州錢業致曾電曾鑒美約不改堅持到底萬勿放鬆錢業公叩杭州洋廣貨號致曾電曾公鑒美約不妥同業重議十七日以後一律不進美貨洋廣業公叩（南） 
　　蕪湖抵制工約蕪湖煤鐵兩業董事於本月初七日在公所開實行抵制美約會聞該業所進美貨僅鋼板白鐵鉛絲三種以後誓不再進以表同情又漕醬坊業定於本月十六日午後一點鐘在留春園聚集同業會議實行不用美貨事又蕪埠文明抵約會調查員查得近有某某等洋貨號屢次私運美孚汕進口實屬破壞團體擬於日内開特别大會又南順記本月十四日新關報運美孚油七千箱進口云係六月十八日以前所定之貨（孔） 
[南北洋電商籌辦水師實習學堂江寗]  
　　前日南北海軍薩總統分咨南北洋大臣請籌巨資在上海添設水師實習學堂以備南北洋海軍卒業學生選入實習艦隊江督於日昨接到咨文後電致北洋大臣一體籌措聞刻已接到袁督復電矣（道） 
[議派法政學員爲政治館議員北京]  
　　京師 
自諭設考察政治館聞政府以各省派赴日本留學法政之學員將於明年三月畢業回國擬卽於此項學員中擇其尤者派爲政治館議員俾得用其所長云（呂） 
讀誌日本留學生抵制取締事 
[路礦學生與日本法學士問答]  
　　路礦學堂發起人韓汝庚與日本法學士某談及取締規則事有可供研究者兹將當時問答情形實錄於下問曰取締我國畱學生規則君有見聞否答曰已見過問曰其規則甚有關於我國學生之自由閣下以爲如何答曰僕 
 
 

Page 4

 
 
甚不以爲然敝國旣號爲文明必不至如是野蠻僕嘗聞諸友人謂聞於文部省參事官名田所義治者曰此規則乃受清政府所託欲聚諸一所以便調查而爲預防之計不然日本政府何至用此野蠻手段而縛束外國人之自由乎問曰設日本政府非由於清政府之託發布此取締外國人之規則於國際有關否答曰日本固有自由行政之權然敝國以自由爲主决不肯爲此壓制之事問曰此規則於我國學生甚不相宜我國全體學生皆反對之但不知能取消否答曰我國民亦有以此事爲不然者若議院開會反對未嘗不可取消也問曰議院開會談何容易答曰是有理由縳束人之自由違背人道與文明國憲法宗旨不符如支那學生相約歸國於日本名譽有碍全住寄宿舍於民間自由商賣攸關故也又云此次帝國議會提議清國畱學生取締規則改正法律案現已通過蓋此規則本非法律故議院建議改正之現今於法律制定從緩或可取消也（望） 
[路礦學生傳單]  
　　取締畱學生規則十一月初二日登於官報留學諸君互結團體紛紛開會以籌抵禦之方（中略）今將本學堂所擬草創辦法開列於後（一）本學堂以研究取締規則之性質務求無傷國權無違國際公法以保存現在及將來留學生之資格爲宗旨（二）本學堂舉代表人八員經理一切事務（三）代表人之職務在聯絡團體至於其他一切事宜俟團體共合時再議辦法（四）各團體有願聯絡者卽請該代表人寄信與本學堂代表人處或預約時間面會均可（五）其他團體旣經共和之後無論何時代表人皆可開會共議一切事宜（六）本學堂未設事務所現在一切事宜皆在代表人處辦理本學堂代表人韓汝庚言道一王以成胡存中司椿華阮文尉蕭日昌牛光斗仝住神田美士代町靑年會館路礦學堂内全體學生公啓（望） 
[  畱日學生停課情形]  
　　法學生通信云此次留日學生抵制取締宏文首先停課經緯鐵道早稻田等校次之而法政大學内二班三班初九日尙在上課（四班已停）後被他學校學生迫令停課但是細核文部省令並無過分之處而學界中以爲文部省爲清政府所嘱新頒入學規定實侵犯學生之自由權故其勢甚爲憤激文部省果將規定取消固甚好否則恐生事故（望） 
[法政散學之狀况]  
　　又函云初八日二班三班尙未停課而四班中已無一人上課黑板上則大書反對停課非支那人種類等語并由總幹事貼一告白約於午後一鐘至五鐘開臨時大會於赤城元町之清風亭（望） 
[譯初九日東京報知新聞傳單]  
　　日本帝國大學總長山川健次郎氏現已辭職（中畧）分科大學敎授如穗積陳重寺尾亨 
　　金井延高橋作衛建部遯吾岡田朝太郎户水寛人諸博士於初八日午後各向新總長提出辭職入夜於大學講堂開敎授總會恊議至深更而止多憤堂局之對於大學行其壓迫之令寺尾壽穗積八束及其他法科以外之各敎授亦將相繼提出辭職各學生亦將開總會有陳情運動之勢其結果不獨學界而已恐至捲起政界之波瀾云云 
　　譯者按以上傳單云云究不知因何事情正報未見大約亦因文部省之約束本國學生規則過嚴所致蓋前此爲議和之事國民反對燒燬警署多處外間傳言皆係帝國大學學生發起至今戒嚴令尙未收回現在嚴定規則亦所當然但我國留學生停課之風潮適當其時殊覺爲難也（望） 
[帝國大學敎授辭職之原因]  
　　宏文學生來信云帝國大學敎授一律退職因户水寛人反對議和事件貶職後由文部省别任農科大學某博士充其職衆心不服遂致學生停課而各敎授亦緣此紛紛辭職非爲一班取締規則也（望） 
[江蘇學會開會續志]  
　　十六日午後投票公舉經濟部幹事員許鼎霖王清穆曾鑄周廷弼劉樹屏李鍾鈺六人均入選調查部幹事六人由會長推舉楊允升張相文白作霖侯必昌汪鍾霖袁希濤與各屬會員公决均多數贊成（望） 
[出洋考政之端戴二大臣已抵吳淞]  
　　出洋考察政治之端戴兩大臣昨已抵淞小駐昨日道署又接津電知澤公及李尙二大臣於十七日由津乘新濟輪船南下卽日亦可抵淞（近） 
[前駐華英使病故]  
　　十七日倫敦路透電云前駐華英使威爾撒姆君業已病故 
[俄國電線忽通忽斷]  
　　十七日倫敦路透電云俄京聖彼得堡與歐洲各國通行之電線曾於昨日有數小時之交通刻已重行隔絶 
[俄國沿波羅的海各省之亂勢]  
　　十七日倫敦路透電云得俄國沿波羅的海各省之報告謂各省汚辱敎堂戕殺地方刧掠財産之事時有所見亂勢頗盛 
[德艦違背公法]  
　　十六日栢林電云德國砲艦丕塞號在南美洲勃臘齊爾國有違背萬國公法之舉動故德政府已與勃臘齊爾國熟商和平之辦法譯字林報 
[德國議院情形]  
　　十七日栢林電云德國議院第一次所議各事已將告畢改良財政及海軍預計表之問題將於下禮拜五會議此後當暫停若干時 
[隈得勸告俄民之諭]  
　　十七日柏林電云隈得君已頒發諭令要求俄民協助將革命之亂竭力平定其他各民黨將用强權壓服無君黨之舉動譯德文報 
[隈得有辭職之說]  
　　十六日巴黎電云此間得信謂俄首相隈得君有辭職之說繼其任者聞係意納鐵甫伯爵云譯法文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英德商約交涉]  
　　十六日柏林電云德國各黨派目今正在議院會議英德商約事宜於展限一事頗覺困難 
[俄聯合議董紛散]  
　　十六日栢林電云俄國聯合黨中（主張革命者）之各議董刻已紛散譯德文報 
[續江蘇學會暫定簡章]  
　　七職員之權限會長有總理全會事務之權有提議會中應辦事務以憑公決并執行公議可决各事之權（若經會員多數兩次公議否决者本會期内卽不得復提議執行）有以事由招集職員開職員會并决行開臨時會之權有定閉會期之權副會長有協助會長理事之權會長不能主持會務之時（或疾病或遠出或開會時因特别之事不到）有代行會長完全之權（二人内自推一人代行評議員有照章提議（凡爲評議員欲提議事件凡會員欲提議事件須交意見書於評議員經　議員二人以上之賛成者得請會長交由全會評議員公决）議决全會敎育事務及經濟問題之權然必須全體評議員到會三分之二乃得決議若因推廣敎育而關於擴充經費之事（指本會全體經濟上問題）經多數評議員議決當由會長轉交經濟部幹事員覆議認可其有關於地方特别經濟之問題當由會長面商或函商於其地之會董得其認可會董有駐本地方執行評議員所議决各事之責任關於經濟問題須酌量地方情形者有否决評議員所議决之事但否决後 
[當受經濟部幹事員之調查及本屬評議員之覆議由會長認可]  
　　凡會董卽由各廳州縣於所公舉之代表人内指定經會長本屬評議員之認可（未認可前但爲代表人旣認可後卽爲會董幹事員經濟部幹事籌畫全會經濟主持出納大綱有覆核評議員所議决及覆查會董所否决地方經濟問題之權調查部幹事（甲）調查江南北府廳州縣各學校之建築及敎授管理法（乙）關於學務之經濟（建築經濟均用一覽表填注）（丙）調取各處編行之敎科書以備檢查普通部幹事編集各府廳州縣關於普通敎育一切所調查及報告之事併檢查各處編行之普通敎科書專門部幹事編集各府廳州縣關於專門敎育一切所調查及報告之事并檢查各處編行之專門敎科書庶務部書記員一司會内外友人往來之書札並報告等事一司官塲往來之文牘庶務部會計員經收捐費公欵核算出納細數隨時登記庶務部招待員布置開會事宜接待各廳州縣之代表人及本省就學於各省及外國者以上庶務部幹事須有一二人常駐會所 
　　八職員之任期會董評議員每年一舉會長副會長幹事員均二年一舉連舉者連任 
　　九附欵此簡章每逢常會時得公議改良 
[紀漢口土膏緝私局漢口]  
　　漢口土膏緝私局總辦周仲芬大令庸懦無能不善馭下以致各卡司事任情舞弊賄賂公行被控案件已有數起鄂督張香濤宮保因將周大令傳至督轅大加申斥（民） 
[派員赴贛省調查統捐章程鎭江]  
　　江西稅務自改統捐後收數比較甚旺蘇省大憲擬欲仿辦特札委王述舫太守至贛調查章程以備回蘇試辦日昨太守乘輪船道出潤州小駐行旌旋仍附輪西上（此） 
[滬城官事]  
　　警察北局委員注禹臣少尉請假赴蘇公幹昨已返申到道銷假○候補府經歷陳季煇參軍庚昨日到　　　奉委稽查俄艦差○分省補用知府毓子詒太守桂昨日由蘇州原籍來申住福　棧（近） 
[札飭監視開彩]  
　　江督周玉帥近日札飭本縣汪大令每届南洋彩票開彩應須親往監視以昭大公而資愼重是以昨日該公司又逢開彩之期大令因親　監視（近） 
[總工程局總黄申斥劣董營私]  
　　某業董事張某近因米禁已弛各米幇船户之米出口巧立名目按幇索取銀六百兩如天　烟臺等共凡六幇聲言係運動之費已有數帮受愚給予又向　　户欲令每石扣洋一分存放張處佯稱開消衙署之需事爲總工程局總董所聞前日由曾黄少卿同加斥責謂米石弛禁各官憲原爲便商便農以防榖賤妨農起見並無絲毫耗費何得藉此爲牟利之計舞弊營私將干查辦又以該董曾包工程局船捐有每月收受各船户洋五十元之事亦爲曾董察出大加申斥以爲局中現當清源正本革除各弊之時何容有此陋習云云曾君似此破除情面總工程局之辦事進步此後詎有涯哉（宜） 
[塌車夫索加工資暫停運貨]  
　　滬北推運煤炭之各塌車邇因索加工資未遂故於昨日起暫停載運（見） 
[縱逃軍犯之差捕收禁外監]  
　　由省發回縱逃南匯縣軍犯蘇阿木之縣差朱福捕役李炳等三人判定監禁二年昨日汪大令准卽判押外監其時内監各犯以向無此例竟致集衆喧閙事爲捕廳趙少尉所知禀知大令卽往勸諭至再始息（近） 
[流氓開槍傷捕]  
　　松江路洋涇浜一帶每有鄭子明黨羽攫物拆梢雖經捕房禀辦終未盡絶捕頭故派暗差華捕兩名專在該處查辦此輩前晚九點三刻五百九十八號暗捕見一著名流氓上前拘拿不圖該流氓袖藏洋槍扳機一響彈從該捕手腕穿過捕卽倒地流氓乘間逸去後經他捕車送捕房捕頭飭送仁濟醫院療治一面諭令二十七號西探與華探竇如海務獲該流氓嚴辦（見） 
[英界火警志餘]  
　　英租界厦門路前晚火警略悉昨報兹悉起火之家係四十八號門牌陸毛毛銅匠店延燒四十七號裁縫店四十六號薙髮店共焚燬房屋三幢捕頭飭探石金榮查得俱未保險云（見） 
[失愼未成]  
　　前晚八下鐘滬南如意街洽興燭店柴間内因小孩遺火積薪幾肇火災幸該處皮帶車甚近立時救熄（欣） 
[吞烟獲救]  
　　婦人王小寶住貴州路前日下午與寳和里開烟間之某甲因事口角小寳忿甚潛在弄口吞服生烟圖盡經人報知包探邊槐洲將小寳送入仁濟醫院服藥大吐而愈（見） 
[斥革劣捕]  
　　總工程局北叚駐防所一百三十二號巡士徐連生上差時見迷路女子陳阿三陡起歹念誘至鐵錨弄某鐵店姦宿二宵前晚又有一百三十號巡士顧春寳在差遇見徐卽將女領至顧處由顧帶往高巷頭家中局内巡長以顧久不交差尋至伊家當將男女一并拘局暫交十六鋪地甲看管翌晨解請總工程局總董訊悉情由傳到徐捕一并斥革候究女交其叔陳德興具領（欣） 
[移請交匪]  
　　匪棍顧巧林張阿虎陳少卿等糾同無業流民十餘人月初至楊樹浦西鄉羅永生家用石撞門圖刦經羅鳴鑼集衆由陳仰炳等追獲陳少卿及顧張二人交探解訊陳少卿受傷身死經上海縣詣騐在案昨日縣尊汪大令備函飭差投公共公廨請將顧張兩匪交差帶回歸案訊奪讞員關司馬接准來函當卽飭承分别辦理（見） 
 
 

Page 10

 
 
[上海縣案]  
　　女子王秀金投縣鳴寃由汪大令提訊女供父已故世共有姊妹五人長贅王培坤以壻承祧次三均嫁小女子尙未字人母於去歲病故遺有西門外房屋每月收租洋一百三十餘元悉被長姊秀林獨吞近將小女子與螟蛉弟寳珍時肆欺虐爲此挈弟到案禀求提究大令以一面之詞難於憑信判候諭今親屬查明調處復核○又提喊寃之寡婦潘俞氏訊問氏供夫伯老大將住房抵出後經故翁贖回修理遷居在内今因夫伯次女嚴潘氏爭奪不遂昨日復來滋擾兇毆爲此到案喊控大令判候飭差查理（近） 
[總工程局記案]  
　　十六鋪合順水果行司帳郭昌頤前代行内向北市夏亭華買酒三十瓶寄往汕頭尙欠洋五十一元未還近郭停歇夏至行中索討不認前日與郭路遇扭至總工程局訊究郭供此洋應由行主蕭文林照付孫明府飭候傳蕭到案再奪○鄉人姚茂生在萬裕碼頭裏街被三四賭攤誘賭輸去洋六十角並欲剥衣被巡士拘獲賭棍王阿三卽潘小祥一并解究孫明府訊得潘係著名賭棍飭責手心四百下發犯事處鎖示兩禮拜期滿送改過局收押兩年○同椿木行控店司徐阿裕私取木植一案前日副裁判官張二尹提訊行夥羅守和供失木八支估值洋三十二元因判徐賠洋二十元○花衣行主宣少雲函送駁船夥盛炳泉到局控稱毆打店司金阿福請究陳二尹以金受傷未到先判盛責手心二百下報明再訊○籮間夫周咸生與沈關發在路口角被巡士拘局周供被沈牽去所豢之羊一頭故向理論沈供因周借錢不還有意誣指二尹察得均非善類押候查核（欣） 
[英租界捕房事]  
　　張阿三竊寗波路某姓綢裙李有德竊老公茂洋布一疋均爲包探陳雲標連贓拘入捕房押候堂期解辦○積竊王阿松混入畢少山等家竊取衣服絨氈首飾等物爲探石金榮拘住逮入捕房押候解究○福建路吉陞棧客某甲前日失去灰鼠皮袍褂投報捕房捕頭飭探邊槐洲跴緝（見） 
[法租界捕房發落]  
　　李慶臣控金喬甫虧欠往來牛皮銀一千三百兩昨日陳大令提訊金供店已閉歇當時議定出票三張每張銀一百両分期拔還尙有一千兩言明陸續歸楚票洋現已付過二百兩尙有一紙並未到期大令閱視票據均已逾期因判交保出外限十日内與原告商懇年内先還銀五百兩禀覆候核○葛其　控陳根福股開洋色刷染店吞没股本牽涉余桂生判著押候提余復訊在案昨日原告投追提詰陳供與余各出資本洋一百五十元葛則並無來往大令判限一禮拜内將帳理明呈候復核余人銀並保勒限理楚○蔡新華朱榮泉向南市某猪行購猪驅至法界宰牲公司越日猪卽患病不能宰割爲西人查悉以其有意違章拘案請示大令判各罰洋五元○高愛堂禀前日在途與東洋車相撞包車夫彭阿長出頭帮兇鳴捕拘案請究質之彭供不敢帮兇大令判罰洋四元○李春生在某輪船竊馬褂一件由探解辦大令判押七天○李雪漁控施錫榮掩入内室竊衣緝拿請究辦大令判押五天 
（居） 
[美租界捕房事]  
　　顧阿福竊北蘇州路張金祥家衣服由探朱桂生拘押候辦○張阿生竊會山路洪運招衣鞋等物由探顧福其拘押候究○治記木器店出店張明倫昨曳貨車至蓬路將周鮑氏撞斷左足由捕帶入捕房氏送女醫院求治張押候送辦○柴船户康昌林前被素識之某甲竊去銀洋皮褂昨日爲康在途遇見當卽扭住送捕突被冒充探夥之王阿林截住佯爲勸解竟卽釋去適爲包探朱子藩撞見將王拘押候辦○方阿毛昨駕馬車至百老匯路與阿福東洋車相撞互受傷損彼此扭毆由印捕拘入捕頭以各有不合一并斥釋○住居唐山路之宋忠金被賊竊去綢衣首飾報捕請緝捕頭准之（古） 
來函 
[振武宗社書記員報告]  
　　香港張潤生書本社簡章後其畧曰洋烟土烟中國每年消耗八千餘萬倘以此項購置尋常日用之物雖用至破壞尙有渣滓之體質存以此項購衛生飲食品雖銷入腸胄尙有壯人精神筋骨之物質存惟雅片一入鎗斗則化爲烟雲消歸於無何有之鄉矣絶無遺質祗留餘毒貽害同胞兹閱馬曾二公新章實足發人深省若能聯合同志公益甚漙但集會須設公所而創辦伊始未能猝籌倘有同志願入會者請書里居芳名暫交香港中環皇后大道中奇新印務局内張君先行注册○香港繼起振武社張潤生董畏之馬海澄黄庭光區鳳墀呂獻堂羅介屏陳夢良周家榮余和濟陳文生余瀾史梁瓊頌梁子膺劉梅舫陳恩普張芝園周恩昭鄧竹溪余衡圃馬季海鍾振東陳學福鄧瑞年林雨樵鄧兆棟蘇濬堂余燕山余日愈余乙洲余禮耀柳嗣昌柳仲衡余潤池馮琨朋馮達朝李翥雲余炬中黄琚紳等三十九人廣刊本社簡章分勸同胞 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
