# 1920 - 318 - 4917154

 

Page 1

 
 
   
 
 

Page 2

 
 
   
 
 

Page 3

 
 
時評 
[地方自守（冷）]  
　　近日多言地方自治然余謂必先地方能自守者而後可言地方自治 
　　地方不能自守而必待非地方之人爲之代守以最粗之義言之地方之人旣無守土之能力安望更有自治之能力此自治必先自守之故一也 
　　地方不能自守則自治之範圍不能不侷促於守者之下守者以爲不便則自治者决不能行何則必有地方而後有自治苟無守者地方尙不能保自治復何由而來此自治必先自守之故又一也 
　　總之地方不自守而自治是以地方之最高權授人即不啻以自治之根本與人其自治也所餘亦無幾矣宜乎蘇鄂人民僅求省長之選擇已終無成罔論其他 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　十一月十八日大總統令任命沈家彝署大理院庭長此令 
　　又令陸軍第七混成旅業經遣散所有該旅旅長各職均着裁撤此令 
　　又令王家鸞授爲陸軍步兵上校此令 
　　又令參謀總長張懷芝呈請任命張蔭藩署直隷督軍公署中校參謀應照准此令 
　　又令兼署陸軍總長靳雲鵬呈請授黄恒濟張永勝爲陸軍步兵中校吳葵孫爲陸軍砲兵少校均照准此令 
[專電]  
　　北京電外部駁覆小徐脫逃照會今午送日使館内容分三段一依據前此收容通告使館應負全責二徐旣十四夜十五晨亡去何以遲至十六始行通知三使館於所容禍首九人旣未嚴重監視自應將其餘各禍首一律引渡（十九日下午三鐘） 
　　北京電陳毅又來電告急如援兵欵項不濟惟有辭職請速派替政府擬令閻相文率部前任（十九日下午二鐘） 
　　北京電日本以村田中尉等在小綏芬遇害又調日軍三中隊進駐寗古塔（十九日下午二鐘） 
　　北京電内部通令衆院初選改定三月一日覆選四月一日參院選舉四月二十日靑海蒙藏四月三十日舉行（十九日下午三鐘） 
　　北京電政府决以蘇皖贛巡閱使予王士珍王占元張勳均已不成問題（十九日下午二鐘） 
　　北京電黃陂語夏壽康再不赴任惟有絶交到任而掣肘願爲後盾（十九日下午三鐘） 
　　北京電派師景雲赴河間監視解散十一師（十九日下午三鐘） 
　　北京電李奎元所部十一師决以武力解散（十九日下午三鐘） 
　　北京電劉顯世來電撤銷聯軍副司令（十九日下午三鐘） 
　　北京電院部以劉顯世辭職與西南局勢有關電劉湘詳查内情（十九日下午二鐘） 
　　北京電劉湘删（十五）電克復夔萬（十九日下午三鐘） 
　　北京電蘇省議會電阻起用張勳（十九日下午三鐘） 
　　北京電沈維賢等電請撤消上海證劵物品交易所（十九日下午三鐘） 
　　北京電道勝改巴黎波蘭銀行（十九日下午三鐘） 
　　香港電財廳佈告取銷鷄鴨捐（十九日下午七鐘） 
　　香港電馬林韋等均返梧帶行李三百餘件子彈五百餘箱大砲十餘尊後隊留守封川一帶（十九日下午七鐘） 
　　香港電浙軍全數繳械由商會籌三暪交陳肇英遣散回籍（十九日下午七鐘） 
[公電]  
　　皖省縣自治聯合會電申報安徽同鄉會皖事改進會並轉各省縣自治聯合會曁同鄉諸公均鑒本會於寒日開幹事會公推管昆南李次宋兩君爲駐滬代表聯合各省一致進行特此奉聞乞賜接洽皖省縣自治聯合會世界路透電 
[國際聯盟第四日公布]  
　　十八日内瓦電（由波爾多轉）國際聯盟議會第四日集議之公報如下今晨意代表提議舉瑞士總統爲議會名譽會長此議通過繼仍討論行政會事業之報告瑙威代表南森氏報告受行政會委員委託辦理遣回俄境戰俘事謂俄境戰俘逹三十萬人受苦四年匪言可喻死於疫者逾半數遣回事宜因物質上與政治上之困難不能迅速進行後租得船隻十五艘裝運戰俘約及二十萬人取道波羅的而行美國紅會與靑年會在海參崴辦理遣回戰俘事今方討論遣回土耳其斯坦高加索與南俄境内之戰俘問題至於希臘與布國之戰俘則已佈置遣回方法俄境戰俘所過之苦楚爲生平所未曾見解决戰俘問題固爲國際聯盟職務而阻止將來戰爭尤其責任云云議會後以不記名之投票舉出議會副議長六人如下松井（日本）康比克（荷蘭）波蘭登（阿眞廷）畢勒思（捷克）福斯特（加拿大）鄂克太伏（巴西） 
[南俄藍軍敗走餘聞]  
　　十七日費拉台爾菲亞電某報載共同通訊員塞巴斯土波爾訪員與藍格爾將軍之談片藍氏極讚部下軍隊甘受困苦力抗優勢敵軍將近十日之勇武並咎協約國之坐視不救其言曰吾人力抗過激軍使過激軍由波蘭方面撤兵五師藉以挽救波蘭之覆亡而波蘭竟與勞農政府媾和過激軍乃以全力對付吾人各國皆熟視無覩吾人致遭失敗云 
　　十七日倫敦電藍格爾將軍確已行抵君士坦丁據莫斯科傳來無線軍電報觀之過激軍對於藍格爾將軍之失敗大有眉飛色舞之象 
　　十五日倫敦電據君士坦丁最近消息過激軍不予藍軍住所藍軍决議全數退出克里米亞紅軍之勝利多賴用煤氣之力紅軍承認曾死三萬人 
　　十七日紐約電共同通訊社丹京訪員電稱勞農政府外交總長以無線電致英國外交大臣謂英艦隊在克里米亞輔助藍格爾之逃亡實屬仇對勞農政府之舉動　　十七日紐約電共同通訊員華沙訪員電稱過激軍現沿伏爾希尼亞全陣線取大攻勢烏克蘭軍因缺乏子彈軍需無力抵禦 
　　十五日倫敦電過激軍並未如一般人意料攻擊彼里柯浦而用計以騎兵側擊藍格爾將軍過激軍藉天寒氷堅之便利越過所謂浦特里特海以拊藍格爾之背藍格爾之軍猝出不意乃致潰敗藍格爾親統殘兵抗拒過激軍十七萬人過激軍則由特魯斯基氏親自指揮過激軍旣與波蘭及西邊各國訂定和約此次復獲此勝利巳在俄帝國所餘土地握掌大權 
[希臘選舉之結果]  
　　十七日雅典電攝政員不接受維尼齊洛斯氏之辭職書須俟陸軍投票之結果發表後再行定奪維氏之意陸軍投票之結果未必能占多數 
　　十七日紐約電共同通訊社雅典訪員電稱維氏藉陸軍之投票而獲選舉勝利之最後希望顯巳打銷今日股票交易社大爲震動全城安靜國會之屋由軍隊衛守謠傳維氏之軍隊或將在士麥那宣佈共和目下之攝政員巳由反對黨認爲合法反對黨之内閣乃屬臨時性質候公民大會解决前王康斯丹丁回國問題及國外對於選舉之意見宣露後再定去留 
　　十六日雅典電賴萊斯氏現奉命組織新内閣賴氏前曾任首相三次最後一次乃在一九○九年賴氏爲保王黨早年以贊助與土耳其聯好著名 
　　十八日雅典電賴萊斯氏於攝政員前宣誓就首相任維尼齊諾斯氏巳乘游船赴萊愛斯有巡洋艦一艘及英驅逐艦兩艘護送之 
　　十七日紐約電共同通訊社訪員電稱希臘前王康斯丹丁宣言謂彼或其子之一回國與否須俟公民大會决議後始能定奪 
[俄激黨對華說]  
　　十五日倫敦電莫斯科無線電稱勞農政府外交總長致電中國外交總長謂勞農軍將應華軍之請入中國疆界輔助華軍攻擊已入滿洲之謝米諾夫支隊一俟功成即將引退 
太平洋路透電 
[東俄近事記]  
　　十五日哈爾濱電謝米諾夫之地位日見阽危據最近消息赤塔克拉斯諾施柯夫氏願用武力解决問題而拒絶日司令之和議聞過激黨常備兵共三萬人至於附和黨衆其數日增尙未算入蓋以全境已布告徵兵令也此外伊爾庫次克與阿木斯克皆有援兵來助紅軍司令伊志氏現親自指揮戰事紅軍擬從四面與兩翼夾擊謝軍刻在波爾齊亞以北屯集重兵志在攻擊麥齊夫斯基車站以斷謝軍交通反紅軍雖僅一萬五千人然若得充分軍火尙堪一戰 
　　十八日海參崴電南俄藍格爾失敗後莫斯科勞農政府乃轉注其目光於西比利亞今上烏定斯克採行極堅强之計劃以謀取赤塔所設遠東勞農政府之承認其致克拉斯諾施柯夫氏之電要旨如下（一）不論若何犧牲務撲滅加浦爾軍隊（二）暫緩答覆日司令之要求（三）誘令海參崴政府承認赤塔政府否則推倒海參崴政府一般黨人皆利用藍格爾之失敗游說鄉民勸令投票於過激黨今赤塔政府竟指揮海參崴而海參崴議會亦躊躇不定故時局頗呈黑暗氣象 
　　十五日哈爾濱電據赤塔消息上烏定斯克系許人以克拉斯諾施柯夫爲領袖現操握大權穩健派之社會黨無抵禦之力而海參崴代表團到赤塔後亦爲克氏等共産黨所籠絡 
　　十五日哈爾濱電傳說日本對西比利亞政策將有改動聞因美國資本家樊使里浦氏在西比利亞獲得讓與權之故 
[日報之美日論]  
　　十九日東京電大阪朝日新聞社論謂美日兩國須詳實討論在中國與西比利亞之利益與擴張海軍之問題而有明白之了解美日各欲以海軍爭雄其荒謬正無異戰前英德間海軍之競爭美國海軍政策操諸海軍將帥之手而外交政策則由官僚黨主持之故美國之海軍與外交政策皆有帝國主義之色彩且有摧殘日本之趨向但多數美人則知此政策爲不智也 
[徐樹錚脫逃後聞]  
　　十九日北京電京中華人甚注意小徐之脫逃以爲目下必有恢復叚派勢力之隂謀小徐與王揖唐在滬之活動特爲其發軔耳有責任之華人皆謂美國改變外交方針及北京財政之奇窘此種機會安福部似不致漠視之大約今冬必有舉動華人皆信王揖唐已與唐紹儀携手而一般謀阻統一者亦必贊助彼等晨報復評論日人縱小徐脫逃事且以冷語批駁日使可笑之解釋晨報援引安福黨首避入日使署後日使發表之文告謂日使此舉實屬蔑視中政府與外交團且謂中國現正在改造之難關中凡友邦皆體念中國之困難而表示同情並圖竭力輔助其改造事業獨日本關於中國大局之觀察點全與各國歧異云 
[北方戰事記]  
　　十八日北京電庫倫華員决議許俄人菲汀化夫氏來京就醫渠已與美人同行出發 
　　十九日北京電益世報載稱大隊俄軍現集於距庫倫百里之博彦溝（譯音）希圖截斷華軍軍需與援兵接濟之路 
　　十四日奉天電此間接電謂寬城子愛爾蘭敎會中之吉里斯氏敎士爲匪重創詳情未悉 
　　十九日北京電劉顯世電稱彼已辭黔督任由盧釁繼之 
[南方近事記]  
　　十八日廣州電粤軍已克復肇慶桂軍現正退走集中於梧州韶關已無桂軍蹤跡粤軍現已能控制時局廣州粤人現反對驅逐政學會中人出境之謀 
國内要聞 
[北京通信（野雲）]  
　　今日全體京學生舉行遊街大會 
　　北京各校學生因琿春事件前已舉行過游行講演數次其一切聚議發動之所以廠甸之高等師範爲中心而其中主張較力者則以東三省之學生爲最蓋因彼等於愛國觀念以外又加上一層愛鄉觀念也惟每次游行講演非普及於京學界之全體就中如人數最多之北京大學除東三省一部分學生外其餘卽未加入原因有數種（一）因該校學生近來對於愛國運動巳改易其觀念頗有主張變更辦法者（二）因該校學生會舊者巳無形消滅新者尙組織未成（三）因北京學生聯合會會所原設於該校第二院者近以其間稍有意見巳將該所移至北京高師有此三因所以連日來雖高師等校一再開會集議一再出發講演而北大多數學生則却未一參加其問卽在敎育部方面從前認北大爲羣衆運動之領袖者今亦移其注意於高師日前該部秘書廳傳范總長之諭謂日人巳允撤兵外交漸有頭緖用特說明眞相請卽宣布等語寫成公函一件即係專爲高師而發連日來京中各校迭開聯合會代表會議於高師之雨中操場議定非舉行一次全京學界游街大會不足以警動市民而對於北大同學並議定邀其全體加入昨日下午特派代表數人赴北大與臨時改組學生會之委員會接洽其請求語略謂去年五四之役貴校原爲全國學界領袖自是以後一切文化運動殆無一不以貴校爲中心即去寒今春所有種種舉動貴校苦心維持各校同學亦無有不能諒解今茲外交問題異常緊迫誠可謂吾國生死關頭此次聯合會議决明日舉行全京學界遊行大會務請貴校同學發揮互助之精神以同情予我全京學界届時一體加入云云當時卽由臨時委員會發出特别緊急通告一紙約定晚間七時開全體大會到會者約五六百人由成某主席提出應否加入游行大會問題討論許久議决加入遂决定辦法數條今日（十七日）大早卽有緊急通告條列五條辦法分貼三院校門（一）關於外交事件交由臨時委員會辦理至學生會成立之日爲止（二）本日全京學界舉行游街大會本校同學全體加入（三）本日停課以資籌備（四）上午十一時集合於第一院大操場（五）十時中餐云云今早六時半即有委員會數人赴代理校長蔣夢麐之私寓陳述昨晚同學開會及議决情形蔣氏頗露不贊同意然以事關羣衆亦未便强行阻止到校以後隨即以電話通告敎育部總次長司長一方面校内仍復搖鈴上課如故第一第二兩課並未缺席至第三時敎員雖有赴敎室者但上課學生則巳寥若晨星矣其電告敎部當局也謂今日學生之游行大會千萬不可加以交涉順其自然絶無他變然而在敎部一方面忽聞全體大游行且聞北大亦全體加入驚弓之鳥自不免惴惴於心且范氏爲人又極十分謹愼者乃於上午十時親至北大第一院晤蔣代校長意在設法消弭止其出發然數千人之感情非可以口舌阻討論許久終無辦法惟有聽其自然聞范氏巳預爲電逹警廳請其無庸强加干涉矣至本日游行時之狀况就記者所見略述大槪如下事前學生聯合會議定各校集合地點係在天安門是以本日未及十二時天安門外即巳見有學生整隊而至者迨至一時則各校業經齊集除小學外由大學至中殆無一不至者於是遂分别各校次第排列女生在前男生在後列成大縱隊由天安門出西長安街經西單牌樓再南折出宣武門經過順治門大街東廻出騾馬市於是穿過東西珠市口曁前門一帶復回至原集合地點而散人數總計約在二萬以上隊首兩人高抬橫布匾一方上書「北京全體學生游行大會」其各校亦各有橫額一方上書校名其布之邑有白有紅除校旗外各學生手中復持有布製或紙製之小旗有爲五色國旗者有爲白質或黃質而上書以簡明文字者其文句極多不勝枚舉大約不外「不賣日貨」「速來救國」「懲辦專橫之鮑貴卿」「奠我神州」「不許日本進兵」等語在政府方面却亦未十分加以干涉天安門外曾調來警察數百名植立守衛新華門外派有陸軍數百名對於游行之學生均未有何等表示說者謂政府尙能因勢利導不事張皇勝却昔時段芝貴之嚴厲政策矣當學生游行之際曾挾有傳單多朿沿途發散今將北京學生會傳單之要目錄下日本又派大兵佔我琿春延琿五縣共有日軍四五萬人搶掠燒殺無所不爲日本以待高麗的法子來待我中國大家快來保護國權救助同胞一面作政府的後盾一面實行抵制日貨 
　　五時半抵外交部門首時前隊女學生巳經過去北京朝陽美術國民專學校學生麕集外部大門謂即此派代表入見總長遂由男女校派五代表而入某秘書出見略謂外交當局必順從民意力爭到底學生仍固請門警閉門學生一擁而入約數百人顔外長乃在大樓露台上與學生團體接談約二十餘分鐘大意謂當本良心之主張爲國家力爭主權學生團認爲滿意旋即退出昨日之團體行動可謂完全在軌道以内今日巳照常上課矣 
[北京通信（直言）] 蒙古危急與謝黨情勢 
　　庫倫戰事自恰克圖騎兵到後我軍似占勝利庫倫之危以是得解陳使毅遂得安抵庫倫吾人方以爲庫事無恙矣即褚其祥電告中央之言亦稱俄匪勢促不日可平而按諸事實則有大謬不然者俄軍乘恰克圖騎兵之撤因佔領恰克圖復分兵四出淸野以絶庫倫之糧食彼旣乏後顧之憂然後迺一意圖庫而庫倫糧食則素仰給於東北方今東北路爲俄軍所佔庫倫迺有絶食憂庫軍知守庫孤城無益迺　高褚二將人任戰守高在田率騎兵團以追剿俄匪而褚其祥則居守庫倫然猶以爲俄匪易與不難一鼓平也不意近日俄蒙聯合聲勢復振庫倫孤城竟益陷危境庫倫總商會十五日致政府電云謝黨復四出反攻焚燒搶掠無所不至現狀危險伏懇迅飭援軍火速急進以解倒懸云云褚其祥十五日電云蒙情危急懇速用汽車裝運野砲彈藥星馳抵庫或可援助於萬一遲則恐無濟矣迫切待命云云觀此二電則庫倫危急之狀實有出於吾人三日前意料所及外者而據陳便毅同日電以觀則庫倫之危實有十百倍於前次之圍者陳電云頃據確報俄匪退據白彦臯地方積儲糧秣待援反攻近由明靜卡倫運到大砲三十餘尊蒙人附和者不下四五千人現庫倫附近東西北各盟旗一併響應勢燄愈甚又敵大股繞向南路要截我鳥叨援兵進發各等語現在餉械兩乏後援阻礙何以救此危局諸懇查察施行云云據此以觀則庫倫之危非僅俄舊黨殘兵爲之實蒙人羣起與共圖之也此次蒙亂醖釀已久蒙人自謀獨立因勾結俄舊黨以爲之助在事實上早巳明顯而陳毅迺信活佛之約言疑其不反及身入其境方知受欺而政府迺以俄匪無繼蒙人不反忽之援兵不速發以鎭壓各盟旗星星之火勢殆必至燎原而後巳由此可知書生之見未可輕易專信也高在田之率兵離庫也曾電中央報告率軍追擊俄匪而於電末附云以後庫倫之責由褚其祥負之告出追擊斯可矣曷爲特别聲明庫倫負責之人且勝而追敵則庫固可無憂又奚必聲明由褚負責此語殊大足令人懷疑高陳不睦之聲素著而高之離庫又適在陳氏抵庫以後究竟此中内幕如何固非吾儕遠在數千里外者所能斷言借令處此大難中而將士復違和則蒙危更有不堪言者矣據庫商會電則俄匪迺爲謝黨謝米諾夫固自號蒙人者也舊與蒙王公活佛有接洽吾於前月通信中即巳述之此次蒙亂當然與有關係故謝氏之動作及其兵力亦與蒙亂有至大關係苟謝米諾夫而一蹶不振在俄失其地位則蒙匪之後繼迺大減謝若復振軍火有接濟蒙亂迺益難平顧謝米諾夫之軍近忽有復振之訊矣黑省督軍孫烈臣咸日致政府電云據張司令等電稱馬諦頁子過激軍被謝米諾夫擊退少數潰軍入我境者均已解除武裝又報喇嘛街有謝米諾夫部衆一二千人過激軍二三千人開始攻擊激軍不支退至米拉站謝占勝利除飭萬混成團開至海拉爾外謹聞云云謝軍旣勝蒙事益危矣然在此時激軍當必反攻謝亦不能以全力圖蒙我苟速出大兵以平蒙者似尙可爲力若稍遲以時日俄地嚴寒兩方戰事皆不能有發展謝黨迺得抽其精銳南下圖蒙新疆舊黨復蠢蠢思動而激黨迺名防患眞來侵我境地北邊之危實有不堪言者矣願國人注意之（十五日） 
[北京通信（吹萬）] 工專風潮之結束 
　　工專校長風潮自經范鴻泰代爲校長後依然在醖釀中該校敎職員主推張亮爲校長而學生則反對之本月五日上午該校學生評議部所推代表張景載等四人赴敎育部請速委校長由王次長出見張等陳述同學公意希望敎部委校長勿任校内人倘必以校内敎員升任則學生當有條件王答范總長對於工校敎職員之所爲亦不謂然故敎職員所請委之人亦决不之委兪君同奎學問道德素所敬佩復非與各敎職員同流合汚者擬任之以未得學生同意故尙未委倘令兪長工校學生能不反對否張答以大半可不反對張等歸校後於下午一時開各班代表評議會議校長事十三班代表二十六人到會者二十人主以戴濟爲校長者十票主兪者六票餘四票守中立迺復决開全體同學大會取决翌日上午遂開大會到者百四十四人主張委校外人 
 
 

Page 7

 
 
爲校長者八十七人贊成委校内人者五十七人迺推代表陳鴻朱光炬張開運尹明德四人赴敎育部陳述學生意見仍由王次長出見謂部巳任命兪爲校長陳等三人（尹以開校友會籌備會未住）報告學生意願且謂贊成兪者係代表之誤張等四代表爲評議會所舉出其所代表者非大會意王謂部但知爲學生代表不知若者爲大會所推部昨本待學生回電至下午五時部分方下今旣下矣實無法取消後范至亦爲兪疏解謂將來學生果不滿於兪可再設法特一時覓校外人爲校長殊非易事代表無如何迺反八號下午兪到任范迺離職兪於三時約全體學生談話發願改革學校擬減少每週上課時間延長一年稱該一年爲專科畢業生可入專科亦可不入工校每週功課有多至三十九小時者實爲外國大學所未聞之例兪之主減亦頗切於實情俾學生得多實習時間也九日下午二時學生開歡迎新校長會提出要求條件六條（一）學生得預聞校務（二）擴充工場（三）擴充圖書室（四）添設學生寄宿舍（五）恢復巳開除學生十人學籍（六）學校改稱兪氏一一剖析言其不可能獨於圖書館可以量力擴充學生以其言頗切實亦遂置之獨　第一條則尙謀逹目的甚力至十四日該校校友會在校中開會到敎員十人畢業生四十餘校内同學八十餘實爲該校校内外同學聯合之始當工專學生爲去洪運動時校内學生會請校外生加入校友會未見允也及洪旣去畢業生要求校内生相聯合而此會遂成校長問題至此巳告一小結束矣 
　　至於驅逐敎員問題則預科方面竭力運動全體罷課顧學生會方面實以三年級學生爲最佔勢力雅不願爲預科牽及全局因力阻之而預科又不肯獨自有所表示意欲賴全體之力以解决一班事故尙伏而未發關於工校敎員之不滿人意者余前函曾表而出之張善揚於六號招電科三年級長白玉昌龔詩熊二人至其本宅與之談告以報載事疑爲學生所告人者并謂以後授課先事預算必使學生於畢業前讀了所敎書並謂該書全體彼巳誦讀一過且於難解處皆巳細心推求云云近日張授課時每小時竟倍前所敎且令學生於下課後得質疑平日可問諸其家中務共解迺巳於實習時則亦靡弗親至盡心指示學生迺大歡如張君者可謂善改過者矣記者深願其他諸人悉取則焉此次風潮之導線實爲薛楷氏張亮返校後曾爲向學生代表運動謂薛不復者彼之主任亦不能任代表以告同學同學大譁謂薛决不能使復代表迺以同學通不過報張近薛氏謀復之心猶未巳一年級圖畫在課時表上尙注薛名特未到校上課耳而學生方面則表示無論如何不能使薛復職也顧各項風潮至此皆巳可告一結束而學生會則移其注意力於對外因有本星期三游街示威之决議蓋對琿春案而發者（十五日） 
[記徐樹錚之逃赴天津（梵）]  
　　昨日（十六號）下午二時國務院接軍警偵探人員報告謂禍首徐樹錚氏巳證實逃出東交民巷日本兵營而同時外交部亦接到日本公使小幡氏之照會聲明徐氏於十四日夜至十五日晨之間單身逃去云云徐氏在逃本係意中之事旣日人方面是否有掩庇故縱之嫌疑亦無觀察之價值唯經詳細調查則日本公使所謂十四日夜至十五日晨之間者完全非確蓋徐氏之逃確在十五日下午八點三十五分鐘徐氏定計脫逃巳非一日其時間問題全視上海方面之消息而决自王揖唐與邊防軍重要位置之某軍官到滬後其謀益急并聞徐氏到津之後有人叩其行蹤所向則謂上海方面旣由揖唐主持無庸前往唯閩浙之間乏人操縱故不得不急往一行大約以福州汕頭兩處爲要又聞運送前往之魚雷艇早在大沽口外停輪待命今晨并在津上各銀行内遍提安福部之燼餘爲數五百萬將挾以同行　抵抗某方面苛刻之條件云附京報消息如左 
　　北京益世報　日使館　　徐樹錚脫逃　件　　　　我國後外交部日繕備復文擬向日使提出抗議責備日使之無信略謂該使收容小徐等時曾向中國聲明擔負完全責任今旣不能看守安福禍首不如將其餘人交還中國政府並聞小徐逃走後三十六小時日使署始將照會送到究係何故日人答稱初覺察時恐未確實故未驚動中國政府嗣遍尋無着始敢知照故有躭擱聞小徐現在天津設法赴滬與王揖唐重行結合擬有所圖謀日本人曾許以資助政府已得確實報告謂兩年前資助安福之日人某氏現已至滬預備欵四百萬元予此輩黨徒云云惟聞復文擬就後爲愼重起見故决於今日提出國務會議且籌具體之辦法條件或一併附於駁覆照會之中如今日（十八日）閣議通過則今晚或明日必可送出 
　　昨日（十七）交民巷方面對於徐樹錚之逃走議論紛紛傳說不一茲將所聞之消息彙誌於下有說徐樹錚等九人係日本小幡公使正式對外宣佈負保護之責任者此次出逃日使應當負其責任有說徐樹錚確未潛逃不過離開使館範圍暫居他處以待逃出之機會日本此幅公文表示今後對於徐樹錚不負保管之責任又有人說徐氏此回抄襲高梅果夫之舊案故意避開使北京高師十二週年之紀念 
　　北京高等師範學校於本月十四日舉行十二周年紀念羅素在風雨操場演講「何謂物質」聽講者逾千人圖係當時盛况 
館先報在逃以便將來潛逃之地又一說謂徐氏即令潛逃亦不能　何種勢力因中國人性情對於在舞臺之上者曲意歡迎一下舞臺即較冷淡况徐氏遇人以刻薄寡恩著稱者其舊部亦不易集合故徐縱然出走與政局上無甚影響蓋徐擁有十路定國軍之實力時代尙且潛逃託庇他人籬下以討生活此次隻身出走有何用處云云 
　　據某方消息匿居使館界内之第二批禍首張宣聞亦巳於日前喬裝逃走故軍警方面巳特别注意偵緝矣晨報消息云日使館之放走徐樹錚蓋在旬日以前而日使於十五日始向我政府發表現在徐氏之蹤跡有謂巳至日本者有謂尙在天津者聞政府對於此事除照例仍飭軍警嚴緝外擬向日本提出一種抗議外交部重要人物爲此事特於前昨兩日連開重要會議聞其抗議内容大略如下（一）日使旣云根據國際習慣保護該禍首等該禍首　卽　脫離之自山今之逃去日使理應負責且外交部前曾致公文於日使聲明中國政府對於該禍首等之罪狀認爲普通刑事犯將由法庭提起公訴請日使嚴爲看守日使果尊重中國之法權尤不能任其逃逸而僅以一通告了事（二）對於其他日兵營之各禍首仍望嚴重看守不得再任其有逃脫情事 
　　據使館界傳出消息則謂小幡公使前發出徐樹錚逃脫之公文後知中國政府必有抗議即巳預備一種應付手段矣 
[琿春交涉中之雙方態度]  
　　琿春事件政府對於日本節略中之第三條將來可以隨時出兵一節業巳據理堅决拒絶惟聞日使方面自前日接到外交部照會後尙無何項表示現政府對於此事正爲第二步辦法之討論大抵日内日使若無確實答復到部政府仍將提出催請撤兵而對於將來可以出兵一層則已抱定方針無論如何必澈底拒絶以维我國主權並聞奉天張使前日會致電政府詢問交涉情形國務院昨（十七）日復電云琿春事巳照尊擬四條辦法答復日使一俟交涉得有情形再行電告又據外交方面消息日本政府對於琿春之撤兵辦法因中央不允其保守自由出兵條件刻巳打消前議並聞該國各方面聲明對於琿春交涉决不撤兵並履行日前外交會議之各項條件以求吻合彼國人對此案心理探其最嚴重之手段一爲劃寂延吉道爲中日共管區域一爲在時機緊要之時間仍增進大部日軍以資鎭攝一爲中政府不開正式之談判無正當之解决辦法决不撤兵 
[大陸報之消息]  
　　大陸報十八日漢口電云馮玉祥昨率部下軍隊由七里河赴信陽州馮今控制京漢鐡路南段 
　　十八日北京電云紅軍與謝軍之戰事巳於十六日晚由謝軍樹休戰旗停止邊界華員曾居間調停 
　　潘復明日赴津召集中國銀行家會議討論中國銀行團接洽政府借欵事宜 
[中國國立銀行與九年公債]  
　　中美新聞社譯密勒評論報云中國銀行副總裁張嘉璈氏近發表意見謂中國銀行與交通銀行自明春起將益見鞏固因現有九年短期内國公債六千萬發行停止兌現將取消也據張氏言中國國立銀行停止兌現一事開始於一千九百十六年遂使此等銀行大受打擊其所見惡果可得而言之（一）兩大銀行之名譽大失雖停止兌現專限於北京鈔票而財政上之信用巳完全失却行務之進行亦阻滯矣（二）鼓勵投機因北京鈔票跌價之故遂使無數商人皆含賭博性質爭購此項跌價鈔票以期僥倖獲利而忽其正當之營業此投機事業者實足壞中國商業上之道德者也（三）爲國庫上之漏巵財政部中每缺經費恒告貸於國中諸銀行借欵交付通常必以鈔票利益復厚銀行藉此獲利而政府與公衆方面則皆受虧矣現統計上所列政府借欵（皆鈔票）爲二千四百萬因鈔票跌價關係政府須受二百五十萬之損失長此以往則一二年間其債額且加至二三倍矣張氏又謂欲補救此失故中交兩銀行皆要求財政部發七年公債票以付兩銀行借欵俾銀行得以鞏固財部如其請一部分之借欵遂得償還而鈔票之價立漲然七年公債票之數少於政府所欠銀行債額遠甚亦少於流通市上之北京鈔票因之此項計畫亦遭失敗投機事業種種弊害亦仍繼續未巳去年又提議再發政府公債票用以兌現顧以安福部之反對因此擱置夏中安福旣倒新閣成立新財長决意整頓財政即允兩銀行之要求付之實行其關於九年公債票政府與銀行訂有條例六項業經内閣通過者（一）所發公債票六千萬元其三千六百萬元因發交公債局售與公衆以二千四百萬元供中國銀行兌現一千二百萬元供交通銀行兌現之用以後不得再發不兌現之鈔票尙餘二千四百萬元則留置財政部以收回該部所有之北京鈔票（二）凡收回之鈔票應於中交兩銀行財政部審計院及商會中主要人員前悉行焚燬（三）中國銀行與交通銀行應將發行鈔票總額現有鈔票總額報告政府及公債局刋布國中（四）在發行九年公債票時内閣應發一明令聲明此項公債係作整頓國家財政用者公債票發行之期以一千九百二十年十月一日起至一千九百二十一年一月三十一日止過此期限後不得再有九年公債票出售兩銀行跌價鈔票亦不得再定時價發行公債期限旣過共未售去之存票須交兩銀行保存（五）凡持有北京鈔票而不願以購公債票者可用以換取中交兩銀行存欵收據作存入現欵算其利率及償還期限與公債票相同（六）政府所存兌換鈔票之條例兩銀行他日發行鈔票時應遵照辦理據張氏所知一般投資者對此新公債票擔保品之是否可恃頗有懷疑之意其故有二一因關稅已用作多種債欵之擔保二因關餘爲數無多金價一旦微漲卽減縮至少數此等懷疑固亦良是然關稅之收爲數極巨在張氏意中實不足慮云 
[湘省自治案又起波折]  
　　湘省自治案自省議會咨行政府請確定法案名稱並請徵集各縣公民眞確意見後旅君湘人李若欽等百餘人復來電催促旅京湘人范源濂等亦將蘇鄂浙各省旅京自治聯合會制定之各該省省自治法郵寄回湘以資參考並請從速制定湖南省自治制度以確定基礎萬勿自閙意見譚延闓亦以時機不再即於蒸日通電各知事並轉保管處敎育會商會各公團略謂我國今日非主張聯省自治不能救國已爲全國所公認湘省當速制定省憲法以爲各省倡惟省憲法之産出當以制定省憲法會議組織法爲前提此項議决職權自以屬省議會較爲適當本省長巳提出此項法案咨交省議會公决惟事屬創舉當取全省人民公意各縣固有公團對於此次組織法案由省議會議决有無意見仰各該知事迅速召集各公團公决限於電到三日内電覆以憑轉咨毋得延誤云云各方面聞此消息又大起反對長沙報界聯合會特發表宣言聲明議决兩事（一）認定湖南憲法會議組織法由省議會起草由全省各公團同意（二）認定此次各縣公團卽多數贊成組織法由省議會議决亦係出自最短促時限未成熟之意見以上二事求各方面之同情謀一致之貫澈又長沙各固有公團亦於十四日下午在縣署開會徵求意見結果仍主張照前此七公團所定辦法由省議會起草由全省各公團同意除由到會三十三公團代表簽字報告知事輔呈省署外並通電各縣知事轉各公團云省長蒸電限三日電覆敝公團等本日在縣署集議僉以省憲法會議組織法起草權委託省議會以期簡便迅速仍應由省長將此項草案電徵各縣公團取决方爲有效不得卽由省議會議决以防流弊事關重要希一致表示爲荷 
[廣州通信（平）] 粤局尙未可樂觀之一原因 
　　廣東局面自陳炯明回省而後粤人治粤目的已逹矣然目前仍不得抱樂觀者則以廣州雖不戰而得而韶州連日仍在劇戰聞沈鴻英巳將鎭守使印信交出莫榮新仍在韶桂軍屯聚未散肇慶桂軍亦在鏖戰中永安蓮塘廣利均爲所據肇軍翟汪原擔任攻肇近忽告病大有知難而退之勢李魏聯軍攻肇則頗有損失魏邦平現已親行督隊再率大軍出發陳總司令亦知肇慶地勢重要巳籌備以全力攻肇矣惟日來陡有一驚人之事者則以浙軍陳肇英攻陷潮州並巳逼入汕頭是也陳肇英前與陣炯明本有聯絡粤軍反戈陳肇英以軍械接濟惟中間有方聲濤之煽動陳肇英反與方之靖國軍合而與陳炯明分離當惠州戰事喫緊時陳將駐潮之粤軍盡調入前方補充留潮防務空虚故有潮汕託福建减致平代守之說而陳肇英於此時卽率其部軍騷擾大埔三河高陂之間大埔旣得節節進逼然猶以餉絀爲辭曾遣人至衛戍司令部與姚雨平接洽故當時人言不一或謂浙軍巳攻陷大埔或謂浙軍與粤軍聯合共故即因此而來詎知陳肇英旣得大埔而後勢力日漸擴充而粤軍因廣惠得手在省城大爲活動以爲潮汕一隅不足關係大局浙軍於是逐漸前進竟於月之八日侵入潮安是時粤軍勢力頗孤留守潮境者又非精練之卒故初時抵禦浙軍者姚雨平自率一隊當前鋒粤軍黄任寰司令及周魏兩統領次之鄒魯所統之義勇軍第一支隊又次之詎知交綏而後浙軍獲勝姚雨平巳避往别處部下頗有損傷周魏兩統領等則已退守揭陽而浙軍乃乘勢入汕頭勒汕頭商會繳欵三十萬商會不允浙軍聲言將恣意焚刦商會允代籌浙軍乃減至十萬然汕頭八屬會館及大舞台均巳被炸倒塌秩序亦大擾亂矣粤軍總司令部聞此消息陳炯明立下命令飭第四支隊司令兼潮梅鎭守使洪兆麟率領所部速返潮汕洪於十號已率十六營乘坐福和輪船由省出發而鄒魯所部第二支隊司令譚啓秀全部亦已準備出發其七營長李煥廷全營亦巳出發蓋潮汕之事所關亦不淺也風聞浙軍器械頗爲充足某要人謂此必得有他方援助故能如此而外間論者且謂浙軍恐與駐厦海軍或有聯絡南北海軍旣巳宣言統一而駐粤海軍被困於廣州虎門以内行動不能自由林葆懌旣巳避地謠傳駐厦海軍將來必到粤援救今潮州旣爲浙軍所據恐駐厦海軍或將到潮此時局面又將有絶大變化云云特不知此消息果確否耳 
[杭州快信]  
　　嘉善野窰鎭水警所被大帮光蛋賈老窩子率衆刼去槍械後此次徐廳長出巡於十五日在南潯與江蘇水警廳長趙會鵬商妥立派第五游巡隊以宣節兵輪拖帶槍船八艘馳往會勦賈匪得某地梟匪林阿招補助勢極猖獗昨晨又添派第一游巡隊乘禦武兵輪赴大錢兜捕查辦實業廳雲韶案瞬經一星期尙未列入議事日程省議員許祖謙昨在議塲詰問周議長謂外間物議沸騰僉謂受有運動周極力剖白今日已爲列入 
　　省議會今日（十九）開議省立第六中師兩校因水災損壞校舍追加九年度修理費等案二十起 
　　前農事試騐場場長葉芸現仍未將文卷欵項交出聞虧短實有六千餘金一時尙難解决 
　　内務部續又分發警務傳習所多數學員到浙沈省長昨將許廣武等四名分警務處袁川等四名分省警廳范金鑑等兩名分甬商埠劉丙丁分外海汪國恩等二名分内河分别任用 
　　尙有要聞二及地方通信轉入後頁 
雜評一 
[顔外長之責任譚（默）]  
　　禦外武人應盡之責也乃庫倫之呼援如此其急而擁有多數國軍之武人熟視而無所覩且藉索開拔費以諉卸一若非其分内事者此可怪之甚也 
　　用人政府所負之責也乃今日各省之地盤不論大小非由武人支配不可協商調解忙碌異常一若爲其分内事者此又可怪之甚也 
　　武人放棄分内之責任政府無如何武人干預分外之責任政府又無如何忍氣吞聲絶無一責備之辭是政府亦巳自忘其應盡之責任此更可怪之甚也 
　　顔外長答學生之語曰辦理外交當本良心上主張盡我責任斷不至喪權辱國嗚呼武人如此政府如此而僅僅辦理外交之人本良心盡責任以孤掌支撑於共間能保終不至於喪權辱國耶 
 
 

Page 8

 
 
國内要聞二 
[福州通信（遂夫）]  
　　前全閩學生聯合會會長謝翔高被刺案 
　　前全閩學生聯合會會長謝翔高由滬回閩業巳月餘該會早經改組謝亦登報聲明脫離關係仍寓福州城内魁輔里謝氏祠第二進本月十三日九時許有某敎會學校革生陳國瑞者造訪時謝正與友人何崇齡等四人又雀娱樂謝即喚王某代之入房談約十分鐘左右興辭去謝送之二進門將回陳謂天黑路生强其同出且以左手挾之謝遂呼何崇齡持洋燭隨之戕至門首何見外有身穿洋裝及玉白衫者各一人稍近穿洋裝者即上前將火吹滅黑闇之中有搏擊聲謝亦無聲似有扼其喉者何驟見刀光一亮欲喊不能出聲少頃大呼多人共出並有王李二人出逐兇手至巷尾而回時在謝處者除陳國瑞外都七人有問謝翔高何人殺汝者答曰陳陳再問幾人殺汝巳不能言示以三指少頃卽昏倒地上其同人即爲舁往南街同生藥房醫治醫生外出又舁往南門兜聖敎醫院實則至巷口而氣巳絶矣遂由何崇齡報告省警察廳該廳即派督察長汪仁洲視察長劉震亞三署署長張樹瀛往南台三保福成魚貨行後陳國瑞家搜查將其兄國華等四名並印刷物及國瑞相片帶去第四署署長陳佑之到前海軍學生閩案負傷之劉開祥家搜查以陳國瑞平日組有鐡血團素寄寓於劉氏者也顧無所獲又派警察六人到海龍寗興兩船偵候是夜閩侯地方檢察廳卽派人檢騐右太陽穴刀傷斜長六分寛一分深至肌胸膛右乳上刀傷斜長六分寬三分深透内部右肋刀傷斜長四分半寬三分深透内部右胯　傷橫長六分半　四分　　肌右手處打傷斜長二分寬一分深至肌左肩甲刀傷斜長五分寬二分深至肌現正在偵查中查謝翔高龍岩人上有祖母并無父母妻年二十二歲子年五歲現均在籍翌日卽由同鄉募集六十餘元爲之收殮并電告其家屬詳容續探 
[蘇議會紀事（十三）]  
　　十七日蘇會開决算各項特别三種審查會决算審查會定進行日程期以十二月二日提出大會特别審查會專事審查關於繭行條例各案原案凡六其主張各有不同一爲打銷取締繭行條例二爲修改繭行條例三爲於繭行以外特定開放繭灶辦法俾人民得以自由烘儲不受壟斷之害會中舉錢淦爲審查長劉伯昌爲理事審查結果將繭行條例完全取銷其各項審查會因審查員多兼决算特别職故未能開會十八日開大會下午三時到會者八十二人即開會鮑議長主席續到二十三人至五時散會計討論九案（一）朱翼雲提議查考本省所有欵産及收支各項緊急動議（二）黃守孚提議咨請省署將鼓鑄銅元餘利追加九年度預算案均逕咨省長（三）請議審查會提出泰縣貧兒院吳錢齡等請議更正補助經費以符原案案頗有討論因九年度預算規定貧民工廠適有請求補助之舉議會即納入敎養經費内補助詎泰縣知事將二千元專事補助工廠於是貧兒起與之爭實含朦混嘗試臭味各議員有主張將二千元分撥者有主張特别想法者有主張尊重預算案不加分文者紛擾良久結果以付内務審查表决（四）請議審查提出泰縣管得泉等請議省長處長擅更官制提案以維法令案以巳於陳伯盟華彦銓任桂森等提議在前業經議决咨行省署並准咨復暫緩　行本案　撤銷（四）内務審查會審查省長交議瓜濠救生局收支淸册案報告依報告表决補助一千元（六）陸以鈞動議將補發議程第一案朱翼雲等提議電請中央迅催王瑚　蘇緊急動議案變更議程提前討論衆贊成旋經表决由秘書屬稿逕電中央（七）黄炎培動議將補發議程第二案黃次山等提議變賣廢鐡係處分本省財産應請咨交本會審核案提前討論多數旋以付審查表决本案所舉爲值價七十萬左右之廢鐡經汪坤瑜承買因違背合同由督軍省長在公共公廨涉訟經年者及蘇州季新益經手賣却之銀元局引擎周瑋文經手賣却之現在第二工場前銀元局發鐡與第二案之銅元餘利均於江蘇財政上有巨大之影響吾人當靜觀其後者也（銅元餘利約二十餘萬省署列預算故有此次之提案）（未完） 
[南京快信]  
　　南京學生聯合會通電大意國際聯盟會十一月十五號開會於瑞士之日尼瓦有某某等國除該政府所派出之代表外猶有人民團體所派出之委員多人向該地之報館及各國代表或委員等作一種之國民外交運動本聯合會以爲於此時期我抱誠守信之國民亦不得不有一種準備 
　　警務處昨訓令各縣知事前令專任所長辦法着卽暫緩實行所長一職仍由知事兼充其巳委各所長均應仍回警佐原職 
　　王桂林辭職經軍民兩長慰留辭意巳打消 
　　嚴家熾接財廳長篆後連日各稅所長均紛紛來省禀見聞不久將擇不滿輿論者更動 
　　實業廳昨訓令各縣知事不准挪用實業行政經費 
　　財政廳委兪文麟充總務科長昨巳到差又委朱占春充沐陽贛榆催征兼曾辦登錄稅委員黎鑫赴常熟提國省稅欵 
　　軍署主任參謀劉玉珂調升參謀長所遺主任參謀經齊代督委曲　升充齊又委姜必暐充本署備間員 
　　省議會孫紹祖等提出省署對於省立七師十中兩校鬥毆風潮如何處印兩校校長是否懲辦質問書昨由會咨請參署於五日内答復 
　　兪紀琦昨謁軍民兩長即辭赴滬 
　　本年江蘇全省商會定十二月四日在省開聯合會議討論裁釐加稅各項問題 
地方通信 
[蘇州]  
　　崔警察廳長物故蘇州警察廳長崔怡庭君蒞任六載本年秋以積勞成疾迭延中西醫診治卒不見效於昨日（十八）上午二時許去世在廳各職員均爲料理喪務異常忙碌所有廳長職務聞暫由總務科長高君代理云 
　　組織水警敎練所江蘇水警廳長趙會鵬君近爲培植水警人才起見特仿陸警辦法組織水警敎練所所長一員已委前陸軍第二師五團三營營長顔大鏞充任敎練四員則悉由廳署現職人員兼任 
　　集議對付閙荒案吳縣温知事以東橋黄埭等處發生閙荒巨案特於十七號下午二時邀集各紳董開緊急會議磋商對付方法是日蒞會者爲孔紳康侯等十餘人首由温知事出席報告赴鄉經過情形繼由各紳董討論僉稱各業棧對於虫災各鄉早經分别减讓該處糾衆滋閙難保非受人主使應請縣署速頒白話布告剴切曉諭一面密拿主使人從嚴懲辦所有該鄉陳經廟本係莠民集議之所應即派警前往發封云云當經温知事允如所議辦理而散 
[鎭江]  
　　調查俄國郵局丹徒縣張知事奉齊省長訓令近爲考查俄國在我國設立郵政起見仰將該縣所設俄郵局信櫃儲金等呈報張知事奉令後當即派員調查悉本地並無此項名稱已據情復省矣 
　　部委視察國語敎育部特派黎敬熙爲江浙兩省視察國語成績專員由京南下現巳抵蘇准於日内蒞鎭視察各校丹徒縣張知事得此消息巳函致勸學所道所長轉令各學校預備歡迎聞黎君此次南下視察對於各校敎授國語方法極爲認眞云 
　　懲治盜賣義塚鎭郡西城風車山義塚數十座被土棍莊福隆等私行挖毁得受重價盜賣外人當經紳董王振文等函致縣署派差嚴提莊等到案訊押勒限十日内將盜賣義塚地價如數交出以一半撥充北方災振以一半修理無主孤墓云 
[揚州]  
　派員修理壩閘江蘇運河工程總局近派工程師美人帶同員役前往歸江十壩曁雙金閘等修理壩閘工程誠恐無知農民生誤會特訓令江高寳淮各縣知事一體保護以重要公 
　　添設乙種農校縣屬公道橋原有國民小學一所現該處紳董王九臯等以學童衆多不敷容納特於該處添設乙種農業學校以資造就業呈准縣署立案給欵補助矣 
　　查報米糧價值省署遵照内務部咨文通令各縣查報米糧價值及重量以便災賑臨時委員會派員購米時有所比較 
[嘉興]  
　　襪廠失火嘉興北城外柴塲灣興和襪廠於十八日午前三時許不知因何失愼致兆焚如頓時火勢猛烈施救無方迨至各坊義龍到塲該廠房屋己成灰燼幸四周均係空地故未害及鄰居是役共計焚去房屋十幢連同紗襪線襪及原料生財並廠東住宅等（該廠係顧姓開設内眷即住於廠内）損失不下五千餘金又燒傷某甲一人亦云慘矣 
　　米價又漲嘉邑早稻登場市上並不擁擠以浙東今夏水災駐嘉客民多將所收之稻運往温台等處出售冀得善類且目下晚稻雖己收穫而收成折歉各米肆因來源不旺米價因之難以低落加之近一星期來各客帮之來嘉採辦者絡繹不絶市上有供不敷求之槪囚之米價又漲二三角新冬年石七元八角尖米七元五角白米七元六角白元七元三角糙尖六元六角糙元六元三角 
[南昌]  
　　賈旅索餉之急迫暫編第一師賈旅全部現駐宜春因中央積欠軍餉過鉅屢向地方官商借墊均經先後應付今日（十五）宜春知事諸葛延翰又來電請求再由該縣田賦項下撥借一萬元以免斷食譁變陳督主留該軍而不爲籌軍餉設有意外恐陳督不能辭其責也茲將元寒兩電錄下（元電）南昌陳督軍戚省長楊財政廳長鈞鑒頃奉賈旅長面諭前挪川田賦萬元業經用罄現又電商續借囑知事再挪用田賦萬元備辦給養等語查縣境官商各界籌墊軍費爲數甚鉅實屬筋疲力盡礙難籌墊分文現值天寒右一旦斷食譁潰堪虞惟有仰懇俯念地方緊要情形危迫求速電覆由知事再在田賦内挪用一萬元專辦給養以解到懸之急而免地方糜爛爲禱宜春縣知事諸葛延翰叩元（寒電）頃據省長寒電謹悉尊轉旋奉賈旅長諭以此間給養短缺明日即須斷炊現巳電廳救濟囑挪田賦應用知事查賈旅長所言係屬實情現在官商力盡萬難籌墊而軍隊一旦缺食定必譁潰知事身膺地方殊難坐視輾轉思維不得不仰求賞准在於田賦項下暫行挪移一萬元應用以救眉急並求迅速電復遵辦臨電不勝迫切待命之至宜春縣知事諸葛延翰叩寒 
來函 
[安徽地方自治促進會來函]  
　　申報館鑒頃讀十一月十三日貴報緊要新聞欄内北京各省區自治聯合會十日在江西會館開第六次聯席會對於安徽代表問題有前由該省自治促進會選出七人一語敝會聞之不勝詫異查敝會自十月十四日成立兩月以來並未選派代表與他法團接洽除逕函北京各省區自治聯合會聲明外特此函逹並希登載爲荷安徽地方自治促進會銑印 
 
 

Page 9

 
 
   
 
 

Page 10

 
 
本埠新聞 
[商會請緩行所得稅之函稿]  
　　上海總商會會同縣商會昨致上海縣知事署公函云敬復者本年十月十七日接奉貴公署上字第二百五十一號公函内開奉到所得稅原案呈文條例等項排印十本送詢籌議調查辦法見復等因到會當經開會集議並將所得稅原案呈文條例等項重行排印五百本分布各業籌議在案十月二十四日續奉貴公署上字第二百六十號公函内開轉奉部令並所得稅分别先後徵收稅日淸單請籌議調查估計辦法見復等因到會並據南京蘇州漢口吉林蕪湖各總商會宿遷松江武進上海常熟各縣商會先後函稱政府擬於十年一月實行所得稅曾經開會集議僉謂此項新稅照原訂條例稅率雖屬輕微稽徵易滋苛擾恐公家之收入有限而人民之受累無窮又况比年以來風潮屢起災祲時聞民鮮安居商多失業而原有之各項稅捐名目繁多擔負巳重困益加困其何以堪各等語又據上海縣商會函稱所得稅一案請聯銜具復等情敝會爲格外愼重起見不能不從事審查詳加討論業於十月三十日十一月十三日兩期常會集議公舉會董審查茲據先後提出意見書審查報告書並各業復到籌議條陳復經開會審查核議僉以所稱各節均係實情實理代表輿論各業意見詢謀僉同相應將審查終結情情錄請察核溯自政府有施行所得稅之决定社會方面反對之聲即甚囂塵上查所得稅爲應於各個人給付能力所課之稅東西各國認爲最公平最良善之稅制似無反對之餘地但今日所國頒布之所得稅法是否可行與今日政府徵收此所得稅欵是否必要在法律上事實上皆吾人亟應研究以爲應否擔負之標準斷不能無理反對致蹈抗稅之嫌鄙人等即依據此點從事審查謹以結果所得報告如下第一從法律上觀察認爲不可行者其理由有二卽（一）立法手續之不備（二）違反稅制之精神所謂立法手續之不備者在昔專制時代君權過重萬民臣子天下爲家予取予求固不必徵同意於民亦不屑徵同意於民也今世立憲國家凡增加人民之負擔須先經代表民意之立法機關承認庶爲合法今日我國政爭未已無合法機關足以代表民意此增加人民之所得稅法於法律上必要之形式亦不經通過遽欲以一紙空文號召全國是直置民意於不屑問也人民欲尊重共和保持民治精神則此未經國會通過之非法新稅當然無奉行之義務此法律上之不可行者一所謂違反稅制之精神者所得稅者依各個人納稅力之高下以爲課稅之標準我國原有稅項消耗稅居多數勞動階級每於無形中負擔多量之消　稅而坐享勞動者之乘餘價值之資産階級負擔反輕大非社會之幸各國所得稅制度對於勞動所得與財産所得斟酌輕重分别課稅務保持租稅全體負擔之均衡如此公平而普及之稅則於社會國家兩有裨益今觀我國所得稅條例其立法上破壞公平之點殊失所得稅制之精神舉其大要得下列三項（一）不應多取於無産階級而廉取於有産階級（二）勞動所得與財産所得應有分别（三）規定最低生活費之不正確（以上三項理由見盛葉兩董原報告書已紀本月一日本報從略）以上三項皆爲立法上最大之缺點按今日政府徵收稅目淸單對於所得稅條例第二種之所得除收公吏之俸給公費年金及其他受公家給予金之所得實行課稅外其他一槪從緩是一般人民對於上列三項之缺點似可暫不置議惟所得稅爲各國所認之良稅非如釐金爲我國獨有之惡稅則此項稅制終必有實行之一日此項缺點自應特别指出以促將來合法機關之修改在今日未經修改之前此項不完備之稅則人民尤無奉行之義務此法律上之不可行者又一要之今日施行之所得稅法根本上巳失法律之効力當局方以法治號召國人不當以非法行動資人民以訾議此又法律上認爲不可行者（未完） 
[印花稅滬辦事處致兩商會函]  
　　江蘇印花稅駐滬辦事處致南北市兩商會公函云逕啓者案照財政部訓令將銀錢支票貼用印花並更定憑摺賬簿稅額一案業經省處遵令通行諒荷台察惟查部令實行日期轉瞬即屆應請貴會查照前案迅卽通告銀行公會錢業公會及各業一體周知毋任企盼 
[漢口元豐號整理情形]  
　　漢口元豐號向在滬漢豫直皖等省分莊設廠辦運芝蔴製造蛋粉輸出外洋金融歲以千百萬計範圍之大幾可左右市面此次出口鈍滯周轉不靈形等擱淺各債權人謀保障債權必先保全元豐於是公同協議組織保元公司設立董事會代元豐整理營業以所獲餘利分别攤還各債權挽回補救具有苦心其經過手續及辦法悉詳於官廳呈文中茲將呈稿錄下 
　　爲附呈簡章懇請察核備案並乞轉呈政府量予補助事竊漢口特别區元豐號自前淸光緖年間開辦迄今歷二十八載向理芝蔴等出口營業每年在鄂豫兩省運辦芝蔴售與洋商輸出外洋多時常六七萬噸少則三四萬噸總額約值銀千萬兩左右漢口出口物品向以芝蔴爲大宗該號運銷之數幾佔全額之半中外商人推爲出口營業之巨擘迨民國元年該號主阮要衷調查歐美人民需用蛋品不啻日常汕鹽全年銷數實與絲茶相埒乃思華蛋西運行銷推廣海外貿易特發明機器在鄂之武昌漢口豫之許州駐馬店彰德皖之宿州毫州魯之桑園等地方剏辦大小蛋廠八處專製蛋粉乾蛋白運銷歐美查計各處蛋廠全部産業及京漢鐡路一帶所製芝蔴分莊房産共值銀百六十餘萬兩合計各廠一天之用蛋約計四百五十萬枚全年輸出蛋粉總額約值銀六百餘萬兩即蛋粉鮮蛋以及芝蔴雜糧等轉運車費完納釐金曁賑災公益捐等數項年亦須銀二百餘萬各廠辦事員及内外男女工人共有萬餘人之多中外各銀行各錢莊相與往來或信用借貸或貨物抵押營運總額統年常在四五百萬之則獨資營業如此範圍求之全國無與倫比上年曾在農商部註册專利部員調查該號成績最優海關貿易册漢口輸出總額亦推居爲第一無論歐美商人交相稱許即滬漢豫直皖各省偏僻婦孺亦莫不知有元豐牌號歴年營業尙稱發逹詎去年冬季因歐美金融窘枯鎊價步縮出口交易鈍滯不動該號製出蛋吕亦因之不能流能貨如山積以致營業頓現困象遂將各處蛋廠全部向英商安利英洋行抵借銀七十餘萬兩又以製成蛋粉續向該行押借百餘萬兩以資周轉而期轉機迺至今年三月間安利英洋行押欵行將到期而出口貨依然未動困難情形較前尤甚洋人方而亟欲照約履行没收産業聲勢頗爲　厲彼時華商各銀行各錢莊曁個人之信用借貸或貨物押欵尙有百數十萬兩聞知此事相顧失色蓋華人信用各債權原以該廠産業爲無形之抵押若被洋人没收變價該號勢必瓦解華人債權何以有着是時又值大届杭隉金融異常恐慌倘再受此打擊影響全市至爲可怖相率至安利英洋行代爲商展往返磋商遷延至五　月迄無具體辦法董等均屬債權調查該號主阮雯衷醉心實業平日行品輿論尙無指摘不過因範圍較大管理失當咎有難辭至此次失利據稱係出品滯銷存貨過多所致細察各方似屬實在爲國計民生計爲市而計爲實業計爲挽回利權計爲消弭交涉計爲債權自衛計准情酌理勢不能不亟思補救爰齊集各債權會議僉謂欲保障債權必先維持債務維持債務辦法維何一須組織團體代爲主持一須公推代表至安利英洋行磋商辦法一須與該號主訂立條件出具委託書交出營業全權以債務淸償日爲止一須輔助財力將各廠繼續經營以所獲餘利分還債權而該號主阮雯衷自知負欠過鉅無法補救勢成破産正在向各債權要求設法得此主張深爲感激當簽具委託書聽憑全權辦理遂公决組織公司定名曰保元取保全元豐之義首先將該號在漢全體債務四月底止停計利息分别簽允外埠債權雖屬不多業經設法疏通要求加入一而公推代表向安利英洋行磋商元豐號之抵押各産業除漢口特别區蛋廠及棧房曁橋口地皮之一部分仍舊抵押外甚抵與該行之許州彰德駐馬店南宿州武昌等蛋廠及沿京漢鐡路一帶之芝蔴莊各産業共計價值銀百十餘萬兩由保元公司籌措銀四十萬兩分四期先行贖出歸保元公司承押洋人念與該號交往有年亦允照辦且有免利等之讓步洋行方面旣經解决所有向安利英洋行轉移之産業及該號未押出之毫州桑園兩廠産業均歸保元公司作爲保元公司四十萬兩填欵之擔保品一面由保元公司全權代該號力加整頓繼續試辦以每年所獲餘利擬訂辦法分攤塾欵押欵及信用各欵俟各債務消償後仍歸還該號主自行接辦倘營業不能發逹成産業有不適用者保元公司得履行安利英轉讓之押欵權將各蛋廠及芝蔴莊各産業出售抵押或其他處置方法各債權人無論何人不能干預所得之值儘先償還保元公司塾欵如有餘欵再行支配償還其他各債權人以昭平允惟組織公司承押安利英轉移之産業並爲代辦製造營業且爲向各債權證明以所獲餘利分還苦心孤詣蓋即本欲保障債權必先維持債務之意至元豐號及號主阮　衷對於各債權人等固有之責任仍由元豐號及號主阮雯衷完全負擔與保元公司無涉並再三聲明阮雯衷及其子阮規方於委託後不得自收處置或中途反悔致與董等淸理權限有所抵觸如此設法維持雖千頭萬緖歷經艱難然該號以濟肓之病得慶更生東隅之失或可收之桑榆實業各廠賴以保全而各債權有發兵救兵雖目前難期速效將來亦得希望逐步淸還之日市而大局均有裨益惟是取贖産業項下除巳繳二十萬外尙少二十萬亟需籌備而製蛋芝蔴均係大宗輸出品範園甚大營運資本爲數頗鉅雖承金融各機關慨允輔助周轉究虞不給若得政府特種補助則聲雄力厚進德瘤易債權債務均蒙理惠而實業亦得以保全尤爲萬幸除呈請督軍省長外爲此謹將組織保元公司經過情形緣由附同簡章呈懇鈞縣俯賜察核備案並乞轉呈政府量予補助俾資進行而維實業實爲德便謹呈 
[西報續紀法租界水電公司事]  
　　字林報續載法人邵波氏論法租界水電公司自來水事之文略謂一九○一年以前法租界之自來水仰給於上海自來水公司嗣因法租界推廣且爲挽回利權計法公董局遂决計自設水塔師濾水池一九○一年收買上海自來水公司之水管自行辦理此後馬路加多水管亦增水塔之力有限不能供應日增月盛之需求公董局乃决定將租界内自來水專利權售與法人所組織之水電公司一九○八年五月水電公司接辦以來並無重大之改良計劃一九一○年公司每日出水之能力爲一萬立方米逹一九一一年公司依照原議在水廠與法租租界之間另置總管並在在盧家灣建一水塔但此後租界需求雖增而公司並未擴張其濾水池惟略增水管且非以大規模行之以致出水之量超過其出水之能力公司迄未設法補救以致愈趨愈劣查今年夏季每日需水一萬六千三百二十立方米逹超過其出水能力百分之六十三此春夏之間所以有自來水供給不足之情形也八九月之交法租界失愼二次皆感水力不足之苦春間食水不潔亦因此故上海自來水公司巳採用新法彌補缺憾水電公司則無此舉動公董局屢請其整頓該公司迄不理會之實則自來水之須整頓正不遜於電氣也云云 
　　大陸報云法租界公董局前曾致函水電公司要求整頓否則由公董局由回自辦十月二十六日該公司總技師覆稱已得巴黎來電詳述擴張辦法想此辦法定可使公董局滿意覆函並請求面商一切十月二十九日公董局開特别會議該公司總技師亦與會總董詢以有無討論所擬計劃並决定辦法而不請示於巴黎之權總技師答稱無此權力且無將巴黎來電内容告知公董局之權並稱將電請巴黎許其將來電内容發表云 
[法租界調查中外戶口之報告]  
　　大陸報云法租界調查界内中外戶籍之結果業巳發表計共有十七萬零二百二十九人其中十六萬六千六百六十七人爲華人内分男子十五歲之上者七萬零四百三十八人十五歲以下者二萬二千五百三十九人女子十五歲以上者三萬二千二百十人十五歲以下者一萬五千七百二十三人住於船上者六千二百五十人居住不常者九千九百六十人至於法租界内之外人其總數共爲三千五百六十二人男子十五歲以上者一千六百七十二人十五歲以下者三百九十一人女子十五歲以上者一千零四十四人十五歲以下者四百五十五人以英人爲最多計一千零四十四人次多爲美人再次爲法人合公共租界與法租界併計之外人總數爲二萬六千八百六十八人最多者爲日人計一萬零五百二十一人次爲英人六千三百八十五人美人二千八百十三人俄人一千四百七十六人葡萄牙人一千三百八十二人餘則皆不及一千查居於兩租界者除華人外共有二十六國人 
[汽力帆船失事紀]  
　　大陸報云載重一千五百噸之汽力帆船華昌號原係兩年前日人所造之木質船後由北蘇州路十一號鐡商唐某購買該船近由秦皇島裝煤來滬中途遇風遂於本月四日在山東成山角外沉失船長與大副二西人與中國水手二十六人乘一長艇逃生但迄今不知下落想巳沉溺尙有水手等十一人乘一平底艇逃生幸遇某日船救起載往大連今巳改乘他船抵滬一般遇難之水手家屬昨聞此消息擁至漢路該船事務所鬨鬧男女數十人哭鬧不休嗣由捕房派捕彈壓該事務所允請公正人出而調處斷定撫恤欵於十九日午前發表遇難者家屬始各散去云 
[馮少山出洋考察實業之公餞]  
　　商業公團聯合會前晚因該會幹事馮少山君不日出洋游歷英法德美等國考察實業并與僑胞互通情懷特於前晚（即十八日）午後六時借座大觀樓公餞上海各業及各團體領袖到者如出口業陸維鏞顔料業邵仁傑煤炭業何元增戚順友銀行業方椒伯保險業羅倬雲雜糧業葉惠鈞歐陽星南捲烟業沈佩蘭葉貺辰紙業劉敏齋倪獻庭西菸業穆萼樓報關業石芝坤陶業凌仲甫寗波同鄉會張讓三應季審蜀商公益會江湘浦國貨維持會王介安烟酒聯合會陳良玉金拜仁商邦協會伍詠霞湖北同鄉會劉耋臣盧星階廣肇公所湯節之黃伯平周錫三潮州會館黃少岩温州同鄉會林炎夫江淮同鄉會王保相鄭緘三金春林以及各業公所各團體代表到者計六十餘人七時入座首由陳良玉起言近年進口貨多出口貨少金錢外溢利源坐失實由國内工商界尙少研究所致今馮君出洋考察異日歸國將考察所得以提倡吾國之工商業鄙人對於馮君實抱無窮之希望次林炎夫起方馮君對於商業公團素抱熱忱今不辭勞苦不惜犧牲金錢與光隂首先出洋考察實業希望隨時報告彼國工商業得占優勝原因以爲吾國改良之明鏡次湯節之起言吾國工商業之缺點不止一端一精神二方法三毅力吾國應改良者又不止一業今馮君抱此志願出洋考察深望在座諸君亦同抱此志願工商界出洋者愈多則獲益愈廣衆皆鼓掌沈佩蘭等均相繼起言表示公餞誠意與希望之殷次馮少山起立答謝略謂鄙人向營紙業即就紙業一項而論吾國着着落後讓人專利各業情形正復相同鄙人自愧才疏此次出洋不過求多聞多見以廣見識今承公餞實不敢當次凌仲甫委託調查歐美陶業狀况陳良玉委託調查歐美烟酒業狀况九時餘賓主始盡歡而散 
[中國煙草出口銳减之原因]  
　　字林報云現在一季中中國烟草出口寥寥較諸曩年盛衰逈異查其出口銳减之原因則以中國烟草品質今尙不佳惟遇各處烟草大缺時始克銷行於他處耳戰時小亞細亞大半與世界商塲隔絶故烟草告缺凡製埃及紙烟與他種上等紙烟所必需之一種烟草旣不可多得乃不得不求之於遠東朝鮮烟草因含有東方氣味可用爲代替品以製埃及等紙烟故銷塲最佳而日本與中國之烟草亦漸爲人採用此中國烟草所以有大宗出口之貿易也今則事變情遷矣休戰以後凡在戰時堆存於小亞細亞各處之烟草逐漸流通於外而中國烟草遂不甚爲人歡迎近年英美法三國吸紙烟者逐年增多大半因婦女吸烟之故而吸板烟者則日見其少故烟草之佳者儘有銷路去年德國從倫敦購去烟草甚多不因柏林市價三砲台香烟每支須馬克一枚之奇昻而減也今德國等財政尙凌亂購買力尙不足否則中國烟草當有暢銷之機會今中國烟草確有改良之處苟續有進步則將來烟草出口之前途正有望焉 
[棉業聯合會臨時會記]  
　　中國棉業聯合會昨開臨時大會於午後四時開會簽名列席者有火機通海崇海甯紹上海南市北市漢口經理太倉號商等二百零六人先行推舉主席宣告開會宗旨略謂昨據職員會員張綸卿孫松年杜少如顧文耀金益芝陳質甫胡沁塘胡益甫曹啓明陳子政梁德甫等聯名函請遵章召集臨時大會提議要事並以現在外面有棉業公會之組織是否本會全體同業同意對於本會有無抵觸應請到會諸君明白宣示旋經公議僉以本會爲棉業總機關完全由同業所組織創辦有年呈部立案辦理至今早經公認今之所謂棉業公會同業中之不知者實居多數且該公會性質與本會宗旨各不相侔到會同人對於本會爲同業固有之團體當然無庸討論云云當經卽席决議所有棉業聯合會一切事務仍遵歷次奉部修正之章則辦理並各推舉代表當場簽字復由會長宣言如有不同意者儘可發表意見衆無異議一致通過由書記登入議事錄宣讀一過然後搖鈴散會巳鐘鳴七下矣 
[雜糧油豆餅交易所將成立]  
　　本埠雜糧油豆餅同業自組交易所先設事務所於法大馬路口三德堂通崇海實業公司舊址徵集股銀本定十五日截止而認股者頗爲踴躍茲己滿足定額昨日該業發起各行等訂於十五日在該所邀集同業曁各客帮開股東大會商議進行諸事推舉理事長及規定經紀人數及一切市場營業規則云 
[斛司加力問題之昨訊]  
　　南北市各米行斛司要求增加斛力一事曾於本月初一日起罷工三日旋經米業董事張樂君錢貴三等出而調停於初四日照常開斛現經米業嘉穀堂於初八日開會對於總商會秦會長所勸每石加錢二文尙不能贊允且各米店皆恃反對態度因此一時難以解决昨日各斛司以半月將滿增加問題毫無眉目若遷延不决斛力向誰收取遂聯合全體擬投縣公署陳請嗣仍由張董向斛司代表子伯生高榮泉毛長生等勸解始未實行 
[昨日米市之狀况]  
　　滬上米市向在南市荳市街一帶彙集近來閘北漸臻興旺以是各米行逐漸增多現發米行巳有二十餘家中秋節後又添三家因此各米店亦以滬北爲便咸趨北市交易連日米價之漲實由打包出口之故該業恐受影響故由米商公會向合記及振興廠等詰問前昨等日不見有打包之行動似該行廠等尙以人言可畏有所戒懼也内地産米各地聞上海有出口之動機亦懷居奇之心因此價亦見昻昨日到貨尙多本地各米店自價平之後存貨多已充足因而市價尙屬平定據米業之觀測打包不動市價當可平定矣 
[浙江路商界請查私運米糧電]  
　　浙江路商界聯合會近因客米來滬者甚多而米價仍在增漲並聞有商家打包上棧私圖偷運之舉特電南京省吏要求秘密調查原電如下南京齊代督齊省長鈞鑒滬上新米客路秈米來源均旺而米價由七元漲至八元有奇且日來打包上棧希圖偷運指不勝屈敝路平糶三月價祗七元現巳結束徒呼負負不揣冐昧可否仰求鈞座迅委幹員來滬密查俯賜嚴懲實爲公便上海浙江路商界聯合會總幹事長孫瑞曁會員一百三十八人等同叩 
[美公使明日回京]  
　　美國公使克蘭氏將於明日（二十一日）由滬乘滬寗路特别快車赴寗轉車返京 
[何佩瑢抵滬]  
　　前湖北省長何佩瑢於前日由漢乘輪至寗昨日（十九日）轉乘滬寗路特别快車於下午九時抵滬卽乘汽車赴大東旅社下榻云 
[第二批遣散龍軍將到滬]  
　　龍濟光部下之振武軍四百二十七名於前日由滄乘津浦車到寗昨日（十九日）轉乘滬寗路第二十二次貨車於今日（二十日）到滬待輪回粤解散 
[汽車相撞傷斃越捕續誌]  
　　汽車夫崔阿四戚阿林兩人日前各駕汽車行駛至法新租界華隆路口互相碰撞傾覆致將法捕房二百十五號越捕　倒受傷殞命旋將崔戚兩人解經法公堂判令押候展期訂訊等情巳誌前報昨由捕房傳齊人證將崔戚兩人解送法公廨請究詰之崔阿四供是日民人之車由北往南戚車自西往東戚開駛快車到來致將民之汽車撞翻民人與兩工程師均各跌出越捕壓在車内致斃惟民人開車甚慢並非民人之過求察戚阿林供民人之車由西往東越捕站在花園右邊舉手令民人之車先行不料崔車從後面馳來撞在民車之後面鋼板上以致傾翻致肇此禍等語並據電車公司各同人上堂證明一切又據兩被告所延之律師代爲辯護聶讞員商之法副領事葛君判兩被告還押聽候覆訊再核 
[閘北巡警李芳田自戕續聞]  
　　閘北五區二分所門崗巡警李芳田以所荷之毛瑟槍目戕斃命巳紀昨報茲悉該所署員米沛田日前因家務請假同籍由代理署員焦福立呈報徐廳長徐以該警之死與前四區第一派駐所門崗巡警姜運昌如出一轍但現届冬防吃緊之際所發子彈又未便收回應如何防杜之處俾日後不再發生此種不幸事實擬召集各區署長署員特開會議妥籌辦法云 
[滬西刦案續誌]  
　　十五日晚滬西憶定盤路永和米糧雜貨店被刦旋卽破案拿獲盜匪王德甫（即王麻子）及陳寳山等情巳誌前報茲悉陳寳山頸際中槍經西探送入仁濟醫院後傷勢甚重四肢不能移動大小便皆須用手術導引而出其所中子彈因體弱不能施迷蒙藥猶未鉗出昨由捕頭派探前往調查傷狀即據情復報捕頭候核矣 
[關於舊松屬欵産之省署代電]  
　　舊松屬欵産一案迭誌前報昨日王道尹又接齊省長尤日代電開據松江耿道冲等庚電稱敬電計逹台鑒現奉賢勸學所已發生拉收松縣學産田租金邑知事亦有諭保拉租情事即經具呈道署奉示須候省令辦理現值征租事關基夲收入若任拉收不但敎育善團立受破壞其行爲非法勢且影響於秩序治安羣情惶憤迫請鈞座迅電上靑奉南金川各縣撤銷違法處分佈告各佃戶趕速仍赴原有機關還租以維公益而保治安等情查此案前據該道尹具呈請示到署當以案經七縣知事公同决議呈經核准該代表秦錫田等所擬辦法應毋庸議等因指令分行各屬遵照在案茲據前情合再電合該道尹仰即尅日分令查照遵辦毋任紛爭切切仍將飭辦情形具報查核 
[派員迎護譚石屏旅櫬回湘]  
　　何代軍使接湖南督軍署來電譚石屏先生望重湖湘功在民國蕭條旅櫬稽帶滬濱業經延闓特派專員鄒新霽遄程赴滬迎櫬南歸俾安窀穸至該員護櫬經過境地應請轉飭保護以奠忠魂至深公感云云軍署巳通傳知照矣 
[華洋義賑會消息]  
　　華洋義賑會前託華北華洋義振會在津京代採辦糧食分運災區散放昨接來電略謂已代購千噸今續購四百噸以敷尊欵十萬之數如何分配鵠候從速示知云該會所收華僑捐欵以檳榔　籌振中國飢荒水災會募集爲最鉅先後已滙到元五萬兩又舊金山中國籌振會亦先後滙到捐欵洋四萬元云 
 
 

Page 11

 
 
[國内輪船進出口貨之調查]  
　　進口貨（寗波）太古公司之新北京輪船昨從寗波抵申裝來之貨有花餅八百件乳腐六百甏土酒三百甏竹筒及竹根四百三十五件烟葉一百三十三件藥材八十五件銀箔三十五件香粉五十包草蓆三十五件雜貨二件又寗紹公司之新寗紹輪船由寗波來申裝來各貨有地蓆一百件竹筒三百五十件鐡桶二百六十五件棉紗三十二件草帽九十一件冬笋掃帚三十九件漿粉舊布頭三十四件木器及雜貨五十九件（長江）怡和洋行之隆和輪船自長江來申裝來各貨有白米芝蔴小麥一萬五千三百七十一包麵粉一千包爆竹一千一百三十六件鐡鍋六只烟葉二百四十七件棗子二百六十九包瓷器一百九十三件樟腦油一百六十桶桐油桶油皮油蔴油共四百九十七桶礦砂二百八十包皮毛絲六十件瓜子茶葉五十四件紙頭五十四件活馬一匹銀子二箱雜貨四百十四件（烟臺）招商局之公平輪船自營口烟臺來申裝來之貨有石灰三百四十五包生仁三百包芝蔴二百三十袋魚乾二百六十四件鹹魚七十二件土酒一百十甏生菜鹹菜九百三十七件猪汕一百甏瓜子五十七包金條一箱細子棉紗十四件馬毛黄絲六十五件粉絲暇瓜五十五件木耳紅棗七十一包洋釘二十二桶鹿耳雜貨五百十八件（靑島）太古公司之頴州輪船由靑島來申裝來之貨有烟葉三千件馬口鐡一千四百三十一箱白菜一千三百二十四件花生仁一千一百八十七包柿餅三百九十九件棗子一百七十八包楂片五十二片黄絲紅牛皮藥材二十五件鹹猪二十一件羊毛四十二件玻璃料器三十三件 
　　出口貨（寗波）太古公司之新北京輪船昨日裝往寗波之貨有白米四千四百十五包麫粉一千五百包洋蠟三百五十箱水泥一百七十桶糖五十包蓮子四十箱藥材十四件煤炭雜貨五十三件又寗紹公司之新寗紹輪船昨日裝赴寗波之貨有白米三千五百三十一包麫粉五百包棉花三百九十包香爐一百六十八件玻璃一百零四桶土酒二十八甏洋布二十二箱石粉二百包火柴匣子九十八件件鐡四百五十五擔靛靑二十桶雜貨一百四十九件（港粤）太古公司之頴州輪船定本日開往香港汕頭廣東裝往香港貨有銀洋一百二十五箱麩皮三百八十袋栗子八十八包生梨八十簍洋紗六十件白菜四十二件木耳金菜九十三件棗子笋尖四十三包土酒十五甏綢絲楂片三十一件雜貨八十一件裝往廣東之貨有花生仁四千零七十七包麫粉七千包黄荳五百五十七包蜜糖四十八件生梨二十八簍栗子藥材二十件雜貨五十五件裝往汕頭之貨有麫粉四千包洋紗三百八十四件黄荳六百七十八包花生仁三百三十八包小麥二百二十包土酒一百六十甏礦砂二百件白菓一百五十簍蟹粉鹹菜五十五件爆竹靑蔴五十六件銀洋十三箱香箱二十七件花衣三十七包香烟二十七箱（烟臺）招商局之公平輪船昨日裝赴烟　牛莊之貨有土布五百七十七年磁器五百八十二件洋布二百五十五箱掃帚六百件白米一百十四包花衣二百餘包桶油機油二百桶藥材一百十六件紙頭六百十件竹器六十件神紙一百五十件鐡板條三百二十九件 
[友華銀行銀市報告]  
　　中美新聞社譯友華銀行十九日報告云昨日倫敦銀價當地及遠期各跌五先令八便士紐約銀價跌至七八又四分之三倫敦紐約漲價跌至三四五此閒開盤定貨金鎊五先令金圓八六日金五八又四分之三市况初不定後因要求甚多遂大見軟弱午後交易價金鎊四先令十一便士金圓八五目下滙價雖低似並未影響於出口貿易於市而殊鮮贊助故一時滙價似不至再漲云 
[新兵送厦編練]  
　　厦門鎭守使署副官剿安瀾奉令前赴山東徐州及浦口等處招募新兵嗣因招不足額又在本埠南市高昌廟地方續招茲聞巳招得新兵二百餘名惟因閩省急待編制故由剿副官將滬地所招新兵二百名先行送閩昨巳乘輪送往厦門編練矣 
[浙軍第二批調防]  
　　前駐寗台之步兵三十八國所部三營奉令與駐防嘉湖之浙軍第一師二師該管三營對調一節曾經該二團各該所部之第一營均已出發來滬互相換防在案茲悉盧浙督軍限令該二軍務於三星期内一律調竣現在除第一批互將本管之第一營官兵曁團部官佐調防外所有第二批應行對調之軍隊一爲三十八團二營一爲第二團二營定明日即星期日　（二十一日）各就原防地址開差來滬仍在兵工廠碼頭停泊爲交換乘輪之處昨由混成第六旅現駐高昌廟第二團王團長得悉特飭所部軍官届時前往碼頭照料矣 
[方介五控劉育民之結果]  
　　蕪湖美勝碾米廠經理方介五在公共公廨以民事起訴鎭江人劉育民用詐欺俾段誘令蓋章至蕪湖關擔保運米赴津中逾轉口出洋致被該關覺蔡受罰銀四萬五千零七十兩請求判令被告賠償一案迭次訊供詳請歷紀本報昨日下午又經張襄讞會同發副領事費洛君升　第三民庭續審見證林某未到被告律師以林與此案大有關係彼爲日商用人嘗一再請求日領事署令其到案今仍抗傳要求飭提並與原告代表律師辯論之下中西官磋商一過認爲本案辯論終結遂宣佈判詞曰訊得兩造供詞原告受被告託詞取回押稅二千元誘騙蓋章背填保米運至天津嗣海關查出此米並未運至天津着原告等照付銀四萬五千零七十兩實屬被告有意朦混以致牽連原告應判被告將四萬五千零七十兩之欵繳存公堂轉送蕪湖海關並償本案堂費此判 
[勤業女師範歡迎會紀]  
　　法租界勤業女師範學校昨歡迎南洋暹羅華僑陳欣木陳開智商會會長蔡俊卿及陳伍芝並厦門女子高等師範校長周受卿吳應培等蒞校由該校董事謝復初許冀公張秋白職員唐允恭陳家英黄丹芝女士等招街開會後由師範生錢啓秀奏琴學學生唱歡迎勤業女子師範學校歡迎華僑攝影 
歌全體代表彭桂芳讀歡迎詞次有高小生黄志宏演講大冒謂歡迎陳蔡二先生因其在南洋犧牲自己財産精神辦男女學校成績卓著而歡迎云次國民科學生徐月貞演說次史采貞演說大致謂改造新中國新社會須普及女子敎育爲根本改造又須熱心有力者提倡方可逹到目的次幼稚生吳芝華演講古事次陳欣木演說謂貴校歡迎頗不敢當希望貴校爲中國女學界模範云次蔡俊　演說謂貴校有如此成績皆係交長及敎職員熱忱所致云次校董吳應培勉學生自治爲改良社會基礎謝復初君稱揚學生成績並代瑶全校致謝來賓次陳伍芝表揚學生美術成績資學生表演各種唱歌游戲後茶點由招待員邀來賓至大菜問討論敎育進行辦法陳欣木當塲捐助二百元作爲該校經費並允回南代募捐欵足見海外同胞熱心教育之一斑矣 
[賽槍會競射消息]  
　　前日（星期四）早晨六時三十分鐘爲萬國賽槍會在靶子場比賽本月份月杯及第六次中華杯第七次英瑞杯之期天甫黎明各國賽員咸整槍蒞場計有五十三人准時開始賽射用新式牛眼靶該靶上半部係灰色下半部係黄色中間黑色眼珠一顆半被黄色遮掩遠望如初旬之娥眉月聞此項靶子上海係第一次試用是日天色不佳射至五六百碼時光線頗嫌不足茲將各種比賽結果分誌於後第六次中華杯二百五百六百碼各七響 
共二十一響惟班次較低者酌加分數最優五名如下（一）棚長陳文龍八十七分加十分共九十七分（得杯）（二）副隊長胡筠秋九十四分（三）隊員胡會林八十五分加六分共九十一分（四）射擊敎練排長陳景塘九十分（五）副排長郝伯陽九十分讓四分計八十六分第一次月杯二百五百碼各七響每班得奬者如下（愛混班）葡人高拉沙六十七分勝（愛字班）美人韋而納六十八分勝（皮字班）美人李吉生六十七分勝（西字班）華人陳文龍六十三分勝（地字班）華人胡會林五十六分勝第二次月杯五百六百碼各七響（愛混班）英人羅司六十七分勝（愛字班）瑞士人馬秋六十五分勝（皮字班）英人雀吞姆六十七分勝（西字班）英人戈逹辦六十分勝（地字班）華人胡會林五十六分勝第七次英瑞杯係美人李吉生九十八分加四分共一百○二分勝又聞華人胡會林連得地字班月杯四次照章須推升班次云 
[頒部科刑標準條例（續昨）]  
　　科刑標準條例本條例就現行刑事法律示以法定刑内仍有一定之標準復因命盜等案爲通常罪犯中最多之案且關擊死刑尤宜詳愼故特揭數條於内以促注意第一條科刑時應裁酌一切情形爲法定刑内輕重之標準並注意左列各欵事項（一）犯罪之原因（二）犯罪之目的（三）犯罪時所受之激刺（四）（犯人之心術（五）犯人與被害人平日之關係（六）犯人之品行（七）犯人知識之程度（八）犯罪之結果（九）犯罪後之態度科罰金時除前項各欵情形外並裁酌犯人之財産關係（犯罪事實不從一切情形裁酌難得適當之審判若各欵事項尤宜特别注意茲仿照瑞士及德國刑法增第一項之規定俾法官援用之時不致漫無依據又　金刑較自由刑爲更難不判貧富之程途難逹懲創之目的故設第二項之規定）第二條犯刑律第三百十一條之罪而有左列情形之一者處死刑（一）出於預謀者（二）卑幼對旁系尊親屬而犯者（三）支解折割或以其他殘忍方法而犯者（四）累犯本條之罪或俱發者（五）意圖便利犯他罪面犯者（六）意圖免犯罪之責任或防護犯罪所得之利益而犯者（謀殺與故殺雖同爲絶人生命而謀則處心蓄慮實較臨時激觸爲重其第二欵至第六欵雖非出於預謀亦情節之至重者故均宜處以本案最重之刑也）第三條當塲激於義憤而犯刑律第三百十一條之罪者得依第五十四條減等科刑（舊律擅殺等條本可適用正當防衛然出於事後者即非彼條所能賅載外國亦有如此之立法例亟宜增入此事指殺人罪而言因本條科至死刑特予寛減以免法重情輕之弊若傷害罪並無死刑在内不得援以爲例）第四條勘傷有左列各欵情形之一者以殺人罪論（一）咽喉要害部位者（二）致命部位穿透致命部位者（三）金刃十傷以上或他物三十傷以上者（四）致命重傷在倒地後者（五）熱水湯潑情傷慘忍或時值盛署有心淋潑者（本條所列各欵皆情傷之最重者在從前間有依鬭殺科刑秋審時亦以情兇近故予以實抵今旣據證定擬以傷而論可斷言其有殺人之决心也）第五條犯懲治盜匪法第二條之罪有左列情形之一者處死刑（一）係刑律第三百七十三條第一欵之罪在塲持有火器者（二）係刑律第三百七十三條第二欵之罪而爲首謀者（三）犯人曾充兵役係逃亡者（依懲治盜匪法第二條科刑者參差不一其在法院審理者尤爲輕縱殊失加重之本意悉特就該條定應處死刑之範圍方今累歲戰每兵士之携帶槍械逃亡流而爲匪者在在皆是故特增第一欵及第三欵之規定此二欵情形從前本在就地正法之列也）第六條科刑應重或輕者於判决文理由内載明所依據之情節第七條殺人强盜或其他犯罪科死刑之案件判决確定後送司法部覆核時連附緊要卷宗司法部接到前項文書後依左列欵式製作報告書「司法部刑事司報告書被告人年齡籍貫職業某省某廳審判被告人犯何罪一案今審查如後原判事實及適用條文（如有出入酌節理由）緣云云覆核事實及理由緣云云經某審判廳審依刑律某條擬以某刑查此案云云審查事實尙屬相符應即照准司長某人主任僉事某人主事某人」（從前關於刑名之案牘體例謹嚴詳略得中决非他曹望其肩背凡馳譽雲司者皆有秘授惜未經刊刻今擬略本其意增製作報告書於叙事及論斷特别注意將來可漸致　一而此類文字於偵查書預審决定判决文之内容皆可相通從此摩鍊主患審判之不進步也）第八條依本條例失之過重者由司法部詳具理由按月彙呈減刑（判决旣經確定從前失出之案難施補救所冀此次定例以後漸有依據其失入之案自應適用減刑辦法以濟其窮）第九條本條例自公布日施行 
[各大學演劇助賑]  
　　南洋公學約翰大學復旦大學等因北方災情極重共同集議定於隂曆十一月初五日假座夏令配克影戲院表演新劇及各種遊藝所得劇資撥充振欵云 
[靑年會今日之會務]  
　　今日（星期六）靑年會於午後十二時一刻舉行一星期祈禱會由王正廷博士主講二時爲交際科旅行團出發參觀三友實業廠晚六時爲該會菊宴每座取資七角宴畢入同樂會看影戲不另取費晚八時會員家屬同樂大會影戲正齣名眞愛情趣味濃厚觀之可添夫婦問高尙純潔之愛情并有北京學生之特别化裝雙簧尤饒精彩入座劵每張兩角會員只取一角云 
[浦東同人會秋季常會之議案]  
　　浦東同人會定於本月二十一日（即隂曆十月十二日）下午二時在滬南馬家廠浦東公所開秋季常會其議題錄下（一）研究恢復地方自治方法（二）省議員預選發票及宣佈日期（三）督促企業儲蓄之進行（四）倡行公瑩制（五）推廣長途汽車之提議 
[紹興旅滬同鄉會開會預誌]  
　　紹興旅滬同鄉會自第二次徵求結東之後計得會員八千餘人現定本月二十一號（即夏曆十月十二日）下午二時假黄浦灘仁記路口前德國總會開歡迎會員大會並第十屆常年會其會塲己有籌備員預先佈置開會秩序如下（一）振鈴開會（二）奏樂（三）惟舉臨時主席（四）主席指選糾察員十二人（五）主席報告開會宗旨並致歡迎詞（六）公學學生唱歡迎歌（七）董事會報告（甲）今春辦理餘上平糶案（乙）第二次徵求會員成績（丙）公學擴充狀况（丁）曹江水災籌振情形（戊）收支賬略（八）公决修改總章程草案（九）會員發表意見（十）演說（十一）餘興（十二）宣佈本届選舉結果（十三）撮影（十四）茶點（十五）振鈴散會 
[綏遠副劵開奬紀]  
　　昨日爲第九次綏遠工賑善後有奬副劵開奬之期仍在南市久大碼頭該公司内舉行自午前九時開始至午刻十二時止茲錄其五大奬號碼並經銷各票號如下頭奬第三萬八千三百八十號（杭州協記）二奬第二萬一千三百四十五號（嘉興永最利）三奬第二萬六千六百二十號（本埠葉鴻茂）四奬第二萬一千六百九十七號（本埠大利元）又四奬第三萬九千二百九十九號（南昌福順祥）五奬二萬三千○九十七號（天津鑫記）又五奬二萬七千六百十五號（揚州五洲）又五奬三萬二千八百九十五號（蘭谿振華） 
[難民請求伸寃]  
　　本埠自到有各省難民後雖經上海縣沈知事商請慈善團分批資遣回里逗遛滬地者仍復不少昨午有直隷省難民二十餘名齊投上海縣公署聲稱難民等因饑寒交迫在途向慈善家乞施錢文反遭巡警兇毆以致受傷請求伸寃該門警詰其被毆地點在何處該代表稱異鄉之人不知地名如若同往可以指示嗣由謝巡長出而向之安慰該難民等始結伴而去 
[客秈短少升合之懲毖]  
　　上海機器碾米公所近因滬寗火車運來客秈虧短升合昨特致函南京運輸公會云敬啓者敝公所迭據客商報告現因八月間在寗棧裝車之米與七月間不上棧之米兩相比較八月間每包竟少四五升客家深滋駭異查其走漏之故顯係棧房作弊客家血本攸關應作正當防範除由敝公所函請南京車務處總管曁站長嚴行整頓加意保護外用特函致貴公會查照注意爲荷 
[緝獲刦案嫌疑犯]  
　　閘北慈善菴地方婦人劉朱氏家於上月杪夜間被盜入内行刦當將事主綑縛即被刦去銀洋衣飾銅元等物次日開單投報警局飭緝在案前日晚間十二時五區二分所巡邏巡警查至浜灘頭地方拿獲匪徒張子理即江子理一犯又在身畔抄出洋燭二支並在附近起獲洋鐡箱一只内儲銅元八十三千五百文即將人贓押送警局傳到劉朱氏聲稱我家失　中銅元亦有但該犯張子理確係在場行刦之犯奉諭飭將張連贓申送警察廳發交司法科派員研訊據張供寧波人舊曆九月二十三日與友人張小蔴皮同來上海住在浦東陸家嘴地方至二十七日張小蔴皮約我在新世界會叙届時張小蔴皮不到是晚小民得悉小蔴皮應赴北火車站躭擱所以我去找尋並無行刦之事問官以案涉刑事着送地方廳究辦昨午後奉檢察官提訊一過判令收押起案銅元等暫行存案候劉朱氏到案再行質訊核辦 
[船戶被刦之澈究]  
　　船戶曹揚炳承裝花行白花駛至下海浦被盜行刦山海關巡輪拘獲盜匪徐占郎並匪船一只解送法庭訊供判押候示在案茲悉此案業牽許檢察官等一再討論並查得該盜匪行刦時共有杉板匪船四只上有盜匪四十餘名旣有匪黨如許之衆亟應澈究故於昨午後又將徐占郎提案預審良久判令加釘鐐銬仍着選押候示 
[北四川路火警]  
　　昨日上午十一句餘鐘北四川路祥林里弄内林姓家因午炊不愼遺火積薪霎時濃烟四佈冒穿屋頂幸時在白畫救火會中西隊員聞警各　抽水皮帶等車風馳電掣而來竭力施救得即撲滅祇燬房屋一幢並未殃及他家然各鄰居己飽受虚驚且遭水漬之損失矣 
[一婦兩夫之爭訟]  
　　婦人陳馬氏於三年前嫁與山東人張載三爲室日前有魯人陳富有者投法捕房聲稱馬氏係民人之髮妻於五年前私行出外現始查見請求提案訊究當由捕頭飭探往將該氏帶入捕房昨解法公堂請究先由陳富有供民人於民國四年間在原籍憑媒娶馬氏爲妻過門後適時届荒年妻子托故歸寗一去不返民人即以西洋鏡爲生來申至今始行遇見故此報捕拘案詰其有無婚據答稱未曾帶來又據張載三稱馬氏於三年前由伊父母領來上海嫁與民人爲室今有婚據呈鑒請察詰之陳馬氏稱婦人前實嫁與陳富有爲妻嗣因荒年故偕同父母逃來上海由父母私將婦人嫁與張載三今旣被陳富有尋見情願隨陳回家度日等語聶讞員商之法副領事葛君判以陳富有所控難憑馬氏旣不願隨張回家着送普育堂三個月俟期滿後仍交張載三領去 
[尋獲逃媳之請究]  
　　江隂人黄樹根之媳張三妹民國六年逃來上海近與同鄉姚阿二姘識賃居閘北長安路怡興里一弄六十九號門牌前日黄偕其子東生來滬尋獲扭控四區警署經顔署長訊明屬實判該氏及姚併解司法科核辦 
[鄂婦病斃客棧]  
　　湖北婦人某氏現年二十六歲（聞其夫名王逸民）於夏曆本月初一日由漢口乘連和輪船來滬庽居公共租界愛多亞路泰安棧四十五號房間内至初四日忽爾患病醫治無效延至前日身死經棧中人報告捕房飭探查得滬上並無屍屬即將氏屍體舁入斐倫路騐屍所着三圖地保唐晋山報堂給棺收殮厝壇召認所遺行李七件及現洋一百餘元均暫存揷房候核 
[下電車拾帽跌斃]  
　　前日有一年約三十歲左近之某甲乘坐某號電車行至南京路所戴西帽被風吹落彼即跳下拾帽以致跌傷要害不能開口移時斃命由捕查見報告捕房飭探查無屍屬將屍舁入騐屍所着保報堂棺殮厝壇召認查死者身穿羅緞棉袍靑布短襖條子布短衫上有一林字愛國布夾褲白布襪褲 
[汽車碾傷行人]  
　　昨日上午九時許有某號汽車駛經西藏路福州路口撞倒行人沈洪發碾斷右足小腿骨由老閘捕房二百四十一號華捕瞥見當即前來抄錄汽車號碼另雇車送受傷人往仁濟醫院醫治一面歸報捕頭候示 
[身帶手槍罰五十元]  
　　山東人陳六於本月十一號夜身藏勃郎林實彈手槍行經新閘長浜路被探何正善查獲連同手槍一併帶入捕房解經公共公廨諭着押候查明訊究在案茲經何探查得陳前充公共捕房華捕因事斥革惟在租界内並未犯案於昨將陳解送公堂禀明前情請爲發落訊之陳仍供該手槍確係友人周顯庭之物現周不知何往等語經陸襄讞核供商之英赫副領事以陳身帶車火違章判罰洋五十元充公無洋改押西牢五十天手槍充公 
[搶土與帶土並儆]  
　　無錫人王阿招前日因在湖北路攫取住居白克路二十五號門牌鎭江人賈貝記所携烟土一包圖逃經賈鳴由包探姚錫卿與一千一百三十四號華捕帮同追獲人贓一併帶入捕房昨解公共公堂先由探捕上堂訴明前情並據賈供該煙土係在法租界某土店内買來自喫並非販賣等語訊之王阿招供詞推諉中西官以王白晝搶物實屬不法判押西牢三月期滿逐出租界賈私帶烟土亦屬違法姑寛着罰洋二十元充公烟土送海關焚燬 
[違犯烟賭禁之科罰]  
　　廣東人陳阿四邇因在法租界小東門外財神弄地方私設烟榻容人在内過癮並聚賭抽頭現爲法捕房西探長石維也君偵悉前晚帶同包探前往該處抄出烟槍兩支連同賭具賭客一併帶入捕房諭令交保候究昨日傳至法公堂請究先由石君上堂禀明前情詰之陳阿四供認私賣燈吃聚賭抽頭不諱中西官判陳罰洋三十元充公再逐出租界一年以儆烟賭具銷毁 
[昨日公共公廨訊案紀]  
　　昨晨公共公廨民三庭由陸襄讞會同西班牙副領審訊西班牙商綿義洋行訴益大號股東胡一齋定貨不出請追貨欵及損失案被告之父松霖在天津路永昌裕洋貨號附有股份故該號遂被牽涉前判給諭該號於本案未訊詰之前所有貨物不准變賣茲因永昌裕聞諭以此事係屬波累故特延律師到堂提出各種證據證明該號與益大毫無關係要求將前判禁諭取消俾永昌裕營業名譽不致無辜同受影響並聲明益大另有股東數人「結果」本年十月二十五號公堂對於永昌裕所下之禁諭撤銷第一被告交一萬元舖保第二被告交五千元舖保候補傳益大號股東到案再訊民一庭由關讞員會同美丁副領事審訊美商新茂洋行訴恒愼洋貨號主陸企賢定　法蘭絨六百箱延不出貨請追損失美金洋十六萬五千九百元及利息案據被告代表律師聲稱被告向定之貨約定六七月間運滬直至九月二十一號原告姑致函被告謂巳運到一百五十箱被告即付與稅餉銀七百兩而原告並未先將貨樣給閱迨被告出貨兩箱騐其貨質與合同不符查合同第七條載明如貨樣不符或有糾葛等情應舉公正人决定公斷云云原告代表律師稱被告律師所言俱無理由所請學公正人一層尤爲反對且被告尙未照章交保則其律師當無發言之權被告之所以不出定貨或爲貨價問題云云「結果」以此案合同係由原告所繕載有雙方如有爭論應先請公正人公斷字樣原告自應受其拘束彼告免予交保民四庭由張襄讞會同美丁副領事審訊華人民事訟案三宗（一）兪錦芳請求破産案對於兪有債權資格之應月發等延律師到堂反對兪所請求「結果」候核（二）劉福根訴葉夢蘭不理蔴袋價洋二百元案「結果」註銷（三）嘉發錢莊訴經理戴信之濫放賬欵案被告律師主張派員先行淸理賬目「結果」着本廨理賬員將本案賬目查明報告再核又昨日下午公共公廨民四庭由兪襄讞會同美約副領事審訊（一）土耳其國人安丁格訴無領事管束西人格西亞不還欠洋二千四百元案由原告律師向案工格詰據供稱前年十二月三號有勒買千其人者向我云被告有羅卜票洋二萬五千八百元欲售洋二千四百元我即携欵至禮查飯店向被告購買欵付後被告與我書就之信一函謂可持向某銀行支取即將信持至該行閱畢據稱被告確有羅卜票存儲惟非他人所能支取故不付我乃回至禮查向被告交涉至今未得分文云云旋由被告代表律師向原告盤駁一過「結果」攺期七天人證到案再訊（二）婦人吳許氏及童毓卿環訴曹瑞康不還借洋案前判被告還氏洋三百元童洋二百元無欵押追茲曹廷許理律師將一值洋五六十元之地皮方單呈案謂被告除此外餘無産業要求開釋吳許氏代表朱斯芾律師到堂反對以被告旣云無欵履行堂諭則請律師之資從何得來實係有意頼債「結果」被告還押若先還氏洋一百五十元童洋一百元後具結出外限兩個月憤淸（三）富遜安訴曹蘭生不理擔保借洋三百元案原告律師不到「結果」改期再訊（四）曾子梅訴陳松梅不理墊欵一千五百元案因兩造涉訟之賬目尙未查淸「結果」改期兩禮拜再訊 
[誌謝]  
　　昨承生生美術公司惠贈「世界畫報」第二十二期一册又商務印書館惠贈第七卷第十一號學生雜誌第三百六十七期英語週刊各一册書此誌謝 
雜評二 
[反對所得稅（訥）]  
　　各省反對所得稅之理由非法不公平時機未至三者盡之然吾謂三者之總因則以政府之無信用也 
　　夫以政府需財如是之急而所得稅又爲各國通行之法苟政府而素有信用者人民亦豈有不諒政府爲難而求委曲成全之理亦豈有不知政府與國民一體而必苛求嚴責之理無如政府向來不以誠信待民其取財於民也無不曰我將爲爾謀利益爲地方謀發展結果則用於何途我民絶不知之此次之創行所得稅明知其迫於困乏聊爲杯水这濟然必曰爲民興敎育爲民興實業夫使政府而果有興敎育興實業之誠意則中國之敎育實業斷不至於如此現象其欲借敎育實業四字以爲取民之招牌雖三尺童子亦能知之政府先不以誠信待民而望民之信仰政府而無疑其可得耶吾故曰此爲人民反對所得稅之總原因也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚（三）] [  鴛雛]  
　　合以上「相親」「打聽」「求籖」等做作復不生别種意外問題則可以「關照」「關照」者開始由媒人論行聘之代價也實則吾所爲賣買之開價矣現在内地平常人家普通聘定一妻具茶禮（以銀圓代之）金飾與茶菓等事（茶貯錫盒菓貯玻盒）必在二百元以下一百元以上之間而豪富者增數倍勿論（此指江南浙西而言他處額必較低）然在上海中等人家亦必佇五六百金方能卜定一女爲己妻也行聘之前由媒人銜兩方之命靳靳計較迨議定始由星士擇日而行聘焉且美其名曰「文定」「納采」實則爲論財第一步所得結果文中子云「婚姻論財夷虜之道也君子不入其鄉古者男女之族各擇德也不以財爲禮也」觀此則世風日下之歎非「遺老」「遺少」所當獨出矣余每聞年在五十者言在二三十年前聘妻貯二三十圓足矣而洪楊以前僅貢錢四五千文便巳盡禮蓋猶有「牽羊成禮」之風至於今日大率「聘錢十萬」爲牛女仙人所辦不到者乃人能之信乎「願作鴛鴦不羨仙」矣其以「生活程度」之關係乎一笑（鄙意並非守舊蓋認儉爲美德也幸勿誤會） 
　　大凡世界各文明國之未婚夫婦間必有一種親密貴重之愛情可言獨我華人解此眞詮者猶是少數而彼不新不舊式之配偶自「相親」而後實無正式接近之機會旣不能相知於平素謂婚後高潔之愛情可以必耶有時偶然相值吾人試想象其一種靦覥之情態直非新少年所宜有惟舊式戲臺上之囱麻生旦足以表演之耳 
劇談 
[羣芳艶影（二十）] [  夢華]  
　　雪芳因紳商之請多演旬日故愛觀雪芳劇者復有十日之機會伶界如趙如泉毛韻珂趙君玉白玉崑陳月樓等名流如康南海陳立三王病山李守一等紳商如陳煥芝甘翰臣政界如關某楊某李某等連日偕來觀雪芳劇惟李伶傑作記者雖曾述大槪不果其關鍵處有未曾說到者頗多今在此數日間復爲申述之 
　　夫伶人之能號召於衆者不外乎聲色藝三也惟聲之於至善較之色藝尤難斯固唱工之重於聲線是以倘無天然聲線决難出淸嬌嫩滑之歌喉卽學能及於萬一然有時終不免力竭聲嘶至就坤伶中具聲色藝三者而言京劇當推劉喜奎劉之聲色藝冠絶一時觀劉伶劇者未嘗不嘆爲得未曾有恐當時亦無敢望其肩背今粤坤伶李雪芳堪與劉喜奎媲美吾以爲兩人色藝雖無軒輊恐聲綫不及李伶也李能久唱不倦即蘇州妹亦甘拜下風觀其祭塔一劇所唱二流覇腔反線歷數小時之久毫無破聲觀其情狀絶不費力呑吐自如用小笛唱二流聲過於笛已屬不可多得反線覇腔尤能高低合節更爲難能可貴故歌嗓如雪芳可謂罕有矣 
　　各界之饋贈伶界毛韻珂趙如泉等贈會元樓酒菜二席林樹森贈宮燈一對協太和陳雪晴贈橫聯一字曰『君豔芳菲』（乃平君襟亞所題） 
諧著 
[小扇逃] [  楓隱]  
　　警報傳來小扇忽逃民國從此又將多事矣爰撰童謊數章詠其事 
　　小扇逃政府跳前此一逃見其跑入太陽啤酒瓶今此一逃鴻飛冥冥何處尋 
　　小扇逃軍警譟天羅地網雖然布得層層密竟令小扇化作白蝴蝶 
　　小扇逃鬍子蹺怕他旣逃之後搧起厭火國人口中火把咱一部絡　鬍子都燒去（林之洋事見鏡花緣） 
　　小扇逃阿瞞呌恐他效法諸葛孔明手中扇煽出周郎一炬嚇得八十三萬曹軍心驚與膽戰人非孫叔敖避之恐不及小扇逃大鵬鬧此扇本是蝙蝠怪防他旣逃之後又在如來座下要和自己來打架（見說岳全傳） 
　　小扇逃吳娘惱從來縛虎不得不加急（大耳兒語）祇爲徐徐云爾竟令亂子出 
　　小扇逃國民號恐他把吾中華全國化作火燄山（鐡扇公主事見西游記）致令玉石俱焚遭飛災 
　　小扇逃矮子笑鬼臉女服預備已多時（俱見前報）何待旣逃之後爾曹始知之 
新聞拾遺 
[醜] [  隱厂]  
　　南京下關某旅館之某妓昨晚十時許來一某營下級軍官某甲給洋三元要求度宿妓謂此處規則須擺酒碰和否則初次留髠亦須下脚資十六元由大怒曰老子今晚非要破例不可妓見其兇勉允之迨一時許有憲兵前來盤查妓故意在内與甲吵鬧憲兵推門入喝問何事妓將情由說明憲兵謂軍人夜出宿娼違犯軍法硬欲扭甲回營懲辦甲大駭跪地哀求復經該旅館主人及旅客從旁排解始行了事憲兵出甲卽穿衣狼狽而去妓恐其報復遂於翌日遷往别處營業矣 
[愚] [  覺非]  
　　城内石皮弄某君之婦年近古稀性頗迷信牢不可破供有石觀音一座朝夕崇拜虔誠供奉凡事之吉凶必跪而求卜日前因次子赴蘇經商乃叩詢觀音籖示甚佳次日即雇車至火車站乃下車付車資時不知如何遺去皮夾一只招尋無着而車巳開祗乘原車返家家人甚怪旋詢何故次子具告之母大怒將觀音鞭之數十云 
[趣] [  丕承]  
　　記者昨日下午四時餘道經北京路忽見由西駛來馬車一輛上載一人頭戴紅絨球帽口上覆以長鬚身穿紅布棉袍黃緞馬褂尤奇者四邊鑲以元絨馬褂上頂有前淸外套上之補子手持某照相館大減價之廣告牌以致行人咸駐足以觀且俱失笑是誠别開生面之廣告術也 
小說 
[社會小說衆醉獨醒（一九八）] [  瞻廬]  
　　第三十三回事多拂意悍婦反脣語出有心匪徒切口劉公館書記徐勉齋自從打破了衣食飯碗窮得不可開交幾個月來把頭顱削得尖尖的只向有縫處鑽誰料四處鑽謀却不曾覓得一個位置心裏暗自詫異難道除了劉公館更没有第二隻飯碗偏要發個很尋得一個較高的位置也呌劉剝皮不敢藐視此地不用人自有用人處足見俺這裏自有顚撲不破的飯碗（口氣闊大）然而這隻顚撲不破的飯碗須是勤奮工廠的出産品用着眞實本事的坯料施着誠正不欺的彩釉自然工料道地堅固耐用憑你千般顚萬般撲再也不會破碎可惜勉齋有志未逮說得到做不到休說顚撲不破的飯碗不易到手便於一個月半個月的短期飯碗也没人來薦引爲了飯碗問題家庭裏面自然鬧起大大的饑荒從來說柴米夫妻柴米兩個字便是夫婦結合的元素没柴没米便變了不夫不妻他娘子又不是好惹的成日成夜的噪聒鬧得落花流水小狗子帮着他娘見了老子也是百般吵鬧勉齋異常納悶在家裏坐宛似在牢獄裏坐遲一天恢復飯碗便多一天拘禁牢獄想到這裏便深恨少年時多事爲什麽不抱定獨身主義偏要娶妻生子鑽進這個煩惱圈有時吃娘子噪聒不休稍稍的對付了幾句話娘子一腔烈燄澆灌了許多火油大駡天殺的到此地步怎會說得嘴響没好氣的頭拳撞去一把抓的胸脯扭來有盆摔盆有碟摔碟小狗子助娘爲虐把老子書案上的水盂也摔一個粉碎（不料飯碗打碎殃及盆碟水盂）他若任憑娘子噪聒不則一聲 
[自由談之自由談] [  鵑]  
　　幸福不可倖得須以犧牲得之如不近人情之禮敎也迂執不通之習慣也一一當供犧牲勿令其荼毒吾人爲一生之梗凡吾靑年其各仗大刀闊斧就黑暗中殺開血路作大犧牲求眞幸福否則畢其生受痛苦而已 
大昌煙公司徵文揭曉（丁等） 
[大小嬰孩牌香烟小曲（并白）] [  浮玉山樵] 　　 
　　哈哈這兩位小兄弟好比那到處歡迎的招財童子你　他面如冠玉心似靈犀怎不敎人愛煞年來商戰塲中許多老前輩費力焦心也有騰騰直上大放光彩的也有自抱熱腸偏逢冷眼的他兩人小小年紀便博得人人憐惜口口稱揚他的本領就可想而知了我且自敲鼓板唱個道情兒添助他的興會諸公們便細品着大小嬰孩牌香烟隨意聽聽消遣消遣也無不可 
　　見嬰孩笑口開是雙珠出一胎香肌如玉人人愛閑中忙裏俱難捨酒後茶餘總與偕這孩兒魔力堪驚駭都說他會塲同賽準高標頭等金牌 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[急速與苟且之不同] [  不冷]  
　　假使從反面以證明之遲緩非卽正確之謂故苟且决不得謂之急速也雖然人苟欲其事急速以成於是遂不得不有苟且之病行之者衆而苟且與急速乃并爲一談焉因之反對苟且者見人之急速而亦反對之主張急速者見人之苟且而贊成之不知急速是急速苟且是苟且兩者絶不相涉也而且苟且之急速其結果非至遲緩不可何也苟且則不正確不正確之事外視雖巳成功而内質實多間隙一旦實用勢非再加修補或重行改革不可是前之苟且之急速豈非徒然乎 
　　夫急速世間之美能也正確行事之根本也旣正確而又急速則其急速方得稱之爲敏捷而於行事上大有便利不然毋寗遲緩而正確焉 
道德叢話 
[商民宜注意之道德] [  逸聲]  
　　我國各地商店對於物品之價值每無一定同一物也乙買之而價與甲異丙買之而價又與乙異考其時則分刻相等計其資則多寡各别而對於遠至之生客淺識之婦孺則更數倍索價以誘其入彀甚有高懸不二價之招牌者間亦一邱之貉焉此等舉動我國商塲巳成積習店東以此定店員之能否店員以此承店東之意趣汚俗相沿恬不之恥以吾觀之則商界大不道德之事不可不從速改良者也夫商家取價總以牟利爲目的斷不可漫無限制然後可令購客信而不惑若故游移其價以欺購客則信用墜落人格何存處二十世紀之大商世界舉凡商家物品無不刻意改良務求新美此種違反道德之劣點豈容復有存在且此種違反道德之事不持於社會上失其人格於貨物上亦減其銷流蓋購客買物之前先存一種提防受欺之心縱店員減至適宜之價彼猶惴惴然疑其非實於是轉之他店以决其異同而此店之交易不成矣吾觀各商塲之大公司其取價每較昻於小商店而公司之貿易轉日益隆盛實以取價不二爲原因之一賣者無所欺乎購客購客亦不虞其見欺主客之間坦然無疑其貿易安得不蒸蒸日上循此以往各商店若不從連改良相形之下日以見拙吾恐不道德之行爲不能與文明者競存於商界中也且貨物有一定之價則巧黠之店員對於金錢無所施其暗攘店東責成巳定儘可安坐而收其贏以視無定價者之收入含混巧取之於購客暗失之於店員者其亦大相逕庭矣不二價之利如此無定價之害如彼商民之目的固在牟利者也此利不謀其將舍利而就害乎（甲種酬） 
國民常識 
[大敎育] [  驥雲]  
　　大敎育者以全中國地方爲學校以全中國人民爲敎授者以全中國人民爲受敎者隨時隨地各個人民有負擔敎育之義務與享受敎育之權利之謂大敎育者非政府頒行之學制下之敎育非新學界提倡之敎育非國粹家主張之敎育 
　　大敎育者非高遠之談人人能知人人能行例如余今以關於大敎育之一種意見貢獻於諸君之前雖非敢以敎育者自任然諸君見之不知者可以知更進而可判斷余說之是非諸君以爲是者更可以將此說轉告諸君之家族隣里戚友之不知者設諸君家族隣里戚友以此說爲是者更可由彼等轉告彼等之家族隣里戚友然則此說也頃刻而知者千萬人矣各人之知識不同吾有知識吾不敢私之於一己苟有利於人者應隨時隨地舉吾所知盡以告人此即各人民負擔敎育之謂也由是言之書報之記載他人之傳述苟爲吾所不知而於吾有利益者皆吾人之良師之言也皆可接受之皆應接受之此即享受敎育之謂也人人負擔敎育人人享受敎育則人人應有之知識人人可有之矣 
　　我國今日一切問題之不能解决者人民知識程度之低下爲之梗耳人民知識程度之低下由於敎育不發逹以現在我國人民需求知識之急切則實行余之所謂大敎育實全國國民所不可視爲緩圖我同胞設以余言爲是則各人皆有口皆有筆即各人有舉我所知告之他人之機會也反之則各人皆有目皆有耳即各人有承受知識之機會也願同胞實貴此寳貴之機會庶幾大敎育推行之日卽我國興盛之日（乙種酬） 
經濟 
[養猪之利益] [  靜修]  
　　家畜之中効用最廣飼養最便獲利最鉅者莫養猪若也蓋吾人日常食品雖多猪肉實佔首位飼物只用糟糠莖菜一切廢物多則可養牧草場少則可圈飼家中養猪當注意者數事分言如下 
　　甲豬種之選擇豬類甚多有全身旣蹄俱黑者有頭尻二部或背間黑者有皮現皺襞者有皮肉緊張者耳有大小吻有長短養豬宜擇頭尻或背間黑者與皮肉緊張者之一種以其肉性較細養易茁壯性復平馴圈養更宜也（醃肉店黑蹄腿係全黑豬味減一等買宜注意） 
　　乙飼養法豬旣兼食雜類其品類自當較牛羊爲多若養多頭日可放之草場使自食草類暮驅之室内相其飢飽增减其飲食若圈養每圈可養四頭圈約長一丈廣半之飼以米食糠皮豆粕酒糟雜菜草類及人食餘物等初宜較劣後漸加美肥則懶臥一年左右每頭可得百餘斤之豬肉也 
　　丙豬之生理豬在動物學爲哺乳類中之懸蹄類皮下脂甚發逹故毛雖疏而不畏寒筋肉較他畜爲劣其吻突長便於地下掘食食腸甚長臼齒多俱宜植物食者性畏熱夏喜臥泥體多火皮輒現紅色宜間月飼以芒硝盪瀉其内火也 
　　丁生殖與閹法豬善繁殖每次産生自八頭至十六頭不等又雌豬離母體五月即能孕育呌號求牡如不留爲母彘可於求牡性發畢閹之若爲毋彘須俟其至第三四次求牡方使之交合否則軀體太弱産育不盛也爲雄豬非畜爲公豬以供生殖則生後一月即可割去其睪丸（乙種酬） 
 
 

Page 18

 
 
家庭常識 
[火災應付法之補遺] [  高鴻鼎]  
　　閱閑雲君『火災應付法』竊以爲火發之時應付愈速愈妙法亦愈多愈妙茲將較簡之方法及其遺漏者補述如下　　（甲）救火法 
　　（一）遇小兒衣襟着火時須速用剪刀剪斷衣鈕脫下擲於地將凳面倒壓其上則火即熄辮髮着火時須用濕毛巾兩手執其兩端將患火者之髮緊裹但須由下裹上切不可從上覆下以免灼傷頸部也閑雲君主張使小兒臥地上輾轉反側則火可熄倘小兒情急心慌尙恐誤事此惟十三四歲之童子能之若年幼無知者非以上法施之不可 
　　（二）遇火油燈擊翻時宜隨手取銅火鑪揭其蓋將柴灰滿覆燈上則火自熄閑雲君主張將燈擲出窗外倘窗外遇有柴類以及引火等物燈擲其上或反至於釀成巨災以爲可不必將燈移動速以上述之法施行可也（火爐爲普通人家所有即以日常灶内之柴灰滿盛爐内以防不測） 
　　（三）遇蚊帳着火時莫慌恐速將墊架用力移開扭下蚊帳隨手取下一扇房門向帳之火着處壓下則火即熄 
　　（四）灶間烟囱有時著火只須用面盆滿盛鹽　（或以濃鹽水代之亦可）赴屋上向烟囱中灌下　火立熄萬不可以輸運新空氣有障碍詩禮家風 
　　（五）煎炙油類須格外留意否則亦易火著設或火著須速將釜蓋蓋上即熄或當油煑半熟時投以食鹽少些即可免火著之患 
　　（乙）避火法 
　　（一）高樓上患火災當扶梯燒燬時可將布傘張開兩手牢執其柄向上跳下則傘受空氣之作用慢慢落下不致有跌傷之苦 
　　（二）甲家火患乙家鄰近其四周圍牆尙可無虞而窓戶接近處可將被褥在水缸中浸透張佈其上隨時用水潑上以免燻乾致遭延入 
　　（丙）防火應備各物及避火手續 
　　（一）室内須備盛有柴灰之火爐（二）鹽類之滷汁（三）銅水槍（四）煙囱之灰不可聽其充塞每年須有兩次淸理或用皂結殻在灶内熏燒則囱内之灰自能下落而得通暢 
　　（五）練習張傘從高跳下其初須由桌子上跳下繼則上加椅凳跳下終則由樓窗上跳下鄙人當閑暇時輒由窗上躍下有如乘坐飛艇然諸君不信可先將第一步試試看練習成就則對於避火法上大有裨益也（乙種酬） 
衛生 
[中國文字直書與近視眼之關係] [  醫學博士程念劬]  
　　余研究醫學歷有年矣見國内之目架凹面眼鏡者日增一日彼眼鏡商店電光輝耀無不利市三倍豈我國人目疾有傳染性耶何近視眼之多也 
　　際茲文字改革之時代學者昌言以白話著文矣余亦偶爲之又提倡以中國字仿歐文之橫書余不禁狂喜曰『此後之患近視眼爲或可漸減矣』 
　　何以言之考眼球生理構造上有所謂『視野』者謂目光之範圍於同一時間内所見之地位也試閉一目而以一目視紗窗之格子上下左右所見者各至何處則知左右所見之地位較上下所見之地位爲廣也何也因眼球之四周各有筋肉以牽動之左右二直筋之伸縮較上下二直筋之伸縮爲長也 
　　若强上下二直筋之力以視自上至下之物迴復不絶則左右二筋之伸縮力不能平衡積久之後眼球感牽而愈凸於是成爲近視眼 
　　中國文字書籍之有害於目光者即上下排印之直行也苟全國印刷家將報紙雜誌書籍等一律改印橫行如歐文式者吾知十年之後架托力克者必不仍如今日之多也 
　　難者曰『如子之說未受教育者之戴眼鏡又何也』余應之曰此另一問題也蓋我國人民心理酷好從時彼輩不解所以但經廣告上之提倡而見多數人之使用者不論有害與否必欣然效之豈共近視哉裝飾品而已（未蓋章） 
工業常識 
[受三酸侵害之醫治法] [  修]  
　　硫酸硝酸鹽酸三者均爲工業要品而有極烈之腐蝕性動物質遇之立破侵蝕現我國工廠日多需用三酸頗多而普通工人昧於化學知識不知三酸之性往往取用時毫不注意以致傾覆身上甚有伸手入其内或誤飲入口而受其害者且共性激烈侵蝕極速受害時非立卽醫治不可如不即施治則雖用極快之汽車送至醫院亦往往不及治而致殘廢死亡故普通廠主廠員等不可不知其醫治之法 
　　（一）手足等部受三酸侵害之醫治法 
手足等部誤染三酸時可立以大量之淸水洗之如巳受腐蝕則可用碱水或肥皂水或淸水洗洗後敷以猪油等油類（二）誤飲三酸醫治法誤飲三酸時可一面卽飲大量之淸水一面速取鹹或肥皂化水服之以解除其腐蝕性 
　　（三）三酸入目醫治法三酸入目時須即以淸水洗之如水遠不及取則可一面急以手帕或衣角蘸口液拭之一面速取淸水洗之 
　　至於衣服誤染三酸時亦可卽用鹹水或肥皂水或淸水洗之（乙種酬） 
識字捷法 
[應用字] [  濟滄]  
　　午逆也篆文作仐上　象掩覆形十則有衝冒而出之象又交也一縱一橫曰旁午猶言交橫也又舛午違背也又日中曰午實則畫間十一點鐘至一點鐘爲午時外从後灸之篆文作　　象人之兩脛＼象人兩脛後有距也讀若救又有　字筆文作刄音綏行遲曳夊夊刀象兩脛　象有所拕曳之形夏愛等字从之又有夊字篆文作刄音止从後至也刀象兩脛＼象後有送致之者夆夅等字从之久夊夊三字意義相似形則微有不同久又音九暫之反又待也 
 
