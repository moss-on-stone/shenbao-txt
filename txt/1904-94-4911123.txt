# 1904 - 94 - 4911123

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門户之爭疆吏撫宼之議以及庸奸之賢官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照囊例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[再續新訂學務章程]  
　　一小學堂應勸諭紳富廣設初等小學堂爲養正始基各國均任爲國家之義務育東西各國政令凡小兒及就學之年而不入小學者罪其父母名爲强迫教育蓋深知立國之本全在於此此時各省經費支絀在官勢不能多設一俟師範生傳習日多卽當督飭地方官剴切勸諭紳富集資廣設至蒙養院及家庭教育尤爲豫教之原惟中西禮俗不同不便設立女學及女師範學堂現擬有蒙養院及家庭教育合一辦法詳具專章一各省宜速設實業學堂農工商各項實業學堂以學成後各得治生之計爲主最有益於邦本其程度亦有高等中等初等之分宜飭各就地方情形審擇所宜亟謀廣設如通商繁盛之區宜設商業學堂富於出産之區宜設工業學堂富於海錯之區宜設水産學堂餘可類推但此時各省籌欵不易教習亦難得其人宜於各項實業中擇本省所急須講求者先行選派學生出洋學習此項實業分作二班一班習中等學以期完備俟中等實業學生畢業回省卽行開辦學堂先教簡易之藝術俟高等實業學生畢業回國再行增高等學堂程度以教精深之理法爲漸次推廣擴充地步所費不多而辦法較有把握各省務於一年内將實在籌辦情形先行陳奏一各學堂尤重在考核學生品行造士必以品行爲先各學堂考核學生均於各科學外另立品行一門亦用積分法與各門科學一體同記分數其考核之法分言語容止行禮作事交際出游六項隨　　　第其等差在講堂由教習定之在齋舍由監學及檢察官定之但學生旣重品行則凡選派改習　　均須　　　行　正之人以資表率一中小學堂宜注重讀經以存聖教外國學堂有宗教一門中國之經書卽是中國之宗教若學堂不讀經書則是堯舜禹湯文武周公孔子之道所謂三綱五常者盡行廢絶中國必不能立國矣學失其本則無學政失具本則無政其本旣失則愛國愛類之心亦隨之改易矣安有富强之望乎故無論學生將來所執何業在學堂時經書必宜誦讀講解各學堂所讀有多少所講有淺深並非强歸一致極之由小學堂改業者亦必須曾誦經書之要言略聞聖教之要義方足以定其心性正其本源惟經學奥博春秋漢唐以來學者本尙專經或兼習一二經本朝乾隆以前鄉會試房官仍是分經取士卽國朝經學諸大師亦罕有兼精羣經者至於士林中才能讀十三經者本少大率只讀五經四書卽禮記左傳亦讀節本者居多現辦中小學堂科學較繁晷刻有限若槪令全讀十三經則精力目力斷斷不給必致讀而不能記記而不能解有何益處且泛濫無實亦非治經家法兹爲擇切要各經分配中小學堂内若卷帙繁重之禮記周禮則止選讀通儒節本儀禮則止選讀最要一篇自初等小學堂第一年日讀約四十字起至中學日讀約二百字爲止大率小學堂每日以一點鐘續經一點鐘挑背淺解挑背者隨意擇資質較鈍數人每日指令背誦數語以省日力淺解者止講淺顯切用大義共合爲兩點鐘計每星期治經十二點鐘中學堂每星期以六點鐘讀經以三點鐘挑背講解計每日讀經一點鐘間日挑背講解一點鐘每星期治經九點鐘至温經一項小學中學皆每日半點鐘歸入自習時督課不占講堂時刻兹酌加每日治經鐘點學生並不過勞而讀經講經温經綽有餘裕亦無碍講習西學之日力若其博考古今之疏解研究精深之義藴及自願兼通羣經者統歸大學堂經學專科治之於羣經古學仍可保存不廢計中學堂畢業皆已讀過孝經四書易書詩左傳及禮記周禮儀禮節本共計讀過十經四書内有論語孟子兩經並通大義較之向來書塾書院所讀所解者已爲加多總之只在功課有恒則每日並不多費時刻而經書已不至荒廢蓋數十年來科目中有曾讀九經而能講解者不過十分之一二若照此章程辦理則學堂中决無一荒經之人不惟聖經不至廢墜且經學從此更可昌明矣其讀經之法另見專章章程仍未畢登後再賡續 
[本館接奉電音]  
　　昨晚八點鐘時京師友人飛電傳來上諭一道敬謹譯登内閣抄奉上諭本日召見之在任候補道廣西潯州府知府張祖祺著在任以道員仍留原省補用並交軍機處存記欽此 
[電傳宫門抄]  
　　昨日午後京師友人專電告知本館云二月二十日皇上召見軍機大臣是日並無明降上諭至晚八點鐘又得友人電告云二月二十一日皇上召見軍機大臣及張祖祺李希杰 
[日船查口]  
　　西歷四月五號註卽華歷二月二十日英京倫敦來電云日本迭次行堵塞旅順口門之計現派一魚雷船密往察閱見口門外尙有水路約一百三十碼俄船尙可出入自如 
[三韓亂耗]  
　　西歷四月五號註卽華歷二月二十日英京倫敦来電云俄人得韓京消息謂有三韓亂黨羣起與韓政府爲難其致亂之由以若輩皆不願韓廷與日本連合也 
[詳譯日帥第二次堵塞旅順口公牘]  
　　日人第二次堵塞旅順口門之事前已迭載報章兹由寓日友人郵示統帥東鄉君申報日政府公文爲之譯其大意曰東歷三月二十六日我軍艦編制成隊望旅順進發是夜三下鐘越三十分時决計將敵國口門堵塞調集輪船四號護以滅水雷艦隊及水雷艇隊駮抵口門敵人發電光燭之我軍冒險直撲鼓輪行二海里敵之兩岸砲臺上及巡哨各船砲火交施萬雷齊發四輪船直進港口水路第一千代丸下碇黄金山 
 
 

Page 2

 
 
迤西距岸三度爆裂而沈第二福井丸下碇千代丸之左陡觸敵人所放魚雷立時沈沒第三彌彦丸註前報悮作英彦丸進泊福井丸左側　然聲震沈入波心第四米山丸入口稍遲碰觸敵之逐水雷艦尾仍展輪飛駛進抵千代丸福井丸中間敵又放魚雷撃之遂亦爆裂時已得近左岸船身横向左邊沈於彈　藥雲之内是役也我軍勇悍猛騺奮不顧身告厥成功全無遺憾惟彌彦丸米山丸中間水路尙有一線可通耳其勇往直前之將校及司機人卽從前曾充堵塞隊者士卒則更換一新計中佐廣瀨武夫兵曹長杉野孫七及士卒二名中砲彈而殞中尉島田初藏身受重傷大尉正木義太總司機人栗田富太郎及士卒六名所傷尙輕皆由逐水雷艇隊救回廣瀨杉野二員最爲激烈當福井丸旣下碇杉野正在艙中用引信發火忽被魚雷所撃以致陣亡廣瀨已入小艇逃生旋復三次上船欲將杉野救出後見船身漸次沈下急猱升船頂驀一巨彈撃中其首顚入艇中惟見血肉模糊肢體零落手足有墮入海中者迨天曉堵塞之事旣成各軍艦始由水雷艇蒼鷹及燕擁護而歸及離口門一海里敵人放一逐水雷艦出戰未幾卽大遭損害汽鍋爆炸熱氣蒸騰乃轉舵而返先是四輪船中弁兵度登小艇時遙見敵艦之在黄金山下者輪舵摧折不能進退自由洎天已平時敵仍砲火喧天我諸艦一無所壞是日擁護諸輪船者爲逐水雷艦白雲霞朝潮曉雲曙　電薄雲漣東雲共一十艘水雷艇雁蒼鷹鴿燕鵲眞鶴共六艘其歸也千代丸彌彦丸諸人由燕接應米山丸諸人分乘三小艇福井丸諸人由霞接應 
[詳譯日報述旅順口堵塞後水路情形]  
　　日本大阪某日報云旅順口水路東在黄金山懸崖之下西在老虎半島之外口門頗極猛隘黄金山西麓尖端突出對岸卽老虎尾中間僅闊一千五百英尺輪船通行之處海水祇深三尋最狹處兩岸相距祇五百英尺惟口内局勢頗寛然由老虎尾盡處再入其中則又漸漸狹隘平匀計算約得一千二百九十英尺輪帆出入殊苦艱難必求一熟練之人在船掌舵平時即一無障礙俄艦來往尙多阻滯之虞及日本首次行其堵塞之謀報國丸仁川丸得告成功已足將敵之戰艦防遏今又有四輪船沈諸港口其路當愈狹窄所惜米山丸彌彦丸之際尙留一線空虚此後敵艦若駛出口門一經我艦隊發砲以轟仍容易遁回口内然究竟堵塞已有成効敵艦終不能靈動如前矣 
[節譯日報載俄帥禀報貝加爾湖運兵事]  
　　日本大阪某日報云頃得俄京聖彼得羅堡訪事人來函悉亞東總督矮立幾息夫所屬參謀官捕拉之　禀報俄政府大旨謂我俄軍隊之由西伯利亞鐵路東行者頗極靈捷貝加爾湖冰上鐵路落成之後首先轉運貨物軍士則暫在冰上徒行今者成效已昭乃改用火車載送满坑满谷悉係赳赳武夫及其車自東返西則避難之婦女幼孩咸待於伊爾苦之苦車站必覊留二日方能購票登車傳聞某日冰上鐵路機器車駛近岸邊冰忽龜裂車從冰孔沈下然未傷人至運兵總監督立烏矮司氣之夫則報稱外間謡傳我軍之過貝加爾湖情形奇慘大半凍傷手足以致肢體摧殘人民用是慄慄於心幾若談虎色變此皆無稽　語未可信以爲眞實則兵士過貝加爾湖須乘冰槎駛行歷二十五西里途中備有休憇所煤火旺盛糧食充盈每一冰槎可載兵士五人僅有數人面頰及耳凍傷刻方留滯客邸中由軍醫爲以敷療云 
[金州防務]  
　　烟臺來電云有人目撃奉天金州北門外迤東路畔俄人建有營壘駐兵三百名曠地所積馬料高聳如山四圍堆置火油似豫備退兵時縱火南門外南山之麓建築砲臺五座分配野戰砲二十二尊由南門以逹南山每日用馬車載運砲彈車路由海岸迤邐向西門約有三百六十尺之遠南山之下掘有濠溝深濶俱三尺許附近各處濠溝絡繹若魚網然濠畔遍理地雷南山迤南毛家營之東營中駐有馬步工三項兵士約共三千五百餘名城上方建築砲臺安設快砲北門外北方亦築有砲臺數座由北山以逹西門外擬將掘地爲濠自西歷三月十七號以來東西北三門晝夜下鑰民人咸不准出入其間所積之糧僅足支持三閱月由金州至和尙山相距約十華里就高原之上築一砲臺金州灣及大連灣口皆沈有水雷迤南三十里堡駐有兵士嚴禁民人由此往旅順除大道外到處密埋地雷西歷三月十六號無端爆炸撃斃行人二名十五號亦撃斃人夫四名由蓋平至金州旅順日夕火車飛駛每日載送食牛十數頭由半拉山逹三十里堡中間各車站皆築有兵營四圍環以堅壁壁上用能容六斗之米袋盛以泥土堆疊如山岡蓋以防馬賊來襲也瓦房店築有兵營七八座分駐步兵二隊馬砲兵各一隊其地有鎔鑄鐵軌之廠熊岳城築有兵營三座分駐步兵三百五十餘名聞諸華人曰西歷三月二十及二十一兩號絶不見有火車到自遼陽及大石橋其殆鐵路中閒又被馬賊所毁歟 
[俄阻日軍]  
　　英京倫敦來電云自高麗安川逹平壤中間駐有俄國可殺克陸軍聞之聖得羅堡人謂其意蓋欲阻遏日軍使西至鎮南浦東至元山不得互相聨絡也 
[英備海軍]  
　　英國某日報云我英政府當日本與俄開戰之際萬一適逢機會則當傳令各船塢及各艦隊準備一切事宜今者駐華艦隊中尙未聞增添軍艦惟印度東部及奥削尼亞洲艦隊註奥削尼亞洲或作奥大利亞洲即華人呼爲新金山者也則一聞號令卽可飛駛而東北餐巡艦若干艦目下方在地中海會合觀其情景大約時局迫切卽可迅速啓行又遣派戰艦在艘編作駐華艦隊其中二艦一爲夫啞兩米迭一爲拉之息爾又曩時購自智利國之托拉伊恩夫及司伊夫托希烏捱二艦昕夕凖備奉命赴華海軍部更豫備艦隊并傳諭各地海軍廠將所轄水師開列名册一經檄調立時聚集毋任遲留 
[嚴查接濟]  
　　烟臺來電云此間海土泊有中國兵艦四艘其中二艦已於西歷三月二十四號鼓輪出口窺其意向蓋欲遊弋於登州萊州龍門口山東角海洋嚴查奸商私運戰時應禁之物也按中國兵艦之在烟臺者一爲海圻一爲海容一爲海琛一爲海籌尙未知出口者侒係何艦 
[藥烟傷人]  
　　日本佐世堡來電云東歷三月二十七日傍晚六下鐘時佐世堡鎭守府所轄炸藥庫正在堆贮火藥巨霆一震瓦屋皆飛立時轟斃人夫四名傷十名殘磚碎石四散如星死者類皆血肉模糊肢體零落眞慘事也按是廠占地二十餘坪肇禍之由刻尙未曾查悉註日本量地以坪計每坪約中國六方尺 
[宫保受篆]  
　　武昌采訪友人云湖廣總督張香濤宫保奉命仍回本任於本月十三日乘傳蒞鄂涓吉十四日辰刻在督轅接受關防屬下各員衣冠叩謁脚靴手版爛其如雲其簡授湖北漢黄德道兼江漢關監督梁崧生觀察隨節抵省垣定於十八日蒞任或曰宮保將於十六日爲第九公子授室閱數日擬赴金陵一行 
[密查參案]  
　　蘇州訪事人云前日官塲傳述署江蘇臬司朱竹石廉訪奉兩江總督魏午莊制軍委查某御史奏參各案内有某某二觀 
 
 

Page 3

 
 
察需次江寗因飭候補知府莫太守枚星夜馳赴金陵偵訪旣又傳聞擢升江蘇臬司正任兩淮鹽運司恩新甫廉訪山制軍檄令來蘇查察是案中江蘇候補知府某太守得賄營私之事大約豸旌戾止當在指顧間矣 
[越郡官塲紀事]  
　　紹興訪事人云越郡和項商業前以裁釐在卽經省憲諭飭舉辦認捐當卽分舉司董自願加成繳納藩憲翁筏山方伯力籌補救札委劉鶴笙司馬來越稽查○現署餘姚縣主李大令思敬已屆瓜期藩憲翁方伯以正任是缺之湯大令佶昭權綰山陰縣篆不克遽爾回任爰札飭胡大令爲和前往署理胡大令奉檄來越涓吉月之十六日履新○餘姚縣典史周少尉因劫案疏防經上憲調省察看遺缺委試用巡檢王少尹驄署理 
[秋審造册]  
　　上海縣應解秋審人犯迭經江蘇臬司朱竹石廉訪札飭赶緊造册申解縣主汪瑤庭大令因飭吏查明本屇所有命案兇犯王阿大吳阿滎陳寳生顧桂松四起日内已分别造册定於月内起解省垣矣 
[嚴治流氓]  
　　前日有沈阿榮者行經西門外中道橋左近突被某某諸流氓扭住袖出利刃剌傷其額褫取衣服挾之而逃沈且呼且追直至南門大街始由冬防局勇拘獲其二詰之一爲張阿敏一爲王阿根隨卽解送二十三七鋪巡防局局員姚李兩二尹略加推鞫判令將張鞭背五百下王笞臀七百板鎖示三日限交同黨復訊 
[註匪黨就禽]  
　　著名惡棍范毛毛因案覊禁西獄其羽黨之散處城廂内外及浦東各處者依舊恣睢暴戾怙惡不悛現經上海縣汪瑤庭大令訪聞特派差捕協同地保四出查緝昨日午前行至南市王家碼頭拘獲迭犯命案收押脫逃之朱華生一名立即解至縣署據實禀明大令飭押候升堂訊究 
[妙論粲花]  
　　客歳美國進士李佳白先生在上海六馬路格致書院以期宣講中西實學名言讜論傾倒一時其講義登列報章遐邇風行咸深欽佩今晚八點鐘時先生仍在院中宣講江河通商之約有志之士其盍入座静聆乎 
[載胥及溺]  
　　前日傍晚時有一駁船由浦東祥生船廠碼頭满載小工數十人渡浦來申駛至江心突遇某輪船自南飛駛而北舟子不及避讓致被撞沈船中各小工紛紛入水幸爲某國兵艦各水手所見急放杉板援救得慶更生然已有數人墮入波心無從援起矣謂非意外之災而何 
[南市瑣聞]  
　　昨日本邑南市馬路工程局總辦翁子文太守飭差恊同水巡捕傳集各馬頭船户頭目及管帮人到局倩襄讞委員黄衡堂二尹點名諭話前晚輪應十六鋪巡防南局會哨之期局員賈楚玉參軍備就茗點以待俄而十六鋪中北兩局員曁二十三七鋪巡防局員姚李兩二尹次第戾止參軍延入客廳各道寒暄良久始各興辭繞往各叚巡綽一周而返 
[萬國紅十字會電文]  
　　啓者本會昨奉盛京將軍增軍帥奉天府府尹廷尹堂來電先行籌助巨欵並仍廣爲勸募等因處水深火熱之中爲捐金紓難之舉仰見大憲痌瘝在抱切寔救護之至意同人祗聆之餘曷任感佩謹鈔乞附登報章惟希公鑒二月二十晚來電絲業會館萬國紅十會諸公台鑒來電敬悉倡立萬國紅十字會功德無量欽佩曷極先在營口設醫院兼辦救護事尤爲感感已如命通行各府廳州縣遵辦祺杰先籌助銀一萬兩俟捐册到日再行廣爲勸募共襄善舉增祺廷杰印[  上海萬國紅十字會同人謹啓]  
[第三十届辦理輪船招商局情形節略]  
　　謹查本局光緒二十八年第二十九屇結總已分送刊布在案兹自光緒二十九年正月起至年底止是爲第三十屇結帳本年輪船水脚共收三百十五萬一千餘兩三公司水脚公攤淨攤進銀一萬七千餘兩運漕項下撥歸津沽駁力三萬七千餘兩除船繳用煤開銷二百七十二萬四千餘兩外結餘船利四十八萬一千餘兩又各機房産業等利六十一萬二千餘兩除運漕結虧及地租修理繳費各欵四十六萬三千餘兩官利四十萬兩淨計結餘銀二十三萬一千餘兩此利項大略也至本項内致遠普濟廣利三船大加修理重換鍋　固陵擔水櫃永清改　船共支銀二十四萬九千餘兩上海添置挖泥船一艘支銀一萬一千六百餘兩華棧添置地基棧房楊家渡添造棧房總局改造冩字房共支銀四萬四千餘兩天津歸併黄姓房屋塘沽新河造馬頭船及支路長沙開埠新置地基房産南京温州添造棧房汕頭塡築灘地共支銀三萬九千餘兩以上共支銀三十四萬三千餘兩除售出舊挖泥船一萬一千餘兩南市市房失愼保險賠來二千九百餘兩收回華産成本一萬二千餘兩船棧折輕成本十一萬七千餘兩以上共收銀十四萬五千餘兩較上屇加重成本二十萬兩又定造江輪一號已先付定銀六萬三千餘兩須俟造成下届再行結算惟現銀依然竭蹶不但上屇借欠仁濟和保險局銀四十萬兩尙未付還而又急待籌備江船造本此本項大略也查上屇結帳計收水脚銀二百七十四萬兩應提發官利四十萬兩尙不敷銀一萬三千餘兩今年士琦等接辦以來覩洋輪之疉出脚價之日貶蒿目時艱徬徨中夜竊以開源莫如節流興利必先除弊故凡一應開销莫不槪從撙節加收房産租金剔除棧租積弊整頓各船坐艙尤復不遺餘力勞怨兼任心力俱瘁尤賴在事諸君咸相奮勉各埠分局力顧考成是以本年連閏較上年多得水脚四十萬兩所收棧租房租亦皆改觀然以三百十五萬兩之水脚僅得四十八萬之船利則船繳之鉅謀利之難於此可見本局生意前以運漕爲護持近因津河淤淺駁費浩大且駁船偷漏愈甚以致賠累之重年甚一年雖裁去乾修求力節省而本屆結帳尙虧銀十四萬四千餘兩爲歷來所未有今年長江水脚雖勝於往年而天津生意自拳亂以後市面蕭條减色殊甚牛莊貨脚亦遜於前今届結帳除官利一分之外所有盈餘二十三萬一千餘兩按照定章分作十成核派船棧折舊四成計銀九萬二千餘兩股商餘利三成計銀六萬九千餘兩報効二成計銀四萬六千餘兩執事花紅一成計銀二萬三千餘兩然報効雖曰二成以前每年共須呈解十四萬兩不敷之數向在船棧折舊項下墊支至上屇結帳宫利猶且不敷折舊報効均無可出是以上届應解之十四萬兩祇可暫作欠項以待設法支銷迺蒙北洋大臣袁憲洞鑒苦衷諭飭今年起每年暫解北洋兵輪經費六萬兩出洋肄業經費二萬兩仰見上憲體恤商艱之至意但今屇應解八萬兩除提二成之外尙不敷銀三萬三千餘兩仍在折舊項下墊支因此折舊荋证僅有銀五萬九千餘兩矣無論上屆欠欵不能支銷卽今届折舊尙屬不敷是以又在自保船險項下撥銀二十萬兩歸入折舊項下庶幾上届懸欠之欵得以開支但懸欠之帳雖銷而應解之現銀仍未有著卽本屆應發股商之官餘利其半尙待籌措更須籌備已造之江船價欵三十餘萬兩此皆目前至急之需不可須臾緩也人但知商局根蒂深固而不知現銀之窘幾如懸磬耳士琦等謬承上憲委命之重股商付託之　惟有率同在事員司兢兢惕勵以期無負而已尙祈有道君子匡我不逮幸甚光緒二十九年歳次癸卯十二月總理楊士琦會辦徐傑顧肇熙沈能虎徐潤總董陳猷唐德熙施亦爵同啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤州試事]  
　　鎭江訪事人云鎮江府知府祥遂安太守於二月十六日親臨校士館考試彤徒縣文童與考者五百餘入已冠四書題素夷狄行乎夷狄素患難行乎患難義經題陰肄於陽必戰爲其嫌於无陽也故稱龍焉義未冠四書題未詳經題　不可長義 
[上海縣署瑣案]  
　　前日沈敦和舁從兄瑞昌到縣訴請騐傷縣主汪瑤庭大令升堂訊究瑞昌供小的家住西南鄉梅家弄附近耕田爲業邇者流氓王阿阿大等人起議賽會抉户派錢小的以當此時事艱難出而阻止并令族中人不必與聞王等恨之糾集十餘人將小的曳至僻静處肆意兇毆受傷甚重叩求驗明提辦敦和所供大略相同大令飭仵役騐得瑞昌額上及腰肋等處均有傷痕諭今回去延醫　治候提王等訊明究辦○本邑西門外蘇州義旁有一小河被人用土塡塞由董事具禀到縣前晚大令飭傳二十五保九圖地保莫阿炳研訊莫供義園塚地與趙姓墳地毘連小河歸趙承糧與義塚無干趙向居高家行不在小的圖内大令著傳諭趙將墳地單契呈候察核○前者西門外九圖地保夥役張景心控朱阿三帮同已歇十圖地甲夥役沈某兇毆受傷等情大令訊騐之後飭差提朱究辦旣而朱又向孫姓索詐被保甲總巡朱森庭明府拘獲笞責一千板昨日移送至縣大令訊鞫之下朱供張被沈毆撃實因賭博起釁小的並未在塲大令飭發改過局收押一年 
[英美租界公廨會訊案]  
　　英國婦人搿來㕶脱氏投本管總領事署控應洽興號主應文森欠銀不還等情前經英總領事署繙譯官迪比南君二次詣公廨會同黄耀宿司馬訊供昨日午前十點鐘時迪君會同同馬覆訊搿來㕶脫氏延瓊律師主控文森携其子桂馨投案延律師愛禮司主控先由愛律師稱前次瓊律師所陳各節堂上早已明晰今日本律師將被告所有證據逐一檢出查應文森向葛蘭所借之銀已經還去契亦收回有葛蘭之收條爲憑其逐月支付利息之收條今亦帶案呈閱自一千九百零一年正月十五號起至還銀時止中間不過失去五六紙總之銀已還清搿來㕶脫胝不應再控前堂供係密司坤全之事按坤全卽王經年現在天津曾有信其來契據第一次抵押與黄坤三原告可查應之收付帳第二次又有二千四百六十六號契過户與通和洋行各據贖回後均經批銷原告應將押據檢還以免訟累併請堂上向原告追還訟費文森供事在一千九百零二年有道契二紙一係七千五百五十號一係二千三百三十六號統共抵借銀七千數百兩因與葛蘭知已故當葛開祥利洋行延錢福生經理時陸續借付銀一千六百三十三兩均有帳簿可憑後借葛之銀已還惟押據未經收回請氏檢還瓊律師稱搿來㕶脫氏遞禀至今已經一月有餘今日始言有與祥利往來欠銀各事請堂上著應文森呈出與葛蘭往來帳簿司馬允之諭令禮拜四上午十點鐘時核斷○英商伊德控鄭湘藻騙去股分票銀三千兩又利息銀三百兩一案前經英總領事署繙譯官迪比南君會同司馬訊供鄭願變産歸償務求交人保出或將兒子代押以便出外理楚昨日捕頭又將鄭解案鄭供刻已有人回鄉檢取契據一俟到申卽可了事司馬商之迪君限著三禮拜内理楚延干未便 
[英美租界公堂瑣案]  
　　泥城外二十一號門牌某洋行失去銀表及股分票等物報由探張全林協同某號四探在細崽朱榮生房内搜查無著繼在出店人潘仁咸房内搜出原贓及小木箱板片爰卽拘押捕房旣又在棉被内搜出金錢四枚及牙刷等物惟股分票依然無著昨日解案請追洋人申訴前情朱供各贓旣在潘臥房搜出應請究追潘供各物由朱放存叩求恩典襄讞委員王松丞剌史商之英總領事署繙譯官寶述德君判令將潘笞責三百板收禁西獄一年○前者包阿永拆毁通和洋行牆脚經通和執事洋人扭控公廨讞員黄耀宿司馬飭押候訪查昨晨通和執事洋人復投案訴稱行主已投本管德領事署呈控應俟德領事訊斷剌史飭將包押候交妥人保出候德領事傳訊○曾入西洋籍之華人黄體世投西洋總領事署控成豐號執事人薛寶成徐春生藉端凶毆攫去金剛鑽戒指等情西洋總領事博君照會公廨司馬准卽簽差恊同包探徐阿華將薛徐提訊旋由某洋人到案作保剌史飭發回捕房交人保出候禮拜五傳同原告質訊核奪○王福生掩入某洋人家行竊餐房所用各物報由包探王長桂獲案請究剌史判笞責二百板發押捕房三個月○小工顧會章郭如春郭起鳳在龍門輪船上運物乘隙行竊新式洋鐵烟盒十餘枚經洋人查悉報由包探沈阿岳獲案請懲剌史判各荷校十日發犯事處示儆○前者英商哈味洋行主人控王奚卿竊取盆花等情司馬提王研訊飭押候原告查明昨日原告投案聲稱被王竊花四盆現已查知售與法租界某姓得洋銀五十六元王供前經洋人將小的送至天通菴巡防局奉高大老爺笞責三百板今又送小的到此叩求恩典剌史飭仍押送巡防局歸案訊奪○小利劉福道掩入李友昌家竊取衣物報由包探顧阿六獲案請懲剌史判秮賆三百板發押捕房半年○木作頭嚴元和承造南京路福利公司房屋屢次將碍抛下有碍行人捕頭派令包探何阿春將嚴傳案請究剌史判罰洋銀七十元發回捕房交人保去如敢再犯定罰保人洋銀五百元 
[法租界公堂瑣案]  
　　太倉人李枚與同鄉馮周氏在小東門外太古碼頭因事爭閙被巡街捕拘入捕房昨日解案請訊李供小的在城内陶家飯店爲夥馮周氏隨鄰婦來游中途相失强欲小的伴送回家小的以不便辭之因此互相爭閙讞員陳楚生大令飭將瘙周氏送至航船自行回籍○縫工朱全撥之友張某誘匿鴇兒王鳳仙家朱姓烟妓旣而朱前往相訪被王鴇扭送捕房昨日解案請訊朱供昨晚張在王鴇處宿娼有方月泉者遺小的前往喚回誘妓事情實不知道大令著押候傳方訊核○去年十一月某日殷仲興控程湘波欠銀二千五百餘兩奉前任讞員魏蒓塢大令訊供交保在案旣而程上控道轅道憲袁海觀觀察飭公廨訊明詳報程抗不到案大令因將保人翁浩生傳案押交翁懼浼人保出將程尋獲扭送捕房昨日大令升堂質訊翁求退保大令准之程供前因保險行不肯賠銀延律師涉訟仍未賠足殷索酬勞先在縣署互控奉汪大老爺斷結不料此次又揑造僞帳赴案朦禀大令謂爾有憑據律跡相符何謂朦禀著押候詳細補具禀詞聽候核辦○去年静安寺左近居民嚴阿春戳斃劉木林一案奉縣主汪大令訊明定讞有沈小濤者恐被牽累逃往天津兹附某輪船回滬被某圖地保扭入捕房昨日縣差錢祥投案呈遞信票請准帶回縣署歸案辦理大令准之○偷兒王仁福行竊海深輪船某客所帶皮箱一口被包探連積竊朱阿炳拘獲昨日解案請訊大令判各責一千板發改過所監禁三月○汪雨三向某書局冒名騙取書箱昨被局中人查獲送案大令判責三百板○偷兒張錦三竊取新拓租界中某姓家衣服棉被等物報捕查獲吊到原贓昨日解案請訊大令判責五百板贓存待失主具領 
[美租界捕房紀事]  
　　甬人曹永善僑居虹口漢碧禮路北永祥里第二百六十一號門牌屋内前晚突被榮華阿六小寗波等衆流氓誣以收買賊贓詐去洋銀二枚曹心有不甘投捕房請爲查辦捕頭允之○前晚七點鐘時有某姓小孩年約三四齡行經司考脫路迷失歸途嚶嚶啜泣幸爲四千六百十一號東洋車夫某甲所見載送捕房捕頭令留待親屬前來認領○前晚積竊王金生不知在何處竊得紫銅若干行經吳淞路被包探倪順泉所見連贓帶入捕房捕頭著查明失主何人以便解送公堂禀請讞員黄耀宿司馬懲辦 
 
 

Page 10

 
 
   
 
 

Page 11

 
 
[光緒三十年二月京報]  
[將軍溥奏爲陵工重要懇恩簡員襄辦摺初一日]  
　　奴才溥頲跪奏爲陵工重要懇恩簡員襄辦以昭重恭摺仰祈聖鑒事竊奴才道旨承修属陵啓運殿等處工程當將起程曁開工日期並暫停工作情形均於上年冬間先後奏報各在案現在春融上屇自應及時敬謹興工第念工程浩大又極重要所有採辦物料以及督飭員役等事非有熟於地面之員不足以資經理而殝妥善查興京副都統宗室靈熙蒞任有年於該處最稱熟悉若能就近襄辦微特員役呼應較靈而工料亦必能核實當此欵絀工要之際但期於事有濟豈容稍涉　掣合無仰懇天恩俯念陵工所關綦重准令該副都統靈熙襄辦一切實屬不無裨益如蒙俞允應候命下之日卽由奴才咨照該副都統欽遵辦理奴才仍當恪遵前旨敬謹承修不敢置身事外藉以仰答高厚所有懇恩簡員襄辦要工緣由理合恭摺具奏伏乞皇太后皇上聖鑒訓示謹奏奉硃批著照所請欽此 
[河南巡撫陳奏爲請補知縣摺初二日]  
　　河南巡撫兼管河工事務臣陳夔龍跪奏爲請補知縣以資治理恭摺仰祈聖鑒事竊照臨漳縣知縣周秉彝調補榮澤縣知縣於光緒二十九年十一月二十日奉旨照例坐第五日行文按照限减半計算扣至是年十二月初九日爲開缺日期業歸十二月分截缺造報在案查新章内開曾任實缺丁憂服满分發人員如遇選缺出時除坐補原缺裁缺卽用迥避卽用新選新補之留省昻補仍照定例先儘請補外其餘無論何項到班先將此項人員儘數請補均不積各項班次之缺光緒二十九年九月初三日奉旨依議欽此坐九月初七日行文按照限减半計算扣至是年九月二十一日爲接到新章部文日期又於是年十二月初七日奉准部覆内開遇有選缺出時除坐補原缺人員仍先儘請補外其餘先用裁缺卽用一人次用各項一人各項中先儘迥避卽用人員儘數補用次儘新選新補留省另補人員儘數補用再次儘服满分發原省人員儘數補用以上三項無人方准以各項輪補班次請補自廻避卽用以下無論何項到班均與裁缺卽用人員相間輪用俟此次裁缺卽用人員用竣後卽行規復舊例又於是年十二月三十日奉准部覆曾任實缺丁憂服满分發人員報吸本班儘先補用毋庸扣限一年應歸於曾任實缺丁憂服满分發人員班内論原省先後序補以昭平允各等語今臨漳縣知縣一缺係奉到新章後第一次出缺應遵照新章辦理查斯缺現無坐補原缺之人按照新章應先用裁缺卽用人員豫省知縣一項裁缺卽用並廻避卽用及新選新補之留省另補現均無人過班應接用曾任實缺丁憂服满分發人員序補查有曾任實缺丁憂服满分發新海防候補班本班儘先補用知縣嚴義豫現年三十七歳係浙江慈谿縣人由監生遵新海防例報捐知縣遇缺先選用赴部投供簽掣山東耶城縣知縣親老告近改選近省於光緒二十二年二月分選授江蘇六合縣知縣吏部帶領引見奉旨江蘇六合縣知縣著嚴義豫補授欽此領憑起程報捐同知升銜八月二十八日到省二十三年二月十六日到任二十四年正月初四日在任聞訃丁本生父憂回籍守制降服期满在京就近呈請起復報捐分發指省河南加三成歸候補班補用二十五年六月十六日引見奉旨著照例發往欽此領照起程八月十八日到省二十八年八月十八日見喪丁本生母憂回籍守制降服期满在京就近呈請起復領照起程二十九年九月十二日回省禀到十月初二日奉部咨准其起復遵新海防例報捐候補本班儘先補用吏部於二十九年十月二十日行文按照限减半計算扣至十一月初四日爲候補本班儘先知縣到省日期曾任實缺例不甄别並未署過缺分亦無交代藩司瑞良臬司鍾培會查得該員年力富强才俱明敏比較原到省日期名次在前以之請補臨漳縣知縣實堪勝任與例亦符等情會詳呈請具奏前來臣查該員年壯才明留心吏治合無仰懇天恩俯准以曾任實缺丁憂服满分發新海防候補本班儘先補用知縣嚴義豫補授臨漳縣知縣實於地方有裨至該員係曾任實缺丁憂服满候補儘先補用知縣請補知縣銜缺相當毋庸送部引見亦毋庸查開叅罰所有請補知縣緣由理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
[直隷總督袁奏爲請銷永定河動用甎工經費銀兩摺初二日]  
　　太子少保北洋大臣直隷總督臣袁世凱跪奏爲請銷永定河光緒二十八年動用甎工經費銀兩恭摺仰祈聖鑒事竊查永定河大汛盛漲險工林立防不勝防漫决頻仍勞費不可勝計經前督臣李鴻章飭令照黄河抛甎護埽之法於上海河身較寛之石景山盧溝司南北上北上中北下等六汛先行試辦俟辦有成效下游各汛次第舉行於光緒十九年十二月奏准每年由練餉局籌撥銀二萬兩歸入咖案報銷如抛護得力此後當永遠照行嗣因練餉局欵項短絀詳經前督臣裕祿批准自二十五年起核减銀五千兩每年按一萬五千兩撥發行令遵照在案查二十六年動用甎工銀兩業經臣具奏請銷其二十七上因軍務未平此項甎欵未及請領所有二十八年甎工銀兩因庫欵支絀經臣批准由練餉局核减籌撥銀一萬兩該河道委員赴局領回轉發各廳分别購儲甎石於大汛時相機抛護甚屬得力兹據永定河道衛杰將光緒二十八年動用甎工經費銀现造具册結詳請奏銷前來臣查永定河石景山廳屬之北中北下北二上等汛購堆甎塊抛護險工共用銀五千兩南岸廳屬之盧溝司南上等汛購堆甎石抛護險工共用銀四千兩三角淀所屬之南六工購堆甎塊抛護險工共用銀一千兩統共用銀一萬兩均係實用實銷並無浮冒除册結送部外理合恭摺具陳伏乞皇太后皇上聖鑒飭部核銷廑奏奉硃批該部知道欽此 
[安徽巡撫誠奏爲各屬編查保甲一律完竣摺初二日]  
　　頭品頂戴安徽巡撫奴才誠勳跪奏爲各屬編查保甲一律完竣恭摺具陳仰祈聖鑒事竊查嘉慶二十五年刑部通行欽奉上諭編查保甲於秋收後責令該管道府直隷州親往抽查禀報歳底彚奏一次等因欽此欽遵辦理按年奏報在案奴才查皖省地處衝要伏莽未清加以沿江一帶票會各匪時思蠢動清查保甲舉辦圑練實爲切要之圖奴才自本年到任後疉飭各屬認眞 
 
 

Page 12

 
 
整頓以地方之安静與否定辦理之勤惰懲勸兼施漸見成效際此冬令尤易萌發復飭各營督率兵役隨時查拿有匪必獲其界連鄰省處所亦經派撥弁勇扼要駐巡一面飭令該州縣移會鄰封訂期會哨常川巡緝務使宵小歛跡閭閻乂安本年各屬所辦保甲秋收之後經該管道府直隷州親往抽查尙無隠飾遺漏情事據藩臬兩司會詳請奏前來奴才覆查無異除仍督飭所屬將保甲圑練一體認眞遵辦不准始勤終怠並分咨查照外所有光緒二十九年分編查各屬保甲一律完竣緣由理合恭摺具陳伏乞 
皇太后皇上聖鑒謹奏奉硃批知道了欽此 
[安徽巡撫誠奏爲安徽省省營馬步戰守兵丁馬匹實數並安塘駐防數目摺初二日]  
　　頭品頂戴安徽巡撫奴才誠勳跪奏爲安徽省光緒二十九年分各營馬步戰守兵丁馬匹實數並安塘駐防數目恭摺奏報仰祈聖鑒事竊前准部咨同治元年十一月奏奉上諭各省兵額例於年終題報嗣後各省督撫務將存營兵數核實按限造報等因歷經欽遵按年造報在案現據布政使聨魁將光緒二十九年分兵馬數目造册詳送前來奴才查安徽省安慶游兵潛山徽州皖左皖右池州撫采廣德壽中壽右六安廬州亭州潁州泗州宿州龍山並撫標左右等二十營額兵除節次裁减實存兵六千四百十九名内馬兵七百二名步兵一千二百六十八名内馬兵一百六十八名編立馬隊三起分撥省城皖南駐紥操防步兵八百四十名守兵一千九百六十名編立步隊七營砲隊一營練軍副營一營分撥省城皖南皖北駐紥操防實存營兵三千四百五十一名内馬兵五百三十四名步兵四百二十五名守兵二千四百九十二名至各營今復額設經制官兵坐戰馬匹除節次裁减外實存　一千一百四匹内各官例坐馬四百二匹各兵騎操馬七百二匹内抽撥練軍馬一百六十八匹存營馬五百三十四匹核數相符除清册分咨部科查照外所有安徽省光緒二十九年分各營馬步戰守兵丁及馬匹實數並安塘駐防數目謹會同兩江總督臣魏光壽恭摺具奏伏乞皇太后皇上聖鑒敕部查核施行再准兵部咨議覆各省奏報兵馬册籍案内行令將綠營已改巡警軍者自光緒二十九年起將新改軍制兵馬數目按年造報等因自應遵辦惟查安省綠營裁改巡警軍制甫經定案雖已飭令查造尙未據各營造送容俟催取至日歸入下屆册内分晰造報至此案内照章改題爲奏合併陳明謹奏奉硃批兵部知道欽此 
[直隷總督袁奏請候補都司哈葆元補授獨石口恊中軍都司片初三日]  
　　袁世凱片再准兵部咨准補宣化鎮標獨石口協中軍都司霍良順查無下落開缺另補此缺係陸路部推第一輪第六缺應令揀選世職期满人員請補等因臣查該都司駐紥邊塞緝補勦防均關緊要非精明幹練之員弗克勝任查有候補都司期满騎都尉哈保元年四十三歳直隷人由行伍歷次勦匪出力保以把總儘先拔補並戴藍翎嗣因其父陜西漢中鎭總兵哈連陞勦辦苗逆在華州陣亡經部議給騎都尉兼一雲騎尉世職該員例應承襲送部引見奉旨准其承襲飭發提標學習光緒二十年九月到標三年期满赴部引見奉旨撥回本省照例用該員年力富强諳練營務以之補授獨石口協中軍都司員缺實堪勝任亦與例章相符合無仰懇天恩俯念員缺緊要准以該世職哈保元補授獨石口協中軍都司以裨營伍除飭取履歷咨部外理合會同直隷提臣馬玉崑附片具陳伏乞聖鑒訓示謹奏奉硃批兵部議奏欽此 
[兩江總督魏等奏爲教職俸满堪膺保薦遵章改奏摺初三日]  
　　頭品頂戴兩江總督臣魏光燾理藩院左侍郎安徽學政臣濤耆頭品頂戴安徽巡撫臣誠勳跪奏爲教職俸满堪膺保荐遵章改奏恭摺仰祈聖鑒事竊查案准部咨敎職歷俸已满六年由府州縣申請巡道加考移司查實轉呈督撫調取騐看詳加甄别内有人才出衆者出具切實考語保荐等历歷經遵辦在案兹據布政使聨魁按察使濮子潼曾詳准鳳潁道移據鳳陽府詳據訓導陳之煒申稱年六十五歳係太平縣人由優廪貢生報捐訓導選授今職光緒二十二年十一月二十一日到任期满准銷試字自到任之日起連閏扣至二十八年九月二十一日止初次六年俸满例應呈請騐看等情由鳳陽府知府裕厚覆查該訓導陳之煒穏練精明才勝民社造册塡考詳道經該道長成勳騐看該員才具練明留心吏治移司核辦復經藩梟司以驗得該員陳之煒年健才明講求吏治堪膺保荐等情造册詳請加考會奏前來臣等覆加查看鳳陽府訓導陳之煒文品兼優明逹治體現因初　六年俸满由府道層遞出考移司並經藩臬司覆驗加考會詳相應循例保薦可否仰懇天恩俯准照例升用恭候欽定除將履歷親供事實册結咨部核辦外謹合詞恭摺具奏伏乞皇太后皇上聖鑒訓示謹奏奉硃批吏部知道欽此 
[安徽巡撫誠奏爲揀員請補知縣員缺摺初三日]  
　　頭品頂戴安徽巡撫奴才誠勳跪奏爲揀員請補知縣員缺以資治理而重地方恭摺仰祈聖鑒事竊照懷遠縣知縣楊兆琛撤回另補遺缺業經奏准扣留外補在案查定例知縣以上各官有經該督撫奏請撤回另補者應以奉旨後第五日行文按各省照限减半計算以接到部文之日作爲開缺日期每月自初一日起至三十日止截缺一次等因今懷遠縣知縣揚兆琛　回另補遺缺於光緒二十九年八月十二日奉旨坐第伍日行文按安省照限五十五日减半計算應扣至二十九年九月十四日接到部文之日作爲開缺日期師九月分截缺是月分並未出有缺項相同之缺毋庸掣簽應卽按班遴員請補據布政使聨魁按察使濮子潼會詳查有卽用班先補用知縣于鳳閣堪以請補懷遠縣知縣詳請具奏前來奴才伏查例載知縣改教撤回廻避等項缺出以進士卽用與各項候補人員分班酌補輪用進士卽用時將進士卽用班前及進士郎用本班人員酌量請補卽積進士卽用本班之缺再有缺出將候補班前及候補本班人員酌補卽積候補正班之缺等因安省知縣改教撤回廻避等項遺缺上次建德縣知縣補至候補止今懷遠縣知縣係撤回疲難中缺按班輪用卽用人員應卽在於卽用班前及卽用本班人員内酌量請補兹查有卽用班先補用知縣于鳳閣現年三十九歳直隷南宫縣人由附生應光緒乙丑恩科順天鄉試中式舉人戊戍科會試中式貢士 
 
