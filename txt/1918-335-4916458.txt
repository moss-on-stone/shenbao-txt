# 1918 - 335 - 4916458

 

Page 1

 
 
   
 
 

Page 2

 
 
[時評]  
[地人時（冷）]  
　　和議必備三者而後可來成立三者維何一曰地在寧在滬方在商酌不知其誰屬也二曰人兩方之代表雖有相當之定規然究爲何人亦尚未知也三曰時和議究在何日開始以地與人之未定亦莫先知焉 
　　以是言之三者均未有定則和議成立爲需時日意者將與歐洲和事同時開始耶 
[命令]  
　　十二月六日大總統令外交部呈請任命冒廣生泠兼任温州交涉司應照准此令 
　　又令陸軍總長叚芝貴呈請授黄振家爲陸軍步兵少校並加中校銜應照准此令 
　　又令馮玉祥王正雅均給予二等大綬嘉禾章此令 
　　又令卿衡晋給二等文虎章吳漢鑫晋給三等文虎章梁錫球晋給四等文虎章此令 
　　又令司法總長朱深呈山東文登縣監犯單連仲崔吉有叢七舉發同監犯人越獄陰謀擬請宣告減刑等語本大總統依照約法第四十條宣告該犯單連仲崔吉有叢七分别如擬减刑以昭激勸此令 
　　十二月七日大總統令任命朱邦達爲吉林森林局局長此令 
　　又令任命高翔爲吉林採金局局長此令 
　　又令任命錢德芳爲黑龍江森林局局長此令 
　　又令任命何守仁爲黑龍江採金局局長此令 
　　又令司法總長朱深呈稱直隷欒城縣監犯陳雙蘭聶三八八被匪刦放出獄乘間逃回投案情堪嘉尚擬請宣告減刑等語本大總統依照約法第四十條宣告特將該犯陳雙蘭原判四等有期徒刑二年罰金一百十元減爲五等有期徒刑十一月罰金五十元聶三八八原判四等有期徒刑二年减爲五等有期徒刑十一月以昭激勸此令 
　　又令林啓陳貽範均給予二等寳光嘉禾章此令　　又令袁得亮晋給二等寳光嘉禾章鶴春給予三等寳光嘉禾章此令 
　　又令任傳榜給予三等文虎章此令 
　　又令黄聚升方先亮吳希曾均給予三等文虎章此令 
　　又令蕭敏張斌元均給予四等嘉禾章此令 
[專電]  
　　北京電錢能訓覆七總裁歌（五日）電讀諸公致元首電敬諗開誠表示共導和平至深佩慰歐戰告終潮流方迫元首鑒於世界大勢早經屢頒明令申正義而弭兵爭當爲國人所共 
 
 
 

Page 3

 
 
　　見近於通令停戰之後繼以籌議撤防積極進行實出渴望和平之恉會議辦法前已詳細籌畫屬李督秀山轉商茲承示雙方各派代表尅日開議藎籌所及實獲我心所云代表人數論省區版籍不能無多寡之殊惟爲迅釋糾紛固可不拘成見似可由雙方各派同等代表十人臨時推定首席公共協議至會議地點原定南京本屬適中之地寗滬同屬國土焉有中立可言且會議商决内政不宜在行政區域之外鄙意仍在南京最爲適當至來電所舉辛亥前例辛亥係因國事問題不幸同時而有兩種國體今則雙方一體論對内則同係國人協商國政固無畛域之分論對外則國交只能有惟一政府尤非辛亥之比值此時局急迫促進和平之意彼此所同亟當於會議辦法切實商榷進行其他枝節之論宜悉蠲棄以免曠廢時日此間現正酌選代表爲先事之籌備尊處遴派有人即希電示以便雙方派定尅期組織俾法律政治各問題日趨接近迅圖解决民國幸甚　　（八日上午十二鐘） 
　　北京電朱啟鈐决爲代表首席（八日下午十一鐘） 
　　北京電伍廷芳電致某要人提出地方制度意見大要任命省長須經省會同意省長下設參事廳取消道制（八日下午一鐘） 
　　北京電和會委員東海力勸汪熊朱擔任已有允意熊昨已赴津與主和派接洽將先赴甯（八日下午一鐘） 
　　北京電昨元首招錢汪熊朱入府磋商和會代表及南方表示各意見（八日下午一鐘） 
　　北京電頃朱啓鈐再進府與徐商代表事聞朱有允意（（七日下午七鐘）） 
　　北京電院電確主張在寗會議對等而不仿辛亥例各派代表十人（七日下午七鐘） 
　　北京電張曹孟均辭行（七日下午七鐘） 
　　北京電曹錕張作霖孟恩遠以索得鹽稅餘欵均已出京（八日下午八鐘） 
　　北京電安福派買袁榮叟製速議憲法忠告書（七日下午七鐘） 
　　北京電錢代總理今日在中華飯店招讌政界要人及一部分議員疏通意見（七日下午二鐘） 
　　北京電駐日使章宗祥因陸使在日謝絶朝野交際受日人詰責託病電請辭職館務已交參贊莊環珂代（八日下午一鐘） 
　　北京電政府電請伍梯雲助陸使赴歐（八日下午一鐘） 
　　北京電陳樹藩電據閻晋督電稱晋軍寒日渡河次日進佔韓城敬日復佔郃陽當飭劉世瓏率隊進駐大茘與晋軍聨合一氣會攻澄白以清陜北 
（七日下午一鐘） 
　　北京電童葆暄電奉令停戰職部未回浙之前仍當嚴守防地所接洽事宜仍令秘書葉遇春留京守候　　（七日下午一鐘） 
　　北京電政府電飭陳樹藩謂盩厔失守匪勢頗盛現張錫元旅已抵潼關不日進駐渭華可抽陜軍第三旅速援醴泉進規乾武以清西路（七日下午一鐘） 
　　北京電許蘭洲奉令援陜自十一月十九日起陸續開拔至三十日止計開抵鄭州觀音堂者約三圑餘（七日下午一鐘） 
　　北京電陳光遠呈稱前方軍隊撤退所有贛南兵站及輸送隊擬卽撤銷遣散（七日下午一鐘） 
　　北京電王占元呈據施南道尹報稱十一月十六日有匪數百攻陷鶴峯縣城當飭宜昌軍隊往援惟陷鶴者是否南軍抑係土匪未據確報現擬令王都慶率隊前往辦理（七日下午一鐘） 
[路透電]  
　　亞姆斯特丹電柯洛恩某會議議决宣布來因倫與威斯法里亞爲獨立共和國社會黨斯巴達克斯圑已佔有愛森克虜伯廠之威斯特法里斯希報（五日） 
　　亞姆斯特丹電威斯法里亞之亞爾日曼報載稱李勃克里區博士宣稱柏林已在其掌握中數日之内將有可令國民驚愕之事變發現過激黨主義之潮流行將横掃一切自柏林起而至來因河止云愛森之亞爾日曼報載稱現已在皇宫開始審查前皇私函以期宣布戎首罪狀所不可少之證據（六日） 
　　亞姆斯特丹電德國邊界消息柏林已發生過激黨主義之騷亂街中有劇烈戰鬭詳情未悉（六日） 
　　亞姆斯特丹電杜塞爾杜夫消息比軍已占據來因河左杜塞爾杜夫之郊野美軍已入瑪央斯（六日） 
　　古本海琴電柏林消息愛斯勒氏宣布不日將發表在德國外交部文書庫中覓見之公文多通並稱據旁註之文觀之此次戰爭其責確須由德前皇個人負之（六日） 
　　古本海琴電柏林消息軍官與下士四千人决議組織一軍圑擁護愛倍爾政府德國有公文宣稱德國行將患饑二月中旬以後麵包口糧每日將不逾八十格拉姆奥國現局聞更嚴重維也納現無煤斤火車不日行將停駛街中電燈亦將止燃聞糧食供給僅足支持至十二月杪（六日） 
　　古本海琴電德國西部運動圑聨合會已禁止在會各圑與佔據德境之兵士比賽足球（六日） 
　　古本海琴電十二月三日德國柯洛恩發生嚴重之亂事羣衆搶却商店又擬搗毁一食物舖但爲機關槍所嚇退暴民與警察衝突終夜不息死傷多人（五日） 
　　古本海琴電前德太子於十二月一日在維林琴簽定放棄權利之公文茲已宣布其文甚短内謂彼因皇帝遜位及其他原因對於普魯士邦王位及德意志帝國皇位所應得之權利一律放棄洛加爾報謂荷蘭必須切實拒絶協約國所提出引渡德前皇之要求柏林聞英員所發要求引渡德前皇之演說大爲震駭（六日） 
　　古本海琴電英國巡洋艦赫克爾斯號及驅逐艦一隊已駛抵德國維廉沙文（六日） 
　　古本海琴電波蘭軍隊已占據白萊斯特里土夫斯克並於擊敗烏克蘭兵後占據倫堡以南各境 
　　倫敦電柏林發生過激黨騷亂一節迄今尚未徵结據亞姆斯特丹所接柏林消息則謂由前敵歸國之禁衞軍聨隊多贊助愛倍爾政府以故政府之地位大爲鞏固（六日） 
　　倫敦電西芒氏在孟哲斯特演說主張和約内應列有德國須將其前皇交與國際法庭審判之一欵 
　　倫敦電英相喬治氏發表其政見時謂德前皇有意激成戰禍侵犯比國必須懲治彼曾徵集英國法學家多人人之意見一致皆以與德前皇共同犯罪者及施行潛艇襲擊者虐待戰俘者均應由國際公法裁判爲言他日媾和大會開議時英政府將要求懲治德前皇以彰公道協約國現以專門家組織委員圑以研究强今中歐諸國賠償戰費之方法喬治繼述安揷海陸兵士增多出産佈置房屋及他種建設問題切實聲明各界互相信任以增出産之必要並謂資本家不許受人刦掠勞働家不許受人苛待云云殖民部大臣華特朗氏今日在韋斯特明斯特演說謂英國在媾和大會中將力爭以英人保留德國殖民地國會議員斯密士氏今日在利物浦演說謂政府之意不欲以德國殖民地寸土交還德國云（五日） 
　　倫敦電彼得格勒過激黨恐協約軍攻入俄國現復殺害平民刦焚民居法國微言報載稱英艦隊已應愛斯沙尼亞政府之請佔據里伐爾以期遏阻過激黨前進過激黨現仍任意行暴（六日） 
　　倫敦電海軍部宣稱英船加桑特拉號十二月五日在波羅的海觸水雷沉没失蹤者十一人（六日） 
　　倫敦電海軍部宣稱土國軍艦均已投隆降現覊禁於君士坦丁戈朋號與德潛艇四艘及俄國黑海艦隊均交與協約國俄國黨海艦隊内有無畏式戰艦伏爾加號及驅逐艦六艘（五日） 
　　巴黎電蘇里克消息謂前指揮德軍扼守蘭斯與坎白萊陣地之德將比洛將軍業已逝世（六日） 
　　倫敦電政府已宣露媾和大會涉及波蘭利益問題時許波蘭代表列席之意（五日） 
　　巴黎電威爾遜總統請許其展緩到法將於十二月十三日在白萊斯登陸（六日） 
　　巴黎電俄國無線電報宣稱協約軍已越過比薩拉比亞邊界開入烏克蘭（五日） 
　　君士坦丁電烏克蘭已發生革命此間烏克蘭人現促請協約佔據俄國黑海各口岸（五日） 
　　倫敦電薛西爾貴族將參與媾和大會充國際同盟部之英國主任（六日） 
　　倫敦電英軍已入德國柯洛恩鎭（七日） 
　　倫敦電英皇偕其二子往閱英國第一軍行經伐蘭西安萊等處大受歡呼（七日） 
　　倫敦電英國蘭開希爾棉業罷工之謀雖經設法阻止竟無效果今日因工資問題而罷工者將有十萬工人（七日） 
　　倫敦電首相已出調停鐵路爭端（六日） 
　　倫敦電鐵路爭端現已解决工業部已允依鐵路人役每日辦事八小時之要求計服役於英倫三島鐵路者共五十萬人皆照此辦理定於二月一日實行目前現狀暫不更改以俟委員會解决委員會將儘速組成以考察英國鐵路人役之工資及他項事件英國鐵路人役聨合會之總幹事湯姆斯氏聲稱此項解决甚可滿意前途已呈良好氣象（六日） 
　　倫敦電英國麥克唐納爾氏在格拉斯哥某會演說謂工黨必須正式反對政府以今日之政府並非爲混合體但係復古派之保障耳英國礦工聨合會會長斯米里氏謂新國會如得工黨議員三百人則將乞助於愛爾蘭新芬黨議員云（七日） 
　　羅馬電敎皇通諭囑各處天主敎徒祈禱以求公正之和局並允之用其勢力又謂天主敎徒將矢忠履行議和會之决議事件（五日） 
　　亞姆斯特丹電德國將於一月十五日舉行國會選舉（六日） 
　　里斯本電有人謀刺葡總統不果（六日） 
[法國無線電]  
　　里昂電德政府業已决將來如協約國要求將德皇及皇太子送交協約國國際法庭以備答覆控案决不反對德政府已將其意見通告荷蘭國（七日） 
　　里昂電捷克斯拉夫共和國總統瑪薩里氏於星期五日晨行抵巴黎北車站以軍人儀節敬禮之星期五日下午法總統在總統府接見瑪氏（七日） 
　　里昂電德國瑪陽斯（在來因河左岸）發生亂事人民被拘者甚衆工程營完全被掠死傷甚多市肆均閉户加洛尼亦發生極重大之騷亂羣衆攻擊軍事造船所搶掠匪徒死者四人傷者甚衆　　（電文至此中斷）（七日） 
　　逕啓者今晨本埠有風暴里昂無線電僅接收一半特此附告 
[美國無線電]  
　　華盛頓電司法部代表今日在參議院委員會證實德人在美所佈之陰謀係以釀酒公會爲機關蓋查得前駐美德公使伯司拓夫致德外部之海電中里耳司夫報訪員海爾博士曾受特别之優待再自歐戰開釁以來在美傳佈謡言之德國公布機關人物鄧伯博士時常與駐美德使館之代表共同謀籌一切云 
　　（七日） 
　　華盛頓電倫敦消息云英首相喬治宣言德皇務必查辦（七日） 
　　華盛頓電協約軍隊　　入烏克拉邦（七日） 
　　華盛頓電（遲到）空中宴會實爲歷史上之創例今美國航空隊在新航空場駕機升至二千尺高趨行華盛頓　非立但而非亞·紐約·之飛機郵務路線機中時則舉行感謝節會宴者九人隊長李伯納言曰吾人將有飛機可載一噸半重之郵件不日運貨與郵遞皆將改用飛機矣云云（四日） 
[各通信社電]  
　　北京電駐日公使章宗祥爲陸徵祥抵日本後稱病至東京呈於辭職政府先電章慰留且詢陸病狀北京一般人士皆抱疑念以爲其中必有複雜原因及對陸氏爲媾和特使之一派中有人發表議論謂南北和平會議應討論特使問題另任他人以代陸云云 
　　北京電南北和議北方代表經近數日來種種之曲折始選定朱啓鈐但須俟會議地點問題商妥之後始行發表（八日） 
　　北京電今明日中將發表命令現任財政次長吳鼎昌赴歐任命現任僑工事務局長張弧爲財政次長（八日） 
　　北京電政府昨日電致上海稅務處云中央不日將再派大員赴滬着即待其到着（此處電文不明） 
（八日） 
　　廣東電陜來軍事代表趙世鈺電致飰繼堯及熊克武云北方口說議和忽目陜西靖國軍爲土匪下令討伐實屬不法乞派援兵以救陜省燃眉之急（八日） 
　　廣東電唐繼堯弟繼禹近日將來粤協議種種時局問題出兵湘省之粤軍師長馬濟近請假回粤（八日） 
　　東京電中國參觀大操武官徐樹錚等於今晚離東京聞將在京都大阪等處停留一二日於十二日由下關啓程赴北京（八日） 
　　東京電日皇特賜叙勳於中國公使館參事官及徐樹錚等及中國公使館附武官已由外務省傳達 
（八日） 
　　東京電日本海軍省詳細發表世界大戰亂中日本海軍之行動與其功績其要旨如左自大正三年八月二十三日布告宣戰以來帝國海軍與聨合與國海軍共同從事作戰艦隊行動之區域隨戰局之發展而漸次擴大從中國海至南北印度洋太平洋方面達美洲之西岸又從南洋包括南太平洋西從非洲南岸起遠及地中海北至極東俄領沿岸我帝國海軍於共同作戰外又應聨合與國之希望對於採辦艦艇兵器彈藥及其他軍需品諸事頗有盡力之處如讓相模丹後宗各三艦與俄國爲法國建造驅逐艦十二艘造成後送至地中海交付法國海軍又如因英法俄等諸國之委託讓與無數之砲　及彈藥軍需品等且代爲製造供給其尤著者也戰爭之勝敗即謂由海上權之在握與否而發生之當然結果亦無不可帝國海軍竟能與聨合與國之海軍共服重要之任務所貢獻者頗鉅此則吾人所不勝欣幸者也（八日） 
　　以上東方通信社電 
　　東京電昨日於鶴見總持寺舉行黄克强之追悼碑除幕式參列者約達四千人寺尾博士於碑前報告關於此之經過由克强次子曳繩卸幕下碑爲高二丈二尺廣五尺七寸之自然石題曰黄君克强之碑幕下碑現衆齊喝采終乃於本堂營佛事有副島博士之追悼演說以莊嚴盛大而終式（八日） 
　　共同通信社電 
　　北京電善後會議總代表將屬朱啓鈐（七日） 
　　北京電某政客建議南北會議無仲裁人設有爭點彼此對等且人數相同勢必因爭持而生困難宜於未開會之先兩方疏通避去此種困難聞東海極以爲然（八日） 
　　北京電南北會議因歐洲和會明春舉行擬趕於年内開議早觀厥成昨院電蘇督商西南速派代表與會（八日） 
　　北京電日使章宗祥因病來電辭職政府去電慰問（七日） 
　　北京電舉副事交系不贊同梁士詒已赴津决難成立安福亦主緩議將無形擱置（七日） 
　　北京電期成會詢政府和議開始後對閩陜兩省如何應付政府答以如在閩南軍止攻當然與有軍事各省同議收束陜地匪股複雜不能與閩並論决劃出和議範圍之外嚴予剿辦（七日） 
　　北京電財部依院議於收入本月份（十二月）鹽餘内抽撥援粤防湘各軍欠餉交曹錕張作霖張懐芝具領支配（七日） 
　　北京電沈銘昌長晋許世英長豫已内定不日發表（七日） 
　　北京電外部呈准以甌海關督冒廣生兼任温州交涉員（八日） 
　　北京電謝米諾夫獨立吉黑兩省邊防吃緊西北邊防籌備處電孟鮑兩督加防并促奉督回任張作霖定佳（九日）行（八日） 
　　北京電院議籌備軍事善後鉅欵擬令各省分擔募集國内公債（八日） 
　　北京電政府覆廣東軍政府陜閩南軍當設法制止進行北軍决不先開釁端（八日） 
　　天津電河間允應東海之請入京一行惟行期未定（七日） 
　　長沙電張學濟經田應詔周則范勸告派人議撤防事已將定約（八日） 
　　以上中孚通信社電 
[公電]  
　　上海平和期成會請以國民代表參與和議電北京平和期成會請轉南北當局諸公公鑒頃聞諸公已决開平和會議無任感佩惟該會議如何組織建議紛歧莫衷一是竊謂此次戰端國民犧牲甚巨疾苦莫伸且會議實關國本國民與共休戚倘竟屏之局外不得與聞非所以慰輿情重民意也擬請於南北當局各派代表外再由國民推舉同數之代表參與其間大之發抒羣志小之疏通南北裨益會議必非淺鮮至推舉之法似應由全國省議會總商會敎育總會及主和各圑體公擬電商多數取决不用投票方法以期便捷而利進行謹貢愚見萬祈採納上海平和期成會叩庚 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞]  
[北京特别通信（二二二）（飄萍）十二月六日]  
　　勸告一驚又停頓 
　　議和地點與代表問題 
　　當五國勸告之來北京政界如霹靂一驚於是而開公府會議於是决定允許西南以對等謀和於是副座問題暫擱内閣同意案當晚提出精神煥發時局有急轉直下之勢殆如醫生對病重者痛下嗎啡之針一時的呈極好之現象此五國勸告提出兩日内之情形也 
　　誰知一刹那間又似藥性已過旣允以對等謀和直即行開議可耳而地點有南京與上海租界之爭南方七總裁主張在上海租界之理由曰上海租界爲適中之中立地點蓋純爲兩國議和之觀念且爲革命成功之觀念故重提辛亥舊事以作佐證（原電見前報專電）然在北方政府則以租界有託庇外人之嫌且對外言我國業已和平不過須議善後故主張須在南京開議（國務院已電覆七總裁矣）愚意兩方果有誠意則上海可南京可即廣東北京均無不可至上海與南京距離甚近此層當不難於解决苟因是而停頓殊無謂矣 
　　地點問題榷之近聞如此代表問題則更困難矣此所謂代表者專指北方而言以北方之内容主和者有理而乏力主戰者面從而心違故所派代表旣須顧北方主戰派之意嚮又須顧西南各方面之意嚮現在北方所有人物幾無一完全適當之人最初擬派田文烈籌之久矣蓋田在北洋派中有較深之資格易使各督聽從而對南又無惡感故從客觀的着想派田爲代表似比他人爲適然田之爲人腦筋陳舊秉性忠厚所以與各方無好無惡者特忠厚圓滑之效果耳田氏知之故力辭不就派田之說乃以打消於是有朱啟鈐代表之說昨日上午朱旣應召來京入謁東海談及代表之事朱即以資望不孚爲辭然此乃實情非朱氏之推扥蓋朱苟爲代表督軍們未必肯聽其言而對南却比田氏尤勝若東海有術駕馭桀驁不馴之督軍則派朱亦未始不適誰知談話未終而東海私邸忽報九弟病革東海匆匆歸邸九弟今晨長逝（六日）朱未得間無由竟其所談頃得電話（下午三時）則錢幹丞先約朱氏晤談或同往謁見東海而朱之力辭當如故也議和有日代表無人豈非北方内部支離滅裂不及南方一致之明證哉 
　　至於無關宏旨之内閣問題因彈劾案尚未取消同意案已先提出於是駕培桐（提彈案者）大罵王揖唐曰敎我彈劾是你們敎我撤回也是你們但縱使你們要做好人也終須顧一點人家面子爲什麽彈劾案並未撤銷同意案突然提出如何使人下得下醜態畢露今直書之殊污吾人筆墨然内國案又不得不停頓矣 
　　更有睡裏夢裏之副座問題前數日本云從緩府議結果内閣先提張曹願執疏通之役似好極矣誰知這幾位寳貝疏通内閣同時亦疏通副座一面又限梁士詒以三日之期爲之辦到否則將如何如何梁殊不懼其覆張作霖書亦曰要如何便如何副座我不敢包辦此輩時至今日吾人亦料其無能爲役然觀於此則所謂與南方誠意謀和者不知相去幾千萬里可槪見矣是故設身處地則東海亦屬爲難不知尚需外人再打幾次嗎啡針耳 
[會議前之北方三問題]  
　　地點代表與條件 
　　國内平和問題於五國勸告公府會議後日内似復有進步平和期成會會長熊秉三日前曾以一函致公府秘書長吳笈孫請轉呈東海催定辦法吳氏即有復函略謂奉賜書並岑電敬悉善後二字本係對外表示南北業已和睦同力商議善後事宜之意並非以命令處分絶無所用其疑慮現在政府開誠布公一切小節繁文悉當蠲棄此等會議名稱無關輕重誠如尊論日内閣議必有適當辦法也專此奉復云云觀於此函可知北方於會議名稱已無堅持之意現所未定者仍祇地點及代表人物兩問題而已吳函所言日内閣議當有適當辦法者確聞昨日閣議對於此事已有議决同時即擬電文用錢總理名義分致南京李督及粤中七總裁（原文詳專電欄）對於地點問題以如在上海租界則有托庇外人之嫌租界以外又無適當場所故仍主張南京未知南方對此尚復堅持否也至代表問題其中復分二項（一）代表人數（二）代表人物第一項代表人數雙方各派以十人爲度大致業經决定當無異議十人中另派資望較高者一二人爲領袖南方聞擬推選唐紹儀譚延　二氏爲領袖北方初擬田煥亭昨日閣議席上田氏復再四堅辭决不擔任繼擬朱桂莘前晚拍電至津朱已於昨午抵京午後即晉謁東海聞初亦不願擔任惟東海挽勸甚殷並託各方敦促朱氏能否擔任尚未可料昨日李蘇督又來電催促謂和平會議已遵電在南京着手組織中央所派代表務請於二十日前到寗接洽惟政府以代表人物尚未確定故李電擱置未覆 
　　又聞軍政府七總裁來電之後陸榮廷又人個人名義於前日由武鳴來電專致在京之鄂督王占元氏略謂南北利在速决執事參贊其間至爲欽佩請就近催東海從速派員組織會議但非對等不足以表示誠意王督於當晚携原電謁見東海請示辦法後即電復陸氏謂對等會議已由李督秀山籌備一切惟必須雙方先行交換意見如事實上粗有頭緒認爲確能解决之時期中央方可實行派員云云至於南方所擬代表則孫中山系之胡漢民亦居其一前日政府接到滬海道尹來電略稱南方代表胡漢民受軍政府委任關於和平進行各事到滬有所接洽刻已抵滬不日並將赴寗據日人消息南北會議中之北方條件東海尚未有所發表惟據昨日公府方面傳述叚芝泉曾有意見提出求東海之採擇東海雖未置可否然以現在形勢推之或暫以爲政府第一次之提案亦未可知叚之意見如左（一）富法問題憲法會議由南北兩國會選出委員審議但草案則據上年通過之第二讀會之舊案（二）國會問題北方新國會暫不解散俟後日憲法成立時再根據新案召集國會但南方應從速選出新議員以補新國會之缺額（三）軍費問題解散軍隊之用欵無論南北均由中央負擔一切（四）軍官問題附屬南軍之軍官亦由中央保證採用（五）蜀湘問題兩省督軍及省長中央斟酌兩省民意以本省人治本省由中央簡任之據某要人所談謂芝泉所提出之草案東海亦知其難行祇因現在實情不得不暫從其主張以對南方若南方表示反對至萬難達到目的時東海即表明眞意聽諸國民之裁决而已惟徐樹錚氏將於日内回京徐氏在日本所視察之種種行將報告於芝泉當必有所反省也又據某通訊社消息天津方面有平和各派人物於四號開會其列席人物（一）南方代表數人（二）中央某方面直接之代表（三）在野接近北派之主和人物（四）在野主和者之間接代表（五）各和平黨會人物其會議情形約略如下（一）維持錢内閣以維持和局兼可與南方接洽進行（一）推選精於法律者備赴南京與西南各代表討論解决時局各問題（一）聨絡超然派有勢力人物加增實力（一）接洽研究派討論派及反對各派以減少進行之阻力（一）千在野名流與西南人物夙有私誼者請其以私情勸告力爲疏通以撮合意見使其接近 
[新國會中之波浪]  
　　内閣與副座仍在激戰 
　　内閣同意案咨到新衆院後聞該院秘書長王印川於昨日午後晋府謁見東海報告已向各議員疏通妥洽所有安福系議員贊成人數已達四分之三王氏并携帶有安福系議員名冊一一指示以明對於錢能訓組閣决不反對之誠意至於閣員分配問題各派逐鹿運動莫肯相下亦似可以解决此一說也又一方面消息目下彈劾案尚未取消安福議員中有一部份謂彈劾案未取消即提總理此種辦法未免藐視故如一期開會投票必致同時將彈劾案咨達政府昨日王揖唐出而調進决定一方面將同意案收回一方面即運動取消彈劾案俟彈劾案取消之後再行提出同意案錢内閣之提案投票又不免遲在一二星期以後矣此又一說也總之錢能訓之提出安福派實未願意故同時副座問題尚有進行之說據某方面消息副座速選决難成爲事實但督軍方面則此種運動仍未休止張作霖曾向梁士詒提出意見書其詞甚長限三日答覆謂如不辦到則我輩出京云云又曾面告梁氏謂都是老哥一人作梗大家頗有不答應之議論不得不告聞梁士詒昨已答覆大約謂疏通當照辦惟議員各有意志非一人所能相强殊不敢决其效果如何但督軍方面得此答復仍不滿意日内尚有何種舉動與否頗難斷定此勢論之王占元已於四號夜半出京倪嗣冲昨早率領隨員百餘人出京曹錕有日内返保消息惟張作霖昨晚雖已向路局索車預備起程但其辦公處告人謂張一時尚難訂期回奉然督軍中祗張一人逗留在京其勢已孤亦未必能再掀風作浪也 
[焚土令之外人警察]  
　　視爲莫大榮譽 
　　英文京津泰晤士報云吾人對於北京執政者之舉動不輕許予並非不表示同情或蔑視政府諸公也實緣彼等所作所爲皆違背信義毫無國家觀念計此一年中政治歷史誠爲萬古千秋永留污點道德淪衰綱常殞滅幾舉此大好神州陷於破産覆亡之境迺日昨忽有銷燬烟土之命令如漫漫長夜黑暗幕中頓觀一片光明令令對於徐總統之賢能不禁歡欣鼓舞肅然起敬本報因北京政府收買存土之劣跡曾大聲疾呼視爲喪心病狂極大之惡事永永遺羞於萬世其失信友邦尚在其次收買存土用爲製藥之言本報首揭其黑幕當美國未提出抗議之初吾人已歷舉上海禁烟大會及海牙會議一切議案反對此舉之進行惟其時北京政府視名譽如泥沙棄道義若敝屣不顧國家殞滅民族安存充耳不聞不惜將數十年之建設與萬國之希望盡赴流水鴉片買賣從此禁弛且化私運爲官辦中政府答覆英美公使抗議之措辭並最後之希望亦將消滅事至臨頭陰雲四佈仍然全無醒悟致爲中國有史以來最黑暗之時期今銷燬烟土命令驟下自不能不欽服徐總統之剛斷宏才此爲中國有史以來道德上之最勝利必爲世界萬國所同聲稱許者也惟上海存土雖燬國内烟土尚未完全消滅因此二年之廢弛内地奸商與無業游民種植販運出産極衆仍望政府兩頒明令嚴禁内地種烟俾此毒物永除萌孽斷絶於此方國土將來燬土時情形可謂焚化史中最費之舉以數千萬兩之價值付諸一炬博一道德之聲譽而外間對於焚燬一層尚有評議者謂何不將此捐入協約紅十字會可化無用爲有用伍連德醫學士嘗謂歐戰中缺乏多種藥料鴉片即爲其一故主張以此項存土補助其中但一報論斷則以徐總統此舉極爲正當非將完全焚燬不可政府收買存土之理由原爲製藥凡有識之士已無不知製藥爲賣土之别名如轉贈於紅十字會則多數中國人士對於贈送及收納者定發生非常之疑義且必質問政府以大宗巨欵收買存土轉送於協約紅十字會爲製藥之用然則英美二國抗議存土製藥果何爲乎此無可答辯之問題也故必不能爲贈送品而必銷燬之者蓋焚土之價值雖鉅而所得精神上及道德上之效果爲較所焚之數更鉅萬萬倍中國人士當無不因此舉而感動於心存土雖在上海焚毁其價值雖逾千萬然其火光照　當　使全國濃烟毒霧一掃而空吸烟者當翻然悔悟至於涕泣戒除種烟者亦油然動念吾人因此感觸盼望甚殷敢願此次焚土爲中國人民莫大之敬禮祈天永福爲此不幸之中國肅清妖魅永享承平偉哉此舉南方亦當因此發生良知消滅意見蓋彼所欲推倒武人之目的今已達到焚土亦其一端蓋收買存土之主動者皆北方武人倚賴爲政爭之干城俾經濟充盈資用不缺今希望旣竭武力自消其必然乎當此萬國和平會議開幕之時徐總統能運其廻天手腕將中國一篇貪污歷史永遠解除惟望此後南北媾和代表各盡其力早謀統一則燬滅上海存土即爲燬滅中國種種魔障之先聲從此國家改絃更張日新其德所有政治上魑魅魍魎均隨此毒霧匿跡銷聲將見此一片濃烟上冲霄漢化爲祥光爲慶雲爲化日光天可不爲中國前途賀哉 
[農商部之實業談話會]  
　　（靜觀） 
　　實業代表六十餘人前赴總統府會議會期已過行將各返本埠農商部乃乘便招集各代表開談話會於商品陳列所是日（十二月三日）到者六十餘人總次長曁重要部員均到會首由田總長演說開會之本旨與將來希望實業界之意次則劉君柏生演說大意謂此次政府遣陸使赴歐美與於世界和平大會所應提出之問題有四種一爲青島問題二爲中東鐵路問題三爲收回領事裁判權問題四爲關稅平等問題除前三項外關稅問題關係國家公私經濟至爲重要吾輩居實業社會不可不謀有以應之因述上海方面已組成一種圑體擬公舉代表數人先赴美國請求威爾遜總統出而仗義執言一方再由政府專使提出議案於大會美國大總統旣有尊重人道之宣言則中國不平等之關稅制度應當認爲有改良之必要而况我國財源日涸民不聊生百業不興盜匪充斥關稅再不改良將見脂膏枯竭生計界必起極大恐慌中國固屬不幸其影響亦必及於世界請求美國元首主張正義爲各國倡此舉純出於國民一方面與政治毫無關係特請全國實業界共起而圖之云云在座各實業代表聆此議論均極力贊成京師總商會會長安迪生首先簽字並通函各商會及各公所請其一致贊成安君在京師商工界頗有資望將來此會以京滬兩方爲主幹定能風靡全國外人眼光往往不重視吾政府而重視吾國民美爲民主之國此等習慣尤重深願吾實業界諸君好自爲之也其次則爲穆君湘瑶演說專就棉紗業立言希望政府多設棉業試騐場以爲振興棉業之預備語極切實現在農商部附設之棉場已有四處一在正定一在南通一在武昌此皆張季直長農商時所規畫近第四場亦已成立在京西海甸四場之中以第三棉場成績最佳去年場内所産收穫物每百斤價至四十餘元較之民間所産價值高幾至一倍據該部警察洋員某所報告確認該場成績爲不可多得云農商當局經此一夕之談話確知社會需要棉業試騐場之情形當能寛籌經費增設場所一方再能籌設硫酸廠取其副産物以供給肥料籌設製棉廠售其成品以供紗廠之取求十年而後必能以棉業與世界相競爭也此次官商聚晤一堂感情異常融洽田總長自言在任雖無多日頗願做一點有益事以報國家會畢設讌香廠桃李園飯莊賓主酬酢盡懽而散 
[財政部之窘况]  
　　武人索餉所致 
　　財政部僅存日幣六百萬元本備四十日之開支現張作霖因將回奉聞已向財部索去八十萬元王占元臨行時亦取二十萬元故財部近日更爲竭蹶實無應付之策刻經曹總長迭次到院與錢總理籌商擬向銀行圑商將本年所存鹽欵二千五百萬交出以應急需至銀圑方面能否應允尚難預定 
　　江西督軍陳光遠滯留都門未能返贛原因實緣積欠軍費回任後無術應付所致現向政府要求撥給現欵二百萬元外尚須發給七年長短期内國公債五百萬元財政部實苦無法應付但聞陳督回任之遲早及辭職與否須視此欵有無爲斷 
　　湖北督軍王占元因鄂省軍費窘迫曾兩次赴財政部與曹潤田磋商嗣後政府協濟鄂省軍餉方法據聞曹財長現已擬妥三種辦法（一）凡關鄂省特别軍費在南北和局未成以前應照參陸處議定數目分期撥匯（一）現駐鄂境之北洋各師旅軍費仍應歸陸軍部按時撥滙（一）其他軍隊所需餉欵應歸財部者及應歸參陸處者均須劃清手續各負撥滙欵項責任以免互相推諉 
[吉黑林礦整理譚]  
　　吉林之林務局黑龍江之採金局本係官營事業直隷中央農商部數年以來均由該部派員充任局長對於地方時時發生困難事實以致一切事業無由發展現經該部總長飭礦政農林兩司妥爲規畫確認該兩省礦林兩業大可發展如能盡力經營利益實異常優厚倘失此不圖不僅坐失太利而外人覬觎尤爲可慮入手辦法宜明定條例加重局長之職權一方再寛籌經費擬定分年進行計畫現在林務局改稱森林局採金局仍其舊稱由該管兩司會同參事廳擬定兩項條例呈准東海公布照條例所規定局長爲簡任職應由農商總長提出資格相當之員交國務會議議决呈請任命聞田煥亭對於兩局局長之選任擬就未到任之實業廳長中擇其學識經騐素著者提出二人而黑吉兩省之督軍省長則已有函到部保薦兩人聞採金局爲高某係前任政務廳長森林局爲朱某係督軍署顧問蓋仍襲干預政府用人之舊習因此田氏頗覺左右爲難云 
[全國電氣代表之聚會]  
　　中國電氣事業除交通部直轄之電報電話無線電外各處企業家所經營之電燈電話電車等公司日事擴充漸臻發達惟以歐戰期間材料缺乏又值時局多故不無影響此次各處商辦電氣公司代表奉當局電召來京與新聞實業及路郵航各界代表在公府開茶話會之後全國電氣協會會長蔣尊褘君以電界各代表聚集京師實爲難得之機會特於前日假香廠東方飯店開歡迎會藉以研究中國電氣事業之進行到會者有中國電業公司聨合會會長祝大椿上海電氣公司代表陸伯鴻北京電燈公司代表史履晋中國電氣公司韱表郎國楨開封鄭州等處電燈公司代表魏步雲杜光俊張家口電燈公司代表苑昌言盧南生奉天電燈廠長孫祖昌無錫電燈公司韱表鄧福培濟南濟寗龍口等處電話公司代表莊鈺馬惠階常州電話公司代表莊君無錫電話公司代表楊景煥杭州電話公司代表吳羣振安東電話公司代表慕學篤張家口電話公司代表黄曾銘曁電政司司長周家義電氣協會職員鄧汝欽林志琇何元瀚宋眞陸家鼐陳定保周亮才諸君首由蔣會長起立致歡迎詞并述全國電氣協會經過之歷史曁將來擬建築電氣協會本部及電氣陳列所聨絡全國電界以期推廣希望各代表諸君與以協助云云次由鄧汝欽起述辦理電界雜誌之歷史希望推廣電氣協會次由祝大椿起述結合電界大圑體以期電氣事業之擴充進行與東西洋比美擬將所辦之電業公司聨合會及鄧汝欽君所辦之電界併入全國電氣協會並捐洋一千元以資提倡衆鼓掌贊成當經蔣會長答謂容提交職員會議定合併辦法再事進行次由陸家鼐報告電氣協會歷年會計情形及刋行電氣雜誌對内即係記載全國辦理電業之事蹟對外表彰我電業界進步之程度實備將來編輯電氣發達史之要品該雜誌銷行之廣不僅國内且東西各國均來索購云次由林志琇演說電氣事業根本之計畫注重於設立電機製造廠次由莊君演說電氣事業之進行須合政府人民及企業家資本家技術家各方面羣策羣力乃可發達云云時已過午乃用茶點盡歡而散 
[張勳在京之近况]  
　　已蒙特赦之張大帥近日起居無人論及茲經記者詳爲探詢知張現仍居荷蘭公使館内確未與東海會面前月曾有人向東海陳說請其復用且有令其勦辦魯匪之說東海峻詞謝絶謂予赦張勳已冒天下不韙萬無再行大用之理因此張氏亦頗消極暫取冷靜狀態近日且不多出門在寓時常習寫字聽講綱鑑有時且與三五僚屬作葉子戲張文生前遣代表晋謁表示謝罪之意張大爲不懌近日海州鎭守使白寳山亦來京現在僅與大帥之左右相周旋尚未正式進謁惟其老友楊慕時入都拜訪則相見甚歡連呼老大哥不置並贈以珍貴藥品多種記者嘗至東交巷閒步見往來拖辮之人出入於荷使館前者則皆其僚友與僕役也 
[張樹元又一剿匪捷電]  
　　旬日以來魯省各軍剿匪異常得手所有魯蘇兩省交界之地向爲匪窟者近即已漸次肅清聞魯督張樹元三日又由濟甯來一長電彙報勝利情形原電如下 
　　據李旅長森個電稱江蘇沛縣之石埠莊圍牆堅固民多小康久爲匪人埀涎元日被匪佔據該莊并在程家村一帶盤踞該莊與臨郯地面犬牙相錯利害相連當飭所部王圑長逢波率隊往剿先將程家村一股擊敗隨至石埠該匪憑藉石圍登高列陣儼若勁敵比挑定奮勇隊改扮土裝背接攀登躍入圩内開放圍門我軍蜂擁而進激戰五小時斃匪八名傷匪二十一名匪勢不支棄圍分竄奪門兵士陣亡一名又據李旅長漾電稱所部王圑長於號日派隊赴臨沂境甘露溝會哨探聞嶧境褚頭林有匪盤踞當好加派隊伍馳往圍剿該匪佔據砲樓四座恃險抵抗異常凶悍直戰至夜深用火將砲樓攻破當場焚死槍斃匪徒十一名生擒四名奪獲土槍五桿救出票民三名匪遂四散逃竄跟追數里杳無匪蹤我軍宋營副繼陽兩腿被彈穿透兵士受傷二名又據唐鎭守使天喜宥電稱遵令搜剿餘匪當派唐營長存義於有日由棗莊向峨山一帶搜索行至滄浪淵有由石牆竄來匪首楊傳江等糾衆五百餘人在崔家莊蒼山盤踞遂分兩翼進攻一面函知崔營孫帮帶向蒼山北面堵擊該匪死力抵抗激戰十小時始將該莊完全克復匪遂乘夜潰散計斃匪首楊傳江許傻六二名夥匪二百四十餘人女匪四人擒斬二十一人生擒四人奪獲快槍二十枝大抬桿一支盒子槍七枝手槍八枝騾馬十一匹救出票民二十四名我軍正兵陣亡一名受傷三名又據唐鎭守使豔電稱以據郭副官長景隆報告豔日率隊赴獨座山遇匪百餘人在該山盤踞當即分距包抄戰約二小時匪勢不支向東北竄逃唐營長存義率全部迎頭堵擊官兵奮勇爭先追至二十餘里之寨子村青河沿斃匪殆盡僅餘二十三人唐營長復親率馬隊將匪全數擊滅奪獲快槍七枝盒子槍一枝來復槍三十七枝我軍官兵無恙又附屬該旅之魏營長翊崙在滕縣東南之邵疃擒獲匪首孫得成一名奪獲盒子槍一枝子彈二十粒搜出土槍二支又據張司令善義豔電稱所部丁營長啓廣王營副駿禮於有日率隊在館陶自新寨剿匪激戰四小時該匪拚死抵抗我軍奮勇衝銳逼入莊内匪由西方竄逃當經一面搜莊一面追擊直至賀家寨迤西十餘里匪已散逃計生擒桿首三王爺夥匪馬四王景奎三名斃匪十三名奪獲快槍四桿子彈二百零八粒各等語除將出力曁傷亡官兵分别卹賞並分飭各軍嚴剿窮追務絶根株外謹電馳報伏乞轉陳張樹元叩江 
[湘閩各軍撤防彙誌]  
　　關於湘省者湘省主客各軍撤防情形除參陸處已有詳電指示外在湘軍事長官近並時有電報報告一切昨據某軍事機關消息湘東蘇皖奉魯各軍已指定株醴爲暫時屯留地點湘西馮旅則暫定以桃常爲屯留地湘南直軍則以衡州安仁耒陽常甯爲退守地吳佩孚師長自與譚浩明接洽撤防辦法呈明政府後已將祁陽第三旅撤駐衡陽蕭耀南亦撤駐衡陽王承斌則令駐衡山南軍趙恒惕所部則商定由零陵退駐永州譚浩明桂軍撤至泉州日來已經開始撤防在湘奉直各軍輸送各隊則擬定各給三月餉一律遣散如奉軍第九第十直軍第八第十及湘省二師輸送等隊連日均巳派軍押送原招處實行解散此蓋湘東湘南連日辦理撤防情形至湘西一方面近日亦有報告張學濟所部已撤至沅陵上游胡瑛所部撤至沅陵下游田應詔所部撤至辰谿周則范所部撤至黔陽林德軒所部撤至永順近日政府接到此等電告之後又迭電指示撤退及佈防維持地方各事蓋軍隊撤防土匪最易乘而起故必須預防也 
　　關於閩省者閩省撤防一事刻亦着手籌辦蓋因閩省情形原與湘贛不同上游一帶遍地伏莽南軍土匪殆滿各地南軍中除陳炯明外同皆四出騷擾萬一即行撤防地方殊多隱患故閩督對撤防問題初甚愼 
 
 
 

Page 7

 
 
　　重日前始有電呈復大致謂銑日明令奉悉現已通令前方軍隊嚴守現在陣地一面由厚基電商彼方定期撤兵以便遵令接防保衞治安 
　　聞參陸處以政府旣經罷戰言和所有前方軍隊自應速爲規定撤防與駐守之方略並將來收束軍隊之計畫擬將此意日内先行通電各省及前方各軍事官長徵求意見又該處近日討論收束軍隊辦法昨已提出數件（甲）先結各處招募新兵辦法（乙）停止各省擴充師旅圑軍隊（丙）限制改編軍隊中之逾額兵數（丁）裁撤各項輸送軍隊以上四項俟呈請當局核奪後即可着手實施至於撤兵以後統一軍隊辦法聞亦議定五項（一）撤兵後南北各軍長官皆須互相聨絡感情（二）剷除前次開戰後軍界所存爭鬭之形跡（三）劃一軍隊制度名稱（四）鞏固全國各軍統系（五）另訂統一訓練辦法以免紛亂 
[紀湖南之和平大會]  
　　湘人唐蟒曹典球黄本溥等所發起之湖南和平期成會自呈奉省政府核准立案後即經開預備會一次已推定唐氏爲會長並决定設總務交際文事三科另設一評議會其餘一切事項則俟開成立會時再行公决現聞該會已於昨一日午後二時假座通泰街三十九號門牌黄宅開成立大會各界蒞會者約七十人公推唐氏主席並請報告經過情形唐即登臺演說略謂本會自發起以後即經具呈督軍省長請予備案並請訓令警察廳隨時保護惟現值戒嚴時代在未奉核准以前自不能有所舉動此本會前此停滯之原因也現在政府已准立案而各界人士之催促本會成立者又復函電交馳同人等默觀國内和平之現象考察一般人希望和平之心理本會實有成立之必要今日諸君旣經惠臨務懇發抒偉論共謀進行唐氏演說畢即由省議會議長彭兆璜議員戴丹誠及商會會員數人依次演說大都皆討論該會内部之組織及會務之進行其所决定者如次（一）本會應設名譽會長一人吳君嘉瑞年高望重應即推其擔任此席（一）會長一職仍推唐君擔任（一）評議會及總務交際文事三科之設置仍如預備會所議辦理惟評議員應由衆公推三科主任則由會長聘充（一）本會旣經成立應即通電京滬及各省和平會以資聨絡（一）關於徵求各方面之意見應派專員分途接洽務期和平早日實現討論旣畢即大開筵宴飛觥言歡直至六句鐘時始散 
[西南之和議雜聞]  
　　唐少川返國後因事逗留上海回粤未有確期昨聞唐氏電致各當道討論解决時局辦法仍主以法律爲前提略謂法外之和平與苟且之和平其弊害與不和平等徒使干戈相尋國無寗歲而已某於和議一節素所贊成但專講事實而置法律於題外者則積極反對旋國以來主張仍無變易辱承遠問特此佈臆 
　　易次乾等來電云參議院林議長衆議院吳議長鑒唐紹儀主張法律之和平所有訛傳均無實據請轉知國會同人查照易次乾盧信叩艶 
　　近因南北兩軍停戰和平聲浪日高蘇督李純以時機難再特復出作調人以期易於解决現經提出議和之第一步辦法分電來粤請各要人迅派代表前往接洽磋商一切俾臻妥善末並提及唐蓂賡派李伯英爲代表業已馳抵南京至其提出辦法須由唐陸岑諸公於十日内共同派出代表十人速到南京以對等資格與北方各代表聨合開會詳細討論 
　　另據王君致唐繼堯電云雲南行營唐督軍督署唐參謀長鈞鑒宰號電後曾上庚艶各電諒達昨由伯英兄轉奉魚電因議和事囑偕伯英赴寗與秀山接洽等因現聞徐氏只認爲南北善後會議意在取消西南護法主旨和議恐非誠意鄙意俟徐解職後方有和議可言鈞意如何盼切示覆餘函乃昌叩敬 
　　胡漢民昨由上海抵粤寓城内都府街本宅岑春煊聞報特派員前往邀請到府磋商要政胡奉邀遂於二十九號午乘摩托車赴軍政府趨謁西林密談和局數小時即赴沙河流覽一週而返 
[舊議員解决時局之討論]  
　　舊國會議員對於議和上之根本解决意見尚未一致昨有孫光庭等三十四人致各議員請列名發電之函其文如下近者和平之聲洋溢各國南北雙方均已停戰對於法律問題幾有不能一致主張之勢異論蠭起正誼日淆同人等竊用是懼以爲非有明白之表示將無以折衷羣倫而益陷時局於困難爰集同志共加參究决定電稿一通奉乞台覽如荷贊同祈即連署於四日内擲交南園對面五十八號以便列名同發臨穎無任禱企敬請公綏孫光庭劉楚湘丁維汾熊成章楊繩祖郭椿森高家驥劉冠三李英銓張瑞萱李爲綸張知本陳世祿張佩紳劉彦徐傅霖周之翰楊永泰張于潯何海濤陳鳴鈞陳祖基李自芳鄭際平袁麟閣曾幹楨張魯泉韓玉辰張大義楊擇沈鈞儒歐陽振聲金兆棪文登瀛同啓電稿如下南北搆兵樞機在法法之所示惟有服從某等厠身議席以法律爲依歸以和平爲職志值此舉國望治之秋益深息事寗人之願惟假使合法之國會以非法解散而不復則後來者均屬僭僞甲創創毁以暴易暴大之肇分裂之禍小之長政制之爭所謂眞和平眞統一將安在耶又假使國會同人主姑且以待之謀貽有職弗舉之譏涉嫌自私顯背初衷國本不立益叢咎戾所謂眞和平眞統一又安求耶某等再四思維以國法神聖不容有絲毫之假借而議員職權亦當竭心力以奔赴今舉國所渴望者憲法所詬病者兩院選舉法所懸論未决者無依法産生之總統某等誓當竭誠進行制定憲法選舉總統修改兩院選舉法以副海内之望以定百年之計然後由合法政府依法改選一新天下耳目此爲法律之常軌無所用其迎拒其或倡新舊合併制憲及新舊俱廢之說者國法旣已無靈人將各逞一策以相競紛紛擾擾是所以亂天下而亂後世也此種惡例義弗苟同謹貢良知願聞明敎某某等叩十一月二十七日 
　　衆議員祝震對於孫議員等電稿之意見書云今日接到孫議員光庭等電稿一通系以國會自身不良及職權任期各問題提出條件通電同人竊謂此電關係重大似宜開兩院聨合會付之公决爲宜近日報載張謇致岑總裁電謂議員非人又云人以議員應選爲恥今電稿中苟且以待有職勿舉涉嫌自私顯背初志所謂眞和平眞統一又安求耶數語不啻爲張說之註脚果爾則護法之價值安在耶於制定憲法選舉總統而外添一兩院選舉法此說本之張謇張說又本之叚氏叚氏以兩院選舉法不良故修改選舉法組織非法國會張謇謂國會議員不良由於選舉法不良此段張二氏之言而認爲舉國人所詬病可乎果不良也同人皆有提案權而必通電者何耶且同人皆此不良之選舉法所産出者然則將自認爲議員非人可乎無依法選舉之總統此事實也而曰懸論未决然則將舍法律而以何種之論調决之乎綜讀電文質言之不過承認張氏致岑總裁電中辦法爲正當先由同人簽名畫供以爲印證然張氏謂國會議員其速制定憲法修改兩院選舉法草案非眞許以制定憲法也且旣自認選舉不良安有制憲之價值此義甚明謹貢良知祇希同人公同研究决定自幸 
[東京之黄克强追悼會]  
　　東京通信云黄克强先生逝世已兩易寒暑日本去歲犬養毅井上準之助等朝野名士曾爲之開追悼會並議定爲黄先生立石碑爲鶴見之總持寺以爲紀念七日爲石碑除幕式由留學曉星中學之先生次子一中君舉行並開追悼會搜集先生遺墨以供衆覽其碑文云（黄君克强之碑）爲犬養毅氏手筆其碑陰原文曰中華民國元勳黄君諱興字克强革命之五年丙辰十月三十一日逝於上海之别第距其生清同治甲戍亨年四十三本邦諸友胥議立石并鐫遺墨於背陰以寓永懐之意并有先生云來來去去去去來來無罣無礙天地塵埃黄興偈於總持寺（此先生游總持寺所書） 
[蕪湖近事]  
　　安武軍前敵總指揮馬聨甲日内即可由萬安移駐樟樹其軍隊仍紥贛州 
　　皖敎育廳長刻提倡精神敎育擬聨合全省學校開運動大會明春先行由安慶合肥蕪湖宣城歙縣等處試辦第二年春再聨合全省舉行 
　　蕪湖慶祝歐勝大會於二十八日午刻在湖南會館舉行是日海陸軍警持旗游行二十九日各學校聨合持旗游行三十晚各學校聨合提燈 
歐戰協濟會蕪湖道屬認捐之欵由祝道尹通令各縣知事各商會指定蕪湖中國銀行爲收欵處 
　　新任蕪湖關監督王守善現任横濱正領事官（南翔人）來蕪尚需時日 
　　蕪湖明達電話公司五日開股東會公推吳興周爲經理股本額四萬元官利改八釐 
　　蕪湖救火聨合會由警察廳宋學騫力爲提倡定於十一日假烟雨墩開成立會 
　　蕪湖陡門巷口中外藥房於三日清晨失愼被焚貨物約值一萬四千餘金聞僅保過火險八千金左右鄰皆幸無恙 
　　客有自蚌埠來者云於處於本月二日忽降雪七寸 
[皖省近事]  
　　省坦政軍紳商學各界今日（六日）下午二時假督軍署開會歡迎龔省長到者約四十餘人 
　　新省長龔仙舟氏業於前日蒞皖視事以安武軍司令部爲行轅政務廳亦移至該處辦公總務科長委朱芝英内務科長仍委畢泰其餘各科職員淘汰甚多均令在辦公廳辦公禁止宴會 
　　省議會於本月十號行閉會式至臨時會期則改訂明年四月一號舉行刻已咨行省署查照 
　　安省七年度地方預算案業經大會討論通過咨行省公署查照施行 
　　上屆省議員九月份歲費及蚌埠警察局增加之經費業追認加入本年度預算案 
　　安徽公益維特會昨日（五日）開第二届常年大會各縣分會會長及代表均蒞會與議 
[杭州快信]  
　　上海盧護軍使來杭僅勾留一宵昨晨乘早車返滬楊督軍親率各僚屬恭送至站珍重握别 
　　浙省自戒嚴後各縣知事藉口萑苻未靖紛請添設臨時警察少則十名我至數十名經費在縣稅及公益費等項籌撥現省議員張鴻材以本省水陸各警隊歲耗二百六十萬元豈猶不足防禦是項虛耗應即裁撤已向省署提出質問 
　　省議會副議長陳琪提出組織物産調查會議案先儘本省物産原料入手擬具草案八條其經費擬在六年度特别預備費盈餘項下撥支二萬元已付公决 
　　浙江磁業傳習工場業於前月報告成立每月經費共需洋五百七十六元齊省長已飭財政廳如數撥給中央文官甄用委員會昨電浙督查文官甄用令内第五條保薦人員須開具詳細履歷成績事實并附送足資證明各項之檔案文書及其他書類交會甄用等語現貴處保薦甄用各文職業經奉准文會應請查照辦理一律補送 
　　紹蕭塘工有奬義劵今日（九號）在第一舞臺舉行開彩現已委令司飯鄭雲鵬串珠陳見師總查宗書年捷報張知大張鳴九台上錄事沈銓台下錄事沈鳳宸報奬萬維槱抖珠劉少卿蔣普生台下遞珠卸架裝架掛奬爲邵蔭祖張海潮 
[南京快信]  
　　王芝祥昨晨六時乘津浦車抵寗卽入城會晤李督商榷和議李督即留在署午餐旋乘下午二時快車赴滬馮河間昨又派熊炳琦來寗面晤李督有所接洽 
　　林紹斐關冕鈞電告與陸武鳴協商情形歌日由南寗回粤 
　　贛北鎭守使吳金彪昨由潯乘輪來寗即謁李督准日内轉津浦車入京聞贛督陳光遠辭職吳有升任贛督消息 
　　第十九師師長楊春普由贛來寗謁見李督請示撤防辦法李督令暫駐吉安俟時局妥定拔隊回蘇 
　　陜西護法軍總司令于右任派堂仲昭來寗謁見李督陳述陜西護法軍情形並商榷收束辦法住大行宫全安棧 
　　天津和平公推文羣來寗接洽解决時局方法 
　　和議地點又有變動大約將在滬此問預備之代表招待所已停止工作 
　　倪嗣冲告魚日出京回蚌 
　　省敎育會以會員孫潤江爲敎育界有數人物詎年命不永未獲大展所長咸深憫惜定八日在省敎育會開追悼會省議會敎育廳均派員赴滬致祭 
　　省議員朱毓賢提出省公署不照本會上屆議决案核實規定各縣忙漕征收費並將歷年各縣盈餘造册公布之質問書昨已由會咨請省署於三日内答復 
　　省議會因五年度地方歲出入决算已送會現已組織决算審查會 
　　徐州鎭守使張文生剿匪出力李督特派杜副官赴徐犒勞軍士 
　　財廳昨委督軍署參議王鐘充丹徒稅務所長 
　　長江巡閱副使王廷楨已於昨日由京回浦 
[地方通信]  
[松江]  
　　教育共進會之發起松江教會學校與非教會學校久有互相携手之意茲經天恩堂班德生牧師請由南京國立師範附屬中學校長陸規亮爲居間人束約兩方辦學人員於昨晚假陸宅開談話會是晚教會方面如東吳大學第四方校慕衞女校等教職員均隨班牧師到會非教會方面有縣署第三科主任顧稼軒縣立第一第二兩高小校校長錢魯詹楊繩武等議定嗣後兩方辦學應互相提携互相取法現在先　在會人結合一圑體定名教育共進會取共策進行之意教會方面推東吳第四分校主任李二我非教會方面推第一高小校長錢魯詹先行起草會章俟明歲古暦正月初五開或立大會時交會通過 
　　戕斃積竊案之報縣浦南亭林鎭積竊楊阿福屢至鎭民吳小和尚家行竊吳恨之刺骨屢思甘心於楊適於前日在東市梢路遇阿福遂縛以麻索蹴入河内旋被人據情報知亭林警察所當以尸身打撈未獲未便據以定案僅將吳小和尚暫爲看管越四日尸忽於河内浮起遂由沈巡官報縣請騐並將吳小和尚解案訊辦縣署據報業委二等警佐徐霖溥往騐 
[蘇州]  
　　添設司法收入處司法部近因各省高等廳對於司法收入如訴訟狀紙等費往往漫無稽考特通令各省於廳内添設司法收入處管理司法上一切欵項彙齊解部江蘇高等審檢兩廳業已遵令派員成立並將舊有收入一併劃交該處管理　　警佐巡視防務吳縣警察所一等警佐張建勳近奉温知事派往各市鄉稽查警察分所對於防務有無懈怠情事特於昨日隨帶衞隊一排乘坐偵緝隊輪船開赴各鄉實行巡視 
　　獵槍倒換憑證吳縣警察所昨訓令各鄉分所略謂前奉内務部令關於狩獵鄉民所需之槍械例應報領憑證每年倒換一次等因現屆倒換之期合行仰該分所轉飭各獵户遵照　　蘇人創辦且葬會蘇垣士紳尤鼎孚張子敏吳翼庭潘鷴鄰李澄遠汪子嶺吳星白等十餘人發起捐集經費組織助辦代葬會凡蘇城居民有地無力停棺不葬者均可報會代葬並由觀前街星相家汪酉生願盡義務代選葬期所有葬費均由會支給已議定章程並設事務所於王洗馬巷二十五號門牌呈請吳縣知事公署給諭立案矣 
　　私運鉛角犯定罪日前寗班火車到蘇時有張得勝汪慶生二人於行李中夾帶私鑄鉛質角洋數大包暗運來蘇希圖行用下車時爲車站巡警察破立時拘住解送吳縣公署經承審員審訊明確昨已判决將張汪二人各處三等有期徒刑二年六個月俟經過上訴期間即當送監執行 
[鎭江]  
　　疏濬河港鎭江金山迤西鮎魚套河港係木牌及各貨船麕集之處近日該處河道淤淺商船行駛爲難現有商民某某等聨名具呈當道請趁此潮水退落之時用機器疏濬以利商民業經省署批准並派委員來鎭查勘以便擇日興工 
　　知事赴滬回鎭丹徒縣倪知事日前因公赴滬刻已事畢遂於日昨乘車回鎭所屬各員咸詣車站歡迎 
[揚州]  
　　補足軍額李督軍現將第六師募來之新軍百餘名派員賫送來揚備補駐揚第一混或補充旅升遷病革等缺額當由黄旅長撥入所屬按額遞補歸原營訓練 
　　追繳稅欵肉業董姜廷棟於包認屠宰稅期内次繳稅欵一千九百元迭經縣署追繳均以空言搪塞現趙知事因奉財廳令催特於六日委員賴君守提違干拘究 
　　城内火警城内缺口街德興當典後門間壁虞光祖家六日晚不戒於火致肇焚如經軍警及各水會洋龍往救得以撲滅幸未波及鄰右 
[杭州]  
　　選副爭訟之院電大理院復省議會電云浙江省議會鑒貴會議員任鳳岡等及鄭凝等電均悉省議員選舉法第五章所定選舉訴訟專指選舉議員時發生之爭執而言旣經成立之省議會因選舉議長副議長有疑義時自不得依選舉訴訟解决大理院馬印 
[嘉興]  
　　槍斃吳上林吳上林（即吳昌林）曾於前年結黨謀亂經官廳飭屬嚴緝現經水警在嘉湖交界緝獲解至嘉屬戒嚴司令部研訊吳供認曾結黨謀亂不諱並認去年結夥在縣屬河羊港楊浩乾等家擊傷事主多人問官以該犯内亂盜匪兩罪俱發按律判處死刑呈准軍督於日昨將吳騐明正身派員押赴新塍地方槍斃矣 
　　有奬義券價格飛漲浙江協濟蕭紹塘工有奬義券定九日在杭開奬禾地人民咸思大奬紛向承銷處購買現因開奬已屆購買者尤見踴躍致承銷該劵各舖認爲奇貨六七八等日竟將該劵價格擅自增加每條漲至大洋七角全張七元（向章每條五角全張五元）今竟有每條售至一元者 
　　勸學所定期支配學欵嘉興勸學所以區立學校經費支絀曾於今春呈准教育廳抽收戯台捐以資補助現莫所長以該捐已收有成數定於八日在所會議支配方法已於先一日通告各區學務委員曁鄉學董矣 
[安慶]  
　　龔省長之新政新任安徽省長龔心湛於本月三日接印後首先懸牌將當塗縣知事龔豫奎調省委以和全釐局局長寗文祺署理翌日即調查本公署各科職員是否能勤愼從公者分别去留所有顧問秘書一律取消以節經費其對於各縣知事應盡之責以振興實業提倡教育改革司法整頓警察諸要政均已通令各縣知事實力倡辦矣前省長黄家傑任内所用顧問秘書多係文士或係舊交此次龔省長蒞任伊始抱定撙節主旨已將公署所有顧問秘書一律取消 
　　護理省長之保案前黄省長蒞任一載有餘查照甄用文官條例於年終時應保薦人材以符定例黄省長在日賞識已有數人許以列入年終保案詎此保案未辦而黄已逝世劉道章乃於護理省長任内代爲呈請中央不知能邀允准否也 
[武昌]  
　　省議長選舉之波折鄂省本屆改選之新議員召集已屆一月因競爭正副議長之暗潮糾紛不已昨據某議員云選舉議長不可再延同人中已多數覺悟即候補人物金錢買票之運動已完全打銷惟議員圑體四分五裂如雙柏廟之議員俱樂部馬王廟之廣益俱樂部府院街之統一恊進會均帶政治氣味尚有少數超然派亦組合一種新圑體不日出現對於議長問題仍屬意見紛歧欲由圑體上之主張而和平産出恐難辦到潮流趨勢難免不出於官廳指定之一途至五號開會投票一節亦因大體竟見各執發生臨時波折有主張展期者有主張屆期自由投票以試觀風色再行疏通者有主張改五號爲預選會者惟超然派則力謀先行妥協屆期一致投票正式産出分途接洽異常怱忙然一日期間能否得最後效果安然舉出議長實在不可知之數云云省選所長何韻珊氏於三日函邀山前山後兩俱樂部中堅份子商榷一切仍無何等要領兩部均定於四日大開宴會並主張五日不出席無形阻止開會是五日省議長之選舉會仍不過形式而已 
[雜評一]  
[朱陸異同（默）]  
　　參預歐洲議和之代表陸徵祥氏已啓行抵日而參預國内議和之代表朱啓鈐氏亦已决定此二人者一則關係世界和平一則關係全國和平均負有全權責任此即所謂朱陸之同也然歐洲議和事體繁重全賴代表之臨時折衝以爭回權利至國内議和則兩方同在一國中喫虧與否無大關係且果眞心息事又果事前疏通則臨時自無不决之條件故其責任並不重要此即朱陸之所以異也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[主張稅法平等會開會]  
　　主張國際稅法平等會張謇朱葆三沈聨芳等昨致各業商董公函云敬啓者昨晚得京電以美總統於本月十三日抵法與英法意開會先議大綱三星期即當回國此項要求公電亟宜迅速發出茲特定於明日（九日）下午四時在紗業公所開會務請撥冗惠臨至要至要 
　　聞該會職員已舉定會長張季直副會長朱葆三沈聨芳主任辦事員劉柏森虞洽卿聞蘭亭總書記孟蒓孫總會計陳光甫云 
[烟酒業亦主請改關稅]  
　　中國烟酒聨合會昨開星期常會首由主席陳良玉報告歐戰告終將開和平會議我國爲協約國之一政府已派專使列席與議我人民方面尤應各盡人民之職庶可爲國家增進幸福即爲我商民增進幸福我國工商所受之痛苦莫如關稅受條約之拘束非若各國稅之均由自定現在世界和平公理戰勝强權國無大小一律平等則我國關稅一項亟應議歸自定本月五日接中華國貨維持會工商研究會商帮恊會華商旅滬維持會通告發起中華工商保守國際和平研究會在中旺弄錢江會館開議良玉以本會代表名義曾與斯會均以此次和平會議凡一切不平等之條約均可訴諸公理享受同等之待遇以踐美大總統永久和平之宣言惟茲事體大全賴集思廣益務望本會諸公各抒所見此千載難遇之機會萬萬不可放棄也次俞葆康等起言此事關係極大各人今日用一分之腦筋則異日便得一分之良果萬勿輕視公决由會員各舉所見開具說帖并通告各埠分會徵集輿論凡有意見書者或送本會或直送中旺弄工商國際和平研究會議畢時已五鐘乃散會 
[討論領事裁判權三紀]  
　　上海地方審檢兩廳長奉司法部令討論領事裁判權問題業經開會集議已紀前報茲悉江蘇高等審檢廳通令原文略謂案奉司法部訓令各國在華領事裁判權一案我國官長籌之已久迄無具體辦法現在歐戰告終協約各國將開和平會議正宜乘此時機提付大會挽回國權事關外交理宜審愼周詳仰速飭屬徵集意見書限文到二十日内一律彙送候核等情除分行外合行令仰該廳一體遵照云云 
[焚燬存土之預備]  
　　海關奉令預備焚燬存土已誌本報茲據官場消息中央政府以此次焚燬存土爲禁烟最後之結束故辦理各項手續極爲鄭重日前來滬之邵部員係由財部所派先行點騐封鎖俟定期焚燬時除曉喻中外通知外交圑派員參觀外并須簡派親信大員來滬監視此外並聽憑國人觀覽以示大公云 
　　又函云政府所收滬港存土業已頒令焚燒不日委派專員來滬會同中外人士監視燒燬江海關威稅務司自前日派人渡浦脩葺汽窰並籌備一切後查得本關歷次抄獲之烟土膏積存各關棧數已不少前曾函商馮監督訂期焚燬延未舉行現政府實行焚燒存土本關所積没收之烟土自應一併燒燬以免另訂日期重煩手續故威稅務司業已檢册查核總數後開單詳請稅務處核允同時舉並函致馮監督查照以便併期焚燬云 
[王芝祥昨日抵滬]  
　　陸軍上將王芝祥近銜元首重要使命與蘇李督及盧護軍使接洽昨由甯到滬聞須與某政客有所接洽云 
[油豆餅米業明日開會]  
　　報告核定運單期限 
　　討論洋棧提貨單章程 
　　商界縮短分運單期限一事曾經上海稅務總公所陳卓甫所長將商家困難情形赴省面陳江蘇胡財廳長請爲通融辦理業經核准分别種類定牛莊豆牛莊豆油及雜糧以一年爲期生油豆餅以十月爲期已指令該所長知會商會並請轉知各業一體遵照在案茲聞油豆餅米業奉令前因昨日通告同業各行號訂於陰曆本月初八日午後兩時在萃秀堂開會報告一切並將稅所恢復洋棧提貨單取締章程當衆討論與營業上有無不便之處請爲公决云 
[縣商會定期更選]  
　　上海縣商會自改組後槪照商會法施行細則辦理其會長副會長會董等於任期届滿應行吏選查照商會法第十八條會董由會員投票選舉會長副會長由會董投票互選現在該會正副會長任期届滿爰訂期十二月二十日選舉會董二十五日互選會長副會長日來正在預備選舉票及被選舉名單以便分送各業代表塡寫後於十二月十九日以前送投該會選舉匭内並請於二十日午後二時一體蒞臨該會監視開匭 
[一週間之熔銀調查]  
　　自舊曆十一月初一至昨日止北市泰亨源等各銀號由大連轉正金運到日幣一百萬元現熔化五十萬元由厦門運來墨洋等十一萬三千二百元由粤埠運來廣東雙角七百十一萬四千五百角又本埠廢銀十萬零七千餘兩總共烊見寳紋一萬九千五百二十二只共核規元一百零四萬六千三百七十餘兩較前屆一星期少烊銀十萬兩左右 
[浦東蔡鎭巨刦案四誌]  
　　川沙蔡家路鎭於舊曆三月初一夜被海盜刦掠一案已三誌本報茲悉駐滬水警二廳一區第三隊隊長王壽良曾於前日親往勘騐後將勘騐情形分别呈報並請公共公廨法公廨淞滬警察廳等一體協緝贓盜解究其呈報勘騐情形大致如下查得蔡家路口距離川沙縣城及水警駐在地七里是夜海盜計二百餘人手持刀槍不一先刦該鎭之巨富丁潤庠家後掠蔡德順號東西二雜貨店等十餘家並將該鎭東西二出路之交通派匪把守當由地保蔡泉卿急從南路設法逸出至水警分隊長蔣祖鴻師船報告經蔣分隊長立率水警巡士數十名荷槍實彈登岸出發馳往追捕詎因報告者往返需時迨至水警官兵到鎭匪已得贓東遁蔣分隊長遂即移隊東追並有川沙警佐所派巡士五名隨後協助凡歷欽公塘老圩新圩外圩三道海塘計程十餘里及至海灘適當潮退之際尚能立足該隊長正在計畫如何搜捕時忽爲該盜匪等所覺　先開槍射擊蔣隊長亦令以排槍還擊並督隊奮勇前進里許惜無所遇時值天雨夜黑潮水亦漲未敢冒險輕進轉爲匪制迨至天曙再行搜索初見自龍港及三九港日外海洋隱有帆檣是以復往約一二里天已明亮見有二船一前一後前者三桅後者兩桅前者已浮於洋面後者擱淺海灘正有多人聚集將船推移故即指揮開槍遥擊一面冒水前進詎盜等亦還槍拒敵附近居民咸出觀看歷一時之久匪即棄其後船以脚划船載人搬贓渡往前船直向大洋揚帆而逸所有後船盜遺之贓物當由蔣分隊長逐件點明解經第三隊一併解送閔行第一區署核辦以便飭傳吾主到案認領云云 
[省敎育會追悼孫潤江]  
　　昨日（八日）下午二時江蘇省敎育會開會追悼已故會員南通農業學校主任孫君潤江到會者省立各學校校長省敎育會會員中華職業敎育社社員省議會議員亦有到者開會行禮畢由蔡陶模君報告孫君一生事略末謂孫君對於南通農業學校具有逐漸擴充改辦大學之希望次由黄任之君演說略謂對於孫君所辦事業均極欽佩而於辦理南通農業學校之成績優良尤爲心折蓋學校之名譽優美或因交際關係未必盡屬辦理得宜確有至美之成績余於南通農校初亦作如是觀迨去年因川沙試辦農事試騐場一時無相當技師由孫君介紹該校畢業生季子雲挹光君至沙擔任此職今已一載於農場前途之若何發達目前尚未敢下斷語而季君之勤苦耐勞虛心研究一如孫君實爲畢業生中之不可多得者於是知南通農校之名譽優美確有成績可觀而益佩孫君之辦事並謂人孰無一死有功於社會而死則雖死猶存次沈信卿君演說略謂今日開會追悼孫君所以表示吾人對於有功社會之人永遠敬仰爲後生楷模孫君改良植棉之事業昭昭在人耳目今軀殻雖僵而精神終存世間所謂精神不死即其存於社會之事業成績莊子謂大哉死乎君子息焉小人休焉君子爲社會盡心辦事著有偉大成績其死不過休息而精神永久存在小人一生作惡死則凡事皆休孫君之死即君子之息不足悲也又謂共和國家之人民無論爲何種職業苟有功於社會而死均應追悼對於農工商各界人物尤應注意俾社會知所趨向今日家家所祀之灶神一說即數千年之神農古人以此爲紀念今祀之者或不知也末謂我輩辦敎育者亦可比之於農學子猶種子也深望今後各以孫君改良植棉之法改良敎育之種子則此等精神其有功於社會益大次王企華君演說略謂余與孫君爲莫逆交故於孫君之懐抱及其辦事之精神知之較詳總之孫君所辦事業有如此優美之成績實得力於三字曰公曰誠曰毅並舉孫君之事實以證明之次袁叔畬君演說略謂余今日到會並代表南菁學校全體致追悼之忱孫君與余曾共商造林事具有精密之計畫今孫君已謝世此事之進行益當趨於積極以副孫君昔日之期望次劉北禾君演說大致謂目前小人道長君子道消國家有用之人才往往天不假年賫志以没大爲不幸云云次黄任之君提議欲於會所留孫君肖　及楊月如君肖像爲有功敎育者之紀念并有勉勵同人及自勉之語次家族答謝來賓散會 
[小學敎員研究會開會]  
　　昨日本埠各小學校校長敎員齊集西門外公共體育場縣敎育會樓上開第三次研究會定九時至十一時研究國文讀法十一時至十二時半研究算術各校到會者有師範附屬主任楊聘漁隆德單貽蓀高子才樊伯　縣一高朱有章職業陳友白金業乙種高校浦德俊潮惠奚省耕比德湯蔭南農壇曾澤冰童啓鵬汪鑑榮西區汪傑夫陳子顯巽與陸介蓀陳頌春徐馨宜徐慶年朝宗潘友梅尚公繆召宇戴渭清朱和鈞高子文閘北第二居谷聲倉基吳璧澄劉士芳務本吳震寰浦東附屬汪掄一曹致遠時化姚惠泉奚安齋養正陳味腴方蘭蓀縣立第一施養勇縣立第二顧品珍濮氣雲東明葉壽榖趙良伯黄鐵崖崇正馬織裳和安范罕波朱意誠梅溪潘競民旦華姚時競引溪鄭賢昌貧民曹香蓀乙種農校尹督平等四十七人入席後由丁賡堯報告會内先後收到各校來件一件梅溪萬竹送到審查高等科敎材報告巽與旦華送到審查國民科敎材報告　一件農壇送到敎授國文讀法必須校正字體之理由一本國民學校國文敎科書字體改正表一本一件報告初等敎育研究會送到小學校一冊内載小學校兒童國文書法成績標準並函請轉致各校將全體兒童書法成績送去由該會統計製成正確之標準該會原函云本會爲研究書法標準起見特定徵集方法四條如左（一）書法成績各校各種（中字或小字）每兒取一頁（小字至少二行）習行書者另加行書中小字各一分（二）成績上須書明學年始業期年月日姓名年歲例如（國三秋七年九月十日某某十歲）（三）每級每種一包或裝訂一本單級學校分四包複式亦各年分包封面書明種類學年始業期校名年月日映爲或臨寫如（國三秋正中臨某某學校七年九月十五日）寄下（四）如欲知自己兒童成績之詳細或各種統計請另行函知計算完結時當即報告惟切不可將信與成績同包初等敎育研究會啓一件尚公小學校職員朱君和鈞報告敎授訓練實况又戴君渭清報告國文科讀法綴法分圑教授法一件議研究國文讀法敎材之整理方法議决交編輯員將各校增删敎材之意見提出主要標準分條舉例作一報告議至此稍息片時接開算術科研究一件報告尚公一高送到審查高等科敎材報告朝宗東明送到審查國民科敎材報告一件報告朱君有章送到算式算術名詞表一本據云尚未完全俟朱君報告完全後歸下次算術研究會討論一件議研究算術敎材之整理方法議决交編輯員會將研究意見整理後條舉綱要報告各校議至此時已過午遂散會各敎員仍就會内午膳而散 
[無鐵米市之報告P ] 
　　北市某米行昨接無錫快函略謂錫地底貨雖多均係次糙粳高貨則不甚多銷路近三日間頗旺價每石增洋六七分今日（八日）早市售開高糙粳四元五角七分次至四元二三角糙元五元三角零次至四元八九角糙杜子尖四元一角五分糙羊尖四元零五分糙客尖三元八九角粳稻每百斤二元三角糯稻二元六角客尖稻二元杜尖稻二元一角大紅赤每石五元五角惟高小麥存貨擁積現售四元云云 
[寗屬稅所亦除年關例]  
　　上海稅務公所昨接江蘇財政廳訓令云照得年關舊例原係釐捐辦法民國改用陽曆陰曆年關本朱適用蘇屬各所業於元年革除而寗屬等所以歷年循舊辦理者蓋因釐局逢卡完捐拼計較重商民終歲輸將不得不略予體息現在江北一帶業已改辦貨稅新章一稅之後通行寗屬不再重徵較之從前卡捐固已減輕除運長江江西磁器及運北烟油等循舊各統捐仍准徵七免三自陰曆十二月二十九日至正月初三日爲止外其餘各所與蘇屬各稅所事同一律此項舊例當然取消惟本年係在改革之初各商或未周知合先頒發布告令行該所長遵照屆時分别勸導妥善辦理除令寗屬稅所外特將布告提前分發俾衆週知 
[國貨維持會開會紀事]  
　　前晚中華國貨維持會開第八屆新評議會議長複選會由舊副議長徐枝春主席宣告開會開筒檢票徐春榮得二十二票當選爲正議長汪星一得二十一票徐枝春得十七票均當選爲副議長徐汪二君均以事不能到會仍由徐枝春爲新議會主席宣告開第一次新議會討論各事（一）漢昌燭皂廠具結請領運貨護照文决由本會照轉交涉公署（一）吳養賢君來函并附兩紙傘新樣請飭各傘店仿造以資普及决爲設法並代表揚（一）王介安君報告江蘇齊省長准農商部咨指令縣知事一律更換權度新器并定十二月十五日起實行檢　官商一例受檢以免商民藉口等語事關統一權度經衆討論决致函上海縣公署索閱規則（一）洪善長君提議（甲）每次常會議决案須當場正式記錄並由議長簽字以昭鄭重（乙）每次常會提議案須先記錄提議案簿如於未發通告前發生者須錄入通告如臨時遇有緊要之事須報告或提議者必將已列議案縮短時間先付表决後再行提議（丙）凡議員到會須於議會簽名簿親筆簽名（丁）凡議員及圑體商號代表有議員同等資格者無論到會不到會所發通告并不間斷表决案件之責任當然同負但本期表决案須附錄次期通告以引起缺席者注意經衆討論均贊成决於下期起實行 
[丙路調查客貨車輛]  
　　滬寗滬杭甬鐵路歷年調查客貨車輛每每不能精確其原因由於車輛行駛在途或在廠修理難於詳查昨由該兩路車務總管飭各站及車守車長等准於本月八號早晨七時各站同時調查存站車輛確數其在廠修理者着機務人員塡報行駛在途者着該列車車長詳細塡報其表式大綱分客車貨車兩種客車應塡號數等級坐位若干車輛自重若干噸有無氣管貨車應塡號數種類及車輛自重若干噸載重若干噸有無氣管分别詳細塡報限即日寄交本總管以便復核備查 
[和平統一會職員姓氏]  
　　漢口路十號五族國民和平合進會日昨得趙炳麟自京來函云南北和平之象已有端倪現與同志協商擬改國民和平合進會爲和平統一會徵集國民意見以求和平早日實現云云聞該會已於昨日召集本埠會員公同議决照趙君來函改名和平統一會并推舉趙炳麟爲臨時會長除呈報内務部及各機關外擇日召集敎育實業兩界開正式選舉大會該會臨時職員姓氏如下正會長趙炳麟副會長林紹斐理事長楊道霖幹事陳兆燾丁福保祝葆亨李時蕊羅振琳胡掊善江煥曹曾涵俞在田汪章瑞姚宗頤詹蕃方光溥方有度任大年金殿元 
[敎練中國新式旗語]  
　　吾國海陸軍自習用旗語以來向以西文爲標準現由國務院參議曾彝進於游歷美國時曾著華文之中國新式旗語一書呈院由院發交海陸部演習頗稱簡利即通飭各省演習并由部委敎員楊茂德章志二員蒞各省敎練聞楊章二君不日可抵滬云 
[盧護軍使由杭反滬]  
　　松滬盧護軍使在京會議返滬後於前日赴杭與楊浙督軍接洽一切茲悉盧護軍使在杭公畢已於七號乘由滬杭甬鐵路杭州城站特備頭等花車一輛附掛來滬之早快車於當日早晨七時十餘分開出至上午十一時五十餘分行抵龍華車站其時有使署參謀副官率領衞隊稽查人等在站迎迓 
[協拿逃匿浦東之盜匪]  
　　夥刦法租界鄭家木橋某烟紙店案内逸犯陳殿魁張德法二句逃匿浦東十八問地方現經法捕房包探金九林偵悉會同淞滬警廳偵緝隊士丁寳山於昨渡浦前往該處將該二盜捕獲就近拘解三區警署經曾警正訊據陳殿魁供稱年三十四歲張德法供年三十三歲均徐州府人曾警正當即判交來探帶同歸案訊辦 
[南滙屠稅認商之辭呈]  
　　浦東南滙縣境屠宰稅議歸肉商自認業經解决茲得認商史樹椿呈杜知事辭退原文錄下爲衆情未洽情願退讓請飭商會催繳以免貽誤事竊商承充肉業認商當荷財廳給照征收先行墊繳一月捐洋在案旋因肉業與各商會曁市鄉各經董均不贊成分電省財道各公署先後批示之下商向各肉業收取捐洋均觀望不繳因此阻滯茲經朱陸盛吳韓康諸紳會同周浦商會長馮紳興善邀集各肉業一再開會提議認商一缺須由肉業公推代表承充方免障碍若業外人承辦絶不承認是以諸紳勸商退讓聽由各肉業公推馮會長按辦收繳一面勸令各肉業酌償商之損失並所繳之保證金洋和平解决商見衆情未洽不肯交捐長此相持勢必遺誤要公情願憑勸退讓以順輿情一經表决即由肉業代表方紳欽等將議償之損失及商所繳之保證金洋一併墊交馮會長轉付商收受過割所有未發之捐票及財廳頒發之執照并一切手續商亦如數清交馮會長收領俾得散發各肉業催收捐洋彙繳外爲將公議解决情願退讓各緣由聲請察核俯准轉請財廳分别撤消加委周浦商會會長馮興善接辦催繳以專責成而免貽誤深爲公便謹呈 
[做燈籠工人要求加價]  
　　南北市紙篾燈籠業全埠共三四十家冬正兩月做工較忙向來工資倍於常日現在銷場將次發達乃各做工人忽於前日同盟罷工要求工資照原價加二成停工已有三日昨日經顧鴻奎等出爲理勸後各店主邀集同業開會南市各店主已允加資一成半故於昨日照常上工而北市方面則尚未允洽也 
[雅各旅滬校友會成立]  
　　蕪湖雅各學校學生現執業於本埠報商醫學各界者頗不乏人而轉學於聖約翰大學及南洋路礦等校者爲數亦夥茲該學生等爲聨絡感情交換知識起見特組織一雅各旅滬校友會暫設臨時會所於麥根路十九號業於前日開成立大會磋商一切進行辦法並推舉會長杜秋聲副會長姚　菽書記崔順侯會計余建勳幹事吕豐榕即日草訂正式會章並登報通告徵求在滬會員云 
[礦學人才又弱一個]  
　　本埠科學社近得湘中來函報告社員陳君藩死事陳君字嵩青湖南衡州人於民國三年由清華學校派送美國考勞拉多礦科大學肄業不三年得鑛學士學位民國五年夏入哥倫比亞大學碩士院越一年即得鑛碩士學位是年七月歸國任湖南保湘公司總工程師嘗以救貧起衰爲已任在美日於科學社事尤盡力嘗任該社分股委員會會長歸國後母亡家屢遭兵燹所志又不獲展常鬱鬱不樂然貽書友人未嘗不以科學與國家爲念民國七年十一月十七日卒於湖南之郴州年僅二十九云 
[慈善圑董之樂善不倦]  
　　閘北慈善圑董事趙灼臣君平日對於地方慈善事業舉辦不遣餘力獨建之醫院工程早已完竣一俟内部佈置齊備即當開院施診刻趙君因天時已届冬令一般貧苦小民無褐無衣何能卒歲遂置有棉襖棉褲施送昨日先送七十套至本圑擇極貧者施給聞此項襖褲兩而皆用土布中實新絮貧民得之尼禦嚴寒云 
[沈聨主母壽辰預誌]  
　　本月中旬爲閘北慈善圑總董沈聨芳母高太夫人七秩壽辰本埠總商會絲繭公所閘北慈善圑各叚數火會各圑體凡與沈君有交誼者聞已預備壽屏聨對銀器等禮物饋送祝賀想屆時必有一番熱閙也 
[殖邊商困事務所開會紀]  
　　昨日下午二時餘西姚家弄殖邊商困事務所開星期常會到者甚夥入座後經主任將本月二日北京總管理處來函交衆閱看其中載有籌欵已獲七八希望請轉慰各方面稍再展緩自有圓滿解决各債權以總管理處屢次失約未敢深信復由主任再四勸解略謂此函較前似覺切實不致又屬空言業已具函往催請速派員來申設處清理俟得覆信後再籌辦法散會時已鳴鐘五下矣 
　　附錄總管理處原函敬復者接誦十三日華札敬悉諸公之苦心排解維護有加無任心感惟債權方而責難之處實未能體諒敝處區區之苦衷同人惶惑之餘更不得不掬誠相告慨自滬事發現敝行五十餘處𨺗受牽連之打擊其能維擊迄今者實屬幸之又幸重以國家多事兵禍頻仍如成都如重慶如漢口如宜昌如沙市如汕頭等十餘行莫不大受影響損失不貲又以外交關係黑省哈埠等行亦復時形緊迫奉省又以督軍查賬日事補苴支持現狀之維艱故不能資調撥之靈活此均實在情况並非藉詞延宕使敝處果如來函云云豈故欲激債權之憤怒而不速行了結以爲利耶即在政府方面亦以財政支絀所欠巨欵迭經籲懇撥給仍是惝恍其辭惟敝處數日以來竭智焦思於無可設法之中必得籌通之策以副諸公維持之盛意兢兢夙夜未敢或懈現在籌畫結果幸有七八之希望雖此際遠勞債權之督責要亦必有以報諸公之命之一日明知遲之又久信用有虧而事實迫於無奈不能不要求格外鑒原諸公意氣如雲始終有大造於敝行猶希體貼入微轉達各方面仍稍展緩感激高誼匪可言喻謹布微忱統希亮察 
[派吏催徵冬漕]  
　　民國七年份上海縣冬漕已經沈知事出示公告於本年舊曆十一月一日并櫃啓微並傳到各圖地保到案諭話發給易知由單着散給各花户依限完納在案昨日沈知事恐各地保往 
 
 
 
] 

Page 11

 
 
　　諭不力加派各催徵吏下鄉督同地保竭力嚴催如有地保催追不力應按名提案押辦 
[浦東之火警]  
　　昨日午後兩時許浦東張家浜沿浦灘某棧房旁居户不戒於火頃刻冐穿屋頂火勢猖狂直至四時始得熄滅 
[德興里火警]  
　　前晚八句鐘時北浙江路德興里口日昇昌　衣機器店内後樓上不知如何忽然火起即經救火會西人各驅皮帶車到塲撲滅並未冒穿屋頂事後捕房飭探詳查起火情形復候核奪 
[褒揚節孝]  
　　上海縣沈知事前因本邑陶章氏趙李氏節孝可風呈請齊省長轉呈内部褒揚在案昨奉省長令開准内務部咨開案查六年四屆彙案褒揚各人氏業經呈奉批准所有褒揚物品例由原請地方官發交具領相應開列清單咨行查照分别轉行可也等因并附清單褒揚物品到署准此除分行外合行抄單連同褒揚物品令發該知事轉給祗領仍將收到給領日期具報查考此令計開上海陶章氏白綬銀章又趙李氏紫緩銀章 
[徐州小孩迷路]  
　　徐州小孩小松子前日在北新涇迷路啼哭由閘北四區四分所岡警查見帶回所内訊問據供年七歲家住船上餘不知情署員諭解司法科送慈善圑留養候領 
[尋妻先獲飯籃]  
　　寳山成衣匠嚴阿二住居彭王廟前日扭恒昌源紗廠小工蘇州人李根土至閘北四區警署控稱民妻申氏亦在紗廠做工於上月間私逃無蹤今在李家查見飯籃一只係民妻之物當向索人李央小榮福擔保三日之内交人茲已逾期延不交出請爲追究張警正諭將兩造轉解司法科訊辦 
[警署招領金簪]  
　　揚州人陳大珍昨日行經浦東太古公司碼頭形色慌張經三區崗警查見以其形跡可疑上前盤詰言語支吾當在陳衣袋内抄出金簪一支當將人證一併解署經曾警正訊據陳稱金簪係在太古碼頭拾來並無别情求宥判陳暫行交保開釋金簪存署候懸牌給領 
[華界崗警執行職務之爲難]  
　　本埠長官之公子前日下午乘汽車經過閘北共和路楊家橋照章應大轉灣詎汽車夫貪便小轉灣爲該處崗巡余革督見囑令停車該汽車夫不遵該警乃追上干涉致將手持之洋槍柄損壞汽車後面經公子查見大怒將余警指送四區警署張警正悉係某長官之子向之道歉並將余警判責軍棍昨日又將該警申送淞滬警察廳禀請發落聞徐警廳長擬詣某長官處請示後再行核辦云 
[斧頭砍傷同居婦人]  
　　鹽城婦人徐陳氏家住民國路新開河其夫爲碼頭小工向與扛夫王四同居該氏素與王四不和前日下午又因細故啓釁該氏厲聲辱駡王四大怒手持利斧亂砍致該氏頭面受傷流血由警到來將兩造連同兇器一併拘入一區二分所轉送地方廳經林檢察官提案預審一過判將該氏發堂醫治王收押候究 
[控訴挪用賬洋之復訊]  
　　美商怡昌洋行延代表律師在公共公廨控所雇管理汽車之西人披脫牛濮挪用賬洋一千零六十元一案前日由廨復訊先由被告代表律師上堂向披脫牛濮詰據供稱在原告行内執業多年近以合同期滿告辭原告挽留不遂即將西曆一千九百十六年行内失竊裝汽油之鐵箱木箱之舊事重提但此事當時大班曾令我調查因不知買進汽油箱數目故將無從查究之語答復原告後我雖聞此項鐵木箱係管理汽油室之工人竊取然我專司修理汽車之職豈能負此種賠償且原告所控毫無證據等語繼由見證程志修投案證明伊於西曆一千九百六年在原告行内爲經管出租汽車事並未聞得被告有私賣汽油箱情事旋由原告代表律師向被告及見證逐一駁詰之下王襄讞商之美丁副領事判候改期再訊 
[控告佔地之辯論]  
　　鄭華華前在公共公廨控金小雲佔地一案由廨迭次訊供詳情迭誌本報前日又經王襄讞與美領丁君復訊據原告代表律師上堂譯稱此項地皮本在鄭家浜之兩旁自經工部局建築馬路該河浜塡滿被告私自劃界侵佔地皮九分有餘嗣因該圖地保係被告妻子之感故雖訴之不與解决反使被告有恃竟將其地先租與王姓近又租與森盛公司建造房屋細察該公司之租契襄多　濕該公司之見證人前次到堂供稱此項祖契自被告出立後藏置鐵箱内據此推測當然係屬僞造應請堂上判歸原告執管並責令被告賠償覇佔數年之損失而該公司亦祗能另案起訴被告遵背合同不應夾雜本案之内等語被告金小雲業已身死故由其妻子延律師到堂代辯並稱被告雖將方單遺失但其稅餉係伊繳納不能指爲侵佔且原告初在内地官廳控告其地在一畝以上繼說半畝有餘現在忽稱九分六釐究竟若干自己尚不能證實請爲明察森盛公司亦延律師到堂辯護中西官得供判候查核全案供證會商堂諭宜佈飭遵 
[核准上訴案註銷]  
　　波斯商德建洋行在公共公廨控郭漁舟不交定購大土請追損失及上價利息銀二十三萬二千四百六十八兩四錢等情由廨訊明判令將案註銷嗣因原告不服復延代表律師投廨請求上訴已經核准判令自本年五月十號核准上訴之日起六個月内如上級衙門尚不成立即將上訴取銷在案茲悉會審公堂領事裁判權雖經中央政府迭向駐京公使圑交涉迄未收回以致上級機關不能成立而本案上訴期限於前日屆滿故上午十時俄國領事格君蒞廨會同原審官俞襄讞升座訊據被告代表律師上堂聲訴前情要求將核准上訴之堂諭取銷云云原告亦延律師到堂辯護中西官以上訴期限已滿因判將核准之上訴案註銷 
[筆據豈可兒戲]  
　　恒　莊延代表律師控振康板本行主王紹賢不還欠銀一千八百二十兩等情前日經李襄讞會同英領卓君訊所據原告代表律師上堂陳述案情請追並將被告所出之期票呈案請察質之王紹賢供稱此項期票當時與該莊經理戚松林嬉戲信筆所寫詎料伊竟作爲憑據等語中西官得供會商之下以筆據豈可兒戲顯係飾詞因判被告照數還銀違干未便 
[父死從寛摘釋]  
　　潮州人郭子里於前年十一月間串同林文樓在公共租界江西路三和里一百七十七號門牌空設定號濫出支票向裕通號恒盛號黄祥泰保泰陳鏡記趙慶記得成順聚源祥記等九家騙取值洋一千數百元之貨物案發被捕獲解公共公堂訊明判郭林兩人各押西牢三年在案上星期六郭之家屬延代表律師投廨聲稱被告郭子里管押西牢迄已兩年餘現因乃父在籍病故一切家務無人管理請求堂上格外體恤准將被告摘釋云云潮州公所董事黄董之亦具函公堂證明被告之父病故情形俞襄讞得供商之義羅副領事判曰被告郭子里之父病故由潮州公所董事黄董之來函證明應予從寛開釋 
[晋泰典債案之昨聞]  
　　晉泰典當因虧欵倒閉後該典執事王遠堂雖經地方審判廳訊明判决收押而該店主王範吾不服上訴無效駁回後仍不履行債務但債權份子多至數十人内中婦女亦有七八户該婦等皆視此項存欵爲終身養命之原不能受虧昨日下午相約至債權代表王叔火處懇其鼎力追償以全血本云 
[控賴造屋價案定期再審]  
　　木工唐順生控小輪舵工朱毛毛圖賴造屋加增工料洋一百四十二元一案經地方審判廳訊供各執派員會同水木公所前往爛泥渡東首勘明後判朱繳洋九十元到案給唐具領後因朱毛毛不服判决提起上訴要求定期再審現經該廳核准飭吏往傳控訴人及被控訴人等於本月九日到案審理 
[諭查被告産業]  
　　美領事署理賬員王松堂在公共公廨控楊實之不理賬銀九千零七十九兩等情由廨訊明判决着被告照數還銀在案嗣因被告挺押不理原告代表律師復於前日投廨聲明前情要求給諭管理被告産業王襄讞得供商之美丁副領事判原告於兩月内查明被告有無産業報告公堂再核 
[擊破頭顱]  
　　趙阿二前日在福州路（即四馬路）不知何被李金榮扭住毆打擊破頭顱經包探汪開富查見將趙送請醫院醫治李拘入捕房押候解廨訊究 
[寓客病斃]  
　　前晚法租界鄭家木橋街十二號門牌美華客棧内有王阿根借宿迨至昨晨不知如何忽然身死當由該棧主報告捕房飭探王德奎前往查勘後延請醫生騐得該尸身穿破棉袍子外罩灰布長衫黑布馬甲破單袴年約三十歲委係患濕毒病身死並無别故當由同仁輔元堂棺殮埋葬 
[冒收菜館器具賬洋]  
　　無賴王阿堂冒充某菜館佣人先後向牯嶺路二號門牌胡汪祥新閘路二百十號門牌張廣根兩家冒收錫鍋碗盞菜賬銀洋逃逸經該菜館查悉報由捕房飭探將王緝獲拘入捕房捕頭諭着押候解送公共公堂請究 
[私售車上零件]  
　　花金標前至法公堂控瞿桂泉來租價值一百餘元之黄包車一輛一去不返報捕後經包探將瞿拘獲車雖吊案惟零星物件及橡皮被瞿售去請求追究瞿供稱租車後因欠租難以交付故此逃逸惟並不將物件售去求察判候查明再核在案昨又提訊先據包探陳順實上堂禀稱查得瞿自租原告之車已有三日共欠租洋十二角因難彌補故將車上物件卸下售去詰之瞿供認不諱中西官判瞿押西牢一月以儆 
[押儆兩個竊賊]  
　　竊賊林金生前至法租界小東門某水烟袋店竊取水烟袋一打圖逸適爲包探徐阿東督見將林拘獲連同原贓一併帶入捕房管押又陳阿美於傍晚時潛至婦人周陳氏家將房門鑰匙扭去圖竊當當該氏察悉鳴捕將陳拘獲帶入捕房昨日併解法公堂請究先據各原告上堂禀明前情詰之林等供認行竊不諱中西官判林押西牢一月陳押六星期以儆贓給各原告領去 
[私賣燈吃之處罰]  
　　法租界大自鳴鐘捕房捕頭阿而風西日前債悉大馬路二十二號門牌某店樓上有羅燕亭私設烟榻容人開燈吸烟有違定章當於前晚帶同暗差捕數名前往抄出烟槍三支烟燈數只連同羅一併帶入捕房諭令存洋出外候訊昨日傳至法公堂請究羅供認私賣燈吃不諱中西官判罰洋二十元充公以儆烟具銷毁 
[繳欵圖減之科罰]  
　　奚應川前至法公堂控陳福山不理將方單抵押之借欵洋一百四十元一案經中西官訊判限繳如違將單拍賣嗣因被告一再請求寛限理楚故未執行在案昨又傳訊陳供民人祗措得洋一百元請求將單給領餘洋陸續拔還聶讞員以被告不應一再抗繳着限七天交清如違將單拍賣作抵判畢陳忽稱民人實已措全如數呈繳中西讞員以陳刁狡着罰洋一元充公堂費歸被告擔負 
[棉花來歷不明]  
浦東人張林生携帶來歷不明之棉花兩包在北蘇州路徘徊圖售被探沈阿炳查見向張詰間言語支吾因將人贓帶入捕房押候查明解廨請究 
[脚踏車不點燈火]  
　　王相法在東有桓路乘坐脚踏車不點燈火被三百零二號印捕查見以其有違定章拘入捕房捕頭諭着存洋保出候示 
[積竊又偷廠布]  
　　積竊沈阿根前日在雲南路四百三十號門牌徐春法家竊取值洋四十六元二角之廠布十一疋携贓圖逃被包探汪開富查獲連贓帶入捕房押候解廨訊究 
[養犬不捐執照]  
　　住居北京路二百五十七號門牌之紹興人王小蓮因養犬不捐工部局　照被一千二百七十四號華捕查見以其違章回禀捕頭請廨出單傳王到案訊罰 
[介紹科學雜誌]  
　　科學雜誌第四卷四期現已出版其内容有任鴻雋之（科學與近世文明）李協之（最小二乘式）侯德榜之（中國油業之前途）韓組康之（造　工業槪略）陳鎭海之（火彈）鮑少游之（論人類之化學的成分）張耀翔之（）美國社會最近情形任鴻雋之（近世化學列傳）趙元任之（科學小說）李張紹南之（說鼠）韓組康之（美政府對於硝鹽製造之籌備）等篇皆足供學者之參考研究昨承惠贈二册書此介紹併致謝忱 
[謝贈]  
　　南京路虹廟對門張裕釀酒公司今日開幕昨承惠贈八折優待券一紙又振豫公司勸業場見贈十一月份游劵二十紙書此併謝 
[來件]  
[中國之治外法權果有改良之餘地乎前駐滬美總領事鄧伯著]  
　　鄙人僑華有年深知中國事情然今執筆而草此文論中國之治外法權有無改良之道却覺不易鄙人之意並非主張取銷此項法權亦不欲减少其保衞僑華西人及外人商業之艰力惟此項法權在中國與列邦交際上實呈一種特别氣象苟以目下情形相提並行此節便成抨擊之點良以其田乎雙方最初商議條約者之原意也 
　　在中國施行治外法權頗有誤會之處華人意見常以爲此項法權之由來係外國高大之智識與勢力强加諸華人之身以期外人得在中國享受優无法律實則不然治外法權之爲物在國際上巳非創例行之者已數百年爲國際法律根本主義之一譬如忠於祖國之主義（一國入民至外國時對於其國元首始終効忠之謂）演而成爲該國地首當有保衞該國人民之義務所謂治外法極即在於斯昔者維尼興各共和國之法律於治外法權之例有極顯殊之規定凡各該國人民與鄰邦關係當享受維尼興國法之保護是也即中國行政制度中亦有此例設如僧正不間其往何地得在一定之法庭按照一定之法律受審此例相沿至今未變 
　　或曰中國之有治外法權乃非出其本願係外國强迫施行者其說果有理乎曰不盡然試引　廉氏之（中國諭）某節以證其文曰列强在中國創設（主權中之主權）中國人民不得已而與外國有政治上之關係中國官府不知治外法權之原意被逼承受之不及數年中國人民有向西人求保護者中國官府又不得承受之云云刁信德博士著中國與他邦之條件上義務一書亦發表相同之意見獨爲克氏作傳者之論調則異乎此（見第二卷三百十四頁）略謂四人向華人取得治外法權並非創例華人並不拒絶亦不視爲割讓與外人之一種主權云云凡西人之僑華有年而深悉中國人之性情者皆知治外法權之例本可以免若於中外初訂條約時即規定外人當在中國法律之下 
　　書至此一有趣味之問發生矣曰荀使外國民受中國法律之治理則今日之情形將如何豈將迫今中國修改法律以期外人可以僑居耶或者如此辦理進步必大不獨西人得益中國司法經大改良華人亦與有利焉中西人間之　阻並可以消除矣 
對於治外法權尚有一誤會之點不可不提及僑華西人每不深思此項法權之來歷遂以爲係條約上所規定而爲西人經商與社會交際之保護按一八四四年中美締約首先規定治外法權時於其施行之範圍雙方皆無疑義當時雙方並不以爲西人得永久僑居中國又不以爲中國之商業如是之發逵更不以爲西人施行治外法權將處處受阻力者然而今日中國之情形則大不然鄙人此篇所欲討論之題目即在此 
　　吾人當問今日之情形果何如耶西商初視通商口岸爲避身地又以其本國政府之治外法權爲護身符者今反不願久居通商口岸内藉中國買辮以經商蓋其商業已推廣徧及中國四境與全洲市面可以直接交易其經商之代理人游行各地雖携有治外法權之優益而去其施行之法庭日久設如西人之傳道者早已完全超出治外法權之範圍因其傳道之所日增而領事甚少故於起訴或被控時若欲依條約上之規定實行治外法權則必長途跋涉以往領事署但今日之傳道者在中國右以隨地購置産業又可各地游行其所受之保護一如領事隨之而行者此種舉動顯可推廣苟依頼治外法權與通商口岸之成例而不加改良則日後必將有發生許多碍阻西人與各商市相近日久必知此改良之要而不必犧牲此項法權某國人民却有以今日通行之成例爲滿意者其經商則每誠出規定之界線（見易博森所著中國力求共和論） 
　　鄙人之倡此說並非必欲取消治外法權且廢棄領事法庭之保護試問此外豈無他法乎西人豈不能保存治外法權之精意而改良其施行之手續乎如是西人必較自由而保護之本意完全保存按領事法庭之周折處不外乎各國有各國之法庭譬如被告爲美人則必在美國法庭受審若爲英人則在英庭推而於至丹人法人及他國人莫不皆然法庭旣如是之多各庭又行各國之律於是一國中有不同之法律且多種每次判斷之法除非在原一法庭並無成例之可援一九○三年之條約第十五欵云中國法律苟能改良至可以代治外法權之時列邦當即取消各領事法庭云云但條約上並未規定取消之時又未預定任何時可以實行之者西人之意蓋將中國改良之權會壓至無窮之期心目中僅謂中國不能改良實則何嘗不可另訂一種法律專治理西人之法律上關係庶幾獨立則外國法庭可以銷滅中國可以與各會締約之國商定一種法庭徧設全國以代外國領事法庭列邦方面儘可用其聰明之能力協助中國造成一司法制度處置西人各種案件一如今日領事法庭之公正無私（未完） 
[來函]  
　　余體先君台鑒前閱舊曆十月初二日常識關尊稿秘傳治哮喘方法用柚子一個考本草大者爲橘小者爲柚字典云柚爲大木結實可食查市間文旦一名沙田柚而新會橙亦稱曰柚則就字典情形並習慣稱呼而言是乃文旦然照本草所載又實似新會橙再查　字爲實之未分間者是更爲新會橙之註脚惟思以區區之新會橙安能容納全鷄之肉抑即爲沙田柚或另有柚之一物務祈即日詳示在報披露並請示明尊寓俾得趨領教益不盡林樑甫白住望平街餘慶公司 
[雜評二]  
[第三者（庸）]  
　　此次南北和平會議除南北當局所派代表外第三者果有參加之必要乎以理言之共和國之主權在民而南北當局所挾持之爭點又皆以民意所歸爲標幟則眞正民意如何似不能不一叩於國民而第三者個居於國民地位也以情言之和而曰議其非一方屈伏可知旣非屈伏則雙方必有條件提出而事實問題之條件以無絶對是非可言往往解决不易苟無第三者折衷調和則彼此相持時局安有速决之望故第三者之參加吾人實亦認爲必要惟意見之發表必至公至平恰合第三者身分不能供任何一方之利用耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時評 
[勸告新說文] [  逸父]  
　　讀冷君時評勸告二字（見本報四日第一張）不覺由會意而生無限之感觸焉勸從雚從力爲旁觀者（雚觀之旁）施行實力之初步歟抑我國内亂果無力自治必歡（與雚之形音相近）迎外力歟予欲無言告手民作牛口用義安在頗耐人尋味豈其言出諸五國公使圑之口而有九牛之力也耶噫吾知之矣語云寗爲雞口毋爲牛後寄語國人須激發天良有純誠的覺悟心各自猛省急起直追俾國際地位得以着着爭先而不事事落後試將拭目俟之 
老申報 
[賊器精良（光緒十四年正月二十六日）]  
　　梁上君子之術隱微莫識要皆自貧所致亦由貪所致也其能以富濟貧者千古罕見有某者一夜被竊雇人尋緝知爲某處貝戎所爲急約多人至貝戎家搜索内外眞物具在惟失去零星幾物原主已欲釋放有乙者亦在尋緝得此賊掘壁挖穴之器總綑一包當塲揭看其簿狹如蘆葉者名蘆箬刀大約割裂壁中灰沙者也其横柄而尖釘者大約撥門之用者也其鈎曲而闊如杉鎡形者大約葽菱地之用者也其火紙以海放五大張摺成可以舒卷自如者大約夜中照行之用者也而火刀火石皆小巧而快捷勝於鄉人之鈍刀光石吁人何事不可爲而必爲賊者何也且此器係從何來豈鐵店中利其價昂而爲之耶審如是鐵店之禍人也旣陷人於爲賊復害人以被竊皆鐵店之肇其端惜當時不間賊以誰處鐵店輕意釋放耳不然誅先禍首此其是也事在新正之初見於下沙東北云 
新拾遺 
[歐戰中之女巡（四）] [  箴]  
　　歐戰發生後英政府於全國徵兵從役軍隊紥營之處輒有少女徘徊營外見兵士出入即與扳談一見如故此輩女子向來行爲端正因見諸少年自願投効慷慨赴義且此去之後能否生還正未可必故皆目爲愛國勇士油然起敬而以一握手一接談爲榮但因敬生愛因愛生情遂不免有過分之處於是各圑體與各私人皆引以爲憂深慮青年男女因是墮落道德然亦不便公然禁阻不列巔愛爾蘭女工協會聞之乃即組織女子巡隊會同當道防杜此弊且得内務部警務長海軍部陸軍部正式許可特選老練善辭今者編成巡隊規定時間分班服務女巡衣常服臂束特别標識三三兩兩往來於軍營附近及兵士常至之所見有機會即與少女接談告以某處俱樂部可以消閒彼等非遇絶對之必要不插身多事然彼等感化之力至大正不必嘵費唇舌也第此舉終含强制之意味於是女巡幹事會名譽書記加登夫人倡議曰吾人曷不設俱樂部供此輩少女與軍中之友相會晤乎全會皆以爲然而其他圑體則大爲反對謂以血氣未定之男女聚合一處實未之前聞此其流弊恐不堪勝言女巡幹事會不爲所動而第一同志俱樂部卒於一九一四年十一月間開幕行之未久功效大著於是同志俱樂部乃推行於全國前之反對者亦效而設之矣俱樂部中備有書籍樂器游戲品茶點等物可以閒談可以娱樂而主事之婦女當然加以相當之監察總之使男女咸能各守禮教範圍而申其敬愛此爲俱樂部之唯一宗旨也女巡後歸警務長節制作爲輔助警察巡行公園等處專事禁阻不雅之行爲收效至巨於是英國工部軍械部及其他行政部亦先後延用此等女巡南斐坎拿大紐絲綸今亦有之 
常識 
[柳蠶簡法] [  茗茹]  
　　桑蠶吾國久爲大宗人人皆曉其利而栽樹頗難欲得成林必須數年且人工浩繁偶爾弗愼即遭失敗橡蠶較之稍便然亦必須於高山橡林始可放蠶若無橡樹而地在下濕者復無所用故欲補其一切缺點厥惟柳蠶且柳性溝沿屋側無不適宜今冬栽之翌年可用非若桑須數年方得成林茲特將予友彭君在校實習之心得錄之以貢海内留心蠶事者盍亦試之柳非一種有楊柳杞柳蒲柳埀楊柳之稱然其味皆澀苦山蠶不食又有所謂檉柳者其味雖甘枝葉軟弱亦不任飼蠶其能放蠶者止蒿柳一種栽柳之地以下濕爲最宜（如宅旁溝邊是）栽柳之時以約在十月望後爲最善蓋利用其元氣歛而不散栽柳之法取如杯粗之枝幹長五尺埋於二尺深之坑内縱横相間五尺許今冬栽翌春生芽即能放蠶但至樹條已老便當於冬日伐去枝柯俾使來春另生新芽 
　　柳蠶向無專放之種但其情形顔色均與橡蠶無異故欲放柳蠶者即可取種於橡蠶柳蠶夏蠶法在小滿時將去秋所藏繭種用線繩穿成串掛壁間室忌有烟火蓋防其得病旣出蛾雌雄分置兩筐俟夜半將雌雄配對翌日棄雄蛾飛去將雌者捻凈其溺拴樹上使自産子歴一晝夜去之按拴蛾多視樹葉稀密而定十數日孵化生蟻及出齊連枝翦下送入樹塲其起眠之時日與結繭之遲速與桑蠶無異柳蠶秋蠶法可用夏季蠶 
　　繭擇其堅實肥大者亦如前法穿成大串但須掛透風室中蓋恐受熱耳至於辦蛾之雌雄法觀翅之長短腹之粗細而别 
雜錄 
[枯枝牡丹誌異] [  卞劼靜]  
　　吾家鹽城便倉鎭有宗祠内植牡丹兩臺約占地半畝相傳爲吾祖宗參政公所手樹由宋迄今已七百餘年花約百株分粉紅紫色兩種至元末吾祖元亨公歸忤明太祖爲張士誠部將明太祖定鼎後公遂歸隱太祖召將授官公抗不出并有恐使田横客笑人之句爲太祖所聞怒貶遼東一時姬妾星散惟有一姬韜髮獨居牡丹自公謫後亦不着花至第十年花忽大放姬曰吾主人行將歸矣是年公果逢赦歸里有詩云牡丹本是手親栽十度春風九不開多少繁華零落盡一枝獨待主人來之事見山陽阮吾山茶館客話淮安府志鹽城縣志并吾族家乘此花俗名枯枝牡丹或謂花係參政公所手植後已枯萎元亨公重加培植乃復茂盛故名或謂此花每屆冬後春前往往結蕊着花彼時有花無葉故有枯枝之稱前清時族人均此以爲科名預兆雖近迷信往往歷騐不爽民國三年粉紅一種於冬月間着一朶大等杯盎今年十月望後紫色一種着花一枝比春間所開較小而紅艶奪目傳者無不歎爲奇異往觀者絡繹不絶 
[世界小新聞]  
　　間金英人柯汀年四十四呈請免除兵役受訊之日自稱彼身非屬於國家乃屬於耶穌所居之天國彼已二十年未事工作以出於上帝之願也今賴其姊供給衣食云云問官以其語無倫次指其有意規避判罰金二鎊押交警衞隊管束 
小說 
[點金術（三）] [  冠宇]  
　　密代司細加注視乃知爲一彫刻之人　面目如生作外國人之裝束彼和靄可親之面微笑嫣然於其周圍發出閃光如螢火之隱滅密代司不禁奇之自語曰哦密代司乎至富之王密代司乎汝爲幸福之人此雕刻之人像爲誰乎彼莞爾之肖像露齒之面容誰於此光輝平滑之杯周雕刻之乎此無意識之行爲誰與我惡作劇者言旣精密把玩之不得其所以然乃并納之於保險箱中深藏於彼之貯藏室此室僅有一線之日光射入於類土牢之窗户中除當此一線之圓點外其餘悉歸黑暗彼之有價值之財寳永無見日光之時密代司自命爲幸福之人顧不知其幸福在何處彼終日勞勞惡衣菲食雖貴爲天子曾未一日安富居榮即彼之腦筋中患得患失日盤旋於其間午夜良心亦無一刻之寗處終日抑鬱寡歡從無絶頂之愉快自苦乃爾幸福又何在乎其國政簡刑清民風樸素然吝嗇性成錙銖必較比之密代司王殆猶一兵之貉而思想之陋智識之愚則較之爲尤甚殆非是國不足有是王雖以密代司王此種人物彼輩猶奉之如明星其他可知矣密代司王王此國旣終日無事可辦則惟時與阿堵物作緣以消磨永晝旣是此金杯上奇異之肖像頓生奢望心以爲此像何來耶何以余歷次均未見之此人豈上帝之使者將賜余以不可思議之巨富耶或乾因此可得無量數之金錢其巨大將億萬倍於余之所有亦未可知此念一起貪心頓生其實彼并非有灼見眞知不過徒存虛望耳翌日之晨密代司急不能待逕赴彼之寳藏室足甫及門瞥見有一線光華發自此堅固之保險箱上此幽暗之黄金隱藏處竟爾閃閃發光一變其向來之景况密代司大異初意以爲此土牢窗户中或有罅隙因而日光漏入耳及細視之則又非太陽之光線窗户固依然完好而彼一線陽光之焦點仍射入與此光對峙此光至飄忽若明若隱似喚起人之注意者詳審之確係發自箱上密代司好奇之心與貪得之心交集必欲窮究之而後快初密代司每日之樂事例行於清晨入寳藏室出所儲之金寳紛然陳列逐一賞玩如稚子之弄其玩具然彼生平之樂事殆無出其右撫摩旣已仍收拾而嚴扃之此爲彼特有之癖性逐日皆如此特今日尤早耳旣見此光穿箱而出乃以秘密之鑰匙投入保險箱之鎖中竭力啓之箱蓋砰然闢實氣珠光晶瑩耀目光怪陸離不可逼視一時竟莫能辨光之所由發密代司乃逐件取出細加審視無光輝者即棄去之如是者凡歷數十件仍得昨日之金杯外國人之肖像赫然在目笑容宛然其周圑光輝燦燦直射而出 
[自由談之自由談] [  謝旡我]  
　　山林間小國家今試於山林間建一小國家而亦組織内閣籌設議會則總統必爲獅而内閣總理必爲虎虎組閣則其所分配之閣員必爲獐猊等騺猛之獸俾得擴張其爪牙之勢力而參議院之院長必爲狼衆議院議長必爲黄鼠狼然此但吾人想像之說世間决無如此之獸類如果有此等國家之實現則其爲害於吾民者又何如乎 
 
 
 

Page 15

 
 
   
 
 

Page 16

 
 
   
 
