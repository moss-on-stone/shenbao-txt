# 1917 - 269 - 4916035

 

Page 1

 
 
   
 
 

Page 2

 
 
時評 
[無獨有偶（冷）]  
　　余嘗默察中國人之心理有偶之一習慣焉無論建築美術以及言語文章無不有此習慣之陳跡故因是見諸事雖至不尋常者亦必無獨而有偶 
　　試以今日所載之電報言之西南之反抗本言法也而馮河間答陸武鳴語亦言合法孫中山之爲大元帥而抗北也原爲非法之政府不能承認也而王有蘭之謝絶元帥府秘書也亦以非常國會所産出之元帥爲非法而不承認 
　　然則法也法也非法也非法也非兩兩並立而適成爲無獨有偶也歟 
[命令]  
　　十月二日大總統令派孫鴻猷充四川駐京籌賑會辦此令 
　　又令陸軍總長叚祺瑞呈准鑲紅旗滿洲都統定成咨請以倭什布承襲世管佐領應照准此令 
　　又令車玉衡晋給三等嘉禾章此令 
　　又令張培勲孫宗先王連波李森上官建勲給予三等嘉禾章此令 
　　又令潘鴻鈞給予四等寳光嘉禾章此令 
[專電]  
　　北京電馮復武鳴要電首辯明臨時參院之合法現召集令已下若各省仍持異議是有意與政府開釁末言零陵獨立純爲叛逆行爲當然聲討以絶禍根如有爲彼後援政府惟有一致征伐諒公賢明必能察苦情所在顧念全局共定救亡大計 
（三日下午一鐘） 
　　北京電李開侁來電言陸意不滿湘督且桂軍憤慨零陵鎭守之撤換陸尚竭力鎭壓等語唐督又電馳請速許以二師在川並加以川滇巡閱名義政府疑電非唐親發（三日下午九鐘） 
　　北京電津電水勢仍無漲落據海河工師以現測之處預計百日可容洩盡（三日下午一鐘） 
　　北京電二日國際委員會開會討論加入巴黎經濟同盟問題多數主可加入最後陸徵祥提倡認欵賑災當場認定千餘元（三日下午四鐘） 
　　北京電熊希齡於閣議時赴院報告津水且擬由小站附近鹹水沽開引河入海與賑欵合計約需五百萬財部亦報告銀行圑已商議借我慈善性質利息最輕之借欵並立一河工委員會外人技師等均到會以規畫善後監督用欵（三日下午九鐘） 
　　北京電三日國務特會原定研究巴黎經濟同盟問題因汪外交長先報告關稅物價表未改正以前先照原稅率加二成又關稅調查委員前擬派大員赴會現以各國皆由滬領兼任我亦僅由稅務處派員又各國對我希望條件如對德奥人財産商務航業嚴重處分及將德奥租界改爲公共租界等外部已據理答覆（三日下午九鐘） 
　　北京電閣議湘省長决定周肇祥選舉事務局長决定籍忠寅僑工局長未提及（三日下午九鐘） 
　　北京電閣議西南消息現第八師之一部已過長沙開赴衡州湘省軍隊尚無不穩狀態 
　　北京電二日國務例會因中秋休息後各部諸事多不接洽遂改爲三日開特會預定之重要議題（一）加入巴黎經濟同盟會議問題（二）湘川粤軍事之報告（三）僑工及選舉兩局長之任命（四）選派蒙古臨時參議員問題（二日下午九鐘） 
　　北京電陳光遠報告防務請給彈藥（三日下午四鐘） 
　　北京電美願借我美金二千五百萬元惟限於爲宣戰之用 
（三日下午四鐘） 
　　北京電吉長路約雙方代表議妥交財兩部會呈總統批准約十日左右簽字（三日下午四鐘） 
　　北京電交行借欵正式簽字合同要點（一）欵額日金二千萬元（二）用途專充整理交行其一部分充兌現準備金（三）擔保甲交行所存中政府公債乙有價證 
 
 
 

Page 3

 
 
券（四）中政府證明擔保確實（五）聘臺灣興業朝鮮三行所推薦三顧問（六）此後交行借債先須與三行協商不成時得就他方面借欵（三日下午一鐘） 
　　北京電中央派往征湘之八師十五旅改由海道南下 
（三日下午一鐘） 
　　北京電聞李開侁已由龍州取道湘鄂回京順便與王傅兩督有所接洽（三日下午四鐘） 
　　北京電王占元代表楊文愷謁馮段面陳湘鄂近情（三日下午四鐘） 
　　北京電外報載湘趙恒惕陳復初兩師軍隊開赴衡州宣言自主惟公府接陳電言拔隊討零陵趙則尚在假中確否不能徵實湘事近日頗穩（三日下午四鐘） 
　　北京電三日前某外人言陳光遠張懷芝曹錕有關於時局之要電到京對於三命令頗有建議但詢之府院均否認一說三督對西南係不主張决裂 
（三日下午四鐘） 
　　北京電姜桂題派殷貴謁當局商毅軍改編駐地並求再撥餉十萬（三日下午四鐘） 
　　北京電舊國會議員欠費内部商准財部即日找給惟赴粤列席者扣發（三日下午一鐘） 
　　北京電張鎭芳出獄戒烟法部主駁段芝貴江朝宗聯合軍官擔保又有五省督軍爲之請願（三日下午一鐘） 
　　北京電蒙古選派參議員擬共選十名由王公聯合會選出不分内外蒙之名義西藏參議員正在調查成案辦理（二日下午九鐘） 
　　北京電僑工事務局長總統交下者爲張弧惟研究派閣員尚反對選舉籌備局長任可澄如不願就國籍忠寅有望 
（二日下午九鐘） 
　　北京電巴黎經濟同盟經外交委員會討論後多數主張加入聞重要之點多爲戰後經濟事宜政府似有加入之傾嚮 
（二日下午七鐘） 
　　北京電京警廳諭商民國慶日懸旗規定國旗式長九尺縱八寸（二日下午五鐘） 
　　北京電法部通令檢廳在獄收禁烟犯立限戒斷戒期内照病犯寛待傳爲張鎭芳收禁而發 
（二日下午五鐘） 
　　北京電孫多祺被捕確爲以關稅私移中孚銀行爲部舉發 
（二日下午五鐘） 
　　北京電研究會派人向各省督軍疏通臨時參議員選派事據某要人言召集參議院命令中限定僅改正組織法縮短會期内幕亦因限止督軍之派員干涉其他政治云（二日下午七鐘） 
　　北京電滬商輪公司謝天錫等昨具呈政府請審查購奥船合同政府將提出會議（三日下午四鐘） 
　　北京電馮夫人柩定删日運回河間（三日下午一鐘） 
[外電]  
　　北京電召集新國會與臨時參議院之命令發表後此間華人具何感想因在中秋節假期未能探詢各省意見亦未易即知外人各界之意此二命令政府對於維持臨時約法一節已有重要讓步惟一切全視臨時參議院之議員爲何等人物其修改國會選舉法與組織法至若何程限至於南方激烈派當然怒不可遏蓋前二命猶不妨勉强承認而第三道緝拿非常國會議員命令使諸人不得復受新國會選舉則殊難堪也此項命令所發生合於憲法之影響其關係不及南方軍人領袖對於此　命令所持態度之重大故總統遲遲不欲蓋印但因今已修改一過遂决議發表深冀陸榮廷唐繼堯陳炳焜三人自此　就範圍然無論陸等持何態度北方已决定行動其結果若何未能逆　現信傳良佐督湘爲　所最忌蓋湘省旣入北人掌握陸於兩廣之地位難以穩固也政府且决　以熊克武自重慶移駐川邊此不　流配也緝拿孫文等之命令使陳炳焜於南北兩方不得不擇一而順命西南今日非服從中央政府即將仍行抗拒今者北方患水政府不得由津浦或京漢鐵路運兵南下若改由海道則以海軍中有用之船皆已脫離中央關係旣危且緩故目下政府之權力甚受限制也（二日） 
　　倫敦電戰地華工圑辦事勤奮工人殊爲滿意之好消息今已傳至倫敦（一日） 
　　以上字林報 
　　濟南電開封黃河决口之說未經徵實惟魯省黃河之北處之有水注流運河運河致爲汜濫（一日） 
　　東京電一日清晨颶風爲災無家可歸者十萬人生命損失甚多死者一百三十八人失蹤者二百十七人傷者一百六十三人房屋全毁者一千三百四十六所受損者二千零九十三所止下由兵士助辦賑務東京四周之災情尤重京東報章因紙棧被水而鐵路又中阻接濟不至故將停刋（一日） 
　　大阪電自琵琶湖流出之各河汜濫淹没西京與大阪間處各村死傷者當必甚多大阪東京間鐵路電報電話交通仍中斷名古屋東面情形未悉恐亦大受損失（一日） 
　　以上路透電 
　　北京電直隸省之半莊（譯音）大店（譯音）兩　黃河防堤破壞三百三十丈附近一帶爲之汜濫（三日）東方通信社電 
[戰電]  
　　巴黎電今日下午公報云愛恩河全陣線雙方砲戰甚烈法砲隊轟攻聚集萊　北面境内之敵軍末斯河右岸夜間自薩摩業至白松伏陣線砲戰異常劇烈法軍在波芒境兩次扼制進攻之敵軍加以重創敵飛機猛轟登扣克物質損失甚大且死傷平民多人法飛機亦回擊敵鎭以報此役甚獲效果昨日法飛機擊落敵飛機兩架 
（二日） 
　　巴黎電英軍在美沙波太米亞大勝土軍俘敵一萬三千人（二十九日） 
　　倫敦電公報云今晚七時敵飛機一隊飛過伊塞克斯海濱向倫敦進發三十分鐘後有飛機一隊繼之而進晚七時四十五分第一次攻擊倫敦之飛機自東北而進泰半爲砲火逐退僅一二架越過防線在西南段抛擲炸彈第二隊敵飛機於八時十五分圖越倫敦東北與北面之防線未得利直至九時甫過姑有數架飛於倫敦之上復在西南段抛擲炸彈第三隊飛過坎特海濱未向西進僅於各地點紛擲炸彈第四隊飛過伊塞克斯海濱於十時左右飛抵倫敦在東北部抛擲炸彈但未　入死傷與損失　告今尚　　（一日） 
[公電]  
　　王有蘭致孫中山電中山先生鑒頃自豫抵滬友人告先生以大元帥名義任鄙人爲大元帥府秘書初疑不類及檢近日滬上各報果載有此令鄙人對於國會非常　議以在約法上無根據始終未嘗贊同由非常會議所産出之大元帥之命令當然不能承認望卽取消專肅敬候公安王有蘭啓 
要聞一 
[天津水勢之外訊]  
　　前日（二十七）天津英文北華日報載云今日水勢更不似昨日之足抱樂觀吾人信水勢已及於頂平線而將災區之水消除實一大問題目前可得而施之方術甚爲稀罕恐積水至少非數星期不能消退工程司賓君前此嘗言應如何防禦否則遲早必有如今日之水災發見不意徒呼而無應試閱英國工部局發刋之一九一三年年鑑當時海河水利專門家有所建議竟據無所輕重之理由而棄置之然今述此事亦無補矣設此時提議能速施救濟者必當卽舉辦而常聞於工部局年會時提及之儲欵必即提用證諸已往之歷史英界採用某種投票式因能用一人一票調一般人遂可以協助少數害羣自利之輩此種情形昭然若揭然竟無人鼓動修改現時之投票制度者今日之制惟令大資本家有發言權無異於一班專制魔王完全違悖共和主義夫以少數治多數即市區事務亦非一般英人所甘也水勢今雖未增　然頗見蔓延法界威爾敦路尤須注意實爲該地居民所不及料路口之堤固能阻水無法國寺院實屬碍事其地已被水淹而水由牆隙浸入威爾敦路今晨吾人往觀該路已完全爲水浸没法界大沽路與威爾敦路相連處昨晚亦有上述之牆隙浸入之水謙順洋行四圍皆水該行人員須由窗口越出稍下至法國教堂以外法人築一厚牆以備保護　場今晨吾人經過市場見售肉者不少惟菜蔬則不似平日之多矣日間吾人聞謡言甚多有謂水勢將更盛且深人民聞此不注意者有之有太注意者則於今晨乘順天輪船赴威海衛矣今晨得報告稱俄界高林洋行管理之碼頭貨棧公司被水浸入受損深懼有沉没之虞迄今如何尚未得悉惟　俄界不至　遭災禍蓋俄國當局聽難民遷避於彼若俄界亦被災則不幸之至矣水患之來迄今不過築四日耳貧民之死亡疾病工資什物之損失尚不能調查詳確想溺斃餓斃以及暴露感受風寒濕氣而死者當不少涉念及此誠令人慘傷有錢之華人及外人於災區中生命之損失無從施救只爲嘆惜而已吾人今日最注意者好能自救其身之人聞已有人壽備賑濟之方吾人以歐洲戰事捐欵協助傷兵殘疾孤兒俘虜等囊多告罄今遇此巨災不能多施賑濟誠屬恨事然吾人敢信京津以及他埠力尚能及之人必肯樂於輸將也至糧食供給支配問題由工部局會合辦理英界自水被災食料斷絶刻由城内自來水公司爲有限之供給亦幸事也若人民食河水者須入明礬若街衢之水極汚穢屎糞雜其中决不宜爲飲食之用也星期一晚北華英國義勇隊出値見種種可憫之情戕必大有動於中吾人當見一人偕其妻及幼子二人露宿地下以薄草蓆爲墊夜間下雨天氣又冷僅得薄被覆蓋狀至慘據其人稱彼星期晚未得眠懼水漲故不敢睡我等囑彼睡設不搬熏之必要時當命人驚之使醒彼聞此言心尚不安吾人夜半離彼時尚見其翹首張望也居民日間旣以高價給與人力車夫晚間八時以後卽不應再雇用之使得休息以免在水中過勞蓋水冷必使之異日致疾吾人今同處患難之中惻隱之心不覺油然而生卽無心肝者對貪民亦略表同情蓋情勢使然也 
[關於直隸水災之譚片（燕生）]  
　　潘復氏之追述計畫 
　　根本施治方法 
　　精密測量之不可緩 
記者旅居京津耳目接觸今秋　雨連綿涉歷旬月近畿河道暴漲横决接踵告災不可指數而直隸永定河一帶及京兆所屬各縣被災之巨尤爲數十年來所僅見天津一隅渾河御河俱已漫溢近日文安窪開洩洪波泛浪直衝下下游青鎭稍口又經潰决津埠形同釜底街市田廬半淪澤國汪洋浩淼覩之寒心老　流亡號寒啼　凄慘之象記者亦身與其間旁皇顧瞻未嘗不撫膺流涕也 
　　比者海内善士號呼募賑旣累數十萬元我政府亦蠲緩租稅發帑撫卹且已簡任大員督修决口然而修堵决口係爲治標本病不除來日方長又安必水患之不再見耶記者以全國水利局前副總裁潘馨航氏研求水利有素日昨特作訪詢之談話潘君對於水利問題認爲一已志顧一一舉以相答撮記其談片如左（以下皆潘君之言） 
　　潘君云此次天津水患在普通觀察殆驚爲希有菑變實則鄙人孝察所得自去歳已審其必有如此現象鄙人所懷中國治水方針曰淮曰運曰洞庭湖曰西江曰畿輔水利而簡畿輔水利在吾人耳目所觸最爲接近求治之心自較其他更爲急切試出都門京奉道次茫茫四顧人民之田廬生産皆在洪波震撼之中政府似已置諸度外視爲不足重輕每與外人談議及此輙覺愧汗此種工程縱不爲地方民生計亦當努力爲國家體面留餘地也今春鄙人曾數與京兆尹協議求進行之策見段總理且詳陳之又以權界關係特訪直隸省長朱經田氏於天津不得要領决議由全國水利局自籌測量政變起伏凡事俱輟鄙人平日舌敝唇焦人皆目笑存之迫至事變之來羣相惶駴雖有智者亦不能爲赤手狂瀾之　矣 
　　天津海河爲直隸京兆全部河道之總尾閭然河槽容量殊不足供全部宣洩據歷次勘察報告海河容量約得永定河五分之一加以大清子牙南運潮白四幹河推計之僅得全部容量三十分至四十分之一耳且永定各河流挾沙泥積久淤墊河底漸高出於平地幾至二十尺以上一旦雨潦大至水流剽急其不漫决求洩又將何歸此天津與近　各地所以水災迭見年年不已今夏永定潮白兩河先已開决口門就災地言可稱育苦如就天津言尚屬先以分流藉殺水勢否則使諸河盤漲同時共集注於天津一線之海河則商業繁茂如火如茶之大埠捲入於波濤澎湃之漩渦早已逾於今日何堪設想一各九百十五年海河工程局報告曰（天津商埠與城市實處於一爆烈物之上）其所謂爆烈物者即指此永定諸河之水患是也 
　　今天津已著之災變不可挽矣亡羊補牢急圖其後亦所以綢繆於將來政府頃派督辦修决口謀之何嘗不亟特永定河患不僅僅在於堤工不固防護不勤患在當事者無力通籌源委根本規畫倘其尾閭淤墊如此使所謂爆烈物者不除今年甲處决口修築堅實明年乙處必更再决乙處修固又决丙處如此遞推　無底止此非幸菑之過言也本病不治務爲治標之計枝枝節節是亦止沸揚湯之類耳 
根本施治維何海河不足供宣洩旣如止述必當另闢尾閭或多闢適當之尾閭永定河身不能適用另闢河槽亦屬畿輔水利至要問題但使下流不壅諸河必就軌道此事體大工宏原難　卒定計鄙人以累年考究及工程專家討論尾閭問題海河以外應須於塌河淀下闢金鐘河引永定河自北塘入海減免一部分之水量再於北塘之北引李遂鎭决口之支流入箭桿河上游循青龍灣直逹入海再減免一部分之水量海河所行之水爲南運大清子牙自無宣洩不及之慮如謂臨時暴漲如此自佳平時水量海河載將不足濟用然則永定潮河分流關鍵酌建改良閘壩操縱盈虛在事實上學理上均屬順序此種意見荷蘭工程師方維因贊助甚力春間曾延見海河工程師平爵内與之討論渠亦謂中國當然有此辦法良以此種根本方針所以爲天津計即亦所以爲諸河流域千百萬生民計也雖然水利工程屬爲專門技術非先施以精密測量何異閉門造車職此之故鄙人今春僕僕京津間所以斤斤然力求測量之實行惜乎時不我與諄諄之言聽者藐藐遲以至今兹耳 
抑本年水患不僅直隸一省他如川廣閩浙江蘇山東諸省無不有潰堤决防之菑而山東黃運兩河其害尤深平日端居冥揣淮運江河因循未治一旦同時告災民生呈何現象私抱隱憂營營未釋今乃所引爲大權者殆將一一小驗而大多數之觀察猶且以水潦偏災視若無都微君慮遠疇尚以此爲問觸鄙所懷聊述梗概君當知水利事業鄙人今日離去水利局對國家無何等責任凡所云云均私人之志　之研究焉耳　君談可一小時判剖利病如指諸掌適他客繼來記者興辭而出用筆記之以告直隸之關懷災浸有志水利者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之天津水災近况]  
　　昨（二十八）得天津報告知昨日水退二寸現在天津難民所最苦者即米糧及水與薪炭各項均形缺乏租界内水深數尺日租界尤甚人民非樓居不可今所退旣屬有限則於災民之苦痛可謂絲毫未有減輕兹將各方所得消息分誌如下 
　　據天津電話報告云昨日各租界及華地有許多匪徒乘水搶刦爲警察官兵所見者已陸續鎗斃至二十餘人之多英法兩租界内所有自來水管均被洪水衝壞因此英法租界均有乏水之患曹督軍派遣工程隊一千名在西南方面搶築大壩據云此壩築成則城内當不至發生水患津民以此鉅災之所由起當係龍王作怪必須禱求龍王冀可早消水患曹督軍楊廳長以人民迷信旣難破除惟有徇民之請鳴鑼開道迎接龍王此在稍明道理者皆匿笑其無謂也 
　　於此茫茫鉅浸之中忽傳有日租界發現猩紅熱之說皮症傳染極爲迅速若在平日尚有設法防止傳染或設法撲滅今旣遍地皆水利則居民祇有坐聽傳染而已蓋病者旣無法就醫不病者亦無法遷避也又聞二十七日日租界旭街漂有黑漆棺木一口刻暫歸日本警察署保管 
　　津浦鐵路因受天津水災影響僅至曹州爲止其由曹州至天津雖相距有七八十英里惟其間僅由靜海至楊柳青共十八基羅米突爲水所浸又據交通方面消息被害之區紅十字會已派員分赴石家莊文安縣等處散放賑糧以拯窮黎此次英租界中街迤西之地向非十分低窪者乃亦被淹其故由於西開牆子河决堰故也聞津浦鐵路擬快車以滄州爲起訖點慢車以良王莊爲起訖點惟由良王莊至天津因紳商不願行駛小輪竟無法由路接運仍多不便已由該局周處長親往良王莊調查情形又據接曹兼省長報告政府略謂水勢仍未稍殺南關外一帶以及日本租界深幾没胸難民數十萬人待撫孔亟云云聞關於籌辦賬務及河工事宜焉府擬派大員督辦以重責成並尅日酌撥鉅欵帶往救濟俾飢民得以稍蘇又據某當局云天津此次水災實出意想之外刻警察當局保護避難者援助被害災民已忙碌異常至於人畜之死傷尚無暇調查至二十七日止被害之程度尚不明曹督特令苦力二萬名力謀善後之處置預料津埠若復舊觀至少亦須經若干年月云又聞天津曹督軍預備大鍋三十口每日蒸作饅首楊警察處長預備大鍋八口合計每日可蒸饅首二萬斤散給被水災民其各租界逃出之災民除投奔親戚者外餘均露宿河東河北各地方觸目皆是昨日有善士捐欵搭蓋席棚以免災民露宿之苦 
　　北京籌辦天津水災賑會致天津督軍警務處商會教育社會慈善會電云萬急天津督軍警務處商會教育社會慈善會均鑒天津水災如斯之鉅難民蕩析離居慘痛情形殆可想見諸公熱忱毅力必已竭籌急賑惟慮津埠不乏米麵倉猝製成食品或不易辦在京各機關及各界現經會商發起京師籌辦天津水災急賑會業已組成設於京師警察廳即日趕做饅首若干由火車陸續運津散放以爲諸公急賑之輔助明晨先派員赴津一切辦法謁晤諸公接洽嗣後能集欵若干數散放若干日惟力是視先此奉聞京師籌辦天津水災急賑會沁印云云並聞此會爲段祺瑞徐世昌等一百餘人所發起昨已發布捐欵其文云比者京畿水災爲數十年所未有上流諸河暴漲無可歸宿直以天津爲尾閭故受禍尤烈初猶尋常秋汛補苴掇拾或可爲功逎此數日間全津地面半没於洪流巨浸彼中人物雖富遘此天災猝難趨避暫棲之地尺寸是爭加以麥漂薪濕爨火久虛雖遲魚腹之凶不免鴻嗷之苦仁漿義粟仰籲方殷天津官紳奔走籌賑災區甚廣袵席難周京師與之接攘機輪飛輓設法轉輸或可禦患捍災於萬一唯念集資無幾但能緩死須臾鄭子産空濟以乘輿籧伯玉不獨爲君子是以同聲請命唯力是圖嗟彼災黎久關胞與衆擎易舉集腋爲裘敢援斯義敬祈台端量爲捐助庶乎生死肉骨咸拜鴻施於無旣也謹啓 
　　又吳總監呈大總統總理手摺云敬呈者竊查天津大水爲災居民蕩析情形已成浩劫現經本京各機關各界發起京師籌辦天津水災急賑會以期廣爲募集捐欵趕辦急賑藉資拯救當以調查轉運及經理各項事宜本廳機關較爲適宜即將該會附設於本廳署内業於本月二十七日成立復查天津米麫暫無慮缺乏惟倉猝製成食品或恐不易立辦自以趕製蒸食各品迅速運往散放最爲急要比經發起同人先行籌備墊捐欵若干即於是日轉飭各區各就該管區内立即購製饅首共二十萬斤定於二十九三十等日由火車分批運往所有散放一切辦法并於二十七晚派員赴津與官紳各界妥爲接洽辦理合呈明大總統總理鈞鑒京師警察廳總監吳炳湘謹呈（九月二十八日） 
[豫省亦有河决之患]  
　　字林報二十九日開封通訊云頃聞上海有黃河北岸决口開封附近形勢甚危之謡言實則開封處於黃河之南即使北岸决口開封亦不致受害此間無雨已歷多時故外間所傳關於開封之事全屬毫無根據之談記者探悉黃河水勢雖尚不落然此間官場並不預料黃河有險惟武涉縣附近之沁河業已决口武涉在懷慶之東聞决口處距黃河北岸約十英里但黃河堤岸甚高故溢流之水除淹没田地冲毁房屋外無他害也預料數日後水勢可退 
[教部剖解實教兩廳電]  
　　貴州劉督軍顯世自教實兩廳發表後曾來電陳述意見欲請暫行緩設現教育部已有覆電詳爲剖解其文云貴陽劉督軍兼省長鑒皓電祗悉尊論緩設教實兩廳各節具見藎謀惟細譯來電所舉緩設理由不外兩端一卽現行外官制係以地方分綱教實兩廳不應直隸京部致使行政統系從衡錯雜窒碍難行一卽教育實業宜採地方分治主義不宜集權於中央致使課吏籌欵不能調和酌劑查此次教實兩廳暫行條例旣經大總統明令公布主管各部自當盡奉行之責其間得失利病詎容曲爲解釋惟尊電所稱兩種種由不無過慮之處蓋教實兩廳雖直隸於京部而執行職務仍須秉承省長無異爲省長佐治之官易詞言之一面受成於中央而國家政策可貫注於地方一面秉承於省長而地方監督之權仍在疆吏是於分理專任之中仍不失整齊劃一之意此於第一種理由似可無慮者也中央集權與地方分治誠爲國家立制之要點其分配自應適當惟集權與分治之界域乃在官治與自治之區分歐美自治發逹之國其教育實業之一部或全部屬於地方事業範圍以内者殊爲不少現在吾國地方自治制度尚未成立一切政務俱待官治前此省行政公署設立教實兩科與此次設立教實兩廳同爲官治之機關不過權限稍有不同其他如預算之編制仍須由省長通籌全省之經費量爲分配不致有齟齬扞格之憂之於所屬之各縣知事督責自有一定分際决無各自爲政之嫌此於第二種理由似亦可無慮者也尊電又稱設立教實兩廳直隸京部反不如倣民國二三年間各設分司仍直隸於省長較爲兩全等語夫將各省行政公署現有之各科改升爲司一如元年舊制位置雖若稍崇而機體仍爲附屬一切職事恐仍未能獨立運用措置裕如其與不改革也何異抑又有言者本部職司教育姑從教育方面立論而各省教育廳實有不可不设立之趨勢蓋教育爲一書特殊事業與他項政務不同其考核宜衷諸教育原理其整飭各學校推廣地方教育尤宜悉心體察實際情形加以妥切之籌畫乃可確收成效論者謂前清末葉庶政窳敗猶復極力興學省設提學專司督理教育而民國成立以來地方學務乃少起色春最要原因未嘗不以無獨立教育官廳致成今日之現象證之部視學之報告其說不爲無見民國四五年間全國教育聯合會一再呈請本部要求設立各省教育廳其理由亦以今制不能振興教育爲言可見設廳一節實爲全國辦教育者之公言并非中央單獨之私見又此次教育廳暫行條例發布以後本部迭接外省來電表示贊同即如貴督軍蒸電亦謂教育行政爲國家根本要務并保薦教育廳長足徵貴督軍對於此舉原係贊同要之處今日國際之地位非振興教育不足以圖存詩云其亡其亡繫於苞桑是吾國今日教育之謂也貴督軍對於地方教育素稱熱心教育廳條例旣稱暫行是爲一種過渡之救濟亦無一成不變之理將來釐訂官制時立法當局自有確切之主張至於地方經濟竭蹶誠係實情本部顧念及此之於效電所稱劃撥經費一節儘願妥爲商榷俾無窒碍務祈貴督軍體念中央設廳之苦心協力贊助俾得早觀厥成國家幸甚教育部感印 
[張鎭芳案判决之内容]  
　　張鎭芳案經大理院宣告判决已略誌前報兹聞其判决書之内容略謂張勲素抱復辟之志人所共知張鎭芳以交游之故仍與往來本年五六月間先後赴徐州兩次嗣張勲奉令入覲道經天津張鎭芳時與會晤張勲抵京即將所部軍隊調京駐紥維時張鎭芳亦回京寓居住三十日張鎭芳由本寓通電天津令染敦彦來京是夜十二時張勲召集張鎭芳等於本寓聲明决意復辟調軍隊戒備七月一日張勲宣布復辟置議政大臣七人張鎭芳並梁敦彦均在其列所發僞諭均經署名並任張鎭芳度支部尚書兼鹽務署督辦張鎭芳謝恩到部復奏請改鑄部印復因各軍需欵甚急向鹽業銀行借欵五萬餘元發交定武軍收用嗣馬廠討逆軍起張勲派軍隊迎敵累被創敗張鎭芳辭職逃赴天津行至豐台爲我軍捕獲奉令交由司法部移送總檢察廳偵查屬實並以上事實依左列證據認定之一被告人以本院供稱我曾到徐州三次張勲到津我亦見過數面復辟之前夜他先有電話來約我去繼用電車接我不得不去張勲所邀各人到齊他即向大衆宣布决行復辟一面派人分途辦理等語二證人董連級（被告人之僕）本在院供稱我記得當日曾代主人代電話到天津梁宅等語三本京電話局向天津電話局去話流水簿内載第三六九三號六年六月三十日下午一時二十九分由東局一六零七號要津局一六一二號通話一次司機生董姓去電話人董姓各字様四北京電話號簿第一百二十頁内載東局一六零七號張馨菴（被告人之號）等字様又天津電話號簿第七十六頁内載第一六一二號梁崧生（梁敦彦之號）公館字様五總檢察廳搜查記錄内載梁敦彦宅搜查時據伊弟梁敦焯稱前張鎭芳通電話到津將伊兄呌進京謂有要要商議第二日卽復辟等語六鹽業銀行呈報度支部來往賬單内開收洋四萬一千元（郵傳部交來收度支部賬）收洋一萬七千七百元（郵傳部交來交通票三萬元由慶豐錢店兌合有慶豐單收度支部賬）付洋三千元（度支部張親取轉交吳旅長業經報部）付洋一萬四千六百元（劉吳兩旅長用業經報部）付洋一萬元（定武軍用業經報部）付洋一萬元（定武餉用業經四千五百元（度支部張手取發給軍隊等犒賞飯食並一切雜支業經報部）除付尚餘洋八百元送上存票一紙請查收兩清七被告人在本院供稱度度支部與鹽業銀行常有鉅欵通融因張勲向部索欵部無以應故由銀行借墊我知道的記得約有四萬多元此數曾經銀行報部有案其報部賬單内付欵項下所開三千元及四千五百元註明度支部張經手是向銀行取欵之後開付收條的人名以便報部時欵有著落等語八七月一日至九日内閣發刋之内閣官報所載各諭旨及被告人前後各奏摺九被告人在本院供稱我從前不吸鴉片烟去年回天津大病數月因精神不好纔吃烟上癮已有四五個月等語據以上第一欵至第八欵證據被告人於張勲復辟共同行動犯刑律一百零一條第一項第二欵之罪確無疑義雖其中電話約梁敦彦京一節被告人始終不承即梁敦彦之弟染敦焯亦否認檢察官搜查記錄之語然證以第二欵至第四欵通電實有其事依訴訟法例仍可採爲判决之資料又第九欵於吸食鴉片烟業經自承據辯護人對於内亂罪之部分辯護詞旨詳列多端摘其大要不外三點（一）被告人係由被脅（二）所發軍餉不得爲助逆之證（三）縱令認爲有罪亦應據刑律第五十四條酌減查被告人贊助復辟事實實昭然前後並無被脅之明證况以閑散人員投此漩渦謂非甘心從逆而何則第一點爲無理由當討逆軍未起以前逆黨一方自以聯絡軍隊爲第一要義被告人所發軍餉不得因劉吳二旅長後改屬共和首建功績寛其責任况依第六欵之證據撥發軍軍張勲所部之定武軍實居多數則第二點爲無理由科刑宜適合犯情不能意存軒輊被告人於此次内亂事前旣爲招致黨羽臨時復經列席與議在旣遂之期間内並執議減之列若謂比較他之共犯程度稍有區别本條自有裁量之餘地則第三點亦不能認爲有理由依以上論斷被告人張鎭芳内亂之所爲應依刑律第一條第一項第二欵處斷吸食鴉片烟之所爲應依刑律第二百七十一條處斷併依第二十三條第二欵定其執行之刑更依第一百零六條第四十六條褫奪公權云云 
[更選省議員之部電]  
　　内務部致各省長電云各省省議會選舉依省議會議員選舉法第二條規定選舉年限以三年爲一届現在各省第一届省議會經過日期將届三年依照法律規定應以明年爲第二屆省議會選舉年限所有省議會議員選舉法第二十二條二十三條二十五條二十六條規定應在選舉年限前一年着手辦理各事項應卽於本年内趕速籌辦以便進行相應電逹查照辦理附錄選舉法各條第二十二條投票區應於選舉年限之前年十月一日以前由初選監督籌定呈報總監督第二十三條初選監督應就本管區域内分派調查員自選舉年限之前年十月一日起按照選舉資格調查合格者造具選舉人各册調查員辦事細則由初選監督定之第二十五條選舉人名册應於前年十月三十日一律告成由初選監督呈報總監督第二十六條初選舉監督應按各投票區分造選舉人名册於前年十二月一日頒發各投票區宣示公衆 
[西報之川黔局勢觀]  
　　字林報二十五日宣昌通訊云中政府遣赴四川之軍隊刻乘小輪由小輪拖送陸續來此聞招商局往來漢口宜昌間之輪船兩艘之被徵發裝兵目下行駛於宜昌重晵間之輪船僅有蜀通一艘該船上次開行時在萬縣上游爲兵士鎗擊致斃二人傷數人蜀亨停泊此間已數星期聞將運兵上駛聞說熊克武扼守川峽使此說果確則由宜赴渝中途難保無事聯華輪船上次觸礁船身受損須赴上海修理英艦水兵於一星期前到此將赴重慶以該處有英砲艦兩艘故也因船隻缺乏乃停滯於此棉花收成願佳今方收穫每斤花價爲五百二十文日人刻收買棉花與糧食頗多故市價將因以漲起云 
　　字林報十四日貴陽通訊云頃見北京某報載八月二十一日漢口電稱滇黔已宣告獨立據華友云滇省確已斷絶中央關係惟斷絶關係與宣告獨立不同云云至於黔省則迄今無何種宣佈旣未獨立亦未斷絶關係省憲且發表北京傳來中國對德奥宣戰之文以記者觀之貴州與北京間之關係固仍舊貫也設令北京與西南實行决裂則黔省苟財政支絀不能籌畫軍費記者知其必守中立但若滇粤施以壓力助以軍餉則黔省亦未嘗不可歸附南方也就記者觀察所及此間輿情皆主張以和平方法解决南北爭端黔省烟毒似有復活之狀少年人之染烟霞癖者記者常有所遇烟窟今又悄然經營鴉片生涯省中上級官吏猶且嗜好鴉片而欲平民戒烟豈可得耶本地報章載稱英國派專員游歷中國各處調查烟禁日前記者以此消息質諸某當道詢其確否據稱省中未有所聞想係本地報紙轉抄他報而未調查此事之虛實云 
[湘省之最近消息]  
　　湘省暫編之陸餉兩師原各有駐紥地點西路一帶本屬第二師三旅之防守颧域陳旅長前已親率第六圑開拔常德暫留第五圑在省駐守昨傳督以湘西一帶匪風素熾又値湘省多事之時故已商由陳坤載師長轉飭該圑尅日開赴辰州駐防自衡永獨立後外間多謡傳湘西一帶有不靖之說其實尚安靜常灃鎭守副使卿衡君日前來省 
 
 
 

Page 7

 
 
昨已禀辭回防又駐常第六圑圑長魯滌平君來省籌商防務亦定今日回防並聞朱澤黃旅長奉督令出防湘西不日即出發矣惟另一消息則云湘西各軍自零陵獨立後力持中立態度頃自接桂軍出動之報亦漸傾向南方大有不穩之形勢聞已由長沙派遣湖南軍隊三連及砲兵一部隊向武岡方面進發據稱爲絶南北之聯絡其實係恐長沙湘軍生變散駐該湘軍於他處欲悉以北兵充守備之策也 
　　駐岳北洋陸軍第二十師師長范國璋由岳來省於前夜（二十五）二更時抵岸當由督署衛隊司令傳采臣率隊親至河干歡迎范君登岸邀傅君一同進城是晚暫在小吳門外四十九標駐節昨日上午即赴督署與傅督籌議一切防務日昨辰沅道尹張學濟來電云奉分清鄉巡視芷屬適得零陵發生自主之耗辰州地方重要急應回防所有清鄉善後事宜暫委芷江知事孫斌協同防軍辦理即於二十二遄返辰署鎭懾矣 
衡州獨立後雖道路匪遥然與長沙旣處於對峙地位故消息亦甚難通日前李代師長拔隊赴衡後昨始來電報告已抵衡山并申明於昨日向衡州進發此番李君與林是否可以和平接洽尚屬疑問也 
劉林在湖南提用公欵事已見各報傅督昨又通電京外云此次劉林謀叛純係競爭個人權利而起前劉建藩在省管理營産虧空甚多比因湘督易人結合林修梅等倡言抗拒迨經各師旅圑長等極端反對劉始盡力運動取得零陵鎭守使以爲圖脫負固之謀其時望前使並未開缺係爲劉逼走林修梅隂謀不遂自率一圑開駐衡州與劉深相要結良佐到湘劉林等自覺地位不穩於是勾結土匪宣言獨立並四出黨羽布散謡言聲稱隣省出兵援助藉以摇惑人心虛張聲勢莠言亂衆全屬子虛刻因大軍進剿情見勢絀乃復肆行搜括預爲掷逃之計財政機關旣提取一空商家住戶復逐處搜查勒索騷擾甚於盗賊其由由各機關壓迫支欵現拋正式報到者湘南分行三萬元榷運分局四萬元其未據報告到省者尚不知凡幾湘南人士創鉅痛深日盼大軍南下以解倒懸前令湘省第一師開赴衡永一帶相機剿撫現將行抵衡山如果執迷抗让卽當迎頭痛剿以儆凶頑一面仍飭剴切宣諭招撫流亡脅從知悔概不究治竊恐遠道難以周知傳聞有失眞相用特通電詳陳俾免誤會並盼接境德鄰協力防堵以杜逃竄而固邊防無任感禱傅良佐有印 
　　前任湖南督軍兼省長劉人熙君因厭棄城居特於日昨携家眷遷回瀏陽本籍已令其某爸子在省料理退屋諸事又前任省長兼督軍譚延闓日昨聞亦離省有謂其確赴上海者又謂係暫寓絲茅冲者但前晚有某君電致荷花池宅已無人接電話則離省之說當已確鑿矣 
[徐海之軍事與土匪]  
張敬堯對於毛匪忽而言剿忽而言撫迄今莫明其眞意之所在但剿撫者自剿撫而横行者仍如故也據最近調查銅山縣北鄉之毛寨崔寨東北鄉之賈家汪泉河圩西鄉之梁家寨蕭縣東鄉之郝集豐縣之東北鄉一帶曁蘇魯連界之㣲册湖附近等處皆有股匪出没焚凉搶架蹂躪不堪現各處所報之案已有十餘起然官場已司空見慣不以爲意至各鄉所駐軍隊尤如充耳不聞熟視無睹如銅山西鄉敬安集現駐有第七師軍隊三營乃距近二三里之莊竟出刦掠十餘家之重案郝寨距郝集不過二十餘里且爲隴海路線所經過而郝寨所駐之軍隊一營竟熟視郝集百餘名之土匪横行而不往剿卽豐縣城内所駐之兵一圑亦從未出城門一步也毛匪前圍攻豐縣時該縣城内竟有人與之暗通聲氣有密作内應約期獻城之舉後以援軍大至所謀未遂均逃避他處昨經該縣知事查明出單通緝並咨請鄰近各縣一體協緝在案兹悉單列之人爲前視學員徐耀前警察區長張雲升黃子祥小學教員魏敬康邵雲湘常懷齡劉寳山等除魏敬康一名由銅山縣公署警隊緝獲外聞其餘人等悉投入毛匪夥内矣 
　　日前有支桂春等由滬來沐陽縣秘設機關殺圖運動軍隊乘機起事當爲該縣警探偵悉破獲並拿住同夥之李漢傑王連生二名解送縣公署訊明收押又供出同黨姜連甲徐永峯薛某三人已赴徐州各屬秘謀勾結毛匪大舉攻徐並運動軍隊作爲内應等語該縣知事已據咨各屬嚴密防範矣 
　　辫軍第二十營前分駐城東大吳板橋毛莊等鄉昨奉調赴皖檢點鎗械詎駐大吳鄉之一哨失去數枝該營長司某不嚴訽其目兵根究僅從該鄉住民挨戶搜查凡置鎗之家悉行搜去且聲言盗取軍械不根究治罪亦屬寛宥云云 
　　張文生現已兩辭徐州鎭守使之職李督軍仍電復慰留 
[杭州快信]  
　　黨人蔡可宣另案被獲後訊供前情不諱昨午已執行鎗斃 
　　新簡浙江全省菸酒公賣局長朱壽丞昨已抵杭聞定期本月六日視事 
　　慈谿知事林覲光浮報修造看守所工程銀兩經高檢廳委查得實已咨請省長提付懲戒 
　　警備隊五區三營管帶劉同律調省遺差已委内河水上警察督察長朱先進接充並委該管帶兼任五區帮統分駐金華 
　　河莊廢煎改曬案業經湖紹經商呈覆到省袁運司以事屬可行昨飭該厫商製板分配公舉經理尅日具報備案 
　　第四區苗圃籌備員楊品鱣呈報到省稱於前日抵甌會縣劃定地點從事籌備並請發欵以資辦公 
[南京快信]  
召集參議院令發表後進步黨南京支部籌備處定今午開秘密談話會籌備進行手續又聞此項參議員某系已將各省人名預爲配定恐起爭端李督以直隸災情奇重除前助賑五千元外昨再電滙五千元以拯災黎直隸旅寗同鄉發起之籌辦急賑會已印分捐册千份任人樂助 
　　李督今晨（三日）七時親赴關廟行禮改派齊燮元爲陪祭官張中和黃振魁爲糾儀官 
　　皖省長黃家傑於今晨偕政務廳長秋桐豫由蚌乘車來寗會晤李督軍准明晨乘輪安慶省城接省長任 
　　熊炳琦前代表總統來寗祝壽昨日下午已乘津浦火車回京覆命 
　　教育部咨俞代省長定明年上學期開始實行强迫教育 
　　省署教育科長盧殿虎决辭皖教育廳長職赴美國留學 
　　南洋華僑集欵規復南京曁南學堂已派代表赴京與教育部接洽 
　　五年公債三次付息期已到財廳已通知中國銀行按數發息以照信實 
　　財廳昨奉國務院電令以後徵收機關准用中交紙幣不限地域 
　　英公使朱爾典原定於今日由津浦路晋京現據該處人云交通部來電朱使改由海道來京花車毋庸預備 
　　津浦路自本月一日起第三四兩次快車以黃河滙爲起止點第五六兩次慢車以良王莊爲起止點黃河滙至德州一帶五六兩次已不通行 
　　李督恐各知事剿匪不力除各加軍法銜外並令處分散兵及盗毋稍寛假 
　　吳正鵬奉財廳委充南滙奉賢兩縣催徵員並辦理牙稅各事宜 
　　俞代省長以松江奉賢等縣之沙田向多穩匿特令官産處責令各灶戶按田繳納 
　　成督擬將駐蘇之第二師所有缺額悉數補齊以期名副其實 
[金山公民爲蟲災呼籲電]  
　　此次江浙兩省間之蟲災以江蘇境内論似以金山縣爲最甚該縣各鄉公民鑒此災害慘劇特電省署請派員覆勘其文如下南京齊省長鈞鑒秋來田禾正値吐華忽遭螟傷幾遍全境稻穗白萎災情奇重業佃憂惶除呈縣勘驗外乞迅賜派委履勘爲民抒困金山縣公民蔡德繩陶名珍楊成育丁運嘉姚汝賢蔡模沈嘉樹曹汝康黃明珂蔣恩培叩冬 
地方通信 
[松江]  
　　預防螟蟲法今歳氣候失常致松嘉一帶螟蟲爲災繁滋日甚松江縣農會雖有防維之法呈縣布呈然因鄉民望畦隕涕手足無措故特集敗穗一束寄送閔行農業學校中之農學專科教員費肇成張公閭兩君研究救濟方法兹據覆寄屢試有效之集根殄殺一則殊爲根本預防良策除已函送縣署通告勸令照行外特錄其原文如下按螟蟲爲善載之古籍由來已久其成蟲爲蛾蝕稻者即其幼蟲每年孵化或兩次或三次今所見者三化種也卵産葉而孵化後先登稻葉旋散四方自第一葉間蝕入而犯第一節嗣後順次而下直至根際以致稻髓爲盡養液無遺至冬季則潛伏稻根翌年蛹化後復肆其虐農民漫焉不察收刈後往往留稻根於地下坐令此萬惡之害蟲盤據其中演成兇荒之慘劇抑亦悲已實則稻届成熟螟已下蝕吾農人試一檢刈餘之稻根必有無數幼蟲潛伏其間如能盡數掘除加以焚燒成暴露空際使之殄殺則收时增加豐年可卜東鄰日本在數年前亦遭螟蟲之害影響全國近已漸歸盡絶其防維之法亦以掘根爲先且置有掘根之農具通行使用便利我國苟能仿行蟲害雖劇除之亦屬易易也此外方法雖多而可行者絶少故敢推闡其說以告農民 
　　模範教授法新由省立第二師範畢業之王崇圯君係楓涇人氏兹因第二師範校長賈季英君呈請省署派赴松縣施行模範教授故由省長飭縣轉令教育會委任松市第六國民校長沈立礎君陪往各鄉先赴各校視察然後集合學生由王君教授各科學三小時並邀各校校長教員討論一切以期改良而資進步現王君已由沈立礎君陪赴泗涇鄉教授矣 
　　河董辭職開浚城廂市河已由市董朱子受君邀集紳商開會集議並推舉耿伯齊耿公逹鄭子松朱子受爲總董等情已誌本報兹悉二耿與鄭俱已具函辭謝故姚蔭松等已决照縣令函推朱子受獨任總董未知朱亦謙辭否也 
[蘇州]  
　　吳縣分監逃犯蘇州吳縣分監於陽曆前月三十日（舊曆中秋）典獄長等均在賞節豪飲時忽有陳祥根石小弟兩犯乘隙逃脫當時四處緝訪毫無蹤跡現已由馬典獄長親赴高檢廳呈報廳長在怒限五日内拿獲逾期不獲立即撤任 
[揚州]  
　　磋商借欵財政部以庫欵支絀擬在兩淮場運食各商家息借百方萬元濟用特派鹽務署僉事吳亚夔於日昨來揚晤張子蔚運使磋商一切兹悉吳君業於本日回京復命矣 
　　歡迎統領揚州紳商學三界於昨日（一日）午後二時假花園巷湖南會館歡迎新任兩淮緝私統領劉苕青兩淮運使張子蔚是日到會者紳界領袖楊炳炎商界領袖王虎榜學界領袖楊佳如湯滸北等計到百餘人時張以赴會場對門之汪君午讌未克親臨特委劉統領代表一切 
　　會議緝務兩淮張運使於今日（二日）午前召集緝私營官會商緝務列席者爲李圑長及步兵第一營長宋大業第二營長王宏鈺第四營長莢占奎第五營長陳韜第六營長吳登甲水師第一營長王樹勲第二營長龔心臯第三營長張瑞理第四營長季光藩 
　　主任復職揚州商圑體操會自開辦以來計先後畢業兩次刻第三班又將畢業適前任發起之主任王楚冲由塞外歸來經該圑司令劉瓏溪等函聘其復充主任以其駕輕就熟聞王君已首肯矣 
[武昌]  
　　秋節雜綴王督軍因時値秋節錢價太疲於二十六日商由官錢局在漢發放現欵二十萬元以資鎭定昨又商由漢口中國銀行發放現銀十萬元所有官局中行外賬一律决定緩收商民歸賬因銀根活動尚不吃緊故市面如常凡遇令節官場例有讌會慶賀省垣文武刻已結合放秋節日上午九時齊至軍署賀節聞王督軍以時局艱難已面諭庶務處停止冥會訂於午後與各部隊官長開一茶話會以免糜費惟因兩署人員辦公勤愼特先期於二十九日午刻邀集督署會讌列席二十餘桌至下午二時始散警務處以鄂俗每届秋節一般人民徹夜多扮故事抬亭送瓜以作生子之預兆招摇過市殊碍治安特於二十八日通令各署嚴行示禁秋節中遂少一點綴品矣 
[南昌]  
　　督軍公署近事贛省陳督戚省長以九江吳鎭守使已奉命爲會辦本省軍務昨特去電道賀陳督並以本公署各機關現已組織完全陳參謀長業經呈請任命外其餘各處課亦應賡續呈請任命故已將軍務課長張士鑑軍需課長高蔭昌軍醫課長曹爾衡副官長岳世傑等履歷咨送陸軍部矣又軍署軍法課長席錄李前督任内曾經大總統任命故未附列又軍法處長楊慶鑒係直隸高等學堂畢業生與本省蔡儒楷誼屬師生蔡任山東巡按使時曾保楊爲該省警察廳長此次隨陳來贛現亦已呈請任命矣 
　　省議會歡讌陳督贛省各界均已接續讌請陳督省議會亦於二十九號在會歡讌先經任議長將會中各處佈置妥洽自頭門以至議場均用松柏及各色彩布縣紥一新届時陳督蒞止入席以致歡迎詞陳督亦致答兩方頗爲融洽 
[嘉興]  
　　召集自治員會議災情嘉興張知事以今歳田禾風蟲爲災特定於本月五日召集各區自治委員會議辦災方法兹將張知事通告錄下本年田禾風蟲爲患據各鄉農民紛紛具呈業將大略情形先行具文通報一函委員分投下鄉履勘並自九月二十五日起連日親詣災情較重之處確切查勘以期藉得眞相祇以幅𢄙遼闊足跡難週事關民膜應格外愼重因思自治諸員紳近在咫尺必有眞知灼見兹定於十月五日邀集各區會商一是届時務請駕臨敝署弗却爲荷 
　　聯合運動會之簡則嘉興小學聯事運動會定雙十節舉行現因爲期已近各部幹事已分頭籌備兹將該會運動簡則錄下（一）各校圑體運動及選手比賽節目均以二節至四節爲度（二）圑體運動節目由各校自定之（三）選手比賽節目現定高小部五十碼賽跑百碼賽跑跳高跳遠足球賽遠等五種圑民部五十碼賽跑足珠賽遠跳遠等三種各校運動員應就上列節目自行認定報告不認者聽（四）各校運動節目及預會人數至遲須於開會一星期前（十月二日爲限）報告本會事務所（五）本會編定運動會歌各校應一律預備（六）各校預備校旗一方（七）運動器械由本所代辦啞鈴球竿木環三種其他各件由校自備（八）預會各校須在城住宿者宿舍由本所指定臥具自備膳食如托本所代辦者須先行接洽（九）本事務所借設勸學所自十月三日起遷至公共運動場 
[杭州]  
　　鎗斃黨人浙省自宣布戒嚴以來不時拿獲黨人兹聞昨日（一號）陸軍監獄中又鎗斃黨人楊希白一名軍署隨有布告張貼其文云案照獲犯楊希白即震球一名係受亂命余炳勲指使於九月中旬携帶余炳勲親筆函件由滬來杭運動軍隊業已着手實行即經發覺當派弁兵拿獲轉解到署飭經訊明供認不諱現値戒嚴時其該犯楊希白膽敢運動軍隊意圖擾害地方殊屬罪無可逭應即按照陸軍刑事條例第三十一條並適用本廳第二條第二欵判處死形於本月一日在省垣陸軍監獄署内依法執行鎗斃以照炯戒而保治安合行示仰軍民人等一體知照特此布告 
　　特開觀潮專車滬杭鐵路特開觀潮專車派警保護各情迭誌報端兹悉任局長恐專車之機車行至中途或有損壞特飭機務處酌用雙機開駛以免誤時又長安站長以該站中道須停放專車之需昨特通電各站如有至該站之貨車暫時停掛以滿站線其杭南專車之客車已於昨今兩日絡繹掛杭備用又滬杭鐵路閘南杭艮拱江墅各站近因中秋節期遊人紛紜車客擁擠而杭拱兩站人數尤衆且觀潮期届乘車觀潮者甚夥雖杭南開駛專車而拱艮等站仍須乘坐普通客車是以江墅車添掛客車二輛以免傾軋而各該站之客欵收入陡增倍蓰 
[厦門]  
　　軍艦抵厦海籌巡洋艦與肇和應瑞練習艦及建康水雷艇奉第二艦隊饒司令令飭開駛來厦助防該艦等業於二十三號入口海籌肇和應瑞三艦停泊鼓浪嶼後惟建康寄錨在蜂礁側二十四日厦中官紳商各圑合開歡迎會公讌海軍各報校到會者甚衆思明縣王縣長則於二十五日在縣設席招讌以盡東道之禮 
雜評一 
[内務部之冬防案（一子）]  
　　今日之中國幾無一日不在籌防之中也自對德奥宣戰而日言國防矣自興西南不洽而日言省防矣自匪勢猖獗而設四省總司令以防之又議六省聯合以防之匪旣無時無地不有即無時無地不防且防愈嚴而匪愈横行矣然則内務部之提出近畿冬防案與全國冬防案於閣議無論爲循例爲特例能稍有補於事實也耶 
　　吾謂中國之防匪猶之防水平時不能爲正本清源之計使水有所歸而但日日以防之某處出險則防某處某河决口則防某河年年歳歳費此鉅大之經費以防之而年年歳歳之水患依然不絶此可見專事治標之無益矣治匪亦何獨不然哉 
　　中國匪多無異於水秋汛防河冬季防匪爲歷來之兩大要政當道且視爲一成不獲之辦法而絶不從本源上稍稍措意此所以水患與匪患常泛溢瀰漫而不絶歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局令德奥人註册問題]  
　　公共租界工部局發出通告略謂所有德奥人民前因出門或患病以致未能遵行工部局第二千四百六十六號通告所載之規則者及暫至上海公共租界者應儘速按照前次通告報告註册今議事廳註册處業已撤銷但註册事宜除星期六與星期日外每日午後二時至四時在福州路總捕房辦理云云 
　　德人斯台法里斯氏（瑞逹洋行總理）代表上海德奥人民於九月二十五日函致公共租界工部局抗議註册事其文曰上海德奥僑民對於工部局所發關於德粤人民註册事第二千四百六十六號通告提出抗議以余年長故請余代遞兹附抗議文一紙希檢閱云云抗議文共分六段（一）上海公共租界非有主權之國（二）公共租界内之居民其管轄權旣不操諸領事圑亦不寄諸工部局但屬諸各人之本國領事（三）中國旣對德奥宣戰而執行管轄德奥人民之權則中國當道已因此而代有德奥領事之地位（四）工部局不過爲宣逹上述各當道意旨之行政機關（五）工部局對於德奥人民所擬施行第二千四百六十六號通告中之辦法旣未由中國當道囑託亦未得中國當道同意（六）故此辦法違背法律德奥人民如被强迫服從則對於工部局此種專横行爲切實抗議並保留將來恢復常狀時以法律手續對付工部局及工部局人員之權利 
　　九月二十九日工部局代理總辦覆函略謂前接二十五日來書代表德奥人民轉交反對工部局諭令德奥人民註册之第二千四百六十六號通告之抗議文兹奉諭轉告此項抗議文已讀悉矣云云 
[派員監視敵船]  
　　前泊南京下游草鞋峽江面之德國大魚雷艇兩艘由馮總統前在蘇督軍任内時扣留收管所有該二艇内之一切武裝均已拆卸存庫盤内水手伙食等類概歸軍署支給一面調派海軍楚謙楚觀等各砲艦在彼駐泊監視在案兹因楚觀砲艦在滬修理致草鞋峽地方現無軍艦看管敵船事關重要故李李督軍於前日飭長江巡閱副使王廷楨派員馳往帮同監視敵船以昭妥愼 
[英公使業已北上]  
　　英公使朱爾典來滬及確定北上行期均紀前報兹悉英使確於三日上午十句鐘乘太古公司通州輪船前赴天津再由海至北京回任任事啓行之時滬上官商均往歡送朱使一一周旋握手言懽而别 
[日本俱樂部之宴會]  
　　日清公司經理回國叙别 
　　日商日清輪船公司總理土佐孝太郎經理木幡恭三華經理王一亭於昨日柬邀上海總商會會長朱葆三沈聯芳縣商會會長顧馨一蘇筠尚紅十字會會長沈仲禮曁涙上商業領袖謝　窻謝綸輝李雲書楊信之錢逹三尤森庭諸君等六十餘人在虹口日本俱樂部宴會入席後先由土佐君起立演說略謂今日之會以木幡君因事回國公司經理即由副經理米里君升任特請諸公惠臨藉與木幡君叙别頗爲榮幸云云繼由總商會沈聯芳君起而致詞大致謂木幡君在華創辦日清公司已十一年對於中日兩國商情頗爲融洽惟木幡君本月四日即須起程回國華商各領袖不及爲木君餞行深爲抱歉然聞木幡君此次回國以後所營事業仍須來華興辦他日得有機會再圖盡地主之誼以補今日之缺憾惟鄙人尚有一言竊願與在座諸君一商榷焉查中國航線各公司台怡和太古兩家人人心目中視爲英國之弟兄公司而我東亞之招商局日清公司向來感情甚好未始不可稱爲弟兄公司蓋兩國實業發逹必先開辦航線而航業發逹必先聯絡商情如中日兩國航業無論裝貨及關稅水脚不可稍存畛域之見此番木幡君回國如操貴國航路之權務請將此意轉逹倘能互交勉共同維持非特吾東亞兩國航業發逹即將來中日兩國實業亦可蒸蒸日上在座諸君欣之意合座鼓堂嗣由日本女樂部獻技跳舞盡歡而散時已鐘鳴十下矣 
[國慶日免行宴會與提燈會]  
　　舊曆本月二十五日即新曆十月十號爲雙十節國慶紀念之期各省行政司法軍警各機關除停止辦公外復一體慶賀本埠城内外大小各學校是日尚擬舉行提燈會以誌慶祝兹聞江蘇李秀山督軍通飭所屬略謂目下正當戒嚴期内是日所屬各機關除懸燈結彩並停止辦公一天外所有宴會及提燈會等均着一律免舉等因本邑大小各學校得此消息大爲掃興 
[公共體育場之雙十節紀念]  
　　上海公共體育場成立半載場内附設體育會會員現逹千餘人兹聞該場爲提倡一般人民體育起見於十月十號開放一日任人游覽是日上午九時各校童子軍會集該場向國旗行禮十時體育會會員舉行田徑賽運動該場備有奬品以鼓勵優勝者下午足球比賽晚間聚餐値此仲秋佳日紀念共和並引起人民體育觀念用意誠良善也 
[紅會擬收葬災民愫骸電]  
　　本埠紅十字會副會長沈仲禮昨致天津電云天津曹督軍鈞鑒東電敬悉振災本敝會應盡之職辱蒙言謝且感且慚冬日交通州輪船帶上棉衣六千件及餅乾藥物現在又製備棉衣七千件陸續寄津惟津埠大水除施救得得者外其餘淹斃人口久置水中居民再飲此水必生大疫擬電囑津分會打撈屍骸由鈞署派遣軍隊運赴遠地理葬惟須多用石灰消毒應需經費若干暫由官紳墊付電示總數由和設法募還此事於生死災民均有極大關係不得不力圖進行是否卽祈示遵沈敦和江 
[愛儷園籌賑會之末日]  
　　昨爲哈同花園籌賑大會展放一天之期天公不肯做美自朝至晚隂雨淋漓不斷遊客未免少興惟會場主任及辦事各職員場内各圑體商場義務員等仍不避風雨照常赴會各盡其職一般青樓彈唱圑戲法灘簧影戲男女新劇等亦仍冒雨赴會是日遊客清減幸一切圑支已預核總數之内聞此次約計門劵三萬號臨時助賑六七千（圑體認欵不在内）開支每天約二千餘金共計萬金若退劵不多大約可集二萬餘金聞前日因在多數知爲末日故午後一時起入園遊覽者頗多至晚間七時起更爲擁擠以致各圑體售茶及各商號售物亦頗不少最盛之處惟天演界因各名伶會合串演各拿手好戲故台前無容足地所得茶資較他處爲多餘如洋布棉紗等業售欵亦不少是日（十七日）所收門售一千餘元（預售門票不在内）各項售欵二三千元云 
　　連日哈同花園開京直奉賑大會園中各處售物連本助賑爲數頗鉅新署正審官關君炯之除自捐洋二百元擔任代售入場劵五行元外又向總巡捕房總巡麥高雲君託銷入場劵二百元關君連日在該園石艇處充當招待員前夕有某君索慕關君善於京調要求歌曲一劇關君即忻然諾之卽彷摹朱素雲聲調唱奪小沛一齣音韻清佳衆皆鼓掌某君當場特捐洋八十元 
[京漢路修竣通車之電告]  
　　滬杭甬鐵路車務處昨接京漢路局函略謂本路各段被水冲塌各橋梁軌道節經設法趕修暫築便橋現已分别竣工所有京漢全路目下勉可通車但途中尚須盤運若干次約計自漢抵京需時三日之久請爲轉知聯運各大站一體查照等因惟京漢全路雖已修竣勉可通車而津浦路德州以上仍被水阻未能照常開車故六路聯運車票一時仍不能發售應俟津浦全路水退工竣後方可照常聯運已由車務處分飭各大站一體知照矣 
[任局長招待觀潮游客]  
　　隂曆八月十八日爲海寗觀潮之日滬寗滬杭甬路局任筱珊局長先期柬邀滬上軍警政商各界要人約於是日偕同前往觀潮並預備途中餐飯以盡東道之誼是日上午六時北站特開專車除頭二等客車外又另掛花車一輛係專爲柬請各界游客之用任局長親自伴同各界要人直抵長安站當由路警沿途照料先期預備小艇導引游客連貫登舟時約九點二十分趕赴海寗東門外時正正午十二時聞此次發售頭二等觀潮車票數逹四百以外車内一切招待均經代理車務總管楊先芬率同巡察員陳淩陳季良兩君指揮探警悉心照料游客頗稱滿意惟是日適値天雨車抵長安站後尚須步行數里未免泥濘登舟後風雨交集寒氣襲人稍覺掃興耳觀潮畢聞任局長尚須赴杭一行擬赴督軍署謝委諮議之職惟因兼職照章不支兼薪故擬向楊督軍面爲辭謝云 
[楊斯盛銅像開幕續誌]  
　　浦東中學校於前日午後三時爲故校主楊斯盛君銅像笵成行開幕典禮會場盛况已誌昨報兹將祭文錄左頌詞容俟續錄 
　　浦東中學祭文民國六年十月二日爲故校主楊公錦春木主入祠之期浦東中學同人僅爲文以奠之曰懿與弘農逝逾十稔身逝名昭古今爍震人食其德愈於體醖人佩其德邁於瑶瑾厥澤孔長遍便遐邇厥風肆清萬楮難罄曰勤曰樸垂爲典訓如盧如扁以廖世病爲國大匠爲時明鏡豈惟吾儕躬受庇蔭豈惟門牆霑厥膏潤鴟夷散財無此之正如斯高義如斯懿行振古無　聞者起敬不待蓋棺已經論定不待青史芳型不振德之流行速於驛乘家戶尸祝走且不脛公度汪洋甯止萬頃公之高嶽寗止千仞公不求名夙夜兢兢慕義强仁本諸天性實至名歸人皆仰信苟無表章咸引爲疢仰瞻禹域以富厚論無慮千百其心　應鎬銖必求乾　起釁萬箱斯盈一毛是吝目　腹　睫毫逾寸何必讀書遑恤寒畯旣饜甘旨遼顧飢饉或則反是爭奇　勝　從如雲輿馬成陣選色徵歌揮金土糞勸以公益目瞠口噤掩耳而走會否　賑爲時幾何家風不競盪爲秋煙鬱爲灰燼華屋山邱□□□□子姓式　半淪殍殣嗚呼其人與公逕庭其存疾贅其滅風迎如公碩範日月不瞑旌表潛德四方雷應何以著之鐐像晶瑩義崇山嶽萬一報稱吾儕同人克勤克愼無忝厥職九天致炳陳以俎豆薦以牡犉公兮歸止赤虬雲軔尚　 
　　青墩小學祭文青墩小學全體祭文曰不朽有三太上立德厥德旣章厥名永植憶昔傳巖版築是職一朝奮興利浦於國皇矣吾公介然自克得天者厚生有逹誠始於青墩繼於滬城智珠在握屢中由　銳志刻勵扶摇奮翼藝也進道匪由緣飾蒿目時艱義形於色沛德澇仁不遑日昃剏始病院以蘇癘疫賑助災移哀鴻得食築路平平如矢斯直建矼嶽　臨淵無惕故舊不遺傾囊以翊三族均瞻咸適其適芳軌如斯實邁恒跡公尚不家爲德愈力民也失敎厥身不飭愚者自廢智者咸慝眷懷及斯於心戚戚乃發宏願黌舍是辟經之營之鉅金一擲百年樹木公則匠石十年樹人公則誘掖桃李芳菲霑公之澤書瓜得瓜一樹百穫嗟哉吾公懿徽孔赫駸駸優入賢哲之國公身雖逝公德足則逝者死乎君子其息銅像巍巍於校之側山高水長儀刑足式於萬斯年與天無極靈兮永奠神明之宅一束生芻來饗來格 
[中華醫學會滬支會常會紀]  
　　前夜（一日即星期一）八時爲中華醫學會上海支會開常會之期由許世芳醫生演說研究醫術藥學之方針略謂世界各國專門學家俱皆精心研究時有發明故能進步極速本本係醫生集成之圑體專門研究醫術藥學使醫學得能進步然研究必要有方針方針維何則當從吾國舊醫學用吾等所學之西法研究而改良之因吾國立國數千年遺便之醫學必有其治病之能故能遺傳不滅如吾國遺傳之丹方或秘方有時用之極有效驗余會見廣州及新加坡等處之大麻瘋病用彼等之丹方治之極有效驗又如福州之救治食生鴉片烟者用蘆花等藥品治之亦極靈驗惟此種丹方無人研究其理使其改良故致每况愈下使人輕視吾等研究醫學者當用所學之西法精心研究或發明或改良則裨益於吾國家及人民者甚大然吾國之學西學者俱將舊醫學棄而不顧而西國醫生之來華者反研究吾國之舊醫學甚力如吾國之本草等書彼等俱熟悉無遺而吾國之學西醫者反寓目者甚少法國有一大繙譯所專門繙繹中國醫書而研究之可見吾國舊醫學極有研究之價値也云云繼由侯光迪醫生起謂丹方雖有效驗者然亦有極危險者曾見有患小腸氣者有告以茴香可治病者乃食茴香二十粒後即人事不醒經數小時後卽氣絶身亡觀此則必中茴香之毒可知吾等研究此種舊丹方當根本科學一方面去研究方可云云末由到會諸醫生互相討論而散時已十時矣 
[紹興同鄉第七屆大會預誌]  
　　本埠紹興同鄉會成立已届七載會務發逹會員日多即救濟婦孺會亦係該會創辦頗著成效現該會總董田時霖查照會章應開第七屆常年大會故於前晚邀集全體議員開會磋議後决定本月七號（星期日）仍在新北門内浙紹會館開常年大會改選全體議員報告一年會務並當場推舉周子慶胡格生李菊亭三君爲駐所投票監察員昨將選舉票附函分致全體會員一體查照請於即日起赴泗涇路該會事務所填票投筒俾大會時開筒揭曉 
[重組織華僑聯合會之動議]  
　　新加坡華僑林義順君此次奉中央政府電召諮詢興辦農林實業各要政於前日轉道申江假寓一品香小作勾留再行北上等情已紀前報兹悉林君抵申之後連日與旅滬紳商交接頗忙聞林君此次到滬以滬上爲吾華　一商埠又爲南北要道清季迄民國三年本設有華僑聯合會事務所迨袁氏稱帝被一二不肖盗名勸停該事務所爲各華僑所鄙業遂無形消滅現滬上各項圑體皆有機關而華僑獨付缺如故擬入京公畢返滬重行邀集僑商再爲組設旅滬華僑聯合會事務所以期繼續進行刻林君於昨邀由前新加坡領事曹讓之同乘某商輪北上惟臨行時已托人代覓相當房屋爲將來事務所基地云 
[又有閩省新兵抵滬]  
　　閩省李督軍邇爲省防緊要呈奉陸軍部准添編新軍一混成旅以厚兵力曾經派員往津先後三次招得新兵七八百名運送來滬送閩編練屢誌前報惟混成旅軍制計有步兵兩圑每圑各三營另加騎兵一圑前兵一營工程輜重各一連機關鎗兩連統合全旅約需官兵十營刻下所招者尚不滿兩營故又派員續往京津一帶分投招募兹經軍員李雲齋招到新兵約滿一營業於昨日乘怡和之景星輪船來滬暫駐南市守候俟有赴閩輪船即當送閩以便編練成軍 
[查緝私鹽之協助]  
　　滬寗杭甬鐵路任局長近令各分站長略謂奉交通部訓令准鹽務署咨據兩浙緝私統領呈稱上海租界鹽價較賤常有私鹽灌入侵銷内地雖經尚駐車站之緝私兵隊執行檢查所獲無幾難免不有漏網應請咨由交通部令飭滬甯杭甬鐵路局長轉飭各分站長一體協助查緝以維鹽政等情合報原咨抄發仰即遵令辦理等因附抄件下局奉此查私運食鹽例禁綦嚴豈容車上夫役夾帶私販除飭車務處遵照查辦外合行令飭該分局站長遵照遇有緝私營隊在車站栅欄以外檢查私鹽係屬該隊職掌職務須聽其搜查毋庸阻止仍不得任其在站内檢驗以安行旅切切此令 
[華商電車公司紀事兩則]  
　　拆建利涉橋華商電車公司近在尚文門起至滬杭南車站北門口止鋪築軌道預備行駛電車已誌昨報兹悉洋工程師高翕查得此段路線經過之利涉橋如橋面安設鋼軌該橋橋樁恐難負重且橋面並非鐵質自宜改建鋼鐵橋樁面鋪柚木以便承重現該叚鋪軌工程業已開工不日即可築至橋堍故擬於日内動工拆築橋染已於昨日函致工巡捐局查照矣 
　　搭蓋工作房華商電車目下行駛者計有二十輛另有拖車六輛現自南北兩半城即（中華） 
（民國）兩路築成圓路以來每日車輛僅敷開駛若車站路軌道工竣開車原有電車必不敷用故擬將向愼昌洋行購辦運滬之八輪車底六部（僅有車底與輪軸）趕配上面頭二等客座及所需銅木玻璃等料惟交工廠製造深恐年内不及造成由高工程師决意自行雇匠監督趕造俾於十一月間完全工竣兹因工作場所未備故於前日在該公司機器間之外面空地塔蓋輕便作房以便先開水匠工作 
[工巡捐局長接任有人]  
　　工巡捐局朱壽丞局長現已訂定本月五日將局中一切案牘結束完竣准於六日交卸局務所遺工巡捐局長一缺暫由杜梅叔代理昨已經盧護軍使 
 
 
 

Page 11

 
 
委任聞朱局長擬於十日起程赴浙准十一日接辦浙江全省烟酒公賣局長任務本埠救火聯合會會長會員已定八日設筵公餞縣商會則定於十日（即雙十節）舉行國慶紀念時由正副會長各議董等公同餞行 
[撥定六區救火會會所基地]  
　　南市第六區救火會前呈請工巡捐局就沿浦推放岸線之處籌劃公地以便營造會所及儲龍所兹經朱壽丞局長迭與該區救火會董事磋商准在王家碼頭南首籌撥公地一方業已勘丈劃界並由會籌募的欵以便動工營造 
[呈請取消灶地墾費之部批]  
　　松金奉南川五縣公民耿道冲等呈請財政部省公署運副使取消灶地准墾費一事現於八月二十八日奉財政部批示云呈及粘抄均悉候令行江蘇財政廳核議復奪仰即知照粘抄存此批 
[華成路發生刦案]  
　　昨晚九點時有匪徒六人至法新租界華成路仁濟里三十七號劉子田家以問信爲由敲門入内强搶去金鐲金戒各物而逸迨探目沈德福到來該匪等已携贓遠颺遂回禀捕頭飭緝該匪等到案訊辦 
[白克路發生位刦案]  
　　寓居本埠英租界白克路九如里七百零三號門牌之張樹屏於前日（即舊曆八月十七日）晚間十一鐘後由大馬路回至本宅將至後門扯鈴呌門時突有匪徒一人由對面七百號門牌住房内掩出上前將張緊抱後面復來一人將張兩脚提起張狂喊無應該屋内續出一人帮同將張拖入屋内撳倒在地嚇禁聲張當由一人用足壓住張之胸間一人上樓取出黑臭藥水一瓶迫令張飲張不肯三人肆强倒灌入口復用毛由將張頭面蒙蓋以一種藥水塗抹張之眼鼻等處忽覺昏迷及醒來失去自上皮夾一隻内有張之名號圖章曁鈔票存摺等件當時該匪等猶不放手復雇黃包車一乘挾張同出九如里弄門押令登車同往他處當押出弄外登車時恰値哈同花園賑濟大會散會之後遊人歸家者多由白克路經過有數十乘黃包車齊至張姓遂乘勢狂喊救命遊人等紛紛下車於是該匪等始奪路逃竄遊人中有代張追捕者追至梅白格路而返張姓至是始得脫險乃倩人至英大馬路新閘捕房報案當由新閘捕房立派捕頭包探同張至九如里七百號住屋内搜查始知該屋内空無一人僅棉被數條牀棚數張曁張姓未曾飲完之毒藥水一瓶而已次日又於該屋前石板上搜得九響手鎗一支經捕房一併去聞捕房對於此種拉搕强刦之案主張從嚴緝辦云 
[奉賢縣移提盗案嫌疑犯]  
　　匪徒吳佐才左榮全夏德昌等前因奉賢縣坍石橋被盗案内牽涉由眼線會同探警在浦東一併拘送縣警察廳候示在案兹聞奉賢縣公署業已備文飭探來滬禀請移提矣 
[西崽身藏鎗彈被獲續誌]  
　　滬西靜安等路一百十六號門牌某洋人家西崽甬人嚴仁金前日因竊取洋東勃郎林手鎗一支鎗珠一粒藏於身畔行經楊樹浦路被二百九十五號四百八十五號兩華捕查見搜出鎗彈帶入捕房禀明捕頭諭令收押已誌昨報昨日解送公共公廨請訊先由原告西人投訴手鎗置於抽屜内被竊等語訊之嚴仁金供詞含混經會審員王肇之君核供商之英白副領事以嚴似有神經病判函送棲流所醫治一月後再行帶案核辦 
[糖市最近之狀况]  
　　糖市今正紅盤車糖價格漲至八兩至外市面頗爲動各行家以市面有增漲之勢羣向英日兩商購批詎至端節後市價忽然跌至七兩左右一般購入者大吃其虧近來本埠糖行銷與客帮雖不暢旺價格又復回漲蓋因近日東洋滙水漲至五十一兩之外日商售出之糖均隨滙水計算以故東洋糖開價忽然增漲至八錢英糖亦隨之增漲中國糖因大市關係亦漲起七錢其餘吕宋嗬囒等糖均漲上五六錢惟客帮銷路清淡大都係行家預做空頭而已現東洋車糖四號開價六兩六錢五號六兩五錢八號六兩三錢太古車糖四温半開七兩六錢其餘四温等糖與日糖相同中國棉湖白八兩三錢華糖價較洋糖略高因色味較勝也 
[致祭關岳紀]  
　　昨日爲致祭關岳之期一切典禮均由上海縣沈知事令公欵公産經理處按照頒定儀節預爲籌備昨上午十時仍在西門内關帝廟舉行由軍警長官派步兵一隊警察游巡隊一排在廟前彈壓兹將行禮各員職名列下正獻官上海防守司令王旅長分獻官三十七圑陳圑長淞滬警察廳長徐國樑陪祭官地方審檢兩廳長袁鍾祥林炳勛地方監獄管獄官敖振翔糾儀官上海縣知事沈寳昌通贊曹瀚亭引贊曹頌甫王稚眉讀祝范麟書各項執事曹幹臣姚玉蓀朱伯華金松甫徐泉孫沈丹拯李頌唐鎭紳齋劉映藜葛加甫徐靜安程紀生張梅生徐顯庭張瑞勲劉問之招待丁賡堯 
[莊夫人倡捐巨賑續誌]  
　　今秋京直各屬洪水爲災已故盛宫保夫人莊民倡捐鉅賑已誌前報兹報隴海鐵路施省之督辦與交通部往返電稿錄左 
　　北京交通部曹總長葉次長鑒滬紳盛故尚書公子同頤恩頤重頤昇頤率姪毓常因順直水災甚巨待賑孔亟禀母莊氏恪承故父遺命先捐銀五萬元悉照義賑辦法自派熟手赴津商明地方長官擇被水較重之區趕放急賑以補官賑之不足現已籌備尅日進行查盛夫人曁諸公子樂善急公不求奬譽殊深欽佩所有涉於賑務運輸之路電各費擬懇援照從前義賑辦法免費並懇代陳總理咨照直隸省長及京兆尹飭下該地方官妥爲照料實於災情民命有裨敬殺察核示復是幸肇曾沁 
　　滬局轉施督辦康密沁悉盛同頤等放賑除電令路電各局關於滬局轉施督辦康密沁悉盛同頤等放賑除電令路電各局關於賑務運輸賑電准予免費外並已函逹國務院查照辦理矣盛紳同頤昆季禀承母命創捐巨欵實屬急公好義惟此次順直水災爲近百年所未有災區過廣務希代懇盛紳等廣爲勸募多多益善不禁與億萬災黎同深感禱交通部豔 
[救火會懸匾之預備]  
　　救火聯合會昨發通啓二則照錄於下 
　　其一逕啓者本會於九月二十五日開會集議當經公决除水龍會因事未决外特將奉到前大總統頒給之功孚旣濟匾額一方定於十月九日（即隂曆八月二十四日）申刻敬謹懸掛除柬請全省官紳商學軍警並内地各救火會　及中西來賓外相應通告貴區轉知全體會員一律制服於是日准下午一時以前齊集第三區救火會會同前往縣公署恭迎到會過時不候銅帽服裝皮靴腰帶一切零件務必潔凈事關觀瞻望勿大意但到會後分别回區事關榮警切勿遲延附路由自縣公署往西朝北中華路往東梨園路一直集水街朝南由十六舗出大碼頭過工巡捐局進毛家衖過商會朝南老馬路往西進董家渡至中華路往北到會 
　　其二逕啓者本月九日即舊歷八月二十四日恭奉前大總統頒發之功孚旣濟匾額一方於是日申刻敬謹懸掛所有事前布置會場一切臨時職員前經開會推定俾得分别擔任爲此函請執事於舊曆八月二十一日起逐日清晨到會共襄辦理事關榮典望勿見却除分别函請外合行函逹至希查照爲荷推定臨時各項職員姓氏臨時會計韓光榮布置花草沈韻笙褚卿雲布置官客廳張星泉布置樓廳姜咸五管理綢彩潘雲章陸象賢管理軸對毛伯如袁誦堯管理茶點華潤生管理菜票吳　魚管理禮簿唐詠茗吳臣笏朱匡時管理客目葉仲屏謝賢清姚寳山臨時幹事姚志高詹呈祥劉愼康單清泉吳雲蘭錢國榮王乘六邱子畏 
[同義學校開紀念運動會]  
　　法租界打鐵浜同義義務學校定於本月六日（即舊曆八月二十一日）午後二時起五時止借霞飛路公董局立法蘭西公學補行三週紀念運動會佐以軍樂並備茶點預邀中外政軍警紳商學各界蒞場參觀是日運動秩序如下一軍樂開會二進行三報告四假定閱兵五宣言六祝詞七中隊教練八休憇九百礪賽跑十五路彩拳十二二百八十碼賽跑十二短打擒拿十三休憇十四四百四十碼賽跑十五四六彩拳十六跳高十七穿子拳十八休憇十九跳遠二十十二路潭腿二十一三義單刀二十二六路燈彩拳二十三掩護競走二十四拳師競技二十五旗開得勝二十六軍樂痚會 
[葡國共和紀念預誌]  
　　江蘇特派交涉公署昨接駐滬葡國總領事來函略謂十月五日爲本國共和紀元日是日本總領事等同伸慶祝外並於署内特開茶會歡迎來賓相應函請貴交涉員請煩查照云云薩交涉員接函後即備賀函答復並擬届時親至葡署慶祝 
[租用日暉呢廠之省批]  
　　省長公署批上海總商會呈爲日暉呢廠不宜久擱擬請趁此時機准商試辦以維實業而免損壞由呈及附呈均悉查此案前准財政部咨業經令飭滬海道尹會同黃委員慶瀾邀集各債權人將分攤辦法從長計議至該廠能否准郭商租用并與各債權人一併妥議復奪在案應俟復到再行核辦仰即轉知郭商查照此批附件存 
[印花稅駐滬辦事處組織就緒]  
　　蘇省印花稅驻滬辦事處已在南市合興里組織就緒昨日函請縣商會將九月份所銷稅證及徵收稅欵實數若干切實函復以便轉詳現該會已將上月份經銷細數開明清單核實造報矣 
[造報九月份違警案罰金數目]  
　　淞滬警察各區署所警正佐現將九月份辦理地方人民違警事件判决之罰金數目及案由姓氏等詳細列表詳請淞滬徐警察廳長核示並請將榜示核對蓋印後發回本區署所分别懸掛以便周知 
[棉花檢查局撥派暗巡查察]  
　　棉花業已上市所有到滬棉花均須由棉花檢查局派出之巡丁在各碼頭檢查一過以杜攙水之弊乃各花行後日收下之花解交洋商時仍有濕花發現因此備函詰責該局沈局長以此項濕花實爲各巡丁得賄故縱之弊除諭令南市五十餘家花行愼重剔選收受外前日又派出身着便服之暗巡六名在各碼頭來往查察 
[海昌路火警續誌]  
　　前日上午閘北海昌路江北婦人朱季氏草屋内炊飯起火共燬棚戶二十餘家並焚斃某姓小孩一口已紀昨報兹悉當火熾時一二三段救火會聞警駛至惟因火場附近並無大龍頭距離數十丈之永興路相近雖有龍頭一座時適在午間正各用戶淘米洗菜汲水煑飯之際用水甚繁以致水力薄弱各會員立用電話報告水電廠開足機器皮帶中有水噴出始得將火撲滅 
[寳山警佐辭職就醫]  
　　寳山縣警佐張元燮在任多年保衛地方頗稱得力旋因積勞致病屢辭不獲現以實難支持再三懇辭已由張知事核准於昨日交卸出署來滬就醫一時地方人士均送别於江灣車站並有燃放鞭爆者 
[愛奈斯馬戲且緩赴蘇]  
　　英商愛奈斯馬戲擬赴蘇州開演由英總領事轉請薩交涉員電准蘇州揚交涉員復稱愛奈斯請飭暫緩來蘇俟與地方軍警商妥再行知照等語交涉署已據以轉復英領矣 
[請查保護仁丹之舊案]  
　　廣東交涉署昨咨薩交涉員請查有無出示保護日商大阪森下博藥房專賣之仁丹商標已經交涉署查案答復略謂此案曾於五年四月間楊前任内准日本總領事來函並擬示稿請出示禁止假冒影射日商大阪森下博藥房專買之仁丹當經核准出示並令知縣廨在案特抄示稿咨復查照云 
[鄉民不服檢查棉花之勸告]  
　　上海縣知事署昨發布告云爲布告事頃據棉花檢查局局長沈惟燿來署面稱九月三十日商船會館碼頭有吳漎涇船販棉鄉戶王福生不服檢查毆打巡丁經該處崗警帮同拘獲由局解送到署訊究在案詎今日上午八時各花船到埠又有某船鄉人强迫販棉各船一律不准卸貨至十時許復聚衆上岸糾集三四百人蠭擁到局當即報請該管警區派警解散幸得無事惟各船所裝棉花至今仍堅持不肯上岸銷售再三勸導依然無效揆厥原因皆因近日花價跌減販戶攙水過多希圖破壞檢查章程之故惟各船衆集不肯卸貨恐再有聚衆滋擾情事請爲設法勸諭禁阻等情合亟布告販棉人等一體知悉須知棉花檢查局之設原爲取締攙水便利銷路起見於各販戶有益無損何得紏衆抗違自貽伊戚且屯貨不卸於檢查局並無妨害徒自損失尤屬至愚自示之後爾等務各照常交易如有陳請事件儘可推舉代表向棉花檢查局接洽轉呈核辦不得集衆滋擾致干未便其各凛遵切切特此布告 
[覆訊弟兄爭論家産案]  
　　陸聖銓與胞弟根生因家産糾葛涉訟法公堂一案昨又覆訊聖銓稱分得之地八分二釐計田單兩紙並無地皮管業又有坐落公館馬路房屋若干間商人與根生各得一半造價亦應兩人對出根生分文不出求請訊追旋由聖銓所延愛倫律師代訴一切訊之根生由逖百克律師代表聲稱聖銓分得之地八分二釐係聖銓售與宋姓得價五千元所造公館馬路之房屋報領得工部局劃築馬路之地價建造有盈無虧根生並無不出造價之事又傳宋姓到案質證稱於前清光緖三十三年向聖銓購得地八分二釐後因延不交單立契商人在案下具控後始將田單交出地價洋五千元繳在捕房由聖銓領去是實聖銓又稱並無領過工部局地價中西讞員判宋退去候查明原告有無領過工部局馬路地價銀洋再行核辦 
[鐵路貨車碾斃印人]  
　　滬寗火車站管工印人某甲前日上午在軌道上督工被運貨車接倒碾斃尸體軋成三截由站中人禀報車務總管轉報英領事驗明收殮 
[拐賣女子之押儆]  
　　杭州人趙炳坤之十三歳孫女巧珍於前年十二月間被本邑人王桂甭與在逃之俞某馬某等誘拐來滬得洋一百四十元價賣與清和坊妓傭蔡季氏（卽二姐）復轉賣與迎春坊妓傭馮尤氏（卽阿寳姐）令女學習戲曲希圖賣娼前日經趙來申尋見控請老閘捕房派令中西包探往將王等男女三人與趙女一併查獲帶加捕房分别拘留昨解公共公廨請究先由包探朱阿巧西探奎兒上堂訴明前情繼由原告趙炳坤投訴伊之孫女在杭被拐來滬各節請求准予領回並據趙女巧珍供稱前年冬間被鄰嫗誘乘火車來滬輾轉賣入馮尤氏家學唱戲曲是實訊之王桂清供認介紹分得中金洋四元又據季尤兩氏供認出洋價買不諱經關讞員核供商之英卓副領事判王桂清押西牢九月季尤兩氏不應買良爲娼着各押女所一年半分别示儆女子趙巧珍准交其祖趙炳坤領回賣身據塗銷 
[包探查獲煙窟]  
　　甬人張大張富來在美租界吳淞路四百四十一號門牌屋内私設烟榻烟具容留王嘉生韓松生王阿二宋小狗周阿金紀毛郎等六人在内吸烟被美捕房包探薛正昌候松山查悉歸禀捕頭協同西探前往將一干人拿獲連同烟具五副一併帶入捕房經捕頭略詰一過諭飭押候解送公堂請辦 
[捕頭查見茶館聚賭]  
　　美租界新唐家弄三百六十一號門牌無錫人李鳳翔所開小茶館内容留賭徒在内聚賭抽頭漁利被滙四捕房捕頭麥搿雷搿（譯音）親自查見將賭具帶入捕房昨請公廨出單傳李到案訊罰 
[酬報巡捕勞績]  
　　法捕房三十八號一道頭金線安南副捕頭現因患病十三號華捕印阿二年力就衰均向捕頭辭差轉禀施總巡察得該副捕頭及印阿二當差均歷十餘年從未誤公准予銷差並各賞給洋一百五十元以酬勞績 
[須具正式保狀]  
　　信孚洋行主投法公堂控稱前有徐連生借去銀四萬兩收過銀三萬二千兩尚少八千兩向索不還請求訊追徐稱欠銀有之今托友人保出料理旋有沈明高謝端甫陳月屏投案聲稱商人等願公同具保徐連生出外料理原被雙方同意請求堂上核准中西讞員諭沈明高等三人投捕房則正式保狀准予保出理還 
[游客誘騙女子金戒]  
　　閩省襲岩縣人盧天和在大世界游戲場内誘令女子童金鳳及英華街三號門牌雉妓王小寳至南京路長春樓等宵夜館大嚼後騙取童女王妓等金戒逃逸被控捕房於昨由探將盧拘解公共公廨經中西官訊供屬實判盧押西牢九月起案金戒交原主認領 
[民事案又生刑事問題]  
　　黃鉤控楊慶熙等爲楊全倫擔保將單契抵押延不料理虧欠本利洋一千二百二十五元一案經地方廳傳訊據楊供稱此項單契由妻馬氏捲出被福田庵僧觀如引誘成姦將單騙去串出黃鉤揑造借據來案誣控等語當經地審廳諭謂辯論終結聽候宣判詎黃出外糾衆將馬氏兇毆復控地檢廳預審判黃收押在案昨日楊慶煕等又以刑事起訴地檢廳略謂觀如僧姦佔民之髮妻又被騙吞單契若不請求提究心何以甘如蒙傳訊民當將我妻楊馬氏送案請求一併重懲等語林廳長諭候批示辦理 
[匪徒攔攫衣料]  
　　吳素基之妻洪氏於昨日午後手持縐紗二丈四尺紗馬甲一件行至舊教場中市忽有匪徒苗金生趕上攫取逃逸該氏大聲喊救由警帮同追獲抄出原贓縐紗但馬甲已爲羽黨接去該警立解一區二分駐所由王警佐略詰一過連同贓匪並該氏申送警察廳訊究 
[勸業場查獲竊賊]  
　　滬城勸業場賬房並該場中之投圈處近來迭次失竊物件屢查無着前晚該場收市後在大菜間中查獲年未成丁之吳阿炳一名詰知係受竊賊顯桂春駿使暗伏在内以便夜深時開門引領入内竊物等領遂將吳送交一區二分駐所派警將顧拿獲盤詰據供紅木檯櫈金表金戒花瓶香烟等銷贓與老北門趙文海處昨日將趙提獲連同顧吳兩犯申送警察廳訊究 
[賊性難改]  
　　沈阿金前因犯竊經地檢廳判押至舊曆本月十四日期滿開釋詎沈又糾合喬長生於前日至浦東三林塘曹福生家行竊棉花等物當場被獲送交縣警五區昨送事務所移送地檢廳訊辦 
[被告分别交保]  
　　方式卿在公共公廨呈控吳林堂不付存欵銀二千兩又顧衍清控毛友記誣控搶洋致受損失洋一千元又蔡成記控程少卿顧懷昌違背合同致受損失洋一千四百五十元又宋嘉猷控姚子澄追賠名譽損失銀一千兩等案業經捕房將被告各人併傳到案經中西官諭令分别交保過堂候訊 
[雜評二]  
[觀潮] [  步陶]  
　　以戒嚴期中之江浙而當局者對於觀潮之游客猶能多方保護且爲開專車以利便之豈不謂習俗相沿已久羣情所向未可遽言違拂耶然而吾人試思潮之可觀何以必在中秋之後三日觀潮之地點何以必在錢塘江口年年歳歳之往觀者人數何止千萬對此問題而加研究者不知果有幾人然則所以往觀之羣情蓋亦視爲天然之美觀以聊自游目騁懷云爾夫中國人習慣凡事恒少推求之而性惟至一定之時期則羣率由其不識不知之胸懷以與當前景物相爲周旋此我國關於科學之發明所以恒較歐人後也且也于温泉則思近山所含之鑛質見果落則思地球吸力之原理天地之大固無處非吾人科學試驗之場今於羣衆注視之特殊潮汛安可不以科學之眼光而一加研究也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[弔天津文仿古戰場（小孤山人）]  
　　浩浩乎每天無垠夐不見人河水秋汎山川陸沈黯兮昏墊風酸露辛雲詭　譎幻若揚塵烏星靡止鮫窟爲鄰父老告予曰此今天津也坑陷災民往往野哭慘不忍聞傷心哉天歟命歟將氣數歟吾聞夫析木之津襟京帶海明建衛戍清置郡宰壘築大沽山河頓改地闊場寛不知中外香港申江三大租界咸同而還多事四夷通商鬧敎無日無之津有拳亂禍發京師武將失馭文臣用私私鬭有甚於公戰聯軍已踞夫城池嗚呼噫嘻吾想夫北洋門戶舟車利便西來估舶南通路線紫竹林繁侯家集豓貨積如山外貴内賤車轂摩肩汽燈徹面主客維居朝歌暮讌地涌樓台天開光電倐焉窮隂凝沍水溢津隅積潦没髁凉風切膚浪高於屋雨跳如珠天氣昏昏七十二沽當此未日天叚馮夷翻江倒海以相殲除蛟龍出怪黿鼉轉刦蟹將興妖蝦兵作孽屍横永定之河口决滄州之穴無晝無夜化爲魚鼈可勝言哉山窮兮水盡聲嘶兮力竭灶突倒兮炊烟絶村落墟兮人踪滅逃矣哉單身蹙蹙留矣哉饑腸轆轆白茫茫兮地歷歷赤條條兮風淅淅露野宿兮天沉沉交通斷兮雲羃羃形容枯兮面黑皮骨殘兮霜白傷心慘目有如是耶吾聞之奉直義賑大聲疾呼哈同花園游覽非娱紅十字會急募捐輸慈善之家財殫力痡救人而已其在多乎英法俄日外界多淹築堤莫禦過市撑船惟意大利有備在先坦坦蕩蕩衝衢之間我生中國痛癢相關幸災樂禍誰恤民艱京津一役雖復江山哀鴻遍野功不補患蒼蒼烝民誰無生命祗求呼天無災無病誰無室家爰居爰處誰無産業苟完苟美昔也何安今也何苦其生其聚日恒於斯無衣號寒無食啼饑疹疫無藥　葬無資嗷嗷待哺哭望天涯天地爲愁草木淒悲賑濟不至孤魂無依天有凶眚人其流離嗚呼噫嘻時耶運耶一至於斯爲之奈何命在須臾（五） 
　　附白第九問游戲問題定於十月十號揭曉惟第二題竟無一答豈此調竟成廣陵散耶如有賜敎尚祈速示秋蝶詩定於二十號揭曉恐勞懸盼特此預聞 
[家庭常識]  
　　相貓法蓄貓捕鼠爲人家最要事然所蓄之貓非偷則懶殊難得其良者欲免此患不可不以相法相之（一）腰短（二）尾長（三）眼圓（四）面猛（五）聲高（六）瓜藏六徵至則良否分（理堂） 
梨膏煎製法任取半爛之梨將爛處挖凈投入普通煑飯菜之鍋中（原料愈多愈妙）注入清水至原料之大半而止然後加熱蒸煑同時攪拌煎至水分減少三分之二（加熱較久梨汁溶出較多）卽可取出濾之去皮取汁洗潔其釜侵入濾液煑沸一次再投入玉盆糖每濾液一斤投入一斤之糖或十一二兩亦可不過前者較甜而已傾入後攪拌之加熱終至液成膠狀而後已卽可取出貯藏或販賣之水菓行大可以此爲副産品也（且過軒幼主） 
雜劇 
[見月（續）（呆呆）]  
（場上設床帳雜提宫燈扶生病裝上）生唱（西地錦）痛絶裙飛蝴蝶况加羹沸蜩螗瓊筵絲竹何心賞日扶殘醉入蘭房（八帳介雜下帳剔燈提宫燈下）魂旦持塵拂卜唱）（聖藥王）只道那緣已空情已空那知三年石上的誓非空只爲那食憶儂寢憶儂轉使諸天色界上　情儂儂今且鈎鶴夢步蟾宫（白）白到中秋分外明天風吹下步虛聲嫦娥今悔偷靈藥辜負長生殿裏情我周夫人是也爲想三年比翼一夕分飛自隔九重今逢三七回神雖過同夢難忘未知華卿近况如何不免上前一省（揭帳介生驚起揩眼審視介）卿未死耶抑再生耶何飄飄乎若仙復珊其來遲呀（前腔）我只道頭七過二七過終身牛女隔銀河那知道情愈多緣愈多中秋月夜會嫦娥眞與夢究何如（旦）（虞美人）月明南内休煩惱眞假何須道綵鸞今夕訪文簫權作飛瓊偷度下銀橋（白）呀南望故鄉怎使白雲蔽也（一翦梅）秋來何事最關情雨打金鈴潮打金城靈床欲拍恐驚卿香入檀林恨入檀心秋光一半已凋零貌爲花嗔魂爲花縈閒天治亂任經營莫爲前情誤了前程呀玉字瓊樓從此去青天碧海漫傷神（旦急下）（生作道呼不及狀下）（栩按下得太驟）（又暗上揭帳起視介）唱（尾聲）史道是眞原是夢枉然疑鬼復疑神豈眞有漢皇重見李夫人（下）完 
　　栩按有北套曲均有定格非可隨意庶拾雜凑而成本篇詞牌與曲牌相問而出中間又復數數換韵旣非換調又不隔尾自有傳奇以來實無此例唯林琴南先生所著蜀鵑啼傳奇有此創格但先生爲文章家以填詞例而填曲不可法也此篇首用臨江梅小令作引旣未下場則第二折應用過曲不宜再用滿江紅而金錢花則係乾唱丑引光不合於排場下接兩引尤爲不合而藥聖　亦不宜於旦唱後幅又用虞美人及一剪梅亦皆引子篇未旣無煞曲而尾聲又不合律類乎下場之詩皆缺點也非敢指摘聊以盡切磋之誼云爾前半科白略有改竄似較近劇情詞及後幅能更易之亦不失雜劇中之良好資料也 
長篇小說 
[社會小說貪嗔小史常覺小蝶天虛我生]  
　　第十五章（二） 
　　餐具矣納蘭坐處故與燈光相背使依洛克不見霍齊史則殷勤相勸舉杯屬客依洛克疑雲滿腹止視納蘭不稍瞬旣而曰客來此幾何時矣納蘭聞語則納其麫包於口含糊答曰來尚未久依洛克曰一人來耶納蘭曰然君來自倫敦乎納蘭問時實挾巨膽心乃突突不已依洛克曰否吾來自南蔚耳君亦賞至其地乎納蘭曰嘗聞之矣然未嘗一至今君蒞此將奚爲依洛克曰吾受律師鄧溶之遣聞此地乃礦······霍齊史立　言曰誠然此他花綱石鑛其源甚富惜土人不知採耳蓓雷汝以茗授客時蓓雷方哆口忘形木視此兩少年聞語一驚廻其身茗盞乃立覆依洛克與納蘭不期伸手共扶其碗兩手相並一巨而一纎狀乃懸絶納蘭大　立縮其手而依洛克亦旣見之心乃愈疑竊念此纎纎者何絶不類男子耶幸而霍齊史詞源方湧向依洛克汨汨而談故事依洛克耳聽其語心乃不暇二用及霍齊史語竭則晚餐亦罷依洛克啣其菸斗倚門而立閒眺海景顧納蘭曰雪柳先生此間山路君當盡讅之矣納蘭點頭微笑挿其兩手入衣袋之中斜身倚門爲狀絶類男子依洛克曰此間風景誠較南蔚爲佳君視之以爲如何納蘭亟曰我未嘗一至也依洛克乃爽然曰我忘之矣頃間固已告我雖然君於其地亦有相識者乎其地有李克者固舊家也納蘭曰李克耶是河葭莩親矣蓋吾父所娶固李氏女也依洛克聞語乃恍然曰是則無怪其相似矣納蘭至此心始釋然笑曰汝謂誰相似者依洛克曰吾謂君極似李克之女公子耳一顰一笑之間無不確肖唯汝髮稍短軀幹稍矮而聲亦稍壯納蘭笑曰果耶豈其陋亦如我耶依洛克正色曰惡彼實人間之安琪兒惜乎今已字矣言次聲哽而納蘭亦微愕曰已字人耶字誰哉依洛克曰誰何我不知但聞其人固甚富耳納蘭不禁失笑因曰然則女郎之運殊佳吾但望其永遠幸福依洛克吾知汝亦必如是祝也依洛克不能答但吸其菸即與納蘭緩步出門循山級而行依洛克曰吾忘之矣船長固囑我致聲向君道候納蘭微詫曰船長猶憶我耶其人固長者後此更至吾必往謝依洛克則俯首似有所思旣曰汝來島中何事納蘭曰吾爲梅琳催租耳依洛克曰催租誰爲債戶哉納蘭笑曰此間更有誰者即霍齊史與白甫耳君不見山腰之後有燈光一點此即白甫之居此外更無人家依洛克曰見之矣吾今夜當宿其家即此暫與君别並頗爲我致謝霍齊史言次伸手納蘭乃大窘又不能不握遂伸其手與依洛克相接然依洛克掌巨掬其手適盡一握乃笑曰纎纎哉君狀乃大類處女納蘭頳極無能爲答幸依洛克已自下山彼固未見納蘭之頳也 
 
 
 

Page 15

 
 
   
 
 

Page 16

 
 
   
 
