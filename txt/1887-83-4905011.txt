# 1887 - 83 - 4905011

 

Page 1

 
 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕪緣軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿乎爰商付石向以供同好然文藝而外古學爲尚故覆精選近時舘閣賦百餘萹分韵試帖四百首重編分類文料初二葉二本頓之日雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠順　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室而議價更從　此佈 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遺詞新穎絶倫近爲王大宗師所擊賞扎學　諭士子揣慕坊間向無刋售今欣賞齋主人從其家乞得原稿付印月初出書每部價洋三角躉售至中和里詹誠德堂面議 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做箱子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二冊武英殿刋板初印本民間向不多見自經兵燹尤如吉光片羽　希　珍　四鴻臣民轉無以　建極　　心　邽治之謨不著今退補樓主人出其家藏初印本付點石齋石印仿巾箱直行本大小而凡三　　擡覃　　欵式悉仍舊貫不敢輕易　　敬　硃字赤黑分明殊便展　惟是石印工料旣貴而套印硃字尤屬不貲現已擇吉開印準本年七月　出書疆定者每都價洋二十八元先　　元　取書票書成找洋二十元取書一部其未經附股者統定四十元發售每部計六十冊外加文木箱子一只提　鎖匙悉用　銅字顔　　　絶儉凡在同志幸早賜顧售股處在京都煤巿街源豐潤並發兌各種石印書籍揚州厚生庄上海點石齋南局帳房候欵 
[論臺灣近有興旺之機]  
　　臺灣一隅孤懸海外自鄭氏覆滅以後本朝收入版圖然不過視同甌脱雖設道員鎭軍稍加撫治而内地生番出没如故商務尤未振興沿至於今日人窺伺於前法人覬　於後於是知此地爲南洋扼要之地特設巡撫以老於戎事熟於治　之劉省三爵帥爲之綜理其事由是而臺灣始有可造之基洎乎目下則百廢具舉大有興也勃焉之勢此可爲中國賀者也夫治臺灣者每曰生番不時出没有害民生故不易於爲治欲圖治臺先須撫番僕則以爲緩急之道當權其要前會縱論及此謂商務旣興人民日衆則生番之就撫也易此非託之空言蓋實有所見而云然也生番之所以出而爲患者以無所畏憚故其無所畏憚也以地廣人　稀故劉爵撫有鑒於此一面招撫生番並不窮其巢穴但得有以使之畏威而卽止而其所殫心竭慮者則首先在於振興商務招集居民特委任於張叔和觀察李迪臣太守之二君者又以爵撫之心爲心盡心商務不遺餘力近則鐵路一事業有成説其基隆至淡水之道已經興工此次工程由旗昌洋行爲之承辦則是鐵路一節已有端倪嗣後愈推愈廣而由臺北以至臺南之鐵路雖需欵至七八十萬元現已調撥駐紥淡水之兵丁先將道路開築志在必行將來必將妥擇西商中之著名者使之承辦價則必求其廉工則必求其堅料則必求其實爲時則又必期其速此路旣成商運尤便而臺灣之商務有不蒸蒸日上者乎向所慮者以臺地遠隔重洋商人多視爲畏途今則商販亦漸集矣昨有友人來信謂臺北街道日闢房屋日多大有一年成聚二年成邑三年成都之氣象苟能是是可嘉已然猶恐招商而商不來則地曠而無人以實之亦無濟也乃張叔和觀察與李迪臣太守力主招徠中國各商人之向居南洋者令其入居臺地此法之妙前已屢言及之惟虞南洋旅居之華人或爲數無多則亦無可如何耳兹復遠搜博訪考及羣書見乘槎筆記稱西貢地方旅居華人計不下五六十萬所居之地土人謂之中國城又見航海述奇内載新嘉坡寓居華人以萬計墳墓石碑書某處誥封某之墓使西紀程言新嘉坡華人十數萬而廣東人已至七萬英輅日記亦言新埠西人不及二千華人不下十萬内廣東五大縣及新寗人共二三萬潮嘉等屬共五六萬餘則閩産使西紀程又言檳榔嶼閩廣人十萬有奇閩人王文慶經商於此兼招商局司事遣人問之則挈其鄉人六七輩來見皆短衣番語居此已數世矣西輶日記言漾頁爲英屬地閩廣人商於此者不下萬人滇人僅十餘家多納緬女爲室英軺日記又言馬拉甲有華民一萬三千四百五十六名檳榔嶼居民六萬一千七百九十七名而華産居其七八華産者亦自稱英人若不知爲中國人者蓋其聚於此久矣衛麗斯釐居民七萬一千餘而華産二萬航海述奇又言法都有寗波人王承榮在彼娶妻貿易賑運中華日本貨物又有徐榮貴係京師鑲藍旗漢軍尚未易服色有謝姓者服帥已攺而胡辮尚在以上各書所載雖其前後年歲未同然核以去年張叔和觀察查核之數亦大致彷彿且已有數人願爲領袖更爲廣其招徠吾恐外洋諸國前此皆欲雇華人出洋以爲之工作者今則莫不拒絶華人虐待華人華人之居彼者不啻視如贅疣惡同讐敵忽焉而欲逐華人忽焉而欲禁華人甚至忽焉而欲殺華人焚華人凡此種種皆所以速華人之歸計華人在彼縱或有財有産又豈能一日安居與其懷寳而時防外侮孰若以爾車來以我賄遷翻然變計作速言旋正如詩所謂不我能畜言歸思復果如是也如許華人苟能悉數歸來則雖全臺之地亦且恐其隘不能容縱使或有安土重遷甘作旅人以没世或願在外洋長子孫置田宅不復思復我邦族然十成之中倘有三四成言歸而臺地已十分興旺矣且此等旅居外洋之華人不歸則已歸則舍台灣之外又將安之吾知有外洋之人惡之驅之以逼之歸又有張叔和觀察李迪臣太守等招之以來則彼之施施然言旋言歸當有不費心力者矣來者旣衆商務日盛生意日多百貨日聚生番知之不但不敢出而爲患且將出而與商人交易漸而久焉更將與商人相習而化生番變而爲熟番有不待招撫而自然順命者而台灣一隅其風氣且無異於内地矣豈不美哉 
[帝京雜紀]  
　　神武門外迤西河北隨墻門内舊有磚井一眼自道光年間用土塡平雖閲四五十載而井幹井臺尚存上月皇太后蹕路經行見而垂詢後奉懿旨令將此井挑開汲水試用味頗甘冽遂飭將井臺修理齊整以 
 
 

Page 2

 
 
供内廷汲用○本年清明節例應奏派王公恭往東西兩陵致祭除慕陵皇上親詣行禮外其他各陵經太常寺具題奉旨派奉恩鎭國公載遷致祭昭西陵奉恩鎭國公載卓致祭孝陵奉恩輔國公載帛致祭孝東陵奉恩輔國公榮頤致祭景陵和碩肅親王隆懃致祭泰陵奉恩鎭國公漙廉致祭泰東陵奉恩輔國公奎瑛致祭裕陵奉恩鎭國公溥齡致祭昌陵奉恩鎭國公溥芸致祭昌西陵奉恩鎭國公榮毓致祭墓東陵輔國將軍載瀾致祭定陵並致祭普祥峪定東陵多羅貝勒載瀅致祭惠陵多羅貝勒載澍致祭莊順皇貴妃園寢奉恩輔國公溥豐致祭端慧皇太子園寢○皇上祗謁陵寢所有扈從錫伯甲例派副都統二員管理三月初七日上謁西陵經侍衛處將隨扈副都統繕單請簡奉旨派出致麟明魁欽此○此次西陵圍差所有八旗護軍營派出行圍各項差使之章京護軍校護軍等應支行營口分造具滿漢印册先後咨送户部查核以便劄庫開放按恭備圍差人等無論官員弁兵日支口分銀一錢三分此次上謁西陵行走十日每人共應領銀一兩三錢○會典館咨行八旗謂本館需用滿洲繙譯謄錄等官於各旗舉貢生監曁繙譯舉人繙譯生員如有願送者造具履歴三代册結咨送前來以便考試云云各旗甫聞此信紛紛請送不下千數百人○傳聞閩浙總督楊石泉制車奏稱己革山西布政使林壽圖自馬江開仗海防戒嚴奉命爲團練大臣督率閩省紳耆籌辦團練以爲官軍臂助及和議已成猶復時加訓練始終勤勞爲士民之表率可否棄瑕錄用云云奉旨林壽圖着來京交吏部帶領引見欽此○各部院保送御史人員於二月二十四日清員在保和殿考試經侍衛處奏派王大臣分班監試甚鄭重也○聞海部擬由户部撥領銀一百萬兩匀作四日開放每次放銀二十五萬兩蓋以此項銀兩爲修理圓明園昆明湖等之用也○二月廿六早禮邸服滿進内請安在内廷與惇邸晤商訂於二十八二十九兩日在東安門内北池子本旗侍衛教塲閲視該侍衛等馬步射以便舉行京察○正黄滿槍營練兵中有某養育兵前經德專操大臣福於閲操點名時查出實係正白旗包衣人冐充練兵者立送刑部治罪聞該旗堂官及本管參佐領等均有失察處分也○鑲黄正黄正白三旗親軍營此次派往西陵跟隨御營圍差之親軍校親軍等應領馬匹備差改爲折放馬價無論弁兵每名放給馬價銀六兩合之每名支領圍帮銀三兩口分銀一兩三錢雖到手不非足數然以之行圍十日尚不至有賠累之虞耳○廿六早醇邸在宣武門内繖子胡同路北本府花園内請李傅相早餐並請陪客數位花園中亭台幽雅竹木清華别有洞天非尋常屐齒所到○德國駐京巴欽差函邀各國駐京欽差隨員人等曁總署王大臣於廿六日下午在德國使署飲讌各國官赴宴多有戎服跨刀者總署中惟慶邸閻相福大協揆續中書侍郎曾少司農孫少司空沈中書侍郎許大司馬事吉服挂珠以臨入座後鵝黄蟻緑海錯山珍極盡酬酢之樂至五點鐘始散使署中輿馬僕從實繁有徒此會也因德皇九秩壽辰同申祝賀耳○正黄旗滿洲都統六額駙會同兩副都統於二月二十八日辰刻在地安門外五龍亭正黄旗侍衛教塲看視正黄滿驍騎正副參領佐領印務章京　騎校等京察馬步射按定例每屆官員軍政之年本管堂官京察不准逾三月十五日之限○步軍統領等議擬三月初七日上奉皇太后啓鑾祇謁西陵飭調左右兩翼步軍營技勇練兵一千名往神武門外左右分作四處支搭帳房備帶鎗械火藥鉛丸自啓鑾日起至還宮日止在彼常川駐紥十日頃刻不准擅離以資捍衛該隊弁兵每名日給津貼京錢八百文卽由本營辦公項下支發以示體恤 
[福州途説]  
　　左文襄公名垂竹帛功在寰瀛閩人士戴德不忘塑成遺像擇於二月二十八日奉祀正誼書院中一時衣冠蹌濟熱閙異常蓋書院係公建節八閩時所創故卽於此崇德報功也以視諸葛祠堂桑賛塋墓千秋佳話豈竟獨讓古人哉○夾道坊陳老七著名賭棍也前經被陷者控諸臬轅飭差密捕陳懼轉徙他方雀鼠旣消仍回榕嶠在擇日街某公館重設賭場白虎青龍聲達户外某日之晚又以細故門毆隣人惡之禀請地方官驅逐想爲民父母者定必風行雷厲終不令怙惡不悛也 
[廉訪履新]  
　　新任鄂臬成竹銘廉訪允抵卾後以武峙東廉訪未經交卸暫駐行轅旋奉兩院飭知履任廉訪遂擇定上月二十五日邜刻接受關防武廉訪卽於是日回江漢關監督本任 
[漢鎭火災]  
　　漢口花樓左右一望皆烟袋間有製售帳竿燈籠桿扇面帳架等物者其人類皆産自三湘小本營牛獲利甚厚上月二十日向晚時某烟袋以爐火烘竹桿俾曲者使直不虞火燃乾竹頃刻飛揚幸人手衆多立將廚下水灌救始得火滅烟消至二十二日黄昏時忽聞下碼頭警鑼亂鳴仰視中天紅光上燭良久光始漸隠詢之則災及通濟門外茅舍兩椽云 
[金陵屢火]  
　　火之作也攖禍者必歸咎於肇造之家縶其人而送之官官亦必當塲發落枷焉責焉以泯衆怒之難犯欲尚大抵如斯耳然亦有因此而轉生枝節者上月杪金陵馬道街某帳房以督責學徒是日傾家出觀劇兩徒乃相與謀竊東家之藏並縀匹絲斤結束於背而種火於柴内纔出户有見者問之則曰送某鋪未幾火大起以户鍵救者不得入瓦屋三幢頃刻都盡火後見者以狀告某念學徒之來也有保亟詣保訴以故且言必得徒而甘心焉詎一徒自知理詘又累保家更具何面目見父老未至城卽潜咽阿芙蓉膏頓呼腹痛保者猶疑其僞相將扶至某宅僅拂闃卽倒於地知係服烟次日徒母至反據臭皮囊爲挾制借宅者憐其死代給以殮具此一事也前日旱西門外上燈時候延燒蘆舍數十家緣該處皆係織蘆簾者相聚爲小村落高高下下非挑選之蘆枝卽批削之蘆葉屋内又層層疉置扉席各數十重是日風捲地火從上風起人人知難爲救爭相率奪其衣縷以出而門户已非向時衡宇矣火後例不得入人家因是羣宿沙上相與切切私語或嘆曰是某家婦滌炊其所遺明日吾臠而烹之與諸君平分一杯羹方洩此恨或曰是不可宜送官請速以死則吾輩方安枕詎此婦多爲人所不悦聞是語知不爲同類所容卽趨赴水中幸爲衆所覺察得不死有人云蘆帮於前年曾遭祝融氏之虐岸上百餘家無一存者且焦頭爛額而斃者四五人蘆船滿載泊水次其高如山救火者沃以水風旣猛水力且不能勝船底如巨炭一片横陳岸側者數月今又罹此難豈諺語所謂火燒人心乎此又一事也又下關洋務分局後面亦焚去四家一爲庵一爲烟間一住小家一開豆腐店者因在日中又近水次故不待吸盡西江而已烟消燼滅矣 
[武松被獲]  
　　元和縣程序東明府訪得城内有等游蕩子弟雖厠衣冠之列竟有禽獸之行晝則街衢馳馬滋事傷人夜則勾引婦女聚衆賭博又或三五成羣尋釁毆打各立名目迭爲雄長其間如賽武松唐某等爲尤著明府訪查明確擇其渠魁八人皆先經訪拿未曾到案者嚴飭差役務獲究辦二月二十五日三更時先將小金壇楊某住宅圍住破扉而入將楊擒獲到案月初又將賽武松等四人分投緝拿景陽岡打處的好漢亦有當塲出醜之一日耶 
[烟臺官報]  
　　津海關道周觀察由津赴旅順復折而往威海口並須繞道烟臺上月二十八日探知憲駕將臨超勇揚威各兵輪因均進口停泊文武各員弁及海防營隊伍亦俱鵠俟碼頭少選觀察乘康濟船并帶同濟遠船過烟徑往威海○上月二十九日東海關道盛觀察乘威遠輪船前赴威海諒必會同周觀察商辦要公也 
[滬上瑣言]  
　　船户郁某載貨赴蘇及抵　船夥王阿有失足墮河旋卽淹斃郁人地生疎無以爲殮無奈將船抵押洋銀五十元爲之置備棺木旋卽載回滬江招其屍屬領屍王之寄父得信之下痛不欲生並以王身死不明向郁多方饒舌聞王椿萱早謝孤苦零丁全賴寄父撫育 
 
 

Page 3

 
 
[招認三月初四日續到靈柩]  
　　初四承大團王曉滄先生又送到萬年青船失事之屍棺一具據騐得屍身年約四旬左右有長鬚根左手帶銅絲穿籐鐲一隻身穿藍素綢棉襖白布短衫白布單旪兠中有袋袋内有臺灣花洋三元其兩洋己爲撈屍者取去尚有銅鑰匙四個布褲帶一根脚上竹布短襪藍絲帶紥襪大髮辮辮線係散絲線其柩仍停在天后宮後面廠内倘屍親在申辦得年貌衣服確實無疑便可領柩回里特此佈知[  三馬昭陳與昌協賑公所陳竹坪謹啓]  
[江督轅門抄]  
　　二月二十五日知府羅章謝委軍械所提調差○二十六日知縣王壽華赴通港釐捐指發江蘇候補從九胡澤蘭禀知到省藩轅牌示沛縣知縣陸秉森調省另候差委遺缺查有候補知縣藍采錦堪以署理溧二十七日代理各水縣齊鈐赴任○二十八日新授湖南臬臺豫山見同知梁僖年解京餉赴都分發江蘇試用道李鎭邦禀到蘇州來藩轅牌示泰州吏目徐葆昌期滿遺缺查有候補主簿吳向春署理○二十九日指發江蘇海防新班先用府經謝維崧由京來到省○三十日知縣郭寅階服溝回省蘇州來知府陳善禀銷文案校對並軍械所提調差典史胡榮昌禀辭解蔣超英赴都藩轅牌示寳　縣衡陽司巡檢吳翰丁憂遺缺查有試用從九汪錫息署理 
[蘇省撫轅抄]  
　　二十八日調補南匯縣袁樹勛禀知隨臬憲赴松江一帶直州判宋韻初禀知辭奉藩憲委赴嘉定縣騐收榖石差候補按經歴黄履坤禀知辭奉牙釐局委解淮餉赴揚州縣丞李保衡禀知辭奉臬憲委赴江北緝捕差巡檢許秉玉禀知派蘇差委○二十九日准補靖江縣縣丞沈慶雲謝飭知赴任縣丞方承霖銷嚴家橋釐卡差黄壽蕾禀知派蘇差委○三十日陽湖縣主簿沈餘慶禀知六年俸滿由常鎭道咨送請藩憲騐看加考轉送禀到○三月初一日江蘇候補道方燕昭安徽人由京來○初二日新任蘇州織造司庫常綿由京來胡楷禀知奉　憲委解京餉差主簿何樹勳禀知奉藩憲委丹徒魚花差 
[浙省撫轅抄]  
　　二月廿八日補補同知鍾匯禀知軍需局委赴直隸查探硝磺差禀見王傑禀知防軍局委赴安徽查探硝磺價值差卽辭鄒仁培禀銷假辭赴紹局收支差正任桐廬縣逃懋嘉新選富陽縣周學基仙居縣寗本瑜昌化縣金任倲俱禀奉藩司飭知任赴禀見叩謝鍾守鑠禀知藩司飭知准其起服叩謝按司獄蔣祥榮交缷開化縣丞事回省禀到禀見譚廷輝禀知釐捐局委崧厦釐卡差叩謝主薄陳壽萱服滿來省禀到○廿九日署杭理事徐禀知任事禀見杭理事英禀知交缷禀安候補運判揮毓榮禀辭解餉赴都○三十日江蘇候補縣汪嗣晋上海來浙領餉禀到坡 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[鄂垣憲示彚登]  
　　湖北巡撫部院奎爲曉諭事照得本部院於二月十七日在於考棚扃門甄别江漢書院諸生先經出示曉諭在案兹特派委員二員會同監院教宫午刻過戳考卷有不呈請蓋戳者一槪不收交卷以戌刻爲度由本院委員赴考棚收卷統限二砲撤塲携卷出塲者一槪不錄合再出示曉諭爲此示仰江漢書院諸生知悉切切毋違特示○總辦湖北通省鹽茶牙釐局安襄鄖荆道盛漢黄德道嚴粮道　布政使司蒯按察使司武鹽道江荆宜施道張卽補道惲爲曉諭事照得光緒十二年七月本總局詳請　飭厘收錢色批示通行案奉督部堂裕批如詳立案仰卽刊刷告示通飭一體遵照又前撫部院譚批據詳各局收納釐捐只須官板制錢不論青紅銅色以兩頭見平中無私鑄薄錢爲准不准商人欃用毛錢亦不准私巡苛選銅色等情所議尚屬平允應准如詳立案惟利所在人所共趨若不明示告式恐不免日久弊生應由總局頒發各局錢式各兩串飭令嗣後照式收納俾商賈司巡均有遵守等因奉此除頒發錢式飭令各該局懸掛局門照示收納外合行出示曉諭爲此示仰商賈及司巡人等一體知悉嗣後完納釐錢悉照該局懸示錢式以官板制錢兩頭見平中無私鑄薄錢爲准商販等不准攙用毛錢　巡等亦不得私選銅色以示劃一而昭公允爾等須仰體本總局於此整飭錢法之中仍示體恤商情之意均各恪遵定式毋得再有取巧作奸如敢故違一經查出或由本局　禀報定卽分别嚴究不貸毋違特示○欽加知府銜署理漢陽督捕清軍府兼辦駐漢雲南礦務招商轉運督銷局陳欽加同知銜卽選縣正堂總辦輪船招商漢局兼辦駐漢雲南礦務招商轉運督銷局黄爲出示曉諭事案奉奏派駐滬辦理雲南礦務招商總局江蘇卽補道胡文開案查雲南開辦礦務分别設局招商集股所有赴股各商掣與票摺收執按年給以利息禀奉雲南督撫憲批准通行在案兹本總局所招股份應給息銀截至光緒十二年十二月底止按年以一分宮利照給不加閏月惟所塡股票息摺前因四處窵遠號數間有不齊現擬於付息時換給新票新摺除刊刻申報告白聲明知照遠近各商來局取利換票外查漢局所招股本應付官利亟應照章發給一體將票摺于付息時收繳卽由漢局繕給收條俟新票塡齊持條倒換以歸一律而昭大公等因奉此合行出示曉諭爲此示仰股商人等知悉本局所招附股各商務將股票息摺持赴永吉泰錢莊對明號數自收銀以及已付息銀之日起截至光緒十二年十二月底止不加閏月按月以一分官利一律發給惟從前所塡票摺卽由永吉泰錢莊收繳而發給收條交執伊新票息摺塡齊轉發到局卽行知照各商執持原條赴永吉泰錢莊倒換俾昭信實而廣利源幸勿遲疑是所翹盼切切特示 
[勸募一文願常捐]  
　　謹啓者敝堂每届夏令向有施醫給藥之舉去年蒙何芸思大善士慨念貧病苦况創立常年一文願捐專歸施醫給藥之需深荷諸善士痌瘝仕枹紛紛樂且敝堂亦藉以推廣仰副雅意無如就診者紛至沓來領藥者蜂屯　聚各專科悉心診視自朝迄暮幾至應接不暇而經費頗鉅雖各善士常年捐助終覺綆短汲深現在夏令將届仍擬循照是年辦理而貧病苦况筆難罄述或症屬危險命在旦夕或病勢淹纒廢時失事若不及時診治勢必坐以待斃此情此景不忍睹聞爲此叩求諸善士不分爾我一視同仁已捐者幸勿間斷未　者慨解金囊則貧病旣沾再造之恩敝堂亦免竭蹶之憂而諸大善士之膺福報如影隨形眞所謂與人方便卽是自已方便也滬北仁濟堂司事代貧病人百叩禱求 
[上海四馬路文報局内協賑公所經收賑捐三月上旬清單]  
　　初一日使君受福冊本埠存心氏祈保合家平安助洋五十元常熟成維駿翁募樹玉氏陸嘉二户各二元顧淑芬祈病愈永安三元燕翼堂一元陸芳洲四百文陸佩珍陸全珍陸學珍樂蔭書屋陸維禪竹六户各一百文朱寅五十文實收英洋九元徐慶記四元又募餘姚魏一元五角味記維記諸記卒記登記瀛記倪記審東齋陞九户各一元魁記文記二户各銅洋二元柳記八角鳳記蓋記趙二邵氏四户各五角坤記文記奎記朝記四户各二角錦記奕記寳記滿記楊記談記袁記德記豐記九户各一角○敦厚堂李求小疾速除十元包七寳善士爲期歲修福十元銓昌祥信局交來清江瑞芝堂善士十元張楚塘善士爲先母百齡冥誕追荐懴資移賑三元張亷泉翁送吳芳翁文郎湯餅資移賑一元○本日共收英洋一百十二元銅洋四元 
[上海四馬路文報局内恊賑公所經收賑捐三月上旬清單]  
　　初二日使君受福冊蘇城馬醫科巷太史第俞公舘交來不多齋續募余之蓀十元洗蕉老人八元吉餘堂五元祝之山四知　二户各四元湘中人三元艮廬潤筆二元佑吳媽病愈二元珠光室余之息二户各一元共計捐洋四十元本埠彤源莊交來許大榕善士祈求病愈五十元漢口石芝沅翁募屬　居士一元　善林姓二户各四角延慈生二角資福思補金芝凉無疾　改和氏五户各二角去病去貧澹齋三户各一角周善士代求浙江慈谿人無名氏祈求什症速愈三元羅店裕大號募印綏之二元沈德記三元二知散人翁茂記不留名祥茂四户各一元唐少琴生源號隠名氏不留名四户各五角張垚盧培記隠名氏三户各二角金華記四角實收洋十一元虚對開一個小洋五角京口張明珍善士求病痊六元又交來壽燭資移賑曹平銀二兩知命庸人病愈還願十元又求時患寒熱卽痊二元又交來錫記銅洋一元○本埠季養源堂主人爲求保清吉并闔家平安十元硤石振昌號交來無名氏一元清江周庽寄來丹徒周忠甲善士爲内子産後有恙求平安六元乍浦劉佐廷善士爲久病未愈祈速痊助日本洋一元浙江富陽復盛莊交來王汝明善士求病速痊二元○本日共收央洋一百四十四元日本洋一元銅洋一元虚對開一個小洋九角曹平銀二兩 
[上海四馬路文報局内恊賑公所經收賑捐三月上旬清單]  
　　初三日使君受福冊崇明縣署帳房募吳潘氏八元景陽二元吳治勳陳出新潘文　吳周氏吳治和居周氏潘陳氏王美棠何夢蘭何朱氏何張氏吳葉氏葉　吳呂氏何蘭修十五户各一元共計捐廿五元電報漢局交來無名氏一元浙江嘉興分府署帳房募慈儉堂二元雪筠阁胡蓮齋胡莘耕程砥卿雪筠閣胡朗軒六户各一元朱紹庭二百文誠濟局二元崑山增受益堂二百文○本埠許萬順善士一元蘇城蕭家巷董處子善士一元○本日共收英洋三十八元錢四百文 
[揚州元亨利復茂恆正二月分收解山東直隷賑欵清單]  
　　周手無名氏十兩無名氏十元平盛氣齋一百兩無名氏九八錢五百文省頤齋英洋六元無名氏英洋五元留名氏九八錢五百無名氏爲親延壽二十元居有竹齋送春及復子錢二千文姜同春英洋四十元顧金元英洋十元王雲欽英洋十元臧溪和求頸愈本洋一元無名氏英元六元排難解紛人英洋四元儉德堂移懺貲英洋二元無名氏英洋十二元種榆客爲幼女求冥福錢四百文陳醒記英洋一元○敝所如數合銀起解外急求諸君子源源接濟俾可續解合併聲明 
[上海北巿絲業會舘賑公所施少欽經收山東順直賑捐二月廿八九日第一千三百三百零一次清單]  
　　鎭江招商局來不留名洋一百元蔚盛長票號趙星溪求早得子洋三十元○咨善堂王求子女喜痘平安洋十元由常熟陶詒孫寄致大届來○劉永景洋八元由源恆隆布庄來羅店隠名求病速愈六元由全盛局來程蓮五元如不及齋主人生産平安完愿四元蕉山書屋求病速愈五元由蘇州寳順局來孫氏求却病延年各處無災洋一元錢二百零九文以上廿八日○祥興心願又小伙絲得利移助洋一百元○否極子爲母病酬願洋一百元由硤石永和局來○萬鍾安求子病速愈洋三十元椿萱康健洋十元○錢門孫氏求産後病速愈洋五元海陽繼敖氏求保闈寈清吉室人臨産平安英洋五元銅洋一元由蘭溪映雪書屋寄協興局來○永泉媛記求保平安二元袁肇文因妻生産平安二元王氏祈保平安二元不留名求保四季平安二元由硤石周寄老福潤局來戴聨奎病愈完願一元以上廿九日 
[上海三馬路陳與昌協賑公所收解賑欵丁亥正二月總數第廿一二次清單]  
　　丙戍十二月底止第二十次清單上結存規銀四千二百九十一兩九錢四分六厘銅洋一千一百四十七元九角洋銀壳九个半今自丁亥正月初一日至三十日止共收規銀一百四十三兩二錢六分一厘又收英洋二千另九十七元五角對洋四个花對洋二個兌見洋二元七角小洋七十角三項洋兌見規銀一千五百廿五兩六錢一分三厘又收錢六十千另七百三十文兌見規銀四十三兩三錢八分又收花洋二十元内估看銅洋六元兌見洋十五元錢六百三十四文合來規銀十一兩三錢一分三釐以上正月共收規銀一千七百二十三兩五錢六分七厘　收銅洋二百二十五元四角○又二月初一日至三十日止共收規銀一千四百四十六兩另另一厘又收英洋二千零九十七元對洋六個小洋八十八角半三項洋合規銀一千五百二十六兩五錢九分又收錢十八千五百五十六文合規銀十二兩九錢七分六厘以上二月共收規銀二千九百八十五兩五錢六分七厘又收銅洋二百三十四元五角銅銀十六兩八錢頂銀三錢五分○連前自乙酉年六月初三日起至本年二月底爲止統共收進規銀九萬一千一百四十一兩九錢半○正月十四日解山東第二十二批規銀三千二百七十九兩二月十五日解山東第二十三批規銀二千一百八十六兩又第二十四批解山東登萊青道盛觀察規銀一千一百七十兩自乙酉年六月初三日起至本年二月底爲止共解出規銀八萬八千七百七十五兩八錢七分外結存規銀二千三百六十六兩另八分銅洋一千六百零七元八角其餘物件已按日登報茲不贅 
 
 

Page 12

 
 
[光緒十三年二月二十九日京報全錄]  
　　宮門抄○發抄旨九道○閩督楊奏請保舉錄用片○大臣懷奏爲奏聞摺○東撫張奏爲據實陳明片○又奏請開復道員處分片○大臣色等奏喇嘛進貢自藏起程日期摺○二月二十九日工部鴻臚寺正藍旗值日吏部引見二十二名户部一名容王謝充族長恩○慶十謝賞壽物恩○奉天府府丞延茂請訓○世杰謝授寗夏道恩○豐公清安各請假五日○徐致祥續假五日○麟書海英各續假二十日○起居生奏派隨扈派出承翰錫鈞岳琪鳳鳴李文田朱琛土又錦陳卿雲○召見軍機延茂世杰耆齡崇光○發抄慶裕奏遵查撥欵未及會商並白請議處奉硃批慶　着加恩交部察議欽此○又請以台祥補阿勒楚喀佐領奉硃批兵部議奏欽此○啓秀奏遵查撥欵未及會商並自請議處奉硃批啓秀着加恩交部察議欽此○邊寳泉奏候補道葉景昌期滿甄别奉硃批吏部知道欽此○又河南武陟沁河歲修銀兩報銷奉硃批工部知值單併發欽此○楊昌濬奏儘先補用陸路遊擊古春勞補提標左營遊擊奉硃批兵疗議奏欽此○又鍾國華補下里塲大使奉硃批吏部議奏欽此○德馨奏漕糧仍難起運本色奉硃批户部知道欽此○又盤查藩庫奉硃批知道了欽此○○楊昌濬片再福建團　大臣林壽圖前在山西布政使任内以協餉置議落職旋閩閉户家居不改儒素光緒九年正月十二日欽奉諭旨着來　交吏部帶領引見等因林壽圖適在病中未能北上經前督撫臣奏明有案比值法防事起閩省戒　復奉恩命賞給四品頂戴作爲福建團練大臣是其才堪起用早在聖明洞鑒之中林壽圖感　圖報勞瘁不　將團練事宜悉心規畫計城鄉練勇十三廠洋鎗隊一廠其餘各郡邑聨團二千餘鄉敵愾同仇旣嚴且密靖内江而禦外侮實賴團練之助爲多所有在事出力各員紳業經林壽圖遵旨保獎該大臣受恩深重不敢告勞惟念林壽圖由進士起家服官中外素著賢能罣誤旣屬因公才望實堪任用現查其精神矍鑠措置俗如當此時事多艱需才孔亟老成練達如林壽圖者　否酌量錄用以昭激勸之處出自聖　臣謹附片密陳伏乞聖鑒訓示謹奏奉硃批林壽圖着來京交吏部帶領引見欽此○○奴才懷塔布跪奏爲恭報查騐行宮工程日期具摺奏聞仰祈聖鑒事竊奴才謹查黄新莊等四處行宮應修各工因　日限甚近迭飭總管清桂赶緊購運料物多集匠夫同時興作務期安速行知遵照在案所有各陵應行黏修糊飾等項奴才於二月十四日先往敬謹查騐均已辦理齊備其四處行宮工程修理是　完竣奴才擬於二月二十二日前往查騐逐細履勘以重要工奴才起程後緑營及内務府尋常公事委中軍遊擊内務府郎中代辦如有緊要事件包封至途次辦理所有奴才查騐行宮工程起程日期理合恭摺具奏伏乞皇太后皇上聖鑒謹奏奉硃批知道了欽此○○張曜片再臣恭閲邸抄御史文郁奏稱以臣請調吏部員外郎多培前在哈密計年不及十歲乃卽許爲志趣閎遠操守謹嚴考核不眞已可槪見等語查臣於光緒元二兩年駐車哈密其時多培年已十八九歲有檔册可查該員隨隊巡下馳騁如飛論軍事語多中肯迨丁憂扶櫬回旗之時公項之錢分文不取臣前年在京見其家况清貧姻婭中多有殷實之家竟不與之稱貸其志趣行爲似尚可取臣於光緒十一年十一月恭奉諭旨各省熟悉河務人員隨時分别奏咨辦理等因欽此欽遵在案至今先後調留七員臣原摺聲明多培營務諳練因其年力正壯尚可習練海防臣仰蒙天恩疆寄至重事無巨細無不愼之又愼該御史所奏雖蒙朝廷不加深究而臣下迹近朦混悚懼實深不得不將多培在哈密實在年歲據實陳明伏乞聖鑒謹奏奉硃批知道了欽此○○張曜片再據上海恊賑紳士謝家福禀稱已革布政使銜前安徽鳳穎六泗道任蘭生自光緒二年東省及各省被以災來提倡募捐數逾十萬十一年以留用已革關書屠幼亭奉旨交部議處旋經部議革職回籍後仍日與諸紳廣籌賑欵上年冬間自捐布衣萬件交由上海轉解來東據稱不敢仰邀獎叙惟查捐助棉衣一萬件合銀一萬兩爲數甚鉅該革道係被議人員可否仰懇恩施開復原銜等情前來臣查已革布政使銜道員任蘭生捐助棉衣一萬件當冬令嚴寒散發貧民爲益實多臣未便壅於上聞可否仰懇天恩將已革布政使銜道員任蘭生開復原銜出自鴻慈逾格謹附片具陳伏乞聖鑒訓示謹奏奉硃批任蘭生着准其開復原銜該部知道欽此○○奴才色楞額奴才崇網跪奏爲達賴喇嘛專差巴雅爾堪布呈進貢品由四川大道赴京自藏起程日期恭摺具奏仰祈聖鑒事竊查前于光緒七年七月間據前掌辦商上事務通善濟嚨呼圖克圖阿旺班墊曲吉堅叅禀稱孝員顯皇后大事達賴喇嘛攅集色拉布賚綳噶三大寺僧衆念經佈施又於前後藏各寺院熬茶燃燈作善並陳明專差堪布赴京恭請聖安呈進貢品等情當經奴才色楞額等據情代奏於是年九月十九日奉到批廻軍機大臣奉旨另有旨欽此同日承准軍機大臣字寄光緒七年閏七月二十九日奉旨色楞額等奏達賴喇嘛班禪額爾德尼通善濟嚨呼圖克圖一聞爲孝貞顯皇后大事卽聚集衆喇嘛虔心誦經事畢後復差堪布來京請安實屬可嘉着色楞額等轉諭達喇嘛等知悉均着差遣堪布來京欽此等因遵卽恭錄諭旨譯行欽遵知照在案兹據噶布倫總堪布等禀稱敬查孝貞顯皇后大事例應恭請聖安呈進貢品現在備辦齊全自應專差堪布赴京呈進又因孝貞顯皇后大事佈施作善未經由京派員飭令駐藏大臣辦理蒙頒勅書賞件熬茶事畢應進叩謝天恩回貢併交此次差使齎進今專差巴雅爾堪布甲木養札喜隨帶僧俗從人十七名由四川大道赴京其口外騎䭾口内官給代雇各䭾騾並應領口食務求知會前途照例支給謹將呈進貢品清單抄錄呈閔懇祈代爲奏進等情前來奴才等當卽查照向章委派西藏糧員黄超勳署西藏游擊楊廷萱會同噶布倫等將貢物逐一監秤點騐包䭾斤重數目訖該堪布甲木養札喜恭齎貢品已於十一月二十二日曲藏起程奴才飭派班滿核換回營外委王澤安隨帶兵丁十名護解至川交替已昭愼重再由四川督臣另派官兵接護前進至該堪布等口外應需口糧騎䭾馬牛業經傳知沿途各臺站妥爲應付惟此次貢品係因恭請聖安曁叩謝天恩叵貢一併呈進自應援照成案官給騎䭾騾一百一十頭進口後其例支盤費口糧騎䭾騾等項由各州縣地方照例應付倘騎䭾騾不敷應用准由各地方官就近代雇令該堪布自行發給脚價用示限制以免騷擾除謹將達賴喇嘛曁呼圖克圖噶在倫札薩克喇嘛等呈進貢品名色另繕清單恭呈御覽並由奴才等分咨理藩院四川及經過沿途各省督撫查照辦理外所有達賴喇嘛專差巴雅爾堪布呈進貢口由四川大道進京自藏起程是期緣由理合恭摺具奏伏乞皇太后皇上聖鑒訓示再奴才崇綱現在開缺合併聲明謹奏奉硃批該衙門知道單併發欽此謹將達賴喇嘛等呈進貢品敬繕清單恭呈御覽計開一達賴喇嘛恭請聖安呈進奏書一分大哈達一方　利瑪古佛一尊　舍利子二顆　珊瑚珠一串　蜜蠟珠一串　壯藏香五十束　素花普魯四十根　藏棗一箱　杏乾一箱　甲噶爾核桃一箱　一達賴喇嘛因　孝貞顯皇后大事佈施作善未經由　京　派員　飭令駐藏大臣辦理蒙　頒勅書　賞件熬茶事畢呈　進叩謝　天恩回貢　奏書一分　大哈達一方　利瑪釋迦佛一尊周圍八大金剛佛連座靠背俱全　藥王佛八尊　密祝巴佛像九軸　頂上紅花三百兩　紅黄壯香一百五十束紅黄細藏香二百束　黑香一箱　白香一箱　一達賴喇嘛呈　進　慈禧端佑康頤昭豫莊誠皇太后　奏書一分　大哈達一方　利瑪古佛一尊　珊瑚珠一串　紅黄壯藏香三十束　白素普魯十根　一第穆呼圖克圖阿旺洛桑稱勒拉普結恭請　聖安呈　進　奏書一分　大哈達一方　銅鍍金佛一尊　利瑪佛一尊　雜木雜雅木盌一个内裝紅花　紅黄壯藏香四十束　花素普魯八根　一第穆呼圖克圖阿旺洛桑稱勒拉普結因　孝貞顯皇后大事熬茶事畢呈　進叩謝　天恩回貢　奏書一分　大哈達一方　利瑪佛　尊　紅花五十兩　紅黄壯藏香四十三束　一噶布倫伊喜洛布汪曲策旺洛布拉旺奪吉札喜結等四員恭請聖安呈　進　奏書一分　大哈達一方　佛一尊　雜木雜雅木盌一个内裝紅花　紅花三十兩　珊瑚珠一串　蜜蠟珠一串紅黄壯藏香五十四束　五色呢片各兩方　各色素花普魯二十七根　一第穆呼圖克圖管事札薩克喇嘛丹增曲結呈　進　奏書一分　大哈達一方　利瑪佛一尊　佛塔一座　雜木雜雅木椀一个内裝紅花　紅黄藏香三十束　花素普魯七根　一濟嚨永安寺管事札薩克喇嘛羅布藏協珠呈　進　奏書一分　大哈達一方　利瑪佛一尊　佛塔一座　雜木雜雅木碗一个内裝紅花　紅黄藏香三十束　花素普魯七根　硃批覽欽此 
 
 

Page 13

 
 
[光緒十三年二月三十日京報全錄]  
　　宮門抄○諭旨五道錄前○大學士額等奏爲請旨摺○雲督岑奏爲續災賑撫情形片○又奏叅追同知捐欵片○臺撫劉奏請優卹片○大臣懷奏爲奏聞摺○川督劉奏請分别旌卹摺○陜撫葉奏請旌表片○川督劉奏武員月課獎賞銀數摺子○二月三十日内務府國子監鑲藍旗值日無引見○漪貝勒等假滿請安○慶郡王謝管覺羅學恩○良貴專摺謝准其開缺恩○福中堂鳳山各請假五日○兆玨續假二十日○掌儀司奏初六日祭奉先殿載瀛行禮○延煦遞遣摺○召見軍機恩中堂符珍芬車花尚阿○皇上明日寅正二刻出内右門景運門至奉先殿行禮畢仍中舊路還宮○○經筵講官大學士管理兵部事務臣額勒和布等謹奏爲請旨事查定例各省營伍分年差派大臣前往查閲兵部於每年開印後具奏請旨並將領侍衛内大臣滿洲大學士都統尚書侍郎各職名開列進呈成欽點大臣前往或卽令該省總督巡撫就近查閲恭候欽定等語查光緒十二年輪應查閲江蘇安徽江西山東河南五省臣部照例具奏奉上諭本年輪應查閲山東河南江蘇安徽江西五省營伍之期山東卽派陳士杰河南卽派邊寳泉江蘇卽派曾國荃安徽卽派吳元炳江西卽派德馨逐一查閲認眞簡校如有訓練不精軍實不齊着卽將廢弛之將弁據實叅奏毋得視爲具文欽此欽遵在案今光緒十三年輪應查閲直隸山西陜西四川甘肅五省定例直隸山西應派大臣一員陜西四川應派大臣一員甘肅應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閲恭候欽定爲此謹奏請旨奉旨已錄○○岑毓英片再昭通府屬恩安縣地方上年秋後雨水連綿田禾受傷前據署該縣知縣董毓鸞禀報當經行司委員查勘賑撫去後兹據委員昭通府經歴沈葆善會同接署該縣知縣陳喬崧禀稱前被水災尚不甚重續於冬初兼旬大雨山水暴漲又將各處堤埂冲刷恩安氣候較遲正當收穫致將縣屬西鄉之查拿汛高家壩龍山寨高魚橋等處田禾槪被冲淹接連簸箕灣緑陰塘一帶數十里皆成巨浸勘明被災最重者已在十分輕者亦七人分不等民力竭蹶懇請將應徴錢糧豁免等情禀由司道查明會詳請奏前來臣覆查無異除飭設法疏消積水補種　糧接濟民食籌欵賑恤災民無使失所其田糧成災分數應如何分别蠲緩俟造册至日再行奏懇恩施外謹先附片具陳伏乞聖鑒再雲貴總督係臣本任毋庸列銜合併陳明謹奏奉硃批知道了着卽設法疏消積水籌欵賑恤無使災民失所餘依議該部知道欽此○○岑毓英片再據前辦湖南滇捐局委員現署福建臺灣道陳鳴志禀稱該員前辦河南滇捐局知府銜湖南試用同知黄祖純欠捐欵銀四千二百兩零屢催不繳以致欠繳捐欵各員紳相率效尤觀望延欠請嚴叅追繳歸欵等情前來臣查湖南試用同知黄祖純欠繳捐欵銀四千二百餘兩延不繳清未便姑容相應請旨將知府銜湖南試用同知黄祖純先行革職飭下湖南撫臣飭司勒限該同知於一個月内將捐欵繳清如再延欠卽行監追嚴辦除咨部曁湖南撫臣查照外謹附片具陳伏乞聖鑒訓示謹奏奉硃批黄祖純着元行革職勒限追繳欠欵餘依議該部知道欽此○○劉銘傳片再查有甘肅知縣沈元章係浙江杭州府選拔貢生於光緒十一年來台投効當經委辦糧台收支欵册辦事精實上年四月請假入都朝考取列一等以知縣用籖掣甘肅該員於領憑後在部告假回籍省墓因前在台灣尚有經手未完事件復行渡台清理于上年十二月交代清楚乘坐萬年青輪船内渡赴甘不意隨船溺斃所領憑限一紙隨身沈失應請飭部討銷由前貴州藩司沈應奎具禀前來臣伏查該故員在台辦事宣力年餘此次因交代未清往反重洋至死非命情殊可憫可否仰懇天恩勅部從優議卹之處出自逾格鴻慈謹附片具陳伏乞聖鑒訓示謹奏奉硃批該部議奏欽此○○奴才懷塔布跪奏爲行宮急修工程繕單呈覽恭摺奏聞仰祈聖鑒事竊黄新莊等四處行宮殿宇房間游廊門座墻垣等項共一百欵滲漏坍塌情形極重奴才前於上年十一月間奏請飭下總管内務府大臣派員查勘奏明遵辦本年正月十九日准内務府咨行查勘黄新莊等處行宮一摺於本年正月十四日具奏奉旨依議欽此抄錄原奏摺單咨行前來查原奏内稱此次續報之一百欵内擇其情形最重必須赶緊修理者六十一欵其餘均議緩修等語遵查擬於緩修者三十九欵内除值班房兵房檔房備差公所橋座等工尚非緊要處所旣准勘入緩修自應毋庸修理惟查各行宮内之房間雖非殿坐可比若任其殘破坍塌未免有碍觀瞻卽如半璧店大殿前之月臺及八方亭梁格莊之後山亭均爲聖駕經臨處所勢難從緩各官門前之朝房亦屬緊要以上處所均請擬入急修至修砌陷墻挑墁甬路堆砌山石零星黏修皆爲原報未載向歸急修案内辦理應請一併由奴才嚴飭總管赶緊遵辦不准稍有延悞所需錢粮卽由前奏請發之修理橋道並添撥各項工程銀一萬八千八百兩内動支工竣造册咨送内務府核銷謹將應修各工敬繕清單恭呈御覽爲此恭摺奏聞伏乞皇太后皇上聖鑒謹奏奉硃批着照所請該衙門知道單併發欽此○○頭口頂戴四川總督臣劉秉璋跪奏爲續查川省剿賊陣亡紳團及琘難紳民殉節婦女懇恩分别旌卹以彰忠節恭摺仰祈聖鑒事竊查川省自軍興以後所有歴年各處防剿陣傷亡故官紳團練並殉難紳民殉節婦女誠恐日久湮没不彰前經奏明在於省城設立採訪忠節總局委員會督紳耆採訪會辦七十二次業經彚奏請卹在案兹據總局司道查明彭水等州縣陣亡紳團及殉難處士婦女共一百十一名口分别造具花名清册詳請具奏前來臣覆查册開陣亡紳團蘇森然等三十五名殉難處士閻萬宗一名殉節婦女呂大姑等七十六口均係舍生取義忠節凛然深堪憫惻合無仰懇天恩飭部核議分别旌卹以慰忠魂而昭節烈出自鴻慈除册咨部外理合恭摺具奏伏乞皇太后皇上聖鑒訓示謹奏奉硃批蘇森然等着准其分别旌卹該部知道欽此○○葉伯英片再據署安康縣知縣焦雲龍詳據該縣紳者鄉地聨名禀稱縣屬磨溝鋪孝子陳希士現年三十一歲父母俱仔家素貧苦曠希士傭趁奉養希士平日孝順盡禮人無間言光緒十二年秋間其父陳宗武患病日久目漸失明希士聞割肝療親病可速愈於十一月初一日夜沐浴焚香對天虔忱禱告取利刃剖腹三寸許割肝二片和藥以進其父服之目忽明嗣希士之母見布裹創口向詢初猶隠密不言力詰始以實告隣佑紳耆鄉地聞之同往觀視見希士行動餘食如常不久傷口平復刀痕宛然該紳耆等驚爲神佑不忍聽其湮没聨名恭懇轉詳奏請旌表等情由署藩司李用清具詳前來臣查近年各省遇有教子割股療親一經具奏無不立沛恩施今陳希士以鄉曲農民割肝療親跡雖近愚而天性血誡究屬可嘉相應仰懇天恩俯賜將孝子陳希士准其旌表以順輿情而維風化除查取事實册結送部外謹附片具陳伏乞聖鑒訓示謹奏奉硃批陳希士着准其旌表禮部知道欽此○○頭品頂戴四川總督臣劉秉璋跪奏爲彚報光緒十二年分武員月課用過獎賞銀數恭摺具陳仰祈聖鑒事竊查川省舉行武員月課始於同治十二年由原任督臣吳棠查照兩江章程叅酌辦理所有議定章程及同治十二年起至光緒十一年止考試月課用過獎賞銀數均經先後奏明在案嗣經户部議覆川省光緒元二兩年武員月課用過獎賞銀數案内行令認眞考核毋得逐年遞增以節糜費等因當經分飭籌餉局及三標中軍認眞考校核實支銷去後兹查得光緒十二年二月開考計取超特一等總兵副叅遊六十三員都守武進士一百四十四員千把武舉等五百五員仍照歴年舊章分别奬賞總兵副叅遊考列超等每員給錢十六千文以次遞减至千把總考死一等每弁給錢四千文而止内武舉一項人數較多遵照酌减章程酌量減給超等月給錢五千文特等月給錢三千文一等月給錢二千文計自十二年二月開考起至十二月止考課十一次總共發過奬賞錢一萬四千九百六十九千文合巿平折值庫平銀八千兩零九分八厘七毫八絲二忽均照案在於厘金項下開支由籌餉局司道將核減支發銀數詳報前來臣查川省考試武員已歴十四載近因各省軍營陸續凱撤紛紛固籍投標不一而足以致應考人數較上年加多其技藝優嫻者一經者取月課俱照定章分别等第前後官階大小按名奬賞張榜曉示不容稍有冐濫現查局報光緒十二年分獎賞銀數較之元二兩年實减少銀三千餘兩除光緒十三年分應考各員弁會同署提臣李培榮認眞從嚴考核分别取去以期賞不虚糜外所有十二年分武員月課獎賞銀數理合恭摺具奏伏乞皇太后皇上聖鑒訓示謹奏奉原批該部知道欽此 
 
