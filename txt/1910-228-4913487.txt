# 1910 - 228 - 4913487

 

Page 1

 
 
   
 
 

Page 2

 
 
 [Ｈ>第一張第二版 
交旨 
[七月十二日軍機大臣欽奉]  
諭旨貝勒載洵等奏現修崇陵工程情形一摺知道了欽此 
七月初十日經内閣奏派王大臣驗放分發直試用直州知州盧廷俊四川試用直州知州梁祖英山東補用知州宋毓瑊河南補用通判張宗元貴州補用通判朱家炯江蘇試用通判曹文淵陜西試用通判陳純忠馬繼祖高嵩嶽湖南試用通判伍漢雲南試用通判楊作賓貴州試用通判劉煕朝直試用直州州同温玉如河南試用直州州同楊燃乙湖北試用直州州同李定瑩湖南試用直州州同袁玉麟直補用知縣王瑞徵杜憲劉開禮王文同逹麟　王熾秦龍光山東補用知縣王映庚河南補用知縣畢東瀛陜西補用知縣劉明　湖南補用知　張培遠四川補用知縣李發新廣東補用知縣陳廷瑩安徽試用知縣梁柏年汪國華山東試用知縣朱昺南吳啓源山西試用知縣鄧維翰李垚年傅鳳鳴陜西試用知縣蕭德驊廖振儒松蟠福建試用知縣王锡榮湖北試用知縣陳福朝柏方蕍張景羲張銘勳湖南試用知縣梁宗平四川試用知縣沈燕貽袁蔭棠吳誦慈廣東試用知縣陸顯書周維宗陳元凱廣西試用知縣鍾心仁安徽試用布庫大使孟昭斌四川試用布庫大使程鑒光河東試用鹽運庫大使李本善兩廣試用鹽運庫大使劉蘭芬長蘆補用鹽大使成鴻澤長蘆試用鹽大使郭象蒙李鑒河東試用鹽大使　潤池福建試用鹽大使上道炳兩浙試用鹽大使王諶謀劉方熾黄眞本禇式　兩廣試用鹽大使王室藩紀有堂趙錫源陳繼虞雲南試用鹽大使劉昭漢福建試用鹽道庫大使俞長齡均堪以照例發往奏留吏部學習主事南壽丙土同海李樹聲傅鴻銓李學仁熊元翰學習筆帖式福廣均堪以准其留部十一日覆奏奉 
旨依議欽此 
［Ｌ>論説[論地方自治之障碍]  
地方自治。爲立憲之萌芽。城鎭鄉自治。尤爲自治之初基。處此時局阽危之世。地方自治之急需籌辦。稍有識者。類能知之然以江蘇素號開通之區。因調查户口而滋生事端者不下數十處且此數十處閙事之情形。前後若出一轍其所以悍然不顧敢於拆毁學堂搗壞紳董屋宇。釀成極大風潮者。原因總不外畏苛捐惜性命二者蓋一以查。户口而誤認爲。抽收人丁捐之預備一以寫年歳而謡。傳爲打洋樁舗鐵軌等種種謬説以利害切身之故。遂致有此無意識之暴動其狀可嗤。其情亦可憫也誰爲爲之。孰令致之。我不得不追咎主政之官吏與辦事之紳。董事前旣未。能曉諭宣講。力任開通風氣之責。臨時文不能勸導解散。急籌安輯人心之計。至事變已起。所謂紳董者。不自咎辦理之不善專咎民心之不靖或送官究辦或請兵彈壓視吾民如宼盜曩日宜興震澤等處不至如萊陽之不可收拾者幸而我蘇民氣柔弱耳小民各有田疇屋宇各有父母妻子不有迫脅之者又誰肯置身家性命於不顧出此作奸犯科之舉。故調查户口者。爲地方自治入手之端户。口不能調查即。地方自治永無成立之日吾以爲鄉愚無知。病在不明新政之利益苟。得一二公正明逹紳士。事前 
 
 
 

Page 3

 
 
 [Ｈ>第一張第三版 
明白演説。委曲譬曉。則臨時斷不至有暴動之事。即或事起而善於補救。風潮亦易解散。乃今之地方紳董。若惟恐。民之不起風潮激民生變。旣已無可奈何。又從而請官懲治。是抱薪救火也。地方自治前途。尙何望乎。此非記者之過甚其詞也。以近日目見耳聞大率不外乎此。請就我蘇香山最近之事徴之。當二月間吳邑香山鄉自治籌備。所實行調查户口鄉民誤信謡言謂將以八字填入洋橋樁。死亡卽在目前於是羣起至駐所辦事員某區董家索還册籍而區董之弟素恃乃兄之勢横行一鄉見頑民汹汹至。以爲可以威勢嚇阻也。仍大言厲色向之。遂致激成衆怒。將房屋雜物悉數搗壞。區董怒復移禍於圖董經造某某等。誣以率衆倡首。蓋以某某等。家小康而人懦弱。冀借此以遂其肥已之私也。無如閙事之時衆目昭彰某某等並不在塲。當誣控之事發現。鄉民異口同聲。爲某某等叫屈。幾致復起風潮。幸自治所正副所長亟挽當地紳士出而了理勸某某等代墊洋三四百元。爲區董建屋之費俟查獲滋事首要再行補還事始得寢。區董亦允禀縣請將某某等開釋。孰意事已大定。區董大欲未饜。時經數月。輙復任意指名謂究。冀以羅織成獄逞其敲詐之私。紳董禀於縣吳縣面折之始無事此皆陸續見之報章者嗚呼此事幸而調處得宜耳否則鄉里之間一經差役騷擾雞犬不寗愚民奔走他鄉。田穢不治上無以完。國課。下以顧家室甚或鋌而走險大則爲萊陽之。續小則步宜興之塵。地方且從此不靖。尙何自治之足云。故武斷鄉里之劣董不除。必難望自治之進行。無他彼其僻處一隅。於天下之大勢。懵然不知。純以昔日倚恃官勢之手叚。施之於今日憲政。籌備之世。勾串蠧役。魚肉鄉愚。稍不遂意。朦禀請懲。而上下遂愈益隔膜。官民之間。積怨益深。暗潮層疊。一觸即發。豈非地方自治之一大障碍乎。今日者上而賢王有州縣滋事懲處之諭。望治如此其殷也下而志士謀國會請願上書之舉求治如彼其切也以及憲政大臣之調查自治籌辦處之催辦蓋無不皇皇然以地方自治爲當務之急爲地方紳。董者當若何上體君國。下顧民生。力任開通風。氣之責。豈復可挾勢横行。出此以公濟私之舉。顧往事已矣。我不必爲區區一鄉之事。過用其指摘。特恐各處之辦地方自治。類此者正復不少。則九年籌備憲政之。期將壞於若輩之。手何者中國之大。患在於上下隔閡。而所以隔閡之故。則劣董蒙蔽。胥吏舞弊。有以致之。賢有司果欲望地方自治之進行乎。則宜先察紳董之賢否。以爲黜陟。繼别吏役之良莠。以行賞罰母徒。以壓力施之於民也則庶乎其可矣。 
［Ｌ>專電[電一（北京）]  
攝政王昨諭各樞臣東三省交涉日繁且多棘手亟應妥籌對付徐世昌熟悉該三省情形著即悉心議奏 
[電二(北京)]  
各省督撫將有更動惟攝政王以爲地擇人頗有爲難是以未遽發表聞袁世凱端方二人確將起用 
[電三(北京)]  
浙路總理湯壽潛革職係徐那所請 
[電四(北京)]  
各部堂官因度支部一味挑剔不稍體恤無一事可以興辦議即聯合奏明請旨核奪 
[電五(北京)]  
直隸所定司道公費太鉅度支部議駁 
[電六(北京)]  
鹿相日來病勢又加已不下牀 
[電七(杭州)]  
浙路公司因湯總理罷職定二十四日開臨時會 
[電八(東京)]  
韓京電稱寺内統監以陽歷本月二十七日韓皇卽位第四回紀念日爲最後之拜謁於二十七日後發表日韓合邦條欵 
[公電(鎭江)]  
各報舘轉浙學會鑒今報載浙路總理革職事殊失人心合籌對付請示辦法旅鎭江浙同鄉叩 
緊要新聞一　 
[新疆兵變警聞北京]  
　　新疆兵變焚燬官署局所一事業誌前報專電兹得京函云新省陸軍近來本已不靖日前新軍某統領因事將步兵某某正法全營不服突起鼓噪該統領彈壓不住竟爲亂兵所殺風潮所煽軍界全體響應纒回中之蠻横者又乘機鼓動以致省城衙署局所全被燒毁騷擾不堪居民皆紛紛逃竄新撫聯中丞聞變驚惶無措竟亦逃出城外刻尙未知下落又正監理官傳秉鑒亦有逃匿之説 
另一函云新疆新軍隊官田某近因約束兵丁過嚴有正兵某小有過失隊官怒而殺之甫經殺郤衆兵大譁欲將隊官殺斃以償正兵之命撫署聞恐乃將該隊官匿於衙中兵衆益憤遂將撫署團圍聯撫恐事决裂嚴飭解散衆始稍稍去旣又往圍其他各署焚房奪印聲稱非將田某抵命誓不解散聯撫無法遂調舊兵開鎗轟撃格殺十數人兵衆仍不解散劃下正在相持聞聯撫已於前日電奏來京自請議處當奉旨交部議處 
 
 

Page 4

 
 
 [Ｈ>第一張第四版 
[欽選議員何待乎百金津貼北京]  
　　各部署所派資政院政府委員現均陸續派齊有四人者有六人八人者大約六人居多如軍機處所派寳煕李家駒吳廷爕等並非本署之人而得代各該部長官陳述一切不過處於被動而已非議員提議及各該部事時不能建言也此項委員聞亦每月擬給津貼一百元在京之欽選各議員原擬俟開會時將差缺開去此三月之中共給薪俸六百兩現因財政困難且各該議員有每月進欵至二三千金之鉅者故近日經憲政舘會同資政院議决不開差缺但此三個月之中不得再進本部當差由資政院月給津貼百元如或延長會期仍按每月百元照加然所費仍不貲意欲再從减省則又以碍於體制勢難再减矣 
[盛宫保果能使幣制行之無弊乎北京]  
　　盛杏蓀宫保到京後連日召見攝政王於幣制財政事諭詢最詳王欲予盛以度支部侍郎之缺盛以財政非所講求力辭王又諭及幣制事宜盛以前曾條陳數次遂力任其難王諭此項幣制關係國計務須會同載澤妥籌辦理總以行之無弊爲要 
[粤軍潰變官犯改交陸部審訊北京]  
　　廣東新軍潰變案内之協統張哲堂標統劉雨沛兩員前經粤督派員押解來京奉旨交大理院審訊業紀前報現聞陸軍部各堂對於此舉大不謂然蓋以兩官犯均二三品大員且係高級軍官陸軍部軍法司本爲陸軍人員犯法而設事關兵變尤與尋常官犯不同未便舍陸軍部而交大理院雖已奉明諭礙難置議而終覺不平濤貝勒回京後軍法司長丁士源因將此事託良協統轉請濤貝勒主持貝勒遂回明監國改交陸軍部開軍法會議判定罪名以符立憲國軍人隸軍事裁判所之制度 
[粤督電請撤退路環葡兵北京]  
　　外務部日昨接署粤督袁海帥電云第二次勦過路環匪之葡兵現留住該島約有百名並未退出此次勦匪雖由事主所請然事前并未知照事後華兵商往會勦彼又固拒澳門界務未定路環難認爲葡屬地按照中葡條約第二欵内載未經定界以前一切事宜彼此均不得有增減改變之事現葡擅向路環用兵不合條約者一華人居住西洋屬地身命財産照約應由葡官保護况路環并未屬葡該處居民雖不乏與匪交接之人而安分良民亦尙不少此次葡人勦匪不分良莠悉將居民轟毁華人生命財産損失甚鉅不合條約者二葡人從前駐守路環之兵祇十餘名葡使已稱匪已肅清前勦匪之兵自應全退乃續派葡兵留駐該島竟有百名之多大背不得增减之約不合者三現粤民與葡感情最惡此次路環居民被葡兵焚殺民情更爲憤激而葡人增兵駐守顯爲强佔路環張本與日後議界尤多窒碍可否仰懇大部酌將以上各節照詰葡使並令增駐路環之兵速行退回澳門以符條約 
[桂撫咨駁部减法官薪水北京]  
　　廣西預算表所定法官薪水前經法部檢勘高等審判廳丞薪水較優於京城之高等審判廳丞薪水(京師高等審判廳丞月薪一百二十元)以爲太糜駁令酌减現張撫咨覆謂外省近來房屋及飲食等一切無不騰貴如高等廳丞月不及一百二十元則遞减至初級審判廳直有不能糊口之勢現在文官俸給尙未制定故各處所定官員薪津大都因地制宜即以京城論此厚彼薄不相齊一廣西亦祗能就本地情形酌數規定一俟官俸章程釐定頒布或應比較酌减之處再行斟酌辦理目下未便更張 
[政務處議設交涉使之梗概北京]  
　　近年各省口岸迭開商埠林立中外交涉日益紛繁因應少失其宜動輒貽誤事機别生枝節各關道及省會所設洋務局於外交一項或事非專職或僅係局差責成旣已不專辦理每多歧異殊非鄭重交涉嚴保主權之道現會議政務處王大臣因將外務部前次請設各省交涉使之摺趕班議准除已設立各省外其直隷江蘇湖北廣東福建交涉繁要應先一律設立至安徽江西湖南廣西四省均歸兼轄總督省分之交涉使兼辦他如黑龍江山東河南陜西甘肅新疆四川貴州等省交涉較簡暫行緩設所有各省原設之洋務局一律卽行裁撤至交涉使任用之法以外務部各員司及曾任交涉人員開單預保聽候簡放業已具奏請旨矣 
[喬丞堂有何仇怨於乙班學生北京]  
　　法律學堂乙班各生以乙班奬勵較之甲班相去懸殊要求學部酌改辦法學部堂官以所禀言之有理擬爲之變通將列入最優等優等者作爲應過第一次法官考試(原定章程係准其應第一次考試)如此變通不啻得一五六品推事之奬勵矣詎喬丞堂以甫經奏定且恐法政學堂等紛紛援引言之於左右堂故仍擬將該學員所禀批駁 
[滇省變通補署官缺之展限北京]  
　　滇督李經羲奏稱查光緒三十四年前督臣錫良奏請援照廣西成案將滇省道府州縣各缺兩年之内變通補署不拘文法咨選各缺並請扣留外補嗣於宣統元年護督臣沈秉堃以同知通判均有地方之責與州縣事同一律奏請一併變通補署先後奉旨允准欽遵辦理竊維滇處極邊人才缺乏土夷雜居幅員又極遼闊奸宄最易濳藏一切籌防籌守撫綏整頓各事宜亟期得人而治臣歷任疆圻考求吏治深知西南邊瘠辦事極難山瘴遠惡缺分尤苦論地方則最居險要論人情則不樂邊荒時局日艱需才更 
 
 

Page 5

 
 
 [Ｈ>第一張第五版 
急上下求索四顧旁皇道府同通州縣各缺人之賢否動與民生國計相關加以憲於待舉鐵道已通地方責任尤爲重要就令不循資格尙難爲地擇人若再拘守例章勢必多方遷就迨缺已補定再行察看去留無論貪劣之員生靈已受其毒即才不勝任廢弛貽誤弊亦不可勝言臣之愚見與其整飭於補缺之後而已誤地方莫若愼選於未補之先而務寛文法此固統籌邊計萬不能不斟酌變通碍難照例之實在情形也滇省變通補署本年七月奏限届滿據藩交學臬四司會同詳請奏懇展限前來臣查廣西成案經前撫臣柯逢時奏明三年内勿拘文法光緒三十二年復經前撫臣林紹年奏請展限兩年均蒙恩准在案滇省現在情形較之廣西尤爲吃重合無仰懇天恩俯念邊陲緊要准仍將道府同通州縣各缺變通補署咨選各缺並准扣留外補照廣西續請成案展限兩年一俟第二届限滿再行斟酌情形規復舊制臣仍當督同四司精心甄核用當其才在朝廷特眷危疆補一官當收一效在微臣專心吏事有一缺期得一人區區愚忱計邀天鑒七月十一日奉硃批著照所請該部知道 
[部議上海紳商協助甘賑請奬北京]  
　　上海紳商去年協助甘肅賑欵業由甘督長制軍奏請給奬經度支部議奏畧謂查原奏内稱甘肅上年被旱成災准商約大臣盛宣懐迭次電稱上海紳商共捐賑銀十萬五千兩應照新章請奬並援雲南賑捐准由該局與度支部徑直辦理等語隨飭據藩司詳覆宣統元年五月十三日二十三日等收到蔚豐厚兑來上海諸善士捐助湘平銀十萬兩七月二十六日又收到江蘇藩司滙來上海捐賑規銀五千兩伏查蘭州鞏昌凉州西寗等府屬連歳歉收上年春夏之間被旱尤重各省撥欵協賑不無出於公項而上海官商則各自解囊爲數甚鉅若不照章核奬不足爲後來之勸惟滬隴遥隔凡各捐生之銀數履歷往返造報咨查大費周折請飭度支部准與盛宣懐按照捐賑定章直接造辦等語臣等查宣統元年九月間臣部議覆前直隸總督端方等電奏整頓捐務摺内陳明大清銀行現在各省已設分行自可就近兑收所有已填實收各捐欵迅造履歷清册咨送限於年底到部仍按舊章核准逾限到部者飭在部庫補交成數等因奏准通行遵照在案又上年十二月間據盛宣懷咨稱甘省旱災電囑籌捐助賑卽邀在滬紳商籌墊振欵銀十萬五千兩滙解濟振咨部立案以便將來勸收核奬藉資歸欵等因當經臣部核駁亦在案今陜甘總督復以上海紳商捐振擬由盛宣懷直接造辦等因具奏臣等公同商酌該紳商捐助甘肅振欵爲數甚鉅擬准由駐滬商約大臣造册咨部奬給銜封等項惟臣部奏定新章各省所收銜封等項振捐一律改歸大清銀行兑收今該紳商協助甘振係於上年解交甘省覈與臣部新章收欵辦法不符自應歸入舊案以四成核奬且上年捐欵限於年底造報現在早逾定限應俟該捐生赴部換照之日按照文册逾限到部奏章飭在部庫補交成數七月初四日奉旨依議 
[議覆龍門師範簡易科畢業請奬北京]  
　　學部奏稱内閣鈔出江蘇巡撫具奏上海龍門初級師範第三届畢業照章請奬一摺奉硃批學部議奏欽此原奏内稱據提學使樊恭煦詳稱上海龍門初級師範學堂第三届簡易科生自光緒三十三年正月入校扣至宣統元年年底止三年期滿該堂監督呈請舉行畢業考試計取列最優等三名優等十五名中等十一名下等五名分别給發文憑旋由該堂監督呈請照章請奬等語並咨送履歷分數表册到部查臣部奏定師範奬勵章程内載師範簡易科由官設立年限在二年以上成績優著者畢業考列最優等比照初級師範中等奬勵辦理考列優等比照初級師範下等辦理此次江蘇龍門初級師範簡易科第三届畢業請奬核與定章相符自應照准除中等十一名下等五名毋庸給奬外所有考列最優等之趙元燦莊堃沈廷臣等三名擬請比照初級師範中等奬勵作爲師範科貢生以訓導用令充小學堂及程度相當之各項學堂正敎員俟義務年滿以應升之階儘先補用考列優等之楊允璆倪卓立張金樹龔忠淦汪昌期沈承烈葉學彬杜元善莊邦傑張燿中周慰恩朱聲樹楊念祖倪開益沈文濬等十五名擬請比照初級師範下等辦理令充小學堂及程度相當之各項學堂副敎員俟義務年滿作爲師範科貢生奬給訓導銜如蒙俞允即由臣部咨行江蘇巡撫遵照辦理七月初八日奉旨依議 
[京師近事]  
監國攝政王近因政務殷繁甚形勞瘁故連日並未還府即在三所内休息 
都察院都御史張英麟日前通知全台御史於十六日齊集研究所會議一切聞欲乘此政界變動之機將有關國計民生各事剴切條陳並嚴劾一般貪官汚吏云 
外務部昨接駐比公使電報條陳收回宗敎權以重宗敎而免糾葛外部電報處當卽抄録五分禀封慶邸那相國曁鄒尙書胡曹兩侍郎閲覽澤公前日召見時力保川督趙次帥長於理財請調趙來京畀以度支部尙書之任監國以現在川藏關係重要未便骤易生手故未允其請 
十三日濤朗兩邸在軍諮處開議關乎陸軍機秘要事是時凡茶皂跟役人等均令在大堂以外站立聽候傳喚其他各員亦均不得上堂呈畫稿件議畢後兩大臣即赴攝政王府面陳一切 
唐少川授郵傳部尙書之日已有廷旨飭速來京兹又聞内廷人云樞 
 
 

Page 6

 
 
府以郵傳部待理要政如修築川藏輕便鐵路及四國借欵並收回郵政等諸問題均關緊要須待唐尙書與盛侍郎協商辦理故昨又電催迅速起程晋京接任 
度支部尙書凙公與左右堂官於昨日會商幣政事宜並擬定期邀同盛侍郎宣懐會議幣制一切云 
海軍大臣洵貝勒放洋後所有該處籌辦事宜與預算情形甚有關係故洵貝勒未回任前由參贊譚衡參與政務會議以重要政而免隔膜 
徐協揆日昨謝恩時面請開去督辦津浦鐵路大臣差使監國極力慰留謂該路迭起風潮關係至重必俟全路竣工時再行奏明辦理 
外務部鄒尙書昨與胡曹兩侍郎議商以各司事務較繁如遇正主稿請假及有他項要差不能到司則所有公牘往往未能舉辦以致延遲貽誤殊非整頓之道擬將和會司添設額外帮主稿二員考功司亦添二員榷算司一員庶務司二員由本司候補郎員主事内揀選資格較深品學兼優熟諳交涉例案之員派充以資補助昨已面諭丞參廳將各司候補人員一律開單呈堂點派 
［Ｌ>時評[其一]  
用人之權。操之君上。此不獨吾國憲法爲然。亦君主立憲國之。通例也。然朝廷之黜陟。視乎民心之從違。又古人勤求民隠。舉錯大公之微意也。故以權限。論則進退人才。固自君上主之。而非人民所得干預。以事實言。則君主用人。當視國人之向背。以爲黜陟之方針。然則民之所與。不可深惡。而民之所惡。亦不可。偏好也。 
[其二]  
頗聞近日召見盛宣懷監國垂詢借欵事盛對以湘鄂兩省設立拒欵會不借外債籌欵自辦此不過徒托空言於實事毫無裨益等語敬告湘鄂人士。速集鉅欵合力進行。以裨實事。則尙有詞以堅拒。不然豈不殆乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張後幅第二版 
［Ｌ>緊要新聞二[曹陶柳三故宦請祀鄉賢蘇州]  
　　蘇撫程中丞奏稱據蘇州布政使陸鍾琦提學使樊恭煦詳稱上海縣已故原任工科給事中曹一士由進士入詞林散舘授職編修充一統志曁文頴舘纂修歷官山東道監察御吏轉工科給事中屢上封事皆直言剴切有裨政體如分别賢能以敦吏治一疏經前雲貴督臣賀長齡採入經世文編至今傳誦宦京七年而負郭之田猶止微時故業潔清自好亮節可風該故宦淹通經史著述等身有四焉齋文集八卷詩集六卷俱四庫存目時藝選入欽定四書文爲海内誦法於乾隆元年身故又吳縣已故原任四川潼川府知府陶文潞由進十簽分刑部主事歷陞員外郎郎中出知四川潼川府該故宦秉性純孝通籍後迎養父母入都母患傷寒勢劇故宦刲股和藥以進疾頓瘳迨告養冋籍父患偏中艱於運動侍奉不離左右者三載親殁則哀毁骨立喪祭躬親無不盡禮官刑部時潛心律例剖析毫芒不使小民冤抑著有哀矜别録折獄備考守潼川日適聞吳中大水捐銀助賑以濟哀鴻公暇與郡人士説道講學著有十三經音義漢唐宋儒臣言行節要明倫集説等書嘉惠來學回籍時值兵燹初平凡地方善後事宜與郡紳殫心規畫次第舉行於光緒五年身故經紳士臚陳孝行呈由前護撫臣譚鈞培具奏奉旨准其旌表又丹徒縣已故選授句容縣敎諭柳興恩由舉人選授句容縣敎諭以粤逆竄踞未能赴任專心經學著毛詩正義以榖梁春秋傳千古絶學述詞比事成榖梁大義述皆能發明經術無愧儒林流寓所至宣講聖諭特著輔治安略以勸世人敎讀修脯書院膏火所入悉以周恤無告建造宗祠增置文廟祭器已則敝衣惡食安之若素先後謁見前撫臣林則徐曁前督臣曾國藩均稱許其品學弗置於光緒六年身故各該故官等或立朝侃侃無忝諫垣或守土盡職或著述淑世以之請祀鄉賢均無愧色據各該縣紳士姚文枬朱以增鮑心增等臚陳事實中縣造具册結詳府送司轉詳請奏等情前來臣查前准部咨鄉賢名宦改爲八月前彚奏一次等因節經遵辦在案兹查上海縣故官曹一士吳縣故官陶文潞丹徒縣故官柳興恩均屬科第起家策名仕版學術經濟望重一時洵爲桑梓遺型宜享春秋祀典核其身殁俱在三十年以外子孫並無現任九卿與例章亦屬相符合無仰懇天恩俯准將上海縣已故原任工科給事中曹一士吳縣已故原任四川潼川府知府陶文潞丹徒縣已故選授句容縣敎諭柳興恩分别入祀各該縣學鄉賢祠以昭激勸而順輿情七月十一日奉硃批禮部議奏 
[嘉湖抑短征糧洋價之紛擾杭州]  
　　浙省各州縣徴收完糧洋價抑短浮收幾成習慣曩年湖屬因此釀成鉅案嘉湖兩府此弊始革然除嘉湖外其餘仍自八百數十文至九百數十文不等今年浙東各州縣民困益甚紛紛電呈撫藩及諮議局由諮議局呈請撫院照市作價當奉通飭在案而各州縣抗違如故諮議局復請札府查報亦奉通飭在案而各州縣抗違仍如故厥後浙撫暫定每洋一元作制錢一千文嚴飭各州縣遵照而各州縣抗違又如故諮議局於是呈請札飭藩司撰示頒發亦奉撫憲照准然如寗之奉化台之仙居寗海金之武義温之泰順處之松陽士民呼籲絡繹於道可見奉到前項示文後仍未遵照實行不料首先實行者反在湖屬緣嘉湖向來照市作價故湖州日前完糧每洋一元照市作制錢一千零六十文今見通頒告示暫作一千核計每縣陡增進欵數萬元正如邀天之福奉令唯謹擬準本月二十日實行鄉民聞之大譁該府常駐議員蕭君鑑楊君山立顧君榮第得信後提出於諮議局當經協議會議决備文呈院蕭楊顧三君恐倉猝滋事復往撫轅面謁增中丞乞將情形電致湖府畧謂本局前因各屬徴收錢糧抑短洋價疊次呈請通飭按市作價節奉撫部院批札飭查并核定每洋一元作制錢一千文札飭藩司撰示通頒各在案是撫部院注重禁革浮收對於抑短洋價不及一千文之各州縣而言非謂向來照市作價如嘉湖各州縣其洋價在一千文以外者亦准一律短至一千也乃近來湖屬向按市價之各州縣每洋一元原作制錢一千零六十文者自奉到前項示文後業已分貼城鎭鄉擬借劃一之名冀遂紛更之實風聲所播人心恐惶蓋不啻爲官吏擴張利源爲人民增加負擔揆之撫部院體恤民隠之旨顯然不符不知撫部院核定每洋一元作制錢一千文者係謂至少須作千文非謂原作千文以上之洋價亦須議減以一千文爲率也削足就屨必滋事端本局旣有所聞不敢不據實上陳應請撫部院迅賜電飭湖州府出示聲明一面飛飭該府各州縣仍照市價徴收不得藉口此次示文反行抑短以杜弊混而安民心爲此備文呈請撫部院察核施行當奉中丞批准照辦即嘉興府日前亦接到通頒告示英雨亭太守以此項示文係爲州縣抑短洋價而發惟嘉屬向按市價已在一千文以上若逕札發下縣未免矛盾聞已照會商務分會諮詢一切矣 
[西報譯要]  
日本併韓之約簽押字林報載十九日東京電云外間咸信併韓之約已於昨夜簽定文滙報載同日柏靈電云德國報章討論日本併韓之舉詞極和平均目爲已成之事 
湯蟄仙革職之外論文滙報載二十日北京電云浙路總理湯蟄仙革職上諭見者大爲震動諭中不准干涉路政有諷其告退浙路總理之意此諭雖足爲中央政府集權極辣之手叚而外間咸恐浙民抵拒政府之惡感將益劇烈云 
 
 

Page 11

 
 
 [Ｈ>第一張後幅第三版 
［Ｌ>分類新聞［Ｌ>政界[札催填報外務表册廣東]  
　　廣東調查局札催各屬云案奉督憲袁札開准外務部洽電開外務統計表前經咨行飭填并電催在案迄未送到現距憲政編查舘奏定期限已近希飭從速辦理送部勿再遲延并電復爲要等因到本署部堂承准此查本年四月間承准外務部咨送各項表式及解説請飭查填送還當經札發該局查明填繳嗣於五月十一日准外務部電催迅速填送又經札飭趕緊查填禀繳各在案兹准電催前因合亟飭催爲此札仰該局即便將前發各項表式迅速填繳以憑咨送核辦勿再遲延等因奉此查此項外務表前經本局分别移行發給查填旋奉文督催各在案除督練公所廣九鐵路局法政學堂陸軍講武堂兩廣方言學堂惠州府佛崗同知連山同知從化縣羅定州新興縣樂昌縣開建縣永安縣電白縣豐順縣等業經填送到局外此外各局所及各屬應填各表槪未繳到無從核辦查造報此項表册瞬届舘限而辦理遲延者且有五條辦法處分綦嚴萬一逾限彼此均干未便應即迅速查明外務應填各表按照前發表式解説限文到半個月内妥爲填注送繳本局以憑核辦彚編幸勿再延 
[直省佐治員彈冠有期保定]  
　　直隸法政學堂監督李牌示云案奉藩學兩司移開本學司前詳請以法政畢業之到省人員擇優分派各廳州縣試充佐治員聽各屬自行指請派充一案奉督憲批准照辦檄行本藩司通飭遵照並經移會北洋法政專門學堂直隸法政法律兩學堂册報聽候查核委派各在案惟各該畢業學員是否願任此項佐治員即其學科雖經畢業而才識大槪亦非加以考察不能詳悉兹特定辦法凡願試充佐治員者務於七月初五日以前開具銜名及某年在某堂畢業等第赴天半學務公所保定藩署報名於七月二十日齊集天津學務公所試騐一次分别核定再將名册刷印分行各屬飭令就册列各員尅期遴選指請委派除牌示外理合移會貴堂請煩轉飭知照望切施行等因奉此合亟録牌諭知仰本堂以前甲乙丙三班畢業候補人員如有願充佐治員者應即開具銜名及某年在堂畢業等第赴藩署天津學務公所報名於本月二十日齊集天津學務公所聽候試騐自悮 
[巡警道通飭報告成蹟長沙]  
　　署巡警道張松雨觀察近日督同警務公所各科員將觀察到任以來凡關於警務之各項文牘表册分門别類編輯成帙名曰報告册一俟編纂完竣即當印刷數百部分發各處局所曁各府廳州縣閲看以資叅考 
[催繳户口選民表册湖南]  
　　岳州府巴陵縣舉辦調查户口及選民資格前經自治公所紳董禀請縣尊梁大令諭委研究所學員按城鎭鄉各團遵章切實調查現已將次完竣昨由縣尊以上憲限期嚴迫未便久延爰特照會自治所董務將此次調查户口及選民資格照式填寫表册於限期内一律呈核以憑轉賫省垣籌辦處聽候核奪 
[清理財政進行近况河南]  
　　寳中丞初到任時曾經通札各司道局所將主管事務具詳呈報刻下財政局遵飭詳報計籌辦已經告竣者四端一爲盤查庫欵一爲編造元年報册一爲造三十四年報册一爲擬訂預算册式餘正在籌辦之事則爲酌定公費編輯財政説明書等務云［Ｌ>軍界[督練公所人員之大更動蘇州]  
　　蘇撫程中丞以督練公所用人過多開支太鉅特飭兵備處督辦吳正參領茂節會商艾李二叅議官等將公所内各員開單呈候核定分别去留兹奉撫憲另行委定各員録下督辦文案石國柱兵備處提調盧世伊叅謀處提調鄧杰陶敎練處提調周鼎銘兵備處蒐討科員周錚又經理科員牛逢慈敎練處訓練科員何浩然參謀處運籌科員周祖荃收支委員唐毓林參謀處正文案杜士珍副文案葉春湘兵備處正文案張超凡副文案沈莊輔敎練處正文案李開選敎育科員楊昌廷賞罰科員許造庶務委員沙恂督練三處收發員張啓賢差遣員俞全材以上各員均已奉札到差其餘十餘員均一律裁汰矣 
[粤督籌畫饒韶邊防廣東]  
　　袁督電飭潮州趙鎭吳道陳守云現准閩督麻電據陸軍統制孫鎭面稱接漳州楊管帶來電饒平大潭村有匪聚集距詔安界八里經該縣函約黄崗營廳陸軍帶隊查搜乃匪黨衆多忽竄走山内山勢峻險追捕不及又恐内匿不知凡幾等語電請會辦前來該鎭道等速飭饒平文武各員及黄崗營廳赶緊會同詔安營縣認眞搜捕勿任竄擾仍將辦理情形隨時禀報查核勿延督虞印又第二電云刻准閩督麻電已轉飭現據饒平龍令江日飛足業已會營往缉遇匪開仗奪獲洋槍旗幟語極悖逆惟匪首姓名未據電明亦未擒獲訊供緝捕殊屬不力仰即飛飭該營縣遵照電飭會同詔安營認眞搜捕務絶根株仍將辦理情形隨時電報督虞印 
[徴取考騐軍人體格意見廣東]  
　　陸軍部現以學生考騐體格年前雖均擬定大致辦法惟武備體育關係至重現本部特逐一訂定細則刋刷成帙分咨來粤詳查酌議是否妥協有無窒碍着即據實具復以憑彚案核定請旨通行大吏准咨後當即札行一體查照矣 
［Ｌ>學務[官立各小學紛紛開課蘇州]  
　　蘇省官立各小學本定於七月初八日開學嗣因經費減折之事暫緩開學昨經議定仍行照常開支是以各區初等小學三十所簡易識字模範學十所均於本月十六日開學照常上課矣 
[提學司准予貲助女學長沙]  
　　寗鄉邑紳周君家純係周渭臣尙書之二公子前在省垣創辦周氏女塾至今已歷六年内分兩等小學曁師範本科預科並幼稚簡易各班學生至三四百人之多所需經費除外間略有捐助外係以私人財力苦心經營迄今負累甚鉅現經敎育總會會長譚組安太史延闓等具呈提學使司請予撥給公欵以資維持昨奉批示云來牘閲悉查周紳設立女塾分辦師範本科預科高等初等小學裁縫專科蒙養簡易科各班爲時經六年爲費至三萬餘兩前後畢業四次造就學生至九十四名現復擬擴張女子師範增設女子工藝以一私人能力堅忍經營成效旣昭苦心不懈本署司有提倡學務之責似此卓著進步之學堂自當竭力維持用昭激勸惟善後局每年解由學務公所津貼民校欵項僅一萬六千兩各民校舊有補助分配已苦不敷如專案咨局另撥正值學欵支絀之時官校尙應付爲難豈能爲民校更圖增益 
 
 

Page 12

 
 
 [Ｈ>第一張後幅第四版 
兹勉援本任吳學司詳定津貼該女校成案在學務公所舊存息金津貼京師法律學堂盈餘項下按年加給銀八百兩由該女塾上下兩學期繕具墨領赴學務公所會計科支給本年上學期並准補領濟用該女校進行無已本署司扶植綦殷俟公家政力稍紓自當更爲設法希即轉飭知照 
［Ｌ>實業[嘉應商會爭執之結果廣東]  
　　粤省勸業道批嘉應商會董事惠仁藥房等禀云該州商務分會甫經由州督飭成立詳咨大部核准昨據該州三十六行商衆代表合興號劉乾昌等以黄槐蔭等刋派匿名揭帖煽惑破壞等情禀請懲究當經批州查辦前該商等又指控商會董陳其宗種種劣迹禀請澈查驅革查商會原爲維持商行起見若有人肆惑煽壞固應究追但會員中若果劣迹多端亦應確查辦理以資整頓仰嘉應州彚案詳查分别按議禀覆察奪再現禀所控係屬商會之事自與閲報社無涉乃禀封輒蓋閲報社圖記近來各處設立社會往往一經成立卽行刋刻圖戳每遇有事不問是否係範圍以内輒卽任意蓋用其甚者出頭包攬恐嚇鄉里最爲惡習而該屬尤屢見不鮮並應由州傳諭申斥 
[洺河水漲冲壞鐵軌之修理直]  
　　廣平府屬臨洺關地方之洺河水勢盛漲將該處火車鐵軌冲壤致近日彰德火車北上時經過該地諸多躱誤竟有遲至晚八點半鐘始抵保定者現經京漢工程局派員粉該處督飭工匠赶緊修好以便行車俾免遲延 
［Ｌ>雜記[是尙得謂目有王法乎廣東]  
　　長樂上山胡古兩姓因爭青公潭壩地起釁激成械鬭毆斃人命經司汎睄弁馳往彈壓現聞兩姓鬥勢愈烈不服彈壓胡姓已於祠堂崗地方興築砲寮古姓亦於風車崗築砲房一所以備戰事現兩姓族人各防捕殺不能自由往來遇有被毆被榖者彼此均不復報案前聞該處劉姓向與古姓不睦而張姓又素與胡姓有隙此次胡古械鬭劉張各樹黨援聲勢洶湧大有不可收拾之勢未知官斯士者將若之何也 
[是直不啻宛轉溝壑矣浙江]  
　　諸曁災民紛紛赴省求賑已誌昨報兹悉此次赴省求賑之災民共有五起張選等十人爲一起張趙氏爲一起楊瑞清等十人爲一起楊源滄等九人爲一起俞麟章等十人爲一起先至撫轅具呈繼至藩轅籲求日昨奉藩批云諸邑續被水災前據縣禀業已派委前往會勘酌籌賑撫現在暢晴日久積水必已消退修復堤埂補種雜糧善後之事正多爾等應即回鄉妥爲設法補救至於被災田地應蠲錢糧縣中届時自能勘報爾等跋涉道途僕僕往返轉不若盡力田疇亟圖補救之爲得也著即遵照又撫轅亦於日昨批云據呈該縣滋橋湖等埂多被衝决秧苗無覓自應妥籌賑飢徐光照等對於賑欵究擬作何辦法有無不合前據袁六順樓渭水等先後具呈均經飭縣查明妥議詳辦仍仰諸曁縣查照前今批示迅速查勘詳辦事關民瘼母稍忽延 
[是誠不愧熱心公益耳寗波]  
　　慈谿縣具詳藩臬學三司及勸業道略謂吳紳作模久客東瀛眷念祖國回國以後熱心公益捐修杜白兩湖數逾七萬元之鉅事堂水利兩項共用銀元二十七萬餘元其事功之偉大實爲晚近所罕見等情特造具册結詳請奏奬現經顏方伯李廉訪袁文宗董觀察以該绅捐鉅資以興學嘉惠士林濬水利以便民保全桑梓樂善不倦見義勇爲若非奏奬不足以資觀感特會同詳請撫憲奏奬矣 
[是亦激發國恥之意也嘉興]  
　　庚子之役畿輔内訌猝召外侮七月二十一日都城不守宫車蒙塵舉國上下忍辱蒙恥放今十稔嘉秀官紳近聞京外各地均有國恥紀念會之舉爰布公啓定於七月二十一日下午一時在府學明倫堂開會招集官绅商學士民父老各團體准時齊集并將國恥狀况撰擬歌詞楹聯圖畫各種宣示會塲冀以沈痛之提撕起同胞之警愓會集郡人互爲探討届時想必有一番閙熱也 
[是殆僕僕不憚煩者蘇州]  
　　蘇省禁烟公所本在東善長巷内現因房屋窄小不敷應用經該所總辦沈觀察擇定宜多賓巷内賃定陸姓房屋已於本月十八日遷入辦事矣 
[是固有所不得已歟蘇州]  
　　蘇撫程中丞以代理蘇州關陳觀察光淞現辦洋務局差未便兼代關道特另委現辦農工商務局王觀察仁東代理蘇州關道已下札飭遵矣 
[清談]  
[今日又七月二十一矣]  
今日又七月二十一矣從今日而追溯之十年以上宫禁之倉皇。宼氛之擾攘。六飛出狩。九廟震驚。爲我聖清三百年來大可紀念之。一日也。 
回憶顯廟之世。英法内宼。濼陽幸禁苑焚。艱貞柔順爲城下之盟。然創钜痛深。未有如今日之甚者。自是而祖宗發祥之東三省。變爲俄日戰爭場矣。自是而利益均霑之各國。變爲勢力均等之世界矣。自是而藉端干涉之强鄰。變爲協約逼人之與國矣。然則此。七月二十一也。不可謂非我國上下傹萬斯年永永紀念之一日也。 
流光在荏苒忽十年試追溯其致此原因當日之政策不過曰剛愎耳曰蒙蔽耳曰不與民同好惡耳而今何如者。數年以來。亦嘗虚與委蛇。博訪東西列憲國以求國是。至于今而翻然一變。若謂朝廷作事。自有耀衡。何容爾艸茅小民。荒謬狂悖。率意妄陳也者。嗚呼此果合於立憲之規制乎。抑不合於立憲之規制乎。試取庚子今日前之政策。叄觀比較。其用心果有異乎。抑無以異乎。此非局外所敢測矣。 
雖然我竊願我國民愼無忘此十年前之一日。我竊願我廷臣慎母忽此十年前之一日。我更願我宫廷内外。仍永永無忘此欽后景帝。母子蒙難。倉皇西狩之一日。而竊竊焉以庚子今日前之政策爲戒。 
[瀛談]  
[羅馬訪古録四]  
聖塞巴斯吉顏寺寺在郊外内有古墓穴耶蘇敎未旺盛之時。屢遭仇人危害。敎徒懼其發掘。深鑿地道。密葬於此。地道甚深。縱横貫穿。燃燭而入。左右壁間有墓穴。白骨紫纍。鬼氣逼人。毛骨悚。然 
聖勃羅寺寺頗廣大而莊嚴。香爐石柱。事所罕見。附近有古火神廟。圓形而奇蓋古羅馬人。善造圓式屋宇也。 
法王宫觀福額拉木廢墟之次日又往觀法王宫台巴爾河。水濁而流急。河右有城樓。形圓且高。蓋法王宫之子城也。 
聖彼得寺過此則爲聖彼得寺寺與法王宫腹背相連在羅馬市廛西而東向寺前左右有曲廊。形若半壁。石柱皆圓。四柱成列。凡數十列。廊下羅列石像數過。皆高丈餘。左右廊前均設噴水池。中央立一尖塔。歷階而進。中堂石柱亭亭。黑白爛斑。洵美觀矣。有大理石有花岡石有花蕊石或圓或方圓者全石削成。万者砌數石而成。堂廣二十二萬二千三百一十尺。圓柱共七百四十八。徑皆七尺餘。至高者七十七尺更足莊觀矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺[江蘇巡撫程德全奏統一財政開辦度支公所情形摺]  
　　奏爲蘇省籌辦統一財政設立度支公所擬議開辦情形恭摺具陳仰祈聖鑒事竊前准度支部咨奉上諭各省財政頭緒紛繁自非統一事權不足以資整理嗣後各省出納欵目除鹽糧關各司道經管各項按月造册送藩司或度支司查核外其餘關涉財政一切局所著各該督撫體察情形限予一年次第裁撤統歸藩司或度支司經管所有欵目由司庫存儲分别支領即由各督撫督飭該藩司等將全省財政通盤籌畫認眞整頓仍着度支部隨時攷核分别勸懲以副綜核名實之至意欽此當經前撫臣陳啓泰恭録轉行欽遵辦理去後旋卽因病出缺接任撫臣瑞澂寳棻正擬籌辦即奉升調臣抵任後當以事關欽限辦理不容稍緩督同藩司迭次籌議開辦遵查江蘇夙稱財富之區丁漕以外關涉財政局所除籌欵所業於上年七月裁併裕蘇官銀錢局本隷藩司直轄無庸更張此外向有蘇省釐局淞滬釐局善後局房捐局四局其歳出歳入欵項紛繁自應欽遵一律裁撤統歸藩司職掌即就藩署西偏隙地建築房屋設立度支公所一區所中分設五科曰總務曰田賦曰筦榷曰典用曰主計五科以下分設十三課曰機要曰文書曰庫藏曰庶務曰稽征曰勘覈曰蘇釐曰滬釐曰税捐曰經理曰支放曰稽核曰編製分委科長科員並於筦榷科加設總稽查二員督同經理統由藩司董率各員分任其事所派科長科員均以所司繁簡以定薪資多寡常年開銷亦應撙節支用不得糜費所有各局所主管欵項即令迅速截清連冋新舊案件移送接管其征收釐税各項單照捐票旣歸藩司統一自應槪用藩司印信以昭鄭重其糧道關道經管欵項應即飭令按月造册送由藩司查核至藩司衡門吏治民政事宜核與財政無關亦應劃清界限另設專科臣與藩司陸鍾琦反復籌商現經定議於六月十一日爲公所開辦之始即以七月初一日爲公所成立之期分委辦事人員切實奉行以期仰副朝廷綜核名實之至意兹據江蘇布政使陸鍾琦具詳請奏前來臣覆核無異除飭藩司赶將公所房屋建築工竣並將辦事細則及開辦常年經費妥訂專章另行詳送咨部查照外所有籌辦蘇省統一財政設立度支公所開辦情形謹會同兩江總督臣張人駿恭摺具陳伏乞皇上聖鑒訓示謹奏宣統二年七月初十日奉硃批度支部知道欽此 
[又奏添派候補道朱宜振等帮辦財政片]  
　　再查蘇省關涉財政局所均已一律裁撤統歸藩司經管業經另摺奏陳惟藩司用人理財事務本極繁重當此財政統一伊始所有改良整理一切均關緊要自應派員暫行帮同辦理兹查有江蘇候補道朱宜振孫毓驥兩員才長綜覈爲守兼優於本省財政情形深有經騐堪以暫行派委帮辦俾藩司得以稍資臂助一俟度支公所規畫就緒章制完備即行遵照部章隨時裁撤除檄飭遵照外理合會同兩江總督臣張人駿附片具陳伏乞聖鑒謹奏宣統二年七月初十日奉硃批知道了欽此 
[又奏請飭鑄巡警道等關防片]  
　　再本年四月間蘇省遵奉添設江蘇巡警道缺欽奉上諭着汪瑞闓試署欽此當由前護撫臣欽遵恭録行知該道卽赴新任並先刋給木質關防附片奏明俟部頒關防到日換領繳銷在案又光緒三十年前署撫臣端方在暫署兩江總督任内於裁改官缺一案奏准裁撤蘇州府海防同知移駐鎭江府屬太平洲改爲太平洲撫民同知裁撤蘇州府管糧通判移駐本府屬太湖洞庭西山改爲靖湖撫民通判當經分别遴員補署均係先行刋給木質關防尙未由部改鑄現計蘇省新舊添改各缺應行請鑄關防者查有江蘇巡警道一缺鎭江府太平洲撫民同知一缺蘇州府靖湖撫民通判一缺共應鑄銅質總防三顆相應請旨飭下禮部分别鑄造頒發祗領以昭信守除咨部查照外謹會同兩江總督臣張人駿附片具陳伏乞聖鑒謹奏宣統二年七月初十日奉硃批禮部知道欽此 
［Ｌ>本埠新聞[海軍大臣起節赴美]  
　　海軍大臣洵貝勒薩軍門前日下午四時在洋務局接見駐滬各國領事後卽詣徐園赴飲至晚間十二句鐘始返行轅昨晨滬道察觀察製造局總辦張觀察船塢總辦鄺觀察上海縣田大令公共公廨讞員寳大令法公廨讞員聶司馬松海防同知查司馬滬軍營管帶王覲廷千戎等均至行轅禀見下午六時兩大臣即與各隨員同乘聯鯨海軍座船在製造局碼頭起節駛至吳淞口外三夾水換乘美國公司船出洋赴美臨行時本邑文武各官及砲隊營滬軍營各兵丁均在碼頭排隊恭送 
[蘇撫札飭嚴辦陳逸卿]  
　　北市正元兆康謙餘等三錢莊倒欠鉅欵曾由滬道蔡觀察申詳上台請示辦理兹悉蘇撫程中丞以此次倒欵爲數甚鉅自應澈究追償以維大局正元股東陳逸卿爲案中罪魁禍首應即嚴辦因特札飭滬道轉飭公廨委員寳大令速將陳逸卿等解歸巡道衙門嚴訊究追以期所欠華洋各欵有所著落 
[催繳正元等莊被欠帳欵]  
　　滬道蔡觀察昨日出示云爲再行出示曉諭事照得各户所欠正元謙餘兆康三莊賬欵前經諭令七月十五日以前如數措繳在案兹已逾期其中遵限繳納固不乏人而遷延觀望者尙居多數本應遵照奏案立予提案押追姑再從寛展限定以八月初五日爲止除分别移行外合再示諭諸色人等一體知悉務各恪遵前示赶速解繳轉解到道聽候彚核辦理此外長期尙未到期之欵仍按票如期照解亦不得稍有愆誤自經此次續示之後如有仍前延宕任意拖欠本道惟有杳照賬内所列欠户按名提道嚴行追究母謂言之不預也 
[地保盗賣公地之枝節]  
　　徐家滙路吳漎涇被念八保十二圖地保沈月堂私行填塞盗賣洋商經自治公所議員楊洪釗等查知禀奉本 
 
 

Page 19

 
 
 [Ｈ>第二張第三版 
縣田大令將沈提案諭飭仍照舊式開濬在案現聞領事公會以該地業已轉換英册第七千一百念六號道契未便再令開濬致生枝節爰於前日照會滬道請爲札縣即行查照昨蔡觀察已札飭田大令將此案實情具詳核奪矣 
[絲線店主負欠逃逸續紀]  
　　法馬路復源絲線店主張耀亭即庭芳因虧欠各莊號銀兩無術彌補挈眷逃避曾誌前報兹悉興聖街慶泰店主黄輔卿亦被張欠去銀四千九百餘兩因張之妻父洪厚之曾主持該店事務此次張耀亭潜逃實係洪所主使故即報明捕房將洪拘押旋由捕頭在洪處搜出張之辫線等貨及信函各件昨解公堂訊究洪供張雖係商人之婿伊店之事並不干涉亦不知逃避何處旋據瑞泰昌夥張蓉江稱被張店欠去銀一百三十二兩天成元夥楊士連稱被該店欠洋一百六十五元銀一百四十三兩恒記夥李增棠稱被張欠經手莊欵一千兩張蓉江又稱黄輔卿與洪張俱是兒女姻親復源店之資本係黄所出張耀亭不過經手而已今黄恐遭拖累故出首控告求察判洪交保限七天交張到案訊核 
[哨弁利用鄉董]  
　　製造局總辦張觀察曾經會同滬道蔡觀察移請淞滬巡防步隊梁統領撥派孫哨弁帶同兵丁在浦東楊師橋一帶保護製造局藥庫刻因將次撤換由該弁運動該處鄉董禀請張總辦設法保留業已奉批候會商滬道移請該統領查明酌奪 
[警務處選用偵探之辦法]  
　　總工程局警務處以偵探爲佐助警政之人稽之各國捕房章程咸就巡捕中有功者升擢承充取其於警務及一切公事俱已熟稔今擬仿照辦理以後東西南三區偵探及探夥即就巡長巡士中論功升擢歸警務長考察選用業已會商各董事俟秋季議事會决議施行 
[私鑄鉛質小銀元]  
　　陳阿東王阿二丁三利陳阿三王平江唐義明等賃居虹口武昌路四百七十五號屋内私鑄鉛質小洋前日陳阿東偕小孩王金龍持洋至新閘成都路同康烟紙店内混用當被店主殷某察出喚捕將陳與王孩拘入捕房經捕頭詢悉前清飭探朱子藩等將以上各人按名拿獲昨解公堂請究判王孩留廨餘人帶回捕房候查明實情於禮拜五訊核 
[澈究旅館竊案]  
　　北京人安厚齋寓居四馬路龍興旅舘三十六號房間内因失竊值洋四千餘元之珠寳鑽戒各物控奉公共公堂將該棧茶房沈台泉王玉山張家生等押候查辦在案兹由城内一路一區警局將竊賊王少裕拿獲於前日午後移送到廨即經寳讞員會同英康副領事研訊原告代表律師穆安素聲請澈究沈等亦延聖文律師到堂代訴被誣情形訊之王少裕認竊不諱判押西牢兩年以儆沈台泉有無串竊情弊著仍還押候查王玉山張家生無干開釋 
[城内]  
夜行被欵○巡士左益仁前晚在太平街查見婦人吳王氏與陳恆森韓德隆等深夜行走形迹可疑一併拘局請究吳王氏供年二十八歳揚州人夫故五年向開鞋底作共用夥計五名現因房屋狹窄另伹西門外方浜橋某姓房屋今同懷韓兩夥到新屋内打掃定於明日搬遷今遭該將士誣指氏等犯姦心不甘服求請查明究辦訊之陳韓等供詞相同一併釋出 
婦人短見○二十七保九圖地保姚徐祥昨日投縣報稱有住在北徐家庫地方可毛毛之妻趙馬氏昨日夫婦在家口角該氏氣忿於夜半自縊而死今爲捕房查悉將趙拘押尸送驗尸所候驗當奉内諭委捕廳趙少尉於今日帶同刑仵前往相驗 
無理取閙○胡文秋昨將伊姪胡長富扭至一路巡局文秋供在法界開設剃頭店前日有學徒備酒謝師請堂姪胡長富飲酒妻子吕氏偶冋長富索錢長富竟出言不遜將氏汚衊妻子遭此辱詈即將金圈私自吞下意圖自盡昨始知悉已不能言語情醫看治據稱難免有性命之憂爲此將姪扭案求究胡長富供住城内太平街昨晩在叔父店中飲酒叔母向小的辱罵因不敢鬥口遂即回家不知如何吞金判胡長富暫押候氏醫愈再核 
道批四則○魏鼎禀批候行廨會委併案澈查禀復核辦合盛元等禀批仰會審官寳令會委清查各帳併案追理黏單抄發王翼廷禀批兆康莊倒欠華洋各欵節經行文飭追在案據禀前情仰會審官寳令查明併案追繳具報馬良功禀批夏逸齋究竟是否縣役旣已由廨移查仰會審官寳令即予催覆分别辦理抄黏並發 
[市]  
不准轉賣○城内銅作主湖北人周雲祥日前在浦東大貞丸輪船上挈領五歳男孩陳榮祥雇船起岸巡士疑其誘拐拘至工程局訊究周供有同鄉成衣匠謝某在原籍價買該日爲子乘輪至滬因乏川資被船上將孩及箱子扣住作抵謝即訴知小的到船懇情先將該孩領回判留候邀謝來案再行具領昨由謝妻方氏投稱該孩係嬸母所買今嬸母患病由夫伴送回里求請將孩給領陳裁判諭令覓保具結不准轉賣始准領回周亦交保 
限期理處○水菓業源發合興等行夥黄如楨范榮生同扭船夥徐掌生至工程局控被欠去生姜價銀三十四兩及他貨價洋二十二元七角延不歸楚經湯裁判訊明判徐交保限中秋節理處 
[閙北]  
各執一詞○紹興乾康綢莊經理張幹廷至四路二區控告徐鶴庭不理擔保元康綢莊貨欵洋三千七百元當經汪副巡官將徐傳局移送一區昨由黄正巡官提訊徐供祇欠一千八百元並認償利息洋一百元因前出票據未曾收回致被誣控等語巡官以原被供詞各執判一併解送總局聽候核斷 
一地兩賣○禮和洋行買辦方達才控倪關林賣地不交一案昨經四路分局黄正巡官提訊方遣其夥葉今生投案訴稱上年十二月憑中朱海山冋倪賣地一方議定價洋四千六百元當付定洋二百元今倪忽悔議由姚阿八經手另賣於洋商請爲究追賣之倪姚二人供詞推諉判押候查明覆訊 
不安於室○江北人姜蘇囡昨扭寡媳姜陳氏至四路一區控稱媳婦近與栢姓有染不聽訓戒一味肆潑經黄巡官訊明屬實判氏戒責二百下飭具改過結交姜領回管束虐待髮妻○住居施粥廠北首之潘王氏至四路分局控稱女壻周榮生近因在外娶妾與妻反目壻母周李氏亦唆使伊子將女兒毆打請爲究辦當經黄巡官提訊周不認毆打判交保候查 
[英租界]  
撫恤了事○粤婦唐王氏控張松全乘脚踏車不愼撞斃伊女新林一案昨經公堂復訊兵供被告愿給撫恤請即將張開釋中西官准之着氏具結存查將案註銷 
二女待領○濟良所昨送湖北女子張九二沈桂珍到廨請訊張女供年十五歳家住湖北江陵縣城内父名張四福在耤耕田被蔡元喜誘拐來滬沈女供湖北江陵縣境和錫鄉八年十五歳父名沈小羊在家種田亦被蔡匪拐來由同鄉人李壽山遇見送入捕房轉解案下求恩送回原藉寳讞員商之英康副領事判兩女併留濟良所候移傳該女等父母來　具領 
押店收贓○住居北四川路五十三號屋 
 
 

Page 20

 
 
内之洋人控何連寳行竊金表金練質於法視界信昌押店内得洋三十七元由探周志仁將何與該押店主胡臣如一併查獲昨解公堂訊明判何押西牢半年胡罰洋三十元充公無洋改押三禮拜 
另行擇配○沈桂章控張國英奸拐伊妻戚氏一案昨經公堂復訊中西官以原告不願將氏領回着具切結存查判張押三月氏發棲流所擇配 
不知來歷○羅金山收買湖北女孩李銀兒一案昨經公堂復訊羅供該女由王雲翔領來價買不知來歷不明求鑒判羅交原保女仍留候父母來案再核 
訊明拐案○許友賢等同控揚俞氏丁陸氏等串拐女孫由廨判將陸俞兩氏及俞氏之女湯二寳湯貴珍一併收押在案昨日復訊明白判湯俞氏母女三人一併交保丁陸氏押候補提同黨到案質究 
迷藥害人○嚴桂生控王賢生用迷藥害人一案昨日由探將王提解公堂請究判押候禮拜五訊核 
拐匿女孩○張茂松拐匿周彩琴之女孩昨由包探將張拘廨公堂請究判押候將該女孩下落供出再行訊核又楊杜杜控陳王氏陳阿三母子串匿女孩一案昨經公堂復訊仍無確供判陳母子分别各押一月期滿交保候核 
[美租界]  
欠租圖逃○胡二在華記路五百九十八號門牌開設薙髮店近因積欠房租無力清償於前晚人靜後潜將店内衣物運出被經租人董阿順撞見將胡扭入捕房捕頭以事關錢債飭黄自赴公廨控告 
拐匿婦女○陳阿狗之妻胡氏被謝阿增拐匿楊樹浦路被陳偵知投報捕房請究捕頭允飭包探查明核辦 
幸未傷人○蔣阿四昨駕馬車至西華得路鄧鐵路口馬忽驚躍疾馳由印捕拘送捕房捕頭詢知並未傷人從寛免究 
給償傷費○陸正卿王延卿昨在海寗路將强爭車資之劉阿根兇毆受傷由捕併送捕房捕頭以陸王自願給劉養傷費洋二元斥釋免究 
[法租界]  
帮同索欠○顧雨梅在永慎米店爲經理時曾吞用帳洋一千七百餘元由店主唐瑞霖控奉公堂判顧折還洋八百元交保理償詎案懸二年屢催不理反遣家人赴道朦控昨日由廨復訊仍供被主顧欠去無從索討判顧還押着探帮同向各主顧收取呈案給領 
關提蟻棍○蟻棍馮山因甲放白鴿案被人在工程局告發避匿於法界兹爲偵探查知禀明局董備文至廨關提當由捕房飭探將馮拘案着交來探帶回歸案訊辦 
攫取手鐲○馬李氏前日往菜市購買食物被匪徒朱三串黨上前將氏所帶之手鐲搶去由捕獲住送廨訊辦朱供贓由同黨接去判枷一月押捕房二月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[乍浦路十七號　寳亭番菜館　氷忌令上市]  
　　本館所備大菜五色外添點心水果茶等三色每客洋五角零拆每盆一角五分材料新鮮如鮑蝦每便東洋來送菜不論多少均可　館名寳亨啓 
[新表到滬惠爾楷]  
　　惠爾楷表機器堅固裝璜精奇價亷物美 
　　今到有新樣各種金銀時表人所罕見恐未週知特此佈白 
　　上海捷成洋行經理惠爾楷表行謹啓在江西路十八號洋房 
[家用要品百格飛沙濾缸廣吿]  
　　啓者本藥房經理百格飛秘製各式沙濾缸發售各界膾炙已久有口皆碑貨美價亷毋庸贅述誠所謂家有此缸醫生可免所費無多如保壽險賞鑑家欲知詳細請向本藥房取閱或函索圖說全册　環展玩便悉其中佳妙不啻巧奪天工如操却病延齡之劵該圖說並不取資特此佈達　上海英大馬路三十七號科發藥房特白 
[旅行必讀]  
　　諺云·男兒志在四方·又云讀萬卷書·不如行萬里路·矧當此萬國交通時代·逈非閉門家食·可資歷鍊·可致富强·是則遊歷遐方·實爲急務·顧我國人·養尊處優爲多·其跋涉長途·探討風土人情者·雖不乏人·然尙居少數·且孱弱之人不耐幸勞·往往畏難苟安·半塗而廢·以故薄言旅行·大都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君諦聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏之化騐·大有益於人體·提取其精·如桂哪之霜·以之入藥·有絶大效力·用貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寘諸行篋·蓋旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·　一言以斷之曰·樹皮丸者足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁·諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產·晝夜潮熱·瘀血不行·手足浮腫·坐臥不甯○價値·每瓶一元·每打十元·郵局函購回件迅速·不論遠近·不取郵費○上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
 
 

Page 25

 
 
   
 
 

Page 26

 
 
來稿 
[創辦古學講肄會序一]  
余嘗覽古文明之迹唐虞雖盛五典缺矣夏商亦罕詳聞於故書逸事獨姬周數見稱於聖人傳記得而考焉未若周禮所著之備也以其書爲贏政所深惡漢興累葉猶伏壁淹孝武之時始出秘而不傳至孝成帝通人劉向子歆校理秘書初得列序著於録略然歆以附莾敗人遂并逸周禮以爲歆所僞造是未識周禮良法嘉意非周公之聖惡能爲以之與歆剡歆而誣周公是戔人之云耳達才固勿信也周禮論學制地官則師氏保氏春官則大司樂樂師大胥小胥大師完矣而太宰以九兩繋邦國之民其三曰師以賢得民其四曰儒以道得民後鄭曰師諸侯師氏有德行以敎民者儒諸侯保氏有六藝以敎民者是即地官之師氏保氏而大司徒以本俗六安萬民其四曰聯師儒蓋師氏掌以媺詔王保氏詔掌諫王惡其職事相聯如此且儒之名互見於太宰大司徒獨無其職孔子號稱儒家實以六藝敎民而保氏曰保氏掌諫王惡而養國子以道乃敎之六藝與太宰儒以道得民者合符故後鄭以爲即保氏大抵因掌諫王惡故云保氏孝經所謂天子有諍臣七人雖無道不失其天下言保王不至於重惡以失天下也因養國子以道故曰儒以道得民説文曰儒柔也言儒能以道柔和於民也以職重於掌諫王惡故曰保氏不曰儒氏保氏之名對於師氏師氏以媺詔干使王師其媺也保氏諫王惡使王從諫以保令名而不失天下也劉歆推孔子之學在以六藝敎民故斷之曰儒家者流出於司徒之官不云出於天官者太宰統御衆官掌邦六典師儒敎典之屬職在地官也然余以謂儒家者流實兼師氏孔子之門德行爲重蓋自周轍東王官隳道墨名法隂陽縱横農家之流俱襲爲治之一端張大其説列道分徒而孔子獨探制治之原責在師保故修明師氏保氏之敎以德行六藝齗齗於洙泗之間觀四科首述德行而四敎其次日行行即德行也孔子稱顏淵其心三月不違仁其餘則日月至焉是特餘子不及顏淵之能久於仁而孔子之敎固皆重德行也太史公稱仲尼弟子通六藝者七十二人是六藝非六經也禮樂射御書數而已蓋孔子以周禮之成法敎之六經自衛反魯初序書詩訂禮樂而易乃晚年所喜春秋絶筆之書是時弟子已彬彬矣故知非以六經爲敎也是皆孔子兼師儒之證夫使孔子得行其道七十子之徒各用於四方致天下於西周之盛猶反掌乃轍迹敝亂窮終牖下作述六經埀空文以自見夫豈聖人之志與孔子旣没七十子或散或死師保之成法不講重遘戰國尙首功爭殺害孟荀老儒落落不爲世合於是六經大義微言幾遭失墜師保之法不堪復問至赢政燔書殺士儒家者流不絶如線漢興號爲儒者僅守章句孝武以後大義微言晦而更明然自是敎者無敎六藝學者無學六藝博才達人以通經爲務多者習五經寡者肄一業致用者能以春秋斷獄禹貢治水三百篇當諫修行者能却聘逆旨卓然特行孤立其汙者不阻羣盗爲奸刧則賊善人此蓋由師保之成法不講故也夫師保二氏之法失一則人才不全厚於行者才薄耀於才者行缺故大司徒曰聯師儒師以敎行儒以敎才二者勿失孔子所以兼之也或曰子以四敎文行忠信行次於文則才爲貴往應之曰不然春秋左氏傳曰經天緯地曰文才德俱備之謂也荀悦曰合而用之以才爲貴分而行之以行爲貴四敎文先於行者合而用之也苟不俱備必曰行乎是以評人則淵鸞以德行居首游夏以文學爲殿况孔子不云乎德之不修學之不講是吾憂也是孔子以德先於學之證也德爲媺行學謂六藝又孔子兼師儒之證也孔氏之門敎方若此兩漢近古旣不遑復魏晋以後湮蕩千載有宋氏興安定先生獨立敎規經義治事育德造才固將遠符周禮之法近契尼山之旨時令天下學校悉仿行之可謂復古之隆事學校之美制也獨惜推行未久洛學盛行學者於靜坐讀書勘心踐性之外不復有學蓋重彼師氏之敎遺我保氏之法者矣（未完） 
［Ｌ>小説[奇情小説鵡禪（二）]  
於時少年目注窗外之園。園爲其地名勝之一時維夏初桃李花殘田疇艸長。緑隂卓午鬱葱之氣藹然四溢有大鴿巢其西隅羣翻飛出入當此令節。夫豈不樂顧心有紛馳。則閒暇之光隂。或轉爲憂愁之歳月。雖勝景在前。亦祇增其惆悵而已。因答之曰君之陳論甚合鄙懐然彼之果欲以相當之值售去與否此當研究之一問題也。曰然君於此可顯其靈敏之手腕。及運動之神術事在人謀成敗豈能逆料。 
言次。一妙齡女郎衣白縠衣。排園門而入。挾書數册。一手持大凉傘。遮隂皆碧。迤邐經窗外。飄然而逝不留顧盻。斐德蘭則頳發於頰。舉手額際。佯爲拂蠅狀以自掩。柯利機夫人曰。密司色賽克斯歸矣。斐德蘭瞿然起立。益侷促不寗。 
久之。柯利機夫婦别斐德蘭出。女郎於廳事書案上。檢郵信不得。已移步上樓。入其自修之室。室在屋之最上層捲簾星落。排闥山迎。俯視園鴿及翠柏蒼龍皆出足下。室中琳琅滿架。香凝翡翠之帷影射菱花之鏡。處其中者。如出水芙蕖。可遠望而不可即。蓋女郎名琴宜。福德斯克色賽克斯男爵之女公子也。 
福德斯克之先自十五世以來代爲二等男爵鐘鳴鼎食。下箸萬錢。富甲鄉里中。嗣以兾遷　故盡散其財。助守舊黨因是中落。福德斯克襲爵後娶牧師某氏女似膠如漆而送窮有賦。避債無台。窘甚未幾供職外務部家計稍裕衣服麗都。又儼然巨紳矣。不敷年。殁於其位。其夫人依其友巴里亞爾書院之高材生卜宅於折爾西。閉户著書。爲其夫立傳。並裒輯其 
 
 

Page 27

 
 
 [Ｈ>第一張第二版 
手札。成死者未竟之。志脱稿後。擬名之爲福德斯克言行録閲五年。書未成。未人再醮鄧敦氏即。巴里亞次書院之高材生也施鄧敦氏有奥國之行。未人將與之偕就琴宜商行止。琴宜雅不忍舍其母。加以曙後孤星未忘乃父。則極力反對此説。夫人聞之初頗情移志奪終以愛女之心。不敵其所愛之知已。於是遂與鄧敦氏雙旌並發。彼都人士從此皆稱之爲鄧夫人。而琴宜獨留庽倫敦仍取福德斯克言行録踵成之懐鉛握槧寢饋不輟。旣而學問大進。程度且與倫敦大學之秀士相頡。頏一時瓜葛之親。金蘭之契。多稱道其才。謂可設綘紗。之帳開桃李之門。或爲新聞記者。蓋琴宜以絶世。之資兼以人工。又爲表彰先行。不憚專心致志。以期可藏諸名山。壽諸金石。故其所成就。尤蔚然可觀也。 
［Ｌ>國外新聞[英艦遇險續誌]  
　　十九日倫敦電云英國巡洋艦比特弗特昨日侵晨在高麗海峽薩拉郎島觸礁之際因正開足速力故受傷頗甚當時海水湧入有水手十八名爲浪捲入海中均遭非命目下艦内之水已達機器房隔壁頗難施救其生存之將卒已由軍艦米洛托號及芒茅士號分載出險二艦日間泊於災處附近夜間爲風浪所逼遂啓椗他往同日東京電云英國海軍大將温斯洛因昨日天氣不隹曾請日本官塲緩派船隻前往助救今日天已晴朗沙西河(譯音)之海軍大將乃派軍艦和泉號及特别義務船芝罘丸沙西河丸裝運造船機師五員工人百餘名軍醫數人開往災處援救 
[美國森林失火]  
　　十九日倫敦電云美國伊達化及西芒泰拉兩處森林近忽失火延燒甚廣伊達化之韋萊斯地方焚斃者二十四人受傷者二十五人芒泰拉種植森林人一百八十名不知下落據華盛頓森林部委員報告災情謂彼等已得確實證據知畦里岡之火係有人縱火所致迨火熄之後查點罹災之人爲數必衆云 
[希臘選舉之將來]  
　　十九日倫敦電云居留島領袖維里齊諾司君於希臘選舉時定可得大多數之選票各報謂維君辭去居留島職務後將任首相云 
[尼卡拉圭内亂近聞]  
　　十九日倫敦電云尼卡拉圭革命黨已占據曼邠圭及聖巨安兩地愛斯屈萊達將軍已推爲總統 
[德國財政近聞]  
　　十九日倫敦電云據柏靈電稱一九零九至零十年德國歳收較預算逾收英金三百六十二萬五千磅是年國用較預算少支英金二百萬磅以故預算缺乏擬借債彌補之欵已减至英金六百三十萬磅按西五月二十二號之電謂德國某報載稱預算缺乏之數至少將有英金十二兆磅云 
[德大臣吊問日本水災]  
　　十九日倫敦電云德國外務部大臣奉德皇之命赴日本大使署吊問日本水災 
[美總統更正謡言]  
　　十九日倫敦電云美總統塔孚脱君近致書共和黨評議部議長(按該部近擬在薩拉托茄開會反對羅斯佛君並舉歇門君爲臨時議長)痛駁彼與羅君有隙之説並謂此説實由共和黨守舊者播弄是非云 
[法總統將赴荷蘭]  
　　十八日柏靈電云據英國某報載稱法總統將於秋初往謁荷蘭女主並將順游阿姆斯竇丹 
[法國預備飛船環游事]  
　　十八日柏靈電云據巴黎愽稱該處現已預備飛船環游事宜其船定由巴黎起程繞道柏靈勃魯賽爾及倫敦各京城駛向原處如達此鵠者奬以法郎二十萬枚(以上譯字林報) 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
