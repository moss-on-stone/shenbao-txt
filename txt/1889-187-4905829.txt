# 1889 - 187 - 4905829

 

Page 1

 
 
[發售廿四史預啓] [  成局主人啓]  
　　本局開印古今圖書課成一書早已排印齊至　　　　繁重朋以去年訂匠忙迫　　致第三統出書之期稍遲　　　底已將第三批　發出全書完畢矣趨於圖書　取　　之後卽刊廿四史刻下已將排　一半用中國潔白連史紙印成紙色首尾一津此書爲讀書人必不可省之書報　不欲家置一編謹與諸君　　有　定此書者每部計收回工本洋五十元先付洋二十元給以收單書成之日再行交　如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房抛球塲南紅洋房點石齋分局皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[出售俞曲園太史時文告白] [  點石齋主人啓]  
　　德淸俞曲園太史經術文章久爲士林山斗去歲偶成時文二十篇每篇　瀛無不精絶洵足羽翼經傳裨補注疏而股法句法仍極合時下墨　　寄點石齋銷售每本價洋三角想諸君子有意揣摩者自當先覩爲快也此佈 
[發售小題觀海告白] [  點石齋啓]  
　　本齋　有大題觀海初二集之刻可謂綜制　之精粹集文苑之大成矣而小題　　羹備之選尚爲憾　今又廣拽　采延聘高才愼加遴遜　文一萬五千首與現有之小題文府等刻驚一犯重所以　雷同持風氣也分釘廿本價洋十二元準於十五日出售上海在南北申昌及抛球塲　而分局外埠則向各分局購取可也此佈 
[論丹徒縣賦額獨重]  
　　江南自古稱財賦地生其間者食德服疇詠歌樂歲雖值偏災無凍餒離散之患邊省瘠土之民莫不從而羡之而吾獨不解丹徒一邑之民同在覆幬之中災象深而獨遭天譴同在帡幪之内賦額重而未沐皇仁也去歲常鎭各屬告荒歉而議賑卹者固不獨丹徒一邑也而吾獨聞丹徒之荒歉最重賑卹彌殷而矍然曰嗚呼何丹徒之民之不幸也江南財賦浮重甲於天下制自前明相沿未革我朝一減再減猶較他省爲最重焉洎庚申粤宼之亂大吏軫念民艱重遭兵刦請於朝得旨遞減蘇松太三之一普减常鎭十之一計減去米五十四萬三千一百餘石當餉需匱乏之時爲度越尋常之舉凡在士民宜無不感激涕零頌殊恩於無旣矣然鎭屬之丹徒稍覺向隅無從上告　何也盖蘇松太斗則每畝自四斗二升五合零至九勺零不下二百餘則輕重戀殊若一律核減重者仍形其重輕者益見其輕　理未能公允故將極重者减爲一斗一升起科其餘遞限十分之四分三分以至數厘減賸各則不越一斗一升以外洵爲斟酌盡善無黨無偏常屬各邑皆折實平田一則起科鎭屬陽壇溧三縣科則亦少最重之武陽每畝七升一勺零至輕之靖江每畝二升五合零相去尚不相遠加以普減原屬得宜惟丹徒一縣情形迥乎不同雖在常鎭之中却有蘇松之意丹徒科則最重者名沙潮　每畝征米一斗五升二合五勺零與吳江震澤之上中田相埒乃震澤減而爲一斗八撮矣吳江减而爲一斗四最矣惟丹徒減後同有一斗三升七合之數是通省斗則未減以前推長元吳爲最浮旣减以後轉　丹徒爲最重何丹徒之不幸也且蘇松太以遞减之故五升以下之田因科則本輕毋庸派减常鎭以普减之故雖輕之科則均得一律核减卽丹徒之山塘蕩灘僅科七合八勺零同一丹徒何幸而爲山塘蕩灘何不幸而爲沙潮出乎是曷不以優減之一萬五千餘米波及於丹徒使之同沐仁膏稍紓積困乎且曷不以蘇松太遞减之法照行於丹徒科則最重者每畝不得過一斗一升便之輕重一律毋稍叅差乎當時辦理肖長旣不及察核紳衿耆老又未嘗據實上聞而丹徒遂獨遭此不幸也乃二十年來楨累未舒民力重困又加之以凶年饑歲丹徒之民其何以堪恭讀上諭有减賦後非大水旱成災不准塊災請緩請蠲等語若去歲之荒得不謂之大水旱乎則又曷不當告災免征之際截漕施賑之時將丹徒賦額獨重之故切實陳明乞恩核滅乎且法旣久而必敝弊以久而日滋上諭又有並不准有官墊民欠大小户名目等語無如日久玩生積重難返賦則减矣諸弊仍不能免卽以民欠而論州縣之於錢漕木有不願完而願欠者奈紳衿之家不肯淸繳零星之户勢難取盈而征數之多寡催科之勤惰民欠斷不能無然漕白旣爲天庾止供南糧又撥兵食要需司庫地丁奏銷不能列欠道庫漕項年内須解九成由是言之官能無墊乎此官墊民欠之仍不能免也兵燹以前田皆成熟州縣　報災歉非欲侵吞移辦也亦非體卹民情也物以征不足數藉此挹注耳亂後征額雖减仍難全完不得已添出抛荒復荒名目實則田旣全熟串亦全造急公者卽是熟田抗欠者推入荒田猶是從前辦歉之故智此揑報災歉之仍不能免也銀米旣有一定折價小户毋庸多完大户又豈容少納乃蘇屬大户完糧自三四成至八九成不等視職之大小人之强弱以定等差若自種小户則一經開徵無不輸將恐後者每見糧櫃之前擁擠不堪此其明證常昭大户完米類皆不交公費或以本色折算華婁大户完繳兩忙並不以錢折納竟照串内銀數酌加一二成公費以庫紋上兌謂之紳户銀此大小户之仍不能免也安得當事者鑒丹徒賦額之獨重漕糧宿弊之仍多而重爲整頓之哉 
[諭旨恭錄]  
　　六月初七日奉旨雲南晉寍州知州著李宗道補授直隸永平府山海關通判着松興補授直隸臨城縣知縣着李耀東補授安徽石埭縣知縣着顧懷仁補授甘肅隴西縣知縣着劉更新補授雲南通海縣知縣着何亮標　授四川通江縣知縣着高紹福補授廣東恩平縣知縣着錢瑩補授截取舉人趙錦城着以知縣用張翼林着以教職用俸滿教職如東瀛着以知縣用吏部筆帖式着賜恩補授太僕寺筆帖式着祥麟補授都察院筆帖式着文海補授光祿寺筆帖式着恒　補授國子監司業着闊晋　補授詹事附左中允照例將文煥轉補所遺右中允着恩順補授截取知府等官周椿森孔慶輔桑實周景曾馬國吳蓉崔祺宋文熙田芸鄭鈺張廷鑾　照例用俸滿同知桂德均直隸州知州趙希曾俱着回任貴州天柱縣知縣曾汝材着准其補授盛京户部銀庫關防郎中著世昌補授保舉官張 
 
 

Page 2

 
 
濟庫方履泰李玉瑛俱照例用欽此同日奉旨林啓稽察祿米倉余聨沅稽察南新倉韞德稽察舊太倉宗室文綱稽察　運倉劉綸襄稽察北新倉孟　壎稽察富新倉楊晨稽察興平倉何福堃稽察太平倉俊乂稽察本裕倉宗室祥佑稽察儲濟倉榮山稽察中倉莊予楨稽察西倉端良稽察豐益倉文保稽察内倉欽此 
[朶殿延薰]  
　　聞之内廷云聖上擬於本年九月初恭奉皇太后祗謁東陵明春閏二月再詷西陵蓋因大婚禮成後循例須展謁也○西長安牌樓東三座門旁建修栅欄一事已綴報章兹經福大協揆飭派興隆廠商赶撥工匠擇吉五月初四日夘刻破土興工又西長安牌樓西北兩路口擬仿照東西大栅欄式各建木栅欄俾車馬行人不禁自止卽各朱車巡察遞籌亦可隨時啓閉諒俟東首工竣然後撥修云○三月十六日恩詔内有八旗閒散宗室覺羅賞給一月錢糧八旗兵丁賞給半月錢糧兩條旋由各旗營將應得恩賞之宗室覺羅曁各項兵丁花名滿漢印册先後咨送户部經俸餉處查核相符移付銀庫照放現經部庫定於六月十一辰刻開放廂黄正白廂白正藍四旗賞銀十二日辰刻開放正黄正紅廂紅廂藍四旗賞銀先期由户部片傳八旗各管按期派員赴庫支領○考試内閣漢中書已登前報兹聞欽派閱卷大臣徐蔭軒協揆等分閱試卷擇文理優長者取中江西舉人文廷式等七十八名於五月初五日淸晨在貢院招覆旋將試卷分箱裝送吏部照例核辦○正藍旗滿洲應領六月弁兵甲米經户部劄由北新倉開放克邸與副都統訂期五月初十日前往該倉支領○稽察欽奉上諭事件出示曉諭照得八旗各營以及各部院等衙門應送本處查銷册檔事件皆有限定日期投遞歴經照辦在案乃近來各衙門應送本處查核註銷各項册檔事件並不依　投遞任意延擱竟有積至三個月始行彚送一次如此因循玩泄　復成何事體爲此示諭各處送文人等嗣後應送本處各項文件册檔卽於每月初八十八日午刻齎往本處當堂投納倘再因循逾限彚送者除文件不收外並知會該管衙門懲辦各官凛愼勿謂言之不預也○工部行文各處内開都水司案呈年例於宣武德勝門外窖冰二萬塊以備各衙門夏令支取歴經辦理在案所有本年自小暑日起至立秋　止各衙門應日領冰一塊仍由德勝宣武兩門外所窖之氷由各衙門按日持票自行赴窖領取現　將冰票刷印蓋戳塡明期對號分送各衙門查照以便按日往領○恭請鐵牌到京供奉卽沛甘霖欽賜御書匾方并加封靈應昭佑宏濟溥惠聖井罷神上月抄由軍機處父出一片仙開和碩禮親王等片奏查邯鄲縣龍神封號光緖五年曾經加對永澤字樣承辦章京漏　查出應請旨將此次所加溥惠二字列於永澤之下爲此附片奏聞本日奉硃筆休議欽此欽遵應卽片交該衙門查照辦理○廂藍旗滿洲都統爲知照事所有察哈爾都統咨送察哈爾廂藍旗所出驍騎校一缺揀定正陪各履歴由京旗引見等因旋經本旗於五月二十九日帶領引見六月初一日奉旨察哈爾廂藍旗驍騎校着擬正多祿補授其擬陪之委驍騎校景運着照例記名欽此欽遵　應知照兵部查照註册並轉行察哈爾都統查照 
[漢口閙事餘聞]  
　　漢口租界閙事已將訪事人來信照錄報中兹接續信其中所述情節與前報大致相同稍覺詳盡爲特再錄一通以副諸君爭先快覩之意據云考生受傷後謡言四起痞棍與小流氓乘機惑衆借端生事現已紥營鎭靜無事受傷考生經厲司馬帶至四官殿救治刻已送回省垣在寓調理先是武昌府試旣畢院試尚未接辦考生得暇晷渡江至漢或買什物或乘興遊玩有崇陽牛童八名生長山鄉因見洋街氣象寛闊東張西望大暢游興惟未諳租界規例悞走江邊灰路華捕見之立時驅逐且駡且詈考生回駡而華捕卽圍而毆之鞭根齊施該考生等赤手空拳難以對敵畐被拖至洋街委員處　君善言撫慰飭差勇送出租界以免多事詎行至四碼頭華捕適在見之以爲此時可以洩吕忿矣於是棄文用武徒手相摶華捕敗北跑至華記洋行門前自跌倒地立起吹呌召集十餘捕考生赶上復打正值某行主出外華捕勢力已厚當將考生拿住兩名送入捕房諸牛童見兩人被獲遂陽言於衆曰我兩人渡河四人渡江邀集衆人必來復仇西商聞此消息當將洋街上人鞭打驅逐洋街委員恐閙事端禀請上憲會同帥方文武在洋街彈壓并至捕房騐視受傷考生見一人遍體鱗傷現靑紫痕一人亦遍體受棍鞭傷不能起立當由華官將兩人用轎擡至四官殿公所養傷此初七日事也次日謡言又起有謂欲拆毁捕房者此言旣播痞棍小流氓溷入洋街紛紛擾擾西人見而愈驚英領事官渡江謁見裕制軍請爲保護是日上午樊鎭軍高都戎以至千把戎等漢陽府逢太守漢陽縣陳明　淸軍府厲司馬及孫别駕仁義禮智兩巡司與文武委員至花樓漢義殿會集彈壓當時有某洋行西人數名執棍械驅逐滋閙人由洋街至花樓逢人便擊及至花樓栅欄已閉諸人無處繞越因而受傷者甚多是夕文武各官往來巡邏不敢稍懈此初八日事也初九日卽有升字營及漢陽協調兵十二棚駐紥洋街痞棍小流氓早已散去謡言亦息本館按此事畿起細微在考生本不願與巡捕爲難在巡捕亦非欲與考生尋釁特以未諳租界章程兩相齟齬但使官長善爲處置卽可化小事爲無事其洶洶滋擾者皆流氓痞棍耳所幸中西官和吏商榷竭力保護得免釀成事端否則不幾爲鎭江之續耶流氓痞棍各處皆有不獨漢口一遇華洋交涉動輒遇事生風造言惑衆有地方之責者正宜處治於平時庶免貽患於臨事芻蕘之見願以賢諸當軸者 
[星使抵津]  
　　出使英法等國大臣薛叔耘星使福成持節出京於月初到津在浙江會館暫駐襜帷聞星使將與北洋大臣會商一切事宜月之中旬航海至申回籍治裝約於八九月間始行出洋云 
[示諭信局]  
　　安慶省城各信局近年聚集一處名曰公局本年四月鄭坤雲銀樓因查收條滋閙好事者從而和之將局打毁隨卽控諸懷寍縣陳雲溪明府以該局把持信價恃衆逞强因責成各局主各歸各處毋許羣聚一隅并大張示諭云爲出示嚴禁事照得安省信局向係分市各設鋪面今訪聞銓泰盛等信局合設一鋪把持抬價滋生事端正在查禁時卽據民人鄭得勝以該信局恃衆逞横等情禀請訊究並將局夥何知盛扭　前來除將何知盛等提案訊明分别責枷外合行出示嚴禁　此示仰信局人等知悉定限午節後各該信局務須循照向章各設鋪面公平交易倘再夥設一鋪把持滋事一經查出定卽提案嚴究决不寛貸本縣言出法隨毋稍嘗試其各凛遵毋違特示 
[朝鮮近事]  
　　山東飢荒貧民來鮮謀生者無算貲本有限不數月卽耗盡今冬必有行乞於鮮者○華人小本營生者外道各處皆有往往自相爭鬥韓人甚不鄭車○韓人不食鵝鴨畜之者甚多惟食其卵○仁港巡差與小商某號不睦某夜商睡差擊其門言將拿賭商與之辨差搜商殆遍得舊牌一付持以爲憑拉商投署商懼差索洋三十元商求减跌至十元商無奈與以銅錢六串差撻駡相加商又付洋布數疋始去○今春華商生意雖淸淡而新盖房屋十餘處尚不減華商銳氣○由仁赴漢路過五柳洞有韓商二客棧屢有爭差經官調處一則存人一則存馬○華商生意八十餘家洽比爲隣守望相助亦頗不孤寂但其中多不和睦往往有以大欺小以强壓弱之弊殊堪痛恨○客秋麗參歉收二三十片者不足充當官貨并四五十片亦皆參入今歲紅參將不拿而自絶矣○朝鮮鑄造新錢粗劣之至王甚怒卽命停止湏另鑄造○凡華人來韓限三日内赴署請領護照分上中下三等照費有二元一元五角之不同今山東告飢每一次輪船來港不下百餘人袁道憲與洪領事見來人衆多且皆貧民擬於初三日四點鐘起領照勿壽照費名爲記照待一月後經營有餘再爲歸還○前者華商貨物皆以招商局輪船裝載今因朝鮮南畿道荒歉道憲令衆商至華買米來鮮販賣故諭帖下准其趁日輪之便○歲昌年飢仍然創造宮室廣修殿宇大失生民之望○有無賴華人乘醉持刀刺傷酒館主幸未斃命○王使美國人往平壤黄海二道開發金礦被居民毆打而回身帶重傷數處○歲旱年飢權奸當道官七月無 
 
 

Page 3

 
 
俸兵三月無餉爲之奈何○韓人自葵棠彩會止後民間私自開設者無數忽富忽貧官不之問○漢城四面皆山惟西山無樹木只有白沙錯落土人呼爲窮山○平壤道長楊山有二獸鹿形吐霧噴雲能使天陰數十里○長春大旱民不聊生忽甘霖下降民心大慰○俄國人爲王圖畫洋樓式樣大功告成不久將欲内渡○京之西南地名南陽梨花大如掌見之者方擬其梨大如頭招土人問之始知其爲華而不實者○刻間仁港各國巡差約定入夜互相查拿各國人不許出各國租界○王向法國借洋銀二十萬元王親立欠帖命大臣畫押未知確否○韓人見洋人如見官長呼華人如呼奴婢不知何以至此○忠淸道有神童方八歲熟讀通鑑○由仁赴漢由漢返仁刻下有中國脚夫爲之搬運客貨傳遞信件 
[邑侯善政]  
　　黄浦江迤南有所謂紫竹沙三岡者相傳海水湧激泥沙聚成迤邐二三里間建有木橋五坐歴年旣久漸就傾頽南匯縣袁海觀大令以此處爲往來孔道諭令次第興修惟地少殷實之家集捐尤非易易因將閔行鎭對面紫岡第一橋卽俗所稱横涇橋者先行建造現已煥然一新計費二百金除公欵外大半就地勸募一俟秋收事畢卽當陸續舉行一時地方鄉耆咸頌大令之德無旣云 
[三令五申]  
　　上海縣裴邑尊英會審員蔡太守會同示禁靜安寺地方之申園西園兩茶館于夜間十一點鐘收市等情疉列前報兹由差捕查得西園内轉租與人賣酒之處過十一點鐘第依然賣酒禀請太守飭傳執事人王雲莊於前日投案候示太守謂深夜賣酒爾豈不知尚敢違犯答稱主人係西人我不能擅主太守商之賈副領事謂毋論中西人應當一律辦理王稱徐家匯地方西國酒店甚多均賣夜市何也太守謂不干爾事本分府亦當一體照會禁止今着爾繳洋百元存堂如三個月悉遵禁令毫弗違犯將洋給還如再違犯洋卽充公示罰又有奚阿炳上堂願繳洋百元太守允之 
[龜子逞兇]  
　　前有張連元者投上海縣控稱小的在昇平戯園當茶房同鄉李四來申尋覓生涯帶有洋銀數十元偶往法界蘭芳里王萬和花烟館遂與烟妓王桂仙繾綣小的勸令勿往李弗聽小的因往該花烟館告以李係貧人今兹在此流連枝棲無着一旦腰纏用罄勢必進退無門爾當斥而逐之勿使沉迷不返龜子大怒卽糾同流氓將小的毆傷是以叩求騐視裴邑尊騐得陸傷痕屬實飭發仁濟醫館醫治昨日張之親族具詞投案請提王龜訊辦邑尊允之 
[領銀購料]  
　　上海縣城垣間有剝蝕之處道憲龔觀察札飭上海縣裴邑尊估勘工料飭官匠頭王全勝興修前日王偕某磚貨行主投縣領銀一千兩邑尊諭令迅赴大窰定購堅料毋許遷就有悞要工 
[食油須知]  
　　前報疉紀示禁棉花子油不許攙雜荳油中者以患㗋風等症食之大忌耳今聞鶯粟子亦可榨油色味與麻油無甚分别若與茄子同食可以殺人麻油之價更貴於荳油未始不可攙雜况熟茄往往用麻油拌食愿業此者廣積陰功勿蹈前轍卽食油者亦當自爲留意也 
[上海縣署瑣案]  
　　大和豐土棧主楊阿丕吞烟斃命本報前曾縷記綠由旋有鄭濟良等七户請向孫華詮追繳票銀前晚裴邑尊升堂集訊鄭等同稱自楊死後生泰成大和豐大德生三店均由孫一手經理此欵自應由孫照數費償孫稱大和豐等三店内有蘇姓經管與小的無干邑尊謂各店旣有經理之人爾因何不早投案禀訴直至本縣提訊始供出蘇姓其人揆度情形難保無不實不盡之處着將孫交差看管令赶速明白具禀以便覆訊核辦○王錦源控寡媳陸氏被親母陸何氏及干錫卿吳錫祺譚姓等逼醮　邑尊提集一干人於前晚升堂訊究陸氏泣稱小婦人業已失節再無面目見人矣吳譚供稱小的等均由陸何氏央仅爲如叩求鑒宥邑尊　孀婦適人須由翁姑作主豈容母氏逼迫遂判令將陸氏掌頰交翁領回管束吳譚檀作蟻媒各笞二百板荷以巨枷發頭門示衆何氏及王錫卿候補提究辦 
[英界公堂瑣案]  
　　二百五十二號華捕稱昨夜見朱元朝在門前乘凉碍路喝令移進不但不依反與我爭扭致被拉脫號褂上鈕扣三個後由三道頭巡捕帮同獲案三道頭華捕稱我到時二百五十二號捕之木棍已被朱奪在手中朱元朝供不敢拒捕蔡太守判朱元朝罰洋一元撥充西醫院經費○包探江阿三稱西人報失皮鞋毛刷等件查係孩子陸和尚李阿金串同行竊皮鞋　與王施氏毛刷賣與唐陳氏分别吊贓送案王桂福稱在西人處爲侍者請爲領贓陸和尚認竊皮鞋賣與王施氏得錢百文李阿金認竊毛刷賣與唐陳氏得錢七十文王施氏唐陳氏同供我等均與孩子等爲隣據孩子言父要吃洋烟因無錢囑伊等將物出售不知是竊贓蔡太守判陸和尚戒責百下李阿金責五十下傳其父母領回管束收贓之王施氏唐陳氏各罰洋二元撥充醫院經費贓交王桂福領去○包探秦少卿稱周大春報失孩帽一頂上有眞珠銀飾等件值洋二百元往查情形疑是傭婦王魏氏所竊帶至捕房盤詰不認送案請究周大春供憑人薦王魏氏爲傭尚未滿月十三日全家出外燒香獨留該氏看守門户後知失去孩帽上有眞珠二十四料及銀飾等件值洋二百元該氏於十六日出外良久始回十九日辭歇去嗣後揆度情形知被該氏行竊因着薦保人將該氏交到報捕拘案該氏供蘇州虎邱人丈夫王惠福耕種爲活初次來滬先在寳善街棺材店爲傭歇出後經人薦到周家因我懷孕臨盆在卽周家太太言有未便於十九日將我辭歇十三日太太等出外燒香以我懷孕不能入廟留在家中不知如何失竊蔡太守問該氏現住何處丈夫何在答稱現在八仙橋地方與爲輪船生理之人同居丈夫在鄉間該包探禀十三日該氏見孩帽上眞珠向主人言珠子甚住昨日帶該氏至茶館有一人前來該氏認爲丈夫今日何以言丈夫在鄉間太守隨向該氏詰問答稱見珠確曾稱贊昨在茶館者係叔叔土福生非丈夫也太守隨飭官媒將該氏騐明是否懷孕包探查明實情候核○包探顧阿六稱津人劉長泰投捕房報稱山東人吳長喜等屢次到伊家尋釁又將劉之馬勒住由巡捕頭命我同劉到茶館中拘獲吳長喜趙萬通常利功劉三趙子明等送案請訊劉長泰供我向馬販任二買馬一匹由龍飛馬房之西人逹拉司經手價銀六十兩計水脚用銀三十二兩交與逹拉司二十八兩付與任二後我將馬托　金海帶至乍浦放草吳長喜亦有馬一匹交蘇及趙萬通帶去放草嗣因吳與我尋釁通同趙萬通　我之馬一併帶來竟圖吞没現在仍寄龍飛馬房請爲斷領吳長喜供山東人與劉長泰合做生意虧本後與劉算帳應找我銀兩自將馬抵償與我連我自己之馬併交趙萬通帶至乍浦放草現帶回滬趙萬通供馬由吳長喜交我放草常利功劉三同供我等均不相干趙子明供雙目不與此事與找無涉劉長泰稱並無欠銀抵馬事蔡太守飭劉長泰覓保暫行領馬俟補傳蘇金海到案質訊吳長喜等交保聽候覆訊○包探陸阿長稱粤婦東彩投捕房報失金表金練疑被同鄉鹹水妹錢順愛行竊爲此拘案請訊東彩稱與錢素來相識常相來往前日伊來失金表金練顯被行竊錢順愛供雖到東彩家並未行竊蔡太守飭將錢順愛暫發官媒着該包探查明贓據再訊○美商蘭門訴稱周松林願爲買辦立有合同載明墊用銀兩由阮兼茂爲保頭及將前買辦辭歇周松林翻悔前議不墊銀兩由蔡太守會同易副領事訊供各情已列前報昨又覆訊蘭門申訴前情并稱用定接做買辦係與馮禮南合股今因周翻悔前議致我虧折銀兩開明帳目連合同呈請追償周松林供言明進行見貨墊銀因此告辭太守以周松林所供無憑蘭門有合同可據豈容反悔致蘭門受虧飭將周松林管押着交合股之馮禮南并着保人阮兼茂代周繳償蘭門洋一百五十元俟繳洋將周釋放 
[法界公堂瑣案]  
　　老學究馮茂蘭訴稱向在十六鋪南爲童師同鄉陳渭仁屢向借錢未經給付遂乘間竊去衣服一包計共十件又水烟袋枝今由包探拘陳送案陳供小的幼日讀書今來滬上意欲覓一枝棲忽接家書知老母染病甚重無奈向馮借貲回里日間請其啜茗晚 
 
 

Page 4

 
 
更邀入酒家馮初已應承後忽翻變因之取其衣包付質以作川資小的與馮交好在前不能以竊論葛同轉謂馮曰爾旣與陳爲友自宜稍爲佽助今姑判將陳管押三天○包探解薙髮匠楊阿七請訊葛同轉問因何事楊稱小的向在名利棧充鑷工同業顧瑞生懇爲引進既停棧卽虧空洋銀並在棧主人前播弄是非竟欲將小的逐出昨晚小的向之理論顧一味咆哮隨有捕到來將小的拘押捕房顧則反邀釋出包探禀稱顧現在外伺候同轉着傳進研問顧供謂含混同轉着將顧管押令楊往棧主人處問尚可進棧否然後來案禀覆核奪○粤妓盛小福挈使女投案訴稱小婦人素與某西捕相識上禮拜六及禮拜日曾因事出門兩次囑細崽李秀齋看守門户昨日查點物件失去金表一枚疑李竊藏送案請究李供小的湖北人當主母出外時小的在露臺上打盹而包車夫阿金則臥在房内失表之事實不知情使女稱曾見李在房中點火竊表無疑李稱阿金前曾竊過某西人細崽之馬褂由小的識破同轉問該妓曰現在阿金何在答稱三四日不來矣同轉着尋到阿金來案質訊李仍行管押○老椿記棧主劉瀛洲虧欠恒合祥銀兩一案曾紀報端當葛同轉第二次訊供時飭責劉手心四十下限五天内繳銀昨日爲劉具保之祥順木器店夥黄小芳遞禀訴稱劉挺押不肯繳　小的只好退保同轉問爾之店主何以不來答稱因辦貢院木器前往金陵閱七八天方能回滬同轉謂今姑准爾退保惟爾之店主總須到案問供可赶緊函追來滬黄唯唯而退 
[惠藥鳴謝]  
　　全亨號麥君業卿卓然兩昆季擅計然之術而素懷濟世之心凡有善舉靡不踴躍從事敝恒濟局戒烟亦曾荷其捐助兹又蒙以痧氣丸紅靈丹見惠足見好善之誠有加無已除將丹丸送交敝局以廣德　外謹書數語以鳴謝[  高昌寒食生拜手]  
[鉅欵遥頒]  
　　竊聞善量以推而愈廣善功以積而愈宏充其量則民物悉繫乎懷來極其功則遐邇咸資乎利賴此故仁恩廣被惠澤覃敷好善者固無望報之思亦戴德者益切感銘之念也前者敝堂派出各埠捐册仰蒙衆善士隨緣簽助次第擲還每批分列淸單刊印報端諒塵公鑒兹有鄭君雪濤葉君銘石由紳户寄到洋四百一十六元林君碩泉由長崎寄到洋八十四元當此待澤情殷承頒鉅欵此皆三君子心存救濟鼎力募捐竭其一已勸善之誠使各善羣解囊而樂助關河雖阻畛域何分景歧慈雲遥傾祝露行見千祥萃集百祿咸臻竇桂王槐正可爲臨風預頌也爰掇數語奉揚仁風並鳴謝忱伏希賜察[  元濟堂同人趙岐峯陳德薰麥業卿何芸思等頓首拜啓]  
[良藥濟世]  
　　謹啓者粤東陳李濟蠟丸膏丹馳名海内今其嗣孫於上海北市老巡捕房對面開設廣福林字號發售各種丸散膏丹暑藥午時茶精選藥料家傳秘方遵照法製非圖邪利心存利濟今蒙樂助敝堂痧氣丸一升瓶紅　丹三百瓶如意茶五百包囑代分送急症施治奇效無　誠濟世之良樂回生之妙品　足見仁心仁術利物利人駿業鴻圖雲蒸霞蔚可操劵焉爰綴數語藉誌盛德仁濟善堂董事施善昌啓 
[江督轅門抄]  
　　初六日荆溪縣薛星輝缷署丹徒縣事回○初七日知縣郭其淦銷丁堰厘捐差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彚錄輓陳竹坪先生聨語]  
　　大願發慈悲　富而仁南國同聲稱佛子此身多功德安瀾是賴東瀛遺澤邁欽公管斯　拜輓○百計拯民飢數十年施濟心勞合晉豫燕齊每角天涯皆食德一朝驚噩夢千萬輩悲傷洎落無親陳長幼巷歌鄰相各吞聲楊鴻鈞拜輓○滄每息鯨波百里隄防資捍衛道山歸鶴駕萬家涕泣感生成王成龍盛家洤同拜輓○每完骨肉常救瘡痍濟世具一片婆心不獨姓名留婦孺纔附蔦羅遽凋松柏上界證九天仙侣從教福澤衍雲礽王宗瀚拜輓○功德在人間救燕齊鄭皖災黎遺愛孰忘大善士英靈返天上留宗族兒孫福　峙名莫嫓老先生顔懷鈺拜輓○恤鰥寡賑窮貧推食解衣敷厚澤拔孤寒救疾苦安老懷少積陰功金士傑拜輓○一副熱腸是菩薩允推仁恕萬家生佛本慈悲誰繼找公丁棨拜輓○惠澤徧江南拯溺救飢億萬鴻嗷欣得所殊恩來闕北旌功表德九重鸞誥錫榮封江寗公所同人拜輓○滬瀆著英聲念頻年樂善爲懷哀恤鴻嗷毒除鴉片潁川推碩望憶去歲埋胔共事傾心未久撤手今驚姚賢拜輓○才大本無難到處賙恤孤寒目空餘子情　乃有濟登門營求捐賑首賴斯人邱乃昌拜輓 
[上海柳枝詞]  
　　大好喉嚨假燕鶯琤絃索碧波淸　他鑼鼓喧塡處鬼怪登塲客盡驚書館旣多生意淸淡遂以鑼鼓作假熱閙其實塲中無一出色倌人也借此招徠殊爲可笑臺基一座當陽臺也有花容欵欵來不是金閨無淑女悲秋案玉事堪哀倚門賣俏多途明暗龜　總姓烏縱女爲娼由没法都絲難占見金夫爲着銅錢水往移公然　尚上臺基堂皇佛店官難禁絮果蘭因不算奇戲館多張寳善街客人局呌小娃娃算盤學得精明甚對折開銷似抹牌嫖帳而今漂帳多倌人到此莫如何偏生王八眞刁誕狹路相逢呌阿哥拌糖梅子滿盤裝時路倌人請客忙誰料口甜心裏苦客家　去過端陽塗脂抹粉塑　奇賣俏生涯肉與皮一樣人間好兒女桃花命薄可憐伊無奇不有是洋塲妙手空空着實忙揮霍盡從扒字　神通會串像文章馬車也　野雞名絶像飛飛拉客二十大錢東道做比他渾帳要分明則具勞觀眼一雙新寫出自來腔　無逆水船安生有句難教玉女降興來走得興全消及早回頭免寂寥再向南行無白相東風吹過陸家橋[  間間道人草]  
[上海四馬路盤記内滬災恊濟公所初三初四兩日收捐第十四次淸單]  
　　册求資萱堂冥福洋一百元泰記二元紹興豐泰參號來洪仁靑四角沈希堂許來洪仁靑四角沈希堂許優堂張文卿毛松卿鼐臣孫渭熊無名不書名八户各二角懷道子二元無名三經氏無名三户各一元無名一元又錢三百心餘力少人五百吳子二百三十未亡人周徐氏同心盒乙對文銀一兩一錢劉繆氏求病愈廿五元不肥已三元金詒堂慶記心願無名三户各二元潘羊記好善居士福蘭書屋潘藕香同人和五户各一元無名五角無各銅洋一元不足已銅二元湖州徐公舘太太七百潘年記五百無名四百四十一又一百六召太太四百方魁記四百無名三百八十四無名三百八十不書名五人二百五十無名潘香記徐趙氏三户各二百無名一百四十三無名一百三十一丁徐氏姚陸氏徐童女徐張氏陶人祖潘珍記錢壽記七户各一百趙女丁女各五十范徐氏四十八潘長記一千亦有花軒袁閨英女士和記三人各一元無名二元淸記捐山東五元無名還舊愿三十元羊月樵潤資兩角朗梅洋二元元源典五角王福莊五角力不是三角不名一元二角漢三民悅三氏子雲氏祥記條記不名怡豐勾集氏南仁大錢上元北號汪裕興萬和北號陳翰香公大莊十四户各二角江夏氏文霞沈梅孫杏氏爲善勸施王　記太原氏虞桂球同良齋川頁初吉記盛氏記勸爲善世美林渭川張志熙文安陋錢姓顧加國方子頤快銀泉諸吳氏胡鼎新王魁虞畦霞球瑞元平陽氏楊桂金張敏山風聲氏文藻士張　山馮靜初　　靑三十二户各一角王杏孫一元無册經川吉祥氏規元一百五兩四錢五增記三十元壽記廿四元延記廿二元年記十八元槐蔭堂廿元補不足齋五元退恩居士三元永記二元壽記大記榮記合記三經堂蔣五户各一元福記四元慈記二元相記桂記月記啓記四户各一元無錫朱求平安二圓濟恆典三元爲善再棄徐良孫迎凉室主葉增　德豐衆友　規積玉新盛典德源典恆豐質九户各二元趙聽怡堂徐甸孫無名夏積榮積康無名大源胡雲亭余在和無名無名銀記十二户各一元談湧茂五元天津大英醫院陳英渠五員梧非氏無名朱榮春洪德根嚴琛章應慶雲陸菊玲畢體生七户各五角隱名四角顧德輝堂四角瑞記顧豫章無名張勝祥王頌明陶錦栢震記謝芝翁八户各二角姚棣花兩角傅秋記一角陳子欣乙角王子瑞二角王煥記二角張元記五角金亦記一角胡少記乙角河南佑設八角鄒芹芬失人鑑袁彚增　瞻祥四户各二角五分慈壽堂錢乙千八伯八十無名謝愿名無名三户各五百無名四伯三十無書名四伯宣次蘭三伯未書名又丁記合三百未書名又二伯黄遇時順記各二伯錢仲謙胡祥林胡壽德吳萬法鴻記五户各乙百沈慶源乙百三十未　名乙百三十范記華記胡周顧等記各乙百超記五百無名三百無名乙百懺穉菴主四元林連第二元李明年乙洋行謂更乙洋樂琴士銅洋乙元劉致祥銅乙洋以上初三日收捐○册老同善募毛松蔭三十二元嘉興龔介夫求痔患愈乙洋楊斗泉五角無名丁淡泉無名三人各二角龔采臣一角孫蔭餘五員孫蔚記一元顧貽記二元孫坤生二元最樂齋洋十二元聽松齋孫任記張子明有心人無名氏張子昻味道齋蘭芬書屋茂林居士二孩九户各一元蘇州徐子春翁募沈居易十元湘城榮興米行陸巷俞鼎興金定安嚴使大房沈廣盛錢述古宋畊心同和當同泰當楊惠山洪蔭濤同豐當陳敦禮斜　金子和車坊東雙茂郭範之横涇張孝友浦莊恆順木瀆吳萬順茂源通濟典永和常廿二户各一　唯亭　永和行五角方偉尊五角源來泰行錢四百錢和恊三百萬森順三百同裕仁二百萬元布莊二百孫洪寶保平安二元樹善堂二元陶修堂吳門汪氏陳李氏康記四户各一　乳媽　二百徐林氏三才記四知氏元記樂善氏五户各錢一百楊恆盛二元華肇隆一元顧定保錢五百德成五百萬興三百汪肇新三百源泰二百大通汪步瀛贊述堂無名氏三户各二元王孫氏查善夫王宏福耐安氏三户各一元胡級臣吳靜安吳錦堂吳振菴王美甫五户各五角劉節甫洪霖臣朱仙槎孫晉齋四户各三角仙源九歲王應洪錢二百祥發元十元映珠堂四元竹山堂占記同捷堂佳記孔懷堂三户各二元孔懷堂沈元記浦左禮溪氏三户各二元合寓衆友求平安氏一元六角翁中和募翔鳳書屋五養晦子四元經　小築三元榮德堂費二元僕院浙西宦遊客有心無力子藥集資驚秋挹蘭書屋仲訓愈氏寶善堂夏七户各一元欲寡故齋主榆樓外史紥舘主三户各五角釣鰲客四角荷淨室莊淡泊主易安書屋三户各二角姑州吳芹求病愈一元河東氏病痊完愿十元沈經甫五元倫堂袁棣華軒洪各一元敦禮　麟趾堂邵記三户各五角劉桂記三角劉聨記吳鴻記和瑞堂三户各二角留名銅洋一元留名銅洋一元又洋一元留名二元方修吉一元育德草堂一元明善堂梁敎平徐根子退補室逹純氏遵義堂三也道人贖愆氏京兆樊庭氏裕德堂十户各四角虹口劉琴山書舘衆童子錢一千二百五十淸河翔求平安二元淸河毓求學長進一元李培之五角人繁憶洽氏五角銷魯記求一路平安五角武陵渭求宅平安三角五分葉壽記求平安三角陳子莊三角陸員伯求合家平安二角金廷芳求平安一角五分汪榮生求安善蔣作人求平安聞二漁求平安歡樂平安范誠積善堂吳六户各一角張玉記金鴈記五角無力人二角無名氏一角吳景全一角平陽氏一元三餘堂一元公益店五角吳常茂五角謝謂盛三角無名氏四户　角　元發黄動志乾元順平銀氏陳留氏愛羡堂彭城氏詹湧源九户各二角祝月良萃春堂吳福齋長生胡鼎新恆山　正和王正泰八户各一角順泰磁器號募嘉興鄭雨三鄭菊三鄭作舟錢藝甫順泰磁號五户各二元李勝章一元知足主人一元無名氏元高正之五角五分無名氏四角五分無名氏一角大通元昌號募張泰昌吳同和無名氏三户各二元王守之鄭潤芬江泰豐裕和湖成美順義隆廖義仁七户各一元信成興廣盛利益順盛無名氏四户各二元永隆號募田銘之二元陳愛古二元周楚卿五角查聨喜五角　本逹五角冤記一角陰記一元無名氏五角不列名四角鋤經四角無名氏二角隱名氏一角雙桂軒二元古歛蟻𫙊生一元啓廸堂吳一元榮波氏恆盛公江夏同居又四户各五角陳氏俞永裕力不足三户各四角黄君猷安樂居三角勉力子寒士海中針映林氏衆减齒南陽氏食足子孫光裕黄隆生九户各二角微力人知卜氏無力人理臣氏代人氏保平安名　無力渾桐氏一粒鹽平安氏魁鱗氏王贊勳曹小軒十四户各一角徐筱岩陳小軒潘彩石三户各一角陳楚材錢二百陳伯梅丁耀祥各一百丁永泰六百瑞泰綢莊來姑州小記洋一角無册天吉樓扇鋪來粱鐵峰翁潤資洋四元八角黄挑秦翁資四元二角俞桂生翁潤資一元吳秉欽翁潤資一元三角五分錢子裕募曹淸華錢松生曹或卿錢梧生曹應文五户各一元樹德堂廿元兩日共收規元一百零五兩四錢五分紋銀一兩一錢洋七百零八元八角五分銅洋八元錢廿一千二百八十七文六月初十日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
