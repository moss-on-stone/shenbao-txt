# 1907 - 102 - 4912209

 

Page 1

 
 
   
 
 

Page 2

 
 
諭旨 
[二月廿五日奉]  
　　旨廕生毓彩着以七品筆帖式用翰林院撰文員缺著熊方燧補授揀選一等截取揀選舉人許鑾吳國楨陳于夏蘇江陳光煦王源瀚舒鎭圭劉拱辰廬國華劉宏逵姚維寅楊德懋邵恆照俱著以知縣用二等截取揀選舉人趙光瀛趙若焱張樹橒聶家俊梁恩霈胡瑞福孫緒薛執桓李鵬程林調陽王慶祓范肇宣王以修黃肇祥張廣榮林履升陳景基陳開祺薛兆仁鄧如芳周文郁孚思沆童學琦玉榮甲鄧作霖周内勳趙福保王夑陽林秉衡馬之驥胡先獄方澍劉卓然宋玉琦陳文夑梁之昉余坤培馮俊光黃玉成吳樹松周宇忠曾學仁黃金爵戴騵毓范希淹喻恭儀查良邵棠俱著以直隸州州同鹽庫各大掣用欽此 
上諭 
[三月初六日奉]  
　　上諭四月初一日孟夏時享太廟朕親詣行禮後殿遣載澧行禮東廡西廡遣延康希璋各分獻欽此 
　　上諭四月初十日常雩大祀天於圜丘朕親詣行禮四從壇遣德壽黃永安德茂恩輝各分獻欽此 
論說 
[法部與大理院之權限問題（春）]  
　　法部與大理院爭議權限問題。因之大起衝突各報載之詳矣。夫今日之法部。非舊日之刑部耶。往昔之刑部。乃我國最高之裁判所。其威權亦佔最大一部分。今一旦悉舉而付之大理院。其爭議之處。在所難免。然抑知今日之法部。與昔日之刑部。有逈乎不同之性質乎。我國改革官制。多仿日本。若新改之法部。非日本之司法省乎。新設之大理院。非日本之最高級之法廷大審院乎。日本爲立憲政體。仿各國三權鼎立之制。（日本非純然三權分立惟不關此論姑不具論。）分立法行政司法三大部分。直屬天皇統治權之下。尤以司法裁判。（又日普通裁判。如海陸各軍裁判。行政裁判。曰特别裁判。）爲國家最高獨立之機關也。觀日本憲法。第五 
 
 
 

Page 3

 
 
十七條云『司法權。裁判所。以天皇之名依法律行。之由此觀之。』司法裁判權。爲天皇所掌握。然天皇不能親自行使其權。故委任於裁判官。而裁判官依天皇之命令。準據成法。以執行法律。固有獨立之資格者也。若日本之司法省。不過司法上一監督行政官廳而已。對於裁判所（司法從畧）之權限。只有監督其勤行職務。及試驗登用裁判官之權。而無干涉關於裁判上自由活動。與輕意剝奪裁判官職任之權。（如民事訴訟法。第六十七條云。判事爲終身官。）日本法學家云。『裁判官之地位同磐石。於民命有密切之關係。使其專心一事。無恐懼之心。然後得行其事。』故司法省無絶對剝其職任之權。出於萬不得已。只有命其退職而已。不但司法省如是。如四級之裁判所。（曰區裁判所。曰地方裁判所。曰控訴院。曰大審院。）雖上下級之分。亦不相統屬。各有獨立之性質者也。故日本之司法省。不得謂之司法官廳。乃一行政官廳。（關於司法上之行政官廳）耳。吾國之法部。旣仿日本司法省。立於同等地位。其性質可知矣。或云裁判事項。旣不受他部干涉。彼裁判官。得勿任意循私罔法乎。殊不知裁判之獨立。固有獨立精神在也。裁判官準據成法。以行其法。判决案件。不能出乎法律範圍以外。自不待言。假使對於民刑訟訴。有違背法律行爲。其在未判决之時間。自有檢事以監察之。有律師以辯護之。若在判决以後。則有三級上訴之制以上訴之。（各國上訴皆以三級爲限。如以區裁判所爲第一審。則以控訴院爲終審。如以地方裁判所爲第一審。則以大審院爲終審。）又何慮其循私罔法耶。蓋立憲國之法律。以保護各人權利義務爲原則。以保護社會之平和。維持國家之安寗爲目的。而裁判權者。爲國家社會人民一切之保障物。其搆成之内容。實與他部有持異之點。必與行政立法兩部。分離並立。方不失司法之本意也。若任他種機關蹂躙之。防其自由活動。則立憲之精神與形式俱失矣。蓋因立法家用意故如是耳。若夫我國之改革官制非爲立憲之地步乎使司法裁判獨立非爲保持各人權利義務及社會之平和國家之安寕乎我之法部與。日本之司法省旣同其性質矣今者法部與大理院所爭之權限。謂中下級裁判所應歸法部。此說吾實百索不得一解者也。其内容所爭之要點。吾不得而知。若其所爭者。爲司法上之行政監督。（如監督裁判官勤於職務等類）耶此。爲法部固有之權。即以此次奏定官制職掌。論之較日本司法省權利尤大。（日本司法省。無議决重要案犯之權。）則不必爭也。若所爭者爲防害裁判自由活動之權。（議决重案己帶有防害裁判自由活動之性質。故今日之法部。仍帶有司法之性質亦兼有立法性質也。可謂三權具備。矣）此非法部所有之權。則更不必爭也。 
專電 
[電一北京（三月初六日酉刻）]  
　　農工商部以中國礦產外人到處覬觎特咨行各督撫將全省礦產調查明細列表報告（章） 
譯電 
[東京電吉林將軍照會日領事免抽貨釐]  
　　駐吉林日本領事已得吉林將軍照會謂所有貨物經由租界運入城内均照約章所定免納釐金譯字林報 
　　譯者按電文内所稱货物是否專指洋貨抑或包括土貨在内原文未詳 
[東京電日本握有南滿洲路權]  
　　新奉鐵路購價計日幣一百陸十陸萬元新奉吉長兩鐵路資本半借之南滿洲鐵路公司其借欵期限新奉鐵路則定爲十八年吉長鐵路則定爲二十年均須俟期滿始能還淸鐵路所用總工程師司賬員均須用日本人擔受全路之責任東京當道評議此約謂約内所未載之鐵路如不涉及南滿洲鐵路中國仍可自行建造因此等意外之事卽小村男爵在北京立約時亦未計及也譯字林報 
緊要新聞 
[拒駁俄使請阻滿洲華兵北京]  
　　駐京俄使璞科第日前照會外務部謂近聞中國擬在北滿洲一帶添駐重兵惟查東淸鐵路附近地方照約不得駐紥華兵務請轉飭該省將軍速爲阻止等語茲外部各堂官以北滿洲駐紥重兵正爲保護修築鐵路之用且現在該處盜匪充斥設有事故又多交涉因特備具覆文嚴詞拒駁（質） 
[外務部咨贛撫文（爲南昌敎案議贈醫院地方事）]  
　　（前略）南昌法案建造醫院一事自上年十二月十三日接准咨稱現己覔得漕倉基地一方並將圖照送交上海法總領事收領等情業經本部按照來文照會法使在案旋准該使照稱江西擬贈之地並非沿河尤於 
 
 

Page 4

 
 
醫院究非相宜能否愜意並未預商法國政府想地基之最善無過於端叅贊在江西時勘指之地若謂鄰近開有他國醫院此亦毫無妨碍谖轉行該省速將此案妥爲辦結等困查此案前經法端參贊指勘鴨婆池附近地方當時美國敎會以不願相距太近爲請故未定議茲法使來照以此次擬贈之地並非沿河於醫院非宜仍欲索前次指勘地段並以未經預商爲員究竟此外有無合宜地段應由貴撫查察地方情形再與駐滬法總領事妥商並聲復本部以憑轉商法使相應咨行查照辦理可也 
[貴胄女學又生阻力北京]  
　　自學部奏定女學章程後兩宮巳與世伯軒軍機屢議興辦貴胄女學詎近有某侍御條奏謂學部所訂女學章程尙未妥洽擬請飭部重加改訂俾臻完善等語兩宮覽奏頗涉猶豫是以此事遂暫置勿議（仁） 
[探實埋藏鎗彈要案南京]  
　　日前省垣因南區某巡局于某池塘中發見炸彈一事風說不一羣致警疑今得巡警界中確實消息謂此事實於前日由東南區某巡警局于東花園　峰寺（現改爲東南第四區小學堂）前塘中發見後膛毛瑟槍子數十枚併非炸彈現在此項鎗彈已由某探偵得實由囗囗所爲從囗囗購運而來綜計爲數尙不止此刻經江督嚴飭巡　總監向道轉飭各區巡局加意偵索故日來該巡局等已將左近數塘有吸水機戽乾尋覓忙碌異常（王） 
[江督刊行新黨錮傳南京]  
　　江督端午帥從前查辦革命黨頗極激烈現經某觀察爲之剖誠揭臆極力陳解意乃少動（某觀察頗負時望此次陳說所言甚長且實有爲他人所不敢言者）故近日意旨漸覺平的所有逮捕諸人除已戮之將備學生外其餘或省釋或監禁均擬從輕辦理不事嚴求且因此反奏保某觀察爲某鎭（某觀察卽匿名揭貼中指爲黨魁者）其旨可見現江督特將去歲逮捕諸黨人之供詞及搜獲之證據函件都爲一册其首冠以電奏一則已於日昨寄由滬道轉交某印書局用攝影法石印多本以便分饗世人藉表衷迹云王 
[中荷合建房山鐵路北京]  
　　近有華商數人集資與荷蘭恆豐洋行訂約建築房山縣運煤鐵路（按房山縣在北京西九十里）以便與北京保定之鐵路聯絡一切材料工程均由荷蘭人主持聞郵傳部已有允意譯大阪每日新聞（穎） 
[粤路工師准暫用日人廣東]  
　　粤路總辦昨因聘用日本工師事禀奉督憲批云禀悉現公司延聘之日本山本新次郎僅分叚幫工非正幇手旣經到工派在第三叚於工程有裨姑准立案將來如聘正幫手仍應先期禀報妥商籌辦以免藉口候咨會湖廣督部堂查照繳淸摺二扣存（答） 
[大淸銀行查出僞鈔票漢口]  
　　漢口大淸銀行（即户部銀行）本月初一日忽有人手持鈔票一紙註明銅圓一千枚至行索兌該行執事以銀行中並無此項鈔票行用巿面特禀明總辦黎大鈞觀察將索兌之人及假票一紙一并函送夏口廳澈查究辦（今） 
本埠要聞 
[江督電飭派兵巡防]  
　　滬道瑞觀察昨奉江督電諭以寶山境羅店鎭朱恒昌米舗日前被搶居民甚爲惶急現雖事已平靜仍當派兵巡防以資鎭懾觀察奉電後當卽轉移吳淞防營派兵一棚馳赴該處會同寶山縣差勇嚴密防範（速） 
[江督派員襄辦巡警]  
　　滬道電禀江督請委幹員來滬襄辦推廣巡警事宜已誌前報茲悉江督已委定前九江關道汪瑞闈觀察赴滬會辦（返） 
[批示處置商界訟案之辦法]  
　　上海領事公會反對商會移廨提人一事茲關讞員已禀奉滬道批示略謂以後租界華洋錢債詞訟商務總會未能調理必須請官核斷者應由本商先行赴廨呈控再由商會將此中實情備文移知倘遇有飭提人証該廨可憑商禀出票送領袖簽字發行以免爭執仰卽轉商商務總會酌核飭遵（列） 
[私梟拒傷新關洋巡]  
　　前晚新關洋巡在浦左美孚火油棧左近被私梟多人拒捕兇毆因卽鳴捕竭力兜拿僅獲一人餘均逃散並聞有水巡一名竟被擊斷足踝現稅司己照會滬道請飭嚴拿從重究辦（輕） 
[查復實缺府州俱無烟癖]  
　　滬道前委聶司馬調查蘇松太三屬各府州廳縣及佐貳雜職有無烟癖飭卽查取印結送案備查茲聶司馬已查明該三屬二府一州俱無烟癖隨將切結先行呈送轉詳兩院其各廳州縣及佐貳雜職所具切結現在尙未繳齊又由聶司馬備文催取矣（廬） 
[工部局贊成公堂仍用枷杖]  
　　字林報本埠工部局董事於西四月十號會議時提及會審公堂重用枷杖一事頗以爲然决定將此意通知領事公會當納稅西人開會時工部局總董曾宣言西牢及捕房押犯之多由於公堂除去枷杖之故且工部局深悉蘇省各州縣衙門殆無一廢枷杖血不用也 
[尙賢堂定期開會]  
　　上海尙賢堂定於本月十五日開敎士來華百年大會昨日李敎士函致蘇撫陳中丞請派代表與會中丞卽電派滬道瑞觀察届時前往以昭輯睦（企） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大淸國礦務正章（六）（續）]  
[第十章礦租]  
第四十五欵礦產出并稅等差 
除納礦界年租外尙須按照所采獲礦產之數交納報効銀两作爲出并礦稅其數如下 
（一）凡煤炭或烟煤或硬煤每　納銀一錢 
（二）鐵苗每　納銀一錢 
（三）凡此礦專係黃金或銀按照巿價抽取百分之十 
（四）凡他項礦質中含有黃金或白金或銀其成數多少無定應臨時查其所得金銀實數按照巿價抽取百分之五 
（五）凡禾苗與鍚苗及銅苗按其價値抽取百分之三 
（六）凡各色玉類並寶石類按其價値抽取百分之十 
（七）其餘第十一欵乙類所載之礦質按其價値抽取百分之一 
第四十六欵礦產出并稅繳納期限 
　　礦產出并稅銀两乃按上月所出之礦產於本月十五日交納凡礦稅銀两並礦年租皆在所設礦務委員處交納呈解總局 
第四十七欵出并礦稅延逾之罰 
　　倘於每月十五日應繳上月出并礦稅未經全繳而延至三個月之久者卽註銷執照將礦封閉如領官地卽將礦地收回 
第四十八欵出口礦產進口開礦機器物料之稅則 
　　凡礦產裝運出口者無論其爲礦苗之原質或提淘之粗胚或製煉之淨質須按海關稅則 
交納出口稅凡機噐料件裝運進口爲辦礦之用者亦須按照海關稅則交納進口稅 
第十一章礦商應遵之禁令 
第四十九欵開辦停之判斷 
　　凡有約各國人民旣願與華人合股充爲礦商即作爲己允遵守中國法律并歸中國官員節制及按照璨定礦章辦理或他日續訂開礦新章或别項有關擊法律（如公司法律之類）亦允遵守照辦如果切實遵守卽任其興辦應需之工業卽如開採之緩速或因需工之多寡不免暫時停工如停工一年不採礦質卽作爲礦商永遠停辦該礦礦務委員卽可准他人按章禀請接辦至設辦溝渠風穴採運礦苗悉從其便惟因工程不善以致有險害等事該礦商承任資成應速講求預防之法又因别種辦法致損别人產業之利益者均歸該礦商賠償並由地方官及礦務總局體察情形責令該礦商暫行停辦另籌妥善之方再行開辦一經總局知照當立卽停工不得借故延諉或恃强不遵凡因停辦所損失之利由該礦商自認礦務總局一槪不理卽領事公使均不得干預 
第五十欵公同利害之處置 
　　道路溝渠水道气道或在礦地之内或在毗連鄰產之内均同獲其利或同受其害如欲勒令遵行本欵義務或欲估計賠償之數除照礦務附章載明辦法外應均遵行該省通行律例 
第五十一欵礦地洩水法 
　　礦中之水屬礦商者應由礦商自行設法挹注惟挹注時不得損碍别人產業如在地面挹注照本地向例放水不得阻碍現有水道 
第五十二欵洩水受害者應予賠償 
倘因礦中積水或因别故該礦商雖己得知仍不遵照章程所定期内設法疏洩以致礦内礦外别人之利益受損該礦商應訂立合同賠償或由本省總局斷賠 
第五十三欵礦局有迫令除患權 
　　設使數家礦產同在一處因有水患以致被災不能開採如果各該礦商为經倡議設法除患而未能恊商定議者總局應即迫令各該礦商公同捐貲設流除患酌量定斷辦理 
第五十四欵不准施工之界限 
無論何項礦工倘無該業主切實允許均不得在其本宅或其附屬業產界線外一里之内施工倘無該處地方官明文准可亦不得在衙署會館公所等類有井泉及緊要水利之處公用道路鐵路運河等類以及别項公產之界線外三里之内施工至若礮台營寨及一切軍用局廠所在之地除該管官員特行圈劃施禁不論遠近外及礦務工程不得於距其界線三十里以内施工 
第五十五欵賬册定遵格式 
　　所有辦礦人或獨辦可合辦或公司須遵妥定帳册格式隨時紀載辦礦磪實賬目以備總局委員隨時查閱 
第五十六欵礦圖定遵格式 
　　各礦須遵頒行格式預繪地腹工程之準圖以備總局委員隨稽查驗看 
内治部 
[淮北獎勵平糶委員安慶]  
　　日前淮北釐局具詳皖撫略稱此次平糶初委羅巡檢常保赴四鄉買米該員因欲求米好價賤均係步行各集陸續採買適値冬寒頗形幸苦業經職道委辦霍山卡務以示獎勵嗣經派委錢州同文經會同各坊董事先查附近極貧之户與以執照然後憑照糶米每户一二升不等該員按户稽查駐局糶賣兩月以來尙能實事求是所有夫馬火食均係該員自備自應量予獎勵以償其勞惟現在無卡可委應由職道立案存記卡差一次以示鼓勵（賢） 
[詳准籌撥巡警經費南京]  
　　江寗藩司以警察經費爲難情形詳奉江督批云據詳已悉查金陵巡警局常年經費需銀十九萬八千餘兩除新兵營底餉三萬餘兩外其銅元盈餘及原撥善後經費各欵均難作數司庫無從籌墊自係實在情形惟江督庫藏支絀司局籌欵同一艱難財政局支放水陸營餉及各項要需已形短絀自宜另籌的欵庶不致應付爲難前飭該局認眞整頓房捐如能切實籌辦當可集有成數此項捐欵原議整頓專備巡警經費之用應卽飭由該局將房捐趕緊辦理以濟急需其房捐未辦以前自二月分起應支发警經費應准由財政局暫行設　籌墊除行財政局巡警局遵照外仰即知照（到） 
[電飭皖撫整頓關稅北京]  
　　督辦稅務大臣鐵尙書日前電致安徽巡撫略謂皖省蕪湖等關稅務務飭認眞整頓俟三十三年關期届滿之時遵照奏定章程辦理務以本年所收之欵供本年應支之項毋得絲毫牽混以防弊端而重稅課云云（仁） 
[漢關諭領運貨准單漢口]  
　　江漢關稅務司安格聯君以洋商用三聯報單入内地購買土貨照章應於貨到最近之第一子口卽持連照赴關完稅並繳換准單方准過卡邇來多未遵章辦理特於日昨出示曉諭略謂凡商人領三聯單購運土員到本關最近之子口除黃花洲外其餘如劉家廟大智門南關橋口等處務須開具貨色件數斤重淸單禀報本稅務司發給准單方准過卡如違定予罰究云云（安） 
[鄂省撥設法律研究所武昌]  
　　武昌府趙楚江太守及讞局督審委員雙松如太守日前會同讞局各員禀請鄂督張香帥曁臬司梁廉訪擬于讞局内設立法律研究所俾候補州縣入所研究以資習練現梁廉訪已經批准惟因經費無出須俟張香帥批准後飭令各屬實缺州縣公派欵項然後開辦（安） 
 
 

Page 11

 
 
[著名盜首已獲蘇州]  
　　蘇鄉峴子山一帶居民素稱强悍近來盜案就該處破獲者甚多惟盜道莊虎金屢緝未獲前月常熟縣治紅塔鎭朱姓家出有劫案經金調卿大令懸賞四百金購拿適長洲縣冶亦有劫案五起蘇人令迭次比捕迄未破獲月初長署捕頭郭標湯善明在該處緝獲莊彪金等六盜訊得彪金係虎金胞兄供認隨同行劫紅塔朱姓及長洲縣治盜案四起不諱大令遂又比捕務獲虎金到案旋於初三日經該二捕在太湖中獲到一切刦案均直認不諱大令遂將二莊及某某等五犯詳請上憲就地正法一俟批回卽當明正典刑矣（出） 
[飭查揑控聚衆仇敎江西]  
　　江西進賢縣文大令日前因查明七里崗地方並無結會聚衆操演拳棍希圖與敎堂爲難情事禀復贛撫當奉批示云據禀查明武生胡定國素安本分其被禀立會聚徒操演拳棍欲與天主堂爲難各節係屬子虚傳訊七里崗紳士亦無來省具禀情事則前禀顯係盜名揑遞情殊不法亟應查拿究辦以儆其餘仰按察司轉飭遵照仍移洋務局曁提學司知照（千） 
[鄂省開辦自治演說會武昌]  
　　武昌道府師範畢業生現擬在黃鶴樓開辦自冶演說會已于日前擬定章程禀奉黃提學批准日内卽可開辦（八） 
[嚴查各屬匿留錢粮杭州]  
　　浙省各州縣歷年民欠曁緩徴帶徴錢糧均有徴存匿留不解存放錢莊生息情事茲被藩司信方伯訪悉情弊當卽檄委候補知府孫肇璜赴杭屬候補知縣孫濬赴嘉湖兩屬候補知府邢延慶赴寗紹台金衢嚴温處八府屬各廳州縣會同郡守吊齊日徴簿册查對實有徴存若干提解司道各庫以供正用比 
[遲送考生記過杭州]  
　　浙省各屬保送考試舉貢以嵊縣爲最遲日前又詳浙撫謂有董繼文一名擬請補考當奉批斥云據禀己悉保送舉貢經提學司兩次札催距省較該縣更遠者均於奉文後一律保送如期到省該縣乃以接札獨遲爲詞以飾玩擱之咎此次考試係屬特典豈能爲一二人量予變通該生逾期向隅該縣實誤之應記過一次仰提學司轉飭知照并移布政司註册繳（比） 
外交錄 
[俄兵焚毁民居奉天]  
　　俄國駐哈爾濱兵隊因捕拿盜菲無著疑爲匿居民家卽縱火將民居廬舍付之一炬焚斃無辜華民數名亦云慘矣（星） 
[催速辦結租界繳價安慶]  
　　皖撫恩中丞於客歲開闢蕪湖租界時曾飭關道會商各國領事遵照約章按畆給價一面示諭人民呈契投騐俾得知爲有主之業不致將底本付諸烏有迄今己有數月未據彚册造報近又札催將繳價數目共有若干以及地址丈尺坐落逐條分列呈核倘至今尙無契據可驗其爲無主官荒已可槪見均毋庸給價但於半月内總須辦理完結呈報情形云（北） 
[委員調查敎堂訟案揚州]  
　　揚屬東台敎堂敎士李德林前因私買民地纏訟未結前日鎭江總司鐸施方禮君特函請鎭道派員查勘榮觀察接函後當卽札委知縣曹全升前往該處切實調查以淸訟案（可） 
軍事界 
[禀懇免减衛隊薪餉安慶]  
　　皖撫據督練公所詳稱奉憲台扎開准度支部咨復自本年正月起將衛隊薪餉一律照減支章程發給等因伏思該衛隊官弁目兵旣司巡查復衛憲轅差事較繁已非他項營隊可比且自改練新操以後操演更極認眞一旦減支殊不足以勵軍心而鼓十氣職道等公同商酌擬請將衛隊每月裁減銀四十餘兩卽在本公所收存各營截矌項下開支以示體恤庶免與部章違背云云（非） 
[四川設立機器局]  
　　前四川總督錫良於交卸督篆時電告政府籌欵設立四川機器局一所其建築費計銀二十萬兩　在德國訂購製造鎗砲彈藥機器約銀六十萬兩聞此局日後所出器械可供四川甘肅雲貴西藏新疆五省之用譯大阪每日新聞（穎） 
[派員赴德考察軍械重慶]  
　　日前川督電致農工商部略稱已派章觀察世恩前往德國考察製造軍械機器事宜以便回國辦理機器局特請查照等語當經部覆照准矣（星） 
敎育誌 
[記全浙師範學堂建築工程杭州]  
　　全浙師範學堂已于去年由撫委陸紳桂星鳩工興造約五月杪可以竣事現定完全圖　講堂樓房上下各二十間計基地一百九　四　零四尺自習室樓房上下各四十間計基地四百八十一方六十尺屋内操塲平屋一所計　地三十三方十二尺病室平屋三間計基地十一方五十五尺禮堂平屋一大間計基地五十五方四十四尺食堂連廚房浴室平屋四大間計基地一百三十二方三十六尺茶室燈室便　共十四所約計基地二十五方六尺過廊四百二十尺約計基地二十五方總其實建基地九百五十八方十一尺照原定圖樣基地四百另四方八尺比較現定圖樣已寛展一倍有餘至建造各講堂自習寢室等處工程價銀照從前原估革除一毁浮費約計照原估八五折計算如原估貢院拆下舊磚瓦抵估作價洋一萬三千六百六十二元七角今從實核計約値價洋二萬數千元又原估圖樣除舊磚瓦作抵外實需洋八萬二千五百八十元拆卸人工等項尙不在内照現定圖樣實建基地九百五十八方十一尺作爲加倍計算除舊磚瓦外需十六萬五千另再核八五折亦約需十四萬擬照完全辦法以全公堂暫作禮堂彌封受卷等處暫作食堂暫緩建造約需洋十一萬元除籌備洋六萬元并舊物變價一萬餘元外當需洋三萬餘元云（比） 
[北洋大學堂專用英語]  
　　天津北洋大學堂向有美文法文德文敎習敎授礦學法律工程各專門茲聞當事之意以同一科目而敎授者分爲各國語言殊覺散漫擬將法德兩國敎授辭去再請英美敎師兩人以承其乏譯大阪朝日新聞（穎） 
[變通五路高等小學辦法武昌]  
　　鄂省各學堂前因議令納費以 
 
 

Page 12

 
 
致衆情觀望謡傳不一已誌前報茲黃提學擬一變通辦法將五路高等小學堂學生大加甄别擇其程度高者留於中路卽改爲普通中學堂其次均歸東南西北四路並將應納學費一律減少風潮始息（失） 
實業類 
[富紳籌欵浚疏遼河黑龍江]  
　　本報前紀俄人擬濬遼河一事現聞巳有富紳林姓籌集銀四十萬兩浚疏遼河以保航權已經咨部允准矣（星） 
[茶商捐設商團安慶]  
　　霍山縣日前具禀皖撫略稱春茶上巿刦盜可虞業令各紳會同茶商在六安之流波疃霍山之黑石渡兩處集欵各設商團局一所酌募團勇分路梭巡凡有茶商往來責令妥爲保護旣足保衛商旅亦可彈壓地方實於商民兩有裨益容再酌擬章程禀請示遵云云（盛） 
[諭令開辦實業銀行漢口]  
　　農工商部尙書振貝子現議於漢口地方設立實業銀行漢口商務局昨己奉到札文諭令官商合股開辦泰 
[老紳對於路事这奇函廣東]  
　　粤路自二十定期會風潮後各埠股東紛紛致函公司聞有麥仲符數函悉皆逕寄七十二行商全某者函中語雖未詳大意不外維持大局惟公司昨接一函最足令人捧腹函中有一花紅單稿上繪左右手畫有山川紋其大意以相術聘總辦謂此大事必手中有山川紋然後可掌大權而息風潮云云文詞極鄙俚函末署辛酉科七十一名愚老紳梁某某頓首四圍夾縫均蓋其名字是亦一奇聞也（答） 
[直隸提學獎勵漁業直隸]  
　　直隸盧提學擬將直隷沿岸及各河川漁稅供辦理學務之用因於去冬擬立漁業公司商請鹽運使辦理一面又派員分赴直隷沿岸各地調查漁業收稅情形現各委員已陸續禀復命爰議在直隷設立水產學堂一所於沿岸漁業發達地分設水產傳習所以獎勵漁業至水產學堂先立事務所一區不日卽可度地建造矣譯大阪朝日新聞（穎） 
[飭查皮業情形漢口]  
　　江漢關道桑鐵珊觀察前日因皮業帮首董杜靑山禀稱近年皮業屢受虧拆懇請酌量減捐特批飭夏口廳傳集商董查明禀覆（安） 
瑣事欄 
[日相電祝慶邸壽辰北京]  
　　慶邸壽辰由駐京各國使臣往賀一事已誌前報現聞日本首相林子爵特於前日發一專電向慶邸誌賀以聯睦誼茲將祝電錄下本爵大臣頃聞貴王爺淸恙己愈鄙懐藉慰無任欣歡茲値貴王爺古稀壽誕遥望五雲爲頌爲祝特致專電敬伸賀忱不勝馳依之至（星） 
[信局擬請核减郵費揚州]  
　　揚郡各民信局以近奉稅務司通飭每磅加增郵費二角二分力有未逮特於前日在福興潤信局公同籌議擬卽聯合赴省禀請江督核减以維生計（可） 
[學生受責上控蘇州]  
　　投攷師範學堂馬翰等由常州來蘇與道前街萬雲升客棧因賭滋鬧等情已紀前報現悉此案經西路巡局移解吳縣張大令提訊之下以學生不應行兇判將五生各責手心五十下併令賠償所毁各物由是同籍學界咸抱不平聯名投督撫臬三轅呈遞公禀并有浙江候補道等十餘人以誣賭逼供等詞具禀撫轅當奉批飭蘇臬司轉飭吳縣查案詳復一面命蘇州府查辦此事現何太守已於初四日飭差將棧主棧使一併拘案發交元和縣訊理矣（出） 
[謀斃六命兇犯解省蘇州]  
　　山陽縣民人孫錫福玉福兄弟二人因圖謀族中孫李氏家產不遂紏同族兄孫章勳將李氏全家六命謀斃案發經本縣研訊認供詳奉臬憲朱廉訪批飭解省訊辦因將三孫及玉福之妻王氏一併於初四日傍晚解抵省垣廉訪飭發蘇州府訊勘（出） 
[撫署文案被竊安慶]  
　　撫署文案曾濂石錫瑞兩君於本月初二日因事出游至二鼓返署則曾君二十上金銀條一紙鈔票八張石君皮馬掛一件又曾之從人龍銀八元皆已失去查得房内洋燭已燃去半枝大約此賊逗遛署内爲時必久當卽禀明撫憲立傳首縣及巡警總辦飭卽嚴行捕緝（孔） 
[補錄僞造捐照之丁部郎供詞江西]  
　　贛撫端中丞以度支部候補郎中丁斷瑜僞造捐照狡不承供奏請革職業已奉旨照准茲得贛省友人抄到籌振局司道提訊丁部郎供詞照錄如下瑜自光緒二十九年秋准山東工振江浙局派委周令冕携帶山東部照實收等件來江會同勸辦三十年冬奉鐵路大臣盛札委勸辦山東義振至行用局收詳情均經咨呈籌振總局有案三十一年因萬載縣拿獲僞造木版局收之汪海珊一案誠恐再有假冐瑜局當將分勸員紳銜名咨請籌振總局通飭各屬以免混淆嗣准照復奉前撫憲胡面諭捐局林立難免無僞造局收等事飭卽繳回遵卽轉行催繳是時追回多半當已咨復在案凡托員紳分勸從未請領及刊發關防鈴記此勸捐之實在情形至此次曾希賢報捐局收非瑜處之物盡可調查且瑜在江勸捐有年所報捐册尙可咨查並可調已捐部照實收查驗如有僞造卽科重罪亦屬應得云云（規） 
[陸軍學生開會籌賑安慶]  
　　皖省陸軍測繪學堂全體學生慨念皖北災荒於前日在明倫堂邀集官商學界開會集議助賑辦法一時願捐者不頗不乏人（俗） 
[米價跌落揚州]  
　　揚郡米價近日稍跌上白米每石約賤一角許糙米每石已跌三角許綠各囤户陸續出售而購運洋米聞亦將至故鎭江裏下河一帶米價亦鬆倘能有减無增則貧民幸甚矣（惠） 
[魚販脫累嘉定]  
　　南翔鎭中唐家弄口某店主前與魚販王土泉口角扭毆至嘉定縣署呈控經前任熊大令批准提究現該鎭紳商以此事曲在原告王土泉小本經紀不堪被累爰爲代訴商會和新任張大令申訴案由准予銷案（下） 
[竊案又見蘇州]  
　　金太史塲吳公館於三月初四夜被賊竊去金珠飾物爲數甚鉅現已報請吳縣張大令及中路巡警局勘緝矣惟蘇垣近來竊案迭見如閶門某醫家失竊鉅贜亦未破獲有地方之責者能勿恧然（但） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說偵探殺婦奇寃（華生筆記）（八）]  
　　余等旣出。至盤克街將盡處。適有一馬車。即賃之以行。福坐車中。仍縅默不作一語。倚身仰首。直視車篷之頂若思想出神者。余亦不欲擾之。致亂其腦。乃探首外視。但見車行甚疾。約過數英里。街巿旣盡。漸入原野。觸目靑翠遠連天末。牛羊雜沓於道左。戢戢自得。老樹葱鬰而秀。高下錯列。縱目所及。已盡失倫敦繁華之象矣。己而過一大鎭。復經行田野間。移時。始見一村。車截然停　福曰至矣。相與下車後。徐步入村。途遇村人。詢悉海太所居。復前行數十武。己抵其宅。是地爲村盡處。頗荒僻。左右鮮居鄰。惟大道之南。有居人數十家。然亦參差散漫。非屯聚一處者。宅第甚古。磚牆剝落。古籐綠窓户殆遍。其右一垣巳傾倒。内成瓦礫。餘烟未絶。　一巡捕。立於倒牆之側。余等旣入。至聽事前。海己立候於廊下。色甚惶遽曰。福君來乎。余等遲君久矣。福問曰。此事未有他異否。海曰。頃有一事。直出余意料之外曰。何事曰。余等臬倫敦歸時。適自頽屋下。起出鐵箱一　。此鐵箱向置余寢室中。内存現金元百餘枚。鈔票一捲。又威復銀行支簿一册。箱外毫無傷損。扃鎖如故。鎖　爲余妻所收貯。火後不可得。因鑿視之。孰意箱啓而所存之物。已虚無所有矣。福君。爾試思之。此箱卽置。火中。燒至極熱　度數。而箱中所存紙件。亦有灰燼之可尋。矧現金耶。此中情節。急待君决之。福曰。何不電詢此銀行。有持簿往彼取銀者否曰。已傳急電往詢。猶未接復電也。正立談間。忽有人送一電信至。拆視之知。卽威復銀行所發。電又曰。 
　　來電悉。今晨黎明時。有一白髮老者。偕一十六七齡之童。子手提皮包。以此簿來。行存金三千磅。已盡數取去矣。 
　　海誦畢。驚惶失色。手足俱亂。不覺電文之墮地。呼曰。福君奈何。余不幸遭此事。全恃此區區者。以爲各種之用費。今且奈何。福聞言未卽答。而面目間機械忽露。隠現不一。若甚形其滿意者曰。噫狡哉此賊。胆過量矣。彼雖如飛。隼之一瞥。倏忽已逝。然實不啻示我以所向。而我目霍霍。固已隨之矣。言畢。相與入至。 
國外新聞 
[泰西尙有迷信之人]  
　　字林報云德國星學術士一人（其姓氏未詳）揚言今年年内世界及中國將有淪亡之禍患因查得彗星將於西六月十三號（卽中歷五月初三日）與地面相觸於是世界有天翻地覆之事所惜者該術士尙未將何時有變舉以告人倘變在夜間則人必坐觀之諸君有届時不死者請一觀其言之果驗與否 
[南斐英人力請首相上訴罪案]  
　　初五日倫敦電云南斐洲特蘭斯哇國英人公會電達特國首相蒲薩謂英人葛魯幹於西四月三號自認鞭仆土人定罪監禁力請首相在英代該英人訴辯首相答稱彼辦理此事英國殖民部次官温斯敦翹基爾在下議院宣言殖民部大臣額爾金伯爵於訥魯璧地方未出意外之事以前卽己决定在斐洲設立白人警察小隊如是則人亦可無怨言矣 
[俄報反對以礦產售給英人]  
　　初四日栢林電云俄國扶列姆雅報著論勸閱報者反對西比利亚礦產售給英國資本家 
[英日邦交輯睦]  
　　南中國早報載倫敦電云駐英日本公使小村男爵赴倫敦商會宴飲席間演說英日兩國之邦交足爲遠東和局之保證且亦可使商業興盛也 
[巴拿瑪運河竣工日期]  
　　神户西報載舊金山電云前任開濬巴拿瑪運河之總工程師吏弟文司君宣　運河須至一千九百十五年船隻方能往來 
[英國殖民地大會紀事]  
　　初五日倫敦電云英國殖民地開會時英相貝南門曾有演說各報皆著評論以稱美之昨日午後各殖民地之首相山西薛爾旅館至基爾堂赴城巿民大爲歡迎經過之街巿皆陳設結綵以榮之 
[英人歡迎特國首相]  
　　初五日倫敦電云英國八十人公會宴請各殖民地首相居首座者爲南斐洲特國首相蒲薩大將當其晋祝頌詞時謂特國當與英固結和好决不令兩國之睦誼再行解散英國陸軍部大臣歐迎蒲薩大將謂陸軍部人員皆願與之商議守衛英國之　策也 
[英國紡紗廠工人罷工可盧]  
　　初五日倫敦電云英國蘭揩獻地方之紡紗廠不允　人請　工資百分之五恐有罷工之事 
[英巿巿廳籌借債欵]  
　　初五日倫敦電云英京城巿議政廳籌借之三釐半起息之債欵以九十七爲一百 
[英意兩君擇地會晤]  
　　初四日栢林電云傳　英意兩國君主在基泰地方會晤乃英皇所擬定 
[意國尙無定見]  
　　初四日栢林電云意大利國對於海牙和平會弭兵問題意見尙未一定 
[俄國内政近聞]  
　　初四日栢林電云俄國内部大臣司徒來賓與國民院會長衝突一事業已消弭譯字林報 
本埠新聞 
[統帶差竣回防]  
　　鎭江巡防隊統帶赫明軒都戎日前赴蘇撫院禀知奉江督委查鎭江飢民開掘觀音粉有無妨碍情事已於前日由蘇至申當晚卽乘輪回鎭（絲） 
 
 

Page 19

 
 
[匪縱火圖搶]  
　　新租界平橋路吳公館前晚被匪徒放火圖搶幸由巡捕喊救旋卽撲滅昨捕頭特派中西包探往勘情形緝匪解辦（根） 
[公廨早堂案提早]  
　　公共公廨審訊訟案向例十點鐘開堂訊至正午卽止邇來租界推廣捕房增設訟案較多讞員關太守因與各領事磋商將每日早堂提早准九點鐘開審各領事均已允准爰定于禮拜五爲始嗣後統　九點鐘開審（根） 
[請究買辦吞沒股票]  
　　公共公廨讞員關太守日前接西洋總領事函稱據商人羅理路禀稱有禮查股票一百二十股曾寄存道勝銀行買辦黃震之處茲黃因事避匿遍查該股票無著請函致公廨飭差提黃追交等因關太守接閱後當卽飭并協探查緝（莊） 
[再訊藥酒迷人案]  
　　用迷藥攫妓傭金飾簪戒之沈阿林張德生張雲弟等昨日又由李大令提訊顧老二供在妓院爲傭上月至沈處索洋沈酒勸飲當卽不知人事所帶金戒三只金環一對鍍金玳瑁鐲等均被取去遂雇車送婦人至西門適巡士撞見沈卽逃去祇獲同謀之張德生張雲弟拘局解案吳徐氏供亦爲妓傭被沈誘至徽館用藥酒灌醉攫去印戒三只金戒一只金圈一對沈阿林供雖勸兩婦飲酒並無迷藥在内所有金飾均已當罄張德生供路遇沈阿林囑代送醉婦歸家中途又遇張雲弟邀令同往餘不知情張雲弟供同大令核供判沈重笞六百板釘鐐收押兩張押候再審顧吳兩婦具結叱退沈處搜出之藥酒僞洋存案候詳請嚴辦（車） 
[整頓巡警文告]  
　　巡警西區發出示諭一道略謂接總局轉奉上海縣李函稱本境流氓充斥城廂内外搶攫之案時有所聞亟應嚴密巡防隨時拿辦除選派勇役澈夜梭巡查拿外貴局有保衛地方維持安寗之責務祈執事及各局長將應盡警務認眞整頓嚴諭站崗巡士不准片刻擅離稍涉懈怠各局所管地方應令巡長不時前往梭巡局長仍須親出查夜荒僻處所尤宜加意巡警以保治安轉請遵照辦理等因查本局警務雖未盡善迭經整頓改良尙少瑕疵茲准前因更宜振刷精神益加奮勉所有日行事件内有書記專理外出巡長分任至於夜間巡邏尤關緊要擬令書記巡長按照三班時刻各値四點鐘認眞巡察以專責成而匀勞逸倘有疏忽推諉以及站崗巡士不力即行記過革究本局長决不徇情凛之愼（永） 
[水木業董衝突]  
　　前充水木作董事黃志香經理歷年施棺醫藥及購買基地等項墊洋四千五百餘元嗣因無力再墊禀請前縣批准退董並將値洋一萬二千餘元之田單附呈到縣請給新董執管塾欵亦應新董理償前縣主大令因卽據禀照會新董顧家曾照辦顧卽函約黃志香於初五日到魯班殿集議詎届時顧竟邀集千數百人與黃爲難黃見衆人半非同業不議而出昨日己將情節禀縣請示矣（車） 
[滬道批示]  
　　船户葛松林方祖光等批案經飭據該廨甲覆兩造各執一詞已移六合縣查覆訊斷茲據具禀前情仰會審委員關守迅卽照案電催早日核結具報以免延累（軌） 
[公益研究會開會]  
　　昨晚地方公益研究會開第九次常會到者百餘人由王引才君演講地方衛生與農業相濟之理共分三大端一糞穢之害（甲）疫癘種子（乙）淸潔效驗（丙）治疫方藥二肥料之利（甲） 
地土之瘠（乙）收成之薄（丙）培壅之益三農業公悮與衛生淸潔局應互相聯絡（車） 
[上海官事]  
　　户部主事張權因公赴美昨日到道拜會南洋派赴日本考察監獄事宜山東試用州吏目王兆甲由日本回福建候補知縣王錫榮奉派來滬迎迓新任閩浙總督松制軍保護遼海漁業兵輪統帶前廣西補用知府劉錫珍昨俱到道禀見把總盧仁山到道呈曾廣漢公文一角（車） 
訟案 
[上海縣案]  
　　寡婦姚奚氏前控夫兄姚信卿覇吞田單一案前縣王大令判令信卿於一月内將奚氏所控之卅三號計田四畝八分八厘八毫之方單對裁均分信卿至今不理奚氏當禀催李大令提審奚氏供信卿揑病躱避命其子新源到案搪塞新源供卅三號方單父親已抵於俄商向贖不睬願以别單更調大令判新源覓的保出外限半月贖單裁分（車） 
[總工程局紀事]  
　　總工程局内押犯沈佑生彭鴻卿金海生等掘泂圖逃由管所巡士禀報孫明府訊係彭沈起意判彭責二百下加押五月沈等各責一百下加押一月揚實語不諱着卽開釋○天福庵住持僧福田將徒生道虐斃後焚屍滅迹由生道之母淸修控局已誌前報昨由孫明府提訊淸修供訴前請訊之福田供生道竊物懼責吞烟身死故將屍焚化官判福田給予經懺費洋三元著該尼具遵斷結完案○萬聚碼頭划船户陳施氏扭控養媳施仁玉深夜外出不服管敎孫明府判施戒責四十下著姑赶爲完婚○王學成控作頭陳海泉抛工加價曾判陳押交洋三百元陳至今不理昨飭王帶回理處○胡阿培前控朱才生誘匿伊女當提到同謀之王徐氏判交保限尋朱押候昨提朱比責一百下限三天將女交案（夜） 
[公共公廨早堂案]  
　　美界捕房副捕頭昨將賭徒陳阿金龔阿文李阿才蔡左榮林銀全等二二名送廨禀稱在黃浦路某洋房當塲獲住惟蔡左榮李阿才林銀全三人係從床上搜出關讞員會同美副領事提訊蔡左榮供小的早已睡覺並不同賭李阿才林銀全亦稱並不賭錢陳阿全等供同中西官判將李阿才林銀泉二名交保開釋陳阿金等十名著各罰十元開釋○英界河南路愼豐莊去腦看出店温奎元送鈔票洋二千元至信成銀行詎温卽逃往蘇州當卽報捕前日由包探李星福將温拘入捕房昨早解案原告愼豐莊主供稱如前李探禀稱拘温後詰其洋存何處據云到蘇後卽娶妓女陸秀卿爲妻花銷一百九十元做衣服二百餘元又戴生昌寫票人張榮壽紏做住意取洋九百元輸去四百餘元故起案之物所値祇數十元温奎元供與李探同中西官亙商之下判將温還押候將案中人証提齊再行質訊○華捕拘獲沿途拉客妓女陳湘娥及　婦朱周氏又由捕頭傳同摀毋陳雲喜一併解案關太守判將陳湘娥發濟良所擇配陳雲喜罰洋十元朱周氏管押十四天○妓女沈金寳投廨喊稱不願爲娼太守將金寶發濟良所留養昨日西董复將金寶送廨請示太守判改發棲流所擇配○李毛郎控王根福錢大　取小兒耳上金環由探緝獲送案判各發押棲流所一年○滬寗鐵路公司洋人控張桂生顧羊裕蔡金文串竊鐵板二　由探吊贓送究判張桂生押三月期滿逐出租界顧蔡各押三禮拜贓交失主○許胡氏投廨控周陳氏藏匿女兒美郎向索不還由廨出牌將周陳氏拘案判押候過堂訊奪○陳子山周星元串竊胡公舘綢衣布褂帽子眼鏡鞋子等由探獲案判陳周各押一月○包探何阿春禀稱去年寶德莊報稱徐振華私用金子値洋二千二百元一案直至昨日始將徐振華提到解案太守判押侯禮拜五訊奪○老公茂紗廠洋人控熊恆大行竊廠中緩線判押五天○捕拘在途相打之陳阿金五張氏張丁氏三婦到案太守判各罰洋一元○恊昇號執事投稱昨日囑出店人送元實一只至某莊詎行至河南路被賊將元寶竊去探將行竊之李海才及元寶原贓送案李認竊不諱判李海才枷號一月發百牢半年贓交失主領去○台州人金阿二陳子行在途扭打由捕送案曾判交保開釋詎至今無人保去昨又解案太守著向台州會館央人作保○鉅昌永主張子林因買竊贓判罰洋三百元押六月現張在押患病家屬懇由原告代求開釋又有張友投繳洋三百元太守商之美白副領事以押期未久不能允准著張再加罰洋二百元繳洋後開釋（泉） 
[法租界公堂案]  
　　包車夫嚴阿根王阿二串竊主人陸鴻飛珍珠衣飾判押捕房 
 
 

Page 20

 
 
曾誌前報昨捕房又將續獲同謀之陳甫亨一併解案陳供金戒衣物業己吊案惟珍珠一百四十餘顆售在寕波鳳寳銀樓得洋廿八元嚴供分得衣四件王仍稱並不知情陳明府判一併還押再訊○王子香失去包車在吳顧氏家尋獲報捕拘訊氏稱與王三各出洋五元向高某買來判交保將高交案再訊包車給王領去○期滿押犯陸阿二陳阿三張阿茂等昨均解案判再押改過所一月○李阿銀竊余毛琴車輛當塲拘獲判押廿天○周錦福搶胡椒送究押一月贓給失主（浩） 
[美租界捕房事]  
　　昨由西捕在蓬路拘獲犯事西人两名帶入捕房押候送該管領事署訊辦○金姓婦人行經吳淞路被俞王二流氓又兇毆由捕并送捕房捕頭以金不欲多事飭將俞王發押片時斥釋○榮計岳在乍浦路與馬夫張阿根口角互毆由捕并送捕房捕頭以各有不合斥釋○張和九遞解復來在蓬路竊取魚販銀洋銅元由探拘入押候送辦○朱生友陳阿高在西華得路索角互毆由捕拘入捕頭以事屬錢償飭赴公廨控告（西） 
振務 
[江寕籌振局經收振欵淸單]  
　　官捐助賑湖北藩司李捐銀二千两江蘇潘司陳捐廉助賑銀二萬两 
　　助赈濟馮紳　幹之母馮張氏助銀一千两常州府無錫紳士前甘肅候補知府朱銑捐銀八百两 
　　義賑捐欵江巡道朱之父母朱昌琳朱陳氏捐銀二千两又募集朱余氏等洋一百十五元江安糧道譚募集洋四百三十九元江西南昌府知府徐嘉禾募集銀一千两南匯縣募洋一千元 
因事捐賑免究夏道時濟捐洋六千元 
　　一各省恊濟銀两四川省恊濟銀一萬兩江西省恊濟銀一萬两湖北省恊濟銀五千两浙江省恊濟銀五千两（蘇寗各半尙解到）河南省恊濟五千两（蘇甯各半尙未解到）安徽省恊濟二千两共銀三萬七千两 
　　一墊解七項賑捐兩淮鹽商捐銀三萬兩直隷賑捐局撥兌銀四萬兩孫守建中墊解銀三萬两洪道翰香墊解銀一萬两湖北候補道黃祖徽墊解洋五千元前湖北候補道孫泰圻募集銅元三千串淮安府鹽城縣紳士陶鴻恩等捐錢三千三百串共洋五千元銀十一萬两錢六千三日串 
　　一慨助濟振之欵天津公益善會捐銀一萬一千四百六十九两一錢七分方若英華霞畫助振捐銀一千零四十五两上江两縣三字文生劉寶恕等捐銀四百二十两方若英華書畫助振及婦人會捐銀四十一两實業學堂醫官捐銀三十二两四錢實業學堂實驗塲花麥變價捐銀二十二两四錢實業學堂廚夫捐銀五两南僑居京日本官商捐洋二百五十九元鹽巡道幕友毛端淸捐洋六十元檀香山保安局彭林茂捐洋四千元方若英華書畫助振捐洋一百九十三元一方若英華書畫助振及婦人會捐洋一千五百三十六元小洋一百九十角銅元八枚方若英華書畫助振捐銀二千零四元張九居堂捐洋三百元黃榮畧堂捐洋一百元李種梅書屋捐洋五十元江寗藩司户庫各科焦少賢等捐洋八百五十元又小洋七十角武昌府附生劉象徴等捐銅元四千串以上共洋九千三百七十八元銀一萬三千零三十四两九錢七分錢四千串零八十文 
[曾少卿經收仰光廣帮華商振捐報告]  
　　廣帮捐銀二千八百八十元何君祥光捐銀一千五百元李君潮沛李君春榮各銀一千元曹成福堂梁盛記各銀五百元蔡君錦慶何君卓光各銀二百五十元黃君廣榮陳君才德各銀二百元阮君祝三陳君世瑞譚君文秋廣君彤謙雷君道沛陳君崇輝泰豐號福隆當盧君修貴李君乾遐李君錦成妙化堂壟君有　各銀一百元林秋記李君裕發李君思南李君崇安同德號各銀五十元公興號廣英昌陳君北英各銀三十元尹勤公司梁君慶燦廣合隆黃君邦魯廣茂隆回春堂古松茂各銀二十元廣永源恆興昌蔡君煥麟龔君流平同仁堂恆安當同安當林松君贊元堂同興當陳君兆祥周釗君李君希崇李君崇舉貞泰號彭君來旺萬芳園新品香祥興隆各銀十元李君殿燕李君介海李君德進寶華利廣同盛梁德盛何君亚桃邱君添才藍同茂古致和各銀五元黃門張氏銀四元梁貴永達源公司益源當廖君芝田永盛隆梁君乾初梅琰迺君英勝號藍永茂各銀三元羅君錦和錦盛藍同德林君　世阮君焯爟源發號實興號李君南亮李君崇壽梁安君曾君春華彭君鴻熙新福源藍仰君各銀二元鍾君金興陳君接壽劉君朗明李君彬四彭君炳章藍君玉麟廖君作雲林君雙麟各銀一元謝君增聲幸炎君藍詐氏各銀中元計共收銀一萬三百六十八元五角其洋由二月初六匯豐電匯來計一萬三百六十八元登入四十六次淸單用特登報以揚仁風 
 
 
 

Page 21

 
 
   
 
 

Page 22

 
 
[華商集成圖書公司出版新書]  
小學敎科書敎員用書 
初等脩身第一册敎授案已印刷初等國文第一册敎授案已出版二角半初等習字同上敎授案同上五分初等歷史同上敎授案同上一角初等地理同上敎授案同上一角初等理科同上敎授案同上一角初等圖畫第一册敎授案已出版　一角初等算術第一册敎範已出版　一角半初等體操同上敎範同上一角初等手工第一册敎範已印刷　 
初等樂歌第一册 
敎範已出版五分 
學生用書 
初等修身第一册敎科書已印刷價分初等國文第一册敎科書已出版一角初等習字第一册範本已印刷價分初等歷史第一册敎科書已出版五分初等地理第一册敎科書已出版五分初等理科第一册敎科書已出版五分初等圖畫第一册範本已出版　一角程度 
先出初等小學第一學年凡年在六七八歲而未識一字之兒童必須以此書敎之盖惟此書方眞合初等小學用也 
敎材 
以兒童所習見習聞之事物爲敎授之材料而矯正其知識故各課皆可實物指示儀噐標本一槪不用以求省費 
用法 
無論何科何課凡本課中應問應講之語瑣屑曲折悉擬列于敎師用書中俾窘於運用之敎師照書問講而已足非其他敎授法可比定價 
每年二學期每學期每科一册課多者更分爲二册便于分購省磨捐易新之冗費也學生用書每本之價至多不逾一角爲學生節費卽所以便敎育之普及也預告 
以上所列均係初等小學第一學期所用除已出版者外其他各書儘本月内悉數出齊其第二學期用各書儘本年暑假前悉數出版嗣後第二三學年依次續出俟初等出齊續出高等再出中學先此預告奉贈總例樣本 
本書編纂之趣意與本書之内容悉說明于總例中茲更附已出各書之樣本目錄彙釘成册廣爲分贈不取分文除附贈購取本書全部者外凡盖有學堂圖章條示索取者立卽將樣本寄奉不誤惟　敎育界諸君鑒而敎之 
高等毛筆習畫帖 
以仿西畫之法而寓以中國古畫家之意由淺入深最合學堂範本之用每部價洋六角 
小學最近代數學 
此書共十編層次井然每証一題先說其理次解其式學者最易領悟附九編解式尤便檢閱每部價洋六角 
手工敎科書 
日本小學校以上均有手一科故工藝進步甚速近來中國工藝漸知注重惟敎科書絶少善本是書辭意簡要圖式精詳最爲合用每部價洋三角 
皇朝分省輿地全圖 
是圖精詳明確久已馳名學界近因售罄特再付印每大册價洋一元 
最新地文學 
地文學爲研究地理之基礎以學說最新最備爲要是書條理精詳譯筆雅潔闡發新理尤爲前人所未有每部價洋五角 
中國新地圖 
是圖尺幅雖小而絶精確一切水陸商埠航線鐵道物産等無不一一註明誠學校必用之圖也每幅價洋二角半生理衛生敎科書 
衛生學爲個人自治之一端欲知衛生學之原理不可不知身體之構造故生理學尤爲緊要西裝一册大洋八角 
步兵斥堠步哨勤務敎練 
斥堠爲戰務上最緊要而步兵斥堠尤爲要中之要泰州彭君爰譯是書以供軍隊敎育士卒之用並爲陸軍各學校及軍隊中士卒之參攷書定每部價大洋五角 
化學敎科書 
是書爲化學專家所著博取日本各名家最近之學說而折衷於森山氏新出之書詞簡義顯繪圖精良適合普通程度每部價洋五角 
小學校管理法 
小學校爲國民普通敎育管理之良否最關緊要茲編布置釐然得以簡馭繁之道管理小學校者宜讀之西裝一册大洋一元 
繪圖詳解幼學新讀本 
是書逐字逐句皆演成白話註釋佐以圖畫俾敎者不勞而學者易解洵爲蒙學必讀之本也每部價洋八角 
小學修身節本 
東西各國小學校於修身一科最爲注重是書删繁節要爲修身必要之本蒙學生不可不以此入手也每部價洋三角 
英譯津梁 
是書所譯牽引介係挈合等句爲多而以英瀝博士所譯四書以爲標準中有未信之處則加以竄易以符原意象胥家之津梁也西裝一册大洋一元 
五車韵府 
是書以諧聲爲主將華文逐字逐句旁譯英文最易使人領悟凡研究西文者得此獲益非淺西裝每部一元半漢裝每部一元二角 
中國實業界進化史 
是書將中國上古迄今工商各業進化之原理與夫變遷之現象分上古中古近古近世四期條理井然搜羅宏富西裝每部價洋一元 
栖霞女俠 
每部價洋二角五分 
九尾龜初二集價洋八角 
黑獄每部價洋二角新果報錄每部價洋二角五分言情小說奇遇記每部價洋四角中四文四書 
下層四書白文上層譯成英文中西對舉最足資研究英文之助校對無訛西裝一元五角漢裝一元二角 
普通新代數 
是書取英國突兌翰多爾之代數學史密司之大代數美國駱賓生之代數敎科書等斟酌損益列式簡便析理精詳最爲代數敎科上乘之書每部價洋一元二角 
西裝兵法要畧 
每部價洋八角 
袁慰庭兵書 
每部價洋四元警察講義 
每部價洋四元洋裝飲氷室文集 
每部價洋四元普通體操敎科書 
每部價洋三角總發行所上海棋盤街點石齋四馬路東首開明書店 
 
 

Page 23

 
 
   
 
 

Page 24

 
 
   
 
