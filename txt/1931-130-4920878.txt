# 1931 - 130 - 4920878

 

Page 1

 
 
   
 
 

Page 2

 
 
   
 
 

Page 3

 
 
國内要電 
[張學良尚留京]  
　　飛機因雨不能啟飛 
　　蔣昨邀張何等集議 
　　（南京）　張學良乘用之飛機福特號、因連日天雨、飛機場泥濘、該機起飛、極不便利、須放晴兩日後方起飛、張尚有數日留、所有副部各處人員、第二列車原定今夜開行、亦須稍緩、據司機員樸利氏談、福特機分量較得、若有兩日晴、則機塲乾燥、開行穩妥矣、（十九日專電） 
　　（北平）　隨張學良赴京之衞隊兩營、今晨由京抵平、一部下車後、赴新建胡同、佈置守衞事務、一部尚住車上、張本人定今日由京乘機北返、南苑機塲已有軍警戒備一切、（十九日專電） 
　　（北平）　今日下午三時于學忠·周大文·張學銘·鮑毓麟·祁大鵬等、在南苑飛機場迎候張學良、迄下午六時接京電、謂京今晨陰雨、張乘福特飛機約二十晨可北飛、于鮑等各要人、遂返城、張學銘談、此來係向副座報告津市府情形、二三日返津、刻計劃新修津埠馬路、仿津舊德租界形式、費時三月、需費十萬、可竣工、王樹常今晩來平候迎張、（十九日專電） 
　　（天津）　省市當局恐張學良乘機北上、在津停留、十九晨通知英國賽馬場、日内有福特飛機在場降落、請代爲照料、十九午、公安局派便衣特務隊、蒞場擔任保護、候至日暮、飛機未到、（十九日專電） 
　　（南京）　朱光沐昨由杭回京、當夕見張、張約日内同機返平、（十九日專電） 
　　（南京）　張學良十九下午赴參謀本部測量總局視察、由局長黄慕松招待、（十九日專電） 
　　（南京）　張學良以民會閉幕、在京任務已畢、亟待返平、副部人員、及駐紥浦口之護衞大隊、已於前日分批乘車北返、其餘隨行人員、亦奉命準備起程、蔣十九日邀何應欽·何成濬·韓復榘·何健·魯滌平等、討論肅清贛湘及其他問題、張氏亦參加會議、（十九日專電） 
　　（南京）　朱光沐云、張副司令在京事務已畢、日内自當北返、惟行期尚未確定、北上專車及福特飛機、均在準備、坐車或乘機、亦待臨時决定、副座抵平後、何日返遼、俟到平後再定行止、新任軍事參議院長張景惠、以哈爾濱長官公署之事務、尚待料理、擬隨張副司令同北上、俟到哈後、再定返京日期、（十九日專電） 
[英庚欵董事會]  
　　後日開第三次會 
　　（南京）　中英庚欵董事會、第二次會議議决、撥付、（一）中國留英學生經費、及在倫敦之各大學中國委員會二十六萬五千鎊、（二）香港大學基金二十萬鎊（三）津貼北平法院二千鎊、（四）建築外交部新公署四萬鎊、共爲四十九萬七千鎊、已由該會轉飭存放之英國銀行、如數撥付、六月前可以撥完、現第三次董事會、已定二十二日在京舉行、董事長朱家驊、將通知各中董 
 
 

Page 4

 
 
及英董事、馬錫爾卜隆賀耐端納等來京出席、重要議案、仍爲討論核准撥欵、（十九日專電） 
[中英法權交涉]  
　　尚無具體進展 
　　（南京）　藍浦森十八日抵京、已與王外長詳商法權、對最後爭持二點、尚無具體表示、（十九日中央社電） 
　　（南京）　據王外長言、四日交涉停頓宣言、尚未正式通知各國、現積極進行收回租界問題、（十九日中央社電） 
　　（南京）　英使藍博森語人、昨日見外長、普通談話居多、略談及法權、英方對中國公布之管理外僑訴訟章程、有未易實行四點、仍請中國考量、俾使英僑得以放心、現在中英法權交涉、旣已停頓、而變成關於外僑訴訟法之交涉、英方希望於來年實施前、得有相當之親切可行的方法、（十九日專電） 
[駐韶李師南開]  
　　朱爲珍率部逃武宣 
　　陳銘樞電詰陳濟棠 
　　（香港）　駐韶李揚敬師十九日乘車兩列南開、（十九日專電） 
　　（香港）　陳章甫乘廣三車抵省、（十九日專電） 
　　（香港）　廣州保安隊决保存、但易上級軍官、（十九日專電） 
　　（香港）　陳銘樞十八由日電陳濟棠、謂保安隊區區數千人、爲桑梓保衞、無關權勢得失、竟必欲滅之、毁民保障、若以樞去國爲未足、爲此洩憤、則非樞所敢聞矣、（十九日專電） 
　　（香港）　朱爲珍率部逃武宣、不得已時將入粤南路、（十九日專電） 
[何應欽即赴贛]  
　　蔣催王金鈺回贛 
　　（南京）　何應欽定二十赴贛、蔣囑何成濬電催王金鈺回贛、王現在平省母、何成濬日内返漢、（十九日專電） 
[新庫券之基金]  
　　（南京）　甲午中日戰役後、我國向英法所借之欵、每年由關税攤還、原合同三十五年償清、今年已還竣、關税上每年剩餘一千餘萬元、可供今後新庫券基金、（十九日專電） 
[醖釀中之國際銀價會議]  
　　已漸成具體化 
　　將在中國舉行 
　　（南京）　財界息、國際商會第六屆大會、我國商界代表、提出召集國際銀價會議、已獲各國贊同、同時由伍朝樞致節略於美政府、要求該會議在中國舉行、其措詞以遠東各國、已由銀本位而轉移於金本位、現銀本位之國家、僅中國一國、此次銀價慘落、雖世界蒙其影響、而受害最鉅者、厥爲中國、救濟之策、非從根本調查不可、同時我國代表、復對英日等國出席商會代表、表示此意、聞均已表示贊同、故在中國召集銀價會議事事、已漸成具體化、召集期約在九十月間、地點多主張在上海、現我國財政當局、準備以政府力量、搜羅各項材料、並擬集合多數專家、研究一切、以備將來之供獻、（十九日專電） 
[旅京湘人籌備剷共紀念]  
　　（南京）　五月二十一爲湖南剷共紀念日、湖南旅南同鄉會、决於是晨舉行紀念大會、先於十九晩、邀集同鄉會委員及報界、開聚餐會、由執委蔣育寰報告事實、謂自十六年五月二十一日、省防軍三十三團長許克祥、偵知赤匪將圖暴動、當時赤匪機關、如僞省黨部·總工會·農民協會·特别法庭等、有數萬之衆、槍枝刀矛等亦有萬餘、許以一團之衆、勇敢神速、不及十小時、竟將全部剷除、湘省民衆、幸免浩刦、倘後來軍政長官、繼續努力、固不難早日肅清、乃時越四載、湘匪依然猖獗、省城及各縣、横遭赤禍、慘不忍言、至爲可痛、吾人舉行紀念、應視剿赤一事、不僅屬湘省局部問題、乃中華民國及全世界整個利害問題、望軍民一致努力奮鬭、尤望輿論界盡量宣傳、俾人民早離水火、（十九日專電） 
　　（長沙）　各界二十一在省敎會址、舉行剷共紀念大會、（十九日專電） 
[開灤煤礦糾紛]  
　　資方决用延宕手段 
　　（天津）　開灤勞資爭議、省府允資方要求、移津調解、定二十一日在實業廳開調解委員會、但聞資方决用延宕手段、應付工人及北寗路、不欲早日解决、（十九日專電） 
[段匪大部擊破]  
　　李覺部擊破神匪老巢 
　　（漢口）　徐德佐十九日由岳口抵漢、據談、段匪大部已擊破、該處正辦清鄉、（十九日專電） 
　　（漢口）　湘鄂川邊署十九日通令、緝拿女匪首賀三姑、（十九日專電） 
　　（漢口）　趙觀濤十九日由京起程返漢、（十九日專電） 
　　（漢口）　行營息、據劉培緒十八日電報稱、近獲赤匪檀公吉、供稱賀龍於三月間在朱河被官兵擊斃、現由段匪假冐總司令名義、指揮殘匪、至現在洪湖者、爲梭標隊、在柳關者爲鄭志林股、槍彈均缺、（十九日專電） 
　　（漢口）　葛雲龍電告、所部十六晩到達潑皮河王圍子吳圍子一帶、即會同李韞珩師、進攻晏家河赤匪、（十九日專電） 
　　（漢口）　張傑電漢、報告攻破萬仙洞詳情、正派隊進攻川心洞黄匪、（十九日專電） 
　　（長沙）　李覺部擊破湘鄂邊境五里冲神匪老巢、（十九日專電） 
　　（長沙）　清鄉部召各區團防指揮、二十四到省、會商防務、（十九日專電） 
　　（長沙）　張英師移南縣、（十九日專電） 
　　（長沙）　各縣市黨部電中央、勿調開三省剿匪部隊、（十九日專電） 
[張之江等爲和平通電]  
　　（南京）　張之江·梁冠英·孫連仲等、頃通電響應何應欽及龍雲主席、謂統一不容破壞、和平不容摧殘等說、（十九日專電） 
[行政院例會昨停開]  
　　（南京）　十九行政院國務會議例會、因值國議後休息期間、同時並無要案、故停開一次、（十九日專電） 
[民會代表之履歷册]  
　　（南京）　國議招待處所編之代表履歷册、現訂成兩厚册、内中所書履歷、均係各代表親筆、形形色色、可作新史料之需、（十九日專電） 
[民會秘書處已告結束]  
　　（南京）　國民會議秘書處已結束、十九日下午由秘書長葉楚傖、秘書主任程天放、召集本處全體人員、合攝一影、以留紀念、（十九日專電） 
[考選委員會之决議]  
　　（南京）　考選會十九開第五十一次會議、决議、（一）第一屆高等考試試場試卷試期及襄試委員人數、計算表編製標準案、交副委員長·秘書長·及專門委員·設計組、會商辦理、由副委員長召集、（二）通過修改助産士考試條例、（三）通過解釋考試條例三點、（四）修正通過水人考試典試規程、（十九日專電） 
[國際電信交涉會開會]  
　　（南京）　交部國際電信交涉會十九日開會、審查事項、（一）與大東大北公司互訂滬港價目草案之内容、（二）中日互訂之川淡綫臨時救濟辦法、（三）與三公司及日本繼續進行談判未了事項、（十九日專電） 
[導淮會開委員大會]  
　　（南京）　導淮會定三十日開委員大會、測量入海新道、進行極順利、上游水埠測量、即出發、派許棣鄂爲隊長、（十九日中央社電） 
[五種郵票下月起廢用]  
　　（南京）　交部令郵政總局、自六月一日起、廢用下列郵票、（一）民十發行之郵政開辦二十五週年紀念票（二）十二年之憲法紀念票、（三）十七年之張作霖就職紀念票、（四）十八年之統一紀念票、及總理國葬紀念票、（五）九年之航空票、以上各票、可儘三個月内、掉換普通郵票（十九日專電） 
[黄秉衡到航空署任事]  
　　（南京）　航空署代署長黄秉衡、十九正式到署任事、該署全體職員、當午假金陵春公宴、表示歡迎、（十九日專電） 
[昌化績溪劃界辦法]  
　　（南京）　浙江昌化與安徽績溪兩縣之界務糾葛、刻經内政部會商兩省府、擬定折衷辦法、即上塘莊全部劃歸昌化、荆州莊全部、劃歸績溪、以符天然形勢、至人民私産權、暫不隨行政區而變更、是項辦法、業呈請行政院核辦、（十九日專電） 
[于鳳至來滬就醫]  
　　（南京）　于鳳至十九晩夜車、赴滬就醫、擬在滬用愛克司光鏡檢查病源、（十九日專電） 
[張景惠不日回哈]  
　　（南京）　軍事參議院長張景惠、不日仍回哈爾濱、所有軍事各參議、前經分别任命、尚未起薪、現已着手組織起薪、聞設三廳、（十九日專電） 
[川滇黔同鄉宴班禪]  
　　（南京）　川滇黔旅京同鄉、十九日宴班禪、李培天致詞、班禪答詞、希一致發展西藏、（十九日中央社電） 
[閩南各界請嵩嶼設埠]  
　　（南京）　福建嵩嶼開設商埠事、經閩南各界組織促成會、推常委員李漢青來京、向政府請求、速予實現、並擬辦嵩嶼至龍岩汀州之鐵路、以利交通、（十九日專電） 
[商船職員領證展限]  
　　（南京）　交部以商船職員請領證書期限、原展至本年六月底止、刻河海航行員考試、舉行尚需時日、特將請領期間、展至河海航行員考試實行之日爲止、（十九日專電） 
[京市美術展覽會開幕]  
　　（南京）　京市敎育局所籌辦之美術展覽會、十九晨舉行開幕禮、市敎局長張忠道報告籌備經過、各機關代表演說者甚多、徵集作品、約二千餘件、開幕後、當日各界、冒雨參觀者數千人、（十九日專電） 
 
 

Page 5

 
 
   
 
 

Page 6

 
 
時評 
[歐聨會中之俄代表演說]  
　　歐聨委員會討論經濟問題。德法爲税約大開辯論之後。而第一次出席之蘇俄代表李維諾夫。復暢發其議論力評戰後之條約。謂現在歐洲經濟之危局。皆該條約所造成。并攻擊法國之新計劃。謂益足使歐洲托辣斯化貨價增高。大有助德以反對法國之意。而其結語。則主張共訂一經濟互守不犯之約。則是猶欲以此約解紛也。英外長漢德森主張將德奧税約。交付海牙國際法庭審查。亦是調解一時之策也。現德奥與法。已贊成英外長之建議。則在此審查未竣之前。税約可暫無問題。惟俄代表建議訂一經濟互守不犯之約。則其目光不僅在德法間税約之爭。而實在俄與資本主義國之爭。尤以法國首當其衝。觀其演說中列舉債務賠欵等種種事實。與對於傾銷貨物之爭辯。皆將成爲將來議會中之大問題。而絶對不易解决者。故吾謂德奥與法税約之爭。其影響猶小。而俄與資本主義國相爭之問題。影響實大。蓋其所謂修改條約與傾銷貨物等事。關係不僅法國一國。是亦可以見今後歐洲經濟戰局之趨勢矣。 
國内要電二 
[馬主敎在仙游縣城]  
　　（南京）　前在閩境被匪擄去之馬主敎、經該省當局營救出險、現在仙游縣城、不日將其護送至厦門或福州、（十九日電） 
[首都紀聞]  
　　（南京）　鐵道部長有任具有交通經騐之某粤人繼充之說、其次長擬以北方之某路局長兼領、原任次長連聲海、暫行蟬聨、司法院長有蔡元培調任、及張繼升任之說、粤人羅某有副長之議、（十九日專電） 
　　（南京）　張貞以國議閉幕、擬即返閩、十九下午謁蔣、請示勦匪清鄉及重要機宜、（十九日專電） 
　　（南京）　實部籌辦工廠人員檢查所、經通電各省市考送學員、現派富剛侯爲所長、即日着手籌備、（十九日專電） 
　　（南京）　前國府秘書長吳笈孫、經實業部派爲專門委員、（十九日專電） 
　　（南京）　實部特設鑛業指導會、並委胡博淵爲委員長、（十九日中央社電） 
　　（南京）　何鍵十九日晩由滬乘夜快車返京、即返湘（十九日中央社電） 
[蘇高檢考試揭曉]  
　　（鎭江）　蘇高等檢定考試今晩揭曉、全部及格者、李滌生·吳金壽·歐聞弗三名、（十九日專電） 
[平市府聘定設計委員]  
　　（北平）　平市府今函聘朱啓鈐·熊希齡·朱慶瀾·李煜瀛·張繼·蔡元培等三十三人爲設計委員、（十九日專電） 
　　（北平）　平市府今命令、派文羣·吳承湜·周龍光等爲購辦委會委員、兼充整理中南海公園委員、（十九日專電） 
[中法考察團首途]  
　　（北平）　中法學術考察團已於星期日自張家口首途向喀什噶爾進發、（十九日路透社電） 
[王靖國視察薊縣墾地]  
　　（北平）　王靖國十六日抵薊縣、視察墾地、士兵自動認墾者數千人、十八日赴包頭、二十可返綏遠、派隊賡續開濬民生渠、日内返并謁商、（十九專電） 
[平法院定期焚烟土]  
　　（北平）　平地方法院以庫存烟土烟具、逾時二年、爲數甚鉅、特定六月三日、在先農壇焚燬、（十九日專電） 
[津青黨部爲粤事通電]  
　　（天津）　市黨部十九日通電、呼籲和平、中有共懍鬩牆之戒、免操同室之戈之語、（十九日專電） 
　　（青島）　市黨部十九日電粤、忠告陳濟棠、并通電全國、共伸正義（十九日專電） 
[王樹常昨又由津赴平]  
　　（天津）　冀主席王樹常十八夜由平返津、十九晨出席省府常會後、下午四時、又搭車赴平、市長張學銘亦乘汽車赴平、（十九日專電） 
[冀省産銷税卽將開徵]  
　　（天津）　冀省特種消費税、經各行商呼籲取銷之結果、茲經特派員公署、改爲産銷税、定二十一開徵、市商會及各同業會、仍電京請停徵、但事實上碍難辦到、（十九日專電） 
　　（天津）　荆有岩前談、糖類特税已徇商人之請、十八日停徵、而銷費税局、十九又佈告、糖類特税十八停徵、自二十一起、改徵産銷税、（十九日專電） 
[津米麵商請免税未准]  
　　（天津）　津市營業税定七月一日開徵、米麵商同業會以食糧關係民生、要求免徵、十九經省府常會議决不准、（十九日專電） 
[東北招考航空練習生]  
　　（瀋陽）　航空司令部爲造就航空人才、招考練習生一七零名、年半畢業、書籍服裝、概歸公給、每月津貼八元、（十八日中央社電） 
[哈市黨部移新址辦公]  
　　（哈爾濱）　哈市黨部十八移入新址辦公、黨務工作人員發表、計分總務·組織·訓練·宣傳四課、每課主任一幹事二·（十九日專電） 
[哈航商局在組織中]  
　　（哈爾濱）　哈航局交部委曾廣欽充理正、組織分總務船舶檢查三科（十九日專電） 
[東鐵籌欵發職工恤金]  
　　（哈爾濱）　東鐵籌欵、發給被裁職工恤金、總數四百萬、（十九日專電） 
 
 

Page 7

 
 
國内要電三 
[陜省籌築汽車路網]  
　　（西安）　省公路局爲便利陸運、啓闢風氣計、擬積極興築汽車路網、計劃三年完成、計分一等幹綫六道、二等幹綫兩道、三等幹綫三道、二等支綫四道、共長九千零四十一里、需費約三十餘萬、欵項來源、由中央指撥專欵借墊、分期攤還、據云、公路網完成後、陜省工商業、將有猛進發展、（十八日中央社電） 
[博淄煤商要求減運費]  
　　（青島）　博淄煤炭商十七議决、電懇路局、請免增煤運價二成、否則自二十一起、全體罷運、局覆電、請代表來局面議、十九晨炭代表李又溪等十餘人抵青、第一次會見無結果、定晩六時再談、（十九日專電） 
[日本兩旅行團過青]  
　　（青島）　日旅行協會組中满視察團一行一百七十五名、十九午乘亞伯利加丸、由大連來青視察、即晩赴滬、（十九日專電） 
　　（青島）　日港灣協會一行六十人、在秦皇島天津等處視察完畢、十九晩由濟來青、二十午乘大連丸赴滬、（十九日專電） 
[魯敎廳爲藏書啓事]  
　　（濟南）　敎廳在各報啓事、風聞海源閣書、以四十萬元私售與日人、無論何國人、應以中華民族公共文化關係、與本省圖書館以優先讓渡權、否則當以古物保存法、嚴重究辦、（十九日專電） 
[韓復榘過徐回濟]  
　　（徐州）　韓復榘參加民會畢、十九晩專車過徐回濟、（十九日專電） 
　　（濟南）　韓復榘今早九時十分、由浦北上、二十早可到濟、（十九日專電） 
[李文範離港北上]  
　　（香港）　李文範離港北上（十九日專電） 
[鄂省府擁護民會决議]  
　　（漢口）　何成濬及全體委員十九日電國議擁護决議案、有毁法敗紀者、當率三千萬人民、與之周旋、（十九日專電） 
[朱紹良進駐廣昌]  
　　（南京）　軍電、朱紹良由甘莊進駐廣昌、已將赤匪盤踞之龍崗·東固·小樂口一帶、次第佔領、正會同友軍、搜剿前進中、（十九日專電） 
　　（漢口）　軍訊、郝郭兩師已佔沙溪、公王兩師佔九寸嶺、該五路軍正分向潭頭東固推進中、（十九日專電） 
國外要電 
[泛歐委員會俄外長逞雄辯]  
　　謂戰後條約造成目下經濟危局 
　　並宣言否認採行俄貨傾銷政策 
　　主張各國締結經濟不侵略公約 
　　對白里安新計劃抨擊不遺餘力 
　　聨盟行政會接受英國之動議 
　　德奥税約將付海牙法庭審查 
　　國民社十八日日内瓦電　今日蘇俄人民外交委員會李維諾夫在歐聨委員會演說、提出重要建議、由蘇俄與世界其餘各國締造一停止經濟侵略公約、以期袪除現有之不信任空氣、俾蘇維埃制政府與資本制度政府共同生存於和平之中、李氏演說時、極力洗刷蘇俄將生熟貨傾銷世界之說、反稱資本制度國家有傾銷之舉、指今日歐洲經濟危局、全由資本主義政府所造成、唯有蘇俄之國營制度、爲眞正挽救方法、雖然蘇俄政府現願與他種方式之政府、停止經濟戰爭、共同應付長時期經濟衰落所造成之各問題、按歐聨委員會係十五日開幕、其任務在謀解决失業·關税障壁·生産成本·銷納過剩·設立國際總銀行等種種問題、而蘇俄出席參加猶爲第一次、故今日李氏之演說、殊爲此間所注意、 
　　國民社十八日日内瓦電　歐聨委員會議現仍繼續經濟問題之討論、蘇俄外交委員李維諾夫今日對於蘇俄在歐聨委員會中之立塲、有極長之演說、彼謂現在歐洲之危機、皆戰後條約所造成、其他各債務賠欵軍備種種、皆屬重要原因、彼對於法國之新計劃攻擊頗力、謂該計劃將益使歐托辣斯化、各項貨價將益增高、故彼建議共同訂定一經濟互守不犯之條約云 
　　國民社十八日日内瓦電　在此聨邦委員會議遲遲未有進展之時、國聨理事會議今日由德外長寇蒂斯主席、通過英國之動議、將德奥税約之法律問題、交付海牙國際法庭審查、當英國之建議通過後、英外相漢德森復起立向奥總理史科白詢問奥國願否將德奥税約暫時中止進行、以待國聨理事會之解决、史氏答以奥國允許暫不進行該項條約、惟海牙法庭從速進行審查之工作、漢德森頷首示可、法外長白里安亦起立表示贊同、意外相格蘭第亦有簡短之演說、承認德奥二國之目的純係經濟的、德國寇蒂斯亦表示容納英國之建議、並對於審查之前途、表示樂觀云、 
　　國民社十九日日内瓦電　今晨國際聨盟理事會議繼續討論德奥税約案、捷克外長與比外相先後演說、但因昨日已接受英國動議、會衆對之已不甚注意、逆料本日當可議及軍縮問題、 
　　路透社十九日日内瓦電　國聨行政會今日開會繼續討論德奥關税同盟時、法外長白里安稱、此項協定提交海牙法庭後、其政治方面則應提交國聨行政會决之、於是德外長寇蒂斯以簡决之詞答曰、海牙法庭如判該恊定爲合法、而猶欲視德國爲擾亂歐洲和平者、受裁制於行政會前、實難容忍云、會衆聞之、爲之動容、繼提出英外相漢德森昨日之建議、即經會衆一致贊成、 
　　國民社十八日日内瓦電　但澤自由城政府宣言不能參加歐聨委員會議、其原因係該委員會之請柬、今日（星期一）始由波蘭政府轉交於但澤政府、當以時間過於怱促、未能爲事先之籌備、致不克參加云、 
　　國民社十八日巴黎電　頃據某報載、外長白里安將於本星期四日自日内瓦返法國、白氏將自該日始脱離外交部長之職務、白氏辭職後、大約國務秘書長龐塞將繼任爲日内瓦法國代表團之領袖、茲據政界中消息、謂新總統杜美爾定於六月十三日就職、在杜氏未履新之前、現在總理賴伐爾將暫行兼代外長職務、將來杜氏就職之後、或將由賴氏改組内閣、而將左派勢力增加云、 
[德新戰艦下水]  
　　砲隊齊鳴砲致敬 
　　興登堡親臨行禮 
　　路透社十九日基爾電　興登堡總統今晨專誠抵此執行萬噸新戰艦德意志號之下水禮、港内各船及沿海砲隊均鳴砲致敬、此艦需造費英金四百萬鎊、推翻世界軍縮專家之計度、能一氣駛行一萬八千哩、每小時速率可達二十六海浬、裝置十吋口徑之砲六尊、五吋口徑之砲八尊、抵制飛機砲四尊、水雷管六具、其設計嚴守秘密、德國擬於一九三六年前續造此式戰艦三艘、今日基爾全城及港内之德國艦隊、全體均懸旗綵、觀者五萬六千人、總理白魯寗與閣員均在其列、且有學童萬人、行禮時、白魯寗致詞、略謂德國已昭示世界、德國雖受種種束縛、而其經濟困難復甚嚴重、然其力尚能保衞和平、維持國光、德國現方忠誠復行其軍縮義務、深望他國能接踵效之云云、 
[印度國民黨組織益見鞏固]  
　　甘地威望並不稍减 
　　倫敦訊　印度國民會議派現正利用「休戰」之機會、鞏固其革命的組織、去年反英運動中、該派男女黨員被逮捕者達七萬五千名、致一時内部凌亂、現在黨員均已各就原位、故又决心對英政府一顯其力量、國民會議派中分子近來逐漸增加、預期到下屆圓桌會議開會時、其實力將益擴固、當甘地與歐温總督携手、締結調和協定時、有許多人以爲甘地在印度民衆間之威望大爲喪失、而近數星期之事態、證明此項猜想不確、在事實上、彼自出獄與印督締約之後、其所予民衆之激剌、所受民衆之尊敬、反爲從來所未有云、（世界） 
[埃及選舉風潮]  
　　各地續有嚴重騷擾 
　　路透社十九日開羅電　昨日爲埃及初選最後而最多之一日、達卡立亞省有三鎭發生騷擾、結果暴衆死七人、傷數人、而警察方面亦傷四人、他處亦有死傷報告、埃及首相昨晩聲稱、選舉區域已投票者佔百分之六五、不幸有流血情事、然警察放槍、實非得已、此爲防亂之最後　法云、 
　　國民社十九日開羅電　埃及官廳聲稱、此次選舉表示政府黨大勝、雖選民年齡已自二十一歲提高至二十五歲、加以反對黨之抵制投票、而實際投票人數與選民總額之比例、仍視歷屆選舉時爲高、足證大多數國民擁護政府云、 
[英國政變對俄政策]  
　　張伯倫向下院詰問 
　　美對蘇俄頻送秋波 
　　路透社十八日倫敦電　前外相張伯倫今夜在下院提出俄國問題、責工黨政府聽令俄國破壞約言、蔑視警告、並謂俄國一再食言、政府何以仍予以輸出賒欵計畫下之特殊優待、首相麥唐納答稱、一九二六年張伯倫長外交時、曾勸下院扔採用關於破壞英俄協定之狹仄觀念、當時張伯倫所持之理由、今日依然存在、故工黨政府亦認爲商約無庸取銷、雖對俄貿易結果使人失望、但對俄絶交、終無所得、即在印度中國或國内所遇之難題、亦不因對俄絶交而變繁複爲簡單也云云、 
　　路透社十九日紐約電　紐約時報華盛頓訪電稱、近日蘇俄所表示願與其他輸出國合作之意、已使美政府發生良好印象、據最近數日俄國來電觀之、俄國似準備成立國際協定、以調節世界市場輸出物價、並準備設法改善俄國勞工之環境云、 
[日閣通過减俸原則]  
　　但司法界反對甚力 
　　路透社十九日東京電　内閣已贊成减俸之原則、但詳細辦法、尚待討論、反對此舉者今氣燄日熾、尤以司法界與鐵道界爲最、按前濱口内閣亦嘗提出此議、卒以司法人員等之反對而作罷、 
　　電通社十九日東京電　司法官及鐵道人員之反對减俸、已漸次波及各方面、内務省職員亦漸表示反對不满、尤以月俸在百元以下屬官等、以生活感受影響、對於公事亦不熱心、内務省首腦部鑑於此種情形、以下級官吏减俸、對於今週府縣會議員選舉、恐受不利影響、對於下級官吏及吏員待遇者减俸、將愼重考慮、擬將其除外、 
[法罷工區軍警密佈]  
　　日住友鋼廠工潮趨嚴重 
　　國民社十九日巴黎電　法國東北境發生紡績大罷工後、地方尚稱安謐、但紡織中樞如里爾·盧培·土耳科因等城、軍隊駐防工廠、警察民團巡邏街衢、戒備之周密、儼如一大軍營、現工廠停輟者達四百所、工人罷工者十二萬、僅十餘廠尚能照常開工、軍隊之調往工潮區域維持秩序者、亦達一萬二千人、 
　　路透社十八日大阪電　住友鋼廠之工潮、昨晩更見嚴重、該公司共僱用工人一千三百名、内有八百名因不满意於工資、遂發起怠工、藉示抗議、昨日工人在某廠開會、詆責住友與警察、 
[公電]  
　　南京來電　各報館均鑒、比讀眞電、詞嚴義正、實獲我心、吾輩身隸黨籍、分局軍人、祗知服 
 
 

Page 8

 
 
從黨綱、遵守軍紀、矧值國議告成之日、正邦基奠定之時、誠宜擁護和平、進行建設、用慰總理在天之靈、並副海内望治之切、豈容以少數人之私見、再起糾紛、牽動大局、至鄂湘贛閩皖五省、赤匪滋擾、爲禍方烈、我陸海空軍健兒、秉命中央、枕戈待旦、誓出斯民於水火、而登之袵席者、匪伊朝夕、不於此時促剿匪計劃之完成、而反授以苟延殘喘之機會、蔓草難圖、國亡無日、尊電所云、殊令人不寒而慄、本軍以和平統一爲職志、衞民愛國、具有同情、抱載胥及溺之憂、矢同舟共濟之願、惟冀讜言動聽、振導祥和、豈特粤民拜賜、黨國前途、實深利賴等語、尚祈海内同胞、黨中同志、一致主持正論、藉弭禍萌、無任企禱、楊樹莊陳紹寛陳季良陳訓詠曾以鼎同叩巧、⊙北平來電各報館均鑒、頃上中央黨部一電、文曰、南京中央黨部鈞鑒、民國肇造、二十載於茲、變亂相尋、殊鮮寗日、去歲平定閻馮、和平重現、我國民政府恪遵總理遺敎、及開國民會議、導政治於正軌謀人民之福利、方期努力建設、永固國基、乃陳濟棠名列黨籍、身爲軍人、際國議開幕兵匪猖獗之時、不顧黨國存亡、竟以個人立塲、妄自通電各地、破壞統一、不受黨命、不聽勸導招納前此破壞和平之政客流氓、溷集廣州如此别有懷抱、危及黨國、害及人民、若不嚴加制止、則本黨紀律何在、爲此電請鈞部、嚴加制止、以肅紀綱、而維和平、臨電憤切、無任翹企之至、中國國民黨北平特别市黨務整理委員會叩皓等語、特此電達、尚希本黨同志、全國民衆、一致奮起、共維和平、無任翹企、中國國民黨北平特别市黨務整理委員會叩皓、 
要聞 
[立法院一三四次會議]  
　　立法院十九日上午八時、開第一百三十四次會議、出席委員二十九人、主席邵元冲、討論事項、（一）本院外交委員會報告審查中波友好通商航海條約、附加議定書及批准書案、决議、照審查報告通過、（二）中政會議第二七二次會議、關於上海錢業工會等呈請另訂錢莊法一案决議交立法院案、决議、交商法委員會起草、（三）第二十次國民政府會議决議交立法院起草販製毒品之特别治罪法案、决議、付法制會審查、（四）審議修正敎育部組織法、設置督學四人至六人視察及指導國内敎育事業案、决議、交法制會審查、（五）審議修正財政部組織法草案案、决議、付法制財政兩委會審查、（六）本院商法起草委員會報告核議一鎭分屬兩縣管轄、應如何設商會案、决議、照審查報告通過、（七）本院商法起草委員會報告、核議工商同業公會法第十四條運用上各項問題、並擬增設工商同業公會法第十五條文案、决議、重付審查、 
[蔡廷楷師尚在剿匪]  
　　匪乘粤東江防軍調動侵擾和平縣廣州通信、比因時局影響、國人頗注視贛省軍事行動、但據此間消息、十九路軍近日在贛、仍積極進行勦匪、朱毛大部窮蹙、紛紛散竄於龍崗蓮塘之間、擔任此方勦匪工作者、爲蔡廷楷師所部劉占雄區壽年兩旅、連日戰事頗劇烈、頃區旅駐粤後方辦事處、接前方旅部參謀長杜慶雲函稱、本旅（區壽年旅）於二日由興國出發、進勦興國東北寳石方太等處紅匪、該處匪軍爲僞十二及二十兩軍、經三四兩日、被我軍擊潰、本旅現回駐澄塘、我五路軍已抵富田水南白沙湖西之線我二十六路軍到達招街及新豐圩之線、我六路軍已佔領廣昌縣城、現均繼續向小布東陂東固進剿中、匪軍大部日前向寧都以南移動、刻下忽又折回在石崗集合、後向東固前進、似有在東固附近與我决戰之企圖、但綜合匪軍槍枝、不過四萬餘枝、其能用者祗有一萬八千耳、相信不日必被我大軍將其全滅云云、頃蔡師師部主任陳復初迭接劉占雄旅長來電兩通、報告匪情如下、（一）弟部虞日進勦城崗之匪、與匪激戰竟日、斬獲千餘、奪槍數百、機槍兩挺、齊日與毛（維壽）旅會勦蓮塘朱匪、激戰一日夜、迭次衝鋒、始將匪擊潰、斬獲千餘、餘匪散匿深山、刻在清勦中、特聞、弟占雄叩、灰印、（二）弟旅與毛旅眞文兩日會剿蓮塘附近匪窟、獲輜重糧食山積、槍械甚多、擒男女匪數百、匪勢窮促、行將掃穴擒渠、弟占雄叩、文印、」贛邊匪勢旣窮、其散竄粤邊、自在意中、最近又接東江訊、日昨忽有三南共匪陳子傑、率部六七百人、乘東江防軍他調、取道尋鄔入貝嶺、沿途焚掠甚慘、又乘和平縣城防軍空虚、復闖進城内、焚掠店戶數十間、縣長黄某失踪、現香師已調某旅趕赴該地救援矣、（五月十四日） 
[皖省劃分防區剿匪]  
　　分委九個指揮官負責辦理 
　　蕪湖通信、皖主席兼預備軍團總指揮陳調元、近以皖省剿匪、尚未澈底肅清、特將全省防務劃爲七區·及津浦線警備區·與安慶省城警衞區、指定駐軍、分别清剿、指揮各縣警團及剷共團體、協同動作、以收統一指揮分區負責之效、茲將該項防務分區及各區駐軍最高長官之姓名番號、覓錄於下、第一區、爲皖南（長江以南）各縣、及懷寗·望江·無爲等二十六縣、由五十七師代理師長梁鴻恩担任、第二區、爲英山·宿松·太湖·潛山等四縣、由宋旅長潤田担任、第三區、爲桐城·廬江·舒城等三縣、由梁團長漢明担任、第四區、爲六安·霍山·兩縣、由四十六師師長岳盛宣担任、第五區、爲合肥·巢縣·含山·和縣·全椒等五縣、由五十五師副師長李梅担任·第六區、爲靈璧·泗縣·五河·盰眙·天長·來安·滁縣等七縣、由徐團長華亭担任、第七區、爲毫縣·渦陽·蒙城·宿縣·阜陽·壽縣·穎上·懷遠·定遠·鳳台·鳳陽·太和·霍邱等十三縣、由四十五師師長衞立煌担任、津浦鐵路沿線警衞區、爲津浦鐵路沿線（宿縣至滁縣間）兩側各五十里以内地方、由騎兵第二師師長張礪生担任、安慶省城警衞區、爲安慶省城城防地方、由警衞團團長郝家駿担任、（十八日） 
[晋省維持省鈔新辦法]  
　　整理全國各地山西會館 
　　太原通信、山西整理金融設計委員會、十四日假省府委員會議室、舉行第七次會議、出席省府委員仇曾詒·張維清·農礦廳代表劉東膠·商會代表王泰肇·財政廳代表賈樞權·農會代表邊峻山·錢業公會代表段國楨·郝清照·第六軍代表孔昭來·總部結束辦事處軍需組代表安倫·省銀行代表閻毓芹·敎育會代表李思愼等、主席仇曾詒、首由主席報告上次會議决議案建議省政府採擇情形、次由省銀行及錢業公會代表、會同提出整理全國各地山西會館財産維持省鈔辦法案、當經詳加討論、决定辦法多條、建議省府、一俟省府通過採納、當即着手組織委員會、從事整理、據商界要人談稱、「山西會館遍見全國、非特通都大邑有之、即如湖北省屬之襄陽·樊城·棗陽·隨縣等縣邑、均有山西商人建築之會館、僅以漢口老爺廟街之山西會館言、至今所存欵項、約在十萬以上、所建築之房屋甚夥、山西南北兩里、約計其房地價值在數十萬以上、現有一平遥人、住會館内照料一切、果能加以整理、對晋鈔必有大補、其次如沙市·宜昌·仙桃鎭·孝感等處會館、及廣東省之廣州、廣西之桂林等地會館、均置有産業、惟因係公共之産、無人注意、任其傾蕪、縱有起而過問者、亦只爲暗中竊取公欵而已、對公益方面、並未計及、今果能加以整理、實爲萬幸」云、特未知晋省府能採擇此議否耳、（十五日） 
 
 

Page 9

 
 
要聞二 
[孔荷寵股竄擾奉高]  
　　譚胡各部圍剿孔匪 
　　東固匪巢指日可下 
　　蔣光鼐部在雩剿匪 
　　南昌通信、赤匪孔荷寵股自平瀏敗退修水銅皷後、屢欲由宜豐萬載以犯南潯、只以銅萬之譚師、宜豐之劉旅、防範嚴密、該匪乃不得逞、訓至本月十四日、孔匪始率匪徒千餘人、槍四百枝、侵入宜豐、仍被劉旅迎頭痛擊、孔復間道竄入奉新高安縣境、查奉高距省、不過百餘里、匪旣深入、不啻自投羅網、故行營得到奉高兩縣長報告後、即令譚道源胡祖玉兩師之一部及獨立旅劉夷部、向高安奉新、包圍孔匪、同時由省開出得力部隊、向奉新前進、以便堵截、想該匪當無能爲也、 
　　東固爲吉安吉水永豐興國交界之重要匪巢、彭德懷股、久困其間、現公秉藩師分三路向該匪巢進攻、并與唐師連絡、至五路軍之郝夢齡郭華宗各部、昨十五日、亦突破潭頭赤匪工事、斃匪數百、卒將該地佔領、五華山籜龍坑各處赤匪、亦已擊潰、匪之殘餘、退入東固龍岡、東固附近要隘、遂爲公郝郭唐各師所破、聞彭匪現極恐慌、東固指日可下、東固旣下、則寗都更不足平矣、 
　　寗都瑞金石城三縣、現仍被朱毛盤踞、朱匪主方、在東韶小布洛口一帶、惟赤匪因官軍猛攻、各鄉僞蘇維埃政府、皆將旗幟捲藏、不若以前之臨風招展、各僞委員、多躱於山中、僞省蘇維埃主席曾山、以糧食斷絶、費用亦罄、特發出緊急通告、（一）無論公私財物及米谷、均須由僞縣政府繳交僞省府應用、（二）各家均須供給紅軍菜飯、（三）每鄉抽壯丁三十人、組遊擊隊、用盤旋式打圈子、擾官軍後方、各地農民得此通告後、因無力反抗、相率逃亡、爲數甚衆、 
　　雩都縣城、自被十九路軍蔣光鼐部克復後、即由當地警隊駐守、十九路軍、正向前進、詎日前雩都又被各小股赤匪攻陷、縣長王鏡明、逃至隣縣、嗣由大軍到援、匪始潰退、現王縣長已回城辦理善後矣、（五月十七日） 
[富雙英談井陘礦狀况]  
　　日産煤二千噸現仍設法增加 
　　副産物每年收入約三百萬元 
　　津訊、井陘礦務局局長富雙英、曾偕同秘書蘇長庚赴礦山視察、茲於前日到津、據富氏談述該礦情形如下、「本礦各項業務、均在礦山、礦山各項設備、尚稱完善、然急待改進之事甚多、茲已委派德茂棠爲總稽查、此君係德國籍、但仍照中國職員待遇、伊對於礦務亦頗熟悉、本礦距正太線約二十餘華里、有自築之輕便鐵道、有自置之機車十輛、運煤車百餘輛、每日運煤五十次、茲又添置機車兩輛、日内即運往裝置、此後每日可運輸五十七次至六十次、昨日本人召集局務會議、决定、一·節省經費、吾國國營事業、其用人多而開支大、實駕商營事業而上之、本人視事後、即抱定開源節流之宗旨、對於職員加以考核、無事可作者裁之、才不勝任者易之、事務冗忙者、則增添助手、二·增加出産、本礦每日産煤二千餘噸、而工人有半數係本地農人、茲值農忙之時、均辭工回家耕種、出産因之减少、茲决定添僱外方工人、希望在最近期間、能達到每日産煤三千餘噸之目的、將來仍設法逐漸增加産額、三·增加運量欲求業務發展、首在運輸便利本礦最感困難者、厥爲車輛缺乏、上月運津之煤、僅有一萬數千噸、供不應求、刻下僅有北寧路撥車三列、平漢路僅有兩列、茲與平漢路交涉、增撥兩列、可望辦到、四·增加副産物、本礦之煤、固爲大宗之正産貨、而副産物亦居重要地位、何謂副産物、即是煉焦廠、焦炭係烟煤所煉成、乃世人所習知而由煉焦廠造成之各項油類、恐一般人未必明瞭、茲試述之、（一）煤膏蒸溜部、出産瀝青油·紅油·黑漆等九種、（二）徧蘇油蒸溜部出産汽車油·粗徧蘇油、（三）肥料製造部、出産硫酸亞液之配合硫酸之成品、此項副産物之收入、每年不下三百萬元、與售煤收入、不相上下、而此項副産物之利益、較正産物優厚、所以一面增加産煤量、一面擴充煉焦爐也、」（十七日） 
[瀋海路展築朝撫支綫]  
　　並接辦金溝煤礦 
　　瀋陽通信、瀋海鐵路公司、係官商合辦、資本金二千萬元、民十六、幹綫通車、繼築梅西支綫、迄十九年、營業乃漸發達、現正積極展修朝撫支綫、預算建築朝輝輝興兩段需欵二百十一萬餘元、附屬營業、亦積極擴展、如該公司與商界合辦之金溝煤礦公司、已收歸自辦、該公司於月之十五日、開第四屆股東會議、並改選商股協理及監董人、總辦張惠霖、當報告十九年營業概况與工作經過、及二十年進行計劃、茲誌其關係朝撫支綫·金溝煤礦·十九年營業概况等項如左、 
　　展修朝撫支綫　瀋海路終點朝陽鎭東之輝南濛江撫松等縣、林礦稠密、土地肥沃、爲東北著名富庶之區、惟山嶺重疊、交通不便、致有用之物、不能外輸、該路公司因擬築朝撫支綫、以拓阻塞、而啓寳藏、經於去年三月、派前工程課長歐陽靈組織測量隊、勘測朝陽鎭至濛江一段路線、計長九十公里、除朝輝段仍採用民國十七年冬實測朝杉綫所經之路徑外、其輝濛一段、共勘有三線、一由輝南經鋪板石四盆嶺以達濛江、一由輝南經杉松崗金川縣以達濛江、一由輝南經新開嶺興隆堡四岔嶺以達濛江、以上三線、或因山洞過長、或因坡度太陡、或因路線過遠、各有困難、一時未能取决、嗣於十一月初由該路協理率同工務處長、並聘同東北交通委員會廖科長、親勘輝濛一段路綫、咸以經新開嶺興隆堡四岔嶺一綫、最爲適宜、當即確定採用該線、並擬定朝撫支線之朝輝輝興兩段建築費預算書、呈請省政府曁交委會核奪、俟批准即籌進行、朝撫支綫朝輝輝興兩段建築費預算、該兩段正綫共長四十九公里、車站四處、側綫共長八公里、砂石綫三處、共長三公里、總工共現洋二百一十一萬九千九百元、（輛輛不在内） 
　　接辦金溝煤礦　金潮煤礦公司、原係瀋海路公司與商人周文富合資經營、十九年七月、該礦公司總理周文富、以該礦因官商合組關係、營業不易進展、函請退出商股、歸官自辦、並願將礦産機器等作價二十萬元、由路公司兌換該路股票給與、路公司當以變更合辦礦業、事體重大、提經第十六次董監會議决、始行接辦、並呈准省政府、得以現洋二十萬元作價、由路公司收回自辦、而以六千股之數作抵、該路公司乃派員接收該礦、並定名爲瀋海鐵路公司金溝煤礦、委前經理周文英爲礦長、以董其事、旋函請財政農礦兩廳派員協助估計該礦資産確數、計共有資産價額現大洋六十九萬五千八百三十五元三角六分三厘、除復債現洋三十八萬零五百六十九元零九分外、實在資産總額爲現大洋三十一萬五千六百六十六元二角七分三釐、現在礦務、在積極籌劃中、以謀發展、 
　　去年營業概要　瀋海路公司十九年全年營業進欵、共收入現洋七百六十二萬三千零三十九元一角六分、比較去年增多現洋二百二、七萬九千九百五十三元、營業用欵、共支出現洋四百三十二萬一千四百五十元零九角七分、凈餘現洋三百三十萬零一千五百八十八元一角九分、除應付股息利息及未收到軍事軍輸費等現洋一百七十四萬三千九百七十四元一角五分外、共獲純益現洋一百五十五萬七千六百一十四元零四分、（五月十五日） 
[蘇高等檢定考試續訊]  
　　鎭江通信、蘇省高等檢定考試、昨繼續舉行、上午第一塲由委員馬寅初胡敦復俞慶棠主試、應試者九十九人、七時半開始、所考科目爲經濟學·高等數學·數學·敎育行政等、未及十時、均已繳卷、第二場外國文、應試者止一人、下午第一場考中外歷史、由委員柳翼謀主試、第二場考行政法民法、由委員謝冠生主試、秩序均極嚴肅、聞昨日試卷、已由各主試委員襄校委員分别批閲一部分、已閲完者、由事務所職員分别拆封記分、預料明日當可揭曉、又聞檢定考試及格證書、前由考選委員會令知、應候中央規定劃一辦法、惟迄尚未奉頒到、昨日蘇委員特去電催請、迅賜核定頒行、（十九日） 
[哈商反對東省火柴專賣]  
　　電請東北當局撤銷專局 
　　哈爾濱通訊、東省火柴惠賣加貼印花事、即將實行、哈埠兩商會、以在此全國裁釐聲中、忽又設立火柴專賣局、課徵重税、增民擔負、認與政府裁釐抒困之意相違、故於昨晩在濱江市商會開會、討議結果、一致主張拍電當局、請予撤消、原文如次、國府法定全國裁撤釐金、業經東北最高當局嚴令東北各省、遵照國府命令裁釐、不許藉口增派新税、本年四月三日、國府又以明令廢止裁釐後、舉辦特種消費税之案、復恐各省奉行不力、於同日重申禁令、其文曰、查撤廢釐金及類似釐金之一切税捐、原爲國家大計、業經主管院部遵令通飭、如期實行、其在各省政府、如尚有對於前此之裁釐命令陽奉陰違或巧立名目、擅自徵收各項類似釐金之税捐情事、應責成監察院派員實地查明、呈候懲處、以重功令而肅紀綱、此令等因、可見中央政府及鈞座、愛護吾民堅决裁釐之至意、乃不意東北大柴聨合會、竟呈准設立火柴專賣局、課徵重税、每火柴百枝小盒、黏貼專賣印花現洋二釐、核計照原價徵收百分之二十以上、從前各項釐捐、亦無此重、查各省自設火柴專賣局、與國府制定之棉紗火柴水泥統税條例抵觸、原屬違法、根本不應成立、况又苛徵得税、更屬不合、試問設局專賣火柴黏貼印花重税、其目的安在、如謂謀增收入、則違背裁釐法令、如謂意在抵制外國火柴、保護本國實業、然抵制外貨、國府早有傾銷貨物税法之制定、遵照實行、即可辦到、更不必另設專賣機關、增添糜費、保護本國實業、本宜免税、未聞加增本國貨税、而反謂之保護者、火柴一物、雖貧苦小民、人人必需、其價值貴賤、有關民生、惠賣火柴、收取重税、實爲有害民生之舉、謹電鑒核、務懇轉令撤銷東北火柴專賣辦法、以符法令、而惠民生、伏乞辦理電復、哈爾濱市商會吉林濱江市商會同叩、（十二日） 
[長淮船捐徵收之糾紛]  
　　水上公安局候令移交 
　　船舶管理處即將開徵 
　　蚌埠通信、安徽省政府、此次設立全省船舶管理處、凡該省長江流域長淮流域及巢湖以内之船舶、均須按照省政府委員會議决之管理規則、實行徵收牌照費曁執照登記費、即外來小輪、亦須徵收臨時通行證費、在皖北方面、首蒙影響者、即爲長淮水上公安局、蓋該局長警薪餉、平日全賴長淮船捐挹注、每月經常費計九千餘元、所設船捐所、計有八處、每月可收船捐五千元、另外由省政府每月補助四千餘元、故該局年來尚能維持現狀、今全省船舶管理處旣經成立、長淮船捐、當然由該處徵收、一旦實行、長淮水上公安局命脈斷絶、水上治安、勢必大受影響、該局局長盧鳳書日前特將此種情形、向省政府呈述、並請示辦理、頃接來電、大意謂該局十九年度警餉、令由船舶管理處每月照撥一半、不敷之數、仍由省政府劃撥、自二十年度七月份起、該局經費、完全由省政府按月發給云云、惟就過去事實觀之、省政府所補助該局經費、向來不能按月撥到、有時竟延欠四五個月之久、此後能否按月發給、該局警餉不發生困難、亦一問題、據該局盧局長談、本局已决將長淮船捐、交與船舶管理處徵收、一俟奉到省府電令、即行移交由該處開徵云云、聞交通部以皖省船舶管理處管理小輪規則、對小輪取締甚嚴、換領牌照、收費亦鉅、與國府去歳公佈船舶登記法、諸多抵觸、已咨皖省府轉飭停止施行、或將該規則加以修正、用卹商艱、但當局勢在必行、未知能否接受也、（五月十八日） 
[杭州快信]  
　　合作事業、關係農民經濟、建設廳經積極提倡、并派員分赴浙東西各縣鎭鄉、盡力宣傳指導、全省亦已劃爲八區、分配工作、 
　　各部鎭繭行、本屆受金融影響、停辦者已居泰半、建設廳雖極力維持農民售繭、並擬訂救濟方法、令由各縣轉飭遵辦、惟各繭商態度消極、即有數行開秤、大都合併營業、藉節開支、繭汎如是、實爲從來未有、 
　　浙省公路局、以路綫推廣、車輛不敷、經陳前局長呈請建設廳向中國農工兩銀行商借現欵三萬元、案經提交政委員會决議、現代理公路黄局長、已訂約領欵、擬即日派員赴滬訂購新式車輛、以便運杭分配各路應用、 
　　杭州市商會、現函各業同業公會、以三節收帳一案、該會前經决定、以立春夏至秋分三節爲普通收帳期、惟上海市商會、則以按照節氣、以五月終節近小满、九月終節近秋分、仍爲第一第二兩次結帳日期、並以每年立春前一日爲商界總結期、現在夏節將屆、究應如何確定辦法、特徵求意見、俾資决定、（十九日） 
地方通信 
[蘇州]  
　　漣水管獄員因案撤職　漣水縣管獄員賀勇方、日前被人控告、經高等法院派員澈查屬實在案、昨（十九）日林院長指令撤職、聽候查辦、遺缺委由吳道援代理、 
　　警匪在瓜涇開火　水公安二區第八隊、前日奉令由王傳長率一三兩分隊、從亭子港出發搜索匪踪、經茅圻港時、據鄉民報告、有大帮匪徒、去此不遠、王隊長當令一三兩隊分兩路包抄前進、至瓜涇地方、時已黄昏、遇匪船兩艘、即開槍射擊、匪亦開槍回擊、抵抗半小時、匪始退却、因時已深夜、未便窮追而返、 
 
 

Page 10

 
 
改編保衞團之請願經過吳縣臨時自衞隊、因經費不繼、擬請城區三區區公所接收、改編保衞團、十八日由自衞隊發起人張一鵬、偕同三區長晋省面謁葉主席及胡廳長、陳述亟應改編保衞團之必要、並擬在房捐項下、帶徵保衞團經費一成半、當經葉主席面諭、保衞團仍應以抽丁法編制爲宜、自衞隊改編、祗可暫時、至於帶徵經費、爲數亦屬式微、似可照辦等語、張等於當晩返蘇、着手進行改編辦法、 
[吳江]  
　　北㘮被綁肉票出險　縣屬北㘮鎭附鄉莊田上倪承楹家、於前月被匪綁去乃母李氏及弟七官、婢女阿金三人一案、迭誌前報、倪李氏自匪窟出險後、即央人與匪接洽、談定贖價二千二百元、籌措交匪後、匪忽放回婢女阿金、七官仍須五萬元取贖、後倪家與匪接洽交涉、並再送去五百元、匪始允將七官放回、現已於昨日安抵家中矣、 
　　建設局職員之風流案　本縣建設局長唐士珍之表妹丈張朗耀、現任該局會計、近與本城聖堂橋地方龐壽龍之女金寳發生戀愛、事爲其妻殷氏所聞、於昨日上午十時、即率帶僕人前往龐家捉姦、張正在談心、忽聞妻來、即上屋圖逃偶不經心、跌入鄰居顧这園中、適園主他往、大門緊閉、張不能出、以致轟動全城、 
[無錫]  
　　繭業公會議决要案無錫繭業公會、以新繭轉瞬上市、同業急應討論之事甚多、特於昨日召集臨時執行委會議、茲錄議决要案如下、（一）繭行繳納營業税問題、無錫各業向未征收、且繭行已納牙帖税捐、應函復商會轉呈財廳、請准免予征收、（一）本年蠶汎欠佳、繭行營業、勢必减折、各行均取緊縮政策、一切開支、力事减縮、臨時職員、以得有聘函者爲限、其餘恕不招待、（一）决定本月二十七日召集春季同業大會、 
　　决定拓寛西城脚標準　無錫縣政府、於昨日召集第九十二次縣政會議、議决要案如下、（一）拓寛西城脚街道、决照拓寛露華衖寛度、切實辦理、（一）錫澄路口與通惠路毘連之一段街道、應照通惠路辦理、至辛姓等地産、因縣欵支絀、暫緩收用、（一）印製居住證經費、約計六百元、應列入二十年度縣地方預算費項下支撥、（一）第七區區長趙鴻賓、呈請裝置鄉鎭電話一成預備費、及電話機費、擬在庫劵項下動用一案、决定凡屬幹線者、如不整數、得在庫劵項下借用、如屬支綫部份、不得援照請借、 
　　丁雙盛店主解法院訊押　城内大市橋丁雙盛綢莊主丁杏初丁荷生兄弟、因投機事業失敗、虧欠鉅欵二十餘萬、經債權方面、請求縣商會出爲清理、將生財存貨盤點查封、登報招盤、詎另有一部分債權、另向司法起訴、歷時兩月、未有解决、昨有債權方面之秦翼記等、偵知丁杏初在駁岸上律師薛乃傳家中、密商對付訴訟進行辦法、乃通知各債權人、俟丁杏初走出時、上前扭住、經投公安第一分局、轉解總局、以事屬錢債糾葛、移送縣法院、由檢察處杜檢察官開庭偵訊、其時債權方面、共到有男女八十九人、推定秦翼記·孫寅記·包駿記·許翼記·倪冠記等五戶爲代表、偵訊結果、諭令丁杏初收押、如欲交保、須繳二十萬現金、債權人等一併飭回、 
　　米價飛漲錫邑在最近一月間、陰雨連綿、小麥已成絶望、故粳秈各米、均連續飛漲、而各縣亦紛紛來錫採辦、一般奸商、復乘機偷運出洋米稻存底日枯、來源亦少、故連日米價飛漲、每石漲起二元有餘、現市高白米已十一元七角、民食前途、至爲可憂 
　　坌死髮妻案判决第六區天上市澄塘鄉鄉民黄榮初坌死髮妻沈琴仙一案、業經法院檢察處偵訊終結、提起公訴、茲悉、昨日爲本案宣判之期、上午十時、由院長兼推事楊克謙、升座第一法庭、將黄榮初提案、宣布判决主文、處以有期徒刑十二年、判畢、發監執行、 
[江陰]  
　　雙涇閘盜刦四家　十一區雙涇閘鄉副顧根泉、在鄉開順豐木行、十六晩十二時許、突來盜匪十餘人由西北破圩入内行刦、根泉長子錫明、聞警圖逃、被盜槍傷左臂、次子根元因被勒逼銀洋、用火灼傷、恐有性命之憂盜等行刦後、又至毘鄰顧炳榮·顧青元·顧文元等家搶刦、歷四小時之久、始呼嘯而去、 
[揚州]  
　　揚州電話局長易人揚州電話局、由揚州電報局長顧光實兼任局長、已閲數月、茲交通部爲專責成計、特令調安徽穎州電話局長鍾鐵錚來揚充任、業已飭知顧兼局長、趕辦移交、王柏齡氏由京返揚中委兼江蘇省委王柏齡氏、前由中央派赴雲南視察黨務、至本月三日公畢返京、即出席國民會議、現王因次妻在揚寓病故、於今晨（十八）兼程返揚、爲其次妻料理喪事、 
　　軍警捕獲要犯縣公安局偵緝隊、探知某案要犯、匿居仙鎭、特派員馳往查拿、當獲顧景山一名、即送該鎭公安局寄押同日二十五路指揮部稽查處亦派員赴仙、捕獲要犯楊三九子·居其誠·黄四老巴子等三名、均寄押該鎭公安局、以便分别解究、 
　　泗陽宿遷匪勢猖獗　綏靖督辦公署據泗陽第三區區長陳英才等代電呈報連日泗宿邊境、發現共匪大發傳單、勾結土匪魏友三等、突率黨夥、自泗陽金鎖鎭攻龔宿境羅園、計死傷民衆團兵約數十人、幸駐宿蔣團馳救、始得解圍、軍隊亦死傷數名、現附近股匪潛伏、非有軍隊駐勦、不足以寒匪胆、而塞亂源、請求派隊暫駐協捕、以靖地方云云、張督辦據電後、昨已電令清江第二十五路梁總指揮派隊協勦、 
[南通]  
　　江北沿海漁汎極旺　蘇省江北沿海吕四掘港豐利各塲漁戶、因洋面海匪已消滅、漁船紛紛出口、連日屆黄花魚及　魚旺汎、漁戶均满載而歸、此種佳象、據云已四五年未有、 
　　三縣合辦沙洲保坍建設廳派委徐驥、於十八日就劉海沙、會集南通·常熟·江陰三縣縣長建設局長及各界代表、計議三縣合辦沙洲江岸保坍事宜、 
[高郵]  
　　糧船在郵湖沉没宿遷糧食客人陳仲甫、前由該縣裝運雜糧一船、預備往邵伯出售、詎於昨（十六）日下午四時許、行至高郵湖喬家尖地方、忽遇狂風巨浪、將該船擊沉、船中之人、幸經他船救起、均無大礙、聞損失約數千元、 
[湖州]  
　　軍警搜剿盜匪救出肉票湖屬西鄉一帶、匪勢日熾、綁刦恐嚇、日有所聞、現屆絲繭上市之時、故各處就地軍警、四出搜查、以防匪患、前日（十六）上午六時許、駐泗保安隊第三營營部、派兵士多名、乘新通安汽輪駛至林城橋停泊、各兵士即行登岸行至烏泥㘰地方、見有土匪一股、軍隊當即開槍、匪亦還槍拒捕、雙方約戰半小時、匪始不支而逸、當場拿獲匪徒一名、擊斃一名、獲得本壳槍一支、當將所獲之匪帶部訊究、又水警第十一隊探悉大午山附近地方、於數日前有土匪多名、帶同肉票二名、藏匿該處居民吳某家、該隊即派水巡三十餘名、前往該處剿捕、詎匪已聞風逃逸、當將肉票二名、營救出險、聞該肉票一係長興某米行之主、一係南臯橋某農民之子、業由該隊招其家屬具領、又保安隊第四連、前日在合溪煤山鐵路附近一帶巡查、遇匪數名、挾票而行、匪等見有軍隊、即棄票四逸、當將肉票帶回、據云伊係林城橋潘某之子、刻已通知潘某前來認領、 
[嘉善]  
　　農民被匪綁擄住居東門外東長浜農民倪全福家、於前夜三時許、突來盜匪十餘人、手持兇器、破門入内、搜刦衣飾等物、並綁擄倪連慶一名、向北呼嘯而去、現聞倪全福已接匪函、勒索巨欵取贖、 
[嘉興]  
　　繭業會議開秤　嘉興繭業公會、十八日下午開業務會議、簽到廠商代表四十餘家、先由朱謀先報告世界市塲絲價現狀、每担折合規元六百兩、需依照此項價格標準收繭、當經决議、（一）收繭價格、每担最高額四十二元、最低額三十八元、並每廠預存公會洋一百元、如有擅自超出、將該欵没收、充作會費、（二）開秤日期、嘉南二十三日、嘉北二十四日、如屆時未見繭樣、得順延一二日、（三）舊有之地方公益敎育等捐、仍照舊案辦理、 
　　水警拘獲嫌疑犯駐白馬堰水警第九隊、日前檢查船舶過境時、查得由嘉興駛來網船一艘、乘客吳金阿大、吳福昌二人、有包裏一個、包内儲有衣服飾物等多件、訊其來歷、言語支吾、似有盜匪嫌疑、當將人贓一併扣留、解送嘉興縣政府核辦、經縣府發交公安局辦理、訊據吳金阿大供稱、年四十歲、平湖人、向以摇船爲業、並不爲盜、吳福昌供年三十四歲、平湖人、現在做泥水匠、縣公安局以時在清鄉期内、應澈底訊究爰於日昨將人贓解送縣清鄉局訊處、 
[杭州]  
　　省民敎館坍屋傷人杭州新市塲湖濱路省立民衆敎育館所附設之民衆樂園、房屋在該館樓上、平日備有書報等物、供民衆消遣同樂、並設座售茶、營業尚盛、近因連朝風雨、該館樓上北部房屋、於昨日下午、突告坍下、壓傷丁雲林·王仲裕·陳仲葵·汪小法·徐江泉等六人、當由該館館長胡斗文、派職員魏燕然雇汽車載往市立病院救治、聞尚無性命之憂、 
[寗波]  
　　律師公會改選職員鄞縣律師公會、昨日（十七日）下午一時、補開春季總會、改選職員、出席會員駱璜等五十八人、討論提案後、即行選舉、結果黄榮昌當選爲正會長、童葆恒當選爲副會長、駱璜·忻壹·陳機·宋增·畢文秉·嚴彭齡·張振霄·茅一鳳等八人、當選爲評議員、 
　　葛慈生願一死以報菩薩　甬埠新老兩城隍廟之木偶、經黨政各界爲破除迷信、搗毁以來、迄已二載、詎近有頑民葛慈生者、在家密造城隍菩薩兩尊、於昨日早晨、招集羽黨百餘人、抬入新老兩城隍廟供奉、經縣政府令公安局派警前往阻止不聽、縣黨部聞訊、即行召集軍警等各機關代表、開緊急會議、議决派大隊軍警、至該廟驅散羣衆、將木偶搗燬、而葛慈生見大隊軍警趕到、即假裝瘋痴價臥殿中、聲言願一死以報木偶、旋由他人將其舁返家中、聞縣黨部以葛如此妄爲、乃煽動迷信、蠱惑民衆、將函請司法機關、拘案嚴辦、 
敎育消息要聞 
[紀第四日蘇童軍大露營]  
　　昨日拔營給奬 
　　（鎭江通信）江蘇全省童子軍、在鎭聨合大露營、計有四日、昨（十九）日已紛紛拔營離省、四日來天公作惡、無日不雨南門營地、積水成渠、四千男女童軍度其凄風苦雨之生活、備嘗艱辛、而精神始終不懈、殊可嘉也、 
　　給奬典禮昨（十九）晨十時半在省黨部大禮堂舉行給奬儀式、到各軍團團長隊長暨代表等三百餘人、由省黨部常委張淵揚領導行禮如儀、主席報告後、由中國童子軍司令部代表兼此次大露營總裁判張忠仁訓詞、謂童子軍不應有奬品、今日所贈者、係屬紀念品、勝固光榮、敗亦可喜云、次省黨委曹明煥訓詞、殷殷以革命青年相勗、訓詞畢、省黨部請張忠仁給奬、 
　　奬品統計　此次大露營中央暨各省市及個人捐贈奬品、爲數至夥、張學良獨贈綢旗一百五十面、（每團一面）個人半身像片四千張、（每人一張）總計四千六百○九件、 
[長沙市徵收娱樂捐]  
　　補助小學敎育經費 
　　五月十五日長沙通訊、長沙市學齡兒童、據市政籌備處調查、計約四萬、就學者僅二萬三千有奇、此外失學兒童、計有一萬七千人以上、均因小學校太少、無處收容、收欲增加小學校或推廣班次、均非另籌經費不可、市政籌備處長郭方瑞、呈請省府、抽收娱樂捐、以資補助、凡長沙市電影院與京漢平民各劇塲、各跳舞塲、均按照票價、征收百分之五、定六月一日起實行、總計長沙大小戲園計十餘家、每家平均每日可售票百餘元、共可抽捐六七十元、月可得二千元以上、於小學校敎育俾益不少、用誌其征收章程如次、 
　　第一條、凡在本市區内經營游藝、及娱樂事業、均應遵照、本簡章之規定、帶徵附捐、第二條、娱樂捐之種類如左、（一）電影劇塲、（二）京劇塲、（三）漢劇塲、（四）平民劇塲、（五）跳舞塲、（六）大小游藝塲、（臨時駐園及各種雜要無一定塲所者不在此例）第三條、娱樂捐、按照各塲所券額、征收百分之五、如不用券票、以其他方法售座者、仍適用本條之規定、按其總數征收之、第四條、娱樂捐由各娱樂塲所券面上、加蓋附加戳記即於售券時、隨券帶征、按日繳由主管稽征處核收給據、但遇必要時、各娱樂塲所、得呈請稽征處、轉呈市政籌備處、酌定相當捐額、責成各該營業人、分别認繳、其辦法另定之、第五條、稽征處對於征收娱樂捐、遇必要時、得負檢查各娱樂塲所帳簿及票根、第六條、各娱樂塲所、帶征附捐不得有浮收短報、及延繳情事、違者由稽征處、呈請市政籌備處、分别懲罰、第七條、各娱樂塲、除照本簡章繳納捐欵外、仍應遵照政府頒布之各種取締規程、第八條、本簡章如有未盡事宜、由市政籌備處隨時修改之、第九條、本簡章自呈奉湖南省建設廳核准之日施行、 
[留美學生之榮譽]  
　　楊乃羅共獲奬品八種 
　　南京十九日中央社電　紐約中國基督學生雜誌載費城中學華生楊乃羅、在校共獲榮譽奬品八種之多、爲該校空前紀錄、駐紐總領事爲張筵稱、慶費城名人亦參加、又僑坎馬某子女五人、均爲各校成績最優者、據該地華報稱、僑美學童均優異、頗引美敎界注意、 
本埠 
[市敎局公布高等考試農林行政人員考試條例]  
　　高等考試農林行政人員考試條例經考試院制定公布施行、咨請行政院轉飭所屬一體知照、現本市敎育局奉到敎育部訓令、發下是項條例、轉飭所屬一體知照、遵即令行各學校機關知照矣、茲探得條例原文如下、 
　　高等考試農林行政人員考試條例第一條、凡農林行政人員之高等考試除法律别有規定外、依本條例之規定行之、第二條、中華民國人民有左列各欵資格之一者、得應農林行政人員之高等考試、（一）國立或經立案之公私立大學獨立學院或專科學校修農林科目三年以上畢業得有證書者、（二）敎育部承認之國外大學獨立學院專科學校修農林科目三年以上畢業得有證書者、（三）有大學或專科學校農林科畢業同等學力經檢定考試及格者、（四）確有晨林專門學識經騐或著作經審查及格者、（五）經普通考試農林技術人員考試及格四年後或曾任農業機關委任官及與委任官相當職務三年以上者、第三條、第一試之科目如左、國文、一·論文、二·公文、黨義、一·三民主義二·建國大綱三·建國方略、四·中國國民黨重要宣言及議决案、第四條、第二試之科目如左、（一）農業行政科、必試科目、一·國民政府組織法、二·法學通論、三·鄉村社會學、四·農學大意、五·農業經濟學、六·農業政策、七·林業政策、八·農業法規、選試科目、一·鄉村自治、二·鄉村敎育三·鄉村合作、四·農業金融、五·農業經營、六·農業史、七·農産地理、八·農業統計、九·農業推廣、以上選試科目任選三種、（二）林業行政科、必試科目、一·國民政府組織法、二·法學通論、三·森林警察學、四·林業經濟學、五·林業政策、六·林業法規、七·林業管理、選試科目、一·梅林植物學、二·森林保護學、三·造林學、四·森林利用學、以上選試科目任選二種、第五條、第三試就應考人筆試之科目及經騐面試之、第六條、本條例自公布日施行、 
[市訓練部視察各校黨敎]  
　　定六月一日起舉行 
　　本市市黨部訓練部爲促進各學校實施黨義敎育起見、例有視察之舉、辦理以來、頗著成效、本屆學期又將結束、該部黨義敎育科、已籌備就緒、定六月一日起舉行全市第四次黨義敎育視察、仍分别令交各區各負責辦理云、 
[上海市立務本女中中學課程標準試騐結果]  
　　上海市立務本女中、自上年度起、組織敎職員中學課程標準研究會、根據同人敎學之經騐、每月定期開會、以客觀見解、科學方法、詳密討論、先分析現行中學各科課本、與課程標準所規定之敎材大綱、互助對照、比較其損益、然後依照所規定之敎學方法、施用於實際、其試騐結果所得共分五大綱、報告於後、 
　　子關於各科目標者一、高中算學目標、似宜加一養成學生平心靜氣解决困難問題之習慣、使能遇艱難而不畏懼過失敗而不灰心、（理由）高中生學習算學、除力求實用外、宜養成其奮鬥的勇氣、解决困難問題的精神、庶可進求高深學術、或努力服務於社會、 
　　丑、關於各科作業要項者（一）高中英語作業要項欄内、關於耳口眼手訓練之程序、配合尚佳、但高中英語、似宜特别注重眼手之練習、（理田）高中英語科、關於閲讀及寫作之能力、宜多加訓練、故眼手之練習、較耳口之訓練尤屬重要、（二）高中算學作業、要項内應加實際應用三角、測量附近學校各地、（理由）測量學直接應用三角爲訓政時期建設工作之一、故學三角時、注意於測量、直接爲推廣學理於應用、間接爲養成從事職業之技能、 
　　寅、關於各科時間支配者一、初中國文精讀指導時間、應增至四小時、（理由）據實騐結果、精讀選文之形式較長、内容較繁者、每不能於三小時内完成一單元、較短者則三小時又嫌稍長、如是每週敎材常相分裂、若能增一小時、則較長較繁者、於每週内可完成一單元、較短較簡者、取兩篇連授之、亦可於每週内告一段落、二、高中國文作文、宜令學生於課外行之、（理由）高中學生作文、重在專題研究、及文學作品之嘗試、兩者皆須用兩小時以上之時間、據實騐之結果、時間與成績成正比例、課内作者成績較劣課外作者成績較優、若能限期交卷、及注意消滅抄襲等弊、不但能令學生得從容創制、編組成績較優之文章、且可移作文時間、作其他需用也、三、初中算術時間分配、似宜改爲一年級上下學期五小時算術、二年級以下學期五小時代數、三年級上下學期五小時幾何、另加三角選修課三小時、（ 
學期五小時算術、下學期二小時算術、三小時代數、但算術取材方面、旣須與小學算術相銜接、而加以擴充、尤須揷入與日常生活之知識和經騐、有關係之應用練習、如珠算等材料旣多、學生程度以小學短少一年、尤今非昔比、是於進度方面、不無影響、據實際敎學經過、初中一上下學期、均改爲五小時算術、而將代數之基本概念正負數簡易方程等、在講授算術時、預算一條引八代數的途徑、覺得根基較爲堅固、無半生不熟雜而不專的弊病、則二三年級學習代數幾何時、似可免概念不明分析不清之窒礙、至於三角部分之取材、似宜以實用測量爲主、而於三年級下學期設選課三小時授之、對於升學就業之學生、可兩得其便、四、高中算學、依總表有十九學分、依分表僅有十八學分、故知中間必有錯誤、但照屬校三學期之試騐結果、總覺時間不足、不易將課程標準中敎材大綱、如期授畢、挺定爲二十學分、將第四學期三角、加一學分、解析幾何减一學分、第五學期解析幾何、改爲四學分、五、初中植物學動物學時間支配、原定各爲三學分、照所訂敎材大綱及敎學方法試敎、恒感時間不足很多、倘欲减少敎材、而適合時間、則以所訂敎材、均甚適切、未便割愛、故據實騐結果、至少需各增加一學分、即共爲八學分、 
　　卯、關於各科敎材大綱、一、初中國文敎材、各學年應稍增文言分量、（理由）據學生學習狀態、對文言選文觀感似較深切、北誦方面、文言文内尤易收效、而初中爲培植學生文言技術之基礎時代、文言敎材、苟能不過分减少、則受訓練之機會、亦較易得也、二、高中英語敎材大綱、内容尚豐富、但高一二普通英語文法、似宜列入、（理由）高中三年級、有修辭要則、若一二年級不將文法單獨講授、則造句與作文基礎不鞏固、三年級之修詞要則、即難學習矣、三、高中算學敎材大綱、關於代數之方程式組、（丑）項下應加行列式之普通定理及應用一項、（理由）行列式爲解一般一次聨立方程式之通法、在解析幾何中、必須應用、且應用甚廣、故宜加授、又關於幾何、（丁）項二次曲線、似應删去、併入解析幾何中、（理由）在歐幾里得幾何中、講二次曲線、不易明瞭、轉費時間、在解析幾何中講授、則頗爲適合、否則若於立體幾何後、即講二次曲線、不獨頭腦不清、且未免於解析幾何、有重複之弊、四、高初中本國史及外國史敎材大綱、甲、政治史料太多、（理由）歷史功用、重在察往明今、以過去人類生活學術思想之所得、爲改進今日人類生活社會事業之法本、但按課程標準、似偏重歷代政治史料、故宜將該項史料、力求緊縮、增加民生史料、學術思想史料、乙、缺少中心思想、（理由）歷史課程、雖因有時代性、難免不出於事實之平叙、但宜有一中心思想、以聨貫一切材料、譬如我國現代三民主義爲統一人民思想之標準、歷史課程不妨即以三民主義之由來或演進、作一中心思想、庶學者學有目的、而史料亦不致散漫無所歸朿、（未完） 
[務本師三再赴京蘇參觀]  
市立務本女中師三畢業生、曾於上月赴京蘇一帶、參觀著名學校、回校實習三星期、又於前日由羅志英女士率領師三學生三十五人、再往首都、無錫·蘇州各處參觀二週、此次携有表格多種、必須於參觀時詳細紀載、俾回校後作整個有系統的研究云、 
體育 
[華北運動會]  
　　田徑球類同時舉行 
　　---報到共十一單位--- 
　　濟南十九日電、華北二十七二十八舉行田徑賽、二十九三十舉行全能、又球類用抽籤法、因時間短、决與田徑同時舉行、會塲工程費、不敷三四九三○元、入塲劵不收費、奬品股報告、收到金鼎爐一、金鼎金杯各二、銀杯三、銀鼎三、銀瓶兩對、錦旂十七、奬旂十三、圖畫七部、信紙信封各千張、墨盒四、運動器械十六、報名截止、共十一單位運動員、男六九四、女二六六、招待記者辦法五條、每報社通信社、均限一人到塲、 
[馬拉松賽跑]  
　　加入者九國六十人 
　　---中華最多---二十八人 
　　去年冠軍將赴法國 
　　馬拉松賽跑、報名參加者有九國、計選手六十、較上屆多三十八人、去年冠軍凡爾登未登名册據云、將赴法園、冠軍去矣、首席虚懸、凡抱有氣血之勇者、莫不思起而代之、各方喧傳聲中、葡人里米狄衆望所歸、然而十室之内、必有芳草、各國選手之中、難免有特出之才、爭此榮譽之室座、將來之將來誠不可預言矣、參加者中華二十八人、葡萄牙一人、法國九人、俄國三人、英國十五人、德國一人、日本一人、意大利一人、印度一人、拿遜登軍樂隊屆時將在大馬廳看台内、奏樂助興云、 
[十二英里競賽尾聲]  
　　二十三日發給紀念章 
　　十二英里競賽會、業於前日閉幕、該會以此次參加賽員、於二小時半達到終點者、竟有一百九十一人、成績洵稱良好、茲以鼓勵賽員精神、引起體育界興趣起見、特製成紀念章分給及格各員、以誌紀念、藉資激勵茲定於本月二十三日（星期六）下午三時、在西藏路慕爾堂健身房發給、與賽各員、須依時赴領云、 
[萬國運動會之籌備]  
　上海萬國運動會業經全國體育協進召集僑滬各國體育機關開會協會就緒、會期决定六月六七兩日、在勞神父路中華田徑塲舉行、報名限於本月二十四日截止、茲將最近消息、探錄如下、 
　　聘定委員　關於華人選手産生及一切管理事宜、該已聘定容啟兆蔣湘青王復旦彭三美三君爲中華田徑賽隊委員、商議選擇辦法及主持出參大會一切事宜、 
　　選擇標準　關於中華隊之選擇方法、大抵以江大運動會成績績及各大學最優成績爲標準、惟短距離賽、如百米二百米高欄等、或將另行預選手續云、 
　　競賽項目　大會項目悉照遠東運動會之規定、徑賽爲百米·二百米·四百米·八百米·千五百米·一萬米·百十米高欄、四百米低欄、田賽爲跳高、跳遠三級跳、撑竿跳、十六磅鉛球、鐵餅標、女子爲五十米、百米、二百米接力、跳高跳遠五項、每項每國可加入五人、 
[江大排球賽今日開始]  
　　分兩組女生亦參加 
　　五月三十日舉行决賽 
　　---今日共有四組比賽--- 
　　江南大學體協會排球委員、於上月二十九日舉行會議於大夏大學、由委員沈昆南主席、議决於今日開賽、分甲乙兩組、女生先半小時比賽、今日秩序如下、 
　　中公對復旦　甲組　三時在復旦 
　　交大對持志　甲組　三時在交大 
　　曁南對大夏　乙組　三時在大夏 
　　中央對光華　乙組　三時在中央 
　　女生組於二時半起賽 
　　其他議决案及全部秩序表列下、 
　　比賽方法　採用本會新章程、分爲兩組、以每組得勝次數最多之一隊得决賽權、 
　　球（標準球）由主隊供給、用華東運動器具公司出品、 
　　地點　凡去年在甲校比賽者、今年到乙校比賽、新加入會員、及以前尚未曾比賽過者、其比賽地點由委員會代爲抽簽排定、 
　　裁判員　由主隊聘請、並得客隊同意、 
　　日期五月二十日起、至遲六月三日結束、（每星期三六兩日爲比賽日期）、 
　　女生比賽　定於下午二時半、男生三時半、遲二十分鐘不到塲者、作爲棄權論、如遇特别情形、或兩隊同意者、不在此例、 
　　比賽規則　採用中華全國體育協進會最近所訂之排球規則、 
　　决賽日期　訂五月三十日、在中華排球塲舉行、全部秩序表列下、 
　　江大排球全部秩序 
　　甲組---中公·復旦·交大·持志 
　　比賽隊名　日期　地點 
　　中公對復旦　五月二十日　復旦 
　　交大對持志　五月二十日　交大 
　　中公對交大　五月二十三日　中公 
　　復旦對持志　五月二十三日　持志 
　　交大對復旦　五月二十七日　復旦 
　　持志對中公　五月二十七日　持志 
　　乙組---曁南·大夏·中央·光華 
　　曁南對大夏　五月二十日　大夏 
　　中央對光華　五月二十日　中央 
　　曁南對中央　五月二十三日　曁南 
　　大夏對光華　五月二十三日　光華 
　　中央對大夏　五月二十七日　大夏 
　　光華對曁南　五月二十七日　曁南 
 
[贛全省二區運動會]  
　　---田徑賽兩日成績紀錄--- 
　　男子百米陳森破華中紀錄 
　　（九江特訊）江西全省第二區運動會、已於本月十五日起在潯舉行、參加比賽者、男子部有省立四中·四農·林業·私立同文·光華等五個中學·滬動員二百七十二人、又男子個人張德威一人、女子部有省立三女中、私立儒勵、諾立等三個女子中學、運動員五十四人、會長彭克勤、副會長徐瑩石·名譽會長爲第五師參謀長郭觫、會塲在私立同文中學體育塲、田徑比賽應於十六日完竣、但是日僅女子部已結束、學校總分以三女中較多、爲五十三分六、儒勵爲三十分三、諾立榜上無名、個人總分儒勵蕭美英第一、得十三分三、三女中許玉華第二、得十二分、三女中鈕允驪第三、得九分三、三女中楊亞雄第四、得七分、男子部尚有三級跳遠、撑竿跳高（十項之一）二百米决賽、千五百米賽跑（五項之一）千五百米賽跑（十項之一）百米賽跑（十項之一）二百米低欄决賽等七項未了、乃定於十八日續賽、但十七日（星期）大雨終日、曾塲濘泥、直至今（十八）晨尚未放晴、勢非延至晴後一日舉行不可、至各項球類比賽則須俟田徑賽終了四日後始可得一結果、男子百米第一陳森以十二秒八打華中紀錄、茲先將十五十六兩日田徑賽成績分錄如后、 
　　男子組組成績 
　　一百米　陳　森（四中）十二秒華中新紀錄　　四百米　桂梀臣（同文）五九秒七 
　　八百米　周有才（同文）二分二七秒 
　　千五百米　周有才（同文）五分五秒六 
　　高欄　梅開喬（光華）二○秒二 
　　擲鐵餅　沈傳基（四文）二二米二二 
　　標槍　鄧桂森（同文）二八米四八 
　　撑竿跳高　趙舖民（同文）二米三五 
　　鉛球　沈傳蕃（同文）七米七九 
　　一萬米　張國英（四中）四四分一八秒六 
　　四百米接力　同文（四中）五四秒二 
　　女子組成績 
　　五十米　蕭美英（儒勵）八秒五 
　　一百米　蕭美英（儒勵）十七秒三 
　　一百米　許玉華（三中）三八秒六 
　　四百米接力　三女中　一分十七秒五 
　　八十米跳欄　鈕先驪（三中）二一秒二 
　　跳遠　許玉華（三中）三米二一 
　　跳高　鈕先驪（三中）○、九九米 
　　鉛球　楊亞雄（三中）六米一六 
[江大棒球賽即將開始]  
　　本月二十六日 
　　江大體協會本屆棒球賽、規定如下、一·參加學校、交通、復旦、暨南、二·比賽方法、單循環、三·比賽地點、中華棒球塲、四·比賽局數、七局、（遇雙方同點時得延長之）五·比賽用球 'SpoldingNo.l（比賽時每校供給二只新球）六·裁判員、由常委會聘請、七·比賽規則、採用一九三一年Spolding規則、八·抽籤結果、五月二十六日（星期二）交通對曁南、五月二十九日（星期五）復旦對曁南、六月二日（星期二）交通對復旦、倘所訂之日遇雨、得在下列所排訂之日、順延比賽、六月五日（星期五）、六月九日（星期二）、六月十二日（星期五）、六月十六日（星期二）、每次比賽訂於下午三時起、、本屆棒球常委會爲陳掌諤·申國權·王振聲云、 
[精武盃籃球賽前晩結果]  
　　初六勝南飛（會）　二七比一八 
　　奔流勝南洋（精）　三○比二三 
　　廣青勝南方（精）　三五比二二 
 
 

Page 11

 
 
自由談 
[世界小事記] [  海客]  
　　紐約都市美術館Metropolitln　Museum　of　Art中。利用電力。保護陳列的珍品。倘有人移動一件。全院立時關閉。將在塲的人一一禁錮起來。一時不能出外。 
　　英國目前所有的飛機。其最大的只能裝載二十二人。去年却在倫敦建造幾架大飛機。能載四十人。並有酒排間與吸烟室的設備。 
　　南美洲阿美仁河River　Amaaon岸。産有許多奇樹。一種樹皮内。含有甜汁。竟像糖味一樣。有一種樹。洩出油來。它的形狀與氣味。與猪油一般無二。 
　　英國瑙維區Norwich城中。人家都蓄養金絲雀。也是一種重要的實業。每季輸運出去的。計有十萬頭之多。 
　　俄羅斯現正訓練一隊婦女。用軍法編制。都會用來福槍與機關槍。以備戰時保衞軍火廠之用。 
　　一九二九年一次大風中。蘇格蘭有六艘的漁船上。損失漁網三萬一千張。倘另備新網。需費十五萬金鎊 
[技擊餘聞] [  青松居士]  
　　少林以拳勇名天下。有所謂内家者。蓋起於宋之張三丰。三丰爲武當丹土。其人機警。靜以制動。平時不露圭角。非甚困則不發。發則百發百中。靡不應手而倒。百年而後。輾轉流傳。世少研究。此技成廣陵散久矣。方今國術盛行。民廳長胡樸安君。又竭力提倡。拳技之風。其復興於今日乎。因將父老所述。略得内家派者數人。雖不能認爲有技術之價值。而亦可作將伯之一助也。 
　　舊川沙有盧紹弢者。得三丰之秘術。精微所在。靡不洞中。一日嘗夜出探事。爲邏者所獲。反縛廊柱。十數人圍而守之。紹弢拾碎磁而偷割其縛。探懷出銀。望空遥擲。衆方爭攫之。紹弢乘間逸。十數人追之。踣地不能起。旋又遇數兵士於途。欲拔刀擬之。紹弢眼明手快。力格其肩。兵反自擲仆地。鏗然刀墮。而紹弢已健步如飛。追踪莫及矣。 
　　山東馮冠雄。豪勇出衆。捷足飛骽。號稱無敵。一日有僧人過訪。請與角力。貌旣猙獰可怖。且目動言肆。曰若能揮我一。拳。蹴我一足。我即推牛刀若縮胸者。非夫也。馮注視良久。凝神息氣運用筋骸。乘僧舉拳欲毆之勢。飛起一足。蹴騰僧肩僧已觸於石壁。壁倒而肱亦折。僧乃負創而去。不敢盛氣凌人。蓋馮素習易筋經。故能乘勢飛骽。僧壁同傾云。 
　　雲間張之翼家饒於財。幼時温文爾雅。無偉丈夫氣。鄉里惡少。常狎侮之。張憤極。思所以報。乃往投少林寺僧。願執弟子禮。僧曰。文弱書生。奚學武爲。固請不已。僧乃授鐵椎。使兩足合力遥擲。始以五十斤。繼以百斤。期年技益進。更授三百斤之重要。玩弄如鐵丸。遠近疾徐。無不如意。僧喜曰。技盡此矣。張遂辭去。惡少見其歸。又欲肆故態以揶揄之。張乃於衆叢中。以兩足夾一人。擲之百步外。衆大譁。欲共擊張。甫近則已爲所擲。於是惡少動色相戒。無有敢攖其鋒者。 
[玫瑰花談] [  陳伯英]  
　　玫瑰花爲灌木之一種。絶類薔薇。高二三尺。有剌。葉作橢圓形。萼綠。花托爲臺狀。花紫。亦有作白色者。但不多見。香氣濃烈。夏初作花。各處皆産之。維吳興所出尤多。每當花開時。鄉人輒採入城求售。盈筐满簏。觸目皆是。於是城中藥肆及臨時花商。市其花烘之。烘法。以漏眼篩密佈花於上。下以火盆熾炭烘之。其火候須適當。不及則軟。太過則易碎。須老於此道者辨之。凡旬日而罷。謂之花市。花旣烘成。其售也輒以萬計。值銀可數十元。爲用則製香水蒸露浸酒和糖等。據長老言。吳興於清乾隆間。有富室宋海帆者。好揮霍。嘗集玫瑰花。於園中紮一牌樓。高三丈。芳香中人欲醉。人爭往觀。又有陳聞庭者。富相敵而心好勝。欲出其上。擬紮牌樓兩座以掩之。然花市僅數日。竭力搜羅。祗得其半。陳大怒。悉棄其花於駱駝橋下。一時江水爲紫云。 
[麻瘋筵上] [  吳雲夢]  
　　麻瘋非不治之症。治療適時。未有不克奏膚功者。世人不察。視爲沈痼之疾。因循致誤。終至不治。毒貽子裔。爲害靡已。不亦大可悲乎。中華麻瘋救濟會救濟麻瘋。夙具熱忱。苦心孤詣。不遺餘力。旣設虹口施診所於先。復創麻瘋醫院於後。嘉惠窮黎。造福病者。蔑以加矣。乃者。世界麻瘋專家魏德博士。來自菲島。南洋荷屬華僑商業考察團。自海外來。麻瘋會設宴歡迎。濟濟一堂。盛事也。到者有工部局衞生處處長喬鄧。仁濟醫院院長巴德森。顔福慶刁信德朱少屏李元信等數十人。座中耳食所得。頗多可記者。 
　　華僑商察。全團十有八人。都當地有名人物。余與該團副團長莊西言晤。握手道故。鬯譚甚久。其人亢爽諒直。談論風生。頗以國外貿易。日趨衰落爲慮。又以匯率一日數變。欲求什一之利。敻乎難矣。長此以往。結果豈堪設想。故此次回國觀光。擬與國内商界携手言歡。共圖發展。又云爪哇土著。踵事增華。印花布暢銷市上。唾棄土布如糞土。祇求其鮮艶奪目。品質優劣。初勿計也。新衣被體。不十日。色晦衣綻。棄面易新。土著頭腦之簡單如此。亡無日矣。言時感慨之深。溢於言表。席次。又與該團吳温儉同座。渠擁有米廠絶鉅。有數富商也。據其自稱。予目不識丁。胸無點墨。全恃一雙空手。奮鬥而來。居爪哇可二十餘載。初未聞國人結隊前往考察商務者。美日德法諸國。無歲無之。其居心何在。不問可知。欲奪我華夏後裔數百年來苦心經營之基業而制我死命耳。憂國傷時。亦有心人也。 
　　席旣闌。會長李元信致歡迎詞。魏德博士起立演說。大旨謂麻瘋事業得有今日之成績。全恃社會人士之熱心贊助。麻瘋症。非不可治。患在不即治耳云云。末由該會幹事鄔志堅報告該會五年運動。如召集全國麻瘋會議。調查中國麻瘋人數。釐訂麻瘋法律等。俱爲當務之急。其言最足驚人者。則謂全世界麻瘋患者。可二百萬人。而我華患者。幾佔總數之半。此一百萬病人。無日不在散布其病毒。傳子若孫。若不急起撲滅。爲害誠有不堪設想者。演詞警策。聞者動容。酒闌人散。已十時許矣。 
[志骨牌草] [  清癯]  
　　余家後園古壁下。有小草生焉。厥名骨牌草。每值初夏。青蔥摇曵。雖高不及几。而輝映苔砌間。較之盆玩絶勝。其形作羊齒類。而葉之背有細點。彌佈其上。驟觀之。一如牌狀。而以植物學家言之。則爲隱花植物。其點爲細胞。即其種子所孕耳。 
　　然余考錢塘趙恕軒所著本草綱目拾遺。有魚鼈金星草。唯魚則葉長而尖。鼈則葉短而團。此其異焉。魚葉老則背有金星。鼈葉雖枯。無此殊異。且金星草細者。葉如鴨脚。背亦有點。恰如三十二扇牌色。顧缺五六一隻。昔德清俞蔭甫氏。目爲七星草。殆即指骨牌草。見著於春在堂。其是否未敢斷言。 
　　余幼時攻書之暇。輙以此草編排成對。至罔或有缺乃已。間作打五關之需。否則。夾於所讀之書中。閲時旣久。葉片之綠素。日漸消失。成紫褐色。乃宛如牌形。而其平滑又似象質。且悦目。又可玩。故極喜愛。今此草猶存。特不易移植。蓋其性畏陽光。而宜於陰處叢蘚爲緣。乃得滋長萌發。蔓生於庭階之間。而其點數之多少。亦能正確無稍差也。 
　　啓事　印度遊記尚未刊完。俟黄河環遊記結束後。繼續刊登。讀者覽焉。 
[黄海環遊記（八）] [  黄炎培]  
　　東省當局問我們到此看見的什麽。某君答看見的可喜。還不及没有看見的更可喜。聽者不懂。他說。我們就是來到工廠。没有看見工潮。來到學校。没有看見學潮。工人安心做工。學生安心上學。這是何等可喜的事。所望當局把這種現象。維持得久遠些。一面趁這當兒。快快的努力求進步。勿辜負這好機會。纔好。 
　　瀋陽縣長李君怡忱省政府秘書長金君靜盦導游北陵之北一個農村。名大含英屯。非常有趣。先觀小學校。男生一百十六人。女生二十六人。年費二千三百十八圓。校舍由學董鄭榮禧君題募特建。全村二百四十戶。一千二百三十二人。學齡兒童差不多全部就學。年長失學者男八十二人。女五十人。無失業者。村長辦公室統計圖表多可觀。村民最富者四家。有田三百餘畝。騾五六匹。大多數是佃農。農産以高粱。大豆。粟爲主。麥甚少。水稻無有。村人自定公約。凡故意竊奪或損害禾畜者。分别處罰。 
　　入一劉姓農家。兄弟五人皆已娶妻生子。但仍同居。長兄業廚子。四弟都棄農。屋僅南向一排。東室爲兄嫂臥房。西室一大間。其中四炕南北相對。四雙夫婦帶他的兒女。各占一炕。把「妻子好合。兄弟旣翕」兩句詩意。公開的表演出來。室的西盡頭。端拱着祖宗木主。朔望。全家行禮。可見他們風俗的樸且厚。包含着不少古意。門外小的場地。牲畜車輛農産物縱横满地。全家正忙着幹他們的活計。 
　　此村舊名韓英屯。有一故事。清初顔習齋（元）的父親名昶。幼被略至遼東。死。葬此村。見習齋年譜。習齋尋親不得。招魂題主而歸。今此墓找不到了。 
　　瀋陽留别金子靜盦楊子槖吾及諸友好。 
　　海淀荆駝䞉涕洟。昭陵藻棁尚罘葸。河山百戰歸蕭瑟。風雨孤鳴感合離。愁入華顚成冉冉。春來紫塞故遲遲。廿年康濟談何補。哀雁聲中足已胝。 
說部扶輪會 
[霍桑探案轉灣（一九）] [  程小青]  
　　霍桑沉着目光。呼了兩口烟。慢慢的點着頭應道。「我也覺得伊如此。不過「戀愛之神」和「秘密之仙」。往往會發生葭莩之親。並且因戀愛而出於秘密。也不能隨便加上「機詐」的字樣。旣然如此。我們假定有什麽人向伊單戀。在佩芬還没有覺察哩。」我應道。「這假定確很近情。不過旣說畢戀。範圍就也不小那人是不是伊的男同學。或是親戚中的一個。或是佩賢的朋友。我們又何從着手。」霍桑道。「着手固然難些。不過也並不是完全没有線路。譬如那條項圈。也未始不可做一種線索。我因着這一句話。又引起了先前的疑團。我問道。「這項圈問題我至今還解釋不出。我們旣假定他因單戀而誤會。把我當做他的情敵。因而設計暗算。那條項圈便是暗算計劃中的一種重要東西。但咄嗟之間。他怎麽來得及製備。若說他事先藏在袋中。專門和我作難。又覺不近情理。你想這東西的來由。究竟怎麽樣呢。霍桑低倒了頭。又把烟尾丢進了痰盂。接着他抬起頭來。他的唇角上嘻了一嘻。緩緩答道。「這確是一個難題。據我看來。這東西决不是爲着你而特地置備的。不過在解釋這個疑點之前。必須先查明這個人的眞相。這個人的地位怎樣。性情怎樣。都有關係。譬如他假使是一個荒蕩的浪漫少年。那麽。他身上的　僞飾品。也許不止道一條項圈。他如果遇到機會。便利用這些贋鼎。做他欺騙女子們的香餌。這是一種理解。」我點頭道。「這樣的少年委實到處都有。這種人眞是婦女們的仇敵。實在可殺霍桑冷冷的笑了一笑說道。「你何必作這種無聊的感慨呢。你這幾句牢騷。對於社會。可會發生什麽影響。」我歎了一口氣。又問道。「你不是還有第二種理想麽。」霍桑忽而立起身來。沉着臉色。發一種比較嚴冷的聲音答道。「假使這個少年的行徑。比浪漫還進一步。他的目的不但在肉慾的满足。還着眼到金錢的問題。那麽。這項圈的作用更可怕了。」我又問道。「你可是說他準備着這條項圈。以便隨時行使他的詐騙手段。以假換眞麽。」霍桑不答。忽向他的手表上瞧了一瞧。忙道。「唉。一點過了。我們再不必空談。蘇媽。趕快弄飯。吃過飯我還有事呢。」 
 
 

Page 12

 
 
商業新聞金融 
[金價一再高漲]  
　　續漲十一兩半　昨十九日標金續趨高峯、飛黄騰達、一路進展、鋭不可當、而盤頭僅計三四兩之數、終日共計九兩迴顧、結果激漲十一兩有餘、業中意志軒昻、買賣逈異不同、殆銀市報跌、即開高盤、嗣後略見藴伏、至外匯内外均見秀利、掛牌縮一檔、午時大戶抵空、益以大連帮等爭購、竟然超出七百七十兩大關、後市鋭落、賣方似多、復後匯票尤緊、塲内買戶逾恒、至英金祇結一先令二便士八一二五至七五、乃市氣之鋒鋭、幾有勇往直前之勢、最後計達七百七十四兩焉 
　　固然一路順風　自早間七月份開盤即漲三兩五錢、計七百六十五兩五錢、繼爲五兩、買者方興、若福餘大宏利等均進、至大條又低八分之一、銀價八分之三、私電亦然、且美國至收市後頗有賣出也、嗣後金價漲爲六十九兩八錢、殆英金初以一二·八七五、銀行出入可做、繼結八一二五、入後因乾昌祥元興永天豐永元康祥等售出、當即回小三兩餘、至先令揭佈時爲六十六兩半、掛價雖縮二五、美金五角、日金加二分七五、然不以爲動、實因内盤平平華銀行售出八七五至九三七五、乃僅加七八錢、計六十七兩三錢、元春隆甡等等售出、九點三刻爲六十六兩、俄而順利元茂永萬興等追進、惟英金仍結八七五、至十點十分爲六十八兩八九錢、以後大德成恒興元亨福昌同太昌及投機家等均有脱售、故挫落四兩、十點五十餘分爲六十五兩、此時三井出大連一兩六錢三分五、至十一點以後忽轉上乘、蓋永亨上塲抵空、並聞大連票見漲、乃順利萬興以及零星空頭紛紛而進、至於英金趨挺、麥行正金匯豐三井等售出八一二五、金價一跳六七兩、十一點三刻已穿出七十兩、午刻達七十二兩八錢、惟大連帮及物品略售故收盤七十一兩、揭價改爲七百九十六兩二錢、計撳三十兩至二十四五兩、 
　　後市稍挫終進　下午開盤七十二兩、當即降至七十兩零二錢、嗣有數錢盤旋、印匯來電、略低二三安那、不爲所動、殆滬市匯票似乎鬆折、日商銀行賣大連一兩六錢四分七五至四分半、並由元茂永等售出、故二點一刻爲六十八兩半、入後銀行對做六七月英金八一二五至八七五、上海出美金八月份三十元、乃金價回上三兩零、二點半爲七十一兩八錢、旣而乾昌祥同太昌售出、三點時爲六十八兩八錢、往後復向上峯、僅以一二兩起仆、徘徊於七十兩内外、然大連帮及永亨餘大福興永元康祥等皆有購進、至三點三刻重出七十兩外、而麥行安達出七八月英金八一二五至七五、於是氣象挺秀、直至四點一刻華比出英金一二七五、旋後轟至七十四兩、迨四點三十分收市七十三兩半、比較前日續漲十一兩五錢、復又做過七十三兩内外、終日最大價七十四兩、最小價六十五兩計有九兩曲折、物品早市六十五兩五、午收七十兩零八錢、下午一兩三錢、收市三兩五、揭價計撳二十四五兩至二十七兩餘、最後二十二兩餘、登賬六月六十九兩七月七十一兩、補水六十七兩、下午七十兩、 
　　交易十分熱閙　同行交易、紛岐靡常、計永亨·信亨·補空、福餘·順利·益餘·餘大·元茂永·震昌祥·宏利·宏興·永·萃昌永·成豐永均進、大興永·元興永·恒餘·永豐時有出納、同太昌·大德成·志豐永·元亨·福昌·恒興·源太·福太亨·乾昌祥·元康祥·同豐恒均出、萬興出入扯平、下午元康祥·永亨·源太·餘大·萃昌永·元春均進、福興永·元興永·大興永·萬興·順利時有出入、元茂永·大德成·志豐永·乾昌祥出多入少而匯票套頭號家均有售出、大連帮共有六千數百條交易、統核扯平、廣帮多頭脱手二百條之譜、投機家吳某出人不一、似同搶帽子交易云、 
[外滙益挺]  
　　華商猛購...大條續看低落 
　　昨日英美印銀市均又報跌、市况見萎、殆匯豐掛牌遂縮去一檔、計英金二五、爲一先令二便士七五、美金五角、計二十九元八七五、印匯二元二五、計八十二羅比五、法郎十三元、計七百六十四元、德匯二元、計一百二十五馬克五、和洋一元二五、計七十四盾半、坡匯加三兩、計一百八十八兩二五、香港漲六二五、計七十九兩七五、日金加二分七五、計一兩六錢五分二五、至於銀行内盤趨勢益挺、自晨即緊、旋後似挫、午時復堅、下午以平爲鋒、殆金市竟又超出七百七十兩以外、且有大戶補空、故各匯結果比較前天、計英金縮二五、美金半元、日金加二分七五、適與掛價相同、而華商續有猛購、計英金成交五六十萬鎊、各銀行尚肯售出、惟晨出麥行·匯豐略進、又美金扒售三四十萬元、又日金由大連帮等扒進二百萬元、蓋大連市面甚好、以致人心激昻也、今天大條續看低落云、 
　　英匯　内盤計有一八七五升降、上午出價一先令二便士八七五、買價九三七五、麥行匯豐吸六八月八七五、東亞出九月同價、華比出七八月八一二五、九點半後廣東出八七五至九三七五、華比及客先納·上海·台灣·三井·麥行等出八七五、十一點後三井·麥行·華比又出八七五、旋後麥行、三井出七八月八一二五至八七五、匯豐·正金·上海·三井·華比出八月八一二五、午刻三井進六月八一二五、午收出價七五至八一二五、下午三井進七八月八一二五至八七五、安達·麥行互做六七月同價、麥行·花旗·華比出七月八一二五、麥行·安達出七八月七五至八一二五、華比出七五、收市出價七五、買價八一二五、乃金價哄至七十三兩、 
　　美匯　内盤三七五迴顧、上午出價三十元○一二五、買價三十元○二五、東亞出本月三十元○一八七五、美豐華比互做八月三十元○二五、午收出價三十元、進價三十元○一二五、下午上海出八月三十元、收市出價二十九元八七五、買價三十元、 
　　東匯　内盤全日計有二分差額、早市出價一兩六錢三分七五、買價一兩六錢三分二五、正金出現大連一兩六錢四、三菱出一兩六錢三分六二五、十點半後三井出七月份一兩六錢三分六二五、至三分點、金市退至六十六兩内、午時三井出六月份一兩六錢五分二五、收市出價一兩六錢五分二五、買價四分七五、下午三井·正金出本月一兩六錢四分七五、朝鮮出一兩六錢四分半、正金又出一兩六錢四分五、殆收市出價一兩六銀五分五、買價一兩六錢五分云、 
[銀價跌風可畏]  
　　昨據倫敦來電、大條銀跌風甚旺、又打破十三辨士脚地印度售出、惟缺乏供給、市平收市後市面疲軟、美國傾向賣出、計近期縮去一二五、爲十二便士八七五、遠期亦縮一二五、計十二便士八一二五、又美銀價縮落三七五、計二角七分六二五、英對美勿更、仍爲四元八角六分三二份之十三、美對英加上零六二五、計四元八角六分三二份之十五、日美仍計四十九元四角一分、日英仍爲二先令○三二份之十三、英滬先令短去二五、爲一先令三便士二五、孟買小去六安那、計四十三羅比○七安那云、 
[釐拆市又趨混沌]  
　　昨日洋厘銀拆、頗類前日情形、洋厘價早市爲七錢二分八釐六毫二忽半、午市爲七錢二分八厘七毫半、較前日兩市間相差一毫二忽半、銀拆則依然與前日相同、計爲五分、而且早午一例劃頭始終白劃、做出滙劃票欵早市特多、計有二百三十五萬五千、午市亦有一百十六萬、鈔票塲内外均無交易銀行買賣早市互市七十萬午市五十萬、各銀行洋戶往來收解一百四十餘萬、鈔票進出一百餘萬銀欵收解計華商收解票欵一百四十餘萬、外商收解票欵一百二十餘萬、各種貨滙税什諸欵收解七百餘萬、出倉九十萬、日商銀行收解各欵三百九十餘萬、進倉四十萬、錢莊洋公單收解五百三十餘萬、銀公單收解四千二百餘萬、洋劃頭欵收解一百七十餘萬、銀劃頭欵收解三百八十餘萬、拆借洋欵進出一百十餘萬、各路滙欵收解六十餘萬、收現七八十萬、小錢莊交易五六十萬、輔幣市况、江南小洋早市爲六錢五分二厘、午市同價、做出交易早市三千角、午市四千角、廣東小洋早市爲六錢四分五厘七毫半、午市爲六錢四分五厘半、做出交易、早市十四萬角、午市五萬角、銅元改長五百文、爲三百八十一千文、 
[證劵債市旺盛如前]  
　　昨日債市現貨成交仍稀少、期市則甚旺盛、市塲賣買熱鬧、而後市則延至三時半後開拍、僅一盤交易、而求供情况、大致均衡、在晨初一盤、互有漲跌、次盤疲弱、後市稍稍轉高、結果續跌、爲數在四五角間、債市情况、猶頗虚弱云、計全日現貨成交一萬一千八百元、期貨二千三百五十餘萬元、 
　　債别　期現　前開　後收　較前日　成交數 
　　整六　現　六五·○○　六五·七○　跌·三○　三、八○○ 
　　整六　五　六五·九○　六五·八○　跌○·二○　七○、○○○ 
　　整六　五　六三·五○　六三·三○　跌○·四○　二三○、○○○ 
　　關税　五　五六·○○　五五·五○　跌○·四○　二○五、○○○ 
　　關税　六　五四·六○　......　...跌○·二○　一四五、○○○ 
　　編遣　現　五五·○○　......　...跌○·五○　二、○○○ 
　　編遣　五　五五·○○　五四·三○　跌○·四○　一、一六○、○○○ 
　　編遣　六　五四·○○　五三·六○　跌○·五○　一、八一○、○○○ 
　　裁兵　現　七四·九○　......　...跌○·三○　一、○○○ 
　　裁兵　五　七三·七○　跌○·六○　一、二三○、○○○ 
　　裁兵　六　七三·二○　七四·五○　跌○·四○　二、三二○、○○○ 
　　一九關小現　六八·六○　......　跌一·九○　一、○○○ 
　　一九關　五　六九·五○　七○·○○　跌○·六○　一、一二○、○○○ 
　　一九關　六　六八·五○　六八·六五　跌○·五五　二、六○五、○○○ 
　　一九善　五　七○·○○　六九·七○　跌○·八○　一、三八○、○○○ 
　　一九善　六　六九·○○　六八·六○　跌○·六五　二、四五五、○○○ 
　　二○捲　現　......　六七·一○　跌三·四○　三、○○○ 
　　二○捲　五　六六·○○　六六·八五　漲○·二五　一、一二五、○○○ 
　　二○捲　六　六四·八○　六三·六○　跌○·二五　三、三五○、○○○ 
　　二○關　五　六五·七○　六六·○○　跌○·四○　一、二六五、○○○ 
　　二○關　六　六五·五○　六四·五○　跌一·四○　二、九三○、○○○ 
　　九六　五　......　一六·五○　跌○·一五　一五、○○○ 
　　九六　六　一六·九○　一六·八五　跌○·一○　八○、○○○ 
　　一九關債現　七三·○○　......　不動　一、○○○ 
[紗花　紗市未脱疲局]  
　　紗市尚疲、趨勢平靜、但美棉跌風頗熾、而時局謡諑愈烈、故有一部份投機家抛出、賣方壓迫尤重、市盤難以提高、惟現紗銷路較爲暢健、華北一帶辦意奮興、以匯兌見縮、日紗不能輸進、故在滬採辦耳、現紗市情較佳、期紗多數看跌、因環境不良、時局有嚴重謡言、散戶一致抛空、紗市目前被政局空氣籠罩、賣方壓力重重、一時尚難反動云、 
　　人標傾跌　人標前市開盤、以美棉跌風劇烈、市氣又疲、然銀價又見跌落、故人心尚好、三盤又回漲、結果各跌二·三·五錢、午後開盤尚緊、二三盤驟跌、因謡言大熾、各跌四·五錢至七·九錢、全日成交計二萬七千八百五十包、查賣出公泰一千包、申新一千包、賡豐八百五十包、瑞大八百五十包、愼裕一千包、義餘八百包、買進吉豐八百五十包、裕大八百包、同餘七百五十包、明德八百包、生泰七百包、愼記六百五十包、茲將收盤價錄左、 
　　人標收盤價漲跌存賬數收盤價漲跌存賬數五月一五九九　跌　二　三四、○○○　八月一五八四　跌九八一、八○○ 
六月一五九○　一○　六七、八○○　九月一五四六　九　四五、六五○ 
七月一三九○　七　七七、二○○　十月一五四六　一二　三三、八○○ 
　　紗銷較暢　現紗銷路較爲暢達、查全日各帮買去統計二千三百包、同行中進八百包、行情平平、客帮中天津進一千包鎭江進五十包、内地進三百四十五包、四川進二百十包、秦皇島進八十五包青島進一百二十五包、汕頭進二百三十包、福建進四十包、江西進四十包、南京進三十五包、雜帮進一百五十包云、 
[棉市鬆落]  
　　棉市平疲、以美棉步跌不已、然銀價奇跌、須合市價明跌暗升、故有一部份態度尚堅、惟現棉交易沉悶、而外棉趨勢不佳、逢漲做空、總之世界棉市不振、底貨枯薄、銀價步跌、前途殊難逆料云、 
　　漢標虚跌　漢標前市開盤、以美棉均破一角關、尚有一個月期未破故人心大虚、惟金價又漲、祗跌一錢五分、午後本月多頭賣出傳說日商無意收貨、跌六錢半、遠跌五分至二錢、成交計六萬二千八百担、查賣出吉豐二千八百、担和愼四千一百担、信誠三千五百担、裕大二千二百担、買進申新二千、担賡豐四千担、愼昌二千三百、恒益一千八百担、茲將收盤價列左、 
漢標收盤漲跌存賬數七月三七八五跌三○一八九、七○○ 
五月三七八○跌八○　八九、○○○　八月三七八○　二○　五一、八○○ 
六月三七八五　四○　一四四、九○○　十月三六四○　一五一一七、二○○ 
　　印棉漸動　印棉交易、漸呈開展云、 
　　平茄爾　三六·○○　統益廠進　一○○件　現貨送廠 
[外紗花步落不已]  
　　美棉又跌二十七磅音 
　　昨日美棉因天氣良好南方賣出、及華爾街不振而疲、計期貨跌二十五至二十七磅音、現貨跌二十五磅音、英棉期貨跌八至十一點、現貨跌三點、埃及棉現貨跌五點、印棉因歐洲出口商及日商售出而軟、計平果爾跌二羅比、奥姆辣及白羅溪跌一羅比、原電錄左、（十八日電） 
　　美棉　比上日　合申規　英棉　比上日　合申規 
　　五　九○一　跌二五　四○·一○　七　五○一跌　八　四○·二○ 
　　七　九一七　二七　四○·八○　八　五○五　八　四○·六○ 
　　十　九五三　二七　四二·三○　十　五一二　一一　四一·二○ 
　　十二　九七五　二一　四三·三○　現　五一三　三　四一·三○ 
　　一　九八一　二六　四三·六○　埃及　八一五　五　七三·六○ 
　　三　一○○五　二五　四四·七○平果爾　一四五跌　二　三○·○○ 
　　現　九一五　二五　四○·七○奧姆辣　一五七　一　三二·三○ 
　　白羅溪　　一七五　一　三六·○○ 
　　又大阪三品期棉市價、照錄如下、 
　　後收　比上日　八月　三○·三○　跌○·三○ 
　　五月　二八·六五　跌○·六五　九月　三○·四○　○·二五 
　　六月　二九·八○　平　十月　三○·五五　○·三五 
　　七月　二九·八○　○·四五　十一月　三○·五五　○·三五 
　　三品紗期現續跌　昨日大阪三品期紗市價、照錄如下 
　　後收　比上日　八月　一二六·五○　跌一·一○ 
　　五月　一三四·四○　跌一·四○　九月　一二四·九○　○·七○ 
　　六月　一一一·○○　一·三○　十月　一二二·四○　○·八○ 
　　七月　一二八·三○　一·八○　十一月　一二一·○○　○·二○ 
　　又大阪現紗電、二十支藍魚一百三十七元、跌三元、合申規二百二十六兩四錢、二十支紅財神一百三十四元、跌一元、合申規二百、一十一兩四錢、十六支福島一百二十七元跌一元、合申規二百零九兩九錢、十六支三馬一百二十七元、跌一元、合申規二百零九兩九錢、 
[糧食回籠洋米價漲五分]  
　　昨日客秈回定因河下到頭略多、本街客秈進胃略淡、但有一部分鄉戶過問、全日成交共有一千三百包、價十一元三角至十元零八角、貨品略次、市面則與前市相似、 
　　昨日洋米交易亦淡、新交易祗有電報訊價、如三井等洋行均有電報打出、一號西貢五兩七錢至七錢半不等、須明後日方有回電、市上回籠貨開出二百五十噸價比前日上漲五分、計一號西貢五十噸、價五兩七錢、小絞米二百噸、價五兩三錢半、均比前日售價漲五分云、 
[近期麥漲勢尤鋭]  
　　昨日期麥上午開盤交易雖暢、市氣尚平、以雙方均從事了結、故較前日市價、出人無幾、迨至下午開盤、以抛售甚少、兼以天雨之故、金價勃漲洋麥難划、致空頭亟思抵補、多方則順勢抬高、因此近遠各期、突見暴漲、本月份聞以貨稀、或須軋空、漲勢較烈、恐係此故也、觀後步如天未暢晴、實難看平、結果本月份較前日漲一錢一分、六月份漲九分、七月份漲六分、八月份漲三分、九月份漲四分、十月份漲四分云、 
[粉市起伏不定]  
　　昨日粉市、上午因洋麥報價小四五角左右不等、故大部份人心觀望、惟廠家依然硬擯、未見抛售、市氣雖軟、骨子則仍堅定也、迨至下午開盤、以陰寒微雨、無暢晴之望、致内地帮之買氣、及市塲之投機多頭、步步吸收、各月份似又呈俏俐、旋因福州帮多頭回出、數達三四十萬之巨、市勢遂稍挫跌惟以天時不正、後步或尚有奸象也、結果本月份至七月份較前日好二厘半、八月份好一分半、九月份好七厘半、十朋份未動云、 
[絲茶杭屬春繭産歉質次]  
　　繭産不及三成...繭身薄皮居多 
　　杭縣四鄉今歲農民所育之早蠶、均因天寒、在頭眠中完全殭斃、蠶戶重孵晩蠶、奈天氣依然寒冷、蠶蟻經過、時起變化、迨至大眠旺葉期間、大雨兼旬嚴寒如冬、致蠶蟻大半患吐瀉病、損失甚巨、上簇之蠶、仍因天時奇冷、烈風暴雨、類均畏縮殭伏、吐絲不足、新繭現已上市、統扯不及三分半歲、且繭質次劣、薄皮雙宫居多、繭行開秤營業者、祗及往歲十分之二、繭價高貨開四十六元、各行收貨寥寥云、 
[洋莊絲市益趨清堅]  
　　昨日本埠洋莊絲市、益趨清堅、緣歐美市塲滬白廠經廠銷不起、開價難漲、各廠商以内地春繭收成大歉、絲本較昻態度消極、昨祗連納等進川黄廠經十六包、三星進白乾經十包、價仍平定云 
[祁門紅茶歐銷續暢]  
　　昨日洋莊茶市、祁門浮梁建德等路紅茶、英德莊進意踴躍、怡和洋行進胃尤多、全市成交四千五百十三箱、交易旺盛、祁南高莊茶、頂盤仍開至三百九六十兩、市面堅硬、惟浮梁建德等路之普通貨、市盤均疲軟、但照目前趨勢、銷路似不至十分阻滯、蓋英倫市塲、目下中國紅茶存底、頗形空虚也、 
[婺源新茶開秤初聲]  
　　婺邑新茶、經各號派夥出莊搜買、接近談盤者、雖日有所聞、但盤價苛緊、山戶以本年茶産蝕收、價又削减均不願即時就範、向稱水葉最佳之邑東新茶因各號作盤毎擔五十五元至五十元、比之上年盤價八十至七十二元、相隔懸殊、亦多不肯賤沽、今日北鄉銀台、由本村同慶號開秤、每擔定盤四十元、比之去歲高盤、已减對折、下午劉家硤由西谷共號開秤、定價亦如銀台、此爲婺茶本年開秤之最先鋒、號方聞訊、咸認此盤開出公允、雙方並顧紛紛欲依此價進辦、預料新茶採竣之村、日内將有繼續開秤、德邑毘連婺境交界之高莊新茶、各戶將採製工竣、出貨亦較去年嫩頭、本地茶號、雖有少數已在設法開塲、但實際多因匪後金融枯竭、胃納不能增加、茶市勢成供過於求、昨婺城恒達利茶莊、已在新建零星選擇開秤、每擔定價三十元、較舊跌下二十元、他號作盤、亦在此範圍以内、多數山戶、以盤低不服急售、故開秤後各村繼續成盤者、仍屬寥寥號尸一時頗有相持進頓之勢、 
[秋浦茶市消沉]  
　　秋浦向産紅茶要區、民十六七年經營洋莊茶號共有四十餘家之多、自前歲外銷呆滯、茶號大半受虧、去歲又遭重創、因是資薄者無力謀再起、資厚者志興抱消極、茶市集中之桃墅店、今歲茶號開塲者已較前倍减、他處亦復寥寥、惟本年山價、因祁浮提高、未見跌落、新茶開出盤價、均在七十遞减至三十元、其中以分流、祥麟灣·一品尖·英溪等處、出産豐旺、銷額較多、其餘低次之茶、則始終鮮人問及、各號鑒於滬市不振、英倫綫茶存底豐厚、均不敢多進、各抱少做爲佳之宗旨、茶市趨勢日見消沉、 
[疋頭津帮採辦細布]  
　　本廠布　邇來因花紗趨疲、兼之碼頭捐問題、尚未解决、市面不振昨津帮轉動、成交細布三百餘件、彩球現貨搜羅一空、售七兩三錢七分半、陽鶴亦缺、開七兩四錢、藍雙魚較呆、七兩四錢二分半、藍鷄頗俏、已開七兩二錢、細斜因廣帮不動、一致下落、陽鶴爲七兩三錢七分半、藍雙魚七兩三錢二分半、粗布湖北貨復陸續到滬、天字九兩一錢、祿字八兩六錢、十三磅長江帮頗有内意、馬狗六兩六錢半、雙馬雙鷹六兩六錢、飛熊六兩二錢、均有辦去云、 
　　東西疋　連日因天雨不止、客銷呆頓、昨東匯雖暴昻、行家心思轉高、但實銷迄難起色、蓋時已屆淡令、東貨之條子府綢仍缺、故須四錢出關、直貢呢漲落互見、獵雁行家貨須三錢六分、莫干山三錢五分半、雙童鹿回至三錢三分、細嗶嘰邇來客銷頗寂、白縐布仍無生氣、實以存貨仍多之故、點秋香元洋秒一度上漲、昨復見平定、蓋隨天時爲轉移也、白地印花色汀本街需胃殊强、仍在陸續購進、西貨漂布、來源仍少、條子府綢隨東貨上漲、高起一分左右云、 
[五金黑鐵皮銷路漸旺]  
　　黑鐵皮交易近頗冷落、良以客帮定辦所致最近數日搪磁廠生意忽見發展、而長江一帶亦有走動、是以市象頗有轉機之勢、標準因銷路漸旺、亦有青雲直上之概、刻市二六尺十八張貨估十一兩七錢半、三六尺三張至八張售十兩、九張十張十兩○七錢半、十一張至十三張十一兩五錢、雖昨日天雨霏霏、聞成交仍有四五百擔之多云、 
[雜訊現洋十八萬元運往香港]  
　　鮮蛋四千四百簍裝赴港斐、 
　　桐油一千七百噸運至紐約、 
　　銻礦五百箱裝至北美、 
　　澳麥四千噸昨已進口、 
　　猪鬃三百二十四箱運赴紐約、 
　　天津地毯一百八十件、生絲五十包、綢緞六十六箱、裝往舊金山、 
 
 

Page 13

 
 
本埠新聞 
[吳鐵城訪孫科]  
　　張繼日内赴粤 
　　孫科暫不返京 
　　中央委員吳鐵城、昨晨自京抵滬、即於下午三時半、赴奠利愛路訪鐵道部長孫科、籌商廣東問題和平辦法、談至五時、始離去、本報記者、於孫科吳鐵城會晤後、特訪吳氏、叩詢粤事協商、有無具體結果、吳氏當答記者謂、廣東問題、仍在磋商中、孫部長暫不返京、惟已允再電粤方、記者復問吳先生是否赴粤、吳答稱、本人不去、中央現派張溥泉先生赴粤、張先生在京患病、惟一二日内可望成行、記者嗣詢中央對胡漢民先生態度、吳答、胡先生本人希望出洋、中央則希望胡先生留京、共同負起黨國責任、胡對此尚無具體表示、至於胡之出處問題、京方尚未提起、吳氏最後告記者、報載粤方有組織軍政府之計劃、希望其不致成爲事實、否則將於斡旋上發生困難也、現在國民會議已告成功、一切訓政時期之建設胥賴和平統一、深望全國於茲千鈞一髮之際、一致擁護和平統一云云、 
[市執委會昨致陳濟棠電]  
　　懸崖勒馬...尚不失爲俊傑 
　　一意孤行...閻馮可爲殷鑑 
　　特别市黨部昨日致陳濟棠電云、（銜略）民國締造、困苦艱難、内則軍閥殘民以逞、外則强鄰侵略爲心、老幼流離、國幾危殆幸賴吾黨同志、秉承總理遺旨、一心一德、團結戡亂、才欣軍閥瓦解、反動撲滅、和平統一、與民更始、進堪合力以禦外、更得專意而剷共、值此止戈弭戰之時、萬民瞻仰小康之日、不謂鄧委員等不顧事實、摭拾浮言、發出卅電於先、同志又不加思慮、隨聲附和於後、何異助赤匪以張威、予列强以口實也、往者、同志排共遏亂、功在黨國、故政府重寄以要地、倚畀以專職、自不宜輕信蠱惑、甘受愚弄、須知軍閥政客赤匪、惟恐天下無事、竭智盡能、以鼓唇弄舌、離間挑釁、同志正應揭破奸謀、安可爲人傀儡、自絶於中央、自榮於國人、縱對中央有所建議、自應依法電呈、靜聽後命、豈可不顧國家、以威脅中央、破壞統一爲快耶、失道寡助、善始惡終、閻馮之敗、殷鑑不遠、敝會心所謂危、敢不以告、倘能懸崖勒馬、尚不失爲俟傑之士、若一意孤行、則千夫所指、自取滅亡、後悔何及、敢佈腹心、請三思之、粤省幸甚、當國幸甚、 
[張學良夫人于鳳至來滬訊]  
　　今晨六時可抵北站 
　　張學良夫人于鳳至女士、昨晩乘夜快車出京來滬、今晨六時三十分抵埠、隨行者頗衆、各方面正籌備歡迎、事先由沈能毅來滬佈置、昨向滄洲飯店定房十間、並向英法租界領得槍照、以便衞士等武裝通過租界、于夫人因身體微感不適、來滬志在休養、將謝絶一切酬應、至張副司令以北方安謐如常、仍擬在京小住數日、然後北歸、 
[軍法會審處昨晨正式成立]  
　　審判長等宣誓就職 
　　剌楊虎案移歸審理 
　　淞滬警備司令部·市政府·市黨部·及江蘇高等法院四機關、合組之上海市臨時軍法會審處、昨日上午十時十五分、在龍華警備部内大禮堂、舉行正式成立典禮、同時審判長及審判員、亦宣誓就職、 
　　到會代表　昨晨赴警備部參與典禮者、有各機關代表·及各報記者二十餘人、計市黨部代表陶百川·公安局代表王郁芬·林濤·市政府二科科長羅經猷·特區地方法院居之敬·地方法院沈炘一·江蘇高二分院張大椿·公共租界警務處譚紹良等、 
　　監誓致訓　開會後、由警備部參謀處長許金源主席、兼充監誓員、行禮如儀、旋由審判長陳漢佐·審判員姜懷素·黄道箖·錢承鈞·戴遠傳·等五人、行宣誓就職禮畢、即由監誓員許金源致訓詞、略謂、今日臨時軍法會審處成立、本人參與盛典、彌覺榮幸、查本處係奉中央命令所組織、其主旨在於治亂世用重典、面一方面復採取集思廣益制度、以求符合法治國之精神、本市華洋雜處、共産黨及反動犯集中於此、故本機關之設立、尤爲需要、甚望審判長審判員、努力服務、母負中央付託之重云云、 
　　代表演說　次市黨部代表陶百川演說、略謂、軍法會審處之主要、責任有臨時軍法會審處成立攝影（王開攝） 
二、曰無枉、即對於審理案件、須細心愼重、勿令有誣害或冤屈事件之發生、二曰無縱、即案犯倘確爲共産黨及反動犯、則應處以重典、勿令放縱之云、旋市政府代表羅經猷、警備部軍法處長高登鯅等、相繼演說、語多勉勵、至十一時奏樂、禮成最後攝影而散、 
　　會審案件　昨據陳漢佐談、該處組織大綱、日内即可公布、除審判員外、僅設置書記官五人、人選已定、計主任書記官吳承昌·書記官朱家驤·劉文欽·林濤·李建虎·四人、至會審案件已有十餘件、均由警備部移解而來、謀剌國府參軍楊虎案、亦在其内云云、 
[楊樹莊昨到滬將返閩]  
　　財政方面已有辦法 
　　海軍部長兼福建省主席楊樹莊氏、前出席民會由閩晋京、茲以會畢、於昨晨由京到滬、庽霞飛路本宅、楊氏此次來京、除出席會議外、實對閩省財政、尚挾有澈底解决之决心、現財政方面、楊氏在京、迭與蔣主席曁宋財長接洽、聞已有辦法、一方將由閩省特税項下、指撥若干、以作抵補、一方則仍請楊氏返閩主持、今楊氏以旣有辦法、故定二三日内、即首途返閩、其乘艦普安、昨日亦命令泊淞候發、屆時省委陳培焜當同往云、 
[趙雨時來滬]  
　　遼寗報界聨合會主席、東三省民報、及新民晩報、社長趙雨時君、此次被推爲遼寗代表之一、出席國民會議、曾提出發展新聞事業之議案、如减輕報紙關税及郵電諸費、與乎取消新聞檢查諸大端、業經大會認新聞事業與文化關係之重要、准照原則通過、茲已公畢、以上海爲輿論中心、特乘便來滬考察、昨日午刻、報界同人及前上海東北記者考察團團員、聨合在立道飯店公宴、席間趙君說明此次提案及接洽經過、至爲詳盡、餐後復至各報館參觀、聞因有要務覊身、一二日即須北返、 
[全市砂石業休業]  
　　因反對浙省徵税 
　　本市砂石同業一千餘家、因反對浙省建設廳增加管理費與地産費問題、於前晩一致休業、茲將各情探誌如下、 
　　休業原因　砂石業休業原因、一方面固係反對增加捐税、而另一方面係反對大昌包辦徵税、壟斷砂石業、蓋自大昌承包砂石徵税後、同時即設一益泰號、以銷售砂石、並自造大號船隻、以資裝運、於是砂石同業、因增税後、每噸售價二元之砂石、須納一元餘之捐税、同時該業對於售出方面、則又因訂有合同、不能增價、而益泰旣爲承包砂石税之大昌所組織、遂佔優勝地位、砂石同業、鑒於無利可圖、即於前晩一致自動休業、以爲抵抗 
　　公會勸告　砂石同業公會方面、昨晨據會員龔武壽報告、即分赴各處、勸告復工、終以此次係出於各業自動、而人數過多、未有效果、於是公會方面、遂以遵守秩序靜候解决相勉、故昨日秩序尚佳、 
　　影響建築　自前晩砂石休業後、槓運駁裝、完全停止、以是建築工程塲所、即發生無貨可做之感、聞營造業方面、開會討論辦法、同時與砂石有關之槓工駁運運車等五萬餘工人、亦受其休業而發生恐慌、 
　　呈請當局　砂石同業公會、於休業風潮發生後、呈請市政府市黨部社會局、請求主持公道、以免風潮擴大、原呈云、呈爲非法勒徵苛税、激成休業風潮、謹向鈞部鈞府鈞局請願、懇請主持公道、制止徵收該種苛税、以蘇民困而安商業事、竊大昌益泰兩公司、祇圖利己、而浙江省政府建設廳、承辦砂泥産銷税、巧立名目、非法勒徵、曾經呈請鈞部懇予明令撤銷在案、旋奉批示第一二四號内開、呈悉、所請仰靜候函浙江省黨部查明後再核、此批等因奉此、遂即通告各會員、嚴守秩序、靜候解决去後、旋據會員龔武壽報稱、現在該大昌益泰兩公司、勒徵苟税、再接再厲、並且扣貨拘人、多方威脅、同業以忍無可忍、乃相率自動休業、以作最後之反抗、並組織請願團、要求具呈請願等因前來、當即派員調查屬實、經多方勸阻、無奈羣情激憤、阻止無效、且該種苛税、顯係非法勒徵、屬會不得不本保障同業業務之原則、徇衆之請、具文呈請鈞部、仰祈主持公道、制止其在江蘇省境内、非法勒徵、並請據情轉呈浙省政府、請求明令撤銷該種苛税、以蘇民困而安商業、不勝迫切上呈、懇予俯准、至感德便、 
　　砂戶表示　内河砂石戶、亦因此項黄沙管理費、絶對不能承認、公電中央監察院、請求彈劾、電文如下、南京中央政府監察院鈞鑒、查浙江省政府建設廳、對於外海内河砂泥、强徵每噸五角、管理費二角、砂價竟較成本突增百分五十之大、當此裁釐减税、該廳應如何體承中央政意之不暇、豈能故作駭人聽聞之苛徵暴歛政策、以陷人民於百刧不贖之中、况砂泥一項、本爲無價之物質、所取成本、亦不過輾轉搬運之勞工代價、且關於出運之多寡、外海内河、情形逈殊、蓋内河時有淤沙阻礙水利之患、故出沙愈多、地方受福愈厚、而外海之沙、絶對無水利之關係、詎該廳不惜小題大做、組設機要股、專爲黄沙設策、竟以外海内河之沙、一律徵收、如此巨額之管理費及沙價、使内河之沙、不能暢運出境、其妨礙水利、禍害農田、莫此爲甚、此項政策、違法殃民、已屬顯見、爲此電請鈞院顧念民情、一面將該廳負責官吏、提出彈劾、俾整吏治、一面咨請令行浙省政府、明令撤消黄沙管理費及沙價等名目、以濟民生而維水利、迫切電陳、毋任惶悚、内河砂戶謝雨蒼等一百十二家同叩、篠、 
[上海水泥公司石捐]  
　　財政部電飭撤消 
　　浙江長興縣政府徵收石捐一案、前經上海水泥公司分電財政部及浙省當局、請爲救濟、茲悉財部已據情電致浙江省政府、浙江財政廳、轉飭即日撤消矣、原電云、浙江省政府張主席勛鑒、（浙江財政廳長覽）案據華商上海水泥公司佳代電稱、屬公司前浙江長興縣政府、於中央明令裁厘以後、違法續徵石捐、呈奉鈞部賦字第一二三三四號　開、呈悉、已據情訓令浙江財政廳、迅予查明、尅日撤消矣、訓令原文抄發、仰即知照、等因在案、乃該縣政府非但抗違鈞令、延不撤消、且據屬公司長興採石處報告、該縣政府突於陽日簽發拘票、派警指拘經理、押追税欵、如此違法勒捐、實屬駭人聞聽、迫得電懇鈞部、迅予救濟、並請將該項石捐、即日撤消、以符前案、等情到部、查長興縣政府徵收石捐一項、對貨抽税、類似釐金、本部前據該公司呈訴前來、節經令飭浙江財政廳（該廳長）查明、尅日撤銷在案、茲據電稱、該縣長抗令勒捐各節、殊爲不合、應請貴省政府（由該廳長）迅予轉飭撤銷、並釋放被捕人員、退還已收税欵、以恤商艱而重功令、並予見復、至紉公誼、（仰即遵照辦理具報） 
[警備部偵查隊拿獲蕭縣著匪王留妮]  
　　民由法租界解回司令部 
　　蕭縣著名匪首王留近、徒衆數千、長短槍枝及手提機關槍等鋭利器械、無不齊全、以是横行草莾、不可一世、近因患病、秘密來滬、化名王景祥、賃室於法租界東自來火街福興棧三樓、行蹤詭密、不謂天網恢恢、竟被警備部偵查隊長鄧警銘氏、偵悉該匪蹤跡、正擬請令密拿時、適省保安處派員持文、至警備部請求緝捕該匪、當將原函批交鄧隊長辦理、鄧乃比於昨（十九）晨、派偵查員王斌·許鵬飛·楊鳳岐等、會同法巡捕房中西探捕、馳往福興棧將其拿獲、當帶往法巡捕房略訊一過、詎該匪於惡貫满盈、就擒待罪之時、兇悍之態、仍不稍戢、竟於法捕房侃侃直陳其爲匪不諱、後復指諸偵查員曰、余今日適被病所困、是以遭爾等之擒、殆天喪我也、設不然者、則無論汝等僅僅三數人、即或十倍於此、余亦毫無所懼、或且一一殲汝等於余室前也云云、睥睨之態、令人望而知其平日之擴悍、捕房當以該捕已直供不諱、遂當庭將其交與偵查隊來員帶回、並聞由該隊已解往龍華司令部發落云、 
[漢市金銀業請減營業税]  
　　代表來滬接洽 
　　漢口市金銀業同業公會駐滬代表盛潤生·姚胥葛玉丕顯爲請减輕營業税來滬與同業接洽咸允協助茲將該業呈國民政府行政院（財政部實業部）本市商轉府廳營業税局文錄下、呈爲金銀業税率過重、危害生存、萬難負擔、瀝陳理由、再懇鈞院（部）鑒核下情、轉咨（俯如所請）財政部修正照製造品資本額課税、以恤商艱而維營業事、竊查本省徵收營業税草案、前奉財政廳頒布税率、對於金銀首飾業、列爲販賣奢侈品類、照營業額課税千分之五、當以所列課税品額均與民業性質不合、難勝負擔、呈請漢口市商會轉呈省（鈞）府垂察、改爲資本額課税、正候核示間又奉財政部核定、本省營業税率、對民業營業税率不惟未經减輕、反添改爲營業額千分之十、如水益深、羣情惶駭、復經瀝陳痛苦、於四月九日、分别陳明、并於四月二十五日、推舉代表請願鈞府各在案、自應靜候核示、何敢再凟、惟本省營業税現在開徵在即、民業税率一日不蒙修正、即一日惴惴不安、倘不獲邀准施行、即生存亦屬無望、 
 
 

Page 14

 
 
用敢不避斧鉞、披肝瀝膽、將民業性質上實際上與奢侈販賣取締各品有别、及不能照營業額課税之理由、謹再爲鈞（府）詳晰陳之、（一）查民業所營金銀飾品、在表面上觀察、固屬裝飾品之一種、而非日常必需之物、但考其實際造成之原料、金銀物質、則爲世界流通之貨財、人民購買之初衷、一則取其質品利於實用、而永遠不能改變、一則價格等於現代之貨幣、而換銀便捷、爲眩奢之心少、爲儲蓄之意深、旣與普通消耗品一用輙盡者不同、復與普通奢侈品完全爲虚榮者有别、此其一、（二）金銀首飾商店、内幕組織、係分製造與門市兩部、分採用生金生銀爲原料、由人工製成飾品後、再由門市出售、故每一商店、均有工塲、出品式樣、各不相侔、其手續完全由生金銀製成熟貨、博取些微工資、以爲利潤、與普通販賣商店、自工廠販來現成之貨、從中取利者、絶對不同、此其二、（三）金銀物質、爲全世界通用之貨財、價格轉移、又係由國際匯兌司其樞紐、如今銀行林立、漲落咸知、民業依行市之高低而發賣、在價格上不能爲絲毫之操縱、其理至明、且現代風尚、金銀首飾、講求奢侈者、多屏而弗御、僅爲普通社會及鄉區婦女採用者爲多、迹其以血汗購買之用心、無非作爲零星之儲蓄、實較金錢之用於任何方面者爲有價值、此種養成節儉儲蓄、藏富於民之營業、在政府應奬勵之不暇、似不能認爲有取締性質、此其三、（四）金銀物質、在海關向不納税、即在厘金苛政時代、亦無課税之目、良以金銀與貨幣爲一體、無負擔税務之必要現在舉辦營業税、原爲抵補地方裁厘後所受之損失、金銀業向無厘金、事實上即勿庸籌何抵補、但政府旣新有營業納税之規定、民業亦願勉盡納税之義務、惟必須就民業性質上實際上課以相符之税率、俾不致因税重而竭蹶、與裁厘之本旨、此其四、綜上理由、是民業所營金銀飾品、不惟與消耗奢侈各品之性質有殊、即與取締販賣各情形、亦絶對不同、且以前又係無税之物、自應按照製造業、照資本額課税、庶昭平允、且近年金價飛漲、社會購買力薄弱、加以婦女競尚截髮、服用首飾者日少、民業生意蕭條、幾不能支撑、徒以數萬職工所託命、不能不設法勉維現狀、一般誤會者、每目爲奢侈營業、不知首飾中之奢侈者、並非金銀而爲鑽石珍珠白金翡翠之屬、是皆專營珠寳商店與外國首飾商店之出品、非民業以金銀首飾爲主體者、所能望其項背、事實俱在、不難澈查、再現代商業競爭澈烈、利潤趨勢微薄、民業利潤、與普通一般商業不相上下、而商品所負之成本及月息、則較一般之商品爲重、倘照營業額課税、則民業商品成本上所負擔之税務、比任何商品爲多、勢必血本隨税收以俱盡、何能生存、言念及此、不寒而慄、抑更有陳明者、社會不察、每多謂金店銀樓、外表則裝璜燦爛、内容則金碧輝煌、征以重税、並不 
爲過、此等皮相語言、最易淆惑眞實、不知講求裝璜、係商戰上一種廣告手段、似不能以輝煌燦爛等情形、即能搆成應課重税之理由、謹爲鈞部詳晰陳之、政府課税定率、亦豈能不察性質、而據外表以爲標準、此又就民業現况上照營業額課税、萬難負擔之實在情形也、總之、民業歴來納捐、不敢後人、此次若照營業額課税、確係能力不堪負擔、並非不奮勉以爲其難、果能忍痛支持、决不一再呼籲、夙仰鈞（府）體恤商艱、無微不至、務懇俯賜鑒核、准予轉咨、（准如所請）財政部將本省金銀首飾營業税率修正、按製造業照資本額課以相當之税、以符實際而維生存、不勝迫切待命之至、除分呈外、謹呈行政院、財政部、實業部、省政府財政廳營業税局商會轉、 
[絲繭業不應再徵營業税]  
　　市商會昨電陳財政部云、南京財政部鈞鑒、本月十八日接本市絲廠同業公會函稱近聞江浙鄂三省、將絲繭業列入征收營業税範圍、按諸營業税大綱、及補充辦法等、均有抵觸、伏乞貴會一致主張、予以聲援等語、查江浙等省所擬營業税條例、於物品販賣業内、列有絲蠶業一類、鈞部覆核時、對於此類、亦予留存、並未剔除、茲就該公會函陳各節、詳加察核、認爲確有可以研究之點、蓋特種消費税、現奉國府明令免辦、則自後絲類特税、自亦同在免辦之列、原函所引大綱第一條、似已不能適用、至蠶行之不必再征營業税、一則絲廠在内地、設行收蠶、係莊客性質、按照鈞部解釋、凡祗買不賣無營業收入者、當然免納營業税、二則蠶行向係領貼開設、凡已繳納牙帖税者、按照補充辦法第十一條、其牙帖税即改稱營業税、當然不再納税、是該公會所稱蠶行、不應征營業税一層、按照法令、實有堅確之根據、理合據情轉電）仰祈鈞部察核、俯賜轉飭修正、實爲公便、上海市商會叩巧、 
[油麻業請重估出口税率]  
　　呈財部電 
　　油麻業同業公會致財政部電云、財政部宋部長鈞鑒、恭讀鈞部公布新出口税則、桐油每擔納税價格、爲二一零九九、税率百分數七五、計徵關平銀一兩六錢、下註、根據民國十八年估價、捧讀之下、皇駭莫名、吾國桐油出口、詎今二三年前、外銷時有旺衰、價格亦隨之高下、自上春起、以每月三四千噸出口、竟减至不及千噸、價格亦一落千丈、迨至今春、産地每擔祗十五六兩、營業衰落、以此可見、而出口减少、有出口海關表可以覆按、非商人所得信口亂言也、推究原因、蓋吾國之桐油、行銷國外、以美洲佔十之七八、現聞美國種植桐樹、已有收穫、上年可以産千七百噸、本年預計、可産一萬五千噸、歐美農産物之突飛猛進、殊足驚人、此無他、政府提倡與奬勵所收之效果也、吾國桐油出口、已有十數年之歷史、當民國十七八年間、爲最盛時代、斯時、金匯尚低、而市價恒在二十兩以上、若以現市金匯而衡、即四五十兩亦不爲過、而乃反致市價低廉出口减少、據當時美國每磅可售美金一角二分、現已跌至六分尚弱、市上尚供過於求、而影響於吾國出口、至大且鉅、商人因鑒於出口桐油、勢成弩末、終夜徬徨、莫知所措、自本年奉鈞部頒布裁撤厘金、商人方慶苛税得免、數十年束縛、一旦解除、續絶存亡之出口桐油、或可希冀於萬一、正擬乘此時機、力求成本之减輕、與歐美自産之貨、爭一日之長、恢復二三年前之地位、熟意此次公布新出口税則、其納税價格、係根據十八年市價估計爲二一零九九、課以關平銀一兩六錢之重税、以數十年希有之市價、爲納税之標準、南轅北轍、圓鑿方枘、使商人外受推銷國自植之影響、内困新税率重税之束縛、出口貿易、一再打擊、衰落實業、更陷絶境、殊與政府奬勵實業·提倡國貨·推銷外洋·之大政、適成反比、查原有出口税則、桐油納税價格、每擔估定六兩、税率爲百分之五、計關平銀三錢、連二五附税一錢五分、合計亦祗四錢五分、今裁去附税、而正税竟增至一兩六錢、約計加上二倍五六之鉅、殊駭聽聞、當此歐美各國、以桐油爲吾國之特産、競相自植、以圖抵制、吾政府自應爲釜底抽薪之謀、以减輕税率相提携、俾奄奄垂斃之實業、得有一線之生存、至於納税價格之估計、當以産地成本爲標準、民國十七八年間、雖售至二十兩以上、然爲時甚暫、爲數亦微、焉可據爲標準、若論現在産地、市價恒盤旋於十五六七兩之間、然據洋商宣傳、謂非恢復十年前十一二兩之市價、恐採辦者將絶跡吾國市塲、語雖籌張、惟觀其出口數量之驟减、要亦信而有徵也、故納税價格、如必欲重行估計、萬不能超越十兩以上、税率亦祗能徵百分之五、否則外受抵制、内困重税、縱商人盡力掙扎圖存、恐總不免瀕於絶境、若鈞部以已定税則、礙難變更、則商人何敢稍參末議、惟出口貿易、不能發展、不獨已有十數年歷史之出口桐油事業、盡付流水、而影響於出口税收、亦非淺鮮、重而則損、輕而則益、惟鈞部擇之、夙仰鈞部對於國貨、推銷外洋、關心綦切、此次修正新出口税則、經緯萬端、百密一疏、容或難免、商人利害切身、羣情震恐、屬會深知癥結、難安簡默、不得不冒昧上陳、異邀聰聽、伏乞鈞部長體恤商艱、迅於將出口税則桐油一項、從輕修正税率、重行估計納税價格、俾衰落之實業、得解除束縛、以圖發展而利推銷、並請示遵、不勝迫切待命之至、謹此電呈、上海市油麻業同業公會謹叩、二十、五、二十、 
　　肉商仍在繼續休業中 
　　本市鮮肉同業、爲屠宰税問題休業案、業已五日、茲將昨日所得各項情形、分誌如下、 
　　市財局佈告　市財局因全市肉商尚未開業、昨特發出佈告云、爲佈告事、查市區屠税、係奉中央核准、推作敎育經費專欵、歷由江蘇敎育經費管理處招商認辦、現爲統一治權、移交本市徵收、已於五月一日起、由本局各　徵處發售税票、實行開徵、並佈告週知在案、計宰猪一頭、收税一角九分、宰羊一頭、收税二角、與從前包商承辦時税率相同、且可零星購票、便利納税、乃訪有不肖之徒、散佈蜚語、謂屠税收回官辦、即將增加税額、迫令肉商全體罷業、以爲要挾之地、冀達若輩漁利中飽之目的、造謡惑衆、殊堪痛恨、除已呈報市政府曁查明造謡之人、依法嚴辦外、合再出示佈告、爾肉業商人、不乏明達、須知本局直接徵税、係爲革除包商壟斷之弊、化私爲公、用符税制起見、旣不變更税率、何由加重負擔、務宜即日開業、遵章購領税票、毋得受人愚弄、遲疑觀望、自招損失、是爲至要、特佈、 
　　衞生局勸告　各肉店均悉、本局因爲你們受了少數想包辦屠宰税的人之煽惑、盲從附和的、替那些别有暗算的人、摇旗呐喊、甚至停市、做那些陰謀家的犧牲品、本局因爲辦理檢騐牲畜等事、對於鮮肉業多所接近、深曉得你們的確也不是利市三倍的營業、更曉得你們往往被人利用、往往被人操縱、祇要有人鼓動、拿領導你們抗税這句話來做個表面上的好題目、你們就不問理由正當不正當、也不問鼓動的人有没有暗算的陰謀、一聽了甜蜜的話、就把正理丢開了、一聽了激剛的話、就把自已見解抹煞了、這種現象、實在可痛可憐之至、所以本局曾在報上發表過一篇勸告、（見五月十五日申報新聞報民國日報本埠新聞欄）恐怕没有看見、或雖看見、而不能明白了解的鮮肉店、仍居多數、所以現在再來勸告一翻、望大家要從法理事實各方面研究研究、把這件事平心靜氣的想想看、總要爲維持自己的程度地位起見、要爲正當的理解、才不會做他人的傀儡、要有勇於從善的氣度、才是開明的市民、現在分做幾段來請你們想想看、（一）包辦認税制度、是免不了中飽漁利的弊害、是公家收入與商家負擔當中的　蟲、至於按照物品數量、由合法徵收機關直接收税、是公平無欺的辦法、現在市政府先把包認屠宰税的惡制取消、實行公平無欺的辦法、你們在良心上應該極端贊成、而你們不顧正義、附和想要包辦的人、來反對合於正理的改革、究竟是何理由呢、（二）或者也許肉店當中、從前有與包商串通、把應繳的屠宰税、私自妥協、私自減少、把公家應有的收人、拿來被此朋分、現在打破了包繳制度、彼此不能再討朋分應出税欵的便宜、所以附和反對、但是這種侵害公家收入的行爲、是應該的麽、這稚朋分式的舉動、是正當的麽、你們附和反對屠宰税、究竟有何理由呢、（三）屠宰税一項、原由江蘇省政府招商包繳、現在本市市政府根據中央議决行使治權的法案、收還徵收職權、收税的税率、又未增加、肉店不過把應出的屠宰税、改繳到市政府、市政府又須劃撥若干、抵補江蘇省的敎育經費、旣非新創税欵、又未增加你們的負擔、盲從附和的反對、無意義的罷市、究有什麽顚撲不破的理由呢、（四）有人鼓動造謡、說現在財政局徵收屠宰税、要買整本税票、肉商方面、感覺不便、但是據本局詢問所得、税票無論整本或零張、均可任憑肉商領取、且可在市内各處爲抵繳屠宰税之用、那種鼓惑的謡言、大家竟然輕信無疑麽、竟然值得因此罷市麽、附和反抗、究有什麽正大光明的理由呢、根據以上的討論、屠宰税是不是應該照繳、大家從正理上想想、實在無反對的理由、别有作用的人、還想把本市檢騐牲畜同建設宰牲廠等正當事實、拿來牽扯一起、以便煽惑大家、利用大家做他們向官署要求的榥子、未免太覺險狠、太覺目無鮮肉店、以爲都是見解幼稚、儘可大放手段、任其利用、這種被人欺騙愚弄、想必大家是不甘心的、但是因爲欺愚的内幕、不曾戳穿、大家上了當、還不曾曉得、所以大家應快快覺悟、勿再受人愚弄、從速復業、免受損失、如有强暴或恐嚇脅迫的人、儘可密報官署、請求分别保護拘辦、或就近報告崗警、崗警當然應該制止的、本局一再勸告、完全是根據法理的推求、深念鮮肉店受惑受迫的隱痛、用善意的勸告、務各接受善言、快快復業爲要、 
　　同業公會函　鮮肉同業公會、昨函各界云、逕啟者、敝同業民國四年、奉江蘇財政廳命令、遵章繳納屠税、至十五年、歸江蘇敎育管理處徵收、每隻計税洋三角九分、向來由同業承辦、祇徵南北市之同業、凡在租界概不徵收、因之内地同業與租界同業比較、在營業上已受到極大痛苦、又因閘北上寳兩界及四鄉地段、與南市城廂不同、市面蕭條、故閘北及四鄉同業、向來酌認税額、每月繳付、故十餘年來相安無事、現值中央爲解除民衆痛苦、頒令各省裁厘、凡地方雜税、均得害免、但屠税本雜税之一、照中央功令、自黨取銷、敝同業等方冀中央通令豁免、減輕負擔、不料上海市府變本加厲、迫令全市同業均須一律買票、點隻徵税、遂致引起敝同業等一致反對、敝會爲顧全國課及同業善後起見、呈請市民訓會、市社會局、市商會、各業税則委員會、轉請市府、體恤商艱、將市區屠税、改繳營業國税、以符一業一税原則、詎市府不順輿情、仍用壓迫性質、責令敝同業一律買票點隻繳税、敝同業僉謂青白旗下、不能解除痛苦、反受苛税壓迫、因之本月十六日起、全體相繼休業、以表堅决之苦衷、顧念敝同業等、素盡國家義務、現蒙中央頒令裁厘、各業皆以遵章繳納營業國税、獨我鮮肉業視同化外、仍令繳納苛税、不得不犧牲休業、深恐各界不明眞相、敢摘略函告、尚希貴會諸同志主張公道、予以援助、毋任感禱之至、耑此並頌公綏、 
[淞滬食鹽檢騐訊]  
　　本市及蘇松太各屬食鹽、向由劉河各鹽廠供給、近財政部鹽務署、爲杜絶鹽商攙雜劣質、妨害民食起見、特在該處設立食鹽檢騐所、委徐成達爲所長、凡由該處運往各地之食鹽、均須呈請化騐、經認爲合格後、方得出售、 
[江南造船所承裝英艦前日下水]  
　　大美晩報云、英國新造砲艦法爾康號、在本國格拉斯古造成後拆卸運滬、委託江南造船所裝配、現船身己落成、於昨日（十八）下午行下水禮、由總領事白利南夫人主禮、按英國軍艦之在中國船塢裝造者、此猶第一次云、 
[浦江中兩日輪肇禍]  
　　大貞撞公公升　連日天氣不佳、浦江中有露露、商輪常有肇禍之事發生、本埠日清公司長江船大貞丸、今次自滬赴漢、在上海出口之際、行至浦中、在太古華通碼頭相近、江内抛有英國軍艦一艘、大貞丸恐爲激流衝撞、乃改開慢車其時適有中國小火輪公升號、在大貞後側、亦欲前進、受其阻滯、不能直駛、正欲設法進行、不意大貞丸不顧前後、驟將本輪向左側駛航、而其船身乃撞人公升小輪之前船身上、公升輪被撞、立時破壞、幸在上午十時、船上人員、未有傷亡、但受創過重、幸急靠岸、得未沉没、大貞丸則未有損傷、照常開出、公升小輪當經檢騐被撞損壞情形、一面修理、一面向日船交涉、 
　　日輪碰河箇　日商下村汽社大文丸輪、自澳洲載運大批麥子來滬、先在吳淞檢騐、至昨午四時許、始行開進黄浦、擬在四號河筒抛泊卸貨、詎此時正值江中風大潮漲、波浪甚激、大文丸在停抛之時、已被潮流衝動、失去駕駛之力、輪身爲浪潮衝到江南廠附近之七號河筒前、其後船尾乃猛撞在河筒上、該輪機葉撞壞、而河筒受其猛擊、亦遭毁壞、兩方之損失均巨、今將騐明損壞情形、即行修理、 
[招商局新會計科長昨日抵滬]  
　　定今日履新 
　　招商局新會計科長陳日平、原定日前來滬就職、嗣以在港事務未了、故特展期、茲悉陳氏業於昨日下午三時、乘大來公司之麥迪遜總統號抵滬、由新關碼頭登陸到埠歡迎者、有全國商聨會代表及招商局秘書鮑公藩等數十人、聞陳科長定今（二十）日履新云、 
[衞生運動週第五日]  
　　昨爲上海市七屆衞生運動週之第五日、市衞生局特派員、率役數人、於上下午、赴南北兩市交通地域之電桿、張貼紅綠字條之衞生標語、施針工作、由該局第四科派醫生護士、分往南市滬西各中小學校及浦東路英美烟公司、注射霍亂預防針、閘北太陽廟及舢板廠橋堍北車站等處、昨上午均有醫生護士、前往勸導途人施針、 
[忻案後援會通告各友邦公判]  
　　上海市各界援助忻海珊案委員會、昨將忻案事實經過、通告駐滬各國友邦、以求公判、茲探錄中文原稿如下、逕啟者、四月七日、敝國國民忻海珊、行經法租界永安街附近、突被法捕房一五八號西捕、無故槍擊、彈穿頸部、重傷倒地、事後、經向嚴重交涉、法當局態度猶豫、置若罔聞、此種横蠻舉動、爲近世文明國家所罕有、今法人悍然爲之而不顧、敝會受本市各界人士之託、對此危害國家安全、及違背國際公義之重大事實、殊屬不能漠視、爰將事實經過、宣告如上、深信諸友邦對茲案件、必能與以深切之認識、而下一公允之裁判也、（下略）又聞該會近按出租汽車業公會、文化學院學生會、及第一區黨部等公函、一致願爲交涉後盾、共雪此忿云、 
[交易所聨合會電賀實業部趙次長]  
　　上海交易所聨合會、十八日電賀新任實業部次長趙晋卿云、南京實業部趙次長勛鑒、榮膺簡命、快展槃才、興業爲訓政要端、務實乃我公素抱、市廛仰望、馳電抒忱、上海交易所聨合會謹賀巧、 
[歛縣請願代表過滬]  
　　皖南歙縣、臨近浙之遂安、近年來盜風甚熾、最近如杭口項義山之被綁、下濂程崗峯家之刦案、尤其犖犖大者、以致居民寢不安枕、聞此輩匪徒、均匿跡遂安境内民衆雖數請移文嚴緝無如均未生效、上月特推派胡維德·吳涵中·二君爲請願代表、至杭籲請浙當局嚴辦、並於日昨過滬、商請旅滬同鄉一致援助、代爲向各方當局呼籲、以靖地方而安歙人、 
[公共租界工部局公佈委員會前日成立]  
　　公舉斐爾爲主席 
　　工部局新組公佈委員會業於星期一下午三時、召集成立會、到有斐爾·柯克士·哈沃德·泰克萊·汪英賓·渡邊諸委員、工部局總董麥克那登致辭、略謂、公佈市政消息問題、由來已久、在納税西人年會中累經議及、最近於一九三○年、乃决定將董事會議與各委員會議紀錄、除若干應守秘密者外、概交報紙發表、但試行以來、其成績尚未能令人完全满意、因此復有本委員會之組織、訕諸君籌議如何可以將市政事件報告公衆、更形詳盡之方法、條陳於董事會、此即本委員會之職權、但在諸君考慮以前尚有兩點、請鄭重表出、希望諸君在會議時始終銘識於心、第一、工部局所抱報紙代表未便在董事會議與委員會議旁聽之態度、迭經納税西人年會通過、而費唐君報告第一卷内、亦極贊成工部局與納税西人年會此項决議、渠絶無左右、諸君建議之意、第今日反對新聞界代表旁聽之論調、其力量已愈見充實、此或將爲一般所公認者也、第二、請諸君特别注意在華文報紙公佈市政問題、全知此層或將引起重大困難、但希望諸　送交董事會之報告能有詳盡之討論、故此次規定委員會職權、其所包括各方面極爲寛廣、而鄙人敢謂改良公佈問題、對於華文報紙方面、其重要又遠過於西文報紙也、茲請代表董事會、致謝諸君担荷艱鉅之工作、此項工作、在報紙與工部局兩方面、俱有種種困難之點、諸董事與鄙人等希望諸君籌議結果能解决此種困難、使納税人與報紙及工部局均覺满意云云、嗣乃公舉斐爾爲委員會主席、哈沃德爲副主席、並商定嗣後每逢星期一下午三時開會、惟下星期一因值假期、改於星期二舉行、 
[電車工友緊急會議]  
　　復工後繼續奮鬥 
　　公共租界電車公司工友罷工交涉委員會、於前晩開緊急會、認爲公司堅持强硬態度、藉口這次捕人事件、與公司無涉、顯係無誠意與工友直接談判、以解决五項痛苦之要求、並認工友内部、亦尚少團結、六百餘工友、只得於十八日復工、惟末此次罷工失敗之敎訓、及工友當時之熱情、繼續反抗非事得全部要求之實現不息、遂决定如次、（一）立即用交涉委員會名義、發忍痛復工宣言、並感謝各界援助函件、（二）召集各間會議討論繼續奮鬥方法、並嚴格批評與徹退動摇代表、推舉代表、改選交涉委員會、並進行下層各間小組組織、在最近幾日、召集各間代表會共同商議、（三）派代表至匯山靜安寺以及開車賣票工友處繼續積極聨絡、請求一致反抗、 
[陜災急振會委員會]  
　　上海籌募陜災急振會、昨開十二次委員會、報告已收振欵、計四十萬零八千四百四十八元八角六分、議决各案如下、（一）再匯十萬元至天津、交朱子橋君携陜散放、（二）募到公債票等、一律變賣、（三）結束日期、定本月底爲止、結束後如再有捐欵、送振務會紅十字會濟生會代收、早經認定之欵、仍由振務會市商會濟生會三處代收、（四）前發捐册、未繳還者、催其速繳、（五）結束後、請會計師查賬、俟散放畢、再刊徵信餘、分送各界、 
　　尚有本埠新聞轉入後頁 
 
 

Page 15

 
 
本埠新聞二 
[電車軋死婦人之拉鈴責任問題]  
　　賣票人諉諸乘客 
　　乘客則始終否認 
　　拉鈴關係甚重大 
　　乘車者幸弗代謀 
　　丹陽女子莊林氏、原在南京、墜入平康、嗣由某營造廠主魏德輝爲之脱籍、擊之來滬、賃屋同居、約年餘、後因途遇稔客蔣問梅、訴談往事、從此過從甚密、重續舊歡、且蔣擁有巨資、使用亦闊、遂令林氏與魏姓離異、曾涉訟於特區地方法院、終以魏林脱離夫婦關係、問梅遂納林爲小星、奈家中大婦嚴厲、問梅另賃屋藏蟜、問梅原生一子、現已成房、詎林氏亦生一男、尚在襁褓、事爲大婦及長子所悉、深恐日後長成、分潤家産、迫令問梅與林氏離異、俾免後患、問梅固有季常癖、與林氏日漸疏遠、但心中仍戀戀不捨、而林氏寄居法租界霞飛路張連記西服店樓上母家、詎於日前午後、途遇問梅、遂被邀往香港旅館開房間留宿、林氏所生之子、本雇有乳傭、撫育在母家、不料爲大婦及長子所悉、乘其不備、遂往嵩山路捕房、朦報張連記樓上設有綁票機關、經捕頭派探捕前往、將林氏之兄弟林阿鰲林小福及小姊妹王月仙等四人、一併拘入捕房、經捕頭詢悉前情、知係挾嫌誣害、當令准予保釋、林氏所生之小孩、因乳傭逃避、致挨餓一日夜、現聞林氏以大婦長子出此毒手、已延請律師依法訴訟云、 
[田曙崗决志步游全國]  
　　定七月一日自滬出發六年完成 
　　平原以脚車代步山道解車負行 
　　湘人田曙崗、曾在北平中國大學修業二年、現任本埠威海衞路民智中學敎授、近田君决志以六年之時日、周遊全國、徵風采俗、定七月一日自滬出發、國聞社記者昨午特往訪田君、叩詢此行之旨趣、調查之目的、及完成周遊全國後、對社會之貢獻、承答如次、余（田君自稱）醴陵人也、少小即有志遠游、及余就學北平時、即擬償願、周遊全國、旋以事他適、居陜省年餘、近兩月來、籌畫全國之路綫、决志於七月一日離滬、乘自由車周遊全國、如過小道、即將車解開紮併、負肩步行、本年底止、所過之路程、爲杭州·延平·福州·泉州·厦門·漳州·龍巖·上杭·汕頭·惠州·廣州·韶州·廣州·九龍·澳門·三水·肇慶·陽江·雷州·瓊州·等處、二十一年至二十四年、往貴州·雲南·西康·西藏·新疆·蒙古·察哈爾·綏遠·寗夏·甘肅·青海·四川·再以二年道過湖北·湖南·江西·安徽·河南·陜西·山西·河北·熱河·黑龍江·吉林·遼寗·山東·江蘇諸省、然後回滬、余周遊之旨、期在調查全國城市之位置·沿革·形勢·地制·氣候·與産業交通之現况、每地之人口數量、文化方面、調查學校敎育、機關·工業·報館·圖書館·博物館·及其他市政建設、名勝方面、若山川·湖澗·巖石·洞泉·洲灘·峽灣·池湖·丘墓·塔坊·亭臺樓閣·廟寺·各地生活概况、及其風俗、若民間之服裝·飲食·居住·器具·余均實事求是、詳爲考察、不作怪誕好奇之記述、一一筆之於行囊、待將來全國週行完成後、即著書以貢世人參考抉擇也、惟余過程中之四年、較爲艱辛、如四年後抵達川省、則余全國週行之目的、可不成問題、蓋此行困難處、即貴州之苗、廣西之猺、海南島之　、雲南之夷、余均欲身歷其境、觀察其生活之究竟、隨時倩由各該省當地漢民介紹其往來之熟苗熟猫熟　熟夷、探其生活概况、再調查生苗生猺生　生夷之處居、山野之生活性情、如能洞悉無遺、繼即登喜馬拉雅山最高之挨佛勒斯峯、及高出海面一萬七千尺之伊克池、探長江黄河上游之源流處、余之願望、在他人認爲艱巨不肯爲者、余則堅决心志、創一新記錄也、談至此、田君以授課時間至、記者遂興辭而别、 
[華僑籌建野外公園]  
　　在新市區體育會路 
　　有旅滬華僑多人、發起將在市中心區域内體育會路西附近虹口公園、由華僑集資購地、建築野外公園一所、業經市府批准、聞召集發起人爲體育界陳虚舟君、現已勘定園址、目前即可興工、並於園内起建一闊大游泳池云、 
[女孩探首電車窗外]  
　　頭撞電桿慘死 
　　昨日上得十時三刻左右、有一女孩、年約十四五歲、搭趁無軌電車、由東向西、行經愛文義路小菜場成都路口附近、因該處正在修築馬路、電車走近路邊而駛、女孩忽生好奇之心、探首車窗外、一覘究竟、詎車向前行、其頭正擊在路旁電桿之上、一時避讓不及、立受鉅創、頭破血流、跌倒座上、待送廣仁醫院救治、已經氣絶身死、當將屍身車送騐屍所、候今日報請法院檢騐、 
[鴻泰廠小主被妾控遺棄案開審]  
　　小沙渡路鴻泰營造廠小主黄慶榮、家住新閘路永泰里一千另五十六號門牌、近被本邑婦人黄黄氏（年三十二歲）延奚士昌律師、以遺棄罪控於特區法院、其訴狀中略謂自訴人黄黄氏、於民國十七年春、貸居新閘路永泰里一零七四號金姓家、詎有該屋大房東黄慶榮、見自訴人略具姿色、時來調戲、諉稱尚未授室、欲娶自訴人爲妻、自訴人信以爲眞、遂被迫令成奸、實行同居、約一月後、自訴人發覺被告早有妻室、乃與交涉、責其不應謊言欺人、奸誘婦女、被告自知理屈、表示歉意、要求自訴人不爲訴究、並稱自訴人即不爲伊妻、亦爲伊妾、自訴人以木已成舟、因亦寢事、遂由被告給與自訴人每月家用洋一百元、於去歲五月間、復生育一女、由被告取名小榮、而生活費用、亦由百元增至一百四十元、如是同居、迄今愛情極佳、被告家屬、亦時來慰問、從無閒言、詎近數月間、被告以另有所戀、忽將自訴人母女二人遺棄不顧、分文不給、並不回家居住、往索開支、更厲聲以對、拒之門外、查自訴人以育有兒女、照顧家事、事實上不能分身、自謀生活、故一切家用開支、全賴被告供給、乃被告以擁有百萬家産、喜新厭舊、日日過其浪漫生涯、棄妻妾若糟糠、對於兒女、不爲扶養、以致自訴人母女二人、生命危在旦夕、因此投案起訴、請求處被告刑法三百十條之罪、並令一次給付自訴人等生活費洋二萬元云云、法院據狀、簽出傳票、發交捕房、飭捕按址往傳、詎該處拒絶收受傳票、聲言並無其人、故昨日下午、此案由葛之覃推事蒞刑二庭開審時、被告不到、由自訴人黄黄氏懷抱其兩歲女兒小榮投案、供明一切、葛推事諭候飭拘被告到案再訊、 
[大夏大學之竊賊]  
　　拘獲竊賊三個人 
　　搜出廿四史一部 
　　滬西中山路三鑫里大夏大學學生宿舍第五號、門牌内、曾於本月十一日夜間、更深人靜、各學生酣睡之際、忽被偷兒踰垣而入、竊去皮箱三隻、内有綢皮衣服十件之多、嗣經各學生覺察後、即行開單投報該管六區警署、任區長得報後、當令駐區偵緝隊員偵緝在案、詎前日晩間、該里十一號宿舍内、又被竊皮箱三大隻、正在運出之際、幸被更夫撞見、立即上前捕獲竊賊一名、並將原贓截住、一併解送六區警署、經任區長訊據該賊供、名許和尚、年二十五歲、南京人、承認行竊不諱、並供出同黨有汪少梅等、匿跡於城内胡家弄等語、當經任區長飭令偵緝隊領班劉少卿、偕同甘酉鑫·吳瑞·唐炳祥·孫榮軒·曹楚翹·等各偵緝員、分别前往城内胡家弄二十一號内、拘獲汪少梅一名、（該賊身穿西裝革履、非常漂亮）又至江陰街九十號、拘獲盧維新一名、並搜出贓物二十四史書一部、一併拘回署内、由任區長分别預審一過、均承認結夥兩次、前往該宿舍内行竊、贓物均當於租界各當舖内、昨經各偵緝員將原贓逐一吊出帶回、即令各學生分别領回、旋即備文將該三賊併解公安局訊辦、 
[無名盜匪屍體之相騐]  
　　楊樹浦捕房、於前晩八時許、派一百五十四號·一百四十六號·兩日捕、在所轄境内巡邏、在平凉路臨青路附近、查見迎面奔來一人、形狀頗屬可疑、正欲上前搜捕、其人反身圖逃、且袖出手槍、開放一響拒捕、致爲該捕等拔槍連開數槍、射中要害、立時畢命、尸送騐尸所候騐各情、已誌報端、昨晨、特區法院由郭懷璞檢察官蒞所騐明、升座公位、據一五四號日捕投訴當時在臨青路查見一人可疑、正欲搜捕、其人探手入袋、欲摸手槍狀、由一四六號日捕在其後將彼雙手衣袖拖住、惟此人魁梧異常、氣力尤大、被其逃去、旋即開槍拒捕、被渠等連開十二響、將其擊斃云云、繼由一四六號日捕訴明前情、郭君遂諭騐得無名盜匪、委係被捕擊死、着普善山莊代爲棺殮、 
　　華盛烟草公司出品金鼠牌香烟、行銷頗廣、近有牟利之徒、模仿製造、且貶其值、侵奪銷路、該公司稽查員朱桂生偵查日久、始獲端倪、爰於前日午間、往浙江路五百十三號大通裕同業公司門首守候、旋見有甬人葛志新·葛國坊·將金鼠牌香烟六十三匣、共計一萬五千七百五十枝、送入該公司求售、索價每匣一元、朱即追入、詳加審視、悉係冒牌之品、詢以來歷、兩葛吞吐其詞、惟承認冒牌不諱、朱乃奔報老閘捕房、派探員前往、將兩葛連同冒牌之烟、帶回捕房、昨解特區地方法院、由沈叔木推事提審、捕房律師錢恂九、以製造所在、及製造之人、尚未查明、請求展期、以便偵查、沈推事遂向兩被告略訊一過、諭令押候改期查明核辦、 
[女青年會之衞生運動會]  
　　五月念一念二念三等日舉行 
　　女青年會爲喚起社會注意衞生、並謀婦儒之健康起見、特定於五月念一·念二· 
念三·日、在南京路虹廟隔壁該會所内、舉行衞生運動大會三天、敦請名醫每日下午一時半起、免費檢騐婦嬰體格、並由市衞生局派醫到會、免費注射霍亂預防針、此外有商品陳列、兒童衣食陳列、衞生演講、衞生電影、音樂表演、等、歡迎各界參觀、 
[寗波女子石蘭英迷路]  
　　市公安局一區一分所巡邏警李長永、前日在南市新碼頭裏街、查見年約十餘歲之女孩一口、身穿條布棉襖及棉褲、脚上青色線襪老布鞋、在彼迷失歸路、即行帶所、所長詰悉女名石蘭英、年十三歲、寗波人、家住寗波中山公園附近甘橋頭泰來典當隔壁、父名石阿榮向做泥水匠、於前年經父作主、許字在原籍某皮鞋店内、當時過門童養、乃因翁姑性成暴戻、時遭虐待、不得已獨自附輪來滬、擬往虹口招尋舅父、後因不識路徑、以致在彼迷路等語、當飭備文申送市公安局請爲安揷、 
[陳列所國貨商場]  
　　今日召集廠商代表會議 
　　本埠市商會商品陳列所、舉辦永久國貨商塲、定期六月一日開幕、所有場内組織及各部佈置、業由該所積極進行、大致辦理就緒、現因距離開幕時間爲期甚促、尚有未盡事宜、亟待討論、該所特定今日下午二時、召集第二次廠商代表會議云 
[婦女節制恊會閉幕禮]  
　　中華婦女節制協會、已於本月十七日閉幕、二時左右、由婦孺敎養院院長曹鳳翔女士偕同各代表、參觀院内各部工作、及其他名勝、四時許之歡送會、在滬大劉校長宅舉行、六時致辭後行閉幕禮、並通過閉幕宣言云、 
[請澈究白案誣告人]  
　　黨部之主張 
　　本市第三區黨部、以所屬十八分部預備黨員中華國民拒毒會總幹事會黄嘉惠同志、拒毒會命偕其夫人白芝英女士、於三月六日離滬、前赴台灣調查禁烟情形、不料離滬之後、突然被人誣告其夫人白芝英女士有販運嗎啡之行爲、被香港海關查獲、一時報章登載、輿論譁然、即派員調查、並約黄君夫婦、到會談話、知黄君致力拒毒運動、已有七載、觸忌各方、當所難免、且此次赴台視察、因知環境惡劣、事先稍守秘密、不圖離滬未及旬日、即有是項傳言發生、查黄君此次赴台、於三月六日、搭太古公司太原號輪船離滬、至九日抵厦、十一日至台灣、十九日離台灣、抵台及離台日期、護照上均蓋有當地基隆警察署之印鑑爲證、故自三月六日至三月十九日之間、黄君夫婦、確係往來於滬台之間、足證黄君夫婦、並未赴港、何來販毒及被獲情事、香港海關監督勞特之證明書、更爲有力之反證、現該會已查得反證十件、提由第五次常會决議、呈請市執委會、轉呈中央、澈查誣告人、聞此項呈文、昨日已發出云、 
[湖社新選執監委員]  
　　湖社前日開社員大會、改選執監委員、其給果如下、（一）執行委員二十一人、潘公展一二四票、周由厪一一七票、陳藹士一一五票、陳果夫一一四票、沈階升一零二票、陳立夫一○○票、沈田莘九九票、王一亭九六票、錢新之九四票、周越　九四票、楊譜笙八○票、唐伯耆七六票、韓希會六七票、張廷灝七二票、姚印佛六六票、嚴濬定五五票、沈譜琴五五票、湯充士四九票、沈百先三五票、趙賜琛三三票、許朋非三二票、監察委員五人、張靜江六一票、戴季陶五四票、朱家驊四八票、禇民誼三六票、俞寰澄一三票、 
[滬閔汽車上之烟土販]  
　　瀋福初李金生張小泉 
　　上海縣公安局近以縣境内鴉片嗎啡紅丸等違禁毒物雖經嚴厲查禁無如一般土販、神通廣大、私運入境、嚴兼局長有鑒及此、特通飭各分局嚴密拘拏、輪埠車站尤當注意、務使毒物無從販運、各分局奉令後均派長警分投搜檢、前日第二分局、在滬閔長途汽車北橋車站、查獲土販潘復初帶運烟土五十九兩、李金生廿七兩、張小泉廿六兩當即一併拘解到局、申送上海總局、旋奉訊供一過、於昨將該犯等連同烟土、移解地方法院訊究 
[濟生會運往天津河南振藥]  
　　中國濟生會頃接天津辦振主任佘君桂笙函索應時振藥、該會已於前日、由招商新豐輪運濟生丹二萬瓶至天津、交該主任濟用、尚有十滴水二萬瓶、俟財政部免税護照發到、再行續裝、河南振藥、除前由馮君仰山帶往不計外、現又寄南陽縣濟生分會濟生丹三千瓶保安丹五百盒、并濟生膏若干張、以濟該縣工振災民疾病之用、 
[四行發行準備報告]  
　　第七十二次 
　　四行準備庫、係由鹽業金城中南大陸四銀行聨合設立、專辦發行中南銀行鈔票事宜、茲照錄上海準備庫二十年五月十六日第七十二次公告如下、鈔票流通額、三千三百零八萬零一百五十二元、準備金總額、三千三百零八萬零一百五十二元、内計現金準備、二千零三十陸萬二千三百三十三元七角五分、保證準備一千二百七十一萬七千八百十八元二角五分、 
[樊梨花每夕满座]  
　　齊天舞臺自開演樊梨花移山倒海以來、每日開演兩次、莫不满府、雖風雨不稍衰減、可見該劇號召力之强也、茲院主顧無爲爲酬答顧曲家盛意起見、以劇中所有穿揷、逐場掉換新鮮花樣、不唯逐日不同、並日夜亦不復相類也、愛觀斯劇者、蓋早往定座、 
[中央大戲院之盛况]  
　　藝術超越之聨美歌舞大會、前昨兩日全體八十餘人、在中央大戲院公演、雖霉雨綿綿、每塲均告客满、車水馬龍、其盛况誠今年各戲院所罕聞、良以該班藝術之超越所致、聞今日爲公演最後一日、其盛况當較前愈甚、 
[顧澗蘋限期交還押櫃]  
　　王道恒昨投法公堂控稱、商人前由朋友介紹、薦至平安搬塲公司爲賬房、當付押櫃洋三百元、由該公司經理顧澗蘋出立筆據爲憑、不料任事月餘、薪水分文不付、向索押櫃、亦不交還、因此不得已、訴請訊追、訊之顧澗蘋、供認收取押櫃、惟當時祇收到二百五十元、内有退票五十元、因原告用空、故未交還、原告又稱、被告所欠薪水、尚未交付、商人何能用空賬欵、請求明察、龔承審官判着被告於十四天内交還原告洋二百五十元 
[大摩登三日刊將出版]  
　　郎飄然主編之大摩登三日刊、定於本月二十一日出版、尚有清季歷史小說二部、故内容獨樹一幟、餘皆多名貴之作云、 
[會計師公會開會紀]  
　　上海會計師公會昨開第九次執監聨席會、王委員海帆主席、開會如儀、議案、（一）奉實業部第三九零四號批開、關於股份有限公司、每屆結賬、應造具簿册呈報、前經工商部咨行飭遵在案案、議决、存查、並錄轉原提案會員王雨生等查照、（一）常務委員會提出、潘會員志傑來函、以本屆春季會員會、未議畢各案、似應重行召集臨時會員會案、議决、不足會章第三五條規定、召集臨時會員會人數、照章不能召集、（一）王會計委員提出、四月份收支報告、請予審核案、議决、交俞希稷孫鍾堯兩監察委員複核、（一）徐英豪沈學鈞兩會員介紹龔方中·高祖英·兩會計師·顧詢·錢迺澂·兩會員介紹許敦楷會計師·金宗城陳汝閎會會員介紹莊曾鼎會計師·吳玉書蔣信昭兩會員介紹李林桂會計師、請求入會案、議决、通過、 
[官眷香夢記盛行一時]  
　　新華書局出版之官眷香夢記一書、係名小說家徐哲身君所著、描寫清末民初故事、惟妙惟肖、穿揷新奇、因是銷路暢旺、聞出版求久、已銷過二千部、 
[浙江醫專參觀團由平返滬]  
　　浙江省立醫藥專門學校、本屆畢業學生勞振寛等二十餘人、於本月初、由該校産科敎授宋殿生、率領赴平參觀、茲已於昨晩返滬、下榻雲南路香賓旅社、聞在滬尚有三四日勾留、參觀寳隆等各大醫院、即行返杭、 
[茂昌水晶眼鏡之特色]  
　　老北門西首舊倉街口茂昌眼鏡公司、特派富有經騐之專員、往海州房山、採辦最上等眞水晶原料來滬用電力機製成鏡片、清和爽目、爲國産中之雋品、再配以歐化玳𤦛博士鏡架、美觀耐用、並出立保單、包用五年、定價低廉、 
[創設中安玻璃保險公司]  
　　聨泰保險公司經理譚永業君、鑒於商戰時代、莫不爭妍鬭麗、裝配晶瑩玻璃櫃窗、以廣招徠、但此鉅大玻璃、價值頗鉅、偶一接觸、易成破碎、損失不資、特備資本二十萬元、在老靶子路一七五號、創設中安玻璃保險公司、專理玻璃保險事業、取費極廉、而信用可靠、故商號之往保者、擁擠不堪矣、 
[醫師公會辦護士登記介紹所]  
　　上海市醫師公會、本各國護士會意旨、爲便利會員醫師及病家需要起見、附設護士介紹所、舉辦護士登記、即日開始登記、性質全屬義務、不徵費用、凡護士不論性别、有意登記者、可於每日上午十時至十二時、（星期日休）携帶證書、親至愛文義路一九九五號（長沙路西惠旅醫院内）該會所内、塡寫護士登記表、並聞該會擬每隔三月、將各登記護士表寄發各會員、以便隨時分别介紹服務、如需是項登記表格者、可親至該會索取、函索附郵一分即寄云、 
捕房招女屍家屬 
　　宋阿珍·女性、年十八歲、楓涇人、據云、在上海城内某宅做奶媽替工、於今年四月廿三日、在老閘捕房界内某旅館發現其屍體、如有知其家屬之地址者、請報告就近捕房可也、 
[台州醫院臨時施診所開幕]  
　　台州醫院由台州旅滬聞人所發起籌備迄今、已有數月、茲先設臨時施診所、於民國路新橋街、本月十七日上午九時、舉行開幕典禮、到者百餘人、當由籌備主任王如心君報告創辦經過總籌備委員屈文六·姚吾剛·來賓嚴志韶·葉子布·王光晃·諸先生、均有極懇摯之演說、聞該院施診所、業於前日（十八日）開診、並積極進行募捐一俟積有成數、即建造醫院擴充病房云、 
[同業公會消息]  
　　紅木拆料業　紅木拆料業同業公會、前日在城内福佑路觀音閣街六二號會所、開成立大會、上級各機關代表列席指導者、有市黨部朱亞揆君·市社會局宋鐘慶君·市商會薛光前君·會員 
 
 

Page 16

 
 
到者有王潤東·郭存禮·曹韻和·林稚周·蔣東蓀·丁菊如·等二十二人、三時開會、公推林稚周·王潤東·郭存禮·爲臨時主席·閔醒初紀錄、羅德明司儀、行禮如儀、旋由各上級機關代表列席指導畢、當塲投票選舉、結果當選者、爲郭存禮·王潤東·林稚周·曹韻和·曹蓮生·蔣東蓀·丁菊如·等七人、爲執行委員、旋即宣誓就職、迨後開執行委員會、推選林稚周王潤東蔣東蓀三君、爲常務委員、由常委公推林稚周爲主席、旋將各項會務、討論良久、至六時散會、 
　　國藥業　國藥業同業公會、近因奉中央轉到訓令、有藥業職工應與資方合併組織藥業同業公會之規定、又實業部亦有藥業旣無技術工人、依法不得組織工會之批令、故連日遵令籌辦各項手續、以促本案早日解决、茲定於本月二十日下午二時、在該會召集臨時緊急會議、再作精詳之討論、屆時除請市商會派員出席指導外、並函邀南貨業藥行業等性質相同之同業公會、推派代表列席、交換意見、藉利進行云、 
　　草呢帽業　市草呢帽業同業公會、昨開第三次執委會、張靜權主席、討論事項、甲、結束會員登記案、有尚未送會者十三家、明日派人往收、以便編造新會員錄、乙、徵收本年上半年度會費案、公决、即日開站徵收、南市收費員爲陳蘭生、姚叙生、董國華、許能餘、四人、北市收費員爲黄紹明、樂林生、等二人、儘本月内收齊交會、丙、聘用法律顧問案保留、丁、應否輸送朝鮮國貨陳列館樣品案、公决、儘限期内送會彙團、戊、援助沙石同業公會呼籲案、公决、願爲後盾、臨時動議、永茂昌與華興漂草糾紛如何辦理案、公决、派曹莫卿即日調查詳情、報由常務會辦理、 
　　鮮鷄號業　鮮鷄號同業公會壽備會、十六日開成立大會、劉榮根爲臨時主席、報告籌備經過、並討論會章後、即開始選舉、結果金文祥·何俊山·沈裕生·王桂·戴三寳·沈榮生·劉榮根·袁順夫·金步亭·吳渭卿·歸小弟·等十一人爲執行委員、孟增·桃子·福生·趙秀章·等三人爲候補執委、散會、後接開第一次執委會、並推金文祥·吳渭卿·戴三寳·劉榮根·沈裕生·等五人爲常務、袁順夫爲總務、劉榮根爲財務、王福生爲組織、王桂爲調解云、 
[各工會消息]  
　　翻砂業工會　前日開第一次理監會議公推朱榮生主席、議　、（一）推定職務案、當推定朱榮生爲常務理事、蘇勝其爲常務監事、王根榮爲正總務、朱來法爲副總務潘文達吳金文爲組織趙文彪陳楊志爲訓練、陳寳華朱來法爲宣傳、任苟苟爲調查、（二）本會會員入會費、應規定數目徵收案、議决、（甲）在未開成立會以前入會者、每一會員征收會費洋四角、（乙）開成立會以後入會者、每一會員征收大洋五元、（三）刊印會員證書案、議决、推王根榮朱來法辦理、（四）秘、（五）接收前翻砂公所房屋器具並籌備時一切會務案、議决、推定朱榮生·朱來法·王根榮·趙文彪·潘文達·吳金文·陳寳華·負責辦理、議畢散會、 
　　鉛印業工會　前日開第八次理監聨席會主席瞿壽康、討論事項、（一）成業支部勞資糾紛自願和解、懇請向社會局取消爭議案、决議、通過、（二）維新支部資方無故開除工友夏福林案、决議、靜候本會派員交涉、（三）麗文與東興二支部資方無故不履行勞資契約、停發年終雙俸案、决議、呈請上級機關辦理（四）分别召集各支部、小組會議案、决議、通過、（五）略、（六）秘、（七）略、（八）密、（九）各支部紛紛要求組織勞資契約修改委員會案、决議、公推沈雪儒·梁暢齡·夏海林等負責辦理、午夜十二時散會、 
[天氣報告]  
　　徐家匯天文臺昨日下午四時三十分氣象預報云、揚子流域及全國沿海天陰有霧、或濛雨、黄海東海有東北風、山東海濱風無定向、又昨日下午三時前二十四小時内本埠氣温最高六二·六、最低五二·九、去年同日最高八四九、最低六七·八 
　　誌謝　昨承銀行週報社惠贈銀行週報第六百九十九號一册、又承商務印書館惠贈婦女雜誌第二七卷第三號英語週刊第八百零一號、各一册、書此併謝、 
[來函]  
　　逕啟者、茲據敝當事人黄權三面稱、此次因事來滬、在新世界飯店前電臺上、被陸吉生所駛之一二一二八號汽車、違章亂撞、致將渠衝傷右腿、已蒙貴報披露評判感甚、但黄權三係師部參軍、與貴報所載參謀長名稱不符、此係職責攸關等語、特委本律師函達、務望貴報登入來函欄内、實爲至禱此致申報館主筆先生鑒、律師陳金鎔五月十九日、 
專件 
[中國銀行民國十九年度營業報告（續）]  
　　　　銀價低落之影響 
　　十八年度本行報告中、曾以銀價最低行市跌至每盎斯二十一辨士十六分之五、謂爲創數十年來最低之紀錄、乃十九年度中、最低行市竟跌至十四辨十有半、此種劇激而鉅大之變化其影響於國家財政及社會經濟者、殊非淺鮮、茲分别其其利弊簡述之、先就其有害於我國者、言之如次、（一）中國政府應付之外債中、其以關税爲担保者、因進口税採用全單位徵收、即以之僕付外債本息、故得免於鎊虧、若仍用銀兩計算、則此項虧耗、較之上年、當在規元三千萬兩以上、至以鹽税或鐵路收入爲担保者、其收入完全以銀元計算、折合外幣時、仍不能不負担匯兌上之損失、計鹽税担保債欵如英法·湖廣、克利斯浦三種、去年應付本息、約共合英金七十餘萬鎊、鐵路担保債欵如北寗、正太、京滬、滬杭四種、去年應付本息、約合英金三十七萬餘鎊、兩共合英金一百餘萬鎊、照去年之平均匯價、即每英鎊約合國幣十八元計算、則總共應付國幣約二千萬元較之上年之平均匯價丨即每英鎊約合國幣十一元計算、計多付七百餘萬元、他如政府所消費之機器、材料、軍用品、藥品諸物、亦因金價昻騰之故、需以重價向外國訂購、此皆公家財政上所受之損失、（二）金價旣漲、則以金計算原價之貨物、自隨之而漲、純粹之外國製造品、固無論矣、即如國内製造品、其原料之來自海外者、亦不得不提高售價以補償之、如罐頭食物、化妝品、針織物、藥品等、至去年底止、無不增價一成、其在公家方面、則鹽税每担一律加徵三角、鹽價隨之而漲、鐵路運費亦先後增加、如道清、膠濟兩路客價、增加百分之二十、湘鄂路百分之十、平漢、津浦、平綏、隴海客貨均擬增加百分之十五、京滬滬杭則增加百分之二十等等、皆以應付金漲爲理由、凡此衣食住行之所需、無不參差昻騰、故上海之生活費總指數、十八年度爲一○七·九、（以民國十五年爲基年）而十九年度竟高至一二一·四、此其增加之劇激、可以想見、而社會一般之收人、其增加率不足以副之、因之、因之平民生計之困難、視前加甚、（三）近來國人提倡國貨、工業建設、正待進行、乃以金價騰責、機器漲價、投資者相率衷足、其他公私建設事業、亦因而不得不變更或收縮其預定之計劃、鐵路之不能迅速整理、亦半基於此、因銀價跌落而有利於中國者、（一）中國去年輸出總額爲八九四、八四三、五九四海關兩、比十八年份减少一二○、八四三、七二四兩、即百分之一一·九、輸出减少爲世界普遍現象、英國减少百分之二一、美國减少百分之二六·七、日本减少百分之三一·六、我國輸出减少率、遠小於以上諸國、不可謂非不幸中之幸事、若非銀價跌落、則其減少、恐尚不止此數、（二）中國國貨工業之發達、如毛織品、棉織品、化學品、化妝品、搪磁品等、中國工廠均增加出品、銷路大增、其發達情形、後章另論之、此於國家經濟前途最有深切之關係者、銀價跌落、於中國方面、雖利害相埒、而於世界經濟、則害多利少、當世界經濟益趨國際化之今日、吾人允宜注意於全世界之利益、使世界貿易得恢復其正常狀態、故銀價問題、依然爲目前世界經濟上之重要問題、查去年世界銀産額爲二四三、七○○、○○○盎斯、較前年减少一七、二○○、○○○盎斯、其他供給額爲七一、五○○、○○○盎斯、較前年多六、四○○、○○○盎斯、全體之供給數量爲三一五、二○○、○○○盎斯、較前年多三、七○○、○○○盎斯、消費方面、則中國共用去一二三、○○○、○○○盎斯、印度用九四·五○○○·○○○盎斯、其他各國用去二八、一○○○、○○○盎斯、美術工藝方面用去三五、五○○、○○○盎斯、剩餘數量爲三四、一○○、○○○盎斯、較之去年之剩餘量、增加五、二○○、○○○盎斯、此其供需之大概情形也、十九年度中國生銀進口數爲一○二、五五○、九四七關兩·出口爲三五、五五四、○二九海關兩·純進口爲六七、○○五、九一八海關兩·若將運往香港之三○、五五一、九四八兩·不以出口計、則進口總數爲九七、五五七、八六六海關兩·其進出口之細數如下、 
　　地點　進口（海關兩）　出口（海關兩） 
　　歐洲　三·一四八·五二六　一·○四三·四一九 
　　美洲　四○·七二九·○七三　二五六 
　　香港奧門　三五·四六四·三四七　三○·三九一·四八一 
　　西貢東京　一八·八三八·二七七　七四四·九一五 
　　新加坡等處　七五六·五九八 
　　爪哇等處　五八·○六三 
　　印度緬甸等處　一·七二八·○六九　一·七七二·七○六 
　　日本鮮朝台灣　二·六五一·六五五　六四五·二五九 
　　菲律賓　一四一·三三二 
　　共計　一○二·五五九·九四七　三五·五五四·○二九 
　　銀價低落之原因、不全在印度之出售因印度政府去年雖曾售出二九、○○○·○○○盎斯、而進口則爲九四·五○○·○○○盎斯、較之前年多進口二○·○○○·○○○盎斯更不在中國之内亂、因中國去年進口數目爲一二三·七○○·○○○盎斯、較之前年祇减少一三·七○○·○○○盎斯、是其跌落之主因仍在全世界普通的物價低落、及銀本身之供過於求、故非世界一般市面漸見轉機、或銀之供給額减少、則銀價難有恢復之希望、吾人非敢遽望銀價之恢復舊態、但長此銀價漲落不定、或更江河日下、則中國之國際貿易、將益趨衰頽、共受害者當不僅中國一國、而國内種種之建設計劃、難於進行、即如整理内外債務、亦以負担過重、無從着手、此與世界各國皆有重大之關係、故銀價之安定、其重要尤甚於銀價之提高、本年三月本行總經理曾以個人名義、向萬國國際商會建議、略謂銀價問題已達於極嚴重之域、非合與銀價有關係之各國、研究國際合作方法、無從穩定銀價、擬請由萬國商會協同國際聨盟提議及早召集一各關係國家之國際會議、以討論此迫切之問題、此項提議、已得國際商會之同意、於今年五月在華盛頓舉行會議、議决於今年内召集一國際銀價會議、屆時若産銀國及消費者、相與合作、以助成計劃之實現、則於銀價安定前遼、或有幾希之望、 
 
 

Page 17

 
 
汽車新聞 
專論 
[坎拿大汽車事業概觀] [  頌虞]  
　　温特沙訊。坎拿大汽車事業因汽車進口税則修改。頗有復興之象。五年之前。坎拿大汽車事業祗能維持其小康之狀態。蓋以美國人之經營汽車製造業者。如在坎拿大之一工廠。較之在美洲設廠。經濟開支均較低廉。今則因税則保護之關係。勢必令向日運輸汽車進口者。在本地製造。以求保留坎拿大之汽車市塲也。 
　　坎拿大汽車事業之所以有如此轉機者。實由於首相班納脱氏之閣令。將汽車税則修正。因而目下來自美國之汽車。祇照當地零售之價。再加以百分之二十之經售人折扣。如其數逾百分之二十者即不能進口矣。此蓋言凡汽車價值在一千二百元或以上者。須徵税百分之二十七年。價值在一千二百元以下者徵税百分之二十。而均須賦以百分之八十之美國售價。昔日經售商所得之折扣。約自百分之二十七至百分之四十。據進口商人稱。則謂百分之二十之折扣。僅足以餬口而已。渠所經售之汽車。較之在坎拿大境内所造之同樣價值汽車。常比較的爲貴也。 
　　新税則頒佈之後。汽車進口商對於首相。抨擊不遺餘力。然美國之汽車製造家則已費去甚多之時間。與當局相商。在坎拿大設置汽車製造分工廠。在最短時間中大約即有六七廠家將加入於坎拿大實業界中也。凡此諸廠家。其所造之汽車售價將在一千元左右云。 
　　以目下而論。利哇·黑潑麻皮爾及納許等三家。已籌備就緒在坎拿大設廠。利哇及納許兩廠設於托隆多。黑潑麻皮爾則將在温特沙開設工廠也。在閣議未頒之前。坎拿大之汽車事業爲十一家公司及十四家工廠所組織。此項從事汽車事業之公司工廠。專門建造及裝配運貨車公共汽車及客車等。通用汽車公司在哇下華温特沙。及里奇那等處設有工廠。福特廠則到處皆有分廠。其總部設於温特沙。萬國。高德弗來森。通用摩托。　來哈姆。及國家運貨車等牌。咸在坎拿大東部製造。杜蘭脱及惠萊司哇浮蘭則在托隆多所造。汽車事業大有跌落之象。各種車輛之銷數由百分之三十跌至二十七及二十不等。零件之輸入坎拿大者。徵税仍高。故而坎拿大之工廠大有關閉之象。蓋新車之製造。尚不及進口車輛之爲廉也。其後政府受各方催促乃有變改税率之舉。凡汽車一輛。其製造之費用。百分之五十或以上之材料。爲坎拿大所自製者。則可折減百分之二十五之進口零件關税。但此種辦法尚不能使新廠生存。蓋事實上仍以進口較當地製造爲廉也。 
　　目下情勢一變。進口之汽車價值較之坎拿大自造者。其貴不可相提並論。不過售價極昻之汽車不在此便。因其市塲銷數有限。仍以外來者爲便宜。坎拿大五百家之零件製造家。將供給新公司造車之需要。乃爲意中之事。此端一開。則當地所需工人自亦加多。坎拿大每八人可得汽車一輛外。今後之汽車製造家又能將新車輸出國外至不列顚領土等處。凡與坎拿大有特别條約者。均能得其益利。較之直接由美國輸出者爲鉅也。 
　　坎拿大本身之汽車出口業。約佔出産三分之一或百分之五十之數。坎拿大居世界汽車出産之第三位置。亦即需用汽車者之第三位。 
[汽軍之優劣] [  談紫電]  
　　奧國汽車名家雪特葛利芙斯（A.　F.　Sdgreaves）曰。全世界之汽車出品。雖如恒河沙數。不可勝計。然當推英國奥斯汀首屈一指。蓋汽車之優劣。全賴内部機器之是否完善。奥斯汀機器堅固。堪稱無匹。且汽油節省售價低廉。頗合宜於中等資産階級購駛余駕駛奥斯汀已四載。雖狂風暴雨中。崎嶇之山途上。亦必駕駛。四年來未嘗修理。若非奥斯汀之機器完善車身堅固葛克臻此。 
　　福特A式車較之福特T式老車。優良已多。耗用汽油方面。平均可節省三分之二。其速率方面。亦大有進步也。 
　　美國汽車月報社。嘗登報徵求讀者投票。述各人心目中以何種汽車爲最優。結果竟有二萬四千餘票之多。克雷斯勒車獨得二千八百三十四票獲首選。理由爲堅固耐用式樣美觀。茲將各車所得票數列下。藉以窺見各車優劣之一斑。 
　　克雷斯勒（Chrysler）　得二八三四票 
　　福特A式車（Ford.A）　得二四六九票 
　　派卡（Packard）　得一九一一票 
　　奥奔（Auburn）　得一三八二票 
　　雪佛蘭（Chevroler）　得一三一四票 
　　司蒂倍克（Studebaker）　得一一七五票 
　　道奇（Dodge）　得一○九二票 
　　納喜（Nash）　得九○三票 
　　順風牌（Plymouth）　得七七六票 
　　格雷亨潘奇（Graham　Page）　得七二一票 
　　惠白脱（Whippet）　得七○七票 
　　赫達森（Hudson）　得六二○票 
　　愛爾維斯（Slvis）　得五九五票 
　　奥克蘭斯（Oakland）　得五八九票 
　　愛山克水（Essex）　得五二八票 
　　馬律師（英國出品）（Morris）　得四六八票 
　　圖輪（Dunant）　得四一一票 
　　韋廉斯奈脱（Willys　Knight）　得三三○票 
　　赫潑摩皮爾（hupmobile）　得二○二票 
　　寳塔克（Pontiac）　得二○二票 
　　奥斯汀（英國出品）（Austin）　得一七四票 
　　法蘭克林（Franklin）　得一七一票 
　　拉賽拉（La　salle）　得一五○票 
　　馬蒙（Marmon）　得一四八得 
　　飛霞（意國出品）（Fiat）　得一二六票 
　　愛爾卡（Elcar）　得一一八票 
　　發爾廉康（Falcon）　得一一八票 
　　歐斯金（Erskine）　得一○○票 
　　其他得一百票以下者不錄 
　　上月十八日美國洛山磯舉行汽車速率比賽。計程二百五十英里。蒞塲參觀者皆汽車界知名之士。結果。司蒂倍克一小時又五分之一。克雷斯勒一小時又三分之二。福特A式車一小時又三分之一。成績爲最優。（完） 
消息 
[路市展覽會之籌備] [  悟非]  
　　中華全國道路建設協會。自民十創立迄今已歷十載。爰會中當局有十週紀念籌備路市展覽大會之組織。原定本年四月舉行。嗣因邊遠省區及國外各地。製造寄遞陳列物品。頗費時日。故經十六次執行委員會議决延期。定八月至九月十二日以前正式開幕。俾各地得以從容籌備。俾路展開幕。得有完全品物以壯觀瞻。已由恊會呈請行政院。通令所屬。積極趕製應徵物品。一面並函請鐵道内政交通實業各部查照。並函請外交部電令駐外各使領。就近向各駐在國路市機關與所分各廠。敦請派員參加。並將出品運華以廣見聞。其徵品方法。則以路市交通範圍内已成之工作。與現在進行之工程。均拍十二寸以上之精美畫片。如在古蹟名勝地段内。新修之道路橋梁公園等。大小新建築及新發明築路養路與運輸機器車輛油輪種切。均須詳註中西文說明書。黏列照片與各模型。及各車機展品之上端。以便中外代表。及中外人士之記載或攝影。帶回各該國與各省市陳列。永留紀念。一面由協會編印展覽特刊。以廣宣傳而資借鏡。是以道路協會本屆之路市紀念展。储中外路市交通成績於一爐。實空前未有之國際路市展覽大會也。其工作成績。圖表模型。將來設計分列精製。須於開幕前一月逕送到會。以便從容布置。添配裝璜。俾壯觀瞻而資比較。至協會所擬定之國内路市展品陳列綱要。覓係如次。 
　　（甲）名稱區别　（一）首都路市陳列館。注重首都送路市政具體之設計。現有之成績。及市政府圖書館精製各模型圖表統計等。（二）江蘇路市陳列館。注重江蘇幹支各路之具體計劃。已往與現在之各成績。前蘇州市之各模型圖表等。（三）上海路市陳列館。注重大上海之設計。與市政府現在一切建設之成績。及精製圖書表册照片模型。與消防衞生展具等。（四）浙江路市陳列館。注意杭州市政及全省幹支各路建設成績。與全省路市交通具體之計劃消防衞生展品等。（五）湖北路市陳列館。注重漢口市政與全省幹支各路建設之成績。（六）河北路市陳列館。注重北平天津市政與全省幹支各路之成績。（七）廣東路市陳列館。注重廣州市政及全省幹支各路建設之成績。（八）遼寗路市陳列館。注重瀋陽市政及全省自辦鐵道馬路幹支各綫建設之成績。（九）四川路市陳列館。注重成都重慶兩市政與全省幹支各路現在建設之成績。與具體之設計。（十）貴州市陳列館。注重貴陽市政與全省已成五千餘里幹支各道路。及各橋樑涵洞之成績與具體之設計。（十一）其他各省路市陳列館。（乙）展品提要（右述各路市陳列館預備必需之主要展品如左）（一）各省市路幹支各路綫具體的設計全圖。註明何地的已成未成之中英文說明。及已成未成之符號。（二）各省市縣道路橋樑已成之工作照片或模型。原有古蹟名勝。尤應特别註明。（三）各市府除精製整個的設計模型圖表說明等外。尤須將市府所屬各機關一切建設成績。精製圖表照片模型。送會審查分别陳列。（四）各省路市機關之特别大建築。如川黔桂晉之崎嶇險阻。成爲寛平馬路。與廣州珠江之大鐵橋。河南陜西鑿函谷關至潼關數百里之崇山峻嶺。而成爲六十英尺寛平之汽車大道。又黄埔港大橋之設計等。尤應特製圖說模型。表揚我國極困難險阻之大建設工程。鼓勵尚未積極建設之省市區縣。（五）各省市縣如有新發明之汽車電動車汽油胎輪與案路養路各機器各路市建設上所需各材料。均應將標本圖樣與車機輪油原件各若干。先期通知本會。以俾預備陳列館址。屆時分别陳列。（六）各省路市模型圖表照片車機器物展品。遠道運滬。如有損壞汚穢。不堪修補者恕不陳列。（七）各省路市展品。如經審查委檢騐品中。有粗劣錯誤不合者恕不陳列。（八）各省市精美展品。如達百件以上者。應特立一某省路市陳列館地址。面積若干。應繳租金若干。比照外圖展品租金特别减半。以示優待。如無精製各路市模型與特别設計圖表照片等。即不特設某省某市陳列館。只將來件分别陳列公共大廳。仍標明某省市縣各市縣各字樣。（九）各省路市陳列館内裝飾電燈彩景花草及玻璃框架。與看守工役等費。須由各省市特派蒞會代表。照所用實數。付與本會正式簽收。由各代表報銷各本管機關。（十）每一陳列館至少必須預備裝璜與看守工役各費三百元。大件各佔地寛者。尤須增加經費。並祈七月以前通知本會。所有展品若干。應佔面積若干。以便預備地位。屆時仍能與加入本會英美德法之陳列館比美競勝 
 
 

Page 18

 
 
。聞英美各國政府均允捐助。各該國展品裝飾費二三萬元。故特詳告。並盼積極精製多數圖表模型。先期運交本會趕配玻璃框架。精彩景電燈以增國際光榮。表揚各省道路市玫之建設偉績。（十一）本會順應時機特别提倡國貨。推廣銷路。挽回利權。各省市縣如有珍貴土産原料標本圖樣。或精製物上。均可由各省所派代表。帶會陳列。但每省至多不得過百件。每件樣品。至重不得過一斤。若係新發明運輸與建築必需之車機材料等件。不在此例。 
[鎭句路第一段告成] [  鏡吾]  
　　鎭江至句容公路。爲京杭線通江蘇省會之幹線。共長四十公里。第一段自鎭江起至迴峯庵止。約七公里。業已興築工竣。試行通車。該路全身均用最新方法築成。石面寛約四公尺。建築頗爲堅固。其工程約分六部。（一）開路床。（二）舖大石塊。（三）舖小石塊。（四）灌泥漿。（五）舖瓜子石片。（六）舖細沙。該路路面工程之精。爲省城中山路所不及五六年可以無須修理。且於轉灣處仿照鐵路築法。一邊高起。使乘者不覺轉灣。雖開快車。亦無妨礙。路之兩旁。均栽樹木。多半爲法國梧桐。迴峯庵適當五州山與十里長山之交界處。峯迴路轉車行其中。雙峯夾道。兩山之麓。小松葱蔚。澗水滲滲。風景之佳。勝過招隱。汽車速度。可開四五十碼。現現建廳擬於迴峯庵後。建造茅屋三楹。以作避暑療病之用。沿路一帶。不久定可繁榮。至自迴峯庵起至句容各段。現亦積極籌備。興工建築。完成之期。當不遠也。 
雜錄 
[新車雜談] [  （敷）]  
　　道奇新車之特色　道奇八缸新車。乃道奇汽車廠諸大工程專家。聚精會神。殫思竭慮。精心結搆之成功傑作。設計之新穎。擘劃之周詳。與夫搆造之巧。選料之優。無不出色當行。車身全部。自車前保險槓。以至車尾燈。低平匀稱。玲瓏精巧。一望而知其爲車身方面之最新式樣。益以綫紋美麗。色彩和諧。彌覺悦目恬情。引人入勝。新式水箱頭。自動水箱蓋。前翼翅自然屈曲。極柔和美觀之至。低長車蓋。鐄鎳屏風。風窗外展。透視鍾固裝於其上。車身製以整幅鋼料。固不必說。而各大部份。合而爲一。猶若天衣之無縫。宜其堅優卓絶。安全異常。至於寛敞穩靜。尤非尋常車輛所可相提並倫。車前坐位。便於調整。是以適合各人體裁。允可獲得極度安適。轎式車輛内部。且裝有擱手板與助力帶。承灰盤置於車後門上。攬衣索·車角燈·車頂燈等。一應俱全。表板及一切裝飾嵌條。概以超等木料。精工搆造而成。内部五金裝置。悉係鎳質連達外部五金材料。則完全鍍以鐄質。光潔無比。照眼生輝。備有各種特優墊靠。及配合色别。以供選擇。各從所好。胥極其宜。輪基加長至一百十八寸。新發明雙心低葛式車架。全部高度。因而得以减少四寸。而與路面之距隙。則不覺其縮小。置身車中。俯仰自如。彌極安適。引擎搆製特優。機力異常充實。匹斯通排空量二十四十零三三立方寸。口徑與動擊。爲三寸X四寸四分之一。當每分鐘旋轉三千二百次時。力八十四匹。採用全部橡皮絶緣方法。故雅駛行於陋劣道途。亦毫無震撼巓○之虞。著名内向擴張式匹輪水壓塞車。管理靈便。效用宏鉅。無論車行疾徐。道途優劣。無不得心應手。操縱自如。凡此種種。蓋道奇新車特色之○○大者。若其餘細小部份之歷經改良。益臻美境。尤足予購者以極端美意也。 
　　雪佛蘭新車到滬　一九三一年份新雪佛蘭汽車。自去年十一月份問世以後。在美國汽車界中。獲得空前未有之盛譽。茲者。其運華之第一批新車。業已抵滬。將於五月八日起陳列於福煦路四五六號亞德洋行。以作公開之展覽。 
　　據亞德洋行主人赫貞勃許君言。在去年十二月及本年正二兩月中。此一九三一年新雪佛蘭。開世界售車中之新紀錄。其售出之比數。占全世界各種車輛百分之三三·五。故通用總廠雖能於每月中製造雪佛蘭七萬輛。然因求過於供。不敷尚鉅。甚至國外之銷售者。僅須求得一二輛爲陳列之用而不可得。蓋通用總廠雖竭其全力。加工趕造。尚不足以應美國國内之需求也。 
　　以言新雪佛蘭汽車之本身。實具有各種高價汽車之特色。其全車之弧線角度。與其加長之一○九寸輪距。因配合適宜之故。使全車之外表。益形美觀。水箱亦經改造。前燈則並列於一特製之横桿上。凡係車頭部份露出之金屬。全部鍍鉻。是以顯耀奪目。光可鑑人。 
　　新雪佛蘭之後窗。特别加闊。與其優美之車身。形成極莊嚴之外觀。前窗則爲著名之飛顯VV式玻璃。潔凈明晰。絶無迴光耀目之慮。 
　　車内之表板上。計有速率表。油壓表。温度表。汽油表。電鎖。化油器阻風。電燈鈕。火花桿。及喉門鈕等。各種儀器。裝置適合。並用迴光映照。俾使更形明顯。 
　　新式之三輻駕駛駝。係經精確之測算而構造。全部壓鋼。並有橡皮外套圍護。故其動昨敏捷。堅强可靠。 
　　車身之内部之墊褥等。係以美麗之毛織物製成。座位則與人體適合。至於特種轎車内。另裝有擱臂。絲帶。及雙烟座。所有各轎車之駕駛座位。均能自由校準。藉以適配駕駛人之修短及習慣。 
　　關於新雪佛蘭之機械方面則於强大之引擎以外。其岐管能感熱極强。故其發動靈敏。其汽缸之鑄鐵。愼密彌封。適時冷却。且其於低速率時·即能發生最强之動力。此則於延長車輛壽命上。增加助力甚鉅·曲軸之前端。裝有一特製之調音器。此外則有清潔器。避震器。通風器。與夫加速唧筒等。具最新式之汽車裝置。益以四十八磅之重大曲軸。及其油面廣大之軸承。尤爲汽車中所僅見。 
　　飛輪之鋼齒。平滑光潔。與發動馬達之齒輪。相合相密。如是則可免去無數發動之困難。並以增長運用之壽命。 
　　當其運用之時。此新雪佛蘭將使君驚奇其獨特之優點。其機力之平穩。駕駛之舒適。加速之敏捷。以及運轉之自如。在在顯示其進步之飛越。實已躋於最高等汽車之列矣。 
　　此車以每小時七十英哩之速率。益以如上之特色。其爲近年來汽車界中之特殊貢獻。君尚能有任何疑問耶。 
　　一千英里汽車賽　日者舉行於意大利境内之汽車競賽。賽程長達一千英里。與賽車輛。多至一百餘部。閧動全歐。盛極一時。洵不愧爲本年度有關國際榮譽之首次運動盛會。同時且係關係重要長距離競賽之一。競賽結果。卡勒雪勞君。於萬衆歡呼聲中。奪得勝利錦標。君所乘車。則德國平治汽車廠之一九三一年新式運動車也。此次參加諸人。類皆一時之選。而所乘車輛。復皆精優卓絶。宜其競爭劇烈。而最後勝利。絶對非可倖致。蓋可想而知矣。 
　　競賽地點。在意大利境之勃蘭西城。計由斯處出發。經巴隆那與佛勞倫斯。而至羅馬。復由羅馬而阿德里逖克河上之安孔那。而巴隆那。而維羅那。而派都亞。以折回出發地。勃蘭西城焉。綜計所歷程途。達一○二二英里。雖長距離競賽。亦不斯過也。尤足述者。所經之途。一部份崎嶇惡劣。不良於行。一部份山嶺綿亘。蜿蜒曲折。驅車疾馳。尤非易事。說者以爲此種競賽。誠無異於最艱鉅最嚴格之人車測騐。駕車者苟非精於駕駛。固不克偷快勝任。而所駕之車。苟非品質優越。製造精良。尤不足以言競賽也。 
　　此次與賽車輛。都一百零三部。大小各式。各國出品。無不有之。惟德國人士之加入賽會。以與意大利及其餘各國選手相競逐者。則僅卡勒雪勞君也。而最後勝利。亦即屬於卡君。斯則不得不歸功於其所駕.SSK..平治汽車之速率高超與夫絶對可靠也。計終此賽程。君以十六小時零十分鐘之時間。始終位於前茅。平均速率爲每點鐘六十三英里。較之第二名汽車。即意大利選手坎派利君所駕之羅米奧車。計早到多時。結果揭曉後。不特德國人士。引爲無上榮幸。即全歐各國。亦莫不驚奇艶羨。稱道不置。 
 
[女明星參觀奥斯摩别爾車]  
　　美國米高梅電影公司女明星安娜蒂潘琪女士。參觀一九○二年式獨只汽缸之奥斯摩别爾時留影。 
譯聞 
[世界汽車零拾] [  沛]  
　　克雷斯勒任重致遠　克雷斯勒汽車廠當得使用該車者之馳函交譽。稱其車之經久耐用任重致遠。嘗有一九二四年之克墨斯勒轎車。已經馳行二○、○○○英里。而尚可應用於途。且時有獲得比賽錦標之望。另有一克雷斯勒車。車主購之於一九二五年。其行程已達一八三、○○○英里。 
　　佛萊女士獲得錦標　蜜爾華基女郎别蕾笛佛萊。獲得全世界汽車駕駛之持久錦標。笛佛萊女士曾以一百二十小時之持久。打倒印第亞那卜力士之耐舍李女士紀錄。佛萊所駕者爲地沙多六缸汽車。其持久之力。較耐舍李多加四十五小時。駛車之地點爲蜜爾華基之飛霞公園。據稱佛萊女士之駛車紀錄。爲全球任何女子所不及。 
　　巴西建造全國道路　巴西政府現擬建築通行全國之汽車道路。關於此項計劃之委員會現已成立。以備考慮此種建設。俾得施諸實行。照原定計劃新路將使各州區之道路互相㘅接。 
　　什之一從事汽車業　英國汽車事業發達甲於全球。據加利福尼亞洲汽車會佈稱。在美合衆國中。凡十人之中必有一人從事於汽車事業。惟其工作則初無一定。或係製造。或係銷售。或係投資。或係服務。祗直接與間接之不同耳。 
　　汽車上用喇叭擴音　英國汽車界中。近有新發明之汽車用具一種。乃喇叭之擴音器是也。此擴音器裝於舵輪之旁。駕駛之時駕車者能發出大聲之警號。令遠處之行人加以注意。或能駕駛者心中之意見。擴大而告之警士。以資車行之安全。 
 
 

Page 19

 
 
   
 
 

Page 20

 
 
   
 
 

Page 21

 
 
上海市場 
[商塲消息]  
　　齊天舞台宣稱、自本台迎合社會心理、編演偉大機關佈景、及穿揷新奇特别之樊梨花移山倒海、問世以來、日夜满府、甚至擠得水洩不通、往往未及開幕、顧客即似潮湧而集、洵屬上海近數年戲劇界所僅見之現象也、至於該劇之編制新穎與衆不同、情節緊凑、無一塲乏味之塲子、歌舞有七八塲之多、各極其妙、穿揷每日夜更換、無一雷同、再述幾塲偉大佈景之梗概、第一場的叢山行軍、浩浩蕩蕩、氣象萬千、三軍高唱軍歌、響徹霄漢、薛家將兵、戎裝煊赫、旌旗蔽空、全係特制、豺狼虎豹、满山奔竄、舊說部雖描寫盡致猶未能狀其萬一、其次則梨山福地、玉字瓊樓、奇花異草、满佈巉巖、諸仙姑浮沈於碧波浪中、奏霓裳曲於　蘭亭間、雲賓霧鬟之樊梨花、冉冉自祥雲中下降、舞其最得意之劍術、厥名海晏河清、係盧女士奏技廣東時、經劍術名家傳授、一起一落、一進一退、均有解數、不同尋常、且屢經内家稱許、梨山老母點化未來事、在蒼松翠柏間現露天機、令人有脱塵忘俗之想、其三爲移山、萬壑千巖、飛舞空中、鬱鬱葱葱之巨石、瞬息間將丁山圍困得鐵桶相似、山巓樵夫放下一索、來救他、丁山攀索而上、不意老樵子竟拔他短梯、把一位勇將軍上天不得、下地不能、惡作劇的松鼠、還來與他打趣、你想危險不危險、再講倒海一幕、萬頃波濤、直立起來、海底的魚鼈螺蚌、不能安身、齊向灘頭跳舞乞憐、丁山在海面載沈載浮、眞欲令觀者急煞、薛樊洞房、是全劇中最美满的情節、佈景雍容華貴、甚於宫庭、好姻緣變惡姻緣、梨花被伏氣走梨山、叩老母將來結果、這一幕有奇妙變幻、神秘之至、末塲青龍關妖魔作崇、丁山被圍烈燄陣中、满台眞火、赤龍四面飛舞、直奔丁山、觀者至此都欲爲丁山急得揑一把汗、將軍雖驕勇、至此不得不呼梨花救命、全劇於是告終、誠可謂本戲中之首屈一指之作也云云、 
[醫藥訊]  
　　幼科專家任農軒宣稱、任醫士善治小兒身熱咳嗽、氣急痰多、嘔吐腹瀉、痧麻驚厥、及婦女胎前産後、月經不調等症、富有經騐、在滬行道、已二十餘載、茲因天時忽寒忽熱、疾病流行、一般嬰孩之患寒熱咳嗆、痧子便痢諸病、應時而起、任醫士爲此症專門、故踵門求治甚多、診所現遷英大馬路浙江路東首北香粉弄大上海飯店斜對面保安里末家二百二十九號云云、 
 
 

Page 22

 
 
   
 
 

Page 23

 
 
   
 
