# 1924 - 239 - 4918505

 

Page 1

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 2

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 3

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 4

 
 
1;第一萬八千五百零五號;中華民國十三年 西曆一千九百二十四年九月三號
星期三 * *時評 
[胡爲而戰（默）]  
　　直皖之戰其名爲討安福禍國也而今之江浙則胡爲而戰直奉之戰其名爲討張作霖十罪也而今之江浙則胡爲而戰假使浙曰直派逼走黃陂非法大選固一名也而今之浙並未有此名則胡爲而戰又假使蘇曰浙方破壞統一不服命令亦一名也而今之蘇並未有此名則又胡爲而戰 
　　今兩方之所齗齗者曰不守公約也以公約爲名名之小焉者矣又齗齗於臧楊之爭夫臧楊之應收與否其事至微以此爲名尤其小焉者矣近復有換知事提稅欵事倘更以此爲開戰之名則小之尤小者矣夫以至小之名而糜爛江浙兩省之人民是亦不可以已耶 
　　或曰此至小之名亦不過藉口而已非戰之眞意也果爾則今日之戰果胡爲而戰如不能答此問則其戰爲無名無名之戰不得謂爲江浙之戰乃兩方個人之戰我江浙人民無端供個人之犧牲豈不寃哉 
[國内專電]  
　　北京電外顧昨未到外部在宅辦公上星三四使抗議江浙軍事外部將情轉告齊盧因四使有今後要求地方長官直接負責之語蓋援臨城案例外部轉達此情頗費躊躇結果將四使之言照錄直電杭州（二日下午八鐘） 
　　北京電寗電齊表示臧楊不必遣散淞滬收回省有派員議緩衝地域政府討伐臧楊令因擱（二日下午一鐘） 
　　北京電浙餘杭紳士函云臧楊兩軍 
日前由開化遂安分水於潛臨安赴湖州一帶沿途連民間茶水不受供應錢金兩道人民稱幸其溯錢塘江者沿途亦無徵發楊化昭直隸容城人楊繼盛裔（二日下午一鐘） 
　　北京電蘇皖議員電催蘇齊表示和平仍未復（二日下午一鐘） 
　　北京電府函外部探報浙擬租太古大阪船運兵械應由部向英日兩使阻止外部照辦（二日下午一鐘） 
　　北京電孫傳芳二十五離福州赴延平三日程二十八夕始到廷廷平到浦城平時行旅須五日程行軍須八日程苟取道江西上饒赴浙道路較寛若由楓嶺至仙霞單行縱隊可通過山砲須䭾載野砲輜重車不適用孫部有一旅開福鼎已由省抵甯德府中對孫方消息甚隔膜不知孫究出若干兵孫亦未報（二日下午一鐘） 
　　北京電洋稽核因奉浙贛就地提支鹽欵計二十萬二千五百十四兩六錢四分即在鹽餘中扣還（二日下午一鐘） 
　　北京電上海四國銀行洋稽核又報江 
蘇提鹽稅請制止（二日下午一鐘） 
　　北京電使圑照會外部蘇省扣留外籍内河輪船運兵違反條約請制止并償損失（二日下午一鐘） 
　　北京電孫傳芳與周蔭人在漳州同安 
等處包鹽稅分三股攤孫月可得三十萬孫餉可不再向京索（二日下午一鐘） 
　　北京電津華界招兵昨一天得五百名 
　　北京電馮玉祥向法商訂購輜重車八百輛每輛二十八元共二萬二千四百元王克敏允由部發欵（二日下午一鐘） 
　　北京電王克敏二十九所發軍警餉支票係四期付欵寓維持各銀行現金意薛聶請王將警察步軍之游緝隊先付一節亦辦不到（二日下午一鐘） 
　　北京電昨有人詢顧法郎案進行確否顧答吾聲明重要案不辦吾現待繼任非例案均主張候新任决定 
　　北京電洋稽核巴斯克建議財長善後借欵每月應付息金均係由華匯英萬須二十一兩匯費德發債票收回之欵又須由歐匯華亦出鉅額之匯費不如將德欵存歐備付息欵稽核所應匯英之欵由京取用省費鉅萬王克敏婉言攷量蓋王已許四行代匯正爲調劑四行若省錢則失信意在國家多化數萬無妨（二日下午一鐘） 
　　天津電河水今各漲二三寸不等金湯橋水平浪激橋欄不能行人警廳對防水積極籌措無稍懈各領事赴廳表謝直王對防水亦重視 
　　天津電省聯會將表示大規模和平運動 
　　天津電孫鳳藻報告府曹計五項 
　　天津電意公使過津返京 
　　天津電海光寺日本兵營追悼震災會日官紳均到黎段各名人均函贊揚 
　　天津電津埠近因時局影響金融商業停滯災民就食日多（以上二日下午七鐘） 
　　福州電孫傳芳陷（三十）日抵延平現仍在延赴福寗者係所部彭旅非孫 
　　福州電日孔昭同電報由莆田入泉　　福州電商會某要人因借欵催迫請辦紳富特捐（以上二日下午五鐘） 
　　厦門電高義電蔭人謝委剿匪總司令謂俟孔昭同到泉商進行 
　　厦門電高部陳慶雲自鼓浪嶼回泉復派兵在官橋附近刈州塘甫磁灶各鄕勒餉擾民鄕圑起抗陳不敵被圍官橋向高告急 
　　厦門電德化民軍陳國華被李金標繳械 
　　厦門電張毅世（三十一）日到石碼宴各界粤軍駐防旅長劉志達與宴粤軍攻漳可證不稽粤軍亦無增兵閩境事連日開到同安省軍係周蔭人部四七圑此間傳泉州省軍南下不確 
　　厦門電冬（二日）軍警擊斃台匪一人市稍安已開市冬（二日）驅逐艦四潛艇二到係預定游程與軍警台匪鬭潮無涉（以上二日下午十鐘） 
　　香港電扣械案解决後近兩日謠言復起有謂商圑一部分以報効五十萬太吃虧工黨亦反對此條件但官商兩方確預備履行條件置反對者於不顧有實力之調人范石生廖行超欲博粤人同情决促成雙方妥協世（三十一）晚商圑代表再偕范謬謁孫孫允將六條中之報効五十萬一欵取消但須商圑帮助政府俟遵令改組始能將槍械發還如一星期不能改組延至二星期亦可等語商圑已僱定苦力二百名備赴黃浦起械 
　　香港電廖仲愷辭意甚堅伍朝樞省長呼聲日高 
　　香港電謝國光任禁烟督辦令已下 
　　香港電省署佈告撤銷運米赴各鄕令 
　　香港電世（三十一）佛山各店尙觀望開市者僅得二成東（一日）州銀市全復業連夕各軍因防地關係尙派隊巡哨 
　　香港電造幣廠雖經財部批准停鑄并未實行故市面新毫之多與舊毫等當局所發軍政費全用新毫 
　　香港電孫電沈鴻英嘉奬克復桂林望乘勝長驅奠安全桂 
　　香港電林根雲已赴滬 
　　香港電林樹巍乘林俊廷鄧本殷開戰復謀在高州活動定日内率部出發 
　　香港電沈軍駐粤代表領彈三萬運桂林李濟琛世（三十一）則肇回梧 
　　香港電石靑陽由滇電孫準八月敬（二十四）離滇來粤（以上二日下午七鐘） 
　　漢口電劉存厚派圑長王訓民世（卅一）到鄂謁蕭即將赴洛於川善後有所接洽 
　　漢口電敎部電鄂師大校長張春霆辭職已准改委李世光接充 
　　漢口電省敎育會電旅京鄂同鄕請就近援助代表力向財交兩部爭回來釐本息又電請全鄂各敎育機關一致堅持 
　　漢口電軍署世（三十一）開會省軍需會議淸理欠餉師旅部軍需官均來列席蕭於散會後設宴欵待 
　　漢口電第二師留鄂營底奉閩孫電令世（卅一）開拔赴閩（以上一日下午十鐘） 
　　長沙電趙已修正憲法會議組織法草案趕於九一會期咨達議會請提前議决見復條文大意（一）本法於修改省憲時適用之（二）本會議以下列人員組織甲省議員十人乙縣議員及各法圑共十人丙各界富有經驗者十人悉由省長聘請（三）設主席副主席各一（四）選舉主席副主席以得出席議員過半數票者當選（五）議員過半數出席爲法定開議人數（六）議事以出席過半數之同意决定之（七）議員提案須有議員五分二連署（八）會議時間以三星期爲限但得延長一星期（九）會議結果由省長交由公民總投票决定之（十）設秘書處（十）（一）開支及設備統由秘書處辦理（十）（二）經費由省務院編制臨時預算由省長咨交議會追加之（一日下午一鐘） 
　　長沙電趙電外部湘人僑居東三省新疆者紛紛來電報告俄亂損失請頒發調查表式以便照塡彙報 
　　長沙電省署三十開籌賑會議趙主席報告急賑會於月底結束改組水災籌賑會通過簡章二十二條公推趙爲會長趙力辭經衆再四勸挽始允就職又推熊希齡范靜生郭侗伯劉霖生聶雲台汪頌年余堯衢劉艾堂洪兆麟譚延闓程潛彭允彝歐陽振聲陳强名譽會長（以上三十一日下午九鐘） 
　　長沙電敎育會以紙烟捐設局徵收辦法未善電詢皖省外商包繳辦法 
　　長沙電九七國恥籌備處通函請各界停課罷市一日 
　　長沙電淮商刻已承認勉籌借欵但難籌足六十萬 
　　長沙電當局擬日内將省議員簽名改憲名單縣議會提議原文及贊成者總數同日公布（以上一日下午一鐘） 
特約路透電 
[各國對於中國時局]  
　　二日北京電意巡洋艦里比亞號奉命由津開往上海 
　　二日北京電荷意公使均於今日回京 
　　一日巴黎電政府已命遠東法海軍司令與法國外交代表會商後取必要步驟保護在華受戰事危險之法僑　　一日倫敦電威斯明斯特報稱今日　友邦當告知北京政府中國各省幾半數願得自治尾大不掉之民國政府不能永遠遏制人民合理之志願聯省自治實爲正當之發展各國今　意於困難之境此　困危及　大損及商業而已且因將被迫承認爲自己要求而顧作戰之各省爲一集合圑體所致該報又請以軍艦爲輔之警告無補大局此種時局似已超乎遏制力之外矣云云 
[俄使署問題]  
　　二日北京電關於交還俄使署美國保留案之公文曾往返多次初於八月十八日由日使送交加拉罕翌日即經退還二十九日日使再致加拉罕八月三十日加氏復璧還日使並附一文謂深諒日使所處之地位惟日使所稱美牒無仇對蘇俄意之解釋未便接受加氏宣稱渠仍抱美牒無禮之意見深望美政府勿再提出不合國際公法及國際習慣爲渠所不能接受之公文 
[中國與國際聯盟會]  
　　二日日内瓦電中國國會議員近有一部分反對國際聯盟主張中國退出現料國際聯盟爲和緩此項反對及鞏固顧維鈞地位起見將以國際聯盟副議長一席予中國代表再中國所請求將會費由六十五點減至三十五點一層亦可望照允 
　　二日日内瓦電國際聯盟議會今日選出副議長六人法波學懐英巴摩爾意蕯倫特拉南交哥倫比亞歐魯蒂亞波蘭史克新斯基中國唐在常 
　　一日日内瓦電國際聯盟第五届議會今日在此開幕旁觀席皆滿代理會長希門斯氏主席述聯盟會之進步指聯盟會爲國家生活所不可少之圑體並歡迎賠償問題在倫敦大會之解决謂和平安寗起之時代由此而開但解除軍備問題依然存在安全問題仍甚嚴重歐洲不能生活於不安穩之狀態中和平必須築於穩固的法律政治基礎之上舉世目光皆集於聯盟會望其謀一解决方法今英法總揆之來與會足徵聯盟會之漸爲人重視云與會四十七國在歡呼聲中以四十五票選出瑞士摩太氏爲議長 
[英國工圑大會]  
　　一日倫敦電工圑大會今日在赫爾市政廳開幕與會者七百人共代表四百五十萬議員裴塞爾氏主席裴氏言及德國工人地位謂英國工圑應主張如必依據道威斯計畫償付賠欵則此賠欵之償付不可使收受賠欵者轉遭損失應使漁利者荷此擔負裴氏又批評英俄條約並警告會衆謂加於此約之反對將决定政府命運云礦工總會書記顧克氏稱渠接法國礦工來電甚反對道威斯計畫及此計畫及於德國工人之影響云鐵路工人代表馬治班氏稱渠甚望有機會以討論道威斯報告在渠觀之道威斯計畫有益於國際資本家而摧殘勞動界運動云汽鍋工代表波立特氏稱工圑應指揮工黨政府之政策大會今應切實駁斥擬施戒備法以處置工圑爭端之恫言並拒絶勢必釀成戰爭之道威斯計畫云工圑行政會幹事代表史米立氏發言一面承認大會有批評政府政策之權一面爲政府辯護謂威道斯議定書與英德雨國工人皆有甚大利益云工圑行政會報告書中有一節規定大會之職務不在擴張工黨政府之立法案此節雖爲共産派所抨擊但大多數通過之大會旋休會 
[德國對於倫敦議定書]  
　　一日柏林電德財政總長路德氏稱德國今日繳付國家銀行二千萬金馬克入賠償總經理員之悵此爲辦理德國際公債事宜之第一批付欵 
　　一日柏林電十月十五日德國會復集會時將遇國内困難問題蓋中央黨與民黨曾運動國民黨投道威斯案同意票允擁國民黨議員加入内閣彼此旣有此約定内閣果否喪失其目前所有之淡淡的共和色彩而成顯明之退化派此乃國會集議時所當立即决定者各黨現因此事已略起爭端國民黨自伐其贊助道威斯案始克通過之功而民主黨與社會黨則謂國民黨對於得過半數即可成立之議案全體投票反對而對於鐵路案國民黨投贊成票者僅四十八人反對者有五十四人國民黨領袖皆在反對者之列如國民黨加入内閣則喧賓奪主將支配内閣之勢力而攫總理一席其結果將破壞其所反對之道威斯計畫民主黨與社會黨抱此見解故運動解散國會重行選舉以爲新選舉之結果定可大增其在國會之勢力 
　　一日巴黎電賠償委員會已開會正式紀錄德國之頒布道威斯計畫法律故前定恢復德國在魯爾經濟主權之各種期限皆將自今日起算 
[日本行剌案]  
　　一日東京電福田大將今晚爲社會黨所刺未中兇手當塲就擒上年社會黨大杉榮遇害時福田爲東京戍軍司令今行兇者乃大杉榮之黨 
　　二日東京電行刺福田之兇手名和田據供乃欲爲大杉榮復仇福田大將僅受微傷然警察並拘獲其他社會黨七名 
 
 
 

Page 5

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 6

 
 
1;第一萬八千五百零五號;中華民國十三年 西曆一千九百二十四年九月三號
星期三 * *特約路透電二 
[比募美債]  
　　一日比京電比政府已佈置在美國籌募美金三千萬元之六釐國債定二十五年贖還聞此欵將用以收回九二○年在美發行之國庫債劵 
　　一日紐約電摩根公司等所組合之銀公司現允以實收九四之價承認發行比國三千萬元美金之金債劵 
[美國候選總統與工黨]  
　　一日華盛頓電今日各候選總統皆請工黨加以援助柯立芝總統在白宮接見工界領袖謂美人之恃工資度日者今之生活較國家歷史上任何時代爲優而其購置力亦較世界各處所有者爲大渠主　美國在其憲法之下有富於常識之政府云參議員拉福勒特氏發出宣言痛言民主共和兩舊黨之腐敗謂在其行政之下百弊叢生云台維斯在韋林對工圑演說請工界扶助俾將國家納入人道會議中之正當地位 
[各國近事]  
　　一日干特電第十一届之國際合作大會今日在此開幕歐洲各國與會之代表都五百人主席荷人戈登特氏請世界人氏擴張合作機關聞擬在羅馬召集會議以期設立大規模國際合作銀行俾與反對合作趨勢之高金融相抵抗 
　　一日莫斯科電喬治亞行政委員會發出公報稱喬治亞近有人謀推翻蘇俄制度此舉乃社會民主黨會同國民黨所發起亂黨佔據一鎭但在各處皆被逐出主謀諸人已被擒 
　　二日倫敦電英相麥克唐納爾今日啓程赴日内瓦 
[公電]  
　　北京通電各　衙門均鑒本日令蒙藏院總裁貢桑諾爾布呈請任命彭淸嘉王郁　爲僉事均照准此令京束（一日）印 
 [L國外要聞> 
[美國通信（以新）]  
　　大選與工商業之影響 
　　美國工商業每逢改選總統年内必受重大影響今年又逢選年此例當然難免數月來各工廠爲節省經費紛紛停　减人失業者因之到處都是商店亦多縮小範圍不敢多放資本金融異常緊張初看似乎奇怪改選總統與工商業何與細細研究方知其中有極密切的關係 
　　美國政治都分黨派共和民主兩黨最爲顯著盡人皆知現在又新組一進步黨社會上已有一部份勢力更有其他小黨方興未艾每黨均有某種工商業爲後盾此種工商業亦賴各政黨能否操政權而定其運命此就大工商業而言若小工商業大半依賴大工商業方能進行所以全國工商業無形中都受政治之影響 
　　醖釀幾年之油案即爲上例之確證油案發生遠在哈定總統任内當時共和黨重掌政權新克萊油公司與共和黨本有關係乘此向政府請租借美國西部替白登地方油境從速開採免日後油量他流多所損失按替白登油境乃十餘年前政府劃爲海軍部保留油地之一處美國海軍軍艦皆燒油日後國防如果需油時有此保留之油境可免油荒新克萊油公司此種請求本極正當但其所用方法則頗爲美國人所非難不幸今年被發覺成爲美國政治上一問題但共和黨如果繼續執政總有法子可想因此凡與新克萊有關係的油業與新克萊公司競爭的油業家皆將受共和黨能否繼續執政的影響 
　　鋼鐵業亦一好例民主黨在未舉行大會以前麥克多曾極有勢力鋼鐵業的希望亦較厚原來麥克多的背後有大帮鋼鐵業爲後盾後來麥克多失敗鋼鐵業的希望就絶將來鋼鐵業發展新計畫就難望政府批准同時凡與鋼鐵業有關連之各種小工業不無連帶而受影響最近進步黨（或譯爲農黨但記者以爲此黨並非農人所組織不過其所主張較爲袒護農人係政治家一種手腕故按Ｐrogressivo字譯爲進步黨）在報上亦略佔地位現聲勢雖漸壯而勢力尙弱故尙不能及共和民主兩黨惟將來總可有鼎足之希望進步黨政策希望得農人的同情故對於農産與經濟上都有口頭上帮助 
　　今年選舉競爭極爲激烈各黨所用宣傳費確已不少試一稽經費來源大槪均爲富商大工廠所捐助某工廠商店對於某黨較有興趣或較有作用便多投資使其勝利即爲自己利益總觀美國選舉史凡用金錢較多者即勝利屬之今年民主黨選舉候選總統麥克多與斯密士鷸蚌相爭卒之坐亨其成者爲達維士前後僅費五千元爲宣傳之川竟得候選總統之尊榮報紙評論詫爲美國近年選舉史中所罕見也 
[南洋通信（續）（實澄）]  
　　黃仲涵遺囑内容 
　　新加坡法庭審理 
　　新加坡ＦreePress消息黃仲涵遺囑載黃氏遺産由黃妾何金華與其二子宗孝宗宣管理黃氏之長子宗悌與宗耀因不得管理遺産已延請蓋爾與安根二律師向新加坡高等法庭提起訴訟反對何氏與其二子之承繼遺産有兩種理由（一）何金華與其二子執行遺産管理權認爲過早（二）根據黃仲涵所居住地之法律亦不得有遺産管理權何金華與二子亦延請魯演孫與赫伯科二律師辯護並將黃仲遺囑及　錄等證據呈交法庭檢騐顧維鈞夫人亦延請門特路律師爲辯護人法庭命各原被告再呈答辯書然後開審法庭又允許魯濱孫之請求將未　上控年齡之黃宗孝准予解除被告資格又一消息謂黃之家庭因爭執遺産管理權已向新加坡高等審判廳提起訴訟死者之遺産管理人黃宗孝黃宗宣及遵行遺囑之何金花投呈高等審判廳請檢查死者之遺囑及附錄等件死者之長子宗悌與宗耀因承繼權之被奪對於上項呈禀力持反對其反對理由以何金花爲死者之妾無呈請法庭檢查遺囑之資格且以法律而論死者尙有國籍問題未能解决顧維鈞夫人照遺囑應　遺産一百萬元故延門特路律師爲代表出庭聽審魯濱孫及赫伯科二律師爲請願人（何金花等）之代表蓋爾與安根二律師爲黃宗悌等之代表法庭因魯濱孫之呈禀修改將請願人黃宗孝一名除去其除名理由以宗孝尙未成年也第一次開庭之結果法官下諭命原被告正式遞呈然後開始審判（八月十六日） 
國内要聞 
[北京通信] （斯人） 
　　京交易所停市之經過與内幕 
　　自公債風潮發生以後京中輿論界幾乎全體攻擊交易所雖其中不無一二報紙别具作用然交易所與倒把圑之勾結一氣實無可掩飾交易所亦自知爲衆矢之的故二十五日交割時銀號經紀人有不能交割者交易所即代爲墊付並不苦追蓋鑒於衆怒之難犯也然以愚所調查在二十五日下午三時以前未交割者實有十二家後交易所又以各經濟人保證金從中抵消復交割四五家實在未交割者有七八家此七八家以恒豐銀號虧累最多其收到之保證金不過三萬餘元而交割之數則在三十萬元以上以一銀號虧空至二十七八萬之鉅當然不能支持故此七八家銀號在在可虞而北京市面愈呈恐慌之象在此時期交易所欲策善後惟有冀公債價格之平穩使長貨之人得設法變通以塡補虧空無如日來江浙風雲陡起市價實難抬高及至昨日經紀人一因大虧之後不敢放手再做二因忽得電訊滬寗鐵路已經不通（其實不確）大家相顧不前公債又大跌而特跌六釐上午最高爲六七五下午最低爲五九五九六上午最高爲二七八下午最低爲二二五其他未開盤僅金融小漲由以上所述計之漲落之差爲六七百元而六釐且打破六拆長貨之人愈疑倒把圑尙在力壓市價攻擊交易所之空氣愈爲濃厚矣 
　　今日上午經紀人已不敢問津且有數筆已經成交交易所竟不肯負責寫賬相持至十一時交易所知形勢不妙遂揭示進止營業其文如下「本所業務規則第六條遇有市價暴動多數經紀人證金未能照收或應追加增加而尙未足額以及認爲必須臨時揭算整理賬目等事以致無暇開塲時本所得通告臨時停市查昨日行市開盤與收盤每萬相差至數百元照章得暫時停市揭算整理賬目一俟市面稍定各項證金賬目整理淸楚再行公告開市此佈」就此項文意言之至爲明瞭無非爲市價相縣太鉅其實此中亦有内幕當昨日公債又大落特落之時金融維持會之議員又往訪顏惠慶顏雖未見彼等曾留函告顏謂今日公債情形又如此惡劣是交易所與倒把圑勾結所致已無疑義究其用心非令公債跌無可跌不止此項辦法不但令中産階級陷於絶地即公債壓下如此何日可望起色金融恐慌可以逆料農部如再不封閉交易所則前途之危險恐非農部所能負責也顏原本不善倒把圑之所爲頗擬令交易所停業以洩不能下停止交割令之忿農部方面與交易所有關者當夜即警告交易所理事曲卓新注意並謂即不下令停業公債價格搖動如此經紀人證金决不足恃試問到交割期能再開一特别閣議以助交易所否交易所方面思其言極爲有理以爲與其受農部之交涉致永遠停業何如自動的暫不開市思之旣熟故今日乃揭示進市矣 
　　交易所停市之後公債已不能開盤一班經紀人頗覺周轉不靈日内必當設法以圖補救至金融維持會方面則尙要求政府永遠停止交易所復業一以洩忿二可不交割但有王克敏在内主持此事决不至實現耳現有人作調停辦法主張以計價辦法交割其辦法即依全月市價於其漲落之着從中擬一極折衷價目令買者賣者依此標準交價則各得其平從前上海及東三省方面對於規元及買空賣空價格之漲跌太甚均適用此法今不妨援例爲之惟於此事可作主者只人有農財兩部財部黨然辦不到未知農部能否容納也（八月二十九日） 
[江浙兵禍之外報消息]  
　　英文正報特訊北京政府表面雖倡平和但暗中極力助齊攻盧因盧旣不奉令更爲反直分子若不合力剿除則恐不利於己故齊之成敗亦卽北京政府之成敗其爲援助乃分所應爾據某有力方面消息政府爲籌措軍費起見擬以隴海路全線擔保借債二千萬元聞其預定用途非僅對浙且以防奉因奉方正在振軍經武待機而動之故蓋北京所最慮者非浙乃奉而張氏復仇之志亦未稍戢　時機一至其必表明態度實行作戰以隴海路全綫擔保之二千萬大借欵秘密接洽者爲日已久交長吳毓麟曾一度報告國務會議據云該借欵中二分之一由華比銀行家承貸其他一半則由比國銀行完全貸付並云如借欵成立則索欠者必多實際恐難用以築路今據關係方面消息該項借欵實數爲二千萬外傳一千萬者不確且已如數交付洛陽將必直接用於對南軍費無疑至江浙戰費决不需如此其多聞最大用途即爲對奉江浙衝突不過大戰之導火綫耳而大戰之期若奉張不謀急進或不至遽生變更也 
　　滿洲日日新聞載二十八日有日本記者上田氏往訪段祺瑞詢問其對江浙戰事意見段氏答云余曾屢云不問政治對於時局問題並無何等意見余之南北統一之主張終不可能雖有名論亦屬空言故不如不言之爲愈也余非不願國家寗息如不幸或發生事變余爲國民之一人决不忍坐視决以此身起而補救之記者云當民主張勳復辟之時閣下挺身起而討之近來近於高齡對於如何暴亂者蓋有未暇理之槪段氏頗爲不愉即曰當奉直戰時張作霖幾次央余起而援助余曾拒之不願以身置於一黨一派之爭今次江浙問題大槪定能制勝勝者或能統一亦未可知誠如此誠爲吾國之至幸記者又質問盧永祥爲閣下門生今將見於戰爭閣下對彼有何高見段氏遂大笑答云非特盧督辦而已曹錕亦非余所敎者耶換言之現在直派或反直派樹黨相爭之武人幾無一不受余之敎育此其所以爲余也談後又復大笑會見約一小時之久因往見者衆多記者遂告辭而出 
[奉天通信（粲花）]  
　　江浙形勢緊張中之奉天 
　　自江浙形勢緊張東省即受影響謠言四起人心惶惑金融吃緊一若江浙决裂東省亦必捲入漩渦中者據一般人傳說當江浙問題發生之始浙盧代表粤孫代表津段代表及曾疏雋等相繼來奉以堅向日反直派攻守同盟之暗約粤浙奉本結成三角形勢互相扶助浙危則奉粤亦將不安故一旦奉直有事於東省關係甚切不能袖手作壁上觀故張總司令已允各代表之要求出東省實力以與粤浙相援應當時所定計劃江浙兩軍一交綏東三省即下動員令統兵入關晋窺京津津段此時再作馬廠誓師之舉振臂一呼舊日部屬一致響應運動王懐慶王王承斌守中立態度京津佔領則奉浙兩軍勢力即可通連洛陽膓背受敵亦無能爲計劃旣定東省對事乃爲積極的籌備行秋操行檢閱實爲部署軍隊之變相組織參謀旅行圑實分赴各地面授機宜而對於西路之防務尤有最完密之籌備錦州航空分處業已成立飛鷹隊長依里布先後運去後飛機十二架均已裝置妥協無線電台工程亦竣業於本月二十日通電近更在奉榆火車上設置無線電二十三日無線電台台長吳梯靑親率機手試騐成績極良至軍裝軍械續續西運名爲預備秋操實爲另有需用葫蘆島方面亦有布置水上無線電業經安置妥協發電旬日近更運去水上飛機一架試騐時張學良沈鴻烈李景林郭松齡等親往監視均極滿意除由營口水師練兵營撥去水軍若干水上警察局撥去警察若干近更聞由二十七師開去軍隊一部扼要駐紥足徵對於軍事加緊籌備設當軸無意用兵何必汲汲如此云云以上所述爲近日一般人所共和者但其中不無過實之處以記者所聞自江浙形勢緊張後反直代表確嘗來奉游說當局爲向日攻守同盟暗約故對於反直計畫固不能不予贊同江浙果一旦開釁奉省自難坐視舉兵窺關或所不免但當局近對人言江浙形勢雖日緊張瀕於險惡然示必即至决裂蓋盧齊勢均力敵各有牽制不獨蘇齊多所顧慮不敢輕易發動即浙盧向亦持十分愼重態度安肯輕於一試將來雙方或由大力者出而調解而即返於平穩亦未可知云云當局見解旣如此故對於軍事籌備不甚視爲必要近日態度仍極聞適昨日記者遇某要人詢以近來東省因江浙問題謠言繁興金融已大受影響當局何不暫止軍事籌備通電表明態度乎某要人謂當局仍堅持保境息民宗旨决不與任何方面發生軍事微論江浙未必驟然决裂即决裂而省能否出軍援應尙是問題東省整飭軍隊已經二年純爲保衛内部並無對外意味事過境遷謠言自息殊無表示之必要云云斯言是否由衷尙須將來事實之證明也（八月二十九日） 
[惠州陳軍撤退之原因（毅盧）]  
　　洪兆麟入閩攻漳 
　　以牽制閩軍攻浙 
　　近日廣州罷市風潮正劇烈時忽聞電報局傳出可靠消息據　惠州陳軍突於本月十九晚抽調他去城中秩序祗由商圑負責原日駐防惠城之楊坤如鍾子廷部二千餘人及熊略等部　餘人已向潮汕方面進發云云記者得此訊後方疑信參半詎翌日某方亦得一同樣消息如下惠城此次被聯軍進迫之後城中異常恐慌葉舉初本在城後以風色不佳遂率小隊趕赴平山拍電汕頭調兵始得洪兆麟派兵一旅協同鎭守蓋欲據此孔道以濟惠城伙食而城中則僅餘楊坤如熊略等守護爲數約有二千態度均甚閑逸平山間有米石運到唯民食仍困城中商店半已歇業苛稅雜捐向所未有聯軍駐守其西南北三面只餘東門可以交通此被圍時之情形也月前浙盧代表某氏於謁陳炯明後即由海豐來惠葉始由平山趕回惠州設席於城内惠波酒樓爲浙代表洗塵後二日即與葉氏偕去此時城中均無如何動作詎月之二十日午商圑圑總周季哲忽發令召集商圑巡邏市面而楊熊等部則連夜集隊向平山三多祝方面而去聞係趕赴汕頭全城治安交由商圑負責熊楊等部刻已抵三祝惠城東門現照常交通惟西南北門則尙關閉日前避兵燹之商界今已回店路上行人亦露喜色連日飛鵝嶺上聯軍已停止砲攻浮橋之過縣城者熙來攘往頗覺熱鬧現在商會長秦序東等召集議會擬出城請軍隊入城駐守葉舉業於日昨抵海豐與陳炯明商議計畫城中糧食以大兵他調故亦稍爲跌價云云觀此情形則惠城陳軍之撤退迨非虚語但陳軍堅守惠城兩載以與聯軍相持犧牲無限鐵血僅能孤守至今何以一旦捨去其中必有大原因在據陳系中人稱則謂此次惠城陳軍撤退其原因有二而其總因則受江浙風雲之影響蓋一月前浙江盧永祥已熟知直系之來迫特派代表來粤轉赴海豐與陳炯明會晤浙代表之使命有二其一則力勸孫陳調和略謂粤省東江之戰相持兩載塗炭生靈糜爛地方長此相持無論何方勝負均非地方之福不如兩方息兵共圖北伐大計其二則爲浙省自身計以粤陳軍隊與閩毘連特與之訂攻守盟約如直系有事於浙則潮汕陳軍入閩以躡閩省二孫攻浙之師以上兩條件經在海豐與陳炯明協商定妥浙代表一度赴惠與葉舉會晤後邓怱怱離粤返浙日來江浙風雲忽告緊張陳軍爲履行協約計不得不抽兵攻閩聞入閩者仍以洪兆麟部當之蓋洪部曾數次攻漳以便駕輕就熟潮汕洪部旣已移動則潮汕防地檄調駐惠楊坤如熊略部塡駐此惠州陳軍撤退之原因一也此次陳軍之移師攻閩名爲助浙盧實亦爲自利蓋前者陳軍洪兆麟部與閩北軍約夾擊臧楊於漳州北軍許以驅逐臧楊後以漳州歸洪駐守以爲交換條件迨漳事平北軍竟反約迫洪部出漳恐洪之不服又以由漳月撥數十萬供洪部軍餉名爲邊防軍費以餌洪詎此項軍費未幾即截止洪部李雲復以餉糈無着幾致譁變由是洪兆麟憤周蔭人之欺詐反覆日甚最近江浙風雲一起陳炯明出兵助浙遂命洪兆麟部擔任入閩洪氏爲公爲私均樂於攻佔漳州地盤遂即日下動員令前鋒刻已進至閩南之雲霄聞洪部入閩者計有李雲復尹驥謝文炳等分三路攻漳州并一面派人赴鼓浪嶼與閩省各路民軍聯絡以便洪部攻漳時同時起而響應以牽制周蔭人張毅之師聞閩省民軍之被北軍屈伏者均已暗行活動一俟漳州戰起即分投進兵（八月二十八日） 
[外報所紀之寗訊]  
　　字林報三十日南京通訊云今晨記者晤某大吏其人與齊氏甚接近據稱齊氏非得吳佩孕曹錕保證全力相助未必即動數月前所傳洛吳嫉齊之說雖頗有幾分確實但兩人今已推誠諒解盧永祥則恃與奉粤之三角同盟此次爲中國得勢者掃除不得勢者用武力以統一全國北京或將發一命令令盧服從中央政府逆料盧必拒絶於是便可爲寗方出兵之藉口齊已發出命令戰區内外人及敎會財産須盡力保護其本人尙在省垣日來南京稍安靖城内已停止拉夫郊外則依然如故 
上海泰晤士報一日南京電云齊燮元準備向上海方面前進料四五日内當聯合各路發動齊氏堅欲收回松滬盧苟不允讓出齊軍將從崑山前進使浙軍非退却即開火戰端由是而啓一方並可實踐齊氏不先開火之言齊氏現統大車十萬並有洛吳之兵爲其後援齊認取　松滬管轄權爲其政策之主幹去年本欲解决此事以洛方不同意而止齊之運兵初於夜間從水道秘密運輸迨後用火車始爲人知故寗人初時皆不知有運兵事現聞洛吳將從安徽運更多之兵來蘇南苑大號飛機數架已於星期六山火車運寗調停雖在進行但北京派來代表大爲齊氏所冷待此間現料欲免戰事唯有浙盧讓出松滬一法耳又三十一日南京通訊云此間情形比上星期大爲安靖但人民遷徒者仍多浦口方面每小時輙有津浦貨車用船運送過江刻下已有五十餘輛抵寗老式飛機四架亦從南苑運到但此機似未必能飛行因當局曾派技師至鎭江測量山洞大小俾知該機能否川火車裝運聞技師測量後曾命改築山洞口但以工程浩大卒未能行今晨更有一事頗堪發噱蓋有某高級官員遺記者一函稱事急時將有會署顧問某君及其眷屬擬來余寓暫避請余應允且謂余之應允此事足以有助於安定人心云云誠不解大軍閥顧問之請求保護與安定人心有何關係耶金陵大學將照原定日期開學東南大學暫展期 
[外報所紀之蘇訊]  
　　字林報三十一日蘇州通訊云星期五下午三時半記者自蘇乘汽汕船往湖州迎迓莫干山開來之游艇夜半抵湖沿途毫無留難經過江浙兩省砲船時停輪告以此行目的兵將皆以禮相待翌午莫士山游艇到湖州遂同回於八日三十分到蘇垣過蘇浙兩軍防線時僅駛行稍緩並未停輪官長皆與余輩爲禮運河中自蘇垣至浙軍防線一段除運兵船外未見一船兩岸田内亦無農夫耕作據稱各鎭居民已有三分之二逃徒他方但過浙軍防線則河中船隻往來與平日無大異昨日上午余曾見數千人乘船離湖州至蘇垣情形除人心惶恐外無甚可告商店雖多開門而交易寥寥前三日中拉夫甚多皆運往前線有數起頗見虐待星期五見被拉夫苦力三人躍入河中圖遁一溺斃一斷肋旋即斃命僕役未領警署木牌者無一倖免即縫紉婦人被拉者亦甚多就余途中所見浙江方面似軍隊甚少未爲戰備者江蘇則不然昨過平望遇大船兩隻儎巨砲至前線今午又見大號雙翼飛機一架飛過蘇城向嘉興方面而去 
 
 
 

Page 7

 
 
1;第一萬八千五百零五號;中華民國十三年 西曆一千九百二十四年九月三號
星期三 * *上海泰晤士報蘇州通信云風景佳麗之蘇城現乃感受被軍隊占有之痛苦現在城内有軍隊約三千人星期六日由寗開來軍隊四千人在蘇並未停留即直開崑山數日前蘇城有萬人之多被難者紛紛逃避每次火車擁擠異常在火車未到以前站上即患人滿沿車站一帶富戶與苦力往來川流不息站上付給人力車錢大都以大銀元此實爲創見之現象赴滬火車搭客如蟻絶無隙地二日以前多數商店皆關閉排門但今日漸復開張蓋以軍隊漸少之故商業略有起色僱用坐車已不甚難且價値亦已較平矣 
[外報所紀之杭訊]  
上海泰晤士報三十一日杭州通訊云據稱杭州中國銀行内現有軍用票二百萬元準備發行此時省政府財政似尙充裕凡軍需運輸及所雇夫役等用欵皆用現欵支付開往前敵之軍隊亦預發餉銀故料非至十分需欵時此項軍用票未必發行聞嘉興松江間鐵路西面險要地點皆埋置地雷湖州爲太湖一帶浙軍大本營城外已掘戰濠並設航空塲一所廣二百五十畝開赴湖州之兵皆素經訓練之北兵子彈充足兵士沿途購物皆照價給値近三四日内軍隊自閘口筧橋開往嘉興松江上海者日有千餘人每一二日自拱宸橋開往湖州等處者亦輙有五百人莫干山避署人士紛紛回滬山上警察原屬隊改編亦已撤回此間地方安靜軍隊並不拉夫所雇運輸苦力皆給工錢民間財産未受騷擾被封之船已釋放數隻俾可運米來杭此時運河内軍事行動亦未若前數日之急迫云 
[浙江之軍事消息]  
　　浙軍隊調防情形杭滬鐵路一日下午二時由松江站輸送第四師輜重營附掛二班快車於八時餘抵城站即行另備機車拖至拱宸橋下車轉搭民船赴長興營長爲蔣殿健兵士計五百餘人又駐嚴步兵第十五圑圑長王國樑所部第三營由營長呂兆熊統率步兵全營曁機關槍連於一日下午七時山閘口開專車抵筧橋駐紥又一日晚間十時半崑山方面發現蘇軍探海燈軍務善後處即開緊急會議派第十師參謀長程長發前往龍華查勘并由駐筧橋衛隊圑第一圑長周錦成所部各營當晚開車赴龍華途遇上海客車即行繞道避出至二日上午四時各兵車始進駛并聞盧督辦添委杭滬鐵路叚長陳湘濤稽查李振之鍾文江爲輸送員俾便隨時協助以利輸送 
　　浙省長復蘇省長電南京韓省長鑒奉　電敬悉愛護和平同此心理况値水旱之後民困已深救護不遑摧殘何忍苟有一線堪解倒懸之處雖摩頂放踵其復奚辭惟邊疆險象棋布星羅大有協力謀我無可倖免之趨勢個中寗息之機恐非浙方一隅所力能進止我公齒德聲息之機恐非浙方一隅所力能進止停之計載陽雖愚敢不竭其細流之微期爲河海之計危機一髮惟我公實圖利之張載陽卅印 
　　交部致浙江兩長兩電（一）杭州盧子嘉先生張省長本月二十八日准英日法美四國公使聯銜照稱聞江蘇浙江兩省省憲有將行開戰之危急情形應向中國政府將本公使等上年八月十一日照會内各語加以提醒並將該照内所提一切關於中國政府在此危急時有防免在江蘇浙江一帶外僑生命財産損失義務之聲明再行極爲鄭重申明等語查上年八月十一日該四使來照曾電達在案茲准照稱前情特電查照外交部卅一印（二）杭州盧子嘉先生張省長本月二十八日准英使照稱目下流傳浙江江蘇將有戰事滬寗鐵路因載運軍隊及在該處一帶地方軍事上之行動以致通車斷阻各消息應請嚴令有關軍憲免行干涉該路人員並免損害已作本國債權人抵押之該路及其各種産業按本大臣所悉者該路人員對於有責管理軍之輸運官員之意旨必能按其力之所能之辦理也再此次戰事關於滬寗鐵路及在上海或上海一帶本國人民之利益如受若何損失其責任即由中國政府負之等語特電查照外交部卅一印 
[乍浦之形勢與防務]  
　　乍友函云自滬報發表閩海軍擬抵杭州灣之乍浦帶有陸戰隊以攻平湖斷滬杭路交通之電訊後平乍人士紛紛遷避滬瀆一若大難之將臨者蓋我人察浙軍布防之形勢而按索地圖則蘇軍之欲以海軍窺浙境乍浦固屬要道但以實情論之則有不可能者在緣乍浦海岸有長及二十餘里之鐵板沙堅硬異常潮漲時海面僅高五六華尺其成東南五里有唐家灣者海度較深二三尺而暗礁甚多設非吃水極淺熟於駕駛者似難入口且三十日開到之軍隊係陸軍第四師砲兵四圑二營六連連長蘇占魁（字殿揚直隸景縣人）爲人亦極老練（按原駐乍砲兵一連已他調）携有快砲四尊槍械多件而浙西靖安砲臺亦已啓封傳聞日内尙有砲兵續到是則乍地防務森嚴閩海軍雖確有取道乍浦之計劃似亦難以登岸矣 
[浙方勘界代表出發]  
　　二日上午官紳商徐淸甫夏定侯高白叔陳智侯顧子才祝星吾顧竹溪李俊夫方仲友王湘泉王竹齋唐雍甫金潤泉諸君二十餘人齊集杭總商會先討論陳顧兩君出發查勘緩衝地線問題决午車偕陳參謀智候赴滬繼議維持民食救濟金融以及人民組織商圑民圑各問題並擬每日上午各紳商集政務廳下午集總商會俾隨時得以接洽討論云 
[杭州快信]  
　　此間昨夜得官電崑山蘇軍十時以探海燈照射前方顯然挑戰幸滬軍安然鎭定否則不免激烈戰鬭當由督署送登杭州各報今晨各界喧傳崑山夜已有戰事惟未得官電證實 
　　楊化昭部二十四混成旅一二兩營昨夜十二時由省開拔步行至拱埠登舟赴長興 
　　四師司令部將移吳興師長陳樂山尙在部署一切 
　　新設浙江警衛司令部其總司令官由憲兵司令馬鴻烈兼任 
　　昨夜十二時張省長在井亭橋　邸召在省各軍警長官開緊急會議 
　　警察各區署添設車行遊巡隊每區十六人佩帶手槍晝夜巡邏並於各分署每署抽調長警三名擴充保安隊 
　　金庫兌換劵五十萬元業已蓋印待發銀錢兩公會亦通過杭總商會五日開大會與各業商接洽以利發行　　湖墅行商唐雍甫等赴滬採米一萬石昨來杭辦銀七萬兩匯滬付價即可運杭接濟 
　　二日上午十時杭滬間電報不通聞係電桿被折四支之故惟軍用電尙通 
　　昨市銀根稍寛現水减一元計開八元今日又因滬杭消息停滯須增漲 
[閩艦抵瀝港後甬埠恐慌（廉）]  
　　寗波快信八月二十九日晚突由厦門開來軍艦四艘停泊鎭海關外三十英里之瀝港海面甬總商會鄞縣議會聞警立即電告盧督辦張省長及鎭海砲臺張司令等請爲嚴行防守等情已見本報專電記者亦於三十一日親自赴港探訪今（一日）日回甬後爰將所得消息彙錄如次砲臺司令部於三十日召集外海水警廳長鎭海警察所長鎭海縣知事等開緊急會議討論防衛方法結果一面由官廳親自督率各屬軍警嚴行防守一面請鎭海商會召開各業董事會議勸告商店照常營業力持鎭靜切勿稍事張皇現閩艦仍泊瀝港尙無進攻行動而該縣商民則已聞風傷膽然市面尙能維持該縣商會昨電寗波江厦各錢莊請辦現洋三萬元以備急需聞該莊等業已照解惟該縣居民則自戰謠起後已大起恐慌驀聞軍艦開到尤爲驚皇城區居民一遇江天輪班携裝挈眷搭輪避滬者小南門一帶途爲之塞而外海水警廳爲愼重防務起見亦於昨日出有布告略謂鎭海爲浙東門戶亟應加查察以防宵小潛滋自布告日起所有商輪漁船每日下午七時起一律停止進口日出後准予通行云云市上近頗有拒收各種鈔票或減低價格者以致金融不靈人心恐慌茲已由該縣商會呈請知事出示嚴行查禁矣 
　　寗波方面亦於三十一日鎭守使署召集軍警及各界領袖開緊急會議討論防務事宜到者有鎭署代表邵參謀長道署代表黃科長劉警廳長江知事及各界領袖張申之孔馥初陳器伯等六十餘人首由邵參謀長宣告開會略謂鎭守使會同道尹邀集諸君討論防務地方治安本由官廳負責惟近日處此情勢之下防務更形吃緊諸公有無高見請各發表以補助官廳之不逮云云次由徐修甫張申之陳器伯等各發表意見討論結果由官廳將大部警備隊調駐要隘並督率原有軍警加意防守一面又由官紳合辦大部民圑及擴充原有商圑軍民互相協助藉保公安議畢散會是日下午陳季衡張申之胡叔田袁端甫孔馥初趙缽尼陳器伯魏和鳴等爲民圑商圑事又在後樂園開緊急會議結果聞經費槍械等均已籌備就緒不日即可實行矣甬埠紅十字分會鑒於戰事行將發生救護事宜不得不先事籌備昨特由會長唐沛然楊槐堂召集當地紳商及各會員討論辦法俾免臨事周章鄞縣汪知事爲整頓防務起見亦於前日親赴巡防分駐所檢閱巡防勇對於防通之服裝操法甚爲注意昨晚八時起親率防勇十餘名各帶木壳快槍由署出發向東門街錢行街江北岸等處巡歷一週而返 
[湖州最近之軍訊]  
　　江浙風雲雖尙存一線和平希望然商界已受絶大影響泗安某典舖昨在白晝遭刦惟爲兵爲匪則害人人殊未敢武斷現洋飾物被刦一空損失頗爲不資又聞城北永記　莊昨來大批機戶摀毁店堂原因爲索欠不遂致干衆怒諸如此類不勝枚舉且軍隊關防依然甚爲忙碌駐省四師補充　第三營現又開赴兩　集中震澤一帶要塞紅會恐戰禍難免特設總部於三餘學社並在甲商設立救護學校招生八十名分「擔架術」「陸軍禮節」「救護學」「　帶學」等四組（三十一日） 
[江陰維持治安方法]  
　　江浙問題發生逾週澄邑社會已漸呈恐慌之象二十九日各圑體及地方士紳在商會討論維持治安方法後對於自衛交通糧食金融等均有具體表示人心始稍定茲將大略分紀如下 
　　自衛問題三十日各公圑又在市公所縣商會齊集討論决議援照武進成例設立保安圑招滿壯丁一百名經費請撥支省欵并公推祝廷華吳廷良何榮桂赴省請願撥給槍械一面由地方各圑體公呈軍民兩長核准并請福音醫院院長華爾德組織紅十字會 
　　糧食問題兵站部長王韞章尙須咨請縣署採辦以便運至常熟福山供給軍需張知事准咨命警佐高懋賢李盤銘實行調查本城全市存米僅一千六百三十石麵粉六十六袋煤一百二十七噸柴一百十五擔以民間日用猶恐不敷縣署即緩詞咨復難以應辦 
　　交通問題從邑紳祝廷華建議如數日再不通行全城日絶糧之虞亟由縣署發出護照傳知四鄕航船照常開行免被封裝况陸軍自從滬寗火車輸送黃田港後日來並無過境軍隊待利澄招商小輪撥回再由澄靖守備司令趙圑長（桂成）設法待兵站需用有暇藉利澄錫之交通 
　　金融問題三十日下午二時半東大街賓源錢莊接得申電以江浙兩方軍事自得緩衝地線之訊洋厘已降至七錢二分九釐五毫銀拆六錢半人心爲之稍定本邑各報均發號外現决定如戰事難免則由縣署發行臨時一元國庫流通劵以維市面 
　　治安問題照二十九日軍政紳商在縣署會議辦法組織軍警稽查處陸軍一排警士十名主持以排長爲正巡官爲副專司稽查長江輪埠旅客旅館並擔任巡邏城門啓閉以夜間十二時爲止逾時出進另有警所發出對牌爲證兵站事務所移設錢紗公所 
　　籌欵問題張知事迭接督軍感儉兩密電令籌六萬元以應急需迭與各紳士會商結果祇有二萬元可撥餘欵尙在籌商中 
[南通防務之近訊]  
　　馬玉仁部之砲兵營由運河乘船來通携有大砲八尊於三十一日經雲台山陸行至天生港旋即齊登江船開往福山滸浦佈防 
　　馬玉仁部之騎兵七十餘人於三十一夜馳騁直抵港埠本擬於一日晨間渡江惟因尙缺大駁船二十餘艘且有多數船隻篷板卸除未竣刻　雇工準備一切定一二日内轉赴江南 
　　馬玉仁部尙有補充兵百餘人由淸江開赴江南現正兼程並進日内即可抵通通海鎭署已接電訊即囑港埠預備供應 
　　通海張鎭守使仁奎近由鎭江發來密電甚多多係訓示通海管區防務者由守備司令官關福分别照辦 
　　鎭縣二署鑒於淸江馬玉仁部軍隊由如臯開拔來通者均係由平潮市繞道唐閘前往天生港共計平唐兩市間路程二十餘里爲行軍便利起見爰雇工就雲臺山起築路逕通港口其間祇八里許較前减少十餘里之多路面寛度約六尺刻已趕緊築成 
　　駐通警備隊營長逖生連日派隊巡邏會哨異常切實城廂一帶安謐如常 
　　此次馬部騎兵調防行程頗苦有某兵在白蒲擬乘公共長途汽車因車中搭客已滿祇得站立車窗旁不料行未片刻某兵手扶窗篷不愼遂致倾嗶跌鼻骨折斷血流如注當經該管軍官得訊立即着人送往白蒲某寺醫治惟某兵傷勢重不識能保生命否 
[贛蔡改期下山原因]  
　　東南間題難以應付 
　　贛督蔡成勳於二日晚赴盧山避署醫治目疾已二旬餘旋因軍事緊急定二十四日下山二十五早抵省乃專車由潯開來時而到者僅爲財政廳長鍾汝廉此中原因或謂蔡因署氣雖消秋燥太甚醫目疾之俄國醫士伍某以蔡如於二十四日下山則目疾如何不敢負責蓋因目疾雖愈尙宜靜養最少須於下月初返省故蔡再暫留幾日其實不然聞因有洛吳代表劉萬齡滇軍師長楊如軒及孫丹林等均先後於此數日内至盧謁蔡面商東南問題現劉楊雖於二十五日下山赴漢轉道赴洛然孫尙在盧其他各要人亦紛紛前來蔡自不得不與之周旋且此東南問題殊難應付而各方包圍甚力難以擺脫故借目疾未愈暫避政潮日來恒偕其夫人乘新製之游山藤與至佛生岩御碑亭大天池黃龍寺等名勝賞玩風景孫丹林吳金彪等亦時常追隨表面上固甚暇逸也 
[東南風雲中之魯訊]  
鄭士琦對江浙戰事雖聲明嚴守中立然魯處洛吳勢力範圍凡所舉動須瞻吳之馬首故中立能否辦到恐鄭氏亦無十分把握三十日第五師長孫宗先召集所部軍官開會關防過密内容無從探悉只知當塲出題兩道令各旅圑營軍需官從速擬答一爲前敵如果發生戰事軍需對於餉項應如何籌劃一爲前敵如果發生戰事軍需對於槍械子彈等務應如何供給與保存由此觀測是否關心戰事可於此中參之又當此風雲緊急中馮玉祥又派人來東招兵魯人以馮氏此次招兵必爲應付江浙戰事大都異常注意兩長頃已得鉅野縣知事來電報告云濟南督理省長鈞鑒陸軍檢閱使派連長枘維智來鉅招兵應否招待請示遵鉅野縣知事孫叔達陷（三十）叩 
[京商聯會重要紀事（尊）]  
　　維持金融與主張和平 
　　全國商會聯合會八月三十日上午十時在京畿道會所開會到者十餘人安迪生主席討論事項甚多惟維持金融與請江浙息兵兩案最關重要茲將其維持金融上國務院呈及電齊盧并通電各省商會主張和平原文覔錄如左（一）呈國務院維持金融文爲呈請事案據本會評議員張繼宗胡炳堃雲維儒等提議查交易所之設原爲活動公債調和金融固屬法良意美乃近日北京交易所聽各銀行號作經紀開期放盤不按章徵收買賣證據金專以買空賣空爲能操縱金融遺害社會影響商業莫此爲甚亟宜呈請政府對於交易所開期放盤買空賣空嚴重取締以免擾亂金融市面恐慌商民無破産之憂公債之信用可保等情當即公同討論詳加研究僉謂取締交易所開期放盤買空賣空此爲治本辦法查各報所載公債陡然跌價買公債之家虧累甚鉅無力收交迫而向農商部求令展期交割其初欲富之心可嘆其繼無告之情可憫若不設法維持牽動市面金融響商業波及政局不堪設想欲圖治本必先治標該交易所旣變章開期放盤又不照章徵收買賣證據金致令買者輕於嘗試無端傾破自家而賣者將就通融未免咎由自取應請政府指令京師總商會北京銀行公會出而作公平之仲裁一面派員澈查該交易所曁作經紀之各銀行號所有賣公債之數目若干究竟實存有無此數並查其歷次經手所賣公債是否均交現貨如有舞弊情事治以應得之罪飭令以後交易按照舊章辦理不准開期放盤買空賣空違背調和金融活動公債之原則治標治本無逾於斯當經全體贊成表决通過理合呈請鈞院咨行農商部指令京師總商會北京銀行公會作公平之仲裁以資結束并派員澈查交易所曁作經紀各銀行號有無舞弊情事依法處理飭令交易所以後不准開期放盤買空賣空商民可保其身家公債愈增其信用不勝迫切待命之至（二）致各省商會運動江浙和平通電各省總商會公鑒江浙軍事全國震驚本會呼籲和平開會議决電請雙方息爭原文曰南京齊巡閱使杭州盧督辦鈞鑒江浙軍事行動初猶以爲報紙謠言近則雙方佈防一觸戰禍即發全國爲之震動商民尤極恐慌伏念今歲水旱災區廣至十數省災民多至數百萬弱者多塡溝壑壯者多流爲匪商業凋零金融枯滯賑災防匪且慮不及若再益以兵端防區盡撤匪必四處竊發患伊胡底我公素重保境安民載在公約務懇本寗人息事初衷俯念商民之呼籲勿開戰事各撤前防尊重公約保持和平商民幸甚全國幸甚急不擇言伏維垂察云云務希貴會查照同起一致呼籲事機迫切竚望勿延全國商會聯合會卅印（八月三十日） 
[修改湘憲之激進（湘雅）]  
　　九月一日開會提議 
　　湘省修改省憲問題已疊見通訊最近形勢更爲緊張省議會已定九月一日開常會即首議此事現聞議員署名贊成修改者已有一百零二人去法定人數不過約二十人而已至政府方面一俟省議會議决之後即將另設修改會會員爲省議員及其他名流縣議員各若干名組織之委員長一席聞已擇定新自漢上歸來之胡瑛胡屬政學系前次葬母歸來其聲勢頗赫弈一時也在此修改進行之時反對者亦竭力活動議員中李鍾元等宣言誓不贊成改憲惟此輩在議會中素不知名故疏通者不之及此輩乃大結合以增加阻力現政府已派人着手疏通如不能如法泡製則將來即强制執行令其署名蓋章如膽敢聲言爲壓力造成宣佈内幕則即由湘南湘西二督辦負責蓋反對者多湘南湘西人其親戚朋友多在故鄉將來即加以一種制裁人無不有親戚朋友如因一己之强梗而使親朋受禍必不肯爲則自不敢聲言反對矣 
[浙省自治法大會紀]  
　　浙江省自治法會議二日上午九時開第十七次大會出席代表九十餘人由褚輔成主席諮詢大會從即日起擬改下午一時至五時爲開議時間衆贊成毛　正云杜代表師預被選後因病未能出席昨已逝世享年五十五歲應否付給公費以代撫恤主席云此與本會支給規則似不符合應另籌欵三百元以作卹金衆贊成次議起草委員會提出重要議題（十三）地方稅應如何規定當經稽文葉煥華趙舒沈鈞儒孫家驥孫智敏等討論結果交起草委員會自由起草次議（十四）四 
敎育應如何規定王簡廷說明敎育關係自治前途至爲密切主張普及之規定休息十五分鐘經亨頣說明敎育委員會之組織復經姜恂如葉亘東等討論一過沈鈞儒主張付起草委員會自由起草表决結果贊成者多數可决慮鍾嶽動議（十五）（十六）（十七）（十八）各議題均付起草委員會自由起草由主席付表决在席七十七人起立者四十七人多數可决盧鍾嶽又動議（十九）（二十）（二十一）三議題合併討討因至法定時間遂無結果而散 
 
 
 

Page 8

 
 
1;第一萬八千五百零五號;中華民國十三年 西曆一千九百二十四年九月三號
星期三 * *自由談 
[餐櫻廡漫筆] [  蕙風]  
　　戊午四月挈琦兒入都扶先慈遺柩南旋時琦兒十五歲初學畫山水姜頴生先生（筠别號大雄山民時年七十有二）見而賞之以精箑見貽一面畫樸茂樹石欵署幼韓世兄見訪並問畫於余索寫一檯一石以爲效法迺取此徢倣盧浩然草堂圖意贈之明知此種筆墨非初學所能措手因見世兄資性甚高欲其取法乎上耳一面書手批芥子園畫譜數則作畫者從樹起凡枝葉根榦諸式俱宜摹倣爛熟再將其中反正濃淡遠近聚散遮掩穿揷之法講求盡致筆端方有變化大凡一幅畫幾株樹安置得法濃淡合宜則以後自易措手若樹先不佳無論如何喫力不能出色矣故畫家樹成可抵過一半工程也畫樹密林易工枯枝難工密林但知留空氣處則聚散相攙濃淡相閒便可悅目故易工也枯枝必須筆筆見力量柯柯有形勢聚處不亂散處不單濃處不野淡處不薄非操之至熟未可云得心應手故難工也芥子園論黃子久檯法云樹固要轉而枝不可繁枝頭要斂不可放樹頭要放不可緊此語殊未曉暢初學多所未解要知樹就全樹言枝就一枝言枝頭要斂則前後上下不相雜也樹頭要放則伸縮偃仰可得勢也一樹有一樹之形勢不相擠礙則不緊矣一枝有一枝之部位互相照應則不放矣總之即前所云須知留空氣之說也石如先生有言凡作畫要伸手放脚處處舒展無拘攣之形是也悟得此言則樹法思過半矣頴公畫名趾美王吳（四王漁山）夫人知之其書法遠紹北碑典型近窺玉局庭奥與夫論畫之精合之爲三絶藝林鴻寳曷以加茲歲序匆匆庚蟀七易頴公歸道山久矣琦兒塗抺略無進境可言悵且愧矣 
[記避難中覓屋所見（上）] [  不才子]  
　　余居上海南市江浙風雲旣日緊不得不爲謀生命財産之安全向租界覓屋以便遷居托庇外人宇下本極所不願而因探索房屋發見數種社會狀况與思想益增余無窮感慨爰撮要記之 
　　一處出租一樓下廂房連次間叩戶入問已出租與否詞未畢一年輕婦人急曰我家房子是不對的須連家具出租言已翩然入後屋惟一偉男子似老官僚若大腹賈者辭色較和曰不妨請進一視則赫然一極華麗之臥室燦爛之銅床紗帳四撩床上忱席精雅衣櫉奩臺以及其他桌椅均以紅木精製陳設非銀即晶電扇電話畢備私計其値非一二千金不備而詢其租金則亦不過每月五十四圓但無傭役宿處遂退出且揣主人意亦不歡迎余之爲房客也 
　　一處出租一客堂樓榜於門者爲某某學校余默念能假居於此亦良得可使諸兒附讀不致輟學校以樓下客堂及兩次間連廂房爲敎室時在傍晚已散課僅有童子兩三在桌上捉鐵子此外敎員職員　無一人問童子以房主人安在爭向樓上指進客堂後見女傭數輩或方洗衣或方執炊又問以樓上屋是否已出租内一人向上高呼有人來看房子未有應也俄一十四五歲少年怱怱奔入有物炙余手視之則燒餅盈握彼女傭即曰客欲看房子可隨之上余遂接踵登梯則一媪出應余自門次内噉室中設榻數架榻上人正在吞雲吐霧耳皆女子此蓋東次間連廂房樓也其後退出同顧西樓亦然其租價則每月十八圓余以此間正不可一朝居含胡了之而媪猶謂如合意稍减亦可相商也 
[江浙風雲中之乩語] [  知我]  
　　鬼神之事儒者不談然而荒塜斜陽烟愁紫玉秋墳細雨鬼唱鮑家古來小說家言亦覺歷歷如繪則事之所必無者安見非情之所或有耶今因江浙風雲緊急衆到乩壇而叩焉適濟公降壇問風雲能否消滅忽沙盤大動旋轉如飛乩示七絶二首云要問和平事在天此時着急亦徒然多疑莫决錢財費城内相安不必遷箱籠行李載車多蛇影杯弓可奈何遣將調兵爲保境勸他全仗兩方和欲再問則乩已寂然不動矣余固不信鬼神姑誌之以覘其騐否 
[瑣談] [  瘦鶴]  
　　恩及魚蝦 
　　甲乙二人談於荼肆甲曰今日市上魚腥蝦蟹頓然絶跡問其故則曰江浙風雲日緊運兵佈防隨地捉船漁舟夜不敢出撈網掛罾之事暫時停業耳乙曰據此看來目下魚蝦水族皆當至海龍王府開慶祝會向龍王叩謝天恩矣旁坐丙丁二人聞之兩曰海龍王必不貪冒當告諸水族曰汝等不必謝我可自向江浙軍事當局拜謝活命之恩丁笑曰然則兩省軍長可謂恩及魚蝦 
　　地藏王菩蕯叫苦 
　　舊曆七月三十日爲地藏王菩蕯佛誕凡有地藏殿處香火無不繁盛蓋芸耨功畢木棉未收農家有暇婦女多借此香信爲游散之樂崑太嘉定一帶此風特盛今歲不幸靑陽港至黃渡爲江浙兩軍增兵佈防地點農民驚惶不定捉人捉船之謠一日數至地藏殿香火頓絶蓋婦女膽量尤小非遷徙他處則緊閉房門不敢出外一步矣或曰地藏王以誕日收入之錢糧香火爲一歲之開銷且亦有孝敬上司應酬同列之用今歲此項大宗進欵忽然落空菩蕯亦暗暗叫苦矣 
[秋燈閒話] [  嵇履冰]  
　　秋令旣屆溽署稍退而江浙開釁之謠傳亦乘間而起默察天時則忽而驟風邪雨忽而烈日亢陽一若陰晴靡定正所以表示時局之不可捉摸也者 
　　秋字从禾从火江浙土壤膏腴爲盛産禾黍之地吳越一家不啻唇齒今則空谷來聲謠言四起士紳之苦口呼籲不能動軍閥惻隱之心遂致羣情惶惑朝不保暮是秋之一字在今日固暗示江南禾稻盛時不免開火矣且秋時囑陰於行爲金兵革之禍竊恐實現此固江浙人民之大不幸也 
　　秋初襲夏日餘威火熱可畏令　　爽故有稱之爲秋老虎者現北方之虎威燄方張行　伸其爪牙擾及東南老虎而當秋令誠哉其咄咄逼人矣雖然金風旣飄凉氣盛至虎威雖猛亦有歛跡銷聲之一日然則世人固何必談虎而色變哉 
[海上蜃樓（九五）] [  釧影]  
　　第十回濟濟羣公紅樓夜宴嬰嬰多士綘帳風淸 
　　又過了幾天梁玉史便到平報館裹告訴祖書城說准定下禮拜三請你來上課咧祖書城道敎些什麽呢梁玉史道我們的課目上總是寫着國文兩字總在國文的範圍以内你瞧應該敎他們些什麽課程請你斟酌去辦并且你此刻還不知道他們是那樣的程度咧對於女學生似不宜選那種沉悶文字給他們讀你以爲如何祖書城道這話很對女學生的文字以適用爲宜那種長篇大論說理精深的文章都不相宜他們又不要考試去做官又不要造成什麽女大儒最不好的是弄成一羣女書踱頭自己是眼高於頂都瞧不起人家其實他們所得的也只一些兒皮毛將來第一件事就是夫婦不睦連自己一生幸福上都有影響依我想只敎些實用上的文學和智識而且還要鼓舞他們的興味這文藝本不是艱深枯寂的東西啊梁玉史道你說的話對極了我想你一上課學生們一定能歡迎你祖書城道我向來敎書只求學生得着實益歡迎不歡迎還在其次并且還有句話要說在女學校裹敎書這是第一回也不知道敎得來敎不來我先試試看到了禮拜三祖書城吃了早飯便到高昌廟蠶桑女學校來原來梁玉史怕祖書城起來得遲而且路又來得遠因此把課程都排在下午這時祖書城自己還沒有包車便從租界裹雇坐了人力車到了西門方浜橋便要換車再由方浜橋雇了車子坐到高昌廟有時到了西門斜橋還要換一次車一到租界以外那個馬路就是高一塊低一塊崎嶇不平車子也就東一側西一側似醉人一般那個車子呢旣齷齪而又破碎拉車子的還有許多未成年的童子你要不坐他的車子呢也沒有車子可坐要從西門走到高昌廟是萬萬走不動的祖書城親見一個四十多歲很肥胖的男子坐着一輛破碎的人力車一個瘦弱未成年的小孩子拖着一步一顚的在那　确不平的馬路上走深覺得大非人道主義因想止樓的一班朋友中有好幾位都住在西門的預備同他們說說可以想個法子現在西門一帶不是漸漸兒熱鬧起來了過了西門斜橋完全是個鄕下地方格式馬路反而比較修整些便一直到高昌廟來那蠶桑女學校地方雖然不大却倒也甚爲幽蒨 
三言兩語[  愛棠]  
　　天下惟至誠可以感人亦惟至誠可以禦侮夫誠所以去僞能去僞則推心置腹爾母我詐我母爾虞天下可以無事矣今江浙之風雲何爲乎而來我敢一言以蔽之曰肇端於不誠而已矣是以欲保江浙和平亟須督促當局謹守誠字始終不渝則庶乎其可矣 
　　茲有友人黃君之子生纔彌月頸項骨處忽生一核大如橄欖不痛不紅不癢惟火熱甚大遍搽中西藥不能消散如開刀又恐小兒不勝海外醫家有知其症狀而告以治法者無任感紉賜函請寄愛多亞路中華國民製糖公司黃君復君鵑啓 
 
 
 

Page 9

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 10

 
 
1;第一萬八千五百零五號;中華民國十三年 西曆一千九百二十四年九月三號
星期三 * *國内要聞二 
[包寗鐵路之秘密合同（尊）]  
　　比公司催我履行 
　　比　實業公司代表陶普斯擬續發第二第三批債劵一百六十萬磅屢催我履行合同交部以折金佛郎虧損甚鉅未肯履行此事正在爭持中茲將該合同覔錄如下「訂購鐵路材料合同」第一條（訂立合同者）本合同於西歷一千九百二十二年（即中華民國十　年）十月二日在北京訂立中國政府由交通總長高恩洪財政總長羅文幹按照國務議决經大總統批准代表簽訂爲一方面比京比國承辦中國實業公司（下簡稱公司）委派其總理霍伯陶普士代表簽訂爲一方面第二條（合同事由）（一）中政府允在下列條欵所定期限内向公司購買　綏路之包頭至寗夏沿黃河左岸約五百公里路綫建築及行車所用材料（二）材料價値總數約計合二百二十二萬磅如總數不及此數公司有供給材料達二百二十二萬磅之權利中政府有支配敷餘材料於前項指定以外他項用途之權（三）公司允在所定期限内按照市價供給材料并照下列所定交付應需欵項（四）中政府担任償還公司按以下所定發行八釐債券募入之欵（五）所有應需材料均向比國各工廠訂購其因技術上節省上及政治上之關係公司得斟酌雙方利益向他處訂購者不在此限第三條（供給材料）（一）訂購之材料係按建築及設備之需要指定程序由中政府定明知照公司（二）爲免除購買及使用一切材料延遲起見公司應在範圍内陸續撥付爲中政府需料募入之欵　本此旨規定程序以全雙方利益（三）極遲在西歷一九二二年十二月底以前中政府趕速將此程序知照公司内應聲明應用材料及供料大槪時期（四）至於一切材料其數目性質及交交料期限凡未經中國政府同意者公司絶不得任意供給但公司實係按照本合同所載各欵供給材料政府不得拒絶同意（五）所有公司供給之材料其進口及經過中國地界之關稅厘金雜捐費用等一槪蠲免（六）無論何種緣由如因事故所定程序不能履行或須展緩時除公司不願間斷供給材料或爲他項供給悉聽公司選擇外中政府允將材料改爲他項用途并對担保品無價値時另具新担保品（七）公司允撥存中國欵項以備中政府開支所購材料之設備工費及按第十五條規定公司所派人員之各項公費但此欵項總數不得超過材料價値百分之十即二十二萬磅此欵係陸續撥交中政府其數目及日期由雙方議定其用途由中政府核奪（八）在前定發行債劵未經售出以前撥交中國之欵應按每三個月二釐二五計　　　　　　　　　　　　 
息以貼補公司此欵係以債劵抵償（此項債劵之發售載在第十三條内）係以券面倍於墊撥欵項之數交公司作爲抵押正式債券未印發時給公司欵數與正式債券相等之臨時債劵一張或數張此次臨時債劵將來應撥給正式債劵其應得利益與正式債劵同（未完 
[廣州罷市解决詳情（毅盧）]  
　　未能决前之廣州險象 
　　政府最後與商圑調和解决法 
　　政府發還扣留軍械商民報效政府五十萬 
　　廣州罷市形勢至二十九日益覺嚴重蓋二十八日各法圑在總商會公推代表鄧某等六人携帶商圑提出要求之七條件應許崇智之召赴粤軍總司令部開會討論解决罷市方法（其情形另詳二十八晚通訊）是日下午七時許六代表到粤軍總部後即由許崇智親出接見各代表中馬某隨即將二十八日各界在總商會情形報告並謂現在商圑之意見歸納起來擬成七條件請政府容納各政府照准則全城商店旦夕可以復業務請總司令及在座之伍外部長朝樞汪敎育會長精衛李軍長福林一致替商圑向政府要求云云隨由許崇智發言略謂本日（二十八日）鄙人與伍朝樞先生汪精衛先生到大元帥府謁孫大元帥大元帥謂商圑被扣留之械政府必當發還但爲有條件的發還第一須全市商店先行復業乃有磋商辦法至於領槍繳價一事已不成問題當時並奉帥令着鄙人與伍汪諸先生向商圑方面磋商鄙人可信政府必將商械發還有法圑代表鄭某答稱今日罷市風潮之釀成純係政府扣留商械如政府立即發還槍械則其他問題可迎刃而解汪精衛謂罷市問題與扣械問題合攏來講極難解决不如分爲兩項辦法（一）商民復業則政府撤退市内軍隊（二）商圑改組則政府發還扣留軍械伍朝樞謂此辦法最爲簡捷商圑若照遵則偌大風潮頃刻立可平息至於政府發還軍械旦見大元帥訓令商圑儘可安心某代表謂日昨大元師訓令謂罷市之店則不發還其訂購之械其未罷市者即可發還近日廣州罷市之商店實際上多是商圑軍份子若是則全數軍械豈非無一可發還之希望乎許崇智謂政府所謂已罷市即不發還者係指商圑未改組前言若商圑改組後則終歸發還也某代表又　然則政府改組商圑之辦法可得而聞乎汪精衛謂商圑改組之原則　外下列兩項（一）商圑不認有軍隊之性質戰時不得調動參戰（二）商圑須受政府之監督及指揮其組織法須依據政府頒布之商圑組織條例（政府起草條例時法圑代表及商圑代表儘可加入討論）某代表等斯時復反覆討論汪氏提出解决罷市之兩方法汪氏再加以解釋謂第一項理由政府因商人罷市恐發生滋擾事端故調兵入市鎭壓如商店復業開市則政府立下令盡撤市内軍隊市内如有事故發生政府負完全責任第二項理由政府此次扣留商圑軍械係因商圑長犯下法嫌疑及訂械手續之不合如商圑遵例改組則政府可安心屆時必將扣留之械發還汪氏解說畢各法圑代表謂倘照此辦法許總司令與各位可以擔任解决否許汪伍等謂吾輩必可力任辦妥許等又詢各代表如照以上辦法而行則代表諸君亦能擔任商人即日復業否能代表商圑說話否各代表至是不能答辭良久始謂吾輩係二十八日由五法圑臨時公推并不能代表商圑負責吾輩祗可以法圑代表資格將今晚所議之辦法轉告商圑而已汪許等以法圑代表不能代表商圑而直接開談判未免頓覺失望祗得將以上辦法電告廖仲愷及孫中山廖復電謂以大元帥之主張爲主張旋又接中山復電謂非商民復業無辦法可言帥府頃已下令滇軍第二師長廖行超擔任西關治安第二軍軍長范石生擔任城内治安許等接電後對各代表稱請諸君回時即通告各商民於明日（二十九日）一律開市則扣械案解决自易也云云時已晚上十時許各代表祇得唯唯而退各代表回商會後即將是日在粤軍總部會議情形報告商圑而二十九日商圑尙未答復商店罷市依然如故政府認爲無調解餘地自二十九日早起向西關愈加戒嚴惠愛路方面調到桂軍千餘人沿途戒備向西門外警戒凡由西關入西門之人一律不准入城豐寗路至太平門由豫軍節節佈防凡由西關第七八甫　豐路之路口皆有豫軍把守不許市民由各路口出豐寗路由西濠口至沙基黃沙亦有豫軍防守禁絶西關與各地之交通并於二十八日截斷西關一帶之電話線其一種戒嚴之景象實爲向所僅見此二十九日上午之情形也中午西關十三行之新張茶居日香號不戒於火延燒十三行各銀號及怡心茶居大信銀行頭座（即東亞銀行）被燬店舖約七八間當火警時有某銀號夥伴某甲携現銀二千元出走某甲固商圑份子携銀時并佩有手槍在背後行至中途被匪徒垂涎搶匪約六人將某甲包圍并奪某甲背後之槍擊甲倒地掠槍而去而現欵因笨重未被匪徒搶掠當火燒時適値全城在加緊戒嚴中人心愈爲徬徨幸下午一時火已減息居民驚魂始略定此廿九日上午之情形也延至下午罷市形勢忽大有轉機蓋此時政府已派出滇軍第二軍軍長范石生滇軍第二師師長廖行超與商圑要人在沙面開會商議和平解决方法經雙方讓步訂立和平解决五條件政府方面由范廖二人簽字保證商圑方面由商會會長陳廉仲簽字負責二十九日下午雙方完全簽押後翌日依照條件履行全市商店則準明日（三十日）一槪復業軒然大波之罷市潮與扣留軍械案遂於本日下午完全解决茲將雙方解决之五條件錄下（一）陳廉伯通電悔過擁護大元帥（二）取消陳廉伯通緝令（三）商圑報効政府軍費五十萬（四）政府發還商圑槍械（五）政府撤銷市内駐軍（八月二十九下午八時） 
[各省敎育界雜訊]  
　　奉天東北大學消息（一）東北大學工科學長趙厚達博士在德病故已誌本報王兼校長以學長一席極關重要不便久懸於二十一日聘左質良氏接充左君係留美工學碩士現充東三省兵工廠第二砲彈廠技師客歲曾兼充該大學工科敎授（二）文科俄文艾敎授係俄人因赴美結婚故由艾氏薦敖女士代理艾亦俄籍法科英文敎授張筱竹辭職遺席聘定謝求靈氏接充政治法律敎授宋振寰改充工科英文敎授遺席聘朱尙瑞担任法律劉廷冕担任政治又法科新添日文敎授一人聘耿眞如充任已分别接事矣（勛） 
　　奉天敎育展覽會近訊前奉天敎育　廳長謝蔭昌在任時曾擬於本年八月間在省内舉行全省敎育成績展覽會搜集各校各科成績詳定優劣以鼓勵學子之向上而期敎育之日趨發展法至良意至美也惟因去職未能如願茲聞祁廳長對於是舉亦極端贊成惟原八月間舉行已難辦到連日特開會召集各科長科員及省内中等各校長等討論一切擬定敎育成績展覽會决於本年十一月中旬舉行會塲假城内敎育總會或東關圖書館内（最後會議再行决定）開會展覽期限至少須一星期左右由九月十五日起至十月三十日止徵集省内外公私立各中學師範工商職業專科及男女小學各校成績品至成績品之種類爲國文算術英文地理理科工作品農作品及圖畫手工習字等科省内各校成績品呈廳審查合格後交會評議部評定等級外縣各校成績品由敎育公所審查合格後呈廳交會評定等級評議部之組織由廳派委員十名由省立二十三校出代表十五名外縣中等以上各校舉出代表十五名現在廳内設立敎育展覽會籌備處各該代表務於九月十五日以前如數舉出赴廳報到以便分配各項職務籌備進行（勛） 
　　豫省省立十三中敎潮續訊河南敎育廳長王糼僑因省立第十三中學（設在懷慶沁陽）校長趙乃英被控致將控告趙某之學生王有道畢太昭等八人解送警廳等情業誌前報聞王赴洛結果吳使頗爲震怒有已電請敎育部將北大學生畢某等開除之說李省長主張澈查後再行懲辦當時有令河洛道尹由升堂查辦之意由頗激烈面告王幼僑云一經查實若控告辭虚即將爲首之學生槍斃以儆效尤王恐因此愈激起敎育界之反響特請省長令開封道尹孟廣澎就地澈查刻聞開封道尹已接到省令矣又聞第十三中學校長趙乃英頃已到汴並已呈請洛陽巡署省署要求將學生解送洛陽對質如控告是實即行解戰請懲否則應治該生等以反坐之罪尙不知如何批示也頃據敎育界消息王幼僑於日前由洛旋汴適趙乃英辭職聞王已准如所請並委給敎育廳諮議職務惟該校校長尙未委人並聞趙於一二日内即行赴洛謁見吳使李省長聽候查辦（樵） 
　　湖北敎育界退欵興學之運動湖北敎育界各圑體以敎育事業素無固定之基金徒拾軍費之唾餘軍閥一喜一怒致影響敎育之存亡故應亟謀確定全國敎育基金樹立全國文化基礎迺承諸友帮好意將庚欵退還洵爲確定敎育基金振興文化事業之絶大機會乃洛吳不异違反全國公論堅决主張築路爰聯合五圑體組織退欵興學委員會發佈宣言闢國人之淆惑爲一致之主張凡未經全國敎育界贊同私自壟斷庚欵或竟擅作他用者誓不承認除公舉代表入京交涉外並函懇各省敎育界同仁從速組織斯會推舉代表赴京共同主持必達到將退還庚欵悉數充作全國敎育基金之目的而後止（雪） 
　　鄂省各縣小學删去模範名稱之廳令湖北敎育廳現通令各縣知事文曰案據湖北各縣敎育行政聯合會委員方作舟呈稱案准會員夏口縣敎育局長劉人龍提議小學校應否冠以模範名稱一案（中略）等情到廳查該員等所擬各縣小學校凡冠有模範字樣者一律删除以符新制所見甚是應予照准除分令并轉呈備案外合行令仰該知事即便查照辦理具報備核此令（召） 
　　鄂敎廳咨請選送體育生湖北敎育廳現咨行湖南敎育司及安徽江西兩敎育廳文云案據私立武昌中和學校校長耿丹呈稱竊西哲有言强健精神寓於强健身體故泰西各國對於體育一項莫不與智育德育認爲同一重要屬校有見於此爰於中學之外另組體育專修科現已在武昌招生一次惟隣省各有志研究體育者當不乏人茲擬在湘贛皖三省各招收數名選送來鄂藉拔眞材而免向隅等情據此除簡章及招生布告由該校直接寄陳外相應咨請貴廳即希查照辦理實紉公誼云云（召） 
　　紹興縣敎會籌備全浙敎育聯會全浙各敎育會每年秋季開聯合會議一次開會地點由舊十一府治挨次輪値本年輪及紹興縣敎育會於九月一日特召集評議會討論應行籌備各事宜當决定三項如下（甲）應需經費先向縣署請由準備金項下撥取一百元（乙）僱用臨時書記一人臨時工役一人以半月爲限（丙）推定馬鶴卿爲文牘員翁天寥馮蔭喬潘文源等爲記事員朱少卿孫慶麟王聲初胡家俊李士銘莊子良陳津門朱子餘等爲幹事員該會又以全敎育會聯合會已定九月七日開會即推定馬鶴卿陳騷二人爲出席代表并又决定議案二件（一）去年本會提出於全浙敎聯會之「浙江徵求遺産稅充作敎育基金案」再由本會將原案送交浙江省自治法會議請其採納（二）按月發刋敎育月刋月由會費中提出十元爲經費 
[地方通信]  
　　松江 
　　預籌救濟婦孺會松地現狀安靖如常惟因封船關係農人裹足糞船亦無山到市致沿河居民因無處出糞各將便桶傾倒河中殊與衛生大有妨碍已由衛生會調查員錢天聲等函請警所設法取締此間基督敎樂恩堂美敎士步惠廉牧師戴朝恩及松紳陸規亮馮靜岩等以江浙風雲日緊對於婦孺不能不預籌救濟方法因特於九月一日齊集樂因堂開會集議决定組織「松江基督敎婦孺救濟會」擬具簡章八條函請松滬當局出示保護其簡章如次（一）本會遇戰事逼近時收容流離失所之婦孺救免暫時困苦（二）本會合敎内外同志組織之（三）本會收容婦孺處所呈請各軍民長官切實保護（四）本會收容處所分婦女部及幼童部列左（甲）婦女部（一）　恩堂（二）天恩堂（三）全節堂（四）育嬰堂（五）縣立女高小校（乙）幼童部（一）圖書館（二）第一高小校（三）第二高小校（五）凡婦女幼童來會避難者本會一律收容婦女所携之男童以十歲爲限其十歲以外者另師幼童部所設處所以收容之辦法（子）婦孺膳食有力者各自出資由會代辦（丑）所携物件以更換衣服及被褥爲限其餘一槪不准携帶（寅）婦孺來會須開列家長姓名職業住址及年歲以便稽查（六）本會辦事組織幹事部分頭籌辦（七）本會各收容所需用經費向各長官各公圑及地方市民募集之（八）本會俟秩序恢復時即行解散 
　　維持民食之呼籲此間工商友誼會支部昨爲米價增漲事致函王司令温縣長略云松江爲産米之區邇自江浙戰謠發生以來米價陡漲三日之中從十一元而迭漲至每石十三元升斗小民羣情惶恐推厥原四實由奸商操縱囤積居奇希射厚利敝會爲援護平民生計維持地方公安起見用特函懇台端迅予出示制止囤戶居奇一面限止米價以以儆奸商而惠貧民是所盼禱 
　　維持交通之兩布告（一）縣署奉何護軍使諭値此軍隊調防人心不靖乃有無賴流氓妄肇事端妨害交通甚至希圖鋸損電桿在於鐵路抛擲炸彈實屬目無法紀飭即嚴密查拿按軍法究辦等因查松江區域以内前有此項情事發生業經協同軍警逮捕嚴辦合再布告除餾飭軍警加意梭巡切實防範外如再有不法之徒妨碍交通即屬有悞軍事一經拿獲即按軍法嚴懲（二）縣署准松江電報局函開近據工丁巡查回局禀稱沿線桿木電線被匪偷割竊砍者竟有數起除飭工丁刻日恢復外値此軍事緊張報務重要設有阻碍關係匪淺相應函請給示查禁並令各警區轉飭各圖地保自本城東門迄泗涇一帶線桿務須嚴防嗣後如再有上項情事發生應令該管警區地保負責拘辦等因業經縣署查照准辦並出示布告矣 
　　市鄕地方之保安隊松江保安隊已招募成立二日下午在市公所開段董會議議决分段募捐方法及辦理綱要保安隊已於一日招到百餘人投効者尙紛紛不絶惟錄取資格係有限制（一）年在三十五歲以下二十五歲以上（二）身體健全不犯嗜好（三）須殷實店舖保結至成隊後防衞方法定二日開段董會議决辦理張澤鄕人民亦援辦保安隊二十人公推鄕董徐侗主持經費由附稅與紳富捐分任 
　　嚴懲捉船敲詐北門外楊阿生等四人與該處派出所巡士顧元常等假捉船爲名敲詐紹興船戶銀十二元並水菸等物始行放行詎該船被放後即知若輩係藉名索詐報告警所立拘楊阿生等四人並傳派出所巡警顧元常隊長王玉林到所一日下午經承警佐訊明屬實判楊等四人各責軍棍一百下紥揷耳箭游行四城以儆俾農工人等放心入城以杜敲詐巡警顧元常等僅各責掌二十下斥革押辦 
　　命案兩起華陽橋屠墨池家樓上因有友人王阿金等玩弄雀牌致爲東區警局查悉派警前往逮捕詎屠之親戚顧阿狗及王阿金沈阿小三人因畏罪逃避躱於靠河檐瓦之上迨見警察實行捕人該三人遂相繼落河該警等知已肇禍即將與賭未避之徐金大即高汝中及房主屠墨池拘去判高罰洋五元屠罰十元而落河之顧阿狗雖即救起詎因受寒成病業已身死王阿金亦受傷甚劇命在呼吸獨沈阿小素識水性完全無恙現地方人民錢金忠吳順興等已公呈縣署請予澈究矣又葉榭碾米廠無錫工人某甲因看機不愼被皮帶捲入機器碾斷一足並傷及要害旋即身死該廠主因無法　告死者家屬故已報騐收殮矣 
　　金山 
　　籌組國民黨區黨部金山縣第一區於上月三十一日由舊國民黨份子召集舊部黨員在通俗敎育館開第一次籌備會到會者數十人公推舊國民黨分部長吳劍士爲臨時主席次由黃芳墅報告組織區黨部之必要並略述三民五權主義次討論組織方法衆意先行推舉籌備員議定組織大綱交由大會通過次票選籌備員七人黃芳墅畢靜謙吳劍士張繹銘沈思期吳一靑蔡六琴等當選至成立日期公决如本地無非常事故發生至遲以二星期爲限第二次籌備會期定於九月一日 
　　各法圑合組地方維持會金山縣議參兩會及全縣各法圑於七月三十一日假明倫堂組織地方維持會藉以保衞全邑治安聞設有會長一人及評議幹事二部 
　　高郵 
　　紳商會議籌借忙漕縣署迭奉省電以省軍調防及警察等費待欵孔殷借撥忙漕二萬元以濟急需等情茲經胡知事函召紳商於今（二十九）日下午二時至公園小羅浮會議屆時到會士紳王藴之董仲薪馬伯良典商謝梅生錢商夏傑夫等十五人胡知事因病未能蒞會特派代表趙奂文韓璩軒列席報告省電緣由衆以地方金融停滯無力籌現惟以省署第三電謂省防吃緊亟應維持治安不得不勉力籌措其籌欵數目尙未决定 
　　市議會常會紀聞高郵市議會昨（二十八）日下午三時開會計到議員十四人議員翟鴻賓趙鍾騏等提出緊急動議案變更議事日程由議長表决通過復由提議人起立略謂自蘇浙發生問題本省軍隊紛紛調防道經郵地自有抓差擬請縣署電詢上站各縣凡有軍隊過境即請先行電知以備接待即函董會請縣飭警及縣警察向客軍接洽並代僱夫役領送出境以免人民驚惶湖西閔家橋等處黃旅軍隊調防各處紳董紛紛到縣請防本市西通湖口甚多往來船隻似應盤詰旅館行臺更宜稽查以絶匪源等語議决通過分别辦理散會時已鐘鳴六下矣 
　　淸江 
　　兩長會電借欵淮陰縣知事朱光瑩前接軍民兩長會銜通電仰將二十五日以前徵收各欵掃數淸解否則即以遺誤軍機論處二十七日又接兩長會電仰轉知商會籌借一萬元從速滙解等情朱知事隨請楊蔭南王斗符兩會長商酌兩會長初皆拒絶旣經招集各商會議於無可設法之中暫籌五千元靜候他縣如何應付再定辦法 
　　淮陰縣城居民之虚驚淮陰朱光瑩知事曾因時局不靖城防空虚令飭警隊武裝守衛公署大門二十五夜守衛兵士張有才因失檢點致觸槍機誤發一槍全城聞警陡起恐慌事後調查方知縣署衛兵無意走火二十六夜忽然縣署面前南巷一帶又有槍聲十數響當時人心愈恐道縣兩署警隊及警局巡士紛紛前往查察迄無朕兆無何又有槍聲一響來自城東南隅以故淸江居民日來大有食息不安之狀 
　　嘉興 
　　警察所添招警察嘉興縣警察所所長張光烈因各警察分所警察之銷差及斥革者均因招收補充以維地方秩序特於昨日佈告招收擬具資格六項均可報名補充（一）年在二十歲以上四十歲以下者（二）品行端正者（三）身材高大精力强壯者（四）粗知文字者（五）確無嗜好及疾病者（六）有二家以上殷實商舖取具保結者 
　　典當維持市面之辦法嘉興城内外各典當因維護貧民及顧全市面起見每日仍於上午開市二小時以便貧民典質度日並恐有不法之徒强當情事特駐有軍士三四人以資彈壓典業公會亦因現洋缺乏金融奇緊特援民國四年份辦法由該會函商中國銀行息借洋二萬元以資調劑藉維市面 
　　地方籌劃自衛方法嘉興法圑所組織之「城區臨時游擊隊」額設一百名以資捍衞地方茲悉該隊隊長决山張警察所長兼任並將名目改爲「嘉興城區臨時游巡隊」刻正招募隊員從速編制現每月開支已出張兼隊長造具預算送交董事會核議至商聯會組織之商圑第一第二兩支部刻已擬訂簡則積極規劃進行並悉南商聯會將有組織商圑第三支部消息 
　　紅十字分會開會情形嘉興紅十字會於二日下午在南堰會所開議事會到者多人由正會長朱謀先生席决議事項（一）分辦事處决不設立（二）王江涇方面遇必要時由會分派救護隊前往駐紥（三）各處如有正式圑體之保證或二十人以上之　願得設救濟婦孺收容所（四）先組織一救護隊隊員定二十人尅日徵求限三日内成立推蔣志新爲隊長錢然若爲醫務長豐紀會爲庶務長（五）假定韓局長汽油船以便必要時應用其徵求隊員方法（甲）無論會員非會員均得應徵（乙）年齡在二十歲以上三十歲以下者（丙）應徵者須備具志願書及切實保人由本會認可（丁）八月五日截止（戊）報名處在南堰本分會内報名者隨交四寸半身照片一張 
　　平湖 
　　江浙風雲中之雜訊（一）縣公署奉嘉屬陳司令官令於一日分函各機關宣布重申戒嚴城區警所已派探警分赴棧房等處嚴密調查（二）典當因現欵缺乏限價减低聞一日每票三元銀樓未停進出差三元恒泰祥綢緞號等削碼减價顧問者寥寥（三）王江涇居民今（一日）昨遷避來平者甚衆分寓旅舍及親友之家（四）乍浦警察已荷槍實彈武裝站崗地方仍安靜 
　　嘉善 
　　城鄕各籌自衛商圑改組之保衛圑已於一日成立舉定圑董若干人圑總何人尙待再舉新招護路警四十名現已足額經於一日出防兵車經過開禾者一列車約千餘人并有少數軍械扛往車站商市如常幸汪營長治軍嚴明絶無軼軌行動惟當家因現銀缺少以兩元爲度西塘商圑組織就緒圑長爲郁佐梅君 
　　台州 
　　戒嚴司令官之布告台屬戒嚴司令官姚琮到任以來地方感情堪稱融洽頃因江浙風雲險惡開拔在即於昨日（三十）出有布告云照得本司令部所屬隊伍暫調出防温處開拔在即所有官兵對於商民購置物品均以現金交易惟軍駐日久軍民感情旣洽難免彼此無通融之舉倘官兵與商民有欠欵事項應於軍隊未開拔之前逕向本人或營連结算淸償以免轇轕而體商艱除通令外合行出示布告仰各商民一體知悉 
來稿 
[上海阜華银號來函]  
　　逕啓者閱貴報八月初四日北京特約通信登有二十五日以後北京市面極呈不堪之狀銀號方面如平大阜華天裕諸家旣已擱淺等語查敝號至今照常營業並無擱淺之事貴報所登諒係傳聞之誤事關敝號名譽懇即行更正爲荷駐滬阜華銀號謹啓 
 
 
 

Page 11

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 12

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 13

 
 
1;第一萬八千五百零五號;中華民國十三年 西曆一千九百二十四年九月三號
星期三 * *本埠新聞 
[江浙時局之岌岌]  
　　滬寗路軌道毁···電綫斷···交通斷絶 
　　開火說喧傳全滬···但至今晨一時半尙未證實 
　　浙派劃界代表已抵滬···蘇尙未來 
　　江浙風雲昨日更爲險惡滬寗電報電話綫爲軍隊割斷安亭黃渡間軌道亦被拆毁致滬寗車僅能開至南翔至南翔以北之消息不能傳至本埠交通完全斷絶全埠遂屢傳某方某方業已開火但至今晨一時半止本館尙未得開火之確訊茲分錄昨日消息於下 
　　（一）滬寗路斷絶交通後之兩軍昨况 
　　滬寗路昨未通車江浙風雲更形險惡雙方雖未開火滬寗路之交通已於昨日（二日）起斷絶鐵路軌道在黃渡車站相近二十四號鐵橋地方（離滬約十五英里合華里約四十五里）於昨晨七時被浙軍拆去電報及長途電話在靑陽港車站地方（離滬約三十一英里合華約九十三里）被蘇軍割斷前晚（一日）由寗開滬之夜班快車駛至蘇州車站因得悉軌道被毁不能開駛來滬路局將該車之乘客送回原處車票仍可退回路局請乘客乘輪來滬故上海北站之各列車昨日（二日）均未開行惟開軍事專車十三次往返在南翔上海二站之間又由翔至滬開一次難民加車由翔來滬之人約一千餘名多係貧苦電報及電話只通至安亭車站爲止蘇寗段之交通開二列車由南京至蘇州往返照常售票昨下行之各車均被蘇軍扣用滬杭路淞滬路各列車均照常通行蘇軍之第二師前敵司令部已駐在陸家浜車站浙軍之四十圑三十九圑司令部均至黃渡車站安亭車站站長亦走至黃渡車站辦事昨日（二日）浙軍有一千人特開二列車由杭州直達至黃渡南翔二站駐防 
　　遠東通訊社云昨日滬寗路已斷絶交通各列車均未開行車站門首貼有『滬寗車暫停行駛』之字條一般搭客均站立於苦風凄雨之中狀甚懊喪站中行李堆積客人稀少頓呈蕭條現象後經向站員探詢滬寗車阻斷原因據云係南京方面扣留車輛故上行車亦不開駛又據接近軍界中人云浙軍恐蘇軍由火車直下故將安亭黃渡間鐵路拆毁以資遏阻至滬杭車仍照常開駛惟時間稍有變動由杭來滬之早車直至下午二時半始能到滬 
　　國聞通信社云滬寗火車於昨日停駛經記者前往調查車站側門鎖閉大門鐵栅僅留個人往來地步由路警多人把守栅上縣牌文爲「滬寗火車暫停滬杭火車照常開行」等字栅外圍聚多人均係準備乘車而來驚惶情形非言可喻記者入站時經路警盤詰始得入内站内僅三數旅客候滬杭車者時滬寗線月臺有火車待發詢之路局職員謂係軍用車輛駛往南翔者至何時始能恢復交通路局方面亦難先知大致在兩三日内必無通車希望且月臺堆置郵局包裹多件均未能寄出至前方是否已經接觸則因路局方面未得前站 
　報告且事關軍事秘密一時亦難證實 
　　昨日至晚兩軍實未接觸蘇浙戰耗自前夜起即有開火之說昨日午後八時有人自黃渡乘脚踏車返滬據云蘇浙兩軍接觸處雖蘇軍前哨時發槍試擊但至二日下午六時十一分實未開火據軍界人云崑山以東之蘇軍現分兩起一向前進一向後退似蘇軍戰略已有變更後退之兵另有作戰目的已可槪見滬浙出發之軍仍在原處堅守要隘以逸待勞午間有一高級將校赴黃渡視察一切當即轉往南翔楊化昭已在前綫指揮一切雙方軍官云三日上午三四時恐不　戰而不可得詢以何故則稱事關軍事未便明言云 
　　國聞通信社云自前晚九時崑山蘇軍開始取攻勢行動後昨日（二日）上海全市謠諑紛傳大有草木皆兵之勢據駐滬某外報訪員昨午得駐杭特派員來電謂蘇浙兩軍前哨已在崑山附近衝突又據某報關行主由吳淞來亦謂該處得消息前方已在作戰又據某錢莊所得轉遞到達之電報謂蘇軍已至安亭作戰云云以上尙係較有信用之方面所傳消息此外種種傳聞更屬龐雜惟本社從當地軍警機關切實探問均稱軍隊前進固係事實作戰之舉則猶未開始本社迄昨晚八時止猶未得開戰之確實報告所知者有蘇軍兩隊一由太倉向嘉定移動一路係向南翔進展滬寗鐵路聞在崑山附近由蘇軍自行拆斷其原因則未能探明電綫係從上午七時截斷並路局之綫亦已不通浙軍在前方軍隊原不甚多應調各軍預駐附近地點前夜風聲一緊乃飛調佈防迄昨晚七時止聞已調齊至臧致平部隊本已奉調開往温防因蘇軍進攻甚亟前晚有電令入松滬方面增防楊化昭之軍昨亦到齊關於後方警備之事亦已佈置妥貼聞前緝私統領某氏受蘇方密令趁開火時在滬擾亂治安已由軍警界嚴飭防範云 
　　文匯報有崑山已開火說文滙報云據確實消息今晨崑山業已開火滬寗鐵路停止開車電報中斷　間三時左右滬寗鐵路局接開火消息即令停止開車中國電報局於晨間七時宣布停止發電駐滬各國海軍因開戰消息業經徵實即禁止將士告假當局深知大局之嚴重故籌畫保護外人及上海不遺餘力外間盛傳今日或明日將有外兵六百名登岸防守租界邊界現信有一百五十名將駐戈登路附近餘將駐傑斯菲而特路蓋防該方面將有危險也海軍各司令今日正午在工部局開會由英司令安德森海軍大將主席討論如租界陷於危險應如何對付之方法有關係之各國陸軍領袖亦參與此會議有於二十四小時内自蘇抵滬之旅客某君稱曾於蘇州四十二洞橋見苦力約一百五十人搬運狀若毒氣筒過河向停於附近之飛機處進發有某西報記者希圖探問究竟險爲兵士開槍擊斃 
　　大晚報紀車務總管否認開火說大晚報云自上海恒利間電報不通火車停開即如前數日所得崑山等處之消息亦復完全阻隔照此情形本埠自難得有確實消息但料江浙兩軍此際當猶未開始大戰滬寗車務總管韋燕氏今日下午聲稱關於戰事一層鐵路人員未能爲確實之言但就渠所知至今午止雙方尙未開火又聞昨夜上行特别快車遲兩時開出抵崑山時天已黎明此後曾否開行未得消息至是夕南京下行車應於今晨七時抵滬者迄未開到今明日内恐亦未必能到今日上海車站僅開滬翔專車一次餘均停開該路總稽查格氏及副稽查二西人現在寗蘇段中辦公該段火車當可通行恒利電線係今晨六時不通想爲慮軍所割斷蓋恐車輛開出爲寧方扣留運兵故也外間頗有以火車停開爲戰事發作之明證者此實不確目下情形頗與一九二○年安福與直派開戰前狀况相若當時火車亦停開數日但沿路並無戰事本埠前有吳淞兵變之謠茲悉何護軍使軍隊不但軍餉發淸且又加給恩餉决無鬧餉譁變之事聞昨日又用小船運現洋五十萬至杭供發浙省軍隊糧餉之用至蘇省財政較覺拮据據稱齊部軍隊尙有因欠餉未淸而爲不肯作戰之表示者 
　　滬杭路昨日照常通車滬杭甬鐵路昨日（二號）各客車仍照常開行惟昨日各班客車到滬之乘客及衣箱行李等較前日又多到站時各車均誤鐘點前昨兩日南站異常嚴緊夜間七時起已阻止行人站上員司均不得離職出外通夜辦事到站乘客逐一檢查車站前後四週均有憲兵軍警巡邏華商電車至十時半爲止 
　　第六混成旅軍隊運往南翔前夜（一日）駐紥高昌廟之第六混成旅第三圑第一營第三營軍隊於下午一點零五分起二點至三點止共開兵士專車三次由滬杭甬鐵路配掛頭二等客車二輛廂車十六輛邊車二輛並裝運大砲及機關槍子彈軍用品等前往上海北站再掛滬寗火車運往南翔當由圑長王保安第一營長張樹德第三營長張步印隨車率領抵南翔後再步行至安定云 
　　楊化昭軍隊到滬昨日（二號）由滬杭甬鐵路在杭州裝來楊化昭之軍隊係周軍總司令衛隊第二圑第一營（營長梁沃興）及機關槍連約計兵士千餘人並七生五口徑大砲四尊機關槍八架子彈一車共計車輛十六輛於下午二時開抵上海南站下車聞此項軍隊到滬後並不他調因第六混成旅第一第三兩營於前夜開往南翔故將楊軍衛隊駐紥高昌廟護昨日該軍到站時高昌廟一帶居　民不驚慌又聞昨夜杭州尙有兵士專車二次到滬亦係楊軍未知開往何處尙未詳悉云 
　　來滬浙軍紀律嚴明前昨兩日南市滬杭甬車站附近到有浙軍頗多昨午有一二目兵在西門外等處購買食物悉以現錢照價交易 
　　齊燮元抵常之外訊字林報云蘇州消息齊燮元已至常州設行營於天寗寺 
　　南京飛機抵崑訊寗方軍事飛機隊於一日下午四時許由寗開駛飛機二架至崑山東首恒利地方降落云 
　　吳淞口特别戒備蘇浙兩軍前綫接近本埠海軍爲愼重防務起見已開出淞口實行戒備並令各大小輪船停止往來以免危險大達公司之某輪於昨日駛出至吳淞附近即行退回故水路交通亦完全斷絶云 
　　寳山東門外昨加戰砲吳淞對岸東海塘一帶前次癸丑戰爭時北兵均從沿海塘登岸由高橋口渡沿浦西依周塘往北至吳淞浜南故駐紥中國公學之劉福標軍兩路受敵而敗此次戰訊發生後淞地駐軍頗注意東海塘一帶故日前已派兵携帶陸路戰砲六尊渡江至浦里（即砲臺灣對岸灘）三官堂地方將砲排列於沿石塘之上嚴防敵軍上岸而寳山東門外沿海塘昨日又加排陸戰砲六尊因聞寗海軍杜司令帶有陸戰隊數千名故淞地駐軍嚴加防堵也 
　　外報滬南方面之觀察字林報云江南製造局昨日仍無軍事活動之象據計現有衛兵不滿百人上星期四該局衛兵調開後龍華曾派來一小隊但星期日晚間又復調去就此一端而論足見戰釁開始後該局附近未必即有戰事一般意見多料蘇齊將圖佔有自崑山來滬之鐵路倘能成功即沿滬杭路包抄製造局屆時當有大戰至於目前該局尙無惶急之象高昌廟一帶居民以形勢嚴重紛紛遷徙但除此一端外市面猶若平時云 
　　（二）外僑預備保護治安 
　　外圑對於上海作戰之外訊國聞通信社云據本埠外人方面可信消息北京公使圑已向外交部提議干涉上海戰區吳淞口不許有任何軍艦進口所有警備事宜槪由外艦擔任於必要時並有陸戰隊登陸保護各國僑民在上海商埠附近包括浦東在内三十里内不許有軍事行動如有潰兵闖入租界將勒令解除武裝以維治安云 
　　領事圑會議保護租界治安辦法上海領事圑因江浙戰事劇烈恐妨礙租界治安昨日上午又由代理領袖領事美領事克銀漢君邀請英法日三國領事至署會商防護方法由克銀漢君主席日領事矢田君謂光復時及二次革命時上海頗極騷擾并時有敗兵竄入租界情事全賴萬國義勇軍出力守防得保治安此次戰事危險不减昔時亦應設法嚴防云云會議結果（一）通告江浙當局不得將軍隊調租界或作軍事行動（二）嚴防敗兵竄入界内（三）請萬國義勇圑下令準備隨時出防（四）請各國駐滬軍艦編練海軍陸戰隊嚴重警戒於必要時上陸防護（五）其他辦法隨時召集會議討論云 
　　西報紀外國官商之態度大陸報云和明商會星期六日正午開會討論中國商會請外人出而干涉阻止齊盧相厄之議各國商會曾豫先開會是日會議後决議外人對於純屬中國之戰爭無干涉之理由外國商會未便派員和解如果戰事發生中國商會以爲外國商會應限制戰爭區域或减輕戰禍則外國商會願接受彼等之建議本埠外人現亦嚴守中立浦江外艦則逐日增多現有美國驅逐艦五艘英國砲艦三艘日法砲艦各一艘各領事現均未有正式文告惟聞如果雙方决裂外國當局唯將以保護租界是務並使淞口通行俾糧食可由外方運入云 
　　各國海軍組織聯合艦隊駐滬各國海軍武官昨奉領事圑議决案特召集各軍艦長等及萬國義勇軍重要職員舉行一臨時聯席會議當經議决各項如下（一）各國隊員分别地段出防由總司令部下動員令指揮關於行軍秘密無論何國隊員均應嚴守秘密（二）駐防地點美國隊担任公共租界英法兩國隊員担任英法兩租界及華界接壤这處日本隊擔任虹口（三）各國海軍組織聯合艦隊推舉美提督爲總指揮官計英軍艦三艘美軍艦五艘法軍艦二艘日軍艦三艘合計十三艘各艦陸戰隊日海軍約六百人其他各國大略相同總數約計一千五六百人合之義勇軍約有三四千人兵力已厚租界治安當可無虞云 
　　外艦已共到二十艘意大利向有駐華艦但皆出巡在外及至四領會議以後各國僑華之外交官咸亟亟施以自衛之法刻下英國已有四艦來滬日本亦有增龍田巡洋艦而合作四艘至申者法艦昨亦抵此駐申五國外艦中已來四國計十九艘故意領事亦發電與該國在華出巡之最大艦裂帛號命速開滬蓋以備外艦組陸戰隊時之加入故該意艦已由昨日十二時許趕抵上海矣滬上之外國兵艦在此六天内由三艘而驟增至二十艘（合日本將派來之龍田艦） 
　　美驅逐艦繼續來滬美國駐滬領事爲江浙風雲吃緊滬上美僑居多曾先調來驅逐艦三艘巡洋艦一艘到滬保衛其僑民昨日四國領事在該領署開緊急會議後該領事又發出電報命在芝罘開赴揚子江内之驅逐艦隊内即速再行加派大隊兵艦來滬並須於二日趕到上海蓋擬於必要時得命各驅逐艦内之海軍組陸戰隊上岸故昨日上午八時半該隊内先有驅逐艦開到吳淞至午後二時許又開到驅逐艦三艘一日之内連到六艘各艦到吳淞後刻尙未曾調入浦江現仍在吳淞留泊據聞美國ＴＢＤ驅逐艦尙有九艘今亦由烟台海面出發開向長江下游矣刻下僅美兵艦之至滬者已達十艘各艦之軍士在二千名以上云 
　　西報主張浦東火藥局附近劃爲中立地字林報云近數月内本報通訊欄内屢有浦東火藥局離滬過邇極爲危險之言該棧可儲一百二十五噸刻已儲滿四分之三一旦爆發附近碼頭貨棧必遭其患即黃浦江河身亦有改形之虞他日江浙開釁後敵兵由九圑上岸陸行抄攻製造局亦是意料中事所以該　附近宜由外人請求兩省當局劃作中立地帶一面並宜増加衛　此事極爲重要各國商會宜速起辦理之也 
　　美圑體勸募商圑大陸報云本埠美國商圑圑員離滬頗多目下祇存六十一人故美商會及美僑各圑體發出通告勸美少年應募入伍云 
　　外人方面之軍事消息大陸報云昨夜抵滬之外國敎士曾報告領事謂北方現運兵援助蘇齊法領事並接某處天主敎堂爲蘇兵刦掠消息某君昨由浦口抵滬據稱有騎兵五千名由運河南下在揚州渡江加入齊軍津浦鐵路曾有四日日以四列車由天津運兵至寗至敎堂被刦消息未得詳情僅知地名小河東（譯音）據法總領事揣測敎堂内當無外國敎士所有華敎士想亦逃避未遭傷害法領事署又稱謠傳奉張已一百萬元存某華銀行備浙盧支用並告盧氏奉天一接浙軍被攻電八小時後即將以飛機及大軍攻擊直軍關於保護外僑事聞法總領事已與公共租界領事圑得有諒解至緊急之際水陸方面均歸領袖海軍官指揮辦理但非有絶對之必要時軍艦不即派兵上岸聞領事圑領袖美總領事克銀漢氏頗擬親往兩軍前線視察一週因恐外間誤會此行宗旨謂爲不守絶對中立故猶躊躇未决云 
　　（三）海軍方面之最近情况 
　　大批軍艦到淞口遠東通信社消息吳淞口外到有軍艦計十三艘預備攻擊砲台人心益爲惶恐云 
　　閩艦尙無動作海軍消息日來沈寂閩艦開抵瀝港後（介於鎭海象山之間上下相距約各四十海里）尙無何種動作大約須俟陸路開火方加入作戰聞此次海軍助寗純出杜錫珪個人之决心其部下除少數官長感恩提拔唯命是聽外其餘官長士兵全體閩人咸抱不自相殘殺之主義云 
　　領袖處預防損機件杜錫珪運動海籌軍艦失敗後聞尙欲運動滬艦人員暗將各艦機件损壞俾臨時不能作戰事經領袖處探悉已令飭各艦長加意防範 
　　温杜接洽無結果温樹德徇洛吳之意欲與杜錫珪携手並允派海琛應瑞二艦助戰曾派代表李艦長國棠等三人赴寗接洽杜却之李於前日由寗滬晚車來滬下車即爲偵探拘送淞滬警察第五區署覊禁一夕翌日即由海軍領袖處開釋聞已附輪旋靑蓋滬海軍當此風雲緊迫之際不願失感於温致或多樹一敵耳 
　　護軍使劃定海面防綫之布告軍署佈告云照得現在軍事吃緊地方戒嚴據報閩寗艦隊均經出發本使爲保境安民曁免除中外商船危險起見亟應預備防衛業經會商駐滬海軍林領袖劃定防綫自瀏河口起訖白龍港止距離沿海岸六英里内所有中外船隻於日未出以前日旣落以後不得通過以免發生誤會除分函江蘇特派交涉員轉致領事圑並函江海關監督轉致稅務司一體知照外合行佈告俾衆週知 
　　（四）風聲日緊中之和平消息 
　浙盧參謀昨晚抵滬江浙戰機一觸即發而緩衝計劃仍在進行浙盧參謀陳譿昨晚到滬携帶通行證四紙準備發給兩省軍事專家並同赴前防區劃緩衝地叚惟齊方參謀尙未到趙正平亦赴寗未返聞和平代表已去電催促 
　　運動和平之兩函蘇浙紳耆議劃緩衝地線浙省派出參謀陳譿爲代表後昨日浙紳高雲麟等來函報告與盧接洽情形并函推陳　士爲代表蘇省方面則無何項消息茲將杭來兩函分錄於下 
　　（一）竹書田莘藹士先生均鑒昨函計可靑及今日上午弟等偕赴督署詢問情形并晤到所派陳參謀　字智侯出示通行證四紙頗爲鄭重浙方是已如電辦妥堪紓關注事機宜速亟望轉達　伯張仲兩老　諸位先生催促蘇方同一施行俾所推代表在滬齊集早日出發履勘弭患無形是所切盼顧子翁　杭專候蘇方派出參謀即偕陳參謀赴滬藹士兄暫勿旋杭藉可就近接洽以免往返專此鵠候佳音祗頌公綏弟高雲麟祝紹箕顧松慶王錫榮金百順王祖耀拜啓（二）藹士先生執事前以江浙風雲日亟曾分電兩省軍事長官請各劃出緩衝地點已蒙覆　容納現　實行劃界起見擬兩省各推軍事專家二人會同兩省軍署所派參謀携帶通行證前往交界地方實行履勘當經公推台端曁顧羣子才爲浙方勘定緩衝地點代表夙仰仰熱忱桑梓尙望鼎力担任共紓危難臨頴無任　激之至專此布達祗頌台安並希垂察第李傑程良馭高雲麟盛炳紀徐宗溥方悌祝紹箕王錫榮金百順王祖耀顧松慶沈澤春同啓又有紳耆翟永安等致北京電云（銜略）江浙戰禍迫於眉睫人心惶駭已達極點戰禍一開小之貽兩省人民之苦痛大之爲全國糜爛之禍根星火燎原不堪設想夫江浙本無寃惡民意尤同一家何苦克弟鬩牆無端以兵戎相見邇來兩省紳商瘏口曉音力竭聲嘶無可號訴永安等實不忍目睹數千萬生靈陷於塗炭伏祈俯賜哀矜立飭各該長官停止軍事進行並依兩省紳耆之請先行退出緩衝地綫妥商善後辦法但得一言九鼎即可立化干戈豈　兩省生難拜仁人之賜抑全國實利賴之崔永安陳夔麟葉爾愷吳士鑑喻長霖叩冬 
 
 
 

Page 14

 
 
1;第一萬八千五百零五號;中華民國十三年 西曆一千九百二十四年九月三號
星期三 * *　　王士珍與何豐林來往電「王來電」急龍華何護軍使鑒速日報紙喧傳江浙兩省運兵佈防將以誤會而啓釁端雖警耗之來尙未徵實而人心恐慌金融緊滯已達極點設所傳非虚以士珍之愚竊有未喻江浙唇齒本無夙仇同屬國軍更非敵愾戰端一開牽連必鉅以敎練培養之軍隊不能發揚國威於域外而用以供内爭沮將士愛國之氣蒙翦牆私門之譏此所未解者一聞兩省此次劃定防綫皆爲商務繁盛之區即財賦菁華所在國内頻年擾亂其富庶之地幸獲保全者僅江浙兩省萬一再摧殘於砲火馬跡之中慘罹浩刼元氣大傷財盡民窮國脈以竭此所未解者二至於滬上洋商薈萃又爲中外金融樞紐此次友邦警告已及損失賠償倘竟兵連禍結則外人生命財産所關詎能坐視干涉之來即兆共管内爭之結果尤可痛心我公近駐申江舉足輕重凡此數端計之必熟士珍夙同袍澤忝托腹心衰朽殘年百念灰冷惟以棟折僑壓之慘不忍不垂涕而道務望婉勸嘉帥俯納鄙言無論爲何原因凡有軍事行動一切槪行中止即係尋常調防亦請暫令緩行以息謠言而定人心千萬生靈悉拜再生之賜雙方如有意見衝突難於解决倘承賜顧當竭棉薄以任調停同爲北洋舊旅何必同歸於盡區區愚悃揮涙陳詞如荷贊同竚聞明敎王士珍東印「回復電」急北京西城堂子胡同王宅聘老夫子鈞鑒東電敬悉仰見鈞座愛護國家眷懷袍澤至誠惻怛垂涕而言稍有人心能無感動惟此次經過事實或有爲鈞座所未盡知者豐林夙承知遇忝列門牆用敢披瀝上陳幸賜垂察溯自上年江浙士紳奔走和平簽訂公約皖贛兩省繼續加入方期相安無事不料近月以來忽有四省攻浙之說初以爲報紙謠傳不足憑信乃閩省軍隊甫有調防之議而蘇省即迭開軍事會議調兵運械積極進行形勢遂趨於嚴重嘉帥愛重和平豐林亦素持謹愼雖當時人心震動謠諑繁興仍不敢稍事張皇冀消隱禍尋至宜興方面吳江方面崑山方面太倉方面軍隊雲集甚至徐州方面海州方面淮揚方面原駐軍隊亦先後南下興師動衆全省騷然嘉帥及豐林因兩省士紳之呼籲不忍生民塗炭復再三隱忍希冀一綫之和平迨至上月宥日寗　竟扣留貨車一百八十餘輛之多載運軍隊逕回蘇崑一帶節節進逼局勢萬分緊迫豐林駐軍松滬已逾十年愛護地方之心至爲深切自不得不盡捍衛之責用是酌派軍隊開赴相當地點擇要設防仍嚴飭前方軍隊謹守防綫不得輕啓釁端區區委曲求全之苦衷自問可質諸天日承示軍隊非供内爭江浙不容破壞加以滬上華洋雜處動輙引起外交藎　各端寗不計及况蘇省自軍事發動以後南京鎭　揚州蘇常等處拉夫强當人民逃避一空設或戰端一開其慘酷更不堪言狀鈞座爲北洋泰斗衆望所師不忍袍澤相煎出任調停盛意殷拳曷勝感佩但就此次事實而論孰爲戎首何可諱言嘉帥磊落光明始終毫無成見癥結所在諒在洞鑒之中倘得一言解紛實爲東南億兆生靈之福除將鈞旨轉達嘉帥外謹此電復伏乞垂鑒學生何豐林叩冬印 
　　（五）預備軍需之忙碌 
　　回使復姚子讓函子讓先生大鑒接展台緘具悉壹是備承垂注紉佩實深此次寗省無故興戎甘冒不韙徵兵勒餉全省騷然鄙人捍衛地方不得不有相當之戒備日昨通令各縣提借地方公欵存縣候撥其宗旨原在以地方之公欵保地方之人民辦理地方保衛事項並經嚴飭各縣此次提借之欵非經呈奉本署核准不准濫自撥用仍於將來徵存國稅項下照數歸還借執僅屬臨時而地方保全實大權衡輕重甚具苦心至於敎育慈善經常經費無非存生息之欵本不在此次提借之列何至影響商民妨碍自治尊函所述各節或係過慮至於令文措詞嚴峻當此軍興時代自不得不稍具鋒稜藉收威信尙祈鑒原是幸箴言在佩敢布腹心順頌台祺諸維荃照何豐林拜啓九月二號 
　　軍署副官長之談話遠東通信社云昨日（二日）本埠滿布汪浙兩軍已開火之空氣茲因滬寗車停行衆益信其爲眞確本社以此項消息非從軍事機關探詢難知其眞相乃派專員於昨日（二日）下午五時直赴龍華護軍署見軍事當局由該署副官長孫占元接見據云此間並未得前方作戰之報告加以盧何兩公厚愛和平當保持保境安民之本旨非至萬不得已時决不輕易動作但近日蘇齊遣兵調將似對我將有行動我方爲正當防衛計故以相當兵力調赴前方塡防至於滬寗火車停止之原因係蘇軍昨日將附近崑山之軌道毁壞是以未克如時開行明日如無軍事行動當可修竣照常往來說至此記者問以吳淞港外今日有三條水道均斷交通之說是否確有其事孫氏笑而不答旋對記者曰吳淞砲台極堅固中國兵船多無戰鬭力每一砲當可敵數兵艦之戰鬭力又云軍事行動每出人意料之外惜不能告君以必然之消息但可公開者當歡迎宣布記者又詢以楊化昭是否將發表宣言孫氏答稱本署尙未見有此種文件云 
　　護軍使派定駐站委員何護軍使以邇來軍情緊急軍運事宜極關重要滬寗杭鐵路車站爲運輸集中之地須派專員以專責成現經委派參謀胡志和爲滬杭兩路車站司令常駐上海北站外並委定樊文獻常駐老龍華車站周桐封常駐上海南站高得瑞常駐砲臺灣車站受理軍運事宜凡遇調集車輛運送兵士軍裝等等就近與各站站長接洽以期迅速 
　　何使更委二區烟酒局長江蘇二區菸酒事務局局長孫少川在護軍使署請假已記前報茲聞現經何使委任駐滬印花稅辦事處會辦孫多禔兼攝該局局務已於前日到差視事 
　　護軍使派員監視電料處蘇軍軍用各種電料均由本埠交通部駐滬電政材料處供給昨經何護軍使派員蒞該處監視並令嗣後無論任何方面需用電料該處不得再行供給該處處長杜逢時爲杜錫珪之胞兄云 
　　警廳奉令招募夫役淞滬警察廳長陸榮籛現奉何護軍使令飭在滬招募夫役數百名以便撥派各營充當伙夫等職務昨已轉飭所屬各區署所一體就近招募聞第一區王署長已派戴巡官專司其事在十六舖泉漳會館内招募六十八名奉署長令飭按名先給飯食洋五角一區一分所劉署員亦派穆巡官在南會館募集多名云 
　　寳山知事諭令招夫寳山縣馮知事於昨日傳令本城吳淞楊行殷行四鄕各圖地保到署而諭各地保每圖須招夫役十名共計五百名務須即日招齊送縣以待軍隊出發時應用除火食均由軍隊供給外每名日給工資洋二角迅速招就免得行軍時拉夫輸送云云各地保唯唯而退 
　　軍署封雇船車軍署因軍事需要在北新涇至舢板橋一帶封僱駁船五百艘及小車五百輛諭令聽憑自願充差不加强迫並優給工資 
　　（六）軍警戒備之嚴密 
　　高昌廟一帶已宣布特别戒嚴高昌廟廣東街望道橋一帶自宣布戒嚴後每晚行人以十時爲止即華商電車亦祗開至滬杭火車站爲止詎於前晚六時許由駐防兵工廠之守望兵士搜獲奸細二名當即遞解司令部審訊因關係重要立即宣布特别戒嚴故七時以後由北往南之電車祇能至電車公司門口爲止以故由北回家之居民均不能越雷池一步祇得返北借住旅館及親友等處即住在兵工廠一帶廠内辦事之工人等家眷扶老携幼欲遷避往北亦須騐過腰牌方准通行故昨晨城廂内遷北居住以及搬運箱籠物件自晨至暮幾無間斷黃包車遂大敲竹槓云 
　　城内外戒嚴之一斑前晚起華界城内外一帶戒嚴更甚於前十一時後行人固斷絶交通即乘坐包車與馬車者亦爲軍警攔阻不准通行商民被逐往租界借住旅館者不知凡幾而華商電車亦開駛至南車站爲止其高昌廟一帶在軍事區域以内不能前進 
　　一區警署預備黃沙袋日來南市一區警署王署長訂今日起備就洋線袋數千隻盛貯黃沙堆置各處要道及沿浦各碼頭一帶以資防守 
　　縣商會請延長交通時間之拒却松滬何護軍使昨復縣商會請延長交通時間之拒却松滬何護軍使昨復深現在戒嚴時間以夜間十一時半爲限商界深感不便各界胥受影響請將交通時間之限制延長至二時等因查現在時勢緊張謠言蜂起滬地五方雜處伏莽最多設有宵小乘間肇事爲害何堪設想本署宣佈戒嚴限止交通時間原以保衛地方維持治安起見商民感受不便雖屬難免尙宜權衡輕重忍能一時一俟時局稍定自當體察情形酌予展限即希貴會本斯意旨轉達各商爲要云云 
　　嘉定水警隊長被捕遠東通信社消息據軍界稱嘉定水警隊長因有通敵嫌疑經何使令行逮捕該隊長遺缺另行委員接充云 
　　警廳令拘流氓淞滬警察廳長陸榮籛以上海流氓之多甲於他處方今軍事緊急亟應擇尤拿辦以安商旅昨日起令飭各區署警所加派便衣警探分詣各該管轄境内茶坊酒肆等處見有曾經犯案之各流氓一律拘署送廳發科訊供判押俟大局平靜後再行發落聞各流氓得訊均逃往租界暫避云 
　　造謠索詐之拘獲淞滬警察廳陸廳長查得近有大帮斧頭黨首領綽號小鬼阿良糾集同黨派人分往各茶館造謠揑稱即日開戰以致居民聞而驚駭紛紛遷徙迨搬物時即向勒索保險陋規造謠惑衆乘亂詐擾實屬可惡昨已派令探員朱仁泉帶領偵探薛正卿沈裕生吳錫生高萬生等佩帶手槍分投緝拿該黨究辦當在小世界附近將該黨首領小鬼阿良一名拘獲餘黨均被逃逸當將該匪解至警察廳一俟訊明須送軍署法辦云 
　　（七）籌備救護消息一朿 
　　紅會自備船車分途救護本埠紅會總辦事處以昨日滬寗線車旣停止電話電線亦遭割斷交通爲難特自備辦火輪於今早開赴崑山而蘇而常以至宜興船中計救護員四十餘人携帶醫藥用品尤多預備沿途布置一切又瀏河方面現亦備有汽車數輛爲緊急救護之用且常川派人前往預備云 
　　紅會滬城分會準備出發滬城紅十字分會業已組織救護隊共分甲乙兩隊甲隊長派石曉山乙隊長派顧渭川每隊隊員二十人甲隊有醫生五人乙隊有醫生四人餘皆係救急傷科畢業生刻已將藥品器具整理完備預備由滬出發　松江楓涇等處並知照滬杭甬鐵路局備有專車待命出發 
　　南京組織紅會分會訊南京現正組織紅十字會分會昨日東南大學體育敎授張信孚到上海總會接洽即晚擬設法回寧云 
　　震澤紅十字分會公電各報館吳江旅外同鄕會各地紅十字分會鑒江浙風雲日益濔漫震澤毘連吳興形勢尤爲危險敝分會照章組織救護隊指定震澤醫院爲代用醫院並設婦孺收養所聊盡天職除電報總會外特聞中國紅十字會震澤分會理事長沈建勳等世 
　　昨日滬寗車停開後之北站情形（心心攝） 
　　紅會取締冒用旗幟袖章本埠紅十字會總辦事處因江浙戰事問題起後各處設立救護處所難保無人冒用該會旗幟袖章等件希圖朦混昨特將萬國紅十字會取締違用紅十字旗幟紅十字袖章條例節譯通告如下（第八章）（第二十七條）凡紅十字會公産及輸運紅十字會救護隊應用藥料器械等件之時並爲紅十字會服務時等外槪不得掛用紅十字旗即紅會會長及上級職員之各種私産上不不得掛用紅十字旗（若此項私産有急用時轉借與紅十字會公用則不在此例）（第二十八條）除爲紅十字會服務之人員外别人不得亂用紅十字袖章（第二十九條）凡有一切商標或爲發展商業起見冒用紅十字樣者倘經查出則重罰不貸 
　　白十字濟生隊將出發中國濟生會爲江浙戰爭而組織之白十字濟生隊已定於即日前赴戰地設立婦孺收容所救濟一般流離失所之婦孺其設立地點聞爲吳淞蘇州無錫宜興等處崑山在軍事上雖屬重要然因交通斷絶故已决定不往所有食糧等物業已購置服務人員亦已支配定妥昨晚經過一度會議將於今日出發云 
　　（八）絲業索還絲船之呼籲 
　　總商會電請放行絲船上海總商會據絲業會館來函謂絲船滯蘇一案函請該會孫籌成到蘇設法茲孫君來滬報告朱鎭守使處已接洽妥貼惟崑山靑陽港第六師係齊督所轄崑山以下至滬係浙軍駐紥應分别電請蘇浙軍事長官電令防軍准予放行敝會館擬仍請孫籌成君前往辦理虞方二會長已允分電齊督及何軍使與崑山前敵各司令文曰潯震絲　於八月二十五日有船五艘載運絲經三百三十一件赴滬行經蘇州洋關因拖輪駿發被軍借用無法啓　損耗甚鉅茲擬另雇輪船前往拖運行經寳帶橋　店　坊銀杏樹港靑陽港口千墩陸家浜口三江口四江口黃渡周太僕廟各地誠恐沿途再有阻滯鉅萬絲市不堪賠累且貨早抛售洋商再遲恐生糾葛除分電蘇滬軍事長官外擬請頒給通行證并電知轄境各防軍司令遇有前項由蘇裝滬之絲船五艘及拖輪一艘俯賜保護即時放行至感盼復未盡事宜由敝會另派辦事員孫福基君前來而陳祈予接洽上海總商會叩印 
　　絲業請還絲船之波折上海絲業會館以蘇軍扣留運絲小輪以致絲船五艘停滯蘇關商請總商會派員分向蘇浙兩軍請發通行證以便出運各情迭誌本報茲悉赴蘇請發通行證之專員除總商會孫籌成君外潯震帮董事龍叔平君又請沈夢九爲代表於前晚偕乘滬寗夜快車赴蘇預備商請朱宮二使須發陸路通行證將絲經裝由火車運滬（因浙軍所發係陸路通行證）詎至昨日得悉滬寗火車不能通行龍董異常焦急滿擬拍電至蘇探詢二代表之踪跡奈棧役持電稿至電報局請拍忽遭拒絶云因蘇滬電報阻斷之故龔董益形惶恐於午後一時至絲業會館報告即時召集談話會集議結果除設法探詢兩代表之行踪外並分致各有關係之梅恒裕南號及泳記等絲號公函云逕啓者上月間申潯雇招商局駿發小輪拖運絲船五艘共計絲經三百三十一件由豐順公報關駛至蘇關被蘇軍將駿發小輪扣留以致絲船中途停滯雖經文電往返並派員赴蘇能否起運尙難逆料若托天佑絲經得以運滬則將來無論何號受有損失公議應歸三百三十一股攤派以昭公允特此通告云 
　　（九）總商會呼籲與各方所受影響 
　　總商會請將上海商埠劃除戰線以外昨日本埠總商會爲戰事迫切特電北京南京杭州及松滬何護軍使請將上海劃在戰綫以外並聲明人民因戰事所受損失應向公家索償云云原電云（銜略）江浙備戰甫及一旬而人民遷徙流離之苦况已屬慘不忍聞頃傳雙方前綫均已接近萬一不幸而釁端果開所有上海一隅亟應規定界綫距離在上海商埠界綫十五英里以内無論何方戰隊均不得侵越一步請嚴令前隊各軍一律遵照况查民國二年外界曾有十五英里内不得開戰之表示誠以淞滬爲全國第一商場華洋財産所萃何啻億萬而兩省避難人民亦聚集於是與原住有數百萬之衆若再擴大範甲據爲戰塲非特江浙避難人民安身無所將來戰事損失更難縷計不啻舉全國菁華付之一炬而對外亦將發生重大交涉竊願諸公推佳兵不祥之訓稍留異日相見之地如果一意孤行不恤其他則人民此項無名損失應向公家照數索償或由人民於關餘内自行設法扣抵特先聲明上海總商會 
　　滬太公司長途電話綫割斷滬太汽車公司安設之滬太長途單行電話現已不通聞已被割斷該公司調動車輛頗受影響 
　　滬翔人民徙居之昨况昨由上海開南翔各車因乘客稀少停止開行嗣南翔車站避難人民擁擠已極由某軍官設法開駛列車一次滬翔間鐵道安全 
　　李平書等致旅京蘇同鄕電北京江蘇同鄕會諸公鑒崑山大兵雲集佔據許多民房拉夫搶刦慘不忍聞居戶商民哀慟遍地泣告諸公苦勸督軍嚴加約束以保生命李鍾珏陳觀杓兪慶恩衛如圭王仁彥張思明叩冬 
　　崑山難民組織圑體崑山王亦文戴軼凡陳劍剛張泳之郭林三等懇請李平書爲領袖發起組織崑山難民圑現已正在進行中 
　　因移居所受之損失昨晨滬城居民聞滬寗火車停駛消息無不異常恐慌搬遷家室者比較前數日更多有住居中華路之陳姓亦將全家遷往租界除用塌車搬運物件外己則同妻子等雇坐馬車行至西門口馬車輪盤損壞車固翻倒人亦從車中跌出受有微傷另雇車投醫院求治又浦東周家渡鄕民范榮春家昨晨雇駁船搬運箱籠雜物由十六舖寗紹碼頭搬運上岸雇車送往北市范自携皮夾一只乘黃包黃在後押運行未數步忽有匪徒上前將皮夾攫去奔逃無踪據范云皮夾有鈔洋四百餘垑並一切契據云 
　　貧苦難民避滬之可憐日來内地居民因恐戰事發生紛紛挈眷來滬最近兩日中遷滬者類多貧苦之輩前日傍晚時二洋涇橋愛多亞路到有男女老幼難民四五十人圍坐水門汀上其時天雨迷濛狀甚可憐嗣經某西人商准該處交易所將各難民安置在玻璃天幔下以蔽風雨並煑粥以饗各難民咸咸激云 
　　寳山縣知事假全皖會館辦公寳山縣知事馮成以日來軍事煩多寳山毗連吳淞并僻處一隅想砲綫所及臨時不易移動且各鄕董佐寄居滬上者甚多處理民事頗感不便於昨帶同署員數人出署聞暫假閘北寳山縣境之彭浦　　皖會館辦公云 
　　應付牛隻缺乏之會議本埠牛羊肉同業公會以江浙戰雲波及虧本旣鉅又遭外人俁會特於昨夜八時開緊急會議陳廣海主席略謂本埠同業宰售之菜牛向恃南京丹陽常州揚州及浙皖魯等省之牛隻爲來源今因江浙軍事當局扣留運貨舟車作運輸軍事之用以致本埠日中宰售之菜牛水源已竭價値奇昂工部局食物部總稽查主任甘利南等時向同業探詢情形藉圖補救但江浙軍事行動倘十日内不息　牛只勢將絶迹因現時宰殺之牛祇由浦東南滙川沙供給　逾數日即浦東南匯川沙之牛亦勢將宰絶必須特别運輸往運其他省份遠道之牛來供宰售但江浙戰事果成則他省遠道之牛亦難於運輸市面如此西人對於貨少價貴之恐慌又如此本會自當將此情形送登中西各報俾各界洞悉内情免滋誤會云云 
　　南洋中學暫緩上課日暉橋西南洋中學敎員學生均已到齊開課亦有數日茲以時局不寗龍華一帶更爲吃緊故該校長宣佈暫停苦干日以避風雲除較近學生自回家外尙餘百餘人暫住徐家滙南洋公學義務學校中云 
　　鎭江難民繼續來申連日三公司之長江班輪到滬逃難人之乘輪來滬者甚夥大半爲鎭江而來者隨帶之貴重行李物件甚多據來申者言馬玉仁白寳山黃振魁之軍隊刻下已由五十餘艘民船載運南下而水巡船到者尤衆人心紛亂富有者紛紛避滬該處之日本人刻下僅有十五名而日本之　多號兵艦已至鎭江矣 
[糧食問題之昨訊]  
　　南市閘北兩平價局今日開辦上海南北商各圑體發起在外洋採辦秈米來滬就南北城廂各區開辦平價共計設局五處訂定今日實行先於南市潮惠會館閘北慈善圑兩處辦理其餘滬北楊樹浦虹口西門三處亦須繼續開辦昨日已由縣商會呈請上海縣公署出示布告並請淞滬警廳長每處各撥派游巡保安隊士兩名更令該管一區警署王署長撥派警察兩名於每日上午八時起在平價處彈壓 
　　淞滬警察廳上海縣公署昨發會銜布告云爲布告事頃准上海縣商會公函内開現因時局不靖米價暴漲亟須平價以惠貧民當由總商會於八月二十九日開聯席會議續於次日縣商會復邀會董集議先後决定辦法先辦秈米一萬石設立上海食米平價局五處一在南市一在楊樹浦一在閘北一在西門一在虹口定價每石十元正每購米以一升起至一斗爲限其欵項向銀錢兩公會先行息借十萬元所有本息及賣米虧耗由總縣　商會及地方各公圑籌募償還公推顧馨一君爲主任葉萬鈞君爲協辦兩商會會長及會董均任董事并分請各公圑共同進行即派代表加入董事之列擇期從速開辦以期衆擎易舉共維時艱而維民食函請縣署查照在案茲定於陽曆九月三號先行開辦南市一局附設於潮惠會館閘北一局附設於慈善圑内應請貴　廳於是日上午八時以前每局各派游巡隊士二名分赴該處彈壓以免紛擾并請會轉迅出布告兩張即送商會以便轉交五區分貼除函轉并其餘三局繼續開辦另行函告外相應函請貴廳長查照辦理見復至以爲荷此致等因准此除派警隊届時分赴各局彈壓外爲此會銜布告仰即一體遵照須知商會籌設食米平價局係爲救濟貧民起見凡赴局購米之人物須恪守秩序切勿爭擠紛擾是所至囑倘敢抗違定干未便切切懔遵特此布告 
　　總商會致紅十字會函逕啓者本月二日接滬北經售米糧公會函稱關於米糧來源缺乏一案曾經貴會籌畫救濟辦法惟此次來源减少係受封船影響常錫澄宜等産區食糧堆積無可裝出以致内地米價與滬埠爲壓平米價維持民食之根本解决厚荷贊同並電兩省當局請予保護迄尙未奉復際此戎馬倥　竊恐兩省當局籌備軍務不遑對於民食問題尙有何暇計及現北市河下停泊之卸空米船達三百艘均懼被封不敢開回敝會無術保護勸導等諸空言惟今急救之計可否由貴會商請紅十字會設法保護往來或由貴會即發通運證呈請兩省當局核准通行似此請領護照較爲便利總希藎籌維持米船往來之安全即維持民食到源源無缺專此奉商並盼示復等語到會敝會查來滬米船因懼軍隊封用未敢駛回者據稱積至三百艘之多將致内地産米不能供給滬埠民食而避難來滬之人又日增一日僅恃採辦客秈停止轉口萬難濟用影響治安殊爲可慮滬北經售米糧公會所議三策其禁止封船一端敝會早已電請本省軍事長官辦理惟揆諸日前形勢殆屬無甚效力所議由敝會發給通行證一層按照事實更多窒碍惟念貴會係慈善機關以戰時救卹爲宗旨對於各方軍隊有所商酌較易辦理如承以戰時救護名義保護各米船往來旣於貴會宗旨吻合且辦理較爲裕如敝會爲救濟本埠民食計輾轉籌思舍此莫由用敢竭誠函商即請貴會慨任艱巨允如所請不勝感幸此致中國紅十字會總辦事處 
　　淞滬糧食會今日舉辦麵食平價本埠淞滬糧食維持會舉辦麵食平價以補米糧缺乏并救濟貧苦居民連日進行頗具頭緒前（一號）晚八時該會復行召集籌備會議討論進行辦法各職員均認此舉實有應行趕辦之必要結果先行籌集經費當由幹事長孫瑞認捐大洋二十元連其他各職員捐助者共計六十五元當即交由採辦員購買原料定於今（三號）日在浙江路該會事務所開始發售并議决先行發售麵粉一種俟徵得各熱心家贊助後再行擴充舉辦熟食至於華界辦法俟縣長借給相當地點後再從事進行議畢十一時散會 
　　電氣工聯會請平米價中華電氣工業聯合會昨致嘉穀堂函云敬啓者江浙肇兵米糧騰貴幸貴堂主持大計得躋於平凡我工人同深感激惟滬地人逾百萬難民驟增若不廣覓來源勢必仍難接濟務懇毅力堅持維持民食抑有懇者奸商囤積居奇罪該萬死並懇轉爲忠告衆怒難平治安前途深資利賴此致嘉穀堂中華電氣工業聯合會啓 
[時局緊迫中之輪船消息]  
　　各埠巨欵續又運到今次江浙風雲發生滬上各銀行對於金融市面措置調度頗爲得力恐市面現銀之缺乏乃在上月二十七日以後便向各埠紛提巨欵現洋到來計至八月杪已到有三百餘萬元用以兌鈔作準備金者詎由一號至今日又由天津漢口及汕港等埠托本埠三公司輪續載來大批巨欵約一百七八十萬元據　此次銀行界以七百萬元現洋運滬預備接濟市面且日來祗有載進而無出口故金融益見鞏固也明日大英郵船巴希號抵滬更有大宗老毫洋一百三十萬枚輸 
　　蘇州河民船之減少本埠蘇州河内昨日起由内地來滬載裝食品到滬者較前日已經大減因蘇浙兩屬之小民船多半被軍隊扣留現在内河小火輪滬上僅杭州班可以勉强開行也 
　　浦江留停商輪日多各處航綫内之運輸近來均陸續受戰事影響而阻滯致留泊上海船亦日多昨日調查停泊浦江内之中國商輪有二十三艘英輪二十四艘日輪九艘其他各國商輪爲十八艘 
　　南華航輪之最近訊太古公司之汕港粤班輪刻下因廣東方面之扣械問題解决該公司之上海廣東班輪已經在行駛中本埠往粤貨客已可搭載又福州方面自從海軍開發孫軍移動以來市面大淸滬閩航輪貨件運輸已缺故本埠招商局之福州上海班輪海晏號昨已停行閩班改走温州航綫矣 
　　運輸阻滯中增水脚此間中歐水脚公　通告刻下以各處運輸阻滯所有花生仁勿論帶壳貨及荳子兩項以轉運上之關係對於往（一）白立司多爾埠（二）卡狄菲每噸加八先令（三）古里（四）搿立摩斯佩（五）西哈德波各加十三先令往格里那克加九先令從今日起實行 
[内地中交鈔票在滬兌現]  
　　與上海地名劵同樣照兌 
　　江浙風雲日趨險恶昨滬寗路交通已斷寗杭等處商電亦一律不通中國交通兩行在江浙内地所發鈔票印有各地地名平時本由各地分支行兌現茲因交通隔阻除在各該地照常兌現外本埠中國交通兩行爲便利持票人起見聞與上海地名劵一律照兌云 
[今午大批學生赴美]  
　　有因江浙戰事中止者 
　　今夏赴美之學生已有一大批於八月二十二日乘約弗遜總統號赴美早誌本報今日正午格蘭總統號在外虹橋招商局中棧啓程又有官私費生四十四人赴美行李須於今晨八時前上船届時上海銀行旅行部特派制服招待員照料一切聞學生欲乘該船赴美者不止四十四人有多人因江浙戰事問題發生須照顧家務而中止前在者亦有在内地交通不便不敢來滬者即今日啓　中亦有數人家屬避居滬上勉强放洋者茲將今午赴美學生姓名錄下王志稼張祖森鄧達先吳克婉章益許本純葉學善黃宗玉鍾品蓮凌卓瞿世英梁寳平凌普陸鼎傳曾學魯桂步驄顧亦愷王慶禧黎傑材高君湘黃式金張金潤王會賓萬册先陳國桑譚垣王傳壁葉爲耽王元傑林世澤洪愼初劉迺敬石毓彬于濤楊開道賴其芳胡道遠宋文田孔襄我侯啓煊方錫疇蕭遠吳譜初夏露德 
[阿根廷飛行家將到滬]  
　　阿根廷飛行家在河内遭險情形已誌前報聞該飛行家於昨日已到香港於本月中可到滬 
[縣議會昨日開審查會]  
　　上海縣議事會於昨上午開各股審查會各議員到會後將各項議案逐件審查完畢至午刻即行散會 
　　▲本埠尙有新聞轉入後頁 
 
 

Page 15

 
 
1;第一萬八千五百零五號;中華民國十三年 西曆一千九百二十四年九月三號
星期三 * *本埠新聞二 
[市議會昨日續開常會]  
　　上海市議事會於前日續開秋季常會到會議員二十八人由議長沈恩孚主席所有議案八件均全體通過省略三讀茲將議案錄左 
　　一件义議辦理上海市戶籍請將本市徵存戶籍費儘先應用案一件交議滬南工巡捐局十三年度預算案一件張議員庭桂提議取締汚穢烟煤之烟鹵以重衛生案一件張議員庭桂提議請現任衛生機關加派巡查淸道之人嚴行查案取締案一件張議員庭桂提議有碍要通以及危險之房屋應勒限遷讓以利交通案一件顧議員慶一提議禁止學校附近擺設類似賭博之糖果攤担案一件費議員筱雲提議請嚴禁本市區内所設之有獎債劵及租界内有獎儲蓄劵案一件公圑請議限制房租任意加增案以上各案即日錄案函請市董事會執行 
[寳山編查戶口暫停進行]  
　　寳山縣編查戶口已開辦數月第四區戶籍主任王彬彥君每日派編查員在五區警署及一二分所等境内認眞編查風雨無間近因江浙風雲内地居民紛紛遷來上海閘北一隅戶口驟增加之人心惶惶初到此間地方情形毫未相瞭見編查員登門查詢大都心懷疑懼藏頭露尾不敢實告於編查上極感困難故王彬彥君已於本月一日起令各編查員暫停進行矣 
[納稅會遞補理事之函知]  
　　上海公共租界納稅華人會昨特根據議案致函候補理事陸文中陳光甫請即日就職原函如下（一）致陸文中君函云逕啓者茲准本會第二届當選理事田時霖君一再函請辭職業經開會可决惟田君任期尙餘一年照章應以次多數遞補茲查執事爲第二屆候補理事除照補外相應函請查照務祈即行就職爲荷（二）致陳光甫君函云逕啓者茲准本會第三届當選理事聶雲台君函請辭職當經開會可决並以穆藕初君遞補惟穆君以大病之後醫囑節用腦力不能擔任來函告辭依次應以執事遞補相應備函奉達務祈即行就任無任感禱且聶君任期尙餘二年合併附告 
[北山西路米店被刦]  
　　前晚七句餘鐘北山西路一千四百九十號門牌萬森米店内突來盜匪六名兩名在外把風四名擁入店堂内有三盜均執手槍向店夥學徒嚇禁聲張當將賬樹上小洋鐵箱内現洋鈔票銀角五十餘元携之而逸後經滙司捕房得悉派令通班中西包探馳往兜拿無着遂向事主詢明各盜面貌服式口音並被刦時之狀况據情回禀捕頭核示 
[帮匪槍傷華捕案之訊判]  
　　張阿全禁押三月 
　　哈爾濱捕房一千一百九十號夜差華捕於六月八日晨在東鴨緣路因拘拿私運烟土之帮匪致遭槍傷面部並傷途人陳姓等三名嗣由探捕拿獲韓子義張阿全兩名解經公共公廨押候訊究在案昨由韓襄讞會同英領惠君續審據捕房律師梅脫蘭氏稱本案已據原告一千一百十五號華捕及一千零四十三號一千三百零五號等華捕証明是日目覩第一被告韓子義在場惟是否係其開槍則未証實至第二被告不獨係本案共同犯且係逐出租界之過犯亦經證明應請嚴辦云云被告韓子義延慕思律師辯護而韓亦當庭否認預聞開槍拒捕之事質之張承認前因犯案奉公堂懲辦不諱對於本案堅不供認中西官核供磋商之下以兩被告對於本案被控證據不足判令註銷韓子義開釋張阿全潛回租界係屬違章着押西牢三月期滿仍驅逐出境不准逗留 
[劇盜候查明他案再訊]  
　　紹興人潘妙四於陽曆六月間在新閘孟納拉路一千一百十七號屋内將同鄕蔣金發開槍擊斃並傷同鄕趙阿根（即沈桂芳）逃逸無踪趙因在法租界犯有盜案故醫愈後解交法公堂訊辦現法廨已經訊明送回新閘捕房經探目蔣阿林包探沈壽章查得趙在公共租界亦曾迭犯命盜各案昨晨解送公共公廨據該探目等上堂禀稱本年陽曆三月一號大通路新康里一千三百號門牌居婦黃何氏甫出家門被盜搶去値洋一百元之金鐲一副該氏之小姑黃阿姣聞警出現竟爲盜匪開槍擊斃此案查係被告糾黨所爲但其犯案頗多尙須偵查請求改期開審經陸襄讞商之美領雅君判趙收押展期七天查明再訊 
[閘北二段救火會改選會長職董揭曉]  
　　閘北二段救火會於八月三十一日下午二時舉行第十三屆選舉會長職董大會公推會董竇耀庭等監視開匭當選謝蘅牕爲正會長戴耕莘傳其霖陳松源爲副會長莫梅卿爲查賬董羅子惠爲文牘董徐乾麟兪宗周竇耀庭林春山陳維翰袁　登杜家坤陳炳謙翁寅初尹村夫爲議董 
[海門派探在滬緝獲夥盜]  
　　海門東一區警察分所所長施有康前派巡長李樹琴來滬緝獲行刦該縣居民金子淇曹志達兩家之盜犯楊阿順袁本全柯阿二等三名寄押淞警廳由該縣公署迎提歸案訊辦在案前日該巡長又偕偵探顧鼎投五區二分所聲稱查得此案夥盜沈國祥一名逃來上海匿居治下公興路並呈騐該縣所出緝捕公文及賞格各一紙請求派警協拿等情馬署員准飭長警協同將沈國祥逮獲解科葉科員判解本廳司法科核辦 
[案犯病重身死]  
　　淞滬護軍使署陸軍監獄案犯徐壽仁前因在監患病奉發新普育堂醫治無效延至昨晨在堂斃命堂中以電話報告軍署令飭上海檢廳派員往騐午後車檢察長委派王檢察官蒞堂騐明已死徐壽仁並無别故委係因病而死塡明屍格旣無屍屬到場判由堂收殮發封厝壇 
[俄人行兇圖放手槍之拘究]  
　　住居狄思威路一百九十二號門牌之俄國人亞　谷夫前日在北四川路向廣東人胡門惠索欠口角繼而相扭毆經一千五百九十八號華捕勸阻該俄人即出實彈手槍希圖開放當被連同槍彈帶入捕房昨解公共公廨請究李襄讞會同美領貝君質訊之下判將亞氏收押候特派俄員期再訊 
[普善山莊善舉報告]  
　　閘北普善山莊收埋暴露棄骸旅櫬以及中西醫院施診給藥逐月報告均誌本報茲悉該山莊陰曆七月份報告共計收埋大柩六十一具小柩九百二十一具又四饔施出小棺二百十六具中醫院施診給藥九百五十四號西醫院施診給藥五千一百十八號云 
[僞造錢莊支票案分别押儆]  
　　秦祖齡張月環支銀四百兩串令徐阿全持向該莊兌欵被夥察破於票上塡就支銀四百兩串令徐阿全持向該莊兌欵被夥察破報告總巡捕房派探張金龍協同西探將秦等拘獲抄出證據於前晨解經公共公廨研訊未終昨晨續審經陸襄讞會同美領雅君逐一質訊秦供詞推諉張供稱圖章係秦令伊代刻支票亦係秦囑寫因秦係永聚莊夥彼之律跡該莊易於辨認之故徐供稱係由秦將支票給伊着向永聚兌銀各等語中西官核供判决秦張兩名各押西牢九月徐押一月分别示儆僞票圖章沒收 
[刦鹽禁押三月]  
　　流氓王四才王阿四等平日糾集黨徒專在虹口港内向船戶敲詐銀錢受其害者不知凡幾前日又因向漢璧禮路碼頭船戶蔡連生强索不遂刼取食鹽四包圖逃經包探馬金生聞警將兩王連贓併獲昨解公共公廨中西官訊明屬實判各押西牢三月贓交原主領去 
[警廳訓令認眞稽查車照]  
　　淞滬警廳陸廳長前日訓令所屬各區署所云案准護軍使署參謀處函開奉軍使諭據滬北工巡捐局禀稱職局捐費收入除四季總捐外以車捐爲大宗抵充道路工程衛生及一切支撥等費關係甚鉅近聞有軍警界重要人物以本人名片註汽車一輛憑此騐放字樣轉給他人行用情事查稽查車照向恃警察爲耳目照此行爲與本局發行車照妨碍甚多且各區稽查時亦屬困難况各人名片隨處留存無論何人皆可自由註載捐務前途何堪設想除函請警廳查究外合亟上陳仰祈鈞使訓示辦理實爲公便等情（中略）爲特轉知該署長署員轉飭長警一體認眞稽查俾裕該局稅收以重市政云云 
[誘拐女子爲娼之押儆]  
　　蘇州婦人朱陳氏楊陸氏於八月二十六日在原籍將王黃氏家十五歲女兒秀英誘拐來押入西棋盤街四十二號門牌雉妓院爲娼被女母訪悉來申報告新閘捕房派探張盛全將兩女拐匪及被拐之女查獲昨解公共公廨中西官訊實判决各押西牢一年半女交其母領去 
[維而蒙路火警控案註銷]  
　　法租界維而蒙路毛春富劈蔑作場於上月間失火後解經法公堂奉判查明再核昨又傳案先由捕頭上堂禀稱被告之作塲内是晨由夥計王阿毛入内工作以致起火今王畏罪逃逸無踪請核繼據鄰居杜關林等投稱上月間被告作場起火以致商人等之房屋及黃包車數輛等生財物件甚夥儘付一炬今被告之夥王阿毛逃逸無踪形跡可疑請求追償損失等語詰之毛春富供起火時民人不在作場内是晨究係如何起火實不得知民人之　場並未保有火險請求查察中西官判將案注銷杜關林等請追損失一節着令檢出證據另行以民事控訴 
[搶土判押一月]  
　　周福林於日前在某處購得烟土一包行經法租界被無賴崇明人陸阿三瞥見糾黨上前强行攫取而逸當經周大聲喊捕適爲包探毛金根到來將陸人贓並獲帶入捕房昨解法公堂請究先由捕頭上堂禀明前情詰之陸阿三供民人向原告借洋有之不敢搶土餘供支吾中西官判以證明屬實豈容抵賴着陸押西牢一個月期滿永遠逐出租界 
[私設烟榻之罰鍰]  
　　法租界寳昌路謝錫齋所開之客棧及張仁金王士來羅毛三等四家私設烟榻容留外人吸食洋烟事爲包探查知禀明捕頭協同西探至各該處抄出烟具甚多連同烟客十餘名一併帶入捕房諭令烟客　罰斥退謝等交保昨日傳至法公堂請訊捕頭禀明前情詰之被告供認私賣燈吃不諱中西官判被告等各罰洋三十五元充公烟具沒收 
[過犯怙惡不悛]  
　　過犯葛明金於前日又潛至法租界電車上摸竊搭客董伯卿衣袋内藏有現洋鈔票數十元之皮來一只圖逸適爲包探毛金根瞥見上前將葛人贓並獲帶入捕房昨解法公堂請究先由原告投訴被竊情形詰之葛供認竊取不諱中西官判以被告不應屢犯不悛可惡已極着押西牢六個月期滿永遠出境 
[公共公廨訊案彙錄]  
　　昨日公共公廨訊理之民事訟案併誌於下（一）朱金福訴劉錦榮欠借洋案堂諭准予具結出外趕緊遵判償還原告之欵（一）福泰煤號訴唐棣華欠煤屑價銀案堂諭准原告請求行文南匯縣請查明該被告唐棣華有無房産住宅候復到再核被告所請開釋不准（一）民立印刷所訴錢昇泉欠貨欵案堂諭被告律師函請改期請求復審駁回（一）高春榮訴朱玉梅欠借洋案堂諭被告臨訊不到應予缺席判决償還原告所訴之數並負堂費（一）李洪元訴朱毛郎欠本器價洋案堂諭着被告償還原告洋一百八十元完案堂費歸被告負擔（一）　乾康訴蔡春林欠啤酒價洋案堂諭飭被告到案交保（一）林世淸訴貢關金欠借洋案堂諭准予具結出外將所欠之欵按月五元撥還如違再行提案押追（一）民新機器廠訴張趾麟欠貨欵案堂諭改期候請求人病愈到案再訊（一）謝維善訴劉雲閣欠借洋案堂諭改期再傳被告到案訊奪（一）茂豐號訴張阦娛欠貨欵案堂諭原告台維斯律師呈請被告現欠餘找銀一千二百兩又洋一百元並將期票六案呈堂被告承認欠數屬實着於四個月内分期撥還並即交判决後之保並堂費 
[誌謝]  
　　昨承大東書局惠贈第二十集「紫　花片」及第三卷第二十四號「半月」各一册又銀行週報社惠贈第三六四號「銀行週報」一册又商務印書館惠贈第七卷第五號「小說世界」曁第四百六十三號四百六十四號「英語週刋」各一册又新世界惠贈八月份游劵二十紙誌此併謝 
來函 
[上海模範工廠來函]  
　　敬啓者閱本日貴報本埠新聞欄載有江滬模範工廠停工消息一則不勝駭異查敝廠發給工資例定每月月底前月三十日適値星期例假雖工人中間有因時局問題自行告假者但敝廠則絶無停辦之舉事關敝廠名譽務請將敝廠來函照登以重公益而明眞相爲禱上海模範工廠游民工廠總辦事處九月二日 
來件 
[薛維平對於劃緩衝地線之意見]  
　　申報館史量才先生轉上海總商會縣商會各法圑各報館曁江浙和平代表諸先生鈞鑒江浙風雲日　凡屬國民無不憂形于色希望和平早日解决公等爲眞民意之所寄又爲民舌之代表日來奔走和平爲民請命力圖調停打消戰禍吾江浙兩省父老昆季感激涕零莫可言喻僕爲國民一份子目擊時艱憂心如搗爰不揣固陋敢　　議望諒其愚忱忽以人微言輕而忽之澈始澈終不達弭兵目的不止勒懸崖之馬覺悟端存當局挽將倒之瀾是所望於羣公（一）緩衝地線須由各法圑加派代表常駐監視至雙方兵隊實行撤退之後爲止　任何方面有越界舉動即當視爲啓釁戎首通電全國一致函討至於監視圑之費用暫由各法圑任之（一）緩衝地線一經規定即由各法圑會議退兵日期一經宣佈指定何日雙方須於指定日期同時退兵先將前線撤退然後再議指定日期以次撤退後路至回原防爲止如指定退兵日期一經宣布任何方面不於指定日期撤退者即視爲違反民意有意破壞江浙和平與國民爲敵吾國民當佈告中外與中外人共棄之（一）組織國民和平示威運動大會趁期召集先赴緩衝地對雙方軍隊作示威運動然後回滬繞行作有力之表示以上三則不過略述大槪好在雙方當局素以保境安民宣示國民想必不至於輕啓　釁失民信仰和平運動必不難於成功也然而兩軍相接難免不發生衝突則戰端一開將來兵連禍結欲救不及欲罷不能矣故緩衝地不可不多派代表以利監視也雙方對峙不戰不和曠日持久百業必因之彫疲民生不堪設想矣故不得不指定日期限時退兵也　必自伐而後人伐之民必自示其弱而後兵敢逞强以侮之故國民和平示威運動大會不可不急召集以作强有力之表示也急切披陳不盡所懷統希指正爲禱江浙幸甚民國幸甚此頌公安公民薛維平謹啓民國十三年九月一日 
[商業市况]  
　　洋釐轉昂 
　　昨日外間空氣較前日惡劣開火之說頻傳市情不免惶惶厘價隨之而升高早市洋厘七錢三分三厘午市繼漲收盤爲七錢三分九厘半較前日驟增七厘半交易全市祇五六十萬各銀行出入其稀時局不定價格雖抬咸抱居奇之心不肯脫手其實滬市現底豐厚各路搬運斷竭統盤籌算本埠决不爲再起銀洋兩慌之現象然則亦須人心鎭定耳 
　　銀拆平穩 
　　昨日銀拆早市四錢三分午市四錢一分劃頭白劃各銀行收欵統計約五六千萬出欵有各路電滙抵解有餘當此時局紛紛百業停頓錢業咸圖收束交易異常淸淡市况趨勢想不爲戰事而再生危險也 
[上海銀行國内匯兌行市報告]  
　　昨日京津電均漲京爲一千零六十二兩五錢津爲一千零七十兩零五錢較前日均各漲起七兩漢訊市面吃緊異常來電行市爲洋例銀九百九十五兩兌規元一千兩滬上掛牌爲一千零零七兩二錢半無售戶成爲有行無市之局面昨日相傳崑山黃渡間發生戰事惟滬寗間電報及鐵路交通均已中斷人心益驚長江一帶交易亦極淸淡也 
　　英美日匯電訊 
　　倫敦昨倫敦大條銀價近遠期均長一二五辨士滙兌行市英美間已跌六二五計四元四角九分二五日英一先令十辨士 
　　紐約紐約因節期無市 
　　神戶神戶電訊午前日美賣價四十一元跌零六二五買價四十一元一八七五不動日英賣價一先令九辨士三十二分之三十一跌十六分之五正午來電日美賣價漲一二五計四十一元一二五餘均不動午後均無變動云 
　　外匯沉寂 
　　昨日星期二九時半先令開出弗動惟印滙小七五掛二百二十七羅比二五香滙大三七五掛七十二兩三七五餘滙均無變更各匯内盤市况因近日江浙風雲益形險惡故各銀行交易漸次淸淡價格呆滯計銀行賣出十二月份先令價三先令三辦士八七五買進三先令四辦士又賣出十二月份美滙價七十四元七五買進七十四元八七五又賣出十二月份東滙價五錢五分買進五錢四分八一二五嗣後至收盤時仍無變動惟東滙買價略鬆計爲五錢四分七五成交數東滙祗十餘先令美滙亦祗數萬午後交易更淸價格亦與上午相等計銀行賣出十二月份先令價三先令三辦士八七五買進三先令四辦士又賣出十二月份美滙價七十四元七五買進七十四元八七五又賣出十二月份東匯價五錢五分買進五錢四分八一二五市况凋零已達極點成交只零星而矣 
　　標金平疲 
　　昨日星期二大條銀來電近遠期各長一二五均掛三十四辦士半十月份標金開盤爲二百六十七兩四錢較上日小銀四錢在未開先令時計小至二百六十六兩七錢先令揭曉金價爲二百六十七兩一錢人心恍惚異常致金價亦時升時降計最小跌至二百六十六兩六錢收盤價爲二百六十六兩七錢炲赤交易極淸價續疲銀五錢計爲三百二十五兩五錢九月份登賬價格二百六十八兩十月份二百六十七兩補水爲二百七十一兩午後標金開盤爲二百六十六兩八錢先令揭曉依然弗動其時金價漲至二百六十七兩一錢交易較午前更淸祗一時有餘後因東滙有復振之勢故金價漲至二百六十七兩七錢（全市最高價）收盤價相同較上日小銀一錢全市最高低相差爲一兩一錢補水二百七十二兩 
　　外幣市况相平 
　　昨日各項外幣市况非常平穩蓋中外各商均無大宗出入故價格無所變化其中祗香港票改小二釐計成交買價爲九角八分售出價計九角八分五餘如英美荷日德法俄坡等票均無升降云 
　　公債昨已開市 
　　▲市價漲落互見 
　　昨日華商證劵交易所公債票已照常營業其拍板辦法依然先做期貨後做現貨上下午仍各做一盤票價結果除九六狂跌外其餘上落互見茲將情形述下 
　　金融金融現貨大票開盤七十四元半比上週市價略見抬高其後賣戶頗旺市情似有步步改小之勢最後價七十二元一角較上週反改小九角九月份期貨前市各盤成交價常在七十五元八角至七十六元二角之間後市由七十五元三角跌至七十四元三角計小九角十月期（除息）開盤七十六元其後受主寥寥市價逐盤减小最後價七十三元四角計小一元 
　　整六整六現貨開盤六十一元嗣後緣需結關係市價步趨下落最後價低至五十九元一角比上週行情只漲起一元一角九月期初時交易價由六十一元七角低至六十一元四角午刻受主較多價復漲高至六十二元半後市買戶似稀開盤即小至六十一元最後更小至六十元零六角比週末計小二角十月期前市由六十四元高至六十四元半後市開盤即低至六十三元最小至六十二元半最後價六十二元八角比上週漲高三角七長七長現貨只後市開出一盤價五十二元二角比上週改小四元八角九月期進出之數無甚懸殊成交價常盤旋於五十四元至五十五元之間最後價五十四元半比上週計大半元十月期開盤五十六元半最後價五十五元八角計漲一角 
　　九六及其他九六公債開盤即暴跌至二十元此後人心甚疲市價一再下落最後價十七元八角計跌七元二角整七（除息）只後市做出一盤價計六十六元 
　　紗花先疲後堅 
　　現紗昨星期二現紗交易仍淸天津帮購去日紗二百包其餘廣東汕頭烟台甯波蕪湖等帮共買去各紗一百餘包行情小五錢左右東紗二十支最高價爲一百八十四兩之立馬最低價爲一百八十一兩之雲鵬十六支最高價爲一百七十四兩二錢五分之寳光最低價爲一百六十八兩之雙虎 
　　期紗期紗市塲以見於晨間滬甯客車停開且聞靑陽港附近江浙二軍已有接觸之說人心因虚紗由交易所人鐘標準前市近期跌一兩二三錢遠期跌五六錢及後市原棉堅穩空頭紛紛了結價格乃見逐步上漲近期各月漲一兩三四錢遠期各月漲一兩六七錢各月期最高價爲九月期之一百六十四兩二錢較上日高峯小三錢最低價爲一月期之一百五十七兩九錢較上日低價大三錢二所共成交二萬二千九百五十包較上日多四千九百十包計紗布交易所成交一萬八千五百五十包物品交易所成交四千四百包 
　　現花市上做開現貨姚花一千八百八十包價四十四兩六錢日本橫濱帮買進棧交姚帮出 
　　期花昨期紗市面前市雖隨戰謠趨緊而稍疲然一種脚地堅穩之勢隱約可見故至後市天雨更甚市價乃即轉望蓋近日棉田鈴子正在開放之時經此連日天雨棉色已見變異若長此陰雨連綿歉收可危故棉業人心大都趨穩紗布交易所通花標準前市跌一錢後市逐步趨堅近期漲五六錢遠期漲七錢各月期最高價爲九月期之四十一兩八錢五分較上日高峯大五分最低價爲一月期之三十八兩零五分較上日低價大二錢五分二所共做開三萬七千一百擔較上日少一萬六千擔計紗布交易所成交三萬二千二百擔棉業交易所成交四千九百擔 
　　英美日印棉市 
　　昨晨紐約棉電未來利物浦棉電報小計米得林現貨價爲十五便士又四十七跌百分之二十九便士十月期價爲十三便士又十五跌百分之十五便士一月期價爲十三便士又六十六跌百分之十一便士同時孟買來電謂該處原棉市况先隨隔日紐約棉市而疲而以本地空頭抛賣而益疲各跌五六羅比計孟加拉十二月期及一月期價爲四百二十四羅比跌五羅比奥姆拉十二月期及一月期價爲四百六十九羅比跌六羅比白羅溪四五月期價爲四百九十二羅比跌六羅比二日係孟買假日故無棉市同時大阪現紗電訊又見高漲計二十支藍魚價爲三百四十九元漲一元二十支紅財神價爲三百三十三元漲三元十六支福島價爲三百十五元漲三元十六支三馬價爲三百十三元漲三元三品期紗僅有前市價格各月期最高價爲九月期之三百三十五元較上日高峯大一元七角最低價爲三月期之二百九十六元七角較上日低價大二元 
　　日本棉纱輸出統計 
　　昨晨大阪來電謂據日本紗廠聯合會統計八月下旬共輸出棉紗七千七百十包較中旬减一千八百七十包較去年同時增八百十包茲將輸往各地詳數分記於下 
　　輸往地去年八月下旬本年八月中旬本年八月下旬 
　　包包包 
　　上海一九○五三○八八○ 
　　天津八八○六○○三○○ 
　　靑島二九○五九○七七○ 
　　牛莊五○一四○九○ 
　　大連四三○一八○一五○ 
　　漢口五○一一○三○ 
　　安東四○一三○七○ 
　　中國其他各地九九○三五○四二○ 
　　香港一一二○一七九○一四八○ 
　　印度二四九○三四二○二六七○ 
　　馬尼刺八○三○一○ 
　　其他二九○七一○八四○ 
　　共計六九○○九五八○七七一○ 
　　日本存紗統計 
　　昨大阪來電謂據日本棉商聯合會統計八月份大阪神戶二埠存紗至三十一日止存有一萬五千四百包較去年同時減二萬千五百包較本月中旬底止亦减二千三百包茲將所存各支紗數分記於下 
　　去年八月三十一日止本年八月二十日止本年八月三十一止 
　　　　包包包　 
　　十四支粗紗一○七○○五一○○三○○○ 
　　十六支粗紗三五○○三三○○二○○○ 
　　二十支粗紗一三○○○四○○○五一○○ 
　　卅二支細九七○○五三○○五三○○ 
　　共計三六九○○一七七○○一五四○○ 
　　三品隨内地需要而堅（二日大阪電） 
　　三品月末以來即續呈堅勢雖美棉停市一天而近期貨則除獲利轉賣外絶絶人抛出以故行情漲起一元二角其餘各月期亦受此影響微趨漲風考厥原因則由内地需要近來大有起色各地織布家向持緊縮主義織機多停未開近見布市稍起始紛紛購辦棉紗以備開工之用而紗市存底較則益减故無論遠近期皆有看漲餘地惟能持久與否則殊爲疑問耳 
　　大阪紗市微漲（二日大阪電） 
　　棉紗現貨當此輸出斷絶之際而内地需要反稍有起色市場人氣緣呈堅狀行情亦漲起一二元中等二十支現貨叫價爲三百三十八元成交數二百包 
　　鳳凰四十二支九月期四九○．○○ 
　　金魚二十支九月期三三八．○○ 
　　扇面十六支現貨三一四．○○ 
　　大阪布市堅俏（二日大阪電） 
　　棉布市况因紗市趨堅市中買氣頗形活動中貨銷量更佳二三幅布因之漲起二三角餘無大昇降 
　　粉市平疲 
　　昨日粉市益無發展之趨勢緣江浙戰事盛傳業已開火滬寗路車忽告中斷運輸不通人心益形恐慌足爲買方無窮之打擊况廠家因小麥來源不繼宣告停機客帮中如粤莊因粤省多故輪運不達津帮雖有動意而銀滙艱阻頗形掣肘故交易所期現兩交均呈不振狀態昨日上午開盤期現兩價均跌分餘二盤又跌一分迨至收盤因津帮動辦現期數千包價回漲二釐半十一月份並未開拍午後開盤價仍趨疲皆緣多頭早已補足空頭因來日方長現均觀望迨後幸津帮又復動抛近遠期貨價均回起二分餘結果月本月份價爲一兩八錢六分九月份爲一兩九錢二分均與前日收盤無甚上落十月份價爲一兩九錢四分二五較漲二釐半十一月份標準僅做一盤價爲一兩九錢五分五較前日跌二釐半標準交易均甚折上午成交十三萬九千包下午五萬四千包收盤六萬五千包共計二十五萬八千包較前日少做十三萬七千包統觀粉市時局如此險惡銀根復趨緊迫即使眞有實力之投機家亦不敢輕於嘗試宜乎交易所標準市面日趨疲滯耳 
　　絲市趨疲 
　　昨日洋莊絲市趨勢稍疲緣海外市塲華絲銷胃不振兼以江浙戰訊日益緊急以致滬埠各洋商不敢冒險承購而華商方面値此時局不甯銀根尤緊故遇有來賬遂惜讓價出銷因此行市淸疲廠絲交易昨僅愼餘進昌興牌十擔價尙堅定七里白經計祗信孚進公馬十擔絲價亦堅川魯黃經絶無交易灰經上等陳貨昨由怡和連納信孚三行共談進一百七十擔行情又跌三十五兩 
　　横濱絲市良好（二日橫濱電） 
　　生絲現貨美國回電未轉邇來交易頗形沉寂惟歐洲帮甲九十號百八十三號二百六十四號等連日搜買優等貨甚力期絲市場亦極穩定人氣堅俏行情漲起二三十元前途交易可望進步市况良好云 
　　絲　市况歐洲三館帮交易談判雖漸次接近然吃價仍小難望談成僅號外甲九十號買進三萬斤餘無大宗交易云 
[茶市又趨淸淡]  
　　昨日星期二本埠洋莊茶市又趨淸淡路莊緣茶因長江杭州兩路來源斷絶已有供不應求之勢昨市僅由新泰福時錦隆謙義等洋行買進珍眉貢熙珠茶秀眉鳳眉娥眉等貨總計六百六十八箱價均堅定至祁寗等路紅茶市上存底稍豐英俄各莊進意亦濃交易略爲暢旺全市總計成交祁門甯州兩湖等路之貨一千二百二十箱祁紅售盤自四十二兩五錢至四十八兩寗紅售盤自三十四兩至三十八兩長紅售盤二十七兩祁甯花香售盤十一二兩市價較前均無漲跌 
　　大批赤白砂糖到埠 
　　糖市自江浙風雲緊急内地生意已完全停頓及前晚報開行方面消息運至杭城之貨可以運去但如須由杭專往别埠則仍停滯以此昨日乃有一部分活動而台州輪仍然通航故糖貨運往甚夥此外長江帮仍可照裝惟大多數因銀根不靈對於帳目祗收不放而實力較充運轉自如者仍照舊進行惟佣金則須加倍連日荷輪進口有兩一爲芝加冷號到貨共二萬四千五百零五包内赤砂一萬一千零九十一包餘均中粗砂一爲芝勒則號到貨一萬九千七百二十四包内白糖九千六百五十四包餘則赤砂際此戰雲加追銀根奇窘之時糖業中或有停止出貨之勢云 
　　木市仍無進步 
　　昨日木市仍無進步市場上美松交易頗　　色蓋緣　方面出産豐富故來滬之貨異常踴躍　　帮看此疲弱情形不便多於購辦客帮因時局不靖亦無辦貨態度故週初銷路益見淸靜之象新加坡板源來炳昌二家在公和祥　由碼頭到貨九千餘塊昨爲復記源順等行開進價仍平定　安日本二　木器號木　作雜戶略有去胃但爲數寥寥福建杉木市况尙挺　有二十餘艘到滬勢必走場暢旺價有提漲之望餘如柚木俄松硬木等貨各方面交易有限故銷路不甚發展云 
 
 
 

Page 16

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 17

 
 
1;第一萬八千五百零五號;中華民國十三年 西曆一千九百二十四年九月三號
星期三 * *常識 
常談 
[財色二關] [  覺]  
　　財色二關爲人生最難逃之危險其所以危險之故正以人人視爲可欲而不自知其危險也 
　　數千年之歷史十三年之民國有非常之人才而不能逃此二關者古人不足哀吾哀今人 
　　此非獨個人成敗得失之關係也家庭之變故社會之頽風無一不以財色爲因而結成種種之惡果推而至於官僚之貪黷議員之墮落舉凡一切廉恥道喪之事亦皆爲財色之所米惑而已兩字當關萬夫莫開苟非有定識定力之人决無以打破此難關而保存其本來面目 
　　靑年乎汝苟不能打破色關則不出家庭而危險將至矣汝苟不能打破財關則一入社會而危險將至矣何以打破此二難關曰明理曰寡欲 
衛生 
[撲蠅之妙法] [  雲痕]  
　　現屆各種傳染病上市的時候也是蒼蠅最利害的時期所以各處衛生家不遺餘力的撲減他如組撲蠅隊或收買蒼蠅等但其中偶不經心則反有危險因各處多數的童子往往將蠅拍死即用手去捉拿須知一蠅之身黏着無數細菌俗語說吃得螞蟻千千萬不及蒼蠅一隻脚其不潔可知所以手捉死蠅總不免黏有細菌用此不潔的手去拿糖菓糕餅等食物豈非遺害無窮余日昨返家路見四五童子在各處撲蠅見他們很活潑而有興味不覺使我生出樂觀的心故停足而望看見他們撲蠅的方法很特别就是左手拿蠅拍拍蠅右手拿一雙小筷將撲死的蒼蠅鉗在左邊的衣袋裹這衣袋裹放了一個香烟罐所以死蠅都貯在香烟罐内余看這個方法很衛生也很便當若他處仿效必能使撲蠅童子獲益不少（不受酬） 
經濟 
[可驚可懼之廣告統計] [  喜孫]  
　　閒居養病瀏覽東方雜誌再三覆閱并及廣告偶感舶來品廣告衆多以百分率計之乃得一可驚可懼之結果是册爲本年六月份出版之二十一卷十二號東方刋行已二十年爲現社會最普遍之雜誌之一全書除商務印書館之本館廣告外計有廣告二十二面先以類别列表如次 
　　品類面數國别百分數 
　　藥品三英一三．七％ 
　　香烟酒及消耗品二又四分之三中一．英二分之一美一．不詳者四分之一一二．五％ 
　　儲蓄保險二中一．法一九．０％ 
　　化妝品六又二分之一美二九．五％ 
　　日用三美一三．七％ 
　　書籍三又四分之三中一七０％ 
　　儀器一美四．六％ 
　　共計二十二四１００．０％ 
　　又以國别計之列表如次 
　　國别面數百分數 
　　美十一又二分之一五二．三％ 
　　中五又四分之三二六．○％ 
　　英三又二分之一一六．○％ 
　　法一四．六％ 
　　不詳者四分之一一．一％ 
　　共計二十二一○○．○％ 
　　廣告乃銷貨之先鋒亦即貨品銷行之指數也今按前表計之則烟酒及消耗佔百分之四十二均糜費之金錢也按後表計之則舶來品占百分之七十四均外溢之金錢也國安得不貧 
　　此僅就一雜誌而定設以申報及其他著名之定期刋日刋按例統計當有類似之結果且於有賭博性質之彩票等廣告所占之成分亦可見社會支出之一斑設中小學校於敎授百分算時用此習練計核而公表之所以警惕社會及學生自身者當匪淺耳（乙種酬） 
道德 
[佛耶兩敎之非戰觀念] [  邱枯禪]  
　　宗敎以愛爲主者比比皆是故佛耶兩大宗敎皆反對戰爭良以戰爭爲不道德的殘忍的請分别論之 
　　（一）佛敎之非戰說 
　　佛書云「怨親平等」斯言謂凡怨爾者與親爾者俱當一般待之也一片愛之哲學何等微妙精深 
　　（二）耶敎之非戰說 
　　耶蘇云「敵爾者愛之詛爾者祝之憾爾者善待之陷害窘逐爾者爲之祈禱」耶敎此旨適與佛家之說暗相脗合今舉覺悟者」二以爲例上海王連俊初在海艦上辦事後因篤信耶敎遂辭職今改爲傳道師於廣州矣又嘗聞張純一敎授言有廣東陳眞如者旅長也因虔信佛敎現已棄職住南京支那四學院專學佛法云故純一居士嘗謂眞信徒决不能從戎也 
　　記者曰江浙風雲近日益緊軍士中必不少信徒速悟未晚人誰不愛命誰不貪生尙其思之（乙種酬） 
法制 
[無訴訟能力人亦有訴訟權利] [  盛]  
　　無行爲能力者不能獨立以法律行爲負義務故無訴訟能力人亦不得爲訴訟行爲然權利與行爲不同無訴訟能力人雖不得爲訴訟行爲而仍有其訴訟之權利因訴訟權爲民權之一種而爲憲法所賦與按照各國民法通則人於出生之後即完全享有權利能力訴訟旣係權利之一種故無論何人不問訴訟能力之有無均有訴訟之權利即未出生之胎兒於其可享利益之範圍内依於吾國民訴條例第五十二條之規定亦且有訴訟之權利而可爲訴訟當事人之一造焉特無訴訟能力者旣不能直接自爲訴訟行爲故於行使其權利時不得不假手於法定代理人耳然彼法定代理人所代爲之行爲其效力仍直接及於本人是表面上雖由代理人代爲而實際上與無能力人自爲者曾無所異也（乙種酬） 
科學 
[細微之世界] [  友]  
　　（ＴｈｅＬｉｔｔｌｅｓｔＬｉｆｅ）譯自科學月刋第十八卷第五號（美國ＳｃｉｅｎｃｅＰｒｅｓｓ五月出版） 
　　中古「黑暗」時代有智識人士每常辯論「針尖上能存幾個天使」一問題此固爲彼等樂於雄辯者蓋因其永不能解决即言能之亦無關緊要於何方也 
　　今之智者對「針尖上能存幾個細菌」一問題非常注意非爲其辯論有趣誠以該問題確可解决且有關於人生也 
　　一單個病菌其體雖小對人爭戰足稱强敵人體身長五尺有奇病菌大者如桿菌長不過一耳u（u　Micron等二萬五千份之一英寸）據此計之人體高過病菌一百七十五萬倍重量超過五○○○○○○○○○○○○○○○○○○倍然病菌屢能侵人而勝之古傳大闢與柯利亞勇士之戰不足駭人矣 
　　病菌與人大小雖殊而繁殖甚速例如亞洲之霍亂細菌於十五分鐘時鐘時其生産數目即増加一倍設非場所與糧食之制限則於十五小時間其羣體之量當與人體等譬如一個病菌侵入人體得適宜之地盤而人體不能抵禦　不需一日可吞盡人體矣 
　　茲當再論原題余擬計量針尖之徑苦其太小因姑試其針頭其徑爲式耗（二耗等二千Micron）腸熱症病菌長二u闊乙u故此菌一千个首尾互連或二千个并立一排均可安置針頭上矣 
　　上述之菌尙爲病菌中之較大者曩者以飲水一經無磁陶器内濾後即無細菌存在今則已發見五十種病症如重傷風天花痲疹及多種植物病等其病菌非常微小可　由上項之陶器濾過 
　　多數細菌均約一u長傳染Fluinfection細菌只長十份之一u發生鷄疫及烟草病之菌其長不過四十份之一u 
　　生物學家研究至此細微與化學家易生矛盾蓋人體血液紅血球中一「分子」實大過細菌多矣設此細菌而非生物則何以能繁殖並於動植物體内發特殊之動作苟此項細菌爲有生物其體質當爲蛋白質搆成而化學家謂蛋白質分子甚大此項細菌雖有繁雜之機關其搆造分子不應超過數百或數千千分子也 
　　化學家雖有此評而生物學家續推究更微小之物且具有生物之機能者細菌之外今有一物能食之矣智黑利氏dHerelle名之曰「食菌者」較其所吞噬之菌爲尤小斯亦奇矣至此疑問抑爲化學的或生物學的似難定論或者當吾人明了化學與生物學之並無界限時得以解决之耳（乙種酬） 
雜錄 
[江浙問題中吾人應有之主張] [  耿光]  
　　江浙戰雲欣天欲起弓蛇風鶴一夕數驚我兩省人士函電交馳奔走呼籲冀免於干戈之荼毒亦旣力竭聲嘶矣然殺機所伏有觸即發彼慘無人道之軍閥豈能因一紙空文之和平公約經各公圑各紳耆之往復陳情而遂櫜弓戢戈言歸於好乎爲今之計吾江浙一百三十餘縣宜從速組織商圑工圑農圑學圑實行自衛不幸而果開戰則此項民圑一面可以鎭攝土匪之乘機竊發一面即可向軍閥宣言與之脫離關係迫不得已則廣東九江民圑之力抗滇軍可爲吾人師法吾人須知在今日軍人高壓之下必非文字口舌所能抗爭又須知今日已至吾人生死關頭苟不謀以實力圖存必至爲魚爲肉輾轉於刀砧之下而莫能免也尤有言者今日江浙人士宜速聯合宣言孰爲戎首則與兩省人士共棄之倘浙爲戎首則浙江七十五縣一律罷稅並於戰時行動軍需供給有需助於吾民者吾民槪不予以供應蘇爲戎首則江蘇六十縣亦然如此庶彼軍閥有所顧忌而不敢逞否則以大聲疾呼之詞作搖尾乞憐之態冀其一動天良而不忍遽發彼軍閥且將竊笑於旁也（乙種酬） 
 
 
 

Page 18

 
 
1;第一萬八千五百零五號;中華民國十三年 西曆一千九百二十四年九月三號
星期三 * *   
 
 

Page 19

 
 
1;第一萬八千五百零五號;中華民國十三年 西曆一千九百二十四年九月三號
星期三 * *本埠增刊 
[疋頭新貨到滬]  
　　先施公司疋頭　自减價後連日顧客熱鬧該部廉價貨物最多如洋華絲葛每尺三角和豐直貢呢２１１２７對開每尺一元一角頭號元直貢呢對開每尺九角半閃色洋搭府綢每元六尺法國繡花紗雙幅每尺一元六角英國時式線呢對開每尺二角六分各種花呢特價對開每尺三角至九角半又印花府綢每尺三角條子法蘭紗每尺二角二分惟此二種存貨已極少云 
[西衣呢料之發行]  
　　永安公司二樓西衣裁縫部新到秋天各種西衣呢料現一律特别便宜定製西裝衣服照碼八五折又已製成大帮男女時裝雨衣披肩照碼减沽八折各種華達呢大衣每件原價三十七元半减沽三十元方格女披肩雨衣原價十九元半减沽十五元六角幼童布衫袴每套减沽二元至七元半數種云 
[國華製銷杏仁精]  
　　閘北虬江路國華化學製藥廠係化學家鄭平叔所創設鄭君前任粹華製藥廠製造部主任該廠前日開幕其手製杏仁精現已發行本外埠各藥房多往批購云 
[寒暖表之運售]  
　　乍浦路頣和里一零四號盛利公司經售德國Ｅ寒暖表又名騐温器分半分鐘及一分鐘二種已由美國紐約城衛生部及華盛頓寒暖表標準局詳細審查度數正確每只售洋一元每人以購一隻爲限目下存貨不多云 
[銅鐵床减價]  
　　五馬路五九七號（河南路口）悅新晶自陰曆八月初一日起至三十日截止將自造这異式各種銅鐵床大减價一律照碼八折方梗全銅床最大五尺每雙七十元至二百元圓梗全銅床五尺每隻五十元至一百六十元特式五彩半銅床五尺每隻二十元至五十元新式鐵床五尺每隻十二元至三十二元籐棚棕棚帳子俱全云 
[學校用品廉售]  
　　勞合路南京路京聯益貿易公司發售各種貨品廉價期内學生用品如下打字機每架洋八十一元袖頭打字機每具十二元六角墨帶每條洋一元二角二分複寫紙每盒洋一元七角英文萬科全書每本洋一元一角二分實用化學公式大全每部洋六元四角朿書帶五十寸長每條洋一角八分六十寸長每條洋二角七分馬達手電燈每只洋四元九角半西法算盤每座洋二十二元半袖珍算盤每只洋五元四角賽銀自來鉛筆每支洋三角半標準警笛每只洋五角蜜糖香皂每打洋六角云 
[元昇公司之廉價品]  
　　元昇公司廉價貨如下大號林文烟花露水每瓶六角五分老牌白衣人生髮水每瓶八角白玫瑰生髮水每瓶九角二分老檀香皂每塊二角二分大號可而搿牙漿每條三角五分蘭腰痱子粉每瓶三角大號白玉霜每瓶七角二號白玉霜每瓶三角五分大號可而搿牙粉每瓶五角二號可而搿三角五分老牌蜜蜂毛冷每磅二元六角五分學士牌毛冷每磅二元三角五分云 
[升順號遷入新屋]  
　　升泰呢羢號遷移南京路初二日開幕添設綢緞洋貨一部云 
[各項呢帽上市]  
　　三馬路廣昇祥向歐美廠運到大批呢帽購者頗衆云 
[出版界消息]  
　　紫蘭花片周瘦鵑君所編「紫蘭花片」二十期昨出版陳翠娜女士之紫蘭花慢一詞極美各項圖片及周君之「傷心的燕子」等篇至爲曼好「六月十八夜」中之陳小蝶君淞園夜泛圖序亦新麗每册二角大東書局發行云 
　　姚江靑年姚江靑年聯合　　　「姚江靑年」　一期現已出版内有評論小說詩詞等索閱者可附郵票二分向本埠絲綢銀行王惟喬君索取云 
　　醫壘叢書國醫陳元咎君所著醫疊叢書六種原擬合訂一大册近爲美觀起見分裝爲二現　軌臟腑通詮婦科難題昨日出版學說精湛方案準確兼有于右任孫洪伊田桐沈钧儒張宗祥經亨頣孫發緒許世英許繼祥余天遂喻長霖諸君爲之題序益覺矞皇富麗每册定價二元二角特價一元六角係白克路新康里丹溪學社獨家發行至下輯黃溪方案醫事前提在抱室答問等亦不日出版云 
[評百合新片「採茶女」]  
　　九月一日偕友人至夏令配克觀採茶女影片此片爲百合公司所製宗旨在痛恨富家挾金錢勢力以破壞人間之好事立意甚佳且合時宜茲就所覺評之如次 
　　今日在夏令配克續映之「採茶女」中之一幕（素素被刼）「本館製版」 
　　表演開篇映寫錢韻琴催婢媪爲之妝飾蓋將與其母往省其舅向婢媪呼叱情態一望而知其嬌養慣者甚佳杜伯羣蹴球回來與韻琴母女相見喜歡情形表來極其柔美後伯羣游山忽於山凹邂逅採茶女鮑素素略與攀談採茶女即允與同游玩便道回家且曾同坐㵎邊情話片刻表情似太驟我意此處須改爲二次第一日遇採茶女略與詢問第二日再無意遇之遂同游玩較近自然素素回家稍遲其父老鮑即欲舉拳打之太過火素素洗衣時老鮑立於門階打石取火老邁龍鍾於村夫身份十分恰切老鮑父女放棹行漁伯羣與偕老鮑搖槳放歌伯羣與素素情話娓娓演來雖好惟篇法太驟中間宜再穿揷一二幕伯羣與老鮑之友善方爲有序歸途伯羣一身麗服而與素素爭持魚籃亦屬太過伯羣告以將爲姑母祝壽歸家素素聞之憂形於色頗自然伯羣並謂不久當寄信來則不合景蓋由窩嶺辭决無　人傳　也錢夫人祝壽日韻琴呼婢　　於　前　　　其麗影一　富女好飾倩神形容　致座客於身内摸出水烟具令人失笑穿揷極好祝壽演劇演者技術太弱且佔時太久遂覺無聊食客爭食雖微帶滑稽惟形容太過必須册改季某醉老鮑以酒而己一滴不入口欠自然季某驀上素素樓素素此時須驚呼方爲適當伯羣與季某對打須急切且用大力片中太緩用力亦欠自然傅童智救素素穿揷極佳伯羣至錢家借欵錢夫人住家無事何必如此盛服不自然韻琴命婢搥脚描寫貧富階級深刻韻琴遇伯羣須起爲禮素素與傅童效行忽遇伯羣全無驚喜欲狂之表示不好傅家情話手指口講自然之極傅童奉姊命易像片以紙幣表來太忽不淸楚老鮑受誘季某至傅家指駡素素情態逼眞老鮑將死出玉授素素杜翁請釋疑於傅女傅女微哂略謂當伯羣與素素語時竊聽得其情心憐之因出銀票命弟竊將像片換有憤於一般恃富凌貧有金錢無公理藉爲天下不平人吐氣耳本篇宗旨於是大露惜最後收塲情節不緊稍難動人耳 
　　演員正主角爲杜伯羣及鮑素素副主角爲老鮑及錢韻琴伯羣氣宇軒昂眉目淸秀温和謙敬一望而知爲多情人者所演亦多適合堪推佳角素素貌中人表情亦有不合節處如數次送别伯羣覺留戀不舍而相遇時則無熱烈歡迎口常開故多黑影惟數次情話娓娓不倦口講指畫情態逼眞是特出處老鮑老邁龍鎭火石烟袋村夫狀態充分表現得出允爲難得韻琴盛妝之後愈覺美麗輕顰淺笑妙在做作自然安安閒閒全不費力尤爲不可多得之演員其餘錢夫人尙佳杜翁傅女平常季某稍遜 
　　佈景外景甚好允溪十八㵎諸景極幽媚其他疏林小港石橋茅屋亦極令人神往内景有處恰合有處太過歐化服裝不着西服而用中服而不失軒昂氣槪難得老鮑素素之貧家裝飾亦適當 
　　光線全部光線多明亮惟一二處亦有黑暗者字幕亦有一二面暗黑難見須知改之 
　　綜觀全片穿揷尙少故表情不　深刻說明努力節少可取字幕襯以百合花影極美觀我國前此諸片無此美術也伯羣多内心表演甚佳韻琴無内心表演可言然尙合其身份素素表情不調優處太優劣處太劣去劣就優則盡善矣（靑民） 
[洛吳軍事影片將開映]  
　　大陸影片公司於上月赴洛拍攝軍事影片已於前日夜車返申計攝得萬餘尺均爲吳子玉所率之第三師兵士所表演内容有各種作戰眞况如水雷地雷炸彈大砲機關槍之炸放及飛機步騎砲工各兵之戰鬭又有各種操法如器械操大武術劈刺幼年兵亦一併拍攝尤爲難能可貴尙有風景片數千尺多爲洛陽名勝如老子煉丹處之上淸宮夏禹治水之龍門蔡狀元所建之洛陽橋等現正趕製字幕可在中秋前開映云（舍予） 
 
 
 

Page 20

 
 
1;第一萬八千五百零五號;中華民國十三年 西曆一千九百二十四年九月三號
星期三 * *[各學校之開學禮]  
　　文治大學江灣文治大學業於昨日開學（一）校長致開學詞（二）歡迎胡次珊君爲名譽校長兼敎務主任（三）敎職員曁學生向國旗行三鞠躬禮（四）學生向各敎職員行一鞠躬禮（五）胡次珊曁校長倪無齋訓辭散會 
　　英法夜社乍浦路頣和里英法夜社昨晚八時行二十六學期開學禮社長鮑俊德君訓詞新舊學生來社求學者甚衆惟預科ＡＢＣ尙有餘額云 
　　滬商英校北軍站東滬商英專學校夜校報名者已達百餘人昨晚行始業式校長蘇逸淸敎務長培根博士致詞今　舉行入學試騐明晚開課云 
　　培立學校愛文義路培立學校昨日開學附設之中西文夜校下星期一（八號）開課云 
[學務叢載]  
　　黃式金王守成同赴美王式金字識今江陰人一九一七年畢業於杭州之江大學後任嘉興秀州中學敎員及副校長七年有餘茲擬休息一二年赴美研究敎育今日乘克萊脫郵船與自費生同至西雅圖上岸擬入南加里福尼亞大學王守成字志稼吳縣人一九二零年畢業於蘇州東吳大學得理學士位旋任該大學生物系助敎王君有志向學同時進畢業院專攻生物學一九二二年得碩士學位聘任爲植物學敎員並主任東吳一中生物系敎務兼景海女子師範生物學敎職成績卓然兩學敎員學生無不欽仰本年正月全國敎會大學在寗開會時王君曾有一「中學生物學之敎學法」英文論文在會宣讀聽者莫不贊許此文爲祁天錫君取法送登北方某英文雜誌現商務印書館刋行之高中公民生物學係王君所編著各校聞名紛紛函購王君今日乘格蘭總統號赴美入芝加哥大學畢業院專攻植物學擬畢業後繼續研究生物學敎學法一年再行歸國旅滬同級諸友王强松金舒民鍾屺雲陳蓽霖老見春等於上星期分别設宴歡送云 
　　黃式金王守成二君肖影（本館製版） 
　　英儒莫安仁君又來滬北四川路廣學曾莫安仁君爲英國大儒著作甚富對於中國政治平日尤多論列去夏例假回國前日趁加拿大皇后船返申聞將重入該會從事著作云 
　　大夏大學將遷移校址大夏大學敎室原設宜昌路一一五號與宿舍相距頗遠現在宿舍（戈登路羅勃生路致和里）對面租定洋樓一座爲敎室擬於九月十五日遷入并定十三十四日續招新生十八日開學云 
　　上海大學葉爲耽赴美上海大學英國文學系二年級學生林振鏞君已由該系主任何世楨博士保送考入東吳大學法科本科一年級肄業又學生葉爲耽君定今晚乘格靈總統號郵船赴美入波多茵大學肄業云 
　　南方大學增聘新敎授南方大學昨增聘陸鼎揆博士充任社會科學科敎授鄭惠祥碩士充任商科敎授頓宮寛博士充任日文敎授頓因事繁擬薦唐振超君代理該校校醫何鶴佺博士因事北上下期改聘德國柏林大學醫科博士曾志民繼任云 
　　美專議决勵學免費額上海美術專門學校去年由已故敎務長吳新吾君提議各科各級設勵學免費額一名鼓勵貧而好學之學生後因吳君去世該校爲紀念吳君起見即定名爲新吾勵學免費額每班一名昨日該校敎務會由各科部主任提出討論能得此項免費額者皆爲品學兼優而不缺課者該校此舉不但體恤貧寒學生並能勉勵全體學生茲將此次列入新吾勵學免費額之姓名籍貫及勵學規程錄後（新吾勵學免費生）西洋畫科三年甲級吳恒勤安微休寗三年乙級鄧靖湖南長沙二年甲級陶粹英（女生）江蘇無錫二年乙級陳德懷浙江定海一年甲級李世澄江蘇金山國畫科二年乙級吳立浙江平湖高等師範科三年甲級鄧星鐔湖南武岡三年乙級張采芹四川江津二年甲級龍荷恩陜西城固二年乙級胡光璧安徽蕪湖一年甲級張琇（女生）浙江杭縣初級師範科二年乙級陳慧珍（女生）江蘇江陰（新吾勵學免費規程）（一）本校爲勉勵學生學業并遵照前敎務長吳新吾原議特設免費生學額若干名即定名新吾勵學免費額以誌紀念（一）本學額除各科一年乙級外每級一名於前學期由各科科務會議每級選擇成績優良者送交敎務處特别考試核定補充之（一）免費生享受免費權利僅限一學期期滿如經本規則第二項之手續認爲合格者仍得享此權利（一）凡免費生在一學期中違背校規及缺課過多者得隨時取消之並追繳應納各費其所遺下之免費額得由敎務處查核遞補（一）本規則自民國十三年上學期即行開始考查成績下學期起實行 
　　民國路夜校改期上課民國路商業聯合會所設之中西日義務夜校延期開課待戒嚴令稍鬆時上課云 
[藝苑淸音]  
　書畫家顧君若孫字仲孚爲江蘇吳中名宿顧若波之仲孫幼承家學以書畫世其家山水雄渾蒼古綽有祖風即所作行書亦遒勁可喜朋遊得之眎爲瓌寳近以求者益多由汪蔚山朱丙一曾農髯林屋山人吳昌碩唐吉生王一亭天台山農袁寒雲朱其石君等代訂潤例收件處本埠爲北泥城橋中國商業公學李伯高君天津路二十八號莊景武君各大箋扇莊派克路益壽里一千七百零六號外埠蘇州閶門内西石子街十三號及喜定南門内李家衖陶閣云 
[醫訊二則]  
　　吳紀舜吳醫士畢業於美國哈佛大學得有醫學博士藥學士學位并游歷德法英意諸國考試醫理民國元年回國歷任羊城醫院院長惠華醫校校長光華公醫等醫校敎授前月來滬設診所於四川路金星三樓并任惠愛施診醫院醫藥顧問著有醫書多種行世云 
　　張伯熙張醫士庽二馬路雲南路口安康里内夏令命其子贊臣設施診所於新閘橋南堍現已結朿云 
[乒乓戰訊]  
　　自修會與音樂會淸雲里自修會附設之乒乓部雄隊於三十一號晚八時與北河南路中華音樂會之乒乓隊乙組作第一次友誼比賽公證人吳學元君先後共賽二次結果爲八與四之比勝利屬於中華音樂會云 
　　辛酉社與雄鷹隊本月一日晚八時半辛酉學社乒乓隊與Hawk乒乓隊作初次友誼比賽公證人畢達生君Ｈawk賽員爲許立卿郭寳潤黃長發曹國衡許崇業許崇富辛酉賽員爲蔡順遇李傳書朱妙根朱謙王遐文朱禳丞結果六與六之比須擇期再决 
　　粤工會與辛酉社本星期六晚辛酉社乒乓隊擬在社内與武昌路粤僑工界聯合會乒乓隊作第二次友誼比賽云 
[樂園游藝談]  
　　先施之樂園邇來增添游藝自八月初一日起聘有二友社滑稽歌劇在天橋傍新搭之篷下奏藝該社約有十人所歌之曲俱係新編惟調則仍仿京劇之西皮二簧生旦凈丑應有盡有至所演之戲唱白均滑稽有趣惟塲面尙覺生疏不無缺憾若能稍事改良當益臻完美矣 
　　張紅艷自隸優美班後芳名大振除演素所擅長之靑衣古裝花旦戲外並能加入該班新編之本戲中昨演五子哭墳之孔氏扮相與唱做觀者皆稱妙不置 
　　黃杳珊之戲迷雙簧頗能號召座客其所表演之各項玩藝甚佳唱戲時之京胡杏珊自拉過門手法咸純熟非常也（澄北狂人） 
[新劇「三Ｋ黨」已開演]  
　　笑舞臺昨演新劇「三Ｋ黨」是劇情節乃美國大總統解放黑奴南美軍閥反對致啓南北戰爭嗣後南北和議林肯被刺國會議長實行林肯解放政策有黑人林處重握政權壓迫白人美人乃組織三Ｋ黨驅逐林處減輕黑人政權此劇陳義高尙結構完美該臺演員表演亦適當絶無浮囂胡調之疵 
　　正秋飾三Ｋ黨領袖辦恩爲全劇主角第三幕與菲列互述志願第四幕誥誠南美軍隊所發議論俱極中肯第五幕攻敵及後組織三Ｋ黨驅逐林處數幕演來有聲有色醫院及花園二幕與愛　絲鍾情尤演得絲絲入扣誠爲難能 
　　愁紅飾愛麗絲醫院一幕對於辦恩若有情若無情演來極佳面責林處一幕侃侃而談頗有巾國英雄氣亦殊可嘉 
　　志遠第一幕飾林肯當衆演說能將美國政治歷史和盤說出殊堪欽佩後改飾林處表演粗蠢暴虐態度維妙維肖 
　　化魂飾國會議長沃斯丁說白流利表演合軌訓責林處一幕演得頗有精彩 
　　大公飾菲列演得極有精神天人飾麥格雷做工亦頗不惡方朔飾黑僕莊諧雜作尤令人發噱餘如冶兒无能之黑軍官毓秀之黑僕婦均同之開白朗笑梅之葛蘭蒂情納之南軍長覺因之民婦俱能稱職 
　　佈景以戰塲一幕爲最佳開花砲等頗能像眞惟發砲聲與炸裂時間未能恰合想因初演尙未純熟之故車站醫院小街數幕亦甚佳而末幕之洋樓房尤爲美觀（醉翁） 
[亦舞臺聆歌記]  
　　亦舞臺近演連陞店程繼先飾王明芳唱做身段尙具前輩典型描摹窮儒身分恰到好處配以茹富惠之店東如錦上添花有相得益彰之妙繼爲蓋叫天之蜈蚣嶺自是拿手傑作夙爲滬人士所贊許庶不贅述大軸爲南陽關貫大元飾伍雲召扮相威嚴工架老到唱工天賦佳嗓不同凡響提高處如鶴唳長空凄切處似猿啼巫峽城樓大段尤見精采轉快板亦曲折分明進退自如統觀全劇無懈可擊誠佳作也壓軸爲徐碧雲之眞假金蓮碧雲貌僅中中故扮相無出色處然做工老到表情入微身段婀娜台步大方自是加人一等唱則流利輕圓娓娓動聽白亦咬字沉着也（波影） 
[集會表]  
　　本月陽曆時間地點召集者事由 
　　三日下午二時斜橋西大吉路永興北里公民大會各省區公民大會等十八圑體會議時局 
　　三日上海縣議會聯合會縣議會　　何使提欵事項 
　　八日糧食維持會淞滬糧食維持會籌倘麵食平價會議 
　　三日至廿三日城内上海市議會常會 
　　三日下午二時城内洒掃局秋丁　孔演習樂舞 
[天氣報告]  
　　徐家匯天文台昨日下午四時三十分氣象預報云此間天陰間有雨霧全國沿海風勢無定低壓中心將過甘姆之北又昨日下午三時前二十四小時内本埠氣温最高七三．二最低六八．四去年同日最高九二．八最低七○．二 
[本刋啟事]  
　　綺耳焉筆花伯長大綱憇園（中．棠愛棠）匡時思湖光磊室主卓振瑛女士天雁楚君月池紫家俊塔雷陳敏生冷秋夢影覺非笑廷浩章　（章如生）淸芬倫（大　）醉漁李雅聲雲章海角秋聲培笙吳頤　ＬＨ生遊蟾仇湘樂陶陶黃道扶梅花館主柏晋天弢子絜盧儂花意誠劍豪陳劉衍盧仙翁少章川眉女士窺豹芮公約笑溪鄧鳳恩含　弢王霖老猫夢飛光甲血血香影篷李冰八月份辱承投電影戲劇等稿略　酬資請各具條蓋章向本館會計處領取爲盼 
　　嗣後如承惠稿無論篇幅長短字跡均請淸晰且須於稿上蓋章以便領取酬資時核對付給否則作却酬踚各種稿件除預先自備寫妥信封貼足郵票者外登錄與否旣不奉還本刋稿件擁擠　　爲極當有之事來稿　登　竟無機會登　　各　亮　　此類詢問函　恕不奉　再會計處爲劃淸手　便利結賬　　酬資以發表日起六個月期滿届時仍有未領酬資者認爲不願受酬即行將賬取消並希亮察此啓 
 
 
