# 1888 - 329 - 4905613

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并新言而　　　自勿悞其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統　恆泰昌發書此佈 
[治臺策要接續前稿]  
然則宣教化奈何曰雖有干將無清水以淬其鋒無越砥以歛其　則不能水斷蛟龍陸剸犀革雖有和璧無刀鋸椎鑿以成其形質無鑢鐋沙石以使其滑澤則不能價重連城名號夜光是故待自直之箭則百世無矢矣待自圓之木則千歳無輪矣王逸止部曰皎皎練練得藍則青得丹則赤得蘖則黄得湼則黑夫民之初在猶皎練而已矣迫其後習於善則善習於不善則不善而民俗之善不善始由此判然水性雖流不導則不通人性雖智不教則不達在上者輒以民俗之不善爲憂亦知洗濯民心湔浣浮俗使民日遷善而不知爲之者舍教化其無由乎矧以臺地開闢木幾夙無政教號令以束縳其身心詩書禮樂以陶淑其性情教化尤爲當務之急者哉觀於生番殺人爲臺地常事殺人割取首級烹剝去皮肉飾髑髏以金誇耀其衆推爲雄長是其野性未化而於君臣父子之倫仁義道德之說與夫一切所以持身接物之道俱茫然不識可知也昔者秦人之俗大抵尚氣概先勇力忘生輕死見於詩者斑斑可考然本其初而論之岐豐之地文王用之以興二南之化如彼其忠且厚也秦人用之未幾而一變其俗至於如此則已悍然有招八州而朝同列之氣矣何哉雍州土厚水深其民厚重質直無鄭衛驕惰浮靡之習以善導之則易於興起而篤於仁義以猛　之則其彊毅果敢之資亦足以强兵力農而成富强之業非山東諸國所及今以臺地水土之深厚如彼而人民之强悍乂如彼　因其勢而利導之以復其所謂厚里質直之本性其民必能膺艱鉅耐勞苦以視天南中諸省其民軟脆柔弱而不足以有爲者遠甚何則無恃託者難爲　有　新者莫爲力也然吾聞諸孔子曰善人爲邦百年亦可以勝殘去殺矣又曰如有王者必世而後仁夫孔子豈不願其成功之速哉而一則曰百年再則曰必世其見效如斯之遠且久者蓋有以知移風易俗非可以旦暮期功尅期奏效也　故治臺無他患莫患於求效之太速夫泰山之溜穿石單極之繩斷幹豈一朝一夕之故哉漸摩而勢使之然也誠使今日　不尚操切不事欲速行之以漸而持之以恒但使　　鑿　之人漸知倫理粗習衣冠則犯上作亂之心不期息而　　道德之懷民猶春陽之柔物日浸月　而濡而樂育之吾知不百年而　地聲名又物又將與内地諸省並駕齋　而永爲不叛之民是固可操劵者也然則明賞罰奈何孔子曰道之以政齊之以刑民免而無恥太史公曰法令者冶之具而非制治清濁之源德本而刑末乃不易之論然天之爲道也不能有春而無秋帝王法天之道以爲道亦不能有　而　誅故刑罰雖非聖人所得已亦爲聖人所不廢禹之治水也鑿龍門濬大河决汝漢排淮泗而注之江順水之性而以　海爲壑然於水所不當經之地汎濫横溢之處亦必抑塞修築以就我之範圍而使之無奔　衛决之患而後已　人之治民亦若是而已矣以德禮導其先而以刑罰濟其窮中人之性可以爲善可以爲不善非實無以使其有所趨非　　以使其有所避無所爲而爲善無所畏而不爲不善從容行其心之所安者其惟至人而已今天下中人之性順多矣求有不加賞而知爲善不加罰而知懷刑者遍天下能有幾人矧以民心風俗强悍凶頑如　地者哉夫科條備八告戒分明三令而五申之猶復有犯法越紀其必梗化不率教之頑民則然也不罰之無以永我威苛有奉令維　　　　　　其身之或蹈於過以獲罪於上者其必爲保身之良民無疑也不賞之無以勸於衆自古以來有戮一人而千萬人　　一人而千萬人喜者焉彼果操何術以能之哉一公字蔽之矣韓子曰二柄刑德也虎所以伏犬者爪牙也虎若釋其爪牙則反伏於犬也斯言也可不爲之深長　乎哉此稿未完 
[諭旨恭錄]  
　　十月二十日奉旨金元粮着以知縣儘先卽補宗人府主事員缺着郭萬俊汪朝模補授盛京刑部蒙古主事職銜員缺着雙福補授盛京工部司庫員缺着瑞琳文弼補授陳甘總督衙門筆帖式員缺着如慶補授直隸總督衙門筆帖式員缺着松灣宝授山西巡撫衙門筆帖式員缺着崇　慶和補授蔡宗翰李湛着以知州發往　河差遣委用凌邦靖謙受着以知　　在熱　差遣委用長庚王權着以州同發往吉林差　委用奉天興京　同知經歴員缺着蔣有棟補授廣西太平府思州土州州同員缺着竇懋森補授桂嵩慶着不必坐署原缺　補貴州布政司庫大使璧珽着照例用擬補兩浙黄灣　　大使蘇汝鍔着照例用保舉山東候補知縣方桂芬着照例用欽此 
[本館接奉電音]  
　　昨　在京友人發來電音有本月二十七日上諭三道敬　譯登○十月二十七日奉上諭童華奏假期届滿病仍未痊　　　缺一摺童華着再賞假一月毋庸閱缺欽此同日奉上諭　視南城給事中隆恩等奏遵保　獲隣境盜犯出力各員並改請奬勵賞　頂戴各摺片着吏部議奏單一件片二件併發欽此同日奉　上諭吏部奏遵議處分一摺本年順天鄉試宿字圍監試御史成斌塡寫卷面並不詳細查對所塡　方數目弓刀石斤重不符甚多考試大典該御史漫不經心致多舛悞實屬荒謬成斌着照部議部行革職以不懲儆欽此 
[彈壓飢民]  
　　皖省告災飢民數千人南下就食扶老携幼滿布江湖大吏恐有匪人溷跡其中乘機煽禍因商請太湖水師統領龍覲宸軍門撥涿師　分布各要道彈壓稽查截留撫卹按軍門自督率水師以來巡緝宣勞迭擒巨盜汪洋三萬六千頃得免行旅戒心此次又奉徵從公恩威並用王事　掌其軍門之謂歟 
 
 

Page 2

 
 
[上相勤勞]  
　　李傅相政躬不豫奏請賞假二十日俾資調養經列前報傅相在假期内於軍國重情華洋要務仍行裁判昕夕不遑所幸天相吉人病勢日見輕减一俟假期届滿當可照常視事矣 
[憲節過揚]  
　　新任江西學政龍大宗師湛霖　陛辭出都於本月廿四日午刻抵揚文武各員皆出城迎迓憲舟於是晚起椗南下二十五日早邑署差探又報新任安徽學政錢星使桂森憲舟過揚府憲以下又至碼頭迎接星使一一接見旋卽入城拜客翌晨卽行南渡云 
[火未成災]  
　　本月廿四夜揚州馬市口牌坊巷内某姓家臥榻下猝然起火被褥蚊帳皆着榻上人驚醒赶急跳下第見滿屋通紅火勢已將穿屋正待鳴鑼告警鄰人業已麕集盖外面見其墻隙板縫中已有火燄冒出屋瓦被灼炸裂有聲故皆奔至也幸近隣卽係匯泉浴堂取水甚捷衆力齊施始得撲滅未致成災然頂板椽柱及房中衣物等皆被焚燬聞起火之由因某姓婦晚餐後坐於床沿呼吸水烟烟灰誤落榻下燃着所棄之敗絮被胎及草荐等物致受此驚也 
[鎭屬災狀]  
　　鎭江自夏秋以來久無雨澤遂致年歳歉收四鄉農人紛紛報荒前經薛邑尊親臨履勘見周圍百數十里山田無不枯槁在殷實之户尚可支持而貧苦小民專恃一季收成以作一年過活者未免大失所望瞬届隆冬飢寒交迫將何以度日幸經薛邑尊福太守常鎭道憲楊觀察體察民艱代懇上憲免徵錢糧復經福太守親至殷實紳董各家設法勸捐一俟捐有成數卽行按口散給統計人口約有六七十萬之衆太守興此善舉眞不愧萬家生佛也 
[鎭江火警]  
　　鎭江西門外金山河近處某姓家於廿三日早九點鐘時因早炊遺薪灶下一時烈燄騰空加以封姨助虐遂致該處十餘家瓦屋草房霎時變爲灰燼本坊雖有水龍因隔河兩道不及馳救聽其自焚自滅吁慘矣 
[依然漏網]  
　　今春丹徒縣捕捕高玉庭率領捕夥數人至江北七濠口辦公在品泉茶館爲仇人殺斃兼將捕夥名三子者砍傷嗣經江都縣騐傷畢飭捕快緝拿凶手一面懸賞購緝如有捉獲正兇或知風報信因而拿獲者均有重賞並爲三子延醫養傷三子得以痊愈系懸歳月正兇仍未弋獲前日忽有楚南人某甲至鎭江謂三子曰昔之仇殺高玉廷者目下已來鎭江在萬家巷楚南人某乙烟館内吸烟爾可禀官帶人往拿三子大喜急至丹徒縣禀報當經薛邑尊飭令衆捕恊同營兵往拿及至某烟舘時兇手已去衆捕在後追赶至天主堂街地方將同來吸烟之三人捉住而正兇仍被遁逃旋將三人及報信之某甲一同帶回縣署薛邑尊詳加審訊三人均湖南人皆稱不知仇殺高玉庭者爲何人邑尊令某甲指認而甲又不能指實邑尊乃將四人一併管押俟禀明府道核辦 
[戊子科浙江武鄉試題名錄]  
　　王塵麟黄岩　董玉麟蘭谿　鄭步達江山　陳周邦錢塘　應飛熊台州　周勝祖瑞安　許安曜東陽　薛定山温州　許蓮芳天台　　達　興滿州　樓　彪衢州　陳攀桂麗水　詹大魁樂清　潘炳森浦江　施繼常仁和　王鳳儀德清　方洪耀富陽　姚汝南蘭谿　　王大林義烏　許　昌東陽　朱吉人義烏　徐鳳翔永嘉　吳錫三浦江　陸炳章桐鄉　徐殿鍾衢州　姜開耀江山　徐　熊處州　　陳桂英平湖　趙衛宸瑞安　王世昌東陽　王繡虎黄岩　森　祿滿州　樓　岑義烏　曹鵬雲龍游　王朝清黄岩　袁鵬翔天台　　楊志鴻海寗　蔣偉聲太平　黄殿魁青田　周金元嵊縣　孫瑞驥温州　鄧鴻翔開化　章慶龍瑞安　章錦雲樂清　鮑國昌天台　　楊孫琴縉雲　羅良煜黄岩　陳如虎臨安　錢廷鱉嵊縣　厲同祥青田　賈應庚義烏　張球鎔新昌　盧廷雄黄岩　朱殿雄金華　　裘國忠嵊縣　陸占彪錢塘　陳殿魁義烏　玉　成滿州　賈國英義烏　胡夢熊江山　金殿魁永嘉　毛守中雲和　程致雲松陽　　占　斌滿州 
[縣示錄登]  
　　補用府候補同知直隸州調補江蘇松江府上海縣正堂裴爲出示曉諭事奉道憲批發戒烟局董舉貢職員顧福基王增禧黄錫正吳承遠等禀稱竊惟上海通商總匯地廣人稠如吸食鴉片戒無良法卽有立志戒者亦難藉手成功兼異鄉流落小本乏資爲所累者何可　計溯查戒烟之法莫有過於津局方劑著有成效奏功甚速藥到癮除是以曩時北洋大臣直隸爵閣督部堂李設局津門總制兩廣前山四巡撫部院張設局太原山東登萊青道盛設局申江俱延楊醫生致遠主治計已戒者不下萬餘人兹緣楊醫生由晉過滬董等邀集同志籌欵辦理仍請楊醫生主治以繼各大憲遺愛今設局於上海西門外馬路橋北首立有上中次三號名目定五日爲一期上中兩號分别勸助經費次號不取分文擇於七月十三日起先行掛號定期開戒但事屬善舉第恐無知棍徒藉端滋事爲此抄附章程環求示諭等情奉批設局戒烟實爲善舉殊堪嘉尚所定章程亦似妥洽仰縣示禁滋擾並飭地保隨時照料等因到縣奉此合行出示曉諭爲此示仰合邑軍民地保人等知悉鴉片流毒爲害甚深設局招戒其功實溥爾等切勿藉擾有阻善舉如敢故違一被指禀定卽嚴拏到縣立予究辦决不姑寛該地甲務須隨時照料並卽遵照無違特示外有章程十四條以限於篇幅不及備錄欲觀者至局内閱視可也 
[江西武閣紀事]  
　　武闈鄉試定例若漢人爲主考則須會同九江鎭校閱旗人則不須會同本届德中丞主考武闈騎射地毬試竣後於十七日接試技勇當堂面令材官將各硬弓用錘校過輕重若干目擊無絲毫弊混然後點名凡挽硬弓者須平滿輕鬆絶不費力舞刀掇石者須輕快便捷舉重若輕方爲合法人皆謂中丞深得此中三昧不愧文武全才云○廣信府某武生苦練弓矢五載自小出人頭地以爲折桂枝當如拾芥矣乃此次秋闈馬箭地毬雖經全中而步射全失心甚不甘泣跪德曉峯中丞案不求再面試逾久不起中丞憐之詢以能挽强弓若干力生以出格十三力對中丞命試挽果然乃准俟申刻收闈時賞射生連中四矢人皆歎服中丞之愛才如命云 
[潯陽雜紀]  
　　前紀匪人王某冒充某太史經德化縣金明府盤詰情由帶案鎖押旋經研訊其人雖如米元章之河豚　本而吐屬風雅氣宇軒昻明府憐之連日向府道再四懇求從輕發落李亦青觀察曹期川太守現已允從令簽差遞解回籍○西關外二次火警已紀報章查起火之處在同泰興附近新造鋪屋街道偪容屋小樓低是以偶墜火星易於延蔓現在紳商擬禀請地方官求飭是處火塲改鑿太平水池以防火患云○龍開河口某戲園蓄有小犬戯呼其名曰獅子一日午後某烟妓正喚獅子適有流痞小名獅子者過此問因何事喚我烟妓答以並不喚爾實是喚狗流痞大怒擁入内室將什物毆擊一空隨經鄰人勸散 
[松江寒]  
　　法華李某向在青浦開設鹽公堂日前有事到堂不知因何搆　以致殞命於該邑南城河中適南邑尊因公赴省經捕廉禀知府憲官委華亭縣詣騐刻聞李係太陽穴受傷所致此事究　如何想日後終當水落石出也○西關外倉橋灘某石灰行小康家也日前家中有事僱一男僕供奔走之役是夜不知何故該僕斃命於隣右某姓船中當經呈報婁署嗣聞僕之父母妻子願求免騐從豐收殮以寢其事該行主雖未受公庭之辱然所費不少矣○北門内大賢橋船夥名鬚子者前夕未識因何斃於普照寺後空地上經該船主載送其家已越四五日而人船均未至或曰屍項有傷痕恐不免有訟事也 
[美兵又操]  
　　昨日午後一下鐘時美國駐滬水師又經操演統之以水師提督由美公館前馬頭登岸折至英大馬路迤逦向西帶有大 
 
 

Page 3

 
 
砲四尊至鶴鳴四下仍返兵船 
[邑宰騐傷]  
　　察阿桂刃傷妻子一案昨已錄登英讞員蔡太守見該婦陸氏傷勢甚重卽於是晚飭盖將秦送縣騐傷究辦裴邑尊升堂訊究秦稱小的與父親賣水菓度日當日父親回家午膳尚未煮好因責妻子懶惰前日清晨妻子忽吞服生烟小的察知卽偕妻弟陸銀寳舁赴陳與昌求救得以告痊至晚小的抱兒子晚餐妻子忽奔入房中但聞有聲甚厲小的赶卽入内察看則妻已倒地頸間血流如注方知自刎小的驚惶無措出外呼父親被巡街捕將小的送入捕房解送公堂旋由蔡大老爺將妻子送至仁濟醫館醫治邑尊飭交差看管候騐明傷痕核辦至昨午後二下鐘時邑尊帶同差役人等諸醫館詢諸黄醫生對以傷在咽喉食管已斷幸氣管未傷尚可醫治至能否無礙尚無把握邑尊察視該婦傷處業經醫生封固問以何人所戳該氏不答邑尊再四盤詰該氏終默默無言邑尊隨飭將秦帶回管押候該氏傷痊再行核辦諭畢排道赴會審公廨　會蔡太守面談一切然後入城 
[上海縣署瑣案]  
　　十九鋪人洪梅氏挈子洪錦賢控稱小婦人家住倉前媳婦王氏被胡阿二誘出售與柯阿四帶往無錫叩求提究俾得珠還錦賢所供相同邑尊飭傳地甲楊馥倉丁王瑞春集訊楊王同稱洪妻實被胡誘販邑尊叱令退去候提胡訊辦○閔行經收錢粮委員何海曙明　飭送滋事之傳差莫順請訊莫一味支吾邑尊喝令笞責六百板釘鐐同枷發交閔　錢糧櫃前示衆○鮑廷爵控陸葵卿虧欠銀二千餘兩一案迭紀報章陸迄今無銀繳案邑尊判令　校比追前晚升堂覆訊陸稱並未與鮑結清帳目惟照算除去書價銀千餘兩又付銀二百兩所欠祗七百兩之譜實在無力措銀叩求寛宥邑尊着開枷收所候示 
[英界公堂瑣案]  
　　新關辦公西人某家住新閘西首前日午刻坐劉相堂之東洋車由關回家午膳將及門西人卽下車安步囑劉至家取車資劉不諳西語向索錢文以致爭扭西人帽子墮地隨風飄入河心劉則傷及左額鮮血淋漓遂偕訴是處巡防局委員馬君飭地保及局勇移送英會審公廨蔡太守飭轉發巡捕房昨晨解案麥捕頭稱西人素來安分西人稱當日旣下車卽告明緣故其人雖言語不通然我以手招令同來又遙指家中將到給錢之意伊竟當胸扭住定欲索錢旋有路人代爲傳話伊仍不依我恐被毆以手招架以致傷伊頭額然無甚重傷劉供山陽縣人西人坐車至新閘卽下車向索車資非但不給反持棒擊傷小的頭顱昨在捕房交保出外今請騐傷核斷代理奥領事狄君謂彼此總因言語不通起見太守飭劉仍交原保投醫院醫傷七日再行投案候訊判斷○包探唐寳榮禀稱昨見周阿四手持元藍布六疋盤詰支吾送案請訊周供嘉定縣南翔鎭人年四十歳曾向侄兒阿大借錢不遂因全翁家栅伊所設銅作内私取布胥蔡太守飭將人贓押候備文移送嘉定縣傳失主質訊領贓○裁縫店主洪元生訴稱夥友余金根竊去主顧託製之天青縀外套及布衫褲料四件由捕房獲住人贓余供鄞縣人餘無他語惟乞施恩蔡太守判將余押候備文遞籍贓父洪領去○皮匠邱阿三訴稱失去洋銀十元錢二千有奇由捕房緝獲人贓送案請爲給領該犯陳德榮供揚州江都縣人行竊該死尚乞恩施捕頭稱陳係積竊蔡太守判管押三月以儆贓交邱領去○汪煥亭訴稱寓居老虎灶樓上失去衣服八件由捕房查獲張阿三起到六件其中三件不知何人之物今尚少五件開有失單請急追究張供實由老虎灶夥行竊分給小的三件此外三件的係已物蔡太守判管押二十天贓衣一併給汪領去○包探秦少卿禀稱前獲竊犯沈根裕送案科罪今沈又與朱瑞文卽善文同竊陳銀華之衣服是以拘沈吊贓送案陳請領贓沈稱以後不敢行竊蔡太守判 
[法界公堂瑣案]  
　　魏同源帳房魏士林於前期遞禀稱被租户王理群欠去房租洋八十六元有零請爲傳追王司馬准詞飭傳去後於昨日集訊魏士林遞呈帳簿房票摺子等件王司馬詰之王理群據供江北人在滬做東洋車生意現有二十八輛租魏房屋在光緒九年起先是平房後改樓房初借一間每月三元前年魏與洪義園茶館包姓涉訟時又租一間每月共租錢六千文本年照算到九月間止祇欠錢一千又去年付伊十個月欠伊兩個月魏稱去年伊欠四個月如何說兩個月有房票爲憑司馬將摺子房票等閱過後看帳簿見本年至九月間止祇欠錢一千文又加上十月分錢六千文着將王理群交保出外還錢七千文了結魏稱前欠之錢如何司馬謂以前之事當時爲何不來禀控着自去清理○戴唐氏投案禀稱有侯錦章爲首會我爲會總曾合王裕豐爲散會今王將會錢收去已有數月不繳請爲傳訊昨日法包探傳到一人據供姓林名金全廣東人開林裕豐烟舘在紫來街詰其會項如何林稱實不與聞戴唐氏將首會侯錦章司正王元相邀到呈閱帳簿王司馬研訊之下據戴唐氏稱蘇州人丈夫在日做籌防局巡丁今年八月間去世候錦章稱江灣人在太古碼頭爲扛棒夫王元相稱紹興人是丹桂樓条肆擋手會共四十二人每會出洋五元王裕豐烟館卽是林所開王司馬謂到會檯搖會者可是林否王元相含糊答稱林亦來過詰之林金全堅執並未入會至王裕豐烟舘是我與一婦人合開在十一年分將店分拆有某某等及十二鋪地甲均在場立有拆店據收執該婦年已六十歳於去年夏間逝世伊有兒子王阿炳及媳婦等住紫來街王司馬詰其可能邀到答稱容三日尋來司馬着衆人退去林金全交保限三日將土阿炳邀到問話○捕房昨解寍波人瞿信誠及地毯一條到案據法包探王榮培禀稱昨晚九點鐘時見瞿携毯付質盤詰之下據稱天冷欲換贖棉　搜其身畔有小洋數角因之拘解旋據葛瑞生到案稱爲明記木器店管帳瞿是店中替工素來誠實不知如何取物出外王司馬着將瞿管押諭曷誠信回店查明失物若干再行核辦○太古公司上海輪船前日獲到一人疑爲竊賊隨送法捕房昨日解案據供姓傅名得貴湖南人在營當勇從蕪湖到上海欲趁斯美船赴臺灣於十六日抵滬行李鋪盖號褂均已付質包探將押票一張洋一元二角呈案王司馬詰其上海有何熟人答稱有劉大人水師砲船認識司馬着將傅押候寄信出外着劉營中人來保○三道頭華捕張湘寳前日走過鄭家木橋見有人爲賭臺望風知照賭徒紛紛跑散因將其人拘案經王司馬訊問據沈阿全供蘇州人在胡正泰成衣店胡四福處做工並不爲賭臺望風司馬着將沈阿全暫押寄信出外囑胡來　○捕房昨解竊賊李新如卽李老五董雲亭王友德陳永林等到案王司馬問明籍貫着將四人送縣分别遞解回籍又蘇州人顧愛堂因欠高朱氏洋二百數十元經王司馬斷顧先折價洋五十元詎顧祇肯出洋廿五元後添至三十元司馬以其不知自愛着將顧送縣押追 
[戒烟局啓]  
　　謹啓者本局戒烟自奉道憲曁邑尊示諭始於本年正月二十五日開辦以來至炎暑停期止計戒百人有奇均稱收效並無思吸疑義雖係戒烟諸君之猛省回頭車登彼岸詢悉親朋契重寳主情聯實本局所厚望至一期七日和湯藥以除其癮調飲食以養其胃進叅茸以補其氣兼以連宵燈燭繼旦燃爐頻餐飲食貧富無分是以立除癮痼而營衛無虧速奏功之實在情形也惟秋冬報戒貧乏更　正在措籌孔亟需款甚殷之際於十月十七日接奉欽加布政使銜山東東海關監督分守登萊青整飭海防兼管驛傳水利事務兵備道加十級隨帶加三級紀錄十次盛杏蓀觀察禀批鴉片爲害誠不可言喻而沾染者甘之如飴卽戒治者亦乏善法現在該都司經上海紳董相邀仍舊設局用津中所得異方戒治深堪嘉尚惟投戒者必須將癮治淨不令復發而後止貧乏之人不可索費其收支之欵實用實銷按月連所戒人數登諸報章不可絲毫粉飾事關善舉稍有不妥訪議隨之兹有本道按月助規銀十兩准在上海電報總局收支所具領另咨上海道公文一件卽由該都司親自投遞聽候示遵此繳奉此之下仰見盛觀察誼篤桑梓澤被細流頻分鶴俸首倡常捐董等惟有遙祝願大君子歳懋三遷用申訓悃以誌善舉戒烟局董事顧福基王增禧黄錫正吳承遠謹啓 
 
 

Page 4

 
 
[春夜]  
　　春夜不成眠有恨何人省獨立粉墻東風動梨花影○杳夢　香夢杳無迹孤燈憶舊歡不如樓外月夜夜到闌干○估客樂　郎去行儂前儂送隨郎後脫儂金指環與郎沽美酒　早晚下揚州先將書報儂相迎在何處日暮瓜洲東○感花　牆内一枝花幾番憐不采昨夜被風吹紅出牆兒外○惜花　生小碧桃春風風雨雨頻折花揷瓶裏終是惜花人○怨詞　朱絲纒郎腰寳鏡分郎面顚倒結同心那得長相見　東園栽緑柳西園栽紅桃顔色不相顧風露空迢迢○艶歌　約眉花閣中迎面吹春風啼煞白鸚鵡郎來開玉籠○雜感　謝女自饒才思蕭郎空度韶華剩語海棠肯否胭脂分與梅花　緑珠原是妙伎碧玉從來小家莫道淤泥濁水嬌人還有荷花　臘雪化爲流水吳綿彈作春紗眼底無人作伴固應蕩煞楊花[  太痴幼年作]  
[虹橋]  
　　夕陽芳草暮雲邊水漫虹橋照翠鈿萬種相思無可訴倚闌痴望有情天○晚浴　賺說尋針暫進房暗將門掩試蘭湯檀郎待久來相覓已換綃衣去納凉○蕭娘　蕭娘長大已勝笄香頸羞人鎭日低纔放斜陽天又晚來朝裙子要濺泥○關心　欲逗春情却又乖如何丰味十成佳酒波燭涙闌珊處第一開心紅繡鞋○歸雁　嘹唳長空雁數行沙明水碧過瀟湘十二樓中明月夜誰家瑤瑟怨偏長[  太痴少作]  
[題太癡詩稿]  
　　冷雨敲窓葉打門凄凉身世怕黄昏一編能下才人涙千古誰招倩女魂不盡臙臙脂悲北地何妨體格繼西崑君痴我恨嗟何及都爲前生少鈍根[  古歙匏瓜生竹淗甫草]  
[秦淮感舊題素雲女史水榭]  
　　尋消間息肯心灰拍徧空闌日幾回風過信無環佩落夜深曾聽管絃開亂眞姓氏從頭訊幻音容半面猜早識舊游俱是夢有情崔護不重來　人間何處更題詩便諱風情忍諱痴西下夕陽惟眷戀東流淮水是相思肯拚雅意尋陳迹擬畫新圖寫舊詞客裏不知燈影瘦小名時喚謝芳姿[  柳隱詞人馬相如秦淮作]  
[浙省撫轅抄]  
　　十月十五日候補同知王慰祖禀辭赴於濳採辦貢术調補逐昌典史陳星涵禀謝飭知赴任○十六日署寗海縣蔡專丁來省禀知奉藩司札飭改代爲署叩　顔其慶由京引見回省禀到禀銷管解大婚典禮銀欵曁新鑄制錢北洋經費差○十七日同知陳恩普禀辭解鄭工餉銀赴河南梁實湘禀銷督審局差禀辭奔喪回籍候補縣丞秦煐服　來省禀到○十八日黄承詔禀知聞訃丁父憂○十九日候補從九品李景雲禀知防軍局委管理萬夀宫差叩謝○二十日泰順縣金禀安叩辭赴任○二十一日通判葉佩萱禀知厘粥局飭知留辦俞匯厘局半年專丁來省禀謝 
[江督轅門抄]  
　　十月十三日布倉查南崧卸海安司事回同知梁僖年奉司委赴陜省提賑欵巡檢李汝鏞辭奉司委解中卷赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
　　　　　 
 
 

Page 8

 
 
   
 
 

Page 9

 
 
   
 
 

Page 10

 
 
[光緒十四年十月十八日京報全錄]  
　　宫門抄○諭旨一道錄前○發抄硃批四道○署晋藩嵩奏署藩篆日期摺○署晉臬沈奏署臬篆日期摺○將軍慶等奏新設廳縣請添設廪增額摺○豫撫倪奏豫省新漕仍請援案折解摺○皖撫陳奏開復知縣革職處分片○又奏鄉試出闈起程緣由片○浙撫衛奏爲道員銷差赴任片○十月十八日理藩院鑾儀衛光祿寺廂白旗值日理藩院引見二十一名廂藍滿六名徐桐等場差完竣覆命○貴州按察使葉永元到京請安○值年旗代奏八旗兵丁謝賞半月錢糧恩○福中堂翁同龢各請假五日○六額駙續假十五日○召見軍機葉永元徐樹銘敬信恩佑○發抄譚鈞培奏正副考官請假奉硃批龎鴻文着賞假一月黄桂清着賞假兩月欽此○張曜奏善後局馬隊三十二次報銷奉硃批該部知道單併發欽此○又十二三等年挑挖運河動用銀兩奉硃批工部議奏欽此○陳彝奏武闈應需銀兩奉硃批户部知道欽此○○署理山西布政使按察使奴才嵩崑跪奏爲恭報奴才署理藩篆日期叩謝天恩仰祈聖鑒事竊奴才於光緒直四年九月二十一日奉撫臣剛毅行知以山西布政使張煦升任陜西巡撫所遺藩司印務奏委奴才署理遵於九月二十四日交卸臬篆准布政使張煦將印信文卷移交前來當卽恭設香案望闕叩頭謝恩祇領任事伏念奴才滿洲世僕知識庸愚愧臬事之時陳曾藩條之濫攝涓埃未報兢惕方深兹復屏翰再權彌覺悚惶無地查山西地稱繁庶藩司職任旬宣舉凡用人理財興利除弊在在均關緊要奴才自維禱昧懼弗克勝惟有矢愼矢勤遇事禀商撫臣加意講求悉心經理不敢以暫時權篆稍涉因循以期仰答高厚鴻慈於萬一所有奴才接署藩篆日期及感激下忱謹　摺叩謝天恩伏乞皇太后皇上聖鑒謹奏奉硃批知道了欽此○○署理山西按察使冀寍道臣沈晉祥跪奏爲恭報微臣接署臬篆目期叩謝天恩仰祈聖鑒事竊臣於光緒十四年九月二十一日奉撫臣剛毅檄行以山西按察使嵩崑現署藩篆所遺臬司印務委臣署理遵於二十四日交卸冀寍道篆准按察使嵩崑將印信文卷移交前來臣當卽恭設香案望闕叩頭謝恩祇領任事訖伏念臣浙東下士山右備員守郡濫膺方切駑庸之愧監司洊擢彌懷蟁負之虞兹復猥以菲材忝權臬篆撫衷循省倍切陳惶伏查山西爲繁劇要區臬司乃刑名總匯舉凡詰奸除暴察吏安民在在均關緊要如臣檮昧深懼弗勝惟有矢愼矢勤隨時隨事禀商撫臣認眞辦理不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○臣慶裕裕長延茂跪奏爲奉省新設廳縣考試已滿五届應請添設廪增額數以廣學校而惠士林恭摺仰祈聖鑒事竊光緒五年前署將軍岐元等奏請添設昌圖府屬奉化懷德二縣各設額二名增額二名五年一貢當經禮部議覆以該二縣本届科試係初次舉行一縣新進生員僅有二名不敷考取其廪增額數及出貢年分應俟考試五届後再行奏明核辦等因並於光緒八年前署將軍崇綺等奏請設東邊道屬鳳凰廳興京兩廳及通化懷仁安東寛甸四縣廪增各額復經禮部以光緒四年議設學額後甫經歳科兩進無多應卽查照奉化懷德二縣成案俟考試五届後再行奏明核辦等因具奏奉旨依議欽此咨行分飭遵照各在案兹據署昌圖府知府高同善詳稱查奉化縣考過歳科案已七届新進文生十四名改歸本籍附生五名共十九名懷德縣考試亦歴七届新進生員十四名改歸本籍附生四名共十八名應請遵照前奏每縣各添設廪增額各二名等情並據東邊道奎訓詳稱查鳳凰興京兩廳及通懷安寛等四縣自光緒四年起考試六次已逾五届所有鳳凰廳歸籍廪生八名新進文生十八名共二十六名安東縣歸籍增生五名新進文生十二名共十七名寛甸縣歸籍附生四名新進文生十二名共十六名興京廳新進文生二十一名通化縣新進文生十一名懷仁縣新進文生十一名足敷考取廪增等情與昌圖府先後詳請會奏前來臣等覆查該廳縣考試旣已五届期滿取進較多足敷考取所有添設廪增各額核與前奉部議相符合無仰懇天恩俯准將鳳凰興京兩廳各添設廪增額三名並奉化懷德通化懷仁安東寛甸六縣廪增額各二名所設各額卽以從前附考别城改歸本籍之廪增附生内考取仍定爲五年一貢如無改歸生貢卽以上次新進各生俟下届歳試照考案先後挨次帮補新補廪生照例食餼十年方准出貢至應有廪餼奉化懷德二縣並無經徵地丁按例定銀數就近在承德縣徵存地糧内關取給領　興京鳳凰等廳縣　餼卽在東邊徵收地租一分耗羡項下動支與承德縣分别按年歸入奏銷册報以昭核實所有新設廳縣請添設廪增各額緣由理合會同恭摺具陳伏乞皇太后皇上聖鑒勅部核議施行謹奏奉硃批禮部議奏欽此○○革職留任三品頂戴河南巡撫臣倪文蔚跪奏爲豫省光緒十四年新漕仍難辦運本色籲請援案折解恭摺仰祈聖鑒事竊爲漕糧爲天庾正供理當辦運本色以進大局何敢稍涉因循惟豫省漕糧改折歴今二十餘年河道淤淺倉厫船隻坍壞無存一旦規復舊章實屬事同創始費繁工鉅辦理維艱且豫省歴年應支毅軍月餉曁奉撥甘肅新餉以及本省兵練河工賑欵爲數甚鉅全賴漕折藉資週轉上年鄭隄漫溢被淹十數州縣災區旣廣各廠賑放糧食採辦時虞缺乏其餘未經被災之處又以雨暘不時秋收殊形歉薄臣與司道等再三籌　計惟有援照舊案仍請折解以紓財力兹據藩司劉瑞祺糧儲道鍾瑞會詳請奏前來相應仰懇天恩俯准將豫省光緒十四年應徵新漕援案折徵解部一俟防營遣撤庫儲稍俗再行籌辦本色用復舊章爲此恭摺具陳伏乞皇太后皇上聖鑒訓示謹奏奉硃批者照所請户部知道欽此○○陳彝片再前署懷遠縣知縣彭廷弼交代案内短交地丁正雜各欵銀兩　催未繳經臣奏叅欽奉硃批彭廷弼着卽行革職勒限追繳餘依議該部知道欽此欽遵恭錄轉行遵照催繳在案兹查該員彭廷弼於奉文叅革後將前在懷遠縣任内徵存光緒十三年分地丁正雜等欵銀二千六百三兩七錢五分五厘陸續依限完繳解交司庫兌收清欵分别造入光緒直四年秋撥册内造報據藩臬兩司會詳請將原叅草職處分奏懇開復等情前來臣查該革員彭廷弼旣於叅後將任内短交各欵銀兩掃數完解清楚尚知愧奮相應籲懇天恩俯准將前屬懷遠縣知縣彭廷弼原叅革職處分准予開復以昭激勸出自逾格鴻慈除咨部查照外謹會同兩江督臣曾國荃附片奏請伏乞聖鑒訓示謹奏奉硃批着照所請該部知道欽此○○陳彝片再濫臨出闌日期業經臣恭疏具題在案伏查臣自安省起程以至出闈已逾一月署中緊要文件雖包封遞來行次隨時核辦准現在皖北各　被水受旱各處賑務頭緒紛繁其旱乾之處倘能　此挑挖渠塘以工代賑尤爲永久之利以上各事均須與司道籌商趕辦查歴科監臨撫臣皆因地方有應辦要件於出闈後奏明先行回省本科放榜日期接准部咨展限十月爲時尚遠而安省公事緊要未便久覊臣與督臣曾國荃面商仍照歴科成案將文闈鈐榜事宜照章飭江寗藩司届期代印並由督臣就近督率料理臣謹於本日拜摺後卽行起程回皖以重地方除折號放榜呈進題名錄仍循例恭疏具題外謹附片具陳伏乞聖鑒謹奏奉硃批知道了欽此○○衛榮光片再福建興泉永遺缺道前杭州府知府吳世榮交卸府篆後經臣奏請暫留浙江辦理塘工事宜欽奉諭旨着照所請吏部知道欽此欽遵在案查海鹽未竣石塘業於七月間接續興工催料集夫　勁趲辦約計年底可以竣事應由原派督辦是工之杭嘉湖道豐紳泰認眞經理以惠責成所有東中西三防曁南龍頭柴石各工歳修並酌籌海寍大小山于海鹽平湖石塘歳修銀數亦據核明另詳專案具奏該道員吳世榮業經督臣奏補福建興泉永道要缺在浙現無經手事件自應准其銷差赴閩聽候督臣飭知赴任以重職守理合附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒十四年十月十九日京報全錄]  
　　宫門抄○發抄硃批四道○江督曾奏藩司在旅寓因病出缺摺○川督劉奏鄉試完竣並接辦繙譯鄉試竣事恭繳欽命題目摺○浙撫衛奏道員等察核留補片○閩督楊奏飭審案件移交新任片○將軍慶奏要缺知州報捐離任仍請以前揀之員序補摺○直督李奏道員等南七合龍保案免其撤銷片○楚督裕奏酌保厘員仍請給奬片○十月十九日吏部翰林院鑲紅旂值日吏部引見四十一名起居注二名正紅滿十三名正紅蒙四名○召見軍機李鴻藻王文錦成安　伊立布○現換羊灰掛○發抄岑毓英奏捕獲昭通土匪請奬奉硃批該部議奏欽此○譚鈞培奏審明被控舉人鄭得彬開復奉硃批着照所請該部知道欽此○長順奏全福署都統奉硃批知道了欽此○又知府葉聯甲副都統恩桂等留營奉硃批該部議奏欽此○又同勳署分巡道奉硃批吏部知道欽此○○太子少保兩江總督一等威毅伯臣曾國荃跪奏爲藩司在旅寓因病出缺恭摺馳陳仰祈聖鑒事竊新授江西布政使蕭韶前因感受暑熱經浙江撫臣衛榮光奏乞天恩給假一個月調理假滿力疾登程於本月初旬行抵江寗沿途復受感冒禀經臣懇恩續假一個月於九月初九日附片奏請在案該司卽在江寗賃寓赶緊延醫診視服藥十餘劑手足漸覺活動已有轉機詎自十九日以後胸前痰飲上湧咯吐不出自是日漸沉重延至本月二十二日辰時身故據該家屬禀報前來伏查該司識力堅卓所至有聲此次初抵江寗臣親往舟次問疾見其精神尚能支拄公忠體國之忱溢於言表方冀調治就痊以收指臂之助不謂變證遽乘殁於旅寓身後蕭條殊堪悼惜除飭地方官會同該家屬將身後各事妥爲料理外其江西布政使一缺相應請旨迅賜簡放以重職守所有藩司在旅寓因病出缺緣由理合會同江西撫臣德馨恭摺馳陳伏乞皇上聖鑒訓示謹奏奉硃批另有旨欽此○○頭品頂戴四川總督臣劉秉璋跪奏爲文闈三塲完竣並接辦繙譯鄉試竣事恭繳欽命題目仰祈聖鑒事竊照本年四川省舉行戊子科文闈鄉試臣於八月初六日率同提調監試入闈監臨將所考各簾官擇其文藝優長者於實缺候補各官内派出永川縣知縣韓炳杰開縣知縣柳文洙太平縣知縣傅維弼西充縣知縣陳明倫射洪縣知縣謝廷鈞中江縣知縣趙源濵青神縣知縣王樹栅卽用知縣張賢符節用知縣彭脩卽用知縣黄禧祖卽用知縣林福照候補知縣王宫午共十二員一體充當内簾其餘各員飭令分司外簾管卷彌封謄錄對讀各事宜十六日三塲完畢當卽接辦繙譯鄉試查成都駐防繙譯鄉試士子共四十一名十七日點名入塲點畢封門後由主考官交出欽命題目臣當卽跪領恭捧至監臨堂嚴密刊刻十八日頒發考試十九日竣事各士子皆謹守塲規查無弊竇謄錄硃卷全數解送内簾繙譯試卷同題紙遵例專差依限解部辦理臣於二十一日出闈查照向例飭令提調監試各員在闈經理除將各日期恭疏題報外理合繕摺具奏並將欽命成都駐防繙譯鄉試題一道咨送軍機處恭繳伏乞持太后皇上聖鑒訓示謹奏奉硃批知道了欽此○○衛榮光片再准部咨捐納道府及道府州縣保歸候補人員應於到省一年後察看考核分别繁簡補用其丞倅佐貳亦應仿照辦理等因歷經遵辦在案兹查有海防例試用道任國模試用一年期滿候補班前補用通判高耀祖候補知縣張佩紱均試看一年期滿據藩臬兩司分案會詳前來臣查試用道任國楨年强才裕候補班前補用通判高耀祖舉止安詳候補知縣張佩紱心地明白均請照例留省補用理合會同閩浙總督臣楊昌濬附片陳明伏乞聖鑒謹奏奉硃批吏部知道欽此○○楊昌濬片再已革建寍府知府蔣斯岱禀訐接署人員一案經臣將查訊大　情形先行覆奏並請將前署建寍鎭沈茂勝候補知府梁玉瑜一併革審欽奉硃批沈茂勝梁玉瑜均着暫行革職卽有該督提案審訊據實具奏毋庸添派大員會審欽此欽遵適新任臬司奎俊抵任隨飭委該司會同藩司張夢元節次提集研訊並由臣親提督審兩造供詞各執蔣斯岱當堂呐呐不能置辯親供必須回寓繕遞其始終受人唆弄可知訪聞此案建寗府電報分局委員袁光裕從中串謀弄弊復經飭司行提該員到省須再從嚴審究以期水落石出臣現值交卸緣係奉旨飭審之件相應專案移交新任督臣卞寳第審明奏結以昭愼重謹附片陳明伏乞聖鑒謹奏奉硃批知道了欽此○○奴才慶裕裕長跪奏爲要缺知州報捐離任開缺仍請以前揀之員序補恭摺仰祈聖鑒事竊查岫巖州知州奭良捐升道員保留奉天補用奉硃批奭良着准其開缺以道員仍留奉天補用欽此所遺岫巖州知州一缺經奴才等以候補知州王頤勳請補俟奉部覆以奭良報捐道員奏請開缺留奉補用應令補交班次分發銀兩俟户部知照到奉後再行開岫巖州知州底缺所有奏請以候補知州王頤勳補授岫岩州知州之處應毋庸議等因知照前來奴才當卽飭令留奉補用道岫岩州知州奭良將班次分發銀兩遵例補交兹奉部文該員已捐離任自應准其開缺按五日行文照限减半計算當以光緒十四年八月二十五日接到部文之日作爲開缺日期歸八月分截缺伏查岫岩州知州一缺係衝煩疲難兼四要缺例應由外揀員升調請補奉省知州一項並無記名分發人員其實任州縣内實無合例堪以升調之員該州地近邊陲環山瀆海民俗刁頑素稱難治奴才等前以候補知州王頤勳請補是缺該員在奉多年歴著實效前在復州任内曁署理承德鐵嶺縣事均能實心任事措置裕如以之請補岫岩州知州洵堪勝任與例相符現在奭良遵例報捐離任開缺合無籲懇天恩俯准仍以候補知州王頤勳補授岫岩州知州以資治理如　俞允該員以候補知州請補要缺知州銜缺相當毋庸送部引見所有要缺知州懇請仍以前揀之員　補緣由謹恭摺具陳伏乞皇太后皇上聖鑒謹奏奉硃批吏部議奏欽此○○李鴻章片再署永定河道候補道金福曾石景山同知竇延馨南岸同知鄭煥武清縣縣丞張善羾前因搶辦南七合龍大工出力奏保銜翎官階業經欽奉諭旨允准嗣以南二北上漫口經臣將該員等奏請處分並經吏部將南七保案暫行撤銷兹查南二北上漫口已設法赶辦尅期搶堵合龍除竇延馨處分前已欽奉硃批開復外金福曾鄭煥張善江處分現亦循例另摺聲請開復是南二北上之案功過尚足相抵其前辦南七合龍大工本係另爲一事該員等勞績異常實未可泯溯查同治十一年北岸頭二下汛漫口經將上届蘆溝橋石隄合龍保案撤銷嗣於合　後　奏准照原　給奬註册此次事同一律仰懇天恩俯准勅部將金福曾等四員南七工合龍保案免其撤銷並其餘出力各員仍照原保給奬謹册以昭平允理合附片其陳伏乞聖鑒訓示謹奏奉硃批着照所請吏部知道欽此○○裕祿等片再前因鄂省辦理厘務著有成效經臣等籲懇天恩准予擇尤酌保數員以示鼓勵奏奉硃批着准其酌保數員該部知道欽此遵將辦理釐務最爲出色之候補知府史書青沈保祥候補直隸州知州歐陽定果候補通判方詠沂等四員請奬升銜頂戴奉硃批吏部議奏單併發欽此旋經吏部以辦理釐務不准保獎議駁咨行到鄂在部臣自爲愼重保案起見臣等何敢再行續請惟念鄂省釐金爲入欵大宗所繫於餉源者甚重近年釐局各卡裁併過多稽查已難周密兼之奸商影射夾私丁役勾串朦混　弊日深整頓日難惟在承辦之　經理得宜方克維持餉局臣等每於派委之際愼加遴選得人頗難如前辦理釐務聲名平常之候補知府陳　清已隨時甄别奏叅其辦理　力及收數較少者亦分别撤差記過停委不敢稍存遷就而實在肺誠任事著有成效之員若不籲請恩　事　奬叙亦無以勵在事者觀感奮興　志查本年湖南請奬辦釐出力人員奉議駁曾經升任湖南巡撫臣卞寳第瀝情覆奏仰蒙特旨允准給奬竊維朝廷論功行賞自有權衡臣等萬不敢稍存見好屬吏之心輒欲援照辦理第臣等有稽核督率之責實緣餉局所關力求整頓非稍示鼓舞不足以昭激勸旣經查得該員史書青等於辦理釐務均能潔清自好勞怨不辭核其收數較諸從前多正三四成以上確係著有成效亦未敢安於緘默　其微勞且係臣等先經奏奉諭旨准其擇尤酌保亦與尋常援案請奬者有問可否仰懇天恩俯准將臣等　擬請奬　道員用候補知府史書青俟歸道員後加二品頂戴候補知府沈保祥請加鹽運使銜候補直隸州知州歐陽定果俟歸知府班後請加鹽運使銜候補通判方詠沂請加四品頂戴仍照原請給奬以示鼓勵而資　感出自逾格　懇謹合詞附片具陳伏乞聖鑒訓示謹奏奉硃批吏部議奏欽此 
 
 

Page 12

 
 
[光緒十四年十月二十日京報全錄]  
　　宫門抄○旨一道錄前○發抄硃批四道○江督曾奏揀補内洋水師副將等缺摺○又奏檄委藩司代辦武闈片○鄂撫奎奏守備革職訊辦片○江督曾奏揀補陸路叅將等缺摺○東撫張奏道員仍委派會擬海防營務片○十月二十日户部通政司詹事府正藍旂值日無引見○伯玉請假五日○兵部奏派磨勘武舉試卷派出麟書敬信孫詒經○宗人府奏派考試翎縀派出恩中堂烏拉喜崇阿麟書德福○召見軍機烏拉喜崇阿崇禮奕枤文璧○發抄譚鍾麟奏陜撫葉伯英病故詞優卹奉硃批葉伯英業經賜卹陜西巡撫已簡放張煦矣欽此○又陜臬丁憂請簡奉硃批知道了陜西按察使已簡放裕祥矣欽此○又烏魯木齊提標各官先以實缺各員開缺另補奉硃批兵部知道單併發欽此○崧駿奏丹徒縣城隍請加封號奉硃批禮部議奏欽此○○太子少保兩江總督一等威毅伯臣曾國荃跪奏爲揀員請補内洋水師副將等缺恭摺仰祈聖鑒事竊江南海門營副將王清和調補長江水師荆州營副將所遺海門營副將員缺業經附片奏請扣留容臣揀員請補奉硃批兵部知道欽此欽遵在案伏查是缺副將係内洋水師題補之缺駐札鎭洋縣劉河鎭地方乃外海長江出入第一門户洋汎地叚綿長向爲盜賊出没之區現當整頓海防必須熟悉風濤沙線謀勇兼裕之員方克勝任按照定章係内洋水師題補第一輪第二缺輪用儘先人員臣於内洋外海各員内逐加遴選謹查有記名總兵吳淞營叅將徐傳隆年五十歳浙江鄞縣人於咸豐七年間投効上海捕盜局當差歴隨攻剿及管帶輪船轉運操練並海運出力各案内迭經奏保副將銜儘先叅將留於江蘇外海内洋水師遇缺酌補光緒六年奏補外海南匯營遊擊經部覆准先於湘軍援黔苗疆肅清案内經湖南巡撫王文韶保奏光緒三年七月十八日奉北諭着以副將先行拔補欽此光緒九年奏請升署外海水師吳淞營叅將經部覆准於十年二月二十七日奉旨依議欽此　因該員管帶開濟兵輪赴閩援　臣奏請暫緩引見奉旨允准由部先給署札祇領十一年六月内臣以該員帶船援閩留防鎭海與浙江官軍聯絡固守出力案内奏請狀勵年七月初八日奉上諭着以總兵記名遇缺請旨簡放欽此該員熟習水　謀勇兼優久帶兵輪在洋緝捕於海洋　爲熟悉堪以借補内洋水師海門營副將遞遺吳淞遊擊係陸路部推之缺照章揀選儘先合例人員請補查是缺遊擊駐札省會　帶本營練兵訓練操防亦關緊要必須熟習兵事訓練精明之員方足以資整頓臣謹在兩江儘先各員内逐加遴選查有兩江儘先補用副將傅永貴年五十歳湖南湘隂縣人由武童投營効力洊保副將銜儘先叅將嗣在湖北永漋河楊家澤一帶攻剿髮捻　勝案内保奏同治六年十一月初一日奉上諭副將銜叅將傅永貴着免補叅將以副將留於湖北遇缺儘先補用並賞給壯勇巴圖魯名號二品封典欽此光緒九年經前督臣左宗棠附片奏請以原官改留兩江儘先補用於十二月十二日奉旨着照所請兵部知道欽此欽遵在案該員傅永貴卓著戰功營務諸練前在江西征防著績於該處地方情形尤爲熟悉以之借補江西撫標右營遊擊洵堪勝任以上二員升補借補各缺與例章限制相符且人地亦實在相需例得專摺奏請合無仰懇天恩俯念員缺緊要准以吳繼培陞補江西廣信營叅將傅永貴借補江西撫標右營遊擊實於營伍地方均有裨益如蒙俞允俟部覆至日卽行分起給咨送部引見恭候欽定除飭取各該員履歴及查明傅永貴前在他省並無叅革職保情事切結咨移部科外謹會同江西巡撫兼提督臣德馨恭摺具奏伏乞皇太后皇上聖鑒謹奏奉硃批兵部議奏欽此○○曾國荃片再本年舉行戊子正科武闈鄉試臣應會同提臣校閱中闈於十月初旬入闈開考惟緣夏間偶患感冒觸發從前軍營所受潮氣筯骨疼濕夜不成寐時因清江下河各處工程甫竣卽須赶辦防汛各事宜未敢具摺請假當經多方關治入秋以後幸已日見輕减現在判閱公牘接見僚屬均能照常辦理而元氣總未大復自揣兼匈危坐校閱騎射尚非所能届時擬照案檄委江寍藩司許振褘會同提臣代行校閱仍當囑其愼重從事以仰副聖朝拔取眞材之至意所有檄委藩司代辦武闈緣由合附片陳明伏乞聖鑒訓示謹奏奉硃批知道了欽此○○奎斌片再據湖北布政使蒯德標按察使覺羅成允會詳羅田縣補用守備王大雲卽王林幅因口角爭鬥戳傷民人傅金連身死訊供狡展請奏革審辦前來查王大雲係羅田縣人因前在新疆軍營効力於光緒五年十二月彚於新疆南北路蕩平案内由把總保以守備儘先補用相應請旨將儘先補用守備王大雲卽行革職以便飭審按例擬辦除咨部查照外謹合詞附片具陳伏乞聖鑒謹奏奉硃批着照所請該部知道欽此○○太子少保兩江總督一等威毅伯臣曾國荃跪奏爲陸路叅將等缺揀員遞行升補借補恭摺具陳仰祈聖鑒事竊江西廣信營叅將李錦章病故日期業經恭疏題報所遺員缺聲明容臣揀員請補在案查定例各省題調叅將缺出先儘現任人員調補如通省内或缺居緊要或人地未宜實無堪調者准於現任遊擊合例應升人員内保題升用等語該營叅將係陸路題調之缺駐札廣信府城界連閩浙棚民雜處巡防彈壓在在均關緊要非精明强幹熟習營務之員難期勝任臣查江西實缺叅將各員非缺居緊要卽人地未宜實無堪調之員復在實任遊擊内逐加遴選各該員非在於本任得力難易生手卽與是缺人地不甚相宜惟查有總兵銜兩江儘先副將江西撫標右營遊擊吳繼培年四十五歳安徽合肥縣人由團練隨剿出力洊保總兵銜兩江儘先補用副將同治十二年間經直隸督臣李鴻章給咨送部引見奉上諭吳繼培着以副將留於兩江儘先補用欽此齎領騐票到標歴經前督臣沈葆楨委帶督標練兵營光緒八年大閱案内經前督臣左宗棠以該員征防著績馭衆有方請旨存記遇有缺出酌量保奏升補奉旨着照所請等因欽此十二年經臣借補江西撫標右營遊擊員缺奉部覆准給札祗領各在案現在委帶督標新兵前營練兵紀律嚴明任事實心深資得力是以前督臣左宗棠深知其材奏明請旨存記遇缺升補在案該員吳繼培勇略兼優操防得力實爲緑營不可多得之員以之升補廣信營叅將人地相需堪期勝任其遞遺江西撫標右營叅將員缺查有奏留江蘇外海内洋水師補用之副將銜儘先補用叅將金玉田年四十六歳湖南湘潭縣人由九江鎭標水師於同治元年投効吉中營隨　出力薦保以都司補用復於克復烏魯木齊瑪納斯各城案内經前陜甘總督臣左宗棠奏保光緒三年九月初五日奉上諭都司金玉田着免補都司遊擊以叅將儘先補用欽此先後經前督臣沈葆楨等附片奏留兩江補用在案十年巡護海運出力案内保加副將銜十一年委署吳淞營叅將員缺辦理裕如嗣經臣以該員歴在江蘇多年於水師情形熟悉附片奏請以原官改留江蘇外海内洋水師遇缺補用於十二年五月十七日奉旨着照所請兵部知道欽此該員善戰善守水師擅長自委署是缺叅將以來出洋巡緝屢獲海盜實爲水師出色之員以之遞補外海水師吳淞營叅將員缺洵堪勝任以上二員均與限制定章相符且人地實在相需例得專摺奏請合無仰懇天恩俯念海疆要缺水師人材難得准以記名總兵徐傅隆借補内洋水師海門營副將金玉田遞行補授外海水師吳淞營叅將俾收人地相宜之效如蒙俞允俟部覆至日卽行分别併案給咨送部引見恭候欽定除飭取該員履歴及金玉田前在他省實無叅革曚保印結咨部查核外謹會同江南提督臣譚碧理恭摺具陳伏乞皇太后皇上聖鑒訓示謹奏奉硃批兵部議奏欽此○○張曜片再二品頂戴留甘補用道員施補華經督辦新疆軍務原任大學士左宗棠派至臣營辦理營務前歳分率隊伍隨臣入關上年派令承修下游利津隄工奏明在案該員性情忠直器識宏深辦事極爲認眞臣現仍委派會辦海防營務以資得力理合附片陳明伏乞聖鑒謹奏奉硃批知道了欽此 
 
