# 1934 - 222 - 4908739

 

Page 1

 
 
[閩刻武英殿聚珍板叢書寄售] [  本館謹啓]  
刻有友人寄售閩刻武英殿聚珍板叢書計共一百四十八種釘成一千本板旣精緻紙　潔白裝訂亦工欲購者請移玉至三馬路申報　　申昌書畫室閲看可也此佈 
[新印大字本子書二十二種增附鶡冠子告成] [  圖書集成局代啓]  
二十二子爲秦漢古本文筆深奥稽古之士靡不涉獵行于世者以杭州局刻本爲最舊惜卷帙繁重定價甚昂塞士力有未逮徒興望洋之感近時塶間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉　原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應　蘇州緣蔭堂上海文瑞樓蕪湖汴梁文苑山房出售 
[閲光緒二十二年通商各關華洋貿易總册撮其大略系之以論]  
去歲承上海新關惠贈光緒二十一年通商各關華洋貿易總册本館曾撮其大略系之以論弁之報端俾中外之人咸知中國商務之盛衰今又承惠光緒二十二年通商各關華洋貿易總册雖一切章程大略相同而貿易有增减税項有多寡不特國家之强弱係之卽中外之交涉係之是又中外之人所樂覩者執筆人故不厭繁瑣復撮其大略以資比較焉按册共分三節每節分列各欵其第一節之第一欵自光緒十五年起至二十二年止列爲年表凡進口山口之正税復進口之半税以及船鈔内地半税洋藥釐金并分華洋税餉仍逐年挨次比較盈絀惟年自十四年起至二十一年止增一年則减一年想税務司必以七年爲比較亦猶星期之數也其第二欵按年而更按關核數俾知某年某關之盈絀計關二十有四曰牛莊曰天津曰之罘曰重慶曰宜昌曰漢口曰九江曰蕪湖曰鎭江曰上海曰寗波曰温州曰福州曰淡水曰臺南曰厦門曰汕頭曰廣州曰九龍曰拱北曰瓊州曰北海曰龍州曰蒙自每關共收若干統各項税餉而核之者也其第三欵又將進出口正税復進口半税洋藥各税以及船鈔分華洋船完納按關核算眉目更爲清楚且知税餉若干卽知價值多寡故其第四欵將歴年洋貨進口土貨出口之價按年比較自十五年起進口之貨逐年遞增十五年貨價不過一萬一千八百八十萬四千餘兩至二十二年多至二萬二百五十八萬六千餘兩較十五年多八千餘萬較去年多三千餘萬雖出口之貨亦逐年遞增十五十土貨出口值價九千六百九十四萬七千餘兩增至去年有一萬三千一百八萬一千餘兩各年相較有增無减惟較二十一年則少一千餘萬出口之貨未見其旺中外相抵以去年而論共少七千餘萬苟無此册何以知漏巵之若干哉册中又將洋貨逕行進口價值土貨逕行出口價值按關核算二十一年牛莊一口進出俱無係爲日人之僭踞也若重慶宜昌沙巿蘇杭則皆轉運之貨而並無逕行進出者可知内地通商非外埠通商之可比矣此册中第五欵之帳略也其第六欵又將各關洋貨土貨進口出口不分轉運統絯總數雖不能與第四五七等欵總數符合而帳情自明白曉暢矣然此猶但核在華之税與價值中國貿易之盛衰興旺耳而各國貿易之盛衰貨物之價尚無所考証也册又將東西洋各國往來貿易總核而分列諸第七欵計凡二十處曰英焉香港焉印度焉新加坡等處新金山鈕西蘭焉大浪山嘴焉幹阿達焉美國焉歡羅巴焉俄國焉而俄國又分三項一由水道一由陸路經恰克圖往返一由圖們江北此外又有日本焉朝鮮焉澳門與小呂宋以及安南暹羅爪哇埃及等國洋貨運來土貨運往所值之價分核挨登惟僅列本年以比較各國之盈虚若將逐年比較則有逐年之册在本册自當删煩就簡不必以多爲貴也其中運來之貨惟英爲最運往之貨亦惟英爲多雖香港倍於英然爲各國轉運非實在之出産亦非實在之銷塲也其次印度來多往少其次日本來貨有一千三百餘萬去貨一千一百餘萬自臺灣改歸日本之後來貨又增五百餘萬就中國計算來往共少一千餘萬貨之價值以税之多寡而權之而貨之輕重又以貨之價值而權之册中又將各國與各關貿易進口船數每年每國共若干隻貨物共若干墩價值共若干兩鈔税共若干兩列爲一表出口如之其洋貨土貨轉運出洋者又另立一表税餉附之是爲第八欵共各關互相貿易船隻墩數税鈔價值并洋貨土貨轉運出洋分國核算亦如第八欵之例是爲第九欵未完 
[諭旨恭錄]  
　　七月初七日奉旨刑部司務著鄭傅縉補授翰林院孔曰著馬瑄補授湖北興國州知州著牛棠補授江西萬年縣知縣著鍾秉謙補授陜西保安縣知縣著李麟圖補授直高邑縣知縣著高文才補授山西五臺縣知縣著李希膺補授俸滿奉天寗遠州學正蘇成龍著以教職用太常寺筆帖式著奎樑補授刑部筆帖式著恩啓補授保送分發知府編修鹿瀛理著以知府分發省分補用保舉江蘇候補知縣李湘福建補用知縣高凌漢廣西候補知縣郁家珍俱照例用截取太常寺博士程良馭著照例用擬補盛京工部筆帖式銘恩著准其補授俸滿直藁城縣知縣文濓著回任欽此○初八日奉硃筆這考試滿洲繙譯著松溎良培去欽此同日奉硃筆著烏爾慶額裴維侒監試賡颺彭述點名欽此同日奉硃筆這考試搜檢著載勛溥善陳學棻張英麟文治英信載瀾舒存恩普秀吉去欽此同日奉硃筆這塲内彈壓著左翼副都統奕功右翼副都統永隆去欽此 
[本館接奉電音]  
　　昨日午後京師飛電傳來上諭二道敬謹譯登○七月十六日奉上諭管廷鶚現出試差國子監司業著黄思永兼署欽此同日奉上諭本日召見發往山東差委之提督林秀全謝恩後起立不跪殊屬荒謬著卽行革職發往直差委之提督藺福喜奏對失儀著交部議處欽此 
[積匪就擒]  
　　漢口訪事人函云日昨江夏縣捕役某甲在漢鎭泰和客棧捉獲積匪趙和尚一名又於賢集公巷某土妓家起出贓物甚多登時解送縣署請究據聞趙頗擅智勇歴年以來案如山積江湖蟊賊咸以趙大哥目之今旣就擒小民可以高枕無憂矣 
[隄防又潰]  
　　漢口訪事人函云漢邑長豐垸内皆田畝也其地瀕臨江渚農民之胼手胝足賴以資生者甚多刻因水勢加增昨又隄岸忽潰水勢滔滔而入受災情形較去年尤甚嗟斯黎庶其將何以爲生耶 
[運料述聞]  
　　漢口訪事人函云聞蘆溝橋開辦鐵路一切物料强半取資於漢陽鐵廠近由鄂省中派開平公平二輪解行濟用云 
[閩中慮歉]  
　　福州訪事人函去閩中米價昻貴異常上白米每升須五十六七文聞之自江西人來者據言上游一帶與江省密邇　糧易於接濟今歲江省歉收狄間上游米價自必更貴閩中四五月間亦疉次大小田園被淹禾 
 
 

Page 2

 
 
稻損傷者農亦云秋糧恐有不繼未雨綢繆是在有保民之責者 
[散勇滋事]  
　　蕪湖訪事人函云江蘇各營續裁勇丁定於七夕前後載遣來蕪轉運上駛已紀前報兹悉各撤勇卽於是日行抵無湖計百四十餘名分坐民船十餘艘當未抵埠之先袁道憲已飭蕪湖縣貲雇民船多艘守泊以待又飭保甲總局饒刺史李副戎會縣督同保衛營勇在江干照料至時遂得從容不迫魚貫過船並蒙道縣二署捐廉按名發給飯食資三百文諭令沿途安分勿生事端致干軍律各撤勇皆唯唯應命卽時揚　而上其有籍皖北卽此告歸者則又另備紅船載送渡江自是以後下遊續載來蕪者絡繹如梭每起七八艘或十數艘皆隨到隨行照例換船給子飯資轉運而上計自初七至初十所過撤勇四起聞共二百八十餘名途次皆甚安靜祗初十上午所過散勇一起計九船行至上游十二里之魯港鎭收帆暫泊八巿購買食物回時因船泊河心由河干小划船越過划船舟子惡其跳躍大動出言漫駡散勇怒未交數言卽拔出短刀向之亂砍致划船舟子二名均受重傷其一刀由背心戳進摇拔不動極力取下同輩見而不服正擬與之格鬥散勇見事不了捷足登舟揚帆而去該鎭保甲巡員阻遏不住立刻飛報袁觀察急派保甲緝捕李副戎帶同保衛營勇數十名赶往　則闖禍之散勇九船已不知所之矣另有後到之一起七船猶繫纜河上爰卽訪散勇與划船啓釁始末時蕪湖縣吳邑尊亦派人帶領差胥前來　看並騐明受傷之划户二人刀傷甚重血液模糊氣息奄奄似甚危急乃卽勸令速載至蕪湖海西藥房用西法救治一面會同李副戎派弁先將情形禀知道憲袁觀察當卽發電知照安慶大通兩埠地方官俟闖禍散勇九船一到卽請扣留查出爲首之兇手解回蕪湖以憑訊辦其餘散勇無干不妨省釋此電於當晚發遞李副戎則因該鎭尚有續到散勇七船在泊定於翌晨開帆上駛與保衛營弁勇徹夜在鎭彈壓直至十一早晨該七船張帆上駛始經回無將事後一切辦理情形禀知道憲如何辦理俟續聞再報至受傷之划户二名載送海西藥房醫治後閲三日已能略進飲食或可保其無性命之虞矣 
[文旌蒞止]  
　　金陵訪事人函云安徽提督學政李大宗師於前數日自節署起程乘頭號官舫用小火輪船拖帶初十日午後抵省江藩司松方伯巡道胡觀察及文武印委各官均赴接官廳　迓并在碼頭上張搭綵棚鋪陳一切迨棨戟遥臨金陵水陸各營均列隊鳴槍跪迎如禮俄而文武各官先後登舟呈遞手版宗師接見之下略叙寒暄卽登岸坐緑呢大轎赴中正街學使行轅翌晨乘輿至督轅拜會由劉峴師延入茗談良久始興辭而出時已鐘鳴十下矣 
[白下試事]  
　　金陸訪事人函云初九日考試溧水高湻江浦六合等縣童正塲各童均於初八亥刻齊集考棚聽點隨卽扃門考試今將各縣文詩題錄後溧水题如切高湻題如磋江浦題如琢六合題如磨通塲次題我欲仁斯仁至矣詩題賦理江涵秋影雁初飛翌日考試駐防上元江寍句容等縣童正塲駐防題斯昭昭之多上元題一撮土之多江寗題一卷石之多句容題一勺之多通塲次題信而好古詩題山路秋啨松柏香是日有江寗縣某童携卷出塲已由學憲牌示轅門飭提調官將該童嚴究至管籖之人暫記大過一次十四晚溧水等縣提覆牌已掛院壁各童均於十五晨進院覆試午刻招覆宗師升堂面試限一刻蓋起講戳蓋畢諭令各童赴東西大號分坐仍用差役巡察通塲首題雖違衆作破承小講次題無倦作二後比昨晚鼉更二轉時忽聞砲聲隆隆知已頒發圖案矣 
[劇賊承供]  
　　蘇州訪事友人云昨報載巨竊冒稱官長寓居蘇城經陽湖縣捕役跟蹤至蘇拘解總捕署一案司馬當晚升坐花廳提訊姚供行竊各案不諱旋由差役於身畔搜出當票數十紙内有朝珠一串當洋六十元問此物從何處竊來初不承認飭鞭背二百下始供係竊諸城内汪紳家者隨飭差將姚仍行收禁容再核辦 
[太守騎箕]  
　　蘇縣訪事友人來函云蘇省六門厘捐總辦余淡湖太守慶祺於上月初爲二豎所擾遍延名醫診治奈藥石無靈延至本月十三日已時在局中撒手西歸時公子二人皆在左右遂擇於十四午時大殮屆時省中各同僚莫不前往吊唁白馬素車殊形熱閙聞太守年甫五十有二云 
[冐雨保圩]  
　　揚州訪事友人來函云自上月中旬渥沛甘霖後迄今已逾兩旬幾於無日不雨聞諸鄉農云四鄉禾田無論下隰高原均歌沾足塘壩溝澮更處處充盈惟南鄉圩田則又時防漫溢之慮緣該處濱臨大江惟恃一線圩堤爲通鄉廬墓田房之保障本月初八日下午雨師風伯忽又並轡而臨翹首長空但見銀河倒瀉無殊千軍萬馬奔騰又加以江潮盛漲以致三汊河迤南之某圩險工迭出圩長立卽鳴鑼告警俄頃間已聚集千有餘人各執畚挶土袋等物衝風冐雨於圩埂上周流巡護直至夜半雨止潮退該圩慶獲無恙衆始散歸然皆力盡筋疲非常困憊矣 
[賑米紀聞]  
　　漢口訪事人函云客有自漢川來者據稱該處刻下運來發賑官米每升取錢二十五文較諸該處巿價已賤至十餘文之多瞻彼小民無不欣欣色喜也 
[第二十八次會訊租船案]  
　　昨係第二十八次會訊信隆洋行租船之期清晨九點半鐘時原被告及所延律師小威金生担文等齊集候審未幾承審官蔡和甫觀蔡曁英總領事韓能君譯員鳳太守薩副領事升座集訊原告律師小威金生起問支應局委員徐君次舟曰爾曾有信一封與信隆洋行令其調換寗州船主有之乎答非令其調換因知船主無甚本領故囑其察看可用則用否則須得調換問爾船出租與信隆洋行何以尚干預其事答因行中無人見及故代知照威律師請徐閲看所寫之信兩封徐閲後答曰寗州船在洋幾乎打壞倘此船已經保險我本不必過問無如尚未保險設有意外皆我之十係故告知信隆不過欲其察看優劣如不能用卽須調換並非定要其調換也卽朋友交情亦宜彼此關照况船係我經手並未保險當時所交三船言明均須保險豈知武寗新福建之保險單兩紙交來後寗州之保險單並不交來心中自然不安問旣稱關照何以尚寫第二封信且言如不將船主調換卽不准開船答因信隆洋行接信後並不將如何情形回覆倘覆我船主可用或不可用如何辦理我卽可放心乃並無回音竟爾開船所以又寫第二封信然並非欲干預其事實爲自已經手之事而已况此船最先交代至爾時船租已滿並不續付租銀又不將保險單送來用人不辨賢否倘有意外我如何能担此重任問爾寫信時寗州船是否在塢中答不知信上不寫日子故查不出問是否在西歴六月間答約在西歴八月間信隆行中有事不得了之時問騐船司所開修理單何日接到答不知此事是郭委員經理問船牌何日接到答船牌却由我寫信與道憲請發日子却記不得問交船日期何以原被告略有不同答我則以點交之日爲始信隆則欲以開行之日爲始然停泊改裝修理之日局中不肯受虧問前日爾供船租銀兩有收到有未收到内有一欵一百七十八兩爾在信隆帳上蓋有圖章何以尚言未收答銀未收到自然不認問旣未收銀何以蓋有圖章韓總領事亦以此究問徐答此圖印是核對帳目之應付與否及並在騎縫處以防換頁等弊之用並非收銀卽蓋圖印况買辦帳房均在可以傳問我是堂堂官員豈欲賴此區區一百七十餘兩之銀乎且白納處出有一千兩銀之收條亦不向其索取問爾前供收到租船價銀内有扣除銀三千兩是何故答是保險銀兩請貴律師查閲合同之第三條威律師查閲後稱保險銀應由信隆洋行出答曰是由信隆洋行付銀三千兩在我局中令其將三船保險將保險單交我收執交到一單還銀一千兩問照合同無此辦法答合同非如此辦却如此辦理問扣銀究竟何故答先將銀七千餘兩保險後還伊三千兩實只收到四千餘兩租價故而扣除照 
 
 

Page 3

 
 
三船内有一船未保險問何船答卽寗州因其先將銀一千兩借去後並不將保險單交來此銀一千兩卽是買辦蔣伯恒所收之欵　爾所開原告借欵内亦有一千兩豈非重複之帳乎答並非重複况日子不同白納處所借是七月初八日買辦蔣伯恒是六月初九日如因其未保而不登帳終不能顯明情節問蔣伯恒爲買辦爾作保彼時所借之銀是否還蔣答是借與信隆購辦繩索修理電燈等用問此項物件旣兵船需用爾已允出銀兩何以又開借欵帳答帳未算結彼此應開問所有購辦繩索等用信隆已經付帳爾曾否收帳答無問八月二十五號以前所有各項銀兩爾曾否禀知南洋大臣或籌防局答已禀過七月十七日之通禀是也問以前禀過否答未曾我猶如籌防局之司帳須俟帳結清然後禀知問未禀則以前南洋大臣及籌防局均不知曉何以　欲扣船答扣船並非爲帳目之故實爲信隆私將寍州開往香港之故問有五千九百餘兩之一欵何以不開入答因帳未結清問旣未算帳何以禀南洋答略禀情形問寗州未往香港之前可有官塲至英署答有卽籌防局憲曾大人問彼時寗州已開去否答不知問江寗未扣以前可有信隆洋行欲賣去船隻之説答信隆之電信均發往南洋我故不知問信隆洋行有兩電報致籌防局爾何以知是龔朗甫私打答此兩電一言斯美壞一言駕時壞籌防局卽發電責我何以不先關照我卽往問信隆曰納處無言可對卽推在龔朗甫身上問爾意此電究竟是白納處抑龔據白納處則言此兩電先與商議定妥然後發往答並無其事問旣無其事何以帳上有電報費答電費往來甚多何能混淆徐向威律師曰我已年老力衰精神不足可否不要紏纒威律師曰本律師之意並無别故不過欲代龔朗甫申辯明白不致爲難耳答非吾推龔實是白納處欲推在龔身上問五千九百餘兩一欵爾己認可有細帳看見答見過問鋼板如何答此項於結帳時曰納處交發問鋼板問船用答江寗問爾前供有信一封及小册四本究是兩船抑四船答每船一本信隆則以四册是兩船之帳於是兩造辯駁良久問前爾供有委員同往收船及至晚間卽收到索銀二萬五千兩之信是否答是問所言四册是否爾之姪兒所抄答並非審至此鐘鳴十二點半遂卽退堂定於禮拜一卽十九日再審 
[示辦流氓]  
　　結黨會盟素干例禁自巨棍張桂卿就地正法後若輩仍敢結黨横行魚肉良善雖迭經黄大令出示查禁嚴拿懲辦依然不稍改悔滬地流氓之盛日可槪見而尤以楊樹浦及浦左各鄉鎭爲最兹經二十圖等處鄉董成燿等開呈各流氓姓名聨名投縣禀請拿辦黄大令准詞後立卽飭差按名拘拿外並出示嚴禁兹將告示抄錄如左欽加鹽運司銜在任候選道特授江蘇松江府上海縣正堂黄爲出示嚴禁事據二十四保二十圖四十八圖職董成燿俊煒潘蔚恩等禀稱近因二十圖内聚集無業流氓名爲三十六個黨現又添立六十個黨名目每於深夜開賭日中暗藏兇器來鎭向各店滋擾稍違其意卽糾衆借端索詐况左近設有各廠婦女到廠工作路遇必遭輕薄甚至乘間攫物董等因行人黑夜往來受流氓要挾創設路燈乃被流氓糾黨盡行拆毁向理不聽反敢恃兇恐嚇今特開呈各流氓姓名環求飭差按名提案究辦等情到縣據查流氓結黨滋擾最爲地方之害迭經本縣示禁拿辦在案無如勸之諄諄聽之藐藐興言及此能不令人痛恨兹據前情除飭差按名拿辦外合行出示嚴禁爲此示仰軍民諸色人等知悉須知流氓結黨擾害地方大干法紀上年曾將流氓張桂卿就地正法前事可鑒爾等年輕力壯謀生正業甚多何事不可爲而必欲爲此不法之事自外生成何其愚蠢一至於此自示之後務宜猛省回頭及時改過再有糾衆結盟身藏兇器向各店鋪借端索詐以及開賭抽頭調戲婦女攫搶物件情事一經拿獲到案本縣定當盡法嚴辦决不稍從寛貸弗謂言之不預也各宜凛遵毋違切切特示 
[豫備舉襄]  
　　前出使英義比大臣龔仰蘧星使任滿回華騎箕而去兹屆四七之期昨日延本城萬壽宮戒僧在靈前誦經禮懴擇於本月二十三二十四兩開吊二十六日舉殯屈指屆期不遠已雇匠在東西轅門外紥就素色牌樓一座轅門内搭蓋素色彩棚業已陳設齊備矣 
[委員勘地]  
　　上海縣黄愛棠大令本定於昨日勘丈沿浦灘馬路餘地兹緣别有要公不暇往勘特委馬路工程局員朱森庭明府於午前十一點鐘帶同丈量人等先往大南門外十二圖江蘇撫標滬軍營對面循馬路一帶迤邐而北及七圖八圖叚内以次丈明開單申請黄大令核奪所有十六鋪廿三七鋪一帶由大令於日内親臨丈量 
[示諭到堂]  
　　欽加二品銜隨辦南洋洋務督辦江南儲材學堂存記江蘇卽補道楊爲曉諭事照得本學堂前經出示飭令考取各生務於七月初一日一律到堂在案兹於初四日開堂已到學生業已分别考試派定某生學習某國文字惟查半月以來尚有十餘人未到所有空額未便久懸以待今限於本月底一律到堂如再逾期不到卽行扣除將備取學生傳補爲此出示曉諭仰已取未到各生知悉爾等務各如期來堂勿得再延以致扣除是爲至要切切特示光緒二十三年七月十五日示 
[竊犯解轅]  
　　行竊道轅報時鐘烟袋之竊犯王德桂由英公堂移送縣署迭經蔣刺史研訊吊齊贓物懲責枷號並發改過所覊禁前日經道憲札飭上海縣將該犯送道核奪黄大令遵卽飭捕至改過所將該竊提出已於昨日解送道轅請示矣 
[建醮改期]  
　　日前本報紀南　各藥材行定期本月二十四日公建盂蘭勝會紥就各色燈景在街巿游行現聞該業中人述及已改期於是月二十九日建醮矣 
[投河遇救]  
　　本城舊教塲信德元麫館學徒某甲前晚獨自行至陳巿安橋畔躍入河中正在載沈載浮之際經路人瞥見立卽救起向之詰問據云有二人引之入水自亦不解云 
[禁賣蘆菜]  
　　時交秋令酷暑未消蘆粟一物最爲污穢街道是以總巡鍾受百明府出示禁止肩賣如敢故違拘局嚴辦 
[隘巷遺風]  
　　昨日清晨楊樹浦永興街居民甫經啓户見有甫産之小孩一口棄於路側氣息如絲胞衣尚未脱落旋有王阿三者見而憫之抱送徐家匯天主堂所設之有嬰堂内留養 
[上海縣署瑣案]  
　　前日本縣黄大令飭提擅蓋圖章之地保黄掌掌副保周關寳至案大令卽於是晚升堂研訊黄掌掌供稱是頭圖地保本圖知字圩號内有炳觀等户之田二畝餘所有方單前已焚燬曾在前袁大老爺任内請有印諭是田現已價賣與陶梅生囑蓋圖章小的本不敢允後因再四央懇致受其愚叩求恩宥周關寳供是副保賣田一節正保黄掌掌因何受愚蓋戳小的實不知情求請明察大令以黄掌掌等贍敢擅蓋圖章飭將黄重責八百板收所周責四百板限次日將諸單繳案再行訊核○家丁高升投縣呈控朱錦其卽維新等圖賴存銀一案經黄大令倩蔣刺史升座訊理高升供家主名命軾係候補縣丞在道轅當差有規銀七百兩於前年存與朱錦其等股開之仁和祥米行内該行後忽閉歇除收回外尚少銀五百餘兩屢次向索未得因此控求追究朱錦其供前與朱榮堂等股開仁和祥米行一切店務均歸戚康華經理所有存項各股東均未知悉閉歇後本擬將帳目清查因帳簿被戚藏匿以致無從查對求提戚康華到案始能水落石出朱榮堂供先曾與錦其股開米行後於八月間將股提出高升所控存項小的實出不知桑誦等供本邑人係浙江某縣巡檢現因告假固籍前合仁和祥之股亦早提出存項之事並不知悉刺史以兩造供詞各執判候差提戚康華到案再核○虹口巡防局函送贖田轇轕之徐春寳季金桃張長齡張炎火胡上德宋雲卿等至案訊問徐春寳供有祖遺田嘉慶年間活賣與委金桃得價銀八十兩邇欲備價贖回被阻不放詢悉田已轉賣與張姓因尚有墳墓是 
 
 

Page 4

 
 
以情急呈控叩求恩斷季金桃供此田於嘉慶年間由徐賣與小的現已轉賣與張姓是實張長齡供田係祖産並非買得有册可查胡上德供查得此田季金桃於道光年間轉賣與張長齡是實十六圖地保張炎火供此事兩造各執一同因事隔多年小的未曾經手故未深悉宋雲卿供曾聞祖父言及是田實係徐春寳家墳地刺史得供一再駁詰仍然各執前説刺史判靜候批示覆訊核奪 
[英界公堂瑣案]  
　　包探趙銀河禀稱流氓陸阿仁前因犯事懲辦此次又串同過犯胡阿華鄔祥林等三人輒住成衣匠經濟川在芝罘路小茶肆中冐名探夥拆梢洋銀二元事爲小的查知拘送請究經投案申訴前情質之陸供不敢拆梢叩求大老爺恩典胡鄔二人供與略同翁明府商之單繙譯判將爲首之陸阿仁笞責一千板胡鄔二人各責八百板○包探顧阿六禀稱桂香閣麟香閣乾泰成紫雲祥青雲閣眠雲閣文雅園信記小憩室臥樂軒星園金興園等十二家烟館内均有婦女在内酬應儼然與女堂倌無異傳案請訊質之桂香閣等各家同供雖有婦女均係宅眷並不酬應烟客求恩鑒察明府再三駁詰各執前詞乃判令每家罰洋七元並具不再違犯切結存堂○包探孔阿才禀稱過犯汪阿弟前曾犯案遞解回籍今又來滬行竊童阿松等五家衣物爲數甚多經小的緝獲起到原贓送案究辦童等各失主投案領贓質之王供蘇州人自小失業以致流爲竊賊叩求恩典明府以過犯行竊實屬可惡判責三百板候再遞籍贓物分别給還○包探竇如海禀稱戴阿寳宋掌林二人串竊趙金王家布衣十餘件經小的緝獲人　送案請究趙金生投案請領失贓質之戴供寍波府屬之慈谿縣人行竊該死以後不敢再犯宋供本地人餘供與戴略同明府判將戴責一百板押送回籍宋責二百板○包探何瑞福拘解麥小來至案禀稱此人行竊陸瑞生家之油衣一件經小的緝獲人贓送案請判陸投案領贓質之麥供認行竊求爲恩宥明府判責五十板贓還失主 
[贈書鳴謝]  
　　自通商以來西學之書風行海内其間惟醫學一種尤爲有益民生兹蒙杭州廣濟藥局惠嶒西醫外科理法及醫方彚編皆廣濟主人所譯而刊者行見留心西法者皆當奉爲圭臬而主人濟世之婆心亦可槪見矣書此鳴謝藉答瓊瑶 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄉人搶親]  
　　某姓女郎僑居二十三保六圖沈家橋乳名三妹自幼許字與引翔港東鎭趙姓現三妹年已及笄在華盛紡紗廠爲女工度日因徙居楊樹浦中和樓茶肆之後性情輕薄體態妖嬌引蝶招蜂聲名狼藉趙姓聞之因於前日上午十一點鐘時預雇肩輿樂工守諸廠外俟其放工而出卽納入輿中搶之而去人聲喧沸爲巡局委員李葆初二尹所聞立飭地甲往查知爲搶親二尹復飭往查是否自幼文定倘係强搶婦女當按律懲辦旋經覆到確有庾帖爲證遂不復深求 
[上海巡局紀事]  
　　南匯縣人蔣長發在南巿高昌廟開設鐵店於光緒二十一年分娶奉賢縣張黎奎之妻李氏爲室當時由張姊顧張氏領至蔣處僞稱夫死無依售洋一百六十元立有契據日前張黎奎忽至蔣處滋擾由蔣投控是處巡防保甲局經局員魯介彭二尹提訊之下飭將李氏交蔣長發覓保領回張黎奎押候交到順張氏再行訊辦兹於前日午後魯二尹升堂命將張黎奎提案研訊供稱小的係松江府屬奉賢縣人耕田度日娶妻李氏前次私逃來滬小的已四處採訪後知由姊張氏領出變賣與蔣長發二尹謂爾今毋須多言祗將爾姊顧張氏交案供稱小的之姊現已不知何往雖已倩人往鄉間傳喚然尚未有回音叩求寛限容小的再著友人緊赶催喚來案二尹判令還押限五天將顧　氏交案○已革十六鋪巡防中局團勇姚福昌住房南巿毛家弄昨日上午與局中勇丁高益舟在門外邂逅相遇姚稱有要言相告高不知其詐近就與語正談論間姚突然手批其頰高不與爭辯拂袖而去姚又持穢物追擲高之頭上高忿甚訴知局員蔡蓉卿二尹請爲提究二尹大怒　限勇丁務獲解局核辦○陸阿根者在　巡局爲差投其妻及姊某氏均住居南巿大王廟左近家中設有烟榻二張誘人吸烟藉卜蠅頭微利妯娌間時有口角前晚有無賴榮天生糾領陸順福余福等欲入内賭博當由陸姊懼若輩兇横卽將賭具收起榮等卽大肆咆哮且將紡綢衫褲　之而去俄陸回家得知情由爰開具名姓赴十六鋪巡防局控告經局員楊聘侯二尹准詞立飭地甲查明禀覆旋據禀稱查得榮天生往居吳家弄現開板箱店陸順福在十鋪所轄小東門外北城　地方余福在施家弄内現因肇事逃避已挽人將衣服送還陸處矣二尹廉得其情飭候定奪○楊樹浦華盛廠矢去紫銅巡丁潘阿本疑小工袁新吉所竊扭送巡防局李葆初二尹訊問之下飭候查明旋經地甲唐良卿將袁新吉之妻某氏房主張連生拘案請訊李二尹於前晚升坐研訊袁仍執前供並無竊銅之事二尹命提氏與張連生詰問均供曾見有紫銅數十斤帶回惟不知其銷售何處二尹大怒喝令重黄袁始供　竊銅數十斤售與新北門内某銅作二尹判將氏掌頰二十下與房主張連生一併釋放袁重責二百板押候吊贓再行訊核○楊樹浦大純紡紗　女工頭目陸趙氏被小工毆傷經巡防局員李葆初二尹飭地甲訪獲到案以憑究辦陸趙氏因傷勢未痊控局追提李二尹仍將小工頭目周毛毛傳案研究旋經地甲查知毆陸趙氏之小工名林長春乃工頭周毛毛之甥業已避禍遠　三尹以旣係周甥應著周毛毛協同地甲唐良　限日尋獲交案訊辦 
[英界晚堂案略]  
　　戴永堂向廖福興索欠以致口角由四百廿二號巡街捕拘送至廨翁笠漁刺史飭押候訊前日晚堂升座訊問戴母楊氏投案遞詞聲稱兒子永堂向爲機器匠　福興曾欠兒子小洋二角向索不還又被凶毆打失洋銀十二元及對時表一校爲巡街捕送案求恩究辦表禀呈閲訊之廖供江西人以　　爲業日前會向戴借洋二角催索甚急小的答以略緩數日非但不允戴將小的扭住並無打失對時表之事東恩鑒蔡刺史訊得廖行凶屬實判黄一百板打失時賑表一節著自行理楚○前日有崇明婦人洪鳳珠意欲投河自盡爲一百十二號巡街捕所見拘送至廨翁剌史亦於前日晚堂訊聞鳳珠供崇明人年二十有九嫁與外國成衣匠洪木寅爲妻先尚相安邇來夫有外遇時將小婦人毒打被虐不堪自思生不如死因之投入蘇州河欲圖了此殘生不料爲捕救起尚有夫兄同在致遠街店中小婦人回去恐仍被凌虐是以不願求恩安揷剌史謂夫婦總宜和好交差押送至致遠街交其夫兄收領並傳諭其夫不准再行凌虐倘敢故違提究不貸鳳珠叩謝而退○家丁王升楊詩扭控蔣宗盛串竊衣服求追　情刺史亦於前日晚堂提訊王楊同供隨主人來滬暫寓晝錦里鼎陞客棧初七日主人赴江西公幹諭小的等在滬守待並看視什物前日小的等因事出外返寓後見房門之鎖已有損壞追查棧中執事蔣宗盛非但不肯查緝反出言不遜查點所失衣服約值百餘千文之多務求究　以安行旅　史得供將王升申斥一番提蔣訊問蔣供開鼎陞客棧寓客良莠不齊小的雖雇用茶房隨時照料尚有失竊情事然亦王二爺自不小心之故今旣控案叩求公斷刺史以棧主有防守之責未便姑寛判著蔣宗盛陪洋六十元完案王楊叩謝而退 
[法界公堂瑣案]  
　　法大馬路徽康　莊係前充法捕房通事蔡徴麟開設未及兩月虧空一萬三千餘金執事陸漢章帳房江炳鑑等於本月十一夜潛行逃逸莊卽倒閉陸漢章避匿英界爲康明瑞洋行買辦徐某扭控英廨請提蔡歸案訊究蔡以莊在法界禀請鄭大令出票至英廨移提翁刺史准之將陸交包探帶回各債主將蔡扭控捕房昨禮拜六堂期包探將蔡徴麟及執事陸漢章司帳江炯鑑莊夥陳子卿霍道成並蔡控欠銀之洋布掮客沈愼齋傳同原告汪原芝李松山王蘭芳金時生陳阿寳等請鄭大令何繙譯會訊旋據請追欠欵之蘇仲卿王鶴林等三十餘家各持徴康莊票投案大令命站立一旁先訊蔡徴麟供開徴康錢莊因資本不敷雇用陸漢章爲經手與各户往來銀錢帳目均陸經管小的並不在店至本月十一夜陸與司帳潛行逃逸莊卽閉歇原告汪厚芝禀稱蔡僞稱有資本二千存項二千尚屬不敷托小的將徴康本票調換現銀陸續調至二千數百兩率同執事圖吞倒閉陳阿寳禀由客人買貨付下徴康莊票洋二百元先往照對屆期莊卽倒閉求請究追王蘭芳呈遞期票數十張共七百餘元求請追給李松山禀在德大錢莊爲夥與蔡同業將本禀調去現洋九百元串同執事倒閉圖吞求請嚴追蘇仲卿禀開義順土店與徴康往來被欠銀一百六十餘兩向索不還有摺子爲憑另有期票三百餘元求一併追給王鶴林等各户呈遞期票請追各欵大令著具公禀開呈細帳核奪質之陸漢章供徴康資本僅有二三百元全賴小的一人調度生意並不虧耗小的亦不用空不知如何虧此鉅欵蔡供往來各店共有六十餘家小的經手只有六七户其餘皆陸一人經手大令謂爾僅有資三二三百拖欠如此鉅欵不將帳目結清顯見有心倒閉蔡供因少資本在寳善街另設一莊招帡股份至十一日到期應付票銀一千餘兩各户持票向店中吵闹不已查閲錢洋均歸烏有陸漢章供進出　有帳目爲憑可請查閲各債户又禀蔡在外招摇言此莊捕頭有股爾等要銀可向捕頭索償在天香樓茶館中説出大衆皆聞大令再三研詰衆供確鑿矢口不移大令謂蔡曰爾不應如此招摇寳屬荒謬蔡供各債户欲保倪愼齋出外捕頭不允挾嫌誣説大令飭探查明再行核辦遂與何繙譯會商著將帳簿十本存堂原告呈遞摺子期票先行發還蔡等六人一并禁押捕房候核旋據各債户求保倪愼齋出外理帳大令准之各叩謝而退○包探禀稱竊賊龔桂金在虹口竊取西人衣服廿件檯布二條洋帽二頂洋傘一把在城河浜質錢拘獲人贓失主知悉來案領贓兹將竊賊解案請訊質之龔桂金認竊不　包探又呈當票十六張大令問在何處竊來供稱同黨周阿狗入内竊取衣包令小的在外接　　已回浦東大令著押候笞責一百板補　周阿狗到案究辦贓給洋人領回○包探禀稱信茂押店開設法大馬路三十五號門牌收押竊贓不遵工部局新章票上依舊含糊並不載明兹將工部局所發傳單並竊賊陳阿榮傳同店夥張少卿解案請訊質之陳阿榮供在茶館竊得洋傘一把向該鋪押錢大令謂張曰爾不應任意　　　　洋二十元購賊陳阿榮笞責五十板○包探禀稱篋東新在城河浜被湯阿壽等拆梢對時表一枚向信益押店押洋分用將票給還　投訴捕房捕頭命吊取原贓該店夥蔡二南肆口謾駡查閲帳簿與押票並不載明住址姓名故特投案請訊質之陽阿壽供在城内北香花橋正記繼問與阿毛等吸烟托小的代押對時表一枚大令以該押鋪不應違章罰洋三十元湯阿壽押候補提 
 
 

Page 10

 
 
[同黨到案究辦]  
　　包探禀稱竊賊王阿根在英界北京路新屋内竊取灰鼠皮馬褂藍呢夾袍一件在恒豐典質洋十五拘獲吊贓該典不遵新章反稱董事黄振心與工部局董會唔已將章程摘去爲此傳同當夥莊宗海解案請訊大令謂蔣曰爾在租界設典例應遵照新章何得顯違着管押候罰洋四十元王阿根押候笞責二百板贓存待領 
[美界捕房紀事]  
　　蕩婦李趙氏與張錦堂姘識賃居新閘橋附近張居心不良日前將該氏所生七歲男孩誘出匿於虹口欲圖變賣昨晨爲氏之族叔李阿四尋獲控諸捕房捕頭令自行扭送英界公堂訊辦○三百八十二號三百九十一號兩華捕報稱北河南路及伯頓路均有小棺木停放捕頭爰令頭圖地保周老關遷往義塚掩埋 
[江西官報]  
　　六月十一日署龍泉典史准補蓮花廳富溪司寇樑應行飭赴新任所有龍泉與史事務以前經酌委署蓮花廳富溪司尚未繳委之試用府經魏煜改委　理○十三日署靖安縣高隆謙缷事清理交代回蔡汝嘉魏碩輔俱謝酌委一次俱解地丁京回應衷解漕折京回鍾祖彤由京起服來江新建縣隬張傳鼐督收生儒試卷府經回維植往義寗州辦保甲○十五日左營鮑莊禀辭進京引見直州蔡濟勤奉盛京堂委赴彭澤查案勘煤礦王燮厚韓長英信監印試卷姚光運南昌府照朱建勳俱監收生　試卷南昌典史樊恭慈禀謝升補豐城大江司行知補用縣裘紹箕　謝輪委厘卡一次沙昌壽王萬育俱東路雷樹人楊煥俱西路惲學基王濟中俱中　俱督率士子王瑞同文闈水梘趙祖荃考驗謄錄丁方榖闈内水梘洪家衍辦秀江卡毛文源由京起服來江汪培往彭澤公幹申羣英緒成俱解地丁進京署贛州府經胡長震據報病收以試用府經周鴻飛署理 
[省官報]  
　　七月十四日元和縣李禀知下鄉相騐知縣壽慶慈禀謝奉委編查江震崑新常昭等縣漁船差管帶蘇防左營補用遊擊杜春林禀到卽辭○十五日首府總捕兩首縣均禀知赴虎邱祭郡厲壇同知李文濤禀銷海運津局差新選釁澤縣劉潤珩知縣林士菁劉兆暄林毓菁楊炳震均禀辭赴寗文闈簾差又方蓀禀辭赴滬縣丞詹　榮從九葉滋汾又李芳烈均禀銷海運津局差縣丞沈恩湛馮詠芝道庫大使孫彭齡府照磨馬洪勤州吏目姚楊英從九謝步雲均禀辭赴寗文闈執事差又翁鳴球禀知由寳　公幹回藩轅牌示照得七月分在省候補同通州縣直隸州州同州判無差各員月課定於本月十八日考試 
[金陵官報]  
　　七月十二日署常鎭道曾丙熙見辭甘肅候補道丁鴞見儲材學堂候補道楊禀知今日考試法文日文知府喻先覺中路彈壓通判榮勳試卷用印知州　華袞奉司加委三路補點照料知縣祿德和鸞門彈壓江寗府經歴蔣士祺督造士子點坐各册本日開造局同府經歴徐瑞麟西路燈旗巡檢何鴻舉吳學又均簾員公所啓閉均奉委文闈差知縣沈承德奉府委赴六合公幹正副主試文巡捕縣丞黄傳烺唐鶴年均辭接主考　知事戴珊到由揚解餉來新拔泗洲千總吳可傅請假兩月回籍省親卽辭○十三日同知李文濤知縣黄樹琦奉示甄别羊角營都司譚青山辭均見皖岸督銷候補道曾紀壽專丁謝籌餉案内蒙保二品頂戴儲材學堂候補道楊禀知今日考試漢文金　營叅將楊福田禀知任事同知劉卓栻邵埭巡綽通判趙廷案奉内提調委隨員並東路又慶謙西路均搜檢兼三路補點照料知縣秦基正副主考公所照料又　倬清棘墻外稽查又楊激雲點名彈壓縣丞張羣成中路燈旗典史沈邦述監試隨員均奉委文闈差同知劉卓栻知縣戴光楊覲圭禀知在四川賑捐同知銜均禀知對本畢又張篤奉　道委查上江浦六四岸鹽捐轅下武巡捕調署金陵營右哨都司陳麟書禀知交缷兼護金陵營叅將事縣隬江彭壽請假赴蘇　實遊擊郭廷忠叩謝署柘林都司牌示督轅　示柘林營都司朱啓詠應行給咨赴部引見遺缺本部堂查有儘先遊擊郭廷忠堪以署理 
 
 
 

Page 11

 
 
   
 
 

Page 12

 
 
[光緒二十三年七月初三日京報全錄]  
　　宮門抄○諭旨二道錄前○滇撫黄奏爲審明抑媳賣姦不從挾恨謀勒毆戳致死重案比例定擬摺○川督鹿奏爲援案請准推廣振捐摺○礦務大臣唐奏爲委解京銅起程日期摺○直督王奏爲揀員請補遺缺遊擊片○七月初三日工部鴻臚寺正藍旗值日無引見○錫光貴祿由青海回京請安○麟中　啓秀玉書各請假十日○恩慶載振裕興唐景崇各續假十日○文熙薛允升漙齡各續假十五日○奎英續假二十日○連壽祥通預備召見○順天府奏京師得雨深透○李中堂遞遺摺○工部奏派　妃金棺奉移東陵派出鳳鳴○召見軍機連壽祥通○○雲南巡撫臣　槐森跪奏爲審明抑媳賣姦不從挾恨謀勒毆戳致死重案比例定擬恭摺仰祈聖鑒事竊　署寍洱縣知縣謝詩純詳報民婦黄袁氏　媳李氏賣姦不從挾恨商同伊女黄祖英謀殺身死一案臣以案情殘慘當經批飭速審解辦嗣據　縣招解到司犯供翻異發委雲南府覆審去後兹據雲南府知府林紹年督同讞局委員試用知縣莊楷補用知縣趙紀瑞審明　擬解　　司湯壽銘覆審招解前來臣親提覆鞫緣黄袁氏黄祖英籍寗洱縣黄祖英係黄袁氏之女已死黄李氏係黄袁氏之子媳黄祖英之兄　　　　　黄袁氏之夫黄奇珍係縣學文生帶同黄李氏这夫黄大獐在外教讀黄袁氏在家開客店生理光緒二十一年十月内不記日　有　　　　　店投宿黄袁氏見其有錢商令其女黄祖英與龍姓姦宿二次得銀六兩十一月二十一日龍姓復至欲同伊媳黄李氏姦宿先　銀　　　　　貪利應允向黄李氏再三勒逼不從將銀退還次早龍姓走後黄袁氏向黄祖英聲言李氏如此可惡起意將其致死洩恨用洗脚水　　　　　食嗣後黄大獐回家看望黄袁氏聲稱李氏忤逆責令毆打李氏之胞兄李楨祥聞知屢次往接黄袁氏不准歸寗二十二年正月　　　　　　請同村衆前來將黄奇珍黄大獐赶回理論李氏説出逼令賣姦情由黄奇珍將妻女斥駡並令黄大獐與李楨祥及村衆服理説明以後不　　行凌逼賣姦各散黄奇珍復將黄袁氏黄祖英毆打一頓卽回學堂黄大獐未卽同去是晚定更後黄袁氏以李氏累害受氣飭令黄大獐毆打黄大獐求免不允始拾木棒亂毆數下不憶致傷何處李氏睡地滾哭黄袁氏斥黄大獐不肯重打黄大獐復用脚踏傷李氏右助骨折李氏斥駡狠心黄大獐不忍再毆棄棍逃走黄袁氏拾棍亂毆李氏哭喊黄袁氏令黄祖英將其咽喉兩手用繩捆住並用木棍撬出舌尖自用剪刀剪落一綹復將其衣褲脱開剪去左乳乳頭並割去陰户左邊皮肉一片見李氏未死復用木棍由陰户戳入當卽殞命李楨祥查知報經該縣馳騐獲犯訊詳黄奇珍帶病到案無人具保在押病故騐訊通詳批飭歸案審擬由府招解到司因犯供翻異發委雲南府復訊明確解經　察使湯　鉤覆解勘臣提犯親訊各供前情不諱詰無起釁别故及另有知情同謀加功之人再三究詰矢口不移案無遁飾查律載斷罪無正條援引　　　　定擬又妹毆兄妻致死者依凡人論又謀殺人造意者斬監候從而加功者絞監候又夫毆妻折傷以上减凡人二等折人　　　　　　　　　例載尊長故殺卑幼者有與人通姦因媳擬眼抑令同陷邪淫不從致死滅口者俱照平人謀殺律分别首從擬以斬絞監候　　　　　　　　因抑媳李氏賣姦不從起意商同伊女黄祖英將李氏謀勒毆　身死　查不從到　滅口照平人謀殺造意律擬斬監候查該犯婦黄袁　　　賣姦不從挾恨謀殺恩義已絶毫無人理而剪舌乳割肉毆戳殘慘直同支解滇省夷情貪利鮮恥婦女尤多殘忍似此事出情理之外於　　　心大有關繫黄袁氏應請旨卽行正法以維風化黄祖英係已死李氏夫妹聽從加功應同几論除賣姦輕罪不議外合依謀殺人加功者絞律擬絞監候秋後處决黄大獐不知姦謀各情勉從母命毆折其妻李氏右肋與自行毆折不同應請於毆妻折傷减凡人二等杖六十徒一年律上再减一等擬杖一百折責發落黄奇珍於其妻令女賣姦並抑媳賣姦不從謀殺斃命先不知情未能禁約業已在押病故應與訊無凌虐及誤用方藥之看醫人等均毋庸議黄李氏潔身自愛甘受慘害至死不變矢志洵屬可嘉理合隨案附請旌表以彰貞節而慰幽魂夫　　　　日另結兇器供棄免起無干省釋各屍棺飭理除全案供招咨部查核外所有審明定擬緣由謹會同雲貴總督臣崧蕃恭摺具奏　　　　上聖鑒飭部核覆施行再此案改題爲奏邀免扣限合併陳明謹奏奉硃批刑部知道欽此○○頭品頂戴四川總督臣鹿傳　跪奏爲川省䕫綏等屬災廣賑繁酉陽又遭雨雹需欵尤鉅擬請援照鄂省議准案推廣賑捐以便勸輸而資拯救恭　摺仰祈聖鑒事竊照川省　　　等屬上年夏旱秋霪災情甚重經臣歴次奏報仰蒙皇太后皇上頒發内帑銀十萬兩並飭就地撥銀十萬兩亟加賑撫鴻施大沛普遍　黎惟川中生齒素繁一州縣造報貧民丁口率至三十餘萬之多賑糶兼施州縣相接計已需欵在百萬兩以上庫儲奇絀應付無方臣乃提借别屬倉糧挪撥存餉項雖燃眉暫顧而轉瞬必還正虞籌措維艱乃接酉陽州禀報該州曁所屬彭水黔江秀山三縣三四月間暴雨連旬繼以　雹壓毁田廬麥之將刈者榖之甫生者無不淹壞甚至山地冲成石田收成失望時日方長該州去歲本已歉收值此存糧適盡頓致掘食草根樹皮而地處萬山之中水陸險遠購運倍難所需之欵尤鉅臣雖奏開賑捐之例然昔年竭澤以卹鄰今於本省轉成弩末勸辦數月報解寥寥在外省則函電交馳亦經前次附片陳明各省督撫同籌捐集屢寄而外續至者甚鮮遠近皆無可恃則　危何以少蘇因思賑捐僅奬封銜貢監卽使廣爲勸集而所得者零星所用者浩大然終屬無甚　益現　候選道員陳光弼捐助賑銀一萬兩業已蒙恩准交軍機處存記臣得藉資鼓舞又見兩湖督臣張之洞等奏請如有捐實銀一萬二千兩以上者核其較在部庫報捐銀數有盈無絀卽准專案請旨給予優獎並准查照部庫加一成收捐翎枝均經部議照准在案竊以川鄂壞地相接災荒相似况酉陽又爲雨雹所傷自可核案照辦俾富室易於出鉅資災區賴以全生命且較尋常勸辦之紛瑣者尤爲於事有濟於民無擾相應籲懇天恩俯准川省查照鄂章懈理遇有捐銀一萬二千兩以上　均准請奬實官等項曁加一成兼收翎枝仍俟賑捐限滿一律停止所有援案請准推廣賑捐各緣由理合恭摺奏陳伏乞皇上聖鑒訓示謹奏奉硃批著照所請該部知道欽此○○三品頂戴督辦雲南礦務臣唐炯跪奏爲委解十七起頭批京銅運員考語及起程日期恭摺仰祈聖鑒事竊據布政使裕祥詳稱十七起頭批就铜現當起運自應遴員委解准糧儲道英奎轉據雲南府知府林紹年申稱查有前先補用知縣廖德明年力富强辦事穏練堪以委運由道覆查該員人尚勤能辦事妥協加考咨司該布政使查騐屬實詳請委解前來臣覆加查看尚於考語相符並據該運員禀報於光緒二十三年七月初四日自滇起程臣已檄飭赶緊赴瀘兌銅雇船開運毋得耽延至委員鈐結隨解樣　　該運員到瀘兌收禀報至日另行專咨報部合併聲明所有委解十七起頭批京銅運員考語起程日期咨部查照外謹會同雲貴總督臣崧蕃雲　　撫臣黄　森恭摺具陳伏乞皇上聖鑒謹奏奉硃批户部知道欽此○○王文韶片再准兵部咨議覆泰寗鎭　易州營遊擊張長勝病　　　　　　僅先遊　李仁元補授應給咨該員赴部引見再行給劄進任　因臣查該菴繫駐札易州陵慶重地保衛巡防均關緊要非實缺人員難期得力擬　　　　　　　　行到任將　務認眞整頓暫緩一年再行給咨赴部以重操防除飭遵外選合附片陳明伏乞聖鑒敕部查照謹奏奉硃批兵部知道欽此 
 
