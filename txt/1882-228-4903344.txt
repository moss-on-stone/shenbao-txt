# 1882 - 228 - 4903344

 

Page 1

 
 
[購求書籍] [  本館告白]  
　　皇清經解興經籍籑詁兩書本館購覔多年苦無善本兹故再出告白如海内藏書家有以上兩書係白紙初印者乞卽凡示本舘當不吝重價向沽也 
[籌高策下]  
　　或又問於余曰子爲籌高之策言中國急宜聲高麗之罪以消日人之氣是固然矣然高人之所以攻辱日使本非出於高廷之意乃高麗亂黨之所爲觀於大隱君創亂祖及王宫高王且不能自保其眷屬又焉能顧及日本使臣而爲之保　所謂開罪於日本者似亦可以原諒也此時高亂如此其政權已非當日之比中國之令又豈能遽行設使中國令高人服罪於日而高人不從不亦褻中國之體統乎其又將何以爲計耶抑恐日人處心積慮本有欲取高麗之心今乘此機會而以討罪爲名不聽中國之調停而必欲盡收高麗之疆又將奈何竊以爲子之中策乃屬上策合各國以共攻日本誠良司也余曰是又不然日人開疆拓土之志蓄之已久即知往年之於臺灣及夷滅琉球二事已可概見臺灣之役藉口於爲琉球難民復仇夷滅琉球則又以爲向係日本之分支故當歸併人已其實則皆利其土地而已臺灣後經議和琉球卒成郡縣以琉球僻壤彈丸之地尚欲據而有之而况高麗此日人之心固有如子所言者然高麗近初與美英等國通商立約口血未乾日人固已知之無論高麗向爲中國藩屬爲中國所必爭而泰西各國旣新耎高麗立約又豈肯坐視其殄滅日人雖乘瑕蹈隙欲肆志於高麗恐尚有所顧慮也若夫高麗亂黨旣逞毒於日使又豈肯降心於口人即明知石卵非敵而此等狂悖之輩何嘗長慮却顧爲異日久遠之計但知自逞其私中國雖欲爲之議停誠恐逆黨木除卽斷難以情喻理遣如欲爲高麗削平禍亂又恐自已兵力先瘁况此時高事之亟大有朝不及夕之勢目前中國僅泒鐵脅船兩艘炮船一艘前赴高麗亦恐兵少力單未足濟事雖馬觀察熟悉情形才優幹濟原不難獨當一面然究屬力少兵單聞尚有續泒兵船繼往未識何人爲之統帶是否假以便宜且中國兵船由津而至烟台由烟台而至高麗亦必緩需時日日本與高麗惟相距對馬一島不難朝發夕至日人又咸懷公憤大有上下一德之風鼓勇而前士氣百倍中國而自審可以制高人之命則先行止住日兵而後徐爲調停尚可爲力今中國之於高麗與前此情形又已更改未必足以制高人之死命而日人業已興師問罪亦未必肯中道而止於是而欲日人之罷兵又豈口舌所能爭手是所能禦哉夫毆辱日使雖係亂黨之所爲而日人决不肯以此相諒又不得謂日人之問罪爲無禮高麗之亂如此又不容不爲之綏靖則當此之時惟有與日本合力以靖高亂之一法不與日入相爭而偏與日人相合因其勢而利導之中國兵力之在高境者慮其單弱卽借力於日本日本志在雪使臣之辱亦必欲亟得亂人而甘心焉兩國合心共平高亂反掌事耳亂黨旣平兇殘伏罪而後另立賢王重新政治其功雖不妨推於日本而其權則仍可歸之中國何則聲罪致討固中朝威靈所應爾而日人旣得洗其辱使之恥則亦不得再爲要求以中國旣聲其罪有以平日人之心日人更無所籍口也或以爲中國若與日本共平高亂則將來高麗必將爲中日並屬恐不能獨繫於中然高麗前者與日通和又自稱爲中朝屬國其心本無定向今見亂民開罪於日本大觸日人之怒竟有滅此朝食之心幸得中國爲之削除亂民重整社稷使國家危而復安宗祏亡而復存非中國之力不及此日人志在復仇中國意存保護此固顯而易見不煩言而解者也高人於此方將感激中國生死肉骨之恩又豈忍舍中而就日耶中國若不能獨力平定高亂則不妨與日本合力是亦一策也特此策奇則奇矣而未必不軌於正究屬策之下者也爲籌高下策 
[本館自已接到電音]  
　　本館於昨日接到　津友人專發電音到本館内有七月初五日諭旨三道敬謹譯登○七月初五日奉旨文暉補授都察院左副都御史欽此同日奉旨愛廉補授太僕寺少卿欽此同日奉旨李端芬補授左春坊左中允欽此 
[英軍電報]  
　　本月初五日倫敦發來電報言英國大元帥胡思禮已定期於初七日進兵胡軍由阿蒲基地方取道又遣一軍由郎末利地方取道兵船在海中施放開花砲想區區埃及豈能當此大軍哉 
[日本往高兵數]  
　　文匯報稱日本所發往高麗之兵均係精銳而熟諳西國兵法者其數計已有二萬名矣 
[烟台來信]  
　　頃接烟台西人來信云美國公使已遣國兵船一艘前往高麗去矣中國懷遠輪船於上月三十日由高回烟據稱該船低高時已有日本之鐵甲船及三　公司輪船裝日兵至高其上岸者約有千人故中國水師提督卽乘懷遠先回令揚武超勇兩兵船暫泊於相近高麗境上刻下懷遠船已駛往大沽想係謁見北洋大臣面請方略按此信與昨日本館所聞消息相符大約日兵奪取砲臺之說爲不誣也信内又云懷遠船抵津之後卽日復駛至登州時鎭東日新泰安三船皆至一同載兵前赴高麗想此次中國與日本恐不能以玉帛相而見以兵戎矣 
[籌款施惠]  
　　埃及之亂庽居該處之西人紛紛逃避器具什物有携出者亦有未及携出者或孑然一身或家無四壁情形殊爲可憫刻有教中人擬創募捐貲前往救助前日禮拜之期本埠三馬路大禮拜堂已収有洋三百零九元以作施濟之用亦善舉也 
[京都近聞]  
　　北京西人來信言前者美將式夫忒致信美國新聞紙館内有輕侮中國之語故京中各員均有不悅之意現在美公使楊君抵京欲設法以消弭之楊君善爲調停夙憤當無難冰釋也又云京中官民人等聞日高失和信息知日本已發兵至高亦頗不快云又言英公使威君卽日啓節回國矣 
[盗案破獲]  
　　天津德恩義被刼一案具細情迭經列報初獲一犯似是而非經天津縣何明府訊明實係誣枉將馬快責懲取保現在則案犯幾乎全獲所漏網者不到一二人蓋由其同伴出首在東浮橋船内捉獲方大儍子一脚稍跛不良於行緣散夥時跳下被傷者供出是案首犯爲櫺張餘有雙辫子王二于大舌頭李二花象等向皆撑河駁船者河駁船多在通州按圖索驤緝捕到通張方在通扮作乞人手一竹板高唱小曲沿門乞錢並案内兩人一同就獲餘 
 
 

Page 2

 
 
一人得之於葛沽其狀貌多屬魁梧衣裳又復藍縷盖以掩捕人耳目也案關浴犯　用刑訊除方大儍子外雙辫子王二亦供認不諱餘則頗能熬刑津郡刑罰俗有所謂猴坐殿殆係酷刑以訊大盜者除　凳外疉次用之惟呼寃枉及駡方大儍子之仇攀雙辫子王二之認服而已初該盜之行刦也贓旣入手棄置信遠泮行空身就屋上逃逸至東門外天齊廟東方已白被人看破當卽散夥方大儍子自屋簷跳下傷足難行方盖髮長面垢衣不蔽體下穿一犢鼻袴破敗不堪居然乞丐者流故白僻巷蹣跚而出人不之疑津郡各浮橋概係用船泊成可以開闔船之後艙水不能入向爲丐者所居方遂充爲流丐匍匐向東浮橋養傷橋上有一小丐識方梗概方旣養傷於此小丐奔走不遑以爲方旣得手可沾餘潤詎方於是案不名一錢世態炎凉丐遂頓加白眼方又不能韜晦向丐惡語相加是時賞格高貼通衢丐遂進城首方於地方武弁縳之以去解送有司一鞫而伏供出各人分途弋獲盜之鄕里分隸滄薊兩州云 
[大雨時行]  
　　天律自上月二十七日大雨連綿直至三十日仍未晴霽豆苗黍榖需雨雖殷而淋漓不止道上泥濘實難揷足僕僕道途者未免嗟行路之難矣 
[鄂省官報]  
　　六月十四日藩轅牌示黃梅縣典史缺以分缺儘先補用典史劉瀛咨補又前報湖北漢黃德道恭觀察行將卸任等因兹聞知新任關憲惲觀察卽於六月二十一日邜時交卸粮道印務已時接任漢黃德道監督各印所遺糧道之缺已於五月二十五日奉旨着素麟補授而尚未到任缺難久懸現已奉憲調新到之安襄鄖荆道黃君彭年爲之署理办於六月二十一日邜時接印矣 
[天象示異]  
　　蘇垣入秋以來凉燠得宜氣候尚無乖迕月之初二日金風獵獵鎭日隂霾下午時有陣雨而氣轉蒸鬱入夜在寅卯之交風雨澎湃詹瀑喧嗚居人多於黑甜鄕裹矍然驚醒迨天甫黎明在四點鐘逾三十分論時僅能辨色而天忽放大光明如夕照銜山晚霞烘日一般少頃復滿天作淡黃色晶光迸射房室通明雨勢仍不少止早起者推窗一望但見雨點潺潺形色慘淡至六下鐘始如常日雨亦不久卽停是日悶熱潮濕頗不可耐論者謂天象如此恐有災祲人其修德以禳之也可 
[朋比爲奸]  
　　瑞安帳房幕友某不知將何欵項與庫房串通隱匿匀分當被高明府查出籖提庫房訊問聲稱此欵洋蚨六百元係帳房師爺着我隱匿書辦本不敢做師爺一力承當書辦始肯應許高邑尊先將庫房管押並將幕友辭脫限令二人如數賠繳俟欵繳清庫房卽行斥革庫房因與某拚命其事尚未了結也 
[劫案相騐]  
　　航船被劫案情迭經列報兹愁船夥丁正甫由縣送仁濟醫院醫治無如受傷五六處而右背傍之二刀骨碎傷内勢甚沉重醫冶無效於前日午後斃命由醫院知照捕房傳三圖地保報縣經范邑尊於昨午後四點鐘時督同仵書人等前往相騐邑尊先問地保丁正甫有無親屬到來適丁之表兄陳松元持紅帽衣服等件到來放在棺傍隨令其見官陳供青浦人向在鄕間耕種今聞表弟丁正甫受傷因此來滬看視第三日他就斃命邑尊問丁向汝有無言語答稱傷重無言邑尊隨騐得丁正甫胸前左手腕等傷已痊可惟右背刀傷兩處及内故致斃命令陳看明無悮隨飭棺殮兇犯候緝并聞是案起事之由係有兵勇向王三省航船圖詐船主控於營官將該勇重責斥革故相仇殺耳 
[貪嘴傷生]  
　　本城内黑橋頭有賣水菓之某甲昨日午後從巿上買得鰻魚數條歸家烹治佐以膏粱燒大嚼之後醉臥於榻至晚不起視之已氣絶矣某甲身體强壯素無他病尚未成家惟自老母甲死後　撫屍大慟旁觀者皆爲下涙也 
[船隻失事]  
　　本埠浦東有鮮魚船一艘駛至六里橋寄椗候潮及潮來溜急因走錨致遭覆溺幸有該處厘卡巡船赶卽撈救船户高阿狗等均慶更生又昨日午前生義碼頭有席姓浦包船正在進檔因裝載太重被沙船錨索絆翻幸舟覆而人均無恙惟蒲包則散浮江面被各船爭相撈去矣 
[失愼虚驚]  
　　昨晨本埠陳家木橋悅來棧間壁小飯店内因早炊遣火柴堆移時煙焰滿室驚惶無措幸在日間且人手衆多赶卽救滅鄰居之受驚者已非鮮淺也 
[洗衣落水]  
　　外虹口老街德茂槽坊之夥王鴻茂現年十八歲寧波人於昨日下午在河邊洗衣偶然失手衣落於水王因撈衣竟跌落河内未得遇救遂　滅頂旋經該坊雇人赶撈至傍晚時屍方撈獲卽安殮送　四明公所云 
[傳語新法]  
　　本埠租界創設德律風洋行其情形節經列報慈悉該洋行已在電竿傍附設鐵線舉行傳話聞用此機器者其聲音清楚與面語無異西法標新示異層出不窮滬上又將增一奇觀矣 
[酒醉滋事]  
　　虹口頭壩之延生酒店於前夜有數人飲醉尋釁將該店内之盌碟桌凳毁壞當經巡捕拿獲行凶之瞿慶和一名解入捕房管押今晨諒解公堂審辦矣 
[馬車傷人]  
　　前日下午有滬上醫生金某乘東泮車至抛球塲口被某洋行馬車撞翻自車内跌出磕傷鼻準血染衣服當經巡捕送入捕房轉送仁濟醫舘因傷不甚重金某自行歸家調理昨日外虹橋堍有西人乘坐馬車至該處停歇方下車而馬忽發性馬夫控勒不住西人卽被碰傷馬復奔跳闖入永泰米店撞壞店櫃又撞至墻上墻堅未破馬仍向外直奔帶倒行路四人幸各無傷馬卽過橋橋下適有木料車經過推車人見馬狂奔而來卽棄車逃避馬被其車欄住而止有一百零五號巡捕上前扣住馬首一俯仰間巡捕卽被擲傷在地後經該處馬房之各馬夫帮同控住帶入捕房而受傷西人已歸去自行醫治矣 
[車户苦情]  
　　英工部局議定東洋車章程車無限額堅固光澤者卽可領照車夫則務選年力强壯老幼疲弱者一概裁汰掣銷捐據以致車夫之留鬚者自行薙去等情節經列報昨聞捕拘甲乙二車夫至捕房甲雖留鬚年祗三十餘身體强壯乙雖身材短小年已二十有六捕頭察明均非老幼併釋回并查向例東洋車以一千五百號爲額更章以來新車有八百餘輛舊車亦皆修理領照故與原數不相上下而車夫自經挑選人數頓减是　車之租價驟跌新車每日向租錢三百文今祗二百文舊車裝新者一百五六十文車户尚有車多人少之歎蓋車經由局給照須每月繳捐若無人租則捐費無從出息矣 
[英界公堂瑣案]  
　　蘇人某甲控妾朱桂林違斷爲娼由陳太守准詞提訊已列前報兹悉朱桂林遣抱呈剖並未爲娼　擬澤人而嫁太守已准免提批飭赶緊囘蘇擇嫁完案嗣據某甲又遣抱赴道轅上控朱桂林實仍爲娼寄女愛囡亦被陷入娼寮求爲究追愛囡給領并請將朱桂林發堂　配邵觀察拱候仍札英會審員陳太守查明如果屬實卽行發堂或遞籍赶速斷結具報母遲昨據某投英公堂具禀稱朱聞風欲避爲此卽行訴捕拘案請究追愛囡并將妾氏發堂朱桂林供伊前控告時並未提及愛囡案蒙斷結况我並未爲娼伊竟昨日糾人前來拔我爲此訴捕一同投案陳太守檢查前卷鑒閱　詞以愛囡非某親生未便究追朱桂林暫行交差再候發堂澤配云○昨報列持篙傷人一節由捕房將 
 
 

Page 3

 
 
鍾新生卽鍾忠桂解訊據供因兒子昨向西瓜船買瓜爭論詎瓜船上之戴士金竟持篙戮傷我兒子肚腹一孔及訴捕拘戴兒則蒙送同仁醫院騐得受傷實重等語戴供撐西瓜船傍岸時杉板船之孩子來取西瓜遂以篙毆之不科誤傷其腹陳太守得供之下隨飭鍾將孩在院醫傷戴則押令先繳養傷洋三元俟傷勢如何再行核辦○張春桂禀稱與傅益成同處做小工我因天熱欲出外洗澡傅阻不容往向論被毆傷頭顱訴捕拘案請究傅供因工作緊要阻其洗澡伊就辱駡與諭爭執誤傷其頭只求恩斷陳太守騐得張春桂受傷屬實隨判罰傅洋一元給張　傷完結 
[錄皖省陳藴軒明經致鎭江電報局書]  
　　敬啓者敝省水災爲近時所罕有懷濳太宿望江英山遭此難者不下數萬户積潦之處水氣薰蒸釀成瘟疫經此次大災道殣相望何有醫藥死者十之三四被災之民幾無孑遺米價騰漲棲身無所瘡痍滿目慘不可言而省中郤又望雨甚急一省之中一府之間水旱不齊天實爲之謂之何哉錫綸一寒士耳目擊心傷自漸無力諸君子歴年籌賑煞費苦心此時皖省蛟災又蒙惠此遺黎凡我皖民感深没齒何敢得隴望蜀冉四瀆求竊思大災如大病大病之後元氣已傷只須小有轉機赶爲調理生機漸轉始而能飲食繼而能坐立於是痼疾日除精神如故今日皖灾正轉機之際趁此時光一鼓作氣生死人而肉骨水潦餘生咸登袵席用敢不揣冒昧痛哭陳書爲吾皖民請命務求厚集賑欵從速接濟施恩當厄七級台尖是所望於仁人君子[  愚弟陳錫綸九叩拜上]  
[節錄來信]  
　　前閱貴報屢言左侯相擬于江寧上落輪船之處建設躉船以便往來云云凡各仕商皆翹首以望其成乃近日至江寧下輪時依然一　扁舟涉江迎接人數之多較尋常加至十倍擁擠忙亂情形筆難殫述竊以爲如此好事何以中止不行在後訪得以是處風浪險惡躉船恐難停泊事遂中止夫長江風浪之險要以鎭江爲第一有山窮水惡之諺江寧江面並非廣闊若於建設洋棚之處停泊躉船實爲妥便以鎭江較之江寧躉船之設萬無不妥之理况建設躉船之舉在今日更有萬不可緩者平日划船載客一人需錢二百文不能短少其洶洶取盈之氣燄久爲衆所冷齒今逢鄕試之年兩江士子雲集金陵附搭輪船者居其大半當此驚流急湍之中下輪上划之時行李箱籠任意亂擲偶一失足性命不保又何暇照料物件迨上岸後尋東尋西往往顧此失彼夫士子老于出行者正不多見餘皆不甚經事之人當此下輪之時有不視爲畏途者乎躉船之設實於應試士子大有裨益左侯相旣體念及此而仍不果行不深可惜哉[  赴江寧應試士子公啓]  
[更正]  
　　初六日本舘論内有日本與高人立約凡高人欲與他國通商必須由日人爲之經手云云兹接上海日本領事署來函謂日本前與朝鮮互換和約並無此語合亟更正 
[浙省撫轅抄]  
　　七月初二日署永嘉典史黃耀祖禀辭赴任○初三日通判葉佩萱禀知軍需局委江蘇查硝磺差叩辭運副熙霖禀知運司委查勘常山龍游等處淹没鹽井差杭通判黃貽橋禀知本日任事王之嶲禀知丁母憂主簿阮惟勤禀謝藩司飭知咨補嘉善主簿 
[蘇省撫轅事宜]  
　　七月初五日同知徐承烜銷感冐假並到發審局差初六日知縣王銘吉禀知奉委赴常熟公幹卽辭主簿祝衍綸赴部騐看回並銷津局差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[枷責賭棍]  
　　皖垣素有遊手之徒結黨成羣串嫖局賭前經官憲訪聞查拿懲辦稍覺安諍無如日久生玩若輩故智復萌日前有賭棍某甲串誘一客入塲兩次客共輸洋二百餘元悔恨交集欲打折付還而甲等不允客憤極乃以誘賭局騙禀官尹明府察閱各情深知其弊當將各犯枷責發巿上示衆矣 
[上洋虹口公善局代賖章程]  
　　常思貧富不同死生則一棺槨衣衾奢與儉之有殊者卽富與貧之區别也所以喪祭之禮自古昭然本局設百文善愿會舍施濟之名取代賖之義謹將章程開列於左一本局代賖照正三拚式樣長尺厚薄價目另開一每柩吊底用生漆一斤桑皮紙五十張一每柩用石灰一石炭屑五十斤一每柩給布詖褥一付一無論遠近扛力每柩本局給錢四百文不取喪家分文一如外路欲搬柩回里者另給鐵風圈四個以便扛抬一代賖會之源遠流長設百文善愿須得一百餘愿方可辦理一善士如允助一愿或數愿者本局先送章程一紙一如愿數有成再送代賖領據一紙一如善士遇有喪家乏力買棺者將據給之到局領材一本局發出後開明喪家住處姓氏及亡者年歲始向諸善士收取愿金仍補代賖領據以付善士如再遇乏力買棺者俾可給領一局中須得常存數十柩爲要一善士百文善愿第一次收錢五百文以便局中存棺之費以後每柩永收百文一善士如助銀洋多寡或助一柩數柩材價銀者均付取照及送代賖領據以便給喪家乏力買棺者到局領材給後仍補代賖領據一帋俾可日後給發計開價目一每柩材價通足制錢八千文一生漆每斤計錢五百六十文桑皮帋五十張計錢一百五十文石灰每石五百六十文炭屑五十斤計錢四百文漆匠一工計錢二百四十文一布被褥一付計錢二百四十文扛力每柩計錢四百文鐵風圈四個計錢四百文計開代賖尺寸一長七尺盖前户闊一尺九寸蓋中心厚六寸檣身高一尺九寸檣中心厚五寸五分底前户闊二尺另五分底中心厚五寸五分一本局每屇年終刻送徵信錄[  司董同啓]  
[潤資助賑]  
　　昭潭漁隱藏鋒逸史因見皖中待賑孔殷願寫書畫收潤助賑如蒙賜顧祈交四馬路大吉樓代收七日取件其潤資彚交電報局解充皖賑計開潤格墨竹鐘鼎隸書紈槢扇册頁均各一百文小竹五百文條屏每堂一元中堂横幅均各半元七八言對聯每副二百文 
[小詩一律奉懷誠之我兄太守海上卽請正和]  
　　繞郭雲山畫本開懷人千里獨低徊那堪良友經年别難得魚書遠道來好學敢忘名世略濟時須仗出羣才相期同放西湖棹金粟香中快舉杯[  飯顆山樵弟煃初稿]  
[黃高峯樵自河北郵書存問并以鄂局新刻括地志人海記各種見贈感賦一律遥呈指謬○一紙瑶華慰渴思山齋寥寂客遲論交簿海空依傍入手新書燦陸離弩力文章期報國自憐覊旅喜吟詩雲衢倘許同翔步快向蟾宫折桂枝[  飯顆山樵杜求煃初稿]  
[讀二愛仙人詩風流倜儻相見其爲人漫賦一律奉贈質諸方家有以教我○旅懷潦草鬱難平一席騷壇孰主盟君已詩名傳薄海我偏游躅阻山城才堪著作空餘子老尚風塵惜此生天壤寥寥幾知已江湖浩蕩適閒情[  飯顆山樵客龍游稿]  
[楊君步雲疉賜和章榆揚溢分再次前韻奉答]  
　　山花落盡起徘徊展讀新詩倦眼開雨苦雲癡春欲去茶香酒熟客遲來絶無倚傍眞佳士能歴艱難亦雋才吳越迢迢勞結想論文何日共啣杯○奉酧沈君酒舲枉和之作三疉前韵留春無計强徘徊萬斛閒愁鬱不開蜂抱花鬚穿徑去燕啣草脚入簾來奪標誰是登龍客角韵羞稱倚馬才同向天涯感離索狂吟且覆手中杯○東郊卽景四疉前韵錄寄翰飛步雲酒舲諸吟壇同政好花一徑劇紆徊姹紫嫣紅次第開竹外鷓鴣啼雨急柳邊蝴蝶舞風來療貧自愧無長策涉世而今忌辯才斗大山城容小隱澆愁賴有酒千杯[  壬午初夏飯顆山樵初稿]  
[周子彝茂才將赴省試因事先行率賦一律奉送行旌]  
　　江頭送客碧波澂畫舫峨峨得意乘官閣過從敦氣誼龍門咫尺慶飛騰捷書遠寄魚雙尾秋色平分鴈一繩轉盼錦標看手奪安排宫餅啖紅綾[  飯顆山樵初稿]  
 
 
 
] ] 

Page 10

 
 
   
 
 

Page 11

 
 
[光緒八年六月念八日京報全錄]  
　　宫門抄○選單○將軍岐等奏請從優議卹摺○兼署湖督彭奏審明定擬摺○監督豐奏差滿齎交盈餘銀兩摺○廣西撫倪奏察看知州片○六月二十八日户部通政司詹事府正白旗值日無引見○召見軍機○○光緒八年六月分選單員外刑部山東司萬本敟江西廕主事禮部精膳司吕憲瑞山東甲知縣江西東鄕文廉内務府正黃旗舉山西岳陽舒清阿正白旗貢湖南桂陽錫芝廂黃旗貢州判四川巴州徐鈞浙江監吏目安徽廣德張錫澄山東監巡檢廣東歸善薛詮忠四川附監典史廣東普寧趙祥恩山東吏湖北威豐張述傳山東供直隸豐潤韓鳳翮奉天監○○成都將軍臣宗室岐元太子少保頭品頂戴四川總督臣丁寶楨跪奏爲署提臣舊傷舉發因病出缺籲懇天恩從優議卹恭摺具奏仰祈聖鑒事竊查署四川提督前雲南提督臣唐友耕奉自署理提篆一年以來整飭管制勤慎操守潔已奉公馭兵嚴整軍民翕然稱頌近以軍營舊傷舉發並增咯血之症氣體漸虧而應辦切公事毫無貽悞臣等每見其飲食短少面有病容時以善自調攝勸慰該署提臣但稱世受國恩涓埃未報營務煩重何敢自躭安逸詎連日病勢加重醫調罔效於四月初六日先將提督印信送臣寶楨署封存卽於是日出缺臣等當率同司道將官代爲經理棺殮一切事宜伏查該署提臣於咸豐九年因李永和藍大師各逆竄擾川境該署提臣由義勇投効軍營委帶先鋒攻勦眞武翠屏鍋底等山賊巢先先力解叙州雅州犍爲峨眉邛州等府州縣圍克復名山縣城身受多傷驗列頭等保奏以都司儘先升用賞給額呼莫克依巴圖魯勇號嗣因藍謝各逆分竄榮經天全温江什邡潼川等府縣隨帶隊跟蹤進勦層層掃蕩奮勇爭先不避艱險所到各屬城圍立解復經保奏免補叅將以副將儘先補用加總兵銜同治元年髮逆石逹開股逆竄擾川東一帶勢極猖獗該提督調赴川東督兵攻勦力解涪州城圍奉上諭總兵銜副將唐友耕攻勦石逆獲勝立解涪州城圍着以總兵儘先升用欽此復因石逆竄入綦江江津合江永寧等縣並踞長寧縣城該提督層層進攻立解綦永寧寡等縣城圍並將長寧縣城克復奉旨補授四川重慶鎭總兵旋因石逆全股復竄建南一帶該提督督隊追擊連獲大勝生擒首逆石逹開其餘匪衆殲除凈盡四川肅清奉上諭總兵唐友明着記名遇有提督缺出請旨簡放欽此旋奉旨補授雲南提督同治四年丁母憂開缺就近在川守制起復後募勇防堵援滇克復魯甸廳城奉上諭唐友耕驍勇冠軍戰功累著賞穿黃馬褂欽此於光緒六年八月奉上諭署理四川提督臣等與之其共事見其忠義奮勇紀律嚴明私相欽服覆查該署提臣自咸豐初年帶隊勦賊克復城池擒斬首逆無不身先士卒戰勝攻取其輾轉十餘年中歴次身受重傷勞績卓著今因舊傷舉發竟至不起實深悼惜合無仰墾天恩俯准敕部將提臣唐友耕照軍營立功後病故例從優議卹並附入前四川提督臣占泰專祠以彰忠藎之處出自鴻慈至本任四川提督臣宋慶尚在河南軍營未便懸缺久待並請敕下河南撫臣飭令宋慶速赴新任用專責成除由臣暫行遴委妥員奏明署理另行奏報外其委員未到署任之先該署日行事件暫委提標中軍叅將張旭升代行遇有要事仍由臣寶楨核辦印發俾無曠悞所有署提督臣因病出缺並懇天恩飭部議卹各綠由謹合詞恭摺具奏伏乞皇太后皇上聖鑒訓示謹奏奉旨已錄○○兼署湖廣總督湖北巡撫臣彭祖賢跪奏爲審明定擬恭摺覆陳仰祈聖鑒事竊查接管卷内湖南桂陽縣知縣鄭錫庚桂陽營叅將劉啓富互相禀訐一案經前督臣李瀚意以同城文武各官均應和衷共濟今該營縣互相禀訐實屬不成事體且案涉贓私重情無論虚實均應先行撤任飭司委員查明確情提省審辦奏奉諭旨着照所請該部知道欽此欽遵轉飭提審詳辦在案兹據湖南布政使龎際雲按察使孫翹澤會詳稱遵卽由司會委候補知府徐淦馳往密查一面飭調叅將劉啓富知縣鄭錫庚曁委員摘提應訊人証及卷宗到省並據徐淦查明禀覆前來當經飭委長沙府審辦去後兹長沙府知府何樞核明各卷提審明確議擬詳司覆核無異等情轉詳到臣覆加確核綠鄭錫庚籍隸貴州貴筑縣由監生報捐府經歴指發湖南由軍功保升知縣捐加同知銜題補桂陽縣知縣劉啓富籍隸貴州天柱縣由軍功歴保叅將補授桂陽營叅將該員等先後到任該縣僻處偏隅並無錢舖劉啓富向在江西客民傅萬和藥店内兌換銀錢光緒六年十一月内劉啓富因換傅萬和錢内剔出私錢移縣究辦鄭錫庚差傳傅萬和到案訊明所用私錢不及一串又係由巿間買賣貨物輾轉夾雜而來並非收買行使罰令出錢三十千文發交江西會館充作燈油之費劉啓富以鄭錫庚未經嚴懲嘖有煩言自此各存意見兩不相洽七年四月二十八日該縣東鄕童生何維翰之母朱氏生辰因僻虚窮鄕離城窵遠尚未得見國服告示悮行演戯祝壽經鄭錫庚訪聞差查何維翰赴縣投首並據闔邑紳耆聯名共懇原情寛宥鄭錫庚罰出洋銀七百元修葺考棚並提洋銀五十元送給武營修理校廠劉啓富當將洋銀退轉鄭錫庚因劉啓富遇事齟齬遂以干預地方詞訟遇有兵民交涉之案意存袒護並縱兵拿獲私錢人犯罰錢釋放等情禀訐劉啓富亦以鄭錫庚遇案勒罰民間銀錢捐修衙門卞署等情互訐當經前督臣李瀚章奏請將劉啓富鄭錫庚一併先行撤任行據藩臬兩司會委候補知府徐淦馳往該營縣宻查禀覆並委提人卷到省檄委長沙府知府何樞核明各卷審悉前情並詰據劉啟富堅稱委無拿獲私錢人犯罰錢釋放情事質之鄭錫庚亦不能確切指實核與委員查覆情形均屬符合鄭錫庚所罰銀錢俱係充作公用並未私收入已且有案卷可稽似無遁飾應卽擬結此案同知銜湖南桂陽縣知縣鄭錫庚於桂陽營移送傳萬和私錢到縣旣經訊明係由巿間買賣貨物輾轉夾雜而來並非收買攙入行使情尚可原又何維翰爲其母演戯祝壽係因僻處遠鄕尚未得見國服告示並非違禁以上二案均應準情酌理分别擬辦乃輙罰令傅萬和出錢三十千文何維翰出洋銀七百元雖係充作公用並未私收入已究屬違例科罰桂陽營叅將劉啓富雖查無于預詞訟及縱兵捉拿私錢人犯罰錢情事惟不能與文員和衷共濟互相禀訐亦屬非是據潘臬兩司會核請奏前來相應請旨將同知銜湖南桂陽縣知縣鄭錫庚交部照例議處桂陽營叅將劉啓富並請交部察議傅萬和因巿閴買賣貨物輾轉夾雜私錢爲數無幾雖非收買攙入究屬不合應照不應重杖八十律擬杖八十事犯到官在恭逢光緒七年五月十四日恩詔以前應准援免何維翰演戯爲母祝壽其時尚未得見國服告示應免置議所罰何維翰傅萬和銀錢發還具領該縣巿用私錢飭令嚴行禁革以重圜法是否允協謹會同升授湖廣總督湖南巡撫臣凃宗瀛署湖南提督臣李勝恭摺覆奏伏乞皇太后皇上聖鑒敕部核覆施行謹奏軍機大臣奉旨該部議奏欽此○○殺虎口監督兵部郎中奴才宗室豐烈跪奏爲差滿回京循例齎交盈餘銀兩恭摺奏聞仰祈聖鑒事竊奴才於光緒七年五月二十六日蒙恩浱管殺虎口稅務自是年六月十三日接任連閏扣至閏七月二十一日關期止計兩個月零九日徵收過稅鍬八千四百九十九兩二錢四分連前任監督郅馨移交光緒六年八月二十二日起至七年六月十二日止計九個月零二十一日徵收稅銀三萬四千八百九十二兩六錢六分前後一年兩任共徵收銀四萬三百九十一兩九錢除解交户工兩部正額及開除支銷各欵外寔存盈餘銀一萬五千五百三十五兩八錢二分六厘業經於本年三月内恭疏具題並造册送部在案今自光緒七年閏七月二十二日起至八年五月十二日止計九個月零二十一日共徵收過稅銀三萬四千八百九十二兩七錢一分按例支銷各欵共用過銀三千五百四十兩九錢五分除支銷訖寔存庫銀三萬一千三百五十一兩七錢六分移交接任監督户部員外郎鳳山收管仍俟扣滿一年再將應銷應解各欵數目分晰具題報部核辦所有盈餘銀一萬五千五百三十五兩八錢二分六厘並本年節省三季捐貼解費銀三百八十四兩二項共銀一萬五千九百一十九兩八錢二分六厘奴才謹齎到京解交何處恭候命下遵行再前准工部札開大青山有無徵收木植稅銀應由該監督任滿時隨摺陳明等因在案今查奴才任内並無徵收大青山木稅銀兩合併聲明伏乞皇太后皇上聖鑒謹奏請旨奉旨已錄○○倪文蔚片再定例未經筮仕人員如捐納過班分發各省令該督撫詳加察看試用一年期滿如果才堪勝任卽據實奏留遇有相當缺出酌量題補兹查有試用知州莊常春試用一年期滿臣于藩司任内會同臬司詳加察看該員才具明練辦事周詳堪以本班補用詳請具奏前無臣慶裕適值缷事移交到臣臣覆核無異應請遇有知州缺出照例補用除將該員履歴咨部外謹會同兼署兩廣總督臣裕寛附片具奏伏乞聖鍳　奏軍機大臣奉旨吏部知道欽此 
 
 

Page 12

 
 
   
 
