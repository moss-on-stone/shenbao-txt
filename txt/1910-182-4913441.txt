# 1910 - 182 - 4913441

 

Page 1

 
 
   
 
 

Page 2

 
 
宫門抄 
六月初二日召見軍機王乃徵 
[交旨]  
　　五月二十七日軍機大臣欽奉諭旨憲政編查館奏案關婦女旌表由該承審衙門隨案聲明母庸會同禮部具奏一片著依議欽此 
[論説]  
論政治家與國家之關係（續）（雨） 
阿世政治家即我國古所謂曲學阿世之徒是也此類之政治家在各立憲國亦多有之然以言我國特恐眞正之政治家不見而此類之政治家多於鯽焉則記者將有不忍言者然亦有不得不言者故從兩方詳言以觀察之俾政治家知所警焉 
從其阿世之羊叚言之第一能製造人望第二能維持其現在之地位此爲其阿世之要術蓋不滿於人望則於社會上之信用淺而於政界上已减少其活動力至地位之大小又足以繫當時之觀聽何則社會之智識方在幼穉則社會之心理無不視其地位之如何以爲輕重故維持地位又爲阿世家所極留意彼有地位有人望而後因應咸宜於政治界遂得以永據上游無所賛成無所反對悉隨各派之勢力以爲移轉政界之蟊賊固無有過於此者 
從其阿世之行爲言之則於政治界彼視爲一種之營業對於議塲之投票選舉則視爲一種之賣買對於政府與政客之行動衡運動費之多寡而視爲當然之手數料此在記者似未免言之過甚而外國議會確已有發生此現象者嗚呼吾國社會果不發現此種之政治家否非余之所能逆料矣 
或者曰如子言誠未免言之過甚且旣以操其術以阿世亦何必維持其地位與製造其人望况議塲爲公衆周旋之地亦何致同於市儈不知此第就其跡象言之夫吾之所以深惡其爲流毒社會者卽爲其能製造人望與維持地位以冐政治家之名也且吾亦何忍以市儈目之無如彼有不出於市儈之行爲不止者故一放眼於今日之政治家吾恐後日政界雖欲有不盡如吾言而不得者矣 
破壞政治家有絶對破壞與相對破壞之别絶對的破壞政治家不問情事之如何無非以打破一切之現狀爲其目的此派槪有屬於社會主義之傾向相對的破壞政治家者則　是彼特無一定之王義不過富料　觀之理想致視天下事無一可爲故此二派之政治家又爲立憲國之所 
 
 
 

Page 3

 
 
常有 
雖然吾欲論二派之究竟吾且先舉二派之源起兹二派之源起在絶對的破壞家大抵以失望之極遂不得不出於暴烈之行爲者爲占多數至相對的破壞家一或由於其操術之未工一或由於其才智之本不洽於流俗者爲占多數故欲於社會上論破壞政治家其心理大率不外乎是然由是言之二派之行爲果足以遂其目的否則非所敢知徒以示其反抗之態度而於國家之進行上反以增其濡遲之現象何則夫以國家組織之原則言之其分子之結合固甚爲複雜本有不能同一之勢然必以我之一已之不平而甘與大多數之驅馳異其軌道焉則如國家何 
嗚呼吾上列之四政治家不過舉其表顯於社會上言之而其種類固不止乎此第卽此以觀而我國今日之社會之現狀其大端固亦畧具是焉但以實際言之在名譽政治家思想政治家二者之外若阿世派與破壞派直無所謂政治家今吾又以政治家名之者彼固未能超然於政界之外而又逐逐於政界以表示其行爲也知人論世識者將於此覘時運之隆汚矣 
專電 
[電一北京]  
　　學部奏臣部歲需銀百六十萬華俄銀行存欵息銀多少難必甚或無著各省攤欵又多分文未解現在支絀萬分勢將中輟請飭各省速解 
[電二北京]  
學部喬丞堂議請唐尙書嚴飭各學堂監督誡諭學生署假後仍宜勤愼自修不得稍涉囂張爲國會代表所摇惑 
[電三北京]  
　　樞府以各省諮議局旣已成立以後士民不必直接上書擬即傳知都察院勿再代遞並通飭各督撫出示佈告 
[電四北京]  
　　樞府密電桂撫張鳴岐詢問勦辦邊匪情形並飭嚴約弁兵勿擾平民至張撫入京陛見一節亦令從緩 
[電五東京]  
　　日俄協約全文將於陽歷七月十三日在東京及聖彼得堡同時公表 
[電六（東京）]  
　　紐約電云美國國務卿諾克斯將轉補高等裁判所長 
緊要新聞一 
[國會請願不死北京]  
　　國會請願代表團前日議决辦法六條已載初二日本報兹悉此項辦法係爲變更代表團之組織因原來之代表團但限於各省諮議局議員此次加入各團體代表成一大團也前日復經公推雷君奮鄧君孝可孟君昭常方君還爲章程起章員并議定駐所職員（庶務會計書記招待員等）以十人爲限再由十人中公推幹事長一人昨在事務所投票公舉孫君洪伊方君還陳君登山黎君宗嶽周君樹標吳君錫齡鄧君孝可文君耀李君素郭君衞村十人當選另舉編輯員八人雷君奮汪君龍光劉君善渥黄君爲基孟君昭常劉君節初徐君公勉王君法勤並由汪君閔君提議各省代表留京須在二人以上經衆决議每省至少須得一人住京惟調查員尙未舉定 
聞代表團接日本東京來電謂留學界以此次請願國會又未邀俞允持八五月二十五日在錦輝館開會討論第三次請願國會辦法以爲北京代表團之後援并促各省同志會之進步當議定聯合全國軍學商紳各界團體結成一大團體合力爲第三次之請求并决定先由東京留學界分電各省堅持勿懈是日到會者約千餘人 
二十七日北京國會同志會假湖廣館開會商議本會存否問題蓋該會成立雖將一年尙未在警廳立案前日警廳傳諭代表謂如不立案即須解散故特開會請各同志公决是日到會者不甚踴躍公推康君士鐸爲臨時會長討論多時經衆公議擬將該會附於代表團内外部則另立名目而内部以代表團長兼同志會長於是有不贊成者謂另立機關經費難籌莫若渾合於代表團内爲是當卽决議由同志會舉會員兩人掌理一切職務明日即由代表出名呈廳立案俟批准後再公舉幹事作爲正式成立然此僅北京一方面不能兼轄各省云 
監國於二十一日曾飭民政部尙書肅邸從速派員調查各省請願國會代表人員履歷彚册進呈欽覽聞該部於二十五值日時已行呈遞 
某相國在會議政務處提議以國會諭旨雖已宣佈然國民之氣勃勃難遏若不預防難免其無組織政黨干預政事及叩閽呈遞願書等事因擬密派幹員分赴各處調查各代表舉動如有以上消息即赶速報告以作準備聞各樞臣皆附和贊成 
聞警廳連日與國會代表團籌議力勸速即離京勿再逗留其意蓋在使之解散或謂警廳况已預備如國會代表團仍行逗留即當强迫解散未 
 
 

Page 4

 
 
知確否又聞二十八日國會代表開談話會時外警廳及右二區均派警官監臨 
[外人自請資助分科大學北京]  
　　分科大學開辦以來經費異常支絀學部唐尙書以度支部無欵可籌擬暫停辦兹有某某兩國公使聞知此事特謁某樞相願貸重資贊助成立并謂中國如願向該兩國貸欵利息甚輕卽無利息亦願出貸惟各項教習須向該兩國訂聘等語某樞相以此事由學部主政據情商之學部唐尙書恐外人干預中央敎育權未肯承認故已婉詞謝絶矣 
[藝徒學堂不允隸歸學部北京]  
　　學部爲管理全國學務之總機關無論何項學堂應一律在其權力之下自各部各設學堂各自管轄而各項專門學校學部遂無由節制近學部各堂欲統一全國敎育特先與農部磋商將京師藝徒學堂及上海實業學堂改歸該部管轄農部頗有允意已致電上海實業學堂總監督唐侍郎文治商酌回覆學部辦法乃事爲藝徒學堂所聞以該堂改轄學部則必由學部派人接辦位置恐不可保因極力反抗此議並會議對待方法聞已派人向農部運動並聞反對最力者爲庶務長陸某陸每年所入不下萬餘金云 
[吏部司員得賄案五誌北京]  
　　此次賄買改選班知縣案内最關緊要之證據人爲珠寳市三益興金店鋪掌黄潤卿因一切舞弊納賄等事均由黄一人經手案發之後黄卽聞風逃避現由警廳傳其眷屬飭即轉知黄潤卿速自到案尙可經宥事關重大非逃避所能了結黄遂於前日自行投案聞伊與吏部舞弊之案甚多現供出通同舞弊者計有四人一王某陜人一隋某蘇人一文某一瑞某均旗人不久即須出票提傳歸案審辦 
二十六日民政部將黄祖詒及三益興店夥王姓掌櫃黄潤卿等一併解交法部當即隔别審訊據黄祖詒供稱此事係托三益興一手經理其中如何辦法槪不知情惟確已花去數千金等語黄王二人供詞相同黄并供出吏部選司投供處總核王憲章等二人大約卽將奏請飭傳到案聞查辦廷林兩大臣之意以此案最關重要者爲三益金店黄舖掌蓋京師各金店專以勾串各部書吏因緣爲奸此次黄祖詒案若無三益舖掌從中説合則黄祖詒雖欲行賄其道末由故以新舊法律而論三益舖掌實爲搆成犯罪之主要人物果如所云此案將來歸獄三益鋪掌卽可了結但不知對於吏部司員之受賄朦選又將何説之辭外間謂此案將含糊了結或以是歟 
另一訪函云難廕冒濫之弊通國皆知此次賄賣改選班事隸文選司舞弊者實有三四人與考功驗封稽勲三司之司官無與前日該部考功以下三司聯銜請於堂官意欲揭出作弊之員明自宣示俾分涇渭聞三堂業已首肯 
又云承襲難蔭舊例須先入監讀書其滿後由國子監行文吏部始准註選此次黄祖貽事吏部無此監文但於收文號簿上註一筆曰監文黄某住監期滿查國子監雖裁併而案卷固在也現此節頗難彌縫又辦難蔭之手續甚繁關於吏部各司皆有責任彼此片付查復案據昭昭今黄蔭以浙江改爲廣西然蔭册上仍浙江而此次所投各結皆廣西未審作何辦法又投供點名册每一紅格直行寫一人名十九日倉卒調查時係粘貼一行上寫二名呈堂時漿糊未乾大受申飭當令折去另換一頁未審投供呈與互結又將如何彌縫也稽核投供之某司官向有陵差上月初六日上陵由陵工大臣行文吏部曰某司官某日到工（向來各部司官兼陵工只初派時行文一次並非每到陵一次必行文一次也）意在可以狡脱不知黄之舞文皆在四月二十八以前所謂欲蓋彌彰矣案内最關緊要之犯一王姓即三益金店舖夥已投案又一李姓乃度支書吏王以欵交李李爲分送吏部經手諸人聞李已逃匿此眞吏部如天之福也 
[直隸財政表被駁北京]  
　直隸財政司造送宣統元年全省財政表計一年之中共用銀一千七百餘萬兩現經度支部逐欵核覆除正用應銷各欵一千三百餘萬兩准其照銷外擇其尤爲浮濫者如緣營防營兵餉每年共二百餘萬兩督署供支每年四十餘萬兩津貼三十餘萬兩並各種事出無名之浮費二十餘萬兩計共批駁十欵約合銀三百餘萬兩均不准支銷以資撙節而爲各省表率 
[海軍處派員查勘要塞工程北京]  
　　江隂要塞工程爲前江督端午帥所創建端去南洋後張安帥以該項工程需欵過巨奏請停止嗣經商之海軍處洵薩兩大臣以該處爲江防重地要塞工程未便中止惟原定建築形勢是否合式非遴派熟悉要塞工程之員前往勘查不能臆斷當經兩大臣會商以林司長仲怡畢業水師工料素有經騐劄派前往查勘該項工程有無急應更改之處且核算原定經費能否核减即飭會商南洋大臣辦理現林司長已於前日出京南下矣 
[締禁蒙人私入外籍辦法北京]  
　　外部迭據各邊防大臣電稱蒙邊各地如庫倫恰克圖烏里雅蘇臺等處商民多有私入某國國籍及剪髮易服情事實於蒙邊大局關係匪淺非實行締禁不可聞已咨行理藩部將前奏訂之國籍法繙譯蒙文印刷成册頒行各盟旗王公貝勒遵照曉諭再由部中與某國公使交涉嗣後蒙漢商民非由中國按照國籍法核准者不認其已失國籍仍由中國官吏管理並不承認外 
 
 

Page 5

 
 
人有保護之權 
[奉省奏設特别地方審判廳北京]  
　　東督錫清帥奏稱法院編制法頒布以來已通飭審檢各廳欽遵辦理惟細繹規定各條欵按諸奉天現在情形新舊之間似有未能盡洽倘非别設補助機關轉於司法獨立多所妨碍查原法於明定等級劃分職權二者最爲注意例如屬於地方審判廳者有一定之區域非其區域以内則不得受理屬於高等審判廳者有一定之審級非其審級所及亦不得受理誠以職權定則法官之權限可清等級明則民間之蔓訟可絶意至美法至良也惟是創辦之初勢難一律以奉天全省論已設審判廳者僅十之一未設審判廳者尚十之九其未設審判廳之府廳州縣人民訴訟勢不能禁其不上控於院司目新律未頒舊章具在如逆倫重案京控要案及民人控告官吏之案準之舊例均應提省訊辦遇有此項案件發交地方審判廳則案係省外區域旣非所轄發交高等審判則案係初審審級又不相符若仍以向日之發審局處承審又乖統一法權之恉經臣飭司再三籌議擬就省城暫設特别地方審判廳一處凡未設審判廳地方審理未結上控之案或控關官吏及由院司發覺提審案件並一切京控發回原省審訊者均交該特别地方審判廳起訴按照廳章審理如判决不服准其按級赴高等上訴其應以大理院爲終審者准其以次訴至大理院庶幾階級無虞闕畧區域不至混淆此爲目前過渡時代之權宜辦法一俟全省審檢各廳成立卽行裁撤該廳一切組織應酌量參照地方廳章程辦理並遵章將省城原設之行營發審處裁撤就該處地方改設特别廳以節經費其行營發審處向辦各項盜案仍責成該廳照常辦理五月二十三日奉硃批法部知道 
[柴維桐保案仍不撤銷北京]  
　　吏部覆奏云前兩廣督臣張人駿奏保廉欽一律肅清案内保請開復之已革廣東補用知府柴維桐經廣東京官翰林院編修温肅等呈由都察院奏請撤銷奉旨交臣部查明覆奏嗣經臣部將署督臣袁樹勛查明情形據實覆奏又准軍機大臣片交欽奉諭旨御史麥秩嚴奏保案不實情飭部撤銷一摺着吏部查核覆奏查麥秩嚴原奏内稱該革員旣於五月初八日到任又兼充廉防營務處仍復釀成八月靈山被圍之變當時係由分統宋安樞督兵前往解圍柴維桐祇駐武利墟遠隔靈山城百餘里實無功可言况廉欽勦匪係在三十四年十一月奏報肅清已是新任廉州府視事之後柴維桐事前旣不能防範事後又不能敉平乃袁樹勛尙意存袒護隱約其詞使負罪之員伴得濫保情實難解又查張人駿原保奏稱逆首孫汶遣其悍黨入内地勾結而内匪劉思裕等於上年春間先在三羅倡亂一時游勇土匪羣起響應先後兩撲欽州一攻東與一圍靈山一陷防城上年八月臣抵粤時警電絡繹幸將士用命得以肅清用兵年餘大小數十戰委無冒濫懇准如所奬又查袁樹勛查覆稱柴維桐前在廉州府署任匪氛披猖該守兼充廉防營務處軍務多所賛畫又八月初間靈山被圍該守親督營隊星夜馳赴救援城賴以存均有案事稽不無微勞足錄又查臣部奏定保奬章程内開公罪降革例准捐復人員得有尋常勞績准其奏保開復各等語此案臣等詳加查覈柴維桐保案之應否撤銷應以柴維桐之是否在事爲斷尤以保請開復之是否合例爲斷查張人駿奏報廉欽肅清係在三十四年十二月而廉欽倡亂之始係在三十三年春間柴維桐到任係在是年五月匪黨業已起事其間攻克三那收復防城據張人駿奏事在八月以前而解靈山之圍力保危城係在柴維桐署廉州府任内之事臣等就案論案柴維桐經張人駿奏保於前經袁樹勛查覆於後覈其在任出力年月均屬相符即按之保奬章程亦無不合其前得革職處分原議定爲公罪得有尋常勞績且准開復張人駿原奏將其列入異常以之保請開復例應照准惟係欽奉交查之案應否准其開復之處恭候欽定五月十四日奉旨依議 
東京通信 
[留學界之大决鬭]  
　　汪大爕奉命使日經浙江同鄉會長要求留學生會館開全體大會决議電拒等情已誌前報兹悉會館幹事長于振宗以欲取媚汪使不敢公然開會而又迫於各省同鄉會之决議未敢顯違衆議乃藉名會議國會問題訂於西七月三日特開大會傳單發後各省同鄉會長皆嘖嘖稱怪謂前日公同决議者開會研究反對賣路賊也非研究國會問題也今于振宗如是强愎自用顯違議案須豫備對待干振宗知事不佳而傳單已出乃哀求于四川白堅江蘇俞佩玉因兩公爲上海及北京某某三報之通信員也于欲藉二公之力爲主持公論之計詎知三日開會時于方登台而喝打之聲已起于謂（國會問題與鐵道問題相聯洛者爲今日最要之大問題）語未畢而衆皆起立謂各省同鄉會所决議者開會公議反對賣路賊事何得妄涉國會與鐵道問題請先提議反對路賊議案于無奈慫恿白堅君出而演説白乃宣言曰汪公使事暫行從緩先提議國會問題何如衆同聲狂呼曰本題抛棄吾輩萬不承認非謂國會與鐵道非急務以前日公决者非此議案也遂一齊起立由坐中鬨出二十餘人飽白堅以老拳有投擲烟盒者有揮擈木杖者會塲大亂白受傷甚重血流如雨幸警察等竭力解散送白入醫院療治而當塲拘獲行兇者十三名已押入捕房審問矣兹將傳單附錄於下 
 
 

Page 6

 
 
啓者吾國鐵路問題無省無之而尤以川漢粤漢兩路爲重蓋其地爲天下之中樞其路關全國之命脉前以東報登載四國協約之事已經各處同人要求開臨時大會共籌辦法近又有多人以國會爲立憲之關鍵要求開大會商酌一切以上二事關係甚重自宜開會議商至於維持會館問題及他項重要事件亦當集衆一議（可謂善於措辭）謹訂於七月三日自午後一時起至五時止開臨時大會於錦輝館務祈撥冗早臨不勝翹企之至總會館幹事同白 
[最近留學生之調查]  
　　日本留學生人數日少現得公使館確實報告知尙有官費生一千三百四十七名下半季官費應發日幣三十四萬二千九百九十八元並銀五千四百兩其各省官費生額數如下學部六名郵傳部三名八旗念三名奉天三十六名吉林六名直隸六十九名江寗九十一名江蘇十七名安徽十七名江西一百六十四名山東七十二名山西四十七名河南四十七名陜西二十七名福建五十四名浙江八十二名湖北一百九十五名畿輔十六名湖南一百八十名四川七十一名廣東五十三名廣西三名雲南四十八名貴州二十名以上皆官費生也尙有津貼生六十四名計大學堂二十名高等師範一名直隸學司一名江寗學司一名安徽八名山東二名山西三名湖北八名四川一名廣東二名雲南十七名 
[駐清商務官規則發表]  
　　日本特派駐清商務官已詳前報陽歷七月四日官報發表駐清商務官之規則今擇其大者摘譯之可以知司馬昭之心矣一商務官於海外當圖我日本帝國商業貿易之保護及發逹一商務官定員四名一商務官之待遇當照外交官辦理一商務官之選派當由勅任及奏任 
[京師近事]  
　　聞駐俄薩使昨有電致外部謂中俄現在改訂商約旅居中俄邊界之俄商紛紛上書俄政府請向中國蒙古邀求獨占利權俄政府恐他國異議尙在斟酌而俄商對於該政府甚不滿意刻正竭力調查有益俄商之事項冀動政府之聽逹其慾望 
外務部電覆東督錫制軍謂俄人擬佔滿洲里車站一事迭經本部與俄代理公使據理駁辯刻已少有轉圜希請查照辦理 
民政部因限制烟膏暢銷及防遏私行運售起見擬將烟膏責成各店專賣聞該部已將專賣規則曁交納税欵之章程編成於昨傳知各專賣家一律遵照實行 
民政部前日呈遞封摺一件探悉内容係預行密保各省巡警道共有念餘名之多該部員外郎春壽張玉麘等均在奏保之列 
度支部各堂近與大清銀行總監督張京卿會商籌設缅甸大清分銀行事宜聞因缅甸仰光地方華人商務頗爲繁盛事經該埠中華商務總會禀請建設銀行前來故部中正在籌商辦法 
整頓蒙藏經費政府責成澤公籌措已誌前報聞澤公昨與紹陳兩侍郎開特别會議以此項經費關繫緊要擬請在各省開辦七項常捐項下酌提五成作爲整頓蒙藏經費專欵其不敷之欵請理藩部自行籌畫 
甄别各省臬司一事前以廷尙書病假未滿未能核訂辦法現尙書已銷假到部連日赴内廷與各樞臣密議甄别之法聞日昨曾在吏部調查現任各省臬司詳細履歷及到任年限並聞已决定於六七月内將一切辦法商訂妥協中秋前後卽奏請頒布實行 
此次定東陵庫内失去金銀器皿已奉明諭查取職名分别議處兹聞吏部查核一切成例此節並無正欵可擬現議援引光緒初年太常寺丢失槅扇案比照典守不愼例議以降一級調任再罰俸一年之處分惟又以陵寢重地非太常寺可比祭器又非槅扇可比故刻下復議再加一等定擬 
時評 
[其一]  
　　鴉片烟之餘毒未除而紙捲烟之新害又起政界中人曰此漏巵也亟宜自種自製以挽利權者也夫使此説果行是無異於提倡自種鶯粟之害不及十年婆娑烟葉又將播滿田隴間而政府勢必又下限年禁種之令民間勢必又起聚衆抗種之風潮此即今日禁烟之小影也 
記者曰我國政界其目光不出十里百里之外宜乎中國之多事矣 
[其二]  
　　今年不及二百日東南各省厄於兵厄於饑厄於光水厄於暴風厄於大火種種災異至於疉出不窮天禍我民何其酷耶雖然災異之事天爲之或亦人力之不臧有以兆之與其身受禍患而始謀所以爲善後之計母寗未雨綢繆而先謀所以爲預防之策 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇桂沿邊兵變近耗廣西]  
　　廣西民情横悍案稱難治有今日爲民明日卽匪明日爲匪後日仍當兵者以故三者混合無法整理叛變之事時有所聞現聞駐紥滇邊南溪駐防第三營之中哨後哨右哨三哨勇丁同日謀變而滇桂兩省之土匪復聞風響應由河陽三坼等處進行與安南革命黨聯合一氣冀圖大舉聲勢極甚迨廣西右江道龔心湛聞警派兵追勦勢已不及現又有由越境竄回廣西之耗與官兵接仗互有勝負蓋因叛兵等所携火藥子彈一槩俱全當道恐勦撫失宜全軍將被牽動已由桂提龍濟光密電桂撫粤督禀報前情未知現在能否鎭定 
[皖南又遇大水災安慶]  
　　宣城縣水災每較他邑爲重蓋當山洪漲發時徽寗諸水滙其東涇太諸水湍其西上年被水各圩除淹没不計外三鄉共破二十餘圩饑民困不得食半吃草根上月初旬霪雨兩三日山洪暴漲初九初十兩日東鄉上年冲决之二十圩餘一槪潰决西北鄉亦連破十餘圩鄉民紛紛赴城報災沈令擬即往勘旋復連雨七八日每於大雨傾盆時城内街衢幾可行舟至二十四日午後山洪復發水勢排山倒海而來東門城墻崩倒二十餘丈各圩冲决復以十數計間有未破之圩亦爲大水平漫登高一望盡成澤國傾倒房屋漂流牲畜不可以數計 
南陵縣上旬大水爲災冲决下游數十圩并波及繁昌十五圩已紀前報兹聞前次大水降落甚速高處田禾尚慶無恙低處亦可補種晚禾所决之口已次第堵塞不意十八日起至二十六日止風雨交作晝夜不休上游涇太山洪又發水勢建瓴而下高低田禾重被淹没城内水深二尺城廂一帶草房土牆倒塌甚多二十四日北門白骨塔前城牆亦崩倒四丈餘各圩新堵之口因土質甚鬆又衝决數處二十餘萬圩田眼見秋成無望聞該縣程令蔭堂已將兩次災情通禀上憲並請欵賑濟以惠災黎蕪湖縣鳳林圩近因上遊山洪暴發致濮家店金上湖等處於二十七日决口十餘丈無法搶堵鄉民鳴鑼至縣署求救蕪湖縣何大令聞報立即偕同鄉民携帶木椿馳往奮勇急救遂將已决之口堵塞又石跪鎭撒西圩亦决口數丈亦經何令馳往搶救堵塞惟南鄉馬塘圩决口搶救不及現在該圩已一片汪洋田廬房屋盡在水中 
繁昌縣上月初間大雨數日而上游水勢又漲初十日連破十三圩下旬又復大雨五六日高低田禾盡淹牲畜飄流無算其所决各圩調查錄下十八都永慶上輔茅塲垾造家壩五圩二十三都九兒垾圩南鄉十五都腸垾肺垾新興埠魯家壩吳姓垾東鄉十五都新垾元垾 
[贛省自治選舉開幕記南昌]  
　　贛省南昌新建兩縣於五月念七日爲乙級選民投票之期自辰至酉人甚擁擠初開票時簽到者大有應接不暇之勢幸南昌梁大令以天氣炎熱不宜在所滯留改令見証書即給票紙所有年齡不及格者不識文義者均飭令分别註銷有身着短衣者數人即時扶出秩序井然計乙級選民共到票一千三百五十六張此外作廢票六張注銷証書八張遺失証書查實補票五張一俟（念八日）甲級投票後准念九日仍在南昌府學原處開票投票時有胡某等三人請未成年之兒童三名承乏當經監督詳問其年齡童子不知違式均以十五六歲直告監督即將其選民証書批以不合格三字飭令速出投票所内秩序雖尙宗全而門外則怪象不一有遇熟識者投票出即趨而問曰汝舉某某否應之曰唯有數人同來在門首耳語許久然後陸續入所者又有一人在門口見一人至卽趨語曰汝記得口口口三字否其人笑曰識之至旁晚街談巷議卽有人謂某君得五十二票某君得三十七票而以某君爲最多謂共得七十六七票流言歟眞相歟非記者所敢知也未投票之前數日即有某某兩莊着多人在江東廟翹步街書街洗馬池一帶各舖户搜羅証書出錢二千文其目的多多益善聞有証書之家至少每日必有二三人前往請託購買糾纒無已必厲聲疾色拒之而後退 
[勸業會塲之見聞錄]  
　　陳列之合法申江製造絹絲公司李君元書自製一平面玻璃櫉陳設工藝館中自繭絲染織至於成品共計二十八種類别區分俾觀者溯流窮源得以觀摩仿效洵不愧手工陳列之模範矣 
入塲劵减價會塲入塲劵價目經事務所及董事會連次會議兹已决定將回數劵取銷除工僕劵外其餘各劵均减三分之一普通劵售二角特别劵童稚劵售一角准於本月初十日起實行 
參考館小驚初一日晚十一時第二參考館日本部電燈機關洩氣逼近旗帳遂至延熾適臨時巡警局第三隊一排巡長某在閲報室聞聲覺其有異卽馳往察視知係洩電急鳴笛集合巡士取梯入門救護並報告事務所坐辦陳觀察率各職員前往督同巡警一面拉下旗帳一面令消防隊用皮龍由塘内吸水撲滅甚速物品毫無損失惟巡士手受灼傷（此節略見昨日公電） 
輕便鐵道將落成會塲周圍建築輕便鐵道原爲遊覽人周覽全會盛况而設自前月起由塲前正門動工現已築至塲東公園左近估計工程十之八九不日落成即可行車矣 
廣東館改期開幕廣東館本提前月念七日開幕因連日大雨該館同人會議改期本月初四日已紀前報現聞又爲雨所阻再展期至十一 
 
 

Page 11

 
 
日乃可開館 
[西報譯要]  
　　德報紀山東學生拒德事文匯報載初三日倫敦電云柏靈各報登載上海電音謂旅京山東學生近有排德之舉動甚至倡議抵制德貨德國各報均以此電置入要聞欄内且謂華民並非眞實爲害之人此必英人從中煽動以冀破壞德人之商務 
奥報論俄日新約之關係同日倫敦電云粤國各報謂俄日新約引起之時局大足注意蓋俄人除去與日交鬨之恐慌則可撤去遠東戌兵恢復歐洲政策之優勢 
中國與土耳其會商通使初二日栢靈電云據君士坦丁電稱不日有中國專使一員行抵此間與士政府會商互派使臣辦法 
中日派員在德考查樹藝初二日栢靈電云現有中日專員各一人在德國考查園藝養樹之法 
分類新聞政界 
[武陽開辦平糶情形常州]  
　　武陽平糶已於本月初一日開辦是日糶米者雖甚擁擠幸辦事紳商實心實力各局毫無喧閙情事惟開糶之先曾有一種匿名揭帖謂將於六月初一日約至府城隍廟會齊先搶寄存天甯寺之糶米繼搶某巨紳家云云傳聞此揭帖係有人與辦糶之人反對故爲此舉藉可坐觀成敗幸武陽民風尙稱淳樸未被所感否則殆矣 
[諮議局質問公布案之究竟杭州]  
　　浙江諮議局日前具呈撫院據本局副議長沈紳鈞儒提出質問書所兩條呈請明白批答以袪疑慮一寳石莫干所出收回土地權之交涉未識錢塘武康二縣曾否通牒外國人並嚴諭居民實力辦理一裁撤官紙局自公布實行後各府州縣之分局有無一律遵照全裁等情到院未悉增中丞如何答復也 
[蘇撫通飭裁汰書吏蘇州]  
　　蘇撫程中丞近聞蘇省各衙門書吏積習相沿弊端百出前奉明文飭令裁汰僅止改爲寫生名目現當籌備立憲改定官制之際亟應切實整頓除按察司衙門不日改爲提法司應俟届時按照部頒提法司官制任用章程辦理外所有藩司巡道各府州廳縣衙門不得不用書吏其藩司及各道衙門應由該司道自行查察分别裁留各府州衙門應由該管司道督同查察各州廳縣衙門由該管道府督同查察分别裁留切實整頓詳細禀復察奪等情已通行各衙門一體遵照矣 
[蘇藩提議設立度支公所蘇州]  
　　蘇藩司陸方伯籌議於署内附設度支公所即將蘇牙厘局淞滬局善後局房捐局四局先行裁撤全行併入公所同本署所管財政各事均歸公所管理以藩司爲督辦並派提調及各科員等分任辦理聞此舉爲統一財政易於籌劃起見現已議定奉撫憲允准日内當有明文矣 
交涉 
[查復洋商建築火油池之窒碍杭州]  
　　美國美孚火油行銷中國營業日廣凡運銷浙省之貨向例由各國商輪逕載赴寗波進口再行分批轉運内地現聞美孚洋商以浙省銷數逐年增漲擬卽援案在寗波通商口岸建築油池俾便隨時囤積濟銷各情照會大吏電飭行查日前據寗紹台道桑觀察密禀中府稱美商擬在該屬江北岸建築火油池種種窒碍萬難承認擬請據理力爭以杜後患業奉增帥核准即日札飭交涉司遵照議辦謂此案旣據桑道勘查明確於民情地勢均不相宜自應據理力拒除即日照會駐滬美總領事轉飭美孚公司仍照舊章用箱裝運外合札交涉司查照該道禀復各節妥速辦理 
[關道力爭日租界所有權漢口]  
　　漢口日本新租界訂約時曾經載明自立約之後租界内只歸日本商民承租地基不准華民業户向外國商民以地抵押或行租讓乃前有界内業户載鴻祥府戴家墩（日租界内）麥地一塊售於德商羅德由德領照請前署關道吳觀察肇邦税契註册吳觀察當查其地旣在日租界之内與條約不符故將契劵照還不爲税印刻業户戴鴻祥又赴道署爭辯謂其地實在日界之外欲圖朦税齊觀察已飭夏口廳查復再行核辦 
[黄牧師提不索湘省賠欵湖南]  
　　美國聖公會牧師黄吉延主張長沙賠欵交涉極爲和平日前與信義會内地會循道會天主党諸牧師神甫及聖公分會各會吏敎士等數十人在湘藩譚方伯署磋商一切是日午後二句鐘由黄牧師首先提議對在座司道各官力言我聖公總會及分會各處被燒被拆之堂一槪不索賠償隨即登臺演説畧謂長沙此次亂事確係岑撫辦理不善因此各路飢民蜂屯蟻聚乘勢揭竿鄉愚無知一倡百和因米貴二字釀成絶大問題遍野哀鴻傷亡載道一切困難情狀實覺可憫可矜府道州縣等官先時旣未能思患預防事發又不克隨機應變燬堂焚署小民皆迫於不得已而爲此倘我輩今日再事誅求則將來全省民脂民膏必被中國地方官朘削殆盡揆諸人情天理彼此均覺難安况我等宗敎中原有代仇人禱告望其回心轉意一條願諸君勉力奉行襄成盛舉言至此黄牧師凄然泣下慘不成聲其時座中各敎堂神甫牧師全行拍掌各分會領袖亦均動容當由黄牧師親自署名將美國聖公會各堂損失單通行銷燬其餘認可簽字者約有六七堂云軍界 
[水師管帶妬姦擅殺之眞相杭州]  
　　嚴屬建德縣紳商學界聯名禀控上江水師管帶鄭驤因妬姦擅斬營勇環清澈究一案卽經撫院嚴札督練公所派員查辦去後日前據兵備處詳復略稱前奉憲飭遵卽札委稽查王鳳飛馳查現據該員禀復奉札後馳抵該營駐地秘密諮訪僉稱四月二十四日鄭管帶巡防回營突遇營兵王鍾有在三姨太太房内聞管帶入内怱怱避入僕婦高龍氏臥室管帶即將男女飭拿親訊王鍾有直供向與姨太太與姦並有同夥張守法一同有姦後被覺察已發往他營充當伙夫該管帶得供氣憤塡胸逼勒王鍾有認供與高龍氏通姦供實畫押立刻往謁建德縣賀令謂本營兵勇强姦民婦招供確鑿請照軍令正法詎賀大令不允一再要求祇允監禁五年或遞解回籍管束等辦法該管帶回營後立提張守法王鍾有二勇連日非刑拷打瀕死者再復帶王勇至城隍廟勒令長跪神前謂係隂陽會審並無寃抑等語洎至 
 
 

Page 12

 
 
五月初一日突提王鍾有當面謂現將爾送縣即日開釋王叩頭泣謝延至是晚四更立命將王鍾有縛至大街升砲斬决其時大雨傾盆居民聞聲驚駭無措難怪紳商學界代拘不平禀復察核等情到處查該管帶鄭驤平日帷薄不謹汚連中篝乃竟將通姦營勇不送地方官審擬亦不禀明該管統領核辦負氣擅殺草菅人命實屬目無法紀應請將上江水師管帶鄭驤先行撤差發交按察司提訊擬議按例嚴辦 
[鎭司令處改作提署原因武昌]  
　　鄂軍第八鎭統制張彪前奉旨簡授湖北提台現瑞制軍以提署遠在襄陽而陸軍一時遽難更易統制未便令其赴任特奏准暫將提署移至省垣以便其兼統新軍業奉硃批著照所請刻張統制特將鎭司令處略加修葺改作提署已擇六月十二日接印届時全省新軍綠防各營人員必趨賀恐後也 
[陸軍警察第二隊移改駐地廣東]  
　　粤省督練公所日前改設陸軍警察營第二隊住紥所經公所詳請大吏派員騐收工程在案聞公所現因該營分二隊第一隊在北較塲營部而第二隊則駐在城内似於該營管帶調度督率甚爲困難現復詳請大吏以現在陸軍碼之庫碼子存貯無多應請將該庫改設陸軍警察營將二隊移歸該處駐紥以便督率而資管理已奉大吏批准如詳辦理矣 
學務 
[勸學所董鼓舞學界之計畫常州]  
　　武陽勸學所總董伍陳二君與各學堂籌議擬於十月開武陽兩縣城鄉各校敎育品展覽會以便將平時成績縱人觀覽藉覘進步並議决於年暑假各開學藝會藉以連絡家庭並可將平時成績擇優提出以備臨時展覽之用兹將城廂各校預定學藝會日期照錄如左西郊六月初一日武陽公學驛西均初二日冠英初三日育志初四日南郊初五日其西區東區各小學則改期八月間舉行開會詳情容俟續登 
[懷寗又演搗毁學堂之慘劇安慶]  
　　懷寗縣屬高河埠有棍徒張雲軒素行不法專肆欺壓愚民私開燈吸聚賭抽頭爲鄉里所深恨莫敢伊何適值該埠創辦小學校詎該棍徒以其與官塲交通惟恐洩漏情事請縣拿辦遂懷忿恨乃糾集黨羽將該堂搗毁頃由該堂校長胡乙藜等公呈皖撫懇予按名拿辦嚴究以儆效尤 
雜記 
[議員被誣會黨之公憤南昌]  
　　江西寗都人彭堯以議員邱璧（癸卯舉人）專事交結革命黨及贛閩交界地方之林謝班會匪魚肉生靈侵佔土田姦淫婦女不可悉數等情在都察院衙門控奉咨行贛撫飭司提案訊明辦理印君聞信先辭寗都州敎育會會事務處協理一席以備庭訊惟該州在省學界大抱不平以所控各節毫無實據且無被害者控訴有壞學界名譽特開大會公籌對付方法當經决議請議員介紹呈請諮議局提議之後轉請馮中丞察核辦理以昭實在而安人心 
[派員赴寗勘估審判廳蘇州]  
　　蘇臬左廉訪以本年省城商埠各級審判廳均須成立所有鎭江商埠審判廳業經派員前往會勘外其江寗省城應設各級審判廳亦應趧緊勘度地址估計禀報核辦期無貽誤等情已派委俞大令志善赴寗會同上江二縣勘估核辦矣 
[大火延燒賑米辦法漢口]  
　　漢口日前水陸大火延燒太古公司躉船兹查該躉船内存有湖北賑務局在皖贛購來賑糶米一千三百一十五件大半燒燬後經夏口廳王司馬國鐸派人查點分别優劣另換蔴袋起在堆棧除焚化不計外所餘者共有五百五十餘包内有一百零五包畧受烟薰尙可以食其餘四百五十包半就腐爛半受水濕現已將一百零五包歸入各平糶局變價每升售錢六十文其餘只得轉售糖坊他無所用昨夏口廳已將辦理情形禀院查核矣 
[姦媳斃命者下塲鎭江]  
　　鎭郡楊家巷職員莊鏡蓉姦媳不從斃命一案早經訊明定讞日前解省經臬司審訊堅不認供各節屢紀前報兹悉臬憲左廉訪特檄調鎭江府承瑞卿太守到蘇會同蘇州府研訊並調一宗人證案卷逐一審問莊鏡蓉無可抵賴隨即認供據聞兩太守審實後當即禀告臬憲現已詳報大部候部文一到即行處决以維風化 
[諧文]  
　　戲擬官塲設立詐啞學堂理 
[由書]  
　　啓者文明各國無不有盲啞學堂以敎育其國之盲啞者使通字義習工藝雖盲雖啞猶之不盲不啞所謂以人事補造化之闕憾也顧文明各國則盲者啞者皆欲使之不盲不啞若吾官塲對於今日之中國則非羣天下之民皆欲使之詐盲詐啞不可因勢利導端在敎育蓋矯揉造作亦須習慣乃自然也兹擬先設一官立詐啞學堂辦有成效再推廣設一詐盲學堂謹條舉理由如左 
一近日朝議動以公諸輿論爲言由是一般人民對於我輩官塲輒持公理大加指摘甚至欲虐待一無告窮囚而不可得我輩一塲諸形不便若人人詐啞必無此害其利一一近日志士到處演説往往多借此以鼓吹革命目無法紀非指摘官場腐敗即揭發官場隱秘若人人詐啞何至演説又何至費去示禁演説之紙張筆墨其利二 
一近來人民遇有與外人交涉事件如爭路權爭礦權爭捕權以及種種受外人凌侮之事動輙集議對待　我輩官塲外之受强隣脅逼内之防民間鼓噪天下事孰有不便於此者若人人詐啞可無此害其利三 
古人有言防民之口甚於防川盲其難也今發明此敎育新法使古人見爲難者今見爲易愚民之術至矣備矣至將來聘請敎習當先選其絶無火氣訥訥不出口者爲之或以戲塲上帶面具跳加官俗呼爲唶啞者充其選務令能敎一般人民善於祐啞爲目的至畢業試驗時但令各　黄連一撮其不言苦者便算優等綸以畢業文憑不揣固陋條而列之伏乞公鑒 
[時乘]  
　　日本之秘密飛行船軍艦附屬飛行船長至百五十米突之船體如令飛行船飛揚於空中已覺綽乎而有餘當艦隊之行勲於戰塲也此運送船中一方之飛行船可爲偵察敵艦隊之用地一方之飛行船飛走自國艦隊之船艦上由空中俯瞰海中卽得警戒水雷及濳航艇之襲來又如陸軍上陸之時可使爲偵察陸岸即在上陸之後以便使之服陸軍任務也 
日本書記官之秘密主義日本建造如是運送船之消息傳之法國時法國一通信員向日本大使館之書記官質問其事實之如何該書記官卽曰（關於陸海軍事吾人無發言權該通信究確實乎　虚言乎末由斷言）法之通信員即向日本大使館書記官微笑而言曰（卿等將來須俟目擊之後方可識之其緊守秘密如此 
法國士官之言又據極東歸來之一法國士官所言則　日本政府新向美法兩國購入飛行船若干隻其一部分業已運到輸入日不引渡於海軍省且在海軍省亦已舉行試驗二次但其結果如何嚴守秘密新聞紙絶然不提外人無從深知但據予輩所確知者日本軍艦現已確有特别裝置可令飛行船便於飛揚及降下　用　海軍然其裝置設備之内容究竟如何吾人　未得明言爲憾云云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
江蘇 
[華婁城議事會第一届議决案]  
　　宣統二年五月開第一届華婁城議事會以初六初七初八日爲第一續會十一至二十二日爲第二續會二十三二十四日爲第三續會并遵照本會議事規則第八第九第十條辦理兹就第三會續會决定議案除由議長簽字專案呈報監督查核外分别條列摘錄於左以資公閲 
一件籌集自治經費案 
一裒集公欵公産董事會交議曁議員提議事件查照城鎭鄉地方自治章程第九十條之第一第二欵及九十一條之全文决議凡關於華婁城廂自治範圍所有者應呈請地方官核准撥充惟欵項無從深悉請將清查公欵公産事務所呈送之表抄發一份以便稽核并請照會各該公欵公産管理人自今届起照塡送統計處决算預算表多抄一份逕交華婁城自治會公同檢查 
二請領上年冬漕帶徵費按照城鎭鄉地方自治章程第三十六條第六欵權限并第九十二條第一欵曁第九十六條之規定决議呈請監督將宣統元年冬漕每石帶徵錢四十文卽於此項附捐欵内華婁各先發錢三百千文交華婁城自治會接收以資應用俟各鎭鄉自治會成立後再行規定分派之法 
三籌借經費法（甲）援照上年華婁籌備城自治公所禀請經費原案决議比照城鎭鄉地方自治章程第九十一條呈請監督轉詳府憲准借浚河經費息欵項下錢八千串由董事會承領濟用分年攤還（乙）援照城鎭鄉地方自治章程第五條之第五項决議凡木城善舉同爲自治團體自治會創辦之始經費無著應先向商借若干以維公益（丙）按照城鎭鄉地方自治章程第五條之第二第三欵各事宜急須籌辦惟裒集經費非尅期可以辦到决議由董事會議事會借墊若干一面呈請監督設法維持俟有欵到儘先歸還 
四抽取官契中費（上海有案）查照城鎭鄉地方自治章程第九十二條之規定决議知會上海官契局抄錄收取官契中費原案以便呈請地方官酌核辦理 
五徵收錫箔捐（諮議局提議有案）查照城鎭鄉地方自治章程第九十二條之第二欵决議呈請地方官照會商會邀集紙業酌定辦法公認捐數 
六收回官收房捐查照城鎭卿地方自治章程第九十二條之範圍决議此項房捐照諮議局提議俟賠欵有著時即撥還本地方自治經費應請先行呈明立案 
一件修繕道路案 
董事會交議事件按照城鎭鄉地方自治章程第五條第三欵第一第二項之範圍决議城内外東西幹路以府前一叚爲中心點是處路仄而欹石碎且滑殊礙行人應由董事會規定界綫改砌石片爲工程之模範其瓦筒隂溝與磚砌隂溝當計算財力擇宜酌辦請由官署首先提倡東門外之明星橋東至積善橋止約有二里之遥地處通衢均係泥淖惟兩旁居民稀少似應建築磚路疏通亮溝以减經費此外幹支各路由董事會派員履勘分别首要次要按叚修繕其有天雨積水之處塡高削平可憑報告方便行之照上年預算表案道路工程本年規定洋二千元目前應以十分之七爲改築費十分之三爲修補費如有不足之處比照章程第三十六條第五欵籌集方法酌量辦理 
一件疏濬河渠案 
議員臨時提議事件按照城鎭鄉地方自治章程第五條第三欵之第四項决議城河疏濬已閲八年理合及時開挑此外有無淤淺之處由董事會勘測周詳預算用欵調製議案交議事會决議然後施行 
一件取締營造房屋章程案 
董事會交議事件按照城鎭鄉地方自治章程第五條第三欵之第七項範圍决議本城街衢湫隘道路宜於放寛居民營造房屋時查照華婁警察局現行章程第二十五條知會警察局實行給照然後動工至市街兩旁屋簷除去雨闥板改做洋鉛水落呈請監督核准曉諭居民一面知會商會傳知各店舖於七八兩月内一律改竣水落費應由房主担任十之七房客擔任十之三（未完） 
本埠新聞 
　　滬寗鐵路鍾總辦照會上海縣文（防範竊毁鐵路要件）案奉郵傳部札開路政司案呈准直隸總督咨稱據直隸按察司詳稱案查懲辦竊毁鐵路要件及窩留賣贓各犯曁鐵路查道工人所用槍械迭經大名鎭邢台縣請定章程先後禀奉前憲行司妥擬等因當經何前升司飭府核議兹據保定府錫守齡阿詳復到司正在核議間復奉憲台以准法部奏定匪徒竊毁鐵路要件治罪專條行經通飭各屬一體遵照在案伏查此項部定章程明定等差足資遵守其夥衆持械或持洋鎗鳥鎗行竊並因竊拒捕殺人或傷人未死及窩留賣贓等犯新章未議及者誠以律例均有治罪明文毋庸另議應仍按照舊例辦理惟是懲辦匪徒端資緝捕緝捕勤惰全在賞罰州縣身任地方軌綫經過處所本有保護之責如有舉發拿送及緝捕出力之人應由各牧令從優奬賞以示鼓勵至洋鎗爲害最烈例禁民間私藏私冒鐵路查道工人如需洋槍防禦應請咨飭鐵路總局詳查明確由司酌發照例編號立册按季查點並嚴飭查道時祇准開放無子空鎗藉壯聲威不准輕率釀命仍一面知會沿途各地方官互相稽考如有匪徒竊毁情事卽由該路站長或局長遣人先赴地方官呈請勘騐訊緝以期速獲而憑懲辦是否有當擬請查核批示以便通飭各屬遵辦並請咨明郵傳部查照飭遵等情據此除批所議於巡護緝捕兩有裨益應准照行仰卽轉飭各屬一體遵辦並候咨明郵傳部查照飭遵曁行大名鎭查照繳印發外相應咨會查照飭遵等因前來查 
 
 

Page 19

 
 
竊毁鐵路要件匪徒自應速獲嚴懲查道工人如果需用洋鎗自應由局詳愼發給隨時查點以杜冒濫而防遺失所擬尤屬周密至查道時祇准開放無子空鎗若係尋常查道並無意外等情自當照准通飭各路遵照辦理除分行各督撫曁各路外合行札飭札到該路局仰卽遵照辦理可也等因奉此合行照會貴縣請煩查照施行 
　　城自治公所復輿論折衷社函（陳述出售公地原因）接奉惠函内開（已錄前報從略）等因捧誦之餘極佩卓見惟其中委曲原因不得不略爲陳述如敎塲公地經前提台徐函請前制軍周核准出售圖書公司已執有印憑後由總工程局議會决議爭回地價經前升道瑞詳准歸還庫欵又如九畝地李故縣原擬設改良監獄照會勸學所總工程局同仁輔元堂公益會集議由四團體會同呈復以該處將開闢城門請變賣以充建築監獄等費復經前故縣詳奉准行保濠案略内歸罪於總工程局意在聳人聽聞其實案據固鑿鑿也至高巷頭田邑尊踏勘時見棺木泥土積如山阜限令遷移並令呈騐單契謂地若有主則由堂中代遷令繳遷費地若無主則應變價充公此係田邑尊之諭該地有主無主尙待由縣查示局中安得而有出售之説嗣經堂中遷去浮面棺木二三百具謂盡遷須費二千元正以遷費太鉅泥無出路爲虞今聞讜論深表同情若該地實係無主並得有捐助二千元之遷費自當呈縣請撥該地 
[袁副將迄未到案]  
　　副將袁某日前偕同守備楊守戎到縣稱被流氓張阿木（卽小紹興）張阿標扭住拆稍曾經田大令飭捕將張拘住據供自稱副將之袁某實係積竊綽號老南京前月由捕房拘獲時曾被包探掌頰面上尙有指爪傷痕並不看錯如果誤指願甘重辦當田大令飭捕將張暫爲看管候袁到縣再行質訊兹已多日袁某仍未到案大令昨飭將張阿標交保一面函致楊守戎速追袁副將到案質明虚實均須澈究 
[俄領參觀監獄]  
　　駐滬俄國領事昨偕譯員二人到縣意欲參觀監獄適田大令公出未返遂由捕廳趙敬臣少尉收發委員何幹臣二尹陪赴内外監閲視一週繼又陪至待質自新二所觀看俄領見房屋堅固且甚寛敞賛美不置旋卽辭别出城 
[取締根居民之籌畫]  
　　本縣田大令前因城外自小東門迤北一帶城根所棲客民大都搭蓋蓆棚堆儲物料且任意溲溺汚穢不堪該地與租界僅隔一水難免貽笑外人爰特攝影數張分呈道營各署並送總工程局請爲籌畫當經城議事會各董事再三提議以城壕房屋一切租金應歸併自治公所經收以爲津貼清理道路之用業已禀明滬道蔡觀察轉詳督撫請示辦理而督撫則批行提右營量情議復故與自治公所一方面仍無直接管轄之權兹又經城議事會開會復議擬先妥議城根居民規則凡欲搭蓋凉棚及修葺房屋此時暫緩給照須俟議明後禀准施行刻已知會路政處查照矣 
[租界肉業自設公共宰猪塲]  
　　公共租界各肉舖所售光猪以前均由閘北各猪作自行宰割嗣有孫錫齋章廷錫等創辦宰牲公司壟斷勒捐送即罷市曾經英美工部局諭准各肉莊自宰自售再行籌議另建公司在案兹由蘇滬甬三帮同業提議各舉領袖仍在閘北建造公共宰猪塲一所蘇帮同業已推舉山東路浦五房肉舖主李阿九爲領袖前日李至閘北巡警總局禀請給示每猪認繳捐洋五分而警務科長姚捷勲司馬則令捐洋一角並將滬甬二帮統歸李一人承包因李不允即命看管後經李之家屬得悉奔投總巡捕房禀明前情總巡卜羅斯君以李並無不合耶於昨日午後三時偕同英副領事親至總局詰問當由姚司馬帶同譯員延入晤談旋即辭出現聞李已允六七兩月每猪認繳五分至八月朔起則遵照局諭認繳云 
[鄉人抑何刁狡]  
　　浦東鄉人楊潤恩日前投縣禀控該圖地保楊顯華盜賣田地曾經田大令下鄉親往查勘當時察得楊潤恩所控不實飭提楊潤恩到案研訊楊即避匿反至撫轅上控兹經程中丞察閲呈詞似係訟棍所爲批飭上海縣提案澈訊照訟棍例擬辦大令遵即飭差密提究辦昨在法界巨籟逹路將楊潤恩拘獲帶回縣署看管候訊 
[批准承辦清潔事宜]  
　　閘北巡警總局批陳賢慶禀云禀悉查原辦閘北清潔之黄金成因積欠捐欵甚鉅業經飭退並勒令追繳積欠捐欵以重公項該商陳賢慶旣據禀稱願照本局定章承辦清潔按月繳捐决不蒂欠並預繳五六兩個月捐洋八百元准令承充惟清潔一事關係衞生該商陳賢慶於接充後務須極力整頓格外講求每月捐洋不得稍有蒂欠除另行塡給諭示外仰卽遵照 
[更改行駛電車章程]  
　　英美電車公司向章由外洋涇橋至楊樹浦橋及楊樹浦東盡頭之軌道東行則經西華得路提籃橋直至楊樹浦爲止西行則經百老滙路直至洋涇橋爲止故西華得路止有東行之車而無西行之車乘客每多不便兹聞該公司定於本月初五禮拜一起改章凡由洋涇橋至楊樹浦者往來均須經過西華得路凡由洋涇橋至楊樹浦橋者往來均須經過百老滙路俾兩路乘客均可往來如願云 
[匪徒解縣嚴辦]  
　　匪徒張阿金倪阿炳陳阿富王炳生王阿三郁二郎等專在英美租界内持刀劫取行人財物被探楊掌生等拿獲解奉公堂訊押候查在案昨由捕房將窩贓之烟妓張老三並傳同被劫事主凌漱石程永茂等各户到廨請訊據該探等禀稱張等串搶程永茂等金戒衣物並刀傷凌姓手指請爲嚴辦訊之各匪均供詞刁滑寳讞員商之德師副領事以郁二郎情節稍輕判押捕房三月烟妓張老三交保開釋張等五匪一併押解道轅請蔡觀察發縣按律懲辦 
城内 
[縣令晉省]  
　　本縣田大令昨晨接奉蘇撫程中丞電諭着速到蘇聽候問話大令遵即啓行 
[省擇無辜]  
　　俯婦金陸氏偷竊陶錫章家金飾經陶控奉一路分局提訊陸氏妄供贓寄於薦頭潘沈氏處德正巡官聽信其言遽將邁婦沈氏用荆　鞭背數百下血肉横飛不勝慘酷曾紀前報旋經德巡官將案移縣前晚由田大令提訊先據金陵氏供竊贓悉數交與潘荐頭大令惡其　攀喝令鞭背該氏始供贓物交於姘夫顧小大取去與潘薦頭確無瓜葛判陸氏還押限三日將贓交案潘沈氏母子無辜受屈慰諭省釋 
 
 

Page 20

 
 
[押犯病斃]  
　　改過局逃犯顧思泉就獲後仍送所還押昨因患病身死由委員馬鍾珣函告縣令委派捕廳趙少尉驗明收殮 
[兇徒送縣]  
　　浦東張家樓鄉人諸金濤之妹夫龔紹華前日將妻母毆打諸出外解勸龔反持刀將諸戳傷旋卽扭至浦東總巡局經遊巡官察得諸金濤受傷屬實判送縣署訊究 
[查無蹤跡]  
　　蔡莊氏控陸永生串拐伊女陸蔡氏一案前晚由縣復訊蔡莊氏供女兒陸蔡氏嫁於陸文祥爲妾今被陸永生拐匿請究陸永生供小的與陸蔡氏等並不相識曾由友人龔金生于二月二十日領王錦奎與陸蔡氏到家借屋居住至三月間被蔡莊氏尋獲帶回家内至四月間陸蔡氏忽又逃逸並不重至小的家内求鑒判陸交保限交龔金生到案訊究 
[道批兩則]  
　　許連生禀批此案節經批廨追究據稱該地賣絶交割事在上臘果有抑勒情事公以事隔數月始行具控仰會審官查明具報飭遵抄黏並發吳海賓禀批旣據聲明並未收到卹費候據情照會日本總領事迅予飭償給領可也 
南市 
[愼重路政]  
　　總工程局路政處查得老北門内九舖紫金路第三十九號門牌某姓家之　柱阻礙道路又該處和尙浜五十五五十六號門牌及老北門内直街六十九號門牌兩面竹笆均有違礙前已傳諭限拆不遵昨特諭令該地甲即日傳知拆進不准再延 
[誘匿女子]  
　　滬北海寗路江姓家傭婦常熟人姚費氏之女阿根亦在北市爲傭嗣由徐嚴氏送至薦頭張阿福處代薦傭工於上月間被西門外羊尾橋賣花蘇婦黄許氏誘匿圖配於伊姪爲室費氏得悉向論支吾遂即扭至西區解送工程局訊究黄許氏堅不承認判與張一同交保予限三天尋交阿根來案再訊徐嚴氏着原告帶出限禮拜二交案候訊如違將案註銷 
[贓証鑿鑿]  
　　江北人陳德松向范茂材誑騙衣服洋銀並將范扭至捕房誣竊洋傘由公共公堂訊明移送工程局訊供狡賴已誌昨報昨日由局派探至發昌小客棧查明匿贓當卽吊出解請湯裁判復訊判陳戒責二百下押三天起案之贓給范具領 
[分期拔還]  
　　大南門外孀婦胡王氏在工程局呈控住居董家渡之江湖醫生曹隆生去年六月間央中龔某借去洋一百十元至十月中又續借三十元向追無著昨經湯裁判訊明判令交保每月拔還洋三十元 
閘北 
[因病交保]  
　　萬通雜貨店主趙槐卿姦拐陸少蘭之妻陸解氏捲逃由四路一區分局將趙拘留在案兹由趙之家屬繳到賠償陸姓衣飾洋二十元欲求保釋巡官不准仍飭收押詎趙旋在押所忽患痧症奉諭暫准交保出外醫治惟病痊後仍湏交案再行核辦 
[姘婦出塲]  
　　周曹氏昨至四路一區控告陸阿大欠洋四元屢計不還反紏姘婦王張氏逞兇肆毆當經黄正巡官提訊屬實判陸笞責二百板押候繳洋四元開釋 
[認償傷費]  
　　江北人袁嘉兆與吕福生素有嫌隙前晚吕在川虹路被人扭住肆毆戳傷腿際昨由吕將袁扭控四路二區移解一區訊供不認後由袁認償養傷費洋一元奉諭免究一併斥釋 
英租界 
[妓院啓封]  
　　浙江路同春坊八百十三號妓院鴇婦王陸氏容留幼女王桂英王阿二由捕拘解公堂訊明判將該鴇押女所兩月房屋發封在案嗣由同院鴇妓以伊等衣物被封在内求請啓封未蒙照准昨晨由房主延律師到廨聲請啓封寳讞員商之德師副領事准卽飭知捕房將屋啓封 
[巡捕被疑]  
　　總巡捕房某號三道頭西捕前日失竊洋九十七元疑係九百四十三號華捕所竊昨派包探將該捕拘解公堂經中西官訊無証據判仍帶回候查並飭該捕保人到案於下禮拜六再訊 
[來歷不明]  
　　張阿六與王阿舟將來歷不明之金表一枚串令西巡卞士的禮可持向吳淞路恆康押店實洋適被西探查獲昨將該西婦與張王二人併解公堂訊明判王與該西婦分别各押兩禮拜張押六禮拜表存捕房候查明有無失主再核 
[冒牌漁利]  
　　美孚火油公司控陳鳳鳴出售冐牌火油昨由包探將陳傳至公堂請究判仍還押候下禮拜二美領堂期解訊 
[疑及用人]  
　　虹口密勒路三號洋人前日失竊金洋一枚疑用人周泉生所竊控由捕房昨派包探解廨訊供無憑判周交保候查 
[總會聚賭]  
　　吳小寳開設總會聚衆賭博由捕查獲昨解公堂訊實判罰洋二十元充公賭具銷燬 
[客棧紏賭]  
　　天津路甡泰客棧違章聚賭昨由包探將該棧主蔡友豐傳至公堂訊實判罰洋二十元充公賭具銷燬 
[妨礙衞生]  
　　夏銀和衣作章炳國肉店均因房屋不潔有礙衞生被工部局西人查見昨將夏章二人傳至公堂判各罰洋十元充公押限繳洋開釋 
[勿再虐待]  
　　北四川路怡樂里盧阿榮家之婢女朱福妹因被凌虐私行逃出由捕送廨留養在案昨晨盧投案供無虐待情事求請給領判具不准虐待結領回 
[毆傷車夫]  
　　趙金娥因將車夫龔漢郎毆傷被控昨由捕房解廨請究判趙罰洋五元充公 
[小兒爲械]  
　　小孩張金生竊取朱茂卿家衣物由探查獲昨解公堂訊實判押改良所四月以儆 
美租界 
[匪徒横行]  
　　林順祥前晚行經南潯路天主堂地方被匪徒三人拔刀攔住刦去長衫一件洋銀二元時表一只林即投報捕房由捕頭飭探查拿務獲究辦 
[電車傷人]  
　　老嫗趙姚氏昨日經過吳淞路適有五十七號電車由對面駛來不及避讓撞倒於地由捕車送同仁醫院醫治幸無大礙 
[馬車肇禍]  
　　沈福生昨經北蘇州路被某西人馬車撞跌受傷沈卽投報捕房捕頭命送同仁醫院醫治再行查核 
[洋酒何來]  
　　羅阿福昨持洋酒數瓶在途行走被包探查見向詰支吾因卽拘送捕房押候查核 
[不近人情]  
　　楊阿亭昨乘張文奎之東洋車不給車資反肆兇毆被捕併送捕房禀候核辦 
法租界 
[人盡夫也]  
　　嚴永春之妻李氏近與紅帮木匠王公良私識未幾被王圖賣於木工陳泉生爲妻未知如何在茶館内互相爭吵由捕一併拘入捕房解廨訊究嚴供妻子於五月初九日出外不歸求究氏供由無錫徐小妹騙出與王公良苟合現又圖賣致被拘案詰之王供聚李　爲妻不知已有丈夫計共用去洋一百元詎該氏來家三天時常出外游玩且與流氓象牙阿四姘識因此擬欲轉賣王六全供因知李氏係有夫婦女且不安分故與范小弟夫婦同勸陳泉生萬不可娶判氏與兩王收押餘人浪去候補提范小弟徐小妹到案再訊 
[咎由自取]  
　　電車司機人劉炳正在寳昌路撞傷鄉人金玉秀之十歲男孩經公堂判送醫院醫治候再訊核在案兹該孩傷已無礙昨由金抱至公廨請示定斷中西官以此事咎不在劉將案註銷並諭金自後須嚴加約束不准該核在途戲玩致蹈危機所有醫院費亦令金自認了案 
[設攤誘]  
　　某包探昨將倪阿六謝阿寳解至公廨禀稱若輩專事紏黨在英法兩租界交界處擺設紅黑三四賭攤誘人入彀稍有不送輙敢剥衣行兇應請嚴辦倪謝同供係將水菓食物分作輸贏以後不敢再犯判倪枷號七天謝押三天 
[移提被告]  
　　楊永恩即楊伯英爲地皮紏葛被人在縣署告發昨經本縣田大令備文飭差至領事署簽字協探將楊拘廨判交原差帶回歸案訊辦 
[棄店逃逸]  
　　振茂烟膏店主近因生意清淡棄店逃避計欠房租二十六元昨由收租人前往查點什物約值數元不敷抵欠遂卽投報公堂請示核辦諭將各物歸房主收管以抵欠租餘俟尋到追繳 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[直督陳夔龍魯撫孫寳琦奏續請濟南商埠經費婦還商股本息摺]  
　　奏爲續請濟南商埠經費歸還商股本息恭摺會陳仰祈聖鑒事竊照山東濟南城外曁濰縣周亭村等處於光緒三十年奏准自開商埠預算濟南一埠約需開辦經費七八十萬兩常年經費十萬兩經前督撫臣三次陳請先後接准部咨提撥膠海關徵存洋税共銀三十九萬一千五百兩作爲開辦經費嗣後請欵只能由該關六成税銀項下酌量提用其常年年需應由本省自行籌措等因均經轉飭遵照在案維時升任撫臣周馥以東省風氣初開利源未闢飭前農工商務局會同紳富招集商股爲提倡實業之預備光緒三十一二年間陸續收銀十五萬二千兩常年六釐行息由籌欵局撥存官銀號届時支付濟埠規畫粗定百廢特興請將此項商股銀兩移緩就急悉數撥歸商埠局備用詳經升任撫臣楊士驤批准自光緒三十三年起匀分十年歸清息亦隨本遞减統計共庫平銀二十萬零二千一百六十兩其第一二三期已還本息銀七萬零二百二十四兩四期以後應還銀十三萬一千九百三十六兩本年十月第四届償欵到期應即早爲籌備東省欵絀用繁久在聖明洞鑒之中當此統一財政實行清釐之際界劃分明委無閒欵可資挹注據該埠監督等瀝陳困難情形不特息借紳商股欵尙無着落即奉撥之開辦經費亦將告罄援案仍於膠海關六成洋税項下續撥銀二十萬兩擬將自第四期至第十期商股一律歸還旣已提前還本自可節省息金藉補開辦經費之不足具詳請奏前來臣等覆查濟南開埠時閲六歲歷任撫臣程督進行成績已著臣寳琦履任後迭據旅東各洋商等以建築公園擴充巡譬安設電話廣植樹株等事禀由該管領事官轉請核辦而本省商民復以省城西關一帶爲往來通衢地狹人稠肩摩轂擊於營業實多妨礙禀請增闢圩門展修馬路以惠行旅竊維濟南當水陸要衝商埠薈萃華洋貿易現舉津浦路工自北而南膠濟車務日益發逹該埠綰兩路中樞異日必爲繁盛市塲凡關於衞生公益便交通保治安各要政自應及時籌辦以崇國體而保主權惟工程繁鉅需欵正殷各項雜捐一時尙難舉辦若非未雨綢繆將有停工待欵之虞商股本息一項該紳富熱心勸募其志可嘉應准併期歸還以昭信用日後舉辦要政籌集公債庶足以歆動輿情合無籲懇天恩俯念濟南一埠全局攸關且尙未設關榷税旣與約開口岸不同亦與自開各埠有别敕下度支部税務大臣轉飭照撥俾商股提前清還埠工不致中輟臣等仍當督飭局員撙節開支不准稍有浮濫除分咨查照外謹合詞恭摺具陳再前項商股原議招足五十萬兩旋因代募直隸公債未便同時並舉遂即停收是以未經奏咨立案此摺係臣寳琦主稿合併陳明伏乞皇上聖鑒訓示謹奏宣統二年五月二十三日奉硃批該衙門議奏欽此 
[陸軍部奏遵議廣東新軍管帶胡兆瓊等處分摺]  
　　奏爲遵旨議處具奏事内閣鈔出宣統二年四月二十二日奉上諭（已）錄前報）欽此欽遵到部除文職應由吏部辦理炮隊一營管帶齊汝漢等從優議卹之處臣部另摺具奏外查叛兵滋事先事失於防範臨時又未能彈壓該管官並無作何議處明文惟查例載直省如有地方官員給餉稽遲營弁侵扣暴虐以致兵譁加係伊本營兵丁譟變者革職公罪又事非一案一時同發參送到部者俱逐欵查議又文職例載在外各官印信若在署封存遇有水火猝不及防以致毁失者將本員革職留任公罪各等語此案廣東新軍一標一營管帶胡兆瓊等叛兵滋事先事失於防範臨時又未能彈壓經兩江總督張人駿查明覆奏欽奉上諭交部分别議處臣等詳查例章並無恰合專條自應欽遵比例辦理應請比照直省如有地方官員給餉稽遲營弁侵扣暴虐以致兵譁如係本營兵丁譟變者革職例將一標一營管帶協軍校胡兆瓊一標二營管帶北洋武備學堂畢業生于如周一標三營管帶福建武備學堂畢業生楊長卿炮隊二營管帶廣東補用都司林金鏡工程營管帶協軍校陳宏萼輜重營管帶振武學校畢業生許家澍等各議以革職公罪于如周楊長卿許家澍均係畢業生應照例斥革于如周並有遺失關防情事應再比照文職遺失印信例將該員議以革職留任公罪照例註册所有遵議緣由是否有當理合恭摺具陳伏乞皇上聖鑒訓示遵行謹奏宣統二年五月初八日奉旨依議欽此 
小説 
中國偵探小説繡衣盜（四十二） 
　　第十回八十板小人作威福一席話名捕肆高談我看他回去之後連忙又赶到信局裡頭去查看他送的信是寄到什麽地方去的那裡知道封面上寫的都是什麽王先生楊大爺没有一個是好好的上流人物你們只想他旣然是個候補道又有許多家人爲什麽送信都要自已出去一定是恐怕寄給那班人物家人們看出破綻來的緣故我心上便已經有了七八分疑惑我又在他公館的前後左右細細打聽知道這位姚大人平日間揮金如土也不知道他那裡來的錢我便到蘇州的那幾家錢莊裡頭去打聽這位姚大人有什麽地方滙錢來給他没有那知雖然有兩家錢莊和他有些來往却從來没有人滙過銀子給他不過時常有些金葉金器兑換現銀或者有些存欵暫時存放你想憑他再是怎樣的有錢斷没有把整千整萬的現銀放在家裡的道理這個時候我心上的疑惑已經到了十分這兩件案子一定都是他一個人做的但還不敢遽然動手恐怕萬一個有了差錯不是頑的偏偏的他又 
 
 

Page 27

 
 
要走起來錯過了這個機會那裡再去尋他我所以　你們在他轎子兩頭攔著猛然的呌他一聲若是他聽了也不回頭也不變色亦當没有聽見的一般我還不敢動手不想他做賊心虚立時回過頭來驚慌失色以後的事情你們都知道的也不用我再來多講了其實這樣的事情都是極平常的道理講出來給你們聽了你們大家也都想得到的不過你們的閲歷淺些遇事又不肯用心所以一時想不出來不論什麽事兒只要肯自已用心斷没有學不會的只要你們自己留心些兒就是了衆人聽了大家嘆服不置從此以後捕役陸雄的聲名更覺比前浩大竟是轟憲貫耳蘇常二府没有一個人不知道的那位發審局的李司馬把姚嘉祖的口供照直的傳錄出來蘇州一府鬨然一聲大家都當作新聞傳説王中堂覺得面上過不去假説有病在家裡頭悶了好幾個月没有出來有人再來求他説項的一槪拒絶這一來倒保全了王中堂的聲名也算是因禍得福了在下做書的做到此處有幾句口號算做全書的結筆道翻手爲雲覆手雨世風大略皆如是 
交情氷炭何足論友道凌夷今已矣 
看官可知道這部小説爲什麽要呌做繡衣盜因在下做書的偶然想起唐朝的觀察使都是著的繡衣唐時的觀察就是如今的道員這個姚嘉祖假稱是什麽候補道暗中却是個行竊的偷兒所以在下做書的借著這個意思就把這部小説呌作繡衣盜列位看官莫笑不經之論且聽無稽之談在下做書的却就把這幾句話見算作個全書的交代了（完） 
國外新聞 
[西六月份英國入税報告]  
　　初二日倫敦電云西六月份英國國税收入總數入口貨共徵英金二百九十二萬四千八百八十四磅出口貨共徵英金五百零八萬一千六百七十九磅 
[强逼輪船安設無線電之議案]  
　　初二日倫敦電云英國保守黨議員沙遜君擬呈遞議案要請强逼各輪船裝設無線電報機器 
[英國皇室經費記數]  
　　初二日倫敦電云據皇室經費審查員報告謂一九零一年規定之欵殊足維持皇室之尊崇故不必復行更動皇太后亞力出大歲給英金七萬磅皇后曼麗如遭寡居亦應給以此數皇太子成婚之後其妃應歲給英金一萬磅太子之弟各給英金一萬磅大婚之後則增爲英金二萬五千磅太子之姊妹歲給英金六千磅綜計共英金六十三萬四千磅前皇在祚時其數爲六十二萬一千磅 
[日英博覽會之盛宴]  
　　初二日倫敦電云日英博覽會近設宴欵待日本農務省大臣大浦男爵由康諾脱阿塞親王主席英日貴賓到者甚衆阿塞親王深讚大浦男爵之功績並歡迎日本能爲商業和平之競爭切望日本工人永勿墮其種族所具手工之特色大浦伯爵答稱日本國民經此番賽會之後與英民益可親密此次賽會使世界之人咸知英日之民能合力維持商界之尊貴及世界之和平云繼由芒屈洛斯公爵起言謂俄日新約之成立不啻又爲世界和平鑄一新練云 
[英大臣注意香港大學]  
　　初二日倫敦電云英國考洛那俱樂部近開會大宴由殖民部大臣克吕維伯爵主席與宴者有香港總督羅茄特君前任萊脱爾總督賴珊姆君克吕維伯爵曾深賀羅茄特君創建香港大學之舉 
[禁止歡迎拳術家]  
　　初二日倫敦電云據芝加戈電稱該處巡警已禁止民間豫備供張歡迎瓊生 
[法國鐵路工人行將罷工]  
　　初一日柏靈電云法國鐵路工人將二有同盟罷工之舉以上譯字林報 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
　　（招用乳媼） 
　　有方育二月之孩需一用人品清潔略知英語之乳母一位須天然足方爲合格工資優給願就斯乏者即請　北　南路念四號洋房接洽可也　特白 
　　獲利捷徑 
　　江西路Ａ字七號樓上 
　　本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心能就更所顏色合時天工巧奪再有大號機器適配織衫織襪用廠所各本行在中國首創專做織結機器生意物料非常堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
 
