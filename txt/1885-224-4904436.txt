# 1885 - 224 - 4904436

 

Page 1

 
 
[四十八號畫報出售] [  申報舘主人啓]  
　　上月二十一日招商局各輪船換挂龍旗氣象一新圖之以志欣幸其報首之番諸一圖豕一圖羊均係任君子長所縊笨　之妙賞鍳家早有定評無煩贅述准于初六日出售後附淞隱漫錄鬪說一則此布 
[重印青樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顏曰青樓夢都六十回本舘曾取而印之數更塞署早己鄴架一空兹特重付手民較前尤覺較對精工裝潢古雅定于今日出書仍釘十本價洋五　諸君子盍循曩例購歸以供酒後荃餘之消遣乎 
[新選石印小題宗海] [  點石齋主人啓]  
　　盖以億兆人之衆十八省之廣各塾師命題課徒又經刻意删改以成傑搆者日不知出凡幾惜乎各人據爲窗作秘不示人故雖時下選本疉出購閱之仍是此竄彼竊陳陳相丙間有佳文亦數見而不鮮文匯舘主人獨闢新裁爰集同志各出平時所作小題窗課並取歷屈試草以及各處社課各　書院課與名家稿本時賢摘本親自校讎嚴定法取凡文不極其佳而題不極其難者概置弗錄其巳見於小題文藪小搭珠華等集者更不闌入一　并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦聞而竊喜也乎此啓 
[譯西報論中國管駕]  
　　中國水師不患無船無器而特患無人不但無人以充水手而并無人以爲管駕此說也僕己屢言不一言幾乎數見不鮮矣所以不憚其煩者實冀或有深慮逺識之士聞而爲之首背採及一二語以見之於行事則中國之患可去而不師之利可興夫是以不惜舌敝唇佳墨乾筆秃然言者則旣諄諄矣聽者依然藐藐也乃昨見西報内有所載福州西人來信則其所言又不啻訕笑我中國之甚不禁穆然深念曰中國之水師其貽笑於西人乃如是耶中國之管駕其被譏於西報竟如是耶該報之言曰有西人自福州郵致一函内言有輪船名黄埔者載軍火至福州交卸而福州口子所布置水雷等物尚未全除不能鼓輪深入因命某兵船迎而載之以歸該兵船之管駕向係以某華人之前曾在西船管事者爲之嗣以不能勝任辭而去之而别派某弁以充管駕兵官之任某弁初至船時卽巡視船之内外查檢船上一切各物亦殊不遺鉅細極爲認眞閱至機器房見有表數隻懸於其上此表非專以察時刻其式大小亦不一所以騐機器之利鈍船行之遲速一表有一表之用不可以意爲之增减者也而該弁則初不知問以如許之表何所用之告以故卒不信命留其一而以其餘送之岸上又閱至艙底見有大輪一個盖水行風波固不可測設有非常而輪忽致傷則全船之存亡繫焉故凡輪船莫不另備一輪以備緩急之用而該弁以不知也問以需此何爲告以故則又不信卒然問曰現在之輪有損否乎荅以無損則曰所用者旣無所損所備亦殊無所用徒多耗費而己命將其輪送之岸上以備將來製造他船時可以充用西報因論之以爲該弁亦未嘗不爲節糜費省財用廢無益起見特無如節非當節省非當省廢非當廢何也西人之爲此言其間大有玩視中國諸管駕若曰中國之爲管駕者如是如是則有船與無船同有器與無器同如此而欲與泰西諸國相頡頏將何恃哉此言而果有其事則中國之恥實甚設初無其事而西人特爲此言以訕誚中國兵船諸管駕則亦足以警動我中國從此可以勃然奮發必勿再貽西人之笑而後已中國之大人才之衆倘能認眞整頓實力講求吾知不數年之中而水師諸人必且眞才輩出用是以駕乎西船之上而無難倘徒恨西報之多言而不自知奮勉則中國雖有堅船利砲恐無濟於水師也馬江之戰爲法人所乘以致兵船盡燬猶可說也南洋援臺之船不壞於臺疆不壞於中途之法船而壞於石浦此何說哉論者猶以爲中國之所以不能與法相見於驚濤駭浪之中以一决勝負實以船砲不及法人之故法人有鐵中船數艘以護其炮船兵船中國則無是也砲船兵船恃鐵甲船以爲護而胆力壯否則不得不望風而逃此一說也未嘗非探原握要之論顧竊以爲設或中國亦有鐵甲船其鐵甲船亦如法國一樣堅利而馬江石浦之役其果阿如意者一得鐵甲船卽無善於駕駛之人而亦不難横衝直撞乎觀於金牌之砲洞法船數孔而法船卒能補苴罅漏急急駛去此次中法戰事如基隆如馬江如滬尾如鎭海法船未嘗不受傷而傷而不沈退而不失則此事繫乎管駕及水手諸人之能與不能而非專恃船之堅利也馬江之役揚武船業將擊沈而船中學徒四五人憤然開砲猶能擊斃法船領港西人湯姆生等孤拔亦因此受傷而石浦之船僅遇法國一魚雷船卽己不能對敵縱曰爾時鉼雷船被擊退者數次然觀於事後查辦明見該船自行擊沈則知該船管駕有未見其得力者矣近見福建各大憲又請籌撥巨欵添造鐵甲船以爲砲船兵船之護是固未始非亡羊補牢見兎顧犬之計然僕則總以爲中國之患患在無人非患在無船有人而船亦足以敷用無人則船雖多而無益夫閩省有船政局前後學堂天津有水師武備等諸學堂皆所以造就人才以備濟川之選者也數年教育夫豈無人故當軸諸公初不以無人爲患而惟以無船爲患嗚呼無船之患乃其小焉者爾 
[本舘接奉電音]  
　　昨晚十下鐘時本館駐京訪事人飛電傳來本月初五日上諭四道敬謹譯登○七月初五日奉上諭前據左宗棠奏因病籲請開缺回籍當經賞假一月俾資調理兹據奏稱病難速痊懇請交卸差使展假回籍等語覽奏病情殊深厪念自應俯如所請左宗棠著准其交卸差使不必拘定假期回籍安心調理該大學士夙着勳勤於吏治戎機久深閱歴如自所見仍着隨時奏聞用備採擇一俟病體稍痊即行來京供職欽此同日奉上諭鴻臚寺卿鄧承修奏懇恩給假回籍省親一摺鄧承修着賞假兩個月回籍省親欽此同日奉上諭李秉衡奏特叅文武各員請分别降旨等語廣西補用道劉作循輕浮濫父難資表率着以同知降補候補知府李昌委辦營務等差逢迎把持延攬勢權着以通判降補候補直隸州知州張秉銓趨附干求廉恥罔恤補用通判邵文楨最善鑽營聲名甚劣補用知縣成坤居心狡詐操守平常候補叅將翁長春疲玩取巧嗜好甚深均着卽行革職以肅官方　部知道欽此同日奉上諭李秉衡奏營勇中途滋事請將該營官議處一摺内稱調赴關久之鄂軍各營遣撤回防提督胡定坤統帶所部勇船行至南寗府屬三洲灘地方軍丁因索取灘夫起衅致斃人命胡定坤約束不嚴實難辭咎着先行交部議處仍着裕祿彭祖賢嚴飭核實迅速查明兇犯勒令按名交出歸案訊究倘敢再事延玩卽行從巖叅辦餘着照所議辦理 
 
 

Page 2

 
 
現當邊防兵勇遣撤之時着通諭統帶各官甲明紀律隨時嚴加約束倘有沿途滋擾情事卽將該勇丁按律嚴辦並將該管管官從重懲處决不寛貸欽此 
[劫卡續聞]  
　　汕頭厘卡被刼一節己列昨報兹閱西字報言是日下午該局相近之某姓家亦被刼數日之前有某處收銅捐之局亦遭搶掠凡有可搶者搶之不可搶者毁之聞係遣散之勇丁所爲然亦未悉其確否也 
[創立公司]  
　　英法日等國俱有公司輪船而德國則無之兹閱西報知德國亦創立公司首相俾司麥克業己簽名將來尚須通行至滬與他國公司船一律遄行按他國之有公司者各有書信舘今德國旣創公司則後來上海將增一德國書信館矣 
[毁墳洩憤]  
　　基隆地方有法兵之死於其地者皆就該處埋焉每墳立石標記迨法兵旣退土人有將其墳毁壞者劉撫帥知之立即嚴禁並將己毁者重爲修葺然土　仍有潜毁者但未敢如前此之己甚耳譯香港西字報 
[名將騎箕]  
　　日前津門接得噩耗悉周五統領於六月二十六日在籍仙逝查去冬統領會以積勞成病小住紫竹林養疴匝月今夏遭太夫人之喪哀毁過甚致抱沈疴五月初七日由小站防次來津面禀傅相乞假南歸方兾吉人天相勿藥可占不料其竟溘然長逝和議初成將星遽隕翹瞻淮水嗚呼傷哉 
[津沽秋汛]  
　　北塘統領唐元圃軍門仁廉已□授廣東陸路提督擬卽摒擋一切晉京□陛見於菊花時節履新聞傅相原擬奏請暫留藉作北門鎖鑰嗣以軍門未經首肯故不敢遽爾奏陳云○天津節次林雨入京車路半在水中上月廿九本月初一又霪雨連朝至初二傍午始止大沽一路泥房多半傾頽南窪亦然正不止泥滑滑行不得也○本月之朔宋軍門慶乘坐鏡海兵輪由旅順至大沽換坐小火輪抵津隨帶又案隨員巡捕戈什哈等約共二三十人聞有要公務須面商傅相也 
[安省郵音]  
　　皖省於上月二十三日夜分西北風大作墨雲如墨四布長空急雨狂飛無異奔騰萬馬頃刻間市中水爲湧溢直至二十五日清晨雨師始興盡而返至夕又雨天氣陡凉寒暑針己降至八十七里居民皆合掌和南頌昊蒼之德不置○前月雨水過多江水陡增二丈有奇月朔退去尺餘嗣是迄今廿有餘天分寸未退城外河街各舖户皆因洪水漫溢不能貿易未免仰屋興嗟云○大雨連朝城垣崩頽數處撫憲盧大中丞先後委員勘估督脩尚未告竣所需磚石堆積如山有某甲春菘秋韮素業灌園老圃生涯頗不近俗日前忽萌貪念每夜偕妻前往竊取磚數塊經官查拿未獲一夜復至磚堆竊磚五塊當經緝獲逮案重千板枷號一月並將所竊之磗懸掛枷邊遊街示衆 
[宜陵雜組]  
　　前報所登由雲南運到銅斤四萬餘千之譜在宜尚未載運下漢近又聞該委員由夔州雇下船數隻分載來宜不料行至歸州下路之南沱地方灘險水急稍不留意被風一激船卽沈下一隻餘幸安抵宜郡現己報由東湖縣前往騐勘設法撈取矣○川客某由江西販運熟米十餘船前日逆流上行至三珠灘口一船縴繩忽而拽斷隨流驟下適撞於後來之船頭兩船俱沈幸兩船上之舵工水手均善識水性又遇紅船得救免占滅頂而船與米則皆付之龍宮矣 
[蕪湖叢說]  
　　邇日上江士子之赴秋闈者帆檣雲集啣尾而過其或稍擕貨物藉作川資亦無不遵納稅釐聖票而去恪遵功令誠可嘉焉○本月朔有一湖北婦年逾不惑潑悍異常披髮執香手寃單一紙至城隍神前長跪喃喃默訴一切觀者甚衆議論棼如或謂被人騙去洋蚨三十餘元故有是舉也○中元伊邇蕪人之賽社賑孤者多至百有餘起瑜珈燄口燈燭香花澈夜喧闐絡繹如織然竊謂與其以有用之錢爲無益之事何若移緩就急分賑災區爲能全民命而積隂德也○本月初二三兩日大雨傾盆晝夜不息潮水頓漲街衢又復淹没難行矣 
[兵輪新章]  
　　循環報云聞粤垣督撫憲立有新章如輪船管駕員弁情殷報効者船中除大車大副機器師舵工及緊要各職支給薪俸外所有水手曁兵勇口糧薪水皆由管帶官自給以省糜費而重庫帑焉 
[瓊洋錄見]  
　　有西人遊於瓊州者述其所見情形曰瓊州海口景物殊稀無甚可遊之處街道狹隘積穢篇地並个爲之糞除其商民則閩粤參半土人皆質陋無文逺遜於中原内地衣裝亦皆村野並無華國衣冠之氣所居之屋多低窄卽有樓閣祇砌一層堵壁以磚硬堆亦無甚美惟官衙則大有堂皇氣象至西商及諸國領事等均住華人屋宇習以爲常亦頗怡然自樂蓋其地初無洋樓也遊玩之所以雷瓊道署爲最佳距海口不過三英里之遥中隔一山越山卽至沿路皆蛋黄色嫩士不甚覺其崎嶇過山者多乘轎風送笋輿意甚適也所過之處見營壘屯紥甚多旗幟鮮明山上有恪靖營兵駐紥統計約盈萬數均支帳棚於路側所用羽布甚多其布消流必廣商人販此獲利必甚豐矣該處所田之貨以糖爲大宗至於牲畜則黄牛爲最佳淮殘疾乞丐之人甚多婦人尤衆中途見回教古墓一坏捫其碑而讀之則在一千六百八十二年至八十六年距今己二百年矣沿途多竹籬菜圃道途狹小行軍深形不便其地之寛狹雖與臺灣不相上下然地方之繁物產之富則臺爲逺勝計中國收臺灣以入版籍不過二百餘年而瓊州之隸中國者幾及二千年及聲教之被猶遜臺灣是豈王化之難行歟夫亦居民之頑鈍耳居民爲土黎二種黎人又分爲二熟黎則混跡入内地與人貿易不殊土人生黎則生長山間平日鮮與外人交接渾渾噩噩仍有太古風也至始居其地者爲何人則志乘不得而考或曰爲穆拉油族類航海漂流至此遂以爲家然亦示敢必其然否也說見循環報 
[奏請變通鼓鑄疏]  
　　兩廣總督臣張之洞片□再黔省寳黔局鼓鑄事宜向係在于貴陽大定兩府設局興辦軍興後因工本無出停鑪略己二十餘年其京鉛一項陸續運存四川永瀘兩局積至二千餘萬斤雖奏明變價濟餉而銷路阻滯計先後委員運銷不過百餘萬斤迄今未經售竣現并除去撥滇之鉛斤所餘尚多臣嗣以需質愈敏軍事甚棘恊餉不至羅網俱窮艱窘情形至斯而極當萬無可籌之中爲瑣屑權宜之計舍銷鉛别無生財良策第賣鉛必須與鑄錢相輔而行而鑄錢又非寛籌工本不可當兹庫儲如洗之時萬難有此鉅欵因查前雲南撫臣林鴻年前因滇省銅廠久廢奏請在於東川府屬招商墊本開廠辦銅欽奉□諭旨允准在案黔省與滇省同一艱難採銅旣可招商鑄錢自可興辦溯自雍正年間滇省運錢赴漢口交易曾經辦有成案兹值黔餉支絀似亦可仿照變通辦理且設官局之貴陽大定兩府賊氛未靖道途多阻亦非商民所樂趨臣與軍需局司道悉心籌議查得仁懷廳界連川省商買輻輳舟楫可通買銅連鉛較爲便捷當將鑄錢章程賣鉛價值妥議條欵委員前赴該廳相度地勢設立鼓鑄是出示曉諭招集殷富商民由永瀘兩局領買官鉛赴局興辦凡建造鑪房雇覓工匠及製造一切器具之資皆歸商民墊本措辦實鑄錢一釧完納釐金錢一百文其錢質之輕重乃銷路之通塞所關卽成本之盈虧所係聽該商因地制宜酌量配鑄亦不限以制錢成法該商所領官鉛并鑄出錢均准其運往川省等廣爲銷售鉛斤仍照舊章按例價繳銀水陸運資概不另作開銷所有應繳錢釐鉛價責成委員隨時稽查催收彚總解省以濟軍餉不得任其拖延現在各商麕集均照遵行布置己有端倪不日卽可開辦仰懇□天恩俯准興辦俾借商本以鑄錢卽用鑄錢以銷鉛非惟成法不致久廢於釐務軍需亦均不無補助臣并咨雲南四川湖南湖北名督撫臣查明通飭各屬遇有商民買運銅鉛及領辦錢文過境一體騐明放行免其宗納厘稅勿得留攔阻滯外臣爲籌餉起見是否有當理合附片具奏伏乞□皇太后□皇上 
 
 

Page 3

 
 
聖鑒訓示奉旨依義欽此 
[委員被毆]  
　　厦門稅厘支應委員某别駕去歳棒檄到厦勤查偷越走漏稅厘諸事本年春間夜游妓寮回局道經東隆行遇該行走私夏布數綑科罰懲辦上月二十四日晚間飲酒過醉於十一點鐘時便衣單身手持紙撚照路擬復往妓寮行經水仙宮廟前紙撚爲風吹息就洋藥局路燈點火巡勇以路燈係點洋油者恐揭去外罩亦致吹息難覓火種不允點火其時某醉其見巡勇拂其意大怒隨將巡勇之燈蹴碎巡勇不知係支應委員漫以醉漢視之謂其不講情理無故將燈打碎向索賠償某更怒立將巡勇掌頰一下巡勇不肯善受亦卽上前揪打彼此扭到洋藥局其時王怡堂觀察業己歸家局中司事沈君見委員與局勇相扭而來該勇胆大妄爲實出情理之外一面陪禮一面將巡勇鎖住隨命人將某扶送歸局比到局則酒己略醒當將情告知提調提調卽連夜親帶局勇數名乘輿至洋藥局立傳董事到局大加申飭隨將滋事巡勇四人帶回次日天明詣道署面禀情由奎觀察傳請干怡堂觀察到署詢問確情觀察在厦向有忠厚長者之名亦卽直言無隱道憲得悉實情以爲委員微服夜半冶遊不獨有玷官聲且咎由自取但局勇恃衆毆人此風不可輕縱當命局董迅將滋事之勇查明送交總局杖責懲辦隨將巡勇四人傳至局中訊問口供不洪則以錢板令跪巡勇不能熬刑當卽供認毆辱委員惟不知其爲官員實出無知求恩從寛開釋官判令每人重責千板求之再四始杖責三百板發廳管押聞委員尚有失去玉搬指金表銀票等件值銀數百金冋局中索賠此事己經兩造禀明道憲未知如何先登大略餘俟續聞再錄 
[急疾宜防]  
　　連日天氣炎蒸流金樂石租界中之患痧身死者時有所聞北坭城橋附近鄉婦某氏前晚晚餐時健飯如常安然無恙俄覺腹痛忙卽情人挑痧詎人未到來己經氣絶自起病至死未及一點鐘時誠慘矣哉我敢敬告諸君曰節嗜欲定心志薄滋味守身之道不外乎是也 
[行轅事宜]  
　　錫席卿星使抵滬等情昨己錄登本報兹悉前晚星使進轅後卽有本埠文武各員來轅晉謁星吏抵接見　公　　　　察提右　陳叅戎餘均挽見昨日上午七點鐘時邵觀察以下各員及開濟輪船管帶徐君材龍齊至行轅禀安亦惟觀察及叅戎得見彥色九點鐘時紛紛散回惟上海縣莫邑尊在轅伺候 
[憲餘將臨]  
　　昨悉前日下午六點鐘時官塲發電到蘇請問衞靜瀾中丞行期旋接回電知中丞乘坐官船用小火船拖駛於十二日起節來申至昨八點二十分時本舘在蘇訪事人亦發專電前來言中丞實於是日已初起節云 
[暫停會讞]  
　　代理英界會審委員葛蕃甫大令因錫星使在滬衞中丞亦將親臨故特知照捕房今日公事暫行停解并聞新任英公堂讞員羅抄耕司馬亦己來滬叩謁星軺矣 
[逮治莠民]  
　　葛藩甫大令訪得租界中有著名流氓獨眼阿發陳阿金張阿金等遇事生風無惡不作鄉愚之受其欺詐者懼其勢焰往往隱忍不言因特派幹差張福拘拿到案暫押候懲想大令高懸秦鏡嫉惡如仇必不使若輩法網倖逃依舊爲地方之害也 
[燃萁貽禍]  
　　城内火神廟左近甲乙二人本兄弟也而積不相能時時因端口角昨日午後偶因細故扭毆經某丙出爲解勸甲竟遷怒於丙隨手拾得破罐向丙擲來擊傷頭角血若泉流鄉居咸抱不平拘住甲乙兩人復將丙舁至縣署騐傷未知如何了結也 
[蠹保荷枷]  
　　昨有松江友人述及婁縣某圖地保魚肉鄉民無惡不作並違禁私開圖地保魚肉鄉民無惡不作並違禁私開烟舘窩頓派幹委兩員至婁縣諭令飭差立將該蠹保拿案笞責四百板荷以頭號巨枷鎖示頭門示衆所有家中資財概予發封以充公項 
[上海文報局内恊賑公所籌賑叢譚八]  
　　杭州電報局内邀月社者吾友吳少琴吳子紱陳拜颺諸君設以振捐也潤例書扇一角畫扇一角五分餘件每尺書潤五分畫潤一角點品眞書均倍泥金自備油扇半元雙行者倍餘面議潤筆先惠五日取件嗟嗟寸縑尺素誇含毫潑墨之奇集腋成裘繼乞糴汎舟之役叨君潤筆借我芻言○寓滬竹影軒函云内子四旬初度承諸親友厚賜隆儀擬俟秋凉再具尊酒申謝諸君堅以移賑爲請遵備洋一百元以一半送奉等語壽人壽世主賓具有同心己溺己飢伉儷永賡偕老○衆芳廬主人著有芻言六則一雜糧宜亟補種一貧士宜亟優恤一釐金宜請暫免一山澤之利宜興一工作宜變通推廣一婦女宜禁止販賣拜讀一過與荒政極有裨益己送報舘登錄○疉接各處報災之書幾乎盈尺推由近及逺之誼先將揚鎭來函刊登報章伏乞閱報諸君俯賜宗閱廣發菩心 
[上海文報局内恊賑公所接揚州恊賑公所毛聲和邵天祿李維之三君書]  
　　洲圩地本窪下自五月初大雨連旬江潮陡漲該處田畝己遭湮没哀鴻嗷嗷弟等正擬公設平糶局藉資接濟詎意本月初三日大汛風潮致沿江内外各洲紛紛破圩其慘苦果不待言而死傷亦在所不免弟等當卽分派友人立卽動身前往分查並採買乾粮等件帶去權爲一賑第杯水車薪仍屬無補計惟有廣籌賑欵各處分查按户酌給非此不足云救災也滬上設局募賑無非急其所急然現在各洲破圩死傷亦衆以云急則誠急矣除由揚鎭會同設法籌募外爰特縷陳可否俯賜酌撥俾得源源接濟災民幸甚同人幸甚此請善安並侯示復[  愚弟邵醰毛鳳音李培楨同頓首七月初四日]  
[湖州厘捐總局憲致上海收解兩廣賑捐陳與昌絲棧書]  
　　敬啓者今年兩廣等處水災閱各報所載昏墊蕩析情形傷心慘目諸君子籌賑焦勞廣爲勸募亟應設法措集昨由敝局倡始委員司巡自六月分起均照薪水工食所入每串提錢五十文爲助賑之款如可巡中有力未能出或出而未能如數者悉聽其便所有湖屬各局及杭嘉等處均經次第函商惟思江浙等處局卡林立倘能聞風繼起一律照辦似亦勸募之一法也○附啓者承我湖總局憲憫念災黎設注勸募愛人以德而又不苦人以所難實屬積少成多之善策謹爲節錄原函仰祈江浙各局憲公鑒[  竹坪陳煦元謹識]  
　　浪淘沙倪耘劬先生屬題湖樓茶話圖瑩才慚摘艷無名譽於時流性耽倚聲尤風騷之末技勉占小令就正大家錄請夢畹生顧悞○白下卸征帆劇好江南題詩曾過雨花菴兒女英雄何在也勝迹來探夕照柳毵毵樓影波涵倚闌凉夢濕青衫到底未消名士氣揮塵清談○四面六朝山幾箇漁船千重樹色半湖烟萬點芰荷三尺浪一二人閒茗話共流連風景依然艷金悽粉冷珊珊遮莫莫愁愁不見且自開顏[  太痴生瑩呈稿]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[水鬼作祟]  
　　六月望前漢口居人訛傅後湖有水鬼每當夜靜納凉時見龍船蕩漾水面隱隱聞征鼓聲笑語聲嘈雜聲好事者附會其說聞者尚擬信參半近日溺斃之事層見疉出人愈信前說之不謬先是鮑家巷益大莊挑錢上船喚碼頭夫某甲荷担以送甫上跳板忽然失足錢担及人同入水中於時水流甚急頃刻滅影後在匯水處將人撈起己氣絶矣檢點青銅止失一串此一事也嗣後當鋪中人以天氣酷熱都駕一葉扁舟或往月湖或往後湖迎風放櫂竟夕不歸而少年子弟且有挾歌妓以同舟坐篷窓而玩月烟波一舸簫管兩頭見者疑爲神仙中人甚有掉小舟徜徉於舵尾船唇作李謩偷曲故事者一日有剪子街正豐爐坊大朝奉約二三同志往遊月湖令某學徒購辦酒餚送至湖上及斜日銜山學徒卽提酒携餚至打扣巷坐划船及開行時學徒以立足不穏翻身入水當即呼救祇撈得食物籃越日始獲其屍乃去數十金購棺殮之該學徒纔十八歳其父母祇此一子痛不欲生逍遥湖上者尚其引以爲鑒也 
[大閙龜巢]  
　　自四月杪至五月初北洋各軍挑送兵丁至天津學習洋號者共得若干名分住紫竹林馬家口先農壇等處有縣署壯班頭劉六者又名劉英奎向在紫竹林開設妓舘館中跋來報往以洋號兵丁爲多赳赳桓桓動輙用武劉早己銜之刺骨一日雨後有兵徒行泥水中偶爾濺劉衣袂劉以其出於有心也遽以惡語相加馴至爭相捕擊兵不能勝疺命儔嘯侣向劉復仇時劉己就妓館中嚴陣以待紫竹林之混星新立窩夥聞兵等之打架也亟持槍棒爲劉禦災捍患妓舘在衚衕中混星分扼兩端殊有一夫當兹萬夫莫越之勢旁人多升屋作壁上觀兩造亦各猱升屋頂互揭磚瓦如蝴蝶飛混星中有名王麻子者性尤兇悍手擎一鎗無異生龍活虎一瓦適中其頭頭爲之破而王猶奮不顧身衝鋒陷陣兵等竟被追奔逐北散若流星事爲總辦馬翰卿觀察聞知立卽懲責該兵一面請地方官將妓館發封並拘王麻子楊三等歸案究辦而若輩己鴻飛冥冥弋人不得而慕矣劉六遂自行到縣呈控叩請騐傷不知賢宰官若何定讞也 
[焦山救生局陳寅谷先生致上海文報局内協賑公所任君書]  
　　此間各洲五月間積雨成潦江潮蛟水汛濫成災適富連年荒歉本年春夏失收之後正在一籌莫展初二日風潮大至入晚風勢愈急潮不得退初三早潮又至風勢更狂招商局及關前平地水深盈尺較九年七月間情形更甚各洲圩岸久經水浸頃刻奔潰廬舍漂没人畜沈溺在山頂逺望惟見汪洋一片派船查看幸尚有老幼婦穉拖泥帶水呼號求救不致盡行淹斃查前届工賑每次用錢四萬串本地爲地甚廣災民苦况十倍於前非大家出力不能濟此艱難望卽熟商諸君子多方籌濟能多一文卽多積一文隂隲盼切望切此間辦振同事爲張廉泉于百川楊君式柳少雲諸君皆滬上諸公所素知也 
[法界公堂瑣案]  
　　許沈氏訴稱兒子茂坤在新公舘司閽近與某婦有私以致染病前日偵知在天成昌烟館小婦人來往找尋見與一婦對榻吸烟小婦人將兒數說詎有王洪喜者胆敢與小婦人爲難初則辱詈繼欲揮拳復舉足踼傷小婦人倒在地上經旁人將其拘住伊等共有八九人小婦人失去翡翠押髮凉簪銀釧籐釧各一失單存在捕房且臂上踢傷現尚疼痛王稱因約友人議事候在天成昌伊等因事爭吵悞碰小的水烟袋向之理論卽有婦女多人拉住髮辫撕碎衣服致失去時辰表翁太守謂據爾所說伊身上之傷從何而來究竟爾約幾人在彼王堅稱祗小的一人並無第二人事爲天成昌堂倌所眼見可請傳問太守再三研詰王仍稱並無别人惟卽算小的打伊可也太守謂何如可卽算打伊許沈氏復稱伊是王茂言自言英法兩租界之人最爲熟悉不拘何處公堂並不畏懼太守諭許沈氏回去養傷王洪喜打架閙事着責五十板○捉獲賭徒一案昨捕房解送在押之陳阿福并據包探嚴頌眉禀稱前日捉賭時巡捕從南首抄來小的從英界抄至打狗橋北首此人方手棒飯籮中有摇缸錢板等物適遇小的急將諸物傾棄河中陳認爲小生意度日飯籮内物係賭塲望風者向小的身邊放下翁太守謂現有賭具在手何必狡展不承着責六十板以儆○前報列王竹芳控新泰押鋪股東陳心如侵吞資本一案昨據調處人郭正林等偕同原被投案王稱現在經人調處收回錢三百六十千今尚短少二十二千翁太守詰訊郭陳二人供稱現己理勸明白短少之錢當由中人清楚太守以兩造旣願了結隨將呈案之義據合同當堂交郭出外塗銷又謂陳曰訟事雖己了結但爾簿上所寫公堂費洋六十二元及錢文除前次罰錢十二千三百外應繳錢六十八千九百九十可卽繳案陳稱此寔司帳人誤筆太守謂旣己出帳錢由何人用去必須明白旣無人用當是虚開必須繳出陳离等一再求恩太守謂姑看中人臉上着照帳上所列之罰欵洋五十八元核算除去前罰錢十二千二百外再繳洋四十七元於禮拜四繳案不遵嚴辨又謂原告如所短之錢不付可卽投案訴明嚴行追究王父子叩謝退出○南京人梁青湖訴稱小的於四月間來申帶有縀子苦干至四月二十六日由趙同生經手賣與開利洋行三十一疋計銀三百八十七兩交下匯豐銀票挽人察看據云不是銀票實是期票嗣卽被其延宕至六月初三日始付下銀一百五十兩又被扣去十兩小的惟收一百四十兩尚少銀二百三十七兩聞貨業己出口求請傳追趙稱銀由行主西人所用與我不于况賣時言定期銀梁稱早己說要現銀小的不諳西語不知伊與外國人如何關說趙堅執期銀且開利己於四月十八日閉歇太守謂四月十八關店何以四月二十六日買縀子顯見前後不符遂着將趙交保料理再爲禀覆○前報列四川到滬購辦軍火之某差官住萬安樓客棧被家丁沈蓮方王占奎竊銀一案昨歸公堂訊理原告訴稱于去年臘月初九來滬帶銀二萬四千兩購辦軍裝己用去銀二萬一千兩此次失銀一千三百兩翁太守詰訊前獲之山西人陳伊喜供稱小的到滬六年後未犯事伊家楊姓家丁素所認識至沈汪兩姓並無一面之緣前月二十五日小的至江北去本月初四回申伊家失銀在月底與小的實不相干太守問原告可有案旣報過縣署着將陳送縣究追 
 
 
 

Page 11

 
 
   
 
 

Page 12

 
 
[光緒十一年七月初一日京報全錄]  
　　宫門抄○上諭一道錄前○發抄旨四道○日講梁奏廣東水灾甚重乞飭妥籌撫卹摺○東撫陳奏報漕船全數渡黄入運日期摺○甘臬陳奏報接印日期摺○出使大臣鄭奏病請開缺銷差調理摺○楚督裕奏請奬叙摺○江督曾奏請調補都司各缺摺○又奏請補陸路都司摺子○七月初一日禮部宗人府欽天監正紅旗值日無引見○吏部呈進月官卷○嵩山假滿請安○趙佑宸謝授太僕寺卿恩○綏逺城恊領福祿謝恩○内閣奏派騐放之大臣派出麟書崑岡許應騤周德潤○禮部奏派監臨之大臣派出烏拉布沈秉成○關防衙門奏初七日大高殿大光明殿拜表慶王漪貝勒行禮○倉塲奏漕船五日回空○召見軍機福祿○發抄陳士杰奏請將捐賑之福建道員方勳議叙大理寺卿邵曰濂等之母李氏等建坊奉旨方勳看交部議叙邵李氏等均着准其建坊該部知道欽此○史念祖奏接署滇藩篆務謝恩奉旨知道了欽此○熊昭鏡奏接署滇臬篆務謝恩奉旨知道了欽此○剛毅奏交卸滇藩起程北上日期奉旨知道了欽此○○臣梁燿樞跪奏爲廣東水災甚重籲懇天恩嚴飭疆吏妥籌撫恤以拯民生恭摺仰祈聖鑒事竊粤東水道以源自江西湖南之湞水武水爲北江以雲貴兩省之水及廣西桂江賀江爲西江咸趨東南以入海年年漲溢惟恃民堤以捍禦臣頃接家信及詢之來京者知今年入夏多雨五月初六日西北兩江同時陡漲一夜水高數丈上游各縣民堤多被冲决直注省城西關外水深至三四尺城内一二尺不等連日紳士善堂撈起民屍不下千百傳聞淹没人口萬餘其漂流逃生者又過萬餘沿江被災各縣北則英德清逺從化花縣而花縣西隅爲重有村居數白户盡行冲没者西江則自廣西之賀縣懷集及肇慶府屬之廣甯四會高要高明而以四會爲重城垣倒塌縣官逃遁近省如南海順德新曾三水所有民埝或漫堤倒灌或壅漲决口其慘苦情形爲近數十年所未見災黎環哭百物騰貴民之生機若斷若續臣實粤人聞之酸鼻臣惟粤省向無報災蠲免官倉賑給之舉惟恃紳民捐辦地方官藉以諉卸且每遇水災反嚴催糧稅爲挪補私吞地步其積弊己非一日近年海防捐抽民困己極復遭此變人何以生爲此籲懇天恩嚴飭疆吏認眞查勘或賑給流亡或緩徵豁免不得恃有紳士善堂玩視民瘼地方官之匿災急徵者卽行叅劾以挽積習粤民幸甚臣情關桑梓耳聞心傷疆臣不言臣誠不忍緘默謹繕摺惶悚迫切以聞伏乞皇太后皇上聖鍳謹奏奉旨己錄○○山東巡撫臣陳士杰跪奏爲恭報江北漕船全數渡黄入運日期仰祈聖鑒事竊臣前將江北重運船隻於四月十五日挽抵東境緣由恭摺具奏後卽嚴飭在事各員加緊催提嗣抵十里堡南運口因水勢較小不克啓壩前進守候多日至五月二十三四等日陸續渡黄二十五日行抵陶城埠北運口門查看情形甚屬通暢卽於二十六日亥時啓除攔黄壩晝夜縴挽至二十九日卯時全帮五百餘號一律挽入運河刻下己抵臨清州候汎入衞據東昌府知府程繩武等禀報前來臣查北路運河本年格外挑深原爲預備江浙加運漕米起見經程繩武認眞督率挑工核實以故數百號漕艘一經渡黄卽行全數進口爲從來未見之通利除仍嚴飭赶緊挽入衞河連檣北上外所有江北漕船全數渡黄入運日期謹恭摺由驛具陳伏乞皇太后皇上聖鑒謹奏軍機大臣奉旨知道了欽此○○二品頂戴甘肅按察使臣陳彝跪奏爲恭報微臣接印日期叩謝天恩仰祈聖鑒事竊臣前奉恩旨補授甘肅按察使並准入覲天顏遵卽入都仰蒙召見二次訓諭周詳跪聆之餘曷勝欽感旋於二月底出京四月二十八日行抵甘肅卽奉督臣行知到任五月初九日准署按察使臣陶模將印信文卷移交前來臣當卽恭設香案望關叩頭祗領任事訖伏念臣猥以菲質荐荷升階自顧駑駘涓埃未效查甘省當兵燹凋殘之後臬司爲刑名總匯之區舉凡禁暴以安善良明法以清獄訟均關緊要未易講求臣惟有實力實心遇事禀承督臣認眞經理以兾上答高厚鴻慈於萬一所有微臣接印日期並感激下忱謹繕摺叩謝天恩伏乞皇太后皇上聖鑒再臣經過地方頻霑雨澤山陜一帶麥隴青葱民氣女靜合併陳明仰慰宸念謹奏軍機大臣奉旨知道了欽此○○出使大臣二品銜通政使局副使臣鄭藻如跪奏爲微臣染受半身不遂劇疾醫未見效懇恩俯准開缺銷差回籍調理恭摺仰祈聖鑒事竊臣於本年二月十八日恭報由秘魯回至美國日期曾將途次患病情形隨摺陳明及後歴延洋醫調治迄未見效現在右手右足不能運用竟同廢人兼以精神减損遇有公牘披閱片時輒覺頭暈眼花略一勞心胸中卽隱隱作痛據醫云病因血灌腦筋而起己成半身不遂劇疾難期速效必須善爲醫治加以靜養方可望痊因將一切公務暫令叅賛官蔡國楨代爲料理以免廢事伏念臣渥受籠榮涓埃未報倘微軀稍可支持自當力疾從事無如受疾過重醫未見效不得不據實陳請伏懇恩施准將臣開缺銷差並乞簡員接任俾臣得以回籍醫調一俟獲痊卽當泥首宫聞求賞差使斷不敢藉圖安逸自外生成所有微臣染受劇疾懇請開缺銷差回籍調理緣由恭摺陳明伏乞皇太后皇上聖鑒訓示謹奏奉旨己錄○○頭品頂戴署湖廣總督臣裕祿品頂戴湖北巡撫臣彭祖賢跪奏爲徵收錢粮年内掃數全完之員懇請奬叙恭摺抑祈聖鑒事竊照錢漕爲維正之供催科乃有司專責鄂省頻年奉提京餉以及指撥恊濟隣省各項全賴地丁等欵徵收踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請奬叙均奉兪兀在案兹據布政使蒯德標督粮道袁麟會詳稱查通城縣額徵光緒十年司庫地丁等欵錢粮除坐支外實應解銀一萬四千二百八十四兩四錢一分八厘又應解道庫漕南正耗米折水脚兌費隨驢等欵共銀一萬二千一百五十兩五錢七分五厘又黄安縣額徵司庘地丁等欵錢糧除坐支外實應解銀一萬六千八百三十一兩九錢四分五厘又應解道庫隨漕驢脚南折正耗共銀四千二百九十三兩二錢二分一厘均於年内掃數全完等情詳請奏奬前來臣等查通城黄安二縣額徵各項錢漕銀兩合計俱在二萬兩以上均於年内掃數全完洵屬催科勤奮自應專案請奬合無仰懇天恩俯准將現任通城縣知縣舒恭壽前署黄安縣事補用知縣張錫壽照例各予紀錄三次以示鼓勵而資觀感謹合詞恭摺具奏伏乞皇太后皇上聖鑒訓示謹奏軍機大臣奉旨著照所請吏部知道欽此○○太子少保兩江總督一等威毅伯臣曾國荃跪奏爲揀員調補都司各缺恭摺具陳仰示聖鑒事竊廬州營都司蔡冠倫於甄别案内經臣題請勒令休致所遺員缺聲請扣留揀補在案應卽揀員請補以專責成惟查廬州營爲水陸要中該都司所轄合肥巢縣無爲州等處地方甚屬遼闊非精明斡練之員難期整頓查有毫州營都司李泰年壯才明營務諳練於巡緝一切甚爲認眞現在毫州人地稍有不宜若以調補廬州營都司員缺足堪勝任遞遺毫州營都司員缺查有借補壽春鎭標右營都司郭占元籍隸盱眙前於借補案内聲明在五百里以内例應廻避對調查毫州民情强悍向爲捻匪出没之區該營毗連豫省伏莽堪虞必須深知情形之員方足以資鎭撫郭占元明幹有爲上年帶隊往來蒙毫河南一帶於該處情形最爲熟悉堪以調補毫州營都司員缺似此一轉移間人地均各相宜於營伍地方實有裨益合無仰懇天恩俯念地方緊要准以毫州營都司李泰調補廬州營都司壽春鎭標右營都司郭古元調補毫州營都司以收人地相宜之效如蒙兪允郭占元於補都司案内尚未赴部俟部覆至日即行給咨送部引見恭候欽定該員等均由實缺都司調補都司前經於請補摺内聲叙履歴此次毋庸重復聲叙除飭取該二員遞行調補履歴送部查核其所遺壽春鎭標右營都司員缺江省現有合例人員容臣扣留另行揀員請補外謹會同署安徽巡撫臣盧士杰恭摺具陳伏乞皇上聖鑒訓示謹奏軍機大臣奉旨兵部議奏欽此○○太子少保兩江總督一等威毅伯臣曾國荃跪奏爲捕員請補陸路都司員缺恭摺仰祈聖鑒事竊准部咨江西袁州協副將員缺題請以儘先副將武寗營都司黄敬孚擬補調取引見光緒十一年正月二十三日奉旨黄敬字補授江西袁州恊副將餘依議欽此當經臣轉行遵照並委接署武寗營都司篆務以便黄敬孚交卸給咨赴部引見惟查所遺武寗營都司員缺係陸路部推之缺該都司駐扎武寗縣城彈壓巡防最關緊要應卽揀員請補以重地方臣謹在於江西儘先人員内逐加遴選查有副將銜儘先補用遊擊朱雲貴年四十六歳湖南湘鄉縣人由武童投入軍營隨同轉戰數省迭著戰功遞保花翎儘先都司嗣於任賴捻股一律肅清案内保以遊擊儘先補用並加副將銜同治七年八月初九日奉旨允准光緒三年内經前江西撫臣劉秉璋奏留江西撫標左營候補各在案該員朱雲貴年强才敏嫻習營伍以之借補是缺都司洵堪勝任與借補定章限制亦屬相符合無仰懇天恩俯念員缺緊要准以江西儘先補用遊擊朱雲貴借補武寗營都司寔於營伍地方均有裨益如蒙兪允應俟接准部覆後再行給咨該員赴部引見恭候欽定除飭取履歴及前在他省並無叅革朦保情事切結咨移部科外謹會同江西巡撫兼提督銜臣德馨恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
