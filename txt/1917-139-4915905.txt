# 1917 - 139 - 4915905

 

Page 1

 
 
   
 
 

Page 2

 
 
時評 
[組閣之敎訓（默）]  
　　段内閣之所以有此結果者不盡由於外交問題也其始欲負責而不明責任之所在其繼因不明責任而全閣遂無負責之人蓋所謂負責云者非我一負責而他人可弗問也亦非一負責而可隨意爲之也段氏初意未嘗不欲熱誠負責措内閣於穏固之境第負之未得其法而權限因以不清爲閣員者因此影響亦遂人人可出其主張而人人不負其責於是每舉一事意見先歧阻碍斯起黨派間之挑撥亦即乘機以入結果遂至一事不舉是故負責而不明责任勢必至無負责之人段内閣之所以成斯紊亂渙散之象者其弊蓋由於此 
今之出而組織内閣者必先有負责之决心不待言也惟望負責者各負其權限内應負之責而更以熱心毅力濟之勿推諉勿侵越勿高譚大政方針勿因細故負氣循分守職一依政治常軌而行勿存黨派異同之見成績自然昭著段内閣之所經歷非後起者之絶大敎訓乎 
[命令]  
　　五月二十二日大總統令任命張拱辰爲江蘇陸軍第二師步兵第七團團長此令 
又令林俊廷陸裕光褚恩榮馬麒授爲陸軍中將馬濟李祥祿黄培桂沈鴻英王不煥高鳳城張鴻緒吳中英戢翼翹黄志桓加陸軍中將銜李罄楊字霆陸蘭清劉學溓鄭明山胡翊儒授爲陸軍少將馬凱王得慶劉德掄王瑞林孟彦倫程文沆陳繼祖胡　卿歐陽幹加陸軍少將銜潘其霑盧燾授爲陸軍步兵上校並加陸軍少將銜蔡平本何治方張之浩李迺棻胡謙戈爽王錫庠授爲陸軍步兵上校曹志剛授爲陸軍騎兵上校張調辰授爲陸軍軍需監陳旨章授爲陸軍一等軍需正此令 
又令陸軍總長段祺瑞呈請授馬占品爲陸軍步兵中校並加陸軍步兵上校銜李雁賓爲陸軍砲兵中校並加陸軍砲兵上校銜楊建勳爲陸軍步兵中校應照准此令 
又令陸軍總長段祺瑞呈請任命王鏡明爲江蘇陸軍第十九師步兵第七十四團團附應照准此令 
又令江朝守晋給一等文虎章此令 
又令劉朝望晋給二等嘉禾章此令 
五月二十四日大總统令吕春琯授爲陸軍步兵上校此令 
又令邢占魁李寅賓授爲陸軍步兵上校袁克　授爲陸軍騎兵上校此令 
又令陳廣琛加陸軍少將銜戴壽山加陸軍步兵上校銜此令又令陸軍部呈請授于起鈞李洪素秦國珍陸壽　爲陸軍步兵中校王振標爲陸軍騎兵中校吳明泰李鴻　王韞意爲陸軍步兵少校王繼聖朱遇恩爲陸軍騎兵少校劉炳炎爲陸軍工兵少校王毓庚崔凌霄王官德崔步瀛爲陸軍三等獸醫正史秉直爲陸軍三等軍法正應照准此令 
又令陸軍部呈請將馮子綱孟廣仁梁禮魁均加陸軍步兵中校銜張永勝授爲陸軍步兵少校朱少宗楊占元張維石延禮任玉起董吉祥趙鳳廷王運祥胡金福蔣寳珍傳宗漢均加陸軍步兵少校銜應照准此令 
又令陸軍部呈請任命崔藎忠爲陸軍第三師騎兵第三團第二營營長馬佺爲砲兵第三團第三營營長郜汝廉爲直隸第一混成旅步兵第一團團附賈良成爲第一營營長孫清山爲二營營長曹永祥爲步兵第二團團附王汝楷爲第一營營長劉宗賢爲第二營營長彭玉逹爲第三營營長余茂德爲騎兵第一營營長楊葆君爲砲兵第一營營長張弼藩爲少校副官應照准此令又令徐紹楨給予二等文虎章此令 
又令吳新田劉實善給予二等文虎章此令 
又令宫同英熊給予三等嘉禾章此令 
又令丁格蘭新常富均給予三等嘉禾章此令 
五月二十五日大總統令俞家駒給予三等嘉禾章此令 
又令李致梁給予四等文虎章此令 
又令高霽趙鎭南蔣隆棻蕭昌熾給予四等文虎章此令 
[專電]  
　　北京電李經羲同意案衆院因今日不及定明日星期投票 
　　北京電昨晚七時半黎總統約各派首領湯化龍黄雲鵬張耀　　曾江天鐸谷鍾秀張大昕吳景濓黄贊元褚輔成馬君武入府述邀徐不來王又堅辭惟有提李請大家極力疏通並言芝泉未免職前仲仙巳有肯任總理之表示現電未得同意然必能踐約衆唯唯退李原允昨晚到京忽託詞徐段請客不來黎又加派夏壽康王伯恭鈕傳善夜車赴津敦促聞行止仍視同意案取决 
　　北京電曹孟見元首主張内閣以王爲宜元首温諭王知即通電全國聲明不就總理原因並推李以代李日内不來京一因各方面未一致二在津與徐段尙有要事商榷 
　　北京電鈕傳善昨晚再赴津速李有今日到京消息 
　　北京電衆院定星期日投李同意票李提出後武究討論兩派頗示反對但可望通過 
　　北京電張勳電到後由伍通電解釋引唐熊免職陸趙受代先例證明與約法無牴觸正式宣布仍交印局府秘廳電知不過先聞並非越權 
　　北京電政府接徐州報告王占元到徐翌日即赴甯回卾張懷芝一宿回魯各代表亦散去僅倪李未回本任且爲段抱不平　　北京電黎念合肥在任勞苦功高俟新閣成立明令表彰晋授勳位以示酬庸 
　　北京電臨時警備司令部設國務院參陸公所王總司令發出通令（一）不得無故捕人（一）密電非蓋府印不得拍發 
　　北京電院秘長以涂鳳書代 
　　北京電段眷昨夜車遷津府院派隊護送 
　　北京電章士釗在甲寅報著論憲法問題主張容納研究會之意見 
　　北京電昨憲法審議會研究派多不出席審議地方制度大體（一）省爲地方最高自治團體兼爲國家行政區域（二）縣制問題（三）未設省地方問題（四）地方權限（五）省受中央支配問題（六）省長產出問題未討論延會 
　　北京電滬寗路局長以孫多鈺調任 
　　北京電陳友仁案發生外籍問題京津太晤士報勸勿干涉昨今多數西人力保未許 
　　東京電美國赴俄委員昨夜向敦賀出發委員長斯幾本斯氏爲足代表美國鐵道界之人物在東京出發前言吾等知俄國交通機闗不備今次赴俄欲有所補救非欲得商業上利益故其委員皆由美國鐵道會社選出之優等技師云云又日本鐵道當局與該委員等會見交換闗於美俄輪船火車聮票之意見 
　　東京電俄國自由國債之一部在日本募集由弗雷薩商會經理利率五釐每額面百盧布實收八十五盧布 
[外電]  
　　北京電徐世昌决定不就總理職總統刻勸王士珍出組内閣但王未必首肯故最有望之候補總理爲李經羲昨伍廷芳就職後卽請巳辭職各總長相助擔任國事至政潮解决而後止各總長旋入見總統亦奉諭暫時留職段免職之手續是否合法頗引起爭論擁護段氏者謂命令應依據憲法由總理副署今伍廷芳竟以代理總理之資格副署之查命令未經段總理副署發表伍廷芳不應有此副署之資格（二十五日）　　成都電成都以西二百英里之馬江境内目前亂事蔓延匪徒巳據羅迷慶巨鎭該鎭在小金河與大清河之合流處住於該鎭之法國敎士已逃至打箭爐聞打箭爐亟需援兵以防匪衆南竄（二十四日） 
　　東京電此間人士聞段祺瑞免職之消息大爲驚訝對於中國政局前途有抱悲觀者（二十四日）以上路透電 
　　北京電王士珍不允擔任總理職黎總統已於今夜提出任李經羲爲總理同意案衆院定二十六日開議參院二十九日開議此案定可通過（二十五日） 
　　北京電湯化龍聲稱如反對派對於新憲法仍堅持已意則彼將與進步黨籍議員二百人退出憲法會議（二十六日） 
　　北京電聞各督軍已離徐州（二十六日） 
以上德文電 
　　北京電代理總理伍廷芳今日通電馮副總統以及各省辯明段總理之免職並無違法其内容大略如左約法第三十四條總統有任免文武官之權又第四十五條發布命令須國務員副署惟無須總理署名之明文更無前任總理副署之規定且按諸事實如民國元年外交總長陸徵祥代理總理免職之時陸氏自署名唐紹儀免職之時由後任陸徵祥署名陸徵祥允職之時由後任趙秉鈞副署此次命令余以外交總長兼代理國務總理署名自屬正當云云（二十五日） 
　　北京電李經羲之總理案綜觀各派議員之意見民黨系並中立派之大部分均可同意事已甚明憲法研究會對於李之個人原雖反對然對總理問題則持冷靜態度一任個人自由投票並無絶對反對之主張討論會爲收拾時局起見李之總理亦不反對是明日之衆議院應可得多數之通過參議院更可得多數之同意至各部總長非總理决定後一星期不能知其大體目下民黨中主張一任總理自由選擇各部總長俾成人材内閣者頗不少云 
（二十六日） 
　　北京電總統府方面消息張勳有電謂各督軍已離徐州各回本省（二十六日） 
　　漢口電督軍王占元今晨八時半到漢代理督軍王金鏡以次何佩鎔及他重要文武官員並武漢總商會會長等均出迎接督軍卽乘小輪船歸武昌（二十六日） 
　　北京電憲法研究會之議員有不滿於憲法問題全體辭職之說茲得研究會某議員確實消息謂此不過一部分之意思並非全體之意卽此一部分之辭職實現與否亦屬疑問 
（二十六日） 
　　奉天電蒙匪巴布札布之餘黨二千餘人二十三日入襲海拉爾擊破官軍佔據該地且有侵入鐵道附屬地内之勢因之人心洶洶東清鐵道總裁和爾哇特氏並日本駐哈爾濱總領事佐藤氏爲此急赴海拉爾鄭家屯近有蒙匪來襲之說甚盛居民殊抱不安（二十六日） 
　　東京電寺内首相今日午前入宫覲謁奏陳外交上重要政務（二十六日） 
[戰電]  
　　巴黎電法國下議院昨日重行開議内閣總理里波君曾發演說述明法國戰爭目的且謂不佔土地不索賠欵之主張不適用於依據與公道而復舊之事此種似是而非之論且不適用於曾受敵人蹂躪之處里波君並涉及陸海軍問題謂法軍於四月十六日起所取之攻勢非未得重要之結果法軍於此攻勢已佔優勝使德預備軍在法軍陣前不能移動法軍共巳俘兵二萬餘人獲炮五百尊且克復土地一部分里波君於是宣稱潛咗 
艇問題須於星期五日討論此事固須嚴重對付但亦無庸張大其詞五月份被沉之船其數較四月份大減繼乃涉及法國對外政策謂俄國人民從未思與德奥單獨媾和彼於晨間曾接俄國外風潮劇烈時法國竭力引德軍集於亞歐俄國風潮劇烈時法國竭力引德軍集亞歐陣線而使俄國得以重編陸軍俄政府永不能忘此厚惠云云俄國朝野之心理於此可見一斑至於媾和條件則德國所倡不佔土地不索賠欵之詭論不能適用於昔嘗以武力强佔之各省但德國人民自由發展之權利亦無人能爭辯之德人如能知此理則和平較易恢復此種和平必須依據適於法國之條件而成之敵人如不以爲然則將强令承認云云（二十四日） 
　　倫敦電海軍部宣稱英國運兵船特蘭錫爾伐里亞號（一四三五一　）本月四日在地中海中魚雷沉没共失軍官二十九員士弁三百七十三人船員十一人船長亦在内公報宣稱護送該船之驅逐艦已救起餘生之人（二十四日）　　巴黎電公報宣稱法船松台號（七二四七噸）載船中辦事人員八十一人搭客三百四十四人由薩洛尼加駛往馬賽中途爲潛艇擊沉死四十五人船長亦在内法國漁船一艘載十四人近在比斯開灣逐走德潛艇一艘（二十三日） 
　　巴西京城電巴西外交總長宣稱巴西無庸向德宣戰惟須承認時局已令巴西處於戰爭地位並須以全神注意陸海軍事務以便協力巡邏南大西洋且須準備應付事變云（二十三日）　　倫敦電俄國傳來消息已較一星期前爲佳波羅的海艦隊之士卒已回各港紀律巳經恢復新政府現正竭力從事收拾亂局新任陸軍總長克倫斯基氏辦理此舉甚形活動刻正巡閣各陣線以維持陸軍戰鬭力必要之理由告誡軍人其十八日之演說宣布施行鐵紀律云云已得效果塞巴斯土波爾戍軍聞上官宣讀克氏之演說詞後即告奮勇赴里巴陣線作戰陸軍次長雅庫波維區大佐向工軍代表會演說籲請士卒勿誤會軍人新權利宣言書中廢除軍人强迫行禮之一節英法社會代表團對於俄事亦頗盡力日者曾向俄京第二軍代表大會宣稱必俟德皇遭遇同於俄皇之命運和平始有希望云（二十四日） 
　　羅馬電公報宣稱高加沙原之意軍猛轟十日後昨日强襲擊破自開斯太格拉維柴至海濱之奥軍陣線意軍左翼與敵猛戰之際中央與右翼之軍奪獲敵軍戰壕佔據開斯太格拉維柴至波斯柯瑪洛路南面之地一部分繼乃進佔加米拉洛及固守之高地五處晚間敵軍回攻一次爲意軍擊敗受創甚重昨日意軍共俘敵九千人内有軍官三百員意飛機與海面飛機一百三十架亦參與大戰以炸彈十噸擲擊敵軍陣線且用機闗槍擊敵諸飛機均安然飛回英炮十排曾助意軍轟擊意軍又在戈里齊亞境擊敗猛攻之敵軍佔據桑瑪柯西北坡之要點一處激戰之後且在桑土山與伏狄斯大獲進步（二十四日） 
　　倫敦電泰晤士報葡京訪員電稱近有數處因食品價貴發生暴動共死二十二人傷三百人被捕者亦有三百人（二十三日） 
　　莫斯科電俄國各處回敎徒代表大會以四百四十六票對二百七十一票通過决議案主用聮邦共和制（二十三日） 
[公電]  
　　段總理缷任通電各省督軍省長請各轉所屬文武官吏同鑒本日總統府秘書廳發出大總統令國務總理兼陸軍總長段祺瑞免去本職外交總長伍廷芳着暫行代理國務總理此令又陸軍次長張士鈺着代理部務此令特派王士珍爲京津一帶臨時警備總司令江朝宗陳光遠爲副司令此令等因查共和各國責任内閣制非經在任國務總理副署不能發生命令效力以上各件未經祺瑞副署將來地方及國家因此生何影響祺瑞一概不能負责特此布聞國務總理段祺瑞漾印要聞一 
[東京通信（十）（二）（心危）俄國之政變]  
　　俄國革命後之政象以及陸海軍總長之辭職前函巳略及之數日來外交總長亦以辭職聞由是喧傳之改組内閣問題 
 
 
 

Page 3

 
 
見諸事而政潮之漸安可預卜也當革命突發時俄都殆呈無政府之狀態國會乃倉卒設執行委員會以維持之擾攘略定委員會推舉朝野名人組織臨時内閣所以應變制宜非經審慎周詳以圖悠久者也故不數月而又改組無足爲怪新内閣之内容尙未盡明然有異於前内閣者厥有二大端革命之餘政務紛繁政府應負之責較前爲多故增設軍需勞工郵電三部此其一也國是未定之際宜合策羣力共濟時艱故門户之見固所不宜而調和各種勢力之舉亦不可少現在俄國以勞慟階級及社會黨之勢力爲厚在前内閣中彼黨僅佔一席視之立憲民主黨之閣員五六人不得謂爲調和故新閣員中增加勞働社會之人物此其二也新閣員究屬何人猶無確報據東京朝日新聞所得消息除内閣總理兼内務總長之廖甫公交通總長納克拉夫氏敎育總長麥奴伊諾夫氏商工總長克諾華夫氏等四人一存其舊之外前司法總長吉陵斯克氏調任陸海軍總長前農務總長辛楷蘭甫氏調任財政總長前財政總長德來　克氏調任爲外交總長餘多新任總計閣員有社會黨籍者六人皆居要津若吉氏爲陸海軍總長其一例而巳閣員更迭旣多施政方針當然有異往昔但視其宣言不見有大不同之處據東京日日新聞俄都電云新内閣在十七日發表宣言八條如下（一）自由平等以期實現同胞之思想（二）以民族主義爲基礎在不併呑不賠欵之條件之下早日貫徹平和之目的（三）以四月九日公布之政府宣言爲基礎與聮合國取同一之步調（四）俄國及聮合國之敗北爲國民與政府之大不幸故俄政府信任俄國革命軍不容德軍破壞俄國及聮合國（五）政府採求整理經濟的紊亂及改良利用土地之方法而委任之於憲法會議以爲最後之决定（六）以民主的根本義整頓經濟的組織以鞏固自治（七）政府從速召集憲法會議（八）對於革命及叛亂之監督研求善良辦法八條之中對内者五對外者三雖寥寥數語然立國之根本主義建設新俄羅斯之着手方法皆賅括焉其中尤見鮮明者卽俄國對於戰局之態度向以革命及種種對内間題之闗係漸致糢糊今則毅然表示不單獨講和也雖然前内閣亦有此項宣言似無特加注重之必要惟前内閣閣員多隸立憲民主黨而少勞慟階級者故在勞慟階級極占勢力之時代前内閣之基礎頗不穏固雖有宣言未必能實行今之内閣員多有勞働階級爲之後援故宣言繼續戰爭與聮合國取同一步調之價值非往昔可比卽在聮合國方面觀之亦不認爲强有力之保障也自宣言之對内者觀之一方聲明將來之方針以收民望一方暗示維持治安之决心良以勞働者與農夫驟脫束缚多行不法之自由並主張不合正軌之民權故爲合法之自由與民權計非有以取締之不可俄政府能致力於此秩序之恢復可以立待也 
[段祺瑞去職因果之别報]  
　　文滙報討論曰猛斷政略宣有出人不意令人驚愕及耐久　果三種性質星期三日黎總統罷免段祺瑞之猛斷政略迅雷不及掩耳可謂有出人不意令人驚愕之性質矣但其有無耐久結果之性質則尙須於日後見之段　政權頗久今一旦罷免究有何因頗不易言蓋近來北京政治複雜糾紛雖消息靈通之華人苟非身臨其境亦未能盡窺其内容也就廣義言之南北之歧異爲世人所略知北洋派與皖派之存在亦爲吾蜚所久悉至於兩院政團與軍黨種種派别則難盡曉所可知者北京近爲各種陰謀之集中點較之前清時代爲尤甚耳有主張尊重國會抑制軍人其志眞誠確欲爲國造福者然亦有藉尊重國會爲名别有用意者彼議員之欲保全國會者殆爲年薪六千元計耳段總理方有重組内閣羅致超然派人物之說而總統已下免其職務之令此乃尤足令人驚異者段内閣之不慊於人也已非一日雖其他閣員未必盡得國會之滿意惟段氏身爲總理遂爲集矢之的此段氏之所以去職歟茲者伍廷芳博士代理總理將來總理一席或將屬諸徐世昌徐久於政界惟有人指徐爲袁世凱之密友恐難得國會同意也其他提議候補之人在比較上皆不甚著聞但若其人果能聮合各黨派有行政之才則其名雖不著聞亦復何妨一星期前北京頗以亂事爲慮今段氏去職而京中安堵如常由是可見候補總理之新人物尙能維持秩序矣 
雖然改革成績之試驗當於日後得之非可期諸一旦也種種陰謀詭計如復辟之類黎總統巳有所以阻遏之道乎明日吾人可得聞陳友仁不獨已被開釋且爲當道推重之消息乎抑黎總統將釀成革命激起變亂乎凡此諸問題非讀華人報紙卽可解决者也何則華人報紙大半含黨派之臭味其論段氏免職事也往往依其袒段或仇段之態度而各異至於稍有價值之報紙則皆以時局嚴重爲慮蓋段軍人也有軍界之同志軍人苟能善視其兵士不扣其兵餉而得兵士之歡心則其人即與時局有闗未可忽視彼俄國之大革命成其事者非維新派非社會黨亦非農會但爲持鎗之武人耳俄國如是中國又何嘗不然各督軍出京赴徐其會議之結果孰能逆覩之耶以記者觀之各督軍恐非服從國會之人物而國會亦非可爲督軍服從之機闗試問中國現有之國會果足令人欽佩耶記者知其不然也黎總統躊躇於兩者之間不解散國會而罷免總理殆有把握在耶總統此舉是否適宜今日尙未可斷言惟記者甚願中國前途安寗順利也 
[英報之解决時局論]  
　　此次段去伍代之政局乃臨時之所處分在此事未發表之前一日外問猶毫無聞覩其時京津問西文報紙尙多有希望大總統有所主張以解决時局者如京津太晤士報即其一也其社論云北京政局仍甚緊急自暴徒包園衆議院毆打議員後議員莫不憤怒計自十日以來衆議員僅開會一次而内閣各閣員自十日暴徒滋事後亦相率辭職推其辭職原因似非爲對於向德宣戰一事已改變其意向而似以暴徒滋事即非屬段總理所主使段總理亦有嫌疑者閣員雖皆辭職然尙未批准在辭職未准之先彼等仍不得謂爲非閣員也上星期中段總理催促衆議院卽速决定向德宣戰案計凡兩次然衆議院實未注意上星期六日曾經開會討論是案然當即决定非俟内閣改組後必不再議向德宣戰案由此可知衆議員大多數之反對非爲反對向德宣戰而爲反對段總理之本身矣武人派之干涉政治常爲中國之危機近數年來北京政治上之危機發生之初幾莫不有武人首領簽署上呈干涉政治例如一千九百十三年先有各省都督聮銜上呈反對憲法草案而後民黨議員之出席權遂被褫奪十一月國會遂即解散今之在京各省督軍及其代表數日前突又聮銜上呈横攻憲法其事與前如出一轍當一千九百十三年各省督軍之聮銜上呈反對憲法草案時其憲法係在天壇起草今各督軍及代表之呈又謂現在草案遠不及一千九百十三年所訂是一千九百十三年之重大危險將必復見於今日而武人干涉政治又將使國會復淪於解散之境也今武人旣攻擊憲法草案之不善國會議員能屈意以改正否殊爲一問題國會議員若不願改正其憲法草案則武人必將堅持解散國會如是中國必又無立法機闗而至少非數月新國會必不能成立然則此時各督軍將催勸黎總統及段總理使負向德宣戰之責任乎抑竟至是而止乎若竟至是而止則無端與國會衝突而一無所得吾知其心不干休也若催勸黎總統與發總理使之不經國會同意竟向德國宣戰加入協約國以如此情形協約各國與美國能承認中國爲一協約國否亦殊費思索吾恐今日誓將擊破歐洲軍國專制主義之協約各國必不自相矛盾而容武人專制之舉動復發見於遠東何則協約各國素不願中國爲武人派所逼迫而致怫然不怡以加入戰事也素不願中國因加入戰事而致國内復發生政治危險也今因武人干涉致政局上風雲不息而致中國不能爲有法之加入殊失協約國之本心協約國必亦不願也雖然武人派亦未可厚非國會議員亦不得全無咎也若國會自宣戰問題發生即能言出於衷動合乎理一秉至公以議此事則無論如何國務總理將緘默屏息以靜候國會之解决乃不謂一純粹國事問題竟爲政治嫉妒所玷辱而其結果非爲計議中國加入協約國之利害而爲如何方可藉此宣戰問題以迫使段總理及其閣員去位若其計議果能成功　必另組内閣若不幸而橷内閣總理亦贊成向德宣戰吾知現内閣一派人又必與少數和平派人携手而爲同一之反對舉動以阻碍新内閣之進行則國事永無寗日矣吾前已言之居今日之中國能實有權力排難解紛恢復宣戰問題納之於正軌者一國唯一人焉然此人者現尙禁若寒蟬不言不作一任政局各走極端莫知伊於胡底長此紛紜數日之後將必噬臍無及矣黎總統何尙不一啟其齒發其如絲如綸之言乎欲救中　此其時矣 
[英文京報記者被拘近訊辛博森意見]  
　　英文京報記者陳友仁以登載闗於兵工廠新聞被拘一節曾詳前報茲聞陳氏被拘後幽禁頗嚴中外人士往探視者多不得晤最近有人請保亦不之允英倫日日新聞駐京記者辛博森氏以與陳有友誼闗係昨在英文京報發布其對於此事之意見曰陳友仁君對於遠東紛糾問題持論雖有時過激然恒謀擁護輸播英國良善政府及公道之理想此蓋彼生而應享之權利也記者（辛氏自謂） 
今激動强有力之輿論以爲之衛蓋其時矣陳君生於杜林尼逹學於斯居英國操律師業迄於四年前陳君父母雖華人實屬英籍對於英皇絶未嘗抛棄其忠心前星期五日以揭露彼有種種理由信爲違反中國獨立之陰謀遽被警廳拘捕此雖爲横暴之舉動侵犯英國之權利然彼之友人苟非於星期六晚由許多方面聞得有謀害陳君之消息尙不至有動作也記者生平居中國久所聞獄中毒殺之事不一而足深知因積恨深仇而謀暗害寳最易之事今外間謀與陳君通逹消息百術俱施皆歸無效勢不能不急出最後之方法以防阻此種罪惡之實見矣陳君現係被囚於地方廳監獄中去舊刑部之北約五十碼卽一八六○年哈利巴克氏及其伴侣被囚由彼以書縫於浣洗衣服内以所受痛苦傳逹於京外英兵之所在也記者以陳君之友人資格敢請讀者即藉重其意見於各方面謀使公道得出其正軌勿將被告孤獨幽禁並由勝任之法庭從速秉公訊斷焉陳君不獨己身爲英人即其家屬亦執役於英軍中其胞弟在法國供職於皇家工師隊者一人從兄弟在矣及遠征軍中者二人更有一妹在紅十字會爲看護婦全家皆爲英國之忠民自願投効從事戰役一九一二年陳君初次來華年巳三十有五前此皆居英屬領土來華時係由英國外部照常例給發護照一九一三年回倫敦經由俄國往返亦均用該護照此後並無何項事故發生取銷其英籍也京報印載係由華人所有爲華人編輯者蓋迫於歐戰之情勢必須揭此廣告聲明在烏德赫主任編輯時用以開辦之德人資本均已退還其後投入者分文皆係華人資本也其售賣契劵記者雖未得知然昨聞地位甚高之英人言彼曾見該劵京報純係華人資本誠非妄言而京報又爲憲法主義與軍政主義戰爲法律與非法律主義戰爲公理與强權戰此種戰鬭即舉世操英語種族之全部矢必决勝而後已之戰鬭也陳友仁君於前星期五夜半竟係被誘陷於警區中堂時治事尙未畢僅以爲傳去問話而已現對於陳君雖極施壓迫彼所受身心之痛苦雖極劇而陳君終不肯否認英籍倘不能設法謀使得釋出交與勝任之當局記者擬請拍電求助於英國政府其事實苟曉然於英　　政府之不能棄一英國人民而不顧蓋如日之升必矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法審議會又未能成會]  
　　依前日協商之終局研究會及討論會於地方制度協　得一結果之前暫不能出席故昨日之審議會又未能表决　日下午一時開議審議長王正廷主席延長至二時三十分　院方足過半數首由主席宣告審議地方制度始由丁君世嶧湯君漪發言對於地方制度之第一條均主張純粹二級制地方區域大者爲省區小者爲縣區如省區域與縣區域有改訂之點應由參　院議之此外蒙古西藏青海與綏遠察哈爾熱河未及省之資格之區域亦須經國會議决然後施行湯君發言時議員亦有暗自逃席者及至丁君方欲發言人數更較前爲少主席至此不得已宣告不能表决之理由遂請議長復席議長復席對衆云審議巳數次不能開會此舉與憲法前途甚有闗係星期五務請全體出席未知届時又復如何也 
[查辦桂財廳長之質問]  
　　查辦廣西財政廳長田承斌一案自去歳經參院咨逹政府後迄今尙無消息茲聞參議員黄　侃等爲此事昨又提出質問其質問書云爲質問事查臨時約法第十九條第十項參議院得咨請政府查辦官吏納賄違法事件議院法第四十五條第二項查辦終結時應即答覆本院於五年十一月九日咨請查辦廣西財政廳長田承斌一案旋接政府覆稱巳派人查辦本員以爲田承斌開賭加賦設普安公司爲販賣烟士之營業借廣西酒店作挾妓豪賭之穢行彰彰在人耳目無待深求查辦者對於此等作好犯科不難秉公揭發政府對於此等貪官污吏應即立予撤究乃事隔一年時經六月而田承斌在廣西開賭如故加賦如故販賣烟土枉法失職如故長財政廳如故究竟政府所查如何所辦如何未見將查辦終結咨覆是否故意延擱抑於田承斌有所曲護謹提出質問希於十日内明白答覆 
[革除鐵路巡警致敬繁文]  
　　鐵路巡警往往於列車去來車站時排列迎送舉鎗致敬近聞交通部以此項舉動於路政實際不能有益或轉因騖此虚文於警章所訂職務有所妨碍昨特通令各鐵路局處公所革除此事其文曰鐵路之有巡警爲我國特創之舉大路動逾數千小路亦以數百計當創設之始良以各處内務警察尙未普及爲暫時自衛計不得不另樹一幟以策安全然其職掌上之性質則與内務警察無絲毫或異故凡鐵路上防護危險維持秩序查察奸宄保衛客商等事均其責所應盡分所應爲準斯以譚是鐵路巡警之職務行者重在巡察線路俾沿途無越軌之虞居者重在監視站台使商旅獲安平之益是乃各該警等應盡之天職乃近查各路巡警初不知顧名思義往往略實際而骛虚文列車往來車站率擎鎗致禮鵠立送迎於大庭廣衆之揚忽演此毫無意識之舉動匪特徒飾觀瞻無裨路務抑且有傷國俗見笑外人夫列車之將發或將到也正站務紛繁百端待理之候在班各警即於此時嚴密梭巡尙恐顧此失彼不克周全迺　集排列共演世所詬病之儀文而於當然職務反置諸腦後以故行人撞車時遭輾斃道釘枕木恒被潛偷甚至宵小溷迹棧夥詐財以及小工勒索等各弊端均漫無覺察揆諸特設路警之本旨母乃大相背馳本部訪查此種陋習雖由於各警智議甚淺程度不齊然亦未始非各該警長官等敎練無方所由致上年會經會部通令各路將現行警章所闗各事編訂功課切實講演以期人人恪守定章各勤　職在案比來詳加考察大抵奉行者少而視爲具文者多應即由各該路局督飭各該警官等遵照前令振刷精神認眞整頓力國實益勿飾外觀麻幾人無廢事歀不虚糜警務旣經改良路政亦多裨益自此次通令後除遇特别事故由長官轉飭應行敬禮外不得再蹈前轍自干咎戾合行令仰遵照辦理具覆云云 
[甘省擒獲僞皇之電告]  
　　甘肅省長兼督軍張廣建日前致中央電云據西寗道尹龔慶霖筱電稱鎭守使馬麒督隊渡河力戰克復貴德縣城陣斃悍賊數百名生擒逆首吕光及僞軍師副統多名等情查吕逆託詞倡亂番族無知多爲煽惑此次在貴就擒足寒匪膽而清亂源除俟該鎭守使電到再行詳報外謹先陳明請紓厪系 
寗夏護軍使馬福祥致中央電云祥部擒獲内亂首要僞皇吳生彦即逹兒六吉及僞统領軍師營官並從匪二百餘名前經電陳請示蒙飭由蘭州督軍派員復訊旋由蘭派員秦望濓鍾文海來寗會同原審各員再三研訊並提該犯等三面質對僞皇及統領蘇學奉僞軍師于凌雲等與原供無異餘犯供詞亦極詳明事闗叛亂重案應即分别擬結酌定罪名吳生彥詐稱清裔假託符瑞號召匪徒蠱惑蒙衆罪大惡極死難蔽辜蘇學奉于凌雲姚占魁張振清趙金堂蘇偉穋李宗文常俊德劉廷彦鄭金堂王山侯煥德劉嫺鼎王生貴陳子林毛幅榮舒俊滙劉萬福等十九名旣供同謀肇亂圖覆邦家所居僞職亦屬重要又供迭犯殺傷搶奪各罪不諱亦屬罪無可逭應請均處死刑其常志祥高蔬方蕭志國余金德等四名據供所執事務輕重不等然皆從逆甚久甘爲戎首均應處以一等有期徒刑其附和隨行之犯擬就從匪時日久暫分别科刑仍分别褫奪公職至實係被脅同行又脅從人民眷屬擬卽分别遠近酌給川資遣回原籍其住居距寗不遠實有身家者並予隨時取保開釋伏候電示祗遵 
[龍濟光進京之傳說（平生通信）]  
　　龍濟光自離粤城以來僻處瓊崖忽忽巳數月矣名則爲鑛務督辦實則無事可辦當時爲息事甯人計不得已特設此職然龍去而與之俱去者兵士竟逹二萬餘人此種鉅大之軍額若不逐漸裁汰終非長策然欲裁汰其勢又屬極難不惟龍軍難裁即駐瓊龍系之警衛軍亦難栽識　竊戚戚焉爲粤省憂日來忽聞有龍濟光將晉京之說此項消息甚確其爲龍之自請歟抑爲中央所召歟傳說不一尙莫能明其眞相惟此事於時局上不無闗係龍於舊式軍隊中向稱爲健將去年惟闇於時勢故致討龍之師四起然當四面楚歌之際龍困守孤城猶能支撐數月不至力竭而逃平心而論此人實不容輕視倘時局一有變動今日龍之在瓊州即猶昔日之在梧州爲雲爲雨不可知也今日晉京之舉以由中央電召爲近一說謂龍氏近由某某督軍所保薦故令赴京商議要政一說謂龍氏素爲段内閣所器重昨年段内閣成立時龍即首先取消獨立故中央命令嘉許之今當内閣動摇之時各省督軍之以擁閣爲主義者尙留京未去龍覲光在京聞亦與閱其事故神經銳敏者僉謂龍濟光晉京必將有特别見重之處其將放他省督軍藉以消納此巨額軍隊歟抑將令其留京而予以中央職務歟此雖屬揣測之詞然亦未必一無用意也近來粤中謡言甚盛自川事發生而後報中登載竟有謂陸巡閱使因川滇意見横生擬遣將派兵參預其事者此種傳說全非事實陸使淡於名利巳有確電言安抵武鳴其於時局之混沌大有力欲擺脫之勢但不先不後於此時忽傳聞龍氏晉京頗堪耐人尋繹或謂陳督軍炳焜將抵粤任今當厲行裁兵之時無論滇軍桂軍警衛軍一律皆當裁併非振武軍獨能免裁龍軍歸陸軍部統轄今茲晉京實由自請因裁兵問題須與陸部磋商之故是說外間亦頗傳述總之龍氏今而日果有晉京之舉則必有令人注意之價值矣 
[粤省警衛軍裁減問題之解决]  
　　粤省近日裁兵問題最爲社會所注意自警衛軍每營裁兵一連之令下而肇軍福軍惠軍等皆先後表示難裁於是省會居民咸懷一種危懼茲從各方面切實調查肇軍李耀漢所部原額共十五營按照此次裁兵辦法共應裁去三營零三連存留者僅得十一營零一連李鎭守使以肇軍分防十六縣之廣加以清鄉未竣羣盜如毛若照裁存人數實屬不敷分配故首先提出抗議嗣經往返電商准其變通辦理共祗裁減一營零三連李使業已復電遵令辦理昨并派員來省請領裁編軍費返肇即行着手編遣是闗於肇軍一方面已解决矣至李福林所部則以兵經三汰裁無可裁爲言並以去就力爭初意頗爲强硬聞嗣經某某設法疏通李司令亦願遵令裁減並請領裁編軍費是闗於福軍一方面亦已解决矣惠州張天驥所部初祗遵令裁減兩連其餘則瀝陳爲難情形呈請緩辦旋經省長嚴電詰責張受朱省長特殊恩遇不得已勉爲其難查惠屬新編軍隊額共十營現已遵照裁兵辦法共裁兩營零二連存留者實得七營零一連昨已將裁存各營人數造册呈報公署察核此闗於惠軍一方面亦已解决矣此外各地駐防警衛軍統領先後册報均已遵令裁減絶無異詞觀此情形粤省目前裁兵問題蓋巳迎刃而解不至别生阻力更無危險可慮未始非大局之幸也 
[澳門劃界問題之抗議]  
　　澳門中葡劃界問題案雖巳久今尙未經解决茲聞有廣州香山公會因所處地位與葡邊接近昨特致政府電云北京大總統段總理伍外交程海軍總長參衆兩院粤籍議員報界公會轉各報鈞鑒聞政府對葡决定抗議頃葡督到晤軍民兩署稍一遷就貽害無極敝會同人居與葡接根據習慣敢證明東起闗閘沙青洲灣仔銀坑西迄横琴馬尿河過路環皆數千年爲中國領土萬難尺寸讓人特電哀告併搜羅證據爲交涉後盾呈圖續上廣州香山公會孔小蓬黄青海鄭卓如楊瑞階　全會員八百人叩鈐禡 
[福建之籍民]  
　　籍民二字不知從何而起然福建之公文報紙時時見之大約多台灣之民而今日人亦或有以此稱之者籍民之在福建無處不有其安分守己着固不乏人而作姦犯科者亦實繁有徒即以省城一隅而論時有籍民開博賣烟情事蓋此種籍民雖在福建内地然遇有犯法行爲欲往逮捕須請交涉員以電話通知日領由日領派警會同往拿始爲合法地方官廳亦時時下諭軍警人民等優待外客防生枝節也前十七日斗中街新奇春草花店主籍民王天賜大張博場店中共有麻雀牌九　克等多起呼盧喝雉聲逹户外崗警知之前往干涉無效乃往報分駐所轉告第三署長署長即以電話告交涉員交涉員轉告日領日領遂派日警一名會同警士前往制止迨日警去後該籍民大爲不平向該警士尋事警士乃急回分駐所告訴署員吳某以該民旣在内地犯法當然有權逮捕即帶警八名將該民逮押然後請交涉員交涉目下尙未了結也 
福建之烟苗屢經會勘早報肅清惟土與烟尙未盡絶籍民亦多有販賣者馬江南台屢有所獲前日南台横街有人賣烟經去毒總社於狂風暴雨時前往捕獲九人又有籍民約十餘人假演戲爲名在安海聖殿境地方於演戲外私賣烟土一般黑籍中人趨之若骛聞日領頗持親善主義並無包庇不法籍民之意地方人民爲掃除烟毒計將請交涉員商議善後之法云 
[卾知事刑押學生之風潮]  
　　湖北宜都知事彭懋修籍隸河南前巡按使范小齋之姪婿到任以來頗多不洽輿情最近因笞押中校學生激起全縣學界風潮茲錄紀如下 
　　笞押之原委該縣於今春添辦中學一所開課月餘學生約四五十人（聞係該知事爲其二子特設）五月七號下午課畢學生馬雲龍請假外出省視祖父與其蒙師李樹堦相舉途次（國民學校敎員）李詢馬生云爾祖馬貴祥何故列名控吾馬生云祖久臥病定無此事（蓋李與同里張某涉訟張盜列馬生祖名公禀縣署故云）於是李即堅邀馬生同往縣署一觀究竟及至縣署適值開審之際李即上堂供稱張某所控全屬子虚即公禀列名亦係揑盜現有馬貴祥之孫雲龍在此旁聽可證該知事據供之下即形不懌當傳馬生至前問爾祖來否生答未來又間爾職何業答云中學生該知事即勃然震怒厲聲大呵曰此等學生膽敢來署帮訟遂喝令差役重笞百餘與李一併收押 
　　學生之忿激當晚七時縣吏某報明該校管敎各員等均大驚異不知馬生犯刑章觸何忌諱遽受刑押學生等一聞此事全體大譁聲如鼎沸僉謂馬生旣經刑押姑置無論究竟犯何罪狀務請明白宣布並要求管敎各員帶往縣署質問理由如無充分答復則生等均願退學不敢在此肄業高小學生等（同一校址）亦云兎死狐悲物傷其類中學生如此高小生更不堪言於全體罷課大有岌岌不可終日之勢幸該管敎各員極力導勸維持未至釀成事端一面派員赴署探詢底藴旋據復稱知事以此中學乃其私辦不獨刑押馬生而已并將勒令解散 
　　紳學之集議次日雖有駐紥該縣之憲兵司令部某出爲調停無如該知事置而不理竟藉勘案遠出以致此事愈鬧愈大全縣人民咸起公憤有令子弟退學者有向學校責問者旋由勸學所董蘇忠才等邀集紳學各界開會討論徵求辦法僉云該知事蒞任以來宜都人民無不受其茶毒此次又違法笞押學生妄加摧殘非嚴重提起訴訟不可當即全體决議復於九號舉定勸學所董及學界彭先庚等四人爲代表控經荆南道尹委員前往調查該代表等並於十七號抵省呈訴省署澈查究辦 
[成都戰亂中之善團]  
　　自省城兵禍發生川省總商會總協理周白兩君奔走調停見各城闗閉城中乏食乃要求省長發給採米護照一面囑會董冒險出東南兩門採運食米入城又如華陽縣紅十字分會救出避難居民與法領事府中之避難者均各數百人購食維艱均函請商會撥米接濟當即照函撥給該會總協理復於四月二十號設立臨時救濟會發册募捐散放急賑一面敦請黔軍警察會同本會職員親赴災區引導難民出險妥爲安插一面調查傷斃無主屍身立刻棺殮標牌抬出掩埋此次戰禍砲傷火斃刀殺遭掠者不可勝計商會一面派人調查并製發簡明表以便被難之家照表填列如有左右鄰者亦須填入川滇兩軍退後政府庫空如洗爲救急計不能不出於借欵之一途商會各員盡力爲之辦理 
此次戰事猝興紅十字四川省分會醫隊出發救出難民四百餘人分别安置華陽縣文廟江續廟南城小學校梓潼宫該會辦事處均附設臨時留養院各街紳商措資施送　餅粥飯絡繹不絶分會辦事處留養婦孺百餘人每日供給兩餐現巳陸續出院臨時醫院設南門文昌宫分會辦事處内設經理醫務員庶務員住院療治者二十餘人每日來院治療者四五十人醫務員譚協五陳筠如汪黎齋陳炳輝救護班畢業員陳詩舫黄鑄顔林且之等擔任醫務每日八鐘到院傍晚始各散歸其掩埋隊員留孟丹徐梓宣諸君自兩軍停戰後卽率領夫役前赴戰區裝殮七十餘人并會同該處街正雇夫掩埋中多腐朽不堪者 
成華地方自治研究會昨開職員會到會職員約十六人缺席二人由鍾幹事主席提出此次省中變生人民横罹災兇應如何施救經衆解决即日擬電中央請轉王張查辦使迅速到川以奠蜀民並由該會捐出欵項賑濟災民暫解目前之危 
[敎部整理地方敎育之辦法]  
　　敎育部近規定地方敎育聮合會整理辦法若干條於前日通咨各省切實辦理茲錄辦法如下 
（甲）參觀（一）各校之相互參觀此校與彼校相互參觀各就敎育上之意見加以討論（二）各縣之相互參觀各縣學務人員參觀他縣敎育組織之現狀默察其優點缺點所在以資借鏡（三）優良小學參觀由各省長官所認定之優良小學飭各屬學校職敎人員分别前往參觀以資則效（四） 
外省學校參觀由各省長官飭各屬遴派學務人員組織參觀團分赴敎育發逹之省分參觀以圖敎育上之改良（五）外國學校參觀由各省長官遴派於敎育學理夙有研究者分赴歐美日本各國考察敎育輸入最新學理學制以供研究之資料 
（乙）會議（一）視學會議由各省長官招集省道縣各視學每年於暑假期中開會一次（二）校長會議師範中學實業各校長會議由各省長官分别招集小學校長會議由縣知事集招（亦得聮合數縣合議如道屬各縣小學會議之類）每年依期開會會期視各地方情形由主管長官定之（四）勸學員學務委員會議由縣知事招集縣主管敎育椽屬及縣視學勸學所所長均列席會期臨時定之 
（丙）研究（一）敎員研究會由各校職員組織之（二） 
小學敎員研究會由各縣勸學所或敎育會組織之（三） 
參觀團研究會參觀團出發前及竣事後組織之（四）各種學會由各地方學務人員組織地方官提倡之 
（丁）講習（一）小學敎員講習會由地方官於暑假期間委託師範學校辦理亦得就縣屬自行組織之（二）各縣勸學員學務委員講習會由縣知事擇相宜之時期設立（三）私塾敎員講習會由勸學所組織分　設立 
[杭州快信]  
　　寗海象山兩縣北角一帶向係廢岸私鹽充斥胡運司現擬開放引銷飭由餘姚厫商計程認運以裕鹽課 
江干閘口各捐卡弊竇百出較他邑尤甚財政廳密委知事陳兆鵬切實調查 
中國銀行昨已遷入三元坊新建洋屋 
警備隊新編制由秘書陸宗渭主稿現齊省長催限本月内編竣呈核 
嘉興河道乾涸省公署已飭縣會委疏濬 
紹興南沙仁忠二號沙地向係旗營官產前清迭派大員清丈屢起風潮政務財政兩廳現正核議辦法即日遴員前往會縣查丈 
浙省抵補金徵收費向章每石徵銀一角五分帶徵地方稅每石三分七釐五毫現齊省長通令改徵一角四分二釐五毫 
[徐州快信]  
　　倪嗣冲前日偕各督軍曁奉黑蘇陜甘五省督軍代表來徐散住瀛洲蓬萊各大旅館原定二十四日在參謀廳開秘密會議頃聞孟恩遠趙倜田中玉三人因意見不合昨日午車巳離徐各回本任曹錕李純亦已赴津陜甘督軍代表前日隨倪來徐者昨日亦不辭而去蘇代表師景雲巳回寗改派何紹賢已抵徐現留徐者祇張懷芝李厚基段芝貴陸建章徐樹　葉恭绰倪嗣冲及奉黑督軍代表楊宇霆張藻辰等十餘人聞卾督軍王占元昨日晚車來徐 
陳之驥昨由寗來徐聞係銜馮命來勸督軍團勿有劇烈舉動 
駐浦第六路統領吳起恒昨率所部三營由浦乘津浦車來徐駐紥火車站 
張勳派張文生爲徐防警備總司令湯玉麟爲副司令 
段總理免職後聞巳至津張勳派參謀長惲毓昌徐海道尹李慶璋赴津勸段來徐與會 
萬繩栻以徐州駐兵太少請張勳急調所部十餘營來徐駐紥 
聞梁啓起來電允明日由津乘車來徐頃得巡閱使署消息張勳有不願在徐開會意或將改至天津或蚌埠 
 
 
 

Page 7

 
 
[江北近信]  
　　江北繭巿大概可分四項（甲）公司向爲安裕公司現由浦綸公司接收（乙）絲店由原料而加工製造以應社會需要之營業（丙）門攤臨時設立規模資本小於公司（丁）流動買入持衡荷擔沿途收買出入頗不劃一官廳將頒禁止之令 
泗陽菸商胡祥秦派夥採購菸葉由津浦路運回行經宿遷爲該地菸酒公賣支棧查見將人貨一併扣留胡特來浦面謁第七區分局長李崇鑒詳陳巓末當由局電請徐州朱分局長轉令驗明放行詎巳數日未接答復現李局長已正式呈請蘇省菸酒公賣局核示 
清江豐濟倉長程菜盜賣餘米經人查獲程自願去職現巳月餘仍戀棧未去昨由王某等赴淮陰縣署告發請治以侵占之罪 
海州鎭守使白寳山於五月十九日過浦 
五月十九日午後四時城内軍慮菴前某姓失慎延燒草房數間 
五月二十日午後七時大風塵沙飛揚不能展目約三小時始止麥苗益形姑　 
[蘇省會第七日開會紀]  
　　省議會昨日（二十五）午後三時開會議員到八十二人錢副議長主席王玉樹王撰曾動議請變更議程將預算審查會對於漕南特稅及水警警備隊費仍列省地方册之報告又預算審查會對於省有大生紗廠等股本之報告二案提前討論主席以贊成變更議程付表决多數王撰曾說明漕糧性質斷非田賦祇以庶政待理未能即議革除是以歷届預算均列省册歳入經常門内今本會巳議决向國會請願將漕南特稅劃歸省有在國會未解决以前自應查照成案在歳入經常門内仍列漕糧特稅每石四元計六百三十九萬五千四百四十三元又屯糧特稅七萬二千二百四十六元歳出臨時門内仍列水警警備隊費一百四十三萬七千四元並補助國家經費三百萬元云云主席以照審查報告付表决多數又預算審查會對於省有大生紗廠等股本之報告案許蘇民略有說明主席亦以照審查報告付表决多數遂依議程接議第一案請就省立各工場中組織一手工造紙工場案表决付實業審查第二案咨請省長轉飭海門縣知事整頓地方特稅維持各項目治案主席以成立不成立付表决少數否决第三停止銅山忙銀加征警備隊經費以抒民困案第四請議審查會提出取消宿遷忙漕加征警備隊餉案第五請議審查會提出取消淮安漕米加征警備隊餉案三案合併討論表决逕咨省長第六請議審查會提出咨催省長將前議决禁止金壇鄉董擅造石橋案主席以逕咨省長執行付表决多數第七請議審查會提出咨請飭縣對於征收辦法應於由單内定明折數案主席以交財政審查付表决多數第八請議審查會提出嚴催各縣造報忙漕征收費盈餘案第九請議審查會提出咨請省長令縣造報忙漕征收費盈餘案合併討論表决交財政審查第十請議審查會提出援案帶征興修滸浦塘工案王撰曾請付財政審查主席以王說付表决多數第十一請議審查會提出補助南京義農分會經費查照上届議决辦理案表决交預算審查第十二請議審查會提出在無錫設立育蠶試驗所案主席以交實業審查付表决多數第十三建議省長飭令各縣知事轉諭各巿鄉經董切實提倡普種桑秧以興蠶業案表决逕咨省長執行第十四建議取消各牙行短期憑證所有前清牙帖期限未滿者准予展期捐換案否决第十五請議審查會提出停止南通違法苛捐以崇法治而蘇民困案有主付審查者有主以成立不成立付表决者爭論甚久主席以成立不成立付表决少數否决第十六劉議員榮椿辭職函主席以許可辭職付表决多數遂摇鈴散會 
地方通信 
[鎭江]  
　　旱訊彚誌江北淮揚兩屬十餘縣各鄉莊因數月無雨井塘皆涸秧麥雜糧乾枯無收各縣知事均電乞急振由清江至高郵綿長二百里運河斷流舟楫不通鎭郡商業大受影響淮揚各屬飢民結隊南下乞食者絡繹不絶昨午巳有三百餘人行抵瓜洲尙無滋擾情事江北一帶旱象巳成聞高郵寳應鹽城阜甯興化各縣知事均請省署派員勘荒丹徒縣倪知事以鎭郡久旱無雨田疇龜坼特於今早起設壇祈雨 
　　洋商紛紛過鎭意大利國商人前來丹徒丹陽金壇等處收買蠶繭巳誌昨報茲上海各洋行以現在繭巿將興紛紛派人前往產地收繭者頗多法商有餘洋行意商某洋行日商三井洋行均派洋以携帶鉅欵分赴江甯鎭江各處產繭地方設行採辦聞駐鎭交涉員周嗣培巳接准法意日各國領事來函照例給予保護執照一面函請丹徒縣倪知事轉令城廂各警區按照約章切實保護矣 
　　軍艦移防京口駐泊南京下闗江面之江鯤巡洋艦業奉海軍司令電令調駐京曰以鞏江防一面以原駐鎭江之甘泉軍艦移泊下闗江鯤已於二十四號上午抵鎭泊定後吳艦長舍舟登岸遍謁第十九師楊師長曁軍政警各機闗要人回艦時巳鐘鳴七下矣 
[揚州]  
　　保護敎民駐寗美國領事哲謨森以宿遷淮揚等處散種烟種之莠民經宿遷縣知事拿獲鞫訊後業經查明與美國傳敎士無干但值禁吃紙烟之時恐各地人民誤聽謡言釀成事端特照會省公署轉飭各縣長官妥爲保護周知事奉飭後即遵照出示矣 
　　錢業近狀本埠各莊自入夏以來交易清淡昨據鎭江各錢莊來函謂須待新茶上巿及蠶繭開收營業始可起色故時下錢價洋釐均無若何變動（按現價大洋釐頭七錢零半分小洋六錢二分銅元五錢五分 
[安慶]  
　　知事被劾近况繁昌縣公民潘夢祺等前以該縣知事吳克俊貪贜違法請願省議會當經表决咨請省長查辦在案乃該知事復揑造公團名義電省辯護并請省議會打消前案省議會已宣布來件作爲無效仍敦促省長查辦詎該知事竟遷怒於該縣公民魯保庭因魯在高等廳控其濫刑受賄故特飭縣隊長王子恭於昨日在省城瓊林賓館大索魯某不得誤搜他客房間衆客不服經警察解散頃聞省議會有提起二次彈劾之說 
　　阜陽請設警局皖北阜陽縣轄地遼闊頗不易治而　陽城又當皖豫之交距城窵遠盜賊出没時釀重案故該邑公民鄭振邦等請議議會擬於該鎭設立縣佐以維治安惟聞議會以本省各縣均未設立縣佐擬暫從緩議若於該鎭籌設警察分所以資補救似屬可行詐巳咨請省長飭令該縣知事會同該鎭正紳妥籌辦理矣 
　　皖垣米價增高皖省自入春以來米價較昔年每石價少一元三四角貧民頗稱便利乃至夏初天久不雨農民無水插秧麥收將受損失囤米之户因之不肯賤售連日以來米價巳飛漲至五元以外省垣各官廳長官雖設壇求雨奈天公僅洒微雨農田仍無裨益若再延不雨秧針枯槁米價更將飛漲也 
　　皖北講求實業皖北阜陽地方向來風氣閉塞蠶桑素無研究即有養蠶者亦不過三五家近聞鄉鎭鄉民頗能注意於此且研究採桑養蠶之法且該縣近復開設機房招集匠人織出一種新綢顔色鮮明採取時新花樣物美價廉各色俱備綢寛二四尺寸每尺約　鈔五六十枚銷路甚暢將來精益求精未始非一種提倡實業之效果也 
[杭州]  
　　開辦水警敎練所内河水上警察廳長徐允中前因各屬水警程度不一特呈請省長創辦水警敎練所以資造就業經批准茲聞徐廳長以此項敎授闗係警政前途不能稍緩惟一時無相當房屋殊屬困難現擬將拱埠水警第一署作爲敎練所所址以便督察聞下月初卽可開辦矣 
　　留學生送部覆試浙省此次招考留學生錄取者僅醫科倪章琪蔣　二名理工科李熙謀潘銘新李鴻儒三名經濟科王華一名缺額尙多齊省長現將從前請求留學存記之留歐美生龔文凱朱家華葛敬新金秉時葛敬鈞薛允　康兆民程千雲八名留日存記生孫河環江聖陶程立錢家駒王素常五名所習科目均爲本省需要之才堪以咨送第二試試險昨已連同相片試卷一併咨行敎育部察核矣 
[南昌]  
　　省議會之擱淺贛省議會前電請參議院解釋會期至今尙未得覆開會一層遂致擱淺議員之不耐久候者多已離省有逕行返里者亦有赴京滬一帶活動者現在省議員僅有三分之二若日内會期卽可解决則此三分二之人數尙能開會議事如兩星期内仍無動靜則各議員又將陸續星散恐欲開會亦難足法定人數矣 
[九江]  
　　鎗斃盜犯九江但大昌行搶刦案内有要犯池永興一名前經贛北鎭守使署飭探緝獲咨送九江地方廳審辦旋由廳偵查明確判處死刑請示省長在案茲奉省長指令准予執行鎗斃當於二十三日將該犯提出派員飭警押赴南門灣行刑以昭烔戒　　拐犯逃逸昨日南灣鐵路由南昌開往九江之火車内有第六師已革連長某拐帶蔡曹氏（南昌人）母子二人乘車來灣當車甫開時蔡姓聞此消息立赴警務處報告即由警務處以電話知會樂化凃家埠等站轉告隨車憲兵扣留憲兵遂向該犯等盤問來歷而該犯堅不承認拐帶遂任其自去只將兩歳之小孩扣下今日（二十四）警務處又偵悉確係拐帶即派員來灣追緝惟已不知去向矣 
[廣州]  
　　督軍署之　光鬚影昨十七日香港聖保羅女學校長胡素貞偕其同學姊妹等共十二人由朱省長介紹來遊觀音山譚代督甚爲歡迎特派專人帶引該校長等至觀音山週行遊覽并觀各炮台情形譚代督以該校長及一班女士等均屬女界師範品學俱優特於署内花廳設餐欵待下午四時該校長等遊畢回署譚代督次第請就筵席同席者有省長朱慶瀾督署參議雷惠南陳協五省議員簡琴石夫婦劉君玉夫婦計十二女士中有夫者四人未有夫者八人英國留學畢業生一人美國留學畢業生一人胡校長之妹胡綺胡玉二人其餘均廢敎員胡校長於席間略述校中成績及辦法衆皆贊美席間秩序甚爲整齊言論亦極風雅誠爲督署今年來第一之特别宴會云 
　　中行開兌情形中國銀行於十九日開始兌現由上午十時起至下午四時止除正午休息外綜計兌換時間歷三句鐘有奇是日人數雖多惟皆挨次入門循序而進絶無擠擁之患門前左右由警廳加派特務警察十二名巡邏保護是日兌現之數不及五十萬元多屬零星小股其餘銀業大家因該行預備金充足紙幣行將加水多有留存待價未往兌換聞該行行長擬將各兌換所一律規復東莞順德肇慶等處分所均於十八日派委員司各携現欵五萬元分頭前往宣布開兌矣 
雜評一 
[今之挑撥者何心（一子）]  
　　内閣問題相持不下則時局益將困難此人所共知者也黎總統爲解除時局困難計不得已而免叚職段總理爲解除自身困難計去之亦可得稍息仔肩吾人爲希望政治發展之故對此個人去留問題决不忍有所苛求也奈何尙有人揑造種種謡言以陷政局於恐慌復有人作種種挑撥之論以動段與軍人之聽其用意果何在乎 
段之去職雖有不滿於未副署之通電然亦决不致因此而生好事之心至一般明白事理之軍人亦知國之不存軍將焉有之義故皆未有不顧大局而聽信此無識之聳動者也然則挑撥又何益乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳淞防疫院經費有着]  
　　江海闗施監督致上海總商會函云奉財政部訓令内開准國務院發交上海總商會呈吳淞防疫院經費無着乞准將不敷規銀三千八百三十六兩二錢三分七釐先行設法歸墊以後自本年起每年指撥常年經費銀五千元繼續辦理等因前來查洋商防疫經費向由海闗指撥醫院現旣經費無着所有從前不敷之欵及以後常年經費應准由該闗稅務司代征碼頭捐項下指撥以維善舉除由部批准外仰即遵照辦理等因奉此查稅司所征碼頭捐一項内有解部及額撥之欵如上海防竐院費之類向按結匀解俾得各資辦公所有奉撥貴會吳淞防疫院費除不敷之三千餘兩　行籌撥歸欵外其餘常費五千元擬從下季起酌分三期解付以昭允洽 
[省公署對於第二次質問公債案之咨復]  
　　省議會議員朱祥绂等質問蘇省第一次公債逾期作廢案經省公署咨復後認爲不得要領再行提案質問茲又經省公署咨復該曾云案准貴會咨朱議員祥绂等提出對於答復江蘇省第一次公債逾期用廢質問案認爲不得要領仍有疑義再行質問案一件咨請查照答復等因茲經飭據財政廳查核聲稱遵查蘇省發行元年短期公債原定一百萬元實募二十萬八千五百四十元兩次清還本金十九萬七千一百五十七元五角又利息三萬七千一百八十四元七角五分此外逾期未領之票核應尙有一萬一千三百八十二元五角議會以票面並無逾期作廢字樣雖曾登報聲明而婦稚及出洋學生兩項當時或未及通曉不能任其喪失權利固屬體察周至並爲保障信用起見但廳署熟思審處此中困難尙有應爲省長縷晣陳之者票面因無逾期作廢字樣故有四次報紙之聲明倘票面早經刋布似無庸一再通告轉成蛇足是登報者正以票面並未登明各購户或因誤會而生觀望故重言申明不憚詞費俾期手續之完備若謂案經結報不妨續請通融雖准駁之權仍操諸部在廳署固無不可竊慮四次登報一經變通不啻認作無效轉或别生重大闗係查蘇省短期公債一案當募集之中適經二次甯亂故募數僅二十餘萬而餘票均遭搶失事後曾經將有效號碼節次查明登報其餘概作廢纸爲數至鉅迭據江蘇銀行及廳署特派監視員報告屢有人持此項廢票支領現金均以登報無效爲辭分别拒却甚或勾串外人去而復來幸據先事登報理由嚴重交涉始各無辭以退似乎登報一舉不得不認爲鐵案設以少數婦稚學生之向隅礙難犧牲因此而牽動全局或致横生枝節亦非議會諸君所樂聞總之廳署奉行職務事事請示遵辦對於購户一方面極慮逾期偏枯因有迭次展限之計畫區區苦心計蒙曲諒况剩有餘欵仍以留備蘇省用途毫無成見於其間惟恐一案之事同爲登報聲明設一方稍事變通則婦稚學生之外彼搶失各票勢將援例而來轉無術以善其後此蘇省元年債票發還本息逾限設仍通融之窒碍情形也奉令前因理合呈復核咨等情前來相應備文咨復貴會轉逹查照此咨 
[敎育部允設南洋華僑中學]  
　　華僑聮合會事務所昨接中華全國商會聮合會函云五月八日准總統府秘書廳函開前收華僑代表謝碧田來呈一件（呈文已見前報）當經呈奉批交敎育部核辦在案現准該部函復到廳相應照抄來函緘送貴會卽希轉行知照等因並附抄敎育部函稿一件到會相應照錄抄件函逹貴會轉知貴代表即希查照（附抄敎育部函）逕啓者准函開本日收到華僑代表謝碧田等爲南洋籌辦中學校請贊助呈文一件經呈奉大總統批交敎育部核辦等因遵特將原呈送請查照等因並附原呈一件到部查該代表等籌辦南洋中學校以爲華僑子弟小學畢業升學之地至堪嘉許所擬預算表及辦法亦大致妥洽所請由政府撥欵贊助一節本部六年度預算内業經開列僑民敎育補助費一項應俟此項預算成立再行酌給相應函復貴廳查照可也 
[金融界最近調查]  
　　大批金銀之流出本埠各國銀行近得倫敦印度孟買銀巿報告該處現銀缺乏巿價增長故英公司船於星期四抵滬後各銀行即將現銀現洋紛紛裝出計滙豐銀行銀條二百六十六箱共七十二萬七千兩花旗銀行銀條一百二十四箱共二十四萬七千兩和蘭銀行銀條二十箱共三萬二千兩又金條一箱值銀五萬六千兩有利銀行銀洋五十五萬元華比銀行銀洋十六萬元中法銀行銀洋六萬二千元計共出口銀一百萬零零六千兩洋七十七萬二千元至進口方面自星期四至星期六此三日内祗有烟台天津帮來洋十一萬三千元據留心金融巿面者言本埠自歐戰以來現銀現洋本已出多入少上年冬間每逢英公司船開往倫敦孟買等埠無有一次不裝銀洋出口特無如此次爲數之多耳 
　　繭巿資本之輸運江皖浙繭巿已届本埠各絲商與洋商裝運現銀前往收繭者絡繹不絶故洋釐頻漲龍洋較墨洋更增二毫半茲調查夏曆四月四日南北各莊運往寗紹者計有龍洋三十萬元又運往杭州洋十萬元初五日中國銀行運往南京銀十五萬兩繭帮運往杭州洋二十萬元初六日中國銀行又運往南京銀二十萬兩洋四十二萬元又運往江西洋十萬元嘉興洋六萬元各錢莊運往無錫洋二十萬元 
　　銀行錢莊之結存昨爲星期六調查各銀行各錢莊結存銀洋之數如下麥加利存銀二百九十五萬洋一百七十八萬滙豐存銀七百七十七萬洋三百六十八萬大條六十三條德華存銀五十一萬洋八十萬正金存銀二百三十五萬洋六十八萬道勝存銀二百五十萬洋二十六萬通商存銀三十五萬洋六十萬東方存銀一百六十二萬洋十二萬花旗存銀一百十九萬洋九十萬大條七十三條華比存銀四十四萬洋三十七萬和蘭存銀六十七萬洋一百二十六萬中國存銀一百十八萬洋三百零零一萬台灣存銀一百零一萬洋八十四萬住友存銀十五萬洋四萬南北各莊存銀二十萬洋一百十萬交通存銀十三萬洋八十三萬有利存銀五十九萬洋九萬中法存銀五十萬洋五十萬總計存銀二千四百十萬兩洋一千六百八十六萬元大條一百三十六條比較上星期六（十九號）多存銀三十六萬兩少存洋一百七十四萬元至鎊價祇長二五大條與墨洋不相上下惟龍洋增二五銀拆大五分 
[滬寗滬杭甬局務紀聞]  
　　滬寗滬杭甬兩路局長江紹沅因病出缺經部飭派上海電政監督周萬鵬暫行兼代周奉文後巳於二十五日下午三時到局接收兩路闗防文件仍飭各科照常辦事以維現狀聞日内交通部尙須另派他員接辦現正與銀公司總代表磋商俟通過後即行發表 
　　兩路總文案梁鳴治係江前局長所遴委茲巳提出辭職書呈請周局長核准聞巳暫派滬寗總文案王思恒暫行兼代一面擬調回前内務科長鍾毓麟仍供舊職以資熟手 
　　兩路局員自江前局長大加裁減後所有留辦員司往往以一人而兼數事改組尙未就緒維持現狀尙稱盡力聞周局長到局後以被裁人員皆屬有用之才擬盡數調回仍供原職於是江前局長新委各員均先行辭職其向在兩路供職員司經江前局長留辦或升調者亦頗有不安於位之勢云 
[會勘烟苗員蒞滬續誌]  
　　會勘烟苗之英員陶樂爾等來滬查勘上寳等處有無烟苗巳誌昨報茲悉英員陶領事住英租界滙中旅館部派員阮惟賢曹雅伯曁省委俞壽璋均住一品香番菜館上海縣沈知事定於今日就一品香請中英各委員宴飲至出發日期尙未確定聞擬先從寳山查勘云 
[日本參謀次長赴漢]  
　　日本參謀次長田中中將偕同陸軍步兵少佐左藤氏及大尉坪非善明二氏前日參觀兵工廠造船所已誌昨報茲悉田中氏業於昨日下午乘日清公司南洋丸輪船赴漢本埠日總領事有吉明氏與朱交涉員等均赴三菱司碼頭送行盧護軍使亦派參謀長馬鴻烈爲代表率領憲兵一排前往碼頭歡送並照料一切 
又函云上海總商會於昨日（星期六）常會之期特開大會歡迎日本田中中將中日官商到者甚衆約三時餘田中君偕同駐滬日總領事有吉明君曁隨員繙譯人等分乘汽車而至當由總商會正副會長朱葆三沈聮芳延入招待室欵以茶點並介紹中日官商握手表示歡迎逾時散會田中氏遂於下午五時至外虹口滙山碼頭乘南洋丸輪船赴漢遊歷本埠官商各界均往歡送並電飭各屬沿途保護 
[洪述祖在滬被控十五誌]  
　　前任上海地檢廳長現任廣東高等審廳長陳英日前聞宋案主使要犯洪述祖被德商控告不理抵欵被拘公廨正欲省釋間適被前農林總長宋漁父之子振吕及民黨偉人孫唐諸君偵悉設法扭案拘押滙四捕房由宋振吕提出訴狀另行起訴案懸月餘尙未見有若何動靜故特函致上海地檢廳長林仲立詢問辦理情形聞林廳長昨巳答復陳君略謂宋案要犯洪述祖自會審公廨管押後業已定期預審敝廳巳電請司法部轉飭上海交涉署要求公廨從速引渡惟洪犯前在天津偵探密布而其舊部黨團四出運動手段之　捷心機之變幻眞有不可思議者雖經貴前廳長迭次移請該前檢廳協拘乃該犯尙能法外逍遥迄於今日此次敝廳自　積極進行要求會審公廨迅予引渡然而該犯黨徒未嘗不冀施其故伎邀免天僇敝廳深以爲慮除已向會審公廨催請趕速預審一俟終結引渡來廳如何辦法再行奉聞云云 
[川中近狀之報告]  
　　四川成都省城因羅劉兩軍衝突傷及人民延燒房屋經政府派員赴川查辦等情已迭詳本報昨日旅滬川商又接渝城快信略謂羅軍現巳退至東門外劉軍則退出西門外明雖停戰暗中仍開溝築濠預備一切然商民巳受三次大損失莫不寃聲載道近日四鄉之匪徒冒充軍警四出擄刦竟毫無忌憚上月中旬由叙府開駛至川之元濟小輪行至瀘州以上被匪圍住開鎗將該輪買辦徐采臣擊斃搭客七人皆受鎗傷船身亦受彈傷不能行駛所載值價之物盡被刦去事後雖報地方官請爲跴緝迄未弋獲所有宜昌之貨祗可徐徐裝運滬上各貨請弗急進俟電續裝可也 
[粤路拼股之决議]  
　　旅滬粤路各股東前因主張拼股函請維持會商由廣肇公所設立驗票處分别核對註册呈報總公司以備查考並推代表赴粤參預大會已迭紀前報茲粤路總公司已於前日（二十五號）開會議定辦法上海廣肇公所於昨日接到維持會代表鄭曜東葉海屋兩君由粤來電當即抄送維持會及各股東一體接洽原電如下廣肇公所維持會諸公鑒承委赴會拼股經衆議决曜海微電 
[再誌搜檢行人之兇劇]  
　　公共租界内自老閘捕房五百十一號華捕張耀富於二十四號夜被搶刦新垃圾橋北首華通坊陳姓家財物之盜匪開鎗擊傷後復由麥總巡通諭各捕房中警探捕於二十五號夜分往各要隘搜檢行人有無携帶危險物品迨至七句餘鐘有甲乙丙三匪由東棋盤街走出見有探捕在彼檢搜因身畔　帶手鎗情虚圖逃經探捕瞥見以其形跡可疑尾後追捕該匪等逃至江西路廣東路轉角見有總巡捕房一千二百四十八號華捕山東人王子明站於路口恐陂攔阻甲乙兩匪突出手鎗開放王捕身中兩彈受傷倒地兩匪遂即逃逸尙有流彈擊中附近順泰福木器店夥葉炳榮及乘車經過之婦人某氏該氏手上略受皮傷仍即乘車而去王捕與葉由中西探捕一併車送仁濟醫院醫治各情已誌昨報茲悉葉被鎗彈擊中小腹深入内部不能鉗取已於前夜三時身死王捕身中二彈一彈由前胸擊入洞穿後背流血過多亦於昨晨六時半因傷殞命旋由捕房將該兩屍　舁入虹口斐倫路騐屍所報請公共公廨闗讞員於午後會同意副領事羅君各乘馬車蒞所驗明均係被匪轟傷身死無悮填明屍格諭令各該家屬領屍棺殮現葉之棺木已由其弟葉阿寳雇人舁回庽所王捕於今日午後二時舉殯麥總巡以該捕因公殞命深爲惋惜因特通諭各捕房中西探捕一律執紼隨送又以該捕身後　條擬即磋商工部局各西董優給家屬撫恤一面仍飭各捕房中西探捕於昨晚七時後分駐各要隘各橋樑繼續搜檢以免匪徒混跡而保治安 
文滙報云二十五日晚間愛德華第七路江西路口有匪徒二人身藏手鎗拒捕搜查開鎗擊傷華捕與行人各一傷勢過重俱於夜間殞命匪徒當場脫逃迄未緝獲頃有人投書言及此事略謂工部局宜設法鼓勵巡捕奮身捕盜凡有因公遇害者優予撫卹查目下辦法華捕於執行職務時遇害者其家屬至多得二百元僅敷喪費今若工部局規定華捕捉盜而被鎗斃者優恤其家屬一千元則華捕不致慮及身後家屬無以爲活當可遇事格外勤奮庶租界盜風或可稍戢工部局對於印捕與西捕當然亦應有撫卹其家屬之辦法租界中保險行頗多願收薄費　承保此險者固不乏人但工部局總以自行籌集撫卹基本金爲是云云 
[梅家弄發生盜案]  
　　淞滬交界之梅家弄鎭居民盛桂發家於本月二十五日晚九時半突有盜匪十餘名各執手鎗利刃撞門入室刦去現銀數十元小銀元二百餘角飾匣一只内貯金荷花瓣一枝金戒指四隻包金鐲一副銀飾數事衣箱一隻内貯皮衣數十件臨行時在大門外開放手鎗一響携贜往北而去事後經該事主查開失單分投上海松江各官廳報告請爲查緝 
[偵緝隊士拘獲盜匪]  
　　盜匪大王三子小王三子張學祥郭友生等日前行刦浦東鄉民顧子俊家逃匿閘北六區境内前日由偵緝隊郝隊員帶同隊士先後緝獲並拘獲窩家徐倪氏等押候吊齊贜物解送淞滬警廳究辦 
[剃頭店内查獲鎗彈]  
　　淞滬警察廳偵緝隊士胡錫生吳福榮於前日午前十一時在大東門外大王廟附近某剃頭店内查獲小蘇州一名搜出六響手鎗一枝子彈百粒帶至廳署詰據聲稱此項鎗枝子彈係胞弟某甲在北巿某姓處竊來囑伊變賣等語奉諭押候查明究辦 
[皖省請緝逃犯]  
　　安徽督軍公署　接濟匪徒軍械案内已革目兵余開勝及盜匪楊萬興高三即高麻子等七名久未緝獲誠恐遁匿滬地特懸賞格二百元遴派軍事偵緝員趙某劉某帶同偵探四名責文來滬昨赴松滬護軍使署淞滬警察廳分别投遞請加派軍警一體協同查緝以便解皖歸案訊辦 
 
 
 

Page 11

 
 
[滬寗快車之愆期]  
　　滬寗鐵路於下午二點二十分由寗開滬之特别快車照所定時刻表應於夜九點二十分抵滬昨忽愆期詢之上海車站據謂有行李車一節開至堯化門忽然出軌幸未傷人毁物此車須遲至明晨方可到滬云 
[繭巿消息彚誌]  
　　江浙皖絲繭總公所現因新繭上巿所接各縣繭商報告頗多茲將前昨兩日所接各地絲繭分所及繭商報告繭巿消息錄下嘉興新繭已於陽曆五月二十五日開秤每擔定價四十七八元到貨頗旺繅身亦佳嘉屬楓涇鎭蠶汛甚佳育者較往年爲多於二十四日開收每擔開價五十一元嗣因來貨品質甚高下午增至五十二元平湖繭巿亦二十四日開秤每擔收價定洋五十二元鄉人求售者尙未踴躍海寗於二十二日開秤每擔收價四十三元因養户嫌定價過廉不肯賤售故二十四日開盤增至五十二元而出售鄉人仍屬寥寥此後盤價尙須看漲湖州繭巿因華洋蠶商已於二十三日到齊二十五日卽行開秤水上警察廳現派有飛划十六艘在各繭行附近駐防縣公署自上巿日起亦派有警察數名分在各蠶行常川保護華洋各商運往該處收繭現銀均由飛划沿途護送保護頗爲認眞又聞無錫江陰兩縣因春繭甫經上山作繭故至今尙未開秤聞本埠繭商須至舊曆四月初八日方能一律前往日昨絲繭總公所已致函該兩縣各繭行請爲預備一切 
[漢口茶巿消息]  
　　本埠茶業公所昨接漢口茶商來電略謂新茶業巳上巿惟今歳出產比去年減少約十分之三現在祁門莊（紅茶）由俄商開盤價銀四十七兩至五十三兩爲止去年開盤祗四十兩後逐漸加至六十兩然與本年先令合算已比去年增加五六兩目下俄商巳買進七八千箱英美商尙多觀望現未開買今歳綠茶須五月中旬方能開盤云云該公所接電後當卽轉知滬地各茶商一體知照 
[米業會議禁米出境問題]  
　　本埠南北巿米業仁穀公所董事昨致同業通告云今因齊省長禁止米麥雜糧裝運出境一事准於初七日（今日）下午二時在大東門外仁穀公所邀集南北全體同業公同討論種辦法務請届時蒞臨如有規避不到者須罰洋一元云 
[應募華工臨時脫逃]  
　　道信洋行招募之第四次赴法華工其考驗錄用者業令覓取的保預領安家費茲有應募之無錫人徐阿四年僅十餘歳係南巿公義碼頭吳長泰機器店學徒由其師吳鴻德代爲擔保迨昨日登輪起程徐忽臨時脫逃經該洋行查知後即將保人吳鴻德及介紹人陳六寶姚毛毛等三人一併扭控浦東第三區警署詰據吳供在南巿一分駐所管轄地點開店營業遂由該署將人證移送一分駐所請爲辦理李警佐卽著吳等覓保出外招尋徐阿四交案未幾徐得悉前情不忍累及其師自行投所當飭吳領去前赴道信洋行招工處接洽 
[警界之怪現象]  
　　南巿一區一分駐所一等巡長何文漢前晚十二時與二等巡長南慶祥互相戲謔以致口角南巡長指何經辦各棚警察伙食賬目不符與之爭辯繼卽雙方用武由李警佐與巡官等排解不聽昨晨卽將兩巡長一併送至警廳經徐廳長親自詰問怒批南巡長之頰南巡長不服與徐廳長互扭致徐廳長手背被南抓破血出徐更大怒立命斥革收押候究一面令何巡長回所供職 
[江灣救濟婦孺會開會紀]  
　　昨日（二十六日）午後三時本埠救濟婦孺會在江灣開成績展覽會東請政學紳商各界前往參觀男女來賓到者千餘人請來賓先用茶點參觀學生運動及各種成績次推會董許默齋主席宣告開會次讀歡迎詞次由來賓杭席洋君演說略謂慈善團體非如政治團體之有補助辦理最難今救濟會諸善士苦心孤詣五年中糜欵十餘萬救濟婦孺一千數百人一切成績卓然可觀深足動社會好善之觀感末言請諸善士竭力進行必使拐略事實消滅而後巳云云次由會董袁履登君演說略谓今日江灣賽馬而諸君到會仍復踴躍具徵熱忱可感次由代理上海審判廳長蕭子學君演說辦理救濟被拐婦孺之慈善團體最非易事今觀該會辦理完備殊爲滿意次由前董事薩鎭冰上將演說謂深望今日被救小孩將來皆能自立擔任社會職務爲吾儕之弟昆云云次由男學生唱歌女學生樂無末由許默齋報告本日臨時捐助姓氏是日來賓到者除薩上將外尙有滬海道尹曁淞滬警廳英廨會審員闗君各代表上海地方檢察廳長林仲立君代理審判廳長蕭子學及其他諸君會重紳商到者則有朱葆三王一亭宋漢章黄涵之魏清濤徐乾麟陸維鏞諸君不及備載女賓到者亦數百人四時散會該會西樂隊及全體學生於來賓到會時皆鵠立車站迎送茲將捐欵姓氏列下戴運來君解金奎君各二百元陸文中君李志方君朱琪祥君各一百元洪文廷君七十元魏清濤君陸維鏞君無名氏介人君無名氏沈豹臣君宋漢章君田澍霖君沈燮臣君各五十元張十具君黄涵之夫人袁芸生君項如松君陳伯齋君黄太太各四十元薩鼎銘君吕耀庭君曹蘭彬君林仲立君蕭子學君各三十元徐乾麟君魏陳氏馬韻鈴君周薇垣君陸陳氏各二十元王補生十五元毛鈞翰君黄康臣君黄尹孚君謝蓮卿君無名氏無名氏吳陸氏葉春樵君王盈昌君田顧氏鮑維泉君趙鏡鴻君管陳氏各十元徐陸氏徐廉氏徐吳氏汪守鴻君徐吳氏葉記沈文秀君王潤身君恒昌甡號蘇德恭君周濟君毛全泰君謝浩泉洪益號徐氣平君吳福治君鄭章氏朱女士葉公記葉太太尹管氏管陳氏盛彭氏管潘氏各五元譚克逢君三元無名氏無名氏杭席洋君無名氏無名氏許張氏羅克香葉大小姐葉二小姐各兩元趙雨亭太太洋一元錢五千無名氏蕭譚氏各一元共計二千餘元 
[英國商務委員就職]  
　　文滙報云英人福克斯氏奉駐京英代理訓令已就駐滬商務委員之職除星期日與星期六外每日午後二時至四時在英總領事署辦公 
[卾省米巿之電告]  
　　南巿某米行接漢口永豐行來電稱湖北漢口兩埠米巿本有起色昨日接官廳禁止米糧出境封鎖港口等諭故巿價頓見平靜 
[紹興同鄉聚餐會地點又改]  
　　昨報紀紹興同鄉會晚餐會改於法馬路鴻運樓舉行一節茲悉於是晚六時以後又經衆會員議改寳善街馥興園聚餐以該處較爲寛暢也 
[寧波同鄉會催償漁船損失]  
　　寗波人周千琳漁船與英商太古洋行頴州輪船互撞沉没一事前經寗波同鄉會據情面懇朱交涉員轉致英總領事令飭該行賠償損失在案茲聞該同鄉會以該漁人在申勢難久候又代爲函請交涉公署轉逹英總領事飭催該洋行從速議結以恤商艱 
[西國節期之休息]  
　　明日星期一爲耶穌誕生之期本埠各銀行曁各洋商均停辦公事一天以誌紀念 
[緝私營制之改編]  
　　兩浙緝私統領蔡和林以蘇屬内河各營營制餉章及各屬巡船參差不一編核預算册報等項諸多未便亟應規畫整齊以資一律故於日前召集蘇五屬内河各營五管帶詳細核議定以每營設巡船六十艘分爲五隊每隊設正副隊長各一員計轄巡船十二艘核議定妥當即將改編情形呈奉兩浙胡鹽運使核准照辦昨已分飭各營從事改組矣 
[抛擲炸物之嫌疑]  
　　滬城豫園勸業場迭次被人抛鄭炸物屢誌前報茲悉陰曆初五晚七時三　被人將大金錢炮抛　之後即由偵緝隊在場内拘獲李永傑林敬來二人以其犯有嫌疑解送一區二分駐所由王警佐研訊據李林同供潮州人在民國路李庚記糖行爲棧司今因得暇來此游玩並無别情旋經庚記行主李子民得悉投署證實諭將李等一併保云 
[錢糧勿交催徵吏代繳]  
　　上海縣公署昨日訓令各巿鄉經董云案查二十二保催徵吏沈厚基與吏夥曹裕慶即曹佛寳催徵不力並有擅收挪用情弊查明欠繳之數提案押追並經分令高行鄉陸行鄉經董邀集圖董通知各梱業不得再將錢糧交催徵吏代繳如再有逕交催徵史轉繳以致虧欠等項仍着梱　追繳免致遲誤在案茲據催徵更丁昭榮戴榮章沈厚基王春林丁慎餘嚴福生王慎卿吳茂生倪承業范友根范友容程根棠唐掌全張海生禀稱吏等負催徵吏之責查催　圖忙漕雜稅曾經吳前知事布告責令各圖保自行交櫃不准寄交代繳等因乃日久玩生各圖保往往將糧寄與催徵吏或吏夥代繳一經查軋負欠不少斧鑿相尋吏等被其波累事出意外賠繳殊難再四籌思惟有請求重行布告責令各圖保按鄉帶摺自行繳櫃以杜弊竇等情除出示布告並分行各經董邀集圖董通知梱業遵照外合行訓令仰該經董邀集圖冀通知各梱業一律按櫃完糧不得再將錢糧交催徵吏代繳致有弊混務各遵照辦理勿延此令 
[浦東創設戲園之波折]  
　　浦東十八間地方近有湖北天津山東等處客民招股創設共和戲園已向淞滬警察廳領取營業執照定於本月二十六號開演茲爲三區署長解恩桂得悉深恐有碍治安特飭巡警查禁並勒令繳銷執照不准開演該客民等以一切布置所費不資一經禁止損失甚鉅現正集議挽回之策以免損失云 
[水路運繭須報水警]  
　　絲繭總公所昨接水警第二廳函開繭商紛往内地採購鮮繭業巳飭屬分别派船保護惟運送乾繭如由水道裝運者應由各繭商於裝船時先赴就近該管水警派駐所報告以便派船隨護絲繭公所當即分函内地各繭商查照矣 
[洋貨轉運免重征稅]  
　　江海闗稅務司昨出布告云現奉總稅務司轉奉稅務處令嗣後凡有已完進口正稅之洋貨如裝由火車在上海天津等口岸往來轉運自本年六月一日起准照滬寗鐵路轉運章程一律給發免重征執照令行遵辦等因轉行到闗合行布告仰華洋各商人等一體知悉此布 
[小工失足溺斃]  
　　前日浦東太古公司碼頭新甯輪船下貨時有小工通州人某甲因扛貨經過跳板偶不經心失足落水立時沉没至昨日屍身始行浮起當由各工人集資收殮厝壇候屬認領 
[續誌木工同業之衝突]  
　　木匠葉文天之學徒毛阿寳被同業江阿坤誘匿葉邀同業吳連生李阿弟向江理論被江毆傷吳李二人之頭部已誌昨報茲悉此案前日經閘北司法科叚科員訊明移送地檢廳核辦 
[江寛輪船修理告竣]  
　　招商局江寛輪船入塢修葺迄已多日現因江裕亦已損壞駛入虹口老船塢修理該局輪船祗剩四艘往來長江致各埠攬載之貨均有囤積故由該局一再函催滬南造船所將江寛趕速修葺業於前日竣事外面油漆亦已揩沬煥然一新昨午已駛至碼頭當卽裝貨定今晚開往漢口 
[警廳催緝刦案]  
　　淞滬警察徐廳長以滬南閘北一帶邇來刦案迭出歷　勒限嚴緝鮮有破獲故於日昨召集各區署警正巡官來廳面諭將境内出有刧案者飭警從速破獲如違唯該管警正是問 
[珠還合浦]  
　　新唐家弄延吉里三百六十八號門牌許恩甫控婦人顧李氏竊取值洋二百四十元之珠耳環串同姘夫陳文福銷贜於南京路外國首飾店内得洋二十五元業經捕房將顧李氏拘解公共公廨訊供收押在案昨由捕房將陳文福拘解公廨並由官媒將顧李氏解案經中西官質訊屬實判李氏押女所半年陳押西牢三月起案原贜交許領回 
[孕婦被毆受傷]  
　　停泊北新涇之船户張福根因其妻姚氏前日與鄰船王有吉趙阿貴碰撞起釁被王等毆傷甚重且該氏懷有數月身孕故特報告水巡一併拘解司法科該氏送往醫院驗明經段科員判送地檢廳核辦 
[婦人控告丈夫]  
　　住居北四川路之婦人張琴士在公共公廨呈控伊夫某自與某國婦人重婚後抛棄不顧並與包車夫阿三出示手鎗恐嚇逼寫離婚據將伊驅逐等情由廨准飭捕房昨派中西包探將張傳案先由原告張琴士之代表甘維露律師上堂譯稱被告係屬華人不應臨時冒入日本籍且牌票於意領堂期所請應請仍歸意領陪審等語被告延日本律師福崗到堂辯稱被告已入日本國籍此案應歸日領會審經俞襄讞商之日副領事林君判被告交六百元人洋步保候下禮拜六開審 
[夫婦同被驅逐]  
　　某客棧主李順甫曾於上年將樓面租於俞阿寳居住詎俞於今春私賣洋烟容留不倫不類之人在内過癮李因人多嘈雜向論不睬無奈於前日報告捕房飭探李三南前往將俞拘獲抄出烟具及烟膏數匣解送法公堂請究先山李順甫申訴前情並稱俞尙欠商人房租洋二十餘元因伊貧苦請免追究繼由捕頭禀稱查得俞前因犯事經公堂懲辦逐出租界有案詰之俞供因無别項營業故爲此犯法之事自知不合求恩寛宥旋由俞妻投案一味咆哮並稱李順甫亦私賣洋煙留人吸食詰其何不報捕該氏語塞判俞罰洋三十元充公並以朱氏不應在公堂吵鬧著即一併永遠逐出租界 
[娶妻不成之訟案]  
　　住居浦東爛泥渡附近之常熟婦人王竺氏有外甥女蔣蓮弟現年二十二歳於上月中由住居花園石橋之崇明人倪春狗倪銀華等爲媒許字於陸狗狗爲室當時收得茶禮洋四十二元擇於四月初三日完姻届時陸家整備喜筵邀齊親友特備執事彩輿赴該氏家迎親及抵坤宅詎該氏與女已不知去向陸即向原媒交涉旋經兩倪各處找尋昨將該氏尋獲扭控三區警署轉送地方廳下午經檢察官預審之下判該氏交保限將蔣蓮弟交案倪春狗等回去往邀陸狗狗來案再行訊核 
[婦女違背烟禁]  
　　法捕房包探李三南偵知小東門張王氏家有私賣燈吃情事當即前往將王氏及夥王阿毛拘獲抄出烟槍二支煙鍋二只煙膏一缸烟灰十餘兩昨解法公堂請究王氏供認私售洋煙留人吸食不諱王阿毛供在王氏處爲夥聶讞員判王氏罰洋一百元王阿毛罰洋二元以儆 
[私售烟膏之科罰]  
　　廣東路四百二十七號門牌某烟膏店前日私將烟膏售於朱壽生被捕查見以其違章將該店主婦周陳氏連同烟膏帶入捕房昨解公共廨經中日讞員訊供屬實判罰洋三十元充公烟膏送往海闗銷燬朱壽生開釋 
[女孩迷路]  
　　女孩春香前日在廣東路徘徊由捕查見知係迷途恐入匪人之手遂將該女帶入老閘捕房轉送濟良所暫劉昨晨由所解送公共公廨請示據春香供稱年十二歳原籍湖北父母俱故於去年被人挈至上海賣於福州路某雉妓院内現在學習彈唱因出外遊玩不認歸途致被拘案中西官判女發濟良所留養 
[車夫呑没白米]  
　　南巿十六舖泉漳會館衖内成昶米行執事郭富榮於陰曆本月初二日雇江北車夫江小胖子車運白米三石至西門外張裕興住宅内不料該車夫中途呑没避不見面昨日郭在南巿遇見江弟江福扭控第一區署請追米價洋二十二元八角江稱無力認賠當飭移送警廳司法科訊究 
[車夫串攫財物之惡習]  
　　黄包車夫袁鳳棠前晚在四川路串同在逃同類攫取坐客婦人方謝氏所携皮夾内現洋六十元圖逃經氏鳴由一千零九十六號華捕將袁追獲拘入捕房昨解公共公廨請究原告偕證方子賢投訴被刦情形並稱此項現洋巳被在逃之人攫去求追訊之被告供稱共洋係在逃之大麻皮所搶經俞襄讞商之日領枕君以車夫串攫坐客財物最爲可惡判袁　棠押西牢一年並着緝提在逃同黨解究 
[隊士破獲拐案]  
　　賃居南碼頭日升里之婦人張徐氏有五歳幼子阿二被人拐失招尋月餘並無下落茲據人報稱實被隣居開粥店之南京人朱阿根等所拐將該孩藏匿於某處氏即據情報告警廳偵緝隊士前往將朱拘獲並尋獲該孩一併解至一分駐所由李警佐問明理由仍著隊士帶回警廳請司法科訊究 
[虧欠貨欵之辯論]  
　　常州廣大北貨號主吳字澄經理薛慶生積欠滬上立新等二十九家往來貨銀一萬餘兩由各債權公舉代表裘錫九委任律師馮國鑫在上海地方審判廳起訴昨午由陳推事官開庭審理據裘錫九陳述被欠貨欵請爲訊追嗣據薛慶生訴稱欠銀屬實民人雖爲經理惟不負還欵责任旋由原告律師起而言曰本案主張係共同訴訟現在被告中之一人吳字澄於上海大東門内旣有住所本案應照民訴第三十五條　貴廳訴請審理且被告薛慶生旣爲經理按照商人通例十三條十四條亦應負責况於二月中出立筆據曾約至二月底律清償又與業董姚紫若磋商償欵辦法實皆負責任爲故原告對於被告起訴追償自屬正當辦法嗣被告文超律師起言曰本案主張先論管轄問題該店營業所在武進依據民訴二十九條應歸武進管轄貴廳不應管理應請判决馮　師又謂照民訴三十五條貴廳固應受理且本案又因踐約涉訟債務履行地現在上海依據民訴二十三條貴廳更應受理被告律師主　管轄實屬有誤應請貴廳依法判决責令被告吳字澄清償債欵問官得供諭令辯論終結並着原告將延期筆據及賬簿等呈案聽候宣判 
[介紹眼科醫生]  
　　青年會中學校所聘校醫方臺君爲美國眼科醫生得有該國兩大眼科學校畢業文憑現以校中餘暇設診於北四川路橋堍合衆藥居隔壁凡貧苦之人就診一概免費如購藥水取費五角凡患目疾者盍往　 
雜評二 
[今後之禁烟責任（庸）]  
　　二十一日之東方電會勘烟苗之英員以到處均無發見有返斾歸京　說當時此種消息絶無他方證實吾人固未之信然徐州等處素爲產烟之區旣皆肅清則證以贛省成例作爲竣事亦非出人意料之外今英員旣於　日來滬則其不憚奔波周歷蘇省轄境之内不特東方電返京之說出於訛傳而查勘蘇省之格外認眞亦自可以想見上海素非產烟之地加以官紳之迭經嚴查禁種一層早著成效縱近有匪徒私撒烟子之怪劇但以防範之周密要亦斷難逞志則毒卉之不至萌生會勘之保無意外可以預决惟今後禁烟之責任不在禁種而在禁運蓋禁種旣告肅清自不致再有復燃之日而禁運則以存土之遺孽上海一隅尤有特别之闗係其責任自較内地　　也 
來函 
[上海縣公署來函]  
　　逕啓者頃閱本月二十四日申報南京快信欄内載上海沈知事昨呈省署日暉呢廠因此次雹災損失三千餘元等云查縣署並無此項呈文想係傳聞之誤用特函請貴報館更正登入來函門内爲荷並頌日祉上海縣知事公署啓六年五月二十六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[無佛論] [  龍湖漁隠]  
　　昔張商英作無佛論竟日不能成一字妻曰公昔爲文伸紙千言今作何文其苦乃爾張曰作無佛論妻曰旣巳無矣何論之有張擲筆大悟遂精禪理予爲下一轉語曰旣已無矣又何爲不可作遂於無所論中尋出論來打破虚空方見眞無方見眞佛因作無佛論以爲龍華會五香浴佛之佛門弟子之一棒喝其言曰 
嗚呼佛也佛何在哉佛居雪山自在雪山肉髻長衫坐而問之月冷星寒嗚呼佛佛何在哉佛遊寂滅寂滅之天無卓錐穴水冷風寒天奔地蹶嗚呼佛一佛何在哉佛募祇園錫聲振谷乞食流涎三餐枵腹一缽無　嗚呼佛　佛何在哉佛在袖中補中何有五色珠封一色不具兩手皆空嗚呼佛也佛何在哉佛在眼中同物眼中空花梧桐吟吟其笑花落桐風嗚呼佛也佛何在哉佛在耳中鼓鐘木魚聲度西東忽來忽去颯颯西風嗚呼佛也佛何在哉佛在梵尊遠而望之丈六之身不見其頂尺寸　分嗚呼佛也佛何在哉佛在指頭一指一佛佛佛來遊撒手尋佛橋水流嗚呼佛也佛何在哉佛是士牛打死士牛皮破血流問取石頭石頭點頭嗚　佛也佛向在哉佛是木馬木馬不嘶　吃棒打喚醒木馬裝聾作啞四面尋之不可得也嗚呼佛也四十九年無半字也三十二相誰其似也八百刦來法輪空也麻麥一飯食自豐也渡人恒河空地獄也氷霜一宿居自足也五千餘卷至今里也講經四萬生青蓮也猪子不識心如死也車　不聞遊　始也林中宴坐身無有也以幻抱夢無取受也無根之樹誰之種也水月如如實不動也天上天下惟爾尊也一語都無居正因也不治不亂無爲而成不言不信不化而行是之謂無予善思維是之謂佛乃無其機即無　佛卽佛即無嗚呼佛也微乎微乎（一） 
栩按學禪門語者每以不可解之解說欺人茲作則句句可解而究其應如何解則又微妙而不可言文人參禪固宜如是彼參乾矢橛之禪者直乾矢橛矣 
工業須知 
[除蟲菊之栽種及調劑法] [  醉生]  
　　除蟲菊係一種菊科宿根植物有紅白二種紅者爲波斯種（原名ＣＴＹsanthomnmTosanm）白者爲奥國種（原名OrysanthemnmChianrarnfolium）性質强健繁茂力盛内含一種芳香物質爲驅除害蟲惟一之良藥非惟僅能預防蚤虱凡對於侵襲人畜蝕害草木等之害蟲皆足以斃之而無餘如日本所售之立斃臭蟲藥粉及立斃蛟蟲線香等皆以除蟲菊爲重要之藥品醉生去秋向北京農事試騐場索得白花除蟲菊種子一包於今春三月初播種現下其苗已長寸許矣諸君如欲種子可逕函北京農商部農事試驗場索取（函内須附郵票三分）至基栽培製粉等法舉其所知者略述如下 
（一）栽培法於穀雨前後粉碎土塊和以馬糞（無馬糞則堆肥亦可）草木灰等作成苗床（少則可於花盆内行之）灑以水俟其全體膨軟後即以除蟲菊種子撒播其上更篩細士覆之以不見種子爲度但不可過厚因其種子極細過厚則不易發芽其上再以稻草一層覆之以防泥土乾燥且須時灑以水發芽後去稻草苗長二三寸可移植於高爽向陽之處每枝約距離五六寸勤除雜草遇乾燥甚時則沃以水肥料宜用人糞堆肥草木灰等於春冬施肥二三次但肥料過多則徒茂其枝葉而不能收多量之花此則又當戒也（未完） 
集益錄 
　　第十三間近日正值繅絲之際所廢棄之蠶蛹我國充作飼鷄鴨之料但近年來各地所產蠶蛹常有人收買售於日本謂係充作造肥皂之原料惜不知其造法如何其功效是否與獸油魚油同望博物家研究揭示庶足以挽利權而振實業[  西湖月樵]  
家庭常識 
　　種牡丹變色法牡丹開後必結種待種成時摘而收之至翌年春風時節將其種投於顔色水中欲黄色則投於洋黄水中欲黑色則投於墨水中泡一星期將其種埋於土由勿使受乾夏間即出届時開花即如所欲之色 
治口内火瘡法至藥店購七八十文之冰片研末用紙管吹於瘡際二三次卽愈可以省買很貴之藥水 
培養茶花法以生猪脂埋於根際樹小只須四兩樹大則須半斤來年開花極其肥大且能保其長茂但須秋季爲之否則無效治大麻瘋法此法甚簡單然最不易行患此病者若能决心在暑天裸體立於蛆蟲最多之毛厠塘中約十分鐘即愈永遠不發治秃瘡法用雄鷄頭三個燒灰研未和水敷之約二三次即愈永無後患[  湯易]  
竹器日用空白之竹器以墨作書晝於其上俟乾更以硫酸依書畫而塗之烘於燈火上少頃以水去墨即呈黄褐色之書畫頗覺雅觀非刮削不致褪也[  緝人]  
長篇小說 
[寫情小說柳暗花明錄] [  常覺小蝶天虚我生合譯]  
　　第六章（二） 
　　次日晨興至晏尙覺頭沉沉然叩眸子亦倦出面其父牧師曰吾愛汝今日面色殊不佳得母乏乎茜雪曰薏　汝頭痛歟當食果子鹽薏德曰否吾曩在校中亦曾食此鹽其味乃較頭痛爲劣卜蓓曰劣哉薏德吾亦未見天下之物乃有爲汝所認可者牧師見其姊弟又將交釁則即　言曰薏德昨日之會樂乎吾乃從未遇人之可親有如羅倫伯　者卜蓓曰然薏德吾問汝汝何爲乃造謡諑謂其人高冠而目鏡今彼何嘗有此兩物者薏德作色曰此我如何能知我但以我所見者言之耳牧師曰卜蓓母喧彼所見者殆另爲一人或者即爲蘇惠恩亦未可知是無怪薏德之誤認矣薏德塞耳曰卜蓓求汝勿　言此可乎自昨至今羅倫伯爵四字幾成爲汝口頭之禪吾耳起重繭矣卜蓓鼓掌曰女郎此言見良心矣蓋吾知汝亦必心内自疚也但汝若自往請罪則吾知伯爵亦必能開一面之網恕汝舊愆牧師恐薏德又爭乃曰茜雪汝今晨不須往村間播道乎薏德吾愛汝卽隨若姊同往如何薏德曰否蓋今日尙有同學十四人須一一作回書不能往矣牧師曰然則汝可往吾書室彼問安靜當不患人擾汝卜蓓曰然即字典亦有特恐汝無此長性作書不見維廉來矣維廉者爲一闊肩之少年其偉乃倍於薏德而面善頳乃如十三四女郎髮作黄色如受朝日其人善相馬而拍球亦甚擅長然使上帝能再賦以口才及玲瓏之心竅則維廉亦當成爲完人矣特惜世人缺陷者多故維廉亦不能免此其家本亦世家顧其歷祖列宗皆不知生財之道所有家產故已抵押殆盡而維廉將來終亦不免爲窶人也其唯一救貧之法則唯有娶一多財之女郎則維廉家業庶可支持而不墮實則此事初亦非難蓋以維廉之頎美正有許多女郎但求慨然一諾即可更其名稱爲維廉夫人然而上帝弄人往往使人難耐蓋已早在維廉心中深嵌一人而其人之窮亦正足與維廉相匹然則維廉之命運不將從此終窮耶夫使此女亦愛維廉則亦尙足爲維廉解嘲而無如所愛之人乃即爲天眞熳爛絲毫未知愛情之薏德也可奈何薏德此時張其深墨之雙眸痴然以視維廉面上現爲憨笑絶不知此少年心中方自跳躍有如籠鳥旣入即立於窗門之次以手弄其冠簷週而復始面則大頳乃如被酒牧師則温和如故笑而言曰維廉已早餐乎維廉咀嚅曰謝丈巳進食矣言次訕然以近薏德言曰姑娘别來無恙否昨　君歸吾乃至樂視君氣色大佳而吾心尤慰此數語後其詞源巳竭雖竭力思索乃不能再作一語面頳直至髮根則益弄其冠簷不止 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之交通 
[論中國輪船招商事（見本報壬申年十月三十日）]  
　　輪舟之駛行中國也巳數十年於茲矣卽輪舟之通行於中國也亦巳十數年於茲矣是華人旣已深知其有利矣然旣深知其利而必使西人獨專其利則何哉本館昨錄輪船招商局之舉則眞能留意富强而使中國之利不致爲西人所專是可喜也其設局則在浦東二十四保地方所以便裝運盤駁之往來也其隙地則有二十餘畝所以便將來添設棧房之安頓也其經理則以官而不以商所以爲裕財足國之道也其經費則仍招商以助官所以便　奇計麻之局也此固國家一大政事之所闗一大局而之所爲轉移也夫機器製造局之設所以盡西人之技能也輪船招商局之設所以自保中土之利源也官造輪船而僅僅乎爲兵船爲砲艦則其用旣不廣其資旣可惜且兵事平靖將遂無所用之必聽其廢棄而後已則仍與製造輪船之初意不大相刺謬乎哉自設招商局而凡所已成之輪船旣可通行江海以爲附貨搭客之用即凡未成之輪船亦舉可加選工料以爲盡退風逐電之能豈不美哉夫輪船之初駛行也華人尙不知其創造之法又何由知其駕駛之法乎旣不知其便捷之法又何由知其攬載之法乎今則耳濡目染漸已習慣自然矣且漸知爲時局之宜變氣運之宜新與利權之宜歸矣故曾文正李節相皆加意於此非好爲新奇也非好矜便捷也蓋實知爲利之所在有不得竟爲西商所專故事宜急辦也至該局中將欲添置輪船幾何只駛行口岸幾何處則尙未知其詳也然聞其已託人前赴英國購辦輪船二艘又於數日之前已購辦英公司之輪船名亞夫者其價則五萬五千七百兩以是可見中華官憲實有深意以成此大舉也華商咸當踴躍輸銀入股以盡取火船之利益不必專仰賴於西人豈不美哉且該公局之設吾决其獲利也必矣比如同往天津一時有中西兩船並開吾知中人之附搭華船而不附搭西船此自然之理也且西人之辛俸工食皆爲殊貴吾計華人於此舉也初或用一二西人以爲敎習嗣後可以全用華人不用西人矣則其使費開銷必當大省此又自然之理也以是理揆度之華船則使費輕而客貨多西船則使費重而客貨少數年之後其利益有不專歸於華人者未之有也然則華人之通行輪舟也定見日新月盛矣此特其　矢耳西人之於各通商岸口駛行輪舟以與華人爭貿易之利擁貿易之權者必將漸衰矣此殆其强弩之末耳吾所尤願望者則中華此局必當堅持其後而勿爲人言所摇惑至廢於半途也 
尊聞閣筆記 
[朱某（見本報甲戍年三月十九日）]  
　　吳中朱某浮浪子也美豐姿年方弱冠作賈揚州偶尋花柳有妓名翠雲者積貲頗厚年長於朱而徐娘風度不減當時悅朱貌欵留之數日盡以所蓄予朱遂訂白頭之約朱有老母幼時曾爲聘張氏女至是母以朱年長使歸成禮逾年至揚翠雲知　怨而不怒謂朱曰妾本娼家自知非匹但得詠小星之什不使女蘿無託秋扇見捐平生之願　矣不知君意若　朱許諾且矢之日苟不與卿偕老　有如皎翠雲惑之不疑也無何鴇母死翠雲又多病門前冷落醫藥之資幾不能措日望朱至朱因别有意中人竟絶跡不登其門翠雲由是怨憤益深疾亦有加無已臨危時呼負心郎數聲而殁是夕朱方獨坐忽見翠雲自外入批　頰遂成　疾口喃喃如有所語百計治　終不見效將束裝歸里而顛狂更甚嗚呼十年一覺揚州夢赢得青樓薄倖名其朱某之謂乎 
[雲間逸事（見本報甲戍年三月十九日）]  
　　婁縣汪大令紹興人蒞婁四載曾杖斃四十一保六七圖保正沈鴻慶一保廿二國保正萬松茂甲戌二月汪子婦病甚婢煑藥忽見窗外一籃面鬼門内一赤面鬼各持火又擊藥鑰　然有聲婢胆落仆他其妾喚婢不應出見廚房中有鬼揶揄同稱索命其妾大懼奔告汪汪爲之延僧禮懴云 
文苑 
[花間紀事詩（見本報壬申年六月二十四日）（夢蕪香館主人）]  
　　　轉歌筵又戲場身心畢竟爲誰忙無交不訂　臺酒有願須燒十廟香生怕老奴來入座慢呼小婢去鋪床尋常亦自誇消受出色衣裳愜意妝 
鳳釵斜插傍雲歌鶴鼈新裁趁雨披每　客多驕姊妹　因人熟避娘姨紅箋招印風流字白紙燒除月晦期常見自家顔色好小菱花盒四時宜 
承塵高幕地衣鋪洋紙新鮮滿壁糊翡翠聮書濃墨潤玻璃燈掛彩繩粗榻便曲臥身宜瘦鏡總空懸影不孤點綴洞房原綺麗也知能稱貯金無 
嘉賓絡繹應箋來杯勺安排綺席開拇戰定須爭勝負目嗔便要費疑猜烏師按笛能提曲鴇母窺簾祇愛財脩到房　張夜宴幾抛心力　粧臺 
絮語宵深竟不知一番嬌泥醉時歸懷疑默問牙牌卜遣悶問聽手鼓詞掐股藉舒無意恨倚肩甘認有情癡留人遂客探消息粥後看鋪報疾遲 
燈前圍坐集釵裙知弄樗蒲喚入羣猜謎笑防明日雨含羞偷說昨宵雲預留廚菜惟邀我分送盆花不到君佯怒易生還易　曳蟬蜚語是傳聞 
鴉　螺鬟焂幾秋嚬時歡笑默時愁味酸勸試玫瑰醬香　　籠苿莉毬同此枕衾多勉强果如膠條任勾留别携贈物天然姑繡帕羅囊仔細搜 
習慣寒暄記曰邊手擎瓜子步移蓮　過盡午知神困齋及生辰檢卷宣花燭點餘還守歳菓盤開出正逢年而今誰買千金笑難乞蕭郎小貨錢 
飽看秋菊與春花嬌小如何解憶家忙煞相帮因近節偶來同伴要加茶破瓜不擇終成怨題葉難憑或是差爲問及時行樂事馬車馳騁向龍華 
鶯結芳鄰蜂結房舊新更續太荒唐情郎寂寂無從覔妬婦紛紛信可傷難得歸良先脫籍最憐悔嫁復登場何當徧　癡兒女十萬明珠盡數量 
神話 
[李生（見本報甲戌年四月初六日）]  
　　筍溪李生幼聰慧有美才秉性温茂而好清潔書室中陳設甚精纎塵不染窗外薔薇滿架當花發時香氣醉人常讀書其下或小飲數杯一夕月明如晝清風徐來有老叟叩門而入鬚髮皓然衣冠樸素自稱廣平子曰聞君風雅故特相訪生本好客一見如故乃携酒邀其共飲花間老者善談論口若懸河滔滔不絶而所言皆怪誕之事生笑而不信老者曰君見聞未廣眞夏蟲不可以語冰干寳搜神任昉述異豈盡不足信耶生謝之自是常與生處生有扇一柄上書木元虚海賦楷法精妙老者見之愛不釋手生遂相贈無何有友送牡丹兩株將種於薔薇架邊掘地未一尺得書三緘巳盡爛壞視之乃太平廣記也而生所贈老者之扇亦在其傍始大異久之乃悟曰廣平子豈即是書所化乎遂焚之而老者亦不復至矣生自述如此 
 
 
 

Page 18

 
 
   
 
