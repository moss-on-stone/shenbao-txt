# 1882 - 162 - 4903278

 

Page 1

 
 
[新印縮本增選多寳船時文出售] [  點石齋主人啓]  
廣東所刻之多寳船時文向巳風行潯内爲業舉子家朝夕掃　然其中虚題頗多間有文不對題者至字之訛誤模糊猶其餘事是以閱者病焉本　不惜工本於今春廣延名手校　凡有題無文以及破體字悉爲勘落校正又博搜鄕會時墨及名人課作挨次增人另請善書者八十人照樣謄淸然後用石印照相法印成縮本統計實數文七千二百九十六篇每篇俱加圈點勾股其字之大小與本齋所印之康煕字典髣髭妙在墨色濃淡相宜字字淸晰實　珍愛現於五月初當可印完準於五月十五日出售每部訂成八本價洋四元如蒙購閲　至申報舘間壁之申昌書盡室價買或有　買者請移玉至申報舘帳房面議可也此布 
[論疏濬吳淞口]  
　　天下事沾其利者必思去其害共其苦者方可分其甘此古今不易之常情亦遐邇無殊之恕道也而况其地在吾之域中其事爲吾所應辦者乎方今中國長駕遠馭講求富國之道一二大員通籌全局闢拘迂之成見拓遠大之新　帆飛雲駢輪輾電疾廣闢口岸巨洋葦杭可謂極通商之能事矣而獨於通商之口岸則初未見留意如天津時有碰船及膠淺之事漢口時有撞覆及走錨之事特此或起於倉猝或限於地勢不能以人力從事其口岸之生意最大而船隻之進出最多與擱淺之最易可以盡人力而不盡者莫如上海吳淞一口夫吳淞港面寛闊中國南北洋各口其坦易莫吳淞若者旣無山礁之觸礙又無水道之紆廻不過一沙横亘口外以爲屏障是亦天設之險藉環曲障其直率者則各船進出但能熟悉沙線遶沙而進何所爲難無如水之出口其勢宜急而不宜緩急則溜大將内河流出沙石　勢冲帶盡人大洋不至積滯爲患吳淞攔口有沙沙又堅固凡港内沙之冲刷而出者被其擋住倒回進口日積月累水逾淺而沙逾高遂爲行船之書一經擱住盤駁需費拖帶需資中外商賈交苦之然吳淞之地固中國之地也船有稅中國徴之貨有厘中國抽之所謂沾其利而分其甘非耶則水道梗滯之害中國不爲之去孰去之商賈阻擱之苦中國不爲之謀孰謀之是固不容諉之於人也按西人有挖河之機器極爲靈捷價非昂貴而挖土勝於人工遠甚中國向曾用於臨淸一帶因水淺不能施展以致徒勞往返若用於吳淞當必可以奏功且不須另派員役祗用駐口各兵輪之統帶令其兼管卽命兵役將機器逐日濬挖載沙赴口外大洋傾棄司其事者着諸兵船互相輪値事不甚勞而功可大集且使軍士習於勤勞免致惰玩無爲上岸滋事是亦一舉而兩得者也且吳淞之宜濬西人亦屢言之非兾動中國秉政之聽而起爲之謀乎無如言之者諄諄聽之者藐藐日復一日年復一年中國果不爲之謀吾恐西人將有起而爲之借箸者在西人固爲通商便利起見不求酬勞不責費用而以中國之土地須西人爲之整頓不且爲天下笑乎卽如海上各處之燈塔近口各礁之駐船口内諸灘之標識凡通商口岸道路有碍於行駛者皆一一整設不遺餘力船舶均受其益而獨區區吳淞一口其利爲中外所同沾其苦又非外國所獨得抑且爲通商第一要口竟置之不問聽其自然並不思所以開濬之前雖略加疏掘而虚應故事旋挖旋長於行船毫無利益安得謂之人情謂之恕道耶中國習尙因循由來巳久當道諸公大抵深居簡出至其在位也不求有功但求免過地方之利弊可以延緩則延緩可以推缷則推缷一俟任滿交付後人後人卽踵前人之武習其故智以爲得計此中國官塲之枕中秘也往往有屬吏謁見上司上司愛之者必勉之曰不可多事其位之下者則效勤献策朝上一條陳謂某地似宜整頓暮陳一論說謂某事似當措施然必擇地之可以邀功事之可以獲利者始足以攖其心動其念否則箝口結舌若罔聞知避之惟恐不後此吳淞疏濬之事所以無人議及也噫亦可慨巳 
[巨艦行程]  
　　接到倫敦電報言由漢口裝茶赴英之斯德林葢斯德里輪船已於上月二十八日過蘇彝士河可謂神速之至矣 
[出洋領照]  
　　海參喊一埠爲俄屬地計距琿春只二百餘里旅居該埠之華人統山内山外約有十餘萬耕種者半貿易者亦半前年因中俄有交涉事俄廷恐盜賊混入境内故議定新章凡華人往該埠者必須在通商地方官處領得護照轉向俄國領事官處簽名盖印方準前往否則不能登岸是以上海關道曾經出示曉諭在案無如華人未能徧悉而往者仍多一經該處關吏查無護照驅逐折回或轉向駐日本之中國領事官處請照而去甚有被扣留罰作苦工者又該處無中國領事保護遇有詞訟案件均由俄官判斷其中是否公正亦所未悉前聞琿春有某武弁往該埠購物未曾領有護照被巡捕查出送官判罰在山内作苦工一月該弁官卑職小任其作踐竊願嗣後華人欲出洋而前往該處務須遵章領請護照免得抵埠後多一番磨折也 
[高官發配]  
　　高麗安邊府及元山津地方土人兩次毆傷日本人經高廷將各地方官撤任等情已死前報玆聞因此案罷職者爲咸察道監司官元山津辨察官及安邊德源二府官均於三月底逮至高京交刑司訊間其承審官云汝等身爲民望不知國家關繫不管束人民以致屢次毆傷日本人於必何安該監司等供日人不知禁令輕人内地陡遇此災實出意外於職等毫無干涉惟有失察之咎耳承審官又云我國人民往遊日本彼國地方官欵待極殷内地亦准随意游行今彼國人民人我内地不但不爲優待反屢被土人毆辱準諸情理亦屬不合卽彼國人民未悉禁令輕人内地理當勸其速歸亦不致驟漕禍變此皆汝等旣不能防範於事先復不能彈壓於事後以致釀成釁端厥罪難辭着卽下獄現據漢城道路傳聞此四人已定軍罪不日遣發遠島効力云 
[增兵設防]  
　　日本對馬島與高麗僅隔一水現在高麗與泰西各國通商往來船隻必經是處是以日本政府深爲留意特命六營鎭臺分兵前往島内駐紥藉以防禦云 
[日茶暢銷]  
　　日本産茶之處向以山城國爲首出惟紅茶甚少以致銷塲蹇滯前有西商延華人往該處製茶所製出者味薄而色淡遠不及中國茶葉運至横濵無人顧問以賤値售脫去歲日本人悉心整頓聞今年所出之茶較去年爲佳出産又旺所以西商競相價買計西五月内所售出新茶共七萬四千餘石約計洋二百五十萬元云 
 
 

Page 2

 
 
[大興土木]  
　　日本皇現欲大修宫院并另建紫宸殿已命太政大臣海軍中將爲正副監工總裁聞經費甚鉅約須三年方能竣工云 
[福州地震]  
　　福州西字報言上月十八日將近午刻該處地震約震一分半時幸無傷損人物惟自鳴鐘則停擺者不少瀕海而居者覺震蕩較甚也 
[寍信摘錄]  
　　寍波西人來信云前日所述寍波艇船水手改用粤人一節刻下該艇俱泊在寍波閒暇無事而該粤人等皆自恃砲船聲 
勢不免有所滋横一日與一商船西人口角遽致相毆現在巳由官憲辦理其如何啓釁俟訊斷後再述 
[官塲雜錄]  
　　江右城外河下近到有江軍水師砲船數十艘聞由統領賀芷瀾觀察於省外各營抽調來省會操者新授九江鎭總兵朱 
軍門淮森於四月十八日抵省二十日遂向中丞辭行前赴新任又贛關道文觀察惠亦於是日禀辭次晨揚帆赴任矣 
[賽會紀略]  
　　南昌進賢門外黄司空殿於上月望日起爲賽會之期共計五日其辦法先將殿内各神像抬至行臺自是逐日早八點鐘巡遊街巿計神轎二十餘乘均結綵鬚轎前用旗幟牌匾鼓吹笙簫作引導火砲之聲不絶於耳至上午十二點鐘仍回行臺小憩隨升砲開台演戲看者人山人海惟連日晴朗熱氣薰蒸殊爲難耐云 
[船局通飭]  
　　福州船政局之各輪船上所用執事人自大副大車以至燒火水手等或由駕弁稟請或由局内荐用或由大副大車轉求駕弁得以備位其間無非瞻徇情面初不問其能勝任否也去秋許總監工私放萬年淸管駕嗣爲黎星使察覺立卽撤退並出牌曉諭前月更調泰安振威兩船管駕文案處嚴君共荐大副三車及水手等七人黎星使查出與廠員無干而不能不責成廠員留心看管故立下通飭一道以示懲儆兹謹將札飭抄錄於左欽命總理船政大臣黎爲札飭事照得各廠匠徒健丁每遇工次更調輪船管駕紛紛請假離工寅謀船上執事或任意在外鑽營殊屬不成事體查輪船管駕請調各項人等應候本大臣批准方行充補如用廠中匠徒健丁者亦須由管駕官禀請本衙門飭廠泒撥赴船豈容瞻徇私相授受合行札飭爲此札仰該委員卽便遵照傳諭各匠徒健丁人等除由管駕官禀請奉泒赴船外嗣後如有該廠匠徒健丁屢假曠工鑽營赴船情事察出定卽從嚴懲辦該管委員并于未便毋違此札右仰各船各廠准此 
[開行收繭]  
　　金陵南鄕横山左近之霜村現聞有人在彼開設收繭行專收蠶繭運經上海繅絲該行房屋早經修造整齊刻已開巿貿易其收買價目雖未盡悉然必當令賣者合算庶鄕民之有繭者方肯售繭而不售絲也 
[淸淮官報]  
　　四月初九日漕憲牌示云江西袁州衛缺委請補斯缺之額勒金署理 
[馬戲初誌]  
　　前日晚爲車利尼馬戲開演之第一次中西人往觀者甚衆約計有三千人九點鐘時西樂競作開臺搬演計演十二齙第一次馬十匹男女各五人分騎馳驟或一馬獨行或數馬並行皆與樂聲相應疾徐悉聽人意第二次兩人上架盤旋或横身若睡或倒懸若墮而足可鈎人手能援物變化不測莫可端倪第三次一人牽虎斑馬登臺其馬極解人意行止跳躍悉從人言第四次一人立於馬背策馬疾馳而其人初時着英國水手服旣而忽易阿爾蘭之服旣而又易施各冷之服轉盼之間變化不定奇在速也第五次有西婦騎馬馳驅馬旣調良人又娬媚其步趨悉按西樂諧聲應節殊足娱人第六次有三人皆手胡琴而舞幼者年僅八九歲忽行忽躍忽翻觔斗倐忽變幻而手中胡琴按板合拍並無絶續之時觀者莫不拍手喝采最後幼者以馬　弓夾於膝上而以胡琴就其膝拉之亦復合拍是可謂絶技矣於是少息俄而復演一西掃武妝而出其齒力不知幾許先以齒噙一椅舉之使上數噙數放若無所事旣而兩手執兩彈其彈中間有棒而以彈着於兩端棒及彈約重三四十斤雙手運轉毫不費力少焉以花鼓桶一滿贮淸水桶則絡以繩該婦以齒啣繩桶爲之舉即傾棄桶内之水以示信復以齒啣繩而令人將繩拉上懸立空中兩手各持手槍轟然施放忽而倒擲而下足鈎於繩頭則下垂啣一銅炮一人拉其繩至半空　然一響炮聲如霆而自來火爲之息隱聞銅炮重一百七十五磅而竟能啣之而放亦駭聞事也第八次則一人偕一少女各立馬背上聳肩疉背撲擲跳舞竭盡其技第九次則有布國名馬名比司買兒克者車利尼親引登臺令之作人立作跪拜狀莫不如志盖本屬神駿而又教之有素故更覺可觀也第十次則一西婦立於馬背跳舞迅疾紙圈十餘擲身而過毫無阻滯技亦神矣第十一次則四男一女五人上臺翻撲跳擲各呈其藝其觔斗花樣翻新異常出色較之中國戲園不啻十倍第十二次則一男子立於馬背作跳浜飛馳撲擲等諸技技旣純熟人復雄健驚心動魄令人目眙舌橋凡此奇奇怪怪不特見所未見并且聞所未聞觀畢出門但聽中西人無不嘖嘖稱羡以爲得未曾有然此次開演諸獸尙未上臺倘虎猴熊象等各奏其技必當更有可觀且該戲班刻又减價官房僅收洋十三元板位前定六角今改爲五角觀者必更形踴躍昨晚坐中國婦女之處尙覺寥寥大約中國婦女胆小不禁談虎色變若知有如此奇觀則必爭先快覩矣其兩元之上等椅位華人尙不甚多滿坐西人幾無隙地今日爲禮拜六日間四點鐘開戲至晚則仍昭舊搬演　卜畫而又卜夜諸君當可　興縱觀矣 
[毆傷局勇]  
　　本埠小武當廟之巡防分局有某幕賓由靑浦來滬於昨日下午三點鐘時在祥記碼頭上岸命局勇四人呌駁船往搬行李爲爭船價啓釁遽致争毆駁船帮人衆約有三十餘人局勇力不能敵俱遭肆毆内有一勇名松林受傷最重於是該勇等逃回復帶多人前往捉人而該船戶等已各四散但將該駁船獲住未識作何了結也 
[勸修橋梁]  
　　本月十七日報内載有失足落水一條其人在水埠打狗橋西首之小橋上墮河身死緣此橋爲挑水者之捷徑架木爲梁本不甚固且橋欄只餘其半而亦摇之欲墜故行人易致失足近日則并壤欄而無之人行橋上勢極岌岌恐失足者不止一人也竊思此橋工程並不重大向不由工部局經理且近慮皆係木行曷不各發婆心亟爲捐修俾免傾跌之惠是亦仁術之一端也 
[尼庵類誌]  
　　上海縣屬尼庵林立其間眞修者雖不乏人而不守淸規者亦實繁有徒城中石駁岸北首弄内有老黄婆菴者其間供奉 
黄道婆稱是種棉花勤紡織之祖師該菴建已多年香火極盛城中除登雲橋姚家菴外當以該菴首屈一指而尼僧均年輕俊秀丰致嫣然布施者亦以該庵淸潔故每逢佛會轎馬駢集前日間有一少年尼不知何故竟私自逃逸經當家者託人四路密訪毫無蹤跡該老尼恐聲張不雅祇得隱忍又浦東洋涇鎭東南之某庵中亦有一小尼姑被滬城中某姓等三人拐引進城藏於城内楊家橋左近小屋内該處鄰居夜問聞内中嘻笑聲鬨鬧非止一日有施姓者一日於傍晚從門隙窺探適被内中所見以爲我家之事與爾何干竟欲飽以老拳并以鳴保嚇之而施某本係蠢愚不敢與爭服禮而罷拐尼者當時雖將鄰人嚇退因恐招衆怒故將尼又另遷别處矣 
[道憲拜客]  
　　新任海關道邵觀察接篆儀文及憲眷進署日期均列前報兹悉今日邵觀察拜謁本埠英刑司及各國領事官預經英界會審員陳太守照會矣並聞邵觀察拜客卽令陳太守同去故太守已知照捕房停解公事一日併歸明日辦理 
[少年輕生]  
　　昨早六點鐘時頭壩大橋上有二十餘歲之男子身穿深藍布衫袴似係工作之人不知何故竟從橋面東畔躍入浦中初 
 
 

Page 3

 
 
在淺處未能沒頂復又躍人深處各舢板赶集救援無獲未因何輕生也 
[料車生事]  
　　四月三十日下午白大橋北堍東首沿浜有木料車自東而西其木甚長適有馬車一乘自西而東一時不及避讓竟將馬車撞翻馬足受傷嘶躍不已幾將車輛掀人浦江喧嚷之際木料車夫乘間逃遁適西捕至急令人將馬車扶起追着木料車帶往捕房乃行不數武卽來豐泰木行之夥認領木料將其人一併帶人捕房管押今日會審署停訊想明日當解案審斷陳太守以載重小車邇來多生事者故出有告示諭禁兹特錄左欽加三品頂戴辦理上海租界會審事務江蘇卽補府正堂陳爲出示曉諭事照得租界地方車馬人行均有定章期無違碍而免碰撞先行小車高裝膨朜物件每致車夫遮目不能照顧前途曾經示禁在案邇來各處翻造房屋以致裝運竹木水料重物之車更形其多凡遇上下橋堍高低之處往往一任重車順勢飛速溜行並不多備阻勒之人設有不及避讓必致肇事情形固屬最險連日巡捕房時有獲解來案初犯者莫不從寛薄罰誠恐此等車輛日衆未及周知合行出示曉諭爲此示仰租界諸色人等以及各該作塲一體知悉嗣後凡用此項重物車輛必須權其輕重量力裝運凡遇上下橋堍高低之處務各多備人夫小心阻勒不得仍前大意肇禍致干咎戾其各凛遵毋違特示 
[環叩給示]  
　　本埠木匠滋事屢列前報昨日莫邑尊拈香回署有水木匠等十數人攔輿喊禀據云前日遺失斧頭蒙諭賠還今已多日並不遵諭環求邑尊速爲出示以便安業也 
[棍徒枷斃]  
　　四月十六日上海縣枷出白螞蟻顧明山等三人發十五鋪看管示衆有一人名趙新元者前日已死昨日顧明山又死聞均因煙癮甚大枷示之後無可過癮故致斃命尙有一人亦懨懨垂斃此等棍徒誠不足惜然觀其形狀亦殊可憐也 
[姑惡鳴官]  
　　前有高郵州人吳趙氏赴虹口捕房訴稱生女憑媒嫁與馮玉才之子馮萬元爲室因馮父子係輪船生理時常出洋我女屢被惡姑馮何氏痛打遍體鱗傷等語馮何氏稱媳馮吳氏係捲逃回到母家兩詞各執捕頭卽將人証一併解送英界會審署由陳太守訊供兩造各執如前碍難定斷太守飭均交保俟馮姓父子到案再行覆訊前日馮萬元投案謂家庭細故求請免究太守謂吳趙氏馮何氏雖係各執一詞然吳趙氏控女被姑毆傷騐有確據至馮何氏控媳捲逃係屬無憑旣據馮萬元求請免究准其將妻領回着馮何氏不得再行毆打案結 
[諭令遷移]  
　　悅生棧經收房租人投英公堂禀稱被開客寓之潘正生欠租向收無付請追等語陳太守傳到潘正生於昨午前庭訊經原告禀稱蒙飭差傳潘姓房客潘已悔懼將房租付來然我東人以潘非但付租疲玩且見其寫中躭擱之人良莠不齊恐致生事爲此情願讓收一月房金俟其住滿求請諭令搬遷陳太守俯准限一月搬遷著卽具限結潘則稱租其房屋不欠房租毫無錯事如何要我搬移况客寓中生財傢伙甚多急難遷徙太守謂凡有房東皆憑人租房爲利未有不欲收租之理潘正生付租疲玩庽客混雜不問可知仍飭卽具限結毋得曉辨 
[穿窬革面]  
　　包探陳阿九至英公堂禀稱昨在大馬路遇見四年前疉次犯竊送請懲辦過之老賊鄭姓搜出銀洋四十元詢其來歴不認竊贜爲此送案請訊鄭供蕭山縣人四年前犯竊是實管押期滿蒙釋回里今向母親處取得洋六十四元欲圖生理於前月二十二日到上海躭擱在大馬路寓中除用過現存四十元滬上親友甚多皆知我已學好可以到案作保陳太守飭差往問客寓主鄭姓是否二十二日住起包　禀已問過該寓鄭住日期無錯太守隨飭將鄭暫押着邀規矩人到案作保准卽給還銀洋否則尙須細查銀洋存堂 
[燒燬假貨]  
　　二十六日報列控究假冒一案經翁太守着人赴三菱公司查明再辦而順全隆行主總以假貨亂眞有碍名聲務請查究翁太守衡情酌理着將盈豐泰假貨起存捕房捕房以此種貨物不便拍賣是議得將起存之自來火於昨午後三點鐘時盡數携至四明公所南面西首荒塲上燒燬免致混淆云 
[逃妓續聞]  
　　前月二十八日報列逃鼓呼寃一案據江西婦李吳氏禀稱桂林又名三寳係氏之童養媳因家中窘迫致在西薈芳里之卓氏家學習彈唱前日由木作頭徐姓客唤出局初被藏匿繼送憲案尙被帶出金飾等件求恩斷還人物等情陳太守傳集人証於前日晚堂訊理三寳懇官斷從鄭姓不願再隨鴇去哀求超拔鄭供係寍人現在鐵行生理三寳堅欲從我願與贖身爲室與鴇講明贖價洋二百五十元已付二百元言明找洋領人今被掯阻求賜恩斷李吳氏稱並未收過洋蚨况欲娶我媳者係徐姓並非鄭姓徐暗使鄭到堂耳我與鄭從未識面太守謂李吳氏三寳果是養媳豈容使之賣娼旣已爲妓理合聽其從良李吳氏又稱我領三寳爲養媳時年祗三歲今已十九歲如大老爺斷令從良小婦人不欲取身價祗須領子到伊家過活三寳稱李吳氏係僕婦代鴇母卓氏到堂至付鴇母之二百元由鄭客交我而我交與鴇母云卽據卓氏上堂禀稱三寳實係李吳氏之養媳我不過爲經管院中事並與挪借銀洋耳三寳堅指卓氏爲鴇母銀洋親交鴇手卓氏堅不認收洋陳太守諭李吳氏卓氏曰王三寳斷不容給領爲娼勿生妄想至王三寳與鄭姓所供先付之洋未有証據亦難憑信加欲娶回再當備洋向贖仍着王三寳交保諭兩造自行調處設調處不下再行禀候判斷 
[妓抵债欵]  
　　英界富潤　有鴇婦包桂林者負債甚鉅所有二女長者已被戚某拔去以致債主麕迫兹風聞次女鄭才卿又有人欲拔該鴇急將次女交與債主尙阿五并抵王氏等各戶共洋六百五十元尙阿五收領鄭才卿非特王氏等款應向尙着落且拔妓之風聲愈緊尙無奈邀王氏等七戶同送鄭才卿至英界會審署喊控由陳太守庭訊尙阿五王氏等申訴前情各將借據呈閱請追太守問該妓欲拔汝者何人諒思娶汝當從實說准予從良惟酌斷畧償債欵鄭才卿供並不知何人欲拔惟知母親將我抵與尙姓太守謂汝欲從良否答稱固有此志奈未得其人今求將各債項折斷容措資了結再自擇人而事太守准其所請惟須補傳到包桂林乃可斷結故着鄭交保尙等退去聼候傳訊各借據存堂夫女子不幸而人靑樓歌舞送迎已不勝其苦楚而乃以一身抵數欵鳳窠難住蛇影頻驚朝人債主之家暮登公庭之上玉容無主金屋誰營生之不辰冤乎孰恤來生願作司香尉十萬金鈴護落花願天下有情人三復斯言 
[搶洋枷責]  
　　前月十二日報列南巿十六舗協興街捉姦本夫甯人某甲將婦及姦夫某乙送官而乙及婦則指甲搶洋兹悉甲家住該處鐵錨弄乙與婦有染已及五年聞前月甲糾衆捉姦時乙有洋百餘元交存婦處者被衆搶盡被告經十六舗送往縣署莫邑尊飭拿帮同捉姦而搶洋者拘得王李倪等三人提集原被訊理謂甲事隔五年何不早告顯有别情乃將王李倪懲辦李倪各責一百枷號一月王因倔强責二百枷號二月均發十六舗防局前示衆婦及乙發押再行查辦 
[贅談]  
　　本報所錄英法兩租界公堂案件悉照堂供抄錄從未妄自增减惟有體面人而或身冒不韙者其名號每爲抹去盖欲開其自新之路也前報北里風波之金姓亦照堂供登錄嗣據北關友函稱關上書辦中並無其人囑爲更正本館爰飭人訪查據稱前日金姓投審時實自稱爲海關書辦今北關旣無其人諒當在南關耳用卽續登在報詎日昨又接南關來信謂關上亦無是人則必金姓之冒供無疑矣但本館只有據事直書安能執其人而細詢來歴或此人并非姓金而冒金姓亦本館所不敢知也非效揚雄之解嘲轉似豐于之饒舌惟關友覽之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月二十日京報全錄]  
　　宫門抄○發抄旨四道○諭旨四道錄前○湘撫涂硾爲據情代奏摺○陜督譚奏請署知縣摺○黔撫林奏叅道員摘頂勒追片○閩督何奏爲叅革總兵查辦片○湘撫徐奏爲請補道員摺子○大臣謙奏爲移修砲車等項夾片○四月二十日内務府國子監廂紅旗値日無引見○載瀾由　髻山回京請安○良貴請假十五日○内閣奏派驗放之王大臣泒出肅王興廉畢道遠徐郙○戶部奏泒盤查三庫之王大臣泒出禮王莊王劻貝勒張之萬烏拉喜崇阿錫珍岳林興廉徐郙夏家鎬○關防衙門奏初五日大高殿拜表載瀾行禮○景運門奏派專操之大臣泒出明安○又奏派値年之大臣派出景瑞○上駟院奏派揀選官缺之大臣派出絪貝勒麟　○召見軍機○發抄林肇元奏獨山牧竇耀等署靑谿令等缺奉旨知道了欽此○又請將考列四等學習期滿之候補牧譚克明照常補用奉旨知道了欽此○又貴東道張煦安順守尹蕭怡各飭赴任奉旨知道了欽此○張樹聲等奏遵查前署順德令馮泰松被叅各欵請議處奉旨馮泰松著交部議處餘依議欽此○○湖南巡撫臣涂宗瀛跪奏爲據情代奏恭摺仰祈聖鑒事竊臣於光緒八年二月十三日奉准軍機大臣字寄光緒八年正月二十四日奉上諭前陜甘總督曾國荃前因患病奏請開缺現在諒巳就痊着凃宗瀛傳知卽行來京陛見將此諭令知之欽此欽遵恭錄咨會去後兹據前陜甘總督臣曾國葵咨稱伏念國葵病軀渥邀慈眷旣准其開缺俾孱體之暫舒復兾其速痊荷温綸之曲逮天恩高厚感激莫名國葵向來體氣虚弱畏寒歴値夏秋之交天正炎熱病勢乃稍輕減此次到籍數月專意診治舊患耳聾目眩等症幸已漸次就痊惟筋絡尙未舒暢行步猶形吃力據醫者云一交秋令可冀痊愈國荃惟有赶緊調理俟步履稍可支持卽當遵旨人都以副聖主垂念至意所有感激聖恩注念情形理合懇請據情代奏等情到臣謹恭摺代陳伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員請署知縣以裨地方恭摺仰祈聖鑒事竊據甘肅藩臬兩司詳稱光緒七年九月分同月所出禮縣成縣二缺當將簽掣次序報部在案除成縣知縣已經揀補外所有禮縣一缺應揀員請補查前奉吏部變通章程内開甘肅部選各缺道府以至未人流亦照請補要缺章程無論何項缺出擇其人地相宜之員請補俟軍務告竣軍務告竣另起序補班次等語今禮縣一缺查有大挑知縣雷文淵年五十二歲四川綿竹縣人由增生中式咸豐乙夘科本省鄕試舉人同治辛未科大挑一等以知縣用簽分甘肅奉部發給執照請假回籍修墓旋丁母憂十三年十月起復到省委署靜寍州知州試用年滿甄别留省補用光緒二年十二月三十日丁父憂回籍守制五年五月初六日二次起復到省現署華亭縣知縣該司等查雷文淵老成廉靜悃愊無華以之請署禮縣知縣可期勝任人地亦屬相宜且與變通章程相符會詳請奏前來臣到任未及三月例不加考惟該司等稱該員老成廉靜悃愊無華合無仰懇天恩准以大挑知縣雷文淵試署禮縣知縣以裨地方如蒙俞允該員知縣請補知縣銜缺相當毋庸送部引見仍俟試署期滿另請實授爲此恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○林肇元片再貴州前因辦理軍務恊餉不繼經前撫臣曾璧光奏准在川粤湘鄂各省設局勸相以資軍用嗣奉諭旨停捐當卽飭令各局委員淸理捐欵造册報銷在案兹查各省黔梋均已造報淸楚惟有委辦湖南黔捐局務候補道王彦提調候選道楊兆環分泒員紳勸捐欠解捐項尙鉅迭次飭催迄今未據完解該道等係綜核承辦之員責無旁貸是否捐生夫繳抑勸捐員紳收而未解未據分晰具報捐輸要務似此玩忽因循辦　殊屬　頊相應請旨將布政使銜貴州候補道王彦候選道楊兆環均先行摘去頂戴勒限查明欠解各員紳追繳淸欵倘該道等催辦不力各紳再事宕延　繳另　叅追以重捐項除咨部查照外謹附片具陳伏乞聖鑒訓示謹奏軍機大臣奉旨着照所請該部知道欽此○○何璟片再准浙江撫臣陳士　咨稱訪聞管帶楚軍逹字左營記名總兵張德榮烟癖旣深營規不整所部勇了亦有缺額卽委候補道馬駟良前往查覆張德榮擅自離營濳赴上海點得該營短少正勇三十名伙勇三十二名長夫九十名已札軍需局查明實勇算找口糧撤遣囘籍請將張德榮先行奏叅革職咨會前來臣查該總兵張德榮擅離防所並短缺勇夫一百數十名之多實屬胆大妄爲未便稍事寛縱相應請旨將記名總兵張德榮卽行革職仍由浙查明作何短額侵餉再行分别辦理除咨部查照外謹會同浙江巡撫臣陳士杰署浙江提督臣張其光合併附片具陳伏乞聖鑒訓示謹奏軍機大臣奉旨着照所請兵部知道欽此○○湖南巡撫臣凃宗瀛跪奏爲揀員請補苗疆道缺以資治理恭摺仰祈聖鑒事竊鼎湖南永沅靖道童大𤰩於光緒七年十一月十四日病故遺缺應以病故本日作爲開缺日期歸十一月三十日截觖咨部在案查辰永沅靖遵係苗疆衝煩難最要缺例應在外揀選題　該道統轄三府一州四直隸　皆係苗疆要地政務殷煩民俗强悍又有經管屯防繡勇當此黔苗平靖未久游勇會匪出　其間彈壓撫綏在在均關緊要非精明幹練之員不足以資治理伏查定例應題缺出先儘候補正途人員題補無人准以應升人員題升又道光十六年欽奉上諭嗣後辰永沅靖道缺着湖廣總督湖南巡撫於該省知府内揀選諳練之員奏請升補不得輒以三　同知請升欽此又各省道府如係奉旨命往或督撫題明留於該省候補者無論應題應調應選之缺准該督撫先儘酌量補用又道府直隷州知州同知通判題調要缺酌量以候補人員請補時應先儘記名分發人員酌量請補如果寳係人地不宜始准聲叙以各項候補人員請補又勞績保舉候補道府同知直隸州知州通判知州甄别堪以煩簡補用者遇題補缺出無論曾任初任均准酌量補用各等因今辰永沅靖道缺臣與管泉兩司在於知府應升各員内逐加察看非現居要缺卽人地未宜現在並無記名分發人員自應遵例在子候補道員公同揀選兹據藩司龐際雲臬司孫翹澤會詳查有候補班前補用道裴蔭森年五十一歲江蘇阜甯縣人由附監生中式咸豐戊午科順天鄕試舉八十年庚會試中式進十同治元年因堵勦捻匪出力保戴藍翎二年癸亥恩科補應殿試引見奉旨以主事　簽分工部部水　　　　年遵籌餉例報捐道員指發湖南試用引見奉旨著照例發往欽此領照起　四年四月二十五日到省試用期滿甄别堪以煩缺道員　省補用嗣因援黔各軍攻克丹江凱　案内保奏十二年十月二十五日奉上諭著歸候補班前補用欽此又苗疆肅　案内保奏光三年七月十八日奉上諭賞加按察使銜欽此五年三月在晉捐局捐换花翖現在署理辰沅道篆務經理裕如該員品端學粹洞逹政體係候補正途人員甄别以繁缺補用以之請補辰永沅靖道缺洵堪勝任與例亦屬相符詳請核　前來相應專摺奏懇天恩　准以候補班前補用道裴蔭綠補授辰永沅靖道缺實於治理　裨　蒙俞允該員銜缺相當毋庸送部引見亦毋庸列叙叅罰所有棟員　補苗疆道缺緣由謹會同湖廣總督臣李瀚章恭摺具陳伏乞皇太后皇上聖鑒勅部核議施行再臣到任未及三月例不　考台併陳明謹奏軍機大臣奉旨吏部議奏欽此○○謙禧等片再奴才等校閱精銳營合演陣式槍炮隊伍旣屬整齊而車炮尤爲簡利誠爲營中必不可少之器惟查原由天津領到四輪軍炮四輛自開練以來己逾八載委因沙漠之區常川訓練以致炮車及隨車什物鞍套等件均皆損壞不堪適用亟應覓匠修理以期經久然張家口地處邊疆精巧工匠甚少修造乏人當經咨商直隷總督卽將四項四輪砲車四輛及隨車什物鞍套等件由津局成造俾昭合式而資應用等因去後茲准該督復　查察哈爾現用四輔炮位炮架係天津軍器所同治十三年所發今旣炮架損壞讀代做造惟修造炮架必須量明炮耳前後大小尺寸始能合用前項洋炮耳徑不一難以照造擬照前次所發口徑斤重之洋炮内提出四尊由製造局配造四輪炮架並䩓套子藥箱等件應需價値若干俟造成後核明工料價値轉咨歸欵請飭精銳營將前領炮位帶來天津更换以省往返周折等因前來查前項損壞砲車等件旣經直督准由津局成造應卽派員將前領砲位按站解至天津以便换領其成造砲車及隨車什物鞍套等件所需工料價銀共若干兩俟咨明到日統由奴才衙門歲收茶馬厘捐項下照數動撥歸欵彚案報銷除分咨查照外理合附片具奏伏乞聖鑒謹奏軍機大臣奉旨知道了欽此 
 
