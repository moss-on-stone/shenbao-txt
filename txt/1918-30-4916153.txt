# 1918 - 30 - 4916153

 

Page 1

 
 
   
 
 

Page 2

 
 
時評 
[討伐令與停戰令（冷）]  
　　經無數之變幻而北京之所謂討伐令者又發表矣猶憶數月以前段氏去職以後亦曾經無數之變幻而停戰令乃發表也 
停戰令發表之無效乃轉展而有相反之討伐令出現假使此討伐令而又無效則他日又必轉展而有相反之停戰令無疑也我嘗有言由今之道行今之事和與戰均不能解决今日之時局者也所以一反一覆者不過遷移時日以待他日解决時期之至耳和戰云乎哉 
命令 
一月二十九日大總統令　特授李嘉品以勳四位此令 
又令　趙越加陸軍中將衛王宗　黄業興虚華　吳　李文臣均爲陸軍少將陸評凌鴻昌　嘉元黄茂厚均授爲陸軍步兵上校此令 
又令　李竟容張之傑陳光逵均授爲陸軍少將此令 
又令　陸軍總長段芝貴呈請授鍾金祥爲陸軍步兵中校並加陸軍步兵上校街黄沛仁覃毛薰沈三元爲陸軍步兵中校楊明開爲陸軍步兵少校楊懋功　國　周子恕爲陸軍砲兵少校均照准此令 
又令　陸軍總長段芝貴呈請授顧思範歐雲衢爲陸軍步兵少校師景泉爲陸軍騎兵少校孫以　爲陸軍一等軍法正魯維翰爲陸軍二等軍需正王師沂爲陸　三等軍需正均照准此令 
又令　陸軍總長段芝貴呈准察哈爾都統田中玉咨請以那本吉勒祖穆補右翼口馬郡翼長應照准此令 
又令　金世和晋給三等嘉禾章此令 
又令　王純良給予三等嘉禾章此令 
又令　梁金文給予三等文虎章此令 
又令　袁昌俊給予四等嘉禾章此令 
又令　梁公約奬時霖王寶槐長壽鎬申振剛均　予四等嘉禾章此令 
專電 
北京電　馮回倪嗣冲送至南宿州張懷芝隨行赴津與曹錕密商出發約曹先行曹巳赴保定但仍須宣撫使發表再南下（三十日上午十鐘） 
北京電　蚌埠會議張懷芝張敬堯倪嗣冲田文烈王廷楨及李督所派何孔兩代表合馮共八人議决下令撥費出兵等倪申言須田文烈作證人並囑張隨行索命令（三十日上午九鐘）北京電　馮與曹在津談四小時實討論直督軍省長問題曹要求以督長均交其弟曹銳己作别圖馮已允先令銳爲省長（三十日上午十鐘） 
北京電　討譚浩明令歷叙停戰布告後譚等着着進攻據岳州傷外人並叙程潛最後着曹錕張懷芝張敬堯進勦曹張之一二路司令遂於令中補出 
（三十日上午十鐘） 
北京電　馮下午二時抵京據當局言一切辦法均已决定今日尚難宣布（二十九日下午六鐘） 
北京電　曹汝霖閣議已到今日最要者爲决定續借四鄭借欵議畢午餐一時五十分馮到同赴站迎歸府馮即宣布張懷芝同來津與曹商南下曹先行明日赴保（二十九日下午十一鐘） 
北京電　以張敬堯爲援岳總司令褫奪石黎官職勳章曹錕爲湘鄂宣撫張懷芝爲湘贛宣撫均已擬稿李純允以一旅隨張懷芝赴贛（三十日上午十鐘） 
北京電　昨晚傳通城失守 
（三十日下午十鐘） 
北京電　二十八日公使團會議除驅逐敵僑處分張勳等問題外尚有重要軍事問題外人極注意或將大影響於我時局 
（三十日上午十鐘） 
香港電　陸榮廷因欽廉吃緊率兵十六營援粤巳於二十三日抵龍州龍軍現駐新會擬窺江門（二十九日下午九鐘） 
香港電　林虎於二十七日克復恩平（二十九日下午九鐘） 
外電 
北京電　一九一七年交入銀行團之鹽稅其淨數其七千零六十二萬七千二百四十九元較一九一六年少一百八十一萬三千三百十元較一九一五年增一百三十四萬九千七百十三元一九一七年除償清以鹽稅作抵之各項外尚餘六千八百六十一萬三千三百三十七元（二十九日） 
路透電 
忻州電　偏關境内發生疫症現有延及黄河各地點之虞旅客數千人現被覊留於雁門關糧食大缺人民苦饑（二十九日） 
　　按忻州距太原東北約五十英里在太原與代州間偏關在代州西逼近陜西邊界 
北京電　防疫政務進行頗爲順手長城南面發現疫症數起惟太原及大同之東未聞有疫山西邊界之軍民政官員均奉命堵塞通陜北之諸路（二十八日） 
北京電　張家口俄國郵政司否認曾於張家口或鄉間發見疑症之說陳醫士現於張家口及南口設立驗疫所何守仁醫士發來報告共有二千字略　糧食藥料煤斤漸少物價日漲居民咸爲不安辦事殊形困難並建議於京綏路線重行通車楊格醫士報稱閻督軍防疫甚力現急需醫士助辦一切外國敎士多人現仍聽醫士命令辦事惟疫患仍在長城南面蔓延如不於長城設立相當防禦急速設法處置南面染疫之區則恐不可收拾陳醫士與岳菲爾醫士昨均回京與政府討論檢疫規則（二十九日） 
上電乃北京英使署致上海英總領事者 
以上字林報 
北京電　討伐令即任命曹錕爲宣撫使張敬堯爲總司令之命令巳决定於今日發表（三十日） 
北京電　馮總統擬於明日（卽三十日）在　務院會議附議形式的討伐湖南令俟其議决卽發布明令（二十九日） 
北京電　此次馮總統與倪嗣冲晤南時倪有對於南方主戰之結果是以馮對全部有决發討伐之明令若王士珍辭職即擬以田文烈代理總理又以曹錕爲兩湖宣撫使以張敬堯爲總司令討伐令當於今明日内可發表就其 
内容探聞大致列舉譚浩明石星川程潛黎天才等之罪狀聞其中亦有關於全局之表示（二十九） 
漢口電　日清汽船大元丸在岳州下江之途中前後十餘次被北軍敗兵射擊頗見危險（三十日） 
漢口電　北軍之敗兵目下由岳州之下游至武昌之上游横亘數百里沿長江南岸而上又有掠奪民船搭乘而下者絡繹不絕頗呈一種奇觀　本日敗兵乘民船到漢口武昌者甚多特設敗兵收容所以收納云（三十日） 
廣東電　一月二十六日陸榮廷莫榮新李耀漢李烈鈞陳炯明譚浩明陳炳焜程璧光程潛劉顯世唐繼堯林葆懌熊克武等十三人聯名公布護法各省聯合條例其例共有七條云（二十九日） 
廣州電　二十五日由廣東出發之魏邦平軍四營於二十九日由軍艦永翔掩護在陽江東約一百二十英里之大澳地方上岸與佔據該地之龍軍交戰而擊退之（三十日） 
南京電　馮總統南巡時曾與馮玉祥施從濱等有成約令各派其部下赴岳州方面馮玉祥軍巳於今晨由浦口啟程向上游開始輸運矣（三十日） 
以上東方通信社電 
戰電 
俄京電　政府宣稱今後不再與烏克蘭國會接商目下意中之唯一方法爲與烏克蘭國會力戰至烏克蘭軍工農代表會獲勝而後巳各報載稱烏克蘭與過激黨現均從事召集軍隊數日之内基夫附近或將有大戰事云 
（二十八日） 
俄京電　過激黨宣稱俄國已與羅馬尼亞斷絕外交關係（二十八日） 
倫敦電　公報宣稱午夜後復有敵飛機一隊攻擊倫敦今晨十二時三十分鐘有炸彈自空落下 
（二十九日） 
倫敦電　克拉特公司之安達尼亞號輪船二三四零五　）載搭客四十人　船中辦事人員二百名出口在曷爾斯特海濱外中魚雷沉没　西班牙船吉拉爾達號（二一九四　）二十六日在拉瓜狄亞西三十六英里處爲德潛艇擊沉且遭搶刧西班牙人民大爲忿怒載重千　之愛爾蘭船柯克號於夜間未受敬告爲魚雷擊中即於五分鐘内沉没（二十八日） 
倫敦電　匈牙利新内閣已告成立以維克爾博士爲首相據匈京電稱匈皇已批准新内閣之大政方針其中有編練匈牙利國軍草擬奥匈新商約各節（二十七日） 
公電 
[岑春煊勸告南北電]  
　　北京大總統餉鑒國務總理李步軍統領各巡閱使各省督軍省長各都統護軍使各鎭守使各師旅長各總司令均鑒竊自曹王陳李各督軍出任調停煊不度量妄自追隨兩月以來長岳之間各軍安堵私心欣幸以爲化險爲夷庶幾有望不意荆襄之戰　一開岳州之衝突繼起積兩月中苦口嘵音所得之寸效悉付東流無以解於西南無以慰我全國俯仰愧怍抱憾無窮後患方長莫知所届今復何顔敢以和平之語强聒於雙方當事之前惟耿耿之愚尚不得不爲幾希之期望者副家終不可以爲孤注生　終不可以爲鄒狥試問今之雙方當事是否有不共戴天之世　是否有聚而殲諸之勝算軍人職任原以護　衛民是否可逞其鎗砲之威以殘民而誤國如激於意氣直認曰是煊復何言若顧念大局明知爲否則現在全國和戰之　只在岳鄂岳固　 
 
 
 

Page 3

 
 
轄北軍原不必屯兵鄂本主和西南亦無須　視各守　界兩不相侵同是國軍戰何由啓伏懇我總統總理慮出萬全始終審愼復乞我主和各督軍曁統兵官長堅守初志力　狂　更乞主戰諸公蠲棄　疑共　福利至西南海　各軍原以護法爲職志所爭祗約法問題酌理衡情寗無和平解决之道諸公身負國家重寄誰無寗息之　釋兵戈而　内紛祗在一念之間　亡無日聊進哀鳴區區之愚尚祈公諒岑春　　 
要聞一 
[北京特别通信（一百四十九飄萍）]  
王總理之談話 
戰禍延長之朕兆 
河間出京而後京中謠言甚盛但事實上除中交鈔票跌價而外不見有何動作愚以總統出京之眞意言人人殊因於今日下午五時特訪總統出京以後之王總理一以問總統行旌之消息二以知總統出京之動機三欲研究此行眞意之所在　今後時局亦可以思過半矣王總理告愚之言曰總統出京而後今日（二十七）下午巳接自濟南所發之來電知總統於二十六日晚間十二時餘抵涬與曹督軍密議時局問題在津駐駕僅三時餘二十七日晨四時由津向濟南進發下午一時巳抵濟南頃尚在濟南也大約今晚仍赴徐州倪督軍等或相約於於徐州迎候外間 
所傳行至何處即當折回者純屬於揣測而已 
總統此行之眞意甚爲平常不過上述數省軍務尚在停滯之中（按所謂軍務停滯者質言之不肯出兵而巳）應加以一番誥誡總統親臨則所言較之下令派使更爲詳細巳往之旬日各處請下討伐令者或聯合十餘人或三四人或一二人電報不知其多少政府答覆之詞令因之而窮在各督之意以爲和平　　縱敵假南方以準備之機會然大總統之本懷與余（王君）　初之宗旨當此内外形勢日呈危象戈操同室决非所宜故甚望可以和平了事今則各督之所料者不幸而言中矣（王君言此不勝感慨）至各督所以必請先下戰令者亦有一方面之理由其一謂無討伐明令則師出無名其二謂無命令則士氣不振其三似以政府爲不負責任而出兵之督軍其個人將徒結怨於西南亦有言此種舉動未免别有懷抱者余（王君）以事忙無暇詳　打聽大都可以置之不信也 
政府所抱之宗旨因岳州警報不能無所變遷吾人决不欲北方軍隊對於南方有何舉動然南軍今方圍攻岳州和平兩字如何說得下去總統　出京之先一日曾有通電之稿提出於閣議而岳州被圍之電適於其時到京余（王君）在國務院方以總統電稿印刷分配於閣員然一聞岳州消息則形勢全變亦不必議矣故該電並非否决實可謂之未議今更說不到此矣余（王君）出　政局之任無　何人皆知余主和平不能和平則余惟有不幹但今日形勢南軍必須打上門來則　余（按王君言此語極含蓄但其語氣無引退意以愚察之似謂當初主和平今則欲和平而不可得却亦不肯因此便退可知政府現已决戰而内閣不必因戰而更動） 
愚問以前日東海宅中之密議有何其他要事王君言不過商量總統出京之事無甚秘密可告此外尚談及國會問題關於此項問題各方來電均有一部分理由主張臨時參議院者非無根據主張恢復舊國會者亦屬可通而政府所處地位主張新者如此之多主張舊者不過寥寥數省此問題遂一時難以决定愚更問以臨時參議院所議兩法政府决爲公布與否王君言依理政府所提出者安能不爲公布然此層今尚難言未可以明告遇欲興辭因再問總統回京之期與北京地方能否平安無事以作此篇結語王君言總統歸期約五六日北京地方我可許君以九分以上必無問題　問今誰有此能力使地方發生問題乎言時似甚舒秦 
細察王君之談話岳州警報　係於時局者甚大今後北方主戰派之勢力當因之而一振戰禍延長殆不能免而王内閣現亦舍戰以外無他道可於言外見之時局劇變正未有已愚所慮者外人之注意巳日甚一日也 
[西報論總統出巡之意旨]  
之林　二十六日北京通訊云總統出　之奇異新聞於昨夜傳出外使署接到消息謂總統將赴天津濟南或至南京三日内可回至多不出一星期云記者續聞總統　赴蚌埠唔倪嗣冲且將溯江上行由漢口回京此行之旨趣　在唔會進行所經各處之督軍而使其聽從己晚也中國總統隨時出巡本屬可異之事而在目下時局未定之際則尤爲可異袁氏任總統時以記者所能憶有僅出府一次前往天壇出行僅二英里耳黎氏則隨便出入京師内外常見其丰采曾一度至保定陸軍學校參觀卒業禮但在無事之秋與在政潮擾攘之中驅車出京直赴敵營者未可等量齊觀也今晨報紙紀載此次新聞皆未詳舉其理由英文北京日報詞頗晦昧僅謂馮總統聞岳州警耗爲之大動立即决發討伐令今總統决計出京云北京導報則較多理想之談略謂總統前主和督軍對之游移不定意見不一總統後主戰督軍又直接抗命總統乃大惑不解故已决計親自察親督軍之眞態度云兩報皆言及討伐令第此令迄未發表兩報所載皆含有總統爲時勢所驅迫已知南征之必要急欲施諸事實之意第馮旣主張和解則成敗即在此一策馮個人將來地位視此策成敗而定蓋段策果行則段蔣爲國内最要人物而馮將退處河間矣訾馮者謂馮徘徊於兩主面之問名則主張和解暗則唆使主戰惟督軍不售其計非討伐令發表則不願從其言苟討伐令一下則馮將永不爲南方所喜但若督軍自己行動則責在督軍馮仍不失爲主和之人也 
[馮總統出京後之行程]  
　　據公府消息今早（二十七）六時三十五分接到天津來電報告馮總統於前晚十二時十五分抵津新車站與曹直督密談四小時至感日早四時三十五分由津開車赴濟南聞公府秘書廳除將原電呈與王總理閱看外即用油印通告分送重要機　昨晚又得府中消息　下午四鐘餘接到濟南來電報告馮總統巳於二十七日下午一時五分安抵濟垣今晚　明早（二十八日）由濟南赴蚌埠尚未定等語又據津函馮總統前晚抵津時曹督軍率同警廳長楊以德天津道尹姒錫章關監督趙從藩曁政務財政兩廳長縣知事等在車站恭迓熊秉三梁卓如省議會長邊君商會長卞君均在車站歡迎馮下車後與各員略一周旋即由曹督軍等迎入車站迎賓樓小憇馮對曹督軍等逐一慰勞并略述此次南下宗旨曹督軍首先發言略謂大總統就任後爲國爲民焦勞已甚吾輩忝爲軍人不能爲大總統分勞已甚慙愧今大總統不惜紆尊降貴親臨巡視敬先代表全體將士恭申謝悃語畢向大總統三鞠躬馮答禮略謂現今文明各國無論君主民主其元首均不時出外游歷吾國旣　共和國余又忝爲國民代表豈可效專制時代深居高拱使上下内外互相隔絕况此地去年被水當時余即擬親歷災區存問疾苦因時機逼迫力與願違此間本爲余桑梓之地在座諸君尤多舊日同夥今得乘此相聚一堂不勝忻幸曹督軍又謂軍署簽押房已飭人連夜掃除請總統在此稍駐數日濟南等處可毋庸前往山東督軍張懷芝某已去電相邀總統如有面諭事件儘可令其來見何敢遠勞總統大駕且總統此次遠出前敵將士必當感激涕零勇氣百倍總統儘請放心總統謂余意已决必當前去且巳通電各處豈有半途中止之理又謂吾輩都是老夥計不必拘禮嗣經曹再四勸駕總統始謂軍署余决不去聞君新築花園佈置甚好擬前往一游且槗暢談心曲惟明日即須動身千萬不可破費預備曹督軍以私邸簡　爲言力請赴署馮不允遂同馮乘汽車赴曹家樓花園隨員中除田總長煥庭陳中將驥之張中將宗昌馮諮議幼　曁某秘書外餘均在車住宿聞馮巳於昨日（二十七）仍乘原車赴濟又據津友電話所述曹督軍曾向馮力言不必勞駕親自出巡如中央旣决計主戰錕等忝爲封疆大吏自當奉命出師且申明此次不即出師必須俟戰令下後始允出戰一層並非曹個人私意係同派各督全體意見於曹督個人論之若各省均贊成出兵即中央不下戰令亦必出師赴戰等語末復聲明渠自己與李秀山係十年交誼對於李督並無懷疑之處云云並聞馮業於昨日下午七點由濟南乘專車赴徐州其瀕行前曾得張敬堯來電謂敬謹歡迎云 
[寗訊中總統南巡原因]  
　　馮總統此次南來始云親征繼云出巡其日期則言一星期至多不過十日究竟原因安在令人莫測端倪二十六日出京二十七日抵蚌二十八日返津隨行者熊炳琦何紹賢張宗昌等三十餘人當抵蚌時江蘇督軍省長本擬親赴蚌埠恭迎督軍因政躬不豫特派參謀長何恩溥鎭守使齊燮元代表省長特派省警廳王桂林代表備長江巡閱副使王廷楨同往恭迓行旌至昨日（二十八）十二時總統回津始渡江返　復命據　總統蒞蚌時與倪嗣冲有重要談話當總統到蚌由倪嗣冲　　警備隊等排班迎入公署倪先謁見並問以出京之原因總統謂此次出京外間傳言頗多有謂率師南征有謂校　軍隊殊不知皆非眞相蓋都中近日又將有復辟發生雖未發表但盛傳某某諸公業經贊助某某軍隊亦巳成熟證以近日之行爲頗覺相合都中形勢甚爲可怖商諸某公而某公亦以出巡爲然設再留連不出都門一步竊恐爲其脅迫進退兩難豈非爲民國罪人故今日之出都實出於不得已也至出都之目的則在於由津而魯而徐而蚌分頭布置耳又謂都中險象環生共和恐難持久而各省手握兵符之督軍又復人各一心獨樹一幟甚至一師一旅之軍官對於中央之命令雖未違抗然令其出師則藉口兵餉不足索欵　至數十萬如數給予效尤者接踵而來否則反抗中央可立而待似此情形難乎否乎是時倪又問如有違命何妨懲戒一二以儆其餘總統謂老弟所言自是正當辦法但其中亦有難處老弟居旁觀地位故作如是言余在南京時亦每持此說今而知匪易事矣對於各督惟有敷衍之一法稍有未周恐生變故遑言懲戒言至此唏嘘長歎者久之是則總統南巡之眞相於茲可見一斑矣 
[杭州快信]  
　　甌防吃緊楊督軍昨調駐省步兵三團全團開拔永嘉瑞安樂清平陽等處擇要塡駐以資防禦團長李全義已飭屬預備准今日出發 
一師第四團中校團附謝鼎因公赴温州在普濟輪船遇難遣缺經童師長呈請以少校團附余宗魯升充督令照准 
省會每届陰曆年關巳宰鄉猪入城求售者盈街塞巷銷數頗巨杭縣景知事現擬一律徵收屠宰稅已函請警廳飭屬一體協助 
鹽運司昨委龔先燿爲玉泉場鹽警長 
遣餘五團一營第三連現巳編充二營第八連原有八連兵士撥補五六七三連缺額業巳奉准實行 
近有人揑列陸軍測量局課長徐渡副官王敬輿名在參謀部　陳多欵誣控局長董紹祺咨浙飭查徐等昨電部聲明背揑要求澈究 
省長赴津日行公事由財政廳長張厚璟代拆代行張現規定每日上午九時到署判閱公牘仍敦請馮政務廳沈秘書長（抗關監督）襄助一切 
[南京快信]  
溤總統南下確爲來寗有非常舉動到津卽爲曹錕所阻嗣到濟張懷芝又力阻遂電徐蚌約張敬堯倪嗣冲赴濟晤面張倪以病辭馮遂由濟偕張懷芝到徐張敬堯亦同行到蚌馮擬即由蚌起行來寗而徐段忽派靳雲鵬趕到蚌埠促馮歸京而張曁倪亦力阻赴寗至動聲色乃又電約李督赴蚌晤面李督適在病假中亦中病辭派參謀長何恩溥赴蚌奉迎倪張不放馮行來寗目的不得達遂折回 
軍署參謀長何恩溥省警廳長王桂林財廳長胡翔林等均已於昨午由蚌乘車回寗　何王等到蚌時馮總統巳於前三時專車折回北行矣 
長江巡閱副使王廷楨昨由蚌回卽謁李督密談一切贛督陳光遠擬來寗面謁總統李督昨去電告知馮巳由蚌折回 
岳州朱陷武漢危急直魯各路援軍緩不濟急政府甚爲惶恐前密電李督商救濟方法已定某種緩兵策略由李督電譚浩明程潛請其緩攻武漢許以開鄂北兵陸續撤回惟不知譚程能允許否 
鄂督王占元電稱譚浩明分兵攻宜昌勢甚猛烈馮玉祥所部之第十六混成旅現仍駐浦口外傳開回北京又傳開赴援鄂均非事實 
李督昨又通電表明心跡係機要處程用甲手筆李督病前昨兩日未見外客 
天津各省代表間均巳紛紛赴奉李督代表田寶榮聞亦已赴奉接洽某事 
李督昨加委本署一等秘書宋名璋兼本署參議月 
薪二百元 
[塞外通信（）]  
陰山之奇特風景 
塞外之墾殖事業 
塞外之陰山著名於天下者也陰山南北之交通在塞北方面以五公壩爲最著渡陰山者必經之壩南北長五十八中里頂點距山麓約五千尺以上石徑崎　狹小婉娫於峭壁之上山下望之駱駝車馬極小頗入　景路之寛度以僅能通過一車者居多如單軌電車然一往一來必於較寛之處始得互相進行北段有谷曲折長二十餘里曰九龍灣左右皆山谷底流水廻繞似河似灘沙礫錯雜宛如巖子陵垂釣之七里龍七里龍谷底爲錢塘上流之流水九龍灣谷底乃層層堆積之氷河也舊曆十月初流冰尤凍尤高如大理石階段更有氷面破裂而鼓起雖有明亮之日光而白毛旋風自山頂向谷底斜劈而來白毛旋風者乃風中雜有冰絲雪花山形灣曲風勢衝突而成旋窩者也此種風景令人聞之生畏然身歷其境不過乃爾亦惟手指足尖耳與鼻須妥當保存耳余於初夏曾渡陰山一次乘馬涉河而過及歸谷底竟有土橋數架可見陰山後逐漸發達也漠北農民之民住雖非時時遷徙然尚未脫逐水草而居之習大抵有普通財産者一年必有二次之遷徙夏日散於　問冬日聚於城鎭是也其原因以無警察故軍隊土匪無賴任意侮辱愚民且天氣嚴寒耕作地冬日無所事事也遷徙時行李簡單大抵牛車一輛内裝水　風箱蒸籠　　板箱　蓋捲等婦女小孩以氈革包裹俯伏車内非細辨之不知其爲人也今年塞外秋收極　糧價亦不賤我國農産收穫對官廳向無直接確數之報告此事爲農國根本上之遺憾而今年商都縣（察哈爾屬）辦有屯墾是爲收　確數直接達於財農陸三部之初募屯墾隊者寓兵於農　福國利民之事業也試列舉其益塞外　察不全土匪地棍任意擾亂屯墾隊能保全之治安保全　商安居樂業邊陲容易發達塞外農民自認爲無讀書必要之民族屯墾隊携有家屬設有小學生聚敎訓同時並進其文化輸入隣村較官廳施敎易　而功倍財政困難養兵非易屯墾隊日給有餘若能推廣非但鎭　地方且能鞏固國防預算十年除日給擴充外公家能得純利數十萬且每年農事之研究實騐收穫確數以眞相直接政府於墾政農政前途　必受其多少之助力以上利益較顯著者也察哈爾屯墾倡自田都統綏遠屯墾倡自朱道尹朱有知識之官僚也議辦清鄉添警察設實業補助銀行築鐵路辦屯墾興學添市鎭然綏遠命運不通順長官世次更　故除清鄉外餘尚暫擱蔡都統到綏破題一事　查辦烟案申道尹撤差王朝烈被拘宿星槎　决此外尚株連多人傳聞此案禍魁係道署秘書姚仲英姚浙江紹興人頭尖手敏膽大心　者也不料時機不巧值都統更動竟被一鼓而擒宿星槎者陰山背後品董之一也爲怨家所中傷宿辦有烏郎化小學夫足不出數百里之鄉僻商人竟知熱心興學其天生知識實駕乎怨之者之上也而今宿氏死小學能繼續否成一問題矣鳴呼陰山後之小學　天主堂所辦外曾有幾何哉普通人僅知種地養牛羊而養鷄養猪不甚注重其　養難爲最相宜者也夏秋間草地　豸極多牛羊之糞散於草地亦生蟲豸而少養雞者大抵以交通不便不易運銷他處耳養牛爲耕地養羊爲剪毛賣皮而羊肉價甚廉至廉每斤錢百二十文以下不成正宗出産也若能製成　頭爲不知增利幾倍皮毛雖出産大宗然大多數銷於天津天地無製革者其實如上海打鐵濱之日本人小製革廠亦本輕易辦者也無如人之知識不開原料雖豐亦不能得其全部利益也豈獨塞外而然哉殺類多雜糧而無稻至甘肅始有稻陰山之北以種麥爲多麥有二種一爲普通之小麥一爲油麥大抵爲塞外之特産食之耐饑勞　者頗宜至資本與進益比較内地實業家亦堪　意特誌之旱地每百畝平均四十元水地每百畝平均一百五十元耕牛農具人工種子等每百畝約六十元今年旱地百畝能打糧十五六　　進益一百五六十元麥草能飼畜生其價尚不在内故以百畝針算務農一年除空手拾得百畝地皮農具耕牛外尚餘六十餘元第二年地畝耕牛母　再買　利更大况地價四十元三年分付每年十三元餘面已務農爲永久職務非浮雲比願國人勿以遠而漠視之也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統出京後之府院情形]  
　　馮總統出京曾留秘書處張仲仁軍事處長師嵐峰在府中辦事故馮行後凡例行各政及府中各機關仍照常辦事昨日星期張仲仁秘書長到府較常爲早其有晉謁之人員一律由王總理代爲延見應行頒發之命令批令等均由王總理主持照常頒發如有重要來電則由張秘書長師處長隨時電達總統請示至於政務外之府中事務則由指揮使徐邦傑主持又聞王總理於昨日（二十七）上午十一時十五分進分府遂在參陸辦公處邀集段香岩廕午樓兩總長張博齋陸秀山兩次長師嵐峯處長開談話會一次惟此次會議僅爲討論馮未回京以前維持北京現狀及對付鄂閩兩省戰局種種密要計劃王總理披閱軍電多件始乘車出福華門回西堂子胡同私邸至於國務院方面昨日依然無異常之狀王總理亦到院辦公且召集京中軍警兩界長官商議維持京中秩序事宜而各司員亦無異常之態度政府昨接有蘇督李秀山來電係接馮前日出巡通電之覆電表示不贊成總統出巡之意略謂總統如有與各督接洽之事儘可派專使前往何須總統親自命駕且以一國元首亦不應倉卒出此况正值國家多事謠諑繁興之時尤不應於此時出京果中央旣主張進戰純亦北派之一份子自當枕戈待命與决勝負云云又昨下午四時左右政府又接到江西督軍陳光遠拍來要電一件係分致天津馮大總統及北京王總理者其電中亦不甚贊成大總統之出巡有旣决進戰儘可電令之語並言旣巳南下亦不必來南昌誠恐遠道奔波愈增念如有商議之處請即覆電示知光遠當即來寗候駕俟大駕到寗即當面請示較爲便妥等語 
[補誌馮總統之陽眞兩電]  
　　外間頗傳馮總統於陽日眞日各有一電分致各省但兩電原文迄未披露茲特從某方面覓得該電全文雖不無明日黄花之譏然外間對此兩電非常注意故特補錄之　陽電云譚浩明沁日通電諸公想同時接閱横逆相干不可理喻揆其大要無非詆揭段前内閣反對龍巡閱使蔑視政府偏重西南而已並由蘇鄂贛三督軍於支日轉到譚電詞意大略相同披覽之餘不勝慨息夫西南之抗命兩粤之自主皆以非法内閣爲言段前總理不願以一己之見貽天下以口實藉政策之失敗託詞求去以避風潮國璋無計挽留勉允其請亦欲仗此杜西南之囂辯促統一之成功耳其實彼方野心陰謀未易剛服鄙人固早已慮及以故曹張兩督軍奮勇請纓中央即籌濟餉需敦促出發意在穩住勢力緩急可資雖有停戰之明文未弛軍事之準備譚浩明之通電不能代表西南然絕無和平誠意已可得其端緒所不解者粤桂内部紛亂黨派複　滇黔地方貧瘠軍費浩繁猶不乘休戰期問設法收束反取强硬熊度一意與政府爲難揆其原因不過由我北省軍人團體不堅意見不一倘以槖　鞭弭互相周旋或蹈傅周王范之覆轍中央無力統馭不能不主張調停彼視爲擴充權利之時機遂敢貿然而出此耳國璋之希望和平爲全國人民計非有所憚於西南也凡我袍澤同此心理今彼得寸進尺妄肆要求對待之方當操何術切盼諸公互相商榷籌定方針總期北軍長官聯絡一氣審察本省之實力規畫兵隊之抽撥果能同心協力相約進行正不妨聯銜去電駁斥其非以爲政府之後盾鄙意能守而後能戰能戰而後能和前已屢言之目前仍抱此宗旨不可變易諸公共紓籌策宏濟艱難勿使西南謂我無人致大局陷於不可收拾是爲至要特電奉達鵠候見復眞電云南京李督軍鑒庚電悉用兵之始西南最要爭點在於内閣内閣易人所爭又在國會及停戰頒發明令凡中央對外之計劃用人之特權亦無所不用其爭種種吹求不留餘地國璋一再去電解釋冀其幡然覺悟以免又開釁端自譚浩明沁日通電傳播以來北省軍心異常憤懣而以曹張倪楊各督軍慮護軍使張督辦等持論尤爲激烈僉謂西南囂張巳甚斷難再予調停所陳具有理由鄙人殊無說折服審以現今大勢和平巳不成問題若再延緩一二兩路之兵不令前進微恐士氣過於遏抑慮生枝節且恐西南乘隙肆其陰謀自應催促各項軍隊迅赴前方緩急庶有可恃執事迭次來電本有和局不成仍可續戰之言是西南之難就範圍明見早經洞燭此意業由國璋電達曹張各督軍釋其疑惑并於陽日電囑各省區聯銜通電駁斥西南之要求尊處如商之王陳首發公論痛闢其非一面接洽曹張促其進兵並與各省區聯爲一氣西南果因此中懈則兵可備而不用仍可促進和平若始終以横逆相干是調人之言亦不見聽則合十數省區之能力以敵五省勝負更無煩費詞彼此交親有逾骨肉用特掬誠佈達望熟思而審處之并希從速進行臨電無任盼企 
[鄂閩兩省之告急]  
　　聞參陸兩部昨接王金鏡二十六日晚八點自岳發來急電言承派各路軍隊援應遵飭將士死守但情勢萬急托壩桃林相繼失陷本日續失烏江橋楓樹橋一帶要隘左翼蕭旅長已退却援軍如仍不至孤城實難保守云云又參陸兩部昨日下午復接王占元二十七日早十點發來急電言接前敵飛報吾軍連次失利岳雖未失危象日增武漢人心恐慌乞飭各路軍隊火速應援云云又聞政府昨晚七八鐘頃曾接有鄂督王子春急電一件略謂進攻通城之敵軍係湘西張學濟等所率湘軍我軍兵力單薄萬望中央飛電直隸第三師長吳佩孚派兵往援如吳軍不能分派則請中央另派他軍來援如何之處統希核奪並望速電覆云云 
閩督李厚基昨日有急電到京略言據臧鎭守使致平報稱閩邊兩軍相接愈近危機間髮林處所部粤軍實有意挑釁旣不免小有衝突中央援軍若再遲回不至後患不堪設想等語查中央允派援軍巳逾二月現仍未聞有一兵一卒開來設閩防有疏虞或竟至不保則維持秩序之責厚基將不能負云云除此電外並通電皖魯浙等省告急中央接閱後卽將此意轉電魯督張子志請其速派軍往援又一消息閩邊鎭守使臧致平近有飛電告急言粤桂海聯合大軍六十餘營逼閩前隊業巳出發閩邊駐軍僅止二十營現正激勵士卒竭力防守仍懇派軍援應云云聞參陸辦公處昨已電李閩督略謂援軍巳發（原電並未註明何項軍隊）稍遲三二日可到在援軍未抵閩以前務望轉飭唐臧兩旅固守詔安上杭等縣不可冒險進攻以防敵軍誘詐云云 
[張敬堯電訏王占元]  
　　鄂督王占元最先惑於李督之言主張調停嗣因荆襄獨立西南進兵處處受逼因亦改易方針主張進戰本月九日復總統陽電十日復王總理齊電中有空言解决無望就範必須武力底定等語王之主戰已可概見而最近皓日（十九）表明心迹電中則立言飄忽似仍著重調停張敬堯本擬統軍出發因接此電遂又停頓並復電將王督前後態度　異之點直捷揭發其電文云萬急武昌王督軍鈞鑒正密敝處迭接皓　兩日先後來電均以通城防務吃緊切盼敝師尅期赴援當由堯調齊所部軍隊集中徐州凖備車輛即日先出一旅大隊隨後陸續赴援曾經先後電復台端諒邀察鑒頃接尊處皓日通電内有不敢模稜兩可反復無常並有不能示誠信於荆襄等語細譯文義似我公固始終以調以自居維中央决計主戰一切派兵籌餉純由中央完全擔任與齊日復敝處歌電文日復敝處佳電意在一致主戰措辭微有不同且近接尊處哿電旣以譚浩明於十三日預備攻擊通城通山進窺崇浦明明釁自彼開時危勢迫凡我澤袍自應化除成見一致進行我公現在所持態度對於和戰兩途擬以主戰之責歸諸中央主和原議仍不决然捨去殊於軍事進行恐多窒碍蓋我　必須同心禦侮前方始能殺散制勝當此敵軍進逼之際我公倘無一定主持則敝師開赴鄂境等處所統各軍能否協同動作互相援助殊難逆料敝處迭奉警電本擬輕裝出發早爲應援因詳查該通電所說各節不無疑慮敢祈明白指示俾將實在情形得以曉然共喻庶於軍事前途克收實效盼切示覆希卽鑒察爲幸張敬堯養印 
[晋邊防疫之進行]  
　　　醫鶴見博士等與防疫會長江朝宗氏已於昨晚（二十六日）九時由大同回京據鶴見博士所談謂余等於二十一日行抵大同府翌日將該市分爲三區調查户口當日並無一人患斯疫者第三日患者三人當卽斃命於二十三日在大同附近村莊有由歸化城歸客發病當即傳染其家眷三人均行斃命由小菅軍醫生檢查其略痰果係眞正鼠疫至二十四日我等由大同府起程共計發生患者三十六名余等在大同府時曾與豐鎭之地方官及檢疫委員接見詢問該地情形且授以方策據聞該地方患者殊匪鮮少以歸化城綏遠城方面尤爲劇烈至該地方情形雖迭經電詢然因無覆電故其詳細情形毫不明瞭惟目下漸有蔓延於太原之兆聞在太原已有患者一名發生美醫洋若氏已因此急往太原又以江朝宗氏之名將關於防疫注意書徧布晉省一帶以促人民之注意又歸途調查張家口南口等處均無發生之形跡故就現時言之毫無蔓延北京之虞云云 
晉督閻錫山致内務部電云接誦有電以防疫白話布告見囑極佩　懷此間各縣均專設防疫宣講員組織防疫會爲消除人民誤會起見並由本署刋布白話布告多種以廣流傳除電飭各知事隨時曉諭外知注特復閻錫山宥又電云有電敬悉晉陜交界已飭各營縣斷絕交通並轉知揚醫士矣特復閻錫山宥　 
喬建才致内務部電云有電敬悉此次疫症發自綏遠第一師留豐輜重兵送餉由綏返豐傳染疫亡該連兵士三十餘名其餘兵士由何醫官檢驗隔離所有派隊絕斷交通并承江會長編譯白話布告會銜曉諭商民業經認眞照辦幸察西各屬均尚平安知注謹聞喬建才叩宥 
正太路局致交通部電云昨又分派二三段彈壓親往榆次壽陽平定等處調查疫情據復沿線各縣均皆平安惟近忻縣有發現疫症之事幸太原之石嶺關壽陽之黄嶺村及宗艾鎭業經先後設防實行檢查頃接晋省防疫總局來函現派醫士三員分赴榆次壽陽平定協助各該縣知事辦理防疫合併奉聞 
大同施醫士致政府電云據豐鎭報告昨晚疫死兵士三人今日又死四人據此間居民報告有近東門之某村中亦有死於疫者數人地方官出示曉諭謂自後日起將城門一律封閉所有豐鎭大同問之鐵路人員及其家族均安好如恒即某車侍者近亦健適矣 
何守仁自豐鎭致政府電云昨日死兵士二人隨營一人今日死兵士四人至今疫死者共計三十四人 
[疫勢越過長城之西訊]  
字林報二十四日太原通訊云就晋省防疫局逐日所接之報告觀之長城南北兩股間之各境及大同以西之地疫勢仍熾迄未稍減今疫氣已越過長城南股代州圻州喪亡日增防疫局之最大難題即在於嚴守長城以免行客穿越止上防疫局刻注其全力以期解决此難題擬分派防疫隊馳赴長城附近愼重檢查報吿情形每隊隨帶醫士一人晉省醫學之士本不爲多自疫症發生後遂覺不敷應用北京楊格醫士到晉後太原情勢爲之一變楊由政府授予全權就其所可支配之醫士與藥品籌畫進行甚爲穩善但尚缺醫士耳晉督等會同辦事頗能令人愉快日前晋督以代州忻州某某官員防疫不力已罷其職另委新員認眞辦理美醫士某今晚發表意見謂防疫之氣象尚佳想疫症不致傳入太原此種樂觀言論是否可侍逾數日後當可瞭然矣 
[龍勢日盛中之粤閩消息]  
平生 
日來龍軍氣燄可謂張極矣自佔據石城而後分兵電白攻入化州茂名亦在危急之中陽江雖有挫失然竄往下游非海軍力所能及陽春恩平尚在其勢力範圍中也此數日間聞龍有數電致粤當道其詞詞皆甚飛提一電催促粤取消自主自叙其實行巡閱之職權兵力之勇猛一電分行各縣勸各知事錢糧雜稅不必解省庫聲明自通告之日起如有繳納將來龍晋省時不准其作正報銷其詞意之悍如是龍之自恃亦甚矣龍軍所據之處今已地盤加廣每地皆收納綠林大有如水銀瀉地無孔不入之勢在粤當道據探報各屬龍軍兵力共約二十餘營計雷州方面雷城李嘉品兩營遂溪安埔徐聞海安共駐梁金文兩營海康沿岸一帶駐有李榮春約一營石城駐趙越三營兩陽方面陽江城駐普鐸胡令宣四營陽春駐李恩賜馬如　五營閘坡駐莫禮華一營大澳合江一帶駐李捷千餘人瓊崖方面海口駐龍體乾一部約三營秀英砲台曁附屬各砲壘駐陸朝珍一部約三營其餘崖縣儋州口榆林港一帶亦有少數龍軍設防守禦此皆當道所調查就正式龍軍而言之然共新招之綠林及土軍則尚不在此内也龍軍舊部近日分往投効聞均以香港爲中站在港接洽後即支配往各地而龍探之潛入内地煽動軍隊者亦非常活動前日有王某被獲搜出衿章委任狀甚多聞供出重要之計劃而勾結軍隊尤爲龍氏所注意者粤省地駐有滇軍不少龍氏以鄉情關係尤非常注重故此數日滇軍高級官長在廣雅書院舊將軍署番禺學宫等營房日日演說每一次必至一句鐘有餘皆力勸部下之不可受人煽動須服從上官命令此皆有因而發也而莫代督亦以龍濟光舉兵志在破壞粤局其肆造謠言亦無非希圖離間亟須嚴行防範故昨特諭各討龍將官誥誡三事一如有龍黨混入各營隊防地散布謠言以妨礙軍事行動者拿獲准卽以軍法從事一龍黨造謠必以離間感情揑報戰况爲上的須以鎭定處之不得妄信驚擾一各軍討龍駐地雖異作用則一精神尤貴聯絡不得妄生畛域自行歧視致滋貽誤莫督此舉因各營已有實事發生故也 
而對於各屬告急派軍出發極爲忙碌高雷欽廉兩方面則由桂省派軍源源接運今方在酣戰之中而兩陽方面因其節節進攻於省局頗有關係故經調撥林虎魏邦平黄任宏各部陸續出發聞昨與攻閩司令陳炯明妥商以第一統領李炳榮部衆向駐四邑於該處地方極熟擬將該部隊兩營調近台山專顧大澳平江一帶以斷廣海其李次臯熊略兩部則擬暫行留省俾爲各軍後盾似此情形因龍軍進行猛厲故攻閩之事不免暫緩但閩省駐重兵嚴防粤邊似有將轉守爲攻之消息聞莫擎宇近在福州與李厚基　商攻粤計畫最近并在詔安縣城設立廣東潮梅鎭守使行署所有署内各課各科人員一仍舊有名目如張天　鍾鼎基王紹其莫衡等亦均隨莫希冀捲土重來恢復其原有之地位并聞莫氏已通電各省聲明在福建設立行署之理由如有文電請卽賜交詔安鎭署等語又聞李厚基令唐國謨派重兵駐守永定挖溝築壘以拒粤軍侵入並多派步兵分駐永定上杭兩屬與粤省大埔饒平交界各墟市以爲前線現上杭之峯市永定之忠坑蘆市等處每處駐有重兵皆有躍　思動之勢而粤省某要人日前派某閩人返閩調查現聞其報告云漳厦一帶連日有多數軍隊前往駐紥銅山則有厦門之辛營長前往防守詔安則有省撥姚旅之一部至另抽皖旅代馮援閩之說現尚在計晝中各屬招募之軍士則陸續前來十九號圖南進口有兵士一千六百三十餘名係徐州一帶招來者二十二號又有兵士千餘名係搭日輪其隆丸入閩者皆編隸於第一旅部下其開拔赴外者二十晚有兵士零落而行有乘輿者有坐車者服色或黄或黑不一各押一行李向南門而出不知開往何處二十三日有新委之補充八營營長馬某帶所部出發開往漳州關於軍費預計須百萬左右祗有鹽運署及烟酒公賣局兩方面合籌二十萬至於軍械李厚基曾與某洋商訂購三十年式日本軍　四千桿子彈五百萬顆而長門要塞砲台之二十八生口徑快砲已運回軍署警署前此所發之鎗彈亦飭由廳長悉數收回防範甚嚴並聞滬護軍使日内派遣步砲隊各三營援閩云 
[浙省議長反對召集聯合會]  
　　浙江省議會議長沈定一致江蘇李督軍函云秀山先生督軍麾下太上無爲其次神權其次君權共次法治御世順則莫之能違民國旣以民憲治成文昭信不得一字增減立之以信感之以誠然後政有軌而治可待自國會再蹶不綱解組惟力是視國且淪胥遑言平治麾下憂之昌言調和西南東北靡然景然舉國含生涕泗贍仰是以江蘇等省議會惟恐禍變日深陷國不祚遂有各省議會聯合會議之倡舉江蘇麾下之治區也由是而知感公之深知公必不加以抑制也論者以民國有國會在焉用各省議議越俎而生駢枝國會且　省議會縱被涕泣血何足以當武人之一盼且法治之依據旣虚議决之效力亦僅然而疲民再刦鷄犬皇皇凡在人民代表知而不言是謂昧心言而無益不過味勢寗居昧勢奚敢昧心此聯合會之集合當爲國人所共諒者也但報紙記載中央亦有召集省議會聯合會以解决時局之意此與各省自由集合大相逕庭蓋黎大總統解散國會之時明認違法中央果尊重民意則逕行取消解散國會之違法命令易如折枝何必召集省議會聯合會更落於非法之舉動各省如不應召無以對解决時局之美名如曰應召則自投違法之阱邇來中央行事頗動羣疑朱慶瀾之去粤也乘機而任李耀漢傳良佐之逃湘也乘機而任譚延　設各省議會聯合會議之秋中央忽加以召集命令是陷各省議會爲臨時參議院之續矣麾下爲國家大計不憚以去就力爭大義彰明嘉言逖聽或謂麾下曾以此舉入請且有以軍政代表闌入之說意必訛傳凡有識者不能信也此肅卽頌公安諸惟幸察 
[馮總統過徐紀]  
　　馮總統南下定於二十七日晚六鐘過徐已誌昨報乃遲至夜關一時許始抵徐站各長官上車參謁畢退下車卽開行而張敬堯亦隨行往蚌矣迎接之各官長人員回城後即接蚌電總統即刻回京於是手忙脚 
 
 
 

Page 7

 
 
亂立又赴站伺候俟至下午四時許車始抵站停住總統下車散步與張敬堯張文生等作散漫之問答約半小時許上車北行 
[江蘇敎育廳進行紀（猩鳴）]  
省立師範校長會議 
全省學校校長會議 
江蘇敎育廳長符鼎升任事以來對於本省學務日謀發達雖敎育經費奇絀事事製肘符廳長仍積極進行茲爲分劃學區及視察區内敎充等事前日特召集省立師範各校長曁全省學校校長到廳會議以促進以茲將兩次會議情形錄下 
上午十時省立師範校長到二十餘人符廳長主席報告議事程序一分劃學區及視察區内敎育案照原案議决通過二本年夏期講習會由各師範學校分辦案多數主張通令各縣籌辦各校可自由設辦通過三師範學校宜添設國語以便統一案結果已設者仍竭力進行未設者研究添設四師範學校校長應巡迴考察本校畢業生服務成績以促進行案議决校長或職員擔任之五師範敎育宜注重國文案議决由校指定國文材料書籍令學生購閱議程畢遂散會 
下午三時江蘇全省學校校長到百餘人仍由符廳長主席宣告議事程序一敎育部諮詢中學畢業生出路案結果由各校長擬具意見呈由廳彙齊呈復敎育部二省立學校聯合運動會案决定四月舉行假高等師範爲會場三江蘇地方學會案多數贊成設立惟名義上略須修正由各校長擬具意見呈復四省立各校職敎員宜設研究會案决議附設敎充會分料研究會内辦理五省立各校預算案决議由各校長擬人計書書以更交省議會籌議議畢時已五鐘遂搖鈴散會 
地方通信 
[松江]  
　　金由知事被控　金山縣紳商學界丁黄等十餘人昨（二十九號）呈道尹公署控該縣詹亮疇知事縱警殃民任用私人等八欵臚陳事實請卽派員查辦 
設局籌備浚河　本邑市河年久淤塞前經邑紳桃大任等呈准李知事訓令松江市自治委員朱子受籌備疏浚當由朱君邀集城紳開會集議當場推定鄭子松閔瑞芝朱子受等爲總董姚大任金菊生俞仲蕉等爲主任茲朱等又續將各段段董分區推定呈報縣署並在市公所設立浚河局定古曆正月分開始浚治 
[無錫]  
鼠疫歟瘟病歟　入冬以來兩月有餘旣不下雪亦未下雨河水涸澈飲料濁惡因此發生喉痧痘症近日泰伯市等處又發現一種時疫始則頭腦暈眩繼即冲血而死爲時至多歷十二小時某姓一家連斃數命據此情狀頗似百斯篤症而鄉人無知視爲瘟疫惜乎該處僻在鄉間並無醫院且無西醫無從研究恐轉瞬傳染至城市必生極大恐慌也 
[鎭江]  
軍警分任冬防　丹徒縣倪知事因陰曆年關在邇防務亟宜注重故迭邀軍警長官共籌防範方法議定城區由陸軍十九假曁縣警察隊各區警察分所擔任四鄉由各該管警察分所曁水警分隊擔任水道由水警第一專署趙署長擔任一面勸令各鄉董事籌辦臨時保衛團以補軍警之不足 
花捐仍歸官辦　鎭江花捐一項本由官署辦理月前因承辦花捐人李建侯辦理不善乃改爲商辦歸警局捐務處節制茲倪知事因該承辦人承繳之欵每月不能按期繳納且已虧累一千數百元故仍收回官辦委令前花捐委員孫永貞照舊辦理現已從事整頓當不難恢復舊狀也 
[九江]  
　　灣路無錢還息　南灣鐵路公司應付東亞興業會社息金已届三期上年曾由財政廳撥還一期其餘二期尚屬懸懸該社代表成田練之助於日前來灣向路局坐索張坐辦以局中職員薪資尚有五月未發焉有鉅欵償還息金因與之婉商再請展期當得成田許可惟成田以路局逾期不付息金而該社股東不能不如期交楚曾在他銀行借發是此項息金之息金應歸路局擔任張坐辦謂此事須與總理商酌故於昨日派文牘　主任許葆初晋省請示總理 
財廳長將過灣　江西財政廳長楊慶　於日前晉京茲已公畢致電某機關云准二十五號乘津浦車南旋二十六號當可抵寗擬作一日勾留晋　李督陳述都中狀况二十七號乘輪來灣此間各機關均預備届期赴江干迎迓並假招商局公讌爲楊廳長洗塵 
[嘉興]  
　　齊省長過境　前日下午四點五十分特别快車齊省長道經嘉興水陸軍警全體排隊至站舉鎗致敬縣知事張昌慶水警區長俞肇桐緝私分統趙廷玉警佐張樹池柳易播陳焯曁十四團各軍官均至站站立歡迎故是車抵禾時停三十分鐘迨至五時三十分鐘始各率隊歸署 
小學費未决　嘉興城區小學經費前經陸委員召集各校校長集議支配方法嗣因意見紛歧會議三次仍未結果現陸委員以一月又將終了所有各校經常費即行支領惟以支配方法尚未議决給領仍無把握茲由陸委員擬定支配方法三種一敎室支配二仍照上届支配三八七折支配（卽照現有各校學生數八七折）公前日具呈縣知事核奪並言如有良善支配方法可由縣知事議定飭令各校長遵照領給 
[杭州]  
　　中國銀行行長易人　杭州中國銀行行長金謹齋巳奉中央調充上海前大清銀行清理處職務所遺中行杭州正行長一席以前浙江興業銀行行長蔡谷清接任業巳正式發表聞蔡君雖被舉爲臨時參議院議員此次赴京並未赴參議院報到原係中國銀行總行中有事邀往目下奉命調杭想不日可以到職也 
雜評一 
[討伐令（步陶）]  
　　馮總統與主戰派之爭持不决者惟在一討伐令今身親出京以俯就主戰者而與之而議其結果當無不得其允諾出兵之理然而討伐令則仍不能因而中止也 
夫曹張等之主戰而不出兵原無若何充分之理由其惟一借口者亦曰有討伐令乃不至師出無名耳當馮將行出京之際曹張等來電相阻其措詞仍曰但下討伐令足矣不敢勞大總統之遠行也而馮均不之顧必毅然决然由京而津而濟而徐而蚌必至晤及督軍團領銜之倪嗣冲其人而後返旆焉以情理言主戰派之對馮似當有幾許之讓步然而返京以後第一事所付閣議者卽爲討伐令此其所讓步者究何在耶馮苟早念及此者何不於主戰派要求之初即　而下令卽曰不然當曹張等電阻之頃隨而變計似亦無所不可胡爲乎概不計及而必風塵僕僕作此三日無味之周旋也 
自有此結果今後總統而欲得督軍團之同意者非親行而不可且督軍團而有所主張雖總統親行而亦不能爲一字先後之通融嗚呼今日糾紛之時局即以此而得有解决爲總統者不巳大難矣哉而况首討伐令頒布後之時局其前途正自難知也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[史醫士商議防疫方法之報告]  
　　公共租界工部局醫員史醫士應江蘇督軍之召於二十三日乘車赴寗商辦防疫事宜已迭紀前報茲見工部局報告載有二十五日史醫士報告書一通譯其大意如下余抵寗後即赴督軍署與李督軍會晤討論肺炎疫現狀對於疫區如何限制及疫氣由何傳來兩　談論尤多李督軍亦謂京漢鐵路與太原相接恐疫氣由太原傳至長江流域當卽議定李督軍據任從有場方面採集關於疫症及各險地防衛方法之消息送交上海以爲他日必要時編定防疫法之根據並議定彼此維持密切之接洽庶余等可舉其專門經驗以供李督軍之指揮雙方咸有裨益又議定俟將來察視疫勢决定切實有用之防衛方法後再行撥欵辦理想各險地如太原正定漢口鄭州開封徐州等處之特别報告可隨時到滬云云 
[成都商業場被焚消息]  
　　本埠某大商號昨接二十八日成都來電據稱成都商業場失愼全場盡燬云云聞此商業場原名勸業場開辦約有十年内有店舖一二百家爲成都商務集中之地惟來電簡略未得其詳而觀於全場盡燬一語已可想見其損失之鉅矣 
[上海總商會致財政部電]  
　　爲中國銀行選舉事　　北京財政部總次長鈞鑒歌電轉告股商據稱中行股份官商各半旣佔半數股權純屬大部不待牽合商股已得選舉之優勝商股散而不整轉無選舉餘地惟有按照官商股本額定董事人數除官股留派幾人外餘歸商股選舉方足以昭平允懇再據情電請等語查該商等所稱似極公允合再電請照此辦法先行示遵庶免商股爭執至　上海總商會 
[殖邊銀行爽約後之請求]  
　　上海總商會函致殖邊銀行總管理處略謂上海催兌殖邊商困事務所代表張隅靈程志孚二君由京南旋遞到大函謹聆一是即將原函請該代表等轉致各商查照乃頃據各商到會聲稱昨在事務所開會代表報告到京交涉情形仍是一味虚言吾輩因有年内復業之信早將此欵抵用今又爽約吾人何以卒歲必須電北京務必於年内先付幾成以濟急用又據張程諸君聲稱查得殖邊滬行受抵之漢冶萍股票一百五十萬有九十萬押在奉省尚有六萬元在上海滙豐銀行借銀十萬可請總管理處將該項股票設法加押一二十萬元先其所急略爲分散使被困之商稍轉生機免致衆情憤激各等語查該事務所昨日開會各債權人悲憤交集有請以法律對待者有硬破壞殖邊全局同歸於盡者　之所激殊難遏止敝會承囑暫予維持始終空言亦不能再事　塞年内若不稍事點綴該商等被困益甚含恨愈深將來復業後信用大有關係該代表等所稱辦法實屬急則治標之計務乞尊處迅速派員來滬料理不勝火急待命之至 
[公廨預審沈强夫二誌]  
　　老閘捕房特别機關西探目壳羅香華探目李星福陳雲忠石金榮等因據眼線報稱西曆一千九百十五年十一月九號前上海鎭守使鄭汝成憲兵營司務長舒錦秀被王曉峯（即小峯）王銘山在外白大橋禮查西飯店門首開鎗擊斃及一千九百十年十月間金琴蓀在南平安里被匪暗殺兩案與民黨奉天人沈强夫（即孫祥夫又名尹神武蔣介石）均有關係沈住法租界霞飛路四百四十二號門牌等情當即禀明捕頭投請法捕房協探將沈緝獲解送公共公廨於二十八日開審研訊巳詳本報前日（二十九）午後由捕將沈解廨續訊捕房代表牛門中央政府代表穆安素鄭汝成家屬代表葛福來被告代表禮明福岡等五律師均相繼到堂至二句三十分鐘由關讞員會同英卓副領事升坐刑庭復訊先由捕房代表牛門律師上堂詰據見證劉漢臣聲稱前任兩淮緝私營爲調查員原籍安徽被告沈强夫於陰曆十月初二在友人李子生家見過繼遇李英臣詢我何往我答有事至李子生家並問我李家有無民黨中人往來我答曾在陳其美部下當差之沈强夫時常到此詢我沈居何處未曾回答迨至十月十三日早晨被告被捕後李英臣即托我至老閘捕房指認是實繼據楊漢卿投案聲稱前在陳其美部下當差於民國三年三月銷差其時陳之公館在寶昌路新民里十六號門牌被告沈强夫時常至陳處磋商要事因此　識但前年鄭鎭守使被人暗殺之後即不見被告蹤跡其時有許多黨人離開上海我現在城内義泰鞋店爲　已有一年至本年十月間見華字報載有沈强夫被捕之事我至邑廟前啜茗會晤護軍使署調查員某某談及沈之素行邀我至老閘捕房指認被告確係沈强夫等語又據俞國華（即于國華）投稱一千九百十四年我在陳其美機關部内充當書記被告沈强夫亦在陳處當重要差使故此認識又據王德法投案供稱向在樂餘里妓女楊素琴處爲鳥師（即拉胡琴）楊妓於去年端節嫁於被告沈强夫爲妾因此認識此次由鄭鎭守使之子鄭大爲邀我到捕房指認被告面貌要似云云旋由前鎭守使署錄事沈惠章上堂證明王銘山等曾在軍法課供出沈强夫及謝邦顯等同謀情形供畢由被告代表禮明律師向各見證逐一駁及至此時中西官因爲時巳晚遂判被告還押候再復訊 
[軍警臨時之戒備]  
　　本埠軍警於昨晚（三十號）六時又頒發特别戒嚴命令並以小紙條傳送臨時口號異常心碌聞因得有報告及各處戰電故有此防備云 
[軍事會議誌聞]  
　　龍華護軍使署昨晨接到中央密電兩起隨卽召集軍事會議由副官處以電話通知凡在滬軍界長官自營長以上均與列席協議良久並留午餐而散 
[查禁危詞聳聽之假傳單]  
　　護軍使署昨據偵探報告謂有一種假名傳單號外每於夜間沿街呌賣昨夜（二十九號）竟詐稱北京大戰武漢失守當卽購買兩張閱其内容均抄製當日報紙改頭換面毫無影響因在租界未便理論特檢呈影射某報二十九號日期之號外兩張送請核辦等情盧使以此種情事雖爲小販騙錢之慣技本可毋庸置議惟現值中央用兵之際沿街呌喊淆惑聽聞可惡已極除將該印刷品飭發警廳在華界從嚴查禁外並據情函達交涉署請設法知會隨時查禁勿使流布以安人心云 
[難民不准逗留]  
　　上海縣公署昨奉省署快郵代電開前據蘇常道尹呈報有贛榆灌雲兩縣難民三四百人持有縣印護照結隊入境由蘇赴滬當以禁止難民領照出境迭經令禁何得再有給照情事即經電令贛榆灌雲兩縣查明電復茲據先後電稱並無發給難民執照情事乞令扣留查究前來是此項護照定爲假照無疑現值冬防吃緊南北紛爭倘任該難民等持照游行不特流離失所且恐匪徒溷跡其用與地方治安大有關係亟應從嚴截留以保治安嗣後如有難民入境無論何縣迅即派警彈壓資遣回籍並即具報至要 
[修改稅則委員會第三次會議記]  
　　修改現行進口稅則委員會昨日（星期三）仍假北河南路總商會常會所續開第三次會議午後二時許駐滬領袖比總領事薛福德君及各國總正領事中西委員等先後蒞會仍按圖挨號入座（所有中西各員銜名迭誌前報茲不復　）惟　萄牙商務委員羅沙（譯音）因未到　現仍　席聞曾正主任所發言論仍係將上次會議時提出之議事大綱十二條并修改稅則未决定以前暫擬之通融辦法請先實行提議謂此項大綱等早經譯就英文送請貴領袖總領事及貴國總正領事委員閱看諒已早達貴國政府　請表决俾促進行當經領袖總領事轉詢各國總正領事等已未奉到本國政府命令各國總正領事有謂本國政府對於該大綱尚未全部贊同者有謂尚未奉到命令者衆說不一惟領袖總領事謂該大綱内有二條尚須討論續請本國政府指示云云是以會議結果尚未完全解决須再續開會議云 
又一來函云修改現行進口稅則委員會於本月三十日在錢商會開第三次會議先由由主任說明前次展期原因及會議錄巳經分送各國會員核定並介紹新加入之會員巴西領事當衆宣布畢隨即　續討論前次未經議决事件各會員相繼發表意見將議事章程一一表决除某某兩條外餘均完全通過並將暫行辦法略爲辯論擬俟下次開會再爲决定又由曾主任指定外交部秘書張昶雲爲本曾秘書名國會員均無異議遂即散會時巳四點鏡矣聞張君昶雲前由北洋大學畢業派往美國遊學多年歸國後應前清廷試授爲翰林歷充京外要差民國以來曾爲上海交涉署特派員及蕪湖關監督後因外交需才調部任用久爲政府所倚重此次由曾主任特指定該員爲本會秘書當能勝任愉快聞各國會員極爲滿意云 
[河泊司干涉停泊江心之兵艦]  
　　福建督軍李厚基以該省防罼需械孔急國廠所製者實不敷用除電請陸軍部令由滬廠配撥山炮砲彈等械外並派福康兵艦於前日（即九號）來滬領裝砲械各件艦泊楊樹浦中心乃爲新關河泊司查見以福康兵艦停泊浦江中心有礙航線查兵商輪船停泊地點向來須由河泊司核定指泊今福康兵輪停泊水線實有不合當囑該艦遷移詎竟不聽是以報告威稅務司由電話知照盧護軍使諭令離開業經盧使於昨日命令福康兵輪駛往南黄浦停泊兵工廠浦面以便領裝軍械云 
[華戊輪船開駛外洋之手續]  
　　德輪阿爾本加所改之華戊輪船裝修完工後已由新關驗船師考驗堅固合格規定星期四即今日由滬開往星加坡裝運貨物駛赴外洋營業惟邇值歐戰時際所有該輪服務各華人均須由關查取姓名年籍造册備查昨由新關威稅將司派員傳集華戊輪船上各華人到關詢查姓名年籍拍照存查事畢即可開駛出口云 
[法領對於售劵助賑之諮詢]  
　　駐滬法總領事韋君昨日函致胶涉公署以本埠紳商朱葆三等商經本總領事在法租界發行有奬慈善救濟劵所得劵價係爲助賑北方水災之用等情查此項助賑水災之慈善救濟劵已未得貴國政府之允准特爲函詢示復等由聞薩交涉員昨已轉詢朱葆三君請即查復矣 
[南市外灘之火災]  
　　近日天氣燥烈舖户失愼屢有所聞前夜三時許滬南十六舖外灘大達公司碼頭旁滬南第一樓茶館樓下蓬萊閣酒店因主婦生育倩人服侍囑令學徒煑燒半夜飯偶不經心將洋油燈傾覆火卽上炎不可收拾登時冒穿屋頂四而延燒適地處江邊風甚猛烈加之屋外沿碼頭堆積花生油柴片甚多霎時均遭延累淞滬警察一區署近在咫尺立派通班警察會同游巡隊馳往彈壓並帮同施救未幾救火會一區龍社急駛火龍皮帶車到場會同各社極力救護因火勢甚熾頗難撲滅未幾又延至馬路對面春在樓茶館及樓下允康源泰等烟紙雜貨店並南隔壁長泰新北貨洋棧後經各社火龍皮帶車齊集竭力澆射並將難以保全之屋拆斷火路至天將破曉始行熄滅計焚燬第一樓茶館房屋七　此屋係由該茶樓主向大達公司租地建造尚未滿期又茶館南面房屋六幢本由他人向大達承租去年經公司收回自管房屋外面之木碼頭亦被焚燒又燬去該公司所堆蛋黄一百零三件（每桶值銀百餘兩）生没二十七件（内祥茂公司九件）其餘所堆木柴難以細核祥茂公司與該茶樓僅隔一牆故洋台等亦均延及幸由該公司碼頭巡丁頭目楊姓督同小工將公司自備皮帶龍頭極力保護始獲安全惟南首焚剩平屋三間查馬路之西所遭損失較之　邊爲更鉅春在樓房屋計共八幢長泰新貨棧亦有四五幢聞該茶樓保有火險三千兩長泰新保一萬兩該棧儲貨甚多虧損不資該貨棧至昨午火未全滅故由龍社續用皮帶龍頭　射惟　禍之蓬萊閣店主係是女流是以一區署於昨晨派探將該店　丁某帶署略詰一過解送警察廳司法科訊核迨至午後卽有郝姓赴廳保出候訊 
又一訪函云昨晨三時天未破曉救火聯合會鳴鐘告警得悉南市十六舖外灘失愼迨由該處第六區及各區救火會驅車出救早已火光燭天勢甚猛烈其火發生於太平碼頭南首靠近浦灘面西之第一樓茶肆樓下之蓬萊閣紛酒店内因店主婦産後由學徒煑半夜飯不愼遣火成災霎時延燒隣居正興飯店有道烟紙店張興湖北麫店第一樓茶肆春泉樓小茶肆恒興烟店以及大達碼頭上顧小娘之柴爿店大達公司巡丁辦公處及水手房並碼頭所堆之客貨柴爿四大堆蛋黄一百零三桶杍油九件生油十八年（祥茂公司小輪進口貨）俄又延燒對面面東之春在樓茶肆及樓下元康烟紙店源泰烟紙店景恒茂粥店周裕和成衣店義泰牛肉店並如意里門樓南首長泰新北貨棧等共燬樓房三十餘幢面東之房屋南至長泰新北貨棧曁後面恒心里糖北貨認稅公所之廂房樓面爲止北首至太平碼頭嘴角春在樓茶肆爲止面西房屋北首至祥茂小輪公司旁便門爲止南至恒與煙紙店爲止當火熾時大達公司巡丁長楊芝堦率同各巡丁及浦江水巡隊偵探等均在該碼頭左右竭力照料又要求一區救火會將火龍一架移至外面浦灘畔會同浦江内新關救火小輪在祥茂公司面前實力施救將南首火道阻斷得以保住祥茂公司及大達公司棧房未致殃及而碼頭上堆存之各種貨物如柴炭板木油簍雜貨等大半爲引火之物亦均得保全是日適東北風甚大火勢猖狂施救頗非易事直焚至九點餘鐘火始熄滅而道途交通暫行阻斷故華商電車由南往北者僅駛至關橋爲止其直達民國路之車輛於十時後始得通行云 
[陳訴屢被嚇詐之情形]  
　　公共租界漢口路中和洋行買辦宋季生在總巡捕房指控住居法租界貝勒路十號門牌之安徽人蔣作新葉龍生杭州人宋祺蓀等用民黨吳平名義七次遞送恐嚇信函圖詐洋五千元業經中西包探協同法捕房探捕將蔣等三人先後緝獲並在英租界天津路振泰客棧二十一號房間蔣等的設之機關内搜獲已封未發之嚇詐信函一併解送公共公廨押候訊究在案昨晨提訊先由捕房刑事科代表牛門律師上堂譯訴前情並將被告所致原告之恐嚇信及已封未發之嚇詐信稿一併呈案請察繼由原告宋季生投訴在中和洋行爲買辦已有多年陽曆正月一號起迭接吳平具名之嚇詐信函索借洋五千元内有倘不借給定與夏粹芳同樣結果等語我接函後毫不畏懼即繕復函郵遞至被告等寓所此信亦經捕房抄出迨至本月二十二號被告蔣作新葉龍聲來行當由絲棧式拉夫徐仲英接洽伊等詢徐迭遞信函曾否收到其時遂由夥友用電話報告總巡捕房立派中西包探到來將蔣葉兩人拘獲是實又據見證徐仲英投訴被告蔣葉兩人於二十二號上午十時來行詢問買辦在行否我答以現適他出彼等問七次送交宋先生之信曾否收到所商之欵能否允諾正在言語間忽有捕房包探到來將兩人拘去云云又據西探目海明惠禀稱蔣葉兩被告拘至捕房後即向盤詰得悉天津路振泰客棧二十一號房間彼等設有　關當即前往搜獲已封未發之嚇詐信函察其信箋與遞與原告之信箋相同至翌日復往法租界貝勒路十號屋内續獲蔣等同黨宋祺蓀一名現查此案係宋祺蓀主謀請爲澈究被告蔣作新宋祺蓀均延律師到堂代爲辯護旋經關讞員商之英卓副領事判被告三人帶回捕房候禮拜三再行解訊 
[法租界前夜之盜案]  
　　法新租界新貝勒路某烟店於前晚十點時突來口操台州音之盜匪四人袖出利刃嚇禁聲張搶去小洋三十餘角銅元六千文後由事主投報捕房當派華探目沈德福包探王德奎前往察勘一週回報捕房諭飭各探捕查緝各匪務獲懲辦　又前晚八點時有匪徒四人各執手鎗擁入法租界興聖街十五十七兩號門牌裕康錢莊行刦由探自黄金榮及華捕目潘七寶包探魏子餘聞警到來拘拿該匪等卽向華界逸去未搶一物 
又一訪員報告云法租界興聖街南口十五號門牌裕康福記錢莊開設多年雖屬小同行平日往來甚鉅信用亦佳近來該莊因陰曆年關將届外間盜案屢有所聞故每日提早結賑已頗謹愼詎前晚七時許該莊已將鈔票銀洋儲藏妥貼突來盜匪五人二匪守門三匪入内袖出手鎗嚇禁聲張各莊夥知外櫃檯並無值錢之物任其搜索祗將檯上所置找頭銅元三十六枚攫取而逸該莊經理於盜去後報告總巡捕房請緝逸盜該捕房立飭華探目黄金榮包探鄭芝卿　邦達等前往勘視並分投兜抄一週歸禀捕頭核示 
[貝禘鏖路烟紙店被刦]  
　　昨晚八點半時法新租界貝禘鏖路　順興烟紙店突來盜匪兩人各執兇器嚇禁聲張擁入店堂一匪在帳檯拾取小洋二十餘角一匪上樓槍取向爲西　之楊阿富房内大皮箱一只内藏衣服六十餘件又小皮箱一只内藏金戒三只銀鐲一付共值洋百十元携贓而逸後由事主投報捕房派探目沈德福包探金九林前往察勘回禀捕頭傳諭通班探捕查拿　辦 
[法租界捕務加嚴]  
　　法租界捕房總巡施美德以現届陰曆歲底竊盜案　時有發生昨日特傳探目黄金榮沈德福並通班包探至總巡捕房寫字間面諭各探於卽日起自下午四時至黎明時爲止每探一名帶同暗差捕十名各持手槍等械在新老兩租界内分段巡緝遇有形跡可疑之人即行盤詰搜查如有言語支吾及身藏兇器者即行拘送捕房從　澈究以保案寗云 
[法捕房嚴厲禁烟六誌]  
　　法捕房搜查烟膏店及私售燈吸之家（個中人稱爲燕子窠）已迭紀前報茲又經包探程金和偵知住居小東門外之潘杏寶在家設備烟具私售燈吸當即禀明捕頭前往潘家抄出烟鎗三支煙燈三只一併帶入捕房暫令交保昨日傳至法公堂請爲訊究即經中西讞員向潘詰同供認私售燈吸不譚判罰洋二十元充公烟具　毁 
[再誌搜獲寓客身畔之鎗彈]  
　　寓居雲南路合興小客棧内之江北人許友興江德才經老閘捕房包探張炳成查見以期形跡可疑協同西探奎兒向之盤詰支吾以對當在許身畔搜出新式實彈手鎗一支遂將許江兩人一併帶入捕房解送公共公廨暫飭收押巳紀二十四日本報昨經捕房將許江兩人解廨由中西包探譯訴前情並將搜獲之手鎗子彈呈　請察並因此案尚未調查明白聲請展期研訊中西官判許江兩人還押候切實查明於下禮拜二再行解訊 
[騙取大宗鈔票之質訊]  
　　季福生余法桂胡其壽馮林泉等同在公共公廨呈控周廷湘常寶裕龔三元陳振鏞丁益齋等在南京路虚設萬利豐股票公司騙取值洋四萬元之北京交通銀行鈔票逃逸等情業經捕房將陳振鏞拘解公廨訊悉丁益齋巳由地方檢察廳提獲將丁移提到案訊供押候函請溧陽丹陽兩縣公署將在押之周廷湘常寶裕龔三元並周之家屬等一併移提到廨質訊在案茲經捕房將周常龔三人提滬昨晨解送公廨由中西包探上堂禀明前情並由周廷湘常寶裕等之代表律師投案譯稱被告等收買交通銀行鈔票有三四十萬之巨不料交票時票價大跌被告等無可彌縫卽相繼逃避惟伊等未走之前曾至敝律師處商議料理方法因爲數過多無從收拾不得已而出此請觀原告三次所登申新兩報告白便知本案並非欺騙係屬民事性質請將被告等交保候示云云又由陳丁兩被告之代表律師上堂聲稱陳係周廷湘所雇茶房故未逃逸丁係周之親戚與萬利豐股票公司並無關係請將陳丁雨人交保等語經　襄讞商之美白副領事以此案情形已由廣肇公所函告本廳判被告各人一併還押候廣肇公所派人到堂聲明再核 
[協緝戕害軍官之逃兇]  
　　甘肅右軍統領吳桐仁所部第三路分統劉忠藎被營長焦桐琴於去年十二月二十二日夜七時許乘隙戕殺並傷及衛兵等數命事後查係省立法政大學學生蔡大愚等結合黨人煽惑謀斃因凶犯脫逃蔡亦避匿同黨知名共有五人除通緝外現由吳統領電請陸軍部飭行各省一體協緝前日松滬盧護軍使奉令後已分飭所屬軍警一體查緝矣 
[商務學校年假]  
　　閘北滿州路中西商務學校前日行年假禮首由校長蔡亮訓辭交由各敎員演說朱詩隱陳拙安二君亦均與會演說畢行年假暫别禮振鈴散會聞該校於明春尚須大加擴充添聘敎員云 
[工部局育才公學定期開學]  
　　卡德路工部局育才公學創辦五載就學者甚爲發達學生四百人早已滿額蓋因該公學於管理敎科俱極美善中西文並重是以成績卓然可觀上月考試香港大學得文憑者竟有五人之多其由該公學介紹而能勝任優等職務者亦不少茲聞該公學定於陽曆二月二十五日開學學費仍照舊章每學期墨洋二十圓試驗新生之期則在二月二十二二十三兩日上午有志向學者可往問津焉 
[浦東各學校消息]  
　　浦東洋涇市立小學共有四所第一校設在洋涇鎭開辦最早成 
 
 
 

Page 11

 
 
　頗優校長陸虎臣敎員潘景周擔任敎職已十有餘載循特善誘學生多至一百餘名第二校設在爛泥渡校長楊臨川第三校附設楊家渡縣立第二高等小學校校長顧聘珍擔任校務均巳歷有年所成績昭著聞明年仍由楊顧二君繼續辦理第四小學在社莊廟左近因限於經費挺於明年起改爲單級聘師範生葛浩然擔任敎務以免中輟以上各校均定二月三號舉行寒假休業式二十號照常開課聞將擴充内容廣招新生云 
洋涇鎭西市私立進修小學校係成輔卿王頌候二人創辦課程完備三育並重學生甚爲發達該校定二月三號寒假二十六號開課昨日上午九時舉行第一届畢業式茲將畢業生姓名錄下　唐　章　楊雲彪　唐時俊　潘偉良　潘偉安　唐慶麟 
陳毓靈 
　泥渡私立競存女子小學校係由松江盛競存女士創辦經紳士沈杏苑等之贊助始克成立開課以來成續頗有可觀該校定二月三號行寒假休業式五號開校二十六號照常　課 
[學生會日夜校舉行休業禮]  
　　寰球中國學生會於昨日上午十時舉行日校休業禮由校長朱少屏君報告學行成績主席唐露園君給憑得奬者爲何道生周士龍馬光斗梁志鵾徐錫九朱保琦陳長慶朱知行周少卿張家傑錢雲清等十一人請吳和士君演說略謂今日爲寒假期内可貴光陰之一問題也惟吾人求學初不僅讀書一項苟能隨時留心遇事留意則旅行游戲亦可增廣見聞考察實物何嘗不於學問大有裨益耶卽在家補習功課亦可温故知新總之不宜作無益之游戲以耗費光陰演說畢尚有學生何道生範讀國文及學生唱放假歌始散至下午七時又舉行夜校休業禮亦由朱少屏君報告成績主席錢新之君給憑得憑者爲梁國華陳少東陳啓芳歐陽爕沈洪俊陳秉熙王蕚輝衛德森孫潤泉吳賡蘭張森伯莊瑞榮陶式如歐陽璧莊永圖陸品清郭子剛等十七人次請柏烈武上將演說言吾人苟無學問决不能立於世上求學固宜循序上進不可躐等但或因職務之關係或因年齡之關係有志求學而不獲如願者亦頗不乏人於是有志之士創設夜校使一般有職業與失學者不致有向隅之嘆况今學生會之夜校於實用最需要之學科無一不備其便利之處不勝枚舉甚願諸君於假其内仍隨時温習庶不免辦學者一片苦心也演說畢由學生梁國華用西語演說歐洲之戰爭並演影燈而散 
[務本小學寒假休業]  
　　卡德路善昌里務本高等小學校於一月二十八日舉行第五届寒假休業禮下午二時開會禮節肅然諸生表演成績尤爲敏捷詳明附近之務實小學校長朱日章新民小學校長林冠臣率領兩校全體學生蒞臨參觀一堂濟濟洵爲盛事而來賓劉仲平演說語語打入兒童心理足使頑石點頭並聞該校主任許健侯擬於明春擴充校舍推廣學額增設女子高等小學及國文算學專修科冀達並及敎育之目的云 
[務競女校放假]  
　　閘北務競女校於陰曆本月十六日行寒假式先由校長蔡亮報告成績勗以訓辭次由主任敎員陸希英女士演說聞者鼓掌繼由各敎員演說畢行鞠躬禮散會 
[北貨公會開會記]  
　　沙輪車運北貨同業前晚在小東門外公會内開會集議限制欠欵等事到會行家共三十家八時開會公衆討論均以刻下辦貨客人及本埠店家往往到期拖延並欲抬高洋　奈吾行家售出貨價爲數雖巨其實不過稍取薄佣而巳若任意拖延日期實屬有虧血本現在總計拖欠各户甚巨即經公衆决定以前欠到期不肯照付者無論客人店家遲至年底爲止若不照數掃清卽經各行家報告公會以便通知同業明年弗與交易以爲抵制次提議本月二十五日之常會適值年關同業忙碌不克會議决定於明年正月初間再行定期開會及至散會巳九時半矣 
[紗稅不能再減]  
　　上海稅務總公所昨出布告云案據紗業認稅代表陸懋德呈稱竊敝業紗稅年繳十一萬二千元較之光復伊始增加擔負一倍以上時艱額鉅穆商承辦時規定小沙渡曹家渡北新涇徐家滙等處每件稅洋一元二角眞如江橋等處每件稅洋一元六角雖較民國初年酌量稍增然辦理兩年不願再認敝業以本業關係不得不勉爲繼續然一切稅單悉仍穆商先例乃竟有人嗾使上列各鄉鐘紗店不問從前與現在認額之懸殊聯名函請核滅代表何能勉徇查民國三年前認商聞漢章修改本省機紗每件稅銀一兩八錢浙江機紗每件稅銀一兩四錢四分呈明鈞所詳報核准在案商辦認稅原爲使利同業起見是以對於就近各鄉鎭收單比較定章實已通融酌減尤恐四鄉紗店未悉原委妄事要求爲敢具呈請求廳長俯賜鑒核查照紗稅通行定則明白佈告以便周知而重稅政等情到廳據此查代表現收紗稅旣悉仍穆商例各鄉鎭紗店何得妄先生異議要求減收據呈前情合亟出示布告仰各鄉鎭紗店一體知悉嗣後務須照舊納稅不得妄請減折所虧稅額其各遵照母違 
[油豆餅業集議保險問題]  
　　油豆餅業萃秀堂昨日邀集同業於下午三時在邑廟該業公所開會到會者四十餘家首由張樂君宣言今日開會爲吾同業利益起見以吾行家代客買賣取佣甚微運往内地各埠之貨雇船裝運在浦江中及路上風險甚大倘有不測内地客家不負責任雖雙方交涉亦屬無益故爲預防計惟有保險一法庶免此種危險現在華商永安瑞商法達爾兩保險公司屢次來公所承保吾同業裝運各貨想各同業亦必贊成繼由瑞商法達爾二班樂爾君操西語演說由譯員轉譯云今日樂爾携帶章程承保貴同業各貨水險不但可擔負路上責任且各貨運往各埠到岸之際亦可派人代爲照料保費亦較公道云云卽經張業董答以今日同業到會尚少未能决定俟擇日邀集全體同業决定後卽與貴公司訂立契約樂爾君與譯員乃興辭而去散會時已五句鐘矣 
[地方審檢廳定期遷移]  
　　上海地方審檢廳新屋工竣由陸林兩廳長擬於陽曆二月初旬遷移一面先行派員督飭法警至新廳布置已紀前報茲悉陸林兩廳長連日分詣小西門外車站路已造新廳中詳細參觀一切裝修均已妥貼乃一再會商擇於二月四號即舊曆十二月二十三日星期一實行遷入新廳辦事云 
[官驛弄内之火警]  
　　昨午滬城邑廟前官驛弄四百號門牌爲報關行生理之葉愼之家因午炊失愼頓兆焚如幸由附近救火會驅車到場救熄祗焚去披屋一間事後由一區二分駐所王警佐將葉傳案訊供判罰洋二元以儆 
[收用鈔票銅圓者注意]  
　　寶山故某南貨店主邵寶卿前日將葉大章扭至五區警署控稱葉持北京中國銀行五元鈔票一紙已將北京兩宇塗改爲上海來店混用請求澈究即經薛署長轉解司法科聽候訊辦聞此項鈔票邇來在市混用者甚多偶不經心即受其欺又日來新出一種私版銅圓係仿開國紀念幣式樣一面爲國旗一面爲嘉禾及十文二字其重量較前之花銅圓（無十文字樣者）更輕此種鈔票銅圓均係某國人塗改私鑄祗圓利己不顯害人云 
[朱壽丞娶媳]  
　　新任浙江全省烟酒公賣局長前上海工巡捐總局局長朱壽丞之長子穎玉聘定蘇省原竊張姓女爲室擇吉陰曆本月十九日（今日）行結婚禮預由乾宅假定滬北公共租界山東路惠中旅館爲結婚處坤宅假滬北成都路準備届時迎娶 
[當户要求照票賠償]  
　　法租界昌大當典被焚後擬以二成賠償當户曾經章水天及譚人鳳等向法公堂呈控現昌大巳照二成實行賠償當有二十户計當本三萬餘元推章水天爲代表延巴和律師在法公堂呈控昌大要求照票賠償昨晚公堂已傳知原告准於今日午後二時開訊 
[私刑吊打之黑暗]  
　　浦東陸家嘴地方興化人孫光祥失竊衣物疑係同鄉人陳貴才偷竊遽於前日糾同房貴金等將陳兩手縛住私刑吊打遍體　傷已二日不與飲食昨爲三區崗警杜景福蘇士林查見以孫等不應私刑毆人將孫房二人連同受傷人併解三區警署押候訊辦 
[馬車撞傷老婦]  
　　西門外林蔭路松盛里第一家婦人楊朱氏現年六十八歲前日午後由親戚家回來行至王家闕路忽有煙酒公賣局羅局長之馬車經過因馬夫孫阿志駕駛不愼將該氏撞到輾傷左肩等處頭部亦受傷流血孫仍加鞭疾駛由警查見追獲連同該氏拘送二區警局當以該氏傷重立命函送地方應經檢察官驗明屬實諭着回去自醫孫管押候核昨日午後該氏之媳楊唐氏又投檢廳具狀謂氏姑年邁受此重傷神志昏迷奄奄垂斃爲此來案請求將被告從嚴究辦諭候酌核辦理 
[調戲行兇之懲治]  
　　滬西小沙渡路十六號門牌黄　山之妻王氏指控工人和鳳山調戲不遂突持洋刀戳傷頭額等情昨由戈登路捕房華探目陳永康將被告拘解公共公廨請究原告黄王氏投案訴明前情訊之和鳳山供詞支吾中西官以和不應調戲行兇判押西牢兩禮拜以儆 
[木桿作學徒之兇横]  
　　滬城陳市安橋開設木桿作之管家書前日在作敎授學徒工作内有一徒朱發山不服敎訓反與乃師爲難並將鐵鉗將師之頭額　傷眼目靑腫朱知事不妙乘間逃逸無蹤營降報告警區外又投地方廳禀請驗究當奉檢察官騐明傷痕判令自醫昨晨發出拘票着法警協同原告往提被告到案訊究嗣經管探悉朱匿居老北門内和尚浜地方協同該警馳往將朱拘獲詎又拒捕幸由巡警帮同獲解到廳禀奉檢察官提案預審由法警禀明獲案情形質之朱供詞狡展判令收押候究 
[硬借行兇之薄懲]  
　　吳夢祥至法於堂控稱日前晚間有素不相識之吳阿才闖至民人家中大言恐嚇强欲借洋若干元不遂其欲　卽行兇民人無奈故即出外喊捕將吳拘案請求訊究詰之吳供民人係受阿林唆使至原告處借洋是實惟當時並不行凶求宥中西官判從寛管押三禮拜以示薄懲 
[請查被拐小孩]  
　　揚州人陳少農寓居閘北梅園路十九號門牌前日至四五兩區各署所報稱伊子名大元年七歲圓面大耳右額上有一疤痕頭　瓜皮帽紅絨帽結身穿花呢罩袍柳條布棉褲被匪拐失四尋無着請求訪緝等情經各署長員允飭探警隨時偵查 
[瞎子捉姦之公憤]  
　　住居小南門外倉橋東首之女巫張氏生有一子名銀桂雙目已瞽學習課命術前年憑媒聘定西門外萬生橋測字人朱中和之女爲室朱女過門後張氏惡其貌陋時肆虐等有日夜間串同女棍豆腐萬珍硬指同居人念宣卷之張某與媳有染迫令瞽者入室大呼捉姦一時鄰右聞聲趨視羣换不平後爲媳之母屬所聞報告一區三分駐所請爲澈究並由隣居到所禀控無端驚擾須請提究押逐云云 
[男女私語之可疑]  
　　前晚有江北婦人張吳氏與吳發子陳愛生二人在安祥里後空地上私語刺刺不休爲巡　警查見向詰支吾且露憐張之態因即一併帶區候查核辦 
[攔刦日人銀洋]  
　　匪徒蕭毛頭在虹口鴨綠路糾黨攔刦某日本人身畔之大小銀洋二元九角圖逃　一千二百二十一號華捕與華探蔣阿林查見將蕭拘入捕房押候解廨請究 
[江北人宰剝獵狗]  
　　住居虹口有恒路華租交界處之江北人李　來因將某西人所豢之獵犬一頭宰割剝皮烹食經該西人察悉扭交包探張金寶將李連同　物帶入捕房押候解廨訊究 
[索欠大起衝突]  
　　田魚龍田龍寶因在海寗路與李輝石索欠口角突然行兇將李之頭部　傷流血如注經巡街捕查見將兩造帶入捕房捕頭飭將受傷人送院醫治兩田押候解送公堂請辦 
[證明婦人跌斃情形]  
　　婦人王孫氏於二十二號一午乘某號電車至北四川路横浜橋因急於下車跌傷臘部由捕車送醫院醫治無效身死報請公共公廨中西官驗明諭令死者之夫王阿清備棺收殮聽候傳證訊核在案昨田捕房傳同一干人證解廨請訊即據是處十六號門牌婦人王胡氏投訴當時目睹死者下車過急以致跌傷後見一巡捕與馬車内之西人將伊扶起已經暈去又由二百七十一號三道頭華捕與電車上賣票人王林桂相繼上堂證明死者下車自行跌傷身死中西官諭令各見證退去候商明再核 
[期票失信之訴訟]  
　　同益經理王香　延請馮國鑫翟靈兩律師至上海地方審判廳訴追和記麫袋公司股東殷贊鈞不理票欵昨日下午一時由民庭推事袁之冲君開庭審理據原告王香圃訴稱和記公司所出期票銀五百兩以舊曆本年五月初八日爲期向儉德莊兌現至期該莊以票根未到不允照付即經原告向殷贊鈞交涉數月以來延不理楚請求追欵並由原告代理馮翟兩律師聲稱該被告前住閘北公益里自起訴後移居地處無從傳訊請爲依法公示送遠云云袁推事當庭認可並下庭諭如原告王香圃途遇被告准其隨時扭案遂退庭 
[但認私收客賬]  
　　吳進之至法公堂訴稱商人於上年間在民國路股開九餘字號用楊金生爲跑街夥後因虧本閉歇清理賬目查出被楊向主顧　瑞昌福記李義和三户私收賬欵且在賬上私自宕用計共銀四百十六兩二錢五分向楊理論據稱俟伊覓得生意如數歸還商人巳通融允許乃爲時未久楊巳在新開河東安公號内爲夥向之索討竟置不理且時常避匿不見故繳存保證金洋五十元呈請訊理理在已奉飭探將楊提案請求訊追詰之楊金生供稱私收客帳實有其事惟並未在帳上私自宕用求察中西官以被告私收帳洋業巳承認判交五百兩人銀並保出外候民事堂期再行傳訊原告繳存保證金洋五十元即行發還 
[罰金改爲監禁]  
　　無賴陸阿寶在梧州路六百八十二　屋内私售鴉片由捕將陸查獲解送公共公廨訊實判將烟膏煙具銷燬陸罰洋一百元充公嗣因陸無力措繳管押捕房昨由包探將陸解送公堂並禀明前情請示中西官判陸改押西牢半年以儆 
[串竊西人飾物之嚴懲]  
　　蓬于海串黨竊取文監師路四十五號門牌西人戈鄧保值洋一千元之飾物由捕將蓬拘解公共公廨訊供管押在案昨晨由廨復訊據中西包探禀稱被告供出之同黨緝拿未獲故將被告解請訊究中西官判蓬押西牢三年期滿逐出租界 
[綢緞店捉獲竊賦]  
　　南京人沈連生前日至南京路大盛綢號以購物爲由乘間竊取線春一疋圖逃當被店夥察悉鳴捕拘押捕房昨解公共公廨經中西官訊明判沈押西牢一月以儆 
[滬南工巡捐局批示二則]  
　　章安泰等呈顧鏡清侵佔公浜由　呈悉顧鏡清如果有侵佔公浜等情殊屬不合旣據該民等一再聯名具呈已飭地保確查該處是否公浜有無侵佔情形應候查明呈復再行核奪着　知照 
車永寶呈沈丹仁延未退讓由　呈悉已諭地甲嚴催矣 
來函 
[黄振坤來函]  
　　敬啓者坤等創辦貧苦婦女工藝廠原欲振興實業嘉惠貧民荷蒙黄楚九君熱心贊助捐大世界入場劵五千張俾作開辦經費乃該劵雖經分售而經手諸君尚未將欵交下雖經屢次催促仍復多方延滯致令工廠事務末由進行茲再掬忱奉告經手分售諸君如不於本月二十二日以内將欵付下則惟有將諸君姓名列登報端以告同胞蓋坤自發起以來一切經費皆由自任現合討已墊出數百金實已不克負擔非敢爲善不卒卸過於諸君也黄振坤敬白十二月十八日 
雜評二 
[成都商場全燬（步陶）]  
　　據商電成都勸業場全行焚燬所以致火之由電文簡略莫由推測然有一事可知者此番損失當不在百萬下也成都之被火也屢矣如尹昌衡之役如羅佩金之役如戴戡之役蓋幾無一不與火爲綠然要皆未有如此次所燬之盡屬於菁華也夫年來川省多故商旅裹足市面蕭條貨滯於途而無從輸運匪遍於路而時有戒心無南無北無川無滇凡一城池而爲軍隊所委棄則必先之以縱火繼之以搶刦終乃取求於大商家之奉獻而罷手焉今勸業場之火不知與時局有無關係據劉存厚近日急迫之情形論省垣而有若何變故亦正難知特火僅以勸業場聞又似於軍事無甚相涉然以一二百商家薈萃之所而一經被火遂無從拯救此以見内地火政之不修而官廳保障吾民之諸多欠缺也雖然此爲商電故僅言商事耳非俟被火之因果大明吾又烏從而論斷成都治安之究爲何似哉 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關中團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[送空心大老官歸破窰序（仿韓文）] [  彭初]  
　　歲云暮矣一般空心大老官不敢再向馬路出風頭祗得暫歸破窰度歲因作此送之 
曠野之間有破窰破窰之中上穿而上漏土釜　封炊烟常斷或曰謂其不蔽夫風雨故曰破或曰是窰也地僻而勢阻窰坯之所盤旋空心大老居之大老言曰世之稱大老官者我知之矣財帛滿於庫金錢充於囊坐於家庭呵斥奴婢而擺主人架子其出外則坐汽車定包廂帮閒左侍蔑片右陪妓院之妓爭獻殷勤打俏而罵情喜呌局惡跳槽雙　旣擺吃迷湯而聽馬屁入耳而不煩粉白黛綠携手而並肩擠眉而弄眼咬耳朶說體己減濁留髠者恃龍而撒　乘機而敲槓借端而砍斧此大老官受迷於妓女竭力以報効者之所爲也吾非惡此而逃之是爲錢焉不可倖而致也窮居而無事出外而閒宕賒衣服以裹身　空囊以嫖院　邊酒可以吃白茶園可以打三節旣到付之一溜旣能裝闊於前又能漂帳於其後旣能行樂於身又能抺油於其足娘姨不至大姐不來倌人不知鴇母不聞大老官挖空心思者之所爲也我則行之　　於十字之街徘徊於三义之路足將進而趦趄身將前而却顧遭龜奴於中途剝衣裳而受辱徼倖於萬一出醜而後止者某於爲人賢不肖何如也滑稽大家聞其言而壯之送以文而爲之歌曰窰之中維子之宫窰雖破身可躱窰有氈可坐可眠窰之阻誰知子所窰無縫如龜入洞窰有穴如兎得窟嗟窰之樂兮樂且無央人跡罕至兮包探不詳夜漏星　兮畫漏日光草爲薦兮土爲牀日三餐兮咽粃糠曳爾尾兮縮爾足待至明春兮再出外兮徜徉六 
家庭常識 
[凍瘡] [  硤石貧兒院]  
　雖非大症惟貧苦者居其多數甚有日難操作夜難安枕良可憫耳敝院學生患者不少方藥雖多大都無效近承上海王君文濤傳一秘方用皂莢（各地皆有浣衣功同肥皂長約四五寸闊約一寸皮色紫者爲有效有種類似色黄而狹短者無效）寸許放和火爐　薰患處未潰者日薰三數次即愈雖　潰爛至多薰十來次無不立愈屢試　效奇妙無比如此良方不當終秘用敢據情函請賜登以期普及並乞閱報諸君逢人傳說尤希各處貧兒院苦兒院孤兒院以及各種慈善機關均注意焉（却贈） 
[自製松花法] [  崔蜀江]  
　市上所售之松花（即皮蛋或稱變蛋）製法不一而優劣以判余家製法凡鴨蛋百枚（多少類推）　食鹽十兩石　屑十兩石灰三升爐灰三升炭屑一升以上五樣共貯一器内用水調匀每一蛋滿塗約二分厚塗後置於粗糖器内遍滾以免濘合然後順置壜内每攤一層須置扁拍葉多片以博食時之　沾其香　口須用泥封固切勿洩氣越百日即可食合與市上所售者無異其味尤覺鮮美 
集益錄 
[補答第四十一問（續）] [  孤舟]  
　　（庚法）先用石膏粉以水　之入模範之製成洋傘柄坯次取樟腦油百分置於潔淨之鍋内加以微熱取火綿漸漸投入用玻璃箸隨投隨攪使之溶解至其液稠如漿糊加炭酸　一分至二分極力攪匀加高其熱至攝氏六十六度至七十四度極力用磁製　刀狀物煉之至成軟塊次取潔淨之鐵板架於堅牢之鐵架或堅牢而適用之磚架上加以攝氏六十六度至七十二度之熱將煉成之軟塊置於其上加壓使成薄片摺疊使成布疋狀復壓成薄片又摺成布疋狀更壓之使薄又摺成布疋狀然後壓成一分至二分厚之薄片用刀切爲適於包洋傘炳坯之樣式與大小包於洋傘柄坯上急用鐵製模型加壓力印之（此模型須預加攝氏六七十度之熱）使其　　堅附於坯上且毫無縫隙印畢連模放置至尸凝堅然後取　即成洋傘柄（辛法）先取石膏粉以水調之用模型製成洋傘　坯次取樟腦置於潔凈之器内加水研之至成紙泥狀取與樟腦等分之火綿漸漸加入隨加隨研以煉和之煉和後置於方形之鐵槽内徐徐加熱使之溶融溶融後加以壓力漸漸退火使冷而凝成固塊次取潔凈之鐵板架於鐵製或堅牢而適用之磚架上將固塊置於其上漸漸加熱使軟軟後加壓使成薄片一如庚法（壬法）先取石膏粉製成洋傘柄坯次取樟腦二百分火綿二百分炭酸　一分至一分半製作一如庚法（癸法）先以石膏粉成洋傘柄坯次取樟腦二十分火綿四十分一如辛法煉和後置潔淨之鍋中漸漸加　使之熔融熔融後加　麻子油或亞麻仁油三十分用玻璃箸或他種潔淨之棒極力攪拌使之和匀然後以刷子或漆匠用之帚（須用新者）燕之塗於坯上放置使乾復塗一次復放置使乾即成洋傘柄凡製人造象牙洋傘柄如所用原料中無　粉炭酸　等白色劑者製成之物品色多帶淡黄褐色而透明之程度高其原料中有澱粉炭酸　等白色劑者製成之物品或帶淡黄色或爲白色（因用白色劑多少而異）透明程度亦小或無（亦因用白色劑多少而異）故與眞象牙畢肖惟人造象牙洋傘柄之製法除上述十法外尚有數十不及備載至輕氣球之製法僕尚在實　中容日再答 
長篇小說 
[二城風雨錄] [  英國卻而司常覺小蝶迭更斯原著天虚我生合譯]  
卷中第二十章（一） 
禮拜三之凌晨資瑪齊酒肆開門特早時　六句鐘而飲者已潢座資家調酒本淡是日尤薄且酸　注杯中乃無顔色然覩諸人狀態亦殊無意於酒一啜即止以目望窻或則接耳微語而面上皆　隱憂爲狀至詭顧獨不見肆主人惟馬丹　馮齊坐於　　之後鐵其絨線而眼角倫覷亦時時注在窻外若有所待座中酒客則一視馬舟顔色若航人之視　盤鬭葉子者興亦不高每每誤發其牌飲者無聊則以指　酒於案頭書字以當消遣日色杲杲臨窗檻而入亦懶然不紅令人思睡日將午聖安東街上忽在二人産奔而來塵灰滿襟直抵酒肆之門蓋即資瑪齊與窮村中之清道夫也此時衆人皆有不寗之色然亦無離座而起者似專待竇瑪齊之宣言竇瑪齊入即曰諸君早安此語似爲口號故滿室轟然皆曰早安乎竇瑪齊曰然天氣珠不佳陰露而多風也於是人人皆有失望之色以目互眎衆中即有一人離席起去竇瑪齊向馬丹曰願以佳釀酌我新來之客客雖爲　道夫然頗誠實今亦名夾克矣馬丹注酒時又有一人推門面出清道夫則下其藍色之冠挾諸肘向衆略一鞠躬舉酒而飲且自汗衫中出其焦黑麫包嚼以佐酒竇瑪齊以目微睞一人其人亦即自去竇瑪齊始　清道夫曰夾克飽乎曰飽矣曰然則從我登樓往觀汝之臥室遂出庭院登五層之樓上有暗室即當日曼萊老人治履之所也其中乃有三人藉草茵面坐若有所俟清道夫視之則即飲酒時先行之三人竇瑪齊旣入反閉其門遂顧清道夫曰夾克此三人皆與汝同名汝可以慘殺刺客事詳細言之無隱清道夫曰吾言將自何始乎竇瑪齊曰汝可自始言之清道夫乃曰吾見其人即在一年以前某日傍晚愛芙孟侯爵車方下由其人即　懸於車後其狀如此言時轉身作勢蓋一年以來逢人即述此事必模仿其形狀幾巳成爲慣態矣三人中即有一人曰汝當時已識其人乎曰未也然則何以識之曰其人瘦而長貌獰惡如眚鬼故吾一見即不能忘曰其後如何曰是夜侯爵被刺侯爵死大索兇犯經十月而不得然而不幸竟於一月之前被獲於巴黎都市之間其一人曰事前汝曾見之乎曰否吾於事後見之於竊村是日已旁暮工作方罷負　而下山乃見憲兵六人械繫一瘦長之人其狀如此言時則反剪其手以示被　之狀又曰當時我即駐足以觀其人視我若相識者而六卒皆有怒容逕推其人下山去山石多崎嶇礙足不能行其人乃立仆六卒各以鎗桿刺之石碎其面血流被頰其狀又如此竇瑪齊曰其後如何曰後卽入砲台獄矣當時滿村之人皆出而觀竊議其人必死　無一人敢爲憐惜之語者（未完） 
 
 
 

Page 14

 
 
   
 
