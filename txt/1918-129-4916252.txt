# 1918 - 129 - 4916252

 

Page 1

 
 
   
 
 

Page 2

 
 
時評 
[外交軍費（冷）]  
　　外交軍費二者無法應付是誠政府之實情也盖是二者斷不能疏通而有效亦不能用强力而可免 
　　政府應付之方法除疏通强力外他無能焉不能疎通則用强力不能用强力則復疎通二者迭相往復此一二年來之政史也今對於外交軍費而不能用是二者則其無法也固宜 
　　况乎以聨結之關係言之外交者軍費之所由來也今日所謂外交者借債抵押而已故無外交即無軍費軍費者强力之所由生也今日政府軍隊之作戰索欵而已無軍費軍隊即不肯戰即無强力然則政府今後之政策舍疎通外亦無他法歟 
[命令]  
[五月十四日大總統令]  
　　參謀總長蔭昌呈請任命劉鎭湘爲湖北陸軍第四混成旅參謀長應照准此令 
[又令]  
　　内務總長錢能訓呈署理湖南全省警務處處長兼署省會警察廳廳長劉鴻逵請予免職劉鴻逵著免署職此令 
[五月十五日大總統令]  
　　國務總理段祺瑞呈此次勞師南下於四月二十五日由漢口啓行隨從人員乘坐楚材兵輪與江寛商輪相撞楚材受傷江寛立沉溺斃多命所有肇事失愼原因亟應澈查究辦現楚材管帶及領港等已由湖北督軍王占元先行看管請令海軍部按照海軍審判條例秉公審理等語著由海軍部組織軍法會審傳集人證研訊明確按律擬辦此令 
[又令]  
　　據兼署財政總長兼鹽務署督辦曹汝霖呈稱據四川廣東鹽務稽覈分所電陳川粤鹽稅悉被各該省扣留提用迭經抗　無效請飭整理等語查鹽稅關係債約至爲重要數年以來各處無不按期解繳乃川粤兩省竟將各該處鹽稅强迫截留殊屬非是所有截留之欵無論何項軍隊動用一俟時局解决均須勒今如數繳還不得稍有短欠著即通令鹽運使及稽覈分所勉負責任母稍諉卸其各該地方軍民長官亦當恪守範圍共維　信此令 
[又令]  
　　盛同頣盛恩頣盛重頣均給予二等大綬嘉禾章盛昇頣盛毓常施則敬邱恒滙均給予二等嘉禾章此令 
[又令]  
　　劉振玉魏明山劉寳善駱敬姜榮安潘玉田張敬禹趙景清郭世續楊從權均給予三等嘉禾章此令 
[又令]  
　　吳桐仁晋給三等嘉禾章此令 
[又令]  
　　周家義給予三等文虎章馮懿同給予四等文虎章此令 
[又令]  
　　張繼善晉給四等嘉禾章此令 
專電 
[北京電]  
　　段日内以外交軍費無法對付頗爲着急（十六日下午七鐘） 
[北京電]  
　　小徐機關報亦載張紹曾王芝祥等來京時局將有和平轉機昨晚王芝祥已南下（十六日下午七鐘） 
[北京電]  
　　張紹曾言此來曾謁馮馮渴望和平但其地位甚難至時局前途如兩方競爲對峙之行動則將愈趨愈遠如各自一問良心去其良心所不安者時局直可數言而解現時機尙未完全成熟云（十六日下午七鐘） 
[北京電]  
　　張紹曾還京謁京馮報告民黨亦願和平並呈西林一函請元首主持馮意再邀張謇熊希齡谷鍾秀張耀曾分任接洽（十六日下午一鐘） 
[北京電]  
　　曹汝霖辭兼財長經段挽留約以一月爲期凡各省軍費前敵戰費均歸國務院與參陸處直接籌辦不負責任（十六日下午一鐘） 
[北京電]  
　　陳光遠電擬將湘東張之傑所部二十三湘旅脫離第二路開回贛南（十六日下午一鐘） 
[北京電]  
　　顧品珍等兵迫陜西該省空虚陳樹藩急電請援（十六日下午七鐘） 
[北京電]  
　　各省選舉監督均以不能依限辦竣爲辭紛請再與展其（十六日下午一鐘） 
[北京電]  
　　盛文頤與雷張赦令已送府蓋印（十六日下午一鐘） 
[北京電]  
　　中瑞條約業已確定不日蓋印即在北京並瑞京同時發表（十六日下午一鐘） 
[北京電]  
　　院部以中日交涉引起反響决將經過實情俟林使回京公布（十六日下午一鐘） 
[香港電]  
　　廣州官商協商後豫料中國銀行十六日復可兌現（十六日下午二鐘） 
[香港電]  
　　莫督查明張開儒曾扣留稅項一百四十餘萬元而其兵餉仍未全付現正設法追還是欵（十六日下午二鐘） 
[香港電]  
　　聞南北軍已在汕頭附近黄岡開戰（十六日下午二鐘） 
外電 
[哈爾濱電]  
　　滿洲里電稱鄂倫河之橋業已修竣西米洛夫之軍可向加里姆斯加雅鐵路交點進發豫料將與其部下哥薩克兵大隊在該處會合該隊前已開抵該處後因哈巴羅夫斯克紅旗軍援隊馳至故復退走滿洲里私運違禁品入外貝加爾者甚爲活動西米洛夫大佐已下令凡運烈酒入俄者查出即須就地處决伊庫資克勞兵會因外貝加爾區有戰事决議禁止關於軍情之電報由俄發至滿洲海參崴宣布現派水兵與紅旗兵一大隊乘專車往拒西米洛夫大佐（十五日） 
[字林報]  
[哈爾濱電]  
　　尼柯爾斯克逃來之難民聲稱過激黨决議將旅館歸爲國有據海參崴電稱該處大局日惡過激黨復漸放肆行爲可惡事變之起時在意料中據確實消息伊庫資克過激黨官員致電亦塔謂當地人民與農夫均有起抗勞兵會之象故不能續派援兵抵禦西米洛夫云（十四日） 
[路透電]  
[北京電]  
　　據財政次長吳鼎昌談中央政府對於南北之戰爭猶有繼續一月之準備段總理雖由從來之態度與其體面不能發出和議之言然近來頗有傾向妥協之狀而其妥協之條件大約以舊約法之改定希望進行 
（十五日） 
[北京電]  
　　中日軍事協約因兩方面對於範圍期限等問題各持異議以致暫擱現兩國委員意見業已一致兩三日間可以正式成立（十六日） 
[北京電]  
　　電報借欵近有作罷之說唯此項交涉業已成立簽字恐决無此事至交欵一節因鑑於時局之現狀或將展期（十六日） 
[漢口電]  
　　日本床次竹次郎氏今日乘京漢火車進京上杉博士昨日由京抵漢擬於今晚東下（十六日） 
[東京電]  
　　今晨有俄國學生團三十三人抵東京（十六日） 
[東京電]  
　　日本農商務省發表表外國糧食管理部從明日起出售外國糧食（十六日） 
[東京電]  
　　日本鐵道院本日發表客車加價自七月十六日起貨車加價自九月一日起實行（十六日） 
[東京電]  
　　日本外務大臣後藤男爵今日入覲日皇面奏重要外交事件（十六日） 
[東京電]  
　　日本全國糧食農產物增殖會議今日在農商務省開第一日會議審議增加日本主要食糧品米及雜榖類之生產方法（十六日） 
[以上東方通信社電]  
[東京電]  
　　在横濱之金銀兌換店俄國盧布市價騰貴四角而美國之五弗紙幣則跌爲九元二角（十六日） 
[東京電]  
　　京都之中國留學生受某方面之煽動於昨日開學生大會結果四十名即决定返國餘七十餘名則不上校事態不穩（十六日） 
[東京電]  
　　中日交涉已如日本後蕂外相所聲明爲對德勢力東漸之共同防衛其大綱已於去三月中由中日兩國政府間議定唯其細目則由委員靳雲鵬清谷少將等討議近將能簽印云（十六日） 
[以上共同通信社電]  
戰電 
[倫敦電]  
　　今晨海格將軍報稱英軍在羅白克東北襲擊得利俘敵數人又在美爾維勒西面敗敵兵一隊松末河與安克河境有敵砲隊從事轟擊（十四日） 
[巴黎電]  
　　今日下午公報云香巴業與伏斯巨境砲戰頗形活動（十四日） 
[倫敦電]  
　　英軍大本營路透訪員今日電稱天氣甚爲潮溼沉悶全無戰事卽砲火亦不甚活動（十三日） 
[羅馬電]  
　　意國公報云敵軍復圖攻擊柯洛山未得效果敵飛機爲意軍繫落十一架（十四日） 
[莫斯科電]  
　　公報云芬蘭白旗軍佔據台末福斯後以機關鎗擊斃俄國軍官兵士五百人拉蒂地方有血戰白旗軍與德兵死者四千人德軍發砲轟擊時殃及平民頗多（十四日） 
[倫敦電]  
　　俄國公報云外交總長致文德政府請注意界線帶被佔之白種俄羅斯境平民所處之苦境蓋德兵與波蘭兵現於該地任意殘害工人焚掠各村且以機關鎗轟擊村民凡被疑贊助過激黨者輙遭鎗斃或被下獄至爲慘酷外交總長建議由德俄合派委員與當地居民代表調查眞相（十四日） 
[俄京電]  
　　過激黨與無政府黨昨夜復在莫斯科開戰勞兵會 
 
 

Page 3

 
 
之兵圍困無政府黨之機關部該屋高懸黑旗上書無政府數字屋内之人不肯投降過激黨曾用武裝車轟繫之屋内之人以機關鎗與手擲榴彈作答其他街道亦有戰事無政府黨之機關部支持半小時後卒樹白旗他處戰事仍在進行死傷之數今尙未詳國民委員會集議之處駕有大砲多尊 
（十二日） 
[亞姆斯特丹電]  
　　中歐帝國與羅馬尼亞所訂之特别經濟條約規定羅國須以一九一八及一九一九年收成之所餘售與奥德並於後七年内以各種榖·油子·芻秣·豆·家禽·牛·肉食·麻·羊毛等物售與奥德（十四日） 
[亞姆斯特丹電]  
　　柏林消息羅國瑪希洛滿氏内閣業已辭職（十四日） 
[亞姆斯特丹電]  
　　君士坦丁電稱高加索省已宣布獨立 
（十四日） 
[亞姆斯特丹電]  
　　德皇所簽定承認立陶宛獨立之證書其序言中有立陶宛將分任德國之戰事擔負等語（十四日） 
[亞姆斯特丹電]  
　　基夫外國貿易銀行（俄人所設）經理杜白里氏素主袒德曾爲前烏克蘭政府所拘後經德人開釋茲已任爲烏克蘭財政總長（十四日） 
[倫敦電]  
　　愛爾蘭自治問題發展頗速政府仍嚴守秘密惟議院休息室之意政府現漸主用聨邦制而於日後推行英國其餘各地目下之帝國國會對於帝國事務仍有最高權加森爵士之黨與大約將以有條件贊成此制惟國民黨則已宣布不與聞此事（十四日） 
[亞姆斯特丹電]  
　　維也納公報否認八日電傳孟卻斯特指導報所述奥皇之第二函（十四日） 
[亞姆斯特丹電]  
　　維也納半官公報謂德奥之鞏固聨盟實與列國聨合會主義相合蓋聨盟之目的乃在消弭此後之戰禍云（十四日） 
[倫敦電]  
　　張伯倫氏今日在倫敦某處說謂政府非漠視和平然非俟戰地已分勝負談之無益云（十四日） 
[華盛頓電]  
　　陸軍總長巴克氏請國會核准陸軍名譽微章及奬特别功勞之勳章十字續有勇績者加小捧一按美國陸軍迄今尙無勳章（十四日） 
[華盛頓電]  
　　據造船家估計協約國所造之船已過爲潛艇擊沉之總數本年每月平均損失爲三十一萬五千噸上年同時爲五十萬噸四月份之損失僅有二十六萬八千噸一九一七年四月份則有八十七萬一千噸有奇（十四日） 
[華盛頓電]  
　　鐵路管理處已命自芝加哥至太平洋海濱之載客火車少開若干次計算每年可省金洋十八兆元此舉與人民旅行並無妨礙（十四日） 
[尼斯電]  
　　紐約日報主人彭萊特氏病卒享年七十有七 
（十四日） 
要聞一 
[東京通信（心危）]  
[德國講和眞僞之觀察]  
[寺内内閣之近况]  
　　此間得海牙來電言德外相鳩爾蔓氏遣荷蘭前陸相高林氏傳講和條件於英國外務部其内容如左（一）德國放棄西方一切要求恢復比利時爲自治國家愛爾塞斯羅侖兩州仍爲德之聨邦而與以十分之自治權（二）東方則維持今日之現狀以奥大利之脫倫棄諾之一部讓與義大利（三）巴爾幹問題由國際會議解决之（四）凡關於阿非利加小亞細亞等殖民地問題由交戰國全體開會議解决之（五）德國對於膠州灣一切要求均行撤回而受中國一種經濟的讓與此消息傳來眞否尙難懸斷且英國能否應諾實爲極重要之問題近來德軍雖屢勝於西方而聨合軍抵抗能力亦不薄弱當未必即行應諾也今日時事新報特派員來電謂英國外務大臣於下議院演說時聲明某中立國人爲德講和向英政府提出條實無其事云云是英政府已否認講和之說矣據日本各方面輿論大致謂縱令提出亦無成功之望某外交家曰德國目下西部戰場雖獲勝利而不能謂大成功自三月攻擊開始以來其損失至鉅其國内獨立社會黨等專以講和意見收攪人心而一方又因英國愛爾蘭問題其國論亦不統一且有反對現内閣之形勢德國殆乘此時機提出講和條件即使失敗亦足以擾亂英國國内之輿論而一方德國自身亦可略安慰其熱心和平之國民是其一舉兩得之妙策也况德國苟有講和之眞意何以不由德皇公然提議於聨合國而必欲遣密使於英爲詭秘之行動其無誠意殆可不言而喻矣至以該五項條件一一觀察之不得要領者頗多如第一項恢復比利時爲自治國家德國未言明對於比國之損害賠償而愛爾塞斯羅侖兩州之屬德聨邦亦爲法國所不能允諾第二項僅以奥大利之脫倫棄諾之一部讓與義國恐尙不能滿義之欲蓋義更有達爾馬西亞及阿爾巴尼之要求也第三項巴爾幹問題及第四項殖民地問題未有具體的條件斷未能使聨合國滿足至其第五項則爲一種離間中日及日本與聨合國之策所謂向中國要求一種經濟的讓與亦至噯昧不明故以此觀之其不成功可以豫斷况其條件與前數次提出者無少異不過反覆其辭耳參謀本部某將官曰此次新聞紙上所载五條件以屬可信而德國誠意如何最可注目往往德國之講和爲其對内政策德國近來西方戰場以戰術上言似稍成功而其國内非戰鬭論者亦頗激昂自三月二十一日以來西方戰局雖稱得勝利而尙不能滿足其國民之意志提議講和者所以緩和其國民之主和者也惟目下戰局形勢與前羅馬法王提議講和時稍異俄國已瓦解或者德奥有相當之講和條件英法或將傾聽亦未可知其條件中大都未能爲聨合國所承諾而南洋殖民地及關於俄羅斯問題均未提及亦一疑問然目前大勢推移非暫待以觀不可云云 
　　日本政局自外相更迭後外交方針步調漸亂林公使更換之說謡諑紛紜眞相莫明而其政府否認其說據聞現在彼内閣因調停南北不見成功乃欲略變方針一面見軍政府改組聨絡會議南方或漸見團結且因其政府漸與南方重要人物接近亦漸明南方之眞相故欲抛棄調停之方針而復暫事觀望使南北對立然後再行見機調和云云此爲一種傳聞眞否不得其詳惟近來寺内患病未愈而外交問題又爲輿論所攻繫已若支持殘局其運命恐已不能久長觀於政友會總裁原敬氏與山縣西園寺等元老晤會於京都三浦觀樹將軍亦 
活動其間東報一般輿論以爲西園寺侯行將出山組織内閣而政友將重登舞台現在正收集人材云云而原敬聲言世間雖有西園寺内閣政友會内閣出現之說而未免過早將來雖所難免而目前不至變動云云雖竭力聲明而政友會爲後繼爲當然事實不過時間之遲早問題耳 
[中國恢復外蒙主權之時機]  
　　大陸報五月十一日北京通訊云今晨國務會議討論之主要問題爲庫倫陳都護使來電報告過激黨滋擾庫倫烏里雅蘇台塔爾巴哈台一事上舉數處之俄領事因其衛隊幾全逃附過激黨或經過激黨官員解除武裝似曾請蒙員予以保護中國今於外蒙所處之地位殊不明瞭故該問題極難解决蓋一九一三年中俄蒙恰克圖條約未訂以前中國對於蒙務尙可隨意施行自該約簽押後庫倫都護使之衛隊名額有限近五年内蒙古當道從俄人之勸喻曾將軍政縮至極小之範圍俄人於實際上擔保維持外蒙治安致今日各處俄領事紛請蒙古當道保護之際幾無兵可 
派故蒙古當道乃請陳都護使轉乞中央政府派兵至俄領事所駐地點予以保護國務院接電之後除命駐滂江烏得之騎兵司令派兵若干赴上舉三處外無能爲力就現狀觀之過激黨並未希圖擾害蒙員或破壞外蒙治安滿洲之過激黨除須防禦西米洛夫將軍攻擊外亦無其他舉動足徵過激黨之活動僅限於俄國本部不欲展布於遠東俄境中國一方面則僅須於邊界一帶增厚戌兵之力以備不虞即無他事由此觀之中日談判若徒爲防禦北方危險起見則大可作罷尙有一事至爲重要中國如果有意恢復其滿蒙之地位則時不可失今當速起圖之滿洲首有中東鐵路等礙其行政蒙古則我國勢力日增中國權力日縮而尤 
以恰克圖條約最失利權俄國久視外蒙古非中國領土故一九一六年有干涉選舉國會外蒙議員之舉今者蒙古當道自行懇請北京派兵援助其實際即爲請兵保護也中政府苟欲恢復與外蒙舊日之關係加以明白之規定今大可乘此機會圖之也 
[西報論中國將蹈破產之危機]  
　　字林報十二日北京通訊云四川省長張瀾刻在北京與某銀行家磋商借欵倪嗣冲電請撥欵三十萬元爲皖兵援湘經費駐滬海軍司令藍建樞索欵十八萬元在江陰建築火藥庫陜西管金聚請滙軍費三十萬元俾可派兵入川助劉茶商因茶業不振週轉不靈向政府借欵二百萬元以救眉急且願領國内債劵五百萬元以代現資張作霖請撥奉省軍費五十萬元如不見許則將扣留鹽欵以資應付陜督催請政府速寄巨欵接濟劉存厚以保全其在川地位贛督請准籌借五十萬元由政府大借欵中提還政府主張省借省還贛爭之謂贛省特别用度皆因中央政府而起應由政府籌還奉省紙幣充斥中交兩行停止兌現日人遂有抗議奉督乃向日領事商借三百萬元清廷因優待條件政府無力履不得已乃大減費用龍濟光以政府滙欵不敷應用已向日人某銀行借得日幣四十萬圓財政部派員入湘調查財政情狀茲據報告湘省現資極缺用出銀元鈔票不下四千萬元銀兩鈔票不下九千萬兩陜西現許種煙徵收鴉片稅項以應軍費上述種種皆數日來報紙所載之瑣聞然此僅政府財政困難情形之一小部分耳他如曹錕張懷芝張敬堯吳光新徐樹錚馮玉祥李耀漢李厚基等所索之軍費猶未計及也估計目前軍費一項月需一千五百萬元如軍情利於北方而有早獲勝利全軍撤回之希望則前途或不致十分嚴重伹目下軍情殊未可謂利於北方也吳光新似未能長驅入川劉存厚坐守困境陜西情勢因管金聚態度可疑亦復危險湘中北軍雖常自稱可制南軍死命然二路敗績常德失守今寳慶又爲譚浩明所攻陷據最近消息又有一路南軍準備由寗鄕進攻長沙按寗鄕在長沙西北相距僅四十英里耳南軍所得之勝利或屬暫時的而未能持久但南軍極爲活動且能常取攻勢此固不可掩之事實也且北軍將師不和試以一端言之曹銀諭令馮玉祥援湘而政府又飭馮玉祥入蜀以致信仰基督敎之旅長不知何所適從湘省事勢甚爲複雜南軍初攻萍鄕鐵路頗稱得手佔據附近城邑嗣北軍回攻株州醴陵同時第一路北軍自西渡河佔領耒陽安仁攸縣惟醴陵方面似仍有大隊南軍數約二萬察其形勢似已被圍伹司令馬濟其人不弱當能有以自衛也湘東方面得失靡定而湘西南軍尙能三路進取豈南軍神通廣大耶抑北軍司令毫無韜略耶二者必有一也閩省有進攻東粤之說但取道梅嶺之贛軍未聞續有戰事綜之凡此種種勞而無益之軍事行動將有何結果乎是惟大破產而已喪失國家之獨立而已 
[兩日之中央政紀]  
[十三日之府院情形]  
　　馮總統於十三日上午十時一刻曾至居仁堂辦公室披閱各督來電多件旋卽退入内室下午一時以後復至辦公室先後接見來賓數人三時邀張仲仁秘書長在辦公室密談至兩小時之久五時以後始退回私室張仲仁秘書長則於上午十時照常到廳辦公秘書廳是日事務較常忙碌故張秘書長於七時以後始行出府國務院方面方立之秘書長於上午九時到院首先發布十四日閣議日程次復披閱各處來電繼則與徐又錚氏在辦公室屏退左右密談至一小時之久下午一時以後曾至法制局辦公片時四時入府請蓋命令印五時將命令發表即行退院各科辦事人員退院時間亦在四時以後又聞馮總統十三日下午一時四十分臨辦公室披閱楊增新張宗昌李純張敬堯王占元王汝賢曹錕諸長官所來要電九件閱畢照例交院核辦三時二十五分延見前外交次長高子益元首晤高君後首詢清恙愈否並勸高君出爲帮忙談至四時半高氏始興辭出府並由取宣司呈遞清室大臣世續請見公文遂批十四日見三字於五時五十分公畢遂歸内宅 
[十四日之國會務]  
　　據國務院某要人消息方立之秘書長十三日上午九時到院後即先將本日之閣議日程發布外交軍事兩項重大案件照例由臨時動議故列入日程者仍無十分重大問題其中稍形緊要之案（一）續議邊防問題（二）籌撥奉軍赴川旅費及核撥各路軍餉問題（三）整頓軍紀辦法（四）爲奬勵張敬堯張宗昌及此次前敵得力軍官案（五）爲任命官吏案此外聞内務總長對於商界此次發生之風潮曾將其始末情形報告全體并向段總理請示辦法又聞十四日國務例會議案一爲電覆張旅長宗昌攻敵密要計劃一爲核發前敵各路軍費辦法一爲電覆楊新督電請添設臨時檢查所問題一爲討論陳陜督電請准其自募地方公債問題其内務陸軍財政各部尙有普通議案數件 
[十三日之參陸處消息]  
　　參陸辦公處因十二日積壓未覆之軍電甚多故十三日辦公尤爲忙碌靳翼青將軍以下辦事人員除張博齋次長仍請病假未到外餘均於上午九時左右到齊由靳主席照常召集例會相繼討論奉軍援川規復湘西各項計劃及電奬此次在湘得勝之軍官將士案直至十二時以後始行散議段香岩總長因於下午一時在司令部讌美公使故退席獨早徐又錚因出京在即十三日親至參陸處與靳段諸人接洽某項重要問題至四十分鐘之久始行退出 
[西報之段宅秘會消息]  
　　英文滬報十三日北京通訊云段氏私邸近開密會到者爲徐樹錚奉軍三師長及段黨其他人物夜間八時開議十一時始散頃聞所議事件計有三端皆由徐樹錚提議（一）亟宜設法以鞏固段黨地位擬以奉軍爲撑持段黨之正柱倪嗣冲盧永祥楊善德爲支柱至於曹錕張敬堯等則僅望其不行敵意的舉動再第二某團體如王占元陳光遠李純等宜設法逐漸制服之（二）軍費亟待籌集外債儘可訂借宜起用梁士詒周自齊孫寳琦等從事於此（三）召集國會宜用壓力强令各省辦理選政者從中運動俾政府派之議員得佔大多數擬照袁世凱運動帝制辦法密令各省省長授意所屬各縣知事如知事辦理適宜選舉得人則予以不次之奬賞以酬其功與會諸人對於第一條自無異議對於第二條皆主張爲鼓勵前敵戰士起見無論何種犧牲總須向外人借債徐樹錚於提議第三條時向各武人解釋段氏關於召集新國會之意見但諸人不以此議爲然謂國會無論如何組成終必成段黨自由行動之無謂障礙故主張立即停止選舉或故意破壞之不使新國會能於短少時間内集議内有數人甚至痛駡政客並斥國會爲遺害國家之惡物徐此時默無一言也以言中日新交涉問題政府卒不肯於條約籨字以前有所發表秘密過甚則人民疑憤當然增高傳說陸廷榮伍廷芳唐紹儀諸人已電告馮副總統謂南方因日本逼人太甚願息内訌庶中國可一致對外南方此舉可謂不恤其自已之犧牲但不識北方亦能以同一之精神而接受之否也 
[留東學生之近况]  
　　東京通信云學生初議退學回國時有觀望情勢行止未定或通負纍纍不能遽行者五月七日東京高等師範學校上課者尙得半數某敎授在黑版上大書特書（五月七日）四字語學生曰諸生之不到者想今日是此日之故夫國恥固不可忘而求學正足見其愛國諸君今日仍照常上課其愛國之心比退學者更加十倍云云諸生聞此疑其譏諷多有立時下堂而去者自此各校一律罷課而全體回國之議遂决　　日人因此風潮連開敎育會討論擬請兩國政府從中設法維持而日政府因見中華學生之傳單意必有所誤會故擬發表中日交涉之大略使學生解釋其疑惑也并聞學生之回國者已達百餘人此外因每星期僅有輪船三艘未能多載故尙有所待云 
[更正]  
　　英美烟公司來函稱與山東政府三百萬之借欵并無其事特此更正 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京商界之大痛苦（四）]  
　　十三日下午二鐘商店全體在商會聚集及被拘各戶家屬人等數百人議論憤激悲慘不堪言狀婦孺學徒等以主持無人）因該舖掌舖　皆被拘）要求全體停止營業以防再來拘拿雖會長代表及各會董極力勸導但人衆口寡實難阻止最後全體會董會長聨合會代表同赴内務各部請求迅予將拘留各戶送回否則意外之虞實　　難負責云云散會已六時矣到會者總商會會長安迪生金世藻全國商會聨合會代表王文典總商會會董陳陞高德隆孫學仕王元貞高金釗孟廣坫劉福源崔金科李堪李樾聶元詩謝九河張增懐王佩琳張保業王文通沈崑張敏康銑傅同環趙錫鶴高倫堂仇鶴齡姚寛張克宣孫鴻耆賈桂森劉殿蓂韓鑫山孔繼　孫殿錫徐樹堂石繼鈴李墉常宗翰孫福元李逢徵張崇午李廷元殷文煌張兆峻李丕顯任如箎張廷閣李恩坼王德海韓毓耆胡國珍李春錦張漢泰就祿李芳和王繼昌劉文英陳振元劉明文順趾祥等又訪函云八旗官產處違法增租逮捕商人惹起京師全體商人公憤現在風潮愈激愈烈該處現又提出特别辦法先發制人之策對於不增租各商函請檢察廳提起公訴以妨害公務爲名治商人之應得之罪檢察廳接函後特開全廳會議最後辦法以先呈司法部轉呈國務院解釋該清理處是否法定機關該處所行之職權是否爲行政處分如清理處非法定機關商民卽不得爲妨害公務檢察廳即可對於官產處處長提起違法逮捕私擅監禁之公訴又接駐津訪員報告全國商會聨合會此次在津開會所有議案業經竣事正擬閉會現因京師八旗官產處虐待商民違法增租之事有害商民人權除特委王文典君赴京至各機關替民請命外現特展會期一星期以待此事之解决又聞十四日早大栅欄天盛號該處派某軍官去傳該號舖長到案回話該號舖長現未在京對於該號舖夥云今日如不到署明日限期已滿督辦有令即派隊强制收房將所有貨物抛棄街上勿謂言之不預也並對該舖夥云現在衆商所依賴者不過是商會現商會已經呈請各處該處並未釋放一人現在官產處所辦之事大總統全不能干涉何况區區商會該舖夥答云舖長實未在京本號先生又在提署被押請求寛限某軍官當即留下名片一張謂今晚聽汝號之信否則明日即照前言收房也 
[天津商會聨合會開會十七誌]  
　　全國商會聨合會於十三日下午二時半開會由吕會長報告會員出席者三十一人繼則續議十一日議事日程第二案爲政府禁止茶葉連入俄境影響茶商損失甚鉅請協議維持案據上海總商會來函稱茶葉阻入俄國銷行頓減損失不貲請求轉呈援例酌免茶稅一年以示體恤案由審查員宗景　報告審查結果胡炳堃羅人驥表示意見討論終結以根據審查辦法並加倘無效果再議請求政府免稅付表决無異議第三案爲江西添設稅卡勒索商民轉請江西財政廳依法裁撤案及釐卡苛索請政府飭令究辦案由審查員高崑報告審察結果胡炳堃主張兩案分别請求政府付表决贊成第四案取消運輸新伊百貨四個月期限免徵出口稅以恤邊商案由審查員李國琳報告審查結果討論終止以根據審查辦法請求政府付表决贊成第五案請求修正江蘇財政廳公布貨物稅稅率及章程案蘇民生主張歸併前案辦理表决贊成第六案請援案呈請財部飭令減免吉林豆麥等稅案主席宣布提議人未出席請衆公决辦法高啓連主張免付審查歸併前案辦理付表决贊成繼按當日議事日程開議第一案請維持湖北票本案審查報告由審查員李國琳報告審查結果表决無異議第二案爲中國商務急宜設立取引所案由審查員王道鑑報告審查結果表决無異議第三案爲請籌畫的欵維持本會經費案討論終止全案撤銷第四案爲新稅不良請仍照舊章辦理案主席宣布歸併前案辦理付表决贊成第五案擬請政府取締地方官吏曁軍人借用商欵案由提議人張繼宗說明理由根據前案請求政府付表决贊成時至四鐘閉會 
[徐樹錚近日之舉動]  
[在私宅夜開秘會]  
[三師長馳回奉天]  
運界消息十二日晚八時奉軍副司令徐又錚中將宅中曾開軍事密要會議一次列席與議者爲奉天孫贊堯汲海峯吳興權三師長此外尙有奉天督軍署顧問英順議至夜深一時始行散議據聞此次會議最要之件爲對於南方戰事之籌劃及軍糧城司令部移駐漢口之辦法與奉軍加入第二路進征敵軍重要方針云云又聞前夜八時奉軍師長孫烈臣汲純吳俊陞及奉天督軍署顧問英順（前黑龍江旅長）及前第十三師長劉金標同車到京直赴東城徐樹錚宅當夜召集會議并臨時通知許蘭洲一同列席一爲討論援湘分任職務一爲領到軍餉之支配（奉軍此時共八個混成團兩個在津浦兩個在京漢線四個已抵湘省）一爲與第一路及前路取聨絡各事均經一一預定直至三時四十分始散又一消息奉軍師長孫烈臣汲金純吳俊陞三中將前夜在徐副司令宅中開軍事會議畢遂於十三日三時餘乘專車赴天津同行者爲許蘭洲劉金標英順三中將及隨員衛兵五十七名一說則云汲孫吳三師長十二日抵京後卽於是晚謁見段總理及參陸處某要人於某項軍事問題曾經一度之接洽十三日午後即由東站專車馳回奉天聞係與張雨亭督軍磋商援川之軍事計劃曁報告此次與中央接洽之某項重要問題又云徐又錚此次來京後因關於前敵作戰計劃與中央接洽尙未就緒故留滯都中將及旬日段總理鑒於曹張兩使迭次電催徐氏南下十二日晚特面諭徐氏早日出京徐於十三日午親赴參陸處與靳將軍段總長等又磋議良久并往國務院秘書廳與方立之秘書長密談一小時之久未知議到如何地步始肯出京也 
[財政部消息]  
[撥付奬勵金]  
　　財政部十三日滙往漢口前敵奬金共七萬元一醴陵克復奬金二萬元（曹使佳電所請）一攸縣朱亭克復奬金二萬元（曹 
使齊電所請）一寳慶克復奬金三萬元）曹使虞電所請惟該處已於九日又被南軍佔據此欵雖滙漢恐不免尙有問題也）並聞段總理現爲奬勵前方將校士卒起見嗣後無論何項軍隊一經克復要城立即電滙奬金以資鼓勵而昭激勸 
[收入鹽餘數]  
四月份全國鹽稅餘欵四百二十萬元該欵實於上星期由銀行團撥交廣州中行四十萬元天津中行十六萬元其餘三百六十四萬元均存於上海中行專備政府提用 
[償還水災欵]  
　　水災借欵本月到期應還十四萬兩聞滙豐滙理道勝花旗正金華比麥加即等七行每行二萬兩 
[應備軍費額]  
　　財政部核計本月一個月各處請欵數目計一千四百零五萬現在籌到者則有電報借欵除預備法國之三百萬（日金五百萬）及吳鼎昌籌到之五十萬新銀元王克敏赴津辦到之百五十萬外（王十三日午回京）尙不敷甚鉅因之當軸頗爲焦慮茲將十三日一日所得之請欵消息補誌於後（一）張懷芝派洪祜來京請賠償私人損失七十萬未給（二）張敬堯派張榮楣來京請六十萬擬交張携回（三）陳光遠請發還收容二路潰兵費五萬亦經核准（四）王占元派胡益壽來領軍餉尙未核准 
[中央選舉消息]  
　　中央選舉會業於五月十一日宣示互選人名册所宣示者僅吉林河南安徽奉天江蘇直隸浙江七省之人物其餘各省則尙未來電報到茲錄其姓名如下金明川傅瑔吕致祥任繼榮張俊英胡詩培吕寶德涂習恪汪晉孚倪維源崔煒石秉甲石壽齡賀廷桂伊文郁李思舫榮凱秀林趙鐵僧王詠梅陳衡于少五瞿昻霄瞿秉常瞿逢吉張葆培張炳蔚徐正康耿善勛劉維藩陸榮光徐世澤楊長藻楊石鍾學書柳寅青增彥花柳子陽霍永本盧恩澤劉垣兪鴻欽李夢華 
[農商部之通告]  
[爲美國戰時禁止輸出品事]  
　　十三日農商部稅務處發出會銜通告云爲通告事准外交部將美國外部刊送美總統增提戰時禁止輸運出口物品布告一件咨送前來查該項布告所列戰時禁止輸出美境貨物品類繁多所指禁止運往各地點界限廣遠於華商國外貿易之趨響極有關係亟應通告週知除將原件譯漢分令各海關及各省商會知照外合將該項布告譯登公報以便週知特此通告　　照譯美國大總統增提戰時禁止運輸出口物品布告本大總統曾於一九一七年六月十五日批准議院所定法令一則其條文如下大總統在戰期内不論何時爲公安起見得發布告凡有以本布告所指明之物品自美國出口運往本布告中所指之國者皆爲違法但經大總統臨時之規定或予限制或特准者不在此限此種禁令俟經大總統或議院以命令取消方能解除惟對於各省各埠須一律照辦不得歧視又本大總統對於戰時運輸物品出口認爲違法者曾於一九一七年七月九日八月二十七日九月七日十一月二十八日頒發布告聲明在案今爲公安起見此項布告有關於下列物品及國土者亟應修正用特宣布如左凡軍械鎗砲子彈炸藥及用以製造或修理此項物品之材料機器及零件水陸空中運輸之具及用以製造或修理該件之材料機器零件及牲口交通之具一切器械裝配品地圖圖樣紙張等件戰時應用機器及公文各種燃料食物飼養料衣料及用以製造此項物品之具及材料化學物品藥材染料製革料棉花羊毛絲苧蔴粗蔴黄蔴等類及其製造品土泥玻璃沙石及其出產各種生畜及其出產生熟皮及其製造品不能食之動植物出產品機器器具模型鐵板及製造此項物品之材料及器具内外醫科用品化驗用品及衛生用品五金礦物礦油礦砂及其出產品及製造品紙書各種印刷品及用以製造此項物品之材料橡皮樹膠柏油臘及其同類物品或含有此項物質之品木料木製品咖啡可可粉茶香料酒火酒汽水各種飲料以及其他各種物品以上各項物品自一九一八年二月十六日起不得自美國及美國屬地輸送出口運至下列各國阿比西尼亞阿富汗阿爾般尼亞阿根庭奥匈國比利時其屬地及保護國玻利菲亞巴西布路加利亞中國智利哥倫比亞哥斯德耳黎加古巴丹國其屬地及保護國三多明共和國厄瓜多埃及法國其屬地及保護國德國及屬地及保護國英國其屬地及保護國希臘危地馬拉海地洪都拉斯義國其屬地方保護國日本利欽斯登里比利亞盧森堡墨西哥摩尼哥門地内哥羅摩洛哥尼泊爾和國其屬地及保護國尼加拉瓜腦威阿門巴拿馬巴拉圭波斯秘魯葡萄牙其屬地及保護國羅馬尼亞俄國塞爾維多聖馬利羅爾塞維亞暹羅西班牙其屬地及保護國瑞典瑞士土耳其烏拉乖委瑞内　惟遵章給予執照及遵照已經規定之限制及特准辦法抑嗣後 
遵一九一七年六月十五法令所授之權規定者均不在此限所有一九一七年七月九日八月二十七日九月七日十一月二十八日各布告與一九一七年十月十二日命令中之第二節及所附之一切章程均繼續有效特再聲明本大總統於一九一八年即美國獨立一百十二年二月十四日在哥倫比亞簽名蓋章印威爾遜署名國務卿蘭生副署 
[魯紳之呼籲]  
　　政界消息十二日晚魯紳周自齊（子廙單縣人前農商總長）潘復（韾航濟寗縣人水利局副總裁）夏繼泉（漙齋鄆城縣人前河南洛陽道道尹）丁惟魯（揆也日照縣人前山東濟東道道尹）王朝俊（鴻一鉅野縣人前山東敎育司司長）等五人聨袂晋謁馮總統茗談約一小時半之久據聞晋謁之原因有二第一爲叩詢政府對於日人在魯省設立民政署究竟有無對待方法第二爲報告魯省匪禍日熾商民所受痛苦慘不忍言堅請大總統開恩拯救俾使魯民早登袵席經元首答謂政府對於魯匪猖獗倍極注意故派近畿第一混成旅及直軍第五混成旅前往會剿諒不日可望肅清至中日交涉如何答覆則無從探悉四省剿匪督辦一席聞已内定爲張文生業經取得各方面之同意不日即可明令發表然某當局近復力保許蘭洲爲剿匪帮辦能否成爲事實則不可預知 
[湘鄂之戰局與和勢（赤水）]  
　　湘鄂兩戰地自奉軍登場以來孰勝孰敗了無所聞徒四方高呼乞援而已鄂西之戰近日稍得轉機吳軍李炳之於巴宜之間稍得勝勢然僅一部分出入至左右兩側面狀態依然危險在左翼方面之葉荃部下四川軍仍於興山遠安之　活動右側鶴峯長陽一帶黎天才王天縱牟鴻勳等進窺宜昌甚急兼之顧品珍之部悉集中於兩河口附近續續前進故中間雖勝未可樂觀湖南北軍於湘省東部稍有活動西部反告危急據昨日所傳消息南軍郭人漳之一部於祁州永州祁陽方面攻擊譚浩明之廣西軍爲之策應形勢甚佳洪江方面有周偉吳劍學與　江方面之雲南軍一團聨絡寳慶方面之廣西軍共同作戰攻　寳慶正面以林修梅爲前鋒六七兩日開始激烈戰鬭至九日爲林軍佔領北軍第三路之敗機已動田樹動一旅及其小部隊且戰且敗尙有暫禦之能力現待奉軍來援常德方面周則范旣已活動不但佔據常德且與黔軍聨向北方攻擊溰州桃源均極危險陳復初之殘部向龍陽方面退却亦亟望奉軍來援總之鄂湘北軍雖夥不及南軍之譎詐出没無常進止有序故尙未許北軍樂觀也曹仲珊安居漢口態度冷靜中央及他方面請求均稱病不行前者長沙危急張敬堯親出督戰原懇曹氏入湘鎭攝曹卒不行已足見其對於時局之觀念曹氏南來征戰帶來一師四混成旅一戰再戰兵卒凋零無幾近雖不時增加然皆北方抽了而來新軍不諳戰　其能力亦成努末兼受他種方面之激剌和心久起借時機未至不敢遽有明白之表示王督軍初對曹氏以戰和分派各行其是曹氏以兩湖宣撫名義抵漢以後意氣揚揚所有布告一切槪不遜讓雖屬名義上之行動以旁人視之大有强賓壓主之勢故兩方互有猜嫌長沙落後曹氏一行金陵兩氏乃言好如初近且益加親切舉凡一事出現互相酌定不若往者之分道掦　矣中央前有臨時參議院代行國會職權之議王曹兩氏期期以爲不可必欲根據約法召集新國會以爲收拾時局之地步共同行動時相磋議此即和好之一證至於前敵各將領張懷芝已爲敗兵之將且與曹氏舉動相同張敬堯身歷危城眼見人民流　亦有主和之贊成所以不敢十分表示者一則騎虎不能下一則身爲湘督爲地位計不得不如是也假使和議派勝則亦不固執已見惟徐樹錚倪嗣冲耀武掦威必欲一戰然倪軍已經一敗其能力不過爾爾近惟觀奉軍之能力如何使登埸一蹶則和局成矣 
　　頃又據此間報載熊秉三昨有電致王督軍及曹宣撫使極言戰禍不可長延和議不可再滯國勢淪胥可計而待西南頗有讓步之意深望主持和議庶民困可蘇國亡可救云云王曹二公接電後深爲贊同一致覆熊氏謂如有機會自當勉爲其難觀此亦足爲吾說之一證也 
[奉天停止兌現後之金融]  
　　前因奉天全省金融緊迫中日銀行代表商議停止兌換所兌換之四五萬現洋妥協後擬於上月二十五日實行嗣因兩方尙有應商之件展期兩禮拜於日昨由中國方面委員代表銀行公會會長劉尙清氏日本方面委員代表朝鮮銀行行長小西村雄氏簽訂協定書即於本禮拜一起實行並將此項協定書分製中日文二份送由中國各長官及日領備察 
　　停止兌現兩方爲期限上之協定其本意希望達金融穩固圓滿目的在此期間不可仍有擠兌之事故其期間暫以一年半爲限至期再察情形辦理現已由中日兩國當局通告兩方商民知照張督以此項停止兌換所所付外人現欵本爲中日兩國好意的提携乃有人造作謡言冀圖破壞金融（一）爲停兌後錢法將至毛荒（一）爲停兌後銀行紙幣將濫發無藝此爲絕對不能發生之事昨已嚴飭軍警訪拿法辦以免謡惑張督又通告商民如下（一）現在市面尙非需用發幣時期絕無濫發情弊（一）銀行發行之紙幣均由商務總會監視並呈由本軍長察閱（一）因不兌現結果無須加價購入現洋洋價自然低落絕無錢法毛荒之弊（一）絕不令金融不穩及陷市面本軍長負完全責任 
[贛省軍事忙碌中之兩事]  
[雇民船與收病兵]  
　　承雇處近日封雇民船極爲忙碌已無暇議及他事惟因經濟困難仍不能不亟爲設法該處因經費支絀曾函請總商會代爲勸募以資接濟現該處以總商會尙未覆函遂又於今日（十二）函致該會催速議覆略謂敝處自改組以來經費無出辦公拮据前爲公益宜持久遠起見擬就各船戶略認捐欵以資維持會經繕具表册提出議案函請貴會核議業承交付審查在案現值兵差絡繹急如星火而經費益形支絀虧累殊甚大有朝不保夕萬難支持之勢前項議案日久未承貴會議决見覆殊深焦急合再函請貴會俯念艱窘情形速將前送議案早日議决俾敝處經費有着航業藉以維持不勝感禱云云該處又以經費困難達於極點承辦各差棘手異常若再依照原章辦理殊難支持遂於今日特召集本處職員將原訂章程逐條討論修改其中關於雇船手續 
 
 

Page 7

 
 
辦差經費兩項修改尤爲詳細討論完竣後即由書記胡某擬就呈文並抄錄修整章程一份呈請軍務課轉呈督軍察核示遵南昌紅十字分會因安武軍開回南昌之病兵經陳督軍會同該軍兵站司令陶鎔送會　治現已收容數十人於是特將購定之風神　房屋組織病院於日昨正式開院公推謝越南爲院長惟該會西醫僅陳長盛一人力難兼顧遂將從前在會辭職之西醫戴哲天延于院中分行施治以免獨在其勞至應用藥品即以前次預備出發藥品暫爲應急一面籌欵赴滬購辦以免缺乏刻陳督軍陶司令均以該會熱心辦事殊屬可嘉除分别酌給津貼外其會長院長西醫等均將分别請奬以資鼓勵今日（十一）午後三時陶司令並親赴病院會同院長謝越南西醫陳長盛查視病兵殷勤道謝以示感激無已之意 
[江北商民交困矣（清江通信）]  
　　江北人民自改革以來無日不在水深火熱之中呼籲無門自衛無法種種困難情形一再誌諸本報江北商會聨合會於十三日午後復開全體大會東海贛榆各代表謂該縣停市業已多日屢經該縣電省迄無解决辦法蒸日由聨合會名義電省亦無復電天津聨合會雖有覆電前來亦不過將電文照轉部院仍無維持方法長此以往該縣停業之損失將不堪言狀矣當由各代表公决再電省長請其維持現狀文云南京省長鈞鑒蒸電諒蒙鈞察各縣商會代表連日提議僉以改稅繁重礙難實行各縣紛紛停業又據海贛等縣代表接該縣電稱現情更迫恐釀意外請速維持惟前電未蒙賜復無法轉圜各代表急切待命謹代電求迅飭財　暫准照舊以救眉急實於國課商情兩有裨益迫叩電復江北二十三縣商會臨時總代表王文藻等叩元 
　　江北各處土匪近來猖獗愈甚魯匪史殿臣率領土匪二千餘人由邳縣竄至泗陽之金鎖鎭宿遷之陸家圩兩處搶掠燒殺慘狀難言浦軍駐泗者雖盡力痛剿無如實力不充現在匪已北竄距洋河鎭二十里之某鎭故洋河又異常吃緊人民幾遷徙一空宿縣知事嚴竹山已帶警備隊數十名到洋駐防陳調元旅長亦派兵一連到洋防守該鎭雖幸能保全然大兵所過雞犬一空人民之痛苦更難言喻聞陸家圩所受匪害尙淺而兵士蹂躪之慘狀更有甚於匪者沭陽土匪在胡家集高流一帶盤據多日聲勢甚大馬鎭守使前雖帶兵往剿獲小匪數名即報告肅清以故該縣不得已仍請海州鎭守使白寳山派兵往剿現白派有十一營之多到沭分駐四鄕飭於兩星期内盪平前日距淮陰三十里之漁溝鎭曁漣水之奤官莊皆有大股土匪竄入故情勢異常吃緊馬鎭守聞報連夜派兵各兩連前往矣 
[軍事聲中之議會忙（南京通信）]  
　　蘇省議會第二届臨時會期已近（本月二十一日）各縣議員紛紛來省現在實到議員計七十六人距開會期尙有五六日届時可足法定人　惟省署一方面此次召集臨時會第一爲本省七年度預算案須交會議决方可確定施行其他關於敎育實業及地方各項經費亦須附帶交議（如此次電燈廠添購電機寗省鐵路添設車站等案）故於本月十五日下午在省公署先行召集財政廳廳長胡翔林敎育廳廳長符鼎升實業廳廳長張軼歐本署各科處長開會討論當場酌定到會出席答復人員（一）第一科科長韓承烈（二）第二科科長湯文鎭（三）第三科科長汪源渠（四）第五科科長金其照（五）水利處主任陳廷英財政辦事處謝騫營務辦事處馬毓　司法辦事處王聿鑫禁烟處王在文（六）財政　徵榷科宣端侯（七）敎育廳第二科科長譚翼珪（八）實業廳第二科科長仲頤及各局所人員俟省議會開會時提議何項事件卽由經管何項人員出席答復均由齊省長當時認可備文咨行省議會查照此爲佈置現有省議會之種種情形也至於籌備未來之國會手續更形繁難參衆兩院調查選民清册各縣早已呈解並經派員分往各縣詳爲覆核皆已回省銷差所有衆議院初選日期定於本月十九日分區投票五道尹所　各縣知事亦皆紛紛派員請領投票證紙以備届期憑證給票而齊省長對於此次選舉亦非常注重凡關調查選民資格事稍有疑義即電詢籌備國會事務局請予解釋此等電報幾於無日無之現以投票選舉之期在邇支配五區（以五道尹所轄區域爲選舉區域故曰五區）初次當選名額曁辦法昨已通電五道尹轉令所屬各縣遵照辦理其原電云各道尹覽蒸電諒達分配初選當選人名額例如道區議員三名應出初選當選人百五十名分配甲乙丙三縣甲縣選民五萬二千名乙縣五萬三千名丙縣五萬五千名共道之全區選民十六萬名以當選名額一百五十數除全區選民十六萬數得數一零六六即選舉人一千零六十六名得選出當選人一名再以一零六六之數分除甲縣選民得數四八七八即應出初選當選人四十八名尙餘七八零零數又以一零六六分除乙縣得數四九七一八卽應出當選四十九名尙餘七一八零數又分除丙縣得數五一五九四卽應出當選五十一名尙餘五九四零數三縣共出當選人一百四十八名缺額二名即以零數較多之甲乙丙縣各選出一名仰即查照辦理 
[杭州快信]  
　　聞童保暄昨有密電到浙楊督立召張師長入署面洽一切 
　　駐甬第二團團長兼寗屬戒嚴司令官陳璠昨親晉省詣督署面陳特别要公 
　　勸募七年六釐公債案現經軍省兩長决定仍照曩例於各員支發薪餉時按成搭放已會令各機關查照 
　　齊省長近因政躬稍有違和已連日未到辦公室視事 
　　警備隊諮議各官已决定一律裁汰每年經費（一百萬元）亦減去八萬金惟總司令部仍予存在 
　　四區五營管帶徐星環因案調省黄巖紳商林丙修等聨電督軍省長乞予挽留尙未置覆 
　　去年甬事發生時前鄞縣知事王家琦損失之二萬一千九百餘金已由審計院咨浙准予核銷各鄰縣臨時支出費亦經財政廳一律照准作正開支 
　　蔡谷清已返杭運到大批現金省城已無現水甬紹兩方面亦跌至四元左右（每千元）尅日分運前往接濟并由軍隊擔任就近保護 
[地方通信]  
[蘇州]  
[公共體育場開幕]  
　　吳縣公共體育場卽就王　基演武廳敎場各地改建業經兼理場長縣敎育會會長潘振霄君飭匠改建工竣内部亦已布置完備茲擇定陰曆四月初九日開幕已通告縣立各校届時整隊蒞會參觀開幕禮並選手運動各技茲特設備運動各節錄下（一）器械運動天橋吊環吊繩木馬鐵槓鞦韆軒輕板坐躧台雙槓（二）競技運動賽跑跳高跳遠撑高跳跳欄擲鐵球（三）球運動足球綱球籃球隊球（四）普通體操用具　鈴球竿棍棒木環（五）游戲運動用具紅綠帶彩旗籐圈 
[松江]  
[河工局工竣撤銷]  
　　本邑開浚市河事宜自經縣委鄭子松閔瑞芝朱紫綬等三人董理河工後卽將東西南北各幹河分段淩治業於隔昨完全工竣定期本月十七號由鄭等假座商會宴請各段董及河工出力人員以酬其勞並於是日將河工局宣布撤 
[婚嫁會勸崇節儉]  
　　松人唐志臯等因松地婚儀侈靡每一嫁娶動耗巨資中人以下之家甚至因此破產爰聨合同志沈立礎等組織婚嫁改良會極力提倡節儉業已具呈縣署批准立案李潤之縣長亦以此事有功世道特爲之撰成布告遍揭城鄕各處以資提倡 
[第一校試種美棉]  
　　本邑縣農會近由上海植棉改良會穆耦初寄來美棉種子及播種法說明書若干份囑令在該會農場　地試種當爲縣立第一高等小學校校長錢魯詹所知卽商請縣農會長吳步蟾分得種子若干斤携至該校校園依法播種一切墾地下種均由錢校長親自動手一面並令各級學生輪流參觀俾得了解植棉方法 
[南通]  
[徵票費充公益捐]  
　　日昨縣公署准議紳函稱本縣徵收錢糧票串舊本收取票費茲經敝紳等議决擬請每張徵收公益捐一分五厘每年票紙姑以三十萬張計算計可得洋四千五百元等語聞已禀准財政廳即日着手按數徵收矣 
[裁厘改稅遵照院議]  
　　通崇海泰總商會昨接天津聨合會江蘇代表王文典馬炎文來電謂裁厘改稅業經代表等而請國務院財政部即日電令財政廳查照院議實行以蘇商困仍希逕電廳署云云後當由通會領銜會同淮掦徐海各商會電達蘇財政廳迅予查照飭屬實行 
[鎭江]  
[籌設勸學所]  
　　徒邑官立各學校所需經費向以城廂市董事所收捐欵支配至敎育欵產則由敎育欵產經理處經管茲丹徒縣倪知事奉到江蘇敎育廳通令各縣須設立勸學所凡關於學務之產業及經費悉由該所經理支配其所長一缺則須遵照部定規則由學界公舉三人呈報縣署轉詳敎育廳於三人之中核定一人發給委任狀再行補充任事現倪知事正會同學界中人籌備一切云 
[阜寗難民過境]  
　　十四日午又有阜寗縣難民男女老幼計百餘人由丹陽南路來沿途求乞經丹徒縣倪和甫知事飭江快雇船將該難民裝送渡江資遣回里以免逗遛滋事云 
[援贛軍過鎭]  
　　駐無錫陸軍十九師第七十六團吳士芬團長奉調援贛於日昨由錫督率所部各營乘車抵鎭吳團長即至師部晋謁楊春普師長籌商軍事一切聞該軍隊定於十五晚乘輸赴贛云 
[縣署行政經費之困難]  
　　蘇省各縣行政公費現由財政部會同内務部修改確定咨行省長通飭各屬遵照丹徒縣公署每月支出向有二千七八百元之多此次僅規定一千八百元當局者頗有支絀之苦云 
[揚州]  
[報解印花稅罰欵]  
　　財政廳以江邑印花稅罰欵迄未呈報特訓令縣署列表塡報即經趙知事飭知警所查照辦理茲據警所呈報到縣計洋三十餘元於十五日轉解財政廳矣 
[屠宰稅設匭投標]  
　　屠宰稅前奉廳令易人承辦卽經趙知事設匭於縣署之二門外招人投標包認定於二十六日截止當衆開匭以認數最多者承辦云 
[批駁添設人力車]  
　　警察所前據快利黄包車公司呈請添設人力車五十輛批准開駛咨行縣署備案趙知事以揚城街道窄狹人力車已梗塞道途若再添駛殊與行人有礙已於十四日令知警所矣 
[飭商遵繳鹽引捐]  
　　欵產處之收入向賴鹽釐爲大宗現湘岸借運　鹽未繳引捐致學欵收入益絀昨處長張念劬特呈請准運使轉令各商照繳以維學欵茲悉張司長業令行楊運局轉知各商遵繳矣 
[安慶]  
[禁與外人私訂礦約]  
　　安徽黄省長前以外人私自來皖調查礦產曾經飭令實業廳通令各縣查禁在案近復時有所聞恐有礦商從中勾結私與訂約情弊特發布告略謂嗣後如有請領各礦務須延請中國礦師調查倘有勾引外人入境私訂契約或以洋股混稱華股一經查覺卽將原案取消以肅礦政云 
[鄒廳長之防匪條陳]  
　　安徽省公署政務廳長鄒日奎以軍隊紛紛調出所有防匪辦法條陳六端（一）警備隊及警察宜認眞整頓（二）清查戶口宜兼辦清鄕（三）市鎭宜自辦商團或民團（四）水警宜加意防節（五）要隘宜請軍隊扼守（六）偵探宜密布黄省長深韙其說令行各縣遵辦矣 
[皖省設立僑工事務所]  
　　華人之在各國充僑工者昔取放任主義近奉中央電令各省設立僑工事務局俾各工人就近報名以憑稽核茲皖省僑工事務局行將組織成立並由省長呈准國務院請以董嘉會义該分局局長以便尅期舉辦云 
[嘉興]  
[農會開會之爭執]  
　　嘉興沈肇元等組織城區市農會於十四日召集業佃諸人開會推選會長曁各部職員是日共到五十餘人當推定沈肇元爲臨時主席報告開會宗旨遂推選陳米山爲正會長周錫侯爲副會長又推評議員四人調查員三人常駐幹事二人惟第一區農會　紹鏞等以城區即屬於第一區範圍之内第一區農會去年早已成立備案現又設城區不無抵觸業已雙方呈請官廳解决矣 
[葉行高抬價格之不宜]  
　　嘉興縣知事於日作函致各區自治委員云據繭業總董張守義函稱近日桑葉南北市價貴至每擔二元四五角去年葉價賤鄕民養蠶尙且虧耗今年葉貴鄕人如何支持原其葉貴之由皆因躉戶居奇試問鄕人葉本不足葉價昻貴即將小蠶抛棄安望繭多捐多裕民裕國乞迅派區自治委員勸諭葉行不准賣空俾保民生而顧大局等情前來查發賣青葉空票形同賭博早經示禁並通令各警佐從嚴查禁外用特專函布逹即希查照妥爲勸諭以保民生而顧大局 
[再催省議會選舉人名册]  
　　本邑縣知事張昌慶以省會名册前奉省電尅日呈送如再玩延定干處分張知事奉電後以各區省會名册現已絡繹送到惟新篁棲鳳漢塘鍾埭等區名册尙未造送業於日昨函致第五第七兩區自治委員轉知各該區調查員將省會名册尅日送署以憑彚轉毌得遲誤云 
[寗波]  
[鎭海小學成績展覽會]  
　　鎭海第四次闔邑小學學生成績展覽會於十三日上午十時開會會長劉廉巽王心貫執事員金東澄朱敬夫黄　卿葛槐清烏崖琴童旨陶高冀程吳星梯陶曙林向蕨初等十餘人先後蒞會會場布置成績各品共二千六百餘件並由縣立高小私立便蒙兩校學生合組西樂一隊以助遊興來賓參觀者如縣知事洪伯言砲台司令張百期水警廳督察長來肖卿縣視學季蓀南曁各衙署各機關職員地方士紳各校學生等不下七百餘人聞會期定陰曆三月初四日起至三月十八日止每日參觀時間上午九時起十二時止下午一時起四時止云 
[杭州]  
[省議會常會]  
　　浙江省議會十五日下午一時開會泰副議長主席首議借欵補助杭北林牧公司案贊成者少數遂打消次讓前浙江高等學校房屋歸還地方公有建議案何紹韓說明省署財廳房屋係屬地方公產應請歸還地方以供辦學之用衆贊成付庶政股審查次議酌免省立甲種森林學校學生學費議案孫如怡云該校設於建德地點不合雖免學費仍無學生來校就學爲根本解决自應遷於永康衆贊成請係君另行提案本案應即打消次議留學經費金鎊盈除辦法案錢宗輸報告審查結果應將鎊餘欵項暫列七年度預算敎育臨時收入門以備需要討論結果卽照審查報告通過咨復省長查照次議建築議員住室案打消議長云江蘇省議曾來電請派代表到會惟本席在開會期間可否請沈議長先去衆贊同任鳳岡云討論决算頗費時間請變更議事日程先議浙江警備隊編制暫行章程即開三讀會逐條通過次議議員錢豫辭職事件無討論付審查回復議事日程開議浙江省中華民國五年度省地方歲出入决算書可勳業報告重行審查結果任鳳岡張立云决算關係重要請開審議會衆贊成秦副議長退至八十三席審議長何紹韓至秘書長席爲主席孫秘書長曁政務委員一律退出議場遂改開審議會 
[參衆選舉展期消息]  
　　浙省衆議院議員初選舉投票前由齊省長咨准國會籌備事務局定五月二十日舉行現因各縣關於是項選民名册尙未呈送齊全投票日期必須展緩聞已通電延至六月五日舉行 
[濟南]  
[山東現在之兵力]  
　　山東軍務帮辦張樹元於九日電致參陸處報告魯省現有之兵力如下本省軍（一）第五師之第十七十八團（二）暫編第十九二十兩混成團（三）新編第一第二第三第四第五混成旅（四）巡防營改編之第三第四團（五）陸軍第九十三第九十四兩團（六）新補充團三營及第二混成營客郓（一）京幾第一混成旅（二）洒南第七混成旅（三）河南第八混成旅之一營（四）奉軍暫編第一第二兩混成團云云以上爲現在魯境之兵其已調未到之綏遠騎兵營尙不在内惟聞現駐兗州一帶之奉軍兩旅前經張會辦電商奉天督軍請令該軍暫行協助剿匪者日昨張奉督來電調該軍開往前敵尙不知該軍去後兗屬防務如何布置也 
[德州兵工廠趕造大宗軍火]  
　　頃聞德縣兵工廠現又奉到陸軍部電令飭趕造步鎗子彈一千萬粒並聞此項軍火除接濟第二路前敵急需外其餘支配分發直魯蘇皖等省勦匪各軍隊需用云 
雜評一 
[一千五百萬之軍費（默）]  
　　財政部估計一月内之軍費據京信一千四百零五萬西報則謂須一千五百萬而請欵之電尙續續而來意外之費又難預計財政當局縱善搜括將何術以得此鉅欵耶使戰事不卽停止則必月需此鉅欵又將何策以善其後耶 
　　無論借外債募内債加種種捐稅皆所以絞國民之膏血也即藉財政當道之能勉力籌足而我民之膏血有幾故非立見破產者亦將枮槁以斃耳國人見此財政之現象方且驚心動魄駭相　顧而當局猶致力於無謂之戰事不惜以此鉅費供一二人意氣之爭是惟恐其國之不亡而速之而已嗚呼政府之無心肝竟到若是哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本公使起程回京]  
　　駐京日本公使林權助男爵昨日上午七時五十五公乘滬寗鐵路火車北上回任途中擬在濟南小駐林使起程時中外官商至車站送行者頗衆並有華兵警察在月臺列隊示敬火車行動時且有中國軍樂隊奏樂歡送云 
[南京快車愆期]  
　　滬寗鐵路由南京開至上海之特别快車向於晚間九點鐘到站昨忽愆期據聞開至青陽港地方因路軌鬆動中段载貨車倒翻七節其前後之載客車則均無恙滬局得信後卽派小工百人專車前往修理軌道並將貨車設法扶起重復開駛预料夜間二時或可到滬云 
[茶行公所反對改釐爲稅之理由]  
　　上海茶行公所因改釐爲稅擔負益重上書總商會正副會長請再力爭仍照向章辦理原函照錄如下竊維改釐爲稅增加過甚前經函請轉達財部財廳仍照向章抽收以蘇商困業蒙函電京外飭知靜候解决伏讀蘇財政廳改釐爲稅之解釋實有窒碍難行之處即我業茶葉一項亦列入其價照原率過輕之内似未允當查茶葉一項自歐戰發生以來價值漸跌銷路不通並無照原率加增之處歷年賬簿可請查考何能與油價想提並論卽如原文所稱茶價上等每百斤六十元之數其名山異種或有此等價値但百無一二若以普通上茶論自每百斤二十餘元至十六七元不等通盤扯算每百斤祇二十元左右此等毛茶若作爲上茶抽收一元二角是值百抽六矣頓加三倍商力何能擔負雖云捐加貨上受之者乃在吃客殊不知貨價貴則出手愈難銷路愈形狹窄影響所及仍屬病商况稅愈大則水陸交衝之地難保無刁奸者流設法偷漏徒資中飽於國稅仍無益也若云產銷併徵蘇省非產茶之區大致皆來自兩湖安徽江西浙省上海僅銷區之一隅耳所到之茶產地早經徵過落地稅已屬重複產銷併徵恐難言合併耳務懇貴會轄達財部財廳俯鑒下情仍照向章辦理弗稍增加俾蘇商困幸甚幸甚 
[六誌皮箱業工人之要求]  
　　皮箱業工匠因向店主要求增加工價全體罷工迄今已届一星期彼此會議未能解决詳情屢誌前報茲悉各店主在火神廟該業公所一再討論咸謂各工匠曾於民國五年四月間加增工價一百五十文合成一千四百五十文其時因衣牌洋價每元可易一千四百文故通融應允嗣後洋價短縮各店受此暗虧已届二年今又索加工資罷工要挾斷難承認云云各工匠得悉前情遂相約各散暫回鄕里並言如欲吾等做工須將一千四百五十文之錢碼改爲洋碼否則無工作之期且又提出條件限制店主收領學徒滿三年後方可再收否則反對等語各店主以收領學徒權在店主今各工人又出而干涉極端反對以故該業董事從中調停諸多棘手恐一時尙難解决也 
[棕榻業工人已允上工]  
　　棕榻業工人因要求各作主增加工資同盟罷工連日聚集多數工人在南市豆市街三陽茶樓候該業代表唐有海之答復唐恐各工人施以激烈手段未敢到場報告該管第一區警署請派長警騙散等情已屢紀前報及至昨晨仍有工人在三四十人至該茶肆候信旋由唐偕該業店主數人到來向衆和平開導允許將件頭貨工資酌量增加勸衆照常開工不得再事要挾各工人業已應允定今日照常工作當集議時趙署長因恐人多滋事仍派長警到場彈壓後將解决情形詳報淞滬警察廳徐廳長請爲核示 
[商調塡防楓涇之軍隊]  
　　楓涇爲江浙交界之要道曾由前松江防守司令現任寗台鎭守使何豐林派令第四師十五團第三營駐紥鎭懾迄已多時茲該營已由何鎭守使呈請浙江楊督軍調往台州楊督軍以浙軍奉命援閩業已相繼出發楓涇地處衝要塡防軍隊不敷分派爰遣軍署范參謀於昨日來申商請盧護軍使在第十師内調撥一營前往塡紥聞已籌商允洽范君即日遄返覆命矣 
[閩省添招備補空額之新兵]  
　　福建添招新兵兩團業經招集三千一百四十名陸續來滬暫在龍華操場駐宿定十八日搭乘商輪赴閩編練迭紀前報茲悉閩省李督軍以駐閩軍隊尙有缺額故擬再招一團備補空額業已咨部核准飭派一等副官李傳斌赴津招募刻已招得新兵四百名昨由滬寗專車運送來滬逕至龍華暫駐此外尙有數百名不日亦將來滬云 
[劉式訓已允北上]  
　　前駐法公使劉式訓君退居滬瀆迄已數年近聞中央政府擬令劉君調和南北劉君厭聞時事推辭不就嗣因政府一再電商情不可却允俟來京再議惟行期刻尙未定云 
[提獲騙抵鉅欵之首要]  
　　愛多亞路大豐永雜糧號主張禹門曾將僞棧單向德昶潤等華洋各商舖騙抵鉅欵逃逸後經各被騙人控請公共公廨將牽涉之宛子瑜等拘案訊供分别交保開釋茲又經德昶潤號偵悉張禹門逃匿北京報請老閘捕房禀廨備文派令包探王寶生前往將張查獲於前日押解回滬管押捕房昨晨解送公廨先由中西包探投訴將張移提來滬各節繼原告德昶潤所延之代表律師上堂譯訴前情並請展期開審以便咨照各原告到案質證即經關讞員商之美副領事德君判張還押展期七天集訊核辦 
[水陸警察保護繭市]  
　　水警第一專署長沈葆義以繭市已届滬上華洋各商皆須派夥赴浙設莊採購業經絲繭總公所訂定自五月十五號起至六月二十五號止在此四十天内爲銀欵運浙之期恐有盜匪攔刦肆擾等情事故特請撥兵輪兩艘至南黄浦護送繭商運銀船隻並於昨日通令所屬各師船一體妥爲保護 
　　滬杭鐵路南車站王巡官以鮮繭上南在即所有浙省運滬之鮮繭到站後當日斷難分送完竣必須在站暫儲自應援照往年成例添雇臨時巡警二十名駐站照料以免走漏除出示招募外並在車站月台上搭蓋蘆蓆棧房十餘間備儲鮮繭昨日工竣報告局長查核 
[流民搶奪客貨之防範]  
　　米業仁榖公所及志成公所前日致函滬北怡和洋行云查貴公司順泰碼頭時有無業流民恃衆搶刦客貨情事人數衆多聲勢洶湧客家懼其兇燄久已視爲畏途詎於本月十日有福新廠及内地油坊客人在順泰棧出貨貨已到船竟被流民結羣上船將小麥等貨手持小刀硬將包件割破攫取甚至原包之貨亦被用强搶去客家見此行爲向前阻止該流民竟放行兇將駁船之人打傷身臂行廠友亦幾被扭毆似此不法若不嚴行究辦不特客家營業有碍此事係在貴公司權限範圍之内長此滋擾凡有由怡和輪船裝貨者勢必停運恐貴公司營業前途亦將受其害累矣事經捕房知悉立飭藥水小火輸到場救護始將兇手拿獲一人並抄出小刀一柄存案當時肇事情形已向公和祥棧房大班通告敝公所等爲愼重人命保全營業起見用特備函奉達即希貴公司迅予查辦完全負責保護客貨並望切實見復至盼至盼旋由該公司買辦潘澄波復兩公所函云接奉公函備述順泰碼頭常有匪徒搶奪客貨以致出貨人家畏怯不前長此滋擾營業前途必將受其影響等情承蒙諸公警告殊紉厚誼今晨經敝洋東據情以電話告知水巡捕常川派警彈壓復以電話告知虹口捕房囑其於順泰碼頭派探巡遲竭力保護該兩機關均由電話允照辦理維持地方公安租界上法律森嚴之地言出法隨想此後水陸均保安寗斷再無逞兇强搶之事儘可安心照常出貨無碍矣 
[縣署轉令市經董勸種美棉]  
　　上海縣市經董陸崧候昨接縣署訓令云案奉實業廳第七四五號訓令開案奉農商部訓令内開查各省氣候土質大半宜棉比年需用日增而生產數量未見增殖亟須選購佳種積極推廣以應時勢之要求而謀民生之樂利本部前於直蘇鄂三省設立棉業試騐場就美棉晶種詳加研究選定三種業於七年向美國訂購不日運京並以分給民間爲改良棉業之計茲由部擬訂推廣美棉各辦法仰即先行按照辦法切實籌備此項棉種除俟運到再行分發轉給外合亟檢同各項辦法令仰該廳遵照辦理此令等因並附件奉此查蘇省地居温帶氣候土質均於植棉相宜惜原有品種欠佳織維粗短不合仿作細紗之用調查海關近年進口棉紗棉布價值超過出口棉花價值至十倍以上利權外溢仰給尙無已時可爲驚駭欲冀挽回自以改良品種爲第一要義際此需要日增生產缺乏亟應遵照部頒推廣美棉辦法切實籌辦以應時勢之要求爲減外來之輸入蘇省產棉區域以通如崇海泰五縣爲最盛江浦六合次之徐海又次之此次推　美棉自當酌量情形分區規畫即向未產棉之區亦應設法推廣以期普及茲由本廳刊發勸種美棉布告八十張錄同部訂推廣各辦法及本廳所編製造骨粉肥料法一併令發該縣查收仰即遵照將所頒布告刻日分行各市鄕警所廣爲張貼並由該縣另刊簡明韻示隨同張貼曉諭一面轉行農會加意勸導切實進行務使農民咸曉然於廣種美棉之利益以副大部提倡推廣實事求是之至意除俟此項種子兩部頒寄到廳另令分給外各該知事辦理實業具有考成應負推廣責任仍將　辦情形具報核奪此令計發推廣美棉辦法一份勸種美棉佈告八十張骨粉肥料製造法二紙到縣奉此合先翻印推廣美棉辦法及骨粉肥料製造法檢同勸種美棉布告並簡明縣示一併令發該經董即便查收仰將布告簡示張貼曉諭一面將各辦法勸導農民周知以期普及仍將勸辦情形隨時切實具報以憑轉呈此令 
[訂購美國鐵路材料之手續]  
　　滬寗滬杭甬路局奉交通部令開各路向美訂購材料須經本部證明美政府方能給照放行此項手續頗繁一有疑難往返電詢耗費旣多躭誤尤甚茲特將釐定畫一辦法八條發交該路仰卽查照辦理其該路已訂未到之貨仰並查照細則分别補行辦理爲要如有或須變通及增補之處並仰迅速聲復候核 
　　歐戰未畢各路所購材料以美貨爲多證明請照等事手續甚繁茲爲求便㨗起見擬定辦法八條如下 
　　一各路向美國訂購材料時須將洋文訂貨號單及訂貨詳細淸單載明件數尺寸重量價值等項同樣者各二份送部查核後以一份存案一份轉寄駐美公使備查 
　　二各路又以請求發給執照書二份送部與前項一　辦理 
　　三各路向洋商訂貨時卽未預知是否在美抑在他圖購貨亦應照上項辦理 
　　四各路應以同樣之訂貨號單及訂貨詳細清單預交承辦商家以便向駐美我國公使證明時交駐美我國公使核對 
　　五關於此類事項本部與駐美公使往來信件槪用公函於普通例號之外附加工字第某號其附寄之清單及諸求書上另加第某號字樣與去函之附號號數相同以便檢驗 
　　六關於此類事項各路來文呈或函及其訂貨號單及清單上均應於向來例號外另加材字第某號字樣 
　　七訂購材料如係急用之品得由承辦洋商一面將訂貨號單及訂貨詳細清單直接呈送駐美公使查騐並求代請放行執照但應在駐美公使收到本部所送同樣之訂貨號單及訂貨詳細清單之後否則駐美公使無從核對即未便代請放行執照　　八各路訂購材料如係緊急應用且不甚瑣碎者得由該路聲請本部酌量電請駐美公使於承辦商家請求證明時先予簽字一面仍應由路局將請求書訂貨號單訂貨詳細清單塡送到部分送備案 
[兵工廠趕造快砲]  
　　上海兵工廠謝總辦以邇來各路前敵軍隊需砲甚殷紛紛來廠請領若不趕造恐誤軍事除令飭各工匠將星期例假取銷外並令砲廠主任黄承慶嗣後每月務須造成快砲七尊不得延誤以備解濟軍需昨日黄主任已　飭各工師趕造矣 
[催徵縣志及輿地著述]  
　　滬海道王道尹上海縣沈知事均接江蘇省長公署訓令云案准内務部咨開查經野之規詳於周禮括地之學傳自漢人從來請求地理者莫不周覺與圖以覘形要博搜志乘以益見聞故圖書益重無古今中外一也本部職守所在凡郡國利病民俗良　皆應加意揅求隨時整理更賴廣徵聞志藉助進行前以各省通志及各縣志書類皆成書有年且多經名家審訂雖與現在情形稍有出入而搜羅旣富要足爲一切參考之資曾於五六年間通咨徵取在案迄今各省志書除通志已准先後咨送外其各縣志書彚送到部者尙屬寥寥亟須早日徵集期臻完備至輿圖一項於山川形勢疆域區分棊布星羅瞭知指掌足補書說之不逮尤爲考證所必需亦宜多方搜致以資應用相應將未送各縣志書開列清單咨請貴省長查照分飭所屬從速檢送並選取各該省縣善本地圖彚齊送部至於私家著述與輿地有關者如筆記叢鈔山川道里圖說之類亦請設法徵求隨時附送至紉公誼即希見 
復可也等因並黏單到署准此查此案於上年二月間准内務部來咨當經抄登第一千一百六十三期省公報訓令該知事查照先今各令趕將此項志書及最新最近之與圖曁徵集私家著作呈送在案迄今一年有餘仍未據送殊屬延玩准咨前因除咨復外合亟令行該道尹知事尅日查照部咨徵取各項趕速檢齊呈送以便彚咨母延切切此令 
[洋布呌莊聨益會記事]  
　　山西路盆湯弄口洋布公會内附設之洋布呌莊聨益會昨日舉行呌賣該會正會長劉楝森副會長孫世芳兪文園及各帮同業於上午十一時紛紛到會兪文園登台開呌元芳及公平二行之貨至一時許始畢呌貨行情大有起色以後每逢星期三日必按期拍賣云 
[濟生會講演佛經]  
　　寗波路升安里中國濟生會爲南宋高僧濟顚開化道場男女弟子皈依者千人自夏暦四月初八日起請王與楫氏講演佛經每逢一七日午後八時至十時爲男衆講般若波羅蜜多心經女期則定二五八日講地藏菩薩本願經三六九日講阿彌陀經皆於午後三時至五時購演云 
[爭收紹酒公賣費尙未解决]  
　　江蘇全省烟酒公賣局殷局長以第二區第六分棧與第三分棧互爭蘇省製造之紹酒公賣費一事曾經前任羅分局長函致商會查明情形酌擬折衷辦法各徵其半呈復核准在案茲該兩分棧對於此舉仍未滿意相持未决故於昨日特令第二區分局謝坐辦務將此案妥爲解釋以免兩造爭執妨礙稅務云 
[定貨糾葛案人證未齊]  
　　日商安部洋行在公共公廨呈控湯漢章（即湯漢記）不理定貨損失銀六千八百五十餘兩昨日上午由李襄讞會同日副領事林君傳訊兩造均延代表律師到堂互辯良久中日問官判候傳齊人証再行定期訊理 
[緝私營長接差後之點收]  
　　新任兩浙緝私第二營營長薛振中接差後其營部辦公處仍設南市棉陽里内現已赴各防次將緝私兵佐等點名驗看並將前任移交之軍械船隻一併點收 
[腦威商人之債權]  
　　腦威商人王爾勃王克司同至公共公廨控告天祥洋行用人秦履雲不理欠銀一千四百餘兩昨由捕房將泰傳至公廨請示中西官諭令交保聽候訂期會審 
[債務改期訊理]  
　　張直記延代表律師在公共公廨控告翁曉春不理欠銀八千八百兩由廨准詞飭傳到案前日午後經兪奠孫襄讞會同英副領事白爾君升座研訊原告代表律師上堂陳述案情請求嚴追被告翁曉春亦延代表律師出庭辯護並稱是案周折極多敝律師辯護手續尙未完備應請堂上改期訊理等語中西官會商之下准予展期訊核 
[不理米價之互辯]  
　　章其違在公共公廨指控黄炳生不理米價等情前日午後經中西讞員提訊先由原告投案訴明當時被欠情形請爲追繳質之黄炳生供稱此項米價早已如數理訖旋由兩造互相爭辯中西讞員判候傳到見證再行質訊 
[房客欠租逃避]  
　　巴勒洋行昨遣收租人至法公堂控告房客廣宏源店主虧欠房租四個月計銀一百八十餘兩向索延約詎忽將店閉歇人亦避匿棄下生財什物業已報經捕房派人檢點所值無幾請提該店主到案訊追中西官諭令退去應提被告到案訊明追繳 
[木器抵償欠租]  
　　滙德豐前派代表至法公堂控告房客高大喜子虧欠房租洋五十七元向索不付嗣竟避匿棄下木器等物請爲核示並由吳榮記木器店主投稱高前向商人店中租去全房木器請求給予領回判候查明木器上有無吳榮記牌號再行核奪在案昨又傳訊據捕頭禀稱查得高大喜子房内之木器並無吳榮記字樣中西官以吳證據不足着即將案註銷所有生財木器准予拍賣抵償欠租 
[請求離婚之辯論]  
　　邑人丁杏堂前在地方審檢廳控告伊妻朱氏與黄恂都犯姦捲逃等情曾奉該廳訊判黄與朱氏各監禁二個月在案茲悉丁杏堂又在審判廳具禀請求離婚前日下午經審廳盧民庭長會同沈檢察官開第五庭辯論問官飭令由押所將丁朱氏提案先據丁訴稱年二十四歲前娶朱氏爲妻爾因朱氏與人犯姦捲　曾在鈞廳告發奉判監禁但商人名譽有　因此不願與朱氏完聚請求離婚等語質之朱氏供年二十五歲丈夫如欲離婚須償還撫養費洋四百元云云問官得供當請檢察官陳述意見沈檢察官起而言曰該氏請求撫養費係人之常情惟四百元未免太鉅應請貴審判長衡情酌斷問官遂向丁一一開導該氏又稱現在氏已懷孕五個月將來分娩後若何安置問官曰當然給丁杏堂收養丁供稱朱氏與黄暗中往來已逾一載此胎難定爲商人所有因此不願收養求察旋據原告所延律師出庭辯護一切問官會商之下遂論辯論終結丁朱氏還押丁杏堂退去聽候送達判詞於是閉庭 
[醉游大世界之没趣]  
　　北京人陸胄遜前晚飲酒大醉偕同友人劉福田等五人至大世界游戲場不購游劵强欲入内與收票人等衝突後有巡捕到來將陸拘人捕房昨解公共公堂先由五十號華捕陳阿根上堂聲稱是日在大世界門首站崗因見陸輿收票人吵閙上前阻止詎陸將我批頰一下號帽亦被打落爰鳴警笛號召附近巡捕到來將陸拘案請究繼據收票人曹錫榮稱是晚陸並不買票强欲入内商人向之阻止囑令補購詎陸出言不遜並稱如不放我入内以炸彈轟擊後由管門人朱長根前來解勸陸又將朱扭毆故由巡捕將陸拘案請爲訊辦又據管門人朱長根陳訴一切大致與曹相同旋由陸之友人劉福田上堂禀稱是晚民人與陸同至大世界游覽該場收票人曹錫榮上前阻止囑令買票陸即在身畔取出小洋二角向曹購票曹稱須向櫃上購買以致口角民人因陸已酒醉當即解勸不料該場管門人朱長根突然上前將陸扭住致起衝突是實詰之陸胄遜供稱民人始於前日北京來申即與朋友至該游戲場游覽忽起衝突至當時是否出　不遜因飲酒過醉現已糢糊求宥中西讞員判陸罰洋八元充公了事 
[漁戶保護水線之酬謝]  
　　駐滬英總領事昨致交涉署函云據大北電報公司送呈支票洋五百元係本年一月二十九日起至四月二十八日止之保護水線賞欵送請貴署分給南滙川沙吳淞各漁戶收領等因現陳交涉員已轉令川沙寳山南滙各縣知事傳知各漁戶代表賚文來署具領 
[修理護路兵房]  
　　麥根路寗杭通車路線經過之二號橋梁原有護路兵房一所由三十九團第三營派兵駐防近因已有坍毁故由該營長函請路局飭匠修理昨該路局已令工程處派匠前往從事修葺 
[捕房續獲匪黨]  
　　匪徒陳長貴嚴志守曾於二月十四號串同在逃之某某等用假手鎗在虹口崑山花園路向許善卿恐嚇剝取所穿值洋七十元之綢皮袍褂逃逸後又至天潼路六百零六號門牌周紀卿家竊取值洋八十四元之鈔票銅元等物旋被許等報告捕房派探將陳嚴兩人拘解公共公廨訊供管押在案茲悉捕房又於前日獲到陳等同黨王大順子一名昨解公廨由中西包探上堂禀請訊究中西官判王押候下星期四帶同陳嚴兩人到案質訊核辦 
 
 

Page 11

 
 
[偵獲日人控告之行兇人]  
　　張松桃前因糾衆兇毆澳門路第五紗廠内之日本人被控逃逸由廨出票拘拿未獲茲經戈登路捕房華探目陳永康偵悉張匿跡處所當於前日將張緝獲押至昨晨解送公共公廨經中西官略訊一過以張尙有他案判令押候查明再行訊究 
[出東人背娘舅]  
　　山東人印裕生前日下午偕其同黨在北四川路迤北江灣路僻靜之處見有王玉鴻肩荷府綢一包印用麻繩從背後套於王之頸内背負疾行（俗呼背娘舅）希圖將王勒斃刦取府綢幸麻繩套在頸下尙能開口王即大聲喊救當由北四川路捕房二十號日本巡警聞聲趕來將印拘獲與王連同府綢一包帶入捕房押至昨晨解送公共公廨請究先由該日警與包探曹錦珊相繼上堂禀明前情繼由原告王玉鴻投訴被印從後面用繩套於頸内險遭勒斃現在傷痕鑿鑿請爲騐究訊之印裕生供認圖刧不諱經張襄讞商之美思副領事以印白盡截刧兇惡異常判押西牢三年贓交原告領回 
[陳訴投河覔死之原因]  
　　常州婦人傳李氏前日午後至蘇州路投河圖盡經二百二十七號印捕查見設法救起帶入捕房轉送公共公廨暫留昨由官媒將氏解案請示先由該氏所生之兩幼女投訴伊母因被同居人　逐氣忿投河等語訊之氏供姘夫已死本夫年已七子兒子傅炳榮爲戲館生意現居法租界内近據人言兒子犯案押在新衙門婦人因被隣居嘲笑是以投河圖盡中西官判氏留候移傳其子來案再核 
[乃兄並無蹤影]  
　　南京人孫九林在黄浦灘投浦圖盡由捕救起帶入捕房解至公共公廨訊據供稱伊兄孫德標在滬南高昌廟當兵此次來滬尋兄因走路過急汗濕衣褲並非投浦圖盡等語諭飭留候函致滬南第三營營長查傳伊兄來廨再核在案茲悉捕房曾經派探持文赴該營調查並無孫德標其人回訴捕頭昨將孫九林解廨禀明前情請爲核示中西官判孫留候備文送請上海縣知事轉送南京交地方官發落 
[逆子收押候辦]  
　　本邑西鄕北橋鎭墊師喬甫堂之子慶林素有烟癖且不務正業迭向父母逼索銀錢使用稍不遂意輙敢違忤前日慶林又向母索取銀洋無着大肆吵閙其母憤甚乃入房解帶懸樑自縊幸時在白畫爲隣人所悉急往解救得慶更生於是旁人代抱不平報告巡警將喬慶林拘入縣警察第二分所研訊一過連同乃父喬甫堂送警察事務所於昨轉送地方檢察廳午後經檢察官提案預審之下判喬甫堂退去喬慶林收押候懲 
[誘姦私逃案兩則]  
　　吳淞人顧小郎之妻張氏現年二十三歲舊曆三月十四日被眞茹人沈吉堂誘姦私逃顧各處找尋無着前日該氏偕沈行經閘北共和路爲巡警查見以其形跡可疑上前盤詰言語支吾遂一併拘入警區訊悉前情當將顧小郎傳案即於昨日備文飭警將沈及該氏等申送警察廳轉送地方檢察廳訊究又浦東三林塘農民陶招生之妻蔣氏於去年七月間被流氓吳阿春勾引成姦私行捲逃前日陶偕同友人火玉生在又袋角將吳與該氏一併尋獲扭入警區於昨解由警廳司法科轉送地檢廳訊究 
[老妻挈子捲逃]  
　　閘北廣肇路長樂里八十八號門牌理髮店主季明倫係揚州人其妻孫氏年已四十一歲生有子女四人均已長成上月間季有事回籍前日返滬詎孫氏已串同其母孫劉氏將店内生財什物搬取一空帶同十八歲之長子和尙逃逸其長女已許字朱姓上月二十八日婿家送來聘金五十元亦被捲去昨季開列失單具呈四區二分所及地方檢察廳請求飭派探警跴緝究辦 
[蟻媒串放白鴿]  
　　成衣匠朱永清羅店人住居曹家渡日前由蟻媒楊葉氏及王桂芳大肚皮阿四等說合出洋七十三元娶王姓婦爲妻詎不數日該婦卽乘間逸去前日朱找尋媒證追究詎王等早已遠颺僅將楊葉氏尋獲扭控四區二分所轉解司法科押候訊辦 
[汽車違章疾馳]  
　　汽車夫嚴阿遞日前駕車至法租界違章疾馳當被十九號西捕查見錄明號碼回禀捕頭昨飭包探將嚴傳至法公堂由十九號西捕上堂禀明前情訊之嚴阿遞供認開駛快車屬實惟今已自知不合以後不再違章求宥中西官判罰洋十元充公以儆 
[晝錦里火警]  
　　昨日天將破曉時公共租界山西路（即晝錦里）第六號半門牌大興永女鞋店不戒於火延及比隣陸源泰珠花店協茂錢莊並樓上永興昌後樓順興兩皮鞋作共燬樓房兩幢披屋三間當火熾時永興昌夥友馮如生張彩生陳來生姜阿龍順興夥友張土生及其他三人均從樓窗跳下跌仆受傷馮等五人傷勢較重現均在仁濟醫院醫治事後總巡捕房以該店保有火險恐有别情即飭中西包探前往將該店主傳至寫字間經捕頭詢商一過諭今退去候查明再核 
[婦人指拘擲包匪徒]  
　　擲包匪徒王阿狗糾同黨羽專在西門内外施其欺騙伎倆受害者不知凡幾舊曆三月初十日住居林蔭路之揚州婦人李王氏被若輩騙去金戒一只金圈一付而逸直至昨晨該氏在途與王匪相遇遂鳴警將王拘入二區警署轉送地方檢察廳訊究 
[茶園主請緝失贓]  
　　閘北新疆路張順興茶園主時玉如前日至四區一分所報稱陽曆五月七號店内失竊首飾匣一只内有五元鈔票三張小洋一百十三角江北田契一紙借票二張又商東印所立之飛星公司租車合同兩紙此項合同係賣雪山代筆載明借民資本洋七十五元已向中證人聲明作廢惟小本營生遭此損失應懇派警追緝等情王署員諭令退去聽候查緝 
[攫取印度小孩金耳環]  
　　江北人陳忠忠前日午後在滬西麥根路草地上攫取印度人特星里之小孩金耳環逃逸經該印人報請戈登路捕房飭探將陳拿獲昨日傳同見證中國小孩李生懷將陳解送公共公廨經中西官質訊屬實判陳押西牢二月以儆 
[陰溝鐵蓋屢被偷竊]  
　　滬南工巡捐局總局長查得本局管理之馬路旁邊溝道上鐵蓋屢被偷竊售賣迭次添製仍有失竊公家損失不貲爰特函致淞滬警察各區署所請即傳諭巡　守望等警察隨時注意查緝如有手携此種溝道鐵蓋者立即拘住人贓予以重懲以儆效尤云 
[匪徒攫取呢帽]  
　　匪徒金阿昌昨日串黨在美租界北蘇州路攫取陳志庭頭上所戴之西式呢帽一隻飛奔　逃被陳鳴捕將金追獲拘入捕房捕頭諭着押候解廨訊究 
[竊取鉛絲]  
　　趙阿慶昨日在虹口東洋公司碼頭上竊取某日人之鉛絲十紥携贓圖逃被日探中井查見將趙連贓帶入捕房禀明捕頭諭着押候解廨訊究 
[歇徒竊取銅器]  
　　虹口西華路二千二百八十九號門牌姜順昌鐵店内之已歇藝徒金銀貴於昨日潛回店内竊取值洋十五元之銅器等物携贓逃逸經該店主報由滙山捕房飭探王金壽將金查獲吊出原贓帶入捕房押候解廨訊究 
[道尹公署批示兩則]  
　　瞿大春呈爲界限不清有意隱　請查丈更正由據呈瞿木春將該民毘連各地侵佔隱　如果屬寳應卽逕赴會丈局呈請勘丈更正毋庸來道率凟此批 
　　上海縣地保張悅甫等呈爲隱殘朦混請飭局查明扣除由據呈已悉候令會丈局查明核辦具報此批 
[淞滬警察廳批示五則]  
[馮仰曾批]  
　　據呈娶妾徐氏不守婦道捲物私逃其必引誘有人自無覆水再收之理所請備案係屬思患預防應即照准此批 
[陳賡勛批]  
　　據呈枝枝節節殊不近情如果遷移時該隣婦老三者阻碍凶擾行爲儘可鳴警解辦所請傭案着毋庸議此批 
[王鎬先批]  
　　據呈温楚寳詐欺取財侍暴行爲各節如果屬實殊干法律之嚴仰候傳訊核辦此批 
[許寶康批]  
　　據呈已悉查胡德安前訴遺失衣物銀洋案經訊明與棧無關諭飭另候查緝在案該胡德安盤踞滋詐殊屬不合仰候派探查禁以安商業所有應付房飯如果圖賴不付可卽正式起訴法庭訊追此批 
[周潘氏批]  
　　據呈前因房客阻止築笆糾葛業經雙方憑中和解具見懔訟則終凶之戒至堪嘉尚應即准予和息並如呈備考可也此批 
[介紹新刊]  
　　商務印書館農學雜誌第一卷第二號業已出版錄其要目如下農產貿易研究之引言與倫敦農產貿易之槪說家畜食料之研究及正當之飼畜法牛奶含質及考驗法蠶桑槪論雙式輸犁圖解家禽學玉蜀黍種植法園藝學農事雜說歐戰中法圖農業之情狀歐洲人之中國農業談農夫柏若環球遊記除草要義本雜誌每季一册定價三角全年一元一角郵費每册二分昨承惠贈一册書此誌謝並介紹於關心農學諸君子 
[謝劵]  
　　工部局設立之華童公學定本月十八號午後在愛而近路克能海路轉角開運動大會昨承贈劵二紙同善醫社定本月二十六號假丹桂第一台開演日戲補助經費昨承贈劵二紙合書誌謝 
來件 
[介紹美國紅十字會贊成員啓]  
　　歐戰蔓延生靈塗炭美國紅十字會以人道爲主義視萬民若同胞無論何國一有災難急赴拯救其於歐戰之傷夷出之水火登之袵席法國報章咸頌其功德其對我中華也前歲皖省饑荒捐銀十五萬元淮水汜濫爲江淮諸地禍捐銀十萬元測量河道爲道淮工程之先驅去歲天津水災又捐銀二十五萬元拯我災黎謀我幸福樂善好施不分畛域該會去歲以一星期之時間集鉅欵二千萬救比法兩國災民老幼孱弱得救者無算歐戰所破壞者該會力圖建設之現其會員之數已達二千二百萬人而幼年入會者亦二千二百萬人會員國籍有四十國之多是其名雖曰美國紅十字會實則萬國紅十字會也且其所集之欵百分之九十皆用於美國國境之外四海兄弟一視同仁良足多焉該會在戰地所辦種種事業成效卓著萬國共欽吾人相約爲贊成員使歐美各國知我國民對於友邦所受之苦痛急急然欲有所爲以拯救之人道邦交並獲其美譽願仁人君子互相勸導共襄是舉贊成員每人納費一元五角幼年（十八歲以下）贊成員每人納小洋四角徵求團長已舉定王正廷君名譽徵求團長美國駐滬總領事薩門斯君美國駐京公使館商務參贊安立德君如荷贊成納費時請分途交徵求贊成員隊各隊長代收或直接向徵求隊辦事處交付辦事處在英租界大馬路二十六號（營業公司隔壁）各隊隊長芳名及住址一併錄下以便接洽 
　　美國紅十字會徵求贊成員第一隊隊長聶雲台君四川路三和里恒豐紗廠批發處第二隊隊長唐露圜君寗波路商業儲蓄銀行第三隊隊長蔣夢麟君西門江蘇省敎育會第四隊隊長錢新之君四川路三十五號交通銀行第五隊隊長朱少屏君靜安寺路五十一號寰球中國學生會第六隊隊長曹錫賡君四川路百二十號青年會第七隊隊長穆藕初君江西路德大紗廠批發處第八隊隊長袁禮敦君北蘇州路河沿裕昌煤號 
　　發起人朱葆三題馨一沈聨芳虞洽卿蘇筠尙謝　牕胡　鄕楊信之祝蘭舫郁屏翰朱吟江張知笙傳筱菴唐露園王一亭丁欽齋朱五樓朱鑑堂勞敬脩陸費伯鴻聞蘭亭張樂君施善畦温宗堯徐通浩李仲昭黄寳生黄伯惠徐可陞宋漢章沈仲禮周金　田澍霖陳潤夫李柏葆姚紫若葉鴻英項如松黄搢臣錢遠三曹錫賡黄錫藩費宗藩兪希稷傳溪水李觀森朱成章沈叔玉沈楚臣黄任之王儒堂陳公哲郝伯陽高翰卿鄔挺生趙晉卿牛惠霖張菊生楊毓瑩梅華銓李拔可賈季英余日章　煦堃羅泮輝　富灼朱友漁蔣夢麟郭復初李耀邦張讓三童星門聶管臣孫景西謝芷亭莊得之陳光甫韓玉鱗任筱珊郭鴻聲黄首民朱少屏聶雲台穆藕初楊敦甫葛繩武周榮峯陶蘭泉李馥蓀陳朶如陳炳謙譚海秋嚴漁三張籌雲薩桐蓀汪精衛陸守經盧信公易次乾郭樂沈信卿吳懷九簡玉階錢新之歐彬王引才戚純芳顧棣三蕭哲膚蔣雨岩吳藴齋袁履登朱庭祺周錫三陸伯鴻沈燮臣張雲春石運乾朱貢三鮑咸亭劉錫基張貢九倪新初林幼誠黄秉修沈潤挹董景安黄榮輝陳子馨駱懐白凌鞠朎韓有剛凌潛夫倪遠甫周讓卿求樹翹徐紉蓀徐季龍陳芷潤何積璠陳良玉陳祥麟孫梅堂范桐生王叔賢張叔良盛竹書宋子文李一琴楊韵秋顧維精盧煒昌陳漢民楊德鈞郭仲良席立功同啓 
來函 
[顧如芹來函]  
　　報載茶館主顧阿二聚賭抽頭奉諭傳究一則閱之甚爲詫異本社於上月開張因未領茶館營業執照於昨日傳至公堂判决無照違章罰洋二元着至工部局捐領照會完案此係實在情形而報載聚賭抽頭希圖漁利奉諭傳究想係訪聞纒誤諸登來函以明事實爲荷海寗路雅叙社主顧如芹謹啓 
[雜評一]  
[劉式訓北上說（訥）]  
　　南北妥協之說近又喧傳於一時或謂政府已遣使南下或謂已定有適當之人物吾謂政府果有此議和誠意則向來活動於南北間以調人自任者固大有人在將來開始譚判當奔走之役必不外此熱心調和派之人物也若劉式訓者索居旣久又未聞其與南方接近自不至煩以調和之任然則今日召之赴京或於外交上有所位置耳 
　　雖然今日之外交豈易於内交地哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[選舉之弊] [  河影]  
　　選舉之弊某君前投一稿略而不詳現在辦理選舉之際不可不亟揭其弊以告我國民 
（甲）調查公民之弊 
　　公民查畢必經地方官宣示有弊似易爲人舉發而不知此項宣示官吏已視爲具文鄕民更付諸不閱於是負調查之責者竟公然舞弊矣其弊有二 
（一）多報公民公民多則當選之員額亦多於是遂任意增其公民之數故此次省會初選之公民數目就各縣所報者觀之比之上次或多至一倍有餘但以多得幾個初選當選人爲目的不患其資格之不合也 
（二）僞造公民公民册中張三李四任意塡寫實則並無其人此項僞造之公民將來投票時不須招待不須運動逕可代寫代投便利極矣 
（乙）初選投票之弊 
　　初選投票時其爲僞造之公民不必言矣即眞正之公民亦多放棄其權者故一般預備當選人遂公然爲之代寫代投苟檢其當選之票雖有數百張之多而細核其票中之筆跡不過三五人代庖也甚至卽當選人大筆也如是乃謂之民選 
（丙）複選之弊 
　　初選當選證書發出當選人不啻一張發財票到手莫不視爲奇貨可居而於是百弊叢生矣其現狀如左 
（一）票頭之奔走票頭者爲他人謀複選當選而於中取利者也此等人於複選期未届以前即奔走於初選當選人之門而與之論價與之定約忙碌異常 
（二）酒館妓寮之熱閙複選期届初當選人畢集一注大財個個皆發到手於是呌局打牌莫不任意揮霍酒館妓寮生涯爲之驟盛而票頭之穿揷運動亦多在其地焉 
（三）投票時之鬼蜮複選用無記名投票於是初當選人生出種種鬼蜮伎倆一人僅一票也旣售與甲得洋若干又售與乙得洋若干甚至更售與丙又得洋若干而其入場所投之票則並非甲非乙非丙或且爲與伊有密切關係之丁於是一般　議員夢者在未投票以前莫不曰余已有若干票接洽妥當可以當選　迨至開匭後所謂接洽妥當之若干票或失其半或並半數而無之金錢已失議員未得其懊喪之情態亦大可憐也 
　　一票數售已成慣技在買票人豈有不預防之理其防之之法則必須於初選當選人中有一二親信之人託伊與買來之人同往投票以爲監督於是賣票人乃不敢書他人之名然監督人雖與賣票人同往賣票人或不與監督人同桌而書則所書之人名監督人不能見即同桌矣賣票人或遲遲不書或已書好確爲某名而故意以　污之則必換票監督人不能久待也（監督人亦投票者投票後應出故不能久待）則必先出而賣票人仍可另書他人也倘並無監督之人則賣票人雖一票數售不易爲人識破何則入埸寫票時於寫成後恐墨瀋未乾遽合其票易于塗抹例用吸墨紙印之此名即印於吸墨紙上了了可辨而賣票人即於此發一奇想譬如所書之票爲丁也而預書甲乙丙三人之名於桌上一一吸墨紙印之（必須吸墨紙三張）携以入場仍携之出遇甲則曰吾確舉君出印有甲名之吸墨紙示之於是甲深信不疑遇乙亦如之遇丙亦如之甲乙丙遂咸受其欺而不覺矣彼立法者定用無記名票其利用殆卽爲此歟 
　　噫就法理言之旣曰民國則選舉即爲唯一之重之事件而　知我中華已號爲民國矣而弊竇之奇人格之卑胥於選舉時見之不畏法律不　名譽也竟如是夫鳴呼（六） 
家庭常識 
[除蟲液] [  蘇新]  
　　紅椒壳（研粉）兩酒精十兩樟腦一兩化匀七日後澽去其渣以此液徧灑呢絨皮衣之上可免蟲蛀此法俄人多用之 
[不眠症之治療] [  魚行]  
　　（一）晚餐時須食易於消化之物切忌生辣之食品二晚餐之後母讀文字之儌烈者睡前尤忌（三）睡前十分鐘行柔軟體操及深呼吸（四）睡後宜抱樂觀切勿與人互談（蘇　新）止夜聞咳嗽夜間咳嗽殊惹人厭可用甘草六七片臨睡時含於口内不使咽下則可終夜不咳然此法只可施之於夜日間尙須以梨膏或枇杷膏等治之 
[解甲魚臭味] [  魚行] 　　 
家庭常議所載甲魚治脚氣極有效驗余已屢試之惜未能斷根耳食時味淡且臭殊難下咽茲有一法用燒酒一杯（白玫瑰亦可）與之同食則臭味盡去而奏數更速（按原方係用大蒜甲魚不加調味故臭） 
[板刷脫毛] [  魚行] 　　 
洗衣板刷每易脫毛即不可用若先以生漆塗其背且塗其毛則堅固耐用而光潔美觀 
集益錄 
[補答第五十問] [  孤舟]  
　　徐一帆君之人造冰簡易法稍有未盡善之處故無效果茲將僕所實驗之一法述錄如下先將内槽置於外槽内次取清水注入内槽次取結冰粉一分置於外槽内加清水二分用棒攪和製爲生寒劑則内槽内之水卽漸結成冰俟已全體冰結將内槽取出置於微温水内片時其冰卽與槽壁分離可取出應用所用之槽外槽須用以不傳熱之料所製者磁器玻璃器與石器最爲適用水器次之金屬器不適用内槽須用薄而能受漲力者馬口鐵器最適用鉛皮器次之餘均不適用内槽内之清水須與外槽内之生寒劑平或較生寒劑爲低不可高於生寒劑否則有上部不結之患結冰粉西名fieezingpovder西藥房有售 
長篇小說 
[氷山奇俠傳] [  常覺小蝶合譯天虚我生潤文]  
　　（原名han　of　iceland）法國囂俄著　　第一章演話（三） 
　　此時門外人聲又起守厝者乃又發其桀厲之聲曰止吾聞門外有車輸之聲必有　客見賁以吾度之其人殆以戈詩居其大半語未畢果見有無敝短衣之人圍一日帷之車而入車中死者仰臥蒙以白布莫能見其面目守厝者見生意果至矣則立呼其副曰奥克奥克者爲一中年之男子爲守厝人之副旣見喪車則立引之入守厝者亦自高椅躍下隨其車後而入後室將爲其尸洗滌　室中諸人無事　又舉死人姓名猜之爲賭水卒則謂其人必爲戈詩也頃之　　黑石之上又多陳一尸守厝者意欣欣然高捲其袖卸死者之去而懸之庭柱言曰美哉此蓋銷隊中隊長之服吾　貨之可得值七圓有半水卒曰非戈詩耶曰否吾見其身戈詩不如是之頎長也水卒探首於檻中側首而加諦視見尸實非戈詩則大失其望乃自言曰豈鮑洛隊長耶彼因叔殁而遂殉以身然此爲必無之事蓋叔一死家產且盡爲所得又何肯死然則爲蘭默子爵乎昨因一擲而輸其千金固宜侮死然而勝負乃軍家之常昨日負者安知今日不勝又何必死然則此人果何鶑面自殺者言時以目望戴手套之侏儒若求其解侏儒笑曰汝何以斷其自殺安知其死乃不類於前日敎堂之火耶此語出衆皆爲之一噤蓋數月之前敎堂塔頂嘗無故自火說者皆謂海中有怪物　罕恩實縱此火且此物殺人於海濱亦非止一次故侏懦一語實含雙關白福遂駁之曰朋友之言非也今敎堂塔頂已易以銅豈患再火水卒立曰然今此隊長亦僅留其骨殖豈患再遭罕恩之殺倪二獨無語目注門外蓋其時適有一少年軍官策騎而來其後從以俊僕亦跨大馬相逐而馳及至厝所翩然下馬授甚韁於僕逕排衆而入其人年事不過二十四五身長如削玉目朗朗如星腰間懸佩刀嵌以寳石每步鏘然有聲冠上播以黑羽隨風飄拂如浪然靴上染泥至厚足知某來路之遠也入門即曰諸君此死者爲誰且如何致死侏儒聞言則廻眸而斜睨之答曰以吾度之殆爲人所害耳水卒聞而笑曰諸君聽之此人明明自殺而乃謂之遇害朋友汝手固終歲戴套不謂汝目亦蒙以罩也侏儒大怒立奮其拳曰朋友吾目固矇然汝亦請留意我戴套之手蓋能扼汝喉也（未完） 
 
 
 

Page 15

 
 
   
 
 

Page 16

 
 
   
 
