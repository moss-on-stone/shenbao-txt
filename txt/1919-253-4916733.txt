# 1919 - 253 - 4916733

 

Page 1

 
 
   
 
 

Page 2

 
 
   
 
 

Page 3

 
 
時評 
[續和與絶和（冷）]  
　　北方自信必續成和議南方預測將繼絶和議何其感想之懸殊也 
　　夫南方所主者在事實雖以人爲名而以條件以實故預測和議之將絶者以爲其人與重要之條件根本不相容也北方所謀者在感情以爲反對者人人盡其所欲人即不反對也此其感想之所以懸殊也 
　　雖然此特南北有權者之和議耳不觀乎尚有人民與政府間不和之氣尙醖釀於京津間耶 
[命令]  
　　九月十五日大總統令　扶植正義有國所同參戰一役實秉斯旨今者兵氛旣戢和會相從我國幸得與協約諸邦從容樽俎廻溯定策之始建威上將軍前國務總理段祺瑞默運淵謀特標幹翮迨辭樞轄仍綰戎防淬智殫精聯誠班信孹畫罔懈厥切懋焉茲特晉授以大勳位用彰令矩慨觀成之靡易念慮始之維艱來軫日新嘉庸是式昭之策府尙其敬旃此令 
　　又令　兼署内務總長朱深呈准安徽省長呂調元咨請任命倪則枚試署省會警察廳警正應照准此令 
　　又令　兼署内務總長朱深呈准安徽省長呂調元咨請任命李炳堃倪咸理試署蕪湖警察廳警正均照准此令 
　　按是日尙有對德復和布告已見前日專電欄不重錄 
　　九月十六日大總統令　陳調元授爲陸軍中將何恩溥葉長盛均加陸軍中將銜張松柏授爲陸軍少將王健飛劉玉珂赤漢川馬玉懷李登科均加陸軍少將銜張志鵬謝高元劉志坤孫肇賓陳海雲均授爲陸軍步兵上校鄭紹虔周鼎張學騫秦錫爵劉克勤翟長發馬廷樹趙金城均加陸軍步兵上校銜趙克棟加陸軍騎兵上校銜陸鴻鈞戴漢臣均加陸軍一等軍醫正銜此令 
　　又令　外交部呈請任命鳳恭寶爲僉事應照准此令又令　陸軍總長靳雲鵬呈請任命劉玉德爲陸軍第八師副官長應照准此令 
　　又令　陸軍總長靳雲鵬呈請任命寗文祺爲薊榆鎭守使署副官長應照准此令 
　　九月十四日大總統令　任命王大中爲東三省巡閱使公署副官處處長張厚榖爲政務處處長喬賡雲爲軍務處處長錢維新爲軍需處處長王孶承爲軍醫處處長洪維國爲軍法處處長此令 
　　又令　鄭萬瞻毓朗均給予二等大綬寶光嘉禾章張元奇張鳳臺德色賴托布王學曾劉朝望陳懋鼎鄧鎔饒孟任均給予二等寶光嘉禾章此令 
　　又令　吳方黄雲鵬鄧邦述林韻宮周秀文均給予二等大綬嘉禾章陳寶書秦望瀾高清和趙連琪成多祿林炳華胡鈞袁榮　王伊文易克翹均給予二等嘉禾章段永新唐理淮李繼楨陳光譜吳文瀚王文芹翟文選許受衡宋伯魯均給予三等嘉禾章陳嘉言易順豫向乃祺陳賡虞畢太昌王曾禮鄭靳王澤分宋振聲楊崇山趙驥孫孝宗王文璘王廷翰程臻耿臻顯許喆鍾允諧王葆鋆陳煥章郭德修蔣士杰劉映奎關建藩劉星楠均給予四等嘉禾章此令 
　　又令　翁思裕李增穠魏聯民均給予三等嘉禾章柳肇慶鮑泮春于貴良賈明善趙鎭邴克莊武樹善白建勳王珍蘇毓芳楊逢盛張縉璜原恩瀛陳鴻疇陳善榘吳本植趙守愚敏翰章張超馮翊瀚趙國瑞敎德興唐理淇劉文述均給予四等嘉禾章此令 
　　九月十日大總統令　包音阿爾畢吉呼授爲翊衛官此令 
　　又令　農商總長田文烈呈請任命李國楓署吉林採金局副局長應照准此令 
　　又令　司法總長朱深呈請任命黄炳道署京師地方審判廳推事沈秉諶署浙江鄞縣地方審判廳推事均照准此令 
[專電]  
　　北京電　對德復和辦法交各機關實行另發命令聲明對敵各項條例未經明文廢止前繼續有效又敵田産局政爲特種財産事務局又德奥人許郵寄物品（十七日下午七鐘） 
　　北京電　通令交涉員將管理敵産事務局結束（十七日下午四鐘） 
　　北京電　陸使電告奥約全文共有八十一一條親帶回國候船起程（十七日下午四鐘） 
　　北京電　十人團來京昨軍警會議决嚴切取締（十七日下午七鐘） 
　　北京電　江浙十人團代表至津在老西開密議决定實行辦法（一）公擧馮復光裴國雄諶志篤馬駿馬千里韓致祥鄒本敬爲總幹事（一）分日分班秘密晉京（一）仍用團體或武裝請願方法（一）由十人團中另组敢死隊十隊共百人爲最後協助政府聞報除令曹錕截留外已諭軍警嚴密查阻倘有不服先斷交通（十七日下午四鐘） 
　　北京電　國院據直曹急報二次 
請願代表將出發來京昨夜飛電到津務設法勸阻 
（十七日下午三鐘） 
　　北京電　陳獨秀省釋（十七日下午四鐘） 
　　北京電　龔復王揖唐電寒電敬悉當卽轉呈爲國賢勞至深馳系南中接洽情形仍盼隨時見示（十七日下午三鐘） 
　　北京電　某方面得滬訊唐少川將離滬（十七日下午七鐘） 
　　北京電　李純電王銑日到寗 
　　北京電　段呈參戰得利未敢言功請收回成命徐批母得固辭 
（十七日下午三鐘） 
　　北京電　長春交涉案外部派專員赴奉商結（十七日下午三鐘） 
　　北京電　張敬堯電南軍在河口增兵請詰責（十七日下午七鐘） 
　　北京電　孫烈臣電富陞阿確被俄軍撃斃（十七日下午七鐘） 
　　香港電　軍府派員赴滬留孫 
（十七日下午二鐘） 
　　香港電　兩院長電美上院乞始 
終維持魯案（十七日下午二鐘） 
　　香港電　岑答褚輔成等國會議員請撤和會代表與北斷絶謂軍府歌電祗拒王未言與北斷絶和戰計劃須視北方能撤王與否爲定（十七日下午二鐘） 
　　南京電　軍署晚六時公宴王揖唐軍界團長以上政界簡任職以上均列席李督四時親到王寓談話（十七日下午六鐘） 
　　南京電　顧電頃抵寗（十七日下午六鐘） 
　　南京電　李國珍王克敏江紹杰方樞已乘午車赴滬（十七日下午六鐘） 
[各通信社電]  
　　北京電　安系聲言如南代表拒絶開議即通電請全國公判是非 
　　北京電　某方面擬俟開議無望時令陜閩鄂西同時戰備 
　　北京電　朱啓鈐昨日返津（以上十六日） 
以上平和通信社電 
　　北京電　總統電巴黎專使諮詢山東問題提交聯盟會應取如何態度及各國專使對此意見 
　　北京電　專使電粤約全文共百八十一條由陸徵祥親齎回國 
　　北京電　閣議决將管理敵産事務局改爲特種財産事務局擬定四條例即日公布 
　　北京電　合肥辭大勳位總統令勿固辭（以上十七日）以上中華通信社電 
　　北京電　奥約已簽陸徵祥决先同國德約留文顧王兩使辦理 
　　北京電　各部於對敵復和之交際事項皆已從事籌備惟聞須俟靑島問題解决後實行 
　　北京電　河間托病不肯入京聞因他事亦暫不離津（以上十六日） 
　　北京電　李純電告王揖唐於十六日下午到寗 
　　北京電　惲寶惠由甯回津王廷楨同行聞爲河間與李純密商事件往來傳達　 
　　北京電　鄂督轉到吳佩孚覆電並告已派方日中至南京與王接洽 
　　北京電　參陸處電駐閩王永泉旅長該旅欠餉已函財部迅速籌匯接濟 
　　北京電　張湘督遣參謀張敬舜入京分謁院部代陳出賃紗廠經過情形并催撥餉欵 
　　北京電　農部准簡照南回復烟草公司註册案 
　　北京電　京綏路局長丁士源呈請修建張庫鐵路交部核議可行俟籌有的欵即行辦理 
　　北京電　廣東運使以軍府提鹽欵與外債有關係呈報中央請示（以上十七日） 
　　蚌埠電　倪督軍於昨日偕王總代表同車南返今午抵埠（十七月） 
　　南京電　王揖唐昨下午到甯即晤李督商和局進行方法王擬卽日赴滬李勸小住數日再行昨住督署（十七日）以上中孚通信社電 
路透電 
[意兵龔入阜姆事件]  
　　十四日巴黎電　高等議會今日開會波爾克氏喬治氏蒂土尼氏福煦上將均列席大約乃討論意兵襲玫阜姆問題 
　　十五日倫敦電　阜姆最近消息謂居民甚多加入襲撃隊且有意水兵若干人泅水登岸聞襲撃隊已除落英法旗號英法兵均留營不出確實詳情尙未得悉 
　　十四日羅馬電　意首相在下院續稱據最近消息意兵突襲阜姆引起之大局甚爲嚴重蓋今已有二千二百人擅入該鎭也彼决計設法力避重大之衝突此事極可扼腕意國陸軍之騷亂此爲初次此種冒險行動非智者所應爲或謂曾由政府鼓勵云云實屬臆說政府曾設法遏阻此舉决不能容要之所可憾者軍界亦隨同附和政府現正從事整頓陸軍以清流弊意大利不能履行對協約國之約言其害甚大彼不得不向協約國卑詞道歉而尤須注意者此種行動對協約國喪失必要之信用已危及國家之利益首相續稱政府將儘速澈查負責之文武人員兵士於奉命五日内不到案者將按軍法起訴今查明達倫齊哇氏之𣠚彈隊乃於夜間分乘摩托車四十輛前往阜姆第八軍團長曾派襲撃隊兵士所屬之分隊長馳往勸喻受惑兵士回營達倫齊哇氏於是宣稱擬自居阜姆陸軍司令之職 
[叙利亞問題]  
　　十四日亞歷山特里亞電　愛米爾菲蘇爾已由大馬克斯抵此乘英國驅逐艦某號赴巴黎與英相喬治法總理克勒滿沙會商叙利亞問題 
　　十五日巴黎電　聞英相與法總理會意叙利亞問題彼此頗滿意高等議會已贊成所訂處置大局之臨時辦法俟美國允出處置土耳其前途地位之全問題時即將實行之　高等議會曾考慮俄國問題議决英國撤兵政策殊爲正當該會深信如俄人尊重其鄰邦權利則必須自行解决其前途 
[羅匈問題]  
　　十四日巴黎電　此間羅使接羅京消息謂羅首相自拉蒂亞諾氏昨已辭職白氏自稱彼之引退乃因協約國請羅政府勿獨占巴拉而與瑪格耶人與塞人共分之深信此舉將危及羅國利益之故 
　　十五日巴黎電　和會各界因聞羅軍將即開出匈境以是頗爲不安羅員曾將匈國軍隊警察隊解散羅軍離境後境内恐將起重大騷亂和會已請羅國留兵維持匈國秩序俟匈國軍隊重經編成後再行撤退和會各員謂羅國如不徇從和會之請求則一切須由羅政府負責匈京等處紛起騷亂蓋極端派現候機會使國家重淪大亂之地位也 
[俄國之過激戰事]  
　　十五日瑞典京城電　里伐爾電稱愛沙尼亞政府已經受勞兵政府媾和建議媾和代表將在彼斯柯夫附近彼資恰里開第一次會議 
　　十四日瑞典京城電　報紙載稱過激軍已占據土波爾斯克現向沃木斯克進發 
　　十四日瑞典京城電　希爾新福電稱亞昌格爾當道發見過激黨陰謀志在舉兵壓服該鎭其首領七人已經判定死刑尙有五人判充苦役 
　　十五日倫敦電　據確實消息過激軍確向沃木斯克進發惟柯爾恰克將軍已於稍南撃破過激軍陣線三處故過激軍如再深入有被截斷之虞 
[和約餘聞]  
　　十三日貝爾格拉電　塞國内閣業已辭職因不能删除或修正對奥和約關於保護議讓與塞國土地内少數居民各條欵之故塞人稱此侵犯塞國主權政府於風潮未定之際仍握政權 
　　十四日開浦敦電　南斐上議院以三十票對五票通過核准和約之建議案 
　　十五日巴黎電　對布和約條件大約將於星期三日交與布國代表 
　　十六日華盛頓電　參議院已於星期一日開始討論對德和約先由民主黨議員演說請准和約勿加保留勿加修正 
[各國近事]  
　　十五日倫敦電　中美洪都拉斯國革命消息甚爲稀少當交戰之際桑彼特羅鎭半遭毁壞總統與眷屬已逃至桑薩爾伐杜新政府下令大赦政治犯 
　　十六日華盛頓電　陸軍總長巴克氏通告衆院陸軍股員會謂美國駐兵西比利亞其唯一原因乃在保護西比利亞鐵路 
　　十六日華盛頓電　海軍總長丹尼爾氏已校閱太平洋艦隊 
　　十四日紐約電　聞加里福列亞下部知事下令墨西哥國會未解决移民問題之前應阻止日人華人及其他亞人入加里福列亞下部北區 
　　十四日馬賽電　船港工人要求皆遂罷工已目 
[中美新聞社電]  
　　八日巴黎電　美國遠征軍之赫斯克爾大佐已被任爲美英法意四大國在亞米尼亞之高等委員且有管理該國一切經濟問題之全權其權限極大但須報告巴黎四國會議所有在康士丹丁喬奇亞及其他土國諸省之救濟會均須向彼報告赫斯克爾大佐之主職表面上雖爲處置救濟事務實則爲統治阿米尼亞至代管問題解决時爲止據美國報紙載稱土人現正力圖保存土耳其帝國近來頗有違反休戰條約之行動土人此項危害行爲將使赫斯克爾大佐所負擔解决之問題益爲困難协約國稱大佐爲美國克魯滿蓋望其理解阿米尼亞之紛亂一如克魯滿子爵之於印度及騃及也大佐現正在物色大批參謀員不久起行赴新任云按赫斯克爾大佐於一九一六年在墨國邊界統帶國防軍第六十九隊一九一七年宣戰後曾一度爲紐約曷澄登營倉總管後隨遠征軍赴歐洲爲第二軍團實地作戰總指揮本年四月一日爲食糧總裁霍佛氏派往羅曼尼亞之不加來斯多爲羅曼尼亞方面之糧務專員台五月中旬共輸食物二十萬噸入羅境平均每噸價值美金二十五萬元總值五千萬元一切鐵路及河海汽船以及各稅關均歸彼管理并管理一切英國食物之輸入事宜 
　　十二日科丹倫電（伊達化州）威爾遜總統游行至此於其演說中聲言和約倘不得承認將見世界戰禍復開並謂除非世界得見惟此次和約所能造成之安靖秩序則此後數代之内將無改革之可言又云德國曾圖凌礫一切然欲壓服世界之人民使世界之人惟彼之意志是從者固不獨一德國爲然也今救免世界者爲美國吾人必不可忘凡人愛正義而望世界之進步者必須無限制贊助和約之通過世界上果有一國能將其目的公諸世人之討論者厥爲美國若爲他國則吾知有若干事情乃吾所不願見其受人類之討論者也云云 
　　十二日西雅圖電　太平洋艦隊已駛入不葛得島之伊聊德灣預備威總統星期六日檢閱 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　廣東和平共進會通電　商業聯合會全國學生聯合會華僑聯合會策進永久和平會護法後援會各團體唐總代表分代表各報館省議會敎育會商會農會工會全國父老兄弟均鑒天禍中國南北戰爭兩載以來民窮財盡於是本會倡議和平寗人息事加以友邦勸告遂組成上海之和會開議之初本會公推徐紹楨丁象謙等五君代表駐滬鼓吹督促原冀兩方早就正軌詎料舌破唇焦時逾半載南北意見愈趨愈遠南方要求廢止中日密約而北方反進行延長其時效矣南方要求解散參戰軍而北方反改變名目增添軍隊佔據西北矣甚至馬良倡中日合併之說北方反使率兵駐魯迹似駐防矣王揖唐係主戰中堅北方反使其繼充總代表無異宣戰矣德約簽字全國反對北方反促陸王魏三專使返國留顧補簽矣種種舉動非特破壞國内和平實釀東亞大陸之戰禍擾亂世界之和平本 
會同人歌日開會討論僉謂北方賣國已具决心無可挽回如果南方降伏和議成功同流合汚吾民終不免滅亡之苦痛計惟有撤回本會駐滬代表即日返粤别圖方法促進和平望我父老兄弟早自覺悟急起圖存各盡天職以衛邦家俾免滅亡之慘痛也世界和平共進會歌印 
國外要聞 
[美航務部討論平均之費]  
　　中美新聞社舊金山通信云美國航務部近發表意見謂須將太平洋與大西洋運費劃平使歸一律現時大西洋面進出口貨運費可以略滅此世人所公認惟欲討論海運費問題先須舉任一委員會調查報告太平洋面運費究以何者爲正當試較兩洋面運費率似無差别但航務部欲訂定此項運費凡商界中如有關於此類之評判及意見書該部無不歡迎近新公布之航行表凡有關於航路及往來船隻諸端亦聽人各抒所見以求改良之道各行商務將意見評判繕具說帖遞呈航務部尤須於八九月間之航務特加之意凡船户需用部章規定項下之船隻應向該部呈請此亦當注意者也 
國内要聞 
[北京通信（霜羽）]  
王揖唐南下後之和局 
　　王揖唐十二晚赴奉昨午返津今日黎明南下矣其赴奉之行携合肥之函以往自必有重大之接洽昨日徐樹錚曾毓雋趕至天津即於晚間在英租界倪宅開會由王報告赴奉之結果曾毓雋歸又定於明日下午安福部開幹部密會時報告倪宅會議之結果蓋爲被拒後之對南預備者惜無從探其内容耳至於代表一行之行色及南下後之預定方針則有可得言者 
　　施愚汪有齡徐佛蘇三人在滬以外吳鼎昌雖未辭却已無行意劉恩格則以維持臨時會經黨議留京故同車南下之分代表只李國珍王克敏江紹杰三人此分代表之去留也王之隨員分四科辦事有議員有秘書廳員有由各部調用者其人名散見各報大概以史啓藩主文牘趙某主會計周秀文主招街衆院警衛長某領衛隊凡五十人新製之白色制服襟上蟠一篆書之安字聞人皆精悍乃從邊防軍挑選而來者而一切隨員衛兵皆已於十二十四兩次專車陸續南下此隨從之煊赫也而先後陸續赴滬者又有安系政客多人 
　　克希克圖光雲錦等當然在赴滬之列其人數尙難統計而前清男爵陸哀亦與焉大概各有專司就其所識者盡疏通之責以圖減少拒絶之分量王氏先行到寗即候此輩之消息以定行止但因此而議院方面生有一種小問題即議員歲費每年分四批發给每次一千二百五十元現票各半前已發過一批半此時適發第二批之半批有該系某議員語人上星期六日發每人現洋三百元而計此半批之數當爲現洋六百二十五元此次發欵上月以前已從某銀行及財政部得有消息爲半批之全數今忽少年數以上難免非挪爲政客南下之資現將聯合多人確切調查云云言次若甚償憤者蓋未獲與於南行之人本已有不平之色而歲費上又忽短欠故特爲吹求也 
　　上述云云皆瑣事也請言其大者王氏未南下以前反對之聲已高南行以後則有柏文蔚之電有吳佩孚譚浩明莫榮新譚延闓之電柏電詞甚婉轉而吳等之電激切政府方面仍以疏通及駁詰分别出之故王氏現在之所恃專在南行諸政客之疏通然能否收效亦自知無甚把握據接近王氏者所言王氏抵南京後徘徊於六朝烟水間者必不止三數日疏通有效即行赴滬否則爲長期之逗留今日外間所傳王氏致政府之電將先赴滬晤唐少川再回南京候定期開議者决非事實也而其在南京之重要使命則别有在 
　　皖系今日之所謂覺悟即在聯絡直系一致行動倪嗣冲前謁東海時即曾言之且曰「河間方面有何意思儘可請其說出大家同是北洋系無不可以商量」此卽近日若輩之主旨也聞徐樹錚赴津曾走謁河間雖未獲見而彼仍極意聯絡師景雲輩近又聞以河間選副與合肥組閣爲交換條件而與直派提携之說該系自言已有幾分把握矣王氏赴寗將與李純有所商榷各報久已言之而其與張倪之會晤亦關此事蓋所謂直皖之提携將决於南京也於此有一不甚相涉之事而亦若相關連者盧子嘉最近由滬來電謂如松滬護軍使再不簡人請即另簡浙督永祥當不復返浙而政府不與以公式之復電但由合肥及靳雲鵬各致一私電令其稍安勿噪俟與李秀山商妥然後發表蓋滬使一席段派本有吳光新曲同豐之擬議馮派主用王廷楨李純力保齊爕元而盧永祥則又保何豐林匝月以來殆在擱筆費平章之境說者謂此次段靳之復電固係實情然亦提携條件之一爲王氏所有事也 
　　旣謀直皖之提携則對南將如何乎此不待言即爲和局破裂之準備者然戰乎否乎則又難斷言前日北京益世報載一新聞謂王氏南下已預備一最後文件將俟開議絶望時發布似已預備决裂之宣告矣然如實行决裂則能戰與否全視外人之肯否借與軍費雖日本方面未必不可作秘密之交涉然在各國均勢中恐亦不易做到如近日報紙所載各國扶助財政之說究其内容乃由日本擔任墊付先求各國承認者據日使館傳出消息則可以允認者不過俄意而他使尙在躊躇中多以請示本國爲說和議方再活動已經如此如因戰費借欵更在不可知之數矣 
[段派暗潮之西訊]  
　　字林報十四日北京通訊云倪嗣冲忽來京津北方軍界大受剌激陸軍總長靳雲鵬等所安排之計畫擬離間老段小徐者乃爲徐之健將皖督所擾動倪向北方將帥聲稱徐樹錚旣有日人爲其奥援又擁有國防軍而槍械等供給且源源不竊其人極有勢力苟無其人則雖段祺瑞之威勢亦不足統治北軍倪見段時復暢述其意並痛詆排斥徐樹錚之人物於是段爲心動而反對徐者乃大慌張矣倪在天津發起反對曹錕之行動以致昨有謡言謂曹遇剌設倪到京後所定之計旣見實施有效則曹錕之地盤將爲倪所代有曹銳亦將去職改易安福要人而皖督一席將屬徐樹錚並予以長江流域之特殊權力此爲新定政策徐樹錚與張作霖等將以全力助成安福部如反對徐者無充分之壓力加諸叚氏則段亦將贊成之王揖唐稍改方針先赴奉天然後南下衆意王奉命往見張作霖說明新政策之作用他日上海議和時此項新政策當爲軍事解决中之重要部分也 
[曹張爲王揖唐後盾之通電]  
　　王揖唐於南下之前先赴保定嗣又赴奉天接洽之結果張作霖與曹氏兄弟元日即發一通電爲王後盾其文如下　和議停頓時局泯棼險象環生不可終日自朱總代表北旋堅决辭職和議前途不絶如縷當茲外交日棘内患潛滋談國是者疇不跂望和平之實現而環顧同儕愛國者固不乏人惟當萬難之衝不無淵冰之凛幸王君揖唐熱誠救國慨爲允就總代表一席凡我素望和平之同志正以繼任得人酹酒遥賀以祝統一之成功曙光一線發軔有期詎天外飛來忽有軍政府反對之通電春秋之義辱及行人其挫我中央威信殊令人引爲憾事易地以觀試問西南派出之人我輩翕然贊成而於中央派出之人郓尟府竟爾反對採之於理豈可謂平至其反對理由一以王君歷史及其地位爲言是不外乎對人主義夫南北分立由於政見不商派别各異以致演成劃并分疆之象將欲前席討論折衷壹是以冀合乎全國國民之心理則顧名思義但取南北各有其代表之人物各授以議和之全權儘可周旋壇坫聿觀厥成若代表一方猶爲不足而曰必須得各方面之信仰執此相繩若彼此各不信仰勢必南北均無適宜之人物又烏乎可且個人地位隨所受而不同第求其對於職守而無虧斯已耳王君現所處者總代表之地位其任務但能以誠意應付使南北和平速成即可謂勝任愉快即中央對於唐總代表猶是心理豈有獨異總之重要關鍵仍在國家觀念如何耳如其以國家爲重則生命亦在犧牲之列遑論黨見如其不以國家爲重則兄弟亦有鬩牆之爭遑言外侮今若於大局岌岌舉國望和之日反執成見肆行吹求拒人於千里之外以中央遴委代表而不能操用人之權誰不長顧却慮誰肯認辱負重國家統一想望徒勞破壞和平之咎將有攸歸不知西南袞袞諸公其亦念及否也公理所在不辯自明錕等戆直成性但知愛國家愛同胞懍茲大局危亡之是懼故凡與我同心愛國家愛同胞者即我之好友不與我同愛國家愛同胞者即我之仇敵所望明達諸公仗義執言共圖挽救鷄鳴風雨企盼德音敢布悃忱惟希亮察曹錕張作霖曹銳元印 
[奥約簽字後之所聞]  
奥約業已正式簽字其中國於我國之各條文當然爲國人所注意聞政府擬於日内將全文正式宣布俾國民了解奥約之眞相至何時宣布尙未决定又奥約慶典亦在籌備之中惟關於舉行日期有主南北應於同時舉行者此說頗占勢力大約須電徵西南意見之後方能决定 
　　對敵復和布告發表後昨日外交部特約各部人員會商復和後各種辦法預備本日提出國務會議决定後即日頒行至此項布告原擬將德奥兩國并列文内嗣經充分研究我國對奥已因和約成立當然恢復和平殊無再事聲明之必要而對德則以拒簽結果必須經此表示始爲復和此實國際之慣例未便有所違異文中僅及於德而不及於奥者實基於此 
　　中日軍事協定自對德奥戰事終止後固早在廢棄之列而當局遷延至今迄無解决消息今對德復和旣已頒布所有宣戰均應取消此項共同防敵之軍事協定事實上與理論上更不能再事維持聞前日外交陸軍海軍三部開會商酌取消戰後種種手續大致均已决定惟對於中日陸海協定取消時期以某方面之牽制仍不能有所解决現外交委員會將提出討論 
[美上院中之山東問題形勢]  
共和黨漸占優勝 
　　美上院於本月九日（星期二）開會討論山東問題政府黨與反對黨辯論至五小時之久據北京醒民通訊社所得消息是日兩黨議員之發言如下　共和黨議員羅治氏云威總統爲欲日本簽字於國際同盟之約章而强以中國之山東爲其代價中國之愛屈誠爲有國者所未有者也夫英法奪比國於德人之手而未聞有何要求斐姆爲敵國疆土而和會不許歸意乃威總統不恤人言而遽以山東畀日爲求日本贊助國際聯盟案之故忍以友邦之土地斷送於東方軍國之手查日本近方在華大展鴻圖今我復爲之加功焉羅氏繼又提議要求總統說明日德密約之内容當由民主黨議員希考克起而辯曰報紙讕言不是爲憑信之足以貽友邦之笑羅氏答曰吾儕今所審議者爲斷送三千六百萬華人於日本之和約旣有所聞不可不明其究竟况聞政事堂内已有該約之抄本故極有研究之價值也希氏曰德人於一八九八年四條約而取得山東之權利手續合法固早爲世界所公認羅氏曰一八九八年之中德條約係德人以艦隊威迫中國而成者共和黨議員諾立斯曰查中德條約聞原訂山東省内之德人産業非得中國之許可不得移轉與他國希氏曰中國於一九一五年之中日協約内許日矣諾氏曰中日協約之爲被迫而成爲世人所共知希氏曰此次和約中國雖有所失然可有國際聯盟約章第十條之保護則其所得較多也共和黨議員聞之大笑希氏怒曰議君當知中國之遭外侮已非一日今國際聯盟會成立則可得約章第十條之保護乃諸君往日未發一言至今反僞示憐惜何耶羅氏曰曩者德國之攫取斯克而維而斯丁希里古倫等處英國袖手旁觀視若無覩致有此次偌大之犧牲日本今方步武德國將於太平洋之對岸植其大國之基吾人復奪中國之山東而畀之甚非鄙人所願聞也共和黨議員福耳氏問曰設遇中國欲以兵力奪回山東之時日本求助於美其將允之否乎希氏曰否吾人並非欲以山東賂日山東之主權仍歸中國日本所得者爲商權與路權而已民主黨議員維廉士曰若謂日本不能踐其交還之言殊爲侮辱邦友之論云嗣又論及一九一五年之中日協約係由日本威迫而成外交委員會委員威連士君謂美國前與墨西哥訂結之條約亦由威迫而成今將作廢乎諾立斯氏（共和黨之中堅人物）論及一九一七年英法與日本交換交書贊助日本要求之事謂渠不願贊成和約因其於山東一案之處斷顯違公理不啻犧牲道德名譽以換取和平也蒲拉氏曰此次巴黎與會諸國皆有保護中國獨立之責任然未有如日本之機警者也日本明知人種平等案之不易通過而先請之迨後議及德國屬地乃謂二大要求不能悉被拒斥於是威總統爲求和約速成計不得不舉山東以畀日惟吾人今日所當研究者此次斷送山東之舉美國應否與聞竊謂美國即不允許日本强迫中國之要求未必卽有戰事况日本早有英法密約之保證亦不希望我國之許可我國不許則咎在英法於我無尤矣設有他國圖以兵力脅迫美國破壞保護中國獨立之條約者則兵戎相見美國亦所不憚也云云 
　　美上院政戰之結果政府黨（即民主黨）議員漸有敗　　北之勢據紐約十日電訊民主黨近日贊成和約修正案者日見其多據民主黨有力某黨員觀察最後支持和約原案者民主黨中極多不能過二十七票云云至修正案何日提出大會尙無確報惟據上院外交股報告本月十日可列入大會議事日程然討論時間最短須經過六星期之久故最後投票在十一月一日以前斷不能舉行一般形勢以共和黨所主張之修正案較爲有利至美國輿論方面對此問題亦分兩派紐約泰晤士極端贊成和約原案謂華盛頓上院之論爭不在山東問题而在國際聯盟案第十條問題（卽防敵義務履行條件）第十條竟行撤去則國際聯盟變爲形骸而已若美人堅持保留批准則爲貪吝卑劣之國民云云而華盛頓民主派某機關報則云輿論旣已極端反對和約原案爲參議員者惟有俯順輿情不當無條件投票批准以失其政治上生命云云查民主黨多數主張無條件批准而其機關報今日乃變前調從可知修正案占優勢之一斑矣 
[司法部之新借欵]  
　　財政部復司法部函云准貴部函稱前承借元年六釐 
公債票三百萬元本部現將公債票五十萬元向中華滙業銀行抵借日金六萬元月息一分以三箇月爲期業經借妥又以公債票十萬元向大陸銀行抵借京鈔二萬元月息一分四釐借期以六箇月爲限正在磋商進行惟該兩銀行均要求此項債票自某號起至某號止由上海付息一層須得財政部登報公布方可作準本部因急於應用勢難拒絶用特開奉抵押該兩銀行債票號數清單懇請登報公布見復等四查貴部以元年六釐公債千元票自三○三○一號至三○五○○號二百張又自一二六六○一號至一二六九○○號三百張共合禀額五十萬元向中華匯業銀行抵借日金六萬元又以元年六釐公債千元票自三○五○一號至三○六○○號一百張合票額十萬元向大陸銀行抵借京鈔二萬元請將該債票號碼登報將來由上海付息一節應准照辦除將來往函稿送登政府公報公布外相應函復貴部查照 
[京華短簡]  
　　比月以來北京財政現狀已陷於悲境而各處催欵急於星火財政當局棘手不堪月前公府財政委員會推定周自齊與四國銀行團磋商五百萬元之小借欵遲遲兼旬迄未收效龔心堪焦灼異常日前面囑張孤即日赴津與四國銀行團爲最後一度之商榷日昨張孤回京面陳已與前途正式接洽但銀行團各代表僉云未得各該國復電故借欵一時恐難成立 
　　此次我國派艦赴黑原爲鎭靖航路保我主權按之條約旣不違背準諸事理亦屬當然詎料各艦初抵崴埠時卾政府忽然提出抗議阻我軍艦入江我國駐崴委員與之交涉彼竟悍然不顧繼經提出崴埠聯軍會議亦無結果至今多日尙未了結且聞俄鄂政府駐崴代表羅美諾夫態度仍極堅强力阻我艦前進因此我艦暫仍頓泊江外之廟街地方而同時反有日本砲艦十艘把守游戈江之内外按照愛琿條約松黑兩江只准中俄兩國行船俄人阻我固屬違約而第三國從而攔入關係領海主權尤爲重大昨孫黑督以此有電到京謂我國砲艦入松黑江防爲中俄兩國之事與第三國無涉現日人越俎殊屬非理請與日使嚴重交涉 
　　北大校長蔡元培氏抵京後以病未全愈閉門謝客昨聞蔡氏已有通告知會大學校内敎職各員謂元培受各方面督促不能不勉强北來已於本月十二到京旅行勞頓胃疾又發現尙不能出門定於二十日開學日到校視事云 
　　新衆院議員武繩緒等提出撤兵謀和之建議案略謂政府雖日有謀和之宣言然所派前防各軍如湖南等處從未撤回似不足表示謀和之誠意人民嘖有煩言僉謂政府以戎求和此等政策行之於敵國外交允爲正當不易之徑若行之於内部紛爭未免爲和議之障碍擬請政府卙酌各地情形撤退前派湖南等處防軍以示謀和之誠意所有地方秩序責成該地方長官妥爲保持實於和議前途大有裨益云云但近日贛南等處方有宣布戒嚴之說武繩緒之建議當局未必能容納耳 
[中國宜利用水力說]  
煤之替代物 
　　字林報略云世界煤斤雖據科學家云尙可供許多年之需用惟世界用煤孔多出産有限供給將窮故覔取他物以代煤斤俾供産生發動力之用此乃世人所亟欲研究者英人巴黎氏近在英國協會演說估計世界水力約二萬萬馬力若欲利用之則須費英金八千兆 
鎊以經營之近日英人巴威爾氏（曾條議上海築港事）調查長江上游察航行可以改良之情形與上游水力之重要調查所得錄諸筆記以下所述卽根據其紀錄而來也宜昌重慶間江長四百英里共三十五灘兩處高度相差四百七十六英尺重慶高出水平線六百十尺宜昌高出水平線一百三十四尺換言之宜渝間之江自上而下形勢傾斜每四千四百五十尺輒低一尺其險峻兩倍於尋常江河江身之斜度當然差參不齊中有層層陷阱間有深逾二百尺者抵地之兩旁乃隆起地瀑布由此而來或兩壁峭立中留狹峽江水由此奪路而過四川平原之水以宜昌峽爲惟一之出路原來四川平原本係内海水一張起輒瀉於鄖陽以南較低之山地蓋大巫山起脈於黔省與喜馬拉雅山之間沿四川東界而止於鄖陽以南也重慶江水排瀉之量以英方尺計之當平均低水時每秒鐘七萬五千方尺平均漲潮時每秒鐘七十七萬四千方尺最大潮時每秒鐘一百零六十五萬方尺可以五十尺之水頭發出下述之馬力當平均低水時可得馬力四十三萬匹三十一萬九千七百八十基洛瓦德平均漲潮時馬力四百四十萬匹三百二十八萬二千四百基洛瓦德較諸美國著名奈格拉瀑布水力尙高百分之三十奈格拉瀑布於一百四十尺水頭處約産馬力三百二十五萬匹而已今若利用此水力則非屬置輪機於江邊任江水自爲之之問題振興水利當兼籌利用水力與便利航行而言據巴威爾氏計畫宜移去低水處之巖石開浚河身之淤積便低水處寛至九百尺深至十五尺然後起築七堤以保持水平以減除巫山與重慶間之險灘堤長各三千尺高出低水五十尺堤設閘門用電氣馬達機司其開閉築堤地點當在巫山夔府安平雲陽小江忠州涪州等七處每堤三閘共二十一閘水漲時則開閘以洩水水低時則水越堤而流如此辦法長江上游幾同巴拿馬運河每堤蓄水旣多則可安置水電渦輪而發展上表所列之水力按用煤生力須僱技士鑛工運工人數旣多用費亦昻若用水生力則僅需十人兩相比較則水力之發展尤宜致意矣巴威爾氏估計發展水力之經費約需英金八百二十六萬鎊計修治險灘費四十五萬鎊築堤設閘費七百二十一萬鎊每處水電機費六十萬鎊巴威爾氏此項計畫頗爲偉大但非想像之言使巴威爾氏之言而果確切不移也則長江上游當不致永爲航行之障礙據巴威爾氏計算如七處水電廠各皆設立則可得三千一百萬匹馬力巴森氏謂世界有水力二百兆馬力須費八千兆鎊今依巴威爾估計則長江上游可發展全世界水力六分之一而所需經費較巴森所言者尙遠不及六分之一也 
[吉林同賓縣胡匪之慘刦]  
　　吉林同賓縣屬半截街地方於上月二十五日突來胡匪二百餘名攻入街内各商舖猝不及防無暇抗拒任其蹂躪惟日盛永燒鍋以砲臺堅固垣墉高峻閉門堅守該匪包圍數重意欲越牆進院被該號砲勇撃退者凡十數次斃匪二十餘名匪勢大沮相持二晝夜子彈告罄外無援兵然猶竭力抵抗未嘗稍懈厥後匪徒以大車載草推至該號門首灌以洋油燃之火勢猛烈未幾即將大門焚燬匪等遂蜂拡而入四砲臺砲勇力盡被執均遭慘殺（内有砲勇田姓撃匪最力被執後匪先挖其心肝然後加洋油焚之）財東櫃夥悉數就縛財物槍械搶掠一空又將房屋院落付之一炬當匪攻該號之際夾信子曾遣人告急楊知事派警團防巡隊三十名前往助剿詎甫至夾信子即聞半截街已被匪焚掠警團防巡隊等遂駐於夾信子燒鍋（與半截街日盛永燒鍋係屬一號）院内未幾匪送信片至略云半截街燒鍋財東櫃夥已悉就縛爾等各商舖宜速定方針勿坐味先機致貽後悔云云警團防巡隊等擬欲出院設卡堵撃見匪衆已到其所縛財東櫃夥均置之前列該燒鍋投鼠忌器極力勸阻警團萬勿開鎗遂率各商舖掛紅迎接匪徒警團隊亦以衆寡不敵於後院逸出於二十八日夜半回方報告二十九日遂有胡匪來攻方城消息於是各城門均有警兵瞭望並盤查行人出入各商號相率罷市閉門自守鉅紳富户亦均携家遠避是日午後四鐘有陸軍馬隊六十餘名到方人心稍定翌日各陸軍即赴夾信子一帶進剿矣 
[河南幣制與滙兌事業]  
　　幣制　中國貨幣糅雜錯亂本無幣制可言河南地處腹心商業向不發達市面流行之貨幣亦較爲簡單民國以來漸趨複雜舉其現行種類如下　生銀　銀元　銅元　制錢　銀票　銀元票　銅元票　錢票凡八種（一）生銀　此貨在前清同光以前占貨幣之主位繳納國稅交易往來無不以銀兩計算當時每兩換一千一二百文惟衡銀之制殊無一定標準當時有汴秤湘秤庫秤行秤之分汴秤庫秤適用較廣行秤惟商業一部分用之湘秤惟軍政界之薪餉用之且品質成色之高下不等交易上實感不便五六年來省垣用銀者已屬鮮見惟邊遠各縣行用尙多每兩換錢一千九百餘文（二）銀元　前清光宣年間省垣及鄭州始見 
行用近年已占貨幣中之主位然河南固無自鑄之銀元其所流行通用者爲湖北北洋站人袁頭造幣廠大清銀幣及袁頭之五角二角一角輔弊凡七種民國七年省議會議决糧漕皆以銀元計算繳納銀元之行用始見普及其最初行用者爲湖北龍洋每元僅換錢九百餘文近年需要益廣逐年漲價今則每元換錢一千四百文上下惟省垣行用錢票之區每元換錢票一千五百餘文至江南四川廣東等省銀元市面皆不通用貼水甚多（三）銅元　前清光緒末年河南有銅元局之設分量比他省爲輕上嵌河南或豫字以示區别初出時民間不肯信用省吏以大利所在鼓鑄甚多致有實價不及法價之患乃嚴禁外省銅元輸入當時行用銅元有本省他省之别（外省者僅作七八折）民國二年停鑄之後信用較增至民國五年以銅元需用益切 
商會始有開放門户外省銅元一律通用之表示近則銅元之流通徧及各地致呈供不應需之象去年又復設爐自鑄以平市面今年又改用大機鼓鑄當無不足之患矣（四）制錢　制錢有大中小三種前清同光之際各地流通之錢中小兩種幾駕大錢之上因之交易 
上有靑錢（即純大錢）九一（每百内有十小錢）三八三七四六等錢名稱授受之間實感不便光緒末年漸趨於改用純大錢之勢平民生計幾全爲制錢所支配 
 
 
 

Page 7

 
 
自銅元代之而起且以本省及外商收買制錢之故市面上幾不見制錢之活動惟僻遠城邑尙或存其勢力民國六年豫泉官錢局收買制錢擬鎔銅料（因議會反對不果）之後迄今已漸被淘汰矣（五）銀票　在前清通用生銀時代因感成色分量之諸多不便河南官辦之豫泉官錢局於是有十兩五兩二兩一兩銀票之發行當時完糧納稅一律收用頗得社會信用數十年來甚形穏固民國六年官錢局於所出各票概停兌現信用大失向與現貨同價之銀票遂跌落至折半之價格平時收儲此票者頗多乃以折損太巨亦不肯吃虧用出發行票額計二十三萬八千兩收回者尙不及四分之一然市面亦不見此票之流通至今尙無兌現之希望也（六）銀元票　河南之行使銀元票最初爲交通銀行及大清銀行所出之兌換劵（本省及北京皆可通行）至民國五年豫泉官錢局始發行銀元票分十元五元一元三種總額共六十萬元官錢局出此票時北京及本省中交兩行已停止兌現長官以現洋缺乏爲救濟市面計故出於此惟聲明此票不兌現洋只可兌換銅元換算價額與現洋無異一時頗爲社會所歡迎未幾而換算價額逐漸低落與不兌現洋之中交兩行票無甚軒輊有時且不及中交票換價之大一時金融淆亂市面大形恐慌去年九月官錢局銀元票兌現之後市面稍穏嗣是而中交兩銀行之本省鈔票亦先後兌現每元換算價額已與現洋不復差别然亦僅省垣及各分行分局之區可以行使耳至北京及他省中交兩行鈔票交易上無行使餘地矣（七）銅元票　銅元票無歷史之價值惟豫泉官錢局於民國四年發行此幣有二百枚一百枚五十枚之分後復發行二十枚及十枚之小票先是民國三年財政部在汴設平市官錢局發行各種銅元票以補救現貨之缺乏發行之額漫無限制至民國六年感受銀元票停兌之波及兩局所發之票皆停兌現平市局且無存在之根據而至於夭折迄今皆未兌現豫泉局之票僅抵九折惟省垣及杞縣通許等三五縣可以行使至平市局之票尙不及五折已久不露面於市場矣（八）錢票此幣之淵源甚古然亦惟豫泉局所出之票爲能獨樹一幟前清咸同之際省垣及各縣之票莊（卽晋商滙兌莊）錢號皆發行錢票無從稽考鼎革時省垣只官銀局之票獨占市面糧稅交易罔不通行流通額不下九十三萬餘串至民國六年與銅元票概停兌現商民交困迄今與銅元票之換算價額毫無低昻行使之地域亦同各縣現行之通用貨幣以銀元銅元及制錢爲三大宗銀之行用已少商號所出之錢票皆限於局部之活動前清時郾城以南各屬頗暢用湖北台票（湖北官錢局之錢票）今已漸被驅逐出境矣此河南幣制之大概 
情形也 
　　匯兌　匯兌在前清時爲晉商所經營之匯票莊之獨占事業自郵政局及中交兩銀行創辦之後勢力驟爲轉移近來殷實商號亦多有兼營匯兌者前清省垣之匯票莊十餘家迄今僅存大德通一家而已郵局匯兌 
之欵概屬小數省垣三局匯兌出入之數每月約得七萬餘元各縣郵局之營匯兌者約七十餘處平均每月匯兌之數五六千元至三四千元不等匯費概收二分頗稱便利中交兩行匯兌之欵多係大宗各行每月平均匯兌價額均二十餘萬元外縣分行數家每月匯兌數皆不過數萬元其匯費約爲一分至商號操匯業之重心者省垣爲大德通福利元萬泉長同和裕德泰號大成號六家尤以福利元及德泰爲最有勢力其匯往滬杭蘇寗徐津京漢香港各埠者每家歲可得七十餘萬元云 
[漳州佔領之週年紀念]  
　　粤軍總司令陳競存於去年九月一號佔領漳州今年九月一號爲第一週年紀念日前一日（八月三十一日）各衙署各軍隊駐所各機關局所各社會各學校均懸燈結綵國旗飄揚城内外各商店亦升國旗是晚公園有厦門來漳之學生新劇團演中國魂新劇以鼓舞人民之愛國心公府街警務處門首則演金漳州戲班商會舉行提燈游街大會是夜城内外游人如織翌早（九月一號）五點軍界政界各長官齊到總司令部繼而各社會團體各學校人員先後戾止六點陳總司令出禮堂正中而立各界分兩行序立向國旗行三鞠躬禮又相向行一鞠躬禮畢攝影鳴砲各長官各人員先後退出八點陳總司令到西校場閱兵場之中央搭一布臺時各軍隊已先到場分排而立計第一支隊一營第碱支隊一營第四支隊一營第一預備隊一營第三统領部一營警備隊二營獨立營一營砲兵營二營工程營一營由第一支隊司令李炳榮爲臨時總指揮官先在場中宣布理由畢適陳總司令至各軍隊行舉槍禮陳舉手答禮奏軍樂陳入臺休憇少頃出與總指揮官參謀長副官長等共十餘人乘馬繞場一週各軍舉行徒手體操繼舉行槍操畢陳即在布臺中演說各軍官兵士環立靜聽演說畢乘馬回總司令部十二點舉行宴會是時芝山頂放禮砲三十三響筵設在二堂各文武長官及各界人員到五百餘人各席皆有妓女侑酒金漳升戲班在筵前開演水陸並陳笙歌競作宴至下午二點始散席公園亦於是日落成（其建築工程已誌前報）噴水池最爲可觀於八月三十一日已告完工是日下午試演噴水觀者如堵九月一號下午六點半鐘各處提燈隊齊集公園七點一齊上火起行先到總司令部次過道尹署鎭守使署財政局龍溪縣署遍游城廂内外各提燈隊中間以八音鼓樂游至天明始散一號下午公園内及各衙門有粤軍中人及本地人舞獅是夜舞龍公園有厦門學生新劇團演戲斷蛙池放烟火係購自潮洲汕頭各埠者二號夜亦在斷蛙池放烟火最終現出（粤軍護法一週紀念）八字是夜漳州通俗敎育會及師中學生組成之新劇團在公園演戲三號四號兩夜粤軍新劇團在公園演劇每齣終了時間以演說均是鼓勵人民愛國及破除迷信皆足以感動人心自九月一號起至五號止七星池邊之仁愛醫院開美術展覽會其展覽品係徵諸商會農會師範中學及高初各小學各珍藏古玩家其陳列之第一室有油畫宋明清各代名人之畫近人之畫各學生之畫及古瓷瓶銅鼎石花南山寺之貝葉經血書佛經亦陳列其中第二室有古碑古帖竹刻木刻玻璃織繡等物品陳列室之旁有辦事室辦事人員計收發四人管理八人糾察六人招待六人審查十人每日上午十時至十二時下午二時至四時准人入觀每日前往觀覽者肩摩踵接此亦漳州亘古未有之盛舉也 
[湘垣最近之戒備]  
　　最近湘省以謡諑繁興又經嚴加戒備其大略情形已誌前報茲更將日來所聞者述之如次 
　　張敬堯以省城内外各客店所住閑雜人員爲數甚多人類良莠又復不一難免不有匪類混跡其間布散謡諑爰於日昨布告如無事者限三日内一律出境母許逗留逾期即行拿辦按照軍法處治 
　　省會警察廳昨通令各區署所云近查各街有游賣餃餌小擔之類往往夜深人靜尙游行街市當此戒嚴期内自應嚴加取締着限三日内一律取具確實保結存署備查其游行時間以夜十句鐘爲限逾限應即禁止游賣 
　　省會警廳昨准督軍署參謀處函開頃奉帥座發下親筆命令一件内開着警察廳於明日起嚴令各區至晚調查客棧來往客人如有形跡可疑者立即拿辦以維治安等因用特轉達卽希查照辦理是要等情當即分令各區署所一體遵照認眞檢查母稍疏懈 
　　省城探訪處以近來謡諑紛起必有匪徒勾結本地痞棍造謡煽惑藉詞聳聽冀圖鼓動人心擾亂秩序本處專司訪拿爰於日昨派出探訪員多人分途偵緝並飭一律化裝以期秘密 
　　湘省軍政督察處昨出六言布告云照得造謡生事歷來干犯國禁湘省地衝繁要誠恐宵小播弄兵餉現已籌發南北和議將成凡爾農工商買以及行旅僑民務須各安生業謡言切勿聽信如有飛短流長查獲軍法坐論 
[山西省議會開幕紀]  
　　山西省議會昨日（十日）上午九鐘爲第二次常會開會之期閻兼省長曁各長官來賓齊至議會行禮畢議長宣告開會閻兼省長致辭大旨向今日爲本省省議會第二次常會開會之期諸君爲民意代表開一次會一定有一次的新民意表現出來以作行政界的標準並宣布政見謂從前是注重在發生此後則重在核實且說明自己無要怎麽辦的意思取的是該怎麽辦就怎麽辦的意思所以願聞其錯鄙人力量所及者决無不尊重民意以後更希望將鄙人的心與大家的心合於一處政治前途自必更有可觀末復將包稅禁烟兩事利害關係詳細說明希望始終維持勿令商民爲包商愚弄云云次由朱廳長致辭大致說明辦理决算經過手續積壓原因並抱歉意次復代表各廳道長官致祝辭大旨謂覩前半年第一次當會成績報告公正明達實收三權分立效果同人等無限欽佩嗣後官廳必以誠意對待議會亦段望議會各以良知對待官廳云云又由崔議長代表議員致答辭說明省議會之地位權限曁包稅禁烟兩事之應由議會扶助原因並代答督軍曁各長官謝忱並說明平民政治的宗旨以普及國民敎育爲主若高等小學以上學校之經費决非以平民心理所願意負擔我輩代表民意非代表學校今 
年前半年中校以上學生只受有五十日之課諸君代璷民意的人應作如何感想此後並說明山西之治安應責成官廳切實擔任並我輩議員極端主張不得以山西之治安換成個不治安云云致詞畢奏樂唱歌並留督軍曁各長官來賓議員全體撮影而散 
[江西各界聯合二次籌備會]  
　　江西各界聯合會已於星期三開討論會一次並議决今日續開籌備會討論一切進行事宜各團體代表陸續到者共九十餘人公推錢志銘主席報告開會宗旨略謂今日開會爲籌備本會進行事件務希大家羣策羣力救狂瀾於旣倒况國家興亡匹夫有責我輩在表面上雖云救國實際上則救自己蓋國家者乃合多數人類而成無國家則人民無所附麗所謂皮之不存毛將焉附是也且今之當局者權利思想太重苟非有堅忍毅力之團體監督之則後患伊於胡底此本會所以不得不急起組織者查今日到會團體已有二十餘起之多足見人心未死國事尙有可爲惟自此後希望諸君有始有終毅力行之使反對者視之赧然而退云云次盧任華發言謂今日到會團體旣有二十餘處即可就此推定幹事籌備一切以便從速成立主席云可依簽名簿每團體推舉幹事一人擔任臨時職務衆無異議於是推定二十人寗岡同鄉會龍汝霖學生聯合會余漢欽南潯鐵路救濟會余醒愁鑛業維持會鄧斌車業公會周渭卿回敎促進會錢志銘九江旅省商業會于振寰鉛山同鄉會徐人驥新建縣敎育會魏炳翰船業公會態曉峯都昌同鄉會汪滔民報姜豈凡匡報程振枬大江報程汝礪中庸報陳一鳴新報萬國三女界聯合會金士珏基督敎徒余寅生新建縣農會謝家樹南昌縣農會胡少玉並推錢志銘余醒愁于振寰余漢欽四人起草擬就本會章程又推余寅生爲會計于振寰爲庶務余醒愁錢志銘爲文牘各項職員推定後主席又云本會籌備之初經費毫無各代表均熱心國事尙希解囊捐助藉資維持云云于振寰首認以九江商業公會名義捐錢十串餘亦相繼而起如回敎會捐錢十千學生聯合會捐洋十元靑年會幹事部捐洋五元鉛山同鄉會捐錢十千船業公會及承雇處各捐錢五千女界聯合會捐錢十千車業代表周渭卿以私人名義捐洋一元當卽由主席宣布捐欵由余寅生君代收並定下星期日（二十一日）下午一時仍假沈文肅公祠開成立大會四時散會 
[王揖唐抵寗之狀况]  
　　王揖唐來甯日期軍民兩署於數日前即得電告當各派員在下關南京飯店設立招待所包定房間以爲總分各代表及隨員暫憇之所其行轅設在蔣家花園至昨早（十六）復接蚌埠來電云總代表專車准下午三句鐘可抵甯云云李督復派副官長王健飛齊省長派政務廳長蔡寶善爲代表赴浦口迎迓警廳長王桂林金陵道尹俞紀琦等亦均偕往至下午二句鐘總代表車至浦口軍樂齊鳴往迎各員即上車略叙寒暄三時許王總代遂同各員渡江至下關先在招待所暫憇片刻即乘汽車至軍署車共五輛（顧鰲及隨員汪培原唐理淇謝武剛等）一路風馳電掣路旁軍警荷槍防衛自下關至督署極爲嚴整視上次朱啓鈐來時聲勢大不相同此次王與皖督倪嗣冲同車南下倪至蚌埠下車王並未躭擱今晚（十七）李督軍在署設宴爲代表洗塵陪座者除省長外爲俞道尹齊鎭使及參謀長政務廳長警察廳長等聞王在寗略有躭擱據此間人云此次王毅然南下和局前途如何西南能否携手在王殊無把握現擬將疏通責任委之李督軍而李之疏通能否有效亦無把握故李現在頗覺爲難再有一事爲諸君告者洪憲時代籌安會巨子之顧巨六忽亦偕王同來其爲中央所派歟抑係王謀士歟尙未知其詳另一通信云北分代表李國珍王克敏江紹杰方樞偕王沈兩秘書於前晚（十五）六時半抵寗暫住揚子江飯店昨（十六）總代表王揖唐偕隨員周秀文朱榮漢章夔一趙國源汪聲玲唐琪周慶松等十餘人及護衛隊四十名於下午二時抵浦口車站李督派諮議楊宗漢副官陳廷謨齊省長派政務廳長蔡寶善第一科長湯文鎭代表赴浦口車站歡迎江寗齊鎭使金陵俞道尹財政胡廳長省會敬察王廳長憲兵楊司令齊赴下關輨輪渡碼頭迎接王乘小輪抵下關江岸各機關長官即隨班晋見略余寒暄畢王即偕齊鎭守使同乘督署二號汽車入城沿途警備極嚴王到督署時已鐘鳴三下矣李督降階相迎王之護衛十餘名均腰揷手槍追隨不離李督囑令退出即與王挽手入簽押房談話隨員由副官陳廷謨石錦川招待李督留王在城内下榻即派諮議楊宗漢偕同王之隨員唐君赴太平巷公庽先行料理行李李督卽在署設宴邀請齊省長到署陪席各分代表住下關揚子江飯店均未入城李督復用電話邀請下午六時在署會宴散席後齊鎭使特又僱定花舫一隻陪各代表遊覽秦淮風月至晚十二時始盡興而散各分代表赴下關揚子江飯店安歇王總代表則應李督約赴軍署與李督作竟夕談觀察王之態度談話對和議似有幾公把握而各分代表談話則絶是一種消極態度王所帶隨員廣西人居多數聞在寗無甚躭擱不日卽赴滬據某君述出京後沿途經過情形云十二日出京赴奉躭擱一日十四返津訪黎黄陂馮河間倪丹忱會談數小時是晚遂即乘車南來十五日上午十二時抵濟南張督屈省長親到車站挈同下車到軍署談話二小時旋同遊大明湖至晚十一時上車張屈送至泰安站始回嗣車過徐州蚌埠均未停此出京後沿途經過情形也 
[蘇議員之蘇政商榷會]  
　　蘇政商榷會者江蘇某派省議員所組織之研究政治團體也已於前日開籌備會一次其議决之宣言書原文如下　商榷會何爲而設也往者君主專制政由一人而無商榷之餘地也今國體共和政由自治人民有參政之權利必先盡考慮政治之義務斯會之設其何能已曷言乎商榷也易有之同歸而殊途一致而百慮言一本而萬殊也智者見智仁者見仁觀察殊矣星有好風星有好雨志趣殊矣記者執其兩端用其中於民端必有兩而用惟其中擇之爲義大矣哉惟是門户之分賢者不免而主奴之見客氣乘之始也不知其非而以爲是卒也明知其非而仍以爲是激於黨爭釀爲國難而代議政治必要之政黨或乃爲當世賢者的詬病前車已矣來軫方遒書曰有言逆於汝心必求諸道有言遜於汝志必求諸非道夫如是審愼於同情之主張益尊重墻異派之政見商榷之義不亦重且大哉江蘇爲東南都會民智所臻財賦所出社會經濟所蓄皆足以發展自治而有餘顧自辛亥改革以還政潮倚伏長亂滋多以海陸衝要之區當南北紛擾之局維持現狀 
竭蹶不遑激剌旣深流爲放任馴至吏治日窳民生日敝足以發展之地而苟且因循若此夫亦過自菲薄矣目下歐戰告終政趨民治吾人適丁時會在蘇言蘇發抒自治之本能鞏固國家之基礎固分内所有事也諸公或理事最久或思想尤新或熟於故實或精於論著要皆足蔚爲讜言標爲政見本會以地方爲接納不以黨派爲拒迎景行有日亟願承敎倘蒙贊成斯旨光寵本會抑或介紹明達恢擴衆思凡在同人實深企幸蘇政商榷會幹事朱積祺鮑貴藻黄守孚徐鳳標朱祥祓榮宗銓陳大猷朱紹文于樹深瞿名川劉伯昌秦炳章公啓 
[南京快信]  
　　王治訓偕同北代表辦事處事務員十餘人於昨日晚車先行赴滬鈕傳善陶家瑶昨均由滬回與王揖唐接洽一切 
　　李督派楊宗漢陳廷謨充招待代表正副主任 
　　盧永祥派馬鴻烈來寗歡迎王揖唐 
　　東海派公府侍從武官葉長盛送王揖唐南下昨到寗今日午車返京復命 
　　李督擬仍請王巡閱副使赴滬照料和會事宜昨已電 
京促王使返寗 
　　南京學生聯合會學生均已上課所出日刋自昨日起暫行停版會務仍照常進行 
　　日本山岡提督昨乘嵯峨兵艦來寗停泊下關江中下午一時入城晋謁李督談一小時辭出李督旋派本署外交顧問謝傅安代表赴下關答謁 
　　江寗縣知事呈報關岳秋祭與祭孔接近應否改期抑仍遵照定期致祭李督批關岳秋祭日期全國一致不能擅改應仍遵照定章於秋分後第一戊日致祭仰卽尊照籌備 
　　李督齊省長昨會銜電北京僑工事務局云法國華工回抵浦口大都赤貧不能自給川資所需護送押運留養等費先由江寗交涉員墊發將來應由何處歸墊請即電復 
　　省署昨日牌示吳江縣知事李世由辭職遺缺委章維鈞署理遞遺豐縣知事缺委余家謨署理遞遺銅山縣知事缺委李廷琳署理遞遺邳縣知事缺委分蘇任用縣知事洪鑑署理又泰縣知事胡維藩調省遺缺委分蘇任用縣知事茹慶琛署理又委署豐縣知事余家謨未到任以前委分蘇任用縣和事吳鵬暫行代理 
　　菸酒公賣局長文龢前委裴熙琳充丹徒兼運北菸酒稅所長茲聞裴在京有事不願到差改委趙銓年充任 
[杭州快信]  
　　交通部定十一月十號在北京舉行第六次中日聯運會議昨已令行滬杭甬鐵路局先行提出議案届時派員與會 
　　浙江烟酒公賣總局自許局長抵任後内部編制大有變更現除會辦而外設總務科正副科長各一員科員一人第一科正副科長各一員科員四人第二科正副科長（兼會計）各一員科員三人又另委庶務收發監印校對諮議拱埠稽查各一員管票管卷各兩員書記四員核算兩員辦事六員 
　　敎育廳呈送嘉興勸學所敎育會議議决統一屠宰附稅以裕學費案省署昨已令行財政廳悉心核議具覆核辦 
　　甌海道尹黄慶瀾去志甚堅自送楊督靈櫬赴滬後尙未回署昨又具呈到省聲請辭職新任永嘉知事景崧准二十五號赴甌履新 
　　温屬瑞安永濟雙穗兩鹽厫關係温處兩郡民食歷年把持抑勒怨聲載道現經人密向軍民兩署舉發已函鹽運使切實查辦 
　　援粤浙軍傷亡官佐士兵議給遺族年撫卹金亟待彙案呈報咨部現查尙有多數無住址家屬子嗣末由稽核已由一師司令部飛函各該縣知事火速查明具報 
地方通信 
[松江]  
　　童子軍籌備宣誓典禮　松江縣童子軍聯合會成立後業已舉定錢魯詹楊繩武爲正副會長張鳳翎翟華斌爲正副總敎練並由會長委定各部職員日昨錢會長邀集各職員假座公共體育塲開第一次職員會籌備宣誓典禮是日第一第二第四第五各高小童子軍均遣代表赴會報到第三高小之第三團童子軍緣半係該校三年級生己於本年暑假前畢業出校不能參預宣誓故未報到小崑山鄉第五國民學校之第六團童子軍因校長易人無人敎練亦已無形解故現在修了初級課程者祗一二四五各團議定雙十節假公共體育場舉行宣誓禮時各該團均須蒞會惟四五兩團一在泗涇一在亭林距松較遠由會補助往返路費各四元以示體恤至與省聯合會聯合事宜議以縣聯合會名義報名入會請其給予徽章云 
　　例查慈善敎育欵　上年舊府治七縣士紳秦硯畦等組織七縣慈善敎育欵産聯合會以便整理府有公欵曾經具呈省道兩署請予立案當由兩署令行七縣知事查明具報嗣經七知事共同議覆每年定一日期舉行例查一次由各縣知事照會各該縣紳屆時齊集松江前赴各善堂檢查賬目以示大公茲聞官廳方而已照會各紳定期本月二十號來松惟聞各縣紳士均已謝絶故屆時有滬海道尹親自蒞松之說未知確否 
[太倉]  
　　劉河敎育會更舉職員　劉河敎育會成立於民國初年嗣因會員四散會務未免廢弛現該鄉同志特於前日假第一國民學校召集舊時會員聞會選舉計到會者四十餘人投票選舉吳仲裔爲正會長陸式文爲副會長王變臣陸紹擁爲庶務員張受之爲書記郁丕武爲會計云 
[蘇州]  
　　鄉民迎賽神會　蘇地尙有時疫婁門外鄉民特於前昨兩日將該處羊王廟神像舁出游巡各鄉一週云可以驅瘟逐疫會中儀仗執事頗多如城内周王廟之玉執事等亦附列入内以故往觀者甚多城内快船被雇一空 
　　張巡官被誣上訴　虎邱浦三男前挾嫌誣控巡官張世祺嗜吃鴉片經廳縣先後調騐毫無烟竊應處浦三男以誣控之罪惟縣署僅判拘役一月且將損害名譽罪准予緩刑張巡官不服上訴高等檢察廳業已調閱卷宗定於十七日開庭審理浦三男聞之大起恐慌是日假間門外馬路宴月樓讌請多人籌商預備對付之方云 
[鎭江]  
　　公立乙商開學　鎭郡公立乙種商業學校昨日行開學禮學生到者數十人校長陸小波校董胡健春等相繼訓話略謂來學諸生類皆商家子弟人本校求學頗爲合宜務須謹守校規盡力勤學俾將來養成有用之材爲社會光榮爲國家幸福爲本校將來之名譽爲鎭邑商途之進行云云旋即散會 
　　禁烟公會開辦　鎭郡禁烟公會業已成立嗣後凡城鄉各處遇有烟苗發現或吸食鴉片及販賣生熟膏土者一經該會查覺隨時報請就近警區解送縣署分别懲治 
[泰縣] 　 
　　關氏英文學社之成績　泰縣陳家橋關氏英文學社自開辦以來於敎授管理均極認眞成績頗佳該校學生歷年送入中西各學校均能揷入高級故今年新生益多茲聞該社社長關俊怕君擬於暑假後添設夜課以副學生向學之誠云 
[揚州]  
　　秋榖減色　江都四鄉秋稻現均收刈竣事西北鄉山田因夏秋風旱收成減色約得六成東南鄉圩田低窪患雨臨割之際秋雨連朝榖粒稍有發芽故收成亦不滿足通扯祇有八成現市上新米每石售價由五元至六元左右云 
[嘉興]  
　　耆宿逝世　嘉興耆紳吳璡軒君名受福父官前清巡撫君 
幼而好學長舉於鄉爲名孝廉絶意仕進歷主杭禾各書院講席諄諄以敦品勵學爲訓故所得皆知名士君於書無所不窺詩文賦詞篆隸行草各極其妙而尤　於金石小學晚年家道中落處之夷然生平頗多著述今已刊行者小種字林等數種近忽染疾本月十四夜逝世聞者惜之 
[湖州]  
　　自由處置積榖欵項　吳興歷年積榖欵項爲數甚鉅初由公民趙賜琛鄭宇壺朱公懷先後呈請縣署宣布並由旅滬同鄉再三函詢始據該商會總理鈕寅身函復僅有六七萬元嗣後李菘畇等八人公函復稱十萬餘元又榖六千餘石厥後加增至十五萬元迄未詳細表示本年大水爲災一般自治委員與積榖董事不論災之輕重按區分派並由各自治委員自由處置究不知災民能沾及實惠否也故湖人頗不滿意云 
[甯波]  
　　同義醫院落成　鎭海莊市葉紳等去年發起創辦同義醫院購得莊市西首横河堰上基地一方今春三月建築院屋今已告成聘請慈谿馮季圖君爲院長擇於陰曆八月初三日開診誠地方之幸也　 
[杭州]  
　　發售鎭江江邊車票　滬寗鐵路鎭江江邊站係屬貨棧向不售買客票茲該兩路運輸總管爲便利行旅起見昨特通告准自本月十一日起寗杭兩路各站均准發售鎭江江邊客票其價目自伉州至鎭江江邊頭等十一元三角二等五元六角五分三等三元二角嘉興九元一角二等四元五角五分三等二元四角五分特别快車及各中小站均可發售價目繁多不及備載 
雜評一 
[開議無望後之準備（默）]  
　　和會開議之無望人皆能料之者也王揖唐亦豈不自知故於南下時即準備開議無望時宣布南方破壞和局之咎南方代表亦知王有此準備故即議决請軍政府聲明咎在北方而軍政府又正爲北代表不易人之準備然則王名爲望和而來而實際皆爲和無望後之事夫和旣無望矣而王必大舉南下鋪張揚厲作此不可一世之聲勢爲强與爲歡之周旋意果何在乎抑將以愚我國人之耳目乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南代表討論對王揖唐方法]  
　　平和通信社云南代表因王揖唐悍然南下甚爲憤激於今日（十七）午後二時假某代表住宪開會討論對付方法除胡漢民因已辭職未到外各代表均列席首由某君主張王揖唐不顧西南主張並蔑視全國民公意居然南下以賣國金鐵及其他卑劣的手段希圖與某等開議某等以王爲晰送國權破壞和平之首魁撙俎相見實屬愧對神明再軍政府致某等歌電明告不得與王開議若王來滬惟有謹守軍府訓令靜待北方另換總代表而已衆代表一至贊成旋某君謂若王以私人資格想與某等見面可否亦以私人資格接待王氏衆謂代表與私人資格無從分而爲二旣不承認王爲總代表則無論王以何種資格來見均應直㨗了當以拒絶之公私資格之分乃狡黠者之所爲某等斷不宜取乃决定無論公私均不見面又凡與王揖唐有關係而問接疏通如王芝祥等等亦一概謝絶不與來往某君又提議王氏南來挾鉅欵千百萬策士政客二百餘人無非希圖鼓動西南各方面并煽惑輿論爲將來萬一之成功王又必駐滬多方牽就想與南代表開議以表示北方如何誠意謀和以摇惑中外視聽南方終不與開議然後將歸罪南方謂爲有意破壞和平某等應决議請軍政府向北政府鄭重聲明王不容納全國民心理之要求悍然南下則破壞和平之責應由北方負之並須責問北政府爲何不速換總代表而必欲以全國睡棄之人充選其用意安在云云衆綛爲必要遂决定以上述之旨電請軍府正式宣言并詰責北方云最後並商定王如來滬南代表即作西湖普陀之游散後章君士釗當將會議情形報告唐總代表並叩唐以王揖唐來後之意見何如至唐如何答復探明再錄　北分代表王克敏李國珍江紹杰方樞已由寧啓行今晚七時抵滬　徐君佛蘇定今日晚車返京有人訪問其北上原因　　料理　　談　和局前途徐君頗抱悲觀云 
[官場派員赴寗迎接王揖唐]  
　　兼松滬護軍使之盧浙督因接寗電北方議和總代表王揖唐業已抵寗昨特派孫副官長帶同員弁四人前往南京迎迓并隨同沿途保護來滬并聞本埠官場及某銀行行長昨均赴寗滬寗火車并預備花車開往南京在寗專候云 
[請取銷公債購械之商界電]  
　　商業公團聯合會致北京電云北京大總統國務院鈞鑒閱報載政府制定以田賦擔保之八年公債條例並以巨金向外人購買飛機濳艇商人等甚爲震駭政府以衊視約法致召分裂貽禍人民數載於茲今猶不知悛悟顯背民意發行未經合法手續之公債供軍人購買武器之用田賦爲人民命脈以田賦擔保之公債購買殺害人民之器械試問是何居心歐和告成列强皆從事休養發展生産我國當經濟競爭之要衝不思培植民生日事斵喪元氣是不至種族淪亡不止商人等以切膚痛苦誓不忍受務請當局將公債購械二事迅即宣布取消一而以絶對之誠意力謀統一否則全國解體即在眉睫敢貢愚忱伏祈鑒納上海商業公團聯合會篠 
[取締德粤僑民辦法將取銷]  
　　大陸報云公共租界敵僑註册一事數日内可望停止今日午後工部局或有一種舉動以取銷現行之取締辦法北京旣有對德復和之明令則駐滬外交署當有正式通告送交領事團然後面袖領事即轉致工部局查照辦理依照現行條例凡租界内德奥男子在十六歲以上者須在就近捕房逐日報到面女子則每星期報名三次凡住於華官治權下者須得入境准狀然後始可行入租界上述條例日内當可撤除矣 
[各界聯合會之通告]  
本埠各界聯合會需備處昨貫各團體公函云敬啓者寗自外交　敗舉國若　罷課罷市罷工奮爭數月僅獲一　　　約二結果然山東權利尙未收回種種密約尙未取銷懸案一日未决卽人心一日難安一線挽救之希望悉賴國際聯盟之解决究竟將來結局能否滿吾要求自以吾國民意有無一致之主張爲斷則結合全國眞正之民意組織有系統之團體實應時勢之要求爲識者所同認爰由全國學生聯合會總會發起組織各省及全國各界聯合會以來舉國風動爭先恐後獨上海以種種困難情形此事轉落各省之後方滋歉仄然此會有組織必要之理由曾經全國及上海兩學生會節次派員與貴團體接洽言之詳盡諒邀洞悉並荷表示贊同爰有本月十四日正式籌備會之成立查貴會是日未有代表者出席想因特别事故抑或未及開會推定用特再行備函勸告幸祈加入並一面派員襄同籌備至本會之組織純粹期以眞正民意擁護國權爲宗旨以學商農工報各界平民團體選出代表爲組織單位絶對無逾越範圍之行爲幸勿滋疑至所企盼云 
[籌設各路工商聯合會總會]  
　　昨日下午四時各路工商聯合會假閘北文監師路飛虹學校開各路代表會到會者計張慕曾（愛而近路）金錦源（嘉興路梧州路）陳則民王才運（大馬路）虞兆芳（海甯路）黄次俊（漢璧禮路）張饘堂（四川路） 
沈星德湯介藩潘東林張連發（文監師路）等十四人公推陳則民爲主席提議籌設各路工商聯合會總會事宜陳則民意借新世界對過報界聯合會樓上爲會所因該處地當中心交通便利最爲適宜經衆贊同遂表决當即推舉陳則民前往商借散會已七時矣 
[法租界商界重組織合會]  
　　法租界商業聯合會發起於各團體之先嗣因多事涉訟以致失敗而會員之熱心者仍不改其初衷冀達恢復目的昨日（十七號）在東新橋街四號籌備處開會討論進行辦法公决述明宗旨呈請主管官廳備案想不日當可成立也 
[請拒擴充租界之護軍使批]  
　　松滬護軍使署據公民俞國楨等具呈請求拒絶閘北地方擴充租界以保主權並飭該管官廳將清潔等事愼加注意等情昨經該署批示云呈悉查閘北爲内地富庶之區近年經紳商經營工廠林立愈見興盛主權國土在所必爭馬路清潔尤當整頓除函至交涉公署並分令淞滬警廳滬北工巡捐局分别注意堅持外仰即知照可也此批 
[請還法華蒲淞界路之函牘]  
　　本星期工部局公報載有領袖領事比總領事與交涉員及工部局總董爲工部局在法華與蒲淞間築笆圈路事往來之函牘本年一月七日交涉員致函領袖領事略謂工部局所圈之路乃滿淞與法華之公界上年二月十五日因由縣知事呈請代達工部局交還該路在案今縣知事復交來該兩處紳士呈文催問此事並言該路兩面之地皆係兆豐公司之産請轉達領袖領事代請工部局從速交還該路以清兩處界限云云領袖領事接交涉員函後即轉達工部局該局總董於二月八日覆稱交涉員所云該路兩面之地皆係兆豐公司之産　屬之確該路今已全在工部局公園産業之内且工部局已於南面築一闊路與西面鐵道路相接較原路更爲便利云云六月二十三日交涉員復致函領袖領事謂據蒲淞法華兩處紳士呈稱該路兩面之地由陳文記售與工部局而路則不在其内會文局所發給工部局之地契並未連路旦入可以爲證工部局所云該路全在該局公園産業内一節全非事實該路爲兩處公界前兩面皆豎有界石但自工部局築笆圈入之後界石存在與否不得而知該路並未有人售去亦未列入工部局地契工部局焉能旗其侵占政策包圍公産等因查上述各節確係實情而工倍局覆文則未示明證據故敬請轉致工部局讓還該路云云領袖領事即據以函告工部局該局總董八月三十日覆函略謂交涉員如以界線不明爲慮則工部局極願竪一界石以代原有小路隨時任令有關係之人察視之至以交通而論則該路已無利便之可言現稍西已有闔路自築成後已爲鄉民來往孔道工部局之意呈訴者之不平不在該路之封閉乃意在得欵耳該區地保前曾向工部局索欵了結此事因所索過巨故未照允 
[浦東電車之外訊]  
　　字林報十五日北京專電云聞曹姓等創辦中日公司擬建築往來於上海與浦東間之大橋並敷設電車路直達寗波此路長二百六十里該公司資本定一千五百萬元曹等認五百萬元日人認五百萬元其餘五百萬元則在市場募集云 
[提倡國貨大會預誌]  
　　上海學生聯合會及其他學生團體鑒於國人近來日漸喜用劣貨鄙棄國貨頗爲憤以慨處此外交失敗國土未復之際尤多隠痛爰發起一提倡國頁大會其宗旨專爲提倡國貨不涉他事已得各方面贊助會期聞已决定陽曆九月二十一號午後三時在某處舉行所有各學校之學生各馬路之商店均經有人分往接洽屆時均將與會並已分請各界愛國之士擔任演說云 
[旅滬川帮討論抵制問題]  
　　旅滬商帮協會自外交問題發生以後曾屢次開會議决限期一律停購停運某貨各帮一律實行未嘗少懈日前該會接成都洋廣雜物帮來函抵制某貨堅切進行並公推祥盛元慶協泰義生祥復茂長馬裕隆劉萬發六號爲駐申調查員數月以來雖未查出有公然破壞情事第慮日久玩生特於舊曆二十日邀集全帮重事討論經到會各號公同議决四條（一）議决每棧公舉調查員二人（一）議决函達報關公所轉致各報關行不得代成都帮報運某貨（一）議决公舉之調查員每星期赴轉運本帮貨物之報關行調查有無報運某貨情事（一）議决如調查有人破壞由駐申調查員報告成都洋雜貨帮同業組合事務所聽憑處罰云云表决後當由該協會通知旅滬成都帮各商號查照矣 
[清償殖邊債務之財部覆電]  
　　總商會昨接財政部復電云總商會佳電悉殖邊債務已據情令飭該總行尅日清償仰卽轉知財政部銑 
[米船罷裝之餘波]  
　　南帮米船罷裝一事各埠均已加水脚洽各船已照常開裝惟扒㘮一區仍未允洽致該地米船前日空回該船户等以前次同盟罷裝均取一致今不能使扒㘮一埠之船獨抱向隅昨日均向代表周蘭生盛永泉等要求再罷周代表即向南帮公所嚴莊兩董磋商之下經該董擔任函知該地各行家疏通船户方面許以一禮拜内解决 
[擅擬江寬案判稿之飭查]  
　　江寬輪船被楚材軍艦撞沉一案前經海軍部所組之特别法庭審訊判决惟此案陪審法官海軍少將曾兆麟與審判長沈壽堃意見不洽呈請辭職未辭職前曾擬有判决草稿一本見諸報端審判長沈壽堃閱報後以曾陪審官旣已辭職對於本案已無顧問之權今擅擬判稿登報宣布非特淆亂聽聞且失法庭威信事關軍法審判案情重大應何處分之處呈請大總統國務總理海軍部核示茲聞此事海軍部已令行本埠海軍司令公署查明呈復藍　司令奉令後已遵照辦理矣 
[公園靶子塲射鵠比賽記]  
　　上海租界歐戰期中臨時增募之特别西捕華捕等定昨日（十七日）五時至七時半爲射鵠比賽時期屆期各員咸著黄色警服齊集北四川路靶子場場基甚廣場前進口處有餐堂及酒櫃各員先就其中小憇嗣沿場東大路進抵場後標號十二大字射的之堵壕前後距離約在一二華里之間全場遠視若荒原十二大數字標的之前每隔數步必有十二小方墩平列成一線其方墩大小彷彿我國墓地之拜單石至極遠處則僅爲一長墩絶類我國稱苗中隆起之田塍惟此間每兩長墩隔離甚遠耳堵壕遠視若隔一山實則如兩牆問隔一暫壕後高前低高處正中揷一紅旗蓋所以示警也堵壕以南之彈决不至穿至堵壕以北故雙方可同時試行射撃壕南立者爲比賽靠牆八木牌每二牌爲一組每組前有一長方桌射者立桌前足不踰灰線槍不離繋肩之繩以周匝套圈中畫黑的之厚紙蒙牌上即持銃開始　射射撃均按限定次數事畢取紙視槍眼即足判其中鵠之度云壕北由各員行潭射Poolshooting四牌爲準鵠兩者較遠名曰大潭射餘則或三十碼或二十碼計共三組其彈均臨時購取一發兩角六發一元蓋純然一種練習法也西賓到者甚多報界舍本報外有大陸報上海泰晤士英文滬報等記者蒞觀是夕天色睛爽而場東臨水處萬綠摇風氣象倍佳又令觀賽者及演射者益覺興高采烈云 
[小學聯合童子軍之發起]  
　　基督敎慕爾堂信徒汪舜孝陳有德馮志耀等發起組立小學聯合童子軍以培植童子之德智體三育養成扶助家庭服務社會不干國事軍政爲宗旨不收會費軍服每套祗取半價暫假閘北滿洲路德生里五衖培本小學校内爲會所昨日午後已開籌備會計到同志三十餘人現正通告各小學校領袖轉知各生年在十二歲以上二十歲以下均可報名入團以便進行 
[松江旅滬同鄉會常會紀事]  
　　松江旅滬同人於昨日假福州路謙吉旅館開常會提議松江人力車夫罷工事經衆議决致函松江縣警佐那君核辦原函略錄如下　謹啓者竊松城西門外馬路橋至火車站一路實爲交通要道每日客貨往來於是問者絡繹不絶向有人力車輛載運其間號稱便利其停車地點原在小木橋北嗣因許紹昌私發夏記護照勒令車夫納捐曾經貴局禁止并令車輛一律停在小木橋南詎許藐視貴局法令公然於橋北租地建屋揑造公司名稱施其壟斷之計凡租賃其車輛而納以私捐者發給夏協記照會許停橋北前列其有不願完納此項私捐者營業概被阻止致釀成罷工風潮長此以往勢必令多數人心積憤不平萬一滋生事變爲患何堪設想敝會同人目撃情形當念桑梓攸關爰於常會時詳加討論經衆决議函請貴局仍照前令勒限所有車輛一律停在小木橋南如是則令出惟行貴局之威信可以保持交通便利行李之往來不至障礙想貴局當能納輿人之公論而迅斷施行也 
[兩輪船將由北美抵滬]  
　　大陸報云星期五日將有兩船自北美抵滬一爲昌興公司之亞細亞皇后號一爲花旗公司之愛瓜多號愛瓜多號於是日九時左右可於招商局中碼頭下椗該 
船載貨九百噸並大批金銀皇后號昨日可由横濱開出連日因電報傳遞延遲故昌興公司尙未接何時抵滬之確實消息該船定期十月四日由滬開往温哥武屆時日本如不取銷檢疫條例則該船恐尙不致過滬 
[華工送回浦口之電請照料]  
　　江蘇特派交涉員昨接法總領事函略謂駐法華工送回浦口一事前經函請轉致該處地方官妥爲照料在案茲得電該華工不日抵浦相應函請查照轉函該處軍警一律照料云云楊交涉員已電李督轉餫遵照矣 
[關於軍事之官電]  
　　松滬護軍使署近接政府通電略謂現值國家多事之秋外交緊急而黨人各處煽動望我軍人勿爲所惑務各嚴守紀律整肅戎行足以養成堅銳之干城庶不負國家儲材養士之意各軍紀律務要嚴明整齊武備折衝禦侮同德一心合亟電報即希遵照　又聞軍署近准國務院通電略謂中央財政極形艱窘而軍事餉需又關緊要非研究應付方法不足以言整頓現已擬定辦法兩種（一）應歸中央發餉者預先妥籌的欵按期發給斷無積欠情事（一）應由地方發餉者預將發放各欵詳情呈報中央以備存查 
[第十師司令部移設杭州]  
　　理駐龍華之陸軍第十師司令部近因盧兼師長已任浙督爲辦事便利起見擬將該師司令部移設杭垣惟十師大部軍隊均駐淞滬一帶司令部中如軍法軍械軍醫獸醫四科與軍隊皆有密切關係一時暫不調動期參謀書記副官軍需四科俱爲佐理軍政之重要部分自應隨往杭垣辦公昨日已由盧師長令參謀書記副官軍需等四科長尅日遷移赴杭以期辦公便㨗 
[調查漁稅之廳令]  
　　江蘇財政廳通令各縣調查漁稅文云案據李達張穆達峙封等呈稱竊商等於漁業情形熟悉并於稅務亦曾閱歷現值國家財政困難整頓稅務之際能多一分收入即增一分財力查漁業向有漁課惟公家有名無實收入甚微苟能將原有之財源整頓得法破除積習在民不爲苛逐漸推行全省增益帑課於國家歲入亦爲大宗裨益匪淺商等有鑒於此敢効怒駘以報國家盡國民之天職爲公家謀擴充稅源自備資斧分頭往水鄉之縣調查梗概如江都高郵寶應泰州興化東台等縣確有把握自願認定稅額請准試辦江都年認正附稅一千二百元高郵一千元寶應九百元泰州八百元興化七百元東台六百元并遵章呈繳保證金每縣二百元再加殷實保結以堅信用一俟奉准即當分縣接洽着手編查漁户名册并將武進章程各縣情形不同或有不相宜須變通之處參酌修正再加施行細則因地制宜修訂妥善一併由各縣轉詳呈核總之將原有之課破除積習化私爲公在民取之不爲暴設法整頓實力徵解辦理務須愼重周詳不負鈞廳整理稅源之至意商等因增進國課起見合將業已調查各縣確有把握可以請求試辦各緣由呈請鑒核示遵如辦有成效再當增加稅額以裕稅收等情據此查武進縣漁課前據該縣先後呈送徵收章程當經指令准予試辦俟辦有成效再行通飭各縣仿行在案究竟式進辦法能否盡善目前尙難預定且各該縣漁課稅銀從前每年共收若干漁户共計若干應即查明呈復再行核辦除批示并分令外合亟訓令即便遵照辦理并即具復母違此令 
[彙紀乞賑之函牘]  
　　旅滬浙紳姚福同等呈浙江督軍省長文云謹呈爲舊嘉郡所屬嘉秀善桐石各邑大水成災哀鴻徧野環懇仁慈發帑賑濟並分别蠲免銀漕以蘇民命事竊嘉屬本年五六月間霪雨連旬百川盛漲四鄉地勢雖略判高低而一望汪洋實强半淪没其初通力合作搶護圍圩桔橰邪許听宵不絶老弱婦孺瘁於水涯無如東潰西崩全功盡棄靑苗方茁悉付波臣緣嘉郡本係澤國西北匯湖州天目諸溪瀉等建瓴桐邑適當其衝南北阻蘇境太湖尾閭不暢洪流泛溢嘉秀善並受其殃加以鐵軌所經逢港築洞小輪如織傾棄煤渣河身日淤分釃又滯水利大壞宣泄彌艱是以多雨卽淹偶睛不退以情勢之逈異從前者也初冀高平之地或留三四成奈立秋左右曁閏月初旬又連發颶颷浥瀾所餘更加摧折當暑轉冷榖秀亦虚况蟊賊螟螣得風滋長嘉興南鄉懲於連年蟲患改種鮮薑瓜菰遭水益易朽腐桐鄉烟葉烏柏各屬桑林蔬團大都惡濕受損無形田家雜物掃地一空明歲蠶上又虞乏葉窮檐躑躅迫切萬分尤有下情當陳明者有司重視催科憚言災祲委員駕舫巡視限於一隅慰藉虚詞輙言補種豈知農時已失揠助烏能又以嘉屬平坦非若皖贛湘豫山水暴發之急烈未思敝郡蟲災相仍十餘載早殫棉力重困難支或謂此次大水僅等於光緒十五年尙减於道光二十九年無待賑恤抑知民窮財盡不獨非道光時比亦非光緒中可比且據耆老言曩者發水略早分洩尙利有可補種且米價倍廉絲綢業旺尙可騰挪補苴而今又非其比凡官吏及土豪之利於徵糧收租者膈膜之言靡可聽信以久擔重賦之區筋疲力竭之氓物眚天災疊乘交迫晨炊將斷春耕尙遥典質不遺寸縑仰屋同愁懸罄賒米則坊肆峻拒稱貸則將伯誰呼欲謀平糶義賑而災區廣遠集腋爲難號泣震於荒圩童叟填於溝壑馴者坐斃悍者跳梁福同等蒿目梓桑誼難緘默夙稔督軍省長胞與爲懷嘘枯有乃敢祈鈞座從速電呈元首發帑賑濟分别蠲免銀漕用拯民困感戴恩施共銘不朽曷勝急切待命之至 
　　中國濟生會接安徽鳳台縣紳商學農公會張介山復函云敬啓者接奉手書敬悉賞撥麫粉一千三百八十袋應如何散濟災民先令敝處派員調查酌定辦法函知貴會當將麫粉派員押解會同查放以慰捐户之望大德鴻慈如同身受查敝縣濱臨淮淝田産極漥全恃堤壩爲人民生活之保障此次災狀水旱瘧疫幾乎遍及全境而沿河堤被冲之處災情尤重若不設法補救恐災患無年不有蒙賜麫粉千數百袋爲數雖多而災區甚廣即議以急振辦法積極查放用副貴會救死不救貧之素旨亦恐不敷分配同人等面商敝縣縣長邀同受災之區區董對於查放辦法一再研究何者達到完善地步僉曰近年以來堤壩利益漸漸灌輸人民之腦筋經此次大水將已成堤壩盡行冲破實係無力條補若以工代振不但永澹沈災人民樂從且可作貴會永遠紀念但水勢尙未盡退急切興工無處使士雖嗷嗷待哺刻不容緩而農隙水涸即在目前除殷實富户理宜作工勿待振恤外所有受災極貧之户臨時興工派員查放作爲補助其較之急振普振辦法確有不同而其實則實惠永沾一舉而數善備同人等雖一致贊成而撫恤災民出自貴會是否有當理合請示祗遵至麫粉應由浦口換津浦車轉運蚌埠再雇民船裝運由上水小輪拖帶至敝縣南關外河沿派夫起收並懇先期示知派員某君於某日定將麫粉解送蚌埠同人等公推代表赴蚌歡迎並照料一切肅此鳴謝 
　　仁濟善堂接溧陽七市鄉董事馬敬培等函云敬啓者溧陽居廣建高句七十二峯之下游今年六七兩月霪雨爲災洪水暴發微特低漥田疇盡成澤國廬舍牲畜漂没無算即稍高之區被山水冲刷田禾損失受災之鉅亦爲數十年來所僅見目下一片汪洋之處尙有數十萬畝之多遠過吴江宜興等處現災民十萬以外遍地皆是無衣無食觸目傷心人莫慘於待死德莫大於救人就地籌欵已屬羅掘俱窮因此不得不泣告仁人善士之前丞求援助夙仰貴會仁慈廣播畛域不分務祈俯念災情迫切或撥欵散放或派員賑濟無數災黎得慶更生則不獨身受者感激而同人等尤當罄香頂祝永遠無旣也倘荷關垂如何辦法請就近與狄楚靑先生接洽爲感 
[浦東華通碼頭之命案]  
　　船夥川沙人唐藩錢於前日（十六）夜十時許裝載洋紗至浦東華通二號碼頭轉上穎州輪船該船夥忍與小工頭目張德貴因排擋起釁衝突揪扭二人同時落水唐藩錢頭有髮辫經鄰船救起張德貴登時溺斃當經死者姊夫陳筱林邀同見證王長錫鳴報駐棧巡警將唐拘解三區警署張德貴之屍身直至昨日始行撈獲經曾署長飭將兇手嚴行看守一面着二十四保二十四圖地保陸佩生於昨投報上海地方檢察廳經梅廳長於午後三時委派朱檢察官沈檢察員帶同法警渡浦蒞場相驗得死者張德貴頭部有擦破傷痕委係溺斃判令屍屬收殮乃屍嫂張章氏并屍母張張氏携帶年七八歲之小孩在屍場放聲大哭不肯具結收殮並稱一家數口全賴死者度日今一旦死於非命請求昭雪等語朱君諭候訊明核辦旋即回廳禀復 
[槍决盜犯之布告]  
　　松滬護使署昨日槍决盜犯張小篤一名茲錄布告如下爲布告事案據上海縣呈解拿獲夥衆搶刧漕河涇鄉長橋港口民人張志莊家並刀傷事主及共同行劫浦東矮燈橋民人陸阿虎家並拒殺事主陸楊氏身死兩案内之盜犯小篤即張小篤一名並錄供詞到署卷查前據上海縣先後獲解法辦夥刦張志莊家之盜犯薛福堂郭阿妹等二名及夥刦陸阿虎家之盜犯周木生張桂衛阿毛等三名供詞均供同夥中有小篤在内業經分别飭緝在案茲據獲解前來曾發交軍法課併案審訊據該犯小篤供稱姓張於本年舊曆二月二十九日晚二時許夥同已獲法辦之薛福堂郭阿妹及在逃之同夥三人共六人分持鐵梗尖刀侵人漕河涇鄉長橋港張志莊家搶刧皮衣銀洋等物並共同用刀戵傷事主腿臂等處事後分得贓洋七元又於民國五年舊曆四月十一日夜間聽從已獲法辦之周木生張桂衛阿毛糾約夥同在逃之同黨八人共十二人分持槍械侵人浦東矮燈橋陸姓有搶刦金押髮銀鐲衣服等物並開槍拒殺女事主身死各等情不諱核與前辦之薜福堂郭阿妹周木生張桂衛阿毛等卷存各供利符查該犯小篤即張小篤一名供認夥衆侵人長橋港張志莊家搶刦得贓並刀傷事主一次實已觸犯刑律第三百七十三條各欵之罪又夥衆侵入矮燈橋陸阿虎家搶刦得贓並担殺事主一次是又觸犯刑律第三百七十六條之罪應即按照懲治盜匪法第二三兩條之規定各處死刑執行其一以昭炯戒除飭依照軍法將該條之規定各處死刑執行其一以昭炯戒除飭依照軍法將該犯小篤即張小篤一名提出騐明正身押赴行刑場執行槍决外爲此佈告軍民人等一體知悉此布 
[震旦大學院近事紀]  
　　震旦大學院向分醫工三科各科敎師率爲法國署名博士近復自法國　聘工程阜梅伊君N,Tanl,Naill爲工科電樓敎授梅君會得有巴黎中央公學及巴黎電機事門學校工程師證畫歷任不意二國高等工程事業有年歐戰期内在聖豐地方總管國家火樂局事務　署動勞云 
[盜犯解送護軍使署]  
　　上海縣警察所緝獲盜犯周阿虎一名應歸軍法訊辦故於昨日派警將周阿虎解送龍華護軍使署究　 
 
 
 

Page 11

 
 
[諭繳舊警服]  
　　浦東淞滬警察第三區署長曾永奎昨奉徐警廳長訓令略謂民國六年全年長警舊制服及舊呢大衣皮靴等件仰即查明開具清單呈覈來廳以憑核奪等因曾署長當即分函各分駐所警佐及游巡騎巡二隊長一體遂照 
[鐵路局斥革偵探]  
　　滬寗纎路局偵探胡阿四姚明堂日前在鎭江車站擅將在押竊犯釋放並以起案之贓物交竊賊領去當爲該站站長查悉稟明車務總管立將胡姚二人一併問革 
[新閘路火警續誌]  
　　公共租界新閘路一千六百九十九十一號門牌元大祥烟紙店於本月七號天未黎明時起火延燒老天和帽店仁新祥洋貨店等情曾誌本報茲悉瓣閘捕房捕頭偵悉元大祥保有火險銀三千兩諭令華探目邵和鈞包探王梅生與九號西探目協往查勘　出汽汕箱上所釘之螺絲釘多枚恐有保險縱火情事即將該螺絲釘帶回捕房據情稟明捕頭業已禀請公共公廨出單傳該店主陳兆蘭到廨訊究 
[石子船撞沉麫粉船]  
　　船户王四一前日由申滿裝石子駛入蘇州行經滬西周太僕廟相近時在黑夜有自無錫工麵粉廠裝載麵粉八百包之貨船迎面而來王之船載石甚重難以轉舵遂將麵粉船當頭碰撞水即浸入立時沉没船夥五人均落水幸港面不闊石子船即帮同撈救均經救起惟船夥阿四一名被石子船上用篙子施救將其手戳成一孔昨日返滬送入仁濟醫院求治現因麵粉船損失甚巨由郭函請該廠向王四一交涉聞將起訴法庭云 
[查禁金益日報刋發銀錢價戰]  
　　金融日報主任杜炳釗前在上海縣公署禀控金益日報主任朱文龍影戤牌號所出市價毫無信用請求嚴禁等情當經沈知事批候查辦在案茲有商舖永盛利等數家以金益日報在市所發銀錢價單任意揑造紊亂市面聯名具禀蓋章投淞滬警察廳禀求查禁昨經徐廳長批示云來呈已悉查金益日報妄刊銀錢價單紊亂市面殊屬不合候即令行各警區隨時嚴查禁止可也 
[再誌控告妹夫虐妹致斃]  
　　西鄉二十八保十九圖虹橋附近鄉民許木根之妻王氏係王錫香之胞妹過門已久前晚該氏忽在家自縊而死經王查明實被氏夫許木根與夫兄許錫根等凌虐致斃控經該處警署派警將許氏弟兄拘署收押一面着該圖地保顧餘園協同屍兄投報地檢廳請騐等情已紀昨報昨日該廳委派夏檢察官毛檢騐員等下鄉蒞許家騐明該氏委係縊斃判令棺險縊帶一根帶回檢廳候警署將許等送廳再行訊究 
[尋獲三年前逃妻]  
　　西鄉七寶人顧石根之妻李氏於三年前背夫私逃顧找尋無着已置之不問前日顧因事赴閔行鎭附近瞥見李氏在王文炳家乃報告巡警將王與該氏拘入縣警察第一分所申送事務所昨日轉解地檢廳訊究 
[輪船搭客行李中抄獲烟土]  
　　招商局之圖南輪船此次由外洋開駛來申於昨抵埠當由搭客張瑞堂携取行李正欲登岸爲水巡捕房探捕查見以其形跡可疑當在張之行李中抄獲烟土一大包計重七斤半遂將 
人證帶入捕房經梅捕頭提訊一過諭將烟土送往海關候燬張函送地檢廳訊辦 
[輪船庖丁私帶烟土]  
　　湖北人劉安向在英商怡和洋行行駛長江一帶之隆和輪船上爲庖下該輪此次由漢下駛劉販有雅片烟土兩磅夾帶來滬前日該輪抵虹口元芳碼頭劉携土上岸爲碼頭巡丁查獲報由該洋行調查西員通知水巡捕房飭探何阿春將劉連土一併帶回押至昨晨解送公共公堂請究即由治和洋行律師高易氏偕該調查西員及碼頭巡丁分别上堂禀明被告夾帶私土查出情形該巡丁等復稱當拘獲被告時據伊言住居元昌路此項烟土從漢口買來供父吃食等語但查其父係在瑞和輪船爲飯司邇亦因販賣大宗烟土九十七磅案發逃匿恐被告所言不盡屬實請爲明察詰據劉安所供與該巡丁等所稟彷彿中西官以劉不應私帶違禁物品科刑期一月着送往上海縣知事署監禁烟土送海關焚燬 
[懲儆一羣煙犯]  
　　南京人王三在虹口華記路六百零五號門牌屋内私設燈吃又崑山人彭老四夥同彭老六在北山西路一千四百九十六號門牌屋内售賣鴉片被滙山捕房捕頭凌處督同華探目蔣榮生等又滙司捕房華探奚德安與西探目泮林士等分别前往該兩燕子窠拿獲王阿四嚴新記侯阿龍胡小斗胡金生張立功戎壽銘等抄出烟土烟膏烟具連同燕子窠主王三與兩彭一併帶回捕房押至昨晨先後解請公共公堂中西官遂一訊明判王三押西牢三月胡阿四係逐出租界之過犯亦着押西牢三月彭老四押西牢兩月彭老六罰洋十元胡金生罰洋三元嚴新記侯阿龍胡小斗各罰洋兩元無力各改押二天張立功戎壽銘無干開釋烟土烟具烟膏均銷燬 
[客棧主破壞煙禁之科罰]  
　　公共租界愛多亞路十四號門牌全安客棧因容留庽客瞿桂生王新元王恒意等在十二十六兩號房間内開燈吸食鴉片烟又山西路十六號門牌江新旅館亦在五號房間内私設烟具容留鄭子華等吸食洋烟均經總巡捕房捕頭偵悉於日前派令中西包探往查屬實稟廨出單先將各庽客傳案訊罰各情已誌本報昨晨復由捕房派探將全安經理湖北人楊炳生江新經理甬人王老瑞併傳到廨請究據包探范德孚與一百二十號西探相繼上堂稟明前情訊之楊王二人供均推諉李襄讞核供商之英包副領事以被告等破壞烟禁判各罰洋五元充公再犯嚴辦 
[兩伶人兩次違諭之押儆]  
　　伶人李德山鮑順義兩人前被某游戲塲在法公堂具探違背合同請究等情判着兩被告暫不准至他處演唱俟展期研訊明白再行核奪嗣因李等違背堂諭在公共租界亦舞臺演唱胡此傳至法公堂判令各罰洋五十元示儆在案嗣李等於本月十六日晚仍在亦舞臺演唱惡處村事爲原告得悉報告捕房飭探顧三寳前往查明無訛回稟捕頭於昨日傳解法公堂請究詰之李等供認演唱不諱實因亦舞臺亦有合同訂立如果停演勢必涉訟故無奈演唱是實中西官以李等不應兩次違諭實屬藐視公堂已極判各押西牢兩月以儆 
[永孚莊倒閉後之債案]  
　　劉仁榮於今春在法租界帶鈎橋塊設立永孚錢莊上月間莊忽閉歇人亦逃逸以致虧欠房租洋六十元周恢五存銀二百六十兩旋由各原告投報法捕房請緝一面先將生財拍賣在案茲由包探將劉拘獲帶入捕房昨解法公堂請究先據原告周恢五上堂稟稱商人於前月間有赤金十八兩二錢五分意欲兌去旋由朋友陳姓聲稱永孚錢莊亦收亦金故商人偕同陳姓同至該莊當由劉將赤金秤過核計值洋五百餘元由劉當付現洋一百五十餘元外尙少二百六十兩由劉出立期票一紙迨至届期向收詎料店即閉歇今有期票呈鑒請求訊追 
詰之劉供認虧欠不諱中西官以劉不應欺騙罪有應得着押西牢二月拍賣得銀以抵欠租外餘銀交原告周恢五領去餘欠候劉押期滿後再行訊追 
[拘獲冒收菸酒牌照稅之關係人]  
　　朱雲甫因被菸酒牌照稅認商陳傑指控在寳山地方冒收菸酒牌照稅經劉分局長移咨寶山縣知事公署曁淞滬警察廳分别拿辦在案茲聞朱已遠逸惟乃兄朱厚甫於此案亦有關係故昨日由警廳派探在南市將朱厚甫拘獲押解到廳諭飭拘留候發科預訊 
[陳億德業已獲案]  
　　滬南工巡捐局路政員陳億德被沈怡石在護軍使署呈控詐欺取財一案已由軍法課傳同作頭證人郭連生訊供分得洋二十元當飭拘留候提陳質究在案旋因陳避居租界久未獲案昨日始由該局姚局長將陳親自押送軍署呈明前情盧使立飭發課與郭連生及原告等質明虚實以便定案 
[欠房租案兩則]  
　　盛全根昨投法公堂控房客徐阿三虧欠租洋四十五元現商人情願將租洋讓作搬費請求着徐限期遷移詰之徐供認欠租判限七天遷移出屋又新瑞和遣收租人投法公堂控房客吳達三虧欠租洋八十三元求追詰之吳供認欠租請求寬限付清判限五天還清 
[欺騙公堂之懲儆]  
　　英美會審公廨交保處二號西捕胡特斐爾指控束永祥於六月間與吳松亭冒充廣西路一百七十九號門牌泰昌鞋店主私蓋圖章朦保周阿二行同欺騙等情昨由捕房將束吳二人併傳到廨即據該西捕上堂稟明前情並稱第一被告束永祥係受吳松亭唆使詎至昨日束亦被人控告而吳仍冒充泰昌鞋店主來廨具保實屬有意欺騙請爲訊究訊之束吳二人供多推諉中西官核供以被告等不應欺騙公堂判束押西牢二月或罰洋一百元吳押三禮拜或罰洋三十元充公示儆 
[私搬封存物件之科罰]  
　　住居老閘唐家衖一百四十三號門牌之紹興人戴長生因欠房主租金被控公共公廨諭着將屋内物件發封備抵在案詎戴於日前從隔壁一百四十二號門牌楊月豐家屋上爬進私搬封存物件被捕查悉以其藐抗堂諭於昨將戴拘解公廨請究據戴供稱此事先與經租人楊月豐商妥故從楊之屋上爬進搬物已非一次等語惟據楊月豐投訴被告般物並不前來知照云云中西官核供以戴不應私搬檢封物件判罰洋三元充公無洋改押三天示儆 
[過犯兜售淫畫]  
　　安徽人陳小卿前晚在福州路（即四馬路）兜售淫畫被十六號西捕頭查見以其違章將陳與淫畫一併帶入捕房押至昨晨解送公共公廨經中西官訊知陳係過犯判押西牢九月期滿仍逐出租界 
[夥友捲逃累及妻子]  
　　滬寗鐵路某轉運公司經理卞寳元前日扭婦人周張氏至閘北四區一分所訴稱該氏之夫周壽山向爲公司中夥友日前倩周將現洋二千餘元運往南京不料周至鎭江車站將洋悉數捲逃因扭其妻到案請究當經楊警佐預訊一過昨解司法科收押候究 
[竊電判罰六十元]  
　　公共工部局電燈公司調查員西人推勒前日查至虹口文監師路一千零零八號門牌王松林家見所裝電燈火表已被移動竊用電氣不少當即知照該管滙司捕房派探金福壽與西探目泮林士於昨協往將王拘解公共公堂請究工部局由高易氏代表至堂陳明被告偷電違背所訂合同第七欵應請嚴懲並由該調查西員上堂證明被告舞弊當往查時被告不在家詢其妻秦氏言火表是伊夫王松林於本月二號移動故即通知捕房拘究詰之王松林供詞推諉李襄讞商之英副領事包君以旣經證明被告偷電屬實判罰洋六十元充公示儆 
[匪徒攫取洋鐵箱]  
　　匪徒包大五子昨日午後串同在逃之二人至北浙江路七百三十二號門牌張長康所開之發祥烟紙小雜貨店内以購物爲由乘間闖入店堂將賬東上内儲大洋八元小洋十二角之洋鐵箱一隻攫取飛奔經張瞥見大聲喊捕並在後狂追適包探王桂亭迎面而來一千一百十六號華捕亦聞警趕至帮同將包攔獲連同原贓帶入捕房捕頭諭飭押候查明同黨解廨請究 
[無賴攫取錫箔]  
　　甬人戴松茂昨至南市購得錫箔等件乘坐四千三百七十一號報照之鋼絲車行經北四川路橋中突被無賴周阿二將值價洋六元之錫箔兩大塊攫取圖逃經戴下車狂呼由探薛正昌與一百零三號四百十號兩印捕帮同追獲將人贓帶入捕房押候解送公堂訊懲 
[攫取草席分别懲處]  
　　謝阿根與王梅生及不知姓名之啞子前日下午糾同多人在揚子碼頭攫取小販林阿三之草席經行人陶必富代喚二百四十六號一千零零八號兩華捕將謝等三人拘入捕房昨解公共公堂經中西官質訊之下姑念年幼判謝押十天王押五天期滿逐出租界啞子着即驅逐出境不准逗留 
[護軍使署批示照錄]  
　　商民陳金華前日具禀護軍使署控房東計貴富劣紳吳對廷賄通區員勒遷强押請求飭辦等情昨由護軍署批示云稟悉候令行上海縣查明秉公辦理此批 
[稅務司批示照錄]  
　　江海關賴稅務司發出豐昌輪局禀批云據稟已悉查該商所呈之案係屬民事範圍以内該商可逕自呈請地方官廳或海關監督公署核辦可也 
[誌謝]  
　　銀行週報第一百十六號業已出版昨承該社惠贈二册又中華測繪公會惠贈測繪學報一册又永安公司於今日始舉行一週紀念一星期承贈天韻樓茶劵十四紙書此併謝 
來件 
[求學的好機會]  
　　諸位呀我們個個人曉得當現在的時候工業商業是狠要緊的若要使我們中國富强非振興工商業不可但是怎麽樣就可使得工商業振興呢那就要經營工商業的這班人有本領有知識但是這本領知識又是從那裏來的呢一定是從教育上得來的諸位請看我們中國現在做工的做商的受過敎育的有多少没有受過教育的有多少兩下比較起來恐怕是没有受過敎育的居多那年歲太大的人現在雖有心求學也來不及了但是一班年輕的學生子還可以補習敝校同人想到此地現在就要辦一個職業補習科在晚間授課專收工商兩界的學生子便他補習自己缺乏的知識學費是不收的只要自己拿幾文出來買幾本書就是了如果有人情願補習請於陰歷閏七月二十二日至二十七日這六天以内來小西門内尙文路本校報名詳細情形請看簡章第二師範附屬小學校謹告 
　　江蘇省立第二師範附屬小學校職業補習科簡章 
第一章　目的 
第一條　本佼之設職業補習科以從事工業商業之靑年補習必須之知識技能爲目的 
第二章　地址 
第二條　本科設於上海市中區尙文路江蘇省立第二師範附屬小學校内 
　　第三章　敎科　修業期限 
　　第三條　補習敎科暫分五種如左 
國文　算術　珠算　英語　簿記 
第四條　修業期限國文英語等每科一年算術珠算簿記等各半年 
第五條　每日授課之時在晚間何時始何時終由本校適宜規定之 
第四章　學期　休業 
　　第六條　每年分兩學期自八月一日至翌年一月三十一日爲一學期二月一日至七月三十一日爲又一學期 
第七條　休業日期　署假　冬假　春假　日曜日　紀念日　節日 
　　第五章　學費　入學退學 
第條　學費暫不徵收書籍用品等費學生自理 
第九條　入學資格須身體健全品行端正曾讀過國文粗通文理者 
　　第十條　入學時須同妥實保證人來校填冩保證書 
第十一條　學生未滿修業期限中途退學者向保證人追償學費每學期每科銀三元（如出於萬不得已有妥實證人證明經本校承認者不在此例） 
第六章　給證　賞罰 
第十二條　各科修業期滿考騐合格者均給予修畢證書第十三條　操行善良學力優等課業精勵者當於適當之時期給予賞狀 
第十四條　違犯校規屢戒不改者退學 
來函 
[瀏河謝伯珊來函]  
　　讀貴報悉滬江大學副校長董正安君曾編六百字通俗敎育課本且在各省提倡設立通俗夜校惟其詳細辦法尙未明見鄙人以此不特爲年長失學者之慈航抑係中國敎育普及之先導故在敝處亦擬倡辦可否請董君將通俗夜校詳細辦法宣布報上使各地人士均能詳悉以便仿辦　江蘇瀏河謝伯珊上 
[達生號來函]  
　　今閱報載小號昨日向内外廠預定有十四支紅水月紗四百五十包云云查小號自抵制以來從未向該廠定過各貨今特恭函台端敬乞登入來函内以照實在 
雜評二 
[八年公債（庸）]  
　　八年公債北京政府縱無視和會南代表之抗議全國人民之反對而一意孤行然北京之新國會彼固視爲正式國會而絶對有議决公債之權者也乃此項公債案與八年預算旣交議於前竟不待其議决而遽行公布且距新國會臨時會開會僅有二日無論財政如何窘急决無於此最短時期内不能稍待之理北京政府於京津代表之請願則斷斷以約法如何規定爲繩乃於公債之發行則約法可以蔑視豈彼之心目中以爲約法乃獨適用於人民乎嗚呼北京政府之眞面目 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係吳景　先生手書 
新談 
[京華哭夢餘記] [  鍾黛]  
（七）兩類新事物氣質之解剖觀 
　　由前節兩循瑕式演繹之覺此後北京之新事物即不能出乎兩種氣質總之此兩者間孰優孰劣孰勝孰負或不分勝負而兩敗俱傷成有人焉忽自憬悟而各能求一取舍適當之道均非今日所能逆料今日所可見者無論爲善因爲惡因尙不能知其結果爲何如耳試就兩種目鏡爲比較以描寫雙方情性則一『堅銳』而一『寬大』也若以僅求形似之民黨暫質與由漸而成之教會派相比較則一爲『急激』一主『平和』者也若以口語式之文章與美國風之英語相較則一崇『模仿』一則無往不以『特異』相表暴也東洋政客之政治事業其特效在『發展』新大睦學子之敎育方針其功能常『潛伏』由士官學生轉成之軍閥其所重者爲『實力』由新人陸東漸之羣衆主義其所憑藉爲有『實心』節省金錢之東洋車所利賴者爲『人工』節省時間之摩托車所利賴者獨爲『物質』經濟主義之古舊洋服類似東京役所諸科員所製備者一望知爲『男子』之服富於審美情緒之寬襟短袖套裙蠻靴得美國留學界參酌中外融洽東西制作之精心者一望知爲『女子』之服由前以觀則乾剛者恒毗於陽由後以觀則坤柔者恒毗於陰惟以北京各市揚所見之東洋雜貨與各娱樂處所布演之美國新編影戲相衡又覺此尙『繊巧』而彼於『玄妙』之中别呈偉大之奇觀云 
新拾遺 
[緬甸婦女之解放] [  九如]  
譯亞細亞雜誌 
蓮印度而至緬甸直似山黑暗而入光明由愁城而達樂地印度人終歲勤勞惟慮家人之凍餒緬甸人往來熙攘無不暖衣而飽食婦女日倚茅廬之前口啣長且大特製之雪茄與鄰居少年相調笑閑閣淑媛多御淺色絲之裙襖髮光可鑑人而敷白膏唇　紅脂往來誇炫於羣衆藉示艶　不若印度婦女之深居簡出絶無自山之思　但知服從其夫而已 
　　緬甸婦女不若其他東方國無婚姻之自由車自擇其夫婿　如西俗　凡女年屆二人時父　爲之穿耳親友咸相饋贈慶賀自後女遂認爲成人得悅識其意中人其悅識之法頗爲奇特熱閙繁盛之區每覩少女設肆售花菓等物設肆之本旨非爲營利乃别有用心在焉英人嘗稱緬甸婦女善經間其夫反不若職由其少年時經練之故 
　　緬甸人篤信佛敎多令節每值如來或其他神像誕辰之日男女　齋於廟最易傳情結識結識後無接吻握手等事仍歸稟父母待星相家卜吉　男女時日相克忌雖愛情濃至極點亦不敢拗命而成婚否則一家之凶咎俱須諉歸於此不順天命之小伉儷焉 
　　結緍日男女家親友俱宴集於坤宅畫用歸乾宅　任禮成新鄔寄宿於婦家酷似吾國之入贊某緬友曾與著者言曰我國（緬甸）丈夫多懼内此係俗尙所致余亦雅不願諱 
緬甸結婚無京　禮舉入故離婚頗　敬兩方俱同意則不須經官廳或族長之許可即能脫離離時家　之分配依婚前原屬主　定婚　所有則各得其半然離盛案實甚寥寥一緣婚前自由結　二緣夫馴婦順故琴瑟問類多和洽無間也 
緬俗老幼無不吸烟人謂在襁褓之孩提已能習吸此語雖屬過甚然三四齡纔齗齗學語之兒童口内無不啣雪茄烟烟枝長可七八寸直徑一寸許捲以蔴栗樹之葉幸性和順吸之無傷腦髓 
　　緬甸婦女如上述篤信佛敎故臘貢（地名）塔進香者年必以數萬計賣買小販麕集成市演藝家咸乘此委以注一歲之開支星相巫術之流多詭言恫懼藉以歛錢家人偶患疾病不求醫但禱神問卜迷信之深雖印度亦不過之今稍明事理之土人已知敎育之重要異日女學發達緬甸婦女不讓西歐之高加索旗焉 
雜錄 
[名人風流史（二）] [  瘦鵑]  
白朗吟（英國大詩人）（上） 
　　英國大詩人白朗吟R.BrowningＡ文采風流爲一時冠其初度與女詩人哀麗沙白白蘭德女士ElizabethBarret邂逅也在一八四五年五月鳥歌花笑春光固未老也然二人雖初遇已成相識之燕郵筒中尺素往還蓋三閱月矣欵曲旣通頓成莫逆女本善病長日寂處斗室幾與世界相隔絶第以詩書送駒光之逝枯寂乃無倫比迨旣與白朗吟通函始覺此枯寂之光陰中尙有一絲樂趣一時似有外界之陽光燁然燦發燭其森冷之心田者 
 
[意大利奇諾佛造像之十三]  
時白朗吟年方少壯偉碩而多力居恒爲詩歌陶寫性情興之所至則復四出作汗漫游採集詩料盈錦囊而歸見夫白蘭德女士之　弱也惻然憐之時思爲之翼衛爲之將護誓將張其二臂挾彼妹出此陰森𨵙寂之小天地中入於花好月圓之境惻隠之心旣熾情愛之燄立張私願長侍藥鐺病榻之側百計以悅彼姝極樂之餘病且立瘥意决因求婚焉 
白蘭德自知多病之身不足爲大詩人偶立婉却之居數月白朗吟復以此爲請意乃愈撃無已則更曲譬婉喻冀摇其志嘗調白朗吟曰承君厚愛銜感靡已然　軀多病不足偶君舉人世間一切美滿之幸福吾皆不能享受君之愛吾亦猶舉心坎内可寶之情愛擲之枯灰冷燼中而已白朗吟聞語殊不爲動謂愛卿者深百不之願雖至乘化歸盡此心不少變愛於始則愛於終耳白蘭德察其意誠顧終不允閱日白朗吟復寄以書曰『卿旣不吾許後此吾亦不敢相　然一息尙存誓必苦守弗渝即守之二十年之久亦所誠甘追吾末日旣至則卿或知吾誠耳』 
小說 
[緹騎外史（八）] [  春醪譯]  
　　白耶立曰然　子吾初不樂居此但更數年圖功可就則皇帝成釋我歸休阿　曰老人果以何故失此自由白耶曰嗟乎親愛之孺子吾年幼之時頗愛積財似富人金錢之光乃能凌人而照眼吾以爲常在英國者乃無生聚之塗故爾至此圖發軔於異國吾固學造船之術適爲皇帝所引好則　吾主船政給予亦優特漸漸吾亦成一俄人皇帝嘗言不欲一外國之人主國中之船政制其命脈吾固從之久久果積財逾百萬並爲俄國造船之鼻祖顧此金錢之樂者亦桎梏吾自由如一鐵索矣阿達曰則皇帝正寵及阿忩嗟乎前日無塲之險吾乃僅免一蹈危機决無生理白耶曰孺子吾亦云然皇帝固善人脫不受貴族豪家之牽掣者當益行多義受其　氓吾亦深願前此捉盜之英人亦託皇帝之福不爲賊傷賊人圖逃加以巨創而此人屬諸使館或養疴使館中耳阿達乍聞老人述及少年被　顔色頓黯淡曰老人知少年名耶曰吾却不陸特以狀卜之華服緣金正類英國使館之參贊女郎忽悟曰然此人名哈利戈登嘗襲叟爵吾尤於英倫與之交逗至昨夕始復覿晤女郎言此初未終了街上忽有　浪之響瞬及門外以手撾門女郎遂令推窗外向則見來者乘一雪橇路上積雪至厚而滑枆絶速如鵝之浮水拍翅而行橇即停諸門次御撬之人國皮於頸蒙茸至掩其耳目而身則金紫映雪立作黄光佩胸有絶巨之勳章絲絨之帶子繋一銀牌更紙製之花其人似甚長狀亦俊敏外衣頗長直覆至足跌而革靴上尤傳一金彩之跟信足已步武至於階次門紐一動傳史已出啓扉爲迓白耶矚客曰哈此格洛格克殿下胡爲枉顧言未了而客已進廳徐徐人室入時已卸大衣於甬道内服蔚藍之色稱其軍職金紐絶巨步時必閃閃作色一手更下圍領之皮統面容似微笑進語主人曰吾來或不擾及清興實則杯茗之時間主人亦必爲我道地我特造賀女公子長成昨日宴會間博美人之佳譽耳夫以奥而加郡主及公爵奥侖夫之小姐均與其席而女公子容貌獨美寗不足賀白耶則怔忡似謙讓曰殿下彼英國之女兒初不敢領此盛譽格洛格克曰顧俄國之女郎即愛人稱道其才貌以爲心思之敏容色之艶一一均出諸天賦誰美慧者得天即獨厚吾更預卜女公子这行藏必類俄人不同英俗阿達時預席聞客語即曰蓬門之陋尙鵠守英習耳須知吾縱生長斯間而寸心猶息息屬諸英國白耶聆女郎語犯賓客則曰孺子速止爾言不者尊客且暴怒格洛格克即曰否此何如語孺子作天眞之意正示人以肝膈更吾今日夙興趨謁亦正爲女公子事夫以女公子妙年丰致先生决不能抑之太甚使無歆愉寫心之機聖　得已终年寂寂鎭日二十四小時開已有二十小時　諸晦黑則此四小時風日之光益以電炬朗列正不可不圖行樂之方先生尤宜令女公子時時外向領取空氣白耶似微蹙額曰下走奇　至莫詮殿下言中之隠格洛格克曰然則吾即了捷言之吾夫人馬丹昨夕於舞塲見女公子深愛其美慧並讅女郎之失持則曰吾必遇孺子如兒輩也故吾至擬請先生以郎女畀我我必引之入聖彼得交際之場並於華族中相一多情之夫婚夫吾婦行慈人人所及見今乃推愛至於女公子則女公子帡幪之樂寗非奇偉 
[自由談之自由談] [  不冷]  
　　妄想六　余所云之五妄想以常理而論事事爲當然之事均　實現何須乎想更何得去妄然以實情而論則所謂五者萬無成功之望故不得不　於妄想之　以誌慨歎云 
 
 
 

Page 15

 
 
   
 
 

Page 16

 
 
   
 
