# 1886 - 62 - 4904632

 

Page 1

 
 
[石印縮本說文解字注出書] [  點石齋啓]  
　　謂書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲推重有友人推善本交本齋石印巳竣工方今各省學使者崇尚實學者爲多博通之士舍此無由入門所願人量一編由說字以詣極夫通經本齋　　　　來學故於校對一層不厭精審而筆畫之淸晰紙張之潔白天地頭之寛長猶屬此書餘事分裝八本定價三元准於二月初五日出書售處在英租　集賢里天保棧内長順晉號發兌 
[點石齋叢畵出售]  
　　本齋向有叢畫之刻久巳風行海内爲賞鑒家所稱許今主人又得時下名手筆墨若干種不自私秘願公同好故將初印中之未盡愜意者節去三四成而增人之較諸初印本益覺盡美盡善遺憾毫無凡所謂山水人物翎毛花卉各以類聚都爲十卷分裝八本外加紅木夾板定價一元准于卽日出售諸君有爭先快覩者乎請向南北申昌購取可也此佈 
[六十人號畵報出售] [  申報舘主人啓]  
　　第一樓茶室當四馬路之衝對門間壁昏妓舘初九夜三點鐘遭目禄時妓與客聞警起身倉皇奔避其最近之定安里中益覺波衣不及情　爲　狽特圖之以告冶遊者之切宜自愛准於二十六日出售仍送淞隱漫録圖說一則附於畵報之未此布 
[論本埠設立華法公塾]  
　　中國自與泰西各國通商開埠以來事西學者實繁有徒各處通商之埠無不有學堂卽無不有就學之人有專事西學者有兼習中學者學堂或爲西人所設則就學者亦中西皆有之咿唔佔畢共處一堂特所學之語言文字多以英國爲主未嘗有兼習他國者以其各處可以通行也然英文雖曰通行而凡遇條約合同等重大事件則又皆以法文爲重且後必註明曰以法文爲准是言乎西學法文亦不可忽者乃中國之習之者不少概見卽有之終不若習英文之多且設教者亦以人之習於英焉亦遂無議及立法塾者間有之而就學者不過西人之子弟中國之人鮮有過而問之者夫重大事件旣必以法文爲准而學者乃專習於通行之文是不亦學之偏乎今閱法公董局在本埠租界内新設法華公塾定章言子弟之願入塾者先赴工部局報明名姓住址并須託本租界居民擔保否則備洋六元交工部局收存倘學生有違學規及非染病而時常不到舘者則將洋罰去若經年無間斷則將洋給還云云公董此舉殆所以救西學之偏乎乃論者成以此舉爲無益謂華人之所以從事於四學者將以爲國家之用也豈徒求其語言文字而已哉乃今之學者苟能略熟字母略識并法執一外國筆作春蠶食葉聲得意疾書爲春蚓秋蛇之　　　　自喜以爲西學盡在於　此後可無事他求而不知此皆西學之緒餘焉此等人其得手者或爲繙譯成爲管帳其失意者爲細崽爲通事總之皆仍爲西人之用於國家毫無所益由是言之中國何貴乎西學亦何貴乎有學塾哉夫所謂西學者天文地理以及礦學氣學化學量學算學電學格致機器國史律例行船等事此皆西人之實學也今舍此不學而徒學其語言文字是舍實求虚矣然天文等事必不能于一塾之中而求其備彼西人之爲師者亦不能以一人之身而無事不學卽學矣又焉能無學不精而皆可以爲我之師塾中之所授受者諒不過語言文字之虚學而已究何裨乎是言也亦可謂得西學之要者然學必循序以進功難一蹴而幾以語言文字爲西學之止境則無益以語言文字爲西學之始基則亦不可少者夫學道者必求夫親炙學藝者豈可無師傳雖近者西學諸書亦有譯成華文者條分縷晰頗爲詳明人苟能精而求之深而思之亦足爲西學入道之門然究不過具其規模其中之細微曲折有必待口講指畫而後明者豈書之所能盡耶苟不先學語言文字以爲之基則西學終難言精美况以法文之重各國所奉以爲準者而可不加之意乎所慮者特恐有可學之事而無善學之人耳聞此塾自開館以來曾無幾日而赴工部局報名者已有百餘人人亦多矣然吾嘗入西塾中見學徒數十人率皆浮夸儇簿無一誠實者所學未有心得而傲晲之態已與人以難近甚或於學文書籍漠不關心而於西人緣撞摶擊之戲則莫不勤習日復一日年復一年問其所學則無一可恃者而浮夸儇薄之積習巳淪肌浹髓莫可驅除雖有誠篤之子弟且將目爲拘迂羣起而攻必不容獨淸於衆濁是不幾謂西學之悮人乎且塾中之學規與西師之教法未嘗不美且善也月終則計之六閱月則大計合一塾之人考其所習之事人給一紙令其默冩畢則呈之於師以定其優劣優則設薄賞以爲獎勸劣則令其復習西師於考試之日無所事事遂各處週巡以防人之抄襲乃防範雖嚴而抄襲之弊終不能免生徒之變機百出無異於中國小試之時然小試之抄襲所以欺人也西學而亦如是直自欺其心矣西學之獘更甚於中學不亦大違設塾者之初心乎所望設塾諸公不徒事學問而兼事品行不徒求虚文而必求實學則法塾亦西學之要者而果可少乎哉 
[輪行擱淺]  
　　香港西字報云正月二十七日有大英公司輪船名退姆摩司者由香港開赴外洋裝有書信貨物及搭客數十人是日傍晚行抵筲箕灣海面時適大霧不辨行程以致擱淺當卽設法將書信裝回香港搭客渡令登岸其船則經他船救之出險然已損壞大約須駛回香港修理矣 
[輪行電報]  
　　輪船北上情形已登本報兹得北洋來電云初三日怡洋行之高陞輪船首先駛至大沽因水淺難行暫時停輪至下午一點半鐘卽已抵津至招商局之海晏輪船太古公司之重慶輪船則於昨早到津云 
[暫緩行期]  
　　邵筱邨觀察奉命赴香港會議洋藥稅釐及湯小秋觀察權攝蘇松太兵備道篆云云前已節次録登兹悉此事英廷須另簡欽差與之會議而欽差必再遲四月方克成行屈指來華當在京秋天氣故邵觀察可暫緩啓行湯觀察前日蒞申未發接篆紅諭大約抵蘇後仍返金陵差次矣 
[朝鮮雜徂]  
　　仁川海關苛待商人已非一日去臘甯波人尋隙爭閙各有傷夷洋人均藏匿不見積忿極深故有此舉惟將海關拆毁甚屬不合刻商憲已將滋事之人分别辦理一秉大公總稅務司亦無可置喙矣○仁川理事官爲此事類費周章惟事起倉皇莫能遏止且人多勢衆無可如何海關遂與之齟齬諸多留難○聞海關之人亦將分别更調然遲至今日尚無信息○國王將當五錢收回不少以致去年終錢愈短絀聞將改鑄云○用假洋者甚夥有被執 
 
 

Page 2

 
 
送有司者再三船詰終不能徹底报究朝人先以洋銀爲奇珍現已不甚鄭重故每元落至一千五百文銀價亦頓落葢因錢少也每兩只換二千文或二千二百文尚無主顧○臘月廿五日西門外斬兇犯八九人有被十餘刃而頭始落地者有一婦人年僅二十餘聞係殺閔台鎬兇犯之　今始訪獲云○銅器少而且昻較往歲出鬻者不及十分之二而購之者亦　寥寥民生之艱於兹見之○各通事皆杳如黄鶴賒欠多而隱匿也居民之因債逃避者亦實繁有徒○去臘二十九日夜王宫内大　槍砲之聲震動山谷盖　厲也前歲此夜民有聞聲驚懼以爲又有變亂者今則民皆知之絶不驚恐○三十日各官上朝濟濟蹌蹌不下千百人誠大觀也文則黼黻武則甲胄先朝衣冠不圖於海外覩之○是夜也宫内又放槍砲約二時始止聞每兵賞錢米若干無不感頌王恩焉○除夕並無事事惟道路上醉人甚多步履欹斜言語模糊蓋此夜金吾不禁故任行人往來也○去冬　耗不爲無因有由長崎來者云日之亂黨爲金玉均所勾結者不下數千人將暗襲朝鮮已有成議後因有備而止日王知之訪拿百數十人至法示衆○馬夫某由仁川負貨來京行至半途逃走客到有司喊控貨物尚無下落○木炭昻貴逾乎往常以氷雪滿途來者無多也居民冬日多圍爐以自煖入此室處其何以堪○新正十五日又行木石之戲填街盈巷晝夜喧闐遠則以石近則以棒雖死不怨而受傷　無論已習俗使然牢不可破有如此者○十五日藥飯飼鳥東邦古制也詢之今人多有不知其義者○夜間行人非有腰牌燈籠卽以盜賊　執送有司懲治　用　牌者正復不少倉卒之時無由認辨○聞希化船將抵仁港運全難存米以取其費已與世昌行議妥諒指日卽駛來也○初六日聞王將祭景佑宫忽又故於十三日徧街草棚全數拆去乃又改期有謂十九日又有謂二十九日者傳說不一然勞民傷財不勝其擾天○太王妃今年壽躋八旬加上尊號各官賞賜有差誠曠典也○松營爲重鎭王已嚴飭守兵認眞操練厚籌糈餉以爲陰雨之謀○領議故沈舜澤辭官王温諭挽留極其懇摯沈相感知遇之隆當力圖報効也○慶尚道鎭海縣承某行至某地遇賊十數人將印符奪夫該道監司當將該縣丞罷黜○　以盜賊充斥嚴旨申飭雷厲風行法司捕將各有懼心○慶尚道捉獲賊犯三人審出多案已梟首儆衆○咸鏡道與中士接壞吉　　春各派官勘界至白頭山立碑處測繪地圖而去○元旦天氣晴明頗有太平景象各官進宫朝質各國使臣亦紛紛來賀年光化門外人山人海聚觀者若堵牆溯自新羅眞德王始正月朔受朝賀故至今打之不替○初二日雪約二尺許一望羣山皎如白玉瑞雪豐年爲之預慶○初三日雪隨落隨化行道者苦之本地人平日推遊行街上以爲樂而正月尤甚衣冠一新顧盼自喜今則雨雪載塗頗稱不便○聞外道之雪較土京更大有深至四五尺者行人悮墜其中而斃者甚多氷天雪窖非虚語也○刻下天又嚴寒無地不氷大道小路皆如明鏡行人一或不愼輒遭傾跌○去臘中邊門來委員四人今又來委員五人聞係查看情形並有在此坐探之說一切細情未得而知○醫院曰濟衆院立有規條法至善也聞有女子數人從之學頗肯用心如精益求精安見盧扁不出於巾幗中耶○本地電線機器棄而不用已半損壞以有用之物置諸無用之地類此者頗多此其一端也○日人請將電線通至釜山已經應允開凍卽可舉行○朝鮮開國在乙酉夫年又届乙酉特遣官祭東明王以表繼述之志 
[閩事二則]  
　　閩省東城外有湯池二處春夏之交閩人之就浴于此者幾於揮汗如雨嘘氣成雲池上有亭翼然下有凉榭兩間以隔池之内外游人可以在此憇息相傳嘉慶年間由盧家買地起盖當時禀明閩邑尊給示准予看管嗣由盧撥出東一間租與林姓每月租錢八百文迄今已數十年慮近見林生意頗好欲其添出房租否則另租與他人林遂揑詞禀官謂此榭係通鄉酬神公業盧何得據爲已有祁司馬提訊之下吊驗盧之地契告示手摺等知非公業惟湯池原係官地與兩造不涉姑念盧與林數十年交好著照舊放租免林失業林所欠租錢限半月繳淸○井樓門横街鄭泰豐米店某甲擲石擊傷王姓京貨店四歲小孩以致斃命一事已登前報現聞甲已送閩署訊問甲供稱該孩　前並無擲傷脚面破爛一塊查係伊店年内做餅被油燒爛藉端圖詐等語邑尊諭以案經官騐油傷石擲顯有分别豈可混過日内當具詳請示尚其三思毋貽後悔着將甲交營弁帶回王交原保聽候覆訊 
[䢴江雜録]  
　　楊屬數旬不雨四鄉望澤孔殷上白秈米每石漲至二千七八百文柴薪亦因水淺不能進口每担漲至二百廿文地方官軫念民依方擬設壇祈禱至正月廿七八兩日蒼蒼者果渥沛甘霖旣沾旣足不獨有田畝者欣然色喜卽闔郡小民亦可無居大不易之歎矣○賢良街某甲設肆於市多行不義弟婦某氏略有積蓄甲垂涎已久苦於無隙可乘某日之晚甲見一人自婦房中出急止前攔阻誣以曖昧雙雙綑縳欲訟諸官嗣經其親戚出爲調處令孔方兄爲伊服禮始寢其事甲之顧利忘義尚可齒於人類哉録其事所以示炯戒隱其名所以存厚道也○向來外縣解犯過境由各鋪輿夫用筐籃挨鋪遞送前晚有男犯二名過境一約三十許一四十左右貌甚猙獰由東關外鋪夫抬送入城至灣子街應由明瓦巷口某轎行接遞該行方用筐籃擡送該犯堅不肯坐輿夫無奈遂用小轎揭去上頂令其坐入疾送至甘泉縣監聞此二犯係由淸河遞解蘇省者在監寄宿一宵翌晨卽起解出境○　上賭風素盛况在新正呼盧喝雉之聲幾於到處皆有日前觀巷内某甲家正在開揚共賭忽來某乙欲在甲之頭彩中略爲分潤甲不與乙忿忿而出移時糾約靑皮名大灌子者僞爲捉賭驀然擁入與甲互相毆打毁壞什物甚多嗣經人解勸而散然坐上客業巳紛紛奔逸不能成局矣 
[災生花窟]  
　　金陵釣魚巷妓藪也笙歌匝地錦繡漫天凡名校書之來自竹西渲染六朝烟水者無不於此建艷幟營香巢以故白袷名流黄衫俠客隨鞭走馬裙屐如雲每當月滿花滿酒滿之時燈影簫聲終宵不絶靑溪十里韵事良多較諸滬上之濃抹亂塗倚樓齲齒二黄一曲聲若鴟鴞者雅鄭之分不可同年而語其中有韓玉發者姊妹花三兩枝向人招展雖不敢與大雙子等爭長花叢而人來問字客至添香送舊迎新亦頗不嫌寥寂正月二十三日之晚適有所歡開筵其室酒闌燈炧送客留髠夢穩眠鴛其樂無極忽轟然一聲妝臺上洋油燈炸裂炎炎上熾頓兆焚如香夢驚回急從被喬中躍出披衣趿履急切不得出門遂向秦淮河畔呼船逃避時適瀟瀟細雨濕透香泥平時瓣小於蓮頗有風　　蜓立不牢之勢至此更倉皇亂竄傾側堪憐所歡年約四十許戴獺皮帽衣白狐裘視其下則僅繫單褲一條雙趺雪白從火坑中奪路而奔見者皆掩口胡盧是役也幸封姨力弱不致蔓延山節棁之居尚未同歸於燼然香蔫玉損有情人已輙喚奈何矣 
[厦門船事]  
　　正月二十一日太古行海口輪船由厦駛往上海甫至泉州相近地方驀與中國金日利帆船相碰致帆船大受損傷由海口輪船帶返厦門外未及入口沈没海中船中人皆經海口輪船救起不致盡付波臣亦云幸疾二十二日海口展輪來厦將救起華人送豆彼岸二十三日華商控諸英領事索賠船貨銀三千餘兩不知領事將何以定讞也○前記鎭遠定遠濟遠威遠四鐵艦經丁禹廷軍門帶往澎湖操演嗣因煤斤告匱於正月二十二日晨展輪來厦購煤旋于二十五日開赴福詶媽祖澳兹聞濟威二艦將至上海往北洋其鎭遠定遠則往淡水以待劉撫師晉省云 
[捕役被害]  
　　夏防廳署捕役某甲專以小竊爲魚肉小竊恨之深時思有以報復之正月廿二日忽見該捕屍身躺臥河漘地方報官後經唐蓉石太守親臨相騐騐得頸項似用手又死現出紫靑色痕屍親指控某煙舘某姓將來移縣研究自能水落石出也 
[信無遇盜]  
　　昨有無名氏投函本館云無錫西鄉榮金生信船於正月廿九日開放來申附搭男婦幼孩十六人至晦日晚八點鐘時行至崑山東南淺墩陸家浜是處離釐卡衹三里擬至卡前停泊不料一聲胡哨河北　港内突出鎗船一艘船上盜賊十餘人口操鄂音反穿號褂 
 
 

Page 3

 
 
手持利刃一躍過船信　上人與之抗拒有二人被賊砍傷落水幸尚小傷得以逃避船内舖程箱籠銀洋鐘表油米等物被刼無遺并將男女各衣褫下然後揚長而去去後檢得失物共值洋五百餘元當卽報知厘卡卡員諭以儘可由局訪查不必報縣信船上人聽從其言泊舟靜候不料待之久久音信杏然昨日遂開行到滬云 
[松郡試題]  
　　松江府試日期已詳前報正月三十日姚少讀太守乘輿進院初一日先試華婁兩邑華亭巳冠題一人定國堯婁縣巳冠題必　聖乎堯通塲未冠題焉知來者之不如今也次題則天下之民皆引領而望之矣詩題賦得靑雲羡鳥飛得雲字 
[鄉風毆董]  
　　松郡　濬古濬塘工役皆募鄉民方期鼛鼓一鳴畚鍤競舉旬日間卽可集事無如連朝陰雨有力難施紳董馮君滌生急欲竣工召工頭薄懲之鄉民遂藉口於工食　發振臂一呼激成衆怒馮君見勢不佳匿身積薪中鄉民蹤跡得之奪拳攅擊後經張茉岩太史前往彈壓衆復遷怒於太史毁其肩輿所衣黑貂裘亦爲揪破一時人聲鼎沸勢甚洶洶太史足陷深溪　如小狐濡首洎張肖芸邑侯聞報馳來衆始呼嘯而散 
[水手竊表]  
　　禮拜日有某帆船船主因休沐無事就虹口西人所開客寓作化蝶之游午夢初回檢視身畔金表忽失所在猛憶睡時有美國水手一人亦在寓内遂將情告之西捕拘住水手搜查果在其人身邊搜出原物因卽扭送美領事署前日美領事路訊情形飭將該水手管押於昨日審訊該水手供認竊表惟稱係醉後所爲自已並不知覺領事諭以旣經犯竊爲王法所不宥何論醉與不醉判將該水手監禁二年并罰作苦工 
[循例祭壇]  
　　昨晨七點鐘時關道憲邵觀察率同所屬各官赴西門外社稷壇恭祭先期致齋三日不理刑名 
[竊釧控官]  
　　日前有金周氏扭馮升甫到縣控稱去年春曾薦伊女王氏至滬北陸泰昌茶棧傭工相安無事至去臘抄伊母忽用好言將棧主金姓之女所有金釧三隻悉數騙去嗣經棧主查出向小婦人理說小婦人當爲該氏担保言明設法歸還詎該氏得保後避匿他處遣人尋覓查無蹤跡今日在路遇見伊子向說前情一味遊約用特扭案叩請追究莫邑尊准詞卽飭值日差將馮暫行看管前日由帮審委員王司馬升堂集訊金遣抱同金周氏投案伸訴前因質之馮升甫供在城中小橋左近開設米店金釧係母親向金姓暫借並非拐騙司馬謂現在爾母匿跡何處金釧旣是借來届期亦應歸還何得避匿答稱母親現赴蘇城親串家借貸並未避匿叩請寛限以便措資歸還司馬謂速將爾母交到爾可脫累遂將馮管押候交到伊母核訊 
[被押自刎]  
　　浦東人東山不知其姓去冬曾將六歲女孩託外甥曹阿虎賣與虹口粤婦鄭李氏家得洋二十元中人四名瓜分八元餘俱由東山收受先是東山屢次向曹借貸積欠纍纍至此先還洋四元洎回鄉卽有好事者謂該氏素日賣娼現將挈女返粤云云以惑東山之心東山隨糾集多人與曹爲難聲言託爾將女寄名與人爾何擅自價賣如今務必贖回否則定將涉　曹不堪具擾偕東山來滬向該氏商令允女珠還隨有無賴或指曹爲蟻媒或指曹爲拐犯勒令歸償身價曹無奈邀集原中至該氏家商懇該氏言雖費身價洋二十元然尚另加各費四元旣要贖回必須加倍衆人遂又　曹至石路萃芳園指曹種種不是之處曹忿極驀取洋烟吞服衆人駭甚將曹送至捕房捕頭察得曹吞烟屬實飭送請陳竹坪善士救治詎曹如法救治後先如痴如醉不省人事因由某親戚舁至城中某香舖暫歇并託人照料不使出外此本月初二日事也至初三晨曹獨自出門至該氏處哀求還女該氏惡其譁擾訴諸捕房由捕拘曹及該氏一併送至英會審公堂時羅太守判案已畢值日差據情禀明太守飭分别管押候訊昨晨十點鐘時曹自言我無面目見人惟有一死而已言畢從襪内抽出剌刀自刎看役攔阻不及巳將咽喉割破鮮血淋漓遂飛禀太守飭差立卽送至仁濟醫院醫傷第未卜有無性命之憂也 
[英界公堂瑣案]  
　　前紀捕房押犯長脚阿金乘間脫逃一事兹悉該犯脫逃時係華捕張德明值班守門捕頭因着張出外緝拿前日緝至南市大關前與阿金相遇卽扭回交捕昨解公堂該捕申訴前因并稱因伊做工勤奮未加鎖練豈料其竟脫逃今幸尋獲否則小的被累不淺矣顧阿金卽長脚阿金供稱在押脫逃原是該死以後不敢再犯叩乞施恩羅太守判笞一百五十板仍交而房帶回照原斷押滿始准釋放○李陶氏訴稱小孩王子香竊去銅鍋由捕阻獲人贓叩求給領王供寧波人年十二歲家有父母兄弟羅太守飭該氏領贓王犯竊本應懲辦姑念年幼從寛押俟父兄投案領回管束○周寒來訴稱陳阿金竊去銅器由捕阻獲人贓請爲給領羅太守判陳押候過堂笞責百板贓交周領○公和祥管碼頭西人訴稱陸阿四許月樓二人竊去鐵斤當塲獲住人贓解案請辦陸許同供做小工餬口此種碎鐵從碼頭下拾得羅太守判各押三天以示薄懲 
[法界公堂瑣案]  
　　東興聖街宋公祠半夏店業已開設多年去冬忽於比鄰另開一家同一牌號因之涉訟公庭昨由翁太守提訊兩造各訴情由先開者稱係宋文傑公之後繼開者云是宋又顯公之後太守謂爾等各做生意各不相妨總須貨眞價實自然生意興隆今本委衡情酌斷着後開者遷　興聖街北口不得涉訟不休後開者稱我等有同族當爲議妥禀覆○扛棒頭瞿子英控夥俟秋江藏匿帳簿一節前報已屢次詳書昨日兩造復投案瞿將去年十月經手各帳一本齎呈翁太守問侯曰着交之帳簿能交出否侯仍稱帳簿前已交出現在無可再交况長江船尚有扣頭伊之謄淸帳簿可以取出太守問瞿可有是帳答稱有太守着瞿下期將帳取到又謂侯曰爾帳旣不能繳祗得憑伊帳該昇現已向太古抄到帳目其間果有不符之處侯堅請着瞿將謄淸簿交出太守謂本分府不能信一面之詞當着瞿邀集各股東憑衆言核斷○前晚有江北男孩王定和躱在吉祥街淸芬堂烟寮内至昨日黎明該孩欲掭開大門鎖鑰以便脫逃被擔水夫所見拘送捕房轉解公廨翁太守詰問之下王供喚　水果爲生有素不相識之人囑我在淸芬堂少待我不覺沈沈睡去醒來天已破曉不能出門被拘送案包探禀稱是孩在淸芬堂時稱有兵勇囑伊進去躱藏門外有兩丐守候太守復將王研詰供稱有小東門城上兵勇囑我入内該勇洪姓名天林江北人太守問淸芬堂有人到案否包探隨着人喚到該烟舘夥張炳生太守詰有人睡在店内何以竟不得知獲住之後伊如何說答稱伊云有城上兵勇囑伊混進欲做活門閂幸未失物太守着退去王押候查辦○前報列學徒傷目一事捕房將喚賣竹器之祁尚緑解案祁供高郵人現住南碼頭船上日前賣至打狗橋誤傷伊目包探嚴頌眉禀稱該學徒在城内張祥隆帽舖習業名實生不知其姓現在仁濟醫院據云彈破眼翳不能全愈業今眼泡腫漲血流不止太守着將祁押俟受傷人稍愈或有親屬到來再行核辦 
[上海北市絲業會舘核獎籌賑公所施少欽經收山東賑捐二月初一日第九百二十次淸單]  
　　茗溪庸叟求夙恙全消精神健旺錢三百千文合來洋二百六十七元錢九百六十文○鳩江退省齋一百元又銅洋四十元並經募無名氏本洋二元全李記本洋三元鹽費本洋二元腊記再記聰記三户各本洋一元和記四元月秋氏昨非記二户各本洋二元理記台記二户各一元大成祥銅洋十六元○阜陽縣陳少山經募昌字四千九百五十九號册德懋堂本洋二十九元周燦章本洋六元寗衍慶程靜樂思善堂三户各本洋四元敦厚堂本洋三元潄六堂邢仲昭李鴻遠三户各本洋二元程東河張好古李成錦絳老堂四户各本洋一元以上十三户計共本洋六十元由懷寗縣錢寄來霍山縣吳樂齋三十元○慈谿桂求父病速痊二十元風遠堂嚴二十元陳氏求母平安十四元黎陳氏求平安二元黎以輝黎以銘黎以炤黎懋昭四户各一元隱名氏求子病痊五元崑山陸徐氏求病痊二元趙氏求病痊二元周宗耀保平安二元潘滋榮求病速痊二元蘇氏二元程姓求病愈錢一百文○楚無名氏銅洋七元以上初一日 
 
 

Page 4

 
 
[上海三馬路與昌絲棧竹坪收解賑欵總數第九次淸單]  
　　上年十二月底止第八次淸單上結存規銀二千五百六十七兩三錢二分三厘銅洋二百另六元今自元旦日起至正月底止共收規銀五百八十二兩八錢赤金飾重二兩五錢兌見規銀五十七兩五錢洋一千七百另二元内有爛板啞子洋二百八十元虚對洋四個小洋三十七角三項兌見規銀一千二百四十六兩六錢二分一厘錢三十六千四百另九文合規銀廿四兩二錢七分二厘以上本月共收計規銀一千九百十一兩一錢九分三厘又銅洋六百八十八元三角銅銀十四兩另六分連前自上年六月初三日至正月底止統共收合見規銀四萬四千三百三十一兩一錢三分六厘○本月十三日解山東第六批規銀二千一百九十二兩又十九日解江寗第二批規銀一千兩又給金匱縣下鄉葉家村被火灾撫恤洋一百三十二元合規銀九十六兩三錢六分連前自六月初三日起至正月底止共付出規銀四萬三千一百四十兩另九錢八分外結存規銀一千一百九十兩另一錢五分六厘又銅洋八百九十四元三角銅銀十四兩另六分其餘物件已按日登報兹不贅 
[蘇省撫轅抄]  
　　初二日候補縣　光華禀知辭奉水利局委赴徒陽公幹長洲縣教諭陳灝禀知奉委平江書院監院准補南匯縣縣丞劉淦禀謝飭知卽辭赴任代理吳江縣縣丞陳金禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
