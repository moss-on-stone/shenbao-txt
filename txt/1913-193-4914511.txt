# 1913 - 193 - 4914511

 

Page 1

 
 
   
 
 

Page 2

 
 
時評 
[最簡之中國治理談（無名）]  
　　中國今日所謂最繁劇之國也千頭萬緒治理之甚非易易雖然以余觀之所謂繁劇而不易治理者大抵事外之事耳若爲民生國計言則根本上之扼要亦實有最簡之治理談者 
欲治中國必先爲中國之人民計此人之所知也欲爲人民計第一不使暴亂之人民侵害善良之人民故最先整頓者在警察第二不使奸詐之人壓抑正直之人故繼宜整頓者在法庭第三宜使無用之人民變爲有用之人民故又宜整頓者在敎育有警察無匪類人民可以安居有法庭無冤抑人民可以樂業有敎育無游民國自可富業自可興人民自可進步 
中國上下苟能一致盡力於此三者不及十年自有可觀者矣 
命令 
　　六月有二十八日臨時大總統命令據財政部呈稱各省預算尚有山西省未經造册咨部山西旣未造册並未電咨總數屢催罔應請先將山西財政司長撤任等語預算關係國計豈容任意拖延代理山西財政司長楊立三卽行撤任山西二年度預算由山西民政長陳鈺督飭迅速趕辦此令 
任命王懷慶署多防鎭守使傅良佐署薊榆鎭守使此令 
興京副都統恩澤應卽開缺來京另候任用此令任命德裕爲興京副都統此令 
陸軍總長段祺瑞呈請任命陳景烈爲浙江都督府軍法課課長應照准此令 
陸軍總長叚祺瑞呈核覆黑龍江都督擬以巴施武補協領請予准補等語應照准此令 
陸軍總長段祺瑞呈核覆正白旗滿洲都統擬以立常恩臯襲世管佐領請准其接襲等語應照准此令 
專電 
北京電久傳升允致阿穆爾靈圭一函交由俄館轉茲得其原文略謂自辛亥變亂邦家傾覆凡有人心皆思誅逆匡復况我輩蒙古世僕受恩深重允不度德量力逕赴庫倫與北軍聯合現已傳檄念二行省聞執事已受僞封何以見汝家先主於地下如有反正之心須速覆一書如何召外援作內應密結正人暗殺奸黨將來自應查奏升賞函中並斥袁爲袁逆極悖謬謂如有回書請交俄館轉庫阿接信時送信人並專候復信阿將信呈袁力稱此時中俄協約爲根本解决否則蒙人絶望內外蒙恐相繼提携現在中俄交涉已中止昨日陸總長又提辭職書 
北京電甘督電阿拉善搭王有暗通庫逆消息政府已飭北上又東督電接東路觀察使報告宗社黨幹事連敬陽萬成東朱奎十三名自公主嶺濳至新義州鴨綠江一帶結納日校浪上傳檄謀不軌已飭嚴防 
北京電國民黨彈劾書意似羅織共和黨亦反對何雯等已另擬專劾周學熙 
北京電衆議院明日定開正式會各黨協商已妥劉揆一發起政團俱樂部議員有百餘人近來種種團體皆俟新黨發表後發生第三黨 
北京電陳振先極反對商農併部謂此係劉主張不與我事昨擬併部計畫書到國務院　然以實業部長自命 
北京電新任日使山座圓次郎不久到京據日人云日本早已有更換駐使之說山座易伊集院久有此議特以中間有中國有變之說故中止今日中國局面大定故即實行夙議伊集院歸後仍內定主持該外務省對待中國政策此事現决無别意此後政策亦决無變更 
北京電西藏議員國民黨提出謝英伯温靖侯統一黨提出朱清華李俊貢已允現已訂定西藏選舉細則十一條 
北京電俄參謀本部幹員那特齊穆大佐爲庫倫陸軍敎練官尅日赴任特蒙俄皇召見 
北京電敎育部辭職之參事司長已易人學生等仍滋閙不休該部近日軍警林立如臨大敵 
北京電陸軍部定七月初遷回鐵獅子胡同 
南京電津浦南局頃奉部電自七月一日至三十一日止所有運糧至京津保三處仍照七五折收費 
南京電敎育部來電催解留比學生學費 
南京電第八師長陳之驥派二十九團三營移駐上海製造局以資保護 
南京電李華田迭經軍法司研鞠已供認圖謀不軌並牽涉警界多人特約路透電 
北京電升允之舉動數月來議論紛紛莫衷一是今　北京日報所載消息始恍然知其實在之意志該報載稱國務院接總統府秘書科來文謂接阿穆爾靈圭親王來書內附升允由庫倫所發由俄使館轉交該王之書一通呈大總統察閱因事關蒙古大局及民國前途故將該書送國務院請秘密通告參衆兩院阿穆爾靈圭親王致袁總統書其詞旨如下不侫接俄使署俄公使交來升允一書今將原書附呈鈞覽升之言論極可駭詫其意欲誘不佞黨從奸謀想閣下對於此說必一笑置之惟此種逆函影響極危故爲今之計莫若早訂中俄條約而國會對於此事猶豫不决幾不計及後來之結果蒙古各旗邇來受害已逹極點當此政府內力不足控制大局之際而復不審利害駁絶此議則恐內外蒙人將因失望起而提携國會議員智識拘迂不屑深咎惟禍難發生政府實負其責故敢披瀝馳陳敬乞亮察升允致該親王之書其詞旨如下辛亥禍作國家蕩然凡有天良者皆欲剪除亂魁恢復山河吾人爲蒙古世僕將何以自爲乎僕雖愚昧無知自抵庫倫卽設法聯絡北軍傳檄二十行省以興正師致討背叛清室之徒聞足下已受叛徒袁氏之委任願効馳驅僕實疑之邇聞叛徒袁氏已移入宫內以代幼主足下若受其職是竭忠讎敵忘棄本國廉恥何在生則爲叛奴之奴死則何面目以見舊主今特忠告足下如决意復返正路則請從速告僕如何可得外助如何辦理內務如何密招名流如何暗殺叛黨一旦北軍入都恢復帝位則僕必奏帝赦罪錄功云云惟所稱俄使之書未經載出路透訪事探悉俄使署近接俄國郵政局致阿穆爾靈圭來書一封卽由華文書記書條送去此類函件時由俄員經手遞發云 
成都電尹昌衡明日可抵此問據來電同行之兵共約一團請在旗城預備任所聞胡都督將於尹抵省日以印信交之現有數界恐此舉將引起風潮蓋北京政府並未宣布更動胡督消息故也此間已豫備供張歡迎尹使 
成都電四川各敎會之華洋代表聯合會業已閉會聯次會議到者甚衆意見頗形融洽華代表尤爲興奮全省敎務本年進步極佳大局漸有希望 
武昌電昨日處决七八人且復拘獲多人二十六日正法諸犯內有軍官兩人聞當道在漢口法租界某華字報館抄出文件告示及他種函牘發見有人愼爲部署以圖起事 
廣州電廣東仍無者督各黨紛紛致電中央政府有歡迎二陳者有反對者香港已有數報變易言論反對陳烱明 
廣州電據大總統命令已任某博士爲廣東特别交涉員嗣後一切交涉直接請示外交部不復商請本省政府該員所需經費暫由本省政府供給俟與外交部商妥後再易辦法輿論皆謂本省外交一任最爲重要實不可無專員任之 
譯電 
張家口電茲至此間見地方情形極爲安靜陸軍第一第三兩師已有一大部分西發似恐蒙人攻擊歸化城之故商業全已停止蒙人均離張家口顯因目下之局面蒙人託身於華員治權之下殊不安穩此舉頗有關係特不知直隷北部各處及內蒙一帶是否皆然耳聞有管理隊商之外人一名在庫倫大道之上爲蒙匪所擄近入中國電政處辦事之格蘭特君曾在張家口庫倫之間服職數月茲悉該員自護送材料出外已逾期六日未抵欲逹之地說者謂蒙人雖能搶刧外人財產或不致虐待外人云 
北京電國民黨彈劾政府案共列七欵指政府溺職違法進步黨除奥國借欵問題外其餘各事均與國民黨意見不合故是否加入尚不可必 
北京電袁總統已命梁士詒楊度馬良探詢各政黨領袖對於組織新內閣之意見短期內閣一舉業已作罷 
北京電據國權報載稱袁總統日內將宣布命令箴告國會及各省議會從速豫備選舉正式總統事宜俾於七月二十日實行此舉 
北京電升允由庫倫致書內蒙阿穆爾靈圭親王要求推翻民國重建帝制該新王卽將原書呈交袁總統袁付國務院及國會閱看其文已由北京日報載出聞該書由駐京俄使轉交 
北京電國務院議决嗣後各省借債須豫由省議會通過 
北京電柏林里區銀行董事阿洛爾特博士已由中政府聘爲銀行財政顧問 
北京電二十八日警察拘獲新革命黨首領一名並抄出炸彈及煽亂文件 
柏林電德國國會討論國防議案三讀之際首相出席演說屢爲社會黨議員所阻秩序大亂首相力闢政府競爭擴張軍備將激起衆怒之說據謂德國並未樹敵惟期與其他諸鄰和平安處然歷史上所示兵力爲禦侮最美保護法之信徵亦不能漠視云安特韋浦之德人籌集捐欵馬克三十五萬零八百十一圓補助國防經費美京電國務卿白乃安君已與駐美日本大使簽定展長將次滿期之特别公斷條約 
瑪特里特電西班牙砲船康却斯號前在台土安附近擱淺爲酋民擄去九人彼等已得善良酋民之助力逃至安寧之處 
柏林電駐華德使哈克司沙生君病體漸愈 
柏林電駐布羅馬尼亞公使通告布政府謂巴 
 
 

Page 3

 
 
爾幹如果開戰則布國有自由行動之權希臘復欲與土耳其聯好已派外務部某員至土京開議談判塞國議會已展期星期一日表决俄國公斷問題俄國已安慰布爾茄利亞 
倫敦電芒台里格洛陸軍一萬二千名已抵曷斯克巴塞人大爲歡迎 
布京電布國半官報米爾報否認羅馬尼亞將干涉塞布戰事之說因布國已以絶大之証據於羅馬尼亞示明預與締交之誠願 
來電 
　　申報鑒共和黨本日開特别大會本部黨員及九江支部代表到八百餘人全體主張獨立進行中外通信社豔 
要聞一 
[政府提出預算案之難關（北京特約訪員一葉子）]  
預算之提出數日前政府將自民國二年一月迄於六月爲止之預算案提出於衆議院議員多以爲該預算案其所定期大約已經過所餘者僅十數日而已與其謂之預算案不如竟謂之决算報告較爲適當謂此亦政府無誠意之舉動當時大有詰質之者財政長梁士詒對之而爲說明諉爲各省報告遲遲未到以是未能早日編成云 
梁士詒此說或亦事實然所謂預算雖無論如何諉曲而秩序不立則不能編成現政府但知借欵以敷衍一時自臨時政府成立以來一年有餘之期間舉其所爲之事蹟僅僅爲若干次之借欵交涉而已前參議院以臨時之期限將盡意熊闌珊不能自振頗招政府之輕視以是之故卽有可依參議院之贊同而施設之事業政府亦决不之行遂將各種重大問題待之正式國會開議之時矣 
以國家行政費本應徵白國民垂諸永遠袁總統因有上述之故遂無由著手以迄於今日因而其財政上之方針不能不藉借金政策東挪西借以敷衍一時又因迫於空缺發交通銀行之紙幣以救眉急如此之財政安得謂之預算政府僅將二年上半期預算案於期間終末之時期雜凑編成蓋無足怪也借欵用途之說明二年上半期之末始提出該期間之收支預算事雖甚奇然就事實上之情况言之議院亦不能但責政府之怠慢蓋其收入約五千萬而支出則有一億六千萬收支相抵尚不足一億一千萬元以借欵塡補之而爲詳細說明頗爲不易又終不免與議會大爲衝突卽如爲彼天津瑞記洋行所經手者奥國斯哥逹借欵約三百二十萬磅因購入冰電艇及驅逐艇而訂借貸契約惟觀其契約文則借欵爲主購艇爲從卽因極望借欵而乃購此不急之物攷其價格不過爲一百六十餘萬磅其餘一百六十萬磅卽收受現金以是等未經議會之承認而議員中已有提出質問者然因此借欵與用途至引起如何之問題亦未可知此識者所以對於政局之前途不能不抱杞憂也 
[六月二十六日之參議院會]  
　　六月二十六日下午一點鐘振鈴開會副議長王廷君主席延至二點三十分始足法定人數出席議員一百三十八人議長遂宣告開議 
（一）議院法案繼續二讀第二十一條昨討論加失職二字未終陳銘鑑劉彭壽均主張加添韓玉辰謂失職與違法不同不能包含在內如何爲失職如何爲違法應細加研究（原文四分三以上之出席三分二以上之認爲不稱職時卽解職另舉）未免限制太嚴楊永泰謂此案大家要曉得是兩院普通條文又非現在應用查各國議院並無此條議長係多數議員推選而來若無此條於事實上尚活潑若有反爲死贅今以此具文之條未免太不雅觀本員主張將原文全條删去 
陳銘鑑謂若删去此條倘此後如有發生前項違法等事將何所根據蔣舉清謂本員贊成楊君之删去全條劉彭壽謂楊君之主張非法律之規定乃黨派之維持也本員不贊成删去焦易堂謂議長失職之事甚少若違法之事財多即對於議員發言之先後表决之有無效力等事不得不規定於法律本員主張不必删去富元謂楊君因爲此條恐不能實行故主删去依本員主張不如不删去此條雖對於事實上未能發生然對於法律不得不規定議長以討論終局付表决贊成者大多數以楊永泰之删去付表决少數又以贊成加失職字付表决少數又以議員五分一以上提議付表决大多數又以法定人數過半數付表决少敷又以總員三分二以上之出席付表決大多數又以修改本條原文議長副議長有違法情節經議員五分一以上提議得交懲戒委員會審察後付院議决定各得有總員三分二以上之出席出席議員三分二以上認爲違法時卽解職另舉付表决得大多數遂通過楊增炳謂（關於前條之解决用無記名投票行之）在二十一條之後應修加入此一條議長付表决贊成者少數楊永泰修加一條爲議長於全院委員會常任委員會特别委員會應有發言權劉彭壽謂議長原是議員在議場內設有議席亦能與議員就席討論是自有發言權利以本員意思似可母庸加添此條議長以楊議付表决贊成者少數遂議第四章標目付表决衆無異議通過第二十二條第二十三條均無異議原文通過時至四點議長宣告休息十分鐘四點二十分再振鈴開會此時出席議員已不足法定人數遂宣告散會 
[反對議員俸給問題之繼起者]  
　　議員孟昭漢之意見書前奉頒到兩院法草案細繹各案均甚詳明惟九十二條第一項第二項不勝詫異兩院議員公費旣採歲費主義已定每歲四千元又採日給主義每日出席二十元委員會出廣十元考之各國院法無有如此者無給主義不必論卽有給主義如法國年額九千佛郎比國後減至四千佛郎日本歲費二千元日給如德意志之聯邦每日不過十五馬克奥大利日給不過十克勒尼未有如院法草案所定歲費又重以日給者委員出席旣被選舉有應盡之天職何又給以十元以中國現象財政支絀已逹極點議員爲公民代表不能利國福民當稍减其擔負非不知日給出席費二十元原爲鼓勵議員起見與其鼓勵何若懲罰仿瑞典之例議員若缺席時每日由歲費中扣除若干元以爲甘心逃席者戒夫各國之先例旣如彼我國之財政情形又如此如議員等坐擁厚貲不惟不能减裁行政費即以後之選舉尤恐卑劣運動以神聖不可侵犯之立法機關將爲罔利者之壟斷也且以九百餘議員計所費約需四五百萬元之譜今日國空如洗一切用度仰承於外債以大借欵一項尚不能支持年終此項用途又從何處羅掘如其多博俸給暫供無益之奢侈何若先事撙節聊减國家之担荷本員管見所及於院法草案公費一項不敢强爲贊同僅據前日所發通告及議事細則之第二十五條之規定提出意見以便開院公同討論酌量裁減 
（一）議員范殿棟之意見書院法草案第九十二條議員歲費每年四千元日費出席二十元委員會出席一次十元旅費依道路遠近交通情形定之名目旣多需欵亦鉅查各國有給之議員費歲費日給多不並行而委員出席費尤未之前聞然使國家豐富得比歐西卽再加多亦不爲過獨此民窮財竭外債日深岌岌不可終日倘非立法機關先自節儉則奢靡之習必至不救推起草本意必謂重祿所以勸士苟於相等之官俸特差則人才羣趨於行政而立法一面將有乏才之慮此理然矣然而代表之資格似不必與公僕同時而論值也况所謂薪俸者亦自有酌減之一日乎且議員當選與否往往只一票之差國會員與省議員不過彼此之别如使視爲大利則競爭運動之風熾賢哲必引避不遑而眞才愈以難得擬照從前之每月三百元以外酌定旅費如本會期內有不出席卽於閉會時核其缺席之日每日扣留十元或二十元以爲戒此本員之意也謹按議事細則第二十五條之規定提出意見以備公决 
雜評一（無名） 
　　升允之函升允爲一亡清舊員對於清國尚且如此盡力今議員諸公不識事之輕重重大之蒙約不置可否而空懸之是盖升允之不若矣 
陳振先之無耻陳振先前有控案是非未明仍據總長而不去今工農兩部合併之說起而儼然又以實業總長自命世之不識羞耻爲何事者莫斯人若矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂垣大戮破壞黨]  
　　鄂垣近來謠議復起黎都督因連日破獲匪徒機關數處故復下戒嚴之令步哨站滿街衢巡查晝夜不思風聲鶴唳草木皆兵至廿六日連戮四十餘人人心愈爲驚駭茲將一切情形撮紀如下 
（一）機關之戒嚴黎都督以匪徒煽亂其目的必注在重要　關倘被破壞大局何堪設想特令各機關衙門一律戒嚴無論何人出入必須嚴密盤查並於府內架有機關砲數桿於二門左右以備不虞各街市除　軍隊上街放哨梭巡外另調憲兵隊分兩種查察（一）便衣（二）軍裝專門偵窺不軌機關如有形跡可疑者卽行詰拿審辦 
（二）女匪之流血二十四日傍晚省垣又破獲女匪五人因案情重要並未發交軍法局由都督親在內堂訊問維時頭二門俱派憲兵把守不准不出　三門則派副官四人駐守堂中僅參謀四人　都督一人訊審副官二人照料犯人情形　爲密秘迨至九時發下命令將女匪在府內二門靳决二人餘三人發交軍法局收監始行退堂（三）亂黨之斷頭二十五晚都督府憲兵隊會同軍事偵探在起義門外南湖拿獲匪徒三十餘名　抄獲危險物多件二十六晨又拿獲八名聞該匪徒等均係亂黨賄買來鄂謀二次大革命及行剌重要人物者由都督親加審訊取得確供當發　命令由司令官督同憲兵隊押解匪徒十八名至閱馬廠斬决又在軍法局門首斬决四名又聞前軍備司右側斬决二十一名二十六日下午二鐘有着洋服者五人多持手鎗一支到諶家磯造紙廠黎師長營盤意欲煽惑軍隊藉便行剌當被衛兵拿獲研訊俱稱伊等係圖謀二次革命而來黎師長當卽電禀都督處决又聞　　營日昨亦捉獲退伍兵士一名亦直認二次革命不諱業已斬决矣 
（四）報館之被抄鄂垣自暗殺黨發生以來連日風聲鶴　一夕數驚日前有人自上海來電言有劉某係暗殺隊中人規寓漢口法租界民國日報館內黎都督當令稽查於二十四日下午八句鐘會同法捕房及偵探多人將該報館圍住進內冥搜後至編輯陳姓房內抄出論說一篇係劉姓投稿內言湖北獨立云云法領遂疑電文所指劉姓殆卽此人大加盤詰該館中人堅稱　中並無劉姓法領事以旣無此姓此稿何來該館答以由郵局　來法領事以辭涉恍惚遂命將該館主筆陳㛗楊姓　　三人帶至法捕房收押一面勒令停版尅日搬出租界 
（五）政黨之牽連日前有人謠傳漢口英租界國民黨交通部藏有匪徒經都督商准英領事於昨特飭該捕頭督率華印各捕往抄殆遍比將其　事拘去兩名現尚寄押捕房內又有人云武漢總稽查劉有才率領憲兵四十人英捕四人在國民黨交通部事務所拿獲身着高級軍官服式者二人并搜出證據多件當卽縛束由一碼頭押解渡江而去 
（六）餘黨之遭笙擒二十六榜晚又在黄土坡破獲討賊團匪十餘人快槍百餘桿炸彈令旗甚夥又八卦井地方亦破獲匪徒二名分水巷十三號亦獲炸彈與男女犯四人已併交軍法處審辦 
（七）水陸軍之調防黎公以贛事漸平武昌風鶴復起北兵久駐廣水黄州武穴無甚關係故特電令第六師司令處轉令各北兵調駐漢口及武昌南湖前日昨已全體乘火車及楚泰楚同兵輪來漢當用洋駁幫拖至武昌鰱魚套屯紮該套內原泊兵艦四艘昨二十五號下午三時又駛來頭等巡艦五艘 
（八）湘參謀之被炸陳逹勳宋繼超湖南部督府之參謀也現奉譚都督委任來鄂與黎公磋商一切重要事宜已於二十三號抵鄂二十五下午四時陳宋二君因事赴賓陽門將行至通湘門側忽有着官紗長衫二人由後面前來抛擲一彈維時陳君在後宋君在前因抛力過猛致彈擲於前三尺許叭剌一聲彈卽炸裂僅將宋君炸傷倒地陳君當反面追緝剌客時該剌客復扣手鎗陳君遂不敢前任其逃去轉視宋君時因彈裂時距人尚有三尺許故僅腿部炸傷甚重不能行動尚無致命之虞旋卽抬往醫院診治一面報告都督立派密探四人緝捕說者謂此次所殺各犯多係湘人該參謀之被炸諒係素不贊成獨立者 
（九）黎都督之戒備黎公因連日迭破最有關係重案是以爲保重身體維持治安起見特規定延客手續數事除飭令稽查處承啓處外並揭示二門口俾衆週知一無論何人入府會晤都督者須先由稽查處檢察其身旁有無禁物一檢察後由稽查引導至承啓處說明欲見都督原因如承啓認爲無見都督之必要者可當面拒見代逹其意於都督如認爲必須面見者卽由承啓帶領面見 
[衆議員議撤執法處司法權限]  
　　衆議院議員王恒昨在院中提出取銷軍政執法處佔領司法權限案略云查臨時約法第四十九條第一項規定普通司法機關之職權第二項規定特别司法機關之職權卽以註明普通司法機關之權限不得妄爲逾越約法爲一國最高之法律他項法律倘有與之抵觸之嫌欵當然不生效力乃者政府六月十一日答復本員質問略稱查軍政執法處係以兼管憲法營名又行使軍事警察及司法警察權其臨時執行司法事務卽有查照現行調度司法警察章程先行訊辦之權等語是軍政執法處因兼管憲兵之故有自行受理刑事上犯罪自首之罪有自行發給勾票之權有自行預審之權是不啻侵蝕法院權限分野之太半一則抵觸約法一則使刑法及刑事訴訟法法院編制法均無完全可守之範圍夫曰軍政執法處曰憲兵繹其名義雖不能確定爲何物然測其大概之作用總不應軼出乎監督軍人之外軍人與普通人民性格旣殊卽無使之兼轄之理倘不加體察一任行政部之便宜從事則束縛馳驟前途貽　必至不堪設想非獨個人之遭其蹂躪已也又自法理上言之司法警察於勾攝罪犯實力不足時不得不籍助於憲兵以求逹懲奸之目的然要其發動之原必不可不自司法警察出之非可使憲兵自動如現時政府當平安無事之時予軍人以受理自首案件自由發給勾票逮捕普通人民自由預審以行政機關之一小部分而蹂躙司法機關之全體也據曩者段代理總理出席報告稱軍政執法處設置於光復之初沿用至今未嘗改革夫當宣告戒嚴之頃或不得已而至以軍律治人民各國不無先例乃習焉不察遂於戒嚴之後亦通用之竟使全國人民終日立於軍法制裁之下使吾新造法治之中華民國軼出於刑事訴訟法院編制法法外而有一獨立自由之軍政執法處兼管憲兵之特權此人民之大不幸也本院爲立法機關又爲行政部之監督機關凡條例與命令之抵觸法律妨害人民者負有修改匡正救濟之責任應請行政部將軍政執法處現時適用章程內之涉及各級審判廳檢察廳所轄之權限者一切取銷劃歸法院管理不得擅自受理人民訴訟擅發傳票勾票及辦理預審等事卽有時司法警察實力不足藉助憲兵只許因警察之請求而翊助法權之行使不得自由行動而侵入司法之權限庶司法有獨立之精神武人無横行之流弊人民有可守之軌則事關立法利害匪微謹具所見惟希公决 
[報館記者與國會議員之親睦事業]  
　　報界懇親會之開會中外報界懇親會廿六日下午二時在安徽會館開會到會者百餘人會場極形嚴肅首由韓君請衆公推主席維持會場秩序經衆公推韓君爲主席全體一致鼓掌贊成韓君登台述是日開會宗旨略謂汝甲初回國時曾提議中外報界通信社事已得同志會與新聞團一致贊同今日先開一懇親會係以聯絡中外新聞記者感情應用法語演說次由日本東京日日新聞豐島君大阪朝日新聞神田君德國進士報主筆柯理爾君法文北京日報記者勒爾拜君美國新聞記者阿爾丁君英文北京日報記者和海君美國聯絡通信社代表葛克君美國芝加高日報訪員態冠斌君報界同志會代表黄遠庸君新聞團代表湯漪君相繼用中日德法英五國言語說演皆與我國外交政黨政界各方面極有關係次由饒孟任君用華語譯莫爾遜君來函極爲完美終由法文報總理提議組織中外報界聯合會經衆議定由外國新聞記者每國各舉一人與同志會新聞團主事諸公接洽籌　中外報界聯合會事宜所有超然派各報再由韓君設法聯絡一致進行時已六鐘撮影紀念而散 
議員善隣團之豫備國會議員善隣團已經進步國民共和三黨决議將其全體議員作爲發起人前韓君汝甲約請各黨重要議員三十餘人商辦起草該團章程與會者有湯君化龍王君印川王君家襄龔君煥辰谷君鋪秀易君宗夔林君森張君伯烈鄭君瞻浩鄭君江灝王君湘等均推韓君出而起草以資熟手現韓君汝甲以萬國議員平和會章程爲根據業將草章纂定以備開預備會討論矣 
[廢約禁運退還存士之倡議者]  
　　全國禁煙聯合總會及各省代表日昨上書國務院呈請迅飭外部嚴重交涉廢約禁運退還存土文云鴉片之爲害盡人而知其流毒蔓延中土不特有志者私心深恨卽外人亦無不代爲唏噓痛憾焉所惜前清政府不思力除痼疾徒戀稅征是以有一千九百十一年之續訂條約也遂使主權盡失掣肘於人今者吾國民銳意進行冀得禁烟實效而各省各界紛紛呈請卽發公文向英使轉請英政府廢約禁運退還上海積囤之印土殊不知外交部有何窒碍致遲遲未發現在英國人民見我國舉有代表赴英表白一切各界人士均受感動羣起贊同要求其政府恢復我國禁烟之主權而我若不急進此機一失流毒將伊於胡底也且日來疊接在英代表章遹駿報告英政府已允停運廢約所以未行發表者卽以我政府未有公文咨請爲藉口耳致彼都人士亦將束手加以英國印度大臣亞德鳩氏在下議院宣言四次以中國政府并不要求停運廢約吾人何必代抱杞憂云云如我政府仍尚優柔不斷勢必功敗垂成而煙害長留我國民雖甘心忍痛恐亦將騰笑於四鄰矣其如國何無已合詞泣懇卽日飭外交部速發公文向英使嚴重交涉禁運廢約退還存土以杜藉口而順輿情庶主權可以挽救煙毒可以肅清則中國幸甚人民幸甚代表等伏乞批示遵行謹呈 
[北京之研究航空事談]  
　　近日世界軍器日異月新咸視航空機關爲軍事最要之武器各國爭先研究不懈此次義土及巴爾幹戰爭此機頗著成效日來參謀陸軍兩部有鑒於此擬在北京設立航空研究所先派南京第三師交通部長鄧君奉天第二十師交通部葉君充爲委員調查航空機關嗣向法國訂購飛行機艇十六雙並將南京政府收買之飛行機艇二雙轉運北京南苑以資研究飛行術且爲修築收存飛行機艇廠所向財政部要求以撥費欵六萬元已得允諾云並聞陸軍部爲此已經聘請法國飛行專家某君以充敎習日昨上午十時總統府新華門附近忽有飛艇一雙空中盤旋約十分鐘始南行折回茲聞該艇係由定州調駐南苑之第三師五旅軍隊內所編練大總統聞其成績頗佳令該艇演試至城內以便閱看駕演者卽爲該法人云 
[浙路股東年會紀事]  
　　浙路股東第八届年會二十九日在杭州城站新建公司內舉行股東到者約四百餘人上午九時四十分鐘開會首由理事正長湯墊仙登台向股東道歉卽由臨時議長田澍霖（係審議會舉定）就席由會計理事馮暢亭報告（一）財產總目及收支存該之大略（二）社債募集辦法及現情（三）股本利息次由文書理事黄暘生報告代表結束交通部前案情形及重要函件並謂浙贛工程合同因贛督李君解職恐歸無效黄君報告畢杜亞泉君報告赴京代表公費數目復由孫福階報告函紹常玉杭泗路線進行計畫次監事顧企韓報告關於理事會及理事施行事務之報告及監事職務上之報告有股東楊君責問公司存放賬欵如潘渚購買枕木一事被倒巨萬尚未全數追回各監事理事是否不負責任由顧監事答復數語彼此牽扯他事此事並不解决辦法卽由理事會姚墓蓮審議會杜亞泉先後報告正副理事長任期解釋諮詢案大致謂正副理事長被舉後本年雖已任滿但其中間斷三年應扣至丙辰年始謂滿任衆股東全體均表同情次爲理事會及理事任事規則監事任事規則議長請股東討論股東良久無詞惟陸叔同要求查明倒帳云股東汪某云股東之意因放帳被倒理事監事不負責任頗不滿意可否於規則加入一條議長許之是時已十二點鐘遂休息十五分鐘復入席由汪君擬定條文一條大旨謂如放帳在章程範圍以外者應負賠償責任議長當交審議員審查以公司無放欵章程可以無須加入至理事監事任事規則旣無人討論又無人贊成遂宣告於閉會之後各抒所見陳遞於審議會中又由孫福階報告杭泗路建設案爲便利起見由拱起建並先建杭泗而後建常玉衆皆贊成馮暢亭報告推廣債票案計算至年底非二百萬不可惟有募債一法通過又次由議長報告修改定章及關於理事監事解職之案件請股東討論各股東以此項事件應於半月前將印刷品分送庶有頭緒現在無從討論故將此修正案暫擱下屆提出現仍照舊章辦理又由何圓仙報告蘇路之滬楓一叚現歸國有將來政府對於浙路不免援例各股東應堅定宗旨股東全體起立以表堅持商辦之宗旨次由虞洽卿建議案請公司建築山北支路如果允許則另籌欵六十萬爲建築費由陳君到會代表股東楊振驤云幹路未造完全卽造支路似無此等辦法湯蟄仙出席云現在工程師正在勘路甚爲便利如六十萬欵項籌足當可開工云提議畢選舉審議員十一人計田澍霖毛浩甄朱嘉林何敬安翁曉帆樓景輝孔然齋毛安甫楊振驤魯　生蔡新夫等當選又選留舊理事二人姚慕蓮馮暢亭二人當選新理事三人王秋蘅顧企韓鮑堯臣當選又選舉監事三人黄逸村周仲渠陸叔同當選畢遂散會 
[陳昭常出省時之吉林輿論]  
　　陳昭常在吉種種貪劣吉人頗爲反對現因免官命下改調廣東民政長深恐人民監查用欵澈究官帖分紅舞弊內容又以諸克聰以其都督身分轉移呈請檢察廳傳案審訊不敢再爲久留已於二十日由吉起身先期電致總統謂至奉交印張督後卽爲入京詎吉林省議會已致電北京國務院司法部及參衆兩院請爲飭傳歸案略謂吉林都督陳昭常曾吞吉林官銀錢號公欵除奉天特派員查募之五十三萬八千餘另不計外經由公民劉文田等告訴吉林地方檢察廳奉部令飭查數逾千萬徒以陳昭常身分是否軍人問題陸軍部與大理院主張各異曾經本會咨請參衆兩院解釋轉咨政府飭下所司今吉林都督陳昭常旣經免官由中央改任張錫鑾則是否軍人問題已無解釋之必要惟陳昭常侵吞公欵積贓累累若聽其轉徙他官不予法辦不惟今後吉林財政吏治無從整理且恐互相效尤相習成風國家之不亡又將何待本會爲全省人民代表利害切膚何能緘默應請司法部迅電吉林地方檢察廳飭傳歸案其廣東民政長一職卽由中央另行簡人以儆貪污而伸法紀吉省議會個 
地方通信 
[蘇州]  
　　市公所爭奪糞捐警察廳前曾提議抽收糞捐事爲該業所聞急邀本城六門城廂內外各糞行主在元妙觀開會公議組織一壅業公會公舉代表談錫庚等到警察廳與衛生料王科長接洽認捐常年清潔經費六百串該爲市公所總董潘若梁君所聞謂此項捐欵須歸市政範圍卽日擬用董事會名義函致警廳撥歸市有云 
探取雀巢跌傷兩命吳縣知事署裏庫里居民某甲等三人昨日在該處空屋內猱升大樹巓探取雀巢捕捉小鳥偶一不愼三人一同失足跌落當時跌斃二人其餘一人亦受重傷卽由該處地保報告警局傳集家屬領回 
[鎭江]  
　　實行違警律鎭江警察廳長龔玉灰君以鎭江地方開辦警察已有年所人民雖久處於警察範圍之中而於違警律一項尚未能人人知悉以致一般人民往往違犯警律今警政旣經改組凡百振興首宜使人民知曉警律各自遵守庶可無違警之行爲新警律尚未頒佈舊律理所應守當然發生效力爰於日昨通告並將律文擇要抄粘於後俾衆周知 
知事催徵孔亟丹徒漕忙一項光復後疊經減成徵收乃人民輸納猶極疲滯其原因以丹邑賦則向畸於重現尚未經改則鄉民頗懷觀望致上年壬子應掃數完清之忙漕迄今尚未得半殊於政費軍糈大有關碍于知事刻奉省長訓令以忙漕正稅萬難再任延緩爰於日昨傳集糧差册書當堂諭話限十日內將未完糧户包完三成勿得愆期干究 
[南昌]  
　　副總統電慰人心歐陽護軍使賀民政長省議會昨接副總統來電云此次政局變遷實非元洪意料所及兼督之命屢辭不獲在中央亦具有苦心所有全省軍事業請護軍使暫代施行其特别事務元洪仍盡協助維持之義務皓電云另再委員代拆代行等語並無其事惟聞近日外間頗有叚孫督贛曁北兵入境種種謠傳人心不免惶惑要皆揣測播弄之詞絶無根據鄂境各軍專爲鎭壓內地原與贛省無干所望貴省官吏軍民各自服從官長政令遵循秩序元洪可担任鄂軍不入贛境一步卽請貴護軍使民政長宣慰地方人民母生疑慮元洪當掬誠相見擁護公安敢布區區諸希亮察 
財政司擅送贐儀贛省議會通過財政司長魏斯炅提議致送李前督贐金八萬元嗣因審計分處未表同情且議員中有四十餘人不肯承認致將此欵遲延未滙現魏司長因李前督來電相催從速匯滬特於二十四號據省議會咨文函請民國銀行轉函上海分行就近劃洋八萬元投交李前督查收聞省會前日不承認之議員仍不肯承認匯付此欵措詞甚激預備提案詳細討論云 
[安徽]  
　　取消皖北尚武戒烟社皖北尚武戒煙總分社自開辦以來種種騷擾不堪言狀各分社多藉戒煙名義任意敲詐且有逼斃人命情事屢經各縣士紳控告現聞柏都督已通令鳳壽毫等縣 
 
 

Page 7

 
 
速將尚武戒烟總分社一律實行取消如違拿辦不貸并電令毫縣知事將袁友松着解回渦陽交保管束以示懲儆乃聞該總社社長劉學海尚佯爲不知仍呈請都督撥給經費云 
烈山煤礦公司之纒訟宿縣烈山煤礦公司各股東因經理人帳目不清纒訟經年昨又呈控到皖當奉民政長批令該縣知　一面督飭該公司各股東另行改組舉定經理妥籌辦法一面會同委員再將原經理人周召棠帳據詳細核算如有虧欠自應勒令繳出周召棠離山後所存煤炭木料有無私銷一并查明呈復核奪如再不能完結卽移送審判廳按照法律判决云 
省立貧民工藝廠開辦有期安徽省立貧民工藝廠業已組織完全刻經該廠廠長楊乃毅已將籌辦情形及開廠日期呈報到府當奉民政長批抑將該廠房屋速修完竣訂期開廠次第籌辦至關防應刻安徽省立貧民工藝廠字樣摹式具報云 
雜評二 
　　軍政執法處之預審無論軍政執法處爲軍事機關其所轄應以軍人爲限卽使不限於軍人而其權與警察機關相等亦祗有補助司法上逮捕罪犯之責而無審問罪犯之權我國刑訴法草案以預審之權授之於檢察廳論者尚嫌其與各國司法制度不合何况軍政執法處非司法之機關且非法定之機關而可以預審罪犯哉政府之行動以法律爲範圍也則母待議院之異議而亟起取消矣（我） 
全國禁烟會之陳言鴉片之害深中於人心固結而不可解今幸强鄰悔禍協力剷除於此而以廢約禁運退還存土爲前提全國禁煙會誠哉其知所先務矣 
雖然禁烟可也因禁烟而肆行騷擾如皖省之尚武戒烟社藉名敲詐此不可也禁運而退還可也因禁運而任意武晰如皖督之不候交涉遽行焚燒此尤大不可也 
是故禁烟以禁運爲急務而禁運尤以退還爲要圖竊願國務院俯納嘉言急起交涉幸勿坐失此時機也（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[高等廳指駁楊律師之抗告]  
　　宋案要犯應夔丞之辯護律師楊景斌前於五月三十日地方審判廳開始公判時不了審判長口頭決定提起抗告呈由地方檢察廳轉呈高等廳核辦去後茲經高等審判廳認爲無理由决定駁回地方檢察廳已於六月二十八日奉到令文照錄如下 
江蘇高等審判總應刑庭决定第十一號文 
抗告人應夔丞浙江人年三十九歲 
委任律師楊景斌 
右抗告人對於民國二年五月三十日上海地方審判廳之口頭决定提起抗告本廳審按法理决定如左 
主文本件抗告無理由駁回 
理由查各級審判廳試辦章程第五十八條及補訂章程第五條之規定凡不服審判廳之决定或命令者得於法定期間十日內提起抗告則非審判廳之决定或命令自不得爲抗告之理由卽係審判廳之决定或命令而非於法定期間內提起者亦不得認爲合法之抗告該抗告人對於上海審判廳五月三十日之口頭决定所爲抗告之意旨列舉審判官之未經任命高等廳之派員改組接見被告之禁止審查卷宗之留難聲請移轉管轄之决定决定抗告之駁斥等情其實質之理由如何姑不必論然上海審廳五月三十日並無以上所列舉之决定該抗告人當然不得據爲抗告之理由而五月三十日之口頭决定專就抗告人所爲廻避之聲請該抗告人不服此决定聲請抗告自應認爲合法至該抗告人有無理由實應先審查該决定之實質是否正當卽應先查核後廻避之聲請是否適法查抗告人所舉廻避理由援據試辦章程第十條第一欵第三欵及第十二條之規定兩條性質本不能相提並論况第十條第一款所規定則審判官自爲原告或被告者第三欵所規定則審判官對於承審案件現在或將來有利害關係者審判官果爲本案原告或被告或對於本案有利害之關係固不得爲本案之承審官自屬廻避之原因然張清樾並無此種情事而該抗告人所主張者以其家屬曾經告訴有案據爲理由無論張清樾於新刑律第一百四十六條之行爲卒未成立假使果有瀆職之罪亦與本案毫無關涉旣非第十條所列舉廻避之原因自不得妄行牽引爲此無理由之聲請至所據第十二條之理由卽關於嫌怨之問題然就本案條文以解釋之必審判官與訴訟人於刑事案件發生以前素有嫌怨恐其對於嫌怨人所爲之審判或有偏頗故於第十條所規定廻避之原則外設此則外之規定而該抗告人所主張者因本案手續之關係深恐審判官發生嫌怨則抗告人所顧慮者爲將來之事實並非實有嫌怨及素有嫌怨可知審判官與訴訟人旣非素有嫌怨則於辦案之手續本無偏頗之可言且與第十二條所規定之法意亦未符合該辯護律師楊景斌果曾卒業法律現又充任律師自應於法律範圍內行使職務乃爲此無理由之主張稽遲訴訟之進行殊爲不合因此諮詢同級檢察廳檢察官之意旨認爲無理由之抗告决定駁回之如主文中華民國二年六月二十五日决定審判長推事周衡推、 
事張懋績沈鴻書記官施澤臣 
[地方廳續訊宋案之手續]  
　　地方審判廳前次公判宋案時因原告代訴人金泯瀾高朔兩律師以被告未齊無開審之必要被告應桂罄之辯護人楊景斌律師亦以法官非由任命審理訴訟不能認爲有效均請停止公判提起抗告以致開審未成茲悉地方檢察長蔡季平君以此案重大未便久事懸宕現在原被律師所提出之抗告書已經高等審判總廳認爲無理由先後駁回飭令地方審檢兩廳繼續進行是審檢兩廳對於此案之公判手續均已完備惟洪述祖匿居青島膠督不允交出解滬歸案致難開審故於昨日電催司法部轉致外交部請向駐京德使交涉歸案併判並以公判萬難再延究竟能否逹到引渡目的請部詳示俾便進行蓋兩廳之意如洪述祖可以交出卽俟解滬後與應犯一併公判否則仍將應犯先行開審以免停頓云 
[盧律師要求延醫入監之無效]  
　　宋案要犯應夔丞續委辯護人盧尚同律師因應犯覊襲模範監獄久未開審現值夏令天氣炎熱恐碍衛生昨特謁見地方檢察廳長蔡季平君要求帶同西醫入監診視蔡廳長以應犯在獄並無不適且獄中自有中西醫士應犯如有疾病自能診治無另延西醫入獄看診之必要當卽婉辭拒却 
[製造局紀事四則]  
　　窩藏製造局被竊軍械之徐老頭子（卽徐鳳金）徐老二（卽徐木和）蘇老鬍子及盜竊該局槍械之工匠祭復成楊菊蘆葛復林李正七等業經製造局陳督理派員訊明發交本局巡警處暫押一面電陳陸軍部請示懲辦在案茲悉續獲之工匠王福春凌芸香王餘慶三名亦已由陳督理訊明並無干涉業於前日一併開釋所有徐鳳金等三人及佘復成等四工匠聞已奉陸軍部電令送交司法署按律擬辦 
攻擊製造局案內拘獲之嫌疑人高復林陸文蘭二名因徐企文解京後尚未訊結驟離開釋故由陳督理令飭本局巡警處張炳齋謹愼管押另有前代徐企文試放炸彈之王鴻賓迭由伊父王木匠求請開釋亦未允准至今禁錮衛隊處須候陸軍部核示發落 
製造局被匪攻擊時混成旅第一團第一營所失槍械甚多昨又由住居徽甯會館附近之鄉民在浜內撈獲前清宣統二年製造局所造之七密里九快槍一枝報由該旅偵探沈福生代繳李旅長收存 
製造局陳督理查有虹口賭棍覬覦軍人餉欵在江邊碼頭開設賭台抽頭漁利特於前日密商六十一團陳團長會同海軍李總司令及巡警衛隊前往查拿未獲並卽嚴諭兵士如再賭博定行重辦一面禁止房主不得租借賭台如違發封 
[協緝安徽謀叛軍員]  
　　上海縣知事曁軍警各機關昨奉都督省長通令云案准安徽柏都督號電內開據炮兵營長張永正電呈該營連長祁金城揑稱奉倪督辦命令潛謀變亂事洩逃匿現拿獲僞參謀前充炮營司書年豐瑞排長井漢卿革兵唐有餘及脅從兵士張國樑張玉樑並起獲僞示一案當飭軍法課提訊年豐瑞井漢卿唐有餘同供認前情不諱該犯等均係帮匪黨羽浩繁久覊囹圄殊多危險現已將年豐瑞并漢卿唐有餘依照軍法即行槍斃張國樑張玉樑定爲永遠監禁此外尚有嫌疑犯數名應俟拿獲祁金城質訊明確再行酌辦惟首犯祁金城假托名目希圖破壞現已遠颺自應緝獲盡法懲辦查該犯年約三十餘歲身長面黑頴州口音特此通電希卽飭屬協緝務獲解皖究辦等因准此合亟訓令各縣知事警察廳軍隊迅卽一體協緝務獲解究 
[武漢商民安靖]  
　　商會聯合會湖北事務所致上海總事務所電云武漢連日破獲匪黨機關按律懲辦人心靜定市面照常恐遠道訛傳特電聞祈通告湖北省事務所沁 
[華商電車之進行]  
　　南市電車軌道業已一律告成惟電車尚未裝配完備一切規則亦未訂妥爰於昨日由總理陸伯鴻君派委李棠陸仲林馬雲飛三君前赴法界電車公司參觀以資仿辦 
又聞南市電車公司已與法界電車公司大班哥耳西君商妥華法兩界之車彼此通行以便搭客惟十六舖外橋一座鋪設軌道議歸華公司承造現已由陸伯鴻君飭匠勘估計需料工銀一千五百兩之譜其建造工程必須兩月告竣至西門外自方浜橋起至斜橋一叚華界電車現在暫從緩議俟城濠電車開行之後再行商辦 
[查詢安徽中華銀行鈔票之信用]  
　　上海縣知事奉省長通令云財政司案呈准安徽民政長公函據鳳陽縣知事呈稱竊查中華銀行銀元鈔票迭奉鈞府通令各屬一律行使並示諭在案近來鳳境城鄉各市面閧傳蘇滬等處概不行使鈔票因而頓生阻滯商業大受影響推其故必一二奸商意圖抑折造謠惑衆暗中漁利知事業經根據鈞令出示曉諭城鄉各商民一律照常通用鈔票不得妄聽不根之言自生疑阻以致金融機關不能靈治但此等風傳恐不自鳳邑而起現在蘇省商貨由津浦旦夕可逹鳳陽亦恐該地不無此等謠惑商民之謬說非互爲禁止恐難去滯塞而助流通爲此備文呈報仰祈鑒核轉咨江蘇都督示諭商民照常行使俾鈔票上下流通到處無滯實爲公便等情到署據此查安徽中華銀行純係官資開辦公家負有完全之責與商辦性質逈殊自發行鈔票以來信用昭著尤賴貴省一律行使故市面愈形活潑金融藉以流通近聞有奸商妄造謠言希圖抑壓設竟不加禁止不獨皖省財政難以支柱即沿江商務亦必動搖後患何堪設想茲據前情除批示外相應函請貴民政長查照希即出示曉諭商民一體照常收用安徽中華銀行鈔票以息浮言而維財政等因准此查各省鈔票原無畛域之可分但市面之流通與否視信用爲轉移非官廳所能强制皖省中華銀行鈔票蘇省境內有無通行之處究竟信用如何合行訓令該知事即便遵照查明具復核奪母違 
[追錄通海衆商之質問書]  
　　江海關施監督因先奉財政部通令改征銀元商家已起而反對繼又奉部電令設法增進稅項更難辦到故特諄勸商民將洋碼一事勉力辦妥俾便將恢復船料加收經費二事代爲請命詳情已紀昨報茲將通海衆商反對改征銀元之質問書追錄如下江海關通如各口稅銀向章以一六合錢串民國元年十月貴前監督吳呈奉程都督核准江海常關所轄各子口暫行收稅章程第四條內載所有各子口征收稅銀在未奉部頒稅則以前每兩准暫作錢一千六百文以示體恤等語是未奉部頒稅則以前收稅章程之規定當然有效乃本年三月二十八日及四月十八日貴監督通令各分口按照財政部頒定通章每銀一兩征收大銀元一元五角并加耗銀一角五分商人以無力擔負請求通總商會函請免除在案乃貴監督悍然不顧催令各分口强制執行甚至海門分口扣留布捲强迫加耗茲聞南分口又定七月一日强制執行查商人完納常關稅一貨起運在同一地點担負兩重國稅已爲各國稅法所無各口用洋地方旣經改征銀元已久無耗銀之可言况丁漕大耗早已革除豈違法重征之常關稅更有重於丁漕耶處此商業凋敝商人實不能以汗血金錢飽爾貪囊除請求通總商會呈請工商部維持外爲此責問貴監督請將勒加耗銀理由於三日內明白答復如一味以壓制手段對付商人則行政訴訟法律具在惟貴監督察之 
[招商局股東不甘受欺]  
　　招商局股東代表李徵五等在公共公廨控告王芝軒於張園開股東大會時摀亂會場毆打會內之人等情曾於上星期四由廨將王傳案略訊情由諭王退去訂期翌日（卽星期五）上午十一時會訊以憑解决届期因原告表代與代表律師均未到堂即由被告代表徐思義律師投安譯稱原告已逾時刻不到應請堂上按照會審公堂定例將案註銷當經孫襄讞與英哲副領事照准遂判將案註銷在案詎至昨晨忽有愛理思羅禮士兩律師投廨據愛律師譯稱敝律師亦爲原告代表並據譯稱原告代表李徵五等三人均係股東係由多數股東公舉至被告王芝軒上星期四奉傳到案堂上諭期翌日上午會審詎王退去後卽央人向李代表聲明情愿服禮了事故由李代表倩羅律師至檢察處聲請展期三天以便調處檢察員以此案須由捕房派捕到堂證明當用電話知照捕房據說派捕一層可以隨時到堂是以原告届期並未到廨而王竟投案朦稱原告臨訊不到請准將案註銷此等行爲情同欺騙且王並非股東無干涉股東會議之權似此擾亂會場殊與股東利權有碍以故到堂要求再出傳單傳王到案澈究並由羅律師上堂聲明以上各情形王襄讞商之英領哲君准再出單傳訊該律師唯唯而退 
[招商局董事會推定職員]  
　　招商局董事會致北京國務總理交通部工商部電云招商局經股東常會議决援照日本郵船會社章程選舉董事九人卽在董事內公推正副會長及專務員三人常川駐局其餘各董按期到會公議多數取决茲於六月三十日董事第一次開會公推楊土琦爲正會長盛宣懷爲副會長正會長未到以前副會長兼代唐德熙爲主船科長陳猷爲營業科長施亦爵爲會計科長王存善鄭官應周晉鑣傅宗耀及查帳員顧潤章張武鏞照章遇事會議互相商榷以期切實整頓謹此報聞輪船招商局董事會公叩世 
[程都督澈查私藏炸彈案]  
　　淞滬警察廳騎巡隊隊長李華田前爲該廳穆廳長訪聞有私藏炸彈情事拘送蘇都督府訊究在案茲悉程都督以此案情節較重亟應澈究業已令飭上海地方檢察廳蔡廳長確切調查詳復核辦聞蔡廳長已委葛檢察官等四出偵查矣 
[巡緝隊暮夜受賄續誌]  
　　南市浦江水巡隊巡緝小輪巡長張振邦通同水巡馮菊成裘金奎舵工吳福根火夫替工楊阿狗等在浦江內查獲煤炭船上私藏大土六十枚受賄洋四百元容隱放逃已誌前報茲悉自被隊長張欣源查知後張已逃逸卽將馮等八人拘留解由司法科員預審得實除將火夫楊龍泉之父卽其替工楊阿狗及其叔楊永發等從寛交保外餘人連同繳出贜洋一併解送地方檢察廳訊辦 
另一訪員報告云淞滬警察廳水巡隊在浦江中查獲烟土私行賄縱一案茲悉該船上共帶烟土六十九包每包值洋十元共值洋六百九十元當夜由該隊員張振邦率同各警到船查獲私受賄洋縱之使去張受賄後祗分出少數洋元爲各警分派餘則盡入私囊該隊巡警唐少卿因分派不公自行出首報告由隊長張鑫元諭令往傳一干人證詎張隊員已聞風逃逸乃將受賄之巡警火夫舵工楊阿狗馮菊仁仇金奎吳福根唐阿三等拘解到廳禀明穆廳長着解司法科審訊楊等五人同供共分得洋七十八元科員命即備文連同唐少卿於昨日午後押送地方檢察廳分别收押候究一面函請穆廳長飭派警探查提張隊員到案澈究 
[騎巡毆辱議員之證人]  
　　縣議會議員王銓運卽王際亨在地方檢察廳控被閘北淞滬警察廳騎巡隊陳志岡及隊員段瓊等行鸳毆辱等情當經該廳迭次飭傳不到函請淞滬警廳穆廳長將陳志岡斥革連同段瓊押送到廳派員預審嗣因原告未到判陳交段帶去着於星期六投案傳王質訊在案茲悉此案已由檢察廳起訴審判廳請爲訊究並由蔡廳長查得原告王銓運尚舉出閘北商團團董董鯉庭爲證人故於昨日飭警往傳着董於七月四號投地方審判廳刑庭聽候質訊 
[强盜抗告三誌]  
　　看守水爐公所殯舍之李桂華家被盜行刧又遭砍斃當時由兵士拘獲瞿民壽李菊壽顧阿全三人由地方審判廳判决死刑鹽禁等罪瞿等不服詣高等廳上訴仍照地方廳之判决瞿等仍不甘服延請律師赴北京大理院抗告等情已兩紀前報茲悉地方檢察廳業已接奉高等廳來文着將瞿李顧三犯解往蘇垣以便轉解入京昨日蔡廳長遵卽備齊公文飭派司法巡警陸雲錦曹鈺山余濤等將瞿李顧三犯由監提出乘坐火車押解赴蘇 
[常熟探夥扭獲盜匪]  
　　盜匪張如如卽篐桶如如因糾黨夥刦常熟椿樹頭周姓家贓物逃匿公共租界前日張在福建路被該處派來偵緝之警探夥蔡錦甫遇見上前扭住詎張不服爭執適由老閘捕房包探顧阿根查見詢悉前情一併拘入捕房昨解公共公党請究即由常熟縣知事蘇君特派防衛隊警探荆潤章持文投案禀明請予提回旋經關讞員會同英領康君向張研訊明白以蔡探夥擅行拘人本應究辦姑念未諳租界定章從寛釋放張盜判交來探帶回歸案訊辦 
[鹽巡隊越界滋擾]  
　　上南川緝私正隊官張占忠近查租界李永豐鹽棧所設之鹽巡隊巡官鄭炳元不遵定章越界至白蓮涇一帶浦面强奪官鹽侵權滋擾故特具呈江蘇鹽捕統領請爲整頓昨奉王統領指令略　　　　　　　　　　　　　　　　　　　　　　　　 
謂租界鹽棧緝私似此越界滋擾殊屬非是除已令飭該巡隊速將分紥爛泥渡等處之巡船趕緊撤回約束弁兵母再妄拿生事外並已函請榷運局長諭令租界鹽棧母得再令巡隊越界滋擾如啓衝突應椎該棧及巡隊負責云云 
[續議救火會聯絡辦法]  
　　本城西南區向有之中城利濟社西城澤濟社果育堂十九二十舖保安社各救火會辦理火政歷有年所近因拆城築路城外西南一隅日漸擴張故由中城利濟社發起於前星期日邀集西南區各救火會在大白栅七舖義務小學堂（卽前東華道院）集議聯絡辦法昨日下午二時復由該社等在也是園開會到會者約有六十餘人先議擴張救火事宜並選舉會董幹事員惟因各種手續未經預備祇推定臨時幹事員沈韻笙禇慶雲馬泳清葉驤雲諸君從事進行俟擇定建築總事務所地點呈請縣知事指撥並擬集捐添設分區事務所購辦火龍等具蒞會者莫不贊成及至散會已鐘鳴五下矣 
[查獲男女煙犯]  
　　禁烟局調查員查得塌水橋地方沈雲衢之母沈李氏又小東門內康家弄羽士康炳松康咸林又太平弄內之朱徐氏均在家私食洋煙分别查獲抄出烟具另又查獲烟犯沈桂林韓進行田炳清方錫根等解回局中禀奉嚴局長諭送地方檢察廳訊明科罰 
[洋商銀行理賬]  
　　今日爲旅滬西商各銀行夏季理賬之期駐滬各國領事均須到場參觀不暇蒞廨陪審故昨由輪應陪審之美副領事强君照會公共公廨關讞員飭知駐廨檢察處轉飭捕房停解瑣案一天 
[通俗宣講支社開會記]  
北山西路德安里通俗宣講支社於前日（二十九日）假座新閘路和樂里新民小學校開第九次宣講會午後二時開會首由郁君從周宣布開會宗旨繼由杜君繼甫演說共和時代之兒童須人人求學千萬不可廢棄繼由周君少葵演說夏日衛生上之必要繼由梅君竹廬演說歐美各國之强盛全恃敎育之發逹吾國宜急起直追以逹普及之目的殿由顧君旭侯演說吾國人之公德心最爲薄弱致被外人輕視嗣後宜各勉爲高尚之人格兼唱國恥歌至此來賓愈多幾難容足顧君遂退下休憇片刻旋復演說上海租界成立之詳情講畢由朱君炳堯分贈共和要旨白話之印刷品中間並由徐惠施朱稼甫兩君率領該校生徒奏琴唱歌以娛來賓是日到會人數共有三百餘人迨搖鈴散會已鐘鳴六下矣 
[浦東青年體育團開便記]  
　　浦東六家嘴青年體育團前日開週年紀念會並選舉職員男女來賓約二百餘人首由卞君軼今報告開會宗旨次由汪君薇舟演說繼開選舉會推定會長卡軼今副會長汪薇舟團董曹境楊唐蓮生邵晉卿祝堯臣錢也三沈杏苑范錦霖張慕蓮名譽會長周仰山潘作臣司令孫德齡評議長朱大文幹事員高吉生書記員汪墨溪參議員許駿發調查員潘靜瀾會計員吳長林舉畢散會時已鐘鳴六下矣 
[關於質舖失愼之文告]  
　　上海縣吳知事昨日發出第九十九號布告云案據周越呈稱竊於前清光緒十一年在縣治南區小普陀院地方購屋開設合順質舖歷二十九年相安無事光復後生意清淡減少人手且貼火食於鎰泰典早晚由飯司運送從不在舖內炊爨架本僅一萬七千三百零八元八角七分因爲數不鉅未保火險亦不通用莊銀禍於本月二十四日夜十點鐘時分在樓上起火當由舖內諸人喊救無奈前後延燒雖經各水龍灌救勢已無及業經巡警將管包丁鳳儀櫃夥黄連生送交檢察廳訊明起火情由辦理外爲此呈求恩准先行布告俾釋羣疑而免滋事至被燬之金銀首飾衣服銅錫物件收拾餘燼清理明白後再行抄呈細號請示照章分成拆賠等情到署據此查合順質舖於本月二十四夜樓上起火延燒房屋施救無及旣將管包櫃夥人等指交巡警轉送檢察廳收管俟將起火情形查訊明確解決辦法批示外合先佈告爲此布告當户人等一體知悉不得滋擾特此布告 
校正○昨報載江蘇省敎育會選舉幹事姓名稍有錯誤茲照該會送來名單重錄於下學校敎育部賈豐臻沈頤趙銓年楊錦森社會敎育部陸基王引才伍逹吳家駒調查部黄炎培莊俞仇埰趙鉦鐸庶務部書記 
沈恩孚蔣炳章（駐會）會計吳本善夏曰璈 
[城內]  
　　地方審判廳民庭批○（陳瞿氏呈訴給價歸併批）狀悉查此案卷宗及當事人所呈單據業經本廳發交南市第一初級審判廳照制執行所請給價歸併一節應逕赴該執行官廳呈請可也（干湘春辯訴周姚氏借飾批）周姚氏訴爾子伯駧騙借飾物各節爾子旣能自已到庭與原告答辯則爾自無出庭之必要仰卽遵照可也（潘玉誠呈訴阻撓封產批）狀悉案經函送第四初級廳查照執行據訴阻撓情形着逕向該初級廳就近聲明以便實施所請自母庸議（沈泉源呈訴遵批義塟批）訴悉查以後之安塟費用不可與以前之喪事費用混而爲一仰即據實呈明再行核奪可也 
地方檢察廳批○（應蕭氏請提應福順到案懲押批）狀悉夫婦關係本屬對等爾訴爾夫無端虐待如果確有其事候移提到案定當嚴懲爾母誘良爲娼罪大惡極妄請保釋應母庸議（陳伯安爲孫阿陶逃匿無蹤請求鑒核批）狀悉孫阿陶旣經逃匿其吸食鴉片毫無疑義着該地保訪查該犯下落隨時報告以憑拘案訊奪 
 
 

Page 11

 
 
[南市]  
　　減價拍賣○上海第一初級審判廳公告云案照本廳定期六月二十號拍賣陳阿毛小南門外青龍橋浜南形字第廿六七號樓房兩幢披屋兩問連屋基地約一分三厘當因無人投標未得售主茲特將該屋地價額減去十成之一爲六百十九元二角定期於七月二號上午十時至十二時在本廳投標凡欲買此不動產者仰即加蓋殷實店戳開明住址如期前來投標可也如欲領看可向本廳承發吏朱光漢接洽特此公告 
偵探調差○第一區警察分署偵探汪銓近由淞滬警察廳長調往閘北總廳司法科充當偵探所遺該分署偵探一役改派第一區警察署偵探吳福榮前往接替 
誘拐婦女○住居洞庭山碼頭之酒行司嚴小如因其妻王氏被前次同居之煤炭掮客王寳蓮誘拐無蹤向論不認扭至第一警察署飭送第一初級檢察廳預審擬究 
[閘北]  
　　老嫗溺斃○老婦戴許氏年六十七歲在美界麥倫書院後錢長林家帮傭前日上午至三區第三分署轄境胡家木橋小浜內洶米失足溺斃由崗巡歸報倪署員立飭地保傳到死者之子戴金發具結收殮 
僅留廿名○潘月樵所帶之鐵路衛隊奉命遣散由穆警廳長函請選留二百名改編警察已記前報茲悉僅在該隊內選留十字軍二十名已編入警衛隊矣 
凌虐姪女○昨有十二歲女子侯杏英在新閘橋迷路由崗警送入四區警署經張署長訊問一過據該女供上海人住居梅園地方父母均已故世因嬸母侯歸氏時常將伊凌虐是以私逃出外諭候傳到侯歸氏再核 
冐探敲詐○顧烜育昨扭張根生至四區警署控稱家住南市高昌廟前日因身帶煙土百餘兩行經公益里相近忽被素識之張根生糾同流氓多人冐充租界包探將土奪去並被詐去洋七十元請爲究追張署長判將兩造併解警廳司法科核辦 
[公共租界]  
　　盜匪歸案○匪人榮文逹於六月十八號夜間糾黨在無錫榮巷地方夥刧榮季藩家值洋六百元之衣飾逃滬茲經榮妻榮蔣氏控奉該處檢察廳派探持文投請公廨轉飭捕房派探將榮與同黨榮士興一併拘獲昨解公堂經中西官預審明白判榮文逹交來探帶回歸案訊辦榮士興無干省釋 
證據不足○住居梅白克路五百卅七號屋內之蔡炳嵩又名蔡和芝（卽著名翻戲蔡西園）控夏小亭何益三冐充包探嚇詐洋一百九十元昨由捕房解廨訊究原告投訴前情訊之夏等供不承認並據見證吳立尊投稱夏等均是用人囑向蔡姓索欠並非串詐乞鑒中西官會商之下以原告證據不足遂判將案註銷雉妓揑控○天津路德仁里三十九號雉妓王月羣控姘夫周錦生擅搬衣物等情周已拘押捕房昨解公堂請訊原告偕證林金實等投訴前情訊之周供家住西門王月羣係是髮妻實係私逃出外賣娼可倩原媒到堂質証中西官以原告所控不實且周住居華界判將兩造移送地方檢察廳訊辦 
鄉女受屈○鄉民胡惠發之女田玉自幼許與金姓家爲養媳近被未婚夫之弟金貞觀誘拐來滬押娼因女不愿逃出在途徘徊由捕查見送經公堂中西官訊明判留濟良所候核在案茲爲女父得悉於昨日投廨求請給領旋由濟良所將女解案經中西官訊知女之未婚夫已另行婚配遂判女交其父具結領回 
包探獲賊○過犯范生桂沈阿生張阿桂徐金甫與李阿林串竊新閘張林全家衣物由探查獲昨解公堂經中西官訊供屬寳判范押西牢一年沈張徐三人各押半年期滿均逐出租界李押三月 
混用僞洋○北四川路小烟紙店主吳連生控許品官混用鉛質小洋昨由捕房將許拘解公堂訊明判許押三月僞小洋銷燬復訊騙案○綢客王龍海控汪樹生騙取值洋二百十八元之綢縐由廨訊問據汪聲稱係原告將貨交與伊弟汪裕生帶往鄉間代銷判押候限交伊弟到堂訊核在案昨日復由捕房解訊汪仍堅執前言並由伊母到堂代求並愿變產賠償中西官會商之下判汪仍還押再限七天交其弟到案再核 
毫無廉恥○董利光前因失業已久一貧如洗將妻方氏賣與西華得路鞋店主姚某爲室所得身價現已用盡昨日双向姚處借貸不遂致起衝突扭控捕房經捕頭詢明一併斥釋 
洋理兇狠○包榮根昨投捕房報稱在百老匯路某洋人家爲侍者前日同索工資無着反被洋東兇毆請爲查辦捕頭命赴該管領事署控告 
同居失和○住居北四川路仁智里之才李炳輝昨報捕房云被同居嚴卿記無端毆傷請爲究辦捕頭准之 
華捕毆人○醉漢吳立光前晚行經百老匯路被七百六十七號華捕毆打昨吳報告捕房捕頭以該華捕業已屢次毆人候禀卜總巡再行核辦 
稅司回國○本埠海關稅務司墨賢理君前晚乘日本郵船往大連灣換搭西伯亞火車回國 
[法租界]  
　　勉力料理○福昇洋貨號主沈玉蘭上年被祝張氏等控告虧欠存欵並用僞要銀四千兩欺騙等情經公堂判押三月期滿後又有樓善和樓善珍某氏等三户控沈不還存欵奉判交保限理在案昨日樓善和投稱除收尙欠銀一千四百六十兩樓善珍稱尚欠洋一千五百七十元某氏稱尚欠洋一千四百元均置之不理續求嚴追訊之沈交銀七百兩禀稱尚少洋四千餘元一時難措今將田單一張暫時作抵再行陸續料理聶讞員判銀及田單暫存捕房所少洋銀着交原保限七天交清 
保人吃緊○土行主戚鳳樓上年投廨控稱志大烟膏店主蔡志鈞前來交易雲土迨將貨送至該店後蔡言向錢莊支銀交付旋卽逃去後經公堂着將該店拍賣作抵外尚少銀三千兩有餘交保不理現戚又求追飭傳不到故將保人煤炭店主諸寶源傳案訊追諸供蔡出門措資約出月初旬可以回早求恩寛限交人判交保限七天交蔡到案如違惟諸是問 
原告放棄○榮華棧主程海峯控棧夥劉金山進棧時先借洋一百三十元立有憑據向索不還求請訊追曾經公堂提訊劉供商人在别處爲夥程强邀商人到伊棧中爲夥自願先給洋銀與借欵不同難以交還判令管押在案昨又提訊程不投案中西官以原告兩次不到即將被告開釋完案 
糾黨攫物○周顧氏行經城河浜被王阿二糾黨邱仁夫搶去金壓髮一支報捕拘獲解廨求究王供認迭次搶物不諱邱供同搶是實判王押一年邱押九個月期滿一併逐出租界 
雜評三（我） 
　　湖南省敎育會之公函敎育會依據部令純然一研究敎育事業之目的團體無干預敎育行政之權旣非官署又非公法人何必好用官文書且居然以官文書投遞報館也我爲湖南省敎育會不解 
 
 

Page 12

 
 
   
 
 

Page 13

 
 
自由談 
游戲文章 
[中國偉人覆外國寡婦書] [  槁木子]  
　　酒闌東閣剛成連理之歡雁至南方又展廻文之字冩恨則芳心脈脈言情則綺思綿綿追昔撫今感慨繫之矣僕雖薄倖亦何敢學太上之忘自别到今心坎上無日不横躺着我那西洋人兒也徒以利權攸關不能不兼愛國貨憐新棄舊誠非本心區區苦衷尚希諒鑒且僕年近花甲精力已衰雖剃去鬍鬚猶是縐紋滿臉桑榆暮景爲歡幾何在女士得馬塞翁原非幸福在愛卿琵琶别抱亦廳自由聊覆數行解卿妬意西風狂蕩善護蠻腰不贅 
[中國偉人答外國寡婦書] [  鈍民]  
　　頃讀芳函責備甚至欲以沈淵赴海之辭來相恫嚇是豈能動僕乎哉當去歲相遇於六國飯店之時僕雖有援琴之挑卿却無投梭之拒故敢放開色膽潛攜翠袂於幽隅私入香巢密啓錦衾於夤夜朝朝暮暮原爲露水之姻緣我我卿卿究非正式之配偶况乎人貴自由法亦所許物莫兩大卿豈不知與其滯雨拖雲孰若一刀兩段此實僕之苦心而卿所當原諒者也如因獨居寡偶南國尚有才人設眞願託終身西邦豈無快壻僕聞君子絶交不出惡言從此天各一方何有三秋之感人各有志勿深片面之思書不盡言統希鑒察 
（按兩稿同時投到因並錄之） 
劇談 
[紀二十八夜之新新舞臺] [  玄郎]  
　　四泗洲城中本排小福安飾悟空並未登檯以小活猴代之該伶觔斗工夫平平惟要棍嫻熟緊練如宜僚之弄丸飛舞空中節節靈緊但見棍影憧憧殊有水滴不入之妙且歷時有十分鐘之久精采頗好四武旦中新添一小青鳳係由上手中新改者觔斗尚可 
頭本九美緣情節甚簡單祇演胡必松大閙妓院獨打衆惡少似一齣劇烈之打工戲赤膊鏖戰再接再厲以眞傢伙大殺大砍打得衆惡少落花流水甚形熱閙出彩有四場俱以朴力砍入肩窩鼻樑背脊腹部寺處腹部一場先匿入桌中紥縛假刀必松在外搜尋良久然後用手中眞刀直剌桌下卽拽之而出緊快絶倫血肉淋漓情狀逼眞精采卓絶與第一台泥馬渡康王中同一做法情節與大舞台稍異趙君玉飾胡必松勝於應寶蓮多多 
二本雙珠球中呆用陳永奎飾超凡李琴仙飾王貞卿身分甚合子和男裝出場扮相頗好舉止瀟洒口白清亮宛然一文弱書生惟頭本不裝　二本忽有剪脚指甲爲店役窺破假裝此一大破綻夢中相見一場唱工尚嫌太少趙君玉飾朱球止有幾句白口唱工甚少戲甚輕鬆麒麟童飾張巡按文憲工架得體怒罵超凡一場翻兩個搶臂勇猛迅捷又丢鬚旋轉跟蹌檯上賣力頗足孟鴻羣飾曹龍粗襲獷悍尚徵合式大閙延慶寺一聲炮響官兵長驅而入如海上奔濤洶湧而至燈球火把照耀通紅趙月來飾嚴總兵在火光中奮勇殺入如生龍活虎天矯精悍當者披靡此段有類連營寨做法戲情緊湊熱閙令人眉飛色舞精神一壯 
小說 
寫情小說 
[黄金祟（五）] [  天虛我生]  
明年已丑遷予輩讀書處於南書廳廳極軒廠而幽雅有亭有臺惟獨無池予家食口多飲水時虞缺乏故於各廳事多設容水之器此間尤多繞廊曲曲排比皆是予兄弟姊妹各踞一器以蓄文魚魚之大小視各人之年齡而有差非有法定也蓋年齡長者其儲蓄之金錢較多量入爲出故力足投稿者棲梧 
棲於亥秋西湖母居角以名人今傷人 
梧辛之舍子奉避海不姓示亦之心也 
自笑今吾卽故吾十年蹤迹寄西湖他時重泛三潭月還問青山識我無 
一别西湖已二年料難我輩謁前賢靈山應有滄桑感大道無人識冷泉癸丑仲夏棲梧補題 
以致其所愛之物他人弗能致者不無艶羡羡之深者則生盜心時而此器之魚忽入仙器他器入魚又忽不知所之於是口舌之爭無日不有爭之弗已乃有鬩而鬭者敗者哭勝者亦哭各愬於其所生而氣惱及於長者長者憤盡棄所有之魚無大小貴賤悉入井中懦者面井而哭黠而豪者則倩僕婢從并取之幾墜於井長者無以處乃命塡井井遂廢焉由是以往予家中漸生秦越之見而互存楚漢之心夫區區兒戲事乃以財力不均之故至於鬩牆至於毁井小兒手中之黄金乃亦爲我家庭之祟可慨矣 
予家庭中之主政者爲予季父季父善於會計當吾父在日已定月例略如政界預算之法除膳食共　饌役由公家給資外老輩按人月支二十金已婚之兒媳月各十金小兒女月各五金人嘗患不足而吾母恒有餘春秋旣高愛小兒女尤甚寵惜姊妹過於我兄弟職是之故莫不拱之如北辰園林當春時弄絲竹臺榭逢秋備陳瓜果凡足以愉悅此老人者老人亦不惜可貴之光陰與金錢相助爲理入吾家者雖寂滅如道姑慘戚如嫠婦亦必改爲笑容呈其喜色此非境地之足以移人也誠以吾母博愛而好施人但見此老人欣欣然者所求無弗應是故老人雖欲弗歡亦弗可得究之此老人之歲入金初不加多而何以寛裕若此蓋他人皆慳慳然以儲蓄爲事吾母則自知桑榆暮景曾幾何時兒孫托祖宗之蔭要不至於缺衣欠食嘗語人曰人生處境知足長樂婦人女子往往抱金錢而死畢生辛苦爲兒孫作馬牛徒令兒孫坐擁膏梁不知稼穡之艱難天下惟得之易者視之輕揮霍浪蕩夫豈生性使然黄金爲之崇耳吾惟恐爲後世子孫憂故吾寗爲子孫植福田不寗爲子孫積孽錢也說者謂斯言不可　天下法予謂兒孫自有兒孫福古諺有之矣逹觀如吾母其享永年良有以也若予庶母則鬱鬱半生處同一之境而苦樂乃判若天壤矣（二） 
時事短篇 
[股東會] [  贅虜]  
　　奴隸奴隸之奴隸奴隸奴隸奴之奴隸 
某星期日上海某花園中某公司開股東大會 
會場之布置如演說臺議長席董事席股東席速記席新聞記者席之類應有盡有與尋常公司開股東會辦法相同惟場中有西洋巡捕印度巡捕多名警服森然踱來踱去威風凛凛如待捉人儼若公堂之上將開審要犯特設此嚴重之防範此則出乎尋常令人驚異而莫名其有何妙用者 
午飯之餘鐘鳴一下所謂董事股東者紛紛而至有坐汽車者有坐馬車者有坐人力車者有用天生脚踏車者有一人自來者有數人同來者有十餘人聯伴而來者有結羣數十人之多蹌蹁跳躍如一隊無統領官之散兵蜂擁而至者 
甲問乙曰汝股東耶之曰否我並非股東乃某先生今日請我吃大菜以入場劵交我囑我爲代表我已吃過彼之大菜故不能不來汝旣問我汝必眞股東矣甲曰否我亦非股東乃某先生日前親到我處囑我爲代表以入場劵交我請我今日必到并云散會之後即請我到某舞臺看戲去我因情有難却且亦頗貪戲看故亦不能不來 
丁問丙曰今日君之主張若何丙曰我毫無主張我祗知遵某先生之囑看彼舉手贊成時我亦舉手贊成之彼大呼反對時我亦大呼反對之此外我不知也君豈另有主張耶丙　我之辦法亦與君一樣但君視某先生之可否爲可否我則須視某先生之可否爲可否此與君稍異者總之我輩受人之託而來均不能不如此好在公司之得失利害與我輩毫無關涉耳 
是日所到之股東有千餘人之多而聽其所議論則大都如此各股東正在彼此互詢相對譁笑間忽聞鈴聲琅琅宣告開會遂皆擁入會場爭先恐後各據坐位不消一刻演說臺前數百條板櫈條條均已裝滿誠一時盛會也 
此時演說臺上有一傴背花斷鬚老頭子向衆股東行一鞠躬禮便指手畫脚演說起來因人聲嘈雜其所說是何言語聽之殊不清曉大約此老頭子卽是主席人向各股東報告議案也惟（某君之意見書諸君以爲何如）一句其聲甚高此老頭子（何如請公决）五字尚未出口臺下各股東便如感觸電氣有高舉其手者有全身起立者有大呼反對者有立在板櫈之上高叫贊成者有雙足狂跳連呼不承認者有學參議院議員成法哼哼哈哈者千聲萬狀不能盡述如此者忽起忽落約三數次據云各問題均已解决矣 
俄有一人在臺上大呼曰請各股東投票選舉董事及查帳員此語之聲浪浦畢卽見臺下各股東手中各執選舉票鉛筆塡寫被選人姓名有一寫卽成者有自言自語刻某先生敎我舉某君其姓名忽然忘却如今如何寫法是好者有在衣袋中摸出名片照此名片中字一筆一畫依樣描葫蘆者有一人執票多張狂寫不休寫得鉛筆窸窣有聲者有告其旁坐之股東謂我舉某君某君已寫好多票請君照式再寫幾票者如此者擾擾攘攘可一鐘許時 
當此之時股東席中忽有一人跳上演說臺口　常州土音大聲疾呼曰諸君請聽卽詳述某君之歴史謂其賣路如何賣礦如何種種臭惡行爲罄筐倒篋盡情宣布出來末且斷定之曰此之謂奴隸又直呼某君之姓名謂其豪門走狗吮　呧痔不知羞恥種種臭歷史又盡情發表出來末復斷定之曰此之謂奴隸之奴隷 
奴隸奴隸之奴隸此常州老正駡得淋漓痛快之時彼所謂奴隸之奴隸者適立其後只見怪眼圓睜花鬚倒豎與刻間做主席時面目大不相同怒從心頭起惡向膽邊生捲起大袖子馬褂磨拳擦掌正要發作早有一精神　爍鬍鬚雪白之老伯伯爲其代抱不平趕到常州老面前雙睛怒突大聲叱喝禁阻此常州老繼續發言於是抵抗聲對駡聲旁人調和聲衆人喝打聲紛然並起一個議事廳霎時之間竟變成了大舞臺演惡虎村亦可謂一揚怪劇也 
文字因緣 
[紀游詩三十首（續）] [  雙璧]  
　　到煙台九佳 
碧水連天天氣佳芝罘嵐影浩無涯蜃樓海市依稀見醉眼矇隴試凈揩 
到塘沽十灰 
行到塘沽憶刦灰義和拳釁自誰開京津莫問咽喉處堅壨而今已盡摧 
到天津十一眞 
紫竹林邊風景新樓臺金碧異邦人傷心一過天津府瓦礫成堆滿積塵（未完） 
 
 

Page 14

 
 
   
 
