# 1913 - 247 - 4914565

 

Page 1

 
 
通信 
[論共和憲法三大模範及其行政立法兩權之消長（七）（游歐客）]  
　　在各州中議會以行政長官之有不裁可及停止發表之權也有時設法防阻俾其不得行使如於法案之中參入財政問題或於預算通過之時綴以條件則行政長官往往爲其牽掣然有數州憲法註定不許議會以財政問題參入法案或於預算通過之時綴以條件蓋恐議會用此與行政長官爲難也更有數州憲法註定行政長官可以節取法案中之同意者而裁可之其不同意之處可以停止發表則其與行政長官之權更爲强固此實改革之第三步現時各州憲法議會己無選任官吏之權所有行政各職僅有民間公舉或行政長官任命之兩途各州憲法均以大赦權與行政長官其尚未認可者僅恭克底俱特一州而行政長官有爲執行法律或依法律之委任制定命令之權及以不違反法案之本意而補充其未備之權均爲各州憲法承認並有在議會發表其政見書之權有召集議會宣告開會及休會之權有召集特别議會之權此實改革之第四步蓋己盡去其爲立法權隸屬者進而與之對峙不爲被動而爲主動其前後變遷之迹固昭然易見者也 
　　乙立法權漸限制 
　　更有進者各州憲法不僅於此面增加行政權之勢力且同時於彼面減削立法權之勢力何以證之有二十五州最後之憲法均僅許議會兩年集會一次並不每年召集其他十餘州中亦均限制議會開會時日不許過長有限定開會期間不得過若干日者有限定議員薪俸在會期中應爲若干然其總數不得過若干者由前之法議會過限不能再集由後之法議會雖可再集然議員己無薪俸亦多不再到會在各州中會期至短者不過四十日即至長者亦不過九十日於憲法上雖可特别集會然不能過十五日或二十日且在此特别集會期中所議問題有一定之範圍僅能議日程上所列者不得旁及他事此節大堪注意美之各州因受立法權專制之害故特限制集會時日不許過長與歐之重立法權者如法葡瑞典等國限制集會時日不許過少適成反對不亦大可異乎不特此也爲防立法權之武斷特别限制票决之數每以全數幾分之幾計算不以到會者幾分之幾計算有時須得全體多數三分之二始能通過或旣得多數通過須於三日之後再爲投票以視衆意有否更變且提出議案之前須先公布後再票决始能成立更有一種議案須令有利害關係之議員取消其可决權又限制議院提議之範圍如不許議定關於某事及某種行爲之律在南達哥特州其限制之種類多至四十五項在華盛頓州則多至八十項而北達哥特州則多至九十項此皆人民對於行政權之信用較立法權爲優之明證也歐州不信任行政權恰與美人不信任立法權互相映證一則受行政專制之毒一則受立法專制之毒故其憲法皆有所偏而其利害亦適相等美之立法機關叢弊積慝賄峈公行大爲人民鄙視而行政機關反多廉明剛正之士是又一大原因歟（未完） 
要件 
[螟蟲驅除預防法說明書（續）]  
（八）稻草處分 
一二化螟虫亦有在稻草中度年者若堆積時則至壓春四五月化蛾飛出倘取以作薪則防範之手續可省至春四五月時尚未燒盡或堆作别用者則稻草之周圍宜以草蓆圍之不使通風或貯於屋内窖中則雖化蛾亦不能出外爲害 
一螟害多之稻草宜用廐肥任馬牛踐蹈再作堆肥所謂一舉兩得之法 
　　一多螟害之稻草不宜以之包裹他物以絶傳播 
　　乙豫防方法 
　　（一）改良苗用之利苗田宜作短栅形便於捕卵長約一丈餘闊三尺五寸苗田周圍宜稀種多施人糞尿苗繁茂以誘蛾於此產卯易於捕採 
　　（二）勤除雜草雜草如禾本科之茅蘆葦等每爲害虫潛伏之所田邊之雜草尤甚宜勤芟之 
（三）選擇稻種稻種宜選生育强健者桿細硬而葉狹者是也（四）鹽水選稻以食鹽一斤和水三斤而以比重計測定之取其沉下之種洗耀之供播種之用以養成健全之苗則害亦減 
（五肥料）窒素肥料如人糞尿緑肥油粕等不可多用蓋此種肥料反使稻作陷於軟弱螟虫易於侵入並忌於拔苗前施肥以免移植後多枯葉 
 
 
 

Page 2

 
 
時評 
[包圍之南京（無名）]  
　　吳淞投降尚恃江隂也今兵艦己在江隂之上游矣是江隂亦忠政府天保城者南京之保障也今聞南京城外己無寗軍是天保城亦爲北軍所得是則南京以外己無後援而南京城外亦無形勢寗軍所守者祗一南京城而己 
　　南京之上游可望應援者惟一蕪湖而蕪湖又在包圍之中自顧不暇奚暇援南京假使蕪湖之軍再敗更無一可望者矣 
其外若李烈鈞己入内地無法来南京矣湘省己取消獨立更無来援南京之望重慶之軍旣敗且又途逺莫濟然則今日之南京無論以全國言以一地言均在包圍之中也 
[命令]  
　　八月二十一日臨時大總統命令前漢粤川鐵路督辦岑春煊辭職赴滬養疴六月間忽有異圖電致廣西都督陸榮廷護軍副使龍濟光囑令脅合湘粤贛各省反抗中央圖謀不軌居心叵測陸榮廷龍濟光素明大義均　詞拒絶且勸其母再執迷詎岑春煊屢申謬說信使往来陸榮廷龍濟光始終嚴拒本大總統以岑春煊久負虚望或由暴徒挾持諒非本意是以未經宣布俾可轉圜乃黄興陳其美及優伶潘月樵等倡亂寗滬竟有委岑春煊爲大元帥之事方謂岑春煊上年来書自請練兵兩鎭以討不庭而忽與亂黨結合反覆無常深堪詫異嗣聞其乘輪赴港登報聲明不復與聞政治本大總統隱惡揚善原欲始終成全但使悔悟自新何必窮追旣往不料其又由廣東電致龍濟光夏文炳等嗾其出兵助逆破壞民國荒謬糊塗變詐百出其傾覆大局視黄興等有何區别若不揭其罪狀何以别黑白而明是非岑春煊著交沿邊各都督民政長一體拿辦此令 
　　任命周自齊署中國銀行總裁湯叡署中國銀行副總裁此令 
　　任命史履晉署直隸内務司長高淩霨署直隸財政司長梁建章署直隸實業司長此令領叅謀總長事黎元洪呈請任命尹同愈爲上海鎭守使署參謀長應照准此令 
領參謀總長事黎元洪呈請任命姜登選爲貴州陸軍第一師參謀長應照准元令 
　　領參謀總長事黎元洪呈請任命陳荆玉爲黑龍江都督府參謀應照准此令 
　　陸軍總長段祺瑞呈請任命吳士傑爲黑龍江混成旅騎兵團團長應照准此令 
護理福建民政長江畬經呈稱假期己滿病尚未痊請予開去護任並免内務司長本官等語應照准此令 
　　代理國務總理段祺瑞呈據河南民政長張鳳臺轉呈河南省誠警察廳長嚴覲光呈請任命李鴻鈞李元愷龍敏修李振麟劉錫珍爲署長應照准此令 
　　代理國務總理段祺瑞呈稱據新疆都督兼署民政長楊增新呈請任命李樹榮爲鎭西縣知事應照准此令 
[警信]  
　　南京訪函近廿四小時内大局仍無變動北軍現仍佔守紫金山及幕府山砲台並在浦口駐有精强之砲隊江北及江南東西兩端一帶皆歸控制浦口及紫金山周圍之平原北軍兵力甚厚寧軍則佔守全城内有砲台兩座一爲獅子山一爲富貴山並南門外之雨花台上星期之戰事均在紫金山上下幕府山下朝陽門太平門及由獅子山與浦口之砲隊互相轟擊紫金山向稱南京鎖鑰屢失屢得今卒入北軍之手全城周圍及下關一帶己無寕軍蹤跡惟北軍屢圖撲城均未得利幕府山砲台雖謂己爲北軍所得並未竭力與戰北軍何以不能攻克寕城殊爲可異城外東南兩方面之兵力或不若豫料之厚　信此兩處之北軍僅有野戰砲兩尊江北之軍聞共有一萬九千人然　大江所阻獅子山砲台所制不能直趨渡江張勳大隊似尚未抵惟此間醫院己有張勳受傷之兵二人現意戰事之遲遲進行蓋欲會同各軍大舉進攻城中内訌滋起紛亂特甚而寕軍處此絶境仍能勇氣倍增抵死禦敵其剛强殊足令人欽佩也 
（特約路透） 
　　南京訪函寧軍己設立海軍處且張貼告示上有討袁軍臨時海軍處監督蔡字樣此項示文連日江寗城中屢有所見不足爲異 
（特約路透） 
　　南京電二十一夜東南門及東門一帶均見大戰柏文蔚仍駐城内 
（譯文匯報） 
　　蕪湖快信大通近日泊有大小軍艦八艘日内俟陸軍到通即當會攻蕪湖第一旅旅長顧琢塘己派大隊兵士由青陽赴南陵防堵蕪軍竄入内地 
　　蕪湖快信廬州反正後軍隊悉由季光恩旅長接收 
　　蕪湖快信前日派夏永倫帶隊開赴蕪湖對江裕溪口駐紮防堵蕪軍北竄 
　　蕪湖快信龔振鵬向駐蕪英領事要求商輪過荻港三山瀂港三要塞時停輪檢驗英領未准其請而止 
　　蕪湖快信蕪湖紅十字會現正組織醫隊一切悉由弋矹醫院鮑醫長及鍾壽芝歐陽時雍趙翰卿等醫士担任願充女看護者甚爲踴躍一俟就緒即可出發 
　　蕪湖快信蕪湖現正仇視共和黨聞該黨員恐被逼捐誣害業己相繼避滬 
[特約路透電]  
　　北京電袁總統命令據叚芝貴電稱李純等於八月十八日克復南昌擊敗贛兵萬名奪獲砲船七隻来福槍五千枝野戰砲數尊殺兵七百名當地商民己歡迎官軍入境云云並奬賞有功各員 
　　北京電熊希齡己於八月二十日抵京擬於二十五日履任 
　　北京電聞福建己解洋五十萬圓吉林四十萬圓黑龍江三十萬圓與中央政府作平亂經費 
　　北京電巴爾幹戰事發生之始伊犂中國回民曾派代表赴土適於寇克基里斯大戰時行抵後復回伊犁該處回民現悉土國己恢復亞得里洛堡爾城嘗大宴慶視聞赴土之回民代表現己来京願充軍事顧問因嘗親見巴爾幹之戰事也 
　　香港電葡萄牙巡洋艦亞達買斯脫號於欲赴滬取道回國之晚復發見疫症一起故重被拘留以清疫氣 
[譯電]  
　　北京電何海鳴致書德國代理領事謂德國某兵艦曾於本月二十一日開炮轟擊獅子山砲臺請令德國各兵艦以後勿再出此種舉動否則彼將設法對付代理德領事答稱彼曾調查此事全屬子虚並嚴詞詰責何海鳴損毁名譽　 
　　吳淞電昨有北兵兩隊由吳淞砲台乘火車向上海出發一隊約有百人由軍官四員率領現駐新閘某處尚有一隊人數相等駐紥江灣現有北兵五百人追擊由嘉定退往太倉之南兵吳淞炮台現殊安靜 
　　北京電參議院定二十五日重行選舉正副議長其候選員如下王正廷國民黨王賡（進步黨）孫毓筠（政友會） 
　　北京電十六省都督民政長致電參議院請通過中俄蒙古條約否則擬與袁總統分擔簽押責任 
　　北京電中政府照會英公使請勿容岑春煊寓新加坡因該地詎華甚近且有華僑甚衆與中國政治之上殊爲危險故也英使己將此事請示本國政府 
　　柏林電據聖彼德堡電社消息庫倫活佛己命聯絡内外蒙古並命由庫倫起修築大道直達張家口以便與滿洲聯好及保護中國本部入蒙之隊商 
　　北京電現聞比公司與中政府關於築造大同府至成都府鐵路一事極交換合同文錄法國銀行數家（東方匯理銀行不在其内）皆與此事有關一俟國會通過則該借欵之一部分將在巴黎股票貿易社定價據目下之情形觀之法政府似將不許該社定價惟實業及較之國家借款更爲適當之鐵路借欵問題今正由五國政府詳爲研究故法國日後或將加入亦未可知香港禮和洋行領袖近向雲南都督提議願供給借欵築造雲南府至百色之鐵路以便振興雲南礦產一節法國聞之頗有怨言己向中政府聲明法國己豫先得有該省此項權利 
[公電]  
　　龍都督十五日電大總統國務院參謀部陸軍部鑒濟光佳日由肇慶督隊晉省蒸日行抵河口因前由陳逆炯明派駐該處防禦之陸軍步炮各營尚未撤回前進未便卽暫駐該處派員反復開導該軍步隊始充服從而砲營因陳逆炯明及張我權先後許給正餉恩餉三個月未經領到未允開拔並旋放巨砲阻止步隊不准自相轟擊擾攘竟日無可理喻直至夜分始派員調停妥辦一律拔隊回省隨派濟光所部軍隊分布扼駐以固後路即於眞日己刻馳抵省垣張我權己先避匿省垣所駐兩師一旅上級官長全行逃遁中級官長多半爲兵士所戕祗餘下級官長互相推戴晤詢護軍使黄士龍據稱連日派人聯絡設法安撫當不致有暴動不意濟光所部軍隊甫經入城而駐紥觀音山一帶之陸軍步隊機關槍隊即開槍擊射濟光以軍士初来猶恐或有誤會嚴命約束不准還鎗乃陸軍各營居高臨下猛攻不己濟軍爲自衞計不得不作正當之防禦相持一晝夜兩軍互有傷損本日午刻始將陸軍各營擊散佔據觀音山一帶高地奪獲鎗枝子彈甚多而城内各處陸軍分布駐紮者到處皆是一遇濟軍即行開戰濟光函復嚴飭所部各軍扼守城外不准進城以免衝突同日午後駐守城内都督府之陸軍又復譁變將都督府擄掠一空其由觀音山一帶擊敗之陸軍復衝入營塘陸軍砲隊營亦同砲兵開炮取鬭乃牟王廟撲攻巨砲向濟軍駐紥地點轟擊幸未命中尚無傷損戌刻都督府及第二師司令部同時火起現仍相持不下我軍兵力雖薄奪勇異常此等無主之亂軍力尚足以撲滅惟城廂内外人烟稠密商場繁盛且連沙面租界若不加剿辦不特地方糜爛不堪設想更恐牽動交涉連日與黄軍使籌商派員分赴戰地竭力宣慰多方關導往返數十次始允服從不復宣戰探詢各兵士意見要挾甚奢詭秘莫測恐非空言所能收效現仍設法調和苟可轉圜無不委曲求全謹先電陳以後情形隨時續達廣東都督兼民政長龍濟光叩文印 
　　龍都督十六日電大總統國務院參謀都陸軍部鑒文電計己達覽粤省亂軍文夜暴動愈烈肆行搶刦並有勾結土匪来省之事察看情形斷非和平所能了結且恐蔓延日廣無可收拾濟光當於十三早下令嚴勦佈置軍隊分路入城進攻並調集兵艦於中流砥柱遥擊燕塘砲團以爲牽制之計是日辰刻宣戰亂軍抵抗甚力濟軍奮勇進攻相持至下午二時亂軍死亡枕藉力漸不支或棄鎗潰散或求釋兵罷戰所有城内各重要機關悉爲濟軍佔領城外及西關一帶繁盛地方均經先行撥派濟軍嚴行扼守亂軍屢次来攻均經擊散現在城廂内外均己肅清商店照常開市貿易人心大定計是役叛變之亂軍約近萬人一鼓盪平實非濟光始料所及此皆仰賴國家威福惟善後事宜千頭萬緒當再悉心籌畫分别清理粤省陸軍習於驕悍毫無紀律動肆脅挾時時有叛變之虞商民久己引爲大患經此次痛加懲創以後駕馭較易爲力惟此等軍隊以之臨陣則不足以之作亂則有餘現庫欵窮困事事皆當核實除此次叛變各軍業經消滅者不計外其餘分駐外府屬及並未從叛各軍擬請由濟光切實查點酌量歸併不必仍復兩師一旅原欵以節餉糈而弭後患合先馳陳以慰厪系廣東都督兼民政長龍濟光叩鹽印 
[要聞一]  
[南京血戰記（四）]  
　　字林報云據中國官場消息張勳己攻克烏龍山該山控制下關入路大約此乃星期四夜之事 
　　據官電聲稱運載雷軍之輪船己過江隂砲臺現向南京進發豫料兵艦兩艘將載兵開往兩敵恊力攻寧俾馮國璋之軍隊藉兵艦砲火之掩護可以渡江從戰寗城今己成爲孤絶之地電線仍通惟各輪船因躉船均己移泊下關之上岸上無容納搭客之所故過寧時並不停留大通輪船於本月十九日由漢口啓椗於昨日正午抵滬據稱星期四下午過南京時該處諸均安靜並無砲聲惟料夜間將有大戰星期四夜江隂砲臺亦頗安靜中國兵艦及運兵各船仍泊砲臺下游八英里之處按上載紀巡洋艦行動之電文顯在大通輪船所見之後拍發 
　　大陸報載二十日南京訪函云寗軍實力作戰勇氣奮發彼等此次起事雖不爲吾人所不許其領袖雖不能見信於人然觀兵士之氣概令人不得不爲心動北軍之内雜一張勳轉使有思想之人民因以疑懼政府袁世凱無論遣派何人皆 
 
 
 

Page 3

 
 
爲人民所歡迎惟張勳則不能獲此城中現密佈炸彈敢死隊以圖狙擊張勳故爲大局計不如遣派他人爲愈張之来寧確己鞏固此間軍人心志吾人今被困城中四面不通推期早日結局重見和平耳 
　　十九日南京訪函云今日下午紅十字會會員數人在紫金山之下太平門拯救傷兵北軍曾兩次攻門均爲城内勇敢之童子擊退有某軍官語予（訪事自稱）當時若小有不愼則該門己失于敵軍之手予信此僅小戰大約明日將有大戰寧軍現圖抵死奪回天保城朝陽門今日亦爲北軍轟擊至晚下關一方面亦有炮聲各城門現均駐有炸彈隊北軍入城之際恐死者必衆城内殺人搶刧之事仍然未絶鎗炮之彈横飛空中哀哉今竟不能調和以免此流之禍調和二字己成廢談往謁馮國璋調和之員歸時均失性命今料兩軍大戰在即而人民又將異常驚怖矣 
　　二十日南京訪函云今晨黎明北軍大轟朝陽門上午七時大轟獅子山造幣廠現由寗軍佔守該廠現正鼓鑄銀圓蓋曾有人以紋銀八箱私運入城之故 
　　文滙報載二十日南京訪函云南面某砲台己爲北軍所得寗城之下似在目前北軍現有砲二十四尊星期三夜星期四晨浦口北軍復小爲轟擊獅子山浦口北軍除炮隊外幾全開至上下游以便渡江豫料下數日内將會同轟擊獅子山兩星期前開至蕪湖之皖軍己於星期三日返寧未知其心何嚮星期三日始聞寗軍炮彈炸裂之聲顯己新得軍火若干浦口及浦鎭均未受有重大之損傷僅有房屋數所擊穿數洞及擊裂鐵軌一條 
　　據今晨　滬之長江輪船聲稱有運船五隻載兵三千五百名現泊江隂炮台一英里之上足見砲台己順從政府或己受商民金錢所運動 
[皖省取消獨立後之態度]  
　　兵艦助戰獲勝第一師長胡萬泰近以柏烈武與襲振鵬等佔據蕪湖日前特派步砲兩隊前往剿辦惟恐兵力單薄又派馬營前往柏軍亦出隊迎敵戰線在魯港地界聞兩軍對壘時柏軍見胡軍兵少遂猛力進攻適有駐紥荻港之楚謙兵艦游戈面開砲連轟兩次擊斃多人柏軍始大敗而逃云 
　　倪督到皖先聲倪督嗣冲頃有電致胡師長略云迭奉中央敦促赴皖因派馬統領聯甲帶領右路各兵隊於寒日先行起程餘隊陸續開往到時當與執事妥商一切事宜并祈與之接洽冲日内亦卽首途惟木軍紀律嚴肅秋毫無犯希佈告各界人等一體知悉無得驚擾云云胡師長奉電後業己代爲佈告矣 
　　設立軍法處胡師長以皖省自取消獨立後秩序甫定事務日漸繁多所有前次共議組織維持事務所及會議廳均未成立兹特設立臨時軍法處凡軍事刑事以及現行各犯均由該處直接按律懲辦其餘民事訴訟卽由懷寗縣知事審理以維現狀而保治安云 
　　拿獲柏黨巡士八區巡士康某頃因柏文蔚秘密函招當即請假前往昨晚登輪時爲北軍偵探偵悉立卽拿獲并搜獲秘密信件及徵章三枚隨解交司令部嚴訊確供據稱内有兩徽章係與某某兩巡士因不願往故獨自先行被獲等語刻聞己將該巡士康某拘留仍一面飭緝某某兩巡士質訊是否尚有别情再行按律懲辦云 
[憲法起草近事記]  
　　十四日憲法起草會諸委員於午前九時又在天壇開會到者五十四人委員長湯漪主席伍朝樞提議前日表决到會人數須總額四分之三如有少數人以不到會爲抵制豈不妨礙選舉本員以爲應籌補救之方法討論多時卒否决之主席報告討論總統任期王印川張國溶等主張十年不連任王敬芳主張七年連任李慶芳丁世嶧等主張七年不連任易宗夔主張六年不連任六年係採墨西哥及阿根廷憲法所規定不連任係採智利及阿根廷所規定王紹鰲贊成之劉崇佑汪榮寳朱兆莘孫潤宇伍朝樞等均主張五年但有連任不連任之别羡决之結果可决六年不連任之說四時三十分鐘遂散會 
[超然社對於憲法問題之商榷]  
　　憲法起草委員會雖己成立而全部條文尚待討論兹將超然社對於憲法問題提出之大綱錄之如下（一）領土應否以明文規定如規定應概括的規定抑列舉的規定（二）主權應否以明文規定如規定應屬之民抑屬之國（三）國民會議制應否採置如採置其　織兹如何（四）立法部之組織取二院制抑取一院制（五）國會權限應否列舉規定（六）國會開會應自定時期集會抑由總統召集閉會延會是否由兩院自主總統有無召集臨時會及停會之權（七）兩院議員之資格任期選舉法應以憲法規定之抑以特别法律定之（八）審判彈劾案應否屬之參議院抑另組織法院其組織法如何（九）彈劾權應否屬之衆議院（十）財政案之先議權應否專屬之於衆議院參議院有無修改之權修改應否受下院之拘束（十一）行政部之組織應取總統制抑取内閣制（十二）總統之資格應否規定（十三）總統之選舉機關與方法應取法制由國會選舉抑取美制另設機關選舉（十四）總統之任期應定若干年任滿可否得連任連任可否有限制（十五）總統命令權之範圍（十六）任免國務員應否經國會之同意（甲）國務員應否限於總理（乙）同意權應屬之兩院抑限於參議院（十七）任免外交官應否經國會之同意（十八）締約應否經國會之同意（甲）同意就一般條約言抑限於特别條約（乙）同意權屬之兩院抑限於參議院（丙）國會有無修改之權（十九）大總統應否有解散國會之權（甲）解散係兩院抑限於衆議院（乙）解散衆議院應否得參議院之同意（丙）解散次數應否有限制（二十）國會議决之法律案總統應否有交覆議之權（甲）覆議後總統應否有不裁可之權（乙）不裁可後國會應否有自行公布之權（二十一）總統除以教書與國會交通外應否有列席發言之權（二十二）大總統有無提出法律案之權如提出應用總統交議名義抑用政府提出名義（二十三）勳章榮典有無設置之必要（二十四）大赦經如何之手續特赦應否經國會之同意（二十五）總統於緊必要時不經國會同意應否有宣戰之權（二十六）大總統應否有宣告戒嚴之權（二十七）副總統有無設置之必要如設置則位置何所如不設置則大總統有障故時繼承如何（二十八）國務員之責任應否僅限於衆議院責任是否係連帶（二十九）國務員應否得兼議員（三十）總統之諮詢機關有無設置之必要（三十一）大總統任免法官應否得參議院之同意下級法官應否由上級法官自行黜陟三十二）法院應否有審查法律之權（三十三）法院應否有審查命令之權（三十四）平政院有無設置之必要（三十五）行政區畫有無規定之必要（三十六）地方權限應否列舉規定（三十七）人民之權利義務應否列舉規定（三十八）人民對於大總統之行爲應否有訴訟之權（三十九）預算應照美例由國會編制抑照各國例由政府編制（四十）預算不成立時應否照前度預算施行（四十一）募集公債應否經國會之同意（四十二）審計院有無設置之必要（四十三）憲法解釋之權屬何機關總統有無解釋憲法之權（四十四）憲法修正之手續如何 
[雜評一（無名）]  
　　南京之損失此次南京之戰損失甚爲不少炮火之所毁人民之所受者不待言矣爲他處所不及者則寗軍之能力戰是也以此能戰之兵無端而敗毁於一旦試思國家養成之者豈其易哉故余每聞寗軍刀戰而爲國家惜傷元氣矣 
　　三兵之爲害何謂三兵一曰降兵二曰潰兵三曰散兵三兵之中潰兵恐其搶掠散兵恐其擾亂降兵恐其反覆故交戰而處置敵兵易交戰之後而處置此三兵難苟爲人民近之憂後患計者宜審愼之勿僅以戰功誇也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐賀去贛時之章門態度]  
　　贛省都督歐陽武省長賀國昌等於八月九號早間離境後由南昌衞戍總司令廖伯琅會同警視總監閻恩榮及在省軍政商學各界極力維持秩序是夜地方尚屬安靜兹將緊要文電詳錄於左 
　　歐陽武之留函歐陽武於九號致廖司令伯琅函云此次贛事發生寔出意料之外弟才輕德薄不能保我江西之安寗心寔痛焉今不忍使南昌爲戰場故願潛逃以免生靈塗炭然弟之苦衷他人雖有知之者究不若兄知之更深且切也今行矣知我罪我聽之而己惟江西不可一日無主謹將督印送上乞兄兼管藉資維持補弟之短幸得地方無恙弟死感且不杇武頓首九號 
　　商務總會之電告南昌商務總會電云北京大總統武昌副總統均鑒天禍吾贛再見兵戎威迫勢驅害及全省本日軍政各長相繼棄職全城無主危險萬分各界爲保全地方計公推憲兵司令廖伯琅爲衞戍總司令推内務司長程道存管理行政事務並推閻恩榮爲警視總監聯合炮兵團團長劉稜商團團長李之軫李敬曾等協力保護全城秩序暫支危局應請大總統副總統俯念贛省人民危迫萬分急電宣撫副使趙惟熙刻日蒞贛以資鎭懾而安人心無任迫切待命之至南昌商務總會青印 
　　衞戍司令之佈告江西憲兵司令官兼衞戍總司令廖伯琅於九號布告云（其一）現查逃兵甚多携帶槍枝漫無約束本應拿辦姑寛准予將槍枝軍裝子彈繳送警視廳收買每槍一枝給價洋二元子彈百顆給價洋三元除分飭外爲此佈告居民人等一體知悉須知槍枝子彈爲軍用要品不得藏匿致干咎戾至該兵士等有情願退伍者亦准照數給償切切此令（其二照得南昌電報局業經拆卸機器停止辦公現經派員前往修復設機通報以靈消息所有該局一切事宜直接本司令辦理目下不收商報如有各公團及軍政各界發遞公電均由本司令部核收分别轉遞以昭愼重而利交通云 
　　維持規狀之手續南昌衞戌總司令廖伯琅於九號午後四時在都督府召集各界開開談話會兹將議决維持現狀辦法十二條錄下（一）各城門加派警士嚴查入城者（二）軍械局應加派兵士保護（三）未歸隊散兵宜設法收集有不願歸隊者卽發給川資繳回槍械軍裝（四）民國銀行應加派得力兵士嚴行保衞（五）護軍使業己函告離省應如何通告各屬（六）市面秩序亟宜維持除本會己出佈告外應請另頒令示以鎭人心（七）槍械子彈嚴禁輸運出城（八）電報局關係緊要應派妥監守（九）維持現狀己經推定通告天下（十）民國銀行簿據概行移交閻總監收管（十一）通電各省解釋歐陽武前後苦衷并報告後狀况（十二）由各界推定代表前往北軍行營接洽一切並要求大隊不必入南昌 
[粤省濟陸兩軍鬨爭後種種]  
　　交戰之地點此次陸軍與濟軍交鬨以小東門小南門大南門一帶爲交戰地點附近居民商店有逃走一空者有閉門蟄伏者查當日戰爭之情形舊貢院優級師範學校内原駐有陳炯明調回預備北伐之陸軍當起事之秋該軍及附從之陸軍布列於雞翼城小東門小南門大南門各處城樓及城門口十二日濟軍由城外進攻陸軍鳴鎗射繫不絶濟軍亦還鎗返擊兩日以来陸軍高踞城上及伏於小東橋小南橋大南橋射擊濟軍則在三角市小南直街永漢門進攻迨十三午濟軍擊駐雞翼城爛炮台上之陸軍退入八角亭内斯時見濟軍七八人鳴槍一響陸軍在八角亭發機關鎗一排後濟軍卽蛇行而進逾數丈而伏又鳴鎗一響陸軍應敵如前濟軍進亦如前忽鑼聲一響濟軍即猛進而奪得八角亭獲機關槍一軍械甚夥擒陸軍數人并有一陸軍欲脫軍衣而遁僅脫去下衣一半露其下體即爲濟軍所擒同時小東小南大南均爲濟軍所奪時約三句鐘而戰事於以告終矣 
　　砲隊之服從十三日燕塘砲隊首奉令䜿龍字白旗表示服從迨十四日復將開花砲彈所有撞針盡數繳出蓋彈失撞針則砲成無用該隊此舉殆表明無所挾以相抗云 
　　諸軍之歸附十四日晨龍督催黄使親赴燕塘安撫軍士演說兩小時各軍鵠立靜聽均允收隊回營休息遂於午刻悉數入營妥爲分駐由黄使卽發出口糧派員解往炮工輜各步兵歡聲雷動其餘在城各團營亦均一律歸降至舊將軍署原駐有第二團之第二第三兩營陸軍於十四日己遷往廣雅書院後以駐該處原有軍隊實覺地址不敷遂由濟軍派出十餘人手持龍字白旗親送該陸軍仍回舊將軍署駐紥沿途接洽偶俱無猜己無復絲毫惡感矣 
　　濟軍之駐地現在濟軍己分駐城内都督府統制行台觀音山督練公所舊廣府署等處其在城外者則仍紮於黄沙鄭家祠及東堤流花橋等處 
　　官物之耗損陸軍與濟軍交鬨耗去子彈約十萬顆以上各街電燈電話線爲流彈燒斷者甚多故連日多不通線其欲以電話詢消息者尤爲窒礙現經息爭兩局均己飭匠赶速修復以利交通其尤受損失者則以銀庫被搶一事當十三日早造幣廠所駐陸軍以亂耗平息該廠保全羣向總辦要求奬賞經發出銀毫六萬元頒發賞給維各軍以爲數太少不滿所欲至午後一時遂串同該廠護勇陡起鼓噪欲與總辦爲難總辦陳兆基監工勞少和稽查何偉臣等見勢不佳先行逃去各軍遂着差弁劉貴在稽查住房取得銀庫鎖匙將庫中所有搶掠一空約計去銀毫銀百餘萬枚紋銀磚數十萬兩被搶之後現由龍督另派濟　駐守云 
　　商塲之損失此次兩軍交鬨後於商場損失以惠　街四五六約爲最其次則雙門底上下街及歸德門内之四牌樓與小市街之店舖計清風橋至番禺前商店損失約八九成雙門底上下街損失約五六成四牌樓損失約六七成小市街損失約四成 
[四川人之風鶴驚]  
　　八月三日早問憲兵司令長會同警察佘廳長於羊市上街三十四號莊宅圍拿謀亂之丁厚堂等惟丁己聞風逃走僅獲餘黨十二人並在丁馬夫身畔搜出九子袋及彈四十餘粒刺刀一柄又於其家搜出單响毛瑟槍二支又有重慶寄来秘密信件一封聞丁係黔人常服西裝大約爲該黨之機關部也所獲十二人己在都督府分别密訊己釋六人餘六人己交軍法局審辦矣　　省垣南關外倐来三百餘人皆身穿青衣腰繫白帶晝散夜聚行蹤莫測並藏有快槍多支現爲都督府探悉聞己派陸軍二連前往查拿矣 
　　重慶獨立之耗傳達至省後都督府卽於五日午後宣布戒嚴法令遍貼通衢略謂現據瀘州第一師長周駿報告重慶有不靖消息故特宣布戒嚴令俾各街人民方始一體周知云云是日省城警察一律增加軍事字樣　　四川民報四川正報憲演報人權報均爲國民黨派報紙警廳特令停止出版以免摇惑人心　　財政司長董脩武係國民黨支部長胡督恐爲内應委任前任旅長卽曾赴北京代表之龔廷棟接充至四川銀行兼濬川源官銀行總理董鴻詩以連帶關係均己解職由都督府軍需課課長鍾志鴻往替均於當日盤庫點交清楚 
八月六日駐省各師特開軍官會議僉以熊克武反抗中央均願率師東征迄後决定於省城各師中先遣一支隊馳赴川北駐紮以資防堵並通電周師長請統所部赴渝以張撻伐云 
　　川省近有軍隊暗圖獨立之謡人民異常惶恐昨由憲兵司令長馬出示嚴禁云江西亂黨倡變中央己派大兵亂音屢次告捷小醜指日可平迺有奸徒搆煽藉此摇惑人心希圖逞其鬼鹹擾害公共安寗現奉都督令飭從嚴查禁痛懲本部職權所在豈容亂黨肆行倘敢造謡煽惑拿辦决不從輕切勿以身試法其各一體凛遵 
[浙省戒嚴時之外交]  
　　都督府探聞各黨人以内防範綦嚴故將秘密函件概由某國郵便通訊官廳檢查因此愈密駐杭日領頗以爲歉前次投送司令部掛號信爲衞兵所窘該領事藉此詰問要求免查朱都督業　軍警照辦不料日領事以原文措詞含混二次駁復投函交涉員略稱本省軍警阻撓日本郵便一案曾經都督通令各機關凡遇日本到浙郵件如無形迹可疑可勿拆視等因准此查旣云如無可疑形迹可勿拆視則如有可疑卽應拆視乎夫日本國郵便所帶各種郵件無論其由日本寄到或由浙寄往日本如未交發信或受信人不論中外何國人員遞送完竣以前即屬本國郵便局保管中之郵件貴國官員或民或兵概不得擅自拆視倘有拆視即係侵犯本國郵便局管理權而違背郵便條約之舉其可疑不可疑合例不合例概由該郵便局照章取締自無須外間妄自代爲判别誠如原文所云最易招生誤會相應再請貴都督查照並對於貴國官民軍警等人切實諭告以免滋生事端而敦重睦誼是爲至盼云云聞朱都督顧念邦交兹以日本郵便局旣於可疑之郵自行取締則檢查員嗣後可以無庸拆閱俾免藉口己於昨日飭衞戍司令及警察廳等一律遵行矣 
[沈佩貞自述征南意見]  
　　沈女士佩貞昔年革命時曾編練北伐隊者近忽大變宗旨聯絡女界設立女子南征團以南征叛黨爲宗旨懇請内務部立案經内務部批以事關軍事該女子呈報陸軍部聽候核辦等請閱者疑之昨有某報記者壯其志訪該女士叩其南征意見據云當專制革命時南方女界犧牲生命財產者不可勝數故造成共和非皆男子女界實與有力焉各偉人事成後於女界教育實業生計等事應如何方爲提倡以酬其勞乃該偉人等於以上諸事非但不爲籌盡復因爭奪權勢竟敢愚我女同胞代其行刺因而女子殞命者又不知凡幾總而言之伊等無事時以女子爲玩具有事時誘女子犧牲性命爲其爭奪權利此等心理殊屬大悖人道致我女界有識者久爲切齒此次肇亂在京女同志等以予前曾組織尚武會編練女子北伐隊故邀予編練南征團以壯官軍聲威並拯我南方婦孺免於塗炭之苦然女同志雖具此熱心惟予恐事實上尚難如願云 
[參議院審查張繼等除名案概略]  
　　參議院審查張繼等除名案概略 
　　參議員彭介石提議請將張繼謝持陳其美等除名一案日前己付審查開審查委員會决定此案不能成立其理由以張繼等旣爲内亂犯隨時俱可逮捕罪名未經法院宣告判决以前本院無除名之辦法但張繼等告假離院己逾限期多日王副議長迭承議員質問無以爲對不得己命秘書長平剛赴滬覓之如張無意充議長必即具辭職書交平帶京至彭議員提議各節俟將来大理院公布後應得除名處分乃另一問題其陳其美一缺由候補人陳洪道遞補己據浙江来咨更可置之不論云 
地方通信 
[鎭江]  
　　申旅長因傷身死紀聞鎭揚兩軍之衝突誤於申旅長正邦未奉徐寳珍命令擅自渡江以致誤會鎭軍奪回寳蓋山一役申旅長腿部受傷赴醫院調治無效聞己身死矣 
　　通令防堵潰兵丹徒縣知學于定一君現奉程都督電令謂吳淞炮臺全下現須分路布置防堵潰兵竄擾飭皍布告周知以定人心等因于君遵卽出示通告居民人等秘各安居樂業母自驚擾一面飭屬嚴防潰兵竄匿以靖地方 
[四川]  
　　劉申叔遇刦國學院長劉申叔請假回里於七月二十九號挈眷登舟三十號由東門外江干啓行午後四時行至詎省約七十里之紅花場突来一舟載盜十餘人執持快鎗利刀將劉僕戳傷劉行時華陽唐知事派有巡緝隊四名護送亦無可如何聽其飽掠而去計所受損失川貲衣物及寳貴書籍約數千金聞該院得信己專人迓其回省矣 
[雜評二]  
　　劉申叔劉申叔博學好古士也　時初主革命而又提倡國學官場捕之急乃赴東抵東後忽又改變其宗旨與黨人不相能乃歸而投諸端方之門下相與摹娑金石品評書畫翁如也迨路事風潮起端方提兵入川挈劉行并携帶剛書彝鼎甚衆不數月而難作端旣斃於兵所帶古玩復盡失劉得人說項乃脫險子身從間道抵川匿年餘而始長該省之國學院今者久離桑梓回省情殷遂怱怱請假東返不謂劇盜無情復過浩刦雖其生命獲免所遭不及端方之慘而數年来心血所積之異書古器己蕩然矣其遇抑何可悲也 
　　章太炎我悲申叔我思章太炎矣太炎自出獄後赴東號召同志極力鼓吹革命初與申叔甚相得後忽暗起衝突時人咸伸章而斥劉此段故實不足爲外人道蓋其時申叔己稍稍改變其宗旨而太炎則正盛倡革命之說也迨民國成立太炎東歸忽而和附政储以攫籌邊使之斗大印忽而做幾篇討袁大文章以扶助南方之民黨今者見民當失敗恐失政府歡又亟亟自表其心跡矣然則章之宗旨亦僅與劉氏等而傳學好古本相伯仲劉固章之同調者耳嗚呼申叔盍歸乎来以與太炎一話東京時之舊雨乎（默） 
　　南昌與南京南昌者人人目爲江西戰爭之結穴地而孰知以首事偉人愛護鄉士之熱誠南昌遂免就戰厄矣 
　　南京者人人又目爲江南戰爭之結穴地迨一八兩師相繼開回逼退黄興取消獨立東南之人民咸若此邦兵爭或可免矣而孰知以十有餘日之維持忽變爲二次三次之獨立石城鐘山間幾幾可以倖免而卒不獲免者豈浩刧之數果前定歟抑亦人事之不修以致此歟吾於以知偉人鄉土觀念之不可少（萍） 
本埠新聞 
[淞滬停戰後種種]  
　　各方面報告提要　 
　　開往嘉定之海軍陸戰隊第一旅第一團步砲兵現己運回淞口聞嘉定尚有北軍二千餘名 
　　聞進佔太倉之南軍己向江隂一路進發 
　　南翔鎭駐紥蘇軍後當舖己停市兩日人心恐慌 
　　駐滬第三營官長目兵昨由臧團長點驗發餉一律遣回原籍 
　　吳淞就降廣軍規又遣散一百餘名 
　　紅十字會租定大通輪船開往南京救濟難民 
　　常關扣留之南軍槍彈己送交北軍檢收 
　　臧團長諭令製造局附近居民一律遷回（詳情見以下各訪函） 
[吳淞特派員函]  
　　由淞開往嘉定之北軍現以該處殘兵業己退盡又經青浦崑山等處給資繳械遣散殆盡嘉定一處己無須重兵駐紥故前赴嘉定之海軍陸戰隊第一旅第一團步炮兵己於前晚念一號子刻取道南翔由火車運回淞口分駐南石塘炮台及寳山西門外　　吳淞降軍（粤籍）兹又由李旅長厚基資遣一百零四名内有數人係本地人每名亦各給洋二十六元其砲台砲兵輜重兵亦將於日内給發 
　　前經常關扣留之兩軍槍彈二十七箱（前報誤作四十餘箱現經滬稅司核准送交李旅長厚基檢收 
　　張勳軍隊於十九號在龍潭地方强迫火車開機致一来一往兩火車駛入一軌車頭互撞昨日午後二時受傷兩車頭己由滬寧鐵路公司設法拖回張華浜鐵路機廠修理 
　　藴藻浜所泊外海水師砲艇前經居正派人焚燬多艘尚有數艘雖未成爲灰燼然己大受損傷其第十號一艘因當時避泊他處幸未遭殃現經第一廳水上廳長劉篤烈飭令第五營長盛如林及管駕李楚貴駛回吳淞一面由盛廣雇蕩錨船帮（卽撈河泥船）在燬船處搜撈餘燼及軍用品等物 
[特别訪函一]  
　　制造局一帶商民及廠中員司曾組織保衞團一隊所需槍械係向製造局請領此次戰事發生之後曾奉鎭守使命令取消飭繳槍械該團各員均因避難在鎀致未呈繳昨日又由鄭鎭守使令飭海軍警衞隊各營長派兵通告製造局附近各居户如有前在保衞團充當團員領有槍械者着即赶速繳消倘或藏匿嗣後查獲定以私藏軍火論罪云 
　　鎭守使鄭汝成君以駐淞海軍陸戰隊混成第一旅旅長李厚基所部之步砲馬工各營兵士此次均能奮勇從事恢復炮臺保全長江下游門户功勳昭著自應奬勵除該旅全部各目兵按照獲勝軍律加倍頒賞外所有該旅各該長官應候查明履歷呈請奬升階級爰特訓令李旅長遵照辦理惟查該旅各營目兵夫役人等所穿之軍服軍帽此次大戰之後諒己汗濕污穢不堪時當炎夏若不更換恐致疫疾是以製就服裝約五千套於前日裝箱雇船運赴吳淞發交李旅長逐一分給更換以示體卹 
　　海軍警衞團長臧和齋君以住居製造局戰線内外之舖户居民自上月廿二號開仗之後遷避在外迄己月餘蕩析離居備受艱險且己耗費不少殊堪憫恤刻下秩序稍安自應准予各歸原處惟該居民等遷回之時恐有匪徒冐頂乘間竊取財物因特命令防守各局門營長傳諭兵士如遇該管境内居民遷回原住房屋必須由鄰右互相指證方准入内 
　　駐滬第一營楊錦堂營長所部兵士分防各鄉鎭者較多自奉鄭鎭守使接收改歸海軍警衞隊臧團長節制之後即己一律調回昨由臧團長派員前赴該營點騐各兵士尚稱整齊故特諭令該營長照常訓練聽候編制再行分派各鄉鎭防禦匪盜以資保衞 
　　駐滬第一營楊錦堂營長昨接川沙縣知事方鴻鎧函云鴻鎧謬膺巨荷竭蹶增虞軍事初平深以秩序之維持爲 
 
 
 

Page 7

 
 
責任貴分防軍隊在川有年軍民感悅此次辯理防務臂助良多今聞奉竊赴滬聽候鄭鎭守使點騐雖願挽留亦己無及雄師關拔深抱杞憂所繫到滬點名事畢依舊分防届時敢請先生俯順輿情仍予撥派来川藉資保障川城父老黨覩軍容以保治安而維秩序謹企踵延頸以待 
　　駐滬第三營所部官兵自奉鄭鎭守使令調回滬以来曾由該營劉營長竭力整頓各兵士亦遵守軍紀惟邇因經濟困難自願解散兹己由臧團長核離允予該營官長自兵解甲歸農己於二十三號親赴該營按各點騐發給餉銀一律核給憑照遣回原籍 
　　鄭鎭守使昨日出示云爲曉諭事照得高昌廟一帶現己交通遞寄郵件關係重要兹准上海郵政局郵務總辦函請出示保護不加牽掣等情查高昌　一帶雖己戒嚴局中門禁仍須照常嚴查以昭愼重此後郵差送信務由東局門入局如係本署公文函件即送至本署號房軍隊公文函件卽送至臧團長號房彚送分送郵差仍由東局門出局其海軍船塢函件應候海軍船塢酌核自行辦理爲此出示保護仰卽一體遵照母違切切特示 
[特别訪函二]  
　　政府前因黄興等擾亂民國懸賞緝拿以期按法懲究乃外間不察誤爲購求彼等首級登諸中外各報現爲外人評論頗譏政府之不合事爲政府所聞特令外交部電飭駐滬交涉員張煜全君致函中外各報申明購緝意義並非專求首級云 
　　淞滬警察廳長穆君奉命組織警備隊業己成立所有該隊巡邏區域己經穆廳長酌量規定兹將訓令錄下查本廳奉令滬練警隊早己就緒經本廳分别呈報在案巡邏區域亟須量爲規定藉資防衞兹定第一隊巡邏第一署曁第一區第一分署轄境因該處地域遇有重要事機指定第一署長警隨時協助第二隊巡邏閘北一帶第三隊巡邏城内各地第四隊巡邏第二署轄境凡在巡邏線以内各區署長警隨時實力協助黽勉從公再各隊刑法一律遵照中華民國陸軍懲罰令辦理如有過犯較重者著即呈報聽候核奪飭遵寛猛並濟本統領有厚望焉爲此訓令仰各隊長轉飭各長士一體知照母違 
　　上海居民遭遇兵燹受灾甚重己由吳知事在縣公署内設立兵災事務所辦理救濟事宜日昨該事務所開股員會籌議救濟施捨辦法與議者爲莫子經張樂君楊亮夫朱子堯陸伯鴻蘇筠尚范麟書范通夫君等議决辦法五條照錄於後（一）調查地點暫以城廂高昌廟龍華爲限（二）原有住所在前條地點範圍以内因被灾而飢不得食或家具蕩然者得受撫卹（三）製局工人失業者應由局辦理不在此例（四）分段調查確實後給以小票持票按月向慈善團支費以三個月爲限（五）調查票用三聯單一聯給與災户一聯交發欵處一聯存事務所備查 
　　本邑城廂近因謡言疊起續由淞滬警察廳長穆君下令戒嚴早晨五時以前晚間十時以後一律斷絶交通無論行人車輛不准進出每城門口均派有警備隊及警察五六人持鎗把守即己拆城垣之各弄口亦有警備隊駐防城廂居民之在租界等處者回城稍遲卽被拒絶卽各署辦公人等有雙事入城亦非有警廳口令不容放入居民頗爲不便　　鈕永建前招學生軍六十名隨攻製造局被守局北兵砲擊傷亡甚衆北悉此項學生大都籍隸松江舊屬各縣非鈕姻親卽其世誼青年學子知識未定被誘而来遭此慘變各家屬極爲悲憤相率至馬橋鈕家吵閙洩恨近得傳聞鈕之家屬因鈕戰敗己極惶恐又被學生家屬逼迫鈕之母妻己相斷自縊鈕之子亦被學生豕屬攢毆致傷近亦斃命故鈕雖屢次敗北不肯投降實因進退兩難祗可以一死了事耳所聞如是未知確否 
[英租界訪函]  
　　駐滬外交團聞悉南軍現在太倉等處騷擾北軍己派大隊前往剿撫是否開抵前敵尚無確實消息因特咨照捕房卜總巡選派幹探數名分往調查以明眞相 
　　南軍司令居正等率領殘兵進佔太倉探悉鄭鎭守使己派大軍来攻遂大肆搜索遍查殷實之家勒令捐助軍餉己得巨數聞前日又棄太倉往江隂一路進發 
　　南軍司令避正等在太倉聲言如北軍東来彼軍則西去不與接仗須凑足餉銀二百萬兩卽開赴南京會合各首領與北軍决一雌雄云 
　　嘉辷自南軍退出後人心尚未大定城内店舖鮮有關張惟西門外一帶開市者居多前日有兵士兩名至該　盈豐裕雜貨店購買白糖忽起口角該兵等卽將店夥掌頰復跳入店堂内持摌糖鐵器逞兇隣近各店舖見之大爲驚恐幾致相率罷市該兵等恐肇巨禍旋卽他往事後該店舖以兵士野蠻恐遭意外業己將店閉歇該處一帶店舖亦咸有戒心云 
[城内訪函]  
　　上海縣知事吳懷疚君昨發第二百六十二號調令云照得本邑猝遭戰衅附近製造局一帶兵灾極重人民逃避十室九空財產損失在所不免其次城廂等處流彈飛至無異躬冒敵鋒居民舖户倉皇奔避手足無措瑣尾流離痛苦至深而各市鄉潰兵騷擾治安盜刦頻仍凡此影響所及四而全境受灾人心不定政務停滯今幸時期尚未延長製造局解圍淞臺己下戰事可以終止遵將砲火所及之處查辦撫卹留養一切差後事宜勿使人民失所查征收忙漕地稅亦應分别催征除布告照常征敗外合行訓令爲此令到各該圖地保立卽遵照先將未完上午忙漕本年上忙勒限三卯内一律催完清楚以濟軍需而維大局倘有藉口延宕卽遵令飭照章處分該地保等均母徇情玩忽致干未便切切此令 
　　上海救火聯合會致自来水公司函云上月滬南附戰貴廠適當戰線之内而各工近尚能顧全大局於鎗林彈雨之中不避艱險照常開車洵堪嘉尚後因炮火横飛險象達於極點貴廠工匠雖曾屢電敝會有擬暫爲停車之計嘗以自来水不獨於火政關係密切而上海全市亦不可有一時缺水之虞曾經電請勉爲其難照常開水迨至二十五夜戰事更烈廠中水管被流彈擊損水源阻滯以致是夜火灾無從施捄敝會有鑒於此因電催修復不料有工匠金錦山冒險修理被彈殞命殊深悼恤足見貴廠顧念公衆安危各工匠不避險阻從事工作而金錦山更爲急人之急致罹不測之灾凡飲水思源者莫不同聲哀悼理宜亟籌撫欵以卹死事而奬生存無如敝會近日亦因金融阻滯經濟困難心輿力違抱歉何似惟貴廠各工匠當日尚義從公及金匠被難情形斷難湮没除分别函請縣公署市政廳及南商會請爲撫卹外爰先勉壽銀二百元函送台端請以一百元轉給死事工匠金錦山家屬聊資補助以一百元分奬當日冒險開車各工匠少酬艱苦之勞不腆之意幸勿見晒日後經濟寛裕定當追念前勛不忘此日也專使齎呈祇希察收照給是所感禱 
[南市訪函]  
　　滬南製造局戰事發生後所有十六舖橋陸家石橋及小東門外吊橋俱因毗連租界由法總領事派兵防堵並堆築石墩以防敗兵匪徒竄入騷擾及至戰事平定秩序回復即由上海縣吳知事商准法領將兵撤回惟吊橋等處之石墩現尚未經拆卸車輛進出殊多障碍故又由淞滬警察廳長穆杼齋君亟請法捕房將前項石壘迅即除去以便行旅 
　　淞滬警察廳長兼統領警備隊穆杼齋君昨日通令南北及浦東等各區警察署隊云本月十九日案奉江蘇都督民政長兼會辦軍務行署訓令内開查自此次變亂以来江蘇各屬適當其衝所有地方秩序前經通令維持在案現在匪勢己殺誠恐潰逃兵丁四處滋擾自宜妥定辦法預爲防範以靖閭閻而杜擾累除通令外合亟訓令該局長查照仰按後列各條轉飭所屬會同地方官及鄉董切實施行母稍鬆懈切切此令等因奉此合亟訓令該署長卽便遵照辦理切實施行母稍鬆懈是爲至要此令下列辦法七條己見二十二日本報故不再錄） 
[閘北訪函]  
　　鄭鎭守使於前日下午從吳淞調撥海軍陸戰隊一連駐紥閘北共和路華康里預防各處敗兵竄入境内滋事 
[南軍退走後之嘉定]  
　　嘉定實到北軍五千人現除陸續開回外尚留二千餘人仍分駐審檢所游擊署學宮等處紀律雖嚴但彼此言語隔閡不免稍有齟齬 
　　代理縣知事夏琅雲早於南軍入城時倉皇出走現由省長另委兪志善（浙江德清人兪曲園之姪孫）承乏己于十九號蒞任 
　　南翔於十九號到有蘇省陸軍第二師第四團第一營第三連及第三營之第十第十一兩連到鎭後卽至私立義務小學校（該校己經開學現復停課）及古猗園（卽南翔之公園）兩處駐紮兵士三五成羣游行街市有强賒硬買者有滋擾當舖者且擅入民家調戲婦女等事亦不一而足現當舖己閉兩日人心大爲驚慌 
按南翔之事己詳載昨報今又據嘉定来信再行照錄尚望各軍官赶緊約束以安民心庶蘇軍名譽亦不致爲少數軍入所破壞乎 
[援救南京難民]  
　　紅十字會沈仲禮會長憫南京難民露宿江干饑餓可憐情形甚急受傷兵民亦多緣紅十字救護專車鐵路交通於前日停止致振濟救護手續殊形困難沈君特商太古洋行租定大通輪船請王培元醫士帶救護隊醫藥隊定今晨十時由太古碼頭上駛定明日黎明抵南京武勝關並派小輪四出濟渡一切費用悉由紅十字會核給不令避難人民絲毫給費 
　　紅十字會與南京紅十字會悉由美國兵艦無線電代遞消　昨晨續發無線電致南京分會竇琅醫生云紅十字救護醫輪太古行大通輪定二十五晨抵寗請轉致寗軍通知各礮台一體保護知照被難人民届時候輪救護出險所有傷兵可送醫院運滬 
　　旅滬寗人仇之魏梅村金煦生陳彥卿李月生諸君曁江寗同鄉業己開會籌辦安置難民之法及將来之拯濟衆情異常踴躍 
　　前紅十字會會長盛杏蓀君於此次紅會所辦之事深爲贊成此次租大通船至南京引渡難民概允經募租船經費鎭紳焦樂山君贊助亦力紅十字會通告南京人民困守孤城者達五六萬人在四鄉江干者不下萬餘人糧食告竭朝不保暮擬募白米麫粉餅乾等物隨紅十字救護醫船運寗散放麫包饅頭天熱易壞望勿捐助並勸各商號運米至寗出糶　　又發無線電致駐寧美領事皷樓醫院寳琅醫生稅務司通知寧軍飭炮臺軍隊一體保護寗城難民救護出險並將鎭寗傷民運滬 
　　紅十字救護船舉王培元醫士爲救護醫船船主鄧笠航爲總幹事員醫士蘇洪諸君救護隊十八人寗紳代表四人准今晨十時啓椗 
[市董事會記事]  
　　八月二十二日滬南市政廳開董事會籌議一切計關於報告者二件交議者四件選舉者二件兹將簡目分列如下報告事件（一）夏季議事會議决案之己未執行（一）滬市兵災狀况交議事件（一）本市政廳民國二年正月至六月之决算案（一）籌籌議市行政經費案（一）貧民習藝所被災仍擬勸捐請欵續辦案（一）南市電事開行人力車應行减少并擬酌加大貨車稅捐案選舉事件（一）報告名譽董事一年任滿照章由議事會改選半數）一（中西南三區區董一年任滿應行更舉先由董事會于各區預選五人交議事會公舉 
[中華民報被控之結果]  
　　駐滬張交涉使延請代表律師控告中華民報揑造電報煽惑人心並著論詆毁政府等情己由公共公廨將該報館總編輯鄧家彥傳案交保在案昨晨十時由王襄讞會同英領哲君升座特别公堂研訊先山被告代表費信惇律師上堂譯稱今日開訊政府有無代表到堂卽據高易帮辦瓊師律師答稱敝律師爲中國政府代表費問委任狀何在瓊答稱可用電話間張交涉使費又稱政府以此種登載作爲刑事案控告卽如所指八月四號所載文詞並無反對政府亦不違背法律要知共和政體報館有監督政府言論自由之權故美法等國無論報館如何登載决無政府出爲控告之理由卽使牽涉政府或總統亦祇能以個人起訴故美國法律煽惑擾亂之明條雖曾依據英國而定亦均删去因英國係君主主憲美國係共和政體之故被告係屬華人應照中國法律辦理按諸公堂現行刑律原告所控各條均無專律雖堂上引用他國法律係自有之權惟被告係是平民現關政治請爲從寛辦理瓊律師起言曰被告詆毁政储及袁大總統之文詞不知凡幾現擇其最要之六節提出起訴（其一題曰叛逆之政府）其四二）討亡國進步黨其三黎元洪如非革命没有法子（其四以己戰事激動叛黨（其五）我看還是違命好（其六）利害拚一擲耳以上六節與七月二十七日該報插畫一軍人持鎗而立者其居心均欲引起國民附和叛黨至該報所載某司令鎗斃及武昌之反正黎氏之被戕各專電業經張交涉使向電局查明均係揑造己得該局復函呈請鑒核頃被告律師所稱新刑律並無違背條件實爲不確今查新刑律第十六篇二百廿一條所載煽使叛亂者應得死刑然原告亦不欲援用此律惟此種文詞最足擾亂人心請爲核辦以儆效尤被告律師辯稱原告律師所呈之專電確非電報因近来戰事風雲無論何種報紙如有消息卽登入專電　内即西報亦有此辦法如載北軍己攻進南京一事各報迭次登載但南京仍由南軍駐守總之此次所載各節係在亂事發生之後尚請堂上從寛辦理原告律師復稱原告所控各節被告己承認二節此種文詞殊足惹起外人惡感如被告以英領在堂恐照英國法律定斷不愿在會審公堂制决者請堂上移解城内檢察廳訊理中西官磋商之下以揑造此種電文殊足擾亂人心遂援照新刑律妨害秩序一條判鄧家彥押西牢半年並着該報館罰洋五百元充公 
[土棍抗拒巡警三誌]  
　　王家宅著名土棍王海榮與白頭永林黑皮生榮爲首歛錢演唱花鼓淫戲開場聚賭並毆傷三區第二分署巡士迭記前報畔經顏科長先將獲案之王海榮童文衞桂坤生譚榮主陳　生楊金芳沈林橋等一併解送南市司法科訊究一面仍飭探警嚴拿在逃之白頭黑皮等歸案嚴辦 
　　顧汀舟解回南匯 
　　南滙人顧汀舟前因在籍誣指王永舟殺人放火經王妻龔氏告發顧卽逃滬迭經移緝未獲兹爲該處審檢所訪悉顧尚有圖謀不軌情事因特派警持文禀奉公共公廨轉飭捕房將顧拘解公堂管押在案昨晨復經關讞員會同德裴副領事預審明白判顧移解歸案訊辦旋據顧之代表律師投稱顧與張某夙有嫌隙如解南滙恐遭處决可否改送上海檢察廳訊辦中西官會商之下以此案情節較重且發生於南匯如有理由儘可出庭爲之辯護仍着解送南匯審檢所核辦 
[西方菴舊案重翻]  
　　西門外西方菴僧人連授延請律師在地方檢察廳控告僧人化塋化若寳蓮等無端將菴送給慈善團現在菴中設有紅十字會平糶局請求諭令該團等退出交給僧人收回等情汪廳長閱禀後即派法警往查該菴因何爲慈善團掌管限日具復以憑核辦兹據該警查明禀報謂僧人化塋等前因容留婦女在菴賭傳住宿當被滬西商團及巡警拘送到廳訊明有案且抄出淫僧與各婦女合拍照片及婦女妝飾品等物均己存案云云汪廳長以此案旣有暗昧之于非提集人證質訊不能明晰因復派警往提化塋等到案定於本月念五號午前質訊昨據該警返廳報告謂奉諭往提各僧詎該僧等己無蹤跡詢之四鄰咸稱此次南北兩軍開戰之後化塋等皆赴杭州天竺普陀等處避難廳長諭候再核 
[糞頭與商團之關係]  
　　上海市政廳總董查得中區西兩處清潔事宜本由莊泉生經辦原用滬西商團名義擔保發給銅牌歸該處鄉民承挑兹因滬西商團己經取消莊泉生辦事亦有不善應卽取消或另行招人承辦或由東西區歸併辦理業己移交秋季議事會從長覆議矣 
[澄衷學校之發展]  
　　軍興以来南方糜爛而上海吳淞擾攘爲尤甚故此間學校或在戰綫以内横遭兵燹或爲兵士駐留之所損失尤多當此教育萌芽時代猝然遇此兵禍大足爲進化之障礙比者江蘇行政公署以教育經費無從籌畫乃發官立學校暫行俸辦之通告教育襄弛青年失學其禍益烈惟虹口澄裏中學校地居北市尚覺安寧己定於本月二十八日招考新生九月一日照常開課略無更動且該校開辦以来己歷十有四載從未修葺今夏休假後大加粉漆業己𡞵然一新矣 
[花園門首之惡鬥]  
　　馬夫李才根王阿甫李阿才吳桂卿王培林王阿懲等前曉糾黨百餘人在徐家匯路亨白夜花園門首與汽車夫楊掌發籙因爭奪生意起衅各執利丸互鬥如臨大敵靜安寺捕房包探候阿寳見之上前勸阻反被用刀戳傷幸經二百四十五號等華捕查見即鳴警笛號召隣崗及包探陳永康到場將李等各人一併拘入捕房捕房飭將侯探車送仁濟醫院醫治李等押至昨晨解送公共公堂請究據陳探禀稱侯探被戳五刀尚有一小常州被戳十二刀傷勢均甚危險請爲嚴究訊之李等供多推諉判一併還押候下禮拜六再訊並飭補提同黨解究 
[謝劵]  
　　上海市議事會定八月二十五日起開秋季常會承贈旁聽劵一紙又勝家縫紉女學校是二十七八兩　開成續展覽會承贈觀覽劵十紙書此併謝 
[雜評三（訥）]  
　　被難之寗人有生路矣此次南京戰禍劇烈　一相持不下寗人之被困而無由自拔者不知凡幾記者曾　海上之慈善大家何無一人倡議如前次光復時之設法救濟今得報　　紅十字會己雇定大通輪船赴寗隨派小輪四出救濟　商請寗軍炮臺保護則此哀哀無告之寗人己有生路記者不禁代寗人額手稱謝而自慚前日之責備爲失詞矣然我卷此次被難寗人甚多城内約有五六萬江干及四鄉約有萬餘一旦救渡来滬安揷雖有熱心之寗紳與旅滬同鄉主持而費用浩繁巨欵豈易驟隻尚望滬上各同胞慷慨捐輸以助成此美舉也 
　　敢告駐翔之蘇軍昨日南翔通信員報告駐紥南翔之蘇軍有滋擾地方情事今日日報公會接嘉定信亦云然然則營兵滋擾之事殆不誣矣 
　　夫蘇軍之所以移駐南翔者防嘉定潰軍竄擾將以保護地方也乃嘉定之潰軍未擾而保護地方之軍隊先自擾之人將謂之何吾知統兵者必不曲爲廻護而有以懲其後也 
来函 
[淞滬警察廳長函]  
　　啓者本月二十三日貴報本埠新聞欄内載有駐滬一第三兩營兵士因送松板赴吳淞駛至江灣被第六區警察開鎗轟繫經鄭鎭守使詰問穆廳長延不答復又不將所拘之人釋放船隻板料仍在該處警區云云訪聞間有不實查江灣駐紥之巡警係第六區第一警察分署此事自發生之後隨飭派第三區巡官馳往確查所有查得情形於十四日接率鎭守使函詢當卽具函奉復至當日誤拘之人嗣奉鎭守使命令釋放當日亦卽釋放奉復木板船兩隻木板三十塊　並空船五隻亦經點交鎭守使派委之張劉二員驗收帶轉函復後奉鎭守使兩次飭查亦經兩次詳細奉復是關於此案之文牘呈鎭守使者共有五函是不將所拘之人釋放及船隻板料仍在該處警區派劉排長質問隻字不復各節均非事實貴報據訪員之聞本有聞必錄之主義事事固難深察第推貴報登載事實之本旨亦深願凡事得其眞相故不計煩凟敢將此案情事據實奉告並祈登入来函門内以昭實在專此順頌撰安穆湘瑶啓八月念三日 
[日華學校函]  
　　敬啓者敝校原擬開學之期因滬上戰事甫定致未實行現下秩序業己恢復敝校主任馬君織裳本早回校籌備一切己於今日即念三日行開校禮高等初等均有餘額可補想貴館於普及教育定許鼓吹務懇登入貴報爲學子介紹費心銘感不盡專懇敬頌撰安老北門内旦華初高等小學校謹啓八月念三日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[我夢園十二金釵傳（續）] [  瘦蝶]  
　　晚甘廬逸客湯品春（茶） 
　　我夢園諸姬中最雋爽者首推韵笙韵笙湯姓名品春韵笙其字產於陽羡性温和而貌流麗談吐尤雋永有味薄袂生雲低鬟歛霧清芬竟體委婉可人瘦蝶嘗目之曰此逸客也館以晚甘廬命主茗荈稱爲三絶謂色絶香絶味絶也然非個中人不易領略故惟雅客至門韵笙始出一周旋議論風生四座恒悅服或於杯茗内幻作詩句花木等狀以娛嘉賓妙肖自然謂之湯戲嘗諭造湯十六法頗爲識者激賞謂其能深知此中甘苦者著甌夢集茗餘瑣錄又嘗譜品春曲一套記其中江兒水云隔户鸚哥喚窺簾燕子嘲訪春呵記得把名山遶采薪呵記得把松枝掃品泉呵記得把冰甌倒轉瞬春光老了但願得做個樵青常伴竹爐銀銚韵笙善品笙作秋雨梧桐等曲清脆可聽兼精醫學有抱消渴疾者就之診韵笙投以手製之龍團片花乳丹卽霍然愈以故園中人皆喜之落花風裏午夢初回手倦抛書心閒索句韵笙恒侍瘦蝶於香爐茗椀間作竟日談能令醉者醒昏者明詩思亦森然以清陡覺人生不平事盡如烟痕而散清風兩腋飄飄欲仙韵笙嘗慨然語瘦蝶曰敝族自獲盧仝陸羽　提倡得以日漸昌明惟念鮑家姑子作賦之後久無佳文爲敝族生色摯愛如郎當不忍令湮没不彰敢乞爲儂立傳以稔當世瘦蝶溺於愛徇其請遂爲之傳 
[藝蘭主人跋後兩絶]  
　　長日如年倦欲眠奇文驚破夢遊仙名園初拓羣芳集好向南華証夙緣品月評花費剪裁憑空結搆好樓臺石家金谷今安在誰夢誰眞試一猜（完） 
　　如荷諸大文豪賜以題詞無任感佩瘦蝶附白 
海外奇談 
[動物之睡眠] [  跫廬]  
　　動物睡眠有種種之姿勢如熊猿虎象等及魚類鳥類其睡眠狀態各有不同兹將博物家巴列氏所述動物之睡眠列舉如下 
　　驢騾與象及其他厚皮動物皆立眠是爲立眠之屬 
　　鳥類大概一脚獨立以首藏於翼間而睡眠 
　　魚類則於沙上或砂礫問休息並不閉目例如卡哇季司每至晚問則選擇岩石閣之砂地以尾之下葉及胸鰭腹鰭支其體而休止凡遇冬間至来春時亦以此方法蟄伏泥底一至夏日則升於表面　於穴中鯉於河底盡人皆知也惟海魚之觀察甚爲困難然亦不難想像若鯡鯖有移住魚之名一至冬間則皆昏睡半埋泥中其尾直立數千之鯖歷歷可數也 
　　蛙伸頭於空中坐眠蟆蛙日中則藏於穴或岩下而眠若交冬令則蟄居地下以後脚及其體尾掘穴於後方 
　　有袋動物於其形狀上不得安止皆坐眠 
　　猿狐以尾繞後脚而踞眠 
　　新己季等睡時其上賻與前膞之毛生方對之方向猿類則於森林或叢中拱腕抱體而睡 
　　猩猩睡眠曲背頭垂於胸以兩手抱樹鮮有用單手者喜貪午睡兎眠或以爲不閉目者非也蓋其瞳孔全然閉鎖 
　　鰐及海龍以腹之全體休息地上蜥蝪閉目開口而眠 
　　海中之龜類浮游而眠至此時捕獲甚易但漁夫則以海中之獸俱不睡眠其理由以鯨於日中及夜間皆吹潮而不息不知其水噴出與人之呼吸相同不隨意的者也鯨類皆睡於海面如海豹海象水獺等於暴風雨時則動作天氣平靜時大抵睡眠海象犀排列而眠若豚羣後者以首乘於前者之背爲防敵警備如置哨兵者然 
栩園詞選 
[從軍行] [  圭身]  
　　百工失業何所之商市剥極無復期十家九家徒壁立一人坐守幾人飢吁嗟乎前年革命爲共和人民一體贊助多當時期望浮雲過今日痛苦可奈何生逢亂世歎不辰良民轉輾爲流民一次二次未有己行見中華多偉人偉人經濟誰能明空中樓閣莫與京理想足使政治平口舌拳足無不精一朝揮戈甘鬩牆電音絡繹馳故鄉游手難民胥應募商場何妨作戰場此時吾儕無聊哉飢軀逼人從軍来抛妻撇子寗不苦多分此身作炮灰妻子含悲忽歡慰偉人前亦君同類不聞殺人能加級將相無種人自貴我聞此語心轉雄事成詎竟無微功不成且作富家翁愼學偉人勿愚蒙古云好男不當兵今日當兵多威名洋鎗洋服嚇百姓誰云形式無精神倉猝學作兒戲操骨硬情怯徒辛勞明知臨陣不可敵乃聞偉人先我逃偉人賢智拯生民一人代表億萬人天下愚者何紛紛不助南軍助北軍偉人技乃如黔驢三戰三北爲囚徒作孽自斃固其所城門失火殃無辜古云百年一刧今短期喘息未定又流離財產損失何足論形勢之民靡孑遺吾儕從軍爲錢耳未教而戰賺我死彈雨飛来心目駭不有捷足長己矣吁嗟乎今日乃知兵士凶偉人至此人怒天不容眼前慘酷己如此漏舟堪復遭颶風逃軍自古滋流毒况受偉人新教育君不見江南到處哭聲多同胞都沐共和福 
[秋柳用漁洋原韵] [  小蝶]  
　　天涯各黯離魂無復輕隂緑到門金粉飄零他日淚黛眉凄損舊時痕秋風落葉埋愁地冷雨疎燈賣酒村莫向章臺問消息麗情詩句怕重論 
　　曉風殘月逗微霜冷落城南半畝塘瘦影自臨青玉案舞衣收疊縷金箱漂離萍梗空懷宋徼倖桃根屬姓王一自曲江衙散後更無人同永豐坊 
　　薄藍銷褪李郎衣彈指韶華轉眼非漢苑亭臺秋冷落謝家池館夢依稀陌頭離恨條條在殿脚餘香屑屑飛不怪風流銷損盡畫筵妝閣久相違 
　　秋娘生世要人憐眉樣凄凉蹙晚烟那有丰姿誇濯濯只留心緒恨綿綿攀條欲下桓温淚走馬難逢陸賈年憑仗西風吹夢醒一支長笛起愁邊 
游戲文章 
　　愁魂者東亞南鄙入也素性善愁因而成癖是以凡百舉動皆伏愁機在焉生無傲骨苦之諂諛人本清貧翻覺厭世額常縐眉常蹙涕常潸口常嗟我有陋屋兩椽可以藏拙秃潁數枝仗免凍餒然余屋雖敞足資嘯傲業雖微足能自養余有良朋三五時飛觴而醉月雖無佳作亦可以得少佳趣而余賤骨天成終日抱愁或至含杯輟御聞樂欷歔甚至飢忘餐寒忘衣人樂我愁人甘我苦有有霽顏喜色（即左右袒於南北者流也）而我更增歛眉酸心耳雖然余之愁若是之甚抑人情耶特别性耶人莫能如蓋余之愁非憾不能置身榮顯亦非逺謀百年蓋藏計徒切此世慨焉緣同余之病者寡故未嘗嘵於人前所以余之家人朋友以及余之鄉黨親戚罔不猜余有腦海之疾神經之病咸謂長此不治必成痼疾噫余之病固深然非圭刀所可湊効者也余思天堂未必果在天上而地獄顯見於世界故余近来視線内耳鼓中腦海神經益眷注於愁鄉戚境耳顧念余衣而寒者可憐余食而飢者可憫余家室完全而流離失散者可悲余老屋以蔽體而露宿風餐者可慘種種自擊心傷之事國勢不振民生凋殘而所爲政客偉人以國利民福爲口頭禪者何不見其素有之惻隱使余略鬆心恙則亦國利民福實施於無形矣雖然若輩婆心泯没余亦弗敢望其援第恨我貧而命不尤且怨管城子無厚澤相孔方兄頒絶交之書則余之愁愈無窮期耶醫余疾者益難望其决也耶 
　　愁魂工於愁幾如沉疴之疾而嗜好自由談每於愁極無聊之際朗誦自由談儼服清凉散是自由談之不但可以勸世可以悅人心目益可以醫人心病更可作激昻者吐氣之具故余一日少讀自由談則寢食無味愁亦熊劇則自由談眞余之活命湯也[  東亞愁魂]  
　　報紙者輿論之代表文明之導師豈若無知之鄉人以駡人爲口頭禪耶乃今之各報館多爲各黨之機關無代表輿論之價值如此黨之機關報則稱揚本黨之才德而攻詰彼黨之過失不遺餘力彼黨之對於此黨亦如是甚而好賊逆黨之言不離於口致閱者惟有置諸案頭不願披讀然而欲求純粹超然派之報紙無一言之偏私者實在艱得 
　　偉矣哉滇督電請停止勳賞之言也節國家之虚費卽所以省人民之擔負故此電如果有效則人民受惠多矣或曰爲激勵將士計不得不奬耳然而禦外患功也平内事分也安靖地方乃軍士應有之責否則俸金軍餉何爲而發殺同胞之頭顱而得光榮之勳位實激以殺戮同胞非善計也如不幸而有貪殘之將士肆其殺戮之手段冐功領賞則人民反受其殃吾故當繡蔡督之肖像而崇拜之[  孚忱]  
小說 
寫情小說 
[黄金祟（五十九）] [  天虛我生]  
　　綜言之予之苦心汝殆必能知之當亦無待予言予所欲言則於書中己概括言之珊哥以爲如何予因現爲慙色徐應之曰吾姊之見誠加予一籌也惟予内子以愛予故乃有此請轉使予心殊覺媿對吾姊今兹則當取消前議認爲夢囈可也筝兒覘予之色久而不言予自覺爲此言時顏色殆爲特異心中則一半爲慚一半爲憾度顏色亦必如是故筝兒遂亦現爲此態我與筝兒殆無異於對鏡照形所謂象憂亦憂象喜亦喜者是耳予方無可爲語適蘭兒捧藥進筝兒令置於几因間蘭兒曰阿珠歸来平珊哥行李可即置於此間蘭曰未也俄聞前院有阿珠之聲蘭曰至矣遂即匆匆自去時己入暮紗㡡以外蚊蟁之聲乃如筆管笙簧盈盈滿室小鬟捧燈進庋諸懸架之上予因憶及　門之際因向筝兒笑曰予初到此幾疑爲誤此　鬟小女爲何人哉筝兒曰此予外祖母之女孫　爲予季弟之妹予舅早世惟此弱息依福爲活今予外祖父母均下世乃隨阿兄来依吾母渠名昭兒蠢乃無匹不如吾弟多矣珊哥亦見吾弟否歟渠乃生澀如别家女兒来此己可一旬除阿母外餘則皆如路人長日惟手一卷書伏處斗室亦不以爲熱與我則僅見兩面交一言耳予以新嫁娘比之其神情心理殆無不然予因笑曰新嫁娘則猶有伴娘與夫牀頭人也彼其孤獨之况殆　　嫁娘爲尤甚也言時昭兒佇立㡡側昂首内顧逡巡不去筝兒笑曰此即伴娘是矣因顧昭兒曰汝胡勿去昭兒曰阿母命收藥盞筝兒曰幾乎忘之珊哥試覘其凉否歟予因探之猶温舉而吹之昭兒曰藥勿可吹吹之則無靈筝兒咄之昭乃歛聲而去予因試嘗藥味則覺殊苦因曰此何人所立之方歟其人當非女科專門筝兒曰吳九香耳渠蓋著名之女科予曰然則徒有其名彼蓋不知女兒心性也大凡女兒藥劑無論如何必當加入甘草以取其味今乃苦而且澀安可下囒筝兒笑曰夫至服藥安有滋味之可言（二） 
文字因緣 
[玉田恨史題辭] [  遽園]  
　　别鵠離鸞易感春六年前事太酸辛劇憐瑶島瓊花片誤墮塵寰化恨人 
　　沙盤木筆料無存（曩年余與蝶仙詩酒訂交每逢月夕花晨輙藉扶乩作消遣計判人心事動中竅要今則天各一方此調己成廣陵散矣）月夜難招倩女魂一縷精靈如未昧可能重與話寒温 
　　罡風掠水易生紋愁煞鴛鴦瘦十分祇有墮歡無覔處夜臺終古斷知聞 
　　去夢相尋渺似烟慈幃隕涕最堪憐文人好事成常例一卷新書記玉田 
[讀玉田恨史不禁悽然爰題四章以誌恨云爾] [  枯湖道人]  
　　一卷傷心史千秋血淚痕風狂天欲黑何處爲招魂 
　　墓草年年緑芳蹤不可尋鴛鴦墳畔淚點點化精禽 
　　長生殿上月歳歳照香骨愁絶杜鵑淚啼血未嘗歇 
　　青青墳上草一歳一枯槁死亦作鴛鴦終究雙棲好 
[癸丑四月念三日與潘介衡陳松年諸子閒游四湖飲於杏花村即席有賦] [  吳心月]  
　　白袷聯翩出郭門東風遲日勸開尊湖頭舊識仍鷗侣襟上新愁又酒痕芳草緑蕪前代夢落花紅葬美人魂傷懷家國無窮事雲水光中且莫論 
 
 
 

Page 11

 
 
發售各藥房洋廣雜貨舖 
孫中山胡經武兩先生本年東遊之時敝葯房主人東馳西騁歡迎尤力以敦輯睦之誼卽賜尊照並大筆本葯房榮幸莫盡此誌聊表微忱 
恭祝　中華民國成立　黎副縂統尊照　　信先生　存　　　　　　贈 
安住大藥房博愛　孫文 
安住大藥房監製　蟲立斃藥粉及安住蚊煙香品賢優　　試　知　卓效　易住仁　書之　　　　誌 
安住蚊煙香經售各藥房洋廣雜貨舖 
本藥房主人安住伊三郎今春蒙大阪市民大多數之公選當選大阪商業會議所議董足以證明主人信孚素著商界曷如感荷肅此佈聞 
[效力卓絶　胡漢]  
安住大藥房監製臭蟲言斃藥粉乃安住蚊煙香品　優香　試　知　卓效　　住　　之　　　　　誌 
臭蟲立斃藥粉本葯早經風行馳名寰球莫處蔑有臭蟲及一切毒蟲聞氣即斃百試百中應效如響 
安在蚊煙香本香能殺蚊蟲於無影嗡嗡蚊陣紛紛墜斃妙不可言夏夜納凉時居家必備之寶香也 
本舖日本大阪安住大藥房總經理處日信大藥房丸三大 
[君亦欲如他人每日賺三元乎]  
無論男女及幼童均可購機織物由本公司派人敎授不取酬勞即日來函或本人前來索閱章程自悉其詳 
英商捷足製襪公司總公司在上海廣東路十九號二號屋 
能增君之進欵者其唯此機乎 
捷足公司台鑒敝廠前購得 
請看以下所載他人對於本公司之証書 
貴公司織襪機器一百部所有供線付給工價等項無不照章辦理絶無絲毫留難情形足證 
貴公司生意誠實信用前聞 
貴公司由英京載來　線行至日本横濱因輪船失愼將線全行毁壞 
貴公司又設法接濟不令敝廠停止工作尤深感激之特此致謝並候 
貴總理先生春祺不一 
趙萬林工廠具原函存敝公司 
諸君無論住處遠近均可購機器爲本公司製襪自可得相當之酬資 
 
彙司公司　男色間　特别廉價 
籐帽　草帽　小帽　照原價减七五折 
雨衣　照碼均减八折 
彙司公司南京路江西路 
[壯陽秘寳培元種子丹]  
此丹十分靈騐敢稱壯陽秘寳凡患先天不足後天調陽痿精衰元陽不舉等症服丹數分功效立見且精神百倍世有嗣虚請嘗試之每兩一元　上海抛球場北首廣東杏林軒啓 
[中英法繙譯社]  
本社譯員經驗久著尤貴謹愼凡屬信札合同契約帳項書籍英法公堂訴訟禀狀商務曁法律文件無不詳細按律編譯三國文字各聽尊便取費從廉諸君光顧請至四川路總郵政局南首通餘洋貨號内代爲接洽　 
[匯通保險公司廣告]  
英國佑葛士治寧火險公司備足資本金銀兩四千五百萬元在申交易三十餘年賠欵迅速久蒙　仕商嘉許倘承照顧請至五馬路本帳房接治可也　總經理華田謹啓 
[最新式浚河挖泥起重機器]  
本行向在英境好爾地方設廠專門製造金司登各種大小水陸可用之新式開浚江河挖泥起重機器已歷百三十餘年全球風行歐美各國水利浚浦開河墾荒各局均皆行用証奬盈篋近歲中國東南各省屢告水災人民物產損失無數皆緣各處河道失于疏浚之故此機水陸可用祗須一人運動簡捷燒煤甚省選上等鋼料製造堅固靈便兼能開墾荒地搬運沙石煤炭等項價廉用宏官商賜顧請　駕臨敝行有工程師詳解一切無任歡迎之特至此佈聞　上海福州路念號英商茂成洋行謹啓 
[最新磨麵機器]  
此機乃英國名廠改良新式製造與别廠不同每小時可出潔白麫粉五十磅至一百五十磅與土法用牛馬力之石磨所出之粉有天壞壤之别此機可用人力或電力火力引擎運動於内地麫坊農家極爲合用祗須將乾凈之麥從上面之斗倒入即成潔白麫粉從下流出簡便靈捷祗須粗工卽能領會全身堅固耐久風行各國無不讚美有志實業　諸君請賜顧是幸　上海福州路二十號英商茂成洋行謹啓 
[有喴錶行]  
有喴 
本行之有喴錶及各種雜牌錶向由瑞士國本廠所造機器堅固式樣玲巧久已中外馳名爲各界所信用惟雜牌錶批發格外公道如蒙　賜顧批發者請至本行與經理人包君大昌接洽可也　英大馬路一號有喴錶行謹啓 
[謀得利有限總公司]  
上海英大馬路東首三號洋房後進樓上發行所 
新到雙面頭等戲片　大小風琴格外克己 
唱戲機器不用剌叭　聲音響亮價亦便宜 
軍營鼓號全隊樂器到申 
新到脚踏風琴每隻計洋念元批發格外公道 
[新創漢口大旅館擇於陽曆六月念二號大開張廣告]  
十大特色如左一四層洋樓　二地處適中　三陳設美麗四中西飮食五樓外有樓六升降電梯七交通利便八報室玻樓九花草怡情十伺應周到本館立除積弊不用接客如有函電知照者定時自派專司歡迎倘貴客有多件行李不妨點交輪船值房茶房由敝館持信搬取可也 
價目　東樓西樓　壽福錄喜佳字美字 
字房每間每日　一元三元二元五角 
女賓房每間每日四元三元 
開設英租界歆生路後花樓口 
[中國華安合羣保壽有限公司總公司設在上海黄浦灘三十號]  
本公司係純粹華股組織遵照中華民國商律在工商部註册雖延洋員辦理而董事盡屬華人實爲絶無僅有殷實可靠之中國保壽公司凡我愛國同胞務祈聯袂偕來竭誠賛助蓋本公司保壽章程以及保壽單辦法較之其他各公司格外優美且凡已繳保費永無没收之時如欲投保請即逕函總公司當即照覆也此啟 
[彭壽堂藥房始創最靈騐]  
真三日全愈珠珀白濁丸此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫除痛去淋止濁極至三日濁可全愈眞有萬試萬靈又速又妥之妙眞仙丹也每瓶一元先試小瓶亦可五角上海河南路彭壽堂 
[感謝懷德堂淋濁靈藥]  
○名不虚傳　的係名醫○ 
治白濁血淋剌痛眞正當日立止余患淋濁之症已二月有餘受累不堪小便時痛如刀割紅腫欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恒和堃酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即安然全愈蓋懷德堂之醫藥乃上海眞第一靈效也該堂花柳掃毒珠黄丸及小便腫爛生肌丹每盒一元亦極靈極速之丸也　後馬路興與里錢業成蘭生誌謝 
 
 

Page 12

 
 
   
 
