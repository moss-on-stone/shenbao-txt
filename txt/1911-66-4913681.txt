# 1911 - 66 - 4913681

 

Page 1

 
 
   
 
 

Page 2

 
 
   
 
 

Page 3

 
 
論說 
[論辦理地方自治亟宜攺變方針（醒）]  
　　今日我國救亡之謀。莫不曰立憲立憲。而關於立憲所施設者。爲類甚夥。握要言之。當推國會及地方自治爲最。以其與吾民之關係最爲密切也吾民欲享立憲之幸福。固當於此两者求之。但國會所以謀全國人民之幸福。範圍最大。各地情形不同。其利益之所沾被。或尙有周偏之虞。至地方自治。則其範圍所及。僅在謀一地方人民之幸福。與吾民身家之關係。似覺最爲密切。不若開設國會。尙在二年以後。吾民一時難得國會之利益。當先注重地方自治。以植其基。卽使國會早日成立。或在國會開設以後。亦當注全力於地方自治期謀吾民完全之幸福。此固各地人民所應共負其責者初無紳董議員與普通人民之别也乃我國自舉辦地方自治以來。初因調查户口而起風潮。繼因舉辦自治而起風潮。溯自初辦以迄於今。風潮未嘗少熄。往者無論矣。開春以來。松江籌辦鄉自治因抽收捐項而起鄉民反抗之風潮。嗣經官紳竭力排解。始歸平定。近日川沙鄉民反對自治之風潮。爲前此所未有。焚毁房屋。巳有七十餘所。警報頻傅聞者駭然。但地方自治。各地均巳舉辦。倘彼仆此起。風潮疊起。則於憲政前途。實有莫大之障害。爰特溯其釀成風潮之所由。與夫遏止風潮之方策。拉雜敷陳。聊爲各地辦理地方自治者告焉。 
　　各省籌辦地方自治之初。其因調查户口而起風潮者。大抵由於人民不知舉辦地方自治之利益。并不知調查户口之命意。因欵生懼。因懼思亂。遂造爲種種無稽之談。遠邇傅播。駭人聽聞。於是風潮起矣。可知調查户口之風潮。皆由於謡言惑衆之故。一經官紳之排解自不難疑團盡。釋復歸平靜。迨夫舉辦自治以後。所以屢起風潮者。蓋有數因焉。一因舉辦自治。莫不慮財政之艱難。以是遂不免有抽收捐項之舉。人民反對不認。風潮卽因之而起。（如前次松江自治風潮。即由鄉民反對捐欵而起。）一因籌欵問題之波及。遂不免有調查地方公地公産。劃作自治範圍應用之事。於昌引起人民之反對。風潮又因之而起。（如川沙寗波之變。卽因鄉民反對自治紳董佔領廟産之故。）一因自治公所含有執行地方政事之性質。舉凡地方上興利除弊之事。莫不先會議而後實行。則其及於全體人民之利害。自有異同。如禁止烟賭。雖於良民有益。而於莠民則有害。如此類者。不一而足。於是蓄恨於自治者。遂百出其技。煽惑鄉愚。期破壞自治之局矣。（如此次川沙自治風潮。亦因自治公所嚴禁烟賭。積怨鄉民之故。）凡此云云。雖未足。以概各地自治風潮之眞際。要亦不外於是矣。 
　　如上所述。則爲辦理自治計。首以不拂輿情爲最要。方今人民智識愚陋。生計困難。若因辦理自治。而更抽收捐項。必招人民之反對。故於此舉最宜注意。按城鎭鄉地方自治章程所載。自治公所本有統一地方公欵之責。則凡積榖善堂等公欵。均可與舊董商議。逐漸撥回。於此統盤籌算。豈無餘欵藉資開支。倘舊日公欵。仍歸舊董收管。而今辦理自治。又須另籌的欵。斷無是理。蓋舊日地方公欵所辦之事。亦屬於地方自治範圍以内必不容其並立不悖也。近觀各地辦理自治。大抵均與舊日地方政事。劃而爲二。即辦理自治之紳董。亦與舊日紳董分爲两派。一若彼此不相容者。是則一地方上隱然含有两種自治機關矣。詎非辦理自治之怪現象乎。以此之故。各地自治公所。均係空中樓閣。毫無憑藉。借有會議而無執行。蓋以地方公欵。絲毫無着。祗得任其廢弛耳。如欲執行地方政事。勢非另籌欵項不可。欲籌欵項。又無他策。惟有抽收捐欵。取之於民而巳。小民。 
 
 
 

Page 4

 
 
不見辦理自治之益。但聞剥削小民之事。於是衆憤難遏。風潮遂由之而起。是則自治風潮之起。雖由於抽收捐項。而抽收捐項。又因地方公欵不劃歸地方自治之故。各地辦理自治者。亟宜攺變方針。按照自治章程所載與舊日紳董特開談判。以期統一地方公欵若置此不問。惟以抽收捐項爲籌欵唯一之妙策。則抽收捐項。爲今日辦理自治最易惹起風潮之引線。竊願當局者勿再蹈此覆轍也。（未完） 
專電 
[電一北京]  
　　英使要求將片馬開作商埠措詞堅執樞府巳電駐英劉使向英政府交涉 
[電二北京]  
　　攝政王調閱滇省輿圖舊案深歎前薛福成勘劃界址糊塗從事以致釀成今日之現象 
[電三北京]  
　　今日（十二）十部大員咸集樞垣會議官制及内閣制度并商議交涉事件 
[電四北京]  
　　今日有旨據張人駿程德全電奏蘇屬應解新漕三十萬石舊漕十萬石擬請截留辦振等因着於宣統四年五年分起補解度支部知道 
[電五北京]  
　　度支部議奏路士桓因東三省危急窘迫籌集欵項興辦實業事屬可行奉旨依議 
[電六北京]  
　　黑龍江民政使趙淵處分吏部擬卽行革職永不叙用 
[公電九江]  
　　各報館鑒今日（十二日）在徽寗會館爲楊君謀開追悼會由林子超倡議集捐助賑以報死友旅九江皖閩同人叩 
緊要新聞一 
[陳御史慨乎言之北京]  
　　御史陳善同奏甄别降革捐復新章流弊滋大請旨撤銷一摺曾摘要登錄前報茲又探得原摺指陳得失慨乎言之亟錄於下上年度支部覆奏江皖振捐籌辦事宜内稱甄别分降調革職二項降調人員准加五捐復革職人員准加倍捐復等語在部臣之議准本屬一時權宜不得巳之計惜未卽事實利害輕重熟籌之以振卹災黎故而故縱虎兕出柙以吸無辜赤子之脂膏殆非立憲國宜有之政體實官捐例爲未有官階者而設其失在濫然其中要不乏可用之才恃甄别定例以繩之其後補救正自不少今獨爲降革之貪官污吏破甄别之限開方便之門謂非奬勵官邪其誰信之蓋督撫撫甄别屬員係朝廷賞罰之大典縱偶有寃抑不過百中之一二豈可病其全體乃甫挂彈章而卽以加五加倍光復故物爲官者又何所儆且朝廷以甄别委諸督撫是信督撫也今以其參劾之員概令捐復爲督撫者將何所措手足耶且降革人員不犯贓私類不能出此捐復之貲其能出此鉅欵非苞苴充盈即欲求償於異日也方今廉恥道靈賄公行在言官出死力劾一贓吏督撫方百計彌疑縫不使敗露果能不避嫌怨參劾屬員在今日實爲不可多得之賢今乃以捐復之力不轉瞬卽恢復舊物目此以後誰復肯爲之怨府耶藉曰爲災黎計不得不稍示通融定以限期不至大滋弊竇不知治天下者當握其大體處犯贓者以罰金在事實巳爲不可而况令其納金而奬以原官乎無謂之舉在一日猶嫌其多而况更限以半年乎且降革人員旣具此捐復能力到省後差缺較易一旦事權在手故態復萌誰任其咎以災民之故反累及貧民亦覺得不償失矣更以事實徵之亦有不便按照加倍捐復之數州縣約五千金道員約萬金現值捐例新開有五千金便許爲官若輩豈不能竄易名字重登仕版誰復肯投此捐復之鉅欵以自彰其醜耶在朝廷徒負奬惡之名而所得仍無幾也方今國會縮短期限憲政提前事事均未實行獨於奬勵贓吏汲汲如恐不及其何以聞於天下此次江皖奇災發帑截漕聖因何等浩蕩振務大臣必能推廣皇仁轉溝壑而登諸諸衽席欵項無論如何支絀萬不應恃此飲酖止湯之策仰給於豺狼不食之餘 
[温胡眞一鼻孔出氣者北京]  
　　温侍御肅日前呈遞封摺一扣亦以推翻憲政爲手叚而以保全都察院與吏禮二部爲目的其措詞與胡思敬摺大同小異惟其指名彈劾之人則較胡摺爲尤多 
 
 

Page 5

 
 
聞胡思敬日前又遞封摺二件居心殊不可測而外間誤傅爲參劾慶邸胡思敬何人安得有此壯舉耶 
[滿蒙事眞不可問]  
　　吉林通函云日本大島都督此次出查奉吉各處名爲調查防疫事宜實則暗中查察彼國屯駐各地點之軍備佈置是否得宜以故該都督於日前由長返連時每至一站必下車傅見陸軍人員秘議一切 
　　又函云日人借鼠疫爲口實謂我國辦理防疫未善必欲將東三省防疫之事由該國關東都督自行派員辦理刻下此事巳釀成交涉矣 
　　奉天函云在奉某國藉口防疫干涉地方警察權奉天各報皆極力攻擊刻下某國巳稍稍歛跡頃聞有某國訪員近日軍動各華字報紙如肯每日代其登載機關新聞者月可酬以千金幸各報主筆類皆愛國之士並無被其吸收者現聞彼等擬用他種方法推倒各華字新聞紙云 
　　中俄勘界由黑撫派遣道員宋小濂等與俄委員分途踏勘行將告竣例應奏派大員會同俄官簽押聞政府以黑撫周樹模係地方長官職在守土擬卽就便派周撫爲劃界簽約大臣未審周撫巳有該地精確輿圖可爲簽約根據不至以尺寸與人否 
　　京函云郵傅部爲擴充蒙古交通起見搜求蒙古歷史前曾詢問理藩部據云該部紀載蒙古册檔亦畧而不詳惟俄法日諸國秘密派員調查蒙古歸國以後曾經著有專書茲特購求多種派員繙譯業巳派定十七人日内著手繙繹噫本國之地而反借用他國之圖羞也不羞 
諦聽伊集院公使之演說 
　　東京通信云陽歷三月四日東亞同文會又開對清研究會於赤坂溜池之三會堂首由伊集院公使演說清國之近狀次由江原南京領事演說清國産業之發達與吾人之覺悟次由小越平氏演說間島旅行談出席者約六十餘名今將伊集院公使演說錄左以警告吾國民余在清巳數年一切頗有經驗大抵清國人對於時事問題無有於事件突發之際卽與國民以適切之批評者例如日俄協約締結之際中國言論界必俟我日本及各外國新聞紙論評之後始有言論而不免有失正鵠之嫌故余個人之意見我國對清問題以不尙言論而併力實行爲第一政策惟對清之方針則亟須堅定試觀資政院之現象似出吾人想像之外然其所謂軍機彈劾案雖三次提出卒至政府與議員彼此恊商圓滿解决畢竟清國人持有固有之消極性畏事好靜故政府府與國民尙不致决裂所謂得過且過之人也總之日本對於清國須占重要之地位我國始終須持領土保全之政策設不幸而見清國之内亂或政府部内有朋黨之爭我國不得不以向來之地位與實力爲之解决云 
[粤漢借欵不成立之近因北京]  
　　粤漢鐵道借欵合同自去年外務部郵傅部與四國代表交涉磋議更攺迄未定議茲探悉其困難原因實緣我國提出三大條件四國代表堅不承認之故（一）外人要求於全路之外築造宜昌至沙市枝路中國不能允許（三）所有欵項除分存各國銀行外並須分存大清交通通商三銀行（三）原約以釐金作抵不敷之數以海關作抵此層須删其餘尙有不甚緊要之條目數欵則外人均巳承認矣 
[黄瑞騏請重申烟禁北京]  
　　黄侍御瑞騏爲禁烟事前日特遞封奏一件聞原奏大旨謂禁烟一事朝廷不啻三令五申而各省之成績往往視疆吏寛嚴爲斷即以禁種一端而論有根株盡絶者有播種如故者近聞山西士紳僉謂該省官吏禁種未始不嚴祗以鄰省陜西河南與晋交界之各州縣烟苗未能凈除因之晋人從而歆羨多存反抗之心去年交城文水案肇端即由於此是非該两省通力合作嚴查不可方今春日融和小民從事耕作擬請飭下陜西河南等省及各省督撫嚴飭所屬預先禁種務盡根株 
[陸軍部之形式與精神北京]  
　　陸軍禮服早巳奏定惟朝覲引見之時仍穿官服茲由陸軍部提議擬將軍官朝覲引見等事一律穿着禮服以昭簡易惟有困難之問題两端尙須解决（一）禮服祗行鞠躬禮拜跪之禮未經易定斷難两歧（一）軍官與他項官員同時覲見禮節不一更多窒碍有此两大端頗難解决故暫時不能定議 
 
 

Page 6

 
 
陸軍部去年攺革官制如軍牧各司本巳聲明應歸裁併加以與海軍部官制組織各殊經廕尙書與軍諮處迭次籌商現巳議定仿照海軍部組織將八司攺爲五廳准於今日具奏大約隨時即可發表 
　　又陸軍部人員從前均係文職現經廕尙奏請擬自大臣以下一律採用武職冀從此一洗文弱之習而作尙武之精神 
[京師近事]  
　　度支部堂司津貼按照九成發給巳誌前報此項辦法上年底卽見堂諭原定今年正月起實行惟額外科員月薪僅十五金仍照十成發給餘自尙侍丞叅以及本部十司曁財政處各員統按九成支發每月節省二千五百餘金左右每年可節省三萬餘金 
　　郵傅部所派清查鐵路局帳目各員對於歷年出入欵項頗爲注意惟該局入欵均由各路局按月支解而各路局報部之帳並無此欵以至清查各員無法著手只能將出入各數嚴爲稽核並札行各路局將每月支解該局各欵究於何項動用速行禀復以便核辦 
　　京奉鐵路參案尙未揭曉聞該參案中專重盧祖華一人能否和平了結尙不可知 
　　黑龍江省由呼蘭至海崙四百二十里間之輕便鐵道原議由該省官紳合辦擬招集資本金五百萬两目下巳得資本八十餘萬两經周撫電請郵部派員來黑監視此項工程訂於三月杪即行著手興築 
　　農工商部溥尙書以黄河之害河工人員之舞弊本部曾飭各省整頓攺革至今尙未實行辦理昨派本部丞參上行走關景賢前往查辦並監催各該督撫實行整頓未便再延 
　　督辦鹽政大臣澤公現派度支部主事雷多壽調查陜西新疆甘肅等省鹽政巳定三月初三日出京蓋因雷主政去歲調查各省禁烟甚爲認眞之故 
今年法部建築衙署其工程估定經費銀二十萬两近聞此項工程巳爲日商澤山工程局承辦京中各木廠商人皆未能運動到手可見日人手腕之靈敏矣 
　　京師外效巡警上年即議開辦旋以費絀中止昨民政部諭飭内外城巡警總廳將内城原有十三區併爲五區久城原有十區併爲四區被裁警官分交外郊警區任用節省經費移作外效經費一切併區劃界及外郊開辦事宜俟两廳會議後再行申部核定 
　　津浦鐵路南北两段總辦會辦各差昨經督辦津浦鐵路大臣徐相國與盛尙書商議俟鐵路全工告成即將會辦一律裁撤其南北叚两總辦合併爲一每月薪金定爲一千元 
　　郵傅部自圖書通譯局交通研究所裁撤後鐵路局司官業由李侍郎著手考試其考試方法由李侍郎親自問答李並云諸君到差日久情形熟悉與先生無異我新到局諸事不甚接頭與學生無異諸君總要知無不言千萬不要客氣 
　　監國日昨面諭内務府奎大臣以此次重修延禧宮係隆隆皇太后避暑之所務於六月以前竣工聞奎大臣奏對謂此項工程純用鐵柱及玻璃所成力求鞏固恐六月以前不能告成云 
[時評]  
　　其一 
他人而進兵也。則曰和平商阻。勿釀釁端。國民而起抗也。則曰嚴加禁遏。勿任暴動。政府畏事之心。蓋巳見諸言詞之表矣。 
夫使進兵挑釁。而果可以和平商阻者。列强亦何必多此無謂之舉。世界將永無所謂開戰之事。一言以蔽之。則我政府不敢得罪外人而巳。 
　　與其得罪外人毋寗得罪匣民與其以强硬之態度對外人毋寗以强硬之態度對國民至是而外人猶不諒其一片苦心猶必日日進兵也亦眞可謂鐵石心腸矣 
　　其二 
科舉廢。考試停學堂開。人才出。熱心愛國之士。皆曰中國敎育可以自此興。矣 
　　今距停廢科舉之時。將及十年。各種學堂。亦巳漸次設立。而考試反日忙一日。優拔恩歲廪增附等。且日多一日。試觀政治官報發表之章奏。關於學部奏奬各省畢業生者。什八九也。 
昔日科舉時代。優拔恩歲廩增附等。猶有一定之時限。一定之名額。今則車載斗量。更不知其恒河沙數矣。或曰昔日無數優拔恩歲廩增附等。旣以考貢考職。轉入仕途。宜有此數千百後起之人才。以補其缺。而衍我國文學一綫之傅也。嗚呼。是爲中國之敎育。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川沙民亂之痛定思痛南京]  
　　諮議局議員黄端履擬將保護自治團體列爲緊急動議案巳得張家鎭夏曰琦金詠榴錢淦顧忠宣洪錫範陳義顧瑞謝保衡陶惟坻等諸議員之贊成呈請提議其文曰松屬川沙廳頑民反對自治糾衆暴動自本月初一日起焚毁自治局四處學堂十餘所紳民三十餘家人情洶洶全境糜爛各地方熱心士紳聞風競惕神喪氣沮憲政前途或恐因之蹉跌自治爲利民之政非厲民之政蚩蚩者雖甚冥頑苟地方官先事豫防又何至釀成奇變迨禍後捕者捕誅者誅而亂民數十之頭顱斷不足償地方億萬之損失痛定思痛與其補救於巳亂孰若審愼於事先應請制台撫台迅將川沙肇事亂民擇尤嚴辦並通飭各廳州縣地方官查明自治未成立之處按限進行巳成立之處實力保護如再有莠民暴動情事除例得處分外地方官應擔任損害賠償之責事關大局安危擬列爲緊急動議請交大會公决 
[自治之難辦如是寕波]  
　　寗波僧衆反對自治會紏衆暴動搗毁自治事務所並傷議紳各情形曾紀前報現鄞縣自治會勵議長郭副議長及全體議員三址八人聨名具呈諮議局環請轉呈浙撫從嚴查辦略稱鄞邑以萬壽寺爲城自治公所經前邑尊鄒曾同籌辦自治事務所邀集城鄉紳士開會公决通詳立案並蒙撫憲彚咨民政部在案旋由鄭邑尊照會事務所内稱奉籌辦處憲札寗波府僧立敎育會呈請寺觀並非公産該邑以萬壽寺等十餘寺撥作自治公所請飭縣收回成命或雙方協議攺撥爲借等因卽經籌辦自治事務所開會集議僉謂寺觀列入公産範圍之内前經清查公欵公産紳董編訂範圍一册呈縣轉詳自治籌辦處憲核定奉批範圍一册解釋明晰權限分明自可照行等語是萬壽寺等十餘寺是否作爲公産早在省憲洞鑒之中第現當籌辦之時定限綦嚴似不妨遵札妥議以促進行復由前任徐邑尊邀同清查公欵公産紳董並僧敎育會僧會長敬安紳會長馮紳毓　與該寺住僧成茂彼此妥商當面定議由該寺允借一部分作爲城自治公所並由事務所與該寺僧劃清界限繪圖立說呈縣核定本年正月十二日議事會成立十在日職員入所辦事二十八日選舉董事會職員是日適值佛會老幼燒香彼此各守界限相安無事本月熑四日上午忽聞僧敎育會召集外來僧衆數百人在白衣寺特開大會方以爲研究佛學别無他意旋聞該僧衆等蜂擁至府縣跪香下午突有僧衆三百餘人蜂擁至萬壽寺内本公所搗毁議塲一切物件毆打職員擔汪二紳并將選舉人名册選舉票及各項册籍一律燒毁遂即盤踞公所愈聚愈衆并聞初五夜三更尙有拒毆提營小隊某哨官受傷情事至至六日午後聞統制將發兵圍捕始啟門而出紛紛至僧敎育會及城内各寺其恃强不出諸僧尤敢拒敵官兵經官兵還擊聞亦受傷數僧初七日下午該匪僧等仍復盤踞公所并於門外張貼寗波府屬全體僧界事務所字樣聲言招集僧衆定期報復而外來各流僧尤復成羣結隊布滿街市此後尙有何種暴動不得而知伏查地方自治爲預備立憲之基礎指定公所爲籌辦應有之手續助遵照自治籌辦處處雙方恊議攺撥爲借未嘗不體恤僧界並顧兼籌乃成立伊始遽遭奇禍此風一開恐城廂鄉鎭更無可作公所之地紳商士民再無願辦自治之人風聲所插人人自危年來社會生計恐慌民心思逞匪伊朝夕設因此次暴動惹起人民仇學仇敎等禍後患更何堪設想伏希貴局轉呈撫憲嚴飭地方文武名官勒令解散驅逐出境並嚴拿首要務獲究懲以儆將來而維自治不勝迫切待命之至 
禁烟近聞片片 
[美國婦女之熱誠]  
　　美國禁酒會星期報云日前美國耶敎婦女禁酒會開全體大會公同議决一案曰我輩確認除作藥格品外種烟賣烟皆爲悖乎公理而英國强賣鴉片於中國尤爲悖理之甚故我等定議出全體三十萬人之名義上書英政府懇請英國廢棄烟約俾中國得以實行禁烟聞其請求書業於上月郵送矣 
[美總統注意叩克印]  
　　美總統塔虎脫以海牙會期在邇特提出一議案擬取締叩克印（亦曰高高精困美國昨年銷叩克印十八萬五千两後據詳細調查每年五千两頗可足用其餘十八萬两皆非適當之用處叩克印原爲最烈之毒質若不及早取締恐復蹈鴉片故轍故此次海牙禁烟會於取締叩克印法不可不加意研究云 
[美國烟犯之不幸]  
　　美報云紐約城有華人私存烟土賄賂該管巡警隱匿不報後經長官查出除將巡警及存土華人罰辦外並將所獲烟土焚燒聞所焚之土約值二萬餘元又散凡西斯哥官府自高廳號輪船内查出違章私帶之烟土值三萬金云 
[倫敦城内之烟藪]  
　　巴黎世界遊歷報云英京倫敦某街某巷内舊有烟藪一處每日有英國國民及英國名人富商與政界中人等前往吸烟計一證一榻每次賃價約十元至二十元不等昨年倫敦工部局定議於一千九百十年内將該藪糞除惟至今未見實行夫歐美文明國也而染受烟毒者尙時有所見丁君義華曰鴉片非國際的問題乃世界的問題誠至言也 
 
 

Page 11

 
 
[十四丈之簽名單]  
　　天津攺良會聨合國内同胞上英皇帝請禁鴉片運入中國書巳於日前郵遞其書尾之簽名紙長約十四丈共二萬七千餘人我國同胞熱心禁烟實足令人起敬 
分類新聞政界 
[川沙自治風潮之尾聲松江]  
　　川沙紳民辦理自治大起風潮迭見前報茲悉松府戚太守帶兵馳往該地彈壓略見平靖遂赴南匯督同賴大令邀集紳士籌畫善後事宜並擬舉行清鄉凡獵户漁船民家所藏鳥槍等類均飭繳官騐明烙印編册部署略定正擬回郡忽由川沙紳民堅請復往聞因該地農民以刻届春耕遭此蹂躪幾於不能耕種爰環求太守代爲佈置俾免荒廢其飛划營三營管帶沈都戎昨巳奉文兼帶鹽捕中營因見川沙風潮將次平靖爰率槍艇五號於昨日回郡預備接管鹽營矣 
[提法司請假修墓未准蘇州]  
　　蘇提法司左子異廢訪日前具禀督撫憲擬請假數月回籍修墓并奏請開缺另行派員接任等情聞巳奉蘇撫程中丞批答略云現在蘇省開辦各級審判廳之際未便遽易生手所請應毋庸議云云 
[鄂督商請變通考核警官章程湖北]  
　　鄂巡警道以警官最難選擇不僅須學問適用尤必富於經騐始能勝任但去年憲政編查館所頒考核章程於區官考試資格尙寛於高等考試資格太嚴（計高等考試須有高等巡警或法政法律學堂三年以上畢業文憑及辦　務在三年以上卓著成績人員區官考試須有高等巡警簡易科或中學以上畢業文憑人員及現任之巡官）現在湖北合格者甚少卽辦警務人員亦大半不滿三年乃禀請莘帥變通部章使曾辦警務及現在公所供差人員與現充各颧警官者得同具有考試資格人員一並與考以期取材稍廣仍於考取後先委代辦三月果能勝任再行試署俾昭愼重帥意亦以爲然惟變通館章關乎全局須會商憲政館認可方可實行現巳咨請核覆以憑飭遵 
外交 
[佛惠寺案當然取消之公牘杭州]  
　　永年人壽公司經理包英投函諮議局抗議佛惠寺地産情形迭群本報推原其始實由英敎士梅籘更以個人名義違約置産漁利經諮議局查明呈由浙撫電告外部飭司嚴重交涉王司使奉札後遵即照會英領請轉飭梅敎士自行向包英取消賣契交還地方以符約章詎次日接霍領事回文竟指杭州省城爲通商口岸語多廻護紳民聞之大譁中丞亦轉飭交涉司按照烟台條約切實駁復聲明杭州通商塲自劃定拱埠以後早經各國承認卽如去年日本商店一安日領初亦藉口馬關條約未定之名般稱嗣經切實正日商由是無詞遵照遷出即此可爲鐵證現據輿論梅敎士當時向佛惠寺私購之公産本未經官紳允洽故至今並未稅契過户仍用從前千古堂户名梅所執者係白契照例無效無待贅言况敎律亦不許以公會之名置私人之産現在無論售與何人如何串合應惟梅籐更自問前契當然作廢决不能由公家耗費取贖昨巳由王司使備文照請英領查照矣 
軍界 
[張督擴充軍政之計畫廣東]  
　　廣東訓練新軍原定两鎭名額平時編制以两鎭爲一軍每鎭步隊二恊每協二標另馬砲隊各一標工程輜重隊各一營計全鎭官長及司書人等七百四十八員名弁目兵丁一萬零四百三十六名夫役一千三百二十八名共一萬二千五百十二員名現廣東陸軍僅成混成恊計步隊二標六營砲隊一標三營工程輜重各一營共十一營按之一鎭人數尙欠步隊二標六營馬隊一標三營共九營惟是廣東地勢因操練馬隊不甚相宜擬祗練馬隊一營計添徵七營兵士人數自可成鎭近聞張督以廣東新軍當岑前督任時巳練成混成協今相隔五六年而仍然混成協絶無絲毫進步大爲託異擬於三月間舉行分路募兵趕緊于年内成鎭將袁前督奏宣統四年成鎭之案提前辦理巳飭督練公所各總辦從速規畫辦理矣 
[鄧協統反對劃一山表之卓見武昌]  
　　湖北督練公所參議廳於日前傅齊中級以上各軍官會議關於檢閱應備册表事宜擬令各標營統歸畫一以供校閱大臣之參閱當有十六協統領鄧承拔出席抗議謂所辦各項表册原應與平時之實行相符以便校閱大臣一閱即知官兵程度之高低敎育方法之良窳如欲鎭協同歸一律則敎育法各有不同勢必均用僞飾殊非崇實之道爲今之計應標與標劃一至於一協則聽其按敎育力法自爲辦理不得勒令劃一聞總參議張提軍頗爲嘉納當即按其辦法通飭遵照矣 
[陸軍財政局歸併辦法武昌]  
　　湖北清理陸軍財政局係特設機關每年需支經費數千金去歲即經度支部議有裁撤消息因事關陸軍須由陸軍大臣主持茲陸軍部電咨鄂督請將該局歸併督練公所辦理應用科員概由三處人員兼充只支夫馬不給薪水以資節儉現瑞制軍巳札行該局人員卽行銷差一切文卷暫行檢交督練公所總參議廳接收以便支配三處人員兼任其事 
學務 
[丹陽敎育會定期開會鎭江]  
　　鎭屬丹陽縣籌辦地方自治公所各士紳去歲提議開辦敎育分會以期攺良敎育催促進行茲巳於日前組織成立定於本月初七日午後一時起至初十日止就城内勸學所大開全體會議以便選舉幹事商議辦法刻巳刷印傅單通告各處矣 
[京漢鐵路創設機匠夜學所漢口]  
　　京漢鐵路南局近奉郵傅部札謂本部上年十月間通飭各路倡設機匠夜學所節經各路局陸續具報開辦在案嗣因京漢路久未擬呈较法復於十一月間札催去後茲巳日久猶未一律辦理殊屬不合查京漢路長辛店劉家廟两廠工匠甚衆並難視爲緩圖卽鄭州機廠亦當次第推行以期敎育普及詳核現在各路辦法正太廠簡而得要京奉之唐山廠規模較備均巳有成績可觀合再札催該局即便遵照前札一面擬議開辦一面派人馳赴正太唐山两處調查情形規則分别酌照辦理務各尅日成立勿復延宕云云現南局總辦巳遵照組織矣 
[頑紳爭學挑鬥廣東]  
　　開平黄姓日前禀准學司借公立之敦倫書院開辦黄氏两等小學聲明兼收異姓子弟詎有向在該書院敎讀之 
 
 

Page 12

 
 
胡某恐學堂一開巳無噉飯之處遂逕出禀爭並將該院覇踞日來竟因此互控且有幾成鬭之舉動云 
實業 
[勸工陳列所改良手續杭州]  
　　杭州第一勸工陳列所上年由撫院特派候補道王曾俊監督營造糜欵一萬餘金而工程窳敗形式失宜致落成開幕以後社會頗多誹議並經諮議局具呈質問當由中座親臨檢察會商司道决議責成勸業道招商出售另行攺建或即攺爲商品陳列館各情飭令切實妥議去後嗣經董季友觀察照會商務總會一再磋商以現值庫藏支絀招商更屬爲難不如酌量修攺暫且成立以謀逐漸整頓等情於日前詳復至院茲奉增帥批答詳悉旣據商務總會移稱將該所分間折去局勢巳形開拓並將前後面門户分别修整足垂久遠似尙可行惟勸工陳列所前經札飭藩司派員騐收工程應俟騐收後由王道移交該道接管再行酌辦仰即遵照並移知王道查照 
[漢商會力袪隔閡之一班漢口]  
　　漢口總商會向章凡商帮因事來會遞節略者一面答復一面懸牌告白惟告白不能多掛時日一班遞節略之人未得及時閱看者頗多若託會中人役抄錄又不勝其把持苛索其弊較衙署尤甚現經協理孫滌夫君重訂章程自本月起將逐日各節略答詞除懸牌一星期外另抄一本存收發處以便遞節略之人隨時自行抄閱並嚴禁會中人等阻止需索以除隔閡而袪積弊 
雜記 
[陸相國回蘇掃墓紀事蘇州]  
　　陸相國請假回蘇掃墓各情迭記前報茲悉相國回蘇後一切親友門生故舊皆往拜見大半欲求相國提攜者是以門庭如市自早至暮轎馬不絶聞相國日内先赴蘇鄉祖墓祭掃然後再赴湖州掃墓再須赴上海一行料理俗務大約在三月上旬即須起程赴都銷假矣 
[金匱令倾言陷紳士眞相無錫]  
　　蘇屬冬漕櫃價前經諮議局議决遵照當牌呈由蘇撫通飭各屬遵辦在案無如各牧令以大利所在抗不奉行以致各屬因銀漕櫃價官紳互控者指不勝屈而尤以金匱何令爲最甚去年錫金當牌以十二月一月平均計算得一千二百八九十文之譜乃何令收漕櫃價每元只作一千一百九十文與當牌相差約左百文左右民不堪命由城鄉紳士組織團體一面電禀撫藩飭縣照章辦理一面公舉秦君效魯爲代表赴郡請命要求轉飭該令遵照局議依當牌定價不料遽以此大爲何令所忌去臘二十四夜金匱北門外羣鶴樓茶店私賭案發其房主卽係秦君效魯何令遂架此大題目以房主難保無知情窩賭等語通禀省憲並一面將屋發封徇一二不肖紳士之請批行充公以修代表赴郡之怨不知茶館在北外房主在城東相距約數里許時在深夜私行賭博房主何由知情房主有屋出租房客借屋開設茶館更何從而知其爲賭且何從而出於窩賭故入人罪藉端修怨現闔邑紳士大爲不平巳紛紛將此中情由具禀省憲請示核辦矣 
[張煜南可謂神於運動廣東]  
　張煜南前以潮州地畝價值三十萬報效海軍經費冀得奬勵洵貝勒以此項地畝出自報效未必由於至誠難保無别有糾葛不敢遽行出奏煜南不得巳於是又運動江督張人駿報效勸業會費三十萬收回會塲各館以維市面由張督奏請欽派張煜南爲考察南洋商埠商務大臣俾招集華商經營長江一帶實業奉旨著農工商部議奏聞部以張曾創辦潮汕鐵路擬於日間請旨特派果爾則張煜南又可大滿所欲矣 
[王國鐸畢竟不愧幹員漢口]  
　　漢口爲中國大埠交涉紛繁所設夏口撫民同知一缺兼理外交定例爲衞疲繁難向歸外補以期爲地擇人去歲瑞制軍將前任夏口廳馮丞簧參革後以本任棗陽縣王令國鐸調署本有以其奏補斯缺之信詎司詳甫經到院忽有吳一狗猝斃洋兵開鎗傷斃華人一案瑞制軍以王署丞辦理不善欲將其撤任惟因交涉善後諸事未妥故祗飭司記過以觀後效現在交涉聞巳辦結係由關道夏廳自解私囊賠償二萬元英領遂無異言槍斃之華人則如猪狗聽憑屍親領埋並無撫卹漢上各團體因鄂督嚴禁爲此事開會故皆噤無一言惟王丞國鐸則因此事辦結頗得藩司爲之延譽力言夏口廳缺非王某不能勝任瑞制軍乃尤註銷前記大過於日昨出奏請以該丞補授其棗陽縣缺則俟此案核准後再行請補 
時乘 
[滇緬劃界小史（六）]  
薛使遂一面照會英外部。聲請撤兵還地。並一面根據曾約。催請英外部劃清野人山地。及滇緬界務。聲明野人山地自二十四度以北。以大金沙江爲中英分界。江之東　歸中國。其南掌撣人等地。以此時大半悉屬暹羅。不欲受英國之虚惠。暫未提議。英人一再爭執始議定於潞江北岸讓我一地曰科干。計七百五十英方里。又自孟夘土司包括漢龍關在内。作一直線。東抵潞江麻栗埧對岸止。悉劃歸中國。約計八百英方里。其車里孟連两土司。轄境甚廣。向隷雲南版國。英人以两土司昔當人貢於緬。爭爲两屬。今亦願以全權讓中國。訂定約章永不過問。至滇西老界與野人山地毗連。亦允酌量讓中國展出。在穆雷江北岸者曰昔馬。南起坪壠峯北。抵薩伯坪峯。西逾南降而至新陌。計三百英方里。其穆雷江南岸。旣陽江以東。又讓一地。約七。八十英方。里其餘均就滇省原圖界線劃分。至二十四度以北。英人以注意經營之地。可由滇西野人山以通入西藏者。堅不肯讓。因議定自北緯二十五度三十五分以北一。叚邊界暫不劃分。俟查明該處情形。再定界線。此光緒二十年事也。 
傅紀 
[沙魯土女史]  
　　中國女界。向以柔順聞於世。凡事皆讓男子獨爲其難嗚呼此其所以自蹈於偏廢之病歟余讀法蘭西革命史至沙魯士格兒垤事英風毫氣卓絶一時。使我國女界聞之。當爲之昨舌驚歎。稱道弗巳誠哉一澟烈之女丈夫也。顧篇幅極長。瀏覽不易。爰撮其大略如左。 
沙魯士以紀元一千七百六十八年。生於苦路鴉梯之一小村。家甚裕以門第著於時。比稍長。母卒。父多病。家遂中落。則委身於尼寺。倐忽六年。雨夕風晨。光陰彈指。　鐘齋磬。斷送華。年而性好。學日夕不廢讀。於盧梭福祿特之。著作。信仰尤篤。慨然景慕。思肖。其爲人。遂於一。千七百八十五。年復出尼寺。寄寓於叔母家。益自奮。勵以研究於哲學。 
是時法蘭西王路易十六世。專制過甚。甘爲自由公敵。人民憤怒。革命之聲流震動。全國。於是國王竟懸首於斷頭臺上。面國祚中亡國中又有奉神者。其首領名馬拉。手握。大權肆行暴虐。由是君主政治。一變而爲。暴民政治。千魔競舞。百鬼跳梁。所謂恐怖時。期開幕之日也以暴易暴。殺人如麻。國内馬路旁之棄屍塲。殘骨如山。碧血成海。而法蘭西全土遂沈淪于阿鼻地獄中。昔者惡君主政治之壓制。極力而圖革命之進行。及至達其目的。暴民政治之惡虐。又至於此。則大失望。轉而求有以顚覆暴民。以平和安寗爲主。得以布眞正之公和政。治於是反對暴民者。又組織成一黨。名曰温和黨。四處演說。專以抗拒暴民爲宗旨。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江蘇諮議局請議案]  
　　呈請建議自治會誤解議决員數亟應救正案 
請議人楊同穰湯一鶚劉桐鄒鴻材呈爲陳請建議事。按城鎭鄉地方自治章程第四十五條。會議非有議員半數以上到會。不得議决。以議員過半數爲議决之標準。防少數專擅之弊蓋通例也。然解釋少誤。弊竇叢生。據武陽城議事會原額二十人。照章非有議員十一人到會。不生議决之効力。而該會時以八九人議决案件。緣該會議員因事缺額者有六七人。以實數之過半數言。則八九人到會亦可議决。此蓋未明法理。出於誤解。亟應設法救正。以防流弊。夫以議事會爲人民之代表。則全數與實數。關係尙輕。但立法之本意。不重在代表。而重在防少數之專擅。且所謂人民代表之學說。早爲德國歐利湼克氏所駁擊。巳屬陳腐。爲學者所不採。選民之投票。盡其選民之公務。議員之到會。盡其議員之職分。非選民與議員有代表與被代表之關係也。卽議員額數以人口之多寡爲增减。亦因事務煩簡之不同。非選民多即選民之代表應多也。故章程第四十五條之解釋。全數與實數之爭議。亦非重人民之代表。重少數人之流弊而巳。若依該議事會之解釋。則實有議員十四。人有議員八人到會。即可議决。適。所以資少數人之武斷鄉曲。立法之本意。固如是乎。且章程中之議員二字。指團體言。非指個體言也。議員不能孤立。舍議員之全體無議員也。猶如國家二字。不能分離。指國中之一省。不能謂之國家也。凡章程第二十三二十四二十五二十七三十三十三各條。亦均指全體言。不能於全體議員之外。想像一個體之議員。亦不能於編訂章程之時。假設一議員之實數。若强以章程第四十五條謂指實數言。不獨與學說背馳。恐非立法者之本意。又按章程第三十條。議員因事出缺至逾定額三分之一。應卽補。選夫旣名之曰缺。則明明有一議員之缺在。非謂議員與官吏相同。有缺之可言。所以名之曰缺者。想像一全體之議員。旣有缺在。則不能因議員之辭職。縮少議員之全數。且議員不能孤立。前巳言之矣。是可知第四十五條之半數指全數。非指實數言也。法律文字。貴在簡括。不能以章程中無定額之明文。遂執以爲實數之據。觀第一十五條云。非董事會職員全數三分之二以上到會。不得議决。則法文之互爲詳略。巳可隅反。有賀長雄有言曰。董事會雖似與議事會爲對待之機關。實與議事會有隸屬之性質。蓋以董事會之總董。係因議事會選出。故議事會實其根本。今董事會議决事。件尙須全數。而根本之議事會。轉可不據定額之全數。考諸各國之立法例按之學者之學說。未有若此之解釋者。竊以學說爲法律之淵源。解釋章程爲學者之義務。同穰等沗列居民之一不能坐視地方自治會之流八於武斷。且不獨武陽爲然。他邑議事會亦有若此之誤解者。事關蘇省全體。亟望貴會列入議案。明定解釋。則自治前途。受益非鮮。須至陳請者。 
本埠新聞 
[保界會攺名國界調查會]  
　　王河屏君等前日假座張園開中國保界大會巳誌昨報茲番是日開會因時間匆促未將組織方法詳細宣佈現己專電江蘇諮議局攺名國界調查會並電請議員馬湘伯君提議電覆以便再開大會籌議進行電稿照錄於後 
[南京諮局議長議員公鑒]  
　　滇邊事急有代表到滬因念國界四逼非有精詳界圖歷史無以輔助政府對外方策今日組織保界會到者千人提議攺名國界調查會徧設各省備諮議局顧問一面要求政府凡國界交涉必會同資政院各該省諮議局公議辦理並請貴局同時電部及電求資政院開臨時會先議滇界事件餘函詳馬良王河屏葉増銘沈　昭潘眞受楊守一張照南等叩眞 
[南京諮議局轉馬湘老鑒]  
　　今開成立會衆舉公長並有電致議局請提出公議速覆國界調查會王河屏等叩眞 
[滬道對於購運隣米之周密]  
　　滬道劉觀察批邑紳葉佳棠等禀云滬上向非産米之地平時食糧全恃外來接濟察核來禀一則採辦鄰米均爲顧全民食未雨綢繆起見所籌其是候即據情詳請两院察辦惟查採辦鄰米從前由商籌欵分赴川湘等處購運來滬轉售先行由道轉請院憲咨商川湘两省准予出口然後塡給護照以備沿途騐放此次川湘之米能否運出外省約可購運若干米價運費幾何如能仍由紳商考查明確集資採辦轆轤轉輸則衆擎易舉較易爲力並希迅即查酌妥籌具復以便再行轉禀两院憲核明電商辦理 
[公廨男女押所之怪現狀]  
　　公共公廨男押所樓上所斩者均係錢債紏葛之體面商人一切舉止莫不自由故有稱押所爲公共旅館者今正在押各商私排烟榻並設賭局讞員寶大令雖有所聞未經查辦以致若輩逞所欲爲益無顧忌前晚又在二層樓上聚集大賭喝雉呼盧聲達户外旋被管理押所委員姚二君聞悉不動聲色登樓查察當塲取去摇缸骰子等物禀知寶大令諭令查明與賭各入姓名及 
 
 

Page 19

 
 
第二張第三版 
爲首之人聽候提案從嚴訊辦又聞公廨官媒邱徐氏病故後即由副手王蘇两婦揑併王蘇氏具禀承充迄今示奉批准惟所内一切事宜巳由該婦等管理並有曾經逐出巳故官媒之媳婦等盤踞所内對於公事則此推彼諉對於私事則爭先恐後責任不專漫無秩序而管押二三層樓之年輕各女犯更無人約束恣行無忌竟將窗外護板全行拆毁每至夕陽西下憑欄閒眺遇有相識者卽互相問答傅信遞物習以爲常或見東洋車經過卽大呼車來車夫聞聲尋覓東走西奔各女犯以爲快樂甚或口唱俚歌使途人駐足而聽淫褻萬狀茲爲寶大令查悉以腐敗巳極亟擬整頓且查官媒一役向由縣署選派因即函請田大令遴選妥人到廨承值 
[滬甯路停止學生半價票]  
　　郵部鐵路總局近札飭滬寗路局略謂所訂限制减免車價章程上年奏定後卽經分行各路一律遵守在案誠以營業進欵攸關本非應酬見好之具查該路向有學生旅行隊及各學堂學生人等定期往來均予减收半價辦法一時權宜迄今未攺殊與定章不合亟應分别停止以昭畫一嗣後學生無論往來何處皆收全價所有局中曁車務處免價車票尤不得隨意濫發冀保路利等語現該局巳定於十六日起停給半價車票矣 
[商團會開會紀略]  
　　南北两市商團會昨日下午假座西門外西園開聨合大會到者一千四百餘人先由發起諸君商議定名全國商團聨合曾次由胡季梅君報告開會宗旨繼由沈縵雲等十餘人相繼演說語多沈痛上海醫院女醫張竹君亦到會看護並倩陳衡吉女士代爲演說是日來賓中有某君起立捐助會費洋二十元以資提倡所有章程及會長職員議定擇日再開大會討論推舉傍晚散會 
[提法司通飭籌辦審判廳]  
　　本邑官紳擬擬設上海高等審判廳巳奉部駁經紀前　茲　本縣田大令昨日轉奉提法司通札飭將各鄉鎭初級審判廳區域及各州縣專設附設之地方審判廳分别核定赶速禀報等因田大令遵即照會紳士妥爲籌備 
[官廠紙價之分配]  
　　上海道縣海防各署以及各局所因官紙價昂行用不便是以所用紙張尙未一律昨田大令接奉松江府札文略謂奉南洋印刷官廠札開官民用紙銷路不暢業經迭次减價極力提倡原以謀公牘之劃一現各廳縣先後禀報以辦理各項新政經費無着擬在詞訟禀狀價洋四角内以二角繳廠五分貼行銷處運費五分貼衙門公費另提一角撥充辦理警察習藝所育嬰堂等用查此辦法以地方之欵辦地方公益之用民情固可樂從官紙亦藉以暢銷業巳禀奉督撫憲核准札府轉行到縣一體遵照辦理等因聞此後民間訴訟須一律購用官紙矣 
[籌補浮橋經費之梗阻]  
　　新閘浮橋工竣通行業巳迭紀前報茲悉此橋建築費其計洋三千數百元除由棲流所陸董及錢董允利等向各商號募集二千餘元外尙少千餘元未有著落該董等爰特禀請巡警總局撤去官渡船將此項渡船經費撥充浮橋虧短之欵惟聞總務科長姚司馬因此項工程係該董等招人包造未經總局擔承遂生阻力故官渡船隻迄今尙未撤去云 
[議員圖董無乃多事乎]  
　　滬道劉觀察批引翔港自治議員王增祺周樹蘭等禀云委員去留本道自有權衡虹橋一帶賭風頗盛大爲風俗人心之害是以本道調派王倅前往接辦巡防無非爲整頓地方起見此外一切應辦之事亦即面諭該倅會商各董妥籌舉辦務期閭閻綏謐弊絶風清仍賴該董等隨時相助爲理相與有成本道有厚望焉又批引翔區二十三保圖董周樹藩王銓運等禀云巳於引翔自治議員禀内批示矣着即知照 
[老董事可以死矣]  
　　南市花業公所董事程凝園（係程大隆花行主）近因同業整頓攙水花衣一事屢在公所會議剔除弊害之法前日又在公所集衆會議大衆謂日商在北市查騐水漬花衣甚爲嚴密而南市雖亦設有騐水局查騐鄉販混賣濕花但數載以來此風仍未淨絶推原其故皆因同業不甚注意董事亦不實力從事敷衍塞責殊難委任云云該董事年逾七旬受氣抑鬱卽於回家後吞服生烟以圖畢命迨經家人覺察巳不及施救昨日入殮 
[一波未平一波又起]  
　　著名地販蔡雲峯前因揑造假單盜售顧姓田産由縣訊判罰洋一千元交保措繳詎蔡抗不遵斷反邀謝紳等開會集議希圖抵制事爲田大令訪悉業巳飭提嚴辦茲悉尙有鄉民姜桂生曾憑該地販爲中保價買王子卿田八分後被該地販霸匿田單私轉道契售於洋商因亦至縣具控奉田大令諭候提案一併訊究 
監獄工程急待騐收 
　　本縣内外監獄翻造告竣後曾由田大令詳奉提法司左司使札委松江府戚太守騐收工程經紀前報茲悉太守以川沙紳民衝突一案辦理善後事尙紛繁一時未能來滬而田大令則因自新待質两押所寄禁監犯人數太多以致釀成疫厲擬即禀請上台攺委查騐俾得分别還禁其餘寄禁隣縣各犯亦可提回免有疏忽昨巳備文禀報各憲請爲核示矣 
[縣署押所又放四人]  
　　本縣田大令以自新待質两押所押犯紛紛患疫授意襄審承明府將犯案較輕者酌量保釋巳紀前報茲悉又有張秋泉一犯前因硬搬油荳衣箱等物被吳德輿控奉提訊收押現亦病重由所役禀奉承明府提案騐明准卽交保又行竊振漢學堂衣服等物之朱小林與瘋子胡金奎匪徒張言生昨亦提案略訊一過判朱發押攺過局胡遞加原籍張從寛開釋 
城内 
[省委查勘押所]  
　　提法司委至上海查勘攺良押所委員吳其昌昨日到縣會同田大令至内外監獄押所察看一週而别 
[流氓藉端索賄]  
　　四牌樓洋鐵店主張阿根家每譌叙賭抽頭後有流氓周福生索賄不遂報知警局經巡長周鵬帶同巡士數名到店拘獲賭徒張福順張阿根李阿德陳金林李順福王福壽並店主張阿根流氓周福生等到局訊明叙賭屬實判張阿根拘留七天張順福等六人各罰洋一元周福生藉端索賄實屬可惡亦着拘留半月再行核辦賭具銷毁 
[何能寛免]  
　　陳某前控徐達夫等在帶鈎 
 
 

Page 20

 
 
橋堍股開香烟店營私舞弊虧欠洋二千餘元經本縣田大令訊明判徐押交洋七百元在案前晚由帮審承明府提案訊比徐供因去年十二月二十六日家中遭火無力繳洋求恩寛免判徐還押限十天先繳洋二百元到案候再核奪 
[匪徒病斃]  
　　凌阿二因於前年搶取普育堂前面某姓家衣服等物由縣收押在案嗣因患病發堂醫治昨日身死經堂董禀報到縣奉諭飭查屍屬如無屍屬到案即由義堂棺殮 
[道轅記事]  
　　公共公廨清理錢莊莊倒帳案委員關烱滬南商務分會總董王震上海縣田寳榮丁憂候選同知徐珂昨均到道禀見 
南市 
[偷中偷]  
　嘉興船户王潤生前被船夥周阿處在禾郡竊取洋銀三百七十餘元逃逸無蹝王即來滬報知裁判所請爲查緝茲巳查知該船夥避匿金山匯地方爰又禀請裁判員派差持文前往該處提獲並搜出洋一百零九元及金戒銀表衣服等件一併帶回解由陳裁判研訊周供當時逃至平湖借宿某客棧内被人竊去洋五十元判戒責二百下押限繳洋起案各贓先給原告具領 
[抵中抵]  
　　許安仁至裁判所控稱李永泉前倩王四六吳少堂等爲中以十三圖方單一紙抵去洋三百元現巳結欠息洋九十餘元請將本利一併追遠訊之李供該單由某花園之俞金生憑王等爲中抵去洋五百五十元延不取贖是以轉抵判交九圖地保帶出限十天理贖俞之欠欵諭食另行具禀控追 
[賭一]  
　　裏關橋堍潮源樓茶肆日夜紏衆聚賭抽頭前晚被自治公所警務處蔣巡長訪悉報告警務長選派巡士前往拘獲賭徒謝阿毛任金林盛金桃陳富炳趙金全吳阿壽徐銀泉沈龍奎章毛弟鄭湘潮宋根泉李桂福楊孔氏等連同烟賭各具解至警法當值處詰明飭令李桂福罰洋一元其餘各罰两元充公烟賭各具一併銷毁一面補提店主到案究罰 
[賭二]  
　倉橋堍王合興籘椅店主王某（混名小樹林）日前紏衆聚賭被南區查獲賭徒訊供究罰王因潛逃未獲前晚又紏多人深夜開賭被廿三鋪地甲報知南區派令長警前往查拿仍被逃脫昨區長巳移請裁判員查提嚴辦矣 
閘北 
[帮尋女子]  
　　鄒子平控四路四區巡士李金鴻之妻王氏拐賣其女小素子一案昨經巡警總局孫裁判質訊一過供不承認判王氏交保限十天帮同找尋 
[情節支離]  
　　陳福全前日與朱富林汪桂發郭松泉等玩笑陳忽老羞成怒將朱等扭至四路分局控告串同圖竊黄正巡官以供甚支離判朱汪郭三人暫押候查 
[仍須押追]  
　　唐林控闕國喜不理欠欵四百五十元一案昨經四路分局黄正巡官覆訊闕供實因一時無力繳洋求恩交保分期拔還巡官不准判仍押追 
英租界 
[俄領拜會華官]  
　　新任駐滬俄總領事格羅思君於前日午後駕蒞公共公廨拜會當由寳讞員延入客廳茗談片時而别 
[是否避匿上海]  
　　香港英國巡警道畢君前日函致英美總巡卜羅斯君謂有華人唐卓之又名唐耀在彼處荷國商會内爲西崽總頭年約二十六歲面色帶青頭髮略秃一上門牙鑲金茲被竊取金銀洋四千六百廿三元逃逸無蹤恐其避匿上海特懸賞洋五百元移請協緝等情卜總巡准於昨日傅諭各捕房捕頭着即轉飭中西探捕人等一體留心偵緝 
[探捕紛紛餽送]  
　　總巡捕房捕頭麥突生君擬於西歷三月底辭差回國曾誌前報茲悉麥君尙須在滬勾留一月業巳在虹口賃屋居住卜總巡以麥君離滬在即昨贈洋銀五十元華捕張正巡官與帮辦總巡等亦均贈洋三四十元不等華探目李星福與各華探及繙譯門差華捕等亦均購辦古銅玩器各物贈與麥君以志去思 
[馬夫代人受過]  
　　馬夫王阿四（即高阿林）因案與竊賊朱金寳同押西牢茲巳期滿一併釋出朱因在捕房存有大衣金戒等物巳奉逐出租界未便再來即於昨日書一字條托王代至總巡捕房具領旋經寫字間内之中西各捕查明朱並無存物以王欺騙禀奉捕頭押候究辦 
[捕房記事]  
　　新閘捕房八百五十八號九百七十號两華捕均因在差獲賊有功昨由卜總巡著將該两捕下級升期提前五月又該捕房華探朱阿二因辦公不力昨經卜君查悉着即斥革又靜安寺捕房華探鍾星南總巡捕房華探姚文元昨奉卜君一併調赴西虹口捕房當差又敎練所一百六十六號三百六十九號等華捕十六名業巳訓練成熟昨日亦奉卜君派至各捕房辦公 
美租界 
[汽車撞傷小孩]  
　　昨有九十六號汽車駛至北河南路撞跌十餘歲之男孩阿毛碾傷手臂孩即投報捕房飭送同仁醫院醫治 
[是否掩耳盜來]  
　　田寳泉昨持電鈐一具向吳淞路某押店押錢被捕查見疑係竊贓拘送捕房監查 
[女子請追衣服]  
　　女子陸長林被住居漢璧禮路張伍氏之子張某借去衣服數件不還扭控捕房飭探查核 
[皮鞋究從何來]  
　　蔡利昨持西式皮鞋一雙在途行走巡捕見其形色慌張　爲贓物拘押候究 
[索債反被毆傷]  
　　周阿友昨向百老匯路蕭阿四索欠起釁被蕭毆傷面目由印捕併送捕房捕頭諭赴公堂控告 
[過犯重來租界]  
　　過犯楊阿發昨日潜至租界被案查見拘解捕房押候究辦 
法租界 
[到底無可諉卸]  
　　德和提莊主朱俊臣荐保親戚唐緯臣至義大提莊爲夥詎唐盜用銀一千餘两逃避不面莊主許竹霖向朱追問蠻横圖賴當即控奉公堂提案研訊判限七天交保料理在案乃朱抗不遵斷飾詞圖卸聶司馬以其居心刁狡着保交案朱始自挽友人向原告理妥禀請銷案 
[公欵尤爲緊要]  
　　洋行街郭德順土行司帳孫善祥因吞用該行銀四萬餘两由廨押追在案詎事閱年餘挺押不理昨日提案復訊孫仍供稱無力交還聶司馬謂其中有潮州會館存欵銀二千餘两須即交出方可交保否則惟有加等治罪諭畢飭仍還押候核 
[究竟曾否誘拐]  
　　朱文奎控同居人姚阿大誘拐小孩一案昨經公堂復訊姚仍不認聶司馬以一再盤詰矢口不移逐即商之西官判令還押候查明核斷 
[騙子手叚不高]  
　　順昌衣莊夥沈仁德投廨控稱今有王嘉寳來店購衣囑去領價詎至中途王即持交脫逃幸即追獲送捕解究訊之王供詞遊移判枷號一月示儆 
[海上閒談]  
　　人有以上海爲男盜女娼之世界者抑何其言之刻也。雖然吾觀社會之現狀。其異於爲盜爲娼者。亦幾希矣。便宜不可佔者也而吾不佔焉。則人反以瘟生稱之。滑頭不可做者也。而吾不做焉則人反以飯桶呼之。人吹牛皮而吾不吹。則卽爲戇大。人拍馬庇而吾不拍。則便是壽頭。不擺空塲面。則有土老兒之美名。不會掉鎗花。則有阿木林之雅號。若是則人亦何苦拘拘自守。而到處受虧哉。人醉吾醒。人濁吾清。吾勸上海人萬弗以此自勵。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[御史胡思敬奏新政擾亂天下請密籌善策摺（再）續）]  
　　風俗之美雖由敎化濡染而成亦藉法律以維持之中國之律重在倫常外國之律重在財産彼此相較人格之優劣可見矣五倫之敎男女婚姻之禮此華夷中外之大防杞用夷禮則夷之非必限以疆域也法律館初擬草案幸各省指駁不認倘輕徇其謀竟欲化中原爲左袵則父子之分不尊夫婦之倫必破世變所極至父不能保其子夫不能保其妻君獨安能有其臣乎右輩喪心病狂者方且護持初議别擬章程哆然自鳴得意試問此法推行之後審判官如虎如狼布滿天下將領何帑藏以養之讞斷自專敲贓枉法法部能禁之乎考試時使車絡繹將何以防其騷擾錄用時苟且鑽營將何以除其情弊天生無數幸災樂禍之人皆主持此一種荒唐鬼怪之說上帝不仁胡至於此此速亡之道一也三年耕而無一年之蓄國非其國古人嘗言之矣今不但倉廪空虚户鮮蓋藏卽内而部帑外而司庫牽挪掩蓋并無隔歲之儲談新法者創爲不終日之計出少許金錢以開銀行冀與商賈逐什一之利於是銀帖大行持一紙空劵欺取同間物産與白奪者曾何異焉江南湖北出劵尤多弊亦最大或當局用人不愼掌事者盜紙塡用累萬盈千莫可究詰或匪徒印摹僞造雖明燭其奸恐風聲傅播摇動四方隱忍不敢遽發元之行鈔日本这用紙幣皆有限制之方銷燬之法我則偷爲一切取濟目前飲鴆止渴聞者寒心不幸而有意外之變幣帖廢遏不行全城坐困如暴疾之人血脉中絶施救無方勢必立斃可决而知此速亡之道二也天下有必不可用之將無必不可用之兵道咸時綠營疲敝極矣而塔齊布用之以規湘楚髮捻旣平皆言湘軍暮氣不可用而左宗棠將之以清關隴自罷防營練新車遣散之勇流洛無歸两粤邊防固巳騷然不靖新募攺練之三十六鎭變其名曰徵兵其實亦招募也而其招募之法悉與舊時軍政相反湘軍初起選士必擇鄉里樸愿不解趨避之人而市井巧猾者不用焉今所取率文弱儇薄書生併市井巧猾之不如且倡爲優視軍格之說誘之入伍以驕其氣平時旣不遵約束臨事調遣率皆相約而逃又匪徒雜出其間安徽江蘇廣東屢以變告禦敵則怯倡亂則勇竭二十二省膏脂不得一兵之用反隱伏國家無窮之憂此速亡之道三也祖宗之法損益前朝制度以次推行後始垂爲掌故乃者一二留學生託身憲政編查館本無知識而自詡開通無論何衙門之事皆包攬把持而去其於累葉聖人垂定法律尤欲破壞而甘心諸大老昏髦無知每一稿進漫不訾省相隨畫諾奏上輙邀俞允在陛下固以爲出自左右大臣之意必再三商酌衆謀僉同而不知實三五少年謀於私室代爲作倀而嗾之使吠也如此妄作横行推之五洲萬國亡論立憲專制無此政體是殆百倍於蔡京呂惠卿之惡邪許一聲惟恐榱之不崩棟之不折也事之可爲痛哭孰有甚於是者乎此速亡之道四也[  （未完）]  
[學部奏擬訂地方學務章程施行細則摺（併）（單）]  
　　奏爲擬訂地方學務章程施行細則繕具清單恭摺仰祈聖鑒事竊臣部會同資政院於本年十一月初一日具奏地方學務章程一摺奉旨依議欽此欽遵在案查地方學務章程第十四條有本章程施行細則由學部以命令定之等語自應妥速厘訂以便施行竊維地方學務章程所以規畫義務敎育之始基挈領提綱義主賅括而施行細則所以規定章程中一切細目條分縷晰取便實行臣等公同商酌謹擬就地方學務章程施行細則七章三十八條大致以原章爲根本以普及敎育爲指歸繕具清單恭呈御覽如蒙俞允即由臣部通行京外遵照辦理所有酌擬地方學務章程施行細則緣由謹恭摺具陳伏乞皇上聖鑒謹奏宣統二年十二月十九日奉旨依議欽此 
　　謹將擬訂地方學務章程施行細則繕具清單恭呈御覽計開 
第一章公用學堂第一條府廳州縣自治職所設公用學堂左一中學堂二高等小學堂三初等小學堂（以模範小學或附屬小學爲限）四中等初等實業學堂五實業敎員講習所六實業補習普通學堂七簡易識字學塾（以附設者爲限）圖書館宣講所閱報社及其他不在學堂統系之内者如爲力所能舉仍負設立及維持之義務第二條城鎭鄉鄉學連合會或其分區所設公用學堂如左一初等小學堂（單級小學半日小學二部敎授小學同單級敎授及二部敎授各法由學部另文訂定施行）二簡易識字學塾三蒙養院四高等小學堂）視財力爲之不在必設之列中學堂同） 
五初等實業學堂（同前）圖書館宣講所閱報社及其他不在學堂統系之内者如爲力所能舉仍負設立及維持之義務第三條城鎭鄉鄉學連合會或其分區均以初等小學堂爲主要學務而以簡易識字學塾輔之主要學務或其他學務確爲城鎭鄉所不能擔任者得由府廰州縣自治職按照府廳州縣自治章程第二條第一項代負設立及維持之義務地方學務章程未頒行以前所設公用學堂有與本細則不合者得於原定年限以内接續辦理第四條城鎭鄉鄉學連合會或其分區所設初等小學應以本地方就學兒童人數爲準其合設一所或分設二所以上得就地方情形酌辦 
　　第二章鄉學連合會第五條按照地方學務章程第二條設立鄉學連合會者經各該鄉協議議决後呈請該管地方官核准鄉學連合會因地域情勢之便利得連合二鄉以上之全部或一部設立之第六條鄉學連合會應以連合各鄉之議員編制協議會其會期以協議定之第七條鄉學連合會應行恊議事伯如左一關於本會會議之編制事件二關於本會事務之管理事件三關於本會經費之籌集處理事件四敎育基本財産積存欵項之設置及增加事件五初等小學堂及其他敎育事業之設置及廢止事件六關於代辦他處之委託敎育事件七關於本會學區之分合事件八關於本會解散或各鄉之擔任事件第八條鄉學連合會遇有左列事項經該管地方官核准得以解散一會内各鄉有因人口財力增進能獨任辦理敎育事業無須繼續連合者二因區域變更或其他事故不能繼續連合者 
 
 

Page 27

 
 
三協議不决屢起爭執者第九條因鄉學連合會之解散或區域變更所設各項敎育事業不得巳而改廢者於原定年限之内仍須續辦其辦之經費及事務仍由各該鄉分任（未完） 
小說 
[言情小說投海孤兒（十三）]  
弗倫富士聞律師之語。知喬佛利爲倫敦著名律。師權力至偉。則嘿然歛退。無敢肆辨。實則此遺囑中部署之言。果非薏麥玲之意。强半爲律師所主張。在例身爲律師。决不能干預他人授産之權。喬佛利特深恨弗倫富士之狙詐。欲破敗其己成之謀劃。必使之大失所望而後己。故雖冒律爲之亦無所恤。 
　　喬佛利一日偶過威廉街之。次忽一小兒自人羣中。引其衣袂。喬佛利視之。則不識其人。衣服黯膩。面有宿垢。若義學中逃學之小兒。喬佛利詫曰。汝何人。何爲引我裾袂。斯時白雷姆掬悉於面。狀至㑌儴。啓吻發聲曰。密司脫排苛。乃不識我乎我曰雷姆討克也喬佛利驚曰若果爲吾友福德討克之子白雷姆乎。何以乃作如是之狀態。白雷姆曰。今乞密司脫排苛携我至於僻靜之地。我一一爲密司脫述之。苟爲密司脫富士所聞者。吾决無倖。律師聞之惻然。乃偕此孺子同至餐肆午餐。白雷姆乃歷述繼父相待之酷。長日受笞。無有寗貼之日。語巳大哭。爲狀至悲。律師聽白雷姆語旣。則怒燄騰。灼不可須臾忍。直携此孺子逕造弗倫富士許。數之曰。足下可謂殘忍至於極地。此無母之兒。足下即不能優待。亦何妨虐之如是。弗倫富士先舉目視喬佛利後。如徐答曰。君謂鄙人虐待此兒。試問有何憑證。且鄙人於此兒。分爲父子。似不宜有他人干涉其間。至於訓迪之嚴分也。在理决不能聽此孺子之言。即指爲虐待之憑證。君爲律師。必明律意。此舉得母過當弗倫富士語旣。自以爲巳得律師之隙。則肆力詆擊不。遺餘地。意氣至得。且張目獰視。自謂此律師者。今日爲吾所困矣。顧律師聆弗倫富士之言。乃泠然微哂謂弗倫富士曰。君以爲無有虐待之證據耶。弗倫富士悍然曰然。律師曰。君謂訓迪當出之以嚴。固也。然白雷姆之衣服黯舊。至於如是。大似工廠中苦力之小兒。絶不似富家之子。此又何故。豈訓迪當出之以嚴。衣服亦當出之以敝耶。且白雷姆每年所獲子金。綜一萬六千餘磅。卽享用逾其分際。亦斷無不敷之事。計足下豢昆孤雛。年費百磅巳足。此萬餘磅之金。又安往者。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
