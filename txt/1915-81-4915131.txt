# 1915 - 81 - 4915131

 

Page 1

 
 
著述 
[歐西報業舉要（三）（譯輯者朱世溱）]  
　　報之爲　出於報告名詞相詭又稱新聞二者雖殊其義近也要之皆始於民智初開之時昔者狉榛之民雖不知文字不知紙筆不知印刷不知機械然好生而惡死終日勤勤以養其身爲情同也好生則必有所資賴惡死斯必有所畏懼夫射逐禽獸衣皮食肉此固所以養生也然鳥獸不能必其所在血肉不能必其能得於是部落之中則有專伺飛走之跡者有所發見乃歸報告之於部落然後羣起而往逐之此報告之一義也又初民之居艱難孔多爪牙鱗甲之利固所甚戒懼矣乃人之與人部落之與部落又更相殘殺不可以一日安於日則必有主巡邏偵察之事者知有挾弓帶矢磨牙吮齒而來則必往告之於部落然後羣謀所以禦之之策此報告之又一義也此二者皆出於生養所需者也 
　　生養之事旣進則部落中或述奇聞軼事以娛孺子或舉名酋戰蹟以詔後來他若草木之珍奇禽獸之怪特天地之祥徵人事之災異皆口講而指畫之知識漸高判斷之力較强則益稱道掌故指說得失蓋今日之報章其範圍所及莫能外於此矣故曰當遠古時雖無報章之形而報章之精神已存也若其事實之可徵者則於歐西當在耶穌紀元前五十九年而求之吾國則較後矣 
　　西方學者祖述報事多取羅馬之實錄仁吾國之朝報並論實錄在紀元前朝報則在唐世雖法國廣州領事胡亞德氏於廣東省極力搜考謂朝報之先在六世紀間然舊聞遺失無可徵矣第吾人苟取實錄所載觀之覺其體例頗與吾國尚書有相出入者顧西方之實錄則陳之官司任人觀覽而吾國之書史則藏之秘府此亦東西文明相異之點也 
　　實錄者羅馬時代之一種官報也大自朝廷之誓令法庭之判詞元老之議案議院之辨論細至氣候之涼燠車馬之徵逐里巷之事婚姻生死之故皆無所不包自紀元先五十九年以前按期發行其後始逐日布之 
　　同時復有元老院錄者愷撒大帝所創專載院中之事惟元老議員或公家圖書室始得有之不若實錄之陳於公府也後世有考古者得一羅馬時代女子日記其中有云晨起而後即行讀報故頗有疑其所讀即爲實錄而實錄果可由私家收藏者然史乘不詳其言無所據也 
　　羅馬旣衰歐洲大陸馬野蠻部落蹂躙殆遍古代文化一時頓衰故報章之事亦息後一千又五百年至十五世紀之初而維也納奥斯坡拉帝本駑蘭坡諸大部會始有報事踪跡可尋然爲體至微不足以稱報章直私家之通信而已 
　　一千五百五十六年維尼斯元老院始有官報其時政府之機關也初興之時亦遵羅馬舊例出以手抄而發行則有一定價格以報章爲營業者自此起矣迨傳播旣廣謄寫需時則有得不易抄胥而爲印工故印報之事亦以茲爲鼻祖 
　　英國報業大要分爲二期始期起自十七世紀之初以至十九世紀中期次期則自斯時以至今日而操兩期之樞紐者實爲報章之稅則（詳十二章（稅則者於初期時政府之器械所用以壓制言論者也其最高時在十九世紀初間出報一份印花稅四辨士（每辨士當中國銀四分）而廣告之稅紙料之稅又不勝計故每出一報售價恒在七辨士間七辨士者非中人所能任則購之者必皆貴族故當時之報章事奉貴族惟謹一有所忤即不可以幸存是以報章者貴族之報章也 
 
 
 

Page 2

 
 
時評 
[和平（冷）]  
哀哉和平 
　　夫和平可喜之名詞也有何可哀不知兩方面之和平是謂眞和平是可喜之和平也一方面之和平是謂乞和是謂不平可哀之和平也今中日交涉和平解决之聲日揚於耳其爲眞和平歟非眞和平歟可喜之和平歟可哀之和平歟盡人而知之矣然而中國尚日不久即可解决也日本尚曰當以較和平之哀的美敦書以俟承認也嗚呼和平二字之用於今日之中日交涉其亦可謂羞和平之名而傷千古愛好和平者之心矣 
嗚呼和平 
[命令]  
　　三月二十八日大總統策令　國務卿呈稱擬將政事堂參議李國珍叙列二等等語應照准此令 
　　又令　孔昭焱因病請假廣西財政廳廳長着田承斌暫行署理此令 
　　又令　署蕪湖關監督張煜全着來京另候任用此令 
　　又令　任命徐鼎襄署蕪湖關監督此令 
　　又令　財政部稅務處會呈粤海關監督谷如墉因病辭職谷如墉准免本職此令 
　　又令　任命趙曾蕃爲粤海關監督此令 
　　又令　熊正琦另有差委現難赴任騰越關監督着楊福璋暫行兼理此令 
　　又令　任命鄂齊爾巴圖車林諾爾布特古斯巴諛爾訥欽布阿拉瑩斯圖呼爲翊衛宮此令 
　　又令　國務卿呈據印鑄局詳稱擬將技正楊登民叙列五等等語應照准此令 
　　又令　陸軍部呈請將張金印授爲陸軍步兵中校張耀廷李忠正嚴俊傑張保和曹鴻順均加陸軍步兵少校銜郭振軍張莘峰均加陸軍砲兵少校銜應照准此令 
　　又令　陸軍部呈請將原秉密袁家驤授爲陸軍二等軍需正謝廷緩陳天麟袁耀宗喬懋遷牛虎文授爲陸軍三等軍需正應照准此令 
　　又令　陸軍部呈准管理圓明園事務長官江朝宗咨擬以兆帶補管總松昌補護軍參領忠俊桂華安瑞春廣補副護軍參領國華恆三錫雲秀福補護軍校請予准補等語應照准此令 
　　三月二十八日大總統申令　據山東巡按使蔡儒楷呈稱民國三年山東各縣併衛所曁鹽揚秋禾被災各地畝請分别蠲緩新舊錢糧彙開淸册呈覽等語上年山東靑城等縣曁鹽場併衛所或遭水旱風雹或被蟲傷沙壓秋禾收成均形歉薄若將新舊錢糧同時並徵民力實有未逮若將本年應徵新舊錢糧等項按照各縣災歉分數分别蠲免緩徵以紓民力該巡按使即將册開詳細數目刋刻布告通行曉論俾衆周知務使實惠均　用副國家軫卹民艱至意餘并如所擬辦理交内務財政兩部查照册併發此令 
[專電]  
　　北京電　據確耗中日交涉不久解決但其具體未便發表 
　　北京電　俄兵入阿爾泰擅斫民木殺死十餘人 
　　北京電　日前大總統府對於奉天山東江蘇浙江福建五省華洋雜處匪徒乘機煽亂最易發生海陸防務均應特别佈置以維治安曾電令各該將軍巡按使速將最近防務辦法詳細呈報以憑察核 
　　北京電　二十八日祭關岳兩武聖海陸參三部及各師長均派員隨祭順天府尹亦派員與祭其祭服即用祭孔服式 
　　重慶電　陳步三當退守爐定橋時被劉存厚師長率隊猛擊陳步三負傷逃遁 
[特約路透電]  
　　北京電　昨日會議日本開採礦産權一條已書第一字關於滿洲之要求已議决六條尚有置地雜居權及貿易權兩條未决中國自已加入一條擬開放滿洲若干城以供外人貿易日使已允惟仍要求中國承認前兩條聞中國已允日人在滿雜居置地凡關係外人之事務及刑事案均歸領事官辦理惟外人刑事案牽涉華人者必由華員會同辦理外人民事案牽涉華人者必由中國法庭裁判日使未允漢冶萍要求亦經討論中國允改爲中日合辦日使亦未允（二十八日） 
　　北京電　日人在南滿内地雜居貿易置地者之裁判權問題再漢冶萍問題及東内蒙事件或將分别討論但聞日使不以分别討論爲然（二十九日） 
　　北京電　中日代表明日在日使署續議（二十九日） 
　　北京電　各省巡按使電告中央政府謂各省秩序安甯並無排日舉動（二十九日） 
　　北京電　日兵百名已入奉天城（二十八日） 
[譯電]  
　　其一（德人德文報專電） 
　　北京電　中日代表昨討論日人在滿州之政治權及漢冶萍礦務問題未得結果漢冶萍要求關係重大揚子江流域之要求與英國權利抵觸中國均不承認（二十八日） 
　　北京電　北京聞日本總選舉政府黨獲勝殊爲怏怏中日交涉仍有和平解决之望（二十八日） 
　　北京電　日本大軍在釜山濟物浦登岸之說巳確過安東之兵迄今共有四千人（二十九日） 
　　北京電　聞日本允俟南滿問題及漢冶萍問題解决後撤退近來華之軍隊袁總統定星期一三五三日開會討論日本之要求各政治顧問均將與議今料中日代表再開會議數次日本將以哀的美敦書一種致與中國大約將臚列較爲和平之條件而日本以爲必須要求中國承認者如是則雙方面可望得和平解决日本巳予美國極滿意之覆文允恪守上年八月之宣言書旅華英人對於日人力謀推翻英國在華之勢力利益一舉不平之聲愈唱愈高中國海軍大操擬在江蘇海濱外舉行（二十九日） 
　　其二（英人字林報專電） 
　　北京電　昨日中日代表在日使署會議時己將上星期四日中國所允日本擇開南滿礦産九處一條書其第一字作爲議决是日並討論關係南滿雜居之裁判權歷時甚久未得解决且涉及漢冶萍問題彼此亦未同意日本堅硬之態度仍未變交涉則仍和平進行日使己有將討論條件予以適當研究之象（二十八日） 
[戰電]  
　　其一（英人路透電） 
　　巴黎電　據今日下午公報宣稱比國飛行家曾轟擊其斯台萊斯飛艇營我軍奪獲末斯河高地東面瑪歇維爾附近之戰濠三百邁當且擊退回攻之敵軍兩次我軍在愛巴爾巨獲戰濠一百五十邁當據今晚公報宣稱前敵無重要戰事我軍己鞏固哈特滿韋萊爾柯夫之陣地我軍奪獲該山巔後查點共俘未傷之敵兵三百九十三人又受傷者若干（二十八日） 
　　彼得格勒電　今日公報謂兩軍刻方在尼們河西面從事攻擊今斯克伐河與哇末萊夫河境内激烈戰事正在進行中以期奪獲德軍地位星期五日卡巴西安俄軍在巴特番爾特方面發展攻勢奪獲沿二十三英里陳線一帶之高原俄軍爭奪一小時以鎗刺擊退敵步兵三大隊（二十八日） 
　　倫敦電　掃除水雷船由戰艦保護刻在達達納爾峽續行從事掃除水雷聞海峽直至達達納爾鎭（即查拉克之加爾蘇爾丹）之海面所有水雷悉被除盡天氣巳好飛機己能偵察聞土國重砲刻由德軍官監督從君士坦丁載往士麥拿（二十八日）　　彼得格勒電　據公報宣稱俄國黑海艦隊昨日轟擊博斯波魯斯海峽外砲台及兩岸之排砲（二十九日） 
　　羅馬電　今日國民大會開會主張參與歐戰各省代表到者均受歡迎且有議員多人該會通過决議請政府設法以償意大利全國之志願（二十八日） 
　　其二（德人德文報專電） 
　　柏林電　德國外交部宣布本日大本營公報如下凡爾登東南末斯河高地公白萊附近及華愛佛平原瑪歇維爾附近法軍之進攻者均敗退伏斯巨．哈特滿．韋萊爾柯夫鏖戰後昨日僅有砲戰俄軍在哇格斯土伏森林進攻者受挫而退俄軍在譬薩克河及哇末里夫河進攻數次均爲德軍砲火擊退德軍在華區附近俘敵九百人）二十八日） 
　　柏林電　德兵覓獲俄國上級軍官所發之命令内言俄軍中現患傷寒症者甚多俄國陸軍參謀部下令凡擒獲德兵一人賞羅卜百枚俄軍官奉命諭告兵士凡爲德兵所擒者日後送回國中悉當槍斃法國克萊滿沙氏著文登諸報章内謂德國飛艇攻擊巴黎時法國防兵大可開炮擊落之敵飛艇安然飛回適足證明法國飛機之無用巴黎日報亦詆責當道防禦空中襲擊殊欠周到俄國貴族院開會議决俄國今拒敵德土兩國之野蠻主義必全占君士坦丁博斯波魯斯海峽達達納爾海峽兩岸之地及附近各島始能償願英國財政大臣喬治氏在英國銀行經理會宣稱戰事多所糜費誠屬不幸轟擊達達納爾海峽及佽助俄比兩國需欵最巨土耳其陸軍參謀部宣稱英軍在東土柯拉敗北失三百人及軍械予彈甚夥法國平民議院社會黨議員反對召集一九一七年預備兵印度十六區巳設特别法庭有便宜行事之權據德國官中宣稱陸軍中尉萊末斯少佐斯蒂納爲法人所俘巳被處决實違國際法德意志銀行一九一四年之股息將按一分給發一九一三年則爲一分二釐五餘剩金己由八兆馬克增至十二兆馬克存欵及貸出之欵較前一年增三百三十二兆預備金巳由一百七十八兆餘增至二百五十兆據英倫銀行報告其預備金巳減英金二百二十一萬六千鎊俄京里區報載稱據俄帝國銀行報告俄國發行之借欵羅卜五百兆今僅售出四十兆法國著名財政家亞爾班氏在法國經濟報載有一文謂法國經濟現狀巳無希望所欠各債完全無抵（二十七日） 
[東方通信社電（日本人組織）]  
　　東京電　袁大總統於本日開特别會議討論日本所要求之滿州居住權問題（二十九日） 
　　東京電　日置公使現巳傷愈定於明日至外交部會見陸總長開第十六次會議（二十九日） 
　　東京電　中國各地排日運動現日益盛中國政府不能制止日本政府因爲保護利益不能默視擬看形勢如何講求相常防止之法（二十九日） 
　　東京電　有日本人一名在山東省之即墨無端爲中國人以小銃擊斃日本官憲立即警告中國當道並派憲兵數名馳往調查一切（二十九日） 
　　東京電　大隈首相語人略謂此次之總選舉旣如志望打破政友會之關門巳過最後之目的卽進帝國於列强對等之地位至對中國之外交爲解决故小村外相時代以來之懸案殊可謂非容易之事云云（二十九日） 
　　東京電　美國電云美國政府當局之談話大約如左 
　　日本向中國之要求於滿洲增大其勢力然滿洲爲日本之勢力範圍因植民政策人口過多對滿洲之發展不可阻抑此之趨勢不惟與美國無何等之障礙且可因此減輕美州（舊金山）問題美國民中有謂日本之於 
 
 
 

Page 3

 
 
中國阻害美國之貿易是不知日美貿易較之中美貿易實多兩倍故吾人深信除自由競爭以外日本斷無驅逐美國之意云云（二十九日） 
　　東京電　日本政府以總選舉事畢之後關於一般地方行政必須加以訓示並調查總選舉之情形故决定於四月十二日召集地方官會議並定以一禮拜爲期（二十九日） 
　　東京電　總選舉除未開四票外其結果如次　　同志會　　　　百五十名 
　　中正會　　　　三十四名 
　　大隈伯後援會　二十七名 
　　政友會　　　　百零八名 
　　國民黨　　　　二十七名 
　　無所屬　　　　三十一名 
無所屬中屬政府黨者計同志會中正會大隈伯後援會及無所屬中約二十名共二百三十一名屬於反對黨者計政友會國民黨及無所屬約十名共約百四十五名（二十九日） 
要聞一 
[回敎與戰局之關係談（續）（德文新報）]  
　　埃及之英勢　據十二月二日報告有加拿大志願兵三萬四千人在埃及登岸十二月中旬又由澳斯得利亞加拿大印度等地到有二萬人（此據意大利報告稱）此外尚有澳斯得利亞與新錫蘭之軍隊當到埃及若據大斯維里埃夫隹報所得報告稱印度軍隊巳有一半出離埃及蓋以彼等抗拒對於回敎主作戰也英人之大軍在愷洛附近澳斯得利亞之軍隊在皮拉米登附近皆紮有營房總司令官爲馬克斯維爾將軍蘇彝士運河沿岸用有土著人民及他種軍隊創設溝疉建築鐵路修造道路而一切防務及監察工作等端則由英軍任之茲聞英人業己豫備毁壞所有之水井以迄於叙利亞邊境庶乎土軍到時取水困難惟此種消息是否確實必須謹愼觀察不宜遽信蓋伯都納之衆一佔領吉耐半島英入旣早巳退回蘇彝士運河也蘇彝士運河東岸自波特塞得河口至爾坎大拉遍地皆水一望無際此外苟凡水勢能及之處皆有汜濫之患所以然者英人特豫備此舉以便土耳其大軍難以逼近運河而運河之防禦綫亦可縮短庶英兵無不敷分配之患也英軍大隊有派赴埃及中部尼爾河流域之阿油特者蓋以此地點控制赴蘇丹之駱駝大路而在愷洛以南法猶姆地方且設有要塞也惟凡在埃及海口登岸之各軍均巳被拒絶於是可見其地埃人抵抗之甚矣而埃及隸屬英人保護權下之宣言與令胡塞加麥爾爲新蘇旦反抗舊蘇旦等端尤其埃及人士竭力抵抗英人之舉大有關係焉現在君士坦丁之烏爾伊斯拉姆酋長巳開祭祀大會判定埃及新蘇旦爲對於神聖及伊斯拉姆大衆之罪犯今其所有將軍之品級與巴沙之爵位均巳剥奪而宗敎上之懲罰即除其名至若特别之戰事則十二月間埃及境内未有所見故衝鋒交戰之前尚覺安靜如恆也惟有戰爭如何及在何地大戰必須俟之異日方知耳現今土耳其正竭盡其力以圖克復埃及自不待言蓋今次大戰不第爲土耳其帝國之存在爭且亦爲割斷英國商業上交通之主脈也 
　　阿納投林與叙利亞　斯米納之希臘銀行必須爲歐托滿（卽土耳其）銀行之代理店匯兌其欵項凡屬俄國籍之人均巳遷出内地十二月間有英國巡洋艦一隻託詞轟擊雅法與格哈差間之土耳其燈塔而俄國巡洋艦阿斯考爾特號則在白路特海口前擊沈小船二隻據土耳其報界稱希臘己允英國使用米提雷内及勒姆内斯之姆得洛港等處希臘無綫電站此外英國艦隊尚准借用米提雷内之希格里港以爲糧餉總局十二月二十一日有法國戰艦一隻轟擊阿雷克山得勒特以北之港口未致有禍害大約對於巴鴉斯之路綫以爲該處運送軍隊嘗有爆彈之攻擊而意大利有汽船一隻來自波特塞得河口嘗在雅法附近見有法國巡洋艦一隻沈没海中據海法函稱其地到有水兵軍帽甚多上印卡内海軍大將等宇漂浮海上云云前月月杪有英國軍艦駛入台内斗斯灣轟毁土軍營院據零一消息稱十二月二十八日有法國魚雷艇一隻嘗向台内斗斯島對面齊齊里附近土耳其海口防軍施放榴彈數枚未見功效據耶路撒冷報紙稱該處穆塞爾曼族與伊斯賴里提族開同胞大會時凡阿拉伯望族與伊斯賴里提之博學家皆有代表與會云 
美洲通信 
[巴拿馬萬國博覽會之開幕（伐月）第二號]  
　　開幕前之籌備　二月二十二日爲巴拿馬太平洋萬國博覽大會開幕之日美國邀請世界各國參與盛典之日也環球人士集於三藩市者無慮萬千市長羅爾夫以觀臄所係特通告全市分區整理街道凡繁盛之地及通會場之大道令商民裝修門面懸掛國旗以申慶祝而重觀膽故自公渡碼頭起沿馬開大街繁累斯街以達會場沿途縣旗搭檯張燈結彩全市爲之一新加省總督以是日爲開會大典特通令全省各公署各學校各商店放假三日以誌盛典而申慶祝 
　　美總統之代表　美總統韋爾生君初擬於開會日親臨會場躬行開幕典禮并正式開放巴拿馬運河巡閱全國艦隊嗣接運河總督報告二月内該河尙不能竣工遂改期三月西來特派内務部秘書官蘭英代表赴會據蘭英君宣言韋爾生總統擬於三月半左右乘坐紐約號戰艦率領大西洋艦隊五十七艘渡巴拿馬運河來三藩市云 
　　開幕日之盛况　三藩市天氣極佳前巳詳言之矣然一二兩月正爲雨期今年雨水尤甚計自一月上旬以來無日不雨僉謂開幕之日必無放晴之望詎天公做美是日早間稍露黑雲旋卽晴光西照而千載一時之盛典得以美滿成就不復留絲毫之遺憾是亦人間之大快事也記者預料開幕時到會人必擁擠晨七時卽乘電車前往由公渡碼頭開赴會場者有電車有汽車每五分鐘凡數十輛然無輛而不滿記者於人叢中擠二十分鐘始於電車上得一隙地沿途經過馬開大街繁累斯街只見人山人海各圑體各學校整隊赴會者踵相接目爲之眩耳爲之震所能辨别者紅男綠女之雜色美利堅之國旗市民高呼我之珠寳城（按卽會場之别名開幕前　會總理登報招人投票定會場之名稱　投者數萬票有名以金門城者有名以世界城者名稱甚多最後由總理指定審查員十人公同審定始得今名）吾加州所築之珠寳城呼聲不絶如狂如醉不特此也自早間六句鐘市政廳鳴擊警鐘後一時萬聲響應砲臺之大砲聲巡街之吹呌聲汽車之號筒聲輪船之放汽聲工廠之烟囱聲樂聲號聲鎌聲鼓聲歌聲琴聲全市爲之驚醒是千九百十五年二月二十日可稱爲三藩市狂盛之紀念日也 
　　會場入口不下十處其正門直對場内之珠寳塔爲蘇格特街之入口左爲飛爾母街之入口右爲貝克爾街之入口此三處爲通會場之正道在早間八句鐘以前沿此三門己有二十餘萬人竚候會門之開放肩摩趾接無一隙地三藩市市民各機關圑體各學校圑體則羣集於繁累斯街由加州總督蔣生三藩市市長羅爾夫率領整隊向正門進發自總督以下悉以步行最奇者大隊之前冠以馬車六輛載白髮老叟二十三人中有六人年逾九十見者無不驚疑詢之則爲開關加尼福利亞州之始祖也六十年前彼等西來時加州尙爲蔓草荒烟之土今則遍地錦緖締造之者始自此二十三之白髮老叟優禮相加以示不忘本源之意也九點五十分鐘場門大開加州總督率領大隊魚貫而入而竚立於門外之二十餘萬精兵隨之蜂擁而進以爭覩此美麗之珠寶城以躬與此開幕之典禮閒靜之地一變而爲繁閙之場矣（未完） 
雜評一 
[戰事盲談（一八九）（無名）]  
　　戰局今日更形沉寂戰地以外之旁事亦少可記者惟數日來未有消息之達達納爾海峽攻擊則有英法海軍正在掃除水雷之報而俄軍艦之稍示活動有可注意耳 
 
 
 

Page 4

 
 
 [G 
[禮拜一二拍賣]  
棧底貨 
壳件洋行始創自同治九年即英一千八百七十年 
准于本月十四五兩天下午二點半鐘在虹口公和祥碼頭拍賣歷年棧底貨計開吃食洋酒牛奶茶葉米麥荳麵粉黄白糖洋燭蔴袋洋釘鐵器木頭紙料水門汀藥材烟葉以及零星等貨約計數千餘件惟拍後當付現銀限隔日出清此佈壳件洋行啓 
[瑞和洋行禮拜二拍賣]  
寫字間及住宅 
十五日十點鐘在四川路一百三十二號内拍賣寫字間書樓大菜間臥房浴間厨房木器紅木古董橱檯椅坑床等不計欲拍者先一日可看 
[禮拜二拍賣]  
魯意師摩洋行始創自同治十三年即英一千八百七十四年 
准於十五日十點鐘在百老匯路第一百十八號拍賣住宅一應木器家用什物不計十四日可看此佈魯意師摩洋行啓 
[每禮拜二不限價拍賣公平疋頭貨]  
啓者每禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨様任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅缎洋紗細布市布原布漂布漂洋標洋紅布等上海英商瑞和洋行啓 
[瑞和洋行禮拜三拍賣]  
准於十六日兩點半在本棧拍賣華記七小人羊頭賣要貨美人鵝彩邊白邊本邊絲光元羽綢三磅半至五磅半大得利紅標地亞士五金英紅棉呢泰和條子縐地洋紗恒昌大總統三鳳三豐三麟三祥細布　藍圑龍洋標新沙遜滿地金錢白球珠羅布順發九老得利十磅劉先生市布信昌高升黄邊元西緞札藍素羽綢百司新花標利得興利色花絲羅緞通順天官色白花羽綢裕昌俠女色厚呢美人色花呢織花呢印花絨大皆歡喜色素毛羽紗稍漬好華十四磅雙氣球市布華記師生圖元西緞花旗粗布餘貨不計此佈瑞和洋行啓 
[禮拜三拍賣]  
魯意師摩洋行始創自同治十三年即英一千八百七十四年 
准於十六日十點鐘在赫德路第念三號拍賣串堂書樓大飱間臥房浴間厨房一應上等木器洋琴風琴拍照傢生踏脚車什物不計十五日可看此佈魯意師摩洋行啓 
 [P禮拜三拍賣 
軟貨　 
魯意師摩洋行始創自同治十三年即英一千八百七十四年 
准于十六日上午十時在本行拍賣男女衣服帽子襪子汗衫襪衫織絨檯布花邊洋傘領結拖鞋皮夾刷帚洋紗並一應零物不計此佈魯意師摩洋行啓 
[禮拜三拍賣]  
准十句鐘 
本行准於二月十六日拍賣人馬鵝牌色羽毛元虎牌人馬馬頭羽綾大紅馬頭雙鳳虎圈虎牌單鳳嘰大紅孔雀棉嘰單雙鳳色小呢元五雄滿堂紅狀元紅諸仙鎭龍鳳金彩福壽有餘西緞元嬉魚千花結頂運動會和合九蝠桃雙桃長生粉粧樓四合如意送子多子雙童九虎漢家宮羽綢淪和公益廠粗布細料五磅至七磅綠蟹魚船藍獅藍蟹毛巾　紅蟹藍蟹紅鐘僧帽藍鐘紅瓶單瓶三Ｄ綠五福藍錢三Ｊ雙瓶雙翼原布十磅胭脂虎大發財紅七子紅蟹閘花藍蟹藍鐘三Ｄ萬倍利日利千金彩蟹彩鐘十磅七五藍六子十一磅茶檯彩人船彩鐘布十二磅雙梯搶人面烏人槍三Ｇ雙人搶三Ｄ中國人搶三人搶三Ｄ三Ｊ三Ｍ細布三十四十碼單兎電車藍鹿藍蟹藍獅象牌細斜單金獅金九鼎大金鷄漂標金人搶彩雙龍花藍金九怡藍金一等榮華富貴四合如意八仙過海送子多子雙英會長生漂布等貨此佈　怡和洋行告白 
[禮拜三拍賣凈漬貨]  
魯意師摩洋行始創自同治十三年即英一千八百七十四年 
准於十六日下午二點半在本棧拍賣紡綢洋傘一箱呢軟帽一箱塊頭肥皂五十箱鈕扣料瓶荷花照料花揷女帽衣服並清遠里搬來被焚衣服舖盖等貨不計此佈魯意師摩洋行啓 
[禮拜三拍賣]  
頭等住宅寶和洋行 
准於十六日上午十點鐘在福開森路一百十二號内拍賣串堂間天津地毯綠絨地占書樓椅子式東洋木綢花寫字檯椅大英頭洋號洋琴古董花瓶花盆以及一切擺式大號謀得利留聲機器及片子等全幅大菜間式銀器刀叉磁大菜盆電氣風扇全幅柚木房間式銅床卷蓬寫字檯檯椅書橱上等畫鏡象皮四輪馬車二部白馬一匹以及一切零星上等木器什物不計此佈　寳和洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准于十七日十點鐘在愛文義路第五十七號拍賣書樓大飱間房間浴間廚房一應木器洋琴什物零星不計先一日可看此佈魯意師摩洋行啓 
[元芳洋行（每禮拜四）不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午九點鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂布標漂等不計　上海英商元芳洋行謹啓 
[禮拜四拍賣]  
店底貨寳和洋行准於十七日下午二點半鐘在虹口蓬路K十號内拍賣柚木車邊玻璃大橱窗四坐平橱寫字檯香烟電燈以及一切零星什物不計此佈寳和洋行啓 
[禮拜四拍賣]  
開泰源客棧寳和洋行 
准于十七日下午三點半鐘在十六浦外灘拍賣全副生財鐵床着衣鏡玻燈被褥裝修並另物不計此佈寳和洋行啓 
[禮拜四拍賣]  
住宅　寶和洋行 
准於十七日上午十點鐘在蜜勒路十二號内拍賣帽架三扒酒架大菜檯椅藤椅沙法書橱茶機窗嚴磁大菜盆玻璃杯刀叉舊書房間木器鐵床地毯絨毯被單鐵灶以及一切零星什物不計此佈寳和洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准於十七日下午二點半在本行拍賣廣東紅木眠椅二只紅木榻床二只錫三事件大小磁器花瓶各種衣料鐵床寗波椅畫鏡籐椅大菜盆印字架打字器外國衣服絨椅銅床呂宋烟並一應房間色外木器什物不計此佈魯意師摩洋行啓 
[禮拜六拍賣]  
貴重房產　寶和洋行 
准于初四日下午三點鐘在本行拍賣貴重房產即英册道契第四千八百二十五號計地二畝五分七釐五毫在易掛號上有優等紅線磚而公館住宅前後共有十六幢五廂房東面另有小花園及廳堂一座並晒臺及厨房均全後有餘地並馬棚以及馬車房三幢該屋係甬商自造住宅統用最高水木料所造堅固異常屋内一切裝修均仿西式頗稱完美坐在西門外小菜場東首即安瀾路倘貴客欲進業百年禁奉好住宅欲知詳細　請向本賬房面看圖様並章程可也此佈寳和洋行啓 
[房屋招租]  
壳件洋行始創自同治九年卽英一千八百七十年 
今有上等住宅房屋雙間石庫門坐落在老靶子路壽彭里此屋乃係新近造就一切材料甚爲堅固租價極廉交通亦便欲租者請駕臨小行賬房面議可也壳件洋行啓 
[錢萬記啓事]  
啓者自癸丑冬鄙人與徐孫陳三君同辦清潔事宜所有股欵等項早經公舉徐鈺記經手一律完結清楚并無外間蒂欠此佈 
[中國上海德成皂厰請用國貨]  
本廠自民國三年春始建築房屋購置機器經營十餘月始克告竣出貨自出貨樣以來深蒙各界歡迎贊賞樂用今當國貨競爭之際恐抱愛國熱忱者未能週知特將本廠所出各種香皂各種洗衣皂及註册商標等登錄于後使愛用國貨諸君有所識别也德成飛鶴牌大小桂花香皂德成十字牌大小檀香皂德成花牌大小芝蘭皂德成美女牌大小玫瑰皂德成紅十字牌正副藥水皂及十字牌軍樂牌火車牌等洗衣皂以上各種牌皂各通商大埠大商號均有經售惠顧者請認明牌號庶不致悞　中國上海德成皂廠謹啓 
[瑞和洋行拍賣預先廣告]  
茲奉結賬員來所有法界天主堂街第七十二號蜜菜里西飯店及對面分店内拍賣一應木器裝修及洋酒食物等不計何時拍賣再行登報聲明此佈 
[中國股票公司]  
本公司代客買賣收買蘇浙安徽廣東湖南湖北川漢粤漢股票收條通商交通四明銀行漢冶萍股票憑單漢口旣濟水電通州大生紗廠崇明紗廠墾牧股票蘇浙湘路有期証劵願售者請持票至上海五馬路正豐街安裕泰茶號接洽本公司事務所設在上海三馬路曲江里安裕泰茶棧内代客買賣各種股票收條証劵並各種公債票均可交易又兼做蘇浙路証劵押款 
[江西路五福里一弄]  
[安號]  
雲紡莨綢批發　批發取價格外從廉門市零剪尤爲公道 
[聲明]  
啓者本公司前所僱用之收帳人趙續卿又出門敎授之女敎師黄大星二人敝處業經開除以後如有冒本公司牌號收取銀錢槪與敝處無涉恐未週知特此聲明 
英大馬路四百十四號勝家公司啓 
[受盤聲明]  
今有英界北京路久恒仁記鐵號今憑中將底貨生財一切盤與久恒昌記爲業原址開張於乙卯年陰曆元月底爲止當日銀貨兩交以前一切進出均歸前東理楚與後東昌記無涉恐未週知特登申新兩報聲明久恒昌記主人告白 
[盤出聲明]  
所有北京路久恒仁記鐵號業已憑中將生財店底作價盤與久恒昌記開張以乙卯年陰曆正月底爲止所有以前進出均歸仁記理楚槪與昌記無涉當日憑中銀貨兩交特登申新兩報聲明久恒仁記鐵號啓 
[汽車出賣]  
今有頭等四輪汽車一輛馬力四十匹汽缸四只機器堅固走勢靈震電燈電鈴應用傢伙齊備因洋東返國其價格外便宜欲置者請至麥加利銀行賬房領看面議價値可也 
[改記聲明]  
茲在老閘橋南首正大源記地貨行歷開年久現因該行主已經物故無人主持因蒙舉余爲經理刻今舊址搬遷改爲正大悅記牌號由余在行一切完全之職務所有曾經源記主在日之時如有親友等委托行主在外担保蓋章等情以前源記之事均作無效故今由申新兩報登載聲明槪與悅記無涉請爲注意爲幸悅記經理周惠華告白 
[盤店聲明]  
今有外虹橋堍斐倫路東方麵包公司於四月一號已價盤於東方錫記爲業所以上東方公司一切賬項與東方錫記無涉恐未週知特此登報聲明 
[四川籌賑廣告]  
外侮未弭内難頻滋　顧神州愴然泣血吾蜀年來迭遭旱澇慘不可狀旅京鄕人乃倡立籌賑事務所蒙　大總統發帑二萬預爲派員赴川急放灾區施惠等電滬同鄕聯合辦理事關桑梓詎忍恝視爰訂於十六日星期三午後一鐘假新靶子路蜀商公所開會先商辦法再事勸募凡我同鄕諸公届時無論風雨務希惠臨不勝盼禱之至　四川旅滬同鄕會王石林程雪樓等公啓 
[上海長豐義米行啟事]  
本行股開本埠石路中震泰義米廠從今乙卯元旦爲始更歸與震泰義公司執業於前震泰義往來等項均早理楚及各股資本一例交還舊議約取銷作廢於後該公司另出股分票爲證及往來等事槪與本行無涉所有本行前出外埠各保信一槪退保後作無効恐遭未知茲特合併登報聲明 
[江海關諭]  
照得陽歷四月二日係西國節期本關例於是日封關停辦公事一天爲此仰華洋各商人等一體遵照特諭　民國四年三月三十日 
[警船告示]  
大中華民國各口巡工司載　　茲查江海關稅務司所屬界内沙尾山地方查出沙勢𨺗漲合將其情形度勢開列於左　計開　一沙尾山現經查出一帶沙勢𨺗漲於朔望潮落時此處淺有若干彼處深有若干詳載後幅洋文圖說叅閲便知　民國四年三月二十三日　第五百八十六號示 
[警船告示]  
大中華民國各口巡工司　載　茲查江海關稅務司所屬界内狼山水道地方警船浮六個改置方位間有一浮並改飾顏色合將其情形度勢開列於左　計開　一長江通州　 
李鵝沙浮移置在朔望潮落時水深將近三丈五尺八寸之處自浮視福山塔爲南七十四度半西相距六里六分　東浪沙浮在狼山水道之下段移置在朔望潮落時水深二丈五尺五寸之處自浮視福山塔爲南四十一度西相距四里六分　李鵝沙浮在狼山水道之東移置在朔望潮落時水深二丈五尺之處自浮視福山塔爲南十七度西相距七里八分　東浪沙浮在狼山水道之中段該浮本係黑色改飾紅色原爲指出水道之東邊移置在朔望潮落時水深三丈四尺之處自浮視福山塔爲北五十度東相距廿一里九分　通州沙尾浮在浪山水道之西移置在朔望潮落時水深二丈五尺五寸之處自浮視福山塔爲北五十二度半東相距十九里三分　通州沙尾浮在狼山水道之上段移置在朔望潮落時水深二丈四尺之處自浮視福山塔爲北五十三度半東相距十五里有零　以上所開度數均按羅經方向衆閱後幅洋文圖說便知係本年三月十二日查出之情形　民國四年三月十九日　第五百八十五號示 
[請用國貨老虎牙粉]  
本廠主人張晋卿熱心國貨研究化學專選中華各種保牙良藥精造第一老虎牌牙紛自發明以來竟已數載荷蒙各界歡迎外埠分銷日見廣大近日人心通市决烈抵制囗貨但願久長維持國貨挽回利權近接外埠來信問及價目本廠每袋向售洋二分並不漲價凡各省各界請用本廠老虎牙紛價廉物美常擦開胃散鬰口齒香凉殺虫止痛齒白到老堅固一切汚穢惡臭均能消除每日早晚擦用可保永無牙症眞所謂衛生牙紛之寳也上海四馬路晋戴春林香粉老號總發行所 
[上海沈泳興性記軍裝皮件號廣告]  
本號向在法大馬路中市六十餘年　承辦各省軍隊所需品物歷有餘年如官馬鞍兵馬鞍過山所用䭾炮鞍行軍煱灶兵背包子彈盒九龍帶兵用水瓶飯盒不及細載以及門莊所售時式中西男女皮靴皮鞋皮箱皮包批發格外克己倘蒙　軍商學界賜顧者請認明小號招牌鞋立球爲記小號爲因推廣商業起見今特分設英租界棋盤街中交通路通字十四號便是　　本號主人謹啓 
[三天好小腸氣丸]  
輕病一料半料二元　重病二料　包可斷根　每料四元　不好還洋 
[當日愈痔瘡散]  
外敷靈散内服靈丸立可斷根每樣二元 
[立刻好癩疥瘡]  
無論或疥或癬或小兒胎毒搽上立刻止癢定痛包可斷根每瓶一元外埠函購郵政妥速上海南浙江路永壽大藥房 
[念年遺精而獲奇功]  
大凡夢遺滑精患者最多欲得至效良藥予特指明上海鍊雲大藥房有疾於斯請速購　方知余言非謬 
千方易得一效難求予患遺精之症廿年以來調治至今百無一靈甚至身瘦似柴神迷不醒飲食無味觀物不明非但育麟之艱且己身難保事出聽天由命後感舍親傳敎獨有上海三路鍊雲藥局秘製金剛百鍊丸治遺精有中流砥柱之力得知之下當購一料計洋四元每日照法呑服初時未見其功服之七日漸見應騐食而知味精神覺强壯方信其丹有功嗣後又購一料隨服隨効非但遺精全愈而且身胖體健終日無倦怠之時此丹可稱有百鍊之功金剛之力予廿年以來無日趣暢今則宿疾巳除喜出望外則感佩之德實無可報故將靈騐寔據刋於報章凡我同胞或患此症毌庸别求但購是藥有奇功可獲矣○杭省望仙橋河下東首勾章王芝蓀謹啓 
[泰興羗溪市鬼器難闻]  
東陵子好讀書最泥古素不信有鬼之說今春適泰興出南門臨羗溪市境將到張家橋時近黄昏忽見燐火密密陰風習習又聞嚎泣之聲悽悽切切哀哀呱呱其火則或聚或散其聲則若遠若近東陵子素稱胆壯至是亦毛骨悚然還宿　家橋寓所見一老翁年近八旬少言語氣象從容切不禁起而詢之曰此地胡爲有鬼哭老者答曰不平則鳴自然之理也何足怪東陵子再三請道其詳老才曰先生乃異方人也余始敢爲先生言之張家橋北街盡處有高地一坵係張姓所該張姓因無子好行善事每見貧苦之家尸骨難以埋藏故將此地立石挂碑備案詳縣爲義塜地遠近聞知頌揚美事先後埋藏於此地者約四五十塚不料宋董事信風水之說以爲於已不利兼有一二巨室家總以此地立義塜不利於已因賄通巡警局堇以及學堂董事借學堂眉目說與衛生有　竟將尸骨移置别處或漏落或埋滅或顚倒惨莫慘於此事矣鬼也有靈含寃莫伸能不哭乎近來警局董事又串同多人將胞叔打死僵死之鬼陰魂不散其嚎哭之聲更覺驚人但不知至何日始不聞鬼哭也先生明日他往即不聞鬼哭矣我等必須要有好官至此將移尸之罪犯與主謀之罪魁嚴懲究辦庶可安靜耳東陵子嗗然曰吁嗟乎羌溪市鬼猶不安而况於人乎一日來海上集報館說往事幸勿說世間無鬼也 
[諸君亦愛穿本國汗衫]  
注意國貨注意商標　本廠紡織各種汗衫質良工精有美必臻製織華麗無艶不備早蒙各界稱許寰球歡迎年來乃有某國商人以低劣之貨仿冐本廠桂地○椒地○錦地花紋等衫紗身脆薄着體即破愛國者諒無不喜用國貨然購時稍一不察轍受其給甚或歸咎本廠殊爲引憾茲將本廠報部立案商標三種開列以次 
鹿頭牌　純用頭等絲光線織成○單線○雙線○桂地○椒地各式汗衫汗褲質地精緻儼與眞絲無異工作優美貼體光滑過非舶來品徒飾觀瞻者所可槪比 
獅子牌　祇有特别貨而無普通之貨恐食力者未免向隅茲用上等細紗織造單紗汗衫汗褲堅潔耐用直與線衫媲美無論襯裏單穿均各合宜價格低廉僅取成本以副　各界賜顧雅意 
飛鷹牌　此錦地衫褲爲春秋必需之貨本廠獨出心裁創製而成温和膩軟男女咸宜洵貨品之特色衛生所必需式樣繁多各色均備現値天氣向暖購者必多請須認明飛鷹牌以防僞貨混眞 
注意減價注意假冒分局　漢口後花樓貽德里内天津南市廣益公司内上海分銷批發處　 
英大馬路恒　昌英大馬路昇和祥四馬路潤昌棋盤街裕昌棋盤街華慶 
棋盤街興昌祥鳴盛里萃泰昌興聖街東　華法馬路巨誠昶　其餘各省各鎭以及南洋各洲島均有批發處 
上海景綸厰啓 
廠設上海虹口狄思畏路二百八十四號電話三三三五 
[包愈吐血永遠斷根]  
久遠馳名京都天寳齋秘製吐血咳嗽化痰神效藥膏○靈騐非凡○謂予不信一試便知另有孫製半夏粬專治久年咳嗽老痰立服立愈每盒洋五角 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢騐重者二大盒斷根輕者一大盒包愈永不復發妙在滋陰潤肺止哮化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原班回件信力自給　舖分上海二馬路西鼎新里内○另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實 
[三新紡織廠建造布廠廠屋招工投標廣告]  
本廠在楊樹浦路八十七號所有新造布廠廠屋一切建築法均有圖様及說明書存在黄浦灘六號三新紡織公司内如有攬做此項工程者可向本公司取閱將工價數目開明細賬函送本公司屆期當衆開標投標期限以新曆三舊曆正月五號廿日起至四二月五號廿一日止並於四月六號二月廿二日在本公司寫字房開標此佈 
[大藏經流通處廣告]  
提倡佛學不惜巨資重刋大藏全部凡八千四百十六卷計分四百十四册共裝四十箴是書校對之精細字畫之淸楚紙張之潔白篇幅之簡明旣便觀覽且利舟車固爲有目共賞所以棗梨初付風行全球是書共印成千部歲僅兩週售已過半現在存書無多本處爲便利購書者起見特於望平街同文書局千頃堂書局棋盤街文明書局掃葉山房江左書林等處設立大藏經分發行所凡有志研究佛學欲循禪宗以觀乘典者祈勿交臂失之　上海靜安寺路哈同花園大藏經流通處謹告 
[龍馬精神]  
購者認明崔氏瓣香廬驥雲氏發行所方是的眞○批發格外克己如無消路包可退還○附送奇藥包治陽痿神妙莫測比衆不同 
本廬秘製人參鹿茸靈芝野术虎筋海狗腎汁壯陽種子廣嗣金丹老年少年分爲兩種蓋人身未有此身先有此腎故腎爲先天之源五臟之本十二脉之根而性命寓也但人身從情慾而生不免爲情慾所累以致後天戕喪精竭腎虚或夢遺精滑精薄精寒或未交先洩旣交不射或舉而不堅或堅而不久甚至下元虚弱陽萎不舉等症此丹治愈海内外謝函計有百餘件皆有郵局民局圖記爲證以昭神驗更有比衆不同之確實功效凡少年陰虚腎虚及老年氣血兩虧之人日間小便必少夜間小便必多若服此丹則水火旣濟陰陽調和保不夜溲此其明證者一也又凡縱慾戕喪老年陽痿之人若服此丹則黍谷春回陽道必興此其明證者二也又凡少年精枯老年髮白服之精血充盈白髮必黑且可將多年白貓白兎等試驗此其明證者三也又如夢遺滑精陽痿不舉等症服之則固精封髓陽堅耐久此其明證者四也又凡身體瘦弱形容憔悴之人服之包可轉弱爲强面目紅潤此其明證者五也此外神思恍惚耳目昏眩身體酸疼夜熱骨蒸等症皆由腎經戕伐太過所致此丹服後腎經旣足則諸恙自平久服能冬不畏冷夏不畏熱鬚髮轉黑視暗若明縱使老年陽痿少年精竭之人服之包可變爲陽臺健將曲盡歡娛夫婦愛情從此倍篤愛情旣達極點則一索得男立而可待每盒二元每料一斤收工本洋二十八元近更改良裝飾特向東洋定造五彩洋鎳盒購者注意若老年與少年鹿茸用法不同另製雙料廣嗣丹金用人參鹿茸虎筋海狗腎等提其精液汰其渣滓以便易於呑服此丹功力大而且速專治老年久痿服之精厚如膠不異壯年每盒洋五元如欲試用每服一元 
上海盆湯弄絲業會館後寗波路口五開間門面崔氏瓣香廬驥雲氏發行所啓 
製藥所仍在北京路根德里内●本廬分設南京花牌樓●天津北門東獅子胡同忠成棧●杭州陳列所●無錫北門江陰巷内 
[滬海道尹批獎]  
中西醫士總覽表附中西名醫叢學彚刋沈敦和署簽 
醫界交通之機關　研究醫學之顧問家庭常備之要書家庭之中有否購此備查覽乎請從速購備昌武將軍府軍醫課長趙寶箴先生頌詞伍廷芳先生評詞余伯陶先生撰序張懋源先生頌詞咸武將軍府軍醫課長　 
内容說明 
濮鳳笙　喉閉喉痺之解說王弼臣（撰）十六種中毒簡明治療法侯光迪　患病　之原因丁福保俞鳳賬（著）衛生要語十則學生却病格言 
中西日曆表　中西禮拜對照表中西節氣對照表醫院章程上海中國公立醫院章程湖北孝感麻瘋醫院章程　火車時刻表滬杭線　滬寗線　京漢線　京奉線　淞　滬支線　津浦線　廣九線各省醫界地名如左直隸奉天吉林山西陜西河南山東江蘇浙江福建廣東廣西四川雲南湖北湖南江西安徽日本台灣暹羅 
病家問津之指南講求衛生之良師旅行必携之引導醫界諸君有否登名於此表乎宜索閱登法現已出版每册大洋五角　 
總發行所上海時新醫藥廣告社寗波路四川路轉角電話二七五寄售處各省大書坊 
[上海四明銀行廣吿]  
本銀行總行開設上海寗波路分行先設寧波江北岸温州府城内兩處重整營業章程商業櫃存銀活期三釐計息定期三個月四釐六個月五釐一年六釐存洋活期二釐計息定期六個月四釐一年五釐兼營各業商號往來逐日收解無不克己儲蓄櫃存洋活期三釐計息定期六個月五釐一年六釐二年七釐其餘滙兌各欵格外公道　賜顧者請至本行面議可也 
[滙通公司廣告]  
一自歐戰發生外洋到貨缺乏敝公司雖備貨充盈亦有未足饜　貴客之選擇者茲届春令各貨應在暢消幸敝公司已有運到時新各品花色疋頭絲葛雜陳單夾咸宜且花樣新鮮價廉物美久荷　各界所讚許尚祈　速賜光顧無任歡迎之至謹啟　電話三一六四　英大馬路小菜場對面 
[華商測繪營造處廣吿]  
上海爲東方第一大埠際此工商競爭激烈時代建築一項尤爲繁多然卒皆出自西人之手每年損失不可勝計本處有鑒于此特聘請極有經騐之華測量工程司數位專代各界承辦測繪中西房屋廠棧舞臺議會等圖樣兼代任監工督造事宜無不事事研究有素工精獨絕以副惠顧者之雅意爲挽回權利起見代價酬金格外從良各界如欲委辦測繪建築等事乞惠臨本所接洽或投函致訊當將詳細章程寄閱　通信處上海法華民國路敦潤里第一號 
[作新戒煙醫院]  
代人戒烟非精於醫學閱歷優勝者不可蓋吸烟者之體質吸法上癮土料旣各不同則臨戒時亦須視其不同處隨時診察求其根脉下藥方能收得效果本院西醫博士徐生棠君有鑒於此特設專門戒烟處於上海抛球場蔡同德對弄命名作新戒煙醫院四載以來戒除者五千餘人不吐不瀉毫無痛楚入出自由王道完全各界諸君所深知也本醫院定章頭等每日三元二等二元三等一元藥費房飯在内走戒頭等每日元半二等一元二四星期　戒絕並無在外發售藥丸藥水亦無派人招徠望吸烟諸君勿以尋常戒烟同日語也詳章來函取閱　電話二四七六 
[毛志祥牙科醫生]  
本醫生專治齒患如拔牙毫不覺痛立止牙痛永不復發及一切牙症奏效神速鑲牙痛牙等術無論滿口零粒皆令裝者不覺爲假與生成無異請牙患者一試方知言之不謬也　庽英大馬路巡捕房隔壁華商總會樓上 
[鳴謝華僑合資保險公司賠欵異常迅速之廣告]  
敬啓者鄙人前在本埠華　合資公司投保火險昨日忽兆焚如當即報告蒙該公司總經理黃少泉君隨即派人查勘確實所有保險銀兩即行如數賠償足見該公司誠信卓著鄙人當此火灾之餘得此迅速賠欵俾家業可以重整無任感激之至特此登報以表謝忱上海九畝地富濁里一弄陳和卿謹啓 
　　本藥房自去臘贈送新華儲蓄票以來頗蒙　各界贊許惠然下顧如照章至年終截止未 
 
 

Page 5

 
 
安記抬頭五百四十八號之股票與息摺號數不符致失効力幸勿遲過限期坐以自誤是爲至盼此白 
 [G 
[注意國貨崔氏驥制半夏]  
吾國自海禁大開之後事事以西法相尚即藥品一項而論亦必以西來者爲優聞者不察隨聲附和以爲西國藥品必係奇異珍貴之物質所製非比吾中藥以金石草木爲用也豈知西國所用之藥料大半皆由中國採運而去調查海關歷年册報藥料爲出口貨物大宗之一足見各種西藥原料皆由中藥提煉而成若能如本廬之驥製消痰半夏修合得法配佐相當其奇功速效固有遠出於西藥之上者非普通流行藥品所能並駕齊驅也半夏一物本爲治痰良劑古訓昭埀由來已久唯此藥有三禁三忌須製煉得法輔佐相宜始克有百益而無一弊再以西法提取精液傾棄渣滓務使温凉適宜攻補兼施性味和平不燥不烈無偏無倚功能止咳化痰平氣定喘清心潤肺滋陰降火解渴治煩利膈寛胸無論老年氣急痰嗽夜不安枕少年勞傷吐血吼哮喘咳驚搐痰厥等症均能藥到病除立刻見效連服數天永遠除根業已風行四遠名震環宇誠爲前無往古後無來者中西各藥莫可與京之惟一聖品也邇因外埠僞藥淆混故改用五彩洋鐵盒裝盛仿單上有南洋勸業會嘉獎硬印方是的眞小盒銀幣一元二角大盒二元四角每料六大盒實銀十三元二角起碼門市二角 
上海盆湯弄絲業會館北寗波路口五開間門面崔氏瓣香廬總發行所啓本廬分設○南京花牌樓○杭州陳列所天津北門忠棧○無錫北門外江陰巷 
[西泠印社叢書]  
聚學軒叢書六十四元　十萬卷樓叢書廿四元　平津館叢書廿四元　槐廬黻書念五元　朱氏金石叢書十二元　經學叢書四元　篆學叢書八元四角　半厂叢書八元　靈鶼閣叢書八元　鄒齋叢書八元　咫進齋叢書九元　積學齋叢書八元　雲自在　叢書十四元　坦園叢書七元二角　湖州叢書五元六角　二酉堂叢書四元　二思堂叢書八元　藝風堂叢書十元　海山仙館叢書三十二元　觀古堂叢書十六元　麗樓叢書四元　昭代叢書六十四元　觀自得齋叢書六元　尚有說文三種念元　古泉滙十二元　毛詩傳疏四元　新　注地理志三元　十竹齋畫譜二元　金石金例十元　寰宇訪碑錄二元五角　惜抱軒全集四元　癸已存稿二元　葉水心文集四元　書畫鑑影六元四角　抱朴子二元　紅樓夢圖詠四元　日覩書目二元四角　亭林遺著八元　清和書畫舫二元四角　東醫寳鑑七元二角　古文辭類纂三元　苗氏說文四種四元　漢印分韻二元八角　繆篆分韻二元五角　其餘花色繁多不及備載另刋書目以備取閱　　發行所上海老閘東歸仁里西泠印社 
[疆村所刻詞出版]  
甲編　無住　臨川　東坡　後村　稼軒補　石湖　蒲江二元四角　乙編　夢窗　天下同文　方壺　水雲　遺山　白石二元四角　夢窗甲乙丙丁稿六角　草窗詞五角　東坡樂府一元　後村長短句六角　湖州詞徵一元八角　半塘詞六角　疆村詞五角　又前别集三角經售處上海老閘橋北東歸仁里西泠印社寗波路中神州國光社 
[漢口葉開泰藥號遷移廣告]  
本店自光復後因馬路路線尚未勘定故暫造臨時房屋交易以慰各界諸君惠顧之雅意現已三年牆壁朽壞且値炎署酷熱難當擬另行改造房屋茲擇于陽曆七月念八號即陰曆六月初六日暫遷于大夾街陶家港口照常交易恐各界　諸公光顧未能周知特此佈告 
[補賞元宵]  
今者元宵已過海月已第一回圓矣而潮流有信亦復浩浩淼淼應月而生於此見流行之大化焉顧潮固應月而生而婦人之經水亦必應月而下非可錯亂也而春月爲尤要蓋春爲發生轉枯爲榮之候凡婦人經病或數日不至或一月數至或竟血枯經閉杳無至期而當此春氣和融塞者以通澀者以潤百病轉機於是乎在故第一二回月圓尤宜留意倘此月仍復錯亂調治尤不可緩本藥房精製之月月紅爲調經唯一之要劑凡婦女一切經病無論爲積爲枯無不應手回春我女界同胞尙其舉頭望月注意注意　通經活血月月紅每瓶一元每打十元調經種子女界寶每瓶一元每打十元上海五洲藥房 
[匯中西旅館通告]  
本館開設南京路口黃浦灘邊洋房七層巍巍高峙樓外有樓屋頂有園推窻遙望全埠悉見設有特别餐室專供華商便利金碧輝煌燦爛莊嚴大厦四敞空氣新鮮冬暖夏凉四時皆宜宴客酬酢可表敬意食品比衆講究價較大槪爲廉便菜午膳元半晚餐英洋二幣另備應時大菜聽客隨意而點下午一時以後備有點心考啡入門買票升高汽梯旣不另外取資接待非常客氣 
[京都天德堂]  
奚占一大醫士祖傳家藏毒科秘方靈丹妙藥每付八角輕一付重二付立愈除根無論新舊危險各症○來堂包醫出立保單○過期不愈卽還原洋○醫金藥資分文不取○備有男婦養病房間○代煎湯藥藥不忌口○不誤公事房事無忌○近多假冒諸公愼之認明上海英界四馬路西羣仙戲園東隔壁平望街内京都天德堂老醫藥局便是 
楊梅疥瘡　服藥清内搽藥除根三日脫凈五天保好五淋白濁　血淋精濁撒尿剌痛當日立止四天保好魚口便毒　横痃腫硬當日内消破口流膿五天保好小便腫爛　吃藥下毒包頭内疳上藥止痛二天消腫痔瘡漏瘡　不用刀剪服藥内消搽藥拔管七天保好小腸疝氣　左右偏墜上下走痛三天消淨五日除根 
[上海振華旅舘新屋落成先行交易房價概照定價八折收取廣吿]  
本館爲便利旅客起見特在上海四馬路廣西路轉角建造樓廳四進計客房一百數十餘間廳堂軒敞院落寬大空氣流通光線充足器具精良飲食清潔鋪陳華麗伺候週到所有電扇火爐無不應有儘有現于陽歷四年三月二日即陰曆乙卯年正月十七日先行交易一俟佈置齊備再行正式開幕特此廣吿 
[陳蓮舫門人許敏軒醫士廣告]  
儒理男婦幼科外感内傷諸要症　醫例門診五角五分出診二元四角路遠酌加早晚倍之　時間門診上午九時起下午二時止逾時出診　庽北泥城橋下東堍鴻興里一弄第二家 
[治聾良藥]  
彭壽堂主人惠鑒僕由部曹辭職旋里養疴痴聾度日十有餘年所有門内門外密切交涉料義容諉者率皆放聲呼呌助以手勢始得通曉大意至於細密商酌十分模糊所問致非所對由是棄絕世事杜門謝客專求醫藥冀復原聰詎三不石無靈機關終塞内治外治方法俱窮十年來耐盡心機亦旣安之若素無他望矣去年組織地方自治所尚承里人看重猶將賤名投選得異藥五票以多數合格例應入選經僕以聾疾固辭議遂寢間日前投票者踵門請見交談三四語便取桌上紙筆書云上海河南路七號彭壽堂九十即愈耳聾丸雖久年老聾亦能治愈我家表姑丈薛靄堂先生患聾十九年服該堂雙料耳聾丸五大盒霍然全愈所費雖不資然至今六十歲法耳聰目明不减盛年絮語隔壁入耳皆清毫無重聽狀態老年得此境地豈金錢可買耶君盍速購服之僕展閱之下却憶薛公本與我同病但未知現已發其聾者因慨然曰苟治吾耳聾奚惜此區區四十番佛備齊足欵函購貴堂雙料耳聾丸五大盒照單按服三盒已完尚無動靜惟精神較前健旺料必是服丸得力處仍照服無間計復一盒服完忽一夕夜半朦朧之際聽得一聲似有物墜地然者燭之果有一茶杯碎之於地因復睡焉至曉睡醒而未起頓覺房外灑掃聲桌椅佈置聲小孩連步聲向所隔絕不聞竟一一集於枕上心上大喜且奇之以爲向日之聾不知其何爲而聾今日之聰不知其何爲而爲聰也起而語諸家人以爲耳竅之開竟有突然而開者此理殊不可解家人曰彭壽堂耳聾丸非開竅之樞紐乎積數十兩之藥力一旦效發舊時孔穴雖有阻滯無不一掃而清服藥之效有緩有速固未可一槪論者僕由是愈信貴堂所製是丸誠有異法名副其實矣喜述原因聊伸謝悃山東省城滙泉寺街孫紹先謹啓　上海河南路七號彭壽堂錄 
[令權士百益愈瘋藥]  
專治五勞七傷諸虛百損筋骨疼痛諸般瘋濕一切花柳毒症是服此藥無不藥到病除經騐主治各症列下諸瘋癱瘓口眼歪斜手足拘攣半身不遂肩背酸痛麻木不仁流走疼痛不能行動時患脚腫陰瘡陰毒瘰癧惡核濕毒膿窠遠年爛脚大麻毒瘋楊梅廣瘡下疳白濁便毒腐爛紅癍血癬横痃魚口楊梅瘋毒以上之症無論男女老幼遠年癎疾皆可奏效此藥服下使運動筋絡自能通入三十六道骨節搜盡病根萬試萬靈輕者一二瓶全愈重者三四瓶絕根價目每瓶一元每打十元總發行所上海法界吉祥街吉如里華泰和記藥房　寄售處上海棋盤街交通路美泰西藥行及外埠各藥房 
[介紹王孟修醫生送診廣吿]  
醫重學識尤貴經驗蓋學識廣多而辨症確經驗多而用藥靈也　王孟修醫生東省普華醫院主任也性質沉靜思想高超於中西醫理研究精深化騐藥物發明極多曩在院十餘年所治眼耳喉鼻肝腎腸胃傷寒時疫痰濕癰疽内外各症莫不應手奏效尤于虛癆（嗽𠻳痰喘咯血不眠陽萎遺精）婦人（崩帶不孕經痛經閉胎前產後陰道諸病）花柳（楊梅結毒淋濁刺痛魚口橫痃下疳各科更擅專長或當日見效或尅日斷根雖疑難重症爲他人所莫治者一經　先生認可施治俱能收美滿之效果也診章列下每日送診自上午九點鐘起十二點鐘止醫金號金無論貧病不取分文特號先診收洋一元下午一點鐘至三點半鐘每號診資一元二角　三點半鐘以後　出診每號五元二角車資在内路遠酌加拔早過晚照章加倍割症另議　又先生製有極靈戒烟新藥癮小者七日戒斷大者半月戒斷戒時毫無痛苦自然脫離永無後患且藥費取價極廉有志戒烟者幸毌失此機會　診所設上海英大馬路抛球場西首親仁里内威林公司同人謹啓 
[嘉綸綢緞號各貨平售廣告]  
本號設肆滬市歷年已久向蒙各界推許茲因居停無意營業所存花素摹本金銀庫緞湖縐杭紡線春春紗熟羅及各貨之合乎時尚者定於陰曆二月初二日起在四馬路老巡捕房對面原址一律貶價平售以陰曆二月底爲止藉酬　主顧倘蒙各界　惠臨無任歡迎之至 
[中國精益眼鏡公司聲明隱戤假冒]  
謹啓者本公司爲中國自製吒力克鏡片之第一家創設以來業經四載同人等對于光學歷十年之研究自信旣眞卽種種辦事之手續亦靡不力求盡善期無遺憾夫是以得承社會信用馳譽中外並蒙農商部頒給褒狀奬勵有加本公司沐此寵光自必精益求精藉副各界贊揚之盛意惟是外問近來欺僞日出廉恥道喪或以現成燒料凹片冒充吒力克以爲魚目之混或且截取本公司名號牽連附會冀淆購者之觀念似此不道德之行爲不獨於本公司名譽攸關於戴者目光有損本公司爲名譽公德起見不敢不披露以吿各界務希注意明辨爲幸總公司上海英大馬路泥城橋東首分公司漢口一碼頭前花樓口北京前門外觀音寺街西謹啟 
[練雲大藥房蓋世耳聾還聰丸]  
人患耳聾○有此蓋世奇方○謹吿同胞○服後立聰○靈效請速購試○良藥天無雙○不靈欺人○罪我惟天 
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虛氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虛熱妙在服後神清氣爽身體强健永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾返聰之妙藥也一二年之新症二三盒吿痊雖十年廿年之老患連服二料包可全愈每盒一元每料六盒洋五元郵局函購原班回件妥速無弊●今因原處翻造房屋仍遷上海三馬路大舞台對面鍊雲大藥房謹啓 
 [P石功氏起首秘製立止心肝胃氣痛> 
秘製效速丸此丸發兌有年應驗無匹各界信服遐邇馳名專治男婦各種心肝胃氣及諸般腹痛等症無論久患新起無不立服立止雖數十年百治罔效頑症亦能藥到病除屢試屢驗功效如神輕症服丸一匣重者二匣定可永遠斷根保不復發愈後並能胸懷愉快身體强壯婦人尤易受孕獲益非淺洵屬良藥凡抱斯疾者不可不服是丸如服之不驗可以空匣還洋以昭信實○每匣價洋一元每打拾元久在上海城内三牌樓福音堂南首戈善慶堂戈製半夏老店發兌蘇州閶門外上塘三六灣戈永安醫室又中市五州大藥房 
[購買儲蓄票諸君注意]  
新華儲蓄票准於陽曆四月念五日即舊曆三月十二日抽簽爲期漸近請　速早購凡蘇省中獎之票無論大小獎金均可向本公司立時兌現以資利便如有情願赴京領取者悉聽　尊便特佈廣告惟希　公鑒　江蘇全省溥利公司謹啓 
[謝鑑記啓事]  
鄙人前在蕪湖開設成源米號于光復時收歇民國元年春由蕪附輪回汕隨帶枕箱一只内貯皖路米股票九張並有他項合同一紙及銀洋書信等物在於輪船被竊失去現因皖路還股換劵在即用特開明所失股票之字號洋數交存皖路淸理處查照一面登報聲明將來若有右列各字號之股票發現即歸鄙人自向交涉興路局毫無關係　謝鑑泉特啓　計開米股票之字號銀數共九張合洋八百三十元　右字四百七十三號洋三十元　又右字四百六十五號洋一百元　右字四百七十號洋一百元　右字四百七十二號洋一百元　又右字四百六十八號洋一百元　左字四百六十六號洋一百元　右字四百六十九號洋一百元　右字四百六十七號洋一百元　右字四百七十一號洋一百元 
[新學會社實業教科書]  
初等農書　 
農學大意　　　　洋八角　　　肥料學敎科書　　　洋三角　　　果樹栽培篇　　　　　洋一角半　蔬菜栽培篇　　　　洋一角半 
土壤學敎科書　　洋二角五分　養畜敎科書　　　　洋角二半　　栽培通論敎科書　　　洋二角半　普進作物敎科書　　洋三角 
特用作物敎科書　洋三角　　　農業經濟法規敎科書洋二角　　　造林學敎科書　　　　洋三角　　農産製造敎科書　　洋二角半 
園藝敎科書　　　洋二角半　　作物病虫害敎科書　洋三角　　　農藝化學敎科書　　　洋四角　　農業氣象敎科書　　洋二角半 
中等農書　　 
化學敎科書無機篇洋六角半　　礦物學敎科書　　　洋四角半　　動物學敎科書　　　　洋六角　　土壤敎科書　　　　洋五角 
肥料敎科書　　　洋五角　　　作物汎論敎科書　　洋六角　　　作物各論敎科書上下　洋一元　　蔬菜敎科書　　　　洋六角 
果樹敎科書　　　洋五角　　　畜産學科書二册　　洋一元四角　農用昆蟲學敎書　　　洋六角　　農作物病學敎科書　洋四角半 
農業經濟敎科書　洋六角　　　農業簿記敎科書　　洋三角　　　農業土木敎科書　　　洋五角　　獸醫學敎科書　　　洋六角 
實騐參考各書 
土壤學　　　　　洋三角　　　肥料學　　　　　　洋三角半　　氣象學　　　　　　洋五角　　　農業經濟學　　　　洋四角 
農藝化學　　　　洋五角　　　作物生理學　　　　洋五角　　　植物生理學　　　　洋四角　　　作物病理學　　　　洋五角 
農産製造學　　　洋八角　　　藥用作物學　　　　洋三角　　　罐藏食物製造法　　洋五角　　　害蟲驅除全書　　　一元二角 
栽培業書一二　　洋九角半　　栽培要說　　　　　洋一元二角　果木栽培新法　　　洋三角　　　蔬菜栽培新法　　　洋三角 
畜産叢書　　　　洋六角　　　畜産學各論　　　　洋八角　　　家畜伺養法　　　　洋五角　　　農家百事問答　　　洋七角 
農藝輯要　　　　洋一元　　　農家副業　　　　　洋四角半　　農業全書　　　　　洋五元三角　實用森林學　　　　洋八角 
蠶桑各書　　　　　　　 
栽桑新論　　　　洋六角　　　養蠶新論　　　　　洋五角　　　蠶體解剖論　　　　洋六角　　　屑繭紡絲論　　　　洋一角 
桑樹虫害論　　　洋三角　　　蠶體生理論　　　　洋五角　　　蠶體病理論　　　　洋六角　　　蠶病消毒法　　　　洋五角 
蠶病預防論　　　洋五角　　　製絲新　　　　　　洋二角半　　烘繭法　　　　　　洋三角　　　製種法　　　　　　洋三角半 
蠶業叢書　　　　洋五元三角　實驗蠶桑簡要法　　洋四角半　　夏秋蠶飼育法　　　洋一元　　　製絲營業論　　　　洋一元 
發行所上海棋盤街交通路 
[半夏露包愈咳𠻳永逺斷根]  
彭壽堂始創順氣化痰止咳四寳半夏露眞實功效比衆不同●招請各埠批發經理 
痰爲百病之母若不速治則内臟滋生之精液皆變爲痰非惟喘咳交作且身體决難强壯市上消痰各藥絕少功效即近日自稱枕秘者初服雖有微效然力薄性緩並無斷恨之功服者憾焉本堂秘製四寳半夏露其化痰之神止咳之速爲别藥所萬不能及屢經名醫博士試驗稱奇羣推第一無雙之品數十年來治愈痰咳各症何止數百萬人久已中外交稱無待贅述茲將應效治症列後　專治五勞七傷諸虚百損　傷風咳嗽寒熱往來　寒普凝滯氣阻咳嗽　風火挾濕鬱蒸咳嗽　肺葉閃動喉癢咳嗽　肺虚枯燥喉乾咳嗽　肝風煽肺動怒咳嗽　色勞腎虚吐血咳嗽　病後原虚氣逆咳嗽　久咳不止變聲失音　產後虚咳渾身酸痛　痰火積寒久年哮咳　精涸神頽動則氣喘　咳急傷絡咯血盈碗　思慮過度痰帶血絲　痰迷心竅文癲武狂　痰流骨節左癱右瘓　中痰中風手足麻木　氮塞痰湧喉痛肚痛　濕滯中宮心胃氣痛　肺痿生癰腥痰五色　臟腑氣弱瀉痢不止　小兒驚風猝然氣厥　神昏囈語猪羊癲癎　乾咳無痰行路氣急　自汗盜汗骨蒸潮熱　以上各症輕者一服全愈重者數瓶除根海内外如患所列各症服過各家之藥不能奏效者請速一試無不立起沉疴最奇者無論風熱寒濕諸痰一經藥性立刻盡化爲水從大小便洩盡頑普旣去週身甚覺爽快四肢因之有力繼則飮食加增百病盡除而身體自然强健矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿造到處寄售猶且抄襲告白登報然一經試驗孰眞孰假孰優孰劣不待辨而自明矣購者鑒之　順氣化痰丸大瓶一元小瓶二角半　哮喘立止斷根丹每瓶六角　吐血斷根膏每料四元　止咳杏仁露四角 
　　上海河南路抛球場南七號彭壽堂啓瓶上新鑄半夏露字樣以防假冒托郵局滙洋外加寄費一成托滬友代買最妙 
[敬謝上海眼科醫院陳滋先生眼科大家]  
余于前年秋間忽覺右目觀物不清遍訪名醫服藥無效至去年八月右目忽生白翳洛陽無眼科專家乃請假囘里由友人朱仲濂丁福保二君介紹於前月廿一號進芝罘路　陳滋先生眼科醫院據云係白内障非開刀不可余聞而駭甚以爲極痛不料開刀時毫不覺痛住院十七天果然重明余感銘五内特登報鳴謝俾世之患同病者有所問津焉河南府汴洛鐵路機務處繙譯王肅齋謹白 
[上海謙泰棧十週紀念減收八折廣告]  
本棧開設以來已届十週平日招徠賓客竭誠相待早蒙　各界稱許無庸贅述近年以來滬上大旅館之落成無不競尚華麗以博旅客之歡而房價則日增月盛于是來賓有長安居大不易之憾本棧有鑒於此特將寛大房間舊時陳設一律改換新様明窻凈几一塵不染並僱名厨以便宴會所有房價非但不肯加增且比平時减十成之二本主人素好交遊嘉賓　止如蒙　賜顧毌任歡迎　各界諸君幸埀鑒焉　 
普通房間三角　客房每間五角可住二人　官房每間八角可住二三人　特别官房每間一元二角可住三四人　本主人謹白 
[豐大參號老山喫胚别直參廣吿]  
高麗老山别直參功能培補眞元挽回人體後天效力宏偉爲世共知近年貨缺價昂每爲衞生諸君所致憾本號有鑒於此特向高麗親運老山喫胚别直參路道官正氣味濃郁　喫胚云者枝形略武皮紋稍粗然老結過之其功力實與市上整齊之貨毫無差異而價廉其半自食最宜謹爲惠饗衞生諸君額外平價特定大枝每兩六元五角中枝每兩五元别直參鬚卽名老山細尾每兩八角批發另躉悉無折扣貨非的眞立還原洋餘如人參鹿茸毛白官燕東西洋參銀耳肉桂魚肚野术諸品貨眞價實包退包換惠顧者請認明本號開設上海南市裏鹹瓜街太平弄南首只此一家並無分出此佈 
 
 

Page 6

 
 
要聞二 
[毫無進步之中日交涉譚]  
　　會議與期限　昨日（二十三）中日交涉開第十四次會議地點仍在日本使館午後三鐘起至七鐘止會該消息現象至爲有佳日本方面異常强硬外交界入諱莫如深再三詢之亦不肯言惟謂毫無進步及不能解决兩語而巳又一方面消息昨日會議時日本方面確有限二星期將此項要求完全解决之說我外交聲稱不能應允故日使至爲不樂而所議條件多有以感情用事者故現况較上兩次稍欠和平是日日使仍抱病出席惟發言甚少而小幡參贊則口若懸河仍以恐有不幸之事爲言聞日使左腿之傷巳漸痊愈步履亦較前次健康聞再有一次會議後即可移回迎賓館矣 
　　滿蒙與漢冶萍　是日討論時間甚長但雙方並無齟齬至討論之問題仍以南滿之事爲多聞最後外交當局單就南滿問題提出五項附加條件而關於東内蒙之事不與焉嗣又討論漢冶萍煤礦等問題但無一定之解决我外交當局對此問題頗費躊躇以設使吾國果有讓步則與英國在華之利益必有衝突也又聞南滿條件確己多數承認其未經議妥者不過其餘附帶條件及以各種細則而己至東蒙條件則中國承認者絶少現日本尚在要求之中至漢冶萍公司則日本方面所提出者爲漢冶萍公司借欵結淸後須中日合辦陸曹總次長並無予以何等之解决聞須向農商部調集關於漢冶萍借用日欵各種檔案後詳加研究再行討論 
　　東蒙與覺書　日前第十二次會議時小幡對於東蒙主張理由甚多擬援最惠國例予日本以東蒙一切權利其權利之範圍甚廣槪括言之即以南滿爲前例而巳我外交當局並無何等之拒絶然亦未承認一字但請從缓商議而小幡堅持必須於三日内解决又一消息陸子欣總長對於日本要求東蒙問題昨特謁見總統擬先將中俄歷來所訂之條約詳細研究後再與日本討論庶幾不相觗觸總統當告以其中利害須審察時局有可含糊致主權喪失於無形之中繼又云討論内蒙問題固以不失主權爲重而尤須注意於中俄條約稍一不愼與之觝觸不惟惹起俄人之詰難且將援例要求我反無以應之云云陸總長出府後即令部員檢查中俄所訂之尼布楚條約北京通商條約恰克鬭條約璦琿條約天津條約哈爾濱行政事件之條約改正商約等以備交涉張本 
　　日本要求據各方所傳原分條件覺書二種條件之内容當不外世間所傳之山東南滿各問題至於覺書之内容則聞全係關涉中國主權之事大致大隈氏所謂於世間所傳條件外尙有二三重要問題者皆在此覺書之中也談判内容據　日來條件中之諸問題均己議有頭緒日人於南滿權利之要求堅持尤力我政府志切平和類皆附以相當條件多與通融大槪談判問題之全未解决者獨有覺書中關係主權之各項耳而日人猶云交涉遲緩進兵不己亦可異巳 
[英報對於中日之杞憂]  
　　日人在華之整備　英文京報云本京某日本機關報主筆日前嘗致電上海漢口之日本僑民請其同心翼戴作最後之整備以協助在京之日人務使其計劃克底於成云云又濟南電謂該處新到某國亡命之浪人若干有大批紅鬍子亦追隨其間聞此等不法之徒擬刦掠濟南城中中國官廳並緊要之銀行若干處又聞此項暴亂分子在龍口安東曾思一再發難均未成功本月十一夜安東海關偵探嘗得大批炸藥並引火物無算現在萊州平度濰縣等處難保無騷擾之事發生又聞紅鬍子或扮作鐵路小工或扮作某國兵士尙有某國浪人充當紅鬍子顧問每隊均帶有機關砲若干尊 
　　英日衝突之預慮　京津太晤士報北京二十四號通信云二十三號使館之會議並不決裂外間所猜者討論之件主要即爲南滿問題聞條件内之五欵業經中國簽押者專屬南滿而與東蒙問題不相干涉漢冶萍公司條件亦在討論之中惟尙無一定解决之點中國方面對於此事似甚疑惑不决深恐稍予退讓將來日本與英國必致衝突即不然英日外交上重要之問題亦勢必有發生之一日故揚子江爲英人勢力範圍一語在今日亦殊有裨益於會議並可臂助中國否認一切踰越範圍侵入權利之條件而可免却將來多少之困難也在中國人之意以爲英人前此旣認揚子江爲其勢力範圍今日當探知中國人所受之困難宜如何出而一言俾會議得滿意解决而不致損及大不列顚今日所有之地位及將來所有之利益也中國代表對於現在情形惴惴焉頗不自安蓋日本實以厭力脅迫中國承認其所不能承認者夫所謂不能承認者何即違背條約之要索也且有許多特權曾經他國要求而中國未之許者今日若遽以授之日人豈不又將惹起他人之質問此固不易之理雖然列强旣於此時默不一言則將來有錯怪中國之舉亦非公允確當之事也 
[留學生請再寛黨禁]  
　　到京留日學生代表　萬鈞劉文島等禀請總統重頒寛赦黨人禁令其文云同舟被風有胡越相救之勢闔門禦寇非姑婦勃谿之時此言雖小可以喻大國家新建風雨飄搖上下一心尤虞不濟間以猜忌幾何能淑往者贛寗皖粤川湘之亂巳創元氣而恫人心凡其倡和之徒非獨公私共憤固且有椎泣自悔者矣及茲中日交涉事起傳聞要索婪酷予我不堪舉國憤慨期與同盡而海外僑人關心尤切日本留學生總會於時奮興至爲彼邦注目雖所籌折衝禦侮之策不敢謂悉中要會有補危急要其萬人共瞻爲國不顧身之誠實可矢諸天日就中挂籍亂黨名捕亡命之人　繁有徒都無二致斯固國民敵愾同有良知亦足見前此鴟張多非本志學生共處異域聞見頗眞以爲亂黨固猶是人民稂莠誠不能一槪彼其處心積慮快意尋仇以假吳覆楚爲得計爲漆室嫠婦所不容者固亦有人實居少數自餘者佳人作賊非無詿誤鄉校議政時有異同謂其識督深機則當謂其志覆宗國則稍寃無如旣名亂黨遂并一譚萬目等視苦難自别斯實彼輩之所痛心或亦觀過者所宜憫也大總統曲鑒及此本脅從罔治之義篤哀矜勿喜之情曾於民國三年五月三日頒布赦令開以新機仁心廣度異途同感迄今依例自投之人固巳日月見告然而猶未盡其　類悉反編户者非政府之誠心或不見信亦非亡人之意氣尚有未服殆由赦令雖頒猶有條例相格有司奉行過謹畏難者即不免次且反覆何以爲心抱牘時尤難堪淟涊用是心雖厠於國民迹尙擬於醜類致使元惡己獨猶擁多助之虚聲而妖虎相嚇且指爲無窮之倀鬼内則鬩牆禦侮力以兩　而紛外則索土責牢聲以乘釁而惡當夫鄰氛實逼之際正資掃境並命之時緣斯細節殊非小梗學生等之愚竊以爲大總統爲國去害本非與匹夫爲仇懲之於不得巳旣無成心則貸之有可矜固無吝意然則此條例者存之無益去之無害而令誠心内嚮之徒得以坦然來歸復其本性於悔禍者泯一夫不獲之憾於怙亂者減籌狐惑衆之資於外交之際尤足以人和增後盾之力則乘時一舉非獨三善學生等力菲學絀惟知愛國此次匍匐遄歸非但爲逋逃請命凡諸拙慮心存大局苟有微明不敢不盡以分大總統宵　憂勞於萬一用敢披瀝懇請俯察愚計重頒赦令將特赦以來倡亂黨首罪在不赦者列名宣布仍飭所在拿案嚴懲此外不在列名之數一律赦免凖予還鄉其悔罪條例一切細節悉予豁除以廣納歸向之誠而收輯和民志之數國家幸甚國民幸甚 
[粤番攤與時局]  
　　平生粤吏以開賭爲籌餉之惟一方法番攤弛禁喧傳久矣遲早終必見諸事實現在一般賭徒於開賭地點均巳預爲籌備大有山雨欲來風滿樓之景象故二十二日將軍府會議訪員傳出議案乃有禦侮籌餉擬准商人承辦番攤之說次日徧登各報是晚卽有將軍府軍官到公會辨明無此事又由警察廳致函公會辨明無此事而巡按使又特飭政務廳愼守秘密嚴防交通報館大約軍府會議誠如來函所稱中日事件深慮以訛傳訛致有誤會也然欲准番攤弛禁之事雖非是日議案所有究不能謂政界必無此事官廳之所深惡者正惡此消息傳出受粤人之掊繫耳大約會議爲一事開攤爲一事開攤不必因中日交涉而起而其所藉口則必以軍費爲前提茲又有一說謂粤省賭博將成一大托辣斯果爾則全粤之禍水至矣茲將警察廳致粤報界公會函錄下頃奉巡按使電諭本日羊城等報登錄政界與紳商會議籌餉情形一則内載議案兩條一中日交涉恐將决裂應如何設法對待一粤省軍費不敷甚鉅倘有戰務勢須添募現在不得不預　鉅餉擬准商人承辦番攤立繳鉅餉以資儲備等語查本月二十二日招集紳商各界到將軍行署會議係因邇來中日事件傳聞多有失實深慮以說傳訛致有誤會爰集各界當面告以務宜鎭靜不可輕論妄舉搖惑人心乃本日羊城等報竟有將軍接中央電傳諮詢對待方針並儲備餉械邀集各當道會議准商人承辦番攤以備鉅餉之論殊與昨日會議情形大相背馳且將軍並未接有中央此項來電應即轉飭一律更正是爲至要等因合亟函達貴公會轉飭羊城日報並其他曾登此段新聞各報一律於次號更正爲要三月二十三夜十點三十分 
[對外問題之粤中觀]  
　　防務之趕備　日本增兵奉魯等省警耗傳來人心驚憤龍將軍昨特分電該省大吏探問情形一面與陸軍第一師長龍覲光籌策粤省防務趕速進行聞擬定調撥陸軍第二師一圑兼砲隊全營前往汕頭駐紮陸軍第一師二圑二旅分往韶關潮汕等鐵路擇要防守其餘各要隘再行酌量調兵保護龍鎭守使以粤省六門海道要隘除磨刀崖門兩處外餘皆可容軍艦出入現當交涉未定事機變幻靡常海疆門户亟應嚴密佈置以防不測因於日昨召集海軍將官在將軍行署開軍事會議籌商佈置之法據聞提議數事（一）在各門要隘勘定位置預備安設水雷（二）派艦游弋潮瓊各處洋海（三）四等以上各艦一律整頓武裝二等以上各艦一律安設無線電報海防司令處昨訓飭本省海防各軍艦云現奉海軍部長電令現時海防吃緊所有艦隊軍官練生水兵等一律常駐艦中以重職守不得擅離艦次聽候隨時遣調出海等語合令該艦遵照 
　　商家之熱心　近來海味行因國人皆以購用國貨爲榮經集行議决停辦外來之貨以免虧累惟是外間仍多疑惑恐有陽奉陰違之弊以致各海味店現仍生意冷淡刻下城外各海味店又議定將各貨切實標明其出産地使人一望而知以免誤會並訂立罰則如有指鹿爲馬之弊罰銀若干以堅人信此例係由西關第八甫某海味店提議巳得多人贊成日間即可見諸實行 
　　粤僑之報効　暹羅廣肇商帮昨致公電於龍將軍謂日人無理要求華僑憤甚咸望國家以武力解决以禦外侮如我國能下動員計盡籌辦軍需時商等能立籌五十萬元報効國家仍擔任陸續籌餉又商等公議四年内國公債是否即爲軍需之用如果屬實願購買十萬元代募十萬元用表愛國之忱等語將軍准此旋即復電謂四年内債係爲接充國用而設非以作軍需之用者惟利率甚高擔保極穩該商愛國心殷儘可盡力購募所陳報効軍需一節俟待用時再行電飭解回云云 
　　日艦之遊弋　粤報載稱駐汕交涉員昨有急電來省略以汕頭汕尾一帶連日有龍田軍田兩日艦各載海軍六百餘名在此遊弋理合詳報請火速電京交涉禁止云云 
　　機關之查禁　龍將軍通令各知事曁各機　云昨據探報各屬地方近有不法之徒藉中日交涉一案私設籌餉機關以圖肥己亟應查禁以杜滋擾查此事如有正式明文本署自有正當辦法豈容奸人蠱惑聚歛民財合應令禁爲此令仰即便出示查禁如有此等奸徒立即拘究母稍違延 
[中日交涉中之贛路問題]  
　　中央嚴查續借日債　南潯鐵路公司續協理鑒奉大總統交查南潯鐵路聞又續借日欵等因查商辦借用外資非奉中央核准不能有效早經政府嚴重通令遵照該公司前借日欵政府尚未核准現又未經政府核准未得股東同意擅向日商續借户欵如果屬實該總協理實難辭咎除電江西巡按使究查嚴禁外仰即立即取消原議以淸轇轕並將取消情形卽　詳速電復事關交案母稍逾延如總協理因事他往仰公司辦事人立刻特電該總理遵照切切交通部效印　按贛路總理吳鈁上徐相國號電聲辨並無此事己紀前報 
　　廳長嚴詰允日搭橋　贛報載南潯鐵路總理吳伯琴昨日往晤政務廳長陳嘉善君會談路　陳詢吳云路局借欵時如何允日人在龍開河搭橋致彼繞湖停泊躉船現某國亦欲援例辦理此事關於國際應向日人交涉嚴詞拒絶　答稱去年協理羅朗山在滬借欵時日人雖有准彼搭橋之議然並未簽字可不承認云云陳君遂請吳君赴潯與日人妥商聞吳君巳定明日親往九江商議解决此問題矣 
[贛商會關於財政之函電]  
　　贊成開辦商捐　南昌商務總會於三月二十四日復財政廳函云逕復者前奉貴廳函開援照鄂案仿辦九九商捐藉以維持本省金融並送到簡章囑爲公同研究函復以便詳辦等因到敝會當由敝會召集各業會董開會研究均己勉力贊成惟事關推行新稅立法須求完善否則仍窒碍難行查九九商捐範圍太泛擬請專就湖口及各進口等處一次徵收母庸委託各處商會任辦是原定簡章頗不適用因就敝會同人對於仿辦此項商捐之意見訂成條件附塵鈞察又綢緞洋貨會館復敝會函内亦附條件四則理合一併抄錄呈覽伏乞俯賜採擇將原定簡章略加修改並乞將敝會同人及洋貨會館所擬條件酌景情形設法加入以便實行而免窒碍 
　　電陳救急方法　南昌商務總會致北京電云財政部周總長鈞鑒東山再出復暈財權利國福民中外稱慶贛省交易錢爲本位濫幣充斥商嗟民怨官票千文換洋四角物價飛漲民命誰蘇迫於飢寒流爲盜匪要求加價相率罷工種種危機不堪言狀前經紳商電陳張巡閱使及駐京李趙兩參政均蒙邀懇政事堂轉呈元首在案查贛省官票僅八百萬而止祇緣凖備無金價漸低落迄於今日危險益形加以改徵銀元愈隘官票消路銅元開鑄格於部議不行以致無法補救今爲救急計惟有懇求鈞部籌撥現欵速將去秋存贛匯兌劵發行一面由財政廳通飭徵稅機關一律折收官票挽回信用無待他求官票通行何異現欵仍乞將省庫移交中國銀行接受餉項亦由該行擔任通盤籌畫整理尙不爲難救濟贛民恩同再造並聞巡按使財政廳均有要電奉達大部伏乞速賜核示以慰官民呼籲之情冒昧凟陳無任惶悚南昌商務總會敬印 
　　附錄同鄉京官李盛鐸趙惟熙等覆電如下　南昌商會吳伯琴曾平齋諸君鑒　電悉當與同鄉熟籌函致東海轉呈主座己交財政部飭濮廳長酌辦鐸熙等魚 
[糊塗之川邊兵變]  
　　鑪城兵變記者日前巳有所聞初以爲陳步三軍勢浩大傳者不免過甚其詢頃又得各方面消息始知川邉鎭守使張毅業己棄職潛逃回鑪定縣與胡將軍直接通電聞胡大駡張糊塗不止 
　　陳步三自經叛兵公　爲旅長後計擄圑長朱登五邱志雲等測其用心非有遠大之志不過借重要人爲質冀國自保面巳迨陳建章爲叛兵捆送鑪城鎭守署張即殺陳復殺捆陳來降之兵士致使人無悔過之路陳步三乃不敢投降而陳步三之左右亦無謀害陳者因是而勢成騎虎叛兵土匪愈裹愈多其勢洶洶不能　抑故陳步三之衆未抵鑪城而鑪城之兵先亂商民迭遭蹂躪甚屬痛心 
　　陳步三進逼鑪城人民之財産遂不能保日前鑪城噩耗至成都川人議論紛紛郵局即停止包裹聞胡將軍又飭知電局凡關於川邊之電概不准拍並己於腸歷三月六七八三號陸續出兵並發槍枝子彈甚夥馳赴剿辦刻間得有消息謂鑪城巳克復變兵巳四散矣 
[及第留學生之任用法]  
　　此次考試留學生章程本月俟敢錄後酌量任用之語乃此次發表之榜上未提一字各及第生均望眼欲穿四處打聽不得消息聞政府以現在各部正在裁員減薪之際亦苦於無從位置聞國務卿造送全案名册呈請總統核示巳交銓叙局會議現聞其任用略分數種（一）取列超等之八名發交政事堂五局派令辦事或以僉　采用（二）取列甲等者發交各部以主事採用惟聞乙丙等任用之法尙未議定惟此次取列乙等各生實與前淸之取列優等相當成續巳不可謂不良即取列丙等者亦不能置之有用因内務部取列丙等之知事尙使入行政講習所肄業以開其出身之途故此次丙等生亦將發往各部院以辦事員採用 
　　又聞留學生甄㧞考驗委員會擬先期頒發甄㧞合格證書並不以等第　限膺選各員均得一律受領以資憑證聞此項證書巳印出甚爲光彩遠勝於知事之憑照其式白地紅邊描金嘉禾圍繞極輝煌　　之觀 
 
 
 

Page 7

 
 
＋賫地方通信 
[松江]  
　　致祭關岳　闌兵並祀經總統申令遵照在案日前松鎭守使 * 
接宜武上將軍指令後即於二十八號上午就城南世英堂關廟特設關壯穆侯岳忠武王兩神位旁列張桓侯等古今二十四名將牌位（報載京師附祭者有三十位之多今則淸將中如岳鍾祺阿桂兆惠楊遇春聶士成等皆不在其列僅僧格林沁一人附入不知何故）由楊鎭守使主祭何旅長周知事陪祭行兩拜兩獻禮佐以軍樂亭午始散 
　　鹽政兩事　鹽捕浦巡中營向駐閔行現該營馬營長奉上台命移駐松城遂賃定思罏巷季姓屋爲辦公處所　舊時駐紮漕涇之鹽捕前營光復後改爲浦巡左營現經劉統領委任徐梅峰爲營長名曰兩浙松屬鹽巡警長前日亦己赴任履新矣 
　　戽水有機　川沙人朱印花介紹戽水機至華陽橋一帶試騐經試驗一過羣稱適用朱遂具禀縣公署請求備案保護卽擬在四鄉實行蓋不論河港淺狹但有尺半水便可駛入戽灌也 
[揚州]  
　　鹽商大會　揚州素稱鹽務薈萃之區該業商人均集於此郡中凡有關於鹽務須付討論事宜均在場鹽會館集議昨日該鹽商等因有股東須納保證金之規定遂邀集同業大會議於該會館以謀對付 
　　米價陡漲　揚屬本産米之所每年所出甚夥詎前數年各處水災米價漸漲去歲又受奇災四鄉所收不足五成以致米價高昻日甚一日今春靑黄不濟每石巳漲至八元有零雖經周知事出示嚴禁仍有奸商舞弊販運以故一般勞動家幾有乏食之虞執政者亟思所以善其後乎 
　　鎗斃要犯　南鄉新河灣鄉民王某等三家去歲被盜搶刧報經周知事嚴飭探捕旋即拿獲李尙人單煥華韋恒玉等三犯訊認不諱詳請齊巡按使核示昨奉批回准予就地鎗斃周君遂於日昨午後派隊將該三犯提出捆綁觀自押至犯事之新河灣地方鎗斃並出示宣布罪狀俾衆遇知 
　　又見盜案　北鄉東西灣地方農民李某家昨（二十六日）夜被持械盜匪二十餘人衝門進内將李捆縛并用火烙李逼言財物共刦掠衣飾洋元百餘金而逸李昨日負傷來城投縣禀請勘驗緝追 
[南京]  
　　金陵紀聞　齊巡按使巡視各縣於二十八日回甯　外交部來電謂英使擬於五月間會勘蘇省烟苗應卽趕速預備一切馮上將軍於二十八日祭祀武廟 
[杭州]  
　　軍警又見小衝突　二十八日上午八時望江門羊市街忽有工程營兵士數十人經過不知何故忽與站崗警士爲難初則口角繼而羣相用武崗警負傷逃入派出所（卽望江門口）各兵士亦隨之而往嗣經第一分局知悉卽以電話告知憲兵司令部無何果有憲兵多人到場各軍人早經四散其所毆之崗警惟韓成一名傷勢較重業經局長倪遇立送入醫院診治一面由倪君入告警廳長夏定侯轉知工兵營第一連長官查明爲首動毆之軍士從嚴懲處 
[吳興]  
　　幾釀罷市風潮　二十七日早十時城内正北街崗警見汪久成銀樓店門首擺設番芋攤賣立命搬去適擺攤入不在該崗警卽嚴詞申飭汪久成店東店東不服崗警卽鳴警笛召集警察數人前來將該店東撕扭痛打鄰近店家聞耗均抱不平咸謂警察薪餉乃地方商民出捐理應保商何得辱商羣情忿激急呼罷市與之决戰自斜橋堍至靑　屏巷一帶店家均同時齊上店板事爲姚知事所聞即乘馬率領縣署警備隊前往分别彈壓排解並飛請商會總理王君到場勸令各店家開門營業並允將爲首警察從嚴究辦各店家始行首肯開門營業據商業家言此間商會巳將警察屢次蹂躪商家情形電禀巡按使行轅請求　底嚴辦矣 
[安慶]  
　　探訪局捉拿黨人　皖省自倪將軍啓節後街巷謠諑　起謂有多數黨人希圖起事經軍警兩界嚴行防範凡屬旅館酒店及僻靜處所無不常川查察即城門啓閉亦必注意如戒嚴然日昨探訪局果在西門外地藏𤲅拿獲多人又在大南門内黄公祠拿獲多人並聞搜有手鎗三枝炸彈四枚情事業經帶局審訊惟黄公祠原係楚南公産所住者皆湘籍人不知如何容留在内容俟探明續報 
　　損毁日商招牌之判罰　大通警察局因日前有人將該埠日商所掛仁丹商標摘去經日人向警局交涉隨即電禀省長嗣奉電飭將摘去商標之人拘訊當即傳集謝玉林等訊據供認有諱遂照違警律無故損毁店舖招牌條例判拘留五日了案 
雜評二 
[不幸事（默）]  
　　日人謂要求不允者恐將有不幸之事吾謂中國之不幸亦己甚矣卽允其要求亦甯有幸耶以條件迫我我之不幸也以進兵攝我我之不幸也果允之者主權亡國體喪外人輕我繼起逼我前途之不幸亦可預料然則中國終歸不幸而己矣今卽有其他之不幸亦不過不幸而己嗚呼國人除不幸外尙有何望哉 
[最惠國]  
　　交涉各欵雖未全部承認然聞承認者己經大半國人自問可謂以最惠國待日本矣從來吾國未嘗無端以此巨大之利益惠各國而各國國際間亦從未有如此無端相惠之條件故我之以最惠國待日本可以自信者也然而日人尚以援最惠國相待要我其殆必欲使我如朝鮮之待日本者而後謂之最惠耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（六）]  
　　正式會議　昨（二十九）爲全國商會臨時大會之第五日尤最後之一日午後二時開議由副會長向淑予君主席到者各省代表七十八人茲將坐位列後第一席章鉞第二席馬桐第三席劉冕執第四席張舒楷（成都商務總會）第五席胡炳堃（四川省事務所）第六席陳榮湘（廣西省事務所）第七席陳文（廣西桂林商務總會）第八席石毓琨（貴州商務總會）第九席盛炳紀（漢口商務總會）第十席龔壬材（江西省事務所）第十一席吳兆恩（江蘇鎭江商會）第十二席錢潤澤（江蘇金山張堰商會）第十三席吉堂（江蘇東台商會）第十四席姚登灜（湖南臨湘聶鎭商會）第十五席葉舜琴第十六席黄景昌（廣州商務總會）第十七席穆得隸（陜西西安商務總會）第十八席周雪松（江蘇儀徵商會）第十九席劉耀庚（武昌商務總會）第二十席姚思藻（福州商務總會）第二十一席王建極第二十二席趙褘第二十三席韓文麟（奉天省事務所）第二十四席賈毓驥第二十五席宋懐瑄（山東商務總會）第二十六席婁珩玉（山東省事務所）第二十七席蘇紹柄第二十八席季厚相（蘇州商務總會）第二十九席方宗鰲（汕頭商務總會）第三十席袁學祖（大通商務總會）第三十一席顧松慶第三十二席王錫榮（杭州商務總會）第三十三席王化南（四川三台商會）第三十四席李蘭階（江蘇徐州邳縣商會）第三十五席周鼎荃（正陽關商務總會）第三十六席費紹冠第三十七席徐方來（寗波商務總會）第三十八席蘇致厚（南京商務總會）第三十九席張楷均（浙江石浦商會）第四十席錢延爵（上海總商會主地議董吉林代表）第四十一席徐錫恩（浙江鎭海商會）第四十二席陳渭芳（廈門商務總會）第四十三席李芳林（吉林長春商務總會）第四十四席曾鼎勳（重慶商務總會）第四十五席李厥孫（新嘉坡總商會）第四十六席孫啟麟第四十七席汪錫壽（江蘇羅店商會）第四十八席楊明僧（天津商務總會）第四十九席張龢笙（浙江石浦商會）第五十席丁駿照第五十一席聞漢章第五十二席郁懐智第五十三席蘇本炎第五十四席朱方幹（上海總商會主地議董）第五十五席江家珩（九江商務總會）第五十六席陳寶森（江蘇徐州商會）第五十七席張武鏞第五十八席顧履桂第五十九席朱烔（上海總商會主地議董）第六十席狄恩霖（江蘇常熟商會）第六十一席沈鏞第六十二席朱佩珍（上海總商會主地　董）第六十三席崔灋第六十四席吳正塵（蕪湖商務總會）第六十五席潘其俊（甘肅省事務所）第六十六席朱化南（黑龍江總商會）第六十七席陳遇春第六十八席劉述言（京師商務總會）第六十九席裴淸源（山西太原總商會）第七十席張承基（江蘇南翔商會）第七十一席張曾堦（江蘇吳淞商會）第七十二席宋魁文（保定商務總會）第七十三席陳邦彦（浙江乍浦商會）第七十四席洪謨（浙江太平商會）第七十五席戴禹度（浙江路橋鎭商會）第七十六席王明先（浙江甯海商會）第七十七席石承慶第七十八席蔡鑫（江蘇泗涇商會）由向君將昨前兩日付討論之修正商會法逐條訂正全體起立通過並公議禀件由正副會長具名呈請政事堂轉呈大總統核准公布議　遂閉會今日不復開會各代表均首途返藉 
　　陳部電稿　速日總事務所據各代表報告各省縣知事催辦改組商務分會分所甚急特於前日（二十八）公電農商部請求通電從緩茲將電稿錄下　北京農商部鈞鑒據全體代表陳述各縣知事催逼商務分會分所依限改組困難殊甚現正討論商會法案乞大部先電各省分飭緩辦盻電示全國商會聯合會會長周晋鏣向瑞琨貝仁元曁全國代表勘叩 
[官廳之對於對日舉動]  
　　政府致電當道　自中日交涉發生各界人士因政府嚴守秘密互相疑慮紛紛電陳政府要求宣布並願犠牲一切爲外交後盾現聞政府因查滬上發現種種私圑體深恐稍一不愼阻碍外交昨特致電當道大致謂私立圑體迭奉大總統命令禁止解散政府對外方針尤較國民爲切所聞有人利用亂徒鼓惑人民激起疑忌輿情雖不可拂詭謀亟應嚴防稍一不愼反增外交阻力合　遵照如有不正當圑體名目即便妥公解散隨時查禁云云 
　　彼此均應勸誡　滬海道尹兼特别交涉員楊小川君以中日交涉兩國政府正在和平協商深恐兩國人民互相疑忌故己面諭淞滬警廳長上海縣知事分投勸諭如有無意識之舉動即行查究並請日領勸諭日商對於華人亦應互相友愛勿稍仇視在案昨因市上發現日人謾駡華人之揭貼故又特派交際科科長陳震東前往日總領事署聲言彼此切誡中日商人勿生疑忌聞日領頗以爲然云 
　　勸勿開會之電話　上海縣知事沈寳昌君昨接楊道尹電話以訪聞有人爲中日交涉事擬於二十九日（即昨日）午後二時在北四川路丁興里續開第二次國民大會飭卽妥爲勸導設法解散等因沈知事除轉報淞滬警察廳查禁外特派地方警察事務所探役馳往該里勸導解散俾免肇事 
　　禁止扯毁仁丹廣告　淞滬警廳徐廳長昨日通飭各區署云案查前奉道尹飭知查禁扯毁電桿上日本仁丹廣告當經傳飭各區遵辦在案惟區域廣大崗位較稀稽察或有未周致被無知愚民乘間扯毁爲此再行傳飭該署長員嚴飭各該崗警加意保護如有前項情事立卽禁止倘敢不服仰即拘究 
　　發傳單罰洋一元　法捕房石總巡前以法租界内日商所開之店舖不下數十家深恐有人至各店吵閙故諭各探捕如查見聚集多人在日商店舖門首胡閙及在途分發傳單者須好言勸散如有不服許即拘究及至日果有俞湘庭談士喜甬人在法租界分送傳單巡捕向阻不允帶至法公堂請示俞等同供此項傳單並非我等自印係在張圍得來是實中西官判各罰洋一元充公了事 
　　楊道尹一再佈告　滬海道尹兼特派交涉員楊小川君爲中日交涉問題曾出示解說巴錄二十六日本報昨田楊君文出佈告並送刋各報其文與前相同惟中間略有裁節爲再照錄如下　照得人生在世睦族善隣不容忽視國於天下本同此理輔車唇齒交鄰之道在近益親我大總統受任於存亡之秋四年於茲次第就理内政外交籌之已熱卽就國家　係而論以一人首當其街自較凡民更切歐戰發生以來震撼　疑維持中立全國七　頪以不驚紳商士民諒所共見現因日本交涉條件暫難宣布遵路傳訛倡言抵制日貨開會集議發播傳單夫外交秘密乃世界各國之通例非僅中日兩國爲然夫民氣所在固屬國家後盾然倒行逆施適足憤事商學各界其有動於愛國熱忱激爲無謂之意氣者經此一番解說自可無滋憧擾至若游手好閒蓄志非爲之輩藉抵制日貨之謬妄行爲肆言恫嚇騷擾不顧國際交誼爲法所不容非從嚴查辦不足以儆效尤除會商領袖領事飭公共代廨切商捕房隨時拿禁並通飭各縣警一律查究外爲此示仰商民人等一體知悉自示之後其各凛遵母違特示 
[租界土膏店分期禁閉]  
　　我國禁煙十年期限將届内地各省己一律禁絶惟上海公共租界尚得自由售賣吸食茲經英美工部局各西董於春季會議議及租界禁烟辦法仍照從前禁閉烟館定例抽籖禁閉各項烟膏土店均分四期禁絶議决於本年六月底爲第一次抽籤之期凡抽出之各烟膏土店四分之一即於九月底一律閉歇以後每半年舉行一次至西曆一九十七年三月底爲租界全部禁絶之期並議新開烟土店執照至本月二十二號截止給發云 
[警政不准減縮]  
　　滬海道尹奉江蘇巡按使飭開案照省欵補助各縣警費自四年度一律停止由各縣附稅收入自行支配業經通飭行知在案各屬自應遵照辦理查警察有保衛治安之責人民生命財産悉託於此關係至爲重要各縣警察籌辦數年模型粗具自應力求進步逐漸擴充所有警費除就縣附稅收入妥爲支配外其不敷之欵准其會同地方公正士紳就地酌籌以資抵補不得以省欵停止補助遽將警政減縮致碍進行各該知事身膺重寄責任所在即考成攸關本使將視警政之良否爲各知事之殿最自此次通飭之後各該知事應將原設警察認眞整頓期收實效如或玩視警政貽害地方一經查出定即從嚴懲處有貸除通飭外合亟飭行該道尹仰即轉行遵照母延 
[革除截串交差之舊習]  
　　上海縣知事奉江蘇財政廳通飭云奉巡按使批本廳詳復宜興縣前後任交替忙漕截串互相推諉由奉批據詳巳悉仰卽通飭各縣知事自奉文後如再有截串交差情事除懲戒外仍責令截串之員照數報解現欵一體凛遵母違此批等因奉此查此案前據宜興縣前後任分詳到廳並奉巡按使批示忙漕未經收入預先截串係屬從前惡習現在整頓徵收亟應嚴飭禁止等因當以經徵官吏或因地方習慣歷久相沿輙將忙漕印串先期截交糧差一旦離任即照案移交後任接徵後任或未肯擔認必生雙方　卸一則以事權不屬呼應不　爲藉口一則以串巳離根未能負責爲自便久而久之使糧差轉多觀望公欵任其拖延於　收前途殊有障碍擬請嚴行申禁以除積弊　維稅收業經核議詳復在案茲奉前因合行通飭各該縣知事一體遵照母違 
[盜犯尙未行刑]  
　　行劫老北門内薩珠弄王克記家之盜匪張春江等八名經鎭守使署軍法科訊明張春江吳金桂陳阿寶劉月郎四犯實爲本案盜首其餘顔邱氏陸阿福等四名或當時被脅或事後借貸情尙可原按照懲治盜匪條例着將盜首張春江等四名先處死刑定於昨日發往犯事地點執行鎗斃等情巳紀昨報詎自昨晨起一般好事之徒前往民國路隙地觀看者紛紛不絶直至傍晚尙未散去實則該處毘連租界且有電車來往如果在此執行則必阻斷交通諸多妨礙况該地巳由民間收買地主聞信之下即向事主王增慶父涉王即具禀鎭守使署及警察廳請求遷地執行當奉鄭鎭守使等允准故該盜等聞定於今日押往他處執行鎗斃　　淞滬警察二區一分署署員杜金釗因該管老北門外民國路隙地連日有人聚集觀看行刑恐有匪徒藉此滋事昨日特出簡示曉諭解散一面飭派長警多名前往彈壓以免肇禍其簡示云鎗斃盜匪實屬謠傳任意擁擠交通不便特此　告務各解散倘有不　拘罰不貸 
　　另一訪函云刧王克記古董舖案内之盜犯張春江吳金桂陳阿寳劉月龍等四名本定昨日由鎭守使署飭發淞滬警察廳解赴犯事地方當衆鎗斃該警廳遵即派定偵緝隊保安隊守候鎭署電話知照前往迎提乃候至傍晚未奉電諭故未前往法捕頭亦因外間有昨日將犯正法消息特派包探韓邦達方福林等入城觀看韓等在警廳候信至下午四時始回捕房而一般好事之徒則在老北門一帶奔走在來異常擁擠至晚乃掃興而去 
[婦人錯認盜匪]  
　　法租界西新橋街瑞福里五十二號門牌傳朱氏家於本月十九號被匪入内搶去洋四百元金戒兩只後朱氏至捕房報稱有在茶肆啜茗之曹金寶王少仁許根等三人實係此案正犯請爲拘拿當由華探目沈德福將曹等拘入捕房後經查得曹等均係鹽捕左營緝私船上之兵士並無搶刦實據當向該營詢問屬實該營管帶亦移文法公堂請爲釋放昨日傳同傳朱氏詰訊氏供因搶匪與曹等面貌相似且時在夜間以致錯認聶讞員判曹等開釋另行查緝 
[再誌傭婦與盜案之嫌疑]  
　　新閘派克路七百六十六號門牌許松春家被盜刧去金飾現洋一案巳由法捕房查獲日案盜匪趙阿二郭阿二兩人業經新閘捕房提回解至公共公廨諭着押候訊究嗣經捕房查得許姓傭婦卜阿金似與此案有關當將該傭婦拘解公廨管押候查在案昨由官媒將卜阿金解案經中西官研訊一過以並無實在證據判卜交五十元人洋並保候訊 
[大刀關勝就擒續誌]  
　　范高頭羽黨張關松（綽號大刀關勝）前　徐家蕩事主徐桂香家被刧案内獲犯王阿二張三寶供係同夥經地方警察事務所派探王桂牛陳金等將張查獲到所押候訊辦在案茲悉此案昨經該警所司法員提案研訊據張關松供稱本名咸松本邑龍華鎭人年三十九歲前因年輕無知曾與流氓爲伍近來早巳改過安分度日不敢爲匪與獲犯王阿二張三寳素不相識並無同夥行刦徐姓情事嗣　司法員再三究詰始據供認去年陰曆四月二十一夜曾聽從潘某爲首紏夥李楊等一共七人在龍華鎭西潮王廟會齊前往毛家墳山在看墳人牀上枕畔竊得大洋三十六元伊與同夥諸人各分洋二元此外實未另犯竊刧案件司法員檢查擋卷並無毛家看墳人呈報失竊案據是否事主匿不呈報抑係該犯隨口混供無憑稽考遂飭將張關松還禁聽候派探調查有無其事再行訊核 
[破獲裕新腸作盜案四誌]  
　　法新租界太平橋　裕新腸作被匪搶刦後由華探目黄錦榮包探韓邦達方福林程芝卿拘獲盜匪黄三卜友發等三人供出同黨周永福劉巧生己經嘉定縣拘獲迨飭包探往提己由閘北巡警局移提到申解送淞滬巡警廳管押候究現法捕房石總巡以周劉兩匪亦係此案要犯當即禀明法公廨中西官備具公文於昨日飭探前往該廳將周永福劉巧生兩犯移提至法捕房着卽管押聽候詳細盤問再行解廨請辦 
[飭緝刦掠軍械之匪徒]  
　　上海鄭鎭守使昨日傳知淞滬警察廳徐廳長云案准宣武上將軍行署副官處函開案奉上將軍發交禁衛軍憲兵營報告内稱據該營駐錫第三連報告地於本月八號上午兩點東門亭子橋地方警察第五區第一派出所突有土匪二十餘人各持槍刀木棍等械聞入所内先將電線割斷繼將巡士汪金聲刀傷九處搶去老毛瑟槍三枝子彈十八粒向東南逃去其匪徒内有一人被巡長用手槍擊傷亦負傷逃去除己由連加派士兵嚴密巡緝外理合報告等情相應函請貴處鎭守使轉飭所屬嚴拿務獲究辦盻切施行等因准此合亟傳知該廳長一體嚴拿務獲解究 
[匪徒未經復審]  
　　匪徒吳恒旺（即吳二）曾與槍斃華探田廣林等之正兇張恒泰楊正開（即楊三臘子）等在公共租界迭犯越貨傷人重案逃匿閘北四區境内業經戈登路捕房華探陳永康協同西探殺辣門將吳緝獲解送公共公廨訊供收押候查在案昨日又由捕房將吳押解公廨先由中西包探投訴前情繼據捕房代表牛門律師上堂譯稱此案前由美領陪審今歸英領訊理其中情節一時恐難明瞭且原告各見證散居四處其同黨張恒泰楊正開等巳經解送鎭守使署請爲察核俞代襄讞商之英領卓君判吳帶回捕房候美領堂期解訊 
[江寗旅滬同鄉會開記事]  
　　江寗六縣旅滬同鄉會於二十八號開春季常會當由代理正會長陳與九君請伍詠霞君登台報告三年下半年帳略及學校預算經費並提議正會長問題僉以原舉正會長商禹卿君年老堅辭未便再留應以代理正會長陳與九君推升正會長所遺副會長一席以理事長李悅生君推升仍兼理事長全體贊成嗣續議會員會友繳納會費辦法及籌助學校經常費當時認助者極爲踴　其未經到會者由各業代表爲之分勸末又提議編刋旅滬同鄉錄及辦事議事等規則至五句鐘攝影紀念然後散會 
[律師公會更選職員]  
　　前日爲上海律師公會更選正副會長評議幹事各員之期下午二時　西門外林蔭路法蘇省敎育總會開會舉行預請上海地方檢察廳長林仲立君蒞場監票計到者三十餘人旋即投票開票當選者如下　正會長陳則民　副會長徐謙　評議員金鴻翔　蔡倪培　黄鎭磐　張家鎭　潘承　　秦聯奎　楊景斌　陸炳章　幹事員朱斯芾　沈時復 
[馮軍督對於營産之籌劃]  
　　江蘇全省台營官地總局向由將軍巡按會同飭辦嗣爲進行迅㨗起見專歸軍事範圍辦理蘇松兩屬營産即委軍署諮議官李顯謨兼辦飭在上海凝和路設立局所分召變召租召墾三種辦法並飭各道尹知事協助進行茲馮上將軍又以江蘇新軍基礎未立現在暫編之新軍均冠以江蘇二字尙未成爲建制之國軍且分防各處未易調集訓練須俟各縣編設警備隊擔任省防然後新軍可勝國防任務顧全省六十縣警備隊槍械需欵甚鉅頗難籌措故擬以台營官地變曹之欵購　利器歸新軍使用而以舊有槍械撥歸警備隊俾國防省防兩有專責至委李顯謨兼充蘇松營産局長之原委則以上海等處交涉紛繁辦理不易設與紳商各界稍有扞格即雞通上下之情故以之承乏冀收駕輕就熟之效云 
[皖巡按請緝逃犯]  
　　上海鄭鎭守便接准安徽巡按使咨開案據滁縣知事王一德詳送該縣著名積匪淸册内有施滇生一名滁縣人係民國二年三月間前任滁縣知事祁承鈞任内搶署刧獄之要犯訪聞現匿上海法租界寳安里二百六十三號門牌往拿未獲等情查該縣匪徒搶署刧獄曾經祁知事詳請通緝在案現因該犯日久未獲豈容任其漏綱茲又咨請趕緊飭屬嚴緝等情鄭鎭守使准即飭知淞滬警察廳長轉飭所屬各署一體協緝務獲詳解 
[熱心公益之表揚]  
　　閘北紳商學界以前閘北市政廳廳長錢貴三沈聯芳二君熱心公益有功社會特製匾額一方文曰（閘北屏藩）於前日下午送至閘北慈善圑懸掛並開茶話會請錢沈二君蒞會討論推放租界問題沈君允許盡力維持不負諸君重託云云 
[孤兒院之展覽會]  
　　上海孤兒院定於陰曆二月十五日起至三月二十日止開展覽會聞有中西書　儀器繡品等陳列且該院坐落龍華當此桃紅柳綠之時想滬上仕女必聯袂而往也 
[律師圖騙案辯論終結]  
　　律師盧尙同前因向當事人盛許氏欺罔　騙由江蘇高等廳向北京司法部舉發部飭該廳發交上海地方廰辦理上海地方廳得悉後遵卽派警往蘇將盧迎提來申開庭預審起訴同級審判廳請爲公判在案昨日午後由該廳趙推事官會同劉檢察官特開第三庭辯論飭提盧尙同及關係人等至案並由湯祚賢律師出庭爲盧辯護當時由劉君起訴此案事實略謂盧尙同對於當事人盛許氏欺罔圖騙實犯新刑律一百四十二條及三百八十二條第一項之罪請爲公判趙君當向關係人盛我彭介紹人鮑蘇芬等略加詰問當據湯律師起言辯護良久問官遂諭辯論終結並囑被告辯護人於今晨呈送意旨書聽候宣布判决盧尙同還押餘人退去閉庭 
[一百三十元尙不滿意]  
　　婦人鈕王氏自其夫鈕蘭生於前年病故後寓居縣橋南首縫工度日嗣被二房東婦人李氏唆使再醮於唐慶淸所有身價洋一百三十元悉被李氏吞没後因唐不顧家用王氏難以過活彼此分散王氏即賃屋於南門外桑園地方與某米店夥張阿三姘識不料李氏復向王氏一再索詐並仍欲將王氏領出意圖販賣經王氏察悉具禀地方檢察廳請爲查究當經林廳長核准聽候飭警往傳李氏到案質訊核辦 
[遷居後仍欲同居]  
 
 
 

Page 11

 
 
蔡僉榮投法公堂控稱女兒謝美年十六歲於上年十一月初十日被二房客張阿秋　拐逃逸今在法新租界尋見向領不服是以報捕拘案請究謝美供女子自　隨張逃逸並非被張誘拐張供小民遷居後謝美自行前來仍欲與小民同居故敢留下求宥判謝　交伊父領回管束張禁押三月以儆 
[凌虐婢女之科罰]  
　　寓居勞合路二十二號門牌之皖入金燕卿因將十五歲婢女戴順喜凌虐受傷經隣入函告捕房昨派包探將金與婢女一併拘解公共公堂質訊屬實判金罰洋二十元充公戴順喜送幼女所留養 
[罌粟花不可栽種]  
　　鐵路北海家橋地方聚興公司木作主王高生之花園内因種有罌粟花被五區警署會同寶邑調查員查悉將王高生及灌園工人張松林拘送寶山縣署業經茹知事預訊判王暫行交保候詳滬海道尹請示核辦 
[私造鉛質小洋之懲治]  
　　湖北路德隆昌烟紙店夥范松舟控閩人郁東谷與吳阿弟並在逃二人混用鉛質小洋等情昨由捕房將郁吳二人拘解公共公堂請究並禀明郁在新閘重慶路四百十四號屋内私製僞小洋己抄獲白鉛數塊僞小洋模印十餘具及鑄造各器具並在郁身畔搜出僞小洋數十枚現均呈案請察訊之郁供認不諱判郁押西牢四年吳不應串謀着押半年起案之私鑄各器具及僞小洋一併銷燬 
[小工失足跌傷]  
　　小工嚴根甫昨在浦東英美紙烟廠二層樓上失足墜下受傷甚重當由工頭舁送同仁醫院請求醫治 
[追獲攫取皮夾之匪徒]  
　　匪徒嚴連喜王阿二身穿某某黄包車公司號衣冒充車夫專在滬寗車站以兜攬坐客爲由乘間攫竊旅客衣物前日有楊漸金者偕備人李二由寗乘火車來滬甫抵車站嚴王兩匪趨前攬坐車輛即將楊所携皮夾一只内儲現洋三百六十六元並金飾數件攫取飛逃當被滙四捕房包探張金波與途人李靜齋帮同將二人追獲昨晨押解公共公堂經關讞員會同英領康君研訊屬　判嚴王兩匪各押西牢三月期滿帶堂再核 
[糾衆索詐之惡習]  
　　三十六個黨匪徒遇有新開店舖必糾黨敲詐受害者衆雖經捕房迭次拿辦若輩仍不稍改前日又有該黨張阿三王春林至新唐家弄二百八十四號門牌王寶康新開之油酒店勒索洋十元不遂糾衆騷擾阻碍營業經王報捕將張王兩人拘獲餘被逃逸昨將兩匪解送公共公堂請究原告偕其弟王瑞照上堂禀明前情訊之兩人供不承認中西官判張交五十元人洋並保如再違犯除提案究辦外再着保人賠洋五十元充公王春林從寛斥釋 
[幸未成災]  
　　前晚八句鐘閘北大統路金記木作内不戒於火焚燬木花一堆卽由救火會到場救熄房屋幸未延燒 
[公廨訊理債務類誌]  
　　鼎裕李祥記等各錢莊在公共公廨控告滙利綢號股東鄭蔭生不理往來銀五千五百餘元業由公廨將鄭逮案押追昨日上午由五襄讞會同美領柏君升坐民庭復訊原告由李祥記投案求追訊之鄭認欠屬實並稱現巳央友向各原告商明按照三成半折償計洋一千九百二十五元各原告業巳允治中西官以原告旣愿折償判鄭交一千元人洋並保限三個月理淸 
　　朱榮記控吳永福不還借洋吳亦控金順生金榮生房租糾葛昨晨由王柏兩君傳訊先由朱榮記投訴吳央金順生爲中借去洋九百五十元以房租作息因逾限不還請追訊之吳永福金順生均延律師到堂代辯中西官以非房客到　不能明白判被告均交保候展期一禮拜俟原告見證到案再訊 
　　方羅記控金世順欠洋五百餘元延不歸還昨由捕房將金傳案判交保候訊 
雜評三 
[巴拿瑪開幕感言（訥）]  
　　當巴拿瑪開會前我國上下不惜所費一致籌備以爲此次賽會必能挽回己失之名譽也今據美洲通信則知所謂挽回名譽者早己付諸泡影遲緩草率喪失國體赴賽之辦事者誠不能辭其咎矣然以今日視之則賽會猶其小事所關名譽所關國體猶有限出使今日之外交而我國上下不能能 
出全力以挽回者則名譽國體從此喪盡且將萬刦而不復嗚呼吾尙何暇於區區賽會上論名譽國體之得喪哉 
[國貨調查]  
　　吕宋烟　廣東省城華安公司所製飛獅牌吕宋烟全用本國烟葉捲疊而成味亦甘美每盒十枝價洋五分目下各省均有代售 
　　牛痘苗　南京江蘇省立第一醫院新製牛痘苗品質優美價亦頗廉郵寄便利每打售洋一元二角上海發行所在老北門内中外求是藥房從前牛痘苗均用舶來品今吾國己能自製較爲新鮮想銷路必能發達也 
　　線襪　松法泰和織襪廠所出之雲鶴牌線襪物美價廉自創設迄今頗形發達每打祗售洋一元八角愛用國貨者尚祈注意 
傳件 
[陸軍刑事條例（續）]  
　　第五十條　在戰時軍中或戒嚴地域掌傳達關於軍事之命令通報或報告而無故不爲傳達者處二等至四等有期徒刑如因而失誤軍機者處死刑或無期徒刑　在戰時軍中或戒嚴地域服偵探巡察或偵察勤務而報告不實者處三等以下有期徒刑因而失誤軍機者處三等以上有期徒刑 
　　第五十一條　保管軍事機密之圖書物件當危急時不其不盡委棄於敵之方法者處二等至四等有期徒刑 
　　第五十二條　在戰時軍中或戒嚴地域掌支給或運輸兵器彈藥糧食被服及其他供軍用物品無故使之缺乏者處三等以下有期徒刑因而失誤軍機者處死刑或無期徒刑 
　　第五十三條　配給有害健康之飲食者處三等以下有期徒刑因而致人於死者處無期徒刑或三等以上有期徒刑 
　　第五十四條　因取用兵器或彈藥之不注意致毁傷他人之身體者處四等以下有期徒刑至死者處二等至四等有期徒刑 
　　第五十五條　第三十九條第四十一條第四十二條第四十四條第四十六條第四十八條第五十條及第五十三條之未逾犯罪之 
[第四章抗命罪]  
　　第五十六條　反抗上官之命令或不服從者依左例處斷　一敬前處死刑或無期徒刑　二軍中或戒嚴地域處二等至四等有期徒刑　三其餘處四等以下有期徒刑　犯本條第二欵第三欵之罪因而釀生重大變故者得依第一欵處斷 
　　第五十七條　夥黨犯前條之罪者依左例處斷　一敵前首魁處死刑餘衆處死刑無期徒刑或一等有期徒刑　二軍中或戒嚴地域首魁處無期徒刑或二等以上有期徒刑餘衆處二等以下有期徒刑　三其餘首魁處二等至四等有期徒刑餘衆處五等有期徒刑　犯本條第二欵第三欵之罪因而釀生重大變故者得依第一欵處斷 
[第五章暴行脅迫罪]  
　　第五十八條　對於上官爲暴行或脅迫者依左例處斷　一敵前處死刑或無期徒刑　二其餘處無期徒刑或二等以上有期徒刑 
　　第五十九條　夥黨犯前條之罪者依左例處斷　一敵前首魁處死刑餘衆處死刑無期徒刑或一等有期徒刑　二其餘首魁處死刑或無期徒刑餘衆處三等以上有期徒刑如生重大變故者得依敵前處斷 
　　第六十條　對於哨兵爲暴行或脅迫者依左例處斷　一敵前處無期徒刑或二等以上有期徒刑　二其餘處三等以下有期徒刑 
　　第六十一條　夥黨犯前條之罪者依左例處斷　一敵前魁處死刑無期徒刑或一等有期徒刑餘衆處三等以上有期徒刑　二其餘首魁處無期徒刑或三等以上有期徒刑餘衆處 
三等以下有期徒刑 
　　第六十二條　對於上官或哨兵以外之陸軍軍人當執行職務時爲暴行或脅迫者處二等以下有期徒刑 
　　第六十三條　夥黨犯前條之罪者依左例處斷　一首魁處無期徒刑或三等以上有期徒刑　二餘衆處二等有期徒刑 
　　第六十四條　濫用職權而爲凌虐之行爲者處四等以下有期徒刑 
　　第六十五條　第五十八條至第六十三條之未遂犯罪之 
來函 
[顧桂芬來函]  
　　送上函稿一則祈即登入來函欄中幸弗辭却戴激無旣昨接來函知貴會集謂予收購火柴鉛聽恐助歒國軍用不無誤會予極欲而剖情由惜來函不詳地址姓名無由走訪曷勝悵悵夫予所購運者係爲華僑本廠裝置火柴所用刻尙有十餘担未曾運不因改創木聽者半所以止收多日事跡彰彰可攷若論敵愾同仇一節予亦國民一份子早經憤氣塡胸與貴會集初無稍異也用特登報以表寸衷尙祈鑒諒　東棋盤街三十一號顧桂芬啓 
 
 
 

Page 12

 
 
   
 
 

Page 13

 
 
 [G 
[眞乃换骨金丹]  
彭壽堂執事大鑒鄙人不謹情竇早開自少縱慾漁獵無厭家長不之知也洎乎弱冠授室更不知保養精神自是以後興復不淺而遇事委頓往往不克如顧心竊憂之恐不久將成廢人矣越二年敗象迭呈竟成痿症乃悔從前戕伐過度而巳無可補救又恐爲朋輩嗤笑匿不以眞情求商獨自暗中搜訪妙藥得悉貴藥房如意丸酒功力極大潛爲購服雖在家中亦不宣洩拙荆不識之無詢服何藥輙以他辭亂之不欲自貢其眞情因是别居獨睡專意服丸時或思飲即以如意酒當之適家大人得九江調查差侍行之差所眷屬仍留原省差次地生伴寡安處寓中所帶藥丸旬餘吿罄不再續購惟安心調攝而巳未幾差竣回省計自斷藥至歸省亦將三月有餘到家後敝内見而驚訝曰君扶病出門面黃肌瘦今日歸來何其軀體壯健面色紅潤乃爾問出門後曾倩誰醫療治能令元氣大復强壯如初若常如此則後嗣無慮矣僕吿之故家人欣喜過望嘖嘖稱美不置未幾熊夢獲占去冬遂產一雄碩大無朋爰名之曰如意余曩時竊探治痿續嗣之方僉云彭壽堂如意丸酒最爲有據遂堅心購服特恐實效未得謠諑紛起故秘密不宣剛有隨差之行清心寡慾使藥力不散以固其氣精氣充足自然一索而得矣親友中多病乏嗣者繼起購試無不瓜瓞綿綿夙疾盡除不但轉弱爲强巳也最妙者從前腰痛脚軟今則步履輕健奔走數十里毫不覺喘且神完氣足竟與鐵漢無異故無論虛不受補之人連服數日竟疾去身强體充精滿面目光昌威重如山由是共讃如意丸酒之力大效速不置以爲補天之功直等媧皇因念逢兇化吉自誓勿再縱慾彭壽堂此兩種丸酒勸人定可時常購服以資調補聞者甚爲感動茲郵來洋二十六元望發如意丸中瓶半料如意酒單料兩大瓶乞即發交郵遞爲荷此藥冬夏可服容後續寄可也此請財安　　　　寗波江東百丈街毛似蘭手啓　　　　上海河南路七號彭壽堂錄 
[羅威藥房贈品徵信錄]  
正月十九日晝錦里謙吉棧念一號夏豫大君抽得銀表一只又日新里三百三十八號阮耀森君抽得金耳挖一隻又二十日杭州來函托人代抽項君葉君均得銀表一只正月念二日外國坆山對門樂義泰白鐵店主人抽得金扣針一支又杭州太平橋七龍潭徐君抽得銀表一只念三日本埠新閘太平坊一百十六號裕豐洋行張敎林君抽得銀表一只念四日天主堂街陸孟達君住蘇天官坊巷申怡康莊連抽得金戒子金扣針各一只同昌里方庽楊逸齋君抽得銀表一只蘇州東吳學堂徐望之君得金耳挖一支本埠泰記弄元盛莊馮士洪君得金耳挖一支山東徐州徐紀癸君得金耳挖一支住法界益記號周月波君抽得金耳挖一支又吳淞第二第一營長李野廷君抽得金戒子一只又英界孟淵旅社謝玉氷君抽得金耳挖一支又英界東嘉興路金宅倪瑞生君抽得銀表一只虹口合安里吳女士得金挖耳一支北浙江路易移風君得金戒子一隻其餘汗衫洋傘各件抽得者甚衆不及備載可知贈品之多至于珠寳金鐲全金鐲并其他金器尚多未抽出大彩仍在諸君速臨早得大彩務望從速勿失機會遠埠函寄信班代抽　上海抛球場羅威藥房啟 
[一年之計]  
語云一日之計在於寅一年之計在於春而一身之計則在於血春者百物所資始血者百骸所資生也蓋必血液充足然後積血生肉積肉生骨積骨生髄積髓生精積精生神生生不己而無不以血爲原始當此春令發生之際尤宜順時養血俾得達其生意而暢其生機乃能充貫乎四時而消除其百病本藥房之人造自來血富有血之原素爲補血之聖藥四時可服春令尤宜凡患血虚體弱胃呆神疲漸成癆怯以及病後虚損元氣未復婦女經水不調乳汁稀少小兒面黄肌瘦等症急宜購服趁此盎然春氣轉枯爲榮尤易得力誠時哉不可失也 
人造自來血大瓶二元小瓶一元二角上海四馬路五洲大藥房發行 
[龍虎公司人丹大加改良廉價批彂愛用國貨者注意]  
人丹之製造本爲挽回利權杜塞漏巵而起自發行以來已五歷寒暑貨物有時雖不適口功效確能益人兼全之法殊非易易故服者每多責其不能與外貨比美國人多不樂購本公司志在發達國貨雖耗費鉅萬亦不以虧折稍存退志數載以來延聘醫藥名家純以國產精心研究逐漸改良始獲兼全之效果故本年之出貨雖不敢言稱强外貨試服者確能贊揚與外貨並駕固本公司營業前途之榮幸亦同胞希望收效漏巵之深幸也茲因定貨者衆原有機器不敷出貨特又添備新機内部事宜日多營業事故不無疏失凡與本公司有收付往來一切事宜悉歸中法藥房總經理　賜顧者請與中法藥房接洽爲盼今將近出改良貨物之特色分條左列倘有未能盡善之處希　垂敎焉 
華產人丹之七大特色 
（一）本年之新出人丹一洗從前不良之弊效速味純價廉物美物色一 
（一）取材本國出產配合最新良方自備機器製造每日出貨百斤特色二 
（一）從前出貨每遇潮濕之時貨物多有霉潮之弊今用化學方半大加改良此丹即受陰濕之氣亦無霉壞變味之虞特色三 
（一）丹之外觀光潔内而質細堅固入口良爽清心囘味發甜生液逐漸融化不似從前入口有糊散之弊特色四 
（一）功用之大多用有救急回生之妙少則亦能人人常食旣有保護傳染之功復有清心解渴之效特色五（詳見仿單） 
（一）裝成紙包人丹批發固然從廉本外埠同業及各大洋貨號如欲定購散倉每斤價目較外貨格外便宜特色六（批發另有專章） 
（一）善士施送欲購斤數亦照批發同例特色七 
定價　中包一角　小包五分　每瓶二角 
總經理上海三馬路中法藥房人丹部謹佈 
[獨得秘方婦科一索必姙丹]  
婦人艱於生育●服之受胎極速●如若不信●有法可試●將素未生蛋之鷄●飼以此丹●半月後●蛋自生矣 
婦人本無不能生育之理其不能生育者病也其病屬經水不調居多方書以盈爲熱以虚爲寒恐不盡然蓋婦人經水易虧而難盈也古人多以辛香燥熱之劑以煖子宮不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宮寒冷或經期腹痛赤白帶下或氣血兩虧面黃體瘦甚至崩漏剌痛此皆衝任有損元氣愈虚則經愈不調由此諸恙疊見百病叢生生育之道是以難矣本藥房誠心濟世覔得至效至妥奇方名曰婦科一索必妊丹能調和衝任之血平定肝鬱之氣去瘀生新開胃解鬱煖宮止帶聚精旺血固本調經培元壯體凡婦女一切疾病服之無不應手奏效素未生養之婦堅心服丹一料經後交合男施女受可許一舉得雄縱使年近大衍十年未産只須連服旬日必能一舉得男曾經試過萬人皆得廣種麟兒苟能此丹常服非但治一切疾病且能永保無滑胎暗產之患誠婦科中不世奇方也○每料一斤洋八元每盒洋二元上海三馬路大舞台對面鍊雲大藥房啓 
[上洋新開介綸綢緞莊廣告]  
英大馬路晝錦里口二月初八日先行交易本莊向設杭城數十餘年今因推廣國貨分申所有花素杭緞杭紗羅紡線緞京蘇紗緞以及湖縐盛貨一應俱全名目繁多不及細載其價格外克己放盤一月以廣招徠荷蒙　各界諸君惠然　駕臨無任歡迎之至　 
[古今第一婦科降生丹]  
京都天寳齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虚言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墮情志或感及風寒致損營衛或體虚盜汗不或止血枯面黃肌瘦及白帶淋漓胸腹脹悶五臟虚損子宮寒冷動情即洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服此必成雙胎眞婦科聖藥種子仙丹也每料一斤價洋八元半料四元起碼二元閨女孀婦服之恐產軟骨無父之子切忌切忌幸勿輕視　另有參茸海狗腎壯陽種子廣嗣金丹專治男子陽萎精衰服後即奏奇功雙料每兩二元遠埠函購須托郵局最妥信局屢次作弊舖設上海二馬路中市西鼎新里石庫門内交易京都天寳齋啓 
[江蘇溥利公司特别廣告]  
本公司奉財政部批准儲蓄票援照内國公債票成例得作各項保證金之用信用至堅所有各縣鄕鎭躉批及上海本埠零售請速來面議格外優待本公司星期日照常辦事發行所在上海英大馬路三百九十一號門牌電話四千零四十二號 
[仙品馬寳治癡如神]  
京都天寳齋○眞正西藏馬寳專治文武痴癲痰迷心竅○試騐萬人○靈效如神○鋪設上海二馬路西鼎興里便是遠埠函購當班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾脯腎專治百藥罔效之症惟各種文武新舊癎狂發痴作呆以及豬癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滞胸腹湖塗不醒或事結于心或功名未成或見色而痴惑爲財而痴致染失魂落魄之症則自語自述大呼小呌弄文作武嘻笑怒駡染此之症受累無窮世人如患此症者請即試服輕者五六分告痊重者一二錢斷根最奇者愈後永不復發誠天下第一除癲救命寳筏也○每分洋二元或購一錢照碼九折另製天下馳名癲狂鎭心丸曾經試騐萬人效騐如神○雙料每粒一元○單料五角遠埠函購郵局妥速信力自給　京都天寳齋啓 
[中法大葯房]  
贈送儲蓄票　購者　確有拾萬圓機會 
本藥房備新華銀行儲蓄票二千張特爲報酬賜顧諸君自即日起至陰曆二月底止凡購本藥房各種藥品均按下列數目奉贈但在本藥房所得儲蓄票如開奬日有獲中者務到本藥房兌取奬金庶遵銀行定章而清本藥房手續閱者注意 
儲蓄票之優奬 
票額一百萬張分爲一千萬條每條一元每張十元奬金分十二等每年開奬一次共分三年三次得奬每次最大奬金十萬元得奬者共有五萬條倘不得奬三年後照票還本 
[精神丸　補腦汁]  
療肺藥天然戒烟丸 
四種著名藥品購滿三元者送儲蓄票一條此四種藥品内仍有換物彩劵附贈 
購各種藥品滿洋六元送儲蓄票一條滿洋五十元送儲蓄票一全張滿洋五角者送換儲蓄票劵一張劵滿十二張即可調換儲蓄票一條　上海三馬路本藥房謹佈 
[牙科第一]  
二十世紀舞台上牙科稱巨璧者斷推徐景明徐景文兩先生先生自美國費爾特費爾牙科大學堂畢業領得最優等文憑復經美國政府認可旋遊歷德法意瑞等國與各大名醫討論益得治牙秘錀在滬設牙局十餘載醫愈奇難牙症不少而鑲牙續牙補牙拔牙均照泰西妙法而復參以己意尤爲絶技前淸王公貝子尙侍督撫曁民國諸偉人以及大紳富賣名門閨秀著名西商凡有牙患者均請先生靡不奏效賜額登報巳如司空見慣即如鄙人歷年患牙均由先生治理並介紹於諸親友蓋深信先生於此道三折肱也先生近復造製一種藥精藥粉久用之可無慮　痧之發現而且牙之有患者用之能除患牙之未患者用之永無患殺虫去穢固齒寗神味勝龍涎香逾雞舌猶其餘事誠聖藥也鄙人連日患牙痛先生藥之即愈復爲鑲補非特如天衣無縫且可嚼骨如少年時不勝愉快特撰數語介紹同胞如有牙患請認明上海四川路四十號徐景明文牙醫局求治可也　朱荷三謹啓 
[敬謝華興公司燕窩糖精神效]  
鄙人幼年醉心西學近更謬入政界愁苦勞心以致精力日衰中西各藥服終難效前託上海盆湯弄丸芝堂牋扇莊代購華興公司燕窩糖精數匣服後頗覺舊症日愈神智煥發交游酬應不覺勞苦每憶厚惠不禁神往兼悉該公司擴充營業遷移浙江路三百五十六號門牌特郵稿以誌忱　北京交通部夏庸清述 
[電氣烹煑潔凈便利]  
電氣鐵灶爲最潔凈最便利之烹煑器具四其毫無烟灰氣味等發現故所煑食物最稱適口所用電費極爲便宜本處現有各種新式鐵灶及煑飯爐等出租欲租用或欲觀式様詳細者請至英大馬路四百七十一二號及百老匯路一千二百九十七號本處様子房接洽可也　德律風二千六百六十號八百四十號寓滬西人工部公局電氣處啟 
[京都樂家達仁堂老藥舖]  
我京師同仁堂自前清康煕年開設迄今近三百載虔修各種丸散膏丹選料不惜重價必求其精泡製不憚煩難必合乎法是以服食者效應如響中外馳名歷久愈著比來南中往購者紛至沓來大有應接不暇之勢達仁感當時相需之殷不敢株守隅以上海漢口爲南北交通之所茲特不憚煩勞先後設肆藉慰惠顧諸君子嚮望之忱但同仁堂素有不設分號之戒以各埠凡用同仁二字者均係冐名漁利曾在京都禀明有案達仁此次設肆若仍用同仁二字似與假冐者無分異同所以專用個人名義以免混淆至本堂　一切修合之法皆依家傳秘製與衆實有不同且不徒事外貎裝璜望之似不甚寳貴服之實效驗如神與我京師同仁堂絲毫無異素知同仁堂良藥　諸君子其鑒察之　京都達仁堂藥舖經理人樂達仁啓　　各埠函購由郵局兌洋寄至上海英大馬路南首抛球場一百廿九號　漢口黄陂街瞿家巷口外路北　天津設於估衣街西口内路南立即郵寄不誤 
[兆年聯保壽險有限公司開幕廣告]  
本公司實備資本洋五萬元建設英租界河南路兆福里四百十一號於陰曆二月初八日開幕凡來本公司投保壽險者祇須先付註册費洋一元平時繳費甚微他日獲利甚鉅章程優厚賠欵迅速倘繳滿百元之保險人一旦遇有急用准其持單到公司酌量抵借此係本公司變通特章爲他公司所無凡欲保壽險者盍亟聯袂偕來不勝歡迎之至欲知詳細章程請來本公司隨時取閱可也　兆年聯保壽險有限公司啓 
[上海廣昌號戒烟丸𤼵客]  
本號向在虹口廣東街東華里今因翻造房屋遷在虹口元芳路東貴方弄内只此一家並無分出　每罐一百粒售錢六百五十文煙癮一錢呑丸五粒遠地函購原班回件批發照售八折　兼售生利公司新華儲蓄票 
[包愈立止遺精聖葯]  
京都天寳齋●凡購遺精藥●必須認明牌號●此丸有中流砥柱之力●挽回造化之功○●確係普天下第一靈丹●如不效驗原洋奉還 
凡患遺精之病皆因腎水虚耗相火妄動或思慮太甚酒色過度以致心腎不交無夢亦洩見色即流久之面黃肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者寔少本齋深悉病源覔得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精爲一身之根本精神充足則身體雄偉百病不侵如患遺精即陰虚腎虧之病作矣此丸功能固精益髓滋陰補腎輕者二盒包愈重者一料除根永不再發若能連服兩旬大補氣血諸病不侵精神倍足殆後一舉成孕湯餅之宴預設可待每盒洋一元每料六盒洋五元每打十二盒洋十元○如外貼遺精膏取效愈速每張七角膏丸並用功效益彰遠處信購郵政妥速上海二馬路西鼎新里石庫門京都天寳齋啓 
[精核絶倫之新著作大中華國京省道縣詳圖廣告]  
自民國肇興而五千餘年之政局變五族統一而藩屬之名稱消廢府州廳而存道縣剪不齊之制爲劃一之規自宜更製新圖以張盛軌顧地域遼闊聞見難周更改紛紜調查匪易以致學校講授未覩新編坊間販賈猶多舊作本社慨焉爰新纂制廣搜圖籍四載刋成計大幅二十七附圖三十四後印京省道縣區域表並商埠一覽表檢查便利界劃瞭然近年以來洵爲傑作圖中於前清歷次之喪失土壤要島劇區之租屬他邦均另附詳圖俾讀者怵然於國恥之難忘待桑榆之救補通都巨埠街衢曲巷按圖而稽應手可得尤於行旅禆益良多此外如熱河察哈爾邊諸特别區域於國防上有重大關係者則更三致意焉匪第印刷鮮明調查確鑿爲學界之饋餉兵家之指導已也洋裝厚册定價四元 
精印最新中華民國講授形勢地圖定價二元四角（裝錶加洋六角）總發行所武昌横街亞新地學社分售處上海棋盤街藝林書局及各大書莊各省大書坊 
 
 

Page 14

 
 
自由談 
愛國叢談 
[鄔景超] [  了千]  
　　鄔景超字　思川沙人少有膽略喜結交任俠讀書恥爲經生言淸康開戊　午灣搆亂全閩騷動總督姚啓聖馳檄召募義勇景超罄家資募勇士百人詣漳州行府啓聖卽授以守備銜隸中協副將蔣懋動部下軍於赤嶺蔣戰將也始見之顧左右曰書生也何苦乃爾會贓列陣索戰砲矢如雨諸軍色沮景超登高望之見賊雖衆而不整獨率所部繞出賊後貫其陣舉旗而出賊衆披靡接戰二日復奮擊先登　其砦蔣始奇之上其績於督府啓聖親履視所戰之處亦錯愕不巳景超　曰昔人斬將於萬軍中猶爲匹夫之勇古之良將偉績埀於後世豈　在攻殺擊刺間哉由是蔣及啓聖日益親任景超每諮詢機宜十八　五月以母疾假歸九月初復至行台卽令首攻新寨是日死傷遍野景超亦爲流矢貫肘裹創復戰克之遂留守雙橋十一月調守觀音山要口與賊壘隔一溪砲矢飛射不解甲立彈雨中凡十有二日庚申正月　回赤嶺議大舉進剿水陸並進景超從蔣爲先鋒破鰲頭等寨連戰數次氣益勵從矢石中大呼直入賊衆潰走奮槊追之擒其僞帥遂至海口又合攻獅子山諸砦皆以次殲克直抵海澄時啓聖亦總大兵趨厦門賊酋倉皇奔潰繚羅金門等望風投誠景超飛騎傳令禁殺安民復請啓聖乘破竹之勢直搗臺灣元凶立可擒獲失此不圖彼人心稍定繕甲聚兵未易圖也啓聖將從之爲衆議所阻遂不果行是役也論功題叙擢景超左都督銜癸亥啓聖督將士至厦門與水師提督施瑯密議蕩平策是年六月大兵乘風破浪直搗澎湖一鼓破之賊將劉國軒乘小舟遁入臺灣賊酋窮　投誠八月五日景超　令往臺灣遷賊酋及其將劉國軒馮錫範等至省十一月竣事回營二日啓聖以疽發背卒景超赴京謁選遲留京邸金盡裘敝而談笑自如每曰戮力疆場實草茅素志若以區區汗馬而覬　功名壯夫不爲也旣面歷游齊魯燕趙諸省自放於山川詩酒之間絶意進取旋歸與弟克非耕織以養　　　　　　　　　　永　有光　　稿云 
譯叢 
[軍用狗] [  魚山]  
　　關於狗之言論發現於報端者屢矣筆記如異犬也義犬也諧文如狗校章程也狗學講義也爲類不一茲見中法彙報載有軍用犬記事一則頗有趣味且係實事爰譯獻自由談以爲研究狗學之資料可乎 
　　中法彙報曰歐戰德軍中有一事最足令人注意且極有趣味卽其軍中各事多有委之於狗者是也 
　　此等狗何以名之曰軍用狗其類不一有救護狗有守防狗有運械狗有傳信狗更有一種能探　情者曰偵探狗 
　　英法聯軍有時亦借助於狗惟爲數極少遠不如德 
　　攷狗之用於軍中由來巳久惟其用法今昔不同如古時之西留司馬西尼司萬爾生全到利司則以獲狗爲其衛隧近世紀初之路德馬隊軍則取摩洛斯（地名）之狗戴盔於其頂加利刃於其脖使爲衝鋒以擾亂敵陣是也 
　　但當時用狗僅限於軍中視若　器之一後因軍械日精軍中遂不蓄狗而軍用狗遂幾絶蹤矣近世紀軍中雖時亦蓄狗然此等之狗儒弱無能僅足供兵士之遊友而不足以臨陣者也至今軍用狗之重復出現則創自比國初有比人偶爾觸機取哥倫特勒及莫倫司二處之狗使助人爲警察而該狗性極慧又温和大爲一般人士所歡迎法蘭西人美之亦設狗警察成效亦隹於是傳信狗護傷狗守衛狗以及連械狗等遂相繼出現 
　　傳信狗最先試行成效過於所望每二小時内能行三十餘基羅邁當之路或在山中或村中並無路徑馬跡步跡傳信狗亦能出入傳信迅速若遇鎗砲聲亦不驚懼嘗見其於鎗林彈雨中仍捷馳自若也惟自電話電報汽車飛行機等盛行後傳信狗爲用頓減而救護狗及衝鋒狗之用則轉增矣 
　　德人因比法用狗之成效乃亦效尤舉一反三更加研究乃得今日極隹之狗助 
　　自歐戰開幕以來有狗八千餘爲各圑體所蓄者載在德營軍事報告當其初下動員令時曾亦下一令於蓄狗主人於是能戰之狗紛紛投軍視所長分别編入步隊或軍醫隊 
　　狗善隱匿故易避險耳官與　官又極隹故守防狗如敵軍逼近戰濠必起狂吠足使巡卒留意追緝敵人之隱匿者獲傷狗則能於亂石或山谷間臭得傷兵救以回營 
　　法國前二十年即從事預養軍用狗法之東方巳有二狗隊成立此次戰爭竟有賴此項狗而破德軍夜來襲攻之詐計者 
　　比國所用之狗旣如上述法德所用之狗則爲培奇種（形如狐）英俄則用堅毛之獵狗 
　　魚山曰狗畜類也猶能竭其所能捍禦祖國譯之以告我國人（不受酬） 
詩選 
[四十九歲自述詩三十首（續）] [  古吳舲詩氏陳希濓]  
　　全家一舸赴蓉城卿慰毛生捧檄情迎養慈輿十八月終天抱恨恨難平（乙巳四十歲補授江陰敎諭越歲十二月先慈棄餐至丁未秋扶柩歸里） 
　　春初拜别尙依依叔母午高亦古稀　電驚傳剛五月白頭二老竟同歸（叔母於丙午十二月至澄送先母喪丁未二月回吳乃五月電來病危遂不起） 
　　弟子隨園絳帳開居然女學　栽培若非蘇氏廻文派即是謝庭詠絮才（丁未四十二歲館於景海女學女弟子中多中西兼擅之才） 
　　婦養深　掌上珠　湯食性未諸姑傷心情女　瑰夜慘聽彌留别丈夫（戊申四十三歲次女於是冬亷　而亡彌留時與夫訣别聞之淚下） 
　　桃天三月好風光男大須婚願始償花燭兩行人一對鈎　格磔賦催粧（己酉四十四歲閨二月初爲霆兒授室小夫婦二人均好西文故詩中云然） 
筆記 
[盜媒] [  佩蘭]  
　　汴邑褚生悅某氏女女父爲顯宦閫　嚴難通消息渺渺相思似隔巫山千疊女巳字于歸有日矣生聞之悶甚閒步郊原遇雨奔入蘭若寺中香火久己冷落闐焉無人生一腔心事欲訴無從禱焉忽神龕中躍出一人　準虎目灼灼而視生懼哀之笑曰　魔兒膽怯似鼠安望幹得風流事余盜也聞女父宦囊彙彙將欲有所爲與君遇此中大有緣聞君語知君爲多情人敢竭驚駘願爲君作崑崙奴大好姻緣倘然成就君將何以謝蹇修也生喜揖而謝之時雨止雲收夕陽巳暝盜拂袖起囑生靜待寺中生喜懼交并姑待之譙樓三鼓月影横西門外剥啄則盜巳挾女至擲銀於地曰將去作路資迅離此地後會有期行再相見生欲叩其姓氏盜己杳然急與女同奔鄰邑逾年爲女父偵悉恐醜也戀其事招生贅焉　 
[自由談之自由談]  
　　近頃以來愛國之士熱心提倡振興實業維持國貨然如萌芽始放玄機初發非一朝一夕所能收其美滿之效果也要知今日一線一針之微無不取用舶來品故振興實業雖從大處着手而微末之處亦正不可忽也[  亮彦]  
　　何謂國家積也何謂家我積也苟無國何有家苟無家何有我我愛國即愛家我愛家卽愛我中國者乃萬衆之我也中國危即我危中國亡即我亡家無我家何賴我無國我何賴嗟乎我願我各愛我以保我國之永久尤願我各愛國以謀我之永生[  滌塵]  
小說 
家庭小說 
[嫣紅刧] [  常覺小蝶合譯　天虛我生潤文]  
　　第十六章（續） 
　　旣而室中燈己盡明司塔柏斯亦歸司事者遂指桌上三先令告之曰克納斯頼適以八先令來謂尙有十六先令必須下星期始有司塔柏期曰然則桌上奈何僅三先令司事曰密斯特哈勃克適來取禮拜錢以君不在遂自取五枚去令吾人轉致君謂入彼帳中可也司塔柏斯曰孺子行爲若此殊非佳事言次搖其首逕自入辦公之室其時室中燈己盡明密斯脫特雅之公案適當窗次陳設至繁小安東尼之案則又在一隅司塔柏斯旣入安東尼即日事如何矣司塔柏斯蹙額曰一無成效彼輩必不肯相讓且謂若更往者必將控之高等法院安東尼笑曰嚄汝母信彼置之可矣旣而曰克納斯賴曾來否司塔柏斯曰克納斯賴以八先令來謂尙有十六行令須下星期續付安東尼曰八先令己入帳乎司塔柏斯曰然但密斯特哈勃克見予不在已取五枚去矣安東尼笑曰孺子狡哉司塔柏斯此入將來必能繼吾業蓋彼惟一之格言卽當取即取耳司塔柏斯聞語乃含糊應之曰然頃之安東尼又曰彼婦尙在乎司塔柏斯曰然安東尼曰此誠可恨今汝呼之來吾人可將此事了之免予厭恨 
[埃及野史之一勃萊特外紀（三）] [  筠女史]  
　　光陰荏苒王　巳届娩期舉一子雄也王大喜以太子體豐而聲洪又且得在旣晚益寳貴之命其名曰勃萊特福而斯佛倫意言其美而且都也太子旣誕王乃大賫羣臣下詔盡赦獄中囚犯惟犯死刑者留減等有差又復以萬金振國中貧民并賜敎士令皆休業三日與王同樂而更以萬金賜　齊焉無何太子巳届彌月王后産後身體亦復健碩於是復於宮中張宴賜羣臣飲加利弗聞儒亦令史齊克代加利佛來賀且賜珍寳無數陸離光怪皆希世之珍史齊克旣爲加利弗致貺後復探懷出一小匣匣以螺鈿之殼爲之爲日光所逗斑爛眩作霞彩中貯金鋼石如鵝卵者百粒瑚珊五十枝長咸六尺許翠翡之數與埒匣隙則咸塡以珍珠光可照乘然巳不足數矣史齊克乃舉以　王曰倉卒來賀未能具禮申良覿此戔戔願以賜從侍不足爲吾甥飾也斯佛倫乃再拜謝厚賜於日又宴史齊克於宮中者累月回禮凡誕兒必以星家推其五行知一身休咎况太子爲一國之尊又爲將來之元首則又安可遽廢是禮王乃循例集有道之術士以術推太子休咎術士推訖乃蹙額曰太子多壽性勇毅而温和將來必爲一國之令主特不免爲情魔所纒爲兆至多險澀願王愼之史齊克時方靜坐於一旁聆星家語則大笑曰汝言誕哉凡人要無生耳苟有生則愛情必隨之而降附麗其身心如樹枝之附膠但視其用之正與不正耳果用之正者則移其愛美人之心以愛其國與夫子民則其國中行且見其大治也若夫險澀則命宮之中禍福本相倚伏今之所謂禍者安知非卽他日之所謂福且人苦習於安而不知危耳蓋智議必經患難始得深造安知吾甥不由此而益增進其閱歷乎凡爲王子第勗以君道而巳安問其他言己縱聲而笑聲洪然幾震屋瓦斯佛倫亦捋髯和之術士大慚乃踉蹌出宮而去明日史齊克亦於是返國言後有睱當時來視吾甥也 
游戲文章 
[軒渠室筆記] [  情虎]  
　　某　子娶得缺嘴婦新婚之夕各欲掩其醜因滅燭而寂新郎暗中摸索至隔江猶唱處新娘急辯曰非也（諾聲）（孰意新郎　 
聽竟欲恣意新娘知其誤乃婉轉告以非是始得其門花徑不曾緣客掃蓬門今始爲君開樂可知矣旣而新郎嘆曰爲卿一聲非也幾令我舍正路而弗由 
[淸明詩] [  覺迷]  
　　公使楊前議紛紛報紙傳來欲斷魂借問桃源何處有戲迷者曰四杰村 
 
 
 

Page 15

 
 
   
 
 

Page 16

 
 
   
 
