# 1907 - 45 - 4912152

 

Page 1

 
 
   
 
 

Page 2

 
 
[電傳諭旨]  
　　正月初八日奉 
旨蘇州織造仍著崇啓接管欽此 
[論禁烟之前途（春）]  
　　辦事不外二法。曰審愼。曰冒險審愼者宜於守成。冒險者宜於改革。今中國承歷朝法敝之餘。爲百度維新之舉。乃極重要之改革時代。而當事者必遲廻却顧審愼加詳。則天下安有百無一礙之事勢必。左右爲難。至於敷衍了局而後已。所以舉行新政。將及十年而至今仍無一毫之進步也。請即以禁烟論。 
　　禁烟之議。創自直督。禁烟之論。下於八月。禁烟之實行。始於天津一埠。嗣是而江蘇亦議禁烟矣。嗣是而安徽亦議禁烟矣。且官塲則有六月之限。軍營則有三月之限。一時政治界上。頗爲震動。乃光陰荏苒。條忽半年。一切章程。尙無頭緒。此事流毒一百餘年。蔓衍二十餘。省。驟言改革。立法原不厭求詳。但天下萬事。遲必生變。一鼓之氣。至再則衰。猶憶去年二月初間。蘇州忽有新撫禁烟之謠。一時烟館生意。頓形淸淡。嗜烟者均皇皇不可終日。乃久之而消息寂然。嗜烟者之興致。遂文漸漸發生。迨八月禁烟之諭復下。則皆弁髦視之矣。夫驪山之烽。再舉則不應。孫子之令。一鼓而成軍。吾謂今日禁烟。斷不。可無冒險進取之精神。若待曕前顧後。三思後行。則不蹈去年二月。之覆轍者幾希矣。 
　　且禁烟之爲難。不過三問題。（一）英政府是否認。可（一）此項　捐以何欵償補。（一）各省租界能否一律實行。今英人爲道德名譽起見礙於各國之觀聽。已有默認之意。而惟以土藥一律禁止爲言是吾國苟於土藥之栽種。加以限制。限至若干年減盡。彼英人又何至。更有違言乎。此第一問題之可無慮者也。以官膏之加價。補土捐之損失。本法之最簡便者。土捐逐年减。則膏價逐年加。待至十年之後土捐膏價。雖已兩無所收。而民間驟少此四五千萬之花銷。則金融之機關必靈。金融之機關旣靈。則工商業必驟形發達。而國家之進欵自裕。此乃計學之公理。即吾國民足君足之說也是第三問題之可無慮者也。至於租界之勢力。以英國爲最大。英旣默認。則即有一二租界。未能實行。彼二十行省内地之人民。豈有爲此區區嗜好。不遠千里。就食於一二租界之理。是第三問題之可無慮者也。夫此三問題旣已通過。則當事者苟雷厲風行。不少假借。喁喁萬民。又何難撥雲霧而見靑天乎。 
　　抑吾更有慮者。官塲辦事。每不免龍頭而蛇尾。徇私而忘公。去年蘇省大吏。准拒烟會之請求。議於元旦日起。立官膏局五處。而所派局董。外間嘖有繁言。夫使局董固無嗜好　恐其徇他人之私。不能不。加以查察。若以素有嗜好之人。派充局董。則雖不徇他人之私。能保其不徇一已之私乎。此不能不爲禁烟之前途。長慮郤顧者也。雖然。人之欲善誰不如我。吾願諸紳勿因已有嗜好。而遂辭去局董之位。置。正宜以身膺局董。而先戒絶以爲人民这倡導。則不禁爲禁烟之。前途。三呼萬歲而進祝者焉。 
[專電北京（正月初八日刻）]  
　　電催速結謀斃印人案外部以新疆民人謀斃印人一案迄今尙未辦結英使屢次饒舌特電催新疆巡撫速行議結（之） 
[農工商部近聞北京]  
　　振貝子挽留唐侍郎○農工商部唐蔚芝侍郎自去歲十二月二十一日丁内艱後振貝子以部中所有公事向皆唐侍郎經理今丁内艱雖例應開缺而臂助無人深爲掣肘因特親臨往奠慰藉再三挽留侍郎不必到部請在府内辦事以便諮詢而資賛助并途奠儀二千兩侍郎以振貝子慰留情殷業已允許大約俟百日後卽可進府辦事矣 
　　司員多以向隅爲憾農工商部自奏請叅議暫不補缺擇員行走俟六個月後再行遴員請補嗣經御史奏參以爲無此辦法摺上未發然聞該部中深於資格之各員亦多以向隅爲憾意欲告退或議辦截取者不一而足傳聞如是姑誌之以觀其後（生） 
[俾御史奏請改訂官制妥議階級之摺意北京]  
　　去臘裁缺河南道監察御史俾壽具摺奏陳改訂官制宜妥籌階級以資諳練而廣作育其摺略云近奉特旨詳定内外官制併令各部堂官自行妥議具奏仰見皇太后皇上澄叙官方整飭部務凡在臣民同深欽佩惟思改制之初非統籌全局詳定階級不能得升轉之宜而人才亦無由表見現在外官如何辦 
 
 

Page 3

 
 
理尙無所聞而各部所定章程大都以增設郎中員外郎主事員缺爲主夫科舉捐納旣停已到部者只有此數有日减無日增而畢業學生有進士舉人五貢生員各項出身不必皆係進士卽不能人人驟膺主事以目前而論各衙門司員雖形擁擠然求其眞能辦事者亦不多得以日後而論則由少以至於無必思有以繼其後庶乎人材不致缺乏雖各部議有司書錄事等官然皆限其升階不能遽膺遷擢推原其故各部堂官所擬章程皆派司官先行擬稿司官希冀得缺故增司增缺不厭其多又狃於壟斷積習惟恐後人爭其權位故必以限制使無從階進自不能與之爭衡近來各官堂鑑於人才冗濫處處皆求精覈司官迎合其意即以嚴刻爲自便之圖而堂官遂爲其所蒙蔽而不覺夫各部人員不患冗濫而患賞識不眞若碍於師生情面權要請託使年老無才者皆得遷就任用且以資深保列一等藉博寛厚之名者不一而足私心充斥尙何望其拔取眞材整頓部務仰副我皇太后皇上勵精圖治之意乎言念及此爲之痛恨夫國家設官不能至主事而止則主事以下自應增其階級以備升轉似宜仿照筆帖式之制於主事之下添設七品以下小京官若干缺令畢業學生之舉貢生員出身者報名考試簽分各部學習奏留後照拔貢之例升用蓋今日之用人旣不能取於學堂然必使之有入仕之途無躐等之弊而後人才方可有所造就若徒於司官員缺著意并不計及後來辦事之人如何登進平時又不能認眞去取專以人情爲先務竊恐部務日疲官方口壞必至有不堪設想者而學堂學生亦終歸於無用現在各部章程尙未大定可否請旨飭下各部堂官務將部中事務以及司員如何升轉如何選取通盤籌畫妥定階級俾得循序漸進以資熟手則人才不患消乏部務亦可諳練云云（自） 
按此摺奉旨交政治館核議具覆見初四日本報專電 
[鄂督電爭司法獨立之害北京]  
　　去臘十二月二十五日鄂督張香帥電軍機處及官制大臣云聞官制局現議設高等審判地方審判兩項人員係司法獨立一切案件直接法部大理院不由臬司督撫核轉凡行政官均不受理訴訟等語不勝駭異此乃出自東洋學生二三人偏見襲取日本成式不問中國情形故堅持司法獨立之議果如此說大局危矣貴大臣亦知司法獨立之害乎蓋外國立憲之制其最要一語曰三權鼎立三權者立法權司法權行政權也立法之權在議院司法之權在司法省及裁判官行政之權在内外文武各官故裁判官所斷之案内外大臣不能叅議朝廷不能駁改習裁判者終身爲此官只有自行告退朝廷不得罷黜之外國裁判官告退後多改爲律師以其慣技舞文賣法上下其手故獲利最厚上海諸律師可證也大抵外國司法官所以必須獨立者專爲力伸民權故也外國前數十百年暴君虐政民不堪命故國民公論特重司法之權以求免殘酷之禍而外國人民智識多開程度較勝皆具有愛國之心但爭强於外國不爲害於本國且適承虐政之後故民權雖似乎偏重而其實適得其中然而外國脅君刺相之事時有所聞美國政體可謂和平其總統仍不免被戕何也以外洋國事犯罕置重典裁判官所定之案無人駁改故也中國民智未盡開通愛國者固多而持破壞主義志在亂國者亦復不少方今革命黨各處蠢動沿江沿海伏莾繁多凡内地獲一亂黨必有海外學生聯名干預甚至外人出頭保護各省學生辱官逐師兵民毆本管官紛紛不絶狂燄日張禮法浸廢各處亂黨甚多必爲之騰謗揑誣多方開脫顚倒黑白假如裁判官果有獨立之權州縣臬司督撫槪不與聞現議雖有督撫監督字樣然旣不核轉止屬空文裁判各員中難保無學術不純心思不端者每遇拿獲逆黨必將强　西律曲貸故縱一匪亦不能辦不過數年亂黨布滿天下羽翼已成大局顚危無從補救中國糜爛利歸漁人是本意欲創立憲之善政反以暗助革命之逆謀不惟貴大臣必悔之卽創此議之各學生亦將悔之恐海内外盻望立憲之數千萬人亦將悔之矣卽使無此巨患然謂外省自疆臣以至牧令盡是害民枉法之人獨此一項裁判官比屬明允篤誠之選亦恐必無此理徒致此輩舞文鬻獄州縣法令不行卽警察學校錢糧緝捕賠欵諸事亦無從措手而已或謂司法獨立卽可以回治外法權尤爲事理所無近閱直隷刋本試辦審判章程叛逆人命等重案仍照舊例歸臬司審理雖未言州縣自是仍由州縣審擬詳辦繹其章程文義當是無論民事刑事仍歸督撫核轉似乎稍有限制此時必欲試行西法这裁判萬不得已或者采取直隷章程先行試曾數年並須增入准府州縣監督地方裁判臬司統轄高等裁判一條俟十年以後推行全國果係有利無弊再改爲獨立章程較爲妥善如慮行政之官執法不公府縣誤斷例准其上控此後可加重其處分臬司督撫誤駁准其直接部院上達聖聰似已可杜偏斷之弊如慮立憲之宗旨不能顯露則與其過重裁判之權力莫如稍擴議院之規模地方要政准其入告時政闕失准其陳言京外大臣有不職者准其舉發上聞上下議院互相補益官吏紳民互相匡救蓋議院雖重仍是專屬立法一門不能兼攬司法之權流弊尙少竊惟立憲良法也美名也諭旨預備立憲固海内臣民之所欣願洞略曉時局光望其早見實行者也譬如欲治多年之痼疾必非一藥所能愈要須量其氣體相其病情如專用殺蟲之劑麻肺之湯藥惟與平日臓腑迥不相習必致吐瀉昏眩五臓翻覆立時困頓不支一劑之後斷不敢再進二劑則從此痼疾無就愈之望矣洞所以前電力陳更張太多之弊此電尤於裁判司法獨立一節不憚苦口力兼非阻立憲也蓋深盻立憲之局之必成者莫洞若也不然洞爲外吏三十年豈不知州縣之難得良吏哉又豈不知劣員弊政之足以害民卽不爲各省計獨不爲鄉里計親族計哉披瀝再陳幸惟明察之洞肅漾（不） 
[西報訪函述北京政界之現狀]  
　　西二月五號天津訪函云據余所知者而言則天津一帶皆照辦施行惟有 
 
 

Page 4

 
 
村鎭數處稽察梢有未周各烟室卽未全行閉歇然倘被直督查知則必提此等違章之人懲辦禁烟一事朝廷已給訓條於唐紹儀授以全權當不至再有退縮唐大臣之爲人衆昏稱其爲有信義有見識有才幹凡在朝之大臣卽其所言所行者觀之其一心事事爲國者當推唐大臣矣數日以前有曾充接收營口專員一人過訪談及日本辦理交還營口事大員皆恭而有禮諸事和衷商辦並云華人以政府擢用滿人置之要地而漢人皆投閒置散意皆不平卽唐侍郎奉旨申斥一事亦出意外犯上作亂誠不可訓然政府此等舉動實足以召亂倘政府睡夢不醒無善策以維持其後則恐將有惡果矣譯字林報 
[常昭設立自治會蘇州]  
　　常熟昭文二縣紳董陸懋宗等禀呈議設地方自治會章程蘇撫陳中丞以該紳等擬在敎育會中設立地方自治研究會係爲開通民智起見所擬簡章亦尙平妥批飭蘇藩司等會核議詳察奪現經藩司陳伯平方伯會同蘇提學周學使復核議詳照准開辦（物） 
[中國延聘滿洲事務顧問官之風說]  
　　日本紀事報載旅順口電云傳聞日本關東都督大島將軍俟奉日皇兪允後卽允充中國政府滿洲事宜顧問官譯文匯報 
[江督勸華民勿應巴拿馬招工示文江寗]  
　　照得外洋招工一事人命攸關在與中國訂有條約章程之各國彼此均屬交好旣經商允來華招工則華工到外洋時自無不盡心保護各使其身命錢財盡獲安全然而我華民應招出洋無非圖積聚工資爲將來回國興家立業之計究竟招工地方山川水土與我華民氣質是否相宜總須先行查攷明確可往則往斷不可貿然從役致貽生還莫卜之憂本大臣現在訪聞外洋巴拿馬地方開辦河工有欲招華人承雇情事查該處爲哥倫比國轄境與中國未經通好向無往來並未訂有約章華人自不能應招前往雖美政府近向該國購得巴拿馬地方之一部分有權可以管理然遠在數千里外美政府卽願盡心保護亦屬鞭長莫及且中美續約禁止華工赴美更無再招華人赴彼相近之屬境承工之理惟難保無本國奸民設法包攬暗中强脅計誘除通飭嚴密查拿外合亟出示曉諭爾等須知外洋工資縱較内地爲多但食用旣昻貨物尤貴加以工頭尅扣置身數萬里外實已無利可圖况巴拿馬又與各國情形迥别水土異常惡劣工程萬分艱難更有險毒瘴癘非土人不能久居尤與華人身命有百害而無一利爾等誰無父母妻子若因貪圖微利受人欺騙一經前往不獨錢財難積且恐身命莫保被時有家難歸無路可走除却坐以待斃更有何策豈非後悔無及本大臣有保護本國人民之責不忍無知鄉愚投身絶域自蹈危機爲此示仰諸色人等一體遵照務須聽此良言各安本分無負本大臣諄諄勸戒之至意切勿聽從引誘墮其術中如有奸民强脅騙誘准爾等赴所在地方官衙門指名控告查有實據定予飭拿嚴辦決不寛貸（息） 
[英國提議鴉片問題之期]  
　　初七日倫敦專電云英國管理印度事務大臣馬策君在下議院答人之問謂鴉片問題須俟接得印度政府意見書後再行提議譯文匯報 
[奉吉兩省鐵路開工有期]  
　　日本紀事報載奉天省城電云北京政府亦擬俟遼河開凍後開築新民廳至法庫門鐵路中國當道定二月間開工建築吉林至長春鐵路譯文匯報 
[鴨綠江左右岸林業之富饒]  
　　東報云委辦高麗林業專員報稱鴨綠江左岸林業當由日韓兩國合辦其右岸林業現尙與中國政府商議惟經費急宜籌備故財政豫算表内應添人此欵查右岸森林佔地一百英里樹木共分二十四行估計値價日本洋一百兆元均匀計算每顆値價在三元至五元之間譯字林報 
[中國銀行分設東京]  
　　東報載神户消息云安東中國銀行在神户設立分行並聞不日將在東京添設分行取便中國留學生譯字林報 
[廣財政窘乏廣東]  
　　廣西太平思順廣道具詳督院請催東藩司將光緒三十年以前應解鎭南關經費銀三萬四千六百兩陸續籌解以淸舊欠并請此後每年酌撥若干俾敷支銷云云當經督院飭司核議詳覆現聞藩司以此項銀兩自二十六年以後因新案賠欵驟增二百餘萬出入不敷甚鉅現値東省財力極窘之時解京各餉尙多延欠所有前項經費不特舊欠無從籌還卽以後亦難撥解等情詳覆督院請飭廣西太平思順廣道查照云（冬） 
[洋商請免節次停輪候騐鎭江]  
　　鎭江至淸江浦小輪船向於揚州鈔關及淮安關兩處停泊查驗後因華商和濟公司輪船私帶貨物遂令於經過之邵伯昭關壩高郵車邏壩界首寳應儻軍樓等處與鈔關淮安關一併停輪候驗現駐寗日領事准大東公司遠籐留吉禀稱各該處航路皆不甚遠節次停輪不但躭延時刻且經過碼頭時在深夜尤恐近泊民船較多不免排擠衝突多所窒碍云云當卽據情亟致常鎭道將加添停輪驗查之事廢止俾便行旅（對） 
[鹽務總商被控斥革杭州]  
　　兩浙鹽務總商沈謙吉聲勢殊盛近復縱其子姪營私舞弊爲引商張某等聯名赴撫轅禀控旋奉批示略謂查總商之名革除已久雖沈謙吉因辦巡而加以總商之名究與定制有違應先裁革永不准充其侵挪浮冒等欵共有若干亟應復查核實追辦至總稽查名目尤爲歷來所無沈承福謀充斯差借動公欵購造電輪未出一巡遽行炸裂縱謂事出意外何得於電輪炸裂之後仍支月餉實屬有意虚糜杭所甲商沈肇權係各所甲商領袖而於派復引額等事並不着意一聽浮沈顯係承父兄之勢力濫竽充數應即與沈承福一并斥革杭甲商另舉接充總稽查亦永遠不准再設各戳記弔銷仰鹽運司查照辦理（適） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫札飭添設法政學堂外交課江西]  
　　贛省洋務總局工程告竣贛撫以該局會辦莊道熟悉約章改派爲該總局坐辦此項學習人員應於法政學堂中擇其政治法律學已有成者照額挑送赴局再將約章成案及一切民敎交涉案件審理之法按照詳定章程悉心考校以補政治法律所不逮該總局限於經費所定員額太少似應於法政學堂添設外交一課專講約章以開先路則挑選入局程工更易即派莊道兼充法政學堂副監督會同原派正副監督妥爲辦理云（氏） 
[府中學堂添建房屋蘇州]  
　　蘇州府何筱雅太守擬在府中學堂添建講堂業已籌定欵項飭匠勘估於本月初六日開工（但） 
[華婁敎育會草擬初等小學辦法松江]  
　　（學年）自八歲入學五年畢業第一年爲豫科仿東西洋之幼稚園辦法餘四年爲正科（學級）每一學年爲一級如暑期内招入者作爲插班應插何級由考驗而定每學年終須憑考驗而升級不及格者仍留置本班（學額）市鎭滿三十名爲一班如滿五十名而級數不齊者可分二班鄉村及半日學校或二十人爲一班不滿額者或附他班或附别校（時間）每週初年級二十五小時二三年級三十小時四五年級三十二小時餘時通作爲温課補課或隨意課（敎員）每班須常川敎員一人每日擔任三小時認定功課而外兼任管理如單級小學敎員二人一正一副鄉村以一人擔任一班者爲妙多級小學如二班敎員三人一正二副三班敎員四人二正二副半日學校一人須任一班或能任二班更妙體操爲專科敎員或可另請校務均由敎員分任（修金）正敎員年修八十元副敎員年修六十元常川者加膳費每月三元　鄉村經費不敷者得酌減（學費）每月市鎭六角鄉村三角書籍紙筆學生自備（學科）國文修身算術依敎科書所定年級每學期課一册惟第一年豫科應課字義（如春風館初等國文第一二册文學初階一二册亦可用）珠算自正科第一年加入地理自正科第二年加入歷史理科自正科第三年加入體操須一律用敎育操樂歌手工圖畫爲隨意科不必同時並加正科三四年酌量情形可加尺牘一科英文則槪不准加（考課）每兩月一考一學期兩考每週或考問一次（成蹟）統以百分計算由每次考分而爲一科之平均數由各科平均而爲一學期之總均數由每學期平均而爲一學年總分或卒業總分積分按到表以百分計算歸入品行勤學項下與守規均折而爲品行之總分功過於品行上加減核算體格每年檢查二次修業單與卒業憑卽以品行學科體格三者總均而定分數（下略）（治） 
[華婁敎育會開會紀事松江]  
　　本月初六日華婁敎育會全體會員邀集各區學董在明倫堂開會正會長陳菊生君適赴東瀛考察學務遂由副會長謝宰平楊至文吳伯庚等蒞會謝君宣布有楊定者假西門外妙嚴寺創立競新學堂與僧衆衝突𣹦成訟案續由介紹入本會爲會員但成訟在先欲借本會爲後勁恐牽動全體人名譽不論爲私爲公本會似難承認云云嗣楓涇某君起問婁縣加增畆捐每畝一百文提辦學務楓櫃所收應否卽作楓涇興學之用謝君駁稱以本地款作本地用則華婁粮櫃均設本城帶徴之捐必占優勝將儘數以辦本城學務乎他鎭未設粮櫃者坐致向隅殊非普及之理總之華婁公欵以濟華婁公益不必顯分界限也旋各處學區均有報告事務甚繁一時未能裁決由馬君請將會期延長並請各區陳意見書於本會事務所以便從容研究衆皆韙之旋又由陸觀亮君報告陸士彬在廣西遇盜被戕擬開追悼會倪伯英君亦報告兩江師範最優等卒業生陸幼莊初四日因病猝斃擬亦開會追悼在會諸君遂公議借普照寺擇期開追悼會云（此） 
[關道定期接篆蕪湖]  
　　安徽營務處會辦楊若臣觀察奎綬　奉委署徽寗池太廣兵備道兼蕪湖鈔關監督已於初六日到蕪定初八日接印視事内 
[鄞令擬晋省辭職述聞寗波]  
　　鄞縣爲甬郡六邑之首事繁責重縣主高子勛大令因去年重案迭出心力交瘁擬於日内晋省求請交卸未識能邀允准否（本） 
[蘇州官事]  
　　蘇州府何太守於正月初六日赴寗賀年○新委代理吳縣張大令弨於初五日接印任事○知府鄧文堉禀謝奉委蘇省房捐局提調差○代辦法政學堂監督直隸州左樹珍現奉提學使札委接辦法政學堂監督差○南路巡官同知吳源禀謝奉飭賞還頂戴○宜興縣汪鳴鳳奉札撤任委知縣袁世顯署理（但） 
[水師提督兼統陸營廣東]  
　　去臘周督咨會水師提督李準略謂東路由連長和及嘉應州以至潮屬尙有巡防九營西路由肇高以至欽廉設有巡防三十二營分布各屬路徑遼遠現疊據中外官民報稱水路盜匪多窩聚陸路若水陸捕務各分畛域必致呼應不靈應將東四兩路巡防各營一併歸貴署提統率通盤籌畫相機調度並隨時密派委員分路稽查如統帶官不能勝任卽咨請撤差營官以下逕自撤換務期營務日有起色云云（中） 
[飭拿匪首江寗]  
　　去臘江西巡防隊左軍胡管帶應龍會同萍鄉縣張大令之銳拿獲洪江會匪巨窩秦黃氏禀奉江督端午帥批示云該匪孫紹山等約期開山祭旗單内　句極爲悖逆亟應嚴拿究辦以免煽惑滋事除電請湖南撫部院飭拿蔡紹南務獲究報外仰西臬司速飭該縣趕緊會同營汛及鄰封營縣一體嚴密查拿匪首係紹山等悉獲嚴辦勿任遠颺（氏） 
[盜匪戕斃女尼杭州]  
　　杭州艮　門内水星閣地方向有尼菴一所香火頗盛去歲除夕忽有盜匪十餘人擁入行刦該菴女尼大聲呼救致被擊破囱門登時殞命元旦由佛婆告知某施主爲之報縣至初四日仁和林大令始前往勘騐飭令收殮云（几） 
[商會提議試辦勸上廠蕪湖]  
　　蕪湖各幇商董於新正初五日在飛瓊大菜館行團拜禮商會總理李仲絜觀察即將去臘奉部催辦勸工廠事宜向衆商議商董潘伯和等均極力贊成擬仿公司章程集股　辦云（内） 
 
 

Page 10

 
 
[饒州府張檢禀江西（爲開辦農林勸業場事）]  
　　（前略）查卑郡曾經前府吳守祖椿興辦蠶桑十餘年來地方風氣漸開養蠶樹桑之户日甚一日官局成林桑樹二千餘株又本年鄱陽縣陳令慶綬購買桐子開墾縣署舊　栽種已成活三千餘株卑府擬卽以此爲基礎再由堤　成本項下借銀三百兩爲開辦購種經費其欵由卑府分三年認捐攤還所種之桑桐固當推廣惟地處低窪當以不畏水浸之樹爲宜查餘干縣　產烏柏目不畏水已札飭餘干縣代購樹秧一萬五千株此外則最易滋生　楊柳亦與湖洲相宜高阜地畝則選與土質相宜之菓木試種以爲證驗之先導官民荒地府城内外已三千餘畝官家財力斷難盡種茲擬分别辦理將辦法開列於後 
　　一農林勸業塲查道署舊基地勢甚高計地十餘畝以爲栽種秧苗菓木試騐之地即以毘連之芝陽書院爲委員住處紳士聚會研究及養蠶之所府署左右所種桑　爲桑林勸業分塲縣署種桐之地爲桐林勸業分塲西門外有沙洲地一千一百八十餘畝名放馬洲擬將該洲先選最高之地栽種烏柏楊柳爲柳柏勸業分塲（下畧）一勸招商股開辦公司查饒州近城内外官民荒地官力已有未逮矧且荒洲荒山比比皆是若不勸紳廣爲招股開辦必難推行盡利擬將無論官民荒蕪山洲有能招股開辦者均按山洲時値入股遵照公局律一　辦理一塲内發賣秧種查民間零星地畝有思種植　木苦無籽種擬於勸業塲内多植各種樹秧並購備各種籽種减價出賣一明定勸懲章程查現奉商部奏定商勳章程獨力種樹五千株以上成材利用者奬給三等商勳並請賞加四品頂戴等因最易激勵人心惟五千株以下未免向隅擬請獨力種樹能至四千株以上成材利用者詳請撫憲奬給五品功牌三千株者六品功牌二千株者七品功牌一千株者八品功牌並由地方官置贈匾額以昭奬勸其侵盜者照毁代木稼　律計贓准竊盜論如係官辦者照官物論如畜產　害者照故放官私畜產損貪官私物律辦理均責賠損物還主並照新章收贖無力完繳者卽發所習藝俾知儆懽（因） 
[電請免裁標兵寗波]  
　　浙江提督呂道生軍門去臘接浙撫電略謂現奉陸軍部奏准將各標兵槪行裁汰五成請於明年正月爲始一律裁減云云軍門以各標兵前已奉旨裁汰今若再裁五成兵力未免過薄因即電覆浙撫奏請免裁或減裁三成未識能邀允准否（第） 
[禀請諭飭典業減息揚州]  
　　揚州典業向係二分取息近有某甲等因連年災歉各物昻貴聯名禀請當道諭飭讓利以恤貧民未知能照辦否（見） 
[紀鎭郡去年商情鎭江]  
　　　　鎭郡去臘各錢莊銀根短絀運動不靈其原因由申漢兩處來源甚少而各埠商家又多倒閉致各莊大受其虧其次如布業帋業北貨絲業均不甚佳京貨鋪有一兩家倒閉者負欠約數萬金惟洋廣貨及洋布花旗白貨因淮北水災滯銷業此者非常虧累土業因禁烟議起銷路大减尤不獲利惟雜貨糖油各業頗操勝算綢緞兩項逐漸漲價亦獲鉅利（文） 
[松府詣勘南匯蕩田松江]  
　　南匯紳董陳敬伯儲學洙等與田包頭顧斯盛及蔡姓陳姓等爭執蕩　一案去臘經松府戚太守提訊數次未能斷結遂於廿七日乘舟往該處親勘一周卽將詳細情形禀復江督請示遵辦（此） 
[粤路公司關於購地之照會廣東]  
　　粤省鐵路公司興築一程將至高塘以上因照會該地方官云爲照會事照得敝公司鐵路工程次第興築現在將至高塘以上至江村一帶均爲軌道所經當由購地局派人前往該處挂線插簽並預先在於各報章刋登告白並由公司　具公啓佈告各業户將有線簽各地段關明畝數丈尺檢同原契俟公司再行派人前往與該鄉紳耆業户公同勘估定議給價購買惟查線簽所經之處多係農田轉瞬春令誠恐業佃各户未及週知照常開耕蒔插則將來議價購買多生枝節以致阻碍路工應請先行出示曉諭該處業佃人等遵照凡有敝公司業已挂線插簽田畆切勿開耕一面開明畝數艾尺俟購地局派人前往議價購買並請發告示　十張送至敝公司以便預期張貼俾衆咸知免生阻力（張） 
[批飭犯婦還禁蘇州]  
　　梟匪董道當之妾董沈氏於上年三月間由監提收待質公所後迄未還禁近日董沈氏又唆串朱春泉赴臬轅具禀求請保釋旋奉批斥略謂董沈氏淫蕩無恥姘識梟匪董道富通風放逃僅予監禁本屬輕縱該犯婦患病提收公所何以迄未還禁致令唆串朱春泉來轅飾瀆情殊狡詐仰吳縣立將該犯婦還禁具報云云（息） 
[兄弟爭產釀成命案甯波]  
　　鄞縣月弓山地方某姓兄弟因爭奪山地起釁於本月初四日糾人互鬥弟受重傷旋卽殞命當由家屬奔赴縣署喊控鄞縣高大令立卽派差先赴該處彈壓一面卽帶同仵役親往驗訊（行） 
[禁止擺設賭攤寗波]  
　　甬郡賭風素熾新年尤甚本月初六日鄞縣高大令特飭各處地保鳴鑼諭令各處賭攤一律收撤不准再有聚賭情事違者拿辦（日） 
[海康縣違律買婢廣東]  
　　雷州府朱太守去臘具禀粤督畧謂雷州販賣人口之風最甚每年出口動以萬計本月十二日吉利輪船開時起獲幼女十餘名當卽分别訊明交其父母領回内婢女六名查係海康縣孫令眷屬所帶當飭巡警局查傳各該父母具結領回不准再賣查六名之中内有名阿紫者本爲民婦鳥石三之婢孫令因將鳥石三房屋兩婢充公發賣卽將阿紫自行收用携之返省另有一婢名靑善者經孫令送與雷州營邢守備保童均經卑府起出飭交該父母領回撫養卑府爲嚴禁販賣人口起見理合禀請察核批示云云（嶺） 
[石牌冼村聚衆械鬥廣東]  
　　番禺鹿步司屬石牌鄉池族與冼村冼族比鄰而居向無嫌怨近因細故口角致起衝突去臘念請日竟各率黨羽互相攻擊鎗炮齊施幾釀巨禍幸經各鄉紳耆報二地方官彈壓並傳同池冼兩族妥爲勸解始各息事（嶺） 
[謝贈中法藥房月分牌]  
　　昨承中法藥房贈月分牌數　設色鮮姸令人賞心悅目該藥房所售測候花能晴雨變色茲繪入圖中俾購者可以按圖索驥長袖善舞宜其營業之蒸蒸日上也（顚） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[英日俄三國議約近事]  
　　初八日倫敦電云泰晤士報駐俄京訪事報稱俄與　日　國議約大有進步蓋俄國報章皆載稱一國會議不日即可就緒也 
[美國擴充海軍]  
　　初七日柏林電云美國上議院所派會議海軍事宜專員已覆稱政府所擬擴增海軍之計畫應即照准譯文匯報 
[美外部擬與日本提議僑民入美之律例]  
　　初七日倫敦電云美國下議院亦已將修改之外國人遷居美國律例核准美外部已預備再與日本提議以冀日本截收工人所持之護照美總統已與嘉禮福尼亞省執政員會商訂几外國孩童年在十六歲以下而能操英語者皆得入白人肄業之學校 
[日本船塢罷工事已平]  
　　初七日東京電云日本長崎　井船塢工人罷工之事業已平定 
[日本反對美總統修改之律例]  
　　初七日東京電云美國下議院核行議美統總修改之外國人遷居美國律例多數賛成東京執政大員宣言彼等雖允美國定日本人人美之限制然美國國會議修之律例則並未允照行蓋如欲施行此項修改之條例必須經美日兩國外交官商議然現尙未開議也僑民蝦夷島之日本人電致美日兩京力爭東京各報有謂美國國會所定之議案較之嘉禮福尼亞省頒之剔除亞洲人條例更爲不合 
[英日聯盟之記念]  
　　東報云西二月十二號爲英日聯盟締約之期日本外務省大臣特在署設筵宴客以作記念是日代理駐日本英公使首相西園寺侯爵東鄉大將等皆赴宴 
[意大利詩人作古]  
　　初七日倫敦電云意大利國詩人高德集君逝世後葬於包魯葛那地方國人傷感異常意孟紐爾親王代表皇族前往送葬譯字林報 
[上海官事]  
　　委辦四岸鹽運江蘇候補道曾記壽華亭縣知縣張鵬翔同知聶定羲九江文報局委員江西候補知縣汪承豫昨日先後到道分别拜會禀見○貨捐局總辦知府志元禀辭赴蘇○巡防十二隊隊官都司余忠勝會丈局委員縣丞曾勉濟禀辭赴寗○千總周思傑禀辭赴松江○客臘江蘇海運滬局總辦湯正襄太守乘火車赴蘇度歲刻已返滬會辦長太守亦於昨日來　（娛） 
[蘇臬到申]  
　　江蘇臬司朱經田廉訪家寳於昨日因公抵滬舟泊新閘大王廟馬頭本埠道憲以下印委各官均至馬頭迎迓廉訪卽在舟次駐節聞今日即須返蘇（拙） 
[襄讞到差訊案]  
　　新委公共公廨幇審委員王肇之明府已於前日到差昨晨由讞員關絅之太守介紹與德繙譯師謀君會晤午後五句鐘卽升堂訊案（拙） 
[益友社演劇助賑]  
　　益友社發起人李殿臣金應谷任榆等以江蘇淮徐海諸處水災甚重特於本月十二日假滬北張園安塏第洋房演劇一點鐘開演五點鐘停止如遇天雨順延至晴所得看資悉數撥充賑欵是亦足徴好善之誠也（覩） 
按該社昨以優待劵二帋見贈附書於此以志謝忱 
[南區核收罰欵計數]  
　　南區區長昨日已將去年所得罰欵大洋一百零六元小洋三百九十九角五分除四十二元充作公項外餘均彙繳總工程局收存並即榜示周知（央） 
[蒞驗縊斃]  
　　法界寶昌路劉道士所開車庽内昨忽縊斃車夫楊周郎一名屍舅朱竹人以楊爲劉毆斃後將屍懸吊希圖卸罪等詞赴上海縣報驗昨午王少谷大令蒞驗並無傷痕委係自縊身死飭即棺殮劉交探帶回捕房候移提訊辦（堆） 
[大姐呑烟身死]  
　　粤人徐六向與英租界百花里花田初大姐阿　姘議賃居美租界北四川路一千八百五十六號房屋前日因事口角阿翠即呑烟圖盡迨送至廣肇醫院已救治不及而斃當由鴇婦朱氏投報捕房飭探倪順泉查明禀覆核辦（西） 
[閘北盜案駭聞]  
　　前夜三點半鐘有盜匪十餘人擁至閘北永順里朱姓家毁門入内傾箱倒篋刧去現洋金銀手飾約値千餘金事主被刀傷頭項等處各盜搜劫至半點鐘之久始携贓而逸事後報由是處巡局報緝局員沈二尹立帶勇捕前往跴緝（抗） 
[嚴緝匪徒]  
　　大南門外沿城至西門一帶地最冷僻匪徒時於黑夜紏黨劫奪人皆苦之昨由南區區長知照西區會同巡警嚴行巡察并諭知居民每晚十點後另派暗差在外巡查爾等各宜早出早歸善自留意（夬） 
[英界火警]  
　　前晚夜半十二點鐘英租界芝罘路第一百四十號門牌天發茶葉店内失火經救火會驅車救息已焚去房屋一幢其左右鄰煤炭店及烟間稍有延及昨晨老閘捕房捕頭飭探王阿巧前往查拘火頭以憑核辦（拙） 
[法界火警兩志]  
　　前晚十二句鐘法租界寳興里口傅順興鞋子店失愼延及左鄰應乾大蓆店廣惟興烟館等屋數間經求火會驅車救息捕房查得該店曾保火險銀一千五百兩卽將店主婦傅張氏及夥喬竹平拘入捕房著交店主到案訊究○三下鐘時泰山堂藥店對門大有盛帽子店亦兆焚如殃及東鄰奚愛堂所開之成衣店及高天和茶食店房屋數幢亦經皮帶車救息捕房以該店保有火險銀一千兩將店主拘入研究（堆） 
[美租界火警]  
　　昨晨一點鐘時百老匯路徐昇記籐椅店樓上失愼當經救火會西人驅車救熄計延燒比隣廣發源棧同興印字館紙料棧房屋三幢捕房以起火之家保有火險銀二千兩特飭中西探查明核辦（西） 
[葡人縱火圖賠]  
　　肇勒路某葡人住宅前日忽然起火由捕房將甲已兩葡人拘入各情已紀本報旋捕房又將甲姘婦張氏及証人梁鄧氏等傳訊知葡人縱火圖賠屬實爰於前日午後將一干人押送葡領事署訊供張氏則送廨押候復訊（西） 
[研訊縱火圖賠案]  
　　美界西華德路　記洋貨號主胡雲培即胡蓮卿於去臘十二月二十四日縱火圖賠保險銀兩經捕房五十四號西探頭目查明胡前曾在成都路縱火因將胡拘案訊懲各情已疊詳去臘本報昨日捕房復將胡解究並據五十四號西探續獲與胡同做假帪希圖賠銀之汪榮生解案讞員關太守會同德師副領事訊之胡供與汪素不相識汪供此簿係李大元經手向商人定貨之帪並非僞造時胡所延博文律師到堂候示太守商之師君飭將胡汪等一併帶回捕房管押候訂期會訊核辦（拙） 
[總工程局紀事]  
　　張永興鐵錨廠分店設在潮惠會館側平陽樓茶館下前晚學徒遇不經心潑翻洋油燈幾肇火災幸即撲滅已燬去衣服各物昨由工程局傳該徒到局判罰洋銀四元○初三日荳市街來億藥店後面丁姓家失火時救火者 
 
 

Page 18

 
 
畢集時有某社會友欲向比鄰萬通醬園棧房越牆澆　被棧司阻毆傷及會友沈少雲事後控由工程局傳棧主及棧司到案孫明府判罰銀二百兩充救火會公費○久大小錢莊夥以鐵店學徒吳金生所用正金銀行鈔票察係僞造扭至局中請究陳叅軍訊稍係某船户付來遂判罰洋一元從寛斥釋（央） 
[公共公廨早堂案]  
　　英署聽差張樹卿偕陸鴻壽投廨控被朱春桂張阿桂王寶康等攫取會洋讞員關太守詰知所控毫無實據旋據陸阿二投稱小的開設洗衣作朱係小的夥計朱張昨在門樓下嬉戲有張榮記者在樓上將垃圾倒下因之口角互毆並無搶洋之事太守商之師君判兩造一併斥退○包探劉阿炳解帶刀攫物流氓陳元林高千安歐阿蘇等至案據原告洋人某甲稍於上年某日被陳等攫去對時表及金練等物華人黎連勝張開樹王桂英李一品曹金保等或稱被攫幼女手釧或稱被𪮑金鐲或稱被剝皮衣或稱被搶洋銀金戒指等物不一而足太守訊之陳等供認不諱商之師君判陳元林管押三年高千安歐阿蘇各管押二年期滿逐出租界○美捕房解行竊内地會洋人　毯之王文元至　捕頭票稱王拘入捕房後於前日以補帶在鐵栅上自縊幸即覺察解下請奪太守判管押三禮拜以儆○揚源生控洪金林洪孔氏來家勒索並擊毁物件經包探王梅亭拘案請辦判各押十天○楊瑞清在途攫取張云廷皮袍報探張長明拘辦判押三月○陳錦華控吕鏡滄結欠租洋由探傳案判交保過堂訊奪○田相梓控姜廣和定購襪貨結欠銀两不還報由包探王梅亭拘案判押候過堂訊奪○張九成所駕馬車碾傷姚明竹足骨由探解辦判罰洋十元另判給養傷費十元○王小魯控王金標拐編三歲男孩判將王押限三日交孩再辦○包探倪順泉拘獲以假骰誘賭之林阿大胡東林王阿狗等三人至案奉判林押西牢一年胡王各六個月期滿逐出租界○盜犯丁金標在上虞縣刦取陳元全家首飾衣服約值洋三千元逃避來申報由包探竇如海將丁拿獲於昨解案請究判押送上虞縣歸案訊辦○女孩朱蓮小年甫十七被母由揚州誘領來申押入小東門外花烟間内得洋一百七十元昨女出外買物迷失路途爲英捕房七百號華捕所見昨日送案請究太守判發　良所留養○吳和尚與吳小弟因事與仲昌林口角仲以吳等行兇攫去鈔票洋五十元及金戒現洋等物爲詞報捕解究太守以所控無憑判一併開釋○吳友堂之妹嫁於吳榮春爲室昨至吳處借貸不允竊取其妾之金鐲七只由失主報捕解究太守判押半年（莊） 
[美租界捕房事]  
　　陳金山報稱在西華得路被李阿二强借不遂反被刀傷頭面請究奉飭包探查明核辦○周和尚行竊木料由五十八號捕拘入押辦○楊金海拐顧姓小孩由探楊掌生查獲押辦（西） 
[黄種必讀棲霞女俠小傳不准複印（三）第三節（羅箋詩）]  
　　是年三月五日爲清明節。適季父有疾。函告余。余歸劍麗村省問之。季父見余歸甚喜。留余宿家中者越兩日。七日返校。而八日又爲休假之期。晨起早膳訖。即往登塔。設　褥榻上。坐開瓶酒飲之。讀秋水篇一過。意殊暢逸。旣又思讀屈子離騒經。檢書。得卵色羅紋箋一幅。上題七言絶句。其詩如左。 
　　英姿儁絶亦風流。底事甘爲木石儔。休說塵寰如夢幻。着成春色即丹邱。 
　　余閲畢。初謂此詩係原在書中者。然念是書。乃余先君故物。先君素不能詩。焉得有此。又意爲先君之友所作。偶置書中。亦不足深訝。然玩其意旨。一似專爲余厭棄世俗。而故作此詩相諷勵勸勉者果。爾則此地荒僻無人跡。而余又絶無交游。誰實注意余。且知余隱居此塔而投之詩耶。 
　　又詳諦其字跡。端麗秀媚。雅色灩然。爲平生所未嘗遘見。則賦詩之人。且非余所素稔。其詩之不爲余作可知。然其詩意。恰與余志趣相激射。抑何巧合如是。因取筆墨裁箋合之。如左 
　　空氣渾汨五洲。春華如水去難留。惟應恬淡消餘夢。一刻貪歡一刻愁。 
　　余和詩訖。遥聞絲廠嗚嗚放汽聲。計時已逾十一句鐘。乃下塔返校就食。行近鶴巖寺。見寺中碧桃翠柳。繞擁高樓。金泥書額曰延雲閣。閣中隱隱似有人窺望窗隙。余竊笑之。蓋昔年此閣中曾有濮上桑。間之事。旣經傳播。遂爲游人所嫌避不至之地。今此人形跡詭秘。是必爲密約無疑。 
　　因思世間癡男嬌女。無論美惡妍媸。莫不爭相媚悅。作種種可嗤可醜之態。甚至顚倒迷離。如焚如縛。確肖貍奴戱攫春草。居然認假爲眞直待風定草寂始覺索然無味然已力竭神憊悔無及矣 
　　譯者誦羅箋詩。愕然奮袂起曰。爲此詩者。豈范希文之流亞歟。抑何自任之重而所願之大也。凡天下不得志之士。處窮谷。飯菁茅。不與物接。使讀此。皆當興起。母恝然忘斯民 
　　旣誦。蘭軒和詩。又嗒焉沮喪曰。悲哉悲哉。求樂得憂。求福得禍。區區短夢。輙遭魔魔。大造虐待我。又何若是其甚哉。凡天下享尊榮之徒。居畫樓。擁豔姖。醉心歌舞。使展卷讀此。皆當警悟。母惛然昧此生。 
　　有聾客。聞破佛語。不甚了了。儒冠和尚因又疾聲呼曰。母惛然昧此生。母恝然忘斯民。 
來函 
[去臘李李京卿自蕪湖致華洋義賑會沈仲禮觀察電錄左]  
　　恩新帥電皖北民强令婉辭華洋義賑遵諭轉逹乞示復經方本年淮徐海灾區甚廣灾民衆多爲中外所共知經同人竭力募勸蒙各善士各報館解囊撥助陸續交來彚寄來區現在皖北灾歉較淮徐海爲急一時勸募集數不易而嗷嗷饑民廹不及待擬先將募集淮徐海賑欵項下存銀七千兩再籌墊三千两合成一萬两先行撥解移賑皖灾爲此登報布告仍求各善士源源惠助不勝祈　之至 
　　周　　　朱佩珍　嚴廷楨　嚴義彬　孫多森　李厚祐同啓 
[定期開塾]  
　　本堂爲培植人材起見特設華英两塾以經費浩繁故减收學金日班中西並課按月取洋两元夜班專課英文按月取洋一元半在堂膳宿亦可有專習中文者不取脩金其書籍筆墨紙硯等均由本堂給發華英日夜館擇新正十　日開　華文義塾擇二十一日開館如願入塾者來堂報名可也滬北天后宫前廣益善堂司董曾鑄龔心銘施則敬朱佩珍祝大椿葉貽到嚴義彬葉璋周鴻孫等謹誌 
 
 

Page 19

 
 
[淮安乞賑啓]  
　　昊天不弔阨我同胞淫两肆虐江北漂沈徐海義紳久經援手獨我淮人員咎蹉跎以故向者麕集淸江浦至數十萬饑塞交廹疾疫流傳其坐是以死者日以百數卽生而爲易子柝骸之計亦不過苟活須臾嗚呼我同胞之受禍亦云極矣現雖上由憲遣散回籍設法賑濟然自冬徂夏來日方長以極貧之户而一人僅得千文或數百文試問此最少之金錢能度幾多之時日是非廣求我海内外仁人義士慨助賑金以補官力之不逮則我淮民族其不至滅白凈盡者幾希敝會身居異國痛屬切膚竭四十人之棉力僅醵日金五百餘元已赶匯災區明知車薪之無當然寸繩汲水丸泥塞隄未嘗不基於也除由同人特設募賑經理處刊啓分募東京留學界外用敢痛哭坭首再爲我百十數萬困苦顚連奄奄待斃之父老子弟諸姑姊妹請命於諸大善人之前諸大善人其必有以援之諸大善人其必有異　之留日淮安府同卿會代災民叩 
[留日淮安府同鄉會會員捐欵淸單]  
　　李龍圖二日元也裴枏五十元也揚俊生五十元馬家麟二十元王杲二十元也解樹强十五元陳福頤十五元馬爲瓏十五元夏崧壽十五元馬爲珖十五元周維新十元陳同壽十元葛爲輔十元鄭賓十元戴彬十元田世銘十元趙鴻翔十元夏嵩十元孫聞德十元馬國楨十元張乙林八元朱述曾八元郝炳章六元徐鐘徇五元丁福銘五元王長庚五元金元潤五元趙鴻文五元劉啓晴五元錢自疆五元李步瀛五元陳兆芳五元里振鏞五元王兆甲五元張大川五元陳邦燮五元王汝折五元朱聯三五元竇海岑五元陳鴻紳二元尹同愈三元唐士杰一元唐鎭業一元計共捐日幣五百二十三元整 
 
 
 

Page 20

 
 
　　糧不無傷損幸可赶緊補種或免失收容再查明此外有無被灾地方應否添撥賑欵酌核辦理以仰副朝廷軫恤災黎之至意所有粤省各屬風災分别賑恤情形謹恭摺具陳伏乞皇太后皇上聖鑒訓示謹奏奉硃批另有旨欽此 
[河南巡撫兼管河工事務張奏爲紳士捐助學堂鉅欵援案懇恩給獎以示鼓勵摺]  
河南巡撫兼管河工事務臣張人駿跪奏爲紳士捐助學堂鉅欵援案懇恩給獎以示鼓勵恭摺仰祈聖鑒事竊據商水縣禀在籍紳士直隷候補縣丞王鎭寰自願將劉營村價當宅基一處計房十二間又地三叚連宅地三百八十八畆七分七釐四毫捐入府城中學堂以充常年經費飭堂請丈房地數目相符契載原價共合銀一萬二千零六十餘兩按照時佔亦復有贏無絀伏查上年信陽州紳士湖化候補府經歷高明遠捐助學堂經費銀一萬二百餘兩請以知縣仍留原省遇缺儘先補用奉旨允准在案王鎭寰事同一律欵更加增可否援案奬勵等情飭由提學使轉飭陳州府查明房地數目估計價値均與原禀相符覆孩議詳請奏前來臣查近年豫省各屬興辦學堂均係就地籌捐惟經費難於逐漸擴充故規制未能盡臻完備今該職紳慨捐鉅產估計値銀一萬二千餘兩之多泃屬大義深明有裨學務且核與高明遠情珸相同捐欵更多至一千八百餘兩合撫仰懇天恩俯准將該職紳直隸候補縣丞王鎭寰免補本班以知縣仍留原省遇缺儘先補用以示鼓勵出自鴻施逾格除咨明外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[調補貴州巡撫湖南巡撫龐奏爲湘省建設圖書館摺]  
　　調補貴州巡撫湖南巡撫臣龐鴻書跪奏爲湘省建設圖書館恭摺仰祈聖鑒事竊查東西各國省會莫不設有圖書館所以庋莊群籍輸運文明於勤學育才大有裨益湘省各屬學堂業已次第建設然科學未備敎員所編講義又皆各以意取應詳加校訂參酌通行敎科書及東西洋已譯未譯各科學善本薈萃成帙頒行遵用以收一道同風之效其各省新編新譯與夫從前官私各著述苟裨敎育皆宜旁搜博引以備調查編輯之需建設圖書館萬不容緩前升任撫臣趙爾巽准令紳士魏肇文等在省垣漢長沙定五臺創設圖書館由各紳捐置書籍欵項無多規模尙隘上年升任撫臣端方始委員前赴日本調查圖書館辦法並購求書籍延訂素有名望學識兼長者分任總纂纂修各事宜飭善後釐金兩局分籌開辦費共銀一萬兩再由善後局籌撥常年欵一千二百兩辦理甫有端倪適値交卸臣接任後疊與學務處司道籌商以定五台原址狹隘非添購民屋另行修造不足以壯規模而宏作育添撥開辦費五千兩俾得鳩工尼材及早興作茲據造就裝書格一所計三層縱横面積四十丈閱覽屋四所縱横廿四丈此外更設有買劵處繳分劵處領書處應接處等至現已一律告竣所購日本圖書亦運送到湘當飭編書目擬訂章程遴委監督以董其成添派分校繕校收掌提調各員紳薪水均由善後局核實開支刊發木質關防一顆文曰湘南圖書館之關防俾昭作用部署卽定卽於九月初三開館臣查圖書館之設足以增長士民智識實與地方進化發達有一定之经例各國造端廣大取材富而收效自宏湘省始基初肇仍應隨時寛籌常欵以圖擴充據圖書館監督議定章程詳請奏咨前來臣覆核無異除咨部查照外所有湘省建設圖書館緣由理合恭摺具奏伏乞皇太后皇上聖鑒飭部立案施行謹奏奉硃批學部知道欽此 
　　宫門抄十一月初三日民政部都察院正黄旗値日無引見順王假滿請安泃貝勒等查驗箭枝覆命載昌謝備對引大臣恩内閣呈進勾到本廂黄蒙奏派稽查備查壇廟派出樸壽明啓召見軍機毓朗趙秉鈞 
[綏遠城將軍貽奏爲審明已革參領詐財唆訟各情並幇同索詐之家丁分别擬結摺]  
　　奴才貽榖奴才文暫跪奏爲審明已革參領詐財唆訟各情並幇同索詐之家宁丁分别擬結恭摺仰祈聖鑒事竊奴才等前於本年四月間因土默特參領福淼泰有被控詐財唆訟苦累蒙衆情事奏請革職審訊奉硃批著照所請等因欽此當經恭錄諭旨並將此案應訊人証卷宗札飭歸綏道轉飭歸化廳同知會同派出參領松阿哩都格爾札布提訊擬辦詳覆去後前據該署同知張嘉楨等詳稱訊據已革叅領福森泰供稱所管屬目公產牧地向來租民人耕種得租辦公光緖二十四年領催自來子病故該革員將其家内所存平泉營子村公產約據五十一張取來二十五年又將領催七十二經管佛廟上公產約據六十八張後阿爾報村領催温都遜經管絶户約據六十二張一併取來收在所有租錢仍各領催收取三十一年十二月該革員令領催藍套向添密村民人趙應圖找使地價市錢三百千存公備用今遵斷將公產地約並找使地價錢文一併如數交案其餘被控各節均不知情等語又據福森泰家丁賈而月子供稱本年春間福森泰因挑換前鋒派伊到燈籠素村傳知經蒙兵全保七全各許給福森泰錢文邀免挑選伊並得過帖錢　千旋卽被控到案復據蒙兵圪旦藍套七十二各供稱福森泰將取本屬目公產約據並藍套向添密村趙應圖找得地價帖錢三百千及賈閏月子因往燈籠素村傳知挑缺得過七金等錢屬四各等語至已故佐領福克津之妻呈控該革員唆訟逼醮一案訊據福森泰供稱福克津之妻翠環係該革員妻妹上年十二月與伊孀嬸雲碩佈氏因氏家務口角雲碩佈氏來向申訴當經飭令邀得親族調處未了該革員遂囑翠環先回母家翠環疑其挑唆勾串遂以逼令改嫁等情赴奴才文哲琿衙門控告質之雲碩佈氏翠環曁該族長金奎翠環之堂兄七十二等供亦相同於福森泰逼令翠環改嫁一節均未能指實該前代理同知林以紱審明未及會詳卸事移交該署同知會同委員松阿哩都格爾札布提案復訊據供前情不諱再三究請矢口不移詳請核辦前來奴才等覆核無異查此案福森泰於雲碩佈氏等家務口角一案雖無逼令翠環改嫁實據而唆訟一節已非無因况身爲叅領不知潔已奉公輙敢將該屬目各領催經管公產約據索取收存據爲已有又擅自找使公產地價市錢三百千　被控到案始供稱存公備用難據將地約及私使地價一併繳出究屬罔利管秐本應按例擬辦惟查十默特地沿營蒙俗政治官常敗壞已久幾於不可究請其罪不專在一二人日該官員等向無廉俸公費與各處地方官吏稍有不同該革員事犯到官亦在奴才等奏定酌給津貼以前此次一經到案卽將約據地價呈繳尙知悔罪畏法擬請量從末减業經革職免予再議賈閏月子以跟隨家丁代其王向屬下索 
 
