# 1913 - 97 - 4914415

 

Page 1

 
 
   
 
 

Page 2

 
 
時評 
[時機說（無名）]  
　　無論若何怪駭艱危之事起善迎解之足以利用而操勝算不善迎解之徒增糜爛而亡財余嘗謂此兩三月間正中國存亡成財之機關其利其否全視各方面政治家之操縱何如耳 
　　美脫財圑一最有研究之價値者也應付得當則中國之財政自由得以恢復應付不得法則又適足以引起各國干涉中國財政之速率此其機全在政府 
　　宋暗殺案又一最有研究之價値者也應付得當則中國政治之改良進步藉茲有助應付不得當則又適足以啓政治上之紛爭而貽中國以無窮之禍此其機全在政黨明眼之人不逆時機亦不失時機覘其時機之至而善應焉斯事半而功倍矣時機之義大矣哉 
[命令]  
　　三月廿三日臨時大總統命令國務總理内務總長趙秉釣呈稱據江蘇民政長應德國呈請任命游澤寰爲江蘇省城警察廳長石人俊爲蘇州警察廳長龔璽揆爲鎭江警察廳長應照准此令 
　　國務總理内務總長趙秉鈞呈據福建民政長張元奇呈稱福建省城警察廳長黄樹榮呈請辭職黄樹榮准免本官此令　 
　　國務總理内務總長趙秉鈞呈稱據福建民政長張元奇呈請任命吳鼎署水上警察廳長應照准此令 
　　國務總理内務總長趙秉鈞呈稱據四川鎭撫使尹昌衡電請任命蒙裁成爲巴安縣知事寳琛爲瀘定縣知事朱錫昌爲雅江縣知事馬昌驥爲道孚縣知事郭昌明爲勷化縣知事米增湘爲懐柔縣知事丁成信爲定鄕縣知事張世述爲鹽井縣知事彭日昇爲昌都縣知事夏瑚爲察雅縣知事王貞杰爲鄧柯縣知事李鍤爲同普縣知事陳采鏃試署義敦縣知事萬鳳岐試署德榮縣知事劉欽萱試署貢縣知事張文斗試署甘孜縣知事郭士村試署德化縣知事盧承緘試署鑪霍縣知事葉國英試署白玉縣知事青得雲暫署稻城縣知事劉元志暫署貢噶縣知事周瑾章暫署武成縣知事韓光鈞暫署寗靜縣知事任師尙暫署科麥縣知事楊光熙暫署石渠縣知事應照准此令東土默特親王等翊贊共和有功大局此次來京謁見備切悃忱自應特加封錫以昭激勸東土默特親王色凌那木濟勒有寳應給予二等嘉禾章東土默特凌爾凌郡王道克丹彭蘇克應加親王銜此令 
　　三月廿五日臨時大總統命令任命汪士元署河南國稅廳籌備處處長此令 
　　財政總長周學熙呈任命李欽爲建昌榷運局局長應照准此令 
　　三月二十五日臨時大總統命令茲制定海軍敬禮條例公布之此令 
　　詐烈壇趙士槐翁式亮許汝驄蘇渙圖李孔嘉譚聲甫均授爲陸軍少將此令 
　　任命胡萬泰爲安徽陸軍第一師師長顧琢塘爲安徽第一師步兵第一旅旅長盧鏡寰爲安徽陸軍第一師步兵第三旅旅長此令 
　　任命黎天才爲江南留卾陸軍第一師師長張聯陞爲江南留卾陸軍第一師第一旅旅長由猶龍爲江南留卾陸軍第一師第二旅旅長此令 
　　領參謀總長事黎元洪呈請任命黄國樑爲山西都督府參謀長應照准此令 
　　陸軍總長段祺瑞呈請任命錢宗昌爲奉天都督府軍法課 
課長應照准此令 
　　陵軍總長段祺瑞呈請任命唐仲寅爲湖北都督府軍務課課長李正溶爲湖北都督府軍需課課長程定遠爲湖北都督府軍法課課長李克森爲湖北都督府軍醫課課長應照准此令 
　　陸軍總長叚祺瑞呈請任命顏德勝爲江南留鄂陸軍第一師步兵第一旅第一圑圑長孫建屏爲江南留卾陸軍第一師步兵第一旅第二圑團長趙榮華爲江南留卾陸軍第一師步兵第二旅第三圑圑長梁邦福爲湖北陸軍第一師步兵第一旅第一圑圑長胡廷翼爲湖北陸軍第一師步兵第一旅第二圑圑長胡效騫爲湖北陸軍第一師步兵第二旅第三圑圑長易繼春爲湖北陸軍第一師步兵第二旅第四圑圑長李銘鼎爲湖北陸軍第二師步兵第三旅第五圑圑長李樹芝爲湖北陸軍第二師步兵第三旅第六圑圑長胡光瑞爲湖北陸軍第二師步兵第四旅第七圑圑長張喆夫爲湖北陸軍第二師步兵第四旅第八圑圑長謝超爲湖北陸軍第三師步兵第五旅第九圑圑長王殿一爲湖北陸軍第三師步兵第五旅第十圑圑長衛定國爲湖北陸軍第三師步兵第六旅第十一圑圑長沈權爲湖北陸軍第三師步兵第六旅第十六圑圑長李榮陞爲湖北陸軍第三師步兵第七旅第十三圑圑長許兆龍爲湖北陸軍第三師步兵第七旅第十四圑圑長謝治安爲湖北陸軍第三師步兵第八旅第十五圑圑長韓耀南爲湖北陸軍第三師步兵第八旅第十六圑圑長劉濬橋爲湖北陸軍第一師騎兵第一圑圑長周鴻勝爲湖北陸軍第二師騎兵第二圑圑長王國楝爲湖北陸軍第三師騎兵第三圑圑長張文鼎爲湖北陸軍第一師炮兵第一圑圑長黄駕白爲湖北陸軍第二師炮兵第二圑圑長杜瑞溶爲湖北陸軍第三師礮兵第三圑圑長應照准此令 
　　陸軍總長叚祺瑞呈請授袁安慶吳振卿張昌熙汪瑞鈞韓天慰爲陸軍憲兵中校黄朝元高一某田輔基姚霽佘長青翟長發鄭遐濟王世忠王茲楝于珍沈家煒黄祖澄陸瑞麟彭士彬金鼎彝余超汪士俊張健巴澤憲丁勤略張修祜江逐吳昌言王楚安周祖荃許适胡翊儒丁翰東孫方均楊萬銘宋植枬趙楊孫方哲徐漣劉倚仁林伯棨莫自修陳樂和黎民鐸吳德振李正溶爲陸軍步兵中校陳楚良余念慈魏焯文爲陸軍騎兵中校張羣張修敬朱培徐湘宋式馬爲陸軍炮兵中校何盡誠岳璋爲陸軍工兵中校程文楷爲陸軍輜重兵中校應照准此令 
　　陸軍總長叚瑞呈請授陳萬仞林燿輝陳經鍾體乾李維頃張邦本黄鵠舉趙璧輝孫澤沛胡重義王陵基舒澤吾向樹榮曾鷗程劉國佑黄金鎔盧師諦周國琛鄒有章馮中興爲陸軍步兵上校劉囿榮鄢孝鴻鄧占雲方斌爲陸軍騎兵上校涂永唐廷牧吳榮超戚成動杜文泳范秦爲陸軍砲兵上校程德荃孔慶叡吳和宣爲陸軍工兵上校應照准此令 
　　陸軍總長叚祺瑞呈請授王恩毓玉振韋鴻逵劉景霑劉文炳郝景星呂恩藻常國鈞彭子丹陳宏詔高曙東吳斌郭玉卿雷振亞陳繩武梁殷賢王汝金傳壽松馮功瑛高元仕王志超陳炳良彭矯潘巨卿劉佐轉劉獻章陳尙義陳紹伊姚錫恩余雜濤張國威秘德馨張從龍余光華吳鴻勳魏國華周唆忠李纈文黄漢卿李玉奇周步嶽向正邦杜錫貞蕭振聲柳克偉孔憲治楊梯雲李克敵曾福勝彭煥彩劉紀常李盧名王玉林黄炳坤劉晋卿王鴻猷陳遠鴻羅子文祁國斌蔣天柱柳世裕夏一嗚杜學贇梅至善周均平郭秉坤胡丙均管新源李滅乾李春徵楊樹德爲陸軍步兵少校楊道南伍輮榜爲陸軍騎兵少校徐季達黄鎭亞張文鼎爲陸軍炮兵少校劉大廷張斌爲陸軍工兵少校尤焜李宣迦李樹棻爲陸軍輜重兵少校應照此令 
　　陸軍總長叚祺瑞呈請授都如昀陳元愷衛振華沈仲徐嶽雲吳中傑方振支葉懋新劉裕晟劉坤厚尹之升陳開勳方鎭周雷金龍陸國榮爲陸軍步兵少校史風憲王普武丹書爲陸軍騎兵少校蔣振華許冠堯詹炳文錢秉鑑爲陸軍砲兵少校羅經猷爲陸軍輜重兵少校應照准此令 
　　陸軍總長段祺瑞呈核覆察哈爾都統擬以們德補參領桑魯普補驍騎校請予准補等語應照准此令 
　　福建民政長張元奇呈稱敎育司長宋淵源呈請辭職宋淵源准免本官此令 
　　任命周翰爲福建敎育司長此令 
　　新疆都督楊增新電呈稱庫車郡王輪忱助順請予加封等語庫車郡王逈買提敏實贊共和勤勸懋著應予進封親王以勵忠誠此令 
專電　　 
　　綏遠歸客客言據密探報告庫兵僅七千僅有舊式火槍三千餘桿歸綏一带極安謐辦事極順手但苦無錢又張家口人來言出口軍隊甚多駐張者僅千餘旗兵甚有秩序姚錫光現仍駐彼無事可爲 
[北京電] 　　 
　　昨得九江兵變耗唯陸軍部電詢尙無詳報當不確 
[北京電] 　　 
　　京中悉刺宋正凶被捕大慰國民黨謂本黨健者推陳胡故以陳繼宋理事任 
[北京電]  
　　駐寗國會議員招待會張承哲密電以滁州浦鎭各處時有匪黨襲刧車站行旅寒心至北上議員有擬取海道或遲遲未行者如不圖補救有碍召集已通電皖魯多派車站巡警保護 
[北京電]  
　　財政交通兩部議裁鐵路釐捐事先由交通部與各省籌商未便由部遽行進行 
[北京電]  
　　近時發見私運軍米事交通部飭各路局查出時連押解者並扣留 
[北京電]  
陸軍部令凡軍米行運鐵路過站時連原車拉掛不得卸換 
[南京電]  
　　宋遯初被害案程都督應省長已電令蘇滬各處嚴行訪拿並飭偵探隊及憲兵在下關各車站輪船碼頭加意訪察兇手 
[南京電]  
　　陳　控訴金鼎一案業經檢察廳派檢察官至江蘇銀行調查陳當日交銀與金苕生之情形與陳所控各節全屬子虚昨該廳已將此案却下 
[南京電]  
　　司法部昨覆電應省長謂兼充議員之律師以事實上問題自不必明定限制仍可出庭 
[南京電]  
　　昨（二十六）青年會特請交涉局長曹復賡蒞會演說 
[南京電]  
　　王潤身因地方檢察廳出狀拘捕早已潛逃赴滬 
特約路透電 
[北京電]  
　　據北京日報載稱中政府現與美孚火油公司商訂借欵美金洋二千五百萬圓以中國石油井爲抵押品 
[北京電]  
　　關於大借款之五國公使今日（廿六）開會討論美國退出以後之新局面某某數公使未得本國政府之訓示故此次會議並非正式 
[北京電]  
國會議員到京者已達三百五十人國民黨占二百二十人其他各黨占一百三十人 
[北京電]  
　　駐京俄使已因中國之軍事舉動與中政府交涉並警告中政府謂中國不當有征蒙舉動蓋此項舉動將使俄國不得不出而干涉也 
[九江電]  
　　昨日李都督與戈克安幾致决裂調和使王鐵珊君由省回此謂戈違背命令促其辭職恐李將派軍攻擊戈乃派兵巡城預備迎敵惟湖口砲臺已由李督派人收管並未爲難蓋一面歡宴兵士一面卽佔據砲台 
[武昌電]  
　　此間有大批軍隊業經遣散各兵士均領官費回里現已設法不令彼等逗遛附近一带 
[武昌電]  
　　今日有違背煙禁之人多名游街示衆 
[大理府電]  
　　現有兵士一百五十名已由大理府出發前往南方剗除烟苗 
[九江電]  
　　二十三日統一黨開成立大會 
[東京電]  
　　明日此間將開會追悼宋敎仁君 
[東京電]  
　　第十三師圑之兵士已離某處開往大連瓜代現駐滿州之軍隊 
[貴陽電]  
　　此間當道出示每紙幣一元兌價不得在七錢二分之内本月二十四日復出示通告人民謂貴州銀行定於四月開始兌現故紙幣市價已漲不少 
[貴陽電]  
　　黔督命居民於二十五六七三日縣掛白旗追悼隆裕太后今日都督率文武官員恭祭清后靈位各公署皆下半旗 
[北京電]  
　　中國所聘比國顧問特考德君業已抵京 
[東京電]  
　　豫算案已由上議院通過 
[東京電]  
　　入欵稅及榮業稅修正律已由兩院通過 
　　 
　　本月十八日本社東京電所傳孫中山君對門司各報之言謂彼决意僅募内國公債以作建造中國鐵路經費並主張恢復各條約所許外人建築及管理各鐵路之權利一節茲接孫君求函聲明並無此說用特更正 
[譯電]  
[北京電]  
　　現向財政總長周學熙承攬借欵者共有十五起之多其條件皆爲合宜惟適當之抵押品殊不易得 
[北京電]  
　　華法實業銀行草章已由參議院付股員會審查大約可望贊成惟將來發售借欵以籌資本時法政府必不致准許此項債票在股票交易所定價故非發起人出其私囊濟助此舉則終必歸於失敗而後已聞克虜伯炮廠因德政府出而反對故已不允供給中國借欵惟中政府現仍向該廠商購大批軍火或料該廠將允中政府展緩三年付欵 
[北京電]  
　　六國公使將於明日二十六日）開會討論中政府欠交六國銀行圑到期之墊欵問題至所擬採用之辦法現尚未見端倪雅聞六國公使對於施行壓力向中政府索欵問題意見大爲分歧 
[北京電]  
　　國會準四月八日開幕惟開議之始僅有議員全體之半數耳 
[北京電]  
　　正式政府之國務總理此間政界咸屬意於吳景濂及唐紹儀二人 
[北京電]  
　　内蒙古之戒嚴令已推行至新疆甘肅山西陜西直隷洲諸省 
[北京電]  
　　袁總統已撥洋二千圓作宋敎仁膊儀 
[北京電]  
　　交通部宣稱國會議員赴京免付車費之例僅以四月十五日爲止期内擬特别招待 
[北京電]  
　　　袁總統已命國務總理趙秉鈞設法保護在途之國會議員内務部憲兵局拱衛軍北京府知事直隷都督均奉命嚴行稽查 
 
 
 

Page 3

 
 
各火車站拘捕形跡可疑之人並懸賞購拿奸徒 
[北京電]  
　　參議院近曾通過一案將全國分爲八大軍區故陸軍部茲已先由兩湖實行將以黎 
元洪爲軍區長堂有兩省陸軍行政權並有商同兩省都督委任撤銷及懲罰兩省軍官權 
[東京電]  
　　國民報評論美總統威爾遜君脫離六國銀行圑之宣言書謂美政府如對於中國借欵不能滿意而加反對則亦情理當然獨恐美國銀行家此後將脫離政府進行一切則足引起中國政治之紏葛耳報知新聞亦恐此舉將引起紏葛故促請五國勿以美國之舉動而停止借欵判又謂華人對於美國之舉動而存沾沾自喜之心者實無遠見云 
[希京電]  
　　希臘前王之靈櫬陳列於朝極爲壯觀國人皆以殉難戰塲目之紛進香花以表敬意守衛者有各親王及軍官人等皆矗立不動狀極威武 
[倫敦電]  
　　要求女子參政權之黨人昨晨縱火焚燒白康哈姆之空屋幸發覺尙早登時救熄僅小受損傷 
[倫敦電]  
　　英國下議院議長洛塞君乘汽車遇險跌斷手腕 
[倫敦電]  
　　要求女子參政權之黨魁潘克赫斯特夫人現已由獄移入養病室聞因强逼納食之故其眼球血管業已炸裂 
[意京電]  
　　前土耳其國會脫里帕里省議員巴魯里提督頗有幹略自該省割讓意國後卽在内地設立政府屢率阿拉伯人蹂躪地方意人不堪擾昨日（二十三日）有意軍兩隊進攻某處險要以圖除絶禍患阿拉伯人遺棄死屍二百二十具意軍死者二十四人傷者一百三十三人 
[芒京電]  
　　奥國之愛的美敦書已大起各界惡感皆謂奥國此舉實違巴爾幹戰爭之中立且信奥國現擬阻撓芒軍進攻斯克太里芒政府已將奥國之舉動通告聯盟各邦 
[柏林電]  
　　奥政府請國會撥克郎三萬五千萬枚以充軍備經費 
公電 
[鐵道恊會電]  
　　北京交通部鑒閱報載大部電江蘇都督省長稱海蘭鐵路施督辦云工程司涂恩澤阻撓煽惑罷工並延不交代等語查清楊鐵路歸併海蘭已交兩月照常開車並報蘇都督立案施督辦且電調涂赴供差何得云延不交代至該路全體辭職係因捐失主權激動公憤所致本會曾電請總統及大部維持施行何得揑詞聳聽顚倒是非用特電聞以昭曲直而重公理鐵道恊會宥 
要聞一 
[六國借欵之末路]  
[（北京特約訪員一葉子）内部陰謀之披露列國之强迫民國屈服]  
　　今日論借欵問題恰如數死兒之年齡然數死兒年齡猶有幾分愛惜之情於難忍之中或有可慰解者在至借欵問題之經過則其愚劣之極至今思之猶將勃然變色夫政治上六國合同之詐僞財改上條件之偏重有以堅新政府之樹立寧非滑稽之談我人論事常爲冷笑的蓋不得已也不祥之言時或有中兩歲之世界交涉悉歸水泡不無一片惘然之情耳 
[二月四日以後之狀况]  
　　二月四月爲舊暦節季前日乃中國政府與銀行圑契約簽字之期不料顧問問題之國籍論適起於六國政府之間致届期不能簽字中國政府遂不得已而經營鐵道收入之餘利藉以經過難關而又不由借欵無以應時期之支付於是近於中央地方之要求不得不得不發自由借欵之通告蓋過去數旬所以容一切財圑之要求而就利率及費用上無不讓步者（一）因始終不能於月前之難關至是仍不能由其根本契約以外得有資金則已知必待六國未免過愚（二）以當時二次交涉之文書立誓不得與他圑開始借欵交涉六國借欵若再荏苒不决卽益致財政之困窮不得已而就求小借欵爲一時救急之計因欲避交涉中之義務故在當時中國政府爲不得已之處置至此通牒爲談判决裂之最後通牒與否則六國圑不知卽中國政府亦有所未解惟使中國政府有可乘之機會則在六國圑之内託當時之六國圑由俄法反對以來漸能窺破其眞相曩昔無野心之英德至是漸顯其對抗俄法之熊度而轉示與中國政府接近之色若六國果不能救中國政府之急則英德於中國政府之監督官任命無所異議卽將單獨以應中國之借欵故中國政府本其憎惡俄法之情亦深願六國圑之破裂以有前所謂不得要領之通牒然以此後六國圑漸歸冷靜苟重爲交涉或有妥恊圓滿之結果故其内部陰謀暫時尙未見爲事實而至三月四日之六國圑提議則中國政府遂有激烈之拒絶書矣 
[三月四日之提議]  
　　二月四日以來之借欵問題悉變爲六國政府間之交涉至三月四日一月之間始得遂其談判其談判之内容則皆係監督官之國籍問題質言之則英德俄法之利權競爭而已 
　　英國之論主張加入俄法同時以最要之鹽務委之英國德國則全反英國之主張以英國據有海關法國掌握郵政故力主鹽務歸德國占有俄法則以德國加入而彼等不加入爲非所以保國力之平均故陰護英國之主張 
　　凡此均非北京使臣獨斷之處置乃各本國政府之交涉也惟交涉雖歸諸本國政府而英德之間猶見互讓是以此後之交涉尙易進行至其交涉之内容則雖不得而詳而在德國則求所以償其鹽務之故　提出許多之新要求至欲以津浦鐵路之全權易之 
　　此種交涉約歴一月之久其對於英國之提議俄法勿論即表面上聲言中立之日美兩國亦從而和之故使野心勃勃之德國遂無揰足之餘地卒至五國公使均不旬日而接訓電獨德國公使遲至三月三日始有容納英國新提議之訓示焉至所謂英國之新提議則卽（一）鹽務處用英國人（二）借欵局用德國人（三）審計處用俄法人是也 
[參議院僅開談話會]  
　　前日下午一點鐘參議院振鈴開會吳議長主席因人數不足延長時間二次至三點鐘仍不足法定人數張耀曾提議再行延長於是又延長半點鐘至時僅來一人而不辭而别者又有五人議長於是宣告開談話會 
[談話會紀事]  
　　議長先報告大總統來文係因正式國會於四月初八日成立本院議埸應速行修理擬另尋一議埸以便本院開會此議埸可以挪出修理以便正式參議院之用又報告政府來員謂財政學堂亦須修理現在在該處寄宿之人亦須移出已經守衛長覔得石燈菴地方有房二十餘間可以寄寓 
　　議長又云現在有四問題可以與諸君研究　　（一）本院距國會成立之日尙有半月之久所存案件皆應有歸結方佳本席一人之意以爲有緊要之案可以作爲緊要案速行議决爲是 
　　（二）交代之辦法本院中一切案件卽條欵自應送交政府但一切器具等項應交何處亦宜研究 
　　（三）本院成立之始曾舉行開會禮現在解散是否應行閉會禮按約法而言應於四月初八日閉會但應否行閉會禮亦應請公决 
　　（四）議員旅費一項本係每人無論遠近皆係洋一百五十元現在閉會之日是否應加應减 
　　谷鍾秀云第一現在案件存者甚多本席以省議會暫行條例甚爲緊要可以速行議决張耀曾云本會今日卽可開法制委員會蓋現在已有十二人議長又云本院經費十十一一二四個月之預算尙未審查可以請財政委員會速行審查殷汝　云現在財政委員已有十二人亦可以開審查會王家襄云交代一事本席以爲應交於籌備國會事務局至旅費一層則仍照前例可也（衆贊成）遂散會法制審查會財政審查會遂開會云 
雜評一（無名） 
[俄人反對征庫]  
　　俄人反對中國用兵庫倫以爲苟不聽則俄必出而干涉唯論庫倫獨立中國政府不認卽俄人認庫倫以獨立庫兵屢南犯侵及我熱河近處俄人何未向庫倫干涉耶 
[各國反對商人借欵]  
　　英人願借欵中國而英政府反對之德人願借欵於中國而德政府亦反對之其反對之者不願其人民獨亨債權耶抑逼於各國之聯合而不肯先自破壤耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛督撤換戈鎭守使恐慌章江惶恐接潯江]  
　　贛省李恊和都督以九江鎭守使戈克安不應直接中央扣留贛省槍械密電商准中央政府將戈撤任以便歡迎趙從蕃來贛接管民政實行分治戈克安聞信滿佈兵隊抗不交卸業經李督委派師長俞應麓等带兵下駛從陸路前往九江進紮以示抵制籌畫頗爲嚴密潯民驟見大兵屯集恐有變亂異常惶恐現經密探報告戈鎭守使已備交卸滬上就醫由李督委任巡警總監陳廷訓定於甘二號携带護兵四十名子彈二千顆起行赴潯預備接任湖口砲台總司令官其鎭守使一缺委任歐陽武署理遞遺其巡警總監以副監周希頣升充改稱警察廳長惟李都督近日雖接戈克安來電聲請辭職尙恐沿途密布兵隊勾結爲患連日下令戒嚴選派偵探多名赴潯密察動作並自省垣以下節節駐紮兵隊扼守水陸要口以防潯兵上進而省城兵警荷槍實彈不分晝夜輪班巡邏以致風聲鶴唳一般商民深疑潯陽有事頗形惶恐云 
[贛議會反對省長之堅决議會之討論]  
　　贛省議會自接國務院删電後卽於三月十九號開會提議答復案到者一百十一人正議長任壽祺因病請假由副議長顏丙臨主席宣布國務院删電後黄人庸發言謂此電謬指本會違法自應明白駁復本員擬就電稿一通請付公决卽就本位誦讀電文後吳鴻鈞潘震甲張家樹等随卽贊成惟李儒修請付討論而王以匡怒氣勃勃大聲呼日鄙人忝爲議會一份子開會以來不敢随聲附和故從不發言惟徒抱不平而已今日此電關係重大不敢緘默顏議長即令衆人靜聽發言王大不以拒趙爲然並謂黄人庸所擬電文字句應加修改請書諸黑板以供討論吳鴻鈞謂本會爲一省立法機關國務院竟誣爲違法是可忍孰不可忍李儒修謂吾省前反對民政長係事實上關係現反對民政長係法律上關係剖晰極詳魏調元謂民政長本會不承認前已表决今更無討論之必要於是袖出電稿當場宣布經議長付表决贊成者卽得多數遂交書記長譯發而散 
[電文激昂]  
　　當時譯發之電計分二通一係致北京國務院者一係致各省議會都督各公圑者茲將電文錄下（一）奉删電愕甚查各省約法載明都督職權及省議會有編訂省官制之權中華民國約法對於此項職權無變更之條卽參議院對於此案翻異是都督司長知事等官確有根據至民政長一職發生於約法頒布後依第三十三條規定須交參議院議决依第二十二條規定議决事件咨由大總統公布施行方生效力此項民政長官職未經參議院咨請公布徒據政府與參議院往來公牘卽可視爲明認按之以上二條甚爲不合至稱法制未備政務未可停止進行似矣查贛省政務各司分理尙覺就緒民政長一官儘可俟議决省官制頒布後一體遵行若於約法有效最短期間驟增官廳在事實上必致虚糜且滋紛擾敝會雖無議决省官制之職然有鞏固現狀維持民國約法之責任前日二電確爲體察事實尊重約法起見來電斥爲蔑視約法蔑視參議院竊所不解敢布區區伏冀亮察（一）民政長爲大總統命令官制中之一吾人民旣絶對不承認此代法律之命令卽當然不承認此命令官制中之民政長本省拒汪一案經李督咨由本會議决根據法律按諸事實均無承認之理由已由本會咨覆李督並電中央查照詎中央復簡趙從蕃爲贛民政長命令官制必欲實行專制進步一日千里删日電復本會竟以民政長與都督縣知事相提並論查都督爲各省約法所規定司長知事等官爲臨時議會所議决當然法律詎能混牽本會忝爲代表維持約法保障民權是其天職况目睹現象遙測前途觀察使之任命形同驢馬國務院之東電上追祖龍履霜之餘堅氷將至法律旣亡民國随之稍有常識能不力爭總之命令官制實無效力之發生民選簡任尙爲未决之問題此次如承認簡任之民政長其事雖小因承認民政長而遂已承認其命令之官制其關係實大本會不敢冒昩服從躬爲禍首謹就事實聊布腹心尙祈主持正論保障約法民國幸甚江西幸甚 
[國務院之希望]  
　　當删電譯發後國務院更以巧電達南昌都督轉省議會文云大總統交十六日電悉删電諒達山西等省簡任民政長將近一年參議院亦經承認一省議會豈得違法越權獨事抗爭各省官民近且紛紛呈請援例簡任民政長贛省又何得獨異中央對於贛事維持調護委曲求全現在該省軍民均已漸次領悟尙望省議會力顧大局嚴守範圍勿令贛省再起風潮是爲至要 
[湘省會正副議長之產出難]  
[開會三日投票七次]  
　　湖南省議會選舉正副議長其姓名已登昨報茲承訪友函告會埸情形照錄如下 
　　十五日省議會開幕選舉正副議長首由各議員恊議辦法五條（一）票紙蓋用本會新頒關防（二）監察員五人以一二三四五區當選第一名充任若第一人未到依次推充以監察投票維持秩序兼報告一切情形爲職務（三）執事員四人以前特别議會書記長及此次籌備員任之（四）互選時間十五日自午前八時起至午後六時止（五）互選議長副議長仍照前諮議局章程以得票過半數爲當選是日到者一百零二人上午十點鐘開始投票至下午一點鐘投畢以五十二票爲當選随卽當埸開票計黄佑昌得三十一票周震鱗得二十九票彭兆璜得二十九票其餘有一二票者當以俱未得票過半數作爲無效時已不早議於次日斷續投票乃散會　　十六日午前十時又開會繼續選舉是日到會者一百零一人當書記長報告本日第二次投票選舉議長以得五十一票爲合格旋卽輪班投票投畢當埸開票黄佑昌得四十二票周震鱗得二十八票彭兆璜得二十八票曾熙一票邱才英一票又周震鱗一票鱗字誤麟公議廢此次得票最多者仍不足法定數均作無效休息十分鐘休息後請假者三人到會者九十八人以五十票爲合格第三次投票黄佑昌得四十五票彭兆璜得四十三票周震鱗三票曾熙袁守仁曹照三各一票其最多者仍不足法定數随卽復投至第四次開票黄佑昌得五十一票彭兆璜得四十五票除周震鱗一票寫不合式照章無效外曾熙李長才各得一票當由書記長報告黄佑昌五十一票當選爲正議長副議長一席請休息後再舉各議員出埸歸寄宿舍某議員謂副議長明日再舉遂散會　　十七日上午十一點鐘又開會繼續選舉到者九十四人照法定數得四十八票爲當選開始行第五次投票曾經得四十三票唐曕雲得二十七票吳靜得十一票彭兆璜郭開第均一票俱未足法定數作爲無效繼續行第六次投票由監察員報告曾熙六十七票當選其餘唐瞻雲得二十四票吳靜周震鱗李漢丞各一票監察員宣告畢衆鼓掌歡迎随又繼續行第七次投票再選一副議長其時增加二人合爲九十六人至投票唱名畢又暗地走去四人祗賸九十二人照法數應四十七票當選投票畢由監察員報告彭兆璜得七十八票當選其餘王毓崑得四票周震鱗得四票程希洛唐支厦戴丹誠蕭翼鯤周鴻勳各一票報告畢時已二點鐘卽散會 
[湘省禁烟委員之活歷史]  
　　湘省自煙禁加嚴一般貪鄙齷齪之夫多方運動派充煙委至各州縣任意嚇詐釀成巨禍地方公民大爲不平以致各屬煙委被控撤究者前後不下數十起除桂陽委員激成巨變辰谿委員荒謬絶倫外其情節稍輕者亦時有所聞茲彚紀之如下 
[桂陽　　桂陽州禁烟委員熊榘（前誤作淇）賄通守備隊管带彭力田搶刧行政廳及各機關逼走知事拘拿議員各情已誌前報近日州紳避匿到省者不一而足昨由都督接得該州公民代表雷澂敎育會會長譚符商會總理何澤森議事會會長江澤生中學校校長工黨及國民黨共和黨各圑體急電懇求速派大軍嚴拿煙委熊榘守備隊長彭力田有該隊長近日召集郴臨藍嘉各營以助其勢城内秩序全無滿城人民紛紛逃匿土匪乘機出發四處刦搶桂陽何辜火急求援等情當由譚都督令行軍事廳計畫一切矣 
[南州]  
　　南洲第二區禁煙委員李哲新違禁吃煙被文牘員鄒魯舉發並搜出贓證解由省城禁烟總公所發交搜驗處搜騐該委又夾带煙膏被搜驗處搜出遂將各項証據一併移送長郡地方法院訊辦昨已訊明確實遂從輕判决罰金六十元結案 
[沅陵]  
　　沅陵縣禁烟委員朱夔龍因該縣警察搜獲張有初私吃煙具一套交該公所處罰張遂請求邑紳歐鏄述與該委說情賄錢四十串該委受之釋張而去邑中各界羣起而攻竟將該委扭解駐沅陵第五區守備隊司令官陳復初處請予究辦朱自知情虧多方擺脫竟至乘間脫逃現已查如黄鶴矣 
[辰谿]  
　　辰谿縣禁煙分局委員李英調查員王國霖與護理知事警務長吳孝澤朋比爲奸以該縣法官滕某守正不阿設法推倒對於禁煙一事視賄賂之多寡有無以爲理處無賄者拆毁房屋擄掠雞猪刑囚父母禁錮妻子種種苛酷慘不忍言有賄者吃烟種煙無所不可以故該邑各鄉煙苗所在多有日前有縣議會議員廖樹南由省回縣道經縣境劉家灣見煙苗疊畦勸令剷除不意該處鄉民曾以銅元三百二十串賄通禁煙分局已得李委王委許可允其探護因與廖君反對廖君卽赴縣報告李王兩委恐其敗露先慫該處鄕民誣控廖君謂其詐索不遂随將廖君拘拿會同吳知事審訊不由分說予以刑杖一千復带至禁烟分局非刑拶拷圑邑紳民大動公憤聚集百餘人至縣議會要求議長發電彈劾吳知事及李王兩委員見其衆怒難犯自知情虧亦要求議長調停自願認過該議長柔儒無能遂斷令多放鞭爆烃肩與將廖君送歸因此和平了結云 
[常德]  
　　常德禁煙委員詹潤霖搜索婦女探及下體逼斃人命及搶掠某店金葉之事 
[湘潭]  
　　湘潭縣禁煙委員李某戴某有侵呑罰欵萬餘金致該邑士紳設立調查禁煙罰欵公會之事均經電部電省大興訟獄後因略予懲敷衍了事云 
[鄂人權利思潮之競爭談]  
[鄂人維持川粤漢路規畫]  
　　鄂省紳商各界於十九日假漢口培心堂開維持粤川漢鐵路大會到者約二百人首由鐵路恊會副會長李毓芳提議公推臨時主席當經衆推張耀芬爲主席張君卽就席演說略謂川粤漢路借款六百萬磅歷年以來耗費不支如贖回美國合興公司之欵美金二百四十萬元湖北省鐵道歷年勘路用欵一百三十餘萬兩湖南商辦公司築路之欵五百餘萬元四川商辦公司宜昌築路之欵五百餘萬元端方來鄂耗去之款二十萬兩譚人鳳耗去之欵二十萬兩黄興耗去之欵又十萬兩起義後格林森經手開支之欵若干總計上列各欵所餘不過三百餘萬磅而交通部於譚則利用之移其大權於會辦總理之手對黄則朿縛萬端使不得行其志意而把持路政故意爲難近雖易以岑春萱爲督辦而此欵借自外人日本安奉線可爲殷鑑今擬電請政府究追以前之虚糜井議此後派員督辦本會須有監督之權次由黄中理肅日昌呂逵先陳戒三夏道南黎玉屏常春元田强民諸君相繼演說有主張將車站移至原處者有主張將廣水路線改至漢口者大旨以暫緩發電先將此會組織成立再議進行衆皆贊成當埸公推李紫雲蔡輔卿呂逹先殷爾夷李毓芳張耀芬黎玉屏夏道南劉鵠臣爲辦事職員卽以鐵道恊會鄂分會爲總機關遂散會 
[漢口撫卹公債票問題]  
　　漢口兵燹損失政府現擬發公債票五千萬元賠卹近日漢上商民誠恐各大商董以少報多未受其利反受其害反對派紛紛而起旁觀之輿論亦以公債票乃一種國家不兌換券而具領之户須先繳保息現洋六百二十五萬元漢口金融界必將受一大恐慌况損失商户領得公債票萬難人人收藏抵押賤售在所不免必漸漸跌落由九折八折七折而至於對折外人乘機吸收責諸漢商代兌或向財政部索還危險未可預料有此原因故輿論多絶端反對贊成者僅商會中人而已聞日前商圑聯合會開會討論商會遣高某到會以個人資格獻議調停略謂債票問題吾商民似不宜過於抵制亦不宜過於放任當以認眞調查不使狡滑者以少報多厚者抱向隅之憾爲前提以保息現金六百餘萬開辦保息銀行一所收押公債票取息一分倘現洋全數押出則後以原押之公債票轉押於中華銀行倘中華無現洋不妨即以兌換紙幣作押欵於商民得活動金融之實祗貼王釐之息金在銀行不費分文之母金而獲五釐之子息在中華銀行不費現洋可押抵生息三方便利簡而易行聞聯合會以其語尙多中肯刻正從細研究 
地方通信 
[蘇州]  
　　鄉民被匪夥刦二十四日午後滸墅關到有形跡可疑之客船一艘經過市河被駐紮該處飛划第四營偵知確係咨盜匪無疑當卽出隊追撃一時鎗聲隆隆該匪等亦開鎗拒捕相持約一時許匪勢不敵始各逃竄乃奪勇追至南市稍該盜船無從逃遁方擒獲盜匪一名盜船一艘其餘盜匪均各鳧水逃去至船中有無贜物尙未發表故外間嘖有繁言不料該盜船並非單獨一艘尙 
有餘黨多人及船在僻靜處卽於夜間十二點鐘近滸關里許落鄉之大通橋金適卿家内突遭該匪數十人明火執械撞門而進翻箱倒篋肆意搶刧並將適卿之弟綁住百般威嚇逼其說出藏金所在適卿之弟初不肯說乃遭該盜匪毒毆遍體鱗傷痛苦不堪祗得據實說出以致首飾銀錢衣服等被其搜括無遺計其所失約有三千餘金該盜匪搶後卽將贜物搬下船中從容解纜而去現已由失主金適卿開具失單至該處初級檢察廳呈報矣 
[南京]  
　　江蘇省議會審查員之確定江蘇省議會日前開會提議審查會條例狄迺健沈維賢朱紹文等主張照前清府治分派吳輔勳反對陳大猷季通等主張法律番查須派多人朱紹文等主張財政審查須派多人爭論數次議决法律審查十九人財政審查二十五人請願議案審查十三人由議長委任不必推與茲將名單錄下財政審查員吳輔勳俞仁愈劉榮椿孟鋒王仕良趙銘傳沈維賢會樸圻慈糓戴思恭朱增元季通陳大猷奚九如孫儆王撰曾龔其偉陳國榮孫肇圻張從仁陸文椿武同舉朱紹文王寶槐董永成法律審查員石鳴鏞郭定森沈熙照任桂森潘承　顧南庸李維翰唐人傑陸家鼐吳鴻基習良樞狄逎健蔣士杰張相陶鍾箎馮弼仁封緒昕朱子愚李荃請願審查員周嘉詠陳延驊馬駿朱祥紱秦錫田蔡璜許蘇民趙衡姜光輔馬敬培胡儒琳劉穏之朱鏡明 
[杭州]  
　　劉會辦連獲巨匪衢縣自清鄉會辦劉鳳威親出巡剿以來首次捕獲著名匪魁自治議長周鳳林一名前日又在鳳林鎭續捕著名悍匪姜某一名綽號水鬼箭爲西南鄉辣腿領袖又稱金衢嚴十六强盜之一同日又獲廣豐匪黨管有法前在江西境迭犯巨案濳匿入浙此次到江匝月接刧七八處劉君詳據探報督同勝連長及防營呂管带馳往圍捕一鼓成擒訊得罪狀甚多不可數計卽日電呈都督請以軍法執行鎗斃以消隠患云 
[安徽]  
　　合肥又有小刀會匪出現合肥地方近來又有小刀會匪出現成羣結　無所不爲昨已由該地方行政廳出示嚴拿矣 
雜評二（萍） 
　　贛事詞停談戈克安而直接中央扣留鎗械也則李督必商准中央將戈撤任不貸撤之不已且又從而派兵下駛備預不虞以爲武力解决之先導章江潯陽間風聲鶴唳迭起恐慌曰不如是不足以爲趙從蕃接管民政之地步也起視贛民則激昂慷慨方藉政府違法爲口實開會集議電書紛馳揚揚然以號於衆曰吾贛人决不受此軍民分治之支配也 
然則趙從蕃今日果可以赴贛乎抑不可以赴贛乎曾是王上將調停之能力而僅止於此乎且所貴乎調停云者謂能劑不平而致於平者也吾不知此次王上將之調停果中央優勝乎或贛督優勝乎抑亦五雀六燕適得其平者乎 
無已吾且質之於王上將 
　　湘省大局談甚矣湘省大局之岌岌也僅一選舉正副議長耳以外府人與内府競爭故延會三日投票七次而始得以草率葳事其意態之渙散可見一斑 
他如政局各機關俱爲内府人所佔領外府人不平激而開會討論推倒長沙政府之聲不絶於耳鼓此亦其一端也而况禁烟委員之爲非作惡四出騒擾者乎 
記者曰吾爲湘省大局懼矣尙望主持其間者汲汲焉有以改絃易轍一平此無謂之意氣耳 
本埠新聞 
[宋敎仁遇害六誌]  
　　應桂馨吃緊　　宋鈍初君遇害一案經英法兩捕房先後拘獲應桂馨（卽應夔丞）武士英（卽吳福銘）等多人疊詳前報茲復探得種種情形揭載如左 
[武士英之供詞] 　 
　　二十五日下午五時法捕房解武士英至法公堂由李副領事聶讞員與英界會審員關炯之及城内審判廳王慶瑜列坐會審武士英供實姓吳名福銘山西人曾在貴州某學堂讀書又爲滇南七十四標二營管带此次行刺之前一日（十九）有姓陳的來約我入共 
進會姓陳的於五六日前在茶店中認得的當時陳對我說現在我們要辦一人這人與中國前途有非常關係這人是無政府黨吾等將替四萬萬同胞除害我因聽陳說這人於中國有害所以毅然决然答應了這日同陳去吃茶晚上同陳到六野旅館開一間房到行刺的那日（二十日）我與陳在三馬路半齋吃夜飯酒已吃得半醉陳就告訴我這人姓宋今晚就要上火車故今天就好行事了說畢將手鎗交給我這時另有兩人一名□□□一名□□□同叫車子到火車站買月台票三張有一人不買票在外面看風票纔買好已見宋至姓陳的就指點我說這就是宋某後來等宋從客廳中出來走至半途我卽開鎗打了一下往後就逃至門口見有人來當卽仆地再朝天放了一槍而逃到門外坐黄包車到應桂馨家去及進門則陳已先至陳尙對我言如今好了我們已替四萬萬同胞除害了又供入共進會時卽見應一面行刺後又見應桂馨應甚 
 
 
 
] 

Page 7

 
 
稱讚我做得好且說將來必定設法令我出洋去讀書至於手鎗於行刺後已經交回姓陳的了至此問官又問行刺後曾許有酬勞否武答云没有當時曾經許我一千塊錢但是我只拿到三十元云云訊至此間官命带回捕房俟後再訊 
　　應桂馨之收押應桂馨自被拘至總巡捕房後捕頭以案未訊明先飭看管及至昨日總巡卜羅斯君以法捕房已在應家内拿獲正凶武士英並於前日午後解經法公堂訊據武供謀害宋君一事係陳姓與應主使且已抄出六響手鎗一枝尙存鎗珠三粒驗與宋君所受鎗彈同式似此則應係案中要人未便寛容爰特諭飭該捕房頭將應嚴行收押派捕輪流看守並不准其家屬以及親友人等探望以昭愼重 
　　應桂馨最近之歷史應桂馨本係湖北兵變案内黎副總統通電緝拿之人當時程都督搜捕甚急旋因有人致電謂應於光復時頗有微勞且其才可用云云程遂電致中央請准其带罪圖功並委以巡查長名義責令解散共進會亦爲消弭匪黨一種政策然其居心叵測行止不端程都督復密電中央謂應終不可靠請注意等語不謂竟有此暴亂行爲 
　　第二三次之搜查前日下午四時法捕房捕頭藍君带同譯員趙振生偕國民黨一人並西探三名華捕四名續至拱宸門外文元坊北弄第二號應桂馨住宅搜查應之門首懸有牌子三扇一爲中華民國共進會機關部一爲江蘇駐滬巡查長公署一爲文匯公司經租處入門後卽派華捕兩名安南捕兩名駐守大門禁止閒人出入藍君等入内僅搜查房屋兩間所得公文憑據甚多後抬出紅漆皮箱一只上有長春棧封條带回捕房並抄得六響手搶一把該鎗内尙存子彈三枚未曾放出當日在站前後共出三彈拆騐其中之鎗彈則與宋君所受之子彈同式此其最要之證據矣又聞是日檢查時卜總巡及陳交涉使與王龍惠君陸惠生君亦至應憑丞亦由捕房用手拷拷仼送來見人猶逐一點頭如無其事檢查時陳交涉使不許他人跟随入内國民黨員與之力爭乃僅許一人其人則陸惠生君也至於應家内巡捕看守甚嚴卽水龍皮带等亦均配好以防兇徒縱火計應之往宅共有樓房五幢廂房兩幢其家人口甚多法捕房搜查畢卽將其家之男婦一千人带入捕房中有一美婦人頭戴瓜皮帽身穿青種羊皮袍西緞馬褂效男子裝朿者殆卽胡翡雲也連來客共計有二十六人俟將來審明後分别拘留釋放至昨日下午四時又經法副法領事李君偕同藍總巡並趙繙譯等至應宅搜查抄出外國式中國式箱子各一只内儲要件甚多亦卽带回捕房留候檢視一面仍飭各捕看守前後門候再查究 
　　胡翡雲之没趣應桂馨在李桂玉家就獲之晚有李某徵胡翡雲侑酒翡雲甫坐定中西探已將應逮捕李某以應與翡雲異常親密揮霍累萬日必至翡雲處治遊遂謂翡雲曰煩卿至西門一行寄語伊家可乎翡雲允之旋偕武士英與侍者阿大及龜奴同去至文元坊甫叩門入而法界中西探二十餘人已一擁而進將前後門把守不許出入翡雲遂在門房兀坐待旦二十四號辰刻被拘各男子均押解法捕房去眷屬及房客之女眷連翡雲共十餘人均圈禁於樓上小房間中由安南捕四人輪班看守 
　　被累人之釋放二十三日夜在應桂馨家内與武士英同時被拘之十六人前日由法捕房總巡藍君隔别研詰聞有應桂馨之妺夫何不平吳淞防營偵探王新太前滬軍營管带現任滬防混成旅第二圑一營營長楊錦堂及楊立勳四人均於此事無涉經太保釋尙有車夫僕役三人亦卽放出其餘各人仍留候再訊 
[議院政治促進會開會記]  
　　議院政治促進會本定於陽曆三月二十三日假張園開成立大會適因宋鈍初君被人狙擊因傷逝世故改於昨日午後仍在張園舉行男女來賓座爲之滿二下鐘開會由主席吳鐵城君報告開會改期之原由及本會成立之宗旨略謂宋鈍初君本非發起人亦非贊成人祗以本會主張平民政治與宋君所抱政見相同有互相提携之關係雖宋君已逝本會益當淬勵進行以達共和正軌云繼由張百麟君宣言本會之要素略謂民主國之精神欲現於實際必先注重於議院政治議員負國民代表之責任故國中政治之良否國民必先課諸議員政府負全國行政之責任故國中政治之良否議員又轉而課諸政府行政各官必自議院公舉政策發表亦必先由議院贊成現在袁總統召集議員赴京開會議員固無異議本會亦絶對贊成蓋中華民國第一次國會開幕實列强視綫所繫同人等不患議員不能盡責特恐國民不能擁護議員爰立斯會會内公約約有三端（一）期成完善共和憲法使君主專制政體不能復活欲成共和憲法自必課諸議員國民當力助議員不逹目的不止（二）期成政黨内閣掃除腐敗官僚組成穏健政黨内閣否則共和二字仍同泡影政黨内閣一日不成立本會呼號督責一日不稍懈（三）提携國民爲議員之後盾中央議院若受壓迫則各省都督各府縣知事自必任意支配議會惟所欲爲益無忌憚故本會主張卽提携國民共謀正當和平之對待爲議員之後盾對待之法亦分三種（一）主張各省自治不受武力政治之支配（二）主張不納租稅要求正當之解决（三）主張開國民大會不認政府擅借之外債本會已得各省多數之贊成將來會務發達可操左劵而本會又必派員至各議會遍加聯絡爲一致之進行爲議員之後盾更於京滬兩處各設機關報並派會員日至議院實行監督議員如議員中有不守規則辜負責任狂嫖濫賭者必於報紙中據事直書以期共和政治得充分之發達云繼又由汪洋葉夏聲（國民黨議員）孫鐵舟李錦泉梅竹廬五君並舒蕙楨吳木蘭二女士相繼演說均覺淋漓盡致惟汪君演說時除本題外又言及行刺宋鈍初君一事略謂應夔丞及武士英二兇雖已拘獲其實皆是手鎗我意武士英雖是親擊宋君之犯其實僅是一枝三等手鎗應亦不過是枝二等手鎗現當將二手鎗善爲保護再求第三枝第一等之手鎗俟達目的再行爲之銷燬云演說旣畢張君又言現擬舉吳鐵城平剛二君赴京辦理會務全埸鼓掌贊同旋至埸外合攝一影以爲紀念而散 
[烟議員这催命符]  
　　上海縣吳知事據王佑等呈稱蒲淞市議員殷兆熊張鏐張祿等違禁吸烟調驗不到請速處分以申功令等情昨特發批示云來呈閱悉具見尊法律而重公權良堪嘉佩煙禁綦嚴代議機關表率人民尤宜以身作則前據蒲淞市議員王豐鍾指揭該市議員殷兆熊張鏐張祿等染有嗜好飭據該市長查復以殷議員等前雖有癮現經戒除惟事關重要難憑臆斷等語是該議員等已處嫌疑地位因飭禁烟局傳知調騐以明心跡乃昨據該局呈稱殷議員已遵章請驗而張鏐張祿兩員尚傳驗未到似涉規避第據稱沈董事允代招致姑再展期由局致函該市總董傳知迅速赴局調驗如果始終避匿則喪失資格自有法律之制裁本知事負監督之責功令具在亦不能爲該議員等解免也除行知禁烟局查照外用將此案原委詳晣宣示希即知照 
[暗探串搶煙土]  
　　滬南陸家浜長源猪行内販猪客商陳某前日午後在北市購得大土一枚値洋八十四元行經十六舖地方囑令其友靖江人鄭鴻白代携至該行不料行抵豐記碼頭突有自稱調查員之陳老二卽警廳暗探陸天發串同無頼混名鈎子和尙等强將大土搶去鄭埀頭喪氣卽至近處王兆卿之茶肆内暫時歇息旋經巡士查知带入二區詰問適有豐記馬頭崗巡回區報稱頃聞有多人攫取行人之土在途分贜追趕未獲區長立卽派探偵緝一面令鄭覓保候示 
[私藏土皮之敗露]  
　　浦東瀾泥渡附近陳福榮所開之雜貨店中私藏土皮一大包爲無頼張祥林探悉冐充警局偵探向之詐去銅元二千三百枚事爲該處警局查悉將張拿獲並將陳傳案抄出土皮一併解送商埠警廳昨日轉解地方檢察廳訊辦 
[緝獲煽惑謀亂之逃兵]  
　　前在南京陸軍混成旅十七圑當兵士之方得謀因濳入九龍山黨煽惑軍界圖謀不軌爲上官覺察拿辦逃來上海匿居閘北前日經騎巡隊長李華田訪悉密禀龔局長派長警將方逮獲起出鎗子軍裝等件解送司法科押候訊明核辦 
[押店被盜續誌]  
　　新閘成都路新康押店於二十四晚七時半被盜十餘人持械入内刦去現洋一百二十一元及銀飾各物報捕請緝在案茲悉英美總巡卜羅斯君以該處係熱閙之所且爲時尙早該匪等膽敢紏衆持械行刧實屬目無法紀昨特通諭各捕房捕頭轉飭中西探捕嚴行偵緝務獲究辦 
[崇明法警之詐]  
　　城内風箱弄住户陳九香於去年舊曆十一月十九日被陸榮郎等將子阿全串拐無蹝當經訴由地方檢察廳將陸拘獲一再訊供據稱阿全實被唐友廷王榮根王榮福等賣於崇明市湖鎭地方婦人王大姐家王等亦避匿在彼陳廳長因卽飭派法警余濤厲鴻恩持文带陸前往指提在案茲悉該法警等到崇明後即禀明該處檢察長田君加派法警張慶王道等至市湖鎭王大姐家詎阿全已被王轉賣於魯璵鎭王景福家得洋廿二元該警等馳至王家遂將阿全查獲並將王榮根拘獲餘均聞風逃逸旋又由該警禀明田君乃將各人带回上海於昨日回廳禀奉陳君諭將阿全暫交陳九香具領陸榮郎王榮根分别收押候訊旋據陳九香訴稱此次奉諭赴崇詎被崇明法警張慶王道勒索銀洋民人告以我等往返川資係由地方廳供給何來洋元送給爾等詎張老羞成怒將我痛毆幸余厲兩警到來喝阻未遭毒手似此行兇王索詐若非余厲兩警帮助則民人父子難以完聚爲此陳明實情請求咨請該縣田檢察長將張王兩法警治以應得之罪陳廳長諭候核示辦理 
[請究破壤慈善事業之匪類]  
　　中國救濟婦孺會致公共公堂關讞員函云適閱二十六號本埠各報載有掦州王楊氏母女被拐匪計和串同冐充婦孺救濟會偵探之俞洪山擬乘龍門輪船往青島販賣經包探蔣榮山查見盤詰計等逃逸王楊氏轉送公堂訊判等情查敝會創辦伊始頗費經營俞洪山膽敢冐充敝會偵探於敝會名譽大有關係若不盡法懲治不足以保護慈善圑體用特專函奉懇貴公堂速提俞洪山到案從嚴究辦實荷公誼 
[偵探截住拐匪]  
　　前日有陳明郎與李王氏串拐江北婦人陳三仔女子丁素雲蘇州女子朱好妺同乘撫順丸輪船往大連灣地方販賣幸船未開行卽被南市水偵探陳榮華查見带同通班夥役上船獲住解送水巡區詰明屬實移解商埠警察廳訊究 
[男扮女裝之騙局]  
　　四區巡長破獲男扮女裝之施生紀一名解押司法科已記前報前日經凌科長提訊施供向爲成衣有同業之陸少卿見嚴家閣嚴施氏家計頗豐有子未娶以故唆使民人扮作寡婦至其門前器泣希望該氏收留設計詐騙並與談金德秦顧氏等串通借到女衣一套令我改裝不料被四區巡長察破求宥判施還押候補提陸談等人並傳嚴施氏到案質訊明白再行核辦 
[城内之黑暗]  
　　城内電燈前晚忽斷總線登時黑暗市政廳中區分辦處長楊君當卽率同司員人等督令全班燈夫將所備之路燈百餘盞分段燃點救火聯合會亦卽由電話咨照城内各救火會將大帽燈就近燃點稍放光明閉電燈公司總理陸君業已飭匠赶修惟須一二日方能修竣云 
[紅十字分會施種牛痘]  
　　中國紅十字會滬城分會各會員以時屆春令恐有天花傳染特請痘科醫生在縣南大街本事務所施種牛痘單日由郁燕生君主任雙日由季桂生君主任聞現已開種並不收取醫金云 
[禁革沿路堆貨之惡習]  
　　上海市政廳昨出通告云照得南市華商興辦電車所有鋼軌材料業已運到由該電車公司雇工裝設惟查南市外馬路十六舗橋運南鷄鴨行之籠藍等件沿路堆積甚多自大馬頭迤南則各樹木竹行之物件亦随處堆放不特遠背警章抑且有妨路政况電車設軌已在開工若不將碍路各物一律收進則兩旁餘地不寛將來電車開行時他項車辆及步行之人必至無從避讓危險 
堪虞爲此先行通告各商號知悉所有沿路堆儲之樹木竹料及鷄鴨籠籃等件務須趕緊收除另行擇地存放俾得展寛道路以便行人而免危害是爲至要此佈 
[派兵駐防龍王廟]  
　　浦東北蔡鎭龍王廟六里橋等處公民前因盜案迭出呈由南滙縣知事移請混成第三旅請飭一圑二營撥兵駐防經紀前報茲悉楊營長昨已飭派五連上士危志鰲带領該連三排二三兩棚兵士前赴龍王廟駐紮矣 
[陸軍學員改歸都督試騐]  
　　駐滬第三旅李旅長奉江蘇都督訓令云案准參謀本部咨開本部前訂陸軍大學校初審試驗條例第三條參謀部總長察核前項密呈之後命令陸軍大學校校長規定初審試驗期日並預密擬試騐問題交由參謀本部分别各省路程遠近斟酌先後遞送密令各師獨立旅長嚴密舉行初審試騐負完全責任等語查初審試騐若令各師旅長舉行試驗其中殊多窒碍茲擬改訂第三條參謀本部總長察核前項密呈之後命令陸軍大學校校長規定初審試驗期日並預密擬試驗問題交由參謀本部密送各都督由各都督嚴密舉行初審試驗其餘各條均照舊訂等因准此合行令仰該旅長遵照并將該旅應造參謀本部陸軍大學候補學員職名清册另抄一份呈報本府以便屆時傳考除分行外仰卽遵照辦理 
[頒布軍用車照之條例]  
　　駐滬第三旅李旅長奉江蘇都督令開准陸軍部咨案查自去年 
七月十五號爲始凡遇輸連大宗軍火以及大隊軍隊換防開拔等事附持車辆者塡用大總統發行蓋用軍事處印之半價記賑執照其軍人因公出差及運送零星軍物附搭客車者只能塡用本部發行之半價交價執照固爲稽核便宜起見惟行用各種執照未有一定條例而軍人乘坐火車執照一種尤屬漫無限制且交通部現爲整頓路政起見對於行用各種執照甚爲認眞亟宜力求改良以清弊源而昭愼重茲由本部與交通部往復磋商已將所有各種執照格式另行改製並規定軍用執照暫行條例二十三條定於民國二年三月十五號實行其舊式各種執照卽於是日一律作爲無效業已呈請大總統批准在案惟實行日期在卽降由交通部通飭各路車站遵照辦理外相應將暫行條例及本部另定細則各一分並甲種新式執照共一千二百張一併咨行請煩查照轉飭按期實行並將未用盡之舊式各種執照一律繳部以便核銷而歸劃一再津浦准搭通車之執照俟交通部加蓋該路洋文圖章送過本部後卽行寄上等因並執照及執照暫行條例曁領用執照細則咨行到府准此爲此將該條例及細則抄印令仰該旅長卽便遵照轉飭所屬一體遵辦再前次所發舊式執照業於本年三月十五號無效所有各師旅圑曾領該照已經用過之存根及未經用過之照卽應一併迅速呈繳以便彚齊咨部查考切切此令計抄印條細則各一件（領用軍用執照細則）一凡領受軍用執照之各機關必須於原有職員中遴派一妥愼之員管理其事以專責任二凡塡用甲乙兩種執照之時須按照樣張塡寫其存根尤須逐節註明不得稍有遺漏三直達臥車及直達通車之半價執照祗適用於京漢京奉津浦三路且每路每次均以五人持用爲限爲數甚少不便普發如各處軍官欲領用此項執照者除由北京赴各處可直接向本部領用外其由漢口或奉天及浦口來北京者即公别向江蘇奉天湖北都督府領用四甲種執照存根須按月繳部一次以便核對五凡塡用乙種執照時須將應交半價記入存根内且每用一次即將存根繳部以便核算六凡各機關除確守此絧則外餘仍遵照軍用執照暫行條例辦理（軍用乘車及運輸執照暫行條例容俟續錄） 
[城内]  
　　地方檢察廳批○（陳四清呈請保釋張曹氏批）狀悉查張曹氏與陳福保等串賣陶郁氏一節業經預審明確應靜候起訴同級審判廳判决所請保釋一節未便准行（沈勛訴張伸良監守自盗呈請究追批）案在大赦以前均予免究茲據前情着將田單領去赴同級審判廳呈訴可也（陳侯氏爲夫在押病重請求暫予保釋批）狀悉旣據聲稱爾夫患病甚重請求交保醫治核與刑訴律第四百八十九條尙屬相符着覓的實舗保來廳暫行保出一俟醫愈再行執行可也（唐健雲呈訴串謀敲害批）狀悉如果王吳氏實有不法行爲儘可呈請究辦至顧阿三現在究匿何處該民仍當幇同找尋母得置身事外仰卽知照（薛衛氏訴王阿海等悖議圖請求訊究批）據呈已悉王阿海等僅有將爾搶回圖賣之意尙無實施行爲不能成立刑事至稱爾前夫已故現已再嫁薛四泉爲妻誓以終身相從不願他適請求判令前姑王趙氏依照前議等語察核情節係屬民事範闈着卽自赴同級審廳具訴可也 
　　物腐蟲生○孫春林私带洋煙一盒在途行走爲鄧阿發劉阿四得悉向之索詐不遂互相爭執由崗巡拘送警局昨日轉解地方檢察廳訊辦 
　　稍縱卽逝○西鄉諸翟鎭附近楊春高家前被盜匪行刧並拒傷事主之婦報經地方檢察廳派員勘驗飭緝在案嗣經該處市鄉公所拘獲形跡可疑之湯守芳楊金海送交該廳迭次預審狡展不認收押候究昨日又據楊春高投廳訴稱湯守芳等事前在鄉會議然後行刦現在湯楊在押其羽黨姚阿毛張阿六湯德和等尙匿跡鄉間請求速提到案究追原贓陳廳長諭候批示辦理 
[南市]  
　　北土南來○調查員金大垣王增壽王定銘等於前日傍晚恊同一區偵探在十六鋪查見海門人張子鳳在北市購得大土一大包立卽拘解一區問明住居秦康棧自認販賣不諱飭卽移送禁烟局請究第一區偵探趙升祺恊同崗巡在陸家石橋查獲賣魚人孫春林在北市購得大土四包値洋四元並煙膏一盒行至華界被廣潮帮無頼鄧阿發劉阿四上前訛詐因卽解區移送商埠警察廳訊究 
　　請緝搶匪○鼎新里住户蔡苔齡至二區報稱向在鹽公堂執業前日傍晚時妻子由城内乘車出城被匪人尾随至永盛馬頭地方攫取金挖耳一支而逸請爲追緝區長准卽派探查拿 
[閘北]  
　　　拿獲拐匪○匪徒陳清泉因誘拐共和路張吳氏之女孩小蘭子前日被偵探巡員倪順全緝獲解經凌司法長訊明屬實移交檢察廳按律嚴辦 
　　串竊銀洋○法界包探陳杏山前日至三區報稱本月十四夜吉祥街林永豐號失竊洋一千三百元查係林新庭林春雅串同行竊現匿來安里内當由蔣區長派長警同往將二林及其妻唐氏小孩小生等一併逮案並起出皮箱兩只内有金飾現洋等物昨解司法科移交檢察廳訊明核辦 
[公共租界]  
　　串騙鈔票○浙江路慶康莊學徒陳瑞卿控羅雲掌與在逃之周某串騙鈔票等情昨由滙四捕房包探楊掌生將羅拘解公堂請究據陳訴稱羅見我携有小洋三百角被匪李永發搶去後尙有鈔票洋七十元羅卽僞稱代爲湊足其數致被悉數騙去請究訊之羅供認行騙屬實惟祗分用十七元餘被周某取去聶襄讞商之英領翰君以李永發已經訊實押辦遂判羅押候查明同黨於下禮拜三再訊 
　　吵閙飯店○北河南路五百零一號小飯店主王金海控木匠徐福全紏衆到店迨醉飽後不名一錢反被尋衅擊毁碗盞各物昨由捕房將徐拘解公堂訊明以徐實有不合着罰洋五元充公再賠原告損失洋五元押候繳洋開釋 
　　有碍衛生○天潼路六十四號水菓店主歐陽南因售　爛水菓經衛生處西人查見報告捕房昨將歐陽傳至公堂請究據稱此係原件廣橘内中未免有一二霉爛請察中西官以霉爛水菓殊碍衛生不應出售着罰洋四元充公 
　　不能自主○英商華洋人壽公司控周培生不理抵欵洋四千元昨經公堂傳訊原告延律師上堂代表請追訊之周供此項抵地實係公產是以無權交出請爲寛限設法清理王襄讞商之英領康君判周押候商明再核 
　　不甘爲娼○婦人羅丁氏被其姊張丁氏得洋二百七十元押入某雉妓院内改名丁彩玉爲娼因氏不愿前日自投濟良所昨晨由所解廨請訊卽由其夫羅學起投案求領中西官准之判氏交羅領同惟以後不准再入妓院　 
　　被告避匿○德商泰來禪臣兩洋行因鉅源洋貨號主唐秉生汝文軒定貨不出控請公廨追償虧耗銀二萬餘兩業將唐汝二人先後傳案交保候訊在案前日午後經關讞員與德裴副領事會訊因汝臨訊避回蘇州抗不到案判唐交原保候函致蘇州審判廳移得汝文軒來廨來再行訂訊 
　　合股糾葛○邵人華前糾姚蟾伯姚仲泉兄弟二人等股開怡昌順洋貨號嗣因姚氏兄弟悔議不允附股邵卽以怡昌順號名義在公廨具控請追股本以及損失等欵前晚由廨復訊先由原告代表律師偕見議上堂証明兩造合股及在鴻運樓酒館簽訂合同各情旋由被告代表律師盤詰多時復經兩造律師互相辯論孫襄讞判被告仍交原保候再訊核 
[法租界]  
　　誘賣女子○捕房昨解誘賣女子馬阿翠之黄王氏到廨請究據阿翠稱女子向在城内陳同春帽子店爲傭母親在美租界某洋人家爲乳傭此次出城尋母在途被黄王氏誘至家中後與伊姘夫施金生將女子携至李三和處又由李偕妻李嚴氏带領女子至某處價賣尙未成交事爲李之二房東得知報捕拘案是實訊之王氏供認誘賣不諱施供實未串拐李夫婦同供係王氏領來托售故此代覔得主至誘拐之事實未串通求宥聶讞員判王氏押三月施金生押一月李夫婦各押兩月阿翠交捕房留養候傳伊母到來具領 
　　欺騙小兒○男孩張良左投廨控稱有苗阿三在途假做拾得鈔票洋十元囑我持往錢莊兌洋並向我借穿馬掛一件詎票係僞造迨尋苗索衣已經不見是以報捕拘獲求辦並由捕房派人投稱苗前已辦過一次今又違犯須請嚴究訊之苗供認行騙不諱判押半年以儆 
[雜評三（鈍根）]  
　　男扮女裝行騙未成輙被羅摰以去女扮男裝公然行騙未嘗被人干涉此亦上海至不平之事也或曰彼女扮男裝者雖男裝而欲人知其爲女故不必干涉男扮女裝者以女裝而欲人不察爲男故不得不干涉然則有男子扮女裝而仍自稱爲男者亦可免干涉否耶或曰所以嚴禁男扮女裝者惡其以假女汚眞女耳然則女扮男裝者未嘗不以假男汚眞男何不之禁耶 
　　雖然違警律對於衣服奇邪者必干涉是女扮男裝者非不禁也特以司空見慣不學習焉忽之耳他日警務加嚴安知不舉上海之女扮男裝者而盡行禁止之 
　　且余嘗爲喜作男裝之女子設想矣彼等女子非皆以取悅 
男子爲事者耶不知女之所以引起男子感情者全在霧髮雲鬚纎腰細步粉類如花朱唇欲滴美目流盼側頸送媚是故廻眸一笑合座盡咍若失方掛長袍高視闊步與男子何異男子見之如　同類陰陽之電何能感起故謂女扮男裝者女子之大失策也又豈止違禁而已哉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[老先生傳] [  率]  
　　先生姓老氏家於老鸛河畔其先世蓋出於宋之老佐但先生則自以爲老𣆀之苗裔而奉老彭爲遠祖也世爲老農自其祖有名老圃者年少老成以老於貿易起家傳至先生有老屋數椽屋内有老松一爲百年前老物故老猶能道其仿佛先生之老翁未老先卒不獲與先生之母偕老先生以母半老而寡雖幸老健實鮮老伴故事老母頗孝有老萊子之遣風也先生少讀老莊書握筆爲文輙蒼老有老儒見之歎曰精神到處文章老斯爲　輪老手以是鄉之父老羣嘖嘖稱譽謂何物老嫗乃生此寧聲兒未幾荷老前輩之提携得仕爲老處班知縣於是先生乃以老爺自命而奉其母爲老太太惟先生雖非一行老吏其遇聽斷也則老悖而其遇金錢也則又老練邑中三老乃奉以美名曰老饕并擬之紅樓夢中之劉老老云先生有老友前清之大老也老朽不能理世事以得慈禧老佛歡心晋爵爲閣老先生之諂諛此老也無不至見時輙自稱老奴一時鄉老貴老聞之咸戲呼之爲老面皮先生雖不免老羞成怒卒以諸老均顯宦不得不托諸龍鍾老熊如老僧入定之不見不聞也久之老革命家起義武漢莘老逃遁老大帝國一變而爲共和民國老邁如先生爰乞休退老挈其老妻僑居於海上之老拉圾橋中途遇哥老會匪幾傷老命幸餉以老土而免自是先生亦垂垂老矣然猶自傷老大不甘終老滬濱如老驥之伏櫪自署其名曰遣老與人語則老氣横秋津津談黄老之學不少倦且必日詆共和政體爲老生常談故雖老病侵尋而保存豚尾之心則至老不衰曁聞隆裕老死遂大呼老臣而卒妻氏蟹子二蘇老測老女子子二扁老寡老 
　　外史氏曰一姓之興亡足爲我人所憑吊似矣然由君主而爲民主實開四千餘年未有之創局去專制之毒燄亨共和之幸福凡屬福明華胃靡不還我自由固無所用其荆棘銅駝之感故宮禾黍之悲也乃民國成立於今一載世之如老先生者猶不乏其人豈奴隷劣根性之深中而不可拔耶抑亦願受鞭笞而甘爲外人之牛馬耶噫嘻之欲無言（二） 
楞華庵随筆（續）[  劍秋]  
　　且所謂謀反者必占據城池積草屯糧招買軍馬打造盔甲吾曾有一於此乎吾固年荒米貴在山東敎書度日居近通衢密邇京師尙敢有謀反之事乎大人曰現有大嵐山叛賊張某口稱保你何得强辨遂带張賊至時予與先生同在案前問曰你認誰是朱某張熟視之曰都不認的又問曰你前供扶助朱某如何今日又說不認的呢張賊曰原是假他名色以鼓動人委實不認識他又問予曰他在你家敎書知道他朱姓麽予曰只知他姓張連姓王也不曉的又問曰他在你家將近二年你豈有不知情的從實說來予曰他在我家不過是西賓朋友我曾做過朝廷命官先人受過誥封朋友重乎君父重乎我縱不知輕重也知利害我若知情何不藏之深山幽谷而乃令居我家在官道之旁與城市親知飲酒作詩人雖至愚不至於此又問予曰你說飲酒作詩都是甚麽人予曰我尙不知情何况别人論東平汶上凡讀書者求他寫斗方扇頭不止一人大人體皇上好生之心亦不肯波累無辜之士况山東至浙江隔二三千里南方之事何從得知今在大人台下如對天顏不敢一字虚僞遂吩咐臬司曰朱某李某俱不是强盜可將獄神廟收拾潔淨茶飯亦要留心照管委官看守是晚卽宿獄廟（三）（未完） 
自由談話會 
[鳴呼！商店] [  鐸]  
　　咄！咄！我中國之商店何異專製之小帝國誤盡多少青年自由民而爲商界奴我呼怨我呼怨我不得不大聲疾呼爲世界明理者告速圖良策以改革之凡一商店出資本者東家也出力辦事者夥友也東家將本求利夥友出力謀生本屬平等咄咄今日之商店東家猶專制之魔王高居尸位發一言高其聲厲其氣揚其眉怒其目視夥友如牛馬奴隸呼之不可不來揮之不可不去唯唯是是爲夥友之口頭禪如稍拂其意則曰汝違我令不問是非大發雷霆擺出一副魔王福氣爲夥友者祗得忍氣呑聲而已責所非當我呼怨之 
　　商店之學生爲學業而來也奈我國學生入一商店拜先生三年則曰滿師此三年之中所學者何乃拭桌掃地先生吃飯學生站立於側添飯端面湯是爲專責與童僕無異猶洋人用華人爲僕稱之曰抱哀ＢＯＹ可憐ＣＯＯＩＹ其相待蓋等耳苟有學生善於拍馬愽得先生之一笑則以爲榮矣三年之間無所謂學惟養成一種商界之奴隷而已 
或問曰汝旣不甘爲奴何弗引退嗟乎我爲商界奴實屈服於金錢耳故我希望金錢廢止則我可脫離奴籍矣 
　　投稿者拙人黄澤字蜀波年二十五浙江海鹽人日本法學士又高等工業學校畢業生現住蕪湖侯家巷 
劇談[  玄郎]  
　　高福安之巴駱和宿店演起出埸唱（主僕們逃出了天羅地網）一句板音韻悽惻純仿吉瑞唱法一網字頓得穏放得足 
精神飽滿婉轉纒綿倣得尤入　（想俺駱宏勳）一段表白賣力不足神情頗見　懈說至將他剌死末二字之尾聲亦淡淡落出此叚爲劇中緊要關頭不於此處着勁賣力便與戲情不合而精采全失矣巴九娘搜店時福安匿於橱内即以通常將臺所用之帪幔代之風動帪　全身畢露九娘猶佯作不見東窺西望尤屬不合情理第一台用紙糊成一櫉道於檯中自較近理該台後宜倣行之福安與陳永奎徒手對打一埸手法緊湊觔斗勇很非常熱閙頓令人眉飛色舞苗勝春去彩旦駕輕就熟游刃有餘孟鴻羣去鮑士安白口尖而薄毫無老英雄氣息韓春福去胡禮身叚白口尙楚楚可觀 
　　小福安之八大鎚小福安此次之唱工把子較前殊見進步許多以右手從背後壓住雙鎗左手托天鐙向後旋轉其身叚至三次而面不改色右足仍屹然不動足見其工夫眞實而爲伶界中所難能而僅見者也惜與嚴正方大戰時忙吉落去一鎗左鬚上之銅片排鬚又時時脫落因之稍减其色然此皆爲李福祥摘落扎扮者失察所誤非戰之罪也福安覻其側猶時時怒之以目何不諒之甚也 
小說 
政治小說 
[鐵血男兒（八十六）] [  常覺　獨鹤]  
第二十九章 
　　烏突戎馬餘生固未諳温柔風味然其與范黛已如鍼芥如磁鐵思想無不相印證心電無不相感召此際玉人相對情熊纒綿覺其無限心事盡流露於眉梢眼角中知萬丈情絲盤旋縈繞至是將得美滿之結束矣乃歎息謂黛曰綠波碧草南浦魂消此後紅豆思深相逢無日言之令人悵然心有所懹久欲傾吐因恐唐突西子未敢造次今已將别其許僕一訴衷腸乎黛軟語曰爾我水乳交融遇事當無不同意如有所命但請宣示烏曰僕曩者一身萍寄萬念皆空乃自締交姑娘後覺腦海中遂滿注愛水歸國以還常微行民間見吾父老子弟幾無人不有家庭之樂唱随之好益怦怦然動兒女情姑娘須知僕岑　無聊寤寐轉側之思殊不能自已也言次目視黛而笑黛低聲曰有情人自具此境語時紅霞直暈兩頰不勝嬌羞烏亦神經大震卽握黛纖手續言曰僕卽位已爾許時矣朝野上下愛載日深俱願僕早立后妃以慰衆望而符祖制僕亦深爲嘉納屬意何人願敦逑好不日行將宣　矣婚姻自由君民一例僕所愛繤者羣黎當莫不崇奉斷無阻力即有少數議論殊不足慮祇求｀｀｀｀｀｀黛應聲曰祇求若何曰祇求意中人憐而許之則事諧而愿足矣　　黛聞言嫣然一笑烏心花怒放即就吻其額時正柳稍月上天際星明二人良夜證盟歡情無那（此爲烏至尼古拉家之次夜）但聞四壁蟲聲斷續一若代鳴其得意黛悄語曰儂自幼而長中心愉樂無逾斯刻者問郎何如烏微笑曰僕此時意境無何形容覺如飲醒醐如登閬苑極而言之但有樂趣而無悲觀舉疇昔已受　困苦及瞬息將至之禍難皆不足以擾我心矣黛　莊容曰知君情篤當不爲圑扇之捐然西奥可階級之見甚深儂以一商人女　擅椒房之寵頗媿非偶若有持異議者亦有以執其口乎鳥曰僕自有完全自主之權非他人所能干預頃已言之卿勿過慮（二）投稿者小影今已開始刋登海内文家贊成此舉者希速以玉照惠寄爲幸 
 
 
 

Page 11

 
 
   
 
 

Page 12

 
 
虹口百老匯路六十六號譯文生記印字館內有股東甘啓儉堂另圖別業經將譯文生記全盤生意核算清楚頂　譯文合記承受以前甘頌裳卽甘啓儉堂倘有他自已名下與人來往錢銀及貨項揭項　　未清等情請向甘頌掌理楚嗣後與譯文合記無涉特此佈告 
譯文合記謹白 
[太陽館衛生番菜]  
啓者敝店自客歲開張以來荷蒙　貴客光惠賜顧不勝感激之至茲值敝店週年紀念特別大減價半月酬　貴客雅意自本月十六日起至三十日止特選美肴六碟並茶菓等物僅收洋四角其外一切大菜一律照收八折務祈各界貴客光臨是禱 
四馬路丹桂第一臺對面太陽館主人敬啓 
[樓外樓]  
特請姑蘇名家楊月星槎吳西庚朱耀庭笙汪綬卿惟新正五天茶齊每賣售　小洋一角初六日照常取價 
[艾羅補腦汁]  
腦為人身之主稍育損傷則百病叢生思想亦滯此汁專補腦經諸虧服之能使腦力健全精神奮發百病消於烏腎 
總發行上海三馬路中法藥房 
價目每瓶二元　每打二十元　每瓶一元二角半　每打十二元 
[此酒由上海醫學本家所贊助給憑發行華眞神風濕藥酒馳名]  
專治一切風痛濕毒不拘遍體骨節酸麻木痛筋絡牽製諸虛百損五勞七傷等症無不藥到病除不論數十年風癱老病雖諸醫束手無治者立服此酒多則兩瓶包愈萬無一　年邁者血枯精耗氣衰力乏行動不便自由每遇寒時手足冷木夜眠足筋抽吊諸病百出年服此酒全除老形字樣能強胃壯身健力可似青年一式真有回天再造之功少年服之功加十倍到老可保無損失之患大瓶大洋七角外埠函購原班回件分設上海四馬路德順源酒棧又老永和酒棧浙省拱宸橋樊克昌酒棧經售浙紹樊天濟堂榮氏謹啓 
[許壬大律師事務所廣告]  
本事務所許大律師自日本法政大學畢業回國後執浙江官私立各法校教鞭凡七年造就司法人才數千輩光復後兼任浙江第一地方法院長去年六月辭職仍膺各校講座現爲保護人權起見按照律師章程在司法部註冊頜有證書得在全國各級司法衙門出庭辦案凡有以民刑訴訟及訂約公證和解仲裁置產析產並各種法律行爲相委託者請至後開事務所接洽可也　上海文監師路九八七號秦律師公館又城內彩衣街　杭州崔佳巷　南京西華門內三條巷洪公館 
[新舞臺協濟社戒煙丸]  
本社林方加減戒煙丸經同人等督製逐漸遞減煙質參以補品丸分仁義禮智信五種○仁字丸是最初丟槍服藥之第一期純照林方配製專選上等藥品配入真正清陳煙質不敢攙用土渣劣藥以致力薄害人○義字丸為第二期已減去煙質四分之一加入○寗肺安神等藥能使戒者毫無咳嗽等症○禮字為第三期又減去煙質三分之一加入○○扶元健脾等藥能使戒者無四肢痠痛泄瀉疲困之苦○智字丸為第四期又減去煙質二分之一加入○滋陰補腎等藥使戒者體氣漸復無腰痛衰弱等症　信字丸為第五末期煙質已減盡祇除他藥參以培元固本各種補品以善其後洵善治良藥也每癮一錢服丸十料如服仁字丸十料者五天後可每日減去仁字一粒加入義字一粒俟仁字減盡再減義字加入禮字以後如法換服至信字丸並不覺絲毫痛苦而　已斷絕矣自己酉發行以來海內風行脫除黑籍者真不啻恒河沙數價照各項補料成本而定　每元一百七十粒（朔望）九折每大盒一元　每打十元新增　半濟丸價目減半常年敬送本舞　　藥本社濟世為懷非圖漁利服者幸弗輕視焉今為便利起見將總社遷移四馬路石路口分社仍在布告　總發行上海英租界四馬路石路○分社滬南新舞臺 
 
