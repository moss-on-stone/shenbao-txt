# 1895 - 91 - 4907885

 

Page 1

 
 
[新各書籍發售] [  圖書集成局啓]  
　　欽定二十四史全書實洋五十元分欽定四史　　洋四元○隨園三十六種洋五元○刑案匯覽洋七洋○資治新書碼洋一元五角○潘頤福麗豐朝東華錄實洋一元三角○王益吾咸豐朝東奉　錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季稗史碼洋七角○明季南北略　洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　賸義碼洋三角○臨證指南碼洋一元五角○花月疪碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世烟緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[石印繪圖增像筆生花告成] [  三馬路申昌書畫室啓]  
　　筆生花單詞爲淮隂女史所著于描龍刺風之餅成怺絮　鹽之作　詞儷句情文相生久已閏閣名馳洛陽紙貴今特情名手增圖入畫付諸石印字蹟媏妍紙色潔白分訂八本外加錦套釐　碼洋一元六角躉購格外從廉賜顧者請臨三馬路申昌書畫室曁各書坊售報人處均有發售 
[三續中國利弊宜變通治法以爲善後議]  
　　一曰兵制宜變通也用兵之道因乎時勢斷不能拘泥成法緑營之制當時非不盡善無如法久弊生養成疲玩初雖不足禦外侮未始不可以靖内憂繼乃非但不足以靖内憂并不能緝盜賊緑營之兵至此乃眞爲無用矣知爲無用而未關裁汰者成法泥之也髮捻之亂立功者多出募勇羣知勇之有用故一有禍亂則東招西募倉卒成軍平時養無用之兵臨事籌無源之餉軍事未有不敗國用未有不促者也方今中國大勢不在内憂而在外侮禦侮之道以海軍爲先海軍以戰爲守陸軍以守爲戰二者不可偏廢擬設水陸二軍如緑營之額以六成爲陸軍四成爲海軍另行挑選訓練陸軍分駐各省通都要隘之處海軍則歸輪舶務使兵皆足額餉不虚糜將帥不能一日無戰心則平時自勤於操演兵士不使一日有逸志則臨事不至於張皇如是則緑營可以删長江水師亦可以删大抵能靖内憂之兵未必能平外侮能禦外侮之兵未有不可以靖内憂此一定之理也且兵力以合而厚兵權以一而專水陸二軍各設一知兵大員以統領之庶徽　不致掣肘臨敵可以同心餉不多麋而兵皆收效又何難縱横海上與列國爭雄哉一曰鐵路宜廣開也兵法云兵貴纊連各處防禦不能兵力之皆厚徵調援兵在所不免况現在外敵之來多用輪舶所謂出其不意攻其無備一聞響信　調援兵陸則車水則船數千里遄征不能不需時日諺云救兵如救火援兵方至禦兵已潰致援者亦不能得力此道逾迂遠之弊也如各省皆有鐵路可通近者朝發夕至袁者三四日可至俾禦兵亦知援兵之尅期可到軍心不辭竭力抵　自無怯潰之患矣非特便於調兵也而三軍未發轉運爲先倭氛不靖以來海道阻梗在在仰鼻息於他人此亦無鐵路之弊也卽承平之時可以便民可以利國且鐵路與電報相輔而行僅有電報不過得空信而已而於實事斃無裨　雖天津已小試其端頗爲得益而不能推廣開辦者半阻於經費之浩大亦當軸者未嘗統籌太局之故耳擬就最緊要之處先生開辦廣招股分設立公司使羣知鐵路之有益庶漸推漸廣劑百物之平而奪山川之險舍此别無　策矣一曰製造宜精究也欲開鐵路先求製造現在雖設製造各局無不仿照外洋然卽刻意摹倣而各物仍須購自他國故必先求本原之所在利權庶不外假無論軍械一切無不出諸機器能造機器則各物無不可造矣泰西各國講求製造日新月異而歲不同其所棄置而不適於用者始售之中國中國不惜重價以受其欺說者謂泰西本不欲欺人奈中國明眼者少侵蝕者多上下其手自受其欺耳至軍械一種尤爲受害倭人所用之鎗亦購自泰西自北省開釁以來到處潰敗雖由兵將之懦弱亦由機械之未精均謂我之鎗砲不能及倭人所用之遠豈泰西厚於倭而薄於中哉良由倭人能講求製造不受其欺耳嗣後朝廷當飭各國使臣悉心講求何者爲良何者爲窳購樣仿造雖不能駕而上之亦不致受人欺弄若再因循旣不善製又不善購使國家費無數資財而盡置無用之物不亦可惜者哉一曰礦務宜整頓也欲精製造先資煤鐵中國地大物博甲於天下宜延請結實可靠之礦師集資開辦毋使中輟苟得其法則長久之利源也况今開平礦已有成效不難仿而行之若礦務一興則小民得衣食之資家國收倍蓰之利今之仰給於鄰國而尙嫌其不足將來鄰國將仰給於我而反見爲有餘天不愛寶地不愛財在人之能取耳亦何必徒震驚於泰西之富强哉 
[本館接奉電音]  
　　昨日上午京師飛電傳來上諭一道敬謹譯登○三月初八日奉上諭光祿寺少卿田志庸奏請飭各省整頓捕務等語除盜之原全在各州縣認眞緝捕消除未萌若如所奏各州縣怠惰自安捕務廢弛出有盜案並不上緊躧緝盜風日熾甚或占奪衙署拒捕傷人則又規避處分諱盜不報馴至結黨成羣釀成巨案積習相沿殊堪痛恨著各省督撫嚴飭所屬州縣一體整頓捕務凡遇盜案一面禀報一面立卽捕拿倘仍有諱匿不報情事卽著嚴叅懲辦如能剪除巨盜及拿獲隣境盜匪准該督撫從優保奬以儆奸宄而安良善欽此 
[澎湖軍信]  
　　昨日連得本館派赴厦門訪事人於本月初二三日所發手書略謂二月二十七日接澎湖某鎭軍電報云本日十二點鐘時有倭兵船十二艘來犯澎湖經砲臺上轟沈其二擊壞其二餘八艘卽轉輪退出不知所之臺灣巡撫唐中丞接得告捷電音卽傳電賞給守澎各將領洋銀二萬圓○科麽沙輪船本定於二月二十二日開赴淡水忽稱接得臺北電報知倭奴已在基隆滬尾開砲禁船於是搭客卽紛紛登岸迨四點鐘時仍鼓輪而去據云刻下臺北方預備戰事就滬尾基隆兩口安放水雷魚雷前者電音有悞此刻並未有倭船侵犯然厦門各富戸一聞此警已紛紛遷避不遑矣○臺澎淡水各處通至厦門之電綫忽於二月二十九日清晨九點鐘時中斷由澎湖以達臺南者亦不能通電想被倭奴所割截也然非有通倭漢奸指引倭奴亦何能下手○本月初二日有一商船由澎湖抵厦詢知二月二十七日倭船突來侵犯伊船於是日黎明時自媽宫島開出聞砲聲震地知已交兵迨晚始聞有倭船十數艘由澎湖後北灶頭大城北攻擊兩土山内各砲臺發砲以拒將二倭船擊破沈入波心後又到一船亦經砲臺飛彈擊壞船首勢已將沈各船倭奴急放八杉板船來救將倭兵救入杉板受傷船旋沈入海中旣而風浪滔天致杉板所救倭兵一百數十人湧至北灶沙灘華軍正欲往拘而倭兵已登岸逸去是役也圑勇營勇共死二十七人倭兵一百餘人全數受戮并聞另有一倭船受傷甚重及次晨伊船揚帆出口猶聞砲聲隆隆也○初二日又接臺南電報云倭兵船潛由恒春縣南郊登岸是處及鳳山由劉淵亭鎭軍駐守鎭軍早已預爲之備迫倭兵登陸卽出伏兵斷其歸路少焉地雷猝發得將倭 
 
 

Page 2

 
 
兵轟斃千數百名此二月二十九日事也○初三日午後爹利士輪船由臺灣安平回厦門據船主云西歴三月二十五號卽華歴二月二十九日澎湖已被倭人所據并云倭兵船雖有沈壞者然或悞觸水雷或撞於礁石所致非被礮臺上擊中霝何傳聞異詞如此耶 
[營口軍報]  
　　昨日本館接專赴營口偵探軍務之友人二月初九日手牋云蓋州大平山前被倭人占踞刻已安設砲臺扼險以守毅軍統領馬君三元督率新營各勇於二月初一日往攻鏖戰良欠互有損傷初三日倭人子藥將盡有琉球人以二把手小車送子母砲至嶺上陸續多至數排輛惜新勇不諳陣法忽在後隊放鎗以致琉人未被瘡痍反擊傷我軍之在前敵奮勇者使得相持一時許則倭將全軍覆没矣宋宫保詢悉情形勃然大怒欲將馬君斬首經衆將籲求始免責令克復大平山將功贖罪連日馬君攻戰甚力大平山得而復失者四次某日獲一倭諜現尙覊禁道署令其薙髮改裝矣○二月初五日午後遼陽州徐璵齋刺史禀報吳宋兩帥略稱此刻倭氛已至八盤嶺距遼城祗八十里另股倭宼由大坎子山僻小路無人之境直逼遼陽事勢萬分緊急而州軍分守八盤嶺牛二嶺雙塔嶺廟兒嶺各處勢力孤單已電請長依兩帥回援以固根本等語按長依兩將軍　困海城日久倭心已餒此股倭宼蓋由岫巖一路進犯遼陽欲以解海城之困也計亦狡矣哉是日盛京電線中斷營口市中雖照常交易而銀價毎兩貴至八千文柴草毎百斤值錢八千文○初八日探知牛莊失守宼偪遼陽益覺萬分緊急所惜電線中斷不能得其詳細情形也 
[奉省軍情]  
　　本館派赴奉天各邑專訪軍事之友人來信云此間傳言本月初四五等日倭奴將旅居旅順之商民紛紛屠殺不知因何事故也按倭奴之占據旅順者曾准民人在彼設肆貿易以故無知愚民趨之若驚今忽有此舉是不啻駈而納諸罟擭隠阱矣何慘暴乃爾○某日有民船之自營口附近來者言及刻聞宋祝帥已統兵退紥錦州十三站地方張鼎臣軍門所部之兵則調赴關内蓋防禦京畿一帶也 
[烟臺軍務]  
　　本館派赴烟臺專訪册事之友人來信云本月初一日大僕寺少卿岑公春煊由烟臺赴文登榮城一帶巡閱聞由京派來稽查防務也○是日倭人又在登州洋面然砲轟擊砲臺砲臺上守弁以相距賊船較遠未便還砲擊之惟靜鎭以禦耳○王太史懿榮來東帮辦圑練已紀報端按太史係福山人與黄縣王太史守衷及濰縣萊陽陳王二太史共膺辦圑之命不日卽可蒞烟臺矣○倭人退出威海後小民陸續還鄉重整舊業惟劉公島仍被倭人盤踞不准民船出入蓋以防間課也某日有漁船駛入口内被倭人拘留刻尙未經釋去○寍海文榮各州縣汛兵本寥寥無幾兹者倭奴退出大吏爲亡羊補牢之計飭屬招練防勇二三百名或四五百名以資守禦○近有法國兵船在口外操演失去水雷一具爰移文領事官照會地方官傳諭沿海居民漁戸一體留心尋覓如能覓得不吝重酬 
[謡言宜禁]  
　　寗波訪事人云本月初七日忽傳乍浦失守鎭海戒嚴郡城殷寶之家紛紛向錢莊支取現洋銀作避地之計適市上洋銀短缺遂致毎百圓須贴三圑至次晨始探得實有法兵艦在　浦下綻水手上岸採買食物愚民遂互相傳述悞以法艦爲倭船也於是人心始定 
[鴛浦晴波]  
　　禾郡各　聞閩浙總督邊制軍過境遂各出境迎接嘉恊左右兩營弁兵及分駐嘉防撫標小隊親兵並楚湘水師砲船等咸至蘇州塘站隊恭迎惟嘉秀兩縣正值縣試未獲往迎祗派差役前往照料上燈後遥見憲舟蒞止各官飛棹向前投遞手版各營兵燃放排鎗聲如珠貫砲船各升砲數門遠　數里憲舟遂過麗橋河至大西門官碼頭停泊傳見各官於翌晨上駛各官弁皆往杭州塘恭送○嘉秀兩縣考試文童已列前報兹將題目錄下嘉興初覆題以禮十名前其接也句以禮五十名前其餽也句其餘作以禮存心句經題人有　則安詩題以禮爲羅得羅字五言六韻二覆題夫子之設科也五句賦題陳平宰肉賦以使宰天下亦如是肉爲韻詩題瓦屋寒堆春後雪得春字三覆題今日之事看事也詩題春生柳眼中得中字終覆題以一服八句五秉其至爾力也句文公與之處句各作起講詩題共登青雲梯得登字又提覆二十名題得天下英才○秀水初覆題五糓熟而民人育人之有道也飽食煖衣逸居而無教則又近於禽獸經題愼蘭出話敬爾威儀詩題池華暗生春得春字五言六韻二覆題食有酒食句詩題平地丹梯甲乙高得高字三覆題孟子曰有事君人者事是君則爲容悅者也有安社稷臣者以安社稷爲悅者也有天民者達可行于天下而後行之者也有大人者詩題正如奇材遇事見得奇字終覆題子曰管仲然則管仲夫子當路于齊管仲各作起講聞府考已定於初四日取齊初六日開考○嘉興府宗太守奉撫憲札委兼辦嘉防水陸全軍營務處太守回郡後各官咸赴轅禀見太守整頓一切並調集水師各砲船至東門外南湖中閱視水操各砲船奉令之下咸整隊以待及太守鳶至但聞角聲嗚嗚鼔聲鼕鼕太守升座後各官弁請令開操進退往來皆有法度太守顧而樂之奬勵有加○錢業在郡願演戲一臺聞此戲罰自同行因其於門市零兌之錢攙入鉛鐵砂廣等片毎兌一洋約虧折數十文並剔取大錢以供鎔化營私罔利爲同業所共憤故罰演帥戲以儆將來也○北門外太平橋衆鄉民於上月杪弁秉義王等神出巡除旗鑼傘扇銜牌音樂外各扮諸地戲塘匯鎭衆鄉民亦集資迎賽秉烈王神會異常熱閙紅男緑女夾道縱觀擁擠不堪肩販小民無不獲利數倍○宗太守於初三晨乘舟用小火輪船拖帶往烏鎭閱視砲船水操閱畢卽起　回轅時已曜靈匿景矣○東栅口鎭後有楊王廟供奉蠶神凡育蠶之家無不致敬盡禮自初三日始迎神賽會先後三日巡徧各鄉村凡到一村皆設笙簧酒醴以博神歡鄉民拜跪之餘咸深深默禱以卜蠶市之休咎此固於迎貓迎虎之外别隆報饗者也○郡城　錢一業自重整行規後凡有交易一律照碼八折不准再讓分毫不意上月杪陳萬豐與江北客交易多讓三十文經義成店查知卽邀同業理論該店主自知無可推諉遂於郡廟演罰戲一臺 
[松試四志]  
　　松江訪事人云龍大宗師於本月初九日考試金山上海南匯青浦四學生員金山四書文題或曰以德報怨一章上海子曰賢者辟世二章南匯周任有言曰二節青浦子曰古者民有三疾一章通塲經文題工入升歌三終至工告樂備遂出詩題賦得顔閔相與期得期字而是初八日覆試生員經古經學題安國以今文考古文得多十六篇篇目攷叚氏增損說文字訂疑古學題鄧皇后年十二時家人號曰諸生賦以畫修婦業夜誦經典爲韵祀蠶祝文系以迎神送神之曲史論題本紀二字之義說算學題談天四友論贊是日○童生經古案已發出共取十九名○華亭沈惟聰鍾鏡寰奉賢吳振均何六吉婁縣陳文麒金山吳治恭上海唐在復楊振銘陳綱巢吉孫穆湘瑶張祥飛陳思謙洪燦章蘇本銚南匯王曾懋青浦錢學坤莊效奎王鏡清 
[潤州警]  
　　鎭江訪事人云郡城東門外京峴山之南有地名陳家莊者小村落也村中人皆犂雨鋤雲藉力稽以餬其口開　　　　把酒話桑麻世外仙源眞覺紅塵遠隔中有周姓者家道小康緑林客垂涎已久上月二十八日之晚更魚二躍瞰主人因事出外爰糾黨十餘輩以元青布裹其首臉上亂塗硃墨分執刀械火把先令悍賊扼守要路然後拾巨石衝破大門蜂擁而入家中人驚回好夢極口狂呼而賊已大踏步入房拔出明晃晃柳葉刀喝問藏貲何在周妻告以囊之罄矣愧對諸君祗有衣服數箱取携誠甚便也盜遂肆行搜括呼嘯出門連放洋槍數十聲以拒追者鄉人畏其兇暴咸屏息不敢聲張周子見盜甫離莊手執長矛飛步追上盜開槍迎擊周子見勢不妙返身奔回盜自後擊之致被槍彈所傷鮮血淋漓仰仆於地未逾片刻卽一命嗚呼次晨周自外回查檢失贓約值洋二百餘圓之譜急入城赴縣禀報王大令立帶作作兵差亂往勘騐飭捕上緊緝查 
 
 

Page 3

 
 
[潤州火警]  
　　本館於本月初四日接鎭江訪事人來信云初一夜　更五轉郡城迤西鮎魚套太保巷某姓柴堆内忽有匪人種火以致濃烟羃　烈燄飛揚未幾卽延及左隣回祿神意氣自矜恣行跋扈摧枯拉朽將草房一捲而空及各善堂飭人高駕水龍星馳而往吸水噴救火始漸衰是役也計焚燬二十餘家類皆圭竇蓽門貧無聊賴賴者遽遭斯禍露宿風餐女哭男啼慘難入耳次有某富家購得蘆席按戸散給俾得聊蔽風霜各災民拜賜之餘歡聲雷動 
[常德火警]  
　　本館於本月初五日接鄂中訪事人初二日所發手函云二月十七夜湖南常德府東門外沙灣河干曾祥發紙店不戒於火轟轟烈烈紅燄亘天南門上水星樓設有警鐘瞭役一見火災急倩蒲牢狂吼居民聞聲而起促水龍夫舁龍而往戽水狂噴一面拆去店屋數椂以斷火路約歴一點鐘之久祝融氏始捲　而回至黎明查點被焚之家計方德大六合祥劉昆德荒貨店及起火之曾祥發皆已一炬成灰矣 
[襄江桃浪]  
　　皖南各州縣地方所有牙行向例由道憲春秋兩季委員前往查閱一周而各縣驛站是否整齊衙役胥吏有無私設班館嚇詐愚民亦與牙帖於春秋二季各查一次毎届如此無或稍異故名曰例差本届春季例差將届揭曉袁觀察適因督憲電促命駕怱怱未及細評甲乙凡需次佐雜或因勞績或緣勤愼但隷帡幪無不盡賜及第計牙帖委二十三員驛站班館兩項委地十九員於日内次第下札高列前茅者固感憲恩之高厚而較次之山州小縣亦未始不略潤廉囊故近日轅門上下禀謝禀辭之各員脚靴手版幾同花雨繽紛云○鈔關查船房及外口新河關金柱關各稅務委員本月俱届差滿袁觀察秉公遴委詳請以從九房子明少尹縣丞鄭子宣二尹合辦查船巡檢曾次齋少尹接辦新河關巡檢王采芹少尹接辦金柱關均於日前定稿申詳一俟回批齎到卽可分飭履新上裕國課下恤商情不能不於諸君有厚望矣○花朝以後兼旬大雨裏河外江各潮同時繼長增高銀濤滾滾屹立如山豈止平添三板由蕪湖往宣城之内河中間自清水河以達黄池向來沙淤水淺一届秋冬卽膠滯不通近幸滔滔汨汨緑膩鴨頭擊蘭橈而試桂楫者早已中流容與疑乃聲喧誦杜老春水船如天上坐之句非身歴其境者不能道也○前報紀房捐罷論一節謂係得自民間傳說究竟開收與否仍須俟當道接奉大憲明文方能確定云云兹悉此舉當道得有省中消息確已作爲罷論矣 
[漢市新談]  
　　漢友信云牛羊各皮近來西商人採辦出洋銷路甚暢實爲漢上貿易之大宗各處商人紛紛囤買以爲奇貨可居遂致牛羊各皮來漢銷售者頓形寥落各山貨行中堆積存貨不復如昔日之高與檐齊近日行市價批十三兩五六錢販皮至漢者皆獲利無算據個中人云價碼當必有起無跌也○漢鎭錢業開張後卽有茶商採辦現錢爲赴山辦茶之用各典肆亦各紛紛買錢以備收典春衣之用因此錢價日漲驟至七錢零七厘邇來茶莊已買入百餘萬串而典肆中日用出入儘有盈餘各路現錢裝運來漢者不下數十萬串彼擁白鏹而操勝算者又多囤辦以冀日有起色可圖厚利詎料來錢過多竟成江河日下之勢連日跌至六錢九分六七厘尙不能暢銷說者謂此後大帮現錢接踵而至錢價必有跌無起云○英德諸國寓漢各商多有採辦橺油運至外洋以求什一之利者無如路途遥遠輪船在海中爲風浪顚播毎易滲漏所失不貲及運至外洋縱得高價亦受暗虧近日漢口租界某洋行新得一法收買桐子數百擔寄往外洋以機器軋之可免船中洩漏之虞誠良法也此法一行將來收辦桐子者又當爭先恐後矣○鄂省鐵政鎗砲諸局自張香濤制軍開創以來悉心經理無美不臻刻因邊氛日棘槍砲子藥尤關緊要不得不精詳考核以應軍需上月二十日鄂省漢陽槍砲局委候補縣吳寶楠大令前赴南洋機器局考核一切於二十日乘船東下 
[怨婦雉經]  
　　茸城普照寺附近某姓前曾開設南貨店嗣緣家資中落貧不聊生失業而後酷染阿芙蓉癖其婦某氏夙惡藁砧之所爲鬱鬱久居愁懷莫訴去月杪氏臨盆分娩依然賦弄戸之詩姑嫜輩絮語滔滔跡涉譏刺氏聞而大怒愈思愈惱遂不欲生至更闌燈炧時竟以三尺白綾縊於牀頭遽投枉死城中及家人知覺則已氣息不續乏術返魂矣良可浩嘆 
[舟人兎脫]  
　　茸城西郊祭江亭河畔爲文宗憲舟亭泊之所本月初三日下午有鄉人某甲所駕糞船自止游乘流而下偶不經心誤將文宗隨從之船舵碰撞舵工立足不穏險遭跌落折傷腰際衆舟子怒不可遏喝令將船鎖繫詎至夜深人靜甲竟乘某深入黑酣時潛將鐵練鋸斷遽爾兎脫亦狡矣哉 
[軍門謁客]  
　　昨日太湖水師營統領李質廷軍門因事來滬舟泊新閘碼頭午後命駕入城赴各當道處拜會至縣署時適黄大令公出未回由家丁擋駕 
[賽會先聲]  
　　本年三月十一日清明令節好事者例得舁城隍神象及四司象游行初九日假裝發牌點卯黄昏時排齊各執事擡神象至大堂佯作排衙放告查點各犯等事事畢籖掣路由掣得出西門進大東門隨經紅班會中人擬定路由計出廟門朝西過陳市安橋畫錦牌樓三牌樓往南至虹橋朝西杜家灣過穿心河橋往西出城過吊橋朝西到壇壇上起馬朝南往東過沙家石橋朝東往北進佛閣朝東過裏倉橋往東一直鹽公堂朝北花衣街往東出毛家弄朝北由大關至大碼頭往西過吊橋進城朝西彩衣街過魚行橋朝南進東唐家弄往東中大夫牌坊瞿家灣朝南由道轅出談家弄往南朝西過化龍橋往南過陳箍桶橋進西王家弄過薛家橋朝西閘府署進胡家弄過楊家橋由叅府署出北弄過莊家橋朝東過穿心河橋朝北石駁岸往東朝北過廣福寺橋朝東過南香花橋朝東過陳市安橋畫錦牌坊三牌坊縣西縣東老學署出北東街過益慶橋往西海防署往西一直回轅按昨報已紀上海縣黄大令出示曉諭不准繞道游行矣何仍是招摇過市不知大令聞知此事其將重申禁令耶抑付之不見不聞耶○江海關道劉康侯觀察查得本邑毎遇三元令節迎城隍神賽會時毎有等不知羞恥之婦女穠裝艶服入廟燒香甚至扮作女犯人乘無幃小轎遊行街市藉以勾引浪蝶游蜂敗俗傷風莫此爲甚刻又清明賽會特諭令上海縣主簿林珍虞少尹出示嚴禁如敢違抗定拿該婦女及家長夫男解縣懲辦猶憶毎年清節縣署例得示禁會景中隂皂隷燒臂香花十景沿途吹彈之類而禁者自禁犯者自犯會中人恃有神爲護法竟視官法如弁髦此次恐惟循例奉行耳雖欲禁之烏得而禁 
[頒發新照]  
　　本城同仁輔元堂經辦掩埋施棺各善舉例請江蘇臬司給發印照俾得遵循日前由王竹鷗方伯禀請署臬司黄幼農廉訪給換新照廉訪准之卽將新照繕成頒行到縣黄大令飭送交方伯收執 
[幾釀火災]  
　　某氏嫗向藉浣衣度日家於本邑老閘左近前日天將破曉不知如何失愼致將牀畔所懸紙錠延燒烟霧迷漫幾致不可收拾宰卽驚醒急取牀上被褥撲之火始熄滅然已飽受虚驚矣 
[漁船被撞]  
　　浦左洋涇港口係魚船麕集之所毎至曙色籠烟鐘聲破夢各漁船卽紛紛出口鳴榔撒網各奏爾能昨晨四下鐘時有漁船七八艘駛出口外甫至楊樹浦左近正在捕魚突有某輪船自内駛出疾於奔馬漁船急行退避惟賈安全所駕之船避讓不及致爲所撞船身截分爲二輪船略不回顧飛駛而去後經衆漁戸援救得慶更生惟物件盡付東流賈卽登岸訴知十四圖地保曹發茂查知輪船係某洋行所置曹卽奔告行東某西人囑向行内執事華人料理 
[飭查流氓]  
　　上海流氓之多何處蔑有而以虹口爲尤甚若輩毎喜結拜弟兄蓋弟兄旣拜則以爲休戚與共患難相同如遇打架等事一聞號召無不立應遂致若輩得以恃勢欺人横行不法種種罪狀令人髮指近聞若輩約聚一百餘人賃屋於虹口下海廟附近張家灣地方約 
 
 

Page 4

 
 
期於昨日拜盟用全副牲醴預雇清音一班設筵數十席事爲該圖地保陸坤所聞往報圓通寺駐紥之巡防局局員王君壽華命陸保查明爲首者數人據實呈報以憑核辦因張家灣在華洋交界處須咨照捕房派捕恊查云 
[攔輿三志]  
　　寗波人戴張氏前在上海縣署控葉阿福藏匿伊媳翁明府庭訊之下媳母趙金氏供稱女兒被戴張氏凌虐難堪逃回家内小婦人卽送至戴家現在小婦人寄居長女婿葉阿福家女兒迄未來過戴張氏訴稱去年十月某日媳婦逃出十一月初八日小婦人至高昌廟葉阿福家遇見旋卽避匿葉强勒不放故於十三日控陳葉供稱小的係浙江鎭海人在江南製造局當小工家住高昌廟左近岳母趙金氏自去年起常住小的家妻妹並未逃來小的何從藏匿戴張氏指定被葉藏匿明府將葉交差帶出協同尋訪至昨日午後黄大令公出回來戴張氏在大堂攔輿呈遞白禀訴稱葉奉斷訪尋媳婦竟逍遥事外置若罔聞伏求大老爺提案嚴比大令諭候查案批示○葉明彩許錫晉與王金城互控欠疑翁明府提訊之下王供稱山東登州府人向以販運柴草爲業寄寓許所開客棧中由許代銷貨物結欠銀數百兩葉亦代銷結欠銀八十餘兩求爲追繳許供稱王住小的棧中十有餘年結欠房金飯資除將貨銀劃抵外尙虧數十千文明府以兩造情詞各執帳目不符碍難斷結諭令葉先將王許二人之帳算明秉公理處昨日黄大令回署時王在大堂攔輿訴稱翁大老爺諭令葉秉公算帳許仍置之利理監生異鄉作客勢難久候求速提案訊斷大令諭候批示○道轅當差人陳升前因在外滋事經劉觀察發交上海縣究辦黄大令飭收待質所昨日陳母金氏在縣署大堂攔大令之輿禀求開釋大令謂此事須赴道轅禀求 
[仁風翔洽]  
　　本館昨承善昌居助洋二十元又維善居吳助洋三十元皆充紅十字會醫傷經費兩軍相見之下鎗林砲雨幾使山川爲之易位風雲爲之變色卽獲全勝亦不免於受傷大善士立念慈祥解囊慷慨較之尋常施衣散粥功德尤勝十倍又溧陽退思齋主人來函云二月廿八日報有流民載道一條閱之令人心惻勉助振洋一百元聊盡微忱何處振務較急敬祈貴館擇要寄交捧誦之餘仰見主人固能以大願力行大慈悲者旣已掣奉收條復誌數言於報尾以鳴謝悃 
 
 
 

Page 5

 
 
大凡世之痴癲一症多因痰迷心竅驚恐憂鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藏秘製　狂定心至寶丹一方不惜重資配製流傳救濟世人方用土木人參以補心安神又用龍涎香以順氣搜痰又用犀牛黄以淸心解熱又用川麝香以開諸竅佐以定心利氣搜痰淸燥散肝風去痰血等妙品使痰消火降則氣順使竅開心定則病除此丹所妙者無論男婦遠年近日癲狂不堪人事不醒卽將本醫士所製寳丹依法服下數日奇功包可立見㽸疴包可立起眞可謂傳世至寳也每丸雙料價洋一元單料五角不折不扣遠埠托局信資自理 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探杜雲卿禀稱李阿狗張寶金二人串竊張氏家綢衣五件經小的緝獲人贓送請究辦張氏婷婷嬝嬝蓮步欵移輕啓朱唇嬌聲細訴李張同供稱小的等行竊該死尙乞施恩通刺判令發交捕房管押兩禮拜贓給還失主張氏乃深深俠拜携物而歸○包探　瑞福禀稱昨日賭徒方阿明陳金榮因賭口角適經小的所見是以拘送請懲方陳同供稱小的等實因細故忿爭並非爲賭錢起釁通刺判令押候分别遞解回籍○積竊陳阿二屢經懲辦怙惡不悛近又竊取某姓家布衣二件經包探黄四福緝獲人贓送案請究通刺判令各從重笞責一百板三百二十四號華捕解陳阿時至案禀稱陳醉鄉深入東倒西歪見女郎王桂金緩緩而來卽飛步上前恣行調戲迥經小的所見是以　送請懲桂金鶯聲低轉歴訴情由並稱所衣洋布坎肩突被醉人撕破陳渾身黝黑無異鬼薪微帶宿酲模糊供訴能刺判令管押四日桂金細話喃喃頌賢使君功德無量○三百五十五號華捕妥朱林松侯春春至案禀稱伊等因家事將朱父月仙兇毆請爲究辦月仙訴稱林松孫小的之子欲將妹子遣嫁小的知伊心懷不善故不允從不料竟串同侯將小的兇毆幸有巡捕到來得以拘案伊等俱與流氓爲伍經釋出小的必受累不堪務乞大老爺從重懲辦林松供稱小的本欲將妹許字後因父親不允業已作爲罷論斷不敢毆及父親侯供稱月仙是小的表叔實因表妹在小的家以致表叔懷恨小的並未助毆通刺判將林松發交捕房管押兩月侯管押半月○某號巡捕解鄧錦堂至案禀稱昨日鄧持六門手鎗欲擊伊姪阿根小的見之拘送請究阿根訴稱小的在某輪船執役昨日頭目楊阿春代喚三人工作以小的攘奪生意突出手槍擊之幸未受傷尙求明鑒楊訴稱伊等均在小的處爲夥昨日錦堂槍擊阿根時小的確曾目見幸阿根急於躱避否則已受傷矣錦堂供稱陶棖是小的之姪因攘奪小的生意以致口角雖身畔帶有手槍並未開放通刺判令將錦堂發交捕房管押兩禮拜手槍充公○二百八十三號華捕解張有財至案禀稱張竊取朱阿毛家被一條經朱追獲交小的送請究懲朱申訴前情張供認行竊毫不諱飾包探何瑞福禀稱朱在虹口獲張時冐稱小的所雇夥役然小的與伊並不相識朱供稱小的並未冐稱探夥惟與巡捕言可否將張交與何探通刺著一併發交捕房管押五日 
[法界公堂瑣案]  
　　前者林顧氏控王小鶴將養媳成蘭藏匿舟山意圖另字葛同轉提集人証訊供謂林顧氏曰爾子已死爾旣欲撫媳爲義女可倩媒人向女母姜王氏妥商禀覆核奪昨日會同祁繙譯升座林顧氏訴稱兒子雖已物故濺吸姪子可繼擬將養媳改配猶子可乎姜王氏訴稱女兒本許字林顧氏之子今其子已死求恩斷歸小婦人另行擇配同轉商諸祁君然後謂林顧氏曰昨日本分府諭令爾等出外妥商禀覆今姜王氏旣不願將女字爾之姪祇得任其另行擇配本分府固不能勉强也又問成蘭曰爾意如何成蘭供稱願回缭族如大老爺不准則請華善堂林顧氏稱此媳旣被王誘出今之所供諒由王教同轉謂本分府恭查大清律例無斷令未婚媳守節之例且亦不能斷還財禮今姑念爾子已死爾未免人財兩失著將成蘭歸其母擇配後給還爾財禮一半林顧氏呶呶不已同轉怒著將成蘭還押待姜王氏交到財禮洋銀二十九圓呈具領狀始准領回林顧氏則不肯遵斷請送縣辦理同轉不准○信業董事金璠控林蓮溪不入公所私開天成信局同轉勒令閉歇並著前開天成信局之嚴吉人及林各具切結此已紀諸報端昨日嚴林具到切結同轉諭令在結上添注以後不再開設如有朦混影戲等情察　自甘重辦嚴林遵諭而退○殷元聚具詞控王文標索借不遂糾衆行兇王供稱小的與殷同鄉是以倩伊舉薦生意並不滋擾同轉著押候掌頰一百下然後傳其母舅戴洪祺領回○十六鋪禁地陳金持局員祝二尹名片投案禀稱上月二十一日天降大雪有王萬金劉阿三及某甲等人在養和樓茶肆前攫取水烟袋一枝當塲獲甲王劉飛步奔逃竊取某鄉人衣服質錢經小的拘獲兹將當票呈電并查知二人皆係積竊案積如山王劉俯首無詞同轉判令押候各笞責一百板當票存捕房待領○陳阿狗卽朱桂生沿途吵鬧被某號巡街捕拘入捕房同轉研訊之餘供稱小的家住浦東川沙廳城内老城隍廟前父母早亡族人漠不照顧以致在外行乞并以捕蛇爲業同轉問若何捕法供稱小的毎值雷聲震耳伏於長林豐草間悉心搜捕持至肆中求售藉免飢寒同轉笑謂爾眞瘋癲耶遂飭探押送渡浦俾回川沙原籍 
[美捕房紀事]  
　　偷兒曹順本地産也前晚十點鐘溷至北山西路德安里張公舘内意圖行竊經包探竇如海與八號西探巡邏三此突卽拿獲解入捕房押至昨晨捕頭飭竇探將曹帶出稽查竊案禀覆候核○昨晨有寗波婦女十餘人聚集中虹橋弄魯班殿門首互相歐門各逞雌風經某號華捕上前阻喝衆婦置諸不理再接再厲愈戰愈豪華捕遂將某某等三婦拘入捕房捕頭謂租界不應吵閙本當究辦姑念婦女無知從寛辦理覊押一日至晚釋放 
[上海六馬路仁濟善堂籌賑公所施少欽經收山東順直賑捐正月廿八至二月廿九清單]  
　　仰日堂大善士銀五十兩葉隠名洋二百元程紹立八十元慶椿堂六十九元補過居談五十元葛昌摳三十元佑安堂廿五元隠名氏爲嫁女回家病求速愈嘉定朱炳文求病愈張筱庭完愿求順遂蘇州王周氏雙英書屋五戸各洋二十元永安堂吳十六元嶺西方拙人妻病省藥資洋十元又爲子感冐已愈愿五元葉家和資超眞福早登仙界洋十元銅洋一元補過子錢求合家平安錢汝梅完愿求逢凶化吉洪葛氏求　愈金陵景行堂朱桂芳陳得三六戸各洋十元蘇門花女耳聾求痊萊章堂各洋八元廣和糖行交洪泰等三十六各洋六元泰加旺等四十六戸洋二元二角梅涇戴朱氏肝氣求愈　順遂人勝意新張堰高近齋四戸各洋六元錢　氏徐隠名各洋五元錢翠珍求病愈忍菴主人各洋四元毛聖宗陳烏氏各洋三元蛟川張氏完嬰愿隠名氏盛頌元鄭秋水鄭分移賑人五戸各洋二元不書名一元五角李脩本妻丁氏保産平安無名氏爲夫咳嗽求愈鍾小淵嘉郡南方姓醉書屋主人恐懼弭突子思新子七戸各洋一元無名二角蕪　匯康莊銅洋七十九元銅銀二小錠無名氏銅洋十八元周違辛戒災大各銅無十元海門茅楊氏求病愈黄錫和各銅洋四元劉隠名銅洋一元以上共收銀五十兩洋七百三十二九角銅洋一百廿七元銅銀二小錠 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年二月二十九日京報全錄]  
　　宫門抄○諭旨一道錄前○大臣榮等奏疏防竊盜各官請旨懲處摺○粤督李奏開復已故同知處分片○又奏彚案奏請奬勵辦匪員弁摺○又奏叅追知縣欠解銀米片○大臣崇奏報効軍需銀兩摺○粤督李奏甄别教雜各職劾不及數摺○大臣榮等奏員外郎試俸期滿循例題銷摺○大臣王奏報購買馬匹銀兩片○二月二十九日理藩院鑾儀衛光祿寺八旗兩翼值日無引見○麟中堂崑岡各請假十日○召見軍機啓秀漙善○○奴才榮祿等謹奏爲特叅疏防竊盜各案之地面官請旨懲處以駁效尤恭摺仰祈聖鑒事竊查京師地面人烟稠密良莠不齊素稱難治惟有嚴飭地面官等認眞梭巡設法嚴查庶盜賊斂跡地方可期安靜奴才等屢經告誡兩翼各官不啻三令五申乃各該員於竊刦之案竟对呈報遲延且有逾限未獲者實屬緝捕不力未便稍事姑容相應請旨將失查竊刦各案之廂黄旗蒙古副尉雙凌捕盜步軍校慶春步軍校長興四旗協尉鶴春海捕章京林英海查章京常清正黄旗漢軍委恊尉景昌捕盜步軍校續祥委步軍校慶祥四旗協尉興廉海捕章京常保海查章京額勒精額正白旗蒙古恊尉興壽捕盜步軍校倭興額步軍校恩榮四旗協尉清山海捕章京德本海查章京常貴廂紅旗滿洲副尉塔芳阿捕盜步軍校志壽四旂協尉玉通海捕章京全順海查章京文桂廂紅旂滿洲署副尉瑞慶捕盜步軍校斌慶步軍校德林四旂恊尉德慶海捕章京鳳奎海查章京雙安廂藍旗滿洲協尉蘇拉芳阿捕盜捕軍校忠瑞委步軍校明善四旗恊尉劉長安海捕章京瑞興海查章京桂林廂紅旗滿洲署委協尉富祥捕盜步軍校王臻委步軍校松林四旗恊尉德慶海捕章京鳳奎海查章京雙安均請交部議處以示薄懲爲此恭摺具奏請旨○○李瀚章片再已故前署陽江同知嚴家疇欠解雜欵榖價銀一千五百六十餘兩米七十九石零迭催未解經前兼署撫臣張之洞奏請革職勒限追繳欽奉諭旨轉行遵照去後兹據布政使覺羅成允督糧道魁元會同交代總局司道詳稱該故員嚴家疇家屬被叅後於光緒十五年九月二十六十一月十九及光緒二十年二月初六十五六月初六等日先後將銀米榖價完解清楚分别列入季册造報核與原叅欠數均屬相符請將該故員原叅革職之案具奏開復等情前來臣查該故員嚴家疇家屬於被叅後旣將欠解垦米榖價悉數清解相慶請旨將已故前署陽江同知候補知府嚴家疇原叅革職之案准子開復以昭激勸謹附片具陳伏乞聖鑒再兩廣總督係臣本任毋庸會銜合併陳明謹奏奉硃批著照所請該部知道欽此○○太子少保頭品頂戴兩廣總督臣李瀚章跪奏爲廣東歴年查辦匪鄉及剿捕南韶等處匪徒兩案出力人員謹擇尤彚案請奬分繕清單恭摺具陳仰祈聖鑒事竊臣於光緒二十年二月初四日具奏廣東省自光緒十七年正月起十九年年底止查辦匪鄉出力員弁懇照成案擇尤酌係緣由奉硃批准其擇尤酌保母許冐濫欽此又於三月初八日具奏派隊剿捕韶州南雄等處滋事匪徒地方平靜情形奉上諭出力員弁准其擇尤彚案請奬毋許冐濫等因欽此又於八月内因斬擒南韶著匪並獲犯多名奏請將翁源縣知縣劉秉奎等四員與出力營弁一併存記彚奬奉硃批該部知道欽此嗣又續獲南韶要匪多名萑符歛迹商民獲安仍行留隊巡防以善其後現准水師提臣鄭紹忠咨據各營將領並各道府將出力員弁擇尤請奬前來臣查廣東水陸盜匪旣多且悍營縣兵差斷難緝捕惟有責咸防軍激勵圑練通力合作設法兠拿其匪黨衆多者負嵎抗拒槍彈雨集竟與臨敵同其危險卽零星匪徒亦皆洋槍傷人拚死拒捕苟非亡身犯難何能弋獲至提臣鄭紹志所部安勇於光緒十九年冬間剿辦英德縣羅坑蕭金湟股匪尅日蕩平旋卽馳赴南雄韶州各處剿捕土匪查辦匪村一年以來拿獲要犯極多地方甚爲平靜竊以捕務勤惰關繫民生休戚賞罰必信方足以策勵羣材臣旣先將因循貽悞之總兵方友升叅奏其力除伏莽保衛閭閻者自未便没其勤勞統核兩案尤爲出力員弁甚多除上年保過十九員外其始終勤奮應行給奬之員仍復不少蓋因時閱三年奔馳數府州之地獲犯千數百名不得不藉資衆力惟部定章程綦嚴凡咨保升階升銜者未經補缺則從奬案總係虚階續有勞績無可加保若僅請議叙在文職原堪示奬而微末營員不諳條例未免以同功異賞致嘅向隅臣將此等人員分别存記或酌子補署或量加奬賞俾得實際以勵其勤此外尤爲出力員弁謹分案擬保繕具清單恭呈御覽合無仰懇天恩俯准給奬以昭激勸出自逾格鴻慈除飭取各員履歴另行送部並將千總以下各弁咨部覈奬外理合繕摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批該部議奏單二件併發欽此○○李瀚章片再據廣東布政使覺羅成允督糧道魁元會同交代總局司道詳稱查有前代理大埔縣知縣曹乃楣徵存雜欵銀五百三十餘兩米一百九十餘石双前署歸善縣知縣張炳麟徵存正雜欵銀一萬一百餘兩迭經嚴催均未完解詳請叅追前來相應請旨將前代理大埔縣試用通判曹乃楣前署歸善縣另案降補縣丞張炳麟一併革職勒限四個月内將欠解銀米掃數完解倘逾限不完或完不足數再行照例從嚴叅辦所有叅追知縣欠解交代銀米緣由謹附片具陳伏祈聖鑒再兩廣總督係臣本任毋庸會銜合併陳明謹奏奉硃批著照所請該部知道欽此○○奴才崇禮跪奏爲軍需浩繁情殷報効恭摺具陳仰祈聖鑒事竊聞近日海疆吃緊防軍日增餉需孔殷毎閱邸鈔知部臣籌維之苦心朝廷宵旰焦勞凡屬臣子俱當共體時艱分任設法况奴才受恩尤重竟未克効力犬馬稍任鉅艱以紓聖懷於萬一毎念及此彌切憂焚兹奴才已函飭胞姪内務府愼刑司郎中存恒在京竭力設措庫平銀二萬兩呈交部庫藉伸報効之忱此係出於奴才微誠不敢望恩施奬勵所有報効軍餉緣由爲此恭摺具陳伏乞恩准賞收謹奏請旨奉硃批著賞收仍交戸部核給奬叙欽此○○太子少保頭品頂戴兩廣總督兼署廣東巡撫臣李瀚章跪奏爲甄别教雜各官劾不及數恭摺仰祈聖鑒事竊照定例教職雜職年終彚咨甄别不及百之二三令該督撫等專摺具奏等因伏查廣東省教職一百八十二員毎年應劾四員佐雜三百八員毎年應劾六員本年教職並無衰庸戀棧應行劾叅之員叅劾佐雜祗平遠縣壩頭巡檢胡源一員核計未足額數此外現無應　甄别據藩司覺羅成允會同臬司額勒精額詳請具奏前來臣覆查無異除督率司道轉飭該管府州廳再行嚴密查察如有年老庸劣應劾之員隨時據實辦理另行咨部外所有光緒二十年分廣東省甄别教雜各官劾不及數緣由臣謹會同廣東學政臣惲彦彬恭摺具奏伏乞皇上聖鑒再兩廣總督係臣本任毋庸會銜合併陳明謹奏奉硃批吏部知道欽此○○奴才榮頤志元跪奏爲員外郎三年期滿循例題銷試俸恭摺奏聞仰祈聖鑒事竊據慕東陵工部員外郎慶奎呈稱係正黄旂滿洲清海佐領下人同治元年七月考中繙譯生員四年七月補授學習贊禮郎七年閏四月補授實缺贊禮郎光緒五年閏三月因恭辦穆宗毅皇帝孝哲毅皇后梓宫奉安各典禮保奏以主事卽選七年九月因恭逢孝貞顯皇后大事保奏五品銜十二年十一月補授御前典儀官十五年二月因辦理大婚典禮保奏擬請俟陞主事後以員外郎遇缺卽選並賞戴藍翎十六年二二月京察一等十八年三月吏部掣籖以主事選用四月初四日引見補授醇賢親王園寢禮部主事於本月十五日到任九月吏部掣籖擬選坐陞員外郎本月二十三日具題二十五日奉旨依擬坐陞慕東陵工部員外郎是年十月二十七日到任連閏扣至光緒二十一年三月十五日試俸三年期滿等情具呈前來查例載滿洲人員由各項議叙陞用者亦照捐納人員之例試俸三年准其調陞等語今該員三年期滿與調陞之例相符應請題銷試俸歸部銓選理合循例奏聞伏乞皇上聖鑒命下之日奴才等咨行吏部照例辦理再奴才載遷睧在因病請假未經列銜合併聲明謹奏奉硃批著照所請吏部知道欽此○○王文錦等片再臣等招募馬隊四營採買戰馬一千二百匹曾經奏明在案時届嚴冬採馬本非其時馬匹旣少而各營又同時購買故馬價倍昻毎匹牽扯價銀至十七兩五錢有奇僅買到馬一千匹於上年十二月間陸續到齊可以敷衍應用　　二百匹擬俟馬價稍廉再行隨時添購除咨明戸兵二部上謹附片具陳伏乞聖鑒謹奏奉硃批該部知道欽此 
 
