# 1902 - 25 - 4910337

 

Page 1

 
 
[訪求殿板九通啓] [  圖書集成局謹白]  
九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校書始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠士林慨然賜假敬當庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校勸記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海懦雅感頌同聲傳之後世永以爲式豈惟本局實受其賜敬登報布告倚盼來玉請寄申報館代收再股票定期本月二十日截止其售處仍在曩所 
[防火患議]  
滬上之火患多矣其防之亦可謂嚴密矣不特救火會中人購洋龍添皮帶置撓鈎一聞警鐘聲卽電擊雲馳爭先赴救即工部局亦防之於豫訂立章程火油則限以若干箱稻草則不准任情堆積火硝火藥私運入租界則罰之不稍寛遇有曾保火險之家回祿爲災則密派探捕等人悉心偵察有疑似者必拘火頭赴公廨訊鞫罰鍰似此防患未然旣周且備宜若租界中火警可以永遠敉寍矣而回回熊熊依然屢見不一見豈防之之道尙未盡歟抑祝融氏果如許子之不憚煩歟執筆人曰是當另立一新法謹按大清律例縱火者分别治罪而失火無明文故凡房屋之出賃與人者一經失火被焚從無向賃客追賠之事泰西政法亦大略相同賃客知其然於是富有家貲者無一不豫先保險而家無儋石之子即使付之一炬所失亦不值數千文平時漫不經心置屋宇於不顧從未有小心謹愼時時防護維嚴者而火警乃由此作矣鄙意凡各省人民之寄居滬上者其屋皆自房主賃來今當令房主於賃客遷移時給一並未遺火之証據必持有証據始得轉賃他處之房無則房主拒不肯賃若是則苟經失火勢必無証據可執而租界中不得賃屋安身我知火油不必限若干箱稻草不必禁堆積火硝火藥不妨任其携入租界中而居民自防範周詳火患可由此而息矣或曰若是則房主未免太煩瑣曰方寸之紙印之不值數文錢但須責成管房人於賃客退租時塡給有何煩瑣之有哉或又曰若是則苟一失火卽不能寄居租界中恐租界將自此寥落曰此亦不必慮租界中住戶不下數十萬家而失火者歲只數十家多至百家而止於數十萬家中少此數十戶或百戶何患巿面之即衰頽且今歲少此失火之若干家此後逐漸小心則火患目此面稀卽住戶不更復自此而少諺云一路哭何如一家哭竊願建屋出賃者於此留意及之也抑又聞之租界中有保險行可取償銀故住戶漫不肯防維而火患乃層出疉見反不若城廂南巿雖有火患尙不致如租界之多曷若起火之家一律不賠銀或可望防維於未事則應之曰無論保險行以招徠爲計凡屬無心失火者斷不肯不如數償銀卽不償矣而所失者祗一家延及者已數家或數十家其苦將向誰聲訴耶抑僕更有說焉今者捕頭每見鋪戶曾保火險者於被燬後疑其縱火留意緝查而不保者置之不復問殊不知人心狡詐防不勝防或貿易塲中折閱不堪默計貨物生財所值無幾卽並未保險者亦背地付之一炬以遂其賴欠之謀或已保險者無可支持因串令比鄰貧苦人家縱火延燒爲取償地步使保險行未經察出則所得償欵與串合者俵分凡此伎俩之層出不窮刁奸尤甚於鬼蜮所願有管理地方之責者悉心伺察加等嚴懲庶保險行不致受其欺朦而租界中意外之災亦因之消弭乎不禁跂予望之 
[本館接奉電音]  
　　昨日上午京師飛電傳來上諭一道旨一道敬謹譯登○十二月十四日内閣奉　　上諭江南狼山鎮總兵員缺著蔣良春補授欽此同日奉旨山海關副都統員缺著倭恒額調補欽此 
[入覲龍光]  
　　昨日午前京師飛電傳來告諸本館云本月十五日皇上於軍機處召見大臣崇林朱懋政袁世凱垂詢事宜 
[召見臣工]  
　　京師友人函云連日以來皇上召見大小臣工自王大臣七部三院九卿至各部實缺郎中員外止分日進見温諭移時勉慰交至 
[江蘇巡撫聶大中丞奏派學生出洋游學片]  
　　聶緝槼片再臣伏讀光緒二十七年八月初五日上諭造就人才實爲當今急務江南等省選派學生出洋游學用意甚嘉著各督撫一律仿辦其游學經費妥籌發給准其作正開　等因欽此欽遵飭據蘇州布政使陸元鼎署江蘇按察使朱之榛會詳稱蘇省中學堂甫議改爲大學堂尙無畢業生堪以出洋游學惟元和縣舉人陳懋治等願赴日本學堂專習師範陸軍農學等事洵屬有志嚮學應暫以二十人爲定額所需資遣經費歸善後局每年籌銀五六千兩分别支給擇其心術　正學問淵博者由本籍地方官加結詳送考騐給憑出洋學習一面咨明出使大臣隨時照料俟學成領照回華按其所學分門考騐如與憑照相符卽出具考語咨送外務部覆加考騐奏請奬勵將來大學堂畢業有人情願赴各國學習應照額先儘資遣以資䇿勵等情詳請具奏前來臣詢之九月間赴日本閱操回華各員均稱所設各學堂規模整肅功課認眞圖書儀器無乎不備資遣游學實爲要舉現在堂内畢業生無人各屬呈請游學者亦尙不多暫以二十人爲定額遴選聰頴篤實者以足其數此外如有自備資斧出洋游學者自當一體給咨照料如果學成得有優等憑照回華應卽欽遵諭旨奏懇恩賞出身以備任用所有定額籌欵資遣出洋游學緣由謹會同兩江總督臣劉坤一江蘇學政臣李殿林附片由驛陳明伏乞隔鑒訓示謹奏十一月二十九日奉硃批外務部知道欽此 
[出使英義比國隨員名單]  
　　京師友人函云出使英義比國張在初大臣德彝銜命出洋爲英義比三國使臣奏調各員隨往辦事兹將名　開列於後花翎内務府候補郎中衡光花翎四品頂戴戶部候補郎中衡璋五品銜禮部候補主事瑞光刑部筆帖式聯治太常寺筆帖式覺羅耆昌詹事府主簿白堃内務府候補筆帖式繼善四品銜候選主事王芸直隸人浙江試用道周鴻遇安徽人花翎四品銜江蘇候補前先同　余文爚安徽人五品銜候選知縣尹壽齡直隸人五品頂戴江西候補府經歴陳名愼江蘇人候選直州判許沐鑅候補縣丞程用棻江蘇補用知縣王祖仁 
 
 

Page 2

 
 
直人 
[政務通才]  
　　京師友人函云外務部郎員主各缺均於上月十六日經外務部王大臣奏補二十三日奉硃批依議戶部主事雷譜桐補同得掌印吏部主事章甓庵土荃得帮稿戶部員外王丹揆清穆得帮印戶部主事唐蔚芝文治得帮稿四員籍隸江蘇松太二屬　一時明通之彦也 
[粤督邀恩]  
　　廣州訪事人云日前粤督陶制軍以病體不能速愈拜摺懇請開缺回籍調理兹聞已奉上諭著再賞假兩月安心調理毋庸開缺 
[學堂招考]  
　　京師友人函云京師五城學堂業已開設定期招考惟西文教習因經費不足仍延華人聞者皆以爲未臻美備也 
[學堂預誌]  
　　漢口訪事人云漢陽縣馮曉靑大令以武科業已停止奉諭創設武備學堂爰擬擇於演武廳左近籌資建屋禮延教習訓練人材惟開辦章程刻下尙未議定也 
[火車載客]  
　　漢口訪事人云通濟門外鐵路業已造竣火車可以開行兹總辦鄭蘇龕觀察以信陽州軌道尙未告成火車祇能至武勝關而止因此令火車暫停運貨祇載客往來而已 
[擬收船鈔]  
　　廣州訪事人云粤垣設有籌餉局兹局員陳大令詩以省河商船如織擬請仿照長江船鈔成法開辦船捐不難集成鉅欵以濟餉需日前已繕具章程禀呈大憲矣 
[浙辦房捐續述]  
　　杭州訪事人云浙省開辦房捐已列前報兹悉撫憲任大中丞擬仿江蘇章程先由鋪戶捐起民間住屋暫行免捐現已由藩憲札委候補縣汪伯懐大令龍珠陸惕身大令爾昭會同仁錢兩邑尊將各店鋪挨戶清查造册核辦 
[創辦膏捐]  
　　漢口訪事人云江蘇開辦烟膏捐以濟度支所不足而鄂省則未捐及於此兹者督撫二憲以庫欵支絀異常無從羅掘因亦擬捐烟膏委汪大令鈞辦理其事另委朱惠之觀察總其成現方籌議章程大約明春卽須開辦矣 
[小車起捐]  
　　金陵訪事人云金陵自建築馬路以來馬車與東洋車之馳逐馬路中者均已設局收捐惟小車無可稽查且生意無多故商務局未嘗措意於此邇有胡茂才等糾集公司自置小車若干輛出租於人每輛月取租錢一千文具禀督轅請仿上海章程於每輛一千文内提錢二百文捐充商務局修路費並請飭將舊有之各小車一律月捐二百文由該公司編號給與執照每月捐欵卽由該公司代收彚繳領換捐票如未經公司編號給照卽係私車不准在馬路來往業經督憲批飭商務局照准開辦已飭由該公司查造小車清數編號具報並出示曉諭各小車自投公司領照認捐矣 
[梗頑莫化]  
　　安慶訪事人云皖省自新所創於前臬憲趙廉訪凡民間遊蕩子弟准其父兄執送至所學習各藝俟野性旣馴方准具保出外法至善也有朱榮福者前因入於下流經其母汪氏送所收押現因將逾兩載習藝已成日前爲其母具禀保出詎朱一經出外故態復萌其母復具禀送所懇恩收押局員閱詞卽批其後云爾子送所收押兩載之久習業已成爾保釋出外自應約束何得縱其遊蕩據禀復行送所未便出入自由仰卽嚴加約束否則送縣嚴懲 
[倉埠劫案]  
　　漢口訪事人云倉子埠劉義興布號於上月下旬某夕忽有匪徒數十人明火執械破扉擁入將號中所有劫掠一空約值數千金之譜事後禀知縣尊聶福田明府懸賞緝拿未知能弋獲否 
[漢陽决囚]  
　　漢口房事人云彭某湖南人前在漢靖營當勇裁撤後無可依歸偵知漢陽南門内某老媪薄有積蓄因卽拜爲義母後用迷藥將媪殺害事發經縣主馮曉靑明府拿獲禀知上憲擬定斬非詎彭入獄後逞兇鬥狠無所不爲且於上月初三夜失愼之時有乘間越獄情事罪案愈重經上憲飭卽就地正法本月初五日清晨馮明府恭請王命飭捕將彭提出解赴校塲處决 
[宜郡官塲紀事]  
　　宜昌訪事人云此間紳士議將東門外六一書院改設學堂釐訂章程二十四條禀請宜昌府齊太守察核太守謂須俟奉到政務處定章然後舉辦大約須遲至明春矣○天時亢旱火警頻仍地方官民瘼關心諭令各保甲四出鳴鑼俾閭閻皆得豫爲之備○新任宜昌府屬長樂縣覃明府於上月二十一日禀見府尊後渡江赴任 
[皖省官塲紀事]  
　　安慶訪事人云實缺無爲州知州吳剌史因事開缺經藩憲札委卽用縣崔保齡大令前往署理○初六日藩轅懸有牌示云調署阜陽縣蕭大令丁艱遺缺委候補知縣閻恩培大令前往瓜代○准補南陵縣丞紀觀海現奉藩憲飭知著赴新任○安慶城守營吳協戎病故遺缺經兩江總督劉峴莊宮太保札委傅永貴副戎署理副戎奉札後已於初七日卯時接印矣○每屆三年各省均須舉行計典皖省因亦循例舉行本月初四日撫轅發出榜示照錄如左保舉卓異官六員寗國府桂瑛潁州府聯福渦陽縣張樹道來安縣于普源廬州府教授呂貢楨渦陽義門司巡檢宋超不謹官二員五河縣教諭俞崇誡渦陳縣典史孫洪濟年老官一員當塗縣呂耀軫有病官一員無爲州吳雲濤 
[越郡官塲紀事]  
　　紹興訪事友人云紹郡士樂土漿捐自加收三成以來未見起色局員高大令廷瓚計無所施爰於日前馳赴省垣禀請上游另設招徠之法○酒捐督辦趙漁衫太守來紹未久卽奉撫憲任筱沅大中丞委充洋務總局提調兼洋務官學堂及商務局諸差到前辦是差之徐乳羔太守則已飭回台州府本任矣 
[南海採風]  
　　廣州訪事人云普甯縣民婦陳施氏赴臬轅禀稱其夫陳亞升被胞姪家輝挾嫌謀斃懇請申雪臬憲吳廉訪旋卽批示云此案據前縣敖令禀稱陳亞升不知被何人殺斃現詞謂被陳家輝挾嫌主使陳連糾匪陳光頭陳二奀殺害以胞姪仇殺胞叔實屬形同化外查陳家輝性情乖戾先據該縣詳革衣頂現旣獲案仰潮州府速飭普寗縣立提家輝及陳光頭陳二奀并傳同人証嚴審實情究辦案兹倫紀毋再泄延干咎至兇匪田屋旣經封交紳保何以陳乙音陳亞齊輙敢私自撤封佔住搶割田穀控果屬實并卽拘案究追又詞稱工人余娘賜受傷後七日身死該縣何以並不騐報并飭據實禀覆○廣東學政文大宗師於十一月二十九日按臨惠州歲試闔屬十二月初一日考惠州府生童經古初二日考惠州府屬生員初四日考河源和平海豐長寗四縣文童初二日考博羅龍川永安三縣文童初八日考歸善陸豐一縣文童○宏遠公司商紳盧華富遞禀善後局稱英德縣之含洸小闈姓被增生張貴華武生張其勳勒規不遂率衆焚搶請爲查辦局憲批云據禀果否屬實候札飭查明分别辦理○增城白石墟均安典鋪資本甚巨素稱殷實近日各鄉村劫掠頻聞故多將貴重之物付質該典以爲可以無虞矣不意爲匪徒所知於上月二十七晚糾集羽黨百餘人前往搶劫雖經典中人極力抵禦卒被擁入搜括一空事後報知縣主請爲緝捕未識能弋獲否○近日以來匪徒糾衆行劫動輙百數十人是以鄉衆亦莫能禦上月二十九日番禺縣莘村被匪連刼三十餘家又南村鄔姓亦被劫掠鄔姓聚族而居亦不能拒以匪人勢衆也○順德蘇姓素有富名聞其孫被匪擄去勒索銀萬兩蘇姓無可奈何聞已允出矣　近日匪徒每有放火之事惟無當塲捉獲者初二日城西元和新街某姓家突有三人濳蹤入内經人撞見報知街勇捉獲搜其身畔藏有火種爰將三人解西關汛嚴行審辦 
[甌江雪浪]  
　　温州訪事友人云温處道童紹甫觀察每夜出巡異常嚴密上月二十八夜道出西關見某酒館内尙有四人酣飲立命掌 
 
 

Page 3

 
 
頰若干下旣而查見某烟館深夜開燈亦令笞責以是人皆惕然○上月二十七日之夜雙門營房勇丁偶作摴浦之戱適爲中軍黃佐卿游戎所見立將哨兵概行笞責城守營守備施久之守戎聞乞以其擅用小板大不謂然○本月初二日駐防練軍左哨黃弁華之拘獲海盜三人有知其事者謂此輩在烏星背洋面截刦一白底釣船適被山上土民見密邀練軍捕之因得就縛解經地方官訊明想須按律懲辦也 
[金閶雜錄]  
　　蘇州訪事人云安徽某縣人某甲年逾而立向在省城棲流公所司奔走之役近與某士妓姘識本月某日妓冋甲索洋銀十枚甲無以應遂自縊於宮巷口樹上翌晨途人瞥見解而撫之早已體如冰冷矣○某甲年二十餘素患癇症註此症俗謂之猪癲風○上月晦日午後行至閶門外新橋附近忽然病發口流白沬倒臥於地至黃昏人靜時猶未蘇醒地甲撫視見已一息奄奄因以靑蚨一百翼雇司更人某乙舁赴荒郊乙棄諸馬路中携錢而遁適被巡街捕所見拘入捕房不知如何了結也 
[雲間寒雁]  
　　松江訪事人云華亭縣林霨生大令以典史吳少尉禀稱獄中各犯有滋擾事情大令遂提犯到案逐一訊問僉稱並不滋事前因所給飯食爲禁卒侵蝕曾向理論今亦並未提及大令乃飭還獄諄諭禁卒隨時開導勿令滋事○每屆寒冬淮徐一帶難民結件來松向各鄉求食雖經董保給錢終不免有滋擾之事今年難民來郡後經華邑尊林大令派值日差役偕同地保先行驅遣出境故四鄉頗能安靜也○南鄉巨棍胡阿土案如山積經華亭縣林霨生大令捕獲訊實詳請科罪迨解赴府署過堂忽又翻供初九日復經府尊余太守委發審沈聯棣大令提案研訊並飭鞭背千下復跪大鍊該犯一味熬刑堅不承認訊問良久迄未畫供想不免發回再審也○各直省改書院爲學堂早已奉有　諭旨矣近悉府尊已接奉憲札飭將各屬原有之書院一例改作學堂所有書院産業均令詳細查明造册呈報以便酌撥充學堂經費云 
[上海官塲紀事]  
　　浙江候補知縣郝明府毓椿於日前來滬昨日命駕至縣署拜會縣主汪大令晤談良久而别○前任福建臬司升任江寍藩司吳仲懌方伯日前由滬赴蘇謁見撫憲恩中丞兹已事畢於昨日回申上海縣汪大令躬往舟次晉謁聞方伯小作勾留卽須赴寍履新也○前日爲提右營參將廖楚材參戎之哲嗣完姻吉期本埠文武各員均往道賀昨日參戎排導赴各當道謝步至縣署時汪大令飭丁擋駕 
[豸節回申]  
　　日前蘇松大兵備道兼江海關監督袁海觀觀察赴金陵謁見督憲劉宮保昨日道轅接到電音知觀察在寗事畢業已起節回申大約今明兩日可蒞滬江矣 
[裁汰冗兵]  
　　前者提右營叅將廖叅戎奉江南提督李壽亭軍門札飭裁汰冗兵以節餉項前日叅戎將所有陸兵逐加選擇汰其疲弱不堪用者五十名 
[上海格致書院十一月課卷案]  
　　䇿論超等二名盛在慶王遵善各奬洋銀三元特等三名黃斌金烺張國祺名奬洋銀二元壹等三十二名陶慶豐鄧實彭懋淞賈豐臻顧仰基陸文明王季彰林增安周光樾曾琳馬掦鑣徐致澤　周漢章程起鵬武紹文鄭廷琛申彤藻何模曹浩沈煜儒秦汝礪程儆黃世祿林炳文李朝棟殷之盤曹際昌曹杏生曹岳覲高崇厚徐琳一名至四名各奬洋銀一元五名至八名各半元○算學超等一名沈樹本奬洋銀三元特等三名姚標劉瑴儀丁文苞各奬洋銀二元一等三十三名程勳宗森寳陳福頤彭樹滋劉匯清鄒鳳鳴吳震脩許守堯朱世增陶慶豐王文庠傅成芳顧永暹劉潤清朱澄朱湛黃舜壽黃炯壽陳國烜陳振乾許鈺身盛衡 
曾林莊壽愷鳳韶吳鈞江炳奎姜臣顔余德藩高恭安曾杏生徐琳高崇厚一名至四名各奬洋銀一元五名至十四名各半元 
[失火可疑]  
　　前日清晨五點鐘時美租界漢璧禮路仁泰銀樓失火捕頭查得曾保火險銀一千兩因派包探倪順泉往查情形再行核辦旣而倪探查得積薪處均有火油氣因于昨晨將店主費振甫及夥吳裕良傳至公堂請訊瑞記保險行洋人投案聲稱仁泰所保火險分别生財衣服各保銀五百兩兹查其箱内所儲之衣僅值銀百餘兩顯有縱火情弊求究費供此樓雖由小的開設一切皆倩夥友吳裕良經理小的並不留宿店中如何起火情形示悉其細至衣服乃連各夥友一并核計並非僅保小的一人之衣求察吳供是時小的深入睡鄉驀聞比鄰豆腐店主蔡費泉呼救之聲赶卽起身帮同救熄不知火從何來蔡供是時小的方欲工作忽見銀樓上熊熊火燄因卽呼人救援餘事皆非所悉讞員張柄樞司馬商之偉繙譯以倪探所稱縱火雖屬無憑虚實均應澈究姑著將費吳交人保出候會同偉繙譯前往勘明再行核奪 
[罪浮於罰]  
　　有人在本邑法界臨平里租賃房屋私置鉛字機器刷印普育彩票已有日矣月初事爲捕頭訪聞以彩票久干例禁萬不容若輩爲此害人因帶同某包探前往搜出已印成之彩票一箱問以何人所印突有袁榮芳者出而承認爰即拘入捕房至初七日解送公堂讞員杜枝園大令與西員會訊之餘袁供此項彩票在奉天開彩並不售諸租界中叩求赦宥大令商諸西員先罰銀一千兩再行核辦機器鉛字暫連房屋標封或曰此事實係孫姓所爲孫實此中老斵輪手袁田孫雇令出面者或又曰袁　臨平里孫姓之屋暗中刷印藉以牟利騙人總之大令素來執法如山西員亦略不徇情枉法似此瞞天背地恣意爲非必能究出主名嚴行懲治决不僅以罰鍰蔽厥辜也 
[清除匪類]  
　　前日本邑保甲總巡朱森庭明府發出告示飭各鋪地甲粘貼通衢略謂現屆年終宵小易竊發查近來有種竊賊均由空房撬挖而進曾經本總巡查夜密出當塲拿獲懲辦在案惟查城廂内外空房不少各該房主竟有絶不顧管任其空閉最易藏匿匪類偷竊等事實屬防不勝防除諭飭地甲差捕等嚴密查緝外合行出示曉諭爲此示仰諸色人等知悉自示之後爾等如有空房無人居住者速卽自行雇人看守庶宵小無從匿跡本總巡爲清除匪類安衛地方起見切勿視爲具文倘敝抗違一經出有竊案勘出確由空房而進即將該房屋發封房主究罰决不寛貸其各凛遵毋違切切特示 
[修槍肇禍]  
　　前日本邑南巿董家渡天主堂後面吳長泰機嚴作主人吳順生將某甲托修之洋槍一支在爐内烘𤋾不期中間尙藏有槍子火藥砰然一聲　彈飛出適中吳之要害登時痛極踣地經家屬舁至滬北某醫院求爲療治不知能免性命之虞否 
[英美租界公堂瑣案]  
　　長慶輪船工人友生行竊同事徐祥甫銀質對時表一枚及練一條由某包探拘解請究讞員張柄樞司馬商之偉繙譯判責二百板○積賊王阿林行竊嚴竹三家綢被二條由包探劉光震拘解請究司馬判責三百板押捕房半年○老公茂洋人被蔡阿三行竊紗管一包經包探金阿三拘解請究司馬判責二百板枷號十日○老公茂洋人以沈雲生等四鄉人所售棉花有攙水情弊報經包探徐榮珊拘解請究司馬判令四人合罰洋銀十元○成衣匠楊銀福將陸阿火倩製衣料私質洋銀十元報經包探趙銀河拘解請究司馬判賠當本洋銀十七元再責手心一百下 
[南巿捕房紀事]  
　　前晚黃昏時南巿大馬頭益大米行夥戚仁連在滬北收得洋銀二百二十餘元行至太平馬頭附近突有匪人自後追至刃傷手腕强攫洋銀而浼甲追捕不及回告店主卽令投捕房控訴捕頭令十六鋪汛捕嚴行跴緝以便移解馬路工程局禀請訊究○前晚三鼓時恒牛馬頭泳興樹行内傭工某某等三人至萬聚馬頭三泰小烟館内强令開燈值堂人婉言却之某等聞而大怒攘臂而起擊毁各物揚長逕去次日烟館主陳全川投報捕房聲訴一切捕頭令十六鋪地甲拘到甲等解至工程局請訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　馬錦二控陸道生扣付地價等情縣主汪大令准詞提齊中證於前晚升堂研訊馬供本邑人前有宅基地四分三釐八毫及另　二畝先後押於汪餘慶處期滿贖回復抵押於陳順興處旣又抵與　道生兹屇期滿議定價洋五千元作爲棄賣除還陳順興洋銀三千六百元中金洋銀二百元小的提收洋銀二百元又祖母收過五十元餘洋均被扣不付且當時言明可以贖回今被永遠租與洋商求請吊契察核陸道生供馬先將屋基地抵押與汪餘慶計洋銀一千元後又將另地二畝押銀一千五百兩均屇一年期滿故轉押於陳順興得洋銀三千元現亦屆期滿馬央中絶賣與小的議定洋銀四千四百元除還順興三千元利洋六百元中費二百元馬之祖母取去五十元馬自收二百元再有三百五十元扣除别項押欵洋銀均已照算清訖所有方單現在轉换道契求鑒中人王慶章張松濤司供馬售地與陸道生確係絶賣共洋銀四千四百元聞均已劃付清楚錢振江供小的並非原中未知細情邢永順供係值年地保馬錦二先將基地押與汪姓係小的蓋戳後轉押與陸道生復永遠租與洋商小的並不與聞求察大令得供以馬作事乖謬判責一百板著各原中協同差保及原被告向陳順興等算清原押價銀開具清單呈核並著陸道生速將單契呈案再行復訊○前日沈兆愼扭吳福康到縣喊控亦經汪大令提訊沈供江北人寄居四新橋開設餅肆妻某氏於前月某日忽爾逃逸四出尋訪蹤影杳然今始查知爲吳福康之胞弟所誘刻不知藏匿何處爲特將吳福康扭案求究吳供與沈同鄉在滬推小車度日胞弟前曾與沈同居刻已回籍日久小的並不知有此事求鑒大令以沈控誘無憑著自行尋訪吳飭釋 
[英美租界公堂會訊案]  
　　駐滬英軍統帶官某君投本管領事署控本邑十三圖地保沈福祥租地翻悔等情經英領事函致讞員張柄樞司馬飭傳沈保及業主曹志錫到案前日午後司馬會同英副領事偉晉頌君研訊原告未到沈保供稱前者洋商欲租是地蓋設營盤已議定每月租洋十二元不料是地係曹志錫族中公地業主多至數十戶均不願出租求大老爺轉請另擇他處曹供小的係曹姓族長洋人租地之事小的曾向各戶勸過奈伊等皆不允從今皆來案尙求訊核各鄉人男婦老幼同稱不願將地租與洋人司馬商之偉君請轉商某君另行擇地偉君然之○博易律師前控地販林永祥積欠訟費銀二百八十七兩五錢司馬正欲提訊前日博易律師投案聲稱此案已由林浼人調處已有端倪目下請免傳提俟理明後再行禀請銷案司馬允之 
[法租界捕房瑣案]  
　　德昌煤炭號主胡德明前控吳如泰騙去煤若干墩值價洋銀一千二百元讞員杜枝園大令訊供諭令交保理處詎料吳出外後濳行逃避致累保人景仲康被拘覊押央人保出四處找尋閱半年始得將吳交案大令訊問之下吳供有田單一紙及洋銀二百元已交景代爲料理因將景一并管押昨日提案復訊吳供田單一紙已托他人經售專備歸還此欵大令命還押候傳原告復訊核奪○寗波人甘大林控同鄉人傅阿才吞没托帶洋銀三十七元經大令訊供押候嚴比昨日將傅提案喝令重責傅稱小的現願覓保歸還求恩寛免大令飭探帶出覓的實保人赶緊理楚如無人肯保帶回比追○偷兒顧才才王阿六張阿福均經大令訊供押候責懲昨日提案著各責二百板釋出○偷兒蕭甯寳錢阿六張小川均經大令訊供昨日提案著照斷各責二百板一并斥釋 
[美租界捕房紀事]  
　　日前縫工包榮生至天潼路裕豐新衣店内聲稱在英租界大馬路容和飯館爲夥欲買寗綢袍一件言定價值洋銀十四元令遣夥某甲隨往取銀至則包囑甲在外稍待往内取銀甲久待不見包出始知受騙回訴店主據情報之捕房前日由包探劉阿炳將包拘獲送入捕房捕頭令押候解送公堂禀請讞員張柄樞司馬訊究○前日之晚鐵匠戴巧生在　華德路萬丈樓烟館内串同流氓宣慶靈王仁海王連生阿毛等多人向姚阿二借端索詐不遂將姚肆行兇毆姚無奈許以洋銀五元始得釋手事後姚投捕房訴控請究捕頭允之○昨日清晨馬夫某甲在百老匯路駕車不愼致將行人某乙撞倒於地碾傷手骨爲某號華捕所見拘入捕房捕頭察得乙之傷勢尙輕令結養傷費若干釋出 
[金陵官報]  
　　十二月初二日欽賜翰林院檢討劉宗向到江西督銷候補道王灃安徽候補道曾邦柱均到委署安慶營副將傅永貴辭副主李軍隆叩謝委先鋒官知縣張鎔萬叩謝署桃源縣牌示安徽知縣李應珏奉派辦處調正　科掌槁並委催江甯府屬房膏捐典史張景福叩謝奉飭註册差委初三日調署裕溪營叅將胡忠勝直隸州陳龍昌委署桃源縣張鎔萬謝委知縣葉書紳宋康恆均見分統護軍等營徐萬福叩謝准復公費帮帶新兵後營劉國勝叩謝知縣楊國頤由江西來繳咨到省縣丞張學緒禀知過知縣班銷海運差縣丞文煃鄒繼武丁國與江孝渠坦典史王樹功均奉示騐看初四日陸師學堂候補道俞總理甫江營務處候補道陶均傳見試用知府王運嘉禀知到省鹽大使王慶康叩謝奉飭註册差委初五日藩轅牌示揚州中閘查稅委員王元輔期滿所遺差缺查有道庫大使程溎堪以接辦州判厲蓉清縣丞朱喬嶽陳祖詒胥樹勳巡檢鍾鼎勳胡永福均奉示藩憲代見驗年知縣林士菁禀知奉委催山桃鹽淮安大河衛地江　錢糧差試用知縣程開吳禀知繳照到省前河陽府濮文　叩謝奉派敎習中學堂典史於之姚禀知過府經班初六日安徽撫憲聶到會翰林院陳光宇禀謝奉派高等學堂敎習知縣張學绪叩謝奉飭註册差委縣丞鄒鴻勛禀知到省 
初七日藩轅牌示署六合縣知縣張樞保升道員遺缺查有候補同知愃齡堪以署理安徽撫憲聶會辭行知縣禹崧齡叩謝委辦慶餘橋厘捐差試用同知左念慈試用知州徐履泰禀知先行試用知縣何炘施煃禀知到省主簿朱蘭芬禀知到省巡檢潘毓蕃叩謝奉飭註册差委初八日同知愃齡叩謝六合縣牌示副將鄧有元叩謝先鋒官縣丞唐濟盛巡檢陳寳炬均叩謝奉飭註册差委試用知縣高慕德潘瓚縣丞黃俊高慕珩從九王棟均禀知先行到省初九日藩轅牌示興化縣典史員缺前經請以新海防分缺先補用典史范鴻錫咨補業巳奉部復准應卽飭赴新任南洋副律法官候選道羅貞意到由滬來知府楊恩慶禀知過候補道班江寗電報局直隸候補直隸州王繼善禀知下遊查綿初十日知縣呂賢棟禀知奉飭註册遊擊蔣楚南禀謝先鋒官布理間姚煜縣丞彭光湘蕭德騏湯繼斌沈則沆高寳華黃翊清張成倬巡檢呂漸逵鹽知事徐守銘典史李應詔從九王棟熊鈞均由藩憲代騐看府經歴陳蔭祖奉示騐看 
[上海六馬路仁濟善堂開廠施粥經收施粥捐十一月十五至卅日清單]  
　　十六日陳順興號銅洋九十一元○十九日江北糖雜貨衆商洋四十二元○廿日無名氏洋一元○廿二日無名氏洋十元陳桂森存久氏各洋五元○廿三日裕源成號洋卅元存濟堂梅花書屋瑞記紗廠帳房三戶各洋十五元信昌盛長和隆記源大裕茂和愼錩榮裕大怡春同恊和愼號餘記九戶各洋十元廣利生陳務本堂各洋九元恭泰永葆和各洋八元正茂順振和恊泰源三戶各六元東源修養氏隴西蘭記三戶各五元省吾軒升記振大三戶各四元○廿四日新昌號洋五元○廿六日孫保基洋廿元周喬際梓健梓璞洋十元徐程氏爲子彌月湯餅洋八元○廿七日横涇隱名氏横涇隱名氏各洋十元高門龔氏洋六元○廿九日陳隱名洋二元以上收洋三百七十八元銅洋九十一元 
 
 
 

Page 10

 
 
   
 
