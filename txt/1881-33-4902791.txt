# 1881 - 33 - 4902791

 

Page 1

 
 
[中西刑律異同說]  
　　中國風俗與泰西異而情性則亦未始不同第少見多怪則以為事事無相同者此則不足為定論也卽知西人之語言文字服食起居固與中國迥然不同而上下儀文雖稍覺繁簡各殊而禮意卽存乎其間賞善罰惡雖　覺輕重之不同而律意卽寓乎其間然則欲知中西之異同卽刑律一端考之可已中國律例向苦其繁其實泰西刑律近曾詢諸深明西律之人以為其　亦屬不少可知人情萬變律少不足以繩之中外大抵相同也中國之律有死罪三曰凌遲曰斬曰絞凌遲極重斬次之凌又次之然其為死則一有生罪四曰流曰徒曰杖曰笞他如荷絞示懲囹圄入錮皆非死罪綜其大概如是而已其例之所以多者以一事有一事之情形略有叅差卽當移步換影故條例愈多弊端愈甚奸吏猾胥從此得以上下其手此中國刑律之流弊非由於定律者有所憾實由於用律者有所蔽也西人用熟於刑律之狀師反覆辯駁必求折於至當而後已不假手於胥史而無從舞文此法最為妥善然西國狀師亦不能盡出於至公無私但觀西人各案原被兩造皆延一狀師互相辯論原告所延者必偏護原告被告所延者必偏護被告然則訟事之勝負全賴所延狀師之優劣善辨者不難以曲為直以是為非是狀師得以舞弄其間或預為佈置或曲為文飾與中國之胥史何以異乎且西人最重人命凡獲罪者除罪大惡極或有洋槍打斃或行絞死之外皆以禁錮之久暫科其罪之　輕舊西人重利一經禁錮則利無由覔且既經監禁之人卽將來期滿之後亦置諸不齒之列故人亦畏而不敢犯　謂此法頗為近古古時移郊移遂終身不齒亦此意也然又有作苦工之一法罪至監禁　不足以蔽辜罰令操作苦工或鋪地或修城等類此亦與中國徒流之罪相似第中國徒流近來並不認真督過故有錢者得以安享無錢者亦將以求乞為生而絕不有役之作苦者則後人不遵奉律意故也西國此法既足以警懼奸民又足以有裨公事其法極為妥善第行之西國則可行之中國則不可何則華人之為鼠竊狗偷者類多定以管押之罪而被管押者放出之後仍復不能自新蓋華人雖遭管押反得安坐而食故不足以化其頑心卽使罰作苦差尚可忍受此輩本係粗蠻食力之流又豈以作苦為苦而旁觀議論反以為巡捕房之拘　多人羈押多日祗以便其譬指之助並不專為懲奸罰惡起見藉藉之言轉盈於道路竊以為亟宜變通辦理因時制宜勿拘拘於西例也向　謂中國既經通商之後凡中外交涉之處皆當斟酌平中西之例而量為通融但曰治西人用西例治華人用華例猶未歸為盡善盖會審事件華人雖由華官做主如概用中國刑律則西官素未習見未免退有後言西人雖由西官作主而中人未見西例或以為有所袒護莫妙於將西律　成華文俾華官習之得以參合華例而華律則譯成西文俾西員習之得以參用西例如此則中西之律融會貫通而有以斟酌乎盡善權宜乎至中而用以治中西之人不難矣然此說也或恐有所窒碍而難行必由總理總外大員設法奏請辦理庶幾不至貽人以口實而中西刑律以不同同之是亦當今之急務焉爾 
[恭錄] 諭旨　○光緒六年十二月十八日奉　上諭前因京師入冬以來未經得雪迭經殷壇祈禱尚未獲霑雪澤焦盼彌殷允宜仲籲　昊慈再中虔禱着於本月二十二日舉行　三壇祈雪祀典着派禮親王世鐸恭祀天神壇肅親王隆懃恭祀　地祇壇莊親王載勛恭祀　太歲壇所有應行各事宜着各該衙門敬謹預備是日朕親詣　大高殿叩禱仍派惇親王奕誴詣　時應宮恭親王奕訢詣　昭顯廟惠郡王奕詳詣　宣仁廟貝勒載瀅詣凝和廟拈香欽此○十九日奉　旨巡視北城事務着訥隆阿去欽此同日奉　旨着泒奕劻管理善樸營事務欽此同日奉　旨著廣誠慶承松林英俊專司稽察一年旗務欽此○二十日太常寺題正月初一日元旦祭　太廟後殿奉　旨遣晉祺行禮欽此同日又題正月初八日祭　祈穀壇奉　旨遣世鐸恭代欽此同日又題正月初十日孟春時享　太廟奉　旨遣隆　恭代　後殿遣載勛行禮東廡遣載　西廡遣恩慶各分獻欽此同日又題同日祭　太歲壇奉　旨遣奕詳行禮欽此同日又題二月初二日祭先醫廟奉　旨遣祁世長行禮兩　遣周之楨李德立各分獻欽此同日又題二月初三日祭　文昌帝君廟奉　旨遣慶恩行禮　後殿遣徐用儀行禮欽此同日又題二月初五日祭　先師孔子廟奉　旨遣全慶行禮兩　遣翰林官二員各分献　崇聖祠遣景善行禮欽此同日又題二月初六日祭　社稷壇奉　旨遣載敦恭行欽此同日又題二月初九日祭　文昌帝君廟奉　旨遣晉祺行禮後殿遣明桂行禮欽此同日奉　上諭榮毓等奏箱仔銀盤闕短請飭部訊辦並自請議處一摺　孝陵庫有器皿經榮毓等於本年十一月派副領催闊恒帶領抬夫赴庫領取開箱查封內短鍍金銀中盤十六件封條情形亦有不符所失器皿查無下落實屬不成事體副領催闊恒卽趙姓抬夫幼丁普祥海保坐班拜唐阿吉順語順禮部貼寫郭從生打果人馬四順楊八着卽解交刑部嚴行審訊按律懲辦榮毓榮頤景瑞疎於覺察亦難辭咎着交各衙門議處並着內務府將庫存鍍金中盤暫發十六件由榮毓等派員領回備用餘著照所議辦理該部知道欽此同日奉　旨　郡王奕 
 
 

Page 2

 
 
詳之第二子着命名載濟欽此○二十二三日奉　上諭直隸永平府知府員缺着李秉衡補授欽此○二十四五日奉　上諭前因給事中彭世昌奏叅江西安福縣知縣張鵬翥　鄙昏縱各欵及前代理知縣陶　創收陋規等情當經諭令李文敏確切查明具奏茲據奏稱張鵬嘉雖無營私貪婪劣蹟惟所辦事件種種荒謬署安福縣事准補盧陵縣知縣張鵬嘉著卽行革職安福縣縣丞陶　代理縣事于家丁得受陋規漫無覺察亦屬庸懦無能着一併格致餘着照所議辦理該部知道欽此 
[英將近信] ○晉源報言近接公司船傳到英將戈登來信其大畧云因刻下本國有未靖之事不暇計及中國卽今思之大抵中俄總歸和好中國之意亦必不欲與俄相爭惟願中國日報廣行以長識見實有益於國家云云按戈君身歸故國尚不忘中國眷眷於華事若此亦可敬巳 
[瓜代近聞] ○西報言近日得有確信云英國駐紮北京之欽使威公不日卽將返國照資格而論應歸駐紮埃及國之欽使美君名勒忒者代威公之任云然尚未見明文未知其真否也 
[防務未弛] ○西報載甯波來信云中俄刻雖已聞有和好消息然中國之預備戰具者尚屬汲汲刻有若干水雷及軍械等物運入甯城內有數種係由上海用重價購來者而實則多係古式又聞駐甯之稅務司今日時赴鎮海或言因往彼處佈置水雷以防海口殆亦有備無患之意也 
[放被拘] ○香港報載正月初三日巡捕捉獲放爆者計有一百五十餘家均經解往捕房將問其違例之罪然中國新年向行爆竹雖眾人偶違西例尚可原情或當從寬發落也 
[閩督喪偶] ○閩督何制軍之官太太聞於新正初五日申刻仙游制軍生平於伉儷甚篤忽占炊臼未免神傷因卽專人往馬尾邀請黎星使到節署代為照料一切緣制軍與星使誼關桑梓兼為異姓弟兄也又聞去冬何制軍着人送其第五女公子回粵就親坐濟安輪船前往計時僅及一月未諧花燭之歡遽抱萱堂之痛是真憂喜交集之時矣其壻卽現任蘇臬徐星臺廉訪之哲嗣云 
[閩垣天氣] ○福州自去冬以來雨澤稀少鄉間雖罕見失慎而省城則疊有火灾花木蔬果等物亦覺減色臘月二十日趨溫暖旬餘恍似暮春景象新正初三日畧灑微雨稍潤街衢然亦雖資灌溉初六夜始覺濃雲密布寒氣襲人簷溜滴階半夜乃止居人於此方覺精神舒暢也 
[春前瑞雪] ○蘇郡去冬雨雪未暢以致田疇乾坼河道淺淤久盼祥霙甘雨自交新正初二三兩日間雲容　　日色時藏頗有釀雪之意至初四夜果見片片鵝毛因風飄颺少頃則玉龍酣戰如排銀海而來自戍至亥得雪約有三寸蓋先立春一日也由是官吏書祥農民慶澤憑嘉瑞以占年依然六出望中星而測候猶是三冬比初五日春朝則羲馭東昇雲衢彩徹瓊樓玉宇交映生輝快雪喜晴益助承平景象云 
[行竊拘捕] ○月之初六日三鼓時分蘇閶山塘喇叭弄某甲家中有賊懸竿而入已抵庭心忽竹觸簷　槖然有聲甲因聲醒密呼同室某乙相將持械出捕方共拔關則見兩賊露面相向並不逃避幸甲素有拳勇幷賴乙助且呼且鬥賊亦且拒且走奪門而出維時隣舍聞聲彼此協捕一賊飛奔免脫一賊失足顛樸遂被擒獲現聞已交地保送縣究辦矣 
[西人縱火] ○前日下午巡捕捉獲一西人名芭滑爾說者謂係前禮拜一虹口放火之人故當解往該洋人領事官處審訊也又有一瑞典人亦係同黨早經獲住於前日早上在瑞典哪喴副領事署審訊謂捉獲時頗甚秘密故外人不得而知也 
[馬車互撞] ○馬車肇事數見不鮮而新正數日內翩翩裘馬有女同車馳驅於租界者尤夥禮拜日四馬路有兩馬車一來一往其行甚疾突然互撞輪軸各有所損惟人口無傷尚屬幸事駸駸載驟者可不慎哉 
[道憲公旋] ○江海關道劉觀察晉省賀年巳例前報茲悉觀察於前日薄暮時回轅矣 
[通庄倒店案又訊] ○初八日本報列飭交押布一案當奉朱明府諭謂王子全身為股東斷難置身事外趙惠三係元利經手人店東沈介眉逃逸亦難開釋着押候覆訊至擔保莊銀之印安卿既元利有布四十四包抵押與戴元茂布號銀尚未付著印將布繳案昨日捕房復將在押之王趙兩人解訊印安卿及原告德茂錢莊主顧雲仙均投案候質另有滬南布商陳小村葉雨亭徐春木黃佩芳姚如琛王作梅王梅生周澄　等八人聯名具稟稱我等均屬布業歷向沈介眉買貨轉售號家裝運出口陸續共買有七百餘包其二百包已於去歲由沈協裕周裕森兩船裝赴關東但我等經營惟憑牌號並不能逐包察看詎沈介眉竟假造訪帖將低貨打包混冲實為有碍布面其未經出口之布尚可吊騐已出口者設如退回吃虧不小竟有二千兩左右又張寶善堂張鴻逵遣抱黃惠生上稟幷有租據幷真假仿帖印單兩幅呈騐稱沈介眉租鴻達名下元字布牌八扇開設元利布號業今該店倒閉本不與聞但混用假訪帖攙入低布殊有關碍又長源莊夥　稟訴稱前元利付下德茂庄銀票一紙計銀八十八兩向收無着銀票粘呈均求追究又譚瑞豐布號稟請追還元利買布用錢六十千有零周恒順請追用錢七十千有零稱交易到今分文無着等語明府詢印安卿今日能將布繳到否旋有戴元茂布號夥稟稱元利之布四十四包已遵斷運到碼頭候示發上明府著令起到公堂以便開騐戴元茂夥卽將布如數繳到問官謂此事戴元茂並無干涉可卽退去元茂夥又稱連日各號俱到店談事今已將布繳呈倘再有人來如何回覆明府謂倘再有人糾纏准爾控告元茂夥叩謝問官詢王子全趙惠三兩人何得昧良將低貨欺人王子全但稱我在鄉間諸事俱沈介眉經手况元利我無股分今日到堂諸人多不相識趙惠三亦稱是店東所謂實乃不知明府又詢戴元茂夥抵押之布係由何人交到答稱沈介眉先來說定裝到二十一包其二十三包乃趙惠三送來官向趙謂親手交付尚是推諉實為可惡又詢印安 
 
 

Page 3

 
 
卿究竟保銀若干印仍供保四百兩元利往來並未與聞况在一個摺上支銀可憑鑒閱明府謂爾係作夥之人身家亦祇能保四百兩但今該店已倒所保之數當為賠償德茂印安卿聞諭連連叩首稱賠償不起官謂既不能賠何得擔保飭將王子全趙惠三印安卿一倂管押印安卿小村等俱稱謹遵公斷但其布不便交與德茂官謂不過暫時交彼着令具保領去並非就此作抵也沈介眉能否尋到印安卿賠欵如何俟探知再錄 
[虐婢可惡] ○捕稟虹口隆興鐵匠店之婢女關在空屋內不給飯食因之叫喊是以送請察究查此婢脰頸尚有傷痕阿翠供山東人年十一歲實由親人賣作婢女陳太守隨飭將阿翠帶至仁濟醫院請醫生騐明是何傷痕立卽稟覆當暫交官媒留養俟傅其主人到案核辦 
[失銀案移訊] ○去冬江天輪船失銀旋在寍波拿獲向為領港生理之周三和起出原　計少元寶二只本洋三百元等情節經列報茲悉周在鄞縣過堂據供與在船之胡三通同行竊而胡三早收押在英會審公廨是以鄞縣飭差將周移解來滬歸案辦理前日午後經陳太守庭訊周供素為領港生理會同在白壁壳船作水手之顧阿毛搭江天船由寍來滬通同胡三將元寶三十七隻本洋千元捆藏在顧與我之舖盖內清晨七點半鐘時喚杉板船下舖盖搖至大橋　候胡三不到本欲將元寶洋圓送還招商局因杉板船戶不允深恐陷害故給伊洋四十元當與顧搭白壁亮船回寍波云太守問元寶洋圓在內艙封鎖未動門戶未開如何竊取候胡三不到何時上白壁壳船與顧同往寍波顧分贓幾何其人現在何處周稱銀洋均未裝艙放在艙外候胡至七點三刻不到就上白壁壳船顧祇取錢四百文在寍破案顧巳逃避太守又問杉板船上人汝可認識周稱素不相識卽據胡供並未通同行竊今實被誣扳因周連次搭船往返甯滬我甚討厭伊故挾怨妄指太守謂周竊銀如許之多今既破案應卽直供何得妄指他人周則堅執如前太守隨飭將周胡二人管押俟稟道核辦至起出之元寶洋圓早在鄞縣衙門由招商局具領云 
[贓物給領] ○虹口源興押舖主控隣坊失火因之搬移衣物被張阿毛張阿甫乘間攫取報由捕房起獲人臟計尚缺少甚多由陳太守飭捕將二張帶回捕房查明已列前報非由　復將二張解案源興舖主稱共少衣物約值三百餘　現在起到各件尚少二百千光景二張同供所取之物業已盡數起案並無餘臟藏匿陳太守隨判二張各押六個月其身畔搜出之洋八元酌償吊贓之押本贓物交失主領訖 
[戲設燈虎] ○聞本月十二日午後有茜紅　館燈謎設於邑廟豫園新四美軒茶室內想雅人當興復不淺也 
[光緒六年十二月十一日京報全錄]  
　　宮門抄○旨一道錄前○發抄　旨五道○雲督劉等　奏遵章遴補知府摺○又　奏揀補叅遊各缺摺○江撫李　奏甄別知府片○雲督劉　奏提督病痊片○實錄館　奏請獎敘片○十二月十一日工部鴻臚寺八旗兩翼值日無引　見○網貝勒謨公各謝議敘　恩○廣麟 
謝署上駟院卿　恩○嵩溥續假十日○召見軍機○皇上明日卯正二刻至　大高殿拈香○發抄　銘安奏遵調四省馬隊奉　旨着照所欽此○岐元奏奉吉兩省會哨奉　旨知道了欽此○又請派管理移居宗室奉　旨着派恩福協同管理移居宗室事務啓秀協同管理宗室覺羅學事務欽此○周恒祺奏徐福臻補長清令奉　旨吏部議奏欽此○又陳憲署清平令奉　旨吏部議奏欽此○○雲貴總管臣劉長佑雲南巡撫臣杜瑞聯跪　奏為極邊要缺知府遴調乏員遵照變通章程揀員升補恭摺仰祈　聖鑒事竊臣接准軍機大臣字寄光緒六年七月初十日內閣奉　上諭雲南永昌府知府周慶榕着開缺送部引見欽此等因查該府係極邊題調要缺例應在外揀員調補照例以奉　旨後第五日作為部中行文日期減半計算扣至本年九月初十日五十五日限滿應歸於九月底截缺係屬要缺毋庸掣簽伏查永昌府地處極邊界連外域與緬甸接壤管轄沿邊土司地方遼闊漢夷雜處表率拊循在在均必須精明幹練熟悉情形之員以習治理臣等督飭布按二司於應調人員中逐加遴選雖有合例應調人員於此缺人地不甚相宣當此地方甫靖待治孔亟未便稍涉　就查　奏定章程內開嗣後雲貴兩省道府丞倅州縣以及佐雜各員按照應升官階任內有無升案並是否到任實授以及歷俸試俸未經期滿各員擇其人地相宜者准其一律升調等因遵奉在案今永昌府一缺既無堪調之員惟於應升人員內查有開化府　平同知潘英章年四十六歲湖南長沙府湘鄉縣監生廣西捐局報捐布經歷不論雙單月指發廣西試用並免赴部騐看同治二年八月十八日到省委署代理蒼梧蓉縣各印務因剿平各股逆匪出力保奏同治六年五月二十四日奉　上諭着以知州補用並賞戴藍翎欽此聞訃丁母憂服滿起復請咨北上在京銅局補交監生四成寔銀及捐免保舉銀兩同治九年二月十五日經吏部帶領引　見奉　旨着以知州留於廣西補用欽此領照出　京七月十三日到省委署歸順州知州到任准補東蘭州知州尚未赴任是年十二月聞訃丁父憂開缺因援動越南苗匪及各府州縣土匪案內出力保舉以同知直隸州補用十二年十二月二十一日奉　硃批着照所請獎勵該部知道欽此光緒二年服滿起復請咨仍赴原省補用經臣長佑奏調入滇補用是年八月奉　旨著照所請該部知道欽此以光緒二年七月初十日接奉行知之日作為到省日期詳咨在案請補安平同知奉文覆准光緒三年十月到任於克復　越順寍雲州各城案內出力保　奏光緒三年十二月十九日奉　上諭開化府安平同知潘英章着賞換花翎欽 
 
 

Page 4

 
 
此嗣於光緒五年在雲南藩庫四十三卯案內報捐知府升銜又於雲南各屬剿捕蠻夷土教各匪開廣防堵案內出力保奏以知府在任調缺儘先補用光緒六年七月初十日奉　旨着照所請欽此該司等查該員沈毅幹練整飭有為任內並無叅罰案件以之升補永昌府知府洵堪勝任等情會文群請具奏前來臣等查該員居官廉明辦事果毅實為滇省各　中出色之員合無仰懇　天恩府念極邊要缺遴調之員准以安平同知潘英章升補永昌府知府該員係廣西補用知州保准以同知直隸州補用前經奏調來滇補用並准補安平同知尚未赴部引　見與例稍有未符但滇省軍務除靖正在辦理善後合例人員較少該員來滇年入情形較熟人地實任相宜謹照變通章程辦理如蒙　俞允俟奉覆准照例給咨幷案送部引　見恭候　欽定所有極邊要缺知府邊調之員揀員升補緣由謹合詞恭摺具陳伏乞　皇太后　皇上聖鑒 
　　勅部核覆施行再所遣安平同知係極邊要缺俟覆准日扣由原省另行遴員請補又正繕摺間接准吏部咨雲南升調補署差委應以接到此次部文後下月所出之缺一律照平靖各省定例定章辦理等因准此謹查永昌府知府周慶榕於本年七月初十日奉　旨開缺係在太准部咨以前仍應按照變通章程辦理合併陳明謹　奏軍機大臣奉　旨吏部議奏欽此　○○雲貴總督臣劉長佑跪　奏為揀員請補叅將遊擊各員缺以實營伍恭摺仰祈　聖鑒事竊臣接准雲南提督臣胡中和咨提標中軍叅將李得貴於光緒六年九月初十日在任病故調補普洱鎮左營遊擊錢汝逵引　見回滇於光緒六年七月十五日途次湖南沅州府病故先後咨報到臣均請開缺又據調補昭通鎮前營遊擊王正坤稟稱歷年出師軍營染患足疾現在舉發多方調治難望速痊不敢以病驅　棧懇請開缺當經委驗屬實該員年力強健將來病痊向堪錄用取結呈報前來除將該員等病故日期及患病各結另行咨部辦理外所遺提標中軍叅將普洱鎮左營遊擊均係題補之缺例應由外揀員請補臣於通省應升應補入員內逐加遴選查有升用總兵儘先補用副將屈洪泰諳練營伍才技兼優堪以借補雲南提標中軍叅將又查有儘先補用恭將蘇應瑞樸實勤奮訓練有方堪以借補雲南普洱鎮左營遊擊又昭通鎮前營遊擊係題調之缺例應揀員調補臣於通省應調人員內逐加遴選菲現居要缺卽人地不宜實無合例堪調之員查有儘先補用遊擊大理城守營都司劉紹魁年力正強營伍熟習堪以升補雲南昭通鎮前營遊擊該員等久在軍營勞績素著以之請補提標叅將各缺實屬人地相宜核與借補升補章程亦屬相符其所遺大理城守都司員缺係部推之缺滇省現有儘先人員容臣等另揀合例人員請補　將該員等簡明履歷繕具清單恭呈　御覽合無仰懇　天恩俯念邊缺緊要准以升用總兵儘先補用副將屈洪泰借補雲南提標中軍叅將儘先補用叅將蘇應瑞借補雲南普洱鎮左營遊擊儘先補用遊擊大理城守營都司劉紹魁升補雲南昭通鎮前營遊擊如蒙　俞允並懇　飭部頒發札付再行給咨送部引　見以符定制所有揀員　補恭將遊擊各緣由謹會同雲南巡撫臣杜瑞聯雲南提督臣胡中和恭摺具奏伏乞　皇太后　皇上聖鑒訓示謹　奏軍機大臣奉　旨兵部議奏單倂發欽此　○○李文敏片　再准部咨嗣後道府州縣無諭捐納勞績各項人員應於到省一年後察看考核分別補用等因茲查有捐納分發江西試用知府端昶試用知府胡輯瑞試用知府何煥章試用知府李嘉賓試用知府馮芳植均已試看一年期滿據署藩　兩司詳請留省照例補用前來臣查試用知府端昶年健才明胡輯瑞誠樸不浮何煥章才長年壯李嘉賓老成練達馮芳植心細才優相應請　旨留省照例補用謹會同兩江總督臣劉坤一附片具　奏伏乞　聖鑒謹　奏軍機大臣奉　旨吏部知道欽此　○○劉長佑片　再記名提督前任曲尋協副將吳永安於光緒三年引　見回滇飭赴本任因傷疾舉發奏請開缺奉　旨允准在案茲據該員稟稱自卸任後回籍調理未愈旋赴黔省就醫傷疾漸痊於光緒五年十月內蒙貴州巡　臣岑毓英奏明檄令暫行統帶三營練軍留黔尋遣數月以來力疾從事幸巳復原呈請附奏等情前來臣查該員年力尚強勇畧夙著正宜卽使勉圖報效除取具供給咨部辦理外理合附片陳明伏乞　聖鑒謹　奏軍機大臣奉　旨知道了欽此　○○實錄舘片　再臣舘自全書告成後所有留辦各員當差年餘抖晾書籍編輯檔案均屬勤慎無誤伏查上屆成案於封舘時曾經舘臣擇尢保奏奉　旨允准在案茲當館務全完除提調纂修前經仰蒙　優敘不敢再行請獎外惟查協修官常清全興收掌官錫桐校對官誠瑞穆特亨額繙譯官明錄榮奎謄錄官崇蔭貴壽富成額色普興額榮凱供事官徐本立張書紳王文蘭吳寶善在舘始終當勉洵屬異常處理未便沒其微勞臣等公同商酌擬請將恊修官五品銜卽選六部主事常清全興繙譯官五品銜卽選六部主事明錄六品銜翰林院筆帖式卽選六部主事榮奎謄錄官五品銜卽選六部主事色普與額等五員均請仍以主事簽分六部遇缺卽補並均請　賞換四品銜收掌官四品銜工部卽補郎中錫桐校對官四品銜軍機　京刑部郎中穆特亨額二員均請　賞戴花翎校對官四品銜兵部候補員外郎誠瑞請作為本部候補郎中遇缺卽補謄錄官五品銜戶部卽補主事崇蔭請作為本部俟　員外郎遇缺卽補內閣卽補侍讀貴壽請 
　　賞加四品銜並加隨帶三級補缺後簽分六部卽補主學候補筆帖式富成額請俟得缺後免補主事作為候補員外郎簽分六部遇缺卽補五品銜卽選六部主事榮凱請免選本班以六部員外郎遇缺卽選供　官補用直隸州知州同知銜卽選知縣徐本立請俟補直隸州知州後以知府用並加隨帶二級升用直隸州知州同知銜卽選知縣張書紳請俟升補直隸州知州後以知府用並加隨帶三級流品銜補用知縣候選縣丞王文蘭請以縣丞分發省分歸議敘班前補用俟得知縣後換五品銜五品銜在任補用知縣候選鹽大使吳寶善俟補知縣後在任以直隸州知州歸候補班儘先前卽補並加隨帶二級合無仰懇　天恩俯賜給獎出自　逾格鴻慈理合附片奏　　請　旨奉　旨已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
