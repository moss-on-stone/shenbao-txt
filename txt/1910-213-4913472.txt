# 1910 - 213 - 4913472

 

Page 1

 
 
   
 
 

Page 2

 
 
上　諭 
[監國攝政王鈐章　七月初五日内閣奉]  
　　上諭奉天奉天府知府員缺緊要着該督於通省知府内揀員調補所遺員缺着王順存補授欽此　軍機大臣署名奕劻世續鹿傳霖假那桐吳郁生 
交　旨 
[六月二十六日軍機大臣欽奉]  
　　諭旨嗣後進呈講義諸臣輪應進講日期如遇患病均准其具摺請假欽此 
[六月二十七日軍機大臣欽奉]  
　　諭旨總司稽察守衛事宜王大臣阿穆爾靈圭等奏整頓守衛官兵一摺著派載澤壽勳會同阿穆爾靈圭載潤將前鋒護軍曁内務府三旗護軍各營逐一查辦釐定章程奏明請旨辦理欽此　又奉 
　　諭旨總司稽察守衛事宜王大臣阿穆爾靈圭等奏加派稽察章京一片知道了欽此 
[六月二十八日軍機大臣欽奉]  
　　諭旨御史胡思敬奏郵傳部候補丞叅添派過多請旨酌量裁减一摺著郵傳部堂官　量裁撤嗣後務須核實辦理勿涉浮濫欽此　又奉 
　　諭旨陸軍部奏請襲職一摺何桂珍之曾陛何紹先著准其承襲雲騎尉世職欽此 
[六月二十九日軍機大臣欽奉]  
　　諭旨憲政編查館法部會奏議覆内閣侍讀學士延昌奏舉行法官考試請飭改定則一摺著依議欽此 
論　說 
[論閩省鄰土入境事（續）（林萬里稿）]  
　　部電又曰本部對於各省禁烟凡有主張禁種禁吸者無不極力贊成獨於禁運則必待禁吸收效之後始可議及 
　　按禁吸禁種。本部極力贊成。獨於禁運。則必待禁吸收效之後。始可議及。夫所謂禁吸收效之後者。質言之。即烟癮肅淸之謂也。烟癮旣肅淸。地方無一嗜食鴉片之人。而後始議及於禁運。吾今試問度支部。設英國政府。抄襲大部此等之政策。亦云必待中國人嗜烟者已戒絕凈盡後。印土始。行减運。大部將以英政府有害於我烟禁乎。抑有裨於我烟禁乎。若以爲。有害。則大部此等見解。此等政策。卽亦有害也。若以爲有裨。則我政府當。倡議。禁烟時。何必遽與英廷。訂此按年遞减。十年凈絕販運之專約也。推 
 
 
 

Page 3

 
 
度以部之意。不過以爲禁吸禁種。本爲題中應有之文章。而禁運一層。有礙於本部眼前之生意。前電之一則日。完稅之土。再則日完稅土商。蓋已。明示用意之所在矣。夫欲保一部有限之稅釐。而不惜遺全省無窮之烟。害。果其此稅應保。則禁烟之舉。不已太多事乎。千百萬之洋稅。且不惜。而惜此禁種以後區區之土稅。然則此臨去秋波那一轉眞令人不知其是喜是嗔。是怨是怒。度支部亦太莫名其妙矣。此四謬也。 
　　部電又云是以近年陜甘黔豫魯湘等省倡議禁運均經先後分咨議駁令專就禁吸禁種兩端切實辦理 
　　按陜甘黔豫魯湘等省。倡議禁運。此可見禁運係必要之事。故此多數省分。不約而同。不謀而合。咸倡是議也。而度支部若以爲彼多數省分。我且摧遏之。爾一省寗敢異議。且禁運一節旣已議駁。而又令其專就禁吸禁種兩端。切實辦理。各省一面禁吸禁種。而大部一面奬勵土商。販運多數之土。以輸入之。夫大部與各省。非二個國家也。事苟關。於人類幸福。雖他。國家猶宜協力相助。英廷之允減印土。美廷之發起萬國禁烟公會。此皆。力助我國也。而不謂我之度支部。與我之各省。竟有以利害。之不同。不惜。出。此衝突矛盾之。政策有如是者。此五謬也。 
　　部電又云閩省目前禁種旣已淨絕禁吸亦日形起色自應由貴督飭屬推行必收烟害廓淸之效至禁運一層仍希查照本部前次咨電辦理以免紛擾 
　　按閩省禁種。旣已淨絕。禁吸日形起色度支部旣明明承認之矣。然則部。電所。謂禁種凈絕。禁吸起色者。非即部電所謂禁吸收效乎。部云必待禁。吸收效之後。禁運始可議及。然則今其時矣。乃禁吸禁種旣已收效。而尙。不禁運。則是恐其本地種絕。吸者無人。更爲人輸進大宗鄰土。使人民便。於吸食。禁種雖絕。外輸源源而來。則又何苦多此禁種之。事乎。且不使本。地。烟民。吸本。地之。烟而使其出錢購鄰土而吸之。以爲奸商開闢利。源此又何說也。部云由貴督飭屬推行。必收烟害廓淸之效。至禁運一層。仍希查照本部前次咨電辦理。夫烟害廓淸之效倘收。而禁運一層。猶謂其仍希查照本部前次咨電辦理。是度支部之意。惟恐煙害之廓淸。特輸鄰土。以濟之。使其害永永繼。續不絕使全省官紳所疲精。敝神。戮力奔走。僅收。禁吸禁種之成效。而一旦破壞之。部電謂必如是也。以免紛擾。竊謂五洲。萬國政令之。紛擾無有過於是矣。此六謬也。 
專　電 
[電一　　北京]  
　　某樞臣面奏革黨煽惑固不足慮惟意在破壞新政影響頗鉅攝政王諭内外大臣果能竭誠辦事自必無隙可乘 
[電二　　（北京]  
　　度支部澤尙書蒙攝政王召見時奏稱内外各衙門經費支絀臣部籌措爲難應辦新政又不得不責成籌備可否另簡大臣接充王諭時局如此應勉爲其難 
[電三　　（北京）]  
　　粤督袁樹勛於過路環事京師輿論甚不滿意嗣經某大臣於攝政王前極力轉圜王允勿追問惟中葡勘界事仍飭據理力爭 
[電四　　（北京]  
　　御史團昨日决議調查萊陽官紳激變實情奏請嚴懲 
[公電　　（毫州）]  
　　各報館鑒毫當歉後六月念六至初四狂風大雨民房多毁田禾折淹大半災象甚重廣代勸募援救亳州自治全體公叩微 
緊要新聞一 
資政院預備開會片片錄北京 
[監國蒞院禮節]  
　　倫貝子以九月初一日爲本院開院之期監國攝政王已决定代表皇上親臨會塲所有一切蒞會之禮節及本院人員應如何接見之秩序均須詳加核訂聞已交由李柳溪寳瑞臣汪袞甫三人詳愼訂擬其大畧叅照各君主立憲國皇帝親臨議院之禮惟名稱上仍爲監國攝政王云 
[民部預備警衞]  
　　民政部各堂因資政院開院時攝政王恭代皇上蒞院自應預備警衞惟事係初創考查各國警衞形式亦互有不同昨特諭飭部員等調查各國議院御臨警衞及皇族警衞所派警官係何形式以便參酌編訂 
[咨調會塲守衞]  
　　資政院内之守衞係爲維持秩序而設故先於開院以前由資政院咨照民政部調派明白憲政之警官長巡由院差委 
[交議八旗問題]  
　　攝政王日前面諭各樞臣云八旗問題爲憲政成立之最要關鍵亟宜統籌妥善辦法切實施行所有變通旗制及寛籌生計兩事着交資政院歸入議案儘先提議以爲將來實行裁旂之預備 
[添派總裁消息]  
　　孫軍機出缺以來資政院總裁以倫貝子一人辦理 
 
 

Page 4

 
 
並未另派現政府擬將副總裁一缺以富有閱歷之政治家任之聞吳蔚若軍機李柳溪侍郎二人均有可望 
[預備會之組織]  
　　資政院議員組織預備會其宗旨在於討論會議之秩序預備議案之資料會員資格限於資政院議員及資政院開辦公所職員或資政院秘書長由全體會員投票公舉幹事四人爲本會之領袖會員平時宜各就現行制度如法律官制財政外交敎育實業等項分類擔任調查所得報告由本會共同討論每月開會三次會中一切費用由會員各自認捐絕不動用公欵 
[蒙古議員未到]  
　　倫貝子昨向理藩部壽尙書詢聞蒙古王公世爵議員抵京日期壽尙書答稱該世爵議員呈報到部約中秋節前後到京 
[應派委員部分]  
　　資政院開院時應派政府委員之各部係直接行政機關各衙門即叅預政務之吏部外務部民政部度支部陸軍部郵傳部法部農工商部理藩部禮部並海軍處等其他各衙門並不列入 
[度支部之委員]  
　　度支部奏派本部丞堂陳宗嬀傅蘭泰叅議林景賢鹽政處提調晏安瀾丞參上行走吳廷爕大淸銀行監督陳錦濤核捐處總辦奎廉爲資政院委員日昨澤尙書已諭丞參廳將該員等履歷造送資政院以憑註册 
[選派政府委員]  
　　政府應派資政院委員雖經各部院先後派定尙未向資政院正式通告故臨期有無更動改派之員刻尙未悉 
[攝政王注意萊陽亂事北京]  
　　上月二十八日新簡山東登州府知府光裕召見時奉攝政王面諭登州毗連萊陽該處鄕民激變尙未平靖汝到任後當加意安撫並宣布朝廷恩意母任蔓延並令速赴新任遇事禀商各上憲謹愼從公汝初歷外任尤須格外加意母負委任 
[樞府通電各省嚴防革黨北京]  
　　軍機處電致各省督撫略謂近來逆黨勢力愈大布散票據勾結黨羽亟應防範各軍隊中尤應實力搜查現在某省已由軍中搜出革黨票據當經嚴懲他省難保無此等情事應即實力密查以防不測其票據形式長方形紅紙小片中載聯盟會某人年貌籍貫中寫恢復中華創立民國平均地權左寫天運已酉年月日背面分功勳總統以下以武字爲首號次勇字號又次威字號 
[駐藏大臣主張添練藏兵北京]  
　　藏中軍備分紥拉薩札什倫布定日江孜等處共有藏兵三千一百六十二名官兵一千一百四十五名率皆有名無實不足應用自西藏亂事發現政府先後派遣西藏各軍隊稍稱得力聲威爲之一振現藏務日益緊急駐藏辦事大臣又電商陸軍部軍諮處添練藏兵業有成議聞俟此事辦妥後即可改建行省云 
[食俸喇嘛之階級北京]  
　　理藩部前日接到食俸喇嘛預算表計有總目三千零十名該表共分四項（一達喇嘛）此項喇嘛偶呼爲活佛駐劄内外蒙古等處爲黃敎首領如遇出缺係由理藩部揀選堪勝其任之堪布等項喇嘛奏請簡補掌理該寺處敎化徒衆蒙民各事爲僧衆之表率（二副達喇嘛）偶呼爲小活佛分駐蒙地各寺廟輔助達喇嘛掌理黃敎敎化蒙衆兼唪經各事如遇出缺由達喇嘛呈請部中簡補（三格司貴喇嘛）其職司事宜與堪布同係爲達喇嘛辦理寺處産資等事遇有缺出由達喇嘛揀選咨呈部中存案（四格隆班第）其職司與格斯貴同係爲副達喇嘛辦理各事受達喇嘛兼轄遇有缺出由副達喇嘛遴選請由達喇嘛會呈部中備案 
[監獄協會舉定會長北京]  
　　法律學堂全體學生發起組織監獄協會於京師以協助政府改良監獄事宜已於上月二十七日在本堂開第一次成立大會到者人數頗衆舉定沈侍郎家本爲該會正會長擬先行發刋監獄雜誌一種以資研究而供參考其會章（已載前報）從前本規定以法律一部分人員爲會員現議略爲變通凡有志贊助改良監獄者均可爲該會會員 
[平均各部經費之爲難北京]  
　　度支部澤公前爲平均各部經費起見曾於上月二十一日邀請各部尙書核訂辦法當時因各尙書不甚贊成是以並未籌有端緒兹聞澤公對於此事極爲棘手以各部院經費不均則中央行政費不定中央行政費不定將來决算必至無所措手於憲政財政前途諸多窒礙日内擬將此等情形及一切關係奏明請旨由政務處特開會議决定一切 
[軍諮處咨查軍隊駐紥地區北京]  
　　軍諮處以本處有籌畫國防之責所有各項軍隊駐紥地區自應參仿東西各國之制按照國防作戰調動計畫以及衞生上之關係擇要分配以裨國防而捷戎機惟查各省軍隊多半團紥一區其擇要分駐者甚屬寥寥亟應按照以上各項妥籌變通之法以埀永久惟此事於各省情形各有關係本處未便懸揣究應如何分配之處須俟咨請各省查照妥籌繪圖貼說限一月内咨覆到處以憑核定 
[澳門界務近議北京]  
　　澳門界務迭經外務部與葡使磋商聞現已擬定自馬寮頭以至澳門海面一帶由兩國政府委員測量劃定其從前所放地照等俟劃定後立卽收回作廢昨已咨行粤督查照矣 
 
 

Page 5

 
 
[滇督桂撫催築滇桂鐵路北京]  
　　修築滇桂鐵路一事早經滇督桂撫奏定井與度支郵傳二部往復商妥路由部修築經費即由部籌集如必不獲已而借外債不可專借英法兩國更不可以路作抵亦可辦到近日滇督李制軍電商桂撫以此路關係邊防交通若不速自修築恐啓外人窺伺爰會同電催郵部從速履勘路線俾得早日開築至勘路費用則請郵部與滇桂兩省各認其半 
[吏部得賄賣官案近聞北京]  
　　廷林兩大臣前日呈遞封奏稱吏部司員供詞狡展請將吏部員外郎王憲章筆帖式瑞至暫行革職歸案審辦筆帖式隆惠暫行解任備質奉旨依議現法部已行文吏部由吏部堂官委令司長郎中鍾崙押解王憲章等三員交部嚴審矣 
[濤貝勒奏對述聞北京]  
　　考察軍政大臣濤貝勒前日乘京奉專車抵京下車後卽赴長籌宮覲見隆裕皇太后慈聖慰問再四井埀詢此次在各國考察情形貝勒歷述各國軍政之完備及對於吾國之現狀末復陳奏吾國現處境地之危急亟應力圖挽救奏對三小時之久慈聖聞之爲之唏嘘不置　又聞濤貝勒於六月二十九日召見時盛稱駐德蔭使此次擢用陸軍部尙書外人頗爲注意德國尤甚蔭使在德頗受該國歡迎將來回國後於陸軍前途必大有一番振作監國及各樞臣聞之甚爲滿意又稱此次赴各國攷察深得良弼之力以故所到之國備極歡迎如蒙破格擢用必能爲國盡力且可展其所長監國亦頗爲動容 
[海軍大臣先赴美國之原因北京]  
　　考察海軍大臣洵貝勒薩軍門此次續行考察僅赴美日兩國日本政府聞知消息電囑駐京日使請先赴日洵薩兩大臣以今年西歷九月一號（即中歷七月二十八日）美國海軍在波司莫地方舉行觀兵式電請派員參觀故擬先行赴美蒞會順道考察一切回時再赴日本已於日前由外務部通知美日兩國政府並分電駐美日兩使臣查照矣 
[龐撫甘受延誤新政之咎北京]  
　　黔撫龐鴻書具奏略云宣統二年爲試辦預算之期所有宣統三年應備之欵如何籌措如何撙節應於比較表内詳細登載兹據財政局總辦布政使沈瑜慶等繕表詳送前來查出入兩抵不敷甚鉅部電所稱籌措撙節當指有法可籌有欵可節省分而言若貴州則實籌之無可籌節之無可節何也夫欵所由生國出於民民出於地貴州之地瘠矣民貧矣無豐饒之物産可以轉輸而取盈無平衍之田疇可以經營而獲利編戶蕭條朝不謀夕黔中舊有地無三里平家無三兩銀之謠可以覘其狀况向者罌粟未禁此物於山地頗宜故居民趨之若騖而各省之販賣爲業者歲挾臣資來相購取來源之可資灌注者以此兹則禁令森嚴閭閻之毒害從此除而家戶之元氣亦未易復所聞皆愁歎之聲所見皆荒苦之象對此種人民而與言籌欵勸諭固若罔聞操切又將肇亂此籌措之無可定者也往者蹈常襲故一切新政皆未發生但求苗民無蠢動之虞天年有中稔之望閉關而言内治劃地以圖自存藉各省之協助益以本省之收入以此支持猶非餘裕兹則九年之預備已届四年各省之進行不能獨缺一省開學堂辦警察練新軍無一事無責成卽無一事無期限今則司法獨立審判廳又須趕辦矣凡所建設他省或數十萬或數萬見諸奏報者黔省每止十之一或十三四已屬異常省嗇若並此而無之則基礎未立規模不具無論各部之督催急於星火内而士紳之請求外而鄰國之評議皆無所解免而憲政之前途勢將廢擱而無實行之望矣此撙節之無可言者也旣籌節之俱窮誠進退之失據凡諸要政大有不辦不能辦又不能之勢仰屋咨嗟寢食俱廢貴州本省收欵丁糧釐稅統計不及七十萬自土稅停收又少二十七八萬所可得者四十餘萬而止耳此外則仰給四川之協餉查此次預算全册出入兩抵不敷銀一百餘萬不但收支不能適合而且相距懸殊現在財政局司道終日計議思得抵補之法就收入論不外整頓釐金雜稅裁綠營併局所淸查各衙官田搜提餘米變價就支出論各屬津貼年需五萬餘兩擬將平餘定爲規費津貼一項即可存留此數事者無論所得無幾且事機之能否順手辦理之有無他變尙無一定把握要當盡力爲之期能銖積寸累藉資彌補然純從此等處著想而無大宗協濟則朝炊夕斷苟延一年明年事務加多又復如何夫貴州亦非絕無可望之事也若各省之協餉不吝推解四川之鹽務肯予變通酌盈以劑虛集腋而成裘或亦能爲罅漏之補苴支偏疆之危局無如呼籲屢窮於文牘慨允不見夫一人此臣所勞心苦思亟望部臣之實力維持者也若徒聽其自爲而不一援手則新政延誤微臣甘受不職之咎大局亦不免牽掣之憂所關非細我皇上勵精圖治雖在邊遠無不一視同仁處此迫切之時不能不切實陳明仰煩聖慮伏望飭部妥速籌議期有實際黔省幸甚六月二十七日奉硃批度支部議奏 
[浙撫奏報司道分科治事之槪要浙江]  
　　浙撫增中丞奏云臣於上年十一月間遵照光緒三十三年總核官制大臣奏定各省官制實行臣署幕職分科奏明在案半載以來辦理各項要政舊習全除成效頗著所有司道各衙門亦應分科治事以專責成即經通飭分别妥擬詳由會議廳議决施行除提學司巡警道勸業道三處本有部 
 
 

Page 6

 
 
章早經遵辦其布政按察交涉等司糧道杭嘉湖道寗紹台道温處道金衢嚴道均已陸續擬有試辦章程並經决議據該司道等詳請奏咨前來臣覆核各項章程尙臻妥洽藩司爲統一財政機關事較繁重分設六科曰總務曰田賦曰釐稅曰俸餉曰銷算曰主計理難再减原有經歷照磨理問等官應行裁撤各科經費卽取給於向來幕修員薪尙覺有盈無絀臬司則分設總務民刑典獄三科與部頒提法司屬官之制略相符合原有經歷照磨司獄等官亦應分别裁改仍留刑幕一人專辦招解勘轉事宜惟臬署公費無多添置各員己飭另籌撥補交涉司衙門亦設三科分爲通商敎務庶務與舊日洋務局無少差異並飭令極力撙節期合於量入爲出之經至各道分科尤宜删繁就簡糧道祗督漕運不兼他項考成杭寗温三關俱由巡道兼攝故有交涉租課等科金衢嚴道不兼關務分科簡單不必備設浙省庫藏支絀早在聖明洞鑒之中每有興舉輒嗟仰屋此次各司道所擬分科治事章程槪從簡易入手較之從前各署用欵節省頗多於公帑不無裨補臣已批飭先行試辦爲新舊官制過渡之關鍵仍俟本年釐訂直省官制及考試任用章程宣布曁簡放提法使後遵照飭行其裁撤佐貳各員如不合改置科員之選應歸裁缺即用班以相當之職補用並照章切實考驗俾收仕學相成之效至府廳州縣佐治各官應俟議定府廳州縣等公費請旨施行即當遵照直省官制分别裁改總期人無曠職欵不虛糜仰副朝廷綜核名實勤施憲政之至意再鹽運司分科治事章程現已擬定應照章咨請督辦鹽政大臣覆核是以未經列入奉硃批該衙門知道 
[京師近事]  
　　禁衞軍成鎭之後原擬分駐於京師東南西北四郊藉資保衞現在南苑營舍規模宏闊北苑之布置亦頗可觀西苑則修建新式營房於暢春園尤爲壯麗惟東苑至今尙未勘得合官房舍及適用地址刻正在東直門外及朝陽門外距城較近之地物色地基以便修築 
　　湘省京官因自湘變以來水災屢見民亂迭告各界均蒙鉅害現正與該省諮議局電商接濟辦法以保和平而杜亂象 
　　前安徽布政使連甲赴歐洲考查郵電路財等政曾誌前報刻聞方伯昨有函致憲政編查館提調據稱現已行抵美國考查該國財政事畢即行東渡赴日本考查事畢由日搭輪回國期在中秋節前後 
　　理藩部擬派本部司員前往西藏調查礦産並擬由度支部籌撥經費以便開採聞已於初一日在本部開特别會議請度支部郵傳部農工商部人員到部商定辦法 
　　薩克阿拉善王蒙恩特賞三眼花翎查先王曾受先朝特恩頒賞之玄狐端罩各項品特即應遵照國初訓制敬謹繳還該蒙王現擬呈請理藩部代奏即將先朝賞品繳還以符訓制 
　　揀選知縣舉人李繼膺日前在午門前聽候騐放忘帶大結吏部人員藉此故爲挑剔李謂你們平日賄賂公行無弊不作獨與我們無錢的人百般爲難該部司員聞之大爲憤怒竟以李繼膺咆哮禁門上回堂官遂于上月二十九日具摺入奏請將李繼膺即行革職 
時　評 
[其一]  
　　度支部一電。而各省局所。併者併裁者裁。兼差者裁薪。不兼差。者折。俸飲恨茹。泣以支此蕭索艱窘。之局面。哀哉外省。 
　　各省旣裁减用欵矣。旣行消極政策矣。今而後若省向短如干。萬者。已可。劃抵而弗庸撥濟也。若省向能支持。者更可贏餘。而分應抽提也。一轉移間部中旣减幾多之出欵。又得。增幾多之。入欵。十司數局所九百餘員之囊槖吾知纍纍然。又較前爲充。盈矣。快哉部員。 
　　嗚呼。淸理財政之明。效 
[其二]  
　　萊陽參案發布將及月矣。而查辦大臣之專員。尙花天酒地於烟埠。公等言笑燕宴之日。正萊民呼吸存亡之秋。也民隱。縱不。足。恤獨不念深宮之痌癏在抱耶。 
　　夫朝旨所以命直督查辦者無。他爲交文一案尙稱持平耳。且陳與孫。又素有葭莩之關係。然則爲杜絕嫌疑起見。亦應雷厲。風行。以一掃向來查辦之。錮習。而况夫深宮之責望。萊民之待。命。皆唯查辦大臣一人繫之。耶竊謂直督對於袁道。不宜高拱。深埀。而靜聽其查覆也。 
[其三]  
　　庫倫活佛謀以三十萬金去三多也。幾通國皆知矣。記者猶意。京朝達官雖貪。尙未必受人之。賄嗾。竟至。明目。張膽若此。 
　　今三多竟被叅矣。竟被叅而交理藩部查辦矣。吸烟。與否雖未。可知。而即前事以推求。則此中不實不盡之。情僞固灼然而可。瞭也。 
　　嗟乎賄賂公行。官方掃地。國家安得而不敗。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
民政部爲自治經費與各督撫往來電 
[民政部致各督撫電]  
　　所有地方自冶遵照籌備淸單限至宣統六七年各一律成立除成立之處一切自治經費應照府廳州縣自治章程第七十四條至九十三條城鎭鄕自治章程第九十條至一百零一條由各該自治會自籌另案報部外其各省設立之籌辦處研究所及第一次選舉調查費並此後逐漸推廣預計開辦等費共需若干係由何項指撥均須詳列表册俾憑核辦希即迅飭造報並先行電覆民政部東 
[鄂督覆電]  
　　自治籌辦處研究所及第一次選舉調查費並此後逐擬推廣預計開會等費共需若干係由何項指撥已飭自治籌辦處分别飭查詳列表册以憑核咨合先電聞瑞澂叩冬 
[江督覆電]  
　　省地自治籌辦處及各屬所需研究所第一次選舉調查費遵當分飭各將所需經費若干所撥何欵詳列表册彙咨人駿冬 
[皖撫覆電]  
　　皖屬各城議董兩會限本月成立據各屬禀報無不以籌欵爲難前飭籌辦處查照自治章程擬具籌欵方法刋行各屬然民力困苦終屬補苴至省城籌辦處及研究所兩項上年由司庫雜欵項下月撥千金本年裁减經費改爲八百金爲經常臨時特别各費皆不逾此數開辦係承籌辦諮議之成局此後籌辦鎭鄕及府廳州縣自治一仍其舊即飭該處詳造表册以便咨送謹先雷覆寳冬 
[蘇撫覆電]  
　　已飭蘇藩司及自治籌辦處迅速遵查速報詳咨謹先電覆德全冬 
[川督覆電]  
　　川省自治籌辦處經費前經專咨通省及各屬之研究所經費亦於報告表内隨咨各在案容再飭詳列表册連同第一次選舉調查各費一併造報彙齊咨核巽江 
[江撫覆電]  
　　江省欵項支絀籌辦自治名譽職居多即有必需經費之處均係借墊現正飭屬籌措一俟籌定再行詳列表册咨送大部核辦樹模江 
[魯撫覆電]  
　　山東全省州縣籌備城廂自治及設立研究所其經費半由附捐半由特捐亦有未經籌定暫由他項挪用者並均先由公家撥欵補助每一州縣發給一百兩以資倡導其詳細表册業據該處查造齊全交奏派查考憲政黃御史瑞麒帶京以備考核仍飭另造咨呈琦江 
[浙撫覆電]  
　　浙省自治籌辦處及總分研究所各屬事務所經費各項預算及何項指撥均經刋入浙江自治籌辦處文報咨呈鈞部在案至選舉調查城鎭鄕同時舉辦皆由各屬自籌無從預計所需印刷紙張費已列入事務所表内除遵飭造報外餘詳咨增韞支 
[熱河都統覆電]  
　　地方自治現甫萌芽熱河地方前經行令各屬依限籌辦惟土瘠民貧連年災歉未便操之過急現正督飭各屬籌辦設所研究所有一切經費均就地方勉力自籌刻尙未據具報除將所指各節轉行熱河道分飭行查俟有端緒再行塡造表册咨達外合先電覆勳寘 
[陜撫覆電]  
　　部頒各表於五月初七日到陜當即札行自治籌辦處遵辦查陜省城鎭鄕自治區域辦法係由城而鎭而鄕所有城之區域業已劃定人口及選民亦已查淸現飭遵照表式分别塡註先行賫呈其鎭鄕各區域刻已次第畫齊俟將人口調查完竣卽行造送其餘議事董事等各項表册亦飭分别塡造此覆壽歌 
[東督覆電]  
　　奉省省城研究所係前諮議局籌辦處於光緒三十四年夏間遵照大部咨催設立該所經費由各屬地方官按照所送學員名額呈解上年九月得畢業學員百七十三名隨即派往各屬開辦研究所並飭各地方官就地籌欵現各屬研究所均已成立學額欵目業詳副送籌辦方法書第三類表中至第一次選舉調查各屬多以研究所學員乘年假之暇充當調查員不支薪水用欵有限均由地方官籌撥籌辦處經費業經奏明有案每年一萬七千餘兩擬暫由稅捐項下動支日後設法撥還緣省城及各屬研究所與選舉費均由地方籌備此項籌辦處經費　地方亦有驟難兼任之勢除定章所載各條飭令遵辦及上列各欵另表咨送外謹此電覆良微 
[閩督覆電]  
　　閩自治籌辦處常費前由財政局稅課項下月撥五百二十兩核從六月起暫增八十兩預算明年推廣每日常費七百二十七兩各屬自治公所研究所及選舉調資各費每局全年限千兩由雜捐項下撥給至自治會成立爲止除飭處另造表册咨報外先此電覆壽靑 
[豫撫覆電]  
　　奉東電即飭自治籌辦處詳細查報據稱外廳州縣自治籌辦事務所及第一次選舉調查等費均由各屬自行零星湊集未據報案惟省城籌辦處常年費前經詳定計一萬三千八百四十兩在藩庫耗羨項下按月動支除將電文通飭各屬限期逐項造報列表咨請查照外先此電達棻眞 
[湘路公司呈請取消借欵草約長沙]  
　　湘省鐵路總公司近據遠近緘電交馳以四國代表來京協催借約事迫請公司電部維持昨由公司電呈郵傳部云北京郵傳部鈞鑒洙昭長昭兩路均垂成次第鋪軌橋工石工均在併日兼營怡和承造之鋼底平車箱車二十輛經駐英李大臣派騐緘復現據報已抵漢口二十間必到瑞記所造之火車頭四輛客車十三輛亦經駐美張大臣駐德蔭大臣來電早已造成起運來華到湘在即一俟達埠赶緊裝配八月内即可開車一面次第前進以達長沙租股去年下忙將近解齊今年上忙亦解到多處鹽股甚旺商股無日無交益　踴躍公司旣早成立開車即在目前差副鈞注惟月來報紙喧傳四國代表來京協催借約雖未足信而遠近函電又復交馳至爲惶惑迫請公司堅求鈞部維持伏查公司三月間以湘路實能自辦母庸借欵呈奉鈞批奬勵有加並轉咨外務部度支部核辦在案惟有仍乞上顧主權下採輿論據情公布早日取消草約公司自當遵照前批奮迅圖功限年成造以期仰稱鈞部關懷大局委曲成全之至意不勝迫切待命之至敬俟電諭湘路公司同叩漾印 
[大冶會匪柯玉山審訊近狀武昌]  
　　大冶著名會匪首領柯玉山獲案後發府審訊情形已紀前報兹聞連日張提台亦親到府署會訊該匪已將眞實黨羽姓名供出據聞有頭目一十四人爲首 
 
 

Page 11

 
 
係方漢臣黨人稱之曰大元帥柯在會中排行老二人以二元帥或九千歲呼之大冶地方盧家村上小飯館主人盧春和爲會中老三其飯館如歇有挾資財旅客彼輩即設計謀害奪其財帛故遠近中人咸以盧家黑店名之凡老於行旅者悉不敢投宿前經官軍拿獲之盧某即盧春和之弟此次主張抗官拒捕皆其規畫所有會内之人可分爲三派一流落江湖失業之人一新舊營伍被革之兵一近年被災乏食之飢民每遇有事以飢民爲前鋒革兵繼其後所以屢犯搶刧重案地方官皆謂係飢民滋事無人能識係彼黨所爲者聞趙太守刻已將續訊口供錄禀詳院請示瑞制軍以該匪等結會聯盟抗官拒捕實屬形同化外本應卽飭正法以昭炯戒惟其同會之要犯方漢臣等二十三名尙未拿獲應俟獲案審明一併取决以寒匪膽而快人心至前獲柯匪並與匪接仗之陸軍三十標第三營管帶蕭國斌前隊隊官安永年輜重營督隊官安祿華於此役不無微營足錄昨瑞制軍已將該管帶等各記大功二次交兵備處存記遇有應升之官缺騰出即行升用其臨陣之目兵每名各賞制錢一千文肉半斤酒四兩以示鼓勵又聞制軍訪悉咸寗縣捕役熊大順係柯玉山等二十四頭目之一爰密飭咸寗縣錢荃不動聲色將熊傳入内署僞言辦案熊立遵召入署比即綑縳用小輪押解來省收禁模範監内候審說者謂熊之頭顱恐亦無保全之望矣 
分類新聞 
政　界 
[警道分科辦事之規畫武昌]  
　　警道全玉如觀察昨手諭公所各科人員略云警察行政爲憲政之基礎實民政之大端條緒紛繁措施匪易欲求推行盡利之方不外分科辦事之法分科辦事者所以明權限而專責成非所以劃疆界而别涇渭本道遵照奏定章程折衷現在情形特派調鄂警員釐定分科辦事各項章程各治其事各勤迺職分職愈繁任事愈簡權限愈淸責任愈重凡各人分内應盡之義務固屬責無旁貸其緊急機要事件亦不宜畛域橫分事已籌定期在必行着於七月初一日起一律照辦各科科長科員當查照定章和衷共濟以期警政風行無負改良求治之深意 
[贛撫保送審判廳長確聞江西]  
　　贛省高等審判廳及地方審判廳興造工程八月間准可造竣所有廳長一缺關係重大自非學識優長精深法律之人難堪勝任現聞馮中丞業已保送道班兩員府班一員咨部存記聞警務公所總務科長黃觀察立權亦在其内 
[贛撫對於淘汰舊立局所之政見江西]  
　　江西諮議局前呈請飭裁興國縣農工商礦兼保甲稽查學務各局所並請通飭遵照辦理議案奉馮中丞批答云來牘閱悉該興國縣仍留有舊立局所應令即行裁去以節糜費將每年共節省銀若干附報查考希候札行布學按三司巡勸兩道轉飭遵照並通飭各屬一體遵照辦理如有憲政外另立名目之局所均應一律裁撤以節欵項 
[禁烟釀禍之知府撤任温州]  
　　温屬瑙安等縣爲著名産漿之區府縣各官平時漫不經心遂致各鄕留種者有三十萬畝之　迨至烟苗出土大利埀成始經督隊拔除民怨沸騰釀成巨禍增帥大爲震怒業將該縣朱大令奏叅革職該府吳太守摘去頂戴撤任近特專札藩司略謂該缺重要該司務須遴選明幹之員接署將來禁烟有無成績爲該守考成之殿最云 
[五河縣希望特别津貼安慶]  
　　五河縣梁令兆献目到任以來年逢水患加以舉辦地方新政籌辦振捐辦理學堂諸多賠累現已署事期滿將次卸任乃運動當地紳董聯名公禀省台懇予批准在該縣五河正陽兩鹽卡酌予特别津貼以示體恤未識朱中丞能予批准否 
交　涉 
[咨行限制洋人冒險遊歷新章廣東]  
　　外務部現查近年遊歷洋人每有冒險深入稍或不測則交涉紛起迭經本部咨商阻止乃查近來各省此等事件幾成習見亟應與各使一律切實申定專章以資遵守當將實有危險應行遵守各節於本年西六月廿七日列摺照會在案兹特將此項專章咨行來粤請飭各屬地方官遵照辦理等因袁督准此已札司轉飭一體遵照矣 
[錫督駁覆日人駐兵問題奉天]  
　　日本陸軍少佐上原平太郎游歷黑龍江因請該省交涉局派兵保護被該局恩譯員拒却回奉後遂由關東都督府照會錫督要求自行派兵三千駐紥該處以資保護當經錫督據理駁覆並咨江撫查照備案矣 
軍　界 
[增撫嚴斥台防裁兵之要挾浙江]  
　　台標三營兵丁公禀增撫帥要求加發恩餉當奉批云查裁撤綠營兵丁給予恩餉半年案經奏定萬難議加且歷届裁兵並無恩米亦難照准至禀稱以散給恩餉之日作爲截止止餉之期並同時收繳軍裝等語顯係意圖要挾實屬刁狡已極竟敢來轅越訴從中必有唆使之人仰台州協督同三營參都守妥爲勸諭開導以安衆心倘再有輕舉妄動情事該將備等難辭勸導不力約束不嚴之咎定予電參並查出爲首兵丁從重懲辦以儆效尤本部院言出法隨决不稍存寛貸也 
[咨請示禁佛山工人設堂聚衆廣州]  
　　粤省李水提以小刀劍仔等會前經示諭嚴行拿辦解散乃現訪聞佛山地方復出有效桃圓藝成社及昭敬悅安忠義各堂名目招集多人聚會結拜動輒糾黨橫行遇事生風甚至行兇搶刧無所不爲若不嚴行懲辦將來爲害必較小刀劍仔等會爲尤甚昨特咨請袁督一體出示先行誥誡如有入會悔改者許其解散自新倘敢怙惡不悛定即嚴拿懲辦如　拒捕者格殺勿論 
[處委復試測繪學生員抵鄂武昌]  
　　湖北陸軍特别小學附設測繪班學生早經卒業兹軍諮處欲調用該生測繪軍用全國地圖特委派陸軍部軍學司一等科員朱啓舜二等檢查官副叅領吳宗煌諮議官譚學夔軍諮處第四廳科員曾昭文等四員來鄂復試該生等學科能否勝任以憑調京委用昨該員等已行抵武昌矣 
 
 

Page 12

 
 
實　業 
[總商會集議通用龍元紀聞杭州]  
　　七月初三日杭州商務總會因嘉府分會牒請通用龍元邀集全體議董會議有擬先通浙江江南湖北廣東四省者有擬按成搭用者併有仍須貼水者頗多謬說大淸銀行金潤泉君謂龍洋通行官塲團體早有公議如獨錢業抗議此事萬辦不到當由錢業董布告於初五日特在會館開會决定辦法再行答覆衆贊成即散會 
[蕪會維持皖路之質問蕪湖]  
　　蕪湖路礦公會復省會函云頃奉大札井呈部文稿備悉種切敝會前以蒯京卿答復三條與原議八條不甚相符故函致寗會請其聯絡各會代表協力與爭兹閱呈稿唯以請部查帳爲言是特原議八條之一耳其餘各條蒯京卿曾否全認或祗認可幾條其餘幾條不能認可來函均未詳示敝會不無疑慮務祈從速詳復以便敝會開寄會長銜名署列公呈如其餘各條未經認可則呈文附名一層尙待斟酌敝會斷不敢苟爲附和置原議於不願而貽來日皖人之詰責也 
[潁州府創立商務分會安慶]  
　　潁州府各行商業以該處商務漸近繁盛商務分會至今尙未創立不足以維持商政頃各行商等遵章設立分會公舉熟諳商情商董寗治臣爲總理刻已擬具章程呈由正陽商務總會禀請撫台轉咨農工商部懇予加札委充並頒發圖記式樣以便開辦而維商業 
雜　記 
[小竊傷人可駭松江]  
　　松郡仇晉泰操布業偕妻賃居南外大漲涇石牌樓地方初三黎明有賊撬開小窗意圖攅入肆竊仇驚起掩捕被賊用利刃猛刺一刀從腮際穿過耳根一刀從喉旁挑出尙有一刀亦在頸項仇倒臥血泊中其妻從窗外瞭見藍布衫袴長身之人從牆角閃避因極口喊捕賊黨猶鳴槍一聲而去當卽舁投婁署由劉大令當堂騐視幸喉管未斷尙可保全身命大令當給予傷藥一面馳往察勘最可異者臨行膽敢鳴槍而附近水師砲艇林立不聞不見故居民咸懷疑懼云 
[巨水成災可憫鎭江]  
　　鎭郡於上月二十九夜大雨一節兩紀前報兹悉是夜風雨大作時江潮陡漲數尺人不及防爲近數十年所未有東馬頭某竹行之竹排爲風雨擊斷纜索直衝下流撞壞沿江民船不少並有某划船一艘被撞沉没淹斃舟子一人牌灣巷之土山被雨勢冲倒將某姓房屋打壞壓斃幼孩一名江邊荷花塘慶昌棧房後簷墻崩倒壓斃一人金山河江干一帶所舶船隻因江流奔騰浪湧如山各船自相撞擊損失良多北門外居民草房因雨倒坍者不可勝數是夜呼號之聲不堪入耳聞當大雨時河水亦暴漲三尺許沿運河一帶河岸倒卸極多船行不便小閘口有重載西瓜船數只因大水氾濫均被浪擊沉大江中西瓜追波逐浪頗有趣味並聞該郡於初三夜復又大雨傾盆不止現尙未晴致連日江潮亦有繼長增高之勢丹徒文令以大雨後山洪暴發西鄉三四擺渡等處均被水淹汪洋一片田中禾苗悉被山水冲去日昨該處農民相約多人來縣禀報被災情形當即于初四輕車減從馳往該處查勘一切情形回署後申詳省憲請示賑撫矣 
[湖船游讌衝突之縣令苦南昌]  
　　贛垣百花洲東湖一帶爲天然勝景現當炎夏遊船三十餘艘巧紥各種花景時届傍晚每有一班靑年挾妓看竹四處遊覽以資賞目念六日夜間忽有新任彭澤縣錢志銘因已奉委預備到任各同寅在船設席召妓以爲祖餞正在興高采烈之際適與某大老遊船相撞錢君出艙觀望見破玻璃一塊當賠大老船上票錢一竿以寢其事惟事後仍恐爲當道查知挾妓情事極力彌縫云 
[洋米騐收舞弊之委員危武昌]  
　　湖北籌振局所委騐收西貢洋米之委員知縣羅灃於米石過磅時每包短少數磅經鄂督查知飭藩司派員查辦並因漢陽縣張令振聲曾阻止紳董等呈控羅令故飭張令將因何阻止情形明白禀復兹聞該印委將羅令種種舞弊情形和盤托出而羅令不知靜候懲罰反以張令不應據實禀復向其拚閙將縣署大花廳什物搗毁多件昨張令乃又將其逞兇情形具禀揭訐瑞制軍閱之大怒立飭巡捕將羅令拿獲發交首縣嚴行看管一面令振局將現存洋米復行過磅其前已發售之平糶米石亦飭查算共虧短磅數若干開具淸摺呈復以憑奏參追賠 
諧　文 
[讓管城子書（佛雛）（續）]  
　　吾聞足下結交徧大下。有得足下之力而王侯卿相者焉。有得足下之力而席豐履厚者焉有得足下之力而睥睨一世者焉。而獨於。僕則骯髒元傲。莫肯俯就是。豈僕之不能善。用足下歟。抑足下之故爲僕累也。不寗惟是。人孰不有妻子之樂。朋友之交。與夫雅游高會之快事。而僕乃終日爲足下所纒擾。苦苦。相逐。刻不容離。遂至。離其室家。恆逾。月不一。聚首。而朋友之應酬。亦由是。希至於雅游。高會。更無暇及。惟是閉門相對。枯坐寂然。僕之。肝腸。爲足下朽爛者死半。矣旣不能協力同。心。博取人間富貴。復牽惹是非。束縳自由。疲勞神志。噫嘻。僕果何辜而締交於足下哉。足下又何怨於僕。而必勞之疲之。顚之。倒之。以困僕而不得逞哉。僕締交於足下之初心。不敢望矣。繼自今以始。足下能多假須臾之暇。或少歛招搖之迹。亦僕之幸也。臨楮神馳。伏惟亮察。 
說　苑 
[地球滅亡之豫言（七）]  
　　諸君。今鄙人欲就火星通信之事。在諸君前一演述之夫。火星歷年。比吾地球。悠久。其發達不知經幾世紀。故彼等於。科學上。比之吾人。較爲發達。自無足怪。或者彼等望遠鏡。更爲完全。或者彼等。機器。倍優於吾等。故彼等雖遠。隔彗星。亦能計算其與地球衝突。與吾人共同。一致。更勸告吾人。離意大利。避難。其意。殊足深感。宜卽告知羅馬法王。使其早。爲預備。諸君。今者也球與。彗　衝突之。期迫。矣其衝突。時呈若何現象。及衝突。後生如。何結果。此固非吾人所能揣度。而知。但鄙人竊有一言以相勸告。諸君。宜。往芝加高桑港賀諾魯魯。土美亞等。地旅行。大西洋飛。行船。想能載搭數百。萬人。諸君其善自爲謀可。矣鄙人又有。一言雖欲。避衝突。之震蕩只有掘開。隧道窟。居其中之一法而已。 
　　衆人聽畢。惘惘而散。嗚呼。十數億生靈之命。運。今何如乎。起視彗星則駸駸依豫定軌道。而進。前日尙以爲有一線望者。只望悞算其。軌道而已。今則並此望亦絕矣。將奈之何。且也。彗星與地球。譬如二火車。相遇于一軌上。互相接近互相衝突。危險之象。匪可言喻。况今此。更以一當八百六十五倍之大速。力乎。其危險奚堪設想。 
　　衝突之前一夜。即十二夜。彗星擴大。橫蔽天。空之一面。其光燄非常　烈。如幾百流星。渾作一團。互相撞擊。其色或　或紅。望之令人。目眩氣沮。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
人壽醫藥室主人餘年君台啓敬啓者小妾年未三旬因爲造化小兒所苦幾及半年入春以來雖已幸占勿藥然朝來欖鏡兩鬢烏雲日見散落回思昔日即不及麗華之可鑒而今爲屑髢之人何前後之相懸若是也諸藥嘗試正苦無效二月間有友人自滬旋里篋中適有　貴藥室生髮膠一料急爲乞歸如法擦用現逾半載不惟不隨秋木之凋零而且生機蓬勃漸復舊觀難曰友人之惠而　貴藥室製膠之功不可忘也該成俚句一章以表謝意○蕭蕭蓬鬢已多時○膏沐誰知此最宜○若此靑齊阿井水○煎膠補血更神奇○戊申九月念二日福建龍嚴州城内張義成頓首拜謝　上海盆湯弄即山西路集益里對門人壽醫藥室諸翁財安售價每瓶洋半元每料六瓶洋二元五角來函係用明信片原信留存案頭儘可取看又製咬髮癬藥靈驗異常每瓶四角每洋三瓶 
[咳𠻳痰喘起死回生]  
述上海瓣香廬崔製半夏治愈咳𠻳痰喘 
余之患咳嗽痰喘自謂必死無疑蓋體質素虧嗽成勞療五年中聞有名醫不惜重金以聘之爭奈藥石無靈病勢轉劇不　已旁求滬上著名各藥亦苦無驗禱卜神祇嘆人力之已盡呻吟枕席念壽命之將闌迺將身後諸事一一安揷以待脫塵網而登兜傘詎料一朶紅雲忽從天外飛降蓋陳　緒表姪向在滬江南市十六舖順泰司帳因目覩該執事之伯父亦患斯疾較余尤甚賴服上海瓣香廬崔氏驥製半夏得起沉疴緣亦向該廬親自購買兩盒由郵局掛號寄來據信中述及斯藥之神驗實爲二十世紀之極無僅有之品余因久厭服藥未肯遽試其如老荆絮絮不已只得略服少許以慰屬望幸芬芳撲鼻心曠神怡於是晚間又服二錢習以爲常其始只覺咳聲稍稀痰豁不喘五日後據林可坐三十分鐘言語亦氣機舒暢由此逐漸見輕又購服一料孰知待斃行尸頓起骨肓於意外非惟夙疾全痊精神亦因之煥發闔門感戴永矢勿諼爰題起死回生數字並將治愈大略操管縷述仍託纘緒表姪代登各報以酬該廬王人之盛德並吿同氣相求之海内臥病諸君也○崔氏瓣香廬驥雲氏總發行所在上海盆湯弄過絲業會館甯波路口五開間門面内價目小盒洋一元二角大盒二元四角每料十三元二角寓金陵太倉巷試用通判朱世杰鐵臣氏啓附近一開間便是假冐 
[順氣化痰止咳天下第一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣 
消痰止各咳藥到處皆有仿單詳載悉皆絶妙依次試服均屬子虚皆用成法古方改名製售並無實在經驗妙藥故也即近日自稱枕秘者初服雖有微效然力薄性緩並無斷根之力識者憾焉本堂秘製眞四寳半夏露化痰之神止咳𠻳之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試騐果能藥到病除� 
超出他家百倍故所列諸般治症均千眞萬確實有效騐試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阻咳嗽○風火夾濕鬱熱咳嗽○肺葉閃動喉痛咳嗽○肺腋枯燥喉乾咳嗽○肝風煽肺動怒咳嗽○氣勞傷腎吐血咳嗽○病後中虚氣逆咳嗽○頻咳不止變聲失音○產後虚咳週身酸痛○痰火積寒久年哮喘○精涸神頽動則氣喘○咳急傷絡嘔血盈碗○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中宮心胃氣痛○肺痿主癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎▲乾咳無痰行路氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四肢因之有力繼則飲食加增百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿冐到處寄售甚至抄襲告白登報反噬然一經試騐則孰眞孰假孰優孰劣不待辨而自明矣購者鑒之○註意瓶上新鑄彭壽堂化痰止咳半夏露字樣以防假冐○順氣化痰丸大瓶一元小瓶二角半○立止哮喘斷根丹每瓶六角○吐血斷根膏每料四元○止咳杏仁露四角假冐甚多購者認明上海河南路抛球塲南首廣東彭壽堂内懸上海縣告示庶不致悞○各省託辦必須由郵局另發一信通知爲憑以免混冐 
[鎮江湯敬之吿白] 　 
竊予年逾古稀貿易京口歷有多年所生四子大都生意經營惟第三子名正鼎號典彜讀書未成素不務正現在久蕩於外望諸君切勿與之交往設有銀錢帳目一切不清我湯氏父子决不承認特此登報聲明 
[包愈立止遺精聖藥]  
凡購遺精藥必須認明京都天寳齋○此丸有中流砥柱之力○挽回造化之功○確係天下第一靈丹 
凡患遺精之症皆由體質素虧相火妄動或思慮太甚軟酒過度以致心腎不交無夢亦洩見色即流久之面黃肌瘦腰酸腿色四肢無力虛損勞傷由此起矣若不醫治將來根深難以挽回市上治藥雖多對症者實少本齋深悉病原覔得異人秘方名曰純陽必愈丸專治遺精滑精有夢無夢以及精令精薄等症服之奇功立見當日可止明知精爲一身之根本精神充足則身體偉力百病不生若患遺洩則陰虛腎虧諸疾作矣此丸功能固精益髓滋陰補腎輕者一二匣立盒重者一料絕根永不再發如能連服兩旬大補氣血諸病不侵精腎足倍殆後一舉成孕湯餅之宴預設可待▲如外貼遺精膏功效更速▲每張洋七角丸每匣洋一元每料六盒洋五元遠處信購郵政妥速上海二馬路西鼎新里石庫門京都天寳齋謹啓 
 
 

Page 18

 
 
要　摺 
[浙江巡撫增韞奏禁種鶯粟已著成効摺]  
　　奏爲浙省禁種鶯粟已著成效謹將疊次查勘情形恭摺具陳仰祈聖鑒事竊臣於光緒三十四年十二月籌辦全省禁烟事宜奏請以宣統元年爲試辦禁絕之期宣統三年實行禁絕奉旨允准欽遵曉諭通行上年奏報禁烟摺内曾將禁種方法及各屬遞减種烟畝數奏明在案嗣恐各屬呈報之數未盡覈實經臣督飭禁烟公所遴派妥員按縣履勘蹤迹所至犁拔一淸官紳協謀共襄善政兹據該公所司道將辦理情形詳報前來請爲我皇上縷晰陳之查浙省著名産漿之區温台兩府最盛處州次之寗紹又次之其餘各府間有種者亦温台客民居多當光緒三十四年九月開辦禁烟公所即以實行禁種爲入手辦法時正鶯粟下種之際文電交馳嚴飭各屬及時查勘勒限改種上年春間調查已有多處迭報禁絕惟濱海一帶及山僻處所時有復種良以漿少價昻鄕僻愚民希冀獲利之豐不惜以身試法爰於秋間札飭該公所先行收買鶯粟種子勸令改種雜糧爲拔木塞源之計一面派一員會同地方官分道察勘隨帶白話告示簡明韻文遍處張貼切實演說周歷數月遇有栽種鶯粟即予剗鋤旋據該印委等陸續禀報禁絕幷取有各鄕圖董永遠不種鶯粟甘結曁地方官禁凈切結臣又訪得浙省鶯粟新春仍可補種小民惟利是視未必不乘間偷種因再飭該管知府親歷所屬督縣覆勘又一面派員遍歷深山窮谷人迹罕到之地詳細查察各邑山地居多往往絕巘崇岡修𧉮一徑而山中腹地大可容數十百畝爲官吏所不易到者果有烟苗發見詢之土人僉云冬間犂除時子未出土一經雨潤日暄漸生萌孼亦有犁過殘苗重行生長者當復行文行電嚴飭該地方官迅卽親往犁除其民情强悍之處時有抗拒如温之瑞安聚衆數千人執持槍械對岸猛擊以致差勇被傷台之寗海田岙岙口等村亦糾集數百人持槍迎撲處之麗水宣平兩縣鄕民聚衆或於村坊鳴鑼放槍或於山㘭嶺口架置土砲隱然與官爲敵當時電禀紛馳節經臣分飭該管知府及該處防營前往彈壓地方官又率同鄕董乘勢勸戒極力開導得免意外暴動發見烟苗一槪犁拔而愚民恃此爲恒産者驟失生計不無怨咨惟意在爲民除害未可以姑息而留餘毒且令不行則法不立董之用威非得已也現據各屬呈報拔除烟苗畝數杭嘉湖三府合二百四十六畝金衢嚴三府合六百四十三畝二分寗波一千二十畝六分紹嘉一百七十二畝八分台州十三萬二千三百三十六畝温州十二萬四千二百二十五畝處州五千一百畝零總計十一府拔除二十六萬三千七百四十三畝有零合上届各屬呈報之數已逾一倍雖稱犁後復種種後復拔而當日印委各員之禁烟不力查勘不實均難辭咎已經臣於甄别案内分别參辦並將復種各戶懲罰有差所有從前種烟各區大都改種麥綿豆菜等物惟是産烟最盛之地數十年來以鶯粟爲出産大宗自烟禁銳行無論改種何物一歲所入斷不能如昔日烟利之厚現正研究土宜力籌善後以濟民生但大利所在人盡爭趨厲禁之餘稍縱卽逝今年秋冬尤須先事預防以免燃灰之患業飭該公所詳訂取締章程通行各廳州縣分飭各莊董保曉諭鄕民以後見有烟地皆准赴縣報告一經查實即將種戶按律治罪似此懲勸兼施早爲杜絕於前次奏報實行禁絕年限必可無悞以仰副朝廷實事求是力除沈痼之至意至嚴查吸戶人數實行牌照稽核土膏各店限制售賣其詳細辦法容臣另摺奏報除分咨查照外所有浙省查禁鶯粟已着成效緣由理合恭摺具奏伏乞皇上聖鑒訓示謹奏宣統二年六月二十四日奉硃批該部知道欽此 
本埠新聞 
[公廨止付莊票之反動力]  
　　昨日南北錢業在内園總公所會議晋和莊本票被新署諭單止付一事南北錢業全體齊集僉謂錢業莊票向有信用除水火盜賊遺失外一槪不能止付旋經議决除照付外一面由南北錢業全體禀復新署以後各莊本票不能止付以保錢業信用大衆賛成而散　附錢業傳單 
　　我上海錢業本票向來信用除水火盜賊遺失外如係自受愚騙票入人手或已付莊查明確實有賬可稽不能止付載在定章故莊票能取信於商人視同鈔票一律往來互可抵數今晋和莊票有新署諭單止付一節殊與吾業章程不合晋和莊票如可有諭單即能止付則將來何家莊票不可止付破壞成規莫此爲甚此例一開以後同業本票勢不能通行市面全體皆失信用不特晋和一家已也爲此邀集南北同行妥議辦法以維大局而保信用 
[臬委五次復訊改過局逃犯]  
　　臬委陳紀堂明府前日復訊改過所逃犯據看役黃春林供各押犯前因所中尅減飯食並以陰溝不通押所潮濕每易釀病聯名繕具禀單央人送縣適被小的看見彼等指小的尅扣小的一時忿怒將禀撕毁並用籐條將各犯鞭打因此積有仇隙此次各犯商議逃匿係潘發高與陶松林沈哭寳等起意所有洋鎗五支潘陶沈各携一支王小毛沈七仔各攜一支小的追至大南門口即被潘發高用鎗尖在腿上戳傷求鑒明府以黃春林不應鞭打押犯喝令掌頰一百下收押自新所候核又訊王長林據供本地人現在改過所充當看役日前各犯逃逸小的急於追趕不顧性命因此被潘發高用鎗尖戳傷左肩並被陶松林用槍尖戳傷後背又被沈哭寳戳傷右腿所有洋鎗查係已死之潘發高及在逃之馬老二與到案之陶松林王小毛沈哭寳五人所搶小的當時傷重跌仆地上送往醫院醫治今已治愈傷痕尙在求驗質之王阿毛不認攫槍陶松林沈哭寳亦不承認明府判將各犯還押並諭陶沈等云爾等刁狡不認本委卽援衆供確鑿之例具詳如若實供尙可設法超豁爾等須再三自思免貽後悔 
[米價昻貴之原因止此乎]  
　　邇來本埠米價日見飛漲每石已售至八元七八角曾經滬道蔡觀察照會商董密查有無奸商囤積私販以憑拿辦兹由米業商董查覆謂此次米貴實因上海人民購買上等食米者甚多此項米石來源甚少接濟非易米價因之驟漲現查浙贛等省新 
 
 

Page 19

 
 
米不久登塲米業中已大半前往採買一俟運到米價即可低减云 
[日領對於王文達案之誤會]  
　　日商王文達與姚晉卿等因地産紏葛在公共公廨涉訟姚於英領堂期傳案奉諭交保候再傳訊兹日副領事三穗君查閱工部局報告案由單以原告係屬日商應歸本管領事會訊斷無他國領事越俎干涉之理究竟會審公堂是何理由業於前日照請寳讞員查明見復兹聞讞員以會審章程無論何國商民一經將被告傳案卽由値日領事於解單上簽字過堂然後照會該管領事會訊今王文達一案業已排入訂訊單内不日照請會訊日領所云與英領會審一層係屬悞會昨已據情函覆日領查照矣 
城　内 
[追還尋費]  
　　王元起前日將陸金榮扭至縣署當晚審訊王供妻子王柯氏曾被華阿虎姦拐寄居陸阿周家嗣由華阿虎之姨夫姚士蘭陸阿周之弟陸金榮二人報信當出尋費洋五十元曾經尋獲送案判將妻子領回華則收押在案豈知陸金榮所得尋費尙嫌太少一再來家吵閙因此扭陸到案請爲究辦陸供所得尋費祇有三十三元判華收押改過所二年陸押待質所限交還尋費洋五十元餘人斥釋 
[監犯患病]  
　　大閙西牢首要閙天宮即徐福生之羽黨王新生曾經上台判斷收禁内監五年在案前日王在監患病沉重由禁卒禀知本縣田大令送往普育堂醫治 
[懲辦竊賊]  
　　積竊李可根前日在大南門内行竊沈姓家衣服三包當場被事主拘獲解至一路巡局經德正巡官訊實判責四百板枷號十天發犯事處示衆 
[道批三則]  
　　莊仁淸禀批此案現又節據曹世傑來禀嚴切批駁並飭廨遵批追償如果仍置不理惟有查産封抵以免藉延仰會審官寳令即行遵照辦理仍具復察奪　丁毛毛禀批前禀批縣查案未復據禀前情仰上海縣即遵前批查明復奪　方達材禀批仰會審官寳令速遵節次批札勒限着交嚴追廨差張林果有受賄捺擱情弊併即嚴行革究具報均毋寛延 
南　市 
[妨礙烟禁]  
　　自治公所警務長查得十六舖及東南西三區境内時有人在路設攤收買烟灰暗售烟膏殊於禁烟前途有礙昨飭巡長巡士立卽驅逐如違拘局懲辦 
[祇能料理]  
　　朱大經在工程局控告浦東人船戶張林生去年央中蘇玉山將田單五紙抵去洋一千六百元迄今本利無着求請追還張供小的前與蘇及將阿發三人合做浦東招商局扛棒頭繼因小的退卯被蔣將小的所存該局扛力錢一併取去以致無力歸楚求鑒判交保限本月底理楚如違將地歸朱管業 
[賴婚誣控]  
　　山東婦人張周氏昨將砌街匠王和尙及其女張小妹扭至工程局控被誘女私逃求請究辦訊據該女供年十五歲去年由母許字於王爲室收過禮洋二十元故隨王遷居王供該氏賴婚意欲另許於後夫所生之子張二旬爲妻已央女之舅父瞿呂子勸過未就訊之氏供並未收洋判小妹與王留局候查明再訊 
[承認行兇]  
　　車夫周阿寳持刀戳傷同業福元由南區將受傷人送至上海醫院醫治周解工程局拘留在案昨經陳裁判提訊周供福元來合小的登會不允遂被紏人毆打是以懷恨將伊戳傷判留候福元傷勢平復再行訊究 
閘　北 
[巡士違章]  
　　四路分局昨出牌示云昨日下午丙班巡士陳伯慶站崗時私入茶館内與人吃茶談話實屬違章着先記大過一次以致再有違犯定卽降革 
[不應行兇]  
　　住居長春坊之木匠忻禮淸昨至四路分局控被雕花匠杜福新紏衆行兇經黃正巡官提訊杜與吳洪生錢興盛洪耕田同供被忻吞賴工洋十元屢討無着因起衝突判杜等四人各責手心一百下忻繳十元給杜等具領了案 
[自露破綻]  
　　蕩婦吳顧氏（卽吳蘭英）前與屠夫王春廷因拆姘起釁扭控四路分局判交氏母帶回原籍不准再來上海以　紏纒在案詎該氏近又潜來與增興押店夥汪阿大姘識前日氏與王在途遇見互相口角汪怒遂紏集流氓戴永福等二十餘人擁至王肉店内拖出蜂毆當由崗巡將汪王戴及顧氏等四人拘解四路分局經黃正巡官提訊汪又串出該氏之母顧周氏投案禀訴謂伊女已再醮於汪詎質訊之下該氏堅不承認巡官以周氏故意朦混嚴詞斥退其餘分别還押候查明實情再行訊辦 
[女工行竊]  
　　某絲廠管車人胡益之控女工張楊氏行竊繭子咋經四路分局黃巡官訊明屬實判氏責手心二百下具結斥釋 
英租界 
[瘋子送蘇]  
　　西裝華人嚴錦榮近由倫敦游歷回華不知何故忽直瘋癲由日本郵船會社報請捕房禀廨派差協探將嚴及行李各物一併帶至公堂留候禀知滬道再行核奪在案兹經寳讞員查悉嚴有友人王皖白在蘇州齊門内福音醫院爲醫士且專治瘋癲等症咋特備函派差將嚴伴乘火車送蘇醫治 
[盜匪就獲]  
　　盜匪周裕金近在江陰縣境三和口江面紏黨行刦來往船隻周分得銀洋布疋等贓逃至滬上匿跡虹口經該縣訪悉飭派探弁宋炳生持文投廨移提前日經宋探協會楊樹浦捕房包探陳銀松將周拿獲咋解公共公堂請究判交來探帶回歸案訊辦 
[曾否强姦]  
　　金徐氏控被揚州人李鴻恩强奸等情昨由捕房將李拘解公堂請究氏供家住楊樹浦路二千一百四十六號門牌前晚李闖入臥室强奸以致驚嚇成病求究訊之李堅不承認中西官以徐氏所控無憑判令將案註銷 
[驟難訊斷]  
　　殷子桂控馬夫王阿三撞斃二歲女孩蓮鳳一案昨由捕房解廨請爲復訊判仍還押候商明核辦 
[兇徒誑供]  
　　車庽主張富郎控被姜富春用刀戳傷腿際昨由捕房將姜拘解公堂請究張供向姜索欠無着反被戳傷求究姜供因口角張用刀自戳希圖陷害中西官以張受傷屬實判送醫院醫治姜押候禮拜四訊究 
[拐匿婦女]  
　　侯阿龍控王周氏張王氏等拐匿伊妻顧氏昨由捕房將兩氏拘解公堂經中西官訊知事出界外判送寳山縣訊辦 
[客棧售烟]  
　　金隆街十六號門牌小客棧主朱榮祥靖遠街十九號小客棧主趙阿惠均因私售燈吃被捕查獲昨送公廨訊實判趙罰洋二十元朱罰十元一併充公烟具銷燬 
[女孩迷路]  
　　迷路女孩胡桂英由捕送廨盤詰女供年十歲家住偷雞橋附近父名胡廷康爲剃頭生意判送棲流所留候懸牌召領 
[又獲兩人]  
　　羅陳氏控徐雲圃鄒至山左連卿等串將僞單抵洋不償一案左已由廨收押昨又由探將徐鄒二人傳案請訊判均過堂候訊 
[自尋煩惱]  
　　倪少亭控陳三三與李阿計串竊大土四隻昨由包探將李拘至公廨請究據李友陳永泰投稱李係被累愿爲力保中西官以李知情藏匿判押七天着陳交保限七天代繳洋一百八十元賠還原告並候飭提在逃之陳三三到案再核 
美租界 
[不顧公益]  
　　捕房查得北蘇州路十號門牌和泰地貨行將貨物堆積馬路妨碍行旅爰飭中西探查明該行主姓名以憑請廨單傳訊罰 
[洋人被控]  
　　某洋人因行兇被控昨由捕房奉到該管領事署發出信票當派九號西探將該洋人拘送領事署訊辦 
 
 

Page 20

 
 
[因何起釁]  
　　錢阿榮昨投捕房報稱在梅興弄被流氓阿瑞强借洋元不遂刀傷腿際捕頭驗得受傷屬實諭飭將錢送醫求治一面飭查因何肇釁禀覆核辦 
[人贓並獲]  
　　王阿三江阿龍不知由何處竊得蚊帳木板等件由二百五十二號捕人贓並獲帶入捕房押候查明失主送廨請辦 
[西人無理]  
　　某西人昨雇劉阿壽之人力車至百老匯路約歷三小時不名一錢劉向索取反被兇毆劉即報由捕房飭探查核 
法租界 
[原告何往]  
　　蘇德卿前被梅金行以代薦某省鐵路工程爲由騙去洋一千四百餘元控經公廨收押年餘案未定讞兹原告久離申地前日由捕房將梅解案請示中西官諭再收押二禮拜如原告再不投案准再解案定斷 
[保人吃緊]  
　　吳正伯前被董某具控收押後由聚泰南貨店主潘松林保出迭次飭傳抗不到案嗣經聶讞員飭傳保人到案訊追前日潘遣店夥陳連生代行投案判令交保限七天將吳交案再違押追 
[情節顯然]  
　　徐光香與朱陳氏由揚州帶領女子小崔子來申在茶館爭論被探撞見拘捕解廨訊究已紀前報前日復審徐供小崔子押於朱陳氏計洋一百元五年爲期由崔子之翁楊世忠及陳氏之姘夫王殿元等五人送上輪船當給價洋六十元其餘四十元立據來申交付後由王經手向小的借洋十元此次來申購貨順便索討並無别故質之氏供詞略同並稱將來作爲媳婦中西官謂旣稱押下五年爲期試問若不爲娼將作何用判三人一併還押候商明核斷 
[勒限交淸]  
　　季煥章與朱否卿爲牛皮貨往來欠洋交涉一案經公堂訊判季再父還朱洋三百四十元上期季繳現洋一百元餘限禮拜一交淸前日季又繳洋一百元餘求寛限讞員不准謂下期若不交淸定將保人季咸春押追 
[累及保人]  
　　湯桂林擔保徐鶴亭將田單向俞少亭抵押洋二百元延不取贖一案昨經公堂傳湯訊問該由坐落何處答稱不知原告稱此由離申甚遠係是坟地不甚値價判湯限兩禮拜交洋不便置身事外 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來　件 
[上海商會爲寗紹甬興永淸三輪船註册事禀郵傳部文]  
竊職會歷奉鈞部札發大小輪船公司註册給照暫行章程飭會轉行各商務分會各輪船公司須將一切章程核予立案註册後隨時頒發執照由各該公司自行特照赴各海關呈騐方可禀請海關給予船牌完納船鈔其從前已給船牌之大小各輪船公司亦均應一律補領該項執照以昭劃一等因遵經職會按照鈞部註册章程第五條所開各節刋印小啓擬就呈式轉行各分會各公司依式塡註送會轉報在案兹據上海寗紹商輪股份有限公司總理虞和德協理嚴義彬方舜年等呈稱宣統元年十二月由會轉示郵傳部札文内開船政司案呈據上海商務總會禀稱奉鈞部札開上海寗紹商輪股份有限公司先向福建船政局購置大號輪船一艘該船究定何名曁船身長廣尺寸機器馬力速率裝載噸數客位任用船員人數吃水淺深等項均未叙明仍應飭該公司詳細呈報等因遵即飭據該公司補報呈稱先向福建船政局購買大號輪船一艘定名寗紹已於五月二十三日起開駛又添輪船一艘購自中國商業輪船公司定名甬興業於八月十五日開駛分别摺報並將添購輪船船名船身等項附列淸摺呈乞轉禀察核請准註册給照發交職會轉給具領等情前來查本部批訂各省大小輪船公司註册給照暫行章程近已分别咨札各在案該商會所禀寗紹公司淸摺開列各項仍有罣漏合亟黏貼章程一份札飭該商會轉飭該公司按照章程第五條第六條内開各欵迅速補報如該章程各項内有業已定明而該公司現尙缺少者亦可隨禀聲明以憑註册給照幸勿延擱等因奉此仰見大部整頓航業考訂詳明之至意曷勝欽佩竊念和德等承乏公司纔歷年餘自愧駑庸彌虞隕越欣幸歷蒙部示有所遵循兹又奉發章程調查徴實尤足令辦理斯事者盡心航業精益求精自應遵照定章詳行禀報惟公司創辦情形以及一切營業宗旨己於歷次禀内詳晰聲叙其應呈組織章程行輪章程註册呈式股票息摺式樣寗紹甬興兩輪客位圖式亦均逐次禀呈不再凟陳兹奉前因理合按照新章分塡表格並繪具碼頭起訖處圖說曁航綫圖說三紙一併呈請轉詳郵傳部核准給照以利輪行而維航業再公司中現又添購小輪一艘定名永淸專備滬埠拖駁貨物運送寗紹甬興兩輪裝載之用以期轉運靈捷如遇貨物缺少之時並擬駛行内河各埠合併聲明附塡表格一紙隨禀呈請一體註册給照實爲公便等情到會職道知府等覆核無異理合據禀聲叙檢同寗紹甬興永淸三輪表式各一紙上海碼頭棧房起訖處圖說寗波碼頭棧房起訖處圖說各一紙滬甬航綫圖說一紙繕禀上陳仰祈大人俯賜察核准予塡給註册執照三紙發交職會轉給承領以資遵守 
小　說 
[言情小說玫瑰淚（三十）]  
　　乃小意吾歸而汝不知去向。大索至於一月卒無一毫之影響。彼時吾心。房中熱血沸騰。直類烈燄之焚熾。而家人醜詆。次以汝爲隨人遁去。吾始雖不信。顧亦無術爲汝辯護。自汝行後。吾之生趣立泯。情愛之懷。亦隨此。生。趣而俱盡。汝之被苦固甚至。而吾之被苦與汝亦正相。同無復差别。前此吾之所以不語汝以吾弟之事者。正以吾素愛吾弟。不願舉此惡消息。以告我親愛之人。言之無益。適增我同懷之痛。自憾吝此一言遂令家庭。中忽生多數之荆棘。併我之幸福。亦皆銷滅而無餘。此吾過也。嗟夫吾之。露第。吾可憐之露第。汝乃屈爲女傭。於淪賤中度此悲。愴之歲月。令我安。能忍此。吾雖有過。而汝亦未嘗非悞。當日苟能質直告我。者則决不至有。如是不幸之事。惟其鹵莾不察。縱此一時之忿飲恨而行。至於成此大錯。露第當知爾我二人。同遭不幸。至於夫婦乖離厄運相同。正宜彼。此相諒。無復怨尤。後此之時光。更宜甜蜜無倫。永永不復有反目之一日。露第。當知爾我之可憐同也。露第堅坐椅中。靜聽此華福尼喀之語。覺其言乃至。有理。而前此已之虛想。以華福尼　　　妻再娶。純乎爲空中樓閣。至是。已大悔已之孟浪。更見華福。尼喀殊　　已之意。仍欵欵致其情愫。動以。情至之言。露第且悔且媿。悲極不能　　　　起而前。張手欲抱華福尼。喀。顧周身顫不可止。不能自支。立踣於地。遂暈。 
　　讀者諸君。天下最堅至固之物。蓋無如人之思想矣。即以吾書之露第例。之。前此其思想中。决以華福爲有妻更娶。聽彼華福之如何抗辨。至於口。枯舌裂。露第一不爲動。大類至堅之石城。亘於敵壘之前。聽彼敵人之猛。擊鏖攻。而石。城乃兀然不動。至是聞華福尼喀剖析之語。心中釋然。思想。大。變知華福尼喀者。非撅豎之。小人。則又類蛟唇之樓臺。幻影一瞥。漸漸歸於澌滅。如此時之露第者。苟有人毁此華福於露第之前。露第且將力。斥其人。爲之辯。護露第旣醒。猶覺頭腦團團而轉。一身如在海舟之中。簸揚傾側。至覺不適。遂立張其目。則見已身在華福尼喀之抱中。 
國外新聞 
[英國飛船之成績]  
　　初四日倫敦電云英國飛船家維羅斯君昨晚八點鐘時由茄提甫乘船昇空向水晶宮進發旣而飛過該宮旋於翌晨六點三十分鐘在茄脫福特降地　按該路直徑約長一百四十英里 
[德報論太子出游]  
　　初四倫敦電云德國皇太子游歷遠東時其 
 
 

Page 27

 
 
妃並不隨行太子將適印度中國日本三處此行並非微服出游　德國各報對於太子出游一事異常歡迎謂此舉將可擴其見聞使之熟悉遠東情勢德國塡遠東之關係今已日漸密切云 
[英皇游覽博覽會]  
　　初四日倫敦電云英皇英后及阿塞親王曾同蒞英日博覽會游覽一周 
[波斯京城之戰爭]  
　　初四倫敦電云德墨蘭路透訪事員電稱菲台戰士因不遵政府諭示繳出軍械遂與官軍起爭旋經以快砲圍擊始與首領降服 
[土政購定戰艦]  
　　初四倫敦電云土爾其所向德國商購之戰艦二艘業已購定每艦定價英金九十萬磅德政府擬於一九一一年一九一二年造艦補之 
[德國船廠之讓步]  
　　初三日栢靈電云德國船廠因亨寳工人罷工已允减短工作時間 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
