# 1904 - 70 - 4911099

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[施君肇基筆譯上海創設萬國紅十字支會會議大旨]  
　　光緖三十年正月二十四日午後五點一刻時中英法德美五國董事會集上海英界公共工部局議事主席者爲工部局值年總董培恩君開議云今日五國董事聚集於此所爲何事我請李提摩太宣明李提摩太君起而告衆曰俄日未開戰以前日本派船前往旅順海參崴等處救出本國子民及别國洋人嗣後復遷移他處迨開戰後直隸總督及山東巡撫亦擬派船前往旅順等處救出中國居民於兵險之處惟俄人稱各口已經封閉不准别國船隻駛進是以直督東撫誠恐阻格中國政府堅守中立之局未便輕率舉動上海中華官商紳士深念旅居北方之華民備嘗苦楚彼此籌一拯救之法特請沈觀察敦和前來與余商量此事按各國在東三省教士刻方避難於牛莊余遵沈觀察之請電詢牛莊教士可否助救難民旋得覆電允向前施救且願効力者甚衆因此遂有創設紅十字會之議攷紅十字會之用意係拯救被難人民與夫受傷兵士遂生商英德法美四國領事僉以爲然後又往商工部局董安特生安特生屬余轉商總董培恩今日之會擬先在中國設立紅十字會分局設局之意首在籌欵惟所籌之欵並非交付俄人日人支用且將來拯救難民不分中外言畢主席者問在席諸君有無他說衆無辭旋請沈觀察宣議沈觀察起而言曰聞有旅居靑泥窪之中國工商約二千人因無輪船可附不及言旋並聞彼等糧食盡絶頗受苦難又聞牛莊先有告示大旨謂租界周圍一百里作爲公地由是觀之百里之外無從保護彼處居民翹首望救鴨綠江左近諒有陸上戰務附近居民望救尤切又由遼陽左近海城傳來消息知俄人頗苛待華人勒令民間所有牛羊騾車馬匹悉數供應且有於道途溝壑間目見婦女幼童屍骸無數者種種情形聞係俄兵經過所致上海拯救難民之諸華董聞戰地左近慘酷之狀預擬極力設法拯救中國已有多人允資助華董最妙者請諸洋董合力辦一言畢主席者問君等有無他說衆無辭主席者云安特生頗關切此事余請定議安特生起而言曰所議創設紅十字會係局外之會現應先議開辦各節宜預舉各董及派定辦事之董事數人且擬如何布告大衆共襄此舉余已與李提摩太商量特舉以下數人爲董事計洋董廣學曾李提摩太君美國聖經會教主格雷甫君英刑司威金生君老公茂行德貞君保家行培恩君怡和行克思惠樞君太古行而瀾脫君泰和行司頓君老公茂行安特生君字林西報館主筆烈德而君工部局文案濮蘭德君哈華托　勒脫君高易麥尼而君麥醫生麥尼而君福醫生巴倫君瑞記行倫基君禪臣行伯勞特生君美最時行美挈蘭君禮和行雷納君豐裕行葛纍君同孚行傳密生君中法報館薄露納脫君亨白君匯豐行總理别維思君祥生船廠總理伯倫脫思君前英總領事璧禮南君福公司總理傳密生君副總稅務司倍滕君江海關稅務司好博生君江漢關稅矜司漢璧司雷君祥泰行司縞脫君開平礦局託羅蠻君全濤君勞伯德君法國輪船公司總理卻伯綏而君華董爲沈君敦和施君子英嚴君小舫朱君葆三周君金箴徐君雨之蘇君寳森陳君潤夫曾君少卿朱君禮琦再舉以下數人爲辦事董事洋董爲英刑司威金生君公共租界工部局總董法租界工部局總董廣學會李提摩太君同孚行傳密生君福醫生巴倫君高易麥尼而君華董爲沈君敦和施君子英將來各項辦法歸辦事董事酌定並勸令捐輸一切情形陸續報知總董主席者云今日之會原爲開辦之嚆大細節未及議論所舉董事如諸君以爲然請舉左手在塲舉左手者衆主席者云卽照議辦理主席者又問所舉辦事各董事如諸君以爲然請舉左手在塲舉左手者衆主席者云此舉卽照辦德商禪臣行總理問中國政府亦將合力辦理否李提摩太答云中國政府未便與聞蓋恐違犯局外之義也英商某問此舉是否專爲華人而設主席者答云所議者係萬國公會不分中外李提摩太復將會議大旨用華語告知在塲諸華董諸華董僉稱辦法甚善施肇基問主席者曰今日議事情形已用洋文筆記僕擬譯成華文分送在塲各華董及來探問情形者請問在場諸人准否主席者轉問在場諸人曰施所問一節有不以爲然者否衆無辭主席者云可以照辦旣而主席者又云若無他語今日會議可竣事矣衆無辭主席者稱會議已畢華洋各董遂均握手而散迨二十五日午後三點鐘時施君子英復邀各華董在絲業會館會議先行籌備五萬金以期及早開辦各洋董則訂於禮拜二再集議勸募洋商捐欵事宜一面電商兩戰國允准分會派人前往戰地將會中應辦各事妥爲籌辦以期仰副各省善士普救羣黎之至意 
[電傳宮門抄]  
　　昨晚七下鐘時京師友人專電告知本館云正月二十七日皇上召見軍機大臣及李紱藻是日並無明降上諭 
[俄兵濡滯]  
　　英京倫敦來電云俄京聖彼得羅堡某日報言現在滿洲各處糧物缺不殊屬可危前議由海道轉運軍需今改用火車裝載每日取道西伯利亞鐵路馳赴軍前俄兵之奉調東行者不免因而濡滯矣 
[日皇發帑]  
　　日本東京來信云宮中定寳楓山寳庫庋藏古金銀幣及金銀器甚多目下俄日戰釁旣開兵費不貲急須籌措日皇特諭令就中提取若干萬交日本銀行估價發兌以濟軍需 
[教士談兵]  
　　香港循環日報云某教士由旅順至山東登州府目見日本兵船水手二十八名泅水登岸詢以故自言有某戰船於華歴本月初六日與俄國某巡艦交戰俄艦重傷沈没艦中人盡行溺斃日戰船亦受重傷隨卽沈 
 
 

Page 2

 
 
没船中水手約二百名得華人渡船拯起蒙某縣知縣人給錢四百文送往烟臺尚有遇救得生者在廟島及某處暫住 
[關外停車]  
　　廣州安雅書局世說編登天津來函云駐紥牛莊之英國領事聲言俄日現已開戰關外鐵路恐由俄人運兵轉餉且虞久假不歸故已令火車暫時停駛矣 
[署閩浙總督李制軍奏閩省設立軍政局整理營務情形摺]  
　　奏爲閩省設立軍政局整理營務謹將辦理情形恭摺具陳仰祈聖鑒事竊臣伏讀電鈔光緖二十九年十月十六日欽奉上諭前因各省軍制操法器械未能一律迭經降旨飭下各督撫認眞講求訓練以期劃一乃歴時旣久尚少成效必須於京師特設總匯之處隨時考查督練以期整齊而重戎政又於十一月十六日欽奉上諭各省軍政各督撫照例設營務處派監司大員總辦以專責成立法未嘗不善乃承辦各員往往視爲例差不能認眞經理甚至役使勇丁提扣口糧統領營官私送公費遇有查閱等事臨時敷衍彌縫襄辦會辦尤爲虚設軍政之壞半由於此積習相沿實堪痛恨著各該督撫凡派辦營務必須擇精明韜略操守嚴正之嗣冰得以庸輭不職充數嗣後如有缺額扣餉種種情弊一經發覺卽行奏參嚴懲其襄辦會辦名目卽著一律裁撤以肅軍政各等因仰見聖主整軍經武之至意曷勝悚佩伏念近來中國積弱之故皆由於兵氣不揚自庚子之變迭奉明詔通飭各省裁汰綠營改練常備續備巡警諸軍前督臣許應騤於光緖二十七年四月卽經遵旨議奏將福勝祥勝兩軍改爲常備軍左右兩鎭共練兵五千七百人二十八年十二月復奏議加練爲六千人並將福强福銳福毅等軍改爲續備三軍分作中左右三路而以緑營編立巡警似亦粗具規模而荏苒兩年曾未開辦許應騤交缷後經前兼署督臣崇善量爲核議增减奏明常備兩鎭均於本年八月内成軍其他則至今仍未改定蓋福强諸軍練兵防勇羼雜其間本已不能一律而緑營窳惰人所共知卽爲之改易名目而兵丁不合格式將弁不能新操卽使外襲皮毛學人步伐而僅能列隊轉走持槍裝放亦不足與語强兵之道此前督臣所以躊躇滿志而未有以定之也臣到任後生察常備軍左右兩鎮現已改習新操者僅有左鎭又以成軍不久操章未定營哨各官多不能身自教操進步甚窘求其通野外擊射之要務行軍攻守之機宜槍砲子彈之理法蓋尚難之至於槍砲爲行軍利器無論各軍不能一律卽一軍一營之中亦復名式各歧前督臣先經奏明閩省儲有快砲二千餘尊快槍二萬餘枝臣到任後委員查點則所謂快砲者不及百分之一皆係舊日廢壞土砲卽定更所用小鐵砲五十具亦在其列快槍則惟常備軍左鎭武備學堂共有數百餘枝他皆舊式爲各國所棄而不用者臣目擊時艱日迫良用隱憂自非大加整理難收實效當於省會特設軍政局分立參謀執法督操理餉四所凡參議軍謀規畫形勢調度營伍進退將校悉以屬之參謀所整飭營規稽查額餉頒行軍律懲辦匪類悉以屬之執法所察觀操務生定操章教課營弁監督戰陣悉以屬之督操所預算軍實頒發糧械籌議運道勾稽餉册悉以屬之理餉所各揀能盡本門責任之員分任其事而以知兵大員董而理之查有記名道徐紹楨曩在贑粤統兵日赴操塲指揮教授著有成效經臣電奏調閩差遣於本年八月二十二日奉旨著以道員發往福建補用業經隨臣到閩現委令總辦軍政局務節制水陸各路防營責成將一切操法戰術軍制逐一考究編訂頒行各軍官弁有不知新操不能束伍甚或役用兵丁侵蝕餉額毁失軍械貽誤戎機者均令隨時指參並遇事會同藩臬兩司經理已於本年十一月初十日開局閩省從前本有營務處嗣因節費移歸善後局兼辦又另設督操營務處專司督察常備軍操務事權紛雜未見實效今旣設立軍政局應卽將善後局所兼之營務處及督操營務處一概裁撤其軍政局需用委員兵役薪水經費統由司局籌發俟各軍一律改定再行彚造清册報部立案臣現擬設法騰挪巨欵卽先購置新式快槍一二千枝以便新軍得所講習免致臨時或有不能裝放之弊又閩省上年開設陸軍武備學堂與軍政局相爲表裏亦經派該員徐紹楨總辦以期一氣相通藉收强兵之效所有閩省設立軍政局派員經理營務大概情形理合恭摺具陳伏乞皇太后皇上聖鑒訓示謹奏奉硃批該部知道欽此 
[江門開埠]  
　　廣州安雅書局世說編云中英商約第十二欵聲明將新會縣屬江門開作通商口岸當經中西官經營籌畫刻下始有端倪遂定於本月二十一日開埠其洋關榷政卽以粤海關副稅務司馬士暫攝聞所定界址計左窖頭趙族爲法界林族爲德界東倉里範羅岡泰甯里爲英界水南白石潮連爲日本及美界 
[上林匪燄]  
　　香港循環日報云廣西上林縣城外十餘里有一村落烟户二百餘家去臘二十五日匪首糾黨二三千人四面圍攻迨貴字前營及綏遠軍副中營齊集援救村民已被殺斃百餘名口擄去婦女三十餘口房屋悉數焚燬鏖戰三晝夜卒以匪衆勇寡被匪所敗貴字營陣亡哨弁二員勇丁三十餘名綏遠副中營陣亡哨弁二員勇丁二十餘名二十八日領得槍彈得往搜剿至則匪已連刼五大村縱火焚燒悉爲灰燼正月初三日左江鎭總兵張鎭軍復調貴字左中兩營前往剿辦 
[請緩西征]  
　　香港循環日報云兩廣總督岑雲帥不日督師西上省中人深憂帥節一經移駐東省事難兼顧匪人不免伺隙生心日來因聨名具禀督轅籲懇行期暫緩未知雲帥若何批示也 
[汴勇成軍]  
　　香港循環日報云兩廣總督岑雲帥以省城防勇爲數無多特飭督標中軍謝副戎遇奇將所統安勇副中副前兩營調回以資保衛其由王直刺瑚往河南招募之勇刻已帶到分爲四營名曰武匡軍委閻大令國章爲總稽核李千總連元爲帮統暫駐東較塲火神廟大抵不日卽須調赴廣西矣 
[大帥觀兵]  
　　廣州訪事人云前者兩廣總督岑雲帥以粤省兵力單弱派員赴湖南招募精壯編成棠字軍帶回省城諭令改爲武匡軍以備隨時調遣本月初七日雲帥輕車减從親止東門外簡閱初擬傳令小隊操演營中哨弁辭以訓練未久尚不足觀及點驗勇丁箕斗名册頗多不符雲帥震怒立將帮帶營官摘去頂戴哨弁則棍責示懲初八日清晨雲帥復乘馬赴北校場閱視常備軍操法 
[委察匪蹤]  
　　廣州訪事人云日前兩廣總督岑雲帥以廣西匪亂尚未肅清糜餉勞師終無了局物委劉大令信誠前赴桂林一帶偵探匪蹤隨時禀報以便相機進剿迅奏膚功 
[粤垣慘劫]  
　　廣州訪事人云本月初九日黎明五點鐘時城西下陳塘西約吉隆里黎姓娼家不戒於火轟轟烈烈上燭雲霄直至上午十一點鐘始止計燬塘魚爛娼寮八十餘家大巷口天來巷麥巷民居五十餘家陳塘新街娟寮六家下陳塘街鋪户四十餘家酒肆九家迪隆里鋪户四十餘家三角市鋪户十餘家上陳塘鋪户二十餘家新塡地娼寮八家鋪户十餘家共二百八十餘家逃失妓女二百餘人焚斃數人說者謂邇來南國烟花多遭慘劫近三十年内一焚於鴻恩里再焚於珠江三焚於佛山鷹沙今陳塘復遭斯厄焚琴煮鶴亦幾靡有孑遺矣有心人覽 
 
 

Page 3

 
 
及之能無今昔盛衰之感耶 
[花埭春游]  
　　廣州訪事人云廣東在籍參將李世桂自被督憲岑雲帥奏參革職發交中恊看管初擬罰繳洋銀一百萬元李堅以無力辭延至去臘二十八日雲帥以李辦理緝捕經費數年侵吞不少此次又牽涉科塲舞弊案情罪重大法無可原札行南海縣改押所中勒限繳足洋銀五十萬元如敢不遵定卽按律重辦現聞李已願遵繳十萬餘求釋出籌措○前南海縣知縣裴景福自被督憲岑雲帥奏參革職押候查辦後自知獲咎甚重情願報効廣西軍餉十二萬元兹者雲帥已飭令開釋矣 
[甬江鯨浪]  
　　寗波訪事人云官塲探悉浙江提督學政陳大宗師定於本月二十二日由省垣起節大約二十六日可抵甬江爰飭辦差等人預備一切事宜以便届時迎迓○去年寗海閙教匪首王錫彤聚衆肇禍時有不知其姓名老三者綽號塑佛匠亦與其列事後被逃未獲去臘潛投台防營改易九名充當火夫事經當道訪知拘禁台州府獄日前寗波府喻庶三太守已備文派人前往移提矣 
[潯陽雜記]  
　　九江訪事人云正月十九日江西廣饒九南兵備道兼九江關監督瑞莘儒觀察偕龍驤兵輪船管帶陳蘭溪遊戎赴湖口一帶察勘砲臺○代理姑塘巡檢朱明齋少尹縱令無賴楊某勾同本鎭地痞朱幹臣婪索李福昌王吉泰吳士鳳及賣柴人某甲各欵爲道府憲訪知立卽撤任候參另委薛葭生少尹前往接署并將朱幹臣解府推鞫行至廣新橋被楊糾集百餘人劫去已將朱子逮案惟楊尚法外逍遥也○本月二十日鄉婦某氏因事來城被匪人攫去首飾若干件因之大聲呼救警察巡丁聞而馳至將匪追獲送局懲辦○本月二十日颶風大作江中白浪滔天有某姓船傾覆中流經義渡局救生船前往救起三人餘已不知去向矣 
[吳苑踏靑]  
　　蘇州訪事人云鹽捕營統領孫少襄軍門以邇來蘇屬各處梟匪充斥盜賊縱横非得精明幹練之人主持巡緝事宜恐難收效訪悉元和縣緝捕領袖孔千戎慶琳素稱得力特於本月某日函商縣主金苕靑大令請借當差以資臂助大令允之○江蘇藩憲效述堂方伯以省垣五方雜處良莠不齊近更盜賊繁興巨案疉出非將捕務大加整頓深恐天荆地棘人皆裹足不前因諭令元和縣緝捕頭目孔第四卽孔千戎慶琳選派善於刺探之人六名每日四出巡邏月給餉銀五兩 
[行邸紀事]  
　　昨日清晨出使美國聖伊魯大博覽會正監督倫貝子傳諭上海縣署准於翌日乘安平輪船赴日本於晚間八下鐘時登舟縣主汪瑶庭大令因飭公役在法界小東門外招商局金利源碼頭恭備一切並派令通班役捕妥爲照料正午十二下鐘時商約大臣呂鏡宇尚書讌於泥城外劉問芻觀察滄洲别墅所有萬航渡聖約翰書院視學之禮遂未及親臨至晚日本總領事小田切君設席虹口禮查客邸邸駕於七點鐘時帶同副監督黄子元京卿商約大臣呂鏡宇尚書蘇松太兵備道袁海觀觀察日文繙譯官萬君中元前往黄家庫捕房某捕頭派出印度乘馬巡捕數名持矛護衛是日詣行邸請謁者華官除呂尚書袁觀察汪大令外尚有江蘇卽補道奭觀察良補用道那觀察良商務局總辦劉觀察世珩山西卽補道沈觀察敦和滬軍營統領鐵太守松日譯繙官利君則敬英美等國公共租界公廨讞員關絗之司馬襄讞委員王松丞刺史鐵路督辦大臣盛杏蓀宮保則因有小恙由家人扶掖而至西人則爲寳隆洋行主畢道生律司道拉司及阿金生並聞今日午前貝子接見各國駐滬總領中官蓋握别也 
[司馬仙游]  
　　數日前前任松海防同知劉乙笙司馬偶患痰喘之症醫治無效延至前日遽賦仙游昨日已時大殮闔城文武各官咸往吊奠 
[起火宜查]  
　　前夜一點鐘後英租界廣東路卽洋涇浜泰安客棧鄰近某小弄内第六百十九號門牌福建人某姓家忽然火發幸經鄰人竭力施援僅焚去披屋一椽事後某號巡街華捕據情投報捕房捕頭查得此屋有四姓同居均曾保火險恐難免有縱火圖賠情事因派包探李星福前往偵查 
[上海縣署紀事]  
　　本城新北門内陳姓小孩年甫十一日前與鄰近某姓家五歲女孩嬉戲不知如何傷及下體其母疑被姦污投控保甲總巡局總巡朱森庭明府移送縣署縣主汪瑶庭大令以事屬離奇交差看管聽候查訪確實然後訊供旋由朱從中理勸兩造皆願息訟陳遂具呈投案求銷大令准之○優伶靈之草卽丁劍秋姦拐祝少英之妾胡氏卽娼妓胡麗卿被祝控諸英美等國公共租界公廨讞員關絅之司馬迭次訊供迄未將胡交到因於昨日派差將丁及車夫張阿三移解縣署縣主汪瑶庭大令飭收入所中聽候訊辦○前者龔成緖因被麻袋店主陳錦山虧欠銀兩攫取店中貨物甚多陳忿極赴縣呈控縣主汪瑶庭大令判龔將物交還由陳還龔洋銀一百五十元迨龔覓人保出陸續繳過一百三十二元尚欠十八元大令以案懸已久飭差嚴催昨日陳投縣訴稱小的雙目已瞽無力措繳大令飭聽候批示 
[英美租界公堂會訊案]  
　　英商克拉克投本管總領事署控南市泰潤米行主袁祝三混售低米致虧資本等情讞員關絅之司馬接准總領事照會卽簽差恊同包探將袁傳到前日午前會同英繙譯官迪比南君研訊克拉克延律師愛禮司主控袁延律師哈華托聲辯有劉裕生者投案訴稱商人在克拉克所開壳件行執業去年十二月行中買辦陳子雲倩商人至泰潤米行定購上等白米六百石議定每石洋銀六元七角由陳付銀二千五百四十餘兩將米存儲浦東永泰棧房未幾售與施豐泰驗得貨樣不符致被駁退後轉售與泰順號亦以貨劣未得成交陸續虧耗甚鉅向袁理論袁央其友向商人緩頰並購今承認所購實係低米商人因向陳訴知轉告行主來案控訴叩求明察袁供劉購定米六百石先將米樣給閱洎成交後卽遣斛手趙家鳳偕劉同至浦江眼同斛兌由劉押運至永泰棧房嗣忽聲稱貨樣不符殊堪詫異今將趙帶案請卽訊供趙稱小的在泰潤米行當斛手業已七年去年二月劉購定米六百石由袁倩小的手持米樣隨劉至浦中船上騐明米色眼同斛齊由劉押送浦東上棧愛律師稱當時因泰潤素號信實不疑有他故陳並未到船查看不料袁竟以低米混交哈律師曰此案劉旣查驗米樣眼同斛兌袁豈能以低米朦混可見其言不足爲憑司馬查得袁尚有他案經上海縣備文移提遂商之迪君著陳劉退去袁交人保出俟會商停妥然後行斷其上海縣移提之案著自行投到 
[法租界捕房紀事]  
　　偷兒某甲竊取某甲身畔洋銀被甲擒獲送入捕房捕頭令押候解送公堂禀請讞員魏蒓隖大令訊究○乙丙二偷兒混入招商局金利源某號棧房竊取貴重之物經管棧人拿獲送入捕房捕頭令押候解送公堂禀請訊辦○丁戊二積竊屢經犯案受懲前日又至租界中圖肆故技適爲包探所見拘入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖江雜志]  
　　安慶訪事人云日前澄清水師管帶楊遊戎拘獲匪人張某一名訊知向與瓜州十二圩各匪同黨因卽解送府署府尊桂太守研訊之下張供認不諱遂釘上脚鐐下之於獄未幾又獲鑄造僞洋銀之匪徒蘇某起出爐箱印模連同黨二人解送縣署分别究懲○安慶所鑄銅圓初以銷塲不暢經督辦林太守札飭皖南皖北一律領銷近則愈推愈廣每日能銷十六七萬之多太守因添購機籌廣招誨工日夜輪班工作○皖省武備學堂加訓夜操每夕砲火連天如臨大敵旣而撫憲誠果泉中丞又選派畢業生赴舒廬一帶招募學生三百名○號城縣歲貢侯立綱等具禀藩轅請飭某地方官仍回任所聨方伯批示云調省人員應否飭令回任本明自有權衡豈容地方士民違例具禀所請應毋庸議著卽知照 
[五茸春草]  
　　松江訪事人云前者七寳鎭某典被盜劫掠報經婁縣屈吉士大令蒞勘後派役購線獲到盜匪王子良一名一再刑鞫供出盜首高通山卽阿六窟匿上海新閘其黨陳老五田老六周老五窟匿洋涇浜北丁阿三羅丙成亦均在租界因飭役齎文赴滬密緝旋知各匪均已聞風遠颺惟獲阿毛一名押解來縣某日大令升堂推勘並提王質對王稱小的並水認識阿毛遂飭押候覆訊○本月初九夜二鼓後忽見東南角紅光燭天一時街巷之間人聲鼎沸旋探得結茅南門内南禪寺比鄰廢園中之某姓老圃晚炊不愼遺火積薪以致猝肇是禍幸卽告熄得免殃及池魚○初九夜府署左近有一年逾六旬之老者踞坐街石面有病容經人扶至木栅内石碑旁小憩叩以蹤跡知係洞庭山人尋子不遇借居西門外唐三聚客棧川資不敷告貸苦無應者不得已扶病坐此云云迨翌晨已氣絶候至夜晚無人承認遂由地保領棺收殮老者頭戴絨邊縀帽元色水雲洋綢馬甲蝙蝠花灰色縐紗舊棉袍雙梁廣式縀鞋藍綿綢褲鬚已花白貌頗清　似非窮途落魄之人也 
[上海保甲總巡局紀事]  
　　本邑浦東保甲總巡謝岳松明府訪悉邇來爛泥渡鎭上賭風甚熾因於前日發出大言韻示粘貼通攔其文曰照得賭博之害不僅有悞農工盜賊流氓起事半皆由此養癰現在新年已過大家謀望亨通迭經出示禁賭賭風仍遍浦東再行諄諄告誡各宜凛遵心中倘經本局查出定將房屋充公如有差保隱庇一併究治不容○日前浦東三林塘巡防局員蕭二尹送流氓周萬年等八名至保甲總巡局請爲懲治總巡謝岳松明府研訊之下飭移送上海縣署請縣主汪瑶庭大令訊明究懲○楊家渡巡防局員黄子新二尹送寳隆洋棧更夫劉大全一名至保甲總巡局明府研訊之下供棧内失去洋銀適逢小的值班咎不容辭求恩赦宥明府判如數賠償○劉雨宏投總巡局呈控吳大算帳口角等情明府訊得吳實有不合諭令向劉服禮○昨日本邑城廂内外保甲總巡朱森庭明府督率差勇巡至南市吉祥弄見沿途堆有垃圾因提掃夫至輿前飭責二百板以儆疏忽 
[英租界捕房紀事]  
　　前日無賴某甲至盆湯弄内生香閣花烟館尋歡次日淸晨忽忽而去迨亭午妓尚酣睡不醒鴇兒呼之不應撫之肢體軟綿知爲迷藥所中設法解救始得復蘇檢視房中失去金約指三枚銀臂釧一雙及衣服若干件因令龜奴投報老巡捕房捕頭允派包探查緝○陳阿再落魄無聊串通同豐棧主某甲冐充鉅元錢莊夥至義順泰號騙取洋貨被號中人察破將陳扭送捕房捕頭派包探李星福查明以便連甲解送公送禀請讞員關絅之司馬訊辦 
[公共租界捕房紀事]  
　　八仙橋迤西長浜左近鄔姓家於日前被賊竊去縫衣機器一架因卽投報黄家庫捕房捕頭令各包探留心查緝前經包探陳雲忠獲自祥興押店隨卽吊回捕頭著給鄔領去迨昨日忽有某甲者持質劵赴祥興取贖店主翁某將情告知甲怒與之口角旋糾同落差華捕阿四及六百零八號華捕某乙將翁肆毆翁遂奔投捕房聲訴捕頭著陳探禀請總捕頭核奪○前日又袋解裕源紡紗廠中人失去皮袍一件因之投報捕房捕頭令各包探悉心查緝○西人某姓僑居也芝路第十六號洋房前晚被賊竊取絨氈等物昨遂投訴捕房捕頭令各包探四出嚴查務獲送究 
[美租界捕房紀事]  
　　前晚有一西人深入醉鄉在有恒路肆行滋閙被二百七十四號巡捕拘入捕房捕頭命押至酒醒時釋出○前晚積竊管金標徘徊於元芳路中圖肆胠篋探囊手叚事爲六百九十一號巡捕所見帶入捕房捕頭令押候解送公堂禀請新任讞員黄耀宿司馬訊辦○前晚蜜勒路第十號門牌粤人林阿三家被賊撬門而入竊去皮箱二口内儲衣服若干件值銀元數百枚當卽開單投報捕房請爲查緝捕頭允之○昨晨北河南路某繅絲廠門外有一無名男孩屍適爲巡捕所見報知捕房捕頭令地保轉報某善堂備棺收殮○昨日靶子路某西人家馬夫王阿江忽然不願工作經西人報知捕房捕頭令包探顧福其拘押以便解送公堂禀請訊究○昨日三百八十八號華捕投捕房報稱裏虹口小虹橋北某茶肆内有人聚賭捕頭令包探朱桂生往查○昨日馬夫王阿成駕車至黄捕路招入雇坐被四百八十二號巡捕拘入捕房捕頭令存洋銀十枚暫行釋出○昨日某號傭人郁西扣曳車載貨行經西華德路誤將董榮元撞仆碾傷足背適爲三百九十四號巡捕所見一併帶入捕房捕頭令送董至同仁醫院醫治郁追償養傷費若干○昨日偷兒屠關木行竊某機廠内鐵管數條携至馬路被八十二號西捕拘入捕房捕頭令押候解送公堂禀請究辦○昨晨偷兒徐榮林掩入虹口某姓家行竊衣服携之而出不隄防爲包探劉阿炳所見拘入捕房捕頭命押候解送公堂禀請懲辦○昨日偷兒胡阿德掩入虹口某押店竊得衣服數件適爲包探劉阿炳所見連贜帶入捕房捕頭令押候解送公堂禀請訊究 
 
 

Page 10

 
 
   
 
 

Page 11

 
 
 [P直隸總督袁奏遴員請補要缺知縣摺二十七日> 
　　太子少保北洋大臣直隸總督臣袁世凱跪奏爲揀員請補要缺知縣以資治理恭摺仰祈聖鑒事竊查東明縣知縣馬慶麟於光緖十九年十月二十日聞訃丁父憂業經咨部開缺照例以本員聞訃丁憂之日作爲開缺日期據該員於二十九年十一月勒豐日禀報到司仍應勒歸十月分截缺所遺東明縣知縣員缺係繁疲難沿河要缺例應在外揀選調補查定例各省知縣如係奉旨希往或督撫題明留於該省候補者無論應題應調應選之缺准該督撫酌量補用其新進士奉旨分發各省卽用知縣如遇應題應調缺出亦准酌量補用又應題缺出令該督撫於現任人員内揀選調補如實無合例堪調之員准以候補人員題補又如遇沿河要缺酌用候補時將沿河候補與地方候補由該督撫酌量補用各等語今東明縣知縣一缺臣督同藩臬兩司在於選缺知縣内逐加遴選非歴俸未滿卽人地未宜一時寳乏合例堪調之員未便稍涉遷就自應在於候補並進士卽用班内揀選請補據藩司楊士驤臬司寳棻查有沿河候補知縣朱佑保堪以請補會詳前來臣查朱佑保年四十一歲浙江歸安縣監生由北河試用縣丞因辦河運出力呆俟補缺後以知縣用光緖十五年二月二十日奉旨依議欽此二十三年遵新海防例報捐免補本班離任以知縣仍留原省歸沿河候補班補用二十五年四月十一日引見奉旨照例發往二十一日領照回省四月初三日接准起復部咨業經甄别留省補用在案該員篤實粗詳究心吏治以之請補東明縣知縣沿河要缺實堪勝任與例亦屬相符合無仰懇天恩俯念員缺緊要准以沿河候補知縣朱佑補授東明縣知縣實於吏治有裨加蒙俞允該員銜缷相當毋庸送部引見除將該員履歴淸册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
[直隸總督袁奏紳士捐資興辦學堂懇恩給奬片二十七日]  
　　袁世凱片再天津縣勸辦民立學堂據在籍紳士侍講銜翰林院編修嚴修首先倡捐經費銀三千餘兩於是衿富紳民聞風興起接踵樂輸數月之間共立學堂十一處規矩謹嚴課程合度成效昭然由天津府縣禀請奏奬前來臣查學堂之不能徧設固由於風氣未開亦因經費難籌無人提倡津郡自遭兵燹物力彫殘勸集捐資尤非易易該紳家僅中資概捐巨欵洵屬見義勇爲深裨學務且其經術湛深通逹時事曾赴日本考查學堂事宜更於歐美教育成法竭誠探討力果心精以培養人才爲已任一時士論望若斗山難據稱不願仰邀奬叙未便没其好義之忱合無仰懇天恩俯准將侍講銜翰林院編修嚴修給予卿銜以昭激勸可否之處出自鴻施逾格理合附片具陳伏乞聖鑒訓示謹奏奉硃批嚴修著賞給五品卿銜欽此 
[大臣松奏遵保剿匪出力官紳懇恩給奬摺二十七日]  
　　奴才松壽跪奏爲遵保勦匪出力官紳懇恩給奬以勵邊防恭摺仰祈聖鑒事竊竊奴才前因勦辦口外朝陽建昌一帶與奉省交界地方土匪迭獲勝仗首要就擒内地漸次安靖將迭次出力官紳員弁曁傷亡營練奏懇恩施分别奬卹等因於光緖二十九年十一月二十九日奉硃批准其擇尤酌保毋許冐濫餘依議欽此欽遵仰見聖慈厪念東陲有勞必錄凡在行間同聲咸奮奴才忝膺邊寄仰體時艱伏念熱河處奉直兩省之間值庚子多事以後邊訑未靖内治尤先牖户綢繆未敢鬆勁計自援勦彰武以逮用兵朝建在事文武各員督率營練効命馳驅遂得仰仗天威將東屬一帶大股悍匪曁積年逋宼　渠掃穴次第勦平實足以懾鄰氛而伸天討均未便没其微勞現當邊事方殷正是用人之際自應遵旨酌保俾得策後効而勵前勞奴才謹按部定新章並援照後前勦辦徐秉𪶽核奬成案分别異常尋常核實擬保謹繕淸戰恭呈御覽其出力稍次者業經奴才竭力删汰委係毫無冐濫合無仰懇天恩俯准按異常勞績照擬給奬以勵邊防出自逾格鴻施除取履歴送尋查核並將此次傷亡營練彚案咨部請卹外所有遵旨擬保勦匪出力官紳懇恩給奬緣由謹會同直隸總督臣袁世凱恭摺具陳伏乞皇太后皇上聖鑒訓示謹奏奉硃批該部議奏單二件併發欽此謹將剿辦朝建一帶賊匪出力文職各員謹繕淸單恭呈御覽計開直隸候補道調署承德府知府曹景郕擬請加二品銜並賞給二品封典直隸候補府經歴倪鑑熊慶箎均擬請免補本班以知縣仍留原省補用試署建昌縣知縣洪子祁擬請在任以直隸州知州補用先換頂戴四品銜在任候補直隸州成安縣知縣調署朝陽縣知縣何厚吾擬請俟補直隸　後以知府用昌建縣練總四品銜候選知州李沭霖擬請俟選缺後以直隸州知州用並賞給四品封典建昌縣練總候選州同張麟書擬請免選本班以知州卽選奉硃批覽欽此謹將剿辦朝建一帶賊匪出力武職各員謹繕淸單恭呈御覽計開副將銜儘先叅將潘金山擬請以副將補用儘先都司陳貴亮擬請以遊擊補用花翎儘先守備李殿起擬隨以都司補用四品銜儘先千總胡高山擬請以守備儘先補用署建昌營都司補用叅將董殿元擬請以副將補用外委滕麟揀長五品頂戴喬子風均擬請以千總儘先補用並戴藍翎奉硃批覽欽此 
[江西巡撫夏奏考察屬員分别舉効摺二十八日]  
　　頭品頂戴署理江西巡撫陝西布政使臣夏峕跪奏爲考察屬員分别舉劾恭摺仰祈聖鑒事竊維政治之隆替視吏事爲轉移方今時局艱難民情困苦尤賴大小文武各盡厥職庶足修實政而裕本圖臣以庸才忝權疆寄知人之智未敢輕言而考核旣眞苟有才職出衆政績昭著之員固宜亟爲表揚以昭激勸其庸劣不職者亦不敢曲爲徇隱致涉姑容兹查有署按察使儘先卽補道汪瑞團器識宏毅有守有爲廣饒九南道瑞澂任事勇往不辭勞瘁吉南贑寗道江毓昌整飭邊防不憚勞苦試用道沈銘照綜理繁劇廉靜周詳南昌府知府沈曾植安詳愼密表率有方特用知府陸長佑才學兼擾識度宏遠臨川縣知縣戚揚屢膺荐郯名實相符進賢縣知縣陳慶綬盡心民事政績可觀萍鄉縣知縣彭繼昆識練才優循聲藉藉署餘千縣事候補知縣黄秉湘心精力果幹濟之才署　陽縣事大挑知縣周景祁誠樸勤明輿情愛戴以上十一員擬請傳旨嘉奬會昌縣知縣馬文兆怠於聽訟馭下不嚴前 
 
 

Page 12

 
 
署德興縣事拔貢知縣張鳴珂要案疎虞釀成多命南康縣知縣周祖庚衰廉廢事積案纍纍安仁縣知縣王浡任用劣紳藉捐苛擾前署萬年縣事大挑知縣孫如璸縱容丁役審案糊塗前署永寗縣事大挑知縣李鏡銘縱丁索擾岡恤民艱前代義寗州事試用知縣翟鳳儀性情貪鄙聲名平常寗都直隸州知州儲成鑽營苟且心地糊塗定南廳同知恩彦不勤聽斷積案甚多饒州府同知陳履貞馭下太寛頗滋物議代理贑縣事試用同知胡上襄約束子弟不嚴致滋物議前署廣豐縣事大挑知縣陳廷業巧於欺朦官聲甚劣准補建昌縣知縣梁繼泰辦理土藥捐卡擅離職守試用知縣吳錦容抽稅苛細怨讟繁興試用直隸州州判胡宗衡抽稅營私不遺小物崇仁縣教諭賀驤不守頽規被控有案廬陵縣縣丞陳廷憲年力衰頽德化縣典史王文蔚違例擅受宜春縣典史朱錫元疲玩不堪署興安縣典史候補府照磨傅長齡任性多事統領續備左軍補用副將劉先文年邁無能玩視營務左軍後營管帶補用遊擊蔣春發性好治遊紀律廢弛以上三十二員擬請卽行革職上猶縣知縣黄傳義精力不足馭下太寛署瑞昌縣事候補知縣姬愼恩才欠開展精力亦差該二員文理尚優擬請以教職歸部銓選署萬安縣事候補知縣胡遜之體弱多病難膺民社擬請以府經歴降補調補南昌縣知縣鄭恭聽斷偏執難勝繁要擬請開缺另補此外各員雖才識政治互有短長尚皆循分供職臣仍留心察看如有應舉應劾人員再行隨時據實具陳仰副聖主旌别淑慝澄叙官方之至意如蒙俞允所遺叅劾各員缺江省現有應補人員均請拘留外補謹會同兩江總督魏光燾恭摺具陳伏乞皇太后皇上聖鑒訓示謹奏奉硃批另有旨欽此 
[大臣德奏遵旨酌保出力文武各員請奬摺二十八日]  
　　奴才德麟棚楚克車林跪奏爲遵旨酌保辦理交涉在事出力文武各員繕單籲懇天恩飭部照擬給奬以示鼓勵恭摺仰祈聖鑒事竊奴才綳楚克車林於光緖二十九年十月間會同調任大臣豐陞阿具奏因辦結車臣漢部落扎薩克桑薩賴多爾濟旗下蒙俄交涉各案在事尤爲出力之滿蒙印委十餘員分别優次擬請給奬等因一摺于本年十一月二十四日齎回原摺奉硃批著照尋常勞績酌保母許冐濫欽此奴才豐陞阿未及核辦現經交缷謹由奴才等遵旨將辦理交涉要案在事尤爲出力之滿蒙印委十六員按照尋常勞續核實酌保並將各該員銜名及擬請官階升銜翎頂另繕清單恭呈御覽合無仰懇天恩俯準照擬給予奬叙以示鼓勵而昭激勸出自鴻慈逾格除將各員履歴分别送部並武職千總以下各員另行咨奬查核外所有遵旨酌保辦理交涉出力各員開單請奬緣由謹合詞恭摺具陳伏乞皇太后皇上聖鑒訓示遵行再奴才德麟到任未久此摺係奴才綳楚克車林主稿合併聲明謹奏奉硃批該部議奏單併發欽此謹將辦理蒙俄交涉出力文武各員酌擬奬叙繕具清單恭呈御覽計開花翎理藩院無論滿蒙遇缺卽補員外郎鍾湘擬請仍以本院員外郎無論滿蒙咨留遇缺卽補並請賞加四品銜花翎四品銜理藩院無論滿蒙咨留遇缺卽補主事崇斌擬請俟補缺後在任以本院員外郎無論滿蒙咨留遇缺卽補花翎同知銜遇缺先選用知縣閻學沂擬請仍以知縣不論雙單月遇缺歸各班前先選用選缺後在任以同知升用直隸候補府經歴補缺後補用知縣顧保恒擬請賞加五品銜六品銜不論雙單月遇缺卽選縣主簿包文峯擬請選缺後在任以縣丞儘先前補用藍翎五品頂戴補用千總閻學濂五品頂戴補用千總明定銀以上二員擬請仍以千總遇缺儘先卽補並請賞加守備銜花翎印房蒙古五品官二等台吉銜四等台吉克什克托克托琥擬請賞給二等台吉花翎管旂章京銜印房蒙古五品官車林彭楚克擬請移奬伊孫克蘭桑巴雅爾賞加三品頂戴花翎管旗章京銜印房蒙古五品官色德特擬請移奬伊子格擬逹拉瑪賞戴六品藍翎花翎三品頂戴印房蒙古五品官車林旺楚克擬請賞加管旗章京銜花翎五品頂戴印房蒙古六品官圖旺札布花翎五品頂戴印房蒙古繙譯官車林多爾濟以上二員擬請賞換花翎印房蒙古六品官岑弼靳擬請賞加五品銜印房蒙古七品筆帖式依逹木札布擬請賞加五品銜印房蒙古委筆帖式四等台吉車林札布擬請賞戴藍翎奉硃批覽欽此 
[大臣長奏開復道員懇恩俯准酌量補署片二十八日]  
　　長順等片再道員余濬前蒙特恩開復原官留於吉林差遺委用當准吏部來文調取引見經奴才以該員總理全省營務兼總籌餉局事宣差使繁要未便遽易生手可否暫緩給咨俟補缺後再行送部引見等因於光緖二十九年七月十三日附片籲請差弁資回原片恭奉破批著照所請吏部知道欽此並准吏部恭錄硃批於九月二十九日咨照到吉轉飭欽遵在案兹於十一月十四日覆准吏部坐十月二十五日所發來咨以該員係吉林差遺委用道員准差委不准委署地方各缺等因咨行前來伏查該道余濬歴在吉林奉天充當要差曾隨欽差練兵大臣穆圖善等周歴黑龍江等處於三省地方情形甚爲熟悉愛惜名節頗有聲譽奴才前因其被叅冤抑廢棄未免可惜故爲之一再歴陳仰蒙恩施逾格特予開復留於吉林差遣委用是其才具有爲早在聖明洞鑒之中且與奉旨命往人員無異奴才方欣臂助有人地方可冀逐漸整理是以復爲陳請暫緩送部幸荷聖慈垂諒照請施行乃吏部已經恭錄諭旨咨照於前又復不令委署阻格於後同前一事而先後行文兩歧殊堪詫異伏念目前時局艱難求才爲急况吉省强兵壓境民物彫殘地方各事全在得人而理正當破除成例咸與　新若再拘守舊章轉使實心任事之員無省可歸不得補署之一日將何以資任使而勵眞才該道余濬旣經奉旨留於吉林差委合無仰懇天恩遇有地方缺出俯准酌量補署仍准暫緩給咨俟補缺後再行送部引見之處出自高厚鴻慈是否有當理合附片具陳伏乞聖鑒訓示謹奏奉硃批著照所請吏部知道欽此 
[江蘇巡撫恩奏叅庸劣各員請旨立予黜革片二十八日]  
　　恩壽片再司道知府皆蒙簡放之員成有人地相需者經奴才等會商調署各用所長均能勝任盡職惟州縣以下各員類難齊貪庸宜懲旣經奴才考察得實應卽隨時奏叅請旨立予黜革以肅官常查有調署鹽城縣本任上元縣知縣戴光盜名欺 
 
