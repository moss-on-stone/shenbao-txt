# 1888 - 105 - 4905389

 

Page 1

 
 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌已久售出實已不少世有心嚮往之者乎速問清遠里新泰絲棧或三馬路申昌書畫室與本帳房購取遲則恐將不及也價洋四十元分釘六十本外加文木箱子一雙此佈 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻儒爭先購致茲又經景賢書屋覓得公之書札以新鑄鉛字印成中皆致名公鉅卿之函或講戌機或闡理學或詳漕政或考鹺綱要皆確切精詳原原本本而校對之心細印釘之工良尤爲有美畢臻衆目共賞計二十七卷都二千八百四十一首又續鈔六卷都二百九十二首現巳出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[歴科試策大成告白] [  點石齋代啓]  
　　春秋兩闈第三場試以策問五道體仿古文語覘實學歴經選刻呈進者大抵皆原原本本殫見洽聞而元魁官卷爲尤重苟非條對詳贍光采陸離必致典乏胸羅譏貽腹儉且首場亦不免减色茲特薈萃鄉會名家諸作編歴科試策大成一書分初集二集飽滿者旣徵宏富簡鍊者亦異空疏其中更緝經史子集吏户禮兵刑工爲十類奉以金科付諸石印誠場屋之枕中秘也每部分訂八本價洋二元四角刻期出書在三馬路逢源里愼記書莊發售先此佈聞 
[耕藉恭紀] 　　 
　　光緒龍飛十有四年二月二十九日致祭先農壇皇上親詣行禮典至鉅禮至隆也是夜四點鐘逾三十分皇上自内乘轎出乾清門後左門中左門太和門至午門前易乘禮輿此輿高逾五尺寛四尺數寸頂上盖以黄雲縀底上罩鵝黄線網四圍簷長數寸以黄雲縀極上嵌以金頂輿之身以黄雲縀爲圍兩旁輿窗用蝦鬚簾裏圍則悉以黄縀織成金龍内設寳座靠背鋪墊俱以黄縀繡金九龍用校尉十六人肩荷以行皆穿紅綢衣頭戴青絨帽紅絨纓上結起花　高金頂托繫以黄翎垂飄於後下穿藍布套褲灰布薄底快靴以青皮作靿每至一射地卽換校尉一班左右則御前大臣衣團龍褂冠結紅寳石頂三眼孔雀翎跨刀乘馬翊行其前則前引内大臣十員朝服跨刀乘馬列對排　管轎鑾儀衞官帮轎上虞備用處侍衞悉於禮輿兩旁步行其前則九龍黄雲縀曲柄傘一柄武備院司蓋官乘馬以持也兩旁則上虞備用處侍衞拜唐阿馬步列對持燈三旗侍衞提爐再前則八駿馬金鞍玉鐙鵝黄韁轡踢胸以紅羽纓做成每騎一官牽行乃上駟院阿敦侍衞也八駿之前除儀仗鹵簿數十對外則三旗大門侍衞或左佩弓張撒袋石懸鳴鏑箭壺或背負長槍或身佩儀刀俱列對乘馬而行約六十員之多聨如雁序肅若鵷班此際則聲笑寂然僅聞馬行得得之聲再前卽爲五輅皇上御毡朝冠上結九龍起花朝頂托上嵌避塵珍珠頂御九龍眞金朝袍褂披肩上繡金行龍挂一百零八粒珍珠朝珠翡翠佛頭珊瑚記捻碧璽背盂藍寳石背墜後扈執豹尾槍十人佩儀刀十人捧弓張托箭壺又十人後管宗人府堂官一員王貝勒貝子公侯伯前鋒統領護軍統領總管内務府大臣御前乾清門侍衞大門旗漢侍衞各項官弁或佩腰刀或跨撒袋從行者百餘騎最後則黄龍大纛兩桿散秩大臣二員率官弁爲殿焉不陪祀之王公文武官員咸朝衣朝冠於午門前跪送聖駕出端門天安門大清門兩旁佔有前鋒護軍佩刀鴣立正陽門有步營官司官員跪迎由石路直南路約數里城内外沿街各巷口内結蓆棚外障藍帳各有緑步官弁率兵把守以阻閒人往來兩旁鋪戶皆扃閉門戶上懸綵綢兩旁每距數步佔立一人靴帽袍褂跨刀持鞭卽護軍營打街之兵也聖駕至壇東門内降輿預經太常寺卿率屬蠲潔壇上下藉以棕薦爲瘞坎於壇東南隅設先農神座於壇正中南向施黄幄工部官張皇上拜次於南階上陳牛一豕一羊一登鈃簠簋籩豆琖一爐二燈中設一案少西北向以奉祝版東設一案西向陳青色禮神制帛一束香盤一具尊一爵三牲陳於俎玉帛實於筐尊爵實酒承以舟疏布冪勺具駕將至司祝奉祝版設於祝案禮部尚書太常寺卿率屬詣神庫上香行禮恭請先農神位奉安壇座上鴻臚寺官預引陪祀王公於壇内門按翼序立候駕引陪祀百官東班於拜位南北面西班於拜位西東面序立祗候皇上降輿右贊引左對引太常寺卿二人恭導皇上至壇東盥洗鑾儀衞官跪奉盥奉巾司拜褥官預布拜褥於壇上拜次贊引對引恭導 
皇帝由中階升就拜位前北向立司拜牌官跪安拜牌退前引内大臣提爐官侍衞均於階下止立後扈大臣隨侍鴻臚寺官引陪祀王公百　就拜位序立典儀贊樂舞生登歌執事官各供迺職武舞執干戚進贊引奏就位皇上就位立太常寺讀祝官跪讀祝文畢皇上行禮致祭司香捧香司爵進爵司帛献帛樂部奏樂初亞三献儀成接福受胙禮畢禮部太常寺官恭捧祝版玉帛香幣隨上詣望瘞位望瘞贊引奏禮成恭導皇上詣太歲殿上香樂止禮部尚書太常寺卿恭請神位還御上香行禮皇上入具服殿更衣傳用早膳御膳房按序以進賞膳畢更換黄龍袍紅絨結頂冠至耕耤所舉行典禮順天府預備三王九卿從耕紅牌並陳設犁耙耒耜各農器於觀耕臺左右耤田方約二里周圍徧揷旗幟不僅青黄赤白黑且有絳緑紫碧月白各旗顔色不下十餘樣田之四隅高結彩亭四座有數尺之高内陳榖種豆麥田之中行又有衣彩衣高擎彩旗多人鵠列兩旁旗則隨駕摇展又有耆民十數人蒼顔白髮身披簑衣頭戴草笠手持農具狀若刨種農田各事皇上卽舉行耕耤之典御黄龍袍左手秉耒耜右手持鞭御前侍衞二員前導牽牛牛係黄色靷絆悉繫黄色絨繩犁具飾以黄油上繪金龍犁之兩旁又有御前侍衞二員傴僂向前手扶耒耜上前步行順天府府尹携斗隨後洒種兩旁御前大臣王公侍衞約數十員跟隨翊衞上親耕三隴三推三返旁有樂部和聲署官吏作樂悉穿彩衣笙管笛簫韻奏悠揚並和以雅歌洵一片承平雅頌聲也上耕耤畢登觀耕臺上閲視公卿耕耤樂歌卽止而不作派出從耕睿王鄭王克王三邸亦穿蟒袍躬扶犁耙持鞭以耕牛係黑色赤靷紅絆酒種者爲順天府屬官曲背弓身扶掖耒耜爲農政牽牛爲牛吏躬耕五隴五推五返錫大冡宰珍麟大司宼書潘大司空祖蔭松大總憲森曾少司徒紀澤續少宗伯昌孫少司馬家鼐黄大銀臺體芳廷少廷尉禧共九大臣儀與三王相同惟多推返數隴耳皆不作樂和歌佔道官兵備差司坊營縣文武三面環立迨三王九卿耕耤禮成後各部官向臺上叩頭鳴贊畢 
皇上御慶成宫行慶賀禮賜諸王大臣茶從耕曁三品以上大臣並講官皆入宴諸臣叩首慶賀禮畢侍衞進茶上賞茶後賜諸王大臣奶茶叩首跪飲後謝恩皇上出慶成宫升輿前引後扈儀從悉舊樂部和聲署史樂作前導出壇門入正陽門菩薩殿關帝廟拈香住持羽士於廟内門左跪迎拈香禮畢入大清門午門樓上鳴鐘樂奏卽止進天 [ 
 
 

Page 2

 
 
安門午門太和門乾清門還宫隨行王公文武始散上詣儲秀宫皇太后前行慶賀禮然後更衣辦事召見仰維聖天子重農教稼爲天下先懿歟休哉邁越前代矣 
[本館接奉電音]  
　　昨接京友發來電音有本月初十日諭旨二道敬謹譯登○三月初十日奉上諭湖南衡永郴桂道員缺着隆文補授欽此同日奉旨廣州漢軍副都統員缺着伊克坦補授欽此 
[德皇病劇]  
　　本月初九日倫敦來電云德國新皇之病較前加重甚屬可危云 
[雪水爲災]  
　　外洋新聞紙云歐洲英法德日意奥俄各國去冬及今春大雪爲災兼有洪水德國有數處鐵路被雪所阻輪車連日不能駛行有礮臺恐被水淹將礟移去又云美國亦下大雪碍及鐵路云 
[輪船觸礁]  
　　有美國公司輪船名三柏波羅於本月初三日在横濵裝搭客銀洋貨物開往香港至初八日天將明時行至福建海面觸於礁石無可設法至六點鐘時適有怡和洋行之北直隷輪船由汕頭開回上海行至此處見該船遇險因卽停泊帮同施救其時船中人並不驚惶擾亂故得從容救起華人二百零一名外國人等亦均救起尚有書信及銀洋二十餘萬元均搬至北直隸船上北直隸船於前晩駛到上海尚有貨物未經出險已派小火輪二艘往失事處施救美國兵船聞此信息亦前往察看情形云 
[香港大雨]  
　　香港西字報云港中大雨至一月有餘兼之雷電交作墻壁多爲之傾倒陰溝因此炸裂本月初四日九龍地方山上有一石平空墜下壓斃六人傷者亦復不少云 
[東報彚譯]  
　　日報言内閣各大臣更動外間議論紛紛兹得確信本月七號八號内當將各人辦理事務交割以黑田伯爲總理大臣伊藤伯改任内務大臣大隈伯仍任外務大臣農商務大臣一缺命于寺島伯河村伯二人内考放現任内務大臣山縣伯或退居閑散或出洋游歴目下河村伯已入政府矣○中國政府於製茶運往外洋者有免出口税之議日本横濵神戶兩港茶商不免狼狽大藏省與關税局頗以爲憂據聞日本茶葉出口税每百斤七分二合洋一元一角二分五厘餘中國出口税百斤二兩半合日本洋三元三角七分五厘故年來外洋貿易日本茶商常壓倒華商若中國一旦免除　口税不但日本業茶者非常困阨卽外洋貿易亦爲减色也○留學俄國之式部掌典小路正秀氏今娶該國紳士之女爲室成婚後夫婦不日偕來本國日本舊族與外國人結緍已屬罕聞且此婦非英非德而爲俄人更覺異常珍重○朝鮮兵制前十四年曾聘日本人故掘本陸軍中尉爲教師依日本式訓練不圖十五年變亂忽作練兵廢而教師亦罷於是韓廷顧問官議聘俄人或又欲僱美人議論紛紛事皆不果所有左右前後並海防五親軍凡五千有餘悉從中國兵式編制邇來各營官亦由中國派遣兵隊但稽古制名是而實非今次政府决計改革兵制聘美國教師設立士官學校募集生徒百四十名定額百九十名内五十名則于舊時生徒中選出一切靴帽器具皆改洋式將來學生學業有成陸軍體制可卜蒸蒸日上斯爲韓廷大美舉也○上月二十日朝鮮世子誕日各國駐紥欽差皆入朝賀世子于便殿賜各欽差茶果是夜復設席外務衙門以示宴樂○本月二號俄國軍艦三艘銜尾而至泊於仁川港司法官卽於是夕入京○朝鮮人衣冠拘古不化前十六年起意改革握政權者均以小冠窄袖爲輕便十七年變亂後忽復舊制近聞閔泳駿管轄慶尚道倡改革衣冠之議將具書於政府云○上月十四號韓王與世子行幸東大門内廟駕出時常例如新舊式鎗隊及被古甲胄騎兵並旗隊供奉宦官與隨駕各官無慮萬人人民來觀者四方輻輳不下數萬人京城中爲之擁擠此次行幸之費出自公家執事將慶尚道税錢二萬五千文兌換京城當五錢以備臨時發給不若去年行幸時攤費於官也○中國有異獸四不像日皇求中國頒賜頃由北京使館送致榎本遞信大臣途次天津暫留領事館喂養此獸似鹿非鹿類馬非馬前後足高低却不數見此次尾張丸輪船回國當裝到日本云○舊琉球藩主尚泰之次子尚寅本月八號午後由横濵乘近江丸輪船至神戶港旋游大坂一二日仍回神戶至十二號轉搭汔船球陽丸歸國○駐紥横濵英國總領事所有駐紥各口領事均歸其管理内外名望極重去年歸省今纔回任更兼裁判事務忽于十號病故訃音到處無不傷悼長崎英領事得信後卽具哀詞通咨各國領事各領事署均於十二號下半旗以伸弔意聞此總領事死後各口英領事將有更動云○以上數條從日本報譯出其於牽涉中國朝鮮之事意涉偏私語多廻護有識者自能辨之 
[搭收大錢]  
　　戶部堂官因查京師目下市面當十大錢仍不流通乃於三月初間入奏擬於鄭工捐項搭收當十大錢一成並以大錢十二千文作銀一兩聞此奏奉旨允准已經戶部咨行各省矣 
[議開鐵路]  
　　由天津安置鐵路直逹通州一節近年以來屢登於報刻聞總理衙門堂官連日入署會商因目下接到李傅相奏開鐵路之疏奉旨交總署核議是以連日會商也 
[都下瑣言]  
　　京師前門外櫻桃斜街有福善當鋪開設有年二月杪忽有一乞丐臥其門前旋卽殞命該鋪主人瞥見赴中正司署禀報先經中正司官騐明該屍腮下有一處拳傷痕跡已將該街看街官人並當鋪夥計收禁尚候他城會同相騐再行核辦○總管内務府大臣行文各處稱頃奉内總管口傳奉旨皇太后皇上於三月初二日起至初五日止前往北海等處等因相應行知各衙門所有應行傅派之處查照預備可也○聞海淀昆明湖設有砲艇十艘並由外火器營派有水師砲船數隻於初二晨駛往湖中與砲艇合演水操演放大小礮位各官兵非僅駕駛靈捷而且礮聲聨絡操演合度閲操兩大臣閲視之際莫不色喜○兵部具奏玉牒黄檔恭修已竣例應請派王大臣於本年九月内擇吉恭送盛京敬謹尊藏恭候欽定俟命下之日卽由臣部先行分咨京外各衙門循例妥備等語奉硃批着欽天監於九月内選擇日期預先奏聞欽此○禮部爲咨行事祠祭司案稱恭照四月初八日係佛誕日此一日例應齋戒禁止屠宰不理刑名照常辦事等因奏奉硃批知道了欽此欽遵到部相應咨行順天府轉飭所屬州縣查照出示曉諭俾衆周知 
[搶孀可駭]  
　　孝感縣東鄉某甲家極單寒性又愚懦娶妻某氏略有姿色不安於室遂視甲爲眼中釘有某乙某丙者係某紳之族人也素以聲勢雄於一鄉二人皆與氏有染氏朝秦暮楚爲左右袒者已數年今年正月甲無疾而斃尚未入殮丙卽率領黨羽逕赴氏家如世俗搶親之例氏早知之藏身鄰舍丙在氏家遍搜不得當夜俟人靜時卽往隣家劈門而入任意搜尋不獲則舍而之他隣家有新婚者佳兒佳婦同夢方酣丙竟將一對好鴛鴦移置床下在床櫃内徧搜無所得則又赴别家連搜七家始將該氏尋出擁回家中居然成合卺禮乙忿不可遏遂與丙爭閙聞其事者疑甲之猝斃係中乙毒而丙乃迫不及待不俟殮埋當晩卽行搶刼也某姓族人赴縣署公禀乙丙族人有在縣署充當卯首者出而調處故事經兩月而乙丙仍逍遥事外噫嘻清平世界豈容虎而冠者横行一鄉謀命之說雖出外人之揣測搶孀之事實爲衆目所共覩此而不懲如國法何如風化何 
[金陵火警]  
　　本月初一日下午三點鐘時南門外火光冲天各水龍紛紛赴救馳至長千里來者去者兩相爭道以致阻遏不得前適江甯縣呵殿而來始各鳥獸散是役也自西街燒至小河沿而止計燬大小屋宇共六十三家事後同人咸以水龍徘徊道左議令罰鍰水龍夫則指 
 
 

Page 3

 
 
打架人推諉斷斷爭辯未知以後如何當火熾時江寍黄二尹以衙署近在咫尺間急帶差役往來彈壓火後又查明被難之戶各給蘆蓆二十張大錢一千文至起火之由緣某鐵鋪因起風爐爆出火星釀成燎原之禍地方官飭拖至街心照例笞責二百板以平衆憤 
[鎗傷車夫案初訊]  
　　酒醉西人鎗傷包車夫一節已詳昨報此案於昨日解歸英按察司衙門由副按察司升堂訊問先問三道頭捕據稱當時聞有放鎗行凶事立卽前往將行凶人拘獲受傷人送至仁濟醫院據醫生言鎗子入内爲骨所阻不致傷及於肺現已將鎗子取出可以醫好又問船廠西人據稱眼見伊放洋鎗卽喚巡捕來拘又問凶手有何言語答稱並無言語訊至此巡捕頭稱此案尚有華人見証亦須訊問按察司遂定緩一禮拜再訊 
[披屋被燬]  
　　前日清晨英租界東棋盤街青蓮坊内某姓家之披屋灶下遺火延燒柴薪霎時烟霧迷漫幸卽知覺諸隣人帮同取自來水灌救得卽息滅然披屋已毁二間矣 
[上海縣署瑣案]  
　　唐儲氏遣其子良慶作抱具詞控陸阿春欲將聘定之長媳配與次子昨日裴邑尊飭傳兩造及媒人唐慶雲唐海泉等升堂訊究儲氏稱小婦人生有女兒小字八妹自幼由慶雲海泉爲媒字與陸姓得財禮洋八元首飾四件陸子病故陸强欲將女移配次子小婦人不允意欲另行擇配陸竟恃强霸阻叩請究懲所有財禮洋八元首飾四件呈請給還艮慶所供略同八妹稱不願仍歸陸姓慶雲稱小的等確曾作伐惟陸强將八妹移配次子唐已允從現欲賴婚殊出情理之外邑尊謂叔嫂之分不可踰越豈容以嫂作妻着將財禮首飾交陸領回毋庸多瀆陸堅不肯領邑尊叱令退去再行核示○前報列趙志行控潘蘭坡一案前午裴邑尊研訊之下趙稱被欠工錢百餘千帳目呈電番稱監生有房屋抵銀一百八十兩被趙私將契劵抵與張石谷得銀五百兩監生知而向論伊稱銀已用去容俟措齊旋陸續收到七十兩并贖契銀共二百五十兩尚有二百五十兩至年底欲贖契劵伊竟無銀監生無奈措銀三百兩并由胞弟墊銀一百二十兩趙但立票銀八十兩今向伊索取墊銀票銀伊竟挾嫌矇控邑尊謂趙所呈之帳殊難憑信當堂發還着兩造自行算清以使覆訊○昨報列萬利等十六戶控蕪湖啓昌雜貨店朱渭東欠銀四千餘兩一案昨日原差將朱之司帳王廣林交案裴邑尊庭訊之下着一併發水利廳管押赶將各戶帳目理清○江北人許兆奎將養媳餘子領回當堂具結拐犯徐隆海施長耕蔣顧氏等皆釘脚鐐徐施荷枷飭差掮牌帶出游行俾昭炯戒 
[竊案彚誌]  
　　太古公司管碼頭西人至法公堂稱該公司通州船抵滬船中漆匠偷外國漆一桶爲觔兩太重因之看破拘送請訊土司馬詰之漆匠據寗波人徐益炳供在船做工漆是船中用剩並非偷竊司馬謂卽使用剩亦非爾物自當交出何可據爲已有着將徐益炳枷示二禮拜期满釋放○吉祥街又新園浴堂夥馬雲林訴稱有廣東人王阿福與安徽人鄧大發先後來洗浴王將鄧之洋布褲執在手内意欲穿着被堂倌看見將鄧喚出認明原物王阿福送案鄧訴略同而王則稱見帶一條因之携取不料是套褲隨卽放下彼等訛爲行竊王司馬着將王阿福管押五日○寍波人顧小敏稱有雄黄由船裝來在碼頭起貨洋藥局巡丁誤爲私土當被扣留查看當嘈雜時被挑夫乘間竊去一厘賣在南市董德昌行計洋一元然雄黄一匣值價甚鉅董出洋一元買得明是收贓應請查辦挑夫拘到一人送案王司馬詰之袁龍球據供溧水人爲挑夫雄黄是小鎭江所竊被我覷見尾隨伊後得知根底故將小鎭江軋到茶肆通知包探後被走脱此是我通信王司馬詰其分錢若干供一錢不到手司馬謂爾辛苦一塲豈有不分錢之理當將小鎭江交出袁稱伊已逃逸無從捉到司馬判將袁枷七天以儆○包探獲到專竊時辰表之陳德桂供認在南誠信竊烟客表一隻吊贓不到王司馬判責陳一百板○捕獲偷樹柴賊張勝全送案王司馬以事小從寛免責諭令改過隨卽釋放 
[英界公堂瑣案]  
　　虹口捕房通事張德明稱紹興人周蕺山前犯行竊管押期满釋放出外第五天又竊趙蔣氏家衣服由捕拘案該氏投案謂爲領贓周蕺山供紹興人失業無依兼食洋烟此次釋出遍體生瘡又患烟漏仍難餬口因又行竊蔡太守察得周蕺山果已遍體生瘡設再管押恐染及同押之犯隨飭差驅逐出境贓交該氏領去○寗人周德明因妓女湯蕉林贖身案奉判遞籍後又來滬再拘到案判發捕房管押一月期满交保仍令回籍已列前報現在管押期满麥捕頭以周遞解回籍爲時無幾胆敢卽來滬上殊屬不成事體請再派差遞解蔡太守允之隨飭將周德明押候備文遞解回籍○包探顧阿六稱　犯馮之仁屢犯行竊送案懲辦今又竊杜氏等各家衣物將人贓一併送案社氏等各報失竊之件請爲領贓蔡太守商之夏正領事以該竊犯實屬怙惡不悛判笞二百板再發捕房管押二年以儆贓交失主分别具領○顧三大稱開老虎灶張阿紀來泡水不給錢與論口角致被毆傷頭面交捕拘案請爲騐傷張阿紀供廣東人與顧爲隣討些熱水向不給錢今被辱駡以致口角蔡太守判罰張阿紀洋一元給顧養傷否則管押七天以儆○西人司美汀稱寫字房失竊值洋五十元之金飾並無外人入内惟侍者出店韓雙林胡阿生二人時常進出盤問二人均言不知爲此交捕送案韓雙林胡阿生同供洋東失竊我等均不知情蔡太守商之夏正領事謂該西人疑竊雖無証據惟韓胡等旣爲傭人責有攸歸姑飭暫押俟查明實在情形再行訊辦○公和祥碼頭西人惠鐵稱昨見王阿三行竊輪船上木匠稼伙當獲人贓交捕碼頭時常失竊務請重辦以儆王阿三供爲小工貪小拾取傢伙蔡太守判王阿三枷號十四天發犯事地方示衆贓交該西人領去○張阿三稱有許多小車停在我店門口致被礙路不能行走喝令移開伊出言無狀與論爭閙致失物件報捕拘案蔡天福江順發周耀光等同供我等推車暫在此間裝貨被逐爭執我等亦失車布等件蔡太守以釁起細微兩造訴失均無証據姑着蔡天福嗣後不得停車礙路違干取咎○陳雲牛稱被陳英桂行竊馬褂當獲人贓詎有朱巧生硬要索酬由包探戴金寳拘案陳英桂認竊求恩朱巧生供陳雲生失竊馬褂我眼見陳英桂行竊知照陳雲生將陳英桂拿交包探故向索酬蔡太守判陳英桂管押二十八天朱巧生保釋贓交陳雲生領去 
[官塲正誤]  
　　前日報章所載范明府由織造署委解貢縀云云兹悉明府實係奉撫憲委解飛金入京合卽聲明以昭核實 
[惠書鳴謝]  
　　甘肅胡虎臣先生著作等身其命意總以教人重倫常敦内行爲本兹復輯忠孝節義錄一書取史册所傳忠孝節義事之可歌可泣者分類編輯巨細不遺昨承見事披閲一過足徵先生之學有淵源語無泛設其嘉惠於天下後世者爲甚大也謹識數語以鳴欽佩 
[繪資助賑]  
　　湘荃孫君王秋言先生高足也重來滬上求繪者踵相接同人仍請減潤助賑一月渥蒙許可畫件送北戯鴻堂錦潤堂大吉廬南元大亨莊城内得月樓轉交約日取件琴條册頁紈扇二角半餘照原格減半上海北市絲業會館籌賑公所少欽施善昌謹代啓 
[助賑摭要]  
　　京都莊幼墀許曾緒　善士募諸無名氏由蔚長厚號來京平松江銀六百兩合規元六百零五兩六錢四分魚行山人爲長親求病速愈捐規元五百兩紹興沈召棠爲堂上追薦功德將水陸道塲費移助振捐計洋三百元甘肅寄湘漁父續由立大莊交來甘平銀二百兩合規元二百零九兩一錢山東黄縣丁怡善堂訐趙君郁堂交來規銀一百兩又募二十九戶合黄平銀十兩零七錢六分杭州隱名氏計顧雲錦綢莊交來洋一百元濂溪後人完心願洋一百元昏愚氏初八初九兩日共助洋一百元量力子求平安洋五十元陳鄭氏求免災洋三十元以上二戶由恊源莊交來漢口敦實善堂續募九册由胡君紹庭交來規銀一百六十五兩四錢七分王君依仁爲令姪載生病痊完愿洋五十元申君少彝在吉林得家書悉尊閫抱恙當卽許願助賑迨抵姑蘇其恙已痊遂助銀二十兩凡此仁人之解槖悉爲災域所銘心除各零戶另刊清單外合請錄入報章以伸謝悃[  上海北市絲業會館籌賑公所少欽施善昌謹誌]  
打 
 
 

Page 4

 
 
[蘇省撫轅抄]  
　　初五日吳縣縣丞王世藻禀辭赴都引見准補蘇糧道庫大使李乾禀謝奉飭知赴任○初六日葉大莊禀知奉飭留蘇差委○初七日新授掦州府陳卿雲江西入金陵來禀奉飭知赴任候補按經歴鍾進賢禀辭赴松滬貨捐局差○初七日藩轅牌示照得鎭江府海防理事同知榮椿因病出缺查有候補本班儘先補用知縣麟恆堪以酌委署理○初八日新授楊州府東卿雲禀辭赴任五品銜分發江蘇新班遇缺補用府經歴金慶元湖北人禀到 
[浙省撫轅抄]  
　　三月初三日卽用縣江禀知交缷候審公所並銷發審局兼帮查保甲差義烏縣吳禀見禀辭赴任○初四日新選湖南藍山縣徐士英丁母憂禀辭回籍守制署昌化縣章禀見禀辭赴任候補縣陳汝霖禀知釐捐局委王江涇釐局差禀見叩謝黄秉鈞禀知京餉釘鞘寄存外庫並奉藩司委解新錢二萬串叩謝縣丞庸清際禀知釐捐局委王店釐局司員差叩謝○初五日彭念宇禀知釐捐局委寗郡釐鹽局差禀見叩謝候補縣馮兆松禀見辭赴濠河釐局差○初六日杭理事恩禀知本日受事禀安署杭理事徐禀知本日交缷禀辭赴海運津局差遂昌縣江繼曾禀知藩司飭知赴任禀見叩謝黄秉鈞禀見禀辭解京餉赴都 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澳儂曲步蓉漁隱懴梅詞韻錄呈諸大吟壇郢政]  
　　雨打梨花自閉門蓮鐙雞枕最銷魂殷勤青鳥銜巾出可認珠啼灼灼痕讕言窺宋在墻東憐取儂顔惟鏡中不是桃花貪結子任渠買笑駡春風自從拓館瘞瓊芽廣袖奚煩妬石華摹盡梅花三百本不摹竹外一枝斜 
影語風言鎭日愁新詩洗雪謝君謀憐才自有金閨彦忝向粧臺許狀頭[  玉梅館主和涙草]  
[清明後三日率成俚句書箑奉贈并述旅况斧弄班門不暇及也此呈桂翁先生大人兩政]  
　　水部文章六代清風塵面目尚書生萬言筆底天人策百尺樓中月旦評粉黛雲山增慨嘆華洋時事感紛更棗梨不少雕龍客終讓先生獨老成一官慙愧走天涯蒿目驚心五夜嗟畫本有靈通菽粟客途無地說桑麻微材幸托芳園植淡墨終嫌腕力差秋雨斷橋凉满袖助君揮汗寫烟霞[  西蜀問字亭主人楊仲毓待定稿]  
[上海北市絲業會舘籌賑公所施少欽經收山東順直河南皖北賑捐丁亥十二月初五六日第一千六百零一二次清單]  
　　郭顧氏爲子求病速愈洋十元求病速愈人五十元不留名四角銅洋一角金月泉爲子天花求平安五元崑山寶源典一元又衆友三元種痘平安氏二元楊耆卿病愈完愿五元陳少巖爲母病愈完愿五元張榮卿二元李華堂一元曹文田王治各五角車坊葉城山募吾綬卿法師由同里來二元嚴伯經湯顯資移助十六元封溪補拙山人十元北庫致和典八元常熟議名氏一元蘇州周吳氏求病速痊三元蘇源通莊方虎臣募崇然士一元虞西氏銅洋一元無錫北卡俞炳照爲母週期懺資移助一元泰記公二元烟台北洋水師兵船採辦所葉懋蕃補來一元龍游益丰布號隱名氏節席費三元朱家角不留名求産後患病早愈十元俞石林翁來德清丁其昌三十元脩省堂鳳趾堂求是草堂渚山草堂四戶各五元○津市通順恆記由漢口寄來劉晩覺齋主人錢一千八百七十文又募毛德源堂十千張開榜五千王聚珍二千向克昌裕和福張鳴香蔣育萬王榮福鄢春浦陳建五林錦軒張御典斯美堂余鳳高公盛無名氏費連軒勤和堂盧姜安邦李正豐馮紫金定記孟廷颺二十戶各一千無名氏五百共廿五戶合銀廿五兩批見規元廿六兩六錢八分四厘○盛源莊募百勉氏洋四元陸伯葵一元尤植甫孫愛堂各錢二百蔡丙曾徐富鄉華蓮孫貴生程子範吕錦遲六戶各一百文共十戶合洋六元○廬州合肥縣署韋禮門募馮羽郡隴西郡衞潤齋三戶各錢五百孫紹業鄭宏山陳有清三戶各三百宣錫春孫祥瑞青藜堂百忍堂三槐堂五戶各二百李洪順一百共十二戶合洋三元以上初五元○高姓吳姓各洋一元無名氏二角金澤無名氏桂字各錢二百蘭字一百松鹽公所爲朱阿來船戶舞弊罰欵移助六元日本相舘諸華商由震大東洋莊來洋三百元乍浦公昇陳綏卿沈蓮夫蔡裕齡爲開珠山小海池工竣餘資移助六元徐屠氏浙由寗鄞江司徐寄來銀五兩零五分海昌延生舘主人十二元姜偃瑞元墓戈少亭三十元金陵端木基四元浙寗鄞南愚民苦心氏求父親康健合家平順二元松江全大典募錢映雪太太綿衣捐洋一百元平湖新豐和順典徽州紫陽氏一元松江方務本朱安業各二元夏記葉茂森諸經訓經餘經誼曹啓隆顧叢桂七戶各一元九江夏壽臣一元○泰源永陶聘卿兄來淮城叚笏林方小樵邱佐中楊畊腴第二批募韓一鵠銀五兩六錢顧竇氏金戒一付重四錢六分兌錢十三千七百劉竹齋錢廿千邱子蕃十千培潤書屋五千無名氏四千無名氏四千李東來三千五百七十愛蓮堂周正筆堂河東堂三戶各二千許光裕堂王長庚堂王程氏銘新堂古槐堂擲果堂太古堂月評堂顧范氏九戶各一千顧竹候五百陳俊英三元錢十三千無名氏三元錢一百五十五存養堂二戶各四元同仁堂公益堂各三元思安堂懷遠堂各二元無名氏詒美堂各一元共三十戶合洋一百元○吳震軒翁來皖南仙源退思齋主人洋二元胡郭氏嘉植閻氏叚氏四戶各五角共五戶合四元○常州懷永堂惲募培德堂洋六元五福堂三元懷永堂二元從營堂心香閣芝薌舘墨花硯雨廬樂善齋寳儉堂知止齋九德堂亦政堂承蔭堂寶元齋十一戶各一元仁壽齋五角則古軒三角錦榮堂二角共十七戶合廿三元内銅洋一元○浙寗乾荗募玉山張博雅洋一元寓巨晋記八角瑞記三角隴記兆記各二角無名書記不留名不留名四戶各一角吉人瑞記各五分共十一戶合三元○揚州蕭公舘桂林氏懷安氏貿遷刋江有心無力人三戶各洋二元無心道人一元○恊源庄來胡瑞亭銀二兩黄永年周兆佩蘇麓樵鄭晴輝魯子英鄭禮泉吳修甫邵芝山姚光裕李芝廷王紫軒李定齋十二戶各銀一兩共十三戶湘平銀十四兩合規元十四兩八錢一分六厘○汪次岩洋二元張子才鄒秩齋楊鳴九黄瑞生張敏行堂日省堂王煥五江名卿徐星樓九戶各一元相壽田陳錫九陳雲伯曾懋成符壓卿黄超白俞愛堂劉月卿陸芝亭九戶各洋五角張曜庭莫鳳儀合五元房召南王匯崑合五角羅鏡泉王景梁合五角袁厚齋吕賢能一買共十七人合七員○談李韓王孫盛各一員無名氏錢七伯五十談小庭三伯四人合三員○揚州收支局募樹德堂王洋廿五員王賛齋五員承志堂李四員兩銘呇張王祥崖各二員仁孝堂查懋修堂羅各一員○東邑順昌庄周　生募王鴻賓不書民各二百文不書名三百文又三人各一伯文又一百六十文殷明遠劉宜壽余德茂陶萬華殷澤之張厚卿錢正春吳經旺周慶信九戶各一伯文共十六戶合二員以上初六日 
[上海陳家木橋電報總局豫皖賑所經收吉林電報局賑欵第一批細數]  
　　吉林本城各行助吉平銀六百十六兩四錢五分那拉室瓜爾佳氏一百兩吉林分巡道豐一百　現署賓州廳玉一百兩現任五常廳郭堂百兩趙子明廿五兩二錢二分○救命摺吉林長春廳同善堂募高培田于鏡祥趙廷楨紀維綱於湧泉五戶各中錢三十千吉林二營總所節毛玉王基程春任萬成赫連楹六戶各中錢二十千文程博文黄京生萬成當李大經周德萬善堂六戶各中錢十千文趙希令中錢六千文周鴻章中錢五千文劉學魁王鍊之赫連第紀連陞紀殿陞王炳南馬良圖萬和興八戶各中錢四千文王作孚苟銘新張殿甲倪崑劉殿一周在春胡炳辰陳會吕佐清沙净浦劉海寰六金城朱春沈茂德袁世勳於待德傅彩章紀元陞紀照陞徐希順紀王林王玉猗楊逢原海湧源萬和隆德隆泰公義德萬發源萬增玉廣順永源昌當永德長德慶長德盛成劉品三孫邦顔張丕貞步天德秦璧董貴三蕭殿玉王成柱劉惠煜龍在田公升合廣福棧義和店萬昇全義和錫萬發和萬全店興順號順升合義和泰公盛店萬發棧恆昇店廣遠厘裕升慶信德店天德堂廣順號廣順慶廣順富東廣順當同合泉廣益店萬德棧長升店廣來大順廣盛利順勇聚萬慶聚合西萬增萬德慶祥福興當世鴻公和當萬發餉東發合八十四戶各中錢二千文泰和興成發厚東祥和廣源棧復盛王震亨韓步雲劉尊三王錫土於龍杜毓相吕作周宋秀楊炳十四戶各一千文不書名一千八百文以上共計中錢五百五十六千八百文合計吉平銀一百六十兩○使君受福綏字一百六十一號勿更子爲雙親祈冥福助天青緞二丈九尺燮價中錢五十九千七百田十文李德中錢十千文牟魁牟元寗崑三戶各中錢四千文韓升何福林詹俊王裙四戶各中錢二千文劉祥孟兆松筆登麟花雨田孫殿楊王浩禮六戶各中錢一千文樊維恆鄒雨齊亭二戶各中錢二千文紀連升李英於起雲於潤之四戶各中錢四千文於庠一千劉懋劉濱章楊伯林三戶各中錢二千文叚淑章王鴻釣若廣錄賈文魁陳壽山高陞劉季春楊春張振林牛俟田惠劉成厚艾順張伯林祝玉明王汝魁張殿仁董會川劉漢臣李成和陳升福成永廿二戶各中錢一千文不書名五百文以上共計中錢一百四十五千二百四十文合計吉林平銀四十一兩五錢又册一百六十二號不書名求父病愈園家平安吉平銀二十兩隴西孫氏祈病愈吉平銀二十兩世一堂傅保堂素位堂慶餘堂昇雲堂五戶各中錢一千興堂福壽堂眞義堂慶雲堂務本堂吉慶堂餘之堂萬春堂德慶堂純仁堂照慶玉記樹堂十四戶各五百以上共計吉平銀四十兩中錢十二千兩共合吉平銀四十二兩九錢四分一厘○益字册源升慶中錢四千計吉平九錢八分○豐字册陳坤中錢七千王宗元中錢二千十遺銀五分無名氏二百廿無名氏一百八十以上共計捐合吉平銀二兩三錢五分○慈航普濟册劉邦中錢一百十劉致中人和棧和堂利盛合萬慶聚合慶祥長升劉殿甲廣順十月各中錢六千萬發興廣愼和東發合萬發泉營元茂營西茂六戶各中錢四千長發世和興彩玉成廣增棧萬發天德堂方廣滋李子陽荀鴻學信和盛廣順合毛老彩陳老純廣順當十四戶各中錢二千信和隆中錢一千以上共計中錢二百十三千合銀六十兩另八錢六分○作　降祥册楊升齡中錢二千馬維棟王永常張蔭昆常聚星惠慶賓温永和孫琨劉耀先馬維區馬維楷馬耀鱗吕國强黄金台買路單錫慶徐純誠楊兆隆黄殿陞十八戶各中錢一千合吉平銀四兩九錢另二厘○德字册公升合倪琨二戶各銀二兩五錢存義公銀二兩武殿臣雷成山二戶各抺錢四千李少庭抺錢二千以上計合桶吉平銀九兩四錢五分○急册二齡子抺錢二千德祥玉宋抺錢一千以上合計吉平銀七錢三分五厘○救災免灾單秋公舘公順合二戶各中錢一千合計吉平銀四錢九分又單世一堂中錢一千傅保呇素位堂　餘堂文興堂萬春堂成堂六戶合中錢五百福壽堂務本堂餘三堂吉慶堂德慶堂張樹堂貞義慶雲堂玉相佩軒中紀照慶十一戶各中錢三百豫記昆記二戶各中錢二百以上合計平銀一兩九錢六分○以上　共合計平銀一千三百六十七兩八錢四分先匯到實收規元一千五百兩正於三月初一日到合併聲明 
 [ 
 
 
 

Page 10

 
 
   
 
 

Page 11

 
 
[光緒十四年三月初三日京報全錄] 　　 
　　宫門抄○諭旨二道錄前○發抄硃批五道○臺撫劉奏總兵調考軍政訊無索賄實據請旨分别議擬摺○陜督譚奏委署知府片○將軍慶等奏敬謹查勘陵寢大班房等工情形摺○臺撫劉奏陳報啓用巡撫關防日期摺○又奏報啓用藩司關防日期片○三月初三日吏部翰林院侍衞處值日吏部引見三十名理藩院一名正紅满十五名廂紅漢二名廂藍满十三名廂藍蒙七名○豫王假满請安○前出使大臣徐承祖到京請安○奕榕專摺因伊子以武職用謝恩○玉恒康敉各預備召見○謙光續假十日○召見軍機景善徐承祖玉恒康敉○皇上明日用膳辦事召見後至北海○發抄李鴻章奏勸令直屬當商豫交二十年課銀以濟河工要需奉硃批戶部知道欽此○又郎中德生捐銀助豫工賑請開復原官奉硃批戶部議奏欽此○又 
記名提督吳建瀛等留直補用奉硃批兵部知道欽此○又津海關第一百九結收税奉硃批該衙門知道單併發欽此○德馨奏節省勇糧撥解河工銀兩奉硃批戶部知道欽此○○督辦臺灣防務降二級留任福建臺灣巡撫一等男臣劉銘傳跪奏總兵調考軍政訊無索賄實據請旨分别議擬恭摺仰祈聖鑒事竊臺灣鎭總兵吳光亮於上年到任調考軍政曾據署恒春營遊擊劉全稟控函借不遂索費等情虚實卽應澈究當請撤任聽候查辦遺缺暫委記名總兵萬國本署理經臣附片具奏恭奉硃批吳光亮着卽撤任聽候查辦餘依議該部知道欽此欽遵之下當卽轉行臺灣道就近查辦兹據臺灣道唐景崧詳稱光緒十三年十月廿九日遵傳卸署恒春營遊擊劉全與鎭署帳房吳卓勳質訊據劉全供福建南安縣人由軍功歴保今職本年四月在署恒春營遊擊任内接本任臺灣鎭吳光亮自漳來函向全借銀五百兩全以缺苦未允應付七月調考軍政有鎭署帳房吳卓勳來寓稱說免考軍政索銀洋四百圓劉全弗聽立請考騐等情當詰以原禀索賄係銀四百兩何以現供係洋四百圓旣不相符究竟已否過付若于有無確實証據迭次研鞫始據供稱伊因久病慮恐軍政撤委一時情急誤禀並將吳鎭從前借銀函件黏附用印禀呈至於函借之件彼此帳目向有往來未結今蒙覆訊據實供明並據吳卓勳供廣東南海縣人在鎭署經理帳房與劉全素不相識因伊先行來拜順道回候彼此僅謀一面時已過考尚有何索賄免考之事虚實不辯自明各等語並各據照繕親供呈遞再三究詰不移似無遁飾查前署恒春營遊擊劉全經臺灣鎭吳光亮調考軍政以其帶病過考未能得力禀撤調郡委員接署劉全卽以吳鎭先向函借未允並鎭署帳房吳卓勳索賄免考等情禀控現經訊明吳鎭借銀因彼此帳目素有往來吳卓勳索賄免考毫無証據嚴詰劉全實因抱病恐于撤委一時情急誤禀所致當發禀時未接調郡明文委非被揭後禀控惟查鎭署撤任牌示在劉全發禀之前六日總未接奉行知其爲得報無疑且禀列各欵皆有不實自應按例擬辦姑念因病情急誤禀已知悔罪應請比例酌量問擬前署恒春營遊擊劉全合依屬員砌欵誣揭上司審虚革職加等治罪例上量减爲卽行革職免其加等治罪臺灣鎭吳光亮訊無令吳卓勳向劉全索賄免考軍政其函致借銀事屬有因亦非平空借貸惟函内並不聲明索欠殊屬疎忽業已撤任應否免子置議未便擅擬六品頂戴吳卓勳雖訊無向劉全索賄免考情事惟旣在鎭署管帳不知遠嫌應卽勒令回籍不准逗遛在臺各訊擬緣由詳請核奏前來臣覆查贓私事件必須確有証據方足以昭信讞此案據吳光亮詳報署恒春營遊擊劉全調考軍政帶病過考不能得力未便瞻徇應行調郡遺缺請以儘先遊擊梁士悦署理等因同時據劉全稟訐前情案關屬員訐控上司且牽涉贓私軍政事件亟宜分别查究不容稍有含混當飭臺灣道唐景崧切實查訊務得確情按擬詳結毋稍徇縱兹據該道覆稱疉次研鞫明確案無遁飾應卽擬結署恒春營遊擊劉全合依屬員砌欵誣揭上司審虚革職加等治罪例上革職永不敘用臺灣鎭總兵吳光亮身膺專閫輙向屬員函借銀兩雖訊係從前原有帳目未清非平空借貸可比而函内又無索欠字樣致貽口實究屬不知檢束相應請旨交部議處六品頂戴吳卓勳在鎭署管帳輙與劉全往來不能安分應卽驅逐回籍不准逗遛除咨部外所有訊擬各緣由理合會同閩浙總督臣楊昌濬恭摺由驛具陳伏乞皇太后皇上聖鑒謹奏奉硃批另有旨欽此○○譚鍾麟片再西寗府知府倭什鑑額奉部調取引見所遺之缺查有遇缺前先補用知府諶端模堪以委署平凉府知府錫晉丁憂遺缺查有候補知府安福堪以委署西和縣知縣賀蔭撤任遺缺查有補用知縣崔學敔堪以委署玉門縣知縣王吉士告請終養遺缺查有候補知縣明邦忠堪以委署環縣知縣丁佩璐病故遺缺查有補用知縣謝夢丹堪以委署成縣知縣李煖調省遺缺查有大挑試用知縣楊培之堪以委署高臺縣知縣古壽源病故遺缺查有候補班補用知縣高繼陳堪以委署靖遠縣知縣周丕澧病故遺缺查有大挑試用知縣陳兆康堪以委署准補河州知州俞志敬調補皋蘭縣知縣張珩均令飭赴新任以專責成據藩臬兩司會詳前來除分飭委外理合附片陳明伏乞聖鑒謹奏奉硃批吏部知道欽此○○奴才慶裕阿克丹跪奏爲敬謹查勘陵寢大班房等工情形較重勢難延緩擬請興修會同恭摺奏聞仰祈聖鑒事竊奴才等據福陵掌關防報稱大班房三間上蓋椽望霉爛瓦片棚板隔壁裱糊紙張俱已墜落門窓炕面烟筒炕沿俱已脱落損壞據昭陵掌關防報稱大班樓房三間頭停普行滲漏瓦片脱落後坡南兩間科檁壓沉兩山墻臌閃飛詹椽望木植𡮦朽外廊梁頭𡮦爛各等情詳報前來奴才當經會派司員分往逐細覆勘屬實恭查各工均逾保固年限覈對吉方立成書籍本年方向相宜卽應赶緊修整以昭愼重詳查大班房三間應拆卸頭停添換木植重砌墻垣修理照例覈算需物料銀四百八十五兩六錢五分一釐匠夫銀一百二十三兩七錢四分七釐大班樓房三間應拆卸頭停添換木植重砌墻垣修理照例核算估需物料銀九百四十四兩二錢四分九釐匠夫銀一百四十四兩一錢三分一釐查同治十年正月二十四日奉上諭嗣後着仍照舊章三陵應修各工估需銀數在萬兩以上者奏請派員承修如在萬兩以内者由盛京將軍會同工部侍郎辦理毋庸聲明請旨欽此欽遵在案今此二處工程共估需物料匠夫銀一千六百九十七兩七錢七分八釐自應遵旨仍照舊章由盛京將軍會同工部侍郎敬謹興修如蒙俞允請旨飭下欽天監於本年三四月内選擇吉期奴才等遵俟行知到日再行敬謹興修所有工料銀兩按照奏定折減章程以一半制錢二成五實銀二成五票銀由盛京戶部庫存項下動支除將估計清册咨送工部查覈外謹將查勘各工情形勢難延緩擬請興修緣由理合會同恭摺具奏伏乞皇太后皇上聖鑒訓示遵行謹奏奉硃批另有旨欽此○○督辦臺灣防務降二級留任臺灣巡撫一等男臣劉銘傳跪奏爲陳報微臣啓用巡撫關防日期並請撤銷督辦差使恭摺仰祈聖鑒事竊臣於光緒十一年欽奉慈禧端佑康頤昭豫莊誠皇太后懿旨福建巡撫改爲臺灣巡撫等因欽此當蒙飭部換頒關防由臣派委臺灣布庫大使沈錫榮赴部請領兹於光緒十四年正月十九日由該委員沈錫榮將新頒光字第二十九號福建臺灣巡撫銀關防一顆齎領到臺臣當恭設香案望闕叩謝天恩敬領時值封篆期内臣於騐明後仍暫緘封於二十一日開印啓用伏查臣於光緒十年九月仰承恩命補授福建巡撫仍駐臺灣督辦防務將刊用行營木質關防奏報在案現在部頒臺灣巡撫關防業經啓用相應請旨撤銷督辦防務差使並將前刊行營木質關防銷毁以昭畫一惟念臣奉 
命東渡已逾三年渥荷恩慈涓埃未報今以分治伊始忝佩銀章自顧愚庸倍深悚惕查臺灣爲海疆重地所有籌防練兵撫番清賦以及地方應辦事件臣惟有不避勞怨殫竭血誠隨時會商督臣和衷辦理以期仰答高厚鴻慈於萬一所有微臣接受新頒關防啓用日期並請　撤銷督辦防務差使各緣由除恭疏題報外理合繕摺具陳伏乞皇太后皇上聖鑒訓示謹奏奉硃批着照所請該部知道欽此○○劉銘傳片再部頒福建臺灣布政使印信已據委員布庫大使沈錫榮齎領到臺經臣飭發去後兹據布政使邵友濂詳稱遵於光緒十四年正月十九日祇領二十一日啓用並將前刊木質關防繳銷前來除將木質關防由臣銷毁外所有藩司啓用新頒印信日期理合附片具陳伏乞聖鑒謹奏奉硃批知道了欽此 
 [ 
 
 

Page 12

 
 
[光緒十四年三月初四日京報全錄]  
　　宫門抄○諭旨二道錄前○發抄硃批五道○滇撫譚奏請頒匾額摺○直督李奏勸商豫交課銀以濟河工摺○又奏請留各員分别借補片○又奏請建坊片○皖撫陳奏撤任知縣開缺另補片○又奏甄别劣員以飭吏治摺○又奏委署知縣片○江撫德奏陳江省並無特旨交辦事件片○直督李奏懇恩開復革員片○三月初四日戶部通政司詹事府廂黄旗值日無引見○莊王請假十日○嵩山續假十日○恒壽誠瑞預備召見○順天府奏京師得雨二寸有餘○召見軍機孫詒經裕德恒壽誠瑞○皇上明日用膳辦事召見後至北海○發抄劉秉璋奏岳池縣民栗用陞叩閽案審擬奉硃批刑部議奏欽此○譚鍾麟奏請以鎭番令汪榘調補西寗令奉硃批吏部議奏欽此○又請以安化令陳昌調補高台令奉硃批吏部議奏欽此○又知縣寳善補靖遠令奉硃批吏部議奏欽此○張之洞奏知州黄鎭南等期满留省奉硃批吏部知道欽此○○頭品頂戴雲南巡撫臣譚鈞培跪奏爲廟祀正神靈應顯著籲懇天恩頒賜匾額以答神庥恭摺仰祈聖鑒事竊據署曲靖府知府全楙績曲尋協副將李運龍署南寗縣知縣楊正清禀稱上年一春不雨入夏仍復亢旱禾苗全槁民情洶洶該縣龍泉地方舊有雙龍潭龍神又曲靖府城隍之神均夙昭靈應士民祈禱相屬於道該文武等率同紳民恭詣步禱甘霖立沛四野霑足枯苗勃然遂使秋成中稔民飽粒食闔邑士紳同深敬感溯查縣志雙龍潭神祠嘉慶二年前撫臣江蘭督飭駐曲時值大旱詣祠祈禱立沛甘霖奏奉欽頒澤施南沼匾額並大藏香二十枝祇領懸挂致祭在案等情由布政使曾紀鳳查明詳請具奏前來臣查廟祀正神實能禦災捍患有功德於民者向得請頒御賜匾額今南寗縣雙龍潭龍神於地方旱灾祈求輙應轉歉爲豐核與向例相符相應籲懇天恩頒賜南寗縣雙龍潭龍神曁曲靖府城隍神匾額各一方交臣等敬謹刊刻懸挂以酬神貺而順輿情除咨禮部外謹會同雲貴總督臣岑毓英恭摺具陳伏乞皇太后皇上聖鑒訓示謹奏奉硃批另有旨欽此○○大學士直隸總督一等伯臣李鴻章跪奏爲按照部議勸令直屬當商豫交二十年課銀以濟河工要需業據一律遵辦恭摺仰祈聖鑒事竊准戶部咨議奏籌備河工賑需一摺光緒十三年九月二十日奉旨裁撤長夫曁鹽商捐輸當商匯號交銀三條着照所請行等因欽此知照前來除長夫遵照酌裁鹽商勸令捐輸業經奏報在案並將匯號交銀一節另行核辦外所有當商預行交課一條遵飭司道督同府廳州縣查明每州縣當鋪若干座每年例交税銀若干勸令遵照部議預交二十年課銀不准吏役藉端需索旋據各地方官禀報直省當鋪本小利微又值頻年災歉迭次减息商力拮据且有將次歇業之商預交不易臣復批飭認眞諭勸一律交足其有二十年期内歇業者准將接開之新商應交課銀抵還舊商預交之項俟扣足二十年後再由新商交官以昭平允兹據藩司松椿詳稱各屬均已遵辦飭由各州縣給予收照註明所交銀數及准抵年分内大興宛平兩縣預完課銀由該兩縣徑解部庫兌收毋庸由司收解應卽剔除又良鄉房山涿州三州縣尚未詳覆現照司案光緒十二年當税奏銷座數先行開報仍飭迅速查明詳覆如有參差再請咨部更正兹查明順天永平保定河間天津正定順德廣平大名宣化十府屬遵化易州冀州趙州深州定州六州屬實在開設當鋪五百三十座每年每座例定課銀五兩均令預完二十年自光緒十四年起至三十三年止每座應預交銀一百兩共應交銀五萬三千兩此二十年限内概無庸交課現計已解司庫銀三萬三千八百五十餘兩尚未解銀一萬九千一百四十餘兩業經分飭赶緊解清應造具清册詳請覆奏再各屬開報當鋪座數有少於司案光緒十二年奏銷者查係各該州縣已經詳報歇業之商因止當候贖年限未满未能繳帖是以司案尚未造報開除以致數目間有不符並無别項情弊等情臣覆核無異除飭將銀兩勒限催齊彚存司庫聽候部撥並將清册咨部外理合恭摺覆陳伏乞皇太后皇上聖鑒勅部查照謹奏奉硃批戶部知道欽此○○李鴻章片再記名提督吳建瀛記名總兵梅大有副將銜儘先補用叅將張復成遊擊銜儘先補用都司周得勝等四員前隨剿髮捻各匪迭著戰功嗣來直隸防營操巡出力歴年已久練習地方情形應請照章留直分别借補除履歴咨部外理合附片具陳伏乞聖鑒勅部查照謹奏奉硃批兵部知道欽此○○李鴻章片 
再據籌賑局司道詳稱遵化州武生陳廷勳之寡姪婦陳劉氏捐助直賑棉衣一千件照章合銀一千兩洵屬慷慨好義與建坊定例相符具詳請奏前來應請旨俯准陳劉氏在於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○陳彝片再准補宣城縣知縣唐建祺於署太和縣任内經臣奏明撤任查宣城爲皖南要區年來屢有會匪案件較之太和尤爲緊要未便遷就又渦陽縣知縣符兆鵬前經調省察看目下該縣正在辦灾自宜愼重又靈璧縣知縣孫繼鑨於臣未到任之前先已撤任久不在省此缺未便久懸以上三員均請開缺俟有相當缺出另行請補其宣城渦陽靈璧三缺現有應補之人應請扣留外補謹附片陳明伏乞聖鑒訓示謹奏奉硃批着照所請吏部知道欽此○○安徽巡撫臣陳彝跪奏爲據實甄别劣員以飭吏治恭摺仰祈聖鑒事竊前歙縣知縣劉家序交代案内欠解徵存正雜各欵八百餘兩又書院經費洋銀九百五十餘元經臣奏叅奉旨暫行革職在案續據該員將正雜各欵交清結報而書院之九百餘元自上年秋間迭次禀請寛限措交臣嚴切批示迄今未解一文推原其故自以書院經費不關考成該員將來起復改歸部選不再來皖遂爾久假不歸不思地方公項無非百姓脂膏此端一開則凡如社義倉榖以及暫棲所育嬰堂之欵皆可充去任官之槖囊地方豈復可問查該員在官聲名本亦平常書院雖云閑欵居心如此臣不敢復存姑息相應請旨將暫革前歙縣知縣劉家序卽行革職仍由臣勒追此項歸欵庶貪猾之習稍可挽回於萬一臣爲整飭吏冶起見是否有當伏乞皇太后皇上聖鑒訓示謹奏奉硃批劉家序着卽革職勒追該部知道欽此○○陳彝片再署貴池縣知縣丁嘉言署事期满應卽改員往署以專責成查有壽州知州王鼎臣和平穩愼堪以委署該員壽州本任内並無承緝已起四叅案件據藩臬兩司會詳前來除檄飭遵照外謹會同兩江總督曾國荃附片具陳伏乞聖鑒謹奏奉硃批吏部知道欽此○○德馨片再查前准部咨欽奉上諭各省大吏有察吏安民之責卽如緝捕一端已疉經申諭力求整頓之方着該督撫等各飭所屬文武嚴密查拿以期消患禾形毋得因循坐誤並着於年終將特旨交辦事件並拿獲盜案除辦結外其未完若于案分晰開單並將現辦情形具奏以備查核等因欽此欽遵辦理在案兹據按察使瑞璋查明光緒十三年分江西省並無特旨交辦事件亦無拿獲盜案未完起數無憑開單等情前來臣覆核無異理合附片陳明伏乞聖鑒謹奏奉硃批刑部知道欽此○○李鴻章片再永定河南七漫口關係綦重業經督飭各員及時赶辦堵口挑河工程極大需費甚繁前籌各欵尚多不足正苦難於接濟適有内務府廂黄旗人已革二品頂戴花翎候補卿卽選道驍騎叅領上駟院堂郎中京察一等記名關差德生情願報捐庫平銀五千兩以濟工賑之用聲稱不敢仰邀奬敘臣查該員德生久在上駟院伺應差使尚無貽悮光緒五年因案革職十二年八月在神機營報捐洋槍奉懿旨着以内務府員外郎用欽此現聞永定河大工緊要籌欵艱難竟能捐助鉅資速濟公家之急洵屬見義勇爲深堪嘉尚雖據稱不敢邀獎實未便壅於上聞該員於被議後業蒙懿旨賞給内務府員外郎是已錄用在先與他項革職人員未經錄用者不同今捐助畿境工賑要需亦與前安徽徽寗池太廣道恭鍹報捐豫賑開復之案相符可否仰懇特恩准將該員德生由員外郎開復原官仍以上駟院郎中補用之處出自逾格鴻慈臣爲工賑需欵孔亟起見除將捐銀飭交工次兌收濟用外理合附片陳請伏乞聖鑒謹奏奉硃批戶部議奏欽此 
 [ 
 
