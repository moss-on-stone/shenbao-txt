# 1886 - 217 - 4904787

 

Page 1

 
 
[招請文人修字告白] [  點石齋主人啓]  
本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時　　設遇有事可暫告假惟不得擅自帶歸倩人頂替致有損壞　此推諉等事准於卽日開修尙望不吝指敎爲幸修字處分設在輔仁里第五條　内該處有人承接卽請逕往可也 
[論南青近事]  
和氣致祥戾氣致殃致字非模糊影響之談天人感應呼吸可通然於其祥也必視和氣蔚蒸磅薄鬱積而後得收其效且有遲之又久發之愈光者若戾氣一萌則禍患之來不容以歲月寛不可以僥倖免如迅雷風烈其默相感召處頃刻可期于家庭骨肉爲尤甚奸近殺賭近盜細玩近字猶屬忠厚長者之見實則奸無不殺賭無不盜人之所以異於禽獸者以各有配偶也一涉于淫便趨八禽獸道吞噬摶撃可以無所不爲至手足之親輙因些須細故釀成命案雖係一時血氣究其由來亦必非一朝一夕彼諉爲氣數者未免老生常談觀南青二近事可謂倫常乖舛矣南匯杜家行某姓昆季兩人素無嫌隙邇以其兄私摘弟田豇豆始而口角繼而扭毆旋取廚下菜刀將兄斫死私遁無蹤地保據情報縣騐明刃傷六處遂勒令緝凶究辦青浦北門外附郭吳姓與弟婦通嫌其弟之碍眼也商同致死抛屍於河事爲邑令訪聞立將奸夫淫婦提訊録供通詳定罪十日之間逆倫案有其二地之相去不及二百里良可慨也南匯之事起於細微區區豇豆所值無戀斯卽鄕隣貪小偶爾濳偷亦當念商溝共井之情一笑置之已耳况摘取者　兄仞中蔬果不先剪　奉兄已非友于之誼卒因此而視同竊盜反面成仇井至戕見性命所失甚小而爲禍甚大想于平日　鋤箕帚嘖有煩言等同氣于路人暴戾恣唯久成習慣始一發而不可復收卽云鄕曲無知詎非世道人心之大變哉青浦一案尤覺　人聽聞吳氏雖小家亦領言讀書成名者居近城垣何至目無法紀誘奸弟婦已非人類所爲弟也何辜輙敢逞其邪念滅絶天倫而又冒昧移屍罪加一等論其情節雖萬剮而猶輕當下手時自以爲機密無知從此除卻眼中釘庶幾可圖長久而孰知天網恢恢疎而不漏此等事斷無倖逃之理也嗟乎凡今之人莫如兄弟回思幼日讓棗分梨何等親愛筍得安常處順怡怡然共至白頭豈非天倫至樂奈世風不古五倫中于兄弟尤易參商或以貧富之不均漸生嫌隙或以妻孥之浸潤竟若宼讐至于同室操戈蕭墻起釁無異爲梟爲獍眞天地所不容誦一回相見一回老能得幾　爲弟兄之句不禁感慨深之且夫國法不可不知也家範不可不肅也捉將官裏去纒身徽纒陷入囹圄倘應大辟之刑京詳一道上天入地而無門何如檢束身心循削木爲吏畫地爲牢古語兢兢業業自然田坦平平此不必識字知書但使各安本分自不至悮投羅網若一家之内一室之中男是男女是女巾櫛不共椸枷不同雖一笑一顰不容輕假庶太和之氣盎於門庭斷不致敗倫傷化見貽鄕里羞耶抑萬惡淫爲首他人妻女尙不宜妄行點汸何忍於宗族間倫紀攸關遽趁一時色胆斯卽事猶暧昧尙希冀夫瞞人心迹已抱慚清夜况淫心旣熾天理俱無無論刀鋸鼎鑊亦且甘之如飴逮至身首分離聲名狼藉雖欲追悔而無從矣南匯之以弟殺兄青浦之以兄殺弟其事皆卑污不足道更不堪浪使筆墨特父兄之教不宣子弟之率不謹實爲風俗隱憂明知口舌所不能爭卽大聲疾呼未必挽回於萬一而入於耳者觸於心輙甘爲饒舌豐干自信言者無罪聞者足戒已成固不可諫未來或尙可追庶幾國法之咸知家範之盡肅彛倫叙而風會端焉是所願也予日望之 
[銀票糊壁]  
　　英國富人名麥盖其富不可以數計一日忽思以各國銀票裱糊其烟室約計所費已百餘萬西報中録其事然則彼出重貲求人書畫以糊其壁者又覺寒儉相而黨太尉之消受金眼睛乃無獨有偶矣 
[一産三孩]  
　　有日斯巴尼亞婦人僑寓於法國巴黎斯者一日分娩一乳而生三孩一索得女權之重七斤再索得男重五斤二兩三索復得男重則十斤零九兩此亦西人所罕聞者矣 
[壁虎壩决]  
　簡　簡楊州灣頭鎭壁虎橋壩忽於初三晚崩决一時駭浪驚濤奔騰下注總局憲聞報立卽派員往勘查得由該處奸民私自偷挖刻已拘住三人並看壩人等一併押解來局審訊照辦當决口時聞冲斃一地保現已由局憲飭其家屬領埋並賞給撫恤銀其壩裏各庄幸未捐傷人口僅倒房屋數間而已 
[鄂省火災]  
　　六月中天氣暢晴百物枯燥廿六日午後永甯巷正街蘇德茂烟絲店樓上遣火遂兆焚如店夥聞警驚惶各自搬移已物以是無人施救頃刻燎原幸各局水龍紛紛馳往地方官亦親臨彈壓飭捕匪人而毗連濔坊點心店飯館數家已同付一炬矣回禄君眞可畏哉 
[巨號虧閉]  
　　漢口爲商賈薈聚之區挾厚資者旣立字號必與錢莊往來以通緩急貴州幫德升恒號數十年老店也日前無端閉歇約共虧負萬金先是有平素往來之某某等各錢莊見匯票到軡後往往以無銀故原票交還因此收而不放號主人日受催索力竭計窮遂於前月杪自尋短見號隨閉門各莊皆喪氣垂頭無從歸欵惟望夥伴之有力者或可代爲彌縫然亦如癩蝦蟆想吃天鵝終於無望矣又聞某號平日由親串某甲司出納甲陰畜異志乘號主無備竊銀千兩寄頓遠方不辭而逸號主大怒專夥窮追然恐如撈月滄江徒費心力也 
[雲間近事]  
　　東門外武舉顧進昌專以聚賭窩娼爲事横行不法罪狀昭彰近又誘得華陽橋某姓女郎賣於七寳某甲言定洋銀二百四十元先付四十後甲察知來歴不正遂將一干人綑解婁縣想張小芸邑尊必將繩之以法也○華亭縣吳仲英邑尊於初八日往蘇省公幹○焚燬教堂一案南匯盛姓文童自知禍首罪魁法無可逭自願賠洋六千元求免科罪華亭縣吳仲英邑尊又於呂港涇壩捐項下借用三千元議分六次還楚尙少二千元責令青浦朱蔡二童合出而二童游移刁玩尙未允賠云 
[督勇剿梟]  
　　比來松郡萑苻之盛無以復加在東南者以黄浦爲歸墟在西北者以泖澱爲淵藪大率借巡鹽爲名殺人劫貨明目張胆莫敢誰何有地名打生埭者居民以獵鳥爲生善發火槍百發百中凡遇私梟過境殺其人焚 
 
 

Page 2

 
 
其船取其貨相率爲常不之怪也日前有梟船百餘號自青浦迤邐而來欲尋打生埭人報復埭中居民聞之預將小兒婦女安置他方然後號召衆人與之對敵槍砲競發旗鼓相當互有損傷各不肯下城守鄭游戎聞報急偕婁縣張小芸大令馳往彈壓梟黨聞官至卽歛旗息鼓而逃及官軍折回則又鴟張如故矣後府縣環請縢茂亭軍門親率砲船多艘步騎卒二百餘名水陸並進擬卽薙洗一番此七月十一日事也其後如何容再訪録 
[四明望雨]  
　　甯郡斷屠求雨等情已詳前報初二初四兩日西北兩鄕及鄞江橋小溪一帶先後得雨遂卽撤壇開屠惟東南兩鄕並無大雨現在湖水放盡河水漸枯農人盼望甘霖無不弱領鶴跂乃自立秋日以後無日不火繖撐空不惟洗車雨涓滴全無卽牛女别離時亦未見涙花飄灑現在炎熇酷烈毒甚伏天河少魚遊田多龜坼數日内若無雨澤恐禾苗將枯若薪蒸矣 
[甯鄕閙事餘聞]  
　　甯波東鄕大嵩塲人被蝦壩袋人戕害多命一案已將先後情形録登報上蝦壩袋首事王銘堂之子敬哉前經地方官飭緝現已獲送縣中釘鐐收禁其家屬及無辜被累之玉豐碗行夥一併釋出以免株連至案内各兇徒則仍飭差查訪云 
[附輪赴水]  
　　昨有航海客致書本舘云僕於本月初五日由天津附怡和行新南陞輪船來滬當未出大沽口時有一搭客窺人不備聳身躍入江中船上司事赶卽告知船主倒輪撈救時適江水大漲汪洋一片援手無從想已與波臣爲伍矣事後細檢船中遺有行李若干件信一封啓而閱之自謂姓王號慰先安徽籍在京訓蒙餬口云云至其自盡之由則信中並未提及嘻是豈若屈子含寃懷沙自盡耶抑前生夙孽厲鬼紏　耶包老糊塗何由明問惟請附登日報庶幾家屬或親友知之至津尋覔屍骸俾免葬諸魚腹則亦未始非貴舘之陰功也 
[訟案奏陳]  
　　福建訪事人函稱姚二尹殿英之女公子許字前浙撫陳中丞之公子光緒九年二尹命夫人張氏送女赴浙完姻至六月二尹因病云旗如君郭氏僅廿餘齡一切喪務皆由胡鹺尹元炳經理洎夫人得耗回閩而署中所有資財悉已付諸烏有向郭盤詰郭竟乘間脫逃衆論紛紛咸謂鹺尹不無疑似某日鹺尹偶出門被二尹夫人之親屬撞見迫令立寫字據旋又意圖翻案以致互相訐訟由縣而府而司而督撫事閱兩年不能定讞日前二尹夫人復遣家丁王貴呈催楊制軍批飭臬司傳訊鹺尹供稱二尹生前託伊借貸未償郭氏不爲大婦所容自行逃逸至所　字據係二尹夫人遣多人偪勒寫成劉廉訪因其訴詞失實大加申飭聞制軍業已具摺奏陳略云鹽庫大使胡元炳係本省候補人員應知束身自愛如果姚張氏所控屬實殊屬有玷官箴此案人言藉藉該大使訴詞更覺支離非澈底訊究不足以肅官方而成信讞經臣飭臬司劉瑞祺詳請革審并據鹽法道解煜揭叅前來相應請旨將胡元炳先行革職以便審辦云云現胡寄拘府署委林大令瀛看管郭氏有逃匿香港之說 
[江省要聞]  
　　兩江總督曾九帥聘請畵師圖繪平定髮逆時戰蹟已見前報日前江南防營支應局委員鄭少府成前赴瑞州府勘繪畢已回金陵按咸豐乙卯冬江西徧地皆賊曾文正困守省垣胡文忠左文襄公共議興師援剿於是曾九帥進攻吉安劉蔭帥進攻袁州皆由湘來曾温帥進攻瑞州中鄂轉戰千里而來大兵雲集賊宼風靡其迎剿僞北王韋昌輝十餘萬大股援賊戰功尤偉至今父老　能道之一經丹青　手濡染淋漓則諸將士汗馬功勞可以永垂不朽矣○署德化縣周雲耕明府文潮近奉憲札調省差委仍以金雨卿明府時宣飭回本任惟金明府現署　陵縣事奉飭正任斯缺之李蘭墅明府曾珂卽赴新任以便金明府從速交缷○日前貴溪縣解到充足四千里定配廣西人犯兩名至省由新建縣撥差四人會營撥兵四人遞解建昌乃差與兵雖領八人盤川届時僅以二人管解二犯前進行不數十里因吸烟蔬懈致二犯脫逃當卽回省報緝忽一犯亦折回省城雇舟捕役見其形跡可疑指呼曰是逃犯否該犯心慌而奔卽集多人追獲送案其一犯仍杳如黄鶴該差與兵已往貴溪至該犯家中坐索矣○近聞鄱陽縣出一逆倫重案殊駭人聽緣某氏婦者淫蕩性成與某甲通姦已久因有家人礙眼日謀所以去之忽一日其夫自外至入廚下索飮婦從背後舉刀將夫殺斃置屍於牛欄下少頃其小姑見其兄之入而不見其出也入廚下詢問該氏又將小姑殺斃其　又至亦殺之婦卽隨姦夫逃逸現在尙未獲案似此逆倫凶犯想不能久稽顯戮也○離省數十里礁舍地方本有砲船駐泊日前一客船停泊其旁黑夜被盜搶劫一空報經新建縣飭捕四十名查緝不知能破案否○洗馬池有文文山祠後嗣凋零遂將房屋賃爲鞋棧棧主於今春娶一婦伉儷甚篤日前偶占脫輻之爻婦遽以阿芙蓉膏自殉以佳耦而蠻爲怨耦此豈過去因中有夙寃耶 
[東甌雜紀]  
　　上下河鄕低窪田畝前遭霪潦禾麥皆浸入水中現值早禾登塲每畆僅收數十斤高處則頗稱豐稔鄕農咸嗟苦樂不均前月下旬復形亢旱晚禾又有枯槁之虞農民日夜戽水灌田心力交瘁至七月初一二三四等日疉沛甘霖各鄕晚禾始得勃然暢茂云○前　載永甯輪船抵甌海關扦子手將零星雜物攖取無遣郡中各店鋪齊赴海關禀求稅務司核議定章補稅還物刻已批示云查該商等所禀由輪舟帶來零星物件上海每嫌煩碎不便報查一節自是實情姑且通融以示體恤○連日李太守考試武童技勇有樂清武童某甲因掇石過胸兩手稍鬆致石壓壞小腹當卽昏迷不醒太守飭差扶出不識能免性命之憂否○初三日大雨傾盆雷聲砰𥔀傍晚時三鳳藥店之正樑被雷劈去大半好事者皆謂妖知遭劫濳避樑間以致爲謝　火所撃然質諸深明格致者則實不值一粲也○炎熱異常寒暑表升至一百零八度居民感患暑執及腹痛洩瀉者指不勝屈甚至行路之人或驟然患病倒地衛生之君子誠宜加意防維也○俗傳府前河至道前橋河底有七星潭深不可測邇來天時亢旱河水漸乾一日有挑糞人某甲剌船對岸由河中走上江十不隄防恰遇水潭當卽沉没及經各船撈救尸已不知去向矣○永嘉縣周邑尊因旱魃爲虐農民望澤孔殷自初一起齋戒沐浴三日先在城隍廟行香如尙未霈甘霖擬禀知道府各憲禁止屠宰設壇虔祈初一清晨初次行香下午卽傾盆大雨人皆謂邑尊至誠感格故彼蒼立霈恩膏也○新任温處道苑觀察任事後首先出示訪拿訟棍賭徒窩　　酒打降屠牛等事諄諄告誡不啻舌敝唇焦本月初五日復舉行觀風之典生題東里子産至子曰惠人也疑事毋質直而勿有王右軍爲經換鵝賦以題爲韻賦得治道本耕桑得耕字郤金館種玉畦七律詠琪樹七古童題川其舍諸子曰回也其心三月他山之石可以攻玉謝康樂夢草堂賦以題爲韻賦得讀書志在聖賢得書字煉丹井點易亭七律詠鐡蕉七古○初二日午後有一丐婦携一小孩路經鼓樓下婦倐腹痛倒地適一老者手提藥包彳亍過此卽諺所謂艸頭醫生者旁人請其醫治當卽用針遍剌舌尖手足腕等處俟紫血出盡再配草藥數味囑烟館中人煎湯與股腹痛立瘳而老者已走不知所之矣○城隍廟後門口水菓灘主某甲其妻一産二男一女甲欲報官經妻阻止連日登門索觀者不啻肩相摩而踵相接也 
[袁江雜録]  
　　東省水患更甚章邱等處待賑甚殷淮徐勸捐委員會同趙邑尊出示勸募並在廣成錢店設立捐櫃不論巨細一槪收納　 
集腋可以成裘於相欵不無小補也○漕標右營牛遊戎世英治兵淮上已經十載軍民感德遠近臚歡深爲上游所器車聞有升補揚州營叅將之信○補受高淳縣袁大令樹勛刻已由銅山縣交缷印務捧檄赴任於初二日過浦旋卽晉省○前月初新興鎭朱姓被盜刦去錢物拒傷朱姓母子中地甲報縣勘騐懸賞購緝迄今尙未破案也○上月廿八日亭午大雨連天怒雷陡作聞城南關門程地方撃斃一人面目身體無不焦灼 
 
 

Page 3

 
 
脚跟穿一巨洞一時圍觀者甚衆聞其人自鄕間擔菜一筐入巿售錢歸時尙有一童相伴及聞雷聲童在前疾馳而其人瞠乎在後突遭是劫冶有定數耶○姑媳勃谿媳每拚死挾制不得一例以虐媳罪其姑也如某甲婦有一媳婦出外時媳食所餘飯半甌麵條一盂婦歸而責之媳竟吞烟以　畢命幸人知覺多方灌救得以不死姑之待媳固失之苛媳之自待亦未爲得計也 
[鳩水采新]  
　　木商某姓運木過新莊投關報稅關上過意留難且有需索陋規高抬洋價等事遂據情控諸道轅旋經雙錫女觀察批示謂本關道下車伊始自應以卹商愛民爲首要如該商所禀殊難憑一面之詞候札飭大江口稅務廳劉令前往會同該口委員查明如果屬實定提該書役等嚴密懲辦○雙錫五觀察精明敏愼燭照無遺雖當揮汗如雨之時猶復判决如流公牘無稍積壓近因道房總經承某某等五人曠誤要公逮案大加申飭諭以下次如再延玩定卽斥革嚴懲若觀察者眞不愧猛以濟寛者歟○太古洋行之上海輪船應於初六日抵埠聞在鎭江以下疉遇狂風不能行駛直至初七日午後始得抵蕪各鋪户鵠俟江干　至望穿秋水云○每年中元節蕪人必各分圖社先後集資賽會名曰燒天　會皆以夜視社之大小民之貧富以别會之盛衰至期大街閙巿張燈結綵井演傀儡雜劇京曲崑曲各以類從亦或延聘高僧施放瑜伽燄口俾阿鼻獄中十萬八千餓鬼皆得味嘗廿露快活逍遥先期由會首分散報單至是青衫紅袖粉膩花香掩映於銀花火樹間尤覺分外生色直至凉月已沉曉星將起而哀絲豪竹猶裊裊於紅簾碧榭之中雖曰勝會不常然所費已不第中人十家之産矣不知興高采烈之餘亦念及齊魯飢民嗷嗷待哺流離轉徙慘不忍言否 
[河決續聞]  
　　前接天津信知山東一帶黄河決口昨又接津信稱大清河之十里舖水泛濫而下西河之瀏角庄又經决口水向低窪處直灌甲圍廬草無不漂没亚運河之賀家嘴亦以河流過漲漫堤而過該營種縣飛禀到津胡雲楣觀察卽會同津城練軍統領黄軍門馳往查勘設法堵築又聞瀏角庄之水向東北灌注萬派奔騰縴路盡失一帆風順可以直抵天津河伯之神通亦大矣 
[津河水漲]  
　　天津爲九河星閭上月大雨時行河流加漲東岸水亦平槽然如吃水最淺之順和海晏普濟等輪船出口時尙不能游行自在若船身吃水至英尺十一尺者槪在吳家嘴停輪不能任意出入盖以攔江之沙逐日加漲故也水盛時舟行尙覺不便一遇水涸則口外帆　安能銜尾而進尙望當軸者早籌疏濬也 
[鶴沙新政]  
　　有客從古鶴塘邊遺我雙鯉云新任南匯縣蔣樨林大令一桂受篆以來有利必興有弊必革而尤以苞苴謝絶清廉自矢爲本源日前訪聞有土豪金金華及青皮姜某周某恃其蠻横魚肉鄕愚惡蹟昭彰人皆側目因飭差緝捕務獲嚴懲似此嫉惡如仇風行雷厲　地方秕稗凈絶根株夫豈徒宇下帡幪者頌福星之一路耶 
[水手滋事]  
　　前晚有美國木手二人醉後在虹口百老會路滋事當經三道頭捕前往拘拿該水竟敢拒捕後喚别捕來始得將水手拘獲在路時水手自言爾若釋我當贈洋三十元如不釋我到官後下監三個月期滿釋放必得汝而甘心三道頭捕聞言置諸不理拘押捕房昨日解至美領事署訊問領事判以監禁十天罰洋五元並繳訟費卽予釋放又諭以後飲酒務須自愼滬上酒肆無好酒不可任意沽歛也 
[發引誌略]  
　　昨晨英界讞員羅少耕太守之太夫人發引中讞署迤邐而至泉漳會館翁子文太守宋莘樂二尹朱森庭明府施少欽陳竹坪二善十皆素服素冠步行恭送羅少耕太守昆玉四人率同孫曾輩步行於孝幃中躃踊哀號聞者慘惻棲流公所保安堂絲業會舘各董在三馬路南首前錦美衣莊屋内公設祭筵甫行數十步又有諸生設祭折至聚豐園前則係紳商所設錦潤堂扇鋪前則係幕友官親所設每至一處太守昆玉必步出孝幃稽顙致謝及至法馬路迤西棉花行及空屋内又有紳商路祭會捕局泒令線勇在彼彈壓以免喧譁由是而靛商邱士林巡防南局委員英讞員蔡二源太守西門外巡員朱森庭明府製造局聶仲芳總辦次第設筵恭伸祭奠旣至會館安厝太守復蒲伏號洮然後遄返觀者咸謂太守純孝　成無改孺慕而尤頌太夫人之多福多壽多男子云 
[控案離奇]  
　　前日陳桂堂扭謝章氏至縣署訴寃草邑尊傳訊之下陳稱小的素來小本營生女兒年甫十七歲本年五月經章氏爲媒配與法界天成昌烟舘張銀福之姪爲室議定財禮洋一百元訂期五月二十四日完姻豈知入門後張竟偪令爲妾並不與伊姪成婚至財禮洋銀先後祇收六十元餘由該氏捎勒不付向之論說一味逞蠻用特扭請訊究章氏供稱句容人丈夫謝桃源在王家嘴角開剃髮鋪陳女當日會明由銀福納爲側室此次丈夫收得會洋囑小婦人持往某錢莊估看陳見而商借小婦人不依伊卽揑詞誣控且小婦人持洋十七元亦被盡行攫去桃源供　略同邑尊詰訊之下以兩造所供紛歧殊難定讞遂著將桃源夫婦交差看管候補提銀福到案覆訊核奪 
[誣釀命]  
　　昨有周徐氏偕抱告虞富堂地保莊維遠投縣報稱小婦人家住廿八保六圖本月初八日兒子周恒德赴虹橋左近葉姓剃頭店索取舊欠事畢夜漏已深遂偕數友同回行近肇家浜突有看守瓜田之徐雲華誣以竊瓜紏衆毆撃同行者懼而奔逃兒子遂不知下落迨次日小婦人聞信往尋查無蹤影直至十一日清晨始見兒子屍身在肇家浜浮起爲特報請詣騐伸寃邑尊詰訊地保據禀小的家距肇家浜其遠當晚毆打並未得知至十一日晨宅鄰莊松亭回來據稱肇家浜中浮起男屍一具急往探視已有周徐氏前來辨認自稱死者卽伊兒子周恒德邑尊隨諭該氏在屍塲伺候下午卽帶同刑仵書吏人等乘舟前往至相騐情形則俟明日訪明再録 
[屍屬被毆]  
　　小工查阿二遭法公司輪船上西人推墜浦江身死一案報縣騐訊各情前已疉登本報昨晨屍妻查金氏忽倩人舁赴縣署並據屍兄查阿彩投縣訴稱金氏遭工頭唐錫春毆打受傷叩請騐視當由值日差分别收管午後經帮審委員王司馬升堂詰訊金氏訴稱奉票拘提之工頭唐錫春有三圖地保錢四竹等得賄包庇是以抗不到案今遇諸途意欲扭案突被唐糾衆毆傷阿彩供亦相符司馬騐得該氏受傷屬實諭令先行醫治聽候提唐訊辦 
[兇手就擒]  
　　護花不易已紀報端查受傷之周安懷十年前曾充英包探後已革去花名與東棋盤街林福堂妓張文仙相識文仙卽恃爲護身符當晚被文仙之後父馮和尙戳傷鼻尖耳角頸後等處報經句探陳阿九往補馮已携刀遁去該包探因將周送入仁濟醫院隨尋至文仙之母處見馮在家當卽拘拿送押詰其凶刀則稱已棄在浦江云 
[昆玉撚酸]  
　　日前有年約三十左右之江北婦某氏挈同一六齡小孩行至英界沿途探聽叔父消息旋有車夫某甲自言知其下落誘與同居與之有染甲弟某乙見而垂涎向婦調戯甲大怒與弟爭毆由捕拘至捕房一併解送公廨蔡太守飭分别押候訊明發落 
[書槐廬叢書後]  
　　吳中朱槐廬以善本書籍經兵燹後大半殘缺再越數十百年恐日事淪亡媚古之士無從購閱思將陸續傁輯重付剞劂氏顔曰槐廬叢書於以壽出前已刊成數種士林中視如拱璧近又重刊括地志八卷平津讀碑記八卷均精妙無匹余因思玉杯瓠史其不得流傳於後世者大抵當時無槐廬其人耳然則槐廬洵藝苑中之功臣哉 
 
 

Page 4

 
 
[題西山龍洞石璧]  
　　一臥西峯百慮删青松白石伴痴頑江湖浪跡功名小母子粗安夢寐閒靖節早辭彭澤令子陵甘老富春山平生悔識公卿裔枉得虚名半世間[  蔭村金雲漫草]  
[七夕述懷卽請夢畹生政刊]  
　　碧桐露冷又新秋怪我無端海上游此地誰懸徐孺榻依人空上仲宣樓蠅頭雞助原無味銀漢紅牆不隔愁羡煞比鄰兒女樂穿針相與話綢繆[  毗陵醉墨生明泉草]  
[讀歸安任烈婦徵詩啓賦此録請大吟壇哂正并乞惠刊]  
　　生不願誓古柏舟亦不願學畵荻歐願作鴛鴦同命鳥怡然一死解千愁蔡家掌殊任家婦夙禀義方淑且厚道韞評詩譽雅人孟光舉案稱佳偶畵眉夫婿豈尋常弱冠名登選並塲鏡裏芙蓉將兆瑞陌頭楊柳未思量花好月圓難久照才高遽赴玉樓召無復文鸞比翼情忍彈寡鵠含悲調此恨茫茫喚奈何此心耿耿矢靡他瞥教翦水霜横練竟碎粲蓮血染羅阿父阿兄婉相勸空幃奚獨汝含怨養志宜承白髮歡撫孤早慰黄泉願豈知志决永無更宛轉深衷白可明幸有鴈行堪付託不須熊膽味艱貞月黯空閨不知曙魂兮歸來還共去三尺鮫綃濳殉時九泉鸞鏡重開處吁嗟乎千金之軀鴻毛輕烈婦殉夫出至情莫調紅顔多薄命永教彤管播芳聲[  雲逵朱家驊初稿]  
[喝火令]  
　　寄金蘭英○小院風猶急寒窗雨乍停撩人春恨忒分明一半落花無語一半是流鶯枉我相思寄嗔誰懊惱井直判楊柳折難亭祗恐芳魂摇漾不勝情祗恐簾前嬰母長說負卿卿枉結同心扣空聯囓臂盟情痴到此可憐生到此不堪回首遺恨認傾城拍徧闌于曲聽殘玉漏更心香直欲咒卿卿願汝因風願汝化娉婷願汝伴伊青冡血涙寫黄庭[  邗上引玉生未是草]  
[和懴情侍者藍田詞元韻卽題滄海遺珠録并乞諸吟壇粢政]  
　　蘭因曾締鏡臺前譜輯羣芳首冠蓮大箸海上羣芳譜以周姬爲蓮花首冠之人似名花花似玉是誰移種到藍田離情暗惹柳絲牽搔首臨風並問天留得釵　盟約在夢魂夜夜繞藍田珠遺滄海訂新篇較緑量紅著竟憐君箸滄海遺珠録與姬商訂事見原注從此章臺留韻事合教人盡憶藍田[  東武惜紅生待定稿]  
[浮玉山樵囑贈顧蘭英眉史詩勉成二絶以應卽請霧裏看花客高昌寒食生釀花仙史粲政]  
　并　并黛細描峨樣入時雪膚温潤似凝脂晝工縱有傳神筆難寫樽前燭畔姿一枝秀茁玉臺傍眞箇如花竟體芳讀到美人香草句合教騷客費評量[  惜紅牛待定稿]  
[有懷吳少琴詞史詩以代柬録請諸吟壇政刊遥塵飯顆山樵瑶花舊侶同粲]  
　　空廊月轉漏聲遲咫尺銀河有所思性逸那知偏愛靜情深轉覺諱言痴眉痕春銷輕顰候眼角秋横簿醉時最是碧窗銀燭畔幾回顧影自矜持[  小桃源沁芳仙史初稿]  
[晰省撫轅抄]  
　　七月初五日縣丞沈兆琛由京騐看來省禀到典史章昌鉞禀知藩司飭知咨補餘姚典史禀謝○候補縣初六日蔡秉澄服滿來省禀到○初七日大桃縣謝端黼由京來省禀到新選蘭谿縣訓導胡禮謙禀辭赴任新班補用縣丞程爾昌由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[中法通商新約照登]  
　　中法新立通商條約早已議定因未交議院核議故各西報皆未敢率登今已於中歴五月二十五日發交議院核議外洋新聞紙卽將全約録登在報本舘亦照録之如右至於核議情形及有典更攺等情　尙未可知也○大清國大法民主國　於光緒十一年四月二十七卽西歴一千八百八十五年六月初九日立定條約第六欵内開北坊與中國之雲南廣西廣東各省陸路通商章程兩國派員會議另定條欵附召本約之後乂第十欵内開中法兩國前立各條約章程除由現議更張外其餘仍應一體遵守等語是以大清國大皇帝欽差全權大臣太壬太傳文華殿大學士北洋通商大臣會辦海軍事務直隸總督一等肅毅伯爵李大法民主國大伯理璽天德欽差出使中國全權大臣御賜佩帶榮光四等寳星並義國冠冕二等大　外務部交涉科侍　戈欽命頭等領事官帮辦議約事務御賜佩帶瑞典國巨斯逹窪薩三等寳星並比國禮阿波勒德五等寳星　各將所奉全權文憑互相校閱均屬妥協議定條欵如左第一欵一兩國議定按照新約第五欵現今指定兩處一在保勝以上某處一在諒山以北某處中國在此設關通商允許法國卽在此兩處設立領事官該法國領事官應得權利卽照中國待最優之國領事官無異現在條欵畫押時兩國勘界大臣尙未定議其諒山以北應開通商處所本年内應由中國與法國駐華大臣互商擇定至保勝以上應開通商處所亦俟兩國勘界定後再行商訂第二欵中國可在河内海防二處設立領事官隨後與法國商酌在北圻他處各大城鎭派領事官駐紥至法國待此等領事官並該領事官應得權利卽照法國待最優之國領事官無異其所辦公事應與法國所派保護之大員商辦第三欵一兩國議定於彼此派領事官前來駐紥時所住公館由兩國地方官相帮照拂至法國商民前來中國邊界通商處所均照咸豐八年五月十七日中法條約第七第十十一十二等欵辦理越南人到中國邊界通商處中國亦一體優待第四欵一越南各地方聽中國　置地建屋開設行棧其身家財産俱得保護安隱決不刻待拘束與最優待西國八一律不得有異中國官商所寄往來公文書侍電報經過法國郵政電報各局一律遞送並不阻止中國持法國人亦照此一律優待第五欵一待法國人及法國保護之人與别國居住北　人等欲過界入中國者中國杳係體面之人卽請中國邊界官員發給誮照准其執持前往回日將照繳銷每遇領照之人如必應路過土司苗蠻地方應先在照上寫明該處無中國官不能保護至有中國内地人民欲從陸路由中國入越南者應由中國官查係體面之人請法國官發給護無一如法國人入中國邊界辦法至彼此所給護照皆只爲游歴而用不準作買賣貨物免稅憑據凡有人民未領護照而過邊界者其在中國則聽中國地方官扣留其在北坊則聽法國官扣　彼此卽交各本國官員酌量情形審辦至僑居越南之中國人民由北圻回中國者只由中國官自發憑單准其過界若邊界通商處所法國人等有出外遊歴者地在五十里内毋庸請照第六欵凡進口之貨由法國商民及法國保護之人運至邊界通商處所已納進口稅者卽可照善後章程第七欵及各海關通行運浮貨處入内地稅單定章准人中國内地銷賣凡各項洋貨進雲南廣西某兩處邊關者於到閣時卽將貨色件數及運賣人姓名帳明由　派人查騐　實按照中國通商海關　　減五分之一收納正稅各稅則未載　按估價值百抽五徵收正稅須儉正稅完清後方准起棧過載出售如該商願將洋貨運人内地須再報關照通商各海關稅則收納内地子口稅不得援減五分之一之正稅折半徵收此項子口稅完清後由關發給稅單准其持往所指之時方售賣凡遇關卡槪不重徵倘　稅單運人内地者應照土貨之例逢關納稅遇卡抽厘第七欵凡法國商民及法國保護之人赴中國内地各　關買土貨運至邊界商處所出口入北圻者均可照善後章程第七欵運貨出口之例所理凡各項土貨運出雲南廣西某兩處通商處所于到關時卽將貨色件數及運貨人姓名報明由關派人查騐屬實如係該商先領三聯單自赴内地採買並未完過内地稅厘者應照中國通商各海關稅則先徵内地子口稅冉照中國通商海關稅則減三分之一徵收出口正稅如稅則未載　按估價值百抽五徵收正稅方准起棧過載販運出關倘該商入内地購買土貨並未領有三聯單者所過内地關卡仍應照完稅厘由關卡發給單票爲據其抵關時騐有内地稅厘單票始准免子口稅凡法商進出雲南廣西兩邊關運貨之車輛牲口中國商民進出北圻運貨之車輛牲口彼此一體免收鈔銀其進關路通舟楫之處彼此可照各海關例收納船鈔以上第六第七一欵兩國議明日後倘有他國在中國　南各陸路邊界通商另有互訂稅則法國亦可一體辦理第八欵洋貨到此邊關已完進口正稅後復因不賣轉往彼邊關者如在三十六个月限内騐明原貨並未拆動抽換則此邊關將已收之正稅發給免單准其持往彼邊關以抵應繳之稅或發給子銀票准於三年内留抵下次應繳本關之稅槪不發現　若將此洋貨轉入中國通商各口應照各海關注貨進口例另收正稅不准以此項邊關存崇免單作抵亦不准以此項邊關已完之稅單作抵以免轇轕至已完内地不口稅仍照各口向章槪不准發給存票免單第人欵土貨已在此邊關完過子中稅出口正稅復轉往彼邊關售賣者到彼邊關後只照原納正稅　數收復進口半稅但須　各口定章不准洋商販入内他倘將此土貨轉入通商各海口應旣照各海關洋貨進口稅則一律辦理另征正稅倘入内地仍元子口稅如有土貨出中國海口進起南海口復往中國邊界入關應照洋貨律徵收正稅倘入内地仍完子口稅第十欵進出口之貨到中國邊關卽請查騐不得逾十八個時如逾期不報每尸罰銀五十兩准此罰銀至多　得過二百兩凡過關報貨時若心存欺詐以多報少冀减應納稅項查　確據卽將货物全罰人官若無該關監督准單私自過關起缷繞路拆賣及切有心偷漏等弊亦將貨物全罰入官凡有商人報關請辦内地稅單心存欺詐或揑報貨物名免件數並所出所往之　不符者亦照貨物全罰入官至如何審辦應照同治七年閏四月初八日章程辦理其罰令入官之貨如商人願　原貨作價交官准其與中國官按照原貨估價交官亦可至中國沿邊一帶凡有嚴防偷漏之法皆由中國相度機宜隨時便宜設法辦理其中法以及越南毁艇上下水道每過彼此邊關之時倘無單貨不符等弊可無庸缷貨登岸只由關遣差上船查驗第十一欵中國土貨由陸路人北圻者照注關稅則完納進口稅若係出口一槪免稅日後法國在北圻另定稅則章程　時知照中國倘北圻境内將來另定越南數種土貨製造　金銀保眞等稅中國若有此等貨運入北圻亦應照徵第十二欵凡運土貨由中國此邊關路過北圻中國彼邊關　或由兩邊關運無越南海口仍回中國者其過北圻時應照法關梲則完納過境稅均不得過貨值百抽二至此項貨物於　中國後應由法國邊　查騐給發貨單詳開貨物名色件數並所往之處等語該商人執此貨單每遇法官索騐卽應沿途或抵海口後呈閱怛此項土貨運人北圻後應先納進口正稅以防偷漏卽由法關給發單照以便抵海口或至邊界時呈騐並由注關在原納進口正稅内扣去過境稅銀仍將餘銀給還則該商人卽將前次已領收稅單呈繳註銷惟　項土貨運過北圻旣係新章倘該商報法關時心存欺　揑報貨物名色件數並所出所往之處不符杳有確據者卽將貨罰人官其罰令入官之貨如商人願將原貨作價交官准與法國官按照原貨估價交官亦可至中國土貨山各海關運人越消海口過北圻進邊　者其在越南境内亦應開以上過境稅則一律辦理第三欵凡有金銀及外國各等銀錢麫粟米粉砂榖米　餅熟肉熟菜牛奶酥牛油蜜濺外國衣服金銀首飾攙銀器杳木碱炭柴新外國　燭烟絲烟葉外國酒家用雜物船用雜物行李紙張筆墨氈毯鐡刀利器外國自用藥料玻璃器四以上各物進出口由中國邊關騐明確係外國所産洋人自用數目無多准給免稅單　行倘不報騐　請免稅單私自起運者照走私例罰辦至若運往内地除金銀外國銀　行李三項仍無庸議外其餘各貨卽係洋人自用數目無多皆按稅則每貨值白兩完納内地子口稅　二兩五錢凡中國人　入北圻邊關者隨身所帶銀錢行李衣服首飾紙張筆墨書籍及自用家伙食物法越關一槪免稅至中國領事官所運自用各貨亦一律免稅 
[大令除奸]  
　　新任吳縣陳少舫大令汝欽以庚辰科登賢書後分發江蘇檄委首府讞局差迄今已閱六年幹練精明秋毫難隱其於地方利弊尤爲纎悉必知自前月二十二日接篆後勵精圖治孜孜不倦訪得城内廟堂巷有丹陽人張榮卿者痞棍也自謂與某中丞有年誼某方伯有親情曾登某觀察之講席入某太守之　幕一味招摇肆意訛詐甚至假官紳之聲勢駭鄕愚之聽聞平地生波欺嚇愚懦大令　聞張平日種種不法必與西鄕香山　徐若亭相商遂密飭幹練差役先將張拘獲侍懲并聞徐先本農人服出力穡漸至小康遂納粟入成均出入巡檢衙門盡情獻媚居鄕則妄自尊大無殊狐假虎威舉凡私設烟寮開塲聚　必先賄賂始得平安此次經大令嚴密訪拿盡法懲辦庶若輩知所儆懼漸歛淫威乎 
[設義渡]  
　　九江對岸小池口地方爲往來要道是處渡船每因貪載搭客勒索舟資至遭翻溺其詳已見前報去年曾經厘卡委員彭君禀請九江關道飭縣籌欵設立義渡現聞德化縣已與紳士會議妥定章程以便行旅聞已辦有端倪矣 
 
 

Page 12

 
 
[録近得絶句卽呈霧裏看花客高昌寒食生諸大吟壇正刊]  
　　過楓橋姑蘇城外水迢迢别去斜陽魂　銷却遇前人幽絶事夜隨漁火過楓橋○下塘夜深更向下塘游楊柳影中燈火幽茅舍幾家臨水起不知是屋是漁舟○詠鶩翩然野鶩落寒漪求食陂塘足自嬉不似家雞安豢養身肥却有割烹時○食芡剥去蝟毛見雪膚盈盈珠顆滑如酥不知俗子親嘗後識得荆山璞玉無○雨夜孤館寂寥少客過無聊身世奈愁何夜來微雨初收後腸斷鄰家一曲歌○睡起索寞光陰付醉眠醒來又是夕陽天此中閒况難消得不在家山已五年　酒壚懷張髯暮愁催我醉鄕來一片斜陽向路頽黄公壚下行人過不見張髯　空回○題畫蘭忽從空谷見佳人一葉一花自覺春如見同心應解語可憐巖下托孤身[  五筸芝房滕家祥甫艸]  
[揚州元亨利復茂恆六月分收解山東賑欵清單]  
　　無名氏二千文歛浦西汪門宋氏求病愈二元馬幹臣十元李金彪十元自求堂十元四川南溪縣代張子陽求資冥福五十文陳馬氏三元無名氏一元二妙氏八百文徐萬選二百文蔣兆慶一百文沈文品一元王姓一元田姓一元大姑一千文二姑三百文沈奶奶二百文錢奶奶二百文陳无氏二百文陳韓氏二百文陳沈氏一百文湘西瞿公舘十元無名氏一百零二兩二錢八分徐乃榮求子延寗十元姜捻德興募來十兩恆裕典銅洋五元志立堂二元張頴翁手師竹主人二十元無名氏八元王鏡翁六元○高郵丁鏡齋先生經募捐册李炳如先生募來蔭手四百文公善堂訪湖井堂敲厚堂四户各四百文仁卿五百文釀仁堂三百文玉卿氏選卿　兩户各二百文世德堂萬泰古香堂聚螢堂種玉堂玉燕堂惟信氏豐樂堂深柳書屋巨槐堂十戶各一百文陳柱秋募無名氏二百四十文竹條村牧三百文紅杏書屋八詠草堂無名氏無名氏桂杳書屋五户各二百文掃雪花農經樓少記生意興隆玉燕書屋張仰之無名氏綵蜈堂雨記七户各一百文○春和手來揚字二百十六號募册江德茂一元尊訓堂一元又來二百十七號募聞湖北黄梅縣長春當二十千文長春當同人二十千文汪義隆店一千文孔龍鎭奚敲成四千文同福代當四千文黄梅宏昌衣店四千文龍坪裕生質當二十千文裕生諸同人二十四千文○泰州李紹堂募來三百六十五號募册護蔭堂保合家平安三十元聽梧主人酬病愿二十元實事求是十二十元晚翠軒主因病愈三十元○六百零三號册募來西洲求吃翁五元○鹽城和豐莊來一百三號册不留名五十兩○靳春手募册四百二號無名氏四元無名氏無名氏知二堂三百各二元永記無名氏兩户各一元殿章五角又四百四號册知仁堂十元無名氏不書名德大施瑞堂四户各一元二雅堂三元無名氏五角又四百十一號册平翁一元○鎭江恆吉來六百二十三號募册求合店饌安求合宅平安有疾自愈三户各四元節省西瓜二元○東台震記募來一百四十一號一百四十二號兩册共十元○興化恆遠來一百四十七號募册興化不留名五十千文揚　卿手二十千文○姜捻德興求一百十六號募册李璞齋四公記二户各銅洋二元預慶堂敬送戒淫文今移緩就急二元無各氏隱名氏求子平安不書名無名氏求孫聰明讀書公記五户各一元愛運堂六百文羅家庄王佐才喬德茂維善堂三户各四百文陳肅氏求合家平安飾金八分五厘無名氏飾銀六錢星聚堂文星堂兩户各三百文　大生成記沈記冠甫二妙堂汪愛堂左記源記七户各二百文居敬堂無名氏有心氏舒記燦記吉記文記織記標記秀記耀記泰記宏如福堂春山鶴山十五户各一百文無名氏無名氏子記子記蘭記柳氏陳氏王氏陳姓周姓蕭姓王姓心記大廉二亷雨記瑞記龍保淦保大雙二雙福冠乳保田記共二十四户各五十文内有清貧士一元已寄上海絲業會舘求符治病○東台合順號募來一百三十九號册和泰恆和祥兩户各六百文寳記慶記同春允豐春禧堂吉成全和義積善堂大有堂慶昇十户各五百文仁記德茂祥慶豐厚祥泰元亨利吉春茂慶餘堂七户各四百恆茂元盛廣泰順汪隆盛四户各三百文祥興泰來增順允茂兆記和成恆豐永慶恊和公源吉祥德和祥慶大唐大昌吉仁昌復茂森大元記十七户各二百繆立盛福裕隆誠大恆甡鄒恆豫聚源吉泰豐春茂森泰復來恆瑞嘉裕昌源昌隆泰昌順昌恆乾元亨福泰寶泰裕隆發德源乾和泰吉泰恆開泰恆吉利廿四户各一百○東台信昌復逢合順三號募來一百三十七號册計三十六千六百文○海安盛泰昌來一百三十三一百三十四號册吳士翁王介壽金手係植庵蔡星垣五户各一元無名氏一千六百陳養翁李錫堂兩户各一千無名氏八百無名氏六百無名氏四百無名氏崔國富邵增富三户各四百無名氏無名氏朱九　三户各三百玉義亨八百夏燠如六百同泰祥無名氏各五百無名氏無名氏各　百無名氏一百○東賑需欵甚急揚鎭會同籌墊二十兩並上海各公所解到賑欵一萬兩刻日一併起解合併　明 
[上海馬路高易公舘籌賑公所經收六月廿九至七月初八等日賑欵清單]  
　　十九日别發行募四千零卅號販徐泉林盧潯　俞鑑如三户各一元袁翔千徐南鑑二户各中元以上五户洋四元○漢口茶業公所寄來福字二百十四號册中山子爲三子國楨患病勢甚危篤求卽愈敬助洋三十元○七月初一日四千零四十六號册障同興銅洋十五元○初四日梁焕南翁交來九江鄭寶記募四千零七十號册在男鄭炳漳求感署早愈洋四元○初五日榻問樵翁由裕通　號寄來天津法國正領事　和洋行未士噯申士三户各洋十五元其洋四十五元又古得溪翁募福字二千五百零十號册大昌和二元鄧雲記古得記梁仲記甡記四户各一元以上兩册共五十一元内有銅洋二元○初七日申園捐隨洋四元一角錢二百文○張樂翁病痊還愿洋三元○初七日吳春池銅洋九元○初八日由川百通號匯來四川川北道黄植庭觀察寄來　射　縣訓導周道鴻仁壽縣敎　周霖　兩翁經羣特用府署射洪縣正堂何炳曦販銀十兩又公欵錢八十千文前兵部武選司主事羅錦城周道鴻周霖　三户各十兩工部主事羅錦亭六兩周小堂五兩黄家賓曾學憑二户各吉兩世德堂三　謝益偀曾鴻儒黄釭湛周樹藩　作舟仁壽縣正堂王漢岷馮懷古張炯八户各二兩李正發一兩五　鄧正富仁壽縣典史朱雨時丁渭溪朱稷臣張　生羅沛亭宋餘園江增祐吳東生江蓮舟十户各一兩雷常恂銀六錢携銀堂銀五錢南華宫柳世光江海瀾宣講會四户各錢二千文射洪縣汛把總張殿邦四千文射洪縣興史吳人鏡錢八千文張匯川曾學中黨　安温蘭坡徐汝明何萬發王泰眞張豫立　國黨曾炳文許忠恕徐科第徐卓如十三户各錢一千文李洪發周瑞庭同昌蕃　扶唐何德安王安昌黄金　謝玉麟黄觀廷黄菊日李忠儀鄧斗山胡永南胡西堂但懋　僧超然葉毓崑曾鈞一汪雲張泰來劉裕　屈必明何長春王明宣闘聯陞辜心彛陳虞封王廷秀胡三元秦光鑾尹淑齋江成章朱榮國徐興發三十四户各錢六百文以上八十三户共助錢九十零六錢一百三十三千四百文合銀七十七兩三錢三分共銀一百六十七兩九錢三分伸規元一百七十三兩○德興洋行交來有心無力子一元○天津楊問樵翁交來時星垣一元○○以上統共收　元一百七十三兩洋九十六元一角銅洋廿六元錢二百文 
 
