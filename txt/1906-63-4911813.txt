# 1906 - 63 - 4911813

 

Page 1

 
 
   
 
 

Page 2

 
 
[電傳上諭]  
　　二月十五日奉　　上諭直隷大名鎭總兵員缺著王英楷補授欽此 
[電傳宮門抄]  
　　二月十五日召見軍機恩佑 
[論愚民暴動於中國前途之危險續十四日稿]  
　　（二）政治上之原因凡四。 
　　（甲）官吏之苛暴人情苟非大不得已。誰肯舍其室家妻子之樂蔑刑章而不顧。蹈白刃而不辭哉。唯治民之官。敲剝及於　髓聽斷陷於任情。則民怨沸騰。不堪生活。與其死於官。不若死於亂。以是官逼民反一語。遂爲占今民變之一原因唯逼故反。唯欲反也。而於是有暴動。　　（乙）游勇之充斥近日各省軍政。多主裁汰老弱之策。然對於被裁汰者。不爲之所。而往事遣散。抑知有從軍數千里外。而不得歸故土者乎。顧贍四方。蹙蹙靡騁。而地方官反以殺拿游勇爲邀功之地。若輩生計乏。絶乘機思逞。而於是有暴動。　　（丙）警察之疏忽警察爲防止社會退化唯一之武器。所以維持社會之安寗秩序者也。各國於此。均極注意。有所謂保安警察。專以制限個人自由爲目的。故暴動不恒有。卽有亦不難戡定也我國警察。素不講究。近頃於表面上稍稍注意。而未足以語警察之精神。愚民知法網之可以倖逃也。而於是有暴動。（丁）軍隊之無用。軍隊之作用。屬於國防。而以防禦外患爲目的者也。然各國對於内亂。往往以軍隊助警察力之不逮。中國軍隊。轉以防禦内亂爲目。的然其窳敗。不僅爲識者憂。卽下流社會亦能察知眞相。而以爲不足懼近日各處土匪騷擾。而官兵反爲所敗者。屢見報章。惟軍隊之無用也。而於是有暴動。（三）社會上之原因　凡三。 
　　（甲）失業之無聊曩言游勇。亦失業者之一種。然失業不僅游勇已也。彼逐逐於烟寮茶肆妓舘賭塲者。既從流而忘返矣。則因逸生淫。因淫生惡。一旦破產蕩家。百無所就。則廉恥之心。恒不敵其飢寒之念。種種不法行爲。因是以生。地方有小事變。正若輩。生機復活時也。而於是有暴動。　　（乙）市面之衰敗市面盛衰。於社會生活有關係。苟形衰敗。則下層社會之受其激刺者較深。近來百物騰貴。貧苦小民。幾無以爲仰事俯畜之需。卽小本營生。亦有被其影響。因而失業者。苟長此不變。則民窮思亂。而於是有暴動。 
　　（丙）革命之影響革命而暴動。不足供吾論究之價值。抑其。魯莾行爲。斷非號稱志士者所肯出此。惟怪象所呈。或有以此爲口頭禪。而託運動下流社會之名。以取媚新黨者乎。則愚民將不知審愼。而於是有野蠻革命。而於是有暴動。（未完） 
[本館接到諭飭籌辦西潼鐵路專電十五日午刻到]  
　　北京專電云商部代奏陜甘京官王誠羲等籌築西潼鐵路奉　旨著升允曹鴻勛督同該省紳士妥籌奏明辦理（孔） 
[本館接到豫撫奏辦洛潼鐵路專電十五日午刻到]  
　　北京專電云河南巡撫陳夔龍奏辦洛潼鐵路奉旨外商兩部知道（孔） 
[西報述南昌敎案]  
　　十四日南昌電云瑞州府現安堵無事耶穌敎士已由官護送至潯惟天主敎士辭不欲去現贛撫復派人往送出境矣英國砲艦梯爾號初以河道水淺不能來省惟現已抵此肇事亂黨慷慨陳認謂已故江令實被天主敎刃傷彼等所爲乃以表明其義氣耳譯字林報 
[法公使回護南昌敎士]  
　　北京電云江西此次敎案依法公使一面之辦明則謂南昌縣於前年辦理天主敎徒無辜被累一案深爲追悔故作自刎之計决非敎士迫脅所致有該縣筆據可証并謂此事於西去月二十三號法公使接電後卽派員到外部報告翌日法公使親至外部請其轉飭保護預防暴亂此時與二十五日暴動之期實經歴二十四時間不能預爲消弭則外部之怠慢巡撫之不經意可知故清政府保護不力實不能卸其責任云云譯東京時事新報　　記者按法公使一面之言不足深辨南昌縣因追悔自刎有此理耶不咎該敎士之激亂而第責政府保護之不力誠不值識者之一笑矣 
[中俄議約紀聞]  
　　十四日北京電云中俄約事現尙停議大吏皆不以道員周冕參預約事爲然譯字林報 
 
 
 

Page 3

 
 
[會議指駁中俄議約各條北京]  
　　初八日軍機大臣召見時兩宮垂訽中俄議約諭飭勿任延緩慶邸奏對多時退班後各大臣卽行會議大致决計不允俄國要求自修庫倫恰克圖鐵路並不承認俄在吉林黑龍江開採礦產特權（交） 
[美公使請外部電命預防湖北亂事]  
　　北京電云美國公使日前謁見外部大臣瞿鴻機謂近接駐漢米領事來電稱湖北省有無賴少年邀集多人聯結社會以排斥美貨反對基督敎爲目的黨羽日增懇卽電令卾督從速解散社會捕拿首領盡力保護外人生命財產云云譯東京時事新報 
[奉天將軍電陳日軍政官之不法]  
　　時事新報接北京電云奉天將軍趙爾巽以满洲各地日本之軍政官往往於軍政之外干預民政且列舉濫收清國人之租稅擴張民地濫伐山林濫賣鹽斤各事實以爲日本軍政官暴横之據洋洋數千言電逹外務部令與我内田公使交涉○大阪朝日新聞接北京電云直督據奉天將軍之電以我軍關於满洲之行動奏請命駐日清使楊樞直接與日政府交涉現外務部已電傳訓令於楊公使矣 
　　按第一電該報標其目曰奉天將軍之妄動噫異哉趙次帥之妄動耶抑日軍政官之妄動耶 
[大軍機條陳三大可盧北京]  
　　内廷傳出消息日前某大軍機面陳中國政治有三可慮學界風潮迭起恐學務不振一可慮也財政匱乏百事不易速辦二可慮也各國要求侵佔利權而多數官員不知臥薪嘗胆早圖自强抵制之策但求自保安榮三可慮也兩宮聞之太息良久諭令設法振頓勿避嫌怨云云（交） 
[参摺不允代遞北京]  
　　有某太史具摺奏叅都察院壽陸兩總憲聞掌院學士不願爲之代遞（日） 
[岑督電告龍州增添法兵廣州]  
　　前者岑督電咨外部照會駐京法使催撤龍州駐兵後由法使照覆當卽電逹本國請示訓電據稱允將龍州駐兵撤回越南惟龍州邊界伏匪未靖若駐兵撤退所有商務須廣西大吏擔任保護之責等語外部卽據情電致粤督桂撫兹岑督又電外部龍州法兵前已商准撤退不意現在原兵未退反添兵三千餘名調駐邊境未悉其如何命意請速向駐京法使詰問云云（野） 
[拒絶英人要求開採雲南銅礦北京]  
　　近日迭有英人在外務部運動要求開採雲南昭通銅礦各堂官答以前此貴國商人曾有此請已經滇督查覆未允此時碍難照准（交） 
[俄人經營水晶鑛]  
　　北京電云松花江附近之水晶礦山含有銀礦俄人假清俄合同經營之名以攬採掘該礦之權譯大阪朝日新聞 
[北滿洲俄人建設倉庫]  
　　倫敦電云接聖彼得堡報告稱俄國商務大臣已决議於北滿洲建設一俄國貨物倉庫選定官吏及實業家數人爲委員擔任其事譯大阪每日新聞 
[江平輪請由敎會索賠鎭江]  
　　江平商輪被儀棧官輪撞沈該棧督辦尙未允准賠償而江平船主董幼甫以曾在寗波長老敎會奉敎故已請由敎士代禀南京美國領事官向南洋大臣理論索賠但未知儀棧果應擔償否也（巧） 
[泰州牧請究學會之謬禀蘇州]  
　　蘇撫近接泰州張刺史澮詳禀略云兩江師範學堂掛名學生淩立淵在泰創設學會自稱總理立論乖謬並劣生藉以附會出頭把持歛費兹將卑職歴次辦理各學堂情形詳細禀陳請派剛正不阿實曉科學之員來泰澈底清查敎習不堪勝任或學生毫無進益經費或有侵吞應將卑職叅革治罪以爲通省炯戒如係刁生劣監結黨把持挾制官吏則照律亦有明條萬不可令查辦之員敷衍了事等語（永） 
[節錄沈友卿答常州學界同人書]  
　　辱來書所謂譽之過當毁亦失實者也吾郡學務經濟敎育兩部二者得兼蓋鮮然敎育無經濟是無米而爲炊也經濟無敎育是皮之不存而傳以毛也吾郡學務之不振大率由此（中略）僕今正在常發起半日校事蓋中國無普通知識者十人而九稍有事變迫於血氣之憤懣離奇潰裂不可收拾上海公堂之案而罷巿焚掠隨之近日南昌縣之案而仇敎之事且不辨爲法人英人美人矣僕謂非將下流社會之人補授以普通簡單之學使之稍明事理則一切立法行政阻碍實多儗卽在傳習所附設半日學校經濟部卽認可敎育亦有擔任之者乃一月以來此議尙未實行并聞有改商業半日校由商家助費之議與前此發起之命意似有不符且當時允撥公欵以爲之倡而今又取之於商豈傳者非其實耶今葆良旣决不再至小圃亦未必卽來吾郡尙在無敎育部之時代僕所依者如彼所違者如此願諸君勿誤以僕爲尙在擔任也至常州學界僕尙有數言爲之忠告每辦一事不論是否必有數部分之反對或造爲詩詞或匿名揭帖幾於月有所見此其人大率無擔任事務之思想惟以口舌破壞爲能此一事也吾郡學界日就發逹設會演說皆必有之事然聞有干涉政界輙電致官長者極其影響如滬上千人萬人之電致政府而終於無效力也此一事也敎育之事其始固誤於太拘苦近復誤於太活潑海上各校如約翰之類爲外人所建者規則極嚴程效亦頗著蓋學生有服從之法律無法律外之自由今輙以活潑敎育爲口頭禪恐買櫝還珠誤人不淺此又一事也總之中國因創深痛鉅從事興學爲造就人格之地當人人視爲困心衡慮增益不能之事不當視爲任意使氣各便所私之事僕雖不任敎育而一隅之見不能自默貢之同志亦言論之自由也（望） 
[湘撫批飭省垣不准設立外郡中學長]  
　　日前有永州府畱學生洪翼等投撫轅禀稱永州中學堂開辦三年成效甚尠請將省垣試館改爲中學堂以補本籍缺點云云初四日奉龐撫批示略謂查奏定學堂章程各府中學堂應就府治建設卽湘省各外郡現亦無在省設中學者該生等所援寕鄉各縣前案彼 
 
 

Page 4

 
 
本長郡轄境其本縣並未設有中學因就省垣試館權宜改建經前任各部院批准今永州中學設立本境已久就令辦理未善祇應踵加整飭若如該生所請更在省垣設立一區其將爲遷移計乎則舍近圖遠非在校生徒所便其將爲增設計乎則人才物力非目下咄嗟可辦且恐此例一開各外郡外邑皆將舍其本境已設之學堂紛紛别求建置在省垣旣大莫能容而本境士子反無就近執業之所於事理實多窒碍該生等負笈海外繋念梓桑果欲提倡文明只須精研學業期他日學成回國宣力故鄉則管理敎授皆可得人而舉並不在增設一校卽爲有裨敎育也仰學務處轉飭知照（車） 
[奏江浙匪患已深宜合两省兵力刻期勦除摺續昨稿]  
　　臣思惟至再擬有辦法四條一日宜窮追以覆其巢穴也近來紛紛調兵或偏駐一隅或僅獲小醜如此辦匪曠日累月何時可清擬請飭下江浙兩省督撫各派得力知兵大員不分畛域迎頭痛撃江有警則浙分兵以援之浙有警則江分兵以援之蹤匪迹之所至必絶其根株而後已嚴限時日一律肅清有功則重賞逾期則重罰蓋賞罰明而軍政肅匪徒不滅者未之有也一曰宜寔力行警察之政也夫宵小之起以偵探制之而有餘及禍患已成以干戈平之而不足蓋匪之來必有藏匿之所匪之刧必有窩頓之所若各皆設警察見有形跡可疑者立拘以聞則到處無可托足亦片刻不能容身匪必裏足而不前矣一曰宜曉諭各鄉鎭使辦團練也匪焰熾則民心怯民氣聚則匪胆寒請仿昔人禦盗之法村置一鼓一村有匪警鼓齊鳴數十百里聞鼓聲所至無不响應四面兜登萬衆畢集匪自奔逃之不暇而何隙之可乘至沿江濱海地方宜辦漁團按船編號隨時稽查如此則水陸兩途布置周密自無所施其技矣一口宜多設工藝所以廣謀生之路也梗化頑民十不過一二飢寒爲盗十常居八九各州縣果能多設工藝所使無業游民盡有謀生之路則雖有梗頑從中煽惑亦何能誘不飢不寒之民而使之爲匪也此清匪之源也總之今日急則治標先合兩省兵力大舉痛剿嚴予立限摧陷廓清所謂明其爲賊敵乃可滅也惟湘淮老營暮氣已深恐難得力宜一律用新練之軍銳氣方張較易奏效如再有通匪之兵一經查出卽在軍前正法一面實行警察團練而以工藝所化之諺云涓涓不塞將爲江河及今圖之已虞其晚設再粉飾因循恐東南巨患遂成燎原之勢臣頃自南來謹就見聞所及據寔上陳所擬辦法是否有當伏乞皇太后皇上訓示遵行謹奏奉　　上諭有人奏江浙匪患已深宜合兩省兵力刻期剿除一摺據稱近日梟匪裏脅愈多松太嘉湖各屬爲甚著各該省督撫會商妥籌認眞辦理原摺着抄給閱看將此諭令知之欽此（吉） 
[關讞員上滬道禀（爲會審公堂變通刑章事）]  
　　（前略）伏查此次變通刑章原爲叅酌中西以期輕重略均起見旣經大部議准亟應遵辦惟有於卑廨情形尙有窒礙者不得不爲憲台陳之如大部原奏公堂暫押一節查卑廨每日早堂捕送訊理各案男犯向係判押捕房今欲均押公堂不特領事難商且習藝所尙未興辦卑廨監房隘小現在僅押錢債各案及晚堂收訊之犯已形擁擠若再兼押早堂訊犯實屬地小難容又如大部原奏交縣管束一節查近年以來各領事於命盗重案照章應行移縣之犯尙且多方留難今欲將笞罪以下輕犯交縣管朿應請憲台照會領袖領事轉行各領飭遵又如大部原奏罰金至十五兩作工至六十日而止今該公堂尙未開辦罪犯習藝工廠自應按照原定折爲作工日期分别代以監押一節查卑廨設官以來三十餘年所辦罰欵之案如種火等情節重大有罰數百金至千金以上者所辦監禁之案如蘇報館悖逆各犯以及著名巨棍有監禁數年遞至十年二十年以及永遠監禁者蓋徒流以上之犯西官旣不肯照章解縣定欲由廨斷結惟有將罰欵監禁加重以期情罪相當照此辦理已屬歴有年所今欲罰金至五十两監押至六十日而止不特情罪恐難相當卽外人亦必多齟齬究應如何辦理之處未敢擅專應候憲示祗遵又如大部原奏婦女拐帶誑騙之案訂明管押日期以十日及百日爲限仍令查照婦女贖罪新章分别辦理一節查拐帶誑騙西律情罪甚重恐非管押經年不能完案現定管押日期以十日及百日爲限若非先與各領訂明誠恐臨判必多掣肘應請憲台商准領袖領事轉行各領飭遵辦理至婦女贖罪新章未蒙頒發實屬無憑查考所有以上窒礙爲難情形敬乞盡台迅賜酌核批示遵循（助） 
[摩洛哥會議]  
　　字林報接十四日倫敦路透電云愛而其西亞斯會議之　情較前親密因衆人皆信德國議員亦愿接受法與西班牙两國管理摩洛哥警察之議也文匯報接十四日柏林電云今日愛耳其西亞斯會議德法奥三國會議員各陳警察條陳一件得此則會議當可和平結局矣 
[英人公論]  
　　十四日倫敦電云英國改政黨將於二十一號在下議院創議反對密而南伯爵謂其不應批准南變洲特　斯哇爾地方鞭仆華工之刑此舉實前者所未有政府當有以善其後也 
[歐洲軍政]  
　　十四日倫敦電云海軍大臣勞勃生君謂海軍預算表去年擬添造巡洋艦四艘今年設以三艘代之又電云德國國民委員會所派討論度支之委辦現先提議海軍一事擬添造魚雷艇两隊並備二百五十萬馬克爲潜水艦之用十四日倫敦電云法國擬造載重十八萬墩及速率十八海里之戰艦六艘 
[英除陸軍嚴刑]  
　　十四日倫敦電云陸軍部大臣哈爾丹君宣布陸軍鞭仆之刑自今以往悉行廢去 
[英國憲政]  
　　十四日倫敦路透電云英國下議院所創以英金三百磅爲會員廉俸之議計得三百四十八之公舉票現將施行譯字林報 
[日本艦隊游歴]  
　　十五日青島電云令午有日本艦隊抵此内計巡洋艦三艘該艦隊在此只作一日勾留卽須開往威海銜吳淞香港而至南洋停居此間之日人將於今夜在水手公會接待之青島巡撫亦照例蓋禮相待文匯報記者並云日本艦隊將於十九日抵吳淞江於二十二日開往香港云 
[英國對於南斐洲屬地之布置]  
　　英大臣俾南門君於下議院宣言云將派委員前往南斐洲調查特蘭斯哇爾之憲法 
[法國内政]  
　　十四日柏林電云法國目前内閣之改變於愛耳其西亞斯會議並無影響因羅维藹君仍任辦理外交大臣之職也 
[查封敎堂被刺]  
　　法報云赫茨白洛克地方布告云法員查封蒲翹潑敎堂產業時突被一刺客名幾塞爾者放鎗攻擊迨經覺察已受重傷譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日艦抵閩情形福州]  
　　日艦千歲號日昨到閩游歴寄𦩘馬江艦兵四百名於初五六日分作二隊上岸均到南台散游其海軍少將武富邦嗣大佐少花三吾少佐山内四郎大尉波多野貞夫同領事高橋橘大郎繙譯官太和久於是日拜見督憲聞該艦卽日俄交戰時最爲得力者故旅閩日本官紳十分歡迎并在日本領事署設宴欵待（史） 
[加高機器棧房吳淞]  
　　前日由英公司運到大號車機頭六座較前更爲高大聞張華浜機器棧房不能容納現在飭工將已建之屋頂拆去再行加高五尺以便大號機件得能駛入（不） 
[郵政局火警蘇州]  
　　十三夜九句鐘時蘇州葑門外覔渡橋郵政局失愼焚去房屋三四椽（且） 
[江陰縣遣丁具領田價南京]  
　　水旱雷局佔用江陰縣民田一百六十七畝零共應給田價錢二千四百七十七千零由江陰縣籌墊散給在案現由該縣專派家人姚福貴具領於初七日到寗已將應領前項田價照數發交領回矣（年） 
[兵民鬥毆寗波]  
　　鄞江橋大蛟地方現有副中營勇丁一哨駐紥某廟日前鄉民欲在廟内演戲令勇等暫移别地勇等不允鄉民遂就他處招擾演劇時有某勇在場觀看不知何故忽與某鄉民爭閙轉瞬問有勇多人蜂擁而至羣肆鬥毆衆鄉民與之格鬥有鄉民某甲頓被毆傷當卽馳白該營王哨弁置之不理鄉民遂將受傷之人舁至甬郡副中營常統帶處控訴常統帶卽禀明呂軍門親往該處將此事勸息復將一哨勇丁調回甬郡（宰） 
[砲船勇丁不法鎭江]  
　　鹽捕營砲艇駐泊丹陽左近初九日有某鄉婦行經是處艇勇見其懦弱可欺拉至舟中肆行强暴隨卽棄諸荒郊久之始經途人舁歸告知家人投地方官署聲控（再） 
[採用改編巡防隊計畫鎭江]  
　　鎭江六標奉練兵處咨改巡 
防隊已誌前報聞舊有標統龔丙魁於上禀辭差時繕具條陳呈督練處徐朱两總辦採擇總辦深爲嘉許條陳内請裁一二三營管帶僅留八隊之議業已照行隊務暫委二營袁管帶接統所有一營彭管帶三營周管帶已札撤飭差（工） 
[漢口城外輿圖咨部漢口]  
　　夏口廳馮前飭測繪生多名測量後湖城外一帶分别鐵路局地段洋商地段與土民地叚界限詳細繪圖呈請大憲察核現已由鄂督齎送入京咨部備案（英） 
[絲經料房罷工加價杭州]  
　　杭省機業中人動輙罷工要挾近日專司治理絲經之料房各匠因錢價日賤互向綢莊勒改洋碼并再加價各莊不允因又相約罷工旋由匠頭出與綢業公所司董酌商聞尙未妥恊（市） 
[禀請創設蠶學館寗波]  
　　洪翊勳具禀鄞縣請創設蠶學館將長壽庵餘地先種桑樹俟三年後再行開辦所需經費同洪先行籌墊高大令批令查明該庵究有若干田畝禀覆核辦（具） 
[陸軍小學滋事情形武昌]  
　　陸軍小學堂原就各堂挑取目兵五百餘名早去晚歸惟午膳必須自帶多因到堂菜飯俱冷諸生不免物議間有退學之意事爲常備第六標三營督隊官季汝霖所知值諸生放學後偕往黃鶴樓商議公禀辦法不料張統制查悉以季舉動乖謬當卽摘去頂戴發押自新所示懲令諸生照常上學聽候監督設法改良（八） 
[武備傳習所招考杭州]  
　　杭省蒲塲巷内武備學堂創設傳習所除行知各處外復出示招考無論文武舉貢生童均可入堂肄習定限一年半畢業如文職候補人員年在三十五歲以内體質强壯素無嗜好者概准報名日後以原職相當之武缺錄用（市） 
[鎗炮廠建設學堂漢口]  
　　漢陽槍砲廠重伸前議設立學堂一所挑選本廠兵匠學習製造槍砲章程已經訂定（亦） 
[八旗陸軍小學開辦鎭江]  
　　京口副都統奎前奉練兵處咨催興辦陸軍小學刻已與學務委員王令宗炎籌有的欵議定章程定於十二日開辦（要） 
[岑公子赴東遊學廣東]  
　　岑督之第二第三兩公子均往東洋遊學其一年約十二三其一年約十齡均於初三啓程東渡（野） 
[學務𤨏聞松江]  
　　華亭縣趙令創立懷新高等小學堂初次招考計取楊徵衷楊澄懷等二十八名客籍鄭世昌一名二次復考又取黃肇文等十九名現定十五日借貢院開學○松江學務公所設立於城内王忠毅公祠現擬就内另設附屬師範小學一所（夕） 
[復查八旗中學監督被控案鎭江]  
　　京口八旗中學堂監督文渭源現被人在寗蘇両學務處控告糜費公欵敗壞學務各端經兩學務處司道函致京口副都統轉派旗員清芝亭密訪實情刻已將文渭源等不理學務挾妓飲酒嗜好洋烟及堂中司帳吳履方濫用浮開盡歸中飽逐一禀覆據聞兩學務處定於日内重派幹員來鎭調查一切以憑核辦（再） 
[淞市將興吳淞]  
　　吳淞馬路傍有劉某購地建造洋房數十幢鋪户漸多略有市面近有日本人賃屋一所聞開設西式酒樓以招攬兵輪水兵水手之生意（川） 
[修築敎塲道路揚州]  
　　城内小敎塲茶寮酒舘以及各項露攤均聚於此惟是處盡係泥地一遇陰雨頗多不便刻下各店公同集議糾資脩築聞已雇匠興工矣（正） 
[創設華興工藝廠鎭江]  
　　近日鎭郡留日學生及學界中人組織一工藝廠於南門左近名華興廠資本甚足專造學堂應用物件又附設工業傳習所於内以便敎授初等工藝（拜） 
[浙藩留意佐貳人材杭州]  
　　自寳方伯蒞任後以佐貳雜職向皆排班站見卽有幹練亦難考察因特按日分别延入花廰如州縣之制列坐送茶與之縱談政治以覘才識（陳） 
[吳令擬上控盛守漢口]  
　　安陸縣吳寶山大令與德安府盛昌頤迭起衝突被查有案現吳以因此降級心不甘服又羅列多欵擬將上控盛聞之甚爲情急央人從中調停未識能否了事（亦） 
[今日尙有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[整頓仕學院情形武昌]  
　　鄂督聞仕學院人員每有頂替揑報及吸鴉片烟等弊特飭两司總辦認眞稽查考騐嚴定新章（八） 
[杭垣擬設振武支社戒絶烟毒杭州]  
　　自海上曾君少卿創設振武宗社杭垣同志賛成者極多近由馮君愓庭發起設立支社暫以西太平巷道一學堂爲會所現在商訂章程籌畫一切頗形踴躍聞擬公舉紳董中之素有聲望者爲總理聯絡本省各府州廳合一極大團體于禁戒鴉片務期實事求是云（助） 
[新道嚴申賭禁]  
　　新道端莘儒觀察自接篆後查得本埠及四鄉各鎭賭風甚熾且有因賭爭鬥致成巨案情事實屬有害地方故通諭各縣及各局所一體嚴禁（事） 
[法繙譯病留日本]  
　　法總領事署繙譯蘇烈君日前赴日本游歴昨日法署接到電信稱因病尙未愈不能來申（容） 
[法前繙譯將次來滬]  
　　昨日法總領事署接到法京來電稱前繙譯魏武逹君不日來申視事（容） 
[沙船整備放洋]  
　　本埠各沙船今春天氣嚴寒停泊浦中尙未放洋日來因聞北河膠凍將次開融故愼記號之金義成等各船整備不日開行矣（尺） 
[批斥米董]  
　　淞滬釐捐總局督辦陳亦漁觀察因米商米董互爭認捐札飭法廨讞員查明米董張嘉年所禀各節俱屬子虚大爲震怒昨日發出該董禀批兹錄如下本局認捐以認數多者爲准恒大德大承認米捐較恊源豐等所認之數少至萬餘串自應准恊源豐等承認以彰公道至該董所稱松春係東洋商號兆豐早經閉歇萬利宏康本無此店等語隨卽派陳令曾培前往清查復稱兆豐開設老白渡萬利開設唐家弄宏康開設梅家弄松春開設楊樹浦係爛泥渡槽坊分店並非東洋商號該董一味揑飾殊屬可惡德大股東係犯案拿辦之人斷無准予認捐之理去臘糧米一案上海縣函稱由米董張樂君代爲解說故將張靜臣收押張樂君其卽該董之别名耶抑該董爲德大所賄使故以此嘗試耶具禀各家亦無戳記尤徵揑造此等小人伎倆斷難逃明者之鑑以後該董務宜循分自安母再逞刁于究切切此批（嚴） 
[諭候提驗]  
　　前滬南工程司水巡捕頭陳向榮經蘇撫端中丞訪有串同捕頭胡瑞龍藉端索賄私和人命情事札縣訊押改過局膽敢藐法出遊爲警察北局巡士查見拘拿拒捕滋閙故奉升道袁大京兆飭縣改押自新所在案兹因陳忽患病禀求交保醫治縣尊汪大令諭候提驗核辦（事） 
[總工程局添用包探]  
　　滬南總工程局現因公務日多局中包探三名不　調遣故由各董議定添用一名以資辦公（尺） 
[法廨停訊]  
　　昨爲法公廨訊案之期因陳楚生大令有要公晋省故咨照捕房及惠副領事停訊一期（興） 
[法租界火警]  
　　新租界八仙橋西首坆山路某姓家昨日下午三點鐘不戒於火共焚房屋四五幢起火之人業已逃逸捕房因飭包　查拿（深） 
[西人帶槍尋歡]  
　　某西人身藏手槍一支至南潯路某粤妓院尋歡由妓報知一百零三號西捕拘入捕房押送該管領事署訊辦（似） 
[流氓刧物又見]  
　　前晚英界二馬路老介福緞緞莊門首有某洋行買辦某甲被身藏凶器之流氓多人圍住禠去皮袍皮掛及奪去對時表等物尙欲搜摸肚兜因甲不允被戳三刀仍將肚兜中物件攫去昨日經甲訴諸洋東函致捕房務請嚴緝究辦（力） 
[上海縣案]  
　　虹鎭巡局函送受傷　　之王長松　去髪　之徐陳氏到縣前晚經汪大令訊問陳氏俱丈夫徐晉卿銅　爲業父親陳毛毛在家開設　　昨日婦人回母家　母承母留宿夜半時王長松來叩門吸烟因父母俱睡由婦人啓門入内忽有同姓不宗之陳　　十餘人擁入將王拖出毆戳婦人亦被拽出剪去髮髻禀局送案求　明究大令　　　得王之肩肋等處受有刀傷判令抬回自醫陳氏退母王去候查明有無别情察　○嚴鑑林喊稱繼母被搶等情亦奉訊問嚴供父故六　繼氏今年三十六歲與小的同居前　突遭　某將繼母搶去逼勒成親爲此情急投控大令判候查奪○著名流氓葛省卿由英　送請究辦葛　姓張有母住大東門外小的曾在英界充當巡捕三年前年臘月因病辭歇去春到親戚所開之客棧司　七月中往江寗　工十月初接奉母親臥病信函返滬有包探欲招爲探夥小的不從挾　指爲流氓求請明察大令判押候查辦○毆斃勒索賭規北新涇巡局勇目　廷富案内之茶館主陳阿根近四在押思病由役禀請大令示奪大令騐得並非僞飾判姑交保醫治候訊（羅） 
[總工程局紀案]  
　　新北門城内五老峰後面賣餛飩　佳昆之妻李氏前日被夫之同業施生和引領　物潛逃昨晨　在南市蘆蓆街　　相遇　局　　　出李氏匿居楊家渡弄吳士昌家立飭包探將氏及衣箱等一併解屬由陳良玉二　提訊蕭求嚴辦二尹判施責手心五百下押改過局一年李氏亦責一百下交夫領回管束起案物件一併給領○竹行碼頭糧米船户倪土康之女土　被鄰船夥陳同二誘逃商通船主宋福泉領至楊　浦家中住宿土妹後在南市被倪　見報局派探　陳及宋之船夥陸金壽訊究奉判押候提宋併辦已志前報因宋住居美界前日照會美捕房氓探恊　到案　　　府訊得土妹　陳姦犯屬實判責手心一百下交父領回管束陳責手心　百下　改過局三年宋賠繼洋三十元責手心四百下收改過局半年陳身畔抄出之洋六元當給包探所有捲出之洋二百三十元現在捕房諭倪候移到之後再行給領陸無于省釋○陳青蓮竊川沙航船主周阿海物件由巡士解究　二尹訊判責手心一百下逐出（尺） 
[會訊竊案]  
　　九江　二十號洋房樓上意商新大昌洋行日前被賊挖洞　房繼開鐵箱竊去外　　　五疋銀表一只報捕後由包探何阿春至南翊地方　賊　子照等並吊囘原　解　請訊關司馬以該洋行意商所開諭飭押候與意領事訂訊在案昨日意會審員穆安素君　廨關司馬另開公堂提訊捕房將竊賊顧子照龔阿牛及窩贓之婦人顧胡氏一併解案原告新大昌洋東投稱龔顧二人前曾在行充當出店因事歇出不　行竊請爲重懲質之龔顧互相推諉司馬以眞賊已獲有何狡賴商諸穆君判各押西牢二年作工期滿逐出租界顧胡氏判押本廨女押所八月贓交原告具領完案該洋人又控馬夫羅心根行竊絨毯等件羅稱並未竊物絨毯不知何人取去司馬以羅有監守之責今旣竊去　應　償判羅罰洋十五元交保候查明再奪（當） 
[英美公廨早堂案]  
　　紹興人張潘仁硬兌銅四開被西捕拘獲解訊判提供出之陳阿培押究各情已詳本報昨日復訊陳延律師哈華托聲稱　培向在中東機器廠爲夥並不回家實係寃抑有見証人可訊中東機器　執事陸洪生供與陳同事多年向來誠實未見用　銅角小洋傅樵金供是阿培之　在廠習業六年有餘並無過失孀婦陳朱氏供係阿培之母叩求開釋陳阿培供在廠有年向無過犯襄讞孫明府察得陳阿培實係無辜且有公禀具保商之英副领事判將硬兌之張　仁　捕房九月陳無干省釋○英商通和洋行洋人師樓投案禀稱二月廿八號因事至行中三層樓上見房間内無賴之人甚多囑令退出打　　大同　鮑阿順將商人　　 
 
 

Page 18

 
 
一下任阿銀徐阿交等隨同附和爲此控請訊辦質之汪禮昌徐阿通供囚九號房間内污穢原告令鮑打掃彼此口角有之未見行兇毆打鮑供與徐阿通等畧同大令以所控無憑判一併交保於禮拜一復訊○流氓吳才方洪錫記葉小弟徐海林等在馬路中攫取王葉氏周實珠邱許氏吳福之劉紀氏張李氏汪金生俞海氏等十二人金押髮金圈金戒指各物報由包探方長華獲案解究各失主投案指認葉小弟徐海林等所搶無疑大令以該流氓等同惡相濟未便姑容判各押西牢兩年作工滿期逐出租界○着名流氓石寳寶卽小寳寳前年用刀戳傷蔡四良及槍取張海元鈔票報探訪拿被逸前日始經獲案解諸究辦包探倪順泉供石因引翔港盗案曾經送縣究辦不知如何得釋包探朱桂生供前年石與流氓孫錦法用刀傷人孫已獲辦石被脫逃求請訊究大令判還押捕房候查明縣廨劣跡再行嚴辦○沈云階積欠印人車租洋五百元由差探傳案請究印人投訴被欠詳情質之沈供祇欠洋二百五十元大令以憑據鑿鑿判押候交保出外限一月清還違千未便○浦金壽用鐵尺挖開金公館後門竊去狐皮各衣報探獲究判押西牢一年失贓候向嘉定縣移吊給領○趙金奎積欠印人車洋三十五元控奉提訊趙供此洋實被各車户欠去求恩寛限料理大令判交妥保限廿天繳洋○劣孩陳大德張小二子楊云龍陳步云等串竊汪元成家舊鐵報探解究判各押改良所半年（當） 
[法租界捕房事]  
　　鄉人汪順全將未盖印之猪肉在菜市街混售被宰生公司查見送人捕房押候解究○和昌順報關行飾玉修理洋台未請工部局執照捕房不准動工詎該行仍不遵諭照常修理捕頭以其有意抗違飭探將行夥關仁甫傅入捕房諭令交保候堂期傳訊○李兆元之子翠娃娃前在楊文玉處學習唱戯尙未滿期詎即領回送往鎭江在某戯園演唱故倩中人謝心泉前往理諭李竟持蠻不　經楊具控法廨蒙陳大令准詞於昨日飭探將李拘入捕房奉諭交保候訊○楊小順前晚在途向人訛詐爲探拘入捕房捕頭諭令押候查明有無别案再行核辦（臨） 
[美租界捕房事]  
　　李杏生雇施春甫東洋軍至西華德路因給車資起釁將施鼻部毆傷由印捕拘入捕房奉飭李給傷費了事○工部局查垃圾西人報稱百老匯路六百九十四號屋内王阿二違章傾倒垃圾請函致公廨出單傳訊捕頭尤之○塌車夫何安成等推車至西華德路撞傷小車夫陳裕亭足背由捕將两造拘究奉飭陳送醫院求治何等押候送訊○打夫苗益生雇掮鐵器行至吳淞路鐵器　地　傷行人張小林足骨由旁人將苗張送究奉飭張送醫院求治苗押候解辦（似） 
 
 
 

Page 19

 
 
   
 
 

Page 20

 
 
宮門抄十一月二十五日兵部太僕寺銀白旗值日無引見陳恩壽嚴信厚謝交軍機處存記恩徐會灃請假五日阿公請假十日桂伯請假十五日召見軍機 
[雲貴總督丁奏爲滇省鼓鑄銅元仍請兼鑄銀幣以利民用而維路政摺]  
　　丁振鐸跪奏爲滇省鼓鑄銅元仍請兼鑄銀幣以利民用而維路政恭摺仰祈聖鑒事竊臣前以滇省錢荒曾同督辦礦務臣唐炯奏請購辦機器鑄造銅元復以奏修滇蜀鐵路該公司籌議章程擬試辦銀銅元卽以所得餘利助充鐵路經費均經奉旨准行在案所有此項銀元銅元應卽歸併鐵路公司經理俾歸晝一嗣准户部議覆鑄造銅元案内聲明不得兼鑄銀元等因卽經行司知照該公司紳董遵辦法後兹據該紳董羅瑞圖李坤等禀稱雲南舊用碎銀成色低昂不一零星折耗尤甚自缅越通商以後英法洋元逐漸流人民間以其便也皆樂於行使遂爲西南一大漏巵不得已連年由公家籌欵匯交商號前赴川卾兩省採辦銀元藉圖抵制無如滇本山國道途險遠轉運艱難每辦一次間關數千里濡滯十餘月時有意外之虞幸而安穏抵滇而爲數無多不敷周轉致洋元之充斥如故加以寄銀既需匯費運元又需脚費僅乃得此價值輕重有定之銀元不特别無盈餘而匯費運脚轉多折耗久苦不資現在開辦滇蜀鐵路兼籌黔路在在需用銀元卽此路工已在數千萬元之鉅而民間之行使尙不在内若再仰給川鄂匪惟公司不得銀元餘利添資股本反因銀元折耗以爲之累集股必難期踴躍羣情實有所不堪而道遠運艱採辦萬難應手若就便行使洋元則利權外溢更爲不值等情具禀前來臣覆加查核所禀均屬實情且由鐵路公司試辦銀銅元一案業經奏准與户部不得兼鑄銀元之議本係両事照案辦理原無不合特部臣既有此議又續准財政處咨有銀幣一項專由總廠鑄造仍留南北洋粤鄂四局之語自不得不切實陳明於四局之外明定章程添一滇局俾他處不致藉口抑念滇省僻處萬山之中地暌勢隔與尋常水陸交通易於隔省辦運者迥乎不同卽使匯費運脚均可不計而粤鄂等省亦斷不能搭鑄數千元之多况滇本著名瘠區今日籌辦鐵路事實極難特紳民激於公義有此創舉亟須維持以作其氣該公司既恃銀元餘利添資股本尤未便過事遏抑致沮羣情再四思維惟有仰懇天恩俯准滇省鼓鑄銅元仍照案兼鑄銀幣以利民用而維路政如蒙俞尤並請敕下户部由天津總廠將模樣成色分兩花紋寄滇照辦俾歸一律除咨財政處外務户商部查照外所有滇省鼓鑄銅元仍請兼鑄銀幣緣由理合恭摺具奏伏乞皇太后皇上聖鑒訓示謹奏奉硃批該衙門議奏欽此　　宮門抄十一月二十六日刑部都察院大理寺鑲江旗值日無引見英信假满請安志公續假十日召見軍機 
[兩廣總督岑奏爲懇恩准將陸路提標前營右哨千總陳玉盛老隆司巡檢吳懿澄敕部從優議卹片]  
　　岑春煊片再惠州一帶素稱盗藪因地近港澳既易購械尤易逃亡故迭經勦除根株莫絶本年七月初間歸善縣屬匪徒潛行聚衆有在梁化墟起事之謠經該管文武偵獲其黨何廼文斬之逆謀乃寢是月初十日匪首戴廉香糾黨五六十人竄入龍川縣屬之老隆鎭肆劫商店千總陳玉盛巡檢吳懿澄督率兵役出捕陳玉盛首先鎗傷一匪吳懿澄揮刀繼之馬夫羅茂秀弓役巫亞發亦奮勇殺賊奈匪勢兇悍致將該員弁兵役四人同時戕害商民亦斃兩人傷數人員該縣蘇育仁飛調營勇截撃匪乃掠民船而逸臣聞報立派記名提督孫國乾率隊馳往追剿獲匪戴亞合何林彩吳松英三名正法餘黨竄匿八月初二日匪復分股聚於河源之平陵與廣州府龍門縣屬之路谿等處經派去之署臣標中軍副將李夢說聞警馳至撃斃匪黨二名生擒十一名署大鵬恊副將石玉山亦進龍門援剿據報匪已逃散臣查惠州地方上通嘉應下逹廣州縣興江西毗連水路則港紛歧陸則山徑叢雜非大加搜剔未能清除伏莾當經分爲三路清鄉以陸路提臣李福興統帶六營辦歸善博羅一帶以記名提督孫國乾統帶五營辦河源永案一帶以副將石玉山統帶四營辦龍川和平一帶差令惠潮嘉道沈傳義兼攝惠州府篆務居中調度該道前任惠州府數年情形熟悉頗著政聲庶使文武恊謀紳民用命復令署水師提臣李準由水路相機策應節節埽盪以昭嚴密至龍川縣知縣蘇育仁疏於防範咎有難辭業已摘頂示懲經將大概情形電逹外務部代奏在案現經陸續獲匪數名訊辦其匪首戴廉香逃匿亦已設法購拿一百嚴飭沈傳義等督飭文武員弁窮搜各鄉積匪期於一律殲除俾杜後患惟查當時匪劫老隆鎭事出倉猝千總陳玉盛巡檢吳懿澄力禦悍賊奮不顧身洵屬殁於王事情堪矜憫相應籲懇天恩俯准將署陸路提標前營右哨千總事儘先千總陳玉盛老隆司巡檢吳懿澄敕部從優議卹以資激勸除俟清鄉事竣另行奏報並飭司局將陣亡馬夫羅茂秀等妥爲撫卹曁飭取陳玉盛吳懿澄等履歴送部外謹附片陳明伏乞聖鑒訓示謹奏奉硃批著照所請該部知道欽此 
[廣西巡撫李奏准部咨俄法英德借欵佛郎磅價昂貴加撥二成五凑解等因片]  
　　李經羲片再廣西省派解新定賠欵銀三十萬兩每年匀作十二次先期解交滬道彚解兹查光緒三十一年八月分應解賠欵本息並加關平共銀二萬五千四百一十两七錢五分又前准户部咨廣西省每年應派撥還俄法本息銀七萬兩分作兩次於三月九月解交派還英德本息銀八萬兩匀作四次於二五八冬四個月解交嗣准部咨俄法英德借欵佛郎磅價昂貴加撥二成五凑解等因光緒三十一年八月分應解撥還英德本息並加撥佛郎磅價共銀二萬五千兩均飭司如期籌解去後據藩司詳稱應解前項新舊賠欵銀兩庫藏奇絀無可籌措移商派辦政事處電致滬局照數設法撥解詳請奏報前來除咨兩江總督臣轉飭上海道兌收彙付並咨外務部户部查照外理合附片陳明伏乞聖鑒謹奏奉硃批該部知道欽此 
[兩廣總督岑奏爲每年應還俄法德借欵銀兩按期分作両次解交江海關道兌收片]  
　　岑春煊片再查每年應還俄法借款奉文指撥廣東鹽斤加價銀五萬兩加放俸餉銀五萬兩閳姓捐輸銀二十四萬兩地丁等項銀二十四萬兩共銀五十八萬兩解交江海關道兌收分作兩次於三月解交六成九月解交四成歴經遵照籌解所有光緒三十一年分解欵已於三月間解過六成銀三十四萬八千兩先經奏報在案兹届本年九月尙有應解四成銀二十三萬二千兩内鹽斤 
 
