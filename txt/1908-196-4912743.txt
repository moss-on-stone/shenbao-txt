# 1908 - 196 - 4912743

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
 [Ｔ>申報第一張第四版[論説]  
　　敬告各省商辦鐵路公司（間） 
國民知鐵路權利之可貴。而竭全力輸血本。歷盡莀難辛苦以爭回。尤必知鐵路權利之可貴。而集羣策。矢公忠。具有實事求是之徵驗。然後資本易以吸集。意見易以消融。工程易以舉辦。事迹所著。與官塲之互相傾軋。習爲迂緩者逈乎不同則不。特向之忌嫉我。睥睨我者。卒無從而非笑我也。即彼己得而復失之。外人亦將以吾民果能治事。吾民果不同於腐敗之官塲而爲之心折。蓋其事旣爲中外上下所注目。斯任其事者自不得不時存一十目所視。十手所指之心。以鞭辟而前進。此中關係度今之負時望。任路事者當能知之。特知之而仍無以執訾議者之口。並無以釋觀望者之疑。則局中固不免曠日。廢時而睨乎其旁者。已振振有詞。思展其乘機攫取之計。鳴呼此郵部所以有巧借。朝旨威喝各省商辦鐵路之照會也。 
夫自鐵道國有之説。灌入於郵部諸公之耳皷以來其對於各省商辦鐵。路固久已視耽　。逐矣惟各省商辦之路。收效多而成功速事事遠勝於官。則彼自無可藉口耳。乃商辦之魄力最雄者莫如粤漢。而始則紳。商交鬨。繼則彼此暗爭。重要路工。遲延不舉。二期股欵。收集爲難。則粤漢固不右明效也。商辦之開幕晨先者莫若江西。而借欵之謠傳。旣滋人欵慮。招股之艱苦自倍於從前。加以前總理李方伯不幸溺斃。蔡謝二侍御回籍調查。坐辦主持名譽三總理之名稱。由此出現。而一國三公之現象成。南潯己築之路綫半途止矣。則贛路亦未有明效也。至若湘路皖路。一則格於意見之不齊。一則苦於財力之不足。一則格於事權之未一一則苦於擔任之無人。路事前途。固己大略可覩較諸官辦各路。轉有望塵不及之嗟。郵傳部伺得其機。乃以此聞於上。翹於衆曰。各省官辦鐵路。皆能尅期竣工成效。昭著商辦各路。奏辦有年。多無起色。於是。懼之以查勘。威之以撤銷。陽以促商辦。鐵路之成。隂以奪紳商辦路之氣。在郵部力攻人短。固明明有爲言之。然而各省辦路。諸君。爭執又爭執。推諉又推諉。遲延又。遲延下不能見信於國民。上不能見諒於政府。抑能無讀郵部之照會而爲之汗下耶。 
故記者以爲郵部對於官辦鐵路。母徒自詡其長也。借欵造路。實力足則路事自必易成。况表面雖爲中國所自營。實權已入外人之掌握。欲使之變爲完全國有。自非力籌鉅欵。淸還路債不能。今試問郵部之能力。果足以獨籌鉅。欵淸還路債矣乎。其他且勿論。即京漢一路。還欵業已届期。而此四百五十萬磅之母財。後顧茫茫。止不知如何而可以籌措。如何而可以收回。是郵部諸公今日所急者。乃在備欵贖路之方。不在屑屑焉與商辦各路較短長也。 
至各省辦路紳商。亦母以郵部之咄咄逼人。而遽灰其心。自護其過也吾國交通大政。其純乎許歸商辦者。實以鐵路爲先河。商辦鐵路而成。不特辦事諸君之光寵也。吾民之能事。旣足以肩大任成大業而有餘。則政府固無可藉詞。而人民亦漸知公共事業之可恃。此後凡有與。舉自不患其不爭投基本金。商辦鐵路。而無成亦不。特辦事紳商之恥辱也。官吏旣利其失敗。人民亦引爲前車。異日欲有所爲。政府必多方以留難之。衆人亦瞻顧而。郤避之一。髮千鈞之。繋具在於斯。則粤漢湘贛皖民有各路。誠有不容掉以輕心。而致虚擲光隂。消耗股。本以貽天下笑者也。况各路原奏期限。大都不越三年。郵部旣宣布如無成效。另籌辦理之文。則按日計。時機會詎肯錯過。必至其時而始悔之。吾恐如迅霞之不及掩耳矣。惠潮路綫。奏銷之成案可稽。故記者旣讀郵部照會而動魄驚心。不得。不望置身路事者。亟袪私見以謀公益母仰郵部輕料之言。竟不幸而中也。 
[專電]  
 
 
 

Page 5

 
 
 [Ｔ>申報第一張第五版[電一（北京。）]  
　　皇上足疾已愈定二十七日回海 
[電二（北京。）]  
　　江督奏保精于醫學之候補知府施煥阜寗縣知縣周景濤奉旨着迅速來京 
[電三（北京。）]  
　　十八日政府得晉撫寶棻電報達賴喇嘛不願進京仍欲回藏各樞臣因藏事緊要請降旨宣召並電飭寶棻勸駕惟達賴隨帶各徒准其先回沿途由地方官妥爲照料 
[電四（北京。）]  
　　叚祺瑞昨日（二十三日）召見時奉慈宮面諭現創海軍學堂關繋重要著與鐵良商議速辦爾辦理學堂素來認眞此事當益加奮勉 
[電五（北京。）]  
　　吏部議覆變通候選人員分發辦法奉旨依議 
[公電（南京。）]  
　　江督端午帥因皖省歙休祁婺等屬灾情慘重捐銀一萬兩即日匯往屯溪彚入義賑欵内散放急賑 
緊要新聞 
[聖躬漸愈北京]  
　　内廷消息云聖。躬日來漸覺安豫每日早晚進藥後必扶行緩步。藉資活動於諸大臣請安時猶必殷殷垂詢各項要政日昨復奉皇太后慈旨暫宜安心靜養。不可勞神以期早日痊愈 
[政府會議國會問題北京]  
　　日昨兩宮召見樞臣垂詢國會問題倍極詳細。並責樞臣辦事稽延殊屬非是乂諭務須詳愼妥議速决可否。早爲頒布 
又聞諸大老連日會議國會召集年限迄未决定日前醇邸宣言今日預備立憲朝廷博採羣言若不速開國會誠恐衆志不齊國是無定上下隔閡國力不張萬勿以程度不及爲言致事事無可舉辦。亟宜妥定選舉規則并宣示最近召集國會期限。以孚天下人民之望 
又聞國會問題政府已有主持三年。之議日昨通電各省一律在省城設立自治會。以知府爲會長。州縣設立自治局。以州縣爲局長紳商爲局董。村鎭設自治所。以鄉紳爲村長。均附設宣講所。宣講自治條規以爲國會之預備 
[粤人致國會請願代表公函廣東]  
　　啟者人民國家思想與權利思想互相進行泰東西初開國會靡不由人民要求而得是其前例中國國會萌動亦旣數月矣湘楚豫晉江皖間先後上請願書吾粤素號開通未肯讓人專美一月之間聯名屢萬亟謀派代表賚書赴京得公等慨然請行自備資斧爲社會効力同人遂於月之初九日在廣州府學宮明倫堂召集開正式之宣佈咸仰公等熱心宏願復承殷殷以公權囑付爲法尤佩文明公等平日德望幹才定能克盡義務不負重托顧念代表名義則公等之一言一動均與全羣有密切之關係惟願愼之又愼早達目的則公等此行爲不虚同人亦與有榮焉行矣爲國自愛 
[電諭劉春霖力疾赴愼北京]  
　　昨日外務部呈遞錫良電奏一件兩宮覧奏後即召見軍機籌議邊事聞樞堂退朝後即擬電旨寄與劉春霖略云錫良電奏悉桂滇爲南陲門戸大局安危關繋棊重該大臣本將假滿著即力疾前進迅速會同錫良妥籌辦理云云大約滇匪復有滋動消息也 
[廷寄各省禁止刑訊勒詐北京]  
　　軍機大巨字寄各省督撫六月初四日奉上諭御史俾壽奏請飭實行停止刑訊嚴禁勒詐一摺著法部曁各直省督撫體察情形酌核辦理務期痛除積弊以恤民艱原摺著抄給閲看欽此 
（附原摺）爲請飭實行停止刑訊嚴禁勒詐以維善政而恤民艱恭摺仰祈聖鑒事竊現在屢奉諭旨停止刑訊承審各員宜如何悉心研究盡心民事仰體皇仁乃風聞大理院各級審判廳遇有控訴彼此推諉不收及至無可推諉始行准理該員等於審判未盡諳習乂復支離訊斷多有傳爲笑談者尋常案件以不能笞責而用跪鍊掌責等刑請託徇情施用壓力仍不能免外省州縣拖押無辜動加笞刑掌責至於千百視爲故常武斷周内寃抑纍纍以致深仁厚澤不能下逮殊堪浩歎然此猶到案以後情形也更有一種刁徒平時專以走動衙門交結書差爲事遇有良善懦弱而家道豐裕者勾串吮噬無所不至地方官每躭安逸三八告期皆不當堂收呈情僞因之莫辨差役下鄉車馬煩多南省竟有乘坐小轎者以些微事故而捕拿如同盜賊傳到 
 
 

Page 6

 
 
之後乂不及時過堂必安置下處外似恐其遠颺實則藉端私押私刑嚇詐必滿所欲而後報到所欲不遂即文致以抗傳撕票等罪官不加察竟舍正案不問横生枝節强加責押强者欲圖上控官先自爲袒護愚民飲恨呑聲莫敢控訴此等風氣大興宛平即不能免該縣近隸首善肆應奔走日不暇給往往不及親自問案請托之事幾於無案無之雖有帮審委員大官不令審訊即不能過問延案日多流弊滋深各班差役皆有缺底嘗有身爲仕族而買此缺作生涯者另外雇人承當受雇之人皆係積慣痞蠧舞文敲詐無所不工又有傳呈名目每張交價錢數十千文不問是非必須批傳弊竇之大莫甚於此刁徒恃此明目張胆誣善尋仇最爲惡習首縣如此外省州縣更可想見現値朝廷爲收回治外法權起見屢經明降諭旨通飭内外問刑衙門停止刑訊改訂法律似此陽奉隂違種種積弊若不嚴行禁止更回望其改良法律收冋治外法權乎擬請旨飭下京外問刑衙門通諭所屬查有以上情弊即行據實嚴叅其各省首府首縣讞局委員亦當嚴加選擇分别功過俾專責成而除積弊似於吏治民情不無裨益奴才愚昧之見是否有當謹恭摺具陳代乞皇太后皇上聖鑒謹奏 
　　晋撫寶棻奏明點收墾務公司貨産淸單 
一杭錦旗己報未放凈地一千四百五十三頃九十八畝九分以原定荒價每頃七十兩核計共値銀一十萬零一千七百七十九兩二錢三分 
一中公旗已報未放蒙地一千二百十五頃該公司原繳過荒價銀一千五百兩一已革墾務大臣貽穀移交公欵現銀平色不一共計一十四萬七千四百四十九兩七分二釐一由各商號查出墾務存欵庫平銀一萬四千九百四十二兩零一革員姚學鏡移交接辦渠工委員焦連城現銀一萬二千三百二十四兩二錢二分三釐二毫二絲六忽一後套渠工各分局存銀一千五百九兩八錢一分五釐二毫一包頭後套公司修蓋房屋一十二所公司各處存儲雜糧四萬七千二百九石五斗五升一存儲烟土四萬六千二十四兩五錢一分一存儲甎茶七千三百三塊一存儲布二萬四千八百一十二疋半又零布六十二丈四尺一存儲棉花八百六十九斤二兩一存儲洋線一百四十四斤十兩一存儲水烟一萬一千七百九十一斤零一存儲洋火柴七百八十七包零一存儲紅糖六百四十三斤一存儲葫蔴油三萬二千二百六十二斤一十三兩一存儲白麵一十萬八千七百八十八斤零一存儲馬十四匹耕牛十三條騾子一頭一存儲蕎麵三千百五十斤十三兩一查封綏遠城開設綏遠豐號官麵舗兩座存儲雜糧一千餘石騾馬四十匹一杳封綏遠城開設官木廠一座木科傢具原係官物開單存查一查明未封飭令收帳官錢局一座本銀一萬兩一查明未封後山綏遠城將軍馬廠地内牛犋五處計存雜糧粟九百餘石牛馬一百二十三頭光緒三十四年六月十六日奉硃批覽欽此（原摺明日續登） 
今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ版>申報第二張第二版 < ] 
接緊要新聞 
[李御史奏請提學按臨查學北京]  
　　山西道御史李竣片奏各學堂造就人才以蒙小學堂開通民智爲第一要義惟州縣學堂多則數十處少僅兩三處甚至徒有其名並無在堂肄業者如此情形敎育焉能普及提學使是其專責不宜駐守省垣兼攝藩臬之事似應比照從前學政之例按臨各屬切實考查無任地方官粉飾因循蹈有名無實之弊於學務方有起色六月十七日奉旨學部知道 
[東省續開洮兒河北蒙荒奉天]  
　　東督奏撫會奏云竊查哲里木盟札薩克鎭國公旗蒙荒經前任將軍臣增祺於光緒三十年五月間奏請將該旗洮兒河南沿荒叚丈放業經報竣惟洮兒河北沿一帶地方尙荒棄未議開放臣等到任後曾據現辦圖什業圖蒙荒行局以該公旗河北餘荒相距甚近呈請人該局一併丈放當經批飭該局總辦湖北候補道毛祖模會同該旗妥籌辦理去後茲據該札薩克鎭國公拉喜敏珠力並該道毛祖模先後呈稱該札薩克公業與本旗協理官員及旗衆人等議妥擬將洮兒河北沿南北長六十里西至札薩克多羅札薩克圖郡王烏泰旗界東至札賚特札蕯克多羅貝勒巴特嗎拉普丹旗界一律續放内有廟陵墳墓並各台莊村屯仍照舊章留出界址並以該旗現有辦公急需懇先借銀一萬五千兩俟收有地價再行歸還等情請酌核奏咨前來臣等查殖民闢地固圉實邊均爲當務急該公旗洮兒河北荒地密邇洮南府治地土平衍允稱沃壤惟因蒙旗藉詞遊牧久甘荒廢今該公旗願援照洮兒河南荒段一體開放尙屬明於時勢曰應及時勘丈招墾以闢地利而固藩籬所請先行撥借銀一萬五十兩應准照數借給將來即在該旗應得地價項下提還歸欵一面飭令該道毛祖模就近前往按照該旗所議先行詳細履勘劃定界址此項荒務擬即歸入現辦圖什業圖蒙荒行局併案丈放以專責成 
[農工商礦局特别大會紀事杭州]  
　　農工商礦局總辦王省三觀察發起於二十一日開全省實業特别大會紳商兩界到者一百餘人官塲如巡警總辦崔都戎提調張大令首府卓太尊錢塘縣伊大令曁商會總協理金潘二君亦先後蒞止議案四修（一）議商人與商人爭執事件（二）議商人與非商人爭執事件（三）議商品陳列所（四）議工藝傳習所招商承辦等事首由王觀察宣布開會大意略謂本會宗旨首重聯絡商情提倡商業非但商與商不宜隔膜即官與商亦不宜隔膜庶可和衷共濟謀商業之發達以後凡商人與商人衝突事件如己涉訟例由地方官判斷或訟而不直自願和息或入商會理處仍有評判不洽者不妨由總商會報告敝局自當立派妥員會同總協理用文明之裁判或由商會中簿記兩造爭執之意見報告敝局妥爲勸解如商人與非商人爭執或係警學軍各界之人萬一能力薄弱不能反抗或係强有力者聯絡罷巿亦照以上辦法由敝局會同商會查明實在情形秉公酌辦不使商人屈抑以上兩條並非干涉地方官與商會之權限實爲和睦商界以盡敝局之職任諸君贊成者請簽名當經全體贊成前兩條作爲通過次中來賓王竹齋倪子齋徐補齋諸君演説振興商業抵制洋貨力合商圑創設商學各事旋仍由王觀察提議勸導實業一事言外洋有一種賽珍會本總辦游歷各國時曾親見其貨物之精工辦法之美善今浙省所出土貨馳名遠方者亦正不少嗣後應由商會傳諭各業如有土貨最精緻者選定數種送由本局仿賽珍會之意開一陳列所再由局採辦外人所素喜之物造爲圖畫模型相與研究如嫌本局屋基遼遠不妨另租房屋開辦又言省城工藝所現已停辦屋産機器由撫台諭令本局收管現擬將此廠屋機械物件作爲官股另招商股舉公正商人承辦其報告或每季或一月限該商人禀報到局以便查核斯時衆人皆拍手贊成惟因天氣炎暑開會較遲一切辦法未及决議王觀察遂布告會衆以今日爲本會成立之期此後一月一會永以爲例所有陳列所工藝局辦法及餘外應行提倡各事宜俟下次再行集議當即搖鈴散會 
西報譯要 
[湘潭發水]  
　　字林報載二十二日湘潭電云湘潭一帶近亦發水城中房屋因水頺塌者甚多並斃八人 
[法議員注重中法交涉]  
　　文匯報二十三日柏林電云法國急進黨議員蘭里珊曾充法屬越南總督著有法國殖民地書甚多近日嚴詞聲言謂中熆交涉各國問題應速行協商 
分類新聞政界 
[地方自治研所先從廣屬開辦廣東]  
　　粤省藩學臬三司前札飭廣州府督同南番二縣籌議開辦全省自治研究所情形己誌前報現由廣府詳稱茲准法政夏監督復稱杳廣州府自治研究所係借法政講堂一間僅容學生一百二十名若改爲全省自治研究所以廣州府一屬爲比例計收錄各府廳學員至少亦當在數百名以外　屬無地可容若另行擇地開所則斷難尅日告成此就省垣設立各府自治研究所之碍難 
 
 

Page 11

 
 
 [Ｔ版>申報第二張第三版情形也現查本學堂學籍學長各府廳州縣雖至僻遠亦莫不有肄業法政之學生自今年五月始以後逐年皆有法政畢業之人各府十紳畢業後散歸其鄉里組織自治先研求當能勝任愉快以各地方之人士考各地方自治沿革固甚親切就各地方之財力爲各地方之預備尤屬簡而易行故不如就廣州　自治研究所己成之局先行開辦然後徐圖擴充及於各府等由查核夏監督議復情形尙爲切實自應仍就廣屬先行辦起出外各府直隸州廳似可各設公所就近選集士紳研究如州廳不能自設亦即附道轄府屬辦理旣免跋涉勞費而於風十俗尙亦可因地考求造車　轍省所月出講義仍當分寄參考相師相長不敢稍分畛域詢之南番縣意見從同所擬是否有當理合詳請會核詳復飭遵 
[巡警各員竟無烟癮蘇州]  
　　蘇臬以禁烟先淸官界詳奉院憲批飭府州廳縣以下各員有無烟癮均須具結呈司彚辦等情己記前報茲悉蘇省巡警總局馮觀察已查明巡警總辦會辦提調文案以至各路巡官區員巡記巡弁等各員共計六十三員均無烟癮己分别具結轉送臬署彚報 
[禀請改良巡警蘇州]  
　　江蘇候補知縣李紹卿近由東西各　游 
歷冋華以蘇省巡警腐敗禀請臬憲左廉訪設法改良略謂巡警政遍查東西各國當推日本爲第一英德次之若中國僅以文牘表面觀之似極認眞其實内容之腐敗不可勝言嘗閒步街衢見各巡士或口銜香烟與人談笑或身倚店櫃閉目養神甚至崗位虚設區地無人種種腐敗情形難以枚舉非請加意改良不足以資要政而符實際廉訪得禀即飭該員會同七路巡官議擬改良之法禀覆候核 
交涉 
[札飭淸造敎堂表册。杭州]  
　　洋務局總辦王省三觀察以近日各國來浙傳敎者日見加多所有敎堂地方官原應按約保護但先事不調杳明白設有事故即覺茫無頭緒殊非愼重交涉之道現特擬定表册樣式多份通飭各府轉發各縣依式塡註並須將境内敎堂創建年月一一詳造按季送局存查以免臨事張皇 
[札知英美兩领事名字廣東]  
　　粤督日昨札行瀋司近接廣州口英國總領事官傅照會現奉委署理廣州總領事官于五月初三日接印視事乂接美國總領事官祐照會現奉委護理廣州總領事官于初三日接印各等由到本部堂當經先後咨行查照併札飭關務處查明英國傅總領事官及美國祐總領事官係何名字是否眞正領事抑或商人兼充在案茲據關務處申稱當經照會粤海關税務司確查去後茲據覆稱署理英國總領事官名傅夏禮護理美國總領事官名祐惟德均係眞正領事並非商兼充等由前來理合申覆察核等由到本部堂據此除咨行外合就札司即便移行杳照 
軍界 
[皖省徵兵最近之情形安慶]  
　　皖省現有騎兵一營砲兵一營工程一隊輜重一隊照一混成協辦法惟步隊人數缺乏經皖撫乂派蔣鄭二統帶赴皖北一帶再徵一千六百人補充步隊之不足蔣鄭奉委後在廬州設局徵募自五月十一日開局至六月初十日徵齊撤局此次應徵兵十學商兩界居多將來編制入伍或不難養成軍國民資格又六安分局徵兵經過桐城縣界爲山水暴注淹斃霍山人汪炳章一名現已由蔣統帶禀請撫憲照陣亡例賞給功牌并派員前往致祭以示矜恤廬州徵兵昨日由蔣統帶督隊過蕪晋省 
[嚴禁軍官冶游鎭江]  
　　江督端午帥訪聞駐鎭三十五標各管帶日以冶游爲事致兵丁不逢假期亦復嫖娼觀劇毫無忌憚用特嚴飭督練公所頒行禁令嗣後查有該管帶等擅離營地挾妓飲酒情事除撤差外仍須治以相當之軍律 
[羅守派員審問把總鎭江]  
　　太平廳監獄於前月逃走命案要犯兩名廳丞李司馬己經撤叅管獄官蕭把總由新任沈司馬解至鎭江府署經羅少杰太守飭發審委員朱棣村大令研訊據供實因監獄形式不完管理爲難所致旋將該把總發廳看押 
學務 
[札飭認眞辦學浙江]  
　　蘭谿縣武生舒勝登前以辦理族學酌提祠産若干以資津貼爲族中某生出而反對禀控學憲奉批云提祠租辦理族學乃化無益爲有益該生子弟亦可就學何得更有違詞惟所稱舒鳳翔辦學敎員缺少科目不全雖創辦伊始限於經費刻難苛求究不得違背部章致有學堂之名無敎育之實仰蘭谿縣督飭該學董竭力擴充組織完善母得苟且敷衍致糜公欵而起紛爭 
[改良椒江中學堂浙江]  
　　台州椒江中學堂監督周文敬本年公舉接辦斯職一切章程另行改訂并改併科目以期劃一添補經學以重國粹畢業仍定五年試驗則分四種協理改爲經濟董事可以籌公欵之不足　學外設預備一科可以劑程度之不齊己由分府轉詳省台並請頒給鈐記茲奉提學司批云椒江中學前據詳送章程業經逐層明白指示茲據改正呈送前來察核所擬如課程鐘點等雖照定章稍有變通尙屬妥洽可行准即如詳頒發鈐記式樣一紙仰照刋給領以資信用 
實業 
[電話亦將收回官辦矣武昌]  
　　鄂督陳小帥前因武漢電話公司接綫延滯飭由巡警馮道勸業劉道會同整頓己記前報現該公司經理人王君植厚恐一經官場干涉有失商辦權利爰具禀督院力陳爲難情形並要求專利年限陳小帥以電話爲交通要政倘該公司不願承辦儘可收回官辦己批飭馮劉兩道會同善後局議復核奪 
[浙省鐵路近事]  
　　總辦來杭消息滬杭甬鐵路總辦施省之觀察有日内來杭消息公司中已預備江干閘口大洋房一所爲觀察行轅聞總辦一職不支薪水 
 
 

Page 12

 
 
 [Ｔ版>申報第二張第四版每月只送夫馬費一百六二元此外供應一切均由公司備辦 
開鑿城洞興工浙省鐵路原擬開築城洞自江墅一段完工後即先辦城内軌道嗣因拒欵事起遂作緩議現聞業已興辦由淸泰門至草橋門一路入來軌道定於月之廿三日興工出入城洞亦己陸續施工興辦 
[粤路又請善堂收股廣東]  
　　十八日粤路董事局請各善堂會議開收二期股銀除在公司當職役之人外到者寥寥無幾差擬運動胡藩憲借重官力以勸愛育善董潘就鄉担任收股按奥路二期股銀不在公司開收而必託諸善堂是公司先己不能自信矣異哉 
[線襪廠之成效杭州]  
　　杭垣祖廟巷華昌線襪廠開辦兩年成効昭著本年自正月至六月望止較舊歲出和驟加八倍有零現由經理人俞君會商股理决議另賃大塔兒巷某巨宅爲廠址定本月二十日暫行停機遷移至七月朔再開并招添新生四十名加織機一十架且擬推廣汗衫軍衣等項俾與洋貨競爭以杜漏巵 
[調查全省實業表册杭州]  
　　農工商部前經編定實業統計表咨送憲政館核定頒行各直省如農田林業絲業茶業棉業曁畜牧漁業土貨工藝各條均應查塡簡明表册報部現已咨行到浙經馮中丞轉飭官書局照式刋印彚送商局即日分頒各屬遵辦 
雜記 
[電話學生同盟罷工杭州]  
　　省垣電話局司機接線學生本分新舊兩班新一正取備取共二十名擔任義務三個月於二十日期滿當由領班傳電王總辦請示旋得復諭謂須按名傳考優者准予給薪補班於是該學生等即聯合到局候試詎總辦别有要公飭令回局候傳奔馳酷署中未免懊喪適舊班領班生張仰奎因事斥退回學頗代不平聞此消息遂聯合新舊各生同盟罷工甚至全局小工亦附和停散自下午四句鐘起直至晚上二句鐘全城電話一槪不通當時王觀察非常震怒立派本局哨弁率帶親兵嚴拿張仰奎送縣重懲幾至决裂幸洋務局文案徐養田君親赴兩局調停立飭照常接線一面囑張某暫避所有期滿新生膳費許其即日停繳候傳考後酌給月薪以次津貼其事始寢 
[湘鄉縣鄉民鬨閙三誌湖南]  
　　湘鄉縣鄉民因阻米鬨閙一事己兩誌前報茲乂探得確情本月初二日下午有米商曾甘和裝運常平倉積穀十一船擬赴湘潭縣緣該縣有粤商來此採購穀米故運往求售行至距縣（湘鄉縣）數里之銅錢濤地方突被鄉民聚衆攔阻聲稱倉穀原以備荒値此靑黄不接之時反將倉穀外售致米價因此飛漲决不令其出境云云其時曾甘和與開設榮和錢店之潘某立即禀由縣尊周令飭差拘獲阻穀之鄉民五人到縣責押鄉民忿激立聚二千餘人赴縣署鬨閙周令當將被押五人釋放而人已愈積愈衆且有痞徒從中滋擾捕廳出爲彈壓亦受侮而退迨駐防王千戎以好言勸解衆始暫退詎乂將曾姓田姓劉姓等米坊一律打毀并毀榮和錢店及該處之官膏局共計九家延至夜深復擁至縣署吵閙迫官拿曾甘和到案重責由監衆始散去旋經該縣通省禀合立將周令撤任聽候查辦又以該縣鄉民仍復鬨閙不已遂於十一日撥派防營馳往彈壓 
[盜匪縱火巨案湖南]  
　　湘鄉縣二十五都地方有某富室於某夜被盜殺傷事主一人刦去財物甚夥比經鳴鑼求救隣近先後蠭集盜乃縱火焚宅四路脱逃次日協同圑保報縣縣尊周大令即予詣勘飭派捕役緝跴 
[請懲匿贓報竊之知縣蘇州]  
　　候補知縣湖南人某假庽省中三賢祠内前日自上海歸忽稱枕箱内失去白金二百兩報請南路巡警局查緝巡官鄭開吳履勘情形初無破綻旋在室頂夾板内查出皮箱枕箱各一具令其啟視不允堅請之始允啓視則枕箱中纍纍者果符報失之數某語塞再三請罪鄭令遂將情形通禀各憲請示懲儆 
[鎭江設立濟良所鎭江]  
　　鎭江職監朱紹周捐助鉅欵洋六千元創辦濟良保良二所禀由府尊通禀各谏核示茲奉江督批云朱紳紹周仰承先志慨助洋六千元創辦保良濟良二所保全婦女挽回惡習深堪嘉尙現經該府將欵發交商會總董擇地建屋擬章開辦並因經費不敷暫附保良於濟良所之中辦理極有次第所擬章程料尙周妥應准立案 
[淸談]  
　　勸殺老鼠 
　　每當夏秋之交。必有時疫之起。今年入夏以來。冷熱不時。晴兩無度。皆足以搆成沴屬。疫病之來。恐將不免。且疫病最易傳染。而老鼠一物。傳遞疫病尤速。几食物一經老鼠舐吮者。微生物即劉於上。几房屋　一經老鼠窟穴者。微生物即遺於内。誠紹介瘟疫之惡物也。故泰西各國。捕鼠最嚴。每年殺鼠。一埠必有幾萬頭。縣金收購。調查報告。頗爲注意。日本捕鼠亦力。獲一鼠賞洋三角。香港厦門。每年搜索老鼠若干。亦皆記數宣斥。此無他均爲預防傳染疾病故耳。中國内地。家屋污　。老鼠易於憑依。而上海一隅尤甚。白盡攫食。愈聚愈衆。危機隱伏。不可言喻吾人勿稍存慈悲心。亟宜施展辣手。用鄉民嚴搜蝗蝻之方法以捕之。效官場密拿革命黨之手叚以捕之。必聚而殲旃。勿留餘孹而後已。蓋鼠之爲害。豈如蘇東坡云云所能盡。毀壤物件擾人淸夢之害小。傳染疫病關礙生命之害大。然則是説也。非特足當一篇防疫良方并足當一首續磔鼠文。願諸君操刀執杖。開籠布網。。必殺之而高臥滅此而朝食 
雜説（來）（稿）（續） 
　　頑固黨之笑談。 
　　且汝不聞宋趙普之格言乎。半部論語治天下。半部論語敎子孫。汝果好學何書不可讀若五經。若八銘。况吾書笥所儲。如大題文府。三場一貫大成。皆可假汝。外國安能有此學問哉。其婿知無可挽。怏怏。而去。次日某頑固即書一楹聯。以贈其婿。文曰。留學生必皆流血。維新者眞是違心。一時傳爲妙父。 
比來國。會之議起。某頑固之婿。亦簽名一日某頑固聞之。即奔至其婿家。人門抱頭大哭曰。吾女眞寡矣。其婿詰何情由。某頑固乃大聲疼呼曰。汝獨不知康梁之往事耶。死者死亡者亡。汝今又入保國會。豈非自入鬼門關耶。吾女何辜遷此厄運。汝其羡譚嗣同劉光第等之上斷頭臺耶。抑汝得瘋魔病耶。不然何憒憒乃爾。 
其婿亟　之曰。國會非保國會。即議院也。某頑固盛氣雖息。仍忿然不悦。汝并無病。何故入醫院乎。抑汝將欲棄儒而學醫乎。由前之説。中國不乏良醫。由後之説醫學起尜中國。如本草綱目。醫　金鑑諸書。皆可以參酌。又何必入醫院爲哉。 
其婿躐足而出。某頑固亦扶杖回家云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ版>申報第三張第二版 < ] 
專件 
[吉林地主自治會要求國會啓]  
　　可幸哉中國之立憲也可危哉中國之立憲也破四千年錮蔽舊習改專制而爲立憲國由此富兵由此强可幸孰甚然比年以來空言預備國家勢成孤立政治依然獨裁僅欲以一紙虚文收强國之效果可危執甚居今日而審機觀變欲享幸福而拘阽危以組成完全立憲之政體者其惟開國會乎夫國會者何或曰統治之機會也或曰立法之機關也或曰憲法上統治之機關也或曰國民代表之機關也學説紛紜儼如聚訟然要之上下均負責任人民參預政權以維持國家之生存者其旨則一中國國家人民自古分而爲二國家對於人民旣以干預政治爲越權人民對於國家亦以不聞國事爲本分上下隔閡内外異心延至今日有權利而無義務有義務而無權利滿漢兩不平等遂致生種族問題此有識者所惕然深憂者也海内熱心諸君子有鑒於斯亟起直追或開會集議或赴闕上書以要求國會風起雲湧前仆後繼喧騰於二十二行省彌綸於蒙回藏各部總以達其實行立憲之希望爲目的而政府力持人民程度不及之説以壓制之不知人民程度究以何國爲標誉法西洋歟法東洋歟歐西人民程度自然發達又有國會以助長之訓練旣熟閲歷己深以與我今日人民相較目不免有高下之殊然試問其國會開設之初其效果遂至此耶若論日本無論明治維新之初其人民程度遠不逮吾國即至今文明發達法律守備極盛時代以彼少數人與吾多數人較亦未見其遽占優勝地步以開化論吾中國最早以人數較吾中國居多東西洋皆有國家思想政治能力豈吾四萬萬人民盡昏瞀無知者乎有可以速開國會之理有不得不開國會之勢而政府又故爲抑制故爲留難者以吾人民之要求有未至也設終抱消極主義放棄權利一任獨斷獨裁風行草偃不特未來之希望終不能達即己頒之政令亦將中止試觀歐美各國立憲之條文何一非國民之勁血所染綴若僅憑一紙請願書即足饜輿望而收效果猶事之至幸者耳凡我同人旣屬國民分子興亡皆與有責不效一得之衷空抱杞憂而何補吾吉豐沛故鄉風俗純古人民素尙忠義現由本會發起謹撰國會請願書昨己電商會各圑體擬簽名後呈遞政府伏願我學界軍界紳界商界工界諸同胞大發熱誠聯袂奮起始終贊成共襄盛舉則吾吉幸甚中國幸甚 
本埠新聞 
[拆城問題之大阻力]  
　　上海紳士公呈督撫請飭停議拆城茲奉蘇撫批示云察閲所禀各節皆確有見地上海添關城門早經奏明有案自應遵照辦理拆城之説母庸再議以順輿情仰蘇松太道核飭知照仍候督部堂批示繳禀抄發 
[中國郵政局奇案續聞]  
　　昨報紀中國郵政局奇案一則聞當時税務司事務所與會計所所置之保險箱均被撬開檢點門戸仍舊下鎖大約各賊從送遞郵包之洞口中進出觀此則此事實係竊案目下西探正在密拿各犯 
[札發京漢鐵路警察章程]  
　　滬寗鐵路沿途擬辦巡警一事因關繋主權迄未議妥茲江督端午帥特將京漢鐵路辦理警察章程照抄一份札發滬道等會同滬寗鐵路總管理處鍾觀察切實妥議擬章送核 
[蘇省匯解賠欵] 　　 
蘇省應解本年第八期新定賠欵銀六萬二千 
五百餘兩又旂兵加餉等三項改解賠欵銀一萬一千餘兩均將届期業由蘇藩於二十二日一律補足關平交號商匯解滬關彚齊併解 
[上控苛罰案將下堂諭]  
　　洋貨同業上控公廨苛罰無心失火之廣章洋廣貨號一案昨又由探將該號主葉古蟾號夥葉亦池解至公堂復訊先由捕房所延高易律師聲稱廣章保險起火可疑者約有四端 
一火熾時該號僅開後門竟將前門緊閉二存貨不多而保險　四萬金之巨三起火時早己將帳據檢齊取出四起火後並不報告捕房有此四端其保險縱火無疑應精核斷被告延穆安素禮明兩律師辯稱該號向來保有火險銀四萬兩並非臨時多保且己經堂上勘明實非縱火應請將案註銷中西官仍判各退去候下禮拜二宣佈堂諭 
又一來函云該號存貨經保險行請公正人查驗實比所保數目多出銀四千五百兩保險銀已如數收足 
[命案例須送縣]  
　　鋸木匠顧良卿王瑞生毆斃同業張松生一案美副領事巴君不允移縣擬歸公堂判斷業由寶讞員禀陳滬道請爲核奪茲蔡觀察已照會美總領事田君迅飭捕捕送縣訊辦以符向章 
[新任浙撫將次到滬]  
　　新任浙撫增子帥昨有電報到申己乘招商局新銘輪船南下准二十六日抵滬暫借海軍局駐節 
[總督好古]  
　　江督端午帥通飭各屬調查境内有無名勝古蹟碑碣如有存留應即報告一面妥爲保護 
[研究漁業之預備]  
　　江浙漁業公司張殿撰以赴美賽會爲期不遠惟中國漁業如鹹醃漁類捕魚等法素不講求今届赴赴亟應加意研究其罐頭魚蝦食物亦須考查製造之法爰特擬京赴會應須研究大綱八條禀陳江督請爲查核 
[研訊寺僧控告洋商之原因]  
　　淡井廟僧慧德日前投英按察司署控告英商馬立師圈佔古墓將墳毀遷由班臬司傳訊英商供屢向該僧租賃不允後有墳主程丁氏立契作價洋一千元該氏由遷墳費洋五百元其餘五百元因墳墓向托該廟管理故願讓歸該廟收取今該僧希圖呑没程姓之産是以誣揑班君即據情照會滬道飭縣將程丁氏及慧德提訊究明該墳實係何人之産錄供復核昨晨本縣李大令提集人証訊問程丁氏供該處墳墓因與該廟鄰近由氏翁托該廟住持僧宏愷經管不收佃租代完糧白咸豐初年上海紅巾肇亂氏翁回安微原籍避難迨亂事平靜適咸豐五年淸理田單氏翁遠在安微致被宏愷將氏家之單朦改該僧戸名希圖呑没直至同治年間氏翁遷至江灣向索方單未經交出後氏夫少廷每年到鄉掃墓向僧索讦而該僧要索代完糧白等費氏夫無力因循至今去年氏夫身故該僧慧德欺氏孀孤任意乾没但墳鄰及地保均悉該地係程氏之産求鑒判慧德交到方單再核 
 
 

Page 19

 
 
 [Ｔ>申報第三張第三版[城内]  
　　父債子還王子賢扭閔寶榮至中區巡局探稱日前託淸江大東小輪船局司賑閔永康荐爲該輪茶房曾付押櫃洋二百五十元今永康停歇避若不面小的至上海我尋無着是以將伊子寶榮扭案請追閔寶榮供情願料理父債惟須將收據交出然後睘洋判閔交保飭王速往淸江將據交案再核 
　　便宜車夫○北永泰烟店主金鑑堂之包車夫鮑順榮將銅錫店主蔣高和用板凳磕傷頭額一案咋由中區巡局審訊金鑑堂投案供求免究願代鮑出養傷費洋十元蔣亦不欲多事遂具結了案 
　　道批○監生王福齋禀批此案現准重慶商務總會來文孫令欠欵已如數交存總會囑爲了息請飭傳該監生速偕林有根蔡永豐回渝憑衆查核如何分收或诀監生能將孫令原立欠约三紙另票一紙曁原交俊豐祥之會疬夥約等一併揭交總會則全欵全交該監生獨收就可等因已移請上海商務總會並分行縣廨一體遵照着即知照房初文禀批爾搶賑不肯集算經縣將案註銷之後復敢來轅混瀆殊屬刁健不准抄粘姑附孀婦黄朱氏禀批此案丁寅淸先行查明呈復繼竟遷延不理刁玩已極仰上海縣並請商務分會諭令帶賑集算如丁寅淸仍敢不遵或任意含混則是情虚無擬應即由縣勒令赶速淸理如違提究不貸仍即報查抄粘甘結並發邱陳氏劉邱氏等禀批此案已于黄朱氏禀内明晰批飭據禀前情仰上海縣遵照前批辦理 
　　官事○前廣西右江道易順鼎法部郎中張偁身候補直隸州知州龔寶琛高昌廟巡局委員試用知縣李錫年内閣中書胡樹桐候選巡檢周登萊天津鐵路工程委員麥明達外城總廳警察股員韓玉庭巡檢侯一晉昨均到道拜會禀見 
巡警學堂銊練長錢亞棟禀請销假 
[南巿]  
　　招工估價○總工程局第二進房屋現擬翻造洋式由已局董招工估價承包工程 
車失肇禍○泥水作學徒陳小大被東洋車夫蕭仁輝在馬路橋碰傷右助血出不止由伊師施小升將蕭扭至南區解請工和局訊究陳參軍以陳受傷甚重將蕭送縣究辦　　不容於夫○泗涇人徐福生之妻陳氏乘夫外出捲物逃遁咋被徐在滬南撞見扯控南區解至工程局請究徐自願離異　發堂擇配 
　　短交漕米○平安公司司事黄惠甫扭控船戸董學蓮短交浙省漕米二十五石零並透支水脚洋一百四十九元由南區解至工程局判董收押候黄控縣提回訊究 
　　擾累鄰居○三和里醫生顧元濟與張愛仁控告鄰人胡金奎之妻方氏與女小桂香誘人賭博深夜滋擾經工和局提訊氏不認聚賭並牽及一百十二號巡士徐錦堂揰身多事判氐具結斥釋該巡士候知會警務處革究 
　　珠還合浦○恒大米行夥張益甫三月間在浙寗會館觀劇失去珍珠三百七十粒銀洋四元報緝未獲今由南區獲到朱阿和解請工程局訊究供由大榮所竊現匿杭州當在身畔搜出當票的係原贓判押候失主贖贓再究 
[新租界]  
　　急痧倒斃○昨日午後五句鐘有年約三十歲之周根祥行經白克路珊家園相近忽患急痧倒斃由捕車送斐倫路驗屍所旋由屍母自行收殮 
　　電車撞壞小車○昨日午後四點餘鐘聘白爾二十四號電車駛至新閘路蔓盤路口撞壞小車由捕帶入捕房將壞車暫留候核 
[英租界]  
　　禁售攙水饅頭○美捕捕以西式饅頭店東夥沈祥泰邵長壽所做饅頭照尋常多加水料送廨請究沈卲同供照常配料不敢攙水堂諭錄下沈祥泰東夥两人姑念妆犯從寛罰洋二十元俟繳到罰洋開釋並候函致報館將此案登錄報章倘經此次登報聲明之後如再違犯定即加等從重罰辦此判　　冐名募捐○無賴陳桂榮冐稱城内某廟羽士对新閘路薄惠卿家募捐由探查獲昨解公堂請究判押两禮拜 
　　賣良爲娼○曹家渡絲廠女工盛三寶爲該處開設糖食店之張雨泉與龜奴王福卿陸阿榮串合將三寶押與棋盤街雙彩堂么二妓院得洋分用前日由女母盛戚氏來滬查悉扭控捕房昨解公堂請究中西官詰知張雨泉尙有將女子阿大押於小東門外爲妓情事判張押西牢一年查明阿大下落再行加押王福卿陸阿榮從寛各罰洋十元開釋女交氐當堂領回 
　　拐匪收禁○流氓柴醉云（即柴老三）因與邵胡氐張金氏串拐何北裕家婢女昨由公堂提訊供認不諱判押西牢九月兩氐各照原斷收押 
　　馬夫拍照○福州路寶康馬車行馬夫吳阿海前日在南就路揚鞭疾馳撞倒途人幸未受傷由捕將吳拘入捕房昨解公堂請究判罰洋二十元帶回捕房攝影開釋 
　　告發何遲○王金財控徐萬全於去年十一月初六夜紏黨三十餘人搶去金戒三只由探緝獲昨解公堂請究徐供與王同居五年因妻子與王家不睦後遂遷出並無紏搶等事旋又有瞽目陳秋堂投稱被徐拆梢洋一元求追判徐押候查明核奪 
　　男女打架○蕩婦阿四與探夥張阿根打架由捕查見一併拘入捕捕昨解公堂請究判男女各具案分結斥釋 
　　妖言惑衆○車夫陸阿福趙阿芳與車主陳士洪將陳萬新撃傷膝蓋由探解廨請究趙供有神附護不知行兇求宥中西官以妖言惑衆判趙枷示三天陸與陳士洪各罰洋一元一半給陳萬新償還醫費 
　　公堂瑣案○樂順龍竊禮和洋行西人衣服押三禮拜逐出流氓趙阿甫幇同蕭金榮將許阿多兇毆由　拿獲請究判趙逐出租界陸和尙竊計阿三錫壺驅逐出境 
徐沈氐竊胡許氐衣被押女所一月顧金三圖竊洋人派克衣物逐出且界王照福竊王阿狗衣服押一月逐出葛阿寶竊杜達三木料押五天 
[美租界]  
　　小工跌斃○小工董阿和前日在兆豐路五號棧房樓上用機器弔貨失足墮下受傷甚重送至同仁醫院旋即斃命昨由尸屬董某自行棺殮 
　　反客爲主○向住舟山路之王香安昨偕婔婦到家搬取衣箱其妻侯氏向之喝阻反被毒打氐即投報捕房飭探查究 
　　拐若婦女○塌車主傅大誘拐袁三之妻姚氐逃匿昨日由探緝獲拘押捕房候究 
　　日人兇狠○前晚有甲乙二日本人在密勒路滋閙扯踊華捕號衣由印捕幇同拘入捕房押候送究又一日本人在漢碧理路李姓鐘表店胡閙拔刀將李戳傷由捕拘押候解日領事署請究 
　　失火即熄○華特路張永記木作披星昨日失愼幸即救熄未成巨灾 
[法租界]  
　　失竊部照○旗人王欽前日由福建乘輪來滬登岸時失去衣箱一只内有衣服及歲貢執照两紙分省福建縣丞部照一紙報由包探將竊賊王阿狗朱阿三曹阿囝一併拘獲所有贓物除吊到外尙少執照三張王昨至公堂請爲追還判王等三賊各先枷一月滿期再押捕房一年餘贓再行查緝 
　　不守婦道○顧春如控妻李氐與嚴榮姘識不受約束昨由公堂提訊判氏發堂留養俟知悔過再行給領嚴押改過局三月 
　　剥削小販○劉俊山前日衙秤代各鄉人秤菜入巿販賣藉取用錢巡捕以其有違禁令拘至公堂請究判罰洋五元充公 
　　分期償欠○立興行洋東昨至公堂控告周文石結欠貨洋三千餘元拖延二年之久掯不淸理請爲究追質之周供求　限判分四期還淸覔保釋出 
 
 

Page 20

 
 
 [Ｔ版>申報第三張第四版[南滿鐵路航業定期開行]  
　　二十三日東京電云南滿洲鐵路公司新設來往大連上海之航業定期七月十四日開始所租神戸丸汽船每星期五日准自上海開行 
[北淸德國駐隊滿期]  
　　二十三日東京電云北淸德國駐隊現已滿期預備回國聞向日歸國均乘蘇彝士河郵船今擬改乘南滿鐵路及西伯利亞鐵路聞目下預備己畢 
[中美洲亂事近聞]  
　　二十三日華盛頓電云中美洲鬨都拉斯政府及叛黨之兵艦現均向美人開砲拒敵 
[美國戰艦肇禍]  
　　二十三日華盛頓電云美國戰艦開塞巨號因汽管炸裂有水手五人受傷頗巨 
[宣讀養老議案]  
　　二十三日倫敦電云英國上議院己將養老議案第二次宣讀贊成者一百二十三人反對者十六人 
[賽駛汽車近聞]  
　　二十三日倫敦電云紐約至巴黎賽駛之汽車以德人之車爲最速現己行抵俄就聖彼德堡 
[俄國海軍大將逝世]  
　　二十三日倫敦電云俄國海軍大將腦特哲斯脱凡斯開已在德國培特洛海姆地方因患心病逝世聞係日俄對馬島海戰受傷所致云 
[謀刺俄皇續聞]  
　　十六日倫敦電云波蘭地方近又有密謀暗殺俄皇事洩未果其總會設於奥斯屈腦内克業己查獲該城一埠被拘之人有一百五十名之多目下俄國邊界己禁止傳遞消息以上譯字林報 
[美國預備賽會事宜]  
　　二十三日紐約電云美總統羅斯佛所派辦理一千九百十二年東京博覧會之委員現已在華盛頓設立事務所首董路姆君擬於十月間赴日本調查一切 
[英皇太子行蹤]  
　　二十三日紐約電云英皇太子維爾斯業己行抵奎培克該處人士歡迎頗盛 
[波斯亂事復熾]  
　　二十三日紐約電云波斯亂匪現已占據台勃里以上譯泰晤士報 
[遞信省大臣總理南滿鐵路]  
　　二十三日東京電云日皇己下勅諭命遞信省大臣總理南滿洲鐵路事宜 
[德報不認保護上僑]  
　　二十三日柏林電云德國柯爾里斯克齊頓報載爯德國保護在華十爾其僑民之説實係各國悞會蓋因土爾其政府近曾以此事請諸德國也 
[波期革命黨戰勝]  
　　二十三日柏林電云波干御兵爲革命黨在召勃里戰敗 
[土政府調兵鎭亂]  
　　二十三日柏林電云土政府已飛調小亞細亞防隊往勦馬其頓叛兵 
[法總統抵丹續聞]  
　　二十三日柏林電云法總統已抵丹就京柯配海干丹王與總統酬酢之詞雖甚恭敬惟殊淡漠 
[斐洲派使游歷歐美]  
　　二十三日柏林電云斐洲里比利亞國近派使游歷歐美各國該使己自美洲行抵柏靈不日尙須赴巴黎倫敦各　此行　爲商務及經濟二事云 
[駐英日使定期回國]  
　　二十四日倫敦電云日本新任外務部大臣小村君擬於本月二十九日乘西伯利亞鐵路遄回日本 
[馬其頓暗殺日甚]  
　　二十四日倫敦電云馬其頓暗殺之舉相繼不絶大約爲土爾其靑年黨屬下之黨羽所爲聞墨的斯塞里甫軍員在狄勃里爲人謀殺尙有陸軍中佐兩人一在西里斯被害一在索洛立開受傷以上譯文匯報 
小説 
[社會小説滑稽生（十九）（賢）]  
　　我訪問幾處。知有一個新新學堂。名譽最好尋到那邊。告知校長。説要參觀上課校長許可。那時正上國文課。我見這位敎員。高踞講臺。曉曉不已。子細聽去。這一是講究人種的。他很很説道。我們中國人。是黄帝子。孫所以呌黄。種我聽了。暗暗。好笑。還有。白種。紅種黑。種椶色種的人。不知又是。甚麽帝的子孫。那位敎員。若看了道家。的科書。定要説靑帝的子孫。呌做靑種。赤帝的子孫。呌做赤種。白帝的子孫。呌做白種。黑帝的子孫。呌做黑種。閙到中國人五顔六色好像個個塗了花臉。這倒是文有世界呢。我要緊推想。他所講别的話。並未留心去聽。俄聞噹噹噹的散課鐘撞了。那敎員點頭而下。許多學生。正如一羣老鴉飛。出窼去。我就退到來賓室同招待員閒談幾句。剛坐片刻忽又鈴鈴鈴的三搖知要上歷史。諫我又忙去聽講。只見那敎員一西裝少年。口齒頗爲伶利所講的課。係科。侖布探得美洲新大陸事。我想這裡是蒙學。講授西洋史。己覺詫異。再聽那敎員的講法。他説科侖布以前。没有人知道地球是圓的。東西可以相通。經科侖布航海探險。兩月有餘。始能使亞美利洲發現中國人。隨便甚麽聰明。那有這種學問呢。我至。此忽然起而駁詰。説道。先生。你的話。只怕不盡然。中國古書上。説過自南極至於北。極没有説過自東極至於西極。極字作盡字解。可見古人己曉得東西可通。南北不可通這個見解。未必發始於科侖布呢。那敎員經我一駁。登時變了臉。把身子一歪。指着交椅。説請你來講罷。我想這種人。無可與言。赶忙走出。仍與招待員接談。一面正値散課。我見這位西裝敎員。和别個敎員説。即刻這個參觀的人。實在胡闹。甚麽南極北極。莫非是道家。崇拜的南極老人。北極大帝麽。旁邊一個説。這種人。不要理他。就是了。我想這。課國文的講法。方且推想到道家。此刻這課歷史。人偏拿我的話頭。牽涉到道家裡去。無怪西人議論中國。名爲。孔敎。實則道敎呢。因此越想越好笑。那個招待員道。先生今日光臨。幸勿見笑。如有高見。不防指點出來。敝校可想個改良的法子。　　　（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｔ>申報第四張第二版章程 
[擬組織工程學會啓（三）（續）]  
　　（一）總理之國類及姓名 
　　（二）總工程師之國類及姓名及其人數 
　　（三）工程師之國類及姓名及其人數 
　　（四）領工師之國類及其姓名及其人數 
　　（五）監工師之國類及姓名及其人數 
　　（六）包工師之國類及姓名及其人數 
　　（七）車站上職員之國類 
　　（八）各車站帳房棧房及各職員之國類 
　　（九）車頭上機器師之國類（所謂國類者猶云某國人也） 
　　（六）鐵路之軌綫 
　　（一）何處起何處上經越何地 
　　（二）全線之長若千尺（以法國之尺計算） 
　　（三）雙道或單道 
　　（四）鐵軌之模型（甲型或乙型）工甲型工乙型 
　　（七）大項財料之來處 
　　（一）鐵軌（二）車頭（三車身（四）石灰 
　　（五）木（六）沙（七鐵路上之一切鐵質之儀具 
　　（八）鐵路之已行者千尺（均以法國之尺計算俗所謂邁當也）　　（九）馬路（一城巿之馬路（二）鄉野之馬路 
　　（十）公車（一）城巿之公車（二）鄉野之公車 
　　（二）調查兼計畫 
　　（一）勸導邦内紳商從速興立公司以爲抵扺拒或不承認外人攬辦之基礎。 
　　（二預先自定線路線路爲某國人所定則此路己隱隱在某國人之手。則權利必盡歸於該國人之掌握。圖漸防微之計。莫若吾先自定線路。以爲數年後實力興舉之張本。外人見吾己先自謀畫。。其覬觎之心自不熾 
　　（三）調查戸口有農工商之大槪。搆劃線路之草稿恒以人口及。農工商業爲核算之基礎。目前固不能調查其詳細情形。只須知其大槪己可據此以預定線路。他日購地興工時稍稍改道。以臻完善。　　（四）調取地圖。劃購線路。恒以詳細地圖爲據。吾國無此項一圖則姑取其疏略者調取來歐以備攷核。 
　　（三）交通。無交通則在歐之人焉能知邦内之諸事。邦内之人亦焉能探詢歐洲之諸事。故交通是要緊之關鍵也其法如下。 
　　（一）與自辨之鐵路公司交通。或乞其總理派人爲通信員。或自覓之。 
　　（二）非自辦之鐵路。則於其公司内訪獲吾國人之熱心者以爲通信員。 
　　（三）與工程各支會相交通以其書記員爲通信員。 
（四）與邦内鐵路學校之學士相交通。惟須訂定若干人以爲通信員。 
　　（五）與各省各府縣之地方自治會各商會各學會相交通交通愈廣愈妙。 
　　（六）無論何人皆可與本會交通。。是所禱盼於吾同胞也。 
　　（四介紹 
　　（一）譯述鐵路公司之組織 
　　（二）譯述工程學校之講義。（須知鐵路僅是工程之一端） 
　　（三）譯述一切關於工程之學術及其事業。 
　　（四）工程界需用人員。可由本會舉荐其學問優長確能勝任者。　　（五）組織 
　　（一）會員。。留歐之研究工程者皆可充會員 
　　（二）贊助員。留歐之研究他項科學者可充爲贊助員。 
　　（三）幹事員。幹事員皆由公舉。任事以一年爲期其類别如下。 
會長二名。會計二名。書記每國一名。 
　　（四）編譯員。各國文字及學校之課程各有不同之處。故譯編員由在各國之會員擔任。 
　　（五）名譽員。凡願出其力以分任其事或出其財物以贊成本會者皆是名譽員。 
　　（注意）凡在他國或内邦之中國人之留心工程者若因所在地 
尙無成立之支會則亦可充本會贊助員。本會以範圍愈廣爲愈妙　 
 
 

Page 27

 
 
   
 
 

Page 28

 
 
   
 
