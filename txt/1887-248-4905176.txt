# 1887 - 248 - 4905176

 

Page 1

 
 
[代印大部書籍] [  圖書集成印書局啓]  
　　茲本局圖書集成將次完工現所排存者只有二百本光景現下排字襄校諸人巳空如貴客欲印大部各書望請來局議價或向申報館議訂均可共書可速印其價比石印價亷限日完工若現下動手每月可印大板原書一百本過二個月後每月可代印二百本之多如五百本一千本原書可二個月半五個月完工再本局房屋寛大排手及校對并機器諸人共有二百八十人左右故能出書如此之速至校對先生現在多是十分熟手章程甚好并無差誤又本局除印圖書集成之鉛字外現添二種新字一係三號方字一係長檥之字若諸公欲排新字及做鉛板等均可代勞其價總歸格外公道望光臨是幸 
[國朝元魁墨萃出書告白] [  點石齋代啓]  
　　墨卷之選大抵取材近枓如十八科會墨七科鄕會僅見而止未有遠自開國近迄當代彚二百四十餘年春秋兩　有目共賞之文萃而成帙者也今怡安主人延請名宿彚取本朝歴科會試及各直省鄕試元魁硃卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於本月底出書每部收回工料洋三元躉售格外從亷如蒙賞鑒請至三馬路申昌及陳與昌棧面議此佈 
[五車慺五訂四書告成出售] [  點石齋代啓]  
　　高頭講章貽害學子不一而足惟平江蔡九霞先生著有四書纂序說約主書雖用講章之式　所採錄者皆先　心得之言所聞發者皆聖賢欲言之藴斬釘載鐵下語如鑄毫無影響之說圈點精當尤易醒目書成於康熙庚戌歲凡經五訂校核最精後值三　之變屢遭兵火流傳遂少今時　齋主人藏有五車樓眞本不敢自秘繕寫宋字託本齋石印因思時下文風返眞歸樸看題若漫無分寸斷難見賞於有司此書出知有不脛而走者盖先生宏通博逹非小儒詹詹　也價洋一元八角向南北申昌買可也 
[論西醫將行於中國]  
　　中西醫學之不同幾如水火而其同歸於治病則一也中國數千年以來西醫從未至中國而不聞中國之人類滅絶西醫之術雖精而亦不聞泰西之人皆不死於病卽此以見醫之爲道不過貪天之功昔人有詩曰但聞方士求仙去不見童男入海回無樂能令炎沛在有人曾哭老聃來雖屬出之以詼諧而其中要有至理由是而言醫固小道非德成而上者可比也雖然醫不精則足以殺人醫不慎則足以殺人不精者猶曰限於天資阻於學力其罪可誅其情　可原也若不愼則以人之性命供醫之玩弄游戯三昧而顛倒百藥或本無人邀請而遇急症相請亦必故作無暇之態遲遲吾行或故作忽遽之形而書方草率此等醫生以律論之罪當抵聞西醫冋無此弊華醫則有之此中西醫生優劣之所由分也前者西醫梅威令以其學生華人吳君來滬考試試畢卽矣津沽謁見李傅相傳相虚心延接詳加詢問盖該醫生如何開設醫學之館如何招華人習學西醫如何明定章程如何前次挈兩生至香港考試頭塲此次挈一生至上海考試頭塲無不瞭如指掌甚矣大人之明無遠弗照而又不敢自尊而卑人殷殷垂詢該西醫乃悉舉所學及其教授之法以對傅相聞之喜不自勝卽令該西醫在其門下又知所教中國學生前後三人皆已著有成效再試二塲之後卽可給以憑照聽其行道則又欣欣然有喜色謂中國有人得此醫術則將來以一傳十以十傳百以百傳干愈學愈多愈推愈廣西醫之法將大行於中國因許以該學生等他日二塲試畢得有憑照則中國亦富給子文憑作爲文生俾得厠身於士類而不與肅艾爲伍傅相之樂於奬進後學激勸人才又如此至該西醫此次言旋於臺仍須挈同學生潛心習學中國官憲必宜設法相助爲理乃足以濟事傅相乃復以巨函交之該醫生令其至臺投呈劉爵帥曁林帮辦囑其襄助我知該西醫此次到臺大憲必當以另眼相看其道之大行有較勝於從前數倍者蓋臺灣之地本係民番雜處初立省會初置撫院百廢具舉諸務頗繁加以生番出没無常成服相尋迄無寗歲近雖鎭以爵帥之威望不敢竊發而野性難　難保後來之竟不復逞以故臺灣一隅之地而兵勇蝟集軍務鴟張兵士之聚於該處者旣多或不免於水土不服加以臺地向有瘴氣時或發動中之非死卽病醫之一道臺地最爲緊要故當經營締造之始卽經張叔和觀察竭力招集商人而先開設官醫局以備療治諸人病症之地盖劉省帥知人善任治得其要用得其宜早有以持其綱而握其領且省帥本精於醫理臺灣又徧地藥材一設官醫局病旣可治藥亦可銷誠所謂一舉而兩得其用心可謂至矣然官醫局所延者皆中國醫生所用者皆中國藥物初無西醫參預於其閒中西醫術雖各有所長短然西醫之所長者或爲華醫之所短則又何妨舍我之短用彼之長今乃有此精於泰西醫理之梅威令先生曾遊於上相之門荷蒙優待奉書　返投謁鈴轅不特爲一時之光寵實欲大行其道以展其素抱而爲中國造就人才孜孜教習僕僕奔馳不厭不倦此其志可嘉　中國此時正在講求海軍募練水師一兵船中兵數以百計一鐵甲船兵以數百計大者或以千計人數旣多安保其不偶生疾病雖有中國之醫救治猶恐不給且恐不如西醫之易見速效得梅君所教之三生而外推而廣之則習之者多而用之者亦不虞不足卽臺地一區生番叛服不常難保其永無蠢動苟有事變則兩軍相接豈無死傷死者已矣傷者所當急治而治之之法則華醫又不及西醫之捷蓋華醫每營中不過一二人而西醫則另成一隊專事救傷人手多而施治速故其效神也得梅君專心教習或亦仿西人之法俾醫生獨樹一幟則軍行有恃而不恐其所裨當非淺鮮也夫良醫者所以補良相之所不足者也梅威令津沽之行以良醫而遇良相吾知以活人之道推而廣之以至活國而受其惠者且不止千百人矣 
[東報彚譯]  
　　日本無論皇族貴裔往往願敝却紅塵投白雲紫竹間一參善果男亦有之而婦女尤以剪去滿頭煩惱絲爲貴竟有因此而聲價增十倍者兹有京都瑞龍寺住持村雲尼係日皇之姑也年方三十歲本月托鉢傳教各郡隨帶僧尼俗十名　期示知西歴九月初五日午前九點鐘在長崎縣下茂木村圓成寺飛錫十一點鐘卓錫長崎交親館次日初六起至初十日臨本蓮寺說教十二日起臨長教寺說教十七日卽擬飛錫赴熊本縣各地現崎地僧尼及善　信女均備出迎併預置香花咸欲供奉活佛以聽口頭禪亦彼中習尙如是也○上月廿四日東京來電日皇於今辰誕生皇子係薗權掌侍所出廿九日來電此次誕降皇子已奉明文命名米起希忒蓋取火旺之義也三十一號電報明諾宫殿下今日誕辰日皇依先例定爲儲君○九月初三日午後東京發電伊藤總理大臣及三條内大臣各獻海防費三千元又目下各處所納之金已有數十萬當局者種種議論竟將全數分作幾層用度以若干撥充海防費其 
 
 

Page 2

 
 
餘則充鑄造大礟等用○日報載我國耕作事業常　誇耀於外人此次中國駐紥東京公使報告日本農夫灌溉之法實爲耕田妙用中　將次埰用先從上海近旁地方試騐按日本石川縣等專用以井灌田之法器械固精中國仿而用之從此田間鑿井置器以汲水旱患庶可稱免乎○崎港　留地南山俄國領事館南側目下俄人起造之禮拜堂及海軍病院堂已將工竣病院只有七八分工程而俄人已限於十三日落成泥匠木作因各竭力從事○日本逢中元節各埠均賽蘭盆曾民人各向祖坆上點燈三夜並備酒食以祭自朝廷改期易服後横濵神戶諸處已被官吏革除惟長崎一隅尙存古道比次因疫病不發家家興高采烈十三十四兩夜山上燈光眞如棋羅星布孩童或放中國百子砲或然泰西諸葛燈父老則呼朋歡飲熱閙非可言喻偏值十五夜八點鐘時大雨傾盆一時男女雜　恨不生翅飛回其間靚妝女子倐變爲落水鷄迨雨過時已十點鐘各家乃出所置草船由大街市送至出島海中放却其船上所置燈籠及一切鋪設並皆爭奇鬥巧以炫人目不料正當各處會集之時又被巡捕阻止不准放海民人旣怨天公之做美復受巡捕之爭執莫不恨恨爰將各船抛在街心卽燒以火頓時火光燭天幾同失愼巡捕見衆心忿怒亦不敢作聲○日本徵兵用抽丁之法届期就縣中所報生籍見年歲十七八者卽須召至爲兵前有華商傅臬係福建同安縣人在崎時曾僱某女生子名蘭卿當時未設中國理事依例向長崎縣報名嗣傅某帶子回里已有多年今年長崎縣查見傅蘭卿年已十八卽傳該某女至而索其子某女答以此子已於去年在里病故長崎縣疑之不由駐紥日本華官查辦突用移文着駐紥厦門日本領事上野氏轉照會通商道臺札飭同安縣查復後查得病故的確覆文至日本始得無事否則該某女不免三載牢獄之災云○八月二十日倫敦來電伊雲孟雲會社之汽船名西起以哑夫害羅號在海上失愼燒燬死者十三人此船可裝二千九百餘墩在一千八百七十二年造成听稱極大之船也○英國听派東洋艦隊先在日本籍館停泊後經海山崴至元山港目下十五六艘均集該港七月廿七日由海山崴發電着崎港大浦鄕日人片岡伊右衛門置備牛肉麫粉等一切食料送去該日人當前年英兵駐巨文島時曾經買備食物故此次依舊通知不日高千穗丸輪船開往諸物均當輸送到彼也○三池礦山向來埰掘煤斤由監督繁太郎撥馬百五十匹搬運經海濵有一里餘鐵路當時已極稱便現在則猶嫌運送不捷更擬增設鐵道現小林局長及有志者同在計畫此事云 
[鄞江水發]  
　　寍波於本月二十四日下午黑雲似墨大雨傾盆入夜更大雷電以風雨勢如萬丈銀河從空倒瀉自黄昏時起約歴兩點鐘之久始得雨歇雲歸河水頓漲二尺餘幾至平堤拍岸傳聞鄞江橋裏小溪出蛟冲壞屋廬禾稻有人見木器等物順流浮至櫟社石碶南塘河　 
一帶未知傷害人畜否也 
[甬上决囚]  
　　七月二十四日清晨有三犯在寍波南門外法塲斬决聞所犯者係鎭海搶刼之案監斬官爲鄞縣朱邑尊城守營松叅戎正法後卽將首級解往犯事地方懸竿示衆 
[拿獲匪徒]  
　　昨報紀嘉興東門外角里街有背娘舅云云兹聞前日初更時有一賣豆腐乾之某甲因賣空將回東栅口囊中約有青蚨六七百又行至角里街其時夜已迷濛野露滴瀝叢祠蔓草滿目荒凉止在踯躅行走突有匪徒自草間躍出欲效外甥之背娘舅竭力奔逃未被追及卽至東栅口將情告知砲船哨官該哨官立卽帶領親兵巡至角里街不見蹤跡至次晚巡至褚宅祠堂門前見階石坐有兩人當卽拿住盤問言語前後不符該哨官怒喝責軍棍兩人始供認是背娘舅黨羽約有二十餘人四散在外往來不定該哨官遂將該匪帶歸砲船看管至次日解送嘉興縣署收禁待訊後尙須拘拿餘黨王西垞明府刻已出示嚴密拘拿從重究辦刻下東栅口防守砲船每晚巡至是處必往來數次以備不虞遇有要事夜行必飭兵護送矣 
[章江瑣綴]  
　　江西亢旱已久農民望雨孔殷經南昌府縣虔誠雨未沛甘霖護撫李顯之中丞惻然動念於七月十六日設壇眞君廟祈求雨澤卽于是日薰壇行香禁止屠宰次日詣壇焚香跪求說者謂中丞清正嚴明素孚輿望一旦爲民請命想至誠感格自必廿雨隨車三農慰望也○江省風俗於中元節日間各焚楮帛以祭祖先是晚復於門旁簷下各焚楮帛以賑幽魂开於深巷廠地或爇通天燭或燒瓦寳塔以資點綴舊俗相沿歴千百年而不改惟近日秋燥異常恐匪徒乘機縱火希圖攘奪李顯之中丞關心民瘼無微不至於二更時函飭城守營及撫標三營各　兵丁分巡各叚禁止焚楮及燒燭燒楮等事以備不虞巡至天明各兵始行回營中丞之造福無形於此亦見一斑○中元日火起數處人心屢驚如瓦子角之某木作遺火於刨皮堆　頃刻烟燄上衝焚及樓板瓦椽大有炎炎之勢其時府學前帶子　棉花市各街皆上店門恐其殃及幸火勢直上而未旁燒巡街者又適經過此地一時人衆手多未致燎原各水龍亦應時而至得卽灌滅然附近一帶已受虚驚矣同曰黄泥洲之某家亦因焚楮飛灰焚及簷際由是延燒四五家雖由人之不自小心亦由天之過於秋燥也○李顯之中丞勵精圖治從不晏起卽朔望行香亦往往於早上三點鐘即命駕出轅於是　城各官有於二點鐘行香者其伺候之委員則須一點鐘卽行先往近有到省未久之某候補官尙未探悉一切奉委於某廟伺候三點鐘始往則廟門緊閉跟隨者大聲高呼久之廟祝啓門問明來由則謂上憲早已行香而去某候補聞之惶然而恐悵然而返○南昌府崔第春太守國榜望日親詣省城隍廟口香於昏暗之中籠燈之下遥見有横臥道旁者詢據差稱路斃男屍太守惻然憫之回署後發出票錢三十千文命地甲等建醮超度以免孤魂飄泊 
[九江紀事]  
　　二十一日九江到有由福建撤回漢口營勇百餘名是日分住各客寓聞有某營官管帶往漢口地方遣散者均有旗幟號衣以及洋鎗等兵器一俟抵漢給餉遣散時卽將兵械繳銷也○九江一帶江水目下共消落丈許江岸俱已露出湖廣江西各帮木牌可以暢行下駛九江姑塘兩關連日所到木牌抵關請丈者甚多二十日關道李觀察輕車減從由旱道詣姑塘大關督率書役認眞丈量是日量木牌共十八架隨卽完稅放行二十二日觀蔡又乘坐長龍船帶同九江關書役詣浴港地方量漢帮湖南等帮十牌共十二架炎威烈日道途往來觀察之於關務洵不遺餘力矣○連日到有划船十餘艘内載湖北沔陽州難民勇婦老幼共百餘名前往下江一帶移口就粮鵠面鳩形厥狀甚慘其爲首數人持禀向九江大關哀懇放行不識關上委員准免騐放否 
[雲間鴈字]  
　　松江某巨紳爲子娶城南某富戶之女爲妻日前泰水一病云亡易簀之時夫婦括取田房契劵盡數携歸紳媳方兆夢熊搬運箱籠過於勞動以致胎墮而死泰水無子嗣族子爲後至此遂約齊同族聨名控諸琴堂婁縣張筱筠邑尊以婦女不便到堂飭贈嫁鴉鬟訊鞫小妮子年幼無知不敢見官長見官符至遽爾入室雉經不知此案如何了結也○七月三十日俗傳爲地藏王誕辰郡人士必延緇流羽士超度　祖孤魂名曰盂蘭會本年西關外各店商先期集資延頂秃如鶖者在舟中施放燄口時則蟾魄晶澈鷗波鏡平龍燈鳳炬照耀於水光雲影中上下光明儼同白晝又翦紙爲五色蓮放乎中流恍惚一花一世界直至晨雞已唱而喃喃梵樂猶與桂棹咿哑相應答說者謂秦淮燈舫未必有此繁華云 
[京江近事]  
　　某日招商局江裕輪船由漢口開行下水有泰興人李某附坐至鎭江中途得疾勢已垂危孑然一身無人服事同船陳客亦泰興人見而惻然向之詢問得悉李有胞弟在泰興東門開設恒裕錢莊遂允倘有不測定當送柩回家李聞而頷之氣遂絶及抵京口船主嘱 
 
 

Page 3

 
 
人將李屍舁置江于所遺箱籠行囊交陳收管由陳暫寄大吉園棧房旋雇船護送至李之兄家知其事者莫不頌陳誼敦桑梓功德無量云○二十一日清晨六點鐘時太古洋行北京輪船自滬開行至埠客貨旣上岸卽展輪傍北岸上駛行過瓜洲口有某號煤炭船一艘裝煤一百八十餘担順流而下時則水溜甚急避讓不遑擦過北京船身遂爲波浪掀沉客及舟子計八人同占滅頂幸有小划船瞥見赶急駛來相救撈起六人惟舟中有某姓母子二人被波臣挈去舟　遂禀明救生會隨愬諸英領事署其邀准與否如何核辦刻尙未得訪明也○西門外黄坭山各民某甲向與黄魚某氏相識頻年落魄衣食皆取給於黄魚邇來黄魚賃屋一椽名爲洞啓烏雲實在招蜂引蝶一晚甲見有狎客四五人貿然闖入與婦相嬲不休口琖鞋杯恣情淫褻不覺心懐醋意略與鬥口便欲揮拳一客自恃人多反唇回詈其餘恐其肇禍婉言勸阻甲見若輩不墮其彀乃臥地號泣謂客欺人時夜　深隣佑懼釀事端相率爲之排解罰客於次晨在茶肆中謝罪其波始平 
[洋銀被刼]  
　　船戶某甲攬載英界各絲棧銀洋駛往湖州行至嘉興府屬某地方夜已深矣剌舟於岸旋有數盜明火操械砍傷船夥二人一傷兩指一傷頭面手足勢甚沈重隨將洋銀一千零五十元盡行刼去傳聞如是未詳時日并不識曾報官請緝否也 
[割辫笞臀]  
　　前報列割辫駭聞一則兹悉被割之人爲金陵人董小弟割者爲寍波人張小山前日經總巡馮蓮士直剌升座訊究董稱小的在豫園内戯法塲閒看被伊無端將辫割去叩求究辦張稱小的窮迫無聊欲將伊辮綫換錢並無别故直剌見其形同乞丐遂判笞資三百板荷柳一月董叩謝而退 
[上海縣署瑣案]  
　　月初浦東廿一保二十圖地深吳佩記投縣控稱舊地保陳朗卿帝欠錢粮二十餘千向索遲延乞提追繳蒯大令准詞飭差提陳訊究該差奉票後見票上原呈吳姓承辦者誤塡陳字因請更正承辦者就原票上改陳爲吳該差遣夥金蓮卿往提陳見票上姓氏塗改痕疑金假冒喚集同族家全家錫阿美阿虎并張子香等將金亂毆逐出金孤掌難鳴於前晚回縣據情禀訴且請騐傷富經大令飭仵騐得畧有皮傷遂於昨晨出單立卽提陳并其父蘭珍及帮毆之家全等七人到案究辦○前報列本埠小南門外黄永禧之妻趙氏被陸桂林之妻張氏誘逃至　門外潛藏東洋車内黄見而扭回翌　趙氏張氏偕婦人葉穎囡至黄家吵閙由黄叔魁賢將趙氏并張葉兩氏扭控縣署蒯大令　一併交官媒看管前晚帮審委員宋莘樂二尹升堂集訊魁賢伸訴前因籲求究辦趙氏供稱小婦人與張葉兩氏常常來往並非私逃求恩明鑒張氏供稱趙氏來小婦人家旋同至洋塲買物並無誘逃事情葉氏供稱黄永禧欠小婦人洋百元向索不歸反以串誘重情爲賴債地步票據呈閱求恩比追二尹謂魁賢曰爾乃體面人何以全無實據控人誘逃魁賢力言無悮并云有西門外店戶爲証可以傳訊二尹謂此亦不足爲憑現在爾姪媳趙氏究竟尙欲飿回乎答稱不要二尹着令具結永禧跪在案前禀稱趙氏由小的自已娶來費洋二百五十元小的無力再娶情願領回二尹曰旣經爾叔作主娶時雖非由伊出錢然爾亦不能違命永禧之母楊氏供稱趙氏閨門不潔不願領回永禧一再叩求二尹怒喝令掌責永禧始不敢多凟二尹飭將趙氏發普育堂擇配魁賢及楊氏各具不願領回趙氏切結存案備查穎囡叱退洋票擲還如要控追著具詞呈候批核張氏亦叱退案遂結 
[英界公堂瑣事]  
　　瘋婦衛氏投入浦江自盡巡捕見之囑船戶帮同撈起已衣服濕透體冷於冰遂舁至捕房禀明捕頭送諸英公廨蔡太守命值差轉送仁濟醫院俟醫治稍痊再行安挿○張寳全向戚永春索欠爭毆扭入捕房捕頭以錢債事素不受理叱令出外旋又在路爭毆由二百三十一號華捕拘入捕頭命一併送英公廨蔡太守飭押候訊供發落 
[法界公堂瑣案]  
　　法包探嚴頌眉王榮培昨至法公堂禀稱昨日傍晚六點鐘時在捕房出外見一鄉人坐東洋車一輛在前奔走似有驚惶之色後面有多人追趕不知爲何事隨卽扣住盤問其時追赶之人已有脫身而去當祗拘獲兩人逸去者有做紅黑籌之小耳朶又有著名流氓鮑得福皆曾犯事到過公堂懲責餘人在黑暗中認不清楚在兩人身畔搜出當票數張及信底等件今一併解案王司馬詰之原告徐子蓮據供浦東川沙地界龔家路口人向爲米業現在失就故到滬覓就住南市倉橋相近洋貨鋪内已經三日前日至新衙門後面飯作内因是親串住宿一宵昨日回南携衣服一小句從英界過新橋至法界卽遇見伊等素不認識伊等隨我而行或前或後行至大自鳴鐘相近上前將東洋車扳住問我包中衣服何來我問伊何以問我伊等卽自稱爲包探說我來歴不明要索錢文正在爲難之際適眞包探到始得無事王司馬詰之解案人據士毛毛張珠寳供均爲成衣匠于是浦東高家行人閏四月間伊託做竹布衫等結欠工資一千八百五十文約在七月二十五日歸還現在家中妻子有病無錢應用昨日在雙鳳樓啜茗見伊走過故呌張將伊喚住張是在我處做夥計詎伊絶不瞻顧是以追赶實是爲討裁縫工錢起見王司馬詰原告可曾託伊做過衣服答稱從不相識並未做衣服王司馬將質票信底字紙等閱看信是經手賣婦人之事始知王毛毛實名王仁亮張珠寳實名張繼忠其字紙雖扯碎乃係前有張春山者爲打架事在押捕房欲爲人作保之保單司馬詰問之下據王稱字紙是包質票者司馬着將兩人仍交捕管押衣服給徐子蓮領去○法包探李雲發行經鄭家木橋西首遥見有賭攤擬上前拘拿詎望風者早見而通信賭徒紛紛逃散越兩點鐘時該包探復往望風人仍傳口號賭者又散李包探赶往始拘獲撑布篷之田正福連篷一併拘入捕房昨日解案王司馬研問之下田供金山人在滬做炒茶生意伊等呌我掮篷每日給我錢七八十文司馬着將田正福笞四十板以儆○前報列拘到做紅黑籌之周阿金顧元全等共有三人因中有陳阿福拘進捕房後發痧送仁濟醫院未曾解案周顧兩人已荷雙連枷在案今陳阿福痧症已痊昨日解案王司馬研問後着仍帶回捕房候辦○高易洋行經管房屋某西人昨偕收租人李鳳祥投案稱天成昌弄房客沈朱氏欠洋三十五元五角趙施氏欠洋二十二元王司馬詰問趙施氏丈夫何名作何生意答稱夫名小山去世多年所遺之物吃完當盡以致拖欠王司馬詰其每月租金若干答稱每月四元司馬謂旣無所事尙借四元房屋何用答稱轉租於人得洋二元沈朱氏稱夫名齊山做成衣現爲房租事往鄉下措辦錢文不日可到收租人稱東家現在不要伊等住請爲押遷司馬限兩婦三日搬移若至月底定當押遷○捕房昨解開舊買店之蔡益坤請訊據法包探嚴頌眉禀稱有馬先生者于十五日到該店中買翠押髮一支該店弄堂甚爲狹窄一人立櫃檯外第二人卽不能進内馬先生有細洋傘一頂放在裏面人立在外及押髮買成洋傘不知何處去爲向伊等索原物今特送案王司馬研問之下據蔡供店中祗有兩人並未見有洋傘土司馬者蔡賠洋一元了案○王葛氏稱在鹿鶴春茶肆南首開烟館車夫張桂松來吃烟七十八文未付烟資丈夫王起堂去索被伊等三人打傷現睡在家不　來案王司馬詰之張桂松認欠屬實但吃烟已匝月向來先吃後歸帳昨日吃後彼等赶來不問情由將我髮辮扭住旁人不服以致相勸並未毆打王司馬着該原告將受傷人於今晨抬騐再爲核辦 
[丁亥七月下浣種榆山人文定之喜招同人飲于聚豐園詩以賀之]  
　　山人今夕綺筵開雅集同人醉緑錯認林花晚秀原來紅葉是良媒執柯者適姓葉故云[  高昌寒食生醉筆]  
[顧子蟾茂才余同硯友也近以歧黄術紹其家學名噪甚一昨訪之於老永源棧握手道故權若平生爲賦二絶以贈之]  
　　憶昔馳名翰墨塲傳家經卷有青囊而今海上懸壺隱廣蓄千金肘後方十年種杏已成林共識先生濟世心心似鏡臺門似市可知聲價重兩金蘭垞陸 
 
 

Page 4

 
 
世禮拜稿 
[示兒天麟]  
　　獨子何妨任遠游漫將往事說從頭人生離别尋常事壯歲功名努力求[  撫松老人甫稿]  
[寄呈家小雲叔京邸]  
　　傳得鴻音到海濵壽康龍馬果然眞神仙頤養漸仁術今春曾擬丹方郵寄廊廟賢勞仰偉人藥石氣融尤矍鑠近喜銷假御爐香染更精神白頭猶子遥思慕何日趨庭色笑親[  丁亥夏七月姪圓成拜稿]  
[意琴室主將之閩賦詩贈之]  
　　一識荆州臭味同春花秋月客途中池塘有夢頻添緑風雨孤燈共剪紅半榻琴書驚去鴈一帆月露看飛鴻平生怕話離離苦指爪留泥未是空春三送我去東瀛曾有新詩慰别情滿眼風花愁底事一腔塊壘鬱難平桂林標起文章幟淞水圖開花影名漫道天涯少知已英雄一見總心傾雙丸跳盪快如梭南浦銷魂又奈何百計挽留酬我願一朝離别戀君多滬江夜月棲寒鳥閩海晴烟滴翠螺此去應連知己夢不須惆悵聽驪欹杏花樓上曉風寒祖餞筵開興未闌春日偶逢秋日去見時容易别時難東流水問情長短北滬花添思渺漫　保精神懐利器臨行猶囑勉加餐[  晚霞生拜手]  
[前詩意猶未盡再和意琴留别原韻兩章]  
　　從來一樂可忘憂日日同登海上樓聽唱驪歌成遠别願教鴻跡總長留襟懐淡素江天夜意氣牢騷海日秋安得分身同伴侣天涯兄弟共清游花能解語草忘　底事離懐托舵樓客子蹤如蓬梗轉詞人句共雪泥並樽前歌舞消良夜海上波濤接素秋聞道南臺好風月此行休作狹斜游[  晚霞生再筆]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[奉題古黟舒母余太安人殉難行]  
　　節母節烈婦烈節母烈婦世所絶巾幗正氣傲鬚眉讀傳令我心長折一解君不見安徽之黟縣舒母賢余氏幼知書明大義勤儉善持家一身言行多純懿二解堂有姑室有兒上盡侍奉下維持備歴艱辛數十載柏同貞閭里推更有膾炙在人口濟貧周急盡仁慈三解德何懿音何徽將謂福享考終命大年况復過古稀那知阿母遇偏戹忽來賊宼肆猛威四解賊宼猛威肆阿母有堅志危坐端呼子婦前道是汝輩宜潛避吾一龍鍾老婦去安之言畢未幾賊已如蝗至五解賊至霜刃光閃白如狼如虎褫人魄母見母怒駡聲聲引頸餐刀拚不惜壯氣溢乾坤正命爭頃刻可憐含憤歸黄泉腔熱血都成碧六解母身長已矣母魂自容與屈指距没年倐忽二十許闡揚今有賢子孫事上大吏臚陳舉載筆芬流邑乘光綽楔巍巍邀賚子七解烏呼烈士忠臣萬古情泰山豈比鴻毛輕一日之死千秋生殺身卽以成其仁男兒那便輸婦人珍車　堂七尺身[  仁和皇甫錫璋濟卿氏拜手]  
[題古黟舒母余太安人殉難詩]  
　　一門和氣得春先勤儉持家幾十年畫荻久垂歐母教釵荆咸仰孟光賢艱難措手奇才展慷慨捐軀大節全欲溯遺徽深景迎闡揚豈待播詩篇兵戈擾攘徧妖氛臨難誰能志弗紛巾幗千秋留正氣宗祊百代播清芬璇題早荷絲綸寵彤史常垂翰墨勳身後光榮眞不愧巍巍綽楔青雲[  泉唐戴兆春青來甫拜稿]  
[家伯以游徐園題壁詩寄小敬步元均郵呈鴻印軒主人郢正并請諸大今壇政刊]  
　　風光不與世間同城北名園位置工麂眼疎編籬曲折虹腰低架石玲瓏奩開芳沼晴波緑袖倚層樓夕照紅幾輩名流題詠處他時珍待碧紗籠緑陰深處淡斜曛清簟疎簾遠俗氛覓句夜廊人立月長廊覓句亦園中一景看花春日女如雲數竿翠當空舞一曲瑶琴隔座聞勝境别開高市隱海天風景好平分○冷艷迷離燦若霞閒情聊寄傲霜花欲分徑　疎編風景何殊栗　家菊籬○靈根曾傍五雲栽金粟氤氲淨絶埃試向廣寒高處問何時分取一枝來桂窟○一片秋聲湧翠濤瀟湘烟雨緑周遭尋幽莫怪羊腸窄我欲狂吟續楚騷竹徑○老幹横斜繡緑苔無邊春信到瑤臺傍花疊就峯三面恍惚飛從天外來梅喦[  古鹽官潄玉山樵居益謙六皆氏待定草]  
[沁園春塵知白子百花祠香尉兩詞壇拍政]  
　　辜負光陰潦到風塵新愁暗牽奈錦衣製就爲佗嫁芒鞋踏破顧我增憐詩付愁工酒偏恨醉絮果萍因亦可歎何爲者悔不歸去坐對青山青氈樓上悠然好養氣讀書二十年算十年磨硯生作佛十年磨劍俠骨皆仙風月携舟湖山結社方可逍遥大塊間五湖客共鷗朋鷺友笠雨簑烟[  三十六蓮峯館主師竹生詩定稿]  
[滿江紅恭題古黟舒母余太安人殉難事]  
　　慷慨捐軀鬚眉氣爭來巾幗笑幾輩談忠論孝偷生視息避地羞隨黄鶴去對天誓殉紅羊刦奮常山寸舌罵羣兇聲清激眼前眷怱怱别身外事紛紛撇閃刀光冷照頭顱如雪轉眼纔槍銷毒燄招魂爼豆旌遺烈看墓前挺立女貞枝參天碧[  世再姪海昌徐家禮頓首拜題]  
[上海北市絲業會舘籌賑公所施少欽經收山東順直賑捐七月十三四五日第一千四百六十二三四次清單]  
　　大豐源生洋布號洋五十元全城茅氏求病速愈由鎭江招商局來五十元永泰號　瀏河寳順局來四十元蒼佑子由杭州陳公舘寄永泰豐局來十元蘭塘氏毓求妻病速愈續助十元高郵丁鏡齋翁募淮揚水師新後營陳由福興潤局來十元隱名氏爲胞姪王廚功求病愈十元劉春榮代求友姚巨成渴止痢止病速愈先助五元無名氏心愿五元孫錫章爲長子竹墅資冥福由黎里永和局來五元陳壽庚求合家平安四元丹陽育嬰堂郭鴻率子　麟由全昌　局來三元黄鴻初爲姪病愈完願三元錢鑑堂求病速愈二元漆靄濤求病速愈二元陶文魁求病卽愈二元杭恆天水氏求子病速痊由順成局來二元鎭海竺安生求病卽愈　元雲間勉力子求女病速痊由松江順成局來一元古虞顧子珊求除盡烟癖保身體安康由崧厦吕家埠寄全盛局來金印戒一隻重三錢七分一厘兌與泳昌升金鋪計洋十一元四角五分竇福來痢疾速愈錢四千文○救命摺第五千一百八十號董愼記保平安洋三十元○程志古堂求合家平安洋十元升記求生意順遂四元二戶由河口鎭萬裕號寄森昌局來○孫堯欽求子恩縉病速愈洋十元嚴增祥求租父病　二元二戶由如臯恊興局來以上十三日○朱九𦤥爲叔患病許愿現已逝世仍將愿洋助賑祈保合宅平安由鎭海靔順局來洋四十元介祉堂十元勉力子求次子長女病四元王壽春求合家大小平安由姑蘇全盛局來四元李酒臣因神佑室人得子平安完愿四元耕記求岳母咳嗽速痊二元楊慶貴求弟慶堂病愈洋二元銅洋三元朱敲記由無錫通裕局來洋二元心餘力蒲人二元鄭稻記慧道人一元有心無力人求痧症速愈一元吳中問心子求免官事訟灾四元又求舊病平安四元二戶由姑蘇通裕局來○救命摺第五千三百四十八號二册心餘力紲同人募新安程崇德堂洋十元吉安府首邑劉惠仁黄四美堂新安許慶餘堂盧愼齋四戶各一元程愼德堂錢四千七百五十文孫嘉樹堂一千九百文方致和記四百文隱名氏無名氏各三百文張誦芬堂無名氏程明選逹陳育記不顧書名許聨記江　盧潔修堂七戶各二百文珍松記不書名徐趙氏三戶各錢一百齡記平記各錢五十共二十二戶由江西全泰盛局來洋二十三元内銅洋二○元署理下砂塲楊式甫洋十元又爲齒痛已愈完愿十元又募下砂塲粮書戶書全城世德堂三戶各一元共五戶由大團日生局來洋二十三元○和興南貨號募朱錢二百倪羅李胡沈五戶各一百共六戶合錢七百○公益藥材行募惇潤堂錢二百怡然軒蔭月軒聽雨樓古月山房二槐堂重慶堂承恩堂蓮品堂八戶各一百不力子六十共十戶合洋一元以上十四日○永遠會祈本號同人眷属平安由恊泰　貨號來規元七十三兩六安茶客王仲眉由姑蘇怡和茶行寄恊源局來洋二十元如臯劉宗漢爲慈生辰蒙親友顧隆儀移助并求舊恙速痊由通州老福興局來十六元隨緣氏病愈完愿十五元馬　臣求資故兄叔常冥福十元彭城氏病愈完愿十元又求　家平安十元陳善士求母平安十元奉邑陳康鋆者母諭求合家平安十元江陰張振榮爲母週年將盤費移助以資冥福由蕪湖太古晋局來十元無名氏求病速愈十元東海叔子求母親趙氏患病速愈十元蘇城張榮堂爲女愛小姐求病速愈六元劉涵記因母病就痊喜助由湖北省城三道街劉元仲寄漢口全泰盛局來六元姙保氏求百病速痊保胎平安六元和生求百病速痊二元甬江聚康莊由福潤局來五元浙甯趙姓求病卽愈五元無力鄕人元邵萬生求合店平安四元朱吉齋七月分烟資由海鹽恊源局來三元力不從心二元趙㵎生二元興記綢莊悟迷二元浙陽子祈母病愈并保家室平安姑蘇福來康寄老正大局來二元思愼陞爲妻病愈完愿一元胡愼陞爲妻病愈完愿一元麥姓一元慈邑林長源保女平安一元吳捷元殿元麟元守梅子性合一元黎立元景雲以輝以旺彩娥求痘後脚症全愈平安五戶廿二元五角張燕記龍莘記合五角李姓五角馮姓二角崔姓錢五十○救命摺第五千七百號痴道人募先來由源昌永綢莊來洋八元○元吉泰豆行募安貧居士錢四百平安氏三百程福生憶蘭史聽香友鴻芬書屋錢也記汪氏安志庠氏七戶各二百共九戶合洋二元○救灾圖同字第一次册第二百九十六號杭垣吳公舘堂王門林氏洋一元吳門氏錢六百不書名四百四十共二戶由福潤局來洋二○元張義豐號募無名氏二角李純乾汪滌生無名氏三戶各一角○洪順記由宜興寳順局來銅洋十元以上十五日 
[陳與昌協賑公所接七月初七日第七百三十九次清單]  
　　新册四十三保三區念五圖阮興生曹生培合一千又册四十四保二區十一圖保正沈瑞忠經手又新堂胡五百蔡靜卿雲堅奚雲祥吳正谷各一百徐得成七十陳福如五十文又册三十八保四區四十二回周蓮溪經手李緣記星如子甘各二百文月生桐生盤生伯忍各一百又册四十六保四區五圖陳紹愚徐楊宜合一千又册四十六保二區三圖蔣三餘施瑞和合一千文又册三十一保二區五圖俊章四百王紹銓一邵良珍陸茂山尤永年袁福卿各五十又册四十六保一區二圖楊秋江經手施德成陸望貞楊坤林鳳輝各二許松田黄兆麟各一百又册三十八保四區四十一圖林竹賢經手盛思劬張蘭廷陳德觀莫順林各二百林竹賢沈裕隆各一百又册三十八保五區三十七圖蔣紀云八百紀年四百又册四十六保三區一四圖徐福堂孫英齋合一千又册四十二保二區十五圖錢寳通經手朱凝暉祿祀六百朱凝輝久記四百周靜卿丁錦山沈明高沈甫祥各一百文又册四十二保五區三十三四圖葉恂如經手陸少棠一千黄偕卿許彝齋各一百四十文又册四十六保二區八圖潘仁星五百江叙明五百張蘭堂二又册四十六保一區七併圖地保朱徐全張銘恩經手陶容堂七百朱雪三徐樹德各二百朱邦榮孫福園錢藴石各一百又册四十九保一區東六圖俞少泉沈元祥經手沈元祥五百朱垂裕一百不留名無名氏朱煜謝玉樹各五十又册四十九保二區七圖地保蘇其楨經手顧蘭泉二百高火山吳云州蘇錦山各一百陳愛忠彭士原各五十又册五十保一區九圖朱雲堂三百四十張還元林德基各三百三十又册四十九保二區十二圖劉顧沈經手江守廷劉向山各二百顧來廷沈大榮德昌各一百又册二十八保一區三十四圖陸玉泉張樹堂經手顧爕卿三百胡紀章茂炎陳奎炳各一百四十胡茂祥一百又册四十六保四區九圖張謙如唐晋昌王餘卿各四百又册三十八保三區廿八圖沈陳留經手沈三餘五百六十唐文甫陳餘星各一百又册三十八保一區三十三十一圖陸金壽四百夏長星湯錫濤高柏耕各二百又册三十三保一區一圖黄雨舟三百殷贊廷張明華各二百文李子傳趙茂君倪萬竹趙世德各二百又册三十三保二區二圖王小山四庄經手王肖山四百石卿少卿各二百崔鑑倫胡木生各一百又册四十九保一區十圖姚葉裔經手凌少峰葉調生裔維正姚彩祥鼎炎四十二　四區三十六圖地保張邦彦經手沈智記仁記福記各二百沈勇記三百張邦記一百又册四十五保一區十三圖姚程元經手沈洪法三百五十楊鳴和二百八十姚廷棟二百七　姚克兆八十胡永發七十黄福卿錢顯廷紹庭楊殿珍德山李泰臣姚祥榮毛殿成程如東各五十又册四十五保三區一併圖馮愷如八百居云齋陸邦基錢廷蘭錢有敬各二百又　四十九保一區西王圖地保張叙朱蘇陳屈經手朱雨卿蘇鶴山各三百朱鴻生朱積善各二百又册四十九保一區西六圖地保孫吳周經手王少雲施少卿孫芳華留耕堂各二百文以上共一百十六册共合來洋二百十元○淞城王淞屏爲五少君身墊吐瀉默禱神前許愿助賑以冀速愈洋廿元震川徐漱生求保身體康健洋十元寗波金玉麟洋二元本埠興記綢莊銅洋六元悅昌文錢二千文無各氏洋一元○靈字册成字第一號新安延陵氏洋一元又作善降祥册新安延陵氏一元又册新安延陵氏一元又康字册新安延陵洋一元以上共洋四元○新册杭州源大祥内泰記少坡氏募水陸氏咸宜氏生涯氏勝隆氏闔居氏吉慶氏化吉氏消災氏永熄氏諸遂氏保安氏解寃氏康泰氏保絹氏人安氏十五戶合洋十四元明健堂賢保氏如芳氏顔葛氏顔邵氏五戶合洋一元秉花堂文德堂文元堂益齋氏李孫氏五戶合洋一元淮鰲氏烺齋氏二戶合五角煜堂氏二角無名氏守堂二戶合三角以上三十戶合洋十七元○本日共收英洋二百六十四元銅洋六元錢二千文合併聲明 
[上海北市絲業會舘籌賑公所施少欽經收山東順直賑捐七月十六七日第一千四百六十五六次清單]  
　　福建招商局總辦張學周求病速愈由文報局來洋一百文汪孝臣翁經手如臯太原堂穆記爲子病愈完愿由王梅溪翁交來一百元四明盡心子古歙拜善生將林芷香没後餘資移助代求造來生之福由法界大馬路阜豐紙行來洋七十一元一角六分六厘朱少卿四十元留餘芳第四十元曾霖森三十元平江愼德堂陳預移冬間四十生辰酒筵費助賑與諸親友種福由胡卜如兄交來三十元存與堂張求痢疾症愈二十元曹金奎求病速愈十元求壽萱子爲母病愈完愿十元昨夢不祥求保平安十元誠心居士十元常州愛蘭子求室人生産平安十元西湖吏隱節省日用資移助由杭省永利局來十元蔣聚求病速愈由沙溪朱萃卿寄永義昶局來六元隱名童子痘後完願由常州通裕局來五元槤溪墓善子爲長媳生産三兒天泡瘡許願保佑産婦早生大小平安三 
 
 

Page 12

 
 
兒之恙卽愈果然初九日早生大小平安三兒瘡恙漸痊欣感完願由恊源局來五元婁東臥痴子將調理藥資移助求保身健由太倉致大局來四元作三子爲中元節薦考妣將懴費移助以資冥福四元感願子由同裕公棧來二元謝穉亭病愈完願二元大團無力子爲母病愈完願由日生局來一元貽訓堂一元無力子三角烟台李趙氏情愿出工資三月求保母親福壽康寗由泰亨源銀爐來錢三千文○永泰吳濤桂脈山房葉三戶各洋一元葉承伯五角守寒子葉毓山葉殿華無名氏葉克疇葉鏞陸慶堂七戶各二角無名氏一角共十二戶合洋五元○義豐順洋貨號募葉翰仙裕茂坊義號三戶各錢二百文秦煥章有心無力人無名氏不留名印大桂鄭蓉初煥章七戶各一百共十戶合錢一千三百文○愼裕錢庄募敬義堂錢二千侣竹居一千瑞雲書屋勗倫堂各五百敬義堂三百五十耕經堂二百洪馥園悟眞逸者無名氏不詳其名氏罄森居陸畊齋曹福林七戶各一百共十三戶合洋五元○久和成糖行洋三元三角又募趙友恭二元孫晋記一元林東臯張潤之周喜泉周敷堂四戶各五角久和撞四角文記醉竹居士各三角武記陳卾亭劉願榮升崑記潘宏潮葉阿四高欽之七戶各二角趙選堂嘆世道人張周天記三戶各一角共廿戶合洋十一元以上十六日○浙慈無名氏洋廿元内爛板二元慕萱堂陳無事不求人由浙寗和泰局來一元李仲甫求病速愈由招商文報局謝簡翁交來四元邱經記保四季平安十元槤溪勉過子爲母病愈完願二元靜安室主人爲子完願由揚州協興昌局來十元姚宇傅完願由浙寗正大局來二元官東麟爲長子完願由九江福興潤局來三十元海上移情室求病全愈并祈家宅人口平安二十元徽州不留名求病速愈三十元戴姓求子病速愈十元凌姓母病速愈一元嶺南信人黄許垣求長媳陳氏病愈五元嶺南洪毓祥求保合家平安五元孫榜家求病速愈先助五元楊式甫十一元龐山售尹募六齡童子張順保求瘧疾卽愈由松郡婁署帳房寄順成局來二元惟求平安人十元瀅記二元存心記一角蘇清華爲兒病痊完願三十元施文卿求妻病愈四元○救命摺第二百四十八號寓閩敬募人募李金氏洋二元敬募人一元李柯氏李汪氏李金氏敬義堂李朱氏馮李氏金吳氏李杜氏黄李氏李張氏朱氏涂金氏韞卿恆隆十四戶各五角共十六戶由福建全泰福局來洋十元内有銅洋一元○源豐潤票號募項門張氏項門王氏項雲官項瑜官項祥官五戶各二元李門朱氏一元共六戶合來洋十一元○鼎元唐募唐慶貴胡友發各三角李式几范行房陳錦愧馮子芳史利房馮配良鍾丹陽陳文清周寳坤范鼎三承德堂陰履安十二戶各二角共十四戶由寗波廣大局來洋三元○同恊祥洋二元生銀二元銅洋四元書香二元仁記樂記壽記山記乾記五戶各一元又募義記全記振記安記慧記五戶各一元又募禮記潘記雲記同記平記五戶各一元又募智記信記潘記恊記吉記五戶各一元共廿三戶合洋廿四元生銀二元銅洋四元○大圑義興募吳少蘭錢二百文顧晋良不力人不留名姚亷卿倪南舟吳德奎六戶各一百文不留名不虚人求不留名免力子四戶各五十顧姓四十共十二由寳順局來洋一元○江右朱沈氏求免病灾洋十元古岡無名氏五元二戶由謙愼安來○尺木堂募吳德記銀三錢汪繼增許會童各錢一千許綏邦汪祐之王立本許竟成王務本五戶各五百共八戶由江西銓昌祥局來九三八平銀三兩零八分○甬江愼昌號募翰香書屋松山道人王缶王贊王英五戶各錢五百葉滋德堂三百王賓曰生周梅記三戶各二百文何氏無名氏貝弗乙力山人陳子記費寳記張繼記蔡連枝堂八戶各一百文戎信記顧生記顧宏記葛春記陳回記五戶各五十何氏四戶各五十共廿六戶由浙寗正大局來洋四元錢二百五十文○甬上無名氏募陳賢堯陳賢梓陳懷鶴陳懷欽陳懷定陳懐安陳劉氏陳張氏成嘉會趙楚玉成陳氏趙陳氏趙祖恩李象墀李益齋王德貴張寳康韓明隆徐士水趙寳來周維新徐生陽陳李氏承東陳招運陳三姐成彩鳳　年廿八戶各保平安由全盛局來銅洋四元○高門光氏病愈完願洋四角徐門高氏病愈完願四角二戶由文報局王心翁　來○雲間諸多福募吳徵本洋五角萬求已二角半黄求安運甓山房文杏山庄三友草堂延陵後人五戶各二角武峰漁隱一角半王樂怡一角公九戶由松江全盛局來洋二元○泗經裕康募安樂居洋二元吳學甫黄東帆各一元俞隆慶滌愆居士抱拂脚三戶各五角萱堂常健錢八百零三文黄朗三七百無力氏錢五百廿三不留名五百廿二吳培生屠福元姚文照三戶各五百無名氏朱育山無名氏三戶各四百許仲山朱子賢各二百嚴志驤一百共十九戶由全盛局來洋十一元○蘇州潘仲溪善長募第一百三十次兒病速愈洋十元安大得二元二月由惠泰庄來以上十七日 
 
 
