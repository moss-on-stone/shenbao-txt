# 1913 - 181 - 4914499

 

Page 1

 
 
   
 
 

Page 2

 
 
[時評]  
[棄蒙古者誰（無名）]  
　　余昨論蒙古議員之天職而今日得北京電蒙古議員果有如不通過俄約蒙古議員即一致退院以盡對於蒙古之義務而蒙古王公對於議會亦有哀切之通告如不通過俄約蒙古王公卽相率歸牧以示斷絶中華氏國之關係是則蒙古人之欲通過此約其心决且明也此約之不能不訂與此約之不能更改勢不得不如此非政府之誑我議會也今日俄使又將議會建議之案退還以示無商量之餘地然則議會而終不通過此　蒙古議員果退席蒙古王公果離京是不但棄外蒙并將全蒙而盡棄之矣據政府所交之議案雖曰僅有其名而棄其實然尙限於外蒙之一部也且設官分職仍如舊貫其實尙有一二存也今若不成約外蒙之實之棄無論　并其名而棄之外蒙名實之棄無論矣并其内蒙之實與名與人心而棄之兩兩相較其利害豈不皎然可見哉我故曰我議會苟愛蒙古者蒙古人之心不可失也我議會苟認蒙古人爲中華民國五大族之一者蒙古人對於蒙古之主張不可不聽也嗚呼議院諸君而尙有絲毫爲國之心也勿以我爲扶助政府之言不然我其誌一言於此他日爲諸君垂涕而道之紀念可也 
[命令]  
　　六月十六日臨時大總統命令山東都督兼署民政長周自齊呈稱敎育司長王朝俊呈請辭職王朝俊准免本官此令 
　　任命雷光宇爲山東敎育司長此令 
代理國務總理段祺瑞呈稱據臨時稽勳局局長馮自由呈請任命潘公復爲審議員應照准此令 
司法總長許世英呈稱湖北高等審判廳長易恩侯呈請辭職易恩侯准免本官此令 
　　司法總長許世英呈請任命梁柏年署湖北武昌地方審判廳推事應照准此令 
　　司法總長許世英呈請任命石泉蒙啓謨李受益唐尙光署廣西高等審判廳推事李炳年馮汝翼關和鈞黄用中署廣西高等檢察廳檢察官唐毅署廣西南寗地方審判廳長　樹勳署廣西桂林地方檢察廳檢察長胡家乂署廣西梧州地方檢察廳檢察長應照准此令 
　　代理國務總理段祺瑞呈稱據新疆都督兼署民政長楊增新呈請任命王陽晞署阿克蘇縣知事應照准此令 
陸軍總長段祺瑞呈核覆　紅旗滿洲都統擬以恒銓補包衣參領請予准補等語應照准此令 
陸軍總長段祺瑞呈核覆黑龍江都督擬以巴崇阿補驍騎校請准予補等語應照准此令 
[專電]  
　　北京電俄使館已將衆議院建議案退回外交部謂無開議餘地今早衆議院秘密會國民黨議員全體出席議此案時蒙古議員聲言如不可决卽全體辭職王公等卽回牧黨人之不審國情藉私反對固非此輩意存挾制脅迫國會自由亦可恨 
　　北京電蒙古王公聨合會函致兩院自庫獨立迄今内外蒙兵連禍結者二年近則包頭察哈爾熱河諸電警告東西數千里全爲匪徒所出没我蒙生命財産日在蹂躪糜爛中是議院諸公從容討論之日即蒙人呼吸生死之時乃一味挑剔字句俾俄約否决獨立永難取消是視我蒙苦痛爲無有何所傾心翊贊共和是以開會表决倘竟否决則惟有一律回牧目保 
　　北京電陸總長因預算事辭職巳作罷現請病假十日 
　　北京電趙秉鈞辭職呈　嗟跎久病屢展假期久曠職司請准免總理及總長將來閒散小差尙可勉圖効用袁總統批仍給假半月安心調治所請免官仍無庸議 
　　北京電現袁總統處收到辭呈極多計岑春煊續辭督辦胡漢民辭宣撫使胡景伊辭川督尹昌衡辭經略夏壽康辭鄂民　長 
　　北京電浦信鐵路借欵大綱（一）開築浦口至信陽州路及營業上之資本（二）三百萬鎊（三）折扣百分之五（四）用錢還本息及購料均千分之二分半（五）週息五釐每半年交一次（六）自第十一年起分三十年攤還若提前每百鎊加二鎊半（七）簽約後六箇月内賣債票亦得提前墊欵以二十萬鎊爲限已由沈雲沛與銀鹟中議妥即據此以訂草約 
　　北京電全國商界聨合會代表十五日赴本京保商會招待提議繼續再借大欵回復商業元氣其用途略爲改良貨幣整理金融裁惡稅辦實業湘代表言湘中受惡貨幣及官銀行之痛苦直隷代表言北方惡稅之近狀語極沈痛擬將各節請願議會倘不行則謀抗新稅及其他對待方法各代表每語至暴民專制及政府敷衍時無不鼓掌如雷彼等議欲恢復唐内閣之六萬萬借欵余意彼等若一致進行則可促成幣制借欵但須有經營及監督實在計畫 
　　北京電昨兩黨與商界聨合會代表議調和大局事 
　　北京電張謇電辭進步黨公推組織内閣事轉推熊希齡熊已有允意但國民黨近已有反對熊者 
　　北京電世續謁袁謂熊不應以行宫爲公署日慮　器散失袁謂行宫非眞宫可比 
　　北京電正金銀行要求於借欵項下之皇室經費扣付肅王等債務袁總統未許 
　　北京電粤人近有一部欲擁議員鄒魯爲民政長鄒爲國民黨中之胡漢民死黨必不成事又有人推唐紹儀唐亦無允理 
　　北京電粤電軍界願推陳炯明繼任陳尙有辭意江孔殷電陳力勸就職如陳昭常不往政府將以江繼任江又力辭 
　　北京電余昨日訪劉揆一彼不認有借美欵事謂雖議借並未成目並非美欵 
　　北京電柏督免官令兩三日内可以發表 
　　北京電伍廷芳將任駐美大使李盛鐸孫寳琦將派赴日本遊歷 
　　北京電龍伯目前病逝繼任者將仍爲德人 
　　北京電交通顧問平井晴　郎今日到京 
　　廣東電陳炯明電袁總　辭都督及民政長並請開去護軍使本官歸田養母 
　　杭州電朱都督病疹電呈中央請假一月所有公事委參謀金華林代拆代行 
　　杭州電破獲之暗殺黨現經查出係某要人主持聞將拿辦 
　　南京電内務部來電嗣後官用官産及由官租放等情亦須由部覈准其非法定機關一律禁領 
　　南京電劉護軍使來電江北匪首佟瑞品等現佔據邳宿一帶村莊勢極猖獗已派兵前往痛勦　　南京電此問禁烟嚴厲連日警察拿獲烟犯二十餘人送檢察廳訊辦 
　　南京電昨衞兵營巡查在下關第一樓拿獲九龍會匪王林壬當搜出票布十張得勝第六營管帶符號一紙馬刀刺刀各一柄己交軍法處嚴訊 
[特約路透電]  
　　北京電聞華兵復在内蒙爲蒙匪襲擊敗退詳情未悉 
　　北京電政府聞胡漢民不願受西藏宣撫使任之消息似不介意現望陳貽範遵令就任路透電社得半官消息政府之意邊界消息常多矛盾宣撫使宜赴該處查察實情及於大吉嶺開會之前敦睦華藏人民之友誼惟道途迢遠一時難達此行或不能成云 
　　北京電旅贛安徽同鄉致電政府及北京各報館歷舉皖督陳兵江表居心叵測並將鐵路米捐銀行等抵押外債洋一千三百五十萬元以充軍費情形又謂此非皖督一人之過亦由中央政府事事容忍不顧皖省人民之幸福所致故請中央政府設法挽救大局取消柏文蔚都督以爲入手辦法北京電趙秉鈞請開去内閣總理之任未邀准已給假半月聞趙去志甚堅某要員因倡議舉伍廷芳爲内閣總理伍不願受任北京電外交總長陸徵祥請假十日業已邀准袁總統命其靜居養病一俟病愈須即到任視事 
　　北京電川粤漢鐵路督辦岑春煊辭職已准 
　　廣東電廣東各公署領袖今夜餞别卸任都督胡漢民其參謀各員亦辭職停止辦公陳昭常之任民政長輿情頗洽 
　　香港電澳門之鴉片田一方現復招人投標續租五年自本年八月一號起始定價每年租金四十六萬元成都電胡景伊似將仍居都督之任共和黨殊不願其告退 
　　成都電黑猓猓部落栽種罌粟甚多中國私販現密聚邊界某鎭守候於成熟時購買運入内地近來私運鴉片者頗不乏人聞華員有受賄故縱情事 
　　成都電甯袁府仍有鴉片運抵此間大道一帶現有人私開烟館並有人私售代煙丸藥 
　　東京電此間接在確耗近來似有大批軍火運入福州及中國南方各口岸其一部份乃由日人承辦蓋購陸軍省廢用武器而售之也 
　　東京電日皇赴黑山（譯音）養病 
[譯電]  
　　北京電袁總統巳准川粤漢鐵路督辦岑春煊辭職 
　　北京電英文北京日報謂唐紹儀此次赴京意在新内閣總理 
　　北京電據廣西都督電稱該省現發大水災情頗重中央政府决議撥洋五萬元賑濟難民 
　　北京電本月十六日華軍與蒙匪大戰於張家口外百里附近華軍死一百八十人奉天陸軍第二十師已調往　家口以厚兵力 
　　北京電陸徵祥柏文蔚均上書辭職 
　　北京電國債局稽核　龍伯於十六日安葬德人執紼者甚衆 
　　北京電中政府請英使將中國各通商口岸現存之印藥運回印度或運至中國以外之東方口岸其運費由中國照付惟對於實行後所遭之損失一節並未提及一字 
　　北京電陸軍第二十師之兵約四千人中雜馬隊若干奉命移駐張家口開抵該地者已逾千人按該師機關部今在新民府 
　　北京電巴拉君巳舉爲代理總稅務司因愛格蘭君請假三個月定期七月一日啓程回　按總稅務司在前從未有尋常之休假今忽有此足見辦事情形已有更動也 
　　倫敦電下議院定期六月十八日開會討論能否請政府撥庚子賠欵若干以充現擬在中國中央開辦之英國大學經費届時將由洛爾本貴族主席薛西爾貴族及前山西大學校長蘇西爾博士均將與會 
　　倫敦電韋爾遜君在南希爾慈演說謂水手協會此後當反對各船主雇用華工此舉實勝於銷耗金錢從事罷工云 
　　倫敦電萬國女子參政權大會現在匈京蒲達配斯特召集開會已准中國代表與會當宣布之際由某代表以中國女子參政黨之旗一面呈與該會衆極興奮 
　　倫敦電賴特芒君及特扶林君已在格拉斯戈開國民黨自治案之運動賴特芒君謂卡生君之舉動殆如止水勿流不　作罷之爲愈卡生君及其他統一黨各員今日在洛維區開會演說 
　　倫敦電英國戰艦曼格里菲生特號載重一萬四千九 
 
 

Page 3

 
 
百　在英倫海峽操練　射後駛回泊拉哀茅時途遇濃霧　及礁石當時並無危險同行之船皆緊靠其傍即發無線電報至特伏帕特求援旣而出險毫未受損 
　　倫敦電首相愛斯奎士於今日下議院質問時間宣稱自由黨並未以款購買墨西哥油料股份海軍大臣邱吉爾宣稱殖民部現竭力推廣帝國油料來源海軍部今日最要之急務乃在規定後此數年所用油料之實數 
　　倫敦電女權黨領袖潘克赫斯特夫人現復釋放瑪特里特電台土安之西班牙戍軍與摩爾斯族民惡戰後已奪獲高岡擊退敵兵西軍死三十五人敵死三百人 
　　巴黎電法國衆議院今日已將三年兵役議案討論告竣首相巴沙君否認該案乃俄皇與法總統去夏商定之結果惟有一事敢决言者俄國今亦與法同步進行俾　聨盟國陸軍得以有備無患云 
俄京電法國飛船家穆里萊君已由巴黎飛抵此間其行程最後一叚且遭大風而竟能告成奇功現擬取道希爾新福斯及瑞典丹麥兩國京城飛回巴黎 
　　倫敦電某輪船載有來福鎗及刺刀一箱運往愛爾蘭在倫登特里爲當道抄出 
　　柏林電駐華德使前因患瘤回國不日將在某醫院開割 
　　巴黎電法國生齒統計表將於日内宣布一千九百十一年至一千九百十二年之間所生嬰孩其數之少爲一百十五年來所未有 
　　柏林電德皇御極紀念之日全國捐集英金十九萬磅以充德國各殖民地及保護領土敎會經費已於今日進呈德皇以十二萬五千磅付基督敎會六萬五千磅付羅馬敎會德皇德后接全球賀電甚夥全國舉行祝典異常興奮各報皆譖美德皇振興海軍之大功業德皇接見英國各代表時曾謂今後彼仍將竭力經營增進英德之友誼　英國駐德大使戈士誠曾代達英政府之祝意英皇喬治且以個人名義祝賀德皇德后 
　　倫敦電英國外務次官　辦瑪萊特君已簡爲駐土大使 
　　倫敦電塞布兩君之覆文雖可作爲默認俄皇公斷意見之明徵然外間對於大局眞相仍多恐慌塞國内閣之倒　有塞國不願承認之意而塞希各報今仍痛詆布國布國各報亦反脣相稽維也納各報對於俄皇致巴國爾幹各邦之電報語氣頗爲驚詫現已一致反對俄國覬觎執巴爾幹各邦之牛耳據維也納各報載稱俄皇警告塞布兩君構兵利害及請就俄解决爭端之電文大觸奥國之忌謂其對於指揮巴爾幹各邦列强促請各邦撤銷軍隊一舉奥或不允預聞塞國現復具主戰態度因布君覆俄皇之電内有侮辱塞人之處也 
[公電]  
　　陸軍軍官學校學生來電申報時報轉各省都督師長民政長各政黨各報館鈞鑒陸軍軍官學校校長蔣方震熱心敎育屢被各方面種種掣肘不能逹到敎育目的憤激萬狀於今晨六時二十分集合學生訓勉自行鎗擊傷貫左脇及肺形狀極慘先此電聞乞仲寃軍官學校全體學生叩嘯 
[要聞一]  
[張議員對於院法草案之意見]  
　　國會議院法由兩院組織起草委員會已將草案脫稿提出於參議院茲將參議員張烈對於院法草案之意見書照錄如下以供參攷統閱院法全案綱目周詳無甚差異之點其中雖增改數條奉錄一紙以便采擇可也迄閱第九十二條之第一項所定兩院議員公費一節令人有大惑不解者在也查議員之俸給各有不同有無給主義與有給主義之區别採無給主義者依歷史之關係或習慣之所致姑不詳考採有給主義者分爲二種歲給　日給是也無論何國旣採歲給主義則不宜採日給　　　採日給主義則不宜兼採歲給主義此理昭然何待詳言吾國此次院法草案旣定歲給而兼　日給此新創之例本員所不解者一也委員會每次出席加給十金此萬國絶無之例本員所不解者二也國會組織法第十九條僅明定兩院議員歲費及其　公費别以法律定之並無日費之字樣此次草案旣定歲費四千元另加旅費何以又有議曾出席每次日費二十元根據何法此本員不解者三也惟起草委員之用意以爲國會議員地位頗高俸給定額須與高等文官之比較每月至少非五百金以上不可歲費過豐恐招痛駡故分定二種之收入似覺不見其多果有此意以比較而定俸給之多寡則各省省議會議員雖不能與各省都督民政長比較未始不可與各省司署之科長及各縣知事相比較則俸給非月金二百餘元不足由是類推議員愈多開費愈鉅以全國計算每年非數千萬金恐不足以充國會議員及各省省會議員之俸給際此財政窘困已　極點身任議員爲國民代表不能開源應當節用從無自高其身價厚其俸金以議員爲收入之財源啓社會爭利之惡　貽害國家殊非淺鮮本員不敏未敢同况議員俸　過多　來　舉之競爭愈　愈烈人將以議員爲發財之捷　適足以陷　舉爲　劣之　　耳委員會委員係名譽之職旣爲議員被選委員稍有天良在所樂爲每次出席給以十金用意何在百思不解果定此費國會開端省會效法徒費多金何益之有若因有缺席加給十金此誘之以利賢者不受明逹諸公當不謂謬倘慮無法懲罰缺席者不妨以缺席及請假次數之多寡定酌扣歲費若干之明文以防其弊未始不可至每次會議出席者給日費二十元旣非國家組織法所規定尤不應有推立法用心無非欲藉二十金以奬勵議員之出席耳據法學家之言有義務然後有權利爲議員者旣有出席之義務然後有得俸給之權利反而言之不履行出席之義務自不應享俸給之權利依本員所見如議員有三次以上之缺席或十次以上之請假者每次應扣除歲費十元多則照算以警怠懈如此懲罰較爲簡當以上所述依據昨日本院所發通告及議事暫行細則第二十五條之規定提出竟見以便開院法二讀會時之討論是否有當仍候公决第二百零二號張烈提出 
[進步黨大會紀]  
　　十五日進步黨在磨盤營俱樂部開特别會公推梁任公主席首由任公演說略謂現今時局所亟應研究者爲總統憲法二問題鄙見對於總統問題主張仍推袁惟現内閣則大半請假幾等虛非改組不可對於憲法問題則主張先定憲法後舉總統　外又議及宋案及大借欵二問題謂宋案純爲法律問題第國民黨藉口攻擊殊屬非是爲今之計宜速與德人交涉引渡洪犯自不難解决也至於大借欵之應借不應借政府之違法不違法均不成問題目今對於借欵之最要關鍵則爲監督用途鄙意則主張以此二千五百萬磅存放代理國庫之中國銀行作爲準備金但於此有一先决問題則須用何種方法整頓此中國銀行是也云云演畢後有某君登壇發言謂頃梁理事所言鄙人極爲欽佩惟此係梁理事個人主張不能代表黨見今吾人曷不卽以梁理事所主張者付表决如得多數贊成卽作爲本黨主張諸君以爲何如壇下諸黨員均以爲然於是遂推湯化龍化理主席（因梁理事不能將自己意見付表决故）結果得多數通過雖對於改組内閣問題略有討論然仍得多數贊成云 
[雜評一（無名）]  
　　中國其無政府乎總統府接得各種辭職之文甚多而組織内閣又請甲而甲不就請乙而乙不就中國人其倦於做官哉或曰否其所以辭者大半未滿其欲之故耳世界安有無人做官而至成無政府之國者况乎其爲中國子其勿憂 
　　商人調和政黨自商人反對擾亂之舉動以後而漸漸得勢政黨中人多趨附之爭相結納以求歡心於是商界乃有調和政黨之事矣夫政黨爲政事之中點今乃　商界所調和不亦辱政黨而羞當世之士耶 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[越南華僑之血涙㾗]  
　　越南人民自隷法蘭西後屢圖革命事迄未成而返抗法政府之心有加無已不意法政府近旣逮誅越人並復遷怒該處華僑搆陷捕拿至爲横慘茲將該僑民之佈告書及衆議院議員馬小進之質問政府書各一通悉錄如下 
　　（一）越南華僑之佈告書嗟嗟我祖國同胞其聞否吾等旅越僑民之慘遭巨變乎其知否吾等旅越僑民之日在外人刀俎之下乎抑吾民何辜而罹此種毒謹掬一腔血涙且泣告於祖國同胞之前想同胞聞之嗚咽不已卽世界之主持公道者當亦憤殘賊慘無人道也夫法蘭西以文明先進之國號於世界而越南政府所行之政策罔不背道逆施卽其虐待越人已大損民主國之榮譽然猶曰被征服者與征服者恒有主奴之界而難達於平等詎知以壓制力之酷烈而反抗力由之而起故越人革命之聲浪播於數年前矣而今歲更圖大舉暗殺隊之炸斃法國高級軍官傳聞者屢惟此皆法國政府治内之事僑等不暇别其是非但按之國際公法該國政府當如何保護僑商以重邦交卽我國當革命時其未竣功也以最暴之滿清政府尙知保護外人及革命成功秩序未復吾祖國復派兵鎭守租界外人之往來吾境優禮有加獨越南法政府不知乎此反以其屬國革命之故而搜索我商户拘囚我僑民以莫須有三字埋寃於肺石者以數十計從越南法政府之宣言則謂彼屬國革命我僑陰爲之助然皆法政府之疑心而生暗鬼耳試探其所縶之人祇憑狗偵探之挾嫌誣陷指鹿爲馬其偵探或爲商人或爲華人奔走於其下者或圖邀功或洩私憤而審判恒在秘密法庭禁絶旁觀拒絶律師故爲所欲爲是非顚倒拷打逼供此寃案所以終莫能得雪其尤異者旅越僑民復輸納身稅於法政府此爲各國僑民所無而獨苛抽我華僑者也吾僑民久忍此辱且設有幫長以綜其事則帮長者代表僑民之事務而已而法政府縶之以勒令交匪夫無論吾僑民於越南革命之事絶無關係縱有一二爲之暗助而法政府偵騎四出不能緝獲反責於我帮長尤絶無公理者也豈知吾中華民國之基甫植大局紛如吾等僑民憂祖國之不暇何暇爲他人作嫁衣裳乎而僑民之被囚獄者已先有關鏡清黄鍾梁少垣黄卓南輩其後來之横禍正不知其紀極嗚呼初不料世界最殘賊之氣竟推民主政體之越南法政府也吾祖國同胞苟不協力一爭將忍令僑民之被外人屠戮凈盡巳矣旅越南華僑上言 
　　（二）國會議員之質問書此次越南法國政府以其屬土革命之故杯弓蛇影遷怒華僑遂至不顧公理大乖人道搜索商户拘囚僑民苛抽身稅料政府必有所知乃不聞據理與法使嚴重交涉保護吾民豈政府膜不關心任華僑之受害抑政府已與法使交涉尙未得結果耶本議員深痛飄零海外之華僑寃埋三字故希望政府克盡保民之責謹依據臨時約法第十九條第九項及國會組織法第十四條第二項之規定提出質問書要求政府從速答覆爲盼提出者馬小進連署者駱繼漢邵瑞彭陳九韶趙舒吳壽田譚瑞霖高旭司徒頴王源瀚郭寳慈劉晋瑶林英鍾蔣可成叚雄曾幹楨詹調元陳子斌黄格鷗張羅浚于洪起黄霄九戴書雲王玉樹陳策 
[順直省會與張廣建之再接再厲]  
　　順天府尹張廣建本前清劣吏前在山東時經全省公民驅逐而去嗣又多方運動得署斯缺詎蒞任後猶復不知悛悔野蠻專横較前尤甚曾經順直省議會提出彈劾案臚列貪贓枉法各欵於一月前咨請國務院查辦因國務院置之不理昨又公推代表五人來京面謁大總統與國務總理直接交涉聞已准查辦據該代表告人云此次若再無效果擬卽聨合參衆兩院議員一致進行誓不達到目的不止聞日前該代表等又上總理一函略稱前日晋謁台端敬聆鈞誨代表等自應敬候查辦結果何須再行瀆陳惟代表等此次所以承委來京迫切請願之理由不得不再爲總理詳細陳之張府尹自到任以來一切行爲無不倒行逆施旣不受立法機關之監督又不遵行政長官之命令種種措置儼成獨立部分爲所欲爲遂使順屬全境人民同陷於水深火熱之地位而省會方面所接受人民之請願及議員之提議不知凡幾省會旣爲人民代表機關目睹此黑暗情形彈劾一節實屬義不容辭况所臚列各欵均有確據可查毫無疑似之處貴院派員如果能正確清查自有相當結果代表等此次雖爲鄙會代表實爲順天二十四屬人民請命苟無正當之解决無論如何斷難卸責且張府尹前在山左任内一切劣跡彰彰在人耳目邇時政府旣能俯順民意將其更換順天事同一律自不能前後異轍總理負人民重望處全國中樞黜陟之權一秉大公想决不以一人之故而拂逆全省公益也務懇俯順輿情從速撤換另簡賢能使順屬數十萬生靈不至長處於困苦無告之鄉則感激無涯者又豈但代表等數人而已耶情迫詞直幸恕是荷順直省議會代表李福廷王福廷張煥然蕭桂榮邊守靖謹上 
[科爾沁旗庫蒙勾結滋事始末記]  
　　科爾心左翼中旗此次蒙匪滋事道里遼遠言者莫詊頃接洮郡來函言之甚悉一一照錄如左 
　　（一）匪警五月十五號午後四鐘北路警察使公署得醴泉縣知事飛報昨晚十一鐘據縣屬商號育增慶執事人報稱十三號侵晨商人路過縣屬西北一百五十餘里達爾罕王旗吧嗽葛地方猝遇庫匪二百餘人着紅冠衣紅服前後露碗大圓白作月形一路擄掠並將該旗札薩克鎭國公多爾濟綁縛而去 
（二）馳勦王秉鉞聞報遂與後路統領吳少將商定派馬隊第一第六兩營前往勦辦立於是晚十鐘向吧喇葛出發馳往痛剿 
（三）謡言自醴泉告警後洮境謡言四起有謂庫倫將入冦者有謂内蒙各旗亦將背叛民國不日將有大變者於是風聲鶴唳草木皆兵商賈相與畏避人民亦紛紛遷徙縣屬戒嚴如臨大敵 
（四）出示王警察使秉鉞等與吳少將史知事會銜出示謂此次匪徒來襲去縣尙遠且人數無多業已派兵前往痛勦不日卽可平定凡我人民商賈其各照常安居樂業勿自驚擾等語示出謡言始稍息 
（五）報捷二十一號午刻得馬隊第一營李管帶冠英醴泉白知事呈稱十七號會同醴泉捕盜營兵並開赴該旗吧嗽葛地方與該匪正值兩軍相去約半里之遥開鎗轟擊互戰三小時匪勢稍却我軍直撲其巢穴獲僞總統陳綱及僞營官王得勝並鳥鎗十餘杆子彈萬餘粒斃匪五名我軍幸未受傷但傷馬幾匹而已　　（六）鞫兇王警察使遂將人犯提解洮南縣公署由王警察吳少將史知事會訊據陳綱供稱去秋貝子烏泰起事我曾受封大總統渠敗後我卽逃匿今春渠復使白音大賚來約我在達爾罕王旗勾結起事同黨周福堂亦與聞其事綁去札薩克多爾濟等情不諱王得勝供稱其並未受職亦非營官實係陳綱用僕等語吳少將遂將該犯監押與王警察使會銜電請張都督核示昨得電覆到洮嘉許甚殷並令將勦匪出力人員開單呈候核奬其此次勦匪兵弁卽由該少將等酌量奬勵陳綱等犯着卽安愼押管如何辦法當另令飭知云 
[贛省財政不敷之線索]  
　　審計分處之推諉贛省審計分處初十日接衆議院議員吳宗慈等來電謂本省財政紊亂已極如淮鹽總局如民國銀行賦稅正雜各欵如南萍鐵路借欵妄濫支銷從無考核貴分處有稽查用途之責現李督交卸在卽萬難任其匆遽赴京毫無結果致陷本省財政於萬分困難地位務望實行職權澈底清算未經算清以前李督仍當負其責任不得以旣經卸職藉口推諉該分處接電以此事該處力量萬辦不到不敢負責因卽電覆吳君謂都督爲全省行政長官李公任内收支各欵由主管官署專司查西岸鹽欵有該局黄總辦緝熙賦稅各欵及民國銀行有魏財政司長斯炅各負專管之責倘有借欵事件尤應先交省議會通過南萍一節尙無所聞敝處自當悉心考查以求無曠厥職惟在改組以前向主事後監督現雖賡續審覈决算而報冊未齊各機關有無妄濫情事遽難判斷本年改兼事前凡經覆核各欵應負完全責任不敢推諉云云　　李烈鈞之表白李烈鈞於十三號赴陸軍偕行社開各界談話曾並就餞席後便道赴省議會與諸議員開談話會由任議長就席報告今日係開談話會李督蒞贛已逾一載整軍平匪衆所共知本會已電中央尙未答覆現在軍民各事李督仍須擔負完全責任嗣李烈鈞演說謂鄙人奉大總統命令免本官今日特來謝諸君之好意並表明意見鄙人自蒞贛以來抱定擁護共和爲宗旨一載有餘毫無補益於地方自軍隊上觀之現在稍有頭緒若民政事宜則多抱歉之處而尤以財政問題致起外間誤會鄙人今日來會急欲剖白本省入不敷出者甚多其一鹽欵前承饒君質問未遽答覆者以黄緝熙尙未回贛俟其來時卽有帳可查至釐稅之補助堤工及銀行與需軍餉旁觀者均以鄙人虧千餘萬將來不免潛逃又謂借安徽欵二千萬此皆所傳失實惟上海三百萬之借欵爲事實耳是欵由友擔保未曾付以抵押品現只用一百二十萬無一糜費其餘一百八十萬因謡傳蠭起尙未運來外人以鄙人毫無産業深以爲慮然卽在此奉令免官數日内已有人（係指湘粤皖）代担八十萬此外醫生金診不過軍政司欠三千餘元總務廳欠二千餘元寄家三千餘元而已二年度預算所以虧短者乃謀軍事上完備而多有用費故耳鄙人行將判袂以後仍欲謀社會幸福幸埀箴言云云旋卽告辭出會 
[桂財政司遷署風潮]  
　　廣西財政司長嚴端前派王委員秉瑞赴桂林催將財政司署遷設南甯並將官銀行總機關一併移往桂林各界極端反對並爭向官銀總行兌取現銀市面摇動人心驚惶王秉瑞乃冒代理財政司司長李欽之名電告都督謂桂林此次風潮係李天佐諸人鼓動非拿究不可陸都督不察於五月二十日電致桂林秦統領軍政司敎育司司法籌備處各長官飭嚴加究治秦統領張唐各司長得電大駭卽詰李代司長李代司聲明未發此電查係王委員所爲衆情益憤今李佐諸人已電陸督交涉電文如下武鳴縣都督鑒號電悉王秉瑞來桂促財政司署遷　毫無籌備以致市面摇動波及官銀總行兌現擁擠天佐等受公民委推代表赴司署質商維持方法王秉瑞不受理論拍案斥逐事後反揑危詞朦電聳聽果如所言桂林官長尙多何勞伊一人陳告都督對此僉壬讒愬尤須詳查天佐等待罪桂垣靜候斧鉞桂林公民代表敎育會長李天佐等叩 
　　又一函云廣西遷省事云年爭執久而不止省議會乃用調停之法議决以都督駐邕六司司長駐桂林俟正式省議會成立決定省會地點再議詎此案宣布未久民政司長財政司長二人先後藉口正式議會將屆須赴邕出席一去不返迨正式省會成立僅提議省會地點一次因又有堅執遷省潯州者無結果而散以後遂不提議至今桂林南甯二府各自居爲省會仍相持不下日前財政司司長嚴端忽派委員王秉瑞來桂林督催財政司機關及官銀行總機關迅速遷設南寗雖經代理財政司司長李欽主張緩遷惟桂林各界習見行政官慣有騙詐手段慮其遽行將院中現銀及兩機關遷去也十八日在王墟内共和黨桂支都後進公民聨合會事務所開討論大會各界到者數千人國民黨幹事李天佐主席報告嚴端派員督催財政司官重行遷省情形因關係於廣西安危是以開會討論對付方法共和黨員龍鶴齡易壽國民黨員汪立中何錫齡黄蘇商會協理尹寳衡諸君次第演說力斥嚴端之種種謬妄並說明財政司之萬不可遷衆鼓掌旋公推李天佐汪立中龍鶴齡易壽劉廷彬尹寳衡蔣道援謝啓文八人爲代表赴財政司衙門詰問代理司長事總務科科長李欽及特派催遷委員王秉瑞二人李代司長出見王秉瑞避而不面李極言此舉殊不合爭阻不下請緩至五十日後實則五十日恐亦不能遷也政見不行祗好辭職衆問貴代司長對於此舉能否負完全責任李答不能八代表約定次日（卽五月十九日）到署詰問王委員遂辭出以故近日各界之持票赴官銀總行兌現者實繁有徒官銀行紙幣正當信用通行之際忽受此一挫該行存欵已借出桂市各商店者計八十餘萬一時收回不易日内紛紛向財政司銀庫撥銀應付云 
[杭垣搜獲鐵血圑紀聞]  
　　杭垣自頒行衞戍以來防範謹嚴地方尙稱安謐乃近來訪聞某黨中人自新昌同鄉會機關破獲後驟改方針以從前羅致之死士組織鐵血圑另設機關四處並以重金聨絡軍人密謀暗殺昨日忽有第六師目兵二人親赴司令處告密引隊作綫捕獲暗殺黨三名送交軍法會審茲悉此次捕獲之暗殺黨徐鳴時卽徐竹山前充杭州巡警因事被革改赴皖省充義勇隊排長此次回浙組織二次革命鐵血圑專任暗殺四出勾結軍隊卽以該匪住所爲秘密機關入黨者須親筆簽名發給證書又瞿旭初一名本係憲兵營秘密偵探亦被勾煽入黨此次被第六師兵士郭志祥沈鵬益二人首先告密憲兵連長吕雄華不動聲色親往入黨當場索得證書捕獲徐瞿二匪復至蒲場巷續獲徐味芝一名卽付軍法會審供出杭支部領袖係王國春現赴紹興運動餘事直認不諱已於十六晚十二句鐘鎗斃其徐味芝一名則暫行拘禁云 
[地方通信]  
[蘇州]  
　　飛划船獲盜奮勇蠡墅鄉西接石湖港口駐泊飛划兩艘本月初八日八句鐘忽聞救命之聲副隊官王兆麒隊長張敬發遂領兵士等開船趕至萍涇港口見有江北米船被盜船兩艘將米洋三百數十元搶刧一空飛划船施放排槍盜亦持槍還擊且追且敵幸有吳江縣屬之邵昂村鄉民駕駛划白船出而帮助王隊官張隊長遂乘民船將盜船後艙擊穿一洞追至將近吳江城之七里港捉獲盜匪王阿全錢阿三曹五大等三名尙有七名帶洋三百餘元登岸亡命而逃内一人槍傷甚重六盜拖之而去王隊官所獲三盜昨已解送飛划營鍾統領處訊明轉解吳縣嚴辦拘解惡棍蠡墅鄉土棍徐寳生前因搶奪駐鎭飛划營軍裝一案經地方廳飭派法警協同鄉巡警拘解到廳判决監禁半年上星期從寛保釋該棍回家之後以爲前此鄉巡警拿解定是鄉董之意遂遷怒於鄉董王某大肆辱駡身藏鐵斧意欲謀害王　父子該鎭駐防飛划營王隊官在街查夜聞信恐惹禍端因將徐寳生拘住會同蠡墅鄉區員拿解縣知事署移送司法衙門懲辦 
[鎭江]  
　　警察改組之成績警察廳長龔玉灰君蒞任以來對於禁煙一事非常認眞由是上行下效故近來各警署查辦此等案件亦較前分外加勤不敢稍有懈弛刻聞新河街第二警察分署連日查獲私售鴉片之案多起現巳由該署呈送警廳以憑核辦又近來鎭城每有一般地痞土棍藏若城廂内外專以迷藥及邪術拐誘幼孩任意販賣實屬大背人道若不從速嚴拿懲辦何足以靖地方龔廳長有鑒於此特於昨日飭令各署長署員及騎巡隊偵探隊等一體嚴密查拿務獲究辦以絶根株並通告居民各預先防範勿任幼孩單身出外致遭危險 
　　維持小學之熱心鎭郡西鄉高資鎭向有公立初級小學校一處開辦之始原以該處廟産爲的欵聘請王君少欽擔任敎授共招生徒五六十人自開學以來巳有年餘頗著成效惟該講堂甚爲狹隘寄宿舍又容人無幾以致救學者往往因此裹足且每年所取廟租又寥寥不敷開支辦事者甚形棘手該校因此幾有中輟之勢現聞有該處公民周子京者覩此情形慨然將伊村外之荒園約有五六十畝以一半作學校地基建築校舍以一半所生子金捐充常年經費已呈請該縣勸學所派人查驗以備立案 
[杭州]  
　　電告開辦稅契日期浙都督國稅廳長十四號電致北京財政部云浙省自光復後經臨時省議會議决不動産登記法及不動移轉稅於元年九月舉辦業將章程冊式咨送貴部並請以中央稅法頒布以後凡浙省已發之登記移轉證書印花一律繼續有效旋准復電照准在案開辦以來記移轉兩項約巳收四千餘萬元惟登記以畝計稱較部定手數料爲重移轉稅較契稅爲輕現旣由部規定劃一辦法應將登記移轉兩項限期停辦查新定驗契章程第五條實行之日由處商明都督民政長定之茲擬八月一日爲驗契實行之日卽爲登記移轉停辦之期凡實行以前已經登之各項不動産取有登記證書者一槪免辦註冊其移轉産業不論典賣已照新章納稅取有移轉證書老並毋庸挨給新契紙如是辦理旣不背舉定新章並可保法律信用而輿情嘗亦允洽至契稅推行辦法卽於八月一日同時進行現連同前　契稅章程頒布各縣通飭布告周知先行電聞 
[安慶]  
　　請兵保護茶釐皖北茶釐總局長趙曾槐有電到皖謂女兒街所屬之山旺河鳳皇台等處昨忽有土匪多人明火執杖來局搶刧釐欵甚鉅現各分局正當茶市暢旺之時所收釐欵亦屬絡繹不絶若不嚴加防衞將來於茶釐前途何堪設想擬請都督迅派重兵往廬舒兩處堵截以免蔓延聞柏督接電後巳卽日派兵前往矣 
　　礦務公司呈准立案皖省前組織之興業礦務公司業已賃定大觀亭爲該公司事務所每月納租金三十元由貧兒院收充經費所有修理經費亦願捐作公益昨經呈請行政公署准其立案出示曉諭并請發給護照購買化礦藥水聞柏民政長現巴批示暫准立案矣 
[雜評二]  
　　廣西遷省問題廣西遷省問題紛爭不决在桂者言桂在邕者言邕各持一說兩不相下今日且因財政司遷移問題而釀起金融界之大風潮 
　　竊謂桂之人誤矣一省省會宜以交通地點爲權衡不宜以歷史地點爲依據昔之時海道未通由湘鄂而北上桂林雖非一省之中心尙不失爲權宜之省會今則時異而勢殊矣邕江一水東粤可通輪軌馳逐不七日而集於燕京矣桂之與邕逈非其比况爲邊防計則邕扼南部之中樞控鎭南之要塞法越交涉在在關係全國之安危又匪特沾沾於一隅一省間者桂之人果奈何置大局於不顧因財政司之遷移而激起桂江之惡潮也（萍） 
　　三百萬元之用途李烈鈞對贛議會宣言認上海三百萬元之借欵爲事實我不知此三百萬元之借款果何爲者耶 
　　其用之於公耶何爲而由李烈鈞以私人名義借入其用之於私耶何爲而向省議會報告其純用之於贛事耶何爲而又有湘粤皖三省代担八十萬圓之說暗昧不明孰過於是吾不能無疑 
　　或曰李烈鈞不云乎二年度之預算所以虧短者乃謀軍事上之完備而多所用費耳噫我知之矣其以李烈鈞出面者避贛人之詰問也其由湘粤皖代担八十萬元者以該三省有連帶之關係也然則此三百萬元之用途不問可知矣（我） 
 
 

Page 7

 
 
[本埠新聞]  
[初訊徐案嫌疑犯]  
　　揚州徐寳山軍統被匪謀害後巳獲嫌疑犯吳慕賢等供出主使謀害徐君之陸惠生住居上海公共租界業由該軍司令部特派偵探員李公庶來滬偵緝並由江蘇程都督查悉尙有管復初李文清尤小溪（卽劉小謙）亦有關係咨請江蘇高等檢察廳長陳福民君來滬商准領事圑出票按名拿究在案茲悉前日已由捕房接到前項提票昨晨派探王松濤協同二十七號西探往將管李劉三人一併拘解公共公堂請究王襄讞會同英領康君先將被控理由宣佈卽由陳則民律師代表檢察長偕俞偵探上堂聲明此案於五月十九號發生後旋卽查獲吳艾二人訊據供稱在出事一星期之前管復初有值銀二千兩之古玩四件與李等接洽成交裝匣運往此次徐君因起視古玩匣被炸身死頗涉嫌疑是以備文移提請將管等帶回質訊俾得水落石出據管之代表沃沛律師向堂上索閱吳等原供後辯稱查閱原供究不知該被告等處於何等地位是否認爲嫌疑或爲見証此兩項大有分别辦法亦各不同應令原告代表證明况今中國司法尙未完全凡遇内地移提人證須有確據方能照辦否則未便移解並據劉小謙之代表梅吉言律師辯稱被告從未到過揚州忽遭牽涉曾由敝律師函致卡總巡如有公文卽請知照被告到堂現在旣無証據無論被告是否嫌疑或作見證均未便含糊移解亦母須交保請爲明察繼由李之代表佑尼干律師上堂代辯各情大旨相同中西官核供磋商良久以公堂定例無論何案全憑證據旣該被告均由嫌疑人吳慕賢等供出自應飭令將吳等送廨質訊並令認明該被告面貌是否相符以憑研究而昭折服且查該被告等旣非正兇照章祇須飭傳遂判管李劉三人各交代表律師帶去俟七天内見證到堂訊明應否移解臨時再行定奪 
[徐企文案决歸司法裁判]  
　　徐企文解京後業經閣議擬定說帖呈請大總統核閱大總統當以該犯圍攻製造局形同叛逆自應開特别軍事審判按軍法擬定罪名叚總理卽日謁見總統密議辦法决定由正式法庭裁判惟因該犯爲内亂重犯他監恐有疎虞故曹寄監於軍事執法處將來裁判則仍歸正式法庭至將來歸於司法部或大理院之處尙在爭執未定 
[招商局新公司决議停止進行]  
　　改組輪船招商局新公司發起人上國務院交通部電云改組招商局案自奉電准由舊局董事會函訂新商賡續開議以來因董事會對於新商商訂承受條欵旣無誠心相待復多非理爭執近接函開並有改組商局全係買賣性質彼此不能願意均可停止等語尤見起滅自由新商被擱經年損失不貲萬難再事遷就除决議停止外惟改組無成全出董事會不克持平所致議案具在可以質諸公論至此决决議停止新商原有發起十五人因王鳳文宋敎仁二君作古劉問芻一人不贊同故由十二人列名今并附陳曹錫圭于右任等十二人同叩篠 
[海關監督重定職權]  
　　財政部通令各關監督頒發監督職權新章三則（一）坐辦委員仍照舊例一切華文事件與會辦會同商辦（二）去海關五十里内常關統歸監督管轄（三）除入欵坐扣洋債外其餘一切事項監督有查核之權日昨本埠江海關監督施理卿君已奉到此項通令矣 
[布告上訴手續]  
　　上海地方審判廳昨出牌示云按各級審判廳試辦章程第六十條第六十一條規定凡民刑事上訴須於法定期問民事二十日刑事十日呈請原檢察廳移送上級檢察廳現在訴訟人往往不服判决决定或命令逕向原審判廳或上級審判廳提呈訴狀殊二定章除函知各初級廳外各訴訟人仰卽遵照母悮特此牌示 
[爭奪工頭之大械鬥]  
　　滬南寗紹碼頭小工頭一業出息最佳向有南北帮之别北帮現由江北人陳阿三爲工頭南帮中有秦仲熙者覬觎其利屢欲攘奪昨日秦竟糾合流氓愍大秀卿等一百餘人各攜木棒鐵尺駕坐舢板划船擁至寧紹輪船强將貨物爭奪槓挑陳阿三見勢不敵暫爲躱避未幾在北市各馬路糾集同業工人各持扁担木棍等物互相鬥毆如臨大敵行人在旁經過咸皆退避站崗巡警見若輩人多勢衆不敢顧問任聽兩造爭毆有一刻鐘之久尙不釋手第一警署近在咫尺立飭全班巡警前去兜拿當場拘獲南幫受傷之徐雲山張阿六鮑六法裘寳興徐阿海田阿毛李渭行陳阿五曹玉山曹二等十名北幫拘獲行兇人陳阿三任吉生張餘其陳阿仁劉雲林蔣阿二魏阿四王阿二小陳阿三等九名巡警一方面亦有數人因拘拿時遭若輩毆傷當將受傷人並行兇者解入第一警署轉送淞滬警察廳司法科研訊科員察得徐雲山等傷勢非輕立命函送地方檢察廳訊究午後由危檢察官提案預審兩造供詞支吾均稱誤被毆傷致遭拘案問官命沈檢騐吏驗得徐雲山頭面胸前受有重傷恐有性命之憂其餘張阿六等九人之傷驗得或在頭額或在手足或在肩頸等處俱是輕微尙無大碍當奉危君判徐雲山送往上海醫院醫治張阿六等均着交保自行醫治陳阿三等判令收押候查明起衅實情並查拿秦仲熙等到案再行訊究 
[製造局刧後餘聞]  
　　查奬第三旅出力人員混成第三旅李旅長昨日通令所部水陸各營云頃准製造局函開此次匪徒攻擊本局重承貴旅竭力防護得以擊退匪黨拿獲首要現擬將在事出力人員擇尤請奬以資鼓勵所有貴旅在事尤爲出力之員應請詳查核實速行開示並請叙明補官履歷以憑核辦等因准此查本管水陸各圑營隊於此次匪徒攻局一案出力者頗不乏人爲此令仰該營長等迅速查明尤爲出力人員核實於三日内造成履歷清冊送由本司令部核辦 
　　捕拿私竊軍械工匠製造局陳督理現查得工匠佘至誠竊去鎗上木壳三十二個楊菊蘆竊去手鎗一支又七密里九鎗子六排郭春林私竊七密里九鎗子十二排以及機器各件意圖接濟匪類因係軍事範圍特飭江防水師第二師駐滬探隊營王營長新泰派令副探長楊子祥等已於昨日午刻會同第八區警局長警密往該工匠佘楊郭三家查搜一併起獲連同人贓解禁該探隊營營倉收押候訊 
　　派員陳述刦局情形陸軍部前日電飭陳督理迅卽派員來京聽候詢問上月二十八日晚匪徒刦局情形以憑印証陳督理奉電昨巳派本局總稽查員謝君邦清赴京矣 
[國會議員調停市議事會之衝突]  
　　上海市議事會與董事會因淞滬警察廳長寄禁宋案要犯應桂馨朱蔭榛等擅將市政廳大門關閉惹起風潮後彼此嫌疑迄今仍未消釋曾經市政廳委任律師楊景斌起訴地方行政官廳由總董陸崧侯議長王引才君等接得北京衆議院議員即前市議長姚文枬君來函以前項風潮須用和平解决爲目的從此消釋嫌疑幸勿小題大做俾免多所惡感最爲地方幸福希轉致各議員磋商就緒不勝禱切云云特不知能否照辦也 
[討論裁撤塘工局事宜]  
　　前日浦東洋涇鎭市鄉公所邀集高行陸行塘橋一市三區開會議撤東溝鄉塘工局事宜下午二時開會公推金君爲主席繼由塘橋陸行議員無央主暫保存或議改組遂由高行議員提出該局侵權違法三大端主張卽行裁撤時有政界某君在座亦無異議四區各員討論良久以意思未能一致卒未議决聞高行區公民主張裁撤極堅謂該局當然在撤銷之列母庸續議云 
[請勿越界緝私]  
　　租界食鹽向歸浙鹽公司查緝私販而十六舖橋以南之緝私事宜係由上南川鹽公堂承辦各查各界不得侵越前日因有上南川公堂之鹽斤在浦東裝運詎被浙鹽緝私領哨陳大寳越界緝拿旋爲上南川公堂之緝私營營長吳君查悉以陳領哨越界侵權特函請浙鹽公司飭知該領哨仍照向章辦理勿得侵越界限以免衝突 
[預備修建營房]  
　　混成旅一圑第二營（卽滬軍營）營房近因坍倒甚多曾由李　長報請都督派員勘修在案前日程都督特派石梀臣君來滬　往該營會　楊營長詳細履勘該營房坍倒甚多均須重建業　將營基營房繪圖貼說呈請都督示遵矣 
[發見形跡可疑之漁船]  
　　十六號清晨七句鐘時突有漁舟一艘從裏日暉港順水流出　至外日暉橋河面横碰於駐泊該處之滬防水師第三營二隊一排炮艇之船首當由該艇頭兵劉先文驚視因見該漁船之風　上染有血跡甚多察看艙中並無一人深爲駭異當卽將船繫纜報由排長劉思磉偕同二隊隊官王浩福上船細勘見風篷上以及舖蓋衣服皆有血痕沾染顯見事關命案立傳地保孫永章到來即將該漁船曁什物等件逐一查點仍置原處交由該地保看管以備事主認領一面卽由該隊官王浩福據情報告該營王管帶查核以此案究竟是仇是盜應即嚴密偵查除飭偵探趕緊緝兇解辦並令地保報請地方檢廳核辦外並已轉報混成旅李旅長查核矣 
[禁烟局長忽萌退志]  
　　禁烟局定於七月一號撤銷歸併淞滬巡警廳兼辦一節茲詢之該局中人謂尙未奉到明文惟近來嚴局長因調查員協同巡警捕獲煙犯寄押警區警區每不交還本局轉解輙自移交法庭其警局自獲煙犯更自直接解交法庭旣不交由本局轉解亦不備文知照遇有法庭來文查詢以致無案可稽不能答復且滬寗滬杭各路火車稽查之權因管轄區域不全不能行使職權於禁烟進行殊多困難有此諸因業已向上海縣知事辭職以卸仔肩云 
[紗業公所舉行十週紀念]  
前日（卽六月十六日）爲本埠紗業公所十週紀念之期凡紗業同行均於是日停止貿易一天在美租界愛而近路公所内閣紀念大會特備戲筵公宴同業並因該公所董事田瑞年君辭職遂於是日經衆公决舉定聞蘭亭君接任云 
[侯鎭藩接看守所長]  
　　地方檢察廳第一看守所長謝鑫因辦事顓頇經蔡季平廳長將其撤任呈請高等檢察廳遴員接管一面委任本廳典簿芮芍坡君暫行兼辦茲悉蔡廳長以芮君本任典簿職務甚繁所長一差勢難兼顧日前特向高等廳呈催昨接復文謂現已派定侯鎭藩君來滬接管矣 
[惠劵鳴謝]  
　　昨承上海貧兒院惠贈第六次懇親會入場券五枚又中國青年會於二十五號開同樂大會亦承惠入座券兩枚書此并謝 
[城内]  
　　地方審判廳民庭批○（陳貝氏呈訴聲請展期辯論由批）該氏如實係有病何不將醫單呈騐至謂因律師未定一層毫無理由該氏豈不知上海爲律師薈萃之區耶所請延期之處不准特斥（楊錫山呈訴聲請執行由批）此案早經曹金魁上訴業經本廳於前呈内批示在案爾旣立於被控告人之地位自應速赴上訴審判衙門依律進行何得於未奉高等廳判决以前率來本廳一再聲請執行殊屬不合（周瑞文訴周蓮生侵害所有權由批）訴悉詞出一面是否可信仰候傳訊核奪至所委代理人文超律師已否指定本廳區域尙未據高等總廳函知未便許可地方檢察廳批○（姜陳氏請求保釋小孩阿明阿珠由批）狀悉查阿明阿珠二孩果係該氏憑中價買應有筆據何以迄未提出謂非誘拐其誰能信着靜候起訴核辦母得多瀆（馮劉氏請求保釋伊女高氏由批）狀悉查此案業經研訊馮高氏之供詞與小孩之陳述絶不相同來狀謂該孩係該氏之夫妾所生之子其誰能信案關略誘應候訊明起訴不准交保 
　　烟犯病斃○煙犯李錫榮因病由第三初級廳送往上海醫院醫治無效而死昨經該院以電話報告地方廳當派沈檢驗吏等前往該院内驗明委係因病身死旋由家屬自行備棺收殮 
　　解送煙犯四名○第三初級廳送烟犯傳阿海並烟具兩件又禁煙局送烟犯王孝仁張連生並婦人朱彭氏烟具共八件到地方檢察廳奉顧檢察官訊供之下詎王傅二人在堂不認吃烟問官判將傅阿海王孝仁解送禁烟局分别調騐候復再核 
[南市]  
　　實行議案○上海市議會業於夏季議事會議决市政範圍内衞生路政等事槪與警務相維相繫宜輔助進行刻由議長移請董事會呈報縣知事移請穆警廳長查照辦理矣 
　　奬勵警界○滬南製造局被匪搗亂案内經淞滬警察廳長穆君電呈應省長核准頒給警界人員奬勵洋三千元分别轉給在案茲第一區警察署龔君承領此項奬洋二百八十元後已查明出力各長警分别給發矣 
[閘北]  
　　衞隊聽候改編○南市第一營四連兵士日前奉諭遣散由穆警廳長商請暫留改編衞隊警察茲該連連長龔國英巳於前日下午率同排長尹濤楊英倫及兵士六十名移駐閘北共和路華康里聽候派遣矣 
　　巡邏隊調所移駐○閘北巡邏隊向駐警察廳内前日該隊隊長茅伯勳奉穆警廳長訓令移駐南市第一區内别以調來閘北之警備隊移駐廳中以備調遣 
　　調戲無確據○日前由四區警署張署長解沈陳氏控仲大有攔路調戲搶伊金戒一案業由司法科移送檢察廳前日經許檢察官預審一過因無証據判原告交保仲押候查明核辦 
　　誘拐被控○郭保幹黄九苞前偕証人黄嚴氏控王成棟陳阿三花蘭亭等誘拐伊女郭大喬子一案前日經許檢察官預審一過判送地方廳究辦 
　　賭棍互毆○三區解賭棍沈阿根在境内擺設賭攤誘人賭錢與華小貞口角互毆致傷華之頭面一案由司法科移檢察廳許檢察官判解地方廳訊辦 
[公共租界]  
　　限期清理欠欵○孫問清因不理虧欠交通銀行押欵本利銀六萬四千餘兩被控公廨傳案迭次集訊在案前晚由廨復訊兩造仍各延律師到堂互相代辯孫襄讞核供以被告屢次展緩不理未便再延因與美强副領事判孫交原保着照原告所控先將押欵本銀五萬兩予限兩星期繳清逾限卽將抵押品拍賣變價抵償不足之數仍向被告補追利息一層着在外自向原告妥商料理倘有爭執再行禀候本公堂復訊核斷 
　　須待商會查復○甬人張瘦石因但保陳子谷定與葉春岩通州花籽逾期陳子谷避匿不交被控公廨請追所付定洋及損失洋一千二百九十元業經訊判候函詢商會查明貨價復到再核在案前晚奉聶襄讞復訊因商會尙未函復卽與德領裴君判張交原保候再函催商會查明貨價復到再核 
　　又少少一處賭場○七浦路六十九號屋内近有粤人吕其在彼開設賭場日夜聚賭抽頭經美捕房捕頭偵悉前晚密飭中西探捕前往將吕與賭徒徐阿堂吳阿興李阿三王阿寳李炳等連同賭具一併帶入捕房准各存洋保出昨奉公堂傳訊聶襄讞會商英領哲君以徐未到着將保洋充公判吕罰洋十元無洋改押十天餘人各罰洋三元賭具銷燬 
　　又辦一個流氓○流氓王金生前日因在北四川路攫取婦人洪王氏金耳環當由氏之同伴秦王氏鳴捕將王追獲昨解公堂訊供屬實判王押西牢一年示儆 
　　窩贓竊賊俱獲○陳阿四陸承大陳錦根因串竊新閘橋白克路孫楊氏家值洋五千元之衣飾業經法包探將陳等三人獲解公共公堂訊供押查在案昨由捕房將收贓之毛永倫陳祥林一併拘案請究奉判押候禮拜六德領堂期解究 
　　煙膏店深夜賣烟○廣西路五百六十六號烟膏店主蔡永泉深夜賣烟經老閘捕房一千零五十一號華捕查見上前詰問蔡卽行賄洋兩元該捕不納回禀捕頭以蔡違章於昨派探將蔡傳案請究經中西官訊明判罰洋三元充公以儆 
　　錢債瑣案○竺保福等控黄紹彬羅志蘭盤店悔議又倪康候控陳貴卿圖吞存欵又王鑑元控鮑清堂不還欠洋又一壺春茶館控鮑阿狗欠租等案昨由捕房將該被告等傳案請示奉判分别交保過堂候訊 
　　僞造捐簿○無賴陳子山僞造醫院捐簿向英商隆茂泰和兩洋行圖騙捐欵當被察悉鳴捕拘入捕房昨解公堂請究經王襄讞會同英領康君研訊明晰判陳押西牢半年僞捐簿燬去 
　　學生無故自縊○租界居民張阿坤之子張阿寳在某學校肄業無心向學竟於前日自縊身死經捕房查悉將尸舁入驗尸所報請公廨中西官驗明棺殮恐有别情昨將尸父及尸妻周正荃一併傳案訊無别故遂判一併釋放 
　　便宜姦夫○唐阿大控張季香姦拐其妻張氏由廨訊判張與唐妻分别押候唐到案質究在案昨奉中西官復訊明晰按照新刑律第二百八十九條和姦有夫婦女本夫早已知情罪未成立因判張季香開釋張氏交唐領回完案 
　　買辦私取木器○江西路六號某洋行控買辦陸克秋私取值洋五十元之木器昨由捕房將陸傳案請究經中西官訊知原告係屬丹商判陸交保候函請丹領蒞廨會審 
　　不知何故尋死○江北人陳阿鳳住居墨克登路二百九號前晚投捕房報稱姪孫阿戇不知因何投入斐倫路浜溺斃等情昨將屍身撈起報請中西廨員蒞所驗明着陳具結收殮候再查核　　一箇妻室圖盡○住西華得路沈阿福妻蔡氏前晚與鄰人口角吞烟圖盡報經捕房車送同仁院醫愈 
　　一箇妻室私逃○住華記路張阿川妻沈氏忽於前日私逃昨張投報捕房請爲查緝捕頭准之 
　　借洋屢討不還○袁張氏昨赴捕房控被新記浜路陳阿寳借去洋二百元屢討不還捕頭命投公廨呈訴 
　　欠債路頭互扭○高阿才顧順林二人昨因債務在西華得路口角互扭至捕房控捕頭斥退不理 
[法租界]  
　　駐漢法領回國○漢口法正領事愛蘭君現已滿任請假返國由漢乘輪道出上海暫駐法總領事署中小作勾留於前晚換乘公司輪船起行返國 
　　控追糧價○許少成王伯夫等前延蒲石律師代表投廨訴稱許等由蕪湖鎭江無錫各埠運雜糧來申投恒豐號内銷售共被欠銀三萬餘兩向索不付求追等情昨又提訊號主林運宣延羅銳律師代表稱前由該號經理汪開臣向林說合股開恒豐號林得五股出本銀一千兩現已推併與汪開臣名下收回股銀八百兩林可無涉請察汪開臣延福履理律師代辯稱許等運貨來申均歸陳鼐臣一手經理汪可不担責任蒲律師又稱林實係號主前者欲圖避匿幸得傳案請堂上嚴追汪供許等所控虧欠之銀數目相符號中尙存貨一萬餘兩惟均做押欵棧單一時不能交案聶讞員商之孝副領事判林運宣人銀兩保須保銀三萬兩汪開臣人銀兩保保銀一萬五千兩出外限三天將存貨開明細賬呈案察核陳鼐臣交妥保司賬龔實甫交保再候覆訊該斷 
　　免去保銀○劉洪連前控吳吉生前來承租黄包車由鄭兆記担保立有保據書明如有短少車租如數賠償今吳虧欠車租洋一百三十元求向鄭訊追奉判人銀兩保限交迄今尙未保出昨又提訊吳供商人實係被累人銀兩保實無人作保求宥判祇保人出外限十四天帮同理處 
　　仍須管押○愼泰茶棧主控學徒陳文子私盖圖章向往來錢莊冐取洋二百元查出向責反敢不服報捕吊出洋一百另二元惟念陳年幼求請免辦陳供認冒取銀洋不諱判以刑事案不准求銷着押兩月 
[雜評三（我）]  
　　塘工局保存之理由安在乎海塘之修理由省政府臨時派員主辦其平時之管理屬諸所在地之市鄉公所此江蘇臨時省議會所議决者也依此議案之結果各處塘工局當然在裁撤之列固不必問其干預外事否也 
　　今浦東東溝鄉塘工局旣又有干預外事之嫌則按諸省案更無存留之理我不知主張保存者果具何種理由耶夫亦爲一二冗員留一噉飯地而已然而其如虛糜公帑何 
[專件]  
[中華民國世界語會消息]  
　　紀元二年六月十八第三六號中央事務所在上海西門林蔭路 
[本會通告（三一）]  
　　花都券已到當場開彩 
　　九月十五以後不允代辦 
　　購取花都券諸君鑒該券巳由德國寄到其組織法與比券不同該券連印於封套上四周封固以鐵針鉗固其口必須裁去封口始能抽出獲有彩物者註明號數及應得彩洋若干馬克不中者止有（多承高誼助我世界語花都之成立君志不在此諒不以不中而介介也若於本劵之外有他劵獲中則尤爲敝同人所切禱云云）數語惟該劵購者不遇二三同志劵數不過十餘張所獲彩銀當向德國領取於本年年底截止以前托購諸君望速來領（函取須附郵票）嗣後同志委購續定辦法如左 
一該劵每張值德幣一馬克合華銀小洋六角托購一張至五張加郵資大洋一角多則照此遞加 
　　一購劵限本年九月十五日（陰曆八月十五日）截止過期不允代辦 
　　一得彩後須由本會代領彩銀者當酌扣郵資等費若干 
　　附告購券者須先行簽名入花都聨合會因此券原爲會員而設惟槪不另收會費 
　　中央事務所營業部啓六月十八日 
[本會紀事]  
六月八日 
德國密談報社寄贈第二期第一冊 
奥國麻爾太報社寄贈第五期報一冊 
又工人雜誌社寄贈報紙兩份 
法國那麻大報社贈第五期一冊 
英國世界語報社寄贈第一百零一期報二冊 
比國敎育雜誌社寄贈第八十九期報二冊 
蘇州張吕基君泰縣沈佑喬君均報名入函授部 
無錫向賓諷君陳榖岑君常熟嵇秧孫君均續交函授費 
湖州陳雲驥君函索章程 
蘇州蔡魯庵君交考卷 
南通薛穆清君等答函授練習題 
[來函]  
[蘇州文華絲呢廠來函]  
　　大主筆先生台電昨昨工商部頒發蘇州文華絲呢有限公司最優等　狀係奬黑色禮服絲呢及軍服髮背避彈絲呢經理高學穎等研究此品煞費苦心今邀大部榮奬非但吾蘇工商界之幸抑亦全國工商界之幸焉費社登入新聞欄内藉以提倡國貨爲荷文華廠全體叩 
[祁性初來函]  
　　閱十六日貴報新聞欄内載有祁性初被控潛行逃逸一事聞之駭然查性初本係被人誣控旣經穆廳長撤差查辦正望水落石出豈有潛逃之理想係貴報館傳聞之訛務請登報更正爲禱祁性初啓事現住閘北洪錫里第三弄七十三號 
[上海縣知事公署來函]  
　　啓者舊海防署召變一節業於六月十日用拍買法當場投標計大成代表黄君出價規元三萬五千一百六十兩爲最多數卽令承買閱六月十五日貴報登有新聞一則中間銀數不符合亟肅函更正卽請登入來函門爲荷此頌日祉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[爲娘子軍討薄情郎檄（倣討武瞾檄）] [  莽漢] 　　 
　　薄情郎夫已氏者楊花水性萍梗蓬心始猶鴛鴦比翼繼竟勞燕分飛洎乎中道反目無情暗偷韓壽之香慣入劉郎之洞投梭見拒色膽大可迷天鑽穴相窺淫慾幾爲餓鬼棄故妻於陌路締新媾於絲蘿加以蛇豕爲心梟獍成性玷污閨秀引誘涉媛以妾爲妻逼良作賤法律之所不許人道之所不容猶復搆訟公庭請求離異微時故劍禁之於長門夙夜小星藏之以金星嗚呼花木蘭之不作秦良玉之旣亡綏綏雄狐等齊襄之不道飛飛孤燕傷戴女之大歸本軍帥長習傅儀幼嫻女訓悵蹇脩之無女嫁輕薄之狂且唐羣英之柏舟良有以也沈佩貞之不字豈徒然哉是用悲情　膺幽思鬱結歎空床之獨宿悲破鏡之不圓爰震雌威誓除孽障南連媳婦（滇粤之南有八百媳婦國）北固關門（山西有娘子關）刀尺相聞金釵成隊宫中敎戰連環之計無窮江上交兵桴鼓之功未遠吼聲起而河東駭疾雷鳴而暴雨行（蘇格拉底誚其悍婦曰疾雷之後必有暴雨）回頭則百媚俱生交臂則萬夫辟易以情制敵何敵不擒以色媚人何人不惑女界或遭譴責或遇乖離或加膝變爲墜淵或嘉偶反爲怨侣紅顔未老白紵先歌嚙臂之盟旣寒同心之結誰訂倘能半推半就善縱善擒共張閫内之威大奪鬚眉之氣從此情好地久天長若其柔聲下氣忍垢含尤坐視終風之暴必爲秋扇之捐請看今日之閨中誰不俯首而出袴下（二） 
[戲擬參衆兩議院序（仿春夜宴桃李園序）] [  師古逸民]  
　　夫議長避不出席良有以也况乃公運動以巨金小子特授以重何議長避不出席良有以也况乃公運動以巨金小子特授以重權藉言論之自由達競爭之目的兩黨紛爭墨盒濫擲一言不合拳足交揮人數未齊動輒逃散彼三黨而合羣此一幟而獨樹不相傾軋何伸私懷天下無道國民焉得不議（三） 
尊聞閣詞選[  遠香稿]  
　　沈沈香霧欲朦朧桃李渾難辨紫紅待到夜深月移上分明色相示空空（花影） 
　　横斜十二月明中翠袖輕寒剪剪風有客徘徊凭不得沈香亭北畫橋東（闌影） 
斜陽一角晚來秋珠箔重重映畫樓玉手幾回句未得廉纎牕外月如鈎（簾影） 
鞭絲楊柳畫橋東玉立亭亭倚翠紅風送衣香人去也娉婷遥指夕陽中（鬢影） 
[感舊] [  張然犀]  
　　新愁舊恨積成堆濁酒難澆塊壘開往事不堪回首憶朱門一過一徘徊 
　　雲散風流一刹那休將舊願怨蹉跎有情畢竟無情好一入情場恨轉多 
　　勘破情禪萬念虛此心今始薄相如太阿已向秦皇借萬丈情絲一劍除 
[絡緯]  
　　迢迢長夜　秋紋夢醒機聲斷　　終夜未能成寸錦笑他空自擲梭勤 
[乙已書憤]  
　　茫茫濁世無知己腸斷窮途阮步兵熱血一腔何處灑臨風怎禁涙雙傾 
自由談話會 
　　自由談話會之談話多提倡實業之語資本家以及商業中不可草草讀過如能細心研究而改良未始非振興實業擴充商務之指南針望閱自由談者注意 
　　西人有言曰言論者實行之母今談話曾之談話旣多提倡實業之意如能廣而充之各項實業自能逐漸實行然非鈍根先生發起談話會文學家雖有良好言論無從傳布而資本家亦無從採擇故我謂自由談話會實一聨絡同志交換智識之極好機關文學家資本家正可藉此互相研究而勸勉之將來有功於社會正無限量切不可以平常報紙目之也 
　　自由談又多金石之言針砭當今社會之弊端頗中肯綮是誠可謂今日之良師益友矣吾人旣知其爲良師益友安可當面錯過[  海帆]  
　　海通以來外國之藥物行銷於中國者不知凡幾近年來大有一　　投稿者樂君 
　　陳樂君年二十四上海江蘇嘉定人現住上海打鐵浜通惠小學校 
日千里之勢查其丹丸等件裝璜精美仿單明瞭誠能使人歡迎而暢銷而我國之藥材未嘗劣於彼國何彼國之藥銷售於中國則蒸蒸日上吾國之丹丸遂一蹶而不振推其原因大都拘守舊章不知改良甚有一種愚拙主見拘而不化按吾國之丹丸往往有仿單糢糊不知如何服法者其意以爲多年老店卽足以自誇故以仿單糢糊爲標幟殊不知今之時局如能加意改良生意自可發達並不在年代之多寡也試思人旣有疾購此仿單糢糊之音豈非悮事鄙人前向廣東最著名之廣芝館購婦科所用之烏鷄白鳳丸數盒價目頗巨諒其功效必大無如仿單不清不識如何服法曾經函請其另錄一紙并附有回信之郵資迄今杳無回音豈非將有用之金錢擲諸虛牝乎仿單不清并不止此一家爲然尙望藥業中速行研究改良誠能揣人心理製造要藥美其外觀明其服法則藥業銷售之廣獲利之厚自可操券而待否則難佔優勝地位也營是業者其注意母忽[  寳周]  
　　袁總統創行强迫兵役辦法爲共和國民應盡之義務我願同胞亟起贊成勿以兵役爲賤務須知當兵爲至勞幸之事業未入此途者不得稱共和國民無當兵之資格者爲共和國之廢物際此外侮頻仍之時民國好男兒欲爲國家爭氣者曷不聨袂而起某雖不幸而爲女子亦頗存是想[  寂紅]  
　　我國陋習一届夏令相率裸體以取凉爽此種風俗極爲野蠻無怪外人譏我爲無敎化之國方今炎黄民族一躍而儕於世界共和國之倫一切動作宜自尊重以免外人之輕視近日天氣漸熱裸體者又相屬於道吾人宜父誡其子兄告其弟上中流社會更宜力矯斯弊爲下流社會倡此事實關人格問題勿以爲細故而忽之他[  粲霞]  
　　數載以前吾於嫖賭吃着四字無一不好近年以來此四字不知不覺都被自由談搜括去矣蓋看自由談越看越有情可以當嫖看自由談越看越高興可以當賭看自由談越看越有味可以當吃看自由談越看越精采可以當着[  孚忱]  
　　某國人經商吾國者日增月盛且每以吾國偉人照相印於臭虫商標之旁嗚呼某國商人之用心狡矣[  陸建偉]  
　　史公爲游俠列傳是暗殺之造意犯法廳公判在理須傳票陰曹使史公來廳對質[  如愚]  
　　自由雜誌天木認銷三份吳均一認銷三份孚忱認銷一份迷塗認銷二份陸建偉認銷二份丹陽錦認銷二份 
驚儂認銷二份石痴認銷二份了然認銷二份 
[劇談] [  玄郎]  
　　第一臺新聘鬚生八歲奇音吳鐵庵斗大金字懸之頭門報章登載備極鋪張僉謂奄有汪譚劉孫王諸人之長意其藝必能名副其實出色可觀惟圖　劇報載述北來友人之說謂（吳年雖幼稚丹田亦甚充足無論何等重頭戲雖開鑼唱至終場歷五六句鐘之久毫無力竭聲嘶之態云云）揄揚未免過當此說殊未敢深信五六句鐘或係一二句鐘爲印刷者所誤該伶雖氣充力足賦性異於常人能唱一二句鐘容或有之至於五六句鐘自有戲劇以來伶界中不獨見所未見抑且聞所未聞卽汪桂芬周春奎孫菊仙諸老前輩素稱凡田充足力大聲洪者恐亦無此實力從開鑼以唱至終場况一藐小之雛伶乎雛伶唱戲之素不贊成以其有乖人道主義且不合戲情也天眞爛漫笑渦雙溢之孩童中不少出類拔萃之才爲之師若父者但知沽名博利不肯善爲培植致根底良好之雛伶往往以元氣斵喪之故一蹶不振如大舞臺之筱小桂芬當李春來開春桂時崛起登場卽聲譽卓卓且黑頭武生無一不能觀者俱目爲奇童乃曾幾何時風頭倒盡今且專唱武生亦不能獨當一面矣又如小楊月樓自經老龔賞識後第一臺亦頗負盛名然每聽其唱重頭戲已時有竭態流露其間如小黎青小魁仙輩餘子碌碌更無論矣鐵庵縱秉性頴異超出儕輩而年齡過幼力氣終遜於成人亦當顧惜一二以桂芬月樓爲前車之鑒暇時尙當一聽其打炮戲以試其實力之如何也 
　　劇本考實 
[斬竇娥] [  二我]  
　　斬竇娥演竇娥爲張驢兒誣指毒死其姑臨刑時值盛夏天忽下雪實則非紀實中有錯誤處考諸幼學云齊婦含冤三年不雨（下注）漢東海（地名）孝婦竇氏養姑甚謹夫死不嫁姑曰我老累汝乃自縊死姑女告婦殺母婦誣服罪獄吏于公爭之不得郡守殺之郡旱三年後郡守至于公白其冤曰咎在是矣郡守致祭其墓乃雨女四書云張婦蒙寃三年不雨惟劇中稱竇娥之未婚夫任事他方實寡婦也其姑飲砒礵死實自經也張驢兒誣控於官實非驢兒乃姑女也臨刑時天雨雪得不死實已寃殺大旱三年也後人憫其孝諱言之無疑此劇又名六月雪按六月飛霜係周代鄒衍事鄒衍聞燕昭王下士自梁至燕燕照王擁篲前驅築碣石宫師事之昭王崩惠王信讒下衍於獄寃不能白仰天而哭時方六月天怒飛霜然劇中合爲一事豈因幼學中上聨云竇氏事下聨云鄒衍事因此而附會歟崑曲有金鎖記卽此劇出處也（三） 
小說 
哀情小說 
[玉田恨史（十三）] [  天虚我生]  
　　綜吾眼前之景固已無物不傷我心而尤其甚者則彼圑　之月逞其美滿之容光窺我之窗面我而笑若語我曰汝乃爲此悽悽切切之狀母亦徒自苦歟我則應之曰嗟夫月姊揣汝之心亦未必不如我也青天碧海踽踽凉凉反躬自省亦將何以爲情然而以汝例我則汝猶可也今日之圓雖不免於後日之缺汝乃於旣缺之後旋復能圓千秋萬古循環而無已時以我例汝我何如哉悲夫傷哉月魄之死乃能再生而我澄郎何如哉悲夫傷哉月姊乎汝在空中照臨下土旣能照我度亦能照我澄郎汝之光明有類於鏡則汝鏡中之影必有一我澄郎在也惟我與汝距離過遠乃致糢糊而不能辨然而念我之影又必在汝鏡中則我之影與澄郎之影度必相見不知澄郎之影對於我之影能爲言乎如其能之則我之影度必能以我所欲言而言之澄郎我無他言我惟願我澄郎無復有片時之離我則無論化爲草木化爲蟲魚化爲輕煙化爲微塵無何而不可無往而不適悲夫傷哉奈之何其勿能嗟乎月乎汝乃盈盈而照我遲遲而不下汝豈憐我孤寂甘爲我伴汝爲我伴吾恐汝亦必不勝其悲矣今吾觀汝汝乃改爲悲切之容愁眉涙眼向我欲泣汝果泣者則必化爲凄凉之雨落於人間而人間如我三人必將同聲掩泣同時腸斷雖然天下之人豈復有凄凉如我者哉悲夫茫茫宇宙渺渺塵寰曠乎藐焉惟予此身獨在獨來於無情天地之間其將何以自聊而奈之何勿死 
社會小說 
[乳毒] [  丁悚] 　 
　　某鄉婦性不良生一子類母幾四歲便狡詐如成人一日竊人魚　魚者追踵至兒懼匿魚於背更以背倚牆張手坦腹以示無他追者去兒太喜持魚返告其母母大稱賞以爲智且以乳哺之不勝憐愛於是兒胆益張肆無忌憚由竊而溢年甫及冠犯案巳累累嗣因搶刧某富家傷事主官偵之急遂被捕置於法臨刑之日母往祭之兒乃呼母而泣曰兒之有今日實母當年一乳致之茲將身首異處願更一啣乳死亦瞑目母含涙出乳納兒口兒切齒一咬乳頭竟落蓋怨其滋愛也母痛極而暈尋亦自斃 
　　丁悚曰父母愛子理固宜然然而今之爲父母者每多一味溺愛有養無敎有賞無罰遂養成不良之兒女是愛之者適以害之也是故人之賢否悉根於家庭敎育家庭敎育不良而欲其子弟他日爲賢者安可得乎不良之兒女非僅害家庭且足以害社會害國家關係豈不重哉吾願今之爲父母者自知無學問道德足以爲家庭敎育之好模範則宜速送兒女入幼稚園 
 
 

Page 11

 
 
   
 
 

Page 12

 
 
   
 
