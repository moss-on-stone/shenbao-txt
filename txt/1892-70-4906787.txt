# 1892 - 70 - 4906787

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓象　科玉律學者管揣摩有素賤片言決獄卽無難譽起音浦近又增輯繼編二編於是搜采愈多卷帙益富錢古書屋主　亟宜岀而問世因情本局　以　式鉛字用雪白連史紙印成准在三月杪卽可告葳如欲預定者計每部價洋六元可至申報舘帳房先付三元　取書票書成之目再付三元卽可收書一部若欲觀樣張則請移玉至申報舘至岀書後購取則當另定價值不能若是從亷矣此啓 
[賣猴者言]  
　　前日有事入城偶過城隍廟花園見茶肆中有賣猴者岀之懷中其猴長三四寸毛蒼黄色圓眼而縮腮左顧右盼殊有精神毛片亦極光亮盖得人氣薰蒸之也其人玩猴於掌中上下隨心輕重任意視猴頗甚馴議價不合則仍納之懷中如雞之棲　棲桀也者有客欲玩弄之猴人取岀置桌上項無索不逃亦不動客以手摩抄其頂猴睜其眼若作怒猴人怒以色卽俯首不敢肆客予以西瓜子則盡抓入喉計予兩包皆盡吞之盖其喉間有囊所吞皆在囊中稍頃則由囊中推以入喉乃去其殻而咽其仁客欲令作掌上舞猴人取置掌上能作人立或作跳躑狀或作跌跏坐或以手托腮作美人春睡態種種態度亦可人意客亦取置掌上則跳而遁捅入猴人之懷中客以手攖之猴人急摇手阻之曰客無然恐觸其怒則抓傷人矣遂解其襟猴卽躍入仍掩襟而坐客興索然去余見而異之坐而招之曰猴人來子之豢猴亦有術乎子止此猴乎此一猴育幾時矣猴人曰我所育大小十餘猴大者或如孩提之童此其所生甫三月耳然已能以爪距傷人計前後抓傷者已有數人故頃者不欲使客狎玩也余曰子教猴也有法乎猴人曰亦無他法惟順其性而已矣余曰順性奈何猴人曰欲順其性須先知其性猴性喜動而不喜靜在吾懷中一刻之中亦必岀入數次故吾於衣中作兩三隔使彼忽岀忽入而不離乎吾懷小時膽極小吾則先示之以威色作怒則彼卽伏而不動偶他顧卽已跳踉欲逸則撻之故能馴而擾之猴性極貪予之食弗卽食悉取而投之囊中其囊頗大可容升許囊旣滿卽在懷中不復動惟啖其囊中之物而已故余於腰問不束帶俾懷中西瓜子長生果以及栗子桂圓之殻隨時可以落下性又多欵我予之食則食他人予之則不卽食焉我知猴之性乃順其性而利導之故在我手中則馴一入他人手卽不馴余曰然則子之猴果欲岀售乎抑不願售而止供自玩也猴人曰我窶人也家中蒙猴數頭日食已不資今欲賣此猴償我夙逋又豈有不忍割愛者無奈其尚無售主也余曰人見子之弄猴也極馴以爲猴固可狎而玩者也故欲買之及甫入手卽被抓傷而又予之食不食呼之不應招之不來孰則有岀錢以購此無用而且傷人之物者宜乎無人過問也猴人曰彼欲買猴者固欲得猴以爲玩具也然吾見天下之玩物者矣玩古董者往往受害於古董玩花草者亦多受害於花草推而至於玩息則畫眉百靈不過聼其聲玩魚則龍尾獅頭不過觀其狀孰則可以狎而玩之者書云玩人喪德玩物喪志物可玩人亦可玩今且舍物而言人今之玩人者又豈少哉狎優則受優之累狎妓則被妓之禍卽更推而至於臧獲婢妾一與之狎卽未有能馴之者聖人云近之則不孫遠之則怨受此二語之害者古今來夫豈少哉且不獨女子小人爲然也卽至於朋友之中或以道義交或以性命交或以患難交或以文字交是皆臭味之相投意氣之相合所謂方以類聚物以羣分其合而不可離者正其不易合焉者也若夫勢利之交錢財之交巿井之交功名之交則易合者亦易離且一離而不能復合卽有時時異勢殊離而復合而其中不無芥蒂亦僅可謂之貌合而不可謂之心合知乎此中之蹊徑明乎此中之情形洞乎此中之至理而後可以岀而應世果如是也欲玩物也可欲玩人也亦可卽欲玩吾之猴也亦無不可非然者盈天下皆猴也胡可玩哉余曰此見道之言也爰詮次而存之作賣猴者言 
[鳳池春漲]  
　　正月十九日十二點鐘逾三十分皇上乘轎岀德昌門先抵時應宫雨神前拈香後復折向東行至垂花門外下轎步入武成殿小坐御前王大臣侍衞隨入一點鐘時駕由武成殿至紫光閣玻璃黄幄内升寳座　賜蒙古王貝勒貝子公等及回王朝鮮使臣筵宴照例分列兩翼席各五行菓殽點饌高擺桌上皇上進奶茶奶酒畢蒙古王公等入座並賜奶茶奶酒各就座次叩頭跪飲欽點布庫頭等侍衞崇山等十人當傷貫跤勝者賞以綢縀酒食並看該營官兵騙馬騙駝各技曁精捷營官兵花箭馬單回子營官兵唱回回曲爬杆採繩戰法等玩藝樂部音律處官兵演唱家古曲跑馬城扯花線金斗人諸技畢燃放花盒火傘蒙古王公等岀座謝恩畢循例陛辭回各游牧皇上啓鑾至武成殿小坐乘轎還瀛臺諸蒙古王公亦散報時鐘已交四點半矣○吏部爲批示事據花翎知府銜在任侯選直隷州知州前貴州綏陽縣知縣魏學恒禀稱光緒三年在黔捐局報捐直隷州知州在任候選並捐知府銜加捐花翎因調署桐梓縣開鑿戴家溝河工以免水患辦理未善欠繳銀一萬二千兩經前撫憲潘奏叅暫行革職勒限完繳嗣於限内將欠繳銀兩如數完繳清楚蒙前撫憲潘奏請開復原官照例錄用並請賞還翎銜光緒六年九月二十九日奉硃批著照所請該部知道欽此奉部覈准飭令給咨岀具考語送部引見蒙前撫憲潘查明並無經手未完事件岀具考語年强才裕給咨理合赴部騐到伺候帶領引見等情到部查該員履歴内稱光緒三年在黔捐局報捐直隷州知州在任候選並捐花翎當經本部查無案據復查據户部覆柟檢查黔捐案内並無其名該員究係在何省黔捐何次案内報捐抑或將原捐孰照送部以憑檢查等因是該員所捐在任候選直隷州知州及所捐花翎並無案據應令該員將原捐案詳細聲明到部再行帶領引見○侍衞處爲傳知事所有正黄滿承襲二等公爵珠爾杭阿一員本處於正月二十日帶領引　見奏請　恩賞差使相應傳知貴旗轉令該公穿天青褂佩帶荷包手巾於是日寅刻赴西苑門外見本處官員報到以憑帶領引　見幸勿遲悮○正黄漢奕副都統功定於正月十七日辰刻在地安門内五龍亭正黄旗侍衞教塲挑補正黄漢領催三缺馬甲七缺敖爾布四缺養育兵四缺並考試本固山會試舉人馬步箭○正月十八日　召見鳥大司馬拉喜崇阿迨由内傳岀適是晨大司馬應進内廷丙大臣班兵部員役急爲迎禀及大司馬抵西苑爲時已晏急令兵部具摺於十九日將有悮召見情由自請議處據謂已邀　恩免矣○陜甘總督楊石泉制軍查得前奉户部頒發徴信册式樣令各州縣將某年徴收錢糧按欵開列詳送督撫轉咨户部以便考覈如逾定限照例嚴叅等語刻甘省應造光緒十七年徴信册由各廳州縣依限一律造齊除彚咨户部查核外復附片具奏正月 
 
 

Page 2

 
 
十九日奉旨户部知道欽此○禮部爲曉諭事照得各省新中舉人例應於會試年二月十五日在貢院覆試本年壬辰科會試所有各省新中舉人仍應照例於二月十五日在貢院覆試爲此示諭各省新中舉人等知悉務於二月初一日起迅卽取具同鄉京官印結親身赴部納卷勿得假手長班人等任意包攬積壓致有遲悮各宜懍遵毋違特示○原任雲南布政使宋方伯延春於去年十月二十在江西省垣病故由家屬報經藩司詳院德曉峯中丞循例將故前藩病故日期附三並聲叙前滇藩司宋延春江西奉新縣人由翰林院庶吉士改授部曹簡放雲南府知府洊升藩司護理雲貴總督同治十三年因病奏准開缺回籍光緒十四年戊子科鄉舉重逢經前江西護撫李嘉樂奏請重赴鹿鳴奉旨准其入宴賞加太子少保銜十八年壬辰科會榜重開經臣預奏奉旨准其重赴恩榮宴並賞加太子太保銜等情正月二十日奉旨知道子欽此○吏部爲示傳事所有勞績保舉分發奉天補用知府福培本部於正月二十五日帶領引見相應示傳該員於二十三日午刻衣冠赴部演習口奏履歴如是日不到定行扣除引　見並傳該員於二十四日晚在内城左近歇宿二十五日子刻穿天青褂備帶補褂青褂佩帶對子荷包忠孝帶赴西苑門外六項公所吏部公所内書到聽侯點名帶領引見如排班時不到卽將緑頭簽撤下毋違特示○禮部示頭傳咸安宫官學候補教習徐鳳喈覺羅學候補教習丁良幹八旗宫學候補教習宋大椿孫樂嘉等限三日内親身赴部騐到並携帶筆墨以備填冩親供當堂覈對筆跡毋違特示 
[天津船事人]  
　　招商局新裕高局新裕高陞等輪船開赴天津於二月初九日行至大沽口其時口外堅氷尚厚八九寸加以風尖似剪不便冐險並行雖十餘艘銜尾而來均在口外清水邊停泊遥望口旁濁水被風吹湧東南角冰勢如岡陵至初十日尚難入口禮部示諭新貴諸孝廉於二月十五日爲覆示之期現以開凍遲遲展期半月定於三月初一日始行覆試云至十一日十二點鐘時大沽海關由德律風報稱普濟輪船已過海神廟於是諸人均在河旁伫候傍晚約鐘鳴六下普濟果治码頭云 
[十沽鋪浪]  
　　天津爲九河下澤又爲魯鹽蜃蛤之鄉向來魚價大者每斤祗津錢百數十文小者十餘文而又分别海河兩種海魚每斤准十六兩河魚則重至二十兩几作寓公者當不致彈鋏而賦歸來頓起每食無魚之歎矣今春鱗鱗戢戢者聲價頓增不止倍蓗臨淵而羡旣取給之無多漑釜而烹又購求之不易聞之故老云析津係水鄉如遇旱潦之年水族必多豐年反是現在依蒲在藻者寥落若晨星意者其爲豐穰之兆乎○去歳一冬無雪至臘月十二晚始降祥奬然見睍卽消農田尚未深透今正獲雪三次而雪時必北風大作瓊瑶飄拂無蹤不能融入春泥滋培牟麥幸天心仁愛於二月初七夜又飛六岀之花初八晨興尚見漫空飛絮而樓亹玉琢世界銀妝矣雖春雪不言瑞然於麥田亦不無小補云 
[鉅案八述]  
　　李　謀一案經江寍府李太尊等訊無實據郭善臣軍門差弁由豫回省亦查無不法情事已將禀明督憲情形登諸前報兹聞宦途中人云豫撫裕中丞密委崔總鎭詳細探訪據稱李顯謀自嫡母周氏本生母王氏故後在家守制恪循規矩並無越分妄爲之事惟愛遠遊外省圖謀差事居鄉之日無多如在臺灣爲帮帶官是也業梓之間未聞有議論沸騰者並取有李顯謀之弟副榜李成斌甘結一紙聞中丞已據所禀情節附片上陳　天聽矣現復聞兩江制軍因李顯謀雖無通匪形迹然作客四方殊非安分守已之道擬請　旨交豫省地方官嚴加管束李元鏞革去縣丞亦交地方官嚴加管束萬松亭仍寄上元縣獄俟獲到李鴻業質後再行核辦以上各節雖得諸巷議街談然觀劉峴帥明鏡高懸必能輕重咸宜無枉無縱也或謂此案必俟瑞方伯親訊後方詳請奏結云 
[歡騰寒畯]  
　　統領臺南後山鎭海等營張月樓軍門兆連月前乘坐飛捷兵輪晉郡賀年僑寓府城寅賓舘内按軍門籍隷湖北前隨鮑爵帥轉戰各省穢功保至今職在臺統領鎭海等營十有餘年收撫生番以十萬計前由劉省三爵撫憲密保以建寗鎭請補嗣爲捷足者所得軍門天性慷慨尤好優禮寒士僑寓府城者數日凡同鄉以及外省之流藻臺地者上自宦幕下至勇丁苟有所求莫不解囊慨助毫無德色不岀數日約計此項已費洋一千餘元待人如此其平日之駕馭部卒恩威並濟也可知邵筱村中丞覿面時許爲全臺將領之冠軍門旋於本月初八日赴各處辭行由基隆海口乘坐飛捷兵輪遄返瀕行時臺北印委各員恭送如禮杜工部詩安得廣厦千萬間大庇天下寒士皆歡顔軍門眞能宏此遠謨宜其頌聲載道也 
[求取眞才]  
　　臺北於月前舉辦縣考已登前報查臺地士習素陋每逢童塲槍賛頂名之弊不一而足雖經各前縣再三嚴禁無如諸童陽奉陰違終不能去積習而挽頽風刻下新任淡水縣爲葉　卿大令意深大令籍隷浙江以名孝廉筮仕江蘇前者邵筱村中丞抵任時奏調來臺委辦磺腦局務去臘除夕適逢孫蕚齋大令之太夫人在署仙逝禀報丁憂旋奉憲札委葉大令權理是篆到任數日適值縣考之期孜孜焉以整頓士習爲務於二塲親書硃示情詞剴切意旨深長使見者心悅誠服不期化俗而俗自無不化也其示云縣試爲試傷之第一級此時不守塲規將來錄送府試院試倘僥倖獲售在學校中必不安分實足爲士林之玷不得不嚴加甄錄以清其源本縣久困塲屋於寒士苦况無不尚　凡塲中鎗替等事大半爲飢寒所迫因顯櫻文網而不知懲歴來衡文有司皆以此致存姑息此弊習所由沿也今與諸君約此後入塲務須恪守塲規其貧苦者當專以訓蒙爲生切勿稍存非分之想如詞訟扛帮等情尤宜痛絶郡城有登瀛學海兩書院　君可按期考試膏火所入亦足以補日用之乏本縣擬於三月院試以後親到書院考試并擬設法量增膏火區區之心冀與諸君以實學相切磋爾 
[筮吉岀師]  
　　臺北大科崁一帶生番滋事經官軍先後剿辦情形屢登前報兹悉林蔭堂總統將在崁各軍陸續調至鴨母坪地方密紥碉堡守望相助刻已禀明撫憲擇吉於本月初十日一律進兵長驅直入飛將軍從天而降彼兇番雖岀没無常想天戈所指斷無不擒渠掃穴立就蕩平也 
[粤東官報]  
　　潘憲牌示合浦縣缺委准補瓊山縣鄧炳春調署定安縣缺委現署昌化縣事候補通判黄贊勲署理昌化縣缺委候補縣柴廷　署理雙恩塲缺委候補鹽知廳王執署理督憲片示水師提標中軍叅將缺委南韶運鎭右營都司儘先叅將顔金暫行代理撫標右營守備缺委撫標右營右哨千總崔成貴兼署碣石鎭中營守備劉振德飭回本任 
[蘇省官報]  
　　初六日統領撫標正前營兼統浙西鹽捕等營龍殿揚由金陵回候補道方鴻辭行赴淮揚等處查保甲巡檢文煒禀辭赴海運津局差初七日統領太湖水師全軍朱洪章辭行赴上海閱操候補道吳承潞辭行赴金陵知縣章寅禀辭赴上海婁縣公幹巡檢曾貽禧稟謝奉委𨵩門水關盤查差文裕禀辭赴海運津局差二月十五日織造榮十七日鎭江府王廿三日督憲劉官太太均壽辰藩轅牌示照得松江府知事陳榮時病故遺缺查有分缺間用府知事沈　堪以請補初八日沐陽縣柏壽禀辭准補蘇管糧王振鏞由河運差回禀謝奉飭赴任知縣賴豐熙由常昭内河釐局來馮譽騏禀辭回高郵釐局縣丞熊嘉楨巡檢林韶貽均禀辭赴海運津局差管帶太湖水師正前營李松榮辭赴江震一帶查哨初九日知府林文炳禀銷會辦文廟祭品差直隷州趙惟善由奔牛厘局來知縣楊嶽方禀辭回金陵郭寅階禀知奉委中路總巡差典史高蔭都禀知奉委西路一叚巡查差府經周紹棠禀知聞訃丁父夏初十日淮揚鎭吳安康到蘇卽辭同知張辰禀知到發審局差署蘇管糧孫和 
 
 

Page 3

 
 
隝禀知交卸任事通判文綸禀辭赴上海騐收金磚管清佐禀辭赴海運津局差知縣施沛霖由新陽公幹回賴豐熙禀辭回常昭内河釐局　　謙禀知解鑣捐餉赴金陵回杜仁榦辭赴海運津局差縣丞張續瓐禀知奉飭派蘇差委巡檢曾寳謙禀銷閶門旱關差晁貽澤禀知到閶門旱關差典史高蔭都禀知到西路一叚巡查差淮安府堰盱同知缺漕憲已札委同知何維楨署理 
[叅戎大殮]  
　　提右營周象臣叅戎因病岀缺已列報章昨晨公子料理殯儀於午後大殮道禀縣及印委各員均往拜奠靈　暫停署中以便擇期開甲 
[賤婦具領]  
　　唐壽卿投法公堂控妻唐朱氏被蕩婦謝巧雲誘匿糜宋氏處一切詳細情形屢登前報昨晨朱明府蒞八仙橋捕房唐偕岳母朱金氏投案訴稱巧雲聞風逃匿昨日小的及小婦人遇諸英租界誘至法界扭送捕房祈大老爺提案究辦明府立提唐朱氏糜宋氏至案問糜宋氏曰唐朱氏究竟由巧雲領至爾處否供稱巧雲陪唐朱氏至小婦人家閒逛明府曰爾前次在公堂供得明明白白今日巧雲到案爾頓變前言殊屬可惡况巧雲之惡跡本委早已訪聞任爾譸張務當究辦隨諭令將巧雲帶案謂爾居銀河里收養女孩希圖射利曾經本委查明驅逐令爾改過自新豈知爾仍蹈前轍可知　王法難寛乎巧雲扭扭捻捻微吐嬌音訴稱小婦人係安分良民不敢玩法因唐朱氏之夫曾欠小婦人錢文是以常去索取旣而唐朱氏欲往粤婦家製鞋因之同往一次問糜宋氏曰爾稱唐朱氏由巧雲送來寄養有是事否供稱小婦人未經供過明府曰爾年已老邁尚敢謊言乎喝令掌頰一百下問先已供明今日何又變卦供稱實因巧雲唆令抵賴朱金氏供稱是日小婦人尋至巧雲家懇其將女兒交岀以免波累其時糜宋氏正在巧雲家遽云爾女嫁唐所得茶禮有限何足爲奇小婦人聞言卽知伊等届心不善暗中跟蹤尋訪後仍在糜宋氏處尋到務請嚴懲以免後患明府謂唐朱氏並非幼孩何致任憑他人唆弄唱令照昨斷先用竹枝鞭背一百下又掌頰一百下謂巧雲曰爾平時作惡多端此次亦爲罪魁禍首旣經拿案諒必惡貫已盈卽著脫去棉衣以竹樰鞭背一百下再行枷號巧雲假作悲啼籲稱嗣後定當改過不敢怙惡不悛明府謂糜宋氏曰爾將唐朱氏誘匿之後朱金氏至巧雲家懇情幾次爾不應故意隠瞞又問巧雲曰此　爾知有國家法紀乎供稱大老爺是青天小婦人與唐朱氏本不相識實無引誘之事謂糜宋氏供明屬實爾胆敢狡獪不承喝令再行鞭背巧雲連連叩首求饒明府謂唐曰此案本應再解公堂核辦本委念爾生意中人日日候質拖累不淺故今日在此結案唐叩首稱是明府謂巧雲曰爾藏頭露尾作惡多端卽使陽官被爾隠瞞他日森羅殿前恐難免劍懛刀山之苦巧雲仍然堅執口呼冤枉明府著　枷號游行大馬路六馬路等處巧雲始面有懼色供稱小婦人實應受責並不冤枉謂今姑饒爾但不准逗遛租界中答稱萬望大老爺恩釋小婦人此後亦無顔在申矣明府著押候交的實人保岀又諭令唐領妻回去唐稱小的家中無人照料恐妻仍有外遇爲之奈何明府謂爾旣不能管束此後無用向岳母追尋供稱小的娶妻欲延嗣續也不粒此婦竟如此行爲且小的現在城中某機房爲夥不能早岀暮歸明府著將妻領回赶急遷入城中倘後再有不端准爾隨時送辦又謂唐朱氏曰目下爾夫貧迫頗覺可憐爾於七歳時被生父寄名與朱金氏可知本係薄命司中人本委深恐爾此去仍不痛改前非意欲再責二百下俾爾痛定思痛收拾邪心唐朱氏一再求恩並乞其母代懇朱金氏稱小婦人生女已經遣嫁今日尚受累如斯此後倘不回頭小婦人亦無能爲力矣明府諭令唐當堂具領糜宋氏著具改過切結 
[上海縣署瑣案]  
　　前日傍晚時袁海觀大令拜客回來忽有乞丐三十餘人在頭門口攔輿呼寃大令詰以何事訴稱小的等奔走江湖逢人向乞每逢二八月由丐頭給發錢文今日小的等前去領錢丏頭沈春非但不給反將小的等兇毆現在尚有二人被沈捆縳吊打因此情急來案喊控叩求提究大令叱令退去隨諭令值日差立傳沈到案聽候訊辦○王漢星以吳秋田霸租控訴前晚袁大令升堂提訊王訴稱小的與吳素識吳曾向小的租去田一畝言明每年租錢二千至今共租廿三年收過租錢十七千尚少廿九千向索不付其田亦不交還不得已投案喊控求恩提究大令著退去候提吳訊斷○前晚袁大令問案時有陳黄氏者訴稱小婦人家住治下西鄉父母均亡並無弟兄祗有一姊邇來將父親遺下田畝盜賣向論不　無奈來案控訴大令以所訴支離諭令聽候查明核辦 
[英界公堂瑣案]  
　　包探顧阿六禀稱西人麻姓送園丁張隆山至捕房聲言辭歇時失去花二盆疑伊行竊今日往取鋪蓋是以送請解案訊懲然小的細查並無贓據麻訴稱張素當園丁四月前忽不辭而去查失花二盆疑伊行竊遍尋不見故未控告今始得見因之交捕送究張供稱小的係浦東人某日胞弟來訪見有蚌壳私取其一玩之不隄防被女主人所見隨卽歸還突被指爲行竊父親以細故受西人之辱不許小的再往執役無奈辭歇歸家現在往取被窩伊如何失盆花小的並未知悉麻又稱蚌壳係以前之事不予深求現在惟疑伊竊花二盆請爲訊究蔡小守以麻所控疑竊無憑碍難准理姑飭將張交人保岀俟查有贓據再行核辦○包探顧阿六禀稱李明紀被劉少卿剪竊縐紗腰帶經小的追獲人贓解送案下李供稱昨日途中被劉剪竊縐紗要帶追獲人贓交捕送案劉供稱小的係湖南長沙縣人向在松江某店當庖丁如今只求恩有蔡太守判令管押一禮拜期滿備文遞回原籍贓給李領去○包探顧阿六禀稱蔣章岩在路拾得玳瑁邊眼鏡一副並不知照捕房卽行變賣因爲吊贓送案蔣供稱小的係江北人在治下當車夫途中拾得眼鏡不知章程意圖售去蔡太守姑念已押一宵從寛免議眼鏡存捕房待失主認領○包探秦少卿禀稱西學堂失去對時鐘疑張阿發所竊送案訊押奉大老爺飭小的查明禀覆今查得張行竊雖無贓據然前曾犯事遞籍張供稱小的實是崑山縣人不敢犯竊以前亦未遞解現在願回崑山故里蔡太守勒令附航船回籍○包探唐寳榮禀稱地保邢秀山至捕房稱朱張氏指李桂泉之妻李葛氏與周阿林通姦李葛氏不服至虹口某茶寮爭論朱張氏之子助母毆傷周兄子亭送入西醫院據醫生言須敷治兩禮拜始可告痊今將一千人送案李葛氏供稱突被朱張氏誣爲與周通姦故特知照丈夫李桂泉與之理論李供稱妻子葛氏於本月十三日至上海欲依大户傭工諒無姦情以前亦未犯法朱張氏供稱周以喚賣水角爲生李葛氏與之通姦有人向小婦人說及且知伊上年曾犯過姦案不料李葛氏不服以致在茗樓評理不敢逞兇周供稱小的係無錫人在治下挑賣餛飩與李葛氏向不相識安有通姦之事及與兄長子亭向朱張氏理論被朱張氏之子糾人將兄長毆傷子亭供稱周是小的之胞弟現在小的被毆受傷不能行動邢禀稱小的身充地保當時確曾在塲解勸此事原因朱張氏知李葛氏先曾犯姦致與尋釁當在茗樓評論時李葛氏先擲茶椀致傷旁人後覆互相扭結蔡太守謂子亭旣已受傷姑飭將各人移送上海縣騐訊察辦　包探張九意禀稱小的查得葉才中曾由崇明携金約指四枚至上海與毛阿三等兌錢浪用情有可疑獲案請訊葉供稱小的係崇明縣人年十五歳父親在日開設南貨店昆季三人小的居中父親去世後母親挈小的改嫁繼父常將小的笞責母親見而不忍囑小的往横沙伯父家給以金約指四枚洋銀二元作爲盤費先後典押洋銀二十元置辦皮箱一口買新衣若干襲其餘賭博零用飯食并途遇表兄薛德寳借去盤費現祇剩洋銀一元二角賭博時在周長桂車寓中被翟栢生贏去二元且欲奪取小的衣箱至毛惟同吸洋烟並不將錢分用周供稱小的係揚州人在治下開車寓葉與毛相識由毛帶來與翟賭錢小的並不干預毛供稱小的係揚州東臺縣人葉由伊表兄同來因之相識並無鋪蓋夜間睡在小的被中伊表兄不知住在何方小的不能指岀况小的並不同吸洋烟更無借錢之事郭旺材供稱小的與毛同寓伊等之事並不知情且未與葉交接今被獲案求卽開恩蔡太守飭將周毛暫行管押俟提翟到案覆訊核辦葉連皮箱内舊衣五件洋銀 
 
 

Page 4

 
 
一元二角送棲流公所收留候質郭無干省釋○金徐氏訴稱小婦人在治下開荳腐店乞兒許阿三楊阿寳來店行乞給錢稍遲卽被辱駡與之論說竟敢行兇適有巡捕到來拘解至案許供稱小的係蘇州人自幼迄今惟事沿門托盋是日横被辱駡故與相爭楊所供相同蔡太守以丐子行兇情殊可惡判令各枷五日發頭門示衆○包探唐寳榮禀稱劉寳川在順泰码頭竊取馬脚鐵七枚當塲拘獲人贓送案請辦劉供稱小的以後不敢再犯矣蔡太守判令管押兩日贓存捕房給還失主○包探唐寳榮禀稱吳倪生在公和祥码頭竊取芝蔴十餘斤經小的拿獲人贓送案吳供稱小的在码頭上當小工見有芝蔴遺棄埽聚一堆以後不敢如此矣蔡太守判令管押五日贓存捕房給還失主 
[法界捕房瑣案]  
　　張南安在福建竊取叔父愼之洋銀一百八十元潛逃來滬經十三號華捕拿獲搜岀洋銀一百五十元解送至案朱明府訊明發押候親戚來案具領昨晨成茂洋貨店阮順芳陳俊才投案訴稱接得愼之由閩省發來電報特來具領洋銀明府察得阮陳均誠實可靠之人立將張帶案喝令掌頰五十下連洋銀令阮陳領去陳檢岀洋銀十元請明府賞給華捕明府曰諾○前日鐵工陸阿如因大便兇毆華捕朱明府判予笞責以爲干犯公役者儆昨晨著提陸至案謂去年爾在南巿某码頭筆禍本委判令枷責具結今至北巿又敢如此兇横實屬目無法紀喝令重責一百板問爾知法律乎供稱小的向在西門外阿狗鐵店爲夥素未知大老爺之刑法明府谓今姑釋岀不准逗遛本租界中○胡裕堂竊取寳生客棧寓客魯錦生之衣經茶房金盈泉拿獲送押一切細情已登前報昨晨金投案請追並送到胡之棉被一條明府著帶胡至案問衣在何處今須從直供明胡堅執不承明府曰爾身上棉馬甲確由英界竊來無用抵賴金訴稱是晚一點鐘時胡欲岀門小的疑其不妥不肯拔關伊云公事不可躭悮小的袛得任其岀去繼查知魯客失衣方知被胡所竊明府問胡曰爾有何公事供稱是日小的向謝老爺求賞洋銀一元卽付某花烟館預定夜間留宿若是晚不去此洋亦無計索還是以急急岀門明府謂爾衣食不周背地向人求借尚欲假充大老官模樣遨遊楚舘秦樓乎喝令笞責一百板押候解公堂定讞○前者張異卽蔣其控陸李氏將其已寡之胞妹蔣定針誘來上海唆使從金小二逃往江北朱明府著提金兄大二再行訊核昨晨某包探提大二至案明府詰問之餘供稱弟小二卽阿三不知帶同定針帶何往所有物件寄存小的家中明府轉訊陸李氏供稱定針係小婦人之甥女去年十一月曾將女孩小毛頭售與廣東人旋與小二姘識借去小婦人銀臂釧一雙至今年二月初三日小婦人向之索還竟不肯付不料初四日卽逃回江北去矣諸事須追問大二始知底藴明府謂大二曰爾須將小二及定針交岀言可脫然無累供稱小的家室在申務求釋岀後尋交可也明府著押候須交的實人具保 
[分發人員騐看名單]  
　　鄭工例掣籖分發郎中李光宇山西○新海防例掣籖分發郎中世襲騎都尉承厚正白主事許文煇福建○考取呈請分發國子監學正學錄劉鐸湖南○新海防例指省分發通判彭壽松湖南福建知縣唐我圻貴州江西周尚鏞四川湖南洪恩培安徽江西包述舍甘肅陜西王渭濱湖北江西州判王建中雲南陜西府經歴吳鍾瀛四川安徽李遇荃山東江蘇袁楨濱湖北北河張程霄山西陜西柳鑿安徽廣東鄭功澤四川廣東劉長德浙江江蘇許子伊浙江福建孫天運河南直隷徐家幹浙江福建沈啓煊浙江廣西龔世棟江西江蘇州吏目王德恩順天雲南徐祥麟順天四川駱兆綸湖南湖北楊紀崑湖南貴州文志遠安徽湖南李廷璋浙江四川巡檢任昌褀順天廣西龍汝霖湖南湖北顔紹樑責州廣東張匯源雲南廣西鮑開蓮安徽四川徐念祖浙江直隷張鴻勛浙江江西莫毓寳河南山西邵鴻恩安徽江西從九品黄家駒山西東河盧鎭域貴州四川吳明楷江蘇浙江黎春膏四川直隷張羲春湖南福建　典史黄裳廣東江西王華國湖南廣西王耀宗安徽福建方鼎勲安徽江西黄爵賢貴州雲南姜兆濱安徽江西姜兆溪安徽湖北沈涑生浙江山西朱入流夏守正江西貴州祝鵬浙江四川蔣熙奎浙江湖北○海防例指省分發監運司運判王繩祖浙江兩淮巡檢劉景韓安徽江西○籌餉例指省分發巡檢張燦麟浙江東河典史高世澄廣東廣西○勞績掣籖分發同知周嵩慶湖南○勞績指省分發知縣文褆正藍四川曾傳泗湖南四川按察司經歴金培源浙江直隷巡檢六品銜孫應渤山東直隷○截取呈請掣籖分發同知王得祿貴州○截取呈請指省分發同知方駿安徽浙江直隷州知州桂蔭正白直隷○進士指省分發知縣姚桐生四川江蘇○應補呈請分發同知易華琛湖南甘肅知縣同知銜張繼　江西直隷戴作又案徽河南典史方金壽安徽廣東傳鴻鐸順天河南未入流屠麟瑞順天甘肅吳德詠浙江四川 
[勝造浮屠]  
　　謹啓者敝堂接奉毘陵延蔭堂張大善士樂助山東賑捐由電報局交來洋五十元又奉到不留名大善士代募各户樂助山東賑捐洋一百元又奉到江上蝸寄生爲求渡海平安遂意樂助敝堂經費洋廿五元推慈恩於胞與施實惠於蒼黎釜底抽薪一勞永逸眼前種德天祐神欽當此籌賑艱難善捐弩末乃蒙共擎義舉慨解仁囊門庭之福蔭長綿水陸之平安永保及時功德勝造七級浮屠乞附報章敬告四方同志[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十八年正月廿四日京報全錄]  
　　宫門抄○諭旨一道錄前○發抄硃批四道○直督李奏籌解熱河賑欵片○蘇撫剛奏監犯結夥反獄登時全勝審明正法摺○江督劉等奏揀員請補同知摺○又奏揀員請補知州摺○正月二十四日刑部都察院大理寺正紅旗值日無引見○濓貝勒等齡公良培各假滿請安○芸公謝開去差使並賞貪半俸恩○錫侯續假十日○希隆阿嵩山各續假五日○尚宗瑞遞遺摺○召見軍機清安徐郙薛允升○發抄崧蕃奏整頓吏治分别舉劾奉硃批儲裕立等均著交軍機處存記餘著照所請吏部知道欽此○又候補通判安秉治等互控贓私革審奉硃批著照所請該部知道欽此○又撫標左營守備安以煥與荔波營守備對調奉硃批兵部議奏欽此○又副將高德元暫緩引見奉硃批著照所請兵部知道欽此○○李鴻章片再准熱河都統臣奎斌咨稱口外各屬現報肅清平泉建昌朝陽赤峰四州縣被賊蹂躪幾無完土難民逃匿山溝飢寒交迫間有結黨剽掠苟延目前者實與倡亂匪徒絶不關涉亟宜妥籌撫恤等因臣前據提臣葉志超迭次函咨亦言被賊州縣難民困苦情形極堪憫惻查該地方經賊匪竄擾之後焚掠一空值此歳暮嚴寒失業貧民流離凍餒若不亟籌無恤則弱者無以全生强者流而爲匪殊非遏絶亂源綏輯邊氓之計現蒙古被難各部已由理藩院奏奉特恩賞撥部帑三萬兩以資賑撫所有平建朝赤四屬被難窮民自應及時設法撫恤若待奏請指撥籌解需時誠恐緩不濟急熱河係臣兼轄地方未敢稍分畛域當飭籌賑局於賑餘項下赶緊湊撥銀三萬兩棉衣一萬套遴派亷明耐勞熟悉查賑之候補州縣四員齎解前往聽候都統臣酌派印委會同分投查明極貧户口認眞散放俾垂斃之民早得拯濟以仰體朝廷軫念災黎之至意如各屬難民過多欵項尚有不足再由奎斌體察情形隨時奏撥所有籌解熱河賑欵緣由理合附片陳明伏乞聖鑒謹奏奉硃批知道了欽此○○江蘇巡撫臣剛毅跪奏爲監犯結夥反獄登時全獲審明照章正法恭摺仰祈聖鑒事竊據蘇州府知府魁元報稱光緒十七年十一月十四日夜解省留覊府監之斬犯胡勇商同斬犯趙鈺等反獄拒傷兵役旋經全獲胡勇畏罪自焚一案經臣批司委騐提審詳辦去後兹據按察使陳湜一面札委長洲縣勘騐詳報一面提集各犯並刑禁人等督同蘇州府知府魁元審明擬議解勘前來臣親提祈鞫綠胡勇趙鈺錢聞林卽葛聞林小周二卽周家聲周仁里余幅音宋馬王銀卽大塊頭胡溜卽許溜土洸計姚椿荃分隷清河銅山興化桃源沐陽蕭縣阜陵寳應並湖南湘鄉山東新泰郯城等縣原犯或夥刼屬財殺傷事主或因姦謀殺本夫先後經各該縣審擬斬决斬梟解省留覊府監詎光緒十七年十一月十四日早經府知事戴爾恒放封後各犯赴厠岀恭胡勇因犯罪甚重自知奉到部文卽應正法起意糾邀趙鈺等乘傍晚收封時一齊闖岀逃跑趙鈺等允從有同監人犯唐紹鈺畏罪未允因慮各犯不依佯爲允從約定午後先乘間將鐐銬擰開嗣經禁卒衞用等分送晚飯唐紹鈺潛向衞用告知前情衞用等飛報該知事戴爾恒親詣宗看各犯已將鐐銬擰開胡勇知事旣敗露喝令縱火反獄卽取廚房煮飯餘火捻取號内蘆席點爈一齊擁至監門經蘇州府魁元聞信趨至臬司陳湜亦卽會營督帶兵役前往堵拿胡勇趙鈺等十一人各拾碍石拚死拒捕致傷兵役多人旋經兵役將趙鈺等十犯拿獲胡勇見勢難逃逸自行投火内燒斃經臬司陳湜督兵將火撲滅由府騐訊通禀飭司提審明確實係畏罪自焚之胡勇起意糾約反獄刑禁人等均無鬆刑賄縱情事擬議解勘據各供晰前情不諱查例載罪囚由監内結夥反獄如有持械拒傷役卒首從各犯悉照刦囚例科斷又糾衆行刦去獄罪囚持械傷人者爲首並預謀助勢之夥犯俱擬斬立决梟示各等語此案該犯胡勇等均身犯斬决斬梟重罪留覊省監膽敢商同反獄拒傷兵役多人實屬愍不畏法自應按例問擬胡勇胡溜卽許溜姚椿荃趙鈺錢聞林卽葛聞林小周二卽周家聲周仁里余幅音宋馬王銀卽大塊頭王洸計均照例合依糾衆行刦在獄罪囚持械傷人者爲首並預謀助勢之夥犯俱擬斬立决梟示例俱擬斬立决梟示臣於審明後卽飭先行就地正法胡勇雖已自焚身死仍戮屍首與胡溜等首級一併梟示以昭洄戒唐紹鈺當胡勇與伊商謀反獄該犯不從尚知懼罪畏法並卽潛向禁卒告知使各犯得以就獲情有可原惟原犯罪應斬梟應否量减聽候部議禁卒人等訊無鬆刑賄縱情弊且能當塲帮同將各犯捕獲均予免議兵役傷已平復亦毋庸議被燒監房飭速修理該管獄官一州府知事戴爾恒專司獄務當各監犯商謀反獄未能防範實屬疎忽應予撤任請交部議處有獄官蘇州府知府魁元事前雖失於覺蔡惟該犯等縱火逞兇之時卽能不避艱險督率兵役將各犯全數拿獲不使一名岀獄辦理尚屬奮勉應請免其置議除供招咨部外所有監犯反獄當傷全獲審辦緣由理合會同兩江總督臣劉坤一恭摺具奏伏乞皇上聖鑒　勅部核覆施行謹奏奉硃批刑部議奏欽此○○頭品頂戴兩江總督臣劉坤一江蘇巡撫臣剛毅跪奏爲揀員請補海疆要缺同知恭摺仰祈聖鑒事竊海門廳同知李春藻於光緒十七年八月初十日在任病故應以病故本日作爲開缺日期歸八月分截缺所遺海門廳同知係沿海煩難要缺例應在外揀員調補該廳地處海濱洲渚雜岀民俗强悍獄訟繁多非精明幹練之員難期勝任臣等於通省現任及截取外用同知内逐加遴選非人地不宜卽與例未合實無堪調堪補之員惟查有候補同知王賓年五十三歳安徽拔員就職直隷州州判指發江蘇試用同治八年三月到省光緒四年在金陵皖捐局捐升同知指發江蘇試用八年九月請咨赴部十二月初十日蒙欽派大臣騐放堪以發往十一日覆奏奉旨依議欽此九年二月回省業經試用期滿甄别堪以留省照例補用台灣剿辦番社岀力案内保歸候補班補用光緒十五年十二月二十日奉旨依議欽此該員保歸候補班補用應以奉　旨後第五日行文按限减半計算以十六年五月二十日作爲候補班到省日期核查該員老成穏練熟悉情形以之請補海門廳同知守屬人地相宜洵堪勝任與例亦屬相符據江寗布政使瑞璋等會詳請奏前來臣等往返函商意見相同合無仰懇天恩俯念員缺緊要准以侯補同知王賓補授海門廳要缺同知實於海疆地方有裨如蒙俞允該員係候補同知請補同知銜缺相當毋庸送部引　見至請補要缺一切因公處分例免核計謹合詞恭摺具陳伏乞皇上聖鑒謹奏奉硃批吏部議奏欽此○○頭品頂戴兩江總督臣劉坤一江蘇巡撫臣剛毅跪奏爲揀員請補海疆要缺直隷州知州恭摺仰祈聖鑒事竊查通州直隷州知州裴大中奏叅革職於光緒十七年七月十六日奉旨應以後五日行文按江蘇省照限减半計算扣至八月十六日作爲開缺日期歸八月分截缺所遣通州直隷州知州係海疆繁難要缺例應在外揀補該州濱海臨江管轄如皋泰興二縣政務殷繁非精明幹練之員不足以資治理查江蘇省並無簡缺直隷州可調又無截取記名分發人員復於通省現任州縣中逐加遴選非現居要缺卽人地未宜亦無堪升之員惟查有特旨發往江蘇補用直隷州知州汪樹堂年四十一歳浙江人同治六年因伊父原任軍機大臣都察院左都御史汪元方因病岀缺欽奉恩旨賞給員外郎分部學習行走九年簽分刑部光緒三年選補户部四川司員外郎七年升補江西司郎中九年九月被劾休致十年因措資前來江寗經前督臣曾國荃留辦防務十三年鄭州黄河漫口挑濬張福口隨辦河工事務復經前督臣曾國荃以該員才力堪用欽遵光緒十五年三月十六日恩詔奏明請旨錄用欽奉硃批汪樹堂着交吏部帶領引見欽此十五年九月請咨赴部十月十七日帶領引見奉旨汪樹堂着以直隷州知州發往江蘇補用欽此十一月二十三日行抵江寗繳照到省加扣赴蘇程限六日以十一月二十九日作爲到省日期該員係奉特旨命往人員照例毋庸甄别覆查該員才具明幹辦事認眞以之請補通州直隷州要缺知州實屬人地相宜洵堪勝任與例亦屬相符據江寗布政使瑞璋等會詳請奏前來臣等往返函商意見相同合無仰懇天恩俯念員缺緊要准以汪樹堂補授通州直隷州知州實於海疆地方有裨如蒙俞允該員係奉特旨命往補用直隷州知州請補直隷州知州銜缺相當毋庸送部引見至一切因公處分照例毋庸核計謹合詞恭摺具陳伏乞皇上聖鑒訓示謹奏奉硃批吏部議奏欽此 
 
 

Page 12

 
 
[光緒十八年正月廿五日京報全錄]  
　　宫門抄○諭旨三道錄前○分選單○發抄硃批五道○豫撫裕奏甄别候補人員摺○江督劉奏調署知府片○漕督松奏報前任桂臬在籍病故日期片○直督李奏津郡得雪情形片○江督劉奏兩江忠義九十四案請勅部議旌摺○浙學政陳奏恭報到任日期摺○直督李奏請照擬給獎片○閩督卞奏委解各欵京餉起程日期摺○正月二十五日工部鴻臚寺廂白旗值日吏部引見三十二名宗人府八名侍衞處一名○睿王麟書霍穆歡各假滿請安○張成勲謝授四川川北道恩○倫貝子續假十日○遷公續假五日○吏部奏派騐看月官派岀徐中堂福中堂錢應漙烏拉喜崇阿鳳秀洪鈞壽昌明桂鄭嵩齡舒恩方汝紹恩明徐兆豐富亮鳳英林燦垣○召見軍機貴恒麟書汪鳴鑾張成勲○光緒十八年正月分選單知州雲南鶴慶蕭宗幹直隷文童通判湖北荆州張模江蘇附生知縣湖南漵浦趙從炳江西附貢湖北東湖周瑞鑾安徽監山東平陰秦德埏浙江舉定陶陳爾延安徽附湖南新化王幕修山東附江西崇仁張超安徽監陜西保安徐傑江蘇監江西安福談廷瑞甘肅甲直州同安徽泗州盧潤之山西舉吏目廣西左州陳文緩浙江人巡檢廣西永淳陳熾昌順天附貢典史湖南溆浦朱謍四川監甘肅碾伯嚴鳳藻浙江監○發抄李瀚章奏一百十三次正法盜犯名數奉硃批刑部知道單併發欽此○又電白令楊篷篁署增城令奉硃批吏部知道欽此○又正遠令幸元燡署陽山令奉硃批吏部知道欽此○又候補守吳景萱等期滿奉硃批吏部知道欽此○劉坤一奏寳山等縣海塘工料銀兩報銷奉硃批該部議奏單併發欽此○○河南巡撫奴才裕寛跪奏爲候補人員到省一年試看期滿循例甄别恭摺仰祈聖鑒事竊查道府州縣保歸候補班人員無論何項岀身到省一年後詳加甄别歴經遵辦在案兹查有候補知縣丁培綬道國棟吳兆毅丁炳文靳介熙均已試看一年期滿據藩臬兩司會詳前來奴才逐加蔡看丁培綬才明年壯道國楝勤愼安詳吳兆毅才識勤謹丁炳文辦事詳明靳介熙吏治留心均堪以原銜留省分别繁簡照例補用除　歴清册咨部查照外所有候補知縣期滿甄别緣由理合恭摺具奏伏乞皇上聖鑒謹奏奉硃批吏部知道欽此○○劉坤一片再正任徐州府知府桂中行卓異俸滿併案請咨赴部引見業已回省應飭回任惟桂中行與現署徐州道桂嵩慶係屬同籍遠簇禀由藩司轉詳經臣批飭照例廻避於各府知府練員對調署理去後兹據藩臬兩司會查有淮安府知府張珠堪以調署徐州府遞遺淮安府知府員缺卽以正任徐州府知府桂中行署理詳請會奏前來除分檄飭遵外謹會同漕運總督臣松椿江蘇巡撫臣剛毅附片陳明伏乞聖鑒謹奏奉　硃批吏部知道欽此○○松椿片再前任廣西按察使秦煥上年在山陽縣原籍因病懇請開缺經奴才代奏奉旨著准其開缺欽此欽遵轉行在案兹據該家屬報稱病勢增劇醫治不效於本年十一月十一日在籍病故懇請附奏等情前來理合據情附片具陳伏乞聖鑒謹奏奉硃批知道了欽此○○李鴻章片再直境入冬後雪澤稀少先僅順屬及京東一帶略沾一二次津郡附近各屬迄未得雪盼澤尤殷連日督同司道等設壇虔誠祈禱兹於十二月十一日夜亥刻起至十二日寅刻止得雪二寸麥田藉資滋潤仍冀續霈祥霙咸霑渥澤理合附片陳明伏乞聖鑒謹奏奉硃批知道了欽此○○頭品頂戴兩江總督臣劉坤靈跪　奏爲兩江忠義九十四案懇恩勅部議旌恭摺仰祈聖鑒事竊兩江采訪各屬陣亡殉難官紳人等業經奏報九十三次在案兹據承辦委員續訪得江蘇安徽各屬訂一闕殉難者江政修等六家凡三十三人官紳王汝漢等七十七員名士民石永平等五百一名婦女陶吳氏等五十六口並造具事實清册禀請核辦前來臣查江蘇安徽各屬地方於咸豐同治年間迭遭賊擾蹂躪極深該紳民等或闔門就義或赴敵成仁大卽昭然實堪矜憫合無仰懇天恩勅部議旌以闡幽潛除循案將事實清册咨部查核外所有兩江第九十四案采訪忠義緣由理合恭摺具陳伏乞皇上聖鑒訓示謹奏奉硃批該部議奏欽此○○二品頂戴宗人府府丞浙江學政臣陳彛跪奏爲恭報微臣到任日期仰祈聖鑒事竊臣蒙恩簡於浙江學政當卽具摺謝恩跪請聖訓仰蒙召見二次　訓示周詳曷勝欽感遵卽束裝岀都兹於十一月十一日行抵浙江省城卽於十二日准前任學臣潘衍桐將印信文卷等件移交前來臣卽恭設香案望闕叩頭祗領任事訖伏念浙省人文淵藪宜羣彦之挺生微臣鞅掌風塵愧舊書之重讀撫躬循省深恐弗勝惟有勉効駑駘力持清白教然後知困尚希餘照於桑榆儒以道得民共勵前修於芹藻冀以仰答高厚鴻慈於萬一所有微臣到任日期除恭疏題報外理合繕摺具奏伏祈皇上聖鑒再臣經過山東江蘇等省秋冬雨澤均沾民情安靜合併陳明謹奏奉硃批知道了欽此○○李鴻章片再查上年順直水災甚重工撫需欵浩繁經臣奏明開辦賑捐由各省督撫飭派官紳分投勸辦並請將岀力人員俟事竣開單咨直按照河工海運章程擇尤保獎奉旨允准咨行欽遵在案兹據浙江江西山西等省勸辦賑捐尤爲岀力官紳開單請獎前來臣查近年兩省迭遭灾歉勸辦賑捐至再至三其勢已成弩末各該員紳復能設法招徠苦口勸籌源源解濟有裨畿輔賑需不無微勞足錄自應照案酌予獎叙所有浙江勸捐岀力之杭嘉湖道王祖光擬請加二品頂戴候補知府劉玉喜徐承禮王嶔均擬請補缺後以道員用侯補知府李寳章楊葆銘擬請加三品銜道員候補知府時慶萊擬請歸道班後加二品頂戴知府用候補同知潘紀恩阮祥藻過仕昇均請歸知府班後加三品銜候補同知程煜福建候補同知黄家鼎均擬請補缺後以知府用台州府同知張毓麟擬請加知府銜候補通判俞廷曹梅振宗試用運副王瑞年候補知縣夏獻鋆均擬請補缺後以同知用候補通判裘賛堯擬請補缺後以知州用紹興府南塘通判劉舜年寗海縣知縣王瑞成候補縣丞許玉書均請從優議叙同知用候補知縣陳海仁請歸同知後加知府銜知縣用廣東試用縣丞經亨億擬請補知縣後以同知用候補縣丞陳克讓分省試用縣丞金石蕃直隷試用通判石采芳候選鹽大使阮維藩姜内垣均擬請得缺後以知縣用在任候補縣丞鳥程縣典史劉啓彦候補縣丞歸安縣主簿湯士荃均擬請補縣丞後以知縣用前瑞安縣教諭陸贄煦請以知縣選用江山縣典史羅堃永嘉縣典史陳錫周均擬請以主簿在任候補分發補用主簿陳寳源擬請補缺後以府經歴用在任候選知縣山陰縣典史王秉桐擬請仍以知縣在任不論雙單月卽選鹽大使銜金猷泰擬請以鹽大使選用府經歴銜陸炳文擬請以府經歴選用附貢生金鴻階擬請以縣丞選用廪貢生陳祖綸擬請以訓導選用江西勸捐岀力之南康府通判伊清額布政使理問王鵬翼擬請加四品銜候補知縣沈維楨曰賡梅王祖彛吳世熙均擬請補缺後以直隷州知州用候補知縣邢景郴擬請補缺後以同知用在任候補知州布政司經歴連級擬請補知州後以直隷州知州用試用縣丞張桂芬試用府經歴王書臣候選縣丞鄒經鎔均擬請得缺後以知縣用山西勸捐岀力之河東候補鹽大使孟起鳳試用運庫大使廷良均擬請補缺後以知縣用仰懇天恩俯准照擬給獎以示鼓勵除飭取履歴咨部外理合附片具陳伏乞聖鑒州示謹奏奉硃批吏部議奏欽此○○頭品頂戴閩浙總督臣卞寳第跪奏爲匯解各欵京餉委員起程日期恭摺仰祈聖覧事　照光緒十七年分部撥内務府茶稅京餉銀五萬兩户部茶稅京餉銀二十萬兩添撥稅厘京餉銀十萬兩籌邊軍餉銀十四萬兩當飭司局籌解先已籌備内務府茶稅京餉銀四萬兩户部茶稅京餉銀九萬兩添撥稅厘京餉銀四萬兩籌邊軍餉銀五萬兩委令龍巖直隷州知州盧慶雲通判王之傑布庫大使宋尊爵漳州府知府雷其逹閩清縣知縣邱峻南福防同知徐承禧試用通判梁廷元候補鹽大使吳廷銓先後督同號商匯解赴京投納經臣具奏在案兹再籌解内務府茶稅京餉銀一萬兩户部茶稅京餉銀一萬兩添撥稅厘京餉銀一萬兩籌邊軍餉銀二萬兩委令侯補鹽大使俞祖福督同號商如數籌墊進京投納該委員定擬十一月二十五日起程仍俟報到上庫日期再行由閩提欵發還據福建稅厘善後局司道具詳前來除分咨查照外臣謹恭摺具陳伏乞皇上聖鑒謹奏奉硃批該衙門知道欽此 
 
 

Page 13

 
 
[光緒十八年正月廿六日京報全錄]  
　　宫門抄○諭旨一道錄前○教職單○閩督卞奏三年任滿籲懇陛見摺○台撫邵奏剿撫大嵙崁内山莊番大槪情形摺○直督李奏辦理長蘆鹽綱岀力人員請從優奬勵片○豫撫裕奏委署知府片○正月二十六日内務府國子監廂紅旗值日無引　見○熙貝勒裕德各假滿請安○啓泰前任烏里雅蘇台賜奠請訓○額中堂續假五日○奕杕請假十日○掌儀司奏初一日祭奉先殿濂貝勒行禮○召見軍機崇光蕯廉裕德○光緒十八年正月分教職單正諭直隷泉州曹廣滋永平晉州程澤清河間吉林五常廳李夢松順天江蘇婁縣儲寳琛常州陜西鄜州黄王堂興安甘肅岷州徐芾蘭州浙江鎭海宋學沂紹興廣西懐集韋伯英潯州四川茂州張選青成都俱舉訓導直隷靜海張光懋冀州歳臨城趙允中順德山東博興劉啓宇萊州高密李蔭漳登州甘肅環縣徐志凉州湖南晃州李長機長沙廣東饒平陳翰華廣州俱舉合浦周樹棠廣州拔復諭直隷寗津劉文炳保定曲陽李朝瀛冀州山東城武趙藝林登州湖北通山王道清鄖陽湖南桂東羅藻桂陽俱廪安徽大長吕文祉寗國舉江西都昌趙世駿建昌拔雱都蔡紹文南昌舉德化謝士彤撫州舉廣西懷遠梁繼鴻太平副復訓順天寳坻何官尹深州舉直隷新城王棨嚴永平天津武聨璧遵化東明劉人貞順德山東膠州李銜鋆登州福建邵武賴桂星永春湖南新化凌巽謨岳州俱廪山東掖縣牛元龍武定挨廣東雷州林家濱潮州附浙江淳安洪維嶽寗波舉○○頭品頂戴閩浙總督臣卞寳第跪奏爲微臣供職已届三年籲懇　陛見恭摺仰祈　聖鑒事竊臣於光緒十四年蒙恩補授閩浙總督是年七月二十六日交缷湖南巡撫印務九月初十日到閩浙總督任迄今已届三年例應陳請述職伏查福建負山濱海民情蠻悍械鬥搶擄之風所在多有原任大學士左宗棠前在總督任内辦理加嚴此風浙息臣前任福建巡撫適承其後未敢鬆勁地方尚稱安靜廿餘年來積習因仍幾復其舊臣履任後嚴飭營縣認眞查命搶擄之犯懲辦多起匪類稍知畏懼惟械鬥各案正兇多半逋逃頑民尚不知儆詔安縣胡印龍糾衆械鬥致斃徐姓十九命臣所以必欲拿辦也承乏三年風氣未能挽回盡善殊愧輇庸且年近七旬衰病日甚亟思仰覲天顔面陳下悃如蒙恩准陛見所有閩浙總督及兼理船政大臣關防應請簡員署理臣每届嚴寒喘嗽增劇交缷後俟天氣融和起程北上謹繕摺陳請伏乞皇上聖鑒州示謹奏奉　硃批另有旨欽此○○頭品頂戴福建台灣巡撫臣邵友濓跪奏爲大嵙崁内山社番滋事籌辦剿撫大槪情形恭摺具陳仰祈　聖鑒事竊查台北大嵙崁三角湧雙溪口一帶地方逼近番社光緒十七年三四月以來屢有兇番殺害民人自一二命至十餘命不等疉據各撫墾委員禀經前護撫臣沈應奎嚴飭統帶隘勇各營總兵陳羅督飭駐防弁勇拿獲番犯邁灰西學帶木烏芸哇素老涯野微罅隆等四名訉明分别懲辦馬速社番拒補傷斃勇丁八名將該社立時焚燬嗣因查辦大也甘大熱加拉叭加九岸等社番案日久無功當由沈應奎將陳羅及隘勇前左兩營管帶各員先後撤換九月間三角湧等處岀草殺人之案愈岀愈多兇番嘯聚成羣胆敢於合脗呐哮及古擺鶴等處地方圍攻調堡肆行焚殺分防隘勇地廣兵單迭有傷亡不敷堵禦沈應奎飭調定海正副兩營六成勇丁曁就地陸續添募土勇千餘名並經商准臣林維源親赴大嵙崁飭督勦辦當有竹頭角呐哮等處化番前來歸命梗化之社查尚無幾議卽會軍兠剿詎兇番糾結後山内加輝各社圍撲隘勇前營隔絶所札碉堡糧運水道一息不通軍火施放殆盡該營管帶遊撃林福喜問道馳書告急接統隘勇各營已革遊撃鄭榮督帶土勇冒險馳救伏番徧地動輒傷亡雇募化番前驅自十月二十四十一月初六日將該處九碉次第援應一面飭派通事諭散勾結各軍甫遵前議會搗合脗坪兇番節節抗拒勇丁奮撃互有死傷鄭榮由竹頭角進札呐哮土勇隊長六品軍功林李川於夾板山接仗陣亡撫懇委員直隷州知州陳長慶會同定海正副營由後策應槍傷腰脅仍復揮軍進撃番衆潰散土勇管帶軍功陳福勝守備林建庸等分由大覇大窩前進各燬兇番之社已據瞠眼等社哀求歸撫但未一律敉平臣自到任後屢次會晤臣林維源詳加查度内山咸菜覇五指山一帶社番均甚平靖其加輝各社並已悔罪乞降惟淺山水流東各社横標於中若非亟予懲剿難保不煽惑化番滋蔓難圖隘勇各營分界防守值此兇番猖獗正需彈厭所藉剿番之勇僅止定海正副營六哨及新募土勇兵方尚嫌單簿現經臣飭調道員林朝棟督率所部棟字各營尅日馳赴會剽以期及早安定不致有碍撫務除飭查明傷亡弁勇並俟會勦如何情形續行奏報外所有大嵙崁内山社番滋事派兵剿辦總由謹會同閩浙總督臣卞寳第帮辦全台撫墾事務臣林維源恭摺馳奏伏乞皇上聖鑒訓示謹奏奉硃批知道了欽此○○李鴻章片再查長蘆直豫引岸地瘠民貧素爲極滯之區天津永平等府屬沿海州縣則有海私充斥其與潞推東等處毗連引地則有隣私侵灌兼以兩省厦地遍産硝鹽侵佔額引商情極形疲累叅懸相繼課額虧短甚鉅數十年來疉被兵燹災荒幾致敗壞不可收拾溯自道光二十八年欽差王大臣查辦長蘆鹽務以後　於咸豐元年照額十分全完此後徴完引課不過八分餘商力已異常竭蹶迭飭嚴革陋規减輕商本殄除梟販杜絶私充通綱積困漸蘇光緒九年後徴收正課已在九分以上逐年有增無減本届該運司季邦楨奏銷十五年引課嶪已掃數徴齊照額全完查光緒八年以前現商停完課銀二十七萬兩上下本届現商課銀徴至四十一萬有奇田於從前懸岸四十四處數十年來未能一律招商認辦截至光緒八年尚有開州等二十八州縣懸岸共計縣引十一萬餘道迭經各前司曁該司設法整頓飭商或包額認辦或加數認運本年奏銷十五年引課僅餘懸引三萬三千八百三十道除以歴年捆運及津武口岸商人代銷懸引交欵彌補外尚欠懸引課銀一萬一千七百餘兩已由庫支　省項下照數撥補另案咨部統計照額十分全完爲四十年來所未有該司職任鹺綱自應力圖規復惟是蘆岸當疲困之餘救敝扶衰指手不易况裕課全在督銷　銷重在緝私蘆岸向無官巡營兵統歸各商雇募巡役各該州縣雖有督銷之責而梟販岀被靡常此拿彼竄地方官應辦事件甚繁勢不能爲商督巡越境　捕不若委員專司　事豫岸距津尤遠鞭長莫及非有明幹大員難資統攝經臣札委候選道嚴信厚督銷河南官運事宜該道督率委員認眞經理設法疏銷各岸日有起色此外各員分委直豫各岸督訉緝私亦均各自奮興畫夜帶汛梭巡寒暑無間遇官大帮梟匪奮不顧身上前兠拿梟黨漸知歛戢課額逐年加增本届奏銷竟能十分全完實屬著有成效查光緒八年户部奏准長慮懸岸地方官能於一年内悉數規復課額日增量十奬叙今地方官旣難專司督緝該委員等不辭勞瘁認眞經理其督銷之懸岸規復全額者計自光緒八年以後已不下十餘州縣課額所增甚鉅較之地方官僅能規復一州一縣引課者不啻十倍過之自不得繩以一年之限且該委員等本非地方人員卽與部章地方應辦諸務不准請奬者有間若不給與奬叙殊不足以昭激勸據該司委邦楨擇尤開單詳請具奏前來二品頂戴候選追嚴信厚擬請以道員不論雙單月遇缺卽選三品銜河南候補知府陳俊請俟補缺後以道員補用運同銜東河補用通判郭樹滋請俟補缺後以直隷州補用五品銜卓異候升鹽經歴孫金鎔請以布政司理問在任遇缺卽補儘先選用州同朱成衍請俟得缺後以知州補用該運司季邦楨辦事認眞督催不遺餘力應併請交部從優議叙仰懇天恩俯念蘆綱振興匪易准予照擬給奬勵其前勞卽所以策其後効理合附片具陳伏乞聖鑒訓示謹奏奉硃批著照所請該部知道欽此○○裕寛片再河南將知府馮光元現在據報於光緒十八年正月初六日在任丁母憂除恭摺具題開缺外應先委員接署以重職守查有候補知府馬永修才具幹練辦事精明堪以委署據藩臬兩司會詳前來除批飭檄遵外理合附片具陳伏乞聖鑒再所遺河南府知府員缺此次照章應歸外補容俟截缺後揀員請補合併陳明謹奏奉硃批吏部知道欽此 
 
 

Page 14

 
 
[光緒十八年正月廿七日京報全錄]  
　　宫門抄○諭旨二道錄前○發抄硃批四道○直督李奏審明重犯按律定擬摺○又奏揀員請補知縣摺○又奏編修捐助巨欵請賞加侍講銜片○江督劉等奏循案籌備運道事宜摺○豫撫裕　奏揀員升補叅將摺○皖撫沈奏報學政閱文幕友姓名籍貫片○正月二十七日理藩院鑾儀衞光祿寺正藍旗值日無引見○八額駙王文錦各假滿請安○補用知府福培謝恩○湖南學政張亨嘉到京請安○補員子續假二十日○恩公請假十日○大額駙續假五日○崑岡恩全各續假十日○截取知府褚成博王傚各預備召見○召見軍機張亨嘉王文錦褚成博王傚○發抄劉坤一奏另補令丁嘉言補　圓令奉硃批吏部議奏欽此○又請補外海水師各缺毋庸廻避本籍奉硃批兵部議奏欽此○又儘先都司彭光發保案悮書先發更正奉硃批兵部知道欽此○又淮揚鎭標把總楊治安開缺以守備用奉硃批兵部知道欽此○○大學士直隷總督臣李鴻章跪奏爲謀殺期親尊長審明按律定擬恭摺仰祈聖鑒事竊查武强縣民人李淋謀殺期親叔母李馬氏身死一案前據該縣審擬解司飭委保定府覆審兹據該府朱靖旬審明擬議解避勘轉值臣駐津飭委藩司裕長代審無異臣逐加確核緣李淋籍隷武强縣石匠營生已死李馬氏係李淋胞叔李洛響之妻從前李淋家分居時其祖母李郭氏愿依李洛響過度多給李洛響地十餘畝李淋心懷不平疑係李馬氏從中挑唆彼此口角有嫌光緒十五年五月間李淋之母李王氏與李馬氏因分公種苴蓿爭吵被李馬氏毆傷勸息十六年六月間李淋由外回歸查知前情找向李馬氏理論反被辱罵李郭氏亦將李淋訓斥嗣李馬氏每見李淋卽向尋衅斥駡李淋總是忍受十一月二十三日李馬氏又向李淋駡閙李淋因屢被欺侮若與爭論又有祖母偏護愈思愈忿起意將李馬氏殺死二十四日李淋在李洛響家柴棚内潛匿隨後李洛響赴街巡更李馬氏關門睡歇二更時李淋潛至李馬氏窗前聽得李馬氏在炕睡熟撥門進房拔岀尖刀向李馬氏亂砍李馬氏爭紥亂滚李淋接連用刀砍紥一會致將其右腮脥右肩甲右　膞右手腕腦後項頸左右臂膞砍紥致傷並劃傷右肩中連右臂膞李馬氏立時殞命李淋逃逸報騐獲犯訊詳審供前情不諱案無遁飾查律載謀殺期親尊長已殺者凌遲處死等語此案李淋被期親叔母屢次辱駡輙敢起意將李馬氏謀殺身死自應按律問擬李淋合依謀殺期親尊長已殺者凌遲處死律擬凌遲處死左面剌兇犯二字除備錄供招咨部外所有審明定擬緣由理合恭摺具陳伏乞皇上聖鑒勅部核覆謹奏奉硃批刑部速議具奏欽此○○大學士直隷總督一等伯臣李鴻章跪奏爲揀員請補知縣要缺恭摺仰祈聖鑒事竊查青縣知縣徐銘勲調補清苑縣知縣經部覆准應以光緒十七年十月初二日接到部覆之日作爲開缺日期歸十月分截缺所遺青縣知縣一缺濱臨運河旗民雜處政務紛紜兼管河道堤工係衝煩疲難四項沿河要缺例應在外揀選查定例現任要缺之員由三項要缺更調四項要缺委非另有不合例事故卽行議准又員缺緊要人地實在相需而所保之員與例稍有未符必須將不合例之處詳細聲明專摺奏請各等語臣督同藩臬兩司在於選缺知縣内逐加遴選非歴俸未滿卽才難治劇一時實無合例堪調之員惟查有武清縣知縣羅鼎焜年四十二歳廣西平樂縣監生報捐州判指分北河試用歴辦防汛及晋賑捐運曁黄堤漫口合龍岀力保俟補缺後以知縣用加五品銜並戴花翎復因創設沿海沿江電綫案内保以知縣歸直隷補用題補武清縣知縣光緒十四年二月到任歴俸已滿三年該員樸實勤能講求治理以之調補青縣知縣實堪勝任惟以煩調煩與例稍有未符第武清縣係衝煩疲三字沿河要缺而青縣係衝煩疲難四字沿河要缺較武清尤爲煩要且人地實在相需例得聲明奏請仰懇天恩俯念員缺緊要准以羅鼎焜調補青縣知縣以裨地方銜缺相當毋庸送部引見該員係屬初調任内並無承審積案承緝盜案徴解錢糧已起降革叅限處分且題調要缺一切因公處分例免核計其叅罰在光緒十五年三月十六日恩詔以前者應行寛免毋庸造册以後並無叅罰案件所遺武清縣知縣要缺容另揀選請補理合會同兼管順天府府尹臣祁世長順天府府尹臣孫楫恭摺具奏伏乞皇上聖鑒訓示再此缺應以光緒十七年十一月初一日起限合併陳明謹奏奉硃批吏部議奏欽此○○李鴻章片再查上年順直被災賑撫需款據翰林院編修兼襲騎都尉世職鹿瀛理禀稱該編修籍隷定興縣目覩灾民困苦流離嗷嗷待哺不忍膜視設法變賣家産湊集實銀一千兩解交籌峟局兌收濟賑並聲明不敢邀獎等情據籌賑局司道詳請核奏前來臣查編修鹿瀛理家本寒素今因桑梓被災竭力捐助賑欵一千兩全活災黎甚衆洵屬存心利濟有裨時艱爲詞臣中所罕見雖據聲稱不敢邀獎惟以京秩清苦慨輸巨欵克已救災與尋常員紳捐賑不同自應奏請給獎以勵薄俗可否仰懇天恩俯准將鹿瀛理賞加侍講銜以示優異之處岀自慈施逾格謹附片陳請伏祈聖鑒訓示謹奏奉硃批着照所請吏部知道欽此○○頭品頂戴兩江總督臣劉坤一頭品頂戴漕運總督臣松椿江蘇巡撫臣剛毅跪　奏爲循案籌備運道事宜恭摺會陳仰祈聖鑒事竊照每歳舉辦河運向於年前籌備江北運道擇要修治灣漕各工歴經照辦在案現查江安江蘇光緒十七年新漕應於明春起運業已由臣坤一剛毅督飭該糧道等遵照分辦河運由臣松椿飭廳詳勘運道及料理應行籌備閘覇各事宜檢核成案叅酌時宜擬議辦法查運河廳屬之邳州　遷一帶歴年各閘築壩束水及擇挑閘河最關緊要綠數百里長河寛闊而淺大汛時上游沂泗山泉暴漲源流下注勢甚浩瀚惟恃舊設河清河定河成匯澤利運亨濟濚流等七閘爲鈐束關鍵而水多挾沙而來河底最易淤淺必須挑挖各閘越河築壩瀦蓄底水以利漕行近年山東黄水散漫趨下挾沙愈重以致長河淺滯叚落較多南河河餉各省欠解纍纍頻催罔應不能大加興挑積淤之厚年復一年今春重漕經過適值天旱源微東省微山湖鋪水未能照章鋪足致使長河淺處一一挺淤漕船行走遂形濡滯幸隨時竭力撈甜抬蓄方免貽誤其時查訪水淺叚落數十處分别存記以待今冬預爲修治現擬將所記淺處逐一築堰挑濬以暢河流且本年底水甚弱猶不及上年存水尺寸此項淤淺尤爲目前最要之工他如挑通閘河堵築閘壩仍應循照成案辦理並擬將各壩多合金門以免妄洩所需欵項臣松椿業飭令江安江蘇糧道照案籌撥迅速備解計江安仍撥银二萬兩於江興口糧項下動支江蘇仍撥銀八千兩於河輪修艌項下動支核與歴年案欵相符此外倘有不敷或臨時有别項應辦要工仍由臣松椿隨時酌量辦理設法通融匀撥並嚴飭承辦之員撙節估計力求核實不准稍涉浮糜一俟各該糧道將前項撥欵解到卽由臣松椿督飭工員赶爲認眞興辦以期無悮明春漕行所有光緒十七年新漕起運臣等籌備江北運道事宜照案撥欵緣由謹合詞恭摺具陳伏乞皇上聖鑒訓示謹奏奉硃批該部知道欽此○○河南巡撫奴才裕寛跪奏爲揀員升補叅將以實營伍恭摺仰祈聖鑒事竊查衞輝營叅將郭廣泰開缺以總兵仍留豫省差委於光緒十七年八月初五日奉　旨照准嗣准部咨衞輝營叅將員缺係題補第一輪第六缺應用應升人員行令揀員請補等因查例載陸路題補之缺輪用應升人員查明到任日期遊撃歴俸二年始准保題等語奴才於現任遊撃各員内逐加遴選查有歸德鎭標左營遊撃定保現年四十九歳係正藍旗漢軍英麟佐領下人由拜唐阿歴升鑾儀衞治儀正陳州營都司光緒十一年奉旨升授歸德左營遊撃十二年四月到任十五年三月請咨赴部引見回任該員營務諳練辦事實心歴俸二年以上堪以升補衞輝營叅將合無仰懇天恩俯准將歸德鎭標左營遊撃定保升補衞輝營叅將實於營伍有裨除飭取該員履歴送部外理合恭摺具陳伏乞皇上聖鑒　訓示冉所遺歸德鎭左營遊撃係題缺豫省現有應補人員應請扣留容另揀員請補合併聲明謹奏奉硃批兵部議奏欽此○○沈秉成片再學政幕友姓名籍貫例應奏明兹准新任學政臣吳魯來咨共延幕友六人陳棨儀福建舉人劉慶慕湖北副貢董春綵陜西副貢黄贊清江蘇拔貢王頌清江蘇凛生吳紹祖福建增生均非籍隷皖省所有姓名籍貫循例開單咨送到臣除函囑嚴密關防外理合附片具陳伏乞聖鑒謹奏奉硃批知道了欽此 
 
