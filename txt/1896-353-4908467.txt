# 1896 - 353 - 4908467

 

Page 1

 
 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治體舉凡經世之學可謂賅括無遺其中登選諸公　　儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚　豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[東周列國出售] [  圖書集成局代啓]  
東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸　與正史無異不同海市蜃樓憑空結撰有讀法有批語有圖像自周宣王起至秦始皇改立郡縣面止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[論中國欲清訟源宜嚴坐誣告]  
　　中西刑法不同要各視乎民所畏避而懲創之至因其犯罪之輕重以定立法之輕重俾本犯或知悛改他犯咸知儆懼以示不苟棄人之意則固中西所同中國今時死罪之刑凡三曰凌遲也斬也絞也以次遞减之刑凡四曰軍流也徒也杖也笞也歐西各國刑法小異而其在略則同惟謀殺叛逆重犯予以繯首次爲監禁終身且作苦工又次則監禁之期自數十年遞减至數月亦督以工作而償其值之半似乎中嚴而西寛矣不知中國民情求生畏死卽無所逃死猶欲全其肢體故凌遲與斬懲以肢體之不能全絞則懲以死之不能逃皆視民所畏避故也若夫西國犯罪之人不盡畏死且有死爲生天之說故刑極於繯首者以其人罪大惡極棄之不足顧惜留之恐貽後患而非以死罪爲懲創也至中國之軍流徒罪必驅遣他方西國之監禁有差則拘繫一室其法適相反者蓋因中國之民安土重遷樂與家人聚處有老死不離故鄉者故驅遣之使不得不行西國之民性喜游歴相率過都越國有半生環歴地球者故拘繫之使不得逕行亦皆視民所畏避故也是知中西刑法初無寛嚴之别而民之能守法與否則在奉行法律之官吏得其道與不得其道耳西國搆訟各請狀師以理辯駁西官之斷獄也與紳商民庶共之不事敲抃而自得其情恰與中國古時聽訟之意相合是以判斷不枉而民情服詐僞難欺而庶獄平若中國官吏之能精通律意平心勘問者百不得一其於尋常案件率以苟且了事觀其判語輙曰本當照例治罪姑念如何如何夫姑念之姑卽姑息之謂也至命盜重案不能敷愆推諉則惟恃用刑以逼取口供此皆今日中國地方官之長技而其所最足致患者則誣告反坐之律鮮見奉行幾成虛設以致訟棍肆無忌憚良民受其荼毒大抵誣告之案無論情節輕重假令其誣不破則被告者皆得無辜之罪卽問官亦有失入處分顚倒是非淆亂典章其罪豈同小過是以律設反坐之條一則本犯罪所應得一則使他人知儆無敢效尤也夫以誣告者之譸張爲幻卽令官長精明能發其覆而或案經屢鞫則被誣者之受累已不堪設想此而縱之法外更何由除暴而安良乃觀近時各省審錄案犯罕見有此項誣告反坐人犯卽各省大吏奏報案件亦惟重大案情始見有治誣告之罪者豈尋常案件竟無誣告人犯乎竊意今世民情日僞折獄固難然苟欲清訟源非嚴援誣告反坐之律不可憶十年前某部郎作令四川某邑邑多訟棍每期收呈數百紙部郎無他法但自坐堂皇收呈隨收隨訊原告其情辭眞切准予審究者始留其牘於案此外凡有支吾掩飾情形卽層層駁詰訊至其人俯首無辭則擲還而叱之出如此數期後呈詞大减於前此亦請訟之一法也凡此輩架詞誣控所謂圖准不圖審但使官符一出雞犬皆驚若輩卽可揩差役地保等饜口腹而飽腰槖訟之曲直勝敗毫無端緒而受害者已破其家古稱堂上一點硃民間千點血豈虛語哉在父母斯民者受詞准理原不得謂之非而孰知眞僞混淆其弊已至於此故欲如某部郎之先訊原告固非長於吏才者不能否則但於誣告之罪概不寛縱亦屬正本清源之道觀本月初三日本報所紀海南尺素之第二節有庠生朱淇以誘拐婢女誣陷監生何文藻由何之族紳等禀南海縣奉縣批有云候勒傳朱淇陳寳硯等到案傳同該監生集訊明確究坐以遏誣風此可謂差强人意者矣孰謂中國無執法不撓之賢長官耶 
[本館接奉電音]  
　　昨日午後京師飛電傳來上諭一道敬謹譯登○十月初五日奉上諭河南開封府知府員缺緊要著該撫於通省知府内揀員調補所遺員缺著張楷補授欽此 
[松江試題十志]  
　　松江采訪友人云江蘇提督學政龍大宗師於本月初五日提覆奉賢上海兩縣童生所有坐號姓名早經列報是日題目雖愚各作破承起講傅說舉於牌築之間各作後二比又補錄上一日覆試一等生員詩題賦得翦取吳淞半江水得淞字五言八韻傍晚學轅發出金山南匯兩縣提覆牌計金山提覆三十二名南匯提覆四十八名均著於初七日午時覆試 
[賭徒犯上]  
　　松江采訪友人云郡城西門外祭江亭官碼頭爲學使坐船停泊之所歴屆大小各船户必抽頭聚賭日夜不休兹者署松江府陳蓉曙太守先事禀陳請龍大宗師懸牌示禁意謂從此可盡革頽風矣至本月初三日太守鳴騶出郊躬親查訪若輩正在呼么喝六意興雄豪一聞五馬親臨卽相率銷聲匿蹟太守傳地保詰訊禀稱此間並無犯賭情事太守信之賞以青蚨二百翼不料太守方返駕而葦白蓼紅之際已聞盧雉聲喧事爲婁縣葛豫齋明府訪聞隨於初五日下午率同丁勇前往緝拿獲住船户甲乙丙丁戊五人各笞責一百板及明府乘輿而去各船户經諸無賴慫恿膽敢飛奔而上將明府轎上玻璃窓擊碎並踏破紅傘一頂毆傷隨役一人聲勢洶洶殊難理喻明府忿甚卽由西入門趨詣府署禀訴情形太守隨赴學轅晉謁宗師面陳一切想宗師自必赫然震怒盡法以懲矣 
[之罘火警]  
　　烟臺訪事友人云九月二十二日夜河東崖某姓家忽報失愼緣院内有積草一垜二更時分忽見草頂起火似屬有人縱放者迨家人爭出潑水施救則已燎原不及矣延及草屋三間某係莊農人家積草餘糧付之一炬縱火者之肉可食乎 
[海幢梵唄]  
　　廣州訪事人函云九月二十二晚太平街牌匾行何某往塘魚欄獵艷路經三角市被油漆行工人槍傷數處勢甚危迫其父卽到南海縣禀請相騐按牌匾行與油漆行兩相攻擊結訟經年去歲已由府尊斷結廣濟醫院紳董調停兩相允洽言歸於好何致前嫌未息又復尋仇兹聞油漆行訴稱是日並無行中與牌匾行人尋仇之事 
 
 

Page 2

 
 
不悉何某與何人啓釁致被槍傷不悉邑尊如何判斷也○上月某日之晚初更時候蓬萊西七間北帝廟前涌有不識姓名　　水附近鄰人救援不及後將屍身拖至劉園對面之沙堆安放禀官相騐翼日午刻南海縣督帶幹役護勇多名前往騐得係自投水而亡並無别故飭卽棺殮標記俟有屍親到領最可笑者刻下白鵨賭大行欲發妄財者多甚至每夕有婦女多人携香燭寳錠到此屍前求告絡繹不絶香火極盛鬼如有知應亦啞然○城西番攤賭館已開三四十家之多日前有人在臬轅遞呈臬憲知悉大爲震怒札飭南海縣尊悉數查封南海縣立委周捕廉帶領書差丈尺按址封閉惟三角市之宫保第係張蔭清所創建實爲番攤館别開生面之始今蔭清已死其母仍居於此包庇一切周捕廉是日將封條持往告以奉憲查封其母不肯黏貼周捕廉無奈將封條放其廳上而去然各賭館亦旋封旋開被封一如未封聞如是者迄今已三次矣○某日有外縣匪徒十餘名擬來省垣肆擾被線人偵悉到廻瀾處之安勇廠告知作線引拿廠目聞知卽派勇丁六名隨往行至第四鋪與匪相遇線人指示勇卽上前緊抱不防其將手槍高擡往後轟擊適中勇額角勇仍忍死不放各勇悉數上前當卽拿獲餘匪尚欲將所獲之匪奪回兩相拒敵街坊防兵不敢相助砲火之聲有半點鐘之久匪多勇少勢將不敵幸得第六鋪有安勇一營聞知率隊赶來賊匪見新勇已到不敢再戰始紛紛逃循後有匪逃至第五鋪入某儀仗店内安勇知悉卽在門前守候久不見出店中司事報云此匪已升屋脫逃勇乃跟蹤往尋已不知所之矣聞所傷之勇恐有性命之虞此匪可以抵償惟此次可惜勇少以致匪徒乘間漏網○新基七約圑防勇目許國祥搜奪財物誣良爲盜毆辱斯文槍傷捕勇此已紀諸前報者也是日街衆已將許留在西共堂看管值事人並不在意許於翌晨借叅神爲名往外逃走及官差到局要人始知不了出懸賞格謂如有指拿者賞花紅三百元刻下再加花紅銀二百元尚未拿獲聞勇目係廣平安興昌油豆店所薦店主係董事另有瑞記茶棧蓋有圖章擔保聞已被累不堪矣○日前帶河基顯耀里娼寮被匪搶妓龜黨追出兩相轟擊悮斃機房人一名苦主禀官騐明將棺停在街心阻礙行人街鄰向南邑遞呈前日南海縣委周捕廉到此處傳屍妻到案飭將屍棺搬往他處安放候緝兇手照辦刻已遵斷棺已另遷來往者無容掩鼻而過矣○連日帶河巷彩花機房人與娼寮賭館兩相攻擊尋仇報復初更後卽阻絶行人槍聲連天不分勝負惟倡寮與賭館皆全賴夜間爲生活者至機房人夜則無事日尋干戈輸他一籌未知有魯仲連其人者能爲解息否 
[閩天來雁]  
　　福州采訪友人云上月某夕地棍四五人由劍光亭挾一幼童飛馳而去童一路號哭慘不忍聞有某姓者開門視之見諸棍皆手執兇刀光皎如雪爰慴服不敢近但任其呼嘯而前匪類逞張至於如此豈地方官尚未及聞知耶否則三尺森嚴想不能爲若輩寛恕也○邇日盜賊横行甚至有放火圖掠情事居民寢不安枕幾於一夕數驚南臺安樂鋪一帶上月某夕一連放火五處幸卽知覺未及延燒居民爰鳩集銀錢按户輪流巡緝未知有保衞地方之責將何以未雨綢繆也○上月十三日長門電光山砲臺試放二十八生的巨砲炸壞傷人已登前報事後砲臺統領曹軍門仁祥禀陳上憲上憲卽飭軍門回福寗鎭總鎭本任至長門爲省會咽喉要地擬另購大砲以爲之防惟需費不貲不知將何從籌撥也 
[鷺江寒鯉]  
　　厦門采訪友人云近有李姓者招集姓盛等土棧取名金元隆公司赴興泉永道署禀請准包興泉永汀漳龍四府二州二十七廳縣烟膏厘金每年認繳銀若干并擬赴督藩臬各轅禀請批示給諭以便抽收間李係粤不人蓋有見於香港英官包抽烟稅實屬意美法良故欲以其法施之於内地也○南太武山向有煤礦近經周子迪觀察遴派武弁黄君帶人開挖旣而挖出數處煤不甚佳嗣有楚南商人某甲等察得此山之麓離開挖處十餘里煤苗甚旺擬招股承辦以冀裕課便民特未知能言顧其行否也○稅厘提調方曉初司馬與督糧道唐蓉石觀察爲兒女姻親例應呈請廻避所遺提調一差聞藩司擬委陳司馬模接辦○港仔口分卡委員王二尹謹詹一年期滿藩轅牌示以試用府經歴徐叅軍樹瓊接辦約小春月可到卡視事矣○北郊各行商擬賃定夾板船往營口採買黄豆旋聞邇來營口豆價陡漲較之厦市每石須加洋銀五六角或七八角不等因之各號多有願貼船費將所定之船退還者蓋恐一經載來虧折更甚也○今春淡水茶無絲毫之利夏秋兩季又被洋商抑價以致不敢開盤廣福泰于茶帮中首屈一指去冬因茶價大貶虧折十餘萬金今歲又不能得利幾乎勢不能支惟合和等茶棧所笞安溪内山茶本年少做十數萬箱西商不能過抑其價大約尚不致蝕本過多云 
[南屏霜鐘]  
　　浙江訪事人函云浙省開辦鐵路擬自拱宸橋起折而向東由艮山門外沿塘建造直達江干前已相度基址招商興築現由生昌輪船局主戴某包工承辦已奉撫憲批示准行惟經費浩繁所集股分計有二十餘萬統計工料所差無幾戴擬先行開工陸續再行招添也○衢州府屬西安江山開化稱處前由紳商許某禀請開辦金銀煤鐵等礦當由撫憲批准並委褟心湖大令鑑光前往查勘採取苗樣來省一面招集工人開掘其時適值農忙之際本處鄉民以其有妨田務兼恐人衆滋事故請緩至秋收後再行開工業由地方官禀明准其緩辦刻下農功已畢昨奉撫憲復委大令前赴照料○湖州府謙子和太地貴去年調署處州府事於今秋八月間交卸回省旋奉藩憲委署衢州府篆太守因素患吐血之症時發時止本年在處府任内又復大發據醫家云體氣久虧非安心調養不能全愈當卽禀請開缺回旗經廖中丞據情代奏奉旨准其開缺太守卽於本月中旬起程由滬航海入都所有衢州府缺仍委現任是缺之劉太守宗標接署○杭有某公子者住居包衙前父在時曾爲山西縣尹幼締姻於江蘇某氏亦宦遊山右者父殁後奉母扶柩回里暫寓於姑母家中悅其婢女桂香美多方引誘遂成苟合山盟海誓情好逾恒時公子年僅十六婢年十五兩小無猜渾忘其尚有聘妻在也迨另遷華屋後公子不忘夙好而苦無撮合機緣旋因姑氏欲延名師爲其子課讀公子竭力贊成已亦附學於姑家從此鸞交復續不虞巫山間隔上年服闋其婦翁亦丁憂回里乃擇於九月某日完姻婢聞之怏怏不樂欲與公子面陳衷曲屢囑僕人相請而竟絶迹不至姑家姑亦微有所聞迎娶之日往母家賀喜不令婢往婢愈加抑鬱啼哭終日至夜竟投繯自盡家中祗有僕婦二人未及知覺及至次早察悉則已施救無從矣何此婢之情疾乃爾耶○浙江候補縣譚大令汝玉去年委辦義橋釐局一年收數比較盈餘至四成以上現奉牙釐局憲札委留辦一年并記大功二次以示奬勵○杭省庚辛之刼男婦殉難者不下數十萬人克復後經掩埋局收聚枯骨於兩山之南屏山北山之棲霞嶺下擇地安葬築成土堆二十餘座題曰義烈遺阡官憲春秋致祭而居民亦於清明中元下元集資募鏹延請僧道禮懴超度忠魂現屆下元令節同人於南山凈慈寺北山鳳林寺啓建梁皇寳懴三天自九月二十八日起本月初一日止圓滿之夕施放燄口焚化冥鏹并製紙衣數百件張掛壁間凡人家有殉難者亦可設位附祀眞可謂澤及枯骨者矣 
[鳩江雁字]  
　　蕪湖采訪友人云秋江大漲屢列報章刻已節逾霜降江潮依然有漲無縮滾滾銀濤平隄拍岸濵江名處低窪田畝夏間被水濩溢滿擬秋後水退及時播種來牟今復一片汪洋淪爲澤國村莊廬舍無一不蕩析離居外江大堤夏間被洪濤洗刷秋後尚待修築乃陽侯作祟以致堤身如累卵之危九月望後太平府南岸周家圩及東西梁山一帶圩堤先後潰决四五處農民鳴鑼號衆倉卒搶堵迄未成功太郡周家圩竟於夜間潰決人皆從睡夢中驚醒奔走號救四野聲聞幸此圩附近城垣謝邑尊聞警之餘急率同文武營汛各官飛輿前往購置樁木迎頭排釘良久始慶合龍然各鄉因是人心惶惶幾於一夕數驚安得集錢王鐵弩三千射退怒濤使河伯早返其駕哉○相傳九月十九日爲觀音大士得道之辰是日江中必起風暴晨興盥潄果見風狂似虎雨細如絲江中駭浪驚濤無異銀山萬疉洋碼頭有擺江渡船滿載搭客十三人蒲帆高挂剪江而西雖有高誦公無渡河歸去來之詩者而舟子自詡豪雄毫不爲意甫解纜未及數箭之地卽被箕伯勉擲浪花深處登時舵折 
 
 

Page 3

 
 
舟墻崩子與客皆載沈載浮大呼救命幸救生船水手瞭見飛急駛去冐險救起八人其餘則已渺無影蹤早隨三閭大夫長遊澤國矣旋將救起之八人帶回局中給換乾衣供具飲食待至傍晚始覓渡而歸越日淹死之五人屍身亦經撈獲繪具年貌服色存記先行棺殮埋諸義塚他日屍親聞訃而到已不免青山骨冷宿艸含悲矣○前者福少農中丞奏定俟今屆秋成後督同司道設局清賦俾將通省荒歉災隱等弊一掃而控兹者省垣清賦局業經開辦各外府州縣卽責成各地方官曉諭紳耆切實舉行但能按畝詳報將向日隱熟爲荒揑災侵賦諸弊端一概盡除倡率鄉里完納丁漕而與舊額相符者卽不清丈亦可從優奬勵其次新墾舊闢迄未完納者及今自行呈首亦可旣往不咎若必待官丈量而後發覺則法不容寛卽不免充公治罪由中丞刊刻示諭發貼各州縣清賦局前同道亦刊有簡明章程八條榜示經此一番整頓想兵燹後積年大弓小報隱熟爲荒及豪紳劣衿食災賣災買災之事或可一律肅清矣 
[開關志盛]  
　　署蘇松太兵備道江南海關監督吕鏡宇觀察蒞任後擇吉昨日致祭關神行開關之禮總辦曹荃牛明府豫飭辦差丁役懸燈結綵灑掃潔清駐浦江太湖水師哨弁某君督率兵丁列隊迎迓清晨八點二刻觀察排齊全副儀仗鳴騶出大東門至關署前明府率同書舍迎入官廳俄而英廨讞員屠興之别駕呵殿而至謁見觀察小坐片時禮生報牲醴香帛俱已安設齊全觀察乃朝服而出向上行叩首禮成遐入官廳換穿吉服少焉名書舍以次叩賀觀察隨鳴騶而返當觀察戾止時關上施放爆竹火星墮落附近肇源茶樓所搭凉棚少頃烟霧迷漫竟有不可向邇之勢經關上下役望見禀知總辦立飭將棚拆毁始免火災 
[循例謁客]  
　　新署江海關道吕鏡宇觀察定於昨日拜會各國駐滬領事清晨九點鐘時帶同英法兩界讞員及道署英繙譯胡君法繙譯萬君東繙譯任君排齊全副儀仗先至法蘭西領事署次和蘭次新關稅務司次美利堅次丹墨次俄羅斯各西員皆盛服出迎清談試茗時已亭午至英界公廨午膳小憇片刻報時鐘方鳴二下又往拜新關造册處西員及英吉利瑞典德意志日本葡萄牙比利時各國駐滬領事繙譯莫不殷勤欵接歡冾逾恒至四點鐘後始事畢乃分道而回聞奥斯馬加領事須緩日再投利會晤至日斯巴尼雅領事余禘倆君及江南主教倪　綸君則先期辭謝屠别駕例應隨從是以將會審事務暫擱一天 
[犯官未駕]  
　　已革四川鹽茶道玉昆蘭名銘者曾在京城開設槓房此次奉移醇賢親王福晉金棺辦理不善奉旨通飭各省嚴手本邑官塲接得京邸電音内開玉銘現在逃匿境内三圖地方爰飭捕役凌振往拿無著業經具禀覆陳矣 
[滬上官塲紀事]  
　　上海縣署探悉新簡江蘇布政司聶仲芳方伯緝槼有由杭起節之信將次繞道申江特飭辦差家丁馳赴小東門外碼頭整備供張迎迓憲旌○瀏河厘卡委員瞿别駕鴻常昨由并次買櫂來申詣道憲行轅禀見○兩江營務處曾仰階觀察之姪公子嗣元孝廉日昨到滬旋命駕至行轅拜謁吕觀察延入晤談片晌始别○局未進士黄君小冲前日從武林蒞滬分詣道轅縣署請謁如儀○本埠城汛李采臣千戎昨晨率領標下健兒齊赴南門外大教塲操演○新簡蘇松太道劉康侯觀察定期初八日赴白門謁見劉制軍面陳要公 
[開辦粥廠]  
　　現屆冬令天氣漸寒卑田院中人露宿街衢飢寒交迫實爲可憫關道吕鏡宇觀察循例於十月初四日在南門外棲流所開設粥廠示令各乞丐往廠棲止並委保甲總巡鍾受伯明府專司彈饜 
[搶親釀禍]  
　　本埠虹口之西北鄉有眞如鎭焉係寳山縣管轄有徐阿弟者不知所操何業其家離鎭約一卑許地名楊家橋幼時憑媒文定附近南楊宅楊茂坤之姪女爲室刻已男長女大緣坤宅索禮太奢至今尚未完娶邇者徐復倩氷人往說仍屬虛談凃不得已因於前日糾約十餘人並樂工彩輿人等蜂擁至楊宅將女刼出納諸輿内樂工一路奏樂擁擠而去其時楊猝不及備迨彩輿旣去邀集多人隨後追赶當被追獲將新人互相爭奪徐姓諸人備有器械一聲暗號舉兵竭力攻擊楊姓紛紛敗北獨楊茂郎一人併力抵禦致被刀傷要害地保聞信到來兩造均已星散因卽據情衣報寳山縣署沈大令已於日昨臨騐聞楊已因傷斃命矣 
[虹鎭火災]  
　　桂坤全家於虹口迤東虹鎭就屋外開設小酒肆素喜盃中物大有劉伶荷鋪之意前日黄昏時醉鄉深入向妻某氏胡鬧妻反唇相稽卽被扭而痛抶妻忿無可洩遄返母家桂餘興未闌取妻所浣之衣舉火焚化并以火油潑之霎時火勢上炎延及蚊帳轟轟烈烈滿室通紅其時夜已過半左右鄰早已閉門高臥直至火旣冐穿屋頂桂尚不知趨避及鄰人聞聲往救祝融氏勢不可遏摧枯拉柯四世飛揚憂延至錢福寳錢林寳二家房屋燬去三椽並燬凌長壽家二椽凌雪濟家三椽迨闔鎭人竭力灌澆至東方旣明始得救熄事後被累者咸欲得桂而甘心豈料桂已葬身火窟中四肢悉化烏有惟剩身軀一叚而已見者無不爲之慘然酒之爲禍誠烈矣哉 
[咨照停訊]  
　　新任江海關道吕鏡宇觀察昨日帶同道署繙譯及英法兩界讞員拜會駐滬各國領事法公廨堂期鄭太令先期咨照捕房暫停訊案下期適逢萬壽花衣期内統歸下禮拜堂期彙案集訊 
[提追欠件]  
　　直隷候補道謂觀察之公子向法商烏利文洋行賒取鐘表各物計值價洋六百十二元屢索不歸行主函致法總領事轉咨讞嗣員鄭大令出票至英移提到案訊追復查得此項物件係滬北娼婦胡寳玉托購遂將胡娼提案究追 
[法界捕房瑣事]  
　　蟻媒談王氏王馬氏誘拐朱姑娘爲倡其兄朱廣仁控經鄭大令訊責昨日枷已滿飭送上海縣備文遞解回籍○賣魚東生之子某甲不務正業與無賴某乙日事遊蕩爲其父扭訴捕房捕頭以控關違忤命將甲乙押候解送公堂請究○築號東洋車夫横衝直撞將某西捕號衣撞破拘入捕房捕頭命將車輛暫押捕房車夫釋出著邀同車寓主投捕房候示 
[分發人員騐看名單]  
　　新海防例掣籖分發郎中花翎四品銜劉體乾安徽主事楊廷桂湖南朱惟達浙江彬文正黄旗蒙古光祿寺署正蔣鍾江蘇通政司經歴李澤臣江蘇光祿寺典簿崔恩熙安徽○籌餉例掣籖分發中書科中書俞啓元浙江○新海防例掣籖分發知縣謝通江蘇○鄭工例指省分發道花翎二品頂戴蔡錫勇福建湖北○新海防例指省分發同知劉思慈湖北四川馮坦山西東河雙壽正紅旗湖北趙麒安徽湖北朱景行浙江安徽謝恭寛浙江南河吳傳綺安徽湖南鹽運司運判丁乃鎔浙江兩淮朱煦浙江兩淮通判梁在璿廣東廣西程廷舉安徽直隷知縣鄒志清順天雲南周占文奉天直隷平良順天湖北區漸逵廣東廣西李鴻勳湖南廣西徐賡熙湖北山東張謨江西湖南奚鴻慈浙江湖北徐元瀛浙江湖北陶在輿浙江胡南胡觀蘭浙江福建鄧慶光廣東福建張庭楨江西福建批騐所大使姚汝淑安徽山東鹽大使毓琳廂黄旗雲南徐士瑜江西兩浙李振聲江西福建卓德徵浙江直隷布政司經歴胡毓芬湖北安徽按察司經歴張兆棟安徽直隷鹽運司經歴樞煜正黄旗浙江州判宋汝璜河南山東府經歴彭祖溧湖南湖北李敬芳湖北湖南舒恩慶浙江直隷陳瑄陜西直隷縣丞順霖廂黄旗北河周奭廣西湖北王養年山東北河李志高湖南陜西吳會隆湖南福建孫開榘湖北四川李天先湖北福建瑞泰正紅旗直隷陸宗鑫江蘇東河周志椿江蘇直隷王志祥江蘇直隷毛氅安徽直隷聶汝洪安徽北河吳鳴鵬江蘇北河張經藩安徽北河鄭文煦浙江福建顧文麟浙江北河杜宗澤浙江北河黄其恭安徽直隷朱繼文湖南甘肅鹽運司知事姚逢春山西長蘆縣主簿史汝基江蘇北河王廣相浙江北河州吏目李棟廷安徽直隷李勳浙江雲南廖貞祥四川貴州按察司照磨黄承祿折江安徽巡檢鄧毓年廣東廣西孔慶崧直隷四川陳彬順天福建李松順天山東謝敬軒湖南湖北游大 
 
 

Page 4

 
 
楫湖北四川沈壽鏞湖南湖北楊毓芳湖南廣西范秉寛湖南湖北阮元善浙江直隷周延康江蘇安徽孟泰峻直隷雲南姚榆江蘇安徽蔣宗琬江蘇湖北張星璣安徽北河方士瀛安徽北河寳琛正白旗四川從九品孔祥躁山東陜西曹恩江湖北安徽毛敬熙湖南廣西徐之槐浙江安徽劉麟徵浙江四川典史高紹京直隷山東高以恭順天山東鄭錫鴻順天甘肅楊尚忠順天雲南常思敬山西陜西謝錫庠湖北甘肅任金壽江蘇直隷蔣鴻模江蘇山東蔡惟勤江蘇陜西余巽光江西陜西許照安徽湖北張璟陜西直隷王元勳浙江貴州蔣朝棟浙江直隷茹煥浙江直隷王鈞瑞浙江山東龔濟川四川湖北鄧士墉湖南湖北閘官王俌清山東北河李培沅浙江南河未入流袁恩遹山東陜西孫慶安浙江陜西○籌餉例指省分發同知楊昭恕江西湖南鹽大使陳允受廣西山東典史馮鈞培順天山東周榮顯貴州湖南○勞績指省分發道時慶萊江蘇浙江知府徐炳倬浙江江蘇魏業釗江蘇湖北直隷州知州花翎四品銜蔡其銘江西湖南知州四品銜廷棟廂黄旂吉林知縣六品銜清瑞正黄旗湖北張贊宸江蘇湖北許紹猷江蘇直隷程肇元安徽浙江吳大琳江蘇浙江胡觀瀾浙江福建鄧慶光廣東福建府經歴黄遂良雲南四川秋福豫浙江吉林縣丞張維楨直隷浙江縣主簿胡鶴年河南湖北莊㳯浙江江蘇楊輔廷安徽山東○議叙掣籖分發典史劉惠采山東○議叙指省分發縣丞陳燿章廣東福建從九品陳國棟湖北四川典史王起斌山東直隷○截取批省分發同知李翊熉江西湖南吳傳綺安徽湖南直隷州知州秉彝正藍旗山東縣丞丁光燧浙江江蘇○進士呈請掣籖分發知縣黄天懐廣西○教習呈請掣籖分發知縣孫蓉直隷○恩廕呈請　省分發通判李桂芬安徽河南○應補呈請分發知縣同知銜蔡體乾浙江江西陳福源江蘇安徽縣丞沈振銓江蘇浙江從九品夏愚江西雲南未入流黄鴻光廣東江西寗廷芬安徽江蘇李兆陽山西四川 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣瑣案]  
　　鄉民凌銀貴凌沙文凌子仁凌保之凌望仙前投縣署聨名禀報地保凌殿卿擅將蘆湯盜賣與洋商隆曾威洋行得受鉅價求訊等情黄大令准詞飭提人訨前晚由蔣刺史研訊先據凌銀貴等供稱小的等共有五房祖遺漲灘十六畝向無田單以糧串爲憑原歸小的等耕種今被殿卿貪利圖賣心有不甘况田中尚有墳墓二座恐遭掘毁不得已投案求恩公斷凌殿卿供曾捐監生充當地保多年銀貴田地十六畞皆屬沿浦漲灘尚未禀報升科今欲出賣洋人因無糧之田不要小的所賣四十畞是自名下與銀貴之田隔岸兩不相涉求察陶少園供是文生年六十四歲訓蒙餬口殿卿盜賣蘆蕩兩曾勸將别田補還無如銀貴不允孫連夫供童生高橋人殿卿盜取糧串賣田究屬不合曾由童生勸其償洋不允張芝林供川沙人顧哲生供本地人均是文生七月二十日曾見銀貴與殿卿爭執漲灘詢明殿卿所賣皆係自田與銀貴無涉生等隨往浦東南二十圖察看妻貴之田隔岸不連並非盜賣中証莊杏林供東溝人駕船爲業前有隆曾威買辦錢義興價買凌姓地畝小的作中屬實餘情不知刺史一再衡情以兩造各執碍難判斷一併斥退著候本官親訊核奪○本地人姚秀榮被郭永恩槓欠洋蚨一百八十元向索無著前日扭探縣署由蔣刺史提訊郭供年五十一歲前欠姚洋祗有一百五十元已於光緒十九年間還過二十六元現因貧苦無力歸還求酌减刺史見郭衣衫藍縷貧態可憐判限五日内减還洋七十七元不准延宕○賭棍王錫春在鄉聚賭爲本縣黄大令訪聞拿獲前晚刺史提訊王供川沙廳人年三十三歲不敢犯賭求恩刺史喝令笞責一百板具結保釋 
[英界公堂紀事]  
　　浙江寗波府屬某邑人張長根向在某洋行當細崽邇者失業無聊他鄉落魄鎭日垂頭喪氣咄咄書空昨晨六點鐘時獨行至白大橋邊意圖自經週爲四百七十二號巡捕所見上前解救帶入捕房捕頭詢悉情由令人轉送公廨屠别駕著押候訊奪○野雞倡婦楊羅氏小字鳳卿冶葉倡條隨風逐水前晚鐘鳴十二下在胡家宅西首踏月往來一見包探趙銀河疑是尋香獵艷之流多方勾引趙探惡其纒擾拘送公堂别駕飭交官媒收押○昨晨有一小孩年僅五六齡在二馬路哀啼不止一百九十七號巡街捕向之詢問自言名定昌隨母出門中途失散因卽送至公堂别駕著留候招領○張繼惠向在胡家宅開設小酒肆酒徒施杏桂其主顧也曾欠錢六千餘文屢索不付前晚又約同應四香俞宇洪邵在德王阿寳等人圑坐轟飲張向索前欠以致互相爭閙後經一百四十九號巡街華捕拘入捕房捕頭令轉送公廨别駕著押候訊奪 
[美界捕房瑣記]  
　　馬販陜西人吳長壽此次由天津附怡和洋行之怡生輪船來滬中途與洪阿牛者爲爭奪鋪塲起釁互相揮拳吳突出利刃將洪戳傷要害遽卽斃命船主見已肇禍卽發電至上海捕房捕頭知怡生於昨晨定可抵埠預派包探秦少卿恊同五十號西探前往虹口怡和碼頭守候未幾輪船泊岸包探遂登輪將吳拿獲解入捕房禁押想須照例懲辦也至洪之屍身由水巡捕船帶往南市矣○益利輪船水手彭福生由漢口購辦二馬車水烟袋五枝船於昨晨抵埠下椗虹口𡌿記碼頭被洞庭山人王三郎將水烟袋悉數竊去彭告知捕房捕頭遣包探石金榮將王拘押候送公廨訊究○寧波人王順昌專以銅洋在市混用前經讞員懲辦遞解回籍兹又潛來昨日上午經包探張阿五緝獲解入捕房押候送廨訊辦○丐兒某甲昨晨倒臥在漢璧禮路喘息如絲奄奄待斃經二百四十六號華捕送至捕房同時三百零四號華捕又送乞兒某乙至捕房禀稱倒臥在北四川路勢將垂斃捕頭令一併送往英公堂請讞員安揷○昨日午後有一黑面西人據稱係某輪船火夫在西華德路百般滋事經二百九十號華捕拘入捕房禁押 
[江寗官報]  
　　二十一日委署常鎭道曾委辦正陽關鹽釐兼淮北督鎖候癍道沈瑜慶辭赴差均見釐捐局候補道穆候補道李鎭邦均銷假任玉森展假五天江浦縣劉誥到新選如臯縣單儒紳禀知鄂湘賑捐案内保捐同知銜知縣孫友　到赴蘇解餉回登瀛洲兵船何心用辭赴岳州巡檢劉鼎門奉委查山陽牙帖差辭新補提中營洙涇汛把總蔣雲奉叩謝雲騎尉諶自元叩謝奉恊臺札飭委織造頂馬補昨日委署六安營守備伍殿樑見叩謝補十九日知府唐光照展假五天署江寗布政使桂准於本月二十六日卯刻接篆○二十二日署鹽巡道唐正任巡道胡兩首縣王胡均傳見候補道容　江浦縣劉誥六合縣朱湘均見候補道劉思訓奉撫憲派寗差委史錫康數天太湖水師支應所候選直隷州魏允恭知縣盧忠騏均五天新選六全縣巖義豫三天均請展假提督朱德明銷照知府吳增僅禀知奉藩憲批准銷銀元局提調差補昨日安徽臬臺趙爾巽見正任巡道胡禀知赴金牛洞勘礦城守恊楊請假一天○二十三日厘捐局候補道穆善後局候補道懋均傳見候補道松麟奉示察看提督朱　寳知府勞元弼知縣秦基縣丞吳兆林由北洋來銷湘軍營務處兼總辦文案差江西主簿陳紹棠由江西解餉來世襲周家鵬奉示騐看均見儲材學堂候補道楊展假三天候補道何煥章禀知派寗差委提督邱時成銷假副將傅永貴叩謝委署南匯營遊擊牌示督糧同知敖　假五天同知李炳奉委北六七叚保甲差知州閱家鎭奉示繕寫履歴江浦縣劉誥京口駐防印務章京佐領蔭秀延浩均辭知縣張義澍禀知赴上海公幹左斌到銷寳應釐捐差回縣丞胡永清禀知府經歴張蘭芬丁母憂崇安輪船劉德輝辭送丁軍門赴岳州督轅牌示署南匯營遊擊傳義祿病故遺缺本部堂查有儘先副將傅永貴堪以署理○二十四日蜲署江寗布政使桂候補道張庭杰候選同知陳龍昌准補泰州陸銑叩謝飭知調署贛榆縣王得庚署溧水縣馮譽騏均見知府唐光照展假五天同知劉卓栻知縣泰炳禮戴光楊覲坐禀知派寗差委均禀知對本畢直隷州德存展假五天福安輪船黄友勝辭送沿江四路砲臺餉祥雲輪船李家泰辭送常鎭道曾赴鎭江補昨日委署常鎭道曾見辭赴任知縣毓楨請假三天藩轅牌示江都縣瓜洲司巡緝委員差缺胡登衡期滿遺缺查有候補布理問保謙堪以接辦○二十五日藩臺瑞委署江寗布政使桂署鹽巡道唐湖北督銷候補道志辭支應局候補遣吳城外保甲候補道袁候補道錢德培首府柯同知陳祖煊蘇錢貨釐捐通判劉人僑署句容縣鄧矩均到委署興化縣車運升泰興縣周玉鴻均謝委知縣張貴誠黄○南叩謝甄别總兵袁紹春副將陳國善遊擊傳道魁城守左營守備甄在洲守備張全珍千總鄭延泰世職周行恕奉示騐看均見正任巡道胡請假五天善後局候補道懋銷假候補道張庭杰謝委會辦水師學堂同知李文濤赴蘇帮勘寗鎭鐵路丁憂候選縣李大綬回福建均辭准補溧水縣殷以恕銷常州储發審差新選六合縣嚴　豫銷假謝委府發審差巡檢李永齡奉司委鹽桃兩縣牙帖差辭補昨日安徽臬臺趙爾巽見均和輪船徐長順由上海解餉來卽辭 
[江蘇官報]  
　　九月十七日知縣孫友蕚禀辭回寗潘宜經銷芿服假許寳良由寗來府經歴白槐生禀辭赴靖江縣保甲差臬轅牌示九月分考試候補佐職月課定於廿一廿二兩　考試○十八日知縣方廷鴻禀辭回常昭河工米捐局蔣一桂由上海布捐局來周清　禀知赴溧陽曾算前代理金壇縣任内交代卽辭姚壽祺由松江來劉坦禀辭赴上海綢捐局南卡差俞世珠銷假並禀知捐亷備辦門牌户册編查六門　船卽日開辦孫玉堂禀知本日到發審局差府經歴朱寳禾由滬來從九黄晸隆由婁縣保甲來主簿郝炳麟由南渡釐局來江南提督軍門譚到蘇統領江靖軍等營記名總兵陳有元由江陰來管帶水師新中飛划營儘先都司胡昌寳禀知赴江城崑新青浦一帶查哨○十九日督新牙釐總局候補道朱子榛通知在院上請假數天松江府柘林通判金兆熊禀到通判郭廷沛禀謝奉委暫代理太湖同知事知縣汪壽年由吳江回學院文巡捕衞　樁禀知隨學憲赴松江卽辭按司獄　守亷禀知交卸署荆溪縣父湖司巡檢任事回省撫轅武巡捕楊朝燦禀知奉撫憲委解貢赴都卽辭主簿楊慧孫禀謝奉委齊門外冬防巡查差○二十日知府潘兆芬禀知奉委管解京餉差通判王鍾瀚由上海回知縣徐清鎭謝謙均禀謝奉飭派蘇差委　祖綸禀辭回劉河釐局淩智澄禀銷奉委發審局差鍾鴻鈞禀知奉委解金陵餉差巡檢黄晸隆禀辭回婁縣保甲差縣丞孫鼎釗竇以棻鄭清懲沈啓煐府經沈乃楫朱寳禾楊元溥道庫許光熙州吏目胡汝賢主簿熊應崧雷星樵楊慧孫從十　光衡黄本忠謝本偉張家溱項森沈慶年畢世英何天綬張國仁吳晉范鴻錫陳輝昇熊飛舒炳錕均禀謝奉委冬防巡查差蔣裕鈺禀銷武進縣保甲差○二十一日知府林　炳禀銷代辦學院提調差襄辦江南機器製造局知府張慶勛由滬來卽辭代理太湖同知郭廷沛禀辭赴任知縣竇鎭山由上海糖捐局來許溎祥禀知赴十里亭稽查火藥新卽回胡智澄禀知到發審局差總捕劉中路總巡知縣周相輔東路何榮烈南路吳俊卿西路郭寅階北路林士菁閶胥門外李嘉福水路俞世球均禀知撤夏防接辦冬防差縣丞魏本立禀知奉委盤門水門差從九莫辦中禀銷盤門水關差府照磨楊毓楙禀知遂學憲卽辭從九王起鑾禀銷院試執事差並謝奉委編查保甲差縣丞程閏喜禀知奉赴江寗等處緝捕差卽辭資叚巡查委員均禀知銷夏防到冬防差○二十二日藩轅牌示照得署丹徒縣知縣宗能述署事一年期滿照章應行撤回所遺員缺查有候補知縣童寳喜堪以酌委署理太倉州吏巨金爾昌調署嘉定縣縣丞所道太倉州吏目員缺查有新班到班之試用縣丞蔣楨堪以委令署理新授安徽徽廬除和道李廷簫由金陵來卽辭行三品銜丁優湖北試用道項晋藩由杭州赴揚州知府陳卿雲禀辭回寗花翎同知銜前四川候補知縣吕明鐘湖北人由上海來署吳江縣鄭仲和禀知交卸任事回省知縣林鈞澤禀知赴松江會算前署盡縣内交代卽辭理問陳文藻禀知奉蘇關道委稽查洋藥差主簿阮樹棠從九李水齡陳學閱均由寗來桐彬禀銷學院搜檢差張爾欽禀辭仍回震澤縣帮辦保甲差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年九月二十七日京報全錄]  
　　宫門抄○總兵胥　奏接印日期摺○大學士張　奏遵　旨議處奏　聞摺○陜撫魏　奏揀員調補要缺知縣摺○又　奏懇　恩蠲免民欠錢糧草束摺○又　奏循例盤查司道庫儲銀兩摺○蘇撫趙　奏調署知縣片○九月二十七日户部通政司詹事府廂黄旗值日無引　見○車王德公阿克丹各假滿請　安○綿文謝授詹事　恩○葛寳華謝稽察左翼覺羅學　恩○貴賢謝稽察右翼覺羅學　恩○徐樹銘續假五日○鍾公承侯各續假十日○掌儀司奏初一日祭　奉先殿瀅貝勒行禮○召見軍機　陳學棻　○○署理山西大同鎭總兵銜補用副將奴才胥明德跪　奏爲恭報奴才接署鎭篆日期叩謝　天恩仰祈○聖鑒事竊奴才於光緒二十二年八月初九日接奉山西撫臣胡聘之行知之署大同鎭總兵沈玉貴因案撤恭所遺篆務　奏委奴才署理等因遵卽山省起程於八月二十四日行抵大同府城准前署鎭沈玉貴將大同鎭總兵印信曁　王命旗牌等件委員齎送前來當卽恭設香案望　闕叩頭謝　恩祗領任事伏念奴才束髮從戎分毫無補北方獻捷由末弁而拔置偏裨東省治兵晉頭銜而濫膺專閫兹以晉疆改調復蒙鎭篆叨權疉荷　隆施莫名感悚查大同城居邊要總兵責重巡防必素習夫韜鈐庶深資乎統馭奴才昔從征剿雖山川形勢之粗諳頃綰軍符更牖户綢繆之宜固自維檮昧深懼弗勝惟有殫竭愚忱隨事禀商撫臣認眞整飭不敢以暫時攝篆稍涉因循以期仰答　高厚鴻慈於萬一所有奴才接署鎭篆到任日期並感激下忱除循例恭疏　題報外理合繕摺具奏叩謝　天恩伏乞　皇上聖鑒謹　奏奉　硃批知道了欽此　○○大學士管理吏部事務臣張之萬等謹　奏爲遵　旨議處具奏事内閣抄出　盛京將軍兼管奉天府府尹依克唐阿奏稱光緒二十二年五月二十一日奉　上諭依克唐阿奏道員把持稅務據實糾叅一摺奉天東邊等處稅捐前經依克唐阿奏准派員會同徵收現派候補道員王頤勳等前往設局會徵東邊道張錫鑾並不聽同商酌自行分派總辦幫辦委員經收所有稅欵均送道署並不解省似此任意把持顯有希圖中飽情弊張錫鑾著先行開缺交依克唐阿嚴行查辦欽此當卽欽遵揀派署昌圖府知府陳震等會同前往秉公查辦去訖現據陳震等按照原叅各節逐細查明開單禀報前來查原叅張錫鑾謬以向有定章罄東邊所入供東邊所出嘵嘵置辯一節查光緒二年前署將軍刑部尚書崇實曾有是奏原以東邊道署初設恐其入不敷出故爲限制並非奏明定章稅捐餘欵盡歸道署此該道謬執向章以把持稅務之實在情形也伏思該道張錫鑾係監司大員宜如何潔已率屬以圖報稱而所爲各事諸多欺蒙查該道收捐四月有餘共銀九萬餘兩目下稅局接辦未及兩月已報銀十五萬兩互爲比較數目懸殊其中情弊不言可想現旣遵　旨逐節查胆該道把持稅務委係實情其希圖中飽者有東邊各稅耗羡銀欵及捐修書院之沙河子加平盈餘銀五千餘兩並所稱不能開報之十餘萬兩其已歸中飽者有柳林子大東溝兩局册卷不符之東錢一萬零八百九十五千零此外更有自二十年十二月起至二十一年十二月止一切收支亦不交代後任之欵惟案係　欽飭嚴行查辦應如何懲治之處未敢擅擬恭候　聖裁等因於光緒二十二年八月十二日奉　上諭前據依克唐阿奏叅東邊道張錫鑾把持稅務當經降旨將張錫鑾開缺交依克唐承嚴行查辦兹據查明前叅各節詳晰覆陳請旨懲治等語張錫鑾著交部議處欽此欽遵到部查定例州縣侵欺錢糧革職擬罪私罪等語此案據　盛京將軍依克唐阿奏稱遵查道員把持稅務實有中飽應如何懲治之處未敢擅擬欽奉　諭旨張錫鑾著交部議處臣等查該道張錫鑾旣據查明實有中飽自應比照州縣侵欺錢糧例議處應請將開缺奉天東邊道張錫鑾比照州縣侵欺錢糧革職私罪例議以革職至所稱該道中飽之項究竟銀數若干應否勒限著追並限滿不能全完照律治罪之處應請　飭下該將軍確查奏明辦理所有臣等遵　旨議處緣由理合恭摺具　奏伏乞　皇上聖鑒訓示遵行謹　奏奉　硃批另有旨欽此　○○頭品頂戴陜西巡撫臣魏光燾跪　奏爲揀員調補要缺知縣以資治理恭摺仰祈　聖鑒事竊查西鄉縣知縣楊調元調補長安縣知縣所遺係繁疲難三項要缺前經護撫臣張汝梅請以候補知縣張世英補授嗣准吏部咨以張世英係曾任選缺人員不得該補繁要之缺應毋庸議西鄉縣知縣要缺令卽另行揀補等因奏駁奉　旨依議欽此於光緒二十二年六月二十九日咨行到陜臣與藩臬兩司遵卽在於通省現任知縣應升應調各員内覆加遴選實無合例堪補堪升之員惟查有同官縣知縣劉福廕現年六十三歲湖北江夏縣人由副貢生中式遇治六年丁卯科本省鄉試舉人光緒六年庚辰科會試後大挑一等引　見奉　旨以知縣簽分陜西補用是年十月到省九年十二月下母憂回籍十二年十一月起復到省十四年十二月准補同官縣知縣十五年正月十二日到任試署期滿業經詳請實授在案該司等查得該員老成諳練判斷詳允歴俸已滿三年任内並無欠解錢糧積案展叅處分及盜刦已起四叅之案以之調補西鄉縣要缺知縣與例相符堪以勝任等情由藩臬兩司會詳請　奏前來臣覆查無異合無仰懇　天恩俯念員缺緊要准以同官縣知縣劉福廕調補西鄉縣知縣員缺以資治理該員係知縣調補知縣銜缺相當毋庸送部引　見所遺同官縣知縣係簡缺陜省現有應補人員容俟劉福廕准調部覆至日另行請補所有揀員調補要缺知縣緣由謹會同署陜甘督臣陶模恭摺具陳伏乞　皇上聖鑒訓示再臣到任未及三月例不加考合併陳明謹　奏奉　硃批吏部議奏欽此　○○頂品頂戴陜西巡撫臣魏光燾跪　奏爲查明陜西省光緒二十年分民欠錢糧草束開單懇　恩蠲免恭摺仰祈　聖鑒事查陜西省自同治元年兵燹後户口凋殘田地半就荒蕪招徠甫有轉機又值光緒三押兩年荒旱雖連年設法飭屬招墾加意拊循無如小民困苦顚連元氣迄未蘇復十九年以前各屬民欠錢糧及應徵官欵失經前撫臣奏蒙　恩准豁免在案所有二十年未完錢糧前因屢經飭屬剔荒徵熟勒催報解在小康之家咸知正供攸關無不竭力爭先踴躍輸納其未完之户多係窮檐小户及未開墾之叛荒各産催比雖嚴完納總難掃數現值催徵二十二年新賦並帶徵二十一年舊欠如將二十年未完錢糧同時併徵民力實有未逮據各屬查明二十年分咸寗等五十九廳州縣民欠地丁正耗更名糯價存留俸工驛遞夫馬陵租房壕馬廠租鹽花各課及道倉應徵民屯更本色糧石等項共未完銀一十五萬六千七百七十九兩五錢零内荒地未完銀一十一萬五百二十一兩五錢零熟地並災緩未完銀四萬六千二百五十七兩九錢零又未完起存本色共糧二萬七千八百二石三斗零内荒地未完糧一萬一千三百二十一石一斗零熟地並災緩未完糧一萬六千四百八十一石一斗零未完本色草二千五百七址五束零内荒会未完草一千九百八十四束零熟地未完草五百九十一束零又補造米脂縣光緒十九年未完被旱緩徵站夫新墾等銀及撥恊邊塘夫馬留支夫馬工料等項共銀一百六十二兩一錢零分晰造具册摺懇請豁舊徵新由藩司張汝梅督糧道姚協贊援案會詳請　奏前來臣維錢糧有關正供固不宜輕言蠲免而民爲邦本尤當體蔡撫綏以資培養該司道等核議三年科賦同時併徵民力未逮洵屬實在情形合無仰懇　天恩俯准將單開咸寧等五十九廳州縣光緒二十年分民欠災緩未完錢租課草束一併豁免以廣　皇仁而紆民困除將清册咨部外謹專摺具陳繕具清單恭　○御覽伏乞　皇上聖鑒訓示謹　奏奉　硃批著照所請該知道單併發欽此　○○頭品頂戴陜西巡撫臣魏光燾跪　奏爲循例盤查司道庫儲銀兩恭摺仰祈　聖鑒事竊查各省司道庫儲銀兩督撫到任例應親往盤查臣仰荷　聖恩調任陜西巡撫司道各庫自應照例盤查兹據藩司張汝梅督糧道姚協贊各將庫儲銀兩按欵枌晰造册呈送前來臣卽親往各庫逐一盤查藩庫截至光緒二十二年七月初七日止共實儲正雜等項銀六十二萬三千二百二十三兩零道庫截至二十二年六月初十日止共實儲折徵銀一萬三百三十四兩零臣按欵核對銀數均屬相符並無虧挪情弊所有盤查司道庫儲銀兩實存無虧緣由理合循例繕摺具陳伏乞　皇上聖鑒謹　奏奉　硃批户部知道欽此　○○趙舒翹片　再署婁縣知縣林鈞澤署事期滿調省所遺婁縣知縣員缺係附郭首邑政務殷繁必須遴委精明幹練之員接署方足以資治理查有正任宿遷縣知縣葛祥熊堪以調署據蘇州藩司會同臬司具詳前來除批飭遵照外謹合詞附片具陳伏乞　聖鑒設　奏奉　硃批吏部知道欽此 
 
 

Page 14

 
 
[光緒二十二年九月二十八日京報全錄]  
　　宫門抄○諭旨二道錄前○將軍恩奏剿賊出力各員分别請奬摺○粤督譚奏報委署州縣各缺摺○提督董奏請奬勞績各員片○閩浙督邊奏購辦外洋軍火摺○豫撫劉奏請援案折解漕糧片○將軍延奏籌辦急賑分别撫卹摺○又奏請撥軍械摺○九月二十八日禮部宗人府欽天監正黄旗值日無引見○慶王榮中堂由東陵回京請安○啓秀徐用儀各假滿請安○盛宣懐前往天津請訓○召見軍機慶王榮中堂盛宣懐○皇上明日卯初二刻升弔和殿看版○○奴才恩澤增祺路奏爲現將勦辦高賊出力各員遵照部駁更正請奬恭摺仰祈聖鑒事竊准吏部咨開上年十月間奴才增祺在護理將軍任内剿辦綏化等處高賊出力各員案内候選同知李沛恩等所請奬叙均核與例章相符惟辛文烺陶鶴梅請以府經歴不論雙單月遇缺儘先卽選蕭爾鲠吳光國請以縣丞不論雙單月遇缺儘先卽選查所保班次均係兩層宋連甲等三員請以巡檢不論雙單月遇缺儘先卽選係屬指項並將班次連併請奬德色勒布以理刑員外郎留本省遇缺坐補均與定章不符應將保案全行駁回更正再行奏明請奬等因光緒二十二年三月初八日具奏奉旨依議欽此欽遵知照前來奴才等查辛文烺等各員所保旣與定章不符自應遵照另行更正謹繕單恭呈御覽合無仰懇天恩飭部給奬以示鼓勵再同知李沛恩已捐歸知府班筆帖式慶山已揀選委署主事均應改擬請奬其達杭阿等官階頂戴案據吳光國捐報年月另行造册咨部查核合併聲明所有剿辦馬賊出力各員更正請奬緣由謹恭摺具奏伏乞皇上聖鑒謹奏奉硃批該部議奏單併發欽此○○太子少保頭品頂戴兩廣總督臣譚鍾麟頭品頭戴廣東巡撫臣許振褘跪奏爲光緒二十二年春季分廣東省委署州縣各缺遵照章程恭摺具奏仰祈聖鑒事竊照各省州縣無論奏調委署代理欽奉上諭每屆三個月彙奏一次等因欽此由部轉行欽奉在案兹據廣東布政使張人駿詳稱光緒二十二年春季分出有嘉應直隷州知州沈麟書交卸就醫遺缺以試用同知吳國章署理又署從化縣知縣葆椿調省遺缺以候補知縣劉本鏡署理又新興縣知縣劉盛芳因案解任遺缺以候補知縣鄭業崇署理又歸善縣知縣鄒之麟在任病故遺缺以試用知縣葛肇關署理又化州知州李光高先赴欽州直隷州知州升任遺缺以候補直隷州知州雷發聲署理詳請具奏前來臣等覆查無異理合會同恭摺具陳伏乞皇上聖鑒謹奏奉硃批吏部知道欽此○○譚鍾麟片再准部咨疏通正途案内嗣後各省州縣缺出令將輪委班次並出缺日期每屆三月奏報等因歴經遵照辦理兹光緒二十二年春季分出有新興縣知縣劉盛芳因案解任遺缺酌委候補知縣鄭業崇署理又化州知州李光高准升欽州直隷州知州飭先赴任遺缺酌委候補直隷州知州雷發聲署理以上二缺俱係挨委簡缺例應按班輸委因各該縣地方緊要酌委鄭業崇等署理均不入班次積缺計算又署從化縣知縣荷椿調省遺缺輪用勞績班以候補知縣劉本鏡署理據廣東布政使張人駿列册詳請具奏前來除咨吏部查照外臣等謹合詞附片具陳伏乞聖鑒謹奏奉硃批吏部知道欽此○○董福祥片再查從前西路用兵其後路各台局及轉運委員皆准其開保此次事同一律各台局源源解濟各委員或解糧餉或運軍裝奔走於炎風朔雪之中又時值進兵道途多事皆能悉心照護毫無遺誤洵屬不辭勞瘁可否俟軍務肅清准其擇尤請奬出自天恩謹附片具陳伏乞聖鑒訓示謹奏奉硃批著准其擇尤酌保毋許冐濫欽此○○頭品頂戴閩浙總督臣邊寳泉跪奏爲閩省應購外洋各項軍火器具數目開單恭摺具陳仰祈聖鑒事竊照各省購買外洋船械槍砲等事應照新章於未經定議時先行奏咨俟覈定後再行購辦遵照在案兹查光緒二十二年分閩省水陸各軍練兵防勇及砲台砲勇操防需用硝磺火藥銅冐皮紙水呢帆繩索布油漆等項或庫局無存或撥剩無多亟須添購以備撥用謹遵新章酌核應購數目開單奏咨俟核准後派員分赴上海香港福州等處向各洋商議價定購運儲備用應需價脚隨時漲落不定難以預先核計請購運到閩分别核給開報據閩省善後局司道詳請奏咨前來臣覆查無異除咨户部核覆外合將應購外洋各項軍火器具件數謹繕清單恭摺具陳伏乞皇上聖鑒謹奏奉硃批户部議奏單併發欽此○○劉樹堂片再豫省應徵漕糧自同治初年奏定章程改徵折色分别解部及留充軍餉歴年於開徵以前奏明循辦本年新漕瞬屆開徵體察情形停運已久水次厫座船隻悉已坍毁無存如起運本色均須建造需欵旣鉅籌辦綦難據藩司額勒精額糧儲道王維翰會同籌議仍請援案折解叙詳呈請具奏前來相應仰懇天恩俯准將豫省應徵光緒二十二年分漕糧照章徵收折色一俟庫欵稍裕再行規復本色爲此附片具陳伏乞聖鑒訓示謹奏奉硃批著照所請户部知道欽此○○奴才廷茂富爾丹跪奏爲三姓等處地方現被水災謹將大概情形先行具陳並撥給倉榖以備三姓急賑恭摺馳奏仰祈聖鑒事竊查吉林三姓琿春寧古塔各城多係濵臨江河每逢夏秋陰雨稍多卽不無漫溢之患惟本年六七月間霪雨連綿較往年爲甚奴才方慮各地方雨水過盛未免成災旋於七月二十以至二十五等日接據三姓署副都統報稱姓屬松花特丹各江因上游雨大於七月十二日水勢暴漲城内深四伍尺城河沿岸居民田廬皆被水淹雖闔署倉庫監獄幸得保全而庫存火樂僅止用船裝搶一半餘皆被浸其男婦子女經官弁等乘舟撈救暫就高阜處露宿始免其魚然淹斃人口數已不少又據琿春副都統報稱城南紅溪河向係西流併入圖們江今因江水盛漲容納不開遂致漫溢冲壞城垣城外商民房屋悉被水浸幸惟南門堵閉城内未成澤國而闔署火藥庫等處牆屋倒塌甚多又據越總局報稱相龍峪屬界内之圖們江巨口河兩水相接同時并漲致將寗達堡開字等社每社冲壞地畝或十餘晌或數十餘晌不等所有田畝多被淤沙塡壓房間亦多冲倒其未經報災各社尚復不知有幾又據伊通邊門防禦等報稱伊勒們河及伊通河等處亦因雨水暴發將兩岸丁民田園房屋曁台中津貼差徭官地多被沖毁並將官所房垣冲塌數處又據寗古塔副都統報稱呼爾哈索爾霍綽河雨水漲發接連一片兩岸民房田禾均被冲淹所有二麥無論已割并皆漂蕩無收又據雙城堡協領報稱西南一帶旗民各田窪下之區禾稼多被雨水淹澇各等情先後咨報前來奴才等接閱之餘不勝焦灼當查各處被災情形以三姓尤爲偏重若俟查勘明確後再行賑恤誠恐緩不濟急是以奴才等公同商酌由伯都訥額存倉榖内先行提懇三千石交三姓署副都統富順遴派妥員均匀散放其餘各處業由奴才等分别咨札各該管就近查騐除俟查明被災輕重加結造報到日再行分别具奏外所有三姓等處猝被水災籌撥倉榖急爲撫血各緣由理合恭摺馳奏伏乞皇上聖鑒謹奏奉硃批知道了籌辦急賑甚妥仍著查明災情輕重分别撫恤以拯窮黎欽此○○奴才延茂富爾丹跪奏爲請撥奉天現在軍械以省購費而實邊防恭摺仰祈聖鑒事竊維時事艱難整飭吏治之外則以講求武備爲先而武備之修必以簡器精良爲要奴才延茂抵任伊始擬將營務次第整頓遂先將各營軍械逐一清查委係多不適用不能不設法抽換期歸畫一近來槍械以毛瑟開斯最爲利器現在邊練各軍中共計洋槍一萬一千餘杆而毛瑟開斯等槍僅有六千餘杆餘皆早年購製來福馬銃等名旣難及遠亦無準頭機器局現存雖有七千餘桿之數而毛瑟開斯亦僅二千餘桿現在疉據各廳縣因緝捕盜匪紛紛請領餘存無多亦應迅遞多備吉林幅員遼闊萬山叢雜馬賊出没靡常聞賊中所持多係快槍則所在各軍器械自須與之相敵乃能得力奴才等因吉林機器局現奉部議兼造奉天軍火必須核實經營力除欺僞曾與依克唐阿函商一切併將吉林情形約略遞及正接函復迺知前任會辦奉天軍務已故廣東提督唐仁廉所部仁勝等軍盛京將軍依克唐阿所統敵愾各營均有新式利用之器迨後先遣撤此兩項軍械均歸奉天存儲該將軍以吉林存械無多代爲籌畫囑奴才等奏明撥用奴才等伏思吉林奉天疆圉毗連撥連較易且吉林設有機器局隨時修整亦不甚難擬卽於此項軍械内酌撥若干以濟各軍剿盜之需將來如能有餘併可接濟江省如蒙俞允再由奴才等咨商依克唐承和衷妥商奉天酌留若干以便分儲軍實以固邊防至此次奉撥軍械如有應行修整之處由奴才設法另行籌欵飭交機器局認眞修理務使有用之器統歸實濟所有請撤奉天現存已撥各軍槍械以省購費而實邊防各緣由是否有當理合恭摺具奏伏乞皇上聖鑒訓示遵行謹奏奉硃批署照所請該部知道欽此 
 
