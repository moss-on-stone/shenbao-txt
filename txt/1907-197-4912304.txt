# 1907 - 197 - 4912304

 

Page 1

 
 
   
 
 

Page 2

 
 
[上諭]  
六月十二日奉 
上諭馮國璋著補授軍諮府正使哈漢章著補授軍諮府副使欽此同日奉 
上諭譚學衡著補授海軍處副使欽此同日奉 
上諭陸軍部左丞着姚錫光補授陸軍部右丞著朱彭壽補授陸軍部左叅議著許秉琦署理陸軍部右參議著慶著補授欽此 
代論 
[秋瑾之演說來稿]  
秋瑾女士。以徐錫麟案株連。被殺於軒亭巿口。論者冤之然是非黑白。局外之人。亦不能贅一辭。惟聞女士自幼通經史。　詩詞。及長。痛心國難。每於新報新書中。見外侮寖迫則横涕不可仰。大有『四十萬人齊解甲並無一個是男兒』之感。而其夫又闒冗不能治事遂與離異。典東渡。時吾國留學生之東遊者。日多一日。非挾其金錢主義。即懷其功名思想。人品浮雜。頗爲外人所輕。女士人憤逐倡男女革命之議謂我女界前途。必不至經此階級會逢　締事起。女士憤極内渡。即組織女報一種。汲汲焉提倡女學。以圖女子之獨立。嗚呼女士之所謂革命者。如是而已。豈同一二浮躁之留學生。無意識。無實力。徒囂囂然附和衆口。亦自稱革命以取禍者哉。今乃以種族革命見殺。論者所以冤之也。聞女士乂擅口才。每登演壇。雄辯恣肆。往往傾動衆耳。擊掌聲如百面春雷。今將演說一萹。特行録出。以見女士之志。亦以見女士之才焉。敬告姊妹行 
我的最親愛的諸位姊姊妹妹呀。我雖是個没有大學問的人。却是個最熱心最愛國愛同胞的人。如今中國不是說道。有四萬萬同胞嗎。但是那二萬萬男子已漸漸進了文明新世界了。智識也長了。見聞也廣了。學問也高了。身名是一日一日進了。這都虧了從前書報的功效　。今日到了這地步。你說可羨不可羨呢。所以人說書報是最容易開通人的智識的呢。唉二萬萬的男子是入了文明新世界。我的二萬萬女同胞。還依然黑闇沈淪在十八層地獄。一層也不想爬上來。足兒纒得小小的。頭兒梳得光光的。花兒朶兒札的鑲的戴着綢兒緞兒滾的盤的穿着。粉兒白白脂兒紅紅的搽抹着。一生祇曉得依傍男子穿的吃的全靠着男子。身兒是柔柔順順的媚着氣虐兒是悶悶的受着涙珠兒是常常的滴着。生活兒是巴巴結結的做着一世的囚徒。半生的牛馬試問諸位姊妹。爲人一世可曾受着些目由自在的幸福未曾呢還有那安富尊榮。家資廣有的女同胞。一呼百諾。奴僕成羣。一出門眞個是前呼後擁。榮耀得了不得。在家時頤指氣使。威闊得了不得。自已以爲我的命好。前生修到。竟靠着好丈夫。有此尊享的日子。外人也就嘖嘖稱羨。某太太好命。某太太好福氣好榮耀好尊貴。的讚美。却不曉得他在家裏。何嘗不是受氣受苦的。這些花兒朶兒。好比玉的鎖金的鉫。那些綢緞好比錦的繩繡的帶。將你束缚得繫緊的。那些奴僕。直是牢頭禁子看守着。那丈夫不必說。就是問官獄吏了。凡百命令。皆要聽他一人喜怒了。試問這些富貴的。太太奶奶們。雖然 
 
 
 

Page 3

 
 
安享。也没有一享自主的權柄罷咧。總是男的占主人的位子。女的處了奴隷的地位。爲着要倚靠别人自已没有一毫獨立的性質。這個幽禁閨中的囚犯。也就自已都不覺得苦了。阿呀諸位姊妹天下這奴隷的名兒是全球萬國没有一個人肯受的。爲什麽戎姊妹却受得恬不爲辱呢諸姊妹必說。我們女子不能自已挣錢。又没有本事一生榮辱皆要。靠著夫子。任受諸般苦惱也就無可奈何安。之曰命也這。句没志氣的詁了唉。但凡一個八只怕自已没有志氣如有志氣。何嘗不可求一個自立的基礎自活的藝業呢。如今女學堂也多了。女工藝也興了。但學得科學　藝。做敎習。開工廠。何嘗不可自已養活自已嗎。也不致坐食。累及父兄夫子了一來呢。可使家業興隆。二來呢。可使男子敬重。洗了無用的名。收了自由的福。歸來得家族的歡迎。在外有朋友的敎益。夫妻携手同遊。姊妹聯袂而語。反目口角的事都没有的。如再志趣高的思想好的。或受高等的名譽。或爲偉大的功業。中外稱揚。通國敬慕。這樣美麗文明的世界。你說好不好。難道我諸姊妹。眞個安於牛馬奴隷的生涯。不思自拔麽。無非僻處深。閨不能知道外事。又没有書報。足以開化知識　想的。就是有個女學報。只出了三四期。就因事停止了。如今雖然有個女子世界。然而文法又太深了。我姊妹不懂文字又十居八九。若是粗淺的報。尚可同白話的念念若太深了。簡直不能明白呢。所以我辦這個中國女報。就是有鑒於此。内中文字都是文俗并用的。以便姊妹的瀏覽。却也就算爲同胞的一片苦心了。惟是凡辦一個報。如經費多的。自然是好辦了。如没有錢。未免就有種種爲難。所以前頭想集個萬金股本。（二十元做一股）租座房子。置個機器。印報編書。請撰述編輯執事各員。像像樣樣長長久久的辦一辦也不枉是中國女報。爲二萬萬。女同胞生一生色也算我們不落人後。自已也能立個基礎後來諸事要便利得多呢。就將章程登了中外日報。併將另印的章程。分送各女學堂。想諸位姊妹。必已有看過的了。然而日子是過得不少了。入股的除四五人以外。連問都没人問起。我們女界的情形。也就可想而知了。想起來實在痛心的呢。我說到這裹。涙也來了心也痛了。筆也寫不下去了。但這中國女報。不就是這樣不辦　。却又不忍使我最親愛的姊妹長埋在這樣地獄中。只得勉强湊點經費。和血和涙的做點報出來供諸姊妹的賞閱。今日雖然出了首册下期再勉力的做去。但是經費狠爲難呢。天下凡百事獨力難成。衆擎易舉如有熱心。的姊妹肯來協助則中國女報幸甚。中國女界幸甚。 
專電 
[電一江西（十二日午後一點十分）]  
匪首姜守旦被蔡管帶在龍泉縣境查獲隨卽解省（介） 
按姜守旦係瀏醴匪亂案内首要漏網已久今始就獲 
[電二北京（同日午後七點十分）]  
已　道員柯鴻年之家丁已押解到京交大理院審訊（士） 
[電三北京（同日午後七點）]  
廷寄江督端方嚴防長江上下遊着程文炳認眞巡緝（大） 
[電四紹興（同日午前八點十分）]  
近有匿名揚帖謂紹郡各學堂均藏有軍火省委陳道翼棟帶兵至同仁等校搜查並無實據校董等見來勢洶洶思欲暫避竟被拘拿五人今日學界中人已公禀浙撫請勿騷邊以定人心（士 
[電五嘉興（同日午前八點）]  
嘉興長安鎭鄉民因與鐵路購地局反對聚衆滋閙營勇彈壓不服竟被將某弁戕斃（夫） 
緊要新聞 
[新軍騷擾學堂之罪狀紹興]  
　　越郡友人來函云省　　城第一標常備軍前此成軍時未蒙學界歡迎是以此次奉派來紹搜查學堂大有藉此報復之意初四日下午往大通學堂時未抵該校即施放洋鎗校中各學生疑係鄰近遇盜至門前探視該兵等卽指爲拒捕大肆野蠻手段内有某生被兵揪住曰『你今日想歡迎老子麽』言訖當塲毆斃並有一生旣被擊傷肩背跌人河中復對準肚腹連放數鎗竟至腸胃流出現尚暴露爲犬所噬親族恐被株連不敢收殮可慘之至秋瑾女士聞警時卽躱避該校柴房中旋被搜獲竟將衣服拉破肆意毆打隨卽押解到府行至某處某兵將手烟二枝擲於道旁遂指爲由女子褲中落下紹府貴太守初擬將一干人証解省訊究該標統李益智恐一經詳細訊問與已不便遂危詞聳聽致女士遽罹奇禍也（陰） 
 
 

Page 4

 
 
[蕪關道爲防範私運炸藥事上皖撫禀安慶]  
　　奉督憲電開據探稱近有逆黨用棺木藏匿炸藥由東　回并裝點扶柩眷屬以示不疑此項炸藥非止一起務商稅司嚴密查緝爲要等因奉此遵即密致稅司妥商辦法去後旋准復稱軍火用棺木藏匿偷運勢難開驗眞僞難明本口向來運進棺木常年不過六七具此後如有棺柩進口擬令邀本口親友來關出具確係某某靈柩詳明保結始准放行其過往棺柩情跡可疑惟有立卽報明由監督派員隨船前往仔細偵察至起柩之地辨别眞僞取據回報等因前來職道當以本口起岸棺柩現擬辦法自屬可行來往棺柩如持有各大憲護照爲憑亦可查騐明確免其扣留如上駛大通安慶招商局設有躉船之處起卸應責成該兩處輪船釐稅卡員隨時盤查偵察務得眞情具報上下游鎭潯等關自必同奉嚴緝明文各有專責無勞代謀函明稅司在案除通飭常關各口民船往來一體認眞查緝并抄禀行知大通安慶原設輪船厘稅卡員遵照嚴辦外合將防範情形禀陳察核（詔） 
[陳慶桂奏叅部准粤督息借洋債原片北京]  
　　再廣東連年災癘益以廣西用兵悉索接濟民窮財盡苦不可言近閱岑春煊奏請借洋欵一千萬爲舉辦興利各要政部議仍由廣東籌欵清還等因查洋債利息縱使甚輕而借至千萬卽以五釐而論年亦需子金六十萬近來各省所辦新政如工藝各廠僅能養活貧民何嘗稍有溢利廣東情形已極凋敝試問將來本何由還利何由出勢必愈欠愈重無所抵且止岑春煊止渾言興利各政究竟所辦何事並未指明竊恐鉅欵到手耗於揮霍者半耗於侵蝕者半借易還難若向地方搜括取償則民困更深後患何堪設想挖肉補瘡最爲下策擬請飭下會議政務處　大臣會同度支部再行集議妥籌奏請辦理臣爲預防流弊起見謹附片具陳五月二十八日具奏奉旨著會議政務王大臣會同度支部妥議具奏欽此 
[粤路公司公舉總恊理詳情廣東]  
　　本月初二日爲粤路公司開正式會之期是日會場規則頗爲整肅舉定總協理羅黄二君兹將大略録下是日七點鐘奏派監視官龔臬司到會時監察員坐位列於正中臬司堅辭不敢當乃將供給所及茶烟處改爲監視坐位而以原設之監視坐位改爲大股東坐位九點鐘諸股東陸續至臬司及四議長　就坐九點半鐘臬司命宣佈員代爲宣佈祝詞旋摇鈴請衆股東投筒由南番兩縣令並警官二人監視又議開筒之時刻原定十一點鐘維時因來者僅及半議改一點鐘衆不謂然乃改定十二點鐘　十一點半鐘議長宣讀誓詞誓畢有人請拍一照以爲記念許之十一點鐘摇鈴開筒門外砲聲隆然其開筒規則如下夏議長衣冠立筒所手持長鉗由筒口鉗票出臬司及廣府陳太守警局朱坐辦由内出立宣佈員後議長鉗一票舉起幹事員手接之以授宣佈員卽宣股東何姓名寓某處股若干份舉某爲總理某爲協理旋持向諸股東閱看然後交幹事員授書記由副議長親監寫票命雜役携赴大堂張貼旣而衆人謂如此辦理未免遲滯遂從衆議改良寫法由警官先列名字但記若干股數而止於是警局朱總辦數人上前持筆坐議席每宣一票臬司必親視再交警官照録録後卽交副議長封鎖至四點三十鐘始畢事所舉之人占多數者爲羅君葆臣黄君詔平其次則梁君鎭東李君警寛張君弼士惟羅君之票多舉爲協理黄君之票多舉爲總理然以兩邊合計羅君占多數故卒以羅葆臣得七十五萬五千二百股爲總理黄詔平得六十四萬六千九百股爲協理開票旣畢臬司卽飭各算手速行覆核算至入夜九點鐘始將舉票覆核清楚與初次核算微有不同然亦所差無幾覆核清楚之後臬司親手將各票封固加以封條定初三日十一點鐘再到公司驗票臨行擬定電稿兩紙一致郵部一致岑督將是日被舉姓名股數大致禀報然後回署計時已十點餘鐘是日有警官多員率警兵二百名廣協率衛隊一百名站立本街又有續備軍一百名分列公司内外各門首街口有臬司牌示（驗票入會止輿馬處）八字凡股東到會警員均向取憑劵方許入街至公司又有公司人驗入座票由招待員延入廳事故爲肅靜兹將被舉人名票數最多者開列於後羅葆臣七十五萬五千二百股（共三百零六票）黄詔平六十四萬六千九百股（共二百六十票）梁震東五十五萬六千三百股（共一百四） 
十二票）李敬寛三十六萬六千三百股（共一百三十七票）張弼士三十二萬六千九百股（共一百五十五票） 
本埠要聞 
[川徐土稅撥作濬浦經費之交涉]  
　　中國土藥議定逐漸減種駐京領銜公使以土稅一項有關交涉要欵特請外部指明用何項作抵等情曾紀前報現聞此事實因開議中國自濬黄浦之時言明以徐川兩處土稅作爲常年的欵今一旦減種此欵勢必無著則於工程大有關礙以每年四十六萬計二十年需銀九百二十萬之鉅必須指明用何項作抵庶濬浦一事方有著落云（南） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江蘇敎育總會致江督端午帥書]  
　　敬啓者前奉鈞示以沐陽徐氏婦因放足被翁姑逼斃一案業經飭查懲辦並予以匾額爲之表揚具仰彰癉至意頃接淮徐海留滬學界公推調查之報告附到徐氏婦臨終别兄嫂書爲之愴然並續接宋道康復來書所開辦法五條内除奬給匾額一層已爲鈞示所及餘如請免檢騐致有祼露蒸洗之慘當以衆証定讞又罰徐氏巨資建設女學卽名以女士之名並以徐氏婦生女由官斷歸母家撫養敎育免遭其祖父母之虐待又援惠興女十例爲之請旌上海天足會及各處不纒足會應開追悼會以增女界之價值各節均爲善後事宜必要之辦法而撫育徐氏女以免虐待一節尤足爲女士慰未死之心而瞑已死之目相應抄録報告各書並女士别兄嫂書一併呈請察核盼切施行 
[淮徐海留滬學界公推調查員李壎報告書]  
　　敬禀者沐陽胡仿蘭女士因放足勵學逼命於翁姑一事雖經總會曁沈仲禮觀察咨請督憲從嚴懲治均未得有實據淮徐海三屬留滬學生深念此事關係江北女學前途甚鉅非同個人生命可比公議派壎先假回籍前往該處調查女士絶命時之書據及有無别項緣由壎前月二十六日到沐即在上馬台附近察訪究竟女士因何殞命問諸村老莫不謂放足及想入洋學堂二事動怒於翁姑將其逼死云云壎旋由該處返城沿途口碑更多不忍聽聞之語查女士放足旣已二年翁姑不威逼於初放時必遲之至今始行凌虐者其亦有說女士志在創興女學今春兩江女子師範招生女士擬往投考翁姑阻之力未得遂其志而女士勵學之心益切翁姑以爲該氏洋敎之心終不能渝一經入學未免有玷祖宗而死氏之心乃於此决然始不過詈罵女士猶可自忍繼則凌虐日甚一日女士知翁姑欲死之心萬不能挽　萬一遂將平時所閱書籍陸續帶回兄家翁姑以氏旣能將書帶回將來必自行潛逃禍患莫測不如預爲之所將氏鎖閉房中給藥令其自裁慘死情形宋敦甫觀察報告書已詳言之兹不再述惟最可痛心者有三一女士遺天足鞋二雙兄嫂使人往取燒化以供冥泉之用該姑云此係爾胡氏女不守婦道之實據今給爾燒化以後汝家如欲禀控找果以何爲的憑耶二女士未死先四日當鎖閉之時女士生女甫九齡見母不食已四日因問曰吾母爲何不食氏曰我非不欲食不得食耳爾可跪求爾祖母賞飯我食我就可以得食不然一二日再想兒母不得也女卽到祖母前跪求祖母不答而去及氏仰藥時女又跪求祖母尋方解救祖母厲聲曰爾母死爾叔舅之手（卽前畢業於上海東城師範之胡君軾鈞現在家庭課授靜芝冷仙諸姊妹）不得爾叔舅買洋書給爾母讀我又何必欲其死乎爾祇好向爾叔舅要母休求我也三壎到城後卽去函至胡象九家令其將該女士平時墨迹携帶來城至二十七日下午胡到城隨將女士三月十二日由輿人帶奉兄嫂之書給壎披閱見有創興女學之志未就女兒又小絶不願死之語良深浩歎以上壎係採諸週近輿論並未敢添削一字外另呈女士親筆書據伏惟會長大人咨送督憲存案並乞斟酌學生等前議數條可否咨請督憲特别辦理臨書心碎不勝待命之至祇請勛安調查人李壎謹上 
附録徐氏婦别兄嫂書 
兄嫂大人左右妹今日是將死的人了前日翁姑因放足凌辱百端謂妹作妖作怪玷及祖宗要將妹置之死地妹非欲貪生實因兒女過小捨不得耳詎兄嫂著人來接翁姑執意不肯放生現在凌虐愈甚謂妹將來若入洋學堂從洋敎直被親友罵死留妹終成禍殃竟欲將妹餓死今忽逼妹飮藥伏思妹過徐門已近十載妹雖不賢亦無大過不料竟爲放足及想入學堂二事使妹如此妹死不足惜唯念創興女塾之志未就女兒又小將來必致纒足想到此處傷心萬分又念諸姊妹中或聞妹此事頓然心灰宗旨大變不覺涙如雨下煩告靜芝四妹冷仙二妹妹今日不能再共諸妹在人世了兄嫂亦勿以妹爲念也愚妹仿蘭洒涙拜别三月十二日 
　宋觀察第二次致敎育總會書明日續登 
内治部 
[徐統領電商獲匪辦法蘇州]  
　　鹽捕營統領徐次舟觀察昨日電禀蘇撫陳筱帥略謂初六日據差弁譚維槿獲匪吳老大卽吳吉巴又據湖屬緝私營獲解束玉山朿玉堂朱得財三名連日分别研訊據吳老大供領帮多年五月初九日葉榭港焚船斃勇係管老窩夏小辮董小辮卽道奎爲首魏家元亦在内該匪持鎗助陣五月二十九日管老窩派來坐探統領船有多少如少亦擬來攻該匪曾向管老窩送信一次如此積匪又作奸細可否軍前正法其朿玉山束玉堂朱得財據供貧苦難度甫思進帮與吳老大尚未說合可否從寛發縣分别年限監禁等情筱帥當卽覆電云仰卽將吳老大等一併解省聽候審明嚴辦（必） 
[北洋財政支絀天津]  
　　直隷籌欵局自庚子後開辦以來　收烟酒稅八十餘萬以四十萬爲陸軍第一鎭底餉以二十萬爲海防支應以十萬作各學堂經費下餘十餘萬作爲局費早經奏明在案去秋直隷開辦洋藥统捐設有統捐局將籌欵局洋藥一項提出另辦並由柯大臣另派專員經理因此直隷籌欵局每年少征洋藥稅三四十萬而統捐局所收烟稅則又指定專還洋欵乃部中仍以歲收八十萬之數與北洋核算以致籌欵局於烟酒稅項下所撥陸軍費四十萬兩毫無著落部中則責成直督出本省另籌現雖分飭司道暫時挪借然常年四十萬之巨欵一時頗難籌出故北洋財政頗形支絀云（木） 
[通飭軍流人犯習藝年限蘇州]  
　　蘇臬朱竹石廉訪以新章條例内載明凡他省充到軍流人犯均應收所習藝而新章以前逢恩不赦人犯應否收所抑或釋放未經載明誠恐各屬誤會概將新章以前人犯收所習藝因特通飭各屬如遇他省充到軍流在新章以前逢恩不赦人犯 
 
 

Page 11

 
 
概勿收所令其自行謀生仍照囊例由縣典按期點卯云（命） 
[長元吳條陳禁烟章程蘇州]  
　　蘇撫陳中丞中丞日前札飭府縣會同紳董妥議禁烟善後辦法當由長元吳三縣先行飭造户口人丁男婦老幼年歲藉貫清册一面議將原有烟館如願改爲膏店者當於限内具結報名如限期前十日閉歇者賞給銀牌一面及錢二千文五日以前閉歇者賞銀牌一面錢一千文若烟夥有烟廳者送局戒除以二十日爲限戒絶後許其赴局借本出外營生其年力强壯者取所習藝如年老衰弱及婦女不能謀生者分送普濟堂棲流所收養并擬定章程六條禀呈撫憲核示兹將章程録下 
一設戒煙局也所有現開烟店已由縣將本城及附郭各烟舘查明姓名年歲藉貫登註於册内確有稽攷當經官紳公議在於城内定慧寺側貢院之内設局可容四百五十人又於山塘普濟堂内設局可容二百五十人自進局之始限二十日戒除凡每日二餐一宿并需服丸藥皆由局中給發不取分文倘有不入局而愿戒者准其覔保赴領丸藥每三日往領一次令其自戒一設習藝所也烟夥之中本未學習手藝然織帶編蓆之類事極易能但能學成一藝將來自食其力二門口官立習藝所内先行增廣位置其有願入學習藝者准其覔保報名送入一設因利局也蘇城本有此局便於小業今因烟業中人數太多必須借給錢文以便小本營生現於棲流所内設立櫃台查照章程專借烟舘歇業之夥向董查報姓名卽可邀同妥保到局借錢每次以一千文爲率一推廣普濟堂也凡於年老殘疾不能自謀之人准其報名送入普濟堂以養餘年一限改膏店也烟舘烟燈閉歇之後准其赴局報名改爲膏店但須於六月望後請領執照認定日銷兩數於七月初一日開設如有領照逾限不准復開一烟舖分貼標記也各處烟舘已由縣分别詳查應飭令地保各於舖首粘貼按限閉歇四字以爲標記俾便臨時查辦責成各員分段分區督令圖董巡警按户稽查如有遺漏及扯毁者惟地保是問（問） 
[批查妓捐撥充工藝所經費揚州]  
揚州府歲貢生朱仁壽日昨具禀運轅略謂揚郡大小烟館一千餘家非多設丄藝所不足以期普及其所需經費擬請開辦妓捐撥助等語當奉趙都轉批示云查揚郡妓捐一項前次巡警局亦以此爲請本司未飭准行據禀前情究屬習藝所能否添設此外有無可籌之欵案關戒烟新政姑候札飭巡警局會同江甘兩縣切實妥議詳復核奪（時） 
外交録 
[佔用敎堂圍墻之糾葛蕪湖]  
　　駐蕪英領函致關道文仲雲觀察略謂據内地會敎士屠善宰禀稱該會坐落百家鋪二街雙槐巷與魯美興房屋鄰近三月間本敎士因事赴滬魯美興改建新屋佔用會堂圍墻竟自架造樓房本敎士向魯美興理論不允讓開禀請轉請飭令遵讓等情前來相應函請貴監督查照餾令印委轉飭魯美興將佔用處所拆讓可也（儀） 
[稅司聘用俄人之交涉]  
北滿稅關以俄人貿易爲大宗故該處稅務司若聘用俄人則俄商貿易頗佔便宜現此職大約擬定俄人而德人意殊不欲聞已運動巡撫及中國政府以謀反對惟郵傳部及農工商部則頗主持用俄人云譯大孤每日新聞（頴） 
[中日開議伐木問題]  
日本駐京阿部代理公使於初四日至外務部開議鴨绿江伐木問題聞此談判中含有安奉鐵道路綫礦山問題譯大阪每日新聞（潁） 
[船户揑報失事之紏葛福州]  
日商高標賢辦運貨物爲船户蔡世音揑報中途失事一案現經福州府提訊高標賢供辦貨值銀三千兩由楊毓英轉交世音運載乃竟私自售賣遲至月餘方揑稱中途失事顯係有心吞匿須令認賠貨本並加息欵質之世音則稱因船小載重猝遇大風勢不得不從權丢捨以顧全船身命不肯認賠福州府遂斷令楊毓英妥爲理處限五日内覆到再訊（主） 
[福防廳見惡于外人福州]  
前報紀日領照會洋務局以後與福防姚司馬步瀛斷絶交涉經洋務局覆以福防專辦華洋事務應請和衷辦理一節現聞復接日領函稱姚司馬前在侯官縣任内不分皂白擅責日商徐發臣經議罰俸調署福安縣而前領事中村亦卽回國乃現又將姚某升補福防履任以來以日商交涉之案最多節節讎視未免有意與敝國反對應請將姚某調任以睦邦交云云洋務局以調任員缺上司自有權衡非外人所能干預業又函復力辯矣（聲） 
軍事界 
[協統出洋游歷保定]  
駐紥保定南關外京旗第一鎭之二協協統朱遊戎泮藻現奉上憲札派出洋遊歷業　乘坐早車起津以便搭坐輪船東渡云（水） 
[客籍兵丁退伍北京]  
直隷陸軍第三鎭兵丁籍隷河南山東安徽三省居多兹值退伍之期應將外籍兵丁暫照定章變通辦理除　願留營仍准再留三年其餘均自離營之日起每名加發正餉兩個月並給予退伍憑照黏附照片派員分送返籍將來各兵丁如願入本省軍隊再行當兵者均准届時持照應募入伍其願充本省巡警者亦准應選以示體恤兹陸軍部已將詳情咨明皖撫魯豫三查照矣（土） 
[關道札留統帶蕪湖]  
駐蕪巡防四旗管帶張芳馨都戎日前忽奉省憲飭令到省另候差遣一面委派張鏡湖守戎來蕪接管關道文仲雲觀察以張都司管帶四旗甚爲得力兹值防務吃緊之時未便遽易生手當飭張鏡湖守戎接辦巡警右營仍令張都司照常辦事以重防務（儀 
　 
[改委管帶名單安慶]  
候補副將劉建東分統皖北巡防卓勝軍並兼帶前營戴守禮鎭軍調充安慶巡警右軍管帶兼帶巢湖水師守備蔡和林管帶皖北巡防卓勝左軍游擊何兆元管帶皖北巡防卓勝後營千總孫得勝管帶巡防卓勝軍馬隊千總張得奎管帶巡防軍第四旗（盛） 
敎育誌 
[中俄文學堂全體退學]  
據哈爾濱來電云吉林省城交涉局内所設之中俄文學堂學生因與堂中意見不合所有學生一律退學譯大每日新聞（潁） 
[創設女學鎭江]  
　　鎭郡紳士夏君等現擬創設幼女學堂凡年在 
 
 

Page 12

 
 
十三歲以下尚未未纒足者無論通曉文字與否均准報考定於七月間開辦（臣） 
[回民組織學堂揚州]  
　　旅揚回民哈榮春等聯合同志捐集欵項擬在揚組織一兩等小學堂暫借馬監巷禮拜寺爲校舍所聘敎員各盡義務現已議定章程俟暑假後即行開辦（差） 
實業類 
[銅幣局罷上風潮武昌]  
　　湖北銅幣局鎔銅廠近雖停止夜工而工作仍不减少各工匠等以人少事多遂於初六日約同罷工該局總辦高佑諸觀察聞信立飭員司將倡首之人拘送江夏縣懲辦其餘諸匠酌加工資以示體恤現已照常開工矣（今） 
[批准飭購農學叢書南京]  
　　江督端午帥批光祿寺署正羅振玉呈請飭甯屬各州縣購閱農學叢書由來牘　悉查富國多粟生於農中國以農立國授時勸稼代有專書近來東西名邦注重實業農林之學講求最精正宜博采羣言藉資考鏡該署正究心農學已閱十年裒輯精閎良堪傾佩現已譯成叢書七集分餉海内裨益良多本部堂前撫吳中曾經徧爲札發亟應札飭甯屬各州縣惟地方大小不等如何分派共計需若干分應飭甯提學司核定數目詳請轉屬該署正如數寄書分别札發至所需書價并飭甯藩司設法彚齊交由甯學司照數匯寄一俟該司等具詳到日當卽知照辦理繳（商） 
[札委農工商局提調蘇州]  
　　蘇省農務　藝二局現經撫憲陳中丞飭令歸併商務局改名農工商局并委候補知縣陳其壽爲該局提調已於十一日謝委到差矣（於） 
瑣事欄 
[儀徵西鄉訛傳出蛟楊州]  
本月初四夜大雨如注儀徵西鄉山水驟發所有西門　浦橋一帶低窪田畝均被順流灌注農民草屋多半冲倒人畜亦間有淹斃者一時訛傳出蛟官民惶急直至初六日水勢稍退人心始定云（　） 
[官塲發刋機關報]  
據哈爾濱來電云該處中國官塲近發刋一種機關報名曰東方曉報定於中歷六月十日出版譯大阪每日新聞（親） 
[三貝子花園人遊覽北京]  
西直門外三貝子花園業已改爲公園　初五日起出售遊票凡遊覽禽獸者納銅元二十枚若并遊花園者則須銅元二十四枚云（金） 
[官塲迎接鐵牌保定]  
　　直隷藩司增方伯因自五月十八日起祈雨無驗特查照舊例　派理問㕔張廷霖於念九日由省乘火車赴邯鄲縣恭詣龍王廟拈香行禮畢遣人撈取靈驗鐵牌一枚於初一日由邯鄲恭賚此牌登早　開行是日下午四時回至保定闔城司道府縣及首領各官均先期赴車站候接用黄亭抬進城内城隍廟安設壇所藩司隨赴該廟諭令府縣設壇祈禱謂如此可以早降甘霖云（金） 
[禀請斷結南陵米案蕪湖]  
南陵縣馬杏林大令扣留米船一案前經關道文仲雲觀察親自提訊船户由成康礱坊取保釋放縣差收押在案迄今將及一月案懸未結該船户等守候日久勢難再緩已聞由成康坊主赴商會申訴請轉禀關道從速了結以便將該船開放云（儀） 
紀事 
[江震學堂旅行杭州記（三續）]  
二叅觀學校叅觀原不限學校而此次注意在學校故學校以外不在叅觀之例兹以叅觀各學校列下（以參觀之先後爲序） 
杭州女子蠶桑學堂　　　五月初三日一時叅觀 
杭州蠶學館　　　　　　　　　　　三時參觀 
仁和高等小學堂　　　　　　初四日七時叅觀 
錢塘高等小學堂　　　　　　　　　八時參觀 
浙江高等學堂　　　　　　　　　　九時參觀 
杭州高等小學堂　　　　　　　　　十時叅觀 
杭州中學堂　　　　　　　　　　　十一時叅觀 
安定學堂　　　　　　　　　　　　一時叅觀 
浙江高等小學堂　　　　　　　　　二時叅觀 
浙江西　務兩等小學堂　　　　　　三時參觀 
　　所至學堂凡十區均由接待者熱心指引獲益良多於蠶業學堂則見蠶種之區分有珠桂新圓又昔等而以珠桂爲尤佳於高等學堂則見規模宏大建築完備惜值夏假温習示見上課於敎授精神未能領略於小學堂體制緊嚴規畫精詳校服操衣無不一律又能使學生每日當番灑掃講堂及寄宿舍一月大掃除一回至帳褥一律又其餘美三遊覽名勝更將遊覽各地列表於下 
唐莊初三日下午一時遊覽爲唐洛英太守所築有香雪軒金溪别業等處此非特别遊覽地由順道一領略之 
　　左公祠六時遊覽廟貌崇宏肅然起敬有竹素園水月亭觀瀑等景曰岳墳七時遊覽夕陽影裹古桕森陰刋於石曰碧血丹心劂於壁盡忠報國金碧輝煌載於道左墳之前鐵囚秦檜王氏張俊萬候卨四人遺臭萬年令人目眥口占一絶云湖山大地總堪憐多少孤忠遺恨天碧血丹心足千古夕陽影裹咽流泉同人等免冠膜拜心香禱祝而别 
　　城隍山初五日上午十時遊覽縱觀全湖盡羅眼底口占一絶云開顔一笑萬峯巓四面青山斷復連中有西湖三十里清風明月小遊仙樓外樓十二時登樓小飮得饒佳趣湖光山色倒落杯中眞舉酒澆愁消遥塵世外矣 
　　西湖競渡一時值競渡節爰喚扁舟兩葉分全隊爲二各駕一舟打起木蘭漿高唱賽船歌豪興幽情一時並發時午後一時也 
　　彭公祠四時遊覽 
　　三潭印月五時遊覽（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史本埠新聞 
[松府禀陳辦理禁烟善後事宜]  
　　松江府戚太守具禀滬道略謂郡城禁烟一事現由知府照會各紳董及商會各製備戒烟丸藥已經開辦所有大烟館業經閉歇並邀諸紳商議善後事宜擬借撥公欵一二千金爲開辦收買烟具及習藝所之資各屬城鄉亦已委員催辦俟郡城辦有就緒即親赴各處查察務期一律凈盡以期仰副憲台爲民除害之至意云（毒） 
[不准違禁烟館啓封]  
　　違禁私賣燈吃之烟館主袁雅三由總工程局查獲其子及夥友等分别責儆查封房屋在案茲袁禀求啓封昨奉批示略謂烟館旣閉用夥何爲卽此可見陽奉陰違之實據另遷開燈自吃在所不計若仍在舊設之地無論售賣與否皆在犯禁之例此次僅予薄責正可猛省立卽戒除乃猶稱該子媳及夥計均屬有癮甘心沉淪黑籍縱有恩德何能寛給爾等所請啓封著不准理云（永） 
[滬道爲牛捐事復領袖比總領事函]  
　　啓者初三日接展來函以牛捐一事領事公會囑再函達速爲核定捐數等因查此項牛捐前經本道函移催准松滬捐局復稱業經札飭貨捐局轉諭該商將加收貼費酌量核减尚未具復俟催復到局卽行咨曾等因咨復在案茲准前因除再備文移催松滬捐局將此項貼費迅即酌定減數飭遵以昭平允合先泐復（皮） 
[英領函請繳還已收米厘]  
　　英商老公茂洋米被釐局收取厘捐已誌前報茲悉英領昨又函致滬道略謂上海口岸之内洋商貨物照章不得收取釐捐此次洋米乃老公茂自南圻運來比及行過法界水面卽被釐局扣留本總領事確難允從請飭貨捐局將是項厘捐錢文即行繳還是爲至要（懦） 
[砲台碼頭不再修築]  
　　江督端午帥據製造局張道禀會估砲台碼頭一案當卽批示云吳淞砲台碼頭旣坐落在濬浦工程開除界線之内自無庸再行修築以省虚耗仰候札飭財政局知照（的） 
[捐局扣留洋米之交涉]  
前紀美商豐泰洋米被貨捐局扣留飭令補捐一事茲悉該行具禀美署以該米由西貢裝輪運滬在董家渡碼頭起卸該碼頭坐落上海通商口岸之内由此運彼仍不離上海口岸斷無扣令補捐之理請轉致迅予發還等情現經鮑總領事函致滬道飭令貨捐局將前提洋米十袋即日給還否則惟有禀請駐京大臣核辦云（恥） 
[華商無力協德文醫學堂經費]  
　　德領在上海設立醫學堂經滬道瑞觀察函請商會協助經費並查詢中國學生有無願赴該學堂學習等情曾誌前報茲經該會議復謂泰西醫學夙號精深德領擬在上海設立德文學堂自應稍盡棉薄共襄善舉惟近年滬巿商業疲滯已久各業自設學堂經費均屬困難雖欲别爲設法深恐無以報命至各學堂成材學生有無願赴該學堂精習醫學之人容分别往詢如有願學者當令逕赴學堂自行報名求學可也（懷） 
[商學補習會體育部畢業式紀事]  
　　商學補習會於去年四月設體育部迄今年餘昨晨假商業體操會操塲行畢業式道憲親臨校閱發給畢業文憑八時開操至十時以天氣炎熱諭令停止並攝影而散所演 
 
 

Page 19

 
 
各陣及散兵線躍進向前等各敎練純熟整齊來賓約有二千餘人洵盛舉也所有畢業姓氏及頌答詞一并録後 
優等程乃衡江蘇上海江異福建閩縣劉遜謙福建常安倪承恩浙江海甯顔定茂浙江鈟海顧錫祺江蘇寶山陶鴻勛江蘇武進 
一等吳明鈞江蘇吳縣鄭　江蘇吳　姜昌祺江蘇吳縣錢豐蔚江蘇上海劉敬鉅浙江鎭海陳聽濤浙江鄞縣陳承煥浙江餘姚陶容江蘇江陰黄上珍江蘇上海張樹滋江蘇婁縣潘智熙江蘇吳縣鮑棠浙江鄞縣邵志雲浙江鄞縣方廷奎江蘇元和葉家祥浙江慈谿朱禮和江蘇海門包宏基江蘇上海潘家榮江蘇元和盛沛盛湘浙江慈谿張永組浙江鄞縣陳達仁江蘇丹徒吳黄泰江蘇嘉定韓俊傑江蘇上海吳祥吉安徽嫠　袁有章浙江上虞徐玉華福建同安沈鴻書江蘇江陰 
二等詹永佺安徽嫠源吳鴻勛江蘇吳縣方廷良江蘇元和李翔澄浙江慈谿沈毓麟江蘇元和陳永祥浙江山陰陶彦江蘇江陰仇聚朝浙江鄞縣蔡銀漢江蘇上海王學泰浙江山陰周伯揚浙江慈谿 
[女押所添設工藝場]  
公共公廨女押所改良翻造繪圖興工各節備詳前報兹悉英領事之意以現在女犯已及百名深恐房屋不敷商請讞員關絧之太守擬將押所改建四層樓而以頂上一層劃分一半設立女犯工藝塲太守亦以爲然惟原屋係兩層樓旣須加高尚須添欵昨特據情詳請滬道瑞觀察添籌經費請示遵行（莊） 
[滬學會體育部行畢業禮]  
　　昨日爲滬學會體育部學生畢業之期假南馬頭商業體操會操塲行畢業禮先由敎習邵馥初君率生排隊演習繼由各當道監視遂給予文憑禮畢散隊（夜） 
[送行與接風]  
法公部局新舉總董栢爾德大律師以代理領事喇君業已來滬且巨領事偕夫人回國之期亦在目前爰於昨午在公庽特設盛宴柬請巨領事及其夫人又喇君等讌飮陪坐者有惠副領事及栢君大寫龍仁君 
[代理法領事來滬]  
　　本埠法領事巨君請假回國已誌前報現代理領事喇伯弟君已於昨日抵滬日内卽當視事云（泉） 
[囤積無據]  
　　滬道瑞觀察查有美租界鴻盛米店囤米居奇特札公共公廨讞員關太守派差協探飭查兹據覆稱遍查美界並無鴻盛店名惟老垃圾橋南首有鴻順米店虹廟弄有洪盛吳淞路有宏順均因牌號不符未便鹵莾禀由太守據情申覆觀察候示矣（莊） 
[重申傾倒垃圾禁令]  
　　南區區長前曾諭飭境内鋪户居民傾倒垃圾須照限定時刻違者拘罰乃查得該處居民膜視禁令犯者甚多爰重申嚴令如有再犯當嚴懲不貸云（永） 
[慎重衛生]  
　　城内邑廟頭門素有官井一具以便居民汲用因前月有人投井自盡撈起盛殮後該處居民不辨穢惡仍然汲飮經紳董等以有碍衛生昨日雇匠製就木栅將井封禁（車） 
[請看海壁虎]  
　　公共租界浦灘外大橋近因電車設軌加闊橋面正在鳩　戽水打　忽由工匠在壩内獲得似魚而有足尾之動物一隻離水即斃旋經監工西人送入圓明園路博物院内察得此物名爲海壁虎因卽浸以藥水安置院中以備考証云（莊） 
[道批五則]  
　　謝源深禀批此案先據會丈局員禀復現已彚案函致英副總領事飭遵著卽知照圖存○孫貫英等禀批來禀閱悉惟章程如何未據抄呈仰上海縣飭取送核前次禀批抄發並卽知照○戚雲龍禀批旣經控廨訊斷未將堂諭一併抄呈無從察核究係如何情節來禀是否屬實仰會審委賆查明具復○楊振録禀批案經委賆查復到日再行核辦仰城内中區程正巡官知照仍遵前札迅速查明復奪陳錫春等白禀一件黏發仍繳○陸坤和禀批昨據陸咸春具禀當以兩造均在租界可由公廨就近集訊斷結以免纒訟批縣核辦在案仰上海縣遵照前批辦理可也黏抄並發（軌） 
[印字機未便擅售]  
　　公共公公廨讞員關太守近接英領事文稱巡捕房擬購印字機器查前年蘇報館案内尚有印機一副未知若何定斷如可出售卽當備價購用等因太守查得此案前由工部局移送陳仲彝禀請給還機器經黄前讞員禀經滬道批俟館主陳範到案再核在案未便擅售遂據情函覆英領事查照（莊） 
[滊車傷人]  
　　第四十號汽車昨日行經公共租界南京路望平街口將途人秦姓夫婦同時撞倒碾傷甚重由捕車送捕房轉轉仁濟醫皖醫治並派探陳金標查明汽車主人核辦（莊） 
[美界火警]  
　　前晚兩點鐘西華得路附近兆豐路萬泰祥洋貨店失火焚去披屋一間捕房以該店保有火險銀六千兩飭探將店主周才福虞全均玉雙喜等押候解究（西） 
[上海官事]  
奉賢縣知縣王鼐由松會算交代畢到滬假寓吉陞棧江蘇試用府經歷魯坦由蘇來昨均到道禀見松海防同知秦錫鎭請感冒假一天道署英文繙譯縣丞陳世光奉委兼辦洋務局差謝委救生局小輪委員陶鳳威奉委恭送江蘇提學司毛學使赴蘇於昨由蘇差竣回滬到道禀知浚浦局收支物料委員郭增益銷假南洋警務畢業生張家　王有榮吳澄之易懋恭張榮齡等奉派到滬至上海縣巡警總局聽候委用昨日到道禀見（哲） 
[添招印捕]  
　　公共租界捕房麥代總巡前在香港添招印捕八十名現已來滬逐日派出三道頭捕率往操塲演習規則一俟純熟即當分别上差（莊） 
[小車夫須知]  
　　公共租界總巡捕房昨諭各捕知悉嗣後凡遇漏捐之小車在每月西歷一號至七號内祇須勒令補捐如在八號以後須先繳洋七角五分方許捐照（莊） 
訟案 
[上海縣案]  
湖北婦人蔡陳氏被人誘拐來滬在浦東登岸該婦形狀呆　觀者疑係男人喬粧致被巡警拘送到縣奉李大令訊供前情並稱拐匪已逃家内尚有本夫當飭官媒帶出驗得果係婦女禀明大令判交該媒看管候其夫投案具領○巡警北區函解攫衣流氓陸桂林曹金林到縣訊問抵賴據顧文甫投供昨夜八點鐘小的路經陳巿安橋陸曹等上前將手内長衫馬甲攫去立鳴巡士追獲衣服已交同黨携逃求辦大令判陸責一千六百板釘镣收監曹責一千板枷號犯事處兩月期滿解辦○楊婁氏偕親戚余氏至前房東葉瑞林處索討押租尾找洋三元葉與伊妻沈氏欲扣去修費祗允找洋一元數角因而亙扭到縣訊究各執一詞飭驗婁氏略有微傷斥葉不合判令收押俟氏傷痊復審車 
[公共公廨晚堂案]  
　　王光元控蕭耕元圖賴造房找價銀兩一案前晚奉帮讞寶子觀明府提訊王供承包造蕭攬下巿房除支付外計被欠找價銀八百餘兩呈帳請追訊之蕭供此款已經人勸過尚有另帳未清請察判押候查傳應訊人証到案再核○楊樸控管少南侵吞鉅欵一案提訊楊供與管往來並存銀各欵總共被吞銀五千餘兩求究訊之管供所有各欵均有帳可稽間有用空者求恩寛限措還判押候移　丹徒縣查封管之家産備抵復 
 
 

Page 20

 
 
到再奪○楊崔氏控高澹卿央中陳文兆陳玉其等吞單不還提訊楊供現在中人均已到案求追訊之陳供田單已被高轉押與美昌洋行訊之高供求寛限贖還判押候函詢美昌洋行復到再斷（根） 
[法租界捕房事]  
　　寶昌衣莊夥陳渼卿羅竹善前因私刋店中圖章向往來嘉福綢緞店冒取綢緞二疋卽避不見面由莊主陳世彦報由包探將陳羅先後拘獲解入捕房候送公堂訊追○大豐昌東洋莊主曹　前被人控欠經趙伯言投廨保出詎曹保出後延不清理昨日捕房將趙飭提命押候解究○朱阿毛竊麫粉周阿四圖竊陳阿大倫作塲木板先後拘入捕頭飭一併押候解辦（泉） 
[美租界捕房事]  
　　新記浜二百三十九號門牌前晚有人聚賭由捕房查知飭探向公堂請單傳訊○人力軍夫趙友奎昨在西華得路被西人馬車撞倒跌傷　面由捕舁入捕房禀請核辦○婦人蔡朱氏在北河南路被陳阿二搶取金環由探拘獲人贓押候送究○阮阿咸竊某西人皮鞋由探拘獲押候送懲（西） 
來件 
[侯等駁仁和縣詳文及縣批禀稿]  
　　（上路）本邑高等小學堂經費支絀學生多所向隅省會小學堂爲各州縣模範限於經費不能推廣自應先其所急 
　　職等請將仁邑大中各鎭就年出之陋規各設小學一所其大鎭多至數千户中鎭亦千餘百户方以鄉米鄉費等項陋規合則見多分則見少各鎭僅設一所猶苦難周而數百户運小鎭更無論矣乃朝廷於城鄉子弟一視同仁而縣主爲民父母轉歧城鄉而二之於在城子弟則憾其向隅力求推廣豈不知所屬各鎭并基礎而無之先其所急之謂何一似鄉愚之愚不屑敎誨者 
仁錢勸學所議立在卽應如劃區興學均須勸學所主持不能由該職等捐欵辦學 
　　無論職等疊禀請將年久數鉅之陋規化私興學而開辦經費又爲倡辦者所樂輸迥非捐撥官中閒欵及地方公欵可比何煩勸學所主持且現就烟灶最多之各區合力先開風氣不待劃而情理自平尤不煩勸學所主持查部章勸學員功過以勸成學堂之多少爲率縣批議立在卽是猶未成立之詞豈縣主預得其人必欲職等不勞勸迫所辦情理兩平之鄉學故故留待將來爲意中各員持贈記功之劵 
催科盤費之用繕工紙筆之需無非取給於是卽悉數提充亦不敷辦學之用 
　　夫以明有累萬之陋規請設城學一所鄉學八所職等非圖漁利固可　　必敷即下餘留給之四成以充該書等盤費紙筆其數亦大有可觀前奉憲批有無保持陋規各情是上憲方以耳目寄之屬吏而屬吏轉以指臂聯及猾胥果何顔以仰副若復偏袒過甚迫職等於萬難容認侵官長查報之權一經水落石出煌煌批示墨瀋猶新其又何詞以自解乎職等粗識詩書豈不知不非大夫之義非好辨也蓋以縣主方旣將各里書巧借捐腲之一千二百元據爲轉詳復一昧揑飾惟恐難蔽憲明若謂被朦於里書也則爲耳目失司若竟故朦我仁憲也則更狼鼠同眠矣（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
