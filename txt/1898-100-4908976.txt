# 1898 - 100 - 4908976

 

Page 1

 
 
[新印直省闡墨告成] [  圖書集成局啓]  
　　去歳秋間人才特盛合二十八行省賦鹿鳴者類皆一時知名士　中時藝幾于户誦家絃郭君琴石讀而善之遴其尤者　諸剞劂氏名曰選　知言本局急倩在京友人覔得初印善本印以新鑄鉛字以期餉　藝林刻已告成分裝四册每部收碼洋一角八分世有先覩爲快者请臨上海三馬路申報館申昌書畫室各書坊及外埠申昌或　售申報處選購可也 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹　現在添印白紙細張格外潔白裝訂亦極精工每部計二本碼洋三角竹帋者仍碼洋二角欲講者請至三馬路申報館及申昌書畫室購取可也此佈　 
[報紀上書未果一則系之以論]  
　　宋人陳院題名記有云古者諫言官自公卿大夫以至士庶皆得入諫如國語所云師箴瞍賦矇訟白工諫知古時善旌謗木之制非虚語也然而孔子曰不在其位不謀其政又曰天下有道則庶人不議何也蓋諫者公言也謀鳴議者私言也事關天下大計所言公則公言之若不在位而私與謀則爲越俎以庶人而私有所議則爲訕上越俎不可也訕上尤不可也自秦漢以後始有博士議郎等官自唐以後始有諫議大夫至御史之職則實始漢時所謂行行且止　　馬御史是也歴唐宋元明至本朝皆以御史爲諫官故事御史入臺三月不言則有罰以故凡新任御史者必摭取緩事細故建言以塞責而遇朝廷有大政事大舉措當以去就爭者輙口噤如立仗馬此古今諫官通弊明世宗所謂大臣不言而小臣言之中國之人不言而海外之人言之忠哉忠哉是知以草茅下士而伏闕上言雖士氣之伸亦臺綱之恥也三代之後以士庶而上書言事者自漢壺關三老茂以下指不勝屈而要以宋太學生陳東稱最柬當徽守重和七年欽宗初卽位率諸生上書請誅蔡京等六人其略曰今日之事蔡京壞亂於前梁歸成隂賊於内李邦彦結怨於西化朱　聚怨於東南王黼童貫又從而結怨於二虜創開邊隙使天下勢危如絲髮此六賊者異名同罪願陛下擒此六賊肆諸巿朝傳𦣻四方以謝天下及明年靖康元年遂竄王黼放朱　賜李邦彦死而金兵已渡河上皇東幸杜稷危如累卯然猶相李綱以籌守禦金兵圍汴京未破四方勤王之師集城　者已二十萬而欽守信姦臣言决意輸金議和罷　綱以謝金人於是東等千餘人復上書請用李綱謂宗社存亡在此一舉迨李綱復用又罷而汴京旋失二帝北狩東與布衣歐陽澈皆見殺讀史至此未嘗不爲之廢書三歎厥後南宋理宗朝太學諸生上書留杜範太學生黄愷伯等百四十四人上書論史嵩之致當事惡之盡削遊士之籍而徐元杰謂正論猶在學校史嵩之卒畏清議勉强終制迨元杰與劉漢弼相繼暴死太學生蔡德潤等百七十三人復叩閽上書訟冤丁大全逐董槐太學生陳宜中等六人以上書被竄時號六君子皆東爲之倡也有明三百年待士最厚顧鮮聞有此本朝聖祖仁皇帝戒士子臥碑文有云軍民一切利病不許生員上書陳言如有一言建白以違制論黜革治罪是蓋專爲生員言之也若舉人五貢以上雖同爲士子而視生員則異矣是同治初元詔求直言前星使遵義黎蒓齋觀察庶昌時以優貢生赴試京師應诏上萬言書奉旨以知縣交曾國藩軍營差遣委用欽此觀察遂入文正公幕歴宰諸邑敭歴仕途勳名燦是蓋明良際　之朝優禮直臣一時異　固觀察之幸而亦豈獨觀察之幸哉歲在乙未中東議和粤東康孝廉等糾約各省舉子數百人擬　書請都察院代奏以爭事雖未成而其所屬草流傳海内卽所謂公車上書記是也乃今歲本月二十日報紀上書未果一則麥孝廉等因聞朝廷將允俄人索　旅順大連灣之請又約公車士子數百人將聯名上書都察院蹉跎未遞而事已大定異哉何同是粤東舉人同欲上書爭國事而又同以一日之誤事均不果豈天意有定竟不能以人力挽回耶是用遠仰昔賢近攬時局而不禁慨然深有感也 
[美船備戰]  
　　紐約環球報刊有西二月二十一日華盛頓消息言本日據水師官員稱說美國倘或與西班牙以兵戎相見美國戰船之駐亞細亞洲者必首先進攻西國所屬飛獵邊島將來定有一塲惡戰緣美國現有戰船六艘聚集東方可以爭雄海國而西國亦有大小巡船九艘砲輪兩艘另配置軍火運船五艘勢必聯同拒禦美船然核計西國巡船九艘僅得册載一萬零六百一十四墩而美艦則合約一萬八千九百九十八墩兩相比較大小懸殊恐西船未易應敵也[  京友抄昭信局]  
[户部昭信局章程]  
　　京師訪事友人云現經户部出示曉諭張帖署前聚而觀者絡繹不絕農曹政務向本繁鉅今則臣門更如巿矣章程照錄於左一京外官紳富刻如有認股者均赴户部北檔房報案其各直省有認股文件到京亦至北檔房投遞一自本年三月起每月逢三日期兌銀換票認股者須在換票日期以前三五日預赴户部呈報以便局員挂號登簿鈐印塡寫諸事俾臨時換票無舛無悮一京師代辦股票之商號擬定内城係東四牌樓之恒和恒興恒利恒源四家錢店外城係正陽門外迤東之百川通新泰厚志一堂存義公永隆泰五匯票莊其他商號均未在户部挂號不得干預其事中外認股之家倘欲遣人代辦須於此九家號商中無論託某號經手皆不悮事一昭信局銀兩出入俱按庫平足紋收兌以照劃一倘有以他項平色銀兩及銀元等項兌交認股者均須折合庫平足紋照例折收將來付息還本亦依此例辦理 
[認領股票]  
　　京師友人來函云都中統計匯票莊共四十有八家目下聞該商號等業經公同集議每家領股票一萬兩綜計認領四十八萬現已報部存案祗候股票造成發下卽當承領云 
[砲臺增備]  
　　金陵采訪人云當膠澳起釁之際南洋大臣劉峴帥籌備防務曾飭江海省垣各砲臺一律築造地營以備不虞各砲臺當卽遵飭照辦近又飭省垣各處砲臺四圍挑挖深濠一道以杜敵人襲取之患臺弁奉飭尅日興工一時畚鍤齊施大約本月内當可告厥成功也 
[粤中多盜]  
　　循環報紀南海友人來言縣治獅山種福二局所屬盜賊潛滋刼掠頻聞白鶴田鄕於一月内連遭二刼上月二十一晚賊旣刼該鄕十餘家猶未償奢願轉刦小欖墟某藥肆翌晚又刼舊小欖鄕鄕中丁口祗百餘而守望相助禦素嚴乍聞儆報迎頭痛撃盜多受傷相持逹旦盜恐兵勇赴援始喪氣散去二十三夜賊復糾黨擁至石頭鄕圖刦詎更練分路握守盜不知就裏鹵莽闖進被其要截人受創痍盜知難而退移刼陳邊鄕如願而逸援陳邊遭匪荼毒已　　　由此觀之凡鄕居者可不講求防務哉○某甲携同梅鶴就小東門某街開張洋烟館前日收得會項數 
 
 

Page 2

 
 
十金爲匪偵知卽晚分黨入館僞爲吐霧吞霞俟至更深卽拔槍械向甲嚇索銀兩甲靳不與匪飲以刃卒將藏資搜刼甲婦與之糾纒亦遭傷及甲之長女年届破瓜瞥覩父母遇害奮不顧身開門呌喊賊轟以槍彈傷下體附近更練畏匪兇暴僞爲弗聞賊得逍遥而去事後甲扶傷到廟投訴坊鄰指爲更練串刦坊衆亦以更館相距匪遥衆練非同於陵伸子何竟目無見而耳無聞咸不直更練擬禀官究辦惟甲女傷甚重恐難免性命之虞也○初三晚南海石龍鄕曾姓突被盜匪數十連刼十八家失贓約數千金迨初六晚相連之黄姓亦被盜刼九家贓約二千餘金該處更練聞警出救寡不敵衆反爲齎送十餘里然後釋放顧鄕村有盜或者團練偶疏防禦致被乘其無備若一帆風順放乎中流似可無虞不意十一日良登鄕車渡名八卦牌者由省開行時有七人附搭渡夫疑而查問内有甲乙二人自稱前年在良登雇工熟悉渡主羅某當卽面質亦似曾相識甲並言有兄傭於該鄕某店丙丁二人則稱與渡中車夫豆皮五相識餘三人均稱爲兄弟行渡夫不疑許其附搭詎至三鼓渡經紫洞河面七人忽拔槍而起叱令舵工駛泊岸側卽有數匪由陸路而來入艙搜掠銀物登岸而去車夫豆皮五恐受拖累登卽遠颺甲兄在店亦聞風逃遁現出花紅緝拿豆皮五及甲兄聞該匪皆東安新興兩縣人果爾則按圖而索亦不難一網打盡也 
[京師火警]  
　　京師訪事友人函告云三月十一日上燈後琉璃廠迤西北柳恭陳姓家失愼火緣屋中木壁而上幾至栅顶家人慌急將銅盆亂敲左右近鄰聞聲齊至潑水搶救幸免蔓延廠旬安平水會人夫聞警後亦來相救僅焚去數椽亦云幸矣 
[黄堂鞫盜]  
　　金陵訪事人云金陵坊口大街豫昌錢莊被刼正犯遠颺經保甲總局飭派督捕營弁督同營勇縣差在清河縣境捕獲此案正犯李有得王金標等二名禀奉督憲飭派小輪船裝載來省發交江寗縣訊供收禁等情已誌前報兹悉王金標因當日同夥分贓不匀互相爭鬥被刃傷腹腸出血流傷勢甚重未便提訊姑禁縣監派醫謁治候傷痕平復再行訊供前日趙小帆大令飭提李有得出禁訊以當日夥刦情事李犯直認不諱再三駁詰矢口不移仍飭將該犯收禁卽具文通詳江寗府劉嘉樹太守飭縣於十八日將該犯解府候訊届期趙大令多派差役押解李犯赴府聽審太守升坐花廳研訊供稱同黨四人一卽本犯一爲受傷未痊之王金標又有張得彪孫老大二名在逃未獲研訊多次供　如前訊畢時已鼉更四轉太守飭仍發縣收禁候詳上憲核辦 
[恊戎請假]  
　　金陵訪事人云兩江督標中軍恊鎭王幼山協戎邇來政體違和禀請開缺督憲因防務當吃緊之時不准乞休惟給假數日以資調攝刻已喜占勿藥詣憲轅銷假詎忽接湖南原籍來電驚悉德配夫人於本月十四日在籍病故傳來噩耗闔署悲傷協戎夙恙初瘳忽抱鼓盆之痛當遣丁禀報上臺請期服假二十一日旋筮於月之十九日在署成服一時素車白馬咸赴協署吊奠并慰協戎騎省之戚 
[松試四志]  
　　松江訪事人來函云二十日晚學轅發生巿案計取經學五名陳祚昌張毓英胡咸章蔣軾丁祖望○古學共取二十名金詠榴史學兼時務張葆元史學沈彭年詞章趙世修詞章王蔭奎詞章顧保圻史學潘其魁詞章張家鎭詞章姜世綸詞章錢學乾詞章王汝舟史學穆湘瑶詞章吳廷诠史學兼時務許毓麟詞章李青藻詞章黄肇蘭史學馬文堯史學顧樾史學顧之樂詞章劉玉濤詞章○算學二名顧雲章周宗髀○二十一日覆試生員經古題○經解剛柔相摩說盡東其畝惟戎車是利解審曲面勢以飭五材以辨民器解降於山川之謂興作解○詞章魚雷斌不拘體韻仿齊梁策秀才文問時務閱沿江砲臺有感七古○史論大夫出疆考利社稷安國家專之可也論李剛論○時務英人阻俄租旅順說武生童改習洋槍砲章程如何爲盡善算學設如彈半徑平方一寸一秒詩速率一千七百尺空氣阻力二十二尺六二五今彈半徑二寸四計二秒半時到敵軍若無空氣阻力其相距尺數當若干抛物綫論 
[松郡學轅紀事]  
　　茸城訪事友人函告云瞿予玖大宗師於二十日懸牌轅前云職　姚有林等禀批據禀義士孔恩死事一節自應表幽闡微該生等私奉馨香固無不可若奏請建立專祠則當日抗拒王師措辭究難得體且當我祖宗朝褒錄勝國諸臣固已至公且溥其時孔　不在表章之列此中定有權衡更非今日之所宜言也○廿一日覆經古辰刻入塲學憲命備茶點分致各生雲間英俊馬工枚速各擅其長得此潤吻果腹之資益覺文思泉湧咳唾成珠夕陽在山均已納卷而出○學轅廚役伐樹爲薪爲學憲查知命發華亭縣枷示三日學憲考試士子寓嚴於寛而馭下則甚嚴厲卽此可見一斑 
[禾中談事]  
　　嘉興訪事人來函接到十五日初覆諸題刊列於後通塲首題交鄰國有道乎孟子對曰有前十名堂號首題賢者亦有此樂乎孟子對曰有通塲經題聘名士禮賢者通塲詩題牡丹時節好清明得丹字五言六韻十七日出初覆圖示十八日二覆又隨塲補考題首題在後次題春省耕詩題臨江遲來客孝經性理與正塲同○十五日夜四鼓時啓門點名有近處某宦之婦偕僕往觀適有年輕考童持玻璃燈罩撞該婦之面僕從以手拂開考童不服遂致兩相口角其時考童甚衆一唱百和乃將該僕扭送縣署管押以請懲辦豈知一波示平一波又起該處集街河近日考船林立十六日傍晚時益橋堍泊有一舟船婦年輕艷服時裝年輕子弟見之疑爲妓船遂卽盤問艙中考客答以考船不應爾等查問兩相爭擾勢將用武乃考童愈聚愈衆卽被扭獲甲乙二人送縣請辦金邑尊得禀升堂訊供謂考童遇事生風子弟等亦不安本分並著該僕各責千板荷校派差押赴繞周四門示衆然後再行懲辦該考童乃始甘服散去 
[甬上採風]  
　　寗波訪事友人云有差役王長寳者聚賭抽頭現被紳士陳某赴府控告程太守已批飭鄞縣查拿矣○寗波西門外望春橋士棍某甲與親串某乙尋釁登門怒駡乙妻斥逐之甲遂倒臥詐死甲妻聞信卽率領甲之同黨多人將其家中什物搗毁一空反索養傷之費乙將赴縣控告轉念事若經官又需差費遂給洋蚨數翼始得了事○寗郡凡有登樓飲酒者莫不以廣招徠惟聚晉樓酒館於本月初五日傍晚有柯阿貴者同周某郁某至該館沽酒核計酒資洋一元六角柯欲賒欠堂倌則云前帳未清須要現交柯云跟去取錢堂倌亦不允必欲當塲付清方准下樓柯等一聞此言怒髮冲冠旋飛碗擲盞踢桌翻橙堂倌遂喊齊館夥上前扭毆柯等均各受傷猶勒索賠偿什物將柯等關禁事爲保甲局所聞當卽報縣劉邑尊立飭差役前往查問館夥始皆畏法將柯等釋去 
[滄浪亭訪古]  
　　姑蘇訪事人云元和縣外監於本月初三夜逃逸要犯六名屢誌前報兹悉縣主李大令特懸重賞購眼線務期指日　　十五日經差捕等在胥門外某處拿獲一犯復於十六日在紅塔左近續獲楊姓一犯均經解回縣署大令提訊之下該二犯皆俯首無詞大令飭釘鐐收禁内監候禀請上憲核奪○震澤縣人王某向在本縣充當糧差數載於兹頗有積畜近又百計鑽營得充櫃書之後於是擺擺搖摇龎然自大居然捐納監生金頂煌煌自以爲斯文矣文生張某素惡其人以差役矇捐等詞赴蘇州府控告桐太守准詞飭差提王到案於本月十六日倩發審委員徐司馬樾升堂提訊王供稱數年前身充糧差現蒙本縣大老爺升充櫃書并未納監司馬詰張民汝控他蒙捐監生有無証據張答稱雖無証據然人所共知司馬謂王曰據汝所控須將其監照或報單呈案方可核辦詰畢飭兩造交保出外候呈到証據再行復訊前報道前由德昇祥客棧主周惕臣糾合牌九司務陸洪元勾引寺祺巷祖某廖某等在棧中設局聚賭事爲祖某之父查悉赴吳縣署控告賴大令准詞飭差提周陸二人訊究云云兹悉是案已於本月十六日經大令升堂提訊祖姓父子供訴前情周供稱小的開設客棧已有多年從未犯賭惟某夜祖姓子率同二十餘人來棧聚賭其父知之反誣小的開賭求大老爺明鑒大令謂本縣業已訪明爾專以聚賭抽頭爲生尚敢狡賴耶詰之 
 
 

Page 3

 
 
陸洪元則晶頂輝煌自稱職弁問以何職答稱軍功現在撫轅當差問何處人答稱吳江大令拍案曰汝卽吳江著名牌九司務陸小洪乎陸稱職弁向在吳江開設米行素有家産並不犯賭祖子與職弁有仇故被誣控大令笑曰汝自稱素有家産賭中所得汝之賭案各縣皆有卽本縣知非一次矣遂飭押入捕廳署候禀請撫憲查明後再行核辦一面立標書吏飭差將德昇祥客棧房屋發封復諭祖某之父曰汝子出外賭博汝亦難辭失教之咎今日須將汝子管押刑房本縣爲汝管束也諭畢飭退 
[柳浪聞鶯]  
　　杭州訪事人云本月十六日爲致祭先農并舉行耕藉之期撫憲廖中丞因请假未满特委藩憲惲菘耘方伯恭代行禮先期由兩縣備具祝帛呈請用印是日各官均於黎明時命駕至慶春門外先農壇伺候壇前鋪陳齊整牲牢一切俱已預備俟方伯駕臨更換朝服行三跪九叩首禮畢隨憲駕至藉田行耕種之禮藩憲扶犁舉鋤在田中繞行各官在後撒榖事畢各回官廳有父老四人上前叩駕方伯慰勞數語命賞酒肉諸父老叩謝而去各官乃分道揚鑣呵殿回轅是日天氣晴和往觀者頗形熱閙也○杭州府試於十六日開考商籍先於十一日塡册民籍十二日塡册各廪生俱認眞查察如有籍貫未清者概行扣除商籍因引照不符經甲商查扣者二人仁各扣去十五名錢塘扣者十三人至十四日府憲牌示於十六日考試旗籍仁和錢塘海寗童生十八日考試富陽餘杭臨安新城於潛昌化童生正塲丑初頭砲丑正二砲寅初三砲各童均在頭門伺候并命兩縣辦差人等多備長橙以便考童列坐開門後用序進燈牌以十人爲一牌牌上繋一繩索十人各扶索而進在頭門外領簽至二門憑簽給卷認派兩保廪生在案前站立仔細識認比及封門則已東方發白矣運署考試點名時亦極認眞四所甲商及各廪生平旁查察開點時較府署稍遲而封門則天尚未曉也○十五日爲清明令節各城隍神例有出巡振孤之典浙省城隍神俗傳爲前明按察使南海周以新朝建於吳山之麓十四日廟祝人等將神像請至大殿更衣供奉次日黎明一府兩縣差役於清晨謁廟至七點鐘時傳發三梆恭舁神　出殿由城隍牌　下山經鼓樓大街出武林門詣厲壇先行朝闕之禮然後將所募冥餉分發各府州縣領取給予孤魂然後復舁神像入城由孩兒巷轉入大街回殿前導執事除銜牌之外香亭一座清音一班萬民傘十餘頂會中向有扮演無常摸壁及鬼役等手執刀叉沿途跳躍因上年驚壞小孩故此次查禁不准再行也 
[法使將臨]  
　　法國新簡駐京欽使畢勛君附法公司輪船將次抵滬法總領事諭飭捕頭督令通班探捕至公司碼頭伺候 
[神廟祝釐]  
　　昨日相傳爲龍神誕期滬南大東門外龍王廟羽士施霖預將殿庭灑掃清潔柬邀各當道前來祝嘏上海縣黄愛棠大令先於清晨九點鐘時率同縣丞劉耀廷二尹主簿孫立幹少尹典史蔡李卿少尉同往廟廳小坐伺候未幾城守汛張縵雲千戎守備程少菴守戎提右營叅將夏楚村叅戎先後命駕而至小焉松海防同知劉乙笙司馬江海關道蔡和甫觀察均排導莅廟各官以次接見後旋由禮生贊請行禮觀察偕文武各官導引趨赴丹墀在神前行三跪九叩首禮禮成退入内廳略用茶點然後分道回衙時已鐘鳴十一下矣十六鋪巡防中局委員沓泉二尹恐有無賴之徒乘機滋事特派勇丁沿途彈壓是日廟中循例宣诵龍洞經一天○今日爲天后聖母誕辰本邑南巿商船會館浙寗會館泉漳會館揭普豐會館等各董事循例徵召梨園子弟相繼登臺演劇一時袍笏登場歌喉嘹喨遠近紅男綠女趨赴觀劇者如水如雲幾無容足之地各巡防局委員恐有流氓棍徒届時乘間竄擾均飭各巡勇分往左右彈壓 
[賭徒漏網]  
　　虹口沈家灣賭徒不法情形詳登前報前日下午英捕房好捕頭以若輩恣意横行若不翦滅難安閭閻遂卽會同美捕房藍捕頭及圓通寺巡防局員李蘭吏二尹督率二十三號及五十號二西探以及通班印捕前往拿捉詎有爲首之高阿德陳阿繡等糾集多人各行利刃上前拒敵幸中西諸捕奮勇對壘若輩知勢不敵遂各鼠竄而遁昨日聞該賭徒等糾集數百人各備器械如臨大敵亦多見其不知量也 
[臺星宜究]  
　　成衣匠邢某者不知何方人氏去歲十月携其梅鶴來滬下居於虹口吳淞路長安里第二弄自居樓上將樓底租於蘇婦某氏居住婦係六婆中之虔婆一流人專以引誘曠夫怨女結歡喜緣於中取利並賄通流氓某某等藉爲護身之符傷風敗俗莫此爲甚安得賢有司嚴拿究辦以儆其餘 
[難遵斷]  
　　日商順天洋行控華商程在隆榮廣大德泰恒等四花行不交所定棉花昨日午後副領事諸并君偕同繙譯船津君蒞廨與張賡三直刺互商之下傳諭程大隆著認虧銀三百兩作爲了案程等聞之均不肯遵以此事實係日人負約豈能責令商等認虧堅不遵斷以後不知作何辦理也 
[緝獲逃犯]  
　　著名流氓朱雲春陳金富因持刀行兇經捕房解送英公堂判令枷號交地保帶令游街詎朱等竟敢乘間脫逃致地保夥程瑞華至今管押張　刺一面飭差嚴緝而朱等出外後依然無惡不作昨由差夥訪知其匿跡滬南十六鋪地方遂卽馳往則朱正在某小烟舘一榻横陳開燈過癮因卽上前拘住並在身畔起出連環棍刺刀等物當卽一併帶回禀明直刺著嚴加看管聽候嚴訊一面仍飭補緝陳犯　　 
[法界公堂瑣案]  
　　蘇婦王張氏住法界寳興里以其子王仁生不務正業糾同流氓楊阿五等多人將姪女王雲仙搶出藏匿英界六馬路合興客棧上期遞廪公堂請爲提究鄭大令准詞飭探將王仁生王雲仙及帮同搶刼之楊阿五趙和尚姚秋濤一併拘入捕房昨禮拜二堂期傳同原告解請鄭大令何繙譯會訊王張氏偕婢女夏蘭投案伸訴前情並稱先將雲仙刼出繼又將婢女夏蘭一併刦去藏於合興客棧仁生有信一封呈請察閱王仁生供小的不敢爲非請向雲仙詰問旋據婢女夏蘭供稱本月十四日主母命出外買開水仁生糾同姚秋濤等多人將婢女拉去匿於客棧乘歇逃回告知主母王雲仙供嫁與仁生爲妻身懷六甲借宿棧内爲生産之地姚秋濤等同供雲仙生産仁生托小的等至棧内照管包探禀稱雲仙産後嬰兒已斃遂將死孩紥緊藏於牀頂棧内初未知悉因搜尋物件遂將死孩搶出抛棄門外大令命仁生親書筆蹟與信函核對無訛可見素不安分王張氏又禀仁生監禁改過所二年自稱情願改過求恩釋出豈知益切猖狂目無法紀王雲仙又供小婦人自幼寄養王張氏家與仁生配爲夫婦王張氏供雲仙係小婦人姪女憑媒與羅姓爲妾生育二孩大令謂爾懷身孕八月何得聽憑仁生等領出藏匿客棧殊屬不合雲仙又供王張氏逼令接客與羅姓結露水之缘並非夫婦大令得供飭將王仁生等一干人一併還押王張氏斥退下期著邀同羅姓來案候核○工部　收捐西人柏禮才控木作頭沈瑞明包造房屋不照圖樣工料不堅請飭提案照章究罰迭經鄭大令何繙譯會訊著將圖樣呈閱並邀同前作頭來案候核昨日堂期沈瑞明倩律師慕爾弄到堂剖白大令飭將圖樣呈閱旋據陸洪章投案禀稱此房先由小的經造嗣應議價不合中止大令問爾承接時是否此回供稱由小的親手糊表確係此圖大令與何繙譯會商下期飭傳打樣人到堂沈等届時來案候核○去年九月間程稻村投公堂具控周星園　僞牌藥骰用計誘賭輸银二千餘兩迭經大令訊供押比迄今案懸日久周星園在押患病飭送仁濟醫館療治　愈案懸半載原告屢次求追昨日堂期大令命提到案謂爾病已愈著速覔的實保人赶緊理還延　重比○李和尙控車夫張掌華將車轉租與吳柏金拉至英界被英捕房撬去照會不敢回寓經李和尚在途尋獲扭送捕房吳柏金一時情急將碎玻璃割傷項下血溢不止送院醫治現已痊愈昨日堂期傳同原告解案請訊大令判將吳責二百板張責一百板李和尚斥退○如皋人王寳和將妻吳氏托蟻媒周德昌送入小東門　館街花烟間内爲娼得帶擋洋三十元越日領妻逃逸爲探夥拘獲解經大令訊供責懲昨日命提到案著王寳和領妻回籍不准逗留周德昌專做蟻媒著從重笞責四百板另候發落○張華郎在途刼奪銀洋爲巡捕拘獲解經大令訊供責懲押候過堂定讞昨日命提到 
 
 

Page 4

 
 
案著枷號半月期满笞責二百板○楊張氏禀稱賃居寳興里雇用陳氏爲傭本月十七日氏往江灣探親十八日回家見雙門扃閉兩籠物件及九齡之女一併捲逃將薦頭曹敬堂拘案請訊大令著押候覔保限二日内將陳氏交案延干追比○李俞氏禀稱本月初七日遷入瑞福里與沈談氏同居小婦人因子出外將房門鎖閉逾時回家門已洞開鎖亦扭落询知被沈談氏招留住宿之小工徐順福陳順德嚴阿根等竊去首飾箱一隻所儲首飾約值洋五十元一并竊去將空箱抛棄沈談氏家當卽報知捕房緝獲各犯解案請訊質之徐順福認竊不諱沈談氏實出不知大令得其著一并還押下期再核○張仁元蔣炳坤韓金榮胡東牛等上期聯名具禀以席寳仁措匿會洋九十九元延宕不還請爲提追大令准詞提席到案是日堂期傳同原告解案請訊席供首會土怡曾不在上海是以不付大令著押候交保出外將會洋如數交案聽候　領 
[壽儀移賑]  
　　黄銓卿太守六秩壽辰有親友之奉觴上壽者均謝不敢領謂方今徐海等處需賑正急自愧不能解囊安敢以有用之資受人糜費於是其令坦朱大善士宏體太守雅意以壽儀洋二十元移交敝恊賑所當由敝所彚解災區以副朱君摯誼並爲太守作海屋添籌之祝　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州餘譚]  
　　通州王恕園等五處粥廠正月底放竣止杓因貧民就食尚多經紳董丁文浩等聯名禀請許邑尊　詳倉憲奏請續賞粟米前日已奉恩旨允准按廠分給各廠於二月底一律開杓煮放○初八日坐糧廳寳李二部郎傳集漕　經紀一百家白糧經紀二十五家當堂烙斛○初十日倉塲長允帥會满漢兩坐糧廳親詣北關口袋廠騐收袋布發給經紀正副役　十日缝竣繳回○施種牛痘刻經諸善士捐　王城關設局施種不下十餘處先期掛號分文不取○傳言山東頭帮粟米已過天津關約在望日後可以抵壩○昭信股票疉經沈觀察劉司馬許邑尊在城惶廟邀請各行鋪商當面勸諭經許邑尊延请紳董代爲勸辦已有眉目指日可成又請通屬八百餘村首事人向　間殷實之家勸辦未識能踴躍輸將否也 
[皖北瑣談]  
　　安慶訪事人云安慶北門外有　軍左營駐紥該處傍山靠水名爲𩵡魚現在撫憲認眞操閱是以各營哨弁督令兵丁日就操演以期馴熟上月二十八日練軍左營在𩵡魚地操演槍靶不期某兵之槍彈撃中十二齡孩童腦漿迸裂　時斃命蓋操塲打靶必有貧民童穉檢拾槍子售錢貪此微利致死於非命童父母痛不欲生經該營官禀聞中丞酌给撫卹○安慶司下坡江　府衙署前圍牆内前月下旬有某甲在彼自縊爲署中挑水夫某乙所見爲之解放一息尚存急以開水灌之悠悠復甦喧嚷之間事聞於承司馬詢其來歴因何自盡中云雲南人姓李有親　在皖北爲都閫府故與兄由籍來皖不幸在上游之某處船遭風没兄已葬於魚腹行囊盡失小的鳧水得免祗存青蚨數十文進退無門谷圖自盡言畢痛哭不已司馬憐之給予川資令赴皖北甲之兩次得生想亦有數存焉○近聞寗國府宣城縣有土匪數百人搶刼官米三船後拿獲十六名訊明錄案飛禀撫憲撫憲卽飭宣城縣覆審就地正法又此係飢民並非土匪也事屬傳聞不知確否 
[上海縣署紀事]  
　　本縣黄大令查核案卷有崇　擺港船夥朱和尚呈稱於今年正月十九日由崇明施橋河地方裝載搭客三十人開駛來申駛至高橋東陳家嘴浦中遭風傾覆溺斃搭客十七人屍身未曾撈獲者甚多因嘆如此合船覆没雖云大命人事亦有未盡爰擬出示曉諭船户船埠地甲人等隨時留心查察不准多載搭客船户亦不准冒險駕駛以期平穩而免釀禍○本縣差役昨日在滬南施粥廠前拘獲小長州一名帶回縣署禀明黄大令查悉該犯係英公堂逃出押犯正在拘拿者立飭送往英公堂歸案訊究 
[上海縣署瑣案]  
　　駁船户馬桃桂承裝糧米在蘇州河中與小輪船互撞致水濕糧米數十石投縣訴明請核前由黄大令訊明後飭差補提見証之沈得法到案訊問前日由帮審委員李二尹提訊沈供向在救生船當水手事在今年正月十七日午前十點餘鐘時正落潮小的船泊新閘橋西面見有華壽小輪船由東飛駛向西其時往來船隻接連甚擠但聞小輪船連成氣管小船聞聲驚避馬桃桂之糧米駁船由西順潮向東適與小輪撞著致糧米船頭撞穿一孔水入頭艙馬卽喊救小的立跳上船喚同鄰船上人急將糧米船拖　北岸難邊將中後兩艙未濕之米缷到别船已濕之米亦卽掮上岸灘曬晾此係小的親見實在情形二尹曰查核案卷馬桃桂禀稱伊船當時抛錨停泊致被小輪所撞今據爾所供船在行駛之時足見馬之不實著沈具出供結　再核奪○去年六月間有楊樹浦紡紗局上頭高梅林誣指小工程三喜行竊　般嚇詐以致程三喜情急吞烟殒命一案前經黄大令蔣刺史屢次訊供高雖不認實已露端倪前次經李二尹提訊高忽盡翻前供諸不承認前晚李二尹又飭提案先行開導一番然後嚴訊高仍一味狡展堅稱諸事與伊無干程三喜係偷竊同工之衣物無顔見人因而自盡二尹曰本委其時在楊樹浦巡防局已聞衆言係爾赫詐所致前數次已供眞情今忽圖翻喝跪大練二點鐘之久仍不吐實判還押再訊○鄕婦陳曹氏偕子陳毛毛投上海縣喊控陸福林匿媳等情李二尹提訊之下陳曹氏供丈夫陳子山素患瘋病臥床不能來案兒子毛毛憑陸老南等爲媒於光緖十七年九月十六日迎娶劉老耕之女爲妻向來尚屬相安隨夫耕作至去年正月十一日僞稱回母家探望一去不返小婦人探知被伊舅父陸福林藏匿屢次往邀置之不理本月初三日婦人同子前往索人陸福林非但不放糾衆將婦人毆打受有微傷後來陸福林說出洋二十元逼令退婚另許他人婦人不允陸卽　率多人時常守候氏子欲置於死地婦人聞之寒心卽求提究以整風化二尹飭仵檢騐陳曹氏並無傷痕其詞不知是否屬實姑念案關賴婚亟應徹底根究立飭原差速將陸福林及逃媳陳劉氏等提案質訊究辦 
[上海巡局紀事]  
　　前日南巿董家渡地方有小流氓姜嬌嬌吳竹師王阿三王增福等四人在途與人口角打架旋各互扭至二十三七鋪巡防局中請究經局員盛雨村二尹提訊諭以爾等流氓往往在途訛詐打架實非安分之徒本應從嚴究辦今姑念初犯不予深究判令各責手心五十下以儆○天津人羅金初許文桂同在楊樹浦華盛紡紗廠内爲扛夫昨日正在作工不知何故致啓爭端繼以舉手相毆旋復互扭至巡防局喊控由姚殿卿二尹升座研訊以兩造事起細微申斥一番麾之使去 
[善後局紀事]  
　　婦人陶施氏向在小南門外董家渡駕舟爲業生有一女年方破瓜雖蓮船盈尺而風致頗堪動人去年曾贅同業人名海男爲婿日前被鄰船苗金富之妻某氏將女誘之他往因向苗妻理論奈已畏罪潜遁遂與苗大興問罪之師苗稱妻子亦已走失烏知爾女正在爭輪由巡街捕勇察知當卽一併拘解馬路善後局中禀知會辦委員孫星垣直刺立卽升堂明訊陶施氏供係本邑人向在董家渡馬頭摇划船爲業生有一女於去年二月招贅駁船户海男爲婿成親後頗覺相安詎有鄰船苗金富妻不時來船與女聚話誘惑致女於前日忽然逃失小婦人細察情由知被苗妻誘逃前往招尋據苗稱妻子走失當向苗理說一味持蠻因而在馬頭口角旋由捕勇拘案叩請大老爺究斷詰之苗供小的此事並不知悉刻下妻子不知何往小的一時尚難查問叩求府宥直刺謂案關誘拐斷非含糊了事判限五天將爾妻尋案後再行訊究 
[英界公堂瑣紀]  
　　捕送張阿妹行竊丁國榮家布衣經小的緝獲人贓送案请究原告亦投案領贓問官判責一百板贓給原主領訖○捕送遞解復來之李扣寳到廨請究李扣寳供寗波人小的業已安分不敢犯事叩求恩典問官判責一百板仍交捕房再遞解○竇包探解送楊吉生黄阿生甘羅芝到案禀稱三人串竊衣物經小的緝獲人贓查無失主送案請究問官判將楊戒飭二百下黄戒飭一百下甘責一百板贓存捕房存查○捕送陳阿榮姚阿虎二人售賣牛奶查無捐照違章送究問官判各罰洋十元以儆○捕送施萬元到廨聲稱此人在某洋人處圖竊當塲扭獲送案請究施萬元供小的訪尋朋友不敢圖竊求鑒問官判責五十板以儆 
[美界捕房紀事]  
　　昨日下午虹口百老匯路有形同乞丐之某甲不知何故忽然倒地由二百二十三號華捕瞥見立卽舁送捕房捕頭卽飭轉送英公廨請張賡三直刺安插○虹口清雲里第一千三百六十五號門牌庖丁周安明昨日與鄰居名來法者不知何故兩相口角來法膂力甚雄將周拖倒於地卽出利刃刺傷腿骨一時鮮血淋漓痛不可忍立喚三百零三號東洋車送入捕房控訴捕頭研訊後立卽飭探查緝行兇人到案核辦一面飭將周舁送同仁醫院求治 
 
 

Page 10

 
 
[邗江官報]  
　　三月十三日奏鹺尹鴻翥委五河聽差舒鹺尹士傑委南掣監秤○十四日周鹺尹資楨銷清江餉龔鹺尹毓恆銷草埝閘○十五日李鹺尹世伊委楚鹽查艙凌鹺尹沅委舊港彈壓同日經歴蕭鹺尹毓芝等七員傳考 
[申報館恊振所經收順直山東川東鄂省江北赈捐三月十一日至二十日止第八次清單]  
　　三月十一日永豐銅洋二元宿州徐桂海洋五元靜山氏洋五元敬記洋廿元無名氏洋一元○十二日周氏洋三元無名氏銅洋二元胡五桂助江北振票元一百十兩零四錢七分○十三日溧陽通裕局來王若江洋一元浙寗陳祥煦求家門平安洋廿元○十四日席培記洋一元四角不留名求病愈洋一元陳李咸洋二元徽州全泰盛來無名氏銅洋四元少思生爲孫湯餅資减省助江北振洋十元常熟强師銘戴斌欽合募南鄕耆農蔣岐章同子靜安勤安助江北洋五十元○十五日無名氏銅洋一元洞庭席守印節省零用資洋五元隱名氏求免災晦闔家平安洋三十元蘭溪恊興來邵慶辰洋十元汪恊源來松江補過齋洋三元○十六日隱名氏洋五元疊翠齋主人洋一元溧陽隱名氏爲女求病速愈助江北洋五十元溧陽寳興號求平安合助江北洋一百元○十七日仙儔子洋二元○十九日穗城萍客節省浮費移助洋一元六八老民求老幼三人患瘡速愈洋廿元信昌洋五元含貞書室主人求二弟病速愈廿元温州鎭署易公館洋六角○二十日蘇州隱名氏洋五十元山東帮五祥號戲資移助洋一百元隱名氏天青緞九尺八寸以上總共收洋五百二十二元票元一百十兩零四錢七分銅洋九元天青緞九尺八寸 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年三月十二日京報全錄]  
　　宫門抄○滇撫裕奏爲揀員調補要缺知縣摺○船政大臣裕奏爲修建船廠房屋情形片○吳撫奎奏學政續假據情代奏片○燕督王奏總兵因病出缺請旨簡放摺○三月十二日兵部太常寺太僕寺路黄旗值日無引見○興伯假满請安○莊王等搜檢覆命○敬信等稽察接談換卷覆命○奕杕等專司稽察覆命○福建學政王錫蕃到京請安○廣西副考官譚啓瑞到京請安○德州城守尉和連到京請安○澤公請假十日○梁仲衡續假五日○楊頣續假十五日○召見軍機王錫蕃譚啓瑞和連○○皇上明日卯正二刻由頣和園還宫辦事召見大臣○○雲南巡撫奴才裕祥跪奏爲揀員調補省會直邑要缺知縣以資治理恭摺仰祈聖鑒事竊查准昆明縣知縣王衍謙於光緖二十三年十月二十三日病故當經詳題開缺照例以該員病故本日作爲開缺日期歸十月分截缺所遺昆明縣知縣係衝繁疲難四項兼全要缺例應在外揀調查定例首縣缺出應於通省正途人員内揀員如不合例或人地不宜准詳細聲明於各項出身人員内遴員調補又調補官員任内一切因公處分毋庸計算必應歴俸三年以上方准揀調各等語該縣地居省會政務殷繁且時有發審案件非精明幹練爲守兼優之員不足以資治理奴才督同兩司於通省現任正途知縣内逐加遴選非現居要缺卽人地不宜惟查建水縣知縣史建中年五十五歲四川遂寗屬廪生投効滇軍於攻克順寗府城及錫臘各處賊巢出力保奏同治十一年二月二十九日奉上諭著以縣丞留於雲南補用欽此又於攻克騰越廳城及小猛統等處賊巢出力保奏十二年閏六月初十日奉旨著免補本班以州判儘先補用並賞加知州銜欽此又克復大理蒙化趙州等城出力保奏十三年正月十八日奉上諭著俟補缺後以知州升用先換頂戴欽此於剿辦永昌土匪出力保奏光緖二十三年十二月十九日奉上諭著俟補缺後以知州補用並賞戴花翎欽此赴京騐看領照回滇候補於攻撲貴州桐梓縣會匪出力保奏請免補本班以知州仍歸原省遇缺儘先前補用並換花翎經部議駁改爲免補本班以知縣歸原省遇缺儘先前補用仍換花翎八年三月十九日具奏奉旨依議欽此請咨引見是年七月二十五日經欽派王大臣騐放堪以照例用覆奏奉旨依議欽此領照於十一月二十六日到滇試用期满甄别留省補用委署趙州知州缷事調赴越南軍營差遣於攻克臨洮等處獲勝出力保奏十一年五月十五日奉上諭著俟補缺後以同知直隸州知州前先補用並賞加四品銜先換頂戴欽此經部議以旣加四品銜所請先換同知直隸州頂戴應毋庸議十一年七月十五日奉旨依議欽此十月聞訃丁母憂回籍守制嗣經咨調來滇奏留軍營差遣十三年十月十八日奉硃批吏部知道欽此十四年正月服满就近起復委署永善保山等縣知縣缷事因剿辦猓黑夷匪案内出力保准加一級遵新海防例報捐本班儘先補用又攻克鎭康土州城池出力保奏交部議准加一級紀錄二次十七年十二月初八日奉旨依議欽此請署建水縣知縣奉文覆准光緖十九年四月十八日到任試署期满報請實授調署寍州知州個舊同知缷事飭回本任於二十三年三月十三日回任奴才查該員穩練精明才堪肆應歴俸已满三年任内並無三叅限满已起四叅例關降調之案其餘因公處分例免核計以之調補昆明縣知縣實屬人地相宜與例亦符據布政使湯壽銘按察使興禄會詳前來合無仰懇天恩俯念省會員缺緊要准以建水縣知縣史建中調補昆明縣知縣實於地方有裨如蒙俞允該員係現任知縣請調知縣銜缺相當毋庸送部引見其保舉補缺後以同知直隸州知州前先補用之案仍照例帶於新任所遺建水縣知縣選缺現有應補人員應請扣留俟覆准至日另行遴員請補除咨部查照外所有揀員調補省會要缺知縣緣由謹會同雲貴總督臣崧蕃恭摺具陳伏乞皇上聖鑒敕部核覆施行謹奏奉硃批吏部議奏欽此○○裕禄片再船廠延募洋監督杜業爾等於上年到工後詳勘各廠及察酌　　情形議請於鐵脅拉鐵鍋爐輪機四廠各添洋匠首一名並雇用教習鑲配合攏新式輪機等事洋匠首一名教習鍊鋼鑄鋼洋匠首一名教　考騐鍋爐試火試車等事洋匠首一名教習使用拖船帶領進出船塢等事洋匠首一名及繪圖洋匠二名以資工作經奴才於光緖二十三年　月間附片奏明並奉部覈覆照募在案現在所雇洋匠人等均將次到工按前歲九月與洋員卜玳原訂合同廠船延募洋員匠所住房屋皆　　撥給此次所募洋匠等十名照合同撥給房屋需洋房三十六間並其跟丁及廚屋等房亦須隨同撥給查船廠原建洋房自同治十三年洋　匠遣散之後俱年久未修坍塌破爛情形輕重不等上年杜業爾等到工時僅將該洋員五員辦工居住各處房屋修理現在續募洋匠等到工　撥住房屋亟當爲之修葺以俾樓止當飭提調等核實估修據該提調等就原建洋匠住房處所勘明分别修補讦洋房及廚屋並洋匠等跟丁　房大小四十五間共需工料銀七千二百餘兩現飭赶爲修理以便洋匠等到後分撥居住又現在造船鐵工居多鐵脅廠最爲工繁之地而造　船上鐵料非按新法鍍鉛不能久無銹蝕廠中尚少此廠前據洋監督杜業爾察勘鐵脅廠原竪木架均年久欹側亟須修理乘議修理之時卽　廠存鋼鐵料件照西法易以鐵架並添砌打鐵爐一十四座以利工作其拆下木料可湊爲添蓋鍍鉛廠房屋之用當查現值造辦快艦船工緊　修此兩處廠屋均實未可延緩飭據估計用費修理鐵廠動用廠存鋼鐵料件約合價三千六百餘兩購辦甎瓦木石洋灰料並匠人工價等項　銀五千六百餘兩修蓋鍍鉛廠屋添補木料及購　洋灰洋甎瓦石並匠人工價等項約銀一千五百餘兩已飭次第修辦謹遵部章先行奏　立案歸於製船經費報銷除咨部外理合附片陳明伏乞聖鑒謹奏奉硃批該衙門知道欽此○○奎俊片再准工部右侍郎兼管　　堂事務廣東學政惲彦彬文稱彦彬乞假兩個月回籍修墓就醫光緖二十三年十二月十五日到籍時值隆冬天寒晷短未克動工遂卽延　元治病體奈氣血虧損殊難奏效迄今一月有餘眩暈頭痛等證仍未輕减現復添患脾泄痰𠻳舊恙未已新恙更增假期將满先塋尚未修葺　　焦灼五夜難安惟有仰懇天恩再行賞假一個月俾將先塋赶緊修治一俟工竣卽當起程不敢稍躭安逸等情請爲代奏前來除咨部　照外理合附片具陳伏乞聖鑒訓示謹奏奉硃批惲彦彬著再賞假一個月欽此○○直隸總督臣王文韶跪奏爲總珍恩病出缺　　旨簡放恭摺仰祈聖鑒事竊據正定鎭中軍遊撃關保等報稱正定鎭總兵吳育仁於上年十二月間感冒風寒觸發舊傷復增咳血之症　　罔效於本年二月十五日因病出缺請核辦等情前來臣查吳育仁淮軍宿將轉戰數省卓著功績由通永鎭總兵補正定鎭總兵先後十餘　係防勤愼紀律嚴明遽以病殁惋惜殊深除飭取生平戰功事實再行仰乞恩施外臣查正定鎭駐紥府城界連山豫屏蔽畿糧西道通衢地　緊要非資望素著熟悉情形之員難期勝任查有記名提督借補提標中軍叅將李安堂老成持重瞻識俱優管　正定練軍整飭戎行深資坐　詳加考查堪以署理正定鎭總兵篆務並接統正定鎭練軍及楚軍馬隊各營所有員缺緊要相應請旨迅賜簡放以重戰守理合恭摺由驛　陳伏乞皇上聖鑒訓示謹奏奉硃批另有旨欽此 
 
 

Page 14

 
 
[光緖二十四年三月十三日京報全錄]  
　　宫門抄○諭旨一道錄前○吳撫奎奏爲飭提蘇屬丁漕公費酌定辦法摺○江督劉奏爲蘇省二十二年冬漕海運項下例支增給各項經費摺○青州都統訥奏爲懇恩賞假送母回旗藉修祖墓並派員暫行護理摺○滇撫裕奏爲甄别同知各員留省補用片○又奏爲請免石屏州昆明縣屬被災田糧摺○三月十三日刑部都察院大理寺正黄旗值日無引見○倫貝子由東陵回京請安○福珠　　满請安○徐用儀請假十日○召見軍機○○頭品頂戴江蘇巡撫奴才奎俊跪奏爲飭提蘇屬丁漕公費酌定辦法恭摺仰祈聖鑒事竊准部咨奏令各省查照江西减徵丁漕錢價並提解平餘湊還洋欵一片光緖二十三年八月初九日具奏奉旨依議欽此移咨欽遵辦理等因卽經轉飭遵辦去後伏查蘇省四府一州自同治四年减賦後絕無浮收抑勒之弊徵收地丁按銀價貴賤酌定前因銀價日低經前撫臣趙舒翹奏明自光緖二十二年上忙起每兩减徵錢二百文以恤民隱現在各屬一律每兩徵錢二千文一切公費在内漕糧徵數視米巿時價爲高下歴年酌定徵收每石隨收公費銀一千文按年奏報在案蘇省丁銀徵數較各省爲最少漕項起運又與折價不同固大異於江省而較皖省差殊是蘇屬丁漕兩項委實無可再减均請毋庸置議至各屬隨收丁漕公費每解正項銀一兩連同補平火耗需錢一千七百數十文所餘僅二百餘文署公用胥賴於此漕米收價則照每年巿價隨時酌定蘇漕章程本折兼收聽從民便本高於折則民多完折折高於本則民多完本每定漕價深費躊躇卽如上年米價驟漲各屬辦漕每石需洋四元一二角又須另加運脚面奏定每石收錢二千九百文卽以隨收之公費全行貼補尚屬不敷報奉折漕二十萬石各屬匀派折解挹彼注兹藉以支持辦運維艱近所罕見此蘇屬紳民所共聞共見者也惟際此度支匱乏時局艱危凡屬臣工敢不勉力籌维以濟國家之急奴才督同司道細查各屬情形擬視徵數之多寡於公費内酌量分提蘇屬共三十五廳州縣除最瘠廳縣免提外其餘分作三等上缺每徵銀一兩米一石各提銀五分中缺四分下缺三分從二十四年起分飭提解按　上年徵數每年計可提存银十萬餘兩專欵造報聽候撥用所提數目雖與部行未合而體察下情實已不遺餘力據蘇藩司聶緝槼蘇糧道陸元鼎會詳請奏前來除飭令核明各州縣分等應提銀數另行開摺詳咨外是否有當謹會同兩江總督臣劉坤一恭摺具陳伏乞皇上聖鑒訓示謹奏奉硃批户部知道欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲查明蘇省光緖二十二年冬漕海運項下例支增給各项經費開單恭摺仰祈聖鑒事竊照蘇省同治二年起至光緖二十一年分止歴届起運漕白糧米徵收動支各欵業經先後開單奏准核銷各在案兹據蘇州布政使司聶緝槼蘇松督糧道陸元鼎會詳稱蘇省海運經費自同治四年奏准每石支銷庫平銀七錢以後各年迭經奏准加給沙船修費天津官剥耗米等欵均於漕項内動支經費已形支絀迨同治十二年冬漕起改辦海運赴通州交納用欵益多奏經户部覆准每石加增銀五分將蘇屬應解江安糧道庫一半節省銀兩飭屬全行徵解蘇松糧道庫撥抵此加增運費設有不敷於漕項未提欵内撥足等因歴經遵照辦理兹查光緖二十三年海運二十二年分交倉漕白正耗並經耗剥食等欵共米八十一萬八千六百四十二石所需商船水脚神福天津通州解支各欵均由蘇松糧道督飭在事各員按欵支用核計共用庫平銀六十一萬二千八百八十兩零内除增給每石五分運費應銀四萬九百三十二兩零遵於江安糧道歸蘇一半倉項銀内動支計有不敷以蘇道庫漕項銀兩湊支外尚該銀五十七萬一千九百四十八兩零内商船水脚神福等欵照案以行月等米糶價並隨漕費錢及原撥江安糧道一半倉項銀米儘數抵支共天津通州用欵則以道庫漕項銀兩抵支通融核算尚不逾每石七錢五分之數此外漕項各欵内除民船守候口糧業經裁除外其餘儘於道庫漕項内動支分别列入漕項奏銷及季撥各册造報逹部均核與以漕辦漕定章相符所有支銷細數現遵部行造具分欵細册送部查核等情詳請具奏前來臣等覆查光緖二十二年分冬漕辦運支給各項用欵均係撙節開支實用實銷尚無逾每石七錢五分之數增給各欵銀米内除民船守候口糧業經奏裁餘照奏准之數分别解給亦無浮濫除細册咨送户部查照外理合會同漕運總督臣松椿恭摺具奏並將用過經費數目總數開列清單恭呈御覽伏乞皇上聖鑒敕部核銷施行謹奏奉硃批户部知道單併發欽此○○青州副都統奴才訥欽跪奏爲懇恩賞假送母回旗藉候祖墓恭摺仰祈聖鑒事竊奴才藉隸盛京於光緖十九年七月蒙恩簡授青州副都統於十二月初二日抵青任事當因奴才親母在堂胞弟早故是以奴才赴任時奉母迎養在署詎到青後不服水土災病頻生迄今年逾八旬氣體更形衰弱益兼思鄕念切病狀時增奴才日侍慈帷倍加憂懼躊躇熟計非送歸故里難以奉慰親心况奴才離鄕日久先人塋墓連年被水冲刷未能修葺松楸遥望撫臆難安再四思維惟有籲懇天恩賞假兩個月俾奴才送母回籍藉修先人塋墓假满後卽行回任不敢稍涉遲延久曠職守如蒙俞允青州副都统印信擬交左翼協領德恒暫行護理所有奴才乞假緣由謹恭摺具陳伏乞皇上聖鑒謹奏奉硃批著賞假兩個月欽此○○裕祥片再道府同通州縣無論候補試用人員例應自到省之日起予限一年詳加察看甄别出具切實考語奏明補用等因兹查有署個舊同知事補用同知張書試用同知馮舜生試用知縣王廷佐試用知縣羅錫藩均各到省一年期满例應甄别據藩臬兩司詳請核辦前來奴才查得該員張書人甚精明馮舜生穩練安詳王廷佐年强才裕羅錫藩辦事實心均堪以本班留省補用除將履歴清册咨部查照外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○雲南巡撫奴才裕祥跪奏爲請免石屏州昆明縣屬被災田糧以舒民困恭摺仰祈聖鑒事竊查上年石屏州屬雨澤稀少節届小暑未能栽種又昆明縣屬九月下旬雨水過多河水漫溢淹没田榖均各成災業將委勘賑撫情形先後馳陳在案兹據署石屏州知州王作楫會同委員准補寳寗縣知縣陸長潔署昆明縣知縣劉安科會同委員教習知縣楊椿林各將勘明被旱被水成災田畝分别等則村莊花户姓名請免條糧銀數造册出結申由該管府道層遞加結詳經布政使湯壽銘糧儲道英奎核明會詳請奏前來奴才查石屏州屬里仁等里共被旱成災田四百六十二頃三十畝八分一厘二毫應徵秋糧米六百二十二石七斗一千八合四勺二抄米折銀七百九十二兩九錢三分二厘二毫七絲條公等銀二千三百八十八兩四錢二分六厘二毫官庄米折銀七十五兩三錢一分昆明縣屬石閘等村共被水成災田五十三畝七分四厘七毫應徵秋米二石三斗五升四合六抄五撮條丁等銀二兩九錢四分二厘五毫八絲均係十分成災若仍照常徵收民力實有未逮合無仰懇天恩俯念民情瘠苦准將光緖二十三年應徵前項銀米如數豁免以舒民困除册結分送部科查核外所有請免石屏昆明二州縣屬被旱被水成災田糧緣由謹會同雲貴總督臣崧蕃恭摺具陳伏乞皇上聖鑒訓示謹奏奉硃批著照所請户部知道欽此 
 
