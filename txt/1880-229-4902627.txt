# 1880 - 229 - 4902627

 

Page 1

 
 
[石印條幅楹聯出售] [  點石齊啟]  
　　元和沈共之　才錦垣素工小篆名重一時　特以小篆書聖主　賢臣頌作為條幅四紙就點石齊印行每堂價洋二角五分綾裱者每堂另加四角五分〇毛意香先生　帖本齊曾仿印行世人爭時之近又得其行當條幅一堂今已印竣每堂價洋三角五分綾裱者每堂另加四角五分〇莫　叟先生友之卽今上海縣莫善徽明府之金民也書名久重於時本齊曾印其條幅間世今又印成小篆七字楹聯白紙每副二角五分裱者另加二角以上均仍在申報館申昌書耋室出售 
[上海城廂內外租界本圖出售] [  點石齊告白]  
　　上海為通商重鎮名聞四洲四善本之圖甚罕今本齊以照相石印之法印處一圖一切地名水道悉　於上卽日在申報館申昌書耋室出售每幅價洋三角五分裱者共洋五角欲趴游者請購斯圖 
[論刺腹鳴寃]  
　　嘗過浙臬署門見柱上有聯字大如栲栳曰拏問貪污官吏伸理寃枉平民推原此十二字之意以臬之職如　中所演龍圖公案包孝肅巡察各路昭雪奇寃如盲詞之巡按御史有提訊同省寃案專　昭雪之權及細絲臬司一官雖有平反之實而其辦理刑案亦不過批准府縣擬定罪名解省過堂加文上院而已其提訊時犯供如府縣所招一一背誦畫押一若此衙門為可無可有之地以例定府縣解案過司不得不有此周折耳故凡州縣辦案必使文詳供狀字字符合　例以取犯供改招以定犯罪然後臬司一關不至　斥而此案遂可了結也然此實相　之積習而殷官之初意固大不然觀於柱上所題十二字其任不纂重哉府縣辦成之案經司批駁復審或屢駁屢上而後親提其未辦成而犯實含寃遣抱上訴者亦可收詞准理或仍批審　卽親提皆臬司之實也而平反寃案卽在於是獨怪今之為臬司者往往省事無論府縣解案並無疑　亦無歧情卽使供招不實牽合例意情罪參差亦皆苟且　就不肯虛衷體察以致臬署過堂犯未提訊而一紙申詳早經屬稿其不經意之情形有如此者　朝廷設官實以專司階至三品養廉六七千兩而顧令其鈔府縣成案毫無判事之權是不如無臬司一官也夫民情少有寃抑強者迫於勢弱者限於力未必卽有伸理之心至欲以性命相拼其寃抑固非尋常凡上控之案皆是也就其情節而細鞫之雖真偽適相參半而或者攔興擊鼓沿街背黃則其激切之情自幼曲求矜諒之處不可以為民風之刁而一槪不理也譬如此秀水之刺腹鳴寃為其弟婦被搶而弟反被押也假令勢　之惡尚非已甚則縣中持平訊斷豈不可以伸理而乃必須上乎卽曰上控而又有必為此情狀乎吾知其不如此必不能邀准卽不如此必不能伸寃也廉訪　　在後旗旄導前每一出門獲衙數十人安得使覆盆之寃上　瀆憲聽吾知其不以鐵釘刺腹而從人之呵叱扭拉必不使其計之得行也今人已垂斃而事乃得請廉訪可以行文提案一經訊得實情彼勢毫之罪自不能逭然而通省似此案者豈少爺哉無刺腹之兄卽不能救在押之弟並不能還被搶之婦且將以搶者為無罪而被押之人挫折以死矣姑勿論其他也就如此案假令上訴於臬署則批飭嘉興府親提而已嘉興府奉文之後未必親提則亦仍批發秀水縣而已案情旣屬如此則縣中自有成見集訊之日豈不提上控之人而先笞實乎吾知其寃之終不伸也故以此案論而知必不可無此一舉也夫堂堂臬署小民豈輕易赴愬其情不激烈其事不駭怪安能一語陳訴而遽與親提然為民上者而使其民有不能自已之情至於拼性命以來則屬吏治貪毒乖悖可知矣每見京控之案發回原省奉　旨交督撫親提督同臬司秉公研訊而往往數年不結甚至發委訊問仍以原案遷就奉覆可見上司屬吏之回護亦屬近日官塲牢不可破之習謂卽有寃抑一經平反則原審官之處分不小也推斯意也雖非京控卽僅至控撫控臬或案未辦結事未咨報轉移之權省中尚可為力亦俱有囘護屬員之見勿令小民得遂伸寃之意然則此秀水人者茍非以性命相拼亦安可遽動廉訪之聽哉 
[新疆安堵] 〇印度西暦七月十七日來信云前經商於上海惇信行之西人依賚可在中國新疆之牙堪地方書稱自到此間甚蒙華人優待小住為佳後又至喀什噶爾暫作勾留旅人無恙直至西歷六月初七日並不聞有一人述及中俄之　云云安依賚司前商於惇信甚究心於地理之學中國境地游所至殊多英廷遂命之至印度之北中國新疆牙堪等處查勘或可設立通商口岸地方此次書來　述其近事如此其謂西六月初七日以前未聞有中俄起　之事則從可知新疆之安堵如恒也 
[謠傳失寶] 〇俄國日報云前聞俄國為華兵敗一節全係謠傳此說起自伊犁也而英國新聞亦云中國派署俄京使臣致文於俄國云中國並不喜與俄交戰亦不喜與歐洲各國交戰乃近閱各新聞紙有謂華兵在俄界攻擊俄人一事全係子虛烏有且有謂中國奪俄之達賴克大番峽卽此一端更不足信查該峽口俄國設有極大炮臺何能猝爾攻奪且華兵之在喀什噶爾者並無多人中國駐紮新疆之華兵大約在米納斯地方而不足喀什噶爾也 
 
 

Page 2

 
 
[譯西報紀欵俄事] 〇香港西報云傳聞粵督張制軍近日接准北洋通商大臣李中堂公讀內有中俄和局可成一應海防事宜不必過為急急等語然有備乃可無患豈有和局方略露倪端遽請弛防之理况直粵兩制軍皆老成謀國計出萬全者而謂貿然出此乎此必係傳聞之誤 
[被災苦狀] 〇粵省南海三水被水疊列前報今聞該處各鄉落出有佈啟遍貼沿途謂各處圍基屢年被水冲叫决哀鴻滿道流離失所其故皆由近年下游各屬違禁修築石壩以致水難暢消成此鉅禍我兩邑各鄉落必須聯稟大憲乞恩嚴禁修築石壩立卽毀拆俾得水道疏通不致圍基冲决民嘆其魚凡我同人務宜　躍慎勿觀望是為至要云 
[節會繁盛] 〇十四日報等循例建蘸一則前晚係中元令節廣肇山莊燈彩較去歲更覺精工重以秋月如珪秋露如珠天氣晚凉遊人更盛日間雖形熱鬧然大都皆買寶玉所云齷齪男子至晚則衣香人影流水游龍爛其盈門自他有耀團雲隊中人俱卸裝而往鉛華不御簪玥燈闃如愈形素净然尚有滋事者惡習誠不可不除也是晚車聲轔轔徹曉不絕查該山莊鋪設東轅門外高搭南瓜棚長有數百步上懸小玻璃燈百餘盞高低不一遠望已若火城山門口高豎旛杆上懸大旗燈串高矗霄漢門口則倩巧匠紮成粵戲數齣並有鮮花紮成之花龍船及劉海洒金錢等雜耍地藏殿門首則兩邊各紮一紙人高與簷齊怒目下視狀極凶惡對門則往年紙紮天罡各星今歲則紮一座水晶宮窮工極巧甚覺可觀正廳建設蘸增皆廣東羽士喃喃呐呐不知其作何功德也至各處所懸之字畫等皆出名手亦頗雅致云又聞英租界坭　外新街亦有衆姓捐資於前夜延僧虔設蘸壇焰口焚化錠帛因捐資尚屬有餘兼放寍波煙火一時觀者塞途夜深始散雖較之廣肇山莊誠有天壤之別然作無益以害有益則一也 
[體面拐子] 〇前日為中元令節有觀賽會而入城者衣履華甚自稱為王梅卿至大亨衣莊看定綢衣數件囑送至總會給錢遂同登三層樓由聲言此是西人寫字房汝不着長衫不宜入此室處推門挈衣包而入旋出旁門下梯而逸夥早有戒心已早下樓詢問總會中人答此人素不相識而樓上憑欄之西人亦有所見心殊懷疑命人道出莊夥聞言吻合遂跟蹤道至三茅閣橋北始就擒獲元賊現在遂送捕房當有不穿號衣之華捕詰其姓名并問與某包探相識與否該拐徒操西語不知作何回答遂縱之出一時聞者多不能解也 
[接客初審] 〇昨報列接客肇衅一節昨日法捕房將京江棧夥吳硯蓀解送公堂據稱店主差往鎮江接得鄺姓客乃抵滬後鄺客有同鄉人庽復興棧招之同往鄺客尚在游移而復興棧之接客者已到兩相爭論鄺姓家丁卽抽劍欲刺我卽逃回棧中報知棧主欲再理論中途相值彼此忿爭該家丁被旁觀不平人毆打一二我輩生意人則不敢逞凶也抱探稟稱鄺姓及復興棧中人均未到案旋據上海縣差役稟稱奉本官照會拘人請將京江棧夥吳某及其棧主歸案質詢惟領事官未經用印孫明府查閱來文見內載原告呈稱家丁受傷失去行李若于復興棧主失物不計云云繙譯官俞君詰以鄺某旣向捕房控告自當聽候質詢何得歧控况自己行李豈有不知數目何得混稱若干件卽謂來差汝可回禀本官此案鄺某先諸法捕房控告應歸法公堂定　至該家丁傷旣騐過應請將傷痕移覆以便核辦至原告及該棧衣服物件均在捕房可着期先行具領云 
[虧銀鉅萬] 〇昨日法公堂據錢業餅荳業等十四戶公控源長號沈亦照虧欠三萬數千兩　稱虧空意圖折扣及往坐案則挽人關說願以三折歸現其餘另立期票以十年為限然伊棧中尚有糖貨值銀一千四百餘兩又探得　月間其弟携去棧單三十五紙銀票五百兩可訪可查是該號並未虧空有心吞沒雖帳簿現在難保不私自假造為此扭交請訊旋據沈供向在厦門近知店中虧空故卽來滬至我弟稟去之盞單不知所值幾何所有虧折本年餅荳米麥帳內已及八千金以致不能敷衍又據德庒之葛彩帆稟稱前經王子真講說願以四折歸價今王在外孫明府著令進見據稱沈亦照今歲確有虧折所議折扣兩造均未曾允我已置身事外矣孫明府謂欠債還錢古今常理着交的保限於五天內自行理楚云 
[車傷孕婦] 〇租界往來皆以水車為碍事昨據倪桂榮至英公堂稱妻氏懷孕昨被水車裝到輪傷右腳由拘捕獲車夫迨妻回家胎卽墮落陳司馬以水車碍事最堪痛恨着將江押候受傷人無碍與否再行核辦 
[劣童可惡] 〇左據婦人王氏至英捕房稱我及鄰家小孩被他小孩剝去衣服因深捕緝獲鄭金來據稱為阿才指使因解公堂鄭供舟山人年十二歲父母均亡陳司馬大怒喝令責鄭手心八十下管押候示所剝衣服令失主分別認領尚有竊得之水煙袋一枝及餘衣二件交捕房帶回查明失主給領 
[西婦欠洋] 〇廣東木器鋪主李灃泉投德國公館控西婦朱蒙來賒木器收結欠洋一百五十八元五角屢索無着求請究由德國樊領事差得該西婦冊上無名合由華官辦理隨照會陳司馬飭捕傳該西婦到案昨午會同奧國夏繙譯庭訊李灃泉申訴前因並將發票呈閱西婦朱蒙供認相符自愿限期措繳問官遂令該西婦於西歷八月底先繳二十五元餘九分十月兩期清還 
[中元節費助賬] 〇蘇州桃花塢賬局抄到龍溪魏君新泰函云僕去夏接　漳州泉州兩會館館各有義地荒墳向祗清明詣墓祭掃乃寓上海諸同鄉僉以中元下元二節　如為憾籌得欵囑辦邇屆中元冥鏹早備初意將席費移賬復恐有背公議仍卽於初七日具備柬摺忽然寒熱交作勢甚惡劇至十一晚間竟至手足麻木十指難以屈伸因恐移賬之說游移所致遂卽許定將席費四元助賬并加自助兩元頗覺手麻忽失寒熱漸微頃刻入常驚思感應之速將洋六元送上云云因照錄之 
 
 

Page 3

 
 
[過質庫門前戲成] 〇每過侯門首不囘獨經此地幾徘徊寒衣典得無多日瑟瑟西風轉瞬來　白門程仲承未是草 
[重至山城] 〇市駿無媒老郭隗黃金何處築高臺掛帆擬別三山去却被神風引又回　時有延余課授詩文者故復到此〇柳隄風軟颺絲絲消夏來游正未遲偃水嵐山無限景一齊收拾付新詩　禾郡陳鴻誥曼壽甫稿 
[和作] 〇避暑留都始自隗禁嚴未許挈興臺後塵今被先生步神武以來第二囘　丙子季夏余由東京解館來游山城時鐵　初建僅至日向町中國人未有至者余以賓師故得縱行〇攬鏡朝來感　絲論才錦叚愧邱遲知心喜有陳無已百里郵筒索和詩　時余寫大坂距西京約百里　秀水葉煒松石甫稿 
[接家大人日本書述及天江翁曁原田諸君殷殷招游東海賦此奉謝] 〇名流大半聚山城一紙書傳萬里情堅約乘槎壯游離望洋爭奈已心驚　作畫吟詩尚未工十年斑管　春風鷗波仙去才媛少愧把虛譽播海東　鴛水慧娟女史陳寶玲初稿 
[和作] 〇乃翁文藻動京城只惜睽違膝下情倘得掛帆來侍硯也教落筆使人驚　繡鍼餘事吐辭工宛見才媛謝氏風擬問葩經最佳句爭如雲海隔西東　日本江馬聖欽天江氏草 
[和作] 〇烟水迢迢橋李城傳箋萬里敢深情聯珠句又簪花格雙絕才華最可驚〇乃翁詩句老逾工　苑才人拜下奉科想思親窮望眼夜深飛夢海門東　日本神田醇香巖氏草 
[和作] 〇而翁訪勝入山城花下吟樽慰旅情你倩香歸圖望洋爭奈已心驚　用女史句〇憐煞梅花畫樣工　春間曾獲觀女史畫梅冊子　珊珊玉骨倚春風勝他庾嶺題詩客早播芳名到海東　日本原田隆西　氏草 
[光緒六年七月初七日京報全錄]  
　　宮門抄〇發抄　旨五道〇諭旨兩道錄前〇護蘇撫譚　奏請　旌表摺子〇又　奉捐建義田請立案遵守夾片〇又　奏請明補鑄印信頒發夾片〇又　奏據呈代請展假夾片〇滇撫杜　奏知縣學習年滿仍歸原班捕署夾片〇大臣春　奏蒙員病仍未痊復請展假摺子〇又　奏司員久病不愈循例揀員充補摺子〇皖學政孫　奏皖南歲試全完摺子〇七月初七日吏部宗人府欽天監正黃旗值日無引　見〇惇王等由西陵回京請　安〇豫王謝稽查七倉　恩〇廣西知府田翰墀四川知府徐景軾謝　恩〇掌義司奏十二日祭　奉先殿載　　禮〇召見軍機　田翰墀　徐景軾　〇發抄　李鶴年奏節交庚伏兩岸工程平穩奉　旨知道了欽此〇又盤查河北道河　錢糧無虧奉　旨知道了欽此〇長善等奏同文館學成諸生請分別給獎奉　旨孔慶高等均着照所請獎勵該衙門知道欽此〇錫　奏請　發索　營兵餉奉　旨戶部議奏欽此〇又酌度大同防兵並增口分奉　旨知道了欽此　〇〇護理江蘇巡撫布政使臣譚鈞培跪　奏為孝行可嘉　請　旌表恭摺仰祈　聖鑒事竊據蘇屬紳士翰林院編修潘遵祁等呈稱已故孝子原任四川潼川府知府　文潞係吳縣學　生陶懷玉之子幼承庭訓大節深明通籍後在部供職因乏弟昆侍奉迎養二親於都婉容愉色深得親心道光十四年三月間母周氏患病濒危該孝子至誠祈禱潜刲股肉和藥以進母病頓瘳嗣其父母因事囘南母在途中病故該孝子聞訃星夜馳歸哀毀骨立由恐傷老父心節哀強制後官潼川府念父年邁告養囘籍父患偏中之症該孝子躬親扶掖晝夜不離衣不接帶者歷三年日一日甚至便液狼籍　自澣　及父疾終呼天蹌地痛不欲生視含殮安窀穸事事躬親其孝行之純篤為族黨所交推孝子於光緒五年六月三十日疾卒存年八十三歲職等與同鄉里見聞真確不忍聽其湮沒公呈懇請　旌表聲明事實呈縣轉送等情並據吳縣知縣汪祖綬查造冊結詳送前來臣查該孝子　文潞誼篤天倫情深盡慕母疾則刲股以療父老而養志無虧至行堪嘉鄉評允協復查光緒三年有已故監運使銜選用道來刑部郎中王恩壽孝行可嘉經正任撫臣吳元炳奏奉　恩旨旌表在案今該孝子孝行確實與王恩壽事同一律合無仰懇　天恩俯准旌表以彰孝行而勵風化除將冊結　部查核外謹會同署兩江總督臣吳元炳江蘇學政臣夏同善恭摺具陳伏乞　皇太后　皇上聖鑒訓示謹　奏軍機大臣奉　旨陶文潞着准其旌表吏部知道欽此　〇〇譚鈞培片　再據知府衡候選監運副王治同知銜王沆員外郎衡中書科中書王沂等呈稱職等故曾祖二品贈職王　宗故祖二品贈職王師桓勤儉勵志敦睦為懷族中孤寡貧乏者無不隨時賙恤深慕范氏高風欲　瞻族未償隱願故父二品贈職道銜王子鑑情殷繼述屢遭顛沛迨晚年清理逋　撙節餘資正欲舉辦齊志以殁今職等上成遣命陸續　得元和縣不等的田一千二十一畝二分五厘三毫准值銀一萬四千一百九十五兩零又屋一所計三十一間絕契價銀二千八百一十八兩零又市房一處計四間准值銀三百三十四兩外提存現銀四千兩以備添建房屋修理祭器等項之需四共值銀二萬一千三百四十七兩零每年田房租息 
 
 

Page 4

 
 
　　所入除完糧祭掃庒中公用外餘悉貼助族中寡貧乏以資養瞻職等敬承先志勉力成事不敢為祖父仰邀　族獎惟事關關族資籟誠恐日久廢壓呈請奏明立案等情前來臣查該職員王治等仰承遺志廣置膏腴闔族之贍養攸資三世之貽謀克紹洵屬後先濟美任　可風旣據聲稱不敢邀獎相應請　旨勅部核議立案施行除飭蘇藩司給帖遵守並查取田號庒規各冊結詳送核　曁先咨明禮部查照外理合附片具陳伏乞　聖鑒訓示謹　奏軍機大臣奉　旨該部知道欽此　〇〇譚鈞培片　再據江寍布政使梁肇　詳稱咸豐三年粵逆竄櫌揚州所有江都縣儒學印信一顆因前任教諭黃元灝在任殉難原頒學印遺失無存嗣經由司刊發鈐記印用在案惟木質鈐記本係權宜之計儒學亦有營辦事件自應補鑄新印以昭信守由現任江都縣教諭陳履泰聲請另鑄移稱詳群府由司轉詳情奏前來臣查江都縣儒學印信一顆旣據查明前於揚郡失守隨城遺失應請照例鑄頒其原頒印摹　引編號數亦無從查造相應請　旨飭部查明原案補鑄頒發俾昭信守理合附片具陳伏乞　聖鑒謹　奏軍機大臣奉　旨禮部知道欽此　〇〇譚鈞培片　再准翰林院編修朱福基呈　上年在山西學政認內乞假四個月回籍修墓奉　旨允准在案遵卽東裝南下於光緒五年十二月十五日到籍隨將應辦事宜料理清楚刻已假期屆滿理宜入都銷假奈因傷年在汾州棚次大病之後未及調理扶病按試各屬元氣大傷寢成征忡之症氣喘心跳步履艱難赶卽延醫診治近雖較前稍愈而數步之後仍大喘不止稍稍用心輒復暈眩醫云氣血兩虧非加意靜養不能奏功不得已呈請代奏展假調理自揣年力未衰一俟醫痊卽當入都供職等情前來臣覆查無異理合據請附片具陳伏乞　聖鑒訓示謹　奏軍機大臣奉　旨着照所請該部知道欽此　〇〇杜璫聯片　再知州銜儘先補用知縣江雲龍於同治十三年十一月第四次考試案內列為三等嗣經前撫臣潘鼎新以該員在省當差學習已滿二年頗知奮勉遷章奏請照常供職嗣准部議以該員考試後旌卽於光緒二年七月告假回籍措資核計在省學習未滿二年應俟該員回省後另　奏請等因奉　旨依議欽此　遵在案嗣具　員江雲龍於光緒三年十月初十日措資毀滇銷假臣隨時接見詢以公事尚能條對清楚委派差使較前亦屬譜練現計自回省之日起扣至五年十月初十日學習已滿二年據藩司升奏臬司李得莪會詳前來合無仰懇　天恩俯准將該員江雲龍照舊供職仍歸原班補署以資激勸除咨部查照外謹會同雲貴總督臣劉長佑附片具陳伏乞　聖鑒訓示謹　奏軍機大臣奉　旨吏部知道欽此　〇〇奴才春福那遜绰克圖杜　爾跪　奏為蒙員患病假限已滿病仍未痊復　照章請假理合恭摺具陳仰祈　聖鑒竊查三音諾彦部落將軍扎　克和碩親王東　　多布　　克頭等台吉額勒哲依巴達爾琥凌　等二員前因染患腰腿痔瘡等症呈請照章均各給假兩個月調理等情當經奴才等均據請奏蒙　允准在案茲據該　盟長公吉克濟特　爾濟先後呈摺該副將軍車林順多布扎蕯克額勒哲依巴達爾琥凌扈等假限期滿病仍未痊呈請照章均各再行給假四個月俾資調理等情呈報前來奴才等伏查該蒙員車　　多布額勒哲依巴達爾琥凌扈等假期已滿病仍未痊自應援照新章均各再行給假四個月調理除檄　該　長轉飭遵照外理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　〇〇奴才春福那遜綽克圖杜嘎爾跪　奏為司員久病不愈循例揀員充補各缺以資辦公恭摺具奏仰祈　聖鑒事竊查軍營戶都幫辦主事職銜　　儘先卽補防　瑞林於本年正月間忽中風邪轉成半身不遂之症當卽飭令延醫調治乃數月之久百藥無功效現在病勢更為增劇實非計日所能望痊况烏城現值　設邊防需人之際今該員旣經久病不愈自應給咨回綏調理倘該員瑞林病體就痊卽令歸旗當差徑由綏遠城將軍給咨送部帶領引　見仍照例以防禦　先卽補其所遣戶部幫辦主事職銜一缺奴才等公同揀選得補驍騎校後以防禦儘先前卽補額外筆帖式吉玉公務諳揀辦事安詳堪以撥補遞遣額外筆帖式一缺查有監翎補驍騎校後以防禦儘先前卽補候補筆帖式全成人明白辦事細心　以擬補該員等將來期滿回城後如果就武均擬請仍以防禦儘先前卽補如蒙　俞允俟有差便給咨該員等赴部帶領引　見除全成所遣候補筆帖式一缺照章揀員咨部外所有司員久病不愈循例揀員充補各缺以資辦公錄由理合恭摺具奏仰乞　皇太后　皇上聖鑒謹　奏軍機大臣奉　旨着照所請給衙門知道欽此　〇〇安徽學政臣孫毓　跪　奏為皖南歲試全完恭摺具奏伏乞　聖鑒事竊臣前於實國棚次附片具奏去冬出試安慶及本年二月試畢　廣兩屬情形奉　旨知道了欽此臣隨卽馳赴徽驟接考池州至四月抄回至太平開考現於五月二十日蕆事計自取冬十一月至今考過五府一州省垣及皖南歲試全畢臣恪遵　皇太后　慈訓嚴加防範悉心較閱並於童試正塲後仍加回覆一塲親校文理筆跡槍替無從徼幸取錄之卷尚無弊混至各屬文風以徽州婺源　國之徑縣太平安慶之太湖為最而桐　　黟旌德次池大廣又次之土習尚屬馴順歷試各屬並無臨考滋事之人武塲硬弓你刀石較遜於北省然馬步嫻習後場　觀者亦尚不乏人臣於試畢發落日惟屏黜浮華講求根　勿安習陋勿囿時超向各生重剴切勸諭以副　聖主敦崇實學遴拔真材之至意皖南地方從前被　最重凋敝已甚近歲豐綏屢告民力漸紓荒田大華　　廢舍歲有增添經過處所賜雨宜時農田　盛人心安帖同慶有且堪慰　宸　再皖北各屬府縣考試現陸續報齊臣於七月初旬卽赴廬州次第按試一俟過省歲考全竣再當專摺奏報所有微臣試畢省垣及皖南各屬情形　　摺具陳伏乞　皇太后　皇上聖鑒謹　奏軍機大臣奉　旨知道了欽此 
[浙省撫轅事宜] 〇七月初九日江蘇試用道陳差人稟謝給咨卽辭　同知張德遜　知厘捐局委威坪厘局叩謝　錢塘縣湯稟知會同委員赴鄉清查荒　回　前龍泉縣劉調元稟辭回籍守制　卽用縣姚鐘瑜稟知厘捐局委青田厘局差　補用縣王之　稟知奉委辦定海大王奎炮臺差　改指江西典史李永賜稟知　到咨文叩辭赴像　從九品郭鍾麟稟知司委分嘉郡差遣　〇初十日嘉興府許瑤光奉憲飭交缷通省　候補府舒大章稟知由津局回省　候補同知張　遜威坪魏承顧命雁兼西　俱稟見稟辭赴局　署仁錢二縣稟知粮道惲於初九日抵嘉興今晚可抵下馬頭又稟知杭嘉湖道豐於明日已時在衙門接印 
[蘇省撫轅事宜] 〇七月十三日分發江蘇試用通判徐承　浙江人稟到　知縣蔣錫年上海虹橋　局來　知縣蔡世濂　縣丞王世藻均銷海運　局差　探得江　牌示委署豐縣典史張子鑐現在河工未克赴任繳委遣缺以補用從九馮文駿署理　又示江甫府蔣啟勛升授湖南衡永郴桂道　缺　有鎮江府　佑宸堪以調暑　又示高郵州缺以銅山縣劉　銘調署所遣銅山縣缺以現署高郵州金元烺調署　〇十四日常州府英敏交缷回省　理問張稟知奉　委常州稽查銀庫差　直州判童賓善：－Ｄ海運津局差　縣丞曾瑞祺揚州解餉回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
