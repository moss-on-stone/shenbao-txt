# 1901 - 219 - 4910241

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本末次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因恩九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書己可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隷京都天津均電報局以便諸君子就近購買異日出　亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[聞各省大吏遴員赴日本觀兵感而書此]  
今歲爲日本大蒐軍士之期我中國各省封疆大臣皆遴派人員往觀盛事客有以日本兵制　鄙人者乃爲之博攷而詳告之曰日本海軍之制取法乎英陸軍則參酌德法二國成規而互有損益按陸軍之目有三曰常備曰後備曰國民常備又分而爲二一曰現役一曰豫備役現役者陸軍入伍三年海軍入伍四年以年滿二十之人充之日在營中供職役滿則退而充豫備兵計陸軍四年海軍三年蓋都七年而期滿焉期滿卽歸入後備兵以五年爲限無事可各營生業臨時則赴召人營至于國民兵例以年滿十七至四十之人不隷常備後備二項者承充無役期亦無饟糈每當爭戰之際苟後備兵尙不敷用則應召而集無或後時此明治二十二年所釐訂者後雖略有增减大旨無甚懸殊其編列隊伍章程步兵以三百一十六人爲一中隊五百六十五人爲一大隊一千七百零七人爲一聨隊其一大隊出自四中隊一聨隊出自三大隊此外又有砲兵山砲兵野砲兵則以一百零二人爲一中隊二百一十人爲一大隊合野砲兵二大隊小砲兵一大隊爲一聨隊騎兵則以一百三十二人爲一中隊二百九十七人爲一大隊工兵輜重兵亦編爲中隊大隊以步兵一聨隊至四聨隊附以騎兵一大隊砲兵一聨隊工兵輜重兵各一大隊爲一旅團其常備兵編列之法有如此者若戰時則步兵一大隊增爲八百三十有二人騎砲工輜重等兵所增亦倣此蓋添入豫備兵故也屯戍之地分爲六鎭一曰東京鎭臺駐有步兵四聨隊騎兵一大隊砲兵一聨隊工兵一大隊一小隊輜重兵一大隊二曰仙臺鎭臺駐有步兵三聨隊三大隊工兵一中隊砲兵一聨隊輜重兵一中隊三曰名古屋鎭臺駐有步兵四聨隊工兵一中隊砲兵一小隊輜重兵一中隊四曰大阪鎭臺駐有步兵四聨隊工兵一大隊砲兵一聨隊輜重兵一大隊五曰廣島鎭臺駐有步兵二聨隊四大隊工兵一大隊一中隊砲兵一聨隊輜重兵一中隊六曰熊本鎭臺駐有步兵三聨隊二大隊一小隊工兵一聨隊砲兵一聨隊一小隊輜重兵一中隊近又添設舞鶴湊川二鎭其中兵備尙未詳明此外另有天皇護衛之軍卽古所謂羽林佽飛者名之曰近衛計步兵四聨隊騎兵一聨隊工兵一中隊軍樂一小隊此日本陸軍之大略情形也猶憶彼國明治二十三年鄙人游覽至東京適駐日大臣黎蒓齋星使隨天皇觀兵名古屋而回爲言彼中營伍之整齊號令之嚴肅雖曰操演而兩軍相摶幾如大敵當前鄙人謂彼之訓練旣如是其精勤規制旣如是其整飭他日必用以一試以騐其力量之何如泰西不敢與抗衡試之者其惟中國乎星使微笑不復惜一語一若以鄙人爲杞人之憂天者未幾而卽有高麗一役噫使當日綢繆未雨豫籌抵制之方亦何至棄甲抛戈任强敵之勢如竹破哉今者同洲誼重玉帛重修彼中大閱之年我旣派員以往鄙意他時我國期逢大閱亦當馳一介之使邀約彼中將弁憑軾而觀說者或謂我國之武備久不修矣兵士之疲茶無能屢被他邦所訕笑矣子欲邀令來華閱視豈非自呈其醜使他人得以蹈隙抵瑕乎鄙人則以爲不然夫彼之邀我觀兵者示我以軍容之壯盛也其志驕我則不惟其驕而惟其謙俾潛消其汰侈之心而不復萌覬觎之意楚子羸師之舉曷不可于今日行之且我軍亦豈盡委靡不堪哉江南之有自强軍自經德員訓練以來外人咸謂其不亞于瀛西勁旅卽山左練軍之隸袁慰帥麾下者亦紀律嚴整人皆稱爲節制之師苟令日人來此一觀安見震旦之雄師必遠遜扶桑之勁卒而何憂外人之鄙中國爲無兵無將凡所披堅執銳者無一非巿井之乞兒哉鄙見如斯質之袞袞羣公苟不視以爲河漢則幸甚矣 
[本館接奉電音]  
　　昨日午後靈寳行在飛電傳來上諭一道敬　謹譯登九月初八日行在内閣抄奉上諭湖南布政使著柯逢時補授明徴著補授江西按察使欽此 
[尙未啓變]  
　　昨日午後本館得靈寳行在所發專電云本月初八日兩宫仍在靈寳縣城駐 
蹕蓋須初九日啓鑾矣 
[簡員訂約]  
　　日本報云中國朝廷自與東西洋各國議和之後所有通商約章須由各國另簡使臣齊集上海商訂日本卽派駐京大臣内田氏康哉爲正使而由大藏省愼選一二名望素著之員副之刻下其人已將次選定矣 
[外務代庖]  
　　日本報云頃得中國京師來電悉刻下慶親王不在京師所有外務部大臣暫由李傳相庖代已於東歴十月十一日即華歴八月二十九日欽奉綸音矣本館按慶親王究因何事離京電文並未述及揆以鄙意其殆趨赴汴省迎鑾乎 
[鐵路先聲]  
　　香港循環日報云粤漢鐵路工程司某君曾於七月某日赴申江迨八月某日鐵路總辦張弼士觀察行抵港中小駐一二日卽往上海與督辦大臣會商一切事宜旋於本月初旬偕工程司回粤大約開辦之期當不遠矣 
[英船迅疾]  
　　西字報云英國現派頭等鋼甲巡船名祈里思者航海前來中國按此船製於西歴一千八百九 
 
 

Page 2

 
 
十九年册註一萬二千墩船上自管帶以迄軍人共六百一十五員名配置九寸二口大砲兩尊六寸口大砲十二尊小快砲十七尊水雷管二枝每一點鐘時能行二十一海里船上烟通四枝 
[潛雷新製]  
　　西字報云邇者荷蘭國製成潛行水底之魚雷船五號共費英金二十五萬磅其船長六十三英尺有四寸闊十一英尺有九寸當潜行水底時能載重一百二十墩 
[沈船治罪]  
　　日本報云前者日本千早軍艦行至房州冲與滅水雷艇名曙者互相磕撞以致沈人波心兹者此案業已讞成處曙之艦長久津見正雄以輕禁錮十五日之罪又去年滅水雷艇名虹者在中國山東海面失事艦長荒川忠吾刻亦科以輕禁錮三月已押交佐世保軍港夫夫海軍獄矣 
[伊侯病劇]  
　　日本前内閣總理大臣伊藤春畝侯薄遊阿美利加洲前已譯登於報兹者日本報登英京倫敦來電云某日伊侯行抵美之巿俄高省忽罹心臟之病勢甚沈重隨行者皆代爲抱憂按巿俄高卽前年美人開大博覽會之處本館曾譯作芝加哥 
[直隸蹕路單]  
　　昨承保定友人郵示直隷官塲預備皇太后皇上回鑾時尖站宿站單因卽照錄報端以供衆覽計由河南界至磁州宿琉璃鎭尖邯鄲縣宿黄梁夢尖臨洛關宿沙河縣尖邢臺縣宿藍陽村尖内邱縣宿張村尖柏鄕縣宿固城店尖沙河店尖趙州宿賈店尖　城縣宿冶河堡尖正定南二十里堡尖正定府宿保定府行宫宿卽乘火車入京 
[照錄京師政務處所擬考試章程]  
京師采訪友人云前者欽奉綸音著將考試事宜一律酌改廢棄八股時藝專以策論新學掄才旋由政務處王大臣擬訂新章八條奏請聖明採擇兹從官塲覓得郵乞速登報牘以　海内先覩爲快之心本館按此項章程日前已有人輾轉傳鈔云係部臣所訂今旣得自政務處當係廬山眞面不同以訛傳訛也爰照登之以供衆覽○一首塲論題五道順天鄕試及會試仍請欽命題目各省鄕試由考官擬出惟中國政治鉅細畢賅歴代史書卷帙浩博發題試士執簡始足驭繁溯查唐杜佑通典列食貨選舉等八門宋鄭樵通志分爲二十略元馬端臨文獻通考廣爲二十四門乾隆時又輯宋遼金元明五朝掌故成欽定續通典續通志續通考等書至本朝鉅典宏綱則别著爲皇朝通典皇朝通志皇朝通考列於册府政治源流罔不賅備至褒貶得失御批通鑑輯覽一書業經聖斷折衷尤足昭示萬古嗣後首塲命題不外以上諸書庶大法大經燦然具備一各國政治自以學校財賦兵制商務公法刑律天文地理爲大綱推之格致製造聲光化電諸學亦宜研究人微各有心得今二塲發策遵旨以各國政治藝學命題平昔講求實學者自足各抒底藴惟邊遠省分風氣何未大開繙譯諸書亦未必流傳悉遍擬於近一二科考試先以外國政治切於實用明白易解者命題迨數年後振興鼓舞造就有成再由典試者酌量文風高下由淺入深俾士子有漸進之功朝廷收得人之效至四書五經義士子服習有素原不妨隨舉命題惟不拘何經均宜書寫原文不得删改增减及搭截虚縮以免割裂聖經一論策義體例自應較八股文律從寛惟近來坊行之本汗牛充棟若祇敷衍剽竊襞積成篇則紙上膚詞究何裨於實用士子各抒議論必須上下古今指陳得失期於措諸當世實可施行推之二塲對策亦必體察中外情形參酌貫通剴切印證總期確有見地不蹈空言一切剿襲雷同概置不錄至四書五經義尤宜樸實說理明白正大一洗制義之膚浮獨闡聖經之精藴乃爲體用兼賅仰副聖主求拔眞才之至意一鄕會試向設謄錄對讀原以糊名易書嚴防關節乃行之旣久百弊濳滋今旣改試首塲五論次塲五策字數旣多勢必多雇書手方敷供役然此等書手皆係積慣爲奸或雇倩能文之人代爲修改或暗以字句作認密遞内簾闈中會聚數十百積弊之人至兼旬之久弊更有防不勝防者不如一舉廓淸但將試卷嚴密彌封令考官精白乃心秉公衡校如有辨認字跡徇私取中者一經舉發立予重懲在考官身列仕途宜知自愛是去一防弊之法闈中實少數十百作弊之人一闈中書籍自正經正史以及有關政治者均宜收儲備用京城甫經兵燹卷帙散亡應用諸書廠肆未必齊備查粤逆平靖江南湖北廣東等省均將經史各種有裨正學者設局刊版流播海内今擬查明何省刊有何書分别開單咨取存庫以備臨塲送至貢院至外國政治藝學門類尤繁亦擬就上海先後譯出各書分門詳考陸續購置以資應用一從前殿廷考試每遵進奏體裁趨重楷法且殿試則用大卷朱行直格朝考則用無格摺本覆試卷則横直均有界限卷式互異習之頗難今旣務求實學士子平素不尙雕蟲末技則彤墀獻策似宜令其敷陳剴切暢所欲言但期文理之優長不責字畫之工拙推之優拔生朝考以及中書教習學正學錄等考試均從覆試卷式横直均有界限以歸畫一而易遵循一鄕會試卷　有磨勘大旨在正文體察弊竇功令所垂誠不可廢乃行之旣久由疏而密漸涉苛細一謄眞也添注塗改必詳字數一草稿也脫落模糊必嚴查對以至擡寫不容偶誤詞句摘及小疵甚謂時文代聖賢立言引及後世史事目爲有違文律士子欲求人彀遂至尋行數墨一無發揮文體卑靡半由於此今旣改試策論務求實學似宜一弛文網但求議論正大洞澈源流學有本原曉暢時務除離經畔道詞意狂悖有害世道人心者仍宜嚴行磨勘外其餘失格違式不諳禁例諸病似可從寛一宗室鄕會試向用四書文一篇試帖詩一首拔貢朝考後殿廷覆試及優貢朝考以及中書教習學正學錄在貢院考試均用四書訓詁今鄕會試旣改論策義擬請以上各項考試嗣後均改用中國政治試史事論一篇外國政治藝學策一道俾海内士林得專趨向 
[預籌鹽價]  
　　粤省友人來信云邇來國家賠欵甚鉅計臣籌畫艱難工心計者遂議將鹽價酌加以資彌補月初某日鹽商馮某將情瀝禀督轅隨奉督憲陶芷芳制軍批示曰查鹽斤加價一事前准南洋大臣電商業經行司核議在案粤東各商苦累情形本部堂素所深悉所禀自係實情惟江鄂各省每斤或加四文或加三文如已一律舉行粤省勢難空言搪塞値此庫儲奇絀不得不預爲籌畫應如何設法籌措之處仰兩廣鹽運司體察商情通盤核計宜議詳覆毋稍稽延至爲切要 
[挑選學生]  
　　香港循環日報云邇來皇上銳意　新明降諭旨飭各省督撫興建學堂以資造就粤東大憲擬將省城各書院一律改章曰前廣雅書院提調洪貞一直刺牌示報考諸生曰現方整飭學務事體重大挑選學生尤爲要義兩省奉學憲咨送來院肄業諸生有未經甄别及已經甄别而未面試者俱著速即來院謁見監院官投文聽候彚齊申請督憲院長從速擇期甄别面試列入附課應課候缺并候大憲考試選入學堂肄業 
[刼匪梟示]  
　　香港循環日報云月前粤省太平雄運輪船行至南海縣境中流砥柱砲臺前突被盜匪攔住行劫事後由靖字營勇緝獲匪犯姚亞錢姚亞光二名解回虎門稟經水師提督何軍門研訊供認不諱旋又查得二匪控劫之案層疊如山地方文武各官迭經懸賞購緝因於八月二十五日飭就營中正法梟取首級懸示犯事地方 
[輪船遇盜]  
　　香港循環日報云八月二十八日淸晨有小輪船名福海者由石溪鄕開行至省中途船夥方向諸客收取船資忽有六匪人大喝一聲齊出快槍向人恐嚇隨分搜諸客行李將銀兩衣物刦掠一空某客携有對時表玉臂釧及皮箱内銀百餘兩貴重衣物若干已悉數被刦旋復欲褫身上所穿香雲紗衫客與之抗拒即被開槍擊中其首血若泉流噫匪亦猖獗矣哉 
 
 

Page 3

 
 
[擄人宜禁]  
　　香港循環日報云日前廣東樂從墟富翁吳尙選突被土匪擄去責令以巨金贖回旋經局紳據情具禀督轅督憲陶芷芳制軍批示云陳文蔚等禀批陸暘等爲盜匪渠魁久經懸賞購拿前據禀報該匪等糾衆擄人勒贖卽經嚴飭各該文武上緊嚴緝在案現在被擄之吳尙選旣經該紳等起出並獲窩串匪犯岑樸喬一名搜出各匪堂名圖記票布等物辦理妥速深堪嘉尙岑樸喬旣有窩串實據亟應訊明嚴懲旣經該紳等交給陸管帶押回營中仰廣東緝捕局會同按察司轉移安勇陸管帶速卽解局訊明立予懲辦並勒限南海順德兩縣曁移會各營將中速葛岸各鄕匪徒悉數緝獲究辦匪首陸暘區新區標陸亭岑釗皆係多年積匪必將各該匪正身按名獲解不准以拿一二無名匪黨塞責禀及圖記票布均發仍繳 
[烟臺火警]  
　　烟臺訪事人云本月初五日之晚三鼓時天后宫前大街順祥茂不戒於火霎時烈燄飛騰延燒鄰右姜恒茂協茂棧成茂恒順永聚和等家各水龍聞警馳至竭力噴救至天明始熄然已焚去房屋百餘間矣 
[蕪邑官塲紀事]  
　　蕪湖訪事人云中江書院山長薛君邇忽力辭講席道憲雖設法挽留不知皎皎白駒果能維縶否也○大關查船委員袁二尹近忽因事辭差大約須另委他員接辦矣○署理蕪湖縣陳雲湘大令刻奉藩憲湯筱秋方伯飭知補授六安直隸州知州所遺縣篆另委柳大令小屯代庖○商務局總辦許九香太守以公館地勢湫隘涓吉上月某日遷至招商局總辦李觀察園中○保甲局總辦許少靑通刺於本月初三日開辦冬防各分叚保甲委員齊集局中互商公務 
[黄陵秋蟀]  
　　宜昌訪事友人云正任湖北宜昌府陳太守因案撤任上憲檄委候補知府齊太守前來接署涓吉上月二十四日受篆暫假城内試院爲行臺○宜昌府尊陳太守本示期八月二十四日考試所屬各縣文童嗣以赴省從公展緩數日未幾忽奉上憲撤任因復出示令各童暫寓郡城靜候新任示期開考一時負笈擔簦之輩莫不望穿秋水愁鎖眉尖矣○近日各處運米來宜者甚少米價因之翔貴異常目下次色米每石需錢五千數百文蓋宜地民人向賴湘米接濟今秋長沙府屬三　河等處蛟水爲災農田大受損傷遂致頓失所望云○上月某日有巨艦兩艘滿載鹽觔由蜀來宜銷售駛抵紅石子前船偶不經意覆入波心致淹失鹽六百餘包後船繼之淹失鹽五百餘包聞每包約三百餘斤一旦盡付東流不免徒呼負負矣 
[鄂中人語]  
　　武昌訪事人云八月下浣以來秋風秋雨薄寒中人湖廣總督張香濤制軍會商湖北巡撫端午橋中丞示期本月初一日換戴暖帽是亦順時布政之意也○鄂垣城廂内外各烟館向定每晚二鼓以前一律熄燈不准容留外人寄宿乃若輩貪圖微利不免陽奉陰違本月初四日之夜更魚三躍巡防局員某二尹督率差役巡至堤口見某烟館燈火熒熒人多於蟻因飭將館主提至街心重責一百板以示薄懲○省垣人烟稠密火患頻仍際此風乾物燥之時尤宜先時戒備江夏縣陳介菴大令特會同保甲總巡某君傳諭居民鋪戶將原設太平水缸滿儲淸水如向未安設者則集資添購並令大街小巷將夏間所搭凉棚一律拆去毋得延緩蓋亦有備無患之意也○湖北咸寗人陳某向在某錢鋪司帳邇因癖染烟霞諸事廢弛致被鋪主辭歇飢寒交迫無術謀生竟於本月初三日購得紫霞膏至南城敵樓上仰而吞之以圖畢命幸爲賣菜傭某甲所見報知家屬設法灌救得免魂赴夜臺阿芙蓉之害人至於此極彼夙喜吞雲吐霧者其亦聞而猛省否耶○省城天符廟左近樊某之女小字么姑年屆破瓜雪膚花貌匪人嚴某見而艷之突於本月某日串通女棍周李氏誘至漢口某會館觀劇意欲携赴滬上售人娼寮行至王家巷口么姑覷破情由大聲呼救地保聞聲而至向嚴盤詰言語支吾因卽拘送縣署禀請嚴懲 
[潯江小志]  
　　九江訪事人云官塲奉到改設學堂之旨卽於上月某日咨請在籍紳士蔡燕紳士蔡燕生劉幼雲兩太史會訂章程以便籌欵開辦○八月二十六日黎明九江前後營遊擊兼帶選鋒左右營胡寳林徐翰卿兩遊戎會同新勁營管帶白琨玲遊戎各率所部勇丁至大校塲合操陣式如荼如火頗壯觀瞻○八月二十四五六等日時有各國兵輪船道出潯江並不停輪卽日展輪卽日展輪上駛 
[鳩江菊影]  
　　蕪湖訪事人云五六月間雨師無日不稅駕以致濵江各處洪水爲炎至入秋後忽又天氣暢晴山田苦旱幸本月初五日起甘霖迭沛潤透鱗塍彼農民之以二麥爲生者至此當可及時播種矣○蕪湖戲園自今春閉歇後旋由王某續開未幾又債臺百級力不能支遂偃旗息鼓而退此後接踵而起者不知尙有人否也○駐蕪英領事麥迪麥君邇因眷念故鄕請假回國署理是缺者爲拜韙良君定於上月十九日受篆視事○匪犯趙錦軒前在五河誘某宦家十餘齡之幼女來蕪經前洋務局總辦程君查獲禀請道憲飭縣訊明解交五河縣懲辦方以爲此後當戢羽濳鱗矣不意上月之杪又由五河逃逸來蕪與東鋪地甲江某朋比爲奸任情索詐保甲局員某君知之拘送總局禀請許少靑通剌照例究懲 
[上海官塲紀事]  
　　昨日蘇松太兵備道兼江海關監督袁海觀觀察命駕至江南製造局拜會總辦毛實君觀察○安徽試用訓導楊吉堂廣文滬城淸道局委員章喆卿大令均於昨日至上海縣署拜會縣主汪瑶庭大令 
[歸併稅關]  
　　本邑南巿江海大關定於九月二十日併入江海北關所有征榷事宜由京師總稅務司赫鷺賓榷憲派稅司好博遜君來滬經理 
[釐卡改章]  
　　和議告成賠欵浩大當軸者無可籌措擬將各口岸百貨釐金統歸洋關稅務司徴收以資挹注日前本邑江海新關稅務司某君函致蘇松太兵備道兼江海關監督袁海觀觀察請將五十里内各釐卡一律改關上歸經辦凡洋貨每百件抽釐十分土貨每百件抽釐十五分期於西歴十一月一號卽華歴九月二十一日爲始先行試辦一年昨日觀察已分别行知各卡委員一體遵照大約日内將次出示曉諭俾衆周知矣 
[牌示救護]  
　　昨日上海縣主汪瑶庭大令牌示署前略謂本年九月十五日戊寅月食十月初一日癸已日食仰書吏差役人等屆時一體救護 
[禁宰耕牛]  
　　私宰耕牛向干例禁邇來鄕人往往陽奉陰違仍將年老耕牛私自出售上海縣汪瑶庭大令訪聞特於昨日發出告示懸掛各城門嚴行禁止 
[兇犯過府]  
　　錢阿毛因被祝鴻卿姦佔伊妻抽刀剌死報經上海縣主汪瑶庭大令騐明屍身訊供不諱昨日飭差提案騐明箕斗備文押解松郡過府訊勘以便核定罪名 
[秋賽有期]  
　　寓滬西人每於春秋二季有賽馬之舉邇者菊花香裏天氣宜人擇定西歴十一月五號卽華歴九月二十五日爲始舉行秋賽三日屇時鞭影輪聲馳逐於軟紅十丈中當必有如水如雲之盛也 
[虐婢宜懲]  
　　本邑英租界四馬路梅芳里陳詔先家有一雛婢名曰湘蓮年甫一十有三時被陳妻用烟簽烙紅猛剌昨日不堪凌虐乘間逃至南巿老白渡附近徘徊歧路啜泣嚶嚶有沈少山者詰悉情形挈至馬路工程局聲請總辦翁子文太守核示太守騐得傷痕歴歴體無完膚飭役暫行看管候函送某善堂妥爲醫治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀查蟻販]  
　　香港循　日報云近有匪徒串同女棍在廣東高州府屬各處誘取婦女售人娼竂每年貶至省城者不知凡　日前紳士程履祥等據情具禀督　督憲陶芷芳制軍批示云拐賣人口例禁綦嚴據禀高州府屬近來時有匪徒拐販婦女遠　爲娼自應嚴行查拿仰　東按察司卽飭高州府轉飭所屬州縣嚴密查拿至所請嗣後凡在該屬買用使婢務須報明地方官造册鈐印分送稅庫各庫以便查騐各節是否可行有無流弊並卽由司核飭遵照禀及黏抄保領均發仍繳 
[栅夫不法]  
　　女郎張阿秀年祇一十有四傭於本邑南巿太平馬頭某姓家前晚提銅銚至街頭購取開水被栅夫劉阿四誘至更舍中百般調戱適爲栅夫頭目小丹陽所見告知十六鋪地甲裘鎭將劉驅逐易人典守栅門 
[上海縣署瑣案]  
　　流氓方阿祥鎖錮閔行毁練逃逸地保喬銀和將其母舅沈根和解縣請究前晚縣主汪瑶庭大令升堂研訊喬保　稱前月三十日奉大老爺發下鎖錮示衆之方阿祥曹阿榮二犯本月初三日沈根和邀送衣服與方小的向查沈强項不服不料入夜方　用　刀將練銼斷至天明逸去時小的尙在夢中及覺蔡追尋未獲因將沈送案求究沈供小的雖有送衣之事並不暗藏銼刀大令飭喬保府沈　出限十日内尋方到案如違重辦復　曹阿榮研詰曹供小的與方鎖錮兩處現在母親患病沈重求恩開釋大令飭改發頭門示衆十日然後交人保去○前者　仁德控利　船局圖賴修船費等情前晚大令升堂研訊潘訴稱小的向覊無錫快船本年六月某日由利　局雇往湖州等處旋因失事溺斃小孩　口一切器物悉行漂沒迨將船撈起鳩工修理用去洋銀七百餘元求恩追給馮調生供職員係利濟局股東潘船失事後已允給洋銀二十元現復索償衣物是以不允大令飭給　洋銀一百二十元爲撫卹溺斃兩孩之費此外再給修船費八十元馮唯唯遵斷大　命具呈切結限半月内繳淸前報紀攔輿訴苦一事前晚大令研訊之下金供職員曾將翡翠臂釧一雙售與許本元言明洋銀二百四十元後　翻悔祗付一百五十元職員不允但臂釧係友人之物至洋銀則業已用去無可措還矣大令惡其刁狡限三日内繳呈洋銀一百五十元餘限十日内缴淸如違嚴此 
[上海巡局瑣案]  
　　前日大東門外郎家橋萬源顔料鋪傭人姚德興在老白渡左近起運貨物　間夫謝金桂謝洪生起而奪之致相毆鬥姚寡不敵衆身受微傷事後　不能甘投控十六鋪巡防中局局員黄衡堂二尹研訊之下飭將二謝交地甲帶出理處不予深求○前日東洋車夫　脚仔周順寳至萃豐馬頭裏街王寳生所設食物攤上强賒牛肉若干王不依致相爭執旋互扭至十六鋪巡防局控訴局員黄二尹訊悉情形判各掌頰二十下 
[英美租界晚堂案]  
　　前者本邑英租界後馬路晏樂園酒肆倒閉後虧欠凌阿林詹和尙李咸坤陳長桂馬洪氏馮謝氏各魚販洋銀二百九十元屢索不償　諸公廨讞買張柄樞司馬准之前晚飭提股東金子卿王成齋研訊各原告呈摺求追金子卿供晏樂園共十股小的僅一股王成齋二股現願協同理處叩求恩鑒王成齋檢呈簿據供稱小的所欠止一百五十元司馬查得帳簿與摺不符遂飭公差帶出對明禀覆核奪 
[英租界捕房紀事]  
　　積竊張九和張阿雲屢次事發遞解原籍昨又潛入租界中圖竊經包探張寳成拘入捕房捕頭令坤候解送公堂禀請讞員張柄樞司馬訊究○流妓王三保陳二寳在福州路中强拉過客被包探胡瑞龍及五百六十六號巡捕拘入捕房捕頭令解送公堂禀請獻員張柄樞司馬究辦 
[法租界捕房紀事]  
　　有楊伯寅者以售田糾葛被人控諸上海縣署縣主汪瑶庭大令查得楊寄居法界出票飭差持赴法總領事署禀請簽字然後協同包探提回押候研訊○李菊生陳金生二人專同各妓院冒充狎客乘間肆其胠篋手叚旁人以其衣履華麗不之疑也前日被包探察出破綻併拘獲旋至寓所搜出質票數十張並查得所竊各贜由陶小弟收買因連陶送入捕房捕頭令押候轉解公堂　請讞員杜枝園大令究辦○流氓某甲狙伏護城河畔攫取途人眼鏡適爲包探所見拘人捕房捕頭令押候解送公堂禀請訊究○偷兒某乙竊得衣服二件持赴八仙橋畔某　鋪求質適爲包探所見拘入捕房捕頭令押候解送公堂禀請訊辦 
[美租界捕房紀事]  
　　前晚小竊張四海不知在何處竊取衣物携往武昌路某押鋪質錢適爲包探石金榮所見帶入捕房捕頭令押候解送公堂禀請讞員張柄權司馬訊辦○昨晨偷兒吳阿二掩入漢璧禮路某甬人家乘間行竊衣物適爲包探劉光震所見拘入捕房捕頭令押候解送公堂禀請訊辦○昨日淸晨鄕民錢阿狗投捕房訴稱路經西華德路新菜巿左近突被著名流氓韓金法卽彈花衣金法軋至某小茶肆借端訛詐洋銀數元請爲究辦捕頭允之○昨晨跑灘賊方阿根乘間行竊怡和馬頭貨棧中所堆舊鐵適爲司閽之印度人所見扭送捕房捕頭令押候解送公堂禀請訊辦 
[金陵官報]  
　　九月初五日　　道王　　辭赴蘇垣商務局候補道劉謝委兼辦江鄂繙譯官書局正任廿泉　周懋謙到交缷回知縣陳玉斌謝委下關厘捐差縣丞倪文塋巡檢洪慶餘周珍從九向君衡典史倪文昀章嘉驥浙江府經歴鄭爲霖照磨陳捷安徽縣丞韋元殷玉衡均奉示騐　知縣陳樹涵　委署　城縣牌示 
[維揚官報]  
　　八月廿九日陳　尹釗銷北鹽歐陽鹺尉　委二橋卡九月初一日黄鹺尹壽仁委洪湖催　歐陽鹺尉銷總局聽差到二橋卡陳鹺尹煥昌銷二橋卡委總局差遣張鹺尹有褘委總局聽差阮鹺尹鳳儀蘆鹺尹覲　　均委海屬聽差戶部鮑主政心增過揚初二日邢鹺尉天祺由正陽關來掘港場錢鹺尹禀到又辭 
[江蘇官報]  
　　九月初二日正任武進縣施沛霖禀知赴滬催兌直州同樊恭壽由滬專丁來省禀知九月初一日到上海貨捐北卡差並銷撫　收呈差翎五品銜　分江蘇試用通判周南浙江人禀知先行到官同知銜直隸補用知縣蔡濟勳禀辭赴都初三日前浙江司員外郎保送知府現官四川候補道　炯孫常熱人由行　領照起程來蘇卽辭行同知何希會長元　太湖通判梁　　常昭崑新蔣　笙上海南匯奉賢卽辭知縣殷勳徒陽壇溧馬枚江震川沙林廷堦　陽淸河　源褚　憲通州如臯泰興直州同王希曾崇明海門均禀謝奉委抽查保甲差知縣曾紀樑江揚通海門四屬　漙淮徐海三屬均禀謝奉委稽查鋪遞差按經歴馬永釗禀辭赴松差　　　如臯　石莊司巡檢王登瀛由寗回禀謝更補贛　縣靑口司巡檢缺藍翎五品銜分發江蘇試用縣丞吳越浙江人由京領咨來省禀到初四日統領江勝　　　補　杜俞　江來同知梁孝　由江陰釐局　丁來省禀謝奉飭連盈三月蒙記功一次花翎知府銜指分江蘇試用同知吳俊　南人由皖領咨來省禀到知縣張寳瑔江廿　泰　喬年　沛陽邳吳樹橒太鎭嘉寳　均禀謝奉委抽查保甲差縣丞姚文傑禀　在順直賑捐案内過班知縣先行到省　翎五品銜分　江蘇試用縣丞陸　指分蘇試用縣丞　宗　巡檢王徴胡宗良均浙江人奉直隸　憲騐看給咨來省禀到遇缺先巡檢林潤　浙江人禀知繳咨到省初五日江南提憲李軍門由松江來統領蘇全軍候補道了鶚辭行赴　　閱操　務局東文　　委　候選同知陳天　禀知奉撫憲札委　同丁觀察赴日本　操姚詩聲禀謝奉委武陽宜荆抽查保甲差指分江蘇試用知縣程　浙江人由京騐來省禀到萬繩武江西人禀知先行到省道庫大使徐之棫禀知在湖北秦晉賑捐分　捐過知縣班府經歴張國英禀知由順直賑捐局捐升知縣巡檢胡逹　禀知奉飭派蘇差委從九徐銘勳禀知交缷署丹徒縣典史任事回省並謝廿一二年分海運冬漕滬局案内禀記大功一次 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[奏疏彚錄]  
善署等片再奴才等接任後據崇文門庫使祝枚禀稱本衙門印信電失　無下落等情奴才等查稅務印信關繫重要現在旣經遺失祇可暫行從權辦理謹擬刊刻水費關防一顆文曰督理崇文門稅務之關防卽于七月十一日開用一俟諸事就緒再行知照禮部照式鎔鑄以昭愼軍所有暫用木質關防緣由理合附片具陳伏乞聖鑒謹奏七月十九日奉硃批知道了欽此 
頭品頂戴安徽巡撫臣王之春跪奏爲蕪湖工關一年期滿徴收稅銀數目恭　具陳仰祈聖鑒事竊據委管蕪湖税務徽寗池太廣道吳景祺詳稱案照蕪湖關稅自光緒二十四年十月初一日起至二十五年九月底止計滿一年共收工關正稅銅斤水脚銀六萬四千一百四十八兩九錢伏查此項稅銀内奉撥光緒二十六年分原續撥京餉銀五萬兩又安徽省派還四國洋欵解交司庫銀一萬五千兩除撥戶稅銀一千一百三十三兩九錢九分九釐外復於工稅項下湊撥銀六萬三千八百六十六兩一釐以足六萬五千兩之數此外仍有應存銀二百八十二兩八錢九分九釐前經詳請咨批儘數解赴北京戶部交納除將收稅總細各册同一年徵稅商單詳請咨送工部查核外合將蕪湖關一年期滿收稅數目具詳請題等情前來臣　核無異除咨部科查照外理合恭　具陳伏乞皇太后皇上聖鑒敕核覆施行再此案例應具題遵照新章改題爲奏合併陳明　奏七月二十日奉硃批該部知道欽此 
頭品頂戴安徽巡撫臣王之春跪奏爲覆陳擒誅票匪奬案聲明武職出力各員分别勞績恭摺仰祈聖鑒事竊照沿江票匪分擾皖省經臣迭飭文武擒誅首要各犯一案當將出力文武各員擇尤保奬奏奉硃批該部議　單二件併發欽此轉行欽遵在案兹准兵部咨以所保武職員弁三十四名應行核寳删議分晣勞績其尤爲出力之員准照異常請保其次出力之員均照尋常改奬等因前來伏查上年九十月間康逆乘中外開釁圖擾長江寗　　　分放逆票到處煽惑意在勾　　會各匪謀爲不軌經臣嚴飭地方文武分投圍捕陸續拿辦　要匪犯至七八十名並搜獲僞令旗僞印　及洋槍子藥等件追銷富有逆票一千六百　　迥非開　立會散票者可比若非在事各員弁不分畛域協力兠拿迅速蕩平爲患何堪　　各　員弁効力戎行均屬異常出力核其勞　實無　輊可分惟接准部咨行令删减分别等次自應遵照辦理臣覆加查核其尤爲出力者實有二十七員出力稍次者七員内又删减二　計僅五員謹繕具　保官階升銜淸單恭呈御覽合無仰懇天恩俯准照例給奬出自逾格鴻施理合恭摺覆陳伏乞皇太后皇上聖鑒訓示謹奏七月二十日奉硃批兵部議奏單併發欽此 
頭品頂戴貴州巡撫臣　華　　奏爲黔省接辦籌餉新捐第六次收捐名數　數恭摺仰祈聖鑒事竊查前准戶部咨議覆護理湖南巡撫按察使王廉奏　餉　捐仍照順直賑捐章程請奬虚銜封典翎　貨號等項又准戶部咨議覆御史陳其璋奏請　通收捐銀數擬將翎枝一項仍按原定銀數收　外其餘虚銜封典貢監等項亦應統减一成按三成實銀收捐以昭平允各等因於光緒二十年十月二十四日十二月二十七日先後具奏奉旨依議欽此又准戶部咨翎枝一項可否核减二成銀數收捐之處具奏光緒二十一年二月初七日奉旨准其減成欽此均經行司遵辦在案兹據藩司邵積誠詳稱遵查籌餉新捐自光緒二十一年二月初一日收捐起至二十六年四月底止已將初次至第五次收捐　由册報在案兹自二十六年五月初一日起至二十七年二月底止作爲第六次計收捐監生二十三名三成正項共收實銀七百四十五兩二錢山藩司塡給各捐生實收彚造淸册詳請奏咨前來臣覆查無異合無仰懇天恩俯准給奬以昭激勸除册咨部查照外謹恭摺具陳伏乞皇太后皇上聖鑒敕部核覆施行　奏七月二十日奉硃批戶部議奏欽此 
鄧華煕片再查前准　　凡調署實缺州縣佐雜不得逾十分之二並將因何調署緣由及委署若于員按季造册詳咨又咸豐十一年十一月二十三日奉上諭嗣後　省州縣無論奏調委署代理著每屇三月彚奏一次由吏部嚴行查核如有違例更調等　卽將該督撫藩司分别叅奏欽此又准部咨候補委用試用人員除委署無人之缺及　時代理無庸核計外如委署有人之缺擬請州縣與佐雜分計各不得逾十分之一以示限制又州縣　雜　缺人員調署比照委署定章各不得逾十分之一以示　别各等因歴經遵辦在案兹查光緒二十七年春季分並無調委現任人員署理别　及　補委用試用人員署理有員之缺據藩司　積誠造册具詳前來臣覆查無異除册分送部科外謹附片具陳伏乞聖鑒謹奏七月二十日奉硃批吏部知道欽此 
黄槐森片再驛站錢糧例應造册交代兹據兼署廣西按察使兼營驛務　法道廣敏詳稱該司於光緒二十六年十一月初六日到任所有前任臬司張廷燎自光緒二十六年十月十八日回任起至十一月初六日缷事前一日止任内舊管實存光緒二十四五並十九二十二十一二三等年分驛站及扣平共銀七千四百五十六兩六錢六分一釐一　新收光緒二十六並二十五年分驛站及扣平共銀七十四兩九錢一分五釐二毫舊營新收共銀七千五百百三十兩五錢七分六釐三毫開除無項實在存儲藩庫光緒二十四五六並十九二十二十一二十二等年分驛站及扣平共銀七千五百三十一兩五錢七分六釐三毫造册移交並准藩司張曾敗出具實儲無虧印結前來理合造具册結詳請核奏等情臣覆覈無異除照例出具保　同繳到册結分送部科外理合附片具　奏伏乞聖鑒飭部查覈施行謹奏七月二十日奉硃批該部知道欽此 
黄槐森片再已故前署鎭邊縣知縣魏鑫欠解鎭邊縣任内征存各年地轍　　耗羡缺　及扣平等銀七百二十六兩一分二釐八毫七絲七忽四微經臣奏叅革職飭　　屬勒追在案兹據藩司張曾敡會同兼署臬司廣敬詳稱魏鑫欠解雜項地糧等銀奏叅後已據該故員家屬如數宗繳淸楚所完銀兩應俟人於光緒二十七年秋撥册列收造報請將該員原叅革職處分奏懇開復前來臣查已故前署鎭邊縣知縣魏鑫所欠銀兩旣據該家屬於叅後全數完繳淸楚所有原叅革職處分合無仰懇天恩准予開復出自鴻慈理合附片具陳伏乞聖鑒訓示謹奏七月二十日奉硃批著照所請該部知道欽此 
鄧華煕片再光緒二十七年三月分收到四川省解黔軍餉銀數業經臣奏報在案兹查四月分收到四川省鹽釐鹽稅恊餉抵捐等銀二萬八千兩又協餉銀一萬二千兩共銀四萬兩據布政使邵積誠申報前來除咨　查照外謹附片具陳伏乞聖鑒謹奏七月二下日奉硃批戶部知道欽此 
鄧華煕片再光緒二十七年二月分收到四川省解黔軍餉銀數業經臣奏報在案兹查三月分僅收川省協餉銀一萬二千兩據布政使邵積誠中報前來除咨部查照外謹附片具奏伏乞聖鑒謹奏七月二十日奉硃批戶部知道欽此 
松壽片再查上年設立河南省城團練總局刊用木質關防以昭信守經前撫臣會同辦理團練大臣現任順天府府尹臣張仁黼前通政使臣顧璜奏明在案現　紳局業已奏撤自應將關防銷毁兹准前通政使臣　瓚將該局關防並文卷　簿咨送前來除將文卷稿簿存署備查並將關防毁銷外謹附片陳明伏乞聖鑒謹奏七月二十一日奉硃批知道了欽此 
 
 

Page 14

 
 
[奏疏彚錄]  
　　黄槐森片再臣接准吏部咨開光緒二十七年三月十二日奉上　　江布政使著張廷燎補授欽此查張廷燎署理廣西藩司當經轉行欽遵查照具摺謝恩籲請陛見交缷北上于光緒二十七年五月二十二日啓行兹據興安縣禀稱張廷燎有母王氏阻養在粤張廷燎隨侍一同起程順道送回河南原籍行次該縣屬大榕江地方因王氏　病暫歇客寓于五月二十六日病故張廷燎係屬親子例應丁憂遣家丁報經該縣轉禀前來除將張廷燎丁母憂日期咨部外所有浙江布政使　缺相應請旨簡放理合附片具陳伏乞聖鑒謹奏七月二十一日奉硃批另有旨欽此 
松壽片再據山西撫臣岑春　咨開光緒二十七年四月二十二日附片奏調河南候補知縣俞紀瑞來晉辦理教案一片欽奉硃批著照所請吏部知道欽此奴才伏查候補知縣現署林縣知縣俞紀瑞前隨委辦河北教案候補道新授彰衛懷道馮光元辦理各屬教案頗資得力現在各案雖經定議而所議允辦各節頭緒紛繁正在辦理吃緊之時飭據該營道查明覆稱該員仍有經手緊要事件未盡淸楚且議辦各節原係督同該員反復籌定必須始終其事方知端委倘或稍有不諧仍須由該員　時照　酌商庶免詞費碍難　易生手等情詳請奏留前來查該道所禀係屬實在情形合無仰懇天恩俯准將俞紀瑞仍留河北委辦各案未盡事宜以　熟手之處謹附片具陳伏乞 
聖鑒訓示謹奏七月二十一日奉硃批著照所請欽此頭品頂戴革職留任河南巡撫奴才松壽跪奏爲蘭儀考城兩縣境内因　河漫溢成災辦理急振情形恭摺具陳仰祈聖鑒事竊據布政使延祉詳　案據蘭儀縣禀稱該縣昔年濱臨黄河嗣因河水變遷由西而北至直隷長垣一帶行走距該縣境内大隄相隔甚遠久爲無工處所河工廳汛早經裁撤僅于東岳寨之西修築民埝道以防漫水本年六月　日大雨至二十一日黄水盛漲漫溢出槽山馬蹏寨等處分股東趨濱河村莊多被淹浸又據考城縣禀稱蘭儀漫溢東趨之水將該縣縣　　　兩近各村受災尤重禀請振撫各等情具詳前來奴才查被水災民待振迫切當即飭司立時發欵　員連夜馳往會同各該縣分别散放錢米　　等項並一面雇紥船筏多方設法拯濟務使徧給災區免致流離失所幸兩縣皆附近省城得以辦理應手諸事迅速尙無遲誤現查河流已歸正身漫水逐漸消退已飭將被衝之民埝赶卽設法修築完固加厚增高以防秋汛務保無虞並面飭司委員勘騐成災分數再詳查兩縣被災各處村莊戶口詳細分别輕重籌備續振除俟查明奏請振恤外所有蘭儀考城兩縣被水成災並現辦急振情形謹會同河東河道總督奴才錫良恭摺具陳伏乞皇太后皇上聖鑒訓示謹奏七月二十一日奉硃批知道了著卽將各村莊被災輕重情形分别查照妥籌賑恤毋任失所欽此 
黄槐森片再更換防　　帶遵奉諭旨隨時奏報在案兹管帶防勇中軍後營都司李遇春因病請假所遺管帶事務應卽　員接替查有省標左營効力期滿武舉　步高諳習戎行巡防勤愼堪以委令接帶又南　府屬搜捕　土各　積匪甚關緊要查潯防後軍中營管帶守備張延禧於邕屬地方情形較爲熟悉應以邕防右軍中營管帶遊擊店有德互相對調接管以　周妥除分飭各該員遵照督率弁勇勤加訓練認眞巡防外謹會同兩廣總督臣陶模附片具陳伏乞聖鑒謹奏七月二十一日奉硃批兵部知道欽此 
黄槐葆片再更換防營管帶遵奉諭旨隨時奏報在案兹防勇中軍前營管帶劉仁貴緝捕未能得力調省察看所遺管帶事務亟應遴員接替查有儘先補用遊擊王有義勇謀誠篤通逹戎行堪以委令接帶又　防左營恃帶劉得喜因病請假所遺管帶事務查有儘先補用都司關成茂操防認眞堪以委令接帶除分别檄飭各該員遵照督率弁勇認　　練巡防外謹會同兩廣總督臣陶模附片具陳伏乞聖鑒謹奏七月二十一日奉硃批兵部知道欽此 
黄槐森片再臣於光緒二十四年十二月奏報廣西梧鬱潯各屬土會各匪剿辦肅淸所有在事出力各員擇其勞績尤著者先行酌保一摺奉硃批該部議奏欽此嗣准吏部咨此案保奬各員按照軍營異常勞　核　查二品頂戴廣東補用道潘培楷請賞給勇號並應得封典查定例現任候補各官著有勞績保請封典外官准照加　保請等語查送到履歴内稱該員于光緒二十二年八月在湖北振捐奬叙二品頂戴當經片查戶　嗣據覆稱按照年月檢查並無其名其所　應得封典核與定例不符　令聲覆再行核辦二品頂戴奏留廣西補用道陳昭常請交軍機處記名請旨簡放並請賞戴花翎查奏定章程内開無論何項勞績不准保請交軍機處記名請旨　放該員所請賞戴花翎應卽照准其請交軍機處記名請旨間放應令另核奏明請奬等因於光緒二十五年六月具奏並附片奏稱　培楷應如何賞給勇號恭候欽定奉旨番培楷著賞給誠勇巴　魯名號餘依議欽此咨行到粤當經臣轉行欽遵查照兹　該員潘培楷呈　該員於湖北振捐　叙二品頂戴捐案未經到部應如何給奬呈請　定陳昭常亦禀　另候核奬　來合無仰懇天恩賞　潘培楷布政使銜陳昭常遇有廣四道員缺出儘先前補用出自恩施理合會同兩　總督臣陶　附片具陳伏乞聖鑒訓示謹奏七月二十二日奉硃批著照所請吏部知道欽此黄槐森片再光緒二十四年五月鬱林州屬土匪起事容城縣被匪　人前任知縣王永貞即督團收復前任興業縣知縣唐汝霖因守衛單薄以致失陷旋亦集團隨同克復疏失於前均有應得之咎鬱林州知州黄桂丹未能先事　　致屬邑有失咎有難辭經臣奏參請將王永貞唐汝霖革職　營効用以　　　　桂丹請交部議處留於該地方協同搜捕　理善後光緒二十四年九月初四日奉上諭容城縣知縣王永貞與榮縣知縣唐汝霖事　　於防範致令縣城失陷雖旋經集團先後收復各城究　防禦不力均有應得之咎著一併革職鬱林州知州黄桂丹未能先事預防以致屬邑有失著交部議處餘照所議辦理該部知道欽此旋經吏部議奏王永貞等革職之處臣部另行知照外應請將興業縣失陷之兼轄鬱林州　州黄桂丹照州縣失陷不同城知府革職例　以革職又所　陸川北流等縣失陷應再照例各議以革職註册又博白縣比照野賊苗蠻焚劫槍殺兼轄之鬱林直隸州知州黄桂丹再議以降二級　用等因光緒二十四年九月十三日具奏本日奉旨依議欽此欽遵在案查該革員黄桂丹前在鬱林直隷州知州任土匪倉猝起事屬邑同時被陷州城勢極孤危黄桂丹多方設法捍衛避艱險固守旬餘　獲保　而屬邑賴以主持激斷鄕團協同官兵次第收復並疊克匪巢迨叅　離任後又會拿要匪　辦善後民復安業尙有微勞足錄該革員王永貞唐汝霖自留營効用　同攻克匪巢多處擒斬匪　多名實屬非常出力深知愧奮據前署藩司張廷燎會　署臬司廣敏詳請　懇　施前來合無仰懇天恩賞遠已革直隷州知州黄桂丹已革知縣王永貞唐汝霖各原銜並准赴軍營効用以觀後效出自逾格鴻慈　會同兩廣督臣陶模附片具陳伏乞聖鑒訓示謹奏七月二十二日奉硃批著照所請該部知道欽此 
張人　片再管帶淯淮正副營水師記名提督彭臣功業經臣委帶中營步隊所遺差使查有漕標中營副將吳炳辰堪以接管除札飭遵照外謹附片陳　伏乞　鑒　奏奉硃批兵部知道欽此　　　 
 
