# 1885 - 283 - 4904495

 

Page 1

 
 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽會巡遊一時鉦鼓喧天旌旗耀日並裝扮各種名戲仰答神休其卽儺以逐疫之遺意乎爰繢圖以供衆覽畫譜一象一松鼠係任阜長先生所繢著墨不多栩栩欲活後仍附淞隱漫錄圖說一則准於初六日出售此佈 
[正本淸源論] [  山陰述戢子稿]  
　　天地闢而人類生男女别而人欲起然天地生人未嘗不生害人之物男女成人而亦遂生陷人之　夫虎豹豺狼　殘而　人者也然天地不以其害人而遂絶其種淫荒無度傷身而陷人者也然世人不以其陷人而稍沮其趨豈眞無平不陂耶何　利弊　承之若是也吾請就上海一隅申而論之夫上海爲通爾碼頭五方雜處往來紳商絡繹不絶於是烟室戲館莫不羅列臚陳茶坊酒肆亦皆鱗次櫛比且無不高其閈閎厚其墻垣棟宇則鳥革翬飛陳設則輝煌金碧以爲過客聚會之地淸談之境娛樂之區洵美觀也而熟知富麗堂皇之外又有風光旖旎之區則妓寮是矣入門則笑面相迎坐定則烟茶相供横陳一榻烟霞呼吸以爽精神呼喚皆靈旨酒嘉肴可以立辦或良朋密友借一家而談心才子佳人藉一樽而會聚雖亦瀆男女之别有傷風化然女閭三百管子所以治齊官妓之行歴代不聞有廢是其事不必禁亦不足禁者也乃今者變而加厲唱書長三等名目之外又有野雞之名是則不可不禁者矣夫野雞者或逢於烟室或遇於茶肆素無半面之識亦可徑入桃源偶然一茗之交卽可引人入勝其有靑年子弟血氣未定無不被其引誘失足泥塗其爲害爲尤甚故前任英界讞　葛大令奮然而興雷厲風行一舉而此輩遂絶跡于茶館之門使年輕子弟少一欲壑誠盛德事也然自此令一出茶館生意日見其淸淡而書場日增月盛四馬路一隅幾於比屋皆是此輩遂趨之若鶩而紈袴者流亦遂如蠅之逐臭咸以此爲流惡之汾澮而人言遂藉藉謂葛大令旣禁此輩不准入茶館而　禁入書場中不啻以書場爲隣國之壑且茶館所費不過數十文而書場則一入其門至少必須百文徒使輕年子弟速罄其資而仍無益於風化不亦徒多此舉乎解之者　葛大令任事未久以致有其始而未有其終若能久蒞是方自當逐漸而行必不遂止於此也而吾獨以爲不然葛大令印蒞任日久亦不願行且不能行也天地之大無平而不陂古今之道有文卽有質今有人焉出則肥馬入則輕裘呼奴使婢頤指氣使雖其家亦有金玉其外敗絮其中然比之於家徒四壁塵灶井蛙者相去霄壞矣昔金陵初復時有創爲燈船者　官某言於曾文正公請禁之文正掀髯笑曰此正太平景象也嘗聞此言雨歎文正休休之度爲不可及今上海一隅若得此等弊竇皆行标絶吾恐敦風化之利未見其端而蕭緊之氣已形其兆矣輦轂之下人烟稠密故酒樓戲館流妓優伶甲於天下亦以首善之區故能見此休明耳又安得不顧利弊　以爲黜華崇實泥於拘虚之見哉然或者爲家給人足果腹含飴絃誦謳歌亦足以紛飾太平景象又何必占盛衰於此淫亂之事哉而吾又有說焉此風之不可不禁者人事之當盡者然也此風之不可卒禁者造化之行運　然也不治其本而禁其末可乎哉且刑罰者治民之具也而教化者所恃以治民也徒知治民之具而不知所恃以治民者何在而曰可以治民吾未之見也昔秦始皇并六國一宇内防民之不服也收天下之兵鑄金人十二其禁之亦甚矣而陳徙一呼斬木揭杆才皆響應而秦遂以亡厥後隋承南北朝之後鑒於中原之兵革縱横干戈遍地遂大收天下之鐵　鎛鐮剗之屬皆禁之自以爲無患矣而孰知李密等則各據一方高祖起太原定天下如入無人之地凡此者何也知人事之當爲而不知造化之行運也知治民之有具而不知何所恃以治民也至造化之行運則不然不見夫猛獸乎虎豹豺狼人當之無不死者上帝好生何忍生此惡物然天地曾不絶其種者知惡物之不能盡除而能使人趨而避之也此卽造化之行運也今書場之害人譬猶虎豹豺狼也欲禁之者譬猶收兵收鐵者也不能使人不往而欲禁其所往之路舍本而亟末者耶吾恐未見其治也然欲禁不能不禁不可萬全之道究安在哉商賈安其業士民安其居總其大綱而略其小體治其本而務淸其源是則所望於有心世道者 
[本館接奉電音]  
　　昨日午刻本館在京訪事人由電飛傳本月初八日諭旨八道敬謹譯登○九月初八日奉上諭恩承着稽查欽奉上諭事件處欽此同日奉上諭延煦着充國史舘副總裁欽此同日奉上諭崇綺着允武英殿總裁欽此同日奉上諭烏拉喜崇阿着教習庶吉士欽此同日奉上諭麟書着充翰林院掌院學士欽同日奉旨正藍旂蒙古都統着長善補授欽此同日奉上諭穆圖善等奏請將已故武職大員戰功宣付史館一摺已故記名提督福建建寗鎭總兵張得勝樸直性成勇敢出衆前在湖南河南江南直隸山東等省剿辦髮捻阜著勳勞屢膺懋賞上年扼守福建長門尤爲奮勇前經降旨優卹着將生平戰功宣付史節立傳並加恩于諡于福建省城建立專祠以彰忠藎該衙門知道欽此同日奉上諭浙江定海鎭總兵員缺着貝錦泉補授欽此 
[西報照譯]  
　　西字報云刻下開平礦務局已以怡和洋行爲總經理入奏 
[乙酉科浙江優貢名單]  
　　正取六名王修植定海增生張濬黄巖廪生姚文焯杭府廪生韓拜旒蕭山附生沈祖燕紹府廪生夏樹立錢塘廪生備取六名陳尚彬台府廪生朱續基杭府廪生孫榮枝仁和廪生黄家岱定海廪生馮爾超烏程廪生葉銞金華廪生 
[甯郡失火]  
　　初八日早五點鐘時甯城廿四間雙眼井趙姓機坊失火趙姓夫婦於先一夕買棹往東鄉觀串客戲坊中各夥闘牌以致失愼幸各水龍及洋龍聞警赴救得以澆滅共焚去平屋約計十間幸四間均有圍墻故未延燒云 
[五茸雜誌]  
　　茸城向無棲流公所鳩形鵠面之流常苦風餐露宿近李質堂軍門首先倡捐諸紳士亦踊躍襄助遂擬于府署西角擇基搆屋數十椽俾抱病他鄉者于焉憇息并延醫士黄君隨時診治病痊後卽給予川資送回故里誠善舉也○本月初四五日六圖民人聚衆至婁縣公舘報荒人多口雜囉唣不堪經家丁差役等人善爲勸解衆始引去○松郡僻處海隅向來未設電線日前浙省電局派人來松相度地勢繪成圖樣以便分設電桿 
 
 

Page 2

 
 
[東粤紀聞]  
　　本科謄錄生謄寫各卷極爲認眞監臨倪中丞責成對讀官加意校對如有脫漏罰令再抄否則懲責故謄錄不敢苟且了事二三塲卷已於八月二十六日謄竣倪中丞卽於二十八日出闈○雷瓊道王灼棠觀察前經奉旨隨同鄧星使辦理勘界事務所遺雷瓊道員缺聞擬香蕭杞山觀察署理然未見明文也○防務解嚴營兵以次裁减約以千計其無力回家者淪落天涯情殊可憫前日有散勇百餘人麕聚府衙前俟府尊出衙欄輿遞呈求請酌給川資以便回籍孫太守據情禀知制軍制軍允其所請查明各勇皆係湘人遂滬輪船一號載送回籍毋任失所○前日雷州府有要犯一名解省審訊行至中途忽被脫逃差役據實禀報臬憲疑有賄縱情弊飭縣將差役嚴究務期水落石出東莞横坑村有鍾殷駱三姓人丁衆芻素稱强富鍾姓與殷駱二姓　甚和協前日偶因小故殷駱二姓糾率多人向鍾姓尋衅鍾姓亦率衆　　稱干比戈勢極洶湧地方官親往禁遏無如之何遂禀報省憲張香帥委鄧鎭軍馳往　壓鎭軍威望素著鄉人聞風潰散鎭軍勒令各姓交出爲　滋事之人懲辦以昭炯戒○前夜保甲局勇巡至觀蓮街見某家形跡可疑進内搜查搜出大小洋鎗及火藥多件回局禀知委員將洋鎗等件起去屋内原聚匪類多人見奸情敗露先行脫逃僅留一婦人看守卽將該婦拘獲送縣研訊想裘邑宰强幹精明無難澈底根究也 
[通州近聞]  
　　八月二十日倉憲提騐江蘇四十五起漕糧江廣三起漕糧前半起二十一日提騐浙江三十六起漕粮江廣三起漕粮後半起二十二日提騐江蘇四十六起漕粮二十三日提騐江蘇四十七起漕粮又四十八起漕糧前半起二十四日提騐江蘇四十八起漕粮後半起又四十九起漕糧前半起二十五日提騐江蘇四十九起漕粮後半起又五十起漕糧前半起二十六日提騐江蘇五十起漕糧後半起又浙江三十七起漕糧江蘇正供漕糧報竣二十七日提騐浙江三十八起漕糧浙江正供漕粮報竣二十八日提騐江蘇五十一起漕粮○江蘇督粮運王魯薌觀　今值三年俸滿於八月二十四日進京引見○八月二十五日蓮池書院張山長道經通州買舟赴津○通壩騐訖漕糧由　河裝運京倉責令駕掌承運今届倉憲格外體恤示諭駕掌每載除橋掣欠米在五升以外者不賞其全足無欠者賞通錢六百文欠米在三升以内者賞通錢三百文欠米在五升以内者賞通錢二百文想各駕掌自宜激發天良力圖報効也前浙江剝船户因挽水舞弊經通局斥革驅途在案近得有三十四起六號船户武淸郭永成四十四號船户天津劉順四十七號船户天津張長付亦因攙水舞弊卽由通局將郭永成等嚴行斥革分别責懲矣○江蘇某起頭船黑得順交米乾圓潔凈顆粒不欠除由通局奬賞外復行知會津局再派黑得順爲頭船以資表率當卽船派第四十起頭船行至北倉詎意四十起某號船户聞信因謀頭船未得心中不平卽與黑得順尋隙口角甚至率領多人意圖洩忿黑得順奔回津局喊控津局當將原被告派差解送通局核辦經王總辦審實判以盤剝船户彼此鬥毆棄船回津例應懲辦姑念米尚未交責令船頭管押先行交米如有短欠再爲詳辦嗣經提騐不但兩船户交米不欠并全起一律全完隨據船頭等乞恩取保矣○通州自設立官車行以來往來車輛車行　　定章總無收取分文津貼並嚴禁局役藉端需索刻下秋闈已畢通州地當孔道車輛繁多現局員貼示曉諭如有匪徒假冒局役藉端訛索者許事夫招送來局以便會州嚴辦並將該車夫優加賞犒云 
[京口詹言]  
　　上月二十七日黎明有某洋行之商輪自滬開至鎭江北岸八濠口相近處突與鴨皮壳船相撞溺斃多人聞船家包赴愬於英領事署矣○前月二十六日維楊驛馬夫齎有北來要件馳至京口驛交收轉遞詎驛丞掛號後失於愼重卽轉雇站夫名二獃子者向丹陽投遞是晚適陰雨旋爲邑尊所聞深責該驛丞不按定例隨加發馬夫蘭塗馳追比至丹陽驛訊問無着復遣馬夫十餘名細訪並在溝　打撈越日查獲二獃子屍身盖該站夫素有獃病時發時愈或係疾作抑或陰雨泥濘致失足蕩水皆未可知惟要件尚未遺失爲可幸也○前月下旬西門外疉有火警故又新街南巷之木釐局陳委員公舘其官眷特將珠玉金飾預爲收拾計分三小箱曾　作針黹之沭陽人揚媪眼見隨告之其所私縫工某甲越二日甲糾匪類二人用短梯偷入公舘盡將珍物携出及偷至几上之自鳴鐘始　陳知覺呼捉然賊已兎脫矣次日府尊粮捕海防保甲各官咸來踏勘邑尊因下鄉勘荒到時較遲捕快地保更夫均股栗嗣得眼線通風捕抉至劉三烟舘内搜得短梯與零星贓物并將爲首之縫工某甲帶案惟同黨二人業已遠颺捕又帶某甲至公館物媪尚在内方於主人前假言慰問及隨主母到屏後望見某甲神色陡變捕問楊識甲否揚尚抵賴捕卽在楊臂上節搜出玉釧楊始無辭陳君以楊與甲皆狡猾可惡飭仍帶至衙署刑訊傳得贓物約值千金幸破案迅速或不至大有耗失耳 
[營口瑣拾]  
　　前任盖平縣沈有府因案撤任後新任徐明府亨久已接印任事矣○八月二十七日未刻地震有聲隱隱如雷目東而西稍頃卽止○劉湘舲觀察此次到營係奉李傅相扎委騐收砲臺工程並帶同西官察看地勢擬在北岸添築大砲臺兩座小炮臺六座觀察隨於八月二十六日坐超勇兵輪回津禀覆大約此項炮臺須俟來春興工也○營市各藥舖夥稍讀湯頭歌訣卽儼然以醫生自居有周某者聲價尤高患病之家踵門相請非駕高車駟馬勿往也日前承盛和舖夥某甲偶患微疾延周視之周立開一方不知其所用何藥服後卽昏然不知人事次早魂返泉臺固聞之恐甲家之興師問罪也避匿不出者累日世言不操刀而殺人者有三醫居其一况不醫而自附於醫者耶觀此可以爲戒 
[蘇豪碎錄]  
　　聞撫署接得衛中丞電報知星軺已抵閩垣卽日會同錫欽使覆奏臺北查辦各件大約月望後可以返旆矣○署臬憲朱觀察飭訪地棍獲到三名當發吳縣枷責並鳴鑼游示六門似此嚴懲若輩庶不敢以身試法○有某甲者不知何許人年來辦理保甲查造門牌彼得厠身其間按查烟户僅類胥鈔毫無權勢日得辛資百文隨同委員差保僕僕道途豈知熟能生巧竟敢於胥門一帶需索各客棧錢文事經海防營務處訪聞飭拿發縣究辦一面大張示諭并累及西路總巡示中有毫無覺察形同木偶等語勢必撤差停委亦可云无妄之災也○日來雨暘時若早秈登塲歌嘗稻雪翻匙之句俾稍慰農人辛苦新秈價每石約兩元光景晚稻則黄雲萬頃䆉稏臨風亦頗實堅實栗苟得晴暉朗耀九月中可望一律豐收省垣四鄉高低並熟較諸江海沙洲寗鎭山地殊有苦樂之分或謂吳民馴善故得邀上蒼之默佑耳○木犀香透以寒露節爲最盛光福鄧尉山中奚止數百萬樹本地香粉糕餅各業均艤舟載壜入山收花而靑鹽作及北省糖花尤爲大宗每屆收花之際紅男緑女撮花盈掬携筐求售者紛紛如蟻亦山民一注出息隨收隨醃濃香滿路屯積於地者幾與簷齊不愧金粟堆三字日來花正盛開驟遣大雨未免狼藉山人不無悵悵而花價亦較往年昻　云○江西新喻縣某明府與德中丞兒女親家例應廻避與隣省繁簡相當之缺對調春間接得咨文藩署曾經徧查各實缺或有叅罰之案或因缺分不符以致遲遲未定兹查崑山縣亦係兩字簡缺適相符合而新補之龔明府尚未蒞任並無罣計與新喻對調最　合例大約卽日出詳云 
[靈輀將至]  
　　近聞官場消息知左侯相靈柩定於本月十一日駛過吳淞載回原籍並不到滬開喪道憲邵觀察及本縣莫邑尊早飭辦差人等前往照料一切本埠文武各員届期均赴淞吊奠云 
[身死不明]  
　　前晚三鼓時本埠南碼頭馬路橋堍某姓菜攤門首有操外路口音之甲乙兩人在彼爭閙菜攤主某丙聞聲起視見乙巳暈倒在地向詢情節甲稱在營中當勇乙係我之友人頃間行過此處見其病倒在此因欲設法將伊抬至營中安插並無别故該菜攤　謂爾旣 
 
 

Page 3

 
 
有此意速須抬回營中甲遂將乙負之而去該店主見其情節可疑旋卽知照該處二十七舖地甲陶勝到來尾其後而覘之及甲負乙至徽州會舘相近乙巳殞命甲隨將乙抛在路旁棄之而遁該地甲見甲脫逃卽上前拘住昨晨投縣稟報將乙解送縣中莫邑尊聞報後飭值日差將乙　行看守於午後三點半鐘時升堂提訊先據地甲陶勝禀訴前因旋據甲供姓李名文林湖南長沙縣人現在南門外充當兵勇昨晚回營路過南碼頭左近見前曾同營之友人蘇文德病倒在途向之詢問蘇已奄奄一息不能開口因卽設法將伊抬至營中診治詎意負至中途蘇已殞命並無别故又據地甲陶勝禀稱李旣與蘇是朋友係爲好起見何以負至半途脫逃其中顯有别情求請鑒察邑尊復將李文林提案細加　詰堅執如前遂飭將李暫行管押候飭差協同地甲陶勝往查屍身有無傷痕一面飭差往營中詢明李是否在營當勇候覆核奪 
[佳節停公]  
　　昨係重九佳節閩省官紳之在滬者在福建會館設宴恭請羅少耕太守太守亦以令節飭差知照捕房停解一日公事 
[令出惟行]  
　　英租界地方自嚴禁野雞以來茶坊烟舘固已絶跡惟曲巷平原時有艷婦嬌娃倚門凝睇以勾引遊客而以四馬路一帶爲最甚英會審員羅太守早有所聞隨諭各班差役除茶烟等館見有婦女立卽拘拿外設有閒遊街頭倚立門口者亦當恊捕拘拿送案盡法憲治觀此而知太守之實事求是以視始勤終怠者相去奚啻霄壤 
[違禁啜茶續述]  
　　五雲日昇樓茶館違禁賣女茶解由羅太守分别懲辦已列昨報兹悉該館主馬裕順枷號在該茶館門口觀者甚夥盆湯弄捕房之副捕頭法蘭門以大馬路係往來通衢今因該犯在是處示衆以致觀者擁擠甚有礙於道路爲同楊繙譯至公廨欲請將該犯改發頭門示衆適太守公出門丁荅以俟本官回署禀候施行捕頭又着原差言此次拘人並未協捕以後須照向章提人免致齟齬該差荅以本官之諭何得不遵 
[開釋夜义]  
　　前報夜义肇釁一事由吳淞司張君道一着圖董查明會中扮夜义肇衅之陸瑞生沈阿小解由羅太守訊供各判枷號十天發該處遊行示衆期滿責釋現已期滿張君率同圖董至公廨會晤太守言明陸沈患病已飭差押送到案太守隨飭開枷釋放并聞西婦尚以陸沈非肇釁之原人且肇衅者不止二人禀由領事照會道憲邵觀察請爲查究邵觀察已札縣覆查矣 
[催租敗興]  
　　英界靜遠街一帶房屋皆係長利洋行之産有某甲者賃屋一椽開小客寓而兼烟館積欠房租延約至再昨日午前經收租西人偕華人某乙向甲索租甲正在熬膏置之不理收租人忿極意欲驅令出外將門釘封甲情急遽吞所熬之膏以圖畢命收租人恐釀事端隨卽回去甲又跟至帳房西人遂報捕將甲舁送仁濟醫院求治不知能否無性命之憂也 
[醉後闖禍]  
　　前在法捕房充當西捕之麻臉洋人名來司白蘭地者昨因醉後闖至洋涇浜左近某姓粤婦家將粤婦毆擊頭面受傷血流注足旋經粤婦倩人赴法捕房呼中西捕各一名將該西人拘入捕房想於今晨解案也 
[龍山遺韻]  
　　九月九日世俗相傳例有登高之舉邑廟花園點春堂大假山等處遊人如織衣香鬢影輝映一時南市泉漳會館及潮州會舘等處均雇優伶演劇侑觴菊花天氣芳草園林盖有龍山之遺韵焉 
[洲賑叢譚]  
　　謝心畬馮已亭凌鏡之三大令以慈父心現宰官身大江南北均著循聲自風潮起各赴災區問民疾苦或捐清俸或助廉泉或乞糴隣舟或勸捐巨室情辭懇切見義勇爲善政得民心喜此日恩周四野行道迓天福卜他年位列三台○于百川先生揚鎭大善長也凡善舉事不分鉅細知無不爲八九兩年洲振先生查户放賑獨任其難前年六十大度以壽儀助振其時先生無子乃查放歸來卽舉一男頭角崢嶸異日必成令器太夫人今年八十有五矣七月間忽患瘧疾勢甚劇復又轉痢先生侍奉湯藥朝夕不離稍有餘閒卽與同人籌賑事幾至心力交瘁靳春陽先生查户歸來先生必欲親自放賑同人勸曰太夫人病甫轉機盍稍待先生曰我放賑求母愈世天如有知病必速愈翌日太夫人瘧　皆止人人詫爲異事書此以爲辦賑者勸○前月底查户同人歸以賑欵支絀田有三四分收成者槪不給票非苛刻也欵少不得不爾上下游共查七百七十五圩約一萬三千户大小四萬九千口擬於九月朔開放第一賑同行者爲楊君實于百川陳煥其侯敬文高岫雲嚴慶餘厲沛泉徐介甫梁鶴山陶聘卿諸君放賑者已毅然奮往籌賑者仍日坐愁城知博濟之爲難雖曰聖人猶病視孑遺之可憫速求仁者垂憐○京江祝求氏以女工一千文移助振捐竊思助振不在多寡如祝求氏者以女工易錢似非殷實之户卽使手工迅速非數日辛苦不能有此千文節日用惠此灾黎其存心固然可敬其見識實高人十倍實高世之爲丈夫者十倍閨閣中如祝求氏者世不乏人竊願仁人君子力爲傳勸想聞風興起必有後來居上者禱祝馨香謹代灾民九敬 
[上海絲業會館施少欽來書]  
　　謹啓今本埠大豐洋貨寳號諸春榮大善士來函述及爲繼室宋氏久病前曾許願神前奈因病入膏肓莫可挽回今已病故將伊衣服變湊成洋一百元並將一切喪費簡省洋五十元一併交來歸助山東賑濟求資冥福竊思人有善願天必從之陰陽一理感無不通諸君發此善心定蒙神明鑒察超登極樂不卜可知矣九月初七日 
[上海四馬路高易公舘賑務撮要]  
　　頴上子來函云僕兩脚　屜步履維艱醫治罔効前月底寒熱連天自知不支䖍誠向灶君前諭賑叩禱至月朔二病霍然僕本一念之誠其感應也如此願天下人如有疾病求愈最速莫若助賑兹送上酬愿洋十元祈代爲彚解兩粤等因謹登貴報以資觀感○子祥氏來函云前欠亡友徐棉兄英洋六元屢欲償還無從交去兹因水災謹備原數移賑以償宿欠並爲友人廣種冥福等固仗古人義具菩薩心誠爲難得○安慶輪船帳房唐虞卿先生善士也視賑事猶已事每次中漢返滬必有捐欵繳到苟非先生力爲勸募曷能得此欽敬之至伏望各輪船帳房諸先生以唐君之心爲心則賑務必有起色謹代數百萬灾黎叩首拜禱 
[上海四馬路文報局内恊賑公所報解山東第三批并續解兩廣第七批沙洲第三批山東第四批賑欵以啓]  
　　啓者頃接梧州初八日轉來嚴佑之先生初二日桂林發來電函云前月兩電諒已逹覽廣西之臨桂興安靈川柳州四屬九月可賑竣十月必賑懷集縣續欵請速交沈方伯廣東之三水四會縣勢必纃賑到懷再報又接山東潘振聲先生來函云上游東阿平陰肥城長淸等處又遭水災災民又添數十萬又接揚鎭江靖各沙洲來函催籌擡濟勢不能不分别起解以應急需當經會商陳竹坪李秋　兩先生議于初十日先解山東湘振聲第三批銀五千兩以免　手外兩廣程途較遠卽于二十日趕解嚴佑翁第七批銀兩以應廣西懷集廣東三水四會之用如果捐欵尚旺擬於九月下旬起解各沙洲第三批賑欵外再解山東第四批銀兩以期周密合先登報奉聞伏乞公鑒[  王心如任逢辛丁柏卿訝説止同啓]  
[捐單正悞]  
　　九月初四日所登陳與昌賑捐單開漢口德大參號募昌字一千一百八十四册内葉小潮銅洋五元又漢口壽昌參號募昌字一千一百八十一册内葉承顯銅洋五元此兩項均非銅洋乃是毛洋合卽更正 
[乙酉重九爲余二十六歲初度偶成一律錄呈夢畹生山喬都督曁諸吟壇斧政]  
　　少日年華漸漸過萍飄落泊奈愁何龍頭未屬功名晚馬齒徒增歲月多前世金環心尚記此生鐵硯手空磨芳辰懶把茱萸插聊賦新詩破睡魔筍溪臥廬主人重陽生程麟趾祥氏未是草 
 
 

Page 4

 
 
[秋懷偶詠再疉前韵錄請諸吟兄正句]  
　　海濵勝境接瀛洲照眼燈光徹夜浮吟興消磨忘客路醉鄉暢叙敵王侯摛華敢擬江牛筆捷性何慙季子裘人世滄桑更變易莫終皮裏送陽秋漫學時流競豔妝憑闌愁聽咽寒奬賞奇早識三珠樹遊覽偏乘一葦航驥足羡他歸路適鴻毛待爾順鳳翔小樓獨坐卭須賦幾度瀟瀟雨送凉[  小樓主人初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鬥毆二則]  
　　今年秋節揚城市面甚爲淸淡各店帳目據聞所收不及十之三而鬥毆打降則時有見聞十五有甲乙二人在灣子街互揪髮辮由東而西羅衫成片紈扇餘圈彼此頭面皆有血跡隨觀者不下數十人或謂甲等皆係鹺署經承想無非因孔方起釁然衣冠楚楚亦效市儈之所爲可見利之一字又豈獨傷體面絶交情而已哉○揚城市面通用砂壳小錢是以牟利之徒由他處捆載而來暗中收受者不知凡幾每屆節期各小錢舖錢以愈壞前日有某甲持票赴灣子街某舖取錢因錢色與之爭論詎該鋪一味恃蠻將甲攅毆一似不知私錢有干例禁者嗣經人解勸始各散去噫嘻私板砂壳市面通行實有關乎圜法有地方之責者奈何不預爲查禁哉○𫒗上某翁風雅士也生平酷好促織每届仲秋卽邀約友人效半閒堂故事出資雇傭遍覓於荒村曠野間果獲靑頭玉翅不吝厚值現差其家中已有千餘盆分等標名愼重其事揚屬裏下河一帶同癖者皆耳其名近已紛至㳫來擇八月十七日開塲想屆時束帶金裝必有一番角鬥也噫嘻此老其猶有童心歟 
[湖北鄉試一塲題]  
　　易唯深也故能通天下之志唯幾也故能成天下之務書在璿璣玉衡以齊七政詩其軍三單三句春秋鄭伯以璧假許田桓公元年禮有虞氏禘黄帝面郊嚳 
[𫒗江官報]  
　　兵部主事何慶衍過揚○謝鹺尹鑑禀知三祀菴施藥局停放○新興場納課銀一千餘兩○楊子穆觀察於八月二十五日抵揚公幹○新授貴臬李廉訪元度于上月二十九日抵揚宜太守率同江甘兩邑尊親至河于迎迓廉訪旋卽登岸答拜勾留一二日卽便啓行○程尚齋都轉吳柏莊觀察均於二十九日晨旋楊○新任兩淮運司張屺堂觀察奉曾爵帥委派武闈監視差聞履新當在仲冬時節矣○江邑捕廳錢實萍少尉前奉調闈差刻已事竣旋揚奉飭回任 
 
 
 

Page 10

 
 
   
 
