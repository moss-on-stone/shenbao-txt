# 1885 - 211 - 4904423

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美於前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隠漫錄圖説一則此佈 
[八賢手札墨蹟]  
　　郭意城先生抱經濟才渾籌帷幄實中興之諸葛當髮捻蹂躪各省時曾文正胡文忠駱文忠沈文肅曁李伯相左侯相曾威毅彭尚書諸公提兵　　節次蕩平先生實與共襄其事偉烈豐功固在人耳目間也茲將諸公昔日與先生咨商手札墨蹟託點石齋用西法石印成書紙墨如新宛然手澤况乎孫吳兵法鍾王字體二者兼之尤爲難得茲訂四本一套定價一元八角于本月廿八日出書如欲萬售略可核减祈至二馬路千頃堂書坊而諸可也 
[高俄立約保護説]  
　　高麗與俄國私立議約將高麗全境歸俄人保護一節疉據各信不一其説有謂所立之約係通商事宜與去年與英德美諸國所訂和約事同一律有謂訂約之時實係穆麟德主謀使高員往俄俄人迫令簽字而高王實未允議者　觀各信揆度情形其事之有因固不必疑矣盖穆麟德本爲德人以前年守舊黨之亂中朝遣兵往戍高王乃與各國通商於是李傅相派穆君往高經理海關税務漸爲高人所信服高王所禮重遽授參判之顯秩在高數年輿論翕然皆以幹才推許今因與俄立約之故衆口一詞咸謂是穆所爲穆殊不能自安前者傳聞有自辭職位之説竊謂舍本國而居仕國古時封建之局有然今通商之國商民紳庶往來無間以他國之人筮仕於此國如從前華爾白齊文戈登仕於我華曾掌兵柄勦悍賊建奇功中外人皆稱道之近日之赫税務司德爲我華綜稽筦榷十有餘年各口關税利日增而弊不生厥功偉矣至於軍旅中之爲教習者凡海防省分皆有之尤不足奇卽華人之向在他國熟於他國政事風俗爲其君若相所器重授以官職者亦所在恒有如伍秩開之爲狀師其最著者也然則以穆麟德之才任其所之無非可仕之　中朝用之卽任中朝之事中朝薦之又爲别國之官曾何嫌於高麗參判之名而忽辭於數年之後耶雖然以高麗全境而聽俄人保護此語何等鄭重而穆參判乃敢主謀且擅專訂約乎高麗使員旣無全權字樣俄人迫之簽約中之字此約可以爲據乎夫小國之事大國也苟介於兩國之間則于彼於此無所適從春秋之鄭在武莊之世何等桀驁陵厲初入春秋儼然小覇齊桓狎主中夏之盟鄭不常與會惟甯母之役齊人以爲罪而詰之此外不聞屢被兵也迨晉楚覇於是鄭苦兩大之爭歲歲被兵悉索敝賦以從盟會晉至從晉則楚兵又來楚至從楚則晉使旋至成襄二公之間最爾小國罷於奔命向使晋覇而楚衰楚强而晉替鄭亦惟一盟主之是從何爲是僕僕也今之高麗猶春秋之鄭耳中國爲晉俄則楚也彼日本如戎焉今中國之保高麗如晉平公之世趙文子爲政輙以楚爲未可與爭欲修德以待時也俄則如楚人窺晉霸之衰以爲力不足以爲我之敵益肆伐鄭之謀耳竊謂高人之與俄立約聽其保護非高人之背我實我使之然也何也中國自調兵駐高以來文員如袁司馬武員如吳軍門其得高民之心不可謂不至深且摯然嘗見高麗郵來信息則知防軍之在高其實有未饜高人之心者軍中紀律固已嚴明然人雜類分且高人識見淺隘舉止鄙陋性情習尚均有不合因而桀黠之徒妄肆欺侮滋生事端至日本戍兵則更有桀騖不馴之態帶刀傷人統兵者不問若高麗地方官則尤不知可否而中國之兵丁往往見日本兵而色然卻退高人心焉識之私以爲中國雖有戍兵究於高麗何裨於是漸有厭視華兵之意加以中國防護以來高廷事事悉聽中朝之命何國可與通商何國可與立約乃二三年來馬頭殊無興旺之象税關又乏徽餘之錢各國商舶來者寥寥本地貨物販者無幾而日本窺伺左右肘腋之患朝不保暮使館陰謀勾結逆臣倉卒作亂兵入王宮逼遷主后此何等險危之事而中朝防軍乃遲遲而後至且至而不能奪門而入轉爲日兵鎗斃多人幸而日兵不多從逆之臣十無二三得以轉危爲安否則亡國之禍近在旦夕而華兵不能救也高干本有厭華兵之意此事一出愈見華兵之無益於高而况一經日人之請撤中朝又遽許之此後高麗如有内息外患將誰與靖之哉然華兵去而日人愈横日兵撤而猝至不難高之君臣民庶無所倚賴其勢將受制於日人故不得不引俄以自保也夫高人豈有深見遠圖哉彼以中國爲不可恃而願自附於俄其於俄人東下爲有關於亞洲大局與否則固不知之卽知之而亦不暇爲我中國計之夫是以與俄立約也噫嘻此中國自謀之疏也於穆麟德何譏於高廷又何與焉 
[上諭恭錄]  
　　六月十九日奉上諭步軍統領衙門奏拿獲搶竊人犯請交部審辦各摺斤所有拿獲之李三卽李添喜張二王老孟七韓三孫三王八十兒並泳年卽王小幅兒吳喜兒曹大卽曹俊子延齡均着交刑部嚴行審訊分别按律懲辦未獲各犯仍着該衙門嚴緝務獲毋任漏網其拿密李三等一案之出力員弁等着俟刑部定案時聲明請旨欽此同日奉上諭步軍統領衙門奏拿獲迭次糾夥挖墳賊犯請交部審辦一摺所有此次拿獲之朱三何二卽何虎兒劉四套兒劉三陳二均着交刑部嚴行審訊按律懲辦未獲各犯仍着該衙門認眞嚴緝毋任遠颺至原拿此案之出力員弁等著俟刑部定案時聲明請旨欽此 
[醫局滋事]  
　　杭城豐樂橋直街偏東爲横大方伯地有小蘭若曰觀音閣盖天竺之下院供奉慈航香火者也該處一片荒凉人跡罕到惟逢二六九月大士誕辰則宿山之婦女以百數計遊觀者亦結隊成羣如水歸壑雖至夜深人靜月落參横而帽影鞭絲猶復不絶於道今春有英國醫士梅君購地觀音閣旁大興土木創造藥局一所顔曰廣濟凡就醫養病以及服藥戒烟之人皆來者不拒焉至其屋宇之軒廠房廊之深邃垣墉之堅厚制造之精工可爲杭　各　 
洋房之冠本月十八夜以觀咅誕期閣中燒香者宿山者遊玩者人海人山通宵不絶局中西人亦興高采烈將局中名式洋燈一齊燃點望之如住琉璃世界三更時更高燒巨燭宣講福音大抵斥木偶之無靈笑此輩之痴妄不意一言甫出人多口雜指摘羣加有直言批駁者有高聲駡詈者西人怒不能平下逐客令當有少年選事之流甲申怒詈欲與尋仇局中西人喝令擒拿有七八人卽被拖入門遂閉時局外諸人猶未散去咸謂華人遭其拖去必致殘害互相傳説愈 
 
 

Page 2

 
 
集愈多遂卽鼓噪而起舁巨石條擊其大門毁關直入擁至二門勢如山崩海倒不能禁止時華人已聚有千餘名欲拆毁其教堂西人見事在危急卽從後門逃出至仁和縣擊鼓以搶劫上告縣尊得信大驚立卽面禀府尊求請發兵彈壓隨飛檄城守撫杭四營及劉統領所帶防營一齊馳往保護仁和縣首先飛輿親莅各武員亦飛騎隨從邑尊先向衆百姓慰以好言令其解散然後入局中踏看撫慰西人力保無事當卽查明起禍者共有八人遂命差役一齊帶回訊辦各營兵亦卽撤回是時天已黎時次日縣中有四人枷出局中所毁門窗玻璃皆由地方官賠償四人所拖之人亦卽釋出是役也滿城傳説人各異詞甚有人言西人閉人暗室任用非刑者有云西人以刀棒相加以致衆人打入者兹就氓事友在塲目覩情形錄登於報或謂因某觀察之公子被西人誤拖入内致干衆怒是耶非耶姑俟後聞再叙 
[京邸紀聞]  
　　張肖野觀察奉使美日秘三國一事本報前已錄登兹悉本月十七日已欽奉上諭卽由總署傳電咨會敦促赴京陛見觀察現在蕪湖料理前任時關帳想握節啓行尚須時日也○澂貝勒禀姿明敏辦事勤能久爲九重所倚重卒後無嗣以介弟瀅貝勒之長子承繼按瀅貝勒前已出繼于孚郡王恭邸垂暮年華喪明抱痛感悼之情實甚於西河一慟云○金將軍順委員恭進栗色騾四匹黄色騸馬二四均臕壯馴良堪備上用當由伯邸德前鋒統領等一一騐看發交上駟院喂養醒伊犁爲産馬之區惠遠城設有貢馬廠豢養馬西藉備選遴此常例也○宣武門内西長安街甲乙二人望衡對宇素日和好往來本月望因兩孩齟齬致相口角漸至彼此揮拳鄰人解勸不肯干休甲遂用瓦砸碎頭顱鮮而迸流誣乙打破扭赴鑲藍旗漢軍官廳該廳步軍校令錄供詞解往步軍統領衙門訊辦矣嗟乎鼠牙雀角皆因細故而生小不忍則亂大謀我盖觀甲乙而益信○十七日天未破曉神機營震字開花炮馬隊駿字威遠洋槍馬隊驤子威遠洋槍馬隊捷字威遠槍炮技藝隊勝字威遠槍砲技藝隊精字威遠槍砲技藝隊鋭字威遠槍炮技藝隊齊赴德勝門外教塲預俻神機營委員會同該各專操營帶大臣閲看合操馬步各隊官兵先於十六日夜赴該各駐捕廠内守晚以便次早排隊出城○步軍統領福大司空容文二鎭軍交諭左右兩翼尉近聞八旗滿蒙漢固山各甲官廳每月應放技勇兵步甲領催步甲等餉銀除庫虧欠平外有多扣情事著左右翼尉將所轄各廳認眞稽察如再有此項情事本堂定行將該官員叅辦决不姑容○沙鍋門外關廂某甲與乙素有嫌一日持刀赴乙家砍斃男婦幼孩五命餘人逃避他家未遭毒手本管營汎聞信往拿將甲獲案解送刑部訊斷定罪查甲年約四旬以外身幹魁梧入刑部時猶談笑自如毫不憂懼洵愍不畏死之徒也○錫席卿大司宼珍奉旨馳往江蘇查辦事件已諏吉本月二十日由京啓程○御前大臣交諭侍衛處查明應行進班之散秩大臣等二十餘員自本年正月起有無告假曠誤值班等事以備給奬及分别辦理秋季養廉云○本月十五日晨八點鐘時黑雲四合陰晦異常逾時下細雨微閲雷聲隆隆然天氣驟凉無異深秋時節約一點餘鐘雲收雨霽陽光復現午後仍暑氣逼人 
[詳紀鋒科]  
　　六月十五日爲江蘇安徽貢監錄科之期未及黎明諸生已各挈考具衣冠而至麕聚國子監大門前旣而蟾輝西墜晨光熹微治舜臣少司成麟及學正等官陸續到監先詣至聖先師廟拈香未幾出結京員皆到某助教至大門外布幄中點名發籖四圍欄以木架以防擠擁喧譁先點江蘇正途俊秀次及安徽末係該二省補考之候補候選各官及教習肄業生謄錄等人諸生領籖至二門復有某官點名卽應點魚貫而入行過出結官面前以杜頂替然後至大堂交籖領卷歸號就坐點畢堂上交下封條　將號門封固助教等官送出結官至二門門遂封逾時題下首恭默聖諭人之所以待士者重至文藝爲後次文題古之學者爲己又次詩題眠琴緑陰得陰字末係策問朱陸異同諸生興酣落筆迅速異常甫及午正卽已紛紛交卷酉正淨塲翌晨揭示共取三百餘名冠君者爲王君同愈不取者祇一名 
[穗垣談屑]  
　　首府蕭太守出示前因軍餉緊急捐抽房租現在西關一帶猝遇水災人民雖未盡流離而困敝之形實已不堪言喻如仍一律追繳不足以示體卹仰南海縣將被水地方查明代乞憲恩准子寛免人民一讀此示咸感頌太守不置○江水漲後米價日增粤地産米無多民間日用皆賴外埠周轉卽遇荒災亦不至十分昻貴刻米商有意居奇督撫憲洞悉其情經已出示嚴禁矣○江水暴漲各察門户加意隄防盜賊原難下手而賊則因難見巧寳華坊某家一日見有蓆包泛至門前殊不介意迨順流浮之入室卽露出强盜一人手持軍械將貴重器牧放入蓆包内拖之以去路上行人甚衆咸不知其爲刦掠諺云賊有賊智信然○早稻爲水所侵腐爛無遺間有未經水患者亦苦秀而不實彼耕田而食者曷以免哀鴻之苦也○基圍缺口由鄭心泉軍門派勇挑修以省工費軍門親往監督勞怨不辭先由三水興修遞及各縣督撫憲連日傳集司道會議興修方患費無所出軍門請於制軍以兵代工力仔其任似此爲國宣勞爲民請命方諸古名臣誠不多讓焉○賑濟飢民刻不容緩愛育善堂紳士禀請大憲借用輪船拖運米石以期迅速○西省水災視東省尤甚日前有客販貨至桂林行至蒼梧災民環求施賑船内粮食無多不敷散給災民喧擾異常揮之不去客見此情形不敢前進○前月初旬廣西富川賀縣蒼梧各屬水高丈許人民蕩析流離殊堪憫惻十一日張香帥接到西撫文報卽撥米十船委蔣觀察星熙薛太守兆文黄直牧寳田蔡直牧道衢黄大令維清馳往撫卹○前月南海張石磷明府携帶銀米往各屬賑濟假手鄉紳諸多侵尅怨聲載道入耳難堪事爲愛育堂訪聞爰定新章嗣後賑濟皆按照户口散給以桂冒濫○南海縣屬基圍冲决三十九處張明府詳禀大憲撥欵助修大憲發給銀一萬兩交明府均匀派給赶緊修補以期晚秋有穫體念災黎於此亦一班可見矣○中法兩國和好如初商民教士不日照常回省督撫憲出示曉諭軍民勿得攔阻滋事以固邦交○遺散營兵皆有委員護送回籍以免滋生事端有安勇二名不遵束約私自奔逃營官恐其溷跡省垣流爲盜賊隨卽緝回帶入營中貫耳示警○西北兩江每當春夏之交時虞泛　張香帥洞知河道久淤欲設法疏通以除民害前日札委候補道周觀察炳勳前往測量水勢繪圖呈覽○災民無食無衣不免流爲匪類日前經某號巡船緝獲二十餘人解交讞局委員審訊知其實因飢寒所迫遂詳請大憲從寛省釋○首府蕭杞山太守蒞任數載實惠及民去年海防緊急大憲籌措軍需凡有擾及巿廛者太守必爭之以力現將交卸商民感其恩澤愛慕弗諼送牌傘以頌德政者幾如山陰道上應接不暇江門陳村等埠恭送顧繡金羅傘一柄描金匾一方描金德政牌十對朝冠一頂朝靴一雙用綵亭鼓樂舁送至轅商民整肅衣冠親詣拜謁太守謙讓不遑殷勤欵接又有生員十人公送紅帳幔一頂上用金線顧繡慈惠之師四字按太守憐才下士造就甚多慈惠之師洵無愧矣○本年乙酉正科文闈從調官委南韶道華觀察廷傑外監試官委候補道李觀察蘂 
[萬壽恭祝]  
　　今日爲皇上萬壽聖節本埠文武各員俱於黎明時蟒服朝冠恭赴萬壽宮行禮班聨肅穆濟濟蹌蹌誠盛典也 
[送匾銘恩]  
　　在滬紳商公製海陬召杜匾額一方以頌邑尊德政前日午後置彩亭内導以清音鼓樂恭送至縣懸掛大堂一時觀者塞途頗形熱閙云 
[覆訊刨棺斃命案]  
　　刨棺賊錢思林遭人毆斃一案由縣相騐訊供各情屢詳前報昨日午後莫邑尊飭提事主沈春山及汲靜庵香火管福南受傷人徐桂山至案先問沈曰爾知錢究被何人毆斃與徐是否同黨答稱徐等確係同黨是晚小的聞有撬棺聲籠燈往視見徐等均在至被何人毆斃墨暗中實難辨認旋問管是晚四人係同時拘到抑分先後答稱錢係首先拿獲徐等繼之邑尊命退去飭提徐等三人至案同稱 
 
 

Page 3

 
 
是晚在鄉回滬經過該處聞有喧閙聲偶往閒觀誤以致毆拘案小的等均屬生意中人安敢作此勾當盤詰至再仍執如前邑尊以三人訊無確飭供分别交保管仍交差看管沈管押候查明核辦 
[示禁澆風]  
　　葛蕃甫大令代攝英界會審事務以來勵精圖治不以五日京兆自居近日見婦女入肆啜茗吸烟尤爲風俗人心之害因卽出示嚴禁並在各茶烟館門前黏貼告條用昭炯戒末俗中有此賢令尹誠哉租界居民之福也所有示言照登于左欽加運同銜特用府補用同知直隸州卽補縣正堂代理上海租界會審分府葛爲出示曉諭事照得欲正人心首端風化婦女入肆吃茶本干憲禁上海爲通商總匯租界尤繁盛之區商賈雲集習俗侈靡茶芳烟舘鱗次櫛比如第一樓之重闤疉閣華衆會之蛇鳥蟲魚尤爲爭奇鬥勝炫人耳目以致婦女引類呼朋趨之若騖男女雜處晝夜嬉游此外大小茶烟各館所在皆然相習成風毫不爲怪甚有不顧廉恥冶容誨淫青年子弟血氣未定一遭引誘流連忘返失業廢時貽害無底實於世俗人心大有維繫本分府目擊頽風亟圖挽救本應立予提懲不忍不教而誅除選派幹役恊同巡捕認眞查訪外合先出示嚴禁爲此示仰英租界居民人等以及大小茶坊烟館一體知悉自此次曉諭之後凡家有眷口者務各父誡其女夫儆其妻毋得再至茶坊烟館啜茗吸烟上遵禁令下肅閨門該店主如遇婦女來肆尤須引示相告不令入門倘敢陽奉陰違一經查獲定卽追提該夫男到案從重懲辦該店主貪利售吸並干嚴究勒令閉歇無恥婦女立子枷示不稍寛貸本分府言出法隨其各凛遵毋違切切特示六月日 
[農婦完貞]  
　　姚張氏家住浦左二十四保三八圖楊水橋地方孤鸞寡鵠全賴耕織爲生盖雖出自小家而操凛氷霜斷不可干以非禮同族姚某以氏荏弱可欺久已涎垂吻外前日乘氏姑他出直入臥房意圖强暴氏情急極口狂呼隣人聞而趨視姚早懼罪奔逃少頃氏姑回家將情告知姑正欲訴諸地保氏竟乘人不在自縊梁間洎姑知悉倩人解下早已體冷於冰無從施救矣姑以氏遭慘斃心實不甘遂欲協同地保投上海縣喊寃旋經旁人出爲攔阻極意解勸至昨晨尚未議妥未知能不使貞魂含寃地下否也 
[互毆送局]  
　　前報列打架被拘一事兹悉若輩先在小東門外某茶肆互毆洎茶肆主投訴捕房捕頭派捕往拘若輩已知風逃避羣赴城内益慶橋堍萬寳樓茶肆呼講茶復相毆擊該處十舖地甲張四喝阻不依恐釀巨禍飛報巡防東局協同勇丁前往各人俱鳥獸散僅獲一人立卽解送東局局員略加詰訊飭勇移送總巡局馮剌史飭押候訊想一經研究定必水落石出也 
[木工被控]  
　　前日徐子衡偕葉昌期卽月山扭蔡雲祥至上海縣署莫邑尊升堂集訊葉供日前徐央中將大東門外起造未竣之房屋十一間抵去規銀一千二百兩當先付徐六百兩其餘言明造竣找足詎木作頭蔡雲祥不肯起造以致房屋無着爲特偕徐扭蔡請斷徐供小的在大東門外有空地一方擬造房屋旋有蔡願包造議定價錢一千二百五十千當付定洋三百八十五元其餘言明工竣如數找足日來小的適有要需因將房向葉抵銀一千二百兩詎蔡知是房已經出抵因卽停工不造致葉屢向小的饒舌爲特　蔡請突蔡供包造徐姓之房言明造　錢一千二百五十千先收定洋三百八十五元承攬上載明隨時取銀以便購料開工後屢向徐取徐稱須俟竣工再找小的苦乏資本經友人陳和軒蟄去木洋四百元業已催逼異常正欲來案具控徐卽串葉扭小的來案揑詞朦控邑尊命葉蔡兩人退出謂徐曰爾等轕轇本縣早已深知豈容藉詞誣訴着卽管押葉事不干已插身肇訟本應重辦今姑從寛斥釋蔡交保候查明覆訊核辦 
[英界公堂瑣案]  
　　無錫人黄得甫控稱小的憑媒娶賈周氏之女阿雲爲童養媳詎媳竟偕母私逃來滬因央親戚張裕亭等找尋得悉媳已入某花烟舘欲領恃蠻由捕拘案男媒賈應祥女媒賈信甫等亦投案備質葛大令訊得阿雲字黄屬實隨飭黄領媳回里成婚賈周氏管押候判及黄張賈諸人送阿雲下船行近老閘阿雲大聲呼救經華捕一併拘入捕房黄以奉官斷領豈容阻止與捕紛爭捕　奉官與否不得而知因卽毆扭昨晨復解公堂該捕申訴情形并稱事在夜間黄張等同供阿雲呼喊捕卽赶來曾與説明綠由該捕不依將黄毆扭阿雲稱願隨回里實因遭毆喊呌大令謂諒黄不敢毆捕實係該捕多事佩副領事謂此案奉官斷領與否該捕實所不知旣聞呼救設不查拿倘其中另有要情豈非該捕之咎大令謂黄等鄉愚無知惟張久在上海應知租界規例巡捕來問苟能答以善言斷不致被毆擊姑判罰洋三元充醫院經費河雲不守婦道本當懲責姑念尚未成婚全其體面派差押令下船免致再生枝節○長利洋行控追黄月山之妻黄史氏卽李巧林欠租一案前報早已錄登昨晨長利西人仍同經租人趙敏齋到案申訴阿香姓馮亦投案訴稱小的經該氏邀往向長利行東借銀二千兩以備購出抵押兆豐之行頭然後租辰利房屋開演長利洋東謂兆豐每月三分半起利伊行祗取五厘惟須的實妥當保人後來借銀未成房亦弗租大令問然則向以付洋七元答稱據聞是定洋大令謂銀屋俱未借成何得先付定洋西人稱租房在先且收定洋時交有租房章程該氏堅執如前大令一再辨駁其餘人証依舊各執一詞訊至午後二點餘鐘隨商之佩副領事姑且退堂再行覆訊○縫工陳裕堂訴稱昨向店主支工洋二元路過圾垃碼頭見多人在此抛沙袋略經駐足閒觀卽被多人扭打摸去銀洋爲此訴捕拘案顧雲生稱是店主陳向支洋突遭流氓拆梢是實張金福金阿桂同供是炒茶葉傭工並未拆梢平空被押葛大令判張金各押兩禮拜以儆陳控失無憑不究○葛大令訪聞僧智慧在署前租賃樓房一幢中供千手觀音哄動施主殊屬違禁妄爲因卽飭差驅逐詎該僧置若罔聞大令怒逮該僧至案前晚庭訊僧供向在杭州天竺附近之準提寺爲僧因遭兵燹寺已被焚來滬募化日夜奔走閲二年餘始得善男信女助金塑像惟裝佛一切尚少洋二十元之譜尚須復募大約十月間卽可載像歸杭以期再興前寺大令謂租界中早已嚴禁　店爾何敢藐法違章况現已飭差驅逐爾何尚敢不遵今姑寛限三日赶緊出境如再抗違立提枷示○延孚庄胡迪祖報失銀洋鈔票及先後尋獲解訊各情節登前報昨又解案葛大令問胡曰爾曾醒有在莊人行竊之實據否答稱諒係吳子亭韓明舟二人所爲叩請追究大令謂吳韓二人臥在帳房旣已失竊其咎難辭至爾續搜到之銀洋鈔票據稱在吳舖盖内搜出然吳覊押班房尚未承認殊難指實追繳爲此諭爾自行查緝實據以憑究追否則祗懲吳韓監守不愼之咎胡稱吳係股東沈姓之外甥邀沈同爲料理沈又以關係親誼難於啓齒訊之吳韓仍執如前大令飭仍行管押限胡三日自行查明否則判吳韓不愼之罪餘贓勿究 
[法界公堂瑣案]  
　　前報列李子修從香港附福山火輪船來滬暫住萬安樓經同船同寓之韓某竊取忱箱藏在自己皮箱内并偷去枕箱中洋一百元由韓友俞同甫報知隨卽鳴捕飭包探查看後送歸公堂訊理翁太守着俞交韓在案昨李偕萬安樓茶房錢守金及俞投案先據錢供李客之事經人調處勸其收洋七十元了結李已允許收洋出有收據交俞因俞洋不敷由棧拼湊旋俞將收條呈案稱出事之後信致杭省家中遣姊丈姚朗山擕洋來滬償給李客所有收條呈案太守閲竟將情詰李據稱急於動身經人相勸收得洋七十元出有收條求請銷案太守俯准所請隨問俞如日後遇韓爾當如何答稱斷不能容伊過去太守謂爾與韓同在一處韓業今逃去似應惟爾是問今姑從寛嗣後須謹愼小必錢稱韓之箱籠等應歸俞收管太守准其具領單到案給領○前有陳華初控義源洋貨店夥徐松亭替伊弟借洋除收尚欠一百八十元當經傳徐押追徐竟挺押不保翁不守因着包探帶徐至店商酌錢文今據原告訴稱業經其弟取到洋二十六元票洋四元合共三十元另出期票交執小的恐票不足恃不願收受太守着將徐釋出其弟暫押俟將票換過再行解案 
 
 

Page 4

 
 
[蘇省撫轅抄]  
　　六月二十一日正任松江府博潤禀辭赴都引見候補通判王鍾瀚禀知奉藩憲札委金陵闈差從九品薄公輔萬毓桂典史單世昭均禀知奉藩憲札委金陵文闈執事差○二十二日巡檢許祖蔭禀知縣秦藩憲委赴金陵文闈執事差○二十三日候補府潘學祖禀知奉營務處委巡察遊兵散勇本日開巡提舉銜廣西試用通判司徒緗廣東人由廣西來蘇請領恊餉 
[浙省撫轅抄]  
　　六月十九日黑式濓禀辭赴處属催地丁差巡檢黄耀祖禀銷安徽探硝磺差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[籌賑末議]  
　　滬上協賑各省災黎諸大善士竭盡心力籌辦勸捐之方可謂無微不至矣竊於無可設法之中得一尚有可圖之法好善有同心諒亦衆所樂從也滬上呂宋票盛行得彩者月不乏人擬勸呂宋票行號每月售票時敦勸買票之人得彩後樂捐賑洋若干但彩有大小不能書明洋數當以成數爲斷假如樂捐一成得頭彩洋三萬元則捐洋三千元得小彩五十元一成則捐洋五元以此數類推好善之士肯捐多成者多多益善籌賑公局刊刻號簿每月布發各呂宋票行號各一本其每本號數卽塡各行號經售呂宋票之號毋須挨順售票時請勸買票善士書定得彩樂捐賑洋若于成字樣兌洋時照成扣存同薄交於籌賑公局其有不願捐者亦於號簿塡明買票善士更有不願列名而欲隠名者悉隨各便外埠買票由信局寄者初次不及知照另刻募啓一紙隨票發寄外埠買票善士願捐者書明買得第幾號票得彩樂捐賑洋若干成由原信局寄交原票行號登簿再得彩之票有不向原票行號兌洋者各票行號當彼此知照大彩更須知照各銀行每月繳齊之後籌賑公局卽將某號得彩若于某人樂捐幾成洋若干元一一登報俾知各經手人絶無弊竇以昭誠信買票善士發大善願定卜大發財源售票行號多費心力功德亦大亦卜生意興隆芻蕘之見是否有當尚祈諸大善士采擇焉吳下北山後裔上 
[法畫助賑]  
　　啓者兹承任伯年先生處交來梅君竹虚竹石條幅法繪助賑稱爲筆意蒼勁秀逸絶倫賞鑑家自必先睹爲快今懇古香室代售其潤筆另有仿單但所惠無多祈諸君卽行移玉購取可也陳竹坪謹啓 
[荅太癡生]  
　　愛人以德抱微誠詩不忘規自署名能受善言眞可敬誰云直道近難行閒情偶似陶元亮雜俎休躭尤展成太癡才調似西堂予恐其有妨舉業所以有三年大鳥要飛鳴之朂我亦海邊精衛烏相期表裏質神明鍊柔居士李士棻稿 
 
 
 

Page 11

 
 
[上海三馬路與昌絲棧陳竹坪經收廣東賑捐六月廿四日第廿二次清單]  
　　與字八十二册硤石韓廣興絲行孟蛟詒卿兩大善士募由正源局寄來退恩軒補埃齋　力子三户各洋十元别下齋枕萌草堂兩户各洋五元絲捐公所洋四元默修子雙桂軒玉涵堂三户各洋三元壽蘐齋蔣雲記務本堂與善記勉善子默佑阡陶然居寳經堂恆記容膝來青補過十二户各洋兩元存心氏洋二元二角陸萬興吳瑞馨潘杏山久大翁江信元棣花堂愼思居崑禾堂自得子無名氏有心無力無名氏喬蔭堂鉅源號心誠居士鳳筠堂道右堂皆讓廬時敏塾端本　存心堂張宅劉宅廿四户各洋一元勉力子瑞記行沈潤記湯恆裕陶聖恭黄宅汪宅七户共洋一元五角虚對四元左同慶洋三角○與字八十六冊正大源募來崔雲岩洋二元孫雨臯洋一元○綵衣街衆善士懸燈移助公益元亨二户各洋兩元蔡永成福泰戴日永三户各洋一元顧正興洋五角吳吉泰晉泰卞信盛三户各虚對洋一元乾源小洋五角老錦奏錢五百六十　義興錢四百文戴德茂天益吳益泰東信盛江德興五户各錢三百文恆新沈隆茂三晉陞三户各錢二百文○全盛局由定海寄來滃洲不留名節省零費洋五元滃洲不留名洋二元○浙寗翁安記洋一元又募來浙寗協與又新齋又俞凝濬春邑張友鳳又張義氏五户各洋一元任安康小洋五角無名氏小洋一角○與字一百零六冊硤石大善十募來黄門陳氏錢一千五百五十文廣生衆澤抱經培本四户各錢一千文陳瑞生蔣潤之黄正之楊祝三徐蓉百無名氏生記子齋查同壽程金順無名氏遯齋杳祝氏貽榖堂燕翼堂不書名張蓮珍十七户各錢五百文求外症痊徐順良兩户各錢　百文徐姓陳硯甫二户各錢三百文周世　千楚　張繼林張鶴林徐永毫燕翼堂六户各錢二百文以上三十二户共錢十六千六百十五文合洋十五元○全盛局由石門灣寄來石門縣隠名氏求延嗣息洋十元○全盛局由嘉興寄來復源紙號募姜蘭記朱懋記劉少記金壽記求合家平安孫梅記求合家平安五户各洋一元○與字一百册譚任之翁募來啓秀堂朱仁壽堂曹兩户各洋二元瑞豐各棧司洋四元奚安卿龔榮聲　豐布號三户各洋一元康子漁不留名張靄亭　益盛四户各洋五　○與字一百出一册譚任之翁募來無名氏洋二元錦泰義恊成乾春陽恆記楊雲記東森源大同德戚祥泰　乾豐萬亨恊記十户各洋一元孫春陽生生泰彩盛立記大生庄三茂福泰六户各洋五角壽祥泰大同惠裕新和三户各虚對洋一元○黄埭補過居士由鴻源局寄來洋十元○京兆壽萱子祈慈親康健平安又追荐季弟宋蔭之經資移助以資寔福兩户各洋十元郭福田洋十元惇裕洋五元老白渡衆姓公醮節省洋陸元不書名不求合家平安徽州吳董氏産後平安還愿泰源友人余承忠求病速痊陳氏燈油移助崑山寳順局寄來玉峰同人香資移助張號七户各洋二元免灾室節省西瓜資洋三元盡其心者洋一元小洋六角錦豐銀樓德生祥不留名酒中仙彤豐莊不留名無力　四知氏錢清甫乾號張同臯十一户各洋一元高陽氏錢二百文○共收英洋二百六十六元五角虚對洋十元小洋十七角錢三千二百六十文内有瑞豐棧司節省主人設宴洋四元可稱急公好義合并聲明 
[上海四馬路浦灘文報局經收廣東廣西賑捐六日下句清單]  
　　廿二日吳淞徐友梅浣花堂二户各一元愼和愼餘錢店洋一元寗波鼎和號洋三十元福州官銀號募紫雲洋十元○同里金募曹子蕃洋四元費式卿兩元豐大豫永興坊半聾有心無力求病愈惀元捐一介書生王氏六户各一元共十二元○陳樸卿先生瞿姓醫金四百文○蘇州鄭祥泰募滬字四百卅號册河南器小主人祥泰智號二户各二元慈邑祁安子洋一元山斗氏不書名二户各五百文無名氏九百文徐隠名回水氏二户各三百文七齡童子不留名兩户廬各二百文五齡童子張沛三無各氏無名氏四户各一百文共合洋八元○蘇縣程際之募無名氏六百文吳愷臣紙礼三官二户各二百文顧徐氏一百文共合洋一元○北圻吳雨田朱谷香募申字一百十二號單汪信記吳雨田二户各小洋二角義和　坊又五友二户各五角楊楨卿龔瑞卿求是窶人三户各小洋一角吳春田沈錦昌海西散人三户各二百文嘯風隠者一百四十文唐堂泉黄衡南陳安興陳合與蔡洽興周士琦六户各一百文共合洋二元小洋七角錢二百十文○許錫珍翁募恩順堂洋十四元亦政堂朱珍記朱璜記朱嶼記四户各五元共三十四元洽心子洋一元○源隆昌行募金字二百卅號册源隆昌行五元泉漳公帮楚記郭啓昌素來官許大隆杏記塵石山房吟華主人八户各二元錦溪居士四元陸誠記冕官務本堂不留名秋雲草堂元昌行同新號陸雅甫桂罄書屋蔡錦記公昇劉景記和記梅鶴艸堂不留名錦秀堂張記景慶堂三省書屋不留名泰生號通濟庄林葦記行允義堂徐廿四户各一元仁德堂張金長發陳源興汪源大義昌孫記劉萼記聽濤寳林永興蘇文甫朱雲記吳杏記沈院花悔過軒金振發翁景記金源發芸芳書屋胡芳和不留名潘幼記錦泰升祝穉記信泰四姓堂陋居室吟海居張品山子宗廿九户各半元共收六十元虚對開六個足對開一個○陳俊伯洋八元沈榮記姚吉記錢松記小洋六角○嘉定雲廬氏守氈子募滬字四百四十四號册恆太號吟香書屋栽杏書屋橘泉心餘力不足人醉坡仙　六户各二元不出名六元朱菊坡五元疁西守氈子練川鈞徒平安生不從心隠名氏紫來居三惜草堂張甬記解經室主人闇齋主人養春舘主沈仁書堂不留名養怡室敬修書屋心壽記十六户各一元舜閒書屋養性居珊記祥源無名氏五户各　元學善生四開一個共洋四十元虚對開兩個足對開一個四開小洋一個○福州長門凱軍九營及四炮台捐庫平番銀一千兩合規銀一千零二十五兩八錢八分○盧東橋求合家平安三元恊成生求號友平安洋二元○天津籌賑局撥欵規銀五千二百三十五兩○許湘泉募電字六十三號冊源榮盛周和順許松亭張湧源趙同和恆裕昌恆興祥徐新泰韋姓九户各一元林德隆程金壽二户各半元共十元○吳山喬軍門晝畫賑洋一元太湖救生局募盛李氏洋三元黎里顧錦春洋一元○王店義昌木號募申字一百十三號單寄梅居士洋五元義昌行一元力不足者桑閑書屋合洋一元王佩記半元勺水軒二角樂瓢山舘二角經募湊數一角共八元○李進之翁募雷字五十八號冊朱子木四元劉丹庭三元洪述軒程晴陔崔漱溪宋玉田傳申甫五户各兩元守約堂一元共十八元○李進之墓義森堂現交銀二十四兩○安裕庄交來新安孫滋本堂洋三十元殷泰求小女脚愈洋二元修養子求母病速愈洋四元○杭局許貫之翁第二次募申字一百十四號單無名氏十户各十元共洋一百元○盛澤合記募鋭字六十一號冊東陵書屋塔影硯齋燕貽堂朱三户各二元姚翁氏汪善士安雅堂王枕經書屋寒柯生補過居順記周瑞良周明修九户各一元恆茂公銅洋四元共洋十五元銅洋四元○畢庭璋洋四十元○本日共收洋四百四十六元規銀六千二百六十兩零八錢八分寳紋二十四兩銅洋四元足對開二个虚對開八个小洋十五角錢六百十文 
 
 

Page 12

 
 
[光緒十一年六月十八日京報全錄]  
　　宮門抄○上諭兩道錄前○户部額等奏爲聲明請旨摺○將軍希奏請叅革世職歸案審辦片○閩督楊奏委署副將片○將軍希奏爲遵旨挑補兵丹成軍日期摺○陜撫邊奏請調補知縣摺○又奏請更補知縣夾片○六月十八日户部通政司詹事府鑲白旗值日無引見○續昌惪銘孫家鼐各假滿請安○續昌沈秉成各謝在總理衙門行走恩○召見軍機○○經筵講官大學士管理户部事務臣額勒和布等謹奏爲聲明請旨事竊查滇省運解京銅沿途經過省分需員照料向由户部將藩臬大員開單請旨每省酌派一員經理其事期滿更換在案同治十三年九月間前任雲南巡撫岑毓英奏准試辦京銅一百萬斤取道廣西廣東江蘇海運扺津光緒元年四月據該撫奏稱由雲南派員分赴各省設局經收轉運二年五月復據前署雲南巡撫潘鼎新奏滇省派員分赴各省人地生疏呼應不靈請將原設廣西等省銅局一律裁撤嗣後起運二起京銅擬由户部奏請酌派藩臬大員經理沿途一切事宜等因臣部於是年六月二十日開列廣西等省藩臬名單奏請簡派本日奉上諭户部奏雲南銅片起運請派員沿途經理一摺雲南辦運京銅向派沿途藩臬大員經理其事廣西着派楊重雅廣東着派楊慶麟江蘇着派恩錫直着派孫觀卽責成各該員嚴飭各道府及沿途地方文武員弁認眞稽查催催纉護送前進等因欽此欽遵通行遵照嗣因兩次三年期滿經臣部於光緒五年六日並八年六月開單請簡迭經奉旨簡派由臣部行知各省遵照辦理光緒八年十二月間據署雲貴總督岑毓英等奏稱京銅運道擬自五起二批爲始改由四川瀘州領運赴宜昌搭輪至漢口換輪由上海天津轉運至京業經臣部議准其五起二批京銅攻道以後經過四川湖北兩省沿途需員照料復經臣部於光緒九年二月初十日奏請簡派四川湖北兩省藩臬大員經理銅斤運務並聲明俟前次派出江蘇直兩省藩司三年期滿之日由臣部開具四川等四省藩臬名單一併奏請更換等因本日奉上諭户部奏雲南銅運改歸舊道經過四川湖北兩省請派大員經理一摺四川着派鹿傳霖湖北着派蒯德標卽貴成各該員嚴飭委員及沿途地方文武員弁認眞稽查催䟎護送前進等因欽此欽遵通行遵照在案兹查雲南辦解六起二批京銅已據咨報起程此後續辦銅斤次第運解沿途催䟎照料一切事宜關係緊要在在需員經理前奉旨派出各員現已三年期滿自應奏請簡員更換謹將四川湖北江蘇直隸等省藩臬兩司名單開列進呈每省恭請欽派一員責成總司其事仍各委道府一員會同沿途地方文武員弁隨時認眞稽查催䟎護送前進該運員如有無故逗遛及盜賣短少等弊卽詳報該督撫嚴行叅辦至經過各省洋面如有應需水師照料之處卽由派出之員詳咨前途督撫及水師提督調泒弁勇切實照料此次派出各員並請自奉旨之日起定限三年責令實心經理遇有升調事故卽令接任之員一體遵辦俟三年期滿再由臣部開單奏請簡派以重銅務而專責成所有稽查滇銅藩臬大員業經期滿擬請更換緣由謹繕具清單恭摺具陳伏乞皇太后皇上聖鑒訓示遵行謹奏奉旨已錄○○希元等片再據三姓副都統恒元咨稱據民人荆霖以營街雲騎尉色普徴額將伊堂叔荆起明重責斃命等情呈控當經先後派委佐領順霖驍騎校雙林帶領仵作潘景福兩次檢騐已死荆起明委係受杖後因風透患身死隨卽提訊緣荆起明在街互毆用磚塊打破徐傳額角經番役瞥見帶至官廳回明色普徴額將兩造各責十板荆起明酗酒不服管束又飭役責打十五板看押三日經民人侯振邦承保色普徴額復又責打十五板始行交保領出後越四日身死其姪荆霖卽以前情呈控旣經委員騐明實係受杖後因風透患殞命是荆起明死由杖斃毫無疑義等情咨報前來查雲騎尉色普徴額身充管街差使雖有彈壓之責究無用刑之權於已死荆起明以他物毆人成傷罪止擬笞並不回明該管首領交司審辦輒自　飭役先後板責三次計折數已至滿杖實屬專擅濫刑相應請旨將雲騎尉色普徴額先行革職歸案審訊有無别情再行按例懲辦除知照兵部外理合附片具陳伏乞聖鑒謹奏請旨軍機大臣奉旨着照所請兵部知道欽此○○楊昌濬片再署理浙江台州協副將陳玉喜現經病故所遺該副將篆務應行委員接着以重職守兹准浙江撫臣劉秉璋電商查有杭州城守營候補遊擊韓進文樸實勇敢堪以暫行委署除檄飭遵照外臣謹附片陳明伏乞聖鑒訓示謹奏軍機大臣奉旨兵部知道欽此○○奴才希元跪奏爲遵旨挑選兵丹補足練軍原額成軍日期恭摺具報仰祈聖鑒事竊奴才等前因奉省所調馬步官兵四百名仍留奉省屯紥當于光緒十一年二月二十一日附片奏請挑選精壯兵丹補足原額三月初九日遞回原片後開軍機大臣奉旨着照所請該部知道欽此查前調赴奉官兵係由練軍内抽撥馬隊二百名驍勇營馬隊二百名派委驍勇營統領恊領富興阿督率管總營官各一員分起管帶前往兹奴才等於欽奉諭旨後當卽選拔年力精壯兵丹仍分别馬步一律挑補足額由帶隊得力之將弁中查有五起馬隊委營總副都統銜儘先協領花翎佐領耿勇巴圖魯全榮堪以委爲驍勇營步隊統領其馬隊營總叅領等官曁步隊營哨各官亦皆揀員委補統計挑補馬隊官弁兵丹二百四員名步隊官弁兵丹民勇長夫二百三十員名應補刊驍勇營統領木質關防及營總管官木質鈐記計共三顆俱已刊發俾昭信守所需戰馬現據郭爾羅斯札薩克輔國公圖普烏勒吉圖咨稱該旗臺吉梅楞竟京等情願報効戰馬二百四候飭馬隊營總照數驗收另行具奏應用軍械除由奉省原調官兵及靖邊營兩處撥還揀用外其不敷器械就地添製及鞍轡旗幟號衣軍火等項均照奏定成案配置齊楚已於本年四月初一日起練成軍卽於是日起照章支發餉乾銀兩除飭全營翼長協領穆隆阿吉陞阿等督飭新委將領將起練馬步官兵認眞訓練兾成勁旅分布巡緝以收實效並造具挑補新軍城池旂籍年歲花名清册分咨户兵工部查核外所有挑補兵丹起練成軍口期緣由謹恭摺具陳伏乞皇太后皇上聖鑒再吉林副都統奴才恩澤現在出省點騐隊伍未經列銜合併聲明　奏軍機大臣奉旨該部知道欽此○○頭品頂戴陜西巡撫調補河南巡撫奴才邊寳泉跪奏爲揀員調補要缺知縣以重地方恭摺仰祈聖鑒事竊照大荔縣知縣陳照煥留省酌補遺缺扣至光緒十一年二月二十四日開缺自應照例揀選調補查該縣地當孔道政務殷繁且係附郡首邑時有發審案件非精明幹練之員不足以資治理奴才與藩臬兩司在於通省簡缺知縣内逐加遴選非現居要缺卽人地未宜惟查有朝邑縣知縣蔡文田年四十二歲湖北進士以知縣卽用簽分陜西光緒二年九月到省報捐同知升銜五年委署白水縣知縣六年交卸補授朝邑縣知縣八年七月初四日到任該員明白安詳辦事勤愼任内並無欠解錢粮積案展叅處分及盜劫已起四叅之案前署白水縣知縣任内交代已據後任結報清楚以之調補大荔縣要缺知縣實堪勝任據藩臬兩司會詳前來合無仰懇天恩勒部核覆准以朝邑縣知縣蔡文田調補大荔縣知縣洵於地方有裨如蒙俞允該員係知縣調補知縣銜缺相當毋庸送部引見所遺朝邑縣係簡缺陜西現有應補人員容俟蔡文田准調大荔縣知縣部文至日再行序補該員歴俸未滿除飭照例赴部呈交捐免銀兩外所有揀員調補要缺知縣緣由謹會同陜甘總督臣譚鍾麟恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○邊寳泉片再查洛川　知縣趙鴻業升補漢陰廳遺缺前經奴才以候補知縣胡海章請補嗣准部咨尚有到陜名次在先曾任實缺候補知縣嚴恩例應先儘補用等因茲據藩臬兩司遵照部示詳更補前來奴才查嚴恩現年六十三歲江蘇儀徴縣監生報捐府照磨加捐府經歴同治五年在隴州剿匪出力保留陜西補用並免交分發銀兩六年到省因李境肅清在事出力保侯補缺後以知縣補田十年九日咨補漢中府經歴十一年正月奉部覆准尚未到任四月報捐離任以知縣歸候補班補用請咨赴部十二年二月二十日引見奏旨着照例用欽此五月回省歴署涇陽耀州各印務任内交代均經後任結報清楚該員年力尚健人亦明白以之更補洛川縣知縣堪以勝任合無仰懇天恩勅部核覆准以到省名次在先曾任實缺候補知縣嚴恩更補洛川縣知縣如蒙俞允該員曾任府經歴保舉知縣應升之階例不甄别現係知縣請補知縣銜缺相當毋庸送部引見所有更補知縣緣由謹會同陜甘總督臣譚鍾麟附片具陳伏乞聖鑒訓示謹奏軍機大臣奉旨吏部議奏欽此 
 
