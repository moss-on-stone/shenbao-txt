# 1881 - 181 - 4902939

 

Page 1

 
 
[夢迹圖出售] [  點石齋主人啓]  
　　夢迹圖一卷爲長白紹葛民方伯之尊甫夢進先生自集其成章以後事記之圖之計十七幅以　之小像殿之共十八圖圖各有題詠書　皆極精妙本　以西法照相石印成書與原本絲毫不爽刻已告竣卽日出售計一本收回工價洋三角五分售處仍照舊例諸君幸卽賜顧爲盼 
[論坊官保獎]  
　　近年以來京師盜案屢見甚而至於武庫甲胄等物亦遭偷竊則盜風之熾與捕務之弛亦可槪見而每見邸抄中偶獲一盜卽保獎櫐櫐員弁等莫不均得優獎　欵賞太重而罰太輕夫重賞之下必有勇夫懸賞格以緝盜或冀其依限破獲是亦所以激勸疲玩之術然獎之過濫則人反有所希冀而徼倖之　旣開名噐之邀轉易人之視此獎也亦不甚矜貴反不足以爲激勸之具適足以啓倖進之路是又保獎過濫之獘不可不認眞釐剔者也昨見東城御史奏叅揑稟矇保之坊官一摺內言前搶刼西　興錢舖一案　犯楊二在逃由東城止副指揮哨官等緝獲因與部竟獲盜三名方准獎叙之例未符故未奏請獎叙而南城御史乃因此奏請保獎出力之司坊官故特奏叅請飭部嚴加議處而南城御史　自知　案爲吏目張士傳所朦自請議處似此認眞紏察一則絕無廻護一則毫無掩葢豈足以杜濫冒之弊而褫奸狡之魄乎然於此而正以見所保之濫也何則據南城御史所奏搶刼錢舖案內獲盜秀七彭五兩名而已卽使合今日所獲之楊二以計之亦僅得三名更合以亦屬同惡相濟之李順兒亦止四名雖楊二係屬　犯而所獲實止此數而保獎　九人之多至東城則以僅　　二一名不應保獎故忍而不發今見南城以北獲保而於東城之正副指揮哨官千總等均置諸腦後於是憤不能平遂以舉聞而請正其朦保之罪非眞能愼於保獎也夫畿輔重地而屢出竊盜等案坊官等亦不過議處而已而一經　盜則卽保舉多人此其事本屬不平如再加以濫保朦獎則尤屬不成事體至於矇保在前不自覺察直至他人奏揭而後始知其誤不幾太爲夢夢乎該城御史自請議處亦屬自覺過意不去而不敢再爲欺飾然而此一案猶其事之小焉者也軍營保舉所以獎勸同仇敵愾之氣而詳究其實則竟有獲保之員從來不見賊人之面而指爲殺賊登城首先陷陣等語者昔有官塲中人自言前在某營辦文案因得保舉其保舉摺中列叙戰功遂得優叙及今思之自覺顏汗云云余謂若而人者猶其良心不昧者也夫　師諸大員因其部下奮力殺賊獲此大捷自宜寬予保獎以酬其勞而文案諸人雖無殺賊之實而不無辛苦則入戰功以酬勞　亦尙有可原之情特恐意存偏護而眞有勞績反　於戚友世誼而致嗟屈抑則殊覺不堪耳外省州縣等官遇有盜案則有四叅處分革職留緝及　限不獲則或　革職坐臺如限內獲犯或獲犯過半則處分稍寬卽至盜犯全獲亦不過准　開復而憶獨京中司坊官則獲犯　不但免罰而且邀賞更濫及於吏目與各員弁等是其賞之重爲何如者在定例之初祗以京都重地不可使盜賊肆行司坊等官必須認眞嚴防勿令鼠竊狗偷之輩出沒於輦轂之下故凡有捕獲盜賊者其賞每浮於功所以示勸也人乃不察其意旨而藉此朦混以致視爲官塲之捷徑是豈立法之本意也哉竊謂賞旣重者罰亦必嚴設或京師偶有盜竊等案其處分亦當倍重於各直省則司坊等官旣　重賞又懼嚴處或者尙可自知愧勵而於捕務認眞講求如但重其賞而不重其罰不特無以弭盜源而適足以啓倖進又焉用之邇來京師城外則馬賊之肆刼者屢見於報矣此猶曰地方官之責與城內司坊官無涉也禁城之內店鋪亦有被搶者矣甚而至於宮內包袱等件失竊矣武庫中之兵器盔甲被盜矣吾不知京城巡城御史五城兵馬以及步軍統領與夫値日禁衛等官所司何事而從以區區一案盜犯之獲保及多人以至被訐嗚呼是亦可笑而可嘅者矣 
[總統未息]  
　　○本月初九日倫敦發來電報云美總統被槍受傷之後迄今兩日沉重如前盖彈子打入肝內故一時未能取出也 
[汕頭暴風]  
　　○前日汕頭發電音至上海言本月初七日汕頭大風被毀房屋地方不可勝數云怡和洋行之順和輪船由汕頭開回上海船上諸人亦言中途見南首天巴不佳似有暴風該船上洋人又言初五日在船見彗星其勢向西北旋卽爲雲所遮及雲淨天空則見北首又有一彗星其勢向東始知有兩彗星也 
[茶工械闘]  
　　○福州西字報載福州之太古洋行茶工械闘一節據云該處之作工於茶業者有兩帮焉一爲捆荼之工一爲扛茶之工太古行所用捆茶者一百八十人其飯食係每日由傭人挑來數日前傭人正挑飯由外入內適有扛茶者由內扛茶出外兩下一碰所挑之飯傾棄滿地彼此口角漸至相毆而扛茶之人力大飽傭人以老拳於是捆茶各工紼憤不能平爭起詬譻扛茶者亦集衆相持有執扛棒者有持板槍者有飛石以擲者始而呌罵繼而合陣終而性命相搏致傷一人至次日卽已斃命以爲釀成命案可以已矣乃衆人猶復憤憤不已各集同帮兩帮約均有二百人彼此對壘又械闘一日繼而旂昌行有扛夫四十名亦與該扛帮合力捆帮見敵人濟師懼而却走扛帮恃有生力益復窮追遂致一人胸前中槍立斃一人亦被槍傷逾刻殞　受重傷者八人其餘僅受微傷者不可勝數猶復鬥不釋手後有廣東人厚集多人從中解散始各偃旗息鼓而去　不知此事之作何了結也惟時觀者約近萬人喧囂之聲可震山岳而官弁等竟寂無聞知亦並無巡捕等前來彈壓此誠不可解者矣 
[漢皋斃婦]  
　　○本月初五晚本古洋行之北京輪船泊在漢口其船上不見有舢板船內二人共捉一少婦欲沈諸水中有海關上洋人見之飛步至碼頭將該婦援起見其兩手反縛頸上繋一大石及上岸之後該婦自言願死不願生經人送之回家至次日早上該婦仍爲此兩人淹死於河中婦之兩手反縛頸上繫石如故而腰間以繩拴之旣斃之後乃將繩掣回收屍殮埋有知其事者告關上初次救婦之洋人云婦係新孀年齒尙　兩人乃婦之姊妹夫欲令改醮一老翁婦不允致遭毒手然兩人尙向洋人斥其不應救阻云按逼醮不從置之死地此等凶人容或有之 
 
 

Page 2

 
 
然碼頭衆屬耳目之地何兩人之胆大若此恐內中尙有別情容俟探明續錄 
[續述風災]  
　　○武漢於本月初三晨風雨交作平地水深三尺許以及倒塌房屋飄失船隻等情均經列報茲又得友人來信較爲詳細爰續述之以見天災之甚可畏也先是早四點半鍾水雲層布雷電以風　溜如注武漢三鎭道無行人遠眺山泉飛如瀑布至七點半鍾雨勢稍減風聲驟作岸上似萬馬奔騰江中則層波矗疉少頃雨止風靜有謂蟄龍起陣武漢三鎭之遭害者指不勝屈計此日之風先從鄂垣東南角入城經過制軍衙門旗杆損壤民房店舖廟宇間有被掃去屋脊與髟墻者然城內受害尙輕過撫　前旂　亦壞一枝西北大堤口筷子街等處亦被掃塌民房數間風漸過江掃倒漢陽東獄廟旂杆墻壁廟門俱被撞　乃龍風不從月湖空處去復折向北經過鐵門關値某鹽倉正在修葺泥木匠甚衆忽聽一聲響瓦木磚石盡數掃落匠人被打傷者十餘人輕重不一再北過小河口到漢口之鮑家巷大街天源雑貨行之白粉高墻亦被掃塌丈餘傾入隣屋同源莊內露臺同時翻倒街上有一賣水發海參者見露臺板落下急　入同源莊內不想正立在玻璃棚下一時風掃廠擊將玻璃吹下恰中此人之足背血流如瀋寸步難移後經舁之以歸由此向西北之五桂巷齊魯公所圍墻亦倒廚屋竟吹去無存前面墻圍裂開勢將傾圯右首之江蘇會舘高墻掃去一塊　興街中之新造未成樓房吹倒三四間壓斃蔡姓泥匠之子年方五歲又壓斃二十餘歲一徒與一廚司上堤三元殿有一平房屋頂亦吹去咸寍會舘內之平房與屋角挑　等均遭坍損都司署左首渡划吹翻　無算風始向漢口後湖而去竟如人之行路或頁或北悉從其便至河中之大小船隻損失者實難細核上自楊家河下迄龍王廟此數里間大至鹽船商船小至駁船渡划或因兩船相撞而損或因風水交迫而覆約計之總有數十百號並聞左爵相之差官坐船亦與斯難又有永和祥之茶客船計茶三百數十餘箱亦傾於小河口當時撈獲無幾所傷人口約百名外招商局碼頭夫當日撈得空船兩隻一爲稍窩子一爲小駁船初五日更有從靑山一帶榜得不全空船一艘云 
[屈良爲妾]  
　　○福州有候補道某觀察前月與廣東潮州任姓結婚迨任姓父母由潮送女到閩始知觀察已有正室任女入門未及旬日壘遭大婦凌辱任父與觀察理論觀察變羞爲怒欲將其女斷離現經同鄕調處尙未妥愜有慫恿任父控訴者有勸慰任父將就者惟任父子女無多此女又極妍麗聰慧平日愛如掌珍不意於攀龍附鳳之中竟遭毀玉焚蘭之變其惻愴有莫可言喩者昨聞觀察已央人關說擬送數百金息事斷絕往來而任父母愛女情深正未知如何了結也 
[醫士逐]  
　　○閩有時醫鄭某行道已十有餘年每日自卯至午踵門求診者絡繹不絕號金不過二三百文惟自未刻至夜如有病人邀診城內醫金轎錢約半元一元不等出城則三四元過南台大橋則八元或十二元非富家不能邀卽邀亦不至計其歷年進欵積貲約已數萬金前月忽承某大憲邀之入署診視內眷因其出言不合體裁開方又不精細竟被掌頰逐出聞者莫不詫異雖然醫病固難而延醫者亦不宜鹵莽盖望聞問切古語昭然醫士入門自宜明告病源幷告以所診之人是男是女庶足免醫士暗中摸索今之延醫者每不肯明言以試醫士之脉力如何是直以病人考騐醫士之手叚也其不至兩悮也幾希 
[良法堪師]  
　　○犯案婦女發交官媒最是造孽事本報前經論及蓋官媒恃押犯爲生涯奉發一人必多方誘姦以覔其利不從者逼以私刑必飽其欲而後已嗚呼該婦女等非盡不良亦有貞節者墮此陷阱何堪設想有一老書吏謂此弊到處皆然在若輩別有肺腸奸計自出總難查禁聞丹徒縣現擬在典史衙內另設一內禁羈押女犯平日封鎖不准差役擅入云竊思凡有女犯能令交保最好不然照此辦法亦稱爰便庶保全名節不少如本埠英會審公堂亦有官媒法公堂雖無官媒而捕房女押所異常不潔易致疾病賢有司茍能於此等虛盡心設法則感戴者衆而造福無窮矣 
[設伏行凶]  
　　○蘇閶外南濠街某氏婦者年將就木而楊花水性居然自命秋娘家設烟具集牌局藉此爲餌人術有脚夫某甲積有　貲與婦往來甫一年早已倒篋傾筐悉索敝賦自是牀頭金盡婦日以閉門羹相待血　新棄舊　情悉付水流甲旣含酸復傷財盡一日與婦口角被婦喚人毆打受傷而歸未數日甲復至婦所欲與拚命婦見來勢不善密囑所識某乙持刀暗伏以俟甲甫欲動手詎乙從床後躍出擊刀直刺甲喉喉破血湧登時暈絕時尙未及二鼓視甲似已斃命連夜舁出棄諸道傍乃甲逾時蘇醒以遇害情由告衆地方卽將該婦拘住代甲療傷惟喉管已破傷科無從措手恐此事又須釀成命案矣 
[急痧見]  
　　○蘇郡日來以舉行府試各縣考童畢集本月初一日有某童所携僕人上街置辦考具行經大郎橋巷驟然跌仆路人　扶而起詢悉寓所告某家主前來看視卽已氣絕又閶門外麵店某婦年三十餘向來　逾男子日則擔水夜則推磨絕無倦容初一日臨流浣衣忽呼腹痛歸家輾轉床榻未及炊許遂斃人謂兩人皆係急痧致命日來此症層見疉出醫治稍遲卽至不救衛生者尙知自愼哉 
[重申舊禁]  
　　○　日蘇省譚方伯示禁各條如烟館賭博曁沿街晒晾衣服皆在禁例今歷時旣久未免視爲具文烟館一項尤覺陽奉陰違日甚一日茲各路保甲局復飭地保按叚掮牌鳴鑼申禁以上三條以初一日爲始勒限五天禁絕誠以方伯護理撫篆信賞必罰先聲奪人故皆認眞辦理想民間亦無不恪遵矣 
[移營彈壓]  
　　○江右客民近在建陽縣轄之莒口地方抽　建立會館經該處紳耆赴縣具控官令拆卸客民不遵管縣親帶兵役前往途遇舉人吳某欄　懇求展限自行拆卸迨限期已過由縣飭傳據差稟覆百事之人或回籍或避匿一時無從傳到官恐別生枝節稟報道府請轉稟省憲現聞已派霆慶前營弁勇移駐建陽彈壓其原防練兵一百五十名改駐順昌以備善後之用云 
[謠傳可駭]  
　　○南昌近日風偉有强盜二十餘名進城衣衫闊綽皆著名好手步行瓦上如履平地因而永和門一帶竟有將事物搬寄親戚家者緣是處房屋稀少也此語固未知從何而起大約因日來竊案疉出故有此說耳 
[開棺騐屍]  
　　○皖垣某票號司事於端午日因跟僕某飲醉喚之不譍重責數下僕以時屆節期被主毆擊心殊痛恨當晚私服生洋烟殞命次早經衆夥察覺司事飭雇夫役將屍抬往城下購棺收殮隣人當同　保阻止以爲此僕年輕昨尙見其出入今何身死且旣死矣何又欲移之城下棺殮司事謂此僕由家鄕帶來昨因貪飲發　而死若有別故我　一力承當隣保謂人　固由爾承當然亦須盛備衣棺勿得如此草草　事以衆口僉同乃卽在號內備棺成殮厝　城外插標爲識俟覓便帶回山右鄰保亦無後言詎越數日有在皖候　之　佐雑官到號謂死者係其義子私至同鄕票號內充當跟役現聞被主人怒毆服毒斃命何竟不通報私自殮埋足見身死不明尙祈告我司事初則不理繼而謂僕從家鄕帶出酒醉發痧而死現已信知鄕里與君無涉勿溷乃公佐雑官怒而別夫卽投縣告發尹明府閱詞批候飭差查　　奪其 
 
 

Page 3

 
 
呈詞之大略聞係向年在營帶一養子來皖候補丁艱後萬難餬口因與該票號相識將此子託交在號照料雑務並非充當隨役不圖該司事心起不良致此子羞忿服毒云云尹明府飭差查覆後佐雑官又遞呈催訊明府隨飭差傳該司事到案詎問答之餘該司事又語言　撞明府卽飭將司事發捕廳管押候再訊理十九日集訊司事供詞閃爍仍飭管押二十日尹明府帶同刑仵至西門外太平寺側將棺掘起開騐屍身未腐年約二十餘惟徧體作靑黑色仵作逐一細騐喝報無傷最後用銀針從榖道探入抽出諦視喝報嚴毒身死明府騐畢後飭仍棺盖發封惟原棺已打碎不復堪用差保爲易棺裝釘云按此事本舘早有所聞以事未經官姑不登報現在疉接皖垣來信知已開棺檢騐且其中有如許曲折正不妨據聞直書也至如何定案容後再錄 
[京師雨雹]  
　　○京外各處鄕農以時過芒種正待鋤禾而端節後邊得暢雨田間旣霑旣足忽於月之初一日午後雷聲殷殷風雨踵至繼之以雹說者謂禾苗雖無大傷而瓜菜均已受害也 
[逆子自盡]  
　　○揚州徐凝門外之中灘有李氏子年約念餘歲事繼母不孝終日詈罵其同父弟小三年約十四五李更虐遇之役之如奴僕稍拂意卽以白木棍從事杖後禁其飲食母不敢勸隱泣於隣家俟李出偷飯食之李覺則又加杖而痛詈其母磨刀霍霍聲言欲殺其母子隣人莫之敢櫻平日李以放印子錢爲業重利盤剝家遂小康自奉極厚而母及弟則不之願也親友中俱無敢與議婚李因遷怒於母疑其陰爲簧鼓愈仇之前日因母烹黃魚未善大怒且飲日罵謂俟夜深定欲結果老小二命母聞之　令幼子先逃而自縊於廚繩絕未死李已醉臥初更後忽醒竊竊私語若有所辨三更後忽聞大聲呼父者三遂寂然次早母入室送茶則李已縊於床柱矣其柱不過兩小竹不足借力而竟死是間母卽呼隣共救羣稱此天誅也胡救爲初李父以蒔花爲業四十方娶首妻韓氏生子卽死繼娶袁氏撫前妻子極厚勝於所生逾十年生次子而李父死袁守節撫孤爲長子娶婦倍加憐愛戚黨無不贊嘆以爲鄕村人所罕見長媳死李日謀繼娶而虐待其母如婢妾　其不得善終也 
[盜犯處決]  
　　○杭垣於上月十五日接到部文決犯兩名處決之日由府監提出騐明綁縛至淸波門外行刑聞此兩犯皆寍波府屬搶刼案內者年皆不滿四旬形體偉岸兇勇逼人雖當監禁多時絕無委頓之狀是日簇擁在途兩人皆大笑狂歌逢人索飲護衛兵勇盡遭斥罵然亦無敢　何也聞此次行刑之劊子手係新充者尙有手軟心慈之病一刀揮處傷不及深兼以該犯均在壯年骨力堅挺氣血凝結幾有刀斧不入之勢計共砍至三十七刀始得斷首是亦僅見者矣越一日又決三犯卽係餘杭解來滋事之土匪是日該犯由縣監提出但見鐵索琅璫赭衣窸窣蓬頭汚面頗似地獄中變相無復有一毫生氣也斬後其首級皆發至犯事地方示衆云 
[電局興工]  
　　○本埠設立電報分局情形曾經列報茲悉該局已於前日開工卽就英界電線公司行門首木桿上接起電線迤西轉北又折向西在北京路英茂洋行門前另立木桿承線又過興仁里後往北過鐵路大橋沿蘇州河一路朝西昨將晚時約可接至曹家渡矣工人約共百餘名有西人督工每離五十步立一木桿上黏告示一道云督造南路電線工程局王示　憲設立電報毋許繫纜損擾如違提究等語所用之木桿質甚堅緻查數日之間約成十二里路之工程據聞刻因開辦伊始作工難速嗣後多備船隻裝載料物再添工人每日約可做十里光景云 
[烟膏畏價]  
　　○前述租界各烟舘以土捐加重土價昂貴擬將烟膏增價有數十家集眞榖春茶館商酌當未議定茲悉各烟館烟價每錢已加錢四文矣 
[車路改章]  
　　○前報述怡和洋行創議欲由小東門沿浦灘至下海浦建一車路茲因各西人意皆不欲以爲浦灘一帶本屬車馬來往之地另建車路亙以鐵條平日來往各車殊多不便故現已另立新章擬由小東門至金利源碼頭折而至城河浜迤邐至湖北路浙江路而達蘇州河浜更由河南路之北至蘇州河過橋而達虹口云 
[竊衣判禁]  
　　○西人四密司竊取本埠法大馬路外國酒館主衣服及表等件按察司訊質之後着後捉獲四密司之巡捕病愈投案再行質審此已錄報前日該捕投案據供尋獲四密司時表尙在伊手內欲　售賣卽爲酒館主　明捉獲衣服則探知已售與他人至捉獲之時並無毆打情事乃伊自己絆跌一交卽行拘住四密可尙欲置辦按察司不之信判令監禁三閱月幷罰作苦工以示儆 
[磚作藥材]  
　　○前夜有年約二十餘歲之寍人身穿白夏布長衫雪靑紡細褲白襪京鞋手持團扇形狀似若行號中人至英租界西棋盤街之和仙堂游玩與某妓攀相好自稱姓兪名子卿慈溪縣人現在某洋行生理少憩而去旋喚出局至西公興里第二石庫門內之長三妓館侑酒該妓前往知兪係友人所請席旣散兪隨同妓返和仙堂借乾舖住宿翌晨妓向索洋共七元兪卽寫字條給妓令遣人到行取洋妓甫接條兪又曰妓館中人到行有所不雅我身畔有虎骨膏一包値銀三十兩暫寄汝處午後付洋可也妓將包交鴇令人觀看見包面上寫虎骨　若干兩計價若干已收洋多少應找多少寄與寍郡某藥舖查收察之頗屬可疑將包觸破則露坭磚二塊立將兪軋　向論兪莫可置辨　鴇尋將其夏長衫脫下幷給與破布褲令換下雪靑紡細褲始釋去按　諒非僅謀白嫖必圖行竊以未得其間無從下手耳乃玉未引來磚先拋去宜其釋華服穿敝袴而出也 
[天花傳染]  
　　○近來滬　天花盛行有數十歲之人亦能沾染其得愈者不過十中一二云 
[妓女投審]  
　　○華子安卽華繼忠前日投縣控　父張福堂　女爲娼現在滬化英租界雙慶堂改名翠娥請飭傳張福堂父女及雙慶堂龜鴇周三和及作中之銀匠老四賣柴阿松等到案質　莫邑尊卽照會英公堂移提均已列報昨聞該妓翠娥自行投審惟銀匠老四卽吳鄕泉與賣柴阿松周三和等竟不到案誠不知是何神通也至邑　如何審斷與再差提案內人否容後再錄 
[舊欠講明]  
　　○前報列張　卿控林德宇欠十年前往來帳銀一案翁太守着在外調處現聞經入說妥林德宇願出洋完結惟法公堂未見原告呈請銷案耳 
[奉和李爵相題史忠正公遺像敬次原韻]  
　　○有明一代簪纓胄睢似史家勳貴舊隻身輔佐小朝廷赫赫威名留宇宙懷古情深感慨餘干戈四海嗟紛如君王殉國山河裂寇盜殃民社稷虛公起督師旗變巴南　孱土立頃刻誓死孤臣志益堅偷生諸將心俱墨彼蒼無意佑英賢任重乾坤難轉旋江淮振旅壯千載帷幄運籌空　全一紙音書　地走遠情睿邸辱　有嚴詞正論挾風霜大節凜然史稱首梅花嶺下弔孤忠爼豆維揚廟祀隆光斗成仁抱負合象昇赴義襟懷同遺　一瞻深太息褒鄂英姿古今式前身不愧文信公浩氣常存顏魯國斯圖神 
 
 

Page 4

 
 
物有護持歷經兵燹猶留遺　像現藏賢裔花樓司馬處　志節勳猷炳天壤題詩景仰當題碑　　匱楊殿牽叔賡薰沐拜稿 
　　史忠正公祠擬聯　○天地一英雄決志成仁百世勳名垂竹帛　古今幾忠義感時論事千秋血淚灑梅花○岳忠武公祠擬聯　班師奉幾道金牌氣短英雄南渡江山傾半壁　報國　一門鐵漢忠全父子西湖風月弔千秋　　金匱可園居十楊殿奎敬擬 
　　贈翠雲侍史　○別來未幾減芳姿瘦損腰圍弱不支乍見翻疑情似夢繞　頓覺　如痴相思紅豆愁千斛　悶靑燈酒一巵珍重莫教蜂蝶妒好花還是仗扶持　　苕上惜花生益三氏稿 
[光緒七年五月二十九日京報全錄]  
　　宮門抄○旨三道錄前○發抄　旨三道○都察院宗室麟等　奏遵　旨查訊明確覆陳摺○直督李　奏請議卹片○護陝督楊　奏委署總兵片○江撫　　奏審明按律定擬摺○五月二十九日兵部太常寺太僕寺廂　旂値日無引　見○索布多爾札布等演放水師砲位覆　命○尙賢謝授侍講學士　恩○廣東高州鎭總兵莫雲成到京請　安○召見軍機　○發抄　岑毓英奏　道松長等遞署藩司等篆奉　旨知道了欽此○又　貴筑令楊執中等調署黔西州知州等缺奉　旨知道了欽此○又　獲逆首朱洪祚審明後恭請　王命處決傳首犯事地方懸竿示衆並將出力之副將蔣柏勝賞換淸字勇號加總兵銜奉　旨知道了蔣柏勝　賞換喀勒崇依巴圖魯名號並加總兵銜餘依議欽此　○○都察院左都御史臣宗室麟書等跪　奏爲已革　駟院堂郎中德生呈訴　　情屈一案遵　旨資訊明確恭摺覆陳仰祈　聖鑒事光緒六年十月初二日奉　上諭都察院奏已革上駟院堂　中德生遺抱以　叅情屈赴該衙門呈訴一摺着都察院堂官秉公查訊據實具奏欽此臣等遵卽札飭戶科給事中訥隆阿彭世日京畿道御史松林傳　章　勒經額鄭溥元江南道御史李士彬山東道御史莫勒　額等調取該衙門案卷曁原叅摺件與原呈詳細核對並迭次傳訊該　員德生又迭傳經手掌稿筆帖式現任委署主事英賢右司筆帖式後良二員逐層細問現在質對明確並無屈抑如該革員呈訴原叅朦混具稿意圖浮冒一節據稱光緒五年圍差係堂派已革主事松彬辦理松彬以光緒元年辦理圍差成案派出兵丁七百七十七名此次　敷差用呈淸添派二十三名共八百名立稿呈堂標畫迨差竣領賞時該堂官不允八百名之數松彬遂裁減二十名另立稿件該革員正請病假一槪不知等語查閱差稿案固係松彬　辦實該革員總　其事　立八百名稿件該革員業憶親筆　抑旋經該堂官詳加駁詰令具逐細開淸核實辦理乃始則任意狡賴繼則含混支吾催至數十次開具兵丁數目與成案仍屬不符後經接辦之員核實　至七百八名定稿則原稿八百名之意仔浮冒白啄奚辭至割換　身一層該革員有坐　之責不應不知如實不知亦屬形同　瞆且旣經核減無論知與不知總無解於八百名之爲浮冒也具呈訴原叅私行補放牧丁一節據稱上年報出牧丁四缺業已呈堂批補乃揑爲該薣員隱匿　缺私行補放等語查該衙門牧丁係由三旗咨取閑散幼丁經堂郎中辦理名單呈堂批補後堂　中記載檔簿註明某缺補放某人是爲欠缺檔再　　稿筆帖式辦指缺摺是爲堂抄簿經堂郎中閱看後右司遵沙行文會計司得給錢糧光緒四年八月該員具單呈堂之幼丁共十五名有堂批挨次序補字樣計先後補過十一名續出四缺該革員聲稱不知右司何日補咨而該衙門辦公記載若欠缺檔堂抄簿均係該革員閱過之件所補四缺均已一一登記核對日期均不在該革員告　期內質之辦理指缺之英賢係憑簿指缺遵抄行文之後良係憑簿行文記載分明無可躱閃該革員不得諉爲不知惟所補四缺均在原單十五名之內曾經堂批挨次序補原非單外補人但名單雖經堂批屆補缺時不曾按名冋堂原叅擅補究難辭咎臣等又令德生與英賢俊良當堂壞質德生亦無能置辨查以上二欵德生並無屈抑業經革職應毋庸識其呈內所稱員外郎定昌串謀陷害等語訊係懷疑並無實據且原叅旣無屈抑　無所謂陷害應亦毋庸置議至德生屢次牽涉松彬業因浮冒革職而德生自有應得之咎不能　松彬已革便可減免松彬應免傳訊除將該衙門案卷發還外所有臣等遵　旨查訊緣由恭摺據實覆陳伏乞　皇太后　皇上聖鑒再此安因迭次調取卷宗傳　人証致需時日是以覆　稍遲合併聲明謹　奏奉　旨已錄　○○李鴻章片　再山東遇缺題奏道吳秉權自治元年投効淮軍鼎字營隨剿髪捻馳驅蘇浙豫東各省克城殺賊迭著戰功嗣在天津總辦營辦督修海口砲臺並晉豫辦運事宜前年親赴山東委挑張秋河工修築戴村土石各壩艱苦經營不辭勞瘁旋値海防戒嚴經周恒祺飭辦營務甚資其力詎積勞受病遽於三月間疾歿准周恒祺咨請奏卹前來臣查該員屢立戰功今在海防軍營病故合無仰懇　天恩准將布政使銜續勇巴圖魯山東遇缺題奏道吳秉權照在營立功後積勞病故例　勅　從優議卹以昭激勸理合會同山東撫臣周恒祺附片具陳伏乞　聖鑒訓示謹　奏軍機大臣奉　旨該部護奏欽此　○○楊昌　片　再　陝西漢中鎭總兵和　曾業蒙　簡授貴州鎭遠鎭總兵所遺員缺查實任總兵譚上達暫　到任仍應委員接　該處地界川楚　關緊要亟應揀派熟悉營務辦事結實之員前往　理茲查有補用提督陝甘督標左營參將胡珍品勤幹樸勇任　實心在前督臣左宗棠軍營甚爲得力堪以委署所遺督標左營叅將查有正任靜寍營叅將廣玉堪以署　　分檄遵　外理合附片陳明伏乞　聖鑒訓示施　謹奏軍機大臣奉　旨知道了欽此　○○頭品頂載江西巡撫臣李文敏跪　奏爲審明致死一家二命之兇犯按委定擬　　仰祈　聖鑒事竊據南昌縣稟縣民涂令潤挾嫌　殺范大肚仔並拒殺范大肚仔之兄范水山等斃命一案案情重大請　員會審經臣批司飭府遴委幹　會同確審旋據審明錄供通　批飭　審擬解去後　據該　崔國務會同　員卽用知縣朱升吉審擬由府解營臬司沈保靖覆審解勘前來臣前提研鞫緣涂令潤籍隸南昌縣自幼雙目俱　　已死　大肚仔范水山仔隣居素識先無嫌隙涂令　　身無業將　　田產變賣得錢放債按月二分　息　日范大肚仔先借欠涂令　錢一千五百文言明錢便本利淸還不立期約光緒四年五月問有不知姓名人將衣服二件向范大肚仔　錢范大肚　還價太少並未買成經涂令潤加價買就范大肚仔聞知　向涂令潤　依破此口角爭鬧涂令潤破范大肚仔　跌溝內經　勸敢七月間涂令潤向范　先討　借錢范大肚仔向范　先　說涂令潤　目孤人偕項儘可不還涂令潤又與范大仁仔爭鬧　散五年十二月初四日涂令潤用木棍扶手　至街　聽聞范大肚仔　言向其索取欠錢范大肚仔卽　涂令潤木棍　　折　　　並將其頭戴小帽取落擲地逃走涂令潤追趕不及含怒　回因屢被范大肚仔　　心懷忿　起　將范大肚仔殺死洩忿　久　思無從下手是　十七日涂令潤　到范大肚仔欲至省城置辦年貨范姓人到省向在范氏試舘居住該處試　涂令潤亦時常租住門　熟悉可以乘　殺害遂將　存短柄尖刀藏放身邊　言赴省收帳雇坐小　進　租　范氏試館當將小車開發涂令潤卽在試館樓上右邊房內居住等候十九日下午范大肚仔與胞兄范水山仔並族人范老八范發祥范　會范讓　同　試館投歇起更後涂令潤上樓先至右邊房內獨睡范老八等亦各上樓在左邊房內與先經租住之　硯生一同睡　范大肚仔范水山仔隨　上樓　左邊房內牀鋪人已睡　卽在右邊房內分鋪睡宿范大肚仔床鋪與涂令潤牀鋪上下相近在樓下居住之殷洪並看守試館之范英各歸各屋睡歇涂令潤　　明　約至四更時分人俱睡熟涂令潤携取尖刀潛至范大肚子鋪前聽聞鼾聲卽用左手揭開棉被右手持刀迭連戳劃十餘下致傷范大肚仔右脥腮左血盆骨左肩甲左　膊左臂　　左右手腕心坎左肐肘左手背范大肚仔掙扎哼　范水山仔驚醒起身扭住涂令潤髪　塗令潤用刀向范水山仔亂劃致傷其胸膛　下范水山仔仍不放手涂令潤掙扎不脫一時忿恨起意　死　刀迭連狠戳致傷范水山仔咽喉右腋胑右手大指肚腹左右後肋范水山仔喊痛鬆手倒地涂令潤開出房門携刀下樓開門逃走經范老八等聞聲喊同范英等起身持燈　　見右邊房門已開房內殘燈將熄范大肚仔　牀上受傷身死范水山仔受傷倒地僅言涂令潤殺人旋亦不能言語移時殞命落范老八等報知范大肚仔胞兄范　六投保報縣差拿涂令潤携帶兇刀赴縣投首經讓縣崔國榜詣驗因案情重大稟經札委 
 
 

Page 5

 
 
卽用知縣朱升吉會審　據訊供通詳批飭覆審擬　　犯審擬解府恐案情未確節次　審犯供游移發回覆審楚據訊擬由府司審轉經臣提審據供前情不諱究無起釁別故及同謀加功之人案無遁師查例載篤疾犯一應死罪仍照本例問擬又殺一　非死罪二人者擬斬立決梟示酌斷財產一半給被殺二命之家養瞻各等語此案凃令潤雙目俱　因屢被范大肚仔欺凌心懷仇恨將范大肚仔　殺身死復因范大肚仔胞兄范水山仔扭住不放輒敢逞忿一併殺死係屬一謀一拒例內並無致斃一家期親弟兄二命一謀一拒作何治罪明文自應仍照殺死一家二命本例問擬雖據投首無因可免凃令潤合依殺一家非死罪二人者斬立決梟示例擬斬立決梟示先於左　　兇犯二字該犯並無家產僅有放　各戶錢文俟查明確數酌斷一半給被殺二命之家養瞻范老八等救阻不及應免置議范大肚仔所欠凃令潤錢文身死勿徵除全案供招另錄咨部外理合恭摺具奏伏乞　皇太后　皇上聖鑒勒部核　施行謹　奏軍機大臣奉　旨刑部速議具奏欽此 
[蘇省撫轅抄]  
　　○六月初八日知縣王芝蘭稟知奉委赴南匯盤驗積　倉　差　署藩憲許本月十二日卯時接篆　署臬憲郜十三日在滄浪亭接篆　○初九日委辦輪船招商局候選道唐廷樞上海來　知府李　森上海貨　局來　知縣程亮采交缷代理震澤縣事回　郭寅階上海虹橋厘局來　呂鳴謙銷海運滬局差並松滬轉運差稟知調辦布捐局差　正任荊溪縣典史王安瀾謝飭知回任卽辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
