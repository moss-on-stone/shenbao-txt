# 1896 - 274 - 4908388

 

Page 1

 
 
[四百五十七號畫報出售] [  點啓]  
甘肅四匪之衅有南兵八營調往助剿至蘇家堡攻打空城虚糜炮火直至第五日北兵逼城震上老媪告以回匪　邊云云　　前事之誤道　　爲笑柄焉他如陰兵之互戰水怪之成　　孟虎以醫傷養疫忠以怡疾和尙聚徒而練勇死嫗一　而復蘇浦左之女崇惑人　　之　事　　　叢抄等圖訛出售此佈 
[重校皇朝經世文編出售] [  奮集成局代啓]  
善化賀長齡先生所輯皇朝經世文編一書分門别類分吏氏禮兵刑工爲六門首列學術治體舉凡經世之學可　賅無　　　　　　　　　　儒即循吏閲是書者能得是書之益則亦無不可謂名儒無不可爲循吏可以爲當今士大夫　南之事　津　　有志之士　　　　　一　　　作吏者更當翻閲始知體國經野之模安上全下之道須於是求也今掃葉山房主人倩本局用新綺給字以　泗抵　卽字旣　　　　　　　　豕之訛紙尤白凈如綿如玉潔晶謍之美裝訂每部計二十四本碼洋四元欲閲是書者請移玉至二馬路申報舘申昌書畫室　中　　山房縣　可也 
[與客論中西同俗]  
中先令節一雨成凉披襟當風嫩寒砭體正欲抽牋紀事適有客叩閲而入間於執筆人曰昨日貴報論中西禮節之異亦已反覆推勘闡發無遺矣敢問中西相距數萬里禮節亦有同焉者乎執筆人曰奚而不有中國洪荒　　　今已及萬年泰西則自耶穌降生肇開草昧祗一千八百九十餘襈以故朝野禮制頗有與我中國古昔相同者試爲子　指　之泰西醫士必由學校出身試可而授以文憑始得縣壺市上是猶周禮醫師隷於三官掌醫之政令者也五金之　　派礦師勘實然後鳩衆興工國家且設爲礦務學堂教子弟以辨山石五金之質是猶周禮廿人之隷於地官也藥　　國家醫院試騐而後可入肆求售是猶神農氏嘗白草之意也古者天子以時巡狩孟子曰巡狩者巡所守也今我　一人端拱深居簡出而泰西諸君后則時時臨幸所屬地方露冕宣猷省方問俗黄童白叟咸得從輦轂觀光與古者　　之例將毋同書曰爾有嘉謀嘉猷則入告爾后於内爾乃順之於外言凡事皆由臣下上陳然後發號施令也泰西有上下議院之設聚臣工民庶會議其中議旣諧則由下議院上之上議院上議院奏之當一當二以爲可而後施行從無有君主獨自專權臣下皆奉令惟謹者意者卽謀猷入告之遺意歟古者賢才由於公舉孟子曰左右皆曰賢未可也諸大夫皆曰賢未可也國人皆曰賢然後察之見賢焉然後用之誠以好惡出自輿評必使衆謀僉同夫然後信任不疑未可貿貿然登諸上位也泰西各國凡有相臣更易例行投票之舉擇票之多者而摧升之君主無一　私意存乎其問摭　好惡悉洽輿情而庶事乃能就理合之古昔簡賢之禮可謂不謀而合不約而同矣至於民主之國其總統號爲伯理　天德或六年一易或四年一易膺此選者類皆大公無我不得將天下而私之古者堯授舜舜授禹雍容揖讓不廳今得復見於毆西泰西學校皆創自國家家有小孩勝衣就傳由小學而中學而大學禮　益上必　　　　　　　　　　悉心教授其費由國家從公欵中籌出不勞民間補間分文以視古者家有　　　　　　　　　　　　　人　年考校一年視離經辨志三年視敬業樂羣五年視博習親師七年視論學取友謂之小成九年　類　　　立而不反謂之大成雖其中教術不同而規制亦適相符合觀若此則是中西雖相隔窵遠而一切文爲制度安在其有所不同乎客曰自子言之國家之法律則然至於民間風俗之殊爲能强合而使之一曰民間惟衣服棟宇　言文字之不同至於返本追原惡在其有所或異乎無論事親以孝事君以忠交友以誠待人以慈祥惻怛凡此天經地義歷亘古而不磨卽訪友也必叩門而後入所以别嫌疑雅合乎曲禮户外有二屨言聞則入言不聞則不入之義主人引客至家主人在前客在後雅合乎主人與客讓登主人先登客從之之義經商者設立公司鳩千百人之貲財聯而爲一比其家産部爲股分順則益本贏則公攤雅合乎周禮以九兩繫民九曰藪以富得民之義行商外埠者恐人之欺侮也設爲團練兵以自相稱護恐同國之寠貧者生無以養死無以歸也設爲善會以悉心賙卹雅合乎守望相助疾病相扶持之義凡若此者中國已逐漸凌替而泰西獨切實遵行則雖謂禮失而求諸野可也尙何以風俗之有别而歧而視之哉總而言之泰西規制雖不必有心傚中國之所爲而自然而然實有與其古時隐隐符合者然則其禮雖異其義則同所惜教術各分我不得以孔孟之教行之於泰西泰西亦不得以新舊二教普行之於我國以致冠婚喪祭之禮宴會慶用之儀終格格不相入耳客首肯者再執筆人爰吮毫泚墨而紀此一席話以弁諸今日報章 
[本館接奉電音]  
　　昨日午後京師飛電傳來上諭一道敬謹譯登○七月十四日奉上諭廣西桂林府員缺賢要著該撫於通省知府内揀員調補所遺員缺著沈淮誠補授欽此 
[郵政新章]  
　　鎮江訪事人寄語云日前鎮江關稅務司李君爲郵政事出示一道曉諭各信局知照示云照術開設郵政官局總署奏准在案所有章程載明若寄送内地卽用已設之民局代遞或係民局將信仵交由郵政局轉寄抑事郵政局將信件交由民局轉寄其内地遞寄之信資應由民局照舊自定自取與郵政局無涉凡民局開在設有郵政局處所應赴郵政局掛號領取執據爲憑無須另納掛號規費各等語爲此出示曉諭凡有民局均於本年八月十五日以前赴關掛號以便領取上開執據掛號時應將本局何年開設設在何處局東姓名籍貫何處有分局何處有何字號代辦者遞寄何處並寄費若干需時幾何逐一詳細報明以資代寄再赴關掛號並無他意亦毋庸另納絲毫費用卽希照辦可也特示云云此可見郵政有必行之消息失不禁拭目俟之 
[五述元和縣葉大令被控事]  
　　本月初一日四品銜候選員外郎兩江候補道曹觀察秉權候江蘇巡撫趙展如中丞回轅時飭家丁攔輿遞禀控元和縣葉潤齋大令挾妓飲酒欠銀圖賴等情詳細情由本報已疉紀之矣昨日午後姑蘇采訪友人又馳函相告云本月十四日蘇州府桐子霑太守復飭差役由吴縣捕署提出觀察并提管押刑房之抱呈家丁至府署發審局重加研鞫賢太守實心推諒必能無枉無縱務持其平也 
[黄堂課士]  
　　署松江府陳蓉曙太守每月課試闔屬高才生前已略登於報兹者第一課諸卷已評隲出案合卽照録左方計超等二名朱祥黻奬洋四元張錫恭奬洋三元特等三名各奬洋二元林祖溍姜世綸吴維馨一等十二名各奬洋一元唐遇良王曾頤錢學乾沈致實沈宗祉顔鏞許毓麟沈徵耆曹棅鄔堯春顧烺奎顧薰二等二十名劉鍾龢項文瑞尹士龍朱運新黄慶瀾張家鎮陳大猷葉有圭徐鍾恒金佐宸蔣軾張葆馨王豐曾高崇珩雷凖同張祖蔭葉 
 
 

Page 2

 
 
其章張毓英徐應芬徐鍾灜備等十二名張世昌龔銘鳳宋士祁胡葆元奚文煥沈和懋徐公輔葉其蓁顧廷均朱增濬顧樾錢鍾麒新取超等一名奬洋三元秦銀田新取特等三名各奬洋一元倪宇梁蔡勤恪張士希新取一等二名各奬錢五百文張作楫張宗華新取二等八名陳鴻羽夏景仁汪桂馨顧淇瞿志鵬莊致中洪樹聲莊禮柔又第二課題云問保中一法權輿周官弭患安良久著明效惟是生卒來往以及還業改　句月不查情形迥别填注設循環簿據流寓倣互保舊章信官固不如信紳用獨尤不如用衆敷衍旣難言治理紛更又最易擾民五方雜處之區積久已敝之法因時因地各舉所宜務在簡要易行不必侈陳高論問撫字催科由來並重近年帑項支絀經徵例限綦嚴牧令困於催科遂致不遑撫字常州武陽等縣忙銀設有義圖完納不勞追呼久推江南之冠如能依照辦理各令力有餘閒教養旣得講求審斷倍加精細地方有益宜可倣行田畝荒熟混淆由於鱗册不齊不準同治間舉辦清丈松屬聞未蕆功楊疏七害六論四弊馮氏皆有以破之並陳七利當年中阻之故究屬何因此時未竟之功是否可續沙蕩易興訟獄南匯尤爲繁多弭訟安民厥道安在諸君子平時咨訪諒皆確有見聞各言所知無諱無飾限十日交卷 
[孟蘭盆會]  
　　金陵訪事人云省中每屆孟秋之月城廂内外例賽盂蘭盆會謂之賑濟孤魂以信府河地方某會爲最早於六月底倡行嗣後各會陸續舉行以迄八月十六日駡嫁橋地方爲止本屆里中好事者復循曩例挨户捐資舉賽是會評事街及三山街花市等處市面齊整巨商大賈薈萃於斯歛貲甚鉅當初九十一等日各鋪家自下午時候卽已張燈結綵鋪設華美爭奇競艷耳目一新尤出色者有綢布各莊曁洋貨行門首高挂錦幔彩毬五色牌燈盡係綾絹製成綴以名人字畫門内廳堂四璧懸設素羅畫屏圖繪聊齋誌異奇情壯采色色精工几案之上擺設珍奇古玩間以水晶器皿中藏植物動物悅目賞心無逾於此他若花奩燈西瓜燈不一而足率皆鏤刻精巧鮮艷動人抵暮燈光燦爛照耀街衢如同白畫沿途高拾綵棚計有清音若士處並木人戲以及本地班唱蓮花落合而言之不下數十餘座管絃之音悠揚入耳至延僧人放欿者亦居十分之五一片梵聲相接於道街市之間真有人山人海之勢云 
[日下瑣聞]  
　　京師訪事人削竹云户部山西司書吏賈某因手中拮据於六月中旬偶向户部街素識之放賑某局借銀數兩以濟然眉以已身月例飯銀兌出作抵詎訪局不肯通融回稱無銀賈再四央懇終不允借賈情急反差爲怒潛覓菜刀入自刴左手四指血溢臬上該局立赴本街官廳控告刻案送步軍統領衙門未知如何究辦云○六月廿三日俗傳爲馬王誕辰京師風俗凡餧養驟馬家及驟行車店罔不祀神以禱肥字廿四日又爲關帝聖誕香火尤盛家家敬修祀典仰答神貺每逢此兩日則雨多晴少致行香逛廟人往往敗興而返今年六月霧雨兼旬廿一二日又復連朝淅瀝遊客皆預爲掃興迨廿三日早頓放霽光又值雨後滌消溽暑爽氣宜人路上雖泥淖淋漓然興高采烈之輩正復不少或戴笠携屐而來或駕輕策肥而出肩摩轂擊絡繹道途德勝門外馬店爲販騾馬人薈萃之區廿三日販子公請子弟各會二十餘部至馬王廟進香路旁紅男緑女咸來聚觀竟日熱閙　往年尤甚城内外各車店騾行或邀小戲一班或約曲子一部至儉約者亦覓瞽目兩三人彈唱盲詞大街小巷中比比皆然迨廿四日則關廟僧人多作善會是日有唪經祈福者有演劇祀神者有請子弟書曲曁雜優小曲演唱者要不過望諸檀越駕臨而已惟前門甕洞關帝廟係屬官廟道人謹守清規向無作會之説歷年祗有子弟排演十番鑼鼓一部於是日來廟敬獻鼓吹以了心愿今年依舊布置廡下喧闐竟日廟外高搭凉棚懸燈結綵而香火自晨至夕善男信女入廟燒香還愿求籖間事者擁擠堦上下道人侍立一旁磬聲泠泠然不絶計一日所入香資較諸廟有過之無不及也○欽命督辦街道察院爲申明例禁嚴飭遵照事查例載城外居民有侵佔搭蓋并街中立牌難以行走通街拆卸如違治罪又大街小巷無論官民商賈力能兼顧者俱令修理平整如有不遵者輕則押責重則責懲等語歴經遵辦在案乃近來各街道住户日久玩生或堆積木石或外築臺基或接搭席棚均屬有碍經途情同侵佔本院現動官欵雇工修治不勞民力將各城地面不街小巷展成雙軌以利行人爲此示仰鋪户人等知悉所有兩旁土坡各項概行除平得容兩輛大車均有利益自示之後倘敢違抗不遵惟有執法辦理至胥役人等如有藉端斂錢需索包庇許鋪商攔輿指名禀訴本院立子懲辦不貸各宜懍遵毋違特示實貼東城根 
[烟臺諺語]  
　　烟臺訪事友人云烟街房屋昻貴超出尋常卽小街僻巷亦不能稍賤娼妓者流每寄寓客棧中開消一切較之獨立門户爲省近經官府示禁一律遷徙行見流鶯出谷另覓香巢而楊柳樓臺楷杷庭院又將珠廉十里矣○東大河河心淤滯一遇伏汛時有漫溢之患然苟有人挑取沙磧業主卽出而阻止之一任兩岸膏腴隨水浸没真有令人不可解者矣○賣香者之某叟生涯頗不惡一日高挑香囊遊行街巿遇一少年人略爲檢視香囊卽歸烏有叟已年老步履不便無從追逐惟呼晦氣而已○賭業中有所謂檢博者以錢爲之爲賭中最下之品某甲携瓜果一籃謂之博簍子遊行街巿業乙與之賭互相爭論遂至扭毆誤將某姓小孩踏傷二人見已肇事棄簍遁去孩母見孩受傷不重亦不窮追惟將賭簍携去○初七日俗傳爲牛女相會之辰俗傳前後三日必有大雨獨今歲初五六等日晴開雨霽天氣清朗俗諺亦有騐有不騐歟○連日間復有遣勇過烟聞係由威海裁撤解至萊州發給恩餉以便回籍居民恐其肇事頗有戒心故文武廳汛巡街查夜格外嚴緊焉 
[武林官塲紀事]  
　　據訪事人箋云浙江督糧道鄭芝巖觀察現因海運事竣由津附輪南旋官塲接電音知觀察於初五日抵申卽乘小輪回杭兩邑尊及海運委員并本署書吏均於初七日在下馬頭伺候時交已初但見烟雲一縷從北而來遥聞氣筒嗚嗚之聲轉眼間憲節已到各官呈遞手版一概辭謝隨乘輿入城進署少憇卽上轅禀見後拜會同寅司道及各紳士○杭州書院中監院爲教職中最優之差捷足者奉一封八行書欣然而來不知凡幾廖中丞深知此弊特早下札俾于求者措手不及向來須在八九月間始行札飭今特提前所有丁酉年之各監院已於本月初旬揭曉矣學海堂試用訓導張景雲候選訓導夏循坦詁經大挑教諭周元瑞拔真教職許祥身敷文試用訓導戴果恒優選教諭孫釁崇文候選訓導楊振鎬洪錫承紫陽候選教諭高保康訓導孫寳璜○升授浙江樂清恊鎮白海山副戎引見出京回省禀到廖中丞以省中事務殷繁爰下札留省差委○浙潘牌示石門縣缺現飭正任是缺之劉毓森回任蘭谿縣缺以瑞安縣知縣蘇錦霞調補永嘉縣缺以餘姚縣知縣周炳麟調補鎮海縣缺以候補知縣周延祚請補又仰初次俸滿之仁和縣訓導朱啓淦知悉於初八日備具履歴來轅聽候本司傳騐毋違特示○浙省寗紹杭嘉湖五府科試畢學政例將考試情形具疏入秦今徐大宗師因本年所取進學額大半皆係兵燹時紳士捐助餉需奉旨加廣者是以於拜摺時附片奏請將所缺之額截留至下屆補進宗師此舉於整頓文風之餘仍有推廣皇恩之意焉○武林門外拱宸橋北新闢租界所設高路及新關基址前經撫憲札飭省防統領李鎮軍帶同營勇速將該處一律平治高者平之缺者補之現已工竣李統領赴院銷差撫憲發給賞號交李統領收領轉酬兵勇之勞至新關監督卽援蘇州新關歸糧道兼理成案已奏准由杭嘉湖道兼理關防亦已由禮部鑄印局鑄就行文令浙江派員赴部請領藩憲龍方伯因徐大令思敭解餉之便卽加札并備文件命其到部代爲請領云 
[漢上題襟]  
　　湖北采訪友人云荆州府舒太守惠刻已妆篆履新署任之余堯衢太守肇康卽於本月初旬某日交卸後重赴省垣○邇日武漢頗多湘米不知者以爲楚南米禁已開其實張香帥前委劉子翼太守赴湘采米振荒道出岳州見米舟銜尾而來乃給票令其載去是以金杭玉粒遍布於漢陽黄岡間也○雲南向有采銅入貢之例今春曾委某員解銅過鄂轉赴京都兹者第二批貢銅計五十一萬七千斤又由宜昌循水道至鄂押解者爲時明府鴻文地方官騐數給照後卽於本月初七日晚起程○署建始縣傳明府光弼經大憲　赴鄂垣小作勾留卽赴 
 
 

Page 3

 
 
黄陂縣新任○荆州府附近低窪之處淫雨爲災早稻淹没無遺小民貧無聊賴荆宜施道乞振於鄂鄂憲允之業已委卽用縣薛明府炳善携銀若干馳赴災區散振矣○有田畹生者漢上黄陂街義源錢店司事也異鄉作客寂寞無聊乃於數年前納徐姓女郎置諸篷室徐女雖小家碧玉而德容兼備秀外慧中三五在東能安義命邇日田忽遘時疾徐女侍奉益謹幾於寢饋不安數日後病勢日增咄吟竟夜徐女惶恐無以自主鑒於古人有割肉療疾之舉遂潛赴後園僻靜處刳其腹割下肝葉數片煎湯飲之未幾田因病而殂徐女悲痛逾恒絶粒致斃刻由田之族弟出而料理與田柩共厝八角亭一時學士文人咸詩歌以紀其事 
[香徑秋涼]  
　　前署松江府知府楊見山太守視近爲二豎所纒遍延名醫診治藥石無靈延至本月初十日在省垣病故公子輩卽飭家丁詣憲轅禀報擇十二日已時大殮○葑門内居人某甲向作皮匠年逾而立膂力過人本月初十之黄昏時因事由婁門外沿城根繞道入葑門行至半途小石橋畔黑暗中突出一人攔住去路照强人口吻謂須留下買路錢方能放汝過去否則休想白過也甲大驚答曰一身外無長物奈何或者暫恕一朝明日奉敬可乎其人卽出利刃向甲右腿便刺甲忍痛伏地該匪搶步上前由背後動手意效瘠午之　豚上詎甲乘勢飛起一腿將該匪踢倒正在危急之際適某營哨官謝錦春經過喝令拿在該匪乃不敢鳴張飛奔而逸 
[觀察拜客]  
　　候補道承伯繩觀察來滬繼因公赴蘇事畢回滬昨日命駕入城赴各衙門以次拜會至縣署時黄大令延入花廳暢談良久始興辭而别 
[二尹接鈐]  
　　本縣縣丞廳劉二尹廷榮擇於十五日卯時接鈐視事曾記前報昨係屆期早有差役等人在署前伺候二尹身穿朝服向頭儀門行三跪九叩首禮畢至廳前又行三跪九叩禮謝恩然後接鈐由各差役齊集署前叩賀將花名册呈閲二尹以次點名受禮始退入内堂本邑各印員均往道賀 
[逆犯禁監]  
　　太倉州屬之鎮洋縣境有盧阿祥者因威逼伊母自縊身列經兄出首投鎮洋縣控告等情現由太倉州將盧阿祥獲案訊供備文於前晚將盧解赴上海道過堂當由黄幼農觀察飭上海縣監禁再行核奪 
[城隍賽會]  
　　昨日爲中元令節本邑城隍神偕四司出巡之期其路由等已紀昨報前晚由諸會首雇清音數起用大轎舁清高昌司財　司長人司靖江司四神像至城隍廟大堂昨日下午三下鐘時會同城隍神出巡雖細雨如麻天會者仍興高采烈先有各會首齊集廟前伺候砲聲響處遂舁偶像乘緑呢繡金大轎魚貫出轅迤邐遊行會經之處人山人海往觀者幾無容足之地經道憲署叅府署皆搶轎而過會中除尋常旗鑼傘扇外有馬上衝風灣號旗肿吹打執事及大肚劊子手前導有奉旨出巡等諸銜牌殿以清音數起青衣黄衣等諸名目會經之處鋪户居民均設香案恭迎比及到邑厲壇已七下鐘矣賑濟孤魂畢進小南門迤邐回轅今日又係高昌司出巡之期若天公做美則當又有一番熱閙矣 
[派捕彈壓]  
　　昨日係中元令節城隍神賽會路過法界城河浜捕頭恐人多嘈雜難免滋事特派中西各捕及各包探帶同探夥分授彈壓鄭大令亦派會捕局線勇隨同梭巡 
[署中禮懴]  
　　上海縣黄大令以昨日爲中元令節照例延僧人多名在大堂上誦經禮懴至晚施放燄口一堂振濟孤魂捕役等均赴壇前行禮 
[山莊盛會]  
　　節屆中元粤東諸董事就新閘廣肇山莊循例建設醮壇施放瑜珈燄口十四五六三日復在山莊正廳及側廂等處陳設骨董書畫並支搭布棚於甬道之畔排列各種戲劇任人游觀第一日觀者絡繹於途頗爲擁擠直至深宵露冷尙有紈扇輕羅昨日陰雲蔽天雨師稅駕以致游人絶跡可以門設雀羅矣 
[幾釀火災]  
　　南市沙塲街萬聚主人房屋賃與某姓棲其眷屬前夜二更後忽然火起幸爲時尙早四隣未入黑甜鄉趨而救之得以熄滅祇焚去蚊帳一頂亦云幸矣 
[小星忽隕]  
　　紡紗局總辦朱洪度觀察之如夫人陶氏殁於又袋角旅邸昨日係出殯之期上午十點半鐘由英界迤邐至法大馬路往西寄櫬於徽寗公所銜牌多至百餘對執紼而送者皆翎頂輝煌衣冠楚馬車多至數十乘道旁觀者咸嘖嘖稱羡不置 
[虹口命案]  
　　寗波人李寳生業紅帮成衣僑居虹口新記浜路素有劉盤龍癖前晚爲某待詔誘至燮昌臬來火廠相近某整容占内又麻雀其三人者均整容匠也後因口角遂致用武三待詔將李併力毒毆遍體鱗傷始行釋手然已不能行動矣延至天明卽因傷斃命旋爲巡街捕所聞報知捕房捕頭遣包探張阿五前往兇手甲已速颺惟將乙内二人拿至捕房禁押一面飭傳二十三保二圖地保奚坤寳妥爲料理兹聞屍之岳母因不忍報官相騐將欲含糊了事矣 
[租界紀聞]  
　　英界大馬路西泥城橋爲車馬往來孔道工部局諸董議改建鐵橋俾可垂之永久前日開工興築另就橋之南側支搭木橋一座　車馬仍可往來○賽馬塲内荒塚纍　一望皆白楊衰草兹者西人議將諸墳遷去築一極大打毬塲本月杪卽須擇日開工不知各墳主聞之其將赶賢遷去否耶○飭查機廠一事前已列入報章近悉此事由總理衙門電飭江海關道黄觀察移文稅務司清查滬上各洋商製造局廠共有幾家廠設何處係某國商所設等因旋由稅務司查明函覆旣又奉電札尙須覆查製造各廠基址及廠主經理人等姓名觀察遂札飭英界讞員會同法界讞員逐一辦理屠别駕奉札後立飭差役一一清查兹查得煤氣自來火廠以及東京雲龍禮和公裕等軋花廠並各繅絲廠紡紗廠印書局造冰廠自來火廠打油公司電氣燈公司紙烟公司共三十餘家某廠製造何貨係某國商人所開買辦何人一一繕就清單業已禀復道憲矣 
[上海縣案]  
　　金裕甫投上海縣控夥葛子祥吞没銀洋等情由蔣刺史升堂集訊金裕甫供小的有金萬隆沙船一隻李姓友人舉薦葛正祥正舟中當司帳歴年被吞洋銀不少自葛來舟共走北洋入次所裝貨物水脚銀兩亦被吞用請求公斷葛正祥偕船夥朱炳供稱小的在金船中爲司帳曾由李姓薦去當上船時曾有洋銀八十元以作押櫃金之沙船一隻係破壞不堪由小的將贏餘銀兩代爲雇工修理除去贏餘金裕甫應找還小的英洋二百八十元金非但不還反投大老爺案下控告求爲明察蔣剌吏訊得金葛供詞各執著出外邀同公正人顧得桃朱仁福等理處金葛各稱謝而退○曹全全投上海縣控稱被圖董應蘭屏糾歪和　將伊妻無端毆傷等情由蔣刺史將應等提案訊問曹全全申訴前情曹吴氏供稱全全係小婦人之夫某日突有圖董應蘭屏無端糾人將小婦人毆傷小婦人被毆時有曹阿榮曹得卿二人目見請大老爺騐斷刺史卽命仵作如法察騐報稱吴氏頭面等處查有傷痕質之應蘭屏供稱係寳山縣人在江灣鎮行醫並不敢糾人行兇求察刺史以廣旣爲醫生亦係文墨中人如此不安本分喝令重責應始供認曹阿榮曹得卿同供小的等目見吴氏被毆受傷刺史著將應蘭屏收所一面再是歪和尚至案訊辦曹全全等一併斥退○陳雲卿控張錦獻吞没銀洋金松查覇在房屋等情由蔣刺史提訊陳雲卿供稱小的有祖遺房屋六間抵押與張錦獻嗣後向之贖回曾措借英洋一百三十二元向之屢次索取無著是以投案呈控請求恩斷張錦獻供稱陳雲卿向小的贖回房屋六間 
 
 

Page 4

 
 
照算尙少英洋一百零六元當時並無措交洋銀等事求察金松堂供稱曾租陳姓房屋六間開設寳康盌店當立契時曾借頂首洋一百四十元現因陳姓另有主顧欲將房屋漲價再租故伊投案誣控求察當由中人唐晉三投按備質蔣刺史得供酌斷著陳雲卿償還金松堂　一百廿元赶急出屋張錦獻給還陳洋三十元各具切結了案兩造遵斷而退 
[上海巡局瑣案]  
　　著名流氓鞋子阿福專在南市打架拆梢無惡不作前日有周阿八者投二十三鋪巡防局控請究懲局員某君飭地甲立提研訊阿福早已聞風逃逸昨日奚姓董事亦赴局請究未知局員如何辦理也○彭全寳曾欠福泰磚灰行洋銀二十圓屢索不還昨日行主持某質店主王某名片投十六鋪巡防北局請局員祝賣雲二　代爲追繳○有胡順山者生意中人也衣履翩　手執鴨扇於前晚進老北門行經殺猪弄突有徐忠林等多人蜂擁而來將胡扭住任意毆打並蔣綢長衫鵰扇及身畔之英洋三元一併攫去胡情有不甘投巡防北局據情　告局貫孫二尹卽飭局勇多名往閙事處查獲當晚拘住徐忠林一名送局尙有順興毛囝等在逃二尹務欲拘齊一併發落嗣於前日事爲徐心林等之母所知以子在外闖禍故備得洋蚨十龔至胡處再四懇求至局中銷案此洋以償被攫之物胡不願多事旋往局中求銷未知局員孫二尹應允否也 
[高誼可風]  
　　前者德清縣署龍邱道上心願未了人以洋銀四十圓交信局寄至本館恊振所充人振捐旋被信局送信人君吞冐刻本振所圖章僞　收條寄去事經本振所所悉將送信人控請英界　員訊追一面修函奉告昨得前途覆信仍願以此欵助振并言送信人旣已將銀吐出請囑局主不必辭歇等因救人之飢卽以成人之美似此高情厚誼實爲晚近所罕聞本振所仰體善懷並不請官懲辦惟真取收條寄奉以昭核實之　更綴數言藉鳴謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　有倡奴王阿金者鴇兄見其路具姿首聳令伴皮肉生涯於是弓其足修其屈綾船其衣服淡妝濃抺時時蹀號　見有輕薄少年卽曳至其家圖　　戲前晚正在麥家　左近招攬行人三百五十三號菴捕見之立卽拘入　房轉送公廨屠别駕著交官　候堂訊○日前汪壽生將某貨向吴松亭抵借洋銀五百五十圖言明卽行贖取遲之又久吴屢向催贖一味支吾乃於昨晨扭至公堂請南而一判曲直别駕著將　　候訊核並令原告明自補嗣○鮑永茂扭吴錫奎至公廨訴稱吴曾出票據洋銀若干逾期已久延不付清别駕著　訊奪 
[法捕房紀事]  
　　昨日上午新開河内汆來浮屍一口年約三十餘歲週身並無傷痕爲巡街捕傷痕爲巡街捕瞥見報知小東門捕房捕頭立刻用德風咨照大巡捕房克捕頭飭　報知同二輔元堂分局備棺收殮及至則該屍已爲救生局拖去矣當卽據情禀復捕頭頷之○八仙橋左近　車行之間壁某姓家有甲乙丙丁四人團坐作摴捕之戲旁有某戊閲之不覺技癢欲與某甲代庖甲不允以致互相口角繼以毆扭某號華捕綽至此喝阻不理反被撕破號衣及打碎雜物當將行兇之某戊押入捕房翌晨捕頭判罰洋十二元以二元償還號衣二元賠償雜物其餘充並著具結覓保釋放○有老叟一人肩負大包一個行經法界巡街華捕以其形跡可疑上前盤詰言語支吾拘入捕房據供在南巿大東門　子在滬北某處學習生意將此衣包送往捕頭命押候查明再核○竊犯蔡長生偷竊江孚輪船紫銅爲巡丁拘獲解經鄭大令訊供前日帶案比供出與同黨阿戅等連手偷竊昨日已爲包探將阿戅拘入捕房捕頭命押候堂期解訊 
[美捕房瑣紀]  
　　昨午有江北流氓四五人持布衣一龔同至龔虹口全興押店求質因爭論價值與店夥潮州人李莫順口角衆流氓李提出櫃外盡力攅毆中有一流氓突出利刃猛刺適中李之肩膀血流如注迨四百二十七號華捕聞信赶至衆已奔逸祇將受傷之李莫順至捕房轉送同仁醫院敷治捕頭立飭各包探嚴查行兇人送案懲辦旋經包探范進才拿獲流氓卞阿元一名押候解送英廨究辦按近日　口以及楊樹浦等處之流氓結隊成羣統以數百計其横行不法可想而知且流氓身畔無不藏有兇器真爲地方之害也○西華德路益和京店係教中人楊某所設楊年逾弱冠今春始娶曩有外遇自娶後爲牀頭人覊絆不復往續舊歡姘婦嘗至該店窺探前晚楊適外出姘婦又至中詢問楊妻知爲夫之姘妻不覺醋缾翻倒卽以穢語相加婦亦反唇相向互逞雌威旋卽互相毆打復扭入捕房互控失去金壓髮等物捕頭均屬無恥令出外調停○崇明人龔錦榮在裏虹口某老虎灶爲擔水夫竊取同鄉人衣服若干件失主控諸捕房昨晨捕頭遣包探石金榮將拘至捕房押候送廨訊究○崇明積竊石阿二前晚竊得布衣若干件烟槍一枝行至北山西路經足街華捕巡獲人贓一併拘解捕房禁押昨　頭飭包探倪順泉查知此賊犯案頗多須押候查明送辦○本地人朱阿四賃居老閘唐家弄第三百零九號屋内昨午膳畢洗臉將金戒指下置於面盆之旁適流氓奚䨇喜行經是處乘朱不備闖人將戒指攫之而去朱隨後窮追經走街華捕截獲拘入捕房捕頭派包探施奎江查是實押候解送英公堂訊究 
 
 
 

Page 10

 
 
   
 
