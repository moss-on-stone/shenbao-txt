# 1890 - 357 - 4906357

 

Page 1

 
 
[集腋社第二次協振彩票] [  申報請謹啓]  
　　本舘籌辦振務以來歴蒙諸君子概捐珍物琳邸滿目美不　收曾松春間製爲彩票一千二百張售錢助振窮　　　　　同案兹者順直山東沈災未澹又蒙遠近善士以書晝衣服珍寶陸續頒來合而計之約值洋蚨七百餘翼祗以災區需欵萬不容遲　復製成彩農五百　勝各物減作洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值　六十五其餘俱注明倣單登列本月初一十五日附張上一俟定期開彩當再登報聲明每張仍售洋一元諸君子義與人同請臨本舘帳房域交信　賤取可也肅此佈聞伏維德龔 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齋售各種精本石印書]  
　　硃批雍天上諭　御纂五經　經策通纂　五絏文準　　藝淵海　五經備旨　三層　文韻府　三層淵鑑　皇　各　　　屬　十三鑑廿六史策案　大題說海初二集　小題觀海　大題文府　小題文府　試帖三萬選　試帖五鳳　　試　宗海　經餘必請　八　手札　元魁　成　增補角山樓　先正事略　新印瞿子冶先生黑寶五尺蘭竹屏八角巿裱加七角○本齋種類繁多不及備載擇其尤者　　川供海内文人賞鑒價堂格外從亷卽希光顧爲盼售處一在三馬　　報舘東隔　又設分局在二馬路横街三層樓紅墻洋房内此備 
[論河工書許河帥夾片後]  
　　河工一節爲中國之漏巵此己夫人而知之矣然知其然而不知其所以然何則河工之鉅往往諉之於天而不知其實皆人爲之非天爲之也人事之失積而彌久甚至於無可收拾而乃悉數諉之於天曰此天災也蒼蒼者肯任其咎也乎前者恭讀諭旨因許河帥奏叅河工舞弊各員天威震怒大發雷霆飭令認眞整頓破除情面實力舉辦竊以爲自此嚴諭之後必能恐懼愧奮而孰意絕弊而弊又生幸而許河帥不徇私情秉公奏揭或者尚可知所儆懼否則更不知伊於胡底矣試觀邸抄所登詳河帥奏叅劣員夾片可知其中之弊蓋自舉一可以反三者河工本歸各廳承辦而售例有一工總以一事權而專責成充工總者多係候補佐雜人員其所司則專管估量工程辦理工務立法之初以爲貢有攸歸斯事可劃一也孰意法積久而弊生爲工總者任往挾制廳官不能襄助各廳反以朘削各廳廳官每受其制箝口結舌不敢出氣濫開物料浮報工資並不　廳官適問而於所領之銀欵則大半飽諸私囊因私而廢公於是乎所辦公事日見具壞聞上年鄭州决口一事其初起之時不過一獲淌滲漏極易補苴估計工料僅需錢二十千文卽可填之使滿塞之使實决無竹决之患爾時己革上南同知余潢業經照數付給錢文令速填塞孰料工友中有李竹君者不顧利害扯爲己用一錢不付一毫不給但假稱己經填築其實則但用浮土掩盖遂致愈漏愈大厥後黄河大溜卽從此處獾洞崩潰流毒至於千里耗費至於千萬比經河提各難民羣起而攻詰問李竹君貪利誤事李竹君亦無詞以對萬衆難氏齊動公憤相與縳李竹君而投之黄流人咸稱爲無寃其時上南工總乃主簿朱鎔庚未入流蔣恩培之二人者遇事則無不把持羊很狼貪而且飛揚跋扈雖未經與李竹君分肥而結爲黨援互相蒙蔽實亦有應得之罪幸而不與李竹君同斃於萬衆之手人心咸謂不平旣而鄭工開工之二人者乃復夤緣仍充工總不但不以前串爲鑒而且有恃無恐其胆愈大其氣愈盛其手愈辣其心愈粗旣得侵漁厚利而且靦然列入異常勞績其主簿朱鎔庚得保准過班以直隸州州判儘元補用未入流蔣恩培亦得保准過班以主簿儘先補用似此劣跡昭然之員不特不加以罪而反濫邀上賞何以服人心而饜衆望無怪道路譁然無不竊笑許仙帥到任之後訪知輿論細察物情深知衆口之騰初非私怨公憤所積當使之平於是乎雷厲風行首先叅劾附片陳奏請將候補直隸州州判朱鎔庚候補主簿蔣恩培卽行革職永不叙用並立卽驅逐回籍交原籍地方官嚴加管束此後如查出仍留河南蟠踞煽惑卽加等從重治罪庶幾安人心而挽類風似此劣員僅子革職驅逐尚覺不足蔽辜固不得謂許仙帥之嚴厲也夫河工諸員計不下千數大抵無一不想從此地發財昔何恭惠公督東河時曾有河工隨筆劄記内言河工諸人之舞弊營私竟有身爲河員而私雇人向名處提防偷挖小孔使成滲漏漸漏漸大遂成潰决當决時亦有處分或革或枷然大都留工者多旣有大工領欵承辦從中卽可漁科腰槖旣盈决口亦塞官職亦復其樂無窮而决口時衝决人民潰壞廬舍彼皆視爲不足重輕漠然無所動於中此等人河工上盖不一而足今鄭工先時之獾洞猶非以人力挖掘而成若輩尚有可諉也李竹君用錢二十千文以致釀此大禍人民之死傷者不可以數計田房之衝失更不可以數計卽使干犯衆怒投之濁流尚爲幸事而朱蔣二人久充工總李竹君固其所用之友安知李之敢於扯用工價謂非恃朱將二人爲護身之符許仙帥謂其雖未與李竹君分肥猶屬寛脫之辭若照首從之律而論朱蔣之罪當浮於李竹君也嗚呼河工諸員其營私舞弊者豈獨一李竹君而己哉又豈獨朱蔣二人己哉此等劣員不去卽弊不能除弊不能除卽河工永無了期許仙帥此舉可謂知拔本塞源之要者矣 
[本館接奉電音]  
　　昨由京友電傳諭旨一道敬謹譯登○十一月十六日奉旨本月十五日麗皇貴太妃薨逝十八日朕親詣奠酒行禮大内以下宗室以上並王公文武官員着於是日素服一日欽此 
[譯西友述上海輪船被焚事]  
　　太古洋行上海輪船被火成災己據電報及泰和江裕各輪船搭客所述情形詳登本報有西人聶勿來者挈同日本細崽二名附坐此船至漢口得慶生全另附他船回滬告知西字報館云本月十四日晨四下鐘時上海輪船由鎭江上駛西客只伊一人華客則有四百餘人至七下鐘時伊衣服尚未穿齊偶目房中步出喚一細崽照看獵犬兩頭忽見華客咸向船面飛奔旋有二水手奔回艙中拉出救火皮帶然當時未見有火疑試演救火之法不之虞也旣復見船主未及穿衣奔至機器房與司機人略談數語伊正欲向船主問訊驀見濃烟如墨起自後艙船主知無可救援急呼引港人將船駛上江岸此時伊思入房携取緊要之件而勢己無及祗得喚集二細崽捨命奔逃及伊旣登岸得生見岸上鄕人多於蜂蟻皆耽耽而視如欲刼奪者然回顧船上諸華人或緣上船畔護輪或痴立艙面皆己無魂昏瞀一任火之偪迫並不逃生其時江面有中國絕船一號及小輪船一艘桅上皆龍旗高揭兼之漁舟數十環繞成村咸坐視阽危不爲援手且鄕人見諸客上卓卽攫取其物更有將衣褫去推入水中者見伊係洋人不 
 
 

Page 2

 
 
敢動手乃向二細崽行兇伊率同細崽禦之鄕人不得近旣而招呼黨類來者甚多方在勢不能支適逢逃出之火夫等人始得解圍而出查失事之處在儀徵口外離鎭江約九十里之遥當火之熾也甫閱五分時己全船皆燬蓋較之寶淸被火猶覺駭目驚心云其筆諸西字報者如此竊謂患難相恤人之常情况設兵本以衞民乃砲船竟一任遭刼之人紛紛被搶如風馬牛之不相及不肯飛櫂往援豈非出於情理之外哉嗚呼噫嘻 
[紀華友述上海輪船被焚事]  
　　譯西報甫旣又有華人之附上海輪船而往者隻身歸來驚魂甫定踵本館而告曰當十三晚在鎭江下椗後鎭江客之附船上駛者約共百餘人司事者見客艙實不能容遂令在大艙暫宿大艙者裝貢之處平日不輕啓鐍火禁更嚴密異常至此旣有客人卽不能禁其舉火致十四晨有客因吸烟肇禍全船遽付焚如凡死於火死於水者屍骸枕藉慘不忍觀嗚呼豈非數哉　急時見有現任某縣令火己燃及其衣渾身如熾炭不知生死如何後據里巷謡傳云縣令姓陳現署寶山縣事雖己虚驚飽受尚不至於喪身而同行之安徽候補主簿潘君則竟惟是厄云又聞伶人侯長壽者小字綿卿爲某山陜班旦脚菊部中皆戯以小妹妹呼之因赴豫章某大憲之招偕十九人附船而去獨侯慘遭火刦玉殞香消并有武丑郝二銘所挈妻妾二人亦俱在江中畢命嗟乎櫻桃色艶原非長命之花梔子心同竟付無情之水有情人於此不能痛恨於吳回氏之摧花斫柳更甚於浪蝶狂蜂耶 
[賜祭盛儀]  
　　曾忠襄公之薨於位也朝廷以其鞠躬盡瘁特優飾終之典賜祭一壇卽命署江寗將軍承都護前往恭代例由禮部頒發祭文一道詎祭文尚未由譯遞至而都護己諏定本月初六日遵旨將事一切儀注俱照大淸會典本家子孫均就門外吉服跪迎跪送代祭官入門降輿步詣靈案前立而上香者三奠爵者三贊引官便告禮成是日瑞方伯率府縣爲主人祗候轅下少頃沈制軍亦至由是官塲中冠盖相望爭先恐後而來此外　佐尉以下平時朝不坐宴不與至是亦無一人進與右師署者先是　襄公薨民間追念再造深恩實出馬端愍沈文肅兩公之右止不知朝命作何處分後聞與文正同一仰邀鉅典一時喜相告轉相慰而忘其春不相巷不歌可見哀感之誠惟不期然而然者爲眞摯形諸歌咏己落釋家之第二乘然外邦觀禮之士則又不得不借文字爲因緣也俯仰之餘爰擇挽聯中之尤佳者刊入一二以供衆寛○五等　庸數戡定成功公尤稱首圍溯牙旗玉帳壁壘猶存朱雀鳥衣門閭未改撫兵燹摧殘之地重覩昔時城郛今日人民願遺黎永念前勛好將北固諸峯磨崖並勒千秋頌三江建節論弟兄接武史亦稀聞頓驚虎踞龍蟠風雲掩魚鸞停鵠峙梧竹凋年積家庭沉將以來遂令氣壯山河身騎箕　慙溥德雖爲後　每慞南豐世澤箸録長留一瓣香署兩江總督沈秉成○戡亂以福蒼生武逹文通惟公實贊中興無量恩深建業水修謁卽邀靑睞宏謨明訓恨我相從期月那堪墮涙峴山碑江甯布政司瑞璋○七省著芳聲共仰克城蕩宼籌賑恤民數十載沐雨櫛風隻手扶天爲己任四年叨教澤常見開誠布公集思廣益一二日沉星落月大江咽石使人愁江甯府李廷簫○龍蟠虎踞皆當年手定河山生平晚節彌堅宏濟艱難力疾敢圖歸隱計白馬素車痛此白身騎箕尾中外長城失恃同聲悲悼銜哀　止受恩人同知銜江蘇候補知縣蕭仁暉○二十載中原烽火掃凈烟塵曾記鐵鎖　波　船截岸見雍容儒將揮陣掀髯約誓預焚香使隨一鼓登陣直向石頭擒李煜六七年異地湖山藉談風月每憶角巾别墅小隊元戎感矍鑠勛臣銜杯話舊彌留猶握手正爲羣黎請命俄驚江左失夷吾前任長江提督黄翼升○親矢石冐鋒鏑數百戰復此名都試看焚香夾道畫像留祠謳頌徧吳中民久不忘曹武惠除煩苛務休養俾十萬家重歌安堵溯自六月出車七年持節瘡痍起江左今猶受賜管夷吾本城紳士以上數聨或感恩知己或借事生情皆如王摩詰这詩中有畫畫中有詩盖非球琳琅玕必不敢輕入五都之巿也 
[惠及同僚]  
　　首府者上司之耳目百司之喉舌也故府體雖尊而聽鼓應官之僚屬常有非分之于無厭之請遂共忘其所尊而轉喜其可親若江甯府李太尊則尤爲表率中之一路福星也江甯布政使所轄僅四府二直隸州而分寗當差者道臺以百計府廳尚相侔州縣則倍之至中小班又倍而倍之矣向來官塲有州縣大如牛之雅謔故奔走之役悉爲中小班所有事銜命而出傳命而入州縣以上咸安坐省垣以受其報復課其責成自流雜而官衆爲貧而仕之儔不得不折節俯就一層層遞侵而下而中小班不惟三百六十屬無此閒曹卽四百八十寺亦無此貧衲升任許仙屏初任藩條慨然有同憂同樂之抱負因恩吸西江之水以潤鮒久之願大難酬李太尊乃創爲分委外縣冬防之議方伯首肯初委僅四五十人至上年則己九十有奇而省垣同病相憐之侣時屇藏暮八口無歸一籌莫展忽捧此嚇跳檄眞不啻福從天降否極泰來可以迓新年可以支殘臘擊壁可無索逋之擾敲門可無服息之呼皆由此有限之恩施而普此無窮这美利也今歳瑞方伯纔弭節卽值南院北院之輻輳公事積壓經費支絀遂不暇顧及此舉然雨雪己載途矣行役之倭遲關乎卒歳之豐歉實有賴管夷吾以舉火者太尊乃乘間爲貧員請命至再至三方伯己爲之意動惻隱之心人皆有之况天具好生之德大憲卽代天行德之人天下事有其舉之莫或廢之想赤伏符行將相在爾室矣昔夫子稱子產爲惠人太尊誠今日之惠人哉 
[厦門採新]  
　　厦門一隅爲臺灣汕頭閩粤各處往來必經之地五方雜處良莠不齊逆旅之中有自稱爲太史者有自稱爲進士者有自稱與某大憲有世誼者無非爲招摇撞騙地步日前有某甲自稱某科翰林稅駕旅邸出門拜客儼然坐四人轎意氣揚揚向富戶巨商分送硃卷識者曰此騙子也又有似官非官似幕非幕者隨帶僕從乘輿出門見塲面闊綽者不關倡優隷卒一概認爲同鄕稍有見解之人往往鄙夷不屑與之晉接可見拐騙之術有時而窮惟僞者臬何爲哉○江湖賣解之流從前目不經見近三四年始有淸淮一帶人到此賣藝日前有操江西口音者男女數人在各廟門前鳴鑼献伎如走索蹴壜扒梯抛球諸般雜耍厦人少見多怪嘖嘖稱爲　伎抑何眼孔之小耶○泉漳人喜談風水不僅先世佳城以鬱鬱葱葱爲貴卽生人住宅亦必多方選擇以遂其趨吉避凶之計有某甲貿易外洋囊資充物始作歸計誤信堪輿家言謂榕林旁楊孝廉住宅頗占風水之勝欲攘奪之以爲己有暗使某乙從中播弄使孝廉子姪輩揑詞控官謂曾祖在吕宋開設糖棧發財回華兄弟三人各有財產於分家時提出公欵若干存孝廉處生息以爲祭祀之費由三房輪值掌理迨孝廉於十一年病故卽將公欵侵吞請官將孝廉私宅變價充公俾各房輪管生息官信其言給發告示招買旋由乙串同匠役估價七千元先繳譏單六千元餘俟房屋搬空冉行找足其爲朋比攘騙顯而易見但甲之謀　屋者以其風水佳也然楊孝廉登科在此屋未造之先迨後將屋造成搬人居住曾不數年孝廉卽赴修文之召嫠婦孤兒煢煢自守至以典質　珥爲生計迄今又因此屋涉訟致使深閨婦女匍匐公庭露面抛頭含寃莫訴是此屋之不利己可概見而鬼蜮其行蛇蝎其心者尚復百計營謀不知悔悟嗚呼吾又烏知其不爲孝廉之續也 
[賭風甚熾]  
　　茸城每當考試之時有劉盤龍之癖者益覺肆無忌憚集衆抽頭昕宵無閒西郊祭江亭一帶有諸惡少或賃屋或駕船以試其一擲千金之技本月十三日有某工人向該處賭博不知因何搆釁被某匪用小刀戳傷右臂鮮血淋漓該匪見勢不佳旋卽逃逸刻經魯仲連其人出爲排解未卜能免涉訟否又城内某某等聚集賭徒坐分厚利受其災者指不勝屈另有某武弁家呼朋引類作花骨頭戲事爲縣署所聞立派差役前往甲無奈餽以厚資免致捉將官裏去雖所得不償所失然逍遥物外不可謂非大幸也 
 
 

Page 3

 
 
[竹西歌吹]  
　　揚州府試塲期早巳登紀本月十二日爲興化東臺正塲兹將題目照録於左興化己冠首題居無求安至而無諂富未冠首題寡人非能好先王一句己未冠二題就有道詩題疎影横斜水淸淺得疎字東臺己冠首題居無求安至貧而樂未冠首題與民同樂也二句己未冠二題而正焉詩題暗香浮動月黄昏得浮字聞此次兩邑人數較上届增多然點名時魚貫而進臺不紊亂太守於封門後升坐堂皇題紙旣下令各據案搆思不准交頭接耳越位胡行說者謂塲規整肅當以此次爲最云○兩淮運司江都轉於本月十一日下午啓程晉省謁見新督憲沈仲帥禀商要公○前紀揚州府陳太守擬創設團防以資保衞云云兹悉太守現己選得公正紳耆曹君恩綬等十人諭充團總先由城内辦起計新舊兩城劃分十團連日各團總督率團夫曁地保等在本團地面淸查戶口酌量輸捐一俟查畢卽可上夜巡緝其公所卽設於保甲會哨局内彼來此往俾與保甲相輔而行此後風雪天寒巡查不輟狗盜雞鳴之輩何所施　技倆哉 
[鄂渚官報]  
　　十月二十五日候補縣聨均奉漢陽府委淸理案件赴兩院禀知並銷假卽用縣段承霖赴嘉魚縣候補縣譚爲霖赴咸寗縣俱禀見奉武昌府委勘水災赴兩院禀知黄建藩銷漢陽煉鐵廠差見辭赴大冶勘辦煤礦候補縣丞汪承緒禀謝留辦下巴河釐周管帶楚寶輪船候補進檢魏祚連禀辭送鐵政局委員赴大冶二十六日候補縣丞薛玉焜赴宜昌府公幹赴兩院禀辭安陸府史書靑赴兩院禀見謝蒙督撫憲奏請仍照原保候補道員賞加二品頂戴奉部核准候補巡檢長運奉委調查新左二鋪赴兩院　知二十七日候補府經歴倪濤禀辭赴大冶差遣藩憲脾示署理　祥縣麗陽巡檢貝敡恩卽行撤任來省察看所遺員缺飭新選之徐愼修赴任特示二十八日准補武昌縣丞毛隆昇謝飭知卸代理蒲圻縣丞事回省禀知兩院到省湖南候補州張家煥禀見自京引見來赴湖南候補通判　希藺奉憲臺委辦署内繕校文案禀見謝赴督署禀知卽用縣夏時泰奉督撫憲委辦蔡甸釐局赴兩院禀謝候補州判謝彰伯赴兩院廪辭赴大冶縣查質當候補巡檢曾啓傳奉首府委查山後質當二十九日候補道判胡得立赴兩院禀知進城外保甲局天門縣丞伍紹慶估辦塘角河工來省三十日候補府史悠慶武昌府同知長坦俱送冬季供支禀知撫憲候補巡檢陳嘉琳奉藩憲飭知准補宜城縣田家集巡檢赴兩院禀謝熊起渭禀辭赴蒲圻縣稽查私錢 
[演戲贖罪]  
　　有混名三瘋兒者向在杭城菜巿橋柏子巷口開設棉花店好賭博喜飲酒指張說李遇事生風爲一方之土棍一日傍晚其妻之母登樓收拾衣服將洋油燈潑翻地板上延燒棉花蜼烈燄雖未冲霄而濃姻己經滿屋當時妻母目定口呆手足無措有領女年十二三歳狂呼救命隣人爭集而三瘋兒將牌門緊閉並不登婁救護惟向櫃中取出銀洋細軟之物藏於懷中意欲偕妻遁夫幸巿屋分間皆用三分薄松板左右隣人破壁直入竭力澆灌得以撲滅而床帳器皿門窓一切均己焦灼現聞衆鄰公議限令於月内移徙他處三瘋兒知衆怒難犯於十二日敬備酒筵邀請里中耆老自言如蒙見宥以後不獨火燭小心而且痛攺前非現願罰火神戲一本以贖前愆耆老隣而許之遂得安居如故 
[觀察履新]  
前紀杭嘉湖道豐觀察丁憂云云現聞撫憲崧振帥卽委候補道王淸如觀察署理定於初十日接日任事云 
[覆舟類志]  
　　前日西南風跋扈飛揚黄浦江中波浪甚巨亭午時有一駁船由南巿滿載油魚駛赴虹口麥邊洋行某輪船交卸甫至爛泥渡忽地激翻午後又有一船載　至集水碼頭浪激花高舟子不能支拄致横擱某船錨練上立時傾側覆入浦中傍晚時有橘柚船一艘在順泰碼頭旁沈溺昨日求生船分投撈儹忙碌異常至三船上各人聞均無恙亦幸矣哉 
[匪夷所思]  
　　本邑人某甲家本小康後因不務生業日事遊蕩揮金如土負債甚多前日被債戶逼迫甲無計可施詭言其妻知債戶蝟集萬分惶急己吞烟身死矣各債戶聞其言信以爲實紛紛散歸繼有甲之親戚以甲新抱鼓盆之戚送冥鏹來唁甲之父母及妻見而大駭細問來意始悉前情於是吊唁而來無不跼蹐而去一時　其事者無不傳爲話柄未築避債之臺别有退兵之計叔寶無心肝乃至此乎 
[捉奸送案]  
　　住居虹口地方之王潘氏投捕房報稱弟在日本生理弟婦林氏與魏阿祥有私突有包阿寶前來捉姦持刀砍傷魏阿承之左肩捕頭命一百十二號華捕拘一千人至捕房捕頭以包阿寶不應持刀行兇林氏犯姦與包無涉遂將包阿寶暫押王林氏魏阿祥均不包認犯姦捕頭飭將各人先送英公廨值日差據情禀明蔡太守飭將魏阿祥送仁濟醫院騐明傷勢如何王林氏交官媒王潘氏斥退俟捕房將祥阿寶解案質訊 
[索欠互毆]  
　　本邑人某甲向操京貨業去年八月向章某借錢四十千訂明今歳中秋歸趙届期甲分文未付屢向索取置若罔聞昨日遇諸途各以惡　相向後復扭結爭毆遂赴巡防局喊控旋經好事者出爲解勸不知以後如何 
[上海縣署瑣案]  
　　王云標控沈懷堂徐連洲姚夢蘭沈蘭卿兇毆一案陸大令訊鞫情形己詳前報兹聞兩造己理勸明白遂於前日投案求銷矣○渡夫張秀海蘇土金在楊家渡勒索滋事由義渡局員汪雲伯明府送縣請辦前晚帮審委員宋二尹升堂提訊張蘇同供稱小的等俱本邑人向以操舟爲業安分守己不敢爲非二尹判令枷號一月發犯事地方示衆 
[案牘瑣紀]  
　沈士舟被龔克儉抵借銀洋本利無着旋知龔在法租界摇會得洋尋龔向索因龔不付兩相口角由捕拘拿一併移送英公廨蔡太守命沈士舟明白具禀龔克儉暫押候訊○王阿根與李錦新在路爭扭由二百七十五號華捕帶至捕房據二人言因算帳口角致起釁端捕頭飭該捕將二人移送英公廨旋有人調處明白求請開釋蔡太守准如所請○華捕在路梭巡見黄佐卿困臥路旁雇車舁至捕房移送英公廨請爲安揷蔡太守飭發棲流公所留養醫治再籌安置 
[法捕房瑣事]  
　　前報所記騙貨一案昨晨曷蕃甫同轉莅八仙橋捕房時據悅生昌綢縀店之趙廷鎭范豐正之洪銘之乾泰興之冷子湘大吉樓之劉杏泉等投案禀訴前因包探王榮培禀昨日下午同趙廷鎭等往李正中所開之李貞記報關行内查搜物件詎李早己聞風將貨物先期運出尚有包綢縀之油紙數張檢案請閱問所有貨物可有人見過趙廷鎭禀前日淸晨至李家見客堂中有綢縀三四包冷子湘禀同往時見客堂有貨二三包迨後往查貨己運出間一包内約有幾疋答稱每包約有縐紗八九疋同轉卽問趙廷鎭曰爾見李貞記包内是否綢縀答稱照此包式的係縐紗問爾處騙去何貨答稱十三日下午四點鐘由店司送往同福祥之貨均係寗綢線縐約值價銀一百六十三兩餘當由謙記號騐收問爾家與謙記素來認識否笞稱去年間曾與謙記交易今歳購貨祗此一次問今將李渭杭扭押可知李與藍聞山是否勾串答稱藍與李本屬至交時常同伴前日被騙出口之貨我　早經發電至閩省託友人待輪船抵閩時將貨扣住今得閩友覆電據云關例不能將貨扣住今將電信呈閱同轉命將李渭杭帶案詰問開同福祥之王紹叢究在何處供稱王去己有下天未知何往又問藍聞山是否同去答稱藍於十二日乘輪往廣東是日有萃昶祥至同福祥收欵當有藍聞山之弟會面緣藍弟不諳上海言語邀我代爲傳話據趙廷鎭稱前日間過同福祥之茶房據云知藍聞山李渭杭等於十三日同伴飲酒至晚間兩人同回棧中李稱如茶房知曉卽請提案船問聞同福祥帳房是誰供係李香幹及陳温兩姓惟藍聞山所開之謙記各有職業不與李香幹等干涉謂謙記總在同福祥戶内且名店家之貨均送入同福祥爾不得置身事外前據趙廷鎭等禀詞言爾曾出塲聲言各鋪之欵均在十四日一併理還爾果有此語否供稱此語代藍弟傳話並非我自己主意包探土榮培禀李渭杭 
 
 

Page 4

 
 
與藍合欠衣庄銀兩至今未曾付楚有衣庄夥來案述及同轉問李曰爾知茶房是何名姓答和爯高名哲之可請傳案質訊趙稱十四日淸晨至同福祥尋藍不面當將李從床上喚醒李卽起身情虚欲遁被我扭住送案同轉問李曰爾須將藍聞山尋到方可脫累李稱小的情願自行具結限日將藍尋交同轉着將李還押俟具結後再核又將代藍報關之李正中逮案問爾將綢縀報關運至何處供稱因藍欠我銀兩又欠親戚劉小香銀七百兩故將綢縀兩件並毡毯一件由我報關寄與閩省劉小香抵償欠欵其餘之貨由藍託廣利生代爲報關與我無干問裝出之貨可以追還否供稱情願發電往閩將原貨追回同轉着押候再核並諭趙廷鎭等退下自行留心緝訪隨時禀擾○張陶氏禀稱小婦人向在金陵開張永豐締機坊同業易萬興主易世太有生意往來欠我銀兩於九月初收得易萬興十月初六日期票一紙計銀三百兩當時言明此銀來申照付小婦人因此來滬憑票向索易等非但不付銀兩反出無理之言爲此投　請究票據呈閱冋轉謂此事據易世太先期來案禀明謂爾子張永春在易萬興爲司帳時私下盜立並非交易爾若要索銀須令爾子同夾質對張陶氏稱憑票收銀何必多費周折且我子於八月初七日業己停歇生意如何於九月初私下再立期票同轉仍着邀同兒子來案再核○積竊陳阿生誘騙烟妓陳陸氏同往蘇州中途棄去竊得皮箱兩口典押錢文嗣經妓追至　上由包探將陳拘獲解案訊供判令枷責昨因枷號期滿同轉着疎枷帶案詰問爾面上所蒯之字因犯何案供稱去年十月初十日在常熟地方竊得船主人曾柏渭烟鎗烟匣等物當被拘獲送常熟縣面剌竊犯兩字小的　用藥爛去皮閱祗剩痕跡同轉着笞責二百板備函送縣遞回常熟原籍○甯人鄭阿榮春間因擲沙袋調戲婦女被包探拘　堂訊判以枷號兩傳月笞責二百板嗣後因病保出始得了案詎鄭不思攺過前晚又與董小福之女調戲被董扭造捕房押候傳到見証人來案質訊昨　據董稱見証人因畏鄭之兇横不敢來案同轉着逮鄭至案笞責二百板押候具結交保○王毛毛卽毛文元因與烟妓王富林有白頭之約同轉着毛再交洋五十元充公一案己詳前報昨晨據張某投案並代毛文元繳英洋五十元請將毛文元王富林並沈樹林著一併保出同轉著將三人帶案旋據開小烟館之逃元卿投案代龜奴沈月軒具到甘結同轉著帶沈月軒　案問爾究竟收洋多少沈　並未收到洋元毛文元王富林等堅稱付過洋五十元同轉謂沈月軒旣不承認着在充公欵内提出洋二十元給沈月　具領並令毛文元具到永遠誓爲夫婦結存案○通事稱十六鋪汛捕陶金標之夥王山在租界中拘獲竊犯爲此一併送案並有孔明燈　尺腰牌各一件呈閱王山禀竊賊陸增祥上月間在滬南某衣莊竊取衣服九件經陶金標拘獲送往南局懲辦枷鎖交保詎料陸因久押無保於十月初四日脫逃未獲昨晚在途遇見爲此拘獲同轉着將腰牌等物留案令陶金標來案具領再核 
[輪船失事帮撈屍靈]  
　　謹啓者昨聞太古洋行接到　電該行上海輪船於本月十三日開往長江不料十五日早晨駛至儀徵相近地方大艙花衣内失火時在倉猝風猛浪急施救不及全舟被焚其中趁客五百餘人斯時天尚未明昏黑莫辯江面遼闊無可逃生鳬水遇求得獲更生僅止百餘人其餘不死於火卽死於水慘遭非命無可勝計悽慘情狀莫此爲甚且長江大溜急湍一瀉千里往時上游或遭不測屍身莫不順流而下直至如臯之張横港靖邑之五圩安甯港　邑之天生港欄門沙等處盤旋而止於此幾處必由此路每年　獲水屍不可枚舉敝堂諸同人聞之上海輪船失事被災趁客情實可憫且廳異鄕之人愈爲可悲想太古公司必然赶往料理尤恐鞭長莫及敝堂爲此赶派司事高君用康嚴君鳳鳴熟識該處水性情形前往經辦雇舟打撈倘能撈獲全屍老幼男女面貌衣衫卽行刊登申滬兩報與太古公司接洽卽行裝回俾親屬認領尚可骨歸故里如面目模糊難認則當　汛官騐明代爲棺殮庶幾免　魚腹聊盡微忱云爾今先登報佈　公鑒上海六馬路仁濟善堂董事施善昌等謹啓 
[蘇省撫轅抄]  
　　初四日縣丞張沐慶禀知奉委婁齊門外分卡差巡檢申士林禀謝委署太湖廳角頭司巡檢事候補知府林文炳之老太太鄭氏太夫人本月初六日八旬正壽○初五日藩轅牌示照得靑浦縣主簿張國治在任病故遺缺查有試用縣丞何森堪以署理候補同知周懋鎬禀謝奉委西路總巡差○初六日奏辦山東河工江西候補道馮芳植大人辭行赴山東分發江蘇候補班補用知縣倪光態浙江人由京來省禀到候補府經歴高松如禀銷管解會典舘書籍差縣丞張沐慶禀知本日到婁齊門外分卡差巡檢福涵禀知交卸代理長州縣主涶事候補直隸州同煦山禀知交卸木瀆厘捐扃回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
