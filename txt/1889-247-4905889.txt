# 1889 - 247 - 4905889

 

Page 1

 
 
[美查有限公司]  
　　啓者本公司在香港遵公司律例凡入設者祗須認出股銀於西歴一千八百八十九年十月十五號　美　洋行在上海所做各種生意并地皮　　一切一爲江蘇業水駁及肥皂作二爲爄昌自來火局二　申報新聞紙館四爲申報館所設申昌　室五爲三專络申報館　　地皮本公司資本銀三十萬兩分作六千股每股銀五十兩現在先定　股分五千五百股計銀二十七萬五千兩四二千股已算管是股銀作爲先還原主尚餘三千五百股現在招人來　　　　事一爲　棄洋行之挨波諸脫先生一爲麥邊洋行之麥邊先生一爲隆茂洋行之麥根治先生一爲梁金池先生經　人爲芬林先生銀行爲匯觀銀行訟師爲合　托　欲　閱布啓及定股信樣者向經理人處及各埠匯觀銀行索取均可定股者每股先付銀十兩其餘於西　一千八百八十九年九月三十號派股時再付如預定多股派時少得者定　不能付還將來派股時照算如股分不能派得者其定銀照數付還其定股之期至一千八百八十九年九月十七號　華八月二十三日下午四點鐘爲止光緒十五年八月初四日啓 
[圖書集成告白]  
　　啓者本局所印古今圖書集成早已裝釘齊全由預股諸君持票來領尚有未經提取者亦望及時取去以暫先覩爲　之心現在局中尚有若于部　存每部定價銀二百五十兩如有合意者請移玉申報館帳房　聚可也此布 
[一百九十九號畫報告白] [  點石齋啓]  
　　黄桂圃司馬浙之會稽人也咸豐間賊陷鄂城堂皇駡賊不屈而死其子其妾備嘗艱苦厥後仍歸團叙　良之後鬼祥亦樂爲呵護也　　　　列人此次畫報　於十六日出售此佈 
[論地師誤人]  
　　嘗聞一笑讀有惑於孤虚旺相之說者遇事必諏吉日選良時不肯一毫苟且一日偶行嚴牆之下忽焉牆傾　爲所壓急呼其家人坌息而至一見復坌息而去詢其故則曰歸取歴本看今日可動土否耳此雖笑談然其形容殊爲盡致日者謨人一至於此然猶不若地師誤人之甚也日者之所誤者尚在生人地師之所誤則又在死人夫至死人而且爲所誤則生人之被其誤者更多矣或者謂地師專誤死人不誤生人然則生人而苟不受其誤惟彼死者又何由而誤及也哉某小說載一事有某太守生一子甫周歲乳嫗抱之以　於郊偶失足陷於古墓中歸而小兒忽患驚悸至夜半乳嫗亦寒熱交　譫語曰我乃有名地師生平長揖公卿所見官府不知凡幾爾何人斯敢恃爾主人黄堂之貴蹂躪吾宅損壞吾顱今日决不饒爾矣呌囂終夕太守詢知日間事乃揖而謝之不聽許爲修墓亦不聽許以多焚金帛又不聽太守怒具牒訴於郡神是夜乳嫗瞑若死至曉而蘇問之則曰先有一黑瘦帶眼鏡者來與拚命云偕小主人踏碎其頭纆之不休儀而有似公差者至並拘以去入一官著南面者鞫之嫗以實對黑瘦者曉曉不已南面者怒謂生前以風水之　誤人斃後尚不能保其首領且亦旣自以爲諳於風水何不自擇善地而乃爲人所踐乎大聲呼笞遂驚而醒爲此說者殆必深有憾於地師然而地師之誤人則其罪誠不可以毳髮數第無人焉信其言則亦無從受其害而人之所以信之者則以風水蔭子孫之說中之也堪輿之書其文不雅馴縉紳先生羞稱之顧羞稱其書而卒惑於其言是則所謂其愚不可及者吾得以古義折之易稱古这葬者衣之以薪不封不樹喪期無數後世聖人易之以棺槨葢取諸大過禮言　也者藏也藏也者欲人之弗得見也又曰卜其宅兆而安厝之以是爲感墓之所也魂神之宅也朝巿質遷不可知石泉頽齧不可常是以謀及卜筮庶無後囏斯則備於愼終之禮也後代葬說出於巫史青鳥諸書每謂一物有失災及死生多爲妨禁以售其術附妄憑妖至其書乃有百二十家不亦異乎春秋王者七日而殯七月而葬諸俟五月大夫三月士庶人逾月而已貴賤不同禮亦異數此直爲赴弔遠近之期量事制法故先期而葬謂之不懷後期而葬謂之怠禮此則葬有定期不擇年與月之明徵也又暇丁已葬定公雨不克葬至於戊午襄事君子善之禮卜筮行遠日自末而進避不懷也今法已亥日用葬最凶春秋是日葬者二十餘族此葬不擇日之明徵也周禮尚赤大事用旦殷禮尚白用日由夏尚黑大事斂用昏大事者何喪禮也此直取當代所尚而不擇時之早晚也鄭子産及子太叔葬簡公於是司墓大夫室當柩路若壞其室卽平旦而窆不壞則日中而窆子産不欲壞室欲待日中子太叔曰若日中恐久勞諸侯此則大夫來會葬著不論時之得失惟論人事可否而已曾子問葬逢日食舍於路左待明而行所以備非常也此皆葬不擇時之明徵也經曰立身行道揚名於後世以顯父母顯父母由於揚名揚名由於立身行道今地師曰官爵富貴葬可致也年壽修促子姓蕃衍葬可招也天日愼一日澤及無疆德則不建祚乃無永臧孫有後不聞葬得吉地若敖餒而不聞葬得凶地且人有初賤而後貴始泰而終否子文三仕三已展禽三黜彼塚墓一定不改而名位乃有不常何也盖榮　升降事關諸人而不由於葬世之人爲地假所欺視先人之遺骨不啻博徒之孤注於是相塋壠希官爵擇日時有終身而親骨暴露者又曰辰日已哭則欣然受弔同屬不得臨壙則吉服避送其葬親也非葬親也爲子孫計耳悲夫世俗之沈淪而不返也雖然余之爲此言也恐第可爲知者道仍難與俗人言耳豈不重可悲哉荳不重可悲哉 
[諭旨恭錄]  
　　八月初八日奉上諭師曾奏據候補五品京堂志勳呈稱伊兄固倫額駙志端承祧無人情願將伊子麟光承繼爲嗣一摺志勳之子麟光着繼與榮壽固倫公主爲嗣加恩給予固倫額駙品級欽此同日奉旨　紅旗蒙古都統着那爾蘇補授欽此同日奉旨廂黄旗領侍衛内大臣着酝格補授欽此 
[本館接奉電音]  
　　昨由京友電傳上諭兩道敬謹譯登○八月十四日奉上諭山東黄河本年伏汛盛漲章邱齊河等處隄先後漫溢濵河各州縣村莊多被淹浸災區甚廣迭經諭令張曜籌賑撫卹瞬交寒沍災民困苦情形尢深軫系着將該省本年新漕截留十萬石備賑隨漕輕齎等項一併按數扣支該撫卽飭所屬分别災區輕重妥爲散放務使實惠及民毋任吏胥舞弊用副加惠災黎至意欽此同日奉上諭江西饒州府知府員缺着倪恩齡補授欽此 
 
 

Page 2

 
 
[電傳四川鄕試首塲題]  
　　子曰譬如爲山一章詩曰嘉樂君子于故大德者必受命古之人修其天爵而人爵從之賦得風泉滿清聽得泉字五言八韻 
[電傳貴州鄕試首塲題]  
　　隱居以求其志至未見其人也人力所通得天下英才而教育之三樂也賦得問菊新詩手自携字五言八韻 
[電傳湖北鄕試二塲題]  
　　易六四鴻漸十木或得其桷旡咎書九澤旣陂詩有鱣有鮪至以介景福春秋春正月公狩十鄭桓公四年禮右偑箴管線纊施槃袠大觽木燧 
[新寗械鬥]  
　　槧東新寍縣李林二姓皆强族也去年因爭水利以致持械互毆李姓族大人多林姓勢難與敵然亦氣不相下相持至一年之久無有能爲之勸和者現在兩姓各築砲臺運置巨砲同仇敵愾均存滅此朝食之心林姓不知聚衆若于人李姓則多至一萬之譜官憲見其地有一河阻隔因調兵船駐泊河中諭以不論何家開砲先攻則富揮兵進剿然仍未肯解散也日前大憲恐釀成巨案遂派兵前往堵防據香港西字報云有營勇數千人由港雇坐小火輪十餘艘滿裝糧餉軍械開赴新寍大約日内已開仗矣 
[盜刼米行]  
　　本月初八夜四鼓初敲松江婁縣泗涇鎭李姓米行突來盜黨十餘人毁扃而入直至臥房倒篋翻箱恣行攫取共失金銀衣物約値千金李姊聞警狂呼被盜毆傷甚重張肖芸邑尊聞報於七一日清晨八點鐘時乘舟莅騐未識此案能尅期破獲否也 
[剡水述聞]  
　　有客自稽山鏡水間投書本館云紹興府嵊縣地近天台取四山曰嵊之意故名嵊古稱剡縣太白詩所謂自愛名山入剡中是也層巒疉嶂住住兩山陡截崎嶇石壁間或三四人家蜿蜒而下數里或一二小村落又數里豁然開朗田陌連阡人烟稠密稱巨鎭美其名曰長　曰太平曰開元寫　情也曰石砩曰蒼巖曰兩頭門狀其形也要皆在崇山峻嶺中所嫌者巖骨之水溪流涓涓徒杠板橋相接續殊少波濤奔騰汪洋而恣肆焉爲料前月廿六日大雨如注次日午前忽若四山决裂天上銀河直瀉轉瞬間巖腰嶺脚水高數丈一路草舍茅檐人民雞犬滔滔滾滾於樹尖峯巓横闊者二十餘里直捲者七十餘里大小八十餘村其間禾稻淹入泥沙桑田冲如滄海爲百十年來未有之奇災噫巖居穴處本非澤國水濵乃旱乾之患竟易而爲水潦倘所謂山入足魚者耶 
[皖上秋鴻]  
　　邇有不法之徒開設湯鍋宰牛貨肉事爲保甲局會辦安慶恊劉煥章軍門訪悉拘到屠人柏某重責數百棍荷以巨枷一面出示張貼通衢仰各屠戶革面洗心改圖止業若再藐法有犯必懲○文廟釋菜之期例設樂舞生數十人前由吳竹莊中丞酌定每季人給薪水千餘文兹屆大比之年樂舞生大半赴金陵應試適逢秋祭經門斗隨意雇人以充其數每人給錢二百文諸生之未應秋闈者聞之大抱不平將門斗飽以老拳言欲禀縣請辦旋經旁人解釋始得瓦解冰消○奉委監修廣濟圩堤工之候補縣陳明府壽樂近由工次回省小住萬億倉次第趨謁各憲轅將圩工情形一一禀訴○湖口總鎭丁燕山軍門義方由湖口乘坐師船於月之初七日抵皖聞因迎接新撫沈大中丞並送升任順天府尹陳大京兆也○安慶自七月廿七日斷雨已隔旬日農田盼　良殷月之初七日午後濃雲密佈不一時大雨滂沱至六點鐘始止計得雨四寸有奇旣霑旣足土民無不額手稱慶○委辦灣沚厘務錢安甫司馬應豐現奉上憲札委徽州府查辦要公司馬奉札後旋卽趨轅謝委不日束裝就道○新任撫憲沈仲帥於月之初十日清晨四點鐘抵皖水陸各防兵遥見憲舟臨境卽升砲敬迓文武各官亦紛紛呈遞手版中丞於六點鐘乘輿進城至行臺暫駐傳各擇於十七日接篆 
[興奴弦韵]  
　　九江鎭標後營遊擊李殿臣游戎之太夫人仙逝後擇期八月初三日在署中開弔在城道憲以下文武各官齊來祭奠輿馬喧闐路爲之塞聞靈柩擬暫厝岳師門外楊泗廟中再行擇日扶回原籍云○九江於八月初旬凉颷頓起八尺龍鬚方錦褥不免暗逗秋　矣不料甫閱数天忽又變爲炎熱葛衫蕉扇靜坐槐陰猶苦汗如雨下寒署表竟升至百分左右居人多患瘧痢間有暑邪藴伏變爲傷寒者衛生君子所宜加意珍調也○北岸二套口王家圩綿亘約二十餘里魚塍雁𡭀遍萟木棉現已吐花結鈴滿擬秋收豐稔不期長江水漲泊岸平堤月初廬山又發蛟以致圩中一片汪洋口爲之決一時屋廬田畝盡付洪流遥望郊原無復一白如雪嗟彼農戶其何以堪 
[火藥案結]  
　　軍火爲法令所必禁盜軍火尢爲王法所不宥金陵旱西門龍蟠里有火藥局係製之城外而儲之城内者上年支應總局查出某爆竹店内有此項官物由是委員受失察之咎當時羣以爲在官雖非監守自盜而在司役不無有扶同徇隱情弊衆口一詞局外人又誰從而辨之不意本年夏間忽有遊勇八人各持繩索踰牆入庫運出火藥多桶正在分携逃遁經巡更親兵瞥見立卽遞信護庫之哨弁截出兠拿當下鎗傷一人追獲一人始詢悉若輩作此勾當已非一日其來也有火伴以相護其入也有鎖鑰以開門旣無蹤跡之可尋又無破綻之可捉故積久而案始破該處歸上元縣所管轄當將强盜收入縣監所有以前覊禁訊無實供之司役等由縣禀明開釋上月杪日將眞盜兩名由監提出在笪巿橋地方與衆棄之矣設非天網恢恢不幾有人終其身在廷尉望山頭乎聞當日逃者皆從虎踞關一路而逸或者林深箐密中更有爲虬髯客下陳蕃之榻者亦未可知書之以告當局之爲民除害如周孝侯者 
[嶺南雜志]  
　　南海縣地居首要政務殷繁署中向有幕友七人以資佐冶現署是缺之王子展大令爲省節費用起見只聘三人而公事皆措置裕如毫無貽悞且每日仍進督署襄辦各要公才幹優長勇於任事人皆歎服不置云○本月初三日爲張香濤制軍壽辰官紳之祝賀者車馬往還絡繹不絶制軍預飭差官在轅門外擋駕禮物亦一槪璧辭是日午刻挈同瀛眷至廣雅書局團坐歡飲樂釵天倫亮節高風眞不可及已○補用縣陳大令瀛藻奉臬憲札辦緝務局發審差○游子岱方伯將菊坡精舍課卷評定甲乙列榜揭曉首二三名每名加給江綢袍褂料一副餘則以次遞减嘉惠士林旣優且渥身受其惠者宜無不交口稱頌矣○張制軍於本月初六日入闈辦理監臨事務諭令上控各案自初三日起暫行停止俟出闈後再行收受呈詞○某日由南番兩縣獄提出犯人十六名押赴營務處由臬憲王約棠簾訪率同首府兩縣逐一覆訊旣畢卽飭兵役如法綑縳押至法塲恭請王命次第處决聞各犯皆係著名强盜想經此次嚴懲盜風或可少息也○此屆學憲錄取遣才各府均在八成以上一日張制軍排道出衙有生員十餘人闌輿遞禀籲求咨會學憲准予補錄俾遂觀光之願制軍批示云考蹟事隸學院該生旣未錄取應卽旋鄕勤修學業以待來科進取所請准予續錄之處應勿庸議○試用縣陳大令陔張大令從禹試用同知王司馬朝瀚均由京領憑到省聽鼓鈴轅恭候傳見 
[鳩水郵語]  
　　新任安穁徽巡撫沈仲復大中丞自金陵返斾皖垣泝江上駛曾登前報本月妆六晚七下鐘中丞乘一葉扁舟導以小火輪抵蕪各官咸紛紛呈遞手版恭請憲安自成端甫觀藥以次文下各官員中　皆逐一接見諮詢地方情形及送客後隨命座船暫泊官碼頭前寄宿一宵翌晨解維望會城進發水陸防營之排隊迎送者均各如禮○關道成端甫觀察於本月初十日初度文武各官咸紛紛製送儀物恭申祝嘏觀察統命辭謝槪不收受卽詣轅道賀者亦皆命家丁於轅門外統行擋駕僅留取職名而已清風亮節足見一斑○彭雪岑宮保聞已自衡州珂里起節下駛擬到金陵會見曾沅圃宮保及李與吾軍門晤商水師緊要事宜並至釆石磯察看所造昭忠祠工程官塲探聞行旌將蒞咸預備 
 
 

Page 3

 
 
恭迎然漢口訪事人却未道及也○長江水師提督李與吾軍門初七日自太平節署乘魚雷船來蕪登岸在府第小住一宵翌晨馳回節署聞軍門須俟雪帥旌節過後至南陵展視松楸然後銷假巡閱云○皖南各屬解歸蕪湖邊道勘訊次犯計當塗縣一起三名宣城縣一起二名廣德州一起二名建平縣一起二名成端甫觀察檄委發審局員先提各犯就讞局錄取口供暫寄蕪湖縣　俟定期懸牌親提勘訊 
[湖北簾員銜名單]  
　　監臨頭品頂戴兵部侍郎湖北巡撫部院奎正考官陳副考官華提調湖北鹽法道葉外監試卽補道惲内監試知府宋承麟内收掌蘄州封蔚礽同考官第一房濮文昶第二房柳芳第三房胡成均第四房郭光爚第五房儲廷芬第六房王廷珍第七房張炳第八房叚承霖第九房謝元祖第十房梁沛英第十一房譚爲霖第十二　湛福春彌封官李毅瞿元燦謄錄官何錦琮楊泳春斯康劉翰翔對讀官劉秉彝舒恭壽包鵬飛陳瑜瑛受卷官程恩培王如松陳光斗汪齊輝外收掌官陳聞茹朝政 
[奉天官報]  
　　安東縣徐芙卿大令與錦縣盛大令對調徐大令大約中秋前到任盛大令則交卸後須至省一行然後前往新任也 
[行刦未成]  
　　月初某日之夜時交三鼓有盜明火執仗擁至天津楊柳青某典意欲猱升屋頂躍入錢房祗以墻高未易誕登雙扉又鞏固異常力不能破正在躊躇四顧適汛弁聞聲而至督飭所轄兵勇曁街上諸鄰四出兠圍高呼捕盜盜知難而退一面燃鎗拒捕一面飛步脫逃汛弁以其行刼未成姑不窮追任其逸去事後村人議設更燈每夜巡邏守望云 
[失手斃命]  
　　天津王某家在侯家後生有一子愛若明珠本月初二日比隣某雛伶家方娶婦張筵宴客車馬盈門氷人護送妝奩益覺人多於蟻王氏子雜在衆中觀看伶家用人下逐客令王氏子倔强不從用人揮之以肱王氏子怒執鞭箠向用人當頭一擊不偏不倚適中耳旁當卽倒仆哀號頃刻氣絶伶家見已釀成人命卽將王氏子扣留投保報縣請騐王方抱病聞信之下無可如何任子到官押諸班館翌日加以鐐銬由縣署委員帶赴屍塲候訊仵作騐明喝報該屍委係因傷身死因又帶回押候訊供詳辦 
[竹西秋月]  
　　揚州府甘泉縣徐　尊勵精圖治時以除害衛民爲念兹錄宜關防告示云本縣權攝斯邑瞬經兩年公事皆係躬親杜絶請託家丁嚴加約束藉免招摇諒爲吾民所共信惟詐僞萬變誠恐稽察難周不得不先事預防近聞有等不肖棍徒冒充本縣親友家丁在外招摇撞騙或飾詞恐嚇或遇事生風甚至在茶寮酒肆藉端索詐酗洒行兇種種不法言之實堪痛恨在棍徒冒充固當嚴懲倘竟有本縣家丁在外招摇生事以及宿娼等情亦當從重究辦合亟示諭爲此示仰諸色人等知悉倘有前項事情准被擾者隨時鳴保捆解來縣定富訊明嚴懲來縣首告之人仍予重賞以示獎勵見者咸謂邑尊非惟明察秋毫而且至公無我吾民何幸得此賢父母也○本月十二日湘楚皖各運商就天寗寺恭設兩江總督曾九帥長生祿位衣冠行禮畢用彩亭迎至城中鹽務公所供奉隨雇梨園子弟演戲稱觴各竭歡忱然後分散蓋九帥曾維持鹺政訂立久遠條規衆商皆戴德蒙恩是以馨香祝禱也○連日天高氣爽炎暑漸消已凉天氣未寒時正好對猩色恲風消受龍鬚錦褥不料本月初十晨起忽又燠熱頓生火傘當空無殊伏暑裸裎袒裼喘若吳牛眞令人呼咄咄怪事也至下午五點鐘時雷聲殷殷雲罨天低氣候頓凉迨夜分依然可入被他偃臥說者謂天時不正如此實近歲所罕逢也 
[東瀛瑣錄]  
　　出使美國大臣崔惠人星使日前由上海乘三菱公司西京丸赴横濵轉搭金山人司船履任禮拜一卽本月初一日道出長崎理事横星垣都轉先時備小火輪偕署中隨員梁羅左許四君衣冠以待豈知船因風阻越日始進崎港下椗時約在七點鐘都轉曁四君同行出迎星使接見後隨坐小大輪帶同隨員及僕從登岸進理事署星使之瀛在另由都轉之夫人迎進署内鐘鳴十二下署中設筵爲星使洗塵嘉肴　列水陸畢陳席終星使擬出瞻長畸勝景當由都轉陪坐東洋車導游諏訪社及公園二地迨回署已逾四下鐘有頃辭虽仍回原船都轉恭送如禮並委東繙譯指示船中日人等應如何服侍一切而回船上高扯龍旗以伸敬意六點鐘船卽鼓輪出口初五日船至神戶俟到横濵後再換船前進○長崎新大工町建有孔潮每屆春秋二祭由駐紥　事官率本署僚友及衆紳商等行釋菜禮本月初四日丁祭楊星垣都轉預出知單咨照各紳商於初三晚齊集廣東會所演習禮節翌晨八點鐘開祭是日適逢天晴來人較衆執事畢備日人觀者如堵惟日本素無樂工歴屆祭期雇用道士五六名每名給銀洋半元每次共用祭費計四十多元作四股均攤由理署撥出其一餘則三帮會所支給司其總者係廣帮董事瘙君镜如也○上月間忽有一華人自上海來投寓廣　塲恒福客棧逾時卽晶頂煌煌烏靴槖槖身穿紗袍褂坐東洋車赴領事衙門回則步行向租界各商號中逢人卽揖此地罕見衣冠往來之人咸草測其故或以爲此必到來勸捐故手持書卷以贈人或以斯人裝腔做樣係打抽風之流亞及商家有略識之無者觀其書則係福建城隍勸世書中夾一單則係王葉氏之寃單而後知斯人葉姓名甲殿向在滬上作賈此次到來爲探訪妹夫王友石欲與陳瑞椿爲難卽前報所揭長崎泰昌號股東福建人乘輪往神戶因心懷鬱抑頓作絶塵之想者是也葉爲王姓今皆孤寡無依欲將股銀抽出陳不允諉之蕭姓股東經林董出爲止住勸其回申候蕭姓來再與定奪葉無奈而返故人咸謂葉之此舉殊覺有頭無尾 
[佳節停公]  
　　中秋佳節各署停辦公事一天書役皆呈遞手版叩賀循向例也 
[失孩待領]  
　　法界巡街捕見一小孩迷失路途因之送入捕房備捕頭向之研詰茫然不知問其姓名亦不能答包探再四盤詰始稱浦東人父名阿二伯父駕糞船隨令探夥携至護城河洋涇浜一帶遍向糞船查問孩旣不能指實亦　人來認領不得已仍復帶回捕房撫養按是孩年約八九歲身穿舊藍布短衫　足穿藍白兩接夾襪單梁青布鞋左眼皮有一小疤左額右耳均生瘡癤云 
[滬濵節景]  
　　寶善街榮錦里妓女張鳳寶素與寗人倪某稔倪欲娶妓願從倪花下閉門遂無復游蜂輕叩矣中秋節屆妓謻臺百級欲避無由而倪則蹤跡杳然所欠局帳百餘元亦不付給妓被債戶逼近無奈挈女傭訪至倪家倪託故出門嗾令妻及妻弟與妓口角漸至互相毆扭拉破衣裳旋經人勸妓還家後不知如何結局也○四馬路書場夥董某欠某甲洋二元屢經延約節期已屆仍復遲延甲索之堅董遂呑服洋烟以圖畢命經人救治將烟毒嘔盡始慶更生 
[上海縣署瑣案]  
　　沈茂堂控施張氏滋詐一案迭紀報章前日張我投案訴稱兒子桂華因病交保忽然斃命所有諭繳之洋銀二十二元叩求恩免俾可將兒子棺殮裴邑尊准之○沈平如偕弟克階控莊德華金木生金杏卿等强牽耕牛並被毆傷一案曾列報端前日裴邑尊升堂集訊陳稱小的在田耕作莊忽來商借洋銀十元小的以無洋辭莊卽带蠻喝令木生杏卿帮同逞兇致小的兄弟地人並被毆傷旋將耕牛牽去小的舍命奪回莊供稱去年沈曾欠小的牛價洋銀十三元向索遷延故欲將牛牽去並不行兇本生杏卿同供小的等確曾理勸並不帮毆邑尊反覆研鞫判令將莊笞責枷號游鄕示衆木生杏卿各笞五十板交地保帶回如再逞兇着卽解案嚴懲不貸○朱竹君控沈金堂欠洋銀四百二十元裴邑尊提訊之下諭令地保爲之清理前日地保偕兩造投案求錯邑尊以事旣理明准予銷案○前報间紀石子久等控王鑑堂等虧欠莊銀七千六百兩一案前日石等具詞投案訴稱此欵刻已理清叩求銷案裴邑尊諭令候過堂訊供核辦 
[英界公堂瑣案]  
　　尤錢氏同女阿巧與林陳氏林阿寶口角爭毆由巡街捕帶至捕房捕頭命移送會審人廨蔡太守飭暫押候訊○陳春才控稱妻子邵氏被陳張氏誘逃蔡太守达飭差立提該氏暫發官媒俟傳原告質訊核辦 
 
 

Page 4

 
 
[法界捕房瑣記]  
　　有一木工在八仙橋左近購取水角子盒畢飄然而去不給分文店中人向之索取木工堅言已何口角之餘繼以打架旋爲巡街華捕所見拘入捕房捕頭着押候解訊○前晚有一流氓向小東門外某花烟館强借洋銀五元鴇婦不允流氓揮拳便擊致將鴇婦頭顱擊破鮮血直流因喚巡捕將流氓拘送捕房　 
[慈光遠注]  
　　頃奉到掇芹張君由日本横濵來函附回捐册一扣集捐洋八百五十三元由德新號匯來樂助山東代贖災民婦女遵照拜領欽佩難宣方今齊魯哀鴻遍地望賑待贖朝不保暮轉瞬秋末寒冬無食無衣更爲孔亟乃荷張君拯溒爲懷登高代呼衆善響應不遠重洋而來悉獲兼金之賜際此當厄之施尤爲無量功德不惟受惠災民頂禮焚香遥頌大悲大慈之生佛卽善昌等感激之忱亦不啻身受已也今特登報叩謝仁施各善士台銜另刊再誌大德[  上海六馬路仁濟善堂經董施善昌葛繩孝將毓棻謹誌]  
[奉勸當鋪衣莊捐助舊棉衣啓]  
　　原夫人主衣食爲養命之需來日饑寒尤窮途之慘加形鵠面纍纍露處何堪犢袴牛衣颯颯風威莫禦覩此罹災之衆僵於道途端賴樂善之人施其補救也竊念山東濟南青州武定等處黄河屢决蒼生被殃一流一瀉而來下處萬家俱没判死生於魚腹誰障狂瀾輕性命如鴻毛盡隨駭浪幸而得登彼岸棲止高原者父母兄弟妻孥不能兼顧廬舍器具衣物大抵皆空中澤悉滿哀鴻林下亦巢瘦燕前災水已後患方殷凡此窘情屢登報牘前蒙海内諸大善士覃敷惠澤捐集鉅資得以振恤災黎籍延殘命現下西風乍起北地先寒久曠農桑兼愁凍餒屢接山左辦振諸君電信備述近來災况甚於前度飄零攖疾難瘳旣悲死别鬻兒救急更痛生離息肩僅蝸廬半椽遮體惟鶉衣百結旣蒙指困　德周濟在前還望挾纊之恩成全於後等語敝所得悉之餘殊深焦灼奈此時來源易竭籌欵難期仰屋徒嗟望洋興嘆苟能救災黎於萬一又何妨瀆告於再三伏懇仁人君子賜以慈航出諸苦海冀早援手以濟燃眉或慷慨解囊或代籌集腋　當鋪衣莊各大寶號每過秋節發售冬衣奉勸各東翁諸執事慨發慈以同襄義舉如有檢出大小男女棉衣低下之貨售之則不甚値錢捐之則可以救命三絞百衲悉屬深仁一縷準絲　蒙嘉惠哀此窮民無告仰體上天好生並望及早施予以便彚寄散放其爲功德實倍尋常至於積善降祥之說備載古今感應之書故不贅陳謹肅寸啓並賀節禧統祈台鑒[  上海四馬路高易公館内籌賑公所陳德薰等頓首拜啓]  
[江督轅門抄]  
　　八月初八日候補道丁辭赴堤工○初九日知縣周玉鴻銷主考公所照料差○初十日劉晋祺奉府委發審差縣丞王澤存禀謝飭知准補上元縣縣丞○十一日藩轅牌示江寗聚寶火使候補從九莫灝咨補現以奉准部覆應卽飭赴新任○十二日通判陶家杰回皖均辭○十三日安徽學院錢辭行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十五年八月初八日京報全錄]  
　　宮門抄○上諭四道錄前○發抄硃批五道○尚書翁奏請賞假回籍修墓摺○豫撫倪奏暫兼學政考錄遺才片○東撫張奏調考鄕試内廉人員摺○又奏擬請學政代辦鄕試監臨摺○直督李奏官民捐建神祠請列入祀典片○又奏甄别道員片○東撫張奏提工漫溢塌陷綠由片○江督曾奏揀員借補遊擊摺○八月初八日内務府國子監正紅旗値日無引見○漪貝勒等各謝按署缺恩○帛公安興阿馮文蔚各假滿請安○湖南巡撫邵友濂到京請安○河南學政吳樹棻請訓○那貝勒續假十日○掌儀司奏十一日祭奉先殿慶王行禮○召見軍機邵友濂吳樹棻廖壽恒○發抄張煦奏汧陽令張福山詳報命案不结請議處奉硃批着照所請該部知道欽此○又長安等屬被水被雹籌辦賑撫大槪情形奉硃批知道了着卽飭屬妥爲撫恤毋任災民失所欽此○王文韶奏候補道莊賡良署岳常灃道奉硃批知道了欽此○定安等奏請以佐領佟茂補廂黄旗帮辦協領奉硃批着照所請兵部知道欽此○○臣翁同龢跪奏爲懇恩賞假兩月回籍修墓事竊臣自光緒三年回籍一次後迄今十有餘年違速邱壟每遇春秋節序不獲以魚叔之薦展拜墓前遥望南天流涕於邑祗以講帷任重農部事繁未敢以臣下私情仰瀆宸聽今臣屢接家信知臣祖墓近偪山澗者爲雨冲激日夕改觀蓬梗未除松楸减色臣久懷瞻戀聞此益切憂思惟有仰懇天恩賞假兩個月俾得赶緊回籍相度修葺一俟事竣卽行來京供職如蒙兪允臣卽由海道往來斷不敢稍事逗遛致逾期限所有微臣請假回籍修墓緣由謹繕摺瀝陳伏乞皇上聖鑒謹奏奉旨已錄○○倪文蔚片再查豫省本年恭値舉行恩科鄕試現計塲期屆學臣陳琇瑩丁憂離任新任學政現甫請旨簡放一時未能到豫所有錄遺事務例應由臣代辦查豫省錄遺向分五塲大收一塲臣現已示期齊集定於本月十八日移駐考棚扃門考錄其閱卷幕友一仍學臣陳琇瑩之舊俾資襄校而便關防至臣署日行事件暫委藩司代拆代行其緊要公件令於開門時包封遞進由臣自行核辦所有暫兼學政考錄遺才緣由理合附片陳明伏乞聖鑒謹奏奉硃批知道了欽此○○太子少保頭品頂戴山東巡撫臣張曜跪奏爲鄕試内簾同考官實缺人員不敷調取循例兼派卽用分發人員一體考充謹恭摺奏聞仰祈聖鑒事竊查科塲條例内開直省鄕試内簾官該督撫照例調取科甲出身之現任州縣等官考充如現任各員文理茺疏或有經手要件實在不敷考選卽將委署州縣以及卽用分發人員詳加選擇其文理優長者與實缺人員一體充當仍將現任人員實在不敷派用情由專摺奏明以重分校而杜獘端等因歴經遵辦在案查山東文闈鄕試向用内簾官十四員兹光緒十五年舉行恩科鄕試内簾同考官應派十四員臣與藩司王毓藻於通省科甲出身之現任州縣内細加體察除地方緊要及有經手要件各員實屬不敷額數遵照歴辦成案於　卽用分發人員詳愼遴選與現任人員一體校試將文理優長者派充内簾房考稍次者派充外簾差使以昭愼重謹循例恭摺奏聞伏乞皇上了呈鑒謹奏奉硃批該部知道欽此○○太子少保頭品頂戴山東巡撫臣張曜跪奏爲本年山東鄕試謹擬奏請學政代辦監臨恭摺仰祈聖鑒事竊維本年恭逢舉行已丑恩科鄕試例應巡撫入闈監臨臣現正籌辦河防伏汛一過秋汛相繼而至千里長河籌防緊要汎漲之時臣須常駐河干躬親督率實未克分身入闈本屆已丑恩科山東鄕試相應奏請以學政臣裕德入闈代辦監臨至一切科塲應辦事宜仍由臣督飭藩司等恪遵條例妥爲預備以照愼重除分咨外謹恭摺具奏仰祈皇上聖鑒訓示謹奏奉硃批着照所請禮部知道欽此○○李鴻章片再直境灤河發源塞外勢甚洶猛經遷安盧龍灤州昌黎樂亭歸海近年夏秋盛漲沿河村莊動輒被淹前任灤州知州郭奇中宮昱勸諭紳民就閭芬溝一帶修築河埝俾資捍衛水漸歸槽惟興工及防險之際屢見河神化身始獲平穩官民同深寅感遂於馬城鎭之神台寺北捐建灤河神祠詳請列入祀典前來臣查灤河爲直隸六大河之一現因河神迭著靈應卽在灤州建祠擬請列入祀典由該州春秋致祭以答神庥而順輿情理合附片具陳伏乞聖鑒訓示勅部查照謹奏奉硃批禮部議奏欽此○○李鴻章片○再道府無論候補試用應自到省之日起予限一年詳加察看出具切實考語奏明分别繁簡補用兹查有候補道桂本諴到省一年期滿例應甄别據該員禀請核辦前來臣查桂本諴樸誠明練熟悉河務俟有應補缺出照例序補除咨部外理合附片具陳伏乞聖鑒謹奏奉硃批吏部知道欽此○○張曜片再上游直東黄河本無河槽自銅瓦廂决口以後黄水漫地東流至東阿縣境始由大清河入海黄流初至東境均傍金堤而行其後河流日漸南滾遂於金堤之南添築臨黄𪣟一道旣而南面淤高河勢復又北滾臨黄提遂成險要之工連年屢被冲溢本年三月至今濮州范縣兩境無日不出險工臣親歴數次日覩近河一帶向係被水之處一片浮沙無從取土明知危險難防亦不能不竭力守禦兹値伏汛盛漲危險異常堤後有清水河一道上通直隸連日大雨滂沱清水直淹隄根遂致内外冲刷本月初一初二兩日濮州劉柳村一帶堤根被水淘刷透氣愈塞則愈大計長五十餘丈節節塌陷卽被漫溢水由范縣壽張至張莊地方歸入大河已飭速將壩頭裹築堅固以免坍塌愈寛統帶濟字營卽墨營叅將張仕忠派管曹州所屬兩岸隄防在工二十餘年於河務最爲熟悉委員搶辦險工赶廂埽壩無不身先勇夫此數月以來晝夜工作沐風櫛雨其勞瘁異常可否仰懇天恩從寛將卽墨營叅將張仕忠摘去頂戴以觀後效尚有高莊等處險工仍飭該叅將赶緊搶護道員張上逹連日在肥城平陰搶辦險工臣已檄飭該員馳往壽張范縣一帶督率員弁力防金隄以固完善旬日以來水勢共消七尺現又接河南電報初四日以後河水又長一尺六寸除督飭沿河在工員弁加意嚴防外所有臨黄隄内外受水漫溢塌陷緣由謹附片具陳伏乞聖鑒訓示謹奏奉硃批張仕忠着摘去頂戴仍嚴飭赶緊搶護險工並責成在工員弁力防金隄毋任再有漫溢欽此○○太子少保兩江總督一等威毅伯臣曾國荃跪奏爲揀員借補陸路遊擊員缺恭摺仰祈聖鑒事竊奇兵營遊擊劉鶴年因病出缺業經恭疏題報所遺遊擊一缺聲請押留由外揀補在案臣查是缺遊擊係陸路題補第二缺按照部章輪用儘先人員該遊擊駐紥儀徵地方十二圩沿江一帶商賈輻輳係屬冲繁要缺有督率操防巡緝私梟之貢極關緊要必須精明强幹之員方克勝任臣於兩江標下人員逐加遴選查有提督銜記名總兵李金洲現年五十歲湖南湘潭縣人由武童於咸豐五年投効軍營轉戰湖南江西安徽江蘇等省克復沿江城隘等處賊壘迭著戰功洊保以副將儘先補用同治三年迭克金陵天堡城等處並帶隊攻克九龍橋賊壘進攻金陵通濟門首先登城於克復金陵省城案内經前督臣曾國藩會摺奏保同治三年六月二十九日内閣奉上諭花翎副將李金洲着交軍機處記名遇有總兵缺出　口簡放賞加提督銜並賞給雄勇巴圖魯名號欽此光緒十一年經臣以原官奏留兩江酌量補用十二年因前在軍營身受重傷奏免騎射是年復因前剿粤匪隨同克復金陵省城案内在事出力欽奉懿旨諭令繪呈圖像欽遵在案臣查得該員李金洲年强技熟韜略夙諳前在軍管帶隊轉戰江蘇女徽各省迭克城隘久歴戎行戰功卓著自奏留兩江補用以後辦事實心能耐勞苦誠爲營伍中不可多得之員若以借補奇兵營游擊員缺實堪勝任核與借補定章亦屬相符合無仰懇天恩俯念員缺緊要准以提督銜記名總兵李金洲借補江南奇兵營遊擊實於營伍地方均有裨益如蒙兪允俟部覆至日再行給咨送部引見恭候欽定除飭取履歴及前在他省實無叅革朦保印結咨部查核外謹會同江南提督臣譚碧理恭摺具陳伏乞皇上聖鑒訓示謹奏奉硃批兵部議奏欽此 
 
 

Page 10

 
 
[光緒十五八月初九日京報全錄]  
　　宮門抄○諭旨兩道錄前○發抄硃批四道○皖撫張奏審明定擬摺○都統恩奏恭報到任接印並接管帮辦事宜日期摺○江督曾奏各船支欵未能裁减緣由片○又奏請免武員騎射片○江督曾奏請仍以原擬守備對調片○八月初九日理藩院鑾儀衛光祿寺廂白旗値日提督衙門引見二十八名○睿王等搜檢覆命○伯王因伊子授缺謝恩○豫土謝授領侍衛内大臣恩○溥良陸潤庠張英麟各假滿請安○遷公繼公各續假十五日○克侯請假五日○廂黄漢奏派蘆溝橋演放砲位派出漪貝勒恩全○召見軍機奎潤陸潤庠徐會　○皇上明日卯初至奉先殿壽皇殿行禮○發抄王文韶奏已故記名提督蘇元章請飭部照軍營立功後病故議卹奉硃批着照所請該部知道欽此○又捐納主事蔣德椿照例請咨引見奉硃批該部知道欽此○又請建立霆軍等營總祠奉硃批着照所請該部知道欽此○又請將試用守備馮登甲毆妻致死卽行斥革拿辦奉硃批着照所請該部知道欽此○○新授順天府府尹開缺安徽巡撫臣陳彝跪奏爲審明催糧起釁糾衆尋董闖入衙　案犯比例量减定擬恭摺仰祈○聖鑒事竊臣據建德縣知縣葉鴻基禀稱該縣光緒十三年分秋成經池州府督縣履畝勘明分别災熟詳定徵緩除災區照緩外所有熟區錢糧照常開徵報解十四年二月間該縣因上鄕錢漕完納不齊親赴上鄕昭潭鎭飭傳保董至永豐巡檢署内諭令開導鄕民迅速完納三月初八日突有上鄕鹽田保雙港保鄕民多人闖入巡檢署中滋閙稱尋保董講理找至後堂院内該巡檢之妻傾跌受傷爾時該縣與永豐巡檢包培元分率各董在附近各村催徵聞報馳回飭拏衆始竄散等情當經派委文武員弁馳往該處會同營縣訪拏首要各犯旋據拏獲徐泰徐廷超二名解省因訪聞首犯徐俊愼等越境潜逃卽行咨請江西撫臣轉飭鄱陽等縣一體協拿並經臣將鄕民滋閙拿辦緣由附片具奏該縣葉鴻基撤任一面行司札委候補知府鄒增翰審辦兹據訊明擬解經藩臬兩司會勘轉解到臣經臣提犯親訊緣徐泰徐廷超卽徐金保均籍隸該縣上雙港保傭工佃田度日該縣光緒十三年分秋成經該管知府督縣履畝勘明分别災熟詳定徵緩除歉區照緩外所有該年熟區錢糧照常開徵報解在逃之徐俊愼徐世祿居住上鄕鹽田保與徐廷超田地均在熟區錢糧延不完納十四年二月間該縣葉鴻基因上鄕熟區錢糧完納不齊親赴昭潭鎭飭傳保董李學之等至永豐巡檢署内諭令開導鄕民迅速完納經李學之等連日分保查催徐俊愼徐世祿因董迭次催近心懷忿恨起意邀約徐廷超轉邀徐泰董斥辱徐俊愼又添邀在逃之徐海生黄順林張安林楊文波徐幅林並不識名九人共十八人於三月初八日一同尋至永豐巡檢署前喊令董事出來講理維時該縣葉鴻基與永豐巡檢包培元往附近鄕村催糧各保董跟往分催經巡檢弓兵向徐俊愼等告以各董不在署内徐俊愼等不信心疑在署避匿卽喝同徐泰徐廷超等擁入該署前重屋内找尋不見復與徐泰等五六人走入後重尋找未料卽係住房時街民聞閙羣至署外觀看喧聲津内該巡檢之妻又見徐俊愼等掖入驚避失跌額角受傷徐俊愼等隨各退出卽經葉鴻基包培元聞報馳回飭拿徐俊愼等畏懼竄逸禀經派委文武員弁馳往會同縣營查拿先後獲犯徐泰徐廷超二名解省因訪聞首犯徐俊愼等均已越境濳逃當經咨請江西撫臣轉飭鄱陽等縣一體協拏並經臣附片具奏將該縣葉鴻基撤任行司飭委訊明議擬解由藩臬兩司勘轉前來臣提犯親訊據供前情不諱詰非蓄意辱官亦無搶奪逞凶情事研鞫不移案無遁飾查例載不法之徒乘地方歉收夥衆搶奪村巿喧閙公堂及懷挾私忿糾衆辱官者照光棍例治罪又光棍爲首斬立决爲從絞監候又律載斷罪無正條比附加減定擬各等語此案徐泰等於逸犯徐俊愼等欠交熟田錢粮因保董催的懷忿欲面斥辱糾約該犯等同紏助勢闖入巡檢衙門尋閙致巡檢之妻驚避失跌受傷雖非逞凶傷人究屬不法惟係尋董闖署並非搶奪辱官徧查律例並無似此爲從作何治罪專條自應比例量减問擬徐泰徐廷超卽徐金保應如兩司所擬均比依不法之徒乘地方歉收夥衆搶奪村巿喧閙公堂及懷挾私忿紏衆辱官者照光棍例治罪光棍爲從絞監候例上量減一等各擬杖一百流三千里據供係逸犯徐俊愼爲首隔别研訊供出一轍並與訪查相符無虞避就應請先决從罪毋庸監候待質事犯雖在光緒十五年三月十二日恭逢恩詔以前惟係紏衆闖閙衙署致巡檢之妻驚跌受傷爲從情節較重均不准援免定地發配折責安置保董李學之等奉官諭飭催糧並無不合巡檢之妻失跌受傷查已平復均毋廉庸無干省釋逸犯徐俊愼等飭緝獲日另結永豐巡檢包培元當徐俊愼等闖署尋董時隨同印官赴村催繳並不在署應予免議建德縣知縣葉鴻基查照勘定熟區督同巡檢保董催完錢糧係應辦事宜後亦照常徵解地方安靜淮未能預防刁民生事究屬人地不宜業將該縣撤任並續經奏請開缺另補應免再議除供招咨部外謹恭摺具奏伏乞皇上聖鑒○勅部議覆施行謹奏奉硃批刑部議奏欽此○○奴才恩澤跪奏爲恭報奴才到任接印並接督管帮辦事宜日期恭摺叩謝天恩仰祈聖鑒事竊奴才於光緒十五年五月初九日欽奉恩命調補堚春副都統並帮辦吉林一切事宜當經專摺叩謝鴻慈並將起程日期奏報在案旋於是月十一日交卸吉林副都統後准奴才長順將帮辦事宜文卷咨送奴才接收隨卽治裝馳抵琿春六月初十日據暫護副都統印務左翼協領德玉將鎭守琿春副都統銀印一顆曁一切文卷册籍派員齎送前來奴才當卽恭設香案望闕叩頭謝恩祗領任事訖伏查琿春目下要圖在在均關緊要奴才自漸駑騖深懼弗勝惟有殫竭愚誠倍加勤愼遇事與督辦將軍長順虚心商摧斷不敢稍涉疏忽以期仰答高厚鴻慈於萬一所有到任日期並接管帮辦事宜緣由除循例恭疏題報外理合繕摺叩謝天恩伏乞皇上聖鑒謹奏奉硃批知道了欽此○○曾國荃片再前准兵部咨覆江南籌防第六案報銷原奏内稱前於十二年十一月初五日奏明此時防務已鬆應將南琛南瑞各船支欵酌量裁减迄今未據聲覆等因當經飭江南籌防局議覆以江南各船支欵均係按照馬力核給薪糧奏咨在案如澄慶一百八十匹馬力月支薪糧公費銀一千七百七十一兩五錢琛瑞兩船均係二千八百匹馬力月僅支銀三千四百二十五兩該兩船馬力較澄慶多至二千六百二十匹每月所支銀數僅多一千六百五十餘兩實已力求撙節此時若裁减執事之人則操防不敷布置若裁減水勇數年訓練棄置可惜委係難以裁减等情咨經部覆雖屬實在情形惟此案係奏令裁减之欵卽使不能裁减亦應自行奏明俾符奏案等因自應查照部咨附片陳明伏乞聖鑒勅部查照施行謹奏奉硃批兵部知道欽此○○曾國荃片再打仗受傷人員如實在不能練習弓馬例准免其騎射又准部咨嗣後請免騎射人員行令改習槍炮等因兹查有花翎兩江儘先副將常州營中軍守備朱輯瑞前在軍營打仗被賊槍予打穿左膀矛傷右腿等處花翎儘先補用守備王永佐被賊予傷肚腹梒傷左脚指左小腿等處都司銜六安營守備盛殿揚被賊矛傷右手腕槍傷左大腿等處都司銜儘先補用守備胡國萬被賊槍子擊穿左肩筯骨儘先補用守備李隆元被賊矛傷右膀右脚槍子打傷右腿矛傷右脇等處儘先千總王鳳占被賊矛傷左腿槍子打傷左膀等處儘先把總尹得元被賊槍傷右腿肚矛傷左膀等處該員等均係受傷深重不便弓馬經臣查騐屬實合無仰懇天恩俯念該員等受傷深重均准免其騎射以示體恤除飭照章改習槍砲並所具受傷部位册結送部查核外謹附片陳請伏乞呈鑒訓示謹奏硃批着照所請兵部知道欽此○○曾國荃片再鎭江營中軍守備周虎臣前因人地不甚相宜經臣請以安徽遊兵營守備焦安邦互相對調嗣經兵部議覆鎭江營守備周虎臣有疏防未結盜案將來展叅到部例應降調所請對調之處與列未符應毋庸議等因臣查該守備周虎臣承緝各案現經兵部議准以加級抵銷自應照案仍以遊兵營守備焦安邦互相對調以收人地相宜之效合無仰懇天恩俯准以安徽遊兵營守備焦安邦與鎭江營守備周虎臣互相調補實於營伍地方均有裨益焦安邦前於借補遊兵營守備案内經部行令給咨赴都應俟此次部覆至日卽行送部引見以符定制除飭取該員等調補履歴咨部查核外謹會同順天府府尹前安徽巡撫臣陳彝江南提督臣譚碧理附片陳請伏乞聖鑒訓示謹奏奉硃批兵部議奏欽此 
 
