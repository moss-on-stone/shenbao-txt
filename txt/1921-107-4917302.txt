# 1921 - 107 - 4917302

 

Page 1

 
 
   
 
 

Page 2

 
 
   
 
 

Page 3

 
 
時評 
[翻雲覆雨（冷）]  
　　安福失勢桂欲圖閩而爲奥敗粤旣敗桂屢有援桂之說兵未加桂而桂又圖粤此其間翻覆之情形雖有智者亦難代爲之推測矣 
　　雖然此實世間至常之理也我有圖人之心者人終圖我我有勝人之心者人終勝我我與人之間相加無已則勝敗之數不定而亦不可知不特桂粤之事然北方以前之局與將來之局何獨不然不特中國事然世界各國之事又何莫不然不過其時間有長短其關係有大小耳 
　　或曰今日之粤桂均未易言戰其舉動不過互張聲勢耳斯言苟當誠粤桂人民暫時之幸矣 
[命令]  
　　四月二十三日大總統令吴敬榮加海軍中將銜此令 
　　又令　任命胡鄂公爲湖北政務廳廳長此令 
　　又令　署財政總長兼幣制局督辦周自齊幣制局總裁張弧呈請任命榮厚兼黑龍江廣信公司官銀號監理官應照准此令 
　　又令　署内務總長張志潭呈據京兆尹孫振家呈請任命李恒實爲順義縣知事應照准此令 
　　又令　吴振南給予二等寳光嘉禾章王崇文晉給二等大綬嘉禾章鄭寳菁陳恩壽均晉給二等嘉禾章劉華式謝葆璋吴紉禮李葆綸何品璋高稔均給予三等寳光嘉禾章姚鴻瑜晉給三等嘉禾章陳復王齊辰邵恒濬均給予四等寳光嘉禾章薛昌南權世恩雲鵬均給予四等嘉禾章毛鍾才給予五等寳光嘉禾章此令 
　　又令　田獻章吴金聲鄒芬翟殿林饒應銘均給予二等寳光嘉禾章劉錫齡喬建才史商彝均晋給二等大綬嘉禾章丁長發方大英均晋給二等嘉禾章章鴻年張紹曾均晋給三等嘉禾章葉廉廖希賢孫雲峯吴微鎭錢宗昌張金鑑麟岱何果忠均給予四等嘉禾章此令 
　　又令　李壽金晋給二等大綬嘉禾章蒲志侯德山祝瑞霖均給予四等寳光嘉禾章吴保銘程立翰英熙均晋給四等嘉禾章此令 
　　又令　梅生史密斯均給予二等文虎章此令 
　　又令　沈鴻烈毓璋均給予二等文虎章林培熙吴敏仁薩師同王鴻夑梅黄勳王文滔任邦鼎吴詩易陳拔林敬先袁晋關裕恩均給予四等文虎章此令 
　　又令　山田信一給予四等文虎章此令 
　　四月二十一日大總統令　署司法總長董康呈審核直隸高等檢察廳呈報罪犯史黑炭處死刑一案江西高等檢察分廳呈報罪犯郭應淋處徒刑刑期十年一案江西高等檢察廳呈報罪犯吴道德處二等有期徒刑六年一案原判刑過重擬請分别減刑等語本大總統依照約法第四十條宣告將判處死刑之史黑炭減爲無期徒刑其判處執行徒刑期十年之郭應淋減爲執行徒刑刑期四年其判處二等有期徒刑六年之吴道德減爲三等有期徒刑三年以昭矜愼此令 
　　又令　韓世昌晋給二等大綬寳光嘉禾章鄭松亭包發鸞均給予三等嘉禾章凌恩湛給予四等嘉禾章此令 
[專電一]  
　　北京電　靳今午後六時赴津鄂王亦約於今夜到（二十四日下午三鐘） 
　　北京電　王占元電府院二十三日五點北上今夕由長辛店轉津明日偕曹張來京（二十四日上午十二鐘） 
　　北京電　曹張决俟鄂王到將各問題商定相將入京（二十四日下午一鐘） 
　　北京電　院覆曹錕令吴佩孚查辦趙傑並裁去豫軍五千以節糜費又電趙倜衛輝彰德各屬人民慘遭蹂躪應查明給恤 
　　北京電　吴佩孚電院有以佩孚繼豫督爲請者實陷孚於不義不當督軍卽佩孚之事業趙督羣情愛戴更換轉滋紛糾（二十四日上午十二鐘） 
　　北京電　王占元曹錕先後電保趙倜但請澈查趙傑行爲 
　　北京電　鄂督在漢電局提五萬不足又提五萬局長王鍾清辭差部挽留鄂督限三日内交出五萬否則致干未便（二十三日下午三鐘） 
　　北京電　津議推馬福祥督陜俟鄂王來取决（二十三日下午三鐘） 
　　北京電　河南第一第三混旅將實行解散所遺彰德衛輝兩地防務由曹抽調二十四二十五兩師各一旅塡駐（二十三日下午三鐘） 
　　北京電　特種支付劵由葉力向銀行界擔保日内可發半數警餉有着（二十四日上午九鐘） 
　　北京電　財長無人肯任仍勸周繼續下去惟敎長范堅不回尚在物色（二十四日上午九鐘） 
　　北京電　敎職員函校長團領欵還欠各校長因未取消辭職仍難直接負責（二十四日下午一鐘） 
　　北京電　李奎元爲舊部告發吞餉十八萬有三百人圍其位宅索餉李哀靳設法靳諭官欠由部撥私欠雖破產亦應清償但原告復要求開軍事審判（二十四日上午十二鐘） 
　　北京電　天津佟兆元等電院反對中日合辦鄭州等處紡織公司及鍊鋼製鐵廠謂損失主權務請取消（二十四日上午十二鐘） 
　　北京電　延吉鎭守使張九卿電院日軍撤盡軍事行動卽爲終了設聯絡員不啻承認其軍交涉停派用免後累（二十三日下午一鐘） 
　　北京電　參陸處息烏爾布拉克到蒙匪三百餘墨爾根王府到蒙匪六百餘包頭北克爾多布拉克到蒙匪三四百均在察綏交界距滂江六百餘里（二十三日下午三鐘） 
　　北京電　外部電孫烈臣延琿韓民販運米穀案應照雜居區域條約第五欵辦理（二十四日上午十二鐘） 
　　北京電　新楊電探報東科布多俄黨首領巴赤奇已將所部軍隊收拾總計不下萬餘名東在庫巴龍聯合西與東新阿年潤夫軍隊暗通聲氣阿亦招集亡命六七千名不久大舉先犯新疆牽掣官軍不能征庫請速電示辦法俾圖固防（二十四日下午七鐘） 
　　北京電　崴監管會文書誤載中國欠中東路運費一百萬美金查中國僅欠十三萬五千元政会已正式聲請更正（二十四日上午十二鐘） 
　　北京電　李垣謁徐密陳蒙事謂不必調動大兵祗須斷絶糧食接濟不久坐困自易就範（二十三日下午三鐘） 
　　北京電　許州陸巡統領閻日祉控馮玉祥所部槍轟豫軍迫令繳械没收糧餉毁損公文多欵院電曹併案查辦（二十四日上午十二鐘） 
　　北京電　航空管理講習所成立授以三月管理法後卽分派各站服務（二十四日上午十二鐘） 
　　北京電　黄河橋工英顧問惠而滿五月十一起程來華顧維鈞爲之請領支薪水五千鎊（二十四日上午十二鐘） 
　　北京電　第九次聯運會議原定在滬舉行趙慶華請改在西湖部電仍歸北京舉行但日期未定以前令各路不必派員（二十四日上午十二鐘） 
　　北京電　滄石全路基共費一百八十四萬元（二十四日上午十二鐘） 
　　北京電　行政會議正會長改推于寳軒（二十四日上午九鐘） 
　　北京電　行政會議各省議會代表連日接洽一致主張省長民選劃分中央地方事權及財政但以會議時官廳代表佔三分二以上表决時必被打消昨公推龍某先向内張交涉表决辦法（二十四日下午一鐘） 
　　北京電　滬兵工廠電製造費共欠領百八十萬無米爲炊懇速撥濟 
　　北京電　中英唐榆路雙軌借欵成立（二十三日下午三鐘） 
　　北京電　徐覆朱啓鈐電法給榮光章准其佩帶本日宴法使申謝在法英社交經過希隨時詳告 
　　北京電　昨午後三點半俄代表柯尚寗見朱鶴翔談商約進行程式 
　　（二十四日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　天津電　政府派蔣維喬來津勸范源濂回任范已堅拒 
　　天津電　王占元約敬（二十四）夜午抵津靳雲鵬敬晚來津趙玉珂亦因王北來特於敬日由豫返津 
　　天津電　張作霖敬電張作相偵緝徐樹錚（以上二十四日下午十一鐘） 
　　漢口電　王督漾（二十三）晚赴津聞至鄭州約吴佩孚轉津浦車北上津寓准在法界本宅 
　　漢口電　省議員提查辦官錢局舞弊案有五起預料有（二十五）日議會將有激烈辯論（以上二十四日下午四鐘） 
　　香港電　趙恒惕派代表來粤運動借欵不遂擬運免稅粤鹽回湘現招商承運 
　　香港電　桂擬分三路圖粤一肇慶二高雷三欽廉陳烱明有親自督師防桂說（以上二十四日下午九鐘） 
世界路透電 
[德國賠償問題之進行]  
　　二十二日巴黎電　英法總揆會議時法總理白里安氏將提出實踐辦法俾可於德國仍行其消極抵抗之政策時施行之 
　　二十三日倫敦電　法總理白里安氏今日午後行抵杜佛旋即赴萊泊勒受英相喬治氏之歡迎兩總揆乃非正式討論所擬提出之對德懲戒辦法及德國最近來文聞柏林即將發出新提議 
　　二十三日柏林電　德國致文賠償委員會提出修復兵燹區域之三種辦法請委員會擇定（一）德國擔任修復某處城鎭由德國支配或由國際修城會支配（二）德國供給機械材料人工會同德國職工聯合會立即興造至少房屋二萬五千所（三）德國指派有經騐之包工人由受害者與之籌議建築計劃德國願照付以馬兄計數之賠欵惟此後付欵願用外國貨幣又稱修復工程或由國家擔任之或委託國民居留會爲之除上述方法外德國實業願效力以經營必需之事業如重興磚窑與製造建築原料之其他工業以及秋間造木屋二萬五千所與供給傢具等事 
　　二十三日比京電　德國已表示願將國家銀行存金交柯洛恩協約國委員經管之意但此舉非一時所能辦成 
　　二十四日柏林電　今日德政府致牒美國提出關於賠償之新條件 
[愛爾蘭問題近聞]  
　　二十三日倫敦電　英軍在愛爾蘭搜獲之文件證明新芬黨近曾詳細規畫推翻愛爾蘭行政制度之謀曾遣調查員十五人分赴行政各機關運動辦事員將所收各欵收充新芬黨經費而不解交政府但運動無效二月間新芬黨發出訓令致共和軍各團長諭令排斥忠於政府之某種人員新芬黨派人持械並戴假面具向納稅者强取稅欵各區巿政局曾有抗議　新芬當則答稱破壞敵人制度爲第一要着縱巿政局有受財政影響者亦非所恤 
　二十四日倫敦電　　比爵士往游杜白林聞曾與新芬黨有密切關係之重要人物晤談後即返英倫馳赴萊泊勒眲首相喬治未幾趕回倫敦晚間與新任愛爾蘭總督太波特氏共餐衆見此情狀遂抱愛爾蘭問題可早日和平解决之希望　 
[英礦工罷工之新談判]  
　　二十三日倫敦電　礦工代表今日續開會議幹事部報告昨日與首相及礦主會議情形昨日並未提出新條件惟幹事部請於星期一日在商部續開會議屆時礦主將有更詳盡之宣言大約將提出新事實代表贊成幹事部之行動已延會至星期一日午後幹事部將於星期一日晨間往晤礦主 
　　二十四日倫敦電　昨日全國各處多有職工聯合會與工黨之會議討論可否爲礦工之後援有數處主張分頭罷工促進三角聯盟之行動但最可注意之議决爲（一）運輸工聯合會理事議定傳令該會會員勿在各口岸運煤並致書日内瓦國際運輸工大會與美國運輸工聯合會請其贊助（二）職工聯合總會與全國工黨共致書互相聯合之各工團與各團體請求撥給經費以救濟礦工家屬 
[英日同盟與澳洲]  
　　二十三日墨爾邦電　澳政府通過關於將來帝國戰時内閣事業之議案工黨提出修正文謂與日本所訂條約非經公民大會投票贊成不得批准此議經衆否决首相休士氏拒絶考慮對美戰爭之可能 
　　二十三日墨爾邦電　澳相休士氏於啓程赴倫敦之前作臨别之演說略謂澳人處於同一憲法之下已及百年從未斷絶母國維繫之關係英日盟約澳洲願保持之蓋歐戰初期苟無日人則澳洲城邑將早被摧毁也但澳洲雅不願參於可使澳洲與美國交戰之盟約世界之唯一和平希望厥在盎格魯撒克遜民族兩大支共訂盟約耳若因雅泊島爭端而發生世界戰爭則將貽文化 
之羞又謂英日盟約若能爲美國所接受則可節省若干兆之金鎊 
[各國近事記]  
　　二十三日倫敦電　前礦務科長白里治門氏所編過去七個月之煤業統計今日在下院發出内載一九一三年工資共九千萬鎊利益二千一百萬鎊去年工資二萬六千四百七十萬鎊利益二千七百萬鎊 
　　二十三日巴黎電　此間墨使署宣稱墨總統召集至一九一○年借欵止墨國主要債權者代表會議以期得一關於今日債務困難之最便利之解决方法 
　　二十三日加州萊倫電　美國運動家配道克氏在安特瓦運動會與賽一百邁當賽跑名列第一二百邁當賽跑名列第二成績破今有之紀錄氏以十秒又五分之二鐘畢一百邁當以二十一秒又五分之一鐘畢二百邁當以三十三秒又五分之四鐘畢三百邁當 
　　二十四日倫敦電　據巴黎與瑪德里消息摩洛哥海面有擾攘事態康吉曷商業已告停頓西班牙戰艦一艘奉命開往該處 
[法總統招待朱使]  
　　二十一日巴黎電　法總統今日開會招待中國代表團並表示志願謂中法兩共和國情誼素稱敦厚此次代表團在法之事業定能愈堅原有之情好總代表朱啓鈐答稱巴黎大學設立之久爲世界各大學冠今以法學博士名譽學位贈與中國總統深可欣感 
太平洋路透電 
[中德商約大綱]  
　　二十三日北京電　聞中德通商草約共分五節（一）商約正文（二）德代表宣言（三）德代表公文（四）商約解釋文（五）雙方問答文件商約取銷德團前所享之治外法權但德代有請求關係德人案件得由德人律師辯護一層已由中國許可德貨依照不日頒行施於無約國商人之新稅則徵收貨稅惟在新稅則施行以前德貨進口稅按現行條例辦理德國償還戰時中國收容德俘各項費用之磋商並無何種困難惟華工死亡中國要求賠欵雙方討論頗有爭執德國現允付一部分之賠欵共約數百萬元大半爲鐵路債券餘爲現資一俟商約實施後中國即停止没收在華德人之產業 
[蒙亂近狀記]  
　　二十三日北京電　綏遠消息有中國難民五百九十人從蒙古各處行抵包頭狀甚可慘綏遠都統已派員安揷稍緩將送往他處 
　　二十三日北京電　張家口消息恩琴擾蒙後蒙人多棄家避難來此中國當道優加待遇擬俟大局稍定送之回里 
[南方近事記]  
　　二十三日廣州電　孫中山展期五月五日就總統職肇慶鎭守使報稱桂軍前鋒已抵蔴章聞孫就職後擬即下動員令準備攻桂孫設宴欵待海外華僑代表即席演說解釋廣州政府財政困難情形請華僑供給借欵一千萬元華僑代表未加允可 
[日本近事記]  
　　二十三日東京電　此間美使署商務隨員阿卜特氏軍事副隨員台維斯氏昨夜啓程取道海參崴前赴赤塔此行志在調查政治經濟事務惟無外交意味 
　　二十三日東京電　日本國際聯盟會社今日在此舉行第一次會議主席爲澀澤子爵社員到者約百人皆屬知名之士據副社長添田博士宣稱社員之數已達六百該社曾出力於日内瓦國際聯盟中將山東問題與朝鮮獨立問題化爲小事繼由社員數人要求該社對於雅泊山東勞工制鴉片裁減軍備諸問題應規定態度此事已移交理事於審查後報告時事新報記者神尾（曾充該報駐北京通信員多年在華頗有名望）力詆日本駐兵山東且謂日本並無履行以山東交還中國質言之象試問吾人甘犯衆怒有何利益日本今日所處募交之地位實爲其戰時行爲正確之報應該記者並促社中應示明日本之忠誠體面並未喪失俾乘機於各國中恢復威望添田博士答覆質問謂該社之組織雖以輔助聯盟爲務然未始不可與同性質之團體提携經營一切外相内田伯爵宜稱國際聯盟今在停頓中彼覺聯盟將來於世界事務必爲主動力惟聯盟主義一時尚不能達日本必須竭力與其他各國提携行事日本唯一目的乃在維持和平云 
國内要聞 
[曹張王有聯翩來京說]  
　　曹張之行止與内閣問題已誌前報但據昨日所得消息又頗有一種新氣象則曹張王皆將來京是也據聞靳曹張在津晤商後時局問題皆略提及惟其中關於統一選舉裁兵諸項均有待鄂王解决之處失經靳曹張會電催促北來昨日京漢火車業已照常通行故靳復於昨早去電邀請詞極懇擊比已得其覆電允即日北上預計行程明晚或後日晨當可到達曹張兩氏本亦擬日内入京果鄂王能來則一二日内或可聯翩而至相會都門昨外間頗傳今日（二十三）爲靳太夫人壽辰曹張或於今日先行來京祝壽惟據詢駐京辦公處則云尚未接到預備行轅之通知似此則兩氏之行期尚屬未定至張景惠與王迺斌連袂來京後張曾於昨日（二十二日）上午七時赴公府謁見東海當令張氏迅速赴津務迎請張雨亭來京一次有要政須當面接洽聞張出府後即於正午十二時一刻乘專車又赴天津矣 
　　曹張兩氏對於靳内閣主以全力維持故目前所急需解决者（一）爲閣員改組問題（二）爲籌欵問題（三）爲援蒙問題據昨日所聞上述三事均無何等眉目因關於閣員改組一事海敎兩部尚易得人惟財政一席多數要人咸視爲畏途故連日外間雖有種種傳說而究其實際俱難徵信其次籌欵問題日來交通部及鹽務署迭向銀團活動僅合措五六十萬元在此需要浩繁之時當然不敷應用因此葉交長及潘次長均於前晚赴津向曹張商取意見結果如何須俟葉潘回京後方有分　至對蒙用兵須視軍費有無以爲進止暫時亦不能有所决定云 
[京敎潮有平息希望]  
　　敎育經費問題經前日閣議决定各項辦法後當由敎育部召集各校長會議宣布閣議原案其内容如下（一）京師敎育經費擬於本星期内先發三月份一個月自四月份起在財政部未籌定的欵以前由財政部就交通部協濟政費項下每月按期撥付二十二萬元作爲北京專門以上八校及北京師範公立各中小學校經常臨時各費此欵由財政敎育交通三部訂明不作别用（一）其他敎育部應向財政部額領之欵（以向來額領之數爲准）由財政部籌定撥付（一）民國九年十二月分起至本年二月分止之八校及中等各校積欠經費約四十餘萬元先撥一個月與本年三月分經費同時並發其餘分爲三期由銀行擔保於四五六三個月各付一期 
　　此項消息傳布後昨日（二十二）下午二時國立八校辭職敎職員代表即在美術學校開聯席談話會（昨日本值例會之期）公推北大代表鄭壽仁代理主席鄭氏將報載政府解决學潮之辦法諮詢衆意北大代表陳世璋謂此係報紙所載政府未曾與同人正式接洽當視爲一種傳聞且内人旣已辭職惟有索欠之權利此等事件無過問之權可以不必討論旋有高師代表馬裕藻何炳松等相繼發言大意均如陳氏所述惟對於敎育部首席秘 
書陳任中之行爲頗不滿意次由美術代表徐墐發言倘今日到敎育部索欠時敎部將報載辦法相搪塞同人應取何種態度經詳細討論結果仍堅持只向索欠餘暫且不問俟欠薪清償後再議以後辦法至三時四十五分乃聯袂赴敎育部當由專門司長任鴻雋普通司長陳寳泉社會司長高步瀛參事蔣維喬秦汾等五人出見代表等要求陳任中出見據云陳在國務院未回後以電話催促亦不到隨即詢以今日能否將積欠掃數還清任氏當將星期三日敎育部司長參事秘書等開會决定由三司長參事及陳任中秘書等六人同赴國務院請示辦法彼時靳總理未能出見乃與郭則澐接洽當將敎職員代表要求一次清還積欠及不能承認分六期償還等情向郭言明並謂郭氏於上星期五回敎育部電話中所說（如照星期四閣議辦法即可照發否則分文不發）之語敎職員已認爲政府有錢惟迫令敎職員須就政治範圍故非有切實辦法不能了事郭即否認其曾有（分文不發）之言謂彼之意係（如敎職員能照此了事政府當與財交兩部接洽否則無從接洽）云云彼時代表等認郭氏出爾反爾爲有辱職守日後當有對待辦法任等復言昨日（二十一日）國務會議已將辦法議妥不但積欠一層並敎育經費都已有辦法不知諸位意見如何代表答以同人惟知索欠其餘暫不過問任乃將閣議决定之第三項讀誦一遍並謂現在惟有簽字支欵一層而已昨日國務院派秘書與本部參事蔣維喬同赴天津要求范總長簽字范堅持不允今日院中正在討論何人簽字辦法旋將閣議議决三項辦法與代表觀看並聲明係國務會議議决今日已由院公函本部云云任氏旋起往他處與陳任中在電話中談話歸座後乃發言曰院中現已决定允由敎育部三司司長代簽支欵之字其欵爲三十萬元代表詢以能否本日了决答云不能須明日上午乃可辦了於是約定於次日（二十三）正午十二時仍在敎育部會面至支票確已領到後其如何償還可總各校校長負責辦理出時已五時餘聞敎職員代表對於上述政府三項辦法贊成與反對各有一部分俟今日開各校代表聯席會議時再行决定惟據政界中人傳說昨日敎育界方面（大約校長團一面）曾開會討論對於前日閣議决定三項辦法多表贊同之意惟要求於字句之間尚須修改例如敎育經費須改爲敎育基金方爲切實確定嗣有解釋基金二字係指定一種確定財產或利息而言惟現政府實無此項收入目下旣經籌定的欵且由財敎交三部訂明不作别用則亦不必斤斤於字句修改結果頗無何項異議大約如無特别阻碍下星期或可望上誤云 
[北京通信（）]  
　　趙贛長被任之經過與現在 
　　自贛人主張去戚拒丁贛人治贛而後一時贛人之謀爲省長者　起其結果何以歸趙從蕃此中内幕外間鮮知者兹述其經過情形如下由已往以測將來前途可知矣當贛人之初驅戚也陳光遠即電張遠伯保三人爲候補省長一爲蔡儒楷一爲趙從蕃一爲楊慶鋆大意謂贛人治贛時機尚早中央如欲易贛長請於三人中擇一以任之蔡趙皆贛人陳意所指僅爲楊耳張得陳電壓諸内務部未公布蓋僅留爲後日參考而已丁乃揚不得志於長蘆因謀贛長徐已允之而贛人堅拒丁以是不克發表趙從蕃在浙與盧頗相得盧欲以趙代沈趙自知果代叔詹必受浙人攻擊遂希望改兩淮運使趙與鈕傳善陶家瑶三人爲異姓昆第陶家瑶舊曾爲贛財政廳長及長蘆運使賦閒有日近亦運動爲贛長但在中央無有力者爲助乃求助於趙惟時鈕傳善亦以運動烟酒無成欲得贛長爲收桑榆之計鈕有李國筠爲助趙聞鈕所謀與陶衝突勸鈕讓步謂星如在中央無活動餘地當令返贛君在中央較有能力不必與自己兄弟爭鈕聞之頗不以爲然謂趙右陶而棄己也時贛人去戚拒丁之聲甚盛丁旣不克之贛又不肯舍長蘆以去張志潭遂主以贛長與趙而以趙所希望之兩淮與丁遂電陳光遠請於文羣吴鈁趙從蕃夏敬觀四人中擇保一人以爲省長固知陳之必保趙也及得陳氏覆電謂贛人黨見甚深文吴爲兩黨之魁無論以誰長贛必難相安趙氏素無黨派人復謙和任爲省長必能勝任於夏則未提一言於是任趙之命以下鈕傳善見趙爲省長大憤一面即激陶使與趙爲難謂趙太不彀朋友並普告贛人一面復組織反對者使趙不克到任陶亦以賣友責趙趙以是惟有辭職其第二電并曾力保陶自代即爲此也顧其時政府有不能任趙辭者以贛人力主贛人治贛倘所任而非贛人則贛同鄉必不甘休然不任趙則陳必保楊楊則非贛人也任趙雖非陳本意然爲陳兩次電保之人陳雖欲有違言中央可有辭以對於是力促趙赴任贛同鄉亦知趙不去則贛長且屬楊故亦推熊正琦歐陽武赴滬促其行陶在滬面趙趙曾面言决不就任陶亦有君如就任惟有絶交之語陶後至京聞内幕於萬兆芝知趙果不往贛長决不能屬己徒令楊氏收漁翁利遂亦不復堅執趙復得同鄉會之促遂允北上鈕傳善與李盛鐸不樂趙迺由所謂九江系者組團體以反對趙李許魏調元以南灣路坐辦使爲先鋒魏復用蔡公一爲先鋒因有在同鄉會大駡態正琦之舉復組織一贛社以與同鄉會抗黄攻素毛雅雪蔡森等皆此中之雋也趙抵京後贛社開人名單四十以與趙謂如用熊爲政務廳長者此四十人亦非用不可且不能有一人不用趙允於到任後爲設法位置贛社本有七十餘人於是其餘三十人見此四十人有得事之希望大譁謂彼等不當遺已則亦謁趙稱此三十餘人迺爲贛社正眞幹事前所提四十人迺冒名者請用此三十餘人趙亦唯唯趙之將行也龍議長得江西四鎭守使及蕭安國電責趙籌三月餉龍以趙習晨且行遂秘之趙至九江始知乃稱病不行雖經陳光遠電促其從速赴省然趙到潯後探知反對己者正多益覺無從措手趙本擬於陳母壽辰前往祝賀至是並不往祝而飄然赴滬矣趙在京將行時萬兆芝送之謂曰行政之事切勿偏任一黨派自治之事聽地方人民自辦勿以行政方面之力參加否則夏仲膺之覆轍恐難免也趙允從其言以行後事如何將視其到任與否卜之矣 
[地方行政會議代表謁靳記]  
　　地方行政會議各代表於昨日午後三時會聚於新華門内豐澤園頣年堂謁見靳總理並由靳設備茶點招待入席到會者四十七人先由各代表對於靳太夫人今日壽期各書壽份備禮致送並定今日午前十時齊集籌備處一同前赴靳宅祝壽至四時半靳氏入座全體代表起立致敬靳對各代表致訓詞略謂此次召集地方行政會議之原因已詳於命令中再申言之無非對於地方人民欲期刷新政治而須召集行政會議即係政治公開之表示諸公在社會上皆有聲望在政治上皆有經驗此次代表地方而來必能有所建議不過此後建議但求諸公勿溢出於現行法令之外大凡理想過高之論只可認爲最後目標之所在而欲赴此目標舍用登高自卑行遠自邇之方法無不陷於危險之境且法律者事實之母各國可以鈔襲之法律幾於汗牛而充棟若不審識國情以侈談高遠鮮不失敗在歐洲亦有懸以最高遠之目標必期可以逕赴者然其犧牲損失莫可限量此等重大之代價甚不願見諸我國之政象故法律有是非之分而無良否之别猶之醫藥儘有視爲不良之藥而投病則良反是而不投病雖良亦無效耳知諸公於此研究有素而雲鵬亦本政治公并之誠意如有使政府在事實上可以改進者無不採擇俾得爲救清地方人民之助并希諸公自由見敎云云靳氏語畢由新疆代表王學曾答以總理竟見謹當遵從次由江西省議會議長龍欽海答以此次會議總須先就事實所能做到者先行提議如陳議過高者應當保留於將來次由財政部代表劉果答以今後政治之進行總須政府本諸確定之政策如無政策固不足與言政治即有政策而執政者隨時易人即政策亦隨時改易妨害國家莫此爲甚或者甲乙丙三者之執政丙對乙之政策乙對甲之政策俱以人的問題而不能確守是皆以國家爲試驗品民國十年致亂之道悉由於此故本會對於總理政策之宣佈當然無所違背靳遂答以閣下所言洵爲根本之論此即凡做一事萬不可先有我見甲乙丙三者之變易政策無非由於我見害之云云時至五鐘各代表乃肅然而退聞該會議議長本定張一鵬氏現因開會期近政府電催張氏來京張以胃病又發已來電辭不就職但本月二十五日開會當不至改期有以副議長邊守靖主席之說 
[中行將開股東總會]  
　　中國銀行定期本月二十四日在北京開第四次股東總會昨日與會各股東已收到開會次序單及純益分配辦法各件其開會次序（一）振鈴開會（二）主席致開會詞（三）報告及討論（甲）報告上年營業狀况（乙）監事報告上年决算案（丙）民國九年份盈餘分配案（丁）修改本行章程案（起草委員會提出）（四）閉會聞現有一部份股東主張提前討論修改行章及明白規定舊股東權利已提出意見書於董事會兹錄其内容如次查中國銀行章程第五十六條會員中如有意見擬列作議題者應於開會前十日將意見經會員十人以上之連署提出於董事會經董事會認爲必要者得列作議題提出於股東總會等因兹提出意見如左（一）諸變更議事日程將第四案修改章程改作第一案繼續上年臨時會提前討論也查修改章程爲多數股東所切盼自經上年股東大會通過後修改草案早已告竣上年十一月即經召集臨時會足見關係重要　嗣以未足法定人數不克開會各股東方引爲憾事此次開會順序自應繼續上年臨時會先將章程通過方可提及他案斷無將上届特别召集開會已提未决要案閣置中輟而先議發生在後之普通各案之理故本股東等認此次開會首爲繼續上 
 
 

Page 7

 
 
年臨時會未了事項次及本年常會事項况章程修改須經五分三之股東通過方可成立逈非其他並通案僅須半數通過可比萬一普通案終了後外省股東不及久候紛紛出京人數不足則章程修改又將延宕等於空言殊爲可慮爲特提議務將章程列作第一案繼續上年臨時會提前討論（二）中行如有招股之議應將舊股東權利称行明白規定以免爭執也風聞本届股東會將有招股之議未知確否但如臨時有人提及則事前先决問題須加研究本股東等以爲如有正當理由增加資本當然可以贊成惟新舊股東之間權利應先規定查民國六年中行二次招股時因對於一届股東事前不聲明權利以致發生爭執後雖以贈與金解决究非正軌此次若不先定辦法必啓永久之爭即如公積金一項截至民國八年已有四百二十餘萬元九年尚不在内此皆舊股東所存儲今若添招新股則公積一項自應首先處置或謂依公司條例先儘舊股東入股則此公積仍爲舊東所有然舊東無力入股者仍屬吃虧或又謂昔年大清銀行招股先給舊東以入股優先券無券不准入股其舊東之無力交股者可持券轉售他人得價以償損失不知大清銀行股券爾時價格已漲故優券可以售價今中行股票尚未能保持額面價格又將誰售勢必期滿失效而新東乘之攘其利益不平孰甚兹擬持平辦法數條（甲）現時普通公司添招新股辦法有將公積金改作股分分給舊股東後再招新股者此例聞商務書館久大公司曾經有之本行添招新股似應照辦（乙）除官股不再增加外按舊股分配新股先儘舊股東認購惟不得超過分配應購之額以免有力者之壟斷（丙）按舊股分配應得之新股額給予優先入股券憑劵繳欵逾期不繳另招新股（丁）如甲項未實行時則則丙兩項所招新股其應得利率不待與舊股同等應照現存公積總數計算年利若干儘歸舊股分配新股不得享受或照現存公積總數對於舊股東發給紅股質言之即舊股紅利應加於新股若干此亦現時公司所通行至此次所招股本當然以現金爲准設以京鈔或京鈔存單入股亦應明定限制以舊股東爲限且舊股一股亦祇准以存單加入新股一股以保持全體股東之利益而免爲他方所利用以上各節統俟解决後方可增資即請提出大會討論公决此致中國銀行董事會 
[鄂官錢局焚票之舞弊]  
　　湖北官錢局自民國八年財部與幣制局限制不准濫印官票後曾掉換舊式龍紋官票向財部印刷局定印新式小票六百萬解鄂後官錢局以其中二百萬紙張惡 
劣印刷不明恐影響官票前途特商請財部幣制局飭印刷局重印二百萬鄂省願擔任重印費用之損失經部局核准後再印於九年八月派部員丁鄉侯解鄂并令將　不便行用之廢票二百萬解京銷燬該局則欲就近在鄂銷燬往返協商今春始定由部派丁爲委員來鄂監視焚燬乃前日忽有人投函某報並聲明負責謂該局所認爲廢票二百萬業經動用罄盡丁委員來鄂後擬將銷燬二百萬官票逐一清點乃皆係用舊打眼之廢票并非不便通用之新票且此項舊票内夾有舊皮紙冒充若干萬似此情形可見前所銷燬之舊票内必多不實不盡應請各團體切實澈查云云此消息傳布後議會中人大駭一面與丁委接洽請澈底清查一面擬備函向該局質問兹據丁委呈報軍省兩署文以觀内幕確有可疑其文云（爲臚呈湖北官錢局換印新票焚燬舊票經過情形事去歲呈財政部幣制局内稱印刷局印刷八年份六百萬張官票紙質惡劣行使不堪耐久已收回此項票紙計有二百萬張請飭印刷局趕印二百萬張該項廢票解京焚燬等云當蒙照准所換新票於陽曆二月間派員送官錢局收訖並提舊票解京官錢局延遲不交復電部局藉口節省經費請在鄂焚燬並請印刷局派員監視亦蒙照准其時委員奉電回京辦理要公官錢局去函仍請派員來鄂印刷局以該項廢票須點編號碼特加派工徒二人隨同來鄂委員抵鄂官錢局當派管理庫房司事諸守笏接洽一切委員面請開單官錢局長聲稱逐年收下分别開單萬難辦到委員以不好回復公事爲言官錢局允派四人分清英文字頭印刷局工人隨時在六照數點收六日計六萬張英文字頭相符者僅八百餘張緣此項廢票與他項廢票之區别專地英文字頭八年所印六百萬張祇有ＩＪ二字故不難一望而知及查考號碼仍多不符計收六日合格之票甚少委員當將數目登册已點之票若干箱親自加封擬呈部局請示辦理該局長知事不可掩飾忽於本月四日呈請部局云前項收回八年印壞之票值軍用孔亟又要用出現又從他項廢票内抽換二百萬張以抵前數一面上呈備案一面通知委員遵照蓋欲以一手掩盡湖北三千萬人耳目自相矛盾不顧也委員祇有謹遵部批一面仍清理大數截至四月十二日止計點一百五十萬張其中火燒殘缺僅存片面亦算一張爲數約十餘萬張此外點出白皮紙五百張當時該局司事强行用票抵換但委員已在所換之票面註明始末確不可掩餘票被桐油浸透粘連一氣無法清點此皆經過實在情形函電俱在委員斷不敢妄加誹議再該局何以不在委員未到鄂之前呈部聲明而在委員到鄂已開點第四日之後飾詞朦報論手續則前後參差問票根則新舊混亂而該局長復派員守催從速銷燬並示意不必認眞點查如何居心無從懸揣委員職責所關未敢冒昧只得暫行回京請示辦理）而在該局方面則絶對否認昨投函某報謂（印刷局代印官票六百萬中有二百萬紙質破裂顏色不明故呈准部局重印另將此項不便行使新票二百萬封庫待燬逮至上年年底軍用孔亟新印之票又未解到只得於此二百萬内擇其完整者分别使用另於舊票内抽換抵補曾將挑用抵補情形呈明軍省兩長轉報部局存案號碼雖有不同數目毫無變更乃丁委來鄂時見號碼不同以爲有機可乘百端挑剔意在索詐敝局以報部有案置之不理丁委檢點未竣忽然來函謂省寓（在一枝棲賓館）時有多人與彼接洽特移居漢口福昌旅館聊以避囂敝局正在駭詫之際乃有某外報登載（湖北官錢局之大黑幕）一則顯係丁委索詐未遂意圖誣陷所爲至謂檢出舊票内有皮紙冒抵若干何不執此作證空談紙上焉足爲憑敝局刻已呈請財部幣制局另派妥員來鄂澈查）云云是此事尚在雙方互訐中眞相如何不能預斷也武漢商會及一般鄂人以官錢局此次旣發生疑案正可藉此機會澈底清查而省議會之崇正派議員則欲藉此以爲打倒敵黨之利器因官錢局總提調蕭樹仁爲中社有力議員故對此案專注目於蕭之一人十八日崇正俱樂部曾開秘議討論提案方法預料六期常會開議後此案又將爲黨爭之一劇矣 
[趙恒惕就省長職]  
　　湘趙自允就任省長後於十七日下午即以書函通知議會並由副官處函知省署請準備一切故至十八日省署及省議會卽已布置一新自頭門起至禮堂皆紥松髯爲門飾以各色花朶門内均張燈結彩陳設極爲華麗至十九日午前十一時趙氏着大禮服乘四人禮輿由總部前往省議會稍憩即奏軍樂由糾儀員引入禮堂省長左立議長右立副議長以次皆北面向國旗行三鞠躬禮然後省長西向議長東向授受當選證書省長議長及各議員各來賓互行一鞠躬禮各就席省長舉行宣誓禮畢即由議長致頌詞省長致答詞皆四言選體禮畢奏軍樂復共撮一影省長乃赴省署就職所有觀禮之各界要人亦隨同前往省長到署後略事休息即升砲奏國樂省長入禮堂先向國旗行三鞠躬禮然後南面立各來賓曁各職員向省長行一鞠躬禮省長答禮致在訓詞來賓代表致頌詞啓用印信禮乃畢前代省長之政務廳長馮天柱自交卸後即往漢臯所遺政務廳長一席已遴委劉庚先繼任財政廳長確將屬之岳森一兩日内即將發表是日趙氏經過之地一律由軍警密布防衛線臨時並斷絶交通極爲愼重 
[粤陳與桂陳之筆戰]  
　　陳炳焜來電　廣東陳省長省議會各總分商會各敎育會各善堂報界公會各報館鈞鑒炳焜自解粤督兵符歸農數載國事粤事久不問聞乃荷大總統重頒明令起護三軍當國事之泯棼承鄉邦之重畀自維樗櫟方幸得卸仔肩畏此簡書詎敢復增咎戾况自鼎革以後戰禍相尋民苦干戈粤滇川湘最堪慘痛當兹人心厭亂豈肯以兵禍重苦人民炳焜就職伊始即謂整我軍旅所以衛邦家而决非所以肆侵略且桂粤一家互相依倚兩省人民旣無不共戴天之仇何至開兵連禍結之釁就今舍統一而言省自爲治尤當愼固封守毋相侵犯蓋言統一理也即言聯省自治則由聯治而謀統一亦理也二者政見雖殊均欲爲國家進和平謀郅治何可遽視爲敵乃暴亂之徒旣謬組軍府妄希非分復悍言征討圖擾隣封非統一亦非治跡其侵略野心實欲據地分封創新式之軍閥假自治以騙人民不自治 
而復亂人治竟不恤言征言援啓桂粤刀兵之禍是炳焜即不爲國家計亦當爲桑梓計顧非萬不得已决不肯訴之兵戎猶憶桂軍回桂乃本桂粤分治之義整旅而歸乃彼存圖桂之私先倡排桂之論揑造謡言煽動人心使兩粤人民幾成仇敵所幸桂省當局深明大義迭次示諭省民其對粤人毋許仇視至今粤人在桂經商者貿易如常在桂服官者有才必錄相親相受誼猶一家如此可見桂省無歧視粤人之心尤無侵略粤省之意至炳焜督粤時爲日雖淺而愛粤心跡可諒白於我父老兄弟者正多溯入粤之初粤中軍警將領悉仍粤人蓋本聯粤治粤之心則粤才粤用凡用人行政未肯於桂粤有所偏私我粤省父老兄弟苟知炳焜前此爲愛粤之人即當信此後爲非亂粤之人縱至不得已而用兵亦必待其罪惡實盈釁自彼開决不肯遽啓兵戎冒犯不韙且於粤省人民决任完全愛護之責我粤父老子弟其共鑒之廣西護軍使陳炳焜青印 
　　陳炯明覆電　竊炯明前因湘省趙總司令電勸桂省自主與西南一致實行自治愛人以德論至持平爰於三月元日致電廣西將領勸其恢復自主提倡自治毋以廣西一省爲西南之公敵兩粤一家不生兵戎之禍乃彌久不聞反答而陳炳焜實於青日通電就職肆口詆諆小人無忌憚之心溢於言表夫廣西已有督軍省長平日軍事民事自有負責之人以何緣因增設護軍使一缺且擁多兵麕聚梧州謂爲保境息事將以誰欺是以陳炳焜之青電僞言不先開釁而語語挑釁續以眞電則竟妄稱粤省軍隊已大舉攻桂以爲釁非彼開可以掩人之耳目殊不知事實具在不容揑誣烔明自返粤以來首先裁兵解散軍隊至百五十餘營就全省設善後處一十二區分駐軍隊清治盜匪復思餉糈之困難厲行禁賭以除民大害燘向來財政之糾紛致入不敷出也極力遵節以爲適合知地方自治爲民國基礎也則授權各縣俾縣長民選其餘刷新敎育振興實業開闢各屬公路辦理司法獨立本粤人治粤之精神孶孶不已誠以破壞之後建設維艱粤省爲桂系所壟斷受武人之蹂躪已無完膚休養生息惟我之責非惟以粤對桂素無侵略自利之心而當此時期更不暇爲舍己芸人之事陳炳焜眞電所謂分路大舉殆自揭野心而又嫁禍他人一何可笑夫爲兩省計爲西南大局計則炯明上月宥電已詳陳其是非利害求治息兵道不外此桂省豈無明達之士肯舍安而即危即軍隊中人亦未必甘爲陳炳焜一人野心所利用須知曩昔禍粤實以陳炳焜爲罪魁有如賭博之害人甚於洪水猛獸陳炳焜在粤爲日無我公然開賭藉以收受陋規賄賂盈千百萬致使賭館無地無之平民蕩產而盜賊繁滋粤人至今思之猶爲切齒且陳炳焜貪黷驕横忌刻殘忍尤在莫榮新之上所以當日粤中諸將於自主期中　於陸榮廷尚無惡感而先聯盟矢誓逐陳炳焜而去之陸亦不能爲袒庇炳焜之參謀長秦某以炳焜贓私百萬運載過梧被梧州守將所截留幾於决裂其爲人行事如此蓋不紙爲粤省之公敵亦且爲桂省之罪人今乃不自覺悟不求桂省之自治而横來挑釁欲侵害粤東竟爲戎首不自度量此後兵禍一開塗炭生靈必有任其咎者炯明於粤省治安完全負責捍衛外侮與我粤三千萬人同之而期望桂省自治之初心依然不敢違棄竊慮炳焜以莠言亂聽故根據事實一正其謬惟共鑒之炯明删 
[南京快信]  
　　省議會昨開談話會到二十餘人鮑副議長謂現在開會已一星期有餘報到議員不滿六十人究應如何救濟請公决張援請援照上次成例於星期三星期四兩日連開大會多數贊成遂决定通告未來省各議員從速依期來省以便開議 
　　議員王鴻飛等提出蘇省減賦調查銀米科則是否告竣核辦質問書朱積祺提出縣署三科四科掾屬何不依法執行質問書陸以鈞提出蘇省施行義務敎育計畫案各縣是否依限籌辦質問書錢鼎奎提出對於財政廳長任用經征官吏具有疑義質問書昨由會咨請省署於五日内答復又王鴻飛提議江蘇實行縣自治案宋銘勳提議財部施行所得稅應從緩辦案周積偉提議設立絲織工廠於吴江縣屬震澤鎭地方以興工藝案朱積祺提議各縣應得忙漕滯納罰金擬作國民義務敎育經費案俟開議付大會公决 
　　財廳以認捐一項名目繁多各屬情形不同承認年限數目非有詳細之考核必易滋流弊昨特通飭各稅所將所有地方認捐種類數目年限以何時開始何時爲止及承認人之籍貫一併開列詳細呈報 
　　齊督王省長以陶思澄前在淮安關任内整頓稅收成績昭著特於本月十三日會同電陳府院優予擢用昨准國務院銑電開奉諭陶思澄應准交院存記 
　　來寗祝齊督壽辰之各文官均於昨今兩日紛紛離省惟各鎭使各師旅長尚留省開軍事曾議討論夏防佈置京奉直魯皖各代表亦於今日早車北上齊督派劉參謀長郝副官長渡江送至車站 
　　胡翔林准本月三十日赴清江履新 
　　蘇菸酒局長李廷棟委陳光燾充第四區菸酒局長財政廳官產處會委王一夔赴阜寗縣查案 
　　省署派赴北京列席地方行政會議代表孫蔭昨由京返寗即謁王省長請示要公 
　　奉督派彭相臣在蕪採辦軍米一萬石昨咨軍民兩置轉飭各關卡驗照放行 
[杭州快信]  
　　省議會臨時會召集期近各屬省議員在省者約三十餘人議長周繼濴準於月内到省籌備一切 
　　湯蟄仙前捐助浙省敎育會經費二十萬元因現欵不敷並以產業推抵訂有契約由該會擬訂管理員規約二十條公推阮性存許炳堃蔡元康陳夔經亨頣五人爲管理員現蔡因逝世准二十六日開臨時評議會另行推選（以張篤生最有希望）並協議浙江省憲期成會假用會所事項 
　　寗波花紗證劵交易所違背法令貽害地方經省令會稽道尹查覆得實又據邑紳陳時夏電請取銷已咨部核明辦理 
　　杭嘉湖紹各地鄉户循例育蠶將届三眠聞因天氣温和蠶身頗佳葉價亦無大漲落鄉民咸有喜色 
　　財政廳查崇德縣屬近有人私設踏莊多所未經該縣呈報有案昨已令飭查辦 
　　財政部查近來各省奸商每有藉牙行名義對於各貨行運抽收牙稅病商漁利已通令到浙查禁 
[地方通信]  
　　松江 
　　　隊團長易人浙江盛督軍新　　隊劉統領　充駐松衛隊第二團長原任田團長奉調返浙另有差委業於二十三日卸任離松臨行時所部三營目兵醵資製贈緞繡萬民　四頂金繡緞額一方緞繡三角旗十面以資紀念 
　　皮蛋作場失愼　包家橋左近之祥泰源皮蛋作於二十三日上午二時失愼燒去作塲四間幸附近各龍聞警奔集竭力撲救四鄰得免殃及 
　　洙涇 
　　欵產暫告結束各縣爭執舊府有欵產一案省委李君由奉來金迭次開會不能解决朱知事與李委員等見連日調停無效而又格於省令正在棘手之際適勸學所長李君接到奉賢勸學所來函徵詢金邑對於此案之妥善辦法并有奉邑願照金邑等語翌日由縣署某科長向各方極力疏通一面由李委說明省長亟欲解决此案之熱心并云諸君所謂金與奉不同者指大觀書院一事但此案自經朱知事將華亭縣志並大觀書院碑文呈省後省長已經明晰批示有旣據該縣檢呈碑志則此項大觀書院敎育欵產確爲金山所獨有與松江無涉等語若諸君再行爭持固執牽勳奉邑殊負省長盛意且恐彼此不利李君言畢由巿公所總董蔡君等發言情願援照奉邑辦法以免種種爲難一面由勸學所長李君報告金邑所收租欵共計五千有零除去忙漕并付聯合會經費及各種雜支外尚存洋一千三百元有零即日如數交付縣署由朱知事暫爲保管以待他日根本解决當晚由朱知事將辦理情形會銜電稟省公署現在委員已公畢回省矣 
　　異症彙誌　近來天時寒燠不定以致四鄉春温症及小兒痘症非常之多亦有稍覺寒熱頭痛即已不治者睢巿區尚少不過重傷風與喉痛十居八九一般醫生奔走不遑更有一種新流行極迅速之花柳毒據外科云此症往年所無本年則洙涇一處已有三十餘人初起時下部稍有細泡内含毒水二三日即已腐爛不堪且不易治愈西巿周某兩足無端而痛彳亍不能行隔日視之已如黑灰延醫救視均稱不識三四日後兩足各脫去一壳其形如靴去皮甚厚唯至今未愈又恒昇提莊經手孫銘泉從滬上回來不知如何花柳毒染入肛門内不到一星期竟將肛門爛成巨孔據醫生云其口縱横有二寸開闊腸胃欲出痛極而號本地醫生均謝不敏今已買舟到松請某西醫刲割尚未回家云 
[清江]  
　　楊山剿匪消息　舊曆本月初旬駐碭第五混成旅畢支隊長曁駐河南馬牧集常支隊長與馬八營李營務處新安武軍馬三營賈管帶聯合魯省各軍在蘇魯豫邊界地方搜剿股匪當遇悍匪范明新等大股三四百名於碭境城西北大小姜莊紅　孫窪一帶該匪等負嵎抗拒經聯軍四面射擊血戰兩三小時之久匪傷數十聯軍陣亡哨長什長各一兵士七人受傷四日抬送碭城由縣知事婁毓棻買棺分殮其受傷兵士則送當地醫院調治聞第五旅馬三營亦有受傷兵士刻聯軍方面正在限剿以期殲絶 
[揚州]  
　　淮北劃分緝私之波折　兩淮緝私前經鹽署劃分淮南淮北爲二淮北置緝私分統現任統領楊錦江頗不滿意致未實行淮北副使曁分所曾迭電北京總所請予從緩劃分嗣得復電大致如不劃分不發薪餉各界恐釀風潮遂公决調解方法擬向海州鎭守使請求適白寳山因公在寗因逕電南京略謂餉期已過軍心疑慮關乎地方安危極重副使旣經迭電懇辭絶不負責紳商等與各界再四籌思祗有以原駐團長（即第三團長劉海峯）專辦緝私事務副使負督察之責名爲劃分實仍其舊以免藉口而杜紛援請鎭使鼎力維持如蒙採納與情請禀齊督軍採擇施行云云聞鹽署刻派張英華來淮北調查經過情形運署昨接張由漢來電乘江華輪船於二十三日至鎭業派官輪往鎭迎迓矣 
雜評一 
[壽與政局（默）]  
　　中國要人之壽每與政局有關係前次奉天之壽筵中央及各省之代表咸集謂藉以會議政局上之各問題也奉議不决乃有津議故奉天之壽爲天津會議之先導此次靳閣之壽筵曹張及各省之代表咸集謂藉以陳報解决和問題之經過也津議旣畢乃有餘興故靳閣之壽爲天津會議之尾聲天津會議之前後皆以壽聞此吾之所謂與政局有關係也 
　　自天津會議决定維持現閣而現閣之命運因之益隆然則此次内閣之壽不僅彩觴之足慶也歟 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[維持民食之公函]  
　　上海縣公署昨奉淞滬護軍使函開頃據松滬糧食維持會函稱敝會去冬成立業經呈達鈞案仰賴遠近長官及團體贊助勉副維持名義雖米價由十六元步跌八元早慮青黄不接之時仍有乘機囤積私運壟斷居奇者創議設倉積穀以資補救今果復漲兩元左右又現恐慌時代夙仰鈞使軫念民艱合無仰懇俯賜察核令行關道縣及兩公廨凡遇私運出洋囤積居奇一體查禁嚴辦以杜奸商囤積偷運一面咨請江浙督軍省長通飭水陸軍警嚴查私運務獲嚴辦並函駐滬江蘇交涉公署照會駐滬領團轉飭捕房照案嚴禁囤積藉保公安等情到署除函復外相應函請貴知事查照轉飭所屬一律查禁以維民食云云沈知事奉令後已轉行各屬一律查禁矣 
[米價昨又見漲]  
　　滬商昨接鎭江快函謂蔴秈之價兩日間頓漲洋二三角且聞南通此項蔴尖已漲至九元五六角云云以是本埠米價因客米與杜米之來源日見其稀昨日最高機粳亦須九元六七角客秈漲至八元二三角觀此情形十元之價即在目前也 
[絲綢新出品赴澳]  
　　浙省絲綱商人陳薫南等近將各種新出品赴澳銷售該商出品曾奉部核准槪不重征爰呈懇浙省長給予護照以利遄行昨已抵滬報明滬關准予轉口云 
[雜糧油荳餅業交易所開會記]  
　　上海雜糧油豆餅業交易所前日下午開會訂定小麥標準規則以五百擔爲單位本證據銀一百兩經手費二兩五錢經紀佣金七兩五錢（一）代用品價格之升降臨淮關小麥爲標準濟寗升一錢五分歸德滕縣均升一錢徐州升五分無錫小麥爲標準蘇州黄橋均升五分南京降五分邊江大粒小麥爲標準洛河信陽州均升一錢江西大粒升五分（二）泥沙之折凈每擔折凈以九七爲合格九六九五照除計算九五以下不合格（三）身份之折實每擔折實以九七爲合格九六九五照除計算九五以下不合格但陰曆五六月份之新貨以九五爲合格九四九三照除九三以下不合格（四）買賣之期限以一個月爲一期以六期爲限（開始買賣時暫以六七八三個月期爲限）（五）交割之手續到期交貨賣出者於每期陰曆初十日起交至二十五日爲止交由本所檢查合格上入公棧依次編號買進者於二十五日起至月底爲收貨之期（如遇休假日順延或因風雨不能駁運賣出者須將該貨提單交由本所證明）本所即以原貨按號順序交貨之復磅如有虧缺每百磅以一磅爲度一磅以外由本所認補（出貨遲至期滿後十天爲限逾限不出復磅虧缺本所無涉）其銀期均用十天期莊票以買賣期滿之日（即每期之月底）起并賣出一方如願貼現提前取銀者聽（六）包皮及捐稅以上各貨均用單　平綫袋包裝其捐稅火車貨及民船貨連落地捐輪船貨連正稅（免稅時無稅）（七）餘例定於本年陰曆四月初一日起開始買賣本表所有未盡事宜隨時規定並照本所章程及營業細則與諸規定辦理 
[最近糖巿譚]  
　　本年春季以來因匯水短縮糖價遂漲惟近來巿面均看跌欲進者咸不敢着手昨日日本Ｎ嘜頭東白劃十二兩五錢東糖共有糖廠一在東京一在大阪一在大連東京廠所出之貨其味略帶鹹性大阪大連則否身骨各有不同之點而中國糖產今歲大旺因上年嗬白漲至十六兩故汕頭福建惠州等鄉廣種糖蔗得收成效舶來糖價將無利算現在興化青糖價六兩四錢顏色紅艷味亦甘甜亦國貨發達之好消息也 
[伍德將軍不來滬]  
　　大陸云美國伍德將軍已由長崎乘美國軍艦直往馬尼剌不復在上海停留故旅滬美人各團體昨夜接到此消息後已取消其預定之宴會矣 
[軍署對於勞働紀念會之防範]  
　　松滬何護軍使查得本埠工界擬於五月一日開勞働紀念會並須集隊游行惟恐人衆滋事亟應妥爲防範除函致官辦各工塲所請於是日婉勸工人照常工作外並於昨日令行淞滬警廳轉令所屬各警區務於是日沿途加派崗警妥爲彈壓勿令工界滋生事端以維安寗一面令飭憲兵亦於是日乘騎四出梭巡以資輔助警察之不足又聞業已知照軍警禁止該會不准在公共體育塲開會云 
[省令規畫路線辦法]  
　　江蘇王省長前據内務部咨送修治道路條例曾經通令滬海各道縣遵照在案兹據縣署轉到省令内聞現省道急須籌備擬從規畫路線入手令由滬道會同鄰道按照前項條例將道屬路線妥爲規畫並將里數詳細叙明限文到十五日内呈送并將修有治道路第三條規定省道分類（一）由省會達於各縣之道路（二）由此縣治達於彼縣治之道路（三）與本省區内路礦商埠工廠及軍事相關之道路依此規定是上海爲商埠及軍事相關之路寳山之吴淞又爲軍事上之必要之路現上海至寳山已有依周塘軍工路足資交通上海至南滙之周浦巿據上南巿紳朱祥紱穆湘瑶等呈請籌築縣道又上年曾有人呈請興築松青間電車道此等均可作爲縣道此外尚未據具報如何規畫究竟該縣治有無與路礦工廠及軍事相關之道路亟應詳細確查至此縣與彼縣之道路當有從前大道驛路可尋應即遵照規定分頭察看妥爲規畫云 
[本埠發現類似腦膜炎症]  
　　本埠近日發現一種時症患者突然體熱頭痛一二日間 
即不省人事甚至斃命各醫院門診上遇見此類病人即送往工部局醫院或中國公立醫院隔離病室以防傳染據醫家言此症頗似腦膜炎云 
[中國絲業團調查近訊]  
　　美國絲織廠工作槪况 
　　本埠益豐長絲號李登魁君代表吾國灰絲業出席紐約萬國絲繭博覽會旅美月餘除調查生絲銷售情形之外聞頗注意於工廠之組織聞見所及曾陸續錄寄來滬告我國人已誌各報兹又得其美國絲織廠之工作一篇於各項絲織手續言之綦詳其文云美國爲近來工作最發達之國其機器之新頴出品之快速吾輩在國内時已早有所聞故此次赴美於調查生絲銷貨情　形以外對於所到織廠其工作情形頗加注意雖西人習慣工廠内容素守禁閉惟此次因美國絲商渴望中國生絲之改良故代表團所到之處無不極誠歡迎詳細指示吾人乃得於數星期之參觀調查約略得其内容所惜余非紡織中人故每見工作之靈捷祗知驚歎而不能即取其法而置之實用兹特記出以備國内絲織家之參考至於機器專名因余不諳紡織全照西名譯出乞閱者諒之（未完） 
[組織商團之籌備會議]  
　　滬北六路商界聯合會於二十三日開臨時常會兼議籌備商團進行事下午二時開會天雖微雨到會之團體甚形踴躍當由成夑春主席預議接五一籌備會通告勞工紀念推派列席代表及中華武術會觀禮員一節結果推徐鴻嘉爲本會代表畢即由杜椿蓀報告開議商團事當由史觀濤張善德討論發言略謂滬上光復時本有商團成辦後因被人利用嫌疑遂致解散此次貴會重擬組織商團以謀地方公共安寗起見旣本純粹民意主張不帶南北方面官辦之色彩各公團旣贊成一致理宜提速進行旋由成變春提出致總商會曁各界聯合會公函請衆閱畢遂推定張善德史觀濤劉屏仙成夑春爲代表於下星期三分赴總商會各界聯合會籌備接洽後再定期開議辦法並擬下次籌備會擬借全國青年恊會舉行議畢時已五下宣告散會云 
[兩學生會請爭簿記條例]  
　　中華民國學生聯合會上海學生聯合會四月二十四日致駐美施公使函云施肇基先生鈞鑒敬啓者頃據菲列濱華僑敎育參觀團代表報告菲島立法部近通過簿記條例規定凡僑居華商之簿記須用英文西班牙文或土語違者科以一萬元以下之罰金或二年以下之監禁甚或二者兼科按此條例於中國文字僑胞生計華商前途均有重大之窒碍國人聞之異常憤激公於對美外交負事實上之責任即祈向美國政府提出抗議務達取銷此條例之目的不勝企盼專肅敬頌公安 
[縣商會昨開談話會]  
　　昨爲上海縣商會常會之期下午三時開會董傅佐衡姚伯棠王伯塤胡訪鶴馬驥良孫永年王杏塘吴芹甫等先後蒞會首由會長姚紫茗姚慕蓮發言今日適逢華商電氣公司開股東大會鄙人等均須赴會是以改開談話會當將最近之各業認商反對財廳投標新章要求取銷前令一案適嚴財廳長因公過滬即會同俞稅所長面謁後即將各業代表陳述之反對意見述明後已奉允爲緩行俾春賑問題仍可積極進行並經過狀况畢其餘未及提議即行散會 
[華商電氣公司股東會紀]  
　　華商電氣公司昨日下午四時開股東大會股東到者計共五萬二千五百六十八股公推莫子經爲臨時主席首由總理陸伯鴻報告庚申年（即上年）營業經過狀况略謂稽核電車部分所有電車乘客人數較之己未年（即前年）已加增一百二十九萬六千餘人車資之收入以銀元計較己未年亦已加增一萬四千餘元營業尚屬順利上年所定購之鋼軌四百噸刻已運到行將動工擇要添設雙軌此後乘客稱便營業當益發達至電燈部分前購一千六百基羅伏脫之交流電機一架上年三月裝配竣事於六月發電其電量頗足惟附件之方棚當時係向三四處洋行訂購因歐戰關係至今貨未到齊各路電力不能一致者實由於此日間發電用馬達之户日多故收入不下於己未年不意今届二月中新機忽遭損壞雖將舊機續開爲一時權宜之計然有數處不能通電對於燈户甚覺抱歉幸向湖北水電廠借有葉子板得以接濟此中辦事困難亮可鑒原云云次由主席將此次修改章程案第八條十條十一條五十六條逐條表决通過次提議支配利息案舊機待價案均通過又次選舉監察人三人李詠裳得四萬二千七百廿四權許松春得四萬零零廿六權朱魯異得三萬九千九百七十權當選末後議發息日期訂定陽曆五月十六日即陰曆四月初九日起爲發息日期議畢散會時已六鐘 
[照常發售京漢路聯運車票]  
　　滬寗滬杭甬鐵路前據京漢鐵路來電因河南成軍譁變拆毁鐵道阻碍交通應將該路自彰德至新鄉間各站停售車票並分電各路關於上項聯運各站之通車聯運一律暫行停售等情曾誌前報兹悉滬寗滬杭甬兩路鐵路局昨得京漢鐵路消息謂該處成軍業由吴副使會同趙督解决所有彰德之新鄉段内毁壞軌道亦已於二十三日上午八時完全恢復照常通車云云故昨日滬寗滬杭甬兩路車務洋總管已通告兩路各站自即日起本路與京漢路各站聯運通車客票照常發售云 
[企業儲蓄團昨開董事會]  
　　浦東同人會所辦企業儲蓄團昨日上午十一時開董事會於西門三區救火會内董事監察先後到會過半數即提議各事如下（一）開儲户大會公舉辦事員（甲）結賬員二人（乙）謄錄員二人（丙）書記員二人（丁）查賬員二人統由儲户内舉出（二）推廣儲欵由董事監察具名通告會員及浦東各界言儲蓄之重要企業儲蓄之利益請各儲欵（三）開辦小工商貸欵自十元以上百元以内有妥保後可以借給分期攤還俟舉出辦事員後實行（四）傳佐衡君提議推舉倪君菊裳爲儲蓄團經理以專責任至十一時半始各散會 
[烟酒業銀行消息]  
　　烟酒業銀行一事前經北京烟酒事務署特派專員來滬向該兩業代表接洽一切並磋商籌備情形一面發電至各省埠烟酒分會各代表徵求同意然後回京呈復以待部署方面核准即可實行招股積極進行在案兹聞滬上全國烟酒聯合會現已接得該專員覆電謂此舉業奉部署極力贊成並可提挈爲官商合辦之性質現方妥訂章程擬於不日即將發表希該代表即轉知兩業養着手進行云云現聞該聯合會將於日内開大會議表决一切云 
[尼羅號運美之金洋]  
　　昨日本埠住友銀行有裝往新金山之美金洋六箱計約二萬鎊經該行預備於午後車送中國郵船公司報裝尼羅號郵船即晚開行云 
[滬寗車昨日途中小事故]  
　　昨日（二十四日）滬寗路由寗開滬之六號快車駛至唯亭車站有第二十六次貨物車停在該站（因重客車起見讓客車先行）六號快車經過時貨車上鐵門被風吹開致被打破六號快車二等車及三等車窗上玻璃十數塊並有坐在窗邊乘客七人碰傷面部略受微傷及該車到滬由本路醫官檢騐後因傷甚輕未進醫院云 
　　昨日（二十四日）滬寗路在堯化門及棲霞山車站之間（第二百八十八號橋）因前夜該地傾盆大雨山上之水流下甚猛一時不能流至河中故冲去軌道下之石子約有半英里之長軌道浸在水中當由該段工程司立時通電寗站加派路工前往修理並將路旁之泥掘去俾有出水之路下午水即退去惟各列車經過該地段車行甚緩因此該車到滬慢數十分鐘云 
[滬杭車昨日漫到原因]  
　　昨日（二十四日）滬杭路由杭開滬之特别快車到滬已八點二十餘分鐘因該車乘客擁擠多掛車輛因而遲緩又該車駛至新龍華車站時車未停妥有一乘客從車跳下跌傷甚重當由該車車長將傷人扶起帶至上海北站派役車送山東路醫院醫治 
[發給泗礁食米護照]  
　　崇明縣管轄之泗礁山該處山民食米一項因本山不產全賴糴食其米多由吴淞購糴近年以來該山產出沙泥銷路甚廣有項裝載沙泥釣船每月往來山淞數次每船前准帶食米五石惟恐奸商假托名義販運出洋前經省長令飭如有躉米運山多須執領護照方准裝載每月規定僅祇念張每張計裝五十石此項護照前係崇明縣案准在山設立蟄皮公所由已故王助理員執行後因該公所移至吴淞經四明公所董士謝瑶軒管理兼任該公所董事之職今春陽曆三月份護照該縣未曾發出由謝瑶軒禀呈江蘇省長要求令行發給護照以安民食現省派調查准此項食米護照嗣後須由該縣辦理已派駐山薛燦如助理員給發與吴淞蟄皮公所不相干涉云 
[青年會英文禮拜會]  
　　四川路青年會每星期日午後五時有英文禮拜專爲能講英語男女學生而設每次開會時敦請名人演說昨日演講者爲基督敎全國女青年會協會書報部主任杜藹倫女士Ｍｉｓｓ　Ｈｅｌｅｎ　Ｔｈｏｂｕｒｎ題爲（知人）略謂吾人嘗識幾人乎吾人所識者常爲同道之人乎除同道同志之外尚識他人乎或僅識其面而不識其心乎自歐戰以來人民思想爲之驟變昔者國際問題猶少國際觀念自薄今則各國人民之命運互生關係故國際觀念自然因之濃厚雖然吾人固能以他人之心爲心者多見其人乎然耶穌在世時所識之人無分貴賤皆得與表同情吾人須似耶穌每與人交須以設身處地之念存之於心果爾則由友誼之道造成一眞正大同世界現近年以來世界各國女子問題勞動問題相繼發生曩昔吾人對於勞力之輩時生輕視之心但今日此念遂漸消滅第因今日吾人須對世界各種新問題吾人更需耶穌之愛心與人表同情云聞杜女士去秋來滬擔任現職苛爲美女青年會總會　　　　女士著作甚富云 
[女青年會募集會員大會三誌]  
　　本埠基督敎女青年會昨爲募集會員大會之未一日下午三時半在會所開會秩序如下（一）唱詩（二）禱告（三）黄佐庭夫人演講題爲（女青年會於家庭有何貢獻）（四）程婉珍演講題爲（女青年會應作何事以助工廠女同胞）（五）唱詩（六）浸禮會鄔君演講題爲（女青年會對於敎會有所貢獻）略謂女青年會者實行基督敎宗旨之大機關也今日在中國之敎會發表基督敎精神理論不謂不多而實際能爲社會服務者尚少故敎會者授課室也男女青年會者試騐塲也因之青年會與敎會息息相關不可須臾離者也云云（七）奚伯綬夫人演說題爲（女青年會在學校中應作何種事業）（八）禱告散會 
[旅滬皖人會議紀]  
　　本埠安徽旅滬各團體爲新安軍違法拘捕合肥第二中校校長王藹如事特於日昨（二十四日）假福源里會址開聯席會議計到會者有皖民公社皖事改進會新新社自治恊會救國代表團五團體下午四時開會代表團郝兆先報告云本團迭接安徽學生聯合總會各界聯合會急電駐紥合服新安武軍第三營營長同合肥縣知事爲自由魂一書蓋有第二中校圖記率領軍警闖入該校擅將校長王藹如逮捕而去請轉各團體一致援救該書内容如何固不得而知惟新安武軍闖入學校違法逮捕摧殘士林莫此爲甚是該軍駐紥吾皖不惟增加地方擔負反致蹂躪人權吾人應如何援救王藹如出獄並要求懲辦該營長及驅逐新安武軍全部出境請衆討論會議結果致電張文生聶憲藩立即釋放王藹如並推汪叔潛起草關於新安武軍事不日再行開會討論云 
[匪徒攫飾戳斃老嫗]  
　　住寳山縣小徐家角之某姓老嫗年届古稀日前出外探親行經太保堂北朱家浜地方被匪徒攔路攫去值洋二十餘元之金戒一枚因該嫗高聲呌喊被匪用刀戳傷咽喉倒地身死迨附近鄉民聞聲到來匪已遠颺嗣由該嫗家屬將屍舁回備棺收殮並未報縣請驗云 
[各學校消息]  
　　青夜義務學校　閘北青夜國民義務學校徵求會昨日假座一品香舉行第一次結束報告二時開會由主席孫道勝君報告聞會宗旨次各隊參謀報告分數其結果如下太平洋隊二百五十八分大西洋隊二百二十七分印度洋隊二百十分南冰洋隊二百○一分北冰洋隊一百八十四分總計一千○八十分超出目的（一千元）可見該校之得社會信仰及徵求員之熱心矣 
　　美術學校　上海美術學校旅行寫生昨日（二十三）假杭州青年會舉行臨時成績展覽會一天陳列該校敎職員及學生之作品數百幀共分四室參觀者有二千數百人云 
　　民生女學　前日（二十三）嘉定縣立男女高等小學舉行聯合運動會先期由該縣勸學所所長顯靜卿君通知本埠民生女學請往參觀該校遂於是日清晨七時由校長胡韞吟敎務長任矜蘋敎師魏某等領學生四十餘人乘車赴嘉至十一時許抵運動塲由該處一高女校校長妥爲招待并請加入來賓運動聞該校學生表演節目凡二（一）時花舞（一）飛紗舞均步驟純熟精神活潑頗爲觀者稱許并聞該縣知事及勸學所俱擬給奬云 
[中華武術會歡迎會紀]  
　　昨日上午九時中華武術會歡迎馬子貞君蒞會者有該會會長王一亭君副會長華惠鈞君並職員及會董多人以及全體會員與來會練習新體操之各小學校學生頗極一時之盛歡迎禮畢由該會敎務主任吴志青君指揮各校學生表演應用武術之中國新體操並疊羅漢各動作此兩項係吴君新編預備加入遠東運動會表演者各學生雖練習未久而動作敏捷並極整齊團體表演能如此已不可多得次由該會敎師楊君指揮會員分段演習武術次敎師及會員表演單拳次對打次社會童子軍拍照末由馬子貞致謝詞散會 
[電工聯合會開會紀]  
　　中華電器工界聯合會昨晚七時半開談話會公推李恒林臨時主席王福廪紀錄（一）公决五月一號爲勞働紀念日吾界當一律懸旗開會慶祝（二）本會職員趙金木德藝並長曾在愼昌洋行充當工頭十有餘年此次辭職實爲可惜本會遇有公益之處不妨諮詢（三）日前會員司徒雲生來會報告愼昌事係雲生自己作證與朱阿標並無關涉請會長先生轉咨朱阿標取消誤會云云公决准照辦理（四）討論營業部籌辦事務推技術科長何伸樂擔任起草議畢而散 
[豫園商業聯合會請禁淫戲]  
　　邑廟豫園商業聯合會呈請省長嚴禁淫戲文云竊敝會前曾上呈某世界因專演各種違背法令紊亂風俗之戲實犯公司條例第八條當地官廳未加注意以致各處相率效尤如方板橋之華園九畝地之共和樓或唱本地淫灘拆白蕩婦相率成　良家子女涉足其地已爲淫詞所移動又遭無賴之引誘日復一日風化益壞將來必至廉恥喪盡人獸不分言念前途實爲痛心用敢再申前請伏乞省長飭令嚴禁除去社會之惡廳人道之公敵則歌功頌德者豈止敝會已也（下略） 
[溝路公所職員會紀]  
　　砌街業道達堂溝路公所昨開新職員會下午兩時開會到者業董朱桂榮張榮昌俞敬熙金餘松並司年司月各職員紛紛列席　議首由金餘松業董報告開會宗旨畢次將該本業對於營業上應行改革及維持公益等種種問題當衆互議良久至傍晚散會 
[淮南華豐墾植公司開會紀]  
　　淮南華豐墾植股份有限公司昨特假座錢江會館開第六届春季大會到會者如王丹軒等數十人三時開會公推張付生爲臨時主席逐項報告各股東詳細討論畢已萬家燈火矣其選舉職員名單續錄 
[泉興公司擴充航業]  
　　浦東楊家渡俄商寳隆公司碼頭前因歐戰期内外洋輪船進口日少營業漸次衰敗前年將輪埠棧房轉租與閩商泉興公司執業該公司原有湧興宏利建新三輪由滬往來福州興化泉州等處去年營業頗佳兹爲擴充航業挽回利權起見復租購惠通泉興漳華三輪已陸續開駛來滬停泊該公司碼頭連日正在雇工裝卸貨物甚爲忙碌云 
[捷利洋行行址遷移]  
　　南京路捷利洋行自開設以來已歷有年所專做進出口交易兼辦五金疋頭等貨兹以原有地址不敷辦公自四月二十四號起遷至江西路Ｂ字七號洋房 
[大北地毯公司消息]  
　　南京路西大北地毯公司自上星期正式開幕以來營業極爲發達前晚該公司假座東亞旅館設宴邀請各界人士到者約七八十人七時入座由該公司總理宋子霞主席致詞後各進西餐由該公司董事董蘭舫張受之曁經理沈小亭等殷殷招待賓主無不盡歡昨晚又在大雅樓宴請工界及該業同行來賓尤較前晚爲多兹聞該公司以商業首重信用故於織工染色無不認眞從事採購原料復加意選擇並向北方添雇名匠以期精益求精云 
[檀香巿價步升]  
　　檀香一物產自南洋檀香山等處滬上閩帮各行經營此業生意亦頗不少近日巿價逐步升高由九兩升至十一二兩緣目下各處香巿大盛除焚燒之外又彫刻扇骨等用長江銷路亦有活動故巿價尚須看好云 
[藍建樞返滬]  
　　海軍總司令藍建樞因公於上月間赴閩業於事畢由閩乘新濟輪船於昨到滬總司令公署預得福建電信當派副官至招商碼頭迎接入署銷假視事矣 
[海軍部員抵滬]  
　　海軍部因庫欵支絀積欠各艦隊薪餉四個月約計數百萬元迭經海軍總司令曁全體艦隊聯電催索均因財政部無欵匯撥無從應付現各艦隊復又公電請撥薩總長閱電後除商由財政部籌欵撥付外並派軍法司長鄭寳菁來滬接洽鄭司長已於前日抵滬海軍總司令公署當即電召第二艦隊司令杜錫珪到滬以便開會籌商云 
[硝磺局長齊寳善函告接差]  
　　淞滬警廳昨接江蘇全省硝磺局局長齊寳善公函開奉督軍訓令案照硝磺局趙局長現已奉令簡放福建運使所遺硝磺局一差職務重要未便久懸應即遴員接辦以專責成查有本公署願問齊寳善堪以接充仍兼本公署顧問等因奉此並准江蘇全省硝磺局趙前局長移交前來敝局長已於本月十六日接差相應函達查照云云 
[長龍船改換兵輪之呈准]  
　　江蘇水警趙廳長查得游弋長江之長龍船現下破壞不堪者已居多數而據報廢棄者亦屬不少惟此項長龍船式樣旣舊駛行亦不迅捷實與江防不甚得力現擬將報廢之長龍船不再釘造所有缺額另行製造巡江兵輪遇有匪警追剿尤爲便利平時游巡江面開駛往來頗爲迅速爰將改換巡江兵輪辦法各情呈請省公署核奪一俟奉准即當招雇機器廠釘造兵輪云 
 
 

Page 11

 
 
[台温同鄉電催速辦工賑]  
　　杭州盧督軍沈省長鈞鑒皓電計逹台温兩屬哀鴻嗷嗷有赤貧無所得食者有闔家服毒自盡者倒懸待解命在須臾函電飛馳情詞迫切察度情形實屬無可再緩務求查明成議從最重災區迅速興工以慰喁望無任激切待命之至台屬章梫林丙修陶祝華姚桐豫徐樂堯張連勝葉頌賢温屬張烈徐陳冕許燊王福申等叩漾又電杭州喻志韶呂文起兩君代向當道催辦工振（上文與致督軍省長電略同）務乞一致主持催促就緒盼復台屬章校等温屬張烈等漾 
[愛儷園舉行冠笄禮]  
　　昨日午後一時愛儷園舉行冠笄禮先時冠賓何護軍使曁陳戒安章一山兩君蒞止羅友蘭友山昆仲按照儀注三加畢先後宣讀字說訓詞三時舉行笄禮羅慈淑夫人親授訓詞各界來賓曁會員自浙督軍代表馬司令蘇督軍代表徐廳長蘇省長代表沈知事外觀禮者約千餘人均由代表姬覺彌君招待 
[大丰公司開始出售茶葉]  
　　公共租界南京路山西路口大丰罐頭茶葉有限公司定於今日星星一開始交易該公司貨品以茶葉爲大宗所有茶葉花卉皆自派人就山選辦各種花茶皆聘名師在自建工廠内自薰自窨門巿郵寄零買批發各種紙包罐頭茶葉其價劃一中西男女老幼一律看待云 
[棕欖香皂贈品開奬續紀]  
　　茂生洋行經理棕欖香皂贈品開奬情形已誌昨報兹悉頭奬爲新舞台對過九號宋永揚命館樓上王氏所得二奬爲大世界對面福昌里九百零七號蔣文學君所得三奬爲新閘路福鑫里四百零一號源豐皮件廠所得現正將頭奬人照哂印詳細情形請看明日本報茂生洋行所登之廣告可也 
[鈞和艦將出口巡洋]  
　　鈞和兵董艦長以淞口外海各洋面現值黄花魚汛之際惟恐該漁船等有夾帶禁品情事亟應出洋游巡藉以查禁現擬日内開往淞口外洋之大羊山泗礁山等洋面嚴查云 
[童子軍聯合會函請捕蠅]  
　　上海縣童子軍聯合會前接上海小學敎育研究會函請其提倡捕蠅並乞告捕蠅方法以便轉告各校仿行等語該會以外國童子軍有捕蠅隊之組織現值春夏之交正爲蠅類繁殖之候苟能及早捕滅當可减少遺傳除函復外復函達各團請即召集隊員講述蠅之爲害協力設法捕滅並將經過情形函報云云 
[催解水利畝捐]  
　　江蘇財政廳昨通令滬海道屬各縣知事迅將帶征水利畝捐限三日内悉數報解以應急需逾限派委守提云云 
[部頒約束軍人新律]  
　　松滬護軍使署近奉陸軍部通令略謂兹爲嚴肅軍紀起見擬定約束軍人新律四條合仰轉行所屬遵照辦理（一）軍官尅扣軍餉應處以死刑（二）軍官私購軍械及私賣者處死刑（三）凡防兵拆毁民房搶刦民間者各處死刑（四）若營目兵私逃在十名以上者各長官廳嚴定處分何護軍使奉令後已令行所屬軍隊遵照云 
[路局驗收淺水小輪]  
　　滬杭甬鐵路所經營之浙省武康縣屬莫干山避暑會自上年接收後逐漸改良頗臻完善該路本擬由拱宸橋起接長鐵路以達該山嗣經測勘道路旣乃相宜而所費亦屬不貲當此部欵支絀之時此議遂從緩行惟預料本年遊客定較上年爲多所有拱宸至三橋埠之汽輪一艘實屬不敷渡客之需故特趕向怡和洋行訂購 
淺水小輪一艘價約三千餘元約可載客三十人俾開幕後與原有之汽輪往來行駛以期便捷現在該輪已經該行運至日喗港日昨該路車務華洋總管楊先芬李綽生二人前往騐收尚屬合用日内即當裝載火車運往拱宸橋應用云 
[令飭調查洋商紙烟廠]  
　　江蘇烟酒事務局奉北京菸酒事務署公函略謂近年以來外人之在我國各通商口岸設立製造紙烟廠者日見增多考查製烟原料悉皆取用我國上產則洋商公賣稅應照我國菸酒公賣辦法一律徵收以昭平允而裕國稅兹查蘇滬等處洋商開設製造紙烟之廠尤較他處爲多現當調查烟廠之牌號曁國籍及製烟之種類並年銷若干一併查明造册送核以便籌辦洋商菸酒公賣稅以資增收稅課等因昨由蘇省事務局已令各該分局查報云 
[法商電車拒收輕質銅元]  
　　法商電車公司洋總經理培薩宜氏以近來巿上發行一種銅元顏色黄而青白其質極薄一經收入殊受影響特於昨日通飭各賣票人知照凡有持此項銅元購票者槪不收受否則賠償云云 
[汽車撞傷男孩]  
　　寓居北京路順興里四百零六號門牌这寗波人十四歲田孩張阿根昨日下午一時餘在北京路遭一千五百五十八號汽車撞倒受傷頗重一由老閘捕房七百四十號華捕瞥見當即前來阻止汽車開行押令汽車夫扶受傷人入汽車載送仁濟醫院醫治旋即帶該汽車夫入捕房禀候捕頭發落 
[命案犯解蘇候訊]  
　　湖北人高成漢舊曆正月初九日被同鄉人李金奎孫心文因借取時表起釁用鐵斧將高砍傷送院醫治無效身死由警將李孫函送地方審檢廳訊供判决李孫各處無期徒刑在案兹悉李金奎孫心文奉判不服聲請上訴已奉檢廳核准正在備文間詎李金奎忽又聲請撤消上訴該廳准之昨午飭警祗將孫心文一犯解赴蘇州高等廳訊核 
[因賭戳傷肱臂]  
　　河南人方金山昨日下午三時在馬立師路十八號門牌义麻雀與同賭人衝突互相鬥毆被某甲用刀戳傷肱臂血流如注當由人鳴得老閘捕房五百四十二號華捕到來一并帶入捕房請示奉捕頭諭着送方金山往仁濟醫院醫治再核 
[浦東男孩迷路]  
　　昨有八歲男孩趙根生在閘北迷路由四區崗警帶入警署經顏署長訊據該供浦東人家住南碼頭父趙山海賣甘蔗爲業今日隨父出外在途失散等情奉諭暫爲留養聽候出示招領 
[偵緝刦案盜黨]  
　　搶刦浦東御駕橋富商張雪舟家案内之盜犯曾由水警偵探緝獲王阿榮一名解歸南匯訊據供認夥刦不諱兹因供出不知姓之小福根和尚小紹興等各逸盜因匿滬上某處昨由水警沈區長派某員督領線探來滬偵緝矣 
[長警獲盜得奬]  
　　四區巡長蔡文彬巡警王子宜傅化民李鳳翔曹家林等因破獲行刦潭子灣北王家井地方顧瑞祥洋貨新衣店之盜犯蔡如松周慶生張四十子等一案起獲原贓解科訊實顏署長以該長警等辦公勤能呈請徐廳長酌予奬勵在案昨奉廳長批示各奬二等奬章一座並各記大功一次以示鼓勵仍着該長警等補緝逸犯項三等歸案併究云 
[圍刦婦女金飾]  
　　婦人林劉氏林張氏女子王阿毛前日下午行經滬西勞勃生路寳成紗廠門首忽來十餘人將該婦等圍住搶取劉氏值洋四十五元之金押髮一支金鷄心三個張氏銀簪一支王阿毛值洋二十元之金押髮一支紛紛奔逃當經該氏等喊捕由行人沈阿毛見而帮同追拿致被衆人毆傷旋由戈登路捕房五百六十八號印捕與包探吴柚生聞警趕來當塲拿獲安徽人楊光銀一名帶入捕房經捕頭詢問一過着楊押候解送公共公廨訊核 
[白米被攫之請究]  
　　向爲米業之許福生舊曆本月十四日在西南鄉　來廟相近何家角地方向鄉民某姓家購得白米七十餘石當時挑到河灘聽候過磅上船運申之時不料午後五時許忽來多數鄉民一擁而上將所堆白米攫去三四十石迨許聞悉趕到已經不及前日返滬缮具禀帖分投水陸警區請求查辦矣 
[奚家灣派警巡邏]  
　　江灣奚家灣英人穆奈及其鄰居西人十人具呈英領事署以江灣地方西人住宅兩月中被竊五家請求函致警廳嚴密梭巡以保治安等情當由英總領事函致江蘇特派交涉公署轉函淞滬警察廳核辦經徐廳長查得奚家灣距離派駐所太遠若添設崗位不但換班爲難且孤崗無援甚爲不便只得於該處安設巡邏箱派警常川巡邏認眞保護并令嚴緝務獲究辦昨已函復交涉公署轉函英領查照云 
[婦女失踪之追究]  
　　賃居浦東楊家渡民婦張汪氏之媳王氏年二十四歲又爛泥渡無錫婦人張魁氏之長女阿金年十九歲同在陸家嘴日華紗廠做工不料該二婦女忽於上星期六往廠工作一去不返當經各該家屬四處找尋無着嗣據張魁氏之十歲小女阿榮聲稱實被該廠車間工人潘銀海徒小狗帶往浦西看戲囑勿聲張等情昨經張魁氏偕同張汪氏赴紗廠詢問據云潘徒二人確於是日（即上星期六）走出迄今未曾進廠云云該二婦即據情報告三區警署飭將徒小狗之姐徒陸氏拘解至署押候研訊 
[供認誘匿族媳]  
　　鄉人張坤全住閘北寳山路前日扭同族張生全至五區控被誘姦伊媳祝氏捲逃藏匿等情經杜署長質訊一過轉解司法科昨奉段科員提訊被告已承認將祝氏寄養嘉定縣境江橋地方判押候提到祝氏併移地檢廳律辦 
[姦案移送法庭]  
　　閘北太陽廟附近爲塌車夫之王桐山其妻曹氏今年二十七歲與周國林有染兹爲王探悉前晚偵知姦夫在家續歡糾合多人突入姦所將男婦雙雙拘獲詎姦夫竟將王之右手大指咬傷流血鳴警一併拘送四區警局移送地檢廳奉檢察官提案騐訊之下判周與該氏分别收押王所傷甚微判令回去自醫聽候核辦 
[赴漢移吊贓物]  
　　新閘孟納拉路四百六十九號門牌張鶴樓家庖丁何德貴串同婢女桂英捲取其主價值四千元之飾物逃往漢口案發捕房飭探往漢移提來滬解由公共公廨訊押在案兹悉何德貴已在捕房供出所有贓物當在漢被慈善會拘捕時均經吊去以故捕頭據情禀准公廨備文於前日派包探張盛全前往移吊贓物矣 
[布販被人莢騙]  
　　紹興人包阿七以沿街喚賣布疋爲生昨午行至西門斜橋地方忽有一人向之論價買布間復有某甲上前將布悉數取去放在左近劉三家中包以爲遊戲跟往索取劉以此布非爾所寄如果要取須酬若干洋元於是包身畔洋三元數角悉被劉三詐去布雖取到心不能甘報告巡警將劉拘獲送由二區警局轉解地檢廳訊辦 
[牙刷匠被毆受傷]  
　　滬城三牌樓做牙刷帮工匠某甲昨午後四時被同業某乙等十餘人將甲軋入虹橋福興樓茶叙一言不合即行用武甲飛步奔逃乙等急取茶樓中之長板凳追上至東首小弄中將甲追獲將凳擲擊並扭住痛毆致甲受傷倒地旁人見而代抱不平報告巡警將乙等拘獲一併解送警局訊究 
[不自認錯反行凶]  
　　張小福子前晚深夜誤叩東漢壁禮路一百六十五號門牌某麵館之門不自認錯與該店夥陳裕廷口角衝突後糾靈應長根等將陳毆打致被該店主劉保晶鳴由一百七十四號印捕到來將張應二人一併拘入捕房禀明捕頭押候解究 
[不付洋酒定價之續訊]  
　　中法實業銀行洋人金士伯前延農復律師代表投法公堂控傅明若前向法國酒廠定購洋酒若干桶言定價洋二萬零四百法郎當由傅在滙票上簽字爲憑旋因被告將酒提出價洋不付求請訊追等語奉判覆訊再核在案昨又傳訊先由被告律師聲稱被告現求堂上展期俟將洋酒售去後再行料理等語原告律師聲稱被告請求改期將酒售賣一節敝律師並不反對祗須被告將滙票上價洋如數照繳所有一切律費亦歸被告負擔等詞中西讞員判准予展期七天再核 
[請追欠租兩則]  
　　天主堂昨遣收租人至法公堂控房客陳化莊虧欠房租洋七十八元八角向索游約不付求請訊追等語詰之陳供認欠租惟現祗措得洋十六元四角餘欠求請寛限繳付判繳案之欵交原告領去餘欠限七天繳清又沈阿富欠王尚堂租洋九十餘元求追後除付外尚欠三十餘元奉判限七天繳清在案昨又傳訊被告將洋如數繳案判繳案洋交原告領去完案 
[候呈賬簿察閱]  
　　葉子發葉竹香兩人前欠同仁昌魚行貨價銀一千四百十九元一延不交付由原告具控公堂飭探將兩葉拘獲奉判交保再核在案現因兩被告無保管押昨又提訊先由原告禀明被欠情形詰之　葉等同供民人雖欠貨欵並無如此之多請察原告又稱商人有賬薄可證今本曾帶案求請寛限交案等語中西官判着原告 
將賬簿呈交檢察處聽候察閱被告等旣無保人着令還押候核 
[搭客携帶煙土之查獲]  
　　李阿海昨午在北巿購得烟土六百包藏入行李携至大碼頭乘小輪擬赴閔行圖消該輪未啓椗以前由水巡隊巡警登輪人贓並獲押送到隊轉解地檢廳訊究 
[盤開客棧之糾葛]  
　　平孝山昨延華蘭庭律師代表投法公堂控稱本年二月十一日由沈茂山向原告盤開新大興客棧言定盤價二千八百元當立據時付定價洋一千二百元並二月十八日永森餘記號六百元之期票一紙尚有一千元限期交付不料十八日找尋永森餘記並無此店顯見被告有欺騙行爲求請訊追被告由賚美律師代辯稱原告因六百元收取無著是以被告至無錫原籍取欵詎原告即乘機將棧内生財擅自搬去招牌亦被取下後由被告得悉即倩敝律師致函理論詎原告即投案起訴且永森餘記號實有此店開在蘇州地方並無欺騙情事請爲訊核原告平孝山稱商人並未搬取棧内生財是實被告沈茂山稱現商人已經措齊六百元祗須原告仍照盤時生財點交清楚隨後繳欵等語中西讞員判著被告將六百元送繳檢查處聽候覆訊再核 
[警隊派赴泗礁]  
　　泗礁永記沙石公司事務處前因台州山民激成爭執發生毆打情事所有駐山警士十餘人壓制單薄不生效力現由崇明縣林知事撥派警備隊長曹錦揚督率警士二十名已於今日自崇抵淞旋登釣船赴山暫駐以資鎭懾 
[兩竊賊查獲候究]  
　　紹興人馬松泉因竊取麥根路六十號門牌日本人家值洋十五元之雨衣一件又山東人王友芝行竊靜安寺路一千八百五十號門牌徐建興家值洋七十元之衣物昨由包探將馬王兩人拘獲帶入捕房奉飭押候解究 
[緝獲竊取地毯關係人]  
　　靜安寺路一千一百十八號門牌陸漢亭家失竊值洋一百九十元之地毯等物報經捕房前日由探先後拿獲與是案有關之夏裕林衛春祥二名帶回捕房禀奉捕頭諭着一併押候解送公堂訊究 
[華探查獲竊賊]  
　　甬人周根福串同在逃三人於前晚行竊裡虹口街七百十四號門牌居人陳慶記家衣物巨贓被探蔣阿林孫阿慶查見將周拘入捕房盤詰一過押候補提同黨解究 
要件 
[江蘇第二次地方物品展覽會各項規則]  
　　上海縣知事上海總商會昨奉省長公署訓令云案查江蘇第二次省地方物品展覽會就省城貢院舊址辦理節經抄發章程令行實業廳出示布告預爲籌備並展期至本年十月十日舉辦在案兹依照章程第二十八條之規定將關於徵集陳列展覽審查各項詳細規則分别訂定合即令仰該縣該會轉發各出品人遵照辦理一面趕緊薦舉徵集員尅日呈候委任再本會事務所於九月一日以前暫設實業廳併即知照此令計發規則由事務所另寄中華民國十年四月十九日江蘇省長王瑚江蘇第二次省地方物品展覽會徵集規則第一條本會以發達實業改良物品爲宗旨徵集全省工藝及原料各品分類陳列第二條本會徵品類分第一類農林產品第二類機械工業品第三類紡織染工業品第四類化學工業品第五類飮食品第六類敎育用品第七類美術品第八類雜工業品第九類礦產品第十類水產品分類細目附後第三條屬於左列各欵之一者不得爲出品一工藝品在五年以前製造者二有礙風俗秩序及衛生者三有危險之虞致損害他品者四認爲無出品之價值者第四條出品陳列數量之限制如左 
以量計者每品以一升至三升爲率以斤計者每品以一斤至三斤爲率以件計者每品以一件至四件爲率以打計者每品以半打至二打爲率以套計者每品以一套至四套爲率如有輕細貴重物品不在此限（未完） 
雜評二 
[請禁淫戲（訥）]  
　　淫書與淫戲同在應禁之例然其實淫戲之害較淫書尤甚淫書僅害識字之青年而淫戲則並不識字之鄉愚而害之也 
　　年來有志之士以通俗敎育之有益於社會盡出提倡又以改良戲劇爲通俗敎育中最要之一種而盡力研究然成效未見而借通俗敎育之招牌之破壞之者則已不可勝舉如類似戲劇之攤簧從前鄉曲間視爲花鼓淫戲而禁之者今且風行於上海獨樹一幟於各戲館之中名爲改良而實益變本加厲爲害何可勝言且有明知其爲有害而爲鼓吹營業計不惜同流合污視爲必不可少之一點綴品此則大可慨也 
　　有害風俗人心之舉年來正逐漸禁革吾知此等淫戲不久終歸淘汰耳 
公布欄 
[江蘇高等審判廳]  
　　民庭判决　一件六合縣知事爲選舉訴訟請求指定管轄聲請一案（决定主文）本案應指定江浦縣知事管轄　一件王麗雲與劉信卿爲聘物涉訟上告一案（判决主文）原判撤銷本案發還上海地方審判廳迅予更爲審判　一件徐陳氏等與徐朱氏等爲遺產及承繼關係涉訟控訴一案（判决主文）本件控訴及參加人之請求均予駁回控訴審訟費歸控訴人負擔一件趙仁濟與趙仁銘等爲遺產涉訟控訟控訴一案（判决主文）本案控訴關於 
道日禮銀田之部分駁回本審及上告審訟費歸控訴人負擔　一件陳祥珠與陳祥雲等爲田產涉訟上告一案（判决主文）本件上告駁回本審訟費歸上告人負擔　一件朱　山與查石麟爲存欵糾葛控訴一案（决定主文）本件控訴狀撤銷本審訟費歸控訴人負擔　一件曹大福爲誘女霸吞涉訟不服南通縣公署之批示聲明抗告一案（决定主文）本件抗告駁回抗告審訟費歸抗告人負擔　一件沈廷幹與沈祁氏爲身分房屋糾葛控訴一案（决定主文）原堂諭撤銷本案發還靖江縣知事公署依法審判預納本審訟費發還　一件劉朱氏與劉錫林爲田畝涉訟上告一案（判决主文）本案上告駁回本審訟費由上告人負擔　一件王夢生與王顧氏爲田產涉訟控訴一案（决定主文）本件控訴管轄錯誤應移送上海地方審判廳受理（以上四月二十一日）　一件楊唐氏與楊春盛等爲嗣產糾葛控訴一案（判决主文）原判除楊大傑承繼楊悅親繼續有效嗣產歸楊大傑管理部分外撤銷楊大傑對於楊唐氏應負扶養之義務如楊唐氏不願楊大傑同居着楊大傑就管理楊悅親遺產每年租息收入之半數交付楊唐氏以資養訟費由兩造各半負擔　一件邱陽春與錢懷德爲債務涉訟上告一案（判决主文）原判撤銷本案發還江寗地方審判廳迅予更爲審判　一件　矩曾與郭源泉爲債務涉訟上告一案（判决主文）本案上告駁回本審訟費歸上告人負擔（以上四月二十二日） 
[上海地方審判廳]  
　　公示送達（全文在本廳揭示塲公布）第六三號（民一庭）一件司徒志良與伍少庭等婚姻涉訟一案兹本籌續定於四月三十日上午十時開庭審理仰該被告人伍少庭等遵期投審毋違特此公示右仰被傳人伍少庭伍徐氏知悉 
　　判决主文　（民一庭）一件判决張裕堂與徐姚氏爲欵項控訴一案主文本案廳維持本廳民國十年三月十五日之即時判决聲明窒礙後之訴訟費用歸控訴人負擔　一件决定劉榮栽因與鄒洛書抵欵糾葛聲明窒礙一案主文本件聲請照准　一件决定季家梁與僧須琳債務控訴聲請撤銷一案主文本件控訴狀准予註銷控訴審訟費歸控訴人負擔（民二庭）　一件判决梁致中等訴　興順會欵涉訟一案主文被告人應籌還原告人洋五十元訴訟費用歸被告人負擔　一件决定季龍海聲明窒礙一案主文本件窒礙之聲明照准　一件决定顧松　訴倪道痕等欠欵糾葛一案主文本件訴狀准予註銷訟費歸原告人負擔 
　　批示　一件楊燧熊爲預防後患請求備案由據呈各節純屬空言所請備案應毋庸護此批　一件趙尚華狀領欵洋由准領此批　一件徐聚生狀交欵洋由准交此批　一件朱元元狀交欵洋由准領此批一件金竹卿狀保查春園由准保此批　一件鄒洛書狀請查辦由狀悉本案扣押之目的物有該圖地保具有　管切結在卷設有短少情事自不患無負責之人毋庸該　鰓鰓過慮着即知照此批　一件周文治呈爲組織親族會議請求批准由查該案業經大理院判决周光盛應准爲周寳彝之兼　子所請應毋庸議此批　一件唐永清狀請註銷保狀由狀悉准予註銷此批　一件金應歧狀請銷案由狀悉准予銷案此批　一件蔡　松狀領賬簿由准領此批　一件顧　藩等狀交扣押費由准交此批　一件丁小寳狀交欵洋由准交此批　一件蔡　松狀請銷案由狀悉准予發還賬簿完案此批（以上四月二十二日） 
[上海地方檢察廳]  
　　批示　顧廷良候傳訊核奪此批　朱元炯上訴狀悉查刑律第三百八十二條之侵占罪其法定刑爲三等至五等有期徒刑依照呈准援用刑事訴訟律草案管轄各節第四條規定係屬地方管轄案件其上訴應由高等廳受理仰該民自赴江蘇高等檢察廳聲明控訴可也此批　陳洪大狀悉據訴是否屬實不能臆斷該棄如果與被告人有關可自赴該縣呈訴所請確難照准此批　陸蔡氏狀悉案係經界糾葛旣據訴稱法庭和解有案仰赴審判　具狀可也所請應毋庸議此批　姜同爕狀悉案已判决應候執行所請着毋庸議此批　徐姚氏狀悉候調卷核辦此批　仇三九子狀悉仰即來廳訊明核辦此批　姚江氏狀悉候訊明核辦此批　（以上四月二十二日） 
　　批示　王季氏狀悉已於唐郭氏等狀内明白批示矣併仰知照此批　唐郭氏狀悉案經訊騐明確訴請公判在案所請應毋庸議此批　張廷渭狀悉候偵查明確再行核奪所請即予保釋之處暫毋庸議此批　王奎寳狀悉候傳案核奪此批　班吉人狀悉案已判决仰即知　此批　李范氏狀悉查此案已經本應爲不起訴之應分所請自可准行此批　唐選生狀悉夫婦之間脫離關係係屬民事問題狀稱各節如果屬實應向同級廳民庭訴理所請由本應立案之處於法不合不准此批　以上四月二十三日 
[滬南工巡捐局]  
　　批示　一件趙和尚張慶華等呈爲籌復義渡碼頭請立案給照轉咨會勘由呈圖均悉查　家渡義渡碼頭爲沿浦第一要津上年因浚浦拆毁後渡客行人種種不便據情恢復碼頭之處應予照准並已由工程處繪具圖樣函送海關河泊司查照矣此批　一件諭久香等呈爲恢復永盛碼頭請立案給照函咨會勘由呈圖均悉據稱永盛碼頭自上年浚浦拆毁後商貨客船感受種種困難亟望修復自是實情惟恢復該碼頭究竟有無窒礙應由該商等來工程處看明圖樣再行酌核辦理此批　一件楊念祖等禀爲陸家浜一帶草棚貽害請從速驅逐以維公安由禀悉已令工程處派員會警飭保驅逐並於和昌等公呈内批示矣此批　一件和昌等呈爲茅棚貽害環求驅逐以安　業由呈悉已飭工程處遴員會同一區三分署派警飭保前往驅逐矣仰即知照此批 
[上海縣公署]  
　　批示　原呈人京紹青藍染坊公所業董楊嘉悌及全體各坊老仁和等破壞業規抗諭不遵請執行封閉由呈悉該志成坊破壞業規旣經飭吏傳　抗不遵從據該業董及同業各坊蓋章聯禀請暫予發封等情應准飭吏執行可也仰即知照此批　四月二十一日 
　　批示　柴船同業代表壽琴章等呈爲議决公所改組辦法舉定業董環請給示由呈及附件均悉據稱該代表等邀集同業議决公所改組辦法舉定業董照章整頓如果能遵守規章實行整理於業務當有裨益旣據該業船户過半數簽允贊成等情聯名呈請姑准給示遵守仍仰該公所將收支報告曁辦理業務情形隨時具報查考仰即遵照此批議案簽名簿存查　上海裝　同業公所代表朱久彩等呈爲組織公所呈請備案給示由呈及粘件均悉該業組設公所議訂章程旣經試辦半年同業稱便聯名呈請准予備案給示俾資遵守可也仰即知照章程名單存查此批　毛耀坤呈爲　防假冒乞給示保護由呈悉候發給布告可也此批 
　　批示　一件水爐公所領袖杭國治呈爲吴安魁控周長壽老店確須遷移請准銷案由批呈悉吴安魁原控周長壽違章一案旣據該領袖來呈證明確已調解妥洽該老店遷移有期應准將案註銷可也此批　一件秦連生呈爲清理明白請求銷案由批該民控地保崔　觀一案據稱已由經董清理解决候令行經董查復察核此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[奬劵話（三）] [  鴛雛]  
　　一爲破落户某丁者其先與某戊各購劵一條約曰丁中戊得十分之一戊中丁亦如之已而丁劵果中不以分文與戊去故鄉避戊如凂指帶千圓之鑇戒衣翩然出入馬車而息息作狼顧若戊在前後左右也一爲敎員某己者其妻偶購一條副劵夜上床夫婦談中奬後得意事夫欲濟寒苦妻欲放債且重利以受於人者反於人俾一吐氣夫婦意見不合大衝突夜半打架驚鄰舍傷髮膚明日相對啞然一爲商人某庚者與其親友全購全張開奬電至居然首選於是大歡樂置酒高會酒半而更正之電至則有一字之誤傳也於是擲杯長歎舉室欲哭一爲丐人革辛者積錢二百餘購副劵一條袋巨恐有遺失藏於竹棒中初肆人奇購者爲丐也叩而注其名於册開奬電至因尋以報聞辛方丐於巿棒若籃未釋也肆人牽之飮丐犯樂酒樓當大江竟一擲棒若籃於江濤而大呼曰自此别矣飮已索券大哭卒自縊 
　　如上所述讀者諸公試猜果有其事否只恐諸公仍當吾所造筆記讀耳至於吾個人自信爲厭惡奬券者吾有時亦未始不作發財想轉思一旦挾巨資反形踧踖吾除東塗西抺外實無他能學賈可卜必敗而有資則必擱筆勢將與諸紈袴較一日短長而吾自此已矣吾雖未能澹泊自安然欲取資上肆購券自覺其冒利有數次余妻戲令余購余數過劵肆竟羞澀不敢嘗試余妻卒使女傭購得之幸余妻未中耳脫中者余將如何耶半載來養疴里門覺一般人之對於奬券之情狀頗刺吾耳目譬如某月内吾邑中一頭奬則邑中之人無往而非講頭奬矣售出頭奬之肆日日擁擠矣庚申一年中敝邑松江售云奬劵之額竟達一百萬元其他大埠可想而知除造成少數小財主外盡歛於何人之囊槖耶然而他業之不振不能不謂無影響也今者庫警飛來已失北門之鎖鑰勿謂去吾甚遠高枕可以無憂譬如一旦環吾國境均俄黨則尚能逃於刀俎矣乎傷哉吾國民其暫停賭博發財之興如奬劵者乎若吾所比一切之奬券固在舉一反三之例也 
筆記 
[記夢　] [  蔣夢華]  
　　疇昔之夜余在睡夢中有故鄉之行事雖幻夢乃同實事是夕入睡後恍惚間鄉關在望見余父已笑顏相迎於石頭坑外之方家坪口（浙江諸曁楓橋相近二十里）迎面言曰予望汝久矣今日船歸何早余答曰輪舟較帆船固速加之順風順潮更速遂偕余並肩行去舍尚數百武然因久離本土一旦重返覺故里青山綠水煥然一新游目騁懷洵可樂也比抵門首見圍牆上書有斗大華園二字余問曰書此已幾何時余父答曰猶未久也即偕入園祇見桃紅柳綠清芬撲鼻花蕊碧葉宿雨未除青枝叢梗朝烟猶帶園之四圍栽種菓木若桃梅梨杏枇榴櫻橘俱備中間分段成行皆屬草本諸卉惟尤以蘭爲衆香艷旖　獨標皁特園址在卜　山麓住宅之前地不甚廣而布置井井園之東隅鑿井一碧波清泉藉以灌漑花木全園木本以碧桃梅莊爲最草本以蘭菊海棠爲盛步及栽梅之隅余父曰惜佳本已在月前被人竊去今所餘者凡品也被竊之梅往年余在紹羣託某君購來但某君離世已久而此梅亦猶其人也言至此余遽驚醒縱目四眺固在床中追念情景始悉睡夢於是輾轉反側終宵不能成寐欲再續舊夢旣不可得起身散步夜需未央迴念我父作古已四載於兹想及生前往事與睡夢中所見絶無稍異至於華園菓木至今尚有存者而花本已荒蕪殆盡余又奔波他鄉不克兼顧祇得銘之於心耳 
劇談 
[說戲片（上）] [  悚]  
　　予之嗜戲曲等於稚子之愛糖果二十年前予家已購置一蠟筒之唱戲機蓋投予所好也似憶蠟筒中有孫囗奎李長勝等二進宮一曲爲予所最喜且彼時尚未有唱片故得此蠟筒已覺欣喜萬狀惟蠟筒多唱易損受潮即霉實不能耐久繼謀得利之唱機出世予大喜過望因較之蠟筒誠有天壤之别聲調清晰且多全齣之戲如時慧寳之探母雙處劉永春張和福之捉放雙處之寄子楊長喜之吊金龜等每齣不下十數張頗覺動聽遂亦購置一座備片百餘頁極聽覺之樂趣詎物質進化日甚一日乃有百代公司之新唱機應時而生唱片音大且清字圓腔正唱針亦無更易之勞頓挫抑揚曲盡其妙於是予又見獵心喜乃購百代之機備片四打内如譚汪劉王貴雙金楊朱陳姜龔李等唱片以及灘簧小曲宣卷大鼓軍樂口技等應有儘有南腔北調收羅靡遺友人中如舒子舍予陳子小蝶孫子雪泥祁子紱卿等亦莫不各置一座以助家庭之樂洵較之無益之消遣良善多多矣年來百代新片迭出如梅蘭芳時慧寳蔣老五唱春閻瑞生等購者愈踴躍據聞閻瑞生一片每日銷至千數誠可驚也而向不喜聽戲之瘦鵑亦以心血所易得之一百五十元購置一座並委予作顧問蓋以予爲玩戲機之老手也畫餘無事兹將平昔聽唱片所得之經驗並片子之優劣拉雜書之故無統系幸讀者勿笑而敎正之 
　　謀得利唱片新出數種如張桂芬之梅龍鎭景玉峰之醉酒小子和之唱春王又宸之連營寨哭靈孟溥齋之烏盆計俱佳餘如汪優游之道情鳳凰簫林繼青之　口等等亦頗可聽片之面積因用鋼針之故紋路較細唱詞以一面論此百代可長一倍所惜該公司非專售唱機故片常不齊備耳 
新聞拾遺 
　　勸母戒賭　常熟東張鄉横塘巿有商民成某爲人樸實勤儉自持乃母年逾花甲而酷嗜賭博日必聚衆在家呼盧喝雉以爲樂成頗不以爲然屢勸母戒絶無效心甚忿恨前日暗將賭具藏匿乃母徧覓不得知必子之所爲舉棍擊成成見勢不佳逃避於戚家次日乃母追悔親赴戚家在子前發誓痛改前非决不再賭成遂欣然回家云[  警世人]  
　　借仙行騙　九畝地某里有中年婦率一養子僱乳媪一來居半載口稱家有大仙一切衣食日用悉是仰賴并善治病能知禍福一般近鄰婦女咸信而不疑趨之若鶩該婦間以食物或金錢分給的鄰稱爲仙賜於是譸張爲幻婦誠仙乎其術而鄰盡愚矣及本月初旬借親戚喜事赴賀爲名遍向近鄰假借衣飾之珍貴者以遁養子乳媪尚留屋内日來各鄰始悉受騙聞多者有四五百金之鉅悔已無及[  易安]  
小說 
[社會小說　衆醉獨醒　（三二九）] [  曕廬]  
　　第四十九回　薛家園壺瓶開大會　妙嚴墓香火結仙緣 
　　且說因果巷後面一片荒地喚做薛家園園裏有個大土邱蘇人喚他做妙嚴公主墳這位妙嚴公主名字不見史策據吴郡志上說梁武帝的公主下嫁蘇人孫瑒駙馬公主出家後便把故宅改建妙嚴尼寺這個大土邱便是妙嚴寺的廢址然而孫瑒駙馬確有這個人一部梁書裏面實在找不出甚麽妙嚴公主惟有梁簡文帝的長山公主名喚妙碧和那妙嚴公主彷佛是個姊妹行然面也是猜測之詞算不得實錄信史便算是實錄信史也是簡文帝的公主不是武帝的公主可見吴郡志上的說話全然不能當眞况且這個土邱上面旣没有華表又没有碑碣往來的行人熟視無覩不曾惹起甚麽注意數年以前官廳爲保存古蹟起見在那土邱前面建起一塊三尺長的短碣鐫着妙嚴墓三個大字然而往來行人也不曉得墳裏的妙嚴是男是女是古代人是近代人依舊是熟視無睹不曾惹起甚麽注意土邱旁邊有一個淹池水極渾濁年深月久分明是微生蟲的出產地洿池裏也没有甚麽風景每日早晨只聽得蕭蕭馬鳴更唱迭和（奇怪）列位這是編書原穿揷的諢語洿池裡面息會跑出馬來不過每日早晨左近的小家婦女團團圍住這個洿池左手提着馬桶右手揑着竹筅在池潭裏洗一個暢你也豁綽豁綽我也豁綽豁綽一陣馬鳴聲鬧得怪響蘇州土白把洗馬桶的洗字讀做蕭字所以說是蕭蕭馬鳴更唱迭和（原來有此别解） 
餘瀋[  穹漢]  
　　日晡休課餘閒裴回斜橋畔一般作龍華俊游之客恰如倦鳥之聯翩而歸馬龍車水連轡接軫彌望間車中人咸有此慘淡垂盡之花枝盈握招摇過巿若示人以往游龍華之信物然者於以歎桃花命薄曾無奈此攀折人何 
　　然亦足覘國民探勝之特性有非如此不足逞快者固人具同情也 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[討價還價] [  覺]  
　　討價還價巿道也巿道尚以不二價取得信用而我國之行政當局對於各方面之要求往往以討價還價自隳其信用行政之要點在權衡是非緩急而定其可否所謂政策不能逃此標準否則是有政而無策也實則無策亦即不可謂有政也乃我國之行政當局不論何事均以討價還價之法行之是非不問也緩急不問也非者緩者因討價還價之結果而消耗國庫於無形是者争屠亦因討價還價之結果而阻礙其事業之發展長此不變非特必至於財政破產且必至於政府破產 
　　例如裁兵政策全國人心之以爲是以爲急者而政府討價督軍還價遂遷延不决也推廣敎育實業政策亦全國人心之以爲是以爲急者而國民討價行政當局還價亦遷延不决也甚至京校按月應發敎育費之積欠敎職員學生之索欵非討價比也而政府亦以還價之法應付之世界各國寗有此政體乎甚矣巿道之不可以維政局也况此等巿道非不二價之巿道固爲卑劣之巿道哉 
經濟 
[論參與物品展覽會之利益告江蘇實業界] [  張百城]  
　　江蘇第二次地方物品展覽會定本年雙十節在南京貢院舊址開幕已委定人員着手籌備我全省實業界欲求物品之改良營業之發展者其毋錯此良機速投袂而起蓋天下之事物有比較然後有競爭有競爭然後有進步此公例也實業界此種現象尤屬顯而易見比較之道多矣其不託空言易求實效擇一定之時間地點作正式之陳列比賽者則所謂賽會是已美國之巴拿馬賽會日本之大正博覽會我國前清之南洋勸業會農商部之國貨展覽會類皆不惜重資不憚大舉耗時費事而成斯舉其規模之大小不同而創設之用意則一我江蘇實業界欲知其物品之列於何等地位而求所以進步改良之方者則不可不參與此會也明甚且推廣營業之工具厥惟廣告物品展覽會又不啻一最有效之廣告處也聚六十縣物品之精華陳列於省會新闢之巿塲秋高氣爽觀光者多陳列之不足又復編爲專書布諸全國其作用固非紙上空談之招貼告白所可同日語矣吾所以提出此問題而討論者固欲爲不知此會之作用者告而號稱爲知者仍復有二種謬誤之見解不可不一辨以正其誤 
　　（一）以爲會期尚早不必亟亟也須知凡事預而後立此次會期本定今春舉行官廳一再延期所以令與會者愼重其事從容預備不至臨時匆促耳烏得以其遠而緩之 
　　（一）以爲預會者祗以工商品爲限也夫旣名曰物品則所包者廣不祗一二項可知農產礦產尤今日之急宜提倡者皆可與賽 
　　我國前途之發展惟實業之振興是望吾江蘇實業家之眼光吾國家一綫之希望我舉將於斯會覘之（乙種酬） 
法制 
[糾正侵佔沿用之誤] [  瞽丐]  
　　前清對於不動產之僭越往往稱之爲侵佔沿用至今一般人猶誤認經界之訴爲侵佔之訴不知今之所謂侵佔者屬於刑事即監守自盜是也必以其物之持有能盜歸於侵佔人掌握中者爲限不動產之盜歸也甚難故侵佔之搆成亦較少惟代人管理不動產而盜爲已有者方適用之（未經管理者則否）至於經界之僭越純粹爲民事上占有之訴與刑事上之侵佔性質絶不相類安能以沿用之誤而混淆民刑之法律哉（乙種酬） 
衛生 
[兩性之情慾　王吉民先生演講] [  盛竹孫筆記]  
　　王吉民先生是滬杭鐵路總醫官對於醫學一道研究有素此次在杭州安定中校演講頗有價值兹特介紹於我國人還望對於警告之處痛改前非力除惡習並勸導子弟莫蹈前轍則王先生之講演不致徒然矣　記者附識 
　　兩性情慾之發生是天然的本没有什麽希奇從前的人都諱隱起來不肯說給人聽不知這個問題關係社會狠是重大我們當開誠布公共同研究一個圓滿的適當的方法來解决他纔好那裏可以（諱疾忌醫）呢 
　　要研究這個問題先須明白生殖器的作用生殖器的作用除生育外就是排洩廢物使污穢的東西不致聚積在體内妨礙血液的流通和身體的發育並非藉此戕賊精神的 
　　現在青年所犯的能襀就是手淫據社會上確實的調查百人當中季的在十分之七以上不知道他的害處實在狠大 
　　（一）阻止發育當青年時候倘然耗傷了精神身體就不能發育到完全的地方這就是種弱的最大原因 
　　（二）没有高尚志氣堅强的能力做起事來往往有始無終所以没有成功的希望就是失敗 
　　還有一種花柳病世界各國都有的但據美國調查的美德 
 
 

Page 18

 
 
英法百人當中不過十二人以上十五以下獨有我們中國竟有二十八人豈不是可以驚駭的麽美國犯的百人當中僅十二人因此損及社會的經濟總計已在二十六萬萬以上（如狎妓費治療費減少工作損失費國家保養費等）那麽我們中國的損失可想而知了 
　　美國在歐戰的時候每年戰死人民平均在七十五萬左右但平時因花柳病死的倒有八十五萬以上可見花柳病的毒比戰禍還要利害 
　　又平時爲傷寒：：癆　等病而死的人數固然不少不過數目最多的就是花柳病 
又謂有花柳病的人生了八個子女其健全的只有二個其餘六個不是瞎眼殘廢就是瘋顚 
　　我們未娶親以前當發生情慾的時候去狎妓女是最不好的事體因爲他是花柳病傳授的地方至於淫人妻女更屬絶對的不可我們希望妻女清白難道人家不希望他的妻女清白的嗎我們爲尊重女子的人格爲尊重自家的道德起見决不可有這種行爲或者有人說强制情慾是有害的但據美國三百幾十個著名醫生的考察完全没有害處可見此說的不能存在了 
　　國家的强弱是看國民的能否健全而判定的國民倘然都是如此那國家的前途可無容卜的了諸君是國民的先導社會的中堅一舉一動都與计會國家有關係的萬不可有這種齷齪思想齷齪行爲以致社會國家都變爲齷齪的社會國家這就是鄙人所希望的 
　　（附錄）遺精的原因有（一）吃肉類太多脂肪充滿體内過於各部的需求所以盈溢而出（二）用腦過度身體不時常運動（三）被太多（四）看淫書淫畫（五）淫慾過度除第五種當節制淫慾并立即醫治服藥外餘外四種只要少吃肉類勤加運動少蓋棉被清晨早起不看淫書淫畫就可免了（乙種酬） 
道德叢話 
[西方格言（一二八）] [  謝介子選譯]  
　　惰者將自覺其趨於困苦（辛格利斯）（Ｃｉｎｇａｌｅｓｅ） 
　　君欲求長生當誠正聰明（英吉利諺） 
　　喬木之蔭豐於果樹（荷蘭諺） 
　　樂生於心（英吉利諺） 
　　樂易遭忌（臘丁諺） 
　　居中最安（英吉利諺） 
　　憂常不速而來（臘丁諺） 
　　佳僕之工資宜豐（英吉利諺） 
　　輕忽小事者不足與言大事（荷蘭諺） 
　　早婚鮮佳（莎士比亞）（Ｓｈａｋｅｓｐｅａｒｅ） 
日用常識 
[我的每日活動時間表] [  段伯五]  
　　予向來讀書曾辣每苦於雜亂無章顧此失彼因思作一時間表而遵守之又恐其不適於用也復取昔賢時哲關於時間上之學說以爲標準舉一切衛生學業人事等妥爲分配自以爲盡善盡美能讀古書能用新法矣乃閱時未久則阻碍横生非勢有所不可即力有所不能非盡關於作輟無常缺乏定力也因恍然於株守成法之非宜張冠未可以李戴也夫各人旣各有其環境各人又各異其心力故我欲分配我之時間我須視乎我之心力我之環境而斟酌損益之方能應我的使用也且事非一成而不變每覺今是而昨非所謂時間表者固當因時爲轉移未可作繭以自縛也故活動尚矣又思平常所用之日曆隔日竟成廢紙大可藉爲利用因作一（我的每日活動時間表）即於每日起床後取下隔日日曆之紙條將本日應守之時間作表於其背面粘之於一定之地位至就寢前復將此表檢查一過若本日某時所行之事未能與表上相符合即作小註於其旁（或其下）至明日起床後復取一隔日日曆之紙條按照前表有必須改訂之處則改訂之無則依樣謄寫之仍粘疉前表之上日日如是則其利有數端焉（至表之程式因無規定之必要故不贅）因清晨謄寫一過彷彿一日大計了然於胸中且無忓格難行之弊其利一每晚復檢查一過有合古人省察之意其利二日久成册則每日過去事實之陳跡與理想預定之陳跡皆可於此中得之其利三予初有此表時不惟每日行事時間與表上多不符合即今日與昨日之表相比較其改訂之虞亦幾十有八九待行之稍久則此弊漸少迄今一年有餘若再檢查從前每日之時間表幾若千篇一律則名爲活動實則固定矣是不獨增高理解與實行力併得一獨有的適用的歸納的時間上之公式矣其利四余因有此四利故敢公之同好（乙種酬） 
識字捷法 
[應用宇] [  濟滄]  
　　夾　盜竊懷物也从大从二入腋中有所持也音陜與夾異陜西省之陜字从此不可寫作陜 
　　吴　大言也从　口　篆作大音仄大象人形首向右屈爲大今作天首向左傾爲大今作　大言須迸力出聲故首微仄俗謂口天吴誤甚　又姓也　又郡名 
　　喬　高而曲也从天天屈也从高省高則不能無傾欹之勢故上从天　俗謂假裝者曰喬 
　　息　气之一呼一吸也从心从自自古算字心房血脈之循環與肺葉之舒歛至有兹係故息从心自　又休息也止也　又生長曰息如子息利息 
　　更正　四月二十一日（肺癆病中之靜養上）第三節吐血一止（一）字乃不字之誤合亟更正 
 
