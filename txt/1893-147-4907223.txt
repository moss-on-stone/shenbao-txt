# 1893 - 147 - 4907223

 

Page 1

 
 
[附送山西災民求振圖] [  申報館主人謹啓]  
　　山右被災慘莫能狀大同朔平二府暨關外七廳四十餘縣鴻嗷遍野幾令天地變色草木生愁誠千古未有之苦况也潘振聲褚敦伯兩先生遍歴查賑目撃心傷爰爲之繪圖十二幅附於今日本報分呈薄海仁人倘蒙俯賜解囊請逕寄上海絲業會館申報館仁濟善堂各振所彚解分振可也肅此布陳伏維德鑒 
[希世之寳全帖已出] [  點石齋代售啓]  
　　希世之寳　裱錦面加楠木匣晋唐小　加錦套請繳半價持票取帖未入股者請速購鴻文局買票者由乾德奎　前印廟堂碑墨色不佳今全棄去由本齋加工重印又印成　榻夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨名寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓顧南雅靜娛室跋翁閣學攷證帖首飛台分書李東陽題三種挖裱錦而再者各帖裝池工繁時久遠方郵寄尤艱今擬變通除已銷票外希世之寳裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上漙廣東蜚英晉記漢口小夾街積昌號蘇州山塘大街愼記棧江西書街天寳樓分售 
[救服生烟務宜從速論]  
　　自鴉片烟運入中國其所以爲中國之害者不但吸食者損精耗神亡身破家敗名失節而已也且於砒滷縊溺之外又多一覓死之法近日以來愈見其多蓋以他途覓死斷無有如服食生鴉片之便而且速者鴉片一物近來幾乎無處蔑有通都大邑無論矣即在窮鄉僻壞十室之邑而亦無不有吸烟之人無不有售烟之店一榻横陳吞雲吐霧者到處皆有則一萌死機隨處可以購買隨時可以服食而死者於是乎衆矣聞有人取猪腸一叚灌生烟錢許於其中札其上下口懸之空際則見腸内之烟倐上倐下流注不定浸假而腸薄如纸未幾而腸穿矣可知生烟入腹在人之腸内亦流行不定而其力足以穿腸而破冐其痛苦亦可想而知故有服生烟之人因痛苦難忍而投河奔井以求速死者於是有好善君子出焉爲之悉心考究設法救治夫人生實難諺有好死不如惡活之說亦誰肯輕性命於鴻毛即使愚蒙無知偶萌短見或因口角忿爭或因一時忿激且因得烟容易因而出此下策而當毒發之時疼痛悲苦必有不可以言語形容者得有人焉以救之則眞所謂生死人而肉白骨救人一命勝造七級浮屠而况并有救雖止於一人而可以解人全家之禍甚至可以解人數家之禍其功德豈有量哉夫救服生烟之法騐方所載亦正不少而究其根原則無論其爲西法爲中法無非令其將所服之烟嘔吐而出使腸胃中一無存留毫無漬迹而後可以回生機免後患故有謂用西國精奇散者謂有用肥皂水膽礬水者其說不一無非欲其吐出惟西人有用機器抽吸使出此則非中國人所能爲而廣東木棉蘆花亦爲救服生烟之妙品其作用一切均有成書可考近年以來服生烟者愈見其多而救服生烟者亦愈見其衆盖惻隠之心人皆有之服生烟以覓死度彼雖出於萬不得已要亦未始非固執不通由於一時憤激所致富其宛轉啼號未有不望救者既有可救之方則亦何樂而不一施其妙手故凡救服生烟者大都勇於爲善非借此以爲利者也其名心未除者則或者有之耳顧竊有進也者假如一城一鎭一鄉一村人數多矣無識短見之人在所不免而救服生烟之善士亦即雜居其間偶然有人服食生烟則請善士往救彼赴救者則刻不容緩竟有披衣不及吐哺握髮而往者何則此物之毒流走不定救之愈早愈妙稍一稽遲即無可爲力故雖夏暑冬寒深宵半夜苟其爲發願救治吞烟之人一遇招請立即奔赴此乃實意行善眞心救苦之人若方在用膳不即投箸而起待食畢而後往或方在會客不及倒屣以赴待客去而後行則即此一刻半刻一分二分之時生死關頭即在乎此誤人性命者不少也夫救冶吞烟既稱善士不取人家分文何得謂爲誤人性命不知彼吞服生烟者苟竟無救治之人則亦必自用肥皂水等物雜投立灌或得一吐而愈既知有救治之人則專待其人之救救者一刻不至則多深一刻之毒然則我雖不殺伯仁伯仁由我而死其問心將何安乎竊嘗怪夏間中暑喝熱等症亦屬刻不容緩之症而彼時醫則必按號排時不肯早赴有拔早者必須倍噌請封彼病人遘此急症又急何能待醫生遲到一刻即病者早死一刻在彼時醫則固曰請者衆多不按號排時則何者宜早何者宜遲反成偏見故不得不然吾則以爲其遲早當以症爲定急症宜速去緩症可緩行若此則兩得其平至於因拔早而索重價者則又顧錢不顧命一流人本不足齒及者也然而醫生本以醫爲業其眞延請者衆萬分忙迫者情猶可原若救服生烟者則固君目之爲善士而不以此爲利者也一日之中服生烟者究有幾人决不至若時症痧氣之衆則倘有因救者來遲而至不救清夜捫心有不慙汗交下者乎是故曰凡救服生烟者治之宜速不宜緩 
[本館接奉電音]  
　　昨由京友電傳上諭一道敬謹譯登○四月十五日奉旨由進士出身之滿漢侍郎内閣學士三品京堂及四五品京堂内未與考試試差者俱著於本月二十八日在上書房考試其不願赴考者聽仍同禮部聲明於開列考官本内扣除欽此 
[官樣文章]  
　　吏部爲傳知事所有揀補户部漢軍堂主事一缺本部於四月初四日帶領引見相應傳知擬正之翰林院筆帖式劉維灝擬陪之太常士博士田芸等二員於是日五鼓穿天青褂備帶補褂元青褂並佩帶對子荷包手巾赴左翼門外本部朝房報到聽候排班於膳前帶領引見勿得遲悞○吏部爲傳知事所有揀補盛京户部司庫一缺本部於四月初四日帶領引見相應傳知擬止之前尸部三庫檔房筆帖式調補理藩院筆帖式德昇擬陪之禮科筆帖式奎英等二員於是日五鼓赴左翼門外朝房報到聽候排班於膳前帶領引見○八旗王公文武官員應領光緒十九年春季俸米由户部刷票劄倉葢印塡號註明某員應領米若干統限六十日内赴倉逾限不領照例註銷除王貝勒貝子公文職五品以上武職四品以上人員仍照奏定新章分由通州中倉大西倉支領其文職五品以下武職四品以下人員左翼四旗劄由祿米倉支領右翼四旗劄由南新倉支領○吏部爲傳知事所有揀補工部漢軍堂主事一缺本部於四月初四日帶領引見相應傳知擬正之繙書房行走吏部筆帖式松林擬陪之内閣中書敬禧等二員於是日五鼓赴左翼門餐朝房書到聽候排班帶領引見○内閣典籍廳爲二次曉諭事照得本衙門前因額 
 
 

Page 2

 
 
缺供事官懸缺甚多當經出示招考所有取中供事官張詒等例應即刻進署銷照當差以便行文吏部註册業經本衙門示催在案迄今數月之久進署銷照當差者甚屬寥寥實屬有違定例任意遲延爲此再行示傳未經銷照之供事官等知悉務於四月内親身進署銷照當差前自行投遞履歴以憑覈對咨行吏部註册倘再逾限不到署當差者立即將該供事取中之名註銷勿得自悞功名懍遵特示○吏部爲傳知事所有揀補盛京刑部司庫一缺本部於四月初四日帶領引見相應傳知擬正之刑部筆帖式保清擬陪之都察院筆帖式鍾霖等二員於是日五鼓赴左翼門外朝房報到聽候排班帶領引見○吏部爲知照事所有考試六部保送漢御史奉旨於四月初五日在保和殿考試欽此相應知照内務府轉飭於是日五鼓開放保和殿槅扇並照例預備桌張茶水○欽天監爲咨報事本監奏補滿五官正一排二人漢博士一排二人於本年四月初四日帶領引見相應繕且滿漢排單各二分先行咨報軍機處查照 
[廉州水患]  
　　廣東廉州府自上月二十七日大雨如注勢若傾盆直至三十日始止積雨成潦一片汪洋城外地之低者水深一二丈高處亦深數尺因之倒塌房舍蕩去田禾人畜淹没水中不可勝計適學政舉行歲科兩考棘院程才之地宛在中央眞有不堪設想者矣幸省憲即有所聞已飭屬赶爲撫卹 
[整頓水師]  
　　某西報云天下各國競制戰艦購軍械以爲保持昇平之局英國水帥部亦議准年内大加整頓以備調遣擬製頭等巨艦五艘每艘容一萬四千一百五十墩馬力一萬三千匹每點　可行十七海里有半安置後膛巨砲四尊砲口寛十三寸半又巨砲十尊砲口寛六寸快砲二十八尊其餘機器砲水雷船色色俱備另製頭等船二艘每艘容一萬五百墩馬力一萬三千匹每點鐘行海程十八里有奇又頭等巡邊砲船六艘每點鐘可行十九海里又二等船三艘馬力九千匹每點鐘可行十九海里有半另水雷砲舶十艘每點鐘可行二十餘里皆安置新式砲 
[優伶無分]  
　　廣東新會縣城阜寍里鄧某氏有女芳齡二九艶絶塵寰氏因家業凋零欲將女居奇以索重聘奈高門鄙其寒賤小户又乏多金故年既長尚未字也上月二十八日潮連鄉演劇女之姨母家於潮連氏携女往觀女艶妝而出釵光寰影炫人心目班中某旦見而悅之訪之鄉人知其氏族因託蹇修往求婚焉女母轉詢媒媪媪言旦芳名噪甚且富於貲無論家道若何即一年所得工銀亦以千數計若以女歸之嬷嬷亦一生喫著不盡矣母爲利所動索聘金三百兩媒媪返命於旦旦諾之即在其姨母家交定銀三十圓容俟諏吉迎娶女知之自怨母老而貪致失身爲伶人妻因私與表姊妹言曰爲丈夫者所貴有鬚眉氣也彼既丈夫而巾幗登塲演劇獻醜態於萬人屬目之塲彼縱不以爲羞而妻妾不羞者幾希矣吾寍作農人婦親操井臼實不願作伶人妻也表姊妹以女言逹其母母言既受定金勢難休退女遂鬱鬱不樂辭姨母以歸自恨蕙閣英姿下配梨園賤質緘愁茹恨顧影自憐一日曉起梳妝對鏡含涕將抺鬢所餘之香膠服之而絶及母驚覺則玉體已冰乃撫屍而哭之曰我悞女矣我悞女矣旋爲之備桐棺以殮昔周子云蓮出污泥而不染若此女者其眞妙蓮花後身耶書此以嘉其志並以告世之因貪而輕擲掌珠者 
[暹法要聞]  
　　英京來電云暹國軍士現已馳抵高空與法兵交戰搶獲輜重甚多并執獲法國兵官一員法人聞信即調兵一隊前往并選精練海軍二百二十人立由都偷起程赶赴暹羅觀此則暹法之釁已成恐未易了息矣○檳城來信云吉打蘇丹近聞法人佔據美江一事珠深厪慮日前特附海得剌輪船親往暹京以觀近狀若吉酋者亦可謂有心時事者矣 
[西事譯登]  
　　英京電報云新金山閉歇之諸銀行近欲一概復行創造惟力量有所不足恐不過徒託空言而已○英國自得有印度以來視其地無異亚京撫其民不殊本國故印度人之出仕於英者不能悉數惟上下兩議院中初無一印度人得厠其列兹接倫敦來信謂近有某地之人業已公舉一印度人入任下院議員之職從此印度政務彼得暢言而善處之○西報言北美洲英屬高林卑地方于拿打太平火車路公司創行已久其生意之雄入息之鉅素爲西國所推以西歴去年計之約共得銀八百六十二萬四千元除去核定費用五百一十萬二千元外實溢銀三百五十二萬二千元内撥銀一百三十萬元分作股本利息實餘銀二百二十二萬二千元連上前溢利實得盈餘六百九十二萬三千元誠生意之巨宗也○高浪霧來信云有輪船名加剌士打寳池者由爪亚往錫蘭中途風浪大作以致遲延適遇煤斤告竭無從舉火船内諸人徬徨無策旋查得載有糖甚夥爰即取以置諸爐内不意竟能代炭及至高浪霧所載之糖已耗去其半矣○英京電報云倫敦下力公司兼理銀行現亦停止夫新金山各銀行近日已疉遭停歇不意倫敦又有爲之繼者亦可見邇來生涯之難靠矣○又電云附近金邊河有地名尼音班丹者向爲英人所轄近日忽有法員將英旗扯下電文所言止此其詳雖不得而知然因此一端則英法兩邦恐又不免有一番齟齬矣○美國芝加高開設賽珍大會萃天下珍奇之物凡屬出類拔萃者莫不羅致其中有人以銀製一偶像重至一千六百磅此銀爲孟甸那銀礦所出像高英度五尺十寸立於銀球之上球係圓體徑二英尺右手持劍左手握天平一具聞此像係美商勿鑾士公司所製置於會塲之内示人以公平之意云 
[使星照鎭]  
　　出使美日秘大臣楊子通星使由蕪湖挈仙眷東下行抵滬江即令附某輪船北上本月十二日清晨鎭江官塲中接得滬江電信知星使將由滬蒞京口丹徒縣王大令急飭差赴義渡碼頭伺候閱日下午鐘鳴六下星使乘怡和洋行泰和輪船抵埠道府廳縣各官齊集江千恭迓旋登船投剌晉謁星使接見之下略談數語即鳴騶登岸詣小閘口招商局暫駐襜帷聞星使此行因十六日爲黄觀察之太夫人九秩帨辰故特躬親祝嘏大約勾留數日即須赴金陵謁見劉制軍云 
[高日已和]  
　　日本明治二十四年即我聖清光緒十有八年日商之在高麗先山貿易者以高廷禁止五榖出口虧折甚鉅因禀請駐韓之日本公使向政府索償案延多時未經了結去冬日政府派大石君正己爲駐韓公使日人咸以爲大石君精明强幹辦理此案必能公正無私大石君亦自負不凡查明此案緣由與高麗外務督辦辯駁豈知高廷遇事畏葸於書函則托故不答於請會則托病不見大石君不得已親自上書請國王裁答退出後復拜會我大清星使袁觀察請爲關說并聲言國王若不批示須即遄回誓不願再以口舌爭論此日歴五月四五號事也時日本八重山軍艦下椗仁川上大月尾島暇即燃砲演習並編制陸戰隊及操練戰門器具以示之威十九號日本外務省接到大石君電信言此案韓政府願賠銀十一萬圓照日商原虧之九萬餘圓逐年加利至本年三月止計利八萬餘圓兩共十七萬餘圓再四籌商减至此數得不毁鄰邦睦議而免干戈云政府隨於二十七號宣大石君回朝豈别有更調之事耶 
[鐵路紀聞]  
　　鐵路現分官商兩軌其由天津而軍糧城而塘沽北塘漢沽廬臺唐坊胥各莊開平古冶一帶鐵道係由公司集欵而成謂之商路由古冶至雷莊由雷莊至　州業經工竣開車復由　州接至山海關其已成未成各路一切經費概由官欵發給謂之官路官路向由李少卿觀察商路由楊谷山觀察爲總辦去秋傅相委伍秩庸觀察兼司兩路事宜以資臂助但官商兩路事仍繁重終恐　畫難周且會辦西人畢德格君業已辭差總辦楊谷山觀察亦以心力交瘁禀請辭差未蒙俯允傅相當委張燕謀觀察吳南皋太守各充總會辦冀收得人之效南皋太守已到差視事燕謀觀察係於去秋接充開平礦務局總辦者現在兼充鐵路總辦殆所謂能者多勞歟又公司去歲費用浩繁較之前年矣止鉅 
 
 

Page 3

 
 
萬現在總辦通盤籌畫可省者省可者裁以節經費近已裁去司事五六十人連茶房約及百人從此欵不虚糜事歸實濟公司當日有起色矣 
[借材異地]  
　　天津巿面繁華偶肇火災會不數旬即復經營締造而且星題月牗突勝從前今年自河北大街大火而後河東興隆街繼之城内鼓樓東復化飛灰而攻金攻木之儔起樓臺於平地殊有應接不遑之勢磚瓦木石因之價值高抬而木料更形昻貴操奇計贏者爰赴關東大山一帶購木於月初連檣抵津赴關報稅多者日至三十餘艘且有專寫夾板船往福州購木者不日亦將入口從此楩楠杞梓可以用之不竭彼引繩削墨者不必有乏材之嘆矣 
[津門雜誌]  
　　今春雨水調和二麥吐秀西沽及丁字沽一帶近已黄雲覆隴由是而莆口而武清縣屬之楊村蔡村亦皆有豐穰之象向日高亢之地不如稍下之區蓋以春雨一犁每難霑足抵窪得雨較能停聚不似高地之過而不留去臘今春大雪連綿土脈均已沾潤又得如膏春雨按期而降是以高下一律成熟預計收成約衞十斛可得一石有奇早麥刻己登塲倉千箱萬可爲三農慶矣○津郡府縣城隍神本定於初六日賽會嗣因遇雨改期初八日迎賽初十晚赦孤已列前報及初八日城内會道兩旁高搭蘆篷燕瘦環肥掩映於簾旌之下而游人更絡繹如梭城隍廟大街府縣及捕廉各班差役並搭燈棚陳設矞呈晚間如入不夜之城男女更　綦交錯擁擠不堪惟會景無甚奇異不過中旛法鼓跨鼓及无常大鬼五鬼十司十魁老都魁等魂會八起燈亭儀仗神轎座馬參以掛燈各會而已掛燈者揷鈎於臂懸燈於鈎由六盞八盞多至十餘盞不等兩臂翼張如砥之平如矢之直兩旁簇擁數十人籠燈書寫爲父掛燈爲母掛燈間有爲　伯兄姊掛燈者多至數十起不知於臂上懸燈果於父母何與於叔伯兄姊何與而竟以爲字加之且神不歆非祀似此矯揉造作何足上　神明愚人之愚抑何可笑○海關道署被竊多贓馬快以獲賊無期乘間逃逸現由各捕具保馬快夥王雲清接充以便　緝贓賊 
[蜀東雨雹]  
　　重慶來信云三月二十二日之夜大雨傾盆雜以冰雹大如梧子細若珍珠嫩緑新秧方似金釬剌水驀遭摧折頓絶生機猶幸邇日天氣清和得以及時補蒔云 
[少尹莅申]  
　　本邑水利廳鄢少尹奉上憲撤任遺缺札委林少尹紹衣接署前日林少尹由省垣來滬泊舟大東門大码頭日内即當接鈐視事矣 
[並不募捐]  
　　滬城三牌樓直北至館驛橋一帶街道石條時有損壞陰溝亦淤塞不堪現經輔元堂董事派司事騐明將次雇工興砌前日向各鋪户知照並不募捐如有冐名寫捐者准扭送堂中送縣究辦 
[爭攤被逐]  
　　英工部局董事度地虹口西華德路捕房後車利尼演馬戲處建造菜巿准於今日爲始招人擺設菜攤昨日各小販爭奪攤基紛紛擾擾鐘鳴八點早已棋布星羅　捕頭恐爭奪不均互相毆鬥立飭探捕一併逐去并撕毁所貼字條諭以明日另定章程各小販皆遵諭而去 
[邑宰騐屍]  
　　江北小王王阿二在虹口華順碼頭扛煤寗波小工戎清宇向奪煤籮用扛棒毆傷旋在同仁醫院身死其詳已列報章矣昨晨九點鐘時三圖地保石茂卿預備屍塲伺候英包探張九意將戎解案鐘鳴十點二刻上海縣黄愛棠大令帶同書役刑仵人等鳴騶而至既升座地保即禀訴前情旋有二圖地保陸坤咸禀稱昨晨石保來報稱王在華順碼頭被戎毆傷而斃小的即投案下禀報嗣查悉肇事處歸二十三保十三圖地保顧鴻春所轄與小的無干大令命提顧保研訊禀稱是處實係二圖陸保禀稱其地以華順碼頭前馬路爲界路西係小的之圖路東則歸顧册籍可稽不能淆混大令謂爾等無庸爭辯本縣自有定見張探禀稱上禮拜六即本月十二日上午十點鐘時由某號巡街華捕將王戎送入捕房禀稱二人在碼頭打架踣臥於地捕頭以二人各有損傷本欲押候解至公堂請蔡大老爺訊究二人自願出外料理捕頭准之至十四日不知如何由不知姓名之江北人將王舁赴捕房控訴捕頭著送同仁醫院求治延至晚間九點鐘時因傷身死至戎則另由碼頭買辦劉東風送往醫院昨晨院中人至捕房報明王已斃命小的因至院將戎拘押戎供稱小的係寍波山北人年二十九歲僑居治下正豐街新建樓房第四弄嚴小王家日在華順碼頭當找夫大令問爾如何將王毆撃何人帮兇供稱當日十點鐘時小的正欲扛煤王等數人前來霸阻將小的煤籮攫去向之理論致被兇毆身受重傷昏眩倒地嗣有人用冷水噴面漸漸復甦旋被管碼頭西人逐出經巡捕拘送捕房捕頭即行斥釋小的無奈求買辦送至醫院求療如今尚未告痊王之身死小的並不得知蓋小的臥樓上王臥樓下也大令謂捕房中人稱王未死時曾言爾將扛棒撃其頭顱以致倒地情形鑿鑿豈能抵賴不承戎堅執前供見證人陳阿大供稱小的係南通州東門外人來滬已有八年現在華順碼頭當扛夫頭目十二日十點鐘時小的在外督工忽聞人言小白眼打死人趨往察之則王方躺臥在地其勢甚危小白眼正欲脫逃小的邀人帮同拘住適管碼頭西人得得然至遂呼巡捕送入捕房旋將王舁送醫院醫生以其飯資無著不能留住診視之下灌以藥水即舁回周四虎家至十四日病勢愈增恐有不測因與周商之管碼頭西人寫信一函仍復送入醫院至晚溘然而斃大令問小白眼是誰答稱即戎之混名提周研問周供稱小的係南通州人現住治下東王家宅土借住小的家因何打架實不知情問王原籍家中離爾家有若干路尚有何人可曾報信答稱小的與王雖是同鄉不知伊家所在聞家中尚有父母兄長小的並未報信問王住爾處幾何時矣供稱去年十月二十一日來住家中大令轉詰洪阿藍供稱小的係紹興人來滬多年住在虹口白安里向當小工因年老力衰在碼頭上爲小工頭目十二日適有輪船抵埠小的正在鋪設跳板聞有小工打架前往看視見王戎皆臥於地毆打情事未經目覩嗣後由巡捕拘送捕房捕頭不理因至醫院求治大令命仵作如法細騐良久喝報死者頭頂紅紫實係受致命傷後患病而死大令命陳細看一周向之開導曰爾等一係房主一係工頭今本縣驗得王係受傷後患病而死故屍皮色黄口眼俱閉雙手握拳如果因傷而死則皮色必現紫黑陳周連聲諾諾大令命具結簽押又諭曰日後屍親來滬爾等可將本縣之言向之開導陳周曰諾大令隨飭備棺收殮洪稱小的已預備黑漆棺木矣大令即發貼封條令石保將棺安厝以待屍親認領驗畢命駕至醫院醫生孫明鏡延入客座談及王之病由據云十二日來時雖身上受傷無甚大碍灌以藥水仍令舁回十四日又來則神色慘變身患傷寒大令遂飭差持名片至美捕房請將戎帶回候訊捕頭飭將戎解送英公堂由蔡太守飭差押解時巳正午十二下鐘矣大令遂鳴騶遄返 
[悞犯前驅]  
　　昨日午後一點鐘時黄大令在屍塲遄回行至四牌樓口忽有王金山者横衝直撞而來將近輿前民壯喝令避讓王非但不服反向之大言曰爾敢狐假虎威借官勢以壓我輩乎語爲大令所聞著差役帶王回署循例排堂畢飭提王至案研詰王供稱小的係寍波人年四十三歲現住治下邑廟内四鋪向爲書鋪生涯無知悞犯叩乞施恩大令謂照理而論應爾讓本縣乎抑應本縣讓爾乎爾膽敢口出大言殊屬目無法紀喝令掌頰王苦求再四大令著從寛免責押候遞解回籍王聞諭叩頭如搗蒜大令飭交四鋪地甲帶云 
[召認屍棺]  
　　上月初五日本邑十二圖吳淞江邊有一無名男屍報經上海縣黄大令騐明棺殮此已紀諸報端昨日大令出示召認略謂如家中之人以及親友等出外日久不歸者可速來案認領云 
[押解拐犯]  
　　金陵王秦氏之子四娃仔被費雲山誘來上海倩小東門外金友旭烟館主求售金轉託朱洪恩即朱標售與護城河畔長 
 
 

Page 4

 
 
春花局得洋銀三十五元由陸王氏姚尚卿即姚娘子爲中收取洋銀即乘某輪船回金陵既而王秦氏偵知扭控保甲總局研訊之下直認不諱遂備文來滬關提上海縣黄愛棠大令飭差將一干人提到訊明一切判令將陸王氏交官媒收管罰洋銀四元俟繳到後開釋金等連賣據解往金陵歸案訊辦四娃仔交王秦氏領回自行投質此已詳列前報者也前日今後陸王氏將洋銀如數繳案大令即轉給王秦氏領去作爲回籍川資陸王氏交人保釋一面將文憑發給原差往所中將金及朱姚等人提出押解登程 
[英員觀審]  
　　英國駐滬副領事佩君福來交卸篆務將次遄回繼其仁者爲薩君允格於昨晨至英公廨觀蔡二源太守發落捕房移解各案 
[將伯是呼]  
　　謹啓者敝堂今歲施醫開診以來各處就診者日盛一日加以近時天氣寒暖不調病者益衆每期漸增至四百數十號之多諸醫應接不暇又不忍使抱病而來者不獲携方藥而去故於月初添請内科祭雲卿夫子針科謝雲山夫子到堂助診伏念敝堂經費全賴捐助並無恒産可抵用度是以今歲新正特備施醫給藥集福捐摺若干扣拜託報館諸大善長飭人隨報分送兾四方善士同懷惻隠見摺樂輸以匡敝堂不逮乃自春徂夏到者殊覺寥寥不得不備訴苦衷大呼將伯惟願諸大善士憫此衆生解囊佽助俾貧病之輩咸得脫沉疴而登壽域敝堂當虔爇心香爲諸大善士祝福壽於無窮也肅此敬陳統希慈鑒[  滬北鐵馬路廣益善堂謹啓]  
[鳴謝鴻施]  
　　蓋聞神惟德輔福自天申作善既獲降祥扶危豈無迪吉功能累積祐必　膺敵堂荷蒙各大善士樂助經費拜領之餘莫名飲佩今將台銜謹登報章而揚仁風今募到山左馬西翁善士交來河督憲許大善士助足平銀卅兩高郵丁玉軒善士交亦王銘卿大善士助洋五十元松茂堂助洋念元嘉興陸允三助洋十二元江西泰和章大善士助紋銀九兩八錢五分無錫張耀庭大善士助洋念元　儀釐局湯大善士募助洋十一元平湖張延慶大善士寗波仔遠銀樓陳大善士寗波至厚堂北海李柴恆大善士紹興恆茂銀號胡大善士烟台寳昌福昌崇明貊貔司陳大善士南京豫醫錢莊漢口胡恆有各助洋十元鎭江大德昌王大善士助洋十五元海昌新橋釐局程大善士助洋六元屠甸鎭公和典葉大善士助洋二元鎭江廣義和李大善士助洋三元蕪湖德成士棧葉大善士助洋二元餘杭釐局黄大善士助洋念元清江德記鹽號周大善士明洋五元章致　大善士助洋一元二角寗波鼎元助洋七元蘇趙大善士助洋五元杭姚天榮大善士助洋十元零五角廣東王潤田大善士助銀三兩寗波電局林善士助洋二元常熟李義豐助洋四元湖州桂必英大善士助洋一元運漕長裕號助洋一元安省王子垣大善士助洋二元請登報章以昭徵信[  滬北同仁永善堂司董等謹誌]  
 
 
 

Page 5

 
 
   
 
 

Page 6

 
 
[廣東趙同春堂蠟丸號婦人白帶丸]  
白帶靈丹 
婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經綢而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江陰○蕪湖等處寄售賜顧請認趙同春堂紹牌爲記 
[尋人]  
本月十一五點鐘走失小孩一名姓汪名桂生年七歲大塊頭面方身穿花布衫褲單梁鞋子無襪如有仁人知其下落送至招商局北棧對門王家宅謝洋十元通信者謝洋五元决不食言　汪宅啓 
[聲明]  
昨閱滬報責令認錯一則内中謂新聞報館不佞亦在股東之列並有不應士預等云比者國家崇尙西法多設報館以通遠情原非無益之舉第奉檄來滬公事冗繁未遑兼涉他務告知不在潘案之某君不佞本非新聞報館股東也經蓮珊啓 
[聲明]  
昨閱　貴報登保險賠銀一事意指不明然小號之保險賠欵磪於本月初八日向順利洋行收歸而　貴報所登使人懷欵合亟聲明以期實事就是　廣昌隆號啓 
[新書出售]  
吳興蔡紫岑先生著有趣園八種一書内集器物始興名臣事略並傳聞異事經辦疑案以及詩集對聨燈謎酒令等項彚編成書每部六本實價洋六角不折不扣寄上海文瑞樓醉六堂書坊代售 
[萬批照吕宋代勞一定中快得利]  
英六月份票零售單張六元分條六角函嵵上海四馬路 
[白帶丸功効啟]  
余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
[心胃氣痛良藥]  
閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角暇下卽愈登報申謝周森齋具 
[江蘇藥水廠肥皂作告白]  
啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也 
[夏季搢紳錄發兌]  
文武八角單文六角蔣氏心矩齋叢　六種五元薛叔耘出使日記八角籌洋芻議三角上海棋盤街醉六堂啓 
 
 
 

Page 7

 
 
   
 
 

Page 8

 
 
   
 
 

Page 9

 
 
[蟂磯帆影]  
　　新任蕪湖道袁爽秋觀察由金陵謁見制憲後即乘江裕輪船逕赴皖本月初九日行過鳩江文武各官赴舟次迎謁觀察一概擋駕傳諭俟三五月圓時豸節莅任再行會晤兹聞觀察已擇定月之十七日接篆云○裕溪關稅務委員王督瑜少尹丁憂所遺之差道憲札委便商委員蔡子文少尹暫行代理已紀前報兹聞此差由李觀察詳請以候補巡檢周魏釗少尹接辦俟奉到院批再飭到差○前報紀浙江寍紹台道吳福茨觀察委員至蕪採辦平糶二萬石以濟鎭海定海等處災民因蕪湖關道不肯豁免稅厘續辦與否尚無定見云云兹經李觀察復禀省憲籌商再四准將所抽稅項寄還寍道以充賑項吳觀察因又派委貝君續帶元凱兵輪至蕪接辦陸續運寍飛輪往復已閱數四僟饉之鄉當不致米珠之歎矣○皖省行銷西土向以豐碭所産爲大宗自前年碭土歉收皖土收成正旺香味亦較從前爲優烟霞窟中人遂以皖土爲上品去年商賈載運無一不利沾倍蓰今年遂皆興高采烈目下鶯粟將屆登塲蕪地各土莊咸派人往鳳陽臨淮及潁毫壽一帶坐莊候辦該處洋銀素不通行悉易以銅錢交易今年節氣較早本月二十日以後新漿即可上巿陳貨每百兩現售紋銀十七侂兩將來新貨價必飛騰欲求如往年每百兩僅銀七八兩者眞戞戞乎其難之矣○本月初四日某輪船開行赴滬搭客擁擠異常忽聞一聲空洞人皆譁然旋悉有一搭客因跳板無容足地特傍船邊躍過不料失足跌落於輪船躉船之間見者急以巨繩擲下其人無力攀援勢將隨流俱去幸有小划排擋而來從下托住始得轉危爲安生死關頭不容毫髮險哉 
[獲獾領賞]  
　　楊屬運河東西堤兩岸對峙緜亘數百里總辦歡陽觀察接辦以來將各事大加整頓以瞬屆伏汛正修防緊要之時遂遴派幹練人員會同各汛弁按汛擇要興修以爲先事預防之計聞某叚正在畚挶齊施忽挖出獾洞數處擒獲大小獾九頭經鄉人捆載入城舁至府署請騐盖許太守前經歐陽觀察委辦提調曾出示懸賞工次有能於工叚内擒獲獾子者分别給賞鄉人因此踴躍搜尋當經太守騐明轉呈堤工總局一面分别大小給予賞銀聞大者賞青蚨四竿小者五百各鄉民咸歡躍而去按此物名目不一有狗獾其首如狗腿瘦而高有猪獾首類豕體肥而身矮其最難獲者曰玉面獾首曰而圓嘴秃略似人面故又曰人獾身軀較大能於月下作人立奬夜行者見其摇摇擺擺顧盼自如幾不辨其爲人爲畜其嘴與爪犀利異常蟄居土内慣事鑽營穴之深者約可尋丈足以損壞隄岸聞此次所獲者内有人獾一頭舁入城時尚蠕蠕然動小獾數頭亦有一二活者聞之藥肆中人云此物熬油治跌仆刃燙諸傷極爲效騐云 
[恩免遞回]  
　　臺北淡水縣派差押解湖北被水災民彭大順等十六名至滬上海縣黄大令飭發善堂留養此已見諸報章前日彭等投蘇松太兵備道署叩求恩准附輪船回籍免得按站遞解聶觀察俯如所請飭上海縣派差押令附輪船就道黄大令奉札後立即備文飭差於晚間押同出城乘福和輪船往漢口然後由陸路遄回 
[備文解縣]  
　　鄔金元强姦某姓之妻控經英公堂蔡太守訊供送縣已列前報前日太守備文飭差將鄔押解到縣值日差禀明黄大令諭飭收所候訊 
[船户求銷]  
　　划船户陳三九控同業馮阿土爭奪主顧向論被毆黄大令飭差往提候核此已紀諸昨日報章差役奉諭之下將馮及管帮頭目洪老四一併提到馮自知理絀央洪一再停陳亦不願多事旋經洪勸令馮以洋銀五元給陳爲養傷之費陳遂投案求銷 
[南巿雜言]  
　　邇來南巿竊案層見迭出往往賊由空屋穴壁而入令人防不勝防昨日十六鋪地甲傳語各空屋主務必派人看管蓋失竊事小深恐匪人種火則禍患良深也○陸全吉商船主陸秀甫素有小船一號停泊南巿大關碼頭前日下午有事登岸船中無人看守致被已歇篙工張勝華張掌華將船撑去船中有鷹銀四元錢七千文及衣服之類迨陸知覺窮追已無蹤影矣○昨日下午四下鐘時有私鹽船三艘停泊本邑製造局碼頭將鹽包挑往某處一船甫卸空即被緝私艇勇偵知前往拿捉私販見而驚懼紛紛跳上空船不隄防船竟沈下致十餘人同人水内餘皆落荒逃竄艇勇狂追三四里未獲一人而入水諸人早已泅至南岸矣乃將船及私鹽百餘石解往緝私局充公○昨日傍晚時有年約十六七之女郎三四輩由法租界某桂圓棧工罷而歸嬝嬝婷婷行經十六鋪南首忽有頑童十餘輩恣行調戲口唱淫詞一童年僅十二三齡以手探某女郎之胸意欲一領雞頭風味女郎格之以手隨即奔回頑童猶敢在後尾隨盡情囉唣鄰右見而忿甚向之喝阻各童始奔竄無蹤 
[上海巡局紀事]  
　　前日午後英讞員蔡太守飭差持名片赴十六匍保甲中局請即弔取賊贓李蘭史二尹立飭局勇往元泰小押店弔出布篷一頂計押本洋銀二元一角交來差帶日○陳慶榮與張阿弟兇毆事聞于十六鋪保甲中局局員李二尹於前日飭勇往查旋查得陳往張家坐在張妻房内適被張見是以兇毆現經好事者調停令陳以香燭服禮旋回局據情禀覆○熼牙俞洪卿俞澄松投十六匍巡防南局控爭昇吉里各户之糞穢及坑厠一所前日局員鍾偉臣二尹提齊研訊洪卿訴稱昇吉里之糞向由小的承包今被澄松爭奪叩求訊斷澄松供稱昇吉昇安兩里均歸小的承值並非爭佔叩求明察二尹著將昇吉里之糞歸洪卿往挑澄松則專挑昇安里之糞兩造皆遵斷而退○洪昇馬頭内街顧洪基成衣鋪私售洋烟前日保甲中局李二尹訪聞飭勇前往將顧及烟槍二枝帶回訊究顧供稱小的係本邑人不敢售烟求恩明鑒二尹謂今日本當究辦姑念年老格外從寛著具嗣後不售洋烟切結槍給還人交保○錢大春之子林卿向張阿弟索欠忽有謝全林者霸阻逞兇致林卿突被毆傷回家向父訴知由其父大春投十六匍南局喊控鍾二尹飭提到案訊供之下以謝揷身多事著笞一百板具結開釋 
[英界公堂瑣案]  
　　包探陳阿九禀稱拿獲積竊徐金生弔出衣服等物詰知竊自俞相美王裕才等家今將人贓送案俞王均投案領贓徐供稱小的係蘇州人自知法不容寛尚求原情末减蔡太守判令管押二月期滿遞解回籍贓給兩失主分别認領○包探李錦堂禀稱顧雲卿報失衣服八件小的查知王竹堂所竊今特吊贓送案顧訴請領贓王擈可狡賴俯首籲恩蔡太守判令管押六禮拜贓給顧領去○二百三十一號華捕禀稱昨日小的巡路時見陳阿二設二十一門賭攤誘人聚賭是以拿獲送懲陳供稱小的在治下小本營生偶然小賭尚乞恩寛蔡太守判令枷號一禮拜發頭門示衆賭具存候毁去○德律風公司某西人訴稱楊樹浦一帶竽上銅絲時時被竊兹由包探查明王金寳即徐雪江竊去三十一斤是以吊贓送案某包探禀稱王誘鄉愚顧永林出外玩耍偕至此處囑顧望風然後將缐割取寄存鄧長根家旋復售與邱開有今特一併傳送案下王供認行竊泥道求恩顧供稱王邀小的出游行至楊樹浦囑站立路旁見有人來即行呼喚並不知伊行竊尚乞施恩鄧供稱其時小的不在家中王將銅絲寄存妻子處旋即取去不知其他邱供稱王持銅絲求售適小的出外由妻子與之論價每斤錢一百六十文西人又稱此項銅絲價值甚鉅蔡太守判令將王枷號兩禮拜發犯事地方示衆期滿管押六月邱罰洋銀五十元顧命從寛開釋贓給西人領去○包探何瑞福禀稱西人某甲報失金臂釧金約指疑張阿喜行竊先行拿送尚未起贓張所供一味以吾並無實際蔡太守飭何探將張帶回捕房俟查明贓據解候發落○包探顧阿六禀稱王瑞陸金林等人在某茶肆摇會流氓顧阿生糾黨多人故意向之纒擾以致互相毆鬥經小的獲顧送案請懲王陸同訴稱小的等正在摇會顧等有意尋釁與論被毆頋東扯西扯含糊以對蔡太守飭押俟查明羽黨冉行訊究○女孩徐阿素訴稱行至某處被何金榮攫取銀挖耳簪由捕追獲人贓解案請究何供稱小的飢寒交迫不得已而爲此尚求大老爺法外施恩蔡太守判令管押一禮拜贓給阿素領去○包探顧阿六禀稱張順興在法租界竊取途人對時表一枚質取洋銀使用經小的拿獲尚未晒明失主何人故未吊贓先將張解案請辦張供稱小的確然行竊惟乞施恩蔡太守飭將人贓帶回捕房查明失主姓名再行訊奪○包探孔阿才禀稱王德仁家失去衣服查知王德友所竊告知小的吊贓送案德仁訴請領贓德友供稱小的初次犯竊求免施刑蔡太守判令管押十日贓給德仁領去○馮阿友訴稱楊友紀竊去洋傘一頂查獲人贓交捕送案楊供稱小的亦係初犯如蒙由恕以後誓當不負宏恩蔡太守判令管押一禮拜贓給失主領去 
[法界捕房瑣案]  
　　大昌洋行某西人控杜桂才竊取船上物件葛同轉飭包探王榮培吊到原贓先行給領將杜押候比追前已兩紀報章矣昨日提杜到案問尚有物件何在杜供稱實無他物小的鄉愚無旘實被外國人所哄騙同轉謂爾不實供定當刑責喝令笞責二百板枷號半月期滿責釋○某包探在江天輪船拿獲竊取竹籃之江福生到案葛同轉謂爾年紀尚輕爲何犯竊供稱小的實係初犯叩乞施恩同轉著笞責一百板責畢復加申斥著即回籍不准逗遛○前報紀范家林因妻子被范寳林誘至蘇州後得尋見寳林根究妻之下落不肯實指遂於回申後扭入捕房昨日葛同轉飭提覆訊問家林之妻究在何處供稱在蘇州葑門天津人處自正月十一日天津人遷去後小的並未見面求恩明察同轉謂家林之妻被爾領去終須著爾交出又謂家林曰爾妻既在蘇州何不赶緊向追供稱天津人令小的向寳林根究問家林之妻究竟何在供稱天津人領去後業已身亡曾領家林至荒塚檢認屍骨家林稱並無其事同轉飭將寳林笞責二十板責畢問爾上次供稱十一月二十六日偕天津人十三旦及范妻至蘇州同住一處至正月十一日天津人始遷去何以今又妄供遂喝令再責四十板始供稱正月十一日天津人遷去 
 
 

Page 10

 
 
後范妻患瘰癧至三月初一日身死同轉著再責四十板謂家林曰爾在蘇州理應詳細查訪何以給爾盤費洋銀二元便行回滬爾與范阿連是否同族供稱同姓不宗居處各異問實林曰爾稱范妻已死其屍何在供稱在蘇州烏雀橋已埋葬矣同轉諭家林曰此案爾須投縣控告著將寳林還押候下期再核○前報列菜巿街某銀飾店被楊三桂在空屋内穴壁圖竊當塲拿獲解送公堂昨日葛同轉飭提至案問爾年紀尚輕何以甘心做賊供稱小的因回籍無資是以初次犯竊同轉著笞責一百板勒令回籍不准逗留○昨報紀徐定卿等四人在三河樓評理被捕拘入捕房昨日葛同轉飭提三河樓主曹炳榮至案問定卿等在爾肆中評理爾可知之否供稱並無其事同轉提定卿及徐炳南富揚二質對供稱小的等往取工資被定卿等八拉至三河僂評理富供與略同同轉著將定卿枷號一月期滿責釋富掌頰八十下又諭曹曰以後不准再售講茶違則重辦○昨報紀德和祥等五家控義元靛行經理人程品三俞敬清欠銀一案昨日王敬堂投案訴稱小的係義元行夥經放西南鄉各帳俞係行主收帳未回葛同轉著將徐王二人押候交俞覆核旋有保大茶葉店保程萬豐染坊保王同轉准之限半月内交到不准逾限並諭令萬豐速將欠欵繳到公堂又飭徐王出外赶緊清理○榮大嫁妝店主控髹工王三順私收客欵並當去茶几等物此已詳紀報端昨日葛同轉提王到案問爾所收客欵洋銀四十二元三角及茶几當本錢四千九百八十文何時可缴王求恩交保料理同轉准之限半月内理楚○前者某包探拿獲初次犯竊之姜阿海在身畔搜出鐵釘昨日解送至案葛同轉將姜申斥諭以此後不准再犯姜供稱小的以後斷不再犯矣同轉著即釋出 
[直隸轅抄]  
　　四月初九日長蘆鹽運司季津海關道盛登萊青道劉記名提督周蘭亭候補道李樹棠張士珩李興銳前浙江補用道朱觀成浙江補　府郭武昌候補府林昌虞均進見 
[閩省官報]  
　　四月初一日通判姚嘉植禀明調辦羅星塔通商分局鹽大使周鍾翰禀辭赴石碼課厘局府照靡王嗣羲禀稍北門盤查差縣丞馮德　　赴泉州崇武厘稅分卡府照磨王克讓交缷洋口稅厘文案禀到銷差巡檢潘作楨缷署長泰縣典史事禀到巡檢高濟源禀稍井樓門外保甲分局候補按經歴王三錫禀銷　樓門盤查初二日同知張重颺禀明奉委赴粤會同丁令襝齊家藏聚珍原書解閩校對差巡檢高濟源禀銷井樓門内外保甲分局差從九雷維熙禀接辦井樓門盤查差從九趙汝琮禀銷閩邑監口彈壓差准補臺灣北路恊副將張世香禀謝咨文即辭行初三日知縣丁實英禀辭赴廣東抄書知縣甘時暄禀辭回莆田會辦積案帮理詞訟差新選潯美塲洪恩毓禀謝赴任飭知鹽塲俞振龍交缷署江陰塲大使事回省禀到典史史致仁禀明接辦井樓門外保甲分局藩轅牌示請補福安縣劉玉璋奉部覆准應即飭赴新任委署寗洋縣張朝錄留省另有差委汪臣洽飭回本任供職初五日同知王楨禀謝委辦水口稅釐分局通判姚嘉植缷辦南臺勇商禀　辦羅星塔通商分局通判李顯誠禀明丁嫡母憂知縣郭師濂禀明奉委雲際關分卡縣丞曹祖蔭禀謝奉委洲頭釐局准補南平縣　　李鳳圖禀明奉委琯溪稅厘分局初六日汀州府胡廷幹禀辭初七日同知翁傳煦禀見禀明解餉進京順　引見禀辭同知羅承祖禀見禀明奉委赴江西催餉通判鄧掄琚禀明奉委監放南澳左營火繩差知縣朱元華禀奉委監放銅山營火繩差准補福安縣劉玉璋新選潯美塲洪恩毓俱禀見禀謝赴任飭知知縣王楝禀見禀銷帮辦官運省局提調禀辭赴浦城官運課厘局調署崇安縣張翥禀謝委禀辭赴任長樂縣典史汪增奎禀明初次俸滿奉調來省禀到聽候騐看 
[金陵官報]  
　　四月初五日委署泰興營守備遊撃彭春爾辭赴任知縣潘升南謝委會辦善後局銀錢所差鹽經歴張憲修到由揚解餉來○初十日兩淮補用鹽運判許之奇由蘇來奉委五河分卡王擺渡鹽厘局叩謝候補縣章寅奉臬司委提上江兩縣案件差善後局候補道王奉飭知交部優叙叩謝通判羅繼琛銷善後局銀錢所並謝委南七九叚保甲分局差又歐陽臨翼禀知軍磺運回交局存庫並銷差知縣歐陽佺辭解漕淮標餉赴清江潘升南到會辦善後局銀錢所差理問趙善培奉藩司札委赴江西採辦本科文闈供給磁器差長江水師江陰營都司周有功到由京引見回藩轅牌示瓜州司巡緝彈壓委員吳金城期滿遺缺查有巡檢胡澤蘭又海州州同汛地巡緝彈壓委員唐鶴年期滿遺缺查有縣丞何亮渠均堪以接辦 
[蘇省官報]  
　　初九日分發江蘇補用直隸州知州徐慤立湖南人到省知縣龍贊新解餉赴寗辭秉署蘇州府照磨王裕經禀知接印任事妾署武進縣典史徐清履辭赴任從九徐寳源禀知奉委上海縣保甲差○初十日知縣李瀚鋆解京餉赴都辭陳偉保銷靖江騐收港工差縣丞趙雲倬禀知交缷代理蘇州府照磨事○十一日分發江蘇試用同知倪啓佑安徽人到省直州周煦山銷崇明釐局差禀知奉調接辦瀏河釐局差並謝上年保甲記功蒙改給委署一次餘功記二次知縣劉允恭起服到省准補太倉州州同鄭逢時謝飭知赴任縣丞沈蔭榕謝十六年分順直賑捐蒙直隸爵閣督部堂李保俟補缺後以知縣用從九晁貽澤銷胥門外上一叚水巡差並到虎邱釐捐差 
[皖省官報]  
　　四月初二三日候補知府王詠霓知奉撫台委辦洋務局本任鳳陽縣符兆鵬知桐城任内交代清楚准補歙縣街口司彭正章到由淮北牙厘局差遣回候補知縣吳鏞知奉委辦營務處發審文案並委輿圖局委員候補吏目馮國琛到赴蒙渦查驛站回並委秋審差○初四日寗國府林載亨辭皖南保甲　務知府吳廷選辭委辦運漕釐卡候補同知許之珔辭委署舍山縣郭建勳辭並綃發審局差候補知府孫廷林辭委辦安徽暨鄰近省分順直賑捐○初五日候補道朱文藻到由上海來候補知府王　　接辦洋務局○初六日潛山縣周鳳梧辭准補經縣茹磔司劉樹春辭並知銷捐輸局核對差候補巡檢孫文海到奉鳳頴道委解餉來省典史邵禀到解長江月餉赴金陵回○初七日調署無爲州事五河縣賴同宴到缷署南陵縣回知由順直賑捐奬換花翎 
[江西官報]  
　　署新建縣任玉琛帮辦善後局書局各事務知府傳鍾麟由吳城分局來处崇仁縣張超禀赴任署樂平縣馮蘭森禀赴任策雋解二批地丁進京郭豹斌往寗都州公幹同知洪子煃順直賑捐奬給藍翎巡檢張鑄秋缷辦安遠保甲回省分發典史吳振聲繳照係河南監生現署南昌縣朱錫祁　署高安縣事該南昌縣印務以高安縣錢寳昌調署朱令未到高安之前以丁樹堂暫行代理城守守備潘玉桂調考甄别給各赴兩江督轅復考該守備事以現充武巡捕熊鍾秀暫行署理 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年四月初九日京報全錄]  
　　宫門抄○川督劉奏川省捐輸收支實存欠解免征名數目造册送部查核摺○又奏請豁免銅課銀兩摺○又奏開復世職處分片○閩督譚等奏請添設護商師船摺○又奏飭總兵赴新任片○浙撫崧奏查明漕運保奬各員出力缘由片○四月初九日工部鴻臚寺正藍旗值日無引見○江西巡撫德馨到京請安○承侯恩燾各假滿請安○怡王請假十日○熙貝勒續假十日○良伯續假十五日○提督衙門奏拿獲刨穵墳塚盜犯姚拐子等二名○又奏職官全德毆妻身死一名均請交刑部○召見軍機德馨汪鳴鑾○　頭品頂戴四川總督臣劉秉璋跪奏爲查明川省光緒十五十六十七三年辦理津貼捐輸收支實存欠解免征各數目分造清册送部查核恭摺具陳仰祈聖鑒事竊查前准部咨令將津貼捐輸按年造册等因當經前督臣檄飭司道委員清厘截至光緒十四年底止已將收支實存各數目先後造册彚案奏咨在案兹據布政使龔照瑗按察使文光鹽茶道延煜成緜龍茂道承厚會詳查明光緒十五十六十七三年津貼捐輸收支確數分晢造册詳送到臣計册開津貼一項舊管十四年册報存銀六千九百三十九兩零十五年十六十七三年除免征外新收及收舊欠共收銀一百八十萬五千五百四十九兩六錢零舊管新收共銀一百八十一萬二千四百八十八兩七錢零開除撥解京餉東北邊防經費各省恊餉本省兵餉各防剿防邊經費等項共支銀一百八十萬二千六百五十八兩九錢零實存銀九千八百二十九兩七錢零又捐輸一項舊管十四年册報存銀一萬九千一百七十兩五錢零新收十五十六十七三年銀三百一十一萬八千一百一兩零文續收十五年以前尾欠銀三百二十兩舊管新收共銀三百一十三萬七千五百九十二兩零開除撥解各路軍餉本省防費共銀三百四萬五千六百一十一兩四錢零實存銀九萬一千九百八十兩五錢零此外各廳州縣尚欠十五十六十七三年以前津貼捐輸尾數銀兩現在督飭上緊催收齊全歸入下屆造報所有光緖十五十六十七三年津貼捐輸收支及欠解免徵各數目分造清册詳請奏咨前來臣覆加查核無異除將各清册送部查核外理合恭摺具陳伏乞皇上聖鑒再光緒十五十六十七三年凡遇偏災瘠苦之州縣先後具禀免徵尾數銀二萬三各侂百五兩一錢零委係民力不　援案請免合無仰懇天恩俯准免徵以示體恤出自聖鑒謹奏奉硃批著照所請户部知道欽此○○頭品頂戴四川總督臣劉秉璋跪奏奉前署署理州知州革職留任丁憂候補知州溎溥欠交銅課銀兩實係家産盡絶謹遵恩詔請子豁免恭摺仰祈聖鑒事光緒十五年三月十六日欽奉恩詔條欵内開户部奏定章程徵收缺額應賠者核其情節較實犯贓私爲輕如查明實係家産盡絶應准期豁免等因遵行在案兹有革職留任丁憂候補知州溎溥前在會理州知州任内欠交白銅大課及青礦課銀二千九百一十兩六錢四分三釐三毫無力措繳經前任藩司崧蕃以當時洋銅充斥無課可抽係屬賠欵核與虧挪不同詳請革留勒限賠繳又在案兹據布政使龔照瑗轉據該革員溎溥禀稱經大部以革員册報應收銀數相符並未知少至經管年月與册報不符行令查明聲復等因伏查光緒以來洋銅盛行日甚一日會理曰銅不銷無商點化課银無著歴任籲懇免解均駁飭賠因係賠欵故按季收册均照舊稿抄錄並非實事革員任内亦係相沿照辦原擬設法賠解無如積累之身賠難足額此册報與請免不符之實情前署州吳若　於光緒十三年五月二十二日缷事後多方設法始將是年春季截至交卸止應賠銅課交與革員接收故原叅將是年全年銅課稱爲革員應解此又册報經管年月與詳奏不符之實情革員自十四年九月二十二日交卸被議後到處張羅一無就緒迄今坐廢智力俱窮因思上年督辦雲南礦務唐炯奏陳會理點化白銅行銷楚江各省近年洋銅充斥致會理白銅不能行銷廠民歇業川課短絀情形據據陳明派員來川收買銅斤湊供京運欽奉諭旨允准在案是會理之停點白銅無課可解確有明徵革員被議數年當售罄盡衣食俱無實係家産盡绝因覊滯川省無從取具本旗圖片惟有照章取具同鄉官印結懇援十五年欽奉恩詔將革員前在會理州任内短徵應賠欠繳銅課銀二千九百一十兩六錢四分三釐三毫全行豁免等情由司查明屬實詳請奏咨前來合無仰懇天恩俯准飭部將革職留任前署會理州知州丁憂候補知州溎溥欠交前項銅課銀兩悉予豁免並准開復革留處分出自鴻慈除將齎到印結分咨查照外理合恭摺具奏伏乞皇上聖鑒訓示謹奏奉硃批户部議奏欽此○○劉秉璋片再查歸標杨襲輕車都尉岳嗣儀前署城口營都司於光緒十七年十二月十八日經臣以該世職岳嗣儀人欠安詳附片奏請暫革標營交地方官留心察看以觀後效於光緒十八年二月初九日欽奉硃批著照所請該部知道欽此欽遵轉行在案兹據成都府知府恩壽轉據封都縣知縣鳳全華陽縣知縣張繼會詳查看得該世職岳嗣儀自革標以來已屆一載尚知愧奮力求自新懇請開復原叅暫革標營處分仍歸原標効力等情由府察核轉詳請奏前來合無仰懇天恩俯念該世職岳嗣儀自革標營後自今尚知愧奮准予開復暫革標營處分仍歸原標効力子以自新出自鴻慈逾格除咨部外理合附片具陳伏乞聖鑒訓示謹奏奉硃批著照所請該部知道欽此○○頭品頂戴閩浙總督臣譚鍾麟浙江巡撫臣松駿跪奏爲閩浙兩省海洋遼闊商船每致疏虞擬添設護商師船以資保衞恭摺仰祈聖鑒事竊查福建浙江同處海濱水程往來一千數百里兩地商民懋遷有無率取道海上以販運米糧木植爲大宗船笨載重必須候風放洋隨潮上下駕駛既不靈捷往返勢難尅期操此業者不獨患波濤之險惡更慮盜賊之覬觎上年冬月臣鍾麟聞海道不靖派閩省伏波琛航靖遠三兵輪駛赴浙洋會同浙省元凱超武兩輪船更番巡閱與沿海各營水師砲船聯䑸緝捕咨商臣崧駿督飭水師將弁實力巡緝嚴加整頓去臘今春節經各師船拿獲撃斃盜匪數起洋面漸爲安謐然浙江沿海地方大小口岸數十處島嶼叢雜　港紛歧額設師船自裁减後所留不過五十餘號福建外洋師船經馬尾之役撃沈破壞僅存艇船二十九艘兩省千數百里中祇此八十號師船梭巡洋面兼防内港實屬不敷而商船連檣銜尾日夜行駛師萬不能逐起護送守候稽遲臣鍾麟函致浙江提臣馮南斌擬在寗波口雇募紅單船數號酌撥弁勇專爲護送商船以補師船之不足所需薪糧由兩省分籌接濟現准提臣馮南斌咨稱擬雇募紅單及扮高船八號歲需經費銀二萬三千有奇臣等伏念兩省庫欵支絀大致相同何敢以艱窘之貲爲無益之舉惟審度目前情形護商之船實不可少查兩省抽收釐捐皆有船捐一欵歸厘局造報而閩省直謂之護商經費故商人屢以保護商船爲請但使洋面肅清則貨船多而釐捐亦旺是此項師船可以緝盜可以護商而於厘務亦不無小補臣鍾麟與臣崧駿往返函商意見相同惟有仰懇天恩俯准添設護商船八艘所需經費二萬三千餘兩由兩省厘局動發作正開銷至雇船勇糧各細數容核定後奏咨立案除緝盜事宜另行分别詳陳謹合詞會同浙江提督臣馮南斌恭摺具奏伏乞皇上聖鑒訓示施行再現值魚汛兩省出洋漁船不下數萬艘沿海師船全出梭巡尚難周密業由臣崧駿暫挪厘捐二千兩解交提臣馮南斌於寍波口先雇紅單船兩艘委弁營駕護商船以期妥速合併陳明謹奏奉硃批著照所請該部知道欽此○○譚鍾麟等片再新授海門鎭總兵孫昌凱陛見出都業已到浙應即令其新赴前任所有調署是缺之定海鎭總兵陳永春應仍回定海本任俾得各盡職守其原署定海鎭總兵劉祥勝交卸署任後即飭回浙江省除分别行知遵照外謹合詞附片具奏伏乞聖鑒謹奏奉硃批知道了欽此○○崧駿片再查案准部資議覆浙江省辦理光緒十三年分各漕運出力船商牙夥請奬案内應行查明覆奏再行核辦各由當經行查在案兹據各該員先後將奉查緣由詳細禀覆由督糧道世春核明開摺詳請奏覆前來除咨吏部查照外理合繕單附片陳明伏乞聖鑒勅部核覆施行謹奏奉硃批該部議奏單併發欽此 
 
