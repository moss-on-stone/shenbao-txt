# 1893 - 330 - 4907406

 

Page 1

 
 
[赶印京報放大附張啓] [  申報舘主人謹白]  
臣工章奏溥海願聆偶一濡遲無不延頸跂足是以本舘特倩爰反每日在内城赶緊抄寄印人報章卽凡邸抄及潛報中所偶遺者亦必設法抄來按日排印務期較尋常京報從速有時奏摺過多每本非一眞所能盡則廣爲二頁以　觀者之心至於各新聞益復旁搜搏訪遠而海外近則目前上逮官場下迄闔巷瑣聞佚事幟悉靡遺綴錄報端多至倍蓰是以將公堂案　及一切巷語街談酌量列入附張以冀多多益差敬告閱报諸君尚其俯賜鑒察爲幸此啓 
[新科順天江南浙江廣東福建江西闈墨出售] [  圖書集成局啓]  
時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放　人咸以闈墨郵寄本局速付手民印以潔白連史紙刻巳印成順天江南浙江廣東福建江西六省闈中傑作首弁題名錄後附試帖詩校讐精審圍點分明每本碼洋七分諸君子欲覩時新花樣請至本埠三馬路申昌書室及各埠申昌藏書售申報處購　叵欲躉買則移玉申報舘帳房面議此布 
[論保護暹羅]  
前報載本月初七日英法駐京公使爲暹羅一事接到英國電報咸至譯署會議如何會議不得其詳惟據傳聞英國擬請中國會同英法二國保護暹羅因法國雖許保護仍未撤兵故英國又發電咨商云云閱竟不禁穆然而思喟然而歎而不能已於言也夫暹羅一國僻在炎荒雖土壤無多僅等彈丸黑子然物産甚饒運赴别處者源源不絕所出米榖尤爲大宗運至南洋各埠及中國口岸者輻輳而來帆檣相望其地又與緬甸金邊及中國雲南邊界接壤大牙相錯形勢相倚亦非僻壤遐陬無足重輕者可比其啓法人之覬覦有自來矣以法國壤地之廣人物之多兵力之强槍砲之命中及遠兵輪之無堅弗摧用以取暹羅此猶以湯沃雪以石壓卵不必出全力以相搏而已可玩之掌握之中置之臣僕之列乃計不出此始則以索取美江左邊口岸爲言出其不意乘其無備突用兵輪駛入美南河俟其放砲相拒則又飾詞推諉謂兵釁之開實自暹羅繼復據其要隘數處逼令暹廷割地爲獻直待暹人計窮力盡一一如命甘爲城下之盟而後法人之心乃大快矣揆法之不以力取而以詐取不以明取而以暗取者彼豈有所愛於暹羅哉蓋有見於公論之不可逃衆怒之不可犯耳夫無故滅人之國爲天下古今之所不容英爲歐洲望國牛耳主盟素爲别國所推重其屬地之在南洋者綿延不斷各處皆有埠頭商舶往來存貨添煤不患無東道主緬甸與印度相近經營關　數十年來𢞀費心力法若得志於暹則南洋大　必爲之一變緬豈能晏然無事英豈肯袖手坐視而不早爲之計乎若以中國言美南河一水直逹雲南舟楫往來暢行無阻暹若有事則滇邊亦必戒嚴是暹羅實爲滇邊之保障保暹羅正所以保滇邊也而謂可坐視其顚運而不一援手耶吾有以知其必不然矣英之於暹旣有不得不保之勢中之於滇决不可視若等閒然則兩國全力以保暹羅此固當今至急之務不待智者而後知也法雖欲得暹羅此時迫於公論尚有所忌憚而不敢逞其不能不聽中英兩國共保者勢也所可慮者名雖三國共保而實則法人於暗中攘奪欲加之罪何患無詞倘此後藉端挑釁逼令獻地以贖前愆今日割一沃壞明日獻一名城暹羅之力有盡時法人之求無已時此所謂以肉喂虎肉不盡虎不去也不觀越南之前事乎當其初雖有覬覦之念猶未遽肆吞併之謀及其衡量巳久形勢巳諳則且奮迅以圖功踴躍以趨利得尺得寸靡有止境卒舉直之膏腴盡歸掌握之中而其君若臣僅存守府之名俯首帖耳曾不敢稍有倔强易曰履霜堅冰至豈一朝一夕之故哉其所由來者漸矣法之於越南旣如彼而於暹羅又如此夫安知暹羅之不爲越南之續也使暹羅而果爲越南之續則其不利於英者猶小而不利於中國者實大苟任其鯨吞蠶食而不早爲之所恐雲南邊界此後必多軫轕與其待事機已失而始籌補救之方固不如逆料於先機防維於未事尚可收事半功倍之效卽使無英人之請中國亦必籌所以保護之方况英在南洋不肯坐失利權以保護暹羅之事欲與中國分任其勞此誠絕好機會豈可失之交臂中國必當同心籌畫竭力雜持使弱小不致淪亡則有繼絕之義使强大不得逞志則有捍禦之名與英國同謀保護則中英兩國交誼自必異常欵泠則更有睦鄰之美名夫亦何憚而不爲然而保之以空言徒有其名終無其實亦何貴有此一舉所望中英兩國勿倫旦夕之安通力合作使法人不敢鴟張暹羅得保宗祀庶幾南洋一帶永安磐石免動于戈然則此一舉也其關繫全局豈淺尠哉 
[諭旨恭錄]  
十月十七日奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此同日奉上諭現在天氣漸寒所有食餉之閑散宗室覺羅人等生計維艱殊深軫念著加恩賞給一月錢糧其宗室覺羅孤寡除有恩賞錢糧外著再加恩賞給半月錢糧以示體恤欽此 
[本館接奉電音]  
昨由京友電傳上諭三道敬謹譯登○十月廿二日奉上諭馬蘭鎭總兵兼總管内務府大臣著文瑞補授欽此同日奏上諭英廉奏懇恩留京當差俾得就近養親一摺馬蘭鎭總兵兼總管内務府大臣英廉著留京另候簡用欽此○廿三日奉旨正黄旗漢軍副都統著德魁補授欽此 
[豐鎬衣冠]  
親郡王貝勒貝子公各門上出有護銜官員等缺除叅領佐領隨時咨送本旗帶領引見外其頭二三等護衛三四五品典儀等缺例於寅申已刻年揀擬正陪送兵部考騐馬步射後年終帶領引見平時不准請補五品以上官缺此我國家一成不易之例也本年癸已係各王公門上補放護衛等缺帶領引見之年刻由兵部咨行八旗轉行親郡王貝勒貝子公門上有無護衛典儀等缺卽行咨報並將揀擬正陪履歷年歲姓氏食俸餉若干歲詳細造具清册咨由各旗務於十日内送部覈辦○年例朝鮮國王派齎奏官進京請領時憲書回時中朝例賞齎奏官銀三十兩小通事每名八兩隨人每名四兩並在禮部筵宴一次派弁兵護送回國聖天子優眷屏藩洵乎恩隆誼美矣本年朝鮮國王李熙遺齎奏　金奎善帶小通事二名從人十名進京請領行將竣事會同四譯館遵將人數援案申詳禮部覈辦一俟奏聞請旨後卽當頒發犒賞舉行筵宴○吏部爲示傳事所有擬補盛京刑部筆帖式張殿瀛江寧將軍衙門筆帖式吉成等二員相應出示傳令該二員穿天青褂備帶補褂元青褂並佩帶對子荷包手巾於十月十七日丑刻赴西苑門外六項公所内吏部公所書到聽候排班帶領引見如排班時不到卽將緑頭簽撤下冉傳於十月十五日午刻衣冠赴部演習口背履歷萬勿遲悮○戸部爲知照事所有奏補本部滿洲主事一缺於十月初四日帶領引見本日奉旨戸部福建司滿主事員缺著銓秀補授欽此欽遵到部相應知照吏部曁廂白旗滿洲都統 
 
 

Page 2

 
 
查照辦理○慈禧端佑康頤昭豫莊誠壽恭欽皇太后六旬萬壽舉舉行慶典應行恭備金輦業經製就而尺寸不甚合式亟須如式改製已改派大學士總管内務府大臣福錕敬謹製辦矣○明年甲午年舉行京察經吏部題准後通行在京各衙門遵照刑部接准來文後由派辦京察處傳知清漢檔房各司處所有甲午年舉行京察將滿漢實缺郎由員外廊主事司務筆帖式提牢司獄等官出身詳細履歷滿員旗分佐領姓氏漢員籍貫省分食俸年歲註明兼軍機等處行走筆帖式開明品級註明兼繙書房等處行走所有食俸年歲均扣至明年止務於十日内將滿漢印册付送本處至候補學習滿漢司員小京官筆帖式亦應將出身詳細履歷行走年歲一併開送以憑分别辦理事關京察大典勿遲勿漏○承辦仰山窪合操廂黄漢固山爲知照事查本年仰山窪合操經閱兵大臣訂於十月十五日舉行所有八旗各營官兵應於十四日夜三更分出安定德勝二門前赴仰山窪入操相應知照步軍統領衙門轉飭安定德勝二門值班章京兵丁務於十四日夜三鼓開放城門以便官兵前往合操○總管内務府大臣奉旨傳諭禮部敬將明歲萬壽慶典舉行崇上慈禧端佑康頤昭豫莊誠壽恭欽獻皇太后徽號應行一切典禮查明具奏禮部詳查乾隆道光年間成案將恭上皇太后徽號應行恭進奏書玉册玉寳曁請皇太后御慈寧宫進表受賀及升殿頒 
詔舉行筵宴選擇吉期例須三日連接良辰謹援引成案繕摺奏請於明年皇太后六旬萬壽慶典前期舉行崇上皇太后徽　一切典禮事宜請　旨欽定日期以便劄由欽天監擇吉隨時奏明請旨十月十五日會同總辦慶典王大臣具奏○吏部爲示傳事所有擬選盛京兵部本部郎中文貴調取今給咨到部相應示傳該員穿天青褂備帶補褂元青褂佩帶對子荷包手巾於十月十七日丑刻赴西苑門外六項公所内吏部公所書到聽候排班帶領引見如排班時不到卽將緑頭簽撤下並先於十五日午刻衣冠赴部演習口背履歷萬勿遲悮○廂藍旗護軍統領恩普爲咨行事印務處呈稱本旗隨同辦事副護軍叅領福謙升授護軍叅領所遺之缺遴得副護軍叅領貴善奏補於十月初三日帶領引　見本日奉旨廂藍旗隨同辦事副護軍叅領貴善補授欽此欽遵抄出到營相應知照景運門轉行左右兩翼前鋒七旗護軍營查照 
[天津初雪]  
天津訪事人云本月十四日天色陰霾雲同霰集清晨北風獵獵細雨如絲午後雨點漸粗雜以雪點搓綿扯絮六出飛揚俄而雨止雪飛千樹萬樹梨花開七十二沽間到處皆詩情畫意矣推卽未小雪是以落地不凝泥滑難行珠不免沾濡之苦此爲今冬見雪之始故特紀之 
[津門近事]  
天津訪事人云西國官商定於本月十六日至十八日賽馬三日後以雪後泥濘改期二十至廿二日此三日内各銀行於午後暫停貿易津海新關亦於午刻停公循向章也○日本使臣小池太壽郎於本月初九日秉節抵天津拜會李傳相勾留兩日隨卽遵陸入京○天津向例苟年非人有則籌賑局司道必於西沽北倉各設女廠一所以待貧婦雞棲西門外則另賃各小店爲男廠每日早晚煮粥振之今年各鄕被水成災其苦尤甚天津道方勉夫觀察定於本月中提前札委兩沽北倉兩委員先行開辦女廠日來襁負其子而至者已不乏人深恐將來不免人滿之患矣○有所謂三太爺塗山氏之後裔也曾由合肥相國奏請加以封號並立廟鈴轅後塑像祀之本月初十日俗傳爺之誕辰住持道士糾約附近好事之流演戲六天以相娱樂十三日臺上正在魚龍曼衍金鼓喧闐忽人叢中血肉横飛濺人衫袂喧聲震耳無異疆塲急　詢之知河北關下土棍鄭四杜二與侯家後混星王四張六狹路相逢互相毆鬥旋由彈壓之鄕甲局勇丁將滋事人及受傷者送官請分於是人聲始息而丁歌甲舞依然美滿風流矣○今冬天氣融和月初溝中雖見薄冰尚未凝結至十四日見雪後翌日忽北風怒號嚴寒驟至海河一帶時有冰塊隨流而下俗有小雪凍淀大雪凍河之諺洵不誣巳 
[武林火警]  
杭州訪事人云本月十九日辰刻馬巿街余姓木作因作早餐偶然失愼店中遍地皆鑤花木屑一經觸火到處蔓延兼之天時燥烈異常井泉乾涸雖各水龍聞警而至終苦車薪杯水有力難施遂致四處延燒萬道燭龍衝天而起至已初炎威始熄共計焚去十有一家都二十四間内有一機坊適新買絨經千餘金被視融氏收拾净盡東鄰某姓幼女生甫三齡時其母至忠清巷購菜蔬託隣人爲之照管及聞火警各自奔出不暇計及以致葬身火穴中亦可憫矣至夜間二鼓時武林門外湖墅寳慶橋羅某家又因洋油燈火燄太高薰斷懸䋲墜地立時勢若燎原幸此處新置水龍經會中人竭力灌熄僅焚去樓屋兩楹 
[又弱一个]  
昨日本館派往福建訪事人來函云龔藹仁方伯前任粤藩經言官彈劾奉旨褫職遂歸閩省奉親旣而太夫人因病仙遊方伯方閉門讀禮購得北門環碧軒故址大興土木美奐美輪花木亭臺宛然圖畵日與二三故舊一觴一詠彈琴嘯歌竊以爲天上神仙亦無逾此樂矣不料服尚未闋遽賦大招本月十四日午後學政王文宗親臨拜會方伯接見之下互語寒暄及文宗告辭方伯卽昏然倒地氣逆談壅搐搦不休家人急延中西兩醫生爲之診治咸稱風痰内中難以挽回延至十八日午後溘然而逝想飾終之禮自必璀璨輝煌也 
[惡丐正法]  
去臘有乞丐三人往宜昌北鄕某村適某甲家有喜慶事三丐登門求乞甲家子以酒食仍不滿意欲借川資甲以鄕間荒歉且年關將近安有銀錢借給丐等逼索再三甲爲退兵計詭云我宅後面某姓翁媪二人素稱富足家藏百餘串往借必能應命三丐欣然前往只見翁媪二人並無子息丐以借錢告翁以好言撫慰謂爾等欲要飯米儘可取諸家中錢則實無半文三丐聞言知不可以計取遂令一丐在門外望　二丐入内動手抽出利刃向翁連砍數下後入房中見嫗偃臥在牀復剌殺之滿屋搜尋杳無所見蓋翁本有錢百十串借與他人屋中所存只錢三百餘文丐遂取錢並　肉兩塊而出同時脫逃旋經該處地保報官騐屍簽差緝拿祗以天網恢恢疎而不漏該差行至江口見二丐售賣油條湯圓卽經拿獲嗣後又將望風之丐獲案縣尊堂訊之下三丐將實情供認不諱縣尊以所供旣實詳請上憲定案本月初一日晚釘封已到次早卽在監内將二丐提出略訊數語卽行上綁二丐猶愍不畏死出聲詈駡一張老么年五十七歲一王大發年三十一歲至東門外法塲明正典刑王甫吃一刀巳作斷頭將軍張連砍五六刀然後身首異處翁媪有知當含笑於地下矣 
[買布啓釁]  
近日武昌府屬人在董巿收買大布棉紗有匡家林人買布後因家林人買布後因換小錢起釁與武帮人口角繼以爭毆紛然各散匡家林人餘怒未消邀約數百人尋仇武帮人亦邀約多人與之一决勝負將匡家林人打倒八個其一當塲斃命餘七人尚可醫治匡有林人欲於次日再動干戈不料武帮人一夜逃盡近已赴官控告核處係荆州府枝江縣所管不知能捉獲兇手否也 
[負債輕生]  
湖南湘潭縣楊某與長沙某甲合夥貿易所有貲本百餘兩皆由中籌措而來詎楊心存回測取銀到手一去無蹤甲物色至漢前數日忽與楊邂逅相遇楊愧赧異常遂同至太和橋袁四家卽楊之寓所也相對坐定略談數語楊謂甲曰從前之欵暫以一半相還甲念故交不忍過於計較慨然肯首繼又傾談逾晷甲始别去而楊清夜自思悔恨交集竟於十四日上午以青蚨六十翼購阿芙蓉一盞吞服遽爾斃命甲聞信奔至哀痛不已反召楊之債主盡償其債爲之辦購衣衾妥爲殯殮死者有知當自悔一時卤莽矣 
[皖少官塲紀事]  
前署四川臬憲正任永寧道黄觀察雲鵠於初四日行抵安雲鵠於初四日行抵安慶謁見沈仲復中丞並拜會兩司聞觀察此次由金陵來小作勾當卽當遄返○安　　補知府楊太守綜清月前奉大憲委赴眙盱縣公榦旋於本月初五日回省銷差○安徽廬江縣典史毛芹甫少尉祥翥奉藩憲　　山方伯委解京棕少尉奉札後遵卽交缷篆務於初六日行抵省城趨赴各轅謝委擬於出月初　束裝就道○十二日爲統領 
 
 

Page 3

 
 
安慶馬步各營宋佩　軍門斃揆良辰在城文武各官均赴公館祝嘏車馬盈門軍門設筵欵待惟所送壽禮一槪璧謝 
[鳳逐鴉飛]  
金陵訪事人云釣魚巷烟花藪澤也某龜鴇有有妓名碧雲者年方二九家在緑楊城子間旣不環肥復非燕瘦纖濃合度修短適中雖不似許飛瓊秦弄玉爲天上仙人亦遠勝塵世間庸脂俗粉矣今夏花舫往來如梭如織笙歌互答人語喧然碧雲時或引吭發聲則天水空濛萬籟俱寂各船環而聽之如百卉之擁花王咸俯首贊嘆不已以故烏衣子弟曰袷少年往往欲尋一笑之緣不惜千金之擲秋間某公子擬出重貲納諸猝室其母不欲遽失摇錢樹婉言却之乃曾不幾時竟莫姮娥之避后羿學蘭香之嫁羊　相隨而逸者非他人卽男班子小四也小四年二十一歲蹣跚臃腫生就龜形誠不知似玉如花者果何所取而視同禁臠將逃之日小四告假母云某公館呼雲相公侑酒已遣人將藍筍輿來可促之去少頃碧雲艷妝濃服扶婢而出假母遣小四送之一瞥眼乘輿而逝待至三鼓蹤迹杳然女班子詢諸某公館則是日並無宴客之事歸告假母莫測其由至次日仍渺如黄鶴大疑啓箱籠視之金珠翡翠携去一空乃知合浦珠巳化爲豐城劍矣此十月十五日事現方派人偵訪未識能有端倪否嗚呼絕代佳人不儕厮養豈前世孽緣歟抑被其誘拐歟薄命紅顔古今一轍誠可嘆也 
[太守騎箕續述]  
蘇州府王可莊太守於本月二十日丑刻因病出缺已將電信及訪事人來函先後登報聞太守當舞勺之年巳得疝氣症每遇辛勞過甚舊恙輙發然每發祗須服藥一二劑卽可痊愈故太守以微疾視之不甚介意此次往各屬覆勘秋成途中略受風寒政體稍覺違和太守勤勞王事未赴憲轅請假十八日傍晚猶赴通貫坊朱觀察之宴盡歡而散十九日辰刻出外拜客晌午回署忽覺腹痛難當疝氣症大發當卽請假延諸名醫診治有某大令請太守出重資製麝香帶束於腹上孰料愈束愈痛甚至滿牀亂滚多方醫治終不見效延至二十日丑初撒手仙逝當擇於廿二日已刻在府署三堂大殮屆時撫藩臬三大憲及文武各員皆排導而至入殮時各大憲大爲惋惜甚有爲之墮涙者吳下士民無不撫膺悼歎謂蒼蒼者天何奪我使君之速也現聞委署是缺之林太守文炳涓吉於廿六日接印云 
[傳諭地甲]  
保甲總巡葉臨恭司馬接差以來逐事整頓前晚司馬輕輿减從隨帶局勇數名出外巡查行至小南門内十九鋪一帶及大東門等處見　欄均未關閉下鎖栅夫亦不在塲司馬以其玩視要務勃然大怒回局後立傳城廂内外地甲十六名到局諭曰時交隆冬宵小易於竊發各鋪栅欄均限二鼓時一律關閉如有人呼喚務須問明姓氏方准開放所有天燈捐前者張大老爺在差時由局派人自收今者本委仍命爾等各鋪收取按期交局無得貽悮各地甲唯唯而退 
[僞鈔宜辨]  
近聞有人仿造匯豐銀行洋銀五圓之鈔票在本埠混用冀售其欺所造式樣幾可亂眞一或不愼易墮其計所望鋪戸人等隨時留意勿爲贋鼎所蒙則幸矣 
[抽查保甲]  
蘇省大憲委候補同知倪司馬啓佑赴上海南匯青浦川沙各屬抽查保甲爲本報所巳記兹悉倪司馬於前日乘舟抵埠當卽乘輿赴縣拜會昨日上海縣黄大令請保甲總巡葉司馬及本城各堂紳董等會同倪司馬往西門外龍華鎭徐家匯等處次第抽查云 
[鄕人遇詐]  
本城西門外小木橋左近鄕人某甲昨晨手持布疋來申求售得洋五元藏於身畔旣而入城購買雜物當甲取洋時被小流氓某乙所見以其愚懦可欺頓起不良糾合同黨丙丁二人尾隨在後行至穿心河橋相近乙上前以碰撞爲名奮力扭住甲畏其凶横向之服禮乙不肯干休丙丁在旁佯爲解勸以甲不應污及他人鞋襪令甲賠洋二元甲初尚不允繼遭若輩恐嚇不得已如數給予始各分散流氓猖獗如此不幾令人歎行路難耶 
[張冠李戴]  
昨報記劊子驚斃一則兹悉劊子手姓李名雲春綽號矮子在撫標營爲掌號此次驚斃者實係同營後哨趙子錦行刑之日趙亦在塲觀看以致受驚回營後醫治無效遽登鬼籙外間遂悮傳爲李事其實李固依然無恙也 
[竊洋受責]  
張阿二張阿三在董家渡火塲上竊取浦東鄕人高姓洋銀十三元購買新衣穿著游行租界被包探拘送公堂蔡太守訊供之下將張等身畔搜出之洋一元二角先給原告領去兩張則送滬南廿三七鋪巡防局訊辦局員查得高曾在縣中具禀請緝遂將兩張轉送到縣前晚黄大令請帮審委員葉臨恭司馬提訊高訴稱係浦東人耕田度日本月初六日挑棉花一擔到申售賣得洋十八元分作二包一包十三元一包五元均放衣袋中行過董家渡適遇火災巳息小的駐足閒觀忽被該竊等將十三元一包竊去所有白巾仍在袋内小的知覺時己不及追赶遂投縣具報旋經包探知照在公堂上領過洋一元二角尚少十一元八角求請追究阿二阿三同供係無錫人向爲小本生理初六日小的向高竊洋十三元購買衣服數件用去九元零用三元尚存一元二角行至治下十六鋪地方忽被英包探夥名阿金者拘獲小的與伊互扭至十六鋪巡防局復到小東門外法捕房旋經包探親自到來拘送英公堂輔送廿三鋪巡防局奉飭移送憲案叩求恩典捕役禀稱估計兩張所購之衣約值洋八元司馬訊知兩張屢次犯竊殊屬不法判令各笞二百板具結飭交丐頭驅逐出境起案之衣給高具領 
[押候遞籍]  
羊阿發在滬南製造局一帶犯竊經該處巡防局拘獲移送到縣前日晚堂由帮審委員葉司馬研訊羊供稱係廣東人初次犯竊司馬曰今日本子責懲姑念苦求著押候備文遞解 
[限期再展]  
上海縣東廳失竊一案由黄大令飭提值捕蘇愼汛捕徐慶地甲榮文到案訊比限三日緝獲竊犯已記本報迄今逾限多日案尚未破前晚大令請葉司馬提比蘇徐榮三人均求寛限司馬著再寛限五日如逾限未獲定當比究 
[妓案讞成]  
娼婦王文娟投英公堂訴稱積欠男女龜傭之債致被掌頰蔡太守倩帮審委員宋别駕訊供准其母費氏具結料理不再賣娼後由杜松林將娼保出捕頭以杜播弄神通意欲折償龜債令包探何瑞福拘拿送案太守升堂訊究杜不認教唆遂飭押令將王娼交案此皆列諸前報者也昨日何探解杜至案王娼隨母費氏候質鴇兒謝王氏龜奴張阿道王阿寳均投遞禀詞聲稱小的及小婦人被欠洋銀由杜唆令小姐折償太守問王娼曰爾來籲請超豁是否由杜教唆答稱非也小婦人因被阿寳掌頰忿恨難平是以投案求恩以冀脫離苦海耳阿寳供稱小婦人借得洋銀交與小姐雖向索取並未行兇阿道供稱小的所付帶擋洋銀亦借自某處阿寳並未掌伊之頰當日小姐與米商陳子琴口角以致被毆杜供稱小的在大老爺案下保王娼是實然並不唆使喊控以冀折償帶擋洋銀太守謂前次訊供時鴇子等曾供稱素知本公廨不理娼院帶擋故不禀陳現在杜由捕頭查拿故今日在此質訊前次本分府曾問王娼未經來案時曾否與爾等講及折償之事爾等供稱杜雖曾言及爾等皆置不理後由龜傭問杜杜稱王娼所欠與伊實不相干惟包探查得杜先在萬寳樓後窗與王娼遥遥商議被龜傭阻隔以致忿爭此事究竟如何杜及王娼同供稱小的及小婦人並無此事阿道供稱確有其事且杜先來作狎邪游後凭萬寳樓後窓與小姐商議故將窗封釘繼又訪知杜開設野鷄娼院例不能混充嫖客因告知小姐切勿睬伊費氏執定前詞太守曰娼院中帶擋洋銀公堂本不代爲追索此次王娼所欠則准由費氏赶緊設法令擇人而嫁將所得身價銀理清并須另覔妥實保人具結領去杜訊無唆使王娼喊寃賴欠及向龜奴商議折償之據惟向不安分此次又爲娼婦作保以致捕頭拘拿送亢應令具以後安分不再十預此等閒事之切結始得開釋 
[南巿讕言]  
有名三囡者以打綫爲業家在小南門外上月某日曾向南會館前粥店主小立子借用洋銀二元四角約期本月初付還 
 
 

Page 4

 
 
至期屢索無以應旋約於昨晨在品馨園交付小立子如期而往馮欄啜茗花緒無聊直至十二下鐘時三囡始摇擺而至小立子責其爽約之咎三囡勃然大怒曰咱老子旣欠爾債推有照數付還而已諺云過時不過日呶呶何爲者小立子亦出言不遜以致揮拳三囡力大如牛突被擊傷頭額小立子誓不肯罷務欲扭赴巡防局請懲旋經友人排解再三令三囡將所欠清償始了其事○染工某甲挑曰布出大南門行過吊橋悮撞鄕人某乙所停糞擔適有小車一輛歇於橋畔桶中糞穢濺及其車車夫及乙見而惡之飛步上前將甲扭住一責賠償糞價一責將車洗滌中知咎無可諉償局青蚨二十餘翼復將小車拉入護城河洗之客有如嵇亮軒之愛坐糞車者睨而視之曰可惜可惜○有張瑞華者衣履翩翩風流自賞至十六鋪南首向小上鬍子冷攤購得墨晶眼鏡言定洋銀一元交易旣成携之而去友人見之曰嘻此獲鼎也購之何爲張悔之回向鬍子饒舌鬍子曰爾非小孩子旣已看貨還價何可退回乃翁已兩頰子思豈任爾顚倒玩弄　乎張大怒將眼鏡擲成粉碎喃喃辱詈而去 
[恩逾挾纊]  
昨日本館恊振所承旌西隠名氏送來屬銀十五元銅洋銀五元充山東賑欵求保病痊萱蔭子交來洋銀二十元求保老母平安點成子爲弟壽辰以弟遠在他鄕不能寄致禮物因捐順直賑洋十元以爲十全福壽之兆歲旣暮矣薄寒中人得此數摘廉泉其恩實逾於挾纊矣敬書崖略以廣善緣 
[上海北巿絲業會館籌辦順直新災賑捐滬局瑣記三十四]  
十九日承東台學署唐君鍾琦募助洋三十八元本洋二元錢六十二文廿一仁濟堂交來第七次規銀五百三十二兩四錢零八厘内有五百兩係金陵籌寄第四批之欵合先登報奉揚仁風廿二奉經佩卿先生電示杳河全境被災重者二百七十村册報三萬二千餘戸現在同人等分别往杳卽十分核减需欵必鉅請查照前電速籌解濟云則敬現擬二十四日商請各賑所湊解第九批規銀一萬兩核計收數不敷惟有仰懇四方君子迅賜慨助以濟急需而廣善緣至前承江蘇上海縣善紳花翎運同銜蔣澄遵故父四品封職蔣永昌故母四品命婦蔣馬氏遺命捐助晉賑千金又江蘇贛榆縣善紳五品銜張運虞遵故父五品封職張璦聲故母五品命婦張周氏遺命捐助晉賑千金亦當禀請直隸閣爵督憲彚案奏請照例建坊以示旌奬謹一併附陳統祈公鑒十月二十二日錢塘施則敬子英甫謹啓 
[仁壽同登]  
謹啓者兹接黄君景村惠函内稱家母八秩壽辰蒙宗族親朋厚貺祝儀本擬設筵酬謝第念寒威漸逼窮餓堪憐因將筵資合利亨莊票洋計四十元移助施粥等費且轉爲諸君頌福壽無疆云云敝堂眡領之餘仰瞻大善信節用愛人承先啓後恩推慈幄遐齡合到麻姑喜溢仁帡佳話並追萊子請登報牘藉展謝忱[  上海虹口元濟善堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誣控强姦]  
寧波人史小香投英公堂訴稱虔婆陳沈氏帶施删順至家將妻子金氏强姦妻子　拄之　　遭毆擊　　五月現已受傷是以送至某西醫院就醫今日不能投質施來時持有小刀異常兇横兹由包探拘獲　沈氏請卽究懲祭太守　爾妻被姦之事　　　見否答稱小的在某輪船執業昨日回家始知此事然有兒子周發目覩太守命傳周發上堂問爾母被陳沈氏帶施强姦并遭毆擊事在何時伊等共有若干人答稱是夜九點鐘時陳沈氏牽引施及二婦人來家問爾家有左右鄰居否是夜爾曾睡否答稱有左右鄰其時小的未睡問陳沈氏及施等男婦四人來如何姦法答稱施持兇刀同伊等入母親房内喚母親出外母親不允卽被兇毆小的駭極高呼伊等始去頃見施及二婦人均在此間太守問史曰爾聞爾子所供爾妻被施等强姦之事否旣欲强姦豈有與三婦人同來之理史俯首不答太守問陳沈氏曰此事究竟如何起釁陳沈氏供稱小婦人原籍寧波丈夫在某輪船執役兒子出外習業祗留小婦人在家前曾與史同居史妻金氏最喜叉麻雀賭錢連次與女伴賭輸虧負洋銀十元致將衣服付質深恐被丈夫查得向小婦人商借洋銀小婦人却之適施到來轉向商借洋銀十元言明卽日付還並不立據日前向索無著隨卽遷居是日施向小婦人嚴催小得巳同至史家金氏一味支吾以致爭執不料竟誣指小婦人領施去强姦驀地呼集各人將施毆擊小婦人見勢不能敵喚施回家施以索欠不還反遭誣陷心不甘服深怨小婦人小婦人無可奈何　同比鄰女子向金氏理論爭毆之際小婦人雖毆伊數下然不損傷今施亦在此請大老爺詳鞫可也施供稱小的在元和輪船堂水手小刀常帶在身是日金氏忽誣指强姦致被毆倒於地并以刀爲兇器扭送捕房太守問好副捕頭曰金氏傷勢如何禀稱據云亂被毆傷容再查問太守飭將陳沈氏交人保出俟　明金氏傷勢再行訊核 
[英界公堂瑣案]  
昨日禮拜四輪應美國駐滬副領事易君孟士到堂觀審適易君因事未到各案皆由蔡太守獨斷○某號華捕禀稱糞船戸顧正榮剌篙某處馬頭邵伯船戸朱榮啓蔣恒昌以布帚浸水洗船水淋顧之頭上與之爭執朱突將篙戳傷顧右眼旁勢頗沈重現送某處西醫院敷冶醫生謂須閱三禮拜方可告痊朱蔣同供稱小的等雖曾口角不敢行兇宋小狗訴稱小的目見朱持篙戮顧蔡太守飭將朱將押候顧傷痊覆訊○包探孔　才禀稱吳榮孝報失東洋車上鋼板六副值洋銀五元小的查得被羅正發扣留是以將羅解案吳訴稱小的專　造洋車前有董念五者向子囑造車二十輛運往天津小的已將用錢扣付與董今雇小車裝運所需銅板忽缺少六副初疑車夫乾沒扭送捕房捕頭問明被羅哄令車夫送至伊家因卽起獲人贓刻車夫以小的誣指行竊尚在饒舌羅供稱小的經手囑吳造東洋車應付用銀吳不付給故將鋼板扣留吳稱用銀巳由董取去矣董卽羅之主人蔡太守問羅曰爾如何將鋼板扣留答稱小的喚車送至家中太守判罰洋銀四元令吳轉　車夫收領鋼給吳領去○包探秦少卿禀稱小的查得吳彩寳家存火酒五塌及二簍有違工部局定章是以傳送案下吳供稱有買定火酒卽須裝船蔡太守飭赶緊遷移不得久存干咎○某號華捕禀稱鄧阿全連犯擲骰賭錢獲送大老爺懲辦昨日小的巡至某處見其又與初犯之吳阿榮設攤擲骰顧金才與之同賭是以拘送案下賭具附呈鄧獻無一語泥首乞恩吳供稱小的初次犯賭以後當改過自新顧供稱小的　　在看並不與賭蔡太守判令將鄧枷號三禮拜吳管押一禮拜顧管押三日賭具存候銷毁○包探黄四福禀稱寧波人浦阿四前因演唱花鼓淫　拘請大老爺遞解回籍今又來此是以拘送案下浦供稱小的疑遞籍後仍可前來故附船而至如今願卽回去求免笞　蔡太守判令笞責一百板押候仍遞解回去 
[法界捕房記事]  
昨日祁繙譯官别有要公飭捕頭傳諭某包探持名片至葛同轉公館禀請停訊一期○守備唐某遞禀公堂控　縣友向甲乙收帳甲乙妄希抵賴求卽提追葛同轉飭某包探持信票投英捕房會同英包探至長發棧内提到甲乙押候堂期解訊○張清源陽姦也數年前在吉祥街吉如里開設靛青行倒閉後被債主呈控公堂案懸日久邇者重整旗鼓賃屋紫來街宋家弄開設源利太靛青行生意頗旺田舍翁多收十斛麥尚思易妻今則面團團作富家翁遂憎妻子貌不揚另納娼婦袁二寳爲側室嗣又串人哄稱其妻巳死急謀膠續遂納某氏女爲第三房妾兹者高堂見背服尚未終忽更娶得寵姬遂視某氏女爲眼中釘肉中剩袁又助桀爲虐將女凌虐以致痛不欲生前日欲薙度爲尼自將髮剪下經鄰人告知其母具控公堂葛同轉飭某包探將張及袁拘押捕房候堂期懲究 
[蘇省官報]  
十月初十日知縣朱鏡清謝奉札委稽查文件並學治舘事宜積榖籌賑並海運省局文案各差王廢埏奉委憲署帮辦文案筮姚桐生禀知臬憲委赴　　鋪遞差卽辭委署崑山縣石浦司巡檢俞龍盤交缷常州府知事回卽辭赴任太倉州七浦司巡檢龔承德辭赴任從九郭梅村赴金匱　曾　赴奉　均保甲　　　人事　家　卽用知縣陳存志九月廿五在金陵差次病故○十一日新授甘肅寗夏府惠榮辭赴廿肅知州楊鳳儀禀知臬憲委查汪北鋪遞差委署松柘林通判張　謙辭赴任委署　　縣劉樹仁銷督審局發審局差委署奉賢縣莫葆辰銷發審局稽核差禀辭赴任李秀鑪服滿回省家人禀報家主署總捕同知魏彦本日卯時病故又試用知縣章　着十月初八　病故○十二日道庫姚紹生缷署宜興縣典史事回從九趙慶霖奉委南路保甲卽到差委墨嘉定縣典史趙　三銷積榖文案差並辭赴任○十四日兵部武選司候補主事陳　謙由　巿籍來○十五日知縣朱鏡清禀知到稽查文件並學治舘事宜積榖籌賑兼海運省局文案差王慶　禀知到積榖文案兼新海防捐局差謝委署南　縣丞事署吳縣三簿范景賢禀知交缷兼理吳縣縣丞事回勞杶缷署吳江縣主簿東回從　罪貽澤東知調辦婁齊分卡差○十六日知府余慶祺禀銷兼辦蘇城厘局　同知劉錫成　　知　　蘇總捕同知缺○十七日候補道朱之榛現委督辦淞滬厘局務知府林文炳禀知　辦六門厘局卽到差指分江蘇試用縣丞黄頌亷直隸人到省○十八日同知高五　　知奉委本日接辦正委公所差並銷副委差通判陳鎬禀知奉委邦辦待質公所差新任震澤縣費鴻年銷　審局差並辭赴任正任鎭洋縣吳鏡沆回鎭洋清理交代知縣方　銷待　公所差 
[邗江官報]  
九月二十三日湖北楊守戎𡹇解餉到揚○二十三日章司馬戈分轉康鹺尹均由船私卡來揚方鹺尹效忠委赴鄂岸聽差黄分轉學仁由舊港差次來　分發巡檢方　尉立牧禀到某科翰林黄太史紹曾過揚○二十四日陳鹾尉國霖籌同禀銷北鹽差 
[金陵恊賑公所經募山西順直賑捐第六次清單]  
王子黻善士洋六十元燕翼堂四十元不書名求上人病愈三十元不書名求三子病愈二十元冶西山樵餘慶堂各本洋十元無名氏完願黄少山莊潤生不書名四戸各洋十元孫李氏子病求愈無名氏義渡局明子芾四戸各五元劉雨翁吳學讓王萬順鄭歐堂幕荆堂五戸各四元不書名　願勉力者袁錫九謝世龢堂無名氏四戸各三元龍城蕭三元銅洋一元崇德堂三元錢三百文無名人求子女平安遐步想人求保　安涇川還願人無名人傳築野堂楊承　　恒喜堂亦政堂崔年氏李張氏陳大興徐士康十二戸各二元陳坤山李功翁紹文堂顧作卿劉况崔謝秀朱中和蕭漢臣楊育才沈德功胡億興胡絜修徐慰農管子英何丙　　宏堃王松亭胡曉蓮周衍祜蔣潤之劉心翁楊潤翁書帶草龍汝青富榖堂廣德堂循本堂餘慶堂有餘堂慶餘堂　五桂堂徐先生曾先生大亨號雲記曾公舘汪曾氏海陽氏　名氏無名氏無名氏無名氏無名人無名人無名人朱起記四十六戸各一元百忍堂種德堂敦化堂合一元王鑑　桐蔭書屋槐蔭書屋合一元王子洲經募十六戸錢三千文浙西無名王雙發各二千文十位無名生號梅榕記仁儉堂陳拙山陳登階六戸各一千文張王姓王乾興各八百文陳大晋郭陶齋劉藎侯葉子祥劉合興吕士春蔣金寳陳厚洲　壽翁王壽之王植三李丙生王笙白方朝選羅三老喜榮波泳源號安樂堂愼德堂務本堂萬鍾堂夔甫堂不拘姓祥興行一得齋三喜齋福源記徐雲記無力者不書名隠名氏楊氏無名氏無名氏無名氏李來紫堂三十六戸各五百文董乾之欒德泰龍溪書屋四戸各四百文高士義潘文泉左　亭魯公舘張仲九李漢源吳少曾吳靜山范受之陸善號壽魯萬劉瑞嵐管佑卿劉柟甫徐直臣曹少實王天泰張谷蘭吳子純馬佐卿周鳴鐸蔣永吉蘭蓮和錢沛記伍逸記吳仰記田隆記德豐田培荆堂戴德生堂懷雪堂不書名無名氏三十三戸各三百文張姓張姓楊姓金壽廷蔡敏齋陳泰元李慶忠鴻源福張兆芳王錫海李雨生高景炎何子純殷長榮繆恒甡曹怡茂姚　　蔣順興余文炳汪文清李義和　泰號沈銘齋張小彝顧弼翁施世卿周濟川王受之李　均劉洪生李永興公和永李芝山陸潤璋王子良邱錦城蔣丙南許士德江劍芙劉致祥楊少年楊雲祥和州　謝　記王榮記李康記王少記劉樂記周愛蓮堂沈致忠堂青黎堂保齡堂某太太不書名不書名無名氏無名氏五十七戸各三記文徐士永哈錫廷張寄庸江海南李莘農骼秉衡龔夢花吕能讓明胡春榮孫洪興湯復興陳家駐周肖先姚洪義朱華通高燿庭吳友芝王善亭高聯芳劉國驤王興隆陳宗順張順鈞吳錦　易尚逹姜順興張聚興蔡鴻毅王壽臣仁利恒蔣仙舟范根霖蔣友梅劉國起趙紅　王無名戴錦記汪蔭記金熙記張仲記蔡五記張蘭翁俞沛記楊伯翁倪鋤經堂饒玉振堂袁敦倫堂馬懷德堂祥善堂復泰義興怡和王府吳姓徐姓張大太爺朱大老爺無名人許三爺無名氏無名氏無名氏無名氏無名氏無名氏無名氏六十六戸各一百文王順興五十文陳雲章一百五十文金慶　三百文　一　三分三厘宋蔚記銅一元以上共收洋三百六十元銀一錢三分三厘銅洋二元錢六十二千七百文　　　上海六馬路仁濟善堂籌賑公所施善昌等謹誌 
[上海六馬路仁濟善堂經收咸有一德施醫給藥一交愿册捐五月初一至七月廿九日清單]  
鄭慶衍善氏妻病求愈劉懷古堂各助洋二十元胡敬廷黄宅曾江氏　　無名氏無名氏五戸各十元積無名八元三多堂三多堂三多堂徽州無名氏馬春泉資冥福五戸各六元未易氏求免夫婦疾病汪日新求咳嗽速愈陸開揚完愿有心無力子陳錫周五戸各五元王陶菴愿心氏各四元隠名氏二元八角李韓氏祈早育　兒葉長春祈平安王李氏完願蔡氏無名氏無名氏宋增詠陳金寳楊浩庸李國家廣成昌十一戸各二元無名氏一元九角西門巡防局爲江田高賭博罰欵徐隠名求病愈延年益壽人多福多壽人滌煩軒主人天門山人趙鶴琴堂求是草堂葉存厚堂葉拾然堂留餘堂古愚鍾宅行所安復泰和萬和棧朱餘庵孫炳臣陳式玉裘世芳林隠名無名氏七位徐麟瑞廿九戸各一元酉山定靜子銀兌洋九角樂同善主人霞庵主人求無過軒明媚女史　江鈞叟張汝梅吳术仙朱學昌陳錦華海山氏建記鮑寳光十二戸各五角思齊氏三角五分北公所三次各三角心有餘二角五分張祖培吳少芳趙福廷恒記德記軒記同孕楊　奎臣不留受三氏十一戸各二角甲頭鉅泰魯仲日胡邦記各一角卞瑞符馬芝田各五分雷在楚紋銀一兩長一十全錢三千九百六十文經手不留名錢二千七百三十文掖縣懷遠堂二千五百文大茂園等八戸一千一百文譚樂齋譚隠名各一千八十文恒公舘等十九戸一千五十文武進無名武進無名各一千文方森和七百八十文自監主人敦義堂各七百廿文吳繼豐堂六百文賈　齋官運局　升棧源生棧際興棧會稽無名無名氏無名氏無名氏九戸各五百文高天　畢春林程雲章陳萬楹瞿慕雲沈克義樊德源楊裕春樓　青蔡岡陵常鳳鳴顧柏齡顧秋成顧芝田余子範馮舜如錢子義朱湘舟何雲錦陶連舟顧正　趙德富　海山張永楨畢允賓朱祿順富春堂正手無名無名氏無名氏三十戸各三百九十文彭耀臣黄張臣徐培之陳月泉包潤之陳肯堂徐雨堂譚宗櫃譚逢年黄潤齋劉舜卿熊松圃陶斗垣黎少元劉培吉黄子柳朱翼謀王彩亭彭甫生劉江亭張勉儒譚立桂映雲軒隠名氏無名氏陶　賢張耀卿廿七戸各三百六十文同升棧三百文金　氏吳周氏吳　女吳美最吳且　吳賡齋吳子成吳緝甫吳迪甫九戸各一百 
 
 

Page 10

 
 
九十文以　　收下二百二十八元五分紋銀二兩銀四十六千一百五十文 
[滬北馬路廣益善堂秋安懷捐第四次清單]  
六餘慶堂洋一元古虞山人求身體健壯洋二元不　名錢二百文黄隠名氏洋二元沈　章洋三角五分隠名氏洋一元吳清合經募洪興號吳欽滿洋十元隠名氏洋二元唐愿餘堂銀二兩承思堂吳德茂經洋二元楊承勉堂楊朝瑞楊瑞楷楊書　六子廷六宗朝楊時熙堂楊溪鄔楊文祥劉承宗程四箴堂田垜態合助九八元七兩三錢三分無名氏世德堂張洋四元王少沂王季沂助銀八錢五分葉厚福堂洋十元無名氏合洋一元林如山高筱梅合洋角五分五興記號盧陵劉錫銘　受之合洋四元威海郭氏經募連第連恩續古堂祝茂齋毓芝軒等諸差士合洋七元錢四百文以上共收洋四十七元一角零五厘銀十兩另一錢八分錢六　　 
 
 
 

Page 11

 
 
   
 
 

Page 12

 
 
[光緒十九年十月十六日京報全錄]  
　　宫門抄○諭旨三道錄前○江督劉奏更換防營管帶片○　　奏查閱砲臺回省日期片○皖撫　奏揀補知縣摺○閩督譚 
　調署知縣片○又奏飭司道各赴本任片○護江撫方奏九江　關第一百三十一結徴收洋稅及支　　　數目摺○黔撫崧奏鄕試監臨事竣回省日期摺○十月十六日理藩院鑾儀衛光祿寺廂白旗值日無引見○禮子等仰山　台　覆命○安徽　司員鳳林到京　安○甘肅總兵張永清到京請安○倫貝子請假十日○瀾公請假五日○信俟續假十五日○召見軍機 
　鳳林張永清○○劉坤一片再各省防營如有更換員弁或移紥他處前於光緒十五年十月聞欽奉上諭飭令隨時奏聞等因歷經遵辦在案兹查有統帶老湘等營兼帶老湘中營江蘇候補道王詰正病故所遺營務飭委江蘇候補道凌蔭廷統帶並兼帶中營又管帶徐州鎭標新兵右營徐州鎭標中軍遊擊何迪華調署淮揚鎭標中軍遊擊所有新兵左營事務飭委調署徐州鎭標中軍游擊郎桂林接帶又管帶慶字左營記名總兵曹耀衢病故所遺營務飭委管帶慶字中營儘先叅將唐盛祥接帶遞遺慶字中營事務飭委兩江推補叅將金承護接帶又營帶太湖水　　　管福山鎭標左營遊擊周鼎銘飭赴本任所遺營務　委　先遊擊張學璟接帶又管帶太湖水師中營提標中營叅將張郁林飭赴本任並兼帶提標新中營所遺營務飭委管帶太湖水師正前營安徽候補知府李松榮接帶遞遺正前營事務飭委統領太湖水師前浙江海門鎭總兵李新燕兼帶該統領原帶親兵營仍循舊作爲統領坐營又管帶督標新兵中營候補副將簡以和委署安慶營都司篆務所遺營務飭委江西候補副將劉福松接帶又徐州鎭總兵陳鳳樓現回本任仍飭統帶徐防　字等營又揚州爲鹽務繁集之區五方雜處良莠不齊亟須撥營駐守現飭調老湘合字左營前往擇要駐紥以資巡緝除分别飭取履歷咨部查核外謹附片具陳伏乞聖鑒謹奏奉硃批兵部知道欽此○○劉坤一片再前因鎭江都天廟等處礮臺工程完竣臣於九月初三日帶印出省前往試騐業經附片奏明在案兹於初六日乘坐兵輪回抵江寗除將試騐礮臺工程及籌辦情形另行具奏外所有微臣回省日期理合附片陳明伏乞聖鑒謹奏奉硃批知道了欽此○○頭品頂戴安徽巡撫臣沈秉成跪奏爲揀員請補知　員缺以資治理恭摺仰祈聖鑒事竊照舒城縣知縣楊燡在任病故業經臣恭疏題報開缺聲請扣留外補在案伏查定例外官道府以至左　等官在任病故之缺應以病故本日作爲開缺日期每月自初一日起至二十日止截缺一次等因前據廬州府詳報舒城縣知縣楊燡於光緒十九年五月二十一日在任病故應以病故本日作爲開缺日期歸十九年五月分截缺是月分並未出有缺項相同之缺無庸掣籤應卽按班　　請補兹據布政使德壽署按察使丁峻查有發往安徽補用知縣劉家序堪以請補會詳請奏前來臣查例載知縣告病病故休致三項缺出以一缺題補候補並進士卽用之員以一缺題補本班前先用大挑舉人以一班題補本班大挑舉人又查例載欽奉特旨以何項官員留省卽補及明保人員引見奉特旨以何項官員留省補用儘先補用遇有缺出悉准該督撫酌量先儘補用不積各項班次之缺此項人員補缺不扣甄别又各省知縣如係奉 
旨命往或督撫題明留於該省候補者均無論應題應調應選之缺悉准儘先酌量補用各等因安省知縣病故休一項上次潛山縣知縣缺出於大挑正班之前揷用分缺先人員止今舒城縣知縣係繁中缺安省現有欽奉特旨發往補用人員自應先儘補用不積各項班次之缺查有發往安徽補用知縣劉家序現年五十歲江西奉新縣人由附生應同治元年壬戍恩科並補行戊午正科本省鄕試中式第五十一名舉人十年辛未科大挑一等四月初五日經欽派王大臣騐放奉旨着照例以知縣用欽此籤掣安徽捐免截留經部給發執照祗領起程於同治十一年十二月二十七日到省試用期滿甄别留省補用光緒四年八月丁父憂回籍守制七年正月初二日起復領咨回省旋在直隸賑捐局捐加同知銜九年題補歙縣知縣經部覆准飭知赴任十一年二月初五日到任試署一年期滿題請實授十三年正月初七日在任聞訃丁母憂報明開缺交缷因交代逾限經前撫臣陳彝附片奏叅奉旨飭行革職當卽措繳清楚又因書院經費欵洋措繳遲延復經前撫臣陳彝奏叅奉旨革職遵將前項經費陸續繳解清楚經臣恭授恩詔奏請開復奉硃批劉家序着交吏部帶領引見欽此遵卽請咨承領北上並在部呈請起復十八年七月十一日經吏部帶領引見本日奉旨劉家序着以知縣發往安徽補用欽此二十日經吏部給照祗領起程於光緒十八年八月二十日限内繳照到省扣至九月十五日限滿應以限滿之日作爲該員到省日期照例不扣甄别核計到省在先出缺在後例准序補該員心地樸誠才具開展以之請補舒城縣知縣不積各項班次之缺實堪勝任與例亦符如蒙俞允該員由發住安徽補用知縣請補知縣銜缺相當無庸送部引見除將履歷清册咨部查核外謹會同兩江總督臣劉坤一恭摺具陳伏乞皇上聖鑒敕部議覆施行謹奏奉硃批吏部議奏欽此○○譚鍾麟片再連城縣知縣馮興猷因案撤任所遺連城縣缺應卽遴員前往接署查有寗洋縣知縣汪臣洽老練稳愼堪以調署據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再新授福建布政使黄毓恩於光緒十九年八月初五日抵閩應飭赴任供職署藩司張國正署臬司陳鳴志兼署糧道鹽法道龍錫慶均飭回本任以專責成除咨部外謹附片具陳伏乞聖鑒謹奏奉硃批吏部知道欽此○○頭品頂戴護理江西巡撫布政使臣方汝翼跪奏爲九江新關第一百三十一結期滿併徴洋藥稅厘及支銷實存數目恭摺仰祈聖鑒事竊據九江關監督誠勲詳稱案奉行准部咨嗣後務將洋藥稅厘專摺奏報不得併入洋稅結内聲叙以清眉目又嗣後實存銀兩務須列入次結舊管按結跟接奏報毋得遺漏各等因遵查九江新關徴收洋稅以英月三個月爲一結前經截至光緒十九年二月十四日第一百三十結止業將收支洋藥稅厘數目及進口箱數分晰開摺詳請具奏在案兹自光緒十九年二月十五日起至五月十七日止第一百三十一結期滿共收各國及招商局輪船進口洋藥正稅銀二萬九千九百十一兩厘金銀六萬九千九十六兩共銀九萬五千零七兩除支銷銀八千九百六十六兩八分四厘實存銀八萬六千四十兩九錢一分六釐又舊管各結撥賸併徴洋藥稅厘銀二十九萬六百五十八　二錢六分五厘除撥解第一百二十七二十八二十九三十等結併徴洋藥稅厘銀二十六萬一千二百兩外尚存稅釐銀二萬九千四百五十八兩二錢六分五厘連本結新收總共實存稅厘銀十一萬五千四百九十九兩一錢八分一釐開列清摺詳請具奏等情前來臣覆覈無異除分咨戸部總理各國事務衙門外理合恭摺具奏並繕清單敬呈御覽伏乞皇上聖鑒謹奏奉硃批該衙門知道單併發欽此 
○○頭品頂戴貴州巡撫奴才崧蕃跪奏爲鄕試監臨事竣遵例出闈恭摺由驛具奏伏乞聖鑒事竊黔省本年舉行癸巳恩科鄕試奴才循例監臨於八月初六日公同正考官劉福姚副考官陳璧入闈業經奏報在案奴才入闈後卽將闈内執事官役人等内外簾官當堂分派督同提調署糧儲道事候補道袁開第監試貴西道邢積誠在至公堂照章將坐號戳記令掌卷等官攙和印用以社聯號謄錄對讀彌封三所人雜事繁分飭承辦各官詳愼辦理本科士子除有事故外實在二千二百二十六人進塲奴才率同提調同署藩司唐樹森監試同署臬司黄元善提調監試兩道及首府各官在龍門外搜檢點進散卷封門後卽令各歸本號除飭提調監試兩道分班稽查並專派文武員弁分叚梭巡棘闡以外俱令藩臬兩司督同首府縣及各屬員周歷巡防三塲完竣該士子等均甚安靜並無夾帶傳遞等弊現在硃卷已全數送入内簾奴才遵例將闡中事宜交提調監試兩道留心經理於八月二十一日出闈委令本標中軍叅將尚宗光在貢院住宿彈壓以昭愼重除將出闈日期另疏題報外謹將本科鄕試監臨事竣緣由恭摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緒十九年十月十七日京報全錄]  
　　宫門抄○諭旨四道錄前○湘撫吳奏道員試用期滿摺○又　副考官請賞假回籍片○湖督張奏春季分宜昌川鹽總局收課數目摺○又奏鄂省籌解第四批甘肅新餉摺○又奏籌解固本兵餉片○護江撫方奏撥解第二批籌備餉需片○又 
奏籌解歷批漕折銀兩片○又奏籌解第三批海軍經費片○又奏籌解第七批甘肅新餉片○東撫福奏請開復知縣摘頂處分片○滇撫譚奏查勘各屬水災委員撫恤情形片○晉撫張奏收解本年上忙錢糧數目摺○又奏彚報交代已未結起數片○又奏籌解京餉及邊防經費片○又奏請勒追革員虧短各欵片○又奏請准知縣减議處分片○湖督張奏籌解第二批加放俸餉片○十月十七日吏部翰林院廂紅旗值日吏部引見五十二名工部六名侍衛處四名廂藍蒙六名○崑岡謝教習庶吉士恩○裕德謝充會典館副總裁恩○睿王松溎各請假五日○立山請假十日○福森布請假十日○成端請假十五日○召見軍機麟中堂徐用儀○○頭品頂戴湖南巡撫臨吳大澂跪奏爲道員試用期滿恭摺仰祈聖鑒事竊照定例捐納道員如　例籤掣分發者試用一年期滿督撫察看甄别專摺奏聞照例題補等因歷經遵辦在案今查湖南試用道劉選青現年三十五歲湖北江夏縣人由廪貢生報捐復設教諭光緒十四年奉選南漳縣教諭是年十月初四日到任十五年恭應已丑恩科本省鄕試中式舉人十六年恭應庚寅恩科會試中式貢士恭應殿試告停朝考七月初四日赴部領憑回任十七年十二月在山東烟臺賑捐局遵新海防例加捐道員指分湖南試用十八年補應壬辰科朝者呈明報捐道員五月十四日引見奉旨著仍發原省以原班補用欽此二十八日蒙欽派王大臣騐看六月十一日引見奉旨著照例發往欽此二十一日領憑起程十八年八月二十一日到省今自到省之日起扣至光緒十九年八月二十一日試用一年期滿例應甄别臣詳加察看該員識練才優講求吏治堪以繁缺道員留省補用相應專摺奏聞請將試用道劉選青留省照例補用據布政使何樞按察使王廉會詳前來理合會同湖廣總督臣張之洞恭摺具奏伏乞皇上聖鑒謹奏奉硃批吏部知道欽此○○吳大澂片再准湖南副考官翰林院編修秦綬章咨稱本年奉命典試湖南現已事竣應卽回京供職因以祖基久闕祭掃連年雨水損傷並需修理竊思由湘回京路經湖北距原籍江蘇輪船水道可通擬懇天恩賞假一月俾得便道回籍省視松楸藉申思慕等情咨請代爲具奏前來理合據清附片代陳伏乞聖鑒謹奏奉硃批秦綬章著賞假一個月欽此○○頭品頂戴湖廑總督臣張之洞跪奏爲光緒十九年春季分宜昌川鹽總局抽收川鹽正課加課錢文數目恭摺具陳仰祈聖鑒事竊照湖北宜昌設立川鹽總局抽課濟餉所有光緒十八年冬季分抽收鹽課錢文數目業經具奏在案兹據湖北鹽法武昌道瞿廷韶將光緒十九年春季分抽收鹽課錢文數目開報前來臣覆加查核宜昌川鹽局光緒十九年正月分后收正課錢九萬四千一百五十七串七百七十九文五毫内提備解京餉錢三萬四千三百串文加課錢四萬九百三十八串一百六十五文二月分抽收正課錢八萬三千二百四十七串八百三十三文内提備解京餉錢二萬八千四百串文加課錢三萬六千一百九十四串七百一十文三月分抽收正課錢六萬七百二串一百七十五文内提備解京餉錢一萬六千串文加課錢二萬六千三百九十二串二百五十文除加課錢文照章截半分解淮鹽督銷局公費留半歸外銷五成公費項下入收另報外其正課全項内共提備解京餉錢七萬八千七百串文下餘錢文同解鄂一半加課節省五成公費均仍照向章或現錢或易銀分别由局撥充荆州滿營兵餉水師月餉餘則儘數由道移解善後局接濟軍餉除解支細數造册咨部外所有光緒十九年春季分宜昌川鹽局抽收正課加課錢文數目理合恭摺具奏伏祈皇上聖鑒謹奏奉硃批戸部知道欽此○○頭品頂戴湖廣總督臣張之洞跪奏爲湖北省籌解光緒十九年第四批甘肅新餉恭摺具陳仰祈聖鑒事竊照承准軍機大臣字寄光緒十八年八月初六日奉 
上諭戸部奏籌撥甘肅新餉一摺甘肅關内外各軍餉銀關繫緊要現經該部將光緒十九年甘餉指撥湖北省銀三十三萬兩著該督撫等嚴飭司道按照部撥數目於本年十二月底止赶解三成至來年四月底止再解三成其餘四成統限九月底止掃數解清等因欽此業經欽遵籌解第一批至三批共銀二十六萬兩奏報在案兹據湖北布政使王之春會同善後局司道詳稱現復在於鹽厘貨厘項下籌撥銀七萬兩作爲光緒十九年第四批甘肅新餉飭委候補知縣姜文治解赴甘肅藩庫交收所有本年奉撥甘肅新餉銀三十三萬兩業已如數解清等情詳請具奏前來臣覆核無異除分咨查照外謹會同湖北巡撫臣譚繼洵恭摺具陳伏乞皇上聖鑒謹奏奉硃批戸部知道欽此○○張之洞片再前准戸部咨原定各省應解固本兵餉湖廣省按月應解銀五千兩改令徑解部庫交納又准戸部咨酌定分年帶解固本練餉欠欵擬定有閏之年解十四個月計銀七萬兩卽自光緒十一年正月起按年照數解清各等因所有湖北省應解十六年十二月以前固本兵餉銀兩業經按年照數先後解部附片奏報在案兹據湖北布政使王之春詳稱會同鹽法道在於鹽課項下籌撥銀一萬兩作爲光緒十七年正二兩個月固本兵餉委補用知縣羅忠祥補用知縣江夏縣縣丞張南瑾管解赴京交納等情詳請奏咨前來臣覆核無異除給咨管解外理合會同湖北巡撫臣譚繼洵附片具陳伏祈聖鑒謹奏奉硃批戸部知道欽此○○方汝翼片再汪西奉撥癸己年籌備餉銀二十四萬兩光緒十八年十月二十九日欽奉上諭按照指撥銀數於來年四月前解到一半十月内全數解清等因欽此旋准戸部咨癸已年應解籌備餉需依限報解前撫臣德馨行據司道具詳以此項本係甘餉改撥擬援解甘肅新餉成案在於司庫地丁厘金項下籌撥三分之二銀十六萬兩道庫　糧内撥解三分之一銀八萬兩以資湊解查照動用漕項應先奏明定章經臣附片具奏接准部覆並據糧道籌解第一批銀三萬兩赴部交收各在案兹據督糧道鄧蓉鏡詳稱查籌備餉需關係緊要亟應設法籌解今第二批於十八年道庫漕糧項下動放銀一萬五千兩餘租兵加内動放銀一萬五千兩共銀三萬兩以爲十九年奉撥籌備餉需遴委試用知縣何榮煇領解於十九年九月初五日起程由陸路前赴戸部交收其未解銀二萬兩請暫行寛限容俟陸續籌解不敢稍延等情詳請具奏前來臣覆核無異除飭赶緊續籌委解並咨戸部外所有奉撥癸己年籌備餉需第二批動放道庫錢糧銀兩委員領解緣由理合附片陳明伏乞聖鑒謹奏奉硃批戸部知道欽此○○方汝翼片再江西省光緒十八年分漕糧體察情形仍難起運本色應請循舊傳折徴前撫臣德馨據實恭摺具奏奉硃批著照所清戸部知道欽此欽遵並將催完光緒十八年分漕折六十萬兩分作十二批札委卽用知縣吕敬直等先後領解赴部交收又經隨時奏報各在案兹據督糧道鄧蓉鏡詳稱現又催完光緒十八年分漕折銀一萬六千兩作爲第十三批又催完十七年分第十六批漕　銀四千兩共銀二萬兩札委試用知縣何榮煇領解於十九年九月初五起程查照舊例仍由湖北安徽江蘇山東直隸等省正站行走解交部庫等情前來臣覆覈無異除照例分别塡發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以昭愼重一面嚴催赶徽續解外所有起解光緒十八年第十三批並十七年第七六批漕折銀兩緣由理合附片陳明伏乞聖鑒謹奏奉硃批戸部知道欽此○○方汝翼片再查光緒十九年正月内承准總理海軍事務衙門咨光緒十九年分北洋海軍經費撥江西厘金銀三十萬兩　八成解足分批經解北洋大臣兌收限十二月掃數解清等因經撫臣德馨轉行遵照籌解兹據署藩司福裕詳稱查江西省每年撥北洋經費銀三十萬兩按八成飭解光緒十二年奉將前項經費改爲海軍經費計是年分共解銀二十萬兩十三年分共解銀十九萬兩十七年分共解銀十九萬兩十八年分共解銀十九萬兩所有十九年分海軍經費徑解北洋銀二十四萬兩前兩批共解過銀五萬兩纍於報解案内先後詳奏在案兹查北洋待用孔殷自應盡力籌解現於司庫厘金項下設法騰挪銀二萬兩作爲十九年分海軍經費北洋第三批銀兩於九月十三日動放發交三晉源商號限四十日匯赴北洋大臣直隸督臣李鴻章天津行者役兌以昭妥　並照章　給該商匯費銀二百兩等情詳請具奏前來臣覆核無異除飭續 
 
 

Page 14

 
 
　撥解並咨戸部曁總理海軍事務衙門及北洋太臣查照外所有籌撥十九年海軍經費徑解北洋第三批銀兩交商匯兌綠由理合附片陳明伏乞聖鑒謹奏奉硃批該衙門知道欽此○○方汝翼片再前准軍機大臣字寄光緒十八年八月初六日奉 
上諭戸部奏籌撥甘肅新餉一摺甘肅關内外各軍餉銀關繫緊要現經該部將光緒十九年新餉指撥江西省銀三十六萬兩著該撫嚴飭司道按照撥數於本年十二月底趕解三成至來年四月底冉解三成其餘統限九月底解清等因欽此並准戸部咨同前由當經撫臣德馨行司欽遵臣前在藩司任内會同糧道詳請奏明援照歷辦成案於司庫地丁厘金項下籌解三分之二銀二十四萬兩道庫漕項等欵錢糧内撥解三分之一銀一十二萬兩陸續湊解所有光緒十九年甘肅新餉業由司道兩庫籌撥銀三十萬兩分作六批發交商號匯赴甘肅兌收先後詳經奏咨各在案兹據署布政使福裕詳稱查明部咨按甘肅庫平動放各年地丁屯糧屯丁蘆　稅契等欵共銀六萬兩作爲第七批解清光緒十九年甘肅新餉飭令蔚豐厚商號於九月初八日赴庫清領限八十四日匯赴陜甘督臣衙門轉發甘肅藩庫兌收所有餘平銀兩已遵照自行扣存至解此批甘肅新餉銀六萬兩係署江西布政使福裕　解合併聲明等情詳請奏咨前來臣覆核無異所有第七批解清十九年甘肅新饟交商匯兌並籌解職名緣由理合　片陳明伏　聖鑒謹奏奉硃批戸部知道欽此○○福潤片再前署樂安縣事候補知縣劉昌祿虧欠交代雜欵銀兩經奴才奏叅摘頂勒追在案兹查　員巳將所欠銀五百六十九兩五錢二分八厘完繳清楚尚知愧奮自應給還頂戴據布政使湯聘珍具詳前來合無仰懇天恩俯准將候補知縣劉昌祿原叅摘頂處分准予開復出自鴻慈謹附片具陳伏乞聖鑒訓示謹奏奉硃批著照所請該部知道欽此○○譚鈞培片再滇省建水定遠文山等屬田禾被水成災業將委員勘撫大概情形先後馳陳在案兹復陸續據被災各盧州縣並白鹽提舉禀報六七月内安平　屬東安等里被淹田五六百畝衝塌河口民房二百九十戸中甸廳屬箐口等村田禾被霍被淹民房俱有傷損蒙化廳屬白川等村田畝水淹沙壓南澗一帶河堤衝决蒙自縣屬草壩等村低下田禾半被淹沒房屋亦多倒塌高處稻榖枵虚之際兼爲北風所傷師宗縣屬木設格村田廬迭次被淹平彝縣屬揷入南寗縣境之小河張漢等圩及常旂屯一帶圩堤被水衝决淹壞田一百餘畝内有沙石淤積不能開墾之處趙州屬西低井等村衝倒河堤沙壓民田四百餘畝嵩明州屬邵甸月堂等處田禾被水衝淹甯州屬浪廣官租等鄕田廬被海水淹沒賽川州屬賓東等處低窪田畝被淹通海縣屬沿海田畝全被淹沒嶍峨縣屬甸中至甸尾等村河堤衝塌田畝被淹邱北縣屬補羅　等處濱河田禾被水漂沒喇雞鳴鹽井後山發蛟廟宇磨房竈戸房屋器具畜物盡行淹沒各請委勘賑撫等情當經臣等先後行司會同善後局籌欵委員分報齎往責成該管道府督飭印委各員逐一查明妥爲　撫並飭將積榖開倉平糶一面督飭農民赶將河隄竈房及時築修疏消積水補種雜糧以資接濟被淹田畝錢糧鹽課應否蠲緩飭令確勘分别村莊區圖成災輕重造册詳辦其一時水難消洩之處飭俟秋後水退再由該地方官履勘詳辦兹據布政使史念祖會同糧儲道英奎善後局司道會詳請奏前來臣覆查無異所有安平中甸蒙自師宗平彝趙州嵩明寗州賓川通海嶍峨　北等十三廳州縣並喇雞鳴鹽井被水成災委員勘撫大概情形謹會同雲貴總督臣王文韶附片具陳伏乞聖鑒謹奏奉硃批知道了卽著飭屬妥爲撫恤毋任失所欽此○○頭品頂戴山西巡撫臣張煦跪奏爲恭報光緒十九年上忙錢糧徴收完解數目循例奏祈　鑒事竊照前准部咨令將每年上忙錢糧　五月底截清數目專摺具奏等因歷經遵照辦理在案兹據布政使胡聘之詳稱光緒十九年分應徴地丁正耗錢糧共銀三百三十萬四千二百四十六兩三錢零内除下忙一半銀兩例應秋後起徴外上忙實在解司庫併存留雜支經解等項一半銀一百六十五萬二千一百二十三兩一錢零今截至七月二十九日止已據各屬陸續徴解司庫併徴起存留雜支經解等項共銀一百五萬一千九百九十九兩二錢零尚未完正耗銀六十萬一百二十三兩八錢零照章上忙按三分覈計現在已完銀三分一厘以上其未完銀兩内除分年停徴及災緩各項外赶緊分别催徴等情詳請具奏前來臣覆覈無異除將未完銀兩責令該管道府直隸州查明督催徴解俟完解到司統歸下忙案内辦理所有本年上忙錢糧徴收完解數目理合循例專摺奏報再查藩司胡聘之督催本年上忙地丁錢糧徴解巳在三分一厘以上覈與咸豐元年十二月間戸部奏准議叙章程相符除隨册咨部覈辦外合併陳明伏乞皇上聖鑒謹奏奉硃批戸部知道欽此○○張煦片再查前准部咨各省交代册報徴存未解銀兩如逾二叅日久未據提解報部卽由戸部奏叅將結報之員革職並令分别已未完　半年彚奏一次等因歷經遵辦在案兹自光緒十九年正月初一日起至六月底止各屬已結交代共三十八案内徐已故前任保德州知州蔣拱辰一案内虧短兵米倉糧另案叅追　經如數完父外其餘各案均無徴存未解銀兩據布政使胡聘之造册詳請具奏前來臣覆核無異除清册咨部外理合開繕清單附片具陳伏乞聖鑒謹奏奉硃批戸部知道單併發欽此○○張煦片再前准戸部咨本年山西省先後奉撥京餉銀五十萬兩行令分批籌解又每應年解東北邊防經費銀十萬兩等因業經陸續籌解劃撥過京餉銀二十五萬兩東北邊防經費銀五萬兩分别奏咨在案兹據布政使胡聘之詳稱復於司庫光緒十九年地丁項下籌動銀一十五萬兩以十萬兩作爲京餉差委候補通判楊毓　管解以五萬兩作爲東北邊防經費差委試用府經歷金振聲管解均於八月二十八日起程分赴戸部交納等情請奏前來臣覆覈無異除咨明戸部外理合附片具陳伏乞聖鑒謹奏奉硃批戸部知道欽此○○張煦片再前任托克托城已革通判汪爾艘虧短該廳任内正雜等銀三千二百六十九兩五錢七分七厘錢一千二百一十九千七百六十八文前因二叅限滿未據完交業經臣於光緒十九年正月二十二日附片奏請將已革通判汪爾艎虧短前項銀錢勒限四個月清交限内全完照欵核銷逾限不完或完不足數再行從嚴叅辦欽奉硃批著照所請該部知道欽此欽遵轉飭勒繳在案兹查該革員汪爾艎虧短正雜交欵爲數甚鉅屢次飭催未繳分毫迄今勒限已逾仍未完解據布政使胡聘之呈請覆叅並聲明原叅該革員所虧前項正雜銀内漏抵免交銀三百五十九兩八錢七分三厘應行删除實虧正雜銀二千九百九兩七錢零錢一千二百一十九千七百六十八文轉據現任托克托城通判許涵鴻造送實虧清册詳請更正前來臣覆核無異相應請旨將前任托克托城已革通判汪爾艎照例監追一面將歷過任所寓所資財先行嚴密查抄並提集經手丁書人等究明是侵是　照例嚴辦該革員係山東武定府樂陵縣人並請敕下山東巡撫將該革員原籍家産一併查抄備抵以清庫欵除應行分賠上司各職名另行咨部並將賓虧清册送部更正外理合附片具奏伏乞 
聖鑒訓示謹奏奉硃批另有旨欽此○○張煦片再現任蒲縣縣知縣周道淵經微光緒十八年分地丁正耗等銀未完三分九釐以上經臣遵章於奏銷前先行開單奏叅於奏銷案内彚叅各在在案兹據布政使胡聘之詳稱查該縣未完光緒十八年分前項丁耗於十九年六月初三日續據徴解地丁等銀一千三百三十八兩七錢二分六厘應歸入十九年秋撥册内造報現計未分數僅止九厘以上例得减議等情請奏前來臣覆核無異合無仰懇天恩俯准將現任蒲縣知縣周道淵原叅未完錢糧處分敕部照例减議以昭激勸除咨部查核外理合附片具陳伏乞聖鑒謹奏奉硃批戸部議奏欽此○○張之洞片再前准戸部咨湖北省應解改爲加放俸餉一欵自光緒十五年起每年應解銀二十萬兩按年解部等因光緒十四年十一月二十四日具奏奉旨依　欽此咨行欽遵辦理歷經如數籌解劃撥本年已解過第一批銀三萬兩附片奏報在案兹據湖北布政使土之春會同善後局司道詳稱籌撥本年第二批加放俸餉銀一萬兩飭委補用知縣羅忠祥補用知縣江夏縣縣丞張南瑾管解赴京交納其餘應解銀兩容再續籌委解等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批戸部知道欽此 
 
