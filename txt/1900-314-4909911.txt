# 1900 - 314 - 4909911

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[善後芻言三]  
余前兩論善後之事錄之報端除練兵理財儲才三大端外尤宜整頓官方此固中國政治之本而於交涉之事猶未及也中國自與東西各國通商以來處處受虧雖由以上數才未能實事求是致爲外人所欺然總由於辦理交涉未能盡善夫論交涉之事莫要於教案歴觀中外齟齪無不從教案而起偶因細故拆毁教堂戕殺教士華官爲之降革者不知凡幾賠償巨欵府庫爲之支絀割讓土地幅員爲之日蹙而且一波未平一波又起近來教案幾於無歲無之無省無之甚至一歲之中有數起者一省之中有數起覩在教案雖多賠欵雖巨尚屬易於辦理至今年五月義和拳匪起事以仇教爲名殺教士毁教堂拆鐵道如隄防之潰决星火之燎原成中外交鬨之局激怒各國調兵入京乘輿西幸百官散佚萬民震恐至今聨軍未退和議未成追原禍始亦實由教案而起倘和議成後民教再有齟齬必致復蹈前轍國勢旣日衰一日國帑亦日絀一日江河日下岌岌可危必須使之永久相安方爲上策或曰民教斷不能使之相融苟中國畏外人之勢處處揚教抑民民雖一時不敢違抗而積久必伸且屈之愈久則其伸之也亦必愈力拳匪之禍不免復見於後日非計之善者也若稍庇華民不特教士不肯俯首而民或藉端啓釁又恐蹈政府庇匪之轍以是論之教士而不來中國重教也則已來則中國恐無太平之日欲使中外相安則惟有勸外人不來傳教列入約章則教案之禍可免而中國亦可望長治久安矣或又曰泰西各教雖今衰於昔然其權勢尚大不特中國朝廷不能禁使不來卽各國朝廷亦斷不能阻使不來中國如欲中外不啓釁端永無教案非使華民盡入彼教與孔聖之道並行不悖不可蓋華民旣皆入教則自無歧視之心猜嫌之見卽或偶有齟齬亦無畸重畸輕之弊若界限顯分依舊雜居羣處吾恐教禍終不能免也鄙意以爲二説雖各有見然皆斷不能行蓋禁教士不來中國則朝廷旣無此權力而欲使中國之人盡入彼教亦斷難行此勉强之事今惟有和衷共濟遇事熟商各盡其道之一法則教案或可稍免蓋彼我之見人人皆有不特民教爲然也爲中國計遇有民教齟齬之案華官皆當以民視之而不當以教視之西官皆當以教視之而不當以民視之如此則自無偏倚之見而人心自平人心平則教案亦可永免而其要尤在西官不歧視華官華官亦不歧視西官所謂上有好者下必甚焉并勸各教士於窮鄉僻壤不宜擅往如前報所紀英相沙侯之言勸往東方傳教者宜各自審利害不可勉强云云沙俟可謂深明交涉之道矣然西國人士之如沙侯者豈少也哉華官宜先與熟商勸令各教士傳教不可欲速風氣未開之處不宜輕往并詳訂民教交涉章程將來遇有事端俾訊理者有所折衷不致茫無頭緖聽斷者亦知有一定之法自不致各執私見遽啓爭端如是而民教有不安中外有不和者吾不信也 
[電諭恭錄]  
　　昨日官塲抄示西安電諭一道云九月二十二日奉上諭此次肇禍諸臣縱庇拳匪開釁友邦貽憂宗社前經降旨分别懲處現在京畿一帶拳匪尚示凈盡以致地方糜爛生民塗炭忠之實堪痛恨若不嚴加懲治無以服天下之心而釋友邦之憾端郡王載漪著革去爵職與已革莊親王載勛均暫行交宗人府圈禁俟軍務平定後再行發往盛京永遠圈禁已革怡親王溥靜已革貝勒載瀅著一併交宗人府圈禁貝勒載濂業經革去爵職著閉門思遇輔國公載瀾著停公俸降一級調用都察院左都御史英年著降二級調用前協辦大學士吏部尚書剛毅派往查辦拳匪回京覆奏語多縱庇本應從重嚴懲現已病故著免其置議刑部尚書趙舒翹查辦拳匪次日卽回未免草率惟回奏尚無飾詞著革職留任已革山西巡撫毓賢在山東巡撫任内縱容拳匪戕害教士教民任性妄爲情節尤重著發往極邊充當苦差永不釋回此事始末惟朕深知卽如怡親王溥靜貝勒載濂載瀅中外諸臣迭次參奏均未指出卽出使各國使臣電奏亦從未提及朕仍據實一體懲辦可見朕於諸臣處分輕重一秉大公毫無偏袒當亦薄海内外所共諒也欽此 
[保護回鑾]  
　　西報云總統聨軍之德國伯爵華爾德西氏日前曾電致西安行在謂皇太后皇上能准各國所請俯允回鑾各國當遣兵往迎竭力保護斷不致有意外之虞也 
[和議難成]  
　　西字報云有扈蹕西安之某官電致其家屬云慈意難回大局日亟而欽命議和全權大臣李傅相亦有電報略言和議難成按之兩電若相吻合斯言果確中國何日安平乎 
[遺失批摺述聞]  
　　西字報云各國議和宗旨均以皇太后皇上回鑾及嚴治衆魁痛剿拳匪三大事爲關鍵欽命議和全權大臣李傅相遂將此三事剴切奏聞詎意政府不以爲然未能將三事全准傳聞此摺已由行在批回忽在中途遺失實則批摺斷無遺失之理蓋傅相以各國專俟旨意卽可開議和局未便照復以致决裂故託稱遺失以便再議耳 
[大員槍斃]  
　　本月十八日本報紀各國聨軍至保定時將直隸布政使廷雍前鎭守烏里雅蘇臺將軍貴恒及保定協王某照泰西軍律開槍擊斃兹閲西報言此外尚有按察使沈家本城守尉奎斌統領王占魁又有丁姓等數人均爲聨軍槍斃按王占魁是否卽係保定協王某執筆人未敢懸斷也 
[拳匪大創]  
　　西報云保定府離城二十二英里有一鄉爲拳匪嘯聚之所法人探知之下卽帶兵馳往轟以開花巨礮擊斃匪徒三百數十人至法軍則僅有十八名略受傷痕也 
[會剿拳匪]  
　　西字報云天津河間府板橋窩一帶仍有拳匪作亂猖獗異常前經各國聨軍會剿未能盡滅兹又會同呂道生軍門統帶馬步全營圍攻三四日始得將匪首擒獲送至河間府梟首示衆餘黨亦誅戮無遺惟呂軍門中彈受傷業由法國醫官爲之療治幸祗一處想可無虞也 
[密雲匪亂]  
　　西字報云順天府密雲縣屬有拳　在牛郎山等處滋事戕害縣官釋囚出獄並與紅廟回民互 
 
 

Page 2

 
 
相　殺勢頗猖狂 
[回民蠢動]  
　　西報云聞甘肅回民近有蠢動之勢大約爲董福祥所勾結並聞有不受朝廷節制之言而河南陜西山西等省亦以聨軍有統兵前往之傳居民皆甚驚恐其黠者遂思借以起事故地方亦不甚安靜也 
[修通路綫]  
　　西報云聞各國已在山海關建築馬頭并聞德法兩國已將鐵路接至秦皇島至由山海關達塘沽之鐵路則早已通行每日開車兩次電報亦於日内可以接通日人擬先於山海關設一電局以便發遞 
[密拿會黨]  
　　西字報云湖廣總督張香濤制軍電致兩江總督劉峴帥請飭各處關道查拿會黨二十八人惟事甚秘密故外人無從知其姓字也 
[惠匪漸平]  
　　廣州訪事友人云惠州土匪揭竿作亂前經大憲調兵剿辦初尚不甚得手後因官軍雲集若輩知不能敵始各鼠竄刻下雖未能一律蕩平大約掃穴擒渠勢將不遠是以高州鎭軍維祺已由惠旋省向各大憲禀覆一切矣 
[鄂餉續解]  
　　武昌訪事友人云鄂省應解第五六批京餉業已管解起程近接陜西來電以兩宫駐蹕西安待用孔亟飭卽源源籌解以濟要需布政使瞿賡甫方伯遂籌撥第七批餉銀十餘萬兩札委候補縣吳大令星映尅日領解登程赴行在交納 
[轉運分勞]  
　　漢口訪事友人云自淸江轉運總局移設漢口後鄂省大憲委員赴蔡　仙桃等處設立分局以資接濟且以襄河一帶伏莽孔多恐生意外之變爰派砲艇若干艘分駐要隘並調營勇若干名沿途護送以昭鄭重 
[法艦過潤]  
　　鎭江訪事人云月之二十二日有法國兵艦兩艘航海來華赴漢皋保護商教道經京口下淀江心小泊一宵卽於翌日淸晨啓輪上駛 
[巡警難辦]  
　　廣州訪事友人云西關一帶前由紳墕設局華林寺招勇巡警所需經費擬定按月抽取房租以資挹注不意開辦以來已及兩月各街商民以自雇之勇防衛正資得力不肯别肇新圖相持不下局紳據情禀知南海縣裴大令屢次出示勸諭商民堅不允從新基七約朝聖十約更協力同心起與抗拒相約如有公門中人欲來此提人者當閉關閘不得放行適大令委員某君帶同勇役至朝聖大廟未及查辦街衆已鳴鑼畢集將委員圍困廟内至午後六點鐘始得乘間回署禀知大令在令以事在必行不能中止越數日仍委令嚨往董勸某君鑒於前事多帶勇役若干名先至油欄門大廟傳詢彼處値事人値事人答稱此事關係大衆非一人所能主持必俟衆情允洽尤可核辦如别街辦有就緖本街自當恪遵某君無奈復至朝聖廟飭地保傳値事人訊究街衆復譁然而起某君知事不妙不及乘輿急逃至愛育堂内與局紳會議一切良久始去是日新基七約亦逐叚閉關以致路上往來行人足爲之繭是處海關騐貨廠所儲進出口各貨亦苦道塞不能舁去衆皆銜之刺骨沙基某西人聞之恐釀禍端傳知近海所泊戰艦戒嚴到待一面照會大憲告以此事若不及早辦妥當由香港調兵前來以資保衛本月初十日朝聖十约新基七約上至油欄門下至木欄十八市楊巷等街各閘尚開半門惟朝聖新基十三行油欄門等處則扃鐍如故各店鋪一律罷市近聞各街商人已聨名具禀大令請權宜核辦旋由大令發出示諭文曰爲示諭事照得抽收房捐辦理巡警一案現據西關各約鋪户禀求准各約街衆商等自捐自衛官督商合辦此後巡警總局無用牽制以安閭閻而衛商家等情請出示曉諭前來應俯順輿情如禀辦理除回照各大憲外合就出示仰西關各約商民人等卽便遵照毋違特示 
[閘工設局]  
　　武昌訪事友人云靑山堤工現已告竣湖廣總督張香濤制軍體察情形擬添設閘工局專司啓閉以重水利委吳司馬學莊胡大令俊采會同經理業已開局視事矣 
[潯郡風災] 　　 
　　潯陽訪事人云本月十九夜三更時突起狂風勢甚洶湧江頭白浪高矗如山九江招商局碼頭一帶被風擊壞船五十餘艘江西候補知府袁太守之公子來贑省親亦遭是難行李雖多漂失人尚無恙江西候補知縣馮明府之瀛眷乘民船至九江擬附輪船回浙是夜舟泊江干爲飛廉肆虐所有行李半墮波心翌日移至同春和棧晾曬對江泊有鹽船一艘又有難民船二艘均被狂颷擊傷此外斷錨走練瀕於危險者尤不計其數岸上房屋亦多損毁誠一時巨災也 
[揚城火警餘聞]  
　　揚城蔣家橋街燭炭店於本月十八夜失愼已紀前報兹又接邗江訪事人函云此次起火之由實因是店樓上儲有爆竹甚多燭燼悞墮於内致肇此禍計共延燒鄰近店鋪十八家内以馬永興及九成兩布店與阜康南貨店喪資最鉅鈞泰錢店當時雖有所失事後聞在塲内掘出鎔化之洋銀不少至茶食店空房日前已有人賃定擬日内開張惟貨物尚未進店誠萬幸也當火熾時張紳府第適在下風情形極爲危險幸不惜重資放價買水又得同善堂等水龍在宅仙奮勇澆灌始獲保全無恙兹聞張紳酬賞各龍夫外擬於月之廿四五等日糾約鄰居啓建火星勝會以答神庥 
[鄂省官塲紀事]  
　　武昌訪事友人函云署漢陽府施鶴笙太守之太夫人於本月某日仙逝太守禀報丁憂署布政使瞿賡甫方伯常卽禀商湖廣總督張香濤制軍札委候補府趙楚江太守毓枂接署已示期於本月二十二日履新矣○武昌正衛田守戎著勳近丁内艱當赴各憲轅禀報請假治喪所遺衛篆尚未知何人庖代也○鄂省交代總局稽查各州縣交代欵目事甚殷繁現由署藩憲瞿方伯札委杜别駕煥章會同辦理以資臂助已於本月某日到差視事矣○代理糧道庫大使孫叅軍家瑊瓜期已及由署藩憲瞿方伯札委候補按司獄陳叅軍繼允接署當赴各憲轅禀謝擇期本月二十二日接鈐任事○藩轅牌示光化縣知縣印務詳委准補棗陽縣陳閬署理天門縣乾鎭巡檢詳委黃安縣中和巡檢方爲霖黃安縣中和巡檢詳委天門縣乾鎭巡檢徐應乾互調署理蘄水縣典史詳委咨補是缺之江紹禾先行署理隨州吏目詳委咨補是缺之朱楚英先行署理蘄水縣蘭谿巡檢飭本任之劉廷柱回任羅田縣多雲巡檢飭准補是缺之胡毓麒赴任 
[潯郡官塲紀事]  
　　潯陽訪事人云時交冬令宵小繁多九江府孫景裴太守爰於某日札委季斌廷少尹辦理城内分巡保甲事宜○前月德安縣驛站因貽悞緊要公文經部中移文贑省大憲轉飭九江府孫太守札委季斌廷少尹往提站書迄未到案現復委許仲碩參軍前往催提矣○本月十五日新任德公縣沙珠垣明府赴各廟行香回署時有攔輿遞禀者三起一係某僧控某羽士一係拐案一係館帥控居停主人明府分别准駁 
[金焦寒黛]  
　　鎭江訪事人云前者常鎭通海道長久山觀察以北省拳匪作亂各處人心惶惶深恐不法匪徒乘間滋事特捐廉俸招募長勝團勇二百名分駐各處教堂並西人寓所前以資保護本月二十三日觀察札飭管帶吳養吾叅戎調集各勇齊赴大校塲親臨校閲分别優劣賞賚有差○邇日以來開辦查夜烟館飯店以及各客棧稽查極爲認眞府憲向子振太守命各叚巡員卽日將舊發門牌挨户核對有遷移換户者照章塡註補給户口增减亦確切查明然後將底册分存於總局以便總巡隨時抽查並飭保甲局員唐秩庭二尹嚴拿痞棍土娼以絶窩頓○前蘇松太兵備道蔡和甫觀察因公赴滬於月之二十二日傍晚由金陵乘江裕輪船道經京口小泊片時卽展輪東下○常鎭通海道長久山觀察以時届冬令深恐歹人乘機竊發特飭水陸總巡周都戎帶差勇　租界中昕夕梭巡以貲保衛 
 
 

Page 3

 
 
[英員晉]  
　　昨日午後二點鐘時英總領一署繙譯梅爾思君命駕進城詣蘇松太兵備道轅謁見道憲余晉珊觀察晤商要公良久始别 
[西員賀禧]  
　　昨日午後三點鐘時英按察司威金生君英總領事班德瑞君日斯巴尼亞總領事馬君先後命駕至英美租界公廨投刺拜賀新讞員張柄樞司馬任禧司馬延入花廰茗談良久而别 
[訂期謁客]  
　　昨日本邑董家渡天主堂新授江南主教姚宗禮君照會蘇松太兵備道余晉珊觀察及上海縣汪瑤庭大令訂於本月二十八日進城拜會 
[漁户受賞]  
　　日昨英國駐滬領事霍必蘭君函致蘇松太兵備道兼江海關監督余晉珊觀察並媵以洋蚨五百元請發給川沙南匯寳山三邑漁户具領蓋爲保護海邊電線以酬其勞循向章也 
[監犯滋事]  
　　縣署監犯屢次滋閙經縣主汪大令提訊懲責有差方以爲不敢重蹈故轍矣詎前日有宋金標者自以進監在陳阿六之先今陳反當大灶心不甘服唆令各犯與陳扭毆禁卒據情入禀至晚大令提各犯至案訊究先據陳阿六供小的昨晚蒙諭充當大灶宋金標爲副伊卽忿忿不平今晨因同號犯人姚阿石前被宋借去洋銀三元今向索取宋遂將姚捆縛小的代爲解釋致宋借端與小的爲難扭住兇毆時有陳宏台田雲順二人助宋行兇求請明察姚阿石供與陳阿立相符陳宏台田雲順同供不敢助毆宋金標供小的昨晚奉諭充當副灶感恩非淺不敢滋事今晨實因姚阿石誣指小的虧欠洋銀并被毆傷額角求鑒大令判姚責八十板宋責六十板陳宏台田雲順各責四十板陳阿六騐有傷痕且未滋閙從寛免責宋金標另加雙鐐調收外監其餘各犯仍還禁内監 
[勒捐肇事]  
　　鄉人謝國豐向元豐號購得洋紗十六包雇小車載至新閘左近突被南市認捐分所巡丁胡阿二龔頭予攔住强令照捐謝不允遂將貨帶入局中致被扣住謝情急投報捕房捕頭立派包探張天林拘獲胡龔及巡丁頭目連景堂一併解送英美租界公堂請訊謝投案供訴前情並稱連勒罰小的洋銀十元不遂所欲卽將貨扣留叩求訊斷連延費律師到案聲稱連係局内司事凡公所内巡丁身畔均有腰牌戳子胡龔無之實非公所中人旦此事實情未便明言如必欲澈底根究恐在堂諸人殊多未便應請將胡龔訊辦胡龔同供小的等在連名下爲夥約定如查有漏捐貨物每包應罰洋銀一元可取規費小銀錢四枚日前小的見謝載棉紗至新閘因卽扣住由連勒令繳捐求鑒張探禀稱連前充巡捕西歴一千八百九十三年因訛詐懲辦現充認捐公所巡丁鳴目與小的素識本月十六日連向小的言及洋紗漏捐爲數甚巨深苦租界章程不能抽取囑令小的帮同查緝許爲分肥當時卽經小的回絶不料十八日卽有鄉人謝國豐以索捐投訴捕房捕頭派小的前往拘獲連胡龔三人連倩小的代爲緩頰小的未允求鑒訊至此已鐘鳴一下費律師起而言曰此事本不欲深究今旣由包探供明未便含糊了結刻下爲時已晚請再訂期會訊讞員張柄樞司馬商之梅繙譯著將一干人証帶回捕房定於下禮拜一再訊核奪 
[賭徒宜辦]  
　　本城邑廟豫園第一樓茶肆設有賭檯四處逐日賭客如雲日前來一口操異鄉音之某甲貿然入局各賭徒見其形狀兇横不敢與賭甲遂大肆咆哮將賭檯踼翻勢甚洶湧迨巡防局勇聞悉馳至已如鳥獸矣散事爲保甲總巡傅星厓明府所悉以茶館聚賭素干禁令卽飭差甲嚴拿爲首者到案以便懲辦 
[刑訊淫棍]  
　　淫棍小百鵾卽顧阿六與同黨張杏寳因强姦鄉婦尹朱氏案發由縣訊實解經道憲余晉珊觀察過堂勘訊以供詞翻異飭縣復訊再詳前晚汪大令提同原告研詰原差禀稱尹朱氏臥病未到僅將伊母舅趙文文提案大令遂提張杏寳訊究張供小的向爲小貿易是日因至鄉間喚賣食物路見顧阿六與麻皮阿松王缺子等向趙文文訛詐小的卽時避開並不與聞大令曰爾在戴大老爺案下供認帮同　阿六按尹朱氏於地强行姦汚今忽翻供刁狡已極喝杖責四十板又鞭背二十下繼上挺棍及跪大練刑訊良久始供實因趙文文前曾挖去楊佛生之目楊係顧之表兄因此挾恨是日顧與趙在途相遇向之訛詐洋銀二元四角其時尹朱氏適隨於後顧卽拽至曠地由王缺子按住氏之手足扯去小衣顧卽强行姦污姦畢顧將氏之銀釧臂攫去質洋五元六角給小的洋兩角此係實供叩求明察顧阿六供詞初亦圖賴大令喝令用刑並由張杏寳對質供稱小的與尹朱氏素來認識此次實是通姦並非用强所取銀鐲質得洋銀氏亦分用數角小的已知罪惟求格外施恩趙文文亦是流氓前曾挖表兄之目自前縣王大老爺懲辦枷示釋出後仍在鎭上開賭務求併辦小的死亦螟目大令提趙至案與顧質對趙言語支吾大令知趙亦非善類飭卽收押逢新所顧張兩犯飭仍還禁候核 
[奪秤控局]  
　　昨日本邑人沈桂堂扭陸鳳祥至南市二十三七鋪巡防局控稱被伊取去大秤一桿求卽追給局員盛雨村二尹研訊之下沈供小的在南馬頭代人秤賣各貨陸供沈欠小的貨價洋銀六元八角屢索不還故小的取秤作抵二尹判令沈折還陸洋銀四元陸將秤交還完案 
[馬路工程局瑣案]  
　　前日東洋車夫吳小川被同業人瞿川川撞毁車板向之索賠瞿不允以致口角由巡街捕拘入捕房解送馬路工程局總辦程雨村大令判責瞿三十板以儆○馬路工程局總辦程雨村大令前曾出示曉諭車夫人等嗣後不准將破舊車輛載客違者拘懲前日四十六號巡街捕見陳根郎所拉之東洋車車板脱落因卽拘入捕房解送馬路工程局請究程大令判責三十板諭令將車修整如違重究○前日有周阿四者因向賣糖粥之川沙人顧全根强借洋銀一元八角顧不允因此紛爭被二十八號巡街捕拘送馬路工程局請辦總辦程大令研訊之下顧供與周並不相識欲向小的强借洋銀小的不允致遭兇毆叩求究辦周供小的不敢强借求恩超豁大令著一併管押候傳地甲查明再核 
[天津北京烟臺來電]  
　　奉楊莘伯先生自天津來電云伊住津北洋醫院安平廣帮已滿卽開我會十七後陸續出京前電請三輪放否候電○復電安平公平愛仁泰順四船已陸續開津請卽向仁記洋行面商分配送滬○烟臺招商局來電云安平裝客三百四十三二十四日下午開○北京楊彝翁來電云六批四萬到頌老安曾侯交規銀萬兩已撥頌虞五千餘抵收滬解會欵請劃撥筱帥南行已千人分坐公平安平尚有千人愛仁不敷速添一輪准二十八九上船駿等○復電頌虞五千曾欸内撥五千抵解會欸愛仁外二十三添泰順宣○廣東丁方伯來電云二十三日電稱惠電謹悉京行原兑千金專濟貴州京員交陳京兆轉給尚有六百在外係助給雲貴者容日卽當匯上○成都周玉山方伯來電云前弟捐濟皖京官二千又提川存皖北義振一千共三千交渝通商行匯滬曾奉文電弟現調直無川資已將前捐二千收回請先將皖北義振一千先寄京容到直再籌助[  上海絲業會館濟急善局施子英鈔]  
[救濟電音]  
　　上海救濟善會致天津陸純伯部郎電云昨愛仁裝洋五千衣一千今泰順船滿衣米緩裝又電云專派無船招商局已電咨愛仁泰順載難民回又電云前曹智涵匯銀三百兩速交兵馬司前街翰林曹福元收○又接四川學憲吳來電支募欵卽寄敬懇者保定有難家兄子章寓縣學胡同高公館聞陸純翁赴北求電懇設法速援由津輪旋墊欵示下卽繳懇電復坻九頓復電云電悉純進京令兄當電詢遵辦致天津羅甘嘗等電云蜀學吳托查兄子章寓保定縣學胡同高公館迅查由津輪旋并墊資潘○又接楊子通星使由俄國來電云招商局轉交北京路慶順里救濟善會陸部郎印樹藩字純伯善長救濟會一舉欽佩仁心敬助千金由道勝匯取到見復楊儒漾[  上海慶順里救齊善會抄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗郡辨志文會庚子冬季課題]  
　　經學鄭君書論依書緯以百二篇爲尚書比書序百篇多出二篇僞孔序正義云其在大司徒大僕正乎能否證成其誼左佩紛帨刀礪小觽金燧解　右佩玦捍管遰大觽木燧解○史學兼掌故　太王邑岐論問日本自明治以來國勢勃興其故安在商戰説○天文兼算學問孔子生日公羊傳謂生於魯襄公二十一年冬十一月庚子榖梁傳謂生於魯襄公二十一年冬十月庚子通鑑謂生於周靈王二十一年庚戍冬十一月史記無庚子日今以時憲術推之所稱庚子究係何年何月何日凡臨陣用砲平時須延精通算學之人悉心試演無論水陸懸砲車砲皆以食彈多寡用藥輕重視昻度之高低騐中度之遠近剏之爲表試繪圖以證之設有三等邊柱體任從一角斜剖之令部面成三不等邊形其三邊之比例若三四五已知柱體每邊一丈問部面之三邊各若干○輿地古罽賓國當今何地攷讀經訓堂校本長安志書後問齊民要術所引記勝之書區田法後世有仿行者厥效若何○詞章治國三器賦以先王治國之器有三爲韻兵交使在其閒論鏡花水月五七言律不拘限十月三十日繳卷 
[英美租界公堂瑣案]  
　　積賊陸根全行竊嚴大高陶阿加陳長裕等家所儲鹽一包衣二件經包探拘獲解案請究嚴等投案領贓陸認竊不諱讞員張柄樞司馬商之梅繙譯判責三百板管押捕房三月贓給還失主○陸阿春行竊公一馬車行車燈一盞經包探拘解請究司馬判責二百板贓給還失主○趙福生行竊何林泉家綢裙一條經包探拘解請究司馬判責二百板遞解回籍贓給何領去○唐有生陳長生串同徐書來徐德生私取信昌隆鈔票洋銀一百五十元報由捕房派探將唐等四人拘獲解案請究信昌隆投案請追唐陳一味抵賴二徐同供此事係唐陳所爲與小的等毫無干涉求鑒司馬以唐起意騙銀判押捕房六個月陳押三月二徐無干省釋○王阿大行竊于函在家布衣四件衣包一個經包探拘獲解案請究司馬判責二百板交捕房管押一月贓給于領去○徐松林行竊王福記家尺一枝經包探拘案請究司馬判責手心一百下尺給還失主○胡阿根行竊陸阿富顧金生家綢布衣服十七件經包探拘解請訊司馬判責一百板贓給還失主○唐仁金行竊洋人佛來克家酒一瓶經包探拘案請究司馬判責一百板○徐阿虎行竊耶松廠舊銅二塊麻繩一條經包探拘解請究司馬判責一百板贓給還失主○曾阿二曾立坤向紀和尚殷國才訛詐洋銀不遂所欲被曾阿二用刀將　　　經包探拘案請究司馬判將會阿二帶回捕房管押半年立坤無干省釋○積竊金和錫竊得某姓家衣服十五件至某押鋪銷贓被包探拘獲請究司馬判責二百板遞解回籍贓存捕房待失主認領○沈金林行竊大東小輪船搭客劉蓋亭洋銀五百元經包探拘案請究司馬著將沈押候追繳洋銀再核 
[法租界捕房瑣案]  
　　昨日讞員杜枝園大令蒞捕房發落各安案虔婆楊吳氏誘拐陸張氏之女孩售與城内某姓家爲失主偵悉扭控公堂經大令迭次研訊勒限交案迄今延宕日久屢限不交昨日原告禀稱失孩之事因丈夫在外尚未知悉倘被偵知小婦人性命攸關叩求從嚴追比大令命提楊吳氏到案著掌頰四十下供稱情願覓保將女孩交案大令命還押再限三日如再玩延定予嚴比○偷兒陳開春前因竊取洋酒爲包探拘獲解奉大令訊供判枷號一月期滿責釋昨日命提到案著開枷重責三百板釋出○劉春林前因混用銅質洋銀拘獲到案大令訊供判令枷號一月昨已期滿　帶案開枷重責五百板釋出○三十六個黨跑灘賊王阿龍王順榮等十一名爲包探拘獲奉大令研訊著各押捕房一月逐日帶往新馬路罰作苦工期滿責放○偷兒王錫卿沈阿大均經大令訊供押候分别責懲昨日命提至案著照原斷王責二百板沈責二百板一併斥釋 
[美租界捕房紀事]  
　　甬人王瑞生在外虹口某馬頭司各小工發籌紀數之一昨日午前忽與同帮人沈義方口角扭毆突出利刃刺傷沈手血肉淋漓經巡街捕拘入捕房捕頭見沈受傷屬實令送同仁醫院醫治王押候解送公堂禀請讞員張柄樞司馬究辦○昨晨賊犯張謙記闖入裏虹口鄉民某姓家行竊衣服携之而出適爲包探孫阿新所見拘入捕房捕頭令押候解送公堂禀請究辦○虹口二十三保二圖地保宋俊卿以已奉上海縣主汪大令給諭承充卽投捕房報請存記姓名以便有事傳喚捕頭允之 
[南都官報]  
　　九月初十日大通楚西掣騐候補道劉秉楨辭上海英美租界會審同知張辰到謝委知縣劉兆暄候選知縣楊書雯辭赴蘇主簿阮樹棠奉府委自新所卽到差京口都統吉陞到會通判丁大𣝵禀知奉楚西掣騐劉道調赴大通差遣○十一日前廣東粤閩南奥同知黃鎭南知縣黃彝凱均見通判許承俊由淸江解餉差回管輪監督周慶蕃禀知水師學堂候補道柯銘於初十日亥時病故巡檢孟梅奉委儀鳳門稽查卽到差○十二日督轅示鹽捕營都司員缺本部堂騐看得儘先都司周有明人材出色堪以請補候補道方碩輔見謝委水師學堂兼漁雷營差會辦皖南營務處候補道高蔚光蕪湖來本任壽州秦霖奉安徽藩臬司委赴皖北公幹知縣胡葆慶由山東公幹回統領衡字全軍王傳見南捕通判姚辭送鐵牌赴淮安府上海英美租界會審同知張辰辭皖右營守備楊正發叩謝飭知○十三日隨辦南洋交涉事宜候補道陶統帶振字營李振標禀知遣散振字營勇通判黎錦彝鹽大使劉錫輪均奉示察看统領元字等營劉叩謝關防參將王賢章謝委先鋒官知府彭文明由海門公幹回知縣劉爅奉示考試江寗縣孫禀知赴鄉勘案從九卓峻奉鄂　督銷李觀察調赴差遣○十四日藩憲恩支應局候補道郭均禀知今日開辦籌餉指局金陵營參將陳麟書禀知巡江統帶振字營李振標辭江甯縣孫禀知赴南鄉勘案回○十五日藩憲恩巡道徐統領武衛右軍陳澤霖均見副將鄧在叅將劉承恩均傳見釐捐局候道補穆候補道李鎭邦均見開缺淮掦道謝元福叩謝咨文户部河南司員外郎承襲一等子爵兼騎都尉又一雲騎尉李長祿到由北京來北捕通判吳禀知正任徐州府經歴楊元勳於十三日丁親母憂准補泰州羅允猷禀謝奉藩司飭知勞績外奬攺記大功十五次知州徐士英禀知壽春鎭郭寳昌於初九日病故知縣　運昌奉府委赴江浦公幹○十六日督轅牌示壽春鎭郭鎭前經因病給假經本部堂飭委高提督得勝　署在案兹郭鎭現已因病出缺自應另委大員接署以資鎭懾本部堂查有九江宋鎭朝儒堪以調署遞遺九江鎭篆撈查有統領權字虎營堪勝提督候補副將王國權堪以署理會辦皖南營務處候選道高蔚光辭内閣中書饒智元到湖南來帶銘軍水師營兼辦軍糈總兵程映山留兩江補用遊擊陳得昌荺到遊擊徐靑雲叩謝奏留兩江同知李炳禀知解山束軍火回洋務局繙譯浙江同知顧士颕請假赴滬就醫上元縣龍禀知嬰利局開市知縣秦基卽日聞訃丁親母憂請補鹽捕營都司周有明叩謝飭知 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
