# 1907 - 30 - 4912137

 

Page 1

 
 
[電傳上諭]  
　　十二月十六日奉　　上諭明年正月初八日孟春時享太廟朕親詣行禮後殿派訥勒赫行禮兩廡派延康承蔭各分獻欽此同日奉　 
　　上諭明年正月初九日祭祈榖壇朕親詣行禮欽此同日奉 
　　上諭張之洞奏勘明湖北各屬被淹受旱輕重情形請分别蠲緩錢粮漕米等項開單呈覽一摺湖北本年入复以來口襄二水盛漲官民隄各潰决成口山嶺高阜又以潤漑爲難間受乾旱若將應徵錢糧漕米等項照常徵收民力實有未逮加恩著照所請將被災之枝　等各廳州縣村莊應徵新賦錢糧漕米等項並原緩節年銀米酌量輕重情形分别蠲緩以紓民力該督即按照單開詳細數目刊刻謄黃徧行曉諭務使實惠均霑母任吏胥舞弊用副朝廷軫念民艱至意餘著照所議辦理該部知道單二件併發欽此 
[電傳宮門抄]  
　　十二月十六日召見軍機溥良張亨嘉景厚榮中堂嚴修逹壽 
 
 
 

Page 2

 
 
[論整頓吏治之方針（旡）]  
　　今日之時局。非敵國外患之爲患。而民心不固之爲患。民心之不固。由於民生之不厚。民生之不厚。由於吏治　不修。吏治之不修。由於人才之不出。人才之所從出者分二途。曰士。曰吏。吏也者居民之上。而政治所從出者也。今之所謂察吏者。佳者不必升。劣者不必黜。雖有課吏之名。而並無整頓之實。今欲力求整頓。以端　本必自察吏始。必自課吏始。雖然豈易言哉。是有道焉。可得而述。一曰通。三代而後。君與民遠。兩漢而後。官又與民遠。至於今日則不特官與民隔絶。且官與官隔絶。體制異。接見稀。卽偶一循期延見矣。而大都繁其儀文。厲其聲色。境過輒忘其面目。姓名尙在若知若不知若之數。又安論才具乎。及乎一年期滿。不得不照章甄别。以云人才。則其人之才。不才不。知也。以云吏治則爲吏之治。不治不知也。必也分日　見。多其起數。去其儀文。從容接談。察詞觀色。而通之道得矣。一曰。實寫履歷矣。則倩他人爲代書。試策論矣。則延書吏爲傳替。上以是爲故事。下以是爲浮文。是無他。不實而已必也使之任事以觀其爲。使之臨時以觀其守。母責全備節取以釆之。母輕棄絶。敎誨以成之。母過倚任。參互以考之。不存姑息見好之心。則考語自不入通套。不萌欺罔顢頇之意。則公牘自不涉雷同。浮僞胥捐。本眞自見。本眞旣見。治具畢張。庶幾其實矣乎。一曰公。千牘朝至。委牌夕懸。芑苴暮行。剡章晨發。以逢迎之工。拙爲愛憎。以大府之喜怒爲黜陟。人才。安　出。吏治安得修。惟督撫能公而忘私。破除一切情面。奉國事如家事。待下屬若子弟。斯有時荐數。員也。拔十得五。得爲觀感之資。有時劾數員也。懲一儆百。可爲將來之鑒。人將。曰某也舉守之優。非迎合之熟。也某也去。聲名之劣。非迎合之疏也。意旨所在。趨嚮克端。洊臻上。理不難也。一曰恕有司廉俸之薄也。公罪之多。也催科少不及格則引法以去之。供億少不稱心。則藉詞以中之。才之優劣。政之廢興上司槪不置問是名爲整頓。實欺罔耳顚倒耳宜疏節闊目。一以恕道行之。誠能遵是四者。人人如是省省如是。而人才不奮。吏治不修。民心不固者。未之聞也。若夫因循苟且。坐誤事機。賄賂公行。膽徇情面。雖日日改官制。時時設課吏館。所謂郤行以登山重裘以止暍。終亦必亡而已矣。 
[專電一北京]  
　　徐世昌練兵東省消息 
　　得樞廷消息徐世昌將簡爲東三省練兵大臣不日當有諭旨 
[專電二北京]  
　　電諭道謝俄撤滿洲駐兵 
　　俄皇訓令駐紥滿洲軍隊速卽撤退不必按期由駐京俄使璞科第告知外部奏明兩宮立卽電諭駐俄欽使胡惟德道謝（白） 
[專電三九江]  
　　吳侍郎舟行遇險 
　　新簡郵傳部侍郎吳重熹由南昌起程入都十一日至吳城上游十五里舟忽沉没得救出險（亭） 
[諭令度支部議奏皖振北京]  
　　日前軍機處抄錄廷寄江督端方皖撫恩銘奏覽悉所請續撥廣西三四十萬以資皖振著度支部議奏欽此（五）按原奏已錄十三日本報 
[不允津鎭路約歸入國際交涉北京]  
　　外務部與英公使議廢津鎭鐡路草約已迭誌前報日前英使仍擬歸入國際交涉辦理各堂官未允刻下尙在磋商未有解决辦法（下） 
[政治舘擬安設無線電京師]  
　　政治館近因與各省督撫電商要政關係緊要日前由政府諸公與該館提調寶瑞臣商酌　安　無線電以示嚴密云（上） 
[那桐將充督辦税務大臣之懸揣]  
　　西正月二十三號北京訪函云華字報皆載稱鐵良辭督辦税務大臣之職自税務處歸併度支部後鐵良奉諭照舊供職懸揣鐵良如辭則繼其任者當爲那桐譯字林報 
[會議添設遼西提督北京]  
　　初六日政府會議整頓東三省事宜擬添設遼西提督一缺歸盛京將軍節制電商直隸總督袁宮保盛京將軍趙次帥體察情形詳覆核辦如不果行請簡派知兵大員前往東三省訓練各軍俾成勁旅（上） 
[會議添設蒙荒官缺北京]  
　　前者政府籌議佈置蒙古地方事宜遲遲水辦邇來調查蒙古册籍及各處地圖實以地多遼闊防禦空虚擬通咨各將軍都統曁辦事大臣從速查明蒙荒各地添官置汎籌備邊防（和） 
[再紀郵傳部被飭之原因北京]  
　　郵傳部張尙書唐侍郎奉旨申飭原因迭紀前報前聞該部自建設以來御史奏參者有五六起之多又値梁鼎芬面参該部尙侍各樹黨援瞻徇情面　語而吳閣學郁生參唐侍郎之語其中最觸目者有侍郎之實缺可以不要而鐵路之利權不能一日不把持云云兩宮聞之盛怒在降旨之前一日有將張尙書撤任唐侍郎革職之説經瞿樞相免冠求恩邀准始下申飭之諭聞唐侍郎頗有退志司員呈稿不肯晝閲大約不久仍有更動　息也（白） 
[郵傳部參議辭職南旋]  
　　西正月二十三號北京訪函云新簡郵傳部叅議施紹基因與張唐兩大臣不合已辭職卽日南旋譯字林報 
度支部近事 
[愼重摺件]  
　　度支部寶熙侍郎日昨諭飭各司處以事關財政摺奏應宜謹愼每司選派司員二人專司校對繕寫各摺件以免錯悞 
[不裁書吏]  
　　度支部前議裁書吏改用錄事書記供事現溥尙書 
 
 

Page 3

 
 
以今之書吏只有四成飯銀若將此項移作錄事等薪水决不敷用現故决計不裁聞鐵尙書曾將四成飯銀歸堂上存放溥尙書昨仍改歸舊制分放各書吏 
[駁內外城馬路工程數目]  
　　民政部昨將內外城馬路工程所需銀兩報銷度支部該部以所報數目並未分晣清楚特咨行民政部請將詳細數目造具清册再行核銷云（日） 
[梁鼎芬奏叅慶邸北京]  
　　北京確信云鄂臬梁鼎芬於召對時面參慶邸政以賄成顚倒黑白其詞甚戆直兩宮爲之動容（丙） 
[內閣籌議官員津貼北京]  
　　內閣大學士孫相國等會議以侍讀中書等官素稱清苦現値改良閣務該員等昕夕從事自應寛籌津貼以養其廉擬在飯銀曁辦公盈餘銀兩項下提欵若干按月分給惟某相國以欵項不敷或另議籌欵之策或按四季津貼故此事尙未决議也（上） 
[陜西亂象彙錄]  
　　（一）陜撫曹批蒲城縣禀據禀遵札籌辦鐵路畞捐鄉民聚衆乞恩並懇撤任另委賢員接署查鐵路麥捐係各屬通行辦法似未便以一縣之故牽動全局仰鐵路總局會同藩司核飭遵照至禀請交卸一節該令係督部堂咨明俟署事期滿再行交卸不准遽行撤回之貝仍當勉力從事所請應母庸議 
　　（二）陜撫批葭州趙刺史禀據禀已悉該署牧甫經到任暫住南關學署卸任之趙牧則猶佔住州衙踓衙署奚啻僑寓乃竟有賊匪擁衆鳴槍直入趙卸牧所往之州衙呼喊戕官並害家屬刦去其銀兩燒毁其衣物鳴槍衝突而逸於倉庫監獄均無失損使非趙卸牧匿避密速其事更有難言者似此擁衆開鎗直入州衙搶刦卸任官之財物實屬愍不畏法兇惡暴著非悉數捕獲盡法懲辦不足以肅憲典而戢匪風仰按察司嚴飭該署牧添差會營懸賞勒限跴緝此案贓賊務獲究報並移鄰封營縣一體協緝一面將勘緝情形具詳通報並造册詳請通緝該署牧到任未久究屬疎於防範倘復偷安懈緝逾限無獲功令森嚴不能爲該牧寛也 
　　（三）錫藩司批扶風縣禀本月初一日張化龍黨類膽敢在於該縣馬臨太村外焚燒酒坊十餘間核其情節始猶藉路捐以要挾繼則藉衆勢以作亂閲之不勝憤詫此而不除勢將燎原禀內所稱明示無事以安衆心實則不事聲張密拿禍首最爲扼要之語果能照此辦理亦何至有初一之事事出之後仍宜抱定此數語迅籌解散之策以善其後豈可一昧請兵試間派兵前往將欲不分良莠一槩剿除乎且兵勇駐紥不過助聲威資彈壓耳現在旣有廖哨官馬隊兩棚又由府就近飭撥高店步隊亦云足矣多派何益近來地方官遇有難辦之事不思設法妥辦靖民氣而顧大局乃牽請撤任名爲引咎實則畏難除會同臬司速委明幹穏練之員面示辦法刻日前往該縣查明此案情形會同該令趕緊設法解散以安衆心相度事機以防後患外仰卽遵照 
　　據此三事以觀陜西亂象已露朕兆則後此華陰縣之拆學堂焚局所斫電綫殆由星星而燎原者歟 
[贛撫批虔南廳拿獲各匪别正法南昌]  
　　贛南道江毓昌以虔南廳拿獲于大嶴滋事各匪審明議擬其詳贛撫茲經贛撫批云此案既據訊明吳盛發袁連珍劉德華黃月譜張 
觀蘭何恩明等六犯入會爲匪均受傷職乘廳官赴鄉辦匪聽從在逃之鋭鳳山起意糾黨圍攻行署殺害官兵並迭犯搶劫重案其池 
茂才一犯雖未受有僞職及隨同攻圍行署惟平時夥同搶刦至七次之多均屬罪惡昭著應准照章卽行正法以昭炯戒仰按察司會同兵備處立即移知贛南道轉飭虔南廳遵照查明不停刑日期即提吳盛發等驗明正身綁赴市曹處斬遵照新章免其梟示仍將决過日期及監刑各職名報查何恩明一犯旣已在管病故應免置議其邱俊祿李春全于大嶴圍攻行署雖或患病不行或並未在塲然各受有鐵板白扇等僞職饒觀音卽觀音保既稱途中聞敗折回未經在塲圍攻其入會亦未受有僞職情節似較邱俊祿等二犯稍有不同現禀將該三犯一併擬以永遠監禁情罪能否允當與例章是否相符袁狗子雖據供聽從袁大狗行搶未成然其與陳文卽文章均爲會中鐵板名目已屬甘心爲匪謝世忠雖未受有僞職然在場目擊張觀蘭等搶刦得贓分用亦屬同惡相濟且難保非狡供避就茲將三犯擬以監禁二十年是否足以蔽辜均由司處查照供情確核例章逐一悉心妥議一併詳候核奏至擬監禁三年之賴亞發等三名據供在途遇便搶奪旣無入會情事亦無匪案各犯在內似當剔出叧辦以示區别餘均照所禀辦理一面仍督率兵役勒緝在逃匪首鍾鳳山等按名務獲究報（法） 
[漢口又獲要匪漢口]  
　　江漢關道及夏口廳派往沿江各州縣緝匪之哨弁徐元發昨由黃陂縣有電來漢云匪首曹玉英（係沙油皮巨商）已在黃陂拿獲交縣管押刻日即解送究辦（人） 
[鎭滬兩關允助八旗學費南京]  
　　江督以京口八旗中小各學堂奏撥之銅元餘利已無着落特飭鎭關歲助六千金滬關歲助一萬金作正開支鎭關監督榮道心莊滬關監督瑞道莘儒以同爲駐防具有感情允爲籌撥彼八旗學界洵所謂會逢其適者矣（笑） 
[旗員辦理鎭江防務之始鎭江]  
　　鎭江軍隊向多湘軍近十年來自黄苟巖宮保至目下撤差之袁熙龍無一而非湘人近來局面稍有變遷而任用湘人之成見漸破江督端午帥以駐鎭巡防隊袁熙龍統帶現已撤去另委本衙門衛隊管帶赫成扼君來鎭接統云（任） 
[趙將軍以賑捐餘銀辦理新政]  
　　文匯報云奉天省城來函謂奉天賑捐項下餘銀二百萬兩趙將軍因與振徐兩使商定卽以此欵訓練新兵振興工商實業修理城垣開濬遼 
 
 

Page 4

 
 
　 
河已電致度支部不再將此欵撥還矣 
[日本救災恤鄰之厚誼]  
　　十五日東京電云日本政府已允由滿洲鐵路載運高梁一萬擔不取運費以便運往江北散給災民譯字林報 
[西報訪員電述宿遷縣災况]  
　　十五日宿遷電云宿遷沿城四境牲畜全無運物頗爲困難宿遷缺乏米糧辦振華官皆請余切懇江督豁免米穀糧食關税釐金直至中歷明年春� 
三月爲止余曾往居民之家察看見多數之百姓以樹葉草根爲生煮粥以果腹災況日見其劇烈道路無人顧問加以雨後泥濘幾難行走官紳皆深以爲憾亚云願得平坦之道途惟旣無修路之舉而他項公家之工程亦未見其興辦也目前百姓皆安靜無事坐受飢餓而已譯字林報 
[香港風雪爲災]  
　　十五日香港電今日午後一句鐘香港暴風大雪歷時　分鐘始止約計杉板帆船之沉没者共有五十艘死者亦有多人其經小火輪及兵輪放艇救起者有二十人譯字林報 
[淸鋭奏覆魯撫被參摺（續）]  
　　原奏謂籌欵局則取之於各州縣不肖牧令藉口賠累任意侵牟等語或係指此而言奴才伏查各直省近年舉辦新政需用浩繁其在奏明正項捐欵固不可不實力稽徴而未經奏明雜項捐欵必須體察地方情形酌核辦理否則迹近苛歛難免無擾累情弊卽如該局停辦之濼口車捐並巡警局現辦之車捐一項無論馬力人力等車月捐而外復有日捐似此煩苛若非極力裁減何以體商情而紓民困應請飭下山東巡撫遵照光緖二十九年三月十四日懿旨將該省籌欵等局未經奏明之各項繁𤨏捐欵酌量裁撤以仰副朝� 
廷勤恤民隠之至意又查東省各局處所淸冊內開計二十二處其中如遷民局係爲安置河旁流民而設現在黃河兩慶安瀾並無事事其敎養局之外又有賑撫局工賑局會勘路礦局之外又有礦政調查局名目複雜開銷必多應請一併飭下山東巡撫酌量裁併以節糜費至東省各屬詳報盜案自三十一年起除曹州一府外計有二百餘起然破獲之案亦將及半似尙不能謂之緝捕不力又原奏內稱曹州各屬民情本悍自去歲冬間匪黨蜂起日肆焚掠每派營勇剿辦而戰輙不勝且爲匪擄去快砲六尊聞之三千餘金贖回尤爲駭人聞聽一節當即劄派前任豋萊靑膠道何彥昇馳赴該處會同新任代理曹州府知府王賡廷詳細查覆旋據各該員等會銜禀覆前來查曹屬自唐宋迄今盜風未息向有民卽盜盜卽民之謡迨本年夏季靑苗滿地盜匪易於潛蹤適値陽雨不時百物昻貴輾轉煽誘搶掠頻聞閏四月間該撫赴曹巡閲因防營不敷分布加撥先鋒四營增設滚練隊續編游擊軍並准曹州府自募巡防一營州縣各募士勇俾得併力痛剿無如地面過寛東擊西竄又加民禦盜而格　民盜之仇益深盜脅民爲先　民盜之形莫辦是以戰甚不易戰而獲勝尤難然夏秋以來各營先後拿獲盜匪訊明正法者尙數百名均有案牘可稽六月十五日滚練右隊自武安集調駐鉅野雇用民軍改運軍裝並無快砲十六日空車回集派兵護送至東二里許之高壯突遇多匪闈擊兵目董殿文任振海朱振芹　後受傷殞命遺失毛瑟槍二桿此外實無擄去快砲以金贖回之事未完 
[西人對於江督索交革命黨之意見]  
　　西正月二十三號北京訪函云江督端方以革命黨張寳慶黄易二人在上海租界內捕獲一事又致電外部謂西一千九百零六年八月北京炸彈案張黄二人確曾預謀應請西官將兩犯交還華官審辦近日南京捕獲革命黨二人正法足以證明中國政府消弭亂事不遺餘力但羣意以謂江督所請尙覺太早因此等案件必須查有實據而後可審辦也保衛治安固爲人所共願惟若此等案件之事情必須加以審愼因張皇操切胸無定見之官員不能使上官俯聰無辜者之過失也一千九百零年激成拳亂之山西巡撫毓賢卽係此等辦法之榜樣耳譯字林報 
　　按張黄二人已於昨晨解往南京可與下文本埠要聞參觀 
[張黄二人解往南京]  
　　江督派員拘獲之黄易張寳卿解赴金陵等情已詳昨報前日下午關讞員派警役楊金協同華捕將黄張解送上海縣滬道派護勇四名在途押護至縣收禁瑞觀察即派鈞和兵輪及蔣委員督同公廨警役於十六日早七點鐘啟輪解往金陵（孝） 
[又獲革命黨]  
　　督轅緝匪委員昨日又在上海老北門拘獲革命黨徐謹五一名立即解縣王大令命釘鐐收禁候訊核奪（曰） 
[蒙自義領事易員]  
　　雲南蒙自關義國領事格黎馬尼回國派副艦長比尼代理已由美使照會外務部查照（四） 
[德皇頒賞寳星]  
　　十五日倫敦電云德皇萬壽殖民部總辦　恩布革　贈二等紅鷹寳星一座 
[日本天皇論功行賞]  
　　十五日東京電云日本元老五大臣前任內閣諸大員本國各部院之商官及伊藤侯爵皆蒙賞菊花大綬章山縣侯爵除得菊花大綬章外　蒙賞頭等金鳶寳星德大寺侯爵松方伯爵井上伯爵桂伯爵均蒙授菊花綬章日俄議和大使前任外務省大臣小村男爵亦得頭等綬章之賜譯字林報 
[普魯士煤礦失事]  
　　十六日倫敦電云普魯士沙伯羅金地方左　聖　漢地方之煤礦炸裂現已查有死屍一百二十五具惟未經覓得倘有三百具 
[歐洲報章注意德國社會黨之失敗]  
　　十五日柏林電云德國議院選舉社會黨失敗歐洲報章深爲注意法國報章力勸其國人應效法德國各處皆承認德國君相之成功 
[俄國選舉近聞]  
　　十五日柏林電云俄國各省選舉已有二十二處行舉其被舉者以政府和平黨爲占多　 
[英美兩國之睦誼]  
　　十五日倫敦電云英國駐美公事貝羅司在孟哲斯德地方赴宴席間宣言今日英美兩國睦誼之厚實爲向來所未有因哲美　總督史維敦漢孟與美提督戴　司意見不合一事報章皆議論紛紛後竟　弭卽此可見矣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本擴充租界漢口]  
　　漢口日本租界近與官塲議定在下關外購地推廣前日工部局已招募華工千餘名在該處建造馬路矣（人） 
[陳侍郎由漢赴鄂漢口]  
　　考查各省銅元大臣陳雨蒼侍郎十二日由河南乘坐火車到漢帶有隨員十一人隨往福建會館行轅小住次日往武昌拜會鄂督張香帥即移駐紡紗局爲行轅（衣） 
[銅元局將次停鑄長沙]  
　　各省銅元局自戶部議定歸併後湘省旣併入湖北卽應早日停止現在所有存銀陸續鼓鑄已將用完大約日內卽可停鑄（阿） 
[電報局催繳水線欵項湖北]  
　　武昌電報局以德律風江底水線所有欵項向歸夏口廳籌撥前雖結算而所餘之欵至今未繳刻已致函催交矣（荒） 
[電請借撥濬河經費杭州]  
　　處州府蕭太守前日電禀浙撫略謂通濟堰水道久不修濬悉壅泥沙卑府按圖履勘估工約五千元紳民願照田輸捐趁冬晴開工惟地瘠民貧欵難猝集卑府兼管� 
粥廠毎月可省五十元擬求諭知温督銷局預借千元從本月起於領欵內按月攤扣云云現浙撫張筱帥已　復照准矣（的） 
[農工商局電訽信宜縣罷市激變廣州]  
　　粤省農工商局爲信官縣罷市一事特電致高州府云高州英守轉信宜黄令接該縣商務分會有電民立學堂校長梁淸魁等藉辦學爲名在縣屬東鎭墟私抽牲畜穀米等税民情憤激釀成罷市禍將不測等語梁淸魁等勒抽學費曾否禀定本局無從查悉民情不服以致罷市則應飭令停止若因以騷擾市面破壞商務本局有維持保護之責義難坐視務飭該縣立刻妥辦並將細情電復（出） 
[建築省河鐵橋之禀批廣東]  
　　粤商劉祥慶具禀周督建築省河鐵橋奉批該紳等創立河橋有限公司具見心存利濟本部堂二十年前已聞人言廣東有人滿之患亟應預籌抵任以來見省城內外熙來攘往肩摩轂擊而市廛湫隘寸土如金百姓生計艱窘爲之惄然難安又聞每當春夏之交瘟疫時作尤令人心惻亟思疏通街道講求衛生以弭灾患説者謂救急便民之事有三一開擴商埠一汲引淸泉一修造鐵橋查開擴商埠早奉部文現擬沿河修岸舖路業已籌議次第辦理其自來水一事業經岑前部堂撥款湊立公司明夏可望觀成惟河橋一事迄無成議前據温道禀請與電車合辦亦多窒碍前有黄道景棠等禀請設立公司經前部堂批府查議尙未禀覆正思妥訂章程招商領承今閲該公司來禀殊慰鄙懹所議　程大致妥治可行此河沙底流水不激且有山石作根並非艱鉅難成之一本部堂經歷稍多往來此河數次於一切做法早有籌畫願該公司迅速集股訂期開辦勿稍遊移惟事關地方永遠善舉應詳考利弊候行藩臬兩司會同農一商局查照督飭廣州府速議詳覆再咨明農工商部立案一俟開辦有期卽行地方切實保護早日觀成以興商業而便民生如本地紳商復有禀請承辦者准其附股或另於下游重建一橋毋所用其爭奪切勿顧慮此批（張） 
[巡防隊分紥六城湖南]  
　　湘潭縣任大令近以鄉搶劫案件時有所聞特移請巡防十一隊傅管帶將該隊營兵分紥縣治六城以資巡察（時） 
[江北提督委採軍械武昌]  
　　江北提督廕午帥前日派委員王鋆昌來鄂採辦軍火業已齊　昨日報裝九生特七開花彈九百顆碇火九白枚不日裝輪運往鎭江交卸云（荒） 
[皖撫咨飭各營戒烟安慶]  
　　皖南壽春兩鎭總兵前日接皖撫咨文略謂政務處奏定禁烟章程第九條內開水陸各軍員弁凡有吸烟者限六個月一律戒斷爲此咨請貴鎭卽飭各營切實辦理並將有無吸烟之人先行造具淸册詳候核咨倘有玩忽朦蔽　經查覺定行從嚴撤參云云（多） 
[陸軍副官被劫武昌]  
　　鄂軍某標副官於初九日晚行至保安門偏避地方突遇匪黨五人將所帶皮包內銀洋二百餘元盡行刼去且幾被匪黨勒斃現已報由江夏縣警察嚴密查緝矣（乃） 
[示期報考舉貢優職江西]  
　　贑省考試舉貢優職一事業由當道牌示考職各生定於明年正月十五日報名舉人五貢定於正月二十日報名統候提學司示期開考云（丹） 
[仙居王烈士以身殉學台州]  
　　仙居縣王炳焯烈士前年糾集同志禀明高前令創辦安洲學堂今年春因推廣學額並附設師範禀請酌撥糧串捐及賓興欵項無如賓興向爲張光輔把持故屢商撥欵輒出衝突而邑令朱同又與張結合竭力與學堂爲難以致經費奇絀全體解散烈士抑鬱成疾叧舉代表赴省指控經撫憲批准朱令啣之刺骨與張光輔串謀託核算賓興名於十一月十四夜招烈士人署威逼其呈遞悔禀烈士以頭可斷而回復學務之志不可移抗論數時備受窘辱向家後以頭觸柱者數次涕泣而號於衆曰吾願死吾願死吾聞姚烈士以辦國學而死者然國縣者之積我之死爲仙邑辦學不成而死實爲我中國一千五百餘縣之不能熱心辦學者而死也同志有國民責倘繼我而回復學務使仙邑後日得放一線光明吾死何憾　　人室仰藥而死聞者莫不撫膺捶胸爲烈士悲云（外） 
[禀辦濟良所漢口]  
　　皖人朱某前日具禀江漢關道擬在漢口創辦濟良所仿照上海辦法如有妓女誤落火坑者准其來所訴告與之擇配云云想桑觀察定予批　也（人） 
[固陵輪船折回修理漢口]  
　　招商局固陵輪船初八夜開往宜昌行至簰洲地方擱淺舵稍　損昨日折回漢口須待修整方克上駛云（荒） 
[小輪擱淺兩則蕪湖]  
　　蕪湖開往大通榮泰小輪前日行至　橋左近忽然擱淺船身損壞搭客人等即由他船救起幸各無恙現已由公司雇用駁船前往拖帶回蕪矣○又森記公司開往廬州之小輪名楚南者亦於十一日行至裕溪地方擱淺至次日淸晨始得出險開駛回蕪（九） 
來函 
 
 

Page 10

 
 
[蘇路公司經收淮北工賑捐欵第十七次報告]  
　　富振示洋五元葛潤秋洋十元禧和號來洋布同業　莊餘下洋六十元三戶共計洋七十五元均由屏號郁屏翰先生經募金穀　洋二元章煥若洋一元陳子佳洋十元朱運士洋一元以上統共收到英洋八十九元正合急登報以揚仁風 
　　今日尙有本埠及各省新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　宮門抄十月初七日內務府八旂兩翼値日無引見橚貝子謝賞綢緞恩壽耆謝管理雍和宮事務恩堃岫謝管理蒙古三學恩內閣呈進賀表關防衙門奏十五日大高殿　表洵貝勒行禮內務府奏派致祭四廟派出德壽成端慶麟承蔭又奏派祭內外城隍廟派出奎俊文煦又奏派致祭火神廟派出英瑞召見軍機 
[陜甘總督升奏爲遵旨彙保甘蕭洋務局在事出力各員懇恩給獎摺]  
　　頭品頂戴尙書銜陜甘總督奴才升允跪奏爲遵旨彙保甘肅洋務局在事出力各員懇恩給獎恭摺仰祈聖鑒事竊甘省辦理交涉經前督臣崧蕃於光緒二十九年閏五月奏設洋務局撽委按察使黃雲試用道李璜會總其事並設坐辦文案繙譯正佐各員隨同辦理奴才調任抵甘當因交涉關重各該員等辦事勤能於三十一年九月一十八日專摺　奏請援照南北洋東豫各省洋務出力三年保舉成案懇將各員俟屇三年分别異常尋常勞績從優獎叙以示鼓勵　一月十　日恭奉硃批該部知道單併發欽此伏查甘省地雜番回民風樸　所有膞敎游歷之來電桿之設率皆少見多怪易起驚疑况西寗一帶金　富饒各國人士毎藉詞考察商務相與　涎前督臣懲前毖後特創立洋務總匯之區以期得通才而收實效溯自設局伊始正當下營子閙敎以後欵議甫成餘波復起且三道河一案舍　問賓動費唇舌近年來敎會愈多敎民愈肆往往以駐堂之徒侶干地方之政權買貨之洋商撓內地之税務因應稍有未宜貽誤卽非淺鮮節經該司道等相機應付並督飭在局各員研究條約偵探外情所有與外人磋商曁一切保護彈壓各事宜旣使地方官知所適從復以各局員捕其不及各該員等均能　悉窾要迅赴事機以故數年之久民敎均極相安不至以微隙小嫌釀成重案外來官弁商旅咸樂就我範圍而路鑛商業之關涉洋務者亦以操縱協宜免失權利則曲突徙薪之功不無足錄現據該局司道等詳請奏獎前來奴才悉心考核均係在事出力委無冒濫計自光緖念九年閏五月設局起扣至本年六月底止業經届滿三年查與請獎之例相符謹擇其任事最久勞勩卓著者援照各省成案分别異常尋常勞績繕其淸單恭呈御覽合無仰懇天恩俯准照擬給獎以昭激勸出自逾格鴻慈除將各員履歷分咨吏部外務部查照外理合恭摺其陳伏乞皇太后皇上聖鑒訓示謹奏奉硃批該部議奏單併發欽此謹將甘肅洋務局辦理交涉在事出力各員按照異常尋常勞績酌擬奬敘繕具淸單恭呈御覽計開三品銜甘肅試用道李璜擬請賞加二品銜同知銜甘肅試用知縣樊鼎樞擬請免補本班以知縣仍留原省歸候補班補用指分甘肅試用縣丞江連　擬請免補本班以知縣仍留原省補用以上三員係在事尤爲出力擬照異常勞績請獎分缺先補用知縣徐登第擬請俟補知縣缺後以直隸州知州在任候補敎習知縣温宗羲擬請俟補知縣缺後以直隷州知州在任候補鹽提舉銜分缺先補用州判田兆崐擬請俟補州判缺後以知縣在任候補分缺先補用縣丞白瑞泉擬請　補縣　缺後以知縣在任候補以上四員係在事出力擬照尋常勞績請獎奉硃批覽欽此 
　　宮門抄十月初八日外務部欽天監侍衛處値日無引見內務府呈進九九盒延侯續假十日侍衛處奏派代進內大臣班派出溥興召見軍機 
[直隷總督袁奏爲所所有第二第四兩鎭擬請仍歸臣統轄督練以資策應片]  
　　袁世凱片再查陸軍第一鎭係臣會同尙書臣鐵良督率　練第二第三第四第五第六等鎭係專由臣督練現鐵良已補授陸軍部尙書第一鎭本係京旗兵丁應歸部臣專管第三鎭駐紥保定府曁奉天錦州府一帶第五鎭駐紥山東濟南府曁　縣一帶第六鎭宿衛宮門並駐紥南苑海淀一帶現在未設軍統各該鎭均擬請歸陸軍部直接管轄無庸由　督練第二鎭駐紥永平府附近曁山海關一帶第四鎭駐紥天津府附近之馬廠小站一帶値此客軍尙未盡撤大局尙未全定直境幅員遼闊控制彈壓須頼重兵所有第二第四兩鎭擬請仍歸臣統轄督練以資策應臣爲斟酌時宜愼籌防務起見是否有當理合附片具陳伏乞聖鑒訊示謹奏奉硃批現在各軍均應歸陸軍部統轄所有第二第四兩鎭著暫由該督調遣訓練欽此 
[山西巡撫恩奏爲左雲縣匪徒滋事現在地方一律安靜謹陳明辦理情形並將怯懦不職之知縣隨案参處摺]  
　　頭品頂戴兵部尙書銜山西巡撫奴才恩壽跪奏爲左雲縣匪徒滋事格殺多名擒獲餘匪分别禁釋現在地方一律安靜謹陳明辦理情形並將怯懦不職之知縣隨案叅處恭摺仰祈聖鑒事竊照光緖三十二年七月初三日准大同鎭咨開據左雲縣禀稱該縣南鄉有土匪進城爲亂懇速派兵隊前往勦除業經酌帶馬步隊星夜赴縣彈壓等因隨據朔平府左雲縣先後禀同前情奴才因明晰批示指授機宜並飭司先將疎於防範之署理知縣陳鴻筠撤任遴員前往接署一面飛飭雁平道繆彝尅日親詣該縣督飭妥爲辦理曁確查該匪等起事實情禀辦去後茲據該道查明此案情形提訊現獲各犯詳晰禀覆前來緣已死匪首趙拮范敖均籍隸左雲縣素相親暱趙拮以畫符治病爲事卽在范敖家供奉財神朝夕燒香祈禱爲人治病間有愈者因令范敖爲之傳揚故神其說以惑衆意在斂錢愚者亦遂信之先是該縣鵰落寺村山內縣民趙喜元等於上年四月集貲開挖煤窰議定六十六天爲一輪以六十天利歸窰戶六天利歸山戶范敖卽山戶中之一分利一日有半迨趙喜元等資本不足將此窰賣給敎民陳四喇嗎等該敎民減去范敖半日之利但留一日范敖雖怨之而不敢較又近窰各村民毎賣炭一駃向章減錢一二十文窰口碎炭准貧民拾取自窰歸敎民後乃盡反其所爲復刻待窰內傭工之人范敖乘村民積不能平遂商同趙拮誘煽鄉愚將報復敎堂以洩已忿敎堂聞之赴縣禀報指爲拳匪該縣派巡營管帶唐桂芳赴村查訪趙拮知係敎民報縣又聞欲將伊等拿辦計無所出卽與范敖崔俊常寛王三丑仔王四丑仔等起意向敎堂滋事以平民與敎民共事種種吃虧等語數動衆怒約定六月二十九日在范敖家齊集同赴敎堂是日淸晨聞敎士已赴縣署因即糾約進城有願與同行者有被其誆誘者有先不允從後復逼脅而去者趙拮自持帥字黄旗餘人皆 
 
 

Page 17

 
 
[皖省官事]  
　　池州府訓導趙鏡開缺遺缺委吳炳凱署理潛山縣訓導張文杰撤任遺缺委葛廷芳署理委署黟縣典史王琢玉迥避遺缺委劉景琦署理（士） 
[揚州官事]  
　　儀徵縣舒大令現奉寗藩飭令撤任委陳大令諴署理○署泰州知州黄刺史現爲省憲撤任參辦委正任阜寗縣胡大令調署（引） 
[電飭彈壓災民杭州]  
　　浙省嘉湖等屬現淮徐災民紛至突來四出求食浙撫張筱帥恐滋事端日前特電飭各府縣妥爲安插並嚴密防範云（的） 
[飢民閙事紀聞揚州]  
　　揚州五台山北來寺等處圈飬飢民希兾年終必有富戶散放米票等件不願回籍初十日辰刻淮揚道楊觀察備齊船隻糧食調隊遣回各飢民竟敢恃衆與之爲難兵弁不敢暴動　水以避而東關便益兩門及鮮魚橋鳳凰橋各鋪戶惶急異常均閉市一日（引） 
[緝獲盜匪蕪湖]  
　　蕪湖東門外龍樹菴被匪搶劫由住持僧慧海奪刀斫傷一匪餘匪逃散等情已紀前報茲又於本月十一日在鐵石墩地方由巡警拿獲李得勝陳金標二名皆供認搶刼龍樹菴不諱刻已送縣究辦矣（九） 
[客匪傷人吳淞]  
　　淞鎭迤北東嶽廟附近某甲家前日夜半時忽來客匪數人打門而入翻箱倒篋並無貴物遂將甲之稚子强欲抱去甲婦與爭被匪連戳數下嗣由隣人追獲一人解送寳山縣訊辦越日午後縣主王大令即蒞鎭勘驗（不） 
[上海官事]  
　　兩淮候補運判毛昌駿山西陸軍學堂提調鄭述陶昨日均至道轅禀見巡防隊官余忠勝昨由蘇回到道銷假工巡局收支委員孫鴻猷轉假五天（宜） 
[法國礦師來申]  
　　法國礦師顧西樂上年由福州挈妻回國前日由法京乘輪來申庽法界密采里西客店聞有辦理法界電車之說未知確否（深） 
[移查麫釐金辦法]  
　　英商蕪湖益新麵粉公司以華商阜豐等公司麵粉槪可免税何以洋商仍須完釐辦法兩歧殊不公允禀由該管領事照會江督通行各關議覆鎭江關道奉文後查得鎭江各釐卡於華　機器麵粉均未徴收釐金特電商滬關道會同蘇牙厘局淞滬捐局議覆詳辦瑞觀察接電後已准照分别移查（宜） 
[淸道路燈准交官辦]  
　　日前滬道照會總工程局略謂據城內警察總巡程令禀稱淸道路燈兩項現在應歸官辦請將總工程局經理路澄淸道各政移交專辦等由合卽照請局董照辦該　接准後已邀集議董在局開會議明准予移交官辦矣（尺） 
[澄衷學堂中學畢業]  
　　本埠澄衷學堂於十五日行中學畢業式於上午九時入場其秩序如下 
　　（一）監督白作霖報告辦理情形次蘇松太道給憑（委秦司馬代）次畢業生國語及英法語論文次蘇松太道呂欽差本校師生頌詞及答辭次鄭蘇庵京卿雷繼興夏頌萊君演説全體校歌退塲下午一時復開本校學藝會茲將畢業生姓名錄左 
　　最優等五名嚴佐淸項杏芳李世桂傅盛勛鄭文榮優等七名陳寳勤王祖慶趙敬承朱安濤顧奉榮沈東昇高長利中等七名張祥福朱紫貴龔乃賢項蓮芳毛顯謨袁煒生兪炳仁下等三名莊紀元趙鑄孔仁卿給修業文憑者一人沈國興（助） 
[假學收捐]  
　　本城小南門外大街有門懸虎頭牌高張龍旗名爲染捐總公所上海縣給有示諭之朱廷奎稱染業同行自願按� 
缸收捐開辦學堂補助學費詎日昨滬上染坊數十家以朱廷奎向收紙錠灰犯案纍纍並非同業乃竟假學冐捐朦蔽官長及至得有示諭勒捐肥已狐假虎威查各坊各有董事同業學堂亦已籌捐舉� 
辦豈能任業外過犯之人出而干預特公赴上海道署禀請吊銷告示並提朱到案究懲瑞觀察諭候批示查辦（宜）� 
[道批照錄]  
　　候選同知葉璋等禀批來牘閲悉上海乃通商巨埠百貨雲集誠商界中一大市塲該職等糾合鉅資創設交換所股分有限公司以期銷貨靈通價値平允無把持抑勒之弊而得酌� 
盈劑虚之益所擬章程亦井井有條洵堪嘉尙既據井禀仰候農工商部兩院憲批示遵行可也（宜） 
[查拿私鑄銅元]  
　　江督端午帥訪得滬上私鑄銅元甚多札飭關道嚴諭查究現瑞觀察已札行上海縣及英法兩廨總工程局� 
各巡局速即派差嚴密查緝（宜） 
[改過局新收押犯]  
　　改過局修竣後所有總工程局判禁各犯計著名流氓戇大秀卿等二十二名昨由孫裁判提案驗明備文押解至局收禁（尺） 
[火警]  
　　前晚二時法界西馬路鴻源銀樓失愼延燒比隣炒麵館房屋三間店主王永康由探拘入捕房交保候訊○昨午老北門布莊街陳永泰外國椅子店又兆焚如焚燬左右隣屋數幢○昨日午後一時武昌路西華里三百五十號門牌房屋失愼當由救火會西人驅車救熄　燬平房一間（似） 
[火警傷人]  
　　閘路同芳里鴻昌綢莊失愼殃及同居并焚斃馬姓二命已紀昨報昨日老閘捕房飭探朱桂生將鴻昌號夥陳梅生解至公共公廨審訊陳供小的腹痛早晨以火油爐煮茶霎時潑翻火爐延及貨櫉包綢之油纸因此成災實自疏忽馬子榮供家兄子帆係癱瘓之人與鴻昌同居是早聞警赶去隨與車夫僕婦將兄搶出復欲進搶老母則已火勢猛烈不能進去以致七十五歲之老母與親戚家幼婢同時焚斃捕房欲禀縣相驗商民不忍已投縣求免現願自殊免究孫襄讞與美白副領事詰問馬子榮爾尙欲控起火之人否馬供陳是無心失火不願涉訟明府遂將陳梅生中斥判具結交保開釋著陳向馬姓服禮完案（孝） 
[查無縱火]  
　　十三晚天津路源昌永綢莊失火次日由包探陳金標將源昌永主孫小　傳入捕房詰問孫稱實係火油燈潑翻所致並無縱火情事捕頭乃申斥開釋（力） 
[濟良所紀事三則]  
　　濟良所縱火之粤妓馬鳳英馬根心及張金珠等管押七天滿期仍由濟良所女董送案請示襄讞孫明府 
 
 

Page 18

 
 
將二馬改發棲流所擇配張金珠仍交女董帶去留飬○又送婢女桂芝至案稱此婢前由輪船逃來發所留飬現由湖北警察局來文稱伊主人在局控告請將該婢解往湖北應由堂上核奪明府判備文飭差協同原告來人與桂芝一併解赴湖北○又送烟妓王雙鳳至案稱雙鳳被鴇婦王兆貴逼娼由所查出請示孫襄讞訊之雙鳳供鎭江人由姑抵押王處情願接客明府大加申斥判發所候覆再奪（力） 
[籌還借銀]  
　　今春總工程局因興辦各項要政一時經費難籌由局董禀請瑞道撥借銀三萬兩已於秋季繳還一萬兩昨日又將下餘二萬兩從公積銀內撥還淸楚矣（尺） 
[痛子輕生]  
　　美租界元芳路汪池棠之妻朱氏自縊身死由一百號捕報捕房飭探往查實因子死氣憤自盡當卽禀復捕頭核辦（似） 
[庽客輕生]  
　　前日夜半時年約三十餘身穿黑布棉馬夾靑布棉襖柳條布褲之某甲自縊於老北門新街興隆客棧內翌晨棧主王　　報知縣主王大令蒞驗委係自縊身死令善堂棺殮發壇招認（臨） 
[會訊不交貨銀案]  
　　日商鼎謙和洋人控孫淼泉不交貨銀請究一案前日午後關讞員與日領事永瀧君會訊原告日人供孫向商人定買東洋各貨迨至上海催令出貨後被拍賣價不交出請追訊之孫供貨經拍去洋已用盡無力賠償讞員以孫有另案控追之款判押候究追（力） 
[上海縣案]  
　　章美珩控吳紫雲抵產不贖前晚提審章供開聚源米行廿七年分吳紫雲將住宅房契押借洋一千零八十元按月八釐起息以房租劃抵去歲忽將租摺掯留利息無著催贖不　爲此控追吳供長子照龍在日在聚源爲夥此欵向前東抵借不幸長子病亡商懇情减王大令以房產抵欵未便減讓判具結交保限日淸還○徐顯三控盜賣活產據供本生張姓贅徐姓爲子岳父在日將故田賣與趙子卿言明有喪仍可葬棺現岳父去世將棺木抬往安葬詎有龑姓出爲霸阻據稱該田趙已絶賣致悮葬期控求提究王大令判候飭差理處○　開土行之粤人鄭熙藝倒欠莊欵巨萬被控茲提比追判再限五天淸理○徐桂祥將田售於王姓已收定洋繼又另賣他人定洋不還被王控縣押追茲比責三百板判五日淸理仍還押（宜） 
[總工程局案]  
　　馮杏林控木工周鳳山欠包工錢五十四千有零判交保照七成歸楚○海門人朱最淸假寓同和公棧初五夜失去洋一百元控提棧夥阿瑞到案訊判賠洋八十元如違封閉移　重　○　大煤炭店扭川沙小輪船主　子卿控被欠煤價洋二百十八元判年內先繳八十八元餘限明年還淸○孫鳳祥因女鄧孫氏背夫私逃來滬一案扭控至案氏供在城內汪姓家爲傭判廿二鋪地甲帶往索取工資押回常州原籍詎知狡供實被十二圖地保夥阿福姦佔已生一子當即禀明拘案訊明將阿福申斥著交出盤費洋二十元孫氏著孫領回原籍（尺） 
[公共公廨早堂案]  
　　榮阿炳拐匿陳馮氏飬媳杏娥報捕將榮拿獲昨日解訊有陳杏春供稱目擊榮供並未拐匿實遭誣指孫襄讞商之美白副領事判押候查明再訊○方關福因妻妹汪鳳仙爲妓鴇母捐阻贖身糾同陸利根周新土張意生等人口角互扭由捕解究方投訴前情訊之汪供閔行鎭人配與張姓尙未成親陸周張三人同供出爲勸解判汪發棲流所方等四人各押一月○兪杏生及馬夫阿昭昨因酒醉與相士范海山口角由捕解究判兪罰洋五元以一元償范燬物怵昭係過犯押捕房七天○戈東生在魯意師摩洋行爲出店竊取皮鞋等物約値洋千餘元報捕解究判押捕房半年○無錫人沈明福因與趙海林結帳欠洋四元零口角之下由沈糾同羅炳會張長元夏桂堂田金元張氣生等將趙兇毆由捕解究判各罰兩元共十二元以兩元賠償失物餘充公○黔興公司控蔡舜臣劉潤之定買銻石不交判交保訂訊○流氓沈定吉假冐暗捕向雉妓院鴇母婪索洋銀七元報由華捕拘獲解究明府質之沈定吉供在張園爲堂倌並無索洋之事判管押捕房一月○張小榮控張惠子竊皮鞋鈔票由探解究判押三月（力） 
[公共公廨晚堂案]  
　　吳明耀控金受宜拋棺訛詐前晚孫襄　提訊吳前購金地已付價洋不料拋棺不遷請爲究辦金供地價尙未付淸是以未將棺木遷去判押限二月將地另售歸還原告本利洋銀完案○江正記控李長興圖頼塡坭工程洋元一案提訊之下江供被欠八十餘元屢追無著求追李供洋未領到是以未付判押繳洋四十元○曹陳氏控禇書生竊取棧客洋銀一百六十元訊之氏供雇褚爲司帳被竊洋一百六十元向追圖頼求究訊之褚供實未竊洋惟　曾而許給予花紅洋七十元其餘各帳洋均有帳簿可查判押候將賬算明再核○九江人李鴻榮年十一歲於前日來滬尋父不見由捕送案供父親名湯榮在道　充當護勇判押候伊父具領（力） 
[租界公堂案]  
　　馬礦師遣經租人張榮生控房客孫福元蔣三九潘四德名欠房金數月陳讞員判各交房金兩月餘再拔　○曹利靑在太古碼頭意圖用刀戳傷巡丁扭捕送究判押一年○陸鴻飛扭包車夫王阿二之荐人劉明德至廨控稱王倩嚴根桃爲替竊去珍珠金飾値洋七八百元求究判王劉還押候提保人周福和再核○李大有誘拐顧根泉之小孩在中途尋見扭捕訊判押一月孩給領（臨） 
[美租界捕房事]  
　　百老匯路某俄人家出店朱阿二昨投捕房報稱無端被毆並用鐵斧擊傷頭面請究奉飭送醫院求治並飭八十八號西探查　核辦○法艦兵某甲前晚至斐倫敦李阿和粤妓院胡閙並毆失李妓　圈　物由一百零七號西捕將該艦兵拘入押至昨晨李妓忽又投　圈已尋獲請爲免究捕頭准之○張寳昨竊北蘇州路水門　捅多只由一百八十一號捕拘入　辦（似） 
 
 
