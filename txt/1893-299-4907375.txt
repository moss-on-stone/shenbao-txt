# 1893 - 299 - 4907375

 

Page 1

 
 
[新科順天浙江廣東闈墨出售] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人咸以闈墨郵寄本局速付手民印以潔白連史紙刻已印成順天浙江廣東三省闈中傑首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則壽移玉申報舘帳房面議此布 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文舊局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橋并名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[論請禁臺基事]  
　　重陽日本報載葛蕃甫同轉於昨日正與魯繙譯官問案甫畢接到上海縣黄愛棠大令移文略謂租界人烟稠密良莠不齊有等臺基最爲可惡應一律嚴行禁絶相應咨照出示嚴禁等語同轉將情轉逹魯繙譯官准卽出示諭禁此法界之事也想英界事同一律黄大令以禁奸培俗挽回世道人心起見當必亦經移會不數日間卽當大張曉諭矣夫臺基之害人也由來久矣良家婦女靑年子弟至此而敗名失節毁家喪身徒使淫賤毒鴇坐享其利官之禁而捉之者盖已不知幾何次而無如此等臺基破之實難苟非鴛鴦雙雙拘獲則彼開臺基之家房中設榻亦屬常事或以爲不應如此之多不知臺基室中之榻原不多也或又以爲不應如此之精美而不知其本不精美也凡此等上臺基之男女不過兩情繾綣無從幽會乃借此處以了夙願初不欲令人知且亦不顧地方之美惡故入其室中竟不能指之爲臺基或有一男而無女或有一女而無男又安得强指爲上臺基之人故欲破臺基之案除非待其雙宿雙飛之際突前掩獲則彼無可置喙不得强辯否則卽不易獲然而此等臺基城中尚少城外極多英法美三租界中大約可以千計此種淫嫗鬼蜮其行蛇蝎其心專事撮合爲淫賤之媒而隳名失節敗家喪身彼皆不之顧但得每次得錢若干而已自有此等臺基而男歡女愛其瞻愈大其情愈蕩卽平日拘謹瞻小之人見有此等安穏巫山亦欲一探勝景故竟有搢紳之子富厚之家而亦喜於此中尋樂趣者曾有友人言及有某鄉紳之子平昔好作狎邪游其妻屢禁之而不可得恒占反目妻亦負氣出門翩然不返某則喜於耳根淸淨不復追求放心瞻大日倘徉於花街柳巷然所往來者無非書寓長三盖亦海上之闊客也後數年家漸落而興復不淺乃忽作臺基之游欲思别嘗異味投某處臺基老嫗囑其物色良家婦女之有姿首者嫗諾之約以明日來當有以報命次日復往嫗曰已爲招致在此請登樓相會可也某乃欣然拾級而登則見坐而待客者非他人卽已之妻也盖其妻憤其夫之舍家雞而逐野鶩遂以其夫之所棄者而爲人所取前此之屢屢負氣出門翩然不返者早已結露水之緣而某尚未之知也相見之下彼此愕然而其妻機警非常驀上前揪某之辫而批其頰曰汝果來乎我以汝連日不歸親來偵視昨晤此處老嫗詢知爾欲令其誘良家婦女故我將機就計以伺汝今果如此尚有何說於是哭詈揪扭曳以歸家尚數日不肯少休某雖知其情而箝口結舌不敢作一語直至長跪乞恕而後已此則上臺基之佳話也夫此等巧遇殆亦蒼蒼者欲明示報應原非常有之事而卽此可知上海臺基之多論者謂上臺基之男女其淫賤已不足齒於人類如有捉獲當嚴辦之以端風化而不知苟無開設臺基之人則彼淫賤之男女一時或尚不能幽合惟其臺基林立出入便當遂令怨女曠夫皆得於此中得少佳趣而名教綱常掃地盡矣故開設臺基之人其罪實浮於該男女數倍嘗恨英法兩公堂科罪至枷責而止故此等淫嫗卽被拿獲亦不過拚受籐條數百大枷一面極而至於游行示衆而止一似此外無可加罪也者故仍無所恐懼卽有以此等案移縣者亦多不肯重辦而若輩遂益無忌憚今黄大令關心世道人心欲拔其本而塞其源爲地方挽回風俗補救人心而特移會租界讞員出示嚴禁倘此後有破獲送縣者必能執法如山按律嚴辦以爲懲一儆百之計此其大有造於海上人民者豈淺鮮哉不禁企予望之矣 
[九天閶闔]  
　　户部寳泉局監督禮部郎中魁雲趾榷使麟現屆差滿例應更換經户部咨取各部院人員於九月初七日帶領引見請旨簡換本日奉硃筆户部寳泉局監督著户部郎中延祉去欽此○禮部祠祭司漢主事陶福同據報聞訃丁艱照例開缺回籍守制所遺主事一缺經禮部諸堂憲以禮部候補主事韓大鏞擬補刻已查核吏部俟覈覆到日卽行帶領引見矣○兵部爲傳知事所有行走期滿漢三等侍衛鄧廷忠榮厚仝輔宸林捷鰲張鴻喜常先榮劉竹書等七員本部於九月初八日帶領引見相應知照貴領侍衛内大臣處傳令該七員穿天藍袍佩帶飄帶荷包手巾各携弓張赴西苑門外都虞司本部公所報名聽候帶領引見並傅於初六日午刻赴部演禮匆得違誤○禮部爲咨行事儀制司案呈所有本年癸已恩科順天新中式舉人例應在保和殿覆試應由前鋒護軍統領中奏派一員照章帶領本旗官兵於是日在中左門點名稽察經本部開單請派稽察中左門前鋒護軍統領一摺於本年九月初六日具奏本日奉硃筆圈出正紅旗護軍統領賡音布欽此欽遵到部相應抄黏原奏咨行正紅旗護軍統領處遵照辦理○廂藍滿印務叅領志明等以本旗應領本年九月季大檔甲米經户部劄由海運倉支領禀請本管都統諭期赴倉支米當由本管都統漪貝勒諭訂於九月十二日赴倉領米並派正叅領托克通額彈壓倉務遂卽備文知照監督屆期開倉以備本固山支領○户部山東司示傳北洋請領鐵路經費銀兩委員試用縣丞孟傳楨等所請銀兩本庫於九月十二十六兩日辰刻開放該委員屆期赴庫支領莫悮○户部縀疋庫司庫椿溥現報庫差期滿照章應由内閣中書各項司庫帶領引見請旨對調經户部揀員於本年九月初七日帶領引見本日奉硃筆圈出户部縀疋庫司庫著内閣中書逹通調補欽此○明歲皇太后六旬萬壽舉行慶典沿途陳設景物搭建經臺戲臺刻下在京各衙閂巳分叚預備均援照乾隆年間慶典酌議奏聞請旨據聞皇太后以此典爲千古難逢之會薄海内外正宜共樂雍熙倘沿途景物較少不足以壯觀瞻云又聞慶典王大臣近又查核成案各直省督撫等應每省派道員三人酌帶委員入京於沿途蹕路之旁分給叚落每省陳設景物一處以紓下枕惟各直省尚未具摺入陳云○兵部爲傅知事所有保舉堪以守備用之驍騎校早陞保舉卽補驍騎校全穆等二員本部於九月初七日帶領引見相 
 
 

Page 2

 
 
應傅知該二員穿灰布袍月白襯衣佩帶對子荷包手巾於是日五鼓赴西苑門外都虞司本部公所内報名聽候帶領引見再傳初五日午刻赴部演禮莫誤○本年癸巳恩科順天鄉試新中式舉人例應由禮部奏請於揭曉後欽定日期覆試九月初六日奉旨著於九月廿四日在保和殿覆試欽此 
[高掇巍科]  
　　兩淮鹽運司知廳毛平甫鹺尹見善勇爲不厭不倦如解囊助振以及每年冬令施散棉衣米票等事歴久勿衰窮黎受益甚衆其公子天生夙慧頴悟過人隨侍在署終日理首芸窓從不與聞外事今秋應試北闈十三日鹺尹忽接電報欣悉公子巳高掇巍科一時親友寅僚均各衣冠往賀車塡馬溢熱閙非常說者謂鹺尹甫於本月初五接受兼理庫廳篆務雙符榮綰已喜溢門楣今公子甫逾弱冠又名列賢書轉瞬杏苑簪花木天翔步直意中事耳聞者嘖嘖稱羡皆謂爲鹺尹作善降祥之報其餘應試順天者揚郡僅東關街王紳珊園先生之公子一人曁寄居本城東圈門周廉訪之公子均於同日接到電信刻巳報紙高標矣 
[出榜盛儀]  
　　江南鄉試於二十日揭曉先是十九日黎明内提調穆觀察外監試志觀察對坐内簾門飛虹橋口供給所委員將執事人淸單送閱兩觀察卽一一點名放入日出時外提調瑞方伯鳴騶戾止各員亦陸續雲集最後則制軍劉峴帥乘緑呢轎排列全副儀仗簇擁入闈明遠樓鼓樂齊鳴頭門口連珠砲響巡捕官持帖前導至衡鑒堂滴水檐下兩主試自内迎出相與一揖此時堂上巳鋪設齊整東邊上首二公案主試也西邊上首一公案制軍也次主試者爲外提調外監試次制軍者爲内提調内監試再次則爲十八房簾員中設長條桌上鋪紅毡則爲塡榜處另設方桌一坐眼明手快之簾員四人磨對墨卷堂東西兩隅堆存上下江卷箱書吏數十名鵠立兩旁彬如秩如少選兩主試步至堂西揖制軍入座制軍步至堂東揖如之謙讓再三各就本位外提調諸官亦就位俄而主試出紅號單一紙硃卷一束旁立書吏傅呼提某字號墨卷立時提至主試翻閱後付四簾員磨對無訛旣啓彌封呈與正主試在墨卷上標寫名數副主訌在硃卷上塡明籍貫然後捧至本房薦卷官處取紙條一親筆大書第幾名某府某縣某生另有書吏持條趨至主試座前呈閱次制軍次提調次監試皆寓目方遞與塡榜人孟子受繕寫如磨對不符及犯規不能原諒者另承堂備卷補入自第六名起塡至五十五名各官入内堂小憇傳供給所進膳執事人亦在外休息約歴一時之久復依序升堂直將正副榜塡完始諭令停止時暝烟四起日巳曛矣供給所再進晚膳待至鐘鳴十一下巳交二十日吉辰堂上五花燭齊燃各人手捧數十枝照耀幾同白晝每官公案前列五色果四盤主試制軍等徐徐而出由第五名以次而上塡至解元斯時墨迹未乾而差役僕從等人已爭搶五花燭五色果擁擠一圑喧笑之聲直如潮湧各官顧而樂之須臾始肅塡榜人立中間高聲唱第幾名某某某處人自始及終絲毫不爽乃命押榜委員將榜捲起納入彩亭鼓吹送出門外則砲聲隆隆人聲嚷嚷對面語幾不可辨誠大觀亦盛典也 
[癸巳恩科江南鄉試官板題名全錄]  
　　王嘉賓高湻廪　余受之潛山廪　錢昌頤江寍廪　賀煥章丹陽附　馬文忠如皋附　周鉞上元優　陳恩熙揚州廪　董若洵陽湖廪趙夢泰涇縣廪　惲積勛陽湖監　姜瑞麟丹陽貢　劉邦霖如皋副　顧爾梅華亭附　湯振鵬陽湖增　徐鋆蘇州廪　朱龎成寗國附朱運新松江廪　碭立本金壇附　瞿瞻奎涇縣拔　蔣家淦江寗附　馮圻金壇官　於葆元盱眙增　單溥元合肥廪　曹吳鈺震澤廪鄭鐘來安廪　秦錫圭上海增　劉權南湖監　方恒陽湖監　唐毓麟江寗廪　胡鳴鶴婺源增　鳳葆江寍駐防　董獻章廣德拔李經鈺廬州官　汪爐靑桐城附　王孝逹上元附　杜嗣程常州附　李祖蔭巢縣附　余際春潛山廪　陸文椿宿遷附　汪家玉新陽附徐在滋宜興增　陸是圭吳縣監　孫以鑫太平附　包錫咸吳縣廪　朱修爵吳縣附　秦錫田上海增　程棨江寍增　范褘元和附張如川各州廪　汪惟淸崑山廪　金鉽泰興優　錢振鍠常州附　羅鍾奇太湖附　劉寳森如臯監　張傳醴崑山廪　楊士銓泗州附顧光照江都增　馬維驄安慶廪　王慶絡壽州附　鄒卓爾陽湖廪　汪祖樹霍邱優　桂殿華石埭廪　高翔無錫附　顔鏞婁縣廪朱從興化廪　唐浩鎭無錫優　張甲寅江陰廪　胡殿元歙縣附　龍曜樞壽州監　劉文炳上元附　黄申錫上元廪　程軒墀太湖廪楊鑾坡懷寍副　冐傅鈞如皋附　濮文波蕪湖廪　玉興京口駐防　張恪勲江寍附　王元慶舒城拔　葛泰林吳縣監　李貞元淸河廪翟鳳翔涇縣附　陳澹然桐城廪　吳锺紱鎭江廪　羅運經江寍廪　儲乙然懷寍附　王恩繹山陽廪　姜烺如皋歲　程道元休寍廪曹源曾高郵監　葛其廉懷寍優　李芾寅繁昌優　徐應鈴宜興廪　汪家聲上元附　鈕永建上海附　葉廷琦上元增　蔣炳章蘇州廪張仁敏上海附　徐繼聲宜興附　董其方懷寗廪　蔣楙翰蘇州增　金玉貴池廪　吳賢揚霍山附　石銘溧陽廪　張遇鴻安慶增劉煥勲泰興廪　寗輔臣懷寍附　楊麟香甘泉監　汪鍾霖吳縣附　唐光彬宿松附　張一鵬元和附　徐登俊當塗附　丁佑聲山陽副張炳翔長洲附　丁學焜廬江優　張曾謙含山廪　張宗瀛合肥貢　胡鎔江都廪　王鳳璘鎭洋附　郁芳潤常州廪　石光暹宿松附楊道鈞常州廪　徐乃昌南陵廪　汪維垣江寗附　許秉彞頴上優　吳桂森儀徵廪　胡宗程徽州增　徐藻宣城廪　汪維馨崑山附胡元芬安慶優　顧思永鎭洋監　王兆泰寳山附　瞿光輔武進附　盧元樟丹徒附　沈兆琦英山廪　方裕慶儀徵附　李宗洛合肥附孫崇祖儀徵附　張紹渠元和附　王恕涇縣附　豐和京口駐防　華承模金匱附　方燕庚定遠廪　陸錦燧長洲附　姚日新貴池廪張誠桐城貢 
[副榜]  
　　董瑞椿吳縣優　王宗成滁州增　陳懋治元和附　徐鳳震無錫監　姜汝濟陽湖優　張百成天長貢　袁祖光安慶優　劉盛芸合肥拔周行遂合肥貢　丁寳書無錫附　宋乃謙鳳陽附　蔣祖庚長洲附　方怡陽湖附　方澍無爲增　吳肇榮元和附　曹崑望江增鮑恩暄丹徒附　龎鴻儒常熟增　王友聞江寍附　翟鳳儀涇縣附　張彤輝丹徒附　林志熙無錫附 
[浙闈放榜餘聞]  
　　浙闈於十二日揭曉是日夘刻撫憲崧振帥由撫院排列儀仗乘緑呢八人轎入闈監視塡榜學憲陳六舟宗師曁現任各員齊集貢院闈内協忠堂正中南向設兩席左正考官右副考官左个西南冋一席爲監臨坐位右个東南冋一席爲學憲坐位東西向各五席如兩翼形席後東西向仍如兩翼形各九席爲監試提調及同考官坐位席上均鋪紅氈排列籖筒筆架硃印闈墨一本同考官座間添設白紙長條闊三寸餘長四尺餘檐前更設矮杲一張上鋪紅氈設龍虎榜一軸紙厚一分左右形如大堂畫幅首尾繪成五彩龍虎旁有大磚硯一方銅筆管直竪大筆十餘枝下有條桌一張亦鋪紅氈至已初時撫憲偕各員升協忠堂將内龍門大開所挂油竹簾撒去巡捕官從内送中式硃卷至協忠堂敬謹陳設條桌上覆以紅氈於是撫憲恭請兩主試出簾同考官及内監試内收掌隨主試而出序次升座禮房將硃卷紅號某字查對墨卷抽出對讀起講拆封呈送副考官書一取字正考官書一中字同考官某房取白紙條塡寫第幾名某府某學某姓某名某生再呈送監臨處將第幾名用硃筆一點此之謂硃條遞至塡榜處禮房向上照式塡寫榜上塡畢禮房持硃條向上屈一膝作獻物狀東西亦如之俗稱爲跳魁星當硃條旣下榜上未塡之時學憲將學册查對姓名用硃筆上下勾去俗稱爲跳龍門先由第六名眞起逐一塡畢時已二鼓將盡復將第五名倒塡 
 
 

Page 3

 
 
至第一名堂上燭悉行更換堂下觀看者亦皆手持紅燭照寫解元姓名謂之解元燭歸而藏諸家中如遇要事點之謂其可以化凶爲吉轉禍爲福相傳已久不知其所自昉塡旣畢各員離席向正副主試恭賀正副主試復向監臨恭賀一時堂上七手八脚將紅燭搶奪盡凈而榜則置五采亭内升砲鳴鑼穿洗心堂破腹魁星至公堂直至頭門先有營兵數百名在門外伺候迨榜亭出門卽掌號護送至撫院照墻張挂護榜者爲杭州府曁仁錢兩縣中協杭協城守各官是時己交四鼓兩主試及同考官仍入内簾撫憲及各員當夜呼殿回署正副主考殷周兩星使卽於十三日下午排道出闈至察院暫駐文旌撫憲崧振帥卽於十五日舉行鹿嗚宴是日已刻新科舉人多集撫院謝恩飲宴大堂鋪設香案兩旁排列筵宴振帥朝服升堂率同新舉人望闕行三跪九叩首禮堂下作樂禮畢撤去香案振帥升座新舉人挨次就宴坐定演魁星戲一齣宴畢排班堂叅振帥鞠躬答禮堂下作樂如初俄而鳴砲開門吹鼓亭中鼓吹悠揚送新舉人出轅 
[寍郡閱操]  
　　月之十二日浙江提督馮煜康軍門操演本標六營弁兵是日六營遊戎督率所部健兒先在大教塲大營門伺候軍門於辰刻駕臨演武廳各營官叅見畢發令開操始操大小步陣進退有節次操洋槍線槍絡繹如珠又次操手盾矛戟逐一對壘恍見狹巷短兵殺人如草時末操雜技打靶均各精通純熟至午刻竣事衆兵士皆獎賞有差同日寍紹台道吳福茨觀察在小教塲閱看寍防營緑頭勇槍砲是日卯刻管帶官周守戎督率各勇先在小教塲伺候辰刻道憲駕臨演武廳放砲三聲然後傳令開操砲聲隆然幾使山岳震撼將演第三門藥甫入口某砲勇以棍通之尚未施放陡聞轟然一聲誤擊某砲勇滿身皆火急將衣解下然右手已去三指左手焦黑各勇舁至北門大英醫院療治未識能保無恙否 
[武營迎纛]  
　　月之十四日爲霜降節寍郡各營兵勇先一日上午齊集提署轅門外聽令升砲三聲然後啓行每營號衣各以五色標記書明某營某隊旗幟耀日戈戟凝霜衆兵士皆有奮迅之色列對徐行步武齊整標下各弁皆穿艶服跨馬相隨盔甲亭六座在後簇擁迤邐繞新街過三淸卿一直出靈橋門至大教塲駐劄次日黎明整墜入城沿途觀者軿足接踵較迎春更形熱閙也 
[湖樓雨]  
　　前任嘉興縣王大令去年因由省發回數犯中途脫逃屢緝未獲以致撤任王大令卽賃杜筱舫方伯舊宅以棲眷屬邇者大憲念及事屬因公且在中途逃逸與越獄者有間遂飭令回任大令奉檄後卽於明日乘舟赴省謁見各大憲然後回禾履任○嘉興北門内大街王增泰銅錫店開設有年主人好養金魚翠藻紅鱗鮮妍映日缸中之水纔尺許耳前日傍晚時有鄰家五歲男孩獨自看魚不意倒栽缸内不能出聲人無知者迨後尋見急爲扶起氣已絶而體已冰矣冰懦易狎豈不諒哉○近日禾中患病者甚多初起時皆寒熱繼則發斑每有因此不起者醫生藥鋪無不利巿三倍 
[武林瑣誌]  
　　杭垣某寺僧皈依寳座亦旣有年無如色相未空晨鐘暮鼓之餘頗動紅塵之念與灰團巷某婦有梁婦之夫當厘卡巡丁終年在外音信杳然婦與僧愈覺情投意合往還日久鄰人礙於情面並不聲張某日婦失去母雞一翼疑鄰人所竊冷語譏誚衆鄰不服鳩集多人俟僧至將門閂挖開直入寢室見二人方叅歡喜禪遂用腰帶雙雙綑縳遮以棉被欲交保甲局請辦有魯仲連者出爲調停藉番佛三十尊了事孔方兄洵不愧佛門護法哉○杭垣重陽節後一旬有餘天朗氣淸風和日暖正黄雲遍野玉粒登塲時也諺云不管年成好只要秋收晴得老各米鋪有見於此每石跌賤二百餘文惟天時燥烈火症頗多牙疼眼赤不一而足衛生者宜如何珍重耶 
[擱誤信件]  
　　本館於九月初旬託杭友向杭垣大街木瓜弄口衛記内河官輪信局詢問來往上海遲速日期據該局帳房云每日起輪在四點鐘時第二日晚間可到上海凡有信件須第三日八九點鐘分送杭友遂於十二日淸晨以要件交衛記帳房寄至本館並囑衛記帳房不可遲悮且信函上注明隨到隨送酒資倍給另一行再注云若明日晚間投遞酒資三倍給算均蓋圓章衛記帳房首肯復謂明日晚間或來不及十四日淸晨必到眼同登記號簿不料至十五日尚未寄到夫内河官輪信局創行未久必須郵遞迅速言語誠實方足以取信於人况經杭友再三諄囑亦旣審愼周詳而該局乃延擱要件幾令人有洪喬之歎遠道傳書者不將聞而裹足耶噫 
[豸旌過滬]  
　　新簡江蘇督糧道吳廣涵觀察將次來滬已紀前報昨晨上海縣辦差人齊赴垃圾碼頭伺候俄而觀察乘坐大號官舫駛抵碼頭本邑道營廳縣及印委各員均往迎接亭午時觀察登岸往各衙閂答拜 
[秋賽一誌]  
　　今夫挾策擔簦觀光逐隊者文戰之豪也驊騮騄並轡追風者馳騁之樂也文戰而勝則吉電遙傅報條高貼戚友頓增光寵妻子爲之歡忻馳騁而勝則一騎當先千金入手圉人控鞅而色喜觀者拍掌而聲喧此其得意揚揚較之蕊榜標名鹿鳴赴宴者珔未遑多讓焉卽以局外言勝負在人於已無與所謂吹縐一池春水干卿底事然當文戰已闌棘闈乍撤戚黨之探聽好音者趾錯於電局報館之門揮之不去當春秋二季賽馬繞廣塲而縱觀者人數以千萬計欲覩其若者勝若者負津津樂道此與觀題名錄而信口開河者亦復何殊本屆南闈於前日揭曉而昨日適係秋賽之期淡日微雲風物如畫香車接軫驄馬連鑣逸興雲飛豪情霞舉卓午而騁薄暮始畢訪事人歸而以勝負告爰詮次如左是亦賽馬之題名錄也第一次六馬義記洋行西人素得勝第二次七馬西人名吉利伯勝第三次十三馬順全隆行東勝第四次六馬履泰行東勝第五次七馬沙遜洋行勝第六次九馬怡和洋行西人勝第七次七馬匯德豐行東勝第八次八馬匯德豐行東勝第九次八馬長茂洋行勝當賽第三次後有跳浜之舉勝者爲履泰西人 
[地主被拘]  
　　虹口賭檯地主范錦堂昨蔡太守會同麥捕頭飭捕役趙金帶同副役前往拿獲暫押捕房今日當解案訊究也 
[凌虐學徒]  
　　事之最可恨者莫如惡鴇之凌虐妓女與手藝中人之凌虐學徒常熟人鄥阿大在法界開設包皮梁作以揚州人宋銀生爲學徒鄔性情乖戾常將朱凌虐稍不遂意卽肆毆擊朱無親族在滬籲訴無門吞聲飲泣前日鄥令朱赴長生庫贖取衣物忽觸其怒扭而毆之朱畏其勢遂逃往英界以致落魄無聊形同乞丐經包探王阿二詢悉情由帶入美捕房並傳鄥阿大將朱領回以後不得再行凌虐如敢故違定當重辦 
[學博認贓]  
　　崑山縣學署失竊後葛邑尊移請英公堂協緝旋由顧阿站黄四福兩包探查獲賊犯李榮亭劉來發吊到眞贓解訊之下蔡太守飭押候傳電崑山知照失主糜廣文派人來滬認領此巳詳紀報章者也當兩探帶李劉二賊回捕房後卽將變贓購買之寍綢袍褂等脫下詰以金釧洋銀何在則稱金釧交妻子帶回原籍洋銀已用去邑尊接電之下立卽知照廣文廣文雇舟來滬昨晨至公廨拜會太守晤談一切太守卽飭差持名片至捕房命黄探先將各贓呈案廣文親認無誤惟尚缺貴重之金銀各物太守隨飭探將賊解候訊鞫並聞邑尊高懸賞格許給洋銀一百元云 
[撞船理處]  
　　醉六堂書坊徐梁朋董仲甫偕烏山船户徐亦甫控被乾記行之連中小火輪撞沈書籍四十二箱撈起十五箱其餘廿七箱蹧蹋不堪並將該輪水手石仁舟扭送英公堂轉解到縣已紀前報前晚經上海縣黄大令提訊先據徐梁朋稱開設醉六堂書坊此次赴杭赶考回時雇鳥山船裝皇淸經解四十二箱每箱廿二部由董仲甫押運本月初七晚十二點鐘適值潮漲卽在董家渡對面停消至一點餘鐘有 
 
 

Page 4

 
 
連中小火輪駛至不放氣管從船首撞來致將我船撞壞該輪並不停泊逕自駛去我船漸漸入水當卽呼救祗存好書十五箱餘已濕透小的來案控告後旋在英界尋見該輪舵工石仁舟扭送公堂轉送案下叩求究追董供稱我船被撞後石非惟不救反言不必去救任其沈没可也展輪徑去小的等幾乎溺斃現求訊究徐亦甫供係寍波人撑駕烏山船此次裝載醉六堂書籍初七夜因潮漲泊於董家渡對面浦灘一點鐘忽被連中小火輪撞來小的船首撞成一孔必須修理方可行駛大令問梁朋曰廿七箱書值銀若干供稱約值三千兩大令問亦甫曰爾船現泊何處供稱仍在原處問浸濕之書在於何處供稱亦在船中大令命提石至案供稱係寍波人在連中小火輪爲水手並非舵工本月初七晚十二點鐘由徐老爺雇往杭州一點鐘向南行至董家渡地方我船係逆水行駛迎面來一書船係順水而下我船舵工係戴阿福急放氣管書船並不避讓我船急打倒車向右邊避讓詎書船亦向右面讓開我船急向左邊駛去書船又從左邊駛來以致相撞其誤實在書船實非我船撞伊大令問書船受傷書籍被濕爾船究竟受損否供稱並不受損大令曰旣係書船撞爾何以爾船不損反傷書船耶供稱我船堅固故能不傷原差禀稱小的奉諭往查其誤實在小火輪大令謂石曰此案本縣詳細查明實係書船被爾輪撞沈當時並不帮同施救鼓輪竟去實堪痛恨石供稱實因徐老爺催促之故大令曰旣肇事端將何料理供稱此乃舵工專責小的係水手不能擅主日前小的與戴同到杭州小的卽回原籍完姻於前月到滬卽被獲案戴仍在杭州大令得供判將石收所一面飭差將連中小火輪發封並令乾記行央人向原告淸理限三日禀履如理處不明禀候再訊 
[慈祥在抱]  
　　昨承泰峯氏貽書本館云本月初十日滬北機器織布局被燬蕩焉無存各號買存紗布並過秤未付銀之子花價值銀逾十萬衆心自分付之東流間有力薄者不免關繫性命乃蒙當軸諸公洞恤商艱力全大局將各帳理淸於十七日概經照數賠付不致貽譏外人莫名感戴敬具洋五十元以充順直急賑聊竭綿薄用抒謝悃惟願同志者接踵興起也又承鎭江胡君仰庚交來石友氏順直振濟還愿洋廿元又承隠名氏函云舍間姊妹子女相繼患病僕亦淹纏牀第因思北地災民其苦有甚於此者降竭綿力助洋十元旣救他人之命求保一家之安云云夫行道有福伊古迄今歴騐不爽旣已宏此善願何患不獲報如神哉誌之以觀來者者 
[善迓天和]  
　　小東門外協成祥寳號爲隣右失愼徼天幸免樂助順直賑洋一百元答神佑四川卓景澍爲母病愈完愿洋一百元無錫世恩堂劉大善士爲子祈病速愈樂助洋八十元姚福厚善士爲妻陶氏祈病速愈樂助洋五十元善願害深地消戾氣慈祥感召天佑吉人蒙輸救命之錢頂祝全家之福謹代叩謝并求登報揚仁上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爼豆千秋]  
　　揚城天寗門外蕭孝子祠紅羊刦後祠宇荒凉昨經本郡紳耆禀蒙運憲江都轉撥欵興修並添建屋宇數楹每月由淮南總局發給飯食錢若干由其後裔國楨茂才雇人住祠看守經營半載刻已落成茂才遂筮吉本月初八日恭備牲醴入祠享祭是日地方官率同闔郡紳耆均往拈香行禮衣冠肅穆輿馬紛紜濟濟蹌蹌極一時之盛按孝子諱日璜國初人因母病瀕危割肝和藥煎服而愈官紳等以雖屬愚孝足可風廿據情上聞遂蒙恩旌表純孝天生出於至性神人共鑒閭里咸欽宜乎流芳百世爼豆千秋也 
[斃街頭]  
　　滬北虹口小街昨有無名男屍一具年約三十許形似江北小工由二圖地保陸坤咸查無親族報由善堂給棺成殮發壇待認 
[南巿耳郵]  
　　日前有無賴某甲持僞銀飾至小普陀橋畔合盛押鋪質得錢一千文押鋪夥當時未及察知事後始知其僞於是懼遭賠累格外留神昨日粥店主某乙以押髮簪一枝付質夥再三估視見亦如米元章之贋本河豚遂向盤問來歴乙以購自某烟館對夥將乙揪住逼令將從前悮受之銅首飾一併備錢贖去乙無可抵賴央人呼二十三七鋪地甲至爲之調停地甲令乙贖去其半再具香燭負荆始了其事○某信局夥某甲積欠南碼頭某酒肆錢二千數百文索之不還肆中人遂不復賖與前晚甲又去沽飲旣醉旣飽高呼記帳酒保老春不允堅欲褫其身上之衣甲憤甚不免出口傷人以致扭作一團紛紛擾擾適有甲友某乙經過以老春欺人太甚大抱不平聳身躍入櫃中批其頰數下并將櫃上酒菜抛擲無遺老春見其兇横不堪祇得再四哀求向甲服禮乙始偕甲揚長而去○浦東人華丫頭向在某沙船當水手辭歇後窮無聊賴將妻子賣與小橋畔硝皮作主張錦三此去年事也前晚忽至張處訛索洋銀若于元張謂爾賣妻時　七蓋有指模書明以後並無瓜葛今何呶呶不已耶華肆行撒潑張恨之拽出門外經隣居勸之使去後不知所終 
[傳諭客寓]  
　　法界興聖街福生棧有畢姓衣衫整潔投宿其中近患痢疾彌留之際被棧主抉出門外其時尚存一息一轉瞬而魂歸地府矣爲巡街捕所見將棧主拘入捕房報知同仁輔元堂分局備棺收殮在死者身畔檢出會約一紙計錢四十六千九百三十文已頂與他人又有庚寅期票二紙現存善堂幸有字據始知其爲畢姓否則姓名無從查攷矣法捕房克捕頭以租界客寓不應鹵莽滅裂若此不得不急行整頓遂飭包探徧諭各客棧凡有投宿者須問明姓名住址登載號簿設有不測便於稽查善堂亦可標誌姓名以待屍屬認領如敢不遵卽當照章科罰誠善舉也 
[縣訊火案]  
　　本邑小東門外同生祥京廣貨店失火一案經法公堂將店主范雲生店夥周阿增學徒張雪香送縣訊辦爲前報所已紀前晚黄大令在花廳隔别研訊張供稱係寍波人在同生祥爲學徒已閱多年本月十五日晚小的從夢中驚起見火已逼近情急逃出卽襊捕房拘獲大令問爾睡在何處店中共有幾人答稱小的睡在樓下店内共有五六人住在樓上者爲王廣逹華雲溪洪德林等當火熾時王等在樓上不能逃出遂從窗口躍下跌仆受傷王倒臥在地不省人事由小的負至陸家石橋卽被法捕拘獲華現在仁濟醫院療治王則在家自行醫治洪在英大馬路同和公棧中大令間是晚爾店究竟如何起火是否因賭麻雀牌而起供稱小的實從夢中驚醒不知火從何來據王廣逹言係壁隣黄振隆烟館所起大令曰公堂查訪明百爾須實供不必抵賴供稱小的實不知情大令命帶下提周至案供稱今年三十五歲在同生祥爲夥已有十二年此次之火實被隣店殃及大令命帶下提范雲生研訊供稱係寍波人今年四十五歲開設同生祥京廣貨店起火者實係黄振隆烟館大令問爾店自開設迄今約有幾年供稱已有十三年又問每年共做生理若干答稱約二萬餘兩問爾店保險否答稱保險間保銀若干答稱保二千五百兩問是晚失火爾在店内否答稱不在店内於收巿後回英租界家内居住大令曰爾何不在店住宿供稱近來母親在家病是以每夜回家侍奉是晚在家聞捕房鳴鐘吉警旋分五下知係法界走水小的奔往察看見火在小東門外及抵火塲見百餘間房屋已被焚去小的甫立在途間卽被捕探拘入捕房指爲我店起火大令曰爾知此火係誰家所起供稱聞係黄振隆起火大令曰旣係黄店失火捕房何不將伊拘拿反拘爾至公堂耶供稱小的之店開設有年放帳無多間遇包探巡捕來店賖貨逢節向收未免太緊以致若葦懷恨悮指小的起火大令曰此等言語豈可深信究竟如何失火供稱火實非由我店而起大令曰公堂來函查得爾让咯夥是晚賭博以致碰翻洋油燈爾竟僞作不知耶供稱店中各夥素守店規安有聚賭之事店中並無竹牌當大熾時衆夥皆赤身逃命卽此一端顯見並非聚賭大令曰爾在店時各夥或守店規爾回家後難保伊等不聚賭供稱店中並無賭具大令曰縱無賭具伊等亦可出錢購買范堅稱並未聚賭小的由公堂送縣頭門相近三陽樓茶館啜茗卽有我店間壁開薙髮店之包司務前來向小的言若欲銷案出洋二百元給與諸隣由伊等具呈公禀赴案求銷小的答以現已送縣是非曲直由官判斷况目下並無洋銀包遂略坐片時而去大令察閱公堂來文謂薙髮匠到公堂者祗有張姓並無包姓范供包與　合股開店至公呇者實係張姓向小的商量者乃包姓也大令曰爾所供包姓一節一面之詞難以憑信姑候函商公堂查明再訊范周張等分别收所范供稱我店被災後所有洋銀尚在瓦礫塲中現求交保俾得出外淸理大令曰保險行西人己與西官議過將爾送來請本縣議罰再將爾懲責枷號今將爾暫行收押巳屬格外從寛爾尚欲求保耶所請不准仍飭收所 
[英界公堂瑣案]  
　　包探唐寳榮禀稱寗波人高銀財由原籍來滬旣抵碼頭卽與同鄉人包順發晤言及欲買洋貨隨引入城中買取諸物計共洋銀四元有奇包願將貨代携故意在人叢中擠散高尋至虹口始得見面包言原貨可以交還領至與租界毗連處突將高肆毆並指爲賭徒經旁人拽入租界中指交巡捕今已吊到原貨送案請訊高申訴前情包供稱小的與高同鄉携貨擠散事出無心蔡太守判令笞責二百板押候遞解回籍洋貨給高具領○包探何瑞福禀稱昨有人來報俞仲棠至美仁里娼婦金秀雲房中閒闖被龜奴閉户肆毆小的因偕包探顧阿六孔阿才前去查看見俞正在嘔血詰知被娼父陳鶴亭娼奴周阿福凶毆因將周陳拘住正欲出外門被反鎖查問何人所鎖俱不承認今特送案請辦俞訴稱素　金娼相識曾欠夜度資六十餘元早經付訖昨有龜奴來請及去聲言欠伊嫖資百餘元趙卽關門毆辱陳供稱金娼是小的之親生女初七日隨俞出外私逃初八日尋回因被俞欠洋銀百餘元故向索取並無毆辱之事周供與相同金娼訴稱小婦人在治下當婊子俞大少爲某輪船上人曾與小婦人繾綣邇者小婦人以門庭冷落欲往天津託俞大少爲之照顧並非相約圖逃蔡太守判令將陳管押兩禮拜周管押一禮拜復將俞申斥曰爾因嫖娼受辱不知自愛咎無可辭以後當安分營生循規蹈矩俞唯唯遵命太　乃揮令退去○包探孔阿才禀稱王金榮投捕房訴稱范阿掌奪去伊之對時表一枚小的查得范妻陳氏向爲野雞娼婦王與之相識范妒之　　其表范供稱小的係松江人王將表送與小的何以今忽被控陳氏投案稱丈夫不顧養贍迫使小婦人賣娼今年已屢次取去洋銀此次又索若于小婦人不依遂將王大少之表攫去蔡太守判令將范笞責二百板候派差押令偕妻回籍表給王具領○四十九號西捕禀稱昨見趙阿德陳阿桂二人遮遮掩掩似係賭塲中望風人向之拘拿趙卽泅水逃逸幸卽追獲一并送案趙供稱小的惟學武大郎之生涯日向街頭喚售炊餅但求果腹足矣何敢爲賭塲望風陳供稱小的係寍波人向爲篙師昨忽中途被獲蔡太守判令將趙管押一月陳交人保去○一百六十四號華捕禀稱昨日小的見吳錦明懷抱小孩名阿喜者在街坊行乞孩患肚癰觀者甚衆有碍道路送案請懲吳供稱阿喜是小的之子患病無力求醫是以哀求布施蔡太守飭連孩子送交某西醫院請醫生施治俟病痊再行安置○三百九十五號華捕禀稱小的巡路時見陳阿正手持絨衣五件形跡可疑帶至捕房卽有謝心全認贓今特解送案下謝訴請領贓陳供稱小的係廣東人以後不敢再犯矣蔡太守判令笞責一百板贓給失主領去○包探陳阿九禀稱陳仁堂陳竹亭等家報失衣物若干小的查知皆積竊徐阿林所竊拿獲吊贓解送案下仁堂竹亭均投案領贓徐供稱小的係寍波人連次在治下犯竊知難逃大老爺刑責倘蒙恩宥共戴鴻慈蔡太守判令笞責二百板押候備文遞解回籍○包探顧阿六禀稱小的見瞿阿桂手持自鳴鐘一架疑是竊贓及拘至捕房卽自認在西洋人家竊得今將人贓送案西洋人投案領贓瞿供稱小的係寍波人行竊洋人之物自知死罪難逃尚求大老爺筆下超生曲全蟻命蔡太守判令管押三禮拜贓給西洋人領去○包探孔阿才禀稱顧春山報稱前者曾悮買蕭朝雲許阿龍等人所製僞鴉片烟灰今又來售得以獲住送案請懲僞烟灰呈閱顧蕭及許阿龍同供稱小的從未賣過僞烟灰或者係别人所賣至現在所賣才的是眞烟灰大老爺一騐便明無任小的等寃沈海底也蔡太守飭孔探將烟灰携出交人辨認是否僞製禀覆候核 
[法界捕房瑣事]  
　法界八仙橋某氏婦開設小車寓有江北人某甲下榻其中結欠寓錢若干該氏向素不付以致口角爭扭被傷足趾在途紛擾爲巡街捕所見一併拘入捕房捕頭詢問情由見該氏傷勢甚重飭令自行醫治諭甲歸還寓錢甲懇請逐日拔還捕頭俯如所請卽予釋出○某經租帳房收租人以某甲積欠房租不付報知　房將甲拘押待付淸房租始准釋放 
 
 

Page 10

 
 
[勝造浮屠]  
　　謹啓旨敝堂接奉金陵恊賑公所經募第二批順直銀五百兩又奉　盛土棧吉祥齋主人大善士樂助洋五百元巽乙氏交來綺藻堂善士洋三十元施初榮善士求父病速痊洋三十元仰生佛之慈悲吉祥藹物造蒼生之福命仁孝格天報施有憑功德無量謹登報章奉揚仁風上海六馬路仁齊善堂籌賑公所施善昌等謹誌 
[鄂省官報]  
　　九月初九日候補通判恩玉奉善後局委兼管裝軍火事宜禀知委辦金口釐局候補通判黄文桂禀謝留辦調署漢陽縣仁義巡檢事邵星森缷本任南漳縣方家堰巡檢事回省禀到署理潛江縣事周耀崑禀見謝委○初十日大挑縣錢　渠管解二批京餉回省禀到孝感縣縣丞費鵬九禀謝赴任飭知候　縣龔瑞淸禀見進城外保甲局并銷臬署督審禀知候補縣駱文彩見辭奉委赴衡州淸泉常寗採辦烟煤銷漢陽縣帮審縣件差候補從九楊鑒奉鐵政局委赴湘採辦湘煤禀辭大挑縣洪湯　禀知丁生父降服憂○十一日五品銜試用知縣朱廣祿由京分發來省 
[廣東官報]  
　　九月初五日缷遂溪縣丞張德煥禀到缷事回禀見○初六日分發敎諭王所崇　導張楨國勞乃先陳詒玫鄭成周陳詒喆俱禀知赴轅騐試禀見○初七日候補巡檢揭傳源禀知赴落司考試畢○初八日補用府洪　本禀到由天津來候道庫大使周伯駮禀到由廣西回禀見候補典史張祖德禀到京來禀見補用巡檢佈克坦禀辭委解餉進京 
[浙省官報]  
　　九月初七日張聲匏禀謝上屆海運保舉補缺後同知用塔山巡檢殷文謨禀謝上屆海運保准以主簿在任候補興史范之廉禀知臬司委上五叚保甲差叩謝○初八日潘輝曾禀知旨邊賑捐案内獎加同知升銜叩謝候補巡檢許元藩由京騐看來省禀到○初九日玉環同知余南潯通判鍾俱禀見禀辭赴任題補烏程縣徐國柱素知藩司飭知先行署理禀見叩謝前代理樂淸縣郭鍾岳交缷回省禀到主簿魯瑶禀謝上屆　運保准補缺後以縣丞用○初十日運判胡瀚禀知運司委解第四批京餉禀見叩謝○十一日典史范之廉禀知本日到差○十二日杭理事德禀受事禀安文禀缷署事仁和敎諭葉禀知交缷訓導朱禀知杭府委兼理敎諭本日接任叩謝 
[金陵官報]  
　　九月十三日直州劉運吉奉廣東惠潮嘉曾道電飭赴滬接收賑欵府經歴孔昭泰由蘇來分寗○十四日督轅牌示照得安慶營都司馬雲龍應行揀員調署以專責成本部堂查有池州營都司鄒玉祥堪以互相調署○十五日巡道胡赴上海淸理賑捐○十六日委署浦日營都司遊擊夏元齡辭赴任分發江西補用直州凌祖榖到由京引見來○十七日洋務局提調候選同知張通典由家起服來理問錢職昌通濟門縣丞秦汝傑漢西門均奉委稽查差○十八日署浦口營都司朱寳忠到見交缷回署江浦縣知州湯華袞交却回督轅牌示照得署皖南鎭徐士衡規巳病故所遺篆務應卽飭令現署城守恊李鎭古椿先赴新任以專責成遞遺江寗城守副將員缺本部堂查有楊提督金龍堪以署理 
[蘇省官報]  
　　九月十三日籖掣江蘇候補班補用縣李東河山東人至少藩轅牌示照得江陰縣丞陳彞法病故遺缺查有試用縣丞何森堪以委署○十五日正任武進縣吳炳謝飭知回任知縣鄭學書禀知奉委妆辦順直賑捐差五品銜候補班補用知縣俞世球禀知奉憲台飭由縣丞過知縣班縣丞善啓禀謝奉委解棉衣赴順直指分江蘇試用府經歴張善堉湖北人到省○十六日准補川沙同知陳家熊常州回並禀知無錫任内交代算結銀兩解淸委署江陰縣顧山司巡檢莫琪辭赴任○十七日直州黄安諽禀謝勞績並記功瀏河厘局期滿回省銷差藩轅牌示照得准補松江府川沙同知陳家熊卽飭前赴新任又示江陰縣知縣以陽湖縣知縣葉懷善訓署其陽勸縣缺卽以江陰縣知縣劉有光調署○十八日委署丹徒司巡檢王桂墀辭赴任分發江蘇試用未入熊飛安徽人到省 
[邗江官報]  
　　九月初八日南掣楊司馬公幹到揚黄分轉以忠赴海屬查災張分轉應宸由甘肅回銷解餉差彭鹺尹甲祉委日京餉○初九日戴大令德明辭四淸江○初十日江西周守戎志華解餉到揚○十一日何鹺尹慶堮銷仇湖口差陸鹺尹寳委保甲聽差○十二日許　尹承藻委總局聽差羅鹺尉愼脩起汶回淮○十三日沈分　述曾委江甘五岸督銷王鹺尹廣垚由淮北來○十四日候選員外郎寳副郎康過揚王鹺尹奥晋回大伊山卡皷鹺尹甲祉解南京餉起程 
[上海六馬路仁濟善堂籌賑公所施少欽經收山西山東賑捐六月初八至十三日淸單]  
　　沈存仁堂大善士樂助規銀一千兩蘇州頌椒大善士四百三十二兩一錢四分又助洋一百元漢口敦寳堂經募第四批四百二十六兩七錢六分吳曾氏一百兩洋十元曾劉氏曾廣鑾二户各一百兩楊秀山紋銀四兩戴篤信堂濮陸氏濮雲堪孫吉齋徐謙山劉善甫向秋娥向松芝八户各紋銀二兩陸培之僕良埭濮良褍向春娥向碧娥向徐氏向張氏七户各二兩金陵恊賑公所第八批洋一千元徐子靜觀察一百六十元另二角楊程氏古越臯里鄉人二户各一百元培桂軒六十元江天輪船朱志堯念八户五十四元常熟善姓不留名高湻保嬰總局代墊錫山東遊子汪崧甫四户各五十元林衡南四十元通藝閣主得彩常熟對塔書屋永恆義來不書名蕪湖裕泰莊頴川氏五户各三十元章武麗生求病愈粤東黄景堂求身健宏農氏戴潤德堂蘇垣無須留名五户各二十元無名氏十八元壽萱氏十六元懷義齋花洋十四元厚德公司十二元三角源大號内永濟會浙合境平安高晋亨爲父壽辰壽筵移助二户各十二元無名氏十元五角無名氏孫病求愈丁亥居士保佑甲寅戊午生在外平安濠上漁隠省生用級秋舘主完愿徐子芬添孫賀分申祖翰久年漏痔求愈隆記募全昌正山東議利宏號王滋植堂公愼記益記菊辳無名氏十三户各十元隠名氏八元趙子藩何陰甫林少文黄倬雲廿八元南刀中桂七元五角銅洋二元孫錦記七元五角處州署衆善士七元施熙爲妾生産平安完愿處州府正堂林太守無名氏無名氏無名氏五户各六元潤記五元五角銅洋一元葉財卿妻病求愈劉肇楠省蚊烟張學庭完愿無名氏祈病愈金彊善堂本洋泉州源成號王旭昇潘孟德徐坤平川無名氏曾日省公記帳房十六户各五元徐祖燕保關煞開通葉誠卿三女亡故百日資冥福朱隠名求病愈南豐縣内胡詢臣又續助以壽堂經手李俊桂李鳳笙不律子無名氏湖郡無名氏十一户各四元羅子謙俞崧甫沈厚淸合三元董然聶岵瞻馮阿顯愼餘莊夥山岑川隠名氏古夥氏無名氏七户各三元不書名二元五角新巿樂書堂二元二角宜陵福興潤王雲巢經募二元錢一百二十文求平安人二元銅二元勉力子祈平安蔡天財陳麗川林貴華林承勲林宗亮楊灝川朱養和何錦濤近讓居知足齋董沛雲顧挹珊陳靄山周安傅朝均勞力子吳靜寄軒永升茶號長春號代畊號寄螺滸浦不書名野范陽氏許誠悅堂會稽隠名氏隠名氏張品梅高建甫爲葉煥堂墳地中金移助一元二角計勤恆趙小亭鼎元坊本洋一元舒全城氏金字愼堂金道鑑俞璧山曹進之張鶴亭在福王孫澤涵郭維鼎無名氏以上均助本洋林秉成趙敦仁秦氏均求平安都鏡裁妹病求愈晋江自身氏晋江王自巳施培齋本洋重慶雷王氏無名氏劉迺神黄獅許天佑莊德傑林維熊鄒金釗儲太太鍾振南吳隠名丁蘭臣何獎熊王文闊湛文彬李天明李香荃李歡黄屺南盛裕號聯春號新德裕號新德記號智記號義泰號恊昌號興利號新合成瑞春號容膝書齋四十七户各一元三盛李子範孫銘丹楊逹之呂卿亭左致祥李崑山趙會廷張雲廷左鳳齋均助本洋隠名氏得彩蔣松年洪詩盟興泰萬泉餘泉十六户各五角張月甫四角新巿愼餘主人銅洋八十一元恆泰十元無名六元謝炳昇二元邵洋隠名氏一元以上共收洋二千六百十四元八角銅洋一百四元規元二千一百五十八兩九錢紋銀甘七錢一百二十文 
 
 
 

Page 11

 
 
   
 
 

Page 12

 
 
   
 
