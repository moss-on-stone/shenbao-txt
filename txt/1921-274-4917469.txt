# 1921 - 274 - 4917469

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[鬩與亂（老圃）]  
　　鬩字从兒亂字从幺知小兒善訟幺子易亂凡世事糾紛皆程度之幼稚使然也以律師之經驗言之兩造皆高明者每不易涉訟以各國之議會較之議員程度高者無鬥毆醜駡之事國中程度幼稚於是乎有内亂世界程度幼稚於是乎有大戰 
國會省議會鮮不鬩與亂者此與今日之内亂同推原其故蓋由小兒幺子俱曰予聖議會中之小兒幺子皆欲出人頭地而議會中於是乎多事矣國中之小兒幺子皆出而爭權奪利而國中於是乎多事矣降而至於尋常之集會一切小兒幺子皆欲攘臂於其間而人遂以開會爲畏途矣夫是之謂鬩夫是之謂亂 
人民鬩與亂而馬賊狗盜興國中鬩與亂而敵國外患作夫是之謂童蒙夫是之謂兒戲 
[專電]  
　　北京電靳决續幹今日請張志潭勸顔不赴美主持外交並請府留顔不赴美（七日下午九鐘） 
　　北京電吾國對太議綱目駐外各使覆到贊成加入預會各國發表宣言公共訂一公斷條約爲防止與解决今後遠東糾紛之樞紐又加入預會各國相互稅則自由主義於議題俟列國答復美時送出　　北京電太議隨員團總務主任吳葆諴以費絀對原定一百艙位僅付七十二艙位價臨時故多爲人佔去吳因之不能起程船四號已開吳來電請示（七日下午一鐘） 
　　北京電今日閣議伯利副領館改正領館大宛農工銀行改中國農工銀行鄂政廳胡鄂公辭鄧振璣繼又葡使與廣州交涉略有討論結果認爲粤澳局部問題又海軍部請劃清海界决設測量海道局隸海部（八日下午八鐘） 
　　北京電昨銀行公會討論整理外債謂不卽自理勢受干涉無具體辦法再續議（八日上午十一鐘） 
　　北京電院令蘇助鄂餉八十萬又濟彈七千萬（八日上午十一鐘） 
　　北京電曹錕陽（七）（日）電鄂西計日肅清吳使部隊巳追過霧渡河反攻無足慮平川視力所及吳使電稱兩湖軍務可告盡職（八日上午十一鐘） 
　　北京電吳佩孚電告攻克歸州右翼二師一枝隊由鄉坪巿左翼八師一枝隊由霧渡河中路宋大霈旅由廟河一律向巴東前進 
　　北京電杜錫珪乘楚有赴廬山養病（八日下午八鐘） 
　　北京電張景惠帶靳函今夕赴奉　　北京電某疆吏密電府謂王揖堂通緝與禍首有别查王通緝係與前李蘇督齟齬之結果其情可原懇於國慶予以特赦（七日下午一鐘） 
　　北京電航署爲擴充工廠起見特向英費克斯訂購工作機器全部價合英金兩千餘鎊歸前次飛機借欵内扣除巳於七月初由倫敦起運來華聞十月底可到津交貨　　北京電陸洪濤請欵部令向鹽署商領二十五萬僅允五萬洋稽核索鹽署擔保六十萬舊欠務償清始交付今甘駐京委員以軍心動摇鹽稅必受影響爲交涉理由尙未决（八日上午十一鐘） 
　　北京電甘陸以軍餉無着請截留鹽欵財部巳批准昨陸又來電請鹽署准撥二十萬發餉鹽署現與稽核所磋商辦法（八日下午三鐘） 
　　北京電院覆吳俊陞俄潰兵依法繳械馬匹等項估給價值填發護照送至綏芬回國有願由滿站出境者聽聞此次解除武裝俄兵係謝黨約五隊之多尙有數起續到　　北京電汲金純電熱區多匪現派楊德生爲剿匪總司令鍾萬福史魁元爲副分三路搜剿院覆剿辦情形希隨時具報（八日下午三鐘） 
　　北京電今日哈區解到俄舊黨烏特羅夫等十四名交警廳 
　　北京電崴電日要求俄將崴至廟街海權無條件讓日爲退兵報酬　　北京電黑河電話張壽增已與恒曜公司訂立合同（八日上午十一鐘） 
　　北京電部派陸夢熊李大受劉成志康誥徐德培傅潤焞赴日參與鐵道五十年祝典（八日上午十一鐘） 
　　北京電田中玉請撥附欵三百萬築魯河工（八日上午十一鐘） 
　　北京電馮玉祥請編靖國軍爲陜西暫編第一師以胡景翼爲師長　　北京電皖公團代表劉希平宋祝 
 
 

Page 7

 
 
　　平麻日到京請皖同鄉援助改造省會及姜案江朝宗等允開大會討論（七日下午一鐘） 
　　漢口電鄂軍魚（六）（日）午後克巴東縣城俘敵五百餘名獲戰利品甚夥川軍分向巫山施南退走正面肅清另海軍無綫電訊川軍魚退出巴東趙榮華旅任前鋒巳拔隊進逼利川 
　　漢口電聞長沙各團體電吳乞師援湘吳允必要時派軍維持 
　　漢口電湘趙派唐義彬陽（七）（日）到鄂謁蕭聲明趙個人態度亦含有求援意 
　　漢口電劉保命振璣宗彝擇一繼任政廳長（以上八日下午三鐘） 
　　南京電蘇議會今日選舉會大搗亂趙雪擲碎票匭朱紹文粉口登台故暴其醜以激動旁聽人反感又無結果散（八日下午十鐘） 
　　香港電桂局大定陳炯明巳委馬君武劉震寰辦理善後梧州改辦巿政戴恩賽爲巿長發展新政 
　　香港電美煤油大王子昨抵粤駐嶺南學校 
　　　香港電澳督對粤提四要求不能擅答電京請示葡使聞葡使將南下（以上八日下午八鐘） 
世界路透電 
[華府會議與各國]  
　　七日倫敦電澳相休士氏昨在衆院宣布與美政府通電後已决議派國防大員裴爾士氏充參與華府會議之澳代表倫敦聞此消息頗爲詫異蓋此爲澳洲與美政府直接談判之第一表示也惟路透社墨爾邦訪員今日來電解釋此舉謂澳洲遣派代表全爲喬治氏電致休士氏之效果至於華盛頓與墨爾邦之通電僅涉及代表團之館會事十月三日喬治氏致休士氏之電文曾由休士氏在衆院宣讀内謂彼極願澳洲與紐絲綸派代表加入赴華盛頓之不列顛帝國代表團最妙休士氏能親自與會否則可遴選一員代表澳洲與紐絲綸兩地喬治氏並請休士氏商諸紐絲綸首相麥謝氏而以選定之員見告數小時後休士氏接華盛頓英大使署來電謂所詢何國將被邀與會一節此須由美政府主裁又謂英國可派代表六人其人名與殖民地及印度會商後應通報美政府休士氏謂喬治氏另發一電致華盛頓英大使署謂帝國大會曾商定英政府應代表帝國全部分參與華府會議惟英政府現願徵求殖民地之意見渠不能親自與會蓋料命議必將展期開幕而英倫有急要問題多件需其親理也渠意英代表團慮以貝爾福氏及餘二人列入休干氏又稱餘二人其一因本人未允赴美故喬治氏未述其名另一則謂海軍大臣李貴族英政府行事處處顧重殖民地之幸福與利益故澳洲當應英政府之請遣派代表一員 
　　七日倫敦電首相喬治氏雖聲明小能參與華府會議但其决議或將變更美國極願喬治氏親臨現正竭力勸駕今日内閣會議亦贊成喬治氏親往故喬治氏或　審察時勢親自出馬 
　　八日倫敦電據華盛頓消息國務院對於英殖民地將有代表加入參與華府會議之英代表團一節殊爲欣慰惟對於澳洲首相休士氏在衆院所稱美國擯吾人於門外之言頗覺詫異蓋國務院闗於會議問題並未舉英殖民地政府通電蓋防英外交部指爲違背外交習慣　　七日倫敦電各界對於參興華府會議英代表團之人物甚多猜測衆意貝爾福氏將爲代表團之領袖貝氏目下雖未允就此任但恐終不免一往也李貴族邱吉爾氏愛文士氏三人之名亦經提及惟邱吉爾氏大約將參與愛爾蘭會議 
　　七日巴黎電美大使今日以參與遠東會議之請書　交比外相 
[俄賑與借欵]  
　　七日比京電國際俄賑大會今日切實聲明俄國對於政府之借欵應有妥實之擔保政治主張今應完全打銷一以人道爲主諸代表一致贊成大會不欲强俄實行任何國體故干涉俄國内務一節不成問題諸代表刻正討論建議案四件（一）勞農政府承認前政府之債務（二）急運賑品赴俄（三）派員調查災區（四）拯救俄國兒童問題　　七日倫敦電南森博士今日在全國自由俱樂部演說謂俄國患饑者共有二三千萬人至少有一千萬人將不保生命駐俄美國委員之意本年冬季死者尙有二三百萬人估計辦賑所需之糧食須二百萬噸值金三千萬鎊博士請各政府速助五百萬鎊以挽救危局 
[華府會議日程之法報評]  
　　七日巴黎電法國報紙今日評論華府會議日程巴黎晨報之言曰太平洋問題爲會議之主點美國報紙塿有論列以爲日本已佈置一切苟不得滿意於華盛頓即將有所作爲查日本在國際聮盟與國際會議中已占據要位已造成交誼日人以各國文字印趸書册大肆宣傳謂日本人民七千七百萬限居海島之中地小民庶已虞人滿實業發達實受限制今日本代表方主席於聮盟行政會以解决上西萊西亞問題乃日本竟不獲殖其人民於太平洋英美土地之權且有人欲排斥日本於中國並禁阻日本於滿洲與西比利亞焉人民憤慨種類仇恨今已醖釀於美日之間不僅此也日本目前至少占海陸軍之優勢如見其在華盛頓之提議全遭否决難保不心動以利用其優勢今察美國政策似對於任何讓與權一致反對此乃可爲悲觀者也云云時局或不致如表面之嚴重其理由可述如下日本軍閥之勢力可爲外交家之勢力所抵銷外交家决不昧然陷日本於危險舉動且日本對美宣戰或將引起國内之政爭况英國態度不能確定其故因太平洋兩岸之澳洲與加拿大兩殖民地皆抱親美仇日之感情乎日本軍閥固可於開戰之際在遠東獲有迅速容易之勝利然此勝利果能支持幾時乎至是主和派確有良好理由以折服軍閥故饜滿日本與情必以外交方法爲之至於法國在華府會議所應行者在調停爭端法國對美固極誠摯之友誼而對日亦維持良好之交際法國不知歧視異種若就越南而言日人苟不畏熱帶氣候儘可來居於此人口迅增移殖實爲必要法政府固了解之如法國以自己爲念則法國亦當以避免太平洋將來戰爭爲務蓋法國自己邊界有一國焉法國迄未與之完全恢復和平而此國又有與勞農結合乘機漁利之勢而况法國在遠東有重要之領士乎法國甚願美洲友人勿從事於戰爭法國可移其全力而以　人自任務使美日　國依雙方平等之基礎而有協定尙望華盛頓英代表贊助法代表共努力於弭戰之道蓋若戰爭發作其後禍殊可怖也 
太平洋路透電 
[中葡交涉之條件]  
　　八日香港電廣州政府巳向澳門政府提出解决近今爭端之要求内有澳門禁賭一條澳門政府尙未答覆廣州排外之華人現主張抵制澳門澳門安靜如常惟政府已戒備一切 
[日紙對中國覆文之論調]  
　　八日東京電日本報紙評論中國覆文咸謂日本對於魯案讓步達於極點乃中國猶拒絶解决此案之機會可爲歎息中國所以有此態度者蓋希望第三方面出作利於中國之干涉也但此案縱提交華府會議日本亦不能且亦不必再示讓步其中事實列强已一致承認之矣云云時事新聞探悉政府已决議魯案不催促進行因日本已爲其所應爲故也 
國内要聞 
[北京通信（穆）]  
　　魯案節略發出之經過 
　　紛傳多日之魯案復文果於昨日發出今日正式公布是拒絶直接交涉一問題巳告　段落矣聞外部之發出復文係對日對各國同時交付即通告駐外各使之電亦於昨日拍發當昨日日使至外部時一而面交日使一面即送交各使館日使初尙不肯接受外交當局告以對各國已經宣佈日使始行收受且此項節略之體製亦似一種對外之聲明非專對日說法者外傳外交總長於日使間尙有口頭聲明較節略文字較爲活動較爲和緩則語秘莫聞且雙方亦未公認也 
發此節略之經過曲折甚多最初日本節略未發布前顔氏曾主通電全國徵求民意以爲拒絶之根據經齊耀珊之反對遂以擱下然各方面各團體反對直接交涉之聲如潮而起府院部所收此種公電多至數百通而北京闗於外交問題之社團以拒絶魯案向外部請願者代表之足跡不絶於外部之門此二十餘日來經過之事實具見報張者也外部於上月二十日左近即决計以正式公文駁復且日使方面亦迭訪外交當局催促答復大有不能置之不復之勢故即由外部擬稿其最初所擬者逐條駁復較此次所發之文詞尤嚴重係爲參事某君所擬次某司長亦擬一稿則叙過去之事實根據拒簽德約而來直謂兩方意見相去太遠無可以開議之餘地又經若干次之商量及國務會議之研究靳宅之參加意見乃改定如今稿而較上兩次之稿有許多活動矣 
閣議之研究此項問題聞共三次且中有一次顔惠慶憤欲辭職聞第一次提出時顔氏詳細報告說明外部之主張而潘復反對以爲外交上事不可如此草率且有不願開罪日人之意董康則贊成顔說力主駁復張志潭謂我於外交上事不甚明白不能妄贊一詞但負此專責者爲外交部外部對此必已詳細斟酌當仍由外交當局主持王廼斌贊成張說於是反對拒絶直接交涉之潘復以口衆我寡而止第二次會議適潘復以毅軍風潮未赴閣議遂將修正文字後之稿通過（當非此次所發之稿）文稿旣定由郭則澐送靳宅請靳過目不料此中大有玄妙送靳之稿擱至數日未曾發回而胡維德之電適到謂日人對於魯案主持極堅大有非與議不可之勢因是潘復又於下次閣議提出謂靳氏之意不主如此駁復且述種種理由其論據頗近於主張開議者於是顔氏回部僨欲上呈辭職此皆上星期内之經過而外間遂紛紛傳說謂魯案復文决送不出甚且謂有金錢　係然外交部始終否認此說謂復文决發决無改變蓋在未發出之前一日外間猶不大放心也 
雖然第一二兩次所擬之稿當軸終嫌其强硬勉强遷就外部旣自加修改院中又加以删潤始成此次之稿然其最要之末句云（恐此案久懸不結應仍保留如有適當機會圖謀解　此案之自由）（全文巳公布不詳述）語意囫圇謂爲將來提出太平洋會議也可謂爲留將來開議之餘地也可且九條之中惟四八兩條未駁第四條取消膠州條約闗於雇用人員及資本材料之特權非相對的條件固可不置一詞第八條則爲日本之開議要求固可謂他條巳駁當然談不到（速派代表續訂條約）亦可謂姑置此條於不駁以爲（圖謀解决）之餘地也今日公布以後見者對此頗多懷疑然此實容納靳潘之意見留有活動地位而不取絶對的拒絶態度者即所以終能發出之轉圜也况逐次所駁多申述我之意見無形中亦含有對案作用乎 
今日使已以此項節略電告本國其表示如何當將有待至各國公使對此則茂爲重視且多係望我有明確之表示者日前有人與某使私談彼謂中國無論先與日開議一次　提出太平洋會而當日本提議父涉之後斷不可不以中國之眞態度向世界表示否則彼方之新聞政策非常可畏只須在各國報紙載日本交還山東之囫圇消息而外人不明眞相皆可欺以其方對於中國之同情不免生有變化云云故此節略之發表實與外人以研究之資料免爲日本所蒙確勝於不答復萬萬也至今日使團之議論雖未能知但聞闗於第三第五之鐵路問題則各國論者頗爲贊許矣（六日） 
[外交部公表魯案覆文]  
　　魯案覆文五日早晨十一時半由顔外長面交日使小幡聞小幡在外部收受後當即返館令通譯譯成日文至下午五時譯竣小幡詳細閱覽對於全文甚爲懷疑以爲該件謂爲完全拒絶也可謂爲從事商量也亦可頗現不滿之色惟並無正式之表示昨（六日）上午外傳日使館將又有所發表但未見諸事實惟聞日使已電本國政府請示辦法或將再行提出意見亦未可料至外部則於前日將節略分致各國復於昨日上午十時及下午五時兩次邀集外埠及本京新聞記者發表該件茲錄其原文如下中日間重大懸案之山東問題在中國固極願早日解决收回主權領土所以至今不能與日本闗始談判之故則以日本要求談判之所依據皆中國政府及人民所不願或未經承諾者且日本對於此案縱多空洞之宣言實未有根本上可以容納之辦法以致懸案數年爲中國初意所不及料九月七日日本提示山東善後大綱節略並面稱日本鑒於中日親善之大義擬定此項公明正大之辦法實爲最後讓步云云經中國政府詳加考量覺此次提出新案尙多與中國政府歷次聲明曁國民全體希望以及中外條約規定之原則不盡符合若以此爲最後讓步殊不足表示日本眞願解决此案之誠意即如其一膠詶灣租借權自中國對德宣戰即已消滅日本僅以兵力佔領該地當然全部無條件交還中國實無租借權之可言又如其二開放膠州灣爲商埠以謀友邦通商居住之便利中國曾經通告各國本無庸有居留地之設置又農業闗係國民根本生計且按照各國通例萬難准許外人經營至外人之旣得權利在德人管理時代按諸法律手續取得者固黨尊重若於日本軍事佔領期内用强迫壓制取得及有違背約章法律者萬難承認又同條開放山東都巿爲商埠雖與中國發展商務之宗旨相合然當由中國斟酌情形自行擇定至開埠章程中國自以國際商務便利爲宗旨按照自開商埠成例妥籌訂立無庸預行協議又如其三合辦山東鐵路（即膠濟路綫）一層爲全國人民所反　因各國鐵路當有統一制度合辦即破壞鐵路之統一侵害國家之主權且中國鑒於合辦鐵路之先例流弊滋多無法糾正對於合辦原則上不能承認全路及管理權應完全歸諸中國其該路資產公平估計後暫未收回之半數應仍由中國定期購回至鐵路附屬之德人已辦礦山應按照中國礦律規定辦理又如其五山東鐵路延長綫即濟順高徐兩路此項建築事業中國自向國際投資團體商辦至烟濰鐵路本與該兩路截然兩事不能相提並論又如其六青島海闗從前在租借地中制度略異租借地旣收回則海闗當歸中國政府完全處理不容與他埠海闗稍有異制又如其七官有財產範圍極爲寛大不僅限於行政的一部分該節略所謂原則上之讓渡語意殊欠明瞭日本果誠意交還應將各項官有半宫有巿有及公有財產事業完全交由中國接收按其種類分交中央及地方機闗巿政公所海闗等管理自無别行協定之必要又如其九山東境内撤兵問題本與交還膠澳不相牽涉迭經中國政府催促實行應即刻日全部撤退至膠濟鐵路警備事宜即由中國派遣相當路警接管以上舉其大端多有不能滿意之點中國政府不能不剴切聲明且觀於雙方意見之懸殊恐此案久懸不結應仍保留如有適當機會圖謀解决此案之自由 
[魯案駁覆日牒後之外人觀]  
　　世界新　社譯大陸報社論云日本之請開議魯案與中國昨日之覆牒使人追憶二十一條要求時之外交爭端惟有一層不同者即目下各强國已不在作戰得以自由注其全力於華盛頓會議中之遠東問題日本之以武力迫中國承認其意志之時代今已過去矣日本欲享實利而以空名還中國宣示世界曰（吾已踐言歸還山東犧牲利益不小可謂仁至義盡矣）然而世界並未發生此種優惠之觀念誠無可如何者世人初信日本頗懼華府會議今乃知不然彼在會議中所施手段將與在巴黎和會相同此固彼之憤技彼先以條件餂中國中國拒不納彼以爲中國從此將喪失信用而日本之義聲且徧聞於全球至會議中或將判斷彼之條件太不利於中國彼直未嘗一念及之中國之言曰中國一經對德宣戰膠州之租借即失效力德國所拿一切權利當然復返爲中國所有此說至爲正當巴黎和會之所以不許中國之要求者因有三强國密許爲日本後援以作日本參戰之代價故耳憶袁世凱於一九一四年八月間歐戰初起時即請於協約國願對德宣戰而日本尼之使日本不從中掣肘則中國可以自行恢復膠州不復有所謂山東問題矣今日本條件之所以不能接受者乃在規定以日本武力佔據時非法取得之一切財產權永爲日本所有彼以空名還中國而欲保留一切實利然此等實利大半以强力奪來青島有許多行家其主人并不願出售其利益日人則不准其利用鐵路與船塢而强奪其利權爲己有青島商業幾已全歸日人附近一帶之華人地產皆被日人以低價收買此等强迫取得之（投資）九十九年租借期滿時中國若不能全部贖回則青島即永爲日本所有日本之要求中國承認此等非法之（投資）者其用心蓋如此也更就外人觀察點言之日本條件之最可反對者爲港口盡頭處·碼頭·及鐵路等交通方法盡歸日人管理若依外人公平之意見山東問題祗有一種滿意的解决即許國際銀團暫管山東鐵路將來仍併入中國之國有鐵路制度一律辦理港口盡頭處則歸萬國共管各國權利均等是巳日本不肯撤退山東駐兵必須替代之華兵歸日員敎練而後撤又不肯撤回西比利亞日兵致大連會議爲之破裂夫他國在中國之鐵路利益等於日本或且過之者均不派兵保路曷爲日本獨有之非武力侵略之徵象乎總之山東問題或西比利亞日軍問題均未必能於華府會議開會之前解决中國旣予日本以答復足見對於日本之企圖解决未嘗漠視大連會議之破裂則可見赤塔政府决欲日本先撤兵再議通商縱莫思科不復予以經濟上之助力亦所不恤然則日本之讓步究竟已否充分足使中國赤塔接受須華府會議判斷之日本所最難領悟之敎訓爲歸還所取弱國之財產及主權並不喪失體面然此項敎訓終須領悟彼較日本更强更大之國且亦不得不領受之矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[大連會議停頓之原因]  
　　華俄通訊社六日赤塔電云大連會議遠東共和國代表團員現任外交次長科奇尼科夫氏已於前晚由哈抵赤向政府報告大連會議情形并請訓一切以便對日繼續談判據云大連遠東共和國代表團常不能與赤塔政府直接交通函電代表團之報告及政府之訓令往往至三轉折失去眞意現信暗中必有人竊探内容遠東共和國代表團感受此種痛苦不得不暫行停頓交涉日本代表團團長松島氏近曾向彼得羅夫聲明云遠東共和國代表所提出之對案日政府至今尙未表示意見日本代表團現候政府命令故不得不暫行停議又七日赤塔電云遠東共和國政界人員現因赤塔大連間無成立之可能多主張將日俄會議移至赤塔進行由赤塔政府擔保日本代表團與其政府一切交通之自由 
[京敎育費問題之現狀]  
　　前次國立八校罷課數月謀敎育經費之穏固乃所得結果鹽餘擔保旣完全絶望而交通部每月直接付欵一層亦係敷衍辦法五日午後四時八校敎職員代表在美術學校開聮席會議由何炳松錢𥞊陵報告四日晚八時交長張志潭派代表萬兆芝前來轉述其意（一）張在職一日必維持一日（二）答復敎部公文一俟手續完竣即可辦理敎職員等以此次爲敎育基金運動犧牲太大如此結果實得不償失但爲珍重學生光陰起見補課期滿自應繼續開學隨卽議决定十一日起八校一律正式上課所有經費及基金與政府交涉未了事件請校長團商榷進行當由法專王校長答稱敎職員决定正式開學各校長實深感激基金問題蔡校長現正與同人向政府商議妥當辦法至交部公文及七月欠薪决定明日（五日）同蔡校長往晤馬次長務希於雙十節前辦到云云據聞北大蔡校長回京後迭次與敎育界討論僉以非妥籌辦法恐全國敎育行將瓦解會商結果由八校校長聮銜呈具說帖請政府將交通部郵電鐵路附加賑欵改爲附加敎育經費以圖永久但昨日（六日）閣議巳由内務部提議本年南六省水災需欵甚鉅擬俟上年北省災振征收交通附捐結束之後另案籌辦續收一年專充此項振欵之用議决照辦是此項附捐巳移 
在南六省水災振欵之用矣茲姑將八校校長呈文附誌於後以見其請求理由固甚正大也 
竊思國家以敎育爲基礎而敎育又非有充分固定之經費不能達其安全發展之希望我國數年以來國家敎育事業因困於經費不但無積極之發展即消極之維持亦幾有不可能之勢前此八校敎　員學生等以茲事闗係立國之本不惜犧牲一切奔走呼號數月之久乃得政府規定交通部每月特别協助京師敎育經費二十二萬元之結果然其事究出於臨時羅掘僅可以敷衍一時此外全國國立學校如武昌高師等即以校欵無着幾於停辦致令青年學子呼籲無門全體來京請願而政府尙無法以應付此誠可爲國家痛惜者也校長等深思熟慮謀有以使政府不致陷於困難而能得鞏固長久之敎育經費者已久於茲矣現查交通部郵電鐵路附加賑欵照原定計畫至本年十月爲期已滿此項收入每年約可得五百餘萬元倘使繼續辦理以之改充國立各校常年經費爲數大致相符如此繼續已成之局政府旣可省另籌欵項之勞而以人民之賦納還以用之於國家敎育人才之事業其勢旣順其理尤正爲此擬懇政府自本年十月起將交通部郵電鐵路附加賑欵改爲郵電鐵路附加國立學校及向山國家擔任支出之學校敎育經費繼續征收在武昌高師現已危急萬狀聞財政部止允撥發三四五六四個月欠費似難維持現狀查前此附加捐欵尙有餘裕擬請即在該捐欵餘欵項下先撥二十萬元抵充武昌高師欠費謹請提出國務會議議决實行 
[銀行界之重要表示]  
　　全國銀行公會日前在天津開臨時聮合會議各代表咸以太平洋會議開幕在即我國銀行界不應無所表示遂議决對於外交與財政經濟有闗係各問題方針七項作爲聮合會議宣言茲錄其原文如下美總統哈丁召集太平洋會議標縮減軍備爲主旨並及於遠東事項以美國所試擬之議事日程觀之於吾國闗係最爲密要而過半屬財政經濟之範圍苟本國際互助之精神謀遠東永久之和平詎非盛事特慮謀之不臧一違事理之和平轉啓紛爭之漸徽特非我國之福抑豈世界之幸本銀行公會聮合會議旣詳審内外之情勢復念財政經濟與金融事業息息相闗特於天津集會討論議决原則七條謹以布諸全國告我友邦幸共鑒之（一）領土及行政權之完全不得假租借及用人闗係侵越之現有之領事裁判權亦應撤消至司法制度則由中國自動改良（二）主權須完全尊重凡第二三國及其他各闗係國之協議非經主體國之承認不得認爲有效並訂爲國際永久之原則（三）依上兩條辦法時所有開放門户主義本國際互助之精神應贊成之但須自動開放凡一切勞力範圍特殊利益等說悉屏除之（四）國際經濟之互助表示欣願但協議之手續條件務須取公開並不得妨碍我國家財政國民經濟發展之自由其外交成案有爲上述同等之障碍者應於是會排除之（五）凡闗於財政經濟之機闗之制度之方法國民應建議政府切實迅速改善其外交成案有爲是項改善上之障碍者亦應於是會排除之（六）南北爲我國内政治問題上之名詞對外無南北我金融商業實業界尤無南北願各自奮勉就各本業之制度方法研究改善應近世業務之需要並合力進行謀公共事業之發展（七）太平洋會議以消弭國際紛擾爲主旨吾人深表同情惟發起國及與會國始終抱定公平正義貫澈初旨慎無令所得之結果適得其反 
又該會並議决對政府建議書一件内容共分三項全文甚長茲摘要錄下（甲）對於新銀團之研究（請政府注意案第一）（一）中國銀行界對於新銀團於適當事機時可以互相輔助（二）中國政府因財政產業上之設施當儘先斟酌本國金融界情形及輿論之向背如確有需要外國經濟的協力之可能時在不害及中國主權曁自由發展範圍以内中國政府不吝與新銀團作友誼磋商凡所謂特殊利益及勢力範圍等說我國民均不能承認（乙）鐵道政策之研究（請政府注意案第二）（一）中國政府對於鐵道應規定路綱自動統一不承受被動之共同管理（二）中國鐵道得舉募内外債但債權團有稽核權無管理權（三）敷設先後之决定權完全在政府四）除專門必需之人才不得用外人中國有相當之專門人才不得以成見爲軒輊中外人員除特定之高級職員外一律用考試例（五）規定運價中國有完全自由權不受協議（六）鐵道之守備由警察擔任不得另駐軍隊（七）借欵興築之鐵道其附近之林礦及其他事業債權人不得以借欵闗係牽涉之（八）鐵道收支其經理銀行應由政府指定（丙）整理幣制之研究（請政府注意案第三）（一）中國幣制應採用金本位但先從整理銀元及銀銅輔幣爲第一步之凖備（二）廢止銀兩確定銀元之成色公差以爲計算標凖而期國際貿易上與金幣有直接之比較價（三）全國造幣廠新設及已設者應有統系之組織俾全國銀元成色公差歸於一致並達到足敷流通之數（四）嚴禁小銀元及銅元之鑄造並設法收回改鑄銀銅輔幣始終維持十進之價格（五）輔幣之赢餘應儲作統一銀幣及改定金本位之基金以免巨額之借欵（六）全國紙幣應設法整理歸於統一（七）外國銀行鈔票應提議取消以除紙幣統一之障礙（八）中國境内流通外國紙幣尤屬侵越主權亦應切實抗議立行停止 
[鄂省槍斃黨人紀]  
　　孫文與安福聮合在鄂組織之湖北國民第一軍總機闗已經警務處探訪隊破獲拿住總司令方剛正（即方鎭藩）副司令張養浩·（即張養直）總指揮方亞初等十二人送交軍法處訊辦（已詳前報）連日經該處嚴訊據方張等所供組織機闗謀亂鄂省毫不稍諱且牽涉多人孫處長錄供呈送軍署請示辦法蕭督以值此鄂局飄摇不宜大興黨獄諭令該處先將首要方剛正張養浩方亞初三人槍决餘俟訊明口供後再行錄供核辦軍法處奉令遂於四日午將方張等三人提出驗明正身由衛隊連綁至該處行刑塲執行槍斃茲錄蕭氏布告如左爲佈告事照得武漢三鎭時有不法之徒招集亂黨設立機闗希圖破壞大局本督軍蒞任以來迭經飭令軍警各機闗嚴密查拿去後茲據全省警務處分途緝獲第一路僞總司令方鎭藩副司令張養直漢陽總指揮方亞初曁武昌奮勇督隊官團長郭定唐等計十二名解由陸軍審判處提案研訊證據確鑿供認不諱由該審判處擬按新刑律第一百零一條第一項處以死刑等情呈報前來本督軍服官桑梓義本敬恭但不擾我治安原不輕言殺　該僞總司令等情節重大罪無可逃勢不得不儘法以懲除郭定唐等九名仍飭該處從嚴審訊分别擬辦外所有首犯方鎭藩張養直方亞初三名已飭該處於本月四日明正典刑在案查該犯等蓄謀已久黨羽必多但非被脅從即受愚弄此後如能洗心革面各歸本業一概免予株連啓其自新之路倘仍執迷不悟以身試法本督軍責任所在一經破獲本刑期無刑辟以止辟之義無分首從悉予槍斃以弭隠患而快人心何去何從均聽自擇其各凛之 
[龍下後之北伐聲（平）]  
　　廣東政府急欲收束桂事以期實行北伐前數日龍州戰事甚沈寂昨當局忽接陳總司令函謂龍州戰事已甚得手大抵九月杪或十月初旬可以攻下十月初旬儘可抵粤垣云云今日當局又得告捷電謂龍今日已下并聞第三師長魏邦平亦已奉令赴潯班師返粤查魏軍之先期凱旋係因該軍勞苦不能不略事休養以爲北伐之准備凖此以觀則粤軍返斾後北伐之期便可確定至先行出發者爲在桂林之黔滇各軍查黔滇贛等軍隊在桂林柳州一帶駐紥星羅棋布除谷正倫所部紀律尙屬嚴明外其餘則滋擾殊甚馬君武與蔣尊簋書曾痛切言之謂以援桂始以禍桂終此等軍隊倘不開拔離桂則桂林實無寗日因各軍人各自爲政不相統屬蔣尊簋雖擔任桂林善後事宜無法制止陳總司令雖屢令申誠無如鞭長莫及亦無能爲力故客軍一日不撤則桂局一日不安然非北伐則客軍無撤退之期非攻下龍州北伐亦無實行之日今龍旣下矣馬君武故亦認北伐爲不可緩已與陳總司令商榷進行大約陳總司令返粤後即可决定出發日期矣 
粤軍進攻龍州已經一月至去月三十日始行攻下杳此役實以陳炯光所部戰功爲最該部自攻入寗明即抄其後路攻進龍城於攻陷該城時奪獲大砲多至三十餘尊自克復龍州消息傳來昨今兩日粤垣均紛僱摩托車環游各馬路燃炮致賀巿民皆大歡喜各機闗局所昨亦一律懸旗祝捷全巿各警區亦高懸國旗各軍紛紛來電報捷甚多據南寗來電云我軍於九月三十日正攻入龍州城特聞炯明叩東頃得總部消息謂陳總司令現經决定於本星期内啓節回東約十號前後即可抵省業飭水警廳長龍榮軒凖備撥艦赴梧接護届時第三師全部亦隨同東下現在省署亦已分飭佈置歡迎一說總部接行營電陳總司令現以桂局將次奠定亟擬班師回東頃定於雙十節日由邕首程率師返粤現已飭行營各人員辦理收束將於日内遣令先回聞水警廳特電飭江大砲艦由梧啓椗西上迎迓 
[蘇議會第三次談話會]  
　　張一麘正張孝若副之說勝 
　　江蘇省議會今日（七日）下午一時又開第三次談話會議員簽到九十七人延至二點開會仍由張肇炘臨時主席報告到會人數謂本會議長問題尙未選舉究竟應如何交換意見請詳細討論俾議長早日產出免致延擱本會一切進行朱鏡明謂本席到會數次觀察雙方爭執議長其目的不外二張本席雖未與二公謀面然久爲國人所信仰同人無不可以贊成惟希望兩方面抛棄意氣之爭勿走極端保存本會名譽顧全大局酌擇其一但求有裨益於江蘇省政何必堅執其人此本席希望於諸同人者馬甲東謂二張之爭似易疏通其最難解决之點爲甲乙兩派如兩派之中能各自犧牲事即迎刃而解朱紹文謂馬議員犧牲之說前日有人調停時本席曾主張將二張放棄另行提人即副議長參事員均可由他方面支配若再要讓步則請以全會一百六十人每人給三千元爲代價龔廷鶚·蔡鈞樞·龐振乾·劉文輅·屠宜厚·屠方·趙雪·先後發言爭鬧多時雙方仍多負氣之語任桂森謂此事有一調停辦法舉張仲仁爲正張孝若爲副如孝若辭職大　可不予通過尙有一副議長雙方再行協商多數贊成任說遂議定各屬推舉代表二人先於今晚交換意見明午在金陵春協商主席仍宣告散會 
[南京快信]  
　　華洋義賑會成立後已附設於三元巷賑務處昨日下午三時開大會齊督軍·王省長·英美日各國領事·上海意大利領事·意大利艦隊孟司令等共到二十餘人討論二小時因到會人少籌賑手續繁難訂期再開大會 
　　温世珍·徐秉鈞·婁裕熙·陶保晋·吳榮萃·朱紹文·鮑貴藻·余醒民·仇繼恒·仇埰·張安林等以太平洋會議闗係吾國前途至巨全國發起會議風起潮湧足爲將來外交後援獨蘇省寂然無聞殊爲缺憾現特聮合各界組織江蘇太平洋會議協進會定明日（九日）下午二時假門帘橋省敎會事務所開發起人籌議會推舉幹事及起草員籌商會所經費及一切進行手續　 
　　江蘇第二次省地方物品展覽會會期定十月十日茲已將各處送到物品陳列就緒先於九日下午二時行開會　式由總幹事報告會長述開會詞名譽會長致詞來賓演說 
[杭州快信]  
　　昨省會互選議長出席議員一百三十三人沈鈞業得一百十八票當選缺席議員許祖謙任鳳岡蔣方震等十六人請假者宋蔚臣周紹頤童炳蔚等三人内除黄羣派之不出席者係自知爭長失敗餘均超然派人物爲避金錢利用之故 
　　本届省議會已成官僚議會對於官廳交議事件可望和衷辦理查辦當不多見惟人民請願必較前届尤爲恝置 
　　本年杭嘉湖各屬水災較上年尤甚現天放晴光已將半月而積水仍未退盡農田僅露稻頭鄉民雇工刈割水尙與胸腹齊每三工給資一元無人承應 
　　杭縣臯塘算橋各鄉區向產藥材行銷各省尤以元參生地等爲最每年收入不下數十萬本屆水災全遭淹没霉爛不堪遠近各藥商載現金來杭收貨鄉民苦無以應價值奇昻較前增十餘倍 
地方通信 
[松江]  
　　守提租欵六縣爭管舊府屬慈善敎育欵產一案本年經省長改訂六條辦法後松江善堂方面業已遵令羅致外縣紳士多人爲董事教育方面亦正從事於七縣敎育聮合會之組織而各巿鄉所組之慈善敎育欵產維持會亦於奉到省令後將所拉之金山大觀上海輔元田租掃數送交縣署咨還上金兩縣原有機闗獨奉賢金山兩縣所拉松江鉅額之慈善敎育田租雖經省長一再嚴令交還迄今仍未遵辦爰由王省長委令江蘇任用道尹曹牧師前往奉金兩縣守提此項田租昨該委已由滬來松由善堂新董李平書陸崧侯等在全節堂設宴欵待定本日乘船前往奉金惟奉金兩縣垂涎此欵志在必得聞金山新任省議員黄芳墅已在省議會提出議案以期達到分割目的故該委此去恐尙不能奏凱也 
　　議劃附稅縣署自將附稅帳册移交欵產經理處保管後即經各巿鄉自治委員組織長期清查會從事清理現該會已清查完竣發現縣附稅項下用虧巿鄉附稅甚多訂於本月九日召集第三次臨時會會議巿鄉劃分稅欵手續並保障以後勿使縣署挪用辦法 
[蘇州]  
　　鄉區連出刦案唯亭鄉鳳里村吳再卿家前夜突來盜匪十餘人明火執杖破門入内刦去衣物首飾銀洋等約值洋四百餘元又該鄉顧家僑村於前晚九時許忽來盜船二只形如網船並有盜匪十餘人各持器械連搶王夫濤王明濤顧春廷等三家統計刦去衣飾雜物約值三百餘元旋即開船向沙河而去同時東南洲村錢丁夫家亦來盜匪二十餘人刦去米麥銀洋約共二百餘元 
[南京]  
　　義務敎　期成會近訊江蘇義務敎育期成會五日下午四時在事務所開第六次戰員會會長未到由常務幹事　亮卿主席首報告事件（一）袁會長贈書四種已送研究部擇要翻　以便出版（二）江蘇全省菸酒事務局函復菸烟帶征敎育附稅已令各區勸導菸酒業商贊許（三）建議實行帶征畝捐案已奉省批准予令行財政廳查酌辦理（四）本會呈報啓用圖記日期已奉省批准予備案次提議事件（一）袁會長提議展緩義務敎育進行辦法案計分三種（甲）災情極輕之縣照常進行（乙）災情尙非極重之縣於增添師範籌畫進行方面不展緩但添設小學一節察酌情形爲一部分之展緩（丙）災情極重之縣展緩一年（二）崇明陶鑄君提議展緩義務敎育進行順序案以上二案合併討論議决甲丙二項俟查明各縣災情實况再定辦法乙項應函請調查員至各縣時注意勸導並將議决此案辦法函復崇明陶鑄 
[鎭江]  
　　溧陽咨缉盜案鎭陽溧陽縣白麓圩陳廷樑家前夜突來盜匪二三十人明火執仗衝門而入搜刦一空並砍傷事主二人携贜逃逸當經事主報縣勘騐屬實該縣知事恐盜遠颺昨特咨請丹徒縣張知事飭屬一體協緝務獲解究 
雜評一 
[首席代表問題（默）]  
　　此次太平洋會議爲重視會議計首席代表當擇資格與各國相當之人物不可不以外交總長充任爲調和意見計首席代表當擇施顧等四代表以外之人不可不以外交總長充任况乎今日之所謂陰謀派正希望外交總長不去以便其活動故爲防制障礙計首席代表尤不可不以外交應長充任 
吾非謂此外交總長之資格足以爭勝於各國也亦非謂此外交總長之能力足以應付外交而有餘也不過以外交上之事實論不可不有此一舉而政府當局乃反勸其不去何也如以國内之外交主持不可無人則今日國内之外交除魯案外安有所謂外交魯案之方針旣定則將來重要正在太平洋會議而在國内祗須當局堅持而已是故以外交輕重論外交總長更無不能離京之必要然則必勸勿赴美者何歟 
前傳外交總長不願赴美爲外交情勢險惡有所顧慮而却步或猶可說今之勸勿赴美則有何說外交幕内之暗昧眞令人不可思議矣 
[二萬與八十萬（訥）]  
　　京政府於我江蘇請賑十萬則發二萬於籌鄂軍費則令我江蘇助八十萬其惠我江蘇爲何如 
江蘇雖稱富省然年來因財政紊亂軍餉浩繁公私已甚竭蹶况以今年水災之重百方羅掘無以自救不得不呼籲於政府乃政府對我請分附捐餘潤則飾詞推諉對我請免種種苛稅則嚴詞拒絶我民納稅於政府而政府不爲我民盡絲毫之義務平時旣不問我民治亂有急難又不稍爲我民盡和則政府之責任何在矧今日非特不急我江蘇之急且乘我江蘇急難之時以索我助鉅額之軍費政府之待我江蘇爲何如也 
夫此次之鄂戰非不得已也爲一二軍閥爭地盤爲南北當局爭閒氣盡力借債以供給之不足而猶欲搜括及我江蘇遑論我江蘇今日自救之不暇即有餘力亦安忍爲此助長内亂之舉哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國商會聮合會第四次開會紀起草國民自行宣告統一電文審查太平洋及山東問題]  
　　昨日下午三時餘全國商會聮合會繼續在總商會議事廳開會到者十三省代表六十三人茲紀其情如下 
　　報告敦請議長情形前日第三次會議時曾由聶蔡兩議長來函辭職公推代表前往俱未晤見故昨早八時許代表俱齊集一品香先請蔡副議長就職蔡慨然允許遂邀蔡副議長共駕汽車至聶議長處再三敦勸聶始首肯允下午準時到會惟議長頗希望每省推派一人擔任會塲事務以便磋商進行云 
　　議長就職演詞馬息深報告畢正議長聶雲台副議長蔡輔卿湯節之即行就職各有演詞聶雲台大致謂吾人無論何事不做則已若旣做矣必堅持到底務達目的我國團體甚多而能力殊薄其病根俱在於坐而言者未必能起而行今執行責任會長會員應共負之云云 
　　通過議事細則議長演說畢乃按照議事日程討論全國商會聮合會臨時大會議事細則逐條宣布惟第十六條僑埠商會二權應按照選舉章程改爲五權以歸一律通過並請通崇海泰總商會代表馬息深擔任書記長馬聲明暫任一天 
　　變更議事日程向淑予謂今日議事日程本爲（一）通過　事細則（二）討論商敎聮席會議組織大綱草案（三）太平洋會議問題案現議事細則已經通過惟查太平洋會議問題案内第七項上海總商會提議由國民自行宣告統一案甚爲重要應請變更議事日程多數通過 
　　重要提案昨日所討論之太平洋會議問題案各處商會提出議案共計九件又山東問題案兩件分别報告次討論國民自行宣告統一案略加討論以事實旣無錯誤文字可不深求主席遂指定向淑予爲起草委員長趙叔雍·朱鴻達·張小宋·王薌泉·王秀山·姚慕蓮·袁治齊·楊子春·陳虞笙·高保卿·汪孝慈·姜少廷·李秀峰·石紹先·爲起草員 
　　通過商敎聮席會議規則主席說明商敎聮合會議發起原因請贊成者起立全體通過又將規則付討論除第二條加（暫）字改爲地點暫在上海行之外其餘均無修改 
　　討論太平洋會議問題案書記長將原案宣讀後朱鴻達主張將全部付審查姜少廷謂此案内容有兩種問題一爲提案問題一爲代表問題應加分别陳邦彥主張分别審查朱鴻達主張先行併付審查由審查員分别歸納後再提付討論主席乃將除第七條項闗於國民自行宣告統一案已先行討論外自第一項至第九項全部審查付表决通過遂指定王介安爲審查長劉述言·江潮浦·李秀峰·汪潤·楊少春·王振卿·吳興周·李逢年·汪竹卿·唐禮南·唐伯寅·徐補齋·毛安卿·王克循爲審查委員 
　　討論山東問題案張小宋謂山東問題政府已拒絶直接交涉可不必討論向淑予謂政府所提係屬對案性質並非拒絶直接交涉朱鴻達主張草擬通電即將拒絶直接交涉意思宣示全國主席府表决通過乃歸併太平洋會議問題案之審查員併案審查議畢散會 
　　散會時之餘聞主席謂十月十日雙十節上海總商會董事與江蘇省敎育會董事在本會所邀請各省敎育會商會代表午餐以便聮絡感情務請屆時全體到會云又昨日南京代表蘇民生因事旋寗告假 
　　今日聞審查會今日星期該會正式會議暫行停止惟下午二時昨日所指定之宣告統一案起草員及太平洋會議山東兩問題審查員均開審查會云 
[全國敎育會聮合會第三次預備會紀事]  
　　十月八日午後三時全國敎育會聮合會開第三次預備會到會者爲杜若虚黄任之·沈信卿·袁觀瀾·龍荃蓀·桂仲覺·奚秉初·齊性一·干孔昭·（綏遠本日到）趙百祥·（綏遠本日到）邰蘭波·徐堅白·吳梅叔·余日章·李俊夫·吳笏欽·方小川諸君（一）主席黄任之報告綏遠代表于孔昭趙百祥本日從綏遠到會（二）起草員龍荃蓀鄭心南沈信卿交到（全國商會聮合會敎育會聮合會聮席會議宣言）草案下叙提案者全國敎育會聮合會（三）討論宣言草案意旨並共同修正文字俟第四次預備會再加討論（四）對内宣言仍推江西龍荃蓀福建鄭心南江蘇沈信卿起草後交會討論（五）報告十月十日午刻請諸代表到總商會舉行國慶慶賀禮 
　　全國商會聮合會議長就職後之攝影 
　議台上立者爲議長聶雲台君坐者爲書記長馬息深君 
[全國國民外交後援會之醖釀]  
　　蔡元培有來滬消息 
　　國聞通訊社云前聞商學界重要份子因國民對於外交問題無一致之表示殊不足以徵全國之精神故决計在上海組織全國國民外交後援會其加入方法以團體爲標準北京方面並已推定蔡元培爲代表來滬出席本埠各團體如太年洋協會亦將加入至商敎聮席會日前曾有組織外交善後會之擬議今亦將預備加入此會惟該會主張絶對以對外爲前提其所研究不外於提案問題至代表一層汪精衛已聲明廣東政府之用意各團體認爲滿意當不在討論範圍也 
[勞工界之增資運動]  
　　紅帮木匠與泡力水漆匠 
　　製造外國式之木器木匠即紅帮木匠本埠甚多近以生活程度日高遂於日前齊集同行各向店主表示要求加給工資之意各店主對於此項問題定於今日（九號）下午在城内魯班殿開會集議解决方法云 
本埠南北巿泡力水漆匠工人（即漆外國漆之漆匠）要求店主增加工資一事已有數日尙未解决該業董事及店主定於今日下午一時至四時邀集全體在城内蔚弄底晝錦牌樓漆業公所開會昨巳通告泡力水漆匠屆時推舉代表到會與議但漆匠方面以此次會議有不達到加給工資目的則不肯罷休之說結果如何尙難逆料 
又函云本埠城廂内外漆匠因要求作主增加工價同盟罷工一事經作主與工人兩方面磋商解决方法各工人擬於原有工資三角外每工加增二角各作主則以米珠薪桂生活增高彼此同受影響若日加二角實難擔任僅允先加一角現雙方尙在爭持中故昨日仍未開工云 
[南巿發生軍警衝突案]  
　　一說因兵士攢毆電車司機人而起　　一說二兵士被電車碾傷 
昨日午前十一時許有第六混成旅一團二營兵士三十餘名在南巿十六舖外灘大碼頭附近扛抬樹柴適華商某號電車駛至其槓棒頭誤撞於後面之拖車上遂遷怒於該電車上十三號司機人將該司機拖下攢毆司機人大聲呼救即由站在是處之第四崗守望警察周寳宗趕上代爲解紛該兵士等不服解勸反將崗警一併毆擊一時觀者雲集是處距離第一區警察署不遠王金山署長聞報軍警衝突立即撥派長警多名馳往查看遂將逞兇之兵士扭獲數名連同受傷司機人帶回該署王署長詰悉起衅原因及與崗警鬭毆致周警受傷情形飭將受傷者送新普育堂醫治一面將行兇兵士留候送請該營長官處分聞該司機人傷勢頗重恐有性命之憂云 
又函云昨日（八號）上午十二時陸軍第六混成旅一團二營八連四棚兵士竇得傳·及五棚兵士陳寳村等在新闗大橋搬運木柴至大碼頭附近被華商電車十三號司機人駕駛之電車將該二兵士撞倒碾傷手足等處當由同伴各兵士將司機人扭解淞滬警察一區總署請爲懲辦旋爲該營七連司務長得悉立至該警區請將受傷兵十帶回營部自醫當由區員照准交與來弁領回調治矣 
[南京浦口間造橋之先聲]  
　　美國造橋家將往實地視察 
　　大陸報云美國造橋專家華德爾博士前進中國之聘擔任黄河橋工顧問之職茲由京乘專車赴浦口今晨可到將實地視察可否在南京浦口之間造一江橋如竟不能則將别籌方法以便利過江客貨之交通現已電招其友上海柏韻士工程師往浦口共商造橋問題大約將在浦口考察三四日云 
[浚浦局工程師會議之預備]  
　　禮查飯店將有大宴會 
　　浚浦總局於本月中旬召集萬國工程師在局會議現在除荷美兩國代表及中國之瑞典工程師已先後來滬外其餘英法日本等國須於十號左右到滬該局海工程師已將五層樓所製計畫中之各種圖樣逐一排列東隅一大間即作爲會議塲現正布置並聞該局定於本月十七日下午八時一刻假座外白大橋禮查飯店歡宴本埠中西各機闗及重要團體及蘇杭兩省軍民兩長·太湖督辦·水利局長等預定四百客届時必有一番熱鬧也 
[六團體反對煙酒借欵函]  
　　中華國貨維持會中華烟酒聮合會粤僑商業聮合會華僑聮合會皮絲烟業公會工商研究會等六團體昨致上海美國商會公函云近報登載貴國芝加高銀行以烟酒稅抵借美金二千萬元與敝國政府一事查貴國新銀團從前曾有中國南北未統一以前不爲政治借欵之宣言現敝國南北尙未統一此項烟酒借欵各省人民均不承認日前曾經電致貴國駐京公使轉達貴國新銀團在案中美邦交素篤滬上各商民對於貴會尤爲親睦尙祈將此項情形電逹貴國政府轉飭該銀行即日將借欵取消旣無背昔日之宣言尤合吾國人民之公意則兩國商民益徵聮洽實爲厚幸 
[本邑減免錢漕分數之會議]  
　　擬請普減四成 
　　王省長前因上海風潮爲虐秋禾受傷成災特派委唐樹概來滬查勘唐委員到滬後當分赴各巿鄉查勘一過復於昨日下午二時會同沈知事邀集四巿十五鄉經董並公欵公產處正副董事在縣公署開會公議蠲免錢漕分數由沈知事主席述明開會理由大致謂本年上邑田禾因風潮受損災情雖輕重不一而收成則無不減色民情困苦本年應完錢漕若照額征收民力實有不逮似應配量減免以紓民困請公議决定分數以便會銜呈復云云當由各經董互相籌商之下擬請將全縣錢漕普减四成征收并提出連署公文一件面交唐委請爲轉呈省長財政廳長俯順輿情並要求唐委員稟復省長時將目覩災情婉爲代達唐委員允之囑候省長核示沈知事亦無異辭議定後遂告散會 
[江浙皖水災義振會消息]  
　　三省各推名譽會長一人 
　　江浙皖水災義振會前日開第二次董事會議决江浙皖三省各推名舉會長一人當塲公推錢幹丞江宇澄施省之爲名譽會長昨已由該會發電致錢江施二君請爲俯允擔任矣 
[理髮業熱心賑災將初卜目收入助賑]  
　　江北鎭江燈揚等處水災奇重昨理髮業代表李桂標陳四海等發起將本月初十全日生意收入悉數助振彚交揚州公所轉解災黎業經議决通告同業矣 
[蘇敎育會代武昌高師呼籲]  
　　北京敎育部鈞鑒准國立武昌高師全體學生電稱敝校經費年餘無着接濟亦窮不得已於東日全體北上求根本解决否則誓南旋臨行泣涕懇賜援助等語合亟據電轉陳懇速維持勿任中輟江蘇省敎育會齊 
[各界對於國慶行動之種種]  
　　官署學校團體 
　　松滬何護軍使以本月十日爲雙十節國慶日所屬各營官佐均停辦公事各兵士亦各停止操演一天以資休息惟兵士人等不准外出游行昨已通令各旅團營遵照矣 
　　明日係雙十節國慶日本埠官紳商學各界均預備慶祝公共公廨亦須停理讞政一天故昨由闗正會審官除照會輪應陪審之駐滬英副領事包赫兩君查照外並飭檢察處條示公堂門首仰本廨辦公員役及當事人等一體知悉 
　　中華救國十人團聮合會與法租界商業聮合會爲國慶日在法租界舉行提燈大會事本月七號特派汪濤葉貺辰兩君與法捕房商酌已得總巡允許惟捕房對於提燈事責成該兩團體負責與參與之團接洽一切刻聞已有東北城商業聮合會民國路商業聮合會豫園商界聮合會山東路商界聮合會河南路商界聮合會上海工商友誼會愛多亞路商業聮合會北海路商界聮合會團體報名加入矣 
　　本埠青年會昨晚舉行國慶大宴會今日（九日）下午四時半又選派中學校童子軍至北四川路新靶子塲該會操塲舉行營火點綴佳節復於明晚（十日）八時舉行四十節國慶大紀念升旗典禮請郭秉文博士演說該會新劇團編演應時新劇（民國十年後之雙十節）佐以特别音樂凡爲會員一例憑證入座無劵概不招待云　　吳淞中國公學現預備慶祝大會籌備會已於二星期前成立各班推舉幹事二人籌備就緒秩序（一）國歌（二）名人演說（三）音樂（四）幻術（五）隠痛（六）技擊（七）新劇（劇名靈光）（八）餘興另有來賓跳舞等定於十日下午時開會會址在吳淞砲台灣本校 
　　盧家灣震旦大學此次雙十節籌備慶祝事宜皆係學生自動組織經費亦係自募頗極踴躍節目上午九時半禮堂行禮十時半網球比賽下午二時足球比賽四時後電影軍樂及晚七時聚集大操塲請院長及西敎員演說並放爆竹燄火以資慶祝該校足球隊操練極爲純熟是日與法國水兵在塲比賽云 
　　交通大學上海學校學生定於十月十日舉行學生游藝大會以資慶祝由第九團本校童子軍主持加入團體爲學生會技擊部音樂部南洋俱樂部等節目爲（一）開會（二）奏樂（三）童子軍游藝（四）絲竹合奏（五）雙簧（六）西樂（七）童子軍演戲（八）幻術（九）崑腔（十）新劇（十一）拳藝（十二）電光世界（十三）滑稽影戲入塲劵分一元五角二角三種除開銷外所有餘欵悉捐入本校義務學校現正積極籌備云 
　　新閘梅白格路坤範女子中學校内學生分會接學生總會通告於國慶日聮合各分會及各團體舉行提燈大會事特於昨日由該分會評議部開會討論議决近因各地水災方亟故將慶祝費悉數捐助賑災再於國慶日開會員交誼會并請俞校長演說國慶之由來云 
　　上海鐫業友誼會函各會員定雙十日下午二時齊集陶沙塲會所開國慶紀念大會並演講生活程度交換知識友誼正義一切進行方法至晚連絡各團體提燈游行 
　　上海學生聮合會於昨日召集本埠各校學生代表討詙 
論國慶提燈事計到會代表二十餘人由東吳法科代表主席茲將加入提燈之學校及人數代表等錄下民立八百人代表陳宗岡清心二百人代表湯鼐澄衷一百人代表余壽浩中西女塾六十人代表陳紀彝東亞體育全體第二師範全體中華職業全體滬江大學二百人裨文女學五十人女子體操學校四十人義務學校一百人體育專門全體曁南商科人數未詳女青年會神州女學未詳勤業女校全體勵羣二十人友誼全體其他加入者不備述議决事項如下（一）加入提燈各校於今日（九號）下午各派代表一人至會討論沿路糾察事宜因各界須各自負責也（二）舉代表徐君出席各團體聮合會（三）規定六時取齊七時出發各路線等（四）凡有軍樂各校一律請北奏樂以壯觀瞻其他對内事情不備述本屆學生提燈大約在三千人以上而各團體共計當在三萬人左右也 
　　本埠各學校接學務委員函以本屆十週國慶日各校得率領學生每校至多以二百人爲限舉行提燈會自由游行以表慶祝其游行地點以南巿爲範圍如不舉行提燈即於白畫由校中職員率領學生各持國旗游行亦可云 
[兩軍艦在鄂互撞後消息]  
　　拱辰艦已沉没江鯤艦駛滬修理 
　　海軍第二艦隊所轄之江鯤拱辰二軍艦前經杜司令調往宜昌駐泊鮎魚套適遇颶風互相碰撞拱辰軍艦沉没江鯤艦損壞當經杜司令呈奉海軍總司令公署轉呈海軍部核准飭令開至上海江南造船所估價興修以應差遣茲經杜司令飭知江鯤艦長於前日開駛到滬駛入江南造船塢派員勘估約計需修費洋五千元已由局函知杜司令將修費匯滬以便入塢興修 
[霞飛路之開槍傷人案]  
　　法租界霞飛路第一百十四號某國人家於昨日下午一時許突來某國人甲乙兩名不知因何始則口角繼由居住該屋内之某國人袖出手槍向甲乙開放擊傷甲之頭部乙之腹部後由巡捕到來將受傷人送醫院醫治聞乙受傷甚重恐有性命之虞云 
[審訊私鑄國幣犯案]  
　　共同犯二十名驗明成分銀少銅多 
　　北江西路一百五十三號之私鑄國幣機闗由虹口捕房 
於上月二十七號破獲抄出私鑄民國十年廣東省造字樣之當兩角用小洋若干以及製造機器模型寳銀等物連同在該屋内之何昌法李榮陳成彭九潘成杜林陳元陳烟陳盤胡榮藩興陳阿二陳阿四屠根光謝長學陳根秋周雲翹潘溪明劉福簡奀等二十名解經公共公廨押候訊究等情已誌本報昨由張襄讞會同美奥副領事升座飭將案犯提案研訊首由捕房代表費斯福律師聲稱該私鑄機闗公堂業已親臨察勘本案各被告之所爲均屬違犯新刑律第二百二十九條之規定（按該條文載僞造通用貨幣者處無期徒刑或二等以上有期徒刑行使自己僞造之通用貨幣或意圖行使而交付於人者亦同）彼等所鑄之小洋巿上已經流通各銀行亦被混進緣其質地初看與官鑄無異但其銀較官鑄者略少而銅則略多捕房已邀到一造幣專家作證各被告在該屋内均有職司第一被告係主腦人第二三五被告均推括車第四被告管理藥水第六七被告均軋銀角第八被告車銀角邊第九被告辦理一切文事第十被告蓋印第十一被告係小工頭第十二被告爲司閽第十三被告鎔化寳銀第十四被告蓋印第十五六被告均爲醫生如機闗中有人患病由其治之第十七八被告均係出店第十九被告係銅匠第二十被告年幼不擔任重要事件機闗規章與他業不同每日工作畢不准出外食宿於斯蓋防洩漏所獲二十人中有四人係宜興籍餘皆粤人上月二十七號捕房得報由捕頭率領中西包探馳往該處先將後門把守然後從前門破扉而入見内容一切佈置宛似一小造幣廠其時各被告紛紛竄入一百五十四號之灶披内終均成擒工部局巳將銀角化騐云云次由捕頭麥搿來搿西探目康仇相繼到堂陳述前往提拿各被告搜出寳銀兩錠　經鎔化之銀子十五條造就之小洋及小數紫銅並製造機器等物並該屋佈置情形又由上海造弊廠洋員克君到堂證明起案銀角其成色與中國政府製造者比較略低又由工部局衛生處西醫華斯君到堂證明日前虹口捕房送交銀角三枚業已化驗明晰百分中有五十八分四爲銀質四十一分六係紫銅質並將化驗報告單呈案被告方面有許理高露玲兩律師代辯以第二十被告簡奀祗十三歳尙未成丁對於本案並無闗係請求准予交保該律師又稱此項銀角係用廣東省名義製造廣東政府與中央政府早巳脫離闗係故製造之主腦或係受廣東政府委任製造亦難逆料且捕房方面又不能證明此項銀角非廣東政府委任製造是以要求將案註銷捕房律師駁稱被告私鑄貨幣證據完全被告律師不應有此請求問官乃向何昌法訊據供稱我係由馮姓僱來製造銅鈕並不鑄銀角馮離滬該屋内一切馮託我照料等語堂上一再詰以馮何往彼堅稱不知中西官訊至此宣諭退庭判簡奀交五百元舖保餘人押候下禮拜二續訊 
[航業消息彚紀]  
　　香港運來大批軍火 
　　昨日太古公司之綏陽號由香港來滬裝來大砲四尊砲筒一件槍彈四十八箱手槍子彈九箱槍彈壳八箱總共七十件此項軍火係由香港下船現缷存浦東又有由港裝來金四開金子四十三箱廣東角洋九箱又怡和洋行之官升號本日赴烟台此聞中國銀行裝去現洋十箱計三萬五千元 
　　日本山下輪船公司向無在中國行駛之船今始在上海增添航路該路係自日本直赴北美廻行時係經紐絲綸·澳大利亞·爪哇·香港·上海以本埠爲進出口之起訖地其宗旨以運貨爲初步俟航業發達再添搭客輪船云 
　　華僑所辦協記公司所購入之德船業有三輪抵滬茲有小吕宋號一船於昨日上午從星加坡開駛到申其路線現尙未定 
　　昌興公司現據温哥武總行電告新購入之德輪竇壁資號即更名爲中國皇后號云 
 
 

Page 15

 
 
[一週間之金融狀况]  
　　本星期中洋厘因各路需要暢旺巿價趨向高漲銀拆甚高巿面仍緊先令結價稍軟與上星期同標金價曾回高近二日少見回跌今錄詳情於后 
　　洋厘本星期中洋厘需要極旺致價趨飛漲星期之初已漲至二分八九厘其後復暴漲至七錢三分一厘爲本星期最高之價當時需要甚旺天津帮尤有大批銷路其他烟台九江銷胃亦頗不弱一星期中不下數十萬元故巿價有漲無跌其後銀巿日緊且三分一厘之價亦係虚抬太高津埠遂停止購買洋價乃稍趨回疲最低跌至七錢二分七厘五但前昨二日價又回高至三分以上總之洋厘銷路日增來源枯竭統觀本週中經過情形雖漲跌不常但其趨勢傾向高漲以後三分之洋價總可望其立定云 
　　銀拆本星期中銀拆仍高最大四錢八分最低四錢二分本週中銀拆抬高係承上星期巿面緊迫之餘風蓋本週中銀兩用途雖少但上星期各莊所做之銀行押欵均須歸還故連日巿面仍未見輕鬆說者以爲先令日長進口貿易將日臻活動於是銀兩用途加增銀拆未必再趨十分低小大约總在三四錢之譜至本星期出口之銀兩仍以杭州南京之造幣廠稍有去路 
　　先令大條本星期中大條來電有長有縮星期長三七五星期三即回縮三七五其後復回縮八七五昨日來電又回長六二五巿面星期一掛牌長一辦士星期三改縮一辦士昨日聞出弗動十時許改長一辦士内盤結價爲四先令一辦士三七五據一般人觀察先令仍須放長本星期因受投機商之影響故巿面略有變化但觀於世界銀巿之緊迫先令總未必能回縮也 
　　標金本星期中標金巿價大有漲跌其初巿面頗平爲二百九十兩左右與上星期相彷殆星期三因東洋匯價較緊先令巿面見軟且有日商洋行紛紛收進現貨以故巿價暴漲至三百○六兩餘星期五大條縮三七五金價又飛漲最高至三百十三兩旋又回小至三百○六兩餘星期五大條縮八七五先令掛牌長一辦士人心始轉疲最低價至二百九十八兩現在人心推測謂金價未必能漲本星期實爲意外之風潮來星期即當見疲且風聞有大批現金進口如是標金之跌價又屬無疑之事云 
[花紗最近之巿况]  
　　本邑四鄉出產之棉花本年八月間雖受大風潮侵害幸不久滯且内鄉花田受損尙輕故收成尙有六七分年歳連日各鄉聞上海開秤放盤至四十五元以上紛紛運來求售故每日來貨巳有一二萬斤如西鄉莘莊梅家弄及浦東南川各地航船亦有到埠以是花業中人謂若天時久晴價格尙可看鬆云 
　　近日棉紗銷路殊少川帮前日雖買進十支如意本月份期紗一二千包然此項棉紗屬於投機性質緣長江宜昌仍不能運去或者仍須在滬售出漢口帮久未買過其餘汕頭江西廣帮等所買皆係零星貨北帮天津等胃口甚淡公會小包交易全恃崇通泰興等處每日僅數十包交易茲因本花出數可望中稔紗價難見起色因是進貨者懷觀望態度云 
[一週間之紗巿狀况]  
　　成交紗數本星期中紗巿冷落蓋近來本埠銀根漸現緊急之狀故巿面受其影響也印紗因邇有大批到埠故成交較多共計一千二百五十包其中十支紗各牌共四百包係天津帮辦去價自一百三十五兩至一百四十五兩不等十二支二百五十包亦係天津帮辦去價自一百四十七兩至一百五十一兩不等又六百包則係内河各帮辦去計價一百五十二三兩英商紗廠及日紗均無售開本紗每日成交數不過二三百包價計二十支採花一百八十四兩五錢十六支人鐘一百六十六兩半小包紗成交六千五百包云 
　　進口外紗本星期中進口印紗計四百二十包日紗計六百二十九包自元月迄今進口總數計印紗十二萬四千零八十二擔紗十萬零四千九百七十三擔本週中運往各埠者計有日紗四百八十七擔印紗四千二百七十六擔運往南京印紗四百五十九擔九江印紗一百六十八擔高州日紗二十二擔烟台印紗六十九擔天津印紗一百五十三擔牛莊印紗七百零六擔香港印紗一千六百八十六擔日紗三百十五擔本地印紗四百五十擔日紗一百五十擔其餘别處印紗五百八十五擔本週止本埠計存印紗三萬零一百八十一擔（尙有三千三百九十三擔在船上未出）日紗十一萬零一百四十六擔云 
[美盛公司棉巿報告]  
　　中美新聞社譯美盛公司棉巿報告云上星期以來巿况沈寂無可報告天氣甚佳採棉之進行頗順利惟棉之到者尙少但在二星期以内當有大批運到鄉人之索價亦將稍减矣棉紗巿價仍無變動價有升降近日始趨穏定定貨約二千包至三千包將運往青島牛莊江西安徽廣州汕頭諸地利物浦中等美棉現貨爲一三·六二紐約現貨爲二○·八○孟買十二月份至正月份貨爲四七七盧比上海爲三三·五○兩通州爲三七兩太倉爲三四·五○兩華棉出口總額自九月至今日爲二萬零三百九十二擔 
[碾米業開會紀斛力問題已解决]  
　　上海機器碾米公所昨日下午兩時在總商會三層樓上開常會到者三十餘人此次開會爲解决米廠與南巿米行斛力攙肩等費故開會後即經評議員等發言謂我業各廠與南巿各米行因斛費攙肩一事相持六月之久未能解决今由張錢兩董出而調處嗣後南北兩巿一律每石十三文不致參差各廠亦皆贊同繼又議火連運來長江客秈仍有短缺斤量事議决由公所函致各埠運輸公會轉致各轉運公司格外注意裝車上棧等事上海方面由廠自行派人於出棧駁船時押纎以免短缺云云議畢已五時矣 
[上海組織排球隊之先聲]  
　　排球即隊球爲游戲運動之一種滬上對於此項游戲尙未有若何興味現青年會體育部擬邀集上海各中學及高等學校共同組織排球隊互相比較力爭進步凡有以上學校志願加入者可於十月十一日晚七時半每校選派代表二三人至青年會會客廳參與斯議以後即可入隊練習此爲提倡上海排球之第一聲也 
[交易所行將買賣之三種股票P ] 
　　證劵物品交易所定於十月十一日聞始買賣之股票計有三種（一）寗波證劵花紗交易所股其本證據金每股定爲六元其代用價格每股定爲廿五元（二）廣州巿證劵物品交易所股其本證據金每股定爲六元其代用價格每股定爲十五元（三）中華取引巿場股其本證據金每股定爲六元其代用價格每股定爲十五元 
[解送闗涉刦案之三犯續誌]  
　　迭次糾黨持械夥刦美租界楊樹浦路華特路居民吳廣貴·陳禮吉·翁朝益·楊金氏等四户金飾現洋鉅贜之劇盜王桂中·王一言·顧寳安·分贜逃逸經該管捕房緝獲解由公共公廨訊供得實判决王桂中等三犯押候錄供詳解護軍使署訊辦各情茲悉此案承審官張襄讞當即飭承錄供備文於昨晨發交楊樹浦捕房經捕頭强生君立飭承辦是案之華探目楊阿泉包探程明德與西探搿勃脫將王桂中等三盜犯提出加上鐐拷押登滬杭火車解送松滬護軍使署按律懲治矣 
[龔謙自殺]  
　　孟淵旅館三十號房間内蘇人龔謙年二十二不知何故於前晚在庽所潛喬鴉片烟圖盡至夜半毒發呻吟始經茶房察悉詎已醫治不及旋即身死經該旅館報告捕房飭查一過即將尸體舁入虹口斐倫路騐尸所昨晨由該家屬投廨稟請張襄讞與義副領事費君免予相騐奉飭着該屍屬領屍棺殮云 
[檢察官開棺驗尸騐得受傷後急痧而死]  
　　屈家苍發現無名男屍該處二十六保二十五圖地保潘鑑　匿不報騐擅自棺殮由地方廳查悉將潘並倒斃該屍地主潘相濤提案訊供後委派郭檢察官沈檢騐吏等於前日下鄉詣梅家弄鎭迤西三里許之屆家巷地方開棺相騐據該地保訴稱前星期此處發現死屍查無家屬出認地保本欲投廳報騐由某鄉董阻止囑勿多此手續諸事由其負責所以成殮潘柏濤供稱務農度日此田皆由民人耕種是日晨起見此屍倒斃田中不知何來問官得供命將屍棺舁至中央田中飭吏開騐見該屍體早經發變四肢等處確有木器傷痕委係生前受傷後急痧而死填明屍格令由善堂重行收殮候訪查屍屬及行兇者到案訊明究辦並着保將鑑餘等交案候究 
[火車碾斷女客臂骨急於下車者鑒之]  
　　昨日滬寗路特别快車到滬站時有二等女乘客於車未停妥時急欲下車致被車輪碾去一臂當由車務稽查立發電話致路局馬醫生來站將受傷人用布包好送至山東路醫院内醫治 
[電車撞傷老人]  
　　昨日午刻法租界某號電車駛經法大馬路撞倒一年約六十餘之老人受傷頗重當由大自鳴鐘法捕房二百五十七號華捕到來抄錄電車號碼僱人力車送受傷人往仁濟醫院醫治一面歸報捕頭候示 
[火神降臨鼎豐園]  
　　前晚句鐘公共租界山西路一百八十七號鼎豐園内忽爾火發當經巡街捕瞥見飛報捕房電告救火會立驅皮帶車馳往澆熄焚燬樓房兩幢左右兩鄰均受水漬事後經老閘捕房捕頭得悉恐有别情即飭中西包探協注獲杳起火緣由稟候核奪 
[兩紗廠小火]  
　　前日午後四時許東方紗廠和花間失慎雖由廠員督人撲救然以濃烟滿佈不能近前旋由救火會皮帶車來救救火員戴上面具奮力灌漑始將火撲熄和花機四架及棉花若干已被燒毁未幾勞勃生路寳成紗廠亦有火警之消息但即救熄損失極微 
[閽人欺侮幼女再誌董金桂傷勢增劇]  
　　年逾花甲之吳棟臣欺侮九歳幼女董金桂受傷由女母董張氏報警將吳拘送地方檢廳將女發堂醫治後昨日傷勢增劇且有寒熱由該氏投應報告該廳諭候派員前往察看再核 
[闗於女人之控案搶親尋妻失嫁]  
　　浦東陸家渡沈家弄池某之女前許字與朱家宅業摇船之錢阿大爲室尙未成婚近錢因娶親無費乃糾同多人作搶親之舉前日上燈時守候陸家嘴香烟廠門口俟該女放工出外即搶入與中到家成親該女頭上所插金飾亦被人取去迨女父得悉心不甘服昨投法庭提起刑事控訴矣 
　　梵士渡某書院茶房程闗根係南匯縣三灶人三年前入贅程黄氏家爲婿今年八月杪程妻忽然失蹤前日下午在公共租界精勤坊遇見正欲領回被喬富金攔阻致該氏逸去於是程將喬扭控公共捕房捕頭將原被派捕就近送往閘北司法科轉送地方廳由檢察官訊供之下判喬收押着程出外偵查程程氏下落再核　　松江人張子良之胞妹阿寳年十八歳已許字與人近在滬上城内帮傭上月間忽然失踪張四處找尋前日在北新涇鎭尋獲旋被張錫亭及自稱該鎭地保者到來奪去張乃投該處警署控訴將該地保傳案勒令將張錫亭押交到署備文將兩張派警押送地方廳訊辦由檢察官訊供各執判候調查明白再行核辦 
[小錢莊之不道德]  
　　近來滬上有種奸商掛牌兌換銀洋其於正當應得利益之外更有搭配鉛角等卑劣手段日前天主堂街某錢莊局面本不闊大於支付某號之二百餘元支票時竟雜有將四川中國銀行五元紙幣一張改四川爲上海者形式眞似驟觀之不易辨認而背後之西文仍未改去收欵人知以舊交未加細點迨持回查出往詢則已推却不認噫爲數區區而作此不道德行爲殊可歡也 
[假冒圖騙者押西牢]  
　　鎭江人張洪林龔雲財因向福建路香份弄口泰興小烟紙店藉口十七歳學徒王榮生於日前猝斃一節即冒充該學徒家屬謂店主婦俞楊氏虐待致死爲由前日將氏軋入仝羽　茶館勒詐不遂復揑書信遞報老閘捕房捕頭以案闗人命即飭探調查始悉張龔兩人藉端圖詐不遂揑情函告遂將該兩人查獲昨公廨判被告二人各押西牟兩月示儆 
陸泳章指控蘇州人王阿四冒充包探輿在逃同黨在河南路交通路附近妄指私帶烟土强行檢查乘間攫取銀表一枚等語昨山八百三十一號華捕將王押解公堂經中西官研訊屬實判王押西牢半年示儆 
[竊信冒領銀洋之懲罰夫婦同謀]  
　　震旦學院學生劉福生前由原籍寄來銀信一封計洋一百四十六元不料被馬甫仁竊去私刊圖章冒名至郵政總局領取欵銀由劉報告法捕房後由探將馬及妻劉氏並牽涉人施志高池銘鈞等一併拘獲抄出僞圖章帶入捕房昨解法公堂請究先由一百三十七號郵差證明此信交由該校管門人施志高蓋戳收去施志高供此信置在信筒内不知如何失去馬甫仁供認在文德里弄口拾得此信令妻劉氏至池銘鈞刻字擁上刊此圖章冒領滙銀池銘鈞供由劉氏囑令刻此圖章不知冒領滙銀之事官判馬甫仁押西牢九個月馬劉氏罰洋一百元無洋改押四個月施池兩人斥退 
[賣煙案與搶土案]  
　　賣烟罰五十元搶土押三個月 
　　法捕房偵悉鄭家木橋街吉安里第十一號門牌内有沈雲山私設烟具容人燈吃前晚稟明西探同至該處抄出烟具昨日傳至法公堂請究先由捕頭稟明前情沈供認私賣燈吃官制沈罰洋五十元交公以儆烟其没收 
董甫榮日前購得烟土行　法租界菜巿街被周桂林糾黨數人將土强攫而逸董大聲喊救由巡捕到來將周追獲惟原贜被同黨取去無從吊案昨將周解送法公堂請究先山原告投訴被搶情形周桂林供此土係在逃之小湖北所搶官判周押西牢三月以儆 
[公共公廨審案彚誌]  
　　昨晨公共公廨民四庭山李襄讞會同英包副領事訊理各案併誌如次（一）梁誠謙訴潘雨蘋不理担保夏城樓押欵案茲據梁之代表甘維露律師到堂聲稱梁現控告夏城樓承造房屋逾期尙不完工今且無人工作請給諭准原告收回是項工程自造被告潘雨蘋代表朱斯芾律師聞語即起聲明梁今所請求與潘無闗時夏城樓亦延律師到堂譯稱夏已進稟控告梁誠謙不付造價銀兩梁因此請求給諭收回工程希圖抵賴造價律師要求將梁控夏及夏控梁與梁控潘之案併審結果改期一禮拜再核（二）妓女花三寳訴蔚尤氏逼娼案結果改期再核（三）楊寳富訴陳雲根登報譭謗請追名譽損失案結果被告不應登報誣衊着賠償原告損失洋二百元並負担堂費被告於三日内交保（四）婦人茅楊氏訴陳雲根股欵糾葛案結果被告十日内選洋一百七十元原告退還合同被告仍交原保（五）婦人王秦氏訴王阿庭財產糾葛案結果註銷（六）王福順訴桂順昌積欠房租請飭遷移案結果限被告於一個月内付清房租遷讓 
[誌謝]  
　　復旦大學一九二一年年刊爲該校年刊之第三集其中彚紀一年經過之事實及團體個人之像片訂成一巨册内容外觀均極精美昨承該校惠贈一册又中華書局贈第一二八期英文週報一册誌此併謝 
中華職業敎育社通訊 
　　社址上海西區方斜路三四八號 
[歸還中華職業學校社債第一期本息]  
　　九年九月本社爲擴充中華職業學校各工場起見發行社債五萬元指定工塲營業盈餘項下分年撥還承各銀行家及熱心諸君之子贊助於極短時間内悉數售訖本年八月應還第一年本息十分之一業已如期登報通告交由指定收欵發欵機闗上海商業儲蓄銀行發訖計共九千元云 
雜評二 
[陽九厄運（旡用）]  
　　烏虖我中華民國之厄運至今日而極矣南北對爭統一絶望干戈擾攘寗息無時政府懷貪黷之心人民坐呌囂之弊設施無政策運動無統系嘐嘐擾擾徒消耗其歳月與精神此時局之厄也厄於辭投機事業風發雲湧資金運用譸張爲幻脫無嚴密之稽察終見詐僞之敗露而本可資以誘發企業之具至是則共睹若而人之受愚而引爲深戒後眞有實心實力以從事者亦將感影響而難期奏效此企業之厄也厄於狂物價陡增房租倍漲長安居大不易卒致停業罷工要求增給即增給焉循轉嫁之理而物價益貴房賃滋高終非根本之圖難免補苴之誚此生計之厄也厄於窮雅片私運花會公開誘拐搶刼偷盜之案日出而靡有已此果好現象乎似此現象口演於吾人之耳目而欲其一朝變革憂憂乎其難之此社會之厄也厄於偷夫亂之極則政荒狂之極則財荒窮之極偷之極則人類社會荒政荒財荒人類社會荒則世界末日人羣歇絶乾坤或幾乎息陽九厄運其此之謂歟 
公布欄 
[江蘇高等審判廳]  
　　民庭判决錢錦標輿顧陸氏爲抵押房屋糾葛聲請發還逾顯繳納訟費一案（决定主文）本件聲請發還逾額繳納之訟費四十一元三角應照准馬培卿與程椿爲牌號糾葛控訴一案定於本月十一日下午二時（宣告判决）李季恩與徐江氏爲執行異證涉訟上告一案（判决主文）本案上告駁回本審訟費歸上告人負擔張瑞卿與張晋福爲婚姻糾葛控訴一案（决定主文）本件控訴准予註銷本審訟費由控訴人負擔樊　林與孫瑞康爲債務涉訟控訴一案（决定主文）本件控訴視爲撤回應即註　以上十月八號 
[江蘇高等檢察廳]  
　　批示王福庚　及委任狀均悉　稱原判援引刑律第三百六十七條判處該民罪刑等語是本案控訴審理　江寗地方廳管轄仰即知照此批强九之狀悉所訴各簡是否福實仰候訓令吳縣知事查明依法辦理可也此批王銀寳狀悉候調卷核奪此批徐大郎　訴已悉仰候調卷核奪此批解輔成狀悉查本　前經令縣提卷候令催該縣將卷送到廳再予核辦此　蔣南榮不服常熟縣批諭起抗告呈遞一狀許侃如請求撤銷控訴呈遞一狀胡繡章委萬維瀚代理呈遞一狀曹達夫委潘承鍔辯護呈遞一狀以上五狀均經本廳查閱函送同級審判廳核　仰即知照此示以上十月八號 
[上海地方審判廳]  
　　公示送　（全文在本　揭不劾公布）第一三六號（民一庭）一件張　泰與馮揚林因貨欵糾葛一案（判决主文）被告人應交付原告人貨欵洋三百八十二元四角訴訟費用歸被告人負擔右仰被告人馮揚林知悉 
　　判决主文（民一庭）一件决定陸承驤與高榮生房租涉訟聲請假扣押一案主文本件假扣押之聲請准予註銷聲請費用歸聲請人負擔一作决定蔡選青與金松齡因債務涉訟控訴一案主文本件控訴駁回一件判决朱慶華與阮旺祥存欵涉訟一案主文阮旺祥應償還朱慶華存欵洋一百元訟費歸阮旺祥負擔一件判决張張氏與周木生等田產涉訟一案主文周木生在張張氏地上建造房屋着即向張張氏訂立租約張金氏張和全不得阻止本案訟費周木生負擔二分之一餘歸張金氏張和全負擔（民二庭）一件判决陳杏林與王珊明因租屋糾葛一案主文被告人應將高巷頭中風集里内所租房屋一幢連民披屋退還原告人接收訟費歸被告人負擔一件决定金秋舲與蔣雲屏債務糾葛聲明窒礙一案主文本件窪礙之聲明照准以上十月七日 
　　公示送達（全文在本廳揭示塲公布）第一三七號（民二庭）一件趙蘭享與鍾金生因貨欵糾葛聲請假扣押一案（决定主文）本件准予假扣押債務人如提供擔保洋二百九十一元七角時得聲請停止撤銷本件假扣押之决定右仰債務人鍾金生知照 
　　判决主文（民一庭）一件判决潘李氏與沈元吉租地涉訟一案主文原告人之請求駁回訟費歸原告人負擔一件判决張衡甫與詹炳三租屋涉訟一案主文詹炳三租住之屋限本年陰曆十月初十日遷讓屋内裝修照約於遷讓時由詹炳三原式裝還本年陰曆三月十六日以後房租每月洋十四元又自來水費每月洋一元四角均應付至出屋之日爲止繳由張衡甫具領詹炳三　付存租洋三十六元准於房租内扣除本案訴訟費用歸詹炳三負擔一件判决徐榮林與任阿大追租出屋涉訟一案主文被告應交付原告人租金洋一百四十元及自九月一日起至出屋日止之租金被告人租住閘北烏鎭路轉角四十二號至第四十六號房屋應即遷讓並照契裝還原機交由原告人接收訴訟費用歸被告人負擔一件判决何殷氏與何永美等繼產糾葛涉訟一案主文原告人之請求駁回本案訴費歸原告人負擔一件判决楊茂金與胡裕生股欵糾葛一案主文胡裕生廳償還楊茂金股欵洋一百八十元並自民國八年五月一日起算至執行終了之日止按月一分之利息但利息不得超過原本楊茂金其餘之請求駁回訟費歸胡裕生負擔一件判决洪杰甫與查濟鐄租屋涉訟一案主文本廳民國十年八月二十七日之即時判决廢棄之原告人之請求駁回本案訟費歸原告人負擔（民二庭）一件判决李伯君與周立人因僨務糾葛控訴一案主文本件控訴駁回本審訟費歸控訴人負擔以上十月八日 
[上海地方檢察廳]  
　　批示劉爲廣狀悉候查明核辦此批厲嘉財狀悉候送同級審判廳核辦此批劉爲廣狀悉候送同級廳核辦此批楊喜培狀悉准予具領至私訴部分仰向同級廳獨立提起可也此批孫孝章狀悉准送執行此批陸銀祥狀悉仰即來廳候訊此批李新泉狀悉候分别傳訊此批包祥寳狀悉業已票傳仰即遵期到廳候訊此批張士坤狀悉已飭醫拘攝仰即知照此批潘楊氏狀悉查和姦罪旣經撤銷告訴依法不得再請訴追至爾孫女現究在何處狀訴殊欠明瞭如果爲李香　誘去另案告訴可也此批游海濤狀悉查此案前經偵訊洪履發尙無帮助誘拐情形准予保釋在案仰仍候將洪阿五獲案核辦所請應毋庸議此批周阿雲狀悉所請備案一節無此辦法碍難照准此批陳兆岐應否飭拘本廳自有權衡無庸干凟此批潘周氏據訴爾夫叔因財產糾葛顯係民事範圍着自赴同級廳請求本應碍難准理此批姚陳氏等狀悉查本案並未附帶私訴如請求賠償應另案向　廳起訴至所慮被告人擾害一節候省釋時切實告誠可也此批以上十月七日 
 
 
] 

Page 16

 
 
   
 
 

Page 17

 
 
   
 
 

Page 18

 
 
自由談 
[重九雜感] [  沈求己]  
　　九日登高乃桓景避災故事然而桓景之災特一家而己近年以來北地苦旱南方遭水兵熒連連災禍踵接遍地哀鴻無一片太平之土是乃普天下之奇災丁此九日安得一大高原以容此數千萬災黎暫避哉 
菊性耐寒凌霜不謝所謂同沾春露獨傲秋霜乃花中之最高品者昔人比之隠逸余謂不然實忠肝義膽百折不回之豪傑也當今之世舉國紛紜哀我蒼生無日不在深秋嚴霜之下度其可憐之歳月欲得如菊花之挺然獨傲者能有幾人 
王勃九日登高詩曰九月九日望鄉臺他席他鄉送客杯人今已厭南中苦鴻雁那從此地來此游子思鄉之調凡作客異鄉瓊境惡劣者未有不共表同情但在今日則不盡然我知大多數之旅客皆祗有遥憐故圍菊應傍戰塲開之念也 
[舊遊記] [  禹鐘]  
　　毓靈曰余初至紫魚村即謂其風景之佳此村位於眉羅山下翠黛摩空撲人眉宇山木葱蒨如畫四時不凋猿猴之屬時時升樹作幽唱馴善不避村人而幽鳥弄音尤足令人心醉山左有溪如帶可以泛小舫晶瑩幽邃盪人塵念溪中產紫魚村人遂以名其村余幼時恒至其地以吾姑氏家於此也村中習尙例於每歳重九日作登高之會及時必盛治酒食以觴賓舊爾時紫魚正肥村釀亦熟而秋檴初畢正宜乘暇爲樂也某年余以重陽省吾姑余時尙幼特今腦力弗佳不能碻憶爲幾歳時事惟尙記行時吾母爲我分髮二縷作雙辦梳掠久久而竣即此可以證予爲年之非長矣予家去村可五里許歷一小時之徒步抵矣旣至姑家姑丈方與村人共飲而姑亦雜坐席上見予至立延予飲此時姑丈及三村人均已洪醉姑即指姑丈語予曰彼醉矣誠老悖哉予笑曰姑丈酒量佳必不見困於酒姑丈聞予言則大喜撫予髮曰孺子誠解事言次力撑其醉眼視予而笑予復曰姑丈誠未醉也則又浩飲如故村亦屢引滿姑則在旁攅眉示厭而已已而席散余亦微有醉意在例酒後宜更涉山爲樂顧姑丈及村人咸爲酒力所困不能支厲余乃獨趨門外而村童之諗余者一時均集而問訊遂牽袂登山臨風作秧歌紆徐有致村童咸能作數曲而余則一曲弗能竟也時林薄聞紅葉爛然受風作蝶舞野菊沿徑而放離披逞媚與紅葉相對似矜獨醒余等行至半山忽見村姓四人正蹲伏撷野菊之英彼等聞背後有足音咸回顧則起而呼余蓋諸女與余亦舊識也諸女年事皆穉惟其中名雲兒者稍長顧亦不出笄年之外諸女神態皆活潑可愛而雲兒與蕙珠者貌尤美絶無村野之氣愛好天然風趣獨絶時蕙珠髮上插一野菊之花爲態甚姱村童中有璵生者年幼面黠遽　蕙珠袖曰妹汝當嫁我若允我者我將遍採山花爲壽不爾則他人亦必不敢娶汝以人若奪我所愛者我必餉以糞積也言次時時以笑引其詞頑態可掬蕙珠聞言則力拂其袖且怒之以目曰汝屢屢言此令人作噦誰嫁汝者汝直夢耳汝狺狺類潔狗當以雌狸偶汝於理乃當余靜察蕙珠之妙目雖怒然實爲笑意所幻成者璵生聞蕙珠言則力辨曰妹勿爾而衊余爲狗尤弗當須知我面雖多積垢然至娶汝之日必洗拭淨盡不使留其一絲汝所嫌我者不即以此邪言已蕙香嗤之以鼻餘人亦笑而雲兒忽屬言曰以余視之蕙妹誠非璵生匹惟毓靈弟稱爾余聞言喜曰然耶我願得蕙珠爲婦也余意此言一出璵生必且大怒顧乃不然即糞積亦不見貺繼而思之殆以余爲作客而曲諒者耳復視蕙珠亦絶無忤意余大樂私念他日苟得蕙珠爲婦者樂且無藝而余雙辫亦可勿勞阿母之手以蕙珠之明慧作　或且勝我母也少頃璵生又發言矣其言曰我意雲兒亦宜嫁毓靈以雲兒稱道毓靈必心儀其人我將告諸其母俾成厥志嗟夫雲兒年長宜先嫁也言已繼以距躍示其設詞之妙雲兒舉手欲扑璵生立遁余解之曰雲姊勿爾汝即嫁我亦胡辱者彼跳盪乃類獮猴與較適足自累耳雲兒聞余相勸始已嗟夫以垂齠之童騃無端忽及婚媾事山靈聞之不將大噱耶已而咸議凌絶頂以瞰違村而諸女咸懷退怯之意余力請始允山徑嶮窄窘步諸人攀援而上久之始登其巓縱目所至但見烟樹余令蕙珠作秧歌蕙珠應聲而歌音節柔曼嶺雲爲定久之斜日將落遂下山而歸約明日再游也是夜宿於姑家夢中似猶聞蕙珠之歌聲此游今十年矣余亦由童齔而入於冠年去秋客歸嘗一至紫魚村登山流跳山中紅葉及野菊一一如故惟昔日相與嬉游之村童皆儼然成田舍郎矣而雲兒已於五年前化去珠沈玉碎相見無時可哀也蕙香則嫁於彼當時斥爲瘈狗之璵生彼殆自居爲雌霾矣此外二女一亦爲村人婦一則不幸爲人妾　此皆姑氏爲余言者余浩嘆不已姑與余言此時在其臥房之西側即十年前聚談所坐之地桌上固設妝鏡余當日與姑閒談恒對鏡而坐必就以自照其影而此時鏡仍面余而置初不稍易其位鏡中之我又不期而現顧面目都非舊感立湧回首前跡遠同隔世矣余臨行時曾蒞雲兒之墓吊之徘徊久久不忍去覺其長眠地下萬緣都息勝我哀樂攻心萬萬也 
[來鴻] [  烟橋]  
　　重九 
我和你同是時空間的重要人物但是我和你很没有握手的機會有時節看來相差不遠總是交臂失之所以不能够和你促膝相談呢如今却僥倖了竟是和比肩差不多的接近雖是依舊不能會面却能够通信談話了我是學識經騐都很薄弱加上了家庭間阨　的環境這十年來眞是嘗遍了苦况没處告訴那欺弱怕强的社會惡很很的侵逼起來好不難受因此竟是人比黄花瘦了倘然你簾捲西風騫然相見也要同下傷心之涙呢我想你眞是一個天使的安琪兒許多人歌詠你許多人紀念你你來了頓然把世界換了幽靜淡雅清凉飄逸的空氣還有那知趣的黄花精神抖擻的供奉你你去了便漸漸的蕭瑟沉寂下去過了幾時連那些霜兒雪兒都降臨了把你造成的秋色完全摧毁一些不留餘地因此格外想念你咧今天是你的華誕我要想幾句祝頌的話來急切却想不起又想寄些東西給你做紀念却找不到合意的再想君子之交淡如水如今江南都成了澤國水這樣大我和你的交情也這有那麽深這然算我祝頌你的話贈給你的紀念品罷再會 
[重陽回聲] [  張舍我]  
　　南片北伐之將軍以爲國事紛亂羣雄並起欲平定海内統一家其唯一之方法將恃吾之武力乎因登高而一呼曰武力回聲曰（無力） 
南北之將軍政客以爲國事糾紛黨派厖雜欲解决時局非開會議其道莫由因登高而一呼曰會議回聲曰（懷疑） 
提倡自治憲法之督軍政客鑒於民治潮流之日盛一日遏之非宜不若自吾倡之爲有利乃登高而一呼曰自治回聲曰（自私）水深火熱之人民哀號於途曰吾老母死於饑老父死於水長兄死於兵弱弟死於盜吾之子女死於亂吾命其能久乎我將籲之政府乎因登高而一呼曰救我回聲曰（求禍） 
[一年又是重陽過有序] [  楓隠]  
　　一年容易又是重陽詠滿城風雨之詩太息國基杭隍常同風雨飄摇觀長天雁鴻之影傷心災象已成到處哀鴻待哺公私匱乏偶向籬邊採菊歎黄花不盡化黄金烽火蔓延獨來江畔看楓疑紅樹悉成紅血僕也斫地有歌回天乏術爰拈秃管製出俚詞長歌當哭竊比阮籍之窮途寓莊於諧私附曼倩之譎諫 
一年又是重陽過瞻望三湘慘若何作戰軍人化猿鶴决隄民命葬　　但求一將成功速不管千家痛哭多南北戰爭重惹起伊誰能打煞塲鑼（謂國是會議） 
一年又是重陽過袞袞諸公狀若何紳富偷安巢幕燕官僚競利撲燈蛾金甌已歎飄風雨朱邸依然盛舞歌夢死醉生如一轍杞人對此涙滂沱 
一年又是重陽過國庫金融近若何軍餉迭催詞迫切債　高築勢嵯峨小民已是脂膏竭計吏猶聞雀鼠羅挖肉醫瘡節闗度年闗瞬屆又如何 
一年又是重陽過人禍天災偪若何去歳北方罹旱患今年南國苦霖多荒郊慘聽鴻嗷野大道愁看豕涉波尙願羣公司命恤鬩　及早　干戈 
[登高] [  王受生]  
　　喑淡的日光好似慘笑偏從那帳棚口射入照在個没足的人臉上那樣子很令人可怕那人倒不覺什麽苦處可是　一棚之中覺着苦處的人很多 
甲道朋友你知道今天是什麽日子今天是頂好的重陽節只可憐我的手没有了我怕疼我也走不動要不是跑到旁邊山上也算登高應個景兒 
乙道我何從没有這個意思但是也是抱你那個苦衷我也怕走丙道我腿上受傷不能走 
丁道我脇下受傷不能跑 
那没足的人聽他们談也接口道我是永遠没有登高的希望了我的足已斷還登什麽高最可憐去年今日我還在家裹父母妻小在一處登高呢 
這是些什麽人講話是一羣從戰地運回來的傷兵 
噯苦呀你看四處皆是水了我们站的是個土由我们没被淹死賈算僥倖 
一個很瘦小的孩子向他母親說道媽呀今天不是重陽節嗎我爹怎不帶我登高去呀他母親道我们命還纔算有你要登高現在站立土山不是登高的去處嗎 
這又是怎麽一回事是那些被水的災民 
諸君若是登高的時候揀個極高的山站在山面向四處望望倒也算這是民國十年重陽節的新點綴呢 
[短劇陶潛與桓景] [  俞牖雲]  
　　東籬之下叢菊如錦陶潛與桓景席地持　對飲陶潛飲較健作牛飲 
陶潛白衣不來重九之節又到了 
桓景光陰好快呀 
陶潛（微笑）秋風秋雨正是蟹肥時候（持　細嚙似有餘味）桓景（也微笑）是的蟹肥極了可是當他们横行一世的時光甲骨堅蠶　牙翕張那裹想得到今擺在盤子裏做俺们的下酒物 
陶潛也罷此輩無腸將軍末路應該如是 
桓景（復微笑）陶先生喚他们無腸將軍嗎奇聞奇聞我倒不曾聽過咧 
陶潛方今天下大亂武夫跋扈我自賦歸去來辭以後嘗呼那握兵權而好作亂的將帥们爲無腸將軍因爲他们蹂躪小民幾於無所不至簡直連石鐵的心腸也没有今此盤中之蟹也曾横行一世人喚他做無腸公子我喚他做無腸將軍公子未必無腸將軍偏多没臓所以擬於那擅威作福的武夫们作末路醬醯之觀聊快人意罷了 
桓景（大笑）可......呀......（嘆一口氣）桓景桓景人多說他能避災可是逢着兵燹再也跑逃不掉這番湘鄂風雲起全家和鷄犬皆死剩我孤另一個影子從九死一生中得來此桃源仙境 
陶潛（笑）畢竟先生還是能避災不然現今已經在閻王面前當差了 
桓景在閻王面前當差嗎我倒也十分情願世擾擾到處干戈眞個敎人悲觀了 
陶潛此間一片乾凈土從來没有過一兵一卒的影子來擾亂我们的好夢先生就在這兒避避災罷 
桓景（向陶潛拱手）那末感謝你的盛意了 
（他们俩好一刻不開口小僮持酒上） 
陶潛酒興闌了我们登高去也應應時罷 
桓景（皺眉摇手）我不去......我從家鄉一路避災而來沿途見潮水汜濫民屋田舍都淹下去了災民或據土阜或登屋脊或距樹巓算是日日過重陽日日登高......我不去我不去我不忍去登高了 
陶潛（狂笑命小僮取琴來彈出淙淙的流水聲）好朋友聽呀嗟鷄鳴之不已兮 
晦雨風之滿城 
幸東籬之燦爛兮 
鬱黄人之魂（彈音歇幕閉） 
[重九瑣言] [  鵑]  
　　瓊樓玉宇高處不勝宗吾不畏寒重九登高竟至其間仙風拂袂好雲在足視人世如敝屣耳快快 
希馬拉亞山爲世界最高峯人不能造其巓吾不畏險重九登高竟至其間賞雪看月無人敗興快快 
等而下之則登高當登崑崙山放眼看破碎河山仰天痛哭二十年心頭積悶一時都釋亦快事也 
至若登城隍廟假山登游戲塲高塔是猶螻蟻登土粒耳安足以言登高 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第一百零六期） 
　　星期增刊 
[一週問國内外時事撮要]  
　　本國之部（默） 
　　閣潮趨重財長問題 
　　川戰克秭歸逼巴東 
　　魯案五日提出覆文 
　　内閣局部改組之趨勢本星期内閣之形勢似漸傾回於局部改組之一方面所謂局部改組者亦不過易一財政總長耳但此區區一財長更易亦甚爲難靳對潘尙有戀戀不捨之意潘雖自言不顧再幹然亦未有决去之表示不過以反對者多不得不暫不到部以觀察形勢繼任人物徐方面屬意之人旣未能得各方同意不得不請直奉推舉而直奉以自己推舉之財長將來索欵反多不便不啻自加束縛故皆不願推舉讓徐自擇名爲尊重元首因是互相推諉無從解决前所傅之張弧張壽齡等皆已不成問題最近乃又思及李士偉請其回任但李旣不願於此時上台各方對李亦未必能表示滿意此財長問題擱淺之情况也財長問題一日不解决則靳當然一日不銷假但據今日京電靳又有願續幹說則此財長問題或者内幕中已有辦法乎 
　　直川戰訊與各方面宜昌戰事本星期内所可得而言者直軍按照原定驅逐川軍出境計劃於本月二日分軍前進馬宋兩旅由當陽進至宜北沿北岸進擊野山闗蘇趙兩旅由宜正面進聮合軍艦攻擊川軍待援不至兵力已疲於是南面川軍向巴東退走北岸川軍向秭歸退走至六日晨直軍克秭歸城前鋒進據巴東屬圓頂山卽將進逼巴東縣城第二師由沙巿進攻興山吳擬俟正而軍隊全到巴東後即將圍攻唐式遵部并驅逐張冲潘正道兩殘部爲一舉肅清之計據吳等電告謂一星期内鄂西卽可肅清可謂志得意滿但川軍後援之但懋辛所率生力軍不日即將馳至（前傳但軍已抵南沱恐未確）恐不免尙有一塲惡戰也况陜西方面之陳樹藩部近有攻陷鄖縣由漢水向襄陽進發之說湖南方面之李烈鈞部朱培德已在衡與沈鴻英部開戰限五日攻下衡州李並與魯滌平聮合有由湘潭瀏陽進攻倒趙之說在廣東方面以龍詶已下攻桂之兵紛紛返粤其移向武漢之期亦必不遠情勢如此直軍後顧之憂正未有艾也 
　　魯案覆文之觀察魯案覆文上星期六已通過閣議因靳雲鷳方以乞退請假未出席閣議故於散會後由外部將覆稿送靳宅核閱爲靳抑置數日直至本星期三始由外部約日使小幡到部經顔外長將覆文面交並口頭加以說明日使初不允接受嗣雙方辯論結果始允携回再說同時外部方面將覆文副本送交各使館並於次日對中外各通訊社公表至其内容非僅以不簽德約爲前提聲明拒絶併將日本原提節略逐欵加以駁詰認爲中國不能滿意故應保留遇有適當機會圖謀解决之自由（全文另見）依外交家之看法性質有類對案與我國民主張應以不簽德約不認日本繼承德國權利爲根據絶對拒絶不必逐條駁覆及附以對案之旨稍有不符然僅此區區亦尙爲顔外長力爭所得蓋據日人所傳日本此次所提節略内容係據中國陸軍部余僉事來東京時所提意見日本並未變更其重要節目旣爲中國政府之希望自無重行反汗之理我國當局方針之徘徊不定未必不由於此至日本方面是否將再行提出意見誘我開議抑另有辦法今尙未能知焉 
　　世界之部（圓） 
　　太會結果有英美日三國協定之風說 
　　二次國際聮盟仍舉吾國爲行政會會員 
　　吾國太會代表六日已明令發表施肇基顧維鈞王寵惠伍朝櫃四氏伍氏現任濱東政府外交次長爲純粹南方份子或將不允受北政府命令云首席代表舉國矚目外長顔惠慶前以他故不肯赴美嗣政府以顔不去則施顧二使孰爲首席頗難支配促顔勉爲一行以杜紛爭聞顔爲顧全大局起見已允擔任將於節後放洋惟尙未見明令不知能無變化否代表團職員九十二人一日抵滬盤桓三日已於五日清晨東渡南政府對於代表問題態度已轉和緩惟國外之活動仍極猛烈國民方面全國敎商兩聮合會將開聮席會議討論太會提案問題爲職業界之有力表示 
海外電訊之有闗太曾問題者極爲稀少比荷葡三國亦經美國務院邀請與會華盛頓電謂其地位將與吾國同巴黎電則謂討論遠東問題時將與五大國享同一權利夫旣言其地位與吾國同而不言與他國同者則似吾國與他國間地位有不同者在焉又曰與五大國享同一權利則非與五大國享同一權利者不知其指何國也玩此電文豈列席華府會議者猶有大小强弱被處分者與處分者之分别歟 
又北京外使館消息日英同盟决定放棄太議結果將定爲英美日協定英美京城要人來電微露此旨按太會之倡議一發動於美國參議員波拉氏三國共同縮減軍備之議案二發動於倫敦英帝國首相會議坎斐首相三國太平洋協定之主張英日同盟之所以遭不列顛屬地之反對者以其有英國助日抗美之嫌疑一九一一年三次盟約第四條仲裁條約例外之規定一九一四年之英美和平委員會條約皆爲避免對美戰爭之地步亦即爲英美日三國協商之張本又觀英相喬治在國會下院之演說亦公然主張締結英美日三國聮盟（參觀上期本刋三國聮盟論）則使館之消息或非無因也 
日内瓦之二次國際聮盟議會仍繼續開會闗於减輕軍備問題曾經南斐代表提出報告惟報告内容如何電中不着一字智利代表增加行政會會員四人之提議經行政會會長吾國代表顧維鈞氏報告謂行政會之意未便增加會員最後在議會散會前仍舉吾國與比利時巴西西班牙四國爲非常駐會員而吾國顧維鈞氏得三十一票云 
[闗稅自主問題（續）（通一）]  
　　通過稅（子口稅）綜觀上述中國對於釐定稅則一端已備受束缚矣然片面條約義務之重實不僅限於此其影響於内地稅者有通過稅中國全境分爲無數徵稅區域商人如以貨物自一地運至他地每過一釐卡必須納一捐稅各地卡局林立貨物之須經長途轉運者其所納捐稅之總數當甚大矣 
一八四二至一八七五年間各國相繼要求中國政府允其對於進出口之洋貨旣完正稅之後（即進出口稅）若運往内地再納正稅之半數即可免付釐金或其他捐稅此項要求皆先後列入各國通商條約中今凡洋貨之已付半稅而有豁免重征執照者可逕達内地不再納稅土貨則節節受征如故是則中國因履行條約義務被迫而以特惠許予外商反以重稅苦其自國人民蓋本國商人所繳之釐金實較百分之二·五之通過稅高出倍蓰也 
以上百分之五之海闗稅百分之三·五左右之邊境闗稅百分之二·五之通過稅皆條約上重累之義務也其爲害於中國者可不假深思而得茲舉其犖犖大者四端分述之 
（一）權利上之不平制定稅則爲一國最重要權能之一自由國家莫不竭力維護之一國有土地即有徵稅之權此權運用得宜可操縱全國經濟發展之機能改造農業國爲商工國故侵犯他國制定稅則之權者不啻佔奪其自主權之大部近代獨立國家之所以竭力保護者以此也即或對於一國有所讓予亦必得相當之酬報然於中國則不然我之稅權爲條約所束缚任令各國阻遏其經濟發展而相當之酬報則無有也旣無酬報則吾國家無完全自主權之可言矣 
（二）國庫收入之减遜整理百政爲中國之急務然國家之費用年復有增所需欵項果何自來乎徵稅之法分直接與間接兩種今中國調查户口尙未有詳確之統計行政制度去完善之境尙遠擬施行直接稅法雖不能謂不可能而困難叢生則　而易見者也故於近時期内欲圖增益國庫收入自當注意於間接稅法而其大部則須仰給於闗稅也現時闗稅收人尙爲全部收入之一小份東西各國進口稅一項（闗稅爲大宗）常爲國家全部收入百分之十乃至百分之五十今中國所得者不及百分之六其故無他由於海闗稅則爲條約制定政府不能提高稅率以增其收入也數種物品若機械原料等雖不能過高其率以致阻止工業之發展减損廣大之稅源然若各種貨稅無有軒輊皆極低廉則工商業必受影響而稅源將亦因之漸涸矣猶有進者一國之稅則旣爲條約所協定則其政府必不能對一貨物定一稅則以期獲得最大之收入例如茶糖等貨雖稍高其稅率人亦不因此而减其消耗之量有數種貨物即使加以值百抽五之稅亦大足以影響於其需求量今百貨稅率高下一律是可增者不能增以致國庫大受損失應减者不能減以致阻遏貨物之銷路影響國家之收入凡與中國有商業闗係而素懷善意之國莫不以爲中國須竭力改造方能發展然於解除闗稅覊絆之之一層則均未嘗謀及吾人深願其將此片面之條約義務完全解除之也 
（三）納稅人所感之不平賦稅之於國家固極重要然亦不可横征以得之凡創一稅必先念及納稅者之是否能勝任而不怨今稅則爲條約所規定徒予納稅者以不公平之擔負而终使之不愜於心華商與西商較對於同一貨物前者所付之稅捐較後者爲大中國土貨須付厘金及他項雜捐而洋貨運入内地祗完極輕之通過稅一道是用土貨者所完之稅反較用洋貨者重矣此等稅則即對洋商亦不得謂爲平允例如日用必需品若棉毛物品之稅當較烟酒等銷耗品爲低而今不然也或者以爲在歐美方面論及中國之不平或不愜意事西方人士將以爲中西之間相去至遠闗係至疏一若風馬牛之不相及者殊不知今日之世界感覺力極爲敏銳一部份有所變動即可影響於全球故中國之一地苟稍發現騷亂不寗出乎常軌之象則凡在西方與中國有工商業闗係之人民即有遭逢損失之虞中國所負闗稅之片面條約義務爲貶損權利惹起不寗之原故苟西方人民欲圖免除世間之不平與危機當於此先加之意焉 
（四）阻遏世界之經濟發展亞洲東隅素以藴藏豐富著稱於世若能啓闢受惠者當不僅爲棲居該部之人民並足以造福於世界全部也然以有此條約協定之低廉普通稅則在故啓闢前途殊形困難中國工業尙屬幼穉今洋貨之稅率反較土貨爲輕則幼穉工業斷難發展中國固貧然將因此而益困矣闗稅旣低國庫自不能寛裕中國於是不得不牢守釐金之惡制矣因不能廢除釐金之故其商人於是負莫大之擔負矣凡土產或原料之運銷於國外者自產地運至出口地點轉輾納稅成本增重遂難與外貨爭銷於世界巿場之上矣故自通商以來非但新實業無大發展即舊實業若絲茶等亦反日見退落矣中國之生產力旣爲闗稅所束缚而不克發展其人民自無物品以易外貨於是對外貿易日見退落矣二十年來進口貨額常超出出口貨額是爲其退落之明徵所以不即破絶者惟藉外債之維持中國貧困無力購買外貨外人借以資金使其購買一旦外債告絶中國對外貿易之一落千丈可斷言也至此地步外人以條約束縛中國之結果將更形顯著受其難者非徒爲中國商人亦全世界之商人也 
至於中國闗稅問題之影響於世界之平和與發展者亦可得而言中國在此覊絆之下極感不平所受財政經濟政治上之損害足以激起全國人民之怨憤而釀成泰西各國往年之闗稅戰爭亦未可知中國民衆物富對於世界文化之貢獻不得謂薄此後苟能自由發展其有造於世界者未可限量然以有此片面之條約束縛凡百富源難以開發對外貿易定須退落中國勞工且將相率至外國謀較良之生活矣故爲增進中國改良世界計此片面之條約義務自當　除之也 
[華盛頓會議之性質]  
　　美國施滔壽Ｆrench　Stroth　r著有懷 
　　華盛頓會議之目的其宣言於外者爲限止軍備及太平洋與遠東問題其隠而不言者則蒐索世界各國衝突之原因　盡行解除之故抱和平政策者莫不渴望其產生一新式磋商之法則以解决種種國際問題而免除未來之戰爭也 
　　太平洋會議之會所 
　　華盛頓會議與巴黎和會之比較華盛頓會議之意志希望及心照不宣之動機是欲謀世界永久和平也推其機之發動誠與國際聮盟會發動機無異然華盛頓會議與巴黎會議自有絶不相同之處威爾遜總統之在巴黎也欲造一空前絶後之新式機械將未來之國際擾亂種子盡行傾倒入内輾軋之切磋之磨礪之以期其挫盡鋒鋩渾圓流轉一如各國意今哈定總統之在華盛頓也則以爲國際擾亂種子不能預爲之量度故事前斷難製造新式機械以軋去擾亂種子之擾亂性使一變而爲和平性也因此之故哈定總統以爲欲解决此種大問題祗能乘其發生時逐一收受之而後細察其眞相以公正之精神和平之性情逐一解决之由是以觀巴黎會議之觀念是欲製造一永久之機械以造出永久之和平華盛頓之觀念是欲以今日各問題自覺之行爲尋出一磋商之妙法使合各國之意以便引用於將來且實行此法時可以產生各種巧妙機械以便是法之運用巴黎之觀念以爲凡到和平會議之代表可仿照美國祖先製造合衆國憲法之模樣以製造世界憲法華盛頓之觀念以爲欲造世界憲法當倣傚英國憲法之如何產生如何發展其政府之行爲而後世界憲法可望適用於各國以開展世界各國之行爲 
此種譬喻足以表明近來巴黎會議及未來華盛頓會議之性質如再引申詳言之則可使兩會之性質更爲明瞭英國憲法之目的與美國相同其欲成就代議制度也同其欲使人民在法律之下處於平等地位也亦同即其最遠之目的欲使社會和平人民幸福亦無不同然試觀兩政府之政體及達到目的之方法何其絶然不同耶 
　　華盛頓巴黎兩會與英美憲法之比較美國憲法者一急切生硬之產生物也當其創造之時祗爲十三邦五百萬人民處於十八世紀經濟生活簡單之時乃至今日二十世紀四十八邦百兆人民經濟生活複雜之時竟猶能存在亦可異也推其所以能存在之故無非時時解釋之以期了解憲法之眞意其解釋之也曰美國憲法所管轄之人民血統同言語同政治習憤無不同且在美人民都抱法律自由之觀念而又慣習於實際上之政治行爲惟其人民有此觀念有此習慣所以能了解美國憲法之不易更變實則並非不變且亦不能不變也惟有人民有政治觀念與實行能力司法廳所以時有解釋憲法之行爲以適合於實際上政治之作用然吾人不可不知者此種解釋實出於大理院大理院乃爲憲法所產生憲法固預望其有隨時應變之解釋也 
美國憲法之性質概論如上今請進論英國憲法英國憲法者不成文法也英國官吏與人民不能出其任何文書指而言曰是乃我國制度上實在之性質也蓋英國憲法之所由來不過以政府歷年之觀念逐漸說明於制度之中耳然此種制度不過預爲之備用諸政治上意外之事如得繼續不廢則此制度尙有作用也假使一旦作用停止則政府即行變更之以求適合乎環境於是新式之成案又成立而公認之矣是以英國實法常有鎭靜繼續之修改或爲立法部議决修改之或行政會竟以命令修改之 
以上英美憲法之比較足以顯出巴黎會議與華盛頓會議之精神與方法明乎此則華盛頓會議之性質可不言而喻矣是會將集世界各國負責之政治家會議國際爲險問題談笑解决之以免武力從事倘使此會竟能產生一種解决顯示磋商之妙法以用諸任何國際之糾紛則華盛頓會議眞可製造種種新式機械以維持世界之永久和平矣 
　　國際衝突之兩大原因哈定總統之召集是會也以有二種國際抵觸之原因易言之即欲除去二種製造戰爭之種子也一爲軍備今日之世界一負槍載砲之世界也如不實行限止軍備則各國猜忌懷疑何能免於暴裂之一日一爲太平洋與遠東問題今日武裝之國羣叙東方鈎心鬭角莫不欲攫得地盤以濬發世界上最豐富之財源是即所謂中國與太平洋羣島問題也如不預先解决則第二次世界大戰如何能免 
哈定總統之所以列限止軍備問題於第一者其理固昭然若揭也我人如欲以確實證據證明軍備之爲害乎試觀邇來統計學上經濟與人民二者所受損害之數非可驚可懼耶自道德言自人道言我人實無所用其辯論凡稍受文化之處具有和平思想者莫不同聲一辭曰武裝和平主義必當有以破除之而破除軍備以海軍爲最易一則互相以比例數裁减仍可保持各國平衡之勢力一則可用極簡便之法可以看出各國之是否實行裁减軍備蓋龐大無比之海艦無從藏匿也至於陸　　吾國太會代表施肇基氏之家庭 
軍之力則難以調查容易欺人耳目况法國以防止德國之侵害欲解除陸軍勢難得其同意爲此之故華盛頓會議闗於限止軍備一層不過限於解决海軍至於陸軍問題猶當俟諸異日 
　　太平洋與遠東問題哈定總統之所以包括太平洋與遠東問題於華盛頓會議之内其理雖易明而知之者比較的不甚明瞭今將此問題約略說之如次 
凡爾賽和約之範圍不過限於恢復歐洲交戰國之和平而世界各地之所以亦有闗係者因交戰諸國之殖民地環佈於全球故耳然凡爾賽實在之目的僅僅限於西方而遠東大事實不闗痛癢者也如曰因此而可以謀世界和平則邈乎其遠矣我人所謂世界者以廣汎之意言之可分三部曰歐·亞·美美洲與舊大陸隔離遠絶素主孤立之政策然證以近來事實則美國實亦歐洲强國之一也即就近事言之美國加入最劇烈之歐戰即可證明此言之不謬也然美國以地理之闗係亦　亞洲强國之一我儕固未及知而哈定總統與其顧問官以及各國有識之土已見之明而知之切矣美與亞洲大洋遠隔粗視之一若無闗係也者然歐洲武力政策旣能損害遠隔大西洋之美國之幸福豈亞洲武力政策不能損害於遠隔太平洋之美國之幸福耶由是觀之歐洲騷擾則美爲歐洲之强國亞洲騷擾則美爲亞洲之强國歐洲之騷擾雖至爆烈之點而不能阻止之今因此爆烈之慘果美國已受有道德上之敎訓故美人决定阻止亞洲之騷擾以免未來之爆烈（總而言之此種敎訓即明示我人曰從此以後世界上無歐亞美之分别矣地球上祇有一世界矣世界上苟有寸土尺地之擾亂必至牽動全球以捲各國於戰爭漩渦中也） 
然則所謂亞洲之騷擾者究何所指耶照報章所載可略言之如下雅泊島問題也中國開放門户也山東問題也白澳問題也赤道以北德屬島嶼代管問題也無一非戰爭之種子擾亂之原因然欲尋出抵觸之原因 
 
 

Page 23

 
 
而盡行解除之非高瞻遠矚以磋商之斷難如願今請就其遠大之處約略解釋之（未完） 
[巴黎和會魯案失敗之秘史（二）任堅]  
　　（美國前國務卿藍辛氏平和會議秘錄之第十八章）藍辛氏所著平和會議秘錄出版於威爾遜缷任之後叙述和會内幕甚詳本年三月間本報曾登其一節惟當時所載係譯自大阪朝日新聞日文譯本轉輾重譯恐與原文不無出入處茲得留美學生任堅君譯本較爲信達又值太平洋會議與拒絶直接交涉聲中國人魯案智識慾極爲澎漲之時亟爲揭登（圓註） 
至於英法對於解决山東問題之意見如何余不得而知然從報紙所載深信最後之判决實特總統一人若總统毅然否認日本要求吾知英法必不允日之所請更不致將此條文載在和約之上且自各方面觀之威總統未始不自覺悟其責任然此舉固非出於誤解兩造之權利實有意爲之而對於中國且深表同情焉設不爲與山東辯論完全無闗之事實所逼迫吾知總統之判决必將與此相反也 
德國在膠州之租借地與在山東所占之經濟範圍其起原姑不詳論請述其梗概如次一八九八年山東有德國傳道師數人被害德遂迫中政府訂定條約與德以租借地及經濟範圍租期九十九年從此中國在此神聖之地遂失去主權而讓與外人而德即鑿海港築砲台建造鐵路大掠半島矣 
歐戰開始德猶完全管理此土至一九一四年八月十五日日本政府對德下哀的美頓書令其不得過九月十五日須無條件無補償將膠州完全租借土地交與日本帝國統治權之下以便將來由日復還中國德國不從日乃合英兵圍攻青島佔領海口及德人敷設鐵路所經之地不特藉口保衛沿途置兵且設地方政府焉此種實際占據中國土地自足以壯其野心猶憶一九一四年十二月日本外務大臣撒多公爵（譯音）宣言歸還中國青島問題須（俟將來處置）而日本政府竟未允行此乃在日本國會之宣言似與其致德之哀的美頓書上所載者相矛盾至次年一月則以著名之二十一條要求致北京政府其原文不必備載閱下節所述足矣 
　　中國政府允諾日後日本國政府擬向德國政府協定之所有闗於山東省依據條約或其他闗係對於中國政府所有一切權利利益讓與等項處分概行承任） 
此要求之要點在日本固並不以其占據膠州與攫得德之租借地而遂承襲德之主有物惟將山東用和約轉移諸日本耳二十一條要求日政府堅執不讓卒至下哀的美頓書與中國除第五類要求外完全承諾北京政府當時於政治上軍隊上無力抗禦爲免與强鄰决裂起見竟允其要求 
洎乎一九一七年二月三日中國遵美國行動於三月十四日與德斷絶外交闗係閱五月而對德宣戰取消以前兩國所訂一切條約草約合同夫兩國旣處戰爭地位則一八九八年之中德條約實能取銷與否揆諸國際公法慣例只能停止其在此土地上之治權或有疑問惟中國在德政府脅迫之下因無可防衛而强訂此約斯乃變態不可以常律論若僅與停止此種性質之條約而不取消之是將使不公道非正義之行爲有復活之餘地而使之永久存留安有是理吾人决無充足理由以贊成僅停止其治權故按法律道德兩者而言中政府對德宣戰後而一切合同條約皆歸取銷是誠合乎法理是故日本政府似亦認定山東省一切權利固未因其强力佔據膠州德國租地而轉移於日本也自中政府對德宣戰後此種權利當然消滅中國在此地即有完全統治主權嗣一九一八年九月二十四日中日政府闗於日本佔據膠濟鐵路及其鄰近之地在東京交換文書無如當時北京政府不穏固不足以拒絶日本要求其實此時日政府之行動與一八九八年德政府之行動安有差異試一考其文書即發見日本雖由此而攘得德所放棄之權利而文書上固絲毫未及此舉之是否合乎法理或中政府許日以佔據權利也 
此事當和會在巴黎召集時之情形如此總之德國在一八九八年迫中國割讓山東省一部分之主權日本在一九一四年以武力自德攫而有之然後在一九一五年威迫中政府承認其行爲在歐戰後明訂條約轉讓與日自中國一九一七年對德宣戰後而一切條約合同均歸取消於是所讓權利無存在之餘地按諸法律不克因和約由德轉讓於日本因其名分巳屬中國矣質言之所謂轉讓從前屬德之一切山東權利實是轉讓完全屬中國之權利而攘奪其有完全統治權之一分土地也 
按此解釋消滅德在山東權利問題當然公正無偏照此執行則東亞永久和平可期無如當一九一七年早春在中德外交闗係未絶之先聮盟國已允許將來在和會協助日本要求山東權利故在巴黎之英法意代表不得不受其拘束即或不然以其政府之已有許諾若臨時拒其所請似亦艱於啓齒雖按法律而言當時一八九八年之條約早已取消在和議中固無所謂德國權利然若輩固不願處此折衝或以其政府之政策不能有所抵觸或正俟美國出而挫野心勃勃之日本政府以解决中國問題亦未可知要之歐洲國家以政治上或商業上利益之影響致對山東問題抱此態度也明矣 
然而美國如何乎威總統與美國和議委員未曾受何預先議决之箝朿固極反對日本政府之要求者也當開議討論之初對於中國要求完全恢復在山東德租地之權利全體意見一致認中國之舉動極合正道在十人會議後形勢愈佳一月二十七日日人在中國代表之前辯論此案次日顧維鈞博士即代表中國演說余當場記錄曰（渠使日本之辯論無復活之餘地而已）余且深信凡曾聆此兩起辯論者於此當無異詞此事深印日人腦中故次日即有日代表來訪意欲減殺中國之勢特曰美國未允援助日本若將來膠州直接歸還中國美國實尸其咎且言當時日本對此民氣頗爲激昻蓋欲以兩國友誼上之危險爲間接恫嚇計也 
其時適有萬國聮盟委員會議之聚集而威總統又適返國不在巴黎山東問題遂遭擱起直至三月下旬大四會議出則此事雖曾經十人會議一再討論而歸結仍照現在形式取决至後半會議之如何討論因秘密之故余亦不得而知惟據余臆想所及總統必主張權屬中國執意不摇蓋此事直至四月後半始行决定也 
四月二十一日日本代表牧野公爵與珍田子爵爲此事來訪余即直言日本當證明其要求之合於正道然恐其終不能證明也且余悉總統亦嘗提議將從前德在山東之權利歸五强國監管無如日代表申言不能許諾以其不過因和約將近告成欲作過渡陳倉之計而已 
至四月二十六日總統在美國委員會議時躊躇滿志令余往見日代表勸從監管提議母再執意要求當夕即延兩日人至吾曹辦公室與委員會中遠東事務總顧問威廉敎授及余磋商歷一小時之久日本珍田子爵明白表示堅欲得此（一鎊肉）而後已當時威廉先生與余已明知無可調停且在表面上視之固已利於日本因旣承認德國權利之存在則中國之要求自得註銷也 
四月二十八日晨余在例會中即將會見情形報告於滑德先生Ｍr.white與白立斯將軍General　Bliss旋總統即以電話召余往余乃以日人之堅執要求告是日下午出席於討論和約初案之聚集萬國聮盟之盟約亦即在此會通過惟自余與總統會話至開會之始其間有何經過余實不知惟余推測日人於山東處置問題必得一種滿意解决之許諾以日人即從此宣佈不再在議論中以種族平等之提議相逼迫否則安能不如前此之堅執不讓哉 
[振興吾國實業之意見]  
　　（留美學生陳其鹿致簡照南書） 
　　照南先生賜鑒前示垂詢歐戰後吾國實業之預備竊以爲吾國實業之不振其重要之原因有三曰資本之不給曰領袖人才之缺乏曰組織管理之未善又加以政治之不良社會之泥塞内亂之紛乘遂致棄富於地民不聊生外人謂華民無開拓利源之能力國際共管之議喧傳衆口此固憂時之士所引爲痛心者桑榆之計勿能緩矣 
西人興一公司辦一實業其招股也無如中國之難倡辦人往往富於啓發力能不落恒蹊闢前人未闢之利源公司成立之後如欲擴張營業藉博厚利則或買收同業以減競爭而舊有資本不足時常發行各種債劵由信托公司等處理抵押事項以保護債權者之利益能如是故公司事業發達美國如無摩爾根公司等之信托機闗則安有今日合衆國鋼鐵公司等之宏規碩劃哉以吾國國情而論人民尙屬節儉惟因信用不興缺乏企業心與投資心資本遂無自徵集鄉民之有財者藏於地窖官僚之有財者藏於外國銀行實業其何自興故興信一端爲吸收資本之第一步而今之辦理信托事業者固應洞澈商情分别利害公私之間一介不苟養成卓著堅實之信用如摩爾根之威望其一舉手署名之際獲酬以數十萬金計於國於己兩受其利豈不可羨今日吾國各種公司事業尙爲幼稚蓋西國之大公司無一不發債票能發債票者其資本厚其運用靈其勢力强誠使信托機闗逐漸發達則吾國公司事業將由純粹股票時代而達於能發債劵時代此固一大進步也走將拭目以俟之矣 
第二步吸收資本之方法乃在國際貿易之勝利推廣輸出限制輸入爲幼稚實業國不易之良策歐戰以後此象尤著吾國闗稅旣爲條約所限而無自主之權則操縱自救惟在人民推廣輸出之道視各類輸出貨物而異不能一一縷計姑述絲茶二大宗而論吾國絲茶出口二三十年來爲日本所超過出口稅固爲一障碍之原由其他蓋又有故焉日本之茶非佳於吾但彼能明曉海外情形知外人重清潔衛生而香澤次之故以金錢聮絡英國著名之醫士於報紙上保證其茶之清潔衛生而華茶遂漸失勢力於倫敦巿場至於絲業則吾國工價廉於日本桑田養蠶之所皆較日本易於推廣何以又爲日本所奪蓋日本絲廠之產額染色之進步檢查之細密絲經之齊一海外情形之熟諗揣摩風氣之爭先廣告勢力之彌漫（去年絲業賽會日本以一妙齡豐姿之女留學生當女工之職以引起美民之美國此亦間接廣告也）無一不在吾國之上今吾國如欲振起絲之巿面駕日本而上之一方面宜自求進步一方面又宜利用英美之人才與資本即茶業宜與英人合辦製茶之所而絲業宜與美人合辦絲廠也二者之中絲業尤有大利可圖蓋美國歐戰以來年輕之婦女除極貧　　吾國太會代表伍朝樞氏 
棄實事求是勿自信過深亦勿自信過弱内知華巿之情形外求知識於世界則領袖人才之降生將自今始 
際此商戰劇烈之時經理猶元帥也各部長猶將裨也各部員猶兵卒也其出奇制勝一似行軍用兵須紀律嚴明不然且全軍覆没矣此組織管理之所以貴也竊以爲凡今中國之實業苟爲同一種類而營業獲利者可以合併合併之後可以爲大規模之組織於管理上可以多費財力延請留學外洋富有學識曾經實習而有心得者任相當之要職適用新式之制度一洗不經濟之舊法試舉例明之如用準確之成本會計法ＣostAccounting則定價有一定之標凖可以减少折閱之機不然如今日吾國之公司雖折閱開工而亦不自知也用本據法Vonching　System則弊絶風清用文件分類法Filing　System則有條不紊檢閱省時用考量工作時者外幾於無人不御之矣走之所以力贊合辦者因絲茶爲輸出品而非輸入品且就今日吾國絲茶業之財力經騐地位信用等言欲完全自辦駕日本絲茶而上之尙非易事不得已而求其次則與英美合辦實爲切要之圖以今日絲茶業狀况而論有絲買辦茶經紀種種之居間人委托洋行Ｃommission　House之從中取利此間接貿易之不經濟其應廢除者久矣誠能合華人絲茶業之領袖與英美有經騐之人才與富厚之資本通力合作一掃現今不經濟之狀况則將來世界絲茶業之巿場中國當居重要之地位英美之經騐資本旣駕日本而上華人之原料工價地利又勝日本而有餘且英美之消費者其信仰華美華英合辦之產貨必過於信仰純粹日本所辦之產貨英業商人知其本國之情形必過於日本商人知英美之商情有此種種利益而不能吸收海外資本以爭冋利源者未之有也或慮合辦有大權旁落之虞此又不然蓋華人之股東如能慎選幹練之華董則權限與外人相等且以後仍有收回外股之機會但使海外絲茶之銷塲倍蓰於昔日則利歸於吾若如今日之現狀絲茶貿易之權盡操於外人之手且無振興之望甚非得計也至於其他重要輸出品之推廣視其品之性質與海外競爭者之形勢而定非一概利於合辦也 
至於限制輸入如纺織品化裝品糖食品烟草品等凡中國自有之實業或方興之實業皆須力求精美聮絡一氣外禦舶來之品而消費者之應表同情於國貨更不待言蓋國貨之原料有時一部分雖來自西洋然較之全購洋貨者其挽回權利固多多矣其他如中國自有之棉鐵油煤爲國命所託不可使外人染指 
至於領袖人才之缺乏大半由普通敎育之未施社會環境之不利國民精神之不競商業道德之墮落據心理學家言凡人有一定之能量譬如有人於此其腦筋之細胞有百分之能量則充其量可爲百分之工作完全之敎育即使人善用其能力達於能量Ｃopacity而止有能量而無訓練雖美不彰故中國有領袖人才之能量者頗不乏人而有適當之訓練者鮮矣且國人之性質喜逸惡勞彼但得一官半職優游卒歳則奚必冒險以博不可知之利益哉語曰（知足不辱知止不殆）又曰（母多事多事多患）凡此陳言可以代表吾國大多數之羣衆心理狡黠無恥之徒又不思用其能力於正當企業之圖但思獵官歛錢以爲終南捷徑凡此種種心理不痛行洗除則領袖人才其何自生國人誠能母自暴伍朝樞君初畢業於美國之大西洋高等學 
校Ａtlantic　Hinlh　Schoolo後赴英進倫敦大學得榮譽多種一九一二年歸國爲湖北交涉使同時被選爲廣東之衆議院議員一九一三年爲憲法會會員伍君隸國民黨未入護法政府之前曾爲北京外交部參議一九一七年後伍君常在廣州政府之下一八一九年伍君代表南方政府出席於巴黎和會爲中國力爭各問題與有力焉伍君著有承認南政府之請願與西藏之中國地位等書外交界之名作也間法Ｔime　Study　and　Mation　Study則懶工無所施其技矣用命令法與報告法Ｓystem　of　Orders　and　System　of　reports則上下之間權限分明職務確定無絲毫之疑慮其他新制不勝枚舉苟能因地制宜捨短取長鮮有不大興功效者總之西國之所以優勝者在於經濟之富饒彼經濟之所以富饒者在於組織管理之完善彼組織管理之所以完善者乃在力求精進日新不已吾國如欲免於經濟滅亡更不宜墨守舊法憚於更張須有科學之精神常爲新法之試驗蓋歐戰之後各國力求輸出之超過管理組織之善否可定商戰勝負也適自紐約返怱怱揮汗書此慮無以應鈞座之下詢容後續陳敬希亮察（九月勞工紀念日） 
[英日同盟之恐怖（三續）]  
　　日本何以宣戰八月二十三日日本正式宣戰宣戰書中復引英日同盟爲理由 
日本宣戰書（一九一四八年月廿三日宣布於東京） 
我日本帝國本欲嚴守中立以保持東亞和平惟德國無理迫脅我同盟之英國與之戰所以英日兩政府磋商後即雙方協意取必要手段以保護英日同盟所載之利益我國雖渴想平和爲我同盟故不得不對德官戰以助之也 
日本宣戰書明明謂日之加入戰團不過爲履行英日同盟之義務耳試讀加藤男爵在議院之演說更爲明瞭其演說詞云英國對德宣戰（英政府請求我按照同盟條約助戰今東亞商業常處被脅迫地位日本與英在東亞同有特殊利益日本之所以不得不受英國請求毅然加入戰團者爲實踐同盟之義務以保護東亞之利益耳平心論之我日本帝國殊不願捲入此漩渦但一則對我同盟英國負有助戰之義務一則藉此可以穏固同盟之根基以永久保護日英之特權維掛東亞之和平也）加藤所言復由其後任本野子爵確認面申明之一九一八年渠在兩院之演說曰（日本與英國締盟日本外交政策之基礎也我日之加入戰團即欲穏固此政策也自是厥後凡所以贊助同盟國者日本彌不盡力焉）由上觀之我人可下一結論曰日之加入戰團爲解釋英日同盟之條欵英之正式求助於日本是爲以日之助戰爲實踐同盟自然之結果日之應許請求决然宣戰是爲以助戰爲履行同盟上所負之義務是故在英日兩方之觀察俱以日之助英無他故祗爲履行英日同盟之條件耳 
　　英國所受之束縛英德有戰日以負有同盟義務而助英日美有戰英將抛棄同盟之義務而不助日乎助戰一事爲雙方之義務非屬於片面者也約中明文旣言之鑿鑿復經一九一四年兩國之解釋更益明瞭矣此次大戰起於歐洲對於日本絶無纎微之闗係且日之不願助戰日人已明言之矣乃日竟决然宣戰者不過爲英日同盟所束縛耳然則日美有戰英能不受其束縛抛棄其應履行之義務乎 
或曰日美有戰英國無助日攻美之義務因一九一一年盟約第四條已解除第二條英國助日攻美之義務矣英日同盟第四條曰（假使兩同盟國之一方與一第三國訂結仲裁條約則本約並不勉强該國負有對其所訂仲裁條約之第三國開戰之義務）爲此言者以爲英美有約英可不負助日攻美之義務實則全無根據之　也我以爲英美苟無實在之仲裁條約存在英國　不能抛棄助日之義務以我所知英與美並無此等條約即現在亦不想有類此之條約也蓋一九一一年英美之仲裁條約至一九一二年三月已　美參院完全否認且毅然宣言曰上議院斷不准美與英有此種條約也 
現在美英兩國闗於仲裁之條約祗有白來陽ＥlevenBrayan　Treaties在任時所訂十一種條約之一種耳約中僅言英美如或宣戰當先經調查委員會審查國際抵觸之處然並無明文規定審查以後定須阻止交戰也是以是約絶無仲裁條約之意且英美兩國亦從無類此之解釋也已有之仲裁條約旣爲參議院推翻而白來陽條約又無仲裁之意味然則英日同盟第四條對於英美間闗係絶不發生效力也一旦日美有戰英其能免除助日攻美之義務乎是故英日同盟者實足以危及英美間未來之友誼也根據盟約明文及其解釋英國無往而不欲履行義務美國人民爲此恐懼異常即英帝國之份子亦爲此公然反對最近澳洲昆蘭Ｏueensland首相薛浩杜Theodore有言曰余近來游歷美洲始知英美間種種誤解之處全爲英日同盟而發我知我親近之美國英對此日同盟終不能了解美國人民爲此之故現惟俟諸天命秼馬厲兵以應萬一耳 
讀者亦曾一思今日美國所處之地位乎美國介乎世界二大海軍國之間之二國者以國家之榮譽爲質負有實踐盟約之義務日以此盟於歐戰時已助英戰德英以此盟於日美戰爭時得不助日戰美乎美人脹看日本勢力之澎漲又明知英負助日之義務不安之狀豈能言喻是以美日衝突原因存在之時不但英國之邦交不可必得即欲共處於中立地位亦非時勢所能爲總之英日同盟存在一日英美國交永無保持之機會美之視英當與視日無異日果我仇英亦我敵也 
[西伯利亞之新形勢]  
　　美國奥克著楊有懷譯 
　　（一）地理物產 
　　歐戰以後歐非二洲及太平洋近東各處地圖上顔色變易多多俄國多數黨之革命使亞洲北部中部亦發現同樣之事實而烏拉爾（Ｕral）以東之變化且較歐非二洲及太平洋近東之改造爲尤甚是非我人之預料者也其間新造之邦非若近東各國之微小一邦之大有六倍於法二十七倍於沃哈愛（Ｏhio美國東部省名）者即較甘灑（Kansas美國中部省名）與太平洋間之地亦大且過之 
俄國内亂新邦崛起各種問題因之以起凡歐亞各國對此種種問題莫不注意多數黨之俄國將步前俄帝國之後　爲歐亞二洲之强國乎過激化之緩衝國將繼續騷擾中國之滿蒙邊疆乎遠東共和國將爲實際上之獨立國乎抑僅爲日本控制西伯利亞之傀儡乎海約翰所主之開放門户主義將大受阻碍而不得實行乎歐美各國將永無工商業機會均等之希望乎日本移民政策爲美國坎拿大澳洲所不許者將爲軍閥派打開一條血路大批移民西伯利亞沿海各省以佔據之乎 
除此各種問題以外我人不免吏有懷疑之處蓋所謂西伯利亞者究何所指疆域之廣袤究何如而俄日中美等國國内對於該地之闗係若何各國國際上之闗係又若何是皆我儕所欲知者也 
歐美人士曾在學校中續得些微地理智識者以爲西伯利亞者氷天雪地嚴寒不可居人即有居民亦莫非戰戰兢兢饑腸轆轆鄰於餓鄉之流民而在普通人民心理則以爲西伯利亞者一荒蕪異常沉寂欲死之地虎豹豺狼毒蛇猛獸馳逐其間人跡之所罕至也此種理想用之於北氷洋地帶猶可說也若用之於西伯利亞鐵道兩旁大地及北流注入北氷洋之俄比葉尼塞雷那三大河之上流膏腴地則誤矣用之於鄂霍次克海沿岸北達於堪察加半島則更謬矣 
西伯利亞大部之氣候與加拿大南部甚相似也土宜植麥畜牧尤宜各種農業與加拿大亦莫不類似夏季雖短而適於收穫果蔬野菜之屬每生其間畫長自十八小時乃至二十小時之久日間陽光燠煖故夜雖短促而絶無惡影響即在氷霜酷寒之候亦無損害衛生之弊以生產論西伯利亞猶未有自給之能力實以舊式之耕種與運輸之不便有以致之非無生產之可能性也西伯利亞南部實一世界上未開墾之大農場而東南烏蘇里江阿穆爾諸省八十八萬英方里土地之肥美更宜於種植其地之廣較法國本部大且四倍又過之西伯利亞富源非僅農產而已矣偏地森林未經人闢將來可爲供給全世界木植材料之源也松杉之屬鬱鬱葱葱楓槐橡樹叢生其間赤楊之類偏地皆是即造紙之木漿自歐戰以後運輸艱難輸出無途今亦從事設廠自製矣 
至於礦產亦異常豐富金砂之多出人意料試遊歷其地何處不見金砂平均每年所產約在百萬盎斯左右然此特表面上所得區區之礦產耳恐深藏於山中者世界金礦之富當推西伯利亞爲第一至於銀·錫·銅·鉛原砂·石墨·以及鉛銀混雜之苗亦均豐富阿爾泰山產生奇異罕有之寳石如碔砆·石英·綠玉·孔雀石等莫不有之鐵雖不多煤及煤油則甚富毛皮種類書不勝書而東岸漁業之發達正未可限量也 
[太平洋上雜訊]  
　　聮太平洋會議之發起近來聮太平洋協會Ｐan　Pactic　Union擬於明年夏間邀請太平洋上各國政府之領袖集於檀香山舉一友誼之會議美總統哈定已得該會正式之邀請書共覆書中謂是否能躬臨斯會現尙未定惟對此舉則極表同情云云是會果見演實亦太平洋上重要之事端也 
　　日本議員游美日本國會議員十一人應聮太平洋協會之請聮袂赴美自檀香山而華盛頓·而紐約·途中備受美國人士之歡迎在華府時美總統設讌歡迎之各地商會與各州州長亦皆馳電相邀務盡賓主之歡聮太平洋協會並擬對於共他太平洋各國作同樣酬醉酢以期鞏固國際情誼云 
　　聮太平洋商業會議聮太平洋協會現在籌備一聮太平洋商業會議華盛頓美國商會總部力爲之助對於討論題目選派代表諸端刻正在研究中哈定總統或可躬臨是會蓋其會期亦在明年夏間也日本對於派遣代表參與此會已在籌備中其他太平洋畔各地之商會亦當有代表本席舉行是會之主旨爲聮絡太平洋岸之商人以鞏固其商業闗係云開會地點亦在檀香山 
　　世界報界大會本月十一日至二十四日在檀香山舉行之世界報界大會其開會凖確秩序尙未獲悉大約前四日半或五日中專討論出版事業其餘數日之會信集秩序將由檀香山歡迎委員會釐定之出版事業討論會分特别與普通兩種普通者全體代表皆將列席特别會討論出版界特殊事業祗與之有闗係之代表可以出席兩日下午將專行討論新聞學敎育事末日爲聮太平洋會云 
 
 

Page 24

 
 
   
 
