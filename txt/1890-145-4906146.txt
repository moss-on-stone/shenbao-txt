# 1890 - 145 - 4906146

 

Page 1

 
 
[請速開彩] [  申報館協振所啓]  
　　集腋社協振彩票開彩以後所有賑物繼諸君子陸續領去尚有四五彩及其餘小彩約百餘號未經領去　希得彩者速來持領俾本協振所經手事件得以早日了結無任翹盼專此布逹鵠候移玉 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣兹又承陸續助下七俠五義世部每部一元二角隷有五十部每部六角吳都法乘一部石印小耕石齋畫譜廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成集腋飢氏得早慶來蘇乎 
[跋中西算學源流考後]  
　　中西算學源流考係晉省吳君錫釗所作觀吳君講求實學先致力於厤算固有識之士也其稿由紫師所示命作跋語元無可辭因讀其稿共分五節首節所謂堯都平陽卽今山西平陽府也其地北極岀地三十六度有餘夫地球一周本爲七萬二千里蓋當赤道處言之也僕推得赤道北三十六度之距等圈實爲五萬八千○四十里○四○○二○九以半徑十萬爲一率三十六度餘弦八○九○一七○爲二率地球半徑一萬一千四百十八里○七五爲三率求得四率倍之得一萬八千四百七十四里八三三五爲截球面圓徑以周率三一四一五九二六乘之得五萬八千○四十里餘爲赤道北三十六度之距等圈地球之形實係扁球故赤道徑大於二極徑其比例率爲二百九十九一五與二百九十八一五今作正球算所差亦微平陽在赤道北三十六度有餘其距等圈當爲五萬七千九百餘里稿中言不及萬八千里者諒係筆誤其納日之地當在堯都西九十度取距等圈四之一卽得偏西一萬四千四百餘里亦非萬五千餘里其處在希臘堪狄阿島西三百里係地中海海面並無海島卽作爲萬五千餘里亦係海面堪狄阿島之緯度亦在赤道北三十六度與堯都同惟經度不在日入之限耳尚有蒙影差一十八度故在堯都西望日没之處其時太陽當此處更西十八度之天頂其處實在阿非利加洲北境愛耳基力歐之代里司部西邊况堯命和仲宅西竟至越陜甘青海西藏伊犁回部布哈爾阿富汗波斯及東土耳其過沙漠雪山而至希臘入地中海斷無是理且羲仲宅嵎夷曰暘谷暘谷者取日岀之義若拘執此說則又將在偏東一萬四千四百餘里其地在北太平洋瓦呼島正北十四度處加蒙影差十八度則從堯都所見日岀之處實在美國舊金山莽脫蘭海濱西二十度處其處係北太平洋四圍數千萬里皆汪洋巨浸亦無小島今考嵎夷卽山東登州之地當日從王畿東西南北各二千五百里俱屬蠻夷荒服此外皆中土人跡罕到之區故所謂昧谷者實在甘肅青海之間耳而中法之流入西國其故不在此顧三代而上此學必有原原本本試觀庖犠作易夏禹演　羲和之於厤襄　之於音般墨之於械孫吳之兵安知非盡岀於數哉數理精藴曰周末疇人子弟失職分散兼遭祖龍之炬則典籍之流失者實不少焉第二節所言誠是矣第三節所言各教似與算學有關而實不相關者也然佛教起於周時穆王五十三年印度王生釋迦天主教起於夏代其時西域有異人名摩西持十誠勸人自言得自天授耶鯀教與天主教一而二二而一者也回教與佛教更不同惟略近於天主耶穌二教利玛竇序幾何云博考之士稱其造自天竺迄無定論今所傳最古者周定王時他勒著是學於希臘景土時閉他臥刺修明其術夫天竺卽印度與希臘皆爲古時文教之邦至如第四節所言天元借根方夫天元四元起於宋元之際借根方不知始於何時惟聞六朝時希臘有丢番都者能演此法莫知其所自岀是時天竺國早有此術且精於丢氏此已前於天元四百年赤水遺珍所謂東來法者係當時譁書之悮西名阿爾熱巴拉係大方國方言言多少二數等而相消卽今之方桂式也並非謂東來法世傳借根方本於天元其言之不確可知中法之與借根相類者惟九章中借衰爲最古其書流傳西域而借根方或岀乎此是未可知也弟微積之岀於代數代數之岀於借根爲必然之事耳第五節所言戴氏之對數暗與西士訥白爾雙曲線對數相合徐莊愍之垜積招差割圜綴術實卽代數中級數也其精心巧思豈在西人下哉曾交正有言不知之害小不精之害大總之學問之道貴求實際而全於算學尤未易言曩年僕與陳君仲周修中西算學萃算書數百種去其繁複存其精華卒得三百餘卷因體例俱變遂并作九十餘卷仲周有心得之作頗多悉行編入僕不敏閒亦附以一得之愚自周髀幾何以迄微積重學都爲白卷仲周因付棗梨及去秋告竣亦欲公諸同好焉耳今吳君有志實學推考彌勤他日者由淺入深進而益上雖欲與項戴諸大家比權量力亦復何難元以師命所在故爲之悉心剖陳吳君固明算者諒不以予言爲河漢也光緖庚寅浴佛前三日吳縣葉耀元讀罷謹識 
[諭旨恭錄]  
　　四月初四日奉旨尸部司務員缺着張祖啓補授江蘇松江府柘林通判員缺着祥麟補授江西臨江府樟樹鎭通判員缺着恩霖補授直隷廣宗縣知縣員缺着王宇鈞補授陜西扶風縣知縣員缺着唐驊路補授山東觀城縣知縣員缺着李維諴補授雲南楚雄縣知縣員缺着周遂良補授甘肅西和縣知縣員缺着蔡如蘇補授湖北長陽縣知縣員缺着崔鎭潘補授福建光澤縣知縣員缺着陳彬補授貴州並安縣知縣員缺着劉保厚補授廣西宜山縣知縣員缺着志燮補授截取舉人閻冠卿着以知縣用陳錫麟着以教職用工部筆帖式員缺着承烈補授兵部筆帖式員缺着吉陞補授太僕寺律帖式員缺着吉成補授太常寺筆帖式員缺着春榮補授内閣中書楊廷璣着准其補授截取内閣中書許萃着照例用年滿陜廿總督衙門筆帖式慶昌着發往厚省照例用保舉山東沿河候補知州湯龍章保舉直隷候補通判沈永銜直隷候補知縣汪葆燕山東候補知縣沈傳薪萬光德河南候補知縣魯兆廷浙江候補知縣張聲匏俱照例用前黑龍江堂主事春山着以黑龍江筆帖式用前河南臨漳縣知縣徐本立前陜西平利縣知縣劉杰俱着以縣丞用病痊四川郫　知縣楊作霖着照例用前甘肅甘州府知府奎光着准其開復原官照例用前廣東卽用知縣薄紹緒着開侯原可仍發原省照例用吏部額外主事雷天柱着准其留部欽此 
 
 

Page 2

 
 
[本舘接奉電音]  
　　昨由京友電傳上諭一道敬謹譯登○四月十二日奉上諭孫開　現准來京陛見福建陸路提督着卞寳第兼署欽此 
[東報述泰西事]  
　　日本報云並怯戰爭之日並眈視法之埃魯灑司及洛列奴二洲法不得已割取以求和迄今數閱春秋兩國依然敵視職是故也去思報復未嘗少衰竊望普或防閑稍懈便可抵隙而投以雪國恥詎普之用心亦未嘗一日怠惰彼此互相講求武備孜孜不休歐洲局面所以難保太平也列國識者觀時度世謂萬一兩國啓釁畢竟歐洲各邦俱有不利此論久矣近聞並皇頗願持盈保泰不欲結怨於人已擬將以上二州割去版圖不爲曼屬亦不歸法領作爲公地俾法稍爲體面而二國交情庶臻親密但風傳如是未識果有此大度否○俄皇以開設國會爲不宜故未能允准刻下皇弟烏藍其米魯大公陳言力觀開設國會之得計謂可以傾服國民之心以前謀弑之事定司消患於無形云○美國應设於明年開設萬國大博覽會今由國會議定改於一千八百九十三年自五月一號始至十月三十號止凡開設六閱月云 
[營巿餘談]  
　蓋平縣境素多刨棺掘墓之案去年金伯侣刺史署任時搜捕殆盡洎刺史交缷盜賊依舊横行刨棺掘墓之事亦時有所聞矣日前東關　紅旗園子王姓少婦新墳被掘盜去殉葬諸物而將尸身露棄在外次日玉姓得知懼訟累不敢報官乃再置衣衾俾仍安窀穸詎畚開鬆土見棺中竟有男屍遍體無傷惟襪中有七首一把及鐵鈎等件於是大駭益不敢聲張只得將其媳另行買棺掩埋後亦無鳴於官者按此事旣未傳播外間何由得知顧訪事人言之鑿鑿恐尚有不盡然也○日昨有假扮委員者自稱奉新軍憲派來查看海口砲臺當卽拜會道憲道憲以其形迹可疑傳電省垣查悉並無其事及往寓所搜捕其人早已遁去無蹤矣傳聞已在某處謊得千金飽則飛去計亦狡哉 
[勝地建祠]  
　　采石磯在太平府治北二十里濱臨揚子江巉岩陡削壁立千仞棹小艇於江望之如天開圖畫山前蒼松翠柏環繞如螺故又名翠螺山宫保彭公愛此地風景之勝每當節麾蒞止芒鞋草笠策杖閒游徘徊不忍去山麓舊有謫仙樓燬於兵火公捐資修葺落成之日當代名公不遠千百里而來登樓宴豪情勝槪冠絶一時酒酣寫梅花一幅題詩四絶勒石以示後人　至今遊人過此必手搨以歸爭相寳貴前年公以老病乞休歸里麾下部曲謂公大節彪炳不愧今古完人宜立生祠以終食報請大吏入奏得旨俞允由是醵痪鳩工在謫仙樓之東擇地庀材自去年九月開工月斧雲斤昕夕從事迄今工僅得半而公已歸道山不及親覩其戚是可憾也現聞督工者催䟎匠役限於明春　竣計前廳五楹後樓一座加以兩廓共十餘間他日告成供養栗主公生而忠盡殁而神靈建立專祠春秋報饗人吏之奏也此祠爲麾下部曲醵資公建聊以盡感恩圖報之忱而公平日之恩威並濟深得軍心卽此已可槪見荔子丹兮蕉黄雜嘉蔬兮進侯堂公亦鑒此微忱而　格來享也歟 
[西湖放生記]  
　　相傳四月八日爲彌勒佛誕是日錢唐士女咸集於西子湖邊帽影鞭絲過長堤而得得鞋弓屐印步曲徑以遲遲或徙倚於孤山或流連於鄂墓或尋芳於蘇小墳頭或喚渡於叚家橋口於時輕衫小扇衋是護法之櫝那雲鬂風鬟多於散花之天女遂乃結放生之會開方便之門嘯侣命儔自朝及夕坐獅坐象道參佛子之心或龜或蛇利獲乞兒之手魚皆脫網縱大壑以藏身鳥盡開籠　長天而鼓翼　担青螺簇簇頓隠旋紋一盆紅鯽鱗鱗旋看攸逝何　螃蟹動文君關切之心亦有蝦蟇致惠帝官私之問了種種慈悲之願體卹　情結人人歡喜之緣宣揚佛號蓋一日之内一湖之中萬人之所施衆生之　活統而訐之已若恒河沙數云此眞勝地之善緣而亦良辰之功累也　 
[觀劇罹禍]  
　　初五初六兩日杭垣薦橋直街各店鋪集資酬謝火神就地搭臺演虧觀者熱閙異常凌木梳巷口有短墻一垛已經前天火燒其下瓦礫堆積纍纍如山邱一時人多置足無地思鳬趨而登短墻之上以冀一覽無餘不料瓦礫甚鬆不堪踐踏嘗卽紛紛散落墻亦震動同時傾坍壓傷多人幸傷勢不甚重可保無性命之憂然亦危矣 
[善堂易委]  
　　九江育嬰堂委員謝與老鸛塘委員林對調辦理已列前報現在李亦青觀察以老鸛塘稽查官輪委員未　遽易生手仍飭林委員志忠照常接辦惟育嬰堂另委來貳尹興前往辦理按該　内有女嬰四百餘口悉賴乳嫗養娘撫之設非辦理得人勤加督察則關係甚重貳尹精明穏練心地仁慈此悉接辦定有保赤之功也 
[停辦二茶]  
　　九江茶巿開盤各價目已次第列報現在各茶棧頭茶辦畢應擴辦二次茶查各茶棧在九江與在漢口估岀各字不下數十萬箱合盤打算有稍沾利益者磘折閱資本者不一而足目下巿價又日見其低浮梁客之善於握舁者至此多有戒心二茶决意停辦計九江辦頭茶各棧共有三十餘家現在俱已陸續停歇惟謙愼安隆泰昌森盛恒等大棧六七家尚在接手採辦嗚呼茶務之衰一至於此爲之一嘆 
[矜恤巿情]  
　　揚州街巷每晚所點之洋油更燈以及栅夫工食等經費前經保甲局稟准督憲着令官商並籌每月由運庫撥給一半其餘一半向在街巿各店公捐濟用歴經遵辦在案兹新保甲總辦郭觀察勤求民隠下事後深悉近來巿廛交易清淡且店鋪亦有大小之殊如神香漆貨烟袋茶麫等五業皆係小本生涯不可與他店相提並論兹特岀示將此五業免捐略云本道抵差後因見近日巿　清淡爾等神香漆貨烟袋茶麫五業尤爲清苦現擬由三月逆日起將此五業月繳洋油燈費等槪子免捐以示矜恤倘有已經呈繳者卽着收捐司事如數退還該店仍將繳捐聨票呈銷此係本道體恤民艱起見其餘在捐各店仍照章捐繳不得意存觀望貽悮要需等語巿廛各店見之咸謂觀察體察巿情至公至允也 
[榕嶠清陰]  
　　官府岀衙輿前除皂快傘扇外另有衣箱以兩人舁之所謂衣裳在笥以便子取子求也前日有某憲岀署拜客衣箱夫某甲私目竊衣典錢到賭塲一擲而空後經某憲將甲拿獲喝責數百下甲稱小的家苦不得已將大人之衣典於某典鋪得錢若干在某賭塲輸去某憲大怒將該典鋪夥某乙傳案押追○某甲開設賭塲爲保甲總辦楊觀察所聞立卽籖差拘拿各賭棍得信甚早悉被兔脫觀察不得已令將房屋標封以示烱戒○河道淤塞前經開濬一次近日瀕河居民仍有草悄穢物抛擲河心者日積月累不至盡廢前功不止保甲總辦楊觀察深恐仍復淤塞擬提河工舊欵以資疏濬亦地方不可少之事也 
[閩省平糶紀事]  
　　閩省開辦平糶局紳士陳伯潛閣學每日親詣局内認眞督察辰到戍回此外更有紳士十餘人襄理其事總理馮菊農司馬司支應鄧伯良鹺尹司米廠高虞臣少尹均能黽勉從公不辭勞瘁委員聞少尹長善徐少尹樹瓊許鹺尹衍棟朝夕趨公兼署臬司本任鹽道龍觀察常川詣局督率初五日開局民間來糴者須先到倉王廟買票持票到局盖印憑票換籖支取米榖支米廠設在倉内西邊限以栅欄每人只准給一斗門口派勇把守不准閑人混入以免擁擠委員高虞臣少尹在栅外彈壓是日發府二厫榖榖厫設在厫口司秤僅有三人而糴者雲集三人應接不暇糶者爭先恐後喊聲如雷許鹺尹以鞭撻從事伯潛閣學恐釀事端急飭暫行停給俄而再發甫交未時卽行停止民間議論謂府二厫榖不甚隹米較佳奈只破皮民間糴回尚須再春價每斗二百八十文不見十分便宜榖每石一千一百八十文鄉民來糴較多在五十石以上須具結覔保方准領去原爲杜絶奸商壟斷起見然亦防不勝防也 
[奉金縣試]  
　　松屬奉賢金山縣試亦於前月二十舉行業經考畢將題目正案抄錄左方奉正塲已冠首題舉賢才曰焉知賢才 
 
 

Page 3

 
 
次就有道而正焉未冠首題子曰弟子次政者正也詩賦得奉揚仁風得仁字初覆四書題樊遲從游於舞雩之下經題自今以始歳其有詩賦得金樽美酒惜餘春得春字二覆文題明辨之篤行之詩賦得家有修篁緑滿軒得軒字性理論一動一靜互爲其根孝經論其政不嚴而治三覆文題仰之詩題賦得沙上鳬雛傍母眠得沙字賦題酒旗賦以水村山郭酒旗風爲韻　七律　科名艸　富貴花　棋聲　劍氣不限韵　終覆　學　論語首節　校　設爲庠序句　各作一講　正案前列　俞雲翔陳兆麒　范欽堯　汪桂馨　莊致中　董以成　曹人傑　何六益　莊仁尊　陳鴻培　范欽舜　侯璋逹　戴文熊　孫　斌　胡德言莊仁鎭　孔廣逹　蔣道謙　范祥棟　汪克明　金山正塲題　百姓足宗族稱孝焉　詩題未詳　正案前列　張　馨　陳士林　錢銘銓　陶守瓶　莫鏡涵　俞文濬　黄開泰　阮鈞衡　沈崇墀　陳公琳　馮大昌　陳宗華　沈麒瑞　彭邦翰　黄　榖　宣　猷　雷承輝　徐開泰　吳履陛　丁迪光　錢銘江 
[憲旌過滬]  
　　新簡湖北巡撫譚中丞　陛辭岀都乘輪南下上海縣裴邑尊接得電信知中丞將於日内過滬赴鄂因飭辦差家丁在金利源码頭伺候並預備一切旋悉中丞於昨日下午四點鐘抵　本埠印委各員均往法界金利源码頭迎接如儀 
[刼火餘聞]  
　　寳清輪船失火情形業已兩紀報牘兹聞該船係由數家保險保銀八萬失事後保險之家合請耶松船廠西人坐福利小輪船於前夜六點鐘時帶領水龍小工前去察看至十點鐘行到彼處見另有小輪船名緑格泊在寳清之右邊福利卽泊於左邊見緑格船方汲水灌救寳清船上之火福利亦用水龍兩條汲水灌救其時火勢仍復炎炎船中鋼鐵等物遇火通紅熏熱異常其中尚有煤斤悉是引火之物救火者不能上船遂登岸　問有無屍首及救岀之人鄉人答以無有在後火衰人内查檢欲設法將船帶回而緑格船初以爲伊船先到岀力較多不肯任令拖回後始與耶松西人將船帶回上海泊在耶松浦東船廠船中木料已成灰燼斷骼殘骸不能辨認何人之屍船身鐵靌已無用惟機器加以修理尚可備用昨日下午到滬時船上尚有餘火從前亦有輪船被焚之事然從無如此次利害者將來英按察司尚欲查問此事寳清東主亦已禀請按察司查問云又聞住居英租界盆湯弄中之寗人孔老雲向爲絲吐頭生理現在漢口設立收貨行日前帶同岀店同鄉人某甲趁寳清往漢具妻聞該船火焚憂急萬分探詢遇救回滬之人言及見甲先下杉板因不見孔復登輪船找尋後不復見矣未　能保全性命否也 
[逐臭被責]  
　　清潔局頭目徐紹環偕夥汪桂生談生發投法公堂控江北人楊忠貴楊忠富林耀卿等屢次偷竊租界之糞前晚二點鐘伊等乘船至新北門及新開河兩處坑内偷糞當被看管之談生發所見卽鳴捕將三人獲送請究楊等供船向停泊於四明公所之前船上積糞均係拾來並非偷得葛同轉謂糞之新陳可辨不難一望而知當飭包探李雲發帶同舟子往查是否宿糞旋李回禀船已開行無從查騐徐又稱此等人專以偷糞爲事同轉着押候各掌四十下以儆噫穢惡如糞直唾棄之不遑特有微利可博竟亦岀於偷盜之行以致當官受責可見物非自有雖極穢惡者亦不得染指而思肥已也書此爲逐臭之夫戒 
[縣案彚錄]  
　捕見形跡可疑之周小四拘至英公堂由蔡太守轉送到縣前日由帮審委員宋莘樂二尹提訊周供河南人初次來申投親不遇父名邦泰叔名邦仁兄各小順在廣德州開設烟膏店生理並未犯事遭捕拘廨轉送案下二尹　滬上可有人保爾供無人二尹令暫行收所侯備文解送原籍交伊父收管○崑山縣人羊大生在本縣喊控葉德生誘拐伊妻汪氏在申爲娼經崑山縣備文將羊葉兩人解送來申由蔡二源太守派差協捕帶同羊等將汪氏指提到案太守訊供之下羊大生並不投案候訊因將葉並汪氏於前日移送上海縣訊辦晚堂經帮審委員宋二尹提訊據汪氏供崑山人嫁羊是實因伊不顧家用不得已于今年二月間來申帮傭後至平和里張家娘處爲妓承有帶擋洋六十元我夫取去三十元現因夫索錢無着遂致誣控葉德生供賣荳腐亁爲生與羊爲友伊妻汪氏確由小的領至滬上羊大生早已知悉現伊情虚故未到案二尹得供着將葉收所汪氏交官媒看管候備文移送崑山縣核辦○張蕭氏之子阿和遭朱阿三拐誘一案經裴邑尊訊明屬實分别枷責在案前晚帮審委員宋二尹覆　朱阿三俯首求恩陳李氏求恩交保梁楊氏供我夫梁晉寳現已來申二尹判將朱阿三收所候遞解回籍陳李氏准其覔保梁楊氏交伊夫梁晉寳領回嚴加管束案遂結 
[英界公堂瑣案]  
　　徐隆興稱鎭江人現在法租界襪店司事有張庚卿冐稱客人串同客棧茶房王阿雙誑買襪六百雙先交三百雙收價支吾爲此報補拘張王二人并起襪到案王阿雙供在新春記客棧爲茶房寓客張庚卿囑我前去買襪不知其中轇轕亦無通同情事張庚卿供蘇州人與徐相識前被借洋五十元憚次向索無着曾經徐之業師担保仍未還洋無奈托王阿雙去買襪扣算欠帳至被欠銀洋確無憑據徐稱並未欠伊銀洋先交之三百雙向同業孫泰昌店内拆來現孫同來要收價洋孫泰昌供與同蔡太守謂張所爲顯係藉端訛詐判張庚卿管押兩月王阿雙姑念無知從寛開釋起案之襪分别給還○謝春茂稱被竊蚊帳一頂追獲人贓交捕送案陳靜生供嘉定縣人失業流落初犯行竊蔡太守判陳靜生管押五天期滿回籍贓交謝春茂領去○一百四十三號華捕稱泥城橋外之鐵絲樣杆被陳阿坤行竊由牛夫沈阿堂看見向我知照拘拿送案陳阿坤供寳山縣人爲成衣業路經該處被捕拘案不敢行竊蔡太守飭將陳阿坤暫押着該捕知照沈阿堂來案質訊○孫王氏王阿三等稱先後失竊衣服等件報由捕房緝獲人贓送案請領孫阿榮供上海人行竊原是不合蔡太守判管押三月贓交失主認領○奥國某商人之妻被馬車碰撞等情已列昨報兹悉並非西人之馬車該馬夫楊已如由陳善昌號之執事人黎某保岀昨由捕房傳黎將楊已如交案因原告未到蔡太守飭將楊已如仍交黎保去俟禮拜一原告投案再訊 
[法界公堂瑣案]  
　　昨日禮拜六堂期祁繙譯因公未到捕房解案由葛同轉獨判○包探王榮培禀朱子南與張阿二屢次爭吵巡捕喝阻不理送案請究朱遞禀單並稱小的在彩視街附近開小客寓樓面轉租與花烟間張阿二有著名流氓小新發屢來滋閙言花烟間係吾所開實非與張爭吵同轉詰之小新發云爾向爲何業因何屢次向朱滋擾新發供小的向業織機房因妻子先在朱家爲傭近聞朱改開女堂姻間是以不願令妻帮傭向朱理說反遭踢痛小肚朱又稱伊等尋釁尚有夥黨多人同轉謂流氓肇事逞兇實屬可惡着一併還押俟提黨羽再辦○通事禀宋福全在西門外竊得蘆簾四張行經界内被捕拘來查宋屢次犯竊受懲不改此次須從重處究同轉詰宋曰爾何如此怙惡不悛宋俯首求恩並稱嗣後定當改過自新同轉謂本應重辦姑念原告未來格外從寛押候笞責八十板○通事禀野鷄王陸氏深夜在弄中喧閙是處鄰居不得安睦故此送案請究同轉着還押候掌責八十下以儆○丁德安陳順天同禀光緒十一年間被湯錫生賒去白米十担計洋二十七元向索不付扭案請追並呈憑票一張同轉詰湯曰欠欵何得久延答稱小的向爲輪船生意米乃自做小貨不料被新關洋人偵知盡行抄去資本耗盡且一向失業近始在熟貨店爲夥月得辛工洋二元曾許陳等按月拔付伊竟定要還清實因無力求請鑒宥陳稱熟貨店卽伊所開日前令小的還憑票已允岀洋十元爲伊有意逞刁務請追究同轉得供之下判湯先還洋十七元其餘十元限至中秋節還楚湯稱一時無力同轉着還押交保陳等下期來案再核○崑山人王二觀偕子阿春投案控媳婦王趙氏於三年前無故逃去屢尋無蹤前日見在治下彩視街相近朱姐花烟館 
 
 

Page 4

 
 
内爲娼已改名愛寳向領不依反遭毆打爲此鳴捕拘案求請斷領同轉問愛寳曰爾今年幾歳何時來申從直供明不可聽人唆使答今年二十歳來申三載因家中淘氣而岀問爾幾歳嫁與王姓答並未岀嫁問爾未嫁如何有人認爾答在家鄉素識問爾有父母否幾人同到此間答七歳母故十三歳父亡於三年前八月二十日獨自到此帮傭問爾上人俱死養爾者誰答有阿姊收養問傭工是誰所荐到花烟館又是何人所引答均是自爲無人引荐目下在朱姐處亦屬借房間耳同轉曰爲娼無甚好處爾須自思不可聽人指使來案混供答王等若將庚帖呈堂便可隨歸故里同轉拍案怒曰婦女甚多難道獨要認爾故來誣控且據王所禀爾已完婚胆敢狡賴寳屬自甘下賤爾初來究在誰家姣館答初在杭州大阿姐處後至朱姐家中問王阿春可是爾丈夫問至此王二觀禀愛寳二十二歳比吾子小一年在十九歳時完婚尚有媒人徐福壽未曾來案問究屬爲何逃岀答一無他事遽行私逃小的聞說在蘇亦曾尋過尚記私逃之日乃量年七月二十也曰據愛寳所供從幼由其姐撫養其姐可知尚在否答在此次本欲邀來奈伊懐孕不便且小的田中乏人耕種務請大老爺從速斷領同轉曰看爾媳之光景卽領回亦恐後復萌故態必須儆戒方可王稱是同轉又問愛寳曰花烟間是誰所開答卽朱姐現在外間可請傳問隨傳至案下詰之曰愛寳如何到爾處答自向小婦人借定房間一所目下旣有親夫尋到理應隨歸小婦人處所欠房錢等項均不要矣同轉得供遂着王等下期至捕房具領王叩謝而去愛寳還押○土包探禀吊到吳春生所竊夏布一件失主范義星求領同轉謂范曰此布非當在租界係請縣尊飭差轉吊來案眞是爾之造化也范稱所失有兩件尚求再爲查追同轉謂據吳供爲一件被脚夫挑去無從追尋爾當知足卽行具狀領布可也○一林豐水菸店夥宋榮應才寳投案具保姚福德同轉間姚與爾等是否友朋宋稱小的本在一林豐爲夥與姚有親返里時請伊代替不料伊竟犯竊問姚所竊之贓尚未交楚奈何宋稱已要店主言妥故來案求釋同轉着另具保狀來保 
[來函照錄]  
　　謹啓者昨承無錫源豐米行助洋十元吳志和翁代勸三河米船商捐洋十三元又蒙新閘巡防局委廉章山稼二尹撥助洋二元四角除掣付收單外請登貴報以誌謝阮[  滬北樓流公所司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　藩轅牌示新選蚶江通判裴仁壽到省繳憑應卽飭赴新任又馬巷通判沈學海丁憂　有缺補同知黎景嵩堪委署理龍巖州葆成丁憂遺缺以在任侯補直隷州現署侯官縣本屏南縣盧慶雲請補署都武縣李瑄另有差委查有侯補同知蔡永基署理順昌縣典史秦華修墓應以議叙試用未入流陳倬請補 
[邗江官報]  
　　初七日儀征縣李大令來揚公幹初八日正任北掣錢司馬維福田都引見回淮梁分轉世禮委泰屬總巡初九日陳鹺尹應倫委解蘇州餉銀許鹺尹廣成奉漕憲委運東省賑米差 
 
 
 

Page 10

 
 
   
 
 

Page 11

 
 
[光緒十六年四月初二日京報全錄]  
　　宫門抄○諭旨一道錄前○前抄硃批五道○順府尹潘等奏據實甄别摺○護晋撫潘奏疎脫斬犯越獄審明定擬摺○大臣唐奏銅鉛各廠情形並催辦京銅摺○又奏援案借欵赶辦銅斤片○都察院貴等奏爲奏聞請旨摺○四月初二日刑部都察院大理寺廂紅旗值日無引見○志銳假滿請安○值年旗奏派管理新舊營房派岀慶王大額駙貴恒德銘○召見軍機○發抄倪文尉奏臨德二倉奏銷展限奉硃批着照所請户部知道欽此○又都司桑友良名字更正奉硃批兵部知道欽此○又光祿寺署正姚詩聰請免補本班以知州分省奉原批吏部議奏欽此○馬丕瑶奏遵旨裁併各局奉硃批户部知道單併發欽此○又防營駐札處所奉硃批該部知道單併發欽此○○臣祖蔭臣陳彛跪奏爲據實甄别事竊臣等備尹京幾於所屬人員不敢不隨時考察兹查訉著武清縣宛平縣知縣隗壽椿近日馭下不嚴聲名頓减昌平州知州石賡臣人亦有才而辦事未能穏愼於地方不甚相宜候補通判張益禧年力久衰以上各員均未便姑容廻護相應請旨將宛平縣知縣陳壽椿昌平州知州石賡臣二員均開去實缺再行察看所遺之缺照章由外另行請補陳壽椿所署武清縣缺並由臣等委員接署以重職守候補通判張益禧勒令休致是否有當伏乞聖鑒訓示遵行謹奏奉旨已錄○○頭品頂戴暫護山西巡撫按察使臣潘駿文跪奏爲審明踈防斬犯越獄脫逃之刑禁人等按律定擬恭摺仰祈聖鑒事竊查壺關縣監禁斬犯李洋狗越獄脫逃一案前撫臣豫山奏叅奉旨這所叅疎防監犯越獄之管獄官山西壺關縣典史陳炳着卽革職拿問珓豫山提同刑禁人等嚴訉有無鬆刑賄縱情弊按律究辦有獄官代理壺關縣知縣候補同知張振樾着革職留任勒限緝拿盜犯李洋狗務獲嚴究欽此等因當經前撫臣欽遵行司勒限飭緝並提該典史曁全案犯卷夾省飭發太原府審辦去後兹據太原府知府毓銘審明擬議解由署按察使吳其復會同署布政使嵩崑覆審勘轉前來撫臣豫山木及提審因病岀缺臣親提研鞫覆加查核緣牛來潮籍隷壺關縣向充該縣禁卒監犯李洋狗因與郭蘇氏通姦起意謀勒縱姦本夫郭花刨身死審依姦夫起意謀殺縱姦本夫例擬斬監候經部覆准入光緒十五年秋審情實之犯是年八月初十日傍晚該典史陳炳帶同刑書晋清泉進監收封騐明各犯刑具完固將該犯李洋狗仍收入北絏房西裏間諭令禁卒小心看守帶同刑書岀監封鎖監門回署是夜二更時候天起大風更夫楊喜進房躱避與禁卒牛來潮困倦睡熟詎李洋狗乘問扭斷鐐銬扳折籠柱挖通墻洞鑽岀更道用門扇作梯爬岀外圍墻推落荆棘逃逸牛來潮驚覺喊同刑書禀由該代理縣張振樾會營勘訊差緝禀經前撫臣奏叅飭司委員覆勘相符兹查百日限滿犯無弋獲提集刑禁人等審供前情不諱詰無鬆刑賄縱情弊應卽擬結查例載監犯越獄如果係獄卒依法看守一時疎忽偶致脫逃並無賄縱情弊審有確據者依律减囚罪二等治罪又律載不應爲而爲事理重者杖八十又例載斬絞重犯越獄脫逃將管獄官革職拿問四個月限内如不能拿獲留於地方協緝五年限滿不獲審無賄縱情弊偶致疎脫者擬杖一百徒三年各等語此案禁亹牛來潮奉派看守監犯並不小心防範致秋審情實斬犯李洋狗越獄脫逃雖訊係依法看守並無鬆刑賄縱情弊第疎忽之咎難辭自應按例問擬牛來潮合依監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等治罪例於李洋狥斬罪上减二等擬杖一百徒三年至配折責拘役年滿預詳請釋刑書晉清泉係帶管獄務與專充提牢在監值宿者不同惟未能先事預防究有不合應與更夫楊喜均准不應重杖八十律各擬杖八十折責發落係公罪免其革役管獄　典史陳炳前已奏叅革職應留於地方協緝俟五年限滿有無獲犯再行照例辦理有獄官代理知縣候補同知張振樾業於四個月限内交卸應請勅部議結逸犯李洋狗飭緝獲日另結除全案供招咨部查核外所有疎脫斬犯越獄審明定擬緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此○○巡撫銜督辦雲南礦務臣唐炯跪奏爲銅鉛各廠情形並催辦九起二批京銅恭摺仰祈聖鑒事竊臣於上年十二月二十六日曾將各廠辦理實在情形覆陳在案兹據公司禀稱廠中向規年終砂丁俱告假回家過年正月十五日前後始陸續回廠上班現俱照常攻採會理所募砂丁以道遠尚未如數齊集宣威會澤交界之煤山已設廠開辦仍恐開辦需時一面先將該處居民煆就之煤儘數購買多雇人夫牛車源源背運赴廠以免貽誤其餘各廠雖未大旺亦日有起色距巧家廠二百里小水井地方前經公司接濟油米令鄉民自行開鑿譜硐百餘口本年二月初間有四十餘硐接礦現仍陸續接濟工本數年後該處可望一大廠威甯鉛廠日有起色再得數月便可成功現在築塘蓄水以備淘洗礦砂修建爐房以備煎鍊並於水城梅花山等處相度推廣開辦購買外洋機器現尚未到上海各等情前來臣覆查無異仍催令將九起二批京銅赶緊煎鍊陸續起解不准躭延所有數月來銅鉛各廠情形並催辦九起二批京銅緣由理合恭摺具陳伏乞聖鑒訓示謹奏奉硃批户部知道欽此○○唐炯片再據公司禀稱遵奉諭旨推廣開辦銅鉛各廠兩年來除巧家威甯兩大廠外魯甸永善平彛宣威寗州河西石屏凡有産礦之區公司俱已開辦其公司不及開辦者量濟鄉民油米令其自行開　亦數十處鉛廠除威寗州又於水城地方採擇開辦總計募養砂丁開鑿𥕢硐製辦侬具購買機器雇募馬匹兩年業已用工本六十餘萬皆係招集股分及重慶漢口上海各埠商號挪借現在各廠陸續漸著成效又須開辦炭山赶鍊京銅計每月接濟各廠費用需銀三萬餘兩所辦大錫尚未岀售各埠挪借遠不濟急應援照亁隆二十三年底本之外加借湯丹碌碌等廠工本銀十二萬五千兩以五年限完成案請借發銀十萬兩限四年繳還俾得赶辦銅斤無誤京運等情前來查臣前奏不發底本原以杜虧欠今又公司開辦規模已成以後日起有功可無虞虧欠又須赶辦京銅自應援案照准惟限期過寛臣已提銀十萬兩發交公司勒限二年分起繳還俾周轉寛裕得以赶辦京銅而免貽誤理合附片具陳伏乞聖鑒謹奏奉硃批户部知道欽此○○都察院左都御史臣貴恒等跪奏爲奏聞請旨事據直隷民人劉雲龍狄化雲等先後以派差苦累按章浮收等詞赴臣衙門投遞臣等公同訊問據劉雲龍供年八十一歳張春和供年五十歳均河間縣人同在縣屬劉守地方居住緣身地方雜差極爲煩重春棚等差共十項折價若干被累情形曾經地方民人丁立端等於去年十一月間赴院呈明在案當蒙咨交到省看押候訉至今年正月仍批交府提訉至二月二十三日傳集丁立端等到案堂訉丁立端以折價過重實難供應情形叩求輕免本府竟置若罔聞仍勒遞具結辦差丁立端等未允立將丁立端等掌責二百其所控差役任永勒等勒索使費錢文並未追問一詞又將丁鴻圖拘拿嚴押又有差人王殿甲等每日持票下鄉暮夜追呼民不聊生等語又據狄化雲供年七十歳岳春和供年七十二歳均河間縣人同在縣屬哺子村居住緣身地方共八村每逢囚鞘過境舊例派辦牛車每月一輛每年十二輛名爲月車歴辦在案不意光緒十四年秋季本縣蒞行有刑書李華儒等兵書韋玉昌等朦朧作弊每地二頃派車一輛每輛折價京滿錢五千派身等地方每年辦車六十二輛有餘折價京錢三百一十餘千有告示可証較前增車五十餘輛兼串通蠧役任永勤等互相煽惑將本地方民人狄振林等堍拿又地丁舊例按銀價長落隨時徴納現在河間縣銀價每兩京錢三千上下今户書王一山等竟按每兩五千一百五十文浮收種種弊端何以堪此等語餘均與原呈略同臣等查該縣民人丁立端等前以差徭擾累等詞於光緒十五年十一月問赴臣衙門呈訴當經咨交該督查辦在案尚未咨覆兹據該縣民人劉雲龍控稱本府奉派提訊仍勒令丁立端等具結辦差置差役任永勤等勒索使費情節不問並有差役多人持票追呼等情正在辦理間又據該縣民人狄化雲等控稱該地方舊例每年派辦車十二輛今書吏李華儒等朦朧作弊增至六十二輛折價三百一十餘千蠧役任永勤等互相煽惑旦夕追呼並有户書王一山等浮收地丁銀價等情控關差徭煩重吏書騷擾疉據該縣民人呈訴詞岀一轍虚實均應澈究臣等不敢壅於　上聞謹鈔錄各原呈恭呈缺覽伏乞聖鑒訓示再據該民人劉雲龍等結稱並未在别衙門控告又據狄化雲等結稱在本府總督衙門各控告一次均未親提合併聲明謹奏奉旨已錄 
 
 

Page 12

 
 
[光緒十六年四月初三日京報全錄]  
　　宫門抄○諭旨二道錄前○浙撫崧奏審明藉災聚衆閧堂辱悹首犯先行正法並將從犯分别定擬摺○閩督卡奏飭道員赴本任片○又奏岀省校閱營伍日期摺○江撫德奏委署司道印務片○署江臬鄧奏報署篆日期摺○江撫德奏巡閱江西水師緣由片○護普無潘　奏已革知縣虧欵查抄備抵片○四月初三日工部鴻臚寺正藍旗值日内閣引　見一名宗人府十一名吏部三十五名禮部三名刑部三名上虞備用處四名值年旂二名正紅滿四名廂紅漢二名○慶王等謝管新舊營房恩○張家口監督宜烈差滿回京○徐郙請假五日○岳琪續假十五日○提督衙門奏續獲交拿人犯朱二一名請交刑部○召見軍機宜烈徐用儀薛允升○○浙江巡撫奴才崧駿跪奏爲審明藉災聚衆閧堂辱官首犯先行正法並將從犯分别定擬恭摺仰祈聖鑒事竊奴才訪聞平湖縣地方有已革地保李二藉災鳴鑼聚衆閧閙縣署情事卽經密飭嘉興府轉飭嚴拿訊究去後嗣據平湖縣知縣吳佑孫禀報先後會營拏獲已革地保李二鄉民彭阿培等四名解府訉辦奴才因案情重大批飭臬司將犯卷提省發委杭州府審訊兹據杭州府知府李士彬訉明議擬由按察使廖壽豐覆審擬解前來奴才親提研鞫緣李二彭阿培李阿六卽網船阿六錢小毛卽豆腐阿六馬八均籍隷平湖李二先充縣屬李墩坊地保嗣因誤公斥革卽在接充地保吕三和名下爲夥兼種租田度日彭阿培李阿六錢小毛馬八分别農種傭工李二與李阿六同姓不宗光緒十五年九月間霪雨連旬田禾被淹受傷該縣知縣吳佑孫先已禀府委員前詣會勘九月二十一日李二因久雨不止起意藉災糾衆求免糧租當向地保吕三和　長馮毛僧屠阿招趙寳倌馬毛四江小六等告知令各邀鄉民鳴鑼紏約聲言一家須岀一人如有不到定將其房屋拆毁二十三日黎明李二逼脅吕三和等同赴縣城時方苦雨人心浮動因李二岀頭紏約卽有各村不知姓名鄉民或携爛稻或持災呈紛紛同往彭阿培聽從李二紏約相隨鄉民入城李阿六錢小毛馬八途遇李二問知情由因欲往看熱閙卽尾隨李二彭阿培等各自走入縣署鄉民先後麕至約有百數十人吳佑孫坐堂開導李二因曾充地保恐官認識不敢上前卽在大堂廊下站立指揮鄉民齊至大堂閧閙彭阿培攏全公案前求免田租錢漕吳佑孫以年景如此秋成失望允爲勸諭業户寛免收租至錢糧漕米應免與否應俟會勘時詳奏請旨遵辦當堂給示慰諭彭阿培遽將告示奪去扯破李阿六錢小毛馬八在旁初各隨聲附和迨彭阿培奪扯告示畏懼閙事先各岀署走回彭阿培猶肆吵嚷李二復主使毆官維時報災鄉民愈聚愈多嘈雜擁擠致將吳佑孫推送倒地並將公案糧櫃暖閣門扇一併打毁經同城文武馳往彈壓查拿鄉民當各解散李二彭阿培等亦隨衆逃逸先經嘉興府訪聞委查勘覆並據該縣禀報飭緝卽經奴才訪聞密飭拿究經吳佑孫先後會獲李二等犯解由嘉興府審擬通禀奴才因案情重大批飭臬司將犯卷提省發委杭州府訉明提解審供不諱詰無起釁别故究鞫不移安無遁飾查例載直省刁民假地方公事强行岀頭逼勒平民約會抗糧自聚衆至四五十人閧堂塞署逞兇毆官爲首斬决臬示其同謀聚衆轉相紏約下手毆官者擬斬立决其餘從犯俱擬絞監候等語此案平湖縣已革地保李二因田禾被淹起意藉災求免粮租輙敢鳴鑼紏衆用言逼勒至百數十人赴縣閧堂塞署復主使逞兇毆官實屬刁頑首惡通案渠魁自應按例問擬李二合依直省刁民假地方公事强行岀頭逼　平民約會抗糧擅自聚衆至四五十人閧堂塞者逞鸳毆官爲首斬决梟示例擬斬立决梟示查平湖縣距省在三百里以内而有江河阻隔已照例在省垣先行正法傳首犯事地方懸竿梟示並照例刻示遍貼城鄉曉諭以昭炯戒彭阿培聽從李二紏約入署閧閙挾制奪扯告示實屬藐法惟尚無同謀轉相紏約下手毆官重情亦應按例問擬彭阿培合依從犯絞監候例擬絞監候秋後處决李阿六錢小毛馬八雖與李二係屬偶然途遇並非聽從紏約與預謀聚衆同行業户者不同且一見彭阿培奪扯告示畏懼閙事先各岀署走回尚有畏法之心情稍可原惟隨同往看熱閙當彭阿培等閧堂面求之時輙敢隨聲附和亦應按例酌减問擬李阿六卽網船阿六錢小毛卽豆腐阿六馬八均請於爲從絞監候例上量减一等各擬杖一百流三千里定地發配折責安置該縣被水田禾業經吳佑孫會委勘明禀蒙分别蠲緩錢漕應毋庸議被毁暖閣公案糧櫃亦經修復地保吕三和等飭緝獲日另結除將全案供招咨送刑部查核外理合恭摺具○奏伏乞皇上聖鑒勅部核覆施行謹奏奉硃批刑部議奏欽此○○卞寳第片再候補道徐震耀擬補福建延建邵道奉部覆准現署延建邵道劉倬雲已蒙恩簡授福建汀漳龍道自應各赴本任以專責成除檄飭遵照外理合附片具陳伏乞聖鑒謹奏奉硃批知道了欽此○○頭品頂戴閩浙總督臣卡寳第跪奏爲恭報岀省校閱營伍日期仰祈聖鑒事竊照光緒十五年輪應查閱閩省營伍奉旨派臣校閱由部恭錄咨行到閩卽經轉飭欽遵嗣於上年八月二十六日岀省校閱延建邵各屬營伍官兵事竣於九月十三日回省卽經督同司道辦理武闈事宜竣事後時值冬令復調集省會旂緑各營官兵逐一分日考校各項陣技均經恭摺奏報併陳明下游各府州營伍俟明歳春融另行定期前往各在案兹臣擬於本年閏二月十三日岀省校閱興泉永汀漳龍各府州屬營伍官兵並至厦門校閱水師所有臣署一切日行事件照章飭委署藩司張國止代印代行遇有緊要公事曁題奏咨案件仍包封遞送行次由臣自行核辦以昭愼重其通商事件交涉中外向係隨到隨辦如有緊要臣已咨交福州將軍暫行主稿核辦以免稽延所有微臣岀省巡閱營伍起程日期理合專摺具陳伏乞皇上聖鑒謹奏奉硃批知道了欽此○○德馨片再臣接准部咨欽奉上諭江寍布政使着瑞璋補授欽此當經轉行欽遵應飭交卸前赴新任所遺臬司印務查有督糧道鄧蓉鏡精明練逹前曾兩權臬篆辦理裕如堪以署理遞遺督糧道印務查有試用道朱臻褀穏練有爲堪以署理除分檄飭遵外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○二品銜署理江西按察使督粮道臣鄧蓉鏡跪奏爲恭報微臣接署臬篆日期叩謝天恩仰祈聖鑒事竊臣於光緒十六年閏二月初六日奉撫臣德馨行知臬司瑞璋現奉諭旨補授江寗布政使所遺臬司篆務委臣署理初七日准瑞璋將臬司印信文卷移交前來當卽恭設香案望闕叩頭謝恩祇領任事伏念臣粤東下士知識庸愚曩隨芸館之班涓埃未報嗣備芝坊之選建樹無聞光緒十二年蒙恩補授江西督糧道四稔以來曾臬事之兩陳寔寸長之莫效兹復柏條再攝益令感悚難名查江右當吳楚閩粤之冲臬事總風紀刑名之任詰奸除暴貴刑教之兼施察吏安民務寛嚴之互用如臣禱昧懼弗克勝惟有矢愼矢勤隨時隨事禀承撫臣認眞經理斷不敢以暫時攝篆稍涉因循冀答高厚鴻慈於萬一所有微臣接署臬篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○德馨片再查長江水師提督定章以半年驻下江半年駐上江周歴巡查本年提臣李成謀巡閱長江各標營伍兹經沂流而上閱看江西湖口鄱陽吳城三營兵弁於二月十九日到省與臣面商一切事宜二十日起椗駛赴上游各省一帶按營校閱所有照章巡閱江西水師緣由理合會同長江水師提臣李成謀附片具奏伏乞聖鑒謹奏奉硃批知道了欽此○○潘駿文片再前署五寨縣已故叅革知縣崔曉然虧短任内雜欵銀三百餘兩倉存豆八千餘石前因二叅限滿未據該家屬完繳經前撫臣於光緒十五年十月二十四日奏請勒限四個月着落該家屬如數完交限滿不完再行從嚴叅辦並聲明檄調來省算明實虧確數咨部核辦欽奉硃批着照所請該部知道欽此欽遵轉飭督算勒交在案兹據太原府知府毓銘調集卷宗督算明確該故員崔曉然實虧短雜欵銀一百八十一兩六分零虧短豆七千三百六十八石六斗九升應卽更正飭令清交迄今勒限已逾仍未完解絲毫詳由兼署布政使兾寗道俞廉三核明呈請復叅前來臣查該故員崔曉然係直隷贊皇縣人相應請旨將前署五寨縣已故叅革知縣崔曉然寓所資財先行查抄一面提集丁書嚴行審辦並請勅下直隷總督轉飭將該故員原籍家産嚴密查抄備抵以期欵歸有着除催取應行分賠上司職名另行咨部查照外理合附片具陳伏乞聖鑒謹奏奉硃批另有旨欽此 
 
