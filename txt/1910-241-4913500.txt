# 1910 - 241 - 4913500

 

Page 1

 
 
   
 
 

Page 2

 
 
上諭 
　　監國攝政王鈐章八月初三日内閣奉 
上諭廣東南韶連鎭總兵員缺着楊忠義補授欽此軍機大臣署名奕劻毓朗那桐徐世昌 
交旨 
　　七月二十七日軍機大臣欽奉諭旨資政院會奏酌擬經費數目繕單會陳一摺著依議欽此 
論說 
[論金庫制度（邨）]  
　　金庫爲一國收支之根本。其組織之良否。大足以影響於一國之財政。而各國無不兢兢於是。槪括言之。其制蓋有三種。 
一官廳金庫制。 
二國家金庫制。 
三預金組織制。 
所謂官廳金庫制者何也。國家之官廳。各有金庫官廳各以其改入。收納。於自已之金。庫有須支出者於。自已之金庫支付之。而以。其餘額付於中。央政府之金庫。此制發生最早。然有種種弊。端（一）一國之財政。流於煩。　。而缺統一。（二）各官廳或不免浪費。（三）保管官吏往往自遂。其私曲。（四）要多數之官吏。經費逹於多額。要之官廳金庫制。在一國財政幼稚。之時期而後有此無可疑也。所謂國家金庫制者何也。即統一的金庫之謂也。一國行政之全體。有唯。一之金庫。蓋國家之收入。不問其屬於何種官廳。總收納於國家。金庫其支出更自。國家金庫而交付之者也。採用此制。凡在官廳金庫之弊。皆一。 
 
 
 

Page 3

 
 
掃而盡矣。 
國家金庫制有二種。一爲固有金庫制。一爲委托金庫制。固有金庫制云。者。謂國家自設金庫。使官吏任其支出事務是也。委托金庫制云者。謂國。家不自設金庫。以之委托於中央銀行。使營其事務是也。蓋銀行業者。練熟此種事務。比之官吏辦理。較爲敏快正確。至於銀行固有之事務。與國家金庫管理事務。其截然爲二固不待論矣。 
所謂預金組織制者何也。爲國庫組織中之最發逹者。依此制則政府之。收入。存入於中央銀行。爲銀行預金。政府有須支出之時。則發出可以支。取預金之票劵。而支辦之者。英國現行此法。預金組織制。與前述委托金。庫制。稍稍相似。所異者委托金庫制。銀行之資金。與國庫金顯爲分劃而。管理之者也。反之預金組織制。兩者全然爲銀行資金而不分别之者也。蓋預金組織制。不使國家之收入。長理於庫中。而爲流通之國幣。裨益於。經濟之界殊多。然非中央銀行發逹極盛之時期。不能行焉。 
試觀日本。日本初取固有金庫制。於大藏省中設有出納局金庫局。而取。辦國庫金。明治二十三年。實施會計法。至採用委托金庫制矣。其會計法第三十一條有云。政府得以國庫金之管理命日本銀行。自是以來。日本。銀行部内。於營業局以外。設國庫局。而爲國庫金之管理矣。日本雖。不採預金組織之。制度然於銀行資金。與國庫金之間。設一通融。之法。即明治二十七年頒有關於國庫出納一時貸借之件。規定政府得。與日本銀行爲一會計年度間貸借之約束是也。是實漸近於預金組織。而進步云。 
日本金庫之組織。依金庫規則之所定。則分金庫爲三種。（一）中央金庫。置於東。京統轄各地之本。金庫或不置本金庫地方。之支金庫。　 
（二）本金庫以之置於各地方其位置及出納區域。由大藏大臣定。之。本金庫在中央金庫之下。而總轄各地之支金庫。（三）支金庫在本金。庫之下。而保管。出納現金於各。地方置之。其位。置及出納區域。則爲大藏大臣所定。 
以上三種金庫。其保管出納現金使日本銀行取辦之。而大藏大臣管理之。日本銀行因爲本金。庫支金庫現金之保管出納。於各地設置其支店。出張店或代理店。日本銀行總裁。爲金庫出納役。而負担一切責任。支店。長出張店長或代理店長。爲金庫出納役之代理人。而分担其事務。惟大。藏大臣不問何時。得派檢查官吏。檢查金庫之金櫃賬簿等物。金庫之事務。分爲歲入部歲出部特别會計之歲入歲出部雜部預金部。五類。而歲入部與歲出部爲尤要。於收納國家之歲入。時其類别如左。（一）以納稅告知書而納付之者。 
（二）以送付書而納付之者。 
（三）以納付書而納付之者。 
（四）以納入告知書而納付之者。 
（五）以現金付入金而納付之者。 
（六）以監守證而納付之者。 
第一至第三。爲收納租稅而然。第一。個人直接納付於金庫者。第二。市。町村納付所領收之稅金者。第三。在納期份滯納處分之前後。納付稅金者。第四。個人以租稅外之收納。直接納付於金庫者。第五。收入官吏直納之。者。第六。不設金庫地方之收入官。吏送付於金庫者。此爲歲入部之事務。歲出部自度支大臣。布逹支付預算等令。以其金額。登記於支出簿。其登。記後。因支付命令官之支付命令書。而爲支付其支付。命令有三種。（一）普通之支付命令。 
（二）集合支付命令。 
（三）有裡書之支付命令。 
第一之支付命令。債主爲一人時。第二之集合支付命令。債主爲數人時。第三之裡書支付命令。有須在金庫所在地以外而支付之裡書是也。第一支付命令。自支付命令官直接交付於債主者。更對於金庫發案内支。付命令。第二及第三。其支付命令。皆向金庫而發者。債主但受可在金庫。 
受取之通知而已。 
與金庫有最密切之關係者。爲命令機關爲領受機關。命令機關。有租稅。入與租稅外收入之二種。備舉之如左。 
（一）稅務署長。是即收稅官吏。在稅務監督局長監督之下。對於納稅。收者發納稅告知書。 
（二）市町村然在某種之租稅。則國家有使市町村。當直接收入之事。者。如地租所得稅營業稅賣藥稅等是也。於此稅務署長。發納稅。告知書於市町村。市町村更發徵稅傳令書。於納稅者。 
（三）各官廳長官。是爲租稅以外之收入。即如手數料免許料物品。代價等是也。於此各官廳以奉長官之命。而當收入之事務者。謂之。收入官吏。收入官吏以自長官送付之納入各知書。交付於應納。之人。 
受領機關。因命令機關所發之命令書。而實際受領現金者。納入於金庫。使日本銀行。取辦其事務。但市町村或各官廳長官。爲命令機關時。則市。町村收入役員。或收入官吏。直接自納稅人受領。而以之納入於金庫。惟。 
收入官吏。於不設金庫地方。且轉運通信之不便者。則得從度支大臣之。指定。而保管之此其大略也。 
我國有藩庫。有道庫。蓋取官廳金庫制之主義。然其弊也。各自爲政而統。 
 
 

Page 4

 
 
一有缺。專恣自用而浪費。不恤後患曷可設想乎。不預爲之振頓。島乎其。可。 
專電 
[電一北京]  
　　攝政王以日俄恊約日韓合邦均於東三省大有關繫諭飭樞垣妥籌對付並奏明皇太后慈宫聞奏甚爲憂慮 
[電二北京]  
　　政府連日會議要政未决復電催直督陳夔龍江督張人駿到京 
[電三北京]  
　　樞垣以各省財政支絀新政又萬不可誤决議請開御前會議妥議變通方法 
[電四北京]  
　　粤督袁樹勛署任多時尙未補實頗自忿懑昨又電告某樞臣决計乞退並陳病狀 
[電五長沙]  
　　湘路公司昨又公呈督撫曁郵傳部請廢借欵草約保全商辦語甚迫切 
[電六長沙]  
　　郵傳部派員來湘確查路事已於初二日到湘 
[電七東京]  
　　日本醫學博士男爵長與稱吉於陽歷九月五日午後逝世 
[電八東京]  
　　新任臺灣民政長官内田嘉吉於陽歷九月六日夜起程赴任 
[電九東京]  
　　墨西哥公電該國博覽會内之日本館於陽歷九月二日舉行開館式總統國務大臣均臨席 
[公電寗波]  
各報館曁寗波同鄉鑒初三日甬屬股東路工數萬人擁至道署要求電禀撫憲代奏留湯保全商辦由道府縣與紳商學公擬電稿揭示衆人始各散去甬屬浙路維持會 
緊要新聞一 
[西報紀北京政界近事]  
　　字林報載初二日北京電云宫中連日會議頗爲秘密聞太后一方面之人咸擬乘機擴張權力果爾則袁項城恐無起用之望且聞目下有人圖請皇太后臨朝聽政以代攝政王别設政務處以親王二人满洲大員一人襄理政務惟說者謂此事終必無成不過守舊黨爭執埀簾聽政最後之夢想耳 
[錫瑞兩督参議政務之忙碌北京]  
　　上月二十五日錫瑞兩督及各樞臣退値後卽至鹿相府第吊奠事畢同至政務處會議要政在座者除各樞臣及兩督外尙有濤貝勒澤尙書與陸軍部壽署尙理藩部壽尙書逹侍郎郵傳部沈署尙盛侍郎翌日錫瑞兩督復於召見後偕往澤尙書邸第晤談二小時之久聞係關於鹽務事宜澤尙書遂定於二十八日在鹽政處開特别會議當飭傳諭丞參廳知會左右侍郎紹英陳邦瑞曁丞堂陳宗嬀參堂林景賢鹽政處提調晏安瀾湖北監理官程利川東三省監理官熊希齡與錫瑞二督同於是日至大佛寺鹽政處署公同集議商定財政鹽政公債印花稅一切事宜議畢散會時已四句餘鐘矣 
[廷尚書獨肯負濫保匪人之咎耶北京]  
　　吏部前日行文各衙門保送满御史各衙門尙侍以满員人格太低無稱御史之職者恐將來仍有俾壽當徽等政負濫保匪人之咎故均不肯保送法部廷尙書獨不謂然以爲此係满員應得之權利胡可以一人溺職使全體均抱向隅之憾昨特將本署满司員大加考試無論願與不願均須面試論說一篇如有文理優長者則槪予保送題爲信而後諫論已取定九員咨送吏部矣 
[英使又欲代修騰越鐵路北京]  
　　外務部日前接駐京英使照會一通略謂雲南省騰越至大理一叚前因交通未便久與貴國政府建議修築鐵路迄未定奪刻下已經敝國派員前赴該處詳細勘測路綫估計購地金共需若干備辦材料機器鐵軌等類需資若干如貴國有意自行修築則敝國此次派員勘路之費應由貴國政府擔認籌償如無力修築亦祈明白答覆俾由敝國代修得以早日開工鄒尙書接閱後當卽禀商慶邸那相核定照覆措詞一面咨行郵傳部並電知漢督籌議辦法 
[吏部爲孝廉方正寛籌出路北京]  
　　孝廉方正由官紳選舉不會考者給以六品職銜其有志上進者由各州縣詳造事實淸册呈送各司道再由司道出具切實考語轉詳各督撫由督撫奏聞經部核覆後一併咨送吏部先在吏部會考一次取錄者朝考經欽派大臣閱卷擬定等第其尤者以知縣分省歸孝廉方正班候補其次以布庫鹽 
 
 

Page 5

 
 
道各大使直州判州判縣丞府經敎職等項掣簽掣省亦均歸孝廉方正班補用歷在案本届各省舉定之孝廉方正業已由各該省督撫陸續具奏並將履歷籍貫造具淸册先後咨送到部現吏部李尙書以各省孝廉方正旣已舉齊自應由本部擇定驗到日期飭令應考各員遵期赴部投文騐到聽候考試惟查向來此項人員廷對錄取後進身之階其途尙寛今則各大使及州判等項已均極擁擠而敎職一項又復裁撤殆盡若仍以舊例任用則將來恐永無補缺之期殊不足以廣皇仁而示體恤故日前特與于瑞兩侍郎及丞叅會議變通辦法擬廷對錄取者以小京官知縣縣丞府經主簿吏目六項任用其餘均獎五品頂戴遣歸田里兩侍郎均表同情已飭司訂立草案趕於日内入奏聞俟奉旨俞允後即將騐到及考試日期宣示云 
[整頓淮北鹽務之計畫北京]  
　　督辦鹽政處會同度支部具奏略云淮北鹽務危迫情形日甚一日居今日而欲整頓自非疏暢銷路不可欲疏暢銷路又非减輕成本不可惟北鹽行豫其引界鄰於蘆而成本則重於皖所减過少固不足以抵制盧私所减過多又慮其倒灌皖豫岸日又非舉皖豫科則一律平均不可臣等擬請於江蘇淸河縣之西壩地方設立淮北鹽釐總局一所專司徵收各省釐金加價統收分撥曁各岸運鹽緝私兼轄徐淮六食岸者督銷事宜並於安徽鳳陽縣之臨淮地方設立掣驗局卡專司掣驗皖豫兩岸販運票鹽事宜各處原有水陸緝私營隊應令相度地勢扼要堵緝其餘五河正陽關及三河尖等處局卡槪行裁撤所有淮北鹽務除江運各岸及徐淮六食岸照舊由官辦理曁各岸行銷票鹽應由票販完納課項照舊由海州分司徵收並責成該公司將三塲池產鹽河運務以及三埝五局一切掣騐緝私事宜切實整頓外其皖豫兩岸湖販皖販豫販一律作爲岸販均准自赴壩局完納釐金加價購運票鹽運岸銷售票販有願自運抵岸者亦照岸販辦理票鑒斤重仍照舊章以四包爲一引每包連滷耗重一百十斤壩局經征釐金加價擬酌定科則以皖岸現收每包制錢二千二百文爲標準惟原收釐金加價以錢合銀價値不一約計每包折收　平銀一兩四錢九分有奇今擬遵照新定幣制每包征收銀幣二元二角新幣未發行以前折收庫平銀一兩四錢六分七釐凡淮北引岸除河南之西平遂平確山三縣偪近蘆界另定章程劃辦官運外如行銷安徽之鳳陽鳳台壽州懹遠蒙城渦陽毫州潁上太平臬陽霍邱六安英山霍山河南之商城固始光州光山息縣羅山新蔡上蔡汝陽正陽信陽等廿五州縣應收釐金加價均照現定科則由壩局一道收淸按成分撥經過皖豫兩省不再抽收他項稅捐加價致涉重征岸販行鹽在此廿五州縣界内准其一體融售至安徽泗州肝眙靈璧五河定遠五州縣及鳳陽縣之臨淮鄉係屬土銷引地每包向收厘金加價制錢一千七百文較岸銷引地減少五百文今若一律加收深恐鹽價驟增民情或有不便酌擬减輕幣銀四角征收一元八角折收庫平銀一兩二錢惟指銷泗州等土銷引地者不准運赴臨淮以上各引岸以杜侵越所定土銷科則仍俟辦理一二年體察岸情再行酌核如此辦理於皖岸釐金加價收數無甚出入獨豫岸科則案重以現定數目計之較原數僅及七成臣等亦知江豫兩省財政艱窘一旦將釐金加價驟行輕减或難免收數短絀之虞第念釐金加價出於鹽務今鹽務疲敝已極長此不變則岸廢課懸收欵且將無著自不如減輕科則設法維持此在江豫督撫自必樂爲賛成者也至淮蘆交界犬牙相錯應由臣虞派員前往並由安徽河南各撫臣轉飭地方官會勘地址劃定界綫在淮界者食淮鹽在盧界者食盧鹽以上所擬辦法如蒙俞允應請旨飭下兩江總督江蘇安微河南各巡撫嚴飭地方文武將緝私事宜恊力維持並由臣處札知兩淮鹽運使海州分司運判一體遵辦即由臣處遴派妥員馳赴西壩將鹽釐總局一切開辦事宜妥速籌擬此次整頓淮北鹽務應以鹽釐總局開辦之日作爲新章實行之日西壩積存已酉綱票鹽卽於實行新章之前一日截數停運一面遵照新章開售庚戌綱鹽一面先行招徠岸販免致誤運脫銷有妨民食七月十七日奉旨依議 
[報界俱進會大會紀事南京]  
　　初一日午後一時全國報界代表數十人開俱進會大會於南京勸業會公議廳各界來賓約六百人是日因勸業會事務所諸公發起開歡迎會故會塲之次序先開者爲歡迎次則俱進會大會也二時許首由陶賓南君宣布歡迎之旨趣次上陳坐辦蘭　觀察致歡迎詞次由報界代表汪瘦岑君致答詞並極言報界利病所以當改革之理由復由提學使李梅庵文宗演說報紙與國民敎育之關係及其對於報界之希望甚具　誠次由民政部朱師晦部郎演說全國衛生研究會之必要並言提倡之法以報界爲最宜蓋朱君方來寗采集赴德國衛生會出品並議設全國衛生會也又其次則爲北京各報代表雷繼興君演說報紙爲民之口而民爲心必須心口如一始成有效之言論語語精當聞者皷掌如雷語畢即由郭寳書君宣言閉會停會數分鐘復由郭君宣布俱進會開成立會並宣讀開會理由書次即由來賓演說首由協賛會員江曉樓君演說俱進之意義特由報界尙不足以充滿俱進之義必須連同國家社會相與俱進次由來賓勸業研究會員姚孟塤君演說正當之輿論須有世界觀念與夫世界觀念爲國 
 
 

Page 6

 
 
民之必要並及近年德國保護回敎及欲修鐵路由土耳其通波斯帕米爾及新疆甘陜以至山東事其始觀之事若兩截由世界觀念觀之則見其爲一氣呵成設使吾人有世界觀念必能自覺外禍之棘云復次由勸業會事務所外事科員陶賓南君演說引伸雷繼與演說之義並極言有口無心之害復由代表勸業道李子川觀察宣布意見二條復次由東三省報館公會代表顧冰一君論報紙與社會之關係並言從前報界離於社會之害此後報界當與國民接觸尤宜與實業團接觸並言東三省殖民之無效非實業家連絡報館合同進行不可時天色已晚遂閉會俱進會赴會諸代表即赴通運館前照相以留紀念復赴勸業日報館茶會商定以後議事决評之法定於次日仍借公議廳開第一討論會决定各提議案以冀實行 
　　此日發電祝賀者有東三省報界公會及粤港諸報館各地代表未赶到者尙多如福建漢口報界代表則均於當晚趕到又江寗學務公所羅君函請報界設一造紙公司以免權利外溢尚待提議至會塲演說歡迎宣布諸詞均有關係當俟次第揭出以諗國民　　第一討論會與各省出品聯合會開懽迎會初二日午後一時各省出品聯合會特開茶會於緣筠花圃（即公園）以歡迎俱進會代表圑首由馬剛侯君演說開會之宗旨略言今年實業界之新聯合與報界之新聯合皆爲振古所無之大事並以勸業會日後之維持法及各省出品之困難與金陵關抽稅及沿途厘捐之煩苛深望報界爲之持護次由報界代表推舉雷繼興君演說答謝之意内容略陳三義一勸業會之得以成立者實由各省出品協會之力居多故不可不以熱誠致謝二使無出品協會則勸業會終不得成昨日報界安能假勸業會以開大會故尤不得不以熱誠致謝三勸業會本有廣告性質非專爲賣物赚利此次即有虧本尤望出品諸公將勸業會本旨時向商界說明俾各商默會斯恉不因噎廢食致阻將來之勸業會並言此項會塲保存之必要次由汪壽臣君及郭寳書君演說次由出品協會某君演說旣畢已届五時報界代表以本日討論會之時間已到遂興辭茶點而散初二之夕開第一次討論會於以議廳此會本借定江蘇諮議局爲會塲因工程未畢夜間進出不便故臨時復在公議廳此會决定仍用俱進會名稱不改爲協會定名曰中國報館俱進會以各報館爲入會分子故不以總理主筆爲會員而但承認其爲代表并議决每年大會一次及入會報館資格須爲中國人自爲之報館及商榷區域設會之法當推舉雷繼興君爲起草員是夜有江寗實業雜志社主任江曹二君宴各代表於公議廳隨席商議之辨論甚多盡歡而散初三日定於午前九時在勸業會塲内勸業報發行所開第二討論會以决定重擬之會章是日午後一時有勸業會事務所及審查部公宴報界代表於綠筠花圃 
[京師近事]  
　　政府以現値試辦預算之際所有財政事宜自當以度支部爲總機關以便接其盈虧設法調劑擬卽奏明監國將現設之稅務處歸併度支部以期統一事權惟聞某大老尙未認可恐未必能即見實行也　　理藩部昨接西藏參贊錢錫寳咨呈一角係條陳關於藏政一切改革事宜壽尙書擬將所陳各節送至政務處核議　　濤邸前日在軍機處倡議中國官吏繁文太多各衙門堂司官及各省督撫藩臬司道府廳州縣等相見一切積習殊令人厭且有因此誤事者不如仿照各國如有何項公事即直陳何項公事詳細說明不必先叙繁文朗徐兩軍機力爲賛成擬由軍機處奏明監國通飭京外一律遵行　　同蒲鐵路郵傳部前曾擬改歸官辦嗣因該省力爭迄未實行近部中又以現値經營西北路政之時此路關係最大亟宜迅速修築以便與他路銜接組成西北之幹綫擬即派員前往調查路綫情形切實規畫促其速成 
時評 
[其一]  
　　陸軍部人員。必用武備學校畢業者。此量能授職。至當不易之。辦法也。今欲撤去不知武事之人。盡用武備學校畢業者。此固。整頓陸軍之入手辦法也。今陸軍部之司員。其茫然不知軍事。之大略者。何可勝數。使欲整頓陸軍。而不能盡去此輩。將何從。而整頓之。然而去舊用新吾。固聞其說矣。恐未必。果有其事也。 
[其二]  
　　東督錫良入都後。以東省日危。不肯回本任。鄂督瑞澂入都後。慨然對攝政王曰。吾國内而政府。外而督撫猶互相推諉敷衍不知切實整頓。一則懼邊疆之莫保一則歎治象之日衰皆足以見吾。國之現象而令人　然憂。廢然歎者也。以今日言之。則吾國内地。未至若東三省之可危也。假使内而。政府。外而督撫。長此推諉敷衍。而不知整頓。則各直省之局勢。何在不可作東三省觀。然而推諉敷衍之習。固已深中於官塲。而莫能去矣。則吾國之大勢。其可危爲何如哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[度部核覆粤省總督司道公費廣東]  
　　粤省擬定各衙署公費經袁督開會議廳齊集各司道會議當擬定總督兼巡撫除廉俸照支外每年支公費銀六萬兩其原有津貼槪行停止藩司每年支銀三萬八千兩提學司二萬五千兩臬司一萬九千兩運司三萬六千兩巡警勸業兩道各支銀一萬六千兩廣肇羅道一萬三千兩惠潮嘉道南韶連道高雷陽道廉欽道瓚崖道各一萬一千兩遇閏照加額定廉俸仍照支給原有公費津貼等項一律停止電請度支部核示遵辦在案兹得覆電云眞電悉所定總督公費核與南北洋數目相同暫准照辦司道公費内藩運學三司數目較多查直隷司道公費現經本部核减計藩司年支三萬六千兩學司年支一萬九千五百兩運司年支三萬兩貴省應查照此數核辦其餘各官即照原定數暫行開支統以年計不再加閏從八月起支惟規費應一律於七月底截止以後如數解交藩庫希飭藩司會同清理財政局澈底查明各署規費數目七月以前若干以後若干詳細報部備核等因袁督接電後當札各司道一體遵照部電辦理 
[電覆粤省禁烟成績之内容廣東]  
　　袁督昨准外務部宥電開各國現定於西九月在海牙績開禁烟會由和政府請中國派員入會此事於中國禁烟關係甚鉅所有各省近年辦理禁烟成績亟應調查以備向該會報告希即查明全省種烟畝數原有若干現已禁絶或已減若干售賣膏土行店原有若干現减少若干通省設有戒煙局告干戒斷人數若干想各省迭經認眞查辦並舉行牌照捐以上各節縱不能皆知確數亦必能詳其大槪會期甚近務迅速調查列明電復爲要督院准此已札發禁烟局調查去後兹據禁烟局查明細數詳報督院電復外務部查照兹列總數如左（一）全省原有土店二千零五十一家閉歇七百零五家現存一千三百四十六家原有膏店七千二百九十一家閉歇一千八百十家現存五千四百八十一家（一）全省除南雄州屬未設立外合計共設戒烟局一百七十七所（一）全省合計戒斷者共十一萬一千六百零八人現吸食者共三十二萬七千八百十一人 
[奉吉各府廳紛紛告水]  
　　新民府新民於上月十七日陰雨終日柳河水漲當由府尊派李宗元大令及警務長督同巡警在敎養局後邊修堤堵塞延至十八日午時離府街八里而遙前後營子被水冲及水高六七尺居民或上房頂或抱樹枝暫保性命及五點鐘水及敎養局門首堵塞無效該局員司均避難高崗未及半小時水過鐵道來勢甚猛由馬路直逹後溝復由巡警在回回墳處設法防維亦無效騐頃刻間水浸入審判廳府署習藝所女學堂探訪局等處平地水高五尺房屋倒坍十分之八所有一切人員均在房頂土崗樹杪避水是時電話已斷呼救不靈哭聲水聲倒房聲並巡警保護監獄之槍聲嚷成一片傷心慘目有不忍言迨十九日晨三點鐘水始稍退流至西泡子沿小堡子該處居民避難慘狀與前略同府尊督同各局所員司巡警涉水出外一面疏通水路一面援救難民意欲通信省憲而電報已斷嗣由鐵路電報電禀督憲乞援至晚府街水勢退去十分之七二十日水勢大退至二十一日退盡惟窪下之處尙有積水殁膝者四鄉則北路均已退盡而西南路頗多污積兹查悉府街被災區域則馬路後溝西泡子沿等處鄉間被災區域則前營子後營子小堡子南窰八家子等處至於習藝所工塲已全數毁壤惟監房尙存女學堂探訪局盡被冲倒府署内之統計處辦公室宿舍及會計行政司法三科亦均倒坍禁烟公所審判廳已絲毫無存釐局亦爲之波及此外如陸軍稽查公所憲兵隊駐紥所屠獸塲悉數付諸東流若民間狀在府街則各處房屋冲倒者十分之六七蕩析離居甚屬可憫在鄉間則水退之後淤泥高於房頂哀鴻遍野無食無衣二十二日張太守示諭商民不准高抬糧價而省憲派委賑員亦到張太守又另派委員數人會同省委分東南西北四路親往放賑每口給饅頭四枚又大口給米一升小口給米半升並柴火錢二百文 
　　濱江廳濱江廳街日前因江水漲發街中積水無地宣洩傳家甸五六道街之間平地水渰三尺往來行人搴裳難涉章魯臬司馬商請關道于振甫觀察由租界内借水龍數架掏放街心積水以便交通並於濱江水漲之處修築江堤所需之料木板木椿外另有用麻袋裝土阻攔江水外溢以故現用蔴袋七萬餘件猶未敷用巡警四區分爲四叚督催按叚由自治商務兩會派員輪流稽查每晚由廳署編輯口號傳知各局處以憑赴堤督工否則槪不得逼近江堤行走以防鬍匪混迹其間决毁江堤乘勢搶掠又預雇江沿脚行數十名預備江堤潰决驅之堵禦較民夫事半功倍運土車船亦擬酌給費用云 
分類新聞政界 
[武陽城議事會開會詳情常州]  
　　武陽城議事會前議定八月初一日開第一届常會是日仍假圖書館爲會所上午九時開會除陽湖縣伊竣齋大令外議員到者十三人（武陽城議事會議員二十人史成被選爲總董莊洵被選爲董事盧正衡被選爲名譽董事史久傳游幕粤東均辭職是日缺席者三人）議長孟森假副議長史藩主席開會秩序由 
 
 

Page 11

 
 
伊大令與史議長先後演說畢互選審查員當選者爲莊俞李嘉穀沈廷揚馮斆榦劉承志五人選畢開議（一）城廂淸查户口期限已過應從速舉辦並訂定進行日期表及調查細則一面撥欵應用（二）諮議局議决帶征自治經費應自本年下忙爲始凡坊廂之田一律帶徵以充自治經費（三）沿城荒地墾種桑秧以興蠶利（四）淸道路燈應分别决定辦法提議至此時間已過由議長宣布尙有未及提議者爲條陳整頓更夫栅夫辦法呈請兩監督核辦籌集城廂自治經費並暫時撥借公欵以應急需取締草屋辦法三案歸初二日續議而是日議事日表除前三案外又加入調查户口應先愼擇區董及調查員呈請兩監督整頓巡警請董事會試辦預算三案聞是日開會時間已至下午三時矣 
[刑幕投考法官之特别優待武昌]  
　　湖北此次考送京師法官各項員生之合乎資格者業經報名由提法使馬廉訪親自考試取定四十六人其刑幕亦經考騐指日即備文咨送往京昨聞廉訪以安陸府保送之刑幕汪見田咸寗縣申送之李允南鍾祥縣申送之姚夔一安陸縣申送之李蕃監利縣申送之蔡德钧夏口廳江夏縣續行申送之周航陳爲鑅等於考試時或由路遠錯誤成因有事躭延均未預考現値法官需材之際未便棄置無用爰准其補考以便送京授職 
[護督飭交籌辦上級自治湖北]  
　　護督王聘帥查憲政編查館九年籌備淸單内載廳州縣上級自治爲第三年應行籌辦之事現在城鎭鄉地方自治模範已立人民程度逐漸進化自應循序籌辦上級自治爲下級進行之階特札飭自治籌辦處遵照館章開辦上級自治研究所培植此項人材限於年内成立 
[護督飭局收回息借官欵湖北]  
　　官錢局爲全省金融界機關部漢武商民押借欵目甚鉅其局署所廠陸續撥借官欵多因財政支絀未能如期籌還兼以銅銀二幣提歸部辦出欵陡减護督特飭高松如觀察查明官界息借各欵除年限未满尙須守約外餘均一律收回以期機關靈活預備官局隨時撥用 
軍界 
[飛划營統領出巡蘇州]  
　　飛划營統領馮孟餘觀察近因各屬匪盗時出橫行恐所部各營隊有防汎不力之處因於初一日親自乘坐靖湖淺水兵輪開赴各汛地梭巡一週以免因循誤事 
[批飭郭道提前改編新軍廣東]  
　　袁督准度支部咨軍餉司案呈廉欽新練軍曁衛隊各配長夫加給薪公津貼等費並將先鋒衛隊兩哨改爲新練軍第三營左右兩哨欽州新練軍改爲第一營廉州新練軍改爲第二營等因查上年十一月間據咨稱廉欽新練軍兩營改編新軍更徵一營合成一標仍駐欽邊業經暫行咨准在案兹請將廉欽道署衛隊兩哨改爲第三營左右兩哨查新軍營制無左右哨名目且與前次咨稱更徵一營合成一標亦不相符又淸摺内開郭道統領欽州新練軍一營原月給統費銀五百兩嗣以此項統費與新軍不符改照標領薪公按給三分之一等語查定章管轄一營者爲管帶官郭道管帶一營何得改照標統薪公支領殊與定章不合至欽廉兩營各配長夫一百二十七名衛隊兩哨各配長夫二十八名皆前次軍營積習爲濫胃開支地步又郭道所用員弁二十二名旣以崇體制聽遣用爲言自非軍人可比所有各員開支薪水即不得列入軍需册内以正名實等因片行前來相應咨行兩廣總督迅飭查照陸軍部原咨分别删改即將更定章制分咨本部查核等因袁督准此查廉欽新練軍改編新軍前經咨部業於上年十二月奉都核准嗣以今正新軍兵變遣散七營奏准年内規復成協此項新練軍因擬暫緩改編復經咨部有案兹准前因自應查照來咨事理更定章制兹據廉欽郭道摺禀擬將改編事宜提前赶辦昨已批飭照辦應俟辦妥具詳定案彙案咨復合就檄行仰廣東藩司督練公所兵備處即便移行遵照辦理 
學務 
[紹興府中學堂風潮詳情浙江]  
　　紹興府中學堂因監督牌示考試致起風潮已見前報兹悉此事之起原緣杜監督以預定敎材無可依據遂擬舉行特别考試以覘成績於念三日淸晨牌示九句點考試國文先期分給各學生考試規則一紙并告明考試理由届期府尊蒞塲監試學生無一人到塲監督親往招呼學生不應復擁至會計室廊下一帶有對監督謾罵者并立索所繳學膳雜費當許以午後給還旋退至膳堂自行開會每人派一元爲禀撫學憲及分致各處之電費下午由會計處給還所索之學膳雜費傍晚學生復至府署遞禀并派二人赴省於每縣勸學所及袁蔣前監督處亦各派二人前往校友會會長五年級生王文灦由校外來函告假一星期念四日淸晨監督牌示昨日學生聚衆要挾罷學立索所繳學膳雜費當於午後照數給還其業經領回繳費各學生應即自行離校除飭廚役停止膳食外特此牌示學生見牌示後復在膳廳開會演說愈形憤憤當將牌示摘去攜至事務所適見書記員在側羣向責問此種牌示爲何人所繕寫幾至用武又至監督室詰問片時退出至膳廳復行開會九時學生同至府署十時而回包太守隨帶收發伍君至校由伍君代表勸諭學生學生舉代表十一人至事務所向太守禀稱須更換監督并將牌携去午後六時學生覓取洋燈號鈴開第三次會會塲外有十　巡邏校友會會長王文灝亦入校拍掌之聲雷動聞是日學生再派每人出洋以充膳費自向廚房包飯有欲移出校外者强制之并毁其箱篋自相取締逃避者行李充公念五日學生父兄有欲招其子弟出校者羣强制之不允其離校又於校門内自派學生四人站察午後八句鐘學生復開會演說至三句鐘之久是日住居校内者人亦較多現雖官紳設法融洽然風潮尙未易平云 
實業 
[委員督收錢莊倒欵之成效杭州]  
　　浙省自壽豐莊擱淺後鼎記慶餘兩銀號接蹝繼倒經濟界釀成極大恐慌浙撫增中丞維持商市特派候補道章樾知府周志靖會同商會查賬員等設法淸理督收官欠詎兩委員誤會憲意左袒同寅深盧官欵吃虧創爲分類之說雖各業議董全體反對尤復悍然不顧致開會數十次毫無成議一般商界咸目委員爲包討官債存户更多煩言現聞籌豐莊存户攤欵原定七月三十日開股東會公商墊欵辦法俾便八月底如數淸償詎會期已過音問杳然亦未登報佈告而鼎記慶餘兩莊籍口收欵無著更屬寂寂無聞該兩莊官欠各户凡現任曁有差缺者多至三十萬有奇擱淺以後任情觀望即經禀由撫憲加派縣丞殷壽松二尹會同商會職員王某專收本城自六月十八日接差迄今四十餘日僅收過鼎記存欠劃欵洋一百元外别無分文鼎記藩經理極誠優待致送月修三十二元逐日恭備夫馬宴飲惟慶 
 
 

Page 12

 
 
餘查帪和盤託出店中開支奉憲委面諭追繳夥友宕帪無從羅掘致殷委供應未免簡略殷二尹大不爲然百端挑剔致送月修責其不用紅封甚至坐索宴飲繼需大烟每次必吸兩餘有人戲詰之答稱收帪辛苦似此曠日持久坐耗供應馴至存户脂膏日縮日短必致分文無著而後已現聞省垣存户已於初一日借座某宅秘密提議擬再聯名公禀撫帥迫叩主持云 
[川路公舉駐宜總理湖北]  
　　川漢鐵路早經劃定界限宜萬以上一帶歸川省修築前由張文襄公札委湖北知縣舒正曦大令（四川人）赴宜照料開工日前川省旅鄂官界以路事關係最巨喬總理一時未能出京公舉施紀雲廉訪代辦川路駐宜總理由王聘三方伯等面請瑞莘帥函告川督昨蒙趙次帥電飭施廉訪代辦川路駐宜總理事務刻正會同喬樹枬左丞及旅鄂川員等妥議一切辦法不日即赴宜到差矣 
[新幣廠聯絡商人之原因武昌]  
　　度支部造幣鄂廠會辦張部郎德薰刻已將廠務佈置就緒俟總辦李觀察經野到後卽行開工鼓鑄因以漢口爲全國中心金融機關咸操持于商界欲求新幣推行盡利須得熟悉商情之員週旋聯絡特延久在錢業之周清波君充當經理專與武漢商界接洽爲銀銅幣之交易並代鑄搭鑄俾利推行 
雜記 
[岳州蝗蟲傷稼湖南]  
　　岳州巴陵縣西塘地方日前天忽黑暗雲霧四起空中蝗蟲紛至有李氏八角田穀被傷甚多幸不久飛去見者謂該蟲頭圓目赤色多青麻大者長約五寸小者二三寸不等此亦農家之災異也 
[常郡可望豐收常州]  
　　常郡連年歲歉斗米幾至千錢今年春夏間雨水過多田畝雖稍淹没幸即退出尙可補種夏秋間雨暘時若豐收大約可望日前天氣雖過　不久亦得雨田禾仍然無害故平糶已於七月三十日截止矣 
[有令如此地方將若何常州]  
　　武邑王蓉樵大令辦事　頇日前因事撤任該令遂憤懑異常遇事顚倒是非以爲洩忿計每遇必須會銜之件送至陽署伊令見其是非顚倒不便畫行王大令銜之遇有陽邑主稿之件送至武署亦不畫行以爲報復現在地方要公向應會銜者目下多係陽令一人發出聞繼王之任者履新尙無定期地方公事不知伊於胡底也 
[有吏如此獄囚將若何杭州]  
　　上年十一月今上登極明頒恩詔大赦天下諭旨到浙各府廳州縣輕罪應赦人犯例應造册詳報臬司照例由局彙造總册詳咨大部核准後通飭釋免詎臬署書記長陳霖溥需索各縣紙筆陋規不遂捺閣半年之久（按問例造報此項恩赦本官例給銀百六十兩作爲印刷紙張其餘州縣視缺之繁簡定費之多寡少則一二十兩多則一二百兩上年經諮議局議决盡裁呈院公布故各牧令早已奉行）致各屬應赦人犯或被他囚起意越獄或因閙事牽連慘遭典刑橫死者指不勝屈且内地監獄黑暗著名每年溽暑疫死者縣必若干人影響所及殊非淺鮮該蠧書恃有奥援怛然無慮七月中旬爲提法司李橘農廉該查悉大發雷霆嚴限至八月初五日止一律造送完全否則從嚴懲究現聞該蠧書尙藉口人手不齊已造者今僅七府恐初五日憲限又將化爲無效耳 
[有婦如此夫婿將若何廣西]  
　　賀縣蓮塘團三分田有周果者娶妻劉氏周素嗜賭博上年因賭敗囊空向賴某貸銀三十元將妻作押不限贖期後周往連州謀生久無音耗傳聞已故其母遂向賴索補銀三十元另立斷賣據紙不料去年八月周忽歸家且積有數十金因擬贖妻其母告以故翌日周遂華其服色偕一密友閒遊行經賴宅見家人俱已外出惟婦獨在以計授友入宅向婦乞杯水禦渴始詢良人何在繼詢姓氏來屬復詢度日如何該氏一一具以實告友復豔述周某歸來之狀問婦尙思蜀否婦曰固所願也友遂出引周入復話片時而别後該氏即私竊衣物等託言歸寕旬日不返賴詰岳家則答云不知及檢視衣服賣契又已不翼而飛因張貼花紅四處購訪然渺不可得或有微聞其事者告以周某舉動賴即着人往探其婦果在遂招集隣里念餘人欲行强奪奈婦匿不出賴卒無如之何旋投團紳與周理論而該處王黎各紳素與賴有隙皆不直賴賴不得已以拐帶赴縣控周而周則以迫婦成親控賴兩造對質經縣主當堂斷令周某還銀三十元領回完聚兹聞該氏近因周某衣食不給事蓄無資復竊賣契逃歸賴家云 
諧文（續） 
[戲擬官塲博覽會陳列品目]  
　　丁食物品類民膏此膏性能飽腹。凡作官者。無不有食。民膏之癮。癮之深重。尤甚於烟膏。民脂此脂最善潤口。凡作官者。無不以此。脂塗抺口唇。故官吏之肥。皆民脂有以致。之也。花酒此花酒之功用。莫名其妙。凡作官者。之運動差缺。皆仗花酒爲媒。介官場終日之。沈迷花酒蓋以此也。忘八蛋此蛋爲作官者之日用品。自一品。大吏以至末秩下僚。恒不離口。凡人之一人。官場者無不嗜之。　　戊寫生品類師爺此師爺奥。官朋比爲奸。生平别無所。長。惟開後門。（即私受賄）手段最熟。大爺此大爺專假虎威。跟宫服役之後。輙裝成大肚。以爲獲上厲民之用所謂大肚門。丁是也。小跟班此等小跟班面貌須美。衣服須華。亦爲官者嗜好品之一也。大人　此人雖不大而每罵之爲大。大約取。其老弱無能奄奄待斃之意。置在博覽會中。可足供人發笑。大老爺此相外服沐猴衣冠。内具財狠心。地。善於噬。民故稱爲劃地皮之好手。太爺仳相之寒酸卑污。終日插尾乞憐。衣衫藍縷。天然一。種賤　。大字多一點。與犬字。無以。異故人多稱之爲。犬爺云。（完） 
雜紀 
[箱中偵探（緒賢續）]  
　　於是二人復進庫中。入門卽返鎖之。至時李。助碧邊其箱於光處。碧乃將其四週一驗。但見其箱甚新。以松木爲之。面上大書馬大順。三字。碧忽指一處微笑曰。盍觀諸。該木箱上。有一孔。幾幾爲釘所蔽。於是即由身上探匙。一束。配而開之。碧忽面如死灰。顫聲。曰噫箱 
内之物何。往豈非双爲妙手空空兒所竊耶。 
碧曰否否。觀此爲何物。言時以手入箱内。取出犬鐵一塊。乃放緒樓板上。復索之。共得十。 
磚。李睹此情形。心神俱。喪曰此又何故。碧即。取一磚而謂之曰。君試猜此物。其重幾何李。曰約十。四磅。碧曰十磚之重。已約一百四十。磅矣。君今明其意乎。李咋舌不能措詞。碧曰。此案今有一線之光矣。目下寳石之覔得與。否。非僕所敢逆料。而竊匪則在我掌中矣。君其許我再進密室乎。李曰。余旣託君肩此重。任。余家即君家耳。何所不可。說時面有喜色。迨抵密室片時。忽一。書記掩入。謂李曰。馬天。順命僕取回其箱。李曰諾。少俟片時。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江蘇巡撫程德全前護江蘇巡撫陸鍾琦會奏籌備憲政情形摺（續）]  
　　一曰推廣廳州縣簡易識字學塾查蘇省簡易識字學塾第三届奏報成續期内卽經各屬陸續呈報創設本届推廣學塾亟應先定辦法督促進行前已通飭各廳州縣將本年推廣若干處所自正月分起按月列入政治表造報以憑考核並由提學司派員分赴各屬調查人數遵照定章三種學塾畢業年限逐年支配推廣按入口之多寡爲學額之增減豫計級數分年列表並附解說印發各屬責成地方官會同勸學所切實籌辦即以此定其考成現在統計四月底止蘇屬各廳州縣前後開辦之塾共有七十七所此賡續辦理之情形五也一日廳州縣巡警年内一律完備查上届蘇屬巡警惟蘇州省城及上海商埠兩處開辦最先進步最速此外各屬舉辦巡警尙有未能足額之處本年春間省城警務公所整頓權限歸併農工商局所隷巡警因而參酌定章擴充警政分别編訂現行預備章程業經前撫臣寳棻核明奏咨並一面遵章奏設江蘇巡警道缺事權統一責有攸歸所有各廳州縣巡警上年粗具規模幸無貽誤本届一律設立尤在實力奉行現由巡警道遴派視察員分赴各屬詳細調查悉心組織並先按照部章分别事項訂定表册頒行各廳州縣飭將應辦巡警事宜按近塡表呈送道署考核優劣再行彙轉以定功過使之各顧考成咸知奮勉已辦者設法推廣不以故步自封未備者計日程功不以僻陋自囿俾於年内完備之期不致逾限此賡續辦理之情形六也一曰籌辦廳州縣地方自治查廳州縣自治選舉章程前經憲政編查館頒行到蘇即由自治籌辦處擬訂施行細則九條並將籌備日期預定宣統二年五月起至二年九月止共分三十四項詳細列表通飭各屬遵照依限辦理此經始籌備之情形一也一日釐訂地方稅章程查地方稅爲地方行政經費所自出從前稅則未分事之應屬地方行政者恒由公家補助經費以致地方稅與國家稅渾雜不清相沿已久本年正届釐訂之期業於春間分飭主管稅務之司關道局研究性質劃分界限妥速籌議現又分别飭催迅速呈覆以備清理財政局酌擬辦法編訂說明書之用此經始籌備之情形二也一日試辦預算决算查清理財政章程第十四條各省文武大小衙門局所自宣統二年起預算次年出入欵項編造清册於二月内送清理財政局由局彙編全省預算報告册呈由督撫於五月内咨部等語蘇屬各署關局所營校共計不下一百四五十處出入各欵繁簡旣有不同名目尤爲紛雜前由該局迭將部頒原册印刷通行並查照各處歷次册報出入用欵逐一釐訂性質擬定分册式表式開具凡例通發各處詳晰照塡旋據陸續送局上緊核編遵限於五月内咨部此經始籌備之情形三也（下略） 
本埠新聞 
[責成元豐莊清理本票]  
　　北市正元謙餘兆康三錢莊倒欠鉅欵迭紀前報兹有元豐錢莊在廨具控與正元等亦有票欵糾葛請爲追理昨奉寳讞員批駁云正元等莊已歸入奏案辦理各歸各案豈容牽混該莊本票不思清理復敢抗違廨諭飾詞妄訴須知錢舗虧欠定罪甚嚴本應提追姑再從寛候函致錢業董事催令清理如再違延必貽後悔切切 
[會訊太古公司控案詳誌]  
　　英商太古公司控恒泰報關行主張炳生不付水脚銀兩並控經收水脚人吳謂川舞弊等情昨經分共公廨傳齊人証由寳讞員會同英康副領事升坐特别公堂研訊原告代表哈華托律師譯稱堂上傳訊原告各見証口供於吳渭川一案頗有關繫請爲隔别研訊吳渭川延穆安素律師到堂聲稱原告控吳是何案情應請示明預備辯駁當由英領康君將原告控吳案情逐一宣佈旋傳見証震康行經理傳炳揚到案訊據供稱曾做東洋莊海帶生意租用太古船隻裝貨進口之貨存於太古棧内先托恒泰報關行秤過觔數照付水脚當由該棧在提貨單上加蓋水脚清訖圖章所有水脚銀兩當時有由出店送去者有托恒泰轉付者惟因太古公司尃派吳渭川經收水脚故帳上均註吳渭川字樣究竟是否由吳親手收不下得而知而提單上所蓋圖章是方是圓請吊原單察核又據源記行夥錢瑛堂源茂行夥徐雲卿兩見証上堂所供與傳略同又據彙康莊經理韋成投稱曾向恒泰號收得永豐莊本票係三十三年十二月初三日期計洋一千五百四十七元五角餘事並不知情並據在押之正元莊經理何兆政供稱原告欲查永豐莊本票洋四百九十九元九角一欵因未開明日期無從查乞鑒旋傳晋大莊夥訊問即據原告代表哈律師稱應訊見證係正大莊悮開晋大莊毋庸傳訊又據被告吳渭川所延之穆律師聲稱原告各見證均無實在口供且彼此早已接治豈能憑信被告在押日久請即交保候訊寳讞員商之英領以張炳生因犯他案收押法捕房判交法界包探帶回候示吳仍還押候再核商見證各人一併退去 
[勘騐私塡河道]  
　　念八保十二圖地保沈悅堂私將吳縱涇河道塡塞賣於洋商迭紀前報本縣田大令昨特傳同圖董盛日晋導至該處勘明私塡屬實當卽面諭盛董速催該保照舊開通違干重處 
[同康燭廠定貨之糾葛]  
　　美商同孚洋行控同康燭廠不出定購占油一案前日午後由廨會訊原告延律師哈華托與買辦馮少山洋人馬克上堂聲稱該廠股東朱錫凡王康伯未到現在到堂之嵇子松朱衡宜亦係該廠股東應請飭追嵇等亦延愛禮司博易兩律師代辯王康伯由威金生律師上堂代表孫襄讞商之美海副領事以人證未齊判嵇朱交保候王康伯等到案並函請商會查明商册再行訊核 
[城内]  
　　茶館違章○印花公所司事　如隆婁炳玉昨向元興染坊收取月捐該坊夥以現已另立新公所不願再出捐費遂致口角同往邑廟羣玉樓茶館評理事爲東區巡警得悉拘局巡官以羣玉樓不願違章私賣講茶判罰洋六元婁徐共罰洋三元一併斥釋　　曾否移屍○劉福亭因姦毆傷本夫張秋庭身死一案昨由本縣田大令復訊屍妻　陳氏供與劉福亭犯姦三次先後得洋三元 
 
 

Page 19

 
 
是日氏夫在外不知被劉福亭如何毆傷致死訊之劉福亭供與陳氏通姦事果有之是日因張秋庭向小的索妻行兇彼此揪住後來不知如何身死地保張阿順供屍身在張姓家門首小的詰問其妻言語支吾是以報驗大令以驗尸時曾據張之房主魏馬氏供有移尸情事判令該地保速將實情查復劉與張陳氏仍各還押　　勿再犯再○挑賣餛飩之俞阿土控周金寳倪長明王大寳兇毆滋擾一案昨經本縣田大令提訊周倪王三人僉供俞阿土與小的等均做賣餛飩生意俞欲立爲行頭從中漁利因小的等不允遂被揑控俞供實被屢次滋擾並無私立行頭之事大令曰以後無論何人不准私立行頭周等亦不准再行滋事如再犯事到案須先笞責二百板再問曲直 
　　賭徒行兇○浦東總巡局函送受傷之顧金寳到縣請驗經田大令訊據顧供小的往喚篐桶匠某甲到家做工甲正在鬭牌同賭者因被吵散突出行兇竟致毆傷求驗大令飭仵驗得額角及左右肋有擦傷痕跡判令自醫　查明行兇人姓名再究 
　　圖董倒斃○二十五保二圖地保張兆歧昨至縣署報稱二十七保十十一圖董事徐松泉前晚至法界鳳舞台看戲畢後出外在途倒斃屍身已送驗尸所請求相驗旋由尸子到縣禀求免驗縣令不准即委捕廳趙少尉前往代驗 
　　難民乞憐○昨有湖北難民男女老幼共十七名至上海縣署求請撫恤田大令諭飭靜候核示母許滋閙 
　　姦拐婦女○成衣匠王金奎誘拐某甲之妻蔡氏逃至松郡經女母蔡莊氏赴松尋獲拘局轉解到縣前晚經田大令升訊察氏供實被引誘現已知悔訊之王金奎俯首求恩大令以王誘拐屬實判責二百板枷號二個月發頭門示衆期满再核察氏掌頰一百下暫行發堂留養一面着女母邀　來案核奪　　仍無效力○一路巡　分局批周駱氏禀云沈海琴犯姦發押前來本分局具保者已難勝數俱未准行兹閱來禀該婦人好行其德胥泯前嫌不可謂非忠厚存心之至惟縲絏三年爰書早定空詞一紙眞僞誰憑况事雖出乎一家而人不名爲原告解鈴無術還尋繫給之人翻案大難自無定案之易本巡官縱有哀矜惻怛之心實無委曲成全之法仍難率准所請希即知照　　道批四則○丁駿照禀批候據情函致新關稅務司查明核辦復到飭遵施尙志禀批旣經控縣准理仰崇明縣核案催提訊追仍具報母遲陸云洲禀批察閲抄粘局批旣無遁飾詎容越控圖翻不准抄粘附　樂熊氏禀批案經由廨訊判未將堂諭抄呈亦不將案情明晣聲叙輙行來轅稱寃殊屬荒謬特斥　　官事○三林塘巡防保甲局委員汪鳴謙昨日到道禀請期服假二十一天管帶淞滬巡防步隊第五營補用都司章豹文禀請給假五天赴寗公幹新委老北門盤查委員候補典史蕯景顏到道謝委並禀知即日到差 
[南市]  
　　情節離奇○向爲京貨業之崇明人汪壽林上月間契妻湯氏來滬就醫已則賃居十六舗瀛賓旅館氏則另居恒義公棧同鄉會查知其事頗滋疑慮遂將男女函送工程局經陳裁判訊據汪供實係夫婦成親已有五年氏供年二十一歲同外祖母至虹口索欠研結至再執定前詞判着該會帶回查明然後遣送回里 
　　庽客失竊○合興里永和泰台州客棧庽客陳槐卿王祥軒劉梅秋失竊衣箱一只内有大小洋銀百餘元及金戒衣服等物次日將棧主陶煥雲庖丁趙光玉茶房陳益順洪樹發張懹玉等扭控工程局經陳裁判研訊一過判陶交保趙等四人即交伊帶出限三天内查明失物下落再行訊究　　各清各欵○協泰恒鐵行執事榮子威前在工程局控告吳長泰機器店小主吳小寳欠貨洋一百七十六元訊據吳供有洋五百元存在協泰行除收尙少一百九十餘元因該行已加恒記字樣者認存欵未能劃抵已由該同業董事屢勸未妥判吳交保候函致該董等妥理在案兹接復函謂吳圖賴貨欵屢勸未洽昨經陳裁判提案復訊判吳交保趕將所欠貨欵如數理明至所存協泰之欵着自向該行股東張姓交涉毋得藉詞扣抵如違押追 
　　並非吞没○胡萬美茶葉店主婦胡曹氏之族弟曹立壽前將墨作生財出抵洋一百五十元今春各債户紛紛索欠適曹遠出氏即氏還洋五百餘元遂將所抵之生財一併搬回兹曹來滬至工程局控被該氏吞没生財昨日互扭至案經陳裁判訊據氏供曹將原籍房產抵去洋一百五十元及前項生財抵洋一百五十元並代還債欵約共七百餘元求請追給　之曹供詞含糊判曹交保限五天邀同公正人理算帪目禀復核奪氏退去　示 
[閘北]  
　　起滅自由○雉妓張梅卿前被姑母高張氏在四路分局控告與藥水廠夥范子卿姘識偕　經巡官判將該女發棲流所擇配在案兹范願出價百元央人向高張氏議妥昨由該氏投案希圖朦領黃正巡官以該女前已被氏押入雉妓院賣娟姑姪之情已絶且案經判定豈容起滅自由特斥不　 
　　同居行竊○金全保日前竊取同居胡茂林之衣服出外質錢昨日被胡尋見　控四路一區經黃正官訊明判金戒責三百下具結斥釋 
　　押追房租○王禎祥控租户姜阿福許王氏合租房屋一幢積欠租金三月計洋九元六角屢　無着請爲追繳等情昨經四路分局黃正官傳訊屬實判令押繳　　查獲積竊○積竊王阿寳張阿桂前晚在江灣鎭竊得衣服等物一大包行經閘北鐵路邊被巡邏巡士查獲解入四路分局經黃正巡官提訊王張供認不諱判各責四百板枷號五天 
[英租界]  
　　汽車傷人○四十號汽車夫張元卿前日駛車不愼在西華德路將行人司徒福撞倒碾傷當經巡街捕將張與受傷人一併帶入捕房將張管押受傷人車送醫院醫治昨晨由探將張解送公堂請究據包探投訴原告年已七十五歲傷勢甚重不能到案孫襄　向張略詰數語遂商之美仇副領事判張押候傳到見証再行訊核　　不安於室○王小狗向在嘉興路附近擬設荳腐攤近將其妻楊氏任意凌虐擅用鐵練鎖於樓上並將車心木毒打致氏受傷昨被哈爾濱捕房查悉卽將王與楊氏一併拘送公堂謂究楊氏供稱丈夫誣指竊洋被用鐵綀鎖　空房内毒打受傷訊之王小狗與其母張氏訴稱楊氏不守婦道與對門飯店内堂　　識於五月二十六日逃逸旋在南市尋回詎隔三天又被逃逸近在西鄉大塲鎭尋回用去尋費洋數十元恐再私逃是以鎖閉樓上求鑒中西官以王不應將妻鎖閉殊違租界定章惟楊氏亦不安分姑寛判王罰洋兩元充公將氏領回以後不准虐待如氏再逃准予控究　　超豁婢女○住居坭城外十九號屋内之張小利即張惠記因將婢女毛金花凌虐由捕查悉昨送公堂請究張供並未將婢虐待訊據該婢供稱年十三歲杭州人於三歲時賣於張姓家爲婢時遭凌虐判張罰洋二十元充公婢女毛金花發幼女所留養俟成人擇配　　僅懋糧串○美商禮明　楊聖銓楊聖坤將無單田地串賣騙洋昨經公堂研訊據兩楊供稱該地本無方單以糧串作憑曾與地保言明判均交保限一月後邀到見証質訊核奪　　欠欵被控○徐吳氏控陸頌梅張耀庭不　欠欵昨由包探將陸張二人傳至公廨過堂候訊　　索欠爭鬥○木匠陳雨良馬仁泉在途鬥毆由捕一併拘入捕房昨解公堂訊明係因索欠起釁判馬押候還陳洋十六元開釋 
　　查獲同黨○南京路裕祥當舗控李徐氏唐竹林　將假珍珠質洋三百元一案昨由 
 
 

Page 20

 
 
捕房將氏等供出之王阿毛查獲解送公堂請究判押候今日早堂解訊　　縱妓拉客○龜奴徐步淸鴇婦王龐氏王張氏陳唐氏因縱令雉妓花巧寳王老二陳小妹陳二寳馮二寳等在運拉客昨由包探將各人傳至公廨請究判張唐兩　各押女所兩禮拜餘妓各押一禮拜徐不認開設妓院判押候查明於禮拜五再行訊辦王龐氏不到改提 
　　家賊難防○張阿桂失竊銅器報請老閘捕房查緝嗣由包探查明係張之胞弟張羅兒所竊昨解公堂　爲訊辦張阿桂投案求免中西宫以事關竊案未便起滅自由判張羅兒押七天贓物充公 
　　夥友串竊○平望街招商廠房控夥朱福生朱阿寳串竊席而銀器具私行付質由探將兩朱查獲昨解公堂訊明係朱福生主謀判押西牢半年朱阿寳押兩禮拜　交原告領回 
　　限期料理○德商美最時洋行控洪雲記不交承辦牛角以致虧損銀一百九十兩一案前日午後由公廨寳讞　會同德師副領事訊明判洪押限一月淸理 
[美租界]  
　　均非善類○粤人劉紅林前從漢口買來婢女一口年十二歲現托婦人梁王氏陸小妹領去出賣詎二婦一去不回昨始在途遇見扭控捕房捕頭以劉亦非善類一併斥退　　幸無証據○流氓曹華甫昨在北蘇州路搶取陳阿大之草帽由陳鳴捕送入捕房捕頭因詢無証據斥　不究　　洋人兇橫○東洋車夫錢小狗昨載一洋人至鴨綠路向索車資無著反遭兇毆並被擊壤車身由二百三十號印　拘入捕房押候查辦 
　　扭獲偷兇○劉春中昨在某輪船上竊取乘客包雲根之衣服洋傘等物被包扭交巡捕送入捕房押候核辦 
[法租界]  
　　流氓勒詐○倪志卿季龍海朱掌生三人投廨先據倪禀稱前晚搖會回家經過東新橋街突有流氓潘月卿周阿根上前詰問謂小的手拿洋傘决非好人即被軋入張王氏所開之茶館内搜抄搶去小洋十三角逃去季朱二人供詞略同張王氏供是晚確有數人入内因在夜間面貌不能辨認責之潘周二人均抵賴不認判押候查明再行嚴辦　　一同省　○康生桑控嚴茂生沈姚氏串放白鴿經公堂提訊判押後曾由嚴交還禮洋四十元聶司馬命嚴與氏再合交洋四十元了事在案前日由嚴之親戚投交洋四十二元請將嚴開釋姚氏仍行管押司馬謂洋旣交淸不能再押遂一併省釋完案　　各有不合○車夫劉正文與陳小揚在途互爭由捕送廨訊究劉供停車路旁往購食物詎不旋　車上擋門布油衣等物被陳竊去交於同黨逃逸故同爭吵陳供小的素來安分因被誣竊故將劉掌頰一下聶司馬以各有不合斥退不理 
　　無可劃抵○俞少亭控徐鶴亭不贖抵押田單經公堂中西官飭提保人湯桂林迭次審訊判令先墊洋一百元在案前日湯呈繳洋五十四元稱前已付過四十六元合共一百元聶司馬謂前付之洋原告稱是利息不能劃算著限三天再交四十六元如違押追　　洋機失愼○前晚二時黃浦灘南元享洋行堆貨機不戒於火致肇焚如所有棧中堆儲湖絲等物悉付一炬法總領事昨特親詣該處詳細察勘 
來函 
[駐滬和國領事碩珮麟君來函]  
　　敬啓者近來報界誤傳和蘭特立新律逼迫住南洋各島之華僑槪入和國之籍今又有多報謠傳和國政府飭令各華僑限三個月内均入和籍等因甚至更月造謠妄稱若不遵該章辦理和國卽將該華僑之物產抄没入官此等謠諑不知因何理由而起惟知其確係無根之談如欲明見實情即請目覩該律例之文便可了然該律例内載三條第三條内載此律和蘭國内並凡和屬境内均行一律照辦第一條内載居住南洋各島人民等所生之子槪係和國屬民等語此項章程並非新法不過和國律例久經遵守之主義其各國大都亦係如此辦法第二條内載因何至於除籍此條確是新章内稱和國屬民至外國居住如至該國境内逾三個月之限尙未報告該處和國領事卽當爲之除籍也如有和國屬民前往外國僑居日久亦必於每年前三個月内報告和國領事如不遵照即應一律除籍總而言之所稱入籍一節不過戒告各人免致誤干和蘭除籍之例耳所傳逼迫强人和籍一節實無其事本總領事爲特函布尙祈貴主筆登錄報端俾衆咸知以釋羣疑而免誤會是荷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[國會請願同志會幹事孫洪伊等爲日俄協約泣告國民書]  
　　鳴呼我同胞亦知今日國家已亡主權已喪土地已削乎亦知今日有斬吾國脈剝吾主權侵吾土地之事乎亦知今日有斬吾國脈剝吾主權侵吾土地之禍首罪魁爲誰乎此非他即向號稱以保全東亞和平鳴於世界之日俄兩國也鳥知天首破壤東亞和平而妨害列國均等之勢者即爲口唱和平之人此眞近世以來之變局爲各國政治家所震駭不置者也謂予不信請觀日俄締結新協約一事數年以來瓜分瓜分之聲久喧闐於吾人之耳鼓矣然所以苟延殘喘而不即形分割者非憚於吾國之威信也憚於破列强均勢之局而不敢先發耳自日俄角逐於满洲之野列强益深信均勢之局不可破壤相率以眞意保全東亞和平維持機會均等而吾國乃得旦夕偷生於均勢政策之下以多延數年之國脈此次日俄新協約發表而吾國四萬萬人之生命財產將隨此數行條文以俱去即世界各國人民之生命財產亦將因此而有大受損害之慮蓋吾人爲保全國家計不得不拼生命財產以相殉各國爲維持均等主義以保全世界之眞正和平計亦不得不拼生命財產以相殉此誠人類之浩刧行見天翻地覆風起水湧之慘劇出現於地球之中也吾同胞尙等閒視之哉日俄交相携貮鄰國之利吾國之福也日俄交相握手鄰國之災吾國之禍也鳴呼陽歷某月某日日俄所締結之新協約即近世洪水猛獸之大紀念日也豈獨吾國之受其毒哉當該協約之發表也美報則痛詆日俄兩國破壤和平預備以兵力維持矣德則增兵青島矣奥則極端反對矣英則派兵入藏矣法則增兵滇邊矣若意大利若葡萄牙以及其餘之諸國均有躍躍欲動之勢蓋各國自遭庚子事變以來久表示不欲以兵力宰割中原矣今竟將至於此者豈各國之所得已哉無非見日俄兩國狼吞豕突悍然排斥满洲列國均等之利益納满洲於其懹中以破壤東亞之和平不得不出於此而以生命財產相殉耳日俄兩國之爲世界人道之公敵也其罪豈勝誅哉夫各國不過以利害關係嗜愛和平之故乃至以生命財產相殉用極不和平之手叚以求眞正之和平而猶若此其公憤矧在吾國有國家存亡之戚者其奔走號呼哀痛慘切當更何如哉乃返而觀之我國民留學生者國民之領袖也而今且預備應試報紙者國民之耳目也而今且相戒不言酣歌如故醉飽如故蠅營狗苟如故粉飾休明如故農相安於野商相安於市行旅相安於途工相安於鎭士相安於校兵相安於營一若無日俄協約也者一若日俄協約與我無關係也者噫天下最傷心慘目之事孰有過於亡國滅種者乎孰有過於亡國滅種之人臨死而不知痛者乎側聞吾政府諸人恐有反對協約者出觸犯强國之怒有碍於目前之祿位業已通告兩國承認矣喪心病狂有如是耶有如是耶夫日俄之必有今日之協約其遠因已伏於日俄之役蓋自戰局旣終各國政治家均以爲日俄難免第二次之戰爭日俄爲求免第二次之戰爭不能不有今日之新協約彼誠見前日之舊協約猶不足以解葛藤也自伊藤殞命於满洲之野而新協約已胚胎自美國國務卿提議满洲鐵道中立而新協約已產生使我國外務當局稍有明眼之人乘其協約未發之時用敏妙手叚以解散之或於其已發之時聯合與國以反抗之猶不失爲公忠體國者而乃事前不知防範事後不知措　臨事又復倉呈遽與二三昏瞶大臣决議以斷送我祖宗發祥之地則外務當局者誤國之罪誠擢髮難數也代表等受舉國委託兩次請願均歸無效知政府已不欲存吾國矣而忽際此新協約之發現其後之斷協約而起者不知將演如何之慘劇是外人又不欲存吾國而速吾國之亡也夫吾人處此危急存亡之秋非合全國人之心思材力不足以有爲也今請揭示日俄協約之眞相以與國人共討論之　　一日俄新協約與舊協約之異同 
查一千九百七年七月日俄所締結之協約其第一條云兩國相約尊重中國之領土保全及尊重他國與中國已經正式結約所得之一切權利並一千九百五年九月五日即俄歷八月十三日在朴子茅斯所畫押之條約及日本國與俄國間所締結之一切之特殊條約所生之權利其第二條云兩締約國相約承認淸國之領土保全並列國在淸國之商工業機會均等主義且由自國可取之一切平和手叚擁護支持現狀之存續及前記主權之確立觀此舊協約兩條則俄日兩國久已分割满洲無庸置辨然猶可以掩入耳目者則以舊協約中第一條猶明載以尊重中國之領土不反列國機會均等之主義第二條猶明載以由自國可取之一切平和手叚擁護支持現狀之存續是知日俄兩國當日締結條約時多所顧忌不敢遽然表示分割之意故條文中若吐若茹每多迴護掩飾之詞蓋深畏各國之抗議也是當日之分割滿洲爲消極主義而非積極主義也爲單獨行爲而非雙方行爲也若夫本年六月所訂之新協約則大不然其第一條云兩締約國爲便利交通發逹商業起見相約共同協力改良各自在满洲之鐵道及整理該鐵道之聯絡事務並不得爲妨害逹此目的之競爭其第二條云兩締約國相約無論何國皆基於自今日至俄日間兩國及與淸國間所締結之一切條約又其他之約定維持尊重之現狀第三條云如有發生侵迫前記現狀之性質之事件時兩締約國於維持現狀認爲必要之措置得隨時互相商議吾人一讀此次日俄所締結之新協約即知其爲絶對的分割滿洲之攻守同盟可斷言也前次第一條於满洲鐵道未見明文今則第一條補訂之研究鐵道聯絡之方法預防第三國提議满洲鐵道之中立矣前次第一條明載限以不反機會均等主義之權利第二條明載承認淸國之領土保金並列國在满洲之商工業均等今則協約全文不載領十保全及機會均等之字樣而默認排斥列國商工業機會均等主義蹂躝中國之領土主權矣前次第二條謂由自國可取之一切平和手叚今則第三條謂如有發生侵迫現狀之性質之事件時兩國認爲於維持現狀爲必要之措置得隨時互相商議而爲分割滿洲攻守同盟矣此等舉動豈特目無中國且防制各國之勢力亦極嚴密無異宣告世界以滿洲爲日俄之領土也由是觀之彼所謂維持現狀者即二國壟斷滿洲之謂也满洲之鐵道日俄之鐵道也满 
 
 

Page 27

 
 
洲之森林礦務日俄之森林礦務也满洲之鹽務漁業日俄之鹽務漁業也滿洲之島嶼江河山嶺土地日俄之島嶼江河山嶺土地也而今而後各國有實行機會均等之主義者是俄必認爲發生侵迫事件而互相商議措置不容各國之置喙矣吾國有欲行使主權而經營一事者日俄必認爲發生侵迫事件而共同防禦措置不容吾國之立足矣昔也日俄分割滿洲尙屬消極主義今竟成爲積極主義矣昔也日俄分割滿洲尙屬單獨行爲今竟成爲雙方行爲矣然則我最愛平和之親愛友邦欲實行機會均等之權利豈能嘿爾而已乎然則我雖有數萬萬万里之雄大民族欲爲保全領土主權之計又豈能安然而已乎此吾人所以觀於新舊協約之異同而不能不爲我同胞告者此也　　　　（未完 
小說 
[奇情小說鸚鵡禪（十五）]  
　　琴宜與來兒素不甚契洽。驟聞之悵悵殊不知所答。曰過承獎借。妾不。勝愧汗。言未已。來珠兒前致殷勤畢。曰以妾之病。與妾家之小。而令子荒。棄敎。育惠然顧我。妾之心。固不能自安。然此乃醫士侖支。實爲。妾言之倘。惠子憐我。則妾實拜君之賜。當不苐蓬。蓽生輝也。言次。斐德蘭適自外來。出於來珠兒與琴宜之前。一掠而過。從此鴛鴦折翼。勞燕分飛。一塲春夢。之中又不禁有覆雨翻雲之感。 
　　來珠兒之見斐德蘭也。顧琴宜曰彼何人耶。琴宜以辣特而氏之甥告。曰吾故不知彼之有是甥也。言已猶殷殷諮詢。其母恐來珠兒病。不宜多。言曰母多饒舌。吾與汝可速去。來珠兒嬌喘言曰。阿母每。好干預吾事。吾坐談樂甚。更問斐德蘭年若干。面上有鬚髭與否。琴宜不能耐煩。因取其旁。懸斐德之照相授之曰此即是也。 
斐德蘭豐面偉鼻。肌膚如白雪。耳大而長。雙瞳尤　　有光。來珠兒一見。鍾情。亟稱其美旋又懼爲琴宜所笑。乃曰。是人也。以儀表觀之。則洵美矣。然外聪明而内顓愚。似勇武而中畏怯。其貌似倫敦。著名之優人。曰元偉者。元偉登台演劇。吾阿母每樂觀之。言至此。復沈吟半晌。喃喃自語曰。辣特而乃有甥如此。吾今不來。不將交臂失之耶。蓋其顛倒於斐德蘭者至。矣。久之。乃始顧謂琴宜曰。何日寵臨。妾當掃除敝盧以待。　　琴宜初與馬布來夫人甚相得。課餘茶罷。娓娓談心。今忽不能盡歡。行將。中道出校。雖莫測夫人。命意所在。心中不無介介。而回。溯舊。歡又未。忍不。别而行。爲此悻悻。之態因答曰。妾與馬布來夫人行將分手今當至渠處告别。兼謝年來提携之惠。得來得加夫人曰。妾已告之矣。曰果爾亦當摒擋瑣事。七日爲期。决不負約。　　時得來得加夫人以分柝遺產故。於禮拜五。將有一某律師至其家。議解决此問題。來珠兒因語其母曰。吾等智議淺短。又不妙詞令。迨律師之至。吾家。其必請密司色賽克司琴宜之相與議也。言已。卽起身致别斐德蘭。又在外入。避之。迨皆出。則問琴宜曰。向之來者。非某也耶。若輩皆齷齪甚。其行嫵。其言譎。卿何爲而欲去。之耶。曰惻隠之心。人皆有之。寗我獨無。彼以疾。病來辭。曰不允。必就斃。以是許之。且妾處此間久。吾心亦不能自安。斐德蘭曰。吾固厭之。何必卿。然彼恃其富。以我爲窮乞兒。不加敬禮。是銅臭奴惡。足與語黑白。言次。雙眉聳峙。毅然若不勝其忿。 
國外新聞 
[法國陸軍部利用飛船]  
　　初二日倫敦電云法國陸軍部已在南阿爾其利設立飛船根據地擬開來往薩哈郎飛船航務以便連接法國之領土阿爾其利亞統兵官裴洛特將軍近乘飛船昇空由士官駕駛該將之意若以該飛船在南阿爾其利偵探一切將頗得用云 
[英國船廠停工續聞]  
　　初二日倫敦電云製造汽鍋工人之領袖出示謂非俟將各事妥爲商定及確認謹遵船廠章程做工條欵則不得重行開工云云凡知此事之關係者均爲駭然 
[斐洲小國君主病耗]  
　　初二日倫敦電云據羅馬電稱該處近接阿地斯阿比排電音知阿比西利國君米里列克第二復染中風症勢頗危劇 
[海軍界將來之利器]  
　　初二日倫敦電云德國社會黨機關報伏華斯載稱德國海軍部現正在建造自動機航駛之大戰艦一艘以便民敵奪雷諾脫式戰艦該艦速力甚大甲板矮而可以裝拆安置十六寸口徑之大砲二尊其彈力可穿奪雷諾脫式戰艦之鐵甲該艦鐵甲之厚可使十二寸口徑大砲射出之砲彈不能傷之云 
[俄國聯絡巴爾幹小國]  
　　初二日倫敦電云據西汀其電稱俄國大公爵尼柯拉已將俄國陸軍大元帥之節鋮恭呈芒台里格洛國君尼柯拉 
[菲列濱叛首被擒]  
　　初二日倫敦電云近在菲列濱島納伐維斯卡茄省起事之前任知事曼逹克氏已經富地民人拘獲送交地方官收押並拘獲羽黨多名故亂事業已中敗 
[土國復擬購買戰艦]  
　　初一日柏靈電云土爾具海軍大臣現在在商購英國戰艦二艘 
[土法外交官會談政務]  
　　初一日柏靈電云土爾其外務大臣哈克巴沙已抵法國外務部大臣闢匈别墅會商政務法國首相白利安亦抵該處哈氏尙擬赴巴黎一遊據柏靈報載稱土國已以重大之利權讓與法國云（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
