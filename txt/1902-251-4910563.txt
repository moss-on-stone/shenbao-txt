# 1902 - 251 - 4910563

 

Page 1

 
 
[雙璞齋四書五經義大全出書啓]  
[圖書集成局代白]  
　　自八股改試經義承學之士驟遇更張輙以師承無自爲慮雙璞齋主人電謂經義之法疏解聖經當用説義正義之例徹引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博程分在操觚自去年七月詔下之日爲始迄今己閲一年遄選始竣共得經　三千　抉擇精嚴所録皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗即不難破壁飛去主人以是編爲四書五經義之全非北市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭録高宗仁宗御製蓋欲學者知所取法謹所遵循也現己工竣擬分廿四本嗣因裝訂忙追改訂十六厚本每定價洋銀二元四角有欲先睹爲快者請速移玉至申報舘申昌書局杭州申昌及各書坊購取可也此啓 
[與人論創興女學事]  
　　山妻痿一臂痛劇不能支枕延日本女士丸橋氏診之處方畢卒然問於子曰聞人言貴邦女子素無教育之術信乎執筆人應之曰否不然古者周禮九嬪掌婦學之法以教九御各率其屬而以政序於王所曰婦德婦言婦容婦功苟不教則德何以美言何以嘉容何以莊功何以善試徵之經伯姬待姆而行后妃河洲布化非婦德之千古豔稱者乎易家人之卦曰家人嗃嗃吉婦子嘻嘻終吝禮曲禮曰内言不出於閫外言不入於閫非婦言之貴矜持者乎詠碩人者曰倩兮盼兮賦邦媛者曰胡天胡帝非婦容之宜端莊靚麗者乎詩言無非無議惟酒食是儀禮詳滫髓脂膏酒醴籩豆非婦功之自幼夙嫺者乎更稽之史孟光之椎髻布衣少君之短裳挽鹿婦德固卓著千秋矣道藴之解小郎議圍班昭之爲其兄續史婦言固流傅久遠矣裴淑英之不御膏沐元常妹之林下風期婦容固不以艶麗爲重矣雷膺母之織絍課讀金節婦之田食紡衣婦功固獨以勤約見稱　使中國而素無教育則必荒於德巧於言冶其容廢其功狉狉榛榛無異野蠻之世界尚何有德言容功之簡册流芳哉女史曰然則何以今始有人欲創女學堂以訓貴邦女子曰今之創設女學堂者我知之矣教之以下裏足曰恐毁傷父母之遺體也教之以蟹行書曰藉以開維新風氣也教之以西法體操曰勞其筋骸使毋精神懈弛也教之以泰西之醫學北化學史學天文學地質學航海測量學曰毋使無一技之長不足與文夫齊驅並駕也而其宗旨之所在則曰男女平權夫婦平權蓋欲以女子而行男子之事使不受制於丈夫也夫泰西風俗男女素不遠嫌以故學校中有女教扭焉病院中有女醫生焉教堂中有女教士焉工廠中有女工人焉顧男女雖不甚遠嫌而女究受制於從男從未聞議院中有女子操選舉之權政府中有女子膺清要之職帑庫中有子司出納之事凡女子之有學問者惟是箸書立説傅教授徒否則主中錢以洽其家作工　　　其日夫曷嘗與男子平其權哉今者我華女子之裏足誠非美事不裏向未可厚非若使之習蟹行書習體操習泰西之醫化史學與夫天文地質航海測量試問終身不出閨門者習此將何所用故必廢男女遠嫌之説而後可以學西法而後可以出所學以與丈夫並駕齊驅若欲男女平權夫婦平權則泰西先未有行之者而謂中華能創此千載未有之奇事哉然則女子如何而後可言學曰漳浦藍鹿洲先生嘗言之矣婦人首重者德德非治國平天下之謂必也敬丈夫孝舅姑和姊妹睦娣姒處困約則安貧處富貴則恭儉安分守禮修正闢邪此婦德之大概也婦言不貴多要於當若朂夫若訓子若幾諫若免禍則言己當矣婦容貴端莊静一婉娩因時則有若事親之容敬夫之容起居姙子居喪避亂之容巡功先蠶績次烹飪爲奉養爲祭祀各執其勞而終之以學問蓋非花嬌月艶之爲容描鸞刺鳳之爲功也夫如是則即未嘗學問己不愧爲名門淑女矧此德言容功四者亦無一不從學問中來哉今誠欲興女學必本此以設教庶足揚熙朝肅雍之化而風俗純美家室和平若必棄我本原效彼習俗非男非女不中不西則任自號新黨者爲之非僕之所得而叅末議也女史曰善乃折腰致辭登車而去 
[本館接奉電音]  
　　昨日午後五下鐘時京師飛電傅來上諭一道敬謹譯登○八月十二日内閣抄奉 
上諭廣東學政著朱紹謀去欽此 
[江南鄉試首斱題]  
　　合江皖百數十州縣士子試於白下過江名士多若鯽魚適當科斱改制之初人無論局外局中莫不鶴跂鷺翹以先覩試題爲快本館不吝重值諄囑在省訪事友每塲由電飛傅初不料回禄爲災電竿被毁不得己仍由郵局寄遞到申急録報端閲者幸毋以姗姗來遲見誚也計首塲試以史論五首首題漢文帝減租除税而物力充羡武帝算舟車榷鹽鐵置均輸而財用不足論二題唐楊綰疏停明經進士請令州縣舉孝廉論三題宋神宗置太學三舍厥後陳東率諸生伏闕上書請起李綱即出自太學論四題元初遣速不台拔都等西征其兵力之盛直至斡羅思以西論五题明以尚寳少卿徐貞明領墾田使督治京畿水田論又移向來首次二塲四書五經文皆頂格謄寫今者首塲改試史論恐有論及本朝之處是以題紙後註明低一格與題平列蓋亦酌改成法之一端也至於添註塗改格式則仍遵舊例並未更張 
[浙江鄉試首塲題]  
　　頃由杭州采訪友人寄到浙江鄉試第一塲試題急登報章以供衆覽首題漢宣帝信賞必罰綜核名實論二題張蒼領主郡國上計論三題唐太宗盟突厥于便橋宋眞宗盟契丹于澶州論四題開元四年召新除縣令試理人策論五題元化分封諸王論 
[海軍豫計表]  
　　德國海軍報云刻有海軍省中人豫算西歴一千九百零六年英國當有戰艦五十七艘其中五十二艘重逾萬墩此外另有大號巡艦七十艘法國當有頭等戰艦三十二艘其中重逾萬墩者二十三艘此外另有巡艦二十八艘俄國當有戰艦二十五艘其中重逾萬墩者十五艘此外另有巡艦十八艘美國當有戰艦二十艘其中重另有逾萬墩者十九艘此外另有巡艦十六艘德國大號戰艦十九艘其中重逾萬墩者十八艘此外另有巡艦十一 
 
 

Page 2

 
 
艘意國當有戰艦十五艘其中重逾萬墩者十三艘此外另有巡艦六艘日本國當有大號戰艦七艘其中重逾萬墩者六艘此外另有巡艦六艘 
[除舊更新]  
　　香港循環日報云泰西各國每有新式軍械即將舊製一律革除當一千八百八十七年意人所用槍砲今己悉數出售與人計快槍六十萬桿彈子四十八兆顆大砲之容藥九磅者一千二百尊用藥七磅者五百尊彈子二十萬顆劈山砲之用藥七磅者一百七十尊彈子一萬一千顆特不知果有人焉聞風争購否 
[還路有期]  
　　聞之京師友人云月前胡雲楣侍郎商諸英國使臣請先將關内鐵路交還俾俄人無所藉口兹聞英使己接政府回電允其所求大約九月中旬可望還我故物矣 
[蒙案己結]  
　　香港循環日報登歸化城友人來函云蒙古烏蘭察布監四子郡王旗於光緒二十六年習拳仇教以致釀成巨案經前調任將軍信軍帥恪奏奉諭旨嚴飭該旗郡王派員至綏會同議辦等因本年五月郡王遵派蒙員抵綏適法使亦檄令叅贊官端君蹟前來查辦現任將軍文軍帥遂督飭奏調辦理蒙旗教務之直隸候補知府壽太守勳將旗民生計艱窘無力擔承賠欵情形先向法參贊剴切告語法叅贊慨然允爲體恤遂於五月二十九日開議初索賠銀二十餘萬兩太守連日磋磨允賠銀十一萬兩所有案中釀禍官民均免追究除將本年四月信軍帥代墊之一萬五千兩扣除外尚欠九萬五千兩自光緒二十八年六月起至三十年冬杪止分期交付己擇吉六月十一日訂立合同畫諸遵守矣 
[再續京師管學大臣張冶秋閣學遵旨擬訂創設大學堂章程]  
　　高等學堂章第一章全學總綱第一節高等學堂之設使學生於中學卒業後欲入大學分科者先於高等學堂修業三年再行送入大學堂肄業第二節京師大學堂章程第一章之第一節第二節第三節高等學堂一律遵守第三節今定省會所設學堂曰高等學堂此亦有變通之處如小省尚不能立高等學堂者即姑立一中學堂爲高等之豫科大省物力富人才多十年之後其功課程度眞足與大學規模一律即可稱大學堂但名實務宜相稱又如繁富之府聽州縣地方及通商大埠雖非省會若能創設與高等學堂程度相等之學堂亦可稱爲高等學堂第四節高等學堂雖非分科己有渐入專門之意應照大學豫科例亦分歧藝兩科日本高等學堂之大學豫科分三部其第一部爲入法科文科者而設第二部爲入理科工科農科者而設第三部爲入醫科者而設今議立大學分科爲政治文學格致農業工藝醫術西科者治之第五節於高等學堂之外得附設農工商醫高等專門實業學堂俾中學卒業者亦得入之又於商務盛處則設商業專門學堂礦産繁處則設礦務專門實業學堂皆宜相度地方情莆逐漸辦理第六節各省高等學堂如欲附設立學館者照大學堂仕學館章程一律辦理第七節高等學堂應附設師範學堂一所以造就各處中學堂教員即照京師大學堂師範館章程辦理第八節高等學堂之功課與京師大學堂預備科功課相同一切辦法均照大學堂預備科一律辦理第九節高等學堂之建置應得容學生八百人以上第十節現在官立高等學堂五年之内暫不徵收朿修以後徵收每月每人不得過銀錢兩圓第十一節高等學堂應得每歲總理教習員數並學生入學及卒業人數於年終散學後詳報京師大學堂以資考核第十二節凡各項課程須遵照京師大學堂編譯奏定之本不得歧異其有自編課者須咨送京師大學堂審定然後准其通用京師編譯局未經出書之前由教習按照此次課程所列門目擇程度相當之書暫時應用出書之後即行停止第二章功課教法第節高等學堂課程門目表政科科目教習倫理第一中教習授經學第二中教習授諸子第三中教習授詞章第四中教習授算學第五中外教習兼授中外史學第六中外教習兼授中外輿地第七中外教習兼授外國文第八外國教習授物理第九外國教習授各學第十外國教習授法學第十一外國教習授理財學第十二外國教習授體操第十三中外教習兼授藝科科目教習倫理第一中教習授中外史學第二中外孝習兼授外國文第三外國教習授算學第四中外教習兼授物理第五外國教習授化學第六外國教習授勳植物學第七外國教習授地質及礦産學第八外國教習授圖畫第九外國教習授體操第十中外教習兼授 
[江南鄉試簾官單]  
　　金陵謆事友人云此次江南鄉試所調執事各員經監臨聶仲芳大中丞遵章考試後派定内簾十八員准補碭山縣秦大令獻祥正任句容縣黃大令傅祁昭文縣張大令意嘉定縣章大令鴻森績溪縣程大令蘭階婺源縣方大令永昌霍山縣奏大令逹章鳳潁同知劉司馬耀曾江蘇候補縣沈大令兆禔陳大令鋭邵大令之秀劉大令重堪張大令祖綸郭大令曾程周大令慶賢翁大令有成安徽候補同知王司馬元艇安徽候補知縣萬大令祖恕外簾收掌官正任旌德縣李大令邦慶江蘇候補縣王大令廷揚受卷官八員正任如皋縣單大令儒紳請補阜寍縣劉大令德元宿遷縣林大令土菁全椒縣劉大令慶光江蘇候補同知劉司馬卓栻游司馬毅之安徽候補知縣程大令恩晉馮大令璋彌封官六員正任安東縣張大令壯彩新選金山縣蔣大令清瑞江蘇候補縣鄺大令兆雷汪大令寳增安徽候補同知吕司馬曾知縣郭大令集韾 
[浙闈紀事]  
　　杭州訪事友人云本月初八日浙江鄉試首塲五鼓時藩臬運道府縣各官次第赴棘闈公所伺候迨交卯刻代辦監臨事務之浙江提督學政張夑鈞大宗師傅諭升砲啓門俄而司道至至公堂學提調監試相見隨請宗師至二門升座各官參謁畢以次開點時諸生尚到者寥寥因復暫停片刻至天明乃按牌點入而每牌之中未到者仍復不少迨點至五六起時己午初來者甚爲踴躍洎四點鐘許始竣事乃於酉正封門 
[研訊米案]  
　　揚州訪事人云前署揚州府石太守因米案被叅解任旋由兩江總督劉峴莊宫太保繳飭兩淮運司程雨亭都轉提集案中人秉公研訊都轉當將太守暨幕友家丁分别派員看管本月初七日會同署揚州府吴太守升坐二堂提集幕友家丁並當日奉札赴仙女廟鎮查探之甲乙一委員丙丁等諸差役悉心推鞫站堂點名等事悉由都轉另派人承充並未傅喚胥吏入内約訊兩點鐘許始退堂至石革守則尚未召令質對也 
[七月飛霜]  
　　聞之保定友人云七月二十五日之夜直隸保定府迤南周圍數十里中露結爲霜禾稻皆白雖北方寒恆地氣使然然今歲秋收恐難慰篝車之望矣 
[仲秋雨雹]  
　　聞之京師友人云京東楊閘一帶忽於本月初一日之晚迅雷烈風繼以冰雹田禾被毁靡有孑遺雖廬舍人民未聞傷損 
 
 

Page 3

 
 
然收成己難望豐盈矣、 
[白門火警]  
　　金陵訪事人云本月初九日年午前四點鐘時江甯省狀元境某煤炭鋪不戒於火延燒鄰舍一百餘家道旁所置電竿俱被燒毁次日電局總辦某君急鳩工修整大約閲一二日方能傅遞電音也 
[揚城火警]  
　　揚州訪事友人云郡董公祠後南蔣家墩蔀屋茅簷犬牙相錯本月初八日午後某姓家遭回禄之災烈燄飛騰猛不可遏警鉦四出各善堂水龍飛馳而至幸城濠在近在咫尺吸水便捷得以應手而滅計燬草屋三家瓦屋一家事後訪知某姓家適有病人就竹爐煎藥悮遺星火致肇此災云 
[浙省官塲紀事]  
　　杭州訪事友人云下城保甲總巡趙佑之大令遷善局員張笙伯大令均奉委文大令均奉委文聞執事所有下城總巡由臬憲湍静臣廉訪札飭候補知縣張大令代理遷善局委候補縣李大令代理○課吏館提調文蜀生太守奉上憲調辦洋務局提調所遺課吏館差委候補府尹太守接辦○本月初七日爲文廟演習禮樂之期因執事生於正祭日均需入闈應試不得不倩人代庖各董事乃於孝廉中挑選若干人以充其數先期發帖邀請迨是日午後演習特請府尊宗子材太守親臨以昭愼重○部選慈谿縣松門巡檢周少尹尚文於本月初六日領憑來省詣各憲轅禀到 
[監司蒞滬]  
　　昨日江蘇候補道劉蔭薌觀察因公至滬行裝甫卸即乘輿赴道轅拜會蘇松太兵備道憲袁海觀觀察既復至上海縣署投剌縣主汪瑶庭大令飭丁擋駕 
[委查釐務]  
　　近日江蘇藩司陸春江方伯札委候補知縣李明府林來滬小駐籌餉貨捐局查騐釐金聞己擇吉月之十六日捧檄到差矣 
[漕米被淹]  
　　上月之杪風雨連朝夕汐朝潮平提拍岸本邑浦東招商局棧所存蘇省漕糧三萬餘石浙省漕糧十餘萬石悉遭淹浸霉敗不堪欽命駐滬商税大臣盛杏蓀宫保查悉情形函請蘇松太兵備道兼江海關監督袁海觀觀察督率上海縣汪瑶庭大令親臨勘騐禀復候核 
[添設巡局]  
　　蘇松太兵備袁海觀觀察查得浦東龍王廟一帶流氓充斥梟匪横行爲善良民無可紀極爰委江蘇候補知縣魏明府詩銓前赴是處添設巡局以便就近查拿昨日明府己奉諭前往遵辦矣 
[體恤商艱]  
　　本邑籌餉貨捐局總辦文幼峰太守近議改用米麥分運單彼業中人病之邀集同行在仁穀堂會議旋由司月生泰行主具禀求免滋經招商局總辦翁緝甫觀察體恤商艱向太守一再緩頰己允作爲罷論矣 
[電燈暫媳]  
　　本邑南市馬路工程局總辦翁子文太守查得電燈廠中汽爐滲漏不堪應用禀請蘇松太兵備道袁海觀觀察批准向某泮行訂購新爐大約三閲月後方能運到申江以故日來電燈暫熄每當月落參横之際六街三市未闇然無光矣 
[沙船待修]  
　　上月之杪本邑南市久大商船號孫祥源沙船由滬滿載貨物駛赴牛莊行抵吴淞陡遇颶風致被吹至崇明絓於淺瀨船主恐遭不測之禍禀請捕盜局員陶太守轉詳蘇松太兵備道袁海觀觀察請派鈞和兵輪船管帶馬君鼓輪前往將船設法帶回大約須入塢興修方可揚帆飛駛也 
[堂判照登]  
　　英界包探陸阿九因訛詐民人朱流福經工部局斥革解請讞員張柄樞司馬與西官會訊七堂先後供詞俱詳本報兹將司馬與英總領事署翟繙譯官所擬判詞照録於下此案會訊六七次朱流福呈控陸阿九索詐各節毫無實據既兩造均經斥革請毋庸置議准即將案註銷惟陸阿九曾經李寳泉前赴道轅上控謀産佔妻奉批飭提訊明具報在案應即師華人控告華人之例集訊察奪毋任逃遁此判 
[上海縣署瑣案]  
　　前日有鮑裕者控單小圃賣屋不交等情當晚縣主汪瑶庭大令升堂研訊鮑供六月初旬出貲購單市屋一所議定錢二千餘千文除付過若干外應找給洋銀一千四百元立有賣契迄今並不交屋向之催索一味遊移叩求訊究單供開設元泰花行曾於光緒二十五年歲暮將此屋單契抵與張姓得洋銀一千二百元按月利息一分五釐以租作抵至去年鄰人失火門面被燬無租可收張遂勒令將利息照付今既賣與鮑姓即備齊抵本向張贖回張恃婦女之勢定欲利上加利屢邀中人及親戚商勸終於固執不依大令飭再往商減並著鮑加付洋銀一百元○日前徐家匯汛弁陳君嘉謨送姜關生李杏生到縣稱被胡墨卿等毆傷大令騐明諭令回家醫治一面派差拘到胡墨卿胡藍其胡金生一有前晚升堂訊究二十八保六圖地保陸大順禀稱上月二十九日胡錫根等聚集空房内鬥牌姜李强欲與賭鍚根以伊等均係教民峻詞却之姜怒而詈毆翌日復向錫根生釁控經吴淞司老爺訊供斷結姜李氣尚不平訴諸汛弁陳老爺申送案下墨卿供事因陸保之子士堂不肯與姜李同賭互相争閙後姜將某繅絲廠女工辱罵致犯衆怒小的與全生藍其均曾解勸全生被李毆墮河中藍其全生所供大略相同大令喝令將陸保責二百板限三日内交其子到案訊究墨卿等三有各責二百板押候再訊○奚星槎前欠王丁卿會欵被控到縣大令飭先繳洋銀六十元前晚遣其姪杏卿又繳呈六十元禀求銷案大令核與原斷僅少兩元判從寛豁免 
[美租界捕房紀事]  
　　機匠陳金標失業無聊濳至怡和碼頭行竊小鐵錨一具被某號巡街捕帶入捕房捕頭令押候解送公堂禀請讞員張柄樞司馬究辦○細崽汪木林前曾犯案解奉讞員張柄樞司馬訊懲發押捕房近在押所患病捕頭派四百八十八號華捕押至可格脱路病房醫治未幾即乘間脱逃捕頭聞而大怒飭捕嚴緝務獲送懲○前晚小竊張阿三潛至虹口元芳路郭阿六家行竊衣服報時鐘拐之而出適爲包探劉阿炳所見拘入捕房捕頭令押候解送公堂禀請究辦○前晚新記浜路某姓家被賊竊去衣服茶壺等物遂於昨晨開軍投報捕房捕頭允派包探從嚴查緝 
[哀鴻一例]  
　　昨承楊君交來鷹洋五十八元殷君交來鷹洋三十元金君交來鷹洋十五元方君交鷹洋二元囑爲助人振捐代高文秀校書祈福蓋因校書以䢴江麗質爲歇浦名花歴歴鶯聲體弱於燕肅肅鴇羽性貪如狼不能爲比翼之鴛鴦遽爾作脱箭之鸚鵡美人薄命名土多情爰將侑酒之貲移作振災之舉灑楊枝一滴欣看袵席同登祝花月長春從此火坑永脱是亦歌舞塲中之别開生面者也特書數語爲章臺走馬諸君告 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛試關防]  
　　九江訪事友人云上月某日正任江西巡撫調署廣東巡撫李勉林中丞以鄉試伊邇深恐闈中積弊難除因之出示嚴飭各屬一體遵行其文曰鄉試乃朝廷取士大典考官必期清正拔取務選眞才朝以賢逹之才膺衡文之任士子以潛修之業博士進之階各宜自矢潔清恪遵功令前届壬午科鄉試經吴御史以江西每遇鄉試之年有生監拜門交通關節藩司書史左書房内外勾通並有本生親密之人謀充跟役賄囑内簾呈薦取中以及編列聨號諸弊奏奉諭旨飭查當經前護院查議章程恭摺覆奏欽奉硃批實力奉行日久無懈欽此即經行司轉行欽遵在案查士子夤緣關節簾官冐濫薦條最爲科塲積弊更有吏役人等機變百出串誘多方尤爲法所不容本年補行庚子恩科并辛丑正科鄉試亟宜預爲防閑力除弊竇仰副旁求盛典除應行查禁事宜届期另行立欵曉諭並將需固吏役人等密行訪察外合先諄切誥誡爲此通行各府廳州縣及各學教官一體遵照如有飭調入簾各官務須謹守關防遠嫌自愛各該教官并即先期誥誠士子各以義命自安切勿聽人串誘行險求榮本部院言出法隨愼勿視爲具文以身嘗試也各宜凛遵勿違特諭 
[上海巡局紀事]  
　　昨日崇明縣人沈丁氏扭奚川川至十六鋪巡防南局訴稱被伊積欠洋銀五十餘元向索不還反敢恣行兇横局員賈叅軍飭將奚交地甲看管聽候訊供核奪○縫工李松桂素奉天主教近因姪女被蟻媒張周氏誘匿訴請某司鐸函致二十三七鋪巡防局局員高二尹允即提案核辦 
[英美界公堂瑣案]  
　　某洋人家傭人袁阿二竊取金錢金表金練等物隨將金錢及表售與方九霞樓報由包探李星福解案禀稱九霞夥周春福抗傅不到合請飭提讞員張柄樞司馬商之德總領事署佛繙譯官判令將袁責五百板枷號一月期滿押捕房半年正在訊判問九霞夥某甲自行投到司馬判罰洋銀五元○包探李德春解北恊盛烟館值堂人徐阿二及烟客徐逹泉到案禀稱有一不知姓名人與逹泉開燈吸烟隨囑阿二伴至棋盤街興昌祥購取播威牌號之對時表兩枚付給洋銀二包據稱一百元携表而去囑阿二守待許久不回興昌祥夥將包起視俱係𧸛鼎遂報由小的查獲請訊其人供稱小的不應貪小尚乞施恩阿二供稱伊於開燈後囑小的偕往購表實不知包内係僞洋銀司馬判各罰洋銀十元以賠表價○包探桂生解金毛毛李林春到案禀爯伊等二人將李王氏藏匿反向其親串王陳氏鍾金氏訛詐洋銀七十元報由小的拘解請究李供李王氏由某姓嫗帶至某處紡紗廠作工現己不知蹤跡司馬飭將金李暫押捕房勒交李王氏到案質訊○包探倪順泉解韋步灜到案禀稱此人被葉開陽等控欠奉大老爷飭提今有某西人求此擔保叩求核奪司馬飭將韋押候禮拜一訊供察奪包探李星福解釣船捐局司事陳權及高銀德到案禀稱高將王慶生扃閉屋中勒索洋銀六十元合請訊究王供曾欠高所開順昌恒銀三百兩除　過若干外尚有一百二十兩己交高一之主人收去高不承認糾合陳將小的關閉室中任情勒索高供稱王尚欠銀一百兩乞即訊追司馬判罰高陳各洋銀二十五元○董仁標以被人吞没股本等詞設廨呈控司馬飭差提案押候過堂集訊包探沈阿岳解胡而新到案禀稱此人圖竊鯉門輪船上衣物故由小的拘案請究司馬判責二百板 
[法租界公堂瑣案]  
　　有俞姓者遺其僕莊升控泰生木行俞錫祺及陳子勤吴者香徐連生薦保木作頭莊長生承造洋房六所議定銀一萬三千六百餘兩停工不作等情讞員杜枝園大令閲得合同上載明停工一日罰銀二十四兩因著將錫褀及徐交人保出聽候訊供昨日包探傅俞寳由吴者香等一干人請訊莊升投案禀稱事山陳等婪索用銀以致長生藉端中止務請照章罰鍰並著另雇妥實作頭從速蕆事長生供當時徐爲小的作保并允代購水木各料今小的自知不合尚乞恩施大令商之法總領事署代理繙譯事務之聶君著將錫祺及徐仍交原保人保去限七日内理明禀復核奪某洋人失去千里鏡一枚著車夫陳阿五賠洋銀十元嗣由工資内扣得二元餘尚未楚昨日陳又竊取衣服因即送案請追陳俯自無詞大令判責一百板著將前欠洋銀八元赶緊措繳○英界捉狥夫郝阿根見趙阿寳牽洋犬入法界贸然往拿巡街捕以其越界拘入拘案請究大令判罰洋銀十元○某煤炭店夥謝嚴良不知因何撞破某西人衣服被西人扭案請懲謝供西人自毁其衣小的惟向索取貨欵洋銀十元叩求鍳宥大令諭以欠欵可向理明不得逞兇滋擾○純華繅絲廠女工張吴氏前因犯案奉判枷號嗣由家屬向廠中司事陳文元一再緩頰陳遂於昨日投案陳明求恩開釋大令准之 
[蘇省官報]  
　　七月二十六日知府田庚禀知奉委今日在課吏館監塲差應德閎禀謝奉委會辦文廟祭品差委署奉賢縣傅禀辭赴任同知左念慈知縣葉漢霄均禀謝奉委撫署文案差同創銜分發江蘇試用知縣章希　湖南人由甯來兩淮候補鹽大使劉以楫山東人由揚州來巡檢蔡濟桂禀謝奉委華亭縣保甲差二十七日撫憲恩今晨率屬赴胥門盋頭恭請聖安浙江正主考朱副主考李今晨抵蘇隨即開行赴浙知府林文炳禀謝奉委署後局提調兼支放文案差新選鎭江府理事同知穆圖布禀謝奉飭赴任管帶蘇防左營候補直隸州謝謙由黄渡來巡檢賈孝璆禀知到閶門水關差陳其瑞禀謝委署川沙同在司獄事王桂墀禀知交卸署奉賢縣典吏任事回二十八日藩轅牌示照得署荆溪縣知縣華葆楹因病請假遺缺查有候補知縣全義堪以酌委署理又元江青縣丞程恩浩因案撤任遺缺查有試用縣丞吴德輝堪以酌委署理候補道張樞解回甯署鎭洋縣吴專丁來省禀謝飭知准補鎭洋縣缺陳鳳蔚禀銷騐收新陽縣圩圍工程差巡檢謝恭壽禀知奉府委淮徐海各屬催提獄官薪水即即辭蘇匯禀謝奉委痱胥門外一段巡查差 
 
 
 

Page 10

 
 
   
 
 

Page 11

 
 
　　新開天發園盆湯 
　　本園開在英大馬路盆湯弄口新造房子福康里弄内本主人特在江西定製放大白磁浴缸異常淸　堂倌均用熟手應酬週到　備棄風溼藥水皂並不添加分文今擇七月二十四日開巿特請諸公惠顧始信言之不謬也　天發園白 
　　失票 
　　同里長泰友申元大亨一千二百十六號八月初五期元一百兩途被盜劫已向前途說明作爲廢紙望各寳莊號切勿收用 
　　寳順洋行保險 
　　本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
　　明治火險 
　　三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議 
　　京都同德堂有限公司人参立止赤白帶丸 
　　此丸能調經種子除腹痛消黃瘇去頭昏治骨痹化痰涎舒鬱結補眞陰煖子宫五色赤白帶下遠年老症此丸一二服卽愈且易懹孕既孕尤能安胎屢試屢騐女科　品大瓶四元中二元小一元另有烏鷄白鳳丸每粒洋二角上海英大馬路京都　德堂白 
　　大隆公司老牌燕窩糖精外埠寄售處 
　　湖南長沙府黃壽記○漢口名利客棧○漢口金庭公店鄭詠記○漢口四美謙粉行○漢口江裕輪船○安慶電報局○南京鎭江大德生烟莊○福建全泰福信局○温州公太衣莊○甯　江北岸厚孚錢莊○蘇州九華堂扇號○杭州淸和坊富而貴票號舊府前太平坊口萃利公司怡康錢莊○常州老德記藥房○無錫北門懋綸綢莊○燕台天成客棧○塘沽新豐輪船○天津北門内府署東紫氣堂○天津鍋店街宜雅齋南紙鋪○　　南斜街福客棧○天津櫗子胡同　昌生南貨鋪○京都崇文門内大街蓉生照相館宣武門外新聞分社内廣豐公司 
　　賽金精玉屑粉 
　　强壯體質賽金精玉屑粉功效說　余幼年積勞太過稍長又溺於種種嗜好至骨瘦如柴形容憔悴後得香港皇家大醫生以此方授余早晚以之代茶不數月而强壯矣于今廿年來耳目聰明筋骨如鐵步行終日不倦强食善飲百病不萌質之余之小照方信不謬朋儕每欵余得補養之術其實此粉代茶之功力矣此粉無論男女老幼均可立刻使瘦者變壯弱者變强比之魚肝油貢邦水各局粉等有過之無不及誠養生之仙品有欲爲父母延益子女强壯者請試之於吸鴉片烟人更相宜每罐一觔價洋一元在上海大英大馬路抛球塲耀華照像號發兌外埠托信局　　　　　　耀華照像號主人啓 
　　專辦湖北大票 
　　並售各省江南北洋浙江等票批發全張分條比衆公道外埠函購原班回件紅票照兌克已爲盼　上洋南巿新馬路萬聚源龍德橋南三萬昌吉祥弄口財運通城内虹橋長得中仝啓 
　　聲明 
　　茲啓者本行於前月十三日失愼竟遺失正源正　莊往來銀摺各一個延源聯票一本當時檢點無從查獲想必焚在火中卽向延源正康莊說明其摺並聯票均已作爲廢用特此登報南巿十六鋪内民記水果行告白 
　　水門叮出售 
　　本行今有新到唐山各牌洋灰出售其價比衆公道如欲辦者請移玉至江西路二十二號　老公茂洋行 
　　廣東鹿芝館蠟丸 
　　六神丸治時邪厲毒爛喉丹痧風喉癰雙單乳蛾諸症茶湯不能進者每用十丸開水化無服不立効並治疔瘡對口癰疽發背腸癰腹疽乳癰乳巖一切無名腫毒等症每盒大洋六角○珠珀五淋白濁丸大瓶洋五角小瓶二角半○珍珠牛璜解毒丹每瓶洋一元○珠珀摻疳散每瓶二角○麝杳萬病回春膏大帖一元小五角○煖腎種子膏大七角小四角○紅毛墜金膏大盒一元四角小七角○大和膏大三角中二角小一角○寳珍如意膏大一角小五分○立止頭痛膏錢七文○萬應午時茶每洋八盒○萬志建曲每塊一角○燕窩肥兒羔每包一角　廣東鹿芝館分設上海英老巡捕房對門分枝杭州淸河坊分枝蘇州閶門中巿 
　　吐血全愈 
　　僕久患吐血醫藥鮮效幸購上海英大馬路萬康醬園對門德仁里内廣東陳恆德堂神效吐血藥膏六元依法服食果然當日立止至今三年有餘未見復發功德欽佩無量乞登報伸謝吳江縣署中許師爺誌 
　　陰溝出售 
　　啓者本行監工自造上等水門叮陰溝大小各樣俱全其價格外克已比衆公道几貴客欲購者請至本帳房面看可也三馬路拾四號祥和洋行 
　　心胃痛眞騐 
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
　　新開寳昌祥靴鞋帽莊 
　　本號在上洋英大馬路盆湯弄南首　讓街口坐西朝東門面擇八月十五日開張專辦重料加工精製内城時樣冬夏朝冠各式嵌線瓜帽内城水旱官靴滿漢挖嵌漳絨　緞西式旗圓各　名鞋　應俱全定價劃一格外克已放盤貨價不合包退包換凡仕商賜顧者須認明本號招牌　不致悞　本店告白 
　　遺失租據 
　　啓者今有英册第一千五百七十五　基地之洋文租據一紙期限九百九十九年係於西歴一千八百九十年正月十八號由已故之道達爾律師　與洪惇記者業已遺失如有人檢得送至後馬路乾記弄第一號門牌運昌號轉交定當酬謝决不食言黃靜園啓 
　　梁燕堂謹白 
　　啓者保裕洋行之買辦馮君現因别有高就其往來帳目及交涉等事仍歸其自行理妥自英九月八號起該　買辦乃梁燕堂一人承接　帳房内大小事務亦概由燕　手簽字經理設有夥友及或自稱與燕　事者在外往來錢銀賒取　物等情望與原人理楚　　不聞問特此預佈以杜轇　卽希諒　鑒 
　　上海茂生洋行謹啓 
　　本行設立在華巳歴數十年向蒙　賜顧無不克期交貨現　由外洋新到各式花布漂布羽緞原布色斜文小呢窻帘布花羽緞線緞羽綾蓆法布等樣板不少仍請　貴官商駕臨本寫字房觀覽方知各　鮮艷價亷倘蒙　訂購或定先令或作銀價無不樂從以廣招來三馬路茂生行管理布疋西人雷爾敦啓 
　　老德記大藥房 
　　上海英大馬路黃浦灘口夏令及時要藥救急時症痧藥 
　　本藥房開設有年所製各藥均道地藥林而先行試效方敢出　茲今氣候不正天災流行晷刻之間猝然斃命本藥房憫焉爰特虔　時症藥水平價發售無論霍亂吐瀉腹痛脚吊肢冷脈伏一切　氣危症依法服之有起死回生之功務宜　備幸勿輕視　將夏令要藥登諸於后藥目繁多不及細載　計開　淸香痱子粉　腋下狐臭粉　癖瘟藥水　淸凉菓子鹽　殺虫樟腦丸　立斃蚤虱粉　立斃臭虫水　上品花露水　四美林所司　神效止瀉藥　　　避疫太平膏 
　　此膏不論男婦老小無病之人貼於臍上可避痧疫兼治瘧痢腹膨肝氣脹痛等症細詳仿單眞保身之至寳每張零售大洋一角遠埠躉批格外　已原班回件信力自給上洋法界新八仙橋　堍歸安里第六號門牌養壽　藥房啓分寄本埠彭誠濟　藥房○有彰洋貨店○茂生昌烟店○昇泰祥洋貨店○大吉祥烟店○永吉祥象牙店○仁記烟葉棧○高德大参店○蘇州仁和震綢緞店○悅來堂扇店○同　昌玉器店○萬泰水旱烟店　有寄售 
　　上海四馬路惠福里勤益號專售錢票紙比衆公道 
　　兼售各種外國紙張代印各省錢票五彩石印等件 
　　八月十二日銀錢洋行情列左 
　　新匯劃收巿　七錢五分一銀　拆　八　分 
龍洋找頭　七錢四分四 
銀　找　頭　八　百　文 
巿　　錢　　一百十九千文 
卡　　錢　　一百十八千文 
衣　　牌　　九百三十文 
　　大淸郵政收信時刻嘵諭傳單 
　　寄往輪船名　某日　　　　截止收信時刻 
南潯湖州　十三日　小火輪　上午十點鐘 
江南製　　　　　信差　　上午十點鐘常 
造局　　　　　　　　　　下午三點鐘 
蘇州熟由蘇州　　小火輪　下午四點鐘杭州嘉興紹興 
莫干山　　　　　又　　　又 
吳淞　　　　　　火車　　又 
長江　　　　　　美順　　下午四點鐘 
各埠　　　　　　　　　　晚刻九點鐘 
南昌府牯牛　　　又　　　又 
嶺臨湘雲溪 
膠州　　　　　　靑島　　晚刻八點半 
 
 

Page 12

 
 
[光緒二十八年七月二十七日京報全録]  
　　宫門抄諭旨均録前○直隸總督袁擬訂直隸小學堂並師範學堂暫行章程 
謹將擬訂直隸小學堂暫行章程繕具清單恭呈御覽第章學堂辦法第一節直隸現在大學堂業己開辦中學堂亦方議添設其各州縣應設之小學堂亟宜陸續籌辦或因原有書院酌改或另行創建能容學生若干名統由地方官各按本地情形認眞辦理具報立案第一節各屬所設小學堂即以某州縣小學堂爲名不得另立名目至各地方紳衿有願在本地自立小學堂者應由該地方官專案具報惟必須遵照現定章程辦理以免紛歧第三節各屬小學堂一切事宜應由該地方官察看情形禀呈學校司核准遵行若須增减定章隨時具報候核第四節各屬小學堂以即該地方官爲總辦每邑選派學董一員隨同經理第五節小學堂學生名額應以經費之多寡爲準教習員額應以學生之多寡爲準每教習一員約教學生三十人其應如何分班課之處統由地方官率同學董酌宜辦事第六節小學堂學生統限四年畢業第一年以師範學堂第一齋畢業生教之其二三四年以第一第二第四各齋畢業生輪替接教届時由地方官禀請學校司酌派第七節小學堂招考學生由該地方官出示考選限年在十五歲以上二十歲以下以五經讀畢文理明順資質聰頴身體强健者爲及格由家屬具結保送地方官妥愼考選取入學堂肄業第八節學生八學之始應由學董訂立學薄按學生之姓名籍貫年貌三代人學年月日生騐名次逐一詳記如有被學堂斥退者隨時更正按季彚報第九節學生入學先作爲試習生俟三個月後由該地方官率同學董及本堂教習嚴加甄别取其品質兼優者留學肄業所缺名額仍由各該州縣招考補入第十節小學堂學生每届年終由本堂教習會同學董詳細考騐各種學科俱滿百分者爲優等數過五十分均得六十分者爲及格其及格者始准入次年學班不及格者仍歸本班肄業如兩次俱不及格即行斥退第十一節學生畢業之時由本堂教習會同學董核准分數送由該地方官評定甲乙逕送學校司禀請派員會同考騐擇尤取録給予憑照升入中學堂肄業第二章學堂課程第一節小學堂教習既以師範學堂畢業生膺選其課程自應相同約舉總綱共分十科一經學二文學三公法學四財政學五史學六地學七算學八格致學九農學十體操先習初級循序漸進其逐日詳細課程應俟開派時由教習商同學董釐定牌示第二節學生肄業第日在講堂限六點鐘體操限一點鐘自課　或晝或夜以晷刻之長短定之限三點鐘其起止時刻應由教習商同學董按照節氣榜示第一年課程經學四書五經温習講解文學策論史學中國事略地學地學總論中國地理算學筆算整數分數小數加減乘除格致學博物大要植物動物農學農學大要體操普通第二年課程經學四書五經温習講解文學策論史學東洋各國史略地學外國地理亞西亞洲澳大利亞洲阿非利加洲算學筆算比例百分開平開立方代數格致學博物大要礦物全體農學農學大要體操普通第三年課程經學四書五經温習講解文學經義策論公法學萬國公法史學西洋各國史略地學外國地理歐羅巴洲亞利加洲算學代數幾何平積格致學物理學化學農學農事大要體操兵式第四年課程經學四書五經温習講解文學經義策論財政學財政汛論史學外交史地學地文學算學幾何平積格致學物理學化學農學農業理財論體操兵式第三章學堂條規均按師範學堂條規辦理第四章學堂經費第一節小學堂所需經費應先將各州縣現在提存欵項作爲常年經費具報立案無論有何事故不准由此欵項下動支第二節常年經費須先豫定數目以示限制第學董一員月薪不得過二十兩第一二年教習月薪二十兩第三年教習月薪二十四兩第四年教習月薪三十兩學生飯資應由學生自備或由地方官酌籌津貼一切雜費應於開辦之時由該地方官核實估計具報存案第三節小學堂每月應領之項均於月初由學董具領照發不准提前豫支該地方官每年應將學堂開支欵目於十二月清結分造四　清册呈報學校司備查第四節常年經費應由該地方官認眞稽查撙節動用如有赢餘儘數撥歸存儲項下隨時具報如有不敷亦須豫先禀請籌辦第五節小學堂應用書籍儀器等件均由該地方官備價赴學校司請領奉硃批覽欽此 
謹將擬訂直隸師範學堂暫行章程繕具清單恭呈卸覽第一章學堂辦法第一節直隸各屬州縣現均籌辦小學堂惟教習乏人仍屬虚應故事擬於保定省會首設師範學堂授中西普通實學以造就各學堂師範之選第二節此次籌辦學堂務期速收實效若俟先通西文再習西學末免曠日持久擬專取日本譯成西學各書轉譯中文以資教授其教習亦中日參用第三節本學堂隸學校司普通教育處所有一切事宜應商承辦理若於定章有所增減應由本堂總辦禀請學校司核奪第四節本學堂設總辦一員總理學中一切事務總教習一員總理一切課程監督一員隨同總辦經理山學校司禀請總督刊發總辦直隸師範學堂之關防一颗祗領啓用如總辦因公離學即由監督權攝第五節本學堂正教習每一班置三員副教習每二班置一員置齋長四員就監察學生行止置司事四員以分理各項雜務第六節 
本學堂學生以八百名爲額按各屬地方方大小分定額數每州廳及大縣中縣各八名小縣四名現時小學堂急需教習擬先通融辦理分設四齋第二齋半年畢業第二齋一年畢業第三齋二年畢業第四齋三年畢業俟教習敷用即一律改作三年畢業第七節考選學生宜愼於始先飭各州縣於投考之舉貢員中選其通曉經史文理明暢品行端方體質强健者照派定額數加兩倍録取給資送由本管府聽直隸州覆考汰其三分之一候調送省再考又汰其半選留如額擇期入學所有各府廳州縣資送費用均由學校司發還學生年歲限二十歲以上三十二歲以下縣試之前由其家屬出具甘結公正紳衿加具保狀赴官報名所具甘結保狀隨文申送甘結保狀式附本竟之第八節各齋學生考選入學先作爲試習生俟三個月後由教習會同總辦嚴加甄别取其品質兼者留學肄業具報學校司普通教育處存查所缺名額仍令各邑補送第九節第一第二齋學生應按季由教習者騐一次考騐之法以各種學科分數滿百者者分爲優等數過五十分匀得六十分者爲及格第三第四齋學生每届年終由教習考騐一次其及格者始准入次年學班均於考騐後由總辦具報學校司普通教育處備查第十節各齋學生將届畢業時如須續添於三個月以前由總辦具報學校司轉轉請總督通飭各屬限日招考送省覆試以補缺額應編入何齋　業届時酌定第十一節各齋學生畢業時總辦教習核准分數具報學校司由督辦派員詳細考騐分别給予憑照品行不端者扣除第十二節各齋學生畢業後其己經考取領有憑照者均學由校司派往各廳州縣充小學堂學習以第一齋畢業生充教習一年第一齋畢業生接充教習一年第三齋第四齋畢業生以次各接充教習一年其應如何輪番更代分班督課之處臨時酌定章程未畢下本再續 
 
