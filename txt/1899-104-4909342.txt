# 1899 - 104 - 4909342

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足　鼠教而杜　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之　西新史攬要時事　論等書傳誦士林無勞述讃○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[治河淺說]  
　　黄河之水天上來奔流到海不復回此言其來源高而去路遠也自夏禹導河入海而河患悉平比及殷商河決迭告五遷其都彼時去禹之世未遠而治河之道已失其傳至周齊桓公時河又横决雖以管夷吾之才略亦不能使河流順軌及漢而河決瓠子大築宣防是爲設立隄障之始不料當時倉猝補救之計遂爲後世治河之成法數千年來相傳弗替我朝嵇靳諸公膺治河重寄窮究河工利弊最爲詳盡至今讀其遺書猶令人相見當時之苦心孤詣然夷考其實則亦第卽前人之遣法而損益之初未嘗於掃堵之外别有所建樹也近來黄河决口時有所聞疆吏關心民瘼非不　周藻密熟籌防堵之方冀得一掃從前積弊無如天粛不測奇禍横生一決數百丈浩浩湯湯莫可遏抑田廬人畜大半溧流鴻雁嗷嗷遍於中澤道殣相望需振孔殷嗚呼慘矣朝廷睿謨廣運知非竭力疏濬不能使昏墊之衆咸蒙袵席之安於是命李傅相秉節至山東會同東撫張中丞河督任制軍周歷查勘傳相上顧國計不恤民生不忍苟且　責特命此國工程師盧法　祥察全河受病源流繪圖貼說於回京覆命時一一上逹九重皇太后皇上特諭軍機大臣大學士六司九卿翰詹科道會議奏覆各大臣以傅相所擬大治辦法與救急治標辦法均尚明實請准照議施行而朝旨亦以東省河　甚急非大加修治無以消弭沈災因念治標卽大治之始事卽著户部預籌的欵以資開辦虧下書生伏讀之下不禁爲東省人民額手相慶曰今而後庶可免其魚之歎乎夫河患爲中國絶大漏巵國帑之實其中者不知凡幾雖有時河神顯靈安瀾告慶亦或見諸奏櫝中乃曾幾何時河決如故豈果治之未得其法歟抑得其法而未能實力興辦歟何竟相忍以到於今日也前者某河督創爲混江龍船俾令往來河中　淤沙常川掃刷使不壅積立法本極周妥而　其任者志在惜費裁而去之沙　積　潰决　之有讞者深爲扼　夫同膺治河之任而一中以意見之私雖有良法易　於已　然則治河不尤　有人　嘗　　西有列陣　兵卽日人所　工程隊用以治河最爲有效蓋歐美各國未　　本患但治之有道故不至　苦　　美國美西　比　與中國黄河大略相似從前衝决頻聞厥後用工程隊治之旣成之後工堅料實吃然不　河患遂以永除可見治河固不僅以　　　能也今盧法爾查勘各節於全河形勢　然於　其所指陳多中欵要遵而行之當不難收一勞永逸之效顧予猶　　焉不能無慮者聞諸老於河務者言凡河工人員莫不以河决爲幸　　一　河决國家必發帑堵修而彼乃可以於中取利若一年不决此輩無利可圖必　愁眉雙　年復一年美缺皆　爲苦缺其不尚者甚至私毁隄岸使水横流祗　私圖不顧大害豈眞喪心病狂著此或亦以初時雖　摘項降革　一經合龍依然開復原官而腰纒　已充裕故凡河工人員莫不陞官獲財以去官塲中至以此爲終同　徑然理治河　有　　得無有撓之者乎盧法爾所議辦法雖稱周密而分任其事者不能不用河　此等　　河員中未必　有　料不可不防　　則將如之何曰宜改用本省之人使之從事試觀往年髮逆之　各處創　　　自衛　　　　其加　淸海内良以用本鄉之人除本鄉之　痛　　　必能如子弟之衛父足手足之捍頭目也誠　以本省著名紳士重以權勢分叚　　而以衆望　　之一二鉅紳總其成不假河員之手其所用夫役亦悉取本地之民使各自爲身家性命計不徒　以工代振之虚文其得力不待智者面後知矣芻　之苦未知有當萬一否 
[本館接奉電音]  
　　昨日午前京師飛電傳來硃筆一道上諭二道敬謹譯登○三月初九日奉硃筆李祖謀補授翰林院侍講學士欽此同日奉上諭前兵部尚書　毓汝恭勤格愼練逹老成由咸豐年間翰林屢掌文衡洊升卿貳朕御極後命在軍機大臣上行走並總理各國事務　　兵部尚書加太子少保銜夙夜靖共克盡厥職前因患病准其開缺兹聞溘逝軫惜殊潔著　給陀羅經被派鎭國公報澤帶領侍衛十員卽日前往奠醊照尚書例賜卹任内一切處分悉予開復應得卹典該衙門查例具奏伊子户部員外郎孫　著俟服　後以本部郎中遇缺卽補伊孫一品廕生孫肇基著賞給員外郎俟及歲時分部學習行走其　柩回籍時著沿途地方官妥爲原料用示篤念蓋臣至意欽此同日奉上諭本日吏部奏吉林長春府知府　汝欽請仍俟到本任後再行計俸一摺業經降自依議惟此項事件該部係於上年十二月間奉到現在遲至兩月有餘始行陳奏殊　　死　後各衙門遇有廳辦應議及覆奏事件務當迅速辦理不得似此　沓將此通諭知之欽此 
[九龍警信]  
　　香港來電云英人賃取九龍開闢租界土人不服　起爲難英人遂關兵前往本月初八日開　轟擊致斃士人數名 
[鐵路近聞]  
　　香港循環日報云由山海關至吉林之鐵路現已築至　遠州約　長三百里聞俟榮至奉天卽當築一横路以通營口然後由奉天築至吉林完工之期尚需時日也 
[美艦東來]  
　　香港循環日報云美國加士添戰艦於二月十六日由夏灣拿行抵哥林堡取道赴小呂宋查此艦册註載重七百零四墩船中配砲位十五門水雷管一枝 
[備迓藩旌]  
　　金陵友人來信云德國藩士亨利就上海小駐征驂定於本月十四日赴金陵遊歴適南洋大臣 
 
 

Page 2

 
 
劉　　憂抱采薪延靑浦陳蓮舫比部診治深恐披星戴月重冐風寒因飭正任鹽巡道署江寍藩司胡芸臺方伯代爲欵接又電調吳淞租界總辦江蘇候補道洗仲禮觀察至省訂定迎接禮儀觀察已於初十日之晚由上海乘某輪船泝江上駛矣 
[商務叢談]  
　　蕪湖訪事友人云商務局自開辦以來講求礦産開闢利源並創設商務學堂規模楚楚犂然秩然近者提調劉子運大令以山澤未開之利固當逐漸振興而闤闠固有之利亦應提綱挈領隨事保衛方不至有舍本逐末之譏現已禀奉道憲定於某日就育嬰堂肆筵設席遍延各帮商董杯酒聨歡互相商榷何利應興何弊當革令各抒所見暢所欲言又以奸商藉端　倒吞騙鉅欵市面震動最爲大局之害擬令各店仿照漢口花票之法浼資本相若之店五家或十家聨環互保方准開設一家倒閉九家攤償更令將原有貲本及挪移行本分條明晰具報商務局内地城鎭亦各擇一公正紳商爲董事令互相聨保推而至於申漢亦如之其有虧累應追得商局亦可代辦總之於商人痛癢相關被此聨絡行之年餘自必衆商悅服見至商家涉訟亦必酌定訟費不使胥吏任情婪索俾商人事事依商局爲保障商局亦可大展所長似此官商一體極之國脈餉源亦可緩急有恃此當日所議之大略也果能坐言起行中國之興可計日而待矣至於商務學堂前擬就南岸永福菴或東門黄姓巨屋先行開辦嗣因兩處地甚湫隘不敷布置擬改　西湖池溧水會館以宏樂育學生原議以三十名爲度乃目下尚未出示招考而子弟之遞名願學者已多至五十餘名非有夏屋渠渠未易廣爲培植也原定來學者每名月貼修膳洋銀五元旋經道憲叅酌除由學生酌償飯資外修金則歸堂中籌備是以聞風興起者尤覺恐後爭先又聞商務局查礦領單時須委員差遣以供指臂之助刻經道憲札委縣丞濮荷亭陰聿脩兩二尹分赴各屬逐處履勘另調巡檢唐伯華潘芸靑兩少尹到局帮辦現當創始之際經費難籌暫不領取薪水惟遇差務每日由道轅支給路費一千文以資辦公而免苦累俟他日籌有的欵方可從豐前者謡傳劉大令擬親往廣德州一帶察勘礦山嗣悉此行實由彼處牛頭五都等山業經某商開出煤礦獲利甚豐而本地紳董設詞阻撓州尊王康平太守恐多事故立卽封禁商人不服赴省上控　大令前往查辦已於二月二十八日起程應否准其開採想大令洞逹時務必能斟酌咸宜也 
[松試七誌]  
　　松江采訪友人云本月初九日松江府濮紫泉太守初覆華奉婁金四縣文童通塲四書題　　田里至孟子曰易其田疇經題耒耨之利以教天下詩題賦得者葵曉筍餉春耕得葵字五言六韻是日發帖南靑兩縣招覆案計南匯招覆一百四十名靑浦招覆一百八十名 
[盜匪成擒]  
　　杭州訪事人云前丹嘉興某銀樓被盜刼去財物甚鉅縣　蕭大令履勘後飭役嚴密緝捕并行文鄰邑一體協拿仁和錢塘兩縣主接到移文後立飭通班捕役四處訪查至二月二十八日捕役倪某查至湖墅見一形跡可疑之人尾隨至拱宸橋客寓中探知同黨共有三人遂于是晚帶同夥伴驀地兜拿三人無一漏網者因卽解入仁和縣署禀請陳大令研鞫供認行刦某銀樓不諱詰以同黨尚有何人則閃爍其詞堅不指實現已釘鐐收禁不日將解往嘉興歸案審辦矣 
[團勇譁騷]  
　　揚州訪事人云上月之杪團防總局委員方果卿大令以局中弁勇薪糧需欵甚亟禀請揚州府沈碧香太守預爲籌備并請諭催各鋪户將所認月捐照數淸繳太守允之隨於本月某日出示一面札行江廿兩縣主飭　縣設之團防局四處一併裁撤統歸方大令督辦以一事權而免各鋪重疉輸捐之累初五晚局中弁勇齊到府署呈繳軍裝號衣並索所欠薪糧擾攘喧譁聲如鼎沸大令急出彈壓甘泉縣周邑尊亦聞信前來各勇竟與之爲難衆口囂囂殊難理喻相持良久始紛紛散歸 
[浙省官塲紀事]  
　　杭州訪事人云浙江藩憲惲方伯於本月初二日牌示武義縣知縣缺現飭部選是缺之杜作航赴任於潛縣知縣缺委候補知縣梁登仕署理○督憲行臺及杭嘉湖道衙門前經藩憲惲方伯札委候補同知卞司馬宗彬修理現已工竣銷差方伯札委程子良大令前往騐收○本月某日日本領事速水君一孔偕英領事　訥君詣撫轅謁見劉大中丞速水君素通中國語言文字面談一切不用舌人倭訥君則由西文繙譯陳君志瀛代傳言語 
[析津近事]  
　　天津訪事友人云東西兩沽向無田園可種小民惟賴一篙兩槳從事於烟波漭漾中每屆淸明節前後漁人臨流舉網約計兩月中所得足供一年用度向來黄花魚出産尤多今年此魚忽然絶跡居民之效馮驩揮鋏而歌者幾於望穿秋水誠不知其何故也○火車軋傷人口時有所聞二月下旬某日一車滿載石灰由唐山馳到津沽雇工缷載小工某中被車撞倒軋傷要害血肉模糊迨舁至醫院求治已於中途殞命乃舁回車站報請縣宰臨塲相騐然後備棺收殮閱數日又有一客因病斃於車上由站長報縣騐屍是何死生不測如是耶行路者尚其愼之 
[羊城仙跡]  
　　廣州訪事友人來函云粤垣苦旱已久上月某日南海番禺兩縣主徒步至城隍廟竭誠祈禱仍未得沛甘霖十七日省中司道率同廣州府及南番兩縣主在粤秀山龍王廟建壇延　士　經念咒至十九日午時天氣陡寒颶風忽起省河大小船隻不及開避檣摧軌折紛亂如麻岸上房屋亦多有被風吹倒者箕伯之威洵可畏哉然雨則仍涓滴俱無也○四鄉盜賊孔多往往　黑殺人風高放火横行市非莫敢誰何日前大憲委派何軍門長淸統帶各勇下鄉淸查匪徒卽聞風遠颺然未幾仍恣横如前終未能根　盡拔彼處紳士深恐首惡不除終爲後患特來省具禀督轅稱有積匪區新李昭傅贊開等匿迹鄰鄉時思伺隙蠢動求派勇剿除以安閭里督憲譚制軍准之候咨請何軍門嚴拿懲究特不知軍麾所至果能使若輩潛鱗戢羽否也○省城米埠擬定章程如各米鋪現銀交易准收九九五平倘以一月爲期則收九九八平各米鋪首事出一傳單擬聨集各行公開米埠免受彼等挾制每股出銀十兩以本　之大小定股分之多寡惟至少須認　一股此舉若成米埠當不能任意居奇矣 
[鶴樓題壁]  
　　武昌訪事友人來函云湖北巡撫于次棠中丞下車伊始卽示期三月朔日閱城是　淸晨武　府逢太守江夏縣陳大令曁撫標城守各將弁以次齊集俄而憲駕戾山各官趨前迎謁中丞隨降輿登城閱視一周面諭城守弁兵認眞巡緝以防奸冗○調署湖北江漢關道正任荆宜施道俞幼萊觀察臣鄂數年政聲卓著邇因太夫人春秋已高呈請終養鄂督張香濤制軍鄂撫千次棠中丞一再慰留觀察將母情殷固求開缺制軍因商之中丞俯允所請以遂孝思從此菽水承歡萊衣舞采天倫樂事當亦三公不與易矣○距省三十里有地名靑山者濱江小市集　現在粤漢鐵路開辦在卽是處實爲火車發軔之所惟地勢低窪每　夏秋水漲漫溢堪虞鄂督張香濤制軍思患豫防擬建築長隄以禦水患特委李直刺紹遠徐大令鈞溥會同督中恊　漢卿副戎撫中衡璞琢之叅戎選帶熟習測量之員前往履勘一俟隄址勘定卽當籌欵興工矣 
[漢水櫂歌]  
　　漢口訪事友來函云月前某日洞庭湖中突起狂風沈没之船不計其數時適利漢輪船行經巫家廟江心幾罹不測幸船身堅固得以無恙惟所帶巴桿澗不及收帆人貨盡被波臣收去傷哉○日前英國駐華使臣竇君因有要公派江至漢皋小駐英界某洋行内中四各員紛紛往見聞竇君小作勾留卽須遄返也○日前長江水師漢陽鎭周鎭軍由漢陽乘砲艇赴長江上下游閱視防勇水操○武昌武勝門外紅官隄向爲鄂省保障邇因失於培築潰裂漸多上憲防患未然特委恩司馬玉督工興修苟能料實工堅未始非一勞永逸之　也○榖雨初 
 
 

Page 3

 
 
逢新茶上市羊嶁峒等處定於本月十一等日開秤特不知業此者得沾微利否 
[西江郵簡]  
　　江西訪事人云英國辛教士查得臨川縣民人陳某張某借奉教爲名禀縣給牌招人報名入教因之聲請縣主將牌撤去并於教册上除名亦可謂持正不阿者矣　大憲頒發祭祀　期計二月初三日祭文昌初九日祭孔子初十日祭社稷壇及天后十三日祭文昌十四日祭龍神十六日祭關帝十五日祭許眞　三月初四日祭先農壇行耕耤禮初九日祭火神四月初八日祭常雩五月十三日祭關帝六月十三日祭龍神　撫憲松鶴帥委陳明府克愼　解南字營餉赴金陵并領新式洋槍二千桿彈子四十萬顆預備防營之用劉峴帥如數撥給明府領解後卽兩崇安輪船裝運來省禀請騐收○各屬辦理蠶桑漸次興旺去冬進賢臨川金谿三縣主捐廉數百金禀請藩憲委員赴浙江湖州府購辦桑秧五萬株今已如數購　分給三縣民人領　矣○新淦縣近出械鬥巨案因鄒劉二姓爭管圩堤啓釁正月間已鬥數次二月初旬彼此又糾合數百人稱戈比干如臨大敵兵刃旣接殺斃鄒姓四人事後屍屬報官相騐現在官已拘獲正兇訊明擬辦恐從此訟藤未易割絶也○職員某姓上控撫轅松鶴齡中丞批示云據呈易縣丞向該職店賒物不允帶同丁差滋擾並將該職員笞責殊覺無此情理惟控關佐雜擾民虚實均應澈究仰按察司卽飭安義縣先行詳細查明據實禀覆察奪一面移提丁役集証確審詳辦毋稍瞻徇遲延切切如此雷厲風行當不難水落石出也 
[上海官塲紀事]  
　　昨日前管理改過局委員候補縣揭明府傳淵命駕至縣署拜會　欣甫大令大令飭丁擋駕○昨日輪船支應局總辦朱太守其昌因有要公命駕至縣署與王大令晤談良久而别 
[睦有道]  
　　前昨兩日新任江海關道憲李健齋爵觀察率同英美租界公廨讞員翁笠漁直刺及道署繙譯委員鳳夔九太守至各國領事署拜會旋又以各領事禮須報謁深恐道署相距較遠重勞往返意甚歉然爰擬在公廨竭誠恭候俾各領事輿馬往來較爲便易聞昨日已分别據情照會矣 
[靈櫬滬]  
　　昨日已故江寗將軍豐軍帥之靈櫬由登瀛洲兵輪船載運至滬護送武巡捕德潤之都戎命駕入城至上海縣署投刺王大令飭丁　駕隨詣十六舖碼頭拜奠如儀 
[移請協緝]  
　　靑浦縣汪南陔大令移文上海縣署内開據客民戴金雲呈稱與蔣名之楊槐林在武進縣開設戴金盛染坊正月二十三日雇金晉善所駕之船往上海購靛　十七日傍晚行經黄渡鎭停泊三鼓時被賊解開船纜拖遠产里之遥驚覺起捕賊卽上船進艙用木樞　傷刼去洋銀衣服而逸追捕無蹤理合查明失物開單呈請勘騐緝究等情並據地保錢陸義禀同前由據經會營勘騐查緝通禀迄今贓賊無獲誠恐遠颺合行懸賞核請協緝等因並發到賞格云無論諸色人等能將此案眞贓首從全獲者賞洋四百元拿獲首犯者賞洋一百元夥犯每名賞洋五十元知風報信因而拿獲者各减半給賞其洋業已儲庫以待决不食言縣主王欣甫大令披閱來文卽飭捕役赶緊查緝未識鴻飛冥冥能爲弋人所獲否也 
[收地糾葛]  
　　同治初年英商魯皮生在浦東爛泥渡祥生船廠附近購地其餘畝已將田單轉換道契然其地仍由原業户照常耕　邇將其地轉售與祥空廠建造船塢丈量之下計少三畝有奇因向地保葛月樓查問葛謂此事係舊保曹秋橋經辦現在曹已病故無可查核遂將其旁奚關春之地劃入奚不允魯皮生遂具禀英總領事署總領事璧理南君照會前江海關道憲蔡和甫觀察札縣訊明詳覆昨日縣主王大令飭差　貴將奚葛及舊保曹秋橋之子春林弟煥章拘提到縣禀請研訊 
[賽馬定期]  
　　每屆春季寓滬西商例有賽馬之舉今歲各西商邀衆會議定於西歴五月一二三號卽華三月二十二二十三二十四日舉行屆時驊騮騄駬互爭捷足先登洋塲十里中帽影鞭絲必有一番熱閙也 
[押解竊犯]  
　　前者十六鋪巡防中局拘獲竊犯王阿二解送上海縣王欣甫大令訊明責押兹查得此犯原籍吳江因飭經承書吏備文派差押解回籍 
[英界瑣聞]  
　　前日萃豐綢縀莊失去素綢四十疋投報捕房後包探倪順泉巡至西門外德生質鋪見賊犯正在論價因卽帶回捕房想須解送公堂禀請讞員翁笠漁上刺訊辦也○昨日亭午時有一四輪皮筵馬車行經三馬路執轡者偶不經心致將東洋車撞倒經人勸賠修理洋銀五角其事始寢 
[勘定渦陽土匪紀略下]  
　　紀蕭淸本末曹市集界乎渦陽蒙城之間賊之初起也渦陽令歐陽靄方在蒙城聞之以爲市井偶然爭奪與蒙城令曾光煦前往彈壓至小湆集得實報疾走還城城中額兵十餘人皆疲弱不堪乃倉卒召募百人以鄉人魏祿王開朗驥才分率之並集團丁閉城防守丁丑統帶威靖營張雲松遣其哨官將騎兵至亦以守城爲言屯止城中十二月甲申卓勝營官王鳳臺率　營自壽春　乙酉疙𤺥率黨大出欲與大法共圍渦城鳳臺方遣其哨官孟廣德以百餘人沿城巡緝至張家老莊突與賊遇擊殺賊數名獲　馬四賊却還歸德總兵武朝聘率三營自永城至方進屯耿皇寺要賊丹城南大戰破之斬首數百千級獲生口數十人丙戌壽春總兵率部軍至蒙城屯小澗集督撫以電報催令進戰不應鳳潁道飭小隊管帶李桂馨將百騎对自臨渙集疾馳至龍山營時賊衆數千人咸聚砦中我軍突入賊方炊皆持械蠭起桂馨勒騎砦外張左右翼賊見其寡衝躍而前我軍燃槍斃悍賊數名賊驚以爲誘騎輒引退更出騎賊桂馨以十餘騎犇擊殪其前鋒三人奪三騎還至陳所賊反走攖砦相持及暮賊以爲我軍有伏於後欲夜襲之皆入砦閉栅固守桂馨乃率騎南行至城漏已二下初各鄉治團練者皆陰持兩端賊所至與團丁分道行或往來雜處欵接若戚朋迄各軍旣集數敗賊團民始與之絶余思舉者爲盛五族長居小澗集陰糾聚亡命欲揭竿於集以應盛五壽春總兵郭　昌旣吏小澗乃誘執思舉囚居營約曰賊至斷爾首思舉乃致書戒盛五無相犯故壽春鎭山屯之處賊不入其境又有王姓陸姓兩圩皆通於賊寳昌亦拘其圩長且張示通衢諭以擒渠解脅羣不逞之徒頗聞風歛跡丁亥大法自豐　集率衆擾蔡湖東西邨圩長盛運昌學孝等率團卒拒戰他圩助而環擊敗之殺賊數百人桂馨鳳台與威靖哨官韓今明略地至張連莊突遇賊擊殺賊目一人斬首數十百級獲馬八槍砲各一旗矛二十餘器賊走入圩桂馨揮騎馳逐賊　乘駿馬者護其後部弁李得才欲取其馬徒步所躍而前伏賊旁刺之中脅死賊以官軍漸集謀越境遠竄道出石弓山東北小徑荒僻非土人莫能識戊子疙瘩盡載其輜重率衆逾山而北徐州總兵劉靑煦方將三營南行遇賊道竹橋靑煦建大將旗鼓勒陳邀賊賊隊魚鱗陳前者敗後者繼更番接戰我軍發槍轟擊自辰　未殪其黨千餘人賊分衆爲長蛇包找軍三面軍士已饑疲槍刃且盡弁校皆惶懼欲　還靑煦曰今賊幾十倍我退賊追擊我立盡死固不足惜賊勢從此成矣成敗之機决於此際乃令曰今日之事有死無退如敢言退者立斬按劍親鼓之士傳呼而起持短兵疾奔陷陣殊死戰連斬百數十級賊靡亂適宿州巡鹽　數十騎來自東　聞殺聲　呼相應賊以爲大軍繼　大驚士益乘而奮擊無不一以當百大破之賊狂竄而西自相蹂踐死者屍縱横遍野斬馘二千餘級獲輜重三十七　追及小　駐疙瘩中矛墮馬其死黨挾以走及夜奔還龍山所至民團邀擊之賊死者無算奔至靑疃集大劉莊惟殘賊數百人疙瘩憤甚創益劇[  此稿未完]  
 
 

Page 4

 
 
   
 
 

Page 5

 
 
   
 
 

Page 6

 
 
 
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服　緣内無毒性物之故 
曾伯廉所製痧藥能治大小腸各病用過之人盡皆稱妙藥能一服即愈也如人發痧立即服下無不告痊　　 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼　瘡皆可用此藥治之分寄各藥鋪出售每小瓶洋五角大瓶洋一元海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[拐匪宜懲]  
　　揚州訪事人云安東人張某流寓邦江藉驅車以餬其口膝前一女年甫及笄向在馬市口某姓家傭工上月下旬某夕出外購物一去不回某姓急喚張夫婦至家令帮同尋覔嗣聞女每出輙至本街某甲所開小雜貨店嬉戲因到左近偵察果有藏匿情形張遂約同親族數人入門搜緝其時女已由甲寄匿北門某嫗家中隨協同坊保帶甲至嫗處將女尋獲領回聞者咸慫張將甲控官張因懼爲訟累遂作罷論或曰甲本無賴專以誘拐爲生今張女旣已人贓現獲而仍任其逍遥事外則此後恐其膽愈大當此拐風日盛之際安得南面者明查暗訪爲懲一儆百之計也 
[上海巡局瑣案]  
　　前者寗波人石金坤前向王兆記租賃小南門外茅山殿後平房一所將餘屋轉租與某姓傘作旣而石積欠房金甚鉅王屢索無著因赴二十三七鋪巡防局禀請究追局員邱友齡二尹飭地甲傳石到案研訊石供失業不能旋里無力歸償今央人向房主商勸房主允借盤費洋銀六元將大秤兩桿以及零星器物作抵二尹飭具遵斷遷移切結交二十三鋪地甲帶出○前日二十三七鋪汛捕張順拘獲竊犯張阿三押解至局經局員盛雨村二尹提訊張供在城内竊取某姓家銅面盆被捕役拘解案下尚求恩宥二尹判責一百五十板飭具改過切結驅逐出境原贓存候失主認領 
[馬路工程局紀事]  
　　包探黄量海唐關泉拘解兇徒嚴阿濤至馬路工程局禀請訊究會辦委員司徒貽芬司馬飭提原告邱丙生周嘉生及四十一號巡捕潘恒山到案質對嚴供浦東人駕舟爲業素不滋事此次實被悞拘包探禀稱小的查嚴犯案纍纍今在浦東緝獲敢尚逞强司馬謂嚴曰爾將捕扭入浦中實屬目無法紀遂判笞二百板枷號一　　公義馬頭示衆俟期滿再行核辦○南通州屬呂泗塲人卞如意子糾同潘阿四小張謝二胡二貴等人向劉昌恩雞鴨行購取鷄鴨藉端將沈阿貴毆傷由巡街捕拘至捕房昨日捕頭解至工程局請司徒　馬提訊劉供稱小的在南市開設客寓專寓雞鴨客人所販雞鴨卽由小的經售卞向小的購雞鴨十餘頭祗許出洋銀三元四角小的不允後沈阿貴以四元賣去卞因將沈扭住喝令在逃之小張毆擊沈供訴前情請爲騐視卞供不敢毆人叩求恩宥司馬以兇手在逃未獲碍難訊斷飭將卞笞責一百板押候派差探嚴緝兇手到案再訊○前有楊阿生者自稱南市捕房包探夥向駁船户周紀生訛詐洋銀三十元被包探黄量海唐關泉所知卽將楊及黨羽陸品三拿獲解至捕房轉解工程局司徒司馬提案研訊楊供本邑人家住楊家渡尚有老母求大老爺開恩陸供駕舟爲業不敢冐名訛詐周供駕船爲業楊等前來訛詐洋銀三十元小的祗付二元伊等不允欲將小的解案訊辦司馬謂冐充包探夥向居民索詐實屬目無法紀判令將兩人枷示局門前限一個月期滿後再行訊奪○昨日工程局會辦委員局徒貽芬司馬升堂傳齊在局公役點卯局差地甲汛捕書吏包探水巡人等成排班伺候司馬次第傳點後諭以本委奉道憲大人札委兼攝局務爾等在局辦公務須勤愼不得貪詐妄爲如果在外恃勢横行及向犯案人需索一經訪聞或被告發定卽從嚴處治斷不稍事姑容爾等務須謹記切勿自干咎戾勿謂本委言之不早也各役諾諾叩謝而退 
[英界公廨紀事]  
　　雉妓王巧雲朱錦寳深夜偕傭婦張朱氏王周氏在途拉客由包探陳錦標蔣錫林拘入捕房轉送至廨值日差禀明讞員翁笠漁上刺暫交官媒年管候訊○江北人李蔣氏之女桂英被鄰婦張吳氏拐賣與棋盤街某妓院改名巧仙逼令賣娼李蔣氏四處訪尋杳無蹤跡昨晨行至大馬路得與張吳氏邂逅相逢因卽扭至公廨據情聲訴值日差禀知翁直刺一併交官媒管押候訊○前晚粤人顧阿英在途胡閙由四百八十九號華捕拘送至廨禀明直刺押候訊辦 
[法界捕房紀事]  
　　金利源十一號棧房被賊竊去米袋數口棧中出店人拘獲偷兒某甲解送捕房捕頭詰問之下甲不認行竊乃命押候解送公堂禀請讞員朱森庭明府訊究令出店人自行投案備質○有陳阿和者向在某西人處服役現已賦閒無事前日行至後新街與其友文元相遇文元亦細崽之流不知如何忽然口角扭毆某號巡街西捕見之拘送捕房捕頭命禁押一宵至翌日交人保出○某乙向在某土行爲夥失業之後頗無聊賴前日偶至公館馬路某烟館開燈過癮俄而深入黑甜鄉冥然罔覺洎醒後值堂人向索烟槍則已不翼而飛乃告知烟館主將乙拘入捕房捕頭向之詰問乙言當昏睡時友人某丙曾在烟榻上小坐捕頭乃准予交保出外向某丙查問俟堂期著保人交出解請朱明府訊究 
[美界捕房紀事]  
　　昨午流氓張某在吳淞路某茶肆向鄉民某甲肆行訛詐甲不允奔赴捕房聲訴捕頭卽倩包探劉阿炳將張拘獲押候解送英界公堂禀請讞員翁笠漁直刺訊辦○昨晨賊犯董阿桂混入裏虹口某姓家竊得布衣携之而出途遇巡街捕拘送捕房押候解送公堂禀請究辦 
[金陵官報]  
　　三月初五日選補督左營遊擊盧桐森任事調署龍山營遊擊陳駿交缷督左營遊府事均禀知登瀛洲兵船何心川辭送豐將軍靈柩赴滬同知余貞祥辭赴滬公幹知縣姚崇義禀知奉解淮徐海工賑銀兩赴淸江並解芋乾赴安東前直隸州陳龍昌到由上海解兵略來運判彭世榮到由揚來候甄别知縣丁楨禀知隨王道憲赴鄂卽辭請補糧道庫大使舒蘭升由蘇見撫憲回縣丞瞿宣澤奉委河運隨漕差巡檢趙錫恩交缷安豐司回典史吳德麒交缷代理江東司回並叩謝行知請補溧水縣典史指分江蘇試用從九張耀遠到省首府劉禀知考鍾山書院○初六日江西湖口掣騐候補道錢松年叩謝辭候補道柯逢時叩謝給咨北上澄波輪船王金相由湖南回禀知修理機器 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖五年二月二十七日京報全錄]  
　　宮門抄○諭旨二道錄前○三續前摺○二月二十七日工部鴻臚寺正藍旗值日無引見○順王續假十五日○那王長順各假滿請安○徐中堂因伊孫留部謝恩○梁仲衡由東陵回京請安○袁昶謝授光祿寺卿恩○明順謝交北洋差遣委用恩○廣西臬司張廷燎請訓○雲南臬司鄒馨蘭請訓○張亨嘉謝授司業恩○琦侯請假十日○李端遇續假十日○宗人府奏派管理覺羅學派出肅王○召見軍機長順張廷燎鄒馨蘭○三續前摺又河水所經之地自應豁免錢糧而難地挂淤一麥尚可豐收秋糧則　難望凡麥收一季似應免徵上忙以養百姓元氣山東河務草創本無定章民間每於河灘上搶築私埝埝愈逼河愈狹動遭冲决旋復修築州縣官以此請津貼村董亦歲以此斂畝費民收一季官徵一季民失收官又請賑一次如此爲民固非經久之計而於河工窒礙尤多灘上多佔一分則對岸險工吃重一分是顧一隅而害全局也擬請嗣後凡官守之隄如上游兩隄之中灘地及中下游南隄以内灘地民間只收一麥者免徵上忙若淤灘甚高或距河甚遠能收兩季者俟兩年後察年情形收一季如兩季全失收者冬季自應加賑其隄内民埝應由工員察看如係順水之埝聽民自修官不必津貼尤須定明尺寸不准歲歲加高其攔河逼溜之埝有礙河流者一律拆除如此辦理於河務大有裨益灘内居民亦無所藉口至北岸齊河以下利津以上因北隄尚未修復官仍暫守民埝其埝外隄内未見河水之地畝仍照向章辦理不在此例一南北兩隄應設德津風傳語以期呼應靈通並於險工叚内酌設小鐵路以便取土運料也查舊兩隄共長一千六百餘里三游總辦各分管兩岸數百里汛時奔走不及要在調度靈便永定河近年設德律風傳語大於工防有益山東黄河應仿照辦理又險工地叚用土較多而大隄内外皆水取土更難路遠運遲尤不濟急應設置小鐵路俾取遠處膠土且省方價此兩項約估銀二十萬兩俟興辦時確算實需若干另呈估册一兩岸淸水各工應俟治黄要工粗畢量加疏築以竟全功也查山東南岸有汶水入黄近年因黄高於汶以致東平州一帶淹浸頗廣又有小靑河由歴城縣北經高苑樂安入海亦因連年河决更淤舟楫阻帶又北岸外有徒駭河上承東昌府坡水下會武定府諸水由商河濱州入海亦因黄流歴次漫入間叚淤阻口外兩岸尚有小水應加疏濬之處雖於黄河工程無涉皆關小民生計且徒駭河將爲减壩分水之用下游宜疏築得法汶水入黄尤得刷沙之益俟黄工大致完畢河流順軌卽將各淸水分投疏治以裨全局此時未便核估謹將修築山東黄河上中下三游南北兩岸大隄民埝平險各工高寛丈尺及新舊土方數目繕具簡明淸單恭呈御覽第一叚上游南岸大隄上自東交界劉莊起下至壽張縣十里堡止工長三萬三千三百九丈舊隄頂均寛二丈五尺底八丈五尺均高一丈五寸共土一百九十二萬三千五百九十四方七分五釐今擬加培收新隄頂寛極險五丈次險四丈平工三丈均頂寛四丈底寛十二丈五尺高一丈六尺至二丈均高一丈七尺每丈估殘缺地平土二方共親舊土四百七十三萬八千二百五方二分五釐除舊應加新土二百八十一萬四千六百一十方五分又雙合嶺套隄一叚工長一千一百七十丈舊隄頂均寛二丈四尺底八丈六尺均高一丈共土六萬四千三百五十方今擬加培收新頂寛四丈底寛十二丈五尺高一丈七尺每丈估加殘缺地平土二方共新舊土十六萬六千四百三十二方五分除舊加新土十萬二千八十二方五分第二叚中游南岸民埝上自長淸縣玉符河起至歴城縣堰頭鎭止工長二萬二百五十一丈七尺舊埝頂均寛二丈底六丈均高七尺共土二十八萬七升四十七方六分今估加培新隄收頂寛極險五丈次險四丈平土三丈匀頂寛四丈底寛十二丈五尺高一丈六尺至二丈均高一丈七尺每丈估加殘缺地平土三方共新舊土一百四十六萬八千五百五十六方二厘五毫除舊加新土一百一十八萬一千五百八方四分二厘五毫又華山格隄一道工長一千八十丈舊堤頂均寛一丈二尺底三丈八尺均高六尺共土一萬六千二百方今擬加培新隄頂寛三丈底十丈五尺高一丈五尺每丈估加殘缺地平土二方共新舊土一十三萬九百五十方除舊加新土一十一萬四千七百五十方第三叚中下游南岸大隄上自華山格隄起至利津縣三里庄止工長四萬四千九百九十七丈六尺舊隄頂均寛二丈底六丈均高七尺五寸共土一百三十四萬九千九百二十八方今擬加培收新隄頂寛極險五丈次險四丈平工三丈均頂寛四丈底寛十二丈五尺高一丈六尺至二丈均高一丈七尺每丈估加殘缺地平土四方共新舊土六百四十九萬九百三方八分除舊加新土五百一十四萬九百七十五方八分第四叚下游南岸添築新大隄一道自利津縣三里莊起至南嶺子止工長一萬五百三十丈今估修成新隄頂寛四丈底十二丈五尺高一丈七尺每丈估加地平土三方共新土一百五十萬八千四百二十二方五分第五叚上游北岸臨黄大隄上自直境耿密城起至壽張縣境疉波浪止工長二萬三千六百九十一丈舊隄頂均寛一丈八尺底五丈四尺均高九尺共舊土七十六萬七千五百八十八方四分今擬加培收新隄頂寛極險五丈次險四丈平土三丈均頂寛四丈底寛十二丈五尺高一丈六尺至二丈均高一丈七尺每丈估加殘缺地平土三方共新舊土三百三十九萬三千七百三十五方七分五厘除舊加新土二百六十二萬六千一百四十七方三分五厘第六叚上中游交界臨黄埝缺口一叚上自疉波浪起下接曹隄口大隄止工長二千七百丈今擬估修頂寛四丈底十二丈五尺高一丈七尺每丈佑加水溝地平土十八方七分五厘共土四十二萬九千二百方第七叚中游北岸大隄上自曹隄口起下至王家廳格隄尾止工長二萬一千九百八十八丈舊隄頂均寛一丈八尺底五丈四尺均高九尺共舊土七十一萬二千四百一十一方二分今擬加培收新隄頂寛極險五丈次險四丈平工三丈均頂寛四丈底寛十二丈五尺高一丈六尺至二丈均高一丈七尺每丈估加殘缺地平土四方共新舊土三百一十七萬一千七百六十九方除舊加新土二百四十五萬九千三百五十七方八分　又陶城埠格隄一道工長一千三百五十丈舊隄頂均寛二丈底六丈五尺内外均高五尺共舊土二萬八千六百八十七方五分今擬加培收新隄頂寛三丈底九丈均高一丈二尺每丈估加殘缺地平土二方共新舊土九萬九千九百方除舊加新土七萬一千二百一十二方五分第八叚中下游北岸民埝上自王家廳格隄尾起下至利津縣鹽窠新引河頭止工長七萬九千三百四十八丈舊埝頂均寛二丈底六丈均高八尺五寸共舊土二百六十九萬七千八百三十二方今擬加培收新隄頂寛極險五丈次險四丈平工三丈均頂寛四丈底寛十二丈五尺高一丈六尺至二丈均高一丈七尺每丈估加殘缺地平土三方共新舊土一千一百三十六萬六千六百一方除舊加新土八百六十六萬八千七百六十九方以上南北兩岸擬培修大堤民埝並套堤格隄統計除舊土應加新土二千五百一十一萬七千一百三十六方三分七釐五毫取土遠近難易牽算連硪工每方價銀二錢五分共需銀六百二十七萬九千二百八十四兩九分三厘七毫五絲謹將規復利津鐵門關海口故道挑挖引河建築長堤堵築攔黄河大壩土方工料銀兩數目繕具簡明淸單恭呈御覽一自利津鹽窠莊東首起至羅家莊下首入舊河止新挑引河一道工長六千四百二十丈三尺河頭口寛五十丈底寛四十丈遞减至河尾口底均寛三十六丈河頭挑深一丈六尺遞减至河尾深八尺共土三百一十二萬二百六十五方八分[  此摺未完]  
 
 

Page 14

 
 
[光緖二十五年二月二十八日京報全錄]  
　　宮門抄○四續前摺○又奏進呈比國工程師所擬治河辦法片○粤督譚奏藩司禀揭屬員現經按欵查明據實覆陳摺○江督劉奏爲委員辦理皖北振恤片○蘇撫德奏糧道因病出缺請旨簡放並揀員暫行署理摺○二月二十八日内務府國子監廂藍旗值日無引見○睿王等由東陵回京請安○怡王等由西陵回京請安○肅王謝管覺羅學恩○倫貝子謝管中正殿事務恩○文熙恒壽各假滿請安○四川臬司張曾敭請訓○澤公請假五日○掌儀司奏初一日祭奉先殿潤貝勒行禮○召見軍機肅王張曾敭○四續前摺一自前畢家莊至後畢家莊裁灣取直挑引河一道工長六百八十丈仍入舊河口寛三十丈深七尺五寸底寛二十六丈共土十四萬二千八百方以上引河二叚共合土三百二十六萬三千六百十五方八分三十丈外出土難易水工牽算每方價銀三錢二分共需銀一百四十萬四千一百八十一兩五分六釐一自崔家小莊起至三溝子以上工長五千二百四十丈河身兩邊各挑川字溝一道口底均寛八尺深四尺共土三萬三千五百三十六方二十丈外出土每方價銀二錢共需銀六千七百七兩二錢一南岸新築大隄一道上自南嶺子庄起至三溝子以下草頭止工長一萬五千一百四十丈頂寛三丈底寛九丈均高一丈三尺共土一百一十八萬九百二十方一北岸新築大隄一道上自西鹽窠庄起至三溝子以下草頭止工長一萬五千八百丈頂寛三丈底寛九丈均高一丈三尺共土一百二十三萬二千四百方以上南北大隄共土工二百四十一萬三千三百二十方連硪工難易均算長方價銀二錢一南北大隄尾叚近海處長一千丈隄之兩面均作防風護沿埽高六尺樁料夫工價值共需銀五千兩一鹽窠庄東引河頭下築攔黄雙壩一道河面寛一百二十餘丈水深三丈五六尺不等正壩每占寛長各五丈邊壩每占長五丈寛三丈合龍占均長六丈一切正雜料物土方夫價共需銀二十五萬兩統計挑河築隄攔黄壩防風埽等工及購地遷民各項共需銀二百萬兩覽○○李鴻章片再臣鴻章於去年十月十六日陛辭時面奉懿旨令臣考求西國治河新法適有比利時駐京使臣費葛保薦有該國工程師盧法爾諳悉水學來華游歴堪以隨帶赴工該監工到東後沿河查勘兩月有餘擬具辦法大略所論沿河應辦事宜以測繪全河形勢爲先以算學爲本洵是至當不易之義其欲窮究來源沙何山生水何由減而思所以治之向未經人辦過亦非尅日所能程功臣令其酌照所擬辦法約略估計約共需費銀三千二百萬兩四五年可一律完工現值度支告匱誠恐無此財力至所稱現時應辦救急事宜培修隄岸固築險工疏通尾閭各節與周馥等勘議辦法大略相同謹譯原文鈔錄淸單恭呈御覽伏乞聖覽采擇施行謹附片具奏奉硃批另有旨欽此○○太子少保頭品頂戴兩廣總督臣譚鍾麟跪奏爲藩司禀揭屬員現經按欵查訊明確據實具陳仰祈聖鑒事竊照前廣東藩司岑春煊在任兩月有餘初次禀揭候補知府王存善辦理補抽局土綢釐金侵蝕厘銀鉅萬臣當將王存善撤去各項差事派委臬司魁元署運司馮光遹糧道延祉肇陽羅道吳仲翔會同岑藩司查明代辦商人向給八釐津貼本年始改給四厘岑春煊未查原案以歴年四厘核算致疑侵蝕鉅欵旋經司道會查始知並無其事二次禀揭王存善侵蝕罰欵收受輪流陋規三次禀揭王存善於火水油厘私用印票任聽商人濫行開支又土綢收支數目開報不符含混冐銷緝獲私土私米等案均有隱匿情弊魚船戲船疋頭抽厘等餉飭查始行報解並有私發印簿及賄通藩署倉書抽換文卷分列十條並請澈究岑春煊旋卽交缷魁元接署藩篆吳仲翔署臬篆仍飭會同署運司馮光趫接任糧道周開銘按欵查明秉公核議去後兹據該司道等禀稱原揭侵蝕罰欵卽指私土私米而言補抽局前獲走私川土五百餘件照章以一半充賞一半解厘務總局充公由總局估價每土百兩作銀八兩三錢仍發補抽局代售計土一萬一百餘兩繳銀一千二百圓覈價相符並無侵蝕惟充賞之土變價較多雖據稱價有漲落且發回代售之土與報解件數不同究未先事陳明應照充賞變價銀一千九百六十兩飭令如數賠繳以符各半向章又補抽局緝獲私運出洋之米變價以一半發還商人其一半分别充賞充公均經解給淸楚亦無侵蝕第用函解繳未具文牘係屬應申不申又收受輪渡陋規私發印簿一節查輪渡由補抽局發給照簿曾據禀准有案並非私發所收渡餉照費均已解淸惟各船月繳規費多寡不等訊據巡勇帶弁供認私收不諱王存善雖無私受亦非徇縱而日久失於覺察有干例議咎何可辭又火水油一項先由補抽局塡給印票迨厘銀繳局換塡總局厘票歴久如斯不自王存善始自非私用可比其商人所收火水釐銀除照章支銷外餘皆撥抵舊商長繳之餉並非任聽濫支又土綢收支數目開具淸摺與原報厘務總局季册不符據稱係淸摺悞繕難辭疏忽現當以印册爲憑逐細核算三年久僅不符零尾銀一百三十六兩已飭令照數補繳至商人代收給予津貼局中各役亦給經費與土絲緝私月支銀六十六兩有寄均經總局核准並非含混冐銷又魚船戲　疋頭各項收厘無多俟積有成數或年餘一解或兩年一解雖上屆亦如此究屬批解遲延油向歸省城總收若票塡運往何處卽不能再運他處故聽其後領釐俟塡票後再行報解以順商情王存善缷差時已塡者一千餘兩未塡票六千餘兩並單開店名銀數移交接辦委員覆查相符現在辦法如故自無弊混　賄通倉書抽換文卷一節提訊該書堅供實無王寓遣人賄囑情事分别議擬禀覆前來臣查王存善小有才無精覈之識言多而躁實叢怨之階委辦補抽厘務　年平日師心自用率意徑行在所不免藩司岑春煊疑其冐銷侵蝕刻意誅求派員窮搜未得究竟兹據現任司　按欵查訊明確雖訊無浮蟦侵漁之據卻難辭失察之咎相應請旨將廣東補用道儘先補用知府王存善交部議處其所用外委鄒　安收　陋規應卽斥革各巡勇均應枷責示儆在逃之巡勇彭振緝獲另結所有漁船戲船鷄鴨船水果船皆窮民小貿每年收厘無多應與運米榖入口之船概行免抽由局出示曉諭以杜需索滋弊除咨部查照外謹據實具陳伏乞皇太后皇上聖鑒訓示謹奏奉硃批著照所請該部知道欽此○○劉坤一片再皖北等屬連年被災收成歉薄復遭渦匪蹂躪十室九空閭閻困苦情形深堪惻憫現在巨憝次第授首地方一律肅淸亟應恤難賑飢以定人心而全民命惟是災區甚廣需欵浩繁江皖各庫久已支絀萬分實苦無可挹注除會同撫臣鄧華熙飭司导撥賑欵遴派廉幹之員分投馳往核實散放外復於江蘇徐海春賑項下先後提撥銀十萬兩解皖接濟移緩就急以免遲悞其徐海春賑不敷之欵另設法籌備以仰副聖主軫念民瘼子惠元元之至意謹附片陳明伏乞聖鑒謹奏奉硃批知道了卽著督飭委員認眞散放毋令一夫失所欽此○○頭品頂戴兩江總督臣劉坤一頭品頂戴江蘇巡撫臣德壽跪奏爲糧道因病出缺請旨簡放並揀員暫行署理恭摺仰祈聖鑒事竊據蘇糧道庫大使徐祖鏗禀據家人桐升禀稱家長蘇松督糧道桐澤因感患痢疾醫藥罔效於光緖二十五年正月二十四日在任病故出缺等情轉禀前來查糧道要缺現當開辦海運之際未便乏員經理臣等往返電商查有江蘇候補道丁葆元才明心細歴事勤能堪以派委署理除檄飭遵照外所有蘇松糧道員缺緊要相應請旨迅賜簡放以重職守謹恭摺由驛具奏伏乞皇太后皇上聖鑒謹奏奉硃批另有旨欽此 
 
