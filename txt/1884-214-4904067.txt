# 1884 - 214 - 4904067

 

Page 1

 
 
[論撤兵太速]  
　　越南北圻　軍本爲保衛屬國疆域而設去年九月中明降諭旨北甯華兵如遇法兵前來攻擊定與開戰此名正言順之至者既有此諭則越南疆域之不應盡歸法人保護而中國之不必讓以全境明甚乃自二月間法攻北甯守將潰奔不與一戰坐失數百里之地而中國邊關之外軍務自此大壞然前日閲王方伯德榜所上左侯相之書歷述廣西提督黄桂蘭暨道員趙沃坐擁數十營之衆不能粒之以法以致驕縱暴戾久爲越南百姓之害而徐撫臺到任未及兩月既與諸軍勢不聨絡又在關外相隔太遠甫欲指摩已聞譁潰等情是中國在越之軍原不足恃積習已深尚能制勝以前督師之人惜未叅劾一二失於改絃易轍故釀此禍然北甯雖失而華兵固未輕折一矢全師而還誠如上方伯之言南軍潰復四散奔逃慮其滋事於關內外則黄趙二將自是不可再用復領大軍而繼其後而至者已經知兵人員次第 
布置調集赴援而况粤東則有彭宫保綜理防務雲南則有岑制軍皆善於將兵久經戰陳東奔西突固是大難即僅僅越中亦何至續調之勇皆如北甯之防軍不戰而潰　顧當事者不復計議以爲聖朝大度包容今法人以保護爲名欲中國不與聞越南之事不若因北寧一役就此罷手是以汲汲與法人訂立津約五條期以三月議定詳細章程就約中所言中國不過讓越南全境歸法國管理稍有戾於九月諭旨之意而其他則固無大損也且不賠兵費一語似屬中國絶大便宜處因而朝野相傳不聞異議當日疑者謂法人先已如此恫喝今忽翻然言和二日之間即已大定或者法人别有蓄念與姑待他事之故如此其速亦未可知而究竟如何情形則亦未可揣測不謂撤兵一事兩文字義輕重懸殊法人特弄狡獪以待中國之悞會乘勢開仗然後諉以輕啓兵端顯然請賠可以惟所欲爲而中國且無詞以對也噫此中國之爲法人所紿也竊謂法人就無撤兵一事可以模糊含混爲今日尋釁地歩即使兩國均各遵守無有間隙已覺大失機會蓋北甯雖失宣泰一帶重城甲鎭尚有未被法人踞得者披覽地圖越之北所未折入於法者四面均有數百里中國而懲北寜戍兵之失則後調之兵力不爲不厚甫經出關正可相持而滇邊一隅有岑制軍知人善任用兵如神越事正未可知何取乎草草成約耶雖然前事往矣獨不思目下又有大失機會之事前者法人遣使詰問中國以約中言明撤兵且有福尼兒臨行之函明告撤兵之期何以諒山華軍不肯即退轉與我略地之兵抗戰也兵端啓自中國兵費當賠法人驟聞此語似覺近理而孰知綜計前後情形實屬大不近理乃中國於賠費一層堅執不允而於撤兵之事則因前約業已議定現在三月之期相去不遠故特降諭旨如約撤兵以昭大信在中朝顧全邦交不肯失信既將越南全境介歸法人保護則諒山保勝之戍軍本不能再行久駐何如就此撤退故不爲法人藉口第思此時法人因賠費一層堅執不肯遽罷而中　於五十萬撫卹之名經曾九帥奏聞已奉旨申飭尚不肯居倘相持不下必至於戰則法國兵船齊向中國海口尋釁而越南北圻竟可無一法兵防守全力注於中國矣雖諒山保勝出關外不甚遠可自外以撤入內地者獨不可由內以出屯關外如果交綏但使電音速達滇粤兩省再整諸軍以攻越南法人所踞之地而分其勢如其得手即收復諸城亦無不可然與其重出關外俾兵弁勞此跋涉曷若暫緩撤退留待和議之克成與否然後定見較爲簡便乎然而中朝政體不尚譎詐當特降諭旨之時固謂法人於賠費一事自知理屈不能過於堅執故坦然無疑不及計機會之失不失也噫法人之感我聖朝當何如者而顧甘犯天怒叢人怨也歟 
[上諭恭錄]  
　　○六月初十日奉上諭廵視北城御史文海等奏拿獲搶劫要犯請飭部審辦一摺所有此次拿獲之車到起秦三李五劉俊德即劉四于和吉即于老八石永年胡三張雲南即張玉蘭均着交刑部嚴行審訊按律懲辦至獲盗出力之員弁着俟刑部定案時聲明請旨欽此同日奉上諭毓橚等奏永濟庫欠放各項甚多部欵不敷支給請旨飭撥銀兩一摺該庫放欵較前倍增需用孔亟着李鴻章飭令藩司由旗租項下籌撥銀一萬兩即由毓橚等派員支領以資應用至所請每年不敷銀兩應如何添撥常欵之處着户部議奏欽此同日奉上諭御史劉恩溥奏直隸深州直隸州訓導趙撝謙前以候補通判緣案暫行革職朦捐訓導光緒九年正月間該員丁父憂並未呈報本年正月選授訓導請飭查辦等語着吏部及直隸總督確切查明據實叅奏欽此 
[諭旨恭錄]  
　　○十四日本報曾述傳聞中朝有飭曾陳兩欽差各回本任許星使即行出洋之説兹閲字林報登有六月十一日諭旨一道謹敬照登以是傳聞之不誣焉○六月十一日奉上諭頃據曾國荃等電奏情形實深駭詫　曾國荃等遽許法國撫卹銀五十萬兩雖係欲圖速成和局起見然於事終無所補徒貽外人之笑柄而已且法國尚言須聽本國伯理璽天德之命而我中國大臣反輕自啓口擅許卹銀實屬不知大體陳寳琛回來遇事敢言是以此次特派會同曾國荃赴滬議辦乃亦隨聲附和罔顧大局殊負委任曾國荃陳寳琛均着傳旨申飭現在美使願爲調處已由總署電知該大臣等所有該大臣等與法使會議之事自可略緩如果法使願照津約五條大旨詳細先議該大臣等即在上海與議否則着曾國荃陳寶琛同回江寧許景澄即日出洋劉麒祥着即回京供職專俟美國公使赴滬評論奏聞定奪至日內閩省有無警報均着美探明確酌定行止等因欽此 
[法技已窮]  
　　○聞中國官塲接到福州十五日電報略謂目下閩省防務經張幼樵欽憲力圖振作頓改舊觀似 
 
 

Page 2

 
 
尚可以一戰惟甯法人之意專候我開衅於彼彼便可諉罪於我我但愼密防守而不墮其計則彼之計固已窮矣此次法水師提督孤拔統率兵船薈萃閩海一隅虚聲恫喝實係法領事招之使來近日孤拔　閩防已有在置頗不以領事之言爲然進退失據實有騎虎難下之勢况炎天烈日中兵士疫病相繼云云此係得諸官塲傳述錄之以見法人伎倆至　而窮閩省居人不必聞風鶴而驚矣 
[福州近事]  
　　○昨日海順輪船來滬據言近日福州西人甚爲驚擾婦女多有避至他處者法兵船上將炮位駕起以示恫喝豈不知黔驢之技已爲人窺破耶 
[法人預備]  
　　○香港西字報稱法國近有載兵之船四艘泊於夏龍灣均已預備一切如法兵欲來中國即可成行約可載兵三四千名云 
[照會述聞]  
　　○昨報登京都來電有封閉各口之説以　殆非確耗乃日昨聞上海道憲邵觀察照會各國領事官大意言奉總理衙門札開十三日准閩浙總督咨稱昨日法兵船在馬江地方阻截該口往來船隻不聽駛行故已將該口堵塞不復照前通商等語爲此照會各國領事官倘法人於他口岸亦有阻擾情事並當一律堵塞俟法事底定再行啓塞照舊通商等因然則京電之説初非無因所謂封禁者實由中國封之也法人之强横若此獨非商局之憂哉 
[刼盜宜誅]  
　　○前報載新加坡有華船被刼殺斃四人一人被砍傷手嗣經英船主相助追襲將盜捉獲等情兹悉新埠英刑司已將此案定讞判該盜繯首之罪而相助獲盜之船主則告知英　俾優賞之 
[虎遽出押]  
　　○西貢法字報云西貢有某處花園豢養各獸閏五月二十七日有人以肉喂虎并爲洗滌其籠偶不經心虎遽出押遊行園中於是聚集數十人設法攔截仍將虎納諸籠中而後已是虎頗馴園中各物一無損傷是亦大幸也已 
[美艦抵浦]  
　　○美國水師提督乘坐德楞登大兵輪船於昨晨乘潮進吳淞口直達歇浦泊於虹口美領事公廨對面約計目下各國兵船之寄椗於浦江一帶接連吳淞已有兵四千餘名矣 
[遺生民]  
　　○本月十六日爲懷德祠公祭之期祠在金陵妙相庵滿城紳士以　鄉相國昆季於金陵有再造功木本水源歷久而不能忘也城以同治三年六月十六日克復故每歳即以是日致事後之思就妙相庵中楹籠栗主具衣冠掃地而拜會祠下者常數百人今歳以九帥秉節兩江以立功之人主立功之地仁聲義聞自撤縀捐以下數十事美不勝書皆於地方大有禆益以是飲和食德之家益率子弟効駿奔於爼豆之側正不止此日袖中一瓣香願爲南豐老人爇也 
[電局遷移]  
　　○通州電報局聞自移至京城之説據傳已在前門外打　廠東市喜鵲胡同內擇定屋基二十餘間大約月內即可遷入并聞總署內亦設機器接連該局以便專發官報云 
[電局竊]  
　　○漢口電局設立以來時有宵小垂涎其側本月初五晚被妙手空空兒混入其內乘人静納凉之際扒開銀箱竊去洋蚨七百元想已報案緝拿不知能破案否耶 
[漢皋大火]  
　　○本月初十晚四點鐘時殘暑初知嫩凉乍生居民方入黑甜化莊生蝴蝶忽報楊千總巷大夾街徽帮恒大雜貨店失愼登時火光燭天鑼聲震地文武官憲咸至彈壓各水龍雲集赴救吐沬　珠奈天氣亢暘百物　燥炎火之勢著物即焦一霎時附近山隣盡皆延及水龍分佔街巷竭力灌救　焚一點餘鐘災及三十餘家東至白布會舘高墻及對門零剪洋罐等店南至流通巷口西至裕泰綢縀店並對面鞋子店北至楊千總巷口被災者恒大雜貨店義慶　棧最爲巨擘各值銀萬餘義慶棧中滿貯白蠟黄表一經燃着撲滅爲難至十一晚火勢尚旺因請永安水龍徹夜灌澆不敢寢息此外藥材零剪烘糕　舘針線魚釣茶肆　臘薙匠烟室荳腐等鋪皆已焦土可憐滿場瓦礫矣傳聞此次之火係賭博昏倦悞將煤頭吹落紙　致肇此禍計　斃某鋪夥伴兩人並在太平池內溺斃鮑家巷水龍夫一名亦慘矣哉 
[皖省蛟災]  
　　○皖省祁門婺源等縣係徽州　所轄祁　省城二百八十里婺離省城三百八十里途隔大洪　怪石嵯峨森如鬼齒人蹟罕到無異鳥道　叢本月初四夜婺邑　　老　猪等山陡起野雞蛟數頭一時波影連天濤聲震耳洪水湯湯然波及祁邑城內水高一丈有餘淹斃人口至百餘名之多　廬草舍沖刷無遺閲數日水勢始漸退黄童白叟遍野啼飢哀鴻之聲慘不忍聽查祁邑舊被蛟冲元氣未復今復受此巨災益形困苦爲人上者果何以善爲撫卹也 
[募勇生事]  
　　○前傳福州營勇閙事並　戕官等語曾據聞錄報兹接閩友信乃得其詳知前傳未免過甚也來信云沈西園軍門在南較塲出示專募本地勇一營招至十二日應募者僅有二百餘名因復出示改招外省勇并將已招之本地勇盡數撤散於是有數百人各抱不平與該哨官爭論而繼之以武　中　湖南勇數人持刃擊傷三人一時嘩然而人數愈衆由南台洗馬橋直抵城內安泰橋所有店家一概罷市幾至民擁府縣官暨協鎭均出調停經軍門將該哨官當塲痛斥摘其翎頂行兇之湖南勇各責數百板受傷之三人各給洋六元先行醫治倘或斃命照抵衆因解散此十二日事也 
[學憲履新續紀]  
　　○聞新任江西學憲梁於初六日抵省初七日卯初接篆十一日考貢至科試或接考撫州或接考甯都猶未定見錄此以補前報所未詳 
[大臣鎭静]  
　　○衛静瀾中丞自法事變端後軍書旁午日昃不遑而鎭静雍容凡事皆不動聲色遇有緊要公務均由內主稿傳書手入內謄繕外　莫知消息其移調各營均於夜間拔隊故省城居民安堵如故一切謡言不得而惑中丞其古之名臣歟 
[鹽道抵寧]  
　　○新授江南鹽廵道田觀　於初十日到江寧暫駐襜帷須俟督憲回轅稟見後再行晋謁撫憲也 
[新穀上市]  
　　○甯波今年雨暘時若早稻豐收出郊一望但見黄雲萬頃鋪徧鱗塍於是子女丁男無不腰荷新鐮手拾遺穗三四日內早稻已悉數　塲新穀每百觔價洋九角米價每石錢二千六百販米之船已陸續進口矣 
[修理機器]  
　　○重慶輪船此次到津機器小損入大沽後稍留半日殆爲修理機器故也 
[解鉛入京]  
　　○解運京鉛過津　列前報兹悉督解委員冉司馬於初七日在津部署停妥起程入京尚有京銅數十萬斤日內亦可到鴻聞均由雲貴解來一應錢法之需一濟軍火之用者也 
[查辦理教]  
　　○盖平縣徐明府訪拿在理教一事已登十二日本報兹悉該教中人公建一寺榜曰白蓮觀觀中懸有粉牌入教者咸書名其上明府查得其牌故能按圖索驥也先是觀落成時道　武廵捕馬把戎振芳上一匾額下欵署有銜名馬與明府有舊訪拿之前數日明府囑其將銜名挖去俾免株連然馬係該教頭目人所共知拿獲之人審訊時答稱道轅馬老爺係我等領袖何以竟不提及徐公置之不理刻已申詳 
 
 

Page 3

 
 
上憲擬照白蓮教治罪按在理一教不吸烟不飲酒其中頭目謂之帖拉所持經咒惟觀自在菩薩五字終日呶呶了無意義實於釋教道教外别樹一幟者北地愚民往往私相崇奉涓涓不塞恐　江河然則治之之道奈何曰人其人火其書廬其居此外别無他道在 
[劃抵公欵]  
　　○督辦新疆軍務劉少司馬錦棠因阜康福匯莊欠解關外修築城垣銀二十餘萬兩奏請飭浙撫嚴追旋據浙撫咨稱胡雪岩家産報竣此項無欵賠補經户部擬將該革員勒限監追嗣聞左侯相密陳胡雪岩當年籌濟西路糧台餉費不無微勞請量予恩施以昭朝廷有寬無苛之意飭部從寛酌議刻聞部議文相有未曾報捐之存欵三十萬兩已經浙撫代辦抵以胡雪岩之當典二鋪藥店一座擬即暫借此欵補充關外公項俟胡雪岩另籌欵項償還文相想文相爲國忘家此事當無不慨諾而胡雪岩具有天良能不以原璧歸趙乎 
[勿藥有喜]  
　　○欣聞曾爵帥前日偶　微疴刻下已占勿藥本埠各官昨俱到轅禀見美領事師君亦於午後三點鐘謁見至美欽使楊大臣何日來滬尚無確耗云 
[築路續述]  
　　○昨報營勇築路一節兹悉該兵勇等不過於前日先行勘定地址尚須禀覆營官移咨道憲札縣傳諭各叚地保然後興工築路云 
[吳淞信息]  
　　○統帶恪靖毅勇劉軍門連捷前晚八點鐘派營官率隊防守萬安橋祖師殿北橋兩處逐日開操鎗炮皆能命中誠節制之師也另有淸兵一百名在鎭上廵緝亦各恪守營規劉李兩軍門均於昨午後四點鐘坐靖遠兵船駛進申浦測海兵船已抵淞口泊砲台前近日又雇土人　築土城日以畚挶從事并聞寳山縣北門外亦已紥營築壘城上亦安放炮位防禦可謂嚴矣前晚東北風怒號潮水大至商船之走錨斷纜者不可勝數云 
[日使抵滬]  
　　○日本駐華欽差昨日乘納格約麥魯船抵滬不日即當北上云 
[甯波設團]  
　　○滬上之爲工爲商者以甯波人爲最多兹聞因法國敗盟城內各叚已奉官倡設團練城外寧帮中亦擬設團自衛其辦理團練之法謂於各業中公舉一二人爲首使之約束商團無事則各安各業有事則立傳知單在四明公所會議以甯人保護甯人庶不至受外人凌轢是即守望相助之一道也特一切章程及各業名目團首姓名須於三日內報明公所俾即核議云 
[發近電音]  
　　○西八月份吕宋票昨已開彩有電信來滬計頭彩九千一百七十三號二彩八百十號三彩三千五百三十九號云 
[連日操兵]  
　　○上海提右營陳叅戎及在滬之武毅右軍恪靖鋭軍滬軍督標親兵等營之各營官連日督率各哨兵勇於黎明時赴小南門外校塲及老北門內九畝地一帶操演故鎗聲如連珠云 
[無賴行兇]  
　　○無賴之徒藉端訛詐動　逞兇　殊可惡前日下午五點鐘有江北人某甲挑皮匠擔停在英租界四美弄口突有無賴某乙向甲索錢不遂竟敢行兇將甲打傷當經廵街捕拘乙至捕房暫押一面將甲　送醫院醫傷 
[命案復訊]  
　　○五月念八日報登宋掌生持刀突赴大東門外龔昌茂　作店戳斃寄弟宋阿春自亦畏罪勒傷由該店主恊同十六鋪地甲裘福報經上海縣黎邑尊詣騐飭將兇手宋掌生發堂醫全提集人証訊供等情疉列前報前晚又經蔣明府復訊屍父宋順仁店主龔昌茂供拆前因明府質之掌生之寄父母宋三宋顧氏供稱宋掌生本姓張於五六歳時過寄在家住有五年旋因不務正業驅逐在外家中另行過寄莊姓之女阿寶現年念一歳係　宋掌生逐出之後與掌生毫無干涉從未許親詎伊妄想將阿寶爲妻曾央人來説小的夫婦未允在　阿寶由阿春之父宋順仁爲媒許字與周旦文家　致逐生挾忿　將阿春戳斃等語明府研詰宋掌生仍執前供明府謂察核爾之傷勢揆度情形顯係爾持刀先戳爾須從實供招免受刑罰旋飭將宋掌生跪練並用挺棍　有兩時之久詎宋掌生供仍遊移因爲時已晚蔣明府飭署行鬆刑監禁再行研鞫核辦 
[英界公堂瑣案]  
　　○寧人董思昭控同鄉人王藴青姦佔其妻董葉氏一案疉經黄太守訊問旋經羅某保王出外央人料理昨晨羅忽帶王投案稱保王出外　欲求伊父出　調停不料伊父置諸不理我亦不敢担保是以交案黄太守諭候備文送縣王再四苦求太守隨飭王仍交羅再限五日料理逾限定當移縣○有黑人投案稱是有小孩到我住處吵閙喝令出外戴洪元反與我尋釁爲此交捕戴供那孩是我子與黑人爲隣偶往玩耍被其恫喝故與理論黄太守商之施繙譯判戴管押七日○一百三十七號華捕稱在戲園　門昨夜有賊張寳全竊看客帛衫一件被我獲住人贓黄太守判張寳全管押七日衣交捕帶回俟失主認領○劉來順稱開新衣店昨有小孩竊官紗褲一條當獲　贓交捕黄太守姑念紀阿大年幼　寛開釋褲交劉來　領去○廵捕解送在路爭毆一起　請訊周金焦供爲雕花匠有做好之洋鏡壳二个被同業陸文標代售洋九元五角祇付我兩元昨因索欠爭執由捕拘案陸文標供代售洋鏡壳價洋早已付淸另欠大洋七元一時不能交付致與爭毆陸才寳供陸文標是我子因與周金焦口角從中解勸繙譯謂索欠一節著自料理姑照在路毆鬥請各判押三天以儆黄太守允爲照斷 
[法界公堂瑣案]  
　　○安徽人俞祥林訪稱在杭州都統衙門當差現因有事往廣東道出申江橋㝢義和客機隔房寓有魏雲泉叔姪兩人自稱到滬開設吕宋票店我因胞弟失就託其汲引魏稱店中尚少一司帳人隨即應允因此時相過從甚爲相得一日魏忽稱有人持人參求售價甚便宜奈尚少洋一百元向我告借我因同在一棧即如暫借彼後又陸續借去十四元還過洋六元現詳净欠我一百零八元竟數日未回棧中現在途遇見鳴捕送案魏雲泉自稱名元廷姪子魏又梅前在阜昌莊作夥現擬設吕宋票店下月可以開市日用所需曾借過俞洋十三元已還六元并代應洋一元數角太守見堂下尚跪一年輕婦詢其何事答稱在東棋盤街某處爲妓魏雲泉欠去洋六十九元向之索收付震泰莊票一帋計洋二十元　在南市持票往照實係僞造今聞涉訟投案請追僞票呈案太守詰魏雲泉可欠該婦洋元爲何將假票付彼答稱積欠屬實此票係郎家橋南乾泰烟店付來可以往對旋據包探禀稱義和棧司帳人朱谷良在外太守着傳進據供伊等借洋之事曾經知道　　悉數目售人參之人係南市保人參店王友如同來太守以魏供莊票是南市乾泰烟店所付即着朱同魏前往對明是否回禀朱稱恐魏逸去照顧不週魏復稱乾泰烟店是袁又淸付下袁現往龍華去矣太守以其揑言妄供形同誑騙又自稱監生　將其姪魏又梅釋出調停明晨至捕房禀覆并將監生部照擕來魏雲泉交捕帶回管押○前報列南匯人連某遣抱投控稱伊妾被王木林誘拐出外太守以原告不到姑着將王暫押昨晨解案有王之叔王正三到堂　保太守着即具結保出○前報列泰昌冰鮮行王昌達控夥顧衡甫假雕圖記行用僞票一案當輕翁太守將顧詰實判責枷號在案昨已期滿解案復訊王稱傳聞假票誆洋其有同黨三人求請研訊太守詰其票根等可曾取到何以知有三人答稱票根早經燬去太守以顧業已枷責嗣後惟須僅愼小心不使夥伴舞弊顧着交保釋放 
 
 

Page 4

 
 
[更正]  
　　○昨報載威靖兵船駛至小沙頭偶爾擱淺兹聞是船行抵該處見潮水僅有十尺而是船食水十四尺是以暫行寄椗候潮並非擱淺合即更正 
[奉贈日本岡鹿門先生]  
　　○有才如此史兼詩倒屐相迎恨已遲卷軸羅胸精鍊冶山川過目助淸奇煌煌著述千秋定矯矯襟期一望知海上琴心本超絶　音未敢附鍾期　　[  淞濱老圃醒逋楊引傳初稿]  
[紫詮先生當世豪傑士也抱經濟才遭流俗妒乃避世遊海外雖閉户著書苦吟抱膝夫豈一日忘父母之邦哉歳壬午始邂逅於滬上淞北寄廬恨相見晚嗣即浮海還天南蹤跡遂闊絶矣今聞以養疴復發吳中小住春申浦上學吟二律以志傾君付之郵問藉證他日之雪泥鴻鴈也可敬塵淸覽即求郢政]  
　　○大江南北海西東盡在先生杖履中豪邁庸奴皆欲殺文章異域愈求工杜陵甯肯依嚴武鄧氏何能屈馬融剩有如椽一枝筆光芒萬丈吐長虹　頻年壯志漸消磨花畔豪吟醉後歌七萬水程遊跡遠八千書卷等身多　君鳳藻騰南海愧我蝸廬　北阿爲約重陽同訪菊良宵風月好婆娑　　[  雲間萸菴退叟思泉耿蒼齡呈草]  
　　甲申之夏翰林侍講許公奉命出使德法和意奥五國奏請誠之太平同行余以歸里未能臨歧話别綴寄長歌聊當驪唱即乞郢政　美哉我楊侯才名震九州讀書十萬卷字字盡推求宏裁鉅製追班馬吐其餘　　歌調嘗言高第固足貴學非所用爲世憂生本謪仙人方言方物能細論有師爲天使乞詔同敷萬國春班生此行若登大騰驤展驥揚先鞭俯視滄海渺一粟振衣拜别老翁前翁語復叮嚀叮嚀無别情願宣聖主德風浪息長鯨去矣楊侯莫愴戚冉冉三年歸有日天外飛鴻響遠意夢魂我繞梁間月　　[  餘不山人拜稿]  
[將之歐洲留别海內諸君子即希霧裏看花客郢政]  
　　○一官匏繫滬江濱帝有恩言備使人北海鯨濤身慣狎南蠻鴂舌語偏馴佛郎製砲通炎徼景教遺碑紀大秦高駕樓船馳絶域關西揚僕本文臣　馮夷息鼓護星軺鬼難風災次第銷犀象從教供漢使鳳麟正要識天驕敢誇轍跡周寰宇願竭竭涓埃答聖朝見説南交鋒火警籌邊誰是李文饒　道旁築室議無成萬里孤臣捧檄行莫恃邦交通玉帛金憑衆志鞏金城傭書定遠初投筆弱冠終軍竟請纓贏得一腔奇憤氣夜深匣劍作龍鳴　唱到驪歌意惘然賓朋雅誼敞離筵征送立馬誰遺策中夜聞雞競着鞭蠻部參車新位置江關開府舊因緣他時倘有　箴語宰寄魚書海外天　　[  立秋日吳興藝蘭生誠之甫草]  
[浙省撫轅抄]  
　　○六月十一日候補縣湯佶昭禀知奉臬司飭調督審局差　○十二日粮道廖北上回省禀到進見　知府劉至喜禀知厘捐局委湖郡公幹叩辭　署平湖縣東元泰差人來省禀謝飭知準補桐鄉縣缺　城南務張禀知受事　吳禀知缷事　○十三日知府尹彦釗禀知支應局委解洋欵赴滬　即用縣　崇欽禀知臬委發審局幫審差　大挑縣劉矞祺嘉郡差次回省禀知臬委讞局幫審差叩辭　餘杭典史温繁照禀謝飭知赴任　縣丞游錫祺銷嘉湖衛催地丁差禀知厘捐局委紹興府局差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年六月初十日京報全錄]  
　　○宫門抄○上諭三道錄前○發抄旨四道楚督卞奏審明定擬摺○大臣黎奏請援案奬叙摺○侍郎劉奏請飭部更正註册片○黔撫李奏叅革武員片○又奏請簡派閲五片○閩督　等奏請豁免官犯繳費銀兩摺○六月初十日刑部都察院大理寺正紅旗值日無引見○崑岡奕年各假滿請安○玉春謝授江西遺缺知府恩莊王志元各續假十日○閻中堂芸公各續假五日○延煦請假十五日○周家楣裕德各請假十日○裕彬預備召見○內閣奏派騐放之王大臣派出克王靈中堂薛允升胡瑞瀾○召見軍機醇王裕彬玉春○發抄劉秉璋奏儘先副將倪祥福留於浙江差遣補用奉旨兵部知道欽此○又革令陳則勳投井自盡訊無别故奉旨知道了欽此○龐際雲奏審明零陵縣民婦何廖氏謀殺皮温佐弟兄二命案定擬奉旨刑部速議具奏欽此○又籌議京員津貼奉旨户部議奏欽此　○○署湖廣總督湖南廵撫臣卞寶第湖北廵撫臣彭祖賢跪奏爲詐冐承襲審明定擬恭摺仰祈聖鑒事竊據前署湖北蘄州知州熊鑾禀稱訪聞前在署蘄州任內詳請承襲雲騎尉世職陳龍陳允楨恐有假冐請飭查傳訊辦適據　署知州宋　曾查悉前情飭差協同緝獲陳允楨到案並移准江夏縣查覆陳龍即陳鴻翥業因另案拿獲患病交保領調不效身故騐訊保户並無凌虐議擬詳結等情詳經批飭提訊陳允楨供詞狡展經前督臣李瀚章將陳龍陳允楨各世職一併奏請革審旋因要證陳近禮等遠赴廣東一時未能到案詳經咨明展限嗣據關獲陳近禮等訊供通詳批飭覆審擬辦去後兹據湖北布政使蒯德標按察使黄彭年詳由黄州府知府英啓審明錄供議擬前來臣等覆加查核緣陳允楨籍隸蘄州與陳龍即陳鴻翥並陳永全之父從九銜陳國楹及陳繼忠之父監生陳西貢各同族無服同治三年賊竄蘄境陳國楹陳西貢充當練左帶勇打仗陣亡彚案准將陳國楹等照外委陣亡例議給雲騎尉世職維時陳永全陳繼忠均各年幼未經請襲光緒二年陳龍起意教令陳允楨同伊詐冐承襲互相容隱陳允楨應允陳龍即揑爲陳國楹嫡長子陳允楨亦揑係陳西貢嫡長子用陳鴻翥名並央允在逃之胡章輔竊聨王紹遠郭炳榮之名出具供結呈經前署知州熊鑾加結分案詳准承襲發蘄州營學習給予全俸陳允楨隨歸標支過俸銀七十八兩五錢六分三釐陳龍尚未入營旋因另案經江夏縣拿獲患病交保領調不效身故其叔陳祺翼外貿回歸得悉前情遣摺赴州呈請退襲適前署知州宋熙曾查知差拿並經熊鑾先已訪聞禀明飭州查辦一面協同拿獲陳允楨到案經宋熙曾提訊供情狡展差傳要證陳近禮等遠赴廣東詳咨展限嗣經關傳到案提同研訊各供由府審明議擬詳經藩臬兩司會詳前來臣等覆核無異查例載世職族屬疎遠之人詐冐承襲已經到官襲過者照乞養子冐襲律發邊遠充軍又律載詐冐承襲他人教令者與犯人同罪又二罪　發相等者從一科斷各等語此案陳龍教令陳允楨同伊冐承陳國楹陳西貢襲職查陳龍陳允楨各與陳國楹陳西貢同屬無服陳龍自冐承襲又教令陳允楨冐襲二罪相等從一科斷應與陳允楨俱冐襲本例問擬陳龍即陳鴻翥陳允楨除均已革去冐襲雲騎尉世職外合依世職疎遠族人詐冐承襲已經到官襲過者照乞養子冐襲律發邊遠充軍例俱擬杖一百發邊遠充軍陳龍亦因另案經江夏縣拿獲交保病故應毋庸議陳統楨事犯到官在恭逢光緒七年五月十四日恩詔以前核其情節不在條欵不准援减之例應請减爲杖一百徒三年定地解配折責充徒限滿詳釋陳祺翼遣摺呈請退襲先本不知詐冐情由應與訊不知情被人竊名揑結之王紹遠郭炳榮均免置議胡章輔緝獲另結陳允楨所支俸銀照數追繳陳永全等據供係陳國楹等嫡子是否屬實由州查明取結另詳此案詐冐承襲係前署蘄州知州熊鑾自行訪聞恊同獲犯除供招送部外所有飭提審明議擬緣由臣等謹會同湖北提督臣程文炳恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此　○○出使日本國大臣二品頂戴記名道臣黎庶昌跪奏爲理事隨負繙譯等官三年期滿援案請奬恭摺仰祈聖鑒事竊臣奉使日本隨帶員弁中有接留前任舊用之員今已三年屆滿遵照總理衙門奏定章程例應先行奬叙查長崎理事官員外郎銜內閣中書俸滿後儘先選用知府余㻽自光緒六年十一月初一日起扣至光緒九年十月三十日三年期滿該員曾於上年七月請假回籍省親旋報丁憂經臣以人地相宜請留仰邀俞允仍飭回長崎改爲署任在案長崎地當冲要余㻽在彼已歷六年諸臻妥實爲外洋出色之員擬請以知府不論雙單月遇缺前先選用並賞加鹽運使銜隨員教習期滿教諭楊守敬自光緒七年四月初一日起扣至光緒十年三月三十日三年期滿該員於八年二月選授湖北黄岡縣教諭其時甫經接留又有經手事件當經咨明總理衙門暫緩銷差現因經手之件已完　給咨飭赴新任該員學問優長與東土士人交接頗有聲譽擬請以知縣不論雙單月遇缺前先在任候選並賞加同知銜西文繙譯官四品銜候選通判梁殿勳自光緒七年五月初六日起扣至光緒十年五月初五日三年期滿該員前在長崎因其兼通日本語言改調使署當差小心謹愼誠實可嘉除照章改爲三等繙譯外擬請免選本班以直隸州知州不論雙單月遇缺前先選用並賞換知府銜以上三員海外從公均屬異常出力合無籲懇天恩俯准奬叙以昭激勸所有理事隨員繙譯三年期滿援案請奬緣由理合繕摺馳陳伏乞皇太后皇上聖鑒謹奏軍機大軍奉旨余㻽等均着照所請奬勵該部知道欽此　○○劉錦棠片　再選用通判葛蒼於關隴肅淸案內經前任陝甘督臣左宗棠彚保由儘先選用典史請以廵檢歸部不論雙單月選用奉旨允准欽遵行知在案旋於陝西賑捐案內由廵檢報捐通判兹准陝甘督臣譚鍾麟咨開轉據陝西捐餉局司道會詳該員葛蒼前由文童授人商州協在本籍地方防剿出力獲保儘先選用未入流關隴肅淸案內底銜繕作儘先選用典史與該員初保未入流官職不符又新疆南北兩路肅淸案內列保之陝西從九品張廷權請以縣丞仍留原省補用奉旨允准欽遵行知在案兹准帮辦軍務廣東陸路提督臣張　咨開該員張廷權係由監生加捐分省試用從九品前案底銜繕作陝西從九品與該員原捐分省字樣不符又同案請奬差使出力各員經部議駁之江蘇試用從九品洪吉瑛原請以廵檢歸候補班補用由臣改請歸試用班前儘先補用旋准部覆仍另核奏明請奬當經臣行知去後兹據金陵防營支應總局司道詳稱查同案改奬各員有請隨帶加三級者均邀核准該員洪吉瑛精壹供差年勞最久請一體改爲隨帶加三級庶免同隅等情詳請附奏更正前來臣覆核無異合無仰懇天恩俯准將關隴肅淸案內列保之葛蒼原開典史底銜改爲未入流新疆南北兩路肅淸案內列保之張廷權原開陝西從九品底銜改爲分省試用從九品並請以縣丞分省補用同案請奬經部核駁之江蘇試用從九品洪吉瑛原保歸候補班補用廵檢改爲隨帶加三級飭部分别更正註册以昭核實而示奬勵出自逾格鴻慈除咨部外謹附片具陳伏乞聖鑒訓示謹奏軍機大臣奉旨吏部議奏欽此　○○李用淸片　再臣訪聞管帶提標前營練軍留黔委用提督李盛貴有串同哨官守備樊茂林缺少兵額冐支糧餉之事正咨查問即准提臣羅孝連查明咨會奏叅前來相應請旨將該提督李盛貴守備樊茂林即行革職審辦以肅軍紀除咨部查照外謹會同雲貴總督臣岑毓英貴州提督臣羅孝連合詞附片具陳伏乞聖鑒訓示謹奏奉旨已錄　○○李用淸片　再案准兵部咨光緒十年二月十一日奉上諭本年輪應查閲貴州省營伍之期即派張凱嵩逐一查閲認真簡校等因欽此欽遵在案兹查張凱嵩奉命補授雲南廵撫不復回任所有貴州通省營伍相應請旨另行簡員查閲以　定制謹會同雲貴總督臣岑毓英合詞附片具陳伏乞聖鑒訓示謹奏奉旨已錄　○○閩浙總督臣何環福建廵撫臣張兆棟跪奏爲留養軍台官犯無力完繳台費銀兩懇恩豁免以廣皇仁恭是習仰祈聖鑒事竊查擬發軍台之已革台灣北路恊副將林珠前因親老丁單經臣　於兼署廵撫任內專摺奏懇天恩准其存留養親嗣經刑部議奏以該革員原案　止濫委營缺揆情尚有可原所請留養似應在議准之列兵部議以發往　台官犯呈請留養並無辦過成案該革員既經刑部議准留養所有應繳台費應照留營免遣章程照一台至十台例每月繳銀四十三兩最多之數按三年台費呈繳實銀由革員林珠遣人赴部呈繳毋任躭延奉旨依議欽此欽遵咨行到閩轉飭遵繳在案旋據該革員林珠呈稱家産盡絶台費無力完繳經前臬司張夢元查該革員在閩曾任台灣北路恊副將並前署平和營遊擊其各任所有無資財隱寄當飭確查嗣據彰化縣知縣陽成章署平和縣知縣王士駿覆稱查明並無隱寄又據代理閩縣知縣張　廸結稱該革員省寓亦無資財隱寄並准廣東撫臣飭據原籍大埔縣查明該革員林珠委實家産全無咨送印結到閩查定例官員應追銀查實係無力寇繳者查明歷任所俱無隱寄原籍家産全無詳請豁免等語今革員林珠家産盡絶無力完繳台費銀兩應請比照前例懇恩豁免據藩臬兩司詳請奏前來臣等查該員林珠應繳台費銀兩都限一年內完繳今已數年之久節次嚴追該革員無力寇繳現由歷過任所及省寓原籍各地方官出具印結均稱該革員委寔家産全無臣等查係實情相應懇旨將該革員林珠應繳台費銀兩准予豁免以示體恤而廣皇仁除將各印結咨送兵部外臣等謹合詞恭摺陳謹伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 11

 
 
[鴛譜重塡]  
　　○宋歐陽公之重下玉鏡臺也娶者爲其夫人之伯叔姊爾雅曰妻之姊妹爲姨故劉貢父有先弄大蛇後弄小蛇之誚以姨蛇音同故也金陵有某甲者精於會計在評事街列肆三楹雖不爲多藏之善賈而已如范大夫三致千金聞故劍仳離遂殷殷覔中饋主得魏武之子孫家　微而其季女久以俊慧稱於鄉里甲凂秉修禮聘之入門後果能父儆昧且不以甘與同夢墮其什一之業馭下尤部署有法明於勤惰如商鞅之治秦不少假借甲亦在禁中不堪其約束常骩法即以杯酒邀同事之長鬚者自認其罰而跪飲三爵一時識者咸謂其賢然甲尚不自知其積愛生憐積隣生　　之不已即一生所當　所當盡之職分悉隱忍於心而不敢發計妻子歸時已雖長子嬋娟十歳乃忽忽四十盈頭且藩騎省星星兩鬢矣而徵燕夢蘭杏無消息初度日親友據貲飲於壽星之次對酣爭以天上玉麒麟須人間下種謏語爲簾內人歡詎簾內人誤會意竟下逐客之令指甲詈曰兹敢納李勢妹者雖彼髮澤委地終不以我見猶憐恕爾老奴也於是大家不歡而散妻又料散者必各竊竊私語從容問甲甲不答而眉宇間欣欣有喜氣心益忿遂　抑鬱疾時其妹已逾笄殊聰慧而德量愈於姊每見姊所爲必多方勸喻不作直言迂論姊無不爲之首肯嘗顧甲笑曰此吾家解語花忘憂草也至是妹來視疾姊泣留不令去藥爐茶鼎相依依者數月迨疾革并不解帶姊將殁握其手嗚咽曰薄命人今始知聚六州鐵尚不能鑄此大錯也願他日麥飯一盂紙錢一陌歳時有人焉　婦墓下即瞑目矣妹猝不悟其意之所在及卒後一藏其衣縷子笥付筦鑰俾甲自守之以待來者此前年春間事也甲既鰥居深　嗣續不早爲計正不知爲誰家作守財奴每讀哀永逝文追念飛燕終不若合德　温柔敦厚且當日閫內解圍從不助桀爲虐然無術能致鸞鳳膠可以續此一段徽音忽一日外家　神其妻故有父在父素佞　頗信鬼是夕夢其亡女爲妹執柯詞甚摯甲亦詭託爲妻現夢囑　其　爲繼室違者不祥兩家遂執神道爲撮合山以金屋未就擬趁天上鵲橋時候汛掃穿針樓設瓜果拜雙星以成就人間眷屬從此宜室宜家克昌厥後謝天謝地有志竟成想七二鴛鴦譜中又添姊妹花一叚佳話矣 
[黄高飛]  
　　○嘉興東門內有胡姓婦賃屋三椽開設烟舘烟霞中人趨之如鶩婦有女名倖寶年及笄效卓文君當壚故事日坐斗室中以邀賓客之顧盼有某姓者自王店到禾城行過烟館前見女而悦之信歩入內挑燈相對醉翁之意固不在酒而女亦目挑而眉語之往來既稔漸入佳境某姓遂以玉鏡台聘爲簉室　築金屋以藏之以舊好而續新歡固宜其水乳交融而不意女於受聘後反嫌某姓年老不願以鬑鬑者刺破香唇適有某媪前在申江花榭中爲青衣使者歇業後在該烟館小住四五日窺女隱衷諷之曰若蘭小妮子嫁與長鬣奴辱没一世矣若肯隨老身去不患無安樂鄉也女惑之因約潛遁之期而某媪於數日前先去臨行時謂胡婦曰我有一語囑付倖寳須善視之胡婦初不以其言爲念及初六夜四鼓時女忽席捲所有而遁胡婦追憶前言知必某媪所拐訪知媪在蘆屋買棹往尋之及抵媪家據其家人云媪已赴他處傭工或一年始歸或半載乃返未能預計歸期胡婦乃惘然回禾城具禀秀水縣請關提某媪到案查究倖寳下落未知賢令尹批准否也 
[頭顱欠債]  
　　○修髮匠王姓出入户部署中因其人誠篤故人多遣其奏刀而王亦　　乎游刃有餘山東司書吏陳某有一木盤寄存於陝西司夥房王偶問陳假用陳許之王即到陝西司夥房持陳　田　被夥房吏葉某瞥見葉與王有隙即回禀司堂印稿諸君言王擅扭門鎖盜竊公文印稿諸君怒立帝王至司堂傳皂役將笞之并將片送刑部治罪于戰罘不能言有帮印司員鍾君略識王勸且勿笞詳詰其竊取伊何則木盤之外無一物騐鎖頭亦無傷痕諸君始悟葉之怨王而誣愬之也有善謔者誚葉曰汝殆欠彼之頭債而惡其索償耶復訊之王則葉果欠頭債將期年矣乃相與鼓噪而逐之 
[一笑而亡]  
　　○鎭江劉孝廉師恭橋寓揚州舊城西方寺街年逾六十酒量甚宏一日晨起邀友人至麪館食麪一巨椀歸家言笑如常毫無疾苦晚飲時語子媳云我中式後不應會試非懶　實欲留餘福以遺子孫耳人乃誣我不能文我亦何必與辨哉飲畢呼水沐浴具衣冠掀髯一笑仰臥竹榻上衆驚視之體已　矣聞劉少時曾拒奔女三次全活難孩無算無疾而終實楨善之報云 
[一擊而斃]  
　　○邦上舊城東大街成衣匠謝某妻吳氏生子二女一長子已年逾弱冠良冶之子必善爲裘頗能家聲不墜然日馳逐於花街柳巷專與桑兒爲徒攬製之衣往往質錢花費父忿極每思　以懲創之近有某公館華服幾襲飭爲修改詎其子見之潛㩦出押錢四十餘千某公館主係中堂前鋒提督素性嚴刻異常謝正在無可如何之際某大紳家又遣僕來言被其子竊去小孩金鎖一具如不送還立即送縣謝兩事交攻五中焦灼急尋其子至舉木柴猛力一擊即倒地殞命大紳聞之太息不已而某公館仍刻不容緩聞已送縣比追云 
[山居詩]  
　　○生平性愛山林凱旋後游歷五嶽　攬名山之勝到處勾留當四時寒暄之異朝夕陰晴之變林木叢鬱山花間發樵唱猿啼水聲禽語每於白晝淸宵風前月下烹一甌茗爇一爐香或長嘯峯頂或散歩溪頭獲天機淸妙之趣迥非人世共得詩百首以樂其志云爾　　[  細柳屯夫吳山僑稿]  
　　託跡巖崖深復深年來事事不關心淸流澗隔人難到儘我空山獨自吟　窻前綠竹含烟露門外青松蔭碧苔更有梅花三百樹春風時送暗香來　柴門半掩白雲遮便是山居樵者家一枕松風淸睡足倚闌初試雨前茶　脱劍止戈已　霜山居久與世情忘悠悠淸磬疎林外不覺冰心分外凉　生來情性懶攀緣自傍林泉萬事捐愛我無如巖畔月淸光送到石牀前　晝掩荆扉午睡長　非不到白雲鄉而今翻笑莊周蝶栩栩還從　裏忙　小院新花連露摘疎籬野菜帶泥挑山家况味人知否多少春秋　裏消　飛瀑垂簾月挂鈎春山雨過碧於油分明一幅王維畵閒倚岑樓看不休　柴門深鎖綠楊烟黄鳥綿蠻穀雨天一縷香温春晝永黄庭經誦落花前　送迎從未出山房酧酢平分一寸香不是山人疎禮數人情淡處味偏長　冷煖年來只自知水流花謝暮春時杜鳴啼盡枝頭血一片心情却爲誰　苔痕新緑上窓紗獨坐山齋日漸斜沉水一爐淸課畢隔林香送野藤花　滿地綠陰注野塘座　時覺藕花香車持新貯淸溪水添得團焦六月凉　剩得孤身倚瘦藤疎　自笑百無能休將世事閒相問我自朝山帶髮僧　謖謖松風奏管絃空階寂歷綠苔錢松花滿地無人掃孤磬出林霜一天　山重水曲足淸幽小隱深巖事事休半壑雲開千嶂月一條簾捲萬峰秋　林深獨許養憨痴一餉黄韲百不思只有吟懷能破懶滿　紅葉又題詩　樹繞幽溪竹繞闌此身如寄一枝安襟懷草怪香生雪爛嚼梅花當早餐　萬壑寒　千尺雪一壺濁酒五更鐘衣冠絶不蒙塵壤車馬從無到碧峯　東風嫋嫋野棠開竹影參差映綠苔海燕不嫌茅屋陋翩翩又向舊巢來　琴劍翛吟秋復春竹床紙帳自無塵閒來偶寫梅花照聊當羅浮夢裏人　山中喜得世緣輕一醉悠然物外情寂寂柴門松下掩紫藤花放暮霞生　澗水淸泠日夜流寒岩獨坐聽悠悠分明唱出無生曲未卜時人會得不　陰陰繞屋樹交加門外池開白藕花爲問鷺鷥　底事一行飛過碧天霞　從無一事到心胸飽看千峯與萬峯再過　年誰識我巖前認取老孤松　草淺林深足臥游披風抺月儘勾留庭前一夜瀟瀟雨洗出長空萬里秋　細看世事總非真眼底閻浮有限春不見青山三尺土年年埋却幾多人　半簾花落岩邊雪一徑寒飛洞口泉杖笠看山雲鎖斷被人錯喚是神仙　逐次春風探早梅烏藤　尺自追　疎香怪底撩人慣一日廵檐定幾回　綠楊紅杏好生涯久客鄉村酒肯賒不信東風連夜雨階前石笋又抽芽　漠漠苔痕滿際生醉聞流水醒聞鶯山中一鉢松花飯不是金丹骨也淸　山齋客至午茶香一榻圖書筆硯良漫道僑居多寂寞詩成長對月商量　蕭閒最是野人家笠屐飄然帶晚霞淸唳一聲何處鶴庭前驚落　枝花　半堦落葉無人掃一嶺梅花帶月鋤此外何緣消晝永焚香煮茗讀奇書　山人冷淡興偏　寫出梅花滿紙香一榻凉生秋夜雨西風橘柚染輕黄　竹户荆籬曲水環夕陽明滅半啣山菴居盡日渾無事煮酒吟梅也自閒　一琴冷挂千峰月雙屐遨游萬壑雲鎭日虚堂無个事笑拈柏子作香焚　霜雪初消雁乍回隔簾又見燕飛來東風只恐催春去分付桃花且慢開　當年策杖至天台曾到豐干寺裏來記得袈裟僧五百前生携我上瓊臺　不關性分事全抛雲壑幽深自結茅一句單傳親切語黄鸝啼破海棠梢　遯跡重巖過幾春隨時粥飯了前因任從事業驚天地都是閻浮夢裏人　疉疉青山俯㵎阿垂垂孤壁挂烟蘿萍菴結得如　大便是淸閒自在窩　一領皮囊豈易披不修道業果何爲等閒語到輪廻處鐵石心腸也合悲　謝却塵氛獨掩關一絲不掛早心安青松綠竹雲虚白伴我深山盡日閒　一天曉露浥香塵林外時聞鳥語新春到梅花知幾許殷勤爲問嶺頭人　　餘詩續刊 
 
 

Page 12

 
 
   
 
