# 1903 - 199 - 4910870

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀百五十兩惟所存僅數十部賜顧者請連　玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺感惟海内鑒之此佈 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[再續吏部奏請變通則例摺]  
　　一知縣佐雜接連請補之缺宜分别准駁毋庸展限也定例部選揀補各缺扣留補用時請補班次合例而所補之　或另有不合例事故應行扣補其原缺仍令　員請補如有續出之缺題咨到部查係合例之員移會河南道展限之缺更正到部一併題覆議覆查佐雜缺分較多往往　令更補之缺尙未更補到部而續出展限之缺請補合例人員又有事故以後請補各員又須提前更補輾轉轇轕窮年累月甚至積壓數十缺不能議覆知縣雖不如佐雜之甚然亦不免延擱擬請嗣後知縣佐雜有先出之缺請補人員合例卽先行議准毋庸展限其駁令更補之缺由臣部知照該督撫依限更補如該班次無合例人員或有合例人員逾限未更補到部卽將原缺歸部銓選今該省虚積過班以省往來駁結之繁一卓異人員擬請卽行陞用以昭激勸也定例州縣以上應升缺出應令該督撫先將卓異引見回任候升之員先儘升用不准於摺内聲稱人地未宜以别項人員請升等語詳繹便意係因各該員曾任地方政績卓著故先儘升用近年以來各直省有以得有卓異未經引見人員升補到部者均經臣部照例議駁查此項人員旣經保薦卓異奉旨到部卽係卓異應升人員擬請嗣　各省州縣以上應升缺出照例仍先儘卓異人員請升無論曾否引 
見卽行議准如係未經引見之員俟接到准其升補部文後仍令該督撫依限給咨併案赴部分别引見以示擾異一教職捐升不必扣經手事件也教職捐升之案向以有無經手未完事件爲准駁查教職職司訓迪並無刑名錢糧倉庫之責不必過於苛繩擬請教職捐　之案核准後卽子議准不必扣經手事件致涉留難一升調人員宜寛免公罪也定例保題升用並請調人員任内有承緝命盜等案已起降調革職叅限者如缺係繁要人地實在相需令該督撫據實陳明吏部查明並無别項不合例事故亦卽　准查官員公罪升調繁要各缺旣准聲叙議准簡缺因無聲叙明文遂至不能議准　思公罪限滿例准查級抵銷缺分繁簡雖有區分而處分抵銷本無岐異擬請嗣後公罪人員陞調到部勿論缺分繁簡一律議准其公罪均於升補調補後或查級議抵或捐繳銀兩分别覈辦一降革人員宜明定勞績等次分别開復並補繳捐復銀兩數目也定例隨時甄别降調革職並指明以何官降補各員載在加倍半不准捐復十三條之内查此項人員固多不職其中亦有爲一時毁譽所誤者若與京察大計降調革職之員無區别似不足以昭公允擬請嗣後公罪降革例准捐復人員得有尋常勞績准其奏保開復私罪降革常便不准捐復人員得有異常勞績准共保奏開復分别阩調人員加五革職人員加倍補繳捐復銀兩隨時甄别降革並指明以何官降補人員得有異常勞績亦佳其保奏開復仍令加倍半補繳捐復銀兩其餘加倍半不准捐復降革人員仍照例非得有軍功勞績不准保奏開復至十三條内載貪酷姦贜不法人員該督撫揭叅時必須聲明該員寔在劣蹟不得僅以貪酷等字含混奏叅以免抑而昭核寔此摺尚未登完容再賡續 
[再續刑部奏覆各省通設罪犯習藝所摺]  
　　臣等總核該護撫所陳各節用意非不甚善惟尙待參酌變通方能推行盡利且該護撫所議及者僅在工作一端臣等則謂居今日而欲變通軍流徒辦法工作之外尙有足資懲勸者曰監禁曰罰贖必三者相輔而行乃能垂諸久遠禁錮以濟工作之窮罰贖以開自新之路稽諸國家憲典復參今日各國刑制原可並行不悖惟事關變通成例不特圖始尤貴要終且必確有依據庶與妄議更張者不同查工作之罰必以年限多寡分輕重如徒役年限定例昭然無庸另議軍流人犯應如何酌定工作年限及應否照例發配擬應以所犯是否常赦所不原爲斷而經理此項工作尤賴得人夫聚羣不逞之徒於一處倘非約束嚴明難保不滋生事端且昔能逃於配所者今豈不能逃於工所此又在各督撫嚴飭所屬認眞整頓庶不致日久弊生若監禁之法旣足消囚犯桀驁之氣又禁錮之使不能逃臣部從前奏定京城棍徒及天津鍋匪酌加監禁章程行之已久尙無窒碍所有嗣後各省强盜搶奪會匪棍徒等項罪應軍流及軍流由工所脫逃被獲各犯似應仿照辦理俾資懲創至金作贖刑始於上古現在收贖贖罪之例銀數甚微係專爲老幼廢疾及命婦官員正妻等項有犯從寛准其贖罪者而設至乾隆八年十七年先後奏准官員貢監及平人捐贖免罪之　在内臣部奏請在外由督撫奏請必斟酌情形實非常赦所不原者方准捐贖查貢監犯笞罪贖銀一百兩杖罪贖銀二百兩徒罪贖銀八百兩軍流罪贖銀一千二百兩平人犯笞罪贖銀五十兩杖罪贖銀一百兩徒罪贖銀四百八十兩里流贖銀七百二十兩爲數過鉅虚縣一贖罪之典而呈請贖罪之案往往累歲不獲一見未免有名無實似應酌减銀數俾貢監及平人偶蹈法網者易於贖罪自新勸懲之方莫善於此以上三端必須釐定章程方足以資遵守臣等公同商議軍流徒各項法制不妨變通規畫總期盡善旣據該護撫奏請各省通設 
 
 

Page 2

 
 
罪犯習藝所係屬安插軍流徒第一良法應如所奏辦理擬請嗣後各省徒罪人犯無庸發配槪行收入習藝所按照所犯徒罪年限責令工作限滿　放如有脫逃　獲從新收所工作其軍流罪各犯如係强盜搶奪會匪棍徒等項仍照定例發配罪應遣軍者到配加監禁十年罪應擬流　加監禁五年其有例内應鎖帶鐵桿石礅之犯旣加監禁免其鎖帶桿　應加枷號者並免其枷號俟監禁限滿槪行收入習藝所皆令身帶重錄充當折磨苦工遣軍以二十年爲限流犯以十年爲限限滿分撥各州縣案置聽其各自謀生仍令地方官按月點卯嚴加管束其非上項之罪而爲常赦所不原者無論軍流亦照定例發配到酯一律收所摺藝流　千里者限工作六年流二千五百里者限工作八年流三千里者限工作十年軍犯卽照滿流工作年限科斷限滿卽行釋放聽其自謀生計並准其在配所地方入籍爲民若爲常赦所得原者其罪旣有减免之時卽其人終有釋回之日無論軍流俱無庸發配槪在本省收所習藝軍流工作年限亦照前科算限滿卽行釋放至軍流徒犯如在所不安工作復行滋事犯法除罪應斬絞監候立决仍照定例問擬及犯該笞杖者各照應得之數折責發落外如徒罪人犯復犯徒流卽照後犯罪名科斷兵軍流人犯復犯徒罪原犯係强盜寺項加監禁五年此外加監禁三年復犯軍流原犯係强盜等項加監禁十年此外加監禁六年限滿果能悔過再行收所分别工作倘怙惡不悛卽令永遠監禁如軍流逃脫被獲按例應加等調發者仍照光緒二十年奏定章程無論脫逃數次軍犯加監禁十年流犯加監禁五年係由犯所脫逃者仍發原犯監禁原犯得免解配者卽在犯事地方監禁俟限滿查看情形如能悔過再行收所從新分别工作倘收所後仍怙　不悛卽令永遠監禁至流犯脫逃收所各犯之專管官及看守兵丁一切處分罪名擬照該護撫所議均照舊例辦理此摺仍未登完尙待明日賡續 
[查辦私帶軍火記]  
　　福州訪事人云南台上杭街禮記上海棧主人張良官席先人業擁貲頗富去歲新置帆船兩艘專往來天津膠州等埠其一艘此曰益發此次各貨裝妥正擬運之出口適船中管事林阿亨與水手某甲等五人語言不合遽下逐客令按山東帮商船通例凡船中如未經裝貨工夥任便去留貨已滿載非犯大事不得辭退緣渠平日在船已有劬勞卽不得已亦須俟船回之日再行辭退甲等仇甚遽於上月望日以該船私帶軍火等詞赴洋關訐控洋員邊德督同丁哨立往查騐果於艙内搜出銅帽五十二萬粒大小砲子四千八百粒洋式土槍大三枝小五枝小錢五百千銅器數百斤當卽將船扣留除軍火充公外另罰洋銀七百元以爲之禁福州將軍兼署督憲崇留守以此事關係甚大亟應徹底根究卽飭明協領隨帶親丁連夜出城會同海防廳派令差勇直抵禮記棧時張適在台江娼寮祗將司帳人林二獲解入城次日發福州府訊責轉押侯官縣禁并先後派衛隊及旗兵六十名將軍裝押解來轅一面由府分飭海防廳閩俟兩縣及閩安恊迅拿棧主及船中水手諸人到案訊辦據道路傳聞謂此項軍械鑄有福建軍裝字樣想一經訊鞫不難水落石出也 
[試辦認捐]  
　　杭州訪事人云浙省綢扇茶紙爲出產之大宗向由各業公舉董事自行認捐領取聯單以便分運辦理多年頗爲得手嗣因錫箔一項亦由該業認定捐數於本年四月間開辦刻下加稅免釐之事已在必行而内地行銷貨物無稅可徵是以由商務局紳會同督辦邀集各業董事槪行舉辦認捐由牙釐局憲札委文蜀生太守總理其事太守奉札後卽赴越試辦於上月二十三日禀辭東渡 
[警察籌欵]  
　　姑蘇訪事人云蘇省開辦警察所需經費皆由烟膏商務二局抽墊並無的實欵項兹者储尊向子振太守查得巿上各項生涯均經抽收捐欵惟錢莊獨否爰於上月某日邀請仁和順康裕大裕源等數莊執事人到署諭令在出入銀洋之二毫半公費内略爲增加以每年抽捐二萬金爲度各執事人答稱俟與同業籌商再行禀覆 
[會勘案件]  
　　松江訪事人云平湖城汛千總沈麗生千戎在北倉地方爲逃犯俞阿三戕斃金山縣蔣瀾江大令諉稱在華境肇事華亭縣陳仲陶大令查訊地保曁平湖隨緝倖免多弓兵錢某僉供確在金山縣境大令照供申覆後府尊許子原太守復委南匯縣戴子邁大令偕華金陳蔣兩大令躬往會勘果在何地陳大令遂飭弓兵錢某暫住松地以便隨往指認昨日蔣大令到松卽趨詣府署禀到繼至華署拜會陳大令乃派專足馳往南匯催請二十六日傍晚戴大令蒞郡以各地梟棍充斥帶有槍艇三號載圑勇及巡警兵三十餘名以資護衞大約一二日内卽需馳往北倉會勘也 
[委解京餉]  
　　杭州訪事人云浙省辦理奏銷後由藩憲崔磐石方伯撥解銀十萬兩委陳綺柳大令押運入都兹又續撥銀五萬兩札委候補知縣王大令述祖管解惟兌銀之期刻尙未經札知也 
[委催漕糧]  
　　杭州訪事人云漕糧爲天庚正供各屬征收米石自應掃數赶解不容蒂欠絲毫上年浙省各屬應解糧米前已陸續解滬由滬局總辦兌收解運入都刻下糧道陸吾山觀察押運北上事竣南旋經滬局總辦林少筠太守核算各州縣尙有未清之欵開單呈送觀察札委各員分赴嚴催聞杭屬仁錢海三州縣委候補通判李别駕土彬嘉屬鼓秀善三邑委候補知縣陳大令麗生海平石桐四縣委大挑知縣方大令民臺湖州程安二屬委候補知縣張大令樹德長德武安四縣委卽用知縣郝大令毓椿奉札後卽日起程分往各處催提速解 
[軍節赴防]  
　　松江訪事人云江南提督李壽亭軍門自接統盛字全軍後羽書旁午席不暇暖二十五日校閱頭班軍政畢卽於上月二十六日破曉時秉節出轅前赴吳淞防次往返需在十日以外駐松四營將弁及正副兩營健兒均赴南門外大漲涇馬頭恭送 
[代理得人]  
　　姑蘇訪事人云崇明縣知縣李大令如松近奉上憲調辦簾差遺缺由藩憲效方伯於上月二十七日懸牌以候補知縣陶明府聯　代理 
[逃犯已獲]  
　　松江訪事人云前者上海縣軍犯吳桂金解松過府暫發華亭縣獄寄禁詎某夜竟乘疾風猛雨諸人睡熟之時越獄逸去事後管獄官吳少尉馳禀縣主陳仲陶大令飛派通班壯捕跴緝並懸賞格購拿刻聞上邑來信謂吳犯已在滬上由包探偵獲華署得悉立將賞洋匯寄並令解犯至松歸案訊究 
[匪犯成禽]  
　　寗波訪事人云前者寗波府屬慈谿餘姚一帶盜匪蜂起搶劫之案時有所聞浙江提督呂道生軍門聞之特派常備軍中營前左兩哨勇丁馳往　緝當在餘姚縣轄境中拿獲匪類十餘名内有二名係著名匪首一并解交縣署訊辦弁通隨於上月二十三日遄回防次 
[梟匪解散]  
　　鎮江訪事人云前者江陰北岸一帶梟匪爲患省中大吏曾檄飭黄遊戎及駐防鎭郡之南洋續備新勝水陸各營管帶徐寳山都戎各帶勇丁馳往剿辦兹聞官兵抵彼處後各匪知勢不能敵已相率匿迹銷聲矣 
 
 

Page 3

 
 
[命案上控]  
　　姑蘇訪事人云去年四月間蘇州府震澤縣圖長張某及其夥宋某因向琴字圩鄉民戴正法兄弟二人需索規費不遂其欲竟敢私押斃命後以賄通圩甲爲之彌縫掩飾得以法外逍遙上月某日又向某圖鄉民陸國成浮收不遂私行押斃經屍屬陸某來省上控省憲准詞批飭該縣將張宋二人拘解來省按律懲辦 
[禁私文告]  
　　邗江訪事人人云自庚午科江南鄉試武生仇茂森吉殿邦等因帶私拒捕滋事經大吏奏請從嚴懲辦此後每届鄉塲督鹽憲必先期出示嚴禁本年恭逢癸卯恩科鄉試塲期瞬届兩江總兼理鹽政魏午莊制軍已照章頒發禁私告示若干　來揚　運司分飭各要隘局卡分别懸掛略謂現届舉行癸卯恩科鄉試深恐梟販故智復萌勾串船戶將空船預先放入裏下河一帶俟考期將届滿載私鹽央請考生乘坐冀爲庇護甚有奸商自行販運冐充考生希圖闖卡種種弊端不一而足現已嚴飭地方文武查拿所有江廣巢湖各船一槪不准駛入設有卸載空船並飭運司派令砲船赴揚隨時驅逐以杜包攬載運之弊合亟剴切示禁爲此示仰士子及船戶軍民人等知悉一俟科塲届期考船過境均應泊候各局卡員弁兵勇查騐如無私鹽立刻放行倘有夾帶先將鹽斤全行抛水船亦鋸斷考生扣考船戶水手解縣嚴辦如有徇庇扛帮聚衆滋事者定卽奏明從重治罪等語假此誥誡諄諄不識若輩亦知所儆懼否也 
[鎭郡官塲紀事]  
　　鎭江訪事人云鎮江保甲總局委員楊紹時大令近奉上憲覈委代理丹陽縣篆務業於上月二十四日起程履在所遺係甲一差由鎮江糧捕同知饒子敬司馬兼辦○上月某日江蘇巡撫恩藝棠大中丞飭鎭江下游釐捐總辦胡志雲太守來省面詢公務太守接電後因於上月二十四日乘坐官舫帶以小火輪船逕向金　進發○上海糖捐局總辦許東畬太守因公來鎮小作勾留卽於上月二十六日乘太古洋行大通輪船東下遄返申江 
[邗上官塲紀事]  
　　揚州訪事人云升授廣東按察司程雨亭廉訪交卸兩淮運司篆務後卽擬携眷赴任兹因天氣驟熱擬於日内將瀛眷遷至嶺南會館暫駐俟秋風薦爽再定行期廉訪則於交代清楚赴寗垣謁見督憲魏午帥後卽須束裝就道赴粤履新○江都縣典史丁少尹均平署事期滿由江寗藩司李薌垣方伯遴委李少尹卓英接署少尹已捧檄抵揚隨赴各衙門禀到然後涓吉履新 
[春明餘話]  
　　京師友人函云科舉改試策論不特閱文者均係八股專家不能辨古文優劣卽命題亦不甚易稍熟則練練相因稍僻則典籍浩繁考生雖有懷挾之風終以未能徧查不知題之原委本届會試覆試題以富民爲本以正學爲基枵腹者多不知出處有向稱詞章作手十餘輩帶有淵鑑類函佩文韻府等書居然檢得知出濳夫論遂裒然高列朝考題農而食之虞而出之工而成之商而通之出史記貨殖傳序盡人　之然不料其上文竟截去二字次題牧民揆官疏博學者亦多茫然有人以猜謎法猜之以牧民二字出於管子按圖索驥幸而得之心思稍鈍者則大都夢夢也考差題詩書所載安民爲先與考諸公一時多不知出於何書有謂題本史記然亦不能指出何篇也○此次散館合肥龔庶常心銘心釗兄弟文皆佳妙然大龔尤勝小龔嘗戯言曰阿兄之文妙則妙矣弟固自嘆弗如然太新頴其奈閱卷者如工部詩所謂老年花似霧中看何比揭曉小龔留館授編修大龔果以文中用新字改兵部主事聞大龔從美國博士林樂知先生游通西文稱入室高弟以此被抑都人士咸爲惋惜焉○在京官員歌詠舁平氣象不異往日外間事絶口不語殆亦如昔人不對温室樹之意耶學堂中人頗以新學自命惟其議論則亦純駁不能一也 
[上海官塲紀事]  
　　新簡安徽臬司濮紫泉廉訪由京蒞滬後旋赴金陵謁見兩江督憲魏午帥事畢卽於上月二十五日回滬暫駐行旌昨日命駕赴道縣各署辭行隨卽起節赴皖履新○日前本城提標右營守備程厚菴守戎城汛周鑑之千戎因江南提督李壽亭軍門舉行軍政赴松應試兹已事畢昨日乘舟回滬其提標右營參將廖楚材參戎輪在第二班考試故定於今日前赴茸城 
[開辦圑練]  
　　昨日爲本邑浦東開辦圑練之第一日總巡謝岳松明府傳集所募各士勇到到點名畢飭令分往各叚駐紥一面將開辦日期及辦理情形申報蘇松太兵備道袁海觀觀察備查 
[飭緝盜犯]  
　　本邑浦東保甲總巡謝岳松明府前准川沙廳陳桓士司馬移請協緝行刼境内同豫典鋪之盜黨混號天津麻皮一名當飭捕役子限三天内破獲昨日明府訪悉該盜現匿浦東遂傳捕頭曹慶至案諭令赶緊緝拿解案如違比究 
[控追修金]  
　　廪生倪廷樑投英美租界公廨控稱公愼祥茶棧夥徽人江韞山與子鍾秀卽喬松在龍華陸家花園開設中西學堂浼陳子　洪品芳延生爲漢文教習議定每年束修洋銀一百二十元不意甫及二月學堂卽行閉歇非特不送修金反將鋪蓋書箱留住及浼陳洪向理又被串出宋姓將陳洪軋至江處勒寫憑據請爲提究讞員孫建臣直刺准詞簽差給諭前往妥爲理處覆候察核 
[縣訊奪妻]  
　　朱永康扭周裕叔至南巿二十三七鋪巡防局控被誘拐妻子由局函送至縣署前晚縣主汪瑤庭大令升堂研訊朱供小的係本邑人在甯波會館當舁柩之役前因中饋乏人央媒娶朱祝氏之寡媳徐氏爲室賃居南巿蔡陽弄與朱祝氏同居已閱十有一年妻子向與朱祝氏和陸刻因小的常在會館遂與鄰人周裕叔私識時隨周出外游蕩樂而忘返小的得悉將妻管教伊不服前日周　帶領洋人來家欲將妻子强行奪去小的急爲攔阻扭局控告蒙局員老爺移送案下叩求公斷朱祝氏供兒子死後無人養贍故將寡媳贅朱爲婿餘供與朱　　朱徐氏供小婦人年已三十九歲時童養於朱家至十三歲夫卽去世尙未完婚小婦人欲回母家姑不許至十九歲遽贅朱永康爲夫入門甫及三年非惟不顧家用反將小婦人所置物件典質一空姑忿甚已將永康逐出使小婦人與瞿某姘識時閱兩年瞿因無力照顧又被姑割斷另搯周來家迄今已有五年之久姑囑周月給若干外每月另加洋銀十元周力不能允姑因不許周來往現聞朱永康處境較前稍勝故又找永康重來藉以拒周求鑒周供小的在某報關行執業朱祝氏向在南巿倉橋左近開設烟館小的時往吸烟朱祝氏言及伊子故世寡媳無人照顧囑與結識每月酌給家用小的告以家有妻子不便爲此嗣以祝氏屢以爲言遂與有私今已五年朱祝氏現憎小的給錢無多忽　朱永康爲婿欲將小的逐出况小的與徐氏定情時卽撫一螟蛉子今已六齡尙在朱家求恩明斷徐王氏供是朱徐氏之祖母孫女徐氏自夫故後已閱十餘年從未回家今小婦人聞伊家吵閙故往探望朱祝氏欲將孫女交還小婦人惟須付洋銀一百元小婦人因無力照付以致有願莫　求鑒大令判朱徐氏挈同螟蛉子林弟發交普育堂留養餘人均不深究槪行斥釋 
[掩骼埋]  
　　昨日南巿救生局巡船在浦江内撈獲溺屍四具帶至老白渡内有一屍經人認明自行棺殮餘則並無人指認遂照章　棺收殮舁厝荒阡 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拐匪宜辦]  
　　宜昌訪事人云邇來宜地拐匪甚熾家有寗馨者偶疏防範輙墮若輩彀中前者寳塔河畔有一年約十三四之女郎玉立亭亭如痴如醉有好善者見之心知有異領至保甲局訴明原委局紳細加盤詰囁嚅不能答或疑其被匪拐出已中迷藥所致遂暫爲留養候家屬前來認領旣而城内某姓家亦失一掌上明珠四處找尋杳無蹤跡安得爲民父母者飭差將各拐匪從嚴查緝盡法痛懲使民間不至有骨肉分離之憾哉 
[還物免究]  
　　船戶胡祥祥扭范寳興至馬路工程局控奪去船櫓經襄讞委員黄二尹研訊胡供小的行船偶不經心與范船相撞范卽稱失去船櫓將小的之櫓取以致生機頓絶扭求訊斷范供小的自知不合現願交還叩求免究二尹以范旣願交還船櫓從寛斥退 
[英美筯介公堂瑣案]  
　　包探沈阿岳解葉盈堂王小妹到案禀稱葉曾充包探因與著名女流氓王小妹姘屢次遇生風經捕頭斥革王小妹懲辦逐出租界詎葉仍與王盤踞楊樹浦前日又向鄉人楊阿三索詐不遂行兇由小的拿送請究楊申訴前情葉王府首求恩讞員孫建臣直刺商之英總領事署代迪繙譯會審之許副領事判葉責三百板枷一月期滿押捕房五個月王怙惡不悛判　背二百下押官媒處三個月期滿逐出租界倘敢逗留重究不貸○包探王長桂解私收洋東帳欵洋銀賭博輸罄之葉垣與同賭之鍾平左王應生到案禀稱伊等奉判押候賠繳洋銀兹已如數繳到請核直刺判葉責三百板枷示兩月鍾王各責二百板枷示一月○包探倪順泉顧福其解串竊某輪船紫銅之阿喜阿根胡蘭芳陳才寳及水手田應等到案禀稱伊等奉訊押賠洋銀九百元兹已繳齊惟胡陳係包探夥特一併解請訊結直刺判兩王各責二百板枷一月期滿押捕房半年陳係過犯責三百板枷一月押兩月胡從寛責二百板枷一月田應等五犯各責二百板枷一月所賠洋銀給失主領去○包探趙銀河解福利公司出店串竊銅鐘等物之張阿根阿芳到案禀稱奉訊押賠洋銀兹已繳齊解請訊結直刺判各責三百板枷號兩月發犯事處示衆○包探陳金標解李昌呂桂等到案禀稱李係江西德化縣差役因該縣有葉大燮控張章氏拐妻葉鳳兒到滬寓鐵馬路某衣箱店王老五家由上海縣移奉簽差協同小的往拿未獲不料李役忽糾呂桂卿將楊心發扭到捕房捕頭以違章飭解請究李供妆次奉文關提不知章程求宥直刺判李責二百板呂不應多事責二百板枷一禮拜○包探竇如海禀稱楊阿三將所租之脚踏車向沈云高等四家衣店押取綢衣奉訊押追兹已多日無力措繳請核直刺判責五百板枷二個月 
[法租界公堂瑣案]  
　　法商伊麽田偕筆人吳榮萬控踏布坊執事人黄雲桂强令入行索費不遂糾衆行兇等情讞員魏蒓塢大令查悉黄因案管押上海縣署移請縣主汪瑶庭大令將黄提回公廨旣而工人謝二寳鄭崇軒陳敬堂等投案伸訴原由魏大令著交人保出聽候復訊在案昨日工人金可山丁阿五顔根新丁雲卿王順齋等投案候示吳榮萬胡茂生投案禀稱此行係掛法商伊麽田牌號當時胡將興記踏布坊抵借洋銀八百元立有筆據呈請察核伊麽田供商人與吳等股開興記踏布坊盈虧照股均派黄不應别起風波大令謂伊麽田曰爾與吳等供詞各異顯見其中不實不盡總之洋商有應爲之生意須投本管總領事署簽字方合定章且吳等稱黄糾衆百餘人持械行兇如果屬實豈無他人目見以後爾可不必干預華人犯案例由公堂判斷本委與費繙譯自有權衡著將黄等諸人仍交原保候查明復核○范阿德季阿毛前因誘拐福昌客棧主吳王氏之養媳阿四金珠藏匿山北寗海等處經吳王氏查知將季扭案時孫建臣直刺方操法界讞政查悉范匿跡寗波移文提范到案訊供之下押交金珠等到案昨日包探將金珠提到傳同原告解案請訊金珠供稱小女子被范誘拐至寗波山北欲納爲妾小女子不允又將阿四拐至寗海請向究追范季互相推諉大令判將金珠責手心二百下交姑領回管束范季還押限二十日内將阿四赶緊交案如延隨堂帶比○陸幼莊遣子炳生控張阿四行竊考籃内所儲金飾經大令訊供吊出金挖耳一支先給陸具領餘贓尙多押令追繳迄今案懸日久陸又延不到案昨日捕頭派探將陸拘案連張一併解請訊核大令謂陸不應抗傳不到著罰洋銀十元陸供小的賃居英界垃圾橋左近此案實浼友人陳某兹照爲陳所悞並非有意抗延求恩明察大令謂爾此欵可向陳取償張判令枷號一個月責五百板○袁文志前控傭婦陳盛氏戴張氏串竊小孩金鎖片一案經大令訊供判賠洋銀二十五元昨日鄰人史某投案遞禀代繳賠償洋銀二十五元聲稱陳盛氏素來安分此次忽遭誣竊情實可憐小的與鄰居鄭姚二姓意良不忍願代出資償還惟袁姓所控不實此欵可否免子給領撥充善舉大令斥退判將洋銀給袁具領陳盛氏戴張氏開釋 
[美租界捕房紀事]  
　　昨日午前跑灘賊張阿明潛入公和祥碼頭行竊舊鐵若干磅携之而出爲司閽人所見連贜拘獲扭入捕房捕頭令押候解送公堂禀請讞員孫建臣直刺訊辦○前日傍晚時江北某姓小孩在百老匯路被某西孩無端用刀擊傷手臂不覺痛極狂呼某號巡街捕見之將某姓孩帶入捕房捕頭令孩之家屬自赴該管領事署控告○昨晨鄉民張某投捕房内控稱行經下海廟左近突遇不識姓氏之流　多人借端索詐不遂致遭兇毆請爲查究捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
益繁難岑春　熟籌審處舉重爲輕措置悉致周妥而端謹廉退任事誠懇尤爲僚屬所推服前經署理湖北臬司兼署藩司極爲本任督臣張之洞所倚重兼管槍砲廠接辦轉運局均能精研利病任勞任怨其才具夙力洵足獨當一面該員前因大計卓異禀請給咨赴部引見當以漢口新拓租界未便遽易生手奴才附片奏請暫緩赴部奉硃批著照所請吏部知道欽此遵旨併案請獎洋務各員岑春蓂係實缺道員宣力最多政聲卓著仰懇天恩俯准送部引見應如何量加擢用之處自應逾格鴻慈如蒙俞允奴才卽飭該員將經手事件妥速料理清楚給咨送部引見謹附片具陳伏祈聖鑒謹奏奉硃批岑春蓂著送部引見欽此 
[陜甘總督崧奏請補同知摺十一日]  
　　頭品頂戴陜甘總督奴才崧蕃跪奏爲揀員請補同知要缺以裨地方恭摺仰祈聖鑒事竊據甘肅布政使何福堃按察使黄雲詳稱甘肅貴德同知陳端灜病故開缺業經截缺報部在案例應由外揀補查定例道府同知直隸州知州通判知州如係題調要缺無論何項缺出或調或補准該督撫酌量具題勞績保舉候補同知直隸州知州甄别堪以煩簡補用者遇題調缺出准酌量補用等語今貴德同知係邊要缺地方遼闊回番錯居非熟悉邊情之員不足以資治理對品應調同知尙未准補有人應升人員内非現居要缺卽人地未宜該司等在於侯補人員内逐加遴選查有鹽捕通判在任候癍同知熊振槃現年五十七歲湖南零陵縣監生由捐納選用縣丞報効甘肅軍營歴保以通判分省補用委代寗遠縣照章改留甘肅補用並捐鹽提舉銜光緒十七年九月十五日驗放到省年滿甄别留用請補鹽捕通判調署洮州同知交卸二十六年十一月初一日仍回本任嗣於關内外及青海一律肅清案内保以同知在任候補業經年滿甄别在任以同知候補在案該司等查該員熊振槃老成幹練熟悉邊情在甘多年年理一切諸臻妥恊以之請補貴德邊要同知人地相宜堪以勝任詳請具奏前來奴才查該員才具開展辦事勤能合無仰懇天恩俯念員缺緊要准以該員補授貴德同知實於地方有裨如蒙俞允該員銜缺相當毋庸送部引見任内並無叅罰案件理合恭摺具奏伏乞皇太后皇上聖鑒飭部議覆施行至所遺鹽捕通判係簡缺甘省現有應補人員應請扣留由外揀補合併陳明謹奏奉硃批吏部議奏欽此 
[陜甘總督崧奏蠲免被水衝没地畝額賦摺十一日]  
　　頭品頂戴陜甘總督奴才崧藩跪奏爲蠲免甘肅凉州府鎭番縣東中渠被水衝没地畞應蠲額賦恭摺仰祈聖鑒事竊查鎮番縣東中渠地方本年正月十四日西河衝决被水淹没復成溝等溝屯田歸民升科地畝當經批司飭委該管涼州府會　結報去後兹據甘肅布政使何福堃詳稱查例載各直省各項徵租地畝如被水衝沙壓不堪耕種地方官報明該管上司卽委員確勘出具切實印加各結送部准其題豁仍令經徵官不時查察一俟水涸沙退照舊輸租各等語今鎮番縣中渠復成溝起至東渠附月溝止共十四溝淹没屯田歸民升科地六十四頃九十畝三分六釐經該管府縣切實會勘積水末消不能墾復繪圖貼說造册具結由道加結轉請蠲免糧石係屬與例符合覆查册造地畝科則每久徵糧四升三合零該縣賦役全書内載七田歸民升弚地畝並無科則亦未經徵地丁草束惟甘省彚報各年地丁奏銷該縣續墾升科地畝糧數逐細攤算尙與該縣此次請蠲地畝糧數相同按册核計亦無不合該府縣造具清册繪圖加結請將該縣被災處所額賦自光緒二十七年起邀恩蠲免五年以恤民艱由甘涼道白遇道加結咨司藩司何福堃加具印結詳請核奏前來奴才覆加查核委係實在情菜除將圖册印加各結分送部科並飭地方官隨時查察被水地畝如果水涸卽行報墾徵收額賦亦勿拘定年限以重正供外理合恭摺具奏伏乞皇太后皇上聖鑒部飭核覆施行謹奏奉硃批戶部知道欽此 
[陜甘總督崧奏報銷嘉峪關徵收俄稅摺十一日]  
　　頭品頂戴陜甘總督奴才崧藩跪奏爲嘉峪徵收俄稅扣足四結造册報銷恭摺仰祈聖鑒事竊照議扣足四結專摺奏咨一次前因光緒二十八年二月初九日第六十八結届滿業經奏咨在案今自二十八年二月初十日起至二十九年二月初九日第七十二結止又届四結期滿其第六十九結至七十二結徵收稅銀已節次分别咨明所有十八次四結内共舊管新收除提火耗每兩一分二釐外徵收内地正子口稅銀二千七百二兩二錢六分四釐八毫又開除提入光緒二十八年滿年經費銀一千五百二十九兩一錢三分七絲實儲稅銀一千一百七十三兩一錢三分四釐七毫三絲據該監督和樂賡額造具清册詳請奏咨前來奴才覆核無異除清册分送部科查照外理合恭摺具陳伏乞皇太后皇上聖鑒謹奏奉硃批該部知道欽此 
[陜甘總督崧奏籌撥京師正陽門修費片十一日]  
　　崧藩片再前准戶部咨附漕運總督陳夔龍奏京師正陽門門樓工程重要竭誠報効銀兩一摺奉硃批知道了欽此由部鈔錄原奏飛咨查照酌辦並　直隸總督袁世凱電商前因伏念京師正陽門首善要地亟需籌集鉅欽修復以將觀瞻當經飭司設法籌撥銀一萬五千兩發交商號匯解戶部交納用備工需據甘蕭藩司何福堃詳請奏咨前來除咨部查照外謹附片具陳伏乞聖鑒謹奏奉硃批戶部知道欽此 
[直隸總督袁奏裁節制兵餉項贍新軍摺十一日]  
　　太子少保北洋大臣直隸總督臣袁世凱跪奏爲裁節綠營兵餉以贍常備新軍恭摺仰祈　鑒事竊查前准軍機大臣字寄光緒二十七年七月十三日奉上諭各省制兵積弊甚深耗餉頗鉅亟宜嚴行整頓汰弱留强著各直省督撫悉心規畫核實釐剔所有各省原有之緑營裁去十之二三騰出餉需報部候撥等因欽此臣於是年十月間到任因查直隸制兵歴年抽撥截减較額設所去已多且其時天津地面尚未收回該處鎭協各營弁兵均未歸伍應領餉糈司庫亦未撥放與完善省分情形不同尙難遽詳 
 
 

Page 14

 
 
裁减請俟洋兵全退再行妥籌議辦於是年十二月間奏明在案現計收回天津已將一載事局大定本省常備軍練成一鎭需餉甚鉅籌廢爲難本應將緑營制兵全裁騰作新軍額餉惟直隸幅員遼闊兵燹之後伏莽猶多巡警尙未設齊彈壓須資兵力科布多年例換防兵丁又須按期派往自應權衡緩急分别裁留查直隸制兵現計實存馬步守各兵二萬六千餘名無閏之年應支餉米乾折等銀四十三萬餘兩内除守護陵寢之馬蘭泰寗二鎭内外標各營外委兵丁又妙高峯汛有看守醇賢親王園寢之責河防營兵平時修工臨汛搶險均關重要未能遽裁應仍發給全餉容再妥籌辦法並各捕盜營内四路廳業經就餉改練巡警其張獨多三廳及熱河承德府能否仿照改練另行辦理外其餘督禁提標通永天津正定大名宣化五鎭並分防各營馬步守兵一萬六千餘名照向章應支餉米乾折七八成實銀二十四萬餘兩小建按日核扣遇閏之年應分别冬春夏秋及大小建加銀一萬六七千餘兩不等臣詳加查核天津鎮左右城守三營葛沽一營通永鎭並通州恊山永協各左右二營北塘一營以上共十一營當庚子之變紛紛逃避豈容再令入伍糜餉自應悉數裁撤此外督標提標正定大名宣化三鎮並分防各營及津通兩鎭所轄各外汛應請就現在兵數各裁一半卽於本年六月以前一律裁齊每年可節省銀一十四萬餘兩查制兵餉項前於二十七年前督臣李鴻章因亂後司庫匱乏奏明减半支放此次裁節之欵應按全數核算其餘裁存之兵嗣後卽發半餉又可節省銀五萬餘兩統計節省銀二十萬兩左右遇閏之年又加節省銀一萬六七千餘兩儘數撥充常備軍額餉之用惟本年所裁各兵上半年連閏已發折半銀三萬五千餘兩實可撥用銀十七萬餘兩其自來起卽照節省全數撥用一轉移間騰出舊有之餉以贍新練之軍期副朝廷汰弱留强修明武備之至意除飭藩司查明詳細數目另行咨部外理合恭摺具陳伏乞皇太后皇上聖鑒訓示謹奏奉硃批該部知道欽此 
[兼湖督端奏報抽收川鹽正課及加價數目摺十一日]  
　　頭品頂戴兼署湖廣總督湖北巡撫奴才端方跪奏爲光緒二十八年冬季分宜昌川鹽局抽收川鹽正課加課及籌餉加價錢文數目恭摺仰聖鑒事竊照湖北宜昌川鹽局抽課濟餉所有光緒二十八年秋季分抽收鹽課錢文數目業經恭摺具奏在案查前准部咨議覆編修張百熙奏籌餉各條案内令咹襄鄖荆等府州運銷川鹽每斤加收錢二文隨同正加課按季奏報以資查考等因歴經遵照辦理兹據湖北鹽法武昌道繼昌將光緒二十八年冬季分抽收鹽課錢文數目開報前來奴才覆加查核宜昌川鹽局光緒二十八年十月分抽收正課錢一十一萬八百九十七串七百五十四文五毫内提提京餉銀四萬兩錢四千串文加課銀四萬八千二百一十六串四百一十五文籌餉加價錢一萬九千二百八十六串五百六十六文十一月分抽收正課錢七萬二千五百五十六串九百二十七文内提京餉銀二萬兩錢四千串文加課銀三萬一千五百四十六串四百九十文籌餉加價錢一萬二千六百一十八串五百九十六文十二月分抽收正課錢二萬二千三百一十四串四百五十文五毫内提京餉銀一萬兩錢八千串文加課錢九千七百一串九百三十五文籌餉加價錢三千八百八十串七百七十四文除籌餉加價錢文遵照部撥留備解還俄法英德四國洋欵本息外其正課全項同歸鄂一半加課亦照部咨解交稅務司抵還洋欵由道在撥補鹽釐欵内撥還連同節省五成公費分别撥解京餉荆州滿營兵餉水師月餉餘則儘數由道移解善後局接濟軍餉除解支細數截清造册咨部外理合恭摺具陳伏乞皇太后皇上聖鑒謹奏奉硃批戶部知道欽此 
[兼湖督端奏擴充鑄造挽回圜法片十一日]  
　　端方片再湖北省前因錢少價昂商民交受其困經本任督臣張之洞奏明設局鼓鑄制錢以濟民困旋因銅鉛價値增高成本過端方片再湖北省前因錢少價昂商民交受其困經本任督臣張之洞奏明設局鼓鑄制錢以濟民困旋因銅鉛價値增高成本過重虧耗甚鉅復經奏准暫停鑄造近來銀價愈賤錢價愈昻巿肆各錢店乘機多出錢票動輙虧折倒閉商民受害日深至官鑄之銀元本爲輔助制錢而設乃民間持向錢店易錢又每爲奸商所抑勒以致錢價日漲一日終不能平迭經張之洞與各前撫臣先後籌商在於省城設立官錢總局專派委員經理而以藩司善後局督率稽核備價向日本購制錢票銀元票精加刊印連板運寄回鄂加用藩司印信編立密號錢票以制錢一千文爲一張銀元票以銀元一大元爲一張通行鄂省内外使用准其完納丁漕釐稅及支發一切官欵商民取携甚使而又無錢店虧倒之虞頗稱通行無滯上年秋間又經欽遵諭旨籌撥工本鑄造當十銅元一切規制及字樣質地均與廣東福建江蘇等省毫無二致惟於邊上改錜湖北省造四字以示區别飭發官錢局與錢票錢元票相輔而行近來鐵路自漢口至河南信陽州確山縣一帶業已開車通行所有路工支用及商人赴信陽等處購貨者俱帶鄂省官票銅元前往而洋樓峒茶巿開莊商人入山辦茶亦行用此項官票銅元均稱利便奴才伏查錢價之過昂由於現錢之缺乏欲多鑄制錢應用苦於虧耗不貲欲嚴禁抬價居奇又虞商情不便當此時勢艱難民窮財匱之際自非廣爲設法變通不足以資周轉兹鄂省製造之錢票銀元票新鑄之當十銅元與原鑄之大小銀元業於鄂省及近鄰各處二律通行洵足濟現錢所不足至當十銅元一項行用尤便現已由奴才飭令添購機器擴充鑄造以維圜法而濟民用據湖北布政使瞿廷韶按察使李岷琛會同善後局司道具詳請奏前來除咨戶工二部外理合附片具陳伏乞聖聖鑒謹奏奉硃批該部知道欽此 
[廣西巡撫王奏請補知縣摺十二日]  
　　頭品頂戴廣西巡撫臣王之春跪奏爲請補知縣恭摺仰祈聖鑒事竊照義寗縣帮縣鄧盛藩於光緒二十八年十二月初六日在任病故應歸十二月三十日截缺所遺員缺係内地腹俸選缺前經聲請扣留外補是月並無缺項相同毋庸掣簽應卽遴員請補查廣西病故休選缺知縣一項上交卽用後用過大挑已將新海防分缺間補用知縣許良金請補永福縣知縣缺止今此一缺按班應用新海防遇缺先查新海防遇缺先舊海防先海防卽鄭工遇缺先舊例遇缺先遇缺銀捐常捐工各例候補先均無人查前次知縣病故休用過新海防候補先各項出身之姚錕題補昭平縣知縣缺此次應用新海防候補先正途出身之員請補兹查有新海 
 
