# 1887 - 47 - 4904975

 

Page 1

 
 
[敬印硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心面郅治之謨不著今退補樓主人出其家藏初印本付點石齋石印仿巾箱直行本大小而凡三擡雙　單擡諸欵式悉仍　貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只　攀鎖匙悉用雲銅　字顔蓋精雅絶　凡在同志幸　賜顧售股處在上海點石齋南局帳房候敎 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文科初二集二本額之曰雲程必備至選校之精美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四是去年十一月廿三出書倘業　惠　祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌庥學中此書由元入明遞有修補有間板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯陽并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元紹與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外打磨廠西頭路南聚通恆號天津北門外針市街聚通恆號蘇州掃葉山房躉售向法馬路南申昌面議 
[論福建倒閉錢莊]  
　　俗語有之曰虎生三子必有一豹豹生三子必有一錢莊店夥此言雖謔而近虐然亦可知錢莊之所以見惡於人矣夫錢莊何惡於人哉亦忮求之輩心有所不足於彼而爲是毒口之誼未可知也顧吾聞聖人之言放於利而行多怨錢莊之取怨於人或者因放利之故然放利而行固屬錢莊之常事若必欲以聖賢之道繩巿儈則未免迂闊而遠于事情而錢莊之所以造孽者則不僅放利之一端己也前者屢經論及錢莊之倒帳往往出於詭計蘇省地方余曾親見數家其人本不名一錢忽焉而號于衆曰將開錢莊旋有爲所惑者薦學徒於彼則押櫃之洋或以四五十或以百或以二百多收一學徒卽多添一貲本擇日開巿裝潢尙覺闊綽人莫測其中之有無也有兌洋蚨者或以竹籌付之盖吳地人情持錢或嫌笨重籌則便於取携故以洋往者以籌歸以籌巿物均可通用故凡錢莊中莫不有換籌之規矩迨發籌旣多約計倍於己之所謂貲本者卽席掷所有而去以是爲蘇地錢莊之流弊而猶不止於此也以竹易銀其所獲回多矣而學徒之押櫃則亦未有原璧歸趙者偶有多間存項亦皆一網打盡永入己囊雖所存錢或出於孤兒寡婦手中者亦皆不肯稍留情面此則其居心之惡毒竟有甚於虎豹者諺之所云無足怪也乃孰意觀於福州疊次報到錢莊倒閉之舉至於銅山傾倒一則又以爲虎豹之惡尙不足數而制虎豹之死命者非獵人乃盜痞矣福州錢莊其居心不知與蘇省之錢莊若何是一是二吾不敢知然觀於所報之辭則似福州之錢莊亦不乏家貲殷實者無如平日之發出錢票亦與蘇省之竹籌彷彿而一有風聲偶壞立卽羣相攻擊一倡百和紛紛持票支錢應之稍遲立卽搗毁并且麕至店主之住宅搬搶一空其勢洶洶無異於大盜之入室又有似乎當年髮匪之打先鋒且帶有土木匠人立刻拆屋缷瓦爬墻揭礎頃刻之間頓成白地雖有長袖善舞多財善賈之智而至此竟如疾雷不及掩耳平時之陰謀詭計無所用之見而稱快者固亦有这然平情而論則此風烏可長哉中國之商務與外洋異中國之商人凡有營運國家絶不與聞不若外洋之商人有官府爲之保護顧情雖不同其理則一中國之例雖未聞有保護商人之條然亦未聞有聽人搶毁商家之條也地方之興衰半由於士農半由於工商所謂四民者固不可以偏廢也商人營運官不與聞商人被搶官亦不與聞乎說者謂此等錢莊以無多之資本發無限之票紙其意實同於誑騙故雖逼而倒之搶而空之不足爲過殊不知此非錢莊之罪乃官商懸隔之弊所顯而見焉者也外洋開一銀行其資本幾何則所發鈔票約計適符其本十之六七多則十之七八從未有所發之票溢于資本之數者豈果外洋之人心渾渾噩噩尙有太古之遺風非中國之人情比哉盖由於立法之善故也其立法之所以善由於官商不相隔閡之故也設外洋銀行有所發之票數逾其本者官則查封而禁止之必令其將多發之數盡行收回然後聽其復開卽無外人相逼亦不能任所欲爲此其法之善者中國不妨倣而行之者也今試定一新法凡有欲開錢莊者無論大小各隨其資本之多寡准其發給或籌或票以資周轉惟開張之時必須報明官府有資本若干發籌票者若干大約祗可十之四五不得多發如有查得發出之票溢於所定之數者立卽飭令收回其稽數之法則發票時必有底簿可查亦屬易易設其數不逾而無端爲外人所窘迫至有逼倒之勢則可以禀請官府爲之彈壓爲之清理倘有如福州之打搶情事則立予嚴懲照地方凶惡棍徒或强盜搶劫人財物之例痛加懲辦如此則持平辦法而地方上亦不至時有此等事端痞棍庶幾不敢萌乘機肆搶之心錢莊亦不敢有任情發票之舉詎不一舉而兩得也乎聞福州風氣向來如此殆由於民情獷悍所致然前聞有某制軍遇此等事風厲雷行竟予就地正法因此而此風漸革今則日久玩生復萌故態有轉移風氣之權者曷不追踵先哲繼述前徽也哉 
[本館接奉電音]  
　　昨接京師訪事人來電有正月二十九日上諭一道敬謹譯登○正月二十九日奉上諭奉天府府丞兼學政着延茂調補欽此 
[嶺南春色]  
　　元旦起陰雨連綿晴曦罕露至上元日始雲開日見天朗氣清居人悶坐經旬至此咸結隊嬉春 
 
 

Page 2

 
 
游行各處雲軿小憇油壁相逢廟宇園林遊人如織小竊遂得錯雜其閒或失銀錢或遺簪珥長街十里迭有所聞雖經着保緝查而原物終難歸趙矣○正月十五日司道府縣各官設筵撫署公宴張香濤制軍汪柳門學憲冠裳蹌濟輿馬喧闐頗極一時之盛○升任雲南藩憲十方伯之太夫人僊逝後擇於上月十七日在臬署開吊文自督憲司道武自提鎭游叅無不親詣靈前行禮奠醊生榮死哀太夫人有焉○去冬設立巡緝公所所抽經費至臘月杪彙解第一批銀一萬七千餘兩商民急公好義誠足多矣○臘尾春頭嚴寒砭骨小窗閒坐爐火通紅猶苦凍合玉樓鳶肩高聳彼乞丐等輩無衣無褐奔馳於氷天雪窖中苦可知己愛育善堂　各紳富家惻然生憫每日晨昏或煮粥散放或給發棉衣窮民飽煖銘恩每稽首若崩角云○大井頭都司署在新城油欄門内去臘不戒于火燒去上房一所杜都戎自知疏忽禀請撤任奏叅張制車念都戎謀勇兼優巡緝極爲得力遂從寛免議惟諭令將署賠修都戎唯唯遵諭現己鳩工庀材大興土木矣○清平橋下有賭樹焉陣設迷龍引人入勝凡子弟之嗜牧猪奴戲者往往一局未終腰纒己罄誠銷金之巨鍋也一日正在呼朋引類喝雉呼盧突有地棍十餘人手持兵械蜂擁入門賭徒見勢不佳怱怱奔避所遺銀兩被掠一空事後賭徒糾黨追尋己杳無蹤跡矣悖入悖出其該賭徒之謂歟○河南新廟旁有男屍一具橫臥途中待至日下崦嵫無人顧問遂報請善堂備棺收殮後查得死者潮州人鍾姓年三十五歲平日以聚賭爲生惡蹟頗著今乃死於道路人謂東報昭彰彼設賭害人者尙其鑒諸○小南門外某姓家火油燈炸裂幾兆焚如幸未夜深猶得飛速救滅當火熾時適有幼童在側以致受傷雖無性命之憂然己焦頭爛額矣火油之爲害如此用之者當何如謹愼哉○尙都統昌懋在任有年早經俸滿去冬奏請入京述職刻己遞回原摺内開奉旨着來京陛見欽此想夭桃時　當必入覲天顔也○候補通判徐别駕賡陛前經張香濤制軍賞識迭委要差别駕與共事者多所齟齬制軍聞之　其僨事遂將各差撤去仍回營務處當差○粤秀書院于二月初二日甄别越華書院定於二月初四日甄别業由各監院教官出示曉諭矣○近日米船進口甚多帆檣林立花埭及陳村各米棧米石高積如山以致價值驟廉小民大爲歡悅惟業米者恐不免有虧折之慮云 
[甬上雜言]  
　　衛靜瀾中丞定於二月初旬親蒞紹興大閱望日左右憲駕當可抵寗執役諸人刻己預備一切矣○有陳福康者在戒壇橋大街私開烟館聚衆賭博逹旦通宵近經朱邑尊訪聞提案管押並將房屋封鎖入官○土著賭徒每藉廟會爲名開塲縱博鄉愚無識陣入迷龍往往罄其腰纒泣涕而返歴經前憲拿辦示禁無如此風難戢日久卽故智復萌近日四鄉各賭徒又乘燈節熱閙結黨成羣或搭廠於僻區或聚賭於舟内甚至將賭輸之人誘脅關禁勒冩筆據有地方之責者亟宜重申嚴禁也○婦女入廟燒香本干例禁前經宗太守示禁此風爲之梢衰無如日久玩生不免復萌胡態城外各菴院仍有給牒坐夜等情男女混淆傷風敗俗豈地方宫耳目難周歟抑故作痴聾任差保之從中索賄歟維持風化誠難矣哉○洋燈一物最易成災小民貪其價廉大都不顧禍患近由　憲出示禁用亦防患未然之意也 
[鹽梟嘯聚]  
　　震澤爲鹽梟淵藪每有無業莠民得其貲財爲之駕駛倘遇官兵兠捕土人必設法窩藏以致嘯聚有年無從擒獲每年正二月梟匪麕集該鎭肆行賭博梟船多至三四百艘合股分帮各樹旗幟稍有齟齬往往持械鬥毆今春是處巿廛熱閙賭塲甚多一擲千金毫不顧惜更有妓女赴彼賣笑其實翩翩裘馬采烈興高者皆平時月黑殺人風高放火之綠林豪客也有緝捕之責者烏得充耳不聞哉 
[鷺江漁唱]  
　　每年正月初九俗傳爲玉皇誕日厦門各鋪戸屇期必設立天宫堂供奉玉皇大帝陳設骨董施放花燈鬥艶爭奇窮極精巧並資雇梨園子弟演劇酬神銀花火樹之間雜以清歌妙舞新年樂事無過于斯去冬各郊生理多有虧折加之洋藥厘捐併由稅司征收巿面更形寥落是以今歲天宫堂之設雖仍舊觀而各鋪戸亦惟故事奉行不復興高采烈矣○厦門賭風日昔一日昔年王芝甫叅戎以水手館因賭滋事拿獲館主西人萬年依諾及賭棍虎司傅水等人從重懲辦後至今無復呼么喝六之聲惟島美路頭西酒館樓上有秘室數楹賃與好牧猪奴戯者開塲聚賭日夜不休且有江西擋子班及本地擱旦在彼伺應絲竹聲與牌骰聲丁丁不絶大有金吾不禁玉漏無催之槪亦地方風俗之憂也○杭州輪船擱淺一事屢紀報端船中之貨多至二萬餘件而以汕頭所載米麥爲大宗現己搬運一空擬打造木櫃實於艙中以待月初大潮時船身浮起卽當拖入船塢興修提憲恐有匪徒槍劫等情特派長勝官輪及濟川小輪船駐泊青嶼爲之保護云○洋藥一項稅厘之外附捐雜欵甚多舉凡善堂保甲書院育嬰等費由包辦者每箱加抽銀廿餘兩以致每箱正雜各欵多至一百七十六元有奇此外燕窩貢行每年抽捐六千元鹽館供應十途食鹽每年亦在洋藥捐内扣出一千二百元今洋藥改由洋關經征除釐稅正捐外附捐雜欵稅司不能於客飓加征雖各善堂皆有别欵可籌而貢行鹽舘二途向由本地商人包辦一旦失此進欵未免受虧金廣隆金和豐兩鹽館貢行兩家均在厦防廳署瀝忱具呈未知若何批示也 
[花骨害人]  
　　九江西門外某錢鋪主素精牧猪奴術平時引誘豪商巨賈或膏粱子弟在該店大開賭塲喝雉呼盧夜以繼日每塲輸贏不下數千百貫凡墮其彀中者往往傾家破產甚有賭後情急而服芙蓉膏以畢命其狡猾之徒或竊資斧而遠颺種種貽害爲父兄　無不銜恨剌骨實爲地方之大害新正某夜有船保戸陳某入塲時興高采烈滿意以爲快奪錦標不期五木無靈負至數百貫而罷次夜又入局以爭勝負乃以紅票數百吊爲孤注以爲此次一贏可以翻前負之本不料依然敗北數百千青蚨又化烏有局終欠陸某賭帳三百餘貫陳乃屈膝求緩含涙對衆曰我頻年充做船保戸沐雨櫛風辛辛苦苦蓄積數百千錢今一旦化入賭塲何面目見父母妻子計惟有投江以畢命耳聞者爲之酸鼻 
[電桿修竣]  
　　九江一帶電杆因去臘底大雪繼以氷凍膠固不融由是各路電杆冰壞無算此己見諸前報新正以來經電局徐委員遴派司事巡丁分途會同各地方官飭差雇夫設法將氷疏解可修者修之宜換者換之現己一律工竣上下江電線傳遞消息依然聨絡一氣計各路氷斷電杆換去一百六十餘株接頭電柱換去三百餘株約計所費當己不貲而各司事於氷天雪地之中黽勉從事洵有不辭勞瘁者矣 
[統領回]  
　　江西内河水師統領賀觀察前往金陵謁見曾制軍日前己搭江孚輪船抵九江小住數日卽回江西 
[續述投江情形]  
　　前報有旅魂漂泊一則兹悉其中情節稍誤用再述之事緣去臘泰和輪船由申赴漢於十八夜路過湖口司燈水手見一客在船面行走司燈者隨入燈房加油忽聞船旁有落水聲出房詳看未見形迹惟前客則不知去向司燈者卽告知買辦查得客有李君緝西先曾獨登船面旋據隣鋪搭客聲稱落船時彼此曾通姓氏知其前在漢口厘局爲司事今次仍擬赴漢謀業繼而聽其自言自語然萍水相逢亦不以爲意該買辦問悉後隨查李君遺有行李一件黃皮箱一只網籃一只旱烟袋一支當卽代爲收拾俟泰和船於二十日抵漢該買辦卽詣厘局訪問局友答以此人素有痰症早經分手惟彼之姪孫迺容在上局司事該買辦復赴上局得晤其姪孫李迺容告以細情并將箱籠交還迺容檢存後付以收條而别嗣經龍潭水師汛弁吳君之礮艇在該處撈取一尸搜其身畔有洋八元泰和輪船銅牌一面知死者係由輪船失脚隨詳湖口鎭轉報袁守胡代逹英領事今正望後泰和船抵九江英領事傳到船主買辦並請袁守戎到署會訊該己落水原由買辦卽將以上情形詳逹吳守戎以李迺容旣稱緝西之姪孫須取衣箱前來核騐以便具結領屍買辦隨赴漢請迺容到潛迺容亦稱死者向有痰症想病發失足等語事遂寢息云 
 
 

Page 3

 
 
[彛陵瑣綴]  
　　正月十五日晚十點鐘江通輪船抵直搭客不多裝貨亦少諒因新年之故十九日彛陵船到宜搭客亦僅三四人惟上路銅鉛均盼望兩輪來宜以便早爲運赴漢口云○鹽局蔣觀察于正月十七日晚坐江通輪船晉省爾時礮船放礮營兵站隊一望江干頗極擁擠○正月間鋪面尙未一律開張十八日萬壽宫演戯酬神觀戯之人無異山崩潮湧戯塲雖極寛大奈人多擁擠當卽踹倒兩人擠傷一人聞喘倒之人受傷甚重不知有無性命之憂亦樂極生悲之一端也○洋藥自歸海關釐稅併徵後各土號所售之土均己漲價每兩漲二三十文不等糧價亦未平落惟本年之雪積地甚厚爲數十年來所罕見且去臘底南風甚多今年立春日亦見南風說者謂恐今夏大旱不知騐否 
[定期議事]  
　　英工部局每年例有總議事一次今己定於明日清晨住黃浦灘規矩堂聚集公議云 
[粤撫過滬]  
　　新簡廣東巡撫吳清卿中丞乘坐牡丹頭船用小之輪拖駛來滬順道至川沙探望親戚旋卽回滬由上海縣莫邑尊在滬北天后宫右邊預備行臺清帥己進行臺本埠道營廳縣及印委各員均往謁見聞清帥不日卽當赴粤云 
[軍門蒞滬]  
　　江南提督譚青崖軍門於昨晨蒞滬所有浦中停泊之中國各兵船咸升砲恭迎聞軍門因公欲赴長江順道來滬云 
[無禮宜懲]  
　　前日有一幼童年將弱冠偶在街坊嬉戲突被一湖南人扭住拉至某處肆行汚辱事後復捲其衣物飛步奔兆童竭力狂呼死不釋手該處十鋪地甲聞喊立卽知照伊兄扭送巡防總局馮剌史詰訊之下將其人發交三鋪地甲看管嗣查明係南門外某營中兵弁隨備函押送營中營官某軍瘦大怒立刻升帳提訊明確喝令棍責三千立子斥革 
[屍妻具領]  
　　昨紀老閘北首冰田中倒斃無名男子一事兹悉該處頭圖地甲報縣後莫邑尊卽於下午帶同刑仵書役前詣屍塲騐得該屍並無傷痕委係醉後跌仆田中淹死卽飭棺殮發封所有屍身上兠肚一個内儲租房契摺一扣珊瑚帽結一粒元縀雙樑鞋一雙一併帶回入庫至昨日屍妻詹余氏挈姪詹某投縣認領邑尊飭將存庫之各物令其辨認相符隨飭具狀呈候給領聞死者係徽州婺源縣人詹廣椿向爲筆墨店夥家在邑廟東首爾因失業落拓無聊上月廿八日忽與妻子口角當于下午三點鐘時出外不知如何身死也 
[半子難依]  
　　某氏婦籍隸丹陽生有女兒於數年前許字道轅某護勇當卽入贅其家緣該氏僅生一女嗣續全無故擬依佳壻爲半子也近該護勇視泰水若贅疣竟欲領妻另住該氏不允將女扣留口角之餘該護勇忽投上海縣署喊控不知莫邑尊作何辦理也 
[竊案破獲]  
　　包探秦少卿稱南巿陸家浜人鄒善廉幸失珍珠衣飾等件值洋三百元之譜緝獲竊犯蔡小弟侯德寳詰得各贓押在其昌福安全信等各押鋪因有侯金堂代爲押贓得洋五元故將侯金堂續行獲到至所押之洋除辦銀鐲一對計洋八元外尙存洋十六元二角餘己用去今將人贓送案失主鄒善廉申訴前因并稱失竊後己經開單報縣飭差訪緝今由捕房包探緝獲人贓故己投縣請爲銷案至起出之贓照單祗少水烟筒二隻銀簪一隻請將起出之贓給領并願酬謝該包探洋十二元蔡小弟認竊求恩侯德寳供認與蔡同往行竊侯金寳供蔡欠我會洋向索伊將綢衣給我代押扣算會洋不知是竊贓該包探又稱内有排鬚帽上之珍珠一料值洋四十元由蔡押在其昌質鋪祗質洋一元其昌質鋪夥供當日學徒在櫃經手且蔡祗要洋一元蔡太守察得珍珠尙有金底板何以祗押一元且蔡衣衫藍縷豈不辨其是竊來又問蔡小弟爾欲將珍珠押洋幾何答稱要押洋三元當時見五十餘歲之舖夥言祇可押一元福如等押鋪均呈押票請追押本太守謂其昌質鋪將值價四十元之珍珠押洋一元殊屬非是押本不追己屬格外從寛其餘押本將起案之銀鐲銀洋按數攤償蔡小弟侯德寳各押一月侯金堂交保贓交鄒善廉領去賞洋當堂給該包探 
[糾黨行兇]  
　　包探張阿五至英公堂稱日前裏虹口失火時有祥生廠内銅匠楊雲來糾人扭徐仁全至茶館毆打我卽喝阻楊等不問情由將我打傷頭顱報明捕頭往拘各人到案請爲騐傷究辦徐仁全供開粥店當夜楊雲來到店逡巡不去斯時鄰近失火我令楊去楊不肯遂致口角後楊紏人前來尋釁毁壞樹凳椀盞茶館内亦被毁物件楊雲來供在祥生廠爲工當夜該處失火我恐拉去　水龍暫避粥店中被指爲搶火交捕帶至捕房搜無贓據開釋心實不甘故去理論李阿發李金生楊三福徐四福包長福等同供我等皆是廠中銅匠因楊雲來被誣爲搶火同往理論不敢行兇蔡太守騐得該包探受傷屬實楊雲來之兇橫可知隨判楊雲來管押十四天交保李阿福等四人多事擾釁各罰洋五元除賠毁養傷外餘充醫院經費 
[英界公堂瑣案]  
　　孟寳昌稱在裏虹口開蔬菜店有同業之羅阿道等心存嫉姑時來尋釁前日羅到我門口倒便壺與論間有劉阿才及羅陳氏等把我毆打并毁物件羅乘間脫逃報捕獲劉阿才羅陳氏送案劉供伊等爭執我曾解勸羅陳氏供與孟寳昌細故口角我夫羅阿道並不在場蔡太守隨飭劉阿才羅陳氏分别交保着校羅阿道再訊○包探賀東生稱中國兵船上之陳毛毛報失洋一百零五元知　相識之林悅茂竊去林言洋己不全曾至唐惠川家賭錢輸去二十餘元及查問唐惠川願將洋湊齊今特送案陳申訴前因林供認竊洋賭錢現己還齊唐惠川供開衣庄偶與友人鮑姓及林等賭錢鮑贏林洋及知林洋係竊來鮑卽逃遁致我賠累蔡太守隨判林悅茂管押一月唐惠川交保着交鮑姓起案之洋給陳領去○包探唐青山稱縫工毛長生爲朱孝本擔保做營中號衣詎被朱押去十七件由我吊贓送案毛申訴前因并稱有名阿根者承接號衣轉包與朱孝本做五十件不料朱竟押去十七件欲逃往杭州現得尋見交捕朱直認不諱蔡太守飭將朱押候毛長生知照阿根投案領贓再行核辦贓暫存堂○三道頭西捕稱日前見應寳生乘馬飛奔適迎面有馬車來急欲避讓撞翻東洋車又持鞭毆打車夫然後飛奔有乘馬之西人見而不服追獲應寳生交我帶至捕房有人具保洋五元出外言明投候解案今又不到己罰保人洋五元又獲應送案應供在平治門處爲馬夫誤撞東洋車己爲修好因東人言須冩信與捕房以致遲到蔡太守隨判再罰應寳生洋兩元○施善金稱在錢莊爲夥被賊在櫃上攫去錢二千文由捕阻獲人贓華捕禀竊犯馬昌慶屢次犯竊馬認竊求恩蔡太守判馬笞責一百板再押一個月贓父失主 
[法界公堂瑣案]  
　　捕房昨解林四榮蔣李氏請訊據法包探禀稱林等在烟舘欲吸講烟因之送案林供在金利源碼頭做扛棒生理因有在漢口輪船上營生之蔣阿三稱有姪媳李氏被人拐騙到滬因是舟山人必趁江天輪船來滬託我于到埠時代爲留意及正月三十日將李氏尋到留在姊處現在該氏之叔公來滬欲將該氏領回但我所墊之飯食洋理應還我翁太守詰之蔣李氏據供到滬帮傭遇見同鄉林四榮同我去看夜戯後又同住客寓後又借房居住現在叔公來滬領我回去林不肯放索還洋元因伊有票一張計洋四元竟要我還十倍氏　叔公亦在外太守着傳進據蔣阿三供我姪阿龍雙目不明姪媳李氏不能安居於室現在林處尋見太守訊其以前可曾託林收留答稱不曾太守謂林四榮曰卽使蔣阿三託爾將該氏收留亦不應將伊引入客寓住宿更不應另租房屋蔣李氏不守婦道着掌頰一百下林四榮笞責八十板蔣李氏責後交蔣阿三領回管束○前報列法包探查獲價賣小孩一案昨日仍由翁太守詰訊據俞雲祥俞邢氏供住松江鄉間離城一百餘　與朱家行相近地歸婁縣管轄朱勝金是母舅翁太守謂爾等所作之事本應懲辦姑念愚昧無知從寛送爾回去嗣後不得再來滬上亦不准再將兒女賣去俞等同供鄉間旣無房屋又無產業何以爲生如回去祇好依傍舅氏太守謂本分府念爾等實屬窮苦着賞給洋二元回　之後小本營生亦可過日另給洋一元作爲川資飯食着法包探遣探夥送伊等到日暉港航船交與李姓并着查明該船是何號數以便稽查俞雲祥夫婦叩 
 
 

Page 4

 
 
謝退出太守又將李王氏陸正林朱炳時三人申斥着爲交保○前有湖南人劉寳善携絲一紥重六兩在小東瘦外喊賣被做　帶生意之丁捷福出四開洋一个買得在後劉忽欲找價因之拘入捕房訊供之下據劉供絲從嘉定買來我有嫂在蘇州兄在申地我因尋兄到此　遇住小東門天成客棧翁太守着法包探至該棧查得劉尙有錢一千文雨傘一頂短衫褲一套搭連袋一個太守謂旣有錢文何得賣絲想是來路不明劉寳善仍照前供太守着將劉寳善及各物一併解送縣署請辦 
[浙省撫轅抄]  
　　新正月十八日前署台州府時慶萊交却回省禀到禀見選用布經歴顧是由京來浙赴閩六品銜卽補主簿吳鍾彥由京騐看來省禀到○十九日縣丞張樹德禀知厘捐局委松陽厘卡差禀見叩辭○二十日仙居縣伍因公晉省禀到並奉藩司飭知准署西安縣缺禀見叩謝典史姜大錕禀知藩司委赴金華差遣禀辭○廿一日新選富陽縣周學基仙居縣寗本瑜俱由京領憑來省禀到○廿二日從九品陳振翮禀知藩臬會委提嘉興京控案犯差叩辭○廿三日温州同知吳禀辭赴任禀安○廿四日憲駕辰刻出轅由下碼頭順道至湖郡閱視湖恊左右兩營並調太湖營安吉營至湖郡合操官兵大陣次至嘉郡閱視嘉恊左右兩營調乍澉二營至嘉郡操官兵大陣 
[蘇省撫轅抄]  
　　正月二十六日從九王維翰銷齊門旱關差五品藍翎分發江蘇海防先典史劉金壽湖南人禀到○廿七日俞辰禀知本日到北路總巡差丁宗儒銷北路總巡差從九龔應圖禀知辭奉糧道憲委解江興部飯銀兩赴天津 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[春明紀事]  
　　新正初九日皇太后皇上詣三海乘坐冰槎　騁冰上聞有某内監恭献精巧紙鳶亦於是日派内監多人於氷面跑放所献紙鳶有鳳凰仙鶴孔雀其身皆以各種翎毛黏集生動異常是日三海垣外之人甚衆率皆仰天瞻眺無不喝采稱奇皇太后皇上於日暮回鑾早夜　内　花園放烟火聞有丈許花盒及極大葡萄架又有三楹牌樓内藏新奇燈彩惜天上奇花未許下界人寓目耳○内城西四牌樓廣濟寺中寓有善丹青者二十餘人蓋去歲夏間經醇邸招致令繪得勝圖者自咸豐年間軍興以來凡官軍收復城　剿平逆匪戰功卓著在人耳日若不付諸丹青恐代遠年湮諸將歃　戮力之所無人焉爲之記音殊非所以欽武功而垂炯戒爰擬自咸豐三年以後凡克復城池大獲勝仗者次第繪之刻己繪成四幅聞係曾文正公克復金陵等處功勲最偉者蓋共四幅係圖繪之權輿將以恭呈御覽云○新正十二日皇上乘坐黃轎於七點鐘親詣天壇聞壇内圜丘之北有藍玻璃瓦兩層亭高三丈有奇亭外繞以短垣而北面之中有五色玻璃磚砌成三門皇上於此亭内上祀名曰祈榖其上祀儀注與客歲冬至人祀無異○又前門外街巷每值新正民人多放花砲以爲樂今因聖駕經行南營自叅將以次親率兵丁於街巷往來巡邏恐有無知之徒仍放花砲有驚聖駕故防範逾嚴並刷刻諭示每鋪戸住戸門前各貼一張其所諭者一禁止施放花砲二禁止肇賭三不准容留閑人如不遵守定行懲辦 
[智女擒盜]  
　　昨有人自江北來述及近日興化村智女破盗案一事頗足資酒後茶餘清談之助爰卽覼縷書之按興化半村半郭宛在水中　此村至彼村非舟不濟一日有楚客架小瓜皮欵乃而來停泊枯楊之下旋有二三人一躍登岸向村中某姓家購稻草若干某家男子皆遠出服賈祗留姑嫂二人給以槄草五斤得青蚨百翼嫂甚喜以語小姑小姑曰勿喜我觀客兩目灼灼如偷油鼠面帶殺氣非善類也須愼防之嫂不信小姑曰購物少而給錢多明係有所覬儬世上誰不愛孔方兄彼富家翁一文錢且如性命豈有無緣無故白白掬以與人者即是必盜黨來探動靜不有心預防之則殆矣嫂言下頓悟立將衣飾運藏塲上草堆内家中惟餘木器食物若干傍晚反鎖其門向草堆中埋伏甫至上燈時盜果糾約八人各以皂帕裹首操白刃如雪跳舞而至破扉直入見内無長物知有准備一聲大喝虬髯怒張隨括取肉蛋雞魚大烹大嚼并呼看舟之人登岸共食覓得橷釀興致益豪拇戰歡呼聲聞于外小姑聽之甚悉潜語嫂曰我等在此恐仍難保若盜等以不滿所欲乘酒縱火不將化爲烏焦巴弓乎計不若將計就計剌而殺之爲上策嫂畏難不肯行小姑曰我觀守舟之盜纔己入室共飲吾等素善操舟曷若乘其舟而逃至鄰村然後呼衆往擒方爲萬妥嫂從之然心驚瞻戰仆地者再小姑掖之登舟旋櫂舟至前途呼救村人聞警邀集小舟二十餘艘稿漿齊施頃刻而至高呼捕盜聲如一雷盜知有變大爲慌張有躍入河中者溺斃其二其餘六人力竭被獲縣官詣勘之下令將溺斃之二盜先行埋瘞餘皆飭上刑具押候嚴鞫嘗觀智囊補内有閨智一門女子聰明往往識見出男子之上如該女子者非僅智謀出衆抑且瞻略過人矣世上懦兄郎見之能無愧殺 
[斷送紅頸]  
　　京口某芝麻膏鋪生涯頗旺鋪主僅識一丁字生有一女頗韶雅書算精通店中出入銀錢皆歸一手經理平日上江估客之坐莊者時呼名妓爲觥錄事銀筝低按曲度雙聲耳鬢厮磨爲歡無極女耳濡目染情竇徐開然尙不敢人約黃昏唱月上柳梢頭一曲也有某姓龜又年方弱冠姣若子都每隨妓至該鋪漸與女　心許目成日前竟效崑崙奴盜紅綃挾之私遁鋪主　喪欲絶頭緒全無乃揚言曰祗要此女一歸將帳理楚餘事我不禁也親戚中有知其事者往見女告以故一日女貿貿然歸來結算三日將帳全行交出卽欲辭去鋪主怒喝曰被爾敗　門風無顔立於人世爾今尙　生全耶現有三物在此刀一索一烟膏火酒一任爾自便勿再徘徊親戚代爲跪求鋪主終不允許女見無可挽回卽取烟膏知酒服之旋卽斃命噫朱慺月曉何來蝶引蜂招黃土香埋竟爾花飛玉碎千古情之所悮往往斷送紅顔如該女者亦萬千情刼中一个可憐虫歟嗚呼悲己 
[邦水聞]  
　　臘盡春司　覺寒威凛冽是以積雪猶未融化揚城大街小巷房屋被雪壓倒者不可勝計有某姓見己屋積雪甚多凛凛然頗有戒心遂於前日以重資雇瓦木　某甲登屋遍掃甲貪其值欣然而上不提防立足夫牢　然一聲人己自上而下頃刻之間頭破血流腦漿迸裂而斃　某姓急將其家屬喚至恤以多金舁回棺殮吁亦慘矣○揚城近來喉症盛行多有不及醫治倉獞間一　而斃者說者僉謂客臘下雪過多寒冷特甚大家小戸莫不以紅泥小火爐燃獸炭於其中令合家甲坐以禦寒氣雖極貧者亦往往以柴薪等就地烘火藉以解冷行之日久以致外感風寒内受火熱凝結至春而發爲是症然歟否歟請質之精於岐黃者○揚城小校塲後某姓將有遠行先期料理行裝堆置廳内將夫役喚至令其挑送下卽正在查檢忽失行李一件遍覔不得且不知何時被竊某姓怒立將坊保送交有司衙門請辦聞該保被責後現己情願認賠而某姓雖失贓無幾定欲令其緝交竊物之人然鴻飛冥冥不識何時可能弋獲也 
[邦江官報]  
　　正月二十三日甘邑朱明府由省回儀徵縣李大令抵揚姚鹺尹師虞委總局發照差廿四日瓜州總鎭吳鎭軍到揚江都謝明储赴蘇公幹鹽捕營曾都戎由下河回廿五日高郵州謝剌史永豐壩朱分轉均到揚 
[卾渚官報]  
　　正月十五日調辦鸚鵡洲竹木厘局候補府沈保祥赴兩院禀辭進局准補通山縣傅爲霖奉臬憲委赴黃岡提案候補從九周錫祉奉委查漢鎭居仁坊各赴兩院禀知十八日營帶問津輪船升用守備胡觀能管帶知津輪船候選縣丞馬聲平俱赴兩院禀辭送雲南撫臺譚中丞赴胡南藩憲牌示恩施縣典史員缺飭本任之梁春麟回任十九日候補縣丞徐芳赴天潜通順河工禀辭 
[皖省官報]  
　　正月廿二日牌示候補知府張雲漢委署鳳陽府候補知縣吕耀軫委署望江縣委辦華陽厘卡候補府史悠福全椒縣賓錫厘均到廿三日壽春鎭宋朝儒華陽厘卡史缷署懷寗長楓司蔣士珂均到皖北牙厘局劉到辭棕陽厘卡同知周心培辭 
[題松堂司馬小樓吟飲圖卽請諸大吟壇斧政]  
　　幾次申江泛棹尋小樓一角滌煩襟不賒美酒臨風飲更有新詩對月吟酩酊尙存名士派推敲恰合故人心何時把袂聨交誼吳越岑苔結賞音葛嶺神仙何處尋畫圖相對識幽襟狂呼明月邀同飲醉把花枝取次吟一種豪情惟酒癖四時佳景冩詩　小樓唱和添佳話盡屬風人大雅音 
[補祝黃太孺人五十壽卽似省齋仁兄大人雅正]  
　　荷堂設悅慶生辰今日璇閨又轉春補祝自沿名士例朗吟正值艶陽晨眼前梅蕚香頻挹膝下萊衣舞更新有　别饒風雅趣記傾菊酒宴嘉賓彩箋祝嘏集名流阿母賢聲著海陬想是西池鸞降馭故應東海鶴添籌系傳江夏多嘉淑詩乞春申盛唱酬正喜啡年剛得半期頤從此衍箕疇[  錢塘吳淦稿]  
[飯顆山惟賦見懷甲步原韻郵政]  
　　綺思删除久猶躭擁鼻吟琴樽銷客夢梅柳逗鄉心世態薄塵巿文才仰土林不堪飄泊感悔未入深山○朱君柏生爲内子治病得痊賦詩鳴謝巿隠多奇士吳門舊逸民才高難混俗名重不憂貧抱布誠非計君託業於布懸壺夙有因果然得心法着手便回春我是漂流客君誠淡泊人開樽忘爾我味藥配君臣靈素功叅秘談玄語絶倫杏林春意滿傳遍滬江濱吳縣藜床舊主弟管斯駿脫稿 
[吳門楊信卿明經學曾携蔣方榖姻丈詩見示卽步原韻郵政]  
　　己教身世負春秋壯不如人老合休玩世公眞撑骨健論交誰肯掬心酬豈無遠志超鴻鵠儘有閑情狎鷺鷗一任華年催短髮日隨稽阮海天游風流藴藉勝輕年恍見陶然孟浩然觴政獨嚴金谷例対才愛論玉臺篇令嬡去冬于歸廣寒宫侍史師門桃李辜期望予受業于令弟賓臺明經旅館琴書遣俗緣祗有雄心消未得此情詎肯仲成連吳縣藜中舊主管斯駿秋初氏稿於海上揉雲館 
[上海北巿絲業會舘籌賑公所施少欽經收山東順直賑捐正月廿一二日第一千二百六十三四次清單]  
　　蓉城補過軒洋十元張桂發二月初六日五旬生辰節省　　洋十元又求繼室壬氏偏心症卽愈洋十元又爲次卽文徵痰症求愈洋十元阮鳳高求母親康健平安洋五元又爲室人瘡恙求愈五元慈水平安氏求四季平安洋五元治明興號求病連愈由常熟寳順局來四元潘伯英求病卽愈由常熟永義昶局來一元以上廿一日慕　書屋錢一百千文百保齡氏交來洋九十九元汪崇鐘求子病愈洋廿元無名氏洋十元由蘇州馬大　巷宋公舘寄通裕局來邱錢氏二元黃氏二元王耯氏爲童子社血求愈洋一元李君銅洋四元由嘉興胡郎軒寄老福潤局來以上廿二日 
[上海四馬路文報局内恊賑公所收賑捐正月下旬清單]  
　　廿四日高郵丁鏡齋先生經募第三十八次賑欵大愚合助洋十一元錢二百文樂得樂齋四百文張梅生五百文鋤雲堂四百文懷記二百文韓應祥韓應奎王漢卿朱錫九楊鶴齡五戸各一百文陳萱五十文以上寳收洋十三元○廿五日清江電報局朱海峰先生續募保安堂曹平銀一百兩懺如居士錢十千文實收曹平銀一百另四錢八分洋九元本埠元吉　荳行交來園花鎭查倫先孝廉書潤資二角○壽册清白張步陳先生助一千文又募張胡氏張開緒二戸各五百文王　舟一千文張開第二百文李學明時二王解氏宋錦華四戸各二百文以上實收曹平銀二兩五錢六分○廿七日本埠天順祥號交來說號急單京都　芸軒先生續募劉大姑京松銀十九兩京兆郡京平足　七兩無名氏未病愈京平銀四兩以上共計巿平足銀三十兩伸合規　三十一兩五錢六分○急單儒雅堂英洋四元日本洋一元江遣經堂一元○蘇城閭邱坊卷悅來昌號交來勉力子二元○廿四至廿七止共收曹平銀一百零三兩零四分規元三十一兩五錢六分英洋廿九元日本洋一元小洋二角 
 
