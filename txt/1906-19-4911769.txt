# 1906 - 19 - 4911769

 

Page 1

 
 
[電專上諭]  
　　十二月念三日奉上諭袁世凱奏請開去兼差一摺現在時事艱難正資整頓該督公忠素著任事實心仍着統籌兼顧妥爲經理以副委任母庸固辭欽此同日奉 
　　上諭前因冬以來雪澤稀少經朕兩次虔申祈禱京師得雪尚微據載潤載瀛儒林聞世凱等先後奏報天津一帶已得大雪遵化州易州山海關及保定各屬均得雪二三寸不等田疇一律沾潤寅感實深允宜申朝本月二十六日朕親詣大高殿牛香時應宫仍派溥偉昭獻廟仍派載洵宣仁廟仍派載瀛凝和廟仍派溥倫同於昨日分詣拈香以答天庥仍命昊蒼眷佑鴻貼頻邀渥霈祥霙郊原沾足用慰農望欽此同日奉 
　　上諭曹鴻勛奏續查屬員賢否分别舉劾一摺陜西試用知府程崇信候選知府劉瞻漢鄜州直隸州知州勞啓恂補用同知姜渭長安縣知縣胡啓虞渭南縣知縣張羆英盩屋縣知縣曾士剛調補華州知州褚成昌固城縣知縣徐普朝邑縣知縣易國勛卽用知縣吳庚補用知縣蔡寳善候補知縣丁禧澣李煥墀均著傳旨嘉将候補道羅壽昌性近貪横被控有案著卽革職勒令回籍候補直隸州知州多齡胥庸篤品休至神木廳同知不宜　縣知縣朱咄宦辦事竭蹶難任繁衝均著開缺另補候補知縣鄭維藩稱跡彰聞不堪造就葉星文猥鄙貪庸難用民社試用府經歷殷榮昌曾受官刑寗峽廳分防江江口主簿涂廷玉苛罰擾民定邊縣典史熊毓藻抗賠官物試用從九品名駿奉差營私陶鴻治張皇喜事試用與史寇正官塲不齒試用未入流蒋瑞臨浮佻鮮恥祁山縣敎諭張祝祥行止卑汚撫標中軍參半祝鑑廷年老貪横營務廢弛洵陽營守備王忠美比匪爲伍分防龍駒寨汎千總雷鳴春縱賭漁利分防臨潼汎把總姚玉麟嗜利營私分防渭南汎把　先　芬貪漁成性著一併革職以　官方　　　所　辦理該部知道欽此 
[乙已週年中國大事記其二夏季]  
　　四月一日駐滬英商以中國不照馬凱約章聨電英政府向我外部詰貴練兵處咨各省籌辦陸軍小學堂 
　　二日英法两國公使請保護打箭鑪敎士 
　　四日練兵處通咨各省一律改用小口毛瑟槍鹿傳霖調補吏部尚書張百熙郮補户部尚書趙爾異癍　奉天将軍劉永慶暑理江北提督 
　　五日駐俄胡使電告周生有案犯人向俄廷商允監禁八年之例治罪 
　　六日俄兵一隊至通化縣擄縣令北　德人江　借獅子山爲操塲 
　　七日津鎭鐵路議定由英德合造上海各商董大會于商務總會籌拒美國華工禁約議定不用美貨　法卽電外部商部及各埠商務局 
　　八日粤督岑奏請裁撤糧道增設欽亷道 
　　九日寓滬粤商大會於廣棨公所籌　不用美貨 
　　十日旅美華商公電外部請嚴拒華工禁約 
　　十二日江督周奏開辦賑捐滇督丁奏准委南省城自開商埠又請阻法國設立蒙自縣民政局 
　　十三日香港華商集議抵制美約劃定南京日本德國租界 
　　十四日德國兵艦至海州之連島派兵登岸插旗 
　　十五日直督袁購辦軍火二百十三萬李準署理廣東水師提督 
　　十八日粤督岑請外部力拒美約上海商會再開大　　議抵制美約 
　　十九日山東洋務局委員及高密縣　　員因勘路輿德員衝突被德兵毆擊甚有死傷 
　　二十日湘紳設立粤漢鐵路局由鄂督刋發關防 
 
 
 

Page 2

 
 
　　廿二日上諭奸商倒欠訟案着尅期議結俄國運艦六艘駛抵吳淞 
　　廿三日中緬增電綫條約那桐與英公使畫押湖南學界電外部請廢粤漢路約 
　　廿五日使要求法擴充南寗租界電飭各省寳行欽定陸軍學制 
　　廿六日又有俄艦二十餘艘泊崇明外銅沙洋而滇督丁電告永北麗江等處土番仇敎倡亂吳淞俄艦下旗 
　　廿七日又有俄艦兩艘駛抵吳淞 
　　廿九日江督周爲海州德兵被人叅劾奉旨交張之洞查辦 
　　三十日德兵二三千名在沂州登岸 
　　五月一日俄兵侵入伊犂再溯色楞格河犯我札蕯克地 
　　三日直督袁禁止南省銅圓進口 
　　五日川督錫奏設成都官銀行九江阻止英人借地打靶駐美梁使電　開放滿洲 
　　六日外部照請德使撤去高密駐兵德使不允 
　　八日户部造幣廠開工又有俄艦一艘駛入吳淞 
　　九日駐華德使請准濰縣設立領事館新疆撫潘奏設卡倫十七處 
　　十一日粤督岑電請挽回九廣鐵路 
　　十二日商部奏訂江西鐵路章程 
　　十三日外部電令各欽使探聽日俄和約德國請在濟南設總領事 
　　十五日京師學務處通飭各省提倡蒙小學堂 
　　十八日川督錫奏瞻對已派員收回 
　　廿一日劉光才補貴州提督南非洲華工八百名被逐出境 
　　廿三日駐俄公使胡維德奉旨留任 
　　廿四日長江提督移駐鎭江安徽太平府添設電局上海德領事謁江督 
　　廿五日直督袁奏飭各省禁止集議　制美約 
　　廿七日以鐵良補户部右侍郎增崇調補兵部左侍郎美使請合辦陜甘煤礦 
　　廿八日王文韶開去軍機大臣差使徐世昌入軍機 
　　廿九日徐世昌派充政務處大臣並與鐵良同爲練兵大臣 
　　三十日直督江督會奏十二年後實行立憲政體庚子賠欵用金辦法書押 
　　六月一日練兵處以保定所練常備軍爲陸軍第一鎭道澤鐵路合同由盛宣懷在京畫押胡燏芬測勘京張路綫 
　　二日殿試出洋留學生 
　　三日奉天将軍廷杰向日本索還山海税關外部咨督撫派學生赴芙學海陸軍以張之洞爲粤漢鐵路督辦 
　　四日程德全暫署黑龍江将軍 
　　五日俄兵在吉林擄去華官及紳商三人 
　　六日商部奏請嚴杜私賣鑛産升允接陜甘總督印 
　　八日馬　調補烏里雅蘇台将軍長庚調補伊犂将軍 
　　九日劉永慶接江北提督印 
　　十日鐵良兼署兵部尚書 
　　十一日李經方督辦安徽鐵路 
　　十二日出洋學生給予進士舉人出身分别以憸討主事中書知　用 
　　十三日浙撫聶被劾交閩督查辦 
　　十四日簡派載澤戴鴻慈徐世昌端方分赴東西洋考察政治 
　　十五日俄人在庫倫奪去金鑛一所 
　　十七日奎俊調袖吏部尚書溝興調署刑部尚書張人駮調　山　　　　曾　調署湖南巡撫授世續大學士那桐　辦大學士 
　　十八日上海商務總會簽允不定美約並電三十五埠照行 
　　廿一日裁措廣東巡撫 
　　廿二日川軍剿叛番于二郎灘勝之 
　　廿四日授孫家　文淵閣大學士裕德東閣大學士世續體仁閣大學士趙爾巽接奉天将軍印 
　　廿五日命紹英隨同各大臣出洋考察政治 
　　廿七日川督錫奏開寳官捐 
[澤尚李三大臣由神户赴東京]  
　　二十三日神户來電云今日上午尚澤李三大臣在神户登陸午後向東京進發（外） 
[中英關於威海衛之交涉]  
　　二十二日北京電云英國刻儗續行租借威海衛而中國各大員則欲廢棄租借之約而以威海衛爲海軍根據地因日本已允中國派遣學生前往學習海軍可藉此爲重振海軍之機也譯字林報 
[中俄對於哈爾賓之處置]  
　　二十二日北京電云住居哈爾賓之華人電禀外務部謂該處俄兵擾亂華人屢受其害請速設法令其撤退云云外務部當卽據情通告駐京俄使刻得俄使答覆謂此事當由中國駐俄胡使與俄外部直接交涉妥籌辦法譯字林報 
[慶邸擬辭軍機之任京師]  
　　聞日昨某大軍機往謁慶邸談及内政外交時事艱鉅慶邸自以年力就衰難膺重任擬退出軍機以免隕越貽羞等語未悉能邀兩宫俞允否（龍） 
[两宫不悦於慶邸京師]  
　　近日慶親王因其子載振條陳摺件及辦理某事未稱聖意兩宫深爲水悦慶邸心不自安是以托病請假奏諭賞假五日現已假滿仍未入值（官） 
[深宫愼重機密北京]  
　　近日皇太后辦理一切政務頗知小心凡有機密重要尤恐宣洩於外昨飭軍機大臣遇有機密事件均著譯成滿文呈進若兩宫遇有機密諭旨亦用滿文交下並著各省密電到京卽将原碼奏遞勿庸繙譯以免洩漏（官） 
[諭傳内廷整齊服式京師]  
　　日昨两宫面諭内務府大臣明年正月初一日元旦令節各府福晋命婦公主格格等有應進内行禮入宴者著傳知均穿昔日禮服不准用時樣狹小衣裳以維國體（龍） 
[廷諭肅邸節制蒙古地方北京]  
　　肅親王善者派赴蒙古地方查辦事件外又由内廷交出二事令密爲詳查並諭邊蒙地方全歸節制日内當頒敕諭以便遵守（官） 
[蒙古擬設立巡撫北京]  
　　近日政府王大臣會議蒙古地方向未舉行新政現擬設一巡撫以便舉辦興學練軍各事並将邊荒地畆盡數開墾酌撥旗兵屯居以實邊隅而防後愚（官） 
[蒙古王公奏陳籌辦路礦京師]  
　　日前蒙古王公召見時兩宫論以時事多艱邊防吃緊汝等亟宜興學練軍以資自衛各王公奏云現正議籌欵開辦路　俟著成效再行提欵廣立學堂添練軍政以爲守邊之策両宫允如所奏（官） 
[電飭西寗嚴查哈番京師]  
　　日前政府王大臣電致西寗辦事大臣略謂近聞該處時有哈民勾結番人前往青海地 
 
 

Page 3

 
 
方偷挖蒙鹽遂與蒙旗爭門互相衝突務請貴大臣隨時派員嚴切巡查認眞　壓勿使釀成事端致貽邊患（官） 
[電唐古忒練兵京師]  
　　日昨政储王大臣會同練兵處核議烏里雅蘇台将軍具奏唐古忒盟長禀請自行籌欵練兵以重邊防查現在多事之秋練軍尤爲實邊要務自應准如所請惟須按照練兵處奏定章程辦理歸於将軍兼轄隨時稽察督練勿使任意更張一俟議定後卽當奏明飭遵矣（龍） 
[練兵處擬設武備研究所北京]  
　　練兵處王大臣以現在整頓武備必須講求實學因擬在本處左近設立武備研究所專爲陸軍畢業學生及貴胄學堂各生入所講習兵事以期開通智畧培植将材並聞鐵大軍機頗贊成此舉志在必行（官） 
[電詢巴城查學委員廣東]  
　　外務部有電殘粤省大吏云尊處奏派知縣劉士驥往和屬巴城查看學堂經本部會和司准復稱和總督函覆該知縣到各海口游歷隨時照料何護以便考察倘詢聽事件欲得薦函可親詣巴城管理學敎工藝衙門面見該署大臣咨商等語希查照并将該員起程日期電復以便知照和使另咨逹查該埠有華民李興廉等設立學堂多所並飭劉令前往調查一切（冬） 
[學部咨調陳中書入都集議鎭江]  
　　鎭紳陳慶年中書充湖南學務處提調兼高等學堂監督兹奉學部尚書咨調到部爲集議人員聞中書擬於明正北上（止） 
[中學堂會計員與監督衝突鎭江]  
　　中學監督趙明經雖經告退然經手事件甚多尚須督率會計員報銷清楚日前明經因事責會計員之非詎竟向明經大啓衝突事爲總理承太守所聞已将會計員辭去矣（止） 
[警察委員與收發委員衝突江西]  
　　省城警察總局文案委員顔大令因某案公牘筆墨不甚通順經臬憲余廉訪批改申斥大令心滋不悦適收發委員胡叅軍同席飲食酒後語含譏諷大令怒與之口角嗣竟奉以老拳參軍用手相格致傷手指提調首府徐太守聞知其事謂顔令不勝文案之任卽改委查别駕先行進局幇辦不日卽爲正辦云（信） 
[會議籌措粤漢路欵廣州]  
　　日前廣濟醫院會議酌加台砲經費爲鐵路經費各商家再三駁論若歸公欵則慮官塲無信任意提撥若歸商欵則經費取自買家亦無以示大公且加抽後必多改用三聨票求赢反絀徒益洋商故到會之行商多署名不允惟路已贖回不能不公同擔任籌欵義務其大多數意見力主二員股票五員股票并行二元股票取便内地五元股票取便外洋但二元股票日前禀月開一會每會收二十萬條提三成作特利現擬改爲半年開一會每會收一百萬條提五成作特利因粤人嗜利性質以廣招徠俟二十八日再與當道磋商云云（冬） 
[會議修築新喀鐵路京師]  
　　日昨政府王大臣會商前因俄國擬由俄京直逹喀什爾修築商路一叚業已拒絶惟恐日久復萌窺伺之意應行電飭新疆巡撫查勘地勢設法籌欵先修自新疆省城至喀什爾鐵路陸續再爲擴充以保利權一面已電致新疆巡撫飭卽遵辦矣（師） 
[籌辦黄雒鐵路北京]  
　　山東巡撫日前電致外部云現擬籌欵自辦黄泰橋至雒口鐵路一叚以免窺伺而保利權如有外人向部要求請力爲駁辯（閏） 
[張宫保嚴訂新開錢店章程漢口]  
　　楚督張香濤宫保因漢上錢店屢見倒閉遂嚴訂章程凡新開者必須五家環保方可錢業中人一再呈請豁除此例併托有大力者爲之關説香帥皆嚴詞拒之（民） 
[銅幣三廠按日鑄造六百萬元湖北]  
　　武昌銅幣銀元兩局（武昌銀元局近年亦以鑄造銅幣爲大宗）及漢陽新設之銅幣廠自奉部文限制鑄造每廠只准按日一百萬元爲度鄂督以該三廠成本甚鉅若遵限制不獨毫無餘利且有虧耗之慮故斟酌變通辦法武昌銅幣銀元兩廠按日鑄四百八十萬元漢陽一廠按日鑄一百二十萬元共六百萬元計制錢六千串文（字） 
[寗波小輪船違章多載搭客寗波]  
　　本年四月間寗波小輪船失事淹斃多人駐京赫總税務司有鑒於此特嚴定章程通飭各海關騐明小輪墩位核定搭客人數不准貪多違則重罰曾經出示曉諭乃日久玩生各輪多未能恪遵定章卽如寗波府之景昇鎭海兩小輪皆大不踰六七丈海關所定額數僅准搭客一百一二十人現值年節伊邇搭客擁擠本月初八九等日每船所載搭客竟多至二百餘人加之艙面上行李雜物堆積如山其危險何堪言状若不實力整頓難保不再蹈寗波船之覆轍也（顚） 
[飭查通惠有限公司武昌]  
　　藩司李少東方伯奉上台飭知略謂圻州陳琦等在商部呈明倡設通惠有限公司專調查本地一切物産土貨整頓銷路商部恐與地方有碍行文飭屬查覆方伯奏文當卽札飭圻州詳爲查覆陳琦是否可靠倡辦有無窒碍以便詳請上台核咨（位） 
[商部覆王參堂電（爲耀徐玻璃公司納税事）]  
　　文電悉耀徐税事當咨外部頃准復稱現在新約尚未施行應援案令納正税一道沿途槪免重征以示體恤将來卽照新約改作出廠税其行銷外洋但查騐已完正税所有出口税項併准豁免已札總税司轉飭各關等因希轉飭遵照商部馬（容） 
[江督札各關道文（爲郵局代遞民局郵包加費事）]  
　　札飭事光緒三十一年十二月口口日准外務部咨光緒三十一年十一月據總税務司申稱郵局代寄民局總包酌收資費一事此事至今尚未大定其現在辦法及用輪船火車運送者如往來通商口 
 
 

Page 4

 
 
岸代寄則准铭費如非通商則僅完半費雖經如此定辦而各民信局於火車代寄者尚無異言惟於輪船代寄者始終阻撓力欲全行免費不思郵政輪船經費已成鉅項支欵而各寄費卽於寄件取償所有郵政推廣章程業經奉旨覆准現在郵政異常擴充寄遞郵件日見加多一切差工脚費辦公開銷勢必異常浩大照章應収代寄之費自不能永免不交是以民間信件雖經民局之手旣得用郵政輪船之便亦應在按件納費章程之内至於海江輪船專歸郵政付費搭用鐵路亦經貴部核准章程八條均不容稍示寛假民局總包交由官局代寄本應交納郵便大費今欲辦有把握須令民局按照郵律國内郵資全數交付卽係每重五錢洋銀二分按總包每一斤六角四分若恐取資較重則先行通融減半收費亦可但必須呈明通行籌辦方免各處日後藉口並俾郵政推廣有資所有擬定輪船火車運送郵局代寄民局之信包一律完納郵政滿費或半費之處會特申請核奪示覆飭遵等因本部查郵政推廣年來已具有規模惟於郵局代寄民局總包納收資費一事其辦法迄今尚未定妥卽火車代寄之件與輪船代寄之件亦不一律兹據總税務司申請将輪船火車運送郵局代寄民局之信包一律完納郵政滿費自係爲支欵浩繁未便聽其永遠免費起見除咨北洋大臣外相應咨行貴大臣查照酌核聲覆本部以便飭遵可也等因到本大臣承准此除分行各關道外合行札飭札到該口口卽便遵照核議禀覆核咨毋違此札（别） 
[示期發給滬寗鐵路地價吳淞]  
　　吳淞張華浜寗滬鐵路所圏購民地約數百畝雖已會縣按户丈量然尚未給價昨經鐵路購地處會同寳山縣示諭各地甲傳知各户定於臘月二十六日給發地價每畝英永七十二方六給洋三百元浮厝之棺每具銀二兩灰柩四兩磚柩八兩至房屋可以暫緩拆讓故尚未定價也（通） 
[禀免淞滬鐵路空糧吳淞]  
　　光緒初年英商怡和洋行曾造吳淞至上海淞滬鐵路一條行車未久中國大吏卽出倍資購回其路基即今淞滬行車鐵路是也曩時怡和購此路時自滬北至淞口藴草浜止計購用民田四百二十餘畆每畆給價五十千文全路地丁錢糧仍由業户承完年終照貼年租如此者袛二年迨爲中國購回而業户承完路基之空糧至今未除每年約需二百數十千文迄今三十載業户所出包空之糧已有七千數百千文現此路復由英人代中國經理彼處鄉人因擬聨名禀求寳山縣王大令檢集從前舊卷請将承完之糧由寗滬鐵路完納以抒民困（通） 
[十續梁啓超記東京學界公憤事並述意見]  
　　嗚呼往　不可追　　問題之發生僅　旬　而歸去者旣數百其他則以汽船人滿不能飛　　　　　　　者去嘗不爲之痛　去嘗不嘵音瘏口以挽留之而往往盛氣相凌　　　　　　　　　望少　帆而不知涙之承睫也其間如川陜雲貴甘肅諸省經半歲跋涉始逹此地初志未遂勉賦歸歟又有一二省前此絶未嘗一度派學生　僅有來者方共希望之爲輸入文明一樞紐業未竟而遂破壤之言念及此眞可爲仰天長慟也其有志欲留者又爲威力所迫不得不曠課彼特爲中國人而設之學校　停俱停所損失尚不甚大其與日本人同學者坐犧牲數旬之功課他日補習何等困難嗚呼此次主動諸君其寗不憐念乎前此以愛國之故致生誤解熱誠成狂不遑計此固無足怪自今以往若猶以鄙人之言爲足採也則鄙人望諸君之有以善補過也抑諸君此舉其足以增我學界之光榮保我學界之權利者亦旣多矣何也法文解釋本有異同廣義狹義効力全異若無諸君此舉則文部省未必發此説明書即欲其追加但書或亦甚難今有此説明則如第九條旣從狹義解釋第一第四條旣從廣義解釋彼即有陰謀欲束縛我而旣已無效此皆諸君之賜也以圑體如此之龐大如此之整齊如此之决心使日本人乃至世界人自今以往咸知我學生之果不可侮我中國之果不可侮此又諸君之賜也然則此次所收之果亦已豐矣過此以往則亢龍有悔之時也鄙人不敏深望主動諸君推其光明磊落之本懷一轉方針爲東京學界謀善後之策豈惟東京學界賴之抑中國前途實半賴之（已完） 
[日本派艦彈壓韓境]  
　　二十二日東京電云日本因韓境時有搶掠之亂特派魚雷艇兩艘前往馬坡（譯昔）及琴山（譯音）兩處交界之間彈壓 
[俄俘虜将次撤清]  
　　二十二日東京電云拘押日境之俄俘虜可於西二月八號全數撤清 
[日本臺灣總督回國]  
　　二十二日東京電云日本臺灣總督昨日由各國領事餞别擇定明日自臺北起程回東京 
[摩洛哥事開議]  
　　二十二日倫敦路透電云摩洛哥事已於今日開始會議各報館對於此次會議情形異常注意 
[愛耳蘭反對英國]  
　　二十二日倫敦路透電云據太晤士報載稱愛耳蘭刻又大起衝突竭力反對蘭得孟特君之國會政策愛人創議不進英貨不投英國之海陸軍並不用英國之語言文字云譯字林報 
[法國舉定新總統]  
　　二十二日柏林電云法國刻已舉定弗利勒君（卽二次被舉爲元老院議長者）爲總統以繼魯勒脱之後任 
[德皇接見俄國財政委員]  
　　二十二柏林電云俄國派來此處會議擔保德國金價之財政大臣已由德皇接見 
[德美将有商戰]  
　　二十二日柏林電云德美兩國将有商戰之報告似覺尚未及時蓋德國並朱接得美國最後之答覆也譯德文報 
[誌謝羣學社贈書]  
　　昭文范君枕石元和李君敏齋合譯日本憲法全書第一編總論分五章第二編各論分七章並附錄誓文詔勅皇室典範憲法七十六條原原本本解釋詳晰日本成文憲法之精焠悉具是編吾國創議立憲輙言民格未至欲爲立憲國民之預備則此書實足爲先河之導也披覽一過合亟鳴謝（望） 
[誌謝贈書]  
　　頃承民立中學堂惠贈乙已年卒業生課藝一册國文論説西人論説均能獨標新理自鑄偉詞該學堂敎育之效果於此可見書此藉伸謝悃（望） 
 
 

Page 5

 
 
啓者胡萬昌信局有恩將仇報之鄧昌緒虁府人氏在局賦閑年餘窺遠年販據空白收條陡起不良擅味竊匿仿式另加僞造圖章於臘月初四日遁颺在外勾串無業流氓假局各色射影製抓初五日又紮出革勇江夏鄒世林執條上櫃所書正月廿六日寄宜昌鄒之家信外洋十三元時當𠮟異并無小局合封號頭又無存根大印勒究經手而鄒反武斷拍許小局事要經公鄒亦畏遁颺初八日又串通將弁學堂工程二隊二哨之萬明申河南光州人恃勢上櫃不由分説咆哮如雷虎噬奪要回件均僞何能塡收只得扭萬踵營禀明串僞情形沐該營官長怒追退出僞條而愈惡者仍然查如黄鶴未交害已疊見一面廳憲備案倘休中外仕商靚條扭人小局理當重謝特此登報聲明以免未週諸君悮給遭掣受騙是爲申啓漢口郭家巷胡萬昌信局主人謹白 
[請看眞假]  
昨閲貴報載有據實申明一條所云謀疊盜買羅秋舫洲地田地買賣以中証爲憑旣有富商大賈人爲中又有老契粮券親供爲據何謂盜買且出巨價數千金羅人親族具名簽字何爲謀買况買主名目契内昭彰已呈縣署焉有陰謀私買者而能經公乎歪舉羅大佺索分秋舫之肥末遂揑造僞契爲串鐵路委員厲存慤朦禀各憲縀公報私云此地與車頭附近車埠在通津鄉該地在赤松鄉地隔二里許試問外省鐵路車頭古地幾何該委受賄助桀爲虐秋舫探知芬肥具控府縣此案昭昭可考乃不知廻避干例會審官從何來夤緣誰氏清夜自思顧影懷慚汝等無賴劣紳狼狽爲奸城狐社鼠人面獸心玷辱名器耻乎不耻　李白 
[奏辦浙江協濟彩票]  
新章加額增彩每全張三大元頭彩三萬元准期十二月廿四日開彩本公司自奉浙撫憲奏准開辦以來通銷各埠一乘至公第四十七會票已於十一月十五日當衆開彩紅票憑號單實足兑洋今售第四十八會票增設二萬五千張每張改爲六則全張售洋三元分條五角派彩八成有奇中額共計二千四百八十二張之多計洋一元可得彩洋一萬元眞正一本萬利堪稱彩票中最易得彩之票也准期十二月廿四日仍在總公司當衆開彩副票是月初三十八開彩務請官紳士商届期光臨是幸浙省恊濟公司謹啓 
[商日日華洋行耑做綢緞疋頭]  
定議貨物小行在日本國京都自設機廠耑織時式花素各色綢緞縐纱按期不悮久已馳名各國單甲辰秋在上海設立分行所織花素綢緞行銷市上工精料實不用耑絲早已膾炙人口貴客如欲購定時式花綢可以隨時隨意定織兼造開幅極縐被面五彩欄干洋房牕簾西洋衣料兼代客定購東洋各廳所出贊特貨足出貨廠家多加分毫敝行但取佣金而已如蒙　賜廳請移玉本帪房面議可以小行向在南四川路十二號樓上今遷移至二馬路客利飯店後門便是 
[始創真方人參鹿茸靈芝野术海狗精壯陽種子如意丸]  
廣東彭壽堂始創參茸芝术海狗精如意丸壯陽之速種子之妙功效無敵立刻見功如不信將别家之丸當塲比試立分眞僞 
海狗腎爲助陽生精補腎益氣聖藥能補一切虚損勞傷人所共知茲本堂煉其精液配以滋補上藥爲丸功力更大凡高年陽痿少年色傷以及吃烟人種種虚弱無子等症尤爲應效無比最奇者雖白髮老翁極虧損之身體服後立刻陽物雄壯堅如鐵石任意房事百戰百勝倘能堅心久服即可連舉數子以其精髓充盈故也尤妙在藥性補而不燥滋而不滯與市間霸烈宣淫諸品大不相同故常服最能豐滿肌膚光潤面目堅長筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜故公卿士庶不獨視爲壯陽秘寳且推爲補劑聖藥也每瓶雙料二元單料一元如用雙料取效更速雙料每大料廿瓶三十六元單料減半○另有參茸芝术海狗精壯陽種子如意酒大瓶每瓶四元小瓶二元雙料加倍○外貼壯陽種子膏藥尤妙每張一元○婦科調經種子夢熊丹每料八元小盒一元○廣東彭壽堂鋪分上海二馬路石路西首興隆里内　 
[快覩軒丙午年五彩官商便覽八伯四十種]  
新出五彩繪圖官商便覽○總發行上海申昌書局○定價尤極從廉售洋六角 
是書初創與衆特别新增上海各項新章及德律風號碑數十多種並有○吴友如秘本春牛芒神歲朝十二宮生命四季頑童等圖均用西法五彩石印洵爲家常必備之書堪稱世界最新全書也近日外埠紛紛函購所存無幾欲購宜速出版廣告 
[戒烟溥濟水一絕二能三奇四妙　近有匪徒串通信局劣夥呑没銀信喑將假藥欺騙遠方惟交郵政局匯寄最妥速]  
一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上之穩一兩亦祇十元卽使加倍不過廿元以廿日之烟資療畢生之痼疾其爲便宜孰大於是　一妙在穩戒烟藥最多未必全無效所難者戒時不吃力戒後不拖累耳惟服此水能免一切疾苦癮斷藥停决無後患　一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人　悮服爲禍甚烈惟此水性極和平三歲小孩皆可試服並無妨碍隨置案頭瑩檢視是之謂便有四妙　一色奇色本黄也而水面則結成白一層如瑞雪如糖霜色澤鮮明藏久愈妙凡假冒者其色帶黑一陣卽臭　一香奇龍涎枷楠别種戒藥常用之而服者不覺其香惟此水則不用龍涎諸品别饒馨逸每一開瓶沁肺腑使人精神一爽一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇一能治烟癮據嘉定李荇洲醫士言邑富人嘗購此水數瓶戒烟癮旣斷矣而水尙餘半瓶以贈其隣卽有烟癮而兼患癱痪者服水之後烟癮若失且能起行然患疾子十餘年服水僅半瓶耳嘖嘖言之諒非過譽也一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦全愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能一戊戍以前未聞此水戊戍以後惟有本藥房出售此水可謂絕後空前一時獨步矣彼未得良方而謬誇創製者能毋頻汗右一絕　括打藥房啓 
[泰西贊醫士監製五牛牌珍珠燕窩牛髓粉]  
童叟補劑○調體實驗○常年四時可服○能補先天充足○僞貨亂眞○購者宜愼 
此粉问世以來官長仕商服之補腎生精晚年種子有證近年消路更盛富家送禮風行千里函贊僉云清補佳珍攷得牛骨髓補腎功稱獨步本醫士七次遊歷中華視診應接不暇每見世人輕年殀壽邁年無嗣更有身染捐症亦頗不乏按其理初爲先天不充繼復後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五臟安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衛身幸弗負本醫十婆心濟世焉○每罐洋一元每打十二罐洋十元○外埠函購託郵政局最妥信局愼防作弊○經理贊醫士始創眞正五牛牌○設在上海二馬路中市○西鼎新里口○暹邏大德通公司○方是外國的眞原貨 
[不平人異聞]  
常熟東湖南横涇民風　頑號稱小梁山泊有桑莊者在鎭聚居横行見惡内有紳號野張飛桑二小諸葛桑四大肚皮桑君輸等特黄事桑軍英爲護身符廣收無賴遇事生風本月上旬城中收租路過桑二等將某船扣留勒索聚等毆某身受重傷其僕不知下落及某回城減寃灭被董事先見邑尊置之不問光天化日之下豈可容此土棍不法妄爲哉望爲民上者從嚴懲治以驚頑風 
[古今第一婦科續嗣容昜降生丹]  
京都天寳齋○婦科種子仙丹○服之應騐非凡○鋪分上海二馬路中市西鼎新里石庫門内交易 
夫婦人斷無不育之理不育者卽有病也然病多起於月經月經不調卽非受孕之兆氣血不和必致經候失常諸恙所以漸生也續嗣勢所必難也凡經水調前後不常或腹痛凝積或崩血過多或傷於七性致墜情志或感及風寒致損營衛或體虚盜汗不止或血枯面肌瘦及白帶淋漓胸腹脹悶五臟虚損子宮寒冷動情卽洩受而復出等症此皆體虚血虧所致故種子之難所由來也此丹係葉眞人所傅能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經濟陰壯體之功凡婦人　望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科聖藥種子之仙丹每料一斤價洋八元半料四元閨女孀婦服此恐產無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○遠埠函購託郵正局最妥信局屢次作弊　京都天寳齋啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[承太守曉示改良學務]  
　　鎭江府承瑞卿太守以鎭屬義塾蒙塾及私設家塾各自爲敎與奏定章程不符且學級參差未能整齊劃一前據郡紳呈請改良業經詳准在案並将改良辦法刋刷印章札發各縣兹據先後禀呈均請於明年正月爲始一律改良當卽出示曉諭一體遵照（身） 
[瑞觀察因病請假九江]  
　　正在九江道調升上海道瑞莘儒觀察因辦樂平械鬥鉅案頗爲勞瘁以致政躬違和現請假一月假澹泉别墅養息俟假滿卽赴新任（名） 
[嚴飭各屬挑選各漕米色浙江]  
　　浙西各州縣經徵冬漕向來米色未能一律以致去歲由京退回通飭各縣另行補解賠耗甚巨因之本庙如仁和縣黄大令等以無力辦漕自行告假餘亦慄慄畏懼兹值開徵奈嘉湖各縣今秋收成歉薄米色不佳而糧户復又故以次米完納各縣主因奉憲諭挑選由是屢起衝突惟石門桐鄉安吉孝豐等縣較爲起色已均滿倉矣（必） 
[義塾大加改良杭州]  
　　杭垣宗文義塾本以善堂公欵創辦今歲按照小学堂程度以新法敎授頗著成效故由校長朱君會紳議改爲高等小學堂推廣學額至一百四十名建造講堂齋舍并築體操塲專収寒素子弟不取學費以廣培植（必） 
[鎭江]  
　　東臺附近各邑向多會匪兹因借鬧田捐爲名大有乘間竊發之勢幸官憲早有所聞卽将前議田畞捐作罷若輩遂無所逞其狡謀故已弭患於無形矣○近年制錢缺乏大半皆爐坊私燬所致爐坊多係浙人所開擇地必取偏僻如鮎魚套六濠等人跡不到之處名爲製造銅爐實則私燬制錢前經道憲出示嚴禁並懸賞訪拿無如奉行不力以致故態復萌錢荒正未有已也○鎭郡招商小輪船前日由鎭載客開往清江行經邵伯左近撞傷洋商之新利小輪恐又多一交涉案件矣（身） 
[查獲盜棉吳淞]  
　　本禮拜一日海關税司密飭水探陸阿九至淞查獲盜賣棉花之崇通海船户二人並查出慣收竊贓之店鋪二家就近禀知淞關理船廳洋員轉禀税務司核示（通） 
[拘獲兇犯吳淞]  
　　台州臨海縣兇犯李煦齋因謀刧同族某寡婦格斃一家三命逃至淞口近經事主上控浙臬轅移文滬道札縣簽差於前日在淞鎭恒升祥烟室内擒護解赴縣署轉解浙省歸案訊辦（通） 
[誣指販私吳淞]  
　　浙西江海遊巡屈哨弁月初在淞口緝獲一販私釣船帶至淞口派勇将鹽充解瀏河公堂其船則售與本鎭蒋姓鐵店計洋二百四十元蒋姓将船停帶港内詎料艙底尚有私鹽五十七包越晨爲内河緝私勇目所見謂蒋販私除将鹽充公外并罰洋一百十元蒋無辜受罰寃抑不服故刻已具禀到官請爲申雪矣（通） 
[滬城官事]  
　　前江寕藩司瑞笏侯方伯璋商税會辦沈仲禮觀察敦和江蘇海運滬局委員候補知縣張明府篤鼐又府照磨張參軍文傑昨均因公到道拜會○商約大臣吕鏡宇尚書警察北局委員馬午橋參軍昨日因公到縣拜會禀見○出使法國任滿回華孫慕韓星使昨日遷至坭城外金隆西飯店駐節（近） 
[浙藩抵滬]  
　　新簡浙藩寳方伯棻由京南下於昨日道經滬上暫住天后宫側出使行轅（古） 
[大令續假]  
　　縣尊汪大令昨因政體未愈飭丁到道禀請展假二天（近） 
[絲廠定期停工]  
　　新閘迤西浜北各絲廠今歲俱擇二十五日停繅聞本年各廠大爲減色因秋冬廠絲市面欠佳故也（近） 
[委發軍餉]  
　　昨爲滬軍營等發餉之期經道憲札委籌防局員魏明府前往點名發給（近） 
[邀觀跳戲]  
　　駐滬奥國領事許乙詩君昨請出使奥國欽差李星使經邁往觀跳戲並請道憲袁觀察陪賓（近） 
[飭造庫欵清册]  
　　上海道袁觀察以明年将次交卸篆事故飭各承書将外放庫欵一律造齊清册從速具報以便詳禀督憲咨部核銷（近） 
[會商要公]  
　　俄總領事闊雷明君昨日赴新洋務局拜會羅忠堯觀察商議要公（見） 
[催請照覆]  
　　中西包探入城拘提通同范黨牽涉之羅彦甫一案經道憲以該探等先時未經聲明有違定章除當時飭縣自行查明羅彦甫究竟爲人若何並照會領事查辦外兹悉袁觀察昨因領事日來尚未照復故又備文往催以便從速見覆核辦（近） 
[英租界火警]  
　　英租界三馬路富春里三弄某車作昨午十一點半鐘失愼計焚房屋五幢捕房查得該作保有火險恐有别情飭探王寳生将作主拘入捕房押候查明核辦（見） 
[法租界火警續志]  
　　前日午後法界新開河火警已紀昨報兹悉火起於久大海味號延燒左右鄰久記雜貨號鴻漸同嗜樓烟間茶館及某老虎灶某烟間飯作等十餘家共焚房屋十餘幢昨日捕頭飭探傳到久大號主候解堂訊究（居） 
[准予核撥額餉]  
　　本邑捕盜局近因支放額餉不敷由委員禀請道憲核撥以便應發等情昨奉袁觀察俯准所請著在外欵項下撥銀一千両（近） 
[改期復訊]  
　　馬夫胡和尚被二百十一號等華捕環控罷市時爲首鬨入捕房放逃各犯一案訂期昨日復訊胡延律師博文投案禀請昭雪究誣捕房延律師高易代控因高律師不克分身昨晨未到故關司馬商之美繙譯安君判一併退去候訂下禮井一上午復訊（見） 
[補傳人証]  
　　德商瑞記洋行延高易律師控信昌隆報關行不還担保吳麗堂虧欠銀兩一案前日午後關司馬會同德副領事麥令豪君升堂會訊被告延愛理思律師到堂聲稱案中尚有朱學眞等三人應傳到案故請改期會訊中西官互商之下准候補傳朱學眞等三人再行訂日會訊（見） 
[法廨停訊]  
　　昨日法公廨堂期緣陳楚生大令因公赴蘇未回預經知照捕房暫停一期（居） 
[上海縣案]  
　　合衆保險公司函禀馬橋雲陸銀水合租西門外泰亨里房屋馬保火險五百両陸保六百兩忽於本月十三夜失火幸卽擈滅形跡可疑令兩家開看箱籠祖有破舊衣服顯係縱火圖賠陸已預逃鳴報西門巡局拘馬送案請究前晚汪大令研訊馬供與陸俱住樓上樓下另有租户小的前住法界卽保火險遷至西門仍照前數此次火由陸姓所起現在不知何往大令斥其保險縱火判押交陸銀水到案質明究辦○喬顧氏控喬玉堂抛擲故大神主亦奉提訊氏供丈夫於今春病故靈檯設在客堂今被同　夫姪将亡夫栗主抛擲出外向論遭毆求究玉堂供被揑誣地保沈阿多供玉堂之兄於前月故世玉堂将兄之神主與氏夫神主並供桌上氏以尊卑有别祇安可放側首玉堂酒後無禮是實大令判玉堂掌 
 
 

Page 10

 
 
　　頰五十下将氏夫神主供妥不准再滋事端○黄勉齋借欠某姓銀兩訊飭交保不理旋卽逃避昨提保人葉松平譸究供黄在蘇州臥病小的迭次函催不日可以到滬大令判再往催如不到案惟保自問（近） 
[總工程局紀案]  
　　吳炳衡毛雨香張慶元等前包工程局船捐昨被収捐人譚桂香馬正元馮鴻興朱福奎蕭吉祥潘少蘭等扭局控稱被吞股銀由孫明府提訊譚等供毛糾小的等六人出股洋一千八百元於十月初一日起包辦船捐歸范三毛收捐十一月間總董接辦此項捐欵由姚金泉認包小的等因向吳毛結帳将收下捐欵及房租頂首等項一千零七十元付還尚少七百三十元屢索無着求追張慶元供被毛等用虧洋二千餘元所致明府查核簿據辦捐四月共收洋八千六百元不至虧本判将帳簿存案聽候查明復訊○南洋學堂司事周翰臣查得文池堂書坊翻刻木板蒙學課木前日投局禀控飭傳店夥劉有章詰問劉供書由浙江文勝閣寄售明府判罰洋十元充公不准再售○阮翰丹控認捐麫粉公司之李良臣欠股洋五十四元請追明府判限李三日内還洋三十元完案○益大綢荘夥錢子才扭蔡介福到局控被蔡之股東張春生去年積久貨洋五百餘元今蔡販運兜帽到申爲此扣住請追質之蔡供此貨確係張物情願作抵明府判交錢具領并限蔡五日内将張交案訊核○總工程局垃圾管幇夥楊木生私向關碼頭各划船索取年規被船户袁珠龍扭局控告明府判責手心一百下○七號巡士孫萬甫被三號巡長蘇桂福查得前晚並不在大馬頭叚内巡查禀明副裁判官陳二尹提案判責手心一百下斥革（欣　） 
[十訊誣控拆梢牽涉通匪案]  
　　錢毛毛控王毛毛朱海郎應桂馨陸頌和誣控拆梢牽涉通匪一案前日午後關司馬與英繙譯官寳君第十次會訊原告律師穆安素向見証陳根祺詢供陳稱在陸頌和所開源來報關行貿易今年五月停歇曾在天成昌烟館遇馬老大説及源來由應桂馨接開供至此陸頌和所延之郝門律師向陳詰問陳供本年三月二十五日小的乘輪與顧伯荃同赴通州在羅溪江上岸雇車見顧将銀表及雪茄烟贈范高頭至四月二十三日顧又送食物並短鎗二枝小的在源來辦事許我每紗一件提洋五分范高頭每件提洋五角由小的與顧在通州收帳後算交詎顧暗中吞没每件一角五分經小的告知范棍顧卽懷恨向范唆稱小的在滬私通官兵致范欲加謀害幸由孫錦章通風逃回上海是實應桂馨所延之愛理思律師亦向陳詰問一切陳供前聘范高頭之女爲室未曾成親今知范係萬惡棍徒故已退婚然在源來行執業之時未知范之爲人逮停歇後始聞人言藉藉謂范棍謀斃人命不少小的聞而大恐故投捕房述明備案愛律師卽起禀堂上請向原告穆律師詢問所有見証曾否問完中西官准詞詰問穆律師答已譸畢愛律師謂然則此案於西歷十一月十六號開訊今已延至正月十六號應桂馨應請准其交保前堂奉諭須存銀一萬兩奈因年關伊邇應不願繳今有沈仲禮朱葆山虞洽卿等四體面人願代作保已有保信送案如應日後傳訊不到保人願繳銀一萬兩務請堂上允准郝律師亦代陸頌和禀請交保中西官互商之下判應桂馨准其保出候訊陸則未便准保著與王毛毛朱海郎還押捕房候再訂期覆訊（見） 
[會訊撞船糾轕案]  
　　英商阿文弗列愛文勞治控招商内河小輪局拖船不愼撞壞遊船請追修費銀四十餘兩昨晨關司馬因公片請南市總工程局正裁判官孫大令會同英德副領事提訊該輪局延律師侯魯公到案申辯訊之杜少林供在局押船因是日風大原告托拖船隻本應列入最後奈洋人不允定欲居中當時有撞壞不賠之語有本船水手王阿二朱阿根等可証經理人方雲卿供此咎在原告在令以見証未齊碍難核斷商之英副領事判一體事退去候傳各見証到案再訊（見） 
[翻控祖父販賣孫女案]  
　　陸能求與陸金記陸錢氏被孫女陸小土陸阿土以捆縳來滬販賣爲詞控訴捕房派探方長華将陸等及帮同之馬金生解訊奉判各押九月錢氏押兩月阿土等遞送餘杭完案已詳本報陸能求以此事實係阿土等兩姊妹在餘杭不守閨箴函召回寕不家所致忿不能平近由該圖董事黄鉞具禀公廨請爲伸雪昨經捕房将陸等送訊黄鉞投稱陸係甬人在餘杭西山荘居住多年陸能松無子将能求之子過繼因其女阿土小土爭産起見妄控販賣請爲核釋訊之陸錢氏供詞略同馬金生供係鄰居由錢氏央小的伴送求察代審係大令以案情甚重非阿土小土等到案難以昭雪商之英副領事判分别還押候移請餘杭縣将阿土姊妹送廨復訊核釋（見） 
[英美公廨早堂案]  
　　何操能竊張阿三家衣服銅吊由捕拿獲送究代審孫大令商之英副領事以犯竊乃在界外判押送上海縣訊辦○着名蟻媒白頭鷹即王張氏将李洪義之男拐賣與虹口鄧姓爲李投元和縣控告奉文移提昨由包探解訊供稱失孩可以指支判押候派差協探将李孩獲案訊明再核○郁瑞富串同劉記山陳阿六葉阿友等竊荘新記家鐵葫蘆四隻值洋一百五十元由探解究大令以郁係首犯判發押西牢一年作工餘人斥釋○小乞丏鄔阿記與同黨周寳之徐阿富周根福卞子珍等以購物爲由串竊恊昌盛等五家錢洋衣物由探解究判鄔徐各押九月餘押西牢半年○張阿四竊洋人黑皮統一件由探解究判押捕房三月○怡和洋行跑街秦福生施富掌近經買辦祝蘭方查出私收客帳甚鉅報探解究大令判押候查明究追○揚州人邱冬林因妻某氏逃逸欵爲俞郡亭所拐向論不睬将俞兇毆由探解究大令判押罰洋五元養傷○三和公司王有貴圖賴黄樹森黄沙銀两控請關司馬飭傳抗不到案經黄在路遇見扭入捕房被包車夫陸阿福兇毆前日亦解訊判俟見証到呇究辦在案昨日王有貴情虚不到而原告見証亦未來案因判俟禮拜五傳同兩造及見証覆訊（見） 
[法租界捕房事]  
　　某民婦将新租界田二畝有零賣與開酒坊之樊老四議價洋三千元先付現洋一千五百元餘出支票届期向收錢荘往收答稱票根未到向樊索取一味游約該氏具控公廨前日讞員陳大令飭将樊提入捕房押候堂期解訊○陳阿三馬阿龍将未經宰牲公司蓋印猪肉入市求售爲包探拘入捕房捕頭准予交保俟堂期解判○東洋車夫金桂友昨日撞損某西人馬車被西人扭送捕房押候解堂訊奪（居） 
[美租界捕房事]  
　　顧阿全道經裏虹口被流氓榮華狗大等搶去銀表練等件由顧報緝捕頭飭探朱桂生查辦○茂海路戴范氏向外甥葉招寳借洋不遂吞烟圖盡由葉将氏載入捕房轉送醫院求治醫生騐得並未天烟送回○陳桂生失去華比等鈔票洋百餘元報請查緝捕頭允之○漢璧禮路源興飯店主　稱前晚被匪用油紙抛入意圖縱火請究捕頭准予查辦○張阿三行經元芳路被某西人馬車撞倒受傷由捕載入捕房飭送醫院求治（古） 
 
 

Page 11

 
 
[十月初二至十二月十二日施藥捐清單]  
　　潤濤和尚洋十元增泰盛銅洋一元周詠春洋八元沈奎標銅洋一元董鶴田洋四元承記銅洋六角戴生昌尤阿德洋五元馬章才洋二角樂久龍銅洋一元朱姓洋二元周雲卿求外甥悉康病　洋五元三班周銅洋三元銅小洋念八角永康荘徐文明岑庭芳翁靜波張子川禮和洋行蒋漢雲爲妻病愈酬原無名氏八户各洋十元志大荘餘大荘瑞大荘杜廷材升大荘陸興之王府七户各洋念元無名氏銅洋二元大阪洋栅汪銅洋一元　茹彬區　生合洋二元吳應氏洋二元源昌銅洋十六元四角申園銅小洋念四角伸記洋三元銅洋二元無名氏洋二元又銅洋二元徐雲記銅洋一元德署朱全炳洋三角　江味蔗堂集福册捐洋十元周湘雲代募康裕昌育嬰捎洋十元徐少范洋二元郭子卿洋十五元以上共收洋三百元另另五角銅洋三十六元二角滬北天后宫前廣益善堂司董嚴信厚施則警曾鑄朱佩珍祝大椿葉貽釗周鴻孫等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
打繩編席四科分班敎授取其本輕學易銷售尤爲便利俟将來辦有成效再當逐漸改良力圖推廣至一切現辦章程同開辦日期另行咨部備案據熱河道謝希銓承德府英啓會詳請奏前來除咨明刑部外所有籌辦習藝所情形理合恭摺具陳太乞皇太后皇上聖鑒謹奏奉硃批刑部知道欽此 
　　宫門抄十月十六日刑部都察院大理寺鑲紅旗值日無引見出使大臣李經邁請訓並請假一個月柯劭忞由天津回京請安袁世凱預備召見召見軍機李經邁袁世凱 
[湖南巡撫張等奏爲會考晉省西學專齋豫備科甲班畢業學生照章給予出身憑照並進呈分數表摺]  
　　調署湖南巡撫山西巡撫臣張曾敭山西學政國子監祭酒臣宗室寳熙跪奏爲會考晋省西學專齋豫備料甲班畢業學生照章給予出身憑照並進呈分數表恭摺仰祈聖鑒事竊臣等於光緒三十一年四月十七日准學務處咨光緒三十一年四月初六日本處奏議覆山西巡撫張曾敭奏西學專齋畢業酌擬考試升學辦法一摺奉旨依議欽此查覆奏内稱該省西學專齋普通畢業各生此次量加變通卽由該省巡撫學政會同考試仍照章将取中舉人發給憑照奏咨送京覆試其不及格者不再奬以實官仍畱該專齋進習專門畢業後送京考試酌量辦理等因兹届該專齋阭備科甲班學生三十名畢業之期臣等遵於本年六月十四十五十六十七十八十九等日親赴該學堂糊名編號分别内外兩塲按其所學程度當堂發題嚴密考試内塲照章試以經論史策各一篇其西政西藝一塲卽係該專齋平日所授課程免其另試外塲擇試代數形學八線英文圖畫歷史地輿地質地理財政公法政治動植物兵操等十四門其理化醫學等門臣等素少研習未能校閲仍以該專齋此次畢業分數爲斷惟定章分數在四十分以上者卽給予出身臣等以該齋學生年限未深非如由中外小學層累而升者可比故此次試卷經臣等悉心參校核定分數並遵章加入三年與品行分數平均計算以五十分爲及格俾免徼倖其總分數在五十分以上者取中舉人二十五名先給憑照咨送學務大臣覆試其不及五十分者五名分别退學補習有差竊維該專齋所授學科均按原訂合同辦理與定章豫備科所定西學課程有增無减並無闕略之處惟中學各門係合同所未載該專齋所未授故較外塲科學均卓有可觀實由該專齋總敎習敦崇禮敎導有方辦事精實三年以來督率各華洋分敎習始終不懈故能有所成就查原訂合同第十六條西學專齋各敎習每屇三年果係認眞敎誨著有成效者應援各省大學堂奏准成案擇尤保奬等語該總敎習等殫竭心力勤勞可嘉應俟取中各生在京覆試再由臣曾敭另摺奏請奬勵除咨明學務大臣查照外所有臣等會考西學專齋豫備科甲班學生畢業情形並進呈分數表緣由謹恭摺具陳伏乞皇太后皇上聖鑒訓示謹奏奉硃批學務大臣議奏片表併發欽此 
[糊南巡撫張奏爲該專齋普通畢業酌議考試升學辦法片]  
　　張曾敭片再本年二月間臣等會奏該專齋普通畢業酌擬考試升學辦法一摺由學務處議覆所有普通畢業學生考取舉人後仍留專齋進習專門矣畢業時送京考試酌量辦理等因奉旨依議欽此咨行到晉臣等詳繹學務處覆奏並未指定如何奬叙所云考試酌量辦理自係統畢業及格與不及格者渾活而言蓋於進士一階有其難其愼之心鄭重以待将來並非於畢業諸生攻苦三年多有因而致疾者久勞思逸人情類然若不明示奬格以鼓舞之旣無以堅諸生進習專瘦之心卽無以備朝廷實業人才之用該總敎習敦崇禮亦屬以此爲言臣等公同商酌此次畢業優等諸生旣准作爲舉人在本省進習專門将來畢業及格自必優給奬勵該專齋總分敎習多係西人其敎法最爲切實便捷異日畢業諸生若有學業優長者送京考試果能與京師大學堂及格學生程度相等惟有仰懇天恩俯准一體予以進士出身候旨錄用不及格者照章辦理諸生必能益加惑奮各擅專長似於學務人才大有裨益至於該專齋專門課程亦經議定查奏定章程大學堂本有視所習之專科分别或三年畢業或四年畢業等語臣等因與敦崇禮往復商酌将課程寛以時日增加鐘點裨益精純專習律法格致工程礦學四門統以四年爲限其律法一門於第四年期内補習中國律要義歷代刑律考古今歷代法制考由臣等另聘敎員分别敎授如此變通辦理與奏定章程課程年限均尚相符除将該專齋專門課程咨送學務處查照外謹合詞附陳伏乞聖鑒一併飭下學務處核議遵行謹奏奉硃批覽欽此 
　　宫門抄十月十七日工部鴻臚寺正藍旗值日吏部引見七十三名正白滿四名正紅漢二名亨公植公各續假十日意公請假十日袁世凱預備召見召見軍機袁世凱 
[湖南巡撫張奏爲晋省設立農林學堂已逾兩年謹陳辦理情形俟畢業後准予照章分别奬勵以勸實業摺]  
　　調署湖南巡撫山西巡撫臣張曾敭跪奏爲晋省設立農林學堂已逾両年謹陳辦理情形俟畢業後准予照章分别奬勵以勸實業恭摺仰祈聖鑒事竊查晉省開辦農林學堂始於光緒二十七年經前撫臣岑春煊奏明創設派員前赴日本延聘農學敎習岡田眞一郎林學敎習三户章造來晋講授就省城漢山書院建築講堂一所齋舍飯所一百一十二間購置圖籍儀器考取各屬年力相當文理通順之學生一百名於光緒二十八年十一月二十一日開學由農林兩敎習分班授課並設農林試騐場挑取壮年農夫五十名隨同肄習臣抵任後督飭局員敎習加意整頓適奉欽定頒發學堂章程内開實業學堂課程奬勵各條仰見朝廷敦勵實學之意復飭遵照添派漢文敎習補習普通各科擴充試騐場種植中外物品二百餘種分化學理學氣候土壤水機試騐諸法設體操場儀器標本繪圖閲報編譯曁農具陳列農産製造各所依類講求又設農務半日學堂敎本堂農夫兼准附近城鄉農家子弟到堂附學以開風氣近省各屬多有到省考求新法者歸而試種頗獲成效林業試騐本年在城内開設苗圃已分種强壮林革三十餘萬株以後遞年推廣可造森林多頃足爲晋省開一利源本年二月原訂敎習両年期滿農敎習岡田眞一郎辭退回國由臣電明出使日本大臣楊樞續聘日本農學士高橋昌來晋授課並與林敎習三户章造展期一年議定合同條欵益求妥善各學 
 
 

Page 16

 
 
生等迭經考試均能用心肄習其最優者業經另案奏明派赴日本遊學其餘學生應俟畢業後考試察看程度再行照章奏請奬勵給予出身以勵實學而宏造就至應需經網除開辦用銀一萬二千餘两外常年委員敎習薪水曁學生膏火飯饌一切額支活支等項約需銀二萬四五千兩均在新增釐金項下動支應請查照定章按學堂用欵作正報銷據司道詳請奏咨前來除将學堂課程規條咨送政務處學務處大臣曁商部查照立案外理合恭摺具陳伏乞皇太后皇上聖鑒謹奏奉硃批該衙門知道欽此 
　　宫門抄十月十八日内務府國子監鑲藍旗值日無引見綱公謝准賞借俸銀恩掌儀司奏二十五日祭礪奉先殿洵貝勒行禮召見軍機堃岫 
[江西巡撫胡奏爲奉旨解足原派練兵經費擬整頓丁漕以資解濟摺]  
　　頭品頂戴江西巡撫臣胡廷幹跪奏爲奉旨解足原派練兵經費擬整頓丁漕以資解濟恭摺仰祈聖鑒事竊准軍機大臣字寄本年五月二十四日奉上諭練兵處户部奏各省應解練兵經費擬令按月匀攤報解開單呈覽一摺著各該督撫按照單開各節如數按期籌解倘再延踰短絀卽差練兵處户部按照京餉甘倉诚案隨時奏参至三十年分户部奏派各員先提二百二十萬兩一欵著一併掃數報解不准絲毫蒂欠等因欽此遵旨寄信前來臣當卽札飭布政司實力通籌迅速詳覆兹據具詳前來臣查江西省上年奉派練兵經費銀五十萬两前署撫臣夏旹勉力籌措酌提州縣丁漕錢糧價盈餘及漕糧坐支脚耗銀米八萬兩烟酒税釐四萬兩又各官報効銀八萬兩共凑足二十萬兩認作常年的欵其上年應解之數業已解清本年亦先後解銀十五萬兩均經奏咨在案兹復欽奉諭旨飭照原派數目按月接解當兹時艱孔亟非籌餉無以練兵非練兵無以立國臣與司道受國厚恩具有天良事關要需何敢心存推諉惟江西庫款奇絀以入抵出每歲不敷五六十萬按籍可稽無從隱飾而新添項下如移設製造廠恊濟東三省以及出使經費修濬黄浦等欵共銀二十一萬兩尚不在内其實在艱窘情形已於六朋初四月縷晰貝奏諒荷聖明洞鑒兩月以來考求財政通籌出入恐此後拮据之状更有甚於前者自夏租秋銀價大漲江西釐税向徵制錢易銀解庫爲入欵大宗今年税收本已不甚暢旺加以銀價虧耗短絀必鉅又上年認解練兵經費取之州縣者總半今則錢價日低丁漕赢餘不敷辦公紛紛求铭提解是前認之二十萬尤有岌岌難恃者此六月具奏時所未及逆料者也臣與司道反覆咨商江省地瘠民貧凡可以籌欵之法均經前撫臣搜剔靡遺未便徒事誅求致使四民重困惟練兵關繫大局需餉孔殷旣經奉旨添籌詎容藉詞諉卸自應於無可設法之中勉効涓埃之助查地丁漕糧爲國家維正之供江西每歲民欠不下數十萬光緒二十八年前撫臣李興鋭臚陳積弊擬定辦法奏請整頓各屬疲玩之風爲之稍振是年丁漕兩項比較歷年多收銀十餘萬両可知天下之事草偃風行權操自上但能盡一分心力自有一分功效厥後奉行旣外怠玩復生臣細查情形重申禁令先就一二最疲之區責成印委各員認眞清理嚴定比較之法明示懲勸之條以期力挽頽風徵收起色又查江西各屬徵收最旺照額全完之鄉多係民間自應義圖互相勸勉鄉鄰之督責更勝於官吏之追呼此固由於民俗純良所致然立法之善實可倣行業經臣通飭所屬勸諭紳衿倣照辦理所有此次整頓丁漕儘其力之所及切實籌辦能添收若干進欵卽加認若干經費此時舉辦之初尚無把握未敢認添籌的欵轉慮無以踐言致干欺飾之咎用敢據實歷陳籲懇天恩俯念江省財力奇窘另籌爲難准将添提練兵經費暫勿限以定數俟整頓丁漕添有的欵再行量力加認江省幸甚再三十年分户部奏提各省銀二百二十萬江西奉派先解銀十二萬上年業經解銀二十萬兩合併陳明除咨練兵處户部外謹恭摺具陳伏乞皇太后皇上聖鑒訓示謹奏奉硃批練兵處户部知道欽此 
　　宫門抄十月十九日理藩院光祿寺八旗兩翼值日無引見袁世凱謝賞穿帶膆貂褂恩唐紹儀到京請安並謝署商部左丞恩道府許引之等謝恩分發湖北補用道存燾等謝恩聨芳預備召見裕中堂續假二十日召見軍機聨芳唐紹儀皇上明日辦事後還宫升乾清宫覲見畢還海 
[户部奏爲清釐淮鹽額産據咨改奏摺]  
　　户部謹奏爲清釐淮鹽額産據咨改奏恭摺仰祈聖鑒事前臣部奏准籌餉酌擬十條内清厘兩准額産一條以兩准引鹽産多銷少今兩江總督切實查明設法整頓旋據前督臣魏光燾咨據兩淮運司恩銘查明現在實存鹽數請寛免從前虚報溢産處分並請更定額産數目等因前來臣等額定産鹽之數向多於額銷之數此不獨両淮爲然斷未有産數絀於銷數而可著爲定額者淮南二十九年各岸銷鹽内除北鹽南運各引不計外實銷南鹽五十三萬三千三百餘引尚不足道前年間原額無不舉淮南額定引數與近年實銷引數通盤核計遽請以歲産四十萬四千五百引作爲産鹽定額誠如所擬則以二十九年銷數計之已需額外鹽十二萬八千八百餘引若交來各岸銷市或更有起色勢将無鹽濟銷該運司亦深慮及此此淮南産額之應再核也至淮北額定産鹽三十一萬一千一百九十七引雖爲舊例然以淮北二十九年銷鹽四十萬四千九百餘引每引四百斤又北鹽南運五萬四千二百九十餘引每引六百斤申合北引八萬一千餘引核其總數亦銷額外鹽十七萬五千餘引今乃拘泥舊例不爲另定産數仍屬名實不符此淮北産額之應再核也兩淮産鹽考成始於嘉慶九年歲應産二百萬引有奇今之缺溢考核册報第沿咸豐年間暫定之額併所報溢産　　視原額猶相去遠甚現旣請更定産額應規爲久遠之計就淮北而論據報收鹽數均係實在則所以補票鹽之缺濟江滁之罰者　於是乎賴應亟查明海屬三塲近年實産鹽數另行酌中定額務與銷數相符其淮南二十場據稱截至二十九年底止僅存鹽　四十萬八千二百三十九引核之原報存數短少甚鉅其缺鹽之故皆係虚報於未收之先致存數與收數不及一半等語是其盤查現在實存鹽數並未考核現在實産鹽數謂　　　　之多虚報則可謂各場産鹽之多虚報則不可乃因力矯虚 
 
