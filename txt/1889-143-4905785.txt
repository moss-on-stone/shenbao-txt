# 1889 - 143 - 4905785

 

Page 1

 
 
[寳墨齋四書鑿] [  點石齋代啓]  
　　是編偕同志纂訂校對顧精自丙戍秋出書後銷路廣遠旋因市賈照樣翻刻只圖漁利任意訛錯魚目混珠殊堪痛恨倘蒙大雅察識足辨其似是而非惟在購書者認明本齋字樣則不至售市獪之欺彼南郭先生欲濫厠而不得矣 
[點石齋售書啓略]  
　　經策通蒐○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯槪不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克己紳商賜顧請認抛球塲南首三層樓紅墻洋房可也此佈 
[論小說]  
　　有客謂余曰當世士大夫閑户著書付梓行世者惟制藝小說二者爲最盛制藝不下百萬篇五光十色萬户千門濃淡淸奇不名家數小說不下千餘種宋玉小言邱遲碎錦嬉笑怒駡皆成文章洋洋乎大觀也哉顧今之選制藝作小說者不過盜虛名邀重利而已昔人謂秦始燒書較漢文求書之功爲尤烈誠有慨乎其言之也若當世之倉儲充棟車載汗牛災及丹鉛禍延白石恨不得祖龍一炬以廓淸之余曰是固然然亦有辨夫制藝者豈輔翼聖經闡揚名教之具也哉徒以國家功令所在俗尚風氣所趨天下英雄無不入其彀中者所謂要從閂裏進不敢不低頭此耳是故棘闈得志瑣院成名自詡傳燈便操選政苛之以聲病拘之以對偶求合於有司之繩尺毋敢有銖兩分寸之失焉將來功令一變風氣頓殊是紛紛者覆瓿糊窓固所不免而當其時較短量長儷靑配白爲揣摩家敲門磚夫亦曰未能免俗聊復爾爾不得以盜虛名邀重利咎之吾獨不解夫小說之紛紛者尤盛於制藝也夫小說者非苟爲是炳炳烺烺已也必也深之以學問廣之以見聞充之以才華精之以識鑒而後讀書得間閱世有眞含意未伸會心不遠躍然有所動於中而不能閟也於是乎發之爲小說夫太羹元酒陳於室則將有投箸而起者矣土鼓簣桴張於庭則將有掩耳而走者矣是以課虛無以責其有叩寂寞以求其音托游戱以寄其情寓俳優以博其趣超諸象外而得諸　中探之無窮而辨之有味令讀其書者忽喜忽怒忽驚忽疑忽起忽坐忽涕忽笑百態交作不能已已茫乎莫測其涯涘恍然有得於衷懐可以遣睡魔可以醒醉魄可以助談柄可以破愁城小說之義大矣哉欽定四庫全書目錄錄小說於史部而不錄制藝袁簡齋隨園全集編小說於外集而不編制藝誠以制藝之本諸經而無所發明反不若小說之附詣史而堪爲佐證也已吾見今之所謂小說者效顰西子學步邯鄲舍已芸人遺神取貌其植品之卑微可哂也漫無指歸羌無故實東塗西抺敷衍成篇其遣詞之蕪雜可哂也詫陳奇遇自謂風流妄挾私心無端謾駡其命意之鄙瑣可哂也故老常談前人窠臼膚詞剩義剽竊爲能其佈局之陳腐可哂也至於窮於思路窘於篇幅另生枝葉突起波瀾則情形之局促可哂也義無所出說有未通左支右吾前遮後掩則主見之游移可哂也嗚呼是亦不可以已乎俯仰乾坤何等自在而必欲陷身苦海把臂愁林誠不知其何心矣客曰近時小說中尚有傳世而無愧者否余曰此非僕之所敢知也第以我輩螢窓專案慣弄柔毫借他人酒杯澆自已塊壘俶詭奇譎恣肆洸洋如客難賓戱僮約奚移干寳之搜神齊諧之詰怪東方之譎諫南華之寓言意之所至筆亦隨之上下縱横無所不可惟是志趣當高尚體例當謹嚴勿顚倒是非如碧雲騢勿懐挾恩怨如周秦行紀勿描摹才子佳人如會眞紀勿繪畫横陳如秘辛雜識而後不見擯於君子若夫章句之短長詞華之好醜仔乎其人之筆致文心純任天資無關人力古人謂詩有别腸僕亦謂小說有别腸以隨園之驚才絶艶投之所向無不如志而子不語一書鋪叙平直轉折滯鈍如嚼蔗質意味索然非其騐歟明以前尚已我朝作者惟紀曉嵐先生之閱微草堂筆記及蒲留仙先生之聊齋誌異二書膾炙人口家喻户曉筆記簡而益遠淡而彌雋其神韻悠然不盡讀者自領略於酸鹹之外誌異龍翔鳳舞錦簇花圑其才之大學之富令天下文人五體投地而不敢仰視惟留仙有意爲文而盡乎文之能事曉嵐無意爲文而文尢不可及焉故後人學蒲者比比皆是而學紀者絶無一人信乎刻鵠易而畵虎難也其餘如鈕玉樵之觚賸風流蘊藉娬媚天然其弊也繁縟黍餘裔孫之六合内外瑣言戞戞獨造卓然一家其弊也生瀝沈桐威之諧鐸機圓調熟矢口成章其弊也甜人霽園主人之夜談隨錄宛轉如環愜心貴當其弊也膚淺此皆傭中之佼佼者求之於世已不可多得矣然而足跡不出乎里閭目光未徧乎寰宇如寄園寄所寄虞初新續志所摘錄諸書其泯没不彰者不知凡幾安得爬羅剔抉發潛闡幽擇其尢者以公諸同好也哉 
[本館接奉電音]  
　　昨接在京友人發來電音有本月二十八日上諭二道敬謹譯登○四月二十八日奉上諭此次散館之修撰趙以烱編修馮煦業經授職二甲庶吉士孫錫第韓培森熊亦奇陳遹聲華學祥姜自騶秦綬章徐受廉朱延煦曾宗彥榮慶俞贊年張元奇于齊慶王廷相馮芳澤秦夔揚孫綜源宋伯魯張星吉蔡金臺楊天霖吳慶坻王蔭槐姚内然沈希曾周承光吳鴻甲陳田高覲昌彭述凌彭年王榮商劉玉珂周爰諏張燮堂吳炳荲　熊徐世昌鹿瀛理劉學謙柯劭文羅光烈沈曾桐承德陳兆葵闊普通武俱着授爲編脩三等庶吉士宋育仁王守訓格爾鏗額葉在琦謝崇基景厚俱着授爲檢討李工堯莊鍾濟王新楛徐容觴陸壽臣徐敏中梅汝鼎洪家滋王榮先盛沅渠綸閣楊森俱着以部屬用馬芳田郭邦任孔憲瑴賀沅林鑑中尹殿颺凌芬李瑋堂沈維善張琦李端榘段樹藩俱着以知縣卽用繙譯庶吉士惠純伊倭坦俱着授爲編脩欽此同日奉上諭福錕翁同龢着教習庶吉士欽此 
[西淸掞藻]  
　　前紀廂藍旗護軍營隨同辦事印務護軍叅領慶安病故所遺印務一缺暫委叅領護理云云兹 
 
 

Page 2

 
 
聞該旗恩護軍統領普於本營護軍叅領諸員中逐加遴選除噶嚕岱現在黑龍江軍營瑞福現在山東差遣榮先桂　現在神機營外富倫布係兼司鑰並充善撲營印務恩福亦係司鑰並兼虎槍處瑞　充爲槍營隊長未便再令兼充印務至裕慶德元瑞和福恩均與此缺不甚　宜惟護軍叅領慶昌由印務筆帖式出身曾充副印務有年堪以點充　缺慶叅領聞之趕急固辭統統傳諭再三伊終堅懇另簡統領詢其因何致此密稱營務積弊已深非朝夕所可挽回一承此差欲整頓則有所便卽在任亦有所牽制若因循坐悞則上以負職守下以愧影衾是以不願仔肩此任統領聞之知難相强遂另爲選補云○十三日午宣武門内抄手胡同民人連三趁胡同外大院與二三同類舞動石鎖甫脫長衣卽倒於地同類趨往扶起則已氣絶身亡矣又十一日阜成門外馿市口有負行李入京者少憇路旁遂亦坐斃天時不正是以疫癘叢生也○阜成門内宮門口東廊卜南口内路南回人馬七之妻夙有賭癖馬於白晝出門妻卽邀人作陸博戱本月十七日赴隣家擲雙陸三戰三北除　携銀錢悉行輸去外尚欠銀十七兩　奇約於明午付淸　回家越思越急旣無顔以對丈夫又無欵以　債負遂購取紫霞膏二錢吞下迨馬知覺赶爲灌救無如毒巳發洩旋卽玉殞香消矣○本月二十二日辰刻廂藍旗　護軍統領普在地安門内五龍亭正黃旗侍衛教塲揀選該營護軍叅領二缺副護軍叅領空銜花翎護軍校空銜護校藍翎　各一缺除咨傳宗人府等處保送人員前往預備外並咨請稽察兩侍御屆時至該處會同揀選○内廷尊藏列聖實錄玉牒每閱一年例應於夏令請派大員恭詣乾淸宮敬謹抖晾本年係屆抖晾之期經軍機大臣將在京滿漢大臣銜名繕單請派奉硃筆圈出協辦大學士吏部尚書徐桐吏部尚書錫珍户部左侍郎熙敬户部左侍郎曾紀澤欽此○總理各國事務衙門前次考取各部院漢司員以總署章京記名者僅有三員未經傳補日内將復行　取是以各部院之候補漢司員多望總署之咨取到來得有進身捷徑也○兵部人旗各營以恭逢光緒十五年三月十六日恩詔大小官員各賞加一級應由各該旗將此次加級之官員銜名送部以憑註册遂口知各固山務於十日内將銜名送部○倉塲有官米撥存河淀安河倉以備外三營支領日前用大車數十輛裝往行至西直門外關廂魏家茶館門首有李王二車夫見彼處男女多以銅管探取米粒向之喝阻致觸衆怒一聲號召卽有匪徒六七十人上前搶奪車夫攔阻不住轉瞬間兩車皆盡計七十餘石老米悉數不翌而飛押車官役飛報樂善汛守戎立派汛勇數名至此見匪徒早已散去僅鎖住二名帶回本汛未卜作何辦理也○本年己丑科新貢士在保和殿殿試應請欽派讀卷大臣恭擬策題奉硃筆派出大學士恩承協辦大學士吏部尚書徐桐禮部尚書李鴻藻兵部尚書許庚身工部尚書潘祖蔭都察院左都御史祁世長户部左侍郎孫詒經刑部右侍郎薛允升欽此得旨後相國等卽往内閣恭擬 
[火焚紀略]  
　　月之十六日三更　盡京師崇文門外各街巷鑼聲如沸蓄係上四巷各鋪户毗連失愼也一霎時火勢蔓延烟冲霄漢所有附近鋪户住家無不東逃西竄幸是夜風不爲虐又得各水會立時撲救計對面被焚者約十餘家至因何起火尚未經司官訊明也 
[使節過蕪]  
　　出使美日秘大臣崔惠人星使國因由滬乘招商局江孚輪船泝江上駛於廿三日抵蕪寄泊江濵一時官紳戚友及故鄉人士之寄寓蕪湖者咸詣舟次謁見星使接見有差握手殷勤歡然道故旋卽展輪上駛至安慶小作勾留再由内河回太平縣原籍省視祖墓 
[道憲抵鎭]  
　　新任常鎭道憲黃觀察於二十五日午後行抵鎭江在城文武印委各員均至江于恭迎如禮弁兵列隊升砲頗爲熱閙各員呈遞手版觀察逐一接見略談片時旋卽登岸乘轎進轅擇於廿六日接印 
[杭州絲市]  
　　本年春夏之交氣候極寒以致筐上春蠶長養極形遲滯各鄉蠶婦無不蹙損春山查往年四月初絲行均已開秤卽遇天氣較寒之歲一交淸和中澣絲價總已開盤今屆首夏將過轉瞬端陽節到而新絲之入市者猶寥落如最星絲行中准定廿六日開秤定價每兩約在二百四五十文之譜第今年出絲固若此其遲而統計浙西蠶花足有十二分年歲叢此者咸謂將來絲價必有减而無增也 
[潯陽雜紀]  
　　各省魚販醵資在九江岳師門外楊泗廟演戲敬神自本月二十日起丁歌甲舞翠煖珠香轂擊肩摩頗極一時之盛○李呂氏强佔粤商李某地基涉訟多年無由斷結今春又赴藩院上控批回九江府覆訊曹朗川太守率同金雨卿明府飭吊契據親往勘明連日提案研訊該氏供出甲乙二訟棍爲之主唆遂飭差立提到案想須盡法以懲也○月初迄今大雨滂沱經旬不息禾苗豆麥均已損傷現在江水陡高平隄拍岸低田盡已湮没新秧漂失無存日來天已放晴而江水依然添漲沿江民庶無不相對咨嗟云 
[秀語奪緑]  
　　嘉興於咸豐庚申四月二十六日遭匪屠戮克復後經諸紳董議定每逢是日延釋子設壇育德義塾追荐當日殉難忠魂迄今歴三十年遵行罔替今歲仍禮懴三日并先期禀請府縣憲出示禁止屠牲○嘉興縣王西坨明府乘舟赴省諒有公幹須向大憲禀陳也 
[三峽江聲]  
　　宜昌來信云日前彝陵輪船開往漢皋裝銅不少嗣又到民船三艘全載銅鉛蓋皆由雲南經四川沿江而下者隨轉裝江寛輪船於二十日開往漢口○江水日漲近又高起丈餘民船之上駛者非風順不克揚帆幸峽門未封尚得往來無碍云○各縣命案以東湖爲最多刁民率藉以訛人爲詐財地步日前北鄉又由命案兩起斯明府正在辦理歲科試事遂委南沱司往騐聞兩案一係眞一係假云○節近端午漁户都采烈興高以小舟演競渡之舉鳴鑼擊鼓動地驚天蓋冀向鋪户歛錢以肥私槖也○英領事告假回國所遺駐宜領事一缺由九江法領事調署已於十七日乘江寛輪船抵宜矣 
[揚試續述]  
　　本月廿三日揚州府陳太守考試寳應高郵正塲題目列左寳應頭題言語至孔子次題率性之謂道脩道未冠政事冉有次同詩題賦得麥氣迎秋得秋字高郵頭題言語至人不間於其父母昆弟之言次題天命之謂性率性未冠言語宰我次同詩題賦得梅炎藻夏得梅字 
[騐收堤工]  
　　前紀運河東西堤工告峻由總辦請委員騐收等情兹悉曾爵帥檄飭于少湘觀察寳之赴袁浦差次之便順道前往已於廿二日臨工逐叚較騐甚爲認眞此亦見觀察之實事求是也 
[温州試事]  
　　十三日永嘉縣出縣試初覆案示期十五日二覆四書文題凡有四端於我者知皆擴而充之若火之始然泉之始達賦題歸雲擁樹失山村賦以題爲韻詩題賦得布榖聲中夏令新得聲字紅杏碧桃蒼松翠竹七律不拘韻十七日出二覆案示期十九日三覆四書文題昔者先王以爲東蒙主且在邦域之中矣是社稷之臣也詩題賦得雨添山翠重得雲字二十一日出三覆案示期二十三日四覆二十五日出正案二十七日閱看武童馬箭○温州府試定於五月初三日開考先於四日二十八日取齊各縣與考文童刻已絡繹而至矣 
[蓬瀛選勝]  
　　五月十三日午後東京特發電報品川樞密院顧問官着兼任御料局長又駐紥中國欽差鹽田三郎在北京任所病終○日本各鎭守府奉上命區别管轄界域當卽派定横須賀鎭守府管轄東海一圓伊豆七島吳鎭守府管轄冲繩縣内灣估世保鎭守俯管轄對馬及西海着各認眞警備以專責任○福井縣越前國内生郡上岬村番田越艸地三十步之山陵日前忽然崩裂長約二十餘間闊約十餘間其麓頓被川流埋没又同郡城崎村内山岳亦遽崩倒所有在山麓住居人家皆遭損害云○朝鮮因去年凶歉准他國商人運米入關海關不納稅 
 
 

Page 3

 
 
金惟限定華歴五月朔爲止現距限期已近日本米商因商之日本郵船會社定於十九日雇越後丸輪船運米由長崎直赴仁川 
[謀弑未成]  
　　初六日法國大統領楷魯諾之因巴黎開設大博覽會駕車馳往觀覽途中忽有向馬車發礮狙擊者幸未命中得免受傷當將此事電告各國各國帝皇陸續發電均以大統領無恙爲祝日本東京得報卽於初十日具祝詞由電報傳遞 
[購米踴躍]  
　　山東靑州府一帶地方異常饑饉因此牛庄及之罘等六榖騰貴所有長崎號家山東商人自開凍後均在日酹商家爭買小米子每担遂漲價半元至六七角不等然華商尚獲利不少日内各商又接之罘電報囑買白米均以數千數萬計恐米價又將騰貴矣 
[荷蘭慶典]  
　　五月十二日英京倫敦來電荷蘭國王卽位迄今適屆四十年因此盛設典禮以伸慶賀 
[美人好奇]  
　　泰西古昔名聖遺迹有埃朋魯洛之殿堂代遠年湮遺址已無人顧問今有美國人以金一萬六千磅向希臘買得　地行將於荒烟蔓艸之中發掘堂基以探遺跡是亦可謂好奇者矣 
[歸案辦理]  
　　某甲以在船失去洋銀一百二十四元將船户温微星控諸縣署裴邑尊查得温居法界因派差役朱桂提温送入法捕房昨日解送公堂葛　轉略詰情由着交來差帶回歸案辦理 
[移提拐犯]  
　　新閘地火公司左近某姓家失去六歲男孩投報英捕房捕頭着包探明查暗訪悉被某甲及馬三所拐售與四馬路某粤人家得洋三十元因將一千人拘押惟馬在法馬路一枝春茶肆後循例至法捕房述明情節法捕頭着包探協同往拘馬已不知去向祗將伊姘婦劉氏提押昨日解送公堂葛同轉向之詰訊該氏供稱小婦人於去年八月已與馬拆開現不知伊何往同轉怒其無恥着卽送至英公堂辦理 
[賢令護花]  
　　昨有二女子年纔瓜破貌等花嫣奔赴琴堂籲求超豁裴邑尊升堂訊究二女珠淚盈盈欲言又止再三婉諭始同稱兒等生不逢辰早年流落悞墮匪人羅網致被售入棋盤街孔六子妓寮送舊迎新本非所願加以嗔鶯叱燕笞鳳鞭鸞日夕挫磨苦難禁受現在傷痕遍能叩求援山火坑則世世生生誓當啣環圖報矣邑尊飭發普育堂俟將傷處醫痊擇良婚配該鴇殘忍淫兇飭差提案嚴懲以爲凌虐買女者戒有識者謂二女一爲李素卿一爲陸巧雲云 
[不服拘提]  
　　靛客巫雲泰控信記靛行夥張錫同及傅銘心温阿惠等串騙貨洋一案已登昨日報章裴邑尊飭差至法界拘提被控各人而温自稱爲葛愼記靛行夥不肯到堂行主葛月樵則又謂此係信記之事與愼記無千因之扭入捕房將温管押昨晨該差投公堂禀訴情形葛同轉將温解送入城邑尊着候集訊核辦 
[冒牌被控]  
　　豐裕洋行西人投美領事署控法界榮昌洋廣貨鋪仿製洋肥皂出售請爲提究易副領事據情照會蔡太守飭差傳榮昌鋪主陳和卿會訊騐明肥皂印有花朶四面圍以西文花朶雖與豐裕所製相同西文則確有分别豐裕西人謂肥皂售與華人者多西文雖有分别然華人多不認識豈非以假亂眞乎太守飭吊印模再訊豐裕西人又稱愼興祥亦有此種肥皂太守飭差恊同捕房一併往提該差遂偕英捕至法捕房請派捕再至榮昌起到印模又至愼興祥起到肥皂一箱傳該鋪執事人馮竹君至案昨又覆訊該差將印模及肥皂呈案豐裕西人未到陳供稱已向豐裕言明嗣後不用此種印模攺花朶爲樹式彼此可以辨别所有起案之肥皂請卽發還馮供此種肥皂向同業正泰祥購來每箱計洋二元八角太守姑准陳具攺換花樣切結呈案備查印模存候銷毁肥皂俟換牌後始准給還 
[上海縣署瑣案]  
　　閘北紅坊主控汛捕魏德一案己紀報章前日裴邑尊飭提楊德德訊究楊供稱小的耕田度日並無行竊事情去年十一月間汛捕强指該紅坊所失布疋藏在小的祖墳邊再三向小的饒舌小的無奈出洋十元其事始了邑尊飭家丁往帳房取洋十元給楊判將魏再笞六百板着二圖地保往該處巡防局吊還賄泮并偕魏夥小寳將此案賊贓詳細查緝○金箔作頭周應喜控同業張萬興硬奪行單叩求提按裴邑尊着候提訊核辦 
[英界公堂瑣案]  
　　包探王阿二禀稱小的查得王覔三馬三二人合拐得王宋氏家之孩托張王氏售與粤婦王陳氏已經定價因拘王及王宋氏張王氏送案馬則借居法界往拿未獲惟將其妻王氏拘至法捕房暫押今先將各人及孩送案請函致法公堂帶王氏歸案訊辦王宋氏訴稱失去小孩已由包探查獲拐匪王俯首求恩張王氏供小婦人並不知王誘拐小孩王陳氏申訴買孩緣起蔡太守飭將王等分别管押俟函致法公堂帶王氏至案再行覆訊究辦俄法公堂派捕將王氏移送到堂太守着發官媒看管按此事與移提拐犯一則情節略同而詳略互異卽姓氏亦各如殊者是一是二尚待訪明姑並列報端以符有聞必錄之例云爾○衛張氏訴稱隣孩行竊自鳴鐘由捕阻獲人贓唐姓孩供寗波人年十五歲因在茶館賭輸是以犯竊其母某氏上堂禀請重辦蔡太守飭責手心百下交其母領回管束贓父該氏領去○陳蔣氏訴稱家中黃犬一頭無端被傅阿桂擲死請爲懲辦傅供小的被犬咬傷拾磗擲去不料將犬擊死並非事出有心蔡太守判管押十四天○麥捕頭稱虹口長泰隆木行將長木存放河干有碍舟楫請傳行主勒令搬移蔡太守飭傳該行主吳鎭邦至案麥捕頭伸訴前情并稱水道與旱道無異碍路均干工部局定章吳供行中確有長木幾株放在河畔然並不有碍行舟捕頭稱木料甚多佔至河半何謂不碍行舟太守限吳於十日内將木移開○錦名洋行西人偕經收房租之華人訴稱陳明瑞租賃平屋一間每月租洋一元積欠五月向索不付今定於五月初一日起每間加洋二角告以前欠之租情願讓去惟本月應付租洋一元須早付楚豈知陳仍一再延約因將其閂封釘陳又擅自撬開更糾衆尋釁以致收租之華人受傷西人亦被咬傷手指且唆使各租户均不付租爲此報捕拘陳送案陳供租洋一元本欲交付惟略遲耳至行兇之事實係被誣蔡太守謂錦名洋行願讓五月租洋待爾可謂不薄矣爾竟將本月租洋抗不照付反敢逞兇實屬居心刁詐遂判管押半月并繳淸本月租洋錦名西人又請派差恊往收租太守謂陳旣唆使各租户抗不繳租今已管押諒各租户當知儆戒矣如仍不付可再禀明候示 
[法界公堂瑣案]  
　　前日有山西人金桂投捕房訴稱同鄉馬大借住三十三月房飯錢不給分文除曾借過伊洋銀十二元外實被欠三十七元囑伊遷去伊又不從無法可施請爲訊辦葛同轉提馬詰究馬稱小的名增祥向爲玉器生意來滬八年借住金處金曾向小的借過洋銀十二元復將小的皮袍押洋六元繼將零物押洋一元核算之下小的並不積欠且小的與伊本不相識當時有馬玉亭介紹現亦候在外邊同轉着傳案詰訊據稱馬借住金家言明每月帖錢六百文所控飯錢並不知悉同轉着出外調停下期禀覆○捕房解紹興人陶堯祖至案禀稱從賭塲拘獲葛同轉誥其賭首何人陶稱小的並不與賭因前者有友在是處賭輸將衣服付質不克回家向小的借取靑布長衫一去不來昨見伊弟在彼故向詢伊兄下落伊非但不睬且更逞兇大老爺如不信請問該捕可也同轉着將陶交捕帶回問明再核○積竊張阿三杭州人前曾犯案嚴懲諭以不准再來上海前日張又游行租界中包探郁廷湘見之拘解公廨張供小的於本月二十六日到此欲往崇明葛同轉謂近日竊案繁多不責焉肯招認着先責二百板再行核辦○包探拘獲潮州人林阿開詰得在碼頭上用洋刀割開花包竊取棉花一小袋解案研訊供稱因脚底疼痛是以拾來墊脚葛同轉怒謂一派胡言判令枷號七天發碼頭示衆○探夥張小園一案已紀報章昨日張妻唐氏挈子才寳到堂繳洋十元稱尚有十元叩求末减曷同轉謂一元不能短少張求保出措辦同轉謂須將洋繳齊然後具保 
 
 

Page 4

 
 
[收買飯乾飯鍋焦濟振啓]  
　　謹啓者山左奇災至五府廿二州縣申滬兩報中賑之書無日無之甚至鬻女賣男逃亡餓死草根掘盡生機望絶揆諸慘狀有鄭監門流民圖所不能形容萬一者雖皇恩撥帑截漕大憲白計撫恤滬上義振各所力籌協濟奈地廣欵少惠難遍施籌捐之策無縫不搜無待芻堯之獻矣竊有一端可行善舉旣興彼處飢民有益并爲此邦人士惜福查滬上烟户億兆每日兩餐之飯鍋焦又名鍋巴者皆置而勿食稍勤之庖人猶肯收積以售錢惰者卽傾倒於泔缸統盤約計每日暴殄米榖何止數百千斤又有江海各輪舟中餘剩客　蹧蹋傾　不可勝數曾見申報會稽　心雲孝廉一啓苦勸水手人等曬乾帶回施給乞丐等語哀念東民草根尚難覔食若以飯乾鑊焦濟彼之飢不啻瓊漿玉液且大祲之後餓楫胃傷驟噉米飯麥麫必生疾病惟飯乾鑊焦質鬆易消最爲相宜今蒙道憲龔觀察倡捐鷹洋一百元並承善士莊　再豪瞿君梧生姚君彥嘉陽君少谷陸君小洲諸君集資在虹口後街莊源大醬園英大馬路保安善堂金利源碼頭煤料所大東門外泉漳會館城内邑廟保嬰局五處於五月初一日起設局收買運往災區議定收價飯鑊焦每斤二文飯乾每斤十文每日以午後一點鐘至三四點鐘爲止敬求酹埠公館行號店鋪住户以及輪船帳房諄囑庖人廚孃焙乾曬燥提挈而來照斤給價如願捐助尤爲無量功德此外如茶食南貨各寳號　宿壞不能出售之糕餅窮果等凡可充腸之物均可樂助代寄此事不獨有裨於災振卽此日日惜榖之心已邀天佑况庖人等又可藉獲微資一舉而三善備焉專肅刊佈伏惟公鑒[  上海協賑同人謹啓]  
[會解奉天振欵]  
　　謹啓者敝所於廿四日會同陳春記振所起解奉省第七次振欵規元一千兩遞解災區散放正値山東待振孔亟而奉省又不　稍緩須臾兩難并興跋前疐後哀籲仁人善士矜憐顚沛拯救瘡痍極力持籌以匡不逮是所切禱上海四馬路高易籌振公所陳德薰等謹啓 
[春闈揭曉余同年壽平誠格獲雋詩以志喜並賀同榜諸舊雨且以感懐錄請諸大吟壇正教]  
　　文名又聽噪皇州餅啖紅綾五鳳樓難得才　通籍早似聞聖主畫圖求火祥往歲徴燒尾壽平往夏在大梁撫幕曾遘火祥電訊追風報狀頭一樣蓬萊宮闕　我覊瀛海爾瀛洲○王聲譽馳江左黑海同舟記昔緣吳郡王勝之同年同愈壬午北試畢同舟返滬世外求仙讓徐市太湖徐芷帆同年德沅天邊持節　張騫合肥張藹靑華奎葉公覓句驪珠得徽郡葉步瀛同年新第羅隠高名雁塔鐫太湖羅小山厚焜今日文通吳郡江建霞標應少恨侯封梁縣姚崇封梁縣侯繁昌姚醉蘭同年楷令盈川楊炯爲盈川令上海楊靄堂德鑅○墮落而今剩陋生蹉跎老大一無成剗除金榜題名分艱苦扁舟去國情深幸朋儕兼慧福相期懽樂到公卿側身西望長安近雲啓修閂碧月明己丑四月十月八日來安孫點君異雨脫稿於日東槎次 
[觀丹桂園新戲天理循環殊足動人觀感耳目爲之一新賦百字令一闋以誌之]  
　　循環天理好教人從此參破空色玉軟香綿扶不起正是酒酣時節半逗情詞半勾綺思竟使初心易鴛鴦顚倒却從何處分說是誰譜入新詞錦心繡口隨處生波折舊恨綿綿成逝水新恨何堪山積彷彿當年恰曾親見合了離還合狂奴故態唾壺眞箇敲缺[  鏡中花史倚聲]  
[蘇省撫轅抄]  
　　　二十二日藩轅牌示照得震澤縣平望司巡檢俞龍盤撤任遺缺查有新班卽補巡檢文澹堪以酌委署理操練兵輪營務處文案委員候補府經歴孫鼎卸署上海縣吳淞司巡檢事回新任常鎭道黃辭行赴任有於本月二十六日接篆○二十三日藩轅脾示照得丹陽縣呂城司巡檢崔貞因病遺缺查有新班試用典史薛鐸堪以委署又署上海縣典史錢寳和在任病故遺缺查有試用從九品葉洵堪以委署○念四日内閣中書銜泰興縣敎諭簽升蘇州府敎授徐鳳鳴上海人禀到並謝飭知赴任於本月念六日巳刻接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[機君耀瑶孫君文卿禮報捷賦此詰喜錄呈高昌寒食生指疵]  
　　絲絲垂柳送征橈雲樹蒼茫入望遥舊兩久聨婪尾社春風又試馬蹏驕欣逢杏苑舒　　會向瓊林聽鳳韶慚愧　人狂似昔酒壚慷慨換金貂[  蘅香館主初稿]  
[淸和中浣徐園觀闌率成一律錄塵高昌寒食生指政]  
　　檀心劍葉供琴臺芳訊初從九畹向微雨乍經倩影弱淸風徐覺妙香來春融繡幙芬芳襲往植磁盆次第開花處軟紅飛不到品泉花下獨徘徊[  蘅香館主乍稿]  
[徐冠英茂才招飲沈筱葆詞史妝閣卽席賦贈以愽芳粲錄請高昌寒食生點鐵]  
　　蠟燈照豔晚妝時綺閣筵開月上遲幾番停杯還勸龡可人風韻泥人痴低徊顧影自生憐斜抱顰婆一笑嫣隔　試彈商婦　流泉飛出四條絃吳宮周樣楚宮腰别具風流雅不佻絶似芙蕖初出水一枝幽豔露含　慧中秀外本天成語妙如環逸態生花月一簾人藴藉合將韻字爲卿評[  惜紅生初稿]  
[重懐夢畹生並索讀大粉墨叢談卽請諸大吟增斧政]  
　　奉懐曾寄數行詩曩歲曾有懐人十二詠登報君其一也僂指年華十載馳翰墨緣深侲不偶芝蘭味好總宜披舊愁欲藉雙魚遞新製還思半豹窺爲語風流黃叔度櫻桃花史亟根貽單恩藻黼卿氏稿於琴川 
[上海三馬路陳與昌恊賑公所經收奉天山東賑捐四月十九日第一千三百七十二次淸單]  
　　本埠廣興祥號交來廣東黎正修堂助規銀七十二兩東册慈壽堂助湘平眾五十兩申規銀五十二兩六錢五分又册順泰棧經嘉周銘甫二元龔漠卿一元一角無名氏洪錫溪孤寒子張榮森安定氏五户各一元周侶生趙春亭周松林三户各五角錄永林徐鹤亭各二角共來十元尤正彬將祖師願移助東賑十元攺再鄉畫潤助賑十元趙雨亭一元趙雨亭周維卿合洋一元恩補過子二元陸硯記銅洋一元無名氏銅洋三元東船隠名氏等九户共二元五角○本日共收規銀一百念四兩六錢五分英洋三十六元小洋五角銅洋四元合併聲明 
[上海三馬陳與昌恊賑公所經收奉天山東賑捐四月二十日第一千三百七十三次淸單]  
　　本埠交來閩省福記米行指助山東營口洋一百元○東册無名氏十五元又册劉懐古堂洋四元又册無名氏一元三角謙謙子一元楊善子八角鳴鳳居六角補拙居循規子隠名氏三户各五角舞蛟客隠惡子各四角共六元又信記募俞蓉山等四户乙元又册九江祥發元經募安懐氏五元直東募寳善堂等三户共二元錢四百文劉元安十元又無名銅洋一元張寛房洋五元無名銅洋一元東册叚輔臣三百張文魁二百嘉興東棚豫生園許寄來揚廟不書名仝妻胡氏虔叩保產安胎立願助賑祈獲弄璋洋五十元東册周浦莫厘山人二元又山常熟來欲寡過齋指山東賑洋十元又助奉賑洋五元又杭省羊菱芝巷翁廿曾寄到陳林生洋二元胡召亭趙勝金各一元鄭岱生四角尚友軒德成齋合錢六百文比靑軒等六日共一千一百八十文竟成堂等十二户錢一千二伯共合來洋七元錢二百七十又册杭省來金葆康洋一元　浙湖雙林西棚厘局總局内募來將德葆洋一元方補天等十一户洋乙元錢六佰八十文東賑懐德二册同善堂普安堂合助洋八元又揚州裕和永號來劉募陶五元許源源典洋三元唐龍友唐賓臣共二　陸鑑軒解振德堂戴恆如盛泰昌同盛益泰祥七户各一元共洋十七元又海門其林鎭九如號俞朗如寄來俞光明五元洪輔臣等廿四户共四元總共洋九元○　去前助六舟和尚水墨花卉尺頁十二張十元又建窰杯十只如意玉三塊共十元又醉芙蓉畫譜洋一元又舊時辰表兩只共十五圓方無名助洋三百元城廟桶捐東册施邦賢一洋小紅封内洋一元散捐小洋五角又錢四百五十四文○本所門前桶捐大吉紅包保母康健合家平安無名氏洋二圓紅包樊金遂小洋兩角散捐大洋一元小洋五角錢二百三十文銅洋一元一角○今售去反桃紅冲寗綢袍料兩件洋八元○○本日共收英洋六百零七元小洋十二角銅洋四元一角錢二千五百三十四文合併聲明 
[上海四馬路高易公舘内籌賑所陳詠南經收山東奉天四月初一至初五日第一百另四次賑欵淸單]  
　　初一日人册古若山人洋半元見册張維則堂二元蔣人洋半元見册張維則堂二元蔣哲三晋昌行各一元山陰單會稽王各半元共洋五元善昌榮來黎以焰以銘以煇各二元共洋六元武林瑞康號募見册沈衍慶篤恩氏董蓮亭倚雲山房各二角金厚齋朱虞氏謝横南朱作舟吳靜川徐佐堂義彬士朱翌虞沈狄樓徐采章倪沛山淸河象記各一角共洋二元趙炎記一元勉力子十元漢口茶業公所寄來速册江蘇吳縣嚴壽田省印善書費移助山東五元徐世達祈人口平安十元胡和俊一元姑蘇元裕號寄來易無名氏四元　淸乾惕子寄來高献卿求讀書聰悟四元無名氏五元○初二日閻樹華半元陳鉅禧二角元第氏二角○初三日廣東愛育善堂第一批山東賑欵洋一千五百元七二申規元一千另八十兩梁煥南翁來疉捐榮陽濟東氏祈濕病早愈四十元申規元廿九兩八錢八分福州裕昌行莫藹樓翁募捐册十扣廣昌號伏八元易秋如求荆人病速愈伏五元隠名氏四元無名氏錢三百婢女阿連二百文劉崇德堂一元五角南陽仲子無名氏陳淸泉各一元馮子翔項達章各半元共捐伏十三元換洋平銀八兩八錢九分洋九元五角換洋平銀六兩八錢四分錢五百換銀三錢二分共捐洋平銀十六兩另五分申規元十六兩一錢四分漢口茶業公所寄來速册無名氏求病愈助山東五元劉六花二元人册東山歸席氏小兒週歲湊有湯餅資移賑一元浙寗利元競募人册無名氏五元愼南同興德李子光善士募人册同興德夥友銀十兩楊受祿十兩福興慶八兩郝濟美七兩麟豐合朱裕順各五兩德義生三兩二錢恆泰盛二兩二錢四分慶元新同和亨各一兩六錢裕盛魁東怡和義興茶各一兩二錢八分德秦合昌義發永聚源各一兩煥順魁裕德恆興和公新盛益各九錢六分永盛長長泰隆合助一兩六錢李伴藻永盛源合助一兩二錢八分永發公如松茂合助一兩二錢八分泰順合天誠德合助一兩二錢八分李兆祥有源合六錢四分馬步雲楊立宇合六錢四分共捐九七平銀七十一兩另四分申規元七十四兩五錢四分○初四日陳悔庵三元銅洋一元平湖朱渭章翁募吟香居士一元朱渭章東里季子各半元力綿子三角程瑞庭石凡室榮陽居各二角和樂氏一角共洋三元○初五日援單揚占峰求母壽求嗣助十二元李周衍求母壽十元○○以上總共收規元一千二百兩零另五錢六分英洋九十三元四角花洋二元銅洋一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
