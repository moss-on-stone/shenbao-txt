# 1908 - 68 - 4912615

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　二月二十日奉 
　　上諭湖南布政使著莊賡良補授欽此 
　　上諭湖南按察使著陸鍾琦調補陳夔麟著調補江西按察使欽此 
　　上諭湖北按察使著楊文鼎調補常裕著補授貴州按察使欽此 
[宮門抄]  
　　二月十二日召見軍機汪大爕承燕 
論說 
[論代表覆電之謬（酉陽）]  
　　滬杭甬借欵合同。押已簽矣。路事旣無可救之策。更無可商之語。而如鯁在喉不能不吐者。則所謂奉旨商辦不認借欵之代表是也。夫政府諸老之荒謬貪酷。本不足道。而若輩選舉之代表。亦喪心病狂至於若是。則欲不言而不能者。恐不言而若輩且自。以爲是而無可言之間也。蓋代表之選舉。記者本不主張。明知能勝其任者無人也。自表明奉旨商辦不認拒欵之說出雖知於路欵。毫無補救不過不能拒絶而止。而不料與之同化。竟至於此也。夫路欵旣不能拒絶。商辦又不能完全。則所謂八字者。旣無一字之或在。代表之面亦掃地矣。而其復公司電一則曰。不稱國家則稱何物。則是一字無差。再則曰自謂可無遺恨。則是其功莫大。苟若輩而尚有人心。則安肯以此等言語。出諸其口。試卽據其復電之謬妄。而一一詰之如左。 
　　（甲）欵由部借。不稱國家。却稱何物。按國家二字。有廣義。有狹義。以廣義言之。在本國界線内者。皆稱國家。以狹義言之官。辦者爲國有。民辦者爲民有。畧涉東西洋政體。者皆能言之。蘇杭甬鐵路。爲完全無缺之民辦資格。官不干涉。則不得爲國有。惟公司不認借欵。故變爲部借。原所以劃淸界限。部不涉路。即欵不涉路。乃公司欲分路部爲二。而政府偏合路部爲一。將奪路以授部乎。抑移部以就路乎。總之。路與部揑成一團。鑄爲一爐。則部之借欵。即路之借欵。公司。不能洗剔。故部借之欵。無論如何。萬無以國家二字冠諸商辦滬杭甬鐵路之上。然猶曰此虚名不必爭也。何以第十七欵發端云。此路建造工程。及一切管理權。全歸中國國家管理。則此條約者將履行乎。抑不履行乎。履行則商辦何在不履行。則有背條約。然則將以此欺外人乎。抑欺民乎夫合兩省人民之抵力。以爭商拒二字。而仍立此欺騙之合同。而曰自謂可以無恨。此不解者一也。 
　　（乙）分派辭退乃指專門人員。按專門人員。謂路外之人員乎。謂路内之人員乎。路外人員。公司無所用之。路内人員。即辦事人員也。專門之辦事人員。又最有權力之辦事人員。最有關係之辦事人員也。分派辭退。須總辦與總工程局商酌辦理。是總辦與總工程司爭權也。假如總辦欲用甲。總工程司欲用乙。將進甲而退乙乎。抑進乙而退甲乎。退甲則總辦無權。退乙則總工程司無權。並用之則權分。總辦之權不行於乙。總工程司之權不行於甲。甲　乙各承一長官。互相傾軋。尚成事體乎。彼此意見不合。須郵傳部判斷。部將右總辦而左總工程司乎。抑右總工程司而左總辦乎。總工程司恃本國奥援。必不受部臣之範圍。部臣亦决不敢失懽於總工程司。則總辦之不得直。什八九。即使部臣竟能持平。而動輒盈廷聚訟。總辦之管理權已失。稍有氣節者。不願靦顔作此贅疣。所利者。部臣借此以作威福而已。而曰自謂可以無恨此不可解者二也。 
　　（丙）按年還本由所收此路進項交付云云。按以所收此路進項交付。即以此路抵押也。此路不足。而益之以關内外路。又不足而益之以合宜之别項進欵。一百五十萬磅耳。乃需如此抵欵。質言之。以國家作抵押而已。所最不解者。此路進項之上。冠以所收二字。爲苦心磋商而得。若關係至重 
 
 
 

Page 4

 
 
者。若不冠此二字。則曰。由此路進項交付。此路進項猶是。交付猶是。但未經部收耳。未經部收。由公司直接交付。旣經部收。由部間接交付直接間接。無所分别。不得謂直接交付。有礙路權。間接交付。無礙路權也。而曰自謂可以無恨此不可解者三也。 
　　總而言之。昔之蘇杭甬路。江浙自辦之路也。今之滬杭甬路。中英合辦之路也。昔爲全權之路。主之者股東。今爲半權之路。主之者郵傳部。此後路政。一聽外人指揮。江浙人民。豫備犧牲其財産。報効三十年之五釐息。古人云。三十年爲一世。江浙人民。斷送此一世矣。吾不怪政府獨怪代表之守秘密主義。以鑄此大錯。誠何居心也。 
專電 
[電一（北京）]  
　　汪大燮以蘇杭甬借欵事結今日請訓赴駐英欽使新任 
[電二（北京）]  
　　汪使又奏英紳近設學會請頒發中國書籍 
[電三（北京）]  
　　憲政館覆覈報律已定稿出奏奉旨依議 
[電四（北京）]  
　　龐鴻書奏保陶葆廉金還王玉麟熊笵輿四人奉旨吏部知道 
[電五（北京）]  
　　唐紹儀電告初十日由奉起程來京 
[電六（蕪湖）]  
　　姜軍馬隊初八九過和滁兩州境沿途騷擾異常居民驚惶棄家遠走河中淹斃老幼不計其數和州罷市緊要新聞 
[籌防西藏問題]  
　　張蔭棠電奏駐藏幫辦大臣張蔭棠致軍機處請代奏電文略云印度總督以開埠爲名實欲侵占疆土不得不未雨綢繆藏衆近頗悔禍漸知歸向所慮者逹賴之阻撓耳不如趁其未回從速布置擬調用陸軍畢業生百數十人來藏襄辦一切特將愚慮所及謹陳以備採擇逹賴禪擬加封號優給薪俸特簡親貴爲行部大臣或在京遥制設會辦大臣一員參贊副參贊参議副參議各一員陸軍尚無基礎由直隸調數千人先來藏中此外急須興辦之事如陸軍巡警實業礦務墾務銀行等項需欲約三百餘萬飭部另撥欵云云奉旨外務部陸軍部議奏 
　　聨豫覆奏駐藏辦事大臣聨豫奏覆改建行省萬難再緩而逹賴夜郎自大與外人有可乘之機番官等亦不受約束難與圖始應請速派大臣來藏密爲布置始易爲功前曾奏請酌撥二十萬兩尚未由部撥給現改行省更非二三十萬所能集事云云奉旨政務處議奏 
[自治會集議二辰丸紀事廣東]  
　　初五日粤商自治會十二點鐘開會羅少翔演說二辰丸緝獲情形并痛駁總稅務司節略十七條最後以葡日兩使硬指二辰丸泊處之珠江大西瀝爲公海使吾粤盡失門户等語旋將地圖畫黑版上觀者無不奮厲次陳惠甫張崧雲及各商演說全座鼓掌至兩點鐘摇鈴開議公推江少荃主席議案錄下（一）主席宣佈宗旨此次葡人串同日辰丸私運軍火被獲扣留一案係由粤海關監督部堂特派中國兵輪在我國九澳嘴外一海里半之沙瀝地方緝獲按之經緯線度確係中國海面爲内河非外海向來洋船在該處落載貨物及裝販鴉片煙膏出口均須領有中國拱北關准照方許落貨中國於此向自有完全稽查緝捕之權則是粤官扣留該船並無不合乃日人不允會訊硬用强權恫喝政府迫脅粤督將船釋放實屬顯違公法蔑棄商約澳門爲販售軍火之區内地盜刼四鄉械鬬皆取資於此此次若不要求政府堅持力爭按照商約將貨船充公此後外人私運軍火無可究詰輸入内地旣妨害國民治安且領海一失主權盡喪我國民爲保護生命財産及顧存全粤門户起見全體要求乃應有之請願並非侵入政府國際交涉問題我同胞均須認定界綫衆贊成（二）議電請軍機處外務部曁同鄉京官力爭衆議詳指確證速電（三）議電致外埠華僑及各省協力電爭衆議即日捐助電費（四）議將二辰丸私運軍火之証據詳細叙明分寄中外華文報館並譯作洋文分寄外國報館及由本會刊傳單散佈中外隨宣佈各證據衆决議（證據錄下）此次葡人私運軍火二辰丸確負私運之罪證據確鑿毫無疑義日本圖翻此案混稱二辰丸所泊之地爲公海查公法以本國領土各盡頭處平綫外三海里爲領 
 
 

Page 5

 
 
海以外始有公海界綫當日二辰丸所泊之地爲沙瀝係在經線東一百一十三度三十七分三十秒緯線北二十二度八十分秒實爲珠江大西瀝由二辰丸寄泊處再出三十咪外左爲担杆山右爲尖山等處皆中國領土領土範圍内之流域皆屬内河是二辰丸所泊之地確非公海已成鐵案至葡人僱使華人駁艇預備缷貨已由華官將該原駁艇梁就利船扣送稅司提訊據供當時係由澳門小輪馬蛟仔拖往起貨并囑不必報關及拖至第二辰丸船邊始知所起貨係軍火可以指證均爲此案私運之確據（五）議請法政學員研究國際公法及檢查約章成案關於私運軍火事項詳細列條分錄二份一份呈大吏以一份寄中外華文報館並由本會刊印傳單散布中外衆贊成（六）議力爭無効宜調查日本輸入中國全境之工商品及日敎育員之實數爲最後解決之問題全體贊成議畢有無名氏先捐電費一百元辦事人急置筒大堂紛紛投筒者不絶至五名鐘散會 
[自治會電文]  
　　北京分呈軍機處外務部稅務大臣同鄉戴尚書梁侍郎統鑒粤官扣留日二辰丸軍火捕獲起缷地爲九澳咀外一海里半之沙瀝地方是内河非外海通商設立海關以來各國船駐此落貨均須報領中國拱北關准單一律公認我國領海向有完全稽查緝捕之權粤督兼監督海關派輪巡緝是其權責被獲扣留飭照關章辦理尤無不合日人混指爲公共海葡直認爲已國海界無理抵賴若謂寄椗候潮則駁艇具在證據昭然一經會訊萬難脫缷日人明知理屈竟用强權恫喝逼脅釋放是以國家勢力包庇走私妨害他國治安違公理蔑商約若不力爭按章懲罰恐海權一失領土屬之外人後此私運愈難究詰軍火流入内地接濟會黨資助刼鬥粤無寧日澳門爲私運軍火地尤宜設法杜絶粤人爲自保生命財産計集議會籌對待籲乞鈞部各憲力爭堅持勿稍退讓全粤待命廣東七十二行商自治會陳基建等叩（致各埠電略同） 
[紹興誤搜革命黨四誌杭州]  
　　初六日上虞全縣紳商學界因金葆穉被人誤指革命黨一事在縣學堂開會先由明强學堂敎員金燕丞痛告當日被搜情形並事後恐慌景象聽者異常憤激公議城鄉二十二校一律停課旋經會長再三勸解姑先電禀各憲究誣（電稿錄後）並卽全體晉省親見撫憲請其照律提辦以爲誣告者戒衆亦贊成遂卽散會初九日旅杭同鄉會又在就養堂開特别會紳商學界到者甚多無不憤形於色公議聨名具禀撫藩學臬各憲究誣非治罪不已均一一簽名畫押而散 
[上撫藩學各憲電]  
　　杭州分送撫藩學憲鈞鑒吳外委鵬翀誣告金葆穉明强學堂運藏軍火經道憲邑令親蒞搜查確係劈空冤揑學界大譁急請嚴提澈究照律反坐以維學務而保善良上虞學堂堂長曹振采等迫叩 
[又上撫藩學憲電]  
　　杭撫藩學憲鈞鑒吳鵬翀誣告金葆穉運藏軍火在明强學堂經官兵搜查確係冤揑猶復傳詰事後危甚全校幾散迫叩究誣維持明强全校學生公叩 
[又上撫憲電]  
　　杭州撫憲鈞鑒金葆穉被外委鵬翀劈空誣告運藏軍火在明强學堂經道憲邑令搜查實係誣陷不蒙究誣人人自危上虞舉人徐紹謙等叩 
[又致敎育總會電]  
　　杭州敎育總會會長鑒吳外委鵬翀冤揑金葆穉明强學堂運藏軍火經道憲邑令圍搜毫無証據勒具切結全邑學界大譁除電憲究誣外乞速救援上虞縣學堂堂長曹振采等叩 
[敎育總會復電]  
　　上虞縣學堂堂長鑒電悉已據電知撫藩學矣敎育總會 
蘇浙防匪彚聞 
[蘇撫電請會巡太湖]  
　　蘇撫陳中丞現以梟患日亟擬約浙撫同往太湖巡哨以張聲威前日電致馮星帥云春寒爭厲稍暖擬往太湖一巡如公亦有此意屆時先期約定於蘇海交界處所會商一切藉圖良晤往返約五六日或七八日即彼此電商奉明盻急示復幕友如不相安無庸遷就至戚相關無成見也啟泰齊 
[松府兼任鹽捕分統]  
　　蘇藩瑞方伯自兼鹽捕統領後於初十日札委松江府戚升淮太守爲鹽捕分統向例分統有坐營一營方伯即命於中左前三營中自擇一營太守以中營雖小向駐松城呼應較爲便捷故即擬以中營爲坐營而以該營管帶張普沾調左營管帶至向帶左營兼鹽捕分統之龔都戎先燿則以緝捕不力已經方伯撤差大約當回太湖水師右營本任也 
[四紀蕭艙長冤殺事]  
　　蘇省湖南同鄉兩次會議蕭艙長冤殺事均志前報茲聞初十日復經同鄉開第三次會議决定即日發電至湘召其族兄來蘇將樊肇元不法情形向上峯具控大約此案未易了結也　又聞樊肇元雖經陳伯帥先行撤差而其功名履歷經湘人調查尚有不實情事已禀由伯帥嚴飭督練公所吊取樊之捐照及實收等據呈候察核 
[嚴刑逼訊革弁口供又紀]  
　　革弁王太和迭經松府逼訊口供均誌本報前日又經發審官提訊以其連日不食飭勇買給饅首四枚仍堅却不食問官婉詞誘令供認通梟情形王稱自十七歲入鹽營當差一向安守本分至親戚則不能保其不爲匪類若事刑求有死而已惟婦女無辜尚求省釋實感憲恩又問夏梟與孔遊擊如何王稱夏確係孔之寄兒然平時亦毫無情誼當孔老窩子孔祥生在時該遊擊尚不顧情誼先後拿解正法諒無獨庇夏梟之理問官又謂爾旣自願速死則俟取口供死尚不遲王無語遂仍退堂還禁 
 
 

Page 6

 
 
G> 
[駐滬蜀境川漢鐵路公司付息]  
查本公司原定章程每届付息之期在何處入股就近在何處付息又原章内開息按四厘自收銀下一月初一日起算入股未及一年均按月除閏攤計所需息銀在收存項下截留支付光緖丁未改歸商辦另定新章丁未五月初一日以前按四厘付息五月初一日起周年六厘利息自收到股銀之次日起算於二月登報三月發给各等語細譯章程之意何處入股即應向該處原經手之人取息原經手之人即在收存項下支付今届三月取息之期除租股應在本籍支付不計外至外省股東應向原經手售股之處取息第念經手之人或有事故股息仍應代爲付清今駐滬辦事處格外通融定期付息自三月初一日起至三月底止凡外省股东因原經手之别有事故未能取息者務於本年三月持股票股摺向上海永安里正元錢莊支息惟須將原經手人因何未付之處取具上海殷實鋪户圖章代爲開單聲明以憑轉報　總公司查核其有駐滬辦事招股處鈐記及圖章只須憑摺支息毌庸查驗股票可也　商辦四川川漢鐵路公司辦事招股處谨告 
[聲明祖遺]  
啓者春有祖遺房屋一所坐落上邑二十五保十六圖長字圩王積善戶名則田五分四厘八毫在大東門外小橋東自朝南公衖內面東墻門計房屋二十四間此產於光緒二年秋先祖分派與大房嗣先父王仁本　名下爲業立有分據收粮過戶早與別房不涉現因歷年積虧拖索莊欵不能理還情愿央中將此房推絕與　王錫記名下爲世業近聞有人在外謠言　葛等情但此產身係祖遺並無與別人干涉如有聞言瓜葛身自行理直與得主毫不干涉特此登報聲明　王春謹白 
[上洋任祥茂新到時式鐵床大減價]  
本號製造洋式木噐自運外國鐵床黃黑藤椅漳絨花緞床椅各色俱全零備摺藤椅千數隻專門出租定織甌綢被面批發公道如蒙光顧格外克已謹臨英界棋盤街三芧櫊橋下便是　任祥茂主人告白 
[包愈內外痔瘡立見奇功]  
廣東陳恒德堂始創熊膽珍珠人参蘆飛龍化痔丸獨重用熊膽珍珠人参蘆專治一切惡痔服之立刻消患無形不靈還洋 
凡患痔瘡之症雖風濕燥熱西時受傷所致實肝脾腎三經虛損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量如增屢試屢驗凡醫藥不能見效但服此丸藥到包能病除眞化痔除根之仙丹也如重者宜服正號其功更捷正號每匣二元副號一元○假冒甚多購者認明○外埠函購力自給○分設上海英大馬路萬康醬園對門德仁里内石庫門廣東陳恒德堂謹啓 
[古今第一婦科續嗣容易降生丹]  
京都天寳齋○婦科種子仙丹○服後應驗非常○鋪分上海三馬路中市西鼎新里石庫門交易 
夫婦人固無不育之理不育者即右病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛礙積或崩血過多或傷於七情致墜情志或感及風寒致捐營衛或體虛盜汗不止或血枯面黃肌瘦及白帶淋漓胸腹脹悶五臟虛損子宮寒冷動情即洩受而復出等症此皆體虛血虧所致故種子之難所由來也此丹係葉眞人所傳能調和婦人衝任之血平定肝鬱之氣土淤生新開鬱解悶煖宮止帶聚精壯血固本調經濟陰壯體之功儿婦人望子者荀能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科聖藥種子之仙丹也每料一觔價洋八元半料四元閨女孀婦服此恐產無父軟骨之子切忌切忌幸勿輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒正遠埠函購託郵政局最妥信局屢次作弊　京都天寳齋啓 
[崔大房廿四製消痰半夏]  
夫百病皆由痰作痰之名下一曰寒痰曰濕痰曰風痰曰頑痰曰痰火曰痰飲莫不由于宗氣之衰弱故脾爲生痰之源肺爲貯痰之器有痰多傳咳咳久必成喘無不由漸而至方書云治痰不治氣非其治也半夏辛以潤肺芳以悅脾本艸謂治痰聖品法以二十四製爲麯配合君臣佐使參其五臟生尅之源不偏不倚無微不逹治痰而兼益氣其功益倍可無出其左者此麯治痰無論大小新久痰疾靡不藥到病除諸君賜顧認明仿單内有補山公像只此一家小盒洋一元二角大匣洋二元四角每料六大匣洋十三元二角上海盆湯衖黃全茂酒店對面崔大房啓 
[失票聲明]  
今遺失常熟茂隆支申元春元二百兩二月念九期二萬零一百零二號○常熟立裕支甲久豐元一百零六兩二月廿五期一百廿一號○常熟延大支蘇仁昌裕洋二百元二月十五期　千二百零五號○常熟延大支蘇又洋一百元二月十五期一千二百零六號○常熟永益支蘇順康元二百兩二月廿九期三千七百六十五號○常熟氷益支蘇又元二百六十八兩三月初六期三千七百六十八號○常熟壽豐支蘇又元一百十二兩二月五九期一千零四十五號○常熟又支蘇又元一百兩二月廿九期一千零五十六號○常熟德元支蘇頤泰洋一百五十元二月廿九期四千八百五十四號○祝塘鎭至錫益昌北號慶餘莊洋五十元二月十五期五百五十二號○常州元興盛賬友劉　初七日在蘇趁車至錫失去望各寳號切勿收用該票均向各莊�失以作廢紙常州元興盛告白 
[漢口九華樓福記催取官息]  
本樓三十三年臘底止官利一分請各股東取去尙有檀樂善堂短繳股本銀三百兩劉百順堂短繳銀二百另八兩旣承有意限三月底止仰請繳足逾期祗可將短繳之股銀另招補實呈存之股息摺作廢以實收之銀數作股而昭純正幷有舊股東杭記户改于玨記敬愼堂改于忍記勝記改于張玉記統希　台鑒特此聲明 
[奇在一分時]  
老存濟堂大藥局開設英界六馬路仁濟善堂對門墻上有字一望而知仁老壽里内第三石庫只此一家本埠並無分店見利眼紅動輙假冒惡習成風恬不爲怪可恥也要之製藥稱秘天下無二此義固人人得而知之所以稍明事理者購藥不貪廉必　定創始馳名老店爲凖繩不爲無見况乎藥關性命烏可輕忽本堂秘製一分時玉樹神油創始在己亥正月初六日溯登申報以來六載有奇諒天下人所共見共開共知者也不謂生意一盛假冒蜂起居然亦稱自称殊發一笑查此種神油本堂未創以前玉樹爾字之名絶世無聞何以必待本堂出售而後始亦云然顴見湊合朦混不問可知總之無讑效尤踓衆而欲求其功效神速限定分時如本堂秘製一分時神油者恐其始終未必能殻诸君不信盍請一試便知始信余言之誠不謬芘將應治各症分别列後○一治時疫一切危險惡痧無讑不知人事只須此油搽於濟眼及手足間立刻起死回生○一治水火衰油受傷縱皮泡肉爛痛徹心肺立將此油敷之約計一分　時其泡立消其痛立止不避風不忌水愈後而無痕○一治刀傷撞傷雖血流如注痛昏欲絶立將此油搽之不過一分時候其痛其血立止其傷立合愈後而無痕○一治跌打損傷縮筋腫痛及風濕襲於經絡遍體酸楚等症只須少許搽之立見奇功誠千古以來不可多得至奇神藥也每大瓶一元小瓶五角如善士購去方便與人者價在十元願加二成十元以内仍照門市每瓶一元無扣批發面議遠方惠顧如交信局寄遞元必須另發一信交郵政局寄來詺問否則難免送信者舞弊營私以僞亂眞不可不防切切至囑 
[聲明合同作廢]  
宋玉記舊被王全英馬明晰邀附新泰安棧股份二成今另營他業將股拆出損失照認憶畢以後盈虧槪無關涉所有前訂草合同並無見議人證理宜作廢特此聲明　宋玉記具白 
[上洋新開品商酒館　擇於二月初九開張]  
本館獨出心裁特別辦法坐地雅緻鋪設清新華洋之美昧合參肴饌之精良無疋且伺候週到呼應靈通呌局一切無不迅速即西商光顧亦可照西式各客辦法精益求精曾在華商廚房久蒙紳商奬許故特設此館藉展一技之長凡滬上　中外紳商請嘗試之始知言之不謬也　上海浙江路新清和對面品商酒館謹啓 
 
 

Page 7

 
 
   
 
 

Page 8

 
 
   
 
 

Page 9

 
 
[寗波世儒醫呂子珊眼科遷移廣告]  
本局向在二馬路今因翻造房屋遷移至英界錢江會館西中旺衖東朝南石庫門紅招牌寄售各種眼藥外埠函購信力自給 
[壯陽至寳延壽真方]  
大隆藥房秘製叅茸芝术海狗腎延壽丸方眞料足神效萬分故遠近試驗鳴謝大保證書案盈尺許足見其功力之大有口皆碑 
本公司獨得化學經驗良方不惜工本重用海狗腎大枝人參血片鹿茸黃山野术天生靈芝爲君佐以各種滋補妙品熬膏去消取其精液爲丸故藥少勝多丸小力大專治陽痿不與精衰無子見色即洩未交先流夢遺滑精耳聾目花四肢無力面黃肌瘦諸虛百損五勞七傷等症其效如神最奇者久患陽痿之人一服此丸玉莖立刻雄壯房事異常堅久不倦雖白髪老翁極虛弱之身體服後包能轉弱爲强精神百倍愈戰愈堅一索得男妙在藥性潤而不滯滋而不膩非霸烈言淫燥藥可比連服一月百病不生精髓充滿冬天手足不冷夏日身體不熱故常服補命門安五臓壯筋骨益血氣烏髪黑髪轉老還童屢試屢驗百發百中眞水火旣濟之良方却病延年種子之秘寳每料雙瓶二元每打十二瓶念元單料減半如用雙料取效更速　上海四馬路望平街口大隆藥房啓 
 
 

Page 10

 
 
畫史要件 
[度支部釐定各銀行則例（三續）]  
　　續殖業銀行則例 
　　第二十五條殖業銀行每年結帳一次須分繕營業資財切實報告申送度支部並登布各日報 
　　第二十六條殖業銀行所得利益除開銷資本額息薪水行用外應提一成作爲公積其餘派分紅利花紅成數須具呈度支部候核 
　　第二十七條殖業銀行創辦之始度支部得命地方官就地方官欵酌量入股五年之内官股不分額息以次五年所得額息紅利以其半數加入公積十年後與尋常股份一律分派　　第二十八條銀行放欵利息最高之率應於每年年首具呈度支部或該管地方官核准如年内市面陡變必須更改之時亦應隨時呈報 
　　第二十九條度支部得就各地方官中特派殖業銀行監理官監視一切事務監理官應隨時檢查殖業銀行之賬簿現欵准備金債票發行額等項詳細申報度支部監理官不得藉端索費及妨害銀行利益並不得干預銀行業務如銀行實有危險或違背則例情事祗可禀部聽候查辦違者從嚴參處 
　　第三十條殖業銀行有背則例或害公益之事度支部或該管地方官得隨時禁止 
　　第三十一條自本則例奏定頒行後殖業銀行有違背本則例之事項者處罰欵五兩以上五百兩以下 
　　第三十二條殖業銀行應自訂詳細章程呈請度支部核准如章程有隨時更改之處經股東總會决議後呈部候核惟均不得與本則例之旨有所違背 
　　第三十三條殖業銀行除遵守本則例外未經記入事項應照商律或普通銀行則例辦理　　第三十四條本則例如有應行修改之處隨時斟酌情形奏明辦理 
　　儲蓄銀行則例 
　　第一條凡代公衆存放零星欵項爲業者均爲儲蓄銀行應遵守本則例辦理其他各種銀行欲兼營此項儲蓄事業者於本則例奏定後亦應一律遵守 
　　第二條開設此項銀行須資本五萬兩以上之各種公司禀部核准註册後方准開辦 
　　第三條銀行存欵應分定期存付及活期存付二種其定期存欵有零存整付整存令付整存整付三種均須於營業章程内聲明詳細辦法及生利規則 
　　第四條儲蓄之欵如其人聲明係爲條學婚嫁養老營業資本及各項善舉者無論整欵零欵當另册存儲支付由存欵人與銀行自行訂章辦理 
　　第五條存欵利息應行支付之日如存户不來支領即從是日起併入原本内一同起息 
　　第六條儲蓄銀行之理事人所有行中一切債務均負無限責任遇更換時有經手關係之債務須二年後方能將一切責任交缷 
　　第七條此項銀行應於每年結帳之時核算存欵總額四分之一將現銀或國債票地方公債票及確實可靠之各種公司股票存於就近大淸銀行或其他殷實銀行以爲付還儲蓄存欵之擔保并取具存據呈報度支部或該地方官核騐 
　　第八條行中存欵之人於上條所載各種票據現欵有先得之權如銀行有歇業倒閉之事應先將上條存案之欵攤還存欵之人不敷時再將行中所有存欵與其餘債主一律攤還　　第九條此項銀行應遵本則例自訂營業詳細章程呈報度支部核准倘該章程修改之時亦須呈報候核 
　　第十條行中辦事人員有違背本則例時應視情事之輕重處以五十兩至五百兩之罰欵或令其停業或解散之 
　　第十一條各銀行商號未經呈報批准任意兼營儲蓄事業者酌處以五十兩至五百兩之罰欵其營業在本則例奏准施行以前者須遵本則例註册踰限半年以外者處罰同 
　　第十二條本則例特别規定以外應遵照普通銀行則例辦理 
　　第十三條本則例如有應行修改之處隨時斟酌情形奏明辦理[  （已完）]  
分類新聞政界 
[詳報茶釐溢收數目安慶]  
　　缷辦皖北茶釐提調袁家琳日前禀陳牙釐總局所有正分各卡茶稅收數共計二十七萬餘串較之去年已溢收五萬之譜即就本年新加比較亦溢收三萬餘串惟霍舞旗河兩卡收數稍短現該局已據情轉詳撫皖存案備核（政） 
[請奬紳士捐地辦公蘇州]  
　　睢寗縣建設罪犯習藝所經王紳國積捐地六頃朱紳騶捐地二頃作爲該所常年經費旋經該縣王樹臣大令將該紳等銜名詳請漳州府核奬擬以王紳保俟補訓導後以知縣用朱紳之子恒永保以從九歸部選用等情田太守以所保均係實官核與前督憲原奏未符業已詳奉各憲批飭另行改叙請奬（眞） 
[限期催繳條銀蘇州]  
　　長洲縣宗介眉大令以各户應繳上年條銀尚未一律解淸特限二月底悉數繳納如速提究（間） 
[贛道赴吉淸匪南昌]  
　　贛南道江訒吾觀察現因辦理淸鄉嚴緝 
 
 

Page 11

 
 
匪犯得力經沈護院奏明飭回贛南道本任以資辦理善後現江觀察以南贛一帶淸匪事宜業已告竣惟吉安所屬爲拳匪發起之區尚未淸查禀明沈護院赴吉安所屬淸匪以絶根株而靖地方（曰） 
[詳請留辦統捐局員武昌]  
　　湖北蔡甸釐金統捐局委員知縣葉爾度寳塔洲釐金統捐局委員知縣李谿均屆一年期滿例應更換惟該二員均多收比較銀二萬金牙釐局總辦特據詳鄂督擬懇留辦一年以示鼓勵（戈） 
[認解洋務局經費漢口]  
　　漢關道桑鐵珊觀察前奉鄂督飭籌洋務局經費當即禀覆按月由關稅項下撥銀一千兩以資局用（今） 
[言之不可已也如是湖南]  
　　湘省常德官錢局委員龔别駕承祖因濫開煤價經善後官錢兩局詳請記過在案嗣因合省制錢銅元均形缺乏撫台岑堯帥擬辦票幣詢諸别駕以爲不可因即停議現當畵一幣制務使商民信用歷久不敝堯帥因憶别駕前次指陳切實殊屬可嘉飭司銷去前記大過一次以昭激勸（古） 
[改委自治局文案參謀蘇州]  
　　蘇省自治局参謀兼文案陸太守𢡟勳現經上憲調辦師範學堂監督祇以學務殷繁不克兼顧局務因特禀請銷去兼差當蒙毛提學俯准另委馬令詒謀接辦自治局參謀文案業已奉札到差矣（魚） 
交涉 
[又有英艦游弋甬江浙江]  
　　本月初三日午刻又有英國克利和兵艦一艘駛抵甬江停泊經該處鄉民報由地方官向該船員詢問稱由福州三都統巡洋來此游歷幾日即當開往他處云云究竟用意何在則不可得知也（子） 
[議准英商興工築路鎭江]  
　　英商施德濟旅居西鄉黄山地方前擬築一大路通至租界以便車馬往來鎭郡各紳得悉後會議預備阻止之法現某紳等查明該英商并無異志不過好爲補路修橋之善事而已故各紳已允其興工建築矣（庶） 
[哀悼俄璞使北京]  
　　駐京俄使璞科第君初五日逝世後中外官紳同聲悼惜駐京各國使館及衛隊按照公例均揭半旗以示京悼之意 
[札委洋務局副提調漢口]  
　　漢口各國租界會審委員吳直刺小汀現由趙次帥委充洋務局副提調以資臂助（小） 
軍界 
[詳報防營薪餉撙節安慶]  
　　皖省支應局前奉到度支部咨開巡防營務處所需薪公雜項飭即開摺報部等因該局當查皖省巡防營務處係筦攝全省巡防馬步等營事務固繁責任尤重除大員督辦外其會辦提調以下文案收支等員曁差弁護兵人等均爲必不可少惟庫欵支絀疉經極力撙節現在每月開支公費薪水後一切雜項核數不及千金與原奏係屬相符業已詳請皖撫轉行咨部查核（賢） 
[叅謀官調查軍政鎭江]  
　　鎭郡正參謀官陳其采十七恊統領孫銘自寗來鎭調查各軍隊防守事宜聞更須往蘇杭一帶查看剿梟新軍戰績（庶） 
[軍門察看砲台鎭江]  
　　總兵徐傳隆軍門於初八日蒞鎭會同象山圖山等處各砲台官妥議修理整頓之法（庶） 
[管帶畏罪自盡蘇州]  
　　駐紥閶門外上津橋某營管帶劉游擊近爲上憲查悉串同某防營幫帶馬都司私售營中號褂一百二十件及鎗械子藥等物併侵吞餉銀若干因飭先行撤差候再查辦詎該管帶於初九日淸晨在本營自縊斃命省憲得報即飭將馬先插耳箭游示各營再行核奪（命） 
[委派新軍幫帶山東]  
　　魯撫吳贊帥前委胡都司旭前赴鉅野就夏軍遣散各兵招募兩營並委李奉選劉政基分别管帶茲據該統電稱新軍兩營現已募齊聞已遴委都司王登甲接充幫帶以資佐理（如） 
[鎭道保留巡防統帶鎭江]  
　　常鎭道劉襄孫觀察因巡防統帶赫成喀現已調升督中協而該統帶頗得民心特具詳江督請將赫統暫緩赴任留鎭數月以順輿情未知午帥能准如所請否（庶） 
學務 
[鄂督嚴防通學流弊武昌]  
　　鄂督以各學堂辦理通學學生均庽宿客棧之内殊爲管理員約束所不及其中難保無賭博宿娼情事與敎育大有妨害日前特札飭提學司會同巡警道擇客棧之較近者數處規定章程專備各生寄宿之用或於各學校居中之地籌撥官欵置棧發租飭即會議辦法禀覆核奪（音） 
[寗垣女學之發逹南京]  
　　寗垣女學日漸發逹現已有十餘處今皇城内又添女學一所由戴君茀亭開辦不分滿漢皆能入學其規模章程悉取法於初級師範女學擬三月初開學（十） 
[詳革阻撓興學之生員安慶]  
　　石埭縣北鄉前由該縣倡捐經費諭令文生汪濬源等勸各舖户集捐創辦小學堂一所詎有懷寗縣文生何楚材從中把持抗不認捐並倡言興學有害現該縣已據情詳請省台飭將何楚材褫革衣頂以示懲儆（賢） 
[添設英語速成班湖北]  
　　常德民立振亞學社爲研究英文而設現該社發起人盧君以常德自闢商埠設立新關應有熟悉英語之人襄辦遂於該社添設速成英語一班一年畢業將來擇尤選用或可與西人普通接洽（敏） 
[飭查學務廢弛南昌]  
　　江西瑞州府留東學生態坤等以該郡學務廢弛公懇札派本郡畢業生加籍以資改良等情具禀學署奉林學使批云查該郡畢業生况書田蔡震離等業經本署司派充省城兩等模範小學堂曁臨江府中學堂敎員未便遽爾改委惟據稱府中學堂腐敗情形寔由敎授無人管理蔑法所致如果屬寔亟應嚴加淘汰愼重師資除行瑞州府確查禀覆以憑另派外仰即知照（十） 
 
 

Page 12

 
 
[捐廉彌補學費漢口]  
　　漢關道所設之道普通中學向恃商捐爲常年經費近因收數短絀致虧欠洋一萬元已由桑觀察捐廉彌補（今） 
[籌還中學監督墊欵九江]  
　　饒郡中學堂副監督程君運照日前禀請府署辭差赴陝奉批云查郡中學堂自該紳接辦以來修改房屋改良辦法一掃歷年腐敗之氣而經費困難左支右絀卒底於成猶爲人所難能該紳因急須到省且已接代有人自應准如所請開去副監督事務但該紳旣盡心力又復賠墊本府固屬不安即七邑士民亦不能使該紳因公賠累茲於學堂經費酌提英洋二百元作爲還補賠墊之費至所墊修理經費准于學堂用欵内儘數提還候移知新府查照辦理（水） 
實業 
[甘省運蒙茶數北京]  
　　甘省運往蒙古華茶每三年須造報一次現甘督升吉帥咨明農工商部以運蒙華茶日見起色擬添新票三百五十張連同舊票引共一千八百兩已將新票發交各商赴兩湖採運（如） 
[請定船會畫一辦法安慶]  
　　皖撫接農工商部咨開蕪湖商船公會所舉總理是否與前咨提綱挈領辦法相合該會試辦期限現已屆滿應請飭令速即妥擬畫一辦法咨部核辦等因馮中丞當即轉飭該船會查照辦理（孔） 
[調查信義分行資本漢口]  
　　漢口信義銀行分號開辦以來民間頗稱信用現鄂督趙次帥札飭商會派員赴該分行檢查資本總理尹君壽人適在滬未回當即電促回漢以便將帳目呈核（金） 
[儲蓄銀行將次成立南京]  
　　儲蓄銀行由度支部頒發通飭各省開辦已久現金陵省垣由某觀察承辦擬開設於貢院東首天樂公司故址刻正料理一切不日即行開設（小） 
[籌議另建商會房屋漢口]  
　　漢口商會係附設於商務局内前因商界反對迭起風潮由勸業道劉仲立觀察調和了事初六日總協理等邀集各商會議在後城馬路附近建築房屋將該會遷入辦公（生） 
[雜記]  
[南滿公司歡迎吉黑兩撫奉天]  
　　南滿洲鐵路公司因此次東三省督撫會於奉省特派該公司理事久保田勝美君到奉迎接吉黑兩撫且擬恭請督撫以下各司道大員公宴現正與交涉司磋商一切（子） 
[浙東上江水巡改良會成立嚴州]  
　　去臘嚴陵馬目埠烏石灘徽信船兩次被盜徽人籌商善後特於初四日在嚴郡新安會館開會到者二三百人將舊有巡船兩艘禀請官督商辦以立基礎再由發起高汪宋紀諸裠君籌集經費添設巡船擇要分佈常川梭巡以補官力之不足（一） 
[匪徒發掘新厝南京]  
　　南京朝天宮後公和山向爲城内寄厝之所前夜忽被匪人發挖某紳新厝棺木内衣飾搜索一空當由上江兩縣履勘追緝究辦（小） 
[銅元局借用鍋鑪長沙]  
　　湘省因鐵路經費刻難籌措曾由鄂督湘撫奏准將銅元局復行開鑄一年專作路欵現因該銅元局原有機器一具售與豫省所存機具不能敷用除由漢口某洋行購配外並將城内舊銅元局所存機器一具遷移城外新局以便安置惟該機器鍋鑪重大合計陸路不及半里而移動費工須在十日以外（古） 
[茶夥擊斃主顧南京]  
　　金陵七家灣一帶爲牛業皮坊滙聚之所有小茶肆一所名曰一嘯初六日有茶客某甲貿貿然來亟呼泡茶肆主以某甲積欠未還不肯泡茶某甲憤甚兩相衝突始則口角繼則用武經肆夥某乙遽以燒火鐵箝擊之某甲負痛即伏案良久不動撫之體已冰冷座客大駭而散肆主凶手亦竄匿無蹤旋由坊甲報由江寗邑尊於次日蒞驗屍身依然不撲面前尚擺有一包裹云（小） 
[禀報匪首正法南昌]  
　　江西崇剷縣劉令昌言禀報大吏於正月初九日會同營汛將在南雄州拿獲匪首之何傳浩上猶縣屬井子里地方拿獲之葉黑古等二名提案驗明正身綁赴市曹處斬以昭炯戒（曰） 
[襄河水漲漢口]  
　　昨襄陽來電至漢謂迭發襄水一丈三尺關道接電後即飭陳慶門都戎派弁乘坐紅船直至漢陽沿河鳴鑼報警曉諭各船户等速加防護以免不虞 
[議提書吏中飽武昌]  
　　鄂督趙次帥近查悉各州縣書吏中飽一項爲數甚鉅擬責成該管官澈查令該書吏等繳出十分之一以補助各該地方高等小學常年經費已飭三司核議（止） 
[蘇府赴寗蘇州]  
　　蘇州府何肖雅太守於初十日因公赴寗禀見江督面商一切俟公畢即當回蘇（眞） 
[短篇小說說夢] [  （广）（二續）]  
　　就呆呆立在旁邊。只見四五個人把手亂摇了一陣。似乎有點覺莉臂酸的樣子。漸漸兄摇得慢了。隨後手不摇了。但把頭顱亂摇。未幾頭亦不摇了。但把眉頭微縐。不多時眉頭亦不縐了。上面的人。亦不指手畫脚了。余想如此辦法。還近人　。正欲往下看去。不意一霎那間。連人連金子都不見了。阿喲。這不是見了鬼麽。心中突突亂跳起來。三脚兩步。出了大門。回頭一看。那裏有什麽房子。却仍舊是一條長江。江裏仍舊泊着一隻官舫。心中倒有點模糊。方纔看他們送别的時候。明明見這隻船往上流開去的。怎麽不聲不響。忽又開了回來呢。正在胡想。天上忽濛濛鬆鬆下起雨來。余就一面走。一面向船上看去。似乎與前一隻船。有些不像。前頭門旗上是明明有八個大字的現在卻一字没有但這一面尖角旗却仍在那裏臨風招颭不過前頭彷彿是代表二宇現在表字却換了一個袁字。心想這一班人眞是一竅不通。代袁兩字。怎麽講得過去呢。那時惱筋忽然一動。想著我們中國。從前有個姓袁的。是赫赫有名的人物。這一隻船莫不是代他辦事的麽。未完淸談 
[革命黨大言受禍]  
　　皖省破獲革命黨巡士二人。一名畢鵰飛。一名任國棟。文理未通。好發議論。以致被疑。在枕頭内搜出革命票據。夫好發大言之人。必其心術不正之人。不物畢任然也請證古人之諺。曰說嘴醫生無好藥。 
[執法官武斷殺人]  
　　蕭艙長冤殺事湖南同鄉續議謂公牘上係蕭德華何得以蕭培華正法。如以姓名近似之故。則凡以蕭姓。以華名者。莫不可以羅織。夫法官之草菅人命。酷刑逼供。固其長技。而未有如今日之奇。曰吃對門謝間壁。 
 
 

Page 13

 
 
   
 
 

Page 14

 
 
   
 
 

Page 15

 
 
[普告各行省文明戒煙分社諸君鈞鑒]  
文明丸徧行環球其功效固無容贅但此丸雖徧行環球而購者因關山修阻難寄銀洋甚有欲購中輙若許郵票購買而本社郵票重積殊礙銷路此兩難之事也然本社以濟世爲心拯同胞爲主旣成此義舉何敢因郵票而寒外埠人之熱情乎自今而後各行省各府州縣若郵政滙兌未開之處　準將通用郵票一槪收用決不阻礙但能諸同胞竭力推廣戒絕烟癮登斯民於壽界不八鬼域者本社甚幸同胞甚幸天下甚幸上海三馬路文明戒烟總社敬識 
[苐壹等止咳補肺葯]  
肺爲人身呼吸之總機關所謂五臟之長百脉之宗司清濁之運化爲一身之槖籥者是也其質爲一種涎膜組織而成性極嬌嫩最易受損吾國人於飮食起居之足以妨害肺部者絕不講求以故釀成種種肺病如　肺痿肺癆氣喘吐血等症幾於通國皆是求其苟全者百之一二而已肺有病則百病乘之設無良劑可危執甚此品爲西醫博士唐乃安先生所發明良藥之二係用最高貴之補肺除痰要品和以提凈上品最純潔之麥精製煉而成能使有斯疾者肺氣脬之漲縮率自然滴中無論老幼久暫肺病均可療治 
肺旣健全則百病無由侵入是則此品之功用豈僅止咳補肺而已哉　世之多病者購服之便知　氣壯體胖目明耳聰能使延年益壽服法俱載仿單茲不贅　總發行所上海棋盤街　中英大藥房外埠各藥方均有發售 
[聲明廣告]  
爲聲明立案事敝族周姓在居昭文縣地處花園衖家世單傳乂少近族止生一　親友議招張姓子小名周老傅爲贅婿號穉君冀續周氏香烟簿田數畝足可温飽詎樨君不務正業財賻遊蕩毫無見識每受人欺消去田產已屬不資一再勸戒忠言逆耳交往者每覬其產重利盤剝或自愿重息或誘與謀產妻子在家何由而知每出料理重息錢債屢理屢借產已傾而債尤大一家饑寒指顧間轉輾思維只得請親友議壯賸下之田建立義莊開明田戶立案刊石恐未週知特登報端以後有等覬產誘騙再將息謀剝不但本宅分文不押且先指名控究重息謀產勿謂言之不早立案聲明　常熟城內花園衖周啓 
[本埠欲購三星紙煙者鑒]  
敬啓者本公司設廠以來製出各種紙烟久蒙　諸紳商嘉許惟本埠地段綿長本公司僻處一隅　賜顧者輙謂不便深以爲憾現今議定本埠各號經理　南市十六鋪橋阜生號　南市鴻生碼頭協生號　南市王家碼頭萬泰隆　西門外生泰萃　法大馬路天主堂街口元泰亨　英界麥家圈永其祥　英大馬路拋球場魁泰　北石路乾泰祥　新閘大昌　北泥城橋達天　虹口東桂芳口德和豐　美界提籃橋華天福　英大馬路勝和公司　倘蒙賜顧以及向購賣三星紙烟者請向各經理處就近批購可也　再本公司所製各種牌號價目列左國旗牌每大盒一元兩角半小包三十文　廿支金三星每大盒二元　小包大洋一角五十支圓筒金三星每筒小洋三角少年牌每大盒一元一角半小包二十八支　學生牌每大盒七角半小包二十文五支如意牌每大盒七角小包九文　三星紙烟有限公司謹白總批發處在西門外方板橋德律風第一千五百廿一號 
[華泰洋行]  
本行專辦打樣繪圖器具藍白印帋繪圖布帋打樣版打樣紙鋼尺木尺皮尺紙尺劃尺打樣畫圖筆鉛筆三各版量天尺量地尺平水尺鐵機器書繪圖書海圖路應用並船上一切繪圖一應俱備倘蒙賜顧請至江西路廿九號便是 
[棧單串騙吞沒聲明作廢]  
去年七月間聽盧珊材干美廷二人謊言脫售堃和號存怡豐棧舊飛花四萬一千五百另八斤計棧單六紙盧干將棧單攬去言明一二月盡行代售至年終仍然延約疊向追取棧單串通呑沒怡豐棧第九十三號白布包一百十件第九十五號白蒲包九十一件第二百十一號脚花六十五件肆向怡豐棧查問貨仍在棧故挽友至該棧訴知委曲將貨止出前單槪作廢紙倘各　寳行號受盧干之愚將此三單抵押即向二人追問可也恐未周知特登申新兩　聲明　均和號朱啓 
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十九）]  
　　華特恩不待其言之畢。遽大笑曰。吾知密司屜中。有若何形式之手鎗一具。密司當以此據授我。否則。.........華特恩言至此。少止。繼又毅然曰。否則法律所在。恐將有唐突之舉動矣。白慕蘭斯時。聞華特恩之語。以爲一身之秘密。已悉爲華特恩所窺破。度即不言亦無益。乃長嘆謂華特恩曰。事已至此。不必言矣。吾當悉以八月十七號之事。一一告君。顧此事非吾之罪。吾於勃雷旣死之後。始知吾之見解大悞。乃誤殺吾摯愛之勃雷。斯時吾心中之苦痛。乃不可以言語計。即較之登斷頭之台。受繯首之刑者。亦不多讓君亦知勃雷爲吾訂婚之夫乎。吾自與彼訂婚之後。覺天下之男子。無一人能出勃雷之右。吾惟愛之至深。故降我之外。不願勃雷與他人之女子交接。即勃雷偶與他女子一言一語。吾亦妬燄大熾。忿恨至於不可紀極。詎料勃雷之爲人。好色無倫偶。於某日。遇彼子爵夫人於逆旅。卽向吾力贊子爵夫人之美。吾雖心至不懌。而亦無如何。自後屢與勃雷反目。皆爲此事。至八月十七號之一日。勃雷忽乘醉來吾室中。謂適遇子爵夫人於門次。其風貌竟如天使。吾聞此言已甚怒。乃勃雷又言吾苟能娶子爵夫人爲婦者。無論捐棄何種之幸福。亦在勿惜。吾怒甚。遂與勃雷口角。勃雷忽大笑。謂吾曰。汝何以如是之夢夢。吾兩人之婚事敗矣。蓋彼子爵夫人者。已允許與我結婚。言已。遽力縱其步。出門遂去。吾追之不及。憤極幾欲發爲狂易。覺天地之大。竟不能容我之一身。而此勃雷者。亦非吾之情人。乃爲吾最大之仇敵。此時之勃雷。與彼無恥之女子。方身著愛神之翅。兩兩高飛。乃棄置我於不顧。此恨胡可不雪者。吾自念至此。忽覺殺機已萌於心胞之内。躍躍不能自制。遂出一手槍。持之手中。欲往覓雷及彼無耻之女子。而無意之間。忽於此窓内。見勃雷方竚立二十四街之路隅。與彼女子同立一處。不知口中方作何語。吾此時心中如沸湯之沃灌。奔騰不已。又如硝磺之遇火。一瞬卽炸。不暇審擇其事後之利害。遽力闢其窓。舉鎗一發。轟然一聲。見勃雷已倒臥地上。方欲舉鎗再發。并殺此子爵夫人。而驟聞警察之口笛。恐驚警察之耳目。遂立闔其窓。弛衣歸寢。充吾之意者。以爲與其。令勃雷之與彼女子結婚。而使我受此精神上之大苦痛。固不如殺之之爲愈。 
本埠新聞要事 
[捕獲梟匪詳記]  
　　昨日閘北巡警局偵探恊同縣探營兵在南市十二圖營旁十九號房屋内捕獲梟黨張波濤即張伯陶一名連其姘婦彭戴氏及子解至南區又派偵探巡目等入室搜出票布十二均黄緞洋布所爲上有内外口令及印花并將氏子和尚幼女小姑等一併拘解至工程局經孫明府提訊張供年二十九歲湖南長沙府人曾向在滬軍營當兵被革三年此項票布均由王嫂子之夫王把子匿在床下氏供松江人丈夫故後與張姘識八年子在求新廠做工張時常出門餘供詞含糊判押候巡警局移提訊辦 
[梟匪截刼米船續誌]  
　　西南鄉新涇香地方梟匪搶刼米船已紀昨報昨日本報李大令特派差役協同偵探前往調查梟匪於搶刼後逃往何處著即查明具報以便緝拿重究云 
[典鋪請派包探監視贜物]  
　　本埠各當鋪因英美工部局處置收押竊盜贜物禁令太嚴聨名具禀工部局略謂當業估物質錢取利不豐交易素來公允貴局禁當竊盜之贜雖係消戢盜賊以保治安奈竊盜面無記認贜物豈有區别現同業擬請捕房多雇包探若干名分撥至當鋪終日監視如有竊盜携贜來質當可立時破獲至包探之辛俸同業愿照章每月付給决不吝惜云云 
[救火聨合會開會]  
　　前晚七時救火聨合會開第二次常會到者一百八十餘人先由瞿紹伊君演說繼由會長范麟書君宣佈訂定細章並請各會員逐條研究至下次常會决定後禀請道縣立案 
[購藏火藥縱火]  
　　美租界北河南路德大茶葉店失愼昨由中西包探將店主張國成並見証唐松高及老虎灶主王阿大等解廨請訊先據西探馬克濤禀稱該店資本無幾保有火險銀一千兩邇因生意淸淡購藏火藥縱火圖賠請爲嚴辦唐供在該店隔壁開榮泰客棧張於正月三十夜縱火由鄰人灌息此次又購藏火藥縱火害人應請澈究王供與唐相同質之張供與吳良甫股開實非縱火求恩寛宥中西官以見証鑿鑿判張押西牢五年 
𤨏事 
[城内]  
　　限交捐照○趙連城紏拆錢子英房屋控縣訊押在案前晚復訊趙供與錢董素好夥開永順洽糟坊拆屋係張秋揚爲首職員並不干預捐照在家尚未檢出求鑒判還押限十天再不交照卽以假冐捐職論從嚴究辦　　拜會美領○滬道梁觀察昨至美總領事署拜會田夏禮君面商要公 
　　恐有冤枉○公共公廨解搶刦海門陳思榮家之盜夥嚴子廷曁形跡可疑之李永興到縣經李大令提訊嚴不認搶刦鞭背二百下跪鏈一時許李供實係姓陳並不姓李與嚴素不相識伊在公廨後茶館被拿小的身患横痃是日到該茶館守候陸醫生復診被包探指爲姓李拘拿到案求察判一併收押 
 
 

Page 19

 
 
候再復審 
　　是否誣控○拐匪朱錫堂由縣復訊供去年七月有前曾鄰居之周正貴被閘北協記並方姓軋住索討洋油價洋九十六元周央小的担保避匿後在茶館尋獲喚到協記面索仍央小的保至中秋還洋詎周偕妻母來案並誣小的拐匿伊妻乞鑒判仍還押候傳人証質審 
　　新令來滬○現任靑浦縣調署上海縣趙豹文大令昨日由靑來滬詣道署禀見後即赴茸城謁見松府 
　　地保帮兇○浦東二十四保十五圖鄉民桂春福之子與鄰人陳阿慶之子爭毆各不相讓俱訴知地保張年貴請爲調處詎張袒護陳姓又將桂姓肆毆受傷因投二路一區警局控告昨巡官沈明府已將張等四人一併解縣押候訊究 
　　較準漕斛○本縣李大令前奉江蘇海運局孫總辦飭委較準無錫米斛茲經大令較準飭差將斛解局交納 
　　代祭龍神○滬道梁觀察昨委本縣李大令代至龍神廟拈香致祭 
　　認借不認竊○法讞員聶司馬函送偷竊銀洋之轎役江二到縣供向主人借洋四十八元並非私竊判押限三天繳洋 
　　官事○奉天委員羅正方昨至道署禀知奉督撫札委赴江浙兩省調查農商事務本蘇李紫璈大令到道禀知奉藩憲牌示調任長洲試用從九郭伯康禀謝巡警總辦委辦巡警局警事課員差松海防同知秦錦泉司馬請展病假數天洋務局委員沈庚身鍾鼎禀謝加增薪水浙西鹽捕營安瀾船管駕陳永壽到道禀見 
[南市]  
　　結婚笑柄○饒金生聘定湯榮初之女爲室過門多時昨日結親湯忽不允携女逃逸由饒兄鴻亨追獲扭至工程局經陳叅軍勸諭和好飭令退去 
　　尋獲逃妻○湖北人白白成偕其兄吉星來滬在大東門尋獲逃妻楊氏知被趙義元拐來遂即扭至工程局訊判趙戒責二百下押辦氏戒責五十下飭白領回 
　　紊亂行規○大马頭籮間夫頭陸晋卿控張阿當等不遵約束紊亂行規經工程局飭提旋有張叔掌咸投案請免局員准之 
　　爭産○寡婦顧杜氏扭控嫂媳王氏爭奪房屋經工程局陳叅軍訊判自邀族親理處　　火警○鹽馬頭長興飯館樓上於昨日黎明起火經衆鄰帮同救媳旋由巡長查知該館保有火險銀八百兩恐有别情當將店主楊阿木拘至工程局押候查明核辦 
[閘北]  
　　枷示期滿○邱江蘭圖竊騎巡隊馬疋經馬巡查獲解至總局笞責二百下發犯事處枷示一月在案昨屆期滿判令驅逐出境 
　　不認爲盜○巡警總局孫裁判昨提盜黨曹勝友復訊狡展不認判令還押候再鞠訊核辦 
[英租界]  
　　復訊串竊洋緞案○德商公和祥洋行延高易帮辦瓊司律師控管棧夥陸晋明與陳榮生串竊洋緞二十箱昨由公廨復訊瓊律師稱陸晋明竊取洋緞二十箱消贓於源大莊經理張彩霞現張逃匿請向副經理費金發追究費延費烈律師陳延穆安素律師咸謂此案已經訊明請堂上核斷寳讞員商之德師副領事判費限一月將張查明禀核如原告追賠准再具禀歸晚堂訊理陳陸二人先行枷號犯事處半月期滿各押西牢三年　　旣罰又押○工部局洋人控蔡石金吳永福施阿榮出售攙水牛奶經中西官訊判施罰洋二十元吳罰三十元蔡罰五十元押兩禮拜 
　　僅令具結○邵邱氏控姘夫維阿炳拐賣伊前夫所生之女孩昨由公堂復訊判羅具以後不准再賣小孩切結開釋 
　　工人行兇○某洋人偕見証張榮生傅春榮至公廨控被工人張阿四張金順行兇訊判被告具安分結交保開釋 
　　男女無恥○湯川根控湖北人柯先明誘令伊妻王氏姦宿昨由包探王阿巧解廨請究中西官以男女均屬無恥判王氏押官媒二禮押柯押捕房一月 
　　抗傅不到○怡和洋行控朱鑑廷不理欠欵等情由探葉長亭往傳不到昨晨禀知公廨諭飭再傳 
　　竊賊推諉○葉明齋吳連安控夏德興夏德金陳阿桂方阿昌串竊珍珠金飾一案昨由公堂復訊夏等互相推缷判押候下禮拜六再訊 
　　控追欠銀○李榮記控楊彩卿虧空銀两昨由公廨傳訊楊延禮明律師投案求保中西官准予交保候訊 
　　不認拐賣○章朱氏邱胡氏袁施氏周楊氏費徐氏串同沈柏舟朱桂榮陳阿榮奚福生夏阿榮等拐賣江北女子小姝昨經公堂復訊見証王小姝供訴江北小姝被章朱氏串賣情由訊之氏等均推賴不認判仍分别還押候查明核辦 
　　流氓挖目○汪立德等控流氓劉洪紹拆梢不遂紏黨持刀挖目一案由包探陸協庭解廨復訊判押西牢四年期滿逐出租界 
　　棧客失竊○乍浦都統委武弁吳超來滬公幹假庽松江路泰安客棧失去天緞狐皮馬褂一件報知捕房派探陸根山協同西探前往勘緝 
　　串竊鈔票○顧錫根與妻胡氏命女林貞囑令梁瑞生之童養媳趙秀英竊取鈔票洋七十一元爲梁查悉報捕一併解廨請究判顧押捕房二月胡氏母女押官媒二月所有缺少洋三十五元著令賠償 
　　望風○賭徒張三林在虹口賭台望風經捕頭拿獲解廨請究判押捕房一月 
　　迷路○女孩周春香在虹口迷途經途人送至捕房昨解公堂請訊女供漢口人年十三歲此次隨販羊之媽媽來滬餘語含糊判留廨召領 
　　公堂瑣案○楊阿福竊王啓宇皮衣等物押捕房二月倪如彩竊陳炳照銀表押十天陳阿元竊蕭阿根衣服押十天張子雲竊張泉生銅吊烟袋押兩禮拜張阿大竊沈阿大東洋車押三禮拜沈阿生竊耿耀祥玻璃窗等物押七天王福壽竊銀表押十天 
[美租界]  
　　倒斃○梧州路東首周家庫地方前晚有某甲倒斃昨由捕房飭地保查明收殮 
　　怨命○李阿二被同居王沈氏之姘夫小三兇毆忿懣不平吞烟覔死旋經人知覺送至同仁醫院求治 
　　走失婢女○李榮春昨投捕房稱住北四川路前晚走失十七歲之婢女一口名福根捕頭准飭包探查緝 
　　因賭起釁○唐順發黄怡卿昨日在途因賭互扭由控本併拘入捕房申斥釋出 
[法租界]  
　　女犯起解○鴇婦宦王氏由揚州誘拐姚金寳來滬賣娼經公堂管押多日迄未將姚交出昨由聶司馬將氏提案判交揚州巡警局來差帶回歸案訊辦 
　　盲人得妻○龔裕堂姦拐盲人俞增寳之妻盛氏後又串通李張氏轉賣於顧阿八爲妻得洋八十元由俞姊尋獲送案訊辦判盛氏交增寳具結領回龔與張氏押限一月交出身價再核 
　　辦流氓○張阿六紏黨持刀搶奪途人財物由探拘獲解廨判枷號一月押改過所半年 
　　賣胎牛○陳順興牛肉莊將胎牛出售由捕房傳店夥某甲解廨判罰洋三元充公 
　　竊芝蔴○楊金生竊招商局棧房芝蔴售於倪順如由探一併拘廨判楊押一月倪罰洋一元充公 
　　竊煤斤○朱順嘉竊招商局煤斤由巡丁拘獲送廨判枷號七天 
國外新聞 
[日美移民交涉結議]  
　　十一日東京電云美政府爲限制移民問題照覆日本政府之文牘外務大臣已於今午接到兩國爭論之事想可調停 
[調查海軍事件]  
　　十一日紐約電云美國議員李連查悉荷蘭海底艦公司確有運動議院海軍委員起議裁減軍艦添造海底艦之事 
[美總統對於公司之舉動]  
　　十一日紐約電云美總統魯斯佛近命管理公司事務委員攷查各大公司有無施行股票投機事業之舉 
[英國艦隊出游]  
　　十一日倫敦電云坎拿大温古華島官吏知英國北美大西洋艦隊將蒞是島 
[西班牙王之冒險]  
　　十一日倫敦電云西班牙王此次冒險赴巴西魯那誠爲敏捷昨日城中查獲炸彈三顆其一於移動時炸裂 
[英政府議設馬基敦總督]  
　　十一日倫敦電云英政府議設馬基敦總督其意頗欲使此總督之地位與蘭白儂地方總督相等然非得列國之允可不能擅行更動 
[英政府對於馬基敦之宣言]  
　　十一日倫敦電云英政府答復俄意兩國文内聲言英國對於馬基敦之鐵路政策願守中立設土政府不允實行改革則英均不能實力贊成云以上譯字林報 
[美艦隊行程預計]  
　　十一日栢林電云美國艦隊於西四月五號 
 
 

Page 20

 
 
可以駛抵舊金山此次該艦隊駛抵墨西哥之麥格侖那灣時實先於預定期四日云 
[英王巡游地中海罷議]  
　　十一日栢林電云英王愛德華因首相彭内孟有疾巡游地中海之舉因而作罷約於西四月中即回倫敦 
[英貴族之宗旨]  
　　十一日栢林電云英國羅斯孛伯爵在自由黨同盟會聲言英國必當保存帝國主義與自由貿易政策又力言社會主義之非英國任臨何等事機决不容有分立之愛爾蘭議院云 
[法國政黨爭勝]  
　　十一日柏林電云法國前任内閣大臣康貝斯一黨前于一千九百零五年因爲軍界中所指摘遂即辭職以讓羅維安入内閣羅氏即欲聨合各民主黨爲一氣者也近日康貝斯一黨于衆議院頗佔有勢力之地位聞今首相克萊蒙蘇擬于議院中先請提議信任政府案云 
[摩王求和]  
　　十一日栢林電云摩洛哥爲王幕連海飛已致書法將逹梅特求和以上譯文滙報 
報告 
[續蘇省滬嘉鐵路各段工程正月份報單]  
　　第三叚橋工 
　　第一千二百零八號橛碼西瓜河橋兩碼頭之雁翅工竣 
　　第一千二百五十三號橛碼小普渡橋東西南碼頭之樁一百五十二根均已打好 
　　架橋梁之樁已打好十根 
　　南北兩邊水埧均已打完埧内之空處土亦塡好 
　　河水亦吸乾現挖東碼頭之地基土挖出約七十餘方 
　　第一千四百五十三號橛碼斜塘橋架橋梁之脚手樁七排六十三根並脚手樁十二根均已打好並上下之架板亦皆上好現大貫之四柱樁　　松江西門車站已動工挖地脚 
　　松江西門雙軌土方已動工 
　　正道土方大致已成惟孧工未拖未免高低不平 
　　正道土方現正定平水橛預備收土方 
　　正道土方現正釘中橛預備鋪軌 
　　第四叚土方 
　　約竣工三分之一 
　　橋工 
　　第一千五百十二號十尺空橋工已告竣惟雁翅斜坡因無片石尚未告竣開河土方業已完工 
　　第一千五百四十六號十尺空橋亦已完工但候橋樑 
　　第一千五百八十六號圓洩涇兩空二百尺空橋罐樁及地丁均已完工 
　　第一千六百號十尺空橋全工告竣開河土方已竣三分之二 
　　第一千六百五十號十尺空橋工已告竣開河土方亦告竣但候橋梁 
　　第一千六百八十號十尺空橋全工告竣河已開通僅需橋梁 
　　第一千六百九十二號六店灣兩空二百尺空橋現正赶打罐樁 
　　第一千七百二十三號十尺空橋除雁翅外工已告竣開河土方已竣工 
　　第一千七百六十六號十二尺空橋全工告竢開河土方亦已竣工 
　　第一千八百十二號十尺空橋河已隔斷地脚亦已挖就 
　　第一千九百十號二十尺空橋地脚已挖就 
　　第一千九百三十七號十二尺空橋現已動工 
　　第一千九百五十九號十二尺空橋河埧已就地脚亦已動工 
　　月台 
　　石湖二湯車站月台地脚早已挖就洋灰已打成與道台線平不久即可竢工 
來函 
[電車公司第二次覆陳作琴函]  
　　敝管車人行事不合謹此道歉閣下所爭乘坐頭等車之利權於理甚合無論何人凡交付頭等車脚不擾亂車章者僕仕事期内必一律得以乘坐若嗣後閣下再遇有此等不平之招待祈錄取管車人之號數僕自當直加訓斥現一面仍當知照一切管車之人辰承惠敎感歉無旣黎德頓首西三月十號 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
