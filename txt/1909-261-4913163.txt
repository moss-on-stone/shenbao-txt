# 1909 - 261 - 4913163

 

Page 1

 
 
   
 
 

Page 2

 
 
   
 
 

Page 3

 
 
[今日本報目錄]  
　　第一張　論說　要件　專電　緊要新聞一 
　　第二張　緊要新聞二　分類新聞　清談　雜箸 
　　第三張　各省籌辦咨議局　本埠新聞　國外新聞 
　　第四張　專件　小說 
諭說 
[諭選舉議員之難與議員之難爲]  
　　古籍之言曰。人固未易知。知人亦不易。蓋知人之難。乃古今所同。而百世莫易者也。知人不真。則邪正並進。良莠雜出。而政乃不舉。歐西各國於是公其舉人之權於民。而行選舉之法。中國鹽於昔日之流弊。羨西法之美善。而倣效之。於是乎有諮議局之設。此誠中國公好惡於民之始基也。記者試言其利弊之所在。中國昔日用人之權。悉操自上。則知人之責在於君。今也設立諮議局。則選舉之權漸移於民。知人之責。將在於下而不在於上夫帝皇以一人之耳目。而欲周知臣民之賢不肖。是堯舜猶病不能。知人則折。惟帝其難昔人已深慨之矣。文王古稱善知人者。其官人之法。具備於周書記載。已略得歐西公舉之意。然法不立而弊即起於不數世之後。故當其盛也。人臣各有舉賢之職。固有所謂近不避親遠不避仇而惟當是求者矣及夫政敗官邪。則所流之失有四。參耦君意。微見其倪。君意所順則稱。君意所非則舍。若此之爲。是曰謟諛。其弊一朋黨比周。相與一口。舉必以黨。以建已援。若此之爲。是曰比阿其弊二。又或意有所畏。舉以示德。俾勿已危。其弊三。又或意有所憎。薦以危職藉行陷毒。其弊四。此四類者。意伏而不易測。雖遇明良之主。亦莫可如何。此用人之權操之自上之大病也。今既設立諮議局。則國民咸負知人之責所舉必得國民多數之同意。宜若所舉無。弗賢者乃記者觀於各省之諮議局。現在初複選舉。已一律辦竣。而報紙所載選舉人運動之事。無省蔑有所舉行爲卑鄙而初複選被人控告者。無府蔑有。所舉不合格而人不敢起訴者。更無縣蔑有。是豈中國辦理選舉。之不善乎。抑亦此爲歐西各國選舉之通病。固不以在君在臣在民而或異乎。記者曰。此雖爲各國選舉之通病。然其弊之大小。恒視國民。智識程度高下而分。國民智識程度卑下之國。則羣庶之心理。每懾服於勢力。或取羣衆之所同。而一倡而和。由前之弊。則必所得在朱門。而所遺在白屋也。由後之弊。則必不求真實。而徒取虛名也。且天下才智之士。固有正直而非於流俗。潔廉而不移交游。二弊既興。勢必爲羣衆所屏。而以得。舉爲的者。勢必記詡交游之博。弋流俗之稱。上援巨室。下媚羣徒。夫如是而選舉之弊。又復叢挫而起。今其弊已顯者著於當世矣。第一屆之初複選已過去。無可補救。所望第二三屆之。辦理選舉者有以戒之於早也。夫今日選舉之弊。雖已無可補救。而所遂定之議員。則今日正宜注意者。蓋議員之選。意在陳民利弊。以期興革。然大利之效。著在久遠。非可旦夕斯也。昔晏子治阿。施治不頗。三年而毀聞於國。改之一年而譽聞。子產治政。一年民歌欲殺。三年而民歌誰嗣。以此相例。則於民無效。未必弗有名。而心。存利民。亦未易驟獲譽。此人民不察本末之通弊也。今日人民對於各省之議員。使但囿於一時毀譽。而不求其真。則是晏子將黜於衆也。又使議員自惑於一時毀譽。而執持不定。則是子產必將改行也。此其不可不慎者一。王充論衡有言。孟嘗君夜出秦關。鷄未鳴而關不開。下坐賤客。鼓臂爲鷄鳴。而鷄皆和之。鷄可以姦聲感。而人亦可以僞恩動也。揆充所言。蓋以民鮮遠識。易以僞誘。故自古迄今。奸巧之徒。恒以甘言僞行牢範士大夫。今各省督撫大員。或者惕於議員之勢力。而以易動人聽之言羅致之。而置於肘腋之下。茍議員主張不定。必且爲其所愚。議一案也。發一問題也。議員隨聲和附。唯諾從之。而實則已似是而非矣。如此諮議局。不且反爲厲民之舉乎。此其不可不慎者二。深望鄉里之賢。閭邑之士。有議員之職者。勿惑淺近之見。勿徇崇高之勢。不惕於威。不誘於利。則興利革弊之目的可達。而選舉人亦不致受知人不明之誚。斯則諮議局之大幸也乎。 
要件 
[蘇撫署會議廳第二次議決案（一續）]  
　　一寗蘇兩城會分設高等審判廳之問題查寗蘇兩屬民刑訴訟向由臬司管轄高等審判廳係視全省控訴院之規制寗蘇既係兩城會應否分設高等審判廳兩所統歸臬司監督之處應行提議 
[決議]  
　　直省祇設高等審判廳一所自係正辦惟江蘇分寗蘇兩城會故起設一設二之問題有謂審判廳爲便民起見嚮蘇大江間阻宜分設兩所統歸臬司監督者有謂寗蘇雖分兩城會而統爲江蘇一省刑名事件向以一臬司統轄一省最高之審判廳未便分設爲兩當如諮議局之寗蘇合一隨臬司駐紥之地即可設在蘇城者有謂法部原奏每省置高等審判廳并云繁劇省分由督撫咨商妥議繹其語氣含有可以分設之意寗蘇地方遼闊民刑事繁宜分設兩廳惟目前僅開辦省城商埠上控之案有限似可先就蘇設一廳將來再行分設者第一說以爲大江間阻不便於民查高等審判廳乃上控之地與今日之江北人民上控於臬司衙門無異則第一說自非顛撲不破之論第三說以爲法部原奏有各省情形不同可由督撫咨商妥議含可以分設之語意查法部原奏此數語似屬於分庭非爲可分二廳之證則第三說詮解章程尚難信爲精確惟第二說以寗蘇合設一臬司爲舊比例合設一諮議局爲新比例較第一說第三說爲妥洽茲事體大俟會商督帥再行決議 
[籌辦審判廳進行表]  
　　臬司衙門設審判廳籌辦處七月十五日 
 
 

Page 4

 
 
　　派員赴日本考察審判廳建築圖式七月內派出限八月內回蘇法學研究所改爲司法研究所開學日期　　八月以前 
　　擇定省城商埠各級審判廳地址　　　　　九月以前 
　　估定省城商埠各級審判廳建築費　　　　九月以前 
　　預算省城商埠各級審判廳歲支經費（由籌辦處詳考京師天津東三省章程再行酌定） 
　　各級審判廳建築開工完工日期　宣統二年八月以前 
　　選任各級審判廳各員　　　　　宣統二年十月以前 
　　開辦省城商埠各級審判廳　　　建築工竣即行開辦（未完） 
專電 
[電一（北京。）]  
　　某御史奏各省編練陸軍漸次成就需械甚多縱不自求製造管理之法亦須研究應請開辦軍械學堂以養人才奉旨著陸軍部知道 
[電二（北京。）]  
　　駐藏大臣聯豫溫宗堯奏報陸軍速成學堂工竣招生開學情形並聲明招生之難僅得百餘人奉硃批整頓藏務以興學練兵爲先著該大臣等認真籌辦期收實效 
[電三（北京。）]  
　　粵督咨度支部粵省認籌海軍開辦費三十萬常年費十五萬 
[電四（東京）]  
　　僑庽美國之日本及支那人多爲佛敎徒。美國人之信佛敎者亦多以故佛像之輸入美國者漸次增加。現美國海關決定課佛像輸入稅。不拘金屬製與木製一律作商品課稅。稅佛敎徒以是像爲神聖反對該課稅。 
[電五（東京。）]  
　　日本伏見若宮妃殿下今日乘坐輪船斐里度利黑赴英國擬會見博恭王宮殿下後。偕訪歐州各國皇室。 
緊要新聞一 
[連甲出洋攷察郵電北京]  
　　○郵部徐尚書。以中國電政不甚發達特派連甲出洋者察並。順便考察郵務。爲收回自辦之預備。聞連甲本擬節後即行啟程。現因部署未竣且經手事件亦未料理妥洽故又擬緩至月底出洋。 
[中日將訂滿洲漁業條約]  
　　○字林報載十一日東京電云中國委員。不日將往查勘滿洲海岸。以便與日本商訂漁業條約。調停漁業爭端 
[稟請自費出洋遊學之踴躍北京]  
　　○上海復旦公學畢業生陳樸。近詣學部。稟請自備資斧。赴美貿學。并請給咨保護等情當奉學部批示該生在復旦公學五年畢業既將文憑呈騐著於本月初五日午後一點鐘來部考騐。又留日畢業生連彝。稟請給咨自費赴美留學。學部以該生既在江南陸師學堂及日本宏文學院均各三年畢業又在外國語學校修業二年程度當無不及飭於初五日午後一點鐘一同到部考試。並將文憑呈騐按近年以來投部請咨自費游學外洋者日見踴躍亦可見人民程度增進之一斑 
[裁缺警官紛紛請改外用北京]  
　　○內城警廳因節省經費裁減警官後被裁各員紛紛呈請改外現又有裁缺民政部八品警官李韜具呈吏部。謂職於本月初九日。呈請改外。掣項分發伏查前報捐員外郎升銜現今改外例應改換查員外郎銜捐欵與同知銜捐欵有盈無絀再職警官任內恭逢覃恩加二級查例不準隨帶擬請改爲紀錄八次統乞核奪等情吏部以該員由報捐員外郎銜。請改外銜。應呈由度支部核辦。至所稱加級改紀之處核與定例不符惟現據呈請外用應俟掣定官階後再行核辦業已批示飭遵又裁缺六品警官候奎。呈稱係江蘇元和縣人由直隸補用知縣。奏補六品警官。本年正月民政部奏定額缺凡考列中等者擬請比照吏部奏定裁缺員外郎主事等官改外辦法分別改外職係六品警官。視主事。照意應請改歸直隸州知州分省歸截取班補用。並請籤掣省分等情亦經吏部批示該員呈請改就直隸州知州應行照準惟奏定改外章程並無截取班次。應以直𨽻州知州籤掣省分歸候補班用。 
[護滇督請開復革令北京]  
　　○護滇督沈秉堃奏稱竊照吏部咨宣統元年二月初二日欽奉諭旨所有光緒三十四年以前緣事降調革職各廢員著該部查明原案開具簡明事由清單呈覧等因咨行查報到滇當頃行由藩司彙冊咨部核辦在案臣檢查原冊證以各被參原案其中情有可原。可原或才堪任使者。計有已革雲南候補同知汪世楢。南寗縣知縣范金鏞。大姚縣知縣謝懷宣候補知縣朱壽祺。鎮南州知州黃希尚等五員。該員范金鏞已於河口案內經前督臣錫良保請開復原官該縣汪世楢朱壽祺亦於河口案內保請開復原銜均尚未準吏部議覆夫欲肅吏治則賞罰不可不公欲勵中材則小過不可不宥茲既恭逢曠典千載一時宣德達情本督撫應盡之責臣雖暫時護篆既有所見何敢緘默不言合無仰懇天恩俯念該員等原絫情節均有可原賞準敕部核案一併議予開復 
 
 

Page 5

 
 
[詳紀宜春仇學殺紳之風潮南昌]  
　　○江西宜春縣北鄉地方民智未開前因辦學抽捐士民互相反對。當經該縣出示勸息現復有多數莠民。藉端煽惑。糾衆関鬧意圖焚燬辦學各紳之住屋財產謠傳四起居民危懼當由該縣飛報袁州府周太守就近移派萍鄉防營張管帶督兵馳往彈壓。奈莠民愈集愈衆張管帶督兵馳抵不及開導反被莠民將張身戮傷兵丁亦被亂衆擊傷數名。勢難撲滅該府即於初七日飛電大吏請兵鎮攝聞所遺萍鄉防地已由駐吉巡防統領丁憂尚未交卸之京道半鎮軍派安朱管帶督兵兩哨馳往填紥 
　　又聞宜春之莠抵抗捐仇學已於八月初二日晚糾集一千餘人。荷鎗持械湧帶郡城北門大橋頭地方希圖人城毀學殺紳。當該府周太守邦翰督縣會營出城勸慰竟敢開鎗傷兵旋由防兵開鎗抵禦亂民始散。現雖加意安撫居民如常安堵惟謠言未息。難免無事。而郡城兵單不敷調遣請調兵隊駐紮此係袁州府電稟之大概情形也。茲將巡防管帶稟撫憲電錄下南昌撫憲鑒宜春北鄉民初三午來千餘逼郡欲毀學堂。樑同府彈壓不遵竟敢開鎗傷兵四名及樑縣令吳保甚力得免府命還擊稍退。閉城今日。（初七）恐有舉動。兵單難支速祈鈞裁張國樑電印 
[湖南鐵路總公司上督辦大臣暨各部院電]  
　　（報告長洙路工近狀） 
　　長洙一叚。去年十一月初九日分電呈報先將長沙北門外首段路綫。及廠棧基地開築。查首叚地極低窪憎累而上有高二丈外者已填十四萬三千七百餘方照路綫一八面積平均牽算約已築綫二十許里。頃來秋稼已登洙洲低處均已出若不趁此時趕辦洙工明年春水生時勢難工作。開車必致更遲已在長沙工次分班前赴洙洲於七月十一日辰時開工興築。一面再從昭山之易家灣分工二叚一南而上四十里達洙一北而下六十許里達長期於及早完此長洙全工以慰鈞厪而饜衆望工程師陳廷灼亦從長工發往。派爲監造洙昭工程師。該工程師廣東人曾在美國路校多年從前合興勘綫伊即在塲嗣承修粵路一叚去歲電商蕭編修從粵公司招來。工料嫺熟辦事勤能甚爲得力至此叚經費將已收股欵合之今年下忙及明年上忙租股所差或不甚遠。目下股分尚源而來。一面廣爲招集當不致過兆支絀其長洙一百餘里路綫悉已購入成交。約共價銀十一萬餘兩現收股欵一百餘萬元。扣至六月邦。餘俱分存官錢局及前經報明之各號店絲毫未動公司各項雜支經費均不在股欵開支。總協理及總議紳從未開支薪水夫馬至長沙首段工程現係原有之監造幫工程師英人柏楚武承修謹併附陳先肇等同叩文印 
[京師近事]  
　　紫禁城內各營值班官兵腐敗情形相沿已久本年春間奉旨添派稽察守衛大臣後每日嚴密巡查各兵稍知振作乃近日故態復萌西華門內守衛陸軍往往側戴軍帽。將鎗擱在地下。有初鮮終良可歎也 
　　日前御膳房某太監之姪。因事砍傷廚役二人。旋即畏罪自戕。現屍身已抬出掩埋此案則由慎刑司解交大理院從嚴推鞫 
　　商報主筆別石頑。因官塲謂其賬欵不清送審判廳拘押後當日嘔吐不止。兩日飲食未進。夜間衣單寒冷欲死。幸同監之犯借以布夾襖一襲。始得禦寒。聞近日已稍進飲食然蓬垢情形不堪言狀經民事廳鞫訊二次。尚無眉目。日前廳員將派警役傳其家人將衣服送入監內免因凍餒致病 
　　宗人府丞堂。在署會商宗室戶口冊籍繁亂不堪其中恐有虛名空餉等弊。議即通飭各旗族長出具切實保結。俟保結具齊後即行照押按冊查點戶口以清混冒 
　　奉天巡警總局總辦張殿魁。日前來京調查北京警務辦法現在稟商肅邸擬調高等巡警學堂畢業生曹更等十五員。前往奉天襄辦警務 
　　度支部澤尚書。查本年諮議局開辦應將部內歲出入各欵豫算清晰以便宜告議會乃名省督撫。尚未將各該省歲出歲入總數查復到部。以致部中豫算亦難舉辦昨復咨催未報之省趕速詳復。母得再延。 
　　民政部。傳知直隸警務處凡有應差大典之日。一律軍服。不準官服。現天津南北二叚鐵路巡警京師各區保定警務處均以陵差在即已一律更換。矣 
　　陸軍部。得派駐英國武員廖副將來電。調已行抵倫敦。并聞廖君擬參列英國演操塲觀操。以資考查。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[海軍大臣過皖赴鄂]  
　　○皖撫朱中丞於初六日乘吉安官輪。至蕪迎迓海軍大臣至初八日夜十點鐘抵皖。在城印委各員以及軍學警界全體歡迎齊集江千鵠候而欽憲並未登岸僅於舟次接見藩司沈子培。其餘一概擋駕。抵埠約二句鐘。隨飭展翰上駛。皖撫朱經帥亦陪侍赴潯即於初九日夜十句鐘旋皖聞皖撫本擬預備約十萬金爲供張之費。先數日督飭余協統巡防營務處巡警道等各飭所屬趕行預備操防。及更換各樣裝點。又飭各商升旗結彩用彰歡迎之意。不料抵埠未幾即鼓輪上駛云 
　　洵薩兩大臣本定初十日抵鄂陳小帥曾飭善後局在漢口河街預備行轅。刻因奉貝勒來電不在漢口駐節。先往漢陽考察兵工鋼藥水師船各廠。次往武昌考察水師兵艦雷艇操法。即行回京爰飭局將漢口行轅舖陳撤去移置漢陽鐵廠。以便兩大臣休息小帥又派巡警道馮啟鈞。陸軍統制張彪。水師統領溫朝詒。於初八日乘兵輪往九江迎接。小帥則於初九日下午親乘楚材兵輪往黃州府下游武穴地方恭迎。並爲貝勒預備黃緞馬車一輛一切禮節悉遵親王體制 
[郵部催解滬杭甬虧耗銀兩杭州]  
　　○浙撫增固帥近接郵傳部咨。略謂本部籌墊滬杭甬。欵虧耗。原奏度支部每年認墊二萬兩江蘇督撫每年認墊三萬兩浙江巡撫每年四月如數以庫平銀撥交本部彙交中英公司現在業已逾期。未準解到。應請將本身應交發墊虧耗庫平銀三萬兩解交本部交通滬行。以憑彙交等因業由增中丞照會浙路公司議覆。並行藩司查明辦理。 
[浙省三司兩道釐餉局會詳督撫文（請定巡警勸業兩道俸公養廉數目）]  
　　爲遵飭會議浙江新設巡警勸業兩道應支俸公養廉等項詳請奏復事（中略）伏查巡警關涉內政防患保安勸業振興實業規畫交通各有專司均關要務謹遵館章各按主管務改設公所並將應設所屬科長科員分別事之繁簡遴員派委規定各科辦事細則先後詳明憲鑒奉批照辦職道等衙門所設官缺應支俸公養廉科員薪水均爲辦公之需奉飭覈實支給浙省無裁改成案可循固不敢從豐請給亦未便過事菲薄茲本藩司遵飭與各司道公同妥商惟有參酌例章並授他省成案辦理巡警勸業兩道秩四品。照例歲支額俸各銀一百五兩。共銀二百一十兩。請於各屬所扣曠俸項下扣減核實支銷養廉一項。仿照杭巡首道之例。每年各支銀三千五百兩。並請援照鄂贛兩省成案。每年各支公費銀一萬兩。巡警道出巡費自不能省請照部定勸業道調查之數每年支給巡費銀二千兩。均不加閏其役食一項鄂贛多寡懸殊浙省杭巡道衙門役食坐編嘉善海鹽二縣常年額銀二百三十四兩閏年額銀二百五十三兩五錢按名核計各祗六兩尚須扣減本屬過菲今巡警勸業兩道新設衙門事同草創一切均須改良似不宜仍循舊時名額茲據比較杭巡道役食之額。量加一倍。常年各支銀四百六十八兩。閏年各支銀五百另七兩由該衙門自定名額募充詳咨立案（下略） 
[安奉路綫購地章程（續初十日）]  
　　第九條　賣契用二聯單應由出賣人及中證人署名蓋戳並使村長署名蓋戳 
　　以上第一單當存購地總局以便將來交付會社作爲會社置產之證據第二單轉送付價之人使其付價 
　　第十條　付價之人附屬於各分局使其專管付給地價 
　　第十一條　各丈量班應辦事務略定如左（一）事務員中一人先調查土地之性質及地主之姓氏俟查明後會同鄉約方正及鄰右地主踏勘地界並調騐地主所執之諸契及其餘證據（二）技術員丈量用地後將應用地畝數目算出面積若干繪就地圖（三）事務員內以一人專司用地賬目寫立賣契 
　　第十二條　契內蓋戮及交付地價事宜各分局可擇該處地主最便當之所訂定時期照行 
　　第十三條　辦事情形每一叚落當由各丈量班主任隨時報告分局由分局從速彙報總局 
　　第十四條　土地及其他物件之價格並賠償方法另定在購地章程內 
　　第十五條　每總局於一工區間收買完竣後繪一用地平面圖並立一用地賬簿由中日兩局長署名蓋印各執一本作爲證據 
　　第十六條　購地局一并經費由會社擼任 
　　第十七條　購地局內中國職員之公費旅費等另行規定 
　　第十八條　購地局內日本職員之俸給薪水旅費等按照會社所規定之例辦理 
　　附安奉鐵路購地局編制表 
　　總局　局長二人　副長二人　事務員若干人　分局（二）局長一人　事務員四人　會計員一人　僱人一人　丈量班（十二）　事務員二人　技術員一人　工手一人　僱人一人　苦力二名 
　　備考分局事務員四人內之二人以地方官衙門派遣之購地委員充當之地方官衙門並派遣工手一名可幫同丈量班辦理丈量事務分局　所在地　擔當地區　丈量班 
　　第一分局　橋頭（由奉天至草河口）（自第一班至第六班） 
　　第二分局　雞冠山（由草河口至沙河鎮）（自第七班至第十二班） 
 
 

Page 11

 
 
分類新聞 
政界 
[自治公所開調查員會常州]  
　　○常郡自治公所定於本月十三日開始調查選民三十日爲止先期由武陽兩邑尊柬請公正紳士爲調查員分途擔任義務並由自治公所遍發傳單於初九日下午三時假商會開調查員談話會到會者計百餘人首由武進縣徐怡堂大令宣佈開會宗旨並面請各董相助爲理次由該所主任梅介節君說明調查細則次由該所駐所參議員于瑾懷君詳說調查方法并云調查之前由所中挨戶遍送傳單淺說俾調查時易於著手說畢復經衆討論比及散曾已鐘鳴六下並聞此次有黃某者於未曾柬請之先即投函自治公所自請擔任調查真可謂熱心矣 
[咨報模範監獄落成江西]  
　　○贛省建造模範監獄仿照鄂省形式鳩工建造現已落成經馮中丞將籌辦改良監獄辦法以及工程事宜詳細報告法部查核 
[新政取給田捐安慶]  
　　○含山縣自治研究所及他項新政經濟殊形竭蹶該令因稟請撫臺援案徵收田捐每畝十文分作上下兩忙收納並督飭書差此外不得藉捐可索 
[巡道奉飭赴任江西]  
　　○調補江西分巡吉南贛密道俞觀察明頣直隸宛平縣人初五日由湘到江謁風馮中丞聚譚良久即於是日下午奉贛撫牌示飭赴新任聞察擬部署數日即行赴贛履新御任俞觀察明震亦當交御返寗矣 
交涉 
[詳革私租公地之生員廣東]  
　　○南海縣生員李芝方居住泮塘擅將該處仁威廟坦地私租與葡國人康平公司以致釀成交涉迭經南海縣差傳又復匿不到案昨縣憲特稟詳提學司請將該生功名斥革以備拘傳到案嚴究 
[皖撫對於糖捐之辦法安徽]  
　　○毫州糧捐爲英領干預一節已誌前報茲悉皖撫朱經帥以英領無端干預阻撓糧捐實於釐務前途大有妨礙特札牙釐局轉飭毫州糧捐局印委照章收納母任阻撓以重稅務 
軍界 
[贛撫預籌海軍經費之計畫江西]  
　　○籌辦海軍經費由各省分認籌解惟贛省財政支絀而此欵又不能不預爲措籌以濟要需聞馮中丞此次赴當接待洵薩兩大臣即順便籌商海軍費事宜 
[迭獲會匪頭目湖南]  
　　○湘省西路各屬被水成災盜匪乘機竊發前經省臺飭派水陸各營分投巡緝日昨又經稟報該營于哨弁德璜在松薩垸拿獲匪首易鳳亭湯哨弁鼎甲在孟溪寺拿獲匪首李蘭亭周哨弁友德廖哨弁荊樸一在理信垱拿獲張月富一在荷花嘴拿獲龔農相或搜有海底簿或認充正巡風均係匪中頭目當由楊統領分別送縣收訊擬辦矣又西門外金家碼頭日昨泊有島舡船一雙船戶袁子欽裝有洋鎗九枝手鎗一桿被飛翰水師中營巡河哨弁楊光由查獲當將鎗枝並該船戶一併帶交長沙關發審局訊辦 
學務 
[贛省考拔諸生第一次得意江西]  
　　○江西南昌南康廣信三府所屬考到錄取諸生業經林提學分期考試一二兩場現已揭曉南昌府學萬光復等八名南昌縣學朱欽等六名新建縣學裘鼎等六名豐城縣學李師泌等六名進賢縣學易飛鵬等四名義寗州學冷昺等四名武寗縣學楊純春等四名奉新縣學甘登輔等四名靖安縣學張嘉禾等四名廣信府學劉允琨等八名上饒縣學王式玉等四名玉山縣學鄒懷煕等四名廣豐縣學周學顏等四名鉛山縣學蘇牧等四名弋陽縣學吳烿等四名貴溪縣學張星照等四名興安縣學滕柏等四名南康府學歐陽烶等八名星子縣學夏時雨等四名都昌縣學陳式周等四名建昌縣學鄭煒等四名安義縣學涂貢球等四名並示期於初八日辰刻在署覆試不準攜帶片紙雙字 
[學生投函謾罵縣令之解脫。武昌]  
　　○兩湖師範學堂義字齋學生方廉因與原籍廣濟縣孫令炳麟結有世仇投函謾罵經孫令詳請鄂督並呈原函飭由學司轉飭該堂監督劉聘之太守確查等情已紀本報嗣因其時在暑假期內方生已經回籍當經函詢旋劇稟復辯白實無投函謾罵情事劉監督昨將方廉親筆函稟及平日課本兩冊呈復學臺核對筆跡迴不相同係被揑名顯然可見嗣則學司詳請鄂督核飭轉行諭飭知照該生留學以全其行並飭嚴查揑名投函謾罵孫令之人以便激查核辦 
實業 
[飭查海門商會糾葛情形浙江]  
　　○浙省勸業道董觀察奉到農工商部札開前據臨海商務分會稟稱海門擬設商務分所公舉正副議董各昌等情當經本部核與成案相符惟章程有未妥處令更正並飭該分會刮給該所圖記等因批準在案茲據該分會稟稱遵即傳知海門分所議董將章程遵照憲飭更正令其擇期開辦一面由分會篆刻圖記給發現海門商界已開會行成立禮但自海門擬設分所後又有黃巖人前革職福建仙游縣知縣王士駿臨海敎育會長周繼濚等亦在海門創設臺州商務分會察其草章第一條謂本分會由臺州商界共同發起等語不具稟地方官即行開局門懸虎頭牌擅將郡城商人孫玉樵大宗板片扣留處理不公究其實非爲地方辦公益實與海門爭利權彼會名臺州設立應在郡城臨海乃附郭之邑既立分會萬無兩會並之理故移其名於海門欲使分所隸屬具字下而不敢動是分所不消滅而自消滅致使海門商界註冊無所適從今一地而設兩會合將爲難情形稟候示遵等情到部爲此札飭該道仰即確查海門原設分所與議設分會糾葛情形究竟該處應否設立分會迅即聲復以憑核奪 
 
 

Page 12

 
 
[鎮屬物產會籌備情形鎮江]  
　　○鎮江物產會附在商會內其文牘陳列庶務各科即由創立員于立三君等擔任義務平權辦舉不設總理等名目並議定九月朔日四縣一廳先辦出品所十月朔日開會會塲擬借金山河大綸繅絲廠開辦辦事經費已由熱心官紳士商認助千餘金不足再籌 
[大通組織商會安徽]  
　　○大通爲長江之中心點商務頗稱發達現各行業在兩湖會館集議擬組織商務總會維持商業並舉李紳國楷等爲總協理所有一切章程均遵部章辦理業已稟請銅陵縣并撫怠核示祇遵矣 
雜記 
[贛撫能持平辦理要案江西]  
　　○江西寗都州金直剌保權以安福鄉鄉愚疑阻調查據山守隘抵禦官紳先後搶掠調查員家並悉爲首之劉發濤實係斜林黨匪首糾脅入黨日多乞電飭本道帶兵赴寗督率酌辦等情稟奉贛撫馮中丞批云調查戶口生謠鄉愚被惑疑陰不獨該州一處何至官詣開導聚衆把持隘口搞抵不容人進據稟該處早稻已熟而不割晚禾屆時而不種如此情形鄉民廢時失業必有羣相惶惑大不得已隱衷劉發濤雖稱斜林班匪首糾脅入黨有百餘十人郭鵬舉亦何致輙與匪合自取殺身之禍所言殊難憑信今該牧雖調省新任急切未到究竟如何確切情形該處離省較遠仰贛南道就近體察情形或馳詣查察彈壓或委員曉諭解散相機妥辦務示持半而釋羣疑免致醖釀生事是爲至要 
　　按近日鄉民鬧事案。官吏每以土徒乘間竊發大題目加諸鄉民而官終不肯任其咎。贛撫此批實有以燭其奸。 
[順風小輪碰沈詳情漢口]  
　　○漢口兩湖南局輪船公司湘泰輪船初七晚由漢赴湘行至金口下懷山磯地方被下水順風小輪迎頭碰撞順風船小客多遂致沉沒搭客溺斃者六七十人得慶更生者僅三十餘人湘泰輪惟船頭撞壞當即駛回漢口稟請江漢關道及稅務司理船廳派員騐明被碰情形並委員赴出事地方騐勘聞此次失事之原因係值北風甚勁兩船避讓不及致肇葉禍目下湘泰大副水手均逮送夏口廳管押船已扣關一面由善堂出資派人至下游陽邏一帶打撈屍身恐尚有一番糾葛也 
[新富翁羨慕頭銜。南昌]  
　　○泰和人張漢忠在南昌股開公和紙行資本不多頗爲人所揶揄本年四目獲中湖北籤捐彩票頭彩五萬元即報捐銜旋有安慶船戶高三德平空圖訛以致涉訟當經南昌縣鄭令訊明後勸張捐助開濬東湖銀二千兩了結在案現聞張稟請巡警道援例請獎花翖及祖父二品封典未知能否批準 
[各鄉扣留租榖長沙]  
　　○湘省各鄉圑紳以本年西路一帶水災甚重其餘各屬收成亦形歉薄榖米價值日漸加昻所有各鄉榖米除暫行禁阻不準運出銷售外即有應送租榖亦須酌旦扣留每百石或扣二三成或扣四五成不等均限至十二月止如本境果有盈餘他處亦不見荒象再行補送業戶以爲思患預防之計 
[鄉民患虎湖南]  
　　○湘省洪江市距市二十里許某村山林邃密各種野獸類多巢穴其間近日有虎爲患時出噬人近村旅店所蓄豬羊屢被攫查現在該處居民莫不慄慄危懼將擬醵貲共僱獵戶以除此害 
[沙鹽缺乏稟請改運浙江]  
　　○浙西甲商蔣恒昌等具稟運憲謂本年湖屬綱商朱預豐汪祥發等遵章繳納課銀報填南沙引鹽當蒙憲臺核準發給課收三十八道護照引單七副以便照數梱運詎知近來沙鹽缺乏不敷商梱待銷䢐急民食攸關不得不轉爲稟請懇將所填沙鹽悉數改運鮑郎塲鹽以清銷售 
清談 
[緊要新聞。]  
　　近日政界諸事光怪陸離。千變萬化。枝枝節節。怪怪奇奇。新異者出於意料之所不及。困苦者迫於人情之所難堪。艱難者有盤根錯節之形。踴躍者有百川滙壑之勢。恐懼者杯影弓蛇。強便者苞桑盤石。一一搜難。種種臚列。 
　　新異者袁世凯有起用消息。按袁世凱開缺原因。言人人殊。卒莫知其究竟。或者曰。此不必深究袁世凱必有開缺之罪者近是。不然何以開缺。既有罪矣。則何以又起用。他人之起用不足奇。而袁世凱則奇。 
　　困苦者鄉民之暴動。按身家性命。人知寶貴。何以近日鄉民暴動之事汰間。丹陽已矣。宜春又起然而走險。急何能擇。忍則爲官逼勒以死。亂則爲官敎戮以死。死一也而民憤已洩。 
　　艱難者舉辦新政之經費。問諸部臣部臣曰無錢。問諸督撫。督撫。曰無錢問諸司道。司道曰無錢。問諸府縣府縣曰亦無錢。然而部臣無錢取之於督撫。則督撫難督撫無錢。取之于司道則司道難。司道無錢取之於府縣。則府縣難府鄉無錢取之於百姓。百姓無錢將於何取之。則百姓尤難。（未完） 
雜箸 
[敬告患痢疾者。]  
　　南洋考取最優等醫士丁福保 
　　時屆秋令。痢疾最多。無論紅痢白痢休息痢各種名目。吾有一言敬告患者。第一須知。發病之時。腸中之粘膜。必有紅腫之處。白痢者。即紅腫處所生之膿也。紅痢者。即紅腫處爛破小血管流出之血也第二須知。腸中既有紅腫之處。決不可再長日常所用之食物。因食物經過腸內。能令紅腫處加劇往往輕痢變爲重痢。重痢變爲死癥。此因紅腫處加劇。延及全腸。或至潰。爛故也。第三既知。以上二條之理。當實行饑俄療法。饑餓療法者。自痢疾初起之第一日。即行絕食。最爲上䇿。口渴則飲茶少許。或飲沸過之溫水。一面用藥品。將腸管內之有害物質。盡行排除於體外。至第二日。用排害治法。已奏卓効。然後可投制痢劑。待痢已減少。始可飲牛乳粥湯。食半熟之鷄蛋。然仍不可多食。尚以饑餓爲是。過二三日後。除用牛乳粥湯及半熟之鷄蛋外。可飲藕粉百合粉薄粥濃煎之鷄汁。及少許之白饅頭。亦不可飽食。此外如蔬菜類及各種果實油類與難消化之食品。皆不可食。俗有痢疾吃不死之說。實屬大謬。萬勿信之。 
　　患者果能確守饑餓療法。又湏臥牀安靜。無論有頭痛呟暈疲倦等病狀。茍能安靜。用藥皆易見。効藥品無論中西藥。第一先用排實治法。第二。續用制痢法。及制酵防腐法。吾用此法醫治。忠者奏効無不甚連。未嘗或誤也。如患者果患赤痢。最易傳染。患者所用之便桶等物。不可再合無病之人用之。以防止染。便桶或廁所。最好注以石灰水。除去病毒。若能不惜小費。注以最佳之消毒藥水尤妙。患者留意於此。亦保全一家之法也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[札委審查議案會委員]  
　　浙江。 
　　浙撫增固帥以撫院衙門應派審查議案會委員亟應遴員辦理以專責成茲查有優貢知縣谷鍾秀揀選知縣梁建章候補知縣邱鴻文江西補用知縣鄭禮融候補知縣強運開日本早稻田大學政治經濟科畢業生林長民堪以派委除分別餓委並照會諮議局查照外即札飭各該員知照又聞杭道啓觀察亦已札委法政優等畢業員布庫大使陳堃試用府照磨王樹德爲審查議案會委員一面下札飭知一面詳一報撫憲察核 
[議員名單]  
　　河南。 
　　汴省開封等府所舉議員已誌前報茲悉彰德汝州陜州光州衛輝五處亦已複選竣事茲將姓名錄下　彰德府六人　彭葆田　常秀山　李郁棠　徐營初　胡士信　蕭遜志　候補三人　杜憲蕭　漢章　王全聲　汝州四人　李海樓　陶毓瑞　張泳　李清佩　候補一人　賈治安　陜州三人　張坤　張象明　李恒春　候補二人　薜勉　李增榮　光州六人　李槃　張士衡　秦樹聲　方貞　漆樹人　任秉乾　候補三人　張曾瑋　梁壽嵩　李聯長　衛輝六人　王紹勳　盧以洽　王安來　陳煕朝　周鳳林　李時燦　候補三人　趙五桂　牛東翰　恥霞霨 
[瑣聞]  
　　湖南。（郴州） 
　　湖南郴州議員湖北候補道陳觀察兆癸（桂陽縣人）去歲曾充湘省諮議局籌辦處會辦本年正月間陳小帥委充湖北營務處會辦當即辭湘赴鄂現在被選議員諮議局成立在即理應先期回湘惟陳小帥以該道現在籌畫營務萬難離鄂昨特電請湘撫轉飭郴州以候補議員遞補業由岑堯帥轉飭籌辦處電飭郴州複選監督遵照 
　　福建。（福寗府） 
　　福寗府商會總理王邦懷延平府商會總理高登鯉皆被舉爲議員於前日相繼晉省乃到省後竟投督署稟到誤認此事爲憲派尚不知爲國民公舉異哉福建諮議局議員之程度乃如是哉 
本埠新聞 
[續紀江蘇敎育總會已酉常年大會]  
　　○江蘇敎育總會十二日午前十時接續開會提議（丙）預備對於諮議局提議事件（子）通省敎育費（丑）各地方敎育費（寅）本會經費決議寗蘇各推起草員二人寗屬推濮仲厚君吳溫叟君蘇屬推陸煒士君滛鑄萬君於二十六日前草具議案二十七日開評議員臨時會核議後交請諮議局建議又提議（丁）城鄉學欵息爭辦法決議俟諮議局議決丙條丑項後再議辦法法雙提議（戊）擴充本會經費設常任調查事決議交全體職員會核議又提議（已）各學堂預備選送南洋勸業會敎育館陳列品蘇法及協賛會辦法決議通告各地方敎育會勸學所按照南洋勸業會敎育館章程從早預備出品於明年四月初一日前送勸業會並推舉專員會同協贊會員前往參考又提議（庚）各會員意見書決議交評議員會定下午二時開新評議員會 
[滬道申禁抵制英輪日貨]  
　　○滬道蔡觀察以抵制英輪裝貨及抵制日貨二事爲無意識之舉動昨又出示申禁文云照得江西九江地方抵制英輪裝貨一事前準英總領事來文業經示諭我華商勿以不公之舉對待英輪在案不意此事影響遂及上海聞本埠各貨均不搭裝英商之船實於商務大有損害合再嚴切示諭爲此示仰滬上商界人等一體知悉爾等須知九江抵制英輪一事江西撫憲已出示嚴禁現又奉外務部電飭一體嚴切諭禁滬上中英貿易較爲繁盛應仍按曩日與英輪一律裝載不得有違政府之命令亦不得總信江西謠言爲此無意識之舉動致千罪戾勿謂言之不先也其各凜遵母違又云照得則有外省奸民以東三省交涉各案橫加肆議乘機到滬印發抵制日貨傳單希圖煽恐從中取事業經示諭我華商照常安分營生不準隨聲附和一面密拿爲首印發傳單之人嚴辦在案茲本道訪聞抵制之說仍未消滅並欲再發傳單擾亂治安殊堪痛限除仍嚴密查拿如有某人創議及某處代印傳單情事立即提辦封禁外合再明白曉諭爲此示仰商界人等一體知悉爾等須知抵制之說徒乖睦誼彼此有損無益慎勿聽信浮言爲此無意識之舉動倘有人仍敢故違一經查實定行提案併究不貸勿謂言之不先也其各懔遵母違 
[學部審定敎科書之慎重]  
　　○上海中國圖書公司總理等兩次呈送新編敎科書請部審定批示錄左 
　　（其一。）據呈及書均悉查心理學沿襲海竊王氏所著稍加改易通俗敎育談指陳陋習煞費苦心惟有失之猥褻結婚一節尤難通行恐滋流弊敎育史持論偏宕於學術人心有害萬不可行如第五節言周代之文物雖隆而其極陷於繁文縟禮加以敬天之餘響崇拜祖先之觀念相伴而使鬼神術數之說橫於政學界云云公然詆及敬天祖祖至可詫異以朱子爲暗奪孔席王陽明爲與宋學對峙語多不經論及國朝敎育於漢宋學均加痛底以方姚爲躁進千祿之士尤多謬妄此種書若便流傳貽誤學者匪淺該公司爲振興敎育起見此後宜慎選通儒妥編課本庶於敎育有益以上各書均母庸審定此批 
　　（其二。）據呈及書均悉查初等小學算術敎授本及課本編輯大意頗有心得於敎授未爲無益惟欠斟酌處甚多別紙批示改正後作爲初等小學敎育科書新課幾何學敎科書義例條貫圖式簡明有訛誤別紙批示改正後作中學敎科書最新化學理論解說說明化學理論以輔中學校之不足原書頗隹譯筆亦尚順適惟名目未盡妥愜改正後作爲中學參考書小學體操範本採用瑞典敎法尚爲合宜可供小學之用瑞典式療病體操譯筆明瞭可作絫考書算學自修書問題充富解釋詳明作中學 
 
 

Page 19

 
 
及師範㕘考書簡易理化課本本裁未精又多雜日本名詞文理亦欠條達簡易理化敎授㕘考書隨意湊集掛漏甚多衛生新論理論甚淺僅足通俗濟覧以上三種均母庸審定此批 
[法領不以佔越界址爲不合]  
　　○法工董局近在善鐘路劉家宅地方闢築馬路並擬建造捕房曾由本縣田大令查明地在租界之外稟奉滬道照會法領飭阻在案茲聞法領以善鐘路係由法工董局所築今在該處修築馬路建造捕房工董局並無不合現已照復滬道查照矣 
[互控盜賣公所義塜。]  
　　○水爐公所司事徐順卿前控邵招福即邰招福盜賣義塜與工部局曾經縣令提案訊押屢誌前報茲邰亦稟控徐順卿私至工部局將義塚地一丈五尺售賣已領工部局執照等情徐順卿聞之即於前日到縣辨白田大令諭候飭提邵招福質訊再核 
[押犯大鬧監獄。]  
　　○縣署外監押犯鬧天宮（即徐福生）張阿寶王阿根王介堂陸開錦張福根盛榮華譚掌二江掌二等前晚因爭奪當值大灶互相毆打捕廳趙少尉喝阻不聽稟知縣令昨由少尉到縣升坐命將鬧天宮等各責二百板譚掌二江掌二改收內監 
[西捕擊傷鄉婦。]  
　　○英界捕房五十七號西捕前日落差後荷鎗出游行至西鄉徐家滙鎮附近見有一犬開鎗矗擊不料大未擊中而鎗子悮中鄉婦張氏之右腿受傷倒地一時遠近鄉民圍觀甚衆旋由該處巡防局員潘三泉二尹率領勇役馳往彈壓並由徐家匯天主堂神父某君先將鄉民勸開並詢明該捕號數即將受傷鄉婦舁送廣慈醫院請爲醫治一面由該局員飛稟滬道請即照會該管領事飭查懲儆並申明嗣後切勿再任洋人至華界內驚擾滋事以保治安 
[救火聯合會更舉職員之預備]  
　　○救火聯合會前日常會提議本月特開更舉大會議定先由會中分送選舉名單仍由各社送至事務所投筒定二十七日下午一時在公益會開筒先行檢視會長議員票數繼即檢查職員票數下午一時起至六時止暫爲休息再於晚間八時起至十時閉會下月第一星期日即開新職員會 
[青島高等學堂招生]  
　　○駐滬德總領事照會滬道略云德國政府與中國政府商議在青島設立特別高等學堂章程業已訂定準八月二十日開學如有合格子弟愿往肄業者須於二十日前赴濟投攷 
[貧民學堂將次開課]  
　　○滬南貧民學堂租定滬軍營南首沿馬路面東房屋定於中秋節後擇日開課現已刋發章程招收學生以顧翕周葛伯超黃襄君鄧元和諸君爲義務幹事員未開學前事務所設在老曰渡街東區學堂內惟貧民學堂不取學費學生書籍及筆墨等用品皆由校中發給開支甚大想滬上熱心公益者必能解囊補助樂觀厥成也 
[釐卡委員取締拖船]  
　　○平望卡員謝明府以近來小輪拖船每多夾帶殊與釐課有礙因特稟請滬道函致稅司諭令各小輪以後不得多拖船隻經過釐卡時尤須停騐以免偷漏 
[隊官緝獲劇賊]  
　　○巨竊吳甘棠（綽號三芽子）潘炳南（混名潘少爺）等專在滬寗火車上行竊搭客箱籠物件犯案纍纍昨經巡警總局偵探隊周隊官帶同探弁孫駿發偵探馬福生劉得標眼缐王漢成等至南京車站緝獲解回上海押交警法科收禁候訊 
[浙鹽事務所撫恤屍屬]  
　　○浙鹽事務所巡弁趙正芳前在張江柵鎮緝拿私臬被臬開鎗拒捕誤傷鄉婦王袁氏一案業由南滙縣王大令驗明收殮商準浙鹽事務所酌給洋銀六十元撫恤了案 
[城內]  
　　籌辦公益。 
　　○地方公益研究會近接縣令照會商議設立公園圖書館博物院萬生園存古館敎育用品陳列所閱報書社等事茲定於下屆常會時逐一譯議稟復興辦 
　　突如其來。 
　　○北區函解原告鍾純安傭婦翁曹氏被告趙維新見證宋徐氏至一路巡局前晚經游正巡官審饑鍾供初九夜九句鐘同妾至滬北觀劇由傭歸翁曹氏在家看守回家後據曹氏稱有趙維新強行入房搶去衣服十九件有隣居宋徐氏願爲見證旋據宋徐氏供見趙開箱取衣翁曹氏供亦相同訉之趙維新供向爲敎員不敢偷竊判將原被一并送縣訉究 
　　違背向例。 
　　○日昇昌信局夥某甲前曾偷竊銀洋逃回鎮海縣原籍刻由該縣差役將甲拘獲迫還贓洋派差持文來申稟請田大令飭傳日昇昌信局主到鎮具領詎該縣來差將文投遞後並不會同本縣差役往傳自將局主誘往鎮海茲縣差已稟復大令移請該縣查究矣 
　　勒令遷移。 
　　○黃竹村前日至一路巡局稟稍會在梅溪弄置買平屋雨間披屋一問租與華順福居住每月收租錢一千文去年十一月華忽患病送堂醫治將屋轉租與張志良吳松溪兩人居住詎張等遷進之後租錢從未付過求請提究游正巡官諭候飭令搬遷如違押逐 
　　押追宕賬。 
　　○唐阿俊前日將夥唐阿四扭至一路巡局喊控小的向開小木作曾用阿四爲夥陸續透支工洋四十五元前月忽然逃逸今始遇見扭請究追唐阿四供透支工洋屬實惟現下無力求恩交保出外措交判唐阿四收押追繳 
　　恐有情弊。 
　　○公共公堂昨日淚探到縣請派差役協提住居川心河橋之竊賊汪尚耕縣署收發處以來文時日不符將文退還 
　　官事。 
　　○廣東補用道汪雩江蘇試用府經歷李本鎔昨均到道拜謁前步隊第四十七標一營右隊隊官江南將備畢業生劉其達到道稟知定于本月十九日六時乘坐義勇隊龍門輪船赴日本海參威公幹請給護照滬軍營幫帶楊國才刻奉滬道改委道轅衛隊管帶昨日到差道署法文繙譯萬鍾元稟請感冒假三天 
[南市]  
　　得規包庇。 
　　○南市各問以泠浦所泊之艒艒船抗不遷移係由水利局巡丁與劃船管幫俞明甫得規包庇因又公稟工程局及水利局一體查究 
　　練習有時。 
　　○總工程局警務處昨出條諭云仰巡長巡士知悉照得練習號音除操練外準定每晨七句鐘前練習若非其時不得任意吹習妨礙辦公 
　　跡近偷竊。 
　　○東區已革巡士季得標（即尤洪發）昨日掩入南區巡士臥宿舍以找尋伊友王嘉榖爲由私穿土之長衫而出旋被六十一號巡士察破向詰支吾立即拘解工程局判令戒責一百下狎一禮拜 
[閘北]  
　　招募巡警。 
　　○巡警總局因邇來各路分局區巡警不敷派造特於即日起至十五日止招募身體強壯粗通文義身家清白年在二十歲以上三十歲以下者二十名入補習所敎練一月期滿後給予修業文憑分淚各局區充當巡警 
[新租界]  
　　友所有疫。 
　　○住居美租界之韓瑞榮因其妻李氏不守婦道控經公堂發押棲流所在案前日該氏患疫身死公廨即諭飭地保報縣請驗昨由氏之親屬李其投縣求免當奉田大令允準飭具自行棺殮切結備查了案 
 
 

Page 20

 
 
　　木匠猝弊。 
　　○木匠吳寶生寗波人年三十七歲前晚十時在新閘路因病倒臥由三十五號印捕送入捕房轉送醫院忽在中途斃命當將屍身逕送驗屍所飭保報縣請驗 
　　因何殞命。 
　　○新閘路市浜橋聚德客棧庽客唐伯華寗波人年三十九歲昨晨不知如何猝然斃命報由捕房飭送驗屍所報驗 
[英租界]  
　　冒牌漁利。 
　　○英美香煙公司控陳阿卿出售冒牌香煙一案昨日由探將陳解廨請爲究辦判押候下禮拜一訉核 
　　短交地畝。 
　　○奧商瑞嘉洋行控萬啓文短交賣地一案昨由法公堂淚探將萬解廨押候照會奧領會訉 
　　虧空欵項。 
　　○夏筆生虧空德商利康洋行銀兩昨由包探將夏傳至公堂諭令交保著下禮拜一到案聽候派差帶往原告處算明帳目再行核斷 
　　復訉騙案。 
　　○華洋各商控地販賀茂生騙銀等情昨由捕房將賀解廨復訉各原告投案求追判賀交保候再訉理 
　　錢債紏葛。 
　　○王遠程控杜養賢虧空銀兩一案昨日由廨復訉中西官以案關錢債判杜押候晚堂訉理 
　　分別德辦。 
　　○四川路義豐銀行控張永林竊取金飾各物一案昨由包探將張及收贓之萬昌仁號主董增桂恒昌祥號主朱金泉協隆押店主洪惠卿及代張消贓之禇祥祥一併解廨訉明判張押西牢二年半期滿驅逐出境禇押三月董朱洪三人各罰洋四十元充公並各押滿三禮拜示儆 
　　西思賠累。 
　　○奧國副領專控西惠李阿保蔡關林竊取衣服昨經公堂中西官訉明判蔡押限一禮拜賠洋一百元李先行開釋 
　　誘拐妓女。 
　　○搗婦胡阿金控王松林誘令妓女洪月仙逃逸一案茲由靜安寺捕房將王查獲昨解公堂請究判王押候下禮拜一英額堂期訉究 
　　不認行竊。 
　　○郭椒巖控沈胡氏竊取衣箱等情昨由包探解廨訉供不認判氏押候查明於禮拜六再訉 
　　聚賭罰洋。 
　　○徐寶順違章聚賭昨由包探傳至公堂判罰洋十元充公 
　　小孩行竊。 
　　○小孩董其發竊取衣服由探查獲昨解公堂訉實判留候親屬來案再核 
　　身價充公。 
　　○鮑芝萬控沈和卿沈金姐拐賣伊女招大等情由廨判令沈等押繳身價洋一百八十元在案昨日復訉沈等將洋繳清求請開釋判將案註銷其欵分充棲流所等經費 
　　移傳被告。 
　　○上海縣移傳之鄔友銘昨由差探傳至公堂判令交差候晚堂訉理 
　　不理押欵。 
　　○吳耀記控戴常卿不理押欵昨由包探將戴傳至公堂判候過堂訉理 
　　女孩待認。 
　　○迷路女孩小了頭由捕帶入捕房送廨收留在案昨日研訉供揚州人年九歲姓俞餘語不清判送棲流所留養候認 
　　既賠又罰。 
　　○老閘捕房四百十九號華捕控被馬夫胡阿長撞失油衣表練等物昨由包探將胡解廨訉明判賠洋九元另再罰洋三元充公押候繳洋開釋 
[美租界]  
　　又斃一犯。 
　　○西牢五年押犯朱掌生前日因病送往醫院延至昨日身死報由捕房飭保收殮 
　　發封店業。 
　　○地保朱雲生盜賣匯山碼頭外灘地案發逃逸現由公堂查得朱在元芳路開設朱聚昌煙紙店昨特派差王瑞協探王菊香同往發封 
　　小孩圖毆。 
　　○粵孩鍾阿星昨在吳淞路與同鄉女孩阿梅調笑口角互相扭毆由捕拘入捕房捕頭姑念年細無知一併斥釋 
　　宋欠互毆。 
　　○石阿三昨與傳阿順索討會錢在途互毆扭至捕房頭飭赴公堂控告 
[法租界]  
　　幸免拖累。 
　　○昌大質當夥李琴軒李賡軒兄弟及陸瑞林等串同舞獘一案曾由店主李星聯具稟公堂稱李賡軒有洋五百元寄存滬南協昇米店等情前日協昇執事張同樞投案稟稱李於上年七月間托伊親戚來存洋五百元立有存摺今年正月初五日李自來店言有急用支去洋三百元至正月十六又來取去二百元當將存摺收回過割清楚並無分文虧欠聶司馬以欵已付清準即將案註銷 
　　怙惡不悛。 
　　○積竊吳老榮前在英界犯竊被英公廨判押西牢一年詎日前釋出後復至法界掩入某里內圖竊被探拘獲解廨請辦吳供以後不敢再入租界求宥判照章拍照驅逐出境 
　　失於敎養。 
　　○王阿榮前日在城河洪搶取陸姓小孩之金圈由探迫獲解廨請究王供父母俱故無可依靠是以出此判押兩禮拜 
　　仍未迫齊。 
　　○寡婦魏陳氏轉租瑞福里某姓房屋居住日前赴吳淞探望母病該氏回申後見房中所有之金銀衣飾均已失去當即報捕將二房東之外甥何雲生解廨訉明吊出衣服十一件押迫餘贓在案前日何之妻父蔡順興投案稟稱今將原贓銀飾十七件一併交出求恩省釋陳氏稱尚少金飾衣服值洋一百餘元仍求訉追判贓先給陳氏具領所少餘驗著該氏開明失單聽候追究 
國外新聞 
[漢城疫氣蔓延]  
　　○十一日東京電云漢城有韓國元老院大臣一員患疫逝世該處疫氣現已蔓延於蘇城（譯音）煤礦及海參威等處 
[土爾其大雨爲災]  
　　○十一日化敦電云土京君士柦丁電稱西利亞北部之霍姆鎮近遭大雨衝毀房屋五日椽罹災者約一百人 
[俄波設立汽車運道]  
　　○十一日倫敦電云波斯臺勃里與巨爾法（俄國邊界之鎮）之間將設汽車運道現已與意大利某公司訂立合同歸該公司辦理十年 
[匃加利內閣告退原因]  
　　○十一日倫敦電云匈加利內閣因見奧大利亞有反對匈加利國家銀行之意已聯名退職 
[英將舉行普通選舉]  
　　○十一日倫敦電云貝爾福君贊成稅則改良之演說目下仍在恣議痛辯各報咸不敢預料上議院之所爲惟皆一律同意謂普通選舉舉行在即云 
[英國財政議案續聞]  
　　○十一日倫敦電云英國下議院已將財政議案中維持茶葉稅一欵議決通過全院一致別無異見 
[俄簡商務大臣]  
　　○十一日柏靈電云俄國已簡保皇黨右翼黨員克萊斯脫哇再里考夫君爲商務部大臣 
[西摩停戰先聲]  
　　○十一日柏靈電云聞西班牙不日將與摩酋停戰惟目下仍擬將大軍留駐摩國各國領事大約不致干涉此事 
[英員行蹤]  
　　○十二日倫敦電云據西京電稱吉青納將軍已行抵澳洲雪梨擬乘原船前赴香港 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蕪湖紳商學界頌詞彙錄]  
　　頌洵貝勒。 
　　宣統建元之秋朝廷銳意圖強議復海軍王爺奉命考察軍港閱視江防於八月初八日駐節中江合埠紳商學界望風抃舞敬謹歡迎於江千之潮州會館奉一觴以爲壽頌曰神州大陸文明最先列強競起時局變遷帝國主義兵甲利堅勢均力敵鐵艦雲連聖朝尚武術國尊權規畫軍港實乃關鍵特簡我王籌策萬全皇華載詠海澨江天不辭鞅掌維王之暨還朝述職碩畫閎宣簡練軍實帶礪山川動銘竹帛威著垓埏大清帝國子萬斯年 
　　頌薩軍門。 
　　宣統紀元秋八月初八日海軍大臣薩門軍奉天子命偕同王爺考察軍港巡視長江而駐節於蕪合埠紳商學界特開歡迎會以誌盛因效野人獻曝之忱藉表君子納言之度我公其垂聽焉竊維海通以來各國皆以兵艦爭雄海上我國七省海綫月一萬二百六十二里而浙之象山港三門灣實爲中點北顧燕而南顧粵以三門灣爲中權復分勁旅於渤海廣州等處則海軍如常山陣式縣首則尾應擊尾則首應擊中則首尾皆應此海鹽形勢之大較也然我公早見及此閱象山巡三門藎謀碩畫固已中外同欽矣顧海軍以製艦爲先爲以儲才爲要我公曾建議設立海軍學校增植出洋學生歷練有得駕駛既精擇優錄用乃爲有本崇論宏議聞者篤服祗以海軍急於規復用材遂擬從權然航政既不可以假人而漏巵又莫甚於購艦則船廠之整頓以備製造與舊旅之挑練以供任使又必爲我公識力所及無侯管規之贅陳也行見海疆靜謐鞏主權於南北二洋軍律森巖操威棱於東西列國發揚榮譽驟致富強謹爲拭目期之夫外海爲內江屏蔽而中江又內江之鎖鑰也今者棨戟榮臨沂江而上蓋欲以防海者防江并注重於中江也謂非我中江之福星哉爰集闔埠紳商學界謹進一觴祝我公勛業無極貴壽無極用攎忱悃而誌歡迎焉是爲頌 
　　頌張制臺。 
　　宣統元年八月八日督前張公從王爺巡閱江防來蕪蕪埠紳商學界特開歡迎大會祗迓節麾謹拜手臚歡而獻頌焉竊維我公之才之德著揭中外無思不服有口皆碑更何俟區區之贅頌然蕪埠人士竊有見我公才德之大而有不能已於曾者聞之國家與立不外土地人民主權三者而主權爲尤重兩粵爲中外交通樞紐交涉最繁側聞公督粵時整綱飭紀百度維新而於二長九東沙局等交涉尤能以公理折強權而力維大局此粵人所爲感激忠墓亦舉國之稱頌而不能忘者也兩江扼長江流掝之衝聖關擊全國安危今得我公移節南來三省士民莫不額手稱慶預料將來於敎育之推廣商務之保護鐵路之維持礦產之提倡實業之振興自治之創辦必皆仰蒙德涬督促進行以增進地方一般人民之幸福至於保權利慎外交經武整軍又安全局猶公初志官無俟芻蕘之獻惟我公閎才碩德卓卓在人耳目間遐邇士民皆以不得一覩齊顏爲歉今何幸節鋮遙臨俾合埠父者子弟咸得拜瞻鈞範藉慰來暮之思而懽忭之忱實有不禁溢於言表者謹晉一觴以爲我公壽願我公勳業無量福壽無量 
　　頌朱撫臺。 
　　宣統建元八月六日撫軍朱公因公蒞蕪蕪之紳商學界相率歡迎於江干之潮州會館奉觴上壽而致詞焉客歲之秋公奉天子命撫皖咸額手稱慶喁喁望治無何兵髪事起大局幾危賴我公審機應變不勳聲色措東南半壁於磐石之安而皖江地方隱受其福者尤切近而易見蕪之民以是稱頌功德不置固未嘗一日或忘也亂事定後公恩威並著殱巨魁散脅從整飭戎紀地方賴以又安如興學勸農通商惠工維持路礦創辦諮議自治諸要政尤難屈指數所謂功在國家澤被民生唯公足以當之蕪湖外江內河民物殷闐爲八院交通樞紐中江重鎮非僅關係質皖已也今者幸逢節麾戾止巡視江防凡商務之盛衰地方之利弊民間之疾苦實業之狀況新政之舉行當蒙一一考及之重勞便君之擘畫此則合埠紳學商界尤爲鼓舞懽忭而不能已於言者也頌曰欽維我公鎮毓潢陽聲蜚藝苑爲邦家光洊升開府功著旗常福星移皖雲霓慰望時際冬狩禍起蕭牆賴公坐鎮猝定驚皇政猷宏濟民不能忘幸瞻便節寵蒞蕪疆周察形勢經武圖強觀風問俗造福一方士民懽迓拜手稱揚 
[湖南議案研究會致撫憲關道書]  
　　敬啓者長沙省城潮宗門外草河街圑總祖鑒堂夥通湖北漢陽楊崑山爲英國和紀洋行采空籠哄詐買中孚衍慶公所及杜俊倫等房屋六棟在潮宗門外以北距潮宗門外約五十餘丈森碼頭鎮角廟以南距鎮角廟地約有六十餘丈日前某前已略有所聞正在調查之際適中孚衍慶公所執事人等來會投稱一切朦哄詐買情形旋經敝會派人調查踏勘明白難如該公所執事所云查光緒三十年云沙租界租地章程第一欵云長沙通商租界定於省城北門外所有應需之地南以城爲界云云蓋指通商正埠之租界言也其第九欵云租界以外沿河地叚原不準租用茲因長沙通商租界沿河一帶目前于輪商貿尚未便利特議于關章所定起下貨物之沿河地叚自水州碼頭起下至西門魚碼頭止準各輪南指明租用惟此處既非租界現有各民船碼頭概不準租用并不準稍有妨礙民船灣泊上下等云云蓋指約章租界外輪商可租用之地叚言也查西門魚碼頭在大西門與潮宗門之間北距潮宗門約三十餘丈距祖鑒堂楊崑山爲和記洋行所謀買中孚衍慶公所等之房屋且半里許是該房屋既不在約章通商正埠租界以內又不在關章沿河地叚可租之地叚中其應退還彰彰明矣況各記洋行實非輪商可比則除照約章準於北門外可以租地貿易之外自不得更附會於關草內準輪商指明租用之文妄行租地而況和記洋行并非租地實爲謀買并不在指明租用之界線以內而實在魚碼頭之距離地有半里許之遙也或謂洋商在城外購地者頗衆我國準之獨不準賣與和記洋行顯違最惠國利益均沾條約恐不免釀成交涉重案不知所謂利益均沾者乃兩國以上之中央政府以國家資格爲國際交涉時所適用之條件絕非兩國之人民間或甲國政府與乙國人民間所適用之條件也又查咸豐朝與美英法締結通商條約載明外國人在議定租界內租定華民地畝不能由已自便 
 
 

Page 27

 
 
必須中國官憲與領事官查視其所租之地無礙民居無關方向照例稅契用印方準租用今祖鑒堂爲和記洋行謀買房產該洋行應于未購買以前報明領事照會長沙關道委員查勘明確并無違章妨礙情事始準其立契購買稅契用印庶爲不背條約乃該洋行事前既未報明領事照會長沙關導委員確切查明事後又以地人名義朦圖稅契於約章已屬大背況該洋行與祖鑒堂等訂立契約乃私人關係尤不得借利益均沾之語用爲口實且中孚衍慶公所之房屋既木得該公所全部之承諾僅以輾轉憎遞向一二私人籠買如假用華人名目等以爲過渡轉賣之地步至杜俊倫之房產係乘杜遠出誘騙其十餘齡之弱弟杜復生私相授受尤屬陰險已極現中孚衍慶公所及杜俊倫等均願備價贖回則該洋行自不得以正式之購地爲正式之契約強詞奪理希圖抵制或謂彼所購之地已契清價楚必藉詞抵塞不肯領價退地不知該洋行所買房產內尚有公共義產孀孤遣業皆因被祖鑒堂等籠哄朦蔽正在紛紛搆訟何謂契清且契內價銀出筆人均未全領何謂價楚或謂祖鑒堂與中孚衍慶公所等雖有膠轕未清然該洋行與祖鑒堂等之間已無何等轇轕似終難以間執其口不知中孚衍慶等之出賣房產與祖鑒堂等其契約與交代間先既有糾葛未清則在最初結契約時已不能爲確定成立而在最後之層遞買受者又何能即謂爲契約之確定成立耶故中孚衍慶等與祖鑒堂等之契約固有糾葛之原因而一旦取消則其取消之効力即可直及於和記洋行此文明各國法律所共同承認者也況和記洋行明知此舉違背定章不便直接承買故利用祖與楊等陽爲買主而已陰行轉購其居心實爲狡猾而祖鑒堂等又貪圖洋商私利純用詐欺手叚借一二私人名目僞爲購買又誘騙未成年之杜姓爲出筆人是在訂立契約之時已早伏無效之原因矣或謂和記洋行以其苦心堅力用種種鬼蜮會倆謀得此地未必遽肯甘心退還不知兩通商純以條約爲根據我國與各國通商條約于不準洋人在內地購買土地設立行棧諸條件不憚一再聲明所以尊國家主權也故自通商以來如光緒元年德商請在通州設立棧房經天津海關道駁飭不準又洋商在多倫廳買貨賃房經天津海關道照章飭令閉歇又光緒十一年英商在多倫廳開設洋行經天津海關道飭令收歇又本年六月英商李德立私購崇明縣屬馬鞍山地建造旅館及開辦輪船公司經蘇松太蔡觀察札飭崇明縣向英商據約力爭退價贖回以前成案歷歷可考今中孚衍慶公所及杜俊倫等已受祖楊等籠哄詐買於前業經力圖取消於後且屢次赴縣呈控有案而和記洋行違章架買朦圖稅契蔑視我國主權違背我國約章侵害我國官長權限妨害我國人民治安種種不法行爲殊堪詫異總之該洋商所謀買之房屋既不在通商正埠之中復不在各輪商可以指明租用之地照章應令退還毫無疑義倫此處任其謀買則此後葛藤日多後患何堪設想某等因事關重大不忍親默埋合據實縷陳上塵清聽懇請大公祖大人派員查核據約取消飭縣限期退產領價湖南全省幸甚中國前途幸甚不勝激切待命之至 
小說 
[奇情小說美人虹] [  英敦勞斯著　瘦狷譯意。（七十四）]  
　　汽笛一聲。風馳電擊。沃昧司坐於餐室中。燃煙獨吸。濃煙縷縷結雲霧。驀聞佛憨之聲浪。遙送耳中曰吾兩人復相見矣。回顧。則佛憨已至身旁。急問曰。君從何處來。乃作此驚人之態。佛憨笑曰。君從何。處來吾亦從何。處來耳。沃味司曰。何謂曰。君此行所爲之事。吾且無一不知者。君今非受埒根之托。將緝一竊婚約之人乎。此人又非一年細之婦人乎。沃味司曰。君神奇哉。吾身已爲君。用即告君何害。埒昨至城訪我屬偵探伴雪之秘事。今晨乃更函速我來屬訪此竊物之婦人。吾已允君約。僅唯唯答之而已。佛憨殷勤謝之。更附耳授計於沃味司。促膝密談。至火車至城。乃作別歸。 
　　佛憨返寓後。長途勞頓未克即至雅麗芙所。翌日清晨。乘馬至所醫病人處。略一診視即馳向雅麗芙別墅。入室。見梅黛嶺支頣斜坐。病勢已去大半。肺弱辭。香眉愁卻黛。海棠帶雨綽約動人雅麗芙坐於其旁水精簾下。初羆晨。粧相對作揮塵。清談佛憨即將海介之語。一一告梅黛嶺。且曰吾妹思之。楷羅與埒根。不逐愛蘭及伴雪。且待之彌厚者。其意安在曰。彼等必以吾爲伴雪所用。故欲設法籠絡之。以破其奸計耳。佛憨曰。彼等心事。誠爲妹道破矣。抑彼等非長此夢夢者。一旦自知謬誤。又將奈何曰。是無足慮。彼等此時。非諱莫如深。婚約一層。即僮僕前。尚不稍露一語乎。彼等之秘密愈甚。則愛蘭及伴雪之防閑亦益密。萬不能彼此聚談。剖明衷曲。且吾行將作第二次之探險。數日後即當首途。君試拭目觀吾之懲吾之懲創彼等也。佛憨曰。妹弱質孱軀。探險之舉。一之爲甚。況吾已豫屬偵探相助。妹可勿慮。梅黛嶺聽之。夷然不少動。 
　　沃昧司思得五千金之賞。乃合種種之方面。索隱鉤深。盡其偵探之術。佯爲埒根偵探伴雪。實則爲佛憨偵探埒根。喬粧獨訪。凡埒根及伴雪十年前之事。悉若燭照數計。而於伴雪事爲尤稔。 
　　一日緣奪及梅寒所設之銀行中。忽來一律師。與緣奪密談久之。始別別後。緣奪凝恩少時。乃抽毫作書與愛雷痕。逕寄愛雷痕在俾爾的瑪所設之銀行中。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
