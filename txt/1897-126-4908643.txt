# 1934 - 126 - 4908643

 

Page 1

 
 
[新印各書籍發售]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇季碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繒芳錄碼洋一元二角○中東戰紀本末洋一元五角諸君欲購者請移王至三馬路申昌書畫室或申報館帪房可也此佈 
[論中國武備有轉强之機]  
　　今之談時務而統籌大局者莫不以中國之貧弱爲憂且謂欲謀富國須策自强固至論也不知中國非　稱孱弱者也國朝自龍興遼左定鼎燕京以弧矢威天下武備之精嚴超越前古緑營駐防各省定額六十餘萬歲費餉項數百萬當規畫之時非不盡善盡美而緑營亦非無炣用乃自乾嘉以後承平日久緑營兵備漸漸廢弛在國家以爲有此重兵有備無患而不知徒費餉項國中已無一可用之兵矣惟無用兵之時當軸因犆不思振頓及至粤匪擾亂禍延各省非但不能禦侮而從賊者有之賊去而搶刦者有之所謂養兵千日用在一朝至此而始知歴年所費之餉項無異擲諸虚牝於是曾文正左文襄諸公招集團練不用緑營今傅相李公亦集淮北子弟以爲勁旅數年之間轉輾剿襲得以掃除妖氛肅淸宇宙於是人皆知湘淮二軍之足以有備無患而緑營幾等於虚設未幾回匪擾亂於新疆左文襄復率舊部廓淸回亂當時曾文正雖有湘軍已有暮氣不能復用之說而尙能規復新疆可知未盡無用也前歲日人啓釁於朝鮮用兵東省湘淮之軍均皆不戰而退致要隘被據震動京師到處徴調仍歸無濟於是人皆佩服文正老成之見而湘淮之軍幾至一蹶而不能復振當軸者始信中國武備雖嚴而以之靖内亂則有餘以之禦外侮則不足張香濤制軍權兩江篆設立自强軍一隊延請西人教習一切皆倣西法初在江寗省中後劉峴帥復督兩江移至吳淞屈指創行以來未及一載上月蘇撫趙中丞蒞淞大閱往觀者皆以爲自强軍之操演較之各營更爲齊整三月三十日禮拜六自强軍操演邀請中外官紳及西商團練隊西國貴婦一觀茶火之容自午後至將晚共操九次第一步馬砲隊全軍排列一字陣第二步馬砲隊全軍走陣第三步隊一營横分三排演槍法步伐陣式第四步隊一營直分三排演槍法步伐陣式第五馬隊下馬操矛陣第六砲隊兩營合操車砲陣第七步隊右翼四營合操槍法陣式第八步隊左右翼合操攻守陣式第九馬隊上馬操矛陣本館曾紀之初一日報中執筆人閱之不禁爲之狂喜自强軍自創行以來未及一載而竟能如此整齊可見西法練兵之妙吳淞爲通商要口得此保障頗足自豪駐防之營均可裁攺可省經費而果也吳淞有撤勇之舉昨日報紀　防營本駐吳淞口而去夏自强軍由金陵移駐於此防營卽移駐獅子林目下奉大憲裁汰各撤勇忽與營哨各官爲難恣行譁噪班穆齋軍門飛函自强軍統領請派自强軍前往彈壓自强軍振旅而往至則各撤勇大爲不服幾與對敵旋經營官恩威並濟諭以容俟電禀上游加恩優給餉項始帖然無事現聞道憲劉康侯觀察已派兵輪船兩艘送歸故里矣吳淞設立自强軍則吳淞之防營可裁將來自强軍逐漸推廣則各處之防營可裁聞之西人云中國每省如自强軍者有二萬人足資戰守則統計不過四十萬人餘者緑營練軍皆可一概裁撤兵法云兵貴精而不貴多况移緑營練軍之費以養自强軍則有餘而無不足則淞營裁撤之舉不可謂非中丞之遠見也說者謂自强軍當創行之時精强可　恐積久生怠致蹈緑營湘淮之故轍則亦何必多此變動不知自强軍皆倣西法况請西人爲教習西人事事求實斷無始勤終怠之弊天下陸師羣推俄德現在俄德兵威蒸蒸日上倣而行之不數年後卽不能超越二國當亦不難並駕齊驅此可預爲操劵者也未完 
[臺民起事]  
　　本月初七日臺北來電云本日爲臺民改隷日本之期除臺北府外各處民人紛紛起事夜間一下鐘時擁至大稻埕與日兵互相攻擊至淸晨六下鐘時始退去至大稻埕土著民人則皆帖然就範矣 
[鍾阜晴雲]  
　　金陵訪事人云上月二十九至本月初一日爲城南雙橋門東嶽會期其第一起爲永昇會前有萬壽亭一座香亭一座并燈傘十餘對繼則爲全盛會前列速報司紳像一座暨靈官財帛司六七歲幼童數十人均站立肩上挺身而立更有數童一足蹈空以示神勇又有鞦韆架擇幼童之俊秀者裝成梨園子弟爆竹一燃隨風旋轉其最後則有保誠龍舟天保明轎儀仗更屬非常壯麗中有玉器擔陳設各種珍玩五色址光眩人心目一時緑女紅男爭先快睹正如行山陰道上應接不暇比至晚膳後則燈光四燭人山人海較日中更形擁擠三日之間正不知縻費金錢幾許矣○金陵下浮橋銀圓局現已開局鑄造由外洋購得機器一具用舟載至浮橋岸側局憲以機器變動不測不容冒昧嘗試致釀禍端諭觀者勿得登舟擅動而無知者詫爲新奇必欲先睹爲快有某甲者至船口以手按捺不料機器忽墮入水中其人亦隨之而下連及某乙左手亦被機器夾斷登時壓斃其餘數人幸奔逃上岸雖未傷性命然　魂飛天外矣○本月初二日鍾尊兩書院値糧道課期黎明時太守卽赴考棚恭迓憲輿至鐘鳴七下時糧道吳觀察始鳴騶而至小憩片刻遂飭各生在儀門口聽點點畢扃門今將兩書院課題列後鍾山文題夫子之得邦家者所謂立之斯立道之斯行綏之斯來動之斯和其生也榮詩題賦得吳苑風烟訪六朝得朝字尊經文題顏淵謂然歎曰仰之彌高鑽之彌堅瞻之在前忽焉在後夫子循循然善誘人博我以文詩題賦得蜀江雪水來三峽得江字 
[蘇郡官塲紀事]  
　　督糧道陸春江觀察押運糧艘入都初七日船泊胥江官碼頭各官恭送如儀　版脚靴異常熱閙其所遺蘇州關務趙展如中丞委錢誼甫觀察暫行兼理○官塲傳說趙展如中丞奉旨升授兩湖總督張香帥移節兩江因峴帥予告故有是命然傳聞如是未見邸抄不敢信以爲確姑誌之以符有聞必錄之例 
[口江帆影]  
　　蕪湖采訪友人云皖南山嶺盤礴向多五金煤鐵各礦近年朝廷力求礦政紳富遂悉心尋訪如宣城苗家山等處業經浙江張紳禀准南洋大臣遵章開採使天地間數千年之寳藏一旦發露人間豈非國家方興未艾之休徴歟兹又有董二尹者另於宣城縣境某山中獲得礦穴多處非但煤塊高潔而且中函鐵質因禀請縣主轉詳擬先獨力開採縣主龍明府雖詳而不賛一詞二尹知之爰於前月某日來蕪下榻湖南會館徑謀於各上游有志 
 
 

Page 2

 
 
　　不難事竟成乎此外如徽州寗國及安慶府屬之潛山太湖等處礦穴鯽比前此曾有人禀官開採惜皆不官不商之輩非過於鋪張卽設局誑騙股金集得卽如費長房縮地而遁致令附股者每如談虎色變今當整頓礦政之初說者謂非仿湘省設立礦務總局先由官局查明身家殷實始准從事於斯則彼猾蠧無可譸張爲幻矣○前報紀蕪湖保甲局總辦楊若臣太守經藩司調辦華陽鎭釐卡所遺蕪湖保甲局一差以候補同知龍伯鸞司馬接辦乃遲至三月二十九日官塲忽又得省中來信知司馬另有要差已改委丁憂起復之前任寗國府林少眉太守載享庖代矣○鈔關查船委員差期報滿蕪湖關道袁觀察擬以候補府經陳晴溪叅軍接辦申詳上憲批飭如詳辦理遂於三月某日檄令到差至叅軍所管理銀庫之事則攺委候補巡檢沈樸山少尹承乏○前報紀某西人租賃新關北首洋房設立鷄蛋作坊於三月二十日開辦兹悉此作坊係滬上德商利康洋行所分設就中領首者爲德人哥浦斯氏初時喧傳所雇女工每月工資六千文於是小家碧玉狹巷嬌娃聞風遠來幾致滿坑滿谷顧西人性喜淸潔必擇姿首明凈衣履整齊者充其選外人遂杯弓蛇影信口謠言洋務局員湯直刺聞之恐釀事端急撥勇丁數名日夕在作坊前彈壓而應募婦女每人祗日得工資八十文若輩皆索然無味應者漸致寥寥其調蛋之法聞之從事者云樓上設有洋鐵面長案中有如蜂窠式之圓盤將蛋剖開使蛋白從孔中濾下蛋黃則另盛一處俟滿一巨桶卽加食監醃之並用機器將空氣抽去密封其口運　外洋至蛋白則以徑尺洋鐵圓盤數千面分盛之鋪於熱氣房鐵架上層累益上使烘成薄餅而後裝入洋鐵巨箱以錫封口 
[蕪城火警]  
　　揚州采訪友人云郡城板井地方居民櫛比衡宇相望本月某日晌午時某姓家忽肇火災椽柱窓櫺立時焦灼炎炎直上銳不可當幸街上各水龍夫聞警飛馳而至汲水救熄僅燬瓦屋一椽 
[白下官塲紀要]  
　　金陵訪事人函云正任江寗縣趙大令受璋前奉憲諭飭回本任以專責成兹已來轅叩謝擇於十八日接篆任事○海門廳照磨所遺之缺前以候補班儘先從九口李興旟請補業經大憲專摺具奏刻奉部覆准卽由藩憲飭赴新任○湖北鑄造銀圓制錢局一切辦理章程均稱完善前由督憲派知縣劉世芳赴鄂抄取兹已返斾詣轅禀知○督憲奉到内閣上諭以各省營勇過多徒縻國帑著督臣遣散若干名故督憲已將親軍營散勇派保民兵船楊永年載赴岳州 
[浙省官塲紀事]  
　　杭州訪事人云浙省舉辦奏銷上下忙各屬錢糧惲方伯仍照舊章定於五月間辦造淸册詳院所有各州縣欠解地丁欵項統限於五月二十以前解省逾限則記過撤任現在先由藩憲通行各屬并委各員分路催提以重庫項所委銜名附列於後杭屬候補縣左元鼎同知王慰祖嘉屬知縣王庚夔兪宗瀾湖屬知縣葉滋純寍屬候補縣徐星鉞唐乃亮紹屬候補縣張彬候補通判徐恭立台屬候補同知程韍卽用縣黃葆初金屬候補同知吳世欽卽用縣胡　麟衢屬候補縣盛鼎彝錢汝安嚴屬候補縣曹韶南温屬大挑縣吳炳修候補縣李寳枬處屬候補同知夏敬修候補縣何應福日内均已起程分赴各處催欠矣○浙省庫解釐金京餉刻由藩憲札委候補縣丞張二尹光第管解已於本月初六日兌銀卽日釘鞘寄存外庫○撫憲牌示仰新選　縣訓導江据杰樂淸訓導楊越試用訓導施涵恩濮陽增教諭顏爲邦均於四月初四日備帶筆硯聽候考騐毋違特示○浙省設立洋務局所有文案委候補州判萬康收發文移委候補主簿陸應森均於初三日到差○江干釐捐局總辦涂太守慶瀾現已期滿由藩憲委錢太守溯時接辦錢太守奉札後已於本月初一日到差 
[寗郡夏季辨志課題]  
　　漢學閏月詔王居門終月解讀集理堂明堂步筵小於路寢說釋幂幕○宋學艮背行庭說釋氏以所　率人說問所見與所守孰難○天文兼算學昏旦朦影均以十八度爲限而時刻之多寡則隨時隨地不同試詳其理操縵巵言斗建論書後問圓周求徑百有定率然有失之過弱者亦有失之過强者惟西人杜氏德美所定之率可稱密率能備述其優劣歟○輿地西至日所入爲大蒙攷漢鍾武侯國當今何地攷讀美國金楷理繪地法原書後○詞章東海三爲桑田賦已以見東海三爲桑田爲韻擬京師中四大學堂上梁文漢李廣銅印歌七古○史學兼掌故宋宼準明夏言論班史志刑不志兵說鄉會試參用西學議限五月初三日繳卷逾期不收 
[沙渚烟帆]  
　　沙巿訪事友人來函云兩湖素稱澤國自藕池江防未復而南洞庭已開桑田北省監沔諸縣窪下受潦經冬不退民間有北洞庭之名而襄河近年水患又無歲無之前年潰下岸去歲上岸潮潰而下岸夜傾故下岸傷人尤衆由是荆州荆門安陸所屬諸縣多有宛在 
水中者鄉民年年受潦思爲身家計無不於此疆彼界各爲一勞永逸之謀至大憲因時制宜統籌大局原不能盡如人意故刁滑者既師心自用而淺識者又從而和之日前大憲因會同出示嚴禁並查嚴士連前案以儆效尤俾小民畏法奉公而漸識大憲之苦心焉兹將全示抄錄如左頭品頂戴兵部尙書都察院右都御史湖廣總督部堂張頭品頂戴兵部　郎湖北巡撫部院譚爲出示剴切曉諭嚴禁事照得現據藩臬二司詳稱轉據潛江縣禀以監沔各屬刁民議在吳家攺口等處建磯築壩請分飭嚴拿究辦並頒發示禁等情前來查同治十三年因沔陽刁民嚴士連創議在潛江縣屬吳家攺口攔河築壩有妨河道斂費聚衆抗官滋事當經調派兵勇將嚴十連捕獲奏明就地正法出示永遠嚴禁攔河築壩免致壑害滋事今該處刁徒乃敢勾同監沔痞棍煽惑愚民以爲處處修堤民勞財傷不若仍於吳家改口建磯築壩總扼全河以致鄉民受其愚弄竟敢歛錢派費聞已在吳家改口附近之馬湖灘一帶測量深淺詭稱已在省城及荆州禀准擇期祀士開工似此違禁妄爲實屬藐法已極若不嚴禁重懲於全河大局甚有關礙除飭司分行各州縣解散痞黨訪查首要各犯姓名嚴拿審辦並調派砲船及升字營勇前往彈壓外合亟出示曉諭爲此示仰潛江監利江陵沔陽各州縣紳耆軍民人等一體知悉爾等須知水道利害必須統籌通省全局不能專顧一隅若利已損人以鄰爲壑既爲天理所不容卽爲國法所不寡卽如近年來襄河荆江附近州縣多有隄潰爲災本部堂院疉經籌撥巨欵數十萬緍隨處修築或以工代賑或津貼民工凡有關民生疾苦飢溺之端無不竭力拯救然只能捍災民之公患不能徇刁民之私圖爾等明白曉事者當不乏人務各開導無知愚民切勿在吳家攺口附近之馬湖灘一帶建磯築壩如有劣紳地痞瞻敢顯違禁令本部堂院現派水師砲船駐彼並派委大員率帶升字營勇前往會同州縣營汛兵役立卽查拿送交地方官嚴行懲辦决不姑寛嚴士連前車足鑒愼勿覆轍是循凛之凛之特示○沙巿上下兩粥廠自去歲十月十八日開杓後每日需米百五六十石勉籌巨欵皆地方官與紳商之力也今已四月煮米一萬四千餘石經費不給農事將興張雲生邑尊體察下情面禀上憲出示黏貼通衢略謂時値春忙亟宜歸田力作不得荒廢事業上下粥廠於二月十五停止賣籌廿日停止發粥不賣自停止後有田者歸田其無田者仍淹滯於此月望後忽又凄風苦雨寒冷異常幾似春行冬令飢民凍餓以斃者日百餘邑尊惻焉心傷爰集紳商會議於廿六重行開廠發粥候天氣晴朗再爲議停 
[俄使蒞滬]  
　　備迎俄使昨已紀諸報章兹悉俄親王吳克氏奉命帶同叅贊隨員繙譯等共數十人乘俄公司輪船由滬抵京報去年加冕之禮本埠關道憲劉康侯觀察聞海外使星將次蒞止例應出境恭迓因偶沾淸恙不可以風爰飭上海縣黃大令赴吳淞迎迓節麾昨日天方破曉英讞員屠興之别駕法讞員鄭景溪大令各帶通班丁役至金利源碼頭伺候鐘鳴七下劉觀察亦鳴騶而至迨至十一點二刻俄公司輪船由吳淞抵埠停泊碼　駐滬各營兵列隊江干鳴槍致敬各官員登舟晉謁俄而親王登岸卽乘馬車至泥城外斜橋堍洋務局暫駐使節擇期於十二日乘輪北上今日特召梨園子弟演劇以娛之想俄親王初蒞我華當亦聞之而色喜也 
 
 

Page 3

 
 
[茶樣到申]  
　　上海公信洋行主人致函西字報館略云中國招商商普濟輪船於前日進吳淞口時帶有温州紅茶樣用泰西機器製成者按往年温州所產紅葉西人皆不培喜用今則用此茶葉而焙製得法迥異尋常由此以　中國若一律攺用機器製茶何患茶業之不蒸日上哉且此項製茶機器當十一年前由本行代購本擬運往漢口後不果運往以致積年鏽蝕本行不忍視其棄置依舊收回裝赴温州經製茶人試用目下印度羅比價增逐漸加增加之茶稅日多不便出口中國敬有心整頓則有此機會誠不宜交臂失之也 
[約期勘路]  
　　淞滬鐵路工程屢詳本報前日午後寳山縣沈明府飭傳頭圖地保姚晋諭令翌晨七點鐘時往局中禀明帮辦蔡大老爺約於午後帶齊書差丈量人等履勘龔家宅裘港橋一帶應用民田 
[劣勇正法]  
　　撤勇譁譟一事本館聞信之下卽專派妥友赴營次采訪昨已將情形列入報章矣兹又訪聞事定之後統領班福齋軍門查知爲首肇事之撤勇某甲立卽斬首示衆以肅營規英界捕頭亦令包探何瑞福前往訪問 
[集議團兵]  
　　法界創設團練等情已紀前報兹悉法工部局首董永興洋行主罷倫君禀請法總領事於昨日下午三點鐘時在大自鳴鐘大廳邀集寓滬西商籌議此事公舉工部局總辦麥奈姆及打樣西人邵祿君等六人爲隊長督率團兵按期操演亦安不忘危之意也 
[暫停發落]  
　　昨禮拜一係法捕房發落之期因鄭大令隨同各員備迎使節飭丁咨照捕房暫停讞政一期 
[悞報被毆]  
　　前日江蘇督糧道兼蘇州關監督陸春江觀察由省垣來滬上海縣署預繕報條飭役報知各署此常例也及觀察抵埠由南黃浦直達南巿大東門外大碼頭下椗而報條上悞爲下椗觀音閣碼頭報至糖捐局時門丁以所報不實致悞要公遂將送報人肆口辱詈并扭住痛毆送報人大受損傷遂回署據情禀訴不知黃大令將何以處之 
[加租不成]  
　　自來火行東街之瑞福里咸德里兩處房屋均係錦銘洋行買辦程某所建不甚寛敞而屢次加租以致借居之人怨聲載道此次又擬每幢加洋半元經收租人至各家咨照但其房客大半係肩挑食力之人羣起而攻將收租人扭赴捕房適途遇西捕謂非捕房所司應向房主評論遂將收租人扭至經租帪房敲檯拍桌恣意喧譁時程適往外回家見此喧擾之情不敢以勢相凌允將加租一節作爲罷論衆人始各悻悻而散 
[篙師慘斃]  
　　某西人有一游船雇本邑人瞿茂郎當篙師邇者久泊蘇州河白大橋左近前日午後五點鐘時西人游興忽動偕友登舟囑瞿解纜瞿持篙立船首忽桅杆從空倒下當其衝以致立時壓斃慘哉 
[馬車僨事]  
　　前日傍晚時某洋人乘四輸馬車從英界大馬路迤四行至阜康里外適有一七八歲之小孩在途戲嬉不及避讓致被撞仆於途輪從足髁碾過以致受傷甚重嗣由某號巡街捕將馬車相住連傷孩送入捕房捕頭令送孩至某醫院求治一面令西人留姓名住處而去 
[痛子輕生]  
　　八仙橋天福堂藥店係黃某所設黃生有三子均已成立長子某甲近患癰瘍醫治無效延至昨晨溘然長逝其母某氏哀痛逾恒潛購阿芙蓉膏背人呑服逾時毒發不及施救而斃迨入殮時雙　並舉見者皆爲之酸鼻也 
[縣示照登]  
　　江蘇松江府上海縣正堂黃抄奉署理江蘇松江府正堂加五級紀錄十二次陳爲勸辦蠶桑以廣生業事照得人生養衛之需惟衣與食王政本原之地曰農與商並重交稱同爲生計松郡民勤耕作皆能盡力田疇獨樹桑育蠶素鮮講求屢經勸行尙少成效推求其故或謂地勢低窪生發不易或謂潮汐鹻沙士性不宜或謂耕耘遍野隙地已無或謂素非所習不能獲利如拘成見遂憚經營本府縣逐節考求試爲爾等分晰言之壤接嘉湖風土不異地形低濕湖郡爲尤歲產蠶絲甲於内地浙東西濵海州縣通潮汐之處甚多遍地樹桑葉皆肥厚紹屬各縣近來考究種桑養蠶所產絲繭倍蓰於前閒曠之區所在多有卽或匹夫勤墾隙地毫無桑株占地無多獲息較厚墻隅屋角隨處可以栽培種桑之功繼以翦接灌溉　蠶之役繼以剝繭繅絲以言辛苦較之水耕火耨勞逸迥殊以計日時較之春作秋收久暫顯别况蠶事半責婦女可分丁男之勞白叟黃童亦足分任將來功非難事効可倍收蘇浙壤地相同材力聰明决不大分優絀卽其間稍有體會留心諮訪不難得其大凡爲此示仰闔屬紳民諸色人等知悉爾等須知舉辦蠶桑藥利無窮無論浙江絲欵歲入累千萬卽無錫繭欵歲入亦數百萬聞見確鑿倣効宜殷惟愚民可與圖成難與謀始全賴衆紳士剴坊勸免令有力農家購買桑秧栽植一二年後桑葉稍長便可用以養蠶年來洋紗洋布盛行松江土布久已滯銷尤宜大興蠶桑力闢利源補救匱乏本府　已會商紳士先行在府城内及附城地方集股種植數年之後桑樹當可成林目前經費難籌未能買秧遍給因念官代爲民謀不若民之自爲謀爾等須諒本府縣愛民心長勤民力弱其各父　其子兄勉其弟庶幾可興大利長福此邦本府縣實有厚望焉特示 
[上海縣案彚錄]  
　　滬北新閘大王廟附近鄉人有舉賽神會之議莫不興高采烈置辦一切供張本縣黃愛大令訪悉之下恐有滋擾事端諭令地保阻止　各鄉人竟敢藐視憲諭不肯遵行故大令於前日飭傳地保徐子良陳惠亭到案升座訊問徐陳同供稱大王廟向無　神賽會之舉現廟董徐松泉糾火賽會尙有董事瞿　竭力攔阻不肯應允小的等亦喝阻不依今奉提問小的當往傳諭不准迎賽大令得供飭令兩地保卽日下鄉如敢違諭定當逐一提辦○婦人陳吳氏控稱被夫陸裕台價賣爲娼前晚黃大令倩蔣刺史升堂提訊陳裕台供稱嘉善人寓居於滬現在寍波爲糖行生理光緒十五年曾出身價洋二百元買吳氏爲妾妾母金氏留養在家前年由寗波回來不意家中什物盡被搬去當卽盤詰不肯吐實尙敢來案誣控求請發堂妾母如欲領回亦無不可惟須具不准爲娼切結質之陸吳氏供稱婦人嫁陸裕台時據言墊房不料嫁後爲妾時被大婦毆打無可如何故與母親搬出居住金氏供稱生有三子一女女則許與裕台嗣被大婦痛毆遷居於外現女兒患病求恩給領回家吳順元供是金氏之子吳氏是妹子嫁後時被陸之大婦毆打求請領回以後决不爲娼刺史訊得吳氏既患病症准其母金氏具領回家不得爲娼着各具切結完案○丁春全拘送積竊陳阿虎小阿狗二名至縣請爲訊究前晚蔣刺史升堂訊問陳阿虎供華亭縣朱家行人因餬口無資與小阿狗同作此下流之事小阿狗供稱亦是華亭縣人流落於此無可爲生以致行竊丁春全家衣服下次不敢再犯求恩寛宥刺史得供飭押候嚴辦○十六鋪巡防局函送竊犯曹順祥至縣前晚亦由蔣刺史升堂訊理曹供本地人家住龍華地方年二十有七因嗜烟賭不能度日曾在水關橋某板行内竊取馬褂倉橋地方竊取盛公館對時表等物水東門外某姓家竊取桌圍等物身畔質票均係贓物　被拘獲送案尙求開一線之恩饒恕這次刺史訊得曹順祥認竊不諱著荷枷一月發犯事地方示衆 
[英界公堂紀事]  
　　無賴蔣阿虎姑胥臺畔人也昨日手持同鄉人張壽山向伊姊熊蔣氏借洋銀二十圓之票據向之坐索張告以此欵早經還楚曾向索還原據蔣氏搜尋無着遂另出收淸票爲憑蔣蠻横異常以致互相爭閙後由某號華捕拘入捕房捕頭令轉解公廨屠别駕着分别押候訊奪○野鷄流倡吳朱氏日扶婢蹀𨇾街頭一見輕薄少年卽裝出浪態淫聲邀至家中夜度不允則强曳之歸某號三道華捕見之拘� 
入捕房捕頭令轉送公廨　　飭暫交官媒管押候訊明懲辦 
[英界捕房紀事]  
　　竊犯　　四甫由法界捕房釋出卽濳入英界連竊某某等家縐紗皮馬褂及綢布各衣均質在虹口及租界外各押 
 
 

Page 4

 
 
鋪昨日適爲包探趙銀河拘獲帶往吊贓告知捕頭押候解送公堂禀請訊辦○有一馬車駛至盆湯弄左近將路隅所停東洋車撞毁旋由某號印捕獲住送入捕房 
[美界捕房紀事]  
　　吳榮梅酆文和蔡仁初賃屋篷路夥開米店爲日未久吳酆已各將資本圖呑蔡知之遂於前日午後投捕房聲訴捕頭令包探倪順泉將吳酆拘押候解送英界公堂禀請訊核○偷兒繆三元竊吳淞路第二百九十六號屋内某姓家小車一輛某姓投報捕房昨日捕頭令包探石金榮將繆拘押候解送英界公堂禀請訊究○昨晨小竊阿香溷入北河南路某木作内竊得油木一株中途經五百十二號華　拘獲解入捕房捕頭令押候解送英界公堂禀請訊究○前日午後某號東洋車夫某甲驅車至百老匯路暫停馬路中四百八十七號華捕告以有碍行人從速他徙甲不應捕怒拘入捕房捕頭令押候解送英界公堂禀請訊辦○前晚某號東洋車夫某乙載酒醉西人至黃浦路西人倦臥車中乙四顧無人頓懷歹念停車路側搜其腰儲二十七號西捕見之將乙拘入捕房捕頭訽之西人尙未失物免予懲究○昨日淸晨四百三十八號華捕巡至吳淞路見路側遺有皮箱一口因卽携人捕房捕頭令留候物主認領 
[襄募川振]  
　　啓者川東　府之奉節夔府之奉節巫山大寗萬縣等處地居萬山之中周圍二千餘里自去年三月間亢旱以致早禾顆粒無收六七月間又復陰雨連綿居民皆登高趨避甚有饑死於道路者某等目擊情形因託川商聚興仁號轉向上海洋布業大豐等代向各西商勸募兹承招商輪船總局助規銀一千兩怡和輪船保險公司助規銀五百兩太古輪船公司助規銀五百兩泰和洋行助規銀五百兩義記洋行助規銀五白兩美孚洋行助規銀五百兩茂生洋行助規銀五百兩公茂洋行助規銀五百兩道勝銀行助規銀五百兩豐裕洋行助規銀二百五十兩三井洋行助規銀二百兩禮和洋行助規銀一百兩禪臣洋行助規銀一百兩中和洋行助規銀一百兩又承太古行主助規銀念五兩豐裕行主助規銀念五兩豐裕大寫助規銀十兩三井行主助規銀十兩西人之急公好義一視同仁已可慨見尙望好義諸君子不分畛域源源　助則再生之德出自所賜謹代災民九頓首以謝[  上海襄募洋布業大豐等川商聚興仁等同啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[上海華英大藥房戒烟玫瑰参片聲明假冒]  
本藥房自向泰西採運藥材選擇經騐良方虔修丸散膏丹藥水藥酒療症如神是以名馳遐邇接踵購取而戒烟各藥理法深參去宿癮如反掌惟玫瑰參片志在濟世照本發兌無怪宿癮盡除其品超恆流方出枕秘故此片銷行尤廣近多不肖以形色名號冒充仿造購者切須審辨色香味並刋華英字様外有雙龍封口仿單上印証　傅相賞賚匾額乃是元家嫡乳庶作僞之徒無從覬觎今將外埠分售各店號及地趾註明於下以便諸公就近購之○京都華英藥房○德承厚○天津同昌○牛莊益盛遠○瑞成恆○恆昌德○煙台寳昌○順泰○合順○長沙華英藥房○漢口華英藥房○天福○維揚西美堂○南京華英藥房○廣亨○杭州華英藥房○德記○蕪湖華英藥房○茂盛○九江興泰○江陰日新恆○泰興朱三餘○吳淞同升順○鎭江文萃○新昌○復春○蘇州華英藥房○德記○彭和泰○常熟天成祥○德記○常州華英藥房○撫州華英藥房○寗國府德大昌○四川點石齋○萬縣信義仁○寗波廣生源○老源記○文美齋○蘭谿同林堂○绍興蔣柳堂○餘杭義成興○黃巖趙公茂○硤萃石古齋○定海華英藥房○石浦華英藥房○姚江華英藥房○温州萃昌和○平湖華英藥房○嘉興江左漢記○豫垣華英藥房○溧陽華英藥房○上海只設一鋪在四馬路東首老巡捕房對面紅磗大洋房便是 
[名醫駐滬]  
世所渴望者良相良醫也盖盛衰關乎良相廊廟所需安危繫於良醫閭閻尤切則如吾粤之名醫伯棠黃君者折肱有日著手生春因就聘軍醫始獲滬濱税駕去秋家庶慈病纒屢月術盡羣醫後延黃君探指示方遂得安痊逾素諸同人以名醫不數堅請作久留計黃君亦以客聘甚煩始獲首肯遂擇定虹口新興里西第三衖第六家爲先生駐所杏林不遠梓里分光敬登報章以告滬上之求醫者　　陳桂植謹頌 
[歇夥聲明]  
敝夥吳松芳今已歇業另就業另就以後各寳號如有交涉不關小號之事　虹口聚昌洋貨號啓 
[義記洋行保險]  
ＡＤ１８２４ＭＡＮＣＨＥＳＴＥＲ 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[新出石印海國大政記]  
是書係西儒麥君所撰由中西名人譯成詳載各國疆域民數學校兵籍國債之多寡財賦之出入兵商輪船之墩數電線鐵道之長短以及郵政錢幣進出貨價凡有關於國計民生者無不條分縷析鉅細靡遺每卷中列有各表尤爲全書扼要誠攷求西政者不可不讀之書也每部十二本錦套價洋二元購者請至上洋二馬路抛球塲南首紅洋房愼記書莊便是 
[燕製補丸]  
善能利大便背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大虊房發售 
[中英大藥房補肺魚肝油]  
魚油入藥已盛行五大洲之内雖補氣血療虚損皆有實效而治肺尤屬專長凡肺體有壞咯血痰嗽身瘦成癆服之功力甚大以及小兒先天不足若成損怯瘰𤻤痰核久年瘡恙最屬對症餌服二旬病去力强體豐面赤其驗甚速其效易見本藥房隨到隨售品益新鮮價三角五角一元 
[京都新到各種捐例]  
籌餉事例七角新章大八程一角鄭工新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩古徵三元蔡氏廣輿記二元蓬萊仙舘駢體尺牘白紙六角竹四角蘇　綠蔭堂觀前察院塲上海棋盤街文瑞樓三處發售 
[種德園馳名丸藥]  
廣東種德園三鞭種子酒 
此酒以三鞭爲主佐用龜鹿熬膠配合去濕温和良藥陳酒不燥不熱隨量而飲血脉暢行四肢壯筋健骨補氣血煖腎壯陽健脾開胃種子延年常飲亦無酒濕之患每斤洋四角起碼半斤　上海老巡捕房對面廣東種德園各項膏丹丸散藥酒藥油發售 
[只此一家老行天成]  
英五月份大票出售雙張十二元單張四開照算分條六角半函購上洋棋盤街北首石庫門内原班帶奉不悞 
[魯麟洋行經理]  
矮亨佑業克火險公司 
魯麟ＡａｃｈｅｎｅｒＵＭＦｅｕｅｒＶｅｒｓｉｃｈＧｅｓ 
本公司始創英一千八百廿五年資本連公積計英金一百廿五萬磅約合規元九百萬兩今在上海承保棧房房屋住宅生財衣物等火險保費格外從亷倘遇不測賠償迅速本行自有權衡如　貴紳商欲保者請至五馬路本帳房面議可也 
[墨西哥國家大票頭彩淂英洋約拾貳萬元]  
英三月份對號單已到 
英五月份墨西哥國大票定於華四月二十七日開彩全張八元對開四元分條五角小洋照貼諸財翁請速奪標紅票兑付現洋函購原班回件力自理各外埠貴商寳號如欲批拆代售價錢格外克已此佈三洋涇橋北五馬路口南順　總經理處帳房啓 
[四月號單已到鴻福來附送彩票爲記]  
本行彩旺中外中外咸知欲發財購英五月呂票雙張十二元送彩票一雙張單四照算分條大洋七角彩票照送函委卽奉四馬路 
[塞門德坭出售]  
ＬＢＷＨＹＴＥＢＢＯＴＨＥＲＳＮＯＤＮＯＬ 
塞門德坭爲要工所必需考其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙賜顧請移玉英四馬路義記洋行面商可也 
[新開匯中公司]  
茲者本公司經手克君前在福利公司經手十有餘年專辦外洋各種時新衣料食物洋貨花色烟酒等物久仰中外士商請讚而克君格外加意剔選上等各國各廠所製時物以致生意日興今春因有知友邀請另設匯中公司開在英大馬路老德記藥房舊基專售上等食物衣着衣料花色洋酒呂宋烟紙烟等物另另躉均其價比别家格外克已以招廣東徠倘蒙紳商賜顧須知小行言不謬也誠恐遠處諸君未及週知特此佈聞登報匯中公司主人啓 
[城濟堂恒記戒烟噶草]  
戒烟呬噶草靈騐異常服此戒脫皆稱仙草每服錢廿一文近來假冐甚多認明包内有達醫士小像爲記上洋棋盤街北四馬路口只此一家並無分出 
[四月初九日錢銀洋並匯票行情列左]  
新匯劃收市七錢三分四二五銀拆三錢洋找頭七錢三分四錢找一百二十四千文卡錢一百二十三千文衣牌九百三十文足赤三百六十二兩　　 
遠期標金三百五十三兩現貨標金三百五十七兩 
銀行電匯銀票二先令八辦十三八銀行現銀票二先令八辦士三八銀行三十天期票二先令八辦士半銀行四個月期票二先令八辦士半 
[四月初九日進口輪船禮拜一]  
華利輪船由長江麥邊行安慶又由長江太古公司福山又由福州怡和行諫當又由厦門怡和行太生又由香港怡和行江裕又由長江招商局圖南又由天津招商局 
[四月初十日出口船禮拜二]  
奚臣輪船開往長崎神户横濱和衆公司元和又昨往長江怡和行江天又下午往寗波招商局 
越後丸船輪下午五點鐘開往仁川烟台長崎海參嵗等埠郵船株式會社 
順和又晚往烟台天津怡和行太生又晚往汕　香港省城怡和行　 
福山又晚往福州怡和行新裕又晚往烟台天津招商局淡水又晚往牛莊太古公司 
[四月十一日出口船禮拜三]  
益利輪船晚往長江鴻安公司龍門又晚往香港粤省禪臣行 
忌連亞記又晚往長崎神户怡和行忌連希厘又晚往横濱怡和行 
潮州府輪船開往仁川烟台長崎釜　元山海參威等埠道勝行 
美富又晚往香港省城招商局安慶又晚往長江太古公司通州又晚烟台往天津太古公司 
重慶又下午往寗波太古公司 
[四月十二日出口船禮拜四]  
令哥兒輪船晚往琿春禪臣行 
 
 

Page 9

 
 
[江西官報]  
　　三月初一日署饒州府鄭榜詔往吳城公幹補用縣李光表往義寗公幹寗都營叅將桂林缷事回知縣金盛秋缷辦　縣渡　卡回通判黃　麟　　　　　房工程與　朱麟往會昌等縣催减平江兆觀往大庚等縣催地丁喬永怡缷辦桃樹港緝私卡周在鎔由安義解桑秧回田錫江上海公幹回委辦西法牛痘局○　三日南　縣孟慶雲新建縣文聚奎俱帮辦善後局務汪守棪禀謝拔委釐卡一次行知進賢典史劉家駒禀謝准補斯缺行知雷河淸由南抗緝私卡來省千總張大鏞往吳城公幹曾世榮接查惠外保甲○初四日永豐縣丞衛炳章俸滿來省騐看余本嵩接查順内保甲 
 
 
 

Page 10

 
 
   
 
 

Page 11

 
 
[光緒二十三年三月二十七日京報全錄]  
　　宫門抄○諭旨一道錄前○御史秀等奏爲北城坊汛捕務廢弛據實嚴叅摺○東撫李奏爲請將勸辦東振出力各員奬勵摺○吉　將　延奏爲吉林腹地閒荒尙多仿照黑龍江章程開墾摺○江督劉奏爲武員留江差委片○三月二十七日○禮部宗人府欽天監廂紅旗　日吏部引見四十名户部四名光祿寺四名廂黃滿十一名正黃滿六名正藍滿四名正藍漢十八名中正殿一名○胡燏棻由天津回京請安○鳳鳴前往東陵請訓○慶公致祭明陵回京請安○熱河正總管延曾請訓○文熙續假二十日○大額駙請假五日○英啓　超預備召見○宗人府奏派充族長派出偉貝勒○召見軍機延曾英啓文超○○掌山東道監察御史臣秀林等跪奏爲北　坊汛捕務廢弛謹據實嚴叅恭摺仰祈聖鑒事竊惟五城親民之官莫近於司坊司坊緝賊之權莫重於甲捕該總甲捕頭等若不　養包庇　賊卽無從潛蹤營汛勇丁若肯認眞跴緝不致盜竊充斥近來甲捕之精幹者以北城爲最而其包庇也亦最固而最深以故五城之中惟北城　面盜竊之多幾至日有數起並有持刀搶刼之事而從無一案破獲者伏查乾隆六年議准五城竊案專歸臣道按限嚴比如五城坊官有縱捕　竊等弊聽臣道據實指叅光緒三年前御史秀文等奏請申明舊章奉旨飭令該道認眞辦理如有再蹈前轍卽由該道指名奏叅其五營地面各案並著步軍統領飭令照章呈報該道毋任延玩等因欽此聖諭煌煌宜如何敬謹遵行乃竟縱捕豢竊視爲固然雖歴經臣道札飭坊汛而疲玩如故上年七月間臣等因捕務廢弛復請申明舊章奉有嚴旨乃至今已歴七月之久而原奏中所指數處仍未破獲一案其他可知去　臘月至今年二月北城地面穴墻入室之案又復層見疉出尤可駭者巡視東城御史王培佑寓居棉花三條胡同係屬北城地面於二月二日夜間被賊挖開牆壁將衣物盡行竊去夫北城竊盜之多已屬罕聞竊盜入巡城御史之室尤屬罕見其地距南營都司衙署最近距坊官衙署僅二十餘武何以並未覺察其巡更守夜種種懈弛已可概見再去年臘月初一日刑部傅寓二十一日吏部孫寓亦均被盜穴墻入室其穿洞之大小形式先後如出一手且均屬北城地面以理度之賊必在坊汛左右窩贓無疑而該勇捕竟無一發其覆者其非平日豢賊不肯舉摘之確據乎然非有縱容主持之人彼亦何敢肆行無忌如此則坊汛之罪實無可逭矣蓋包庇爲分肥之地匿報爲避叅之術鈎結日益巧固破獲遂成空言札票則具文目之催比則故事應之疲苶骫玩日甚一日輦毂之下捕務廢弛至於此極殊出情理之外若不指名嚴叅將來各城坊汛盡行效尤其患何所底止相應請旨將北城吏目孫起榮卽行革職以儆貪玩西珠汛都司王連捷亦屬罪有應得應請　飭下步軍統領衙門查明嚴叅庶縱役包庇者知有儆懼而捕務從此振興地方可期安謐矣謹合詞糾叅伏乞皇上聖鑒訓示施行謹奏奉旨另有旨欽此○○降二級留任又降二級留任山東巡撫臣李秉衡跪奏爲江南等省勸辦山東賑捐出力各員援案擇尤開單請奬以昭激勸恭摺仰祈聖鑒事竊照東省沿河各屬連年被水災民待賑孔殷需欵甚鉅當經前撫臣張曜於光緒十七年奏准援照順直開辦四成賑捐拉續請展至一年正月復經臣奏准援案减照三成收捐先後派員分駐各省設局勸辦並咨各督撫臣督飭廣爲籌勤隨時解東妾濟查吏部奏定章程内開各省　辦賑捐出力人員按照捐數多寡准保補缺後指定應长官階補用及應得虚銜頂戴封典級紀等項無論分案彚案一省祗准請奬一次等　光緒十八十九兩年順直各屬水災各省勸捐助賑出力員紳均經直隷督臣分案開單准照章給奬大案山東賑捐本係援照順直開辦請奬事同一律亦應援案辦理計自光緒十七年二月開辦起截至二十一年十二月底止各省及水省統共報明籌勸四成三成賑捐銀二百二十　萬餘兩内江南江西四川等省共勸捐銀五十五萬餘兩廣東廣西等省共勸捐銀四十萬餘兩河南省勸捐銀三十三萬餘兩福建省勸捐銀十五萬餘兩湖南省勸捐銀十五萬餘兩湖北省勸捐銀十二萬餘兩浙江省勸捐銀十一萬餘兩本省勸捐銀四十萬餘兩均已六續解局兌收分撥災區濟賑飭發賑捐局司道核明捐數酌定人數按每分勸銀二萬兩上下擇尤保奬一員開單詳請具　奏前來臣查近年各省偏災疉見捐例紛乘勸辦賑捐久已勢成弩末幸賴督勸分勸各員不分畛域不辭勞瘁共濟時艱得以集成鉅欵源抡撥解時越五年之久竟能始終不懈全活災黎衆多均屬尤爲出力自應援照順直成案分别酌擬奬叙謹繕具淸單恭呈御覽合無仰懇天恩俯准照擬給奬給昭激勸出自鴻慈除飭取各員履歴咨部外所有援案請奬勸辦山東賑捐出力各員緣由謹恭摺具陳伏乞皇上聖鑒訓示謹奏奉硃批該部議奏單片併發欽此○○奴才延茂跪奏爲吉林腹地閒荒尙多先將查出各叚仿照黑龍江奏定章程略爲變通以憑核實勘放恭摺仰祈聖鑒事竊查吉林墾務大概情形業經於上年九月二十日恭摺陳明十月二十二日原摺發回奉硃批户部知道欽此欽遵分别札飭去後兹據總理墾礦局事務吉林分巡道聨𨸚等轉據勘荒委員等先後勘得三姓屬界之方正泡一處約有毛荒四萬餘晌伯都訥屬界之藲梨塲一處約有毛荒三萬餘响吉林屬界之二道漂河一帶約有毛荒五千餘响又頭道江二道江大沙河古洞河等處共約有毛荒一萬餘响又萬兩河那爾轟等處約有毛荒三萬餘响聲明均堪開闢撥放繪圖禀覆前來奴才按三圖式詢之委員凡地氣之寒暖土脈之肥磽岡巒之險夷烟户之遠近一再考察始得了然於胸查方正泡多係平原土脈最旺間有岡巒窪甸要在人力經營且北濵松花江本爲吉江兩省盜賊往來之路必須畫井分屯方資保衛又查藲梨塲四界均係村屯地氣温暖平原無樹耕墾極易若再畫井分屯尤資聨絡以上二處均照前奏先儘旗户並附之站丁等備價承領餘則搭放民户至省南之二道漂河頭道江二道江大沙河古洞河萬兩河那爾轟等處半係山村藪澤間有平原兼之土脈磽溥沃壤甚少且非衝途要隘無係邊防飭令旗民一體認領縱不能一律畫井亦必使之村屯守望比附而居庶免盜賊擾累至各該領户應交荒價從前舊章每晌以中錢三千三百三十文爲率係屬酌中之數較之江省荒價上年章程已屬有盈無絀復考之禹貢田賦三則實萬古不易之經奴才請以吉省荒價三千三百三十文之舊章卽作爲中則之準其有膏沃之地略爲增設遇磽瘠之區卽予量减似於國計民生兩有裨益現已札飭委員永貴管書銘帶領繩弓員弁前往方正泡設立行局並飭委員文煥趙仙瀛帶領繩弓員弁前往藲梨塲設立行局均照黑龍江章程掣　撥放以免揀擇之弊並請刊給該兩處行局木質圖記各一顆以昭信守俟勘放完竣卽飭移局再放别荒統俟將此次查明和荒叚撥放竣事再將所放地畝並所收荒價一切確數詳細奏報造册咨部立案約自放出之年起定限五年扣至第六年一律升科此外尙有寗古塔屬界之蜂寗山並富克錦沿江一帶可墾之荒爲數不少第遠在邊隅地寒霜早俗呼爲冷漿地人皆觀望招户較雖容俟陸續查明次第　行所有奴才派員先放腹地各荒擬仍照黑龍江奏定章程略爲變通各緣由是否有當先行據實陳明伏乞皇上聖鑒訓示遵行謹奏請○旨奉硃批户部知道欽此○○劉坤一片再在任題補副將四川松潘鎭中營遊擊李祥椿前於光緒二十年因公赴都經甘肅提督李培榮調辦營務臣在山海關防次復經奏調　營差遣嗣隨陜西撫臣魏光　前赴甘肅剿辦回匪疉著戰功現在凱撤離營自應仍回本任惟查該員李祥椿樸誠勇敢曉暢戎機目下江南水陸各營正在次第整頓選將　兵需才孔亟合無仰懇天恩俯准將該員李祥椿留於兩江酌量差委俾臣得收指臂之助松潘鎭中營遊擊底　並懇敕部暫緩開除出自鴻施謹附片陳請伏乞聖鑒訓示謹奏奉硃批著照所請兵部知道欽此 
 
 

Page 12

 
 
[二十三年三月二十八日京報全錄]  
　　宫門抄○諭旨二道錄前○御史連等奏爲遵保拿獲結夥持械搶刼盜犯之司坊紳董請旨奬勵摺○漕督松奏報未完一分帮津等　摺○東撫李奏爲派員督辦要工片○御史穆等奏爲出力獲盜官紳遵駁攺奬摺○提督宋奏爲武員呈請歸宗據情代奏片○川　鹿奏委署知縣片○三月二十八日兵部太常寺太僕寺正藍旗値日無引見○恭王因伊孫謝充族長恩○慶王榮中堂前往東陵請訓○潤貝勒假滿請安○偉貝勒假滿請安並謝族長恩○湖北臬司馬恩培請訓並請假一個月○四川總兵何乘　請○訓並請假三個月○廣東總兵潘瀛請訓並請假一個月○熙貝勒恩輝慶福各請假十日○成公請假十五日○熊起磻林星賡預備召見○　見軍機慶王榮中堂馬恩培何乘鰲潘瀛熊起磻林星賡○○巡視東城江南道監察御史臣連陞等跪奏爲遵保拿獲　夥持械綑　事主鄰境搶刼盜犯出力之司坊紳　請旨奬勵恭摺仰祈聖鑒事竊准步軍統領衙門移稱據北營叅將鵬展督飭守備王　忠等會同東城副指揮邵虎文南城紳士王榮綬等跟蹤拿獲結夥持械綑縛事主鄰境搶刼盜犯馮七卽馮振起等五名一案傳同　刼各事　於上年二月初二日解送步軍統領衙門十九日奏交刑部審辦三月二十日經刑部審明擬結將馮七卽馮振起擬以斬决梟示存秀卽趙六　兒賈羣兒任五兒饅首劉卽小劉均擬斬立决奏奉諭旨欽遵在案並聲明會同獲盜之司坊紳董應由各衙門自行酌核請奬等因鈔錄刑部原奏及獲盜官紳銜名知照前來臣等查盜犯馮七卽馮振起等行刦均在城外名州縣等管轄地方並非五城地面是以未經開叅至各該犯係於光緒二十一年十二月初九等日陸續拿獲該司坊董等均能不分畛域跟蹤弋獲盜犯多名緝捕尙屬認眞未便沒其微勞除南城紳士王榮綬現已出京應行扣除外謹將尤爲出力之司坊紳董等照章分别請奬以昭激勸除將該員等履歴送部查核外謹繕淸單恭呈御覽伏乞皇上聖鑒勅部議覆施行再此摺係東城主稿會同南西二城辦理合併聲明謹奏奉旨另有旨欽此○○頭品頂戴漕連總督奴才松椿跪奏爲謹將光緒二十一年分江寍安徽浙江山東湖北湖南漕項漕糧津粗帮津等欵未完一分以上員名開具簡明淸單專摺奏報由部核定處分先行覆奏其有奏後續完者准其歸本案開復又光緒十二年五月户部具奏請將各項具題之限作爲具奏未完分數之限由部覆明出奏日期倘　限已過始據出奏卽於覆奏時隨摺附叅又光緒十二年十二月户部核覆安徽分數職名摺内奏稱嗣後奏報未完分數摺内務須　具淸單註明各該員已未完分數及實徴已未完各銀數以憑考核各等因歴經轉飭遵照辦理在案兹據江安浙江山東湖北湖南各糧道將各該省光緒二十一年分漕項漕糧津租帮津等欵經徴未完一分以上職名開報前來奴才覆核無異除江西一省　俟糧道詳到另行奏報外所有江寍安徽浙江山東湖北湖南等省漕項漕糧津租帮津等欵光緒二十一年分未完一分以上各員職名謹先照章彚開淸單恭摺具陳伏乞皇上聖鑒勅部核議施行再江蘇河南二省據糧道詳報並無前項未完一分以上各職名合併聲明謹奏奉硃批户部議奏單併發欽此○○李秉衡片再東省河工兩岸一千五百餘里向分上中下三游各派道員督辦上游已派候選道馬開玉中游已派候補道蔣兆　下游已派候補道丁達意經臣於上年先後奏明在案查上游河工向歸兗沂道管理上年因兗沂道錫良五月到任正値曹州會匪滋事不暇兼顧嗣後地方平靜仍改派該道錫良督辦上游河工中游督辦道員蔣兆奎經臣奏派勘估膠州船澳工程所遺中游河工查有候補道林介景堪以委令督辦其北運河事宜卽責成東昌府知府洪用舟妥爲經理至下游地叚本長險工較多本年又將南岸民捻自三里莊坤家垣六十餘里改歸該守一人實屬照顧不及兹擬下游北岸自濟惠交界劉王莊起至濵州杜家　亭止南岸自章齊交界日家莊起至濵州交界小董家止作爲下游上叚派委候選道馬開玉督辦又北岸自杜家碑亭起至利津李家竈止南岸自小董家起至韓家垣止作爲下叚仍派候補道丁達意督辦各專責成蔣兆奎現已堵口工竣卽飭前往膠州會同北洋委員辦理船澳事務除分檄飭遵外謹附片馳奏伏乞聖鑒謹奏奉硃批該部知道欽此○○巡視南城掌廣西道監察御史臣穆　額等跪奏爲獲盜出力官紳遵駁改奬恭摺仰祈聖鑒事竊臣等前准步軍統領衙門移稱據左營兼署叅將遊擊王漢池等會同南城副指揮王桂芬西城紳士劉士驥等拿獲施放洋槍拒傷事主搶刦盜犯王豬仔卽王二等一案奏交刑部訊明將王豭仔卽王二等五犯均擬斬决梟示知照前來業經臣等於光緒二十二年五月初一日具奏開單請奬奉旨著吏部議奏等因欽此欽遵在案旋經吏部議覆以陳嘉鼎請俟補府經歴缺日作爲俸滿查該員所得勞績係前在揀發東城副指揮時今已改捐府經歴分發順天候補所請之處核與定例不符西城紳士候選知縣劉士驥官册内該員已於光緒二十一年四月分發廣西並未聲叙獲案日期西城紳士候選訓導楊樹芬捐納之案片户部按照聲叙年月檢查並無案據應令查明並將原捐執照送部再行核辦除北城吏目王夢桂等三員所請奬叙核與定章成案相符外照章將全案駁回另行奏奬等因到城臣等遵卽飭查除候選訓導楊樹芬飭令呈驗報捐執照據稱業已出京無從查詢應請扣除外其前揀發東城副指揮陳嘉鼎一員既已攺捐京府經歴分發順天候補此次所請奬叙擬改爲從優議叙候選知縣劉士驥一員當經行查步軍統領衙門據覆此案係於光緒二十一年正月三十日拿獲二月二十九日解案考其日期實在該員未經分發之前尙無不合以上二員合無仰懇天恩俯念該官紳等不分畛域弋獲巨盜多名緝捕尙　得力若因一二員請奬稍有不符概行屏而勿錄未免向隅理合恭摺具陳伏乞皇上聖鑒飭部核議施行再此摺係南城主稿會同東西北三城辦理合併聲明謹奏奉旨欽此○○○宋慶片再據江南安徽鳳陽府定遠縣知縣滕尙誠呈稱案據副將河南撫標儘先補用遊擊管帶毅字親軍營管治興禀稱遊擊管治興現年五十一歲原係安徽鳳陽府定遠縣人姓王名金林並無兄弟咸豐九年逆匪竄擾孤身避難至江蘇徐州蒙管春翹收養遂從其姓嗣投入毅軍屢次打仗出力洊保副將銜河南撫標儘先補用遊擊蒙委管毅字親軍兹因本生父母後嗣無人又管氏予孫均已成立例得陳請歸宗兹特出具親供取具族鄰甘結呈請轉詳具奏更正歸宗並咨部立案等因奴才覆查副將銜河南撫標儘先補用遊擊管治興原係安徽鳳陽府定遠縣人姓王名金林自幼避兵徐州爲管春翹收養冒姓管氏於同治二年投入奴才軍營迭次隨同打仗奮勇血戰勞績最著歴保副將銜河南撫標儘先補用遊擊現在該員管治興本身父母早經身故别無子嗣管春翹有子數人且已生孫兹據該原籍地方官取具本員親供及族鄰甘結申詳前來奴才覆查無異又管治興隨奴才軍營當差三十餘年並未一日離營委無含混頂臂情事與前直隷督臣李鴻章奏請將花翎遊擊銜留直補用都司徐獻适復歸沈姓一案情事相同應准改歸王姓以承宗桃除將該員宗圖册結另行咨部外理合附片具陳伏乞聖鑒敕部查照更正立案謹奏奉硃批兵部知道欽此○○鹿傳霖片再什邡縣知縣　保　病故調補彰明縣現任　昌縣知縣劉維翰請假所遺各缺均應委員接署查有准補江油縣知縣姜鵬程堪以署理什邡縣知縣西充縣知縣陳明倫堪以調署榮昌縣知縣該　陳員陳明　任内並　經徴錢糧未完展叅及承緝盜刧巳起四叅案件茲據　臬兩　會詳前來除分别批飭遵照外理合附片具陳伏乞聖鑒　奏奉硃批吏部知道欽此 
 
