# 1912 - 293 - 4914258

 

Page 1

 
 
[社論]  
　　巴爾幹問題將來之影響（默）　　奥俄問之關係 
　　英俄間之關係 
　　中國與歐洲金融之關係 
　　巴爾幹之戰禍近因雖發生於改革馬其頓自治制而其遠因則起於人種上宗敎上之種種競爭原因蓋甚複雜矣然此次戰禍關於巴爾幹一方之擾亂猶小關於列强之競爭實大攷自土耳其與塞維亞等四小國决裂以來各國所持之態度於表面上頗爲鎭靜初欲保持和平而和平終不可保以至於開戰開戰之後則雖屢次會議聲言加以干涉而又不干涉近觀西報所紀關於此事之消息列强皆欲於巴爾幹勝負大分之後始出而處量之目今土耳其雖屢屢敗北然猶未至最後之十五分鐘故不欲即以自巳之主張應付之也其所以不能共同維持和平所以不能卽加干涉者記者默察列强間之行動知其用意各有所在而俄之於英奥關係尤大其本旨蓋彰彰不可掩也俄人之欲出黑海以圖土耳其也久矣屢爲英人所扼而不得带今者巴爾幹之衝突不可謂非强俄之時機故决意扶植四小國屯大國於住卡斯（土耳其亞洲邊境即俄國鐵道之南端）復派駐紮太白里之軍隊向烏爾米亞進發俄皇則電賀布軍之獲勝俄武官則又以百萬羅卜津貼芒軍種種舉動固爲各國所共見使俄國而從此得志則首受其影響者莫如英奥兩國奥於巴爾幹所占之利益獨巨故自俄人暗助四小國後奥政府即甚注意雖未爲顯然之抵抗而一般輿論則謂巴爾幹之現局己僵奥政府無權力以脫土耳其之瓦解可知奥國確有利土之意而權力或有所不逮耳英政府所持之狀態似較奥靜穆土政府自得俄人攻取土耳其消息即哀求英人援助英雖未有所舉動然使俄果侵略土耳其則英於藩屬確有種種之不利而保全土耳其之天職亦實不能不盡可斷言者也故以目前情形觀之德意奥之三聨盟國惟奥與俄意見最深英法俄之三協約國惟英與俄關係最大此後巴爾幹風雲之變幻或竟不免引起强國之戰爭亦未可知果引起强國之戰爭者則全歐金融之市塲將益大爲攪亂自巴爾幹戰事開始各國之金融巳露窘狀銀行利息陡漲商業機關停滯債票之發行亦巳因之阻礙此後果開大國之戰鬥則金融之急迫必更不堪設想而我國大借欵愈無成立之望此則我國所受之影響也茲將各方面之關係證明如左 
[奥俄間之關係]  
　　巴爾幹問題之最重要者爲奥外部貝克脫爾Berhlold伯爵之提議欲請列强開一萬國公會研究巴爾幹問題於是起有甲乙兩派之評論主張雖一一致而要皆謂奥之此議非眞有保持平和之心不過欲擴張自巳之利益昨日本館接留英通信員函論述此事甚詳亟節錄之以資攷証俄政府在十五年前於巴爾幹勢力最大此時俄與奥相連列强亦多默許自千八百九十七年至千九百七年此種情形毫無更變蓋俄奥於巴爾幹獨有特權所有巴爾幹之事件均以俄奥爲主動栢林條約列舉各欵卽以俄奥二國監理而實行之彼時俄方經營遠東極願維持現狀不欲在巴爾幹有所急進奥遂利用此等機會在巴爾幹濳植勢力且暗與各小國之君主秘密結合至千九百八年巴爾幹之情勢忽大改變奥外部愛安達爾Aerhental男爵宣言奥將於山齊亞克築一鐵路俄大驚異亟謀他策抵制之俄奥在巴爾幹之連合遂因此而斷絶俄乃通牒列强另陳改革馬其頓之新計畫俄外部依斯俄爾斯基與奥外部愛安逹爾相晤於畢克虜談判此事不得同意奥遂收取波色立愛爾色哥文兩省入其版圖旣而布爾加尼宣告獨立復繼以奥與塞爾維之衝突塞以奥占波愛兩省欲以武力相爭求助於俄時俄與英法均有與奥相持之意而德意則將助奥俄乃退　寨亦降伏俄人因此大爲慚愧此亦足見奥在巴爾幹之勢力矣自愛安達爾殁後俄奥交誼漸好但俄之輿論上於奥終不信任近自土之阿爾巴立大亂漸呈分裂之像俄極恐慌貝克脫爾在奥爲愛安達爾繼起之人尤爲俄之勁敵且在外交方面尤令俄人之政策起一絶大頓挫此項提議不先不後適在法首相布昂加海聘俄之時則奥外部之用意可知俄奥相爭於巴爾幹近百年來所未解决者此提議其將爲最後之一大决戰乎俄奥之間又必起一大衝突蓋可知也（未完） 
[譯論]  
　　美國大總統選舉競爭（寒） 
　　威爾遜比較的優勢 
　　美國大總統選舉以十一月五日行之爲期巳近選舉運動其勢益進尤以本年羅斯福氏突出組織第三黨三派鼎立各有競爭而激烈尤甚勝負之數未可知也然塔羅兩氏同出於共和黨爲蚌鷸之爭終將爲漁人之利亦自然之勢矣目下之形勢威爾遜氏較爲有利亦非無故焉 
　　共和民主兩黨實力前四回大總統選舉民主黨無不失敗即大總統選舉人之投票數如左　　一八九六年共和黨民主黨麥荆來勃蘭恩二七一一七六 
一九○○年共和黨民主黨麥荆來勃蘭恩二九二一五五 
一九○四年共和黨民主黨羅斯福派加三三六一四○ 
一九○八年共和黨民主黨塔虎脫勃蘭恩三二一一六二 
由是觀之則民主黨之勢力不過共和黨之半此因大總統選舉人之選舉爲連記投票故有呈右列之現象而其實力則不有如是之懸隔即對於大總統選舉之人民其投票類别如左 
　　一八九六年共和黨民主黨麥荆來勃蘭恩七一○四七七九六五○二九二五一九○○年共和黨民主黨麥荆來勃蘭恩七五○二九二三六三五八一三三一九○四年共和黨民主黨羅斯福加派七六二三四八六五○七七九一一一九○八年共和黨民主黨塔虎脫勃蘭恩七六七八九○八六四○九一○四就中共和黨執政旣久而腐敗生焉國民望局爲之一轉亦自然之理當前年下院議員選舉民主黨遂占有絶對的多數黨内交訌之弊淘汰殆盡反之共和黨則有塔羅兩氏之分裂本年大總統之選舉勢不能不有離奇之觀也 
 
 
 

Page 2

 
 
　　威爾遜氏之根據地依前數回或十數回之選舉確爲民主黨之根據地凡候補者必爲民主黨之所屬如左列諸州是也茲復揭其選舉人數焉州名大總統選舉人數州名大總統選舉人數 
　爾吉尼一二建德基一三　　二○路易西安納一○　納西一二密雪雪皮一○北加羅萊拿九紐折爾西一四亞拉巴馬一二南加羅萊拿一二亞爾千薩斯九屋克拉巴馬一○佛羅里達六計一六二若爾日亞一四 
　　右内紐折爾西州不能謂爲確屬於民主黨然威爾遜氏爲該州知事又自前年下院議員選舉之結果推定之亦可爲屬於威爾遜氏者惟大總統選舉所需選舉人當選必要之投票數爲二百六十六票故威爾遜氏欲確得其勝利尚不可不更得百四票焉（未完） 
[命令]  
　　十月三十日臨時大總統命令 
　　共和政體之精神首在趨國民於法制選舉各法甫經頒行斷無聽令各省自爲風氣之理昨據山東都督周自齊電稱前於六月二十日通令停止未剪髮者選舉權選舉期限在即本省前令應否作廢等語查衆議院議員選舉法第六條規定係不得有選舉權及被選舉權第七條規定係進止其選舉權及被選舉權省議會議員選舉法第五第六各條之規定亦復相同各本法均無未剪髮者應停止其選舉權之明文明我國民之有民國國會及各省省議會之議員選舉權者自應遵照各本法辦理該省都督命令旣係發布於選舉各法未公布以前一經中央政府公布法律後前令當然取消共選舉人發給證券一節此種霈法尤爲選舉法規定所無應飭令各該初選監督於辦理選舉　宜悉遵選舉各　辦理至剪髮爲民國政令所關政　　能漠視惟强迫剪髮各省迭釀變端鑒及前車未便過於操切且辦理剪髮爲一事辦理選舉爲一事本屆選舉調查早於十月初十日以前舉行我國民之合於法定選舉資格者當亦一一列名於選舉人名冊之中若調查時旣依法律而得有選舉權而投票時忽依命令而停止其選舉權溯及旣往固於法理不符聽其紛爭尤於人情不順此案迭據該省各黨會聨名電請前來注重剪髮者則稱不加强迫無以爲轉移習俗之方注重選舉者則稱不遵法令無以杜把持擾亂之漸似此意見各執實非民國所宜除　髮事宜應由各省行政長官實行勸諭隨時體察情形分别辦理外所有關於選舉權事宜凡各省長官命令有與選舉法牴觸者均應作廢仍遵本法執行仰即通飭各該初覆選監督一體遵照此令 
據蒙藏事務局呈稱查明卓昭兩盟副盟長等效忠民國懇請加封等語副明長喀爾喀多羅貝勒達克丹彭蘇克應進封郡王西扎魯特孔薩克多羅達爾罕貝勒多布柴應進封郡王巴林扎薩克固山貝子色丹那木扎勒旺保應進封貝勒喀爾喀扎薩克多羅貝勒羅勒瑪色楞扎進封郡王克什騰旗扎薩克輔國公銜頭等台吉丹克濟雅應進封輔國公並加鎭國公銜東翁牛特旗護印協理台吉富明阿應進封輔國公銜喀喇沁王旗護印協理塔布囊希里薩喇應進封輔國公銜錫叻圖庫倫扎薩克喇嘛阿克班巴勒丹給予莫爾根綽爾濟名號此令 
任命沈秉堃督辦浦口商埠事宜此令 
[專電]  
　　北京電俄人承認庫倫獨立事經外交部電詢駐俄代辦鄭延禧昨據復稱俄所派廓索維慈確係專使雖未承認外蒙爲獨立國惟己宣言俄國承認庫倫有自治之力此項宣言係正式傳宣俄皇旨意 
　　北京電陸軍部請加藍天蔚上將銜聞己經袁總統允可 
　　北京電各都督聨電到京主張省長應由中央簡任者己有十六省之多 
　　北京電工商大會定於十一月一號開會各省赴會專員多巳到京聞會塲擬借敎育部之會議塲 
　　南京電蘇州財政司長王清穆以本月蘇軍餉項兼顧滬防江防兩軍實不敷十五萬元懇請程都督指撥接濟 
　　南京電程都督前准豐碭蕭沛各縣民圑定購之禮和鎗一各支子彈十二萬颗一律收歸軍用 
　　南京電程都督因米商抗繳出口特别捐現擬定辦法飭沈瀚曾科進遵照辦理 
　　南京電四城公益總會因米價逐日加增昨請民政司嚴禁奸商屯積任意高昂嚴守前定限制價目 
　　南京電南京府及禁烟處均派員赴各鄉鎭調查烟舘實得六百餘户現令具結閉歇 
　　南京電代理南京交涉局曹復賡昨經程都督正式委任 
　　南京電造幣廠長夏翊宸來寗不日任職 
　　南京電皖都督電請程都督轉飭南京府將領租内城田畝之皖農三百八十餘户已完官租勿再迫令直接交租旗人以蘇農困 
　　南京電黎副總統派員來寗運回速射礮七尊彈藥車六輛程都督已電請陸軍部飭關放行 
　　南京電程都督電濟南周都督請飭曹縣將光復前扣留之土硝四百三十餘包迅即騐放以便運寗濟用　　南昌電李都督以病委軍務司長俞應麓於一號接代 
[特約路透電]  
　　北京電據財政部宣稱該部確擬派代表駐紥各省管理財政事宜政府之意旣急待各省將所收正宗入款彙解北京以應各需且各省今皆期望鞏固中央政府之地位故各省當道必不致反對此議各使館之意如各省能竭誠協助中央政府以供應其財政之所需則民國之困難卽可紓解云云中央政府之權力今己漸增輿論極爲稱美 
　　北京電參議　决議實行考試各部官員一節反對者頗不乏人華字各報謂此事不難調停妥協目下任職之各部官員如資格果堪勝任則可由各總長免其考試惟嗣後所委之員須先加考試云 
　　燕湖電孫中山今晨十時在此登岸下午在某戲園演說明晨卽將出發 
　　張家口電察哈爾　統己派馬兵一隊駐紥多倫諾爾附近以防蒙人作亂時藉資保護張家口與該商業中心交通之大道察哈爾都統前與北京當道會商派代表數人由張家口前往庫倫調查該處現狀並設法與外蒙活佛商妥條件該代表等之行蹤聞距庫倫巳不遠矣 
[譯電]  
　　倫敦電下議院開議時各議員質問中國借欵者頗多據外務次長阿克倫君答稱英政府視中國與六國銀行圑之磋議今不過暫行中止此後如有他圑體借資中國者英政府殊不欲售之又謂六國銀行圑與中政府磋商借欵情形之報告書將於明日呈入院中六國銀行圑之意中國仍當遵行三月九日訂定之合同云按三月九號之合同袁總統准許中國將來借欵如六國銀行圑提出之條件能與他國同一優美則銀行圑得有優先權 
　　北京電蒙人現進逼陜西北部　　北京電據袁總統偵探報告直隷及滿洲兩處現有秘密會謀圖恢復清朝勢力日見澎脹 
　　東京電據哇斯脫培電稱羅斯佛之體較前益佳 
　　柏林電山東礦務公司股東近開會集議議决如山東鐵路公司准其入股馬克五兆四十萬圓則即將礦務公司與之併合鐵路公司大約將增資本馬克六兆圓隨後將聨絡大製造家及資本家在膠州設立鑪鍋及鋼廠開採清寧城（譯音）之各礦兩公司之合併己經德政府認可 
　　東京電據倫敦電稱奥國現有侵擊洛維巴柴之勢俄國亦徵集軍隊向羅馬尼進發柏林因接英國業已徵集海軍豫備隊消息股票均巳跌價　　蘇菲亞電傳聞布爾茄利亞馬隊巳截斷阿特里洛泊爾與馬其頓君士坦丁之交通布軍已佔據羅爾白茄斯及台摩底卡現信土軍己沿歐琴河築造土堤以至巴巴愛斯基爲止擬據此以抗布軍云布軍已佔據克萊斯那山隘布軍佔據巴巴愛斯基時拘獲由君士坦運送隊糧食至阿特里洛泊爾之火車一輛該車滿載應用之糧食卽經解往宼克基里塞布軍大本營宼克基里塞之土軍退至白那希薩後復經布軍將該地攻克 
　　維也納電里區帕斯特報哉載稱布軍現敏捷迎敵土耳其之野戰大隊己將羅爾白茄斯與君士坦丁間特曲羅河之鐵路橋梁一座炸毁阿特里洛泊爾戍軍之一部分已退至狄摩底卡餘兵巳被截斷損失甚巨並有兵一聨隊於末次出攻時全隊投降布軍 
　　培爾格來特電宇斯克白之土軍倉皇逃亡時遺棄野戰砲九十八尊霰彈砲十八尊塞軍追至該城東南各鎭巳一律豎挂白旗尚有塞軍一大隊在菲里沙維區奪獲快砲十五尊來福槍四千桿及軍火無算據官場宣稱由宇斯克白敗退之土軍已悉降塞軍塞軍旋獲大砲一百二十三尊塞軍先鋒隊與布軍聨合後昨日已入伊底白城乃由右面抄過哇維西帕爾伊山隘而達高原未見一敵惟料旦夕將有惡戰塞軍己佔據米特洛維柴及通至字克白鐵路兩旁之各要鎭附近各鎭巳紛紛投降交集於宇斯克白城之各路已全入塞軍之掌握 
　　君士坦丁電土政府窮精殫虛準備一切俾與布軍大戰時可操勝算豫料此戰之後戰局勝負即可作决據土耳其陸軍大臣電稱土軍所佔之地位極爲滿意豫料兩日之後將見大戰前任内閣總理胡先希爾米之簡爲駐奥大使說者謂與戰後調停各事一層極有關係法爾愛定培爲意土媾和專使之一亦將隨希爾米同往足見該員之簡任奥使實有特别之使命也　　蒲克哈萊斯特電羅馬尼外務部大臣因巴爾幹戰雲日緊不得不建設鞏固之政府以爲未雨綢繆之計故己將内閣重行組織而將保守黨人員盡行綱入國王查爾斯白新大臣演說時深賀彼等組織鞏固之收府而得國民之信任此後解決重要之事件惟政府是賴巴爾幹戰　甫關之始全球目光皆注射於羅馬尼深期各大臣勿以内政府爲慮而以全神注於國外　之大局云羅馬尼徵軍之謡言雖經官場聲明並無此事而内閣己决議　備軍費以充此用 
　　倫敦電法國首相卞横卡萊在蘭特斯演說謂法國於對外政策不能輕變或失信於鄰邦法國今仍與聨邦之俄友邦之英結合感情共求利益敦守政治上之忠信以求邦交之親密夫法與英俄對於解决巴爾幹問題一舉皆有各主所願之權惟斷不能因此而礙動協約盖欲維持歐洲之均勢仍非堅意維持此約不可也法之親交亦信巴爾幹戰禍仍可限定範圍將來一　機會可山歐洲列强出而阻止云 
　　倫敦電今日（二十八號）下午英國外務部極爲忙碌謁見外務大臣者絡繹不絶内有陸軍大臣西萊君海軍大臣乞其爾君旣而外務大臣卽入覲英皇 
[公電]  
　　吉都督通電各報館鑒此次東蒙王公及諸代表集於長春阿王自京親臨奉黑兩督亦派代表至昨日開會昭常與奉黑代表詳釋共和眞義及優特條件以泯其疑懼幸上藉民國之光復得阿王曁齊明長之助蒙人深明大義全息要求東蒙諸旗冀當永靖特聞吉林都督陳昭常豔　　福建維持會致　滬閩人電旅滬諸同鄉均鑒林斯琛陳景松因與蔣黄案有關岑鎭撫使交廳審理彭黨畏罪及己揑電京滬并黄克强處以黨爭爲名冀圖倖脫克强據以轉達中央致岑使電京辭職全省人民極爲惶惑已紛紛致電大總統挽留岑公請就近向克强懇切說明并電京一致進行勿任彭黨藉辭諉罪破壞全局福建維持會朱騰芬等豓 
[要聞一]  
　　倫敦新借徵成立顚末情形 
　　倫敦新借欵之合同巴見前報茲悉大總統日前咨院時並有咨文一件追停新借欵源流始末甚詳特　錄之以供有心人之研究竊維大借欵一事前以六國銀行圑要求太甚如監督稽核等條件事理難行當經本部前總長態希齡于七月初八日及八月初五日兩次向該圑聲明另借他欵一面呈報大總統察核曁電達各省知照在案嗣有英國愛佛來特銀行代表白啟祿函稱願擔任借欵事宜卽經態前總長迭次與代表密商並由白啓祿電商萬國財政社姜克生等籌畵於七月二十二日由熊前總長與白啓祿在京訂立合同聲明中國政府　借英金一千萬磅借欵本利擬以鹽稅作抵一面本部會同國務院電致劉代表付以此項借金全權並用會衞會印正式公文郵寄駐英代表劉玉麟與姜克生面議其時我國顧問英利森君正到英敦電令從旁贊佐旋由姜克生介紹英京倍克立公司與劉代表直接商議借欵條件兩月以來函電紛　本部對于此項借欵總以免去稽核監督條件爲第一要義迭由劉代表與該公司再四磋商於八月三十一日接該代表電開借欵合同大旨訂借英雲一千萬磅年息五厘折扣發行九十五磅凈交八十九磅還期四十年十一年以前祗付息十一年以後始還本倘在二十五年以前還本每百補加二磅半以後無須補加聲明以鹽稅羡餘之欵作爲此項借欵之抵押品萬一不敷屆詩另籌相當押品補足至交欵期限則載在合同第七欵本年内先交三百萬磅胆年二月十五日以前交二百萬磅九月三十日以前交五百萬磅即經呈奉大總統核准于九月初二日電令駐英劉代表簽字此項原件合同亦於本月二十七日由英京寄到此大借欵停議以後另與倫敦培克立公司商借英金一千萬磅之先後辦理情形也查此項借欵達在倫敦且係爲抵制六國銀行圑之要挾事機緊迫未及先事咨請院議是以變通辦理現在該借欵第一批已於九月十五日交到英金五十萬磅聞近日倫敦售票情形尚爲踴躍是以後交欵自必能如期應付雖年内交數核計用途相差尚距而有此一項借欵足以暫濟要需則此後籌畫方法較易著手是於大局不無裨益除咨會外文部照會英公使知照外相應照繕原合同並駐英劉代表原函咨明查照查核並請按照約法第十九條第國項提交參議院查照追認以重信用而維大局相應按照約法咨交貴院希卽查照議决 
[司法官官等官俸法又提出矣]  
　　行政官官等官俸法己由參議院議决總統公布在案日前法制局又提出司法官官等官俸法呈由大總統交參議院會議政府委員報告初讀後卽付審查在案茲將報告原文錄左 
　　司法官官等法案政府委員報告略謂官分等等分級且一官而有數等同一等而有敷級俸給之多寡即視其官之等與級而别之此行政官官等官俸法草案之規定也司法官官等官俸應否以此爲依據實爲立法上先决問題考司法官爲終身官其性質與行政官不同則官等官俸自不能與行政官並論約而舉之其别有三第一行政官於特任簡任薦任外尚有委任一階而司法一官雖下至初級判事官亦均爲人民生命財産名譽自由之所寄託關係極爲重要故其任免進退亦須由司法總長呈請大總統行之決不能採委任之形式此不同者一也司法官旣較行政官少委任一階則官等之别自不能與行政官無異故行政官除特任官外分官等爲九司法官除特任官外只分官等爲五此不同者二也行政官範圍較廣升轉較易故由薦任進於簡任不妨以　官時爲限司法官範圍較狹升轉較難故不應使之雖不遷官亦能由薦任進於簡任此不同者三也報告畢無質問卽付審查 
　　司法官官俸法案政府委員報告略謂司法官官等之數進等之法旣與行政官有别則俸給之多寡自不能如行政官之必視官等以爲差此不同者一也行政官與司法官皆先應考試而司法官之應考資格實較行政官爲嚴故第一次考試合格之學習司法官第二次考試合格之試補司法官不能不特設規定爲酌給津貼之地此不同者二也行政官委任之官多薦任之官少故薦任行政政官最低之級其月俸爲二百二十元而司法官最低之等卽從薦任始官則爲財政計 
 
 
 

Page 3

 
 
　其最低之俸勢不能不從倫嗇此不同者三也有此鉽不同故本草案所定司法官　俸分一二等官爲五經三四五等宫十級至於初任官及升任者其等與級　　限制而對　　務日久功績卓著者應有年功加俸以隨其後此則司法官與行政官不腚有别故本草案亦採取行政官宫等法官俸法之規定以示平均而便伸縮總之本草案立法宗旨係參照東西之制度斟酌事務之繁簡比較文官之俸給審度財政之情形以爲規定不外乎求豐倫損益能得其中而己報告畢業無質問亦付審查 
[大總統不厭再三之瀆]  
　　變通衆議院選舉施行法 
　　大總統日前咨請參議院變通衆議院議員選舉法施行草案巳由參議院認爲事實上諸多隔膜斷然不能成立覆請大總統查照後茲又爲第三次之咨請略謂此次所提施行法第一條之理由前案早已說明調查各國稅法無不以營業稅及所得稅爲直接稅之一種蓋現在全球皆注重商戰故於商人之權利擁護惟恐不周民國肇造之初各地商人所受損失爲數較四民獨鉅若商人平日所納捐稅均不以直接稅論而只納有地丁漕糧者獨有本欵之選舉權　商人權利剥奪靡遺實不足以維繫商情且坐世　潮流相背揆之立法之意恐非所宜且自前案交議之後復疊據漢口山東上海等處商界圑體紛紛電請准予變通卽京師商界亦以商人向隅嘖有煩言足見多數人之趨向旣已從同則政府自未便故違其意况此次第一屆選舉爲民國國本新關而使有無量數之人民觖望何以示平等而舉人心故無論如何困難非再行提案交議實無以對我國民或者不察謂政府之一再議　欲見好商民然爲人民幸福計爲國家利益計惟求於事有濟局外之批評所不足恤亦不敢靈也至於第二條之所以如是變通者則尤有說前清之制　　旗竊槪禁置産現在國基初建聨五族爲一家八旗生計按照優待條件旣應民國政府代籌而生計尚未籌畫完竣以前必責以不動産之資格則五族平等之謂何方今蒙藏不靖邊患堪虞京師及各處旗籍人民雖皆贊助共和决無反側之慮然苟無無以調和其情感恐亦不無觖望之心往者滿旌共進會會曾有參議院議員特設八旗專額之請願雖院議未决意則可知設并此普通選舉而亦斬之實無以副旂籍人民之希望他如東三省設治未久各地方該省長官業經一再以變通選舉資格爲請共餘改土歸流及現歸土司管轄之地情形亦復相同辦法亦當歸一致他處姑不深論即如雲南一省前曾電請設土司等項議員專額雖經參議院否决然揣之實情該省必有萬分爲難始爲此變更成法之舉　准其關於此欵資格變通辦理則前案雖經拒絶尚不至於十分觖望盜爲立法計則不能隨時變更爲政策計似不能　時爲制也部本條變更辦法僅聲明得就動産計算非以無産而作爲有産於法定財産資格之本意本無出入之差其以動産計算者原以法文所許本未出於法定範圍特法文規定僅限於蒙藏青海立法之意蓋以蒙藏青海地處僻遠進化較遲於他欵資格難以求全責偉而又率以游牧爲業卽有法定之不動産者亦屬　寥故特有此例外之規定今東三省設治未久及各省改土歸流人民與現歸土司管轄各地方其情形本與蒙藏無異前清時代率取放任主義於其生計敎育多未經營設與各省普通人民限制從同則能有選舉權者將難共選且吉林及黑龍江等省新行設治地方人民本由夢人移植若不變通辦理則未經設治者尚得援但書之例而獲變通其已經設治者反遭限制同是蒙人因所在地之不同而權利之軒輊如此何以符五簇平等實乎是以政府審度至再爲多數人之權利計爲政策上之利益討論步得不咨請議希望賛同至前次所定選舉籌備日期令限於十月初十日將選舉人名冊告成本令第一條第二項己有酌量延期十日之規定如能如案可決各地方所從新調查者僅限於增加此項資格之仍與原名冊無涉何至盡歸無效即調查此項資格之選舉人多在城市與鄉曲　遠有不回只須多派調查委員數日决可　事况選舉法二十七條之規定錯誤遺漏本應聽人更正尤有法定時間不能謂爲朝令夕改辦理選舉政府之責政府預計調查期限稍予延長選舉日期仍不延誤而國會召集之期限自不致有展緩之　總之召集期限載在約法而選舉權利亦載在約法人民旣一再請求實未便置之不理參議院代表國民公意政府旣一再聲叙理由且提出施行法案與提出修正法案判然兩途或亦參議院所樂爲贊成者也至議决以後如何剋期辦理此爲事實上問題政府自當負共責任相應咨請參議院查照提前覆議咨覆聞日前又經參議院否決矣 
[參議院二十一日紀事（續）]  
參議院特派員 
　　第三案典試委員會編制法審查報告由審查長說明最要者三事一原案本省地方高等典試委員會原爲便利邊遠省分起見審查會中則以有妨統一且多舞弊及程度參差任用不均之故而删去之然邊遠者殊受損矣二有典試委員之資格者除中央高等官吏外本祇有國立大學校校長敎授然恐羣趨向於國學之學說而私立大學之學說難於發達故加入私立法政大學敎員之一項資格三原案於地方普通典試委員會可由各該署長官各自舉行是一小州縣亦可專遲考試用人之權矣故改爲均須由省考試云云報告畢雲南議員顧視高極力反對删去地方高等典試委員會之事大致多與張耀曾在審查會之主張相同蓋皆因其於雲南不便之故也政府委員余棨昌與張耀曾爲同學故亦起而深致惋惜於删去地方高等典試委員會一事謂於邊省不便宜思救濟之法云云以一私人之交際而不惜犧牲全國之法律以遷就之殊非所宜 
　　第四案技術官官俸法案審查會無甚修改報告後即定期付二讀會討論 
　　第五案八月份支出槪算案二讀會前次因於外交部之僕役一項毛舉細故欲議減其人數工資致空費若干討論時間本日續議姚華謂現事旣過議減議增均無効力不如將審查報告咨送政府以備參考曹玉德反對謂無論事前之預算事後之决算均須逐項通過楊策謂宜照審查報告大略討論表決衆贊成議長隨舉報告中關於外交部之三四五六欵一併付表決多數議員亦不暇注閱但聞議長言贊成者舉手卽應聲而舉手後因議員反對此種表决法於是乃逐欵表决但聞議長言注意贊成者舉手議員亦多舉手應之如是連續而下以至終篇於其内容之若何有無多寡一槪不問就此數衍丁局於十月下旬而始議八月份之支出槪算本已極可怪笑之事然旣付之二讀會亦宜就其綢要處論定標準顧於此笑天職應盡之事愈鄭重者愈草率八月之概算固已往矣九月以後至十二月之槪算迄今十月將過尚在審查中未識何時始行報告更何時而始行討論表决也 
[活佛至死不悟]  
　　烏泰自洮南敗結逃入庫倫求活佛哲布尊丹爲之發兵以圖恢復活佛亦無力援助乃求救於俄俄政府目下派大臣廓索維慈來庫活佛待遇極優屬氏日與活佛密議内容無從探悉惟聞活佛己選强悍軍隊數千名擬向洮南進發　　黑督宋小　昨接奉督來電略謂洮南亂事已平定多日現正由吉林陳都督與三省代表在長春與各蒙王籌議善後事宜乃據偵探報告海拉爾之蒙軍已向洮南進發計馬步兵一千五百餘名其中武員多係俄人此事是否屬實抑係訛傳請卽探明示覆云云聞宋督接到此電急由軍政慮調派高等偵探二名赴海拉爾實地偵查矣 
　　庫餘活佛向俄商購運大宗槍械子彈以備恢復洮南之用至中途被俄國革命軍刼去已誌前報聞活佛自失此軍火後即向俄商交涉俄商不認賠償謂此項軍火係屬亂黨所截並非俄政府派人截留合同所載祗對於俄官界保險並非對於亂黨鬍匪保險等字樣故不能任賠償之責嗚呼活佛受俄人之愚弄極矣何至今尚夢夢也 
[時評一]  
　　承認問題與財政基礎　　日本議員圑抵京有叩以承認問題者某議員答謂此事全視中華財政基礎如何并申言此爲個人私見竊意日本當局當亦同此意見云云於以知日本國民交際之得體而其言亦最有價值吾人不可忽視者也 
　　政治有國界而經濟無國界因交通之便利而國際之經濟接觸彌近况商業上輸入超過之債務與軍事賠償上之債務以及輸入資本興辦實業之債務尤年累月積非一朝一夕之故乎故財政上之不鞏固不特吾内國之憂亦國際之間凡與吾國有經濟上關係之國無不惴惴於是也如彼議員言所謂財政基礎乃指政府有無收稅力而言此則列强之承認問題不特吾中央政府當任其責卽彼各省之擁有財政權者亦不能不執其咎矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　寗省裁兵辦法 
　　電　　　　　成等　與程都督商議裁兵辦法如下（一）　二十旅其　　伍（二）混成　　旅之驍砲工　全行遣散其步兵二圑併爲一　併餘之兵作爲退伍（三）東北區警備隊全行遣　（四）上海光復軍原有之六營裁法三營（五）第十師司令部取消其原管之第十九旅直歸都督管轄（六）凡遣散及退伍各兵由軍務司將欠餉發清並加發餉銀一月其加發之餉銀由各營官長領作爲各軍士川資（七）退伍之兵於前條給餉之外加給退伍　書 
[津浦路貨稅近聞]  
　　津浦貨稅事中央交通財政兩部主張寓徵於運而蘇魯豫皖四省則以厘稅所關均多躊躇前由四省派員到京協同會議財政部極端主持寓徵於運辦法以故並未開議現已陸續出京茲又得中央及蘇督往來電文亟錄如左 
　　北京來電南京程都督鑒津浦貨稅事前由貴省派員來京協議此事無論如何主張必須變方討乃及有結果貴省委員以非就設局徵收不能開議並陸續出京致委員會未能成立殊深悵歉此事究竟如何辦理統希卓裁示復財政部交通部有　　　　程都督電北京財政部查通部鑒有電悉津浦貨捐事交通部主張寓徵於運旣是國務政策外省自應贊成無所用其討論至寓征於運之手續祗須大部批定條欵協商各省立可　就　緒惟目下津浦路線貨物但見其運不見其征但聞寓征之言論未覩寓征之時期坐使稷穰貨稅悉耗失於空言爭論之中無論爲中央計爲地方計均爲失算德全在蘇言蘇軍餉欠缺謡煽迭生旦夕且將不保苟有可以濟目前之急者無不設法羅掘德全亦自知其眼光之不遠觀念之過狹不能躋於世界眼光國家觀念之事業必爲大部所笑然維持地方亦有一種困難想大部亦知而諒我也前者迭與直皖魯都會同電請先行設局啓征在案現已會同皖省就津浦南叚於十月三十日開辦一切捐例仿照京漢鄂豫火車貨捐辦理此此係因財政窘迫爲臨時籌餉起見一俟寓征於運實行之日即將此項捐局撤銷揆之大部政策决不致稍有妨碍至西省委員係因奉大部電示遣派本無必要之關係嗣據該員等抄呈委員會會議法内載公同協議寓征於運辦法並未提及設局啓征字　是大部仍用一面辦法並非雙方討論德全愚見與其會議而不能行致損中央信用之尊嚴不如不議較爲得體故允各委員出京區區苦衷諒邀鑒及現在祗　大部速將寓征於運條款詳細擬訂與各省協商妥貼尅日實行無任盼禱之至程德全叩印 
[徐寳山設立南鹽産銷局電]  
　　揚州第二軍長徐寳山電云北京袁大總統國務總理財政部長鈞鑒寳山駐軍揚郡於鹽務秩序極意維持下求商困之轉蘇上冀中央之統一當光復之際圩棧存鹽二十萬軍糈奇絀未嘗自由連銷臨時鹽政科抱殘守缺功效甚著迨各都督公舉總理鹽政科隨卽取銷凡此大端皆與他省自爲風氣者逈别張總理任事以後廢去揚州舊有機關婉轉磋商迄無成議富民遷徙於滬濱百業枯槁於市廛寳山支持顚危含辛茹苦得此結果必焉傷之　猶不料四岸分崩南鑒絶命至於今日之慘迫也湘壞成法於前鄂告獨立於後若皖若贛無不官賣東鹽侵害淮引諸場産地且爲石田數縣商民付諸灰刧人心惶急禍患立生寳山四顧旁皇萬難膜　不揣　　採集衆議權議規畫設立保衞南鹽産銷局公暫固藩籬之計當舉定前臨時鹽政科長主爾咸本軍高等顧問吳策爲正副局長並於東台設立分局舉商會總聖丁立棠爲分局長聨合商灶集議進行以裕國利民爲廣義以固産舒銷爲狹義誤歸中央事由揚州詳細手續另具條件報部備案成立之日與上海總局脫離關係仍懇大總統從速任命淮鹽監督來揚管領以免寳山武斷之愆淮南不亡繫此一舉商民頂企心涙俱傾第二軍司令長徐寳山率全體商民同叩養 
[淺水兵輪分巡各蘇鄉]  
　　蘇省各鄉盜案疊出現復時届冬令急應嚴行防範軍政司盧鹿萍君特擬以淺水兵輪分界游巡禀請都督核准聞所擬章程不日卽可施行矣（一）培戎游巡周莊澱山湖關王廟五庫等處仁勇游巡吳縣無錫常州等處振威游巡太湖胥口等處詔武游巡常熟崑山等處靜平游巡吳江平望震澤盛澤嚴墓黎里等處靖湖爲總巡（二）遊巡各師船巡至某處應與駐巡各該處之師船隨時接洽以資聨絡如有重要事件不能獨任辦理者准知會該地方官曁駐巡水陸各軍協同辦理（三）各軍統領應稽查遊巡駐巡各師船之勤　并地方之情形隨時報呈都督如無輪船之水軍准撥借淺水兵輪拖帶以期迅速（四）由各統領按旬查哨外再由軍政司輪流派員稽查各軍是否按照游巡條件認眞梭巡（五）蘇浙接壤地方仍應暫照都督前次通令每月於蘆墟會哨一次外由蘇浙接壤駐防水陸各統領酌景情形會哨一次或數次以資聨絡而期周密 
[停辦市校推廣區學之奇談]  
　　無錫萬安市公民孫子遠日前向縣議事會請議分全縣爲五學區每區設一高等小學以原有之　實東林兩校停辦一校節省學費推廣於各市鄉己經議會議决惟查部頒小學校令高等小學無分區辦法且本令第八條之規定高等小學之設立變更廢止應由縣行政長官報告省行政長官地方議會似未便干涉今縣議會以推廣學務美名將成績卓著開辦最早之校遽令停辦懐挾私見摧殘首市查原案定無錫市開原鄉景雲市天下市爲第一區現查竣東兩校高等生合計己在三百人以外加以本市學生今年年終初等卒業者約有六百餘人開原景雲天上初等卒業者亦有二百餘人雖卒業生未必盡入高等而以半數計之己四百有餘合之兩校原有高等生三百餘人已達七百人以外兩校尚不能容今乃停辦一校且决定將進辦一校之校具運往鄉間陷無錫市於無敎育之地亦可異矣 
[黄縣又有兵變警耗]  
　　駐黄軍隊於十月二二一日變亂搶掠三百餘家掠已歸營查此軍原隷烟台軍務府因欠餉三月兵皆粥食故有此變黄縣自去年以來屢遭兵變此次又罹浩刼何天遇黄人之酷也茲將各電錄左 
　　黄縣電勸業道鑒昨（十月二十一）夜三時本城兵變焚燒刦掠財物一空黄縣商會同叩養 
　　又電都督藩台勸業道鈞鑒所欠官銀號欵奉札催已如數措齊存敝號又豐利正擬批解突於二十一夜黄軍潰變文豐利旣被搶掠又復縱火焚燒統計舖房銀貨等項損失不下四萬餘兩筠三次被兵萬難支持合急電懇委員查明速賜撫恤不勝待命丁葆節叩敬 
　　烟台電邵督屬會辦靳各司道憲鑒兵變事　電　禀知縣當率警隊會同司令部彈壓　　業由該部獲犯十餘名正法知縣派警獲犯數名　証確鑿擬再覆訊正法其外　獲妨疑人犯並搜得遺棄贓物多件除分别堂訊並贓物飭主認領仍嚴緝務獲外苦心經營設法維持現馬隊由煙到黄保無後虞惟此次變亂情形尚祈速派公正大員來黄查辦以安人心而謀善後不幸奉職無狀靜候議處黄縣知縣張漢章叩敬 
[黄克强抵鄂紀事]  
　　陸軍上將黄克强先生此次由寗回湘已於十月二十六日午後二時乘楚同兵艦抵鄂當由敎導圑圑長陳鎭藩君至艦迎迓備極歡悅旋卽導至乙棧駐節黄廖金三君亦即上岸赴都督府覆命黎副總統當派代表詢問起居並有國民黨石瑛君等到棧晋謁隨由該黨傳出傳單定於二十八號在漢口英界大漢舞台　歡迎大會已製就入場券五千張俾便各界入聆偉論云 
[展長寗紹内河輪船航路]  
　　浙江民政司呈朱都督文云案查按管卷内本年八月初十日據寗紹内河輪船公司經理王廉禀稱竊公司自去年分設内河行輪巳達一載營業尚稱發達惟查湖州至梅溪一帶乃商旅輻輳往來最衆之地尚乏行輪商旅諸客實多掣肘敝公司爲理利交通振興實業起見茲擬現在所走之杭湖班接長路線兼走梅溪以期行旅迅速爲特具禀仰祈司長察核准予立案接行並請移知吳興安吉兩縣知事一體保護俾利交通而充實業等情經前司長禇輔成以該處河道是否寛闊堤岸是否堅固能否准予行輪批飭吳興長興安吉三縣知事查復在案茲據該縣等先後呈復前來據稱源州至梅溪中間須經過下源渡小溪口等處平時行輪於堤岸尚無損害惟夏秋雨季或遇山洪陡發水漲平隄輪船往來沿河　埂最易坍損等　本司詳加察核該經理禀請展長航線自係爲便利交通起見旣據查明平時行輪於隄岸尚無損害自應准予展長行　　夏秋雨季或遇山洪陡發時應卽暫行停駛以免損壞隄岸除咨財政司轉飭稅關查照曁分令各該管知事隨時保護遇水漲時即便飭令暫行停駛並諭飭該公司遵照妥愼開行一面仍將展長線路遵章赴部報明換給執照外仰祈鈞府俯賜察核備案云云 
[彭壽松在港近情]  
　　福州前巡警總監彭壽松前由福州帶眷到港後卽在荷理活道尾大館口近處租居七十一號屋該屋本爲懿德女學校校員何慶元所租而彭向何將該校餘閒之地轉租每月租銀一百八十員該校二樓頭房爲彭壽松寢室三樓則其子彭厚安所居其隨員某某四人則居於土庫大小婦女共十餘人其　私什物多有由閩帶來者及到港後再向某店賢買亦屬不少聞彭極少出門身穿華裝面瘦青白無鬚年約四十歲其子厚安年約二十歲昨聞胡都督請彭赴省相見惟彭以某某友在閩被岑撫使拿去爲辭不肯往省前隨彭到港之巡官邱熙霖帶到五响無烟槍八枝指揮劍二十餘柄並碼子等軍械今仍貯於中央捕房尚未領去聞港官准彭自携曲尺短鎗一枝以爲護身之用彭初欲再遷别居嗣以屋近差館故遂中止云 
[瓊州改省之呈文（續）]  
　　夫瓊州宜改設行省共理由有五試爲大總統縷晰陳之共一鞏固海防瓊州宜改設行省也夫瓊州位置極甫爲大西洋　隊所必經之路南洋之門户也昔日俄戰爭之際巴爾梯克艦隊東來經過該島旣爲吾國人所共聞而共見矣而榆林三亞二港正當其衝查該港廣袤能容巨　可以避風外有小島環之爲天然之海軍根據地德之基爾日之佐世保莫是過也吾國海國諸港如旅順威海膠州灣廣州灣等地次第借租於外國其餘可爲海軍根據地者無幾倘再舍此而不顧恐後患有不可勝言者自卅界大勢變遷國力之盛衰强弱常在海而不在陸其海上權力優勝者其國力常佔優勝法國人口迅速增加以來昔該國之海軍與英國較在一與六之比例而今則駸駸發達變爲一與二一之比例矣英國　野上下遑遑焉保其二國標準主義而不怠其餘如美日俄諸國海軍皆長足進步爭先恐後觀諸國海軍表其國力競爭之消息可以默喻矣今我國海軍雖不克與列强爭勝然有海軍根據地置而不顧甚非國家永久之大計鞏固邊防之政策也倘改爲行省則瓊州之軍范易於建設其理由一也其二啟發天然富源瓊州宜改設行省也吾國天然富源之地雖多而瓊州天然富源尤爲各地之冠是地當於礦産有金銀銅鐵鉛錫炭煤火水諸鑛某蔗蕃茂取汁可以製糖森林陰翳伐木中以爲舟釣魚之絲魚鹽之場膠樹蠶桑檳榔椰子波羅龍眼　枝芝蔴畨薯橄欖茄南沈香橙柑黄皮芭蕉諸植物不能勝舉地廣人稀牛羊成羣牧畜之場在焉叢林峻嶺麋鹿猿豺　兎狸獺山豬棲息其間狩獵之區存焉總之瓊州一島動植礦三界莫不豐富祗以交通不便一切貨財自生産地以至於市場其運搬之費不資其價不足以償生産費用人情樂於苟安故任其天然物産自生自滅而不顧加以法律行政制度未能完備保護未周故投資者視爲畏途以致富源至今尚未啓發耳今民國成立振興實業誠爲急務倘不改爲行省則實業之發達無由其理由二也其三文明政策瓊州宜改設行省也瓊州黎漢雜處黎居中心漢處四圍一切言語風俗習慣宗敎　德感情思想與漢族異雖黎有生熱之分生黎　　熟黎馴良要之皆上古之苗裔而文化最低之種族也自古迄今皆爲漢族之　而生黎尤甚政治家獻平黎之策者指不勝屈發檀等以爲宜開道路以通之熟黎馴良者則招而撫之闢其地爲州縣與之雜居十年敎育之後必與我同化矣熟黎旣化則生黎勢孤久而久之必就範圍今共和宣布五族平等斷無有異視上古遺族之理倘歧而視之必爲子孫之患使之同化必收指臂之助文明政策宜行於黎者此也且瓊州居民普通敎育尚未普及又限子一府故大學及諸種高等學校不能設備以海防要地而人才不足以副之甚非保衞之策然則欲發達該島文化非改設行省不爲功其理由三也其四國内移民　民政策瓊州宜改設行省也夫殖民移民有二外國殖民移民及國内殖民移民是也瓊州人口甚稀而廣州等處人口過庶因生計困難故近來移往海外者實繁有徒國力不振故各國對我華僑不以同等相視設諸種條例以苛待之其慘狀有不以言者夫我有地利而不自啓發流居異域使外人牛馬視而奴隷賤之甚非得策也發檀等非謂海外移民殖民爲不必要但吾國今日狀態國内移民殖民爲尤必要倘改瓊州爲行省則人口過多之地必源源而來資本亦因之而流入不久必變爲富庶之區其理由四也（未完） 
[地方通信]  
[安徽]  
　　光復祝典陰歷九月十八日爲皖省光復之週年期是日由皖民公會朱請波等紏集各圑體　俠烈祠爲會場十二句鐘時開會先由朱君演說詞旨頗爲激烈會舉攝影藉留紀念各商舖亦懸燈結彩頗形熱閙云 
　　神祠勒命皖省警察廳長祁醒　君以省城街道狹隘沿街擺列貨攤大於交通有礙且以該廳拘留烟犯數百人男女混雜亦於政體有妨亟應設法推廣以重衞生而維風化惟旣苦經濟因難又無相當地址以是因循未果現思府縣城隍廟均屬地方公共之産擬即提充公用議定以大南門府城隉廟改建市揚以北門内縣城隍廟改設罪犯習藝所至該廟僧道槩令遣散一切神像亦擬投諸水火以絶迷信哞已呈請柏都督核准實行矣 
[揚州]  
　　光復紀念陰曆九月十九日爲揚州光復一週期各署均紮綵懸燈設筵歡飲商界亦竭力鋪張興高采烈午前雖值陰雨而遊人頗形擁擠晚間并有各小學堂舉行提燈會以視國慶日尤爲熱市云 
　　絞决凶犯江都仙女鎭謀財害命案兇手祝長發業經審判　長徐振孫君按照新刑律判决死刑開庭公判呈報都督十月二十七日奉都督指令照准當由檢察廳長　君會同監獄長黄君召集執刑人役提出該監門首如法絞斃矣 
[蘇州]  
　　軍人脫黨程都督訓令蘇省各民政長云查軍人入黨久懸厲禁陸軍部蔣次長等且首先脫除黨籍以爲提倡近聞滬寧澄潤等處地方有多數無業流氓假共進會名義每次集議輙假茶樓酒市爲會場專以勾結軍人希圖　亂爲事如上月江陰兵匪交鬨一案實亦由此釀成若不嚴行取締其爲害地方良非淺群除通令各軍隊勿許軍人入黨外爲此訓令該民政長知悉如遇有以該會黨我義集議者迅即妥爲解散以維秩序而保治安切切 
　　警探失印蘇省巡警總局偵捕隊中探長探士每名均有印照一張　身携帶凡遇行使其職務時以此爲憑免有假冐本月廿七號　門外山塘通關橋發現受傷無名男屍一具當經楨批隊官　　澄君飭派二排探長張淦泉前往查勘情形張探長到彼　　　　保不識張爲何等人張卽取出印照與之查看後卽怱忙前往屍所踏勘一番而回迨回局始悉印照業已遺失（印照正面有張探長之小照背面書有二排探長張淦泉字　上蓋巡警總局印記）因思此照恐落非人之手或有務端敲詐生事等情當卽由張隊官禀請巡警局長石君通飭各路一體查緝矣 
[時評二（萍）]  
　　異哉無錫縣議事會之謬妄爲敎育普及計祗宜就地擴充未聞有停辦一校而以附益於四鄉者 
　　况竢實東林成效卓著其經費類皆出自市民所擔負今何得倡爲劃區辦學之讕言而陰行其褎城益鄉之詭計 
寄語錫邑公民竢實開辦倐逾十年其間辛苦經營之痛史當爲錫人所共悉尚速出其監督之手段母令謬妄之議事會竟憑萬安市一二公民之私心而破壞此成效卓著之良校耳 
[本埠新聞]  
　　租界搶案續紀　　 
　　河南路源和錢莊出店在途被害己略紀昨報茲探悉詳情如下該莊於前晚九時曯令出店鎭江人張小章（即張福壽）肩送寳銀十四錠六錠己交德仁同德兩莊收領尚有八錠送往北京路敦裕等莊詎行至如意里口突來匪徒數人上前攔刧張與爭奪被匪刀傷咽喉立時倒地殞命該匪等見笆斗内均係寳銀恐有記認難以消贜遂棄而逃逸逾時始由印捕經過查見即鳴警笛召集控捕一時附近居人亦聞聲畢集見笆斗上有源和莊字樣當即飛報該莊迨捕房飭派通班中西探捕到塲該匪等已杳如黄鶴惟見死者一手尚拖住笆斗上皮帶喉間啣刀未脫各探捕即將寳銀與刀帶至總巡捕房捕頭復飭包探周志仁前往將屍身舁至虹口斐倫路騐尸所報請公共公廨中西官蒞騐再核並悉死者年祇十七歲昨已由該莊飛電京口囑其家屬來滬棺殮矣 
　　又五馬路廣成昌煙膏店被匪搶刧並鎗傷店主鍾子鴻左肋亦巳略誌昨報茲悉鍾傷無大碍惟因店務無人照管已暫停交易並經捕房查得該店雖未刦去銀洋然匪黨竟敢在租界内搶刦開槍拒傷事主殊碍治安昨巳由麥代總巡通飭英美各捕房中西探捕一體嚴緝務獲澈究 
[質問參事會擅更法案之理由]  
　　縣議會議員趙履信爲參事會違法侵權擅更法案致書議長云查民政長交議案一件規定本地方紀念日期案於第一讀會議决交法律審查會審查報告旋經民政長出席法律審查會陳述該議案之旨趣經該審查會改正於本月十六日交第二讀會並按照本　事會規則第七十九條第八十七條同日并行第三讀會多數表決通過當即移請民政長公布執行在案查縣制第四十條規定參事會應辦事件其第一項内載議决議事會議决事件之執行方法及其次第又第四十九條内載議事會或參事會之議决案如民政長認爲妨害公益或違背法令者得說明原委事由交令覆議若議事會或參事會仍執前議者由民政長請省議會公斷細繹文義是參事會與議事會立於對等之地位僅有議决議事會議决案之執行法權並無修正變更議事會議决之議案權果使議事會議决之議案民政長認爲未合僅得說明原委交令覆議若仍執前議始請省會公斷法文分析甚明無庸　爲解釋茲者參事會會議本議事會議决移請公布執行之規定地方紀念日期案竟將　議事會據法取消之十一月三日强持復活定爲補祝日期本議員等　聞之下曷勝　異本議事會爲全縣立法機關凡議案一經公决除省議會有公　權之外他若民政長及參事會毫無修正變更廢止之權矧該議案係地方單行法案一經議决即可執行更無公斷之餘地本議事會立法原 
期平易於事理雙方又須並　故原議决案特以補祝日期授權縣長是民政長固可於不背本議事會議決法律範圍之内即原議決案所稱本邑地方紀念不宜以去年之陽曆爲準句爲之標準除巳取消之十一月三日之外不必參事會之議决自由擇日補祝在本議事會原欲泯法峻難行之弊若參事會之對於該議决案應行議决者補祝地點也補祝儀式也庶與縣制第四十條第一項之規定相符今民政長酌定十一月一日爲補祝之期提交參事會核與出席之報告旣屬相同例以議决之原文亦爲合法在參事會對於民政長提出之補祝日期祇有承認之義務毫無修正表决之理由乃竟擅更本議會規定之法案且又釀成民 
 
 
 

Page 7

 
 
政長違法之行爲以輔佐民政長執行之機關變爲誘導民政長違法之主動蹂躙法　撕　行政以本議員等之愚交百索而不得其故爲特按照本議事會規則第九十八條提起質問書卽請議長移請民政長　將參事會違法侵權强持復活之主　取消并請知會主張十一月三日爲補祝地方紀念日之參事員請其於五日内約日蒞會出席說明理由　聆讜論而開茅塞本議員等無任激切待命之至 
[考騐律師預誌]  
　　江蘇都督程雪樓君以律師有尊重法律保護民權之責非精通法學者不能濫竽充數乃自各屬審檢廳成立以來即有多人自稱大律師乘時而起其中雖不乏富有學識之人而資格欠缺者亦復不少若不嚴行取締遺患無窮爰命蘇州高等審判廳定期考騐擇其學識優長者發給文憑其餘概行陶汰以昭鄭重現高等審判廳已轉飭所屬審檢各廳長傳知各律師一體遵照矣 
[招商局董事伍廷芳致北京電]  
　　北京袁大總統國務院參議院交通部均鑒閱十月二十三日報載始見程都督陳交涉使八月九日爲招商局事呈大總統國務院電文一通多係根據委員之調查未符事實如原電所稱廷芳將劉學詢原約宣布　散别籌辦法一節查八月十二日招商局救急會圑體傳單聲稱八月十九開維持會時伍君喬梓首先親筆簽宇取銷劉學詢串賣招商局之約等語八月十四日卽由小子朝樞登報聲明該傳單語多失實等語各報復載該圑體亦未敢異詞何此次電文復作是語又原電謂董事會議案所載與會員報告伍王兩董面述情形及該局通告電文大致相同等語委爾則招商局何尚有風潮自相矛盾不言而喻諸如此電文不合事實者尚多此不過其尤者耳其他有歷次刋布文件參觀自得不待深辯伍廷芳卅 
[總商會電請維持招商局]  
　　北京大總統國務院參議院交通部工商部均鑒招商局風潮未息意見愈深部派員到滬己久毁謗交加尚無辦法昨據股東李晋組等邀請各圑體開會評論本會舉議董沈縵雲郁屏翰葉明齋前往代表總以股東大會爲解决惟劉學詢藉口董事會曾與交談索賠損失董事温陳又以少數人侵及辦事權限愈閙愈壞國家航路股東血本所關甚鉅務請迅速維持盼復以安股東之心總商會艶按此電係於前日深夜送來昨報未及排出補錄於此 
[組織吳江農業支部]  
　　農業促進會會長徐君楨黄祖徽等以蘇屬吳江素講農業本會尚未設支部特於前日派會員王重民張寛王大同諸君前往該處組織支部並倡辦農業學堂並已移請蘇州巡警局及呈江民政長分别立案給示保護矣 
[紅十字會統一大會記事]  
　　昨日午後二時中國紅十字會在滙中旅館開統一大會黎副總統及外交内務海軍陸軍四部奉天趙都督江蘇程都督與各省分會增派代表到會來賓約數百人吕鏡宇會長因病未到由秘書長馮伯岩君代表誦開會詞次副會長沈仲禮君宣布開會宗旨極言統一之萬不可少次各省政界代表致詞次馮伯岩君報告本會規條及章程次鄂省代表張君北京謝君廣東熊君奉天姚君山東陳君及留日醫隊華君總辦事處理事長江君報告紅十字曾成績次外交部代表陳徵宇君内務部代表劉伯剛君陸軍部代表汪植圃君海軍部代表謝衞臣君各就紅十字會對於本部之關係相繼演說陳君語尤透切聽者莫不鼓掌末後由趙伯威君提議研究草程草案當場推定起草員七人修改章程交明續會通過五時散會 
[市政廳預備祝典]  
　　市政廳　董因十一月三號爲補行上海地方紀念會之期已派工匠在門口紮成牌樓一座張燈結彩以壯觀瞻並知照轄境内各業公所及各圑體届時一體赴廳同申祝賀 
[市議會暫時休議]  
　　市政廳議事會於陽曆十月廿六日起開臨時議會提議各件及審查預算案已紀前報茲因審查事繁一時終難竣事而十一月三日適爲上海地方紀念開會之日各議員理應進止辦公同伸慶祝是以由議長核定於今日起休息六天俟五號重行開議昨已分函各議員一體知照矣 
[檢察官易人]  
　　上海地方檢察廳檢察官陶明源業奉上級長官調任閔行鎭第五初級檢察廳檢察官遺缺由陳廳長禀准江蘇都督委任危道濟接辦查危君曾爲律師茲己禀銷律師職任蒞廳接辦惟委任狀尚未接到故於前日起先行代理 
[規畫浦江防務]  
　　滬防水師第五營向駐閔行曾奉李旅長命令移至龍華駐防自閘港起至龍華止均歸該營防衞已紀前報茲經該營管帶吳錦標查得閘港至龍華相距三十餘里港汊紛歧其中如夏家嘴一帶素爲　匪出没之處所有港口十餘處均應調派大小師船駐紮防守除分飭隊賔排長督分防護外每晚仍由吳管帶偕同副官吳雪海駕坐師船在浦江内往來巡察以保治安業將派駐師船防護港口各情形報告李旅長查核矣 
[推廣國貨之一端]  
　　河南大同公司聘請留學外洋製帽專家提選羊羢製造西式大帽以挽利權發行以來歡迎者衆茲設批發所於滬上寳善街又興旅館内其所售西式毡帽取價極廉非沾沾圖利者所可比擬也 
[羣學會之紀念贈品]  
　　羣學會定十一日二號三號舉行地方紀念祝典曾誌前報茲聞會場布置已次第完備所有紀念贈品採用國貨居多如繡屏湖綢花緞線襪帽子皮靴化妝品如牙粉潤髮膠等種類繁多切有日用玩具如自製小燭兒童敎育畫紀念章有圖畫之小說種種至書畵贈品均名家手筆如姚伯鴻之山水金吟齋華倩朔胡毓台樊心存之花卉王鶴僧曾督和王仲榖居谷生李英而金粟人夏應堂李倚臣錢伸齋陳薇生之正草隷篆楊東山葉指發之書畫屏聨餘外纨扇摺扇小件甚多所有贈品均有拈阄法掣取想屆時必一番熱閙也 
[會審公堂之小影]  
　　寰球中國學生會定十一月一號晚八時請著名法律家到會演串會審公堂案原被告各延律師上堂辯護由會審官憑理判案實爲公堂之小模範法律審判爲人人所應知事雖遊戲亦足以一擴見聞也 
[敎士之愛羣]  
　　耶敎敎士戎君宗耀劉君明德愛人如已對於勸戒捲烟異常辛勞日昨途遇醫生朱小仙君吸食紙烟卽婉轉忠告朱感其贓矢志勿吸即將貴重烟嘴交出以備聚集銷燬表示從善眞意途人見者多敬羡之經記人浦榮卿年已不惑聞該敎士所述捲烟剥奪生計剥奪幸福之說亦矢志立戒同時將烟嘴交該敎士彙交總部銷燬稱謝而去前威武營參謀員周木天君向不嗜捲烟見該敎士赤誠勸人乃大感動當囑其介紹入會慨任勸導祈一般同胞早脫烟累 
　　嚴君忱熱爲抵制華工禁約之有名人物近見社會多失敎之人國家乏普育之力補助缺陷當賴宗敎深佩天主敎規模完善成績卓著遂欣然受洗日來常在四明公所聚集同鄉現身說法以戒吸捲烟爲入道之門以担任勸戒爲代天行道嚴君固演說家每登講壇聽者必心意傾向受感極深頗有視香烟雪茄爲毒物而敬相傳告者並聞嚴君平時遇人口吸捲煙即向之拱手行敬禮先道歉而後婉勸被勸者無不折服云 
[瑞安乞賑電文]  
　　共和建設討論會温處義賑會赤十字會各報館鑒瑞安水災浩刦又遭旱魃殘禾槁死民無聊生執政者漠不關心辦災者因循敷衍哀鴻嗷嗷慘苦萬狀懇海内大善士傾輸粟帛蒞邑賑濟不勝感戴共和建設討論會瑞安交通處叩 
[慈善圑經費有着]  
　　市政廳議事會擬將自來水公司息借各欵撥爲地方公欵將所收息銀充作慈善圑經費一事茲經審查員報告以此案審據丁未年劉學詢刊印本自開各種價目並自認折舊應　數核得自來水全局成本規銀四十七暪兩是黎乃煌斷定之數浮出七八十萬所於债負百萬兩減去浮數應折作二十二萬兩軍興以後逐月所收水價除公司支用外因事勢之緊急全撥地方善舉　察現在情形斷斷不能中止原交議擬呈請咨部將欵撥歸地方係爲安人心而維大局起見應即照辦由議長總董聨名具呈請願 
[軍官仗勢妄爲]  
　　江蘇都督近據上海商人吳成滋呈稱有婢女一口被其充軍官之聞二誘拐藏匿曾向聞二埕詢令其交出詎聞二竟恃乃兄卽現充滬城某營排長之聞嘉占爲護符蠻横無理似此冐官誘拐殊損軍隊名譽請令查緝嚴辦等語昨程都督己命令福字營劉司令長查明所屬軍官有無聞姓其人抑或匪徒假冐仗勢姦拐着即嚴查究據實報告 
[調停蒲淞市之爭端]  
　　蒲淞市公所因事爭議不决幾誤選舉茲經呈奉江蘇都督特委丁瑞侯君來滬會議迅行解决現民政長己分别函致蒲淞市新舊董事會議事會及列名具呈之各公民訂於三十一日二句鐘一體到縣會同省委會議解決 
[審訊販賣婦女案]  
　　拐匪吳錫成陳元生與婦人王鄭氏前日帶有婦女六口至楊樹浦附近滿州鐵路公司碼頭下輪擬往大連灣販賣適被楊樹浦捕房包探徐申慶陳銀松查見上前盤詰言語支吾當將各人一併帶入捕房分别拘留昨晨解送公共公堂請究先據被拐婦人王三妹訴稱通州人家貧由父母賣於嘉定人龔榮生爲第二妾因遭虐待逃回原籍近與胞姊同來上海由住居法界南陽橋地方之周姓老嫗爲媒改嫁於吳錫成同往大連灣吳自設之鞋店内是實張秀珍供南京人丈夫俞長勝在美捕房充當九百另四號　捕有一老婦稱欲薦往别處帮傭工資甚厚由該老婦領至船上即去與在案各人均不認識沈張氏供家住揚州南門外夫名沈根明近被隣人張毛山誘拐來滬由張伴送下船李金蓮供稱九江人丈夫金寳在上海謀生此次由蕪湖來滬找尋丈夫途遇吳等隨同下船並據女子陳了頭供稱陳元生係是舅父近由南京來滬陳毛頭供稱隨叔父陳元生同至輪船訊之吳錫成供稱鎭江人在大連灣開設鞋店王三妹由周姓老嫗爲媒願隨小的同往雖無茶禮曾代付房飯金洋八元其餘各人均不相識陳元生供稱南京人陳了頭陳毛頭兩女一係外甥一是姪女並非拐來乞鑒王鄭氏供稱丈夫王長卿在東三省爲委員因上船找尋茶房阿榮託伊寄信與各人並不熟識聶襄讞商之英副領事翰君判仍分别還押候捕提同黨到案於下禮拜三再行訊核 
[織布廠經理之威勢]  
　　浦東第四初級檢察廳於前日午後移送行兇毆傷女工之統源織布廠經理沈阿四及幫兇夥友張阿德與受傷女工張陳氏又陳氏之媳某氏及在旁解勸亦被毆傷之陳李氏至上海地方檢察廳請爲訊辦當經陳廳長諭飭檢駗吏驗明受傷屬守即委葛檢察官預審據原告張陳氏供稱原籍寧波向與媳婦同在浦東史南山所開之統源織布廠爲工陰歷本月初間廠中失去小紗筒二個疑我竊取竟將工洋二元有餘扣住賠償並勒寫服辯以後不許工作迨往他廠做工又被唆使停歇不得已擬回寧波惟因媳婦尚在史處工作是以同往該廠算取工資詎該經理非但不付反被揮拳毆打適氏戚陳李氏在廠外經過見氏被毆入内解勸亦被該經理沈阿四等喝令夥友張阿德將廠門關閉喚集廠司多人將氏及陳李我用繩綑縛私刑吊打氏等極聲喊救幸由該處隣居喚到崗巡四人破門而進將氏等救出然已遍體受傷且陳李氏懐孕七月胎兒將墜講求究辦陳李氏等供詞略同質之沈阿四張阿德同供因張陳氏偷竊紗筒以致口角互毆葛檢察官遂諭張陳氏姑媳及陳李氏自行回家董治行兇之沈阿四張阿德二人先行收押候派法警前往該處調查實情再行訊辦 
[再誌同業尋仇之禍殃]  
　　工人朱生發因與夏阿毛有隙各邀同類持械在喬司斐路東洋　廠内互圖致將夏托金良生邀來之趙香舟毆斃業經公共公廨中西官騐明戳傷肚腹以致身死所有朱生發朱貴發陳喜生三人均因逃至華界由四區警局拘獲收押死者之弟趙竹愛（即趙仲安）則由公廨訊供管押在案昨日復由捕房解案據包探浦榮貴謝萬元禀稱嘗罼互嗣有一百餘人之多死者究不知被何人戳斃雖據朱生發在警局供出十餘人尚待澈查且查該廠出入門户雖在租界其廠基則生落　界是以兩朱與陳已由警局解送城内檢察廳訊辦惟在逃各人應否由廨移提請示遵辦並由該廠日人上堂証明兩造在廠械圖情形訊之趙仲安供稱由金良生邀往帮助是實聶襄讞商之英副領事翰君以事出華界且關人命應送檢察廳訊辦而翰君則以該廠出入門户係在租界且係日商所開應歸公堂訊斷磋商良久未經解決遂判趙仲安交保如無保人仍着押候商明再核 
　　另一訪員報告云曹流日本商飯森山所開絲廠内工匠湯化狗朱生發等聚衆毆斃趙錫祺（卽香舟）由屍父趙瑞卿至地方檢察廳報驗己已前報茲經葛檢察官等蒞場驗明死者左腿上受刀傷一處右助後亦受刀傷一處委係致命並查知死者身畔先由第八初級檢察廳抄出兩響鐵铳一枝刺刀一把葛君卽着屍父自行棺殮一面回應禀復前日午後經陳廳長委檢察官危道濟提案預審據朱生發朱桂發陳喜生等同供在絲廠爲小工工頭金姓與湯化狗素有嫌隙聞湯年祇十四歲前日金紏合趙仲安趙錫祺與湯尋衅不知如何被毆身死目下金湯均巳聞鳳逃逸惟趙仲安己由捕房拘押我等當時並不在場亦未預聞其事實被誤拘求恩寛宥屍父趙瑞卿堅稱兒子實係挑豆出外求售中途被湯等攫取不遂將子毆斃求究問官一再駁詰朱等仍堅執前供判朱等三犯分别收押候緝湯化狗等到案並函致公共公堂將趙仲安解案再行核辦 
[瑣聞]  
　　城内 
　　民政長批示○龍華礦灰廠有限公司創辦人王濟臣等稟批據呈該商等合股開設龍華礦灰廠有限公司就光興公司磚窰舊址改設灰窰易柴燒爲燬煉灰質堅白請爲備案給示前來並呈龍華塔商標一紙規約十三條事關保護實業自應照准備案示諭隨發至所慮摹造混充祗有憑驗商標隨時稽察爲商律上該商應得之權利其限制地叚一節應母庸議 
　　地方審判廳牌示○照得現有承發吏遺缺一名查得備取承發吏蔣仕棟可以挨補仰即於本月三十一號午前來廳面試如合格者可卽覔同殷實舖保來廳塡具志願保証各書以憑委派試用其卽知照幸勿自誤 
　　第一初級審判廳民科批示○費趙氏請求給賞撫卹批狀悉該産於未成之先如果有人出價尋買爾何不按價告知本廳聽候核辦産價能多得一文爾卽少一文之累本廳詎有不爲維持之理乃該氏徒知貪得中費私自與人接洽並不告知本廳已屬非是迨本廳已准判賣足後復又來廳瀆請判歸楊姓管業該氏試思本廳實因當時此産無人尋買故已當庭判與受抵人夏姓管業並無成見現事經判定何能因該氏商允之中費而變更本廳原案乎所請實無理由至撫卹一節本廳亦已爲爾判有一百元亦不能再事增加總之該氏困苦情形不無可憫而案情拘束又何能如各個人之私願該氏所請各節未免無厭均難照准 
　　地方審判廳刑庭批示○趙茂華狀請再審批查此案之鑑定君件如果實非錢張二人所作則判决所根據之事實已經錯誤自應按律准予再審現己將錢董來函抄令原告閱看視其有無抗辯再行按照民訴律第六百十四條第二項之規定於再審辯論前先行傳案辯論應否再審以憑核示 
[南市]  
　　第二初級審判廳批示○顧金奎延陳仁琅律師辯護不服判決由批狀悉候將全卷移送同級檢察廳核辦可也張金泉延狄梁孫何飛律師輔佐訴吳金生塗改索詐由批狀悉此案該訴訟人以親友塗改吳金生來帳吳卽藉此索詐俱屬刑事範圍應共由檢察廳起訴且狀中祇言被告不肯結帳董事卸責不問至欲結帳之目的究係債權債務俱不申明有起訴而無請求殊使本廳無從核辦仰邀原董排解或經向檢察廳依訴律辦理可也烟賭齊備○洪生碼頭計壽山家聚衆賭博被三百八十號崗巡查知報告東區派警前往拘獲賭徒陳炳生顧金發胡四海張阿新沈堂堂蔣阿新謝全林及違警私吸鴉片之洪叙堂連同烟賭器具及計等帶至東區詰明屬實著計罰洋十元洪罰五元餘人各罰一元烟賭具一併銷燬 
[閘北]  
　　姦驅婦女○蔣錦鴻控胡宗年串同朱周氏誘奸伊妻訐氏當經一區警局解送警務所昨經凌科長提訊蔣供妻子向在絲廠做工由同廠之朱周氏誘至伊家被胡奸佔並騙去金戒一枚前往找尋又被胡毆傷頭面請究訊之胡與周氏供多支吾判一併移送檢察廳訊辦 
　　酸風撲鼻○孫阿福因誘拐寡婦陸朱氏匿居閘北昨被孫妻偵悉向該寡婦尋釁大起衝突經崗巡拘解五區轉解警務所移送檢察廳核辦 
[公共租界]  
　　祗可註銷○安徽人朱　前在常熟審判廳認罰皖振銀一萬二千兩延不繳案濳行來滬經該廳禀奉江蘇都督移請駐滬交涉使令行公廨將朱傳案交保候程都督派員來滬預審在案前巳日久尚無動靜昨由朱延担文帮辦律師上堂聲稱案懸巳久程都督並不派員來滬質証應請將案註銷中西官准卽銷案　　拆除竹笆○英商馬海控盧爲記擅圍竹笆阻碍出路一案昨經公堂傳訊原告西人投稱該地本有出路兩條原議公同出入今被圍笆阻止請即飭令拆去並將道契呈電訊之盧供在自已地上圍笆並無不合且所有出路並未承認公用中西官會商之下判將竹笆拆去如果别有紏葛准予另行起訴 
　　途遇暴客○浙江路三十八號住户陸根林前晚九時半行經浙江路福州路附近被匪攔住搶去值洋二十五元之金線鐲一只當時追捕未獲即投老閘捕房報請飭探查緝又楊樹浦路七百二十五號住户徐沈氏前晚乘坐東洋車行經外大橋被匪從後趕上攫去值洋三十一元之金押髮一支逃逸當投總巡捕房報請派探偵緝 
　　姑先啓封○盈泰絲廠股東周駿記因徐鯉庭出租絲廠朦請發封投控公廨請追損失前晚由廨傳訊先由原告代表海司律師譯稱此案原因始由張楚善向徐租開盈泰絲廠繼因資本不足由吳明齋介紹原告入股故牌號加德記字樣詎徐藉口張有紏葛未清夫婦來廠滋擾復以欠租朦請將廠發封以致原告損失甚巨應請追償並據張楚善証明前情並稱並不欠租至徐所呈期票實因徐將所收租金用去而該廠係徐姓公産無可次代故央商人權出期票俾可持向同族搪塞今反藉口朦請將廠發封應請察核旋據徐思義律師代表被告辯護良久聶襄讞因供詞各執判先將該廠啓封候補傳人証再訊 
　　至親涉訟○周沛泉控妻父宋亦生妻弟宋廷元父子二人不理抵借銀一千四百餘兩並洋二千七百餘元前晚由廨傳訊原告延羅禮士律師上堂請追宋亦延梅吉言律師互辯良久王襄讞因所供各執判候補傅人証於下禮拜四再訊 
　　補傳見証○英商勞司控張郎山等抵單不贖一案因張避匿昨由捕房將該圖地保楊炳仁業主張石臣傳案訊據楊等供稱此單係石臣向朱根生之故父押錢十五千文旋被朱婿張郎山私抵於原告是實王襄讞商之英康副領事以楊與石臣均不相干判均開釋候補傅見証到堂再核 
　　契據未齊○英商新瑞和洋行控費世珍抵單不贖一案前經公堂訊判單歸原告管業因費未將契據繳齊昨復將費傳案判費交保候訂期再訊 
　　覇阻工作○漆匠陳仁奎何毛大以陳裕生未入同行在靶子路漆字紊亂行規上前阻止工作致起爭執由捕拘入捕房昨解公堂訊知裕生由德律風公司雇令做工仁奎等不應覇阻着各罰洋五元充公無洋各押七天示儆 
　　替工難靠○梧州路三百十五號茶館主黄某昨投捕房報稱其夥雇某甲爲替工今被竊取洋十餘元潜逃無蹤請爲查緝捕頭准之 
　　男女打架○趙長郎昨在海寧路與婦人蔣趙氏口角相毆被捕併送捕房捕頭以事極細徹分别斥退　 
　　索債衝突○張雲扣昨在崑山路因向曹阿　索債起衅互相肆毆被捕拘入捕房各押一天以儆 
　　形狀慌張○談成玉昨携錫器多件行經吳淞路包探見其形狀慌張拘押捕房候查 
[法租界]  
　　利已害人○前開滙川局戒烟丸藥店之四川人劉少伯及鄭興發梅鶴林等因將老烟鎗内之宿膏攙和製丸在市混售經捕房查知一併拘獲並將抄出之劈開鎗竹解往公堂訊判押候將丸化騐再行核辦在案茲已驗明提案復審卽由聶讞員會同李副領事宜布判詞曰現經本會審與李副領事督同化騐該丸内均用鎗内老膏及紅　兒茶等品　雜製成服之年壯者久後得病身體衰弱者立時喪身爾等只知利已不顧損人若不重辦何以儆將來應令三人各罰洋三千元其洋不充與公堂堂當分送醫院善堂充作善舉公益之用應撥何處及數若干俟洋繳案後再行明白榜示公堂俾衆　知鄭等仍還押捕房　欵交清開釋抄出之物一併銷毁 
　　但認作中○薛王氏昨將　瑞生扭至公廨控稱前被瞿將田單抵押洋一百元迄今本利不還向索不認避匿己久今始尋見　案求追訊之　供係蔣維三所欠商人不過爲中而巳判交保限七天交蔣到案再訊 
　　誘匿學徒○劉如炳之子現在津人隋熙豪處學習唱戲前日與同學王小球在外汲水被薙髮匠張小二引誘藏匿隋查悉後即與　投報捕房將張緝獲解廨訊究小球亦到案作証聶讞員判張交保限兩禮拜交案核辦 
　　追索欠租○保恒公司前控房客盛鳴　虧欠房租四月計洋一百二十元昨經公堂傳訊盛先繳一月租金餘求寛限聶讞員判限七天交保還洋 
[時評三]  
　　租界前此迭出搶案居民己慄慄危之今復於後馬路五馬路店舖繁盛警探布之處連肆刧掠尤敢以刀槍傷斃事主匪徒之愍不畏死可謂極矣 
　　嗚呼吾不知旅居滬上者猶以十里洋場爲樂土否也 
[來函]  
　　招商局股東聨合會致伍秩庸君函 
　　執事自經正式選舉爲招商局董事後剔弊除奸不遺餘力凡在股東靡不感佩乃因維持會風潮先生雖有辭職之說而股東等迄未承認現在部派員南下主張官督商辦風聲日亟勢將實行股東血本之生死招商局命運之存亡一髮千鈞正在此旦用敢環乞先生强扶杖履出而維持以保存此埀亡之局想先生爲世界偉人又爲股東一分子决不忍棄招商局與衆股東如敝麗也 
[又致招商局董事會函]  
　　招商局局風潮迭起有因辦事人之把持交通部乘隙而來意欲攫爲國有全局危亡間不容髮同人血本攸關不能不聨絡一氣協謀抵制因發起股東聨合會共策進行伏念董事會爲股東所公組血本所托際此局事日非亟應力圖挽救乃自上次維持風潮之後凡遇常會日期諸公到者寥寥未免有負股東之付挵用敢專函敦請敬乞諸公嗣後照常蒞會共圖良策以救危亡實爲幸甚 
[閘北防疫所衞生分處施種牛痘通告]  
　　照得各居户人等無論大小男女急宜向就近開種地方（開種各處地點分定時間詳細開明列下　早種牛痘可防天花危險種法改良並無痛苦痘漿新鮮决無後思隨到隨種不取　文種痘處地址日期時刻一本所（寳山路四區警署隔壁東寳興里防疫所内）准每星期二四六上午九鐘起十二鐘止二胡家木橋　水廟准每星期二四六下午二鐘起五鐘止三新閘橋北首洪安里對門總商圑會内防疫分所准每星期一三五全日施種 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[辫子與選舉權之關係] [  鈍根]  
　　參議院提議有辫者不得有選舉權及被選舉權或以爲其法太苛余猶以爲未臻周密也今請推廣其說如下 
　　（一）男子背後有辫子者停止其選舉權及被選舉權 
　　（二）女子背後有辫子者停止其父兄之選舉權及被選舉權 
　　（三）婦人盤辫作新式髻者不得爲公民之妻或議員之夫人 
　　（四）婦女之領巾手袋裙帶上有紋如辫形者停止其夫或父兄之選舉權及被選舉權 
　　（五）馬夫所用之馬鞭有作辫形者停止其選舉權及被選舉權 
　　（六）男子鬍鬚偶有繞亂如辫形者立卽停止其選舉權及被選舉權婦女類推 
　　（七）和尚有極端之選舉權及被選舉權小和尚雖年不滿二十一歲亦得有選舉權及被選舉權 
　　（八）鬚鬁頭得被選爲上議院議員 
[絶麻雀歌] [  梁溪逸士]  
　　我本無嗜好烟酒色俱捐忽喜叉麻雀幢來己有年藉此好消遣競勝燈火前近何手氣壞一敗三五天紅中及白發常碰他人邊門風四花坐他手摸得先老頭都在我搭子終不全扣煞和勿着打错討人厭自摸十二數當莊終不連輸贏雖不大心上如火煎旣欲動人氣又欲費我錢旣欲勞我眼又欲遲我眼傷情且失品莫若賭爲然夜夢忽朝醒得此詩一篇麻雀復麻雀爾與我無緣從今長謝絶我心似鐵堅 
海外奇談 
[救疫之蛇] [  頌斌譯]  
　　美國柏德立省每年當六七月間人口之患鼠疫而死者不知凡幾彼處人壽保險各公司大受影響亟謀抵制之法知印度某處産有捕鼠之蛇去年各公司特派人往彼捉取數條携回本地養之以備搜捕鼠族之用詎此種捕鼠蛇滋生力甚强今年已遍布各處鼠疫登時消滅人民安樂莫不稱此蛇爲救疫之蛇云 
[食鉛蟲]  
　　　　　　　新發見一種蟲類在電話線旁吃食鉛管人初時不以爲意後得芝加哥電謂該處亦有此等蟲類羣嚙電線外之鉛其蟲身作棕色約長八分寸之五了在鉛瓦上遊行遇有鉛之稜角即爲嚙去竟能嚙穿厚鉛十分寸之一所嚙之洞長一寸闊半寸現已延集博物學大家數人以研究此蟲云 
尊聞閣詞選 
[由京赴滬與同伴國務院諸君愴懐時局次韵和之] [  豫章廖爾姦]  
　　頻年宦跡滯長安驅馬高車冷眼觀明月有情憐我瘦犯風無意惜花殘送人作郡頻來慣買酒澆愁到底難半世功名蕉下鹿光陰空作等閒看 
　　秋深月冷數更闌寸寸芳心証素蘭幾輩名場爭角逐十年宦况耐清寒壯心欲試天山箭巨手難廻大海瀾九日登樓秋色好爲誰倚遍玉欄干 
招賢說自古燕台爲問今誰得意回閱遍窮途渾是夢妝成新樣苦無媒千金駿骨空闻市百戰雄心死未灰報道邊城顰鼓急歐風亞雨逼人來 
國魂何處可招尋大陸沈沈陲到今塞草衰愁餘戰骨江聲浩落　　勸吸香烟畫一挑糞夫宜吸香烟 
有啼音百年歲月三更夢萬里河山一寸心漫話杜陵懐裏事凄清姊妹涙盈襟 
[書憤] [  寄塵]  
　　京華冠蓋依然滿落拓江淮一國民豎子何知徒憤事英雄畢竟慣欺人茫茫大陸無公理莽莽中原有　塵世變滄桑我惆悵不堪回首涙沾巾 
　　四方多難不勝悲俯仰無端值亂離舉目山河成刧運側身天地未逢時人心變幻皆荆棘世事更張似奕棋大局如斯向誰說前途悵觸竟何之 
自由談話會 
　　蒙藏風聲險惡瓜分之說將見實行大局瀕危朝不保夕嗣以巴爾幹發生戰事各國皆注意於彼謀遠東之策暫緩而我國亦藉此不絶如線之時間苟延其殘喘此誠濟危救亡稍縱即逝之良機也吾望國民乘此良機捨舊惡去私心從公義勿爲無理之爭和衷共濟力圖振作或者民國振興之兆其在此乎[  配寒]  
　某私用兵餉而某都督不加查辦可恨 
熱心假志士口說買公債票實則買洋股可恨 
　　沿途勸人戒吸紙烟而自吸洋烟可恨 
　　外人佔我土地而君國同胞不知合力抗拒之可歎[  醉賓]  
　　貴會成立人人可以發自由的言論吾賀 
　　也要想胡　幾句將賤名附於驥尾列爲會員吾幸 
　　若會長先生怪我說得瞎三瞎四竟然麾之門外吾恐 
然而談話自由豈非貴會的宗旨麽切勿侵犯我的自由吾望　　[  燕賓]  
戲談[  玄郎]  
　　新十八扯 
　　滬上各園演十八扯一劇所唱曲文千篇一律依樣葫蘆味同嚼蠟顧曲者未免歷久生厭漢臯漢舞臺特選擇中外歷史中極有趣味之事實編成新十八扯花樣翻新别開生面志在補苴恨事彌縫缺憾立意頗覺新奇措詞亦復嫻雅爰錄其曲本如下 
　　（丑上）黄狗一去三千年白狗乘雲飛上正（白）咱家趙晃妹子趙瑶顔這兩天剛剛是新年頭上甚麽頑彀了要是嫖呢得破鈔要是賭呢得輸錢大長日子没有事兒可做倒不如把妹子呌出來跟他商議或者有什麽新鮮法子也未可知（丑向内喚介）妹子（旦上）忽聽哥哥喚急忙到面前哥哥何事（丑白）並無别事你跟我想個新鮮法子咱們解悶（旦白）放爆仗（丑白）不好（旦白）扎花燈（丑白）不好不好（旦白）這不好那不好我就没有新鮮法子了（丑搔首想介白）有了咱們唱戲（旦白）唱什麽戲（丑白）先唱李陵回漢後唱昭君入關大家扮起來（旦應下） 
小說 
[諷世小說夢游蟻窟（三續）] [  了青]  
　　會塲情形不必細述在丙民的主義要發起一個國命捐大衆鼓掌山周二人即請他加入圖名黨辦理捐務並舉他爲名譽會長表決的法子是預先約定的自然全體贊成丙民故意謙遜了幾句隨卽允許原來這一日圖名黨懐着金錢主義格外逢迎還預備着一班戲會塲散後爾騏等又介紹了幾個重要人物問過名姓隨卽入席其時戲巳開場第一齣是桃園結義第二齣是義旗令第三是齣新戲呌做義和拳大閙天津第四齣是三雄絶義丙民看了班中的牌子道我再點一齣梁山大就義隨即一面吃酒一面講道兄弟的意見黨派有三大主義一要堅圑體不可同室操戈二要有中心點凡事取决於黨長三要分派别急進緩進宜戰宜守必須因材授任至於對外言語總以國利民福爲前提方有信用對内實際不妨任我所欲爲但須秘密就是那閒散黨員也要瞞過若論到運動選舉或以言論或以勢力或以哄騙必不得巳則以金錢循是行之無投不利矣衆人齊聲道崇論閎議先得我心現在選舉衆蟻院蟻員本黨中就少個極有資本的人或者將大名做一個額子如何丙民心上一跳却隨口答道法律上外國人不得有選舉權及被選舉權萬一閙出個選舉訴訟來反爲不美這却使不得毓奇道我們並不是斷送公權只要先生肯擔任經濟却有個辦法只說先生本是内國人向來僑居在外丙民接著道算我是那一縣的選民呢爾騏道此事更易只要挽出幾個本地人作證說先生在此實係住居二年以上再在從前户口册上添一個名字好在敝國法律尚未完全選舉監督又恰巧是本黨中人雖然說共和世界究竟是官斷十條理就是有人控訴也可不怕丙民口中客氣却喜得眉開眼笑合不攏口自已想道被我一番大話弄得個個滿心人人如意誰曉得我是個身無半文的骨頭豈知丙民想把金錢去騙蟻員這山周二人却想把蟻員來騙金錢彼此都是假意不料因此一番處詐旁人尚不相干倒害了全國的百姓　　（未完） 
文字因緣 
[疊韵再答瘦鶴詞人] [  瘦蝶]  
　　萬卷羅胸盪碧雲稜稜風骨自超羣鐵崖樂府流傳後海内何人不識君 
[和見示韵酬瘦鶴]  
　　種豆南山且待時醉來叉手賦新詩筆花如錦心如鐵畢竟楊郎是可兒 
[峰石招飲于一虱室同席有張益之頗能飲益之者峰石姪也席散賦此] [  景驀]  
　　相逢握手醉華筵又費君家買酒錢花草精神微雨後竹林情誼一繜前清才我識張三影濁世誰知員半千飲罷頻添知巳感故人高義主人賢 
交從文字倍相親泥飲無分主與賓簾外花香濃似酒燈前劍氣冷於人左圖右史千函富豪竹哀絲一座春我愧同君良會少幾時再飽玉厨珍 
　　慧鏗君鑒前曾登報詢君住址未蒙賜覆茲復承賜名伶照片曷深感謝即希惠示通訊處爲盼 
 
 
 

Page 11

 
 
   
 
 

Page 12

 
 
   
 
