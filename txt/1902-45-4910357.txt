# 1902 - 45 - 4910357

 

Page 1

 
 
[隨報附送一文願册]  
　　本埠元濟善堂向有醫藥施送病民惟是經費不敷頗難爲　兹刋印一文願册倩本館於今日隨報附送請四方善士隨緣施助各發慈悲濟世活人功德無量 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[擬除烟害說]  
　　合中國十八行省四百兆人民無論士農工商莫不大受厥害者其惟鴉片烟乎考鴉片烟之爲物也來自印度行於中華其初不過列入藥品之中藉以治人疾病迨作俑者就燈吸食於是竟視如玩物其耗精神費時日糜貲財較之嫖賭二者受害尤爲深重蓋嫖之一事雖偶然失足惑溺烟花楚館秦樓固屬銷金之窟苟一旦豁然覺悟猶不難立予屏除賭則一擲百萬亦足破産傾家然使囊内空虚或尚可幡然改計若夫烟始則視爲遊戯之端繼則竟中膏肓之毒卽或痛自愧悔而既已有癮不啻疽之附骨斷不能與之絶交故嗜此者苟家貲豐厚閒暇無事之人雖亦敝精傷財尚不至大有妨礙倘係奔走衣食下及傭工負販之流一經墮入彀中必至衣食難周飢寒交迫漸至流爲匪類不齒於齊民種種弊端難以筆述或曰烟之爲害若此在上者何不設法禁之則謹應之曰議非不是然亦豈易言哉其將嚴刑峻法以禁之乎在昔道光年間林文忠公則徐總制兩粤創議禁烟苟有犯者治以極刑當時人民莫不股慄而有烟霞癖者仍百計千方或深藏密室之中或棹一葉扁舟潛避於水雲深處雖一經拘獲無不盡法以懲而前車既覆後軫方遒仍不肯迷途自返其將商之西國阻其求源不使進口乎則數年前薛叔耘星使持節歡西曾與議院中人反覆辯論欲令阿芙蓉一物此後不再來華彼中明理之士亦以此物害人深願垂爲禁令揆其用意非不甚佳無如每年烟價爲彼國入欵大宗政府卽有是心通國豈能遵奉且卽西國之土果不入口而中國内地各省已無不遍栽鶯粟利之所在豈能盡絶根株以故處今日而再申禁烟之說非空言無補卽迂遠難行苟在洞明時勢者斷不肯輕於立論或曰然則將委諸氣數任中國之日貧日弱而竟不一爲之所乎是又不然凡事欲去積弊宜通盤籌劃而不宜出於一偏宜出路稍寛而不可近於操切吾聞人之有烟癮也其始無非於酒後茶餘三五友朋逢塲作戲迨浸潤既久遂不能與之相離當此之時未有不生悔心者故愚謂中國而不欲禁烟則已中國而欲禁烟也必須立一限制售烟之法其法奈何曰宜由地方官遍查境内吸烟之人共有若干每人給一執照將姓名年歲面貎生業每日吸烟若干均塡明照上然後彚核總數上之大府核計每年應銷烟若干仿官鹽之法設立官烟局所有外洋販來之土及中國所産一律由官購取頒發各局此外有私售烟土者罪之罔攸赦凡人既領執照每月准親持赴局照所塡分兩購烟一次俾終其身烟霞供養而不致有缺乏之虞倘閱時而自願戒除或由漸减少則准持照至局中報明酌量賞賚以示鼓勵如是則既不强人以所難而向未有癮者執照未頒無從私購此法倘行之數十年必吸烟者有减無增而漸至於净盡聞日人得臺灣後卽用此法以治臺民論者謂數十年後臺民必再無吸烟者中國或仿而行之亦上下受益之事乎若夫辦理此事者絶騷擾之弊防變詐之謀竭力稽查實事求是此則有治人然後有治法凡事皆然豈獨區區禁烟一節已哉 
[德藩遊美]  
　　德京柏林來電云月前德國海軍大臣塔爾皮治君偕亨利親王赴美國定於西歴二月二十五號觀德皇所定御艇試行事畢尚須遊歴各先期美國城鎭諸郡邑預備迎迓禮儀并聞親王定於三月八號回國 
[元旦盛儀]  
　　天津直報登京師訪事人手函云正月初一日丑初皇上駕詣寅字桌前拈香團圓桌前拈香詣明殿神牌前拈香詣天地前拈香次拈斗香詣西佛堂拈香放爆竹至東煖閣明窓開筆看時憲書畢由吉祥門乘轎出瓊苑西門至天一門拈斗香次詣欽安殿拈香放爆竹乘轎至天穹寳殿拈香放爆竹乘轎由基化門端則門進吉祥門還養心殿步行至東煖閣小坐丑正二刻由乾清宫檐前乘禮轎出乾清門由景運門至奉先殿拈香步行升乾清宫寳座進奶茶畢步行至弘德殿進吉祥餑餑畢乘轎出鳳彩門進吉祥門還養心殿寅正由吉祥門乘轎放爆竹進鳳彩門由乾清宫檐前乘禮轎東西丹墀放爆竹出乾清門由景運門東華門至南池子堂子行禮畢乘禮轎仍由去路回至乾清宫檐前下轎步行由枉煖閣乘轎出鳳彩門由瓊苑西門至千秋亭拈香詣斗壇拈香放爆竹乘轎出殿後至萬春亭拈香乘轎由瓊苑東門至承乾宫詣孝全成皇后御容前拈香行禮畢由景和門至坤寗宫詣西案北案灶君前拈香次詣東煖閣詣佛前拈香畢東丹墀放爆竹乘轎仍由景和門進祥旭門至毓慶宫詣孝靜成皇后御容前拈香行禮畢乘轎出祥旭門進龍光門至乾慶宫東煖閣詣 
神牌前拈香佛前拈香次詣文宗顯皇帝聖容前拈香行禮詣穆宗毅皇帝聖容前拈香行禮畢步行由後格扇乘轎由隆福門百子門至建福宫詣孝德顯皇后神牌前拈香行禮詣孝貞顯皇后神牌前拈香行禮畢乘轎仍由百子門進吉祥門還養心殿詣太陽神前拈香畢至東暖閣辦事召見大臣畢辰初三刻由吉祥門乘轎進鳳彩門由乾清宫簷前乘禮轎東西丹墀放爆竹出乾清門由隆宗門至永康左門外下禮轎步行至慈寗門外幄小坐候慈禧端佑康頤昭預莊誠壽恭欽獻崇熙皇太后升慈寍宫寳座至拜褥前率諸王公大臣等行禮畢步行至永康左門外乘禮轎出隆宗門進乾清門至乾慶宫簷前下禮轎步行由西煖閣乘轎由鳳彩門進吉祥門還養心殿小坐由吉祥門乘轎至翊坤宫率同皇后瑾嬪跪接皇太后還翊坤宫升寳座詣皇太后前遞萬年如意畢乘轎進吉祥門還養心殿進早膳辰正由吉祥門乘轎至鳳彩門由乾清宫簷前下禮轎步行由 
 
 

Page 2

 
 
西煖閣乘轎出鳳彩門進吉祥門還養心展已刻由吉祥門乘轎放爆竹由瓊苑西門出順貞門神武門進北上門田西栅欄門至大高殿拈香畢乘轎出東隨墻門進景山西門至壽皇殿拈香行禮畢乘轎由西山道出北山門進神武門順貞門由瓊苑西門進吉祥門還養心殿午正由吉祥門乘轎走鳳彩門至乾清宫升寳座賜近支王公貝子貝勒等宴畢由鳳彩門吉祥門還養心殿小坐隨詣同樂園觀吉祥戯 
[奏陳鼓鑄銅圓行使有效摺]  
　　調補安徽巡撫江蘇巡撫臣聶緝槼跪奏爲蘇省仿鑄銅圓行銷流通辦理已有成效恭摺具陳仰祈聖鑒事竊照蘇省前因制錢缺少市肆不敷周轉經前撫臣德壽奏明在寳蘇局鼓鑄七分重制錢以濟民用數年以來銅鉛價值日見其昻而鑄出新錢銷流太廣仍形支絀又因蝕耗過鉅未敢多鑄僅開兩　維持市面目下市價大銀圓一枚祇換錢九百餘文民困未蘇臣聞福建廣東二省均鑄造銅圓市肆行用稱便且較鼓鑄制錢稍有盈餘咨取奏定章程及紅銅錢樣與藩司陸元鼎悉心考核議照閩省鑄造二等銅圓每個當錢十文凡民間完納錢糧稅釐以及買賣貨物一切交易均准行用由司庫籌備成本每批銀一萬兩解交江南銅圓局候補道劉錫庚代鑄已解三批到蘇各屬紛紛請領甚爲流通照現時銅價核計工料每鑄銅圓一枚需成本制錢九文三四毫以每批本銀一萬兩鑄成銅圓約一百五十萬枚左右卽可抵制錢一萬五千串左右核之市肆以銀易錢時價可望盈餘銀七八百兩劉錫庚辦理此事於銅質精純輪廓完好加意講求甚屬可嘉現復飭令添鑄當五銅圓便民零用以期逐漸推廣維持圜法所得盈餘積少成多於公欵亦不無小補據蘇州布政使陸元鼎詳請具奏前來除咨戸部查照外謹將蘇省仿鑄銅圓行銷流通辦理已有成效緣由謹會同兩江總督臣劉坤一恭摺具陳並將現鑄錢樣咨送軍機處進呈御覽伏乞皇太后皇上聖鑒訓示謹奏奉硃批戸部知道欽此 
[批飭開礦]  
　　南昌訪事友人云前者江西萍鄕縣六堂紳士查得縣境五金礦産美不勝收因聯名禀請地方官其准開采縣主顧勴堂明府批其牘尾曰查光緒二十三年邑紳彭藻才太史文法和舍人禀請開辦利和礦務公司奉上憲批准有案惜事旋中輟早在註銷之例嗣開煤礦官局價買盆頭嶺銻礦山塲一處上株嶺鐵礦山塲一處祇因煤務事煩未遑兼顧尚無開辦之期曾由礦局電禀盛大臣有案並另批有句竺銀礦山塲一片欲請賴礦師往勘本縣因訪聞該處輿情未盡允洽阻止暫緩前往以上情形曾於二十六年正月間禀明上憲在案本年因訪悉大安里彭家坊鄕民私淘金沙爭界滋事本縣意欲化私爲公適據邑紳文玉醴等禀請試辦業經批准給示兹據呈邑紳集議欲興辦五金礦非但適符商務局告示抑亦本縣所企望而欣慰者也嘗謂風水之說非盡無憑然拘泥太過因噎廢食坐視利源窒塞殊爲可惜若由本地士紳主持興辦則從容勸導或可消融成見果使衆情允協卽遠年封禁之案亦可不拘况中國礦産之富久爲東西列帮所覬覦惟由我先行興辦則覬覦之心自絶舊歲奉盛大臣批示謂恐此次和議成後各國或有指名索我礦山情事深以萍鄕煤礦已著先鞭爲幸本年張韶甄觀察所以刊章程見示祗招華股不招洋股蓋聘洋師雇洋匠製機器者所以效彼之長而不招洋股者恐其分我之利奪我之權其意固相成而不相悖也兹閱來呈有恐外人闌入爭利之語正與盛大臣張觀察及本縣之意若合符節惟微聞外間傳言有謂邑紳所議係專招萍邑人股分者如果屬實則是以外省外府外縣之人概視爲外人非特局量太隘且恐萍邑財力亦有所未逮本縣之意竊謂本邑人果能出貲興辦則以本邑人爲主外邑人爲輔似亦尚無流弊該紳等惟有迅速集欵擬定規章禀候通詳各憲奏咨核辦仍由縣先行立案倘此後續有來縣具呈請辦五金礦者應以該紳等業已具呈在先批駁惟該紳等務須切實辦理愼毋徒託空言所有本縣二十六年正月間禀辦礦務情形原稿候飭屬抄發該六堂紳董公閱可也 
[豸旌過鎭]  
　　鎭江訪事人云前任江安督糧道升任江蘇按察司效述堂廉訪於去歲嘉平二十八日由金陵乘官舫下駛道出京口繫纜官碼頭鎭城文武印委各官均赴江干迎迓聞廉訪須在鎭度歲然後赴蘇省履新 
[槯司瓜代]  
　　鎭江訪事人云鎭江關稅務司慕天錫君現奉總稅務司赫鷺賓槯憲調赴北海關主持槯務遺缺遴派施君前來接辦去臘二十八日施君乘某輪船抵潤拜會中西各官涓吉新正安四日蒞關視事 
[湘米豐收]  
　　漢口訪事人云去歲湘省中各地一律豐收因之米禁大弛凡各船之載米至卾者殊有源源不絶之勢年頭臘尾卾中米價甚廉升斗小民罔不歡探雀躍 
[入籍非易]  
　　蘇湖采訪友人云安徽池州府屬青陽縣兵燹之後地方經費籌措維艱董其事者爰議准客籍文童捐貲入籍去冬舉行縣試時有江夏首姓湖南劉姓蘄水鄧姓桐城陳姓自願捐輸千餘金請准一體應試不料廪生倪少寛從中阻撓謂爲不符定制不知縣主謝鳳岡大令若何批示也 
[地痞伏誅]  
　　南昌訪事友人云江西省垣地痞甚多黨類不一其中有綽號大王者以大二三四五六七八爲序擾害地方尤爲慘虐去臘某日事爲南昌縣戚升淮明府訪聞立卽飭差嚴密查拿旋將大大王涂三根拘獲訊明罪狀禀諸撫憲李勉林中丞隨於十八日恭請王命就地正法藉以昭炯戒而快人心其餘各匪仍飭分别查拿務使强暴悉除閭閻安謐 
[邗郡官塲紀事]  
　　揚州訪事友人云兩淮海州分司缺事繁責重爲三分司中最要之區去冬運憲程雨亭都轉查得本年新綱引鹽仍未足額以繆分轉辦理一年不甚得力擬就某某等員中遴選一人接署某某等員均以才力不及辭遷延數旬無人瓜代不得已仍委繆分轉接署已於臘月二十日加札並牌示轅門矣○前兩淮新勝虎字營管帶任春山以營弁丁源砍傷鹽捕營弁意存廻護掯不交出經運憲程都轉撤委看管旋詳奉上憲飭卽將丁正法繼復恐任乘隙遠颺因於去冬嘉平月二十日飭某弁解至新勝水師前營交徐寳山都戎嚴加約束至所遺虎字營勇丁遴委李君開榜管帶而以羅君德龍副之 
[粤東談屑]  
　　廣州訪事人云向例每年各官養廉項下每兩扣銀三分爲年底給發各貧員并故員家室度歳之資去年藩憲丁方伯定期臘月二十七日給發聞應發銀一萬六千餘兩因所收不敷所出祗給六成○新寗縣王大令克鼎以縣紳建立學堂申詳督憲兹經督憲陶芷芳制軍批示云各屬紳士自設學堂以開風氣實爲目前要務該縣舉人梁朝熙等就梁姓祠堂開設學堂教習中西各學爲各屬民間私學開創之始洵堪嘉尚所請將學生功課合格者照官立學堂一律送考亦屬可行章程均尚妥善准如詳立案仰廣東布政司轉飭遵照仍候撫院學院批示繳○城西黄沙海口爲西北江水道要衝商船雲集前經盧某擬築河堤以便振興商務禀奉大憲批飭南海縣便同紳耆勘明實與水道無碍早已批佳興工河上舊有木橋乃番禺縣屬十八社各鄕米船來省灣泊之所盧竟任情拆毁以至輿情不服十八社紳耆江兆熊等以橋既毁去米船無可停留赴番禺縣呈請飭不暫爾停工將橋修復縣主錢大令批示曰該處係南海縣屬所請暫停塡築及將橋修復之處應候移請會同南海縣查明飭該商遵辦局紳仍當開導鄕衆勿滋事端○去臘二十三日老城大馬站懋德書室葉李兩姓不知如何失火一時烟燄上衝紅光四射幸經附近水龍竭力施救得卽熄滅祗焚去書室一家○去臘二十四日之晚二鼓時花地海口某米棧失火及水龍馳至因無船可濟皆臨河而返直至天明始熄房屋貨物盡付一炬同日佛山低河蛋民聚居之處忽然火起延燒四五十家臨江有巡艇二艘亦被殃及○去年粤垣市面惟銀號綢鋪添開十餘家此外茶樓酒館及各食物鋪亦無不利市三倍絲茶爲商務大宗反無利益○去冬有籍隸臺灣之陳廕棠者以現 
 
 

Page 3

 
 
辦緝捕經費之惠泰公司商人陳國華積欠本息洋銀十六萬三千五百三十五元投日本領事署控訴日領事官准詞照會兩廣總督陶芷芳制軍制軍立飭南海縣主裴大令查明核辦 
[漢上嬉春]  
　　漢口訪事人云江漢關稅務司賀必藴君因公赴滬由盛杏蓀宫保囑助訂商約事宜至今尚未返漢所遺槯稅事宜暫歸鹽稅司盧立飛代理○湖廣總督張香濤宫保以兩湖書院體操塲過於狹隘杞委某員購取院後民屋以便擴充聞業已議成大約今春可定期興築矣○去冬湖廣總督張香濤宫保咨調駐防旗兵至武備學堂學習技藝兹由荆州將軍挑選精壯數十名移送至卾聽候宫保撥入武備學堂肄業 
[谷暘淑景]  
　　松江訪事人云客臘二十七日江南提督李壽亭軍門自江隂防次秉節回松在節園度歲隨於今正初九日赴蘇拜賀各大憲年禧事畢遄歸再赴金陵賀歲○去歲江南提督李壽亭軍門遴委標下左營守備蘇樹堂守戎齎銀赴張家口一帶選買戰馬長途跋涉至今正初四日始回松計購得名馬九十八騎禀請分派各營○金山縣境張　鎭人某甲劉盤龍一流人物也昔歲曾由署華亭縣劉謙三大令拘獲訊責覊禁獄中去獵某日忽染喉症勢甚沈重獄卒禀知縣主林大令大令提案騐視飭卽覔人保出延醫療治迨屇臘杪度已就痊乃復派差前往諭令保人交案○時局艱難市面清淡闤闠中人大有江湖日下之概郡城西門外一帶爲合郡精華所在巨鋪林立景物駢闐入市縱觀景象頗爲富庶乃本届天祥綢莊以歴年虧空至七萬金之多遂至歇業另有履泰錢莊係紳富萬姓所設多財善賈獲利頗豐今正忽亦有輟業之說有知者謂歴來盈餘甚多故爲此急流勇退之舉也○郡東太平橋倪姓著名鄕富也本月初六夜忽有綠林暴客登門肆劫婦女傭僕均噤不敢聲張任若輩翻箱倒篋悉携所有而去事後檢點所失計值不貲乃於初八日清晨投華亭縣署禀報縣主林大令察閱失單稱被刼去洋銀八百元衣箱四口因於翌日帶同壯捕人役馳往察勘以便緝拿○甬人王甲挈子及夥滿載煤炭至滬銷售事畢遣夥先歸已則挈其子至閔行小泊一宵翌日復駛赴張澤左近馮家渡擬循途至亭林探問同鄕親友彼處鄕民顧姓正因被竊物件四出　緝查至浦濱一見甲舟疑即胠篋者流陡向盤詰繼復曳之登陸大肆搜索見無贓物遂指錫燭臺及酒壺謂非船中應有招集巡鹽船上人盡情毒毆直至一息奄奄始縛送張澤鎭汛署汛弁立派弓兵押解華亭縣署縣主林霨生大令研鞫之下疑甲不類竊賊遂諭令收押俟詳查起釁緣由再行核辦 
[飭換提票]  
　　上海縣汪瑶庭大令以開篆伊爾飭各房書吏將舊臘所發提人牌票一併吊銷通行換給新票至去臘保回度歲之錢債各案人証一律飭保人交案以便訊追各書吏刻已陸續叙稿送請核奪施行矣 
[局員仙逝]  
　　去冬本城巡防西局委員陸雨人二尹忽患氣喘之症藥石無功延至前日溘然逝世擇於昨日大殮當由家丁投報道轅大約須俟道憲袁海觀觀察回申然後委員接辦也 
[請發銅圓]  
　　江蘇省所鑄當十銅圓陸續運滬市中行用民頗便之惟所到無多尚難周轉現聞錢業董事議欲赴蘇禀請藩司陸春江方伯多發若干藉以維持市面 
[上海縣署控案]  
　　前日沈金金扭控其婿陳永生當晚縣主汪瑶庭大令升堂研訊沈供小的係浦東人妻子已故僅生一女因撫陳永生爲義子陳入門時年祇一十有三至光緒二十三年卽將女兒配伊爲妻伊向習木工今忽聽從伊嫂張氏唆使抛棄室家小的年邁無依女兒亦終身難恃向之開導堅執不從是以扭求訊斷陳供稱岳母性情凶暴去冬突遭毆逐至今不敢回家大令著當堂向岳父服禮然後飭差押送回家一面諭令沈婉勸其妻妻之和好沈乃稱謝而退 
[上海巡局紀事]  
　　前晚有康宋氏者在南市小南門外梅家弄左近徘徊四顧無處棲身栅夫彭海金見而憐之留宿栅棚之内已則往近處小烟館中過癮既而氏在棚中啼哭爲某甲所聞異而告之衆扭彭至二十三七鋪巡防局申訴局員盛雨村二尹升座研訊氏供小婦人家在西門外日暉港來此三日無處棲宿暫由彭容留彭供小的見伊無處棲身故暫留棚内並無他意叩乞原情二尹詰知氏母家在本邑西門内諭令速回氏乃稱謝而退○前日趙力根糾合多人至滬軍營附近張葉氏家爲葉子戲後忽口角鬥毆氏怒奔投二十三七鋪巡防局聲訴局員盛雨村二尹飭傳地甲詰訊屢傳不到因令拘拿至案笞責二百板以示薄懲 
[英美租界公堂會訊案]  
　　茂豐洋行主被買辦劉裕清在棧單上冐簽名字騙取巨欵報捕後由包探竇如海將劉拘獲解送公堂讞員張柄樞司馬諭令押候訂期會訊既而鼎盛麫粉公司及招商局北棧怡和洋行均以劉持假棧單提貨投案附控司馬照會美總領事署定於前日午後三點鐘時會同白繙譯官鞫問茂豐延律師哈華托鼎盛延律師担文之夥某君招商局延律師高易怡和延律師小威金生相偕到案訴請究追劉延律師侯魯公聲辯良久司馬向之詰究劉供棧單由徐向榮金阿裕囑小的簽字小的不知其僞司馬商之白君令將劉暫行管押限兩禮拜内查明帳目共虧若干再行核辦 
[光緒二十七年十二月分選單]  
　　郎中刑部湖廣司劉更壽安徽附貢主事吏部騐封司宋子聯江蘇甲道陝西鳳邠鹽法鐸洛崙正白監同知湖北黄州陳爲鏞湖南增貢江西袁州胡尚德正黄監知州湖南道州程鼎元湖北廪知縣廣東遂溪凌以壇河南監山西和順徐昭儉浙江附貢福建籌寍金文藻浙江監江西樂安錢志銘安徽供事江蘇鹽城陳光勳福建舉安徽石埭林煒琨福建舉江西會昌馬文兆陝西拔貢山東館陶李秉鈞正白貢生陝西醴泉沈祖煌浙江附貢河南榮陽張紹旭湖北舉河南閿鄕濟善廂藍生員甘肅平羅沈福源江蘇舉京府經歴奉天府孫銘新浙江監直州同福建龍巖朱鼎四川副榜縣丞山東蒲臺魁彬正紅監巡檢江蘇寳應王賓四川監浙江慈谿周尚文直隸監典史山東博平王錫恩順天監江蘇東臺徐育贊直隷監浙江永嘉顧禮進江蘇監山東嶧縣董恩墀順天監 
[光緒二十七年十二月分教職單]  
　　教授山西澤州董廷麟代州舉甘肅蘭州劉兆鵬秦州舉江西吉安黄樹楠由康廪雲南大理周詔來景東拔正諭直隸曲周范陳經河間江蘇通州汪家玉蘇州安徽宣城王蘭安慶山州恩縣官均圻萊州山西臨晉王履端霍州陝西渭南張鵬程同州江西進賢范炳南撫州湖北沔陽余毓瑞武昌廣西富川植樹森梧州雲南河西趙甲南大理馬龍州丁逢庚臨安貴州郎岱廳劉端棻遵義俱舉訓導直隷廣昌耿光迪順天歲雞澤李德馨保定舉阜城周監易保定舉行唐周學海順天歲新樂王鍾壽天津歲江蘇高湻吳鍾綬鎭江舉河南羅山趙景濂河南舉甘肅成縣關居高涇州歲浙江瑞安連蘅紹興歲廣西灌陽黄邦傑梧州歲復諭安徽蕪湖葛鳳翔穎州廪山東莘縣王鎧之曹州人山西五臺蘇瑛太原恩河南鞏縣劉金聲許州增葉縣劉來鷞陳州廪永寗宋鵬翥許州拔陝西淳化牛應辰西安恩膚施喬承雯榆林舉福建大田林季陸福州附復訓直隷易州袁程萬天津廪江蘇邳州朱荃生揚州廪河南鄢陵周九齡許州附甘肅古浪滕鈁蘭州舉浙江縉雲林鼎梅寗波舉廣西横州吳懿蓂鬱林歲 
[首善先登]  
　　一歲剛週正嘆補苴乏術三春方始欣承鉅欵遥頒敝所收養流民時虞經費支絀昨承惟善齋大善士趙君翼生助洋銀五十元黄君耀東助洋銀四十元祇領之餘仰見二君解囊金於新歲行善爲先獲福報於無疆自今伊始易曰積善之家必有餘慶又曰二人同心其利斷金可爲兩大善士頌已乞登報端以彰大德[  滬北棲流公所司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火未成災]  
　　本邑南市糖捐局差某甲家於施相公弄前晚四鼓時不知因何遺火驀從睡夢中驚醒汲水狂澆始得　　然牀　已　去其半矣 
[馬路工程局紀事]  
　　船戸唐福山扭姚友卿馬長卿至馬路工程局訴稱伊等借錢不遂乘間竊去棉被三條叩請追給總辦翁子又太守研訊之下姚供小的在沈行祥船上爲夥唐欠小的工資洋銀一元數角屢索不付故偕馬前往取伊棉被質得洋銀二元太守命押候吊到原贓再行訊究○前日水巡捕查見唐阿木在浦濱掘泥有違工程局定章因卽拘解至局太守向之研訊供稱小的在工頭蔣同發處爲夥未諳大老爺所訂章程以致悞犯叩乞原情太守命交人保出聽候傳蔣訊明核奪 
[英美租界公堂瑣案]  
　　同昇泰號主熊保定控執事人嚴寳成串同妻舅葉蘭香及陳曉峯等在棧單上冐簽名字私押洋銀二萬九千餘元並虧欠號中洋銀一萬餘元讞員張柄樞司馬准嗣飭差恊同包探竇如海將葉拘獲昨晨升堂研訊熊聲訴前情既而利康西人投案控稱葉持假單提貨請即究追葉供此單由嚴倩小的簽字聞得自裕豐行跑樓夥陳曉峯小的未知眞僞今嚴逃往何處亦不知情叩求明鑒陳供小的在裕豐行當跑樓之役此案原委均不得知横被誣攀叩求鑒察司馬商之偉繙譯官將葉陳發回捕房押候提嚴核斷○金陵人哈正心卽哈尚之串同汪金三僞製金臂釧向公泰恒德德昌等典鋪質取洋銀一千二百餘元經包探趙銀河拘獲解請司馬訊明諭令押候提汪覆訊昨日包探金立生將汪送案各典鋪夥投案聲稱此項僞金釧倩某銀樓夥估計每副僅值洋銀五十元今被騙去當本爲數甚巨聞哈在老北門内開設京貨店所得洋銀諒不至花銷净盡請卽嚴追哈供此項臂釧由汪製成倩小的付質汪供小的向爲銀匠臂釧由哈倩小的鎔製每副值洋銀二百元司馬將汪哈發回捕房俟臂釧融化後估見值洋銀若干再行核辦○山西人趙錦春僑居榮華客棧被同棧客范佐乾竊去鼻烟壺一枚洋銀三十四元報捕後由包探劉阿炳將范拘獲解送至案趙投案請追范延筆師侯魯公辯論司馬著發　捕房候查明覆訊○陳金甫家所雇傭婦李何氏乘其妾病故時行竊金飾珠花等物約值洋銀二千餘元報捕後由包探趙銀河拘獲搜出原贓昨晨解案請訊陳投案訴稱所失各贓除起案外尚少洋銀三百餘元李何氏供起出各贓實係小婦人所竊餘物被伊之内姪沈少蘭竊去司馬著押候提沈到案訊追起到之贓先行給領○郁建文行竊蔡義和錢李氏錢周氏張景卿等家綢布衣服由包探張寳成趙銀河拘獲解請訊辦司馬判責三百板發押捕房半年期滿遞解回籍○丁阿四行竊顧順泰號古銅花瓶一座由包探竇如海拘獲解請訊辦司馬判責五百板管押捕房半年 
[法租界捕房瑣案]  
　　去臘某日范家珍控陳金桂串同著名賭棍朱祥林等勾引賭博騙去洋銀一千七百元等情讞員杜枝園大令提陳訊供押交朱等三人再行訊斷迄今年關已過挺押不交昨日大令莅捕房發落各案時范投案求追大令命提陳略訊飭還押所聽候過堂復訊核辦○郭吉清湯金生收買竊贓被包探拘解至案大令訊取供詞飭罰郭洋銀五元湯二元押候繳案後始得釋出昨日復飭包探帶出措繳如違押追○曹榮華行竊胡阿炳家烟槍烟士等物來滬銷售被包探緝獲解奉大令訊取口从以贓物未齊押候嚴比昨日胡投案求追大令命提曹研訊笞責三百板還押再比○枷犯張阿金喬長生昨已期滿大令命帶案開枷各責五百板釋之使歸○偷兒王阿二陸根壽汪小雪趙阿有均經包探解奉大令訊供著荷枷一個月發犯事地方示衆期滿分别責釋○偷兒王阿六陳阿榮均經包探解奉大令訊供著各責五百板然後斥釋○偷兒王桂生蔡阿三陳阿三曹阿榮均經包探解奉大令訊供著各責三百板一併斥釋 
[美租界捕房紀事]  
　　前日傍晚時浦東鄕民徐某携洋銀數元至裏虹口賭博贏得洋銀百餘枚携之而出適爲衆流氓所見和之分肥徐不允衆流氓尾隨至有恒路橋左近突遇四百七十二號巡街華捕向詰情由衆流氓誣徐攫去金約指一枚扭入捕房請辦捕頭察得徐的係鄕愚且搜其身畔尚有洋銀百餘枚决無攫物之理因令某包探查明實在情由以便解送公堂禀請讞員張柄樞司馬核辦○前晚某西人乘東洋車至西華德路不給車資反將車夫某甲肆行毆擊甲大聲呼救某印捕聞聲而至將西人　至捕房捕頭令押候解送至該管領事署禀請訊核○昨日午前甲乙二甬人在天潼路互相兇毆既而甲突出利刃向乙猛刺傷及手腕血湧如流某號巡街捕見之一併拘入捕房捕頭見乙傷勢非輕令送至同仁醫院求治甲則押候轉解公堂禀請訊辦 
[金陵官報]  
　　去臘十二月二十日江南提督李軍門到會候補道許夔由滬回銷江南機器局勷辦差知府志元知縣楊治善鹽大使郭步雲均奉示寫履歴知縣崔作球奉委金陵士藥捐局差巡檢鄒宗慶禀知縣丞葛鏞丁母憂　經歴成銓巡檢劉有誥均奉示騐看兩江補用遊擊黄元福禀知到標策　輪船史建中到送李軍門來鈞和輪船馬廷樹由安徽送王　憲來　二十一日長江提臺程軍門到會署江南狼山鎭顏瓊林到新授江南藩憲吳署藩用鹽巡道徐叩謝飭知到任試用縣丞宋信芳禀知到省巡檢王大福叩謝奉飭註册差委二十二日文武各　均祝壽德國領事貝特蘭會商務局兼洋務局候補道劉見新授江寗藩憲吳禀知任事署藩憲鹽巡通徐交卸回任署巡道支應局候補道郭交缷均禀知銀圓局候補道劉禀知禀謝局員人等蒙從優賞給花紅知縣楊覲圭禀知過道　　指江蘇知縣梅占元奉委聚寳門巡查差二十三日新授江蘇臬臺效　江西龍泉外委　朝楝到見候補道易順鼎赴九江唐眞銓赴蘇見撫憲知縣楊昌祥奉札委蘇撫憲又案差卽辭州判祝廷熙巡檢任綽緽均奉示騐看試用縣丞劉　又魏鳳翥胡漢衢府經歴曾昭孔均禀知劉省 
 
 
 

Page 10

 
 
   
 
