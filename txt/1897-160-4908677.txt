# 1934 - 160 - 4908677

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字[  圖書集成局代啓] ]  
　　廣學會著中東戰紀本末八卷本忠愛之忱戲治安之策除售罄重印儥仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不换之秘本百思不到之眞詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歳科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[滇邊互市論]  
　　前日本報譯滇邊互市一則略謂前者西歴一千八百九十四年中國曾與英人訂立和約現又經兩國大臣在京師續訂專欵將前約稍稍晚攺中國願將郭更一埠讓與英人并闢商路數處任英民及英國屬民在思茅廳或馬鳴或順寗府通商更就蠻回之南擇一極大壙野永遠租與英國准英廷派人管理當時以此說由英電傳來僅譯其音尚未知馬鳴及郭更之所在及執筆人再三循繹始恍然曰郭更其卽木邦之悮馬鳴其卽孟密之悮乎考之英人割據緬甸後垂涎滇省通商之利巴歴多年當曾劼剛襲侯奉使英法時已竭力與之商辦英人高視闊步堅欲於大金沙江行船及就八幕設埠立關以開商路遲之又久議尚未諧迨薛叔耘侍郎秉節出洋復與斷斷爭辯并委叅贊姚子梁觀察航海至印度取道滇中察勘一切觀察熟精輿地之學固今之有心人也勞怨不辭循行絶徼查得乾隆時老界西包孟拱孟養在大金沙江之外西南包蠻幕木邦孟密在潞江大金沙江之間其南有江自潞江通入大金沙江爲滇界盡處俗亦稱爲潞江蓋潞之支派也道光以後木邦等土司潛爲緬人所誘中國置之不問是以現屬騰越之土司惟南甸隴川孟卯干崖盞達現屬龍陵之土司惟遮放芒市蓋已蹙地數千里矣抑又查緬甸入華有數道一通西藏一通四川一通雲南之麗江永北等處英人之欲由印度以通道西藏其謀已蓄之百餘年前乾隆四十五年班禪額爾得尼自後藏入覲時告諸印度總督之使者博格爾曰貴邦遣足下來此議印度與我通商甚善然此事非我所能自主今請足下赴廣東候命我當面奏大皇帝求召足下入京面議其後班禪殁於京博格爾殁於粤是以事不果成今者英人權力日增我中國畏葸日甚一經商說無有不唯唯從命無復有與之力爭者噫以旣由安南以直達廣西日本夷琉球脅高麗以控我東北割臺灣以包我南部俄則建西卑利亞鐵路接連至吉林黑龍江諸處滇省爲西南邊境英人復鷹瞬鶚視肆其要求我中國南朔東西不將盡被强鄰環繞乎顧僅曰環繞猶之可也所最可虞者滇邊之開埠通商非通商也實欲假道以入西藏耳藏地綿延數千里素未開闢其中良材美玉以及五金之礦多若繁星中國旣無暇留意於其間藏人又惟以佞佛爲心從不知興天地自然之利英之處心積慮已非一朝一旦得以道出滇中迤邐而入藏境我中國費二百餘年之心力得以撫輯其人民者英人不難示以恩威成席卷囊括之勢而且由藏經打箭鑪　至蜀省蜀亦天府之國富饒著於寰中者也我中國苟不及早綢繆恐向所恃爲金湯者皆將有外人之車轍馬蹟而尚可不爲先事之防耶善夫薛侍郎之持論也曰中國素守好大喜功之戎避開疆生事之嫌得之則曰猶獲石田失之則曰不勤遠略顧石田棄而膏腴危矣遠略弛而近憂迫矣我視爲荒土而讓之彼一經營則荒土化爲腴田以奪我利柄我見爲甌脱彼一布置則甌脱變爲重鎭以偪我巖疆必擇一二事以全力爭持然後可以抑狡謀而挽積弱今滇邊互市之議已定局矣無復可以食前言矣所望此後振作精神力拒其節節侵占庶藏地可以永保蜀省仍得瓦全否則向之開海口以通商者今且漸及於陸地今之開邊境以互市者後更闌入夫奥區蠶食之謀終無底止不亦大可危哉 
[星傳抵英]  
　　西字報云我中國出使英義比大臣羅稷臣星使已於四月中旬行抵倫敦某日循例由英外部大臣導引入宫呈遞國書英后維多利亞慰勞有加令諸大員陪同賜讌 
[日臺通電]  
　　日本報言去年臨時臺灣電信建設部由大隅設海底電綫以達臺灣經之營之至本年東歴五月二十九日午後七點鐘時始告蕆日人之設海綫實以此爲嚆失其始外人紛紛議論謂當雇西人爲監督主其事者力排斥之然自始至終工程毫不阻滯聞技師言東京臺灣間一日夜祗得傳信二次合計各埠可傳信一千五百次想一經俾電魚來雁往自當不絶於途特不知其專遞公文歟抑亦許商家傳遞消息也 
[煤礦巨災]  
　　日本報云豐前國嘉麻郡大城煤礦係明治炭坑會社之産某日礦中忽然火起盡力救護火勢終不稍衰不得已購美國救火新機器七具救之每具需銀一萬五千圓技師審視之餘言須救至一百七十日火始全滅被災之地約得十八萬億立方尺閱一年半始可開挖救火之費耗至銀二十萬餘圓誠可謂天壤間獨一無二之巨災矣 
[武林火警]  
　　杭州采訪友人云本月初十日十一點鐘時薦橋之畔東山弄震源米店後進棧房失火上下城義龍整隊而往竭力圍攻文武各官及保甲巡防各員先後戾止此處地本熱閙店鋪如林各官深恐不逞之徒乘機刼奪因派令差役勇丁分列兩旁手執藤條皮鞭用心彈壓約歴半點鐘之久火始漸衰計焚去房屋二椽米四十餘石或曰某茶葉棧因焙炒新茶致肇此禍此則傳聞之悮未足信以爲眞也 
[北通漕務]  
　　北通州訪事友人來函云四月十九日倉憲因雨停騐二十日抽騐江蘇第十一起漕糧又浙江頭起白糧前半起二十一日補騐江蘇第九起第十起漕糧又浙江第一起白糧後半起二十二日提騐浙江第七起漕糧又江蘇第十二起漕糧前半起二十三日提騐江蘇第十二起漕糧後半起又抽騐江蘇第十四起漕糧二十四日提騐江蘇第十五起漕糧又浙江第八起漕糧二十五日補騐江蘇第十三起漕糧二十六日因雨停騐二十七日提騐江蘇第十六起漕糧又浙江第九起漕糧前半起二十八日坐糧廳寳李二部郎騐收江蘇浙江兩省交局退米是日裏河大通橋抽掣御史聨楊二侍御乘坐官船來通閱壩倉憲照例廻避寳李二部郎宴聨楊二侍御於大光樓上閱畢仍由裏河葫蘆頭乘舟而去二十九日提騐浙江第九起漕糧後半起又江蘇第十七起漕糧○江蘇糧道陸春江浙江糧道鄭芝巖二儲憲均於四月二十一日由天津來通翌晨謁見倉憲隨到壩交米今屆倉廳各憲騐米非眞乾不收甚至新米潮潤必風颺數次方准斛收前日長倉憲在壩騐未見兩局糧道責其米潮怒形於色糧道公畢回局各與總辦公同商議擬定嚴防剥船舞弊章程數條詳請倉憲鑒核候批遵行○漕糧經紀百家例有承起承運之責每裝米剥船一號輪派某號經紀一名過斛裝袋扛至裏河掣斛廳由倉塲委員監視抽掣如果滿斛不欠由紀招雇駕掌從葫蘆頭上載 
 
 

Page 2

 
 
每船裝米二百九十五石沿途經過五閘有營兵押送行抵大通橋有欽命御史二員每五十裝抽掣一袋如果不欠卽交車户裝車運倉某四大通橋聨楊二侍御抽掣米石計有載船十六號每船欠米一斗至二斗不等當將駕掌枷責並查取欠米經紀姓名開單送交倉憲查核倉憲大怒將十六家欠米經紀一併封斛不准起米仍欲將經紀送州審訊嗣衆經紀崩角叩求始得寛免○裏河運糧駕掌雖由經紀招雇例由官發給運費歴有定規某日五閘駕掌紛紛聚議以運費不敷開銷求倉憲增加倉憲以正在行漕之際豈可停載求賞一併送州審辦孫直刺堂訊分之下别責懲除將爲首滋事之駕掌曹劉張三人嚴押外餘俱諭令迅速各回本閘照常運米至運費能否酌加俟見倉憲再爲代求衆皆具結回閘辦公 
[赤嵌新語]  
　　臺灣來信云西歴五月初八日土民之潛伏内山者忽攻擊大稻埕○宜蘭地方時有土民出没日本旅團司令部擬派出步兵各一中隊分守錫口芋藔林水返脚石碇街坪林尾頭圍諸要隘整備電綫及德律風以傳軍信俾土民不能伺隙而動○西歴五月十七日日官就淡水守備隊中派出步兵少尉金子成率步兵三十三名攻勦土民○陸軍部課員太尉太田氏欲稽查綫路特率同陸軍一小隊並民政局技師磯田氏勇治由臺北經石碇街以達宜蘭平原諸處○日兵第三旅團所屬淡水溪以東時有土民蜂起擾及恒春等處是以特就恒春置步兵一中隊萬丹街置步兵大隊本部及二中隊 
[古潞近聞]  
　　北通州訪事友人來函云永平府臨榆縣拘獲賊犯谷太明卽洛五一名由本縣差派管解上省路經通州孫直刺添派短解營兵護送赴良鄉縣交投四月十三日時已昏黑又逢大雨行至長陽村谷猛將解役踹落車下驅騾捷馴乘間帶鐐逃逸追緝無蹤解役徐永等赶卽報官孫直刺聞信除將解役重責嚴押外立出賞格遍示通衢略云如有將逃犯谷太明郎洛五拿獲送案者賞銀八百兩查知下落送信因之獲案者賞銀三百兩該逃犯年三十歳身中面黄無鬚左右手大指箕餘指俱斗係建昌縣人○城北十八里草茨地方關帝廟於四月十八日起至二十一日止大啓廟門特雇名班演劇並有通州佔衣西集農具馬橋各行貨物以及醫卜星相赶廟之小經紀支栅設攤密如林立十九日有少陵獅子秧歌小車開路等會又有婦人百餘名各執紙元寳一掛名曰元寳會次第朝頂進香四鄉婦女不遠數十里而來上廟之車不下一千三四百輛洵熱閙塲也○某省士子三人赴順鄉試者由天津買舟赴通州行至州屬魚鱗莊水次天色昏黑孤船停泊二更時有匪徒數人手執洋槍登船搜掠士子見其來勢兇惡退避後艙任其席捲而去事後報官未識鴻飛冥冥能弋獲否也○拐孩之案時有所聞近由京師友人傳來信息云京師某地有某學塾某師共授十二徒一日放學回家十二徒均被拐去徒之父兄疑師勾串拐匪誘賣赴提督衙門控告拘師押訊至今尚未了案又某姓姊弟二人姊十三歳弟十歳前往舅母家拜夀回途被人拐去舅母聞信情急縊死孩之父母追尋無跡痛不欲生其父已投河自盡矣刻下口大街小巷紛紛喧傳遍黏告白以便周知家有幼童少女者尚其勿任輕出孤行也可 
[五羊仙蹟]  
　　廣東訪事友人云寳華中約鍾姓將對門花園攺建當鋪衆紳董以約内向不准設當鋪令其自行毁拆鍾置之不理近將工竣倩曾某出名向善後局領得牌照定期懸牌開設街隣不服赴南海縣紛紛遞禀請爲禁止南邑尊准詞卽飭差諭令工匠停工如不遵諭拿究不貸并出有示諭懸掛門首略謂該處建設當店而街衆紛紛遞禀應候判斷方可舉行今鍾氏以修園爲詞頂名影射殊爲不合著卽停止倘敢有違卽禀善後局追還牌照○廣果賭風之甚甲於他處刻經陶孝廉繪各處賭館情形禀呈督憲督憲大怒一時雷厲風行根株悉拔惟廣州府衙内尚有銀牌館一所爲府尊知悉著卽毁拆聞某日臬憲上院制軍責以禁賭不力臬憲回衙後不勝忿恨卽飭委員赴城廂内外嚴查有無賭館開設著卽禀覆○近日省垣往往有世家子弟用假銀票串騙財物并向各當滋擾於是聨名禀請局員派勇拘拿旋卽拿獲霍宦之子送交南海縣究辦董明府轉交五仙樓汛官管押又聞霍臣並不取保想亦因其無所不爲欲地方官爲之懲戒也 
[西湖茗話]  
　　杭州訪事友人來函云本月初七日三點鐘時杭城聨橋西面某油醬店失愼延燒屋椽幸爲鄰居知覺赶集多人救熄不致成災然左近人家則已受驚不小矣○新授玉環營叅將王叅戎書選由京領憑到閩奉到總督邊制軍札知並給咨來浙禀到初六日禀見中丞繳憑候飭赴任○徐大宗師於初一日考試書院未曾肄業諸生其在院肄業者示期初十日考試○中城總巡趙大令長保現屆期滿所遺差事由臬憲丁潛生廉訪委候補通判桂别駕步鑾接辦○端午日天氣晴和西湖一帶遊人如織各船雇用一空蘇白二堤之上士女如雲酒肆茶坊無不大獲利益張勤果公祠例閉門不放遊人入内恐滋事也○新選湻安教諭周廣文庠舉人就職教諭高廣文斐然均於初六日親詣撫院聽候考騐○杭有李姓婦者向以磨錫箔爲生夫殁後遺下子女各一家居豐家兠子年十八撫一童媳年甫十三女年亦十三一日媳偷食熟肉一塊女告知其母母罰令長跪不與午膳李子向母懇情母又遷怒於子子負氣出門後爲媳母得知率同娘子軍來興問罪之師并將媳領回李婦啼哭不已云將赴縣喊控未識能免涉訟否也○浙省貢院每逢大比之年開工修理時先雇弄蛇兒驅除毒物今歳捕得大小蛇三百條盛於竹籠由乞丐分頭呌賣端午日自衆安橋起至錢唐門外昭慶寺賣蛇者沿途不絶惟是日並非放生會期往來之人雖多鮮有解囊買放者 
[禾中諺語]  
　　嘉興訪事友人來函云城中葛宅雇一針綫女傭年祗二十餘已數月矣近日其夫來信以母病促歸主人算給工資另派女傭伴送至薦頭處越日女夫來宅查問主人飭人向薦頭根究據云由某僕來代負衣包而去主人卽將僕送縣邑尊研訊之下供出同匿某處邑尊　著交案飭其夫領回管束僕則押候重懲○端節各業收帳因新絲尚未登市不無减色 
[四明山色]  
　　寗波訪事友人來函云寗郡十字港某姓兄弟近以爭奪遺産致操同室之戈弟力不能敵而心又不甘遂吞阿芙蓉膏以圖自盡幸族人窺破急召其兄至家帮同灌救得慶更生○日前某脚夫舁洋布一件暫放東門路旁移時忽失所在各處查訪影響毫無無力賠償萬分情急將圖自盡而某布莊之夥又向催取脚夫不得沿街大哭幸某店夥大發惻隱之心爲之湊集洋銀九十餘元代償得以了事誠可謂好行其德者矣○五月初九日爲牙厘局總辦楊太守五旬華誕鄞縣楊大令會同慈奉鎭象定五邑尊並各局委員貲雇京班在分府署演劇設筵祝嘏陪座者爲提憲陳軍門道憲吳觀察署定海鎭吳吉人叅戎至鼉鼓二敲始各興辭而别次日楊太守招菊部酬之 
[沙堤柳色]  
　　沙市采訪友人云督辦沙市厘局胡大令爲益陽胡文忠公後裔三月朔抵沙後知前督辦劉子翼太守棺柩尚在局中遂暫寓劉家塲孫宅四月十八日始遷進厘局隨書一聨榜其門曰籌餉溯先人想當年羣醜逞驕賴我文忠經國計榷緡來巨鎭喜此日軍儲允足俾他武備壯聲威○洋烟之害夫人而知之矣邇者疫症盛行死亡相繼操和緩術者非投清凉之劑卽施攻伐之品愈者不過十之二三有持袪疫之說者謂日吸洋烟數口卽可免此阨俟疫平戒之可也甚至大書特書標示衢巷直視爲肘後良方嗚乎是豈不可以已乎旣嘗个中滋味尚能操縱自由乎操是說也其不陷入烟霞窟者幾希○前報曾紀江陵縣主就天后宫等處安揷飢民鳩頭鵠面之流咸在席棚棲止四月初一日席棚已一律撤去所有飢民三千數百名口分别貲遣回鄉至粥廠本擬初六日停杓嗣以天氣尚寒暫緩三日并飭平糶局每日多粥米十石以惠窮黎○去歳荆宜夔巫一帶荒歉特甚鄉農流離轉徙就食於沙市粥廠者不下數萬人若輩類皆貧無聊賴賣男鬻女之事時有所聞囤户見有隙可乘輙駕一葉扁舟冐　災黎販運出境月前案忽破縣主遂選派紳士設卡於太師淵及洋碼頭兩處隨帶保甲巡勇凡遇往來船隻一一盤查有形跡可疑者卽扭赴保甲局懲治 
 
 

Page 3

 
 
[晴川消夏錄]  
　　湖北訪事友人來函云本地人李山一者肩挑爲業某日午前與同輩十七人因舁木起釁將湘中錢姓木客毆傷勢甚危殆湘帮人不服赴縣署控訴縣主飭役在漢陽吟香亭茶室拘李解案勒令將餘黨交出一併懲治以爲兇横者儆○湖北學憲龐文宗業已考竣安陸重五節前已乘官舫抵鄂矣○蘄州叅將章叅戎文彬經上憲札飭與管帶襄河水師前營漢陽水師中營王叅戎宗高對調均已上院禀謝到差矣○候補從九刁少尹宗浩前奉督憲札委監修京口堤工曁疏通鄂城各閘溝路兹已一律工竣上院銷差上憲又以本科文闈供給所乏人帮理卽委二尹辦理○湖北官綢縀局開辦已久所製綾縀綢羅之類文質俱佳價亦廉甚當事者志在暢銷除飭市店分售外恐士商未及週知業已高懸示言劃碼出售○湖北候補縣姚明府錫光兹奉督憲張香濤制軍札委赴九江公幹○鄂城姚某一日携錢數十文在長街錢洪源米店購米嗣因更换小錢致與店夥某甲角口甲回魯莽者流突以老拳奉敬姚弗及防適中要害登時倒地一命嗚呼旋由姚之家屬赴縣鳴寃縣主臨塲相騐將兩造帶案聽候審訊此上月下旬某日事也不料本月初旬某日城外又出一命案與前事情節頗類聞已經調和息事矣○漢上會堂林立民教相安現堤街福建菴上首又起造會堂一所規模宏大頗壯瞻觀名曰比德會堂蓋比德係人名耶穌之高足弟子也○鄂省自强厚堂開考後已發貼長案共取學生二百四十名聞俟覆試後尚須裁汰因額止百二十名也 
[九派江聲]  
　　九江訪事友人來函云江水大漲業已平堤凡低窪之處多成澤國矣○新署九江府王魯風太守接篆後初七日行香拜客初八日閱城放告○彭澤縣黄叔希明府來郡叩賀王太守任禧停舟三日始回署○五月五日潯陽江上有龍舟十數艘朱橈畫鼓競奪錦標觀者人山人海烟水亭畔有騷客文人買棹以游酌蒲酒于金巵縱談拇戰眞所謂良辰美景樂事賞心也○初三日夜暴風大作各船多有走錨斷練者龍開河内打壞巴斗船一艘并淹斃舟子一人○是日江孚輪船下水查輪委員吳儀生明府拿獲拐犯一名拐婦二口訊明分别懲責婦交家屬領歸拐匪枷號示衆初四日夜保甲總巡吳明府在城外拿住扒墻賊陳輝元一名亦枷號責懲 
[皖水紅鱗]  
　　安慶訪事友人來函云楊少尉籍隷鄂城省垣聽鼓已歴多年僑寓湖北會館太夫人畜有美婢寵愛逾常詎料婢與僕人孫某有染陸續偷得珠飾衣服交孫運出約期逃遁旋爲夫人查檢藏珍見所失甚巨將婢拷問始得其情而孫已聞風遠遁少尉詣保甲總局報案局員王直刺懋勳隨卽帶勇將孫之父母及與孫爲伍之某甲一併拘案訊得孫某已於某夕附輪船往蕪湖因卽飛電蕪湖保甲局緝拿未幾拿獲解省局員嚴訊之下交出金鐲五對大珠一串金葉十三兩當票若干尚有贓物未交責至千數仍未全招婢亦送案懲究現已分别收押想不難澈底澄清矣○省城自遭髮匪之亂房屋半毁於兵燹雖經陸續起造終難恢復舊觀凡有隙地瓦礫皆堆積如山東門火藥庫攺建製造局後因是處有池塘一區深且闊局中擬塡滿以廣基地刻由練軍哨弁督率兵丁將支應局前積土移塡連日肩挑背負兵如蟻集聞於削平之處建造武備學堂也 
[蟂磯夏緑]  
　　蕪湖訪事人函云春季三月蕪米消塲甚滯出口僅八萬餘石兹交夏令日有轉機甫閱三旬出口之數已可與之相將惟底價過高每石銀盤總約二兩二三益以税厘水脚利權無可把握故市面究不及往歳之盛四月二十六日傍晚有某廣號從内河運米至江口上棧詎料駁至河口急溜横趨山揺岳震舟子把持不住竟至傾覆波心所載米四百包並舟子小工多人俱泛泛如鳬浮沈水面幸江干諸小划船飛棹攏救得以重慶更生者數人惟尚有六人不見影響想隨三閭大夫長遊海國矣○南岸保甲巡員馮楚卿少尹前由道憲詳委新河莊關差嗣奉院批飭赴差次遂於上月下浣禀辭蒞差所遺南岸下叚巡局以上叚巡員劉仲爽藩叅調辦遞遺上叚巡局以卸任太湖典史陳筱泉少尉接辦均於同日蒞事○梨園謌舞本是昇平樂事通商大埠尤賴以薈萃商人蕪地菊部雖有兩家而繁華若夢啓閉無常近始經箇中人於上月間旗鼓重張俾人咸有游目騁懷之樂顧曲周郎方護持之不暇乃某園開演之第一日因未令花旦周旋於某氏之門遂致官符飛下遽爾封門輾轉挽人懇說始獲解鈴亦可爲煮鶴焚琴太殺風景矣 
[嚴查蘇報]  
　　前報紀捕頭禁賣蘇報雷厲風行邇日捕頭仍密派中西各捕及各包探帶同探夥分投查緝昨日某號華捕在小東門外見揚州人某甲將奉禁之蘇報夾入他報内在某烟館混售遂拘入捕房翌晨解至大自鳴鐘捕房捕頭以其有意抗違命押候解送公堂究辦旣而鄭大令函致捕房謂蘇報胡言亂語已諭令不准在租界中售賣並不准至界内採訪新聞何以連日報章仍稍錄法界捕房事宜著傳諭各報館訪事人如有與蘇報通聲氣者一併斥逐不准至公堂錄案 
[押犯病危]  
　　光緒十七年本邑木工凌景心因索欠毆傷同業葉順昌身死其時袁海觀大令方攝上海縣篆時將凌及從犯錢阿桂收押待質所日來凌在所中忽患咯血之症延至昨日勢已垂危看役朱倫據情向黄大令禀陳大令立飭官醫赴所診視 
[匪人毆捕]  
　　前晚英界捕房某號巡街華捕巡至北泥城橋黑暗中忽來流氓三人扭住兇毆捕欲吹號呌又爲流氓奪去直毆至鼻青嘴腫始釋手捕卽奔回據情禀知捕頭不知作何辦理也 
[上海巡局紀事]  
　　楊樹浦巡防局委員李二尹以所轉各圖地連租界每有兇横土痞與租界流氓聚衆滋事亟須設法訪查以安良懦爰於前日飭傳二十三保六八九十十一十二十三分十九五十一及二十三圖三五圖共計十圖地保到案諭令各按本圖造具户口清册限日繳案以便查核○本地人張小福昨晨由十六鋪唤乘陸嘉寳東洋車至楊樹浦大純紡紗廠言明給資一百餘文陸送張至楊樹浦橋將車停下張謂言明送至紗廠何故遽停陸堅持並未講定送到互相扭毆經巡勇一併拿送巡防局李二尹訊悉原由以張係生意中人判令將所講車資若干文照給○鄉人張榮榮徐永林前日午後偕至虹口二十三保十六圖董家橋某小茶肆爲葉子戲繼因勝負不匀致起爭端張被徐毆傷訴諸地保董金寳偕至圓通寺巡防局控告李蘭史二尹准詞飭差恊同巡勇四名前往將徐拘案詰問之餘飭從重笞責一百板具攺過結釋放○虹口二十三保四七圖蕭王廟畔有洋商購地二十餘畞欲創設美綸公司織造洋紗毛巾等貨因是處地勢太低尚須塡高倩李木咸朱坤元王銀全等數人包工塡築王耀宗王木村等垂涎其利與之爭奪李等不肯稍讓王因糾集多人將李等三人毆傷前日下午李唤同地保邢長德投控圓通寺巡防局昨晨李蘭史二尹飭差勇恊同地保前往將王耀宗王木村王金土王小和尚邱多多周耀卿周全夀七人拘獲升堂訊問知起意者係王耀宗王小和尚二人判令從重各笞二百板餘均帮兇從寛免笞各具攺過切結一併釋放○前日高昌廟巡防局員訪悉保和堂藥鋪每晚誘人聚賭爰密派十二圖地保顧桂榮曁巡勇若干名馳往連叩其門詭稱購藥及入内諸賭徒一鼓成擒無漏網者隨將爲首之甲乙二人帶往局中押候訊究○唐寳生扭逃妻周氏姦夫朱春全及女棍陶鼓氏至十六鋪巡防局控訴經局員移送保甲總巡局請訊前晚鍾明府升堂研訊唐訴稱小的係太倉州屬寳山縣人去年妻子病故今年四月中以洋銀一百圓購孀婦周氏爲繼室未幾卽被朱等串逃周氏供稱陶彭氏係小婦人前夫之姑母前夫故後小婦人與朱私識旋又嫁唐邇因度日艱難是以逃逸朱供稱小的係本邑浦東人向操糧食業陶彭氏一言不發俯首求恩明府判令將朱笞責三百板枷號兩禮拜發十六鋪巡防局前示衆周氏鞭背一百下交唐領回管束陶彭氏無干省釋 
[英界公廨紀事]  
　　前晚包探黄四福在胡家宅經過忽有野鷄傭婦王董氏沈張氏彼此爭拉趙銀河繼至亦被野鷄李瑞英之傭婦王張氏扭住遂一併拘入捕房捕頭飭卽轉送公堂暫押候審○項娘娘卽項張氏在昭文縣原籍携帶某姓女來滬賣倡後因狎客寥寥被龜奴調 
 
 

Page 4

 
 
入使院現由女之家屬在昭文縣具控縣尊行文上海縣由黄大令照會公廨移提屠别駕立卽飭差往拘僅將項張氏拘獲女已知風藏匿昨　已將項張氏送縣矣○李王氏扭楊巧雲至公廨喊稱胞弟王扣子曾娶楊之婢女香櫞爲妻近忽爲計銀和誘拐逃逸後知計與楊巧雲素來認識故扭案請究屠别駕著交官媒押候訊奪○王兪氏闖入會香里鄧理才家找尋其夫鄧妻兪氏以其不應亂闖致相爭鬧後由三百八十四號華捕將兩婦人拘入捕房捕頭飭轉送公堂屠别駕著交官媒暫行看管候訊繼而鄧理才面晤别駕請爲釋放别駕允之○錢榮茂扭住龜子陳金山及其妻楊氏在途爭鬧由三百五十二號華捕拘送公廨錢稱楊氏私逃來滬在陳龜處賣倡今旣尋獲欲領回家陳龜竟敢出阻故與爭論陳龜稱楊氏係錢親自抵押立有筆據屠别駕著分别押候訊奪○鄉人朱毛囡向王阿三索錢在途爭閙由四百零一號華捕拘入捕房轉送公廨未幾兩造挽人出阻各願罷訟屠别駕著一併釋出 
[法界捕房瑣紀]  
　　昨報紀某洋貨店私藏軍火一事兹悉洋貨店爲乾生祥在洋涇浜開設有年此次經包探搜獲手槍藥彈等物約值千金捕頭飭將店中執事人嚴拿到案解送究辦○薙髮匠闞三前與同鄉張王氏有染有又厭故喜新時常爭吵被氏具控公堂鄭大令提訊供當予薄懲飭具攺過切結不准再與來往覓保開釋乃闞情緣未了依舊與氏纒擾不休二房主某氏扶病勸解被闞三推跌翌日因病身死氏恐被株連將闞扭送捕房捕頭命押候解送公堂請問官究辦○李闐民觀察之子李元來與徽人汪焕章在帶鈎橋南首開設愼德押店近擬攺設質鋪上期忽投公堂以汪圖吞股本存欵等銀五千餘兩控告鄭大令准詞出票飭探將汪拘提禁押俟堂期質訊 
[美界捕房瑣紀]  
　　楊樹浦鄉人徐咸春徐榮春控被徐掌林邀同吳某等人毆傷並失對時表及洋銀各一枚黎副捕頭飭包探施奎江拘掌林至捕房詰問之餘掌林供稱並未糾人毆擊亦無取表銀之事捕頭卽行開釋○偷兒張阿五由某處陸續竊取煤炭售與林寳卿王寳生二人昨爲竇如海倪順泉二包探查悉將張及林王拿送捕房押候解送公堂訊究○拐匪陳士鴻某日將裏虹口吳張氏家男孩拐去氏控諸捕房昨爲包探倪順泉查獲詰問之餘知陳誘拐小孩巳非一次因捕頭飭押候解送公廨請讞員從重懲辦○江雲生陳福堂二偷兒昨晨由新閘橋停泊之某鄉船上竊行布衣若干件待至天潼路某押店求質經包探竇如海緝獲解送捕房押候解送公廨訊究○偷兒宋金和由浦左某船廠内竊得檀木一株捐至蘇州河求售據云此木可值銀六十餘兩適包探石金榮巡至盤問來歴宋支吾以對因拘至捕房問悉原由押候送廨訊辦檀木暫存捕房○昨日上午旗昌路碼頭下浮有無名男屍一具四百七十五日華捕見之告知捕頭咨照水巡捕船帶往南市請救生局收殮 
[仁漿續沛]  
　　湘溪恒蔭軒主人爲慈親病愈完願助賑洋五十元蒔蓮小築洋七十元劉搢三湯餅移賑洋五十元恒孚銀樓經募各户洋二十一元四角汪潘氏洋一百元林黛玉校書保平安洋一百元際此川楚奇荒死亡徧野若不亟籌補救勢將靡有孑遺爲此叩求諸大善士勿責無厭之求共體好生之德救人救澈愈速愈妙不勝急切待命之至[  上海六馬路仁濟善堂籌賑公所制施則敬等謹誌]  
[及時種德]  
　　川鄂罹災後死亡枕藉慘不忍言兼之節過天中暑氣漸形蒸鬱彼孑遺無告者不特枵腹堪虞抑且易於遘疾蒙杭省萬承志堂唐文治仁丈募無名氏善士助太乙救疫丹三千錠由恊源局來委解散放賴多方之愷勸俾防疫於將萌仁夀同登歡欣上頌矣上海北市絲業會館籌賑公所制施則敬謹誌 
[助賑摭要]  
　　川鄂被災之慘非鄭俠流民圖所能盡繪黄邑無名氏大善士助洋三百元又洋二百元張大善士募華懷德堂善士洋二百元有心無力人由志成信號來規元一百兩會稽枕石山人洋五十元無名氏洋五十元又三十元惠澤所頒活人洵不少矣但災多欵絀恒多匱乏之虞凡儲蓄有餘者羣焉步厥後塵庶溝壑中人漸闢新機於一綫渥膺福報左劵可操矣上海北市絲業會館籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東楊家渡等處漲灘經升科局許朗軒太守照章充公召貨鄉民一再赴上海縣署籲求黄愛棠大令與許太守農次會議格外體卹在附近楊家渡擇地若干畝任彼建屋棲身所有遷費由購地者酌給本館已迭紀報端矣前晚大令傳訊地保楊籲華楊保禀稱楊永朝等家居浦東此次升科局許大人將伊等灘地充公伊等均不肯遷小的屢次開導無奈堅執如前永朝供稱小的家在浦東楊家渡所業之田願完糧承種無奈已被許大人充公且售與西商勒令遷去但小的等皆貧苦不堪是以未能遷讓潘成金張四海所供相同大令仍飭楊保明白開導并諭期本月十五日親自下鄉履勘○錢正卿携其妻趙氏控被流氓陸子山毆傷前晚黄大令倩蔣刺史升堂察騐趙氏訴稱　婦人年三十有七家居治下西門外兒子偶與羣孩游戲被陸掌頰小婦人見而理論陸喝令其徒王晉卿將小婦人夫婦毆傷錢訴稱小的年四十有六妻子素與陸有仇以致被毆刺史飭仵作騐得錢左肋之後有拳傷痕趙氏所傷甚輕遂諭令回去自行醫治候提陸訊斷○著名水販張　生混名麻毬寳生誘令秦丁根之妻倪氏捲逃經秦追獲將張及其姘婦宋氏扭送英界捕房轉送公廨屠别駕判令將張笞責一千板宋氏鞭　條二百下　氏掌頰一百下交秦領回管束旋復將張及宋氏移送縣署請備文解回原籍後張以此事由三陽茶樓主卽蘇海彚報館訪事人　鳳祥唆弄而成串同差役夥劉阿二將潘扭案大令諭令張明白補詞候核前晚黄大令請蔣刺史升堂提訊先問潘曰　　何人扭來供稱大老爺案下差夥劉阿二引張來扭問因何事扭爾供稱張所居房屋係小的之産此次張犯拐逃之案小的恐被株連因之　遂今將遞解向小的借洋銀二十圓小的不依致被扭案張及其弟張虎郎姘婦宋氏皆一味枝梧刺史謂張曰本應將爾究辦今姑從寛著連宋氏備文解回原籍虎郎飭具不再向潘姓租屋切結○前日裕源紡紗廠工人唐杏春等糾同徐阿春王丫頭等向某姓婦調笑吳生全沈文虎見而大怒互相口角以致揮拳徐王力不能支大受虧辱正紛擾間廠中同事人某甲知之將吳沈交管門印度人協同巡防局勇一併拘送縣署徐王及唐均自行投案訴陳黄大令諭候騐明該奪○漕河涇鎭演戲肇事本館已兩紀端矣當上海縣黄愛棠大令莅騐時飭將受傷之劉洪逵等舁赴仁濟醫館求醫劉等堅不依從六令遂命駕至火藥局拜會帮辦某君面述事之顚末及興辭而出劉其太等多人攔輿訴稱尚有劉景星鄧正生二人受傷甚重大令謂伊等旣受傷可舁至本縣衙門請騐其太等唯唯而退昨日將景星及覴舁請察騐地保楊少蘭禀稱受傷人現由總辦開導已舁赴仁濟醫館　旋由皂快各役將爲首肇事之唐老安拘獲送案大令飭押候核奪 
[上海六馬路仁濟善堂籌賑公所施子英經收山東順直川東湖北賑捐四月初一至二十日第十六次清單]  
　　初一日盛揆臣太守湯餅移賑等一百元燕北女氏求右　女　速愈兪賜堂氏祈子免災易養甬東布衣三户各洋十元朱母爲子病愈究愿洋五元劉伸華山隂謝海　　　　三户各洋四元無名氏洋一元　正大銅洋五元謝正昌銅洋三元謝睿房謝義昌各銅洋一元○初二日趙和卿翁經募江西臨川縣嚴仲籲明府銀一百兩神崗山厘　　　　　　　　　計合申規銀一百十七兩六錢一分二厘楚　善化信婦平樂無名氏洋五十元嚴實卿洋十元望月草堂保産平安洋一元○初三日樂俊華俊寳俊煌合洋　　　　　　　　洋二十元雲隱子妻病求愈洋八元無名氏洋四元○初四日勉力子祈順　遂平安洋二十元常虚齋洋十元吳四錢洋一元　　　泰號銅洋四元○初五日　　　　　　　百元○初六日武林傳道堂經募恊德堂吕洋一百元培元堂室洋八十元蘇州隱名氏洋五十元陸安氏求病愈洋九元○初七日永泰號交來無名氏洋　　　　　　　　　收人銅洋一元○初八日古越世德堂章爲妻陶氏求病愈洋三十元張翠娱主人求病愈恆孚號募無名氏各洋五元又無名氏洋三元又洋二元又洋二元　　　　　　　　江西南豐縣鄧明府錢二十兩永豐縣張明府十二兩二計合申規銀三十六兩三錢四分六釐雲甫氏求小孩無恙洋十元○初十日樹德堂金珠　角隱　　　　　　　　　氏完産平安愚洋二元○十一日鎭江帮衆商敬神餘欵洋十二元七角榮陽聽泉齋求嗣續洋十元邦上思植堂求病愈雲間隱名氏各洋五元梅伯山房　　　　　　　　求父康健鄖　會　資妻顧氏冥福三户各洋四元○十二日力不　齋祈四季平安杭州朱公館來湯荔仙女史遺言助賑　記　　陳四户各洋十元陸安氏　　　　　　　○十三日翁載祉堂洋二百元恆心人戴洋一百元仙鎭錫堂氏求母康健并子彭庚免災易養洋十元徽州詹淦泉保平安洋五元○十四日費隱名氏洋四百元　　　　　洋三十元天津廉厚堂洋廿元丁少翁仙鎭求父病愈人各洋十元汪寳吳　節得公欵移賑洋五元樂氏太太求宿疾平安洋四元鄭本和銅洋一元○十五日沈善慶堂保小女瘡　速痊洋二十元浴佛子洋十元免罪人洋七元南陽棉力子洋五元生大號銅洋三十元○十六日雲怡弟子保功氏洋二百元劉復興洋三十元學思堂洋二十元○十八日無名氏洋五十元陳葆翁洋十元張希堂鄭芳恩陳善慶李賢高朱子卿均中金移賑各洋四元無名氏洋一元○十九日張韶九洋一百元張　葉堂洋五十元○二十日鳳祥銀樓交來蘇州無名氏洋八十元安徽金泰熙當洋五十元虹口聚昌號洋二十五元王國安翁交來陳嘉積爲子之燦保平安洋二十元星江蘭白山人洋十元杭州保　當衆友求消除災晦洋六元裕豐號洋四元畢乃昌求病速愈隱名氏各洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月初四日京報全錄]  
　　宫門抄○諭旨五道錄前○湘撫陳奏爲委員接署道篆片○又奏委員採辦例木由海運京摺○大臣溥奏爲交卸印鑰日期摺○宗　鍾奏爲核實造銷振威軍餉項摺○豫撫劉奏爲查明徵收新舊錢糧完欠數目摺○桂撫史奏爲整頓厘金片○東撫李奏爲桃汛防護平穩摺○陜撫魏奏爲道員因病出缺請旨迅賜簡放摺○蘇撫趙奏爲甄别知縣留省補用片○又奏爲調署要缺知縣片○五月初四日内務府國子監正黄旗值日無引見○大額駙那公各假滿請安○錢應溥因伊子以内用謝恩○濂貝勒請假五日○卓公明安各請假十日○明桂續假十日○英俊續假十五日○召見軍機○○陳寳箴片再二品銜湖南衡永郴桂道隆文現因俸滿禀請給咨赴部引見所遺衡永郴桂道篆務應卽委員接署以便該道交卸起程查有岳常澧道陳璚老成穩練才識俱優堪以調署遞遺岳常禮道篆務查有候補道唐眞銓資深才練辦事勤明堪以署理除分檄飭遵外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○頭品頂戴湖南巡撫臣陳寳箴跪奏爲採辦光緒二十二年例木開行由海運東恭摺仰祈聖鑒事竊據湖南布政使何樞詳稱前奉工部咨奏湖南等省欠解桅杉架槁等木爲數甚鉅請旨嚴催運解等因遵卽委令常德府同知蔣光赶緊採辦光緒二十二年一批例木運京兹據委員採辦桅木二十根杉木三百八十根架木一千四百根桐皮杉槁木二百根共二千根現已一律買齊挽運常德府山河下絪紥成牌定於四月初六日開行解京此次採辦二十二年例木二千根共應領價銀三千九百五十二兩三錢六分由司在於光緒二十二年地丁項下按數開支應歸是年奏銷案内開報現值運河乾淺木牌難行飭令該委員照案運至上海附搭輪船解京所需經費遵照部議每批不准過例價銀之數計應領銀三千九百五十二兩三錢六分在於釐金項下按數動支一併發交委員具領詳請分别奏咨前來臣覆查無異除咨户工部查照外理合會同湖廣總督臣張之洞恭摺具陳伏乞皇上聖鑒謹奏奉硃批該部知道欽此○○奴才溥齡跪奏爲交卸印鑰日期恭摺具奏仰祈聖鑒事竊奴才溥齡准兵部咨内閣奉上諭兵部會同宗人府吏部奏遵議處分一摺守護東陵鎭國公溥齡輔國公麟嘉著革去職任並罰本爵半俸四年毋庸查級議抵馬蘭鎭總兵兼管内務府大臣文瑞著卽行革職欽此嗣准宗人府咨稱本府具奏守護東陵二缺奉旨派出固山貝子毓崑奉恩鎭國公載遷欽此欽遵咨行前來今奉恩鎭國公載遷於四月二十一日抵任據奴才載遷聲稱於請訓時面奉諭旨接替奴才溥齡之差當經奴才將承辦事務衙門印鑰派委花翎二品頂戴郎中廣泰齎交奴才載遷接收佩帶所有奴才溥齡交卸印鑰日期理合恭摺具奏伏乞皇上聖鑒謹奏奉硃批知道了欽此爾○○奴才宗室鍾泰跪奏爲寍夏振威軍收支各欵造册送部核銷恭摺仰祈聖鑒事竊奴才於光緒二十一年八月間奏請招募振威馬步十營並請按照甘肅行糧章程支餉業經奉旨允准在案嗣又攺照行營營制坐營餉章開支亦經奴才奏明有案現在軍務完竣振威各營弁勇已於六月二十一及八月十四等日先後裁撤所有收支一切欵項自應核實造銷兹查收欵項下共收部撥餉銀三十五萬兩支欵項下共支馬步各營招募經費統費薪餉局費奬賞駝馬草乾解餉盤脚製造及遣撤各營弁勇恩餉共銀三十五萬六千二百一兩一錢二分四厘八毫八忽以收抵支計不敷銀六千二百一兩一錢二分四厘八毫八忽再查支欵項内遵照部章扣回肆分减平銀一萬四千二百四十八兩四分四厘又製造項下扣回一分平餘銀五百六十一兩三錢二厘二項共扣銀一萬四千八百九兩三錢四分六厘除前項不敷銀六千二百一兩一錢二分四厘八毫八忽在於此項减平銀内動用外止實存銀八千六百八兩二錢二分一厘一毫九絲二忽所有一切支欵均屬實用實銷委無絲毫浮　　　　　清册咨部查核外所有寗夏振威軍收支餉項核實造銷緣由理合恭摺具陳伏乞皇上聖鑒謹奏奉硃批該部知道欽此○　　　　　河南巡撫臣劉樹堂跪奏爲查明光緒二十二年下忙徵收新舊錢糧完欠數目恭摺仰祈聖鑒事竊照下忙徵收新舊錢糧　　　　　　　　　　奏歴經遵循辦理在案兹據布政使額勒精額查明光緒二十二年各屬下忙徵解地丁正耗錢糧分數及帶徵光緒二　　　　　　　　　　　　　　翰將光緒二十二年漕項完欠數目分晰開單造册呈請奏咨前來臣覆核無異除　送部外理合彚繕清　　　　　　　　　　　　　　　皇上聖鑒謹奏奉硃批户部知道單併發欽此○○史念祖片再廣西釐金積弊甚深整頓之法　　　　　　　　　　　　　　　　奏法收取商人票尾以便隨時查對各卡弊竇兹據該局司道詳稱查有辦理　下墟釐卡委員補用縣　　　　　　　　　　　　　　　　　之票數目不符顯有大頭小尾情弊懇請叅究等情前來除飭令另委妥員接辦並迅卽提拿該司巡　　　　　　　　　　　　　　主簿徐世昌先行革職以便歸案澈訊謹會同兩廣總督臣譚鍾麟附片具陳伏乞聖鑒訓示謹奏奉硃批著照所請該　　　　　　　　　　　　任又降二級留任山東巡撫臣李秉衡跪奏爲恭報桃汛防護平穩曁西韓工現辦情形恭摺仰祈聖鑒事竊查山　　　　　　　　　　　大汛處處堪虞卽凌汛桃汛亦均有盈滿之懼前因凌汛漫口先後堵合經臣　　報在案本年桃汛較早二十四　　　　　河水漸次增　　　月初三日節屆清明接續漲至四尺有奇上海　岸陽榖縣屬之紅唐　　　縣之　莊頭二兩壩國莊小壩孫棧新壩　　蟄　北岸臨黄陽規州之廖家轎大溜撞擊壩根已見塌陷均經各營委分投搶護幸保無　下游蒲台利津隄埝尤爲卑薄南岸曹家店李　　老宫趙家打魚張家等處出水均僅數寸風浪濺過堤頂張蔣家圈　白家莊隄身均因水逼隄根突出漏洞宋家王家莊院莊埽壩冲刷亦皆岌岌可危經營委各員分别搶築子埝堵塞漏洞添廂魚鱗護沿各埽始漸平穩現在桃汛巳過上中下三游一律保固惟利津西韓家堵口工程自二月開凍後接續　辦東西兩壩分投進占由三百丈以至數十丈溜勢愈逼愈緊洶深至五丈有奇每進一占用料幾及二百垛所需稭料椿繩及現錢土料一切不費較從前勘估多至數倍刻計口間祗剥二十餘丈而工程之艱鉅實爲東省歴屆堵地所未有臣於小沙灘合龍後駐　　月有餘目擊艱險情形莫名焦灼惟有激勵在工員弁殫竭心力晝夜經營總期趁四月内赶辦合龍俾得上紓　宸厪所有桃汛防護平穩　　及西韓工赶辦堵口理合恭摺具奏伏乞皇上聖鑒訓示謹奏奉硃批知道了仍著督飭在員弁赶緊合龍無稍遲誤欽此○○　　　　品頂戴陜西巡撫光夀跪奏爲巡道因病出缺請旨簡放恭摺仰祈聖鑒事竊據藩司張汝梅轉據署澺關廳同知文德升禀報潼　　　　道文啓於光緒年三月二十九日在任因病出缺詳請具奏前來臣查潼商道係衝繁難要缺地當孔道界連晉豫彈壓撫綏在在均　　　　　　　　未便應請旨迅賜簡放以重職守除將出缺日期恭疏題報並委員接署外謹會同陜甘總督臣陶模恭摺具陳伏乞皇上聖鑒謹奏奉硃批另有旨欽此○○趙舒翹片再查定例捐納道府分發人員試用一年期滿察看才具分别堪勝繁簡奏明照例補用等因歴經循　辦理在案兹查三品銜試用道枉　自光緒二十一年十二月二十六日到省之日起扣至二十二年十二月二十六日止試用一年期滿據　藩司會同臬司加考詳請甄别具奏前來臣查看該員缺兪　　正火才具優長堪以以繁缺道員留省補用除將該員履歴咨部外謹會同兩江督臣劉坤一附片具陳伏乞聖鑒謹奏奉硃批吏部知道欽此○○趙舒　片　　進縣知縣吳炳調省所遺武進縣知縣員缺係附郭首邑政務殷繁必得明幹之員接署方足以資治理查有丹陽縣知縣趙以焕堪以調署據蘇藩司會同臬司具詳　來除　舫　照外謹合附片具陳伏乞聖鑒謹奏奉硃批吏部知道欽此 
 
