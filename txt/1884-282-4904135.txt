# 1884 - 282 - 4904135

 

Page 1

 
 
[第七十號畵報出售] [  申報舘主人啓]  
　　左侯相以閩事吃緊慷慨請行所謂一息尙存此志不容少懈方之古名臣曾不多讓其出京時醇　餞行兵弁鵠立以俟恩遇之隆罕有其匹圖之以爲志士勸兹故編入此十十號畵報准於二十六日出售後仍附淞隠漫錄圖説一則閲者鑒之此布 
[淡水勝仗指證]  
　　前日由厦門訪事人轉發基隆淡水軍信本館接到之後刊發單張以供衆覽俾南望軍書者得所慰藉念四日則又有官塲消息知法軍業已大敗爲中法開戰以來得未曾有之捷報足以雪馬江船砲被毁之恥而敵人自受此創欲再整頓以圖騷擾佔踞葢卽此而已决其難矣本館已先後錄登在報薄海人民見之無不痛快而本館綜計　後所得之　參互考覈乃恍然於前次之電音卽是此勝仗情形特人在淡水未嘗親觀戰事傳聞之語或有叅差况前信於　　　云我勝而淡水之事發信之時法人固未嘗登岸也今閲後信始知劉軍如何設伏如何誘進如何包抄雖爵　布置　匝原在未經登岸之時而法軍中計死傷若干投降若干敗逃溺斃又若干皆在登岸　後非至明效大騐則軍情秘密外人不能逆揣而知故但見法軍放砲彈如雨集華軍在砲臺回砲相擊砲小彈弱不能摧敵力戰許久不支而退遂譁然以爲法軍攻毁砲臺誰曰不宜由今觀之則華軍之退明是詐敗誘敵登岸之意也查淡水地勢海水環山晝夜　激湧勢大盛茫無定向若以兵船排列於此不能如他口之穏而所造砲臺亦在山上而不在平地法　放砲仰攻力弱十不中一斷無臺被攻毁之理而臺上之砲亦因此而屈於俯擊無甚濟事嘗言臺防不恃海口禦敵而恃岸上有以制敵之命正謂此也然則華軍預定火轟之計誘敵深入棄臺先退正爵帥之勝算也而敵未上岸之際見華軍不支而退固無怪乎謂砲臺被毁矣由此言之前信爲後信之張本而後信卽前信之佐證也明眼人見之自以爲若合符卽耳近日法軍收點傷殘所失固有大半卽使芭蕉山之船進溥淡水依然無恙然以本報夏間所探法船在中國洋面及東京共計二十一艘其所載之兵至大之鐵甲船如德利用芳者不過四百餘人其他中等之船三百二百八不等極小之船僅容百餘人卽此統計法兵僅止六千有奇就如近日增船消息據外洋新聞紙所言法國調來小兵船十　艘又有頭等游奕之船四艘二等一艘鐵甲五艘共計二十餘艘果其增調多船亦至於加倍之人數而止而據言來華之期則諸船未必目前皆到竊意此次攻打淡水極多至六七千人今傷亡逃溺　越民之脅從因敗　降者已有此數則是法兵　去其半留此多船不且空　乎顧尤可喜者不在法軍傷亡之多而在奪獲大砲洋鎗足資我軍之用也天法人自出長門以後逍遥徜徉如入無人之境以中國自轄之洋面而至閩江不剩數船焚毁之餘僅足駐泊小港以壯觀瞻勢不能出口巡游以探敵軍之處實臺爲閩屬乃至軍火不足而無從由省轉運反令法船出入自便聚泊芭蕉山以待煤　而再逞東來之船不論何國何貨轉使嚴防我軍之接濟而沿途要截而南北洋各口晏然無事統兵大員各分畛域竟無敢創爲轉輪之舉者法之視中　亦若無人矣而我以孤懸海外之臺灣拚數之堅船　械而無法以救應　其險孰甚焉六月望問基隆初次開戰適有惠爾船解運軍火比至基隆爲法所阻乃託詞開回而取徑淡水以交納營中今復有華安火船載兵與軍裝前去而數日前傳聞法船見而阻止放艇追查今幸得有續聞知該船不遭截擊船中所有悉解軍前卽此可知臺防軍火前雖不足而今則無待於接濟况復天牖其衷使法軍中計盡　其鎗砲以爲我用也今而後爵帥更措置裕如矣宜乎昨接續電二十日法在淡水果又敗衂吾知臺疆二千里從此安知磐石不禁預爲額手慶之 
[本館接奉電音]  
　　昨得北京訪事人來電有八月二十四日上諭一道謹敬譯錄○八月二十四日奉上諭張佩綸等奏遊擊打仗不力妄禀邀功據實叅劾等語留閩補用遊擊楊金寳扼守金牌地方七月間與法人接仗擊沈法船一隻旋因火藥窖被轟輙卽棄台退走尙復妄禀邀功實屬恇怯荒謬楊金寳着卽行革職永不叙用並不准投効他處軍營以示懲儆餘着照所議辦理該部知道欽此 
[淡水捷報]  
　　昨日七點鐘　到本舘厦門訪事人前晚八點鐘四十分專發來電謂二十日法兵五百人在淡水登岸華共力戰四點鐘之久法兵大敗而逃退入小艇欲上兵船行至中途一船遭覆法兵死傷極多其數尙未查悉華兵亦死傷二百名現有法兵頭首級號令高竿云此電係由淡水訪事人函致厦門由厦友傳電到本舘最爲的確捷音除傳發單張以快衆心外合再錄登於報 
[法不認敗]  
　　法人基隆之敗由官塲發來電音且有委員來申所述本館據以登報淡水之敗由本館厦門訪事人據淡水來函傳電前來亦旣傳發單張並錄於報是固確有可憑乃昨日本埠西人説及法提督孤拔於念三日電致巴德諾脱謂基隆之事頗爲得　業經佔據已令利士卑士往淡水一帶將堵塞口子之石船等轟炸華軍已往後退守云云一似基隆淡水兩次之敗均不足措意也者卽此可見法人諱敗爲勝之明　矣 
[會議屇期]  
　　昨日爲西歴十月十四號法議院集衆議事之期其所議若何約計三四日内可以接到電報但法議院正欲議此大事而前數日疉接基隆淡水敗耗不知會議時相對何以爲情夫此事係外務大臣斐禮主待今法兵屢敗未獲尺寸之益若擬以輕開釁隙喪師失律之罪則斐禮例應去位卽與斐禮一同主戰之員亦將同罪正不知各議員於此事作何辦理也 
[港亂餘聞]  
　　香港西字報云港中滋閙一節刻下九龍地方亦有蠢動之意華官知照英巡捕謂刻已預俻多兵防剿匪黨如闌入英界亦請相助辦理巡捕答以華官但自防境内如闌入英界自當嚴密防範以是亂黨之志不得逞云 
[牛庄消息]  
　　牛庄來信云該處添置電線通至旅　早已興工刻下業將工竣牛庄居人無不欣悦謂從此傳消遞息靈捷勝常矣又云有一日口外遥見　輪船停泊各營疑爲法船赶卽准備久之查非法船乃已 
 
 

Page 2

 
 
[官塲消息]  
　　昨聞左中堂南來於本月二十一日已抵袁浦金陵官塲在下江考棚預備行轅因援閩餉項須南洋認一大宗故當與江督從容商定而後可成行也此次聞已調前候補道王詩正提督胡珍品直隷州石本清降補縣丞柳某到閩差遣并飭王道募四營同行本月初旬已在天津飛扎飭知想到閩後必當奏聞也至晚間又聞左侯相於二十五日晨七下鐘已節抵瓜洲至十下鐘卽坐威靖兵船前往金陵矣 
[糖船失事]  
　　厦門新聞紙云有英國帆船名倍德由臺灣打狗地方裝糖至横濵行至羅江擱淺船主急登岸招人搬取貨物期得浮起突有土人數百名上船搶物船上人力阻衆寡不敵大副受傷及船主回時無能爲力挈其妻子至縣署　中雖有兵數百名不敢往救英領事聞之發兵船前往則貨已搶完船已拆毁各鳥獸散無從追拿縣尊則優待該船主之眷屬未知日後作何了結也 
[閩藩牌示]  
　　藩轅牌示福防　王冕南因病請假調治遺缺應以閩縣知縣羅大佑調署所遺員缺應以知縣祁徵祥署理將樂縣典史蕭龍元准調新竹縣典史遺缺以典史趙潤初詳補 
[閩省官塲瑣紀]  
　　從九葉秀珊並未禀辭累傳不到現上游已將差委撤去矣○聞新督楊石泉制軍憲節已抵江西虎口地方榕城士庶翹盻蜺旌當深慰雲霓之望矣風傳制軍機在延平接篆然尙未見明文○本月十二日督轅坐探長門之某弁禀稱法船開去四艘内三艘向北前進一艘由東南駛去祗有五艘尙泊馬祖澳鐵板等處朝夕操練云○聞何制軍擬於十四日卸事撫憲向未允從云○聞沈品蓮方伯現已告病呈請開缺又聞有調署廣西藩司之説未詳孰是○穆將軍乃駐連江每日必巡閲長門一次臬司駐守林浦前日由長門回省謁見制軍想必禀陳軍務也○閩縣羅榖臣大令於二十日接海防廳篆新任祁徵祥大令卽於是日接閩縣篆○十五日張幼帥接船　局篆二十日進署視事何子莪星使已於十八日啓節進京矣○二十日洪君渭濤回自長門親詣督轅禀稱法船均已駛去只有三艘停泊馬祖澳○莊百總世能管帶潮勇四棚前隨何小宋制軍來閩爲護衛親兵前日禀　將勇裁撤并願隨制軍旋粤二十一日牌示莊弁不必隨行該勇曾隨　撫憲渡台兩次隨本部堂巡閲一次實屬著有微勞仰善後局會　營務處沈藩司從優給予川資云○保甲旣廢奸宄易生侯官盧慶雲司馬每夜親詣各鋪保甲公所傳諭紳民協力嚴防不可稍懈闔城士庶見長官如此認眞莫不鼓舞奮興重申鄉約若盧公者眞民之賢父母哉○福清縣土匪滋擾之事大憲委陳經漢觀察帶勇往勦日内聞已平定矣○東南北三廠鄉團於十四日會同北廠練兵在華林寺操演步伐整肅紀律嚴明誠閩疆之牙爪士也團紳王崧辰因經費　敷禀請何小宋制軍籌欵接濟現已批示飭保甲局司道詳覆察奪○穆將軍瀛看回京　李直出四關車騎則由此門啓行○馬江船局工匠現皆趕造　架及修理各種機器○前賀恊戎所部由興化調回之楚勇駐守東門外現皆移紥鼓山以資防守云○十八日某領事官函致劉糧憲云法船刻已盡退請卽出示安民否則由本領事出示亦無不可制軍猶豫未决至翌晨接有電報言法船新到十八艘官民皆驚駭異常二點鐘時又得電音言法船止水鑽二艘兵艦三艘仍泊馬祖澳人心始定○團練大臣林穎叔欽使於二十一日接印駐節兩廣會館 
[寗道赴温]  
　　二十二日甯關道薛叔耘觀察接到温州鎭張奎垣軍門來函知該處土人有燒毁洋關教堂等事是以薛觀察卽於次日乘小火輪先往鎭海商請提憲再赴温州查辦云 
[甌事錄]  
　　本月初八九十等日陡發颶風晚禾正在吐花均遭吹仆各鄉氓庶莫不懸耒而嗟云○温郡官塲近接撫憲札飭内開永嘉樂清邊界之區土匪不時蠢動劫搶擄贖之案幾於層疉如山着將楚軍左旗調紥暘谷岙右旗分駐磐石柟　似此　密防閑想不逞之徒定必銷聲匿跡矣○温州府經廳郭丹來參軍素有虚怯之症目今舊疾大發禀請開缺歸田　上游已俯允其請委正任永嘉糧廳世樹堂貳尹護理矣○十一日晚上永嘉下河鄉盤鳳地方蘇姓家被賊放火房屋盡付焚如合村聞警馳來力爲保衛故屋宇雖遭焚毁而財　幸未棄遺次夜二鼓後南河葉姓家有賊三人正在門首草堆縱火適一靛客收帳而回肩負靑蚨數千頭路經其處向三賊盤詰緣由三賊出其不意搶奪肩上之錢靛客本習拳棒見勢不佳卽肆毆擊且高聲喚集四隣居民聞聲奔至羣起兠拿當卽獲住一賊吊打訊問賊稱本欲放火適被冲破故卽奪伊錢文翌日清晨經該處紳耆將賊捆送捕廳禀請從嚴懲辦陸捕廉研訊之下賊供名阿唐大南門内第一橋下人素作穿窬案犯多次惟放火一節堅不承認捕廉命笞責八百板管押自新所再行研　定案○温郡西門外木段班及各處挑班麕萃千人充　練勇統歸徐穆如孝廉管帶有事則齊集堵防無事則各安舊業自備糧餉不費分文本月十三日各勇齊集校塲聽候張邑尊點　邑尊點畢每名賞給大錢二百文詎孝廉門下客公然向索錢文各勇不甘嘵嘵爭辯不知如何了結也○温郡中秋節各店帳務艱澁異常大約所收祗二三成時事艱難於此可見矣○温郡近因中法失和籌辦堵防不遺餘力張靜薌邑尊奉温味秋觀察面諭將民間詞訟暫緩兩月再行舉辦日前有某姓老翁之子被人拐去赴縣喊冤閽人阻住告以兩月後再行遞呈老翁情急至道署後扒上墻頭高聲喊控是處離上房甚近觀察聞聲看人詢問悉是拐案卽着老翁具呈發交永嘉縣並諭以迅速飭差查辦云 
[羊城瑣綴]  
　　嘉應州僻在海陬民貧地瘠開捐以後大憲亦復設局勸輸　日由委員將捐項解省計共得銀萬餘兩以瘠苦之區而能集此巨欵急公好義誠可嘉焉○某甲在福州揚武輪船爲火夫戰後囘至粤垣據稱是日潮水未漲時我船與法船緊緊相對迨潮上後船身移動法卽乘我不覺燃砲猛攻各船亟欲轉身還砲而船身已壞無能爲力遂卽鳬水奔逃登岸後回顧屍骸滿海慘不勝言欲回城内該處土人謂粤人多係漢奸不許走入行至十日始至厦門投入提署幸軍門周卹備至給以用資方克復我故土○四城門口有撫標營兵二十名會同旗兵駐守初四日制軍復派佐雜官四員徃各城稽察凡肩輿入城者除婦女外必查檢有無夾帶方許前進來往人等不敢駐足觀望盖恐拘留詰問致多不便耳初五日各營兵在東較塲會操炮聲隆隆不絶於耳○各國兵商輪船原有旗幟可認惟華兵不諸洋務苦難辨别張振軒宫保特延出洋學徒一名在砲臺上審視免致貽誤○聞東莞新安等縣有匪徒聯拜三合會意圖　動附近鄉鎭刦掠頻間又風傳赭宼餘孽聚衆數千欲俟法人犯境乘機竊發　山一鎭甚爲戒懼盖從前　宼先擾佛山故省城之遷避該處者現又顧而之他當此外海未寗内奸潜伏有地方之責者尙其未雨綢繆以消禍亂於未形哉○城内保甲稽查甚嚴烟館入夜閉門不許開燈聚吸臬憲沈廉訪時常便衣出　到處稽查各叚委員不敢奉行故事盜劫之案爲之少息○前月陳村鄉民滋事悮毁美國教堂爾時鄉民糾　赴鄉團總局請派練勇數名帮同毁拆局紳以事關重大婉詞却之鄉人恃衆要求局紳無奈俯如所請現美領事謁見糧道證明局勇助虐請爲查辦道憲扎飭局紳着將滋事之人解省懲究衆人聞信咸憤憤不平民情如是未　當道諸公能善爲調處否也○彭欽憲曾與長軍憲熟商欲調旗兵至城外駐紥另泒安勇守城軍憲以未奉諭　不敢擅動邇日邊事孔亟籌備難疏軍憲恐拘守　規貽悮大事遂允欽憲所議并請奏達　朝廷現於城北瑶台鄉興築營壘數處有事之日卽將旗兵調紥於此無事則仍照常守城云○初七日午後寳賢坊有匪人縱火焚燬閘門幸市上人多立卽救滅不至成灾 
 
 

Page 3

 
 
[吳中近事]  
　　徐京卿壽蘅請復河運之奏已由部請交各該督撫查核是否可行詳議具覆聞沙船各商因連年由輪舶載運致伊等日形困敝情願酌改桅柁由江入河轉漕天　已聯名環籲各大憲似此則漕船無庸招雇趕造矣至清江以上運河則魯豫各省現均裝載駛行並無窒礙但須查勘清江以下運道量爲修濬而於鎭江揚州等處擇要設局各船彚集於斯由各州縣駁運赴彼受况並未需費浩繁辦理艱窒也各大憲妥籌熟　自必成竹在胸粳稻東吳無俟雲帆遼海矣○藩憲招雇各鑣局技勇出衆之士日在大堂下演習打　刀矛　雪踊躍如風非花拳繡腿　飾觀瞻者可比日前方伯親臨校閲有舞雙刀之二人錦簇花團摶捖極緊一人遮架稍鈍刀已當頭劈下赶急折轉　　刀背所傷血流被面矣險哉○初九夜初更時曹胡徐巷蔡姓棺木店遺火種於木花内一時祝融肆虐烈焰上騰卒封姨不甚助惡且時未夜深各處水龍赶緊灌燒隨卽撲滅並未延害隣　惟焚去房屋六間云○吳縣定於初十日設櫃徵收上　條銀因各大户應完上年漕　延欠不清故此次開徵較往年稍緩云○日　某夜世職班張某輪值夜巡天將明時巡至司前街委巷中厠上見一人瑟縮驚畏形跡詭秘詰問住居何處因何匿此據稱家住憇橋　搜其身畔藏有銀水烟筒及衣飾等物緣卽押至憇橋巷住處又搜得窩頓衣物不少卽同窩主一併解局研訊供認行竊非止一次是夜　竊得臬憲介弟公館内飾物乘黎明時運　窩家驀然被獲云云人憲深嘉張弁巡緝勤密已爲註册記功將不次給奬云○自舉辦保甲以來文武員弁徹夜悛巡然胠篋者流猶或乘機竊發前日譚序初方伯親傳三邑捕役面諭限十日内將新案十三起全行破獲如逾限未破每人比　五千板元邑捕役某懼而流涕方伯怒甚謂屇時汝當加責三千板各捕遂具結而退 
[吳淞雜誌]  
　　前晚封姨作惡波浪掀天有某姓漁舟在寶山洋面捕魚進口時被風吹覆幸漁人素習水性　卽經人救起雖占滅頂尙未離魂　一四歲小孩當被波臣挈去老夫婦　此一子頓遭无妄痛不欲生昨晨備棺成殮哀哭失聲行路之人皆爲揮涙誠慘矣哉○昨下午有杉板船行過張華浜見港面浮起一屍舟子竟良不忍刺篙水際取繩繋於屍足帶至淞鎭瘞埋舟子眞好行其德哉○本月十三日起晴少雨多日内更風狂似虎致各防營操演　　時多間斷昨晨天始開霽各勇均赴操場演習鎗砲之聲不絶於耳至下午天又陰晦遂各收隊回營○雨水過多花米均形減色鄉民輟耕而歎恐不能願慰篝車云○昨報列唐蘭　觀察由滬回淞一事兹悉觀察並非在淞帶勇惟奉曾帥檄委赴湖南招勇俟成軍後帶回淞口防堵也前日觀察因公抵淞小住一天昨已回至滬上附輪往湖南矣 
[粤團未准]  
　　本埠粤　團練工部局不准一節前經列報兹於十八日工局董事議事時粤　董事又有致工局謂所以欲辦團練者因人心惶惶得守望之助庶幾可以稍安現在仍擬舉辦惟人數不敢自定請工部局爲之擬定云云局董答以前已函覆不能准行現亦未便核准也 
[　歇浦瑣言]  
　　下海浦停泊之一枝半桅美國兵船微有損傷昨晨駛入耶松老船塢修理矣○鎭江招募之台字中營右哨勇丁前晚由輪船載來暫駐襄虹口朱家宅後空閉民房内聞卽欲載赴台灣以資調遣云○前晚虹口捕房送受傷粤人林應光王阿帶二名至同仁醫院救治林頭顱前後刀傷二處胸前有木器傷王足受刀傷滿身靑腫其勢較林稍輕聞係因賭打架經捕拿獲尙有行凶人三名管押捕房想今日當解公堂訊治矣○前晚帮帶　君因有要公由吳　乘砲船來滬停泊蘇州河大橋下昨晨仍駛回吳淞○昨晨飛雲小火輪由吳淞來滬載有兵勇數名至楊樹浦適遇停泊製造局前之鐵甲兵輪展輪駛往淞口飛雲急放氣管該鐵甲船卽回浦南想其中必有暗號也 
[限緝高人]  
　　朝鮮人張星漢因無護照潛行來滬由道憲查明發縣收管擬送回籍張私自逸去邑尊比差限緝等情早列前報前晚邑尊以案已久懸仍未獲解飭提該産諸問該差禀稱小的派副役緝拿杳無蹤跡據聞偕該國人金某搭船回籍邑尊謂該差殊屬疎忽飭責二百板限五日内查明實在下落禀覆核辦 
[發猝斃]  
　　前日有向業染坊之南京人談延立由嘉定來滬欲附輪回籍行至泰和館門首忽患急痧倒地街隣代雇挑痧人挑治稱係盤腸痧救治不及輾轉斃命卽經該館夥報知三圖地保查明談在滬同母舅汪阿四借住某棧因卽知照汪來備棺成殮寄頓金陵公所 
[英界公堂瑣案]  
　　華捕禀稱　馮永卿持菜刀刃傷粤人已將粤人送醫院療治據醫生云須七日後方可出外今將馮送案請究馮供不敢行兇惟求施恩黄太守　之德繙譯飭捕將馮帶回捕房俟受傷人投質訊明再行核辦○捕頭禀稱湖州人陸虎汝到捕房言被同鄉人劉春甫卒　索擾與論　　及　劉則稱向陸索欠房租　此一併送案劉自稱文生言陸之父親前租我房欠租洋三元今我向索非惟不還反　訴捕拘案陸供並無租房欠洋之事實因稱貸不遂起意誣告黄太守以兩造均無証據碍難准理斥退○張阿二訴稱前與趙余氏拼識　經拆開詎該氏又來尋畔爭毆由捕拘案該氏供前與張阿二拼識確已分離現在伊來向我纒擾並未與伊尋畔黄太守訊供之下以該男　無恥可知喝責張四十板該氏　頰二十下一併攆逐○包探仇金水禀稱竊犯張阿得在公平洋行空屋竊　窗上玻璃價費與沈阿小舊貨攤適我看見卽將該犯與贓　沈一併解案請辦張　竊不諱惟求開恩　供祇此一次實不知是竊贓所以誤買公平管房人訴稱屢經失竊賠不勝賠今始得包　獲住贓施　譯謂竊犯與收贓人通同以便銷售請爲重辦以儆黄太守判張　號兩月俟期滿責二百板開釋沈管押一月贓交失主領去○　　有訴稱扛運鐵斤暫堆碼頭被陳映月竊去二塊幸卽獲住人贓一併交捕送案請究陳稱實因窮苦犯竊只求格外施　黄太守判責五十板贓交失主具領完案 
[法界公堂瑣案]  
　　昨報列扭毆被押一案解歸公堂訊　原告沈榮卿訴稱在滬以繪畫餬口曾欠水菓攤上貨錢一千零三十二文早經還過　夥復向索取扭我至英　捕房我令　往小東門外取錢旣至我向人借錢四百文留起一百付給車資伊竟將錢三百文并洋傘搶去翁太守詰其家住何處至小東門外何事答稱住正豐街西寳善里内小東門外湘園茶館由我經手故時至彼處太守詰之趙阿二供稱在石路自設水菓攤並非攤夥甲於去年正月間欠我錢一千零四十文收過六百尙欠四百四十文有帳爲憑沈又稱　在英公堂有案旣説我欠伊錢何以我之姓名尚未知悉太守謂趙旣稱有帳爲憑着交保出外下期將帳取到再核○滬上賭博花樣日新一言以蔽之無非誘人財物近來又有名倒棺材者以竹片　根中刻一小洞内塗以紅黑另用一板上貼紅黑方紙二將竹片覆纸上任人猜壓如將錢壓在紅紙上翻閲竹片係黑洞卽爲輸負種種伎倆　民易入彀中腰　旣空衣服亦被剥去此　可笑而亦可憐者矣昨捕房中中西各捕獲到賭徒三人在路逃去一名僅將兩人解案太守　其名字一供名周良材一供名　長春包探將賭具呈案太守謂周曰爾勿抵賴本分府前因公出見爾等用一長凳擺在墻邊已將面目認明張諒分一流人物著各責二百板枷號兩月示衆○前日某西洋人在小東門外浦灘閩人所開粥店樓上賭傳輸洋十八元捕房派捕往拘賭徒各鳥獸　粥店主亦不知去向惟將林阿三一名及竹牌一副畫作棋局形之草蓆一條送案請　林供摇杉板船生理並不賭錢因船已破壞收捐洋人憐我苦况免　因之相識翁太守研詰至再林矢口不移旋據西洋人向于　譯訴稱被伊等取去洋十八元請爲追究 
 
 

Page 4

 
 
中西官謂爾若賭博亦有不合林是否摇船俟一併查明核辦○　收租人陳步雲訴稱有房屋租與春記棧劉瀛洲積欠租金五百七十餘兩向保租人崔桂雲催討置之不問翁太守傳崔詰訊有崇　卿投案稱係崔夥特遣候　翁太守着　租户同　崇遵諭於昨日將劉邀到各遞禀粘呈細帳太守閲竟詰之劉瀛洲據稱此房言明每年租金一千二百兩後　所造之屋不合定式故商議每年减去二百兩　未允許又　每年讓去一百兩八九兩年應除去二百兩至本年市房均各减租復商請以銀作洋每月交洋一百元現在伊將前兩年之二百兩照舊核算今年八个月仍作八百兩所以控欠鉅欵求請明斷翁太守謂兩　均屬正經生理且果亦明白人着爲調停免訟具覆 
[江西辦賑紳士君筱浦徐君少衡復致上海籌賑公所書]  
　　少欽仁兄鄉臺大人閣下月初接奉手示敬諗景鎭蛟灾已蒙先行登報代募集有成數並垂詢被灾實在情形囑弟等查户散放仰見大君子不分畛域一視同仁感佩莫可言喻弟等僑寓章門於景鎭被災情形及目下如何撫卹灾民實有若干得翁少村别駕樂善爲懷親往災區細查確實據云此次大劫爲從來所未有卽以景鎭一處而論冲坍房屋的有萬間查明損傷人口有一千一百餘名貨物之冲去淹壞者約值三百萬元慘難言狀其浮梁城鄉各處坍屋傷人尙不在此數内此查明被灾之輕重實在情形也撫卹則　被灾之後景鎭上米糧非被冲去卽被泡壞以致人心惶惶幸饒州府恒文卿太守捐廉購米二百石首先運到米商亦聞風陸續而至卽於城鎭設廠五處施粥以救燃眉省委旋到分頭查勘鎭上災民實數一萬三千口城鄉各處尙不在其内卽將省憲撥發之欵散放一次奈人衆欵少每人所得無　而粥廠欵已告　至八月初一日只能暫止惟察看情形冬令仍須施粥已會同具禀省憲　欵並　投勸助接濟此查放撫卹仍擬接辦施粥之情形也但災民之衣均被水冲去無衣無褐何以禦寒時居冬令其慘更不　設題此聞棉布皆貴置辦更難躊躇至再惟有請大君子將代募之欵先撥一半費神　辦棉衣一半　先匯解來省弟等總當竭盡心力代爲拯救然此　棉衣務須趕籌萬件今年逢閏節氣旣早冷汛亦必較早十月間必須趕到非閣下大法力不能當此重任務求廣爲勸募愈多愈妙從速催趕　起寄交九江洋開委員江西候補縣朱松雲兄印寳常收下轉解景鎭弟等總當核實查放朱松翁亦係　善之士弟等已函托渠辦理轉運矣想大君子救灾卹隣勞瘁不辭定能俯如所請不以弟等爲無厭之求也敝　前募直東賑捐弟岳以早經引疾閑居未肯預名早用敝友彭孟楊諸君爲倡首今諸君已各赴任而又有景鎭之災不得不用賤名相懇是否有當伏祈速賜佳音　勝代灾黎叩禱之至專　奉復恭叩籌安　弟李岳年徐厵仝頓 
首八月十六日 
[浙省撫轅抄]  
　　八月十九日候選同知沈嗣綬福建來浙禀見○二十日題補富陽縣歐禀見辭赴新市署平湖縣丞湯承請禀辭赴任○二十一日候選同知沈嗣綬謝步禀辭回長州 
[江督轅門抄]  
　　八月十八日巡　徐　原交卸銅山利國司事回同知徐瑞昌禀知奉委赴象山查勘新修砲臺工程○十九日江西知縣余肇同知州沈瀣統領上江奇兵　營馬融和均禀到○二十日文武各官俱祝壽○二十一日知縣李慶元謝委石港騐補捐差准補揚州府經金廣恆到知府李實森禀知丁母　○二十二日通判趙廷采由蘇解餉來卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
