# 1920 - 283 - 4917119

 

Page 1

 
 
   
 
 

Page 2

 
 
   
 
 

Page 3

 
 
時評 
[廢督與軍治（冷）]  
　　近人主張廢督者大抵爲民治計以爲有督軍在易爲干涉民政故也其實爲軍治計又何嘗不當主張廢督何則軍制中即不當有督軍之官軍政獨立又烏可有人督之也耶軍而爲人所督是軍政以外之人干涉軍政與民政以外之人干涉民政其害同也 
　　然而今之軍人乃有反對廢督者何也蓋以近時通例多以軍人爲督軍之故督軍爲軍人分外發展之區域故軍人欲保留之以冀非分耳假使督軍一旦而以非軍人任之如古時之監軍然我知軍人必感其不便而求廢之也甚於人民矣是故以正確之義言督軍於軍人有何益而尙勿自悟也 
[命令]  
　　十月十四日大總統令張文生加陸軍上將銜此令 
　　又令任命朱佩蘭爲黑龍江政務廳廳長此令 
　　又令派施紹常兼管理特種財產事務局評議此令 
　　又令署敎育總長范源濂呈署安徽敎育廳廳長趙憲曾因病呈請辭職趙憲曾准免署職此令 
　　又令任命張繼煦署安徽敎育廳廳長此令 
　　又令任命于駟興爲黑龍江森林局局長此令 
　　又令任命岳憲玉爲河南暫編陸軍第一師步兵第一旅旅長此令 
　　又令張明九授爲陸軍少署江顯珍張華林均授爲陸軍步兵上校單春淵授爲陸軍一等軍法正此令 
　　又令姚寶球授爲陸軍步兵上校此令 
　　又令兼署陸軍總長靳雲鵬呈請授蕭顯揚陳玉崑爲陸軍步兵中校並加陸軍步兵上校銜關海亭索景清爲陸軍騎兵中校並加陸軍騎兵上校銜姜永勝楊自蕃畢會清爲陸軍步兵中校劉鳳春爲陸軍騎兵中校張慶堂爲陸軍步兵少校楊德勝郭恩海李毓久李榮陞劉占元崔宏壽李福恩周憲斌爲陸軍騎兵少校劉鈞爲陸軍二等軍需正盧蔭楨爲陸軍三等軍需正張明濬崔兆麟爲陸軍二等軍醫正均照准此令 
　　又令兼署陸軍總長靳雲鵬呈請任命宋錫恩爲陸軍第十一師正軍械官應照准此令 
　　又令兼署陸軍總長靳雲鵬呈請授康增蔭爲陸軍步兵少校粟邦任爲陸軍三等軍法正均照准此令 
　　又令署內務總長張志潭呈京師警察廳都尉白承頣警正高爾祿懇請辭職均照准此令 
　　又令臧式毅李　芳均晉給四等文虎章此令 
　　十月十三日大總統令陸軍第二十師師長范國璋著免職來京另候任用此令 
　　又令任命閻相文爲陸軍第二十師師長此令 
　　又令任命董錫成爲江西廬陵道道尹此令 
　　又令任命祝惺　爲外交部特派直隸交涉員此令 
　　又令國務院存記兪伯敡唐文溥均交財政部酌量任用此令 
　　又令國務院存記任勤著交財政部酌量任用林樹藩著發往河南吳濤著發往江西交各該省長酌量任用此令 
　　又令署司法總長董康呈大理院書記官長褚榮泰因病懇請辭職褚榮泰准免本職此令 
　　又令兼署陸軍總長靳雲鵬呈請任命張崇勳爲陸軍第十六師步兵第六十三團第二營營長應照准此令 
　　又令兼署陸軍總長靳雲鵬呈請任命韓桂露爲直隸陸軍第一混成旅步兵第二團第一營營長應照准此令 
　　又令兼署陸軍總長靳雲鵬呈陸軍第二十九師副官長丁夢武另有差委請免本職應照准此令 
　　又令兼署陸軍總長靳雲鵬呈請任命陳鴻猷爲陸軍第二十九師副官長應照准此令 
　　又令鐸爾孟給予二等文虎章此令 
[專電一]  
　　北京電中日軍事協定日委祇允改訂不允全廢聞當局有容納意（十五日下午一鐘） 
　　北京電日使館否認改訂軍事協定（十四日下午十二鐘） 
　　北京電確息新銀團迭在美京開會密議對華借欵方針已决定大綱三條（一）共管鐵路（二）强制裁兵（三）監視財政俟實施細則商定卽向我國正式表示（十四日下午八鐘） 
　　北京電幣制借欵又展限將改爲無期之延長聞財政當局擬予照准（十四日下午八鐘） 
　　北京電蘇同鄉致本省省議會敎商各團體各報館電寒（十）（四）日因蘇督出缺旅京同鄉在省館開會一致主張廢督當場推定代表八人向府院請願特聞（十五日下午四鐘） 
　　北京電蘇省議員黃次山陳大猷來京述寗垣恐慌催王瑚速蒞任（十五日下午四鐘） 
　　北京電徐另派師景雲代表祭李（十四日下午十一鐘） 
　　北京電閣議（一）决定給李純治喪費一萬元派潘復前往致祭其他卹典交陸部從優核議决卽發令任齊燮元代蘇督（二）修正直豫魯巡閱使署組織令通過（三）决將全國官俸在百元以上者就本年內三個月扣二成充振中央各機關曾搭國庫劵二成者卽扣庫劵（四）准敎部照元年官制增設參事一人（五）决以李清芬任鳳賓繼津浦路貨捐局總會辦（十四日下午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電齊燮元代理蘇督又李純爲國捐驅給治喪費萬元生平事績付宣吏館立傳並候特製碑文令已下（十五日下午四鐘） 
　　南京電東海加派師景雲偕潘復來蘇軍界推陳調元何恩溥赴京請授齊眞除（十五日下午十一鐘） 
　　北京電齊耀琳電現在軍中乏主竊查齊燮元夙爲軍隊所欽崇擬懇迅發明令以齊帮辦署理督軍俾得維持地方全省幸甚（十四日十午十一鐘） 
　　北京電二齊電李純遺筆三封四件除照片宣布外派田錦章賚呈（十四日下午十一鐘） 
　　北京電王士珍保王占元調蘇和議總代仍推朱啓鈐擔任（十五日下午一鐘） 
　　北京電何豐林電社會黨陳獨秀來滬勾結俄黨與劉鶴林在租界組織機器公會并刑發雜誌鼓吹社會主義已飭軍警嚴禁（十四日下午十一鐘） 
　　北京電鄂人自治草案審查完竣訂號（二十）日開全體代表會議討論今日鄂代表會議一致主張廢督並擬先宣布王占元禍鄂罪狀（十四日下午十一鐘） 
　　北京電鹽輸出案國院以辦法欠當交鹽署修正再提（十五日下午一鐘） 
　　北京電外部照復使團解釋取消俄使領意義（十五日下午一鐘） 
　　北京電本月梗（二十三）日徐壽誕禮官處通告奉諭停止祝賀（十四日下午四鐘） 
　　北京電倪嗣冲電亟待交卸猝聞李督薨逝惟有將使署印信文件特派參謀長李玉麟卽日賚來請賜接收（十四日下午十一鐘） 
　　北京電通令各地方官防止韓黨排日運動（十五日下午一鐘） 
　　北京電贛陳電報李烈鈞轉圖粵贛（十四日下午八鐘） 
　　北京電張敬堯自漢來電陳報交代（十三日下午十二鐘） 
　　北京電某方傳布靳自出任督蘇周樹模組閣潘復之赴寗卽銜有疏通各界任命詢府院知不確（十四日下午八鐘） 
　　天津電寒（十四）日唐山煤窑爆炸死工人甚多現已掘出死屍五十餘具狀甚慘至爆炸原因尙未查悉（十五日下午十鐘） 
　　天津電部令俄僑民刑訴訟照無約國人民辦理（十五日下午十鐘） 
　　香港電元（十）（三）日海珠會祇議粵人治粵一條因有兩字爭執尙無結果各條原限一星期議决莫代表藉公忙要求展三星期現莫頻增省防又延和議輿論謂莫去留全視東江戰事勝否聞前日起虎門粵軍進攻東莞石龍與桂軍戰甚劇聞陸電莫謂東失西亡須力爲桂計故莫對和議不稍讓（十五日下午七鐘） 
　　香港電丹麥瑞典領事函賀湯履新（十五日下午七鐘） 
　　香港電各界和平會請林留調和粵局（十五日下午七鐘） 
　　香港電前日三水河口榮昌軍與福軍劇戰勝負未悉（十五日下午七鐘） 
[公電]  
　　安徽地方自治促進會電申報館轉各團曁各省安徽同鄉會均鑒迪等爲闡揚民治原理起發民治精神而促進本省地方自治起見特組織安徽地方自治促進會以爲地方自治之先導業經擬具簡章呈請省署立案現奉批准茲本會於十月十四日成立特電奉聞並希賜敎安徽地方自治促進會發起人洪迪等十七人同叩咸 
世界路透電 
[俄激黨內狀記]  
　　十二日倫敦電藍格爾將軍司令部發來無線電報謂藍軍在亞力山特羅夫斯克境續獲勝利已渡尼泊河俘敵兵三旅炸毀紅軍子彈廠一所內有砲彈五萬枚 
　　十四日紐約電共同通訊社華沙電稱波蘭政府發表文告謂俄軍現集於南部陣線一俟俄波休戰條約簽字卽將攻擊烏克蘭華沙接數消息謂基夫過激黨爲烏克蘭黨人所迫已委棄該地黨人即占據之 
　　十三日倫敦電近數日內外間盛傳全俄發生反過激風潮但至今接官場方面徵實消息前者屢有過激黨行將傾覆之說故今說不無可疑但所可確信者勞農政府今已存西比利亞遭遇困難據芬蘭京城消息過激黨之泊拉夫逹報承認西比利亞各鎭有人密謀炸毀橋梁鐵路殺死共產黨領袖組織農民革命因發覺被逮者千餘人主謀者爲柯爾恰克之舊部與謝米諾夫之軍隊云 
[對華新銀團大會]  
　　十二日紐約電聞對華銀行團大會已贊成比國銀行家加入銀行團之請求拉門德氏被選爲大會主席 
　　十三日紐約電對華銀行團今晨在紐約商會開會下午散會時拉門德發言略謂目前銀行團歡迎華人資本加入共圖中國公共事業如建築鐵路等事之發展銀行團已通過議案將致交駐北京代表使之向中政府與其人民說明銀行團甚願有國民代表所組成而準備履行銀行團職務之華人團體拉門德氏於茶會時聲銀行團現未攷慮立卽借欵與中國此事日後當討論之但必俟中國請求時而始討論之也英代表愛狄士氏稱華人有自治能力但中華民國之大希望尙未實現因政黨未能予以能行之憲法也中國須自己努力而後始有政治上之安寗銀行團能力所可及者在於贊助中國因銀行團之行爲可減少軍隊今中國收入四分之一悉爲軍隊所吸收云云其他演說者謂銀行團尙未爲中國籌議詳細辦法但規定大綱以蘇其財政耳 
[各國近事記]  
　　十三日羅馬電意大利社會黨大會今日在里吉哇開會通過决議案贊成加入莫斯科萬國工團並要求與無政府黨及產業革命黨分離 
　　十四日紐約電共同通訊社愛理文電稱阿米尼亞人現與土耳其人韃靼人開戰已徵兵三萬四千人由西波克將軍統帶 
　　十三日比京電據比利時自由報載稱英相與比相討論德國賠償問題業已蕆事日尼瓦大會不致舉行賠償委員會聆德代表解釋條件後將報告各國政府而不自行作决大約比京尙將續開大會 
　　十二日華盛頓電今查明外國船長有違背禁酒律與水夫串同私運威斯克酒入美者故內國稅務局現正考慮能否拘捕違禁之外船而加售賣一事該局並曾查覺水夫與酒商之關係水夫私運之酒皆美酒商出賣按伏爾斯台特氏之禁酒律皆特别規定没收運酒船隻之辦法 
平太洋路透電 
[廣州之和局]  
　　十四已廣州電廣州之媾和迄今未有結果聞莫榮新現候北京予以助力雙方皆於街道中築造防務戰事時時在意料中昨晚黃沙桂軍開槍擊粵砲船粵砲船未回擊而遁 
[天津之賑信]  
　　十五日天津電聞天津賑災會昨日收到上海滙來洋十萬元此殆爲上海賑災會所分派二十七萬五千元之一部由此可見天津賑災會因北京方面未能完全一致進行而遇之困難蓋天津賑災會不知賑欵如何滙來如何散給將使災區有顧此失彼偏枯不匀之慮也昨此間賑災會以糧食三千袋現資二萬五千元解送滄州以滄州爲分散之總點也現覺災區官吏不盡可恃故糧食與欵項皆送交敎會由敎會會同地方官辦理以免流弊某重要董事謂災情已亟而賑欵之來不似預料之速下星期將格外竭力勸募云 
[東省之匪禍]  
　　十四日東京電半官消息間島寶砂溝（譯音）有匪千人希圖肆擾該處僅駐有華兵百人居民大震紛携値錢之物離境韓人乘機集於邊境謂今已臻犧牲之日 
　　十四日東京電外務省因中國外交部不允日本派兵間島發出文告略謂間島時局日見嚴重使日本不能停止某派兵保護日領署與人民之計畫十月九日小幡以出兵大東溝北沙溝等處之理由通告外交部當接回覆據謂中國承認使日本不得不有此計畫之情形是以日本乃準備出兵十二日小幡接外交部來文與前約相反不許派兵中國拒絶日本友誼的協行固屬令人扼腕然日本仍將遣派充分軍隊以掃除邊界全境之惡源而保安寗此爲暫時計畫一俟危險逐去和平恢復軍隊即須撤回 
[日本近事記]  
　　十五日大阪電羅素氏星期三日在滬所發之演說此間人士大爲注意日本大學學生及青年服膺羅氏學說者頗衆 
　　十四日東京電今晨一部分報紙載華盛頓電稱美日談判業已决裂茲由外務省切實否認謂此說匪特不確且談判目下頗有利於日本之進步云 
　　十四日東京電陸軍省宣佈發明利用火山鐵砂鑄鋼之方法可使日本不必專賴外國之入口品此就軍事觀察點論之可稱勝利 
[北京近事記]  
　　十四日北京電某某數重要使署告知路透電社謂未聞復辟舉動大局如常 
　　十五日北京電順天時報云靳雲鵬有督蘇望周樹模代爲總理任齊爕元代理蘇督之明令今已發表 
國內要聞 
[北京通信（穆）]  
　　李純自殺後之蘇督問題 
　　突如其來之李純噩耗於昨日午後喧傳都門最初將信將疑遽難證實蓋第一電爲津浦路局所發實由交通界傳於外間及銀行界外交團漸次得電卽漸覺眞確然政府方面昨之一日中始終否認謂未得南京公電以致北京某報發出號外竟被警廳禁止直至下午七八時始獲發出滬報訪電恐當時卽未扣亦必壓擱也不過西什庫之蘇督駐京機關已得寗電李馨何恩溥等已摒擋行李急行返甯有問之者於倉皇萬狀中只說使帥病危未言逝世及昨日下午七時齊燮元齊耀琳之通電到政府始不諱言然而蘇督繼任問題乃爲一般人所注目矣 
　　政府對外雖隱秘此耗而實際上已籌議及之當昨日閣議時實已得有確報關於繼任一層曾爲詳細之討論所得結果爲令齊燮元暫行護理並催王瑚迅赴新任顧近來政府辦事實受曹張之支配者未先得曹張同意仍不便遽然决定故下午四時靳雲鵬親赴公府與東海密商則暫行護理之辦法雖屬一時之權宜仍未能驟定而先分電曹張兩處討論應行繼任之人一面催王瑚起程一面電齊燮元令其暫維秩序及乎今晚聞齊氏暫代或暫護之說將於明日閣議中加一决定之形式然後發表然繼任者仍未定也 
　　綜合自昨及今一日有半繼任人物之可以推測者厥有五說（一）王士珍說謂昨日下午公府曾致一密電於王欲凂其督蘇王即復電辭謝然王决非肯督蘇者人人知之此固絶非事實也（二）王占元說天津消息王占元新派來京之楊文愷聞李氏噩耗立即赴奉說者引爲王氏自謀督蘇之一證且按之前清成例兩湖調兩江爲常見之事而王與鄂人方有齟齬亦欲舍鄂而之蘇但王如去鄂則鄂必有適當之替人可以對川湘保持緩衝之形勢且爲政府所極端信任者故逆億之談以爲鄂督將屬之吳佩孚然吳對川湘固易聯岑陸之歡而就徐靳曹張對吳之近狀以觀則有種種原因爲提倡國民大會主張臨時總統之類决爲非當局所安心者鄂無替人王即難去（三）吳佩孚說此說出自直系中之一部分大槪爲希望之詞然呼聲並不甚高其障碍已如前述（四）齊燮元說其由來有數種第一在月餘來之李氏病假中政府關於蘇事每致李一電同時必致齊一電足見倚畀之殷有取得之機勢第二齊燮元與吳佩孚同日加上將銜而出於王占元之密保今當魯派將露頭角之際且暗中實得鄂王及奉張之援有爲之助力者第三二齊之電述李氏之遣囑其後半即力贊齊氏保其繼任又加以齊之於李早有與君代興之心尤見齊必不舍蘇而去但此數者雖皆爲齊氏可以繼任之原因而齊氏之資望較淺江蘇之鎭守使並齊而七平日皆莫能相當如必予齊其他之六鎭守使能否服從尙一問題（五）陳光遠說此亦有種種原因第一陳與直曹近極沆　於鄂王近亦有願隸彼巡閱下之表示其感情較對李爲厚可以得彼二人之助第二蘇督不畀齊則亦必畀齊以一督故用陳之結果可騰出贛督予齊燮元而又易得曹氏之許可然陳氏能否勝任尙爲問題蓋當局現雖待曹張之復音而上述五種實爲政府中人所研究之資料至將來復電到京曹保一人張薦一人平章擱筆則尙非今所言及也 
　　政府如此蘇人如何此閱者所急欲知者本省方面之意見截至今晚尙未聞有電來四代表於昨今之間其所表示爲催王瑚赴任催發表蘇人之財政政廳長而對於督軍問題則希望政府之愼重且慮及用齊之後引起各鎭守使之不平尤望政府之不遽發表雖未說出一廢字而隱隱之中含有廢督之意今日上午張一麐謁靳一次亦本此意以立言靳氏則對於省長到任財廳發表兩問題固已表示容納而於廢督二字則未能贊同也至於一般旅京蘇人則傾向廢督者實占多數大槪謂杜各將帥之爭奪不能不言廢督減輕江蘇之負擔不能不言廢督卽四代表及張一麐莊蘊寬二君亦莫不以其說爲然但口頭之表示較一般無責任者較愼重耳明日下午三時江蘇同鄉將開會於江蘇會館微聞關此問題將有表示不過茲事體大能逹目的與否殊不敢必耳此外尙有一部分人謂如廢督不成則將以蘇人督蘇且主以莊蘊寬充任者則又屬一種運動也蘇督問題之趨勢旣如此之大至李純之死則齊燮元齊耀琳之電說明其爲自戕且述其遺囑之言並通電各部院爲解釋誤會然政界研究電文尙以爲疑而神經過敏者於是又傳有被刺一說甚且疑爲與繼任問題有關巷議街談成爲一種資料蓋因未明眞相故也（十月十三日） 
[天津通信（若冰）]  
　　曹省長赴保參預會議龍軍安插之困難 
　　自直皖戰後北洋形勢漸趨重於保定爲政治之中心前日魯督田中玉由津赴保已略誌前報昨日曹健亭省長持帶領隨員五人副官長及衛兵六十名由車站出發表面上赴大名保定一帶查勘災情探其內容似另有重要關係據軍界人云曹使本擬日內在保定開一軍官會議其會議內容因改編三師問題第一師長爲王承斌第二師長爲蕭耀南第三師長爲閻相文或爲曹鍈並設一直軍督練處於保定卽以吳佩孚爲督練長此就軍事言之也至南北時局自李督逝世長江形勢將爲驟變某某兩系爭思得此地盤以植勢力在中央之意以蘇督一缺無論牽入何系漩渦不獨長江勢力不能平均且恐因此發生政爭故愼選人物超出兩系以外者前日曾電王聘卿懇其出由因王曾任江北提督且爲北洋前輩可以洽服衆情王氏昨已電京托病力辭不就聞保定方面對此問題甚爲注意現在田蘊山曹健亭及湖北江西等省均有代表赴保參預會議據個中人云某某兩系均無資望卓著可以督蘇之人才所希望者中央能就現有各督中遴選一人繼李之任則所遺之缺即可安插同派人物現正在商榷中也直省災民啼飢號寒已痛苦不堪言狀而龍濟光軍隊乃在被災區域滋意擾亂天災人禍相逼而來聞龍氏因責言四起急思將所部設法安插前經運動某要人轉　當局撥給欵項以便開往江蘇開墾旋因江蘇軍民長官及地方紳士極端反對遂將此意打消復託人向曹使說項緣去冬宣化懷來回縣屬有某外人所置之煤礦未經開辦擬合同龍氏撥給軍隊前往開採因彼時曹使未允未能實行刻下復申前議曹使仍然不允龍氏無法復商之京兆尹王瑚轉向京兆士紳疏通擬開赴密雲縣屬開採金礦此議本倡之一般專做礦業之掮客龍氏部下住北京雲南會館者多半皆略諳礦務雙方議妥遂慫恿龍氏提出此議無如京兆人因龍軍到處騷擾各方拒絶未便引狼入室遺害地方况密雲金礦爲該地天然物產更未便以現有之利權讓之外人已經婉辭拒絶刻此項軍隊究未知若何安插政府雖有解散之說然以費鉅終屬空言而已 
[齊燮元督蘇問題]  
　　齊燮元暫行代理蘇督命令延至昨晨始到各鎭守使各師旅團營長二百餘人昨聯銜致電中央謂巡閱副使齊燮元隨李故督歷任要職深資倚畀故遺書懇求中央特任實授署理蘇督且齊治軍嚴明尤爲軍人愛戴爲此懇請明令立予實授以維軍心而安地方云云並聞軍界方面因連日報載有張勳王占元盧永祥等來蘇之傳說擬再接再厲力爭必逹齊使督蘇之目的而後已何恩溥昨由京來言東海靳閣之意必遵李故督遺言任齊督蘇言雖如此但尙未可知也 
[蘇李督出缺之餘聞]  
　　李故督前日大殮後尙未閉棺乃弟桂山中將昨午十二時抵浦口參謀副官多人渡江赴浦口車站迎接一時入城齊代督偕各處課人員齊至大堂後迎候李下車卽跪地向大衆叩謝頓足大哭多人扶之入內即至靈前撫棺痛哭闔署人莫不淚下府院昨來電已派財政次長潘復來寗吊唁各鎭守使各道尹廳長縣知事稅所長昨又到數十人均聯袂入署至靈前祭奠楊恩培劉之潔兪壽璋趙會鵬郭鳳藻哭之最傷心昨日下午四時已閉棺英美日各國領事曁旅寗外人昨亦到署吊唁齊省長昨日又在軍署照料一日至晚七時始回署各處課會議籌辦喪儀及一切禮節已派定主任招待分别擔任並擬定辦事規則以資遵守李督生前曾在永年華洋金星合羣等人壽保險公司保有壽險數萬元茲聞各公司昨均有電致督署副官處聲明照數賠償以維信用李之德配王夫人因連日哀傷過甚精神昏亂已臥床不起孫夫人曁四妾亦已三日未進飲食並對人言决以身殉情形極慘桂山昨言决遵乃兄遺囑將家產以四分之二辦學助賑以慰兄魂昨鄂王浙盧魯田豫趙直曹奉張均來電即派代表來寧吊唁海軍司令杜錫珪昨由滬來卽入署吊奠亦揮淚不止現寗紳仇某等提議爲李在寗建立秀山公園並鑄銅像以表蘇人感戴德政之意按十三日本報所載江蘇李督軍出缺一則內云値日副官陳廷謨在簽押房聞內有嘆息聲急入內見李擁被而臥一無聲息乃揭被見李鼻有血跡氣息已絶云云查是日黎明陳副官即赴下關迎錢能訓八時返署始驚悉李督自戕急入內見大衆號哭乃揭被見李鼻有紅跡（係家人不知李已自戕以爲急症用靈寶丹塞鼻）此係察覺後之事記者因時間怱促未及詳查以致傳訛爰亟更正以符事實 
[許交涉員之談話]  
　　北京安寗李督死狀 
　　字林報云上海許交涉員前因公北上昨已返申字林報訪員特往見之許稱北京一切安靖雖有復辟之謠言斷無實現之理由在京時曾見總統總理及外交總長等時局前途頗有希望總統體氣甚健照常見客並未抱病由京來滬沿途所見毫無人民不寧之象亦無軍隊出發奉軍第二十八師並未在京即張作霖亦未到京也余十一日出京次日午後抵甯擬卽赴督署呈報在京經過情形事畢折至督署入李督臥室室中設 
 
 

Page 7

 
 
牀二一卽李督自殺之處遺骸在牀一乃李夫人之臥牀也午後四時殮以軍服並攝影數張翌日二時入棺尙未釘蓋因其幼弟李馨尙未由京到寧也李督遺書係九日十日十一日所寫原書註明日期在此數日李督似甚凄楚不寧其夫人以其病痛也不甚介意李督在此數日照常見客深至夜半三時始就寢十二日午前過四時李夫人忽間室內有物墜地聲爲之驚醒當即起牀行時有物觸足其時李督呻吟頗厲卽召日醫來診則見李督脈息甚微解衣聽其心脈乃見右乳下一寸處有一創痕左邊脹起嗣查見李夫人在室中所踢觸之物爲一勃郎林手槍署中聞此惡耗咸爲驚愕察其情形似李督以左臂掙持而起置槍對胸開放迨　彈而倒手槍遂從右手墜落於地遺書係置於枕下李督有二妻四妾遺資約二百萬元李督抱病已久約及兩月出缺後地方安靖齊燮元現代理督軍軍界中人甚擁護之云 
[蘇議會紀事（三）]  
　　議决發表廢督電 
　　昨日下午一時半開會因上午議員無到會者秘書未能將席次簽定改於此時改簽（每一年改簽一次於常年會訂之）改簽訖已二點半主席鮑副議長宣告休息俟核對宣布再行入席而議員有誤爲散會即驅車去遂不能成會兩副議長及議員六十餘人發一致府院陸部電力主廢督晚間發出第二號議程定十五日（星期五）下午一時開議（一）張議員援等提議請撥九年度預備費籌辦科學試驗所案（二）張議員援等提議咨請省長嚴行考核各縣知事案（三）龐議員鴻淵提議顧念鄰災已弛雜糧不得再弛米穀以維民食緊急動議案（四）徐議員堃錫提出籌辦積穀建議案（五）徐議員堃錫提出反對所得稅緊急動議案（六）徐議員堃錫提出解决將來自治問題建議案（七）盧議員瀚蔭提議敦促恢復地方自治制度案（八）盛議員元音提議電請內部回復地方自治緊急動議案（九）周議員承基等提議請將本年第二次臨時會扣留公旅費移充北省急振緊急動議案（十）王議員鴻飛等提議土布免稅請咨省長咨部繼續免稅以利農商緊急動議案外此則有朱翼雲等四十人之電請政府廢止督軍自江蘇始緊急動議案徐瀛等七人之電請中央實行廢督並聯絡各省省議會一致進行案二起均經油印未列議程大約以已經發電故也聞齊燮元護督令已到夏宗翰用議員名二十餘電京擁戴齊氏中有顏作賓陳錫榮名爲二人所知將與之交涉據曾中人言夏劉王三人昨日在會找人頗忙云 
　　議會請廢督電北京大總統國務院陸軍部鈞鑒李督猝然出缺公布遺書有和平統一寸效未見求同胞勿爭權利救我將亡國家等語軍政兩界苟有天良皆當感泣慨自政綱解紐軍閥專權種種糾紛皆由此起謀國之士不得已倡議廢督外人之愛我者亦多以此爲言口說所騰早成輿論浙督建議於先滇黔實行於後南北協商統一且以爲條件之一端中央政府屢付討論特未有適當時機旡從下手耳江蘇境內軍隊較爲紛歧力能統攝者蓋鮮其人各師旅長類明大義其維持治安之心尙不至因督軍存廢而分厚薄况經李督遺言諄囑吾人深信凡在軍人感此精誠斷不忍覬覦李督遺缺致冐爭權咎戾即何妨廢置李督遺缺藉爲統一先聲應請速頒明令廢置江蘇督軍風示天下以旌李督忠誠以促南北統一江蘇幸甚國家幸甚除由本會議長錢崇固及蘇同鄉諸老面陳外謹此電請鑒納施行江蘇省議會副議長鮑貴藻孫儆議員黃炎培華彥銓宋銘勳胡毓彬楊霖金樹芳王發蒙戴鐵齡孔昭晋朱翼雲劉長春錢鼎劉伯昌周積偉胡允恭羅會莊徐鳳標荆保宸趙錫棻王鴻飛朱際雲朱紹文董仙衢蔡鈞樞劉春生孫紹祖趙品成錢鼎奎屈嗣奎張宏業馮士奇王詠梅龐鴻淵張福增黃申錫霍仁泰陳錫榮徐承禧錢銘銓朱祥袚于樹深陸以鈞周承基朱世瑾盛元音黃守孚江湛鄭立三徐瀛張援徐乃佐吳福康榮棣輝奚九如馮世德華鼐劉啓佑朱毓賢楊彥戴思恭榮宗銓胡紹瑗沈明爔張錫彤張逹材謝芝光張書紳顏作賓朱德恒寒叩 
　　齊省長通知李督出缺函謹丞仁兄議長大鑒午間賁臨適在軍署未得晤敎爲歉秀帥突有此變良深惋痛其逝世詳情已經送登各報公布計當鑒及至地方治安弟在蘇一日卽當盡一日之職一切已與撫萬幫辦妥商辦理同負完全責任足紓厪系并祈轉致諸君爲荷專此敬頌議祺 
[琿春事件之近况]  
　　北京益世報云琿春事件迭誌前報續聞政府得東京某人急電云日本對於琿春事件非常激烈彼政府於西比利出兵之結果爲國論所非難故此次將琿春事件宣傳以緩和非難西比利出兵問題且藉轉國人之視線以對琿春問題也茲聞日人已預備九條件四附件預備向中政府提出（一）日軍有永久駐屯中境鵓鴿磖子及東溝之權利（二）將六道溝頭道溝百草溝局子街四個商埠改爲日本專管租界（三）設警察於銅佛寺琿春和龍黑頂子四地並將此四地畫出一日本居留地（四）天寶山銀銅礦需另訂章程（五）撤廢中日所訂雜居區域條約以後在延琿之懇民訴訟由日本會審（六）賠償日領事館及日人之損失（七）懲辦軍警官吏（八）中政府須自暴引咎之聲明宣告列國（九）關於琿春善後中日曾同協理此外尙有四附件但此爲東京日人之唱高調者所擬彼政府如何决定現尙守秘密也 
　　政府對於琿春問題異常注意曾密電東三省張巡閱使囑其認眞驅逐境內之韓黨以資維持治安據聞張使昨已覆電中央已竭力奉行云云又聞琿春事件自日本方面向政府提出交涉政府對之極爲重視除以前次明令電令東省地方長官妥速設法剿匪外並已决定將由中央特派軍事人員馳往該處調查眞相以憑核奪琿春事件發生後日使小幡氏連日謁訪部院提出强硬之要求聞昨日下午政府有公文致日使係對於琿春事件之答復其內容要點有二（一）琿春秩序由我國完全負責日兵毋庸越境代剿（二）關於取締韓黨可由地方官會同日領行之又聞當局對於琿春事件已電吉督從詳調查並將延吉道尹及琿春各長官嚴密監視以便日後取證交涉又令將下列數項速將詳細調查陳報（一）肇事時雙方轟擊之狀况（二）內中究竟有無華匪（三）死傷者之姓名職業籍貫（四）肇事之眞相及事前有無形跡據日使署得琿春附近之報告稱該地居民深懼匪黨復來襲擊極望外援日使小幡氏曾向外部聲稱本國政府之意實不能不派日兵赴琿春維持安寗惟該項日軍俟事平後即行撤退此項要求經我國當局嚴辭拒絶謂中國刻派赴該地之兵已足應付一切云云 
　　琿春事件日本軍隊六中隊已於十一日由會寗慶興慶源穩城同時渡江係第九師團之一部並由朝鮮總督府派憲兵二百名憲兵補助韓人五十名往琿春東溝鵓鴿磖子爲前站對於中政府阻其入境之舉置若罔聞一方面六道溝堺與總領事親自赴琿調勘路上所遇韓人村落均派警察檢查自由行動此爲琿春交涉員之急報也 
　　東京留學生全體十一電致政府云此次琿春事件因韓人排日之故擾及我境日軍自由行動越境圍剿實屬破壞我國主權應請通電各國許韓人獨立一面取締韓人在我境內不得爲排日舉動以圖邊疆之永久安甯 
[廣州通信（平）]  
　　廣東有兩督軍爭持仍未决 
　　自八號湯廷光接收新督軍印而後粵省負責有人局面爲之一靖然一省之內而有雙督軍河南有督河北又有督河南之督接任而後出布告聲明負責河北之督又出布告聲明未曾卸責且舊督之布告竟多用以粘蓋於新督布告之上以滅痕跡其未經遮蓋者由桂人下級士兵紛紛撕滅而桂人之上級軍官如沈鴻英則亦出有布告謂李魏公舉新督决不承認馬濟則謂你們鳴砲恭祝我們亦開砲慶賀似此情形桂人亦甚憤憤不平其有無事變發生仍在不可知之數也但今日粵人治粵已爲一般所公認桂人欲以武力强制之其勢萬不可能雖兵工廠軍械庫等殺人利器尙在桂人手中桂人决不肯交出但財政竭蹶一無收入交通斷絶呼應不靈以言用兵極其量不過糜爛省城而止然人心已已去恐戰亦無益故沈鴻英馬濟輩現仍一味呌跳大聲喝打然莫榮新則一味恭順滿口答應磋商收束軍隊辦法俗話所謂一個做好一個做醜然後乃有數目可講也現在講價一層各社團已還至一百五十萬不能再加此層未必再有異議惟收束軍隊之辦法現在尙未開議究竟以何地爲集中前敵兵士之器械能否帶回此層最關要害蓋桂人認定廣州不守則退回肇慶將來提出必以肇慶爲集中地即陸榮廷電文所謂大軍集中肇梧以爲鎭攝者也軍械一層必堅持全部帶去有龍濟光前例可援若果有堅利之器械守肇慶之天險則雖暫時退出廣州而有一百五十萬之代價亦樂爲之待稍爲休養又復捲土重來其害實不可思議故集中之地點與帶械而去此兩層最難解决論者所憂調和之卒歸於决裂者卽爲此也日昨岑春煊林葆懌作調人由莫李魏各派全權代表在海珠特開緊要會議其會議之詳細情形嚴守秘密禁止旁聽不許於未宣布前發表惟聞其大略則此會以岑林作調人謂莫榮新之督軍可去而軍府不解散莫雖解除督軍名義仍以桂軍司令名義辦理收束軍隊事宜所可知者惟此二層其他尙的别項未經人說出總之軍政府不願就此塌臺蓋深慮孫伍唐事後回來重新組織軍府故趁此莫榮新力量尙厚之時李魏旣不能將其驅逐陳炯明又不能將東江軍隊抽撥回省且最近東江戰事旅進旅退又無甚進步故極力保存軍政府而子出而調和然後急起直追速與中央議和彼軍府始終認此事爲兩粵內訌與大局無關而渴望和議一成軍府旣得大宗欵項各人亦可得地盤以去也陸榮廷之兩粵巡閱夢受此打擊未悉北方尙承認否粵人尙容許否耳而各系政客近又異常忙碌深慮國民黨復活在粵中綜握全權彼輩無所活動故　日甚爲着急也 
[國慶日之湘人自治熱]  
　　湘省各界人士之對於自治問題旣於七日各界聯席會議决定於國慶日舉行全體巿民自治運動游街大會所推舉之籌備員遂各分途籌備至雙十節午前九時許各界巿民之集合省敎育會者即及萬人此時大雨滂沱絶不止息有主張改日舉行者衆反對之乃由葛光運報告游行秩序彭璜報告請願意旨唐耀章宣讀請願書畢即整隊冐雨出發所定路程首由水風井入東長街過理問街轉青石橋經紅牌樓進坡子街折學院街轉衣舖街入西長街轉北正街繞省議會轉湘春街皇倉街入府正街至總司令部仍至省敎育會解散出發秩序首紅白大旗各一紅旗上書自治湖南四字白旗上書請政府召集人民憲法會議十一字次軍樂隊次巿民各人均左手秉國徽右手執小旗旗上書以各種警惕語無非烘託自治二字亦有攻擊省議會並攻擊現政府之理財政策者所備傳單共數十種約數十萬張沿途分發並時時高呼湖南自治惟以雨勢過大到會巿民又多數未持傘蓋衣履透濕殊難抵擋故行至半途即多數散去行經省議會之際衆以其已失時效猶欲集會包辦制憲問題因將省議會旗幟卸下以示警告至總司令部衆在又一村停駐推蔣育寰等四人代表先入以久無音耗而又雨濕胸窠即不俟邀請齊入總部列隊大堂少時譚菴組氏親出接見與之互行一鞠躬禮譚氏當衆演說謂諸君來此之意我已明白湘省自治急宜進行昨已有各界建議代表十四人到此請願我已允卽日採納衆意召集人民憲法會議諸君請求之件必當全部應承（衆大鼓掌高呼湖南憲法萬歲）湖南自治將來亦必全無阻力須要大家一心打破困難（衆大歡呼）但我國人有一種恒性多重虛聲不務實際甚願諸君從實際方面着手必能成功云云演說之後遂由代表彭璜發言謂巿民今日請願宗旨希望總司令於兩個月內召集人民憲法會議五個月內完全制定憲法至憲法會議之組織法及選舉法關係重要應由革命政府制定再徵求人民同意萬不可單由省議會制定致違反輿情此外意旨詳叙在請願書內言畢即呈上請願書譚氏親手接收謂大衆意思甚好我無不採納但希望諸君保守秩序爲湘人表率云云代表乃復將所擎爲先導之紅白大旗各一送上譚氏亦卽接收並謂諸君辛苦我爲諸君祝福於是大衆齊呼湖南革命政府萬歲而退至關於雙十節之典禮如大閱追祭賞功宴會卹貧等等均未舉行僅照例結綵懸燈由譚氏率領僚屬向國旗行禮而已 
[汴省通信（曉）]  
　　救濟北方災歉之計劃 
　　秋風料峭瞬届孟冬北地早寒黑帝又將臨權矣北方數千萬災黎此時眞若陷於九幽十八獄其苦當非記者秃筆所得描摹汴省自當局議振實行勸捐後各界雖亦竭相贊舉然對官場方面則有微辭蓋以財產千萬百萬乃至數十萬之官吏苟出餘瀝籌拯咄嗟間可活萬衆平昔取於民者如許今茲區區題名千餘元即謂已盡救濟能事惠及黔黎矣商學各界鼓吹有餘實力有限開會數四均乏具體辦法惟近來上海穆藕初氏（鄭州豫豐紗廠總理）倡以工代振說最力昨已親赴豫西一帶查勘一切亦有提議重修水利者旣可代振又免明年鬧荒謂一舉二得此說甚佔勢力記者按北地高亢此次災荒總原因在「水澤稀少」四字豫人保守性質太重人工補救不講向以「靠天吃飯」爲維一主義及一際天時不佳即束手待斃補此積弊當以掘井之法爲最掘井亦水利之一簡而易行然以此語各地田户田户均搖首以「我們老祖父並無用此法饑荒是天爺做的哩」爲對足知豫民賦性之執滯也又隴海鐵路鄭州植木總塲方圍三千餘畝苗植蔚然如沐亦用掘井以牛引水灌注之故聞近日當局將以此法强迫各屬遵行果爾亦一福音也近日各屬因透雨布種頗形忙碌惟前此大半將畜牲儘數出賣說者謂明春恐重鬧牲荒豫中社會方面以最近河北武涉陽武數十屬有某國人收買牲口之耗據查每牛一頭出價七八元至十一二元分遣中國人出面儘數收羅聞健牛則運本國次者留爲來春居奇之用劣者宰之現售愚民貪顧目前不惜剜心頭肉反視爲無上機會爭先拍買前昨洛西某學會因此特開會議演說至爲沉痛略謂此次北方人民轉塡溝壑半爲天災半因各省奸商污吏暗中販米出洋之故他國尙廣屯糧秣以備將來需用吾人切不可再以牲口售凈免饑荒後重鬧牲荒云云聞已建議請地方各屬官廳一體嚴禁販賣牲口不日實行 
地方通信 
[蘇州]  
　　各機關哀悼李督蘇州軍警政各機關得李督自戕消息後自十三號起均下半旗三天警察廳長崔怡庭君恐發生謠諑昨日特召集各區署長隊長到廳會議在此數日中無論晝夜巡官長警等均不准外出實行特别戒戲并分發黑紗布一律纒臂七日藉誌哀感 
　　同日發生盜刦行船案三起吳縣温知事前據第四警察分所長袁均　稱上月二十一日下午三四時有洪蔭濤航船由蘇裝載貨物行經泗村頭左近突被盜匪十餘人各持槍械蜂擁上船將銀錢貨物搜刦無遺又封阿水鏜鑼船行至檀村港中亦被盜匪十數人將該船及搭客宋寶乾之銀洋一併搶去又同豐典售包客人高國翔由鍻僱舟至　行抵甫里港口亦被盜匪十餘人持槍上船將銀洋原飾刦掠一空各具失單報請勘緝等情當經派委承審員馳往查勘無異茲以該處乃松錫崑通行航路該盜匪等竟於一日之間連刦行船至三起之多實屬不法已極遂於日昨通呈各上官請予飭屬嚴緝並分咨水陸軍警曁隣封各縣一體協緝此案贓盜務獲解究云 
[鎭江]  
　　李督出缺之哀悼李督噩耗傳到後各界同深哀悼此　軍政警全體人員曁軍警士兵均自十二日起左臂纏黑紗七日各機關各軍隊亦下半旗三日以誌哀悼 
　　商號捐助災賑鎭郡綢布糖香等號及慈善居户爲北方旱災甚重踴躍捐助數日來集欵將及千元送交商會彙解災區以資救濟 
[揚州]  
　　各界哀悼李督李督噩耗傳到後各界殊深悼惜現陸軍警察緝私及運署各機關均於十四日懸掛半旗軍隊官佐與警察長警均於左膀裏黑紗以誌哀思並擇期開追悼會云 
　　會議抽查户口省委抽查户口專員姚日新於十三日在縣署內召集城廂五警察分駐所巡官羅寄琴等會議抽查户口辦法並令各巡官補貼各户門牌以資稽考 
　　五師省食助賑省立第五師範學生自治會於十三日會議賑捐辦法結果以節省食品之資助賑（一）免除早點一月（二）茹素一月（三）每人至少節省零用一角已於是日起實行矣 
[嘉興]  
　　發現秋症嘉邑近發現一種時症初起時身熱飲食少進皮膚乾燥亦不出汗若看護不愼四五日後必至發狂再延半日或一日必殞命迨發狂後雖任何醫治必無效果且死後屍身上多現紅綠癍點或細如泥沙或大如荳子中醫謂之秋瘟症現城中居民之因此而死者已有多人此外因看護得宜不藥而愈者亦頗不少尙望衛生者留意焉 
　　榮身上市北鄉鄉民除耕種田地外每於秋間田禾收穫後多種植雪菜青大頭菜等迨刈割後又用鹽製就行銷於蘇滬等處生涯頗盛獲利亦豐現鄉間各種菜秧已經上巿各鄉民已向巿購買分種帷今歲菜秧較往年爲貴每擔須十元左右且秧種亦甚細小種植者須施用適當肥料始可發育故種菜者近日又購備肥料分配施用矣 
來函 
[松江來函]  
　　報載松江通訊欄內操龍一節與事實不符當時速率以嶽廟龍與育嬰堂龍相並均爲七十八秒嗣以各爲公益起見應得獎牌兩相推讓兩方會員盛情極洽後存聯合會中作爲兩方紀念之品並無爭執尙未解决等情事關兩方會員感情與名譽有關再爲將來公益事業之障礙務望更正爲荷第一區嶽廟龍領袖嚴仁鎔會員徐耀庭李允之馬根生東端清費德甫等同啟 
雜評一 
[齊燮元請廢巡閱（默）]  
　　齊爕元之請廢巡閱使可謂善矣惜乎其文章僅做一半也何也並未并督軍而請廢之也使齊請廢巡閱之意爲公而非爲私則何不并督軍而請廢之耶吾謂齊處今日之地位有可請廢督之理由三其一李督於督軍一席不保薦繼任人而僅請齊代理者蓋有深意存焉齊果能善體李督勿爭權利遺意則請廢督軍即以成李督未竟之志其二江蘇廢督之聲已成一致縱暫時强違輿論不廢而廢之之期亦終不遠齊能預請廢督可以大博蘇人之歡迎其三以齊自身權利言之今日覬覦蘇督一席者正多有力者旣各有所保薦中央亦以資望太淺爲疑則督即不廢亦未必定屬於齊况乎蘇督即廢亦未必遂失其向來之地位也 
　　是故齊苟於此請廢督旣以成李督之志又以滿蘇人之心并以减去爭督方面之惡感而自身勿爭權利之心亦可大白一舉而數利備曷弗乘此機會而一爲乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[羅素博士之談話]  
　　言美國將爲世界之領袖 
　　昨晨十時本報記者訪謁羅素博士於一品香旅社時晨風送爽秋氣生涼羅素博士出而握手盎然有學者風一手持烟斗坐安樂椅上與記者談話烟斗中之烟縷縷而上羅博士之思潮亦如湧而至所發之議論均細微精切爲常人所未曾道所不敢道羅博士洵一世之大哲學家也談話時羅博士並隨時欵記者以烟茶殷勤和靄毫無種族之見階級之分則羅博士之言行均含大同之精義固非常人所能及也茲記其談話辭如下 
　　大戰爭後之反動力記者先以歐洲社會近况詢羅素博士羅博士言曰「凡大戰爭後社會上必受一種困苦而此次歐戰爲尤甚困苦愈甚反動力亦愈大歐戰未開始以前歐洲社會上即有一種不安之狀態迨歐戰終止此種不安之狀態亦愈爲顯明而增廣誠以各國以戰後餘生疲憊之餘加以飢餓雖欲安亦不可得也種種社會改造運動遂以之而發生非特有學識者有改造社會之思想即平民之無高深智識者亦知改良現行各種社會上之制度爲今日之急務歐洲今日之社會誠一浮躁之社會也」 
　　英美兩國爲社會主義通行之阻力記者卽問然則歐洲將有重大改革耶羅博士答曰「否此次戰爭後控世界之大勢者厥推英美二國英美二國之立國根本均本於資本制度此二國之資本制度現時尙能支持故此二國現時尙能指揮世界而有餘雖歐洲其他各國其不安之狀態甚爲衝動有躍躍欲試之勢有革命之動機然終不致成爲事實因歐洲如今日革命英美二國今日即可控制糧食之來源而致革命各國於死地也」 
　　非美國打破資本主義時社會主義必不能實行記者問曰洵如羅博士言歐洲之社會其將長此不安乎羅博士重燃其烟斗且吸且笑曰「此又非然英國之工黨現正在活動之候恐不久即將政治上佔有重大之勢力届時則歐洲大勢自當有變更恐成一社會主義之歐洲亦在意料中事維雖成一社會主義之歐洲對於人民之痛苦亦不能援救此痛苦之來乃由於戰爭之所致無法可彌救之英國至少尙須六七年可以復原他國更無論矣）記者續問社會主義將大行於世界乎羅博士曰（余殊未敢必於美國資本主義未打破時社會主義之立足地步必不能穩固而美國方面則以資產豐饒之故資本主義殊不可打破雖美國亦有社會黨之活動然其勢力殊不足爲全美國政治上社會上有所重輕也」 
　　美國將於二十世紀全世紀執全世界之牛耳「美國將爲全世界最强大之國於未來之百年間世界之均勢必將爲美國所控握之」此記者問美國之國際勢力時羅博士所再三陳述之語也後記者復詢羅博士對於俄德二國之意見羅博士曰「俄國有改造社會之心而無改造社會之法其社會主義之來也如風動潮湧不可遏止當其事者又操之過急以致起各國之反對其結果則全國人民須集其力以對外而於本來改造社會之目的其逹到時正不知何日而德國之情形又不然德國雖爲戰敗之國爲各國所監制然其國物產富豐英才輩出人民又肯耐勞忍苦今之政府制度雖不能全合眞正之社會主義然其手續取漸而不取驟故成效恐較速大約於二十年內必能恢復其固有之地位也」 
　　國際聯盟乃一笑話最後記者問羅博士對於國際聯盟之意見羅博士曰「國際聯盟乃世界之一大笑話所謂聯盟者乃戰勝各國互相聯絡以保存其戰勝之俘虜品也」記者問曰然則與百年前之神聖聯盟有分别乎羅博士曰「非但無分别且其爲害較甚蓋神聖聯盟之時代國際道德之腐敗尙無今世之甚且今之巴黎和約其條件之苛刻殊令弱小國無轉爲富强之機會也」 
　　談話畢已十一時餘記者恐羅博士另有要事故即與之握手而别 
　　本館與羅素博士來往之函件此次與羅素博士同來之勃辣克女士爲羅博士在劍橋大學敎授時之高材生前日到滬時羣皆稱之爲羅素夫人以致各報之紀載亦均稱之爲羅素夫人及前日始知羅博士與勃女士僅有師弟之交情而無夫婦之關係本報乃於前晚致函羅博士道歉深咎我儕之誤會昨得羅博士回函譯文錄下「申報記者鑒前日之誤會余與勃辣克女士均以之爲無足重輕且事已過去可不必深究亦無引咎之必要至於各報之記者更非有心誤稱者余决不引爲介介大約誤會之由來在於中西文字上之不同加以當時余等初到上海時歡迎者甚衆余一時不及解釋余與勃辣克女士之關係總之前日之誤會乃無關緊要蓋余與勃辣克女士除法律上之解釋外其關係與夫婦無異余亦甚願勃辣克女士作如是想余與勃辣克女士常在一處外人之以夫婦稱我二人者亦不至一次君等常讀余書者當亦知余雖對於男女間之關係視之爲重要而對於英國婚姻之法律則常目之爲腐舊不適用且常勸世之有智識者廢棄之故余對於此次之誤會深爲抱歉蓋余未曾將我二人之關係於事前宣布明悉出至於改正已成之誤會請君等設法之羅素啓」記者昨日訪羅博士時囑將此書譯成華文付刊以明事實之眞相 
　　羅博士今日蒞臨本館午膳羅博士已定於今日午時來本館參觀本館當引羅博士參觀各部以便領敎并略備午膳以盡東道之誼 
[三團體公請羅素講演]  
　　英國大哲學家羅素先生到滬以來疊受各團體歡迎茲江蘇省敎育會新敎育共進社中華職業敎育社三團體亦訂定今日下午四時半在西門外方斜路三四八號省敎育會會場敦請羅素先生講演想届時羅素先生必有一番妙論以饗吾人凡研究羅素學說者皆可往聽不須入場劵云 
[蘇省特别戒嚴之通電]  
　　松滬何代使昨接齊燮元寒日通電云李前督出缺地方安謐秩序如常第恐宵小生心乘機蠢動爰於即日起本省應暫時施行特别戒嚴以安人心而平謠諑仰各該軍區一體查照辦理爲要 
　　上海縣公署昨致各機關函云逕啓者案奉省長齊帮辦齊寒日電開頃奉國務院元電開奉大總統諭文日三電並錫電呈李故使出缺情形均悉失我良佐曷勝痛悼江蘇督軍一缺特派齊燮元暫行兼代著卽會同齊耀琳於地方治安妥愼維持江寗綰轂南北五方雜處新喪主將難保宵小不從而生心該代理督軍該省長職責所在尤當嚴密防範爲要等因奉此合亟電知卽希轉飭所屬一體知悉等因到縣奉此除分行外用特函逹即希查照 
[滬南水道一併戒嚴]  
　　松滬何護軍使以本埠前數日有過激黨散發傳單自李故督自戕後謠諑頻聞是以通令所屬各營於十四日晚間起頒布臨時戒嚴夜間十時以後阻止行人在軍事區域往來已誌昨報昨日何護軍使又諭稽查員如再有散布激烈傳單者立即拘捕復又查得上海兵工廠適臨浦濱沿浦灘並無栅門而黃浦江爲通逹浙省要道晝夜往來船隻甚多現旣舉辦臨時戒嚴則附近兵工廠之水道亦在軍事區域以內自應一併戒嚴爰定昨晚十時起至黎明止阻止船隻航行設或船只届時駛到祗可泊在軍事區域以外暫停俟黎明開行通過惟尙恐有違禁闖越情事於昨夜起由軍署與上海防守司令部各派小輪一艘每夜通宵往來梭巡一面令由駐滬水警第三隊隊長王壽良調撥舳板師船四艘分泊南碼頭及龍華嘴兩處浦灘阻止浦江行駛船隻於夜間十時以後不得經過高昌廟方面水道 
[彙紀蘇人主張廢督之公電]  
　　（省議員章紀綱葉理封電）北京大總統國務院鈞鑒李督出缺請及時廢督實行民治以拯國危江蘇省議員章紀綱葉理封叩删（陸規亮等電）北京大總統國務院鈞鑒吾國督軍制之應革無俟贅陳此次李督自戕足徵已有覺悟光明磊落有烈士風欽仰曷己應請此後蘇省勿簡督軍如克實行他省必聞風興起旣踐總統文治之宣言復償國民自治之渴望江蘇幸甚全國幸甚江蘇公民陸規亮袁希洛賈豐芸賈豐臻等寒（顧樹森等電）（一）南京齊燮元上將鈞鑒李督自戕江蘇督軍之無意味了然矣重以蘇人廢督之志甚堅逆料今後賢將必有薄督軍而不爲者何就職通電復來自左右督軍之制何益於民代理之榮何加於上將若鑽謀運動事於兩大連絡擁戴謀及諸將以求永於蘇督之任後此處事之難可以預料并使天下羣將鄙上將之爲人萬希臨高履薄領袖諸將一致電請廢督以爲軍人模範且嚴重約束軍隊以維持地方治安國運之隆自公所倡臨電迫切惟希鑒納江蘇公民顧樹森汪家棟王績程恩祐狄福鼎汪鑑榮管城潘友安咸（二）上海何鎭守使蘇州朱鎭守使通州張鎭守使徐州陳鎭守使海州白鎭守使清江馬鎭守使鎭江楊師長揚州黃旅長公鑒時至今日軍閥漸歸失敗民治日就發皇大勢所趨莫可强遏李督厭世卽其朕兆凡平日惟力自恃坐擁兵柄者大可引爲龜鑑公等干城重寄坦白無私早爲蘇民所共鑒曷勿順此潮流聯同袍澤電呈政府實行廢督則公等不朽之盛業萬國五洲相與景仰豈獨名埀青史而已哉利害輕重惟公圖之迫切陳詞惟希鑒納（名同上）翰 
[楊敬德等致蘇議會電]  
　　江蘇省議會公鑒聞貴會議員王鴻藻等得巨金爲某帮辦運動督軍道路傳聞殊深驚駭此事究竟如何於貴會名譽蘇人體面關係極重務請立予澈查以彰公道如果屬實誓與蘇人共棄爲貪鄙溺職者戒臨電不勝迫切惶恐之至江蘇公民楊敬德錢承振周以鐘趙祖恩程爾恭等删 
[敎育會聯合會决定在滬開會]  
　　本年全國敎育會聯合會開會事眞日廣東省敎育會來函决定延期俟事平再議各情疊誌前報昨日各省區在滬代表復集江蘇省敎育會討論辦法已議定本月二十日在滬開會業由江蘇省敎育會組織事務所分電部省報告移滬開會並分電各省區請代表速來附錄電文兩件如後（其一）各省區敎育會鑒本日在滬代表集議粵會眞電延期事平再議等語各代表多　滬仍照佳日議二十日在滬開會特電請代表速駕蘇敎育會咸（其二）香港大東酒店黎籽訓君轉廣東省敎育會及在粵代表公鑒本日在滬代表集議眞電延期事平再議等語各代表多蒞滬仍照佳日議二十日在滬開會明年赴粵盻速蒞滬蘇敎育會咸 
[關於管理俄僑之消息]  
　　中央政府自停止駐華俄國使領待遇後關於接收俄領及審判問題業經政府妥籌辦法於昨通令各省交涉員及各機關遵照聞辦法如下（一）各俄領停止待遇後所有保護及管轄俄僑事由各省交涉員繼續代行權責（二）中俄人民訴狀及俄人犯罪事件均歸我國法庭審判其審判規則由司法部詳細另定（三）俄人請領護照應照向來對衣無約國人民給照辦法辦理（四）俄領館所存案卷如交由我國保管時則由我國負保存之責否則聽各該領自行處置我國不負責任 
　　上海地方審檢兩廳奉江蘇高等廳訓令內開案奉司法部令開俄國駐華使領早經明令停止待遇所有俄國人民民刑訴訟除吉黑兩省定有特别辦法外應悉照審理無約國人民民刑事訴訟章程辦理請轉令所屬一體遵照　因除分别令知外仰卽一體遵照辦理此令駐華俄國使領自經政府明令停止待遇後本埠俄總領事署尙令其副領事麥拉夫氏兩次蒞公共公廨會同華官處理該國商人枯而請求派員鑑定公文一案頗足爲人注意茲悉枯而之請求書係在我政府未下停止待遇令之前所遞故公廨於接受後即照章函咨俄領會訊至停止待遇後之旅滬俄僑所有刑民訴訟發生領事團正在磋商管理手續擬照無約國人民發生之訟案辦法歸公廨英美義日四國値日領事輪流陪審云 
　　字林報云上海許交涉員前赴北京與政府商酌在滬俄人之地位是否因政府停止俄使待遇而受影響昨許返滬聞政府不欲干涉在滬之俄人亦不欲干涉俄領格羅斯氏之地位與權力其唯一更動不過會審公廨讞員奉有訓命不得與俄陪審員與同審案耳許交涉員現將與領事團會商一切辦法 
[美公使克蘭氏將抵滬]  
　　英文滬報云美公使克蘭氏將偕其夫人於本星期日晚間九時抵滬因其子女將乘南京號輪船由美到滬也其子名約翰在哈佛大學肄業三年擬在東方游歷一載然後回校畢業大約克蘭夫婦將在滬盤桓兩星期云 
[洋貨疋頭商定期開會]  
　　洋貨疋頭商所組織之金融維持會前次議决派代表赴英美商會討論維持巿面辦法嗣因英商會復函以該會書記有病外出不能立時開會美商會以前致本會函稿遺失囑令重抄維持會各會員以巿面日迫爰又定期召集開會討論根本解决方法茲將通告錄下逕啓者時局危急巿面日非一日不籌根本解决之方曷救目前恐慌之急否則坐視滙價日落洋行催迫滋膏旣竭性命堪憂本會特定夏曆本月初六日（星期）下午二時開全體緊急大會爲最後之討論並報告和明商會談判情形務望準時到會幸勿再事觀望後悔莫及特此通告 
[萬國義勇軍舉行總賽槍]  
　　本埠萬國義勇軍向例每年十月間舉行總賽槍大會一次凡屬各國義勇隊員無論何項資格均可報名與賽茲悉本年大會業由總司令部擇定十六（今日）十七二十三二十四（均星期六星期日）四天舉行其比賽部局特贈價値數百元比賽法分作三場不分班次第一場全數比賽二百碼三百碼各七響用小號人身靶取分數優者六十名餘歸淘汰第二場以第一場所取之六十名比賽四百碼小號人身靶七響及五百碼大號人身靶七響取優者三十名餘亦淘汰第三場以第二場所取之三十名比賽六百碼大號人身靶十響合三場分數最優者一名得奬惟第一場射分得加入（總分數彩（及各班（香賓彩）第二三場祗限得勝杯所用其第二種至第十種均分班比賽大致四百碼以內至一百碼之間快槍居多且有立射坐射跪射并受極短促時間之限制此項各種獎品均由租界內各大商舖捐助聞已交到數千元賽射時間亦由總司令部頒布預定今日下午二時起爲第三種及第七種比賽十七日上午七時起爲第八種及第四種比賽下午二時起爲第五第六種比賽二十三日下午二時起爲第一種第一場比賽二十四日上午七時起爲第二第九第十種比賽下午二時起爲第一種之第二三場比賽（婦女彩）附屬於第四第九兩種比賽聞前日報名截止共得各隊賽員有一百八十二人之多（去年祗有一百四十一人）計開美國隊三十二名葡萄牙隊二十九名中華隊二十七名日本隊十八名英國愛字隊十七名蘇格蘭隊十二名英國皮字隊十名第一常備隊九名機關槍隊七名水師陸戰隊六名過山礮隊六名工兵隊五名馬兵隊二名總司令部二名想此比賽期中各國健兒在靶子場上必有一番大競爭也 
[催遷濬浦障礙物]  
　　濬浦局訂期十月中開濬浦濱先從南巿大碼頭浦畔相距岸線一百二十尺處開挖淤泥所有沿浦船隻竹木材料及一切阻礙物件曾經淞滬警察廳長布告周知令飭水巡隊傳諭預行避讓在案茲因該局開工在即水巡隊潘隊長查得浦畔一帶仍有不遵遷移之阻礙物殊與濬浦工程有礙昨特派出水探陳榮華協同水警隊次第催諭從速遷避所有大碼頭停泊之垃圾船爲載運垃圾地點昨亦令飭移泊至十六舖迨是段開濬後再行照舊遷回其餘渡船航船等一體遷至相近處所暫泊不得再事延玩云 
[緝獲漕河涇之越獄犯]  
　　盜犯董全生民國五年份糾衆至西鄉十八保馬橋地方搶刦沈書華家財物由警將董拘送上海地方審檢廳訊明判决監禁十一年送往漕河涇江蘇第二監獄執行在案今年春間董犯隨大批獄囚反獄逃出匿跡西鄉北橋地方茲爲該管縣警察第二分所警佐查悉爰於前日密飭長警馳往董全生家內將董擒獲解所申送事務所於昨備文轉送地檢廳歸案訊辦下午奉檢察官提案預審一過判董犯收押候究 
[盜匪拒斃水警]  
　　浦東東溝地方日來民船所運貨物連被盜匪搶刦多至三十餘起水上警察特於前晚派水警七人携帶槍械僱一民船假作運貨船隻於九時許搖至東溝忽有小船數艘自蘆葦中搖出警士初不以爲意及與小船接近突有盜匪三十餘人各執刀槍蜂擁上船水警欲出槍械抗禦已措手不及當被盜匪亂刀砍戳警士中安徽人汪黃三崇明人毛阿大沈少祥黃石郎首臂腰腿皆受重傷有一警爲匪砍斃復將屍擲入浦江尙有二人被擊落水失其踪跡盜匪卽將警船所有軍器搬入小船呼嘯而去受傷之警士乃勉力將船搖回十六舖報明隊長自投租界仁濟醫院醫治抵院時天已將明矣聞當晚即有大隊水警馳往出事地點嚴密兜捕云 
[元芳路命案續誌]  
　　虹口元芳路五百四十三號門牌山東餅店夥楊四友十二日夜在元芳路某弄口被人連戳四刀傷及要害身死翌晨由捕報請公廨中西官蒞騐屬實諭令屍兄楊慶祥具結領尸棺殮聽候緝兇解究等情已誌本報茲悉捕房以死者日前曾有將餅店主張和之女張小春誘姦偕遁被張尋同之舉深恐與張不無關係因特派探往查詎張於出事後已不知何往以故該探等現正着手偵查云 
[美公使助賑計畫]  
　　大陸報十二日北京電云美使克蘭偕美國軍官現籌議在災區用美國紅十字會所撥經費五十萬元辦理賑務之計畫雖與其他賑災會聯合但不與之併合云 
[華洋義振會消息]  
　　華洋義振會昨接衡州紅十字會水災籌振處來電云衡陽連年蟲旱繼以兵燹匪禍十室九空今年洪水亘四百里出廬牲畜悉被漂没損失數百萬猶冀補種晚稻稍濟災黎乃晴雨無定秋收望絶公私蕩然無可輸助貴會惻隱爲懷伏望源而來多多益善保我孑黎起死回生不勝禱切又湖南新化縣陳知事電稱該縣城鄉被兵匪傷斃人口曁損失財產總計約値洋五十八萬零九百五十元零七角受傷人口二百二十七名斃命人口四十二名特將被災狀况電逹懇請酌撥振欵則萬户災黎當拜仁人之賜云云該會振務股致山西閻督軍電云號電敬悉孔嚴兩代表均經接洽此次各省災振一切章程辦法貴會最爲完備具徵督軍矜重民命之至意昨幹事會議公決撥助貴省洋五萬元即日交滙特先電聞又致第四組查振主任張賢清君電云文電悉昨幹事會議决照撥洋二萬元滙交施督辦接施電復已將購存道口之麥種逕交執事散放矣日前有大馬路同春新號以顧客遺忘眼鏡套內有鈔票洋二十元當即限期招領刻因期滿無人顧問該號即將此欵移振殊屬難能前施子英先生預移身後各費捐助急振并囑親友預送隆儀聞施君親友中預送儀洋者已交到一千元施君悉以助振 
[各輪船進出口消息]  
　　寗波昨日太古洋行之新北京輪船從寗波來申裝來之貨有珠茶五百十七件荳一百零八包草席四十件竹筒二百件竹根一百五十件錫箔五十四件香粉二十六件藥材五十六件至當日裝出之貨計有糖九百八十包皮油一百件棗子一百件白米六百包麵粉五百包金針菜十九件粉絲五十件烟絲二十二件木器十件黑米二十二包生油一百三十件水烟十二箱苧蔴五百餘件洋紗三件紅皮三件至寗紹公司之新寗紹輪船當日裝出之貨有白米二千餘包麫粉二千五百包葡萄六十餘件玻璃二十件餘爲鐵塊鐵絲棉紗鉛皮等各項雜貨 
　　長江三北公司之德興輪船昨自長江各埠來申裝來之貨有小麥二千一百三十一包紅棗六百四十三包綢三百六十四件野絲八件麫粉一千八百包機花十六件煙葉一百六十四件木耳八十九件蓮子二十五件桃肉十件水靛六百五十件青蔴一百零八件桐油五十桶紅棗三十件藥材二十件 
　　烟津太古洋行之奉天輪船此次自烟台天津來滬裝來之貨有包灰一千件桶灰五百件精鹽五千九百六十包水菓九百三十件紅棗子二百九十三件黑棗子九十一包栗子五百十八包梨一千九百九十五件葡萄七十六件草邊四百零九件杏仁一百件府綢絲二十一件駝毛蔴五十四件皮三十九件平果四十件麫絲二百件洋布三十四件猪鬃七十件雜貨一百十件空甄五十件至當日裝出之貨有白米三千餘包肥皂五百餘箱灰紙柏二十餘件同日又有招商局之遇順輪船自烟津到申裝來之貨有栗子六百四十件核桃五百六十一件杏仁六十七件蝦米魚乾五十六件紅棗五百三十件葡萄六十五件瓜子三十八件槐米六十二件粉絲八十件蝦油五百六十件蝦醬七十件鹹蟹一百件蛤乾一百二十件繭綢十五件生黎二千四百十七件土布十件帆布九件藥材三十七件甘草十三件雜貨四十件至當日裝出之貨則以茶葉一項爲最多其餘爲麵二千餘包苞米二千餘包紙頭一百令小包紙二百數十件餘爲各項雜貨 
　　港粵昨日太古洋行之鎭安輪船從青島來申後即定本日開赴香港厦門廣東昨日船上先裝各貨中有洋紗五百件棉花三百五十件麵粉四千包生油六百簍生地五十簍象皮汽胎一百數十個又有紅棗子一百件其餘於今日續裝云 
　　閩浙招商局之新濟輪船昨自福州來申裝來之貨有茶葉四千四百五十二件笋乾六百十八件紙頭二千九百九十件青菓七百七十五件雜貨三百二十八件又有從温州來滬之海晏輪船裝來之貨以樹柴爲最多餘爲樟油昨日裝出赴温之貨有沙籐五十件糖三百包棉花一百五十件扇料十五件紅皮四件紙頭四件青鉛皮十餘件 
[友華銀行銀巿報告]  
　　中美新聞社譯友華銀行十五日報告云昨日倫敦銀行當地跌一便士遠期跌一便士又四分之一紐約銀價跌至八五又八分之五倫敦紐約匯價跌至三四八半此間開巿時定價金鎊與昨同彼時銀價尙未接倫敦報告迨報告旣到即有重大要求金鎊遂至五先令四便士金圓跌至九三日金跌至五四又四分之一巿况終日鬆動收巿時賣出價不逾定價之數據印度消息巿價不甚堅定故銀價一時不至大漲云 
[棉花商自組交易所之進行]  
　　本埠棉花商自組棉花交易所一節前已略誌本報茲聞該所自設籌備處於三洋涇橋紗花公所以來一切事務已經部署就緒其聞所地址已擇定三洋涇橋南吉祥街某大當舖舊址從事裝修一切該所主任某君北上後與政府當局接洽妥定已有電訊來滬日內即可南下定期開業並聞法總領事對於該所已允力爲保護云 
[寗紹公司開會爭鬧案之續訊]  
　　寗紹商輪公司於上月十九號在四明公所開股東會被衆吵鬧涉訟法公堂一案昨日又經聶讞員會同葛副領事升座特别公堂爲第三次集訊原告見證方樵苓稱樵苓係董事資格到會即登演臺後見王聲臯到來即開口辱駡先駡會長樂振葆又駡各董事後因公舉臨事議長各股東舉洪承祁王聲臯欲舉樂振葆以致與樂爭論未畢王即持長凳喝打旋有穿短衣之人附和行兇將朱湘順頭角毆傷是時人多擁擠故王聲臯是否毆人不能指實王聲臯代表郭蘭克律師稱此案係寗紹公司具控方樵苓係該公司董事不能作爲證人原告代表普萊梅律師起立反對第二被告邵立坤代表巴和律師稱郭律師所云董事不能作證敝律師亦表同情項松齡稱我以董事資格到會祗見王聲臯喝打未見其動手與邵立坤素不相識故此不知當時有無喝打之事何積璠稱以公司董事會監察員資格到會見王聲臯站在臺下東邊邵立坤站在王之後面當時因人聲鼎沸故未看明王是否有手持長凳喝打之事陶輝庭稱輝庭係公司股東又在四明公所辦事見王聲臯喝令短衣之人持長凳行兇輝庭出外喚捕故此邵立坤是否 
 
 

Page 11

 
 
附和不得而知顧錦華稱係公司股東到會時坐在臺下關帝殿前目見王聲臯爲首手舉長凳兩旁約有二三十人亦持長凳將朱湘順頭上毆擊朱被毆倒地錦華起立相勸頭上亦受微傷許孝恩稱亦係公司股東現在四明公所辦事見王聲臯及短衣之輩約有二三十人各舉長凳行兇孝恩恐被涉及躱入戲臺之下故未看明朱湘順是否被王所毆且未見邵立坤附和喝打之事訊至此時已一點鐘中　讞員諭各退去聽候覆訊核奪 
[巡捕查獲大宗紅土]  
　　公共總巡捕房一百三十號華捕於十三號夜巡至北京路外灘見黃浦江沿之空地上置有洋鐵火油箱八只包裏十包並有一人立於其處作看守狀該捕頓覺可疑正欲上前詰問其人即狂奔而逃未及追獲該捕乃雇車將箱包車回捕房稟由捕頭令逐件啓視詎所貯藏盡係紅土估計値價四萬元左右立飭中西包探四出偵查販土人一無所獲昨晨該捕頭率同該華捕將土解送公共公廨稟明查獲情形由李襄讞商之英包副領事諭着一併送請江海關焚燬 
[和安小學籌賑紀]  
　　上海巿立和安小學校之自治團日前發起籌賑會全校學生踴躍輸將不滿三日捐集二百七十餘元個人捐額最多者爲陳福康姚劍初吳家宗二人皆在十元以上敎職員亦熱心贊助合成大洋三百元即日移送勸學所轉交義賑會彙解災區矣 
[國民大會策進會講演團開會紀]  
　　國民大會策進會講演團於昨日午後五時開會討論講演進行事宜孫道勝主席陶樂勤紀錄（一）公决凡加入本會之團體須各開講演會一次由團員前往演講（一）公决函知各團員自行指定辦事日期以便分配講演（一）公决徵集講演稿由主任分發各團員以資參考（一）公决凡講演員須將講演大旨隨時報告（一）公决講演旗幟式樣至七時散會 
[盧小嘉赴寗弔唁]  
　　浙督盧子嘉與蘇李督交情頗篤惟因職務關係不克躬親往弔昨特派其子小嘉赴寗設奠以盡世誼云 
[徐國樑赴寗]  
　　淞滬警察廳長徐國樑昨（十五日）晚乘滬寗路夜班快車赴寗 
[護軍使署之外交顧問]  
　　前在法捕房任總繙譯員之曹振聲君在職二十四年於上年十二月辭職由法公董局發給證書並由駐滬法領事呈明法政府頒發文學部一等勳章茲由何護軍使聘請爲軍署外交顧問並經盧浙督委任督軍署諮議昨已頒發委任書矣 
[開演童子軍大操影片]  
　　雙十節日童子軍在公共體育塲大操到者數千人軍容整肅步履壯嚴足見近日童子軍之進步上海大戲院有鑒於此特聘技師就地拍影製成活動影片聞於今晚在該院開演云 
[粵女伶李雪芳來滬消息]  
　　廣東坤伶李雪芳去年曾奏技於上海大戲院滬人士頗爲傾動至有北梅南雪兩芬芳之　茲聞該伶又將來滬在廣舞臺開演並編有新劇多齣佈景較前優美想届時必有一番熱鬧也 
[英赫副領事參觀男女押所]  
　　昨日星期五公共公廨早堂刑事輪　英副領事包克本赫金生兩君分樓上下兩庭陪審赫君訊畢令駐廨西捕頭惠勒導至男女押所參觀布置內容一週並向該捕頭詳詢一切始登車而去 
[萬國儲蓄會開標紀]  
昨日下午二時洋涇浜七號萬國儲蓄會舉行第九十七次開標總計有一萬五千六百八十四會共發出奬洋四萬七千一百十六元計開出頭標第一四七號上海閔行路梅王氏得第二二八零號上海怡和洋行王啓鳳得第三零零五號濟南蘇古農得第五五九九號濟南汪獻之得第五九五四號福州菜園山蔣福來上海張童合寗波劉世武合得第九三二七號上海北四川路羅培芝女士北京馮卿記合得第一零六零三號北京何忠順開封田慶安合得以上各得洋二千元其餘各奬甚多凡末尾有一字號碼之儲户均各得洋十二元 
[河南奬劵停止發行之訓令]  
　　龍華護軍使署昨日訓令上海縣知事云案查河南督軍兼省長前因辦理義賑派員來滬設局發行救濟奬劵一案曾於上年十二月令行該知事會同淞滬警察廳出示保護在案查前項奬劵經內務部核准發行本以八次爲限扣至本年九月已届期滿八月七日准河南督軍省長咨略開本年豫省亢旱辦賑維艱擬將前辦奬劵賡續進行以資補救仍希轉飭保護等因當以應俟內務部咨行到署即便飭屬保護等情咨復又在案迄今二月該奬劵續辦一節未准內務部咨行到署自未便聽其發行除通知該奬劵局尅日停止發行外合亟令仰該知事即便知照此令 
[中國化學工業社總發行所遷移開幕]  
　　中國化學工業社爲方液仙君手創已歷十載所製三星牌各種化妝品精美絶倫大受社會歡迎向設總發行所於五馬路茲因營業日漸發逹原有房屋不敷辦事特租河南路四百四十四號爲總公司昨爲開幕之期先時遍發禮帖請各界參觀到者有總商會副會長秦潤卿君及南洋檀香山華橋各代表等均由該公司總理方液仙經理胡士浩及各職員殷勤招待并備茗點以欵待來賓云 
[令飭各船户編釘牌照]  
　　滬南工巡捐局長姚石蓀前奉松滬護軍使令調查浦江內各種划子船數目造報後由局編號給發牌照釘列以便稽考一案曾經實行編釘乃據該局巿舶所承辦人錢寶如呈報所給之牌均註爛泥渡字樣各船户間有不願承領者惟恐與營業前途有碍應請核定辦法等情旋經該局常會時列入議案提議擬分有櫓划船有槳划船舢板等三種名義分前查明船數及船主姓氏然後由該承辦人將牌照分釘船上最爲妥便令該承辦人遵照辦理現已調查明晰責令各該船户趕緊赴所領取牌照編釘一俟手續完竣即行呈報軍署備查云 
[公協泰失愼之波折]  
　　浦東三林塘公協泰典當失火後經各當户訴知圖董報告上海縣公署令飭該典執事估計價値分别賠償旋該當以手續完備報告縣公署結束在案前日復據該鄉圖董任曉岩投縣公署具稟聲稱公協泰典當實係有心放火雖分别賠償然當户吃虧甚鉅請求澈究云云沈知事得稟後當告以公協泰如果有放火情事涉及刑事範圍應赴司法衙門控訴云 
[私收電燈費之押儆]  
　　周阿三日前冐充法商電燈公司收賑員先後至居民張金山陸董氏兩户收取電燈費後經公司得悉報告捕房請緝在案現爲包探梁大寳苗永興偵悉前往將周拘獲帶入捕房昨解法公堂先由兩原告投稱周首先至商人等處察看火表旋於初一晚即向商人等收去電燈費洋若干元求究詰之周供認私收電燈費不諱中西讞員判以周冒名收賬着押西牢一年以儆外再繳還原告所付之費 
[懲儆花會賭徒]  
　　著名花會賭棍范阿根范阿弟繆阿玉何大德梁鴻等專在本埠華租各界開設花會雇用游手之徒分往各里內兜攬主顧受害者不知凡幾且以婦女居多日前范等在法租界自來火行街瑞福里三十二號內開筒爲法捕頭偵知立即往拘無如范等已經聞風逃逸祗拘獲同黨張阿根（即阿高）顧仁方（即顧福卿）小根全（即李根全）吳桂生（即吳阿二）等四名拘入捕房候究各情已誌前報昨解法公堂請究先由捕頭上堂稟明前情並將抄出之花會字樣呈鑒請察詰之張阿根供認與在逃之范阿根等五名開設花會歛錢不諱顧仁方供祗在范處爲夥並無股份李吳兩人同稱民人雖與范等相識不敢開設花會求察中西讞員會判以查得張係過犯此次不應復來租界串黨開設花會實屬可惡已極着押西牢一年期滿仍永遠逐出租界顧押三月期滿逐出租界一年李吳兩人雖無串黨證據亦非善類着各押二禮拜以儆抄案花會字樣並洋銀没收 
[粵妓院不領執照之科罰]  
　　廣東婦人王桂妹在虹口靶子路一百三十一號門牌開設廣東妓院因不遵工部局新定章程於限定領照時間內捐領執照前日被專查妓寮之三十五號三道頭西捕與八百二十五號三道頭華捕查悉稟請公共公廨出單於昨將王鴇傳案即由中西兩捕上堂稟稱王鴇初並不捐領執照嗣見捕房偵查嚴厲知難朦混遂以西文信要求捐務處補給執照實屬有意違章請究云云質之該鴇供因妓寮尙未佈置就緒故先未領照會等詞陸襄讞及英赫副領事得供以王鴇有意取巧違章科罰洋十元充公妓院不准再開 
[汽車傷人三則]  
　　昨日上午十時許某號汽車駛經楊樹浦地方撞傷在路行走之杜信文跌倒於地當由楊樹浦巡捕房七百五十六號華捕前來抄錄汽車號碼另僱車送受傷人往同仁醫院醫治一面歸報捕頭候示又有十二歲女孩陳小毛昨日午刻十二時在楊樹浦地方被某號汽車撞倒受傷甚重由楊樹浦巡捕房八百四十二號華捕瞥見當即前來抄錄汽車號碼另僱車送受傷女孩往同仁醫院房包裹傷口後轉送愛文義路廣仁醫院醫治又昨日下午有某號汽車駛經西華德路撞倒寓居乍浦路某號門牌之十一歲女孩金小娥碾斷小腿骨即經閔行路捕房巡捕前來押令汽車送女孩往同２ 
仁醫院醫治旋即帶該汽車夫入捕房稟候捕頭發落 
[匪徒攫飾傷人]  
　　昨晚九時許有十九歲寗波婦人王李氏行經西華德路亨逹里前突遭匪徒二人攔住刦取所戴金飾王李氏極力抵抗且大聲呼捕匪即毆擊并掩其口爭持之間李王氏嘴唇被匪扯破當由閔行路捕房附近探捕聞聲赶來匪即奔逃由捕鳴笛追赶獲一人當解入捕房拘押一面由一千零零八號華捕僱車送李王氏往同仁醫院醫治 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理各案如次（一）婦人陸淑英延高露玲律師訴其夫徐芷湘不顧贍養請求斷離並追奩資洋七千一百元案前因原稟聲明兩造均住租界故公堂准予受理並着原告登報傳逹被告到案候訊茲據吳江知事署來文以徐芷湘向住原籍是該婦越控是實旣經證明結果註銷（二）楊庸記訴已倒同康等兩錢莊股東李炳生不理存欠各欵銀四千餘兩案前經判决原告勝訴茲據李之律師到堂聲稱李旣破產所有人欠欠人均由理賑員攤派請准李將本案保單撤回原告代表朱斯芾律師到堂反對謂李請求破產係在本案判决之後今原告祗收到三百餘兩應請着被告照數償還結果以被告請求取消保單應候理賑員報告後再核（三）信裕寶豐信源彙昌順昌福康六錢莊同訴寓於廣東路永豐利棧內之烟臺永源茂號駐滬莊客蕭銜堂不理欠銀三萬零八百六十五兩案由原告律師命各該莊夥先後持簿據上堂證明被欠數目請求判令償還質之蕭供該號駐滬莊客係陳民齋已回烟臺伊係新來等語並延高露玲律師代表蕭不負債務責任結果改期三禮拜着被告函致總號令陳民齋到案候質（四）陸子華訴張薦頭不賠所薦傭婦竊去値洋一百四十八元之飾物案結果着被告賠償半數並繳堂費 
　　又午後民四庭由兪襄讞會同美約副領事訊理各案亦誌如下（一）任炳榮請求破產案茲據任之償權人所延代表高露玲律師到堂聲明任不遵破產條例仍將財產盜竊隱匿實屬欺騙公堂敝律師代表本案債權人一部分到堂反對云云任亦由律師上堂聲稱清理員已有報告書呈案敝律師尙欲研究云云結果改期七天再核（二）楊飛雄訴胡能根不將所賣信昌厚棧房値洋六百五十元之生財交付案被告所供一如前同堅稱不知其事結果改期一禮拜傳現開信昌厚棧主人到案再訊（三）徐樹融朱誘棠同訴戚明軒不理賑欵案結果着雙方各舉公正人將所有賬目詳細查明報告公堂再核（四）因案在押之曾子梅訴陳松梅不理欠洋三千元案被告律師到堂承認有此欵並謂已還過一千一百六十元此欵係當時兩造合做輪船買辦之保證金被告亟願與原告清算賬目請准被告減輕交保云云結果原告無保仍着還押被告减輕交四百元舖保出外將雙方賬目清理報告再核 
[誌謝]  
　　昨承青年會贈同樂會劵兩紙又中國化學工藝社惠贈所製三星牌化妝品四種書此誌謝 
[中華職業敎育社通訊]  
　　致全國農科大學農業專門學校甲乙種農校職員及其他農業學者徵求關於中國農業敎育制度函 
　　敬啓者吾華自古以農立國祗因失於考求致斯業日就窳收下手方法惟有提倡農業敎育以立改良進步之基顧吾國設立各種農校亦有年矣以農業敎育家之戮力將事在理宜於農業上多所貢獻而求之事實則農業所食敎育之賜尙鮮於是一般敎育界咸致疑於現今制度問題同人多厠身斯業竊韙其說第恐狃於見聞所見或未眞切爰特組織農業敎育研究會集各同志從事研究茲先製成問題數則乞諸君子詳晣賜敎在十一月一號以前郵寄本社以便彙集討論邊遠同志郵遞較遲總望不我遐棄曷勝感盼之至專此奉懇敬請敎安中華職業敎育社敬啓十月十四日附本社農業敎育研究會宣言書一分問題一紙 
來函 
[穆藕初自陜州來函]  
　　工賑辦法改變方針加長修築路綫須欵三十萬元 
　　申報館轉北方工賑協會徐靜仁宋漢章秦潤卿吳寄塵史良材沈信卿黃任之錢新之陳光甫劉柏森榮宗敬田祈原王杏塘聶潞生張則民及諸位先生均鑒魚齊兩電及虞函想已均邀察及弟於今日到陜州沿途調查本年秋成絲毫無收災民因覓食無方挈同子女往外逃荒者觸目皆是問知陜州南山一帶災民均以樹葉晒乾磨粉作饅以之充饑甚至樹葉不敷衆食有兼取白土和之成饅而食者弟因不克親往視察至陜州晤毅軍統領兼豫西剿匪總司令丁香玲君談及此事渠謂確曾親歷其地而嘗食之是南山災民食樹葉及白土之說可確信無訛有心人聞之當無不代慘傷也弟虞函述修路之舉原擬自陜州而至潼關惟查觀音堂至陜州之路即使隴海即日開工修築而沿途災民甚衆恐不能悉數容納隴海所築之路係屬軌道其間建橋樑開山洞種種大工程計非三四年不克全路告竣現待賑之災民旣不能任聽坐守以待斃而將來陜州至潼關之大路工先畢事如觀音堂至陜州之軌道不能通行是猶五臟病愈而喉疾爲梗出納不靈經絡阻塞斯仍無補於事若果並修觀音堂至陜州之大路旣可以多納沿途災民而將來軌道告成此項大路旣各異道仍不失其効用是以弟現改變方針擬自觀音堂大路修通陜州而直逹潼關以期災民得多容納而全路獲早日暢行實於工賑交通兩有裨益前次集議以工代賑之辦法弟過洛賜已將我同人之主旨而爲吳子玉將軍陳述極荷贊許我同人之樂善不倦其於工賑之舉旣極贊成且深盼速即舉行此次弟沿途查勘子玉將軍特電軍隊保護並派差遣二員帮同調查允宜即速進行以副子玉將軍之熱忱現全路查勘及半推算全路每里土方平均約須洋一千元全路約須三十萬元前信二十萬元茲以路綫加長已不敷足應請諸公俯予憐憫竭力籌備欵項三十萬元將來工程開作當覈實從事撙節支銷庶一錢得獲一錢實用如有欵餘即備爲日後養路之需諸公熱忱在抱惠加災黎定荷集議許可成此偉舉將見豫西災民共沐鴻庥四省行旅同戴盛德其食報當千秋萬代也如蒙决定乞電遵行專此敬頌均安穆湘玥謹啓 
[張詧啟事]  
　　鄙人旣辱滬上銀行錢莊紗業三團體舉任北振協會會長義不容辭亟應摒擋一行爲災區實地之勘度蓋振災必須察其已往策其未來籌所以弭救之法不徒號召賑欵遂謂義務已盡且鄙人尤欲以衰老無求之身躬任勞任苦之事冀引同志之倡助藉答慈善家之熱誠故前有决往之宣言焉不意戒裝偶感小疾以是瀕行忽輟實抱歉罪顧事已發願期已豫定災情復不容待茲特先請代表前往勘視一切示不敢爽約并略附管見如左備籌振諸公之采擇振災不外急賑工賑兩種茲姑分工與賑而言之賑之治不一自古爲難而大要則以賑所就災民不可以災民就賑所此次災連五省饑民轉徙乞食賑以津爲總樞勢必麕集於津若趁總樞之便而賑之則老弱殘疾不能奔赴賑必偏枯其失一饑民以趨賑之故抛其田里之耕種來歲春熱更無望其失二攅聚一處安有如許室廬轉瞬嚴寒風棲露宿積餒之後易致死亡能聽其餓殍載道乎其失三且人衆則易滋疫饑饉流而爲沴厲馴至不災之地亦災不災之人亦災其失四似必須各按省縣遣回故鄉即就原有各公益機關分頭派員監同查册施賑如是則以上諸失可免度諸公必已籌及此不過貢獻一得耳工之事即以代賑其法最良聞諸公主張不同有資以修國道者有資以興水利者然大要則宜籌永久之工毋急補苴之工今之災從何發生則以無水利故他不具論即以最著之易水白河滹沱河言其入海之路僅恃一北運河北運河深廣如何是否能容衆水衆水之來不一相受相過之道亦不一是否疎通若未疏未通水則泛濫無際旱則赤地千里耳論災寗有窮期往者京畿災振善後嘗議疏濬河道矣鄙人前倡議北方工賑亦莫急於修水利蓋水利不修災之源也不弭致災之源終無停賑之歲說者謂茲事體大非得巨欵不舉非合羣力不辦鄙人亦心知其難然不能以其難而聽之迭賑欵亦不資與其籌募賑之難何如籌弭災之難先量力之可能求其功之實濟逐叚而計未始無法至此事必非簡單所能擬議隄渠如何瀹闢溝洫如何增開以及如何統籌如何分叚期於會萃衆水脈絡貫通必須切實調查覆加測繪乃可據爲水利之規畫此時未敢懸臆但不以畏難而却步耳張詧謹啓 
[程其逹致中華職業學校函]  
　　敬啓者今讀報有貴校職員學生大發宏願收撫災孩四千名之創舉感佩莫名海上不乏好善視災孩若子若弟之士必能慷慨捐助以觀其成惟收撫敎養四千名災孩之收容所非有基地二三百畝不敷居住滬上尺地寸金安有此巨欵以購基地鄙意地方審判廳之西南及斜橋以南製造局之北以及打浦橋之南至斜橋爲止一段其中各善堂若同仁輔元堂蘇州集義公所徽寗會館江浙昌善局有浮厝塚基不下數千餘畝（各浮厝基地所葬浮厝數十萬具類皆棺蓋全無牧牛者任令牲畜在浮厝上踐踏以致屍骨粉碎傷心慘目孰甚於此加之江北莠民任意盜取棺木旦旦而伐之試步行至打浦橋以南觀江北客民所搭蓋之房舍盡用棺木造成可信鄙言之不謬也若云如此即澤及先友枯骨罪過罪過）可與諸善堂董事懇商悉將浮厝遷葬浦東或徐家滙以西較爲靜僻之處以安窀穸將塚地借給貴校作爲災孩撫養之所則生死同蒙大德矣幸進而圖之程其逹上 
雜評二 
[敎育聯合會（訥）]  
　　嗟夫全國敎育聯合會爲發展全國敎育之機關乃亦令其開會之地遷徙無常是誰之咎耶前數日廣東頗有轉危爲安之望而今則形勢又惡粵人希望廢督而今乃有兩督之對峙舊督軍旣不肯去新督軍又烏能自讓相持結果粵垣之危寗僅敎育一部分而已耶粵自迭次用兵以來早陷於無敎育地位罷課停校前不異於湖南今亦等於川陜固已無發展之可言今并影響於各省之敎育家使之奔走無定不重可悲耶 
　　雖然以今日南北時局之不定天變人禍之迭乘閭里騷然民生憔悴人心之不寗靜各省固一轍矣而欲謀敎育之發展也難哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒語 
[燕語（五）] [  燕燕]  
　　京師地面之最興旺者當推香廠以該地有東方飯店城南游藝園新世界三大公共游宴之所爲之號召也每當夕陽西下車馬壅塞道不通行布布者爲汽車零零者爲馬車其餘則爲人力車行人無插足之餘地也有知香廠之歷史者謂其地本明代某宦者之廢園久而王謝堂前已無燕壘烏衣巷口空見斜陽生存華屋處零落歸山邱蓋寖假而鞠爲茂草矣好事者流每値新歲略爲修築架茅成屋編竹爲廬綴以景色蔚若花隖分區營業藉引游客習爲慣例初非上等之俱樂部不過人類之傅粉場而已及東方飯店主人拓其地之一隅經西餐旅舍營業招致上流社會其地始漸臻繁華蓋其時北京之上等旅舍及西餐除六國飯店外中國人自行投資經營者無一足當朝貴闊老之一盼東方飯店之布置如上海之一品香而尤加精密雍容華貴一時無　嗜西餐者非此不樂投逆旅者又非此不適故生涯鼎盛而新世界城南游藝園先後步武就其地作游戲塲香廠之面目遂爲之一變而近來又有就其地建築妓寮者後此之香廠更不知如何矣 
筆剳 
[碾玉記（下）] [  碧梧]  
　　某晨吾以事獨御汽車由此時彼不出車中吾固可緩緩行然疾行如矢已成習慣况時届清晨道上行人稀少尤足供吾馳騁吾仍疾行如故行未幾逹一十字街口方將穿行過一少女忽橫出車前吾欲停車勢已不可及車觸女身女乃嬌呼而仆吾雖知肇禍心猶頗鎭靜徐徐自車下見倒臥於吾車側之女已昏暈血流滿地染其純白之衣鮮紅如燕支再移目光視其面慘白如死灰嗚呼當時果有鏡自視吾面者吾目色之灰白當與之同蓋吾視此女之眼耳口鼻固明明爲吾心坎中　愛之彼也吾旣知爲彼倉惶無所措亟抱入吾車立往醫院據謂腦手二部已膺重傷生死未可定縱能不死手亦成殘疾吾聞言心痛如刀割冀其生手雖廢吾當終身助之也而孰知百般施救竟昏迷不醒越一宿而逝嗚呼當其死時固不知係吾殺之死而有知將何以對吾吾殺吾愛吾之懷恨永無盡期矣（終） 
劇談 
[評慶頂珠] [  民哀]  
　　余叔岩王長林高秋顰 
　　余叔岩來滬後輿論尙佳而因售座太昻嘖有煩言然其過在彼不在此尤以天雷報珠簾寨兩戲之口碑最好某夕演盜宗卷予因事未及往聽李陵碑及洪羊洞空城計等戲絶對非叔岩所唱要之叔岩爲傳老譚作工衣鉢之入室弟子唱則瞠乎遠焉非其工夫不到實限於天賦故予日來輙勸友人往聽叔岩唱做並重之戲不願人往聽其專重唱工之戲也十四號之夕海報貼慶頂珠予忙裏偷閒特往一聽因此戲爲其生平傑作相偕者爲劍雲鷓鴣并遇老拙可見此戲之號召力是夕代演殺家出場之（父女打魚在河下）四句搖板無甚精彩撒綱姿勢微嫌草率第二場（昨夜晚）慢板未開口時劍雲鷓鴣咸代爲憂急對付不下然叔岩居然對付下去一半是孫老元胡琴托得好一半叔岩唱得聰明行語謂之（會藏窖）唱至（清晨起開柴扉）段落一個開門姿勢非常之好直是呌天兒模樣同敎師交手時之搖板平平而已第三場（惱恨那呂子秋）之搖板不過如是道白至（責我四十大板）拍腿掉身手眼俱到一臉是戲不由人拍案呌絶至（我要殺）道白處開門四望一種作工細膩緊練的是名手下船唱快板氣字混嗓子實不彀用哭板之（哎哎桂　我的兒吓）一句疾徐婉楚可謂是日此戲之驚人奪目處第四場搖板雖則衷氣已促幸此場有動手爲輔助不致於砸綜觀全劇佳點甚多所不愜予意者第一場進場所唱（看看紅日落西下）一句老譚一面唱一面將頭一抬望之姿勢目光甚遠小隱常言聽至此處髣髴聽戲者之座後竟有一輸落日在是而且老譚對於此處做工非常注意是夕叔岩向上一望便算了事其實大謬此日爲夕陽目光須斜視安得向中天仰望且老譚望時兩目微矇因太陽將落未落之際况在夏日可畏之時其光猶刺人目不過不甚利害所以目微矇鬆足見呌天兒之細膩熨貼戲情是夕叔岩並未有此他人不足責而叔岩有此疎漏予不能已於言矣質之叔岩以爲何如 
　　王長林之敎師本亦拿手傑作觀其出場之步口形式完全是混混已令人發噱如許年紀第一場轉場道白無一字放仙鶴作工無一處不週到第三場貼傷膏藥第四場撤槍花均非常有勁是夕之戲爲其提起精 
　　高秋顰即前在中舞臺之粉菊花予向以庸材目之是夕去蘭桂英頗守規矩第三場唱慢板雖不甚好而臉上尙有戲道白（殺什麽）三字低而有勁進場時膝行入幕亦有解數默察渠與叔岩配戲雖尙勉强然賢於王靈珠多多設使與叔岩配烟脂虎一路戲大約亦可對付近朱者赤近墨者黑秋顰盍自勉之 
 
[其謂尊重民意乎] [  民意]  
新聞拾遺 
[解放苦女兒] [  冰伯]  
　　皖垣有胡氏者家資甚鉅僕從如雲近因感受新思想知無論何人均須具有學識遂將所用婢女槪行送入女子小學上課並爲之擔任學費聞該婢女等均頗聰頴人見之者絶不知係婢女被解放者如胡氏者可以風矣 
[跌傷闊公子] [  隱厂]  
　　南京某官長之公子喜乘脚踏車裝朿極闊綽當在秦淮一帶兜圈昨午三時許公子乘車自石壩街向利涉橋而行天雨初晴橋上甚滑一未留心車遭傾覆由橋上跌至橋下受傷甚重有行人某甲將公子扶起代雇馬車送回公館公子深感其情給番佛十尊以酬其勞聞公子跌傷後即將脚踏車毀棄發誓永不再踏云 
[裝苦] [  丕承]  
　　前日道經北浙江路某里內忽見一江北婦人與一小孩席地而泣且泣且語云係由家隨同翁夫來申尋親詎今歲虎症甚行時均染疫而亡當時葬入義塜意欲回家川資用盡無奈留落異鄉懇求諸大善士大發慈悲送我母子兩人回家則感恩不淺婦人正在嘮嘮不休而小孩忽呼「媽今天爹爹買肉我們吃我們快回家吃肉去罷」衆人閧然大笑而婦已面紅過耳怱怱望東而去 
[飾新] [  眉丹]  
　　北河南路某里有某甲之妻周氏前充某女校敎員品學咸優爲女界中器重之人才茲聞該女士操作之暇常閱報章頗有刷新家庭之志着手辦法擬先破除社會納妾制度昨特糾集女同志十餘人在宅中討論發起一婦女拒妾會宣布臨時草章大致謂互守規約祗隨一夫云當場贊成者均塡志願書而散 
小說 
[社會小說衆醉獨醒（一六八）] [  瞻廬]  
　　第二十八回母護劣兒偏心有藥娘憐弱女補腦無丸善珍把那絲砣絲軸移過一旁拭一拭坐椅請慧姑上坐善寶取了茶壺便要上街去泡茶被慧姑一把拖住道不用忙我略坐一會子便要告别現在且請伯母相見姊妹倆回說家慈出門送軸頭少頃便回慧姑道那麽大家都坐了談話彼此時間寶貴不用拘守虛又捱延晷刻兩位姊姊只管掉你們的絲一壁掉一壁聽妹子講話姊妹倆都說絲已掉畢本來没事做慧姊不嫌簡慢何妨多坐一刻從容賜敎慧姑道妹子宣言之前預告一個冒昧的罪名這冒昧兩個字委實不可掩飾但其間郤有個分别妹子的冒昧是爲着敬愛兩位而起不是爲着藐視兩位而起且先說明了省得兩位見怪善珍善寶都摸不着頭腦但說慧姊見諭我們理當洗耳恭聽說甚麽見怪不見怪慧姑道兩位不見怪妹子才敢披露衷曲須知我們的學校雖把平等兩字當做校訓其實種種情形都　那平等兩字背道而馳兩位前天所受的寃誣便是大大的一個證據妹子和兩位雖經同學多年郤不曾談過肺腑自從那夜兩位光降寢舍燈下談心才知兩位處着艱苦卓絶的家境操着勞工神聖的職業半工半學不厭不倦妹子心中眞是萬分敬愛昨天回家向父母說知父母說這般有志的同學須得竭力扶助鮑叔通財須賈贈袍勿讓古人專美妹子本有此心加以父母贊成自然一發堅决此來報告兩位所有兩位的學費家父允許一力擔任代爲繳納這包內有幾件家常單薄衣服是家慈吩咐奉贈兩位以後如有所需自當竭盡棉力源源補助明知兩位高尙純潔義不苟取 
[自由談之自由談] [  鵑]  
　　婚姻爲常人不可免之一事而一生悲歡亦與此有莫大關係華堂之歌樂如潮洞房之燈綵似繡身歷其境者匪不可樂也而日後天堂地獄之界已隱隱預伏於此矣 
大昌煙公司徵文揭曉 
[琴官小史（乙等）] [  鄭子褒]  
　　余友彭冠荆女士有弟曰琴官年八歲天寶極聰慧舉止温文容貌秀麗父母珍之如懷中寶掌上珠去年就學於西門某小校進境甚速親戚咸稱道之昨日日　日琴官在家中無所事事女士因與之作聯課游戲姊出題弟即對所對無不工余適在旁心爲之折因索題以難琴官曰我有一題汝能對否不求甚工但能自然足矣官即應聲答曰不怕余乃以老虎灶三字命對官不加思索即曰小囝牌余又曰新老虎灶應若何官曰大小囝牌言時適伊之祖父自外購玩物歸聞小孫有才思欣喜莫名乃以新購玩物貽之後事傳於外咸目爲神童焉 
子褒曰琴官天質聰慧猶小囝牌之烟質清潔也琴官容貌秀麗猶小囝牌之烟色潤澤也琴官舉止温文猶小囝牌之烟味芬馥也琴官受親戚之嘉許猶小囝牌之受社會歡迎也說者謂小囝牌之姣娃即彭第之琴官其然豈其然乎今者大小囝牌又出世矣烟枝較大製法較精裝飾較美其色香味且較小囝牌爲尤佳則向之愛小囝者豈不更愛於大小囝乎余愛琴官余兼愛大小囝因祝琴官之學問日新月異大小囝之銷路日升月恒 
 
 

Page 15

 
 
   
 
 

Page 16

 
 
常識 
常評 
[鑑别謠言與實事之方法] [  不冷]  
　　鑑别謠言與實事在今日爲人可謂一最困難之事矣何也謠言旣層出而不窮而有時又似屬謠言而郤爲實事又有似屬實事而郤爲謠言又有時其始確爲謠言而其後郤成實事又有時謠言固是謠言實事又是實事二者之間參伍錯綜變化多端一時欲分析之固難之又難者也 
　　雖然我則以爲無關人事之謠言均可置而不問而其外則可分爲二類其一謠言所傳之事爲一時所能成者則其事之虛實斷不能遙爲推測故但可懸而不斷徐探其後其二謠言所傳之事非一時一人手足之力所能成必經過各種之預備與行動而後能成者則凡平日留心時局之人總其各方面之前因後果而詳爲審察斷無不能鑑别者故鑑别謠言與實事之方法决不在臨時而在平日所有輕信謠言之徒皆平日漫不留心世事者也 
國民常識 
[改良集會的必要] [  感]  
　　請問吾們爲怎麽要集會因爲有一個或數個問題要和衆人斟酌研究期於妥善但是衆人不能常聚在一起通函討論難以明確更費時日也許甲以爲是乙以爲非輾轉諮詢不易得到圓滿的結果所以要定一個時間約齊有關繫的人開一個會大家痛痛快快直接討論一下因多數的意思决定一個是和非利和害所以集會是解决問題最經濟最有效能的方法 
　　請看吾國人的集會是怎麽樣眞是大有改良的餘地第一是約定了的開會時間衆人都不能照時而到辦事人周到的紛紛用電話或專差臨時邀請但是甲　了乙又去了總是參差不齊的第二是開會的時候不能就議題範圍以內發言往往任意講話不管和題目對不對也有他人發言時常常插嘴使人不能盡他的意思或者自己只顧閑話或　旁的事情他人所說的没有聽見等到人說完了他又起來任意發問因爲上述的二個缺點以致吾國人集會往往没有結束就是有結束也不過是一二有力者的主見並不是眞正公意 
　　吾以爲以後吾們對於集會的一件事情總應該注意一些要免除第一個惡習應常常注意著一個信字他人約我我不能到索性說不能到能到的一定要準時到也許爲着怎麽事情要遲到要預先聲明省得他人等我約了人也要預先一一預備妥洽切不可約的人到了自己還没有到到了約定的時候就開會不必多等徒費時候記得從前滬杭鐵路造好了工程師詹天佑約一個外國人去參觀全路的工程到了約定時候那外國人還没有到詹天佑等了五分　還不見來就吩咐開車車才開那外國人趕到了心中老大不自在詹天佑拿出表來給他看他就没有話說吾們以後集會總要認眞才好有一般人專講情面往往遷就他人不知這就是養成人家失約習慣的罪人也有一般人明明知道開會的時光到了却不肯就去必要等人家來催擺出他貴人多忙的樣子這眞是老大不應該的要防免第二層的惡習在出席者方面應注意議題就範圍發言不要說閑話他人發言時應細細靜聽不可插嘴在主席方面也要保持他維持會場秩序之權力須按著議題逐一提出討論有發言到議題範圍以外的有在他人發言時插嘴的均應勸止不要講情面一意放任聽得人講有一次某機關開怎麽審查會主席的是一位中國很有名的演說家討論到某件事情甲起來陳述他的主張發言未完乙也起來有所駁辨那位主席先生就拿鉛筆在桌上按著作響說道甲先生還没有講完請乙先生從緩發言於是乙只得坐下這位乙也是當今有名望的一個人吾們以爲開會時的主席都要像那位演說家一般的能盡他應盡之責任其他出席的人也應拿那位乙做榜樣免致被人笑話 
　　有許多人都承認上述兩種現在集會的缺點但以爲這是吾國人的習慣恐怕不易改革就是比較開通的敎育界中人也有存這種心理的吾以爲習慣不比法律就是法律果有不行的地方也可以修改何况是習慣假使爲他習慣而不改那就吾國人的集會永遠不能改良的了吾經過好幾次的集會總是這樣的眞是悶的要慌了所以做這篇文章要勸吾們從速改革讀者要知道並不是爲駡人啊（乙種酬） 
道德叢話 
[說人格] [  吳光潛]  
　　現在神聖二個字適用的地方很多什麽議員神聖咧勞工神聖咧究竟神聖二個字怎麽講原來是尊崇至此極點的意思但怎麽能彀名稱其實使人尊崇那末要視人格二字爲轉移了有人格人便尊崇他神聖他無一人格人便輕視他下賤他譬如議員的作爲喪失人格他雖自己以爲神聖别人却絶對不神聖看待他工人喪失了人格也是一樣的所以要博神聖二個字總要注意人格才是鄙人因爲世風日下國人所做喪失人格的事日多所以特地寫了一篇不成文的東西作爲蒭蕘之獻 
　　一做官的雖是國民公僕但是他果能奉公稱職事事都從良心上做去把國家的事弄得完善無缺那末國民也愛戴他愛戴他自然神聖看待他了倘使不顧人格貪贓枉法愚弄國民那末國民就恨他他雖自己以爲很高貴很神聖别人却說他是最下賤的呢所以做官的人要重人格不是說做了官便算神聖須知道這個官字並不能借給我作神聖招牌的 
　　二做議員的能彀代表眞正民意果然是神聖但是他如代表一己的私意或代表僞造的民意甚至有許多在莊嚴的地方作野蠻的舉動那末他已經喪失人格還有什麽神聖呢所以做議員的要重人格須知道議員二個字固是神聖但是議員多得狠却不能彀借我作神聖招牌的 
　　三學界中人是中國習俗所最尊崇的號稱讀書人但倘使他不注意人格譬如做學生的不守學生應守的道德從事著作出版的文人專做誨盜誨淫或是引人入迷信之途的書只知歛錢不顧敗壞風俗這正是古人所謂名敎罪人喪失人格不淺敎人如何去尊崇他呢所以學界中人要重人格不能說一讀了書便高了身分别人就要去神聖看待他呢 
　　四工界中人向來不大講究人格現在爲新潮流所衝動也約略曉得注意些了但目今勞工人聖的呼聲極高倘使工人仍舊不改舊時惡習不知道注重人格怎麽能彀逹到目的呢須知道資本家蔑視工人大半因爲工人無人格的緣故所謂人必自賤而後人賤之所以工人要逹勞工神聖的目的還須從講究自己人格着手有了人格一樣的爲社會服務自食其力自然是極神聖的還有什麽人敢輕視他 
　　五從前我國輕視商人據現在看起來商爲富國之本却是很神聖的但目今商人喪失人格的不少販米咧販土咧欺詐咧冒牌咧影射咧說不勝說所以被人薄之爲巿儈爲賤丈夫了倘果能注意自己人格那末將本生息極正當爲國致富極榮耀自然人多神聖他了所以業商的人要重人格須知道業商並不可恥業商而喪失人格那才可恥呢 
　　以上不過說其大略總言之無論何界無論什麽人呌作人總要有人格有人格便神聖没有人格便和禽獸差不多可稱之爲不完全的人（乙種酬） 
 
[貧民之生活乙鏡蓉]  
經濟 
[銀行存欵之提要說明] [  四維]  
　　一往來存欵又謂不定期存欵蓋因其收入支出無一定期限隨時皆可由存欵人用支票支取也凡銀行之設立於通都大邑者此種存欵殆占存欵中之大部分 
　　二特别往來存款又謂特别不定期存欵欵項之收支與往來存欵同其性質亦與往來存欵無異其所不同者有四（一）往來存欵之目的在圖商人之便利特别往來存欵則在圖小額資金之吸收（二）往來存欵之存主得與銀行結透支契約特别往來存欵則否（三）往來存欵須調查存主之身分及信用而特别往來存款則無須（四）往來存欵專用支票支欵特别往來存欵除間用限額支票外多用存摺 
　　三儲蓄存欵儲蓄存欵者以複利之方法謀小額資金之增加其目的在獎勵勤儉儲蓄並積聚遊散星零細欵以爲有用之放欵也 
　　四定期存欵定期存欵之性質與不定期存欵完全不同蓋定期存欵期限未滿存主不得隨意支取也 
　　五通知存欵通知存欵乃往來存欵之變相存主欲提存欵時須預先通知銀行其通知日期或三日或五日或至七日 
　　六票據存欵所謂票據存欵者乃銀行結與存主之證券與現金有同一性質受有此項票據者即可以之存入銀行作爲自己之存欵 
　　七暫時存欵即暫時存置之欵也此種存欵其性質與上述各種完全不同故凡以上各種名稱所不能適用者均歸納於此例如官廳之寄存金行員之保證金應付未付之利息等皆是 
法律 
[說明刑法上親告罪規定之理由] [  周傑]  
　　犯罪乃對於國家法益的侵害代表國家的檢察即有厲行檢舉之義務初不問被害者之告訴與否也獨親告罪則不然苟非有告訴權者告訴檢察官對之依法不得起訴夫國家制定刑法所以鎭壓犯罪而維持秩序也今以起訴與否之權委諸一私人之任意似有背國家有罪必罰刑期無刑之本旨將何以維秩序而保公安然而立法者寗見不及此其所以毅然有此規定者有種種之理由存焉蓋國家所以處罰犯人者不過爲維持社會公益計耳至親告罪若姦非和誘略誘等罪則關係於人之節操及名譽使檢察官不待告訴必欲執有罪必罰之旨以實施其偵查豫審及起訴等處分則醜聲外播在被害者固有損一生之幸福然爲國家世道人心計又豈得謂爲得計哉况被害者已經受害今以行使法定程序遂使社會周知其事則其受害豈不更甚此親告罪規定之根本理由也今摘錄暫行新刑律關於親告罪規定之各條列表臚陳如左此外則爲非親告罪檢察官固不待告訴告發自可予以相當的法定處分也 
[須親告乃罪]  
　　一第三十二章第三百八十一條二項之親屬相盜罪 
　　二第三十六章第四百十一條之損壞罪 
　　三第三十一章第三百六十五條妨害安全信用名譽及秘密罪 
　　四第二十六章第三百三十條之傷害或强暴脅迫尊親屬及過失傷害尊親屬罪 
　　五第三十章第三百五十五條之略誘和誘罪 
　　六第二十三章第二百九十四條一項二項三項之姦罪及重婚罪 
　　七第四章第百三十二條二項二項之妨害國交罪 
　　再親告罪之告訴乃訴追要件非犯罪成立要件此研律者所當注意者也（乙種酬） 
工業常識 
[染色物堅牢度之試騐法] [  月波]  
　　因染料之種類不同染着於繊維上之堅牢度亦各異有最易脫落者有經久不變者卽同一染料染着於各種繊維上其堅牢度亦各異今欲試騐染色物堅牢度方法共有八種列之於下 
　　一對於摩擦試騐以被試騐之染色物與白布相摩擦後騐白布上有無他色之附着 
　　二對於雨及水洗之試騐以被試騐染色物與白布互相縫合十分浸濕後在常温度乾燥之騐白布上有染色與否 
　　三對於洗滌試騐以被試騐之染色物與白布同浸於百分之五之肥皂液及百分之三之曹逹液中微温之過一小時後乾燥之騐白布上有染色與否 
　　四對於熨斗之試騐以被試騐之染色物微濕以水用熨斗烘乾視其色素有無變化 
　　五對於汗之試騐以被試騐之染色物與白布結合浸於醋酸液（2-3　Be）中觀其變化何如 
　　六對於碱類之試騐以被騐之染色物浸於曹逹液（2-3　Be）中試騐之 
　　七對於硫黃熏之試騐以被試騐之染色物浸百分之六之肥皂溫液中絞過後在含有亞硫酸氣之閉密箱中（用硫黃熏燒）放置十二小時後乾燥之騐其變化何如 
　　八對於酸類及炭化法試騐以被試騐之染色物浸於硫酸液（４-６　Be）中在百度表八十五度時乾燥後試驗之（乙種酬） 
 
