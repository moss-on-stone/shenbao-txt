# 1882 - 223 - 4903339

 

Page 1

 
 
[新甲碑帖屏對山] [  點石齋主人啓]  
　　本齋邇來石印各種碑帖屏條楹聯愈加工緻與原本不爽毫厘久蒙海内珍　爭相購致不脛而走近復傉善本歐陽率更九成宫轉帖反梁山舟學士七言行書對湯壎伯五尺字屏加工選料用照相石印法印成卽日出售九成宫未裱者每本洋四角紙面裱著七角板面裱者七角五分梁山丹楹聊白紙未裱者每　洋二角色紙二角五分己裱者另加裱工洋二角湯壎伯屏條未裱者每堂洋四角已裱者一元諸　賜顧請至申昌書畵室可也此佈 
[里印旬題解韻編四集出售] [  本館告白]  
　　本舘前印題解韻編四集久蒙海　文人爭相購致業已售罄繼後得五集若干卷排印出售又得不脛而走惟前次所印係属中　官下坊間所刻初二三集皆係袖　　　取其便於携帶故本舘所印五集亦成袖珍善本今又取四集重加排印與五集大小一律以便舟車現已工竣定於本月初三日卽禮拜三出售每部十二本收回工本洋五角正售處仍照襄例請卽賜顧爲盼 
[籌高策上]  
　　高麗爲中國屬國是固海内所共知者也然則高麗有事中國不爲之籌將誰籌之近者高麗亂黨大隱君實爲厲階淆亂高政弑其君后及其大臣此非常之亂也高人攻擊日本使署辱其使臣殺其隨員等日使大受窘辱僅以身免此非特使臣之辱實日本之恥也目下日人秣馬厲兵調集兵士並將額外兵丁一併調集欲大興問罪之師此不得謂日本之過也日本既與高麗通商泒使臣以駐節高境理宜高人爲之保護一旦變起倉猝使臣遭辱是固日國之公憤故上而官紳中而商買下而編氓莫不激昻慷慨共賦同仇人心若是士氣可知日人之於高麗固有欲得甘心之意斯時高麗内亂國無課王豈足以敵日人勝負之數自有可以預卜者然高麗固中朝之屬國也高麗而開罪於日本其咎實由自取而日本乘隙開釁遽肆具鯨吞之志亦若前此之殄滅琉球中國豈能坐視乎故中國亟派兵船前往高麗或亦不爲無意也第中國　時保護之策實有難焉者中國之於高麗不啻父之於子譬如子在外肇禍外人欲毆其子爲之父者斷不能作袖手之觀計維有痛懲其子安慰外人賠罪服禮庶幾可以息事今日本之問罪於高日人之理長高人之理屈中國而必欲阻日人之師惟當先聲高人之罪以慰藉日人令高人舒日人之氣而後可但日人而肯降心以相從則亦已矣設日人藉此爲辭而必欲致死於高人中國雖爲之竭力調停而日人置諸不顧其又將奈何於此而坐視高麗之敗則又安忍如欲出一旅以助高麗則是中日之好因此而失豈策之上者　然而爲中國計　則必當如父之於子痛懲之而先有以慰藉外人然後得以暗爲保護間派大員調集勁旅先往高麗查辦此事如曲在高王則數其罪而廢置之更立賢君以圖後效如罪在亂民則　夷匪黨以爲高麗謝罪於日人蓋日人雖動公憤而中國既聲明高人之罪而安慰夫日人而日人猶復固執已見不肯得風便轉以自逞其一往無前之私志則其曲又在日而不在中矣此理勢之顯然不待知者而後知也夫日本之於高麗亦正不必得其地耳高麗地瘠民貧得之如獲石田而反將竭國中之兵之餉以資保衛一有事端每苦疲於奔命英國懷長駕遠馭之志而獨於歡洲境内不欲另拓疆土其意蓋正爲此今日本之於高麗雖止隔一水之地究不若琉球之易於包舉則又何必定取其地第恐日人挾其雜覇之術爲高麗削平内亂更立新而有挾而求必令高麗爲已屬國惟日本之命是聽不得再以舊屬中國爲辭爾時高人既感其德復畏其威不得不俯首帖耳以聽命於日本則中國自此失一藩屬又安能與日爭乎故吾以爲此時爲中國計必宜先發制人决不可因循坐誤也聞馬觀察此行因北洋大臣一日五發電音飭其速赴烟台帶同鐵甲兵艦前往高麗雖未見有明文而以意揣之殆必知日高將欲啓釁消息故汲汲若此盖眉叔觀察前爲美英各國與高立約屢至高麗熟悉高國情形故有兹委任觀祭至彼度必有以善處乎其間或者談笑以却兵戎仍不失日高之好亦未可知第日人既上下一心同仇敵愾欲得高麗而甘心焉則必非一時可以禦止中國此時既不便與日本遽開兵端而又不能坐視高麗之敗亡而不之救而且其勢岌岌不可終日略一瞻顧必將坐失機宜嗣後挽回更無良策然則及此時而聲高人之罪以慰日人之心而平其氣然後徐議調停之法詎非策之上者哉爲籌高策上 
[本舘自己接到電音]  
　　本館於昨日接到在津友人專發電音到本館有六月二十九日諭旨四道敬謹譯登○六月二十九日奉旨看派本格恩承監馬步射欽此同日奉旨這監試看阿克敦去欽此同日奉旨這場内彈壓看左冀副都統嵩山右翼副都統明秀去欽此同日奉旨　達林劉治平監試欽此 
[載兵消息]  
　　本月初一日文匯報稱聞得中國現派招商局輪船十二艘在牛庄烟台大津三處載兵前赴高麗該報論及此事以爲中國與日本積怨已深大約乘此將一爲發洩恐李伯相亦不能仍居苫塊矣並云聞日本已發兵至高屈指日内可以抵高境也以上信息未知確否姑照西報錄出以俟續聞 
[漢水漸消]  
　　漢江水勢漸減業經列報兹有招商局之江寛輪船於上月二十日由漢回滬測侍漢江水深四十三尺較前减去三尺然則長江之水現已由漸而退或不再苦狂瀾矣 
[風災續述]  
　　前報載臺灣風災一節兹悉此次暴風　極狂猛該處甘庶全行擢壤恐今歳糖業必然減巴矣淡水地方亦遭風吹坍房屋不少人民之死傷纂多惟雞籠地方則風勢少殺惟大雨如注而已 
[清淮雜錄]  
　　近淮洪澤中連河水勢現雖相定然卜河一帶東堤猶屬可危淮揚海桂道憲已於上月十七日帶印駐工督率防守云○涌上大氣自上方初炎熱頗覺煩悶乃十八十九二十三日大風揚威氣候忽凉早晚幾欲御棉據老農云相花開放最怕東北風此次之風正觸其忌恐不免有折耗也且晚桵際兹凉氣亦難茂盛天實爲之徒喚奈何耳○十八辰刻自西北起至東北止現水氣一道逾刻乃滅或云主有大水焉○湖北駁船近已陸續過浦甚覺安靜並無滋畢者所帶貨物價亦甚廉故市上均照常貿易云 
[院垣官報]  
　　六月十五日藩司盧諭准補定遠縣平鈞知悉照　該員前已陞補斯缺現奉部覆准補應卽飭赴新任供職以專責成除另給飭知外合先牌示毋違特諭十六日諭候補縣丞韓永西知悉照得安慶府經一缺檄委 
 
 

Page 2

 
 
該員署理仰卽遵照另給飭知外合先牌示特諭十八日諭試用按司獄鄭貽源　悉照得宿松縣典史一缺着該員前往署理試用巡檢朱玉安知悉查有泗州吏目一缺着該員前往署理又渦陽　典史一缺前委候補巡檢包培元署理查該員另有差遣更委試用未入流梁顯光署理仰該員等各卽遵照另給飭知外合先牌示特諭 
[新穀登市]  
　　寜郡早禾此數日内當可盡數登場因今歳霪雨爲患高燥之田每畝尚有二三百觔收成低窪者或百餘觔或數十觔不等以致新穀市價每百觔漲至一元一角兼米船久未進口故高米每石已糶至三元零低米亦糶至二元六七角也 
[竊賊淹斃]  
　　杭城艮山門内之東街地方上月二十日傍晚時某甲家中閃進一賊闔家均未知覺賊乘暗摸入後進臥房内於箱上蓋摸　綢衣物件遂竊之而出甫欲出門某甲適從外歸與之覿面而過甲囘思此人形跡可疑莫非匪類方欲呼而追問之而賊已心虚飛步逃出甲急從後直追且呼家人等共逐之將及半里許路賊見追者不捨急將綢衣抛棄路側以圖脫身不料甲拾衣後交付家人已仍從後緊追賊望前去已濱大河轉入左街則爲城關所阻且爲營兵羣集之所若轉入右街前去卽爲閙市勢必遭人攔截一時情極無計遂向河中聳身一跳以圖水遁甲追至河畔祇得臨流帳嘆廢然而返衆咸謂此賊必係高手故能鳧水而逃否則必遭擒住矣不料次早有行者過此見有一男屍浮波而起急爲告知地保趕卽雇人撈起已氣絕多時不能施救有識之者謂卽係昨晚所追之賊該保當卽開報到縣請驗一面卽至某甲家將某甲派人看守以備質訊仁和縣趙邑尊於午後帶同刑書仵作臨塲親驗屍身並無傷痕確係落水身亡飭卽收殮至某甲作何辦理俟審後再爲定案噫如某甲者纔逐偷兒以出户已失者方欣全璧之俱歸忽遭訟事之臨門未失者恐費多金而不足泚筆述之世之好爲已甚者宜鑒焉 
[南滙信息]  
　　六月二十夜間聞南匯十九保一帶雨雪約一時許多有見之者并傅得是夜從川沙至南匯城鄉西至沈莊航頭均有　花特究在伏天隨卽消化耳又聞是日浦潮甚大初入牐港口有一丈之高口上所停商船被潮抬高壓於牐港橋上船碎橋壞斷去三堍時正下午也查是橋料本堅固自成汝舟縣尊倡捐建造及馮小芸縣尊倡捐修造後至今尚有田捐爲每年修橋費故從無失事今一旦爲潮水冲壞誠出意外也潮自橋入口冲至魯家匯鎭約共十餘里兩旁棉田盡遭淹没市上貨物亦損壞不少云念八日城内到有鄉民六百餘人均係報荒謂南邑入夏以來雨水太多今已難以補種卽高田亦草與棉雜天氣又凉未能滋長向來七月初可得棉花今則尚未結鈴勢難成實恐秋風一起盡成棄物也併稱雨中所生之稻今被雪打根本不固其秀出之稻大半不實一穗上半枯半青野人謂之稻驚一畆只可收二三斗碎米此老農所能預料而百不爽一者因此赴衙報荒當經顧邑尊好言安慰每人發夜飯錢五十文衆始散去嗚呼南民素稱循良然再閱一月而棉槄竟無收成其將何以卒歳耶是誠足代爲隱憂矣 
[銅船閙事]  
　　雲南貢銅向爲要差船隻經過之處地方官皆慄慄危懼恐生事端六月間有銅船啣尾至揚據稱共有三百號由瓜洲人口二十五日甫抵沙河橋當晚卽報該段保甲委員云失去千斤大鐵錨一隻令局賠償立等開行免悮大差等語適局員公出局勇答　數語卽被拘去三名吊於桅桿經地方官妥爲料理方得放回至城内食物店及煙館茶肆滋事已層見迭出各店皆相戒小心敷衍不敢觸怒而聚於揚境者現在已及百號文武官輪替梭巡不敢大意當該船抵揚之時有大鹽船十數號行至沙河頭旋溜處與之相值鹽船上人知其利害第一號卽赶忙移棹西岸以避其鋒乃甫入中流正在用力轉折而水急力猛大響一聲鹽船裂爲三截一河兩岸之人無不大驚送飛駛小船合力拯救幸一人未傷惟鹽包及什物盡付洪濤船主慟哭逕赴奔流爲衆救止通帮許其代爲設法云 
[邑尊愛士]  
　　永嘉張邑尊體恤寒儒無微不至兹届鄉闈伊邇捐廉飲贐凡在永邑庠内無論廩貢增附赴省鄉試者每人送卷資洋一元其洋滙在省内俟到時領取刻下大張告示俾闔學周知於以見張邑尊之優待士林激勵人材之至意也 
[温郡荒疫]  
　　温州諺語云小暑刈席草大暑割早稻此農民力田服穡按時收種之成語也本年將近立秋時而田内早禾僅有三分之一往年每大畝可收四　餘斤小則可收三百餘斤今歳極大之田僅收百餘斤次則七八十斤再次三四十斤通盤計算約有二分年歳尤可慮者溪白正值放花之際連日西風大發咸言將來收成定必秀而不實　於各處晚禾莫不被水淹没荒歉情形拭目可待再加近來時疫流行日盛一日角門内一帶周圍路無半里數日之内死者二十餘人棺材店生意陡見起色甚至各店均做夜作仍是不敷售賣此卽所謂大疫之後必有大荒誠恐斯言不我欺也 
[沙船回空情形]  
　　江浙沙船今年到津較早而回空獨遲津郡市廛每當沙船到埠時生意爲之起色且有專靠該船以支撑門面者現大則大不如前查今年沙船留滯於津計有匝月並非因利市三倍留戀不前實以交米較難致稽時日直至六月下旬尚留七艘在後開去祝同春等四艘尚留金順翔公吉祥鈕聚慶三艘刻尚難於起椗云 
[姑蘇雜誌]  
　　蘇城調豐巷中横巷内某甲素作門丁近年失業家居支絀日甚將其妻之首飾等件典質殆盡前日其妻向之索取因致反目某既悲諒事之艱復受室人之謪進退維谷因服阿芙蓉膏臥牀不起其妻見其顔色大異詢知服毒百方施救幸吐出黑水數盌然奄奄一息未知能無恙不吼○有山東人某甲因京控案件發往蘇省備質庽府前福民橋源和客棧偶患傷寒症竟致病故由吳邑尊相騐收殮權厝府學道山亭畔據云甲係命案見證被累者因一言不愼被指爲見證客死他鄉古人所以重緘口也○上月念九日晉勇巴圖魯浙江全省提督歐陽軍門前赴新任路過蘇城舟泊胥門外大碼頭蘇城三大憲織造及中軍守備府縣等官至舟拜謁恭請聖安軍門欵洽備至謙恭異常三首縣謁後上岸見接宫廳門外有災民十餘人當門坐臥詢之係直隸被水災民昨日始到乃卽傳地保給予錢文領至對岸水仙廟中棲宿云○蘇有湖廣船上之管船某及夥計二人皆少年任性者一日因夥不服使喚管船者乘醉　以老拳詎爭執之間某夥失足落水富卽救起越數日某夥忽病竟死夥有堂弟聞知此事卽聲言欲報官涉訟經衆勸解許以棺殮并延僧道超度幽魂其事方解而管船某所費已不貲矣使酒任性可不誡哉○前月三十日午刻福建正副主考路過蘇城計大小官船四隻　泊胥門外大碼頭府縣各官俱出城迎差聞停宿一宵次日卽啓旌兩行也○前年侍其巷金氏一案輕陸某京控兹衛中丞傳集各犯秉公研鞫已將各罪按律擬定差人張西樵魏政等三人擬軍罪馬捕　賈茂才俱斥革阿總等五人皆擬徒罪聞已出奏俟部文覆准當卽分解各處也 
[潯陽近事]  
　　潯陽江北一帶地極抵窪萬姓田廬全賴長堤以資捍衛一經洪濤大漲鮮不立時傾圯本年夏間波臣爲虐堤工勢頗危險幸賴朱春山軍門念切痌瘝督率所部勇丁親自駐堤不遺餘力晝夜保護日來水勢漸退得保無虞萬民莫不感戴惟堤外小圍均經潰決六月二十一二兩日有災民數百人至街任意需索鋪民不勝其擾幾欲閉市又經朱軍門督勇至市彈壓并經關道洪子球觀察捐廉飭令府縣妥爲撫恤刻下非特商賈安業如常同深感戴卽災黎經此撫恤亦不致流離失所厥功豈不深且厚哉又德安都昌等處同時亦受蛟害民情困苦 
 
 

Page 3

 
 
異常經洪觀察捐廉千數百金私行分賑災民俾無顚沛之虞可謂萬家生佛一片婆心矣再湖口爲江水總匯之區水勢亦大商人藉此居奇米價每石驟長至三千八百文之多一時民情洶洶幾至釀事幸丁燕山軍門捐資運米數百石减價平糶民心始安亦可謂有仁者之心也 
[馬戱啓行]  
　　本埠車利尼馬戯自昨曉演後卽行停止定搭法公司輪船啓行前赴香港矣并聞今日下午一點半鐘該公司船停泊公和祥碼頭馬虎諸獸皆可就近下船想下船時又有一番熱閙也 
[醫院合併]  
　　本埠體仁醫院自創設至今已十有二年此十二年中所醫治痊愈之人實繁有徒大半鄉間之人居多無論内傷外症莫不悉心醫治然該醫院自創舍宇施藥物并給飯食不收病者分文就醫者無日無之故一切經費恒苦不敷惟公平洋行東漢碧理先生時相佽助銀兩及投贈藥物以資施濟又有哲醫生送以一切行醫應用器具哲醫生乃海關第一良醫不時至該醫院行醫不辭勞瘁醫院中既無辛資於病者亦不收酬儀獨力恐難支持現在擬遷至虹口與同仁醫館合併又慮屋宇不廣故欲將醫館售去另覔寛大之處起造約三四月内可以落成哲醫生仍前赴館行醫每禮拜定期三次每次在館一點鐘總在病人就診極多之時同仁醫館本有文醫生在彼行醫將來又有哲醫生兩西醫合力施診不啻和緩同時惟願善願愈宏善緣愈廣誠不愧爲西醫在中國醫治華人之一大醫館矣 
[輿占脫輻]  
　　前日下午有西人坐東洋車行經三馬路東洋車忽然脫輻西人傾仆於地兩旁觀者皆爲之粲然維時正值大雨西人又未帶傘旁亦别無車輛西人不得已冐雨而去然東洋車新經工部局騐過烙印何尚有此脫輹之車耶 
[認領屍棺]  
　　前報有浮屍可疑一事旋經莫邑尊出示招認在案昨據屍父石福全投縣訴稱住居寳山縣江灣鎭有子石榮桂現年念七歳向在上海作小工度日於五月底曾經囘家當卽仍舊來滬詎於六月初九日有素不相識之徐小全申敦林毛秀坤等三人前來報信稱榮桂於六月初一日與沈錫咸沈金南兩人因分拆錢文爭執致相口角旋被用繩捆縳繫石抛棄浦江身死等語故卽邀同原來之三人到滬尋緝得悉曾經十二舖地甲金文在太古碼頭撈獲報由前憲莫詣騐召認特來縣署喊禀云云范邑尊諭以補詞以便給領核奪 
[惠及窮途]  
　　英會審員陳寳渠太守樂善好施衆所共曉故滬上落魄之人每乘清晨太守會審時到堂求助川資恒無虚日太守詰其回途之遠近以定給資之多寡雖應酬不暇而毫無倦意昨晨又有一年約二十餘之人衣衫藍縷跪在公堂據稱姓王係唐棲人氏祖與父皆讀書伊則向業爾貨因失就來滬尋覔機會不幸流落現住長安客庽欲趁同鄉之西瓜船回去苦乏船錢四五百文特求恩賞太守飭差偕王前往查問如果眞情准給大錢四百文惠雨慈雲孤窮感被矣 
[除秀安良]  
　　滬上爲繁華淵藪害人之事指不勝屈卽賭嫖兩項亦必翻陳出新若局賭若台基必欲坑盡世人而後已數日前有賭客甲乙二人在英租界金隆里口遂園烟舘内因局賭分肥不匀互相爭執直欲以性命相摶旋經同類之人恐招摇生事力勸而散至台基則諭禁煌煌爲時未久詎胆玩之徒仍敢在英界之石路上小瑯環里及久安棧弄中久樂戯園後面等處租屋開設引誘良家婦女墮其術中殊堪痛恨惟望賢有司雷厲風行以除暴爲安良之舉則功德及民實無既極矣 
[英界公堂瑣案]  
　　前日午後有鄭順者到英新巡捕房訴稱親戚劉趙氏過繼王倪氏之女阿昭收養十載已與配親詎阿昭忽逃囘母家冋領不放以致爭毆爲此遣我前來控訴惠捕頭隨飭捕前往將該氏等及女阿昭一併帶到捕房卽解送英界公堂由陳太守庭訊鄭順申訴前因劉趙氏供與相同并稱阿昭過繼時年祇六齡兹已十有六歳當時曾言明由我婚配與彼無涉豈容後悔王倪氏供女兒阿昭自幼過繼與他却未得過錢文兹因女兒哭訴堅稱不願再往伊家因此痛心留住阿昭供願從己母不願再到繼母家言畢涕泣不止陳太守得供之下謂王倪氏既將親女自繼與劉趙氏雖未得錢然經留養十年豈容任意領歸王倪氏稱情願償還飯食乞賜恩斷女則寔在不願再去太守隨飭阿昭交保着王倪氏繳洋五十元給償劉趙氏飯食始准領女并須查明劉趙氏如將女配親屬實理合由劉趙氏婚配王倪氏毋得多瀆昨晨王倪氏繳到銀洋五十元乞准領女太守飭將銀洋存堂俟傳劉趙氏到案訊明定奪云○蕭金狂禀稱在飯店司帳昨因席又生該飯錢一百九十六文給四開洋一個硬要作錢二百文不允被罵與論致毆傷頭額訴捕拘案請究席供並未硬增洋價乃彼自己碰傷頭額陳太守騐蕭受有皮傷判席冉繳醫傷四開洋一枚完案 
[馬車傷人]  
　　昨日下午五點鐘時本埠格致書院門首有馬車一輛疾馳自西而東適有一老者在途行走該馬車竟將老者撞倒輪從肩膀上輾過登時血流如注馬車則逃逸無蹤經傍觀者將受傷人舁送捕房不知有無性命之虞也 
[僧道助賑]  
　　桃塢主人來函云頃承徐君募到元都眞人殿羽士捐助公醮餘洋廿四元孫君募到古月僧十元以助皖賑不禁五體投地自來僧道每託居士化緣而今居士竟勸僧道助賑然苟非居士善爲募勸安能動僧道之憐僧道不寓慈悲安能應居士之請者此僧道與徐孫兩居士眞可爲能人所難矣爰爲登報以資觀感 
　　接錄蘇州鎭江清江電報局杭州同善堂湖州仁濟堂南潯育嬰堂嘉興學署王嘉興大 
堂博濟堂崑山正心向周莊懷善局吳江　穀倉　澤保赤局平望吳宅黎里興學養王嘉興大豐鹽店新市厘局硤石留嬰堂江寗貺善隆莊上元學吳揚州東營五巷王公館常熟疑善堂常州保嬰局無錫鹽公棧麗生莊知亡莊逹源莊金　學殷江陰學吳東亭衆善堂　塔凌宅同里李公舘盛澤邵今記松江輔德堂全節堂青浦積穀倉南匯同善堂保嬰局金山　善○接錄蘇字册蘇局經收本省捐○志遠堂十員源義行元豐行徐　滄三户可園丹陽潘宅束宅太倉趙宅劉河洪宅周宅等處六月下旬桃塢同人經收皖賑沙洲賑救命墩捐清單 
成麗昌全泰義昌允昌恊成永泰興七户各一員洽大二元烹泰二員　　章各二員洪泰行一員生泰裕一員高廣泰二員北塘各麫行三員泰　裕一員大有裕一員奚恊昌二元張玉毗陵一盂水妻病痊還愿五員誠如氏三　祝萱壽二員益壽三十員沈麗齋十員隱名氏二員滸口裕通七員范　餘王心田錢懷德楊容初四户各一員周輯虞范　年周瑞卿合一員户各二員愛竹山房一員張泰興一員徐奕甫方澤封合一員五百七十一號三十員常熟不留名吳中氏寄　舘二户各一員　竹岩孫　庭項耀庭葉大茂張大興職思居實　櫃反七一只兌洋八員錢四百三十七文汪履仲募伯和　五百員采記二百員絜　四員葉清暉堂五員吳源壽十員陔　居一員致遠堂胡十員陸慰雲六員劉云何四員曁陽蕙芬氏金戒指百九十二號十元恆善堂三元周記仁記王艮秀合記五百九十九號五户各主人隼崖眉壽山房三户各十員　記愒閑菴主玉蘭館主椿萱長茂室忠孝世家蠖菴主人六户各五元五分文虹堂二元病餘了願一元嘉墀主人祈病愈藥資二元兩儀堂二元六百一元樂安氏五元王雲山五角黄渭卿五角華廷記一元漱　軒三兀心餘子二元林益隆一元又紋三錢九澤張棣華長媳産後病愈十元孫華氏省壽懺費六六求安氏二元大有恆一十八號十二元廣　豐四元益泰仁六百廿一號震德莊萬成隆生記莊恆泰莊六户各五元存德堂四元　亭亦愛廬王瑞玉駱培卿四户各一元沈揖齋陸容如合一元徐怡德十元趙百元爲子求病愈廿元正心崇善局募王克安四元嚴淦堂二元駱秉卿一元沈少香一元童丹岩二元邱松病愈二員牙局公記五千文李沈氏求目明愈廿員壽萱室廿員壽萱室廿員奉遺命喪費大昌二元賢壽堂留餘堂王觀如三户各一元懷　堂鄉試川費八元章沈氏十員桐川養和董二　汪長庚味閒主人金粟山房喜雨亭誠記謙六堂吳晋記七户各五員瑞記南記徐曉記六百七十二號彝記五户各三員德泰十一員大杳書屋十員知止居廿員張恆相二十　葉朗君募詒　堂十員又梅冠記十員面塲圃之軒兩員汪滌齋募六百八十八號六員又葆眞子五員保赤局募恆大悅念四員又達德堂念員又清河善士五十員昭文芹香十員馮廣豐二員承蔭堂五員馮綬記五員常熟孫氏八員無錫吕氏十員餘蔭堂一員莊韻記四員正心崇善局募李華二員李東友徐登士葛留根方芝畦耕記吳福記吳信成七户各一員　　此稿未完 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[買屋受欺]  
　　京都琉璃廠某甲今春買得某乙房産一所憑中說定其值較廉甲欣欣得意竭囊付值及乙交文契則頭尾俱全　少乙帖身紅契一套甲詢其故中人以乙不曾自綐紅與只有貼身白契　有差錯當由中人等承管甲遂惑其說而不疑詎甲乙受授旣畢乙旋持紅契架詞首告中人避匿甲與之對訟兩詞各執經北城司指揮斷令乙還甲值撤回文契復經人說合乙許還半價甲不允訟如故案積日久鷸蚌仍持於六月初間已由司移逆　吁縣面京中兩管縣案多積壓此等銀錢細故有閱十數年而不結者甲因此竟私袖剪刀至司署大堂出剪自戕襪　攔住幸未斃　賦公堂者　日案遂改　瑯部云 
[褻字聞雷]  
　　京口人來云六月十五日大雨雷電交作圩中　一吳姓年六十餘歳於三日前因肚瀉夜聞起身如厠悮用有字草紙拭穢盖日間將草紙繕冩帳目旋冩旋塗塞在案邊　夜間並未點燈因　悮用忽見電光滿室雷聲在屋前後殷殷不己舉室驚懼吳翁因疑悟及旋卽倒桶撈起用漬水洗淨　家焚香叩謝誓愿捨身專拾灰堆茅厠遺字以贖前愆卽時雨止雷息是則觀於此世人用草紙冩帳切宜謹愼而紙店於草紙邊耑印字號行消齊當猛省改悔也 
[蝸寄軒减潤明賑]  
　　堂匾每字一元齋匾每字半元堂幅八尺兩元六尺一元五尺七角半四尺五角楹聯同屏條减半紈摺扇編行書半元大行書三角楷書一元雙行加倍其餘撰文序跋皆有潤格上海北市在戱鴻堂南市在大東門外時和洋貨鋪卽由兩店寄取或徑寄奉賢縣儒學署周收約期不悮所得潤　除去信錢悉數交電報局彚寄灾區 
[辛工助賑]  
　　昨有寓武林無力愚人送來信一函并英洋一枚託助院賑當卽代送電報局收存掣回取　其信中之語以爲此　實係工銀由再四撙節而得者星誠可風也爰誌之 
[荒芻言]  
　　齊晉燕豫告災東南協賑約近百萬刻又賑皖木終一月撥寄三萬有餘善欵踴躍無有出其右者方今各省大憲通籌積穀防患未萌慮遠謀深誠善政也法以官紳相制而收欵買穀諭董均由官主第以垷在州縣慝多淑少捐保尤甚　北前高郵州某擾害百姓已經左侯相撤去舉錯民服誠不誣也但積　一事百病叢生或則官　董移或則官於所收錢數以多報少所買稻價以賤報貴尤可恨者官或與董狼狽爲奸所儲之倉稱糠相間堆積充數不思去陳易新二三年後通倉霉爛無從辨認卽經委員稽查官董設法敷衍一經歉年毫無實濟惟恊賑諸善士既能救　荒必能救未荒與茯委候補官員不知諭協賑紳士會具妥善章程盤查一切定能較爲切實當今省各大憲其或采芻蕘之語乎[  綢繆未雨軒主稿]  
[募賑啓]  
　　古人云天灾流行國家代有救災卹隣道也行道有福誠哉是言也前者山東山西河南直隸水旱奇災南中官紳士庶力籌賑濟纎悉不遺可　行道矣而丑寅卯辰四年間江浙蛟水蝗蟲頻連示警卒未爲災爲其救人之災出於至誠是以弭己之災全然不覺非所謂行道有福乎今年正月江潮卹大識者竊以爲水患之徵嗣聞數省蛟災惟皖爲最甚識乾又料蛟洪下注江疏適富其衝被災必重前月諸善士於蘇申揚鎭挪措萬五千金趕赴皖省今者沙河一决洲圩不能保矣所幸者水非驟至未聞有人傷命所慮者水尚連來不卜回家何日既饔飱之不給且疾病之甚多目下裏餱糧而往者雖不乏人然有善士倡其先　望有善士繼其後否則目前有濟終成餓殍於將來肘後無方難活病夫於俄頃惟願仁人君子大發慈悲衡量於親疏遠近之間斟酌於常暫緩急之際隔省之災尚且傾囊相助同鄉之災更宜倒篋而施夫已成之災不及弭而爭救未成之灾實有不待救而自弭者諸善士雖數年捐賑力竭精疲際此疾困顚連介乎其側能無加意賙卹矣乎本月二十日乾源錢庄關雲卿雇大船一隻隨帶小划二隻爭先　益課洲放賑是日風狂狼急江中别無船行兩小划下焦山門突被風浪撲翻四人下江隨溜淌至二里許經焦山救生船撈起四人　活險而敢前危而獲濟此則天之相善異樣出奇故意試人令人莫測洵可思也以善勸喜謂非天意哉謹啓 
 
 
 

Page 10

 
 
   
 
 

Page 11

 
 
[光緒八年六月念四日京報全錄]  
　　宫門抄○諭旨九道錄前○發抄旨四道○通政使司副使張奏爲請旨飭行摺○御史俊奏爲請旨究辦摺○淅撫陳奏爲援救遭風難夷片○都統崇奏援案揀補官缺擬定正陪繕單呈請欽點摺○廣西撫倪奏委署知府片○將軍銘奏援案請建副都統衙署夾片○六月二十四日工部鴻臚寺八旗兩翼值日無引見○惠王謝修查壇□恩○補用總兵李積慶謝恩○橚貝子永順各謝請假十日○吏部三派騐看月官之大臣派出徐桐畢道遠奎潤祁世長耀年松溎徐用儀英煦○召見軍機○發抄豐紳等奏歸綏二廳積欠兵米援案改折銀兩抵放奉旨知道了欽此○岑毓英奏交卸閩撫篆務起程赴滇日期奉 
旨知道了欽此○何璟等奏温州鎭關鎭國捐建所部陣亡員弁勇丁慰忠祠奉旨着照所請該部知道欽此○又請將深明大義年近百齡之命婦林戴氏族表奉旨着照所請該部知道欽此○○通政使司副使臣張緒楷跪奏爲酷吏非刑虐民請旨飭下各直省嚴行禁止以重民命恭摺仰祈聖鑒事竊維民爲邦本國有常刑明刑所以弼教非徒崇尚刑名也溯自軍興以來兵燹遺黎凋亡殆盡迄今底定近二十年元氣未復正宜休養生息以培根本無如捐例頻開軍功輩出半皆貪墨嚴酷之徒我就知撫字爲何事而爲大吏者耳濡目染方且以武健爲幹員以刻苛爲能吏至使任意妄爲毫無忌憚一切審訊案件創立非刑有以布紙粘貼人身向日曬乾帶肉揭起片片血淋名曰剝皮有以榛荆縳置人背使芒鑽刺逐條拔出根根透骨名曰抽筋有以錘敲脛應聲粉碎有以炭炙膚惡自腥聞又製有好漢凳好漢筩站枷站籠等具種種奇異不可枚舉無非故作威福殘虐爲快洵屬蜂蠆其心豺狼成性矣夫三木之下何求不得似此傷心慘目有求死惟恐不速者夫亦何供之不招何案之不認乎卽使罪無可逭而明正典刑自彰國法肆行凌虐奚用憲章所以金陵三牌樓一案前此卽以刑求河南呼寃一獄鎭平縣馬翥卽用蚊烟燒炙熬審背痕宛然雖寃與不寃尚未據該撫等覆奏而當時之定讞固以刑成也他如各省之濫刑斃命見於奏報者不一而足其餘之隱忍就死無所控告寃獄不知凡幾矣民豈無良遭此慘毒所有比年以來四川甘肅地震有聲閩粤沿海地方颶風大作其災異屢見者未始非怨氣所積而成也古聖王刑期無刑禹有下車之泣湯有解網之化曾子曰得情勿喜具見忠厚之意漢時崇尚循吏召父有稱杜母有頌德化所及自有人不敢欺人不能欺者果能忠信明决何難片言折獄卽使法昭明允亦自案無遁飾况我朝聖聖相承律有减緩之條時行赦宥之典深仁厚澤二百餘年又時以水旱偏災動關宸厪豈容此殘酷之吏朘削民生應請旨飭下各直省督撫督同泉司嚴諭各州縣及問刑衙門申明定例遵用常刑總宜虚衷研鞫勿草率以圖功勿　頇以從事期在無縱無枉以成信讞除常刑之外一切非刑永遠禁革倘有仍蹈故轍别經發覺除將該員嚴懲外並將各督撫泉司分别議處是在各大吏愼選賢良使爲民牧訪有著名酷吏卽行撤叅以仰副我皇上軫念民依明愼用刑之至意庶幾民氣可舒天心可格災沴潛消雨暘時若用克□億萬年有道之長天下幸甚臣爲酷吏害民太甚用特縷陳伏乞皇太后皇上聖鑒謹奏奉旨已錄○○陝西道監察御史奴才俊乂跪奏爲大員意存專擅營員含混公事請旨究辦事竊八旗左右兩翼向派御史稽察旗營事務每月挑缺放餉均係先期知會時刻至期該營大臣與奴才等公同進署挑放誠恐有挑補不法尅扣兵餉等弊本年四月二十七日奴才奉旨稽察右翼前鋒統領護軍統領事務六月初三日係正黄正紅兩旗營領餉之期先期並未知會回平時刻奴才是日未刻先赴正紅旗護軍衙門見餉已領到署尚未分散各甲喇奴才詢其何時可以回平該護軍叅領等答以酉戍之間方能平妥包齊奴才因該營兵餉未齊未便久候同日尚有正黄旗護軍兵餉回平均係當日散放相隔數里之遥回平亦須數刻之久告以先到正黄旗護軍營俟冋畢時再到該營回平該護軍叅領等語言之間頗覺奴才多事乃奴才於戍刻至正紅旗護軍衙門見兵餉已放官役人等盡散詢及何以不候回平俱已散放之故據看署人宋姓云護軍叅領與該堂官商放奴才聞聽之下不勝註異向來各旗營兵餉未有不候回平竟行散放者况奴才到署尚有先到正黄旗回平後再到該營回平之語該管大臣與護軍叅領等何以明知不候全行散放而去其含混專擅已可概見若此察營御史徒有其名不啻充數而已且嗣後各營挑缺放餉到班該營以爲多事不到班奴才又恐曠職將何以謂之稽察乎可否請旨將正紅旗護軍統領曁護軍叅領等應如何懲處之處出自聖裁奴才愚昧直陳伏乞皇太后皇上聖鑒訓示遵行謹奏奉旨已錄○○陳士杰片再案據布政使分案詳稱轉據永嘉縣知縣張寳琳稟稱光緒产五月二十九日准超武輪船管帶官移送在洋救護遇險夷船一隻當卽親往查騐係琉球裝貨商船共有七人船内裝有藥材等物桅舵帆纜全行漂失船身亦有損傷詰其來歷言語不通授以紙筆書冩據稱名糜築登之係船主又陳位同向位里之子俞位筑登之習位同飯位無陳位無等六人係舵水均琉球人在琉球八重山開船前往島山裝載藥材貨物六年五月二十三日在洋突遇颶風桅舵篷索盡失隨浪漂流幸遇中國輸船施救昨生懇乞撫恤衣糧修整原□伊等自行駕駛回國等語卽經該縣妥爲撫恤一面修整船身配齊桅帆篷索會營護送於六月初六日自温起程等情又據署象山縣知縣吳俊詳稱光緒七年七月二十一日有外國遭　難船停泊海岸正在查勘間卽據該難番禀報到縣令其書冩華字係琉球國中山府那覇縣人同夥九人船主靡循理夥伴相依義俞學侃陳玉代馬玉城有新垣飯屋良陳加那陳屋户上年由本國置貨至福州售賣七年六月二十九日在洋遭風漂流至此船身碰壞篷帆不全求卽修整原船撫恤回國等語卽經該縣妥爲撫懷優給衣糧並將該船赶修完固於閏七月初九日起程赴閩會營護送出境等情均經升任撫臣譚鍾麟分咨查照在案兹又據布政使詳稱據瑞安縣知縣高錫疇禀稱光緒八年三月初四日准瑞安營移送在洋救護遭風海船一隻親詣查看船内並無貨物共有八人言語不通有略識漢字者二人令其書稱中山王府之臣平氏大城筑登之向氏富氏腰里之子親云上其餘水手六名仲材渠仁屋山城仁屋富里仁屋山城仁屋不數仁屋赤嶺仁屋俱係琉球國人去年十二月二十一日自琉球出帆二十九日在八重山遭風本月初一日漂流到境願早送福州琉球館等語騐其船身完好船板篷索均有殘缺當經該縣給發口粮等項加意保護赶修船隻添配篷索會營護送于三月初七日放洋赴閩等情由司具詳前來臣覆查無異除分咨查照外理合彚案附片陳明伏乞聖鑒謹奏軍機大臣奉旨知道了欽此○○凉州副都統奴才崇志謹跪奏爲援案揀補官缺擬定正陪繕單進呈籲請欽點恭摺具奏仰祈聖鑒事竊奴才前因餉項不繼資斧維艱奏請以協領左領員缺進京騐放具防禦驍騎校係屬微員暫請以當差奮勉馬步强壯者秉公揀選擬定正陪繕具清單恭請欽點以示體恤俟餉項充裕一併送京驗放各緣由前經奉旨允准欽遵城案兹查凉州莊浪所出佐領防禦驍騎校各缺自應隨時揀補以重職守現在凉州所出廂紅旗佐領一缺奴才愼加遴選擬定正陪恪遵前旨咨送部旗帶領引見以符定制外其防禦驍騎校各員缺奴才謹卽在於凉州莊浪應行入選之驍騎校領催前鋒内逐層揀選校閱馬步騎射考騐清漢文字務擇馬步　觀清漢粗曉者揀補防禦四缺驍騎校四缺擬定正陪繕具簡明履歷切實考語臚列清單恭呈御覽伏乞 
欽鼎敬候命下之日再行咨部旗入册備查容俟餉項充裕仍照舊章全行引見以歸畫一謹將援案揀補官缺各緣由理合恭摺奏聞伏乞皇太后皇上聖鑒訓示遵行　奏軍機大臣奉旨著以擬正之員補授該部知道單併發欽此○○倪文蔚片再平樂府知府黄詠霓在任病故除循例具題開缺照章將平樂府缺扣留請補外所遺言缺應卽先行委員接署以資治理查有補用知府叚紹棠才識精明辦事穩練堪以委令署理據　臬兩司會詳前來理合循例附片具奏伏乞聖鑒謹奏軍機大臣奉旨知道了欽此○○銘安等片再前因琿春地接俄疆請於該城改設副都統一缺所有添建衙署監獄援照賓州等廳監修衙署成案辦理奏蒙俞允欽遵行令該副都統遵照去後兹准該城副都統咨稱吉林各城副都統衙門係長官屬官聚集辦公之所均另建宅房以資居止請仿寗古塔副都統衙署章程添建副都統宅房一所請核前來查該城請建副都統宅房核與寗古塔等城相符自應照章添建除應用工料價銀咨由該副都統核實估計咨報到日覆核咨疗外理合附片陳明伏乞聖鑒訓示行謹奏軍機大臣奉旨知道欽此 
 
 

Page 12

 
 
   
 
