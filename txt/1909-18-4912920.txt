# 1909 - 18 - 4912920

 

Page 1

 
 
   
 
 

Page 2

 
 
   
 
 

Page 3

 
 
　　己酉 
　　宣統元年春王正月歲任己酉際茲聖王即位改元頒朔之初。又值歲運更新萬物春之日。天時人事。咸有與民更始之氣象。我儕小民熙熙然登春臺而樂昇平抑何幸歟。記者爰就己酉二字之意義。略爲解釋。藉以伸草茅頌禱之忱焉。 
　　攷己字之義。一作紀。詩小雅式夷式己。箋云。爲政當用平正之人。用能紀理其事也。謹按今上初膺大寳。即能辨别廷臣之善惡。遽將心術不正之重臣。罷退而。曲赦之。以伸朝廷黜陟之公　。極合於小雅式夷式已之義。一作日名解。即己酉之本義也。說文云。己中宫也。有新天子正位乎宫中之意。象萬物辟藏。訕形也。已承戊象。人腹。虚中能容也。是又有人君虚己求賢之意。禮月合季夏之月。其日戊己。註已之爲言起也。後漢書西域傳。元帝置戊己校尉。屯田於車師前王庭。蓋即取戊己中央鎭覆四方之象。且有開渠播種萬物方生之義焉。按已旣爲起。而有首出庶物之義。則今日我皇上建極　朝。所謂首萬物而起者。於義適合焉。 
　　又攷西字之義。說文云。西就也。成熟之義也。又秀也。物皆成也。一憲政成立之希望也。古語云。西爲春門。萬物己出。酉爲秋門。萬物已入。由出而入之義。即憲政由萌芽時代而進於成熟時代之象。或曰。出於專制之門而入於立憲之門。亦是一說。酉又作老。史記律書。酉者萬物之老也。我中國向以老大帝國見稱於世。今上冲齡踐祚。百度維新。萬物欣欣然皆有少年之象。中國殆將由老大而返未少年之望乎。記者不敏。竊於已酉之新年卜之矣。 
 
 

Page 4

 
 
[上諭]  
　　監國攝政王鈐章光緒三十四年十二月二十六日内閣奉 
　　上諭吳重　奏勘明豫省被災各州縣請蠲緩舊欠錢漕一摺本年河南開封等府州所屬地方春夏以來雨澤稀少入秋後又復霪雨爲災以致早晚秋禾收成歉薄若將新舊錢漕同時並徵民力實有未逮加恩着照所請所有祥符等四十五州縣民欠舊賦着分别展緩以紓民力該撫即按照單開各州縣村莊頃畝銀兩米石各數刋刻謄黃徧行曉諭務使實惠均霑毋任吏胥舞弊用副朝廷軫念民艱至意該部知道單併發欽此 
　　上諭陳啓泰奏舉劾正佐敎雜各員一摺江蘇太倉直隸州知州姚炳熊署泰州知州朱枚准補上元縣知縣署江都縣事袁國鈞長洲縣知縣署上海縣事李超瓊太倉州州同傅振海青浦縣敎諭陳志堅以上各員旣據該撫臚陳事蹟均着傳旨嘉奬高淳縣知縣馬枚年老才庸難期振作豐縣知縣王之全疲　無能事多弛廢松江府管糧通判劉興基辦厘弊混才質庸滑蘇州布政司理問姚永福擅理民事行止不檢候補知縣孫鼎陞揑報失竊行同無賴候補知縣富光祖藉差需索不顧聲名溧陽縣敎諭顧𢡟熙不安本分訟師伎倆金壇縣敎諭顧澤堯袒護劣甥干預公事前署寳山縣訓導委用訓導楊錫章言動乖謬誣衊長官前署武進縣典史試用典史汪懷擅縱押犯頗滋物議均著即行革職吳縣知縣金元烺久病不愈難膺首劇着勒令休致碭山縣知縣秦獻祥年老就衰諸事頺廢惟文理尙優著以敎職歸部銓選該部知道欽此軍機大臣署名奕劻世續張之洞鹿傳霖那桐 
　　二十七日内閣奉 
　　上諭憲政編查館奏核議民政部奏城鎭鄉地方自治並另擬選舉章程一摺地方自治爲立憲之根本城鎭鄉又爲自治之初基誠非首先開辦不可著民政部及各省督撫督飭所屬地方官選擇正紳按照此次所定章程將城鎭鄉自治各事宜迅卽籌辦實力奉行不准稍有延誤尤須將朝廷惠愛閭閻官民共濟之意剴切曉諭使知地方自治乃輔官治之所不及仍統於官治之内並非離官治而獨立之詞周之比閭族黨漢之三老嗇夫其來自古惟選舉自治之職員責在州縣而選擇州縣責在督撫官紳皆得其人方能在實效而無流弊此外憲政館奏定各衙門應歸第一年籌辦之事現已據陸續具奏至次年以後所有分年應行籌備各事並著内外各衙門按限妥籌次第舉辦毋得始勤終懈疲緩延擱以致貽誤實行立憲之期用昭大信而慰民望欽此 
　　上諭前因京師入冬以來雪澤稀少曾派恭親王溥偉敬詣大高殿恭代拈香並派貝勒載洵等分詣時應宫等處拈香虔申祈禱仰荷狊蒼眷佑迭沛祥霙朕心實深寅感允宜敬謹報謝用答天庥本月二十八日着仍派恭親王溥偉敬詣大高殿恭代拈香時應宫仍派貝勒載洵昭顯廟仍派貝勒載潤宣仁廟仍派貝勒毓朗凝和廟仍派貝子銜鎭國將軍載振同於是日分詣拈香恭行報謝仍冀頻邀鴻貺膏澤應時以慰農望欽此軍機大臣署名奕劻世續張之洞鹿傳霖那桐 
　　二十八日内閣奉 
　　上諭朱家寳奏查明安徽各屬秋禾歉收請分别緩徵錢粮一摺本年五河等三十九州縣被灾被旱被風秋禾收成均形歉薄若將應徵民衛丁漕各欵照常徵收民力實有未逮加恩着照所請將被災各州縣分别輕重緩徵以紓民力該撫即刋刻謄黃徧行曉諭務使實惠均霑毋任吏胥舞弊用副朝廷軫念民艱至意餘着照所議辦理該部知道單併發欽此 
　　上諭朱家寳奏查明各屬秋禾歉收請分别徵緩漕糧一摺本年安徽省各屬被災被旱被風田畝收成歉薄今日業經降旨將錢漕分别徵　以示體恤若將應徵漕糧照常徵收民力仍有未逮加恩着照所請所有被災較重之五河縣通境新漕並泗州之舊虹鄉通境新舊漕糧同盱眙等三十一州縣應徵新漕及節年災緩舊欠漕米均著分别流抵緩徵以紓民力餘著照所議辦理該撫即一併刋刻謄黃兹將各該州縣區圖村莊分哳徵緩詳細刋明徧行曉諭務使實惠均霑毋任吏胥舞弊用副朝廷軫念民艱至意該部知道欽此 
　　上諭陳夔龍奏考察屬員分别舉劾一摺湖北江漢關道齊耀　署武昌府事鄖陽府知府黃以霖署漢陽府事襄陽府知府曹允源署漢陽縣事長樂縣知縣李曾麟署黃岡縣事應補知縣熊賓署應山縣事漢陽縣知縣滕松署保康縣知縣曹元鼎署天門縣事前署興國州知州羅慶昌旣據該督臚陳政績均著傳旨嘉奬署遠安縣知縣　旭袒庇丁役侮辱學界補用同知黃申之戒烟不力巧爲掩飾試用知縣譚文定行止不端聲名甚劣署漢陽縣蔡甸巡檢棗陽縣平林店主簿楊岳芬不知自愛通城縣典史劉雲駒烟　太重漢陽縣敎諭李克欽病癮皆深襄陽縣雙溝巡檢劉廷枋性情暴戾沔陽州鍋底巡檢王旭操守難信漢川縣劉家陽巡檢趙文寳委靡昏庸江陵縣沙市巡檢李德悅罔識亷隅試用典史張炘行止有虧均著即行革職候補知府丁柔克年力衰邁聲名平常著勒令休致公安縣知縣濟生庸懦無能難膺民社署通山縣事穀城縣知縣陳思泉吏治廢弛罔知振作撤任竹山縣知縣陳瑜瑛聽斷不明才具竭蹶以上五員文理尙優均著開缺以敎職改選京山縣知縣張受中迂懦無能玩視學務麻城縣知縣劉炳南延勒學欵意不在公均著開缺另補餘著照所請辦理該部知道欽此軍機大臣署名奕劻世續張之洞鹿傳霖那桐 
　　二十九日内閣奉 
　　上諭景厚奏查勘昭西陵等處工程請派大臣擇要興修一摺著派林紹年敬謹承修欽此 
 
 

Page 5

 
 
　　上諭恩壽奏特叅庸劣不職各員一摺陜西准補佛坪廳同知申應樞性情褊急縱役虐民於署理寗陜廳任内苛罰濫刑屢被控訐漢中府經歷楊增春嗜好不除故違功令韓城縣敎諭鄒寗魯品行不端被控有案隴州學政程學孔聲名平常不堪司鐸靖邊縣典史許英啟濫用非刑酷虐自詡宜君縣巡檢童藻任意妄爲性貪安靜中部縣典史李清鑑挾私妄禀不守官箴臨潼縣丞徐木枝　率任意久曠信守著一併革職管帶巡防第一隊補用游　焦仁常紀律不嚴爭賭釀案袒護哨弁逃磨抗延著暫行革職仍責令將哨長仍質彬交出歸案質訊留壩廳同知王懋昭精力就衰難期振作汧陽縣知縣斐作則年老有病事多廢弛洋縣知縣朱祖綬懦弱　頇不勝煩劇試署平利縣知縣劉璋　衰邁頺唐辦事迂緩陽平關州同牟炳南小有才能不知檢束署佛坪廳訓導阮大振聲名平常署甘泉縣訓導王棣榮性情懶惰著一併開缺留省察看餘著照所　辦理該部知道欽此軍機大臣署名奕劻假世續張之洞假鹿傳霖那桐 
　　三十日内閣奉 
　　上諭岑春蓂電代奏貴州按察使常裕在辰州途次因病懇閘開缺等語常裕著准其開缺回旗調理欽此 
　　上諭貴州按察使著王正雅補授欽此 
　　上諭雲南臨安開廣道員缺著易順鼎補授欽此 
　　上諭江西巡警道員缺著張檢補授勸業道員缺著傅春官補授欽此 
　　上諭江西饒州府知府員缺著王祖同補授欽此 
　　上諭增韞奏甄别屬員分别奬懲一摺浙江杭州府知府卓孝復嘉興府知府楊士爕署湖州府本任嚴州府知府錫綸署寗波府本任湖州府知府夏孫桐署台州府同知試用同知吳世欽署海寗州知州嵊縣知縣張懷信署龍游縣大挑知縣馮鍾恩常山縣知縣王杜松署奉化縣試用知縣王蘭芳署鎭海縣昌化縣知縣鄒鎔署象山縣西安縣知縣程龢天會縣知縣　光佑泰順縣知縣程濟瀛旣據該撫臚陳政蹟　著傳旨嘉奬王環廳同知范慶頤才力竭蹶聲名平常署臨安縣知縣即用知縣蕭　源剛愎自用民怨沸騰署太平縣試用知縣羅濟美辦事操切不洽興情歸安縣知縣林基逵嗜酒任性不理公事正任長興縣知縣丁惟　性情躁戾措置乖方前在任内濫刑釀命匿不報案龍泉縣知縣陳海梅操守難信慵懶性成聲名尤爲狼籍署縉　縣山陰縣知縣葉大章信任丁胥事權旁落署慶元縣候補知縣涂道康聽斷無才罔知民隱署宣平縣寗海縣知縣張煊才庸識闇差役弄權候補知縣李如金貪鄙近利辦理海門釐局縱子苛擾試用府經歷止珽任性妄爲前充巡警局差擅作威福桐鄉縣青鎭巡檢趙惟清聲名甚劣正任歸安縣埭溪巡檢朱爲章老而務得署太平縣松門司巡檢試用從九品程鵬萬濫差滋擾仁和縣典史方奎元辦事粗疏臨安縣典史陸榮被控有案淳安縣典史熊維翰貪黷無厭遂安縣典史范宗蓮肆行無忌樂清縣典史張廷藻受賄有據均着即行革職署定海廳同知石浦廳同知龔泰崶年力就衰辦事竭蹶甯波府通判兼署鄞縣知縣蕭福清嗜好甚深難期振作均著原品休致青田縣調補蕭山縣知縣李彥銘才具平庸難勝繁劇著開缺另補安吉縣知縣鍾大焜居心近厚吏事未諳惟文理尙優著以敎職歸部銓選署孝豐縣候補知縣陳壽彤識短才庸難膺民社著以府經歷縣丞降補餘著照所議辦理該部知道欽此 
　　上諭馮汝騤奏考查屬員賢否據實舉劾一摺江西廣饒九南道文炳署吉南　寗道俞明震署鹽法道南昌府知府徐嘉禾南康府知府朱　署　干縣知縣俞省三署臨用縣知縣毛宗澄署豐城縣知縣王濬道署宜春縣知縣王慶大署贛縣知縣金保　署上猶縣知縣張之義旣據該撫臚陳政蹟均著傳旨嘉奬前署定安　同知候補通判夏濟安工於鑽營頗滋物議候補通判高維陳不知自愛聲名平常興函縣知縣秦鎔不洽輿情擅離職守署廣豐縣試用知縣王萬看乖戾任性苛暴擾民試用知縣梁世綸不知檢束有玷官箴試用知縣錢大綸行爲浮滑性耽樗蒲候補府經歷李長泳謬妄糊塗署萍鄉縣蘆溪司巡檢黃德祜屢經被控樂安縣招擕司巡檢莫明鎬信用丁役著一并革職上猶縣知縣陳崔琳辦事迂緩難勝邊要著開缺另補該部知道欽此 
　　上諭馮汝騤奏查明戒烟不力各員據實糾叅一摺據稱江西撫州府通判宋維英武寗縣典史徐家駿訪查明確嗜好甚深試用通判濮維巧爲掩飾候補直隷州知州胡國香試用知縣周衍祜試用按司獄姚德峻試用府經歷黃毓琇試用縣丞王邦瑞葛璠夏仁澍程世綸補用膺照磨黃堯章興國縣衣錦司巡檢張　傳驗不到有意規避試用知縣王瑞同補用府經歷范而韓候補從五張葆和不服檢查肆言無忌著一并革職試用同知戴鴻逵即補知縣周寳琦試用縣丞嚴天驥試用巡檢熊瑞徵　神頺敗難期振作均著以　品休致餘著照所議辦理該衙門知道欽此軍機大臣署奕劻世續張之洞鹿傳霖那桐 
　　宣統元年正月初二日内閣奉 
　　上諭桂祥著加恩賞食入八分輔恩公俸欽此 
　　上諭外務部會辦大臣大學士那桐着補授軍機大臣欽此 
　　上諭外務部尙書會辦大臣着梁敦彥補授鄒嘉來着補授外務部右侍郎欽此 
　　上諭載澍著加恩賞給二品頂戴欽此 
論說 
[宣統元年之新希望（恨）]  
 
 

Page 6

 
 
　　人民謀幸福汲汲矣。今年者。非今上建元之第一年。而籌備憲政之第二年乎。海内元元。感懷先帝之舊恩。翹企我皇之新治。莫不於今年是期。譬諸旭日。今年者。旭日初升之時也。譬彼奇花。今年者。奇花初胎之日也。潛龍其騰淵耶。所以顯鱗爪者今年。乳虎其嘯谷耶。所以震百獸者今年。何也。前途似海。來日大難。當新皇御宇之初。正共仰昇平之日。即位改元。所以謹始。發揚蹈厲。所以樹聲。今年之中國。固最堪希望之年也。敢陳所望於今年。 
　　憲政者先帝未竟之緒。而玉儿末命。舉以屬諸我皇者也先帝推大公正至之心。建震古鑠今之業。豫定根本改革之手續。而逐項籌備於九年之中。雖中道崩殂。未竟厥志。而大經大法之昭垂。己足示後王之準則。其發揚光大。以盡繼述之義者。即今日我皇之責也。孝以繼述爲重。卽政以因循爲戒。凛歲月其不居。念纘緒之不易。則所以振精神而籌憲政。於以慰先帝在天之靈者。今年其紹述先志之始年也。 
　　方去年憲政館之奏呈逐年事宜也。諭旨令該管衙門依限舉辦。違者議處。凜然若有勿可犯者。然如城鎭鄉地方自治章程。（第一年第二項）及清理財政章程。（第四項）方始頒布。又如變通旗制處。雖已成立。（第五項）而八旗生計之如何設法。融化滿漢之如何入手。仍未議定。是知第一年之籌備事宜。己有不能依限舉辦者。不及今兼程赶辦。則年復一年。勢必舉逐年應備之事。而以泄沓之結果。愆九年大成之年。非特無以慰人民期望之殷。並何以遂。先帝未竟之志。然則竭力以籌本年所應辦者。并力以辦去年所未竣者。今年其兼程進行之時期也。 
　　按憲政館原奏。今年籌備事宜。條項凡十四。驟觀其目。頗似繁重。然而所列各項。莫不有指定官廳。分任其職。苟居職者。能仰體。朝廷望治之切。俯察人民渴求幸福之心。而淬厲精神。分途赶辦。則今年應辦事宜之依　辦　。度亦非甚難者。况九年之期。不過示籌備事宜之限制。籌備苟早一年完竣。議院即早一年開設。換言之。則早一日完竣即早一日竟。先帝之業。亦即早一日慰人民之望。然則今年者。雖爲籌備憲政之第二年。不特第二年應辦者宜畢辦。并不特第一年漏辦者宜補辦。而行有餘力。　當鼓其餘勇。從事於明年籌備之一二項。以促憲政之實行者也。 
　　　而言之。萬方逖聽。多繫於出治之初年。百度更新。莫要於憲政之籌備。　皇上以冲齡垂拱。凡籌備上之若何督促。若何推行。若何戒烟循而懲諉卸。皇上之責。卽攝政王之責也。當此紀元伊始。新猷待播之日。願王以紹述。先帝爲心。以促行憲政爲主。斯足以代。聖主之勤。而成郅治之業。百僚師師。有籌備之責者。當此賢王監國。綜核名實之時。其各力戒玩延。共襄大業。若夫人民。則當。新天子改元之際。即值諮議局開會之年。研究地方之利病。培植議員之能力。實爲目前必要之圖。何則。如其被選。則今年即爲参與政治之年。参政不可以無備也。如不被選。則今年又爲城鎭鄉應設自治研究所之年。（第二年第二項）研究地方利病。即所以謀自治之實行也。審是則今年之事業正多。今年之希望更鉅。而今年遂爲上下共宜寳貴之年。 
　　先帝暫安之景山 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
論說 
[論已酉之進化（酉陽）]  
　　自我太祖龍興滿洲。迄今皇帝御極之元年。蓋六己酉矣。第一己酉。爲明萬歷三十七年。實我太祖建元天命之前七年。與太祖起兵征尼堪外蘭。克圖倫城。相距二十六年。其年。太祖遺明書。索還朝鮮鄰近之瓦爾哈部衆。又命侍衛扈爾漢。征服渥集部所屬之滹野路。蓋兵威所及。駸駸乎包九姓而逼遼瀋。是爲大業開創之時代。第二己酉。爲康熙八年。其年。遣明珠蔡毓榮等。招撫臺灣王鄭經。又授西洋人南懷仁爲欽天監監副。定新歷。又拿問輔臣鰲拜。寘諸法。蓋其時桂王擒。鄭成功没。三藩未發難。大難敉平。注意内政。是爲國力全盛之時代。第三己酉。爲雍正七年。其年。命傅爾丹爲靖邊大將軍。北路出師。岳鍾琪爲寗遠大將軍。西路出師。討準噶爾。是爲西北開邊之時代。第四己酉。爲亁隆五十四年。其年。成都將軍鄂輝。破巴勒布。收復後藏邊界。兩廣總督福康安。破安南。封阮光平爲安南王。頒正朔。開關通市。是爲西南開邊之時代。第五己酉。爲道光二十九年。其年。徐廣縉葉名琛。拒英人入廣東省城。琦善勦中瞻對野番。肅清裏塘。然英法和議。尙未大定。而洪秀全倡亂於桂平金田。是爲内外多事之時代。迄今六十年。又得己酉一週。蓋聖聖相承。重熙累洽。吾儕小人。自高曾祖考。食毛踐土。生息休養於堯天舜日者。三百年矣。論者。謂道光己酉以前。爲極盛之時代。道光己酉以後。爲盛極而衰之時代。不知環球交通之新世界。吾國外交之新知識。皆從道光已酉前後五六年中發之。則此已酉者。乃進化之階級也。由道光而咸豐而同治而光緒。因外交之種種失敗。乃引起戊戍之變政。因變政之種種阻礙。乃引起戊申之預備立憲。立憲爲亘古所未有。景皇帝以天縱之聖。排歷代之陋習。採列邦之成規。陶型鑄範。留貽我。皇上。以成今日建元之新政。則此已酉者。又進化之階級也。前年爲籌備立憲之第一年。今年爲籌備立憲之第二年。前年所編訂者。今當頒布。前年所頒布者。今當籌辦。前年所籌辦者。今當實行。景皇帝付託之重。今　皇上繼述之隆。皆以此爲關鍵。則以已酉較戊申。又一進化之階級也。夫以天命前之已酉。比康熙之已酉。則康熙進矣。以康熙之已酉。比雍正之已酉。則雍正進矣。以雍正之已酉。比乾隆之己酉。則乾隆進矣。然未與東西各國。相見於舞臺也。至道光己酉。乃入競爭之大圈限。至今日己酉。乃得進行之眞目的。則道光進於乾隆。今日又進於道光。况乎新主當陽。元公作宰。承九年立憲之。廟算。開萬世一系之皇基。他日進化之程度。何難雄長亞東。凌駕歐美哉。此記者所誠懽誠抃。以進履端之頌者也。 
專電 
[電一（北京）]  
　　憲政館所編各項統計表將次告成定開篆後入奏 
[電二（北京）]  
　　攝政王辦事嚴厲于欵項出入尤爲認眞各大臣慄慄危懼 
[電三（北京）]  
　　本届大計戴鴻慈林紹年二人最爲可慮甘督升允亦將更動 
[電四（北京）]  
　　李經畬升授翰林院侍講 
[電五（北京）]  
　　吏部奏恩詔封典條欵及恩廕條欵均奉旨依議 
[電六（北京）]  
　　又奏升任刑部尙書葛寳華等請准開復降留處分奉旨照准 
　　以上去年十二月二十六日到 
[電七（北京）]  
　　度支部尙書陳璧叅案攝政王大爲震怒已交諭那孫兩中堂密查原摺有賄賂公行如金恭壽等得充優差陳璧受有贓欵百萬均交力鈞經放力鈞遂有所挾求 
[電八（北京）]  
　　江督蘇撫奏候補知府孫毓驥接辦錫金釐局五年逾額二十餘萬商民無怨應懇優擢奉旨交軍機處存記 
[電九（北京）]  
　　稅務處議覆鄂省機器織蔴碍難免釐　　以上去年十二月二十七日到 
 
 

Page 11

 
 
[電十（北京）]  
　　元旦王公百官進呈賀表以皇上不升殿受賀故禮節甚簡 
[電十一（南京）]  
　　萬國禁烟會代表端午帥定初六赴蘇初九同專員瑞藩台到滬 
　　以上正月初二日到 
[電十二（杭州）]  
　　處州慶元縣拳匪聚衆千餘謀叛勢頗猖獗防營逃散城垣危急電告省垣急請大兵往勦以免蔓延 
[電十三（蘇州）]  
　　巡緝中隊方弁今日正法 
　　以上正月初三日到 
[公電（泰州）]  
　　各報舘鑒南安豐郵局違章拆封鯨吞滙欵請彰清議安豐公電 
　　上年十二月二十六日到 
緊要新聞 
[内閣恭辦元旦賀表北京]  
　　宣統元年元旦雖由禮部奏定國喪百日期内皇上免升殿受賀然向准樞臣呈進賀表由内閣滿本堂漢票簽敬謹恭辦表又己於去臘二十七日閱版以便元旦呈進又聞内閣恭辦之宣統元年元旦皇上慶賀隆裕皇太后王公百官慶賀皇上兩項賀表己恭辦妥協聞是日己議定由東閣大學士軍機大臣那桐引表内閣侍讀學士兼禮部侍郎銜耆齡内閣侍讀學士載皆捧表敬呈又聞政府以宣統元年應行典禮務宜先期預備届時所有金鐘玉罄及讀祝贊禮進食酌酒各節刻已擬妥爰即知照禮部内務府各該衙門敬謹預備 
[度支部覆奏妥酌清理財政章程]  
　　度支部自於光緒三十四年十二月十五日欽奉諭旨憲政編查館奏議覆度支部奏清理財政一摺著仍交度支部詳愼妥酌後當即詳細覆核具奏云臣等竊維集思廣益籌議不厭求詳救弊補偏折衷必歸至當清理財政爲立憲切要之圖事體極爲重大臣部前擬章程三十三條現經憲政編查館增訂二條復奉諭旨交臣部詳愼妥酌再行具奏仰見朝廷重視財政審愼周詳之至意臣等謹就該館核覆章程悉心研究逐一推求其增益條文及斟酌字句之處均視臣部原議益加周密自屬妥善可行至原奏所稱各省清理財政局事宜應責成司道切實籌辦部派監理人員祗任稽察督催一節係爲明定權限各專責成起見查前次所奏章程内稱臣部清理財政處各省清理財政局所有辦事章程另行詳訂自應由臣部查照此次章程第三十四條再行妥擬俾資遵守方今財政艱難内外交困非推誠相與則積弊無由廓清非實力奉行則預算無由確定事關憲政惟賴各疆臣督率所屬共矢公忠顧全大局藩司爲理財之官其責任尤無旁貸臣部有綜核之責即稽察不可不嚴現在清理章程亟待頒布謹將臣部原擬及憲政編查館增訂共三十五條另繕清單恭呈御覽如蒙俞允應請明降諭旨飭下京外各衙門一體遵照辦理章程錄第五張 
[駐京公使覲見攝政王日期北京]  
　　外務部進呈外交禮節己蒙攝政王欽定照准日前己照會駐京各國公使查照聞攝政王覲見各該公使時期亦經該部擬定宣統元年正月十一日起至十六日止由部員奏謹請欽定日期在文華殿舉行覲見之禮 
[郵傳部奏陳滬寗鐵路工程完竣情形北京]  
　　郵傳部具奏略云竊維滬寗鐵路光緒二十九年二月與英國銀公司訂立借欵合同聲明五年竣工即於是年八月勘定路綫開工自上海寳山縣境之义袋角起至江寗省會之下關止中經三十七車站軌道計長六百三十餘里另車站環道岔道約九十餘里嗣併入淞滬一叚統共車站四十一處正軌道六百七十里自上海至丹陽叚内河道紛出地勢平迤自丹陽以西路綫漸高又西至鎭江路綫漸平在寶蓋山麓横穿隧道自鎭江自龍潭均在山旁繞越將近江寗數里地勢崎嶇頗難工作其最高之處軌面平綫上下相差英度九十一尺二十八分全路惟丹陽鎭江以西略有山嶺其餘多半水鄉橋梁渠洞節節相屬上海至蘇州一叚須備雙軌橋工更多統計全路大橋二十五座小橋二百七十七座渠洞四百零五座尤以青陽江大橋寳蓋山隧道工程最爲艱鉅按段授工已於本年三月通車至江寗省會此外如建機廠以製物料設儲棧以運漕糧並沿路各處頭二等車站亦均次第竣工此滬寗鐵路全路通車工程完竣之大略情形也臣部查滬寗路綫爲中外官商往來要區銀公司代辦工程不無過求全備之處用欵比各路倍增而工料完固亦較各路爲能持 
 
 

Page 12

 
 
久現在工程完竣全路暢通此後核實用欵以節虚糜擢調華員以資控馭及籌畫運輸變通釐稅各節應由臣等隨時督飭鐵路總局局長梁士詒及該路總辦次第妥籌辦理 
[京師近事]  
　　國史館總裁上書房行走大臣孫榮鹿三中堂曁陸尙書會同集議恭辦元始新編請簡校閱官一摺聞元始新編係恭辦宣統元年一切政要名曰元始新編業經諸王大臣將該摺恭擬脫稿於二十四日具摺入奏 
　　世張兩相國日前曾提議將憲政編查舘實行歸併資政院辦法聞已擬定俟歸併後即附設法制統計兩司于資政院内以便各有專司聞已向攝政王商妥不日即可實行 
　　去冬十二月二十一日係德宗景皇帝二禮期是日早九點鐘攝政王率各王大臣文武百官等俟皇太后瑾貴妃及福晋等奠祭舉哀畢再行奠茶奠酒禮畢由禮部恭捧祭文内監捧服版等物送至景山東門外陳列紙船上焚化其所焚之船橋皆係綾錦綢緞製造計船長九丈餘該船上皆糊飾當差官員人等其所服物皆用眞料船桅高約四丈聞所銷船橋工料欵銀約一萬兩 
　　去臘十八日内閣誥敕房恭用誥封敕書敕諭各項御寳是日監視官係閣學占鳳侍讀連兆松茂賽崇阿其用寳之官係文元崇俊穆都里全綍等數員聞是日共鈐誥命敕命兩寳九百數十顆 
　　禮部溥尙書等議攝政王金寳應先用蠟模刋篆進呈俟奉旨後再飭鑄印局用赤金照蠟模鑄造昨己奏明奉旨照准故該部已飭局愼重鑄造矣翰林院恭撰攝政王册文己經撰妥内容係將孝欽顯皇后之懿旨原文繕入受封仍在梓宫前祗領册文並呈明攝政王查照矣 
　　外務部奏稱坎拿大地方華僑工商日益衆多而該地華洋雜處勢不免有華洋交涉情事爲此奏請於該地添設總領事一員曁書記等員以資保護並查有候補郎中之龔心釗頗洽商情熟悉外交可否派其試署等語聞己奉旨允如所請 
清談 
[說酉年]  
　　今歲爲酉年。以生肖配之。酉年　鷄年也。鷄司晨之鳥也。其職務在鳴。今世人以鳴爲職務者。何種乎。朝廷之言官。社會之報紙是已。言官不言報紙不言。是謂木鷄。言官言而不當。報紙言而不當。是謂失時之鷄。夫鷄而不鳴。與鳴而失其時。世人目爲不祥。總之皆怪物也。酉爲怪物之名。昔孔子在陳見五酉。（據衝波集）不知孔子所見之酉怪何怪乎。今之怪物。不在酉而在鷄。不在鷄而在言官與報紙。倘令孔子見之。不幾駭而却走哉。 
[元旦瑞雪]  
　　嘗攷歷代眞君躬御圖籙之初。天神地祇。莫不效靈献瑞。以佐清時之煥彩。是故白鹿黃狼河　龍馬。不絶於太史之書。雙榖三穗瑤草靈芝。不絶於詩人之頌。今上初即位。百靈之所以效順而責其祥者。我人雖不得而知。然元旦之祥　已昭昭在人耳目。去冬攝政王以京外久未得雪。屢次祈禱。果於除夕前。即降大雪。元旦推窗四望。猶一白如銀。亦足徵其感應之神矣。攷歷朝改元之初。而得瑞雪者。徵之史册。不數數覯。唐高祖未年。災荒屢告。迨太宗即位之年丁亥元旦即得大雪是年禾稼大熟。宋眞宗末年。患蝗旱。京師地震。迨仁宗即位之年。壬申元旦京師得雪是年民間倍獲稱大有年。觀此則知新君即位之元旦而得雪者。豐年之兆也。今者宣統元年之元旦。亦得瑞雪。豈非百靈效順之徵哉。 
雜說 
[恭禧發財說]  
　　恭禧發財之心。何人無之。而恭禧發財之說。則人人以爲鄙陋戮辱而不敢出諸其口。若公然敢出諸其口而絶不以爲愧者。其在新年之時期乎。然而恭禧發財四字之中。亦大有區别。即以字義而論。恭者小人之所共爲。故恭維謟媚之習。大抵出於小人居多。而禧則衣冠吉士。古道可風者所享受。故恭字爲小人共三字併合即成。禧字爲衣吉古士四字併合而成。此恭禧二字之所以有區别也。若發財二字。則更不足道矣。語曰放於利而行多怨。欲發其財。必放於利。故發爲怨字之頭。然欲放利而行。必多機詐之巧。故發字之中往往多書弓矢二字。以庽機括之意。若財之爲義。則有財始有權力。故財爲貝與才相合而成。此發財二字之所以有區别也。故人取其吉慶者必爲吉士。而欲發財者必先習其機械變詐之心。 
　　朝天高唱圖己酉元旦試毫宰雲貞 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[醉新年一名小熱昏]  
　　新年裏頭。隨意撒走。踏出馬路。毫無看頭。年鑼年鼓。聲出户牖。大香大燭。家家燒透。恭喜發財。作揖打拱。這些客套。人人皆有。城隍廟裏。更加閙熱。男女燒香。人頭擁擠。還有園裏。馬車不絶。紫衣女郎。滑頭少年。吃橄欖茶。看猴子戲。東洋馬車。着實不鮮。這些景象。不愧新年頭裏。還有朋友。酒店裡起。吃些老酒。解解悶氣。老漢醉金剛綽號甏裏仙人是也。哈哈可笑幾位朋友。欠了債頭。討債的人。追逼不休。大年夜裡。勿敢回家。躱在外邊。胡行亂走。馬路上面。勿敢逗留。弄頭弄裏。四面兜兜。到了今早。坐坐馬車。出出風頭。閑話少說。前面一簇人圍住在那裏不知做些什麽。待我上去看來。原來是一位拆字先生。放了一張桌子。端坐在那裏。口中不住的自言自語道。阿要問流年。大字十文。小字七文。阿要相面。龜頭有痣終須發。海底無毛一世貧。一簇簇人正圍住在那裏觀看。醉金剛擠入人叢中。大聲呼道。先生你倒在這裏拆字相面。你曉得你的家裏打得雪片飛花也似。的你的家子婆不知逃往那裏去了。先生不聽猶可。一聽即便立起身來要走。醉金剛便哈哈笑道。你說善觀氣色。難道你自已的氣色反觀不出麽。先生知爲他所戲弄。悖然大怒道。新年新世來鈍我的色頭。醉金剛又哈哈笑道。我看先生身上但有幾個蝨頭。那裏還有什麽色頭。他人新年頭裡必定有些年興。飲年酒。吃年糕。看年戲。鬥年牌。敲年鑼鼓。你終日坐在這裏。胡言亂語。騙人財錢。還有什麽色頭去鈍。先生道我們鑑貎辨色不差毫釐。能知人吉凶禍福。能知人過去未來。去年小弟入京。袁軍機世凱請我相面。我見了就道敬謝不敢。袁軍機不解所以。便問道爲何不相。我答道。弟好直言。恐有冒犯。是以未敢。軍機道。儘可直言。必不見罪小弟便道。相君之面貴不可言。相君之目今年有些悔氣。今歲歲屬在申。足下凶多吉少。至輕開缺回籍。旣而果然。不出小弟所料。豈不是言必有中麽。醉金剛道旣然相面狠正。拆字亦必定有些道裏。請問今年流年如何。先生把三根微鬚一捋。咳了一聲。說道。你要問我今歲流年麽。請拾一字金剛道。不必拾了。就今年已酉二字罷。先生道已酉。是紀元之象也。已字加一絞絲。是一紀字。酉字上加一劃。明明是元日二字。酉者雞也。是雄飛之象也。今歲定卜大吉。又好在今年是宣統元年。宣者有預備立憲之意。上爲憲字之頭。而下是一日一日的預備也。而立憲必須有上下兩議院。一切國事。必經兩院議准方可施行。故統字之旁。是爲二允兩字。言兩院允許也。其一面爲絞絲。若加以帛字。是一綿字。亦統緒綿長之意。且鷄有五德。首帶冠文也。是摶距武也。敵在前敢鬥勇也。見食相呼仁也。守夜不失信也。我中國所最重者。惟此五德。今兼而有之。豈非是中國之第一隹　乎（未完） 
分類新聞 
政界 
[江督由蘇赴滬消息蘇州]  
　　江督端午帥定於新正初六日乘汽車赴蘇駐節兩日至初九日即偕蘇藩瑞莘儒方伯同乘汽車赴滬開辦萬國禁烟會事宜 
[儀徵敬避御名蘇州]  
　　儀徵縣徐令禀各憲文云查儀徵縣名上一字適同御名雖敬缺一撇然縣中往來文牘書寫浩繁若僅缺一撇究不足以將誠敬查儀邑前朝舊名江陽又名揚子又名永貞應否奏咨將儀邑儀字用同音之字恭代抑或酌復前代舊縣名以昭敬避之處未敢擅便禀祈鑒核 
[江督電詢湖北禁烟詳請武昌]  
　　江督端午帥去臘電致鄂督云萬國禁烟公會定於明年正月十一日在滬開會爲期甚迫前次電詢種吸賣三端原欲得近三年内產土地畝行銷土膏及吸户戒脫確切數目列表報告以爲我國實行禁烟之據承示各欵未有細數方現奉派届時赴滬督率開議各省情形不能週知全憑來電以資應付祈再詳細飛速電復小帥當飭禁烟公所將詳細情形擬稿核辦以憑電復 
[催報各屬禁烟情形松江]  
　　松江府戚太守於客臘接奉省電略謂禁烟期迫各屬究有土店若干膏捐若干戒烟人數若干未據將情形詳細查報武陽等處有無種植鶯粟之地著飛飭各縣查明迅復戚太守奉文後立卽派人馳送各縣 
[常府遲繳烟籍獲咎常州]  
　　常府長太守前奉憲札查明境内烟膏銷數及吸烟人數久未造册呈繳昨又奉到嚴札先行記過一次限兩日造成逾限即須叅辦故日來紛紛傳催鄉董甚爲忙碌 
[禁烟公所催驗具限戒烟各員蘇州]  
　　蘇省禁烟公所因去年所有呈明限斷戒烟各員令前往按期傳騐竟有臨期請假及不知下落者殊屬不成事體爰將具限已滿各員開列預告於正月即須按班傳騐不得托故擅離茲將各員銜名錄下通判李昌洸善祥知縣譚從貴陳國培縣丞高士寅主簿黎慕堯府稅課大使夏爾純從九蔣裕鈺趙厚澤趙鼎汪仁琬巡檢蔣琳典吏周正祥吳駿 
[飭繳花户捐欵蘇州]  
　　蘇城六門釐局去臘據花户信和昌等因周柏茂經收花捐多所弊混當奉陸太守批云據稱周栢茂等經收花捐已有五千元之譜而繳局之欵截至本日止僅繳洋二千六百元錢一千六百文所短甚鉅如果有挪移情事欵關餉項自應嚴加懲究除論飭該 
 
 

Page 19

 
 
董等限三日内將五千元如數繳足外該商亦愼勿含糊虚混以爲抵制自已欠欵之計本局實事求是必當澈底查究以維捐務其各懷遵無違 
交涉 
[三菱公司與鐵路購地交涉南昌]  
　　漢口日領事高橋客臘復贛撫電云號電敬悉先三菱提出三欵以便取易了結惟鐵路局不提出買價據此限期俟覆亦無回音今再荏苒實所不能本領事深願平和結案然不能無理强三菱故倘於貴撫即飭九江文道曁鐵路局能得提出限期了案之意本領事强飭三菱從緩不甚爲難惟不定限期一昧阻制三菱亦屬萬難之事頃聞東京總行來電葉姓已到商之然不肯還賣等語請貴撫賜鑒商之漢口三菱總辦爲盼一俟葉姓之信實無結期將地賣與鐵路局者不顧私利而便公共誠足意也 
[敎會疊次被竊齟齬南京]  
　　江督札蕪湖關道文云照得蕪湖美國忠信來復兩敎會疊次被竊一案前准駐寗美領事來函即經札行該道轉飭地方巡警嚴緝贜賊務獲究報一面將敎會實力保護嗣據該道轉據巡警公所禀復獲犯訊供情形本部堂詳加察核殊多不實不盡又經批飭務將小趙緝獲併將黃探捕一併發交蕪湖縣研訊確情務期水落石出計時又將半月未據續有禀報該地方官實屬玩延茲又准駐寗美領事函稱案查蕪湖美國忠信來復等會疊次被竊曾於九月間函請札飭蕪湖道曁縣官設法緝辦並出示保獲在案據該敎士禀被竊之事幾乎無日無之不獨衣物被竊即家具亦時時不翼而飛地方官依然不聞不見致該敎士等嘖有煩言頗有怪本領事辦事不力之意該地方官如此漫不經心所有損失等物自應責令賠償以資儆戒爲此再行函請嚴札蕪湖地方官迅速緝獲贓賊嚴懲并出示實力保護等由到本部堂准此查該敎士屢屢被竊果如所言則該地方官捕務廢弛巡警公所形同聾聵實屬不成事體合行札飭札到該道即便遵照嚴飭蕪湖縣及巡警公所一面嚴緝贓賊懲辦並將前案澈究具報一面會同出示實力保護並妥籌巡邏照料辦法切實施行如再有意疏縱置若罔聞定予撤叅不貸該道亦應勤加督察勿任推諉因循致貽外人口實 
軍界 
[南安匪事紀要南昌]  
　　江西南安府亂匪負險聶都已迭誌前報贛南道俞觀察以駐萍防營張管帶平祿曾到聶都勦匪該處係江西西南邊界與粤湘接壤距崇義九十里距南安一百二十里距吉安八百餘里爰於去臘又調張管帶拔隊到南分路圍勦再將後路布置妥當即行電請吉安袁統領親往會同督勦以期盡絶根株贛南俞道又因南安崇庾交界一帶地方匪徒結黨起事雖經俞道督兵開仗斃匪而匪黨仍踞山洞須俟大隊會齊分路圍勦惟贛州營隊均用九嚮毛瑟鎗子彈不敷應用於客臘急電到省動放解贛以資接濟嗣得復電以省事裝庫亦無毛瑟鎗彈由兵備處禀由馮中丞電請江督在寗借撥九嚮毛瑟鎗彈四十萬顆派委妥員解贛接濟 
[咨請分别懲處藥局失事各員浙江]  
　　浙提吕軍門咨增中丞文云此次鎭海營火藥局失事雖係被匪人乘看守弁兵回家晚飯之隙梟往偷竊以致立時焚轟而專管該管各員弁實屬異常疎忽分别嚴行懲辦所有鎭海營守備張有基防城把總馬曉山事前疎于防範均屬咎有應得惟事後會縣拿獲偷竊把火要犯并各捐廉賑卹被災户口尙知愧奮擬請從寛將該守備張有基把總馬曉山各予撤任其鎭海營叅將何祥麟有管轄之責酌記大過三次以示懲儆并飭何叅將遵照即將住守藥局之効用沙輔鄉兵丁吳安心馬延貴斥革交縣訊辦外合行咨請核奪示復以便飭遵本提督駐紥寗城雖距鎭海尙遠但該營隷在提屬此案如由貴部院奏聞應請一并議處統希鈞裁 
學務 
[江督徵求各省圖書南京]  
　　江督端午帥客臘咨各督撫文云照得江寗省城創建圖書館業經本大臣奏准在案查圖書館之設意在網羅古今載籍以爲闔省士紳研求政學之地九流七略所貴兼綜萬笥千緹猶嫌未備查貴省書局所刋官書切實有用無論四部巨編以迄零章片楮凡關係新舊學科中外沿術行政沿革風俗異同皆資十架之儲所冀一瓻之惠爲此合行咨請敬煩貴部轉飭書局即將刋印書籍檢送全分俾獲儲藏具紉公誼 
[禀請奬給日敎員寳星蘇州]  
　　蘇提學樊介軒學司去臘禀督憲電云師範學堂選科簡易科現均畢業總敎藤田豐八君一再告辭謹先就近禀商撫憲迭次堅留昨又固辭詞甚懇决撫憲以該總敎五載勤勞深資敎育固留不獲感戀殊深不得已擬一面奏奬寳星一面厚致贐敬一千元稍表去思仍命電請帥座鑒核謹此禀陳祗候示遵 
[札發模範小學敎授綱目南京]  
　　江督札寗蘇皖贛四學司文云照得本部堂於署内創辦模範小學所以示各學以準則也現由該堂總理左訓導全孝編輯模範小學敎授綱㠯呈請札發前來查現在各屬所立小學辦理合法者固當不少而淩躐無序等級淆亂或開學數年而畢業無人或已届畢業而程度不及或學堂同一年級而敎授各異以致按級升學程度不合不獨小學辦理非法即中等高等各學亦皆隱受影響自非亟謀整齊統一學堂終難合法本部堂此次所發敎授綱目　編輯大意各屬均宜遵辦其間所用之敎科書所定之時間所列于工一科照章係隨意科各學有未設此科者均可匀析時間變通仿行蓋此書爲足資參考之本并非頒發通飭奉行之本至近來學科敎科書業己頒行各屬學堂敎員管理員能查明年限鐘點按照原書以分節目呈由木省學司核定尤於學務有益總之歷何學年當有何等程度實爲現在整頓學堂一定不易辦法除通行各廳州縣外合行札飭札到該司卽便轉發省城各小學參考應用以維學務 
實業 
[批斥縣令玩視實業蘇州]  
　　農工商局去臘據金山縣申報所塡調查表因林業絲業畜牧漁業等項均未一一塡註經熊觀察大加批斥略謂據呈及表殊屬疏略已極一縣所屬豈有並林業絲業畜牧漁業而 
 
 

Page 20

 
 
槪無之然則該縣竟一大戈壁耶林業即指木植而言不必盡如窩集乃始列入林業該縣非不毛之地斷無一草一木而不生絲業乃蘇省出產大宗該縣地屬松江並非僻遠之邑何至以全省所恃爲利源者該縣人民竟無一家從事於蠶桑揆諸情理亦所必無畜牧種類包括甚多雞豚狗彘王政攸關豈必如口外牧塲始可稱爲畜牧漁業亦蘇省出產一大宗該縣河港紛歧卵育必盛地非南北冰洋何致有竭澤之事又表内己墾未墾官荒均塡無字查蘇省所有荒地固以蘇州常州兩府爲最多其次則爲松江府該府七縣一廳除川奉全徵外六縣共荒田四萬數千餘畝其中豈無該縣之數亦未列入總之各表所塡簡率敷衍不免舊日官塲陋習夫循良之選重在盡心民事民事非專在詞訟也通商惠工重農勸業下至民間日用飲食之微皆有關於國家盛衰之理故覘人國者土地闢田野治即知其國之必强今果如該令所稱金山全無土產民固惰也官亦未必爲勤禮云四郊多壘卿大夫之辱今實業不興民生不裕吾輩能勿愧乎本局現正編纂表册各式俟頒發下縣該令宜切實調查照式塡註倘貫出於不知亦應延聘良幕以爲輔佐勿惜小費而貽譏孤陋是所望於賢　司也 
[北京陳列所落成日期南京]  
　　農工商部去臘致各省督撫電略謂本部重建勸工陳列所調取各省物品前經奏咨在案該所明夏竣工應請飭屬及各商會將物品從速調查彚解 
雜記 
[熊成基之蹤跡揚州]  
　　泰州朱牧於客臘念一日電禀趙都轉云昨哨探云叛首熊成基在小海袁布和藥店刻已聞風逃走該店之子袁子龍亦一同在逃聞已逃赴鹽城地方請速飭鹽城縣恊同運營查拿 
[楊家莊聚衆毆官揚州]  
　　安慶匪首熊成基所聘之妻爲泰州楊家莊人去臘由嵩守特派城守前往查拿該城守至楊家莊挨户巡緝該莊人民大爲不服鳴鑼聚衆將城守肆毆帶去之營勇數十名亦均受傷當由該城守派勇來揚禀明參府程參戎聞警星夜馳往彈壓 
[百日期内停止叩賀蘇州]  
　　蘇撫陳中丞以去年疊遭國恤本年尙在百日期内當經伯帥於去臘面諭元旦日文武各官均免叩賀並飭停止賀年以伸哀慕現己一律遵照 
[胥口鹽匪猖獗蘇州]  
　　蘇鄉胥口鎭於去臘念五日駛來巨船一艘裝有死鴨三四百頭船中人俱操温台州音負鴨登岸遍鎭求售是處泊有護卡之太湖一營中哨三號砲船一艘哨官楊得華並有勇丁八人時有四勇上街巡緝曾將賣鴨人驅逐不理入夜十二點鐘時又來巨船數艘約百餘人先將該砲船上鎗械九桿及子藥等一切軍裝悉數搶去併一日間揮逐之四勇立時擊斃旋至該鎭巨富張長卿家刦掠張平素雇用鏢師十餘人該鏢師等聞警卽率宅旁油車内之車工數十人出敵亦傷數人而退一任盜黨刦至五句鐘始從容揚帆向太湖而去當行刦時將火藥二包一抛於砲船上致蓬帳等悉遭焚毁一抛於張宅後面稻草堆上鄉人見火鳴鑼呼救皆携水具而至卒以赤手空拳不敢與拉翌日檢點所失約值二三萬金當即開單投吳縣署報案請緝王令即於念六日午前親臨踏勘 
[產業時事（譯東報）]  
　　今歲屬酉。酉雞也。當春之初。可先論日本養雞之趨勢。 
　　雞之原產地。在亞細亞大陸之南部。及羅列於此州海上之島嶼山野。今則遍布於通世界之大部分。其中歐州最稱改良。爲可愛之家禽。日本在神代時。已飼育雞。近年來廣爲飼育者。多係歐州之改良種。此固不待贅言。據最近之統計。凡飼育户數二百七十三萬家。都凡千六百二十五萬羽。一年中所產卵五億九千四百萬個。價格約千五六十萬元。觀此可知大體之狀况。 
　　日本養雞術。近時着着進步。而其卵與肉之需要額。尤能增加率額。清國輸入雞卵額。年年增加。雞肉亦因需給之關係而漸騰貴。所以謀斯業之普及與發逹。不但視爲必要。尤當目視爲急務也。 
　　日本五百萬户之農家。現在飼育倍額之雞者。極爲容易。一户平均。育牡一牝四五羽之雞。可二千五百萬羽。每年得十五億之卵。肉量亦稱是。 
　　謀斯業之發逹。往時每多缺點。其故一誤於種類之選擇。一因蟄巢之念。起於頻繁。產卵個數。往往出至少之雞。且因養雞之不慣。至罹疾病獸害等之厄者亦不少。此等事須努力排除。 
　　而養雞業不振之最大原因。尤在需要者與供給者之間。無圓滿爲取引之仲媒者。各人自爲賣之。各人自爲買之。則所謂仲買人者。遂得弄其作術。其結果供給者極賤賣。而需妥者至出極高之價。不排除此最大之障害物。難期養雞之撥逹。故卵肉之販賣。亦須粗合經營。蓋有組合經營。而後可不罹仲買人之詐術。現品之蒐集。可省勞費。品質旣一定。且販路亦廣。數量多而價高。因之利益亦多。所以品質得愈改良。而技術益能發逹。 
　　此外如雞卵之取引。雖以重量定之。然欲謀斯業發逹。必須實行其事。其結果必可見雞卵之改良。 
　　當酉歲之初春。論雞之飼育普及。而謀其發逹。乃頗爲有結構之事。故不憚詳細言及。而務望實行之。 
　　鷄屋之模型 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
　　雄鷄一聲天下白 
各省籌辦諮議局 
[官長設立]  
　　江蘇 
　　十二月十八日憲政編查館致江督蘇撫等電云各省制台撫台鑒查諮議局選舉章程第二條初選舉以廳州縣爲選舉區複選舉以府直隷廳州爲複選區是選舉及被選舉人自應各以籍隷各該區者爲限每届選舉之期選舉人自應各歸本籍投票此係採用籍貫主義不得不然之辦法故寄居異府異縣者若不願回籍祗能照局章第四條寄居人資格一律辦理此事迭據各省電詢業經本館詳細聲復在案惟各省來電屢以如此辦理於選舉人多所不便爲言本館斟酌情形自應量予變通以期便利今擬凡本省人具有局章第三條資格之一而寄居異府異縣者若於寄居地方確係定居且置有產業准其在寄居地方投票其寄居年限及產業多少均可不論惟須由本人呈請本籍選舉監督聲明願在寄居地方投票其本籍選舉權及被選舉權卽行撤銷經批准後應將批詞作爲憑證呈明寄居地方選舉監督乃可歸入寄居地方行其選舉權及被選舉權其未經呈明批准者應仍照本館迭次電復照寄居人資格一律辦理庶於變通之中仍寓限制之意至外省寄居人應照本館明定章程不得援以爲例即希通飭遵照憲政編查館嘯 
　　安徽 
　　十二月十一日憲政編查館接皖撫電云憲政編查館鈞鑒虞電敬悉當即轉飭遵照茲又有疑義待質者按局章第四條於寄居人選舉權之資格以滿十年及有萬元以上之財產爲限近據各屬禀稱皖南各州縣前經髮逆變後土著無多客民僑庽置產納稅歷數十年似與尋常寄居人有别若律以現章必須財產萬元以上恐本籍人數旣少客籍限制又嚴合格者寥寥懇請設法變通前來例載攷試成案凡寄居人民於寄籍地方納糧稅契滿二十年者准其入籍應試等語選舉係人民公權可否酌核皖省情形比照考試成例凡寄居人除官册學册仍塡註原籍勿庸議外其滿二十年以上有丁田廬墓者各項選舉權資格槪照第三條各項本省人一律辦理如未滿二十年者仍遵原章以示區别又據蕪湖商務總會皖南敎育會稱蕪湖爲皖省鉅鎭各屬紳商籍如旌涇太及廬和等州縣久旅蕪地幾同土著此次調查選舉資格著照寄居人之例非本府本縣人與非本省人一律則於十年以外又須財產萬元資格未易悉合如令遵章回籍投票或因久居於外於本籍關繫較疏遠者或逾千里往還不便勢必抛棄選舉權即使選舉而情形未熟亦難適當且現在旣以寄居人之資格限制其選舉權將來辦理自治凡各項應擔之義務恐難責其與本籍人一律揆諸事實窒碍良多懇請電詢貴館可否祗以本省與非本省爲别不以本府本縣與非本府本縣爲别俾便執行等情查寄居人名義前經貴館電覆浙撫解釋至爲詳晰惟據該會所稱各節亦屬皖省實在情形應如何酌予變通處之統候鈞裁電示飭遵爲盼家寳蒸十七日憲政館覆皖撫電云安慶撫台鑒蒸電悉寄居人如滿二十年以上例准入籍應試者得照本籍人一律辦理其未滿二十年者仍不得援以爲例至同省以内寄居異府異縣署辦法己另電通行即希轉飭遵照憲政編查館霰 
　　湖南 
　　十二月十二日湖南巡撫致憲政編查館電云謹按現奉章程係複選法第二章第二條按稱先由選舉人選出若干選舉議員人更令選舉議員人投票選出議員等語是初選當選人亦必以有選舉資格兼有複選舉資格爲限而複選爲議員人不必以初選當選人名册爲限祗須以初選選舉人名册爲限抑並不須以初選選舉人名册爲限乞明晰詳示春蓂眞又電云憲政編查舘鈞鑒按選舉章程第二條初選舉以廳州縣爲選舉區複選舉以府直隸廳州爲選舉區是初選無論分若干投票區而挑舉之人不必以投票區爲限凡同廳州縣之合格者皆可舉惟複選是否亦不以初選舉區爲限凡同府直隸廳州之合格者皆可舉祈核示春 
 
 

Page 26

 
 
蓂眞十六日憲政編查舘覆電云長沙撫台鑒眞兩電均悉查初選當選人即係選舉議員人故以合於局章所定選舉人資格者爲限複選當選人即係議員故以合於局章所定議員資格者爲限議員資格旣與選舉人資格不同則複選當選人自不必在初選選舉人名册並不必在初選當選人名册可知至被選舉人自以選舉區爲限不以投票區爲限初選時凡同廳州縣之合格者皆可舉複選時凡同府直隷廳州縣之合格者皆可舉此覆　政編查舘諫 
　　四川 
　　十二月十五日憲政編查館致川督等電云查諮議局章程明年正月十五日爲初選舉日三月十五日爲複選舉日開會係自九月初一日起期限極迫所有一切應辦事宜亟應迅速依限舉行免致貽誤要政希將現辦情形尅日電覆憲政編查館删十七日川督覆電云憲政編查館鈞鑒初複選舉已飭赶緊照辦約可不悮九月開局之期巽銑 
　　江西 
　　十二月十七日憲政編查館接贛撫電云删電敬悉江西諮議局籌辦處派委藩學臬爲總辦候補道吳慶燾在籍前寗紹台道喻兆蕃爲會辦分選舉文牘庶務三科派在籍郵傳部主事賀贊元候補府王以敏席業爲科長各委科員辦事官紳並用並照會吏部主事陳三立等爲叅議現正擬定選舉調查規則條文通飭各屬赶辦選舉事務所惟明年初複選舉日期應請援照蘇浙辦法稍爲展寛以昭愼重所有現辦情形統限年内奏咨斷不遲悮謹覆馮汝騤銑 
　　黑龍江 
　　十二月十二日憲政編查舘接黑龍江巡撫電云憲政編查舘鈞鑒江省諮議局籌辦處現在籌辦選舉事務詳核本省情形有爲奏定章程所未備載者分條開列敬請鈞示一選舉區域旣以府廳州縣爲限如江省未經設治之布特哈及鐵山包等處現以總管協領管轄地面者應否以該管各旗爲初選舉區諸總管及該協領所轄全境爲複選舉區抑以該總管及該協領所轄全境爲初選舉區或附隷於就近之府治爲複選舉區一本省舊設及新設各道所轄府廳縣均各不相屬可否以本管道爲複選舉區所轄各府廳縣爲初選舉區抑仍以府之本管地方及附近之廳縣爲初選舉區而以府治所在爲複選舉區如槪以府治爲複選舉區則一道所轄僅設廳縣而未設府治者如何辦理又府屬本管地方而未設屬縣其附近又無廳縣并爲複選舉區者可否於同一區類舉行兩次選舉抑照直隷廳無屬縣之例併入附近之府爲複選舉區一江省廳治有兼領蒙旗地面者該旗札薩克協理梅楞各台吉等旣非本省官吏應否有選舉權如准有選舉權應以何級爲限一不識文義者不得有選舉權至本省旗蒙人等單識滿蒙文不識漢文者似不得以不識文義論應如何酌定辦法一各轄廕生旣准比照生員出身辦理本省各項世職自應一律照辦就中如世管各佐領分旗管轄人地抑以世職論抑以本省官吏論一本省各旗員是否在本省官吏之例如不在其例則旗員之現任實缺者是否應有選舉權一僧道不能有選舉權本省所轄蒙人均係信崇佛敎其充當喇嘛者是否槪以僧侣論以上各條統希鈞酌示覆以便轉飭遵辦模眞叩 
　　十二月十六日憲政舘覆電云齊齊哈爾撫台鑒眞電悉江省未經設治之布特哈及鐵山包等處現以總管恊領管轄地面者其區域旣不在他府境内自應即以該管各旗爲初選舉區以該總管及該協領所轄全境爲複選舉區其新設各道所轄府廳縣各不相屬者應卽以本管道爲複選舉區所轄各府廳縣爲初選舉區府無屬縣附近又無廳縣者可即於同一區内舉行兩次選舉其初選監督仍照選舉章程第四條第二項由該知府遴員派充廳治兼領蒙旗地面者該旗札薩克等旣不當行政之任自應准其有選舉權被選舉權其資格仍照局章第三條及第五六等條辦理旗蒙人等僅識滿蒙文不識漢字者仍以不識文義論各項世職自應照廕生辦理至世管佐領及本省旗員如係印官現於該旗佐領實當行政之任者應以本省官吏論其非印官而於該旗佐領非直接當行政之任者不在此限蒙人惟現充喇嘛者則以僧侣論即希轉飭遵辦憲政編查舘諫 
　　萬壽山之萬佛樓 
 
 

Page 27

 
 
本埠新聞 
[萬國禁烟會近聞]  
　　中國禁烟會專員定期西歷二月一號即華歷正月十一日在匯中旅館宴待各國專員及各總領事美國禁烟會專員擬於十二晚間宴待中國代表江督端午帥並各國代表及各總領事等員美國專員接北京來電謂丁家立博士已於前月二十八日由京啟程乘京漢鐵路火車遄赴上海英國禁烟會專員蘭特腦君偕其女公子於西歷去年十二月三十號由英啓程乘西伯利亞火車赴東擬在高麗小住再赴上海日本專員宫岡君謂禁絶烟患日本無不賛成惟目下尙須討論實行方法日本主張者爲臺灣所行緩禁政策然亦並不强執此見聞將與美國在菲列濱島所行之驟禁政策比較得失以定方針云 
[留學生解寗訊究]  
　　留學生萬平被人疑爲革黨張恭屢誌前報去臘二十八晨由捕房解請公共公堂復訊盤詰再三供仍如前判押解江寗督轅訊奪 
[北市錢莊盈餘計數]  
　　上年北市錢業均稍有盈餘約略如下義善源六萬五千　承裕福康均三萬　順康二萬二千　和康　永豐均二萬　正元一萬八千　壽豐一萬六千　壽康存德寳和賡裕均一萬五千　源利一萬四千　會餘　裕祥均一萬三千　元祥　升大均一萬二千　洽餘　正大均一萬一千　鈞康　協豐　愼餘　寳順　元豐怡慶　源吉　久豐　怡大均一萬　志大　永康均九千　晋和八千　衍大　寳大均七千　壽昌　元牲均六千　崇餘　恒興　衍慶　恒德均五千　同餘四千五百　瑞豐　謙餘　豫源均四千　瑞大　恒益　裕源長　彚康　源餘均三千　會大　晋大　宏大均二千　森康　仁大　泰崇　庶康均一千　協昇　鎭昌　明德　久源　同福　怡祥　慶裕　大慶　厚大　德森　鼎康　餘大　崙餘　敦源　瑞昌　信大以上均平平 
[匪徒圖刦行兇駭聞]  
　　甲乙丙丁四匪於去年除夕十一點鐘時至英租界河南路宏茂昌襪店僞稱購襪甲乙兩匪入内圖搶丙丁兩匪在外守風適有總巡捕房暗差華捕毛九康聞聲往捕僅獲一匪扭至馬路詎被匪將該捕右臂猛戳一刀忍痛不釋旋扭至楊慶和銀樓門首又被該匪向前左脇猛戳一刀該捕痛極釋手扑地斃命匪遂逃遁後經四百六十五號華捕查見禀明捕頭將屍車送虹口斐倫路驗屍所飭報縣相騐一面由總巡卜羅斯君督率通班中西探捕遍查未獲今正初二日上海縣李大令蒞所騐得該捕被戳兩刀前左脇一刀深二寸餘分委係致命當由屍弟毛小榮尸妻毛陸氏求請伸雪旋據見證宏茂昌襪店夥劉某投稱是晚兩匪入店圖刦即有暗差到店拘拿聞門外二匪呼桂榮名字一匪被該暗差拿獲旋扭至馬路被匪戳斃是實李大令以屍屬貧苦當即知照捕房酌量撫恤並諭包探嚴緝兇犯務獲究辦 
[研究捕鼠方法]  
　　英美工部局前因租界鼠疫盛行特製鐵籠挨户分給經紀前報茲聞工部局旋又禀陳領袖領事照會滬道詢問中國居民捕鼠向用何法蔡觀察以捕鼠之法祗須每户蓄猫一頭即於日前照復領袖轉致工部局知照並聲明如果工部局以後另有捕鼠妙法亦望示知俾得仿辦 
[批准撥助體育學校經費]  
　　學部諮議官鄭蘇戡等去臘禀請江督撥助體育專門學校經費現奉批云據禀已悉查體育爲尙武根本關係全國人民强弱尤爲重大該紳等創辦體育專修學校實屬知所先務至禀請撥助經費之處仰上海道酌量籌助以維校務 
[洋人串竊綢緞案近聞]  
　　常熟城内童福昌等三綢莊去年十一月間被形似德國人者二名日本人二名又日裝華人二名竊去綢緞曾由常熟商會禀陳滬道分致該管二領事查拿究辦在案茲聞德總領事卜君以該商會所稱各節並未指明確係德人且無姓名實難查緝業己照復滬道謂以後倘有本國人民再往該處違犯不法情事儘請赶速示知自當拿辦云 
[城内]  
　　道批三則○信大錢莊禀批據禀楊子京保出後分文未繳殊屬可惡仰公共租界會審官著保交案押追毋任延宕所請先將封存各住屋給領備抵應准照辦併即飭遵具報劉崇槱等禀批此案業經姚牧馳赴鎭海防查明確復陳搶魚情形歷歷如繪所有縱勇滋事之張游擊及毫無覺察之華游擊均奉督憲奏叅革職外委戎麥清亦已咨部斥革豈有的犯邱阿法等反可寛貸仰上海縣立即提犯復訊錄供擬議詳辦仍勒交逸犯一併究懲毋再遲延顧炳涵等禀批此項房租宜如何照市核實加收如何分提備用應由洒掃局勸學所會同秉公酌議禀請立案疊經批縣轉致迄未議定禀批該縣亦無隻字具復但憑勸學所之請出差紛提迫令各租户來道上終辦理殊欠斟酌仰上海縣速將差票一律吊銷毋任擾累 
　　遵守國制○今年元旦係在國制期内所有朝賀拜牌賀年及各廟拈香等事由滬道先期傳諭槪不舉動 
　　限制賭博○本縣李大令昨傳皂快捕頭全順薛貴徐文等到案給發硃諭云新正三日内商民人等摸牌爲戲向來不禁然因賭滋事仍許按名查拿究辦所有本署各班及一切雜役人等不准擺賭預賭有犯必懲應飭各班首隨時查禁倘有故違立即按名從重究辦毋得蹤容 
　　弛禁三天○巡警一路分局游巡官昨日出示云　照得各項賭博　本屬例禁所關　新年無事消遣　向例不過三天　截至初三日止　以後不准設攤　免致悮人子弟　併防别起爭端　倘敢任意藐抗　定予拿辦從嚴　其各一體遵照　愼母自蹈罪愆 
　　押犯遷移○本縣李大令昨出硃諭云待質自新等所現須改造一應人証押犯應暫時分收各班房仍飭倪耀稽查管理費成各班認眞防範加意體恤不得凌虐疎縱是要 
　　木價紏葛○莊慶三控張禮耕圖賴木價經工程局解縣審訊莊供張禮耕在豐記碼頭開設木廠購去木植計價銀一千二百十三兩收過洋一百元又收伊板木約銀六百二十餘兩其餘圖賴求追張供曾央潘銘齋理勸還銀六百兩莊不應允搬去木頭六百二十根值銀一千四百餘兩除欠尙多付二百餘兩莊供所搬板木存在工程局請查判限張交保邀同行估價理處 
　　是杏串唆○楊張氏去臘到縣喊控供稱女兒今年二十五歲於二十一歲時夫故守寡本月初四日婿父夏某將女再醮於陳根和女兒因有五歲一子不願再醮知照婦人 
 
 

Page 28

 
 
下鄉理論在路被甲乙二人兇毆未知是否由夏串唆求恩查究判候查明核辦 
　　開釋逆子○張士明夫婦前控伊子長林違忤由縣發押改過局在案茲由親戚遞　求釋李大令命長林向父叩頭隨父回去 
[南市]  
　　能否凜遵○總工程局警務長前日發出條諭云巡目巡士収受賭規最堪痛恨爾等或身受敎育或辦公多年各宜自顧聲名倘不知自愛之徒向各賭攤索取規費一經覺察定行革辦爾等係辦公之人不得附和賭博致干查究 
　　賭徒攫洋○前日下午有劉金華者至利川馬頭某茶舘賭博攫洋兩元而逸旋由巡士追獲將劉及賭徒方啓堯沈阿瑞解至南區轉送總工程局由當值處申斥釋放 
　　停止圑拜○總工程局各董以向例新年有圑拜之舉今届因在國制期内暫不舉行 
　　開兌漕米○浙江海運滬局自去臘停止兌騐後迄已多日兹總辦李時泉觀察擬於初六日照常開兌至江蘇海運局總會辦聞亦擬於初六七日一律騐収 
　　荆天棘地○泥水匠金根於去臘廿八日携洋二十元回至龍華家内被匪在途將洋攫去並剝去衣服幸未受傷 
　　虧空莊款○晋元莊夥扭控平安粮米公司經理人黃惠甫虧欠往來銀一千八百餘兩去臘由工程局提訊判黃交保赶緊理處 
　　冒牌獲咎○祥茂洋行在公共公廨呈控南市廣大洋貨店主僞造祥盛肥皂一案該店主供由禎和愼和等兩家批發由讞員寳大令於去臘派探至總工程局將店主張順元李竹君提案並查出祥盛皂七箱旋由商務分會保出准於新正投案候訊 
　　封閉客棧○　豐碼頭蔡二祥所開之步康小客棧因窩留竊賊由總工程局於去臘將棧發卦 
[閘北]  
　　巡警總局批　○長泰等行談石卿等禀批閘北清潔一事於本年五月間經本總局批飭該牙行等認繳警捐呈送切結姑准承充在案乃時逾半年未據具復遵行殊不可解茲旣稟稱無力承包情願退辦應行照准查北市清潔本總局現已批准商人黃金成承充試辦該商等旣知難而　宜各安分營生毋得暗中煽惑阻撓滋生事端致干　究倘思一禀預爲立足地步此等伎倆本總局早經逆科斷不容該牙行等巧爲嘗試也凜之愼之四路四區巡警方壯禀批據禀已悉該巡警文憑如果確已寄回原籍一時未能繳出應准懇具切實店保尅限遵繳四路二區巡警鄭夢蘭禀批據稟三路二區巡警鄭夢蘭挾憑私逃該巡警委不知情環懇免究察閱情辭甚爲迫切姑准免予限繳仍勒令該巡警遵繳憑照盡心當差毋得懷疑觀望自干咎戾四路二區巡警董策禀批據禀已悉該巡警所領憑照旣稱悮毁又稱被人帶去情辭閃爍顯係揑砌應即嚴加申斥仍勒限遵繳毋得遲回觀察自干咎戾 
[新租界]  
　　電車傷人○去臘除夕九點鐘時聘白爾四十九號電車駛至新閘路與世和洋行運煤馬車互撞馬夫王阿二跌傷肩背由捕車入捕房飭送仁濟醫院醫治 
　　私售洋烟○住居平橋路之蔡晉源私售燈吃昨由包探查獲當將烟具送入捕房禀請公廨出單傳訊 
　　賭徒胡閙○張菊生昨至閘北浦玉山賭檯賭博輸去洋十餘元察係僞賭將浦拖過新閘橋連同賭具扭入捕房經捕頭申斥開釋賭　充公詎浦心不甘服旋又帶同無賴二十餘人至蔓盤路將張拔往閘北送入四路一區分局候訊 
[英租界]  
　　思患預防○公廨女押所自改建四層樓後讞員寳明府深恐遇有要事及火警等情由上至下殊爲不便爰於歲杪在押所門外添建四層曲折鐵梯一座以期穩便 
　　東夥纏訟○日商謙治洋行主須籐國三郎控買辦謝芝恒不理貨欵夫臘二十八日由廨會訊原告延律師到堂請追謝延逹商帮辦律師投稱原告所控不實况貨均存棧被告無擅取之權所有裘新甫之押欵銀一萬三千兩係洋東囑令抵押理應自行理處不應將謝幽閉室内逼寫收據並令川横武田金大郎等三四人將謝兇毆迨謝妻得悉後至該行探望又被阻止不令見面此非文明辦法並違租界定章現在裘新甫亦已到案請爲質證裘新甫延担文幇辦費烈律師譯稱原告託謝將貨抵押銀一萬三千兩請堂上訊追判候會商再奪 
　　招書舞弊○粤人梁信浩控婢女瑞香捲物私逃由廨判押女所三月在案詎錄供生王步蟾改爲收押一月期滿釋放後爲西官查悉告知寳讞員立將該書斥革復飭差探於去臘二十七日將該婢拘回訊究梁信浩投稱該婢實不安分不愿領回判照原斷押滿三月再送棲流所留養擇配 
　　騙案定斷○販珠寳婦人任顧氏與寳源祥珠號及江公舘等十餘户控婦人張阿巧與夫張四福通同錢劉氏等串騙珠飾巨欵一案去臘二十八晨由廨復訊各原告投案求追訊之張阿巧等一味求恩寛宥判張阿巧照原斷收押五年錢劉氏押三年張四福押西牢一年俟繳洋再核所有各原告虧損各認一半其餘一半候張阿巧將欵繳出再行分給至木器等物均交原告領去 
　　勒限交人○甬人阮洪生控張阿福張陳氏王阿洪串拐伊妻阿翠去臘二十八晨由廨提訊判張陳氏還押張阿福王阿洪交保限一月將阮妻交案再核 
　　拐賣婦女○唐玉林李張氏馮金山串拐南京婦人邵吳氏（即吳東生）來滬販賣由探查獲於去臘二十七日解廨請究經中西官研訊明晣判唐與李張氏各押一年邵吳氏發濟良所留養馮金山無干開釋 
　　串騙獲罪○文寶齋等十餘户控陳曾法串騙古玩玉器一案由公廨中西官於去臘二十七日復訊各原告投案請究訊之陳供係沈仲華沈狄生二人所爲中西官以陳串騙屬實判押西牢一年 
　　誑騙銀洋○王湘霖誑騙江少峯洋七百元由廨於去臘二十七員揑案訊究王供求寛限料理判押候正月初六日再行訊奪 
　　考試巡捕○英美捕房華捕正巡於去臘二十六日出示略云本届各華捕考試英話定於西歷二月一號起在本正巡公事房考問有志投考者速赴各該捕房報名以便挨次傳考 
[美租房]  
　　寛釋押犯○竊犯張桂林龔春發徐阿慶蔣小六等四名前經公堂判押西牢五年三年不等扣算至西歷一千九百九年十二月間方行期滿現工部局以該犯情罪尙輕准照恩赦寛典於去臘底一併開釋至其餘各犯是否亦援照辦理現在尙無所聞 
　　粤人　斃○粤人駱再新於去臘二十六日在武昌路碼頭跌入浦中由捕救起送至同仁醫院救治無效翌日斃命當經醫院知照捕房飭保報知本縣李大令蒞院相驗即經屍子駱鳳林禀准免驗自行棺殮了事 
　　裁刦行兇○去臘二十七晚粤人唐大生行經北江西路被匪徒多名剝去皮袍並將頸際連戳二下而逸當由巡捕將唐車入捕房轉送同仁醫院求治一面諭探緝兇究辦 
　　德人閙院○前日有德人四名至鴨綠路三十六號猶太妓院尋歡一言不合即將該院器物盡行搗燬當經該妓報知英捕將該德人拘入捕房押候送請德領事署訊辦 
[法租界]  
　　暫弛賭禁○麥總巡於除夕起弛禁賭博兩天至初二夜仍飭各賭台一律收歇不准稍違禁令 
　　賭攤受欺○前日有甲乙二日人至毛文龍賭攤與賭私於指頭上黏染膠水將骰　弄因此毛三戰三北輸去洋六七十元迨後覺察即扭入捕房當場搜出膠水一瓶捕頭即命留名斥退候函致日本領事查辦 
　　添　龍頭○商品陳列所改設之俱樂部事務所於元旦日遵照工部局頒發定章在天井内裝置大號自來水皮帶龍頭以防火災並將西首原有之側門改寛以便出入 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
　　頤和園之八鳳亭 
要件 
[度支部清理財政章程]  
　　第一章總綱第一條清理財政以截清舊案編訂新章調查出入確數爲全國預算决算之預備 
　　第二章清理財政之職任第二條臣部設立清理財政處各省設立清理財政局專辦清理財政事宜第三條臣部清理財政處由臣部選派司員分科辦理其職任如左一開列各省出入各項條欵發交各省清理財政局分别調查一綜核京外光緒三十四年分出入欵項詳細報告冊並宣統元年以後各季報告册一摘錄各項說明書分門别類編成總册一會同各司稽核京外各處預算報告冊决算報告冊一彚錄京外各處預算報告冊决算報告冊編成總冊一核定各項清理財政章程第四條各省清理財政局設總辦一員以藩司或度支司充之會辦無定員以運司關鹽糧等道及現辦財政局所之候補道員充之設監理官二員由臣部派員充之其職任如左一造送該省光緒三十四年分出入欵項詳細報告冊及宣統元年以後各季報告冊一造送該省各年預算報告冊决算報告册一調查該省財政沿革利獘分别門類編成詳細說明書送部查核一擬訂該省各項收支章程及各項票式簿式送部 
　　第三章劃分新舊案之界限第五條各省出入欵項截至光緒三十三年年底止槪作爲舊案各省舊案歷年未經報部者分年開列清單併案銷結第六條各省出入欵項自宣統三年起作爲新案前項新案遵照本章程第十四條第二十三條辦理第七條各省出入欵項自光緒三十四年至宣統二年年底止作爲現行案前項現行案除由清理財政局將光緒三十四年分别調查報告宣統元年二年分别季報告外仍由該管司道詳請督撫將全年出入欵項分别造册報銷（憲政編查舘增訂） 
　　第四章調查財政之方法第八條各省人欵如田賦漕糧鹽課茶課關稅雜稅厘捐受協等項出欵如亷俸軍餉製造工程敎育巡警京餉各欵洋欵雜支等項統由臣部撮舉綱要開列條欵發交各省清理財政局將光緒三十四年分各項收支存儲銀糧確數按欵調查編造詳細報告册並盈虧比較表限至宣統元年底　由督撫陸續咨送到部第九條各省清理財政局如有應行調查事件得派局員至各衙門局所調查出入各欵及一切規費遇有抗延欺飾者經該員呈報到局由局查實禀請督撫叅處並報臣部查核如所派之員有需索扶同弊混情事由該局禀請督撫叅處第十條清理財政局應將該省財政利加何興弊如何除何項向爲正欵何項向爲雜欵何項向係報部何項向未報部將來劃分稅項時何項應屬國家稅何項應屬地方稅分别性質酌擬辦法編訂詳細說明書送部候核前項說明書限至宣統二年六月底陸續咨送到部第十一條自宣統二年起各省文武大小衙門局所應將出入各欵按月編訂報告册送清理財政局由局彚編全省報告總册按季呈由督撫咨部上季報告册限於下季到部其清理財政局未成立以前出入各欵一律造册補報第十二條在京各衙門所管出入各欵屬於光緒三十四年者應編造詳細報告册並附說明書限至宣統元年底陸續咨送到部第十三條在京各衙門所管出入各欵屬於宣統元年二年者應按季造訂報告册咨送到部（未完） 
小說 
[官場小說衣冠影（十四）]  
　　第四回怕老婆内弟掌全權閙奇聞新軍當敎習 
　　且說。金觀察聽了敎習們的一番說話。眼睜睜的看着他們。不曉得他們方才講的。究竟是那一路的話兒。只認着衞京卿督辦學堂的時候。向來是把他們一班敎習。當做屬員看待的。所以如今見了他。也是這個樣兒。金觀察一面想着。一面依舊恭恭敬敬的請他們上坐。那班敎習那裏肯坐。直挺挺的站在那裏。動也不動。大家都說卑弁們不敢放肆。金觀察聽得他們口口聲聲的大人卑弁。心上十分好笑。暗想人家還說衞京卿是個名士。怎麽會閙出這樣的笑話來。天下那有將弁學堂的敎習。要自稱卑弁的道理。便忍住了笑。對他們說道。你們諸位。不必這般拘束。兄弟的性子。喜歡老實。不喜歡閙什麽架子的。况且兄弟有話要和諸位商量。快請先坐了再說。那班敎習聽了金觀察的話兒。大家諾諾連聲不敢違拗。便依着序次坐下。却一個個都是十分跼促。金觀察又請他們升坑。那班敎習死命的不肯。金觀察只得由他。接着學堂裏頭的人役。送上茶來。金觀察又一個一個的送茶。慌得那些敎習。一個個都跳起身來。站在旁邊。直等到金觀察送過了茶。大家又向金觀察請一個安。方才不勝惶恐的 
 
 

Page 36

 
 
坐下。金觀察見了。一肚子的不爽快。暗想怎麽身爲敎習的人。一來請安。兩來請安。實在卑鄙得可笑。心上想着。便問問他們學堂的課程。那曉得這班敎習。一個個都不懂什麽科學。只有術科上的工夫。什麽兵操野戰陣式打靶。還都是些極淺近的。那些學科上的工夫。測量繪圖等等。竟没有一個人懂的。金觀察大怒。便問那學堂總辦和提調道。怎麽這個學堂裏頭。没有一個敎測繪算學的人。這個將弁學堂。比不得什麽陸軍水師的學堂。測繪算學。都是最要緊的。前任衞大臣在這裡的時候。究竟是怎樣敷衍下去的呢。難道不敎測繪和算學的不成。那位總辦聽了。便同提調兩個人一齊躬身回道。這裏本來有一個敎測繪算術的敎員。前兩個月。不知爲了什麽事情。無故辭館。到别處去了。衞大臣說一時請不到合格的敎員。所以暫時空着。金觀察聽了。冷笑一聲。也不開口。便立刻弔齊了全堂學生的試騐卷。看了一看。只見測繪算術的卷子。都是十分淺近的一路。並且那敎員編的講義。還有許多錯的在裏頭。金觀察看了。暗想這位衛大臣。眞是個浪得虚名。毫無經濟的人物。怎麽一個小小的學堂。都是攪得這般亂七八糟的。一面想着。一面端起茶來。送了那班敎員出去。那班敎員臨走的時候。又向金觀察請一個安。方才一个一個的走了出去。 
　　雄飛伏 
國外新聞 
[英國擬興森林實業]  
　　二十五日倫敦電云英國皇家委員請在國内經營森林約計九百萬畝議籌借欵以充經費八十年後該地出產可值英金一千七百五十萬磅且因此而得生業者可數萬名 
[各國近災彚誌]  
　　二十六日倫敦電云美國丹佛里哇搿萊痕特火車在格林胡泉失事死者五十人傷者三十人二十五日倫敦電云脫京而漢萊斯堡電稱維萊巨堤浦礦内有華人燃點膠質物致遭炸烈共死華人六名傷白人九名黑人十五名同日倫敦電云匈加利浮泊利姆有某礦炸烈罹災者共五十六人二十七日華盛頓電云美國抱斯登汽車公司近遭焚如延燒六畝之廣損失之數共值美金三百萬圓 
[美國政界近事]  
　　二十六日紐約電云美總統羅斯佛之仇人宣言於財政部報銷清單内查明羅總統之理髮匠曾經委充特别會計員要請羅總統宣述原由二十七日倫敦電云美政府辦理控告紐約世界報並印堤洛帕立斯報毁謗巴拿瑪運河工程案件自一千七百八十九年迄今政府尙未理結現被告詰問政府此舉是否有合憲章二十八日倫敦電云華盛頓電稱維萊脫君近在下議院演說羞辱羅總統爲荷蘭商儈之後裔旋經議員阻止贊成者一百二十六人反對者七十八人二十九日紐約電云哇克拉化買省知事海斯開爾君申言將於西三月五號控告羅總統誹謗之罪同日倫敦電云美國上議院業已核准將總統養廉及游歷費自七萬五千金圓增至十萬金圓 
[俄國債欵近聞]  
　　二十七日倫敦電云俄國四釐半利息債欵英金五千六百萬磅業己發行每百實收八十八零四分之三倫敦購買者頗爲踴躍二十八日倫敦電云俄國債欵在倫敦發行之六百萬磅己招逾額四五倍其擬在歐洲大陸招募之數目下尙未發行 
[近東大變局七十九誌]  
　　二十八日倫敦電云布勒嘎利亞政府已允出法郎八十二兆以抵土爾其於東方鐵路及東羅馬尼所受之損失布國政界現正評論此事因國中財政拮据一時殊難籌此巨欵也同日柏靈電云奥土兩國所訂之草約業已簽押 
[北海道苦寒]  
　　二十八日東京電云駐紮北海道之軍隊八百名近因該地天氣苦寒均受凍傷 
[日本最近之債欵]  
　　二十八日東京電云法國某資本家與日本某股票經紀訂定合同輸借債欵日洋三千萬圓以國家鐵路及公債劵一千萬圓作抵不日即將簽押 
[俄擬興辦飛船隊]  
　　二十八日柏靈電云俄皇　准在俄國各處集欵興辦飛船隊 
[韓皇又將出巡]  
　　二十九日東京電云韓皇定期本月初六日由漢城啓程出巡韓國北部各省需時約一星期 
[倫敦銀行貿易之墮落]  
　　二十九日倫敦電云倫敦各銀行近開常年大會主席曼克斯維爾君申言一千九百零八年倫敦銀行貿易約少英金六百一十兆磅而本年預算案之巨使國家負累益重云 
[保持天然產品]  
　　二十九日栢靈電云美政府擬　起世界大會保持世界土地天然之產品 
[意大利地震餘聞]  
　　二十九日柏靈電云美西拉地方復遭焚如 
[英國飛船被毁]  
　　三十日倫敦電云有改造之軍用飛船一艘在愛爾特蓄脫飛昇兩次旋忽落地全船盡毁幸未傷人 
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
