# 1917 - 147 - 4915913

 

Page 1

 
 
   
 
 

Page 2

 
 
時評 
[名　　（冷）]  
　　古人有云名不正則言不順言不順則事不成我於此次各省督軍之舉動而深疑之初次獨立爲倒專制也二次獨立爲護共和也今茲之獨立果何爲乎如謂爲憲法則憲法尙在未定之秋如謂爲外交則戰案尙在未議之際即日爲憲法爲外交矣主張憲法外交之人未經表示拒絶其反對而遽洶洶若此其謂之何 
　　脱離關係果不得已耶挾兵趨京果何所爲耶軍務院臨時政府及大元帥等種種名目果何所依據而發生耶是蓋我百思其名而不可得也 
命令 
　　六月一日大總統令敎育總長范源濓呈請任命李實圭爲視學牛獻周爲僉事應照准此令 
　　又令陸軍次長代理部務張士鈺呈請任命高春田爲陸軍第十師騎兵第十團第一營營長李貴山爲第十師輜重第十營營長應照准此令 
　　又令陸軍次長代理部務張士鈺呈請任命王文清爲察哈鎭守使署副官長應照准此令 
　　又令廣西省長劉承恩呈蒼梧縣知事鄧沁親老請予免職等語鄧沁准免本職此令 
　　又令陸軍次長代理部務張士鈺呈覈已褫勳三位上將街陸軍中將蘇愼初委無涉及刑事處分應請准予開復等語蘇愼初准予開復陸軍中將並勳三位上將街此令 
　　又令陸軍次長代理部務張士鈺呈核軍犯夏鴻圖吳久芳張家旺等改遣西寗玉樹台站効力以來輸送餉械寒署奔馳實屬著有勞　請予特赦等語本大總統依照約法第四十條將陳鴻圖吳久芳張家旺等原判徒刑物赦免其執行此令 
　　又令張厚生丁士源給予二等文虎章易懷遠李國樑龐成功陳致祥給予二等文虎章兪人鳳程印奎仇俊愷王振滇給予四等文虎章此令 
　　又令羅一士給予三等嘉禾章黄慶元給予四等嘉禾章此令六月二日大總統令敎育總長兼署内務總長范源濓因病呈請辭職范源濓暫予給假十日俾資調理此令 
　　又令内務次長張志潭着暫行代理部務此令 
　　又令敎育次長袁希濤着暫行代理部務此令 
　　又令任命盛開第爲暫編浙江第二師步兵第六團團長此令 
　　又令任命寇英傑爲暫編陸軍混成第二團團長此令 
　　又令陸軍次長代理部務張士鈺呈請任命張誠熙爲暫編陸軍混成第二團第一營營長李春山爲第二營營長龔鶴齡爲第三營營長應照准此令 
　　又令唐啓士孫毓琇給予四等文虎章此令 
專電 
[北京電]  
　　昨外交團會議内容甚爲重要即由法使代表訪伍詢問亂事情形伍答張來京諸事即可解决各路軍隊亦不至開至京城政府可完全負責云云（三日下午五鐘） 
[北京電]  
　　獨立省在津設軍務總參謀處推舉雷震春主持下設軍事軍機軍需等部皆有主任請東海總持全局段不願與聞其通告云本處二日成立以天津河北大馬路中州會館爲辦公地（三日下午三鐘） 
[天津電]  
　　東海將被舉爲臨時大首領段絶不擔任徐已有允意張勳將爲兩方磋商專使至臨時政府正在商組閣員亦已選出從各方意見仍以鞏固共和爲目前標幟（三日下午十一鐘） 
[北京電]  
　　雷震春通電各省稱府會勾結憲法外交等問題各省出師力任改革意在鞏固共和國體另訂根本大法設立臨時政府臨時議會當由各省公同商訂云云（三日下午三鐘二十分） 
[天津電]  
　　倪軍先鋒二千今晚抵津尙順進駐豐台曹錕兵已抵良鄕河南兵在黄河鐵橋架砲交部特電警告橋壞修理爲難無論何方均不利益云云（三日下午十鐘） 
[北京電]  
　　報載倪軍抵馬廠第八師長李長泰默認通過李宣言不承認有此事故直隷獨立祇第二十師長附名（二日下午二鐘） 
[天津電]  
　　張懷芝兵抵獨流鎭良王莊（三日下午十鐘） 
[北京電]  
　　曹錕宣布脱離關係據其親信言别具苦心冀從中斡旋（二日下午六鐘） 
[天津電]  
　　伍代總理電各省緩兵請各派代表來商但各省預計率兵天津會議後再派人入京今日陸建章家開軍警聯合會籌議維持治安（三日下午十鐘） 
[北京電]  
　　張勳來電部署周妥即行來京據某方面確實消息張必來但時機尙未十分純熟張如到京則重大問題或將解决（二日下午十一鐘） 
[天津電]  
　　王士珍電張輕車減從即日北上（三日下午十鐘） 
[北京電]  
　　研究派議員辭職者八十餘人陶遜發表意見勸國會自行解散章士釗併辭議員（二日下午六鐘） 
[北京電]  
　　粤電陸榮廷將與陳炳焜譚浩明擁護中央湘督有加入説（二日下午二鐘） 
[天津電]  
　　府幕僚哈漢章等昨下午辭職出京（三日下午十鐘） 
[北京電]  
　　府秘書饒漢祥瞿瀛夏壽康東日電李總理云近日各省來電多以任用非人責難元首祥等追隨有年負乘致𡨥罪無可逭乞電各省制裁但得重覩太平定當束身司敗（二日下午二鐘） 
[天津電]  
　　段主張反對復辟解散國會（三日下午十鐘） 
[北京電]  
　　某派報將停版或隨公言遷津（二日下午二鐘） 
[北京電]  
　　北京報紙紛紛停版（二日下午六鐘） 
[北京電]  
　　范源濓給假十日内敎長由次長代（二日下午十鐘） 
[天津電]  
　　饒吳謁東海歸述東海言事起原因複雜非有確定辦法無從着手公府因派錢能訓赴徐州仍速張來如不來則令錢在張處議條件（三日下午十鐘） 
[北京電]  
　　陳錦濤案今日午後兩點續審先問陳虞吳賈分紅事陳認以舊監督名義得七千五百餘兩吳等認各得二千二百兩審廳長質訊陳被告及關係人結文均無異詞又宣布部券行章賬證注意分紅十九條實有盈餘方能分派之規定及辛亥虧損之總數休息後檢官王維瀚論告對陳錦濤受賄證據十六詐證四中以賄欵内萬五千中鈔由陳廷銘付存中行勒令張虞面寫筆據及被押後約虞託名出大便暗囑翻供巧立辛亥盈餘名目數點攻擊尤力至虞吳賈與張興漢金森柴維周丁長昇四商犯罪行爲均無疑義末附請求謂國家之敗由官邪也如陳掌二十二省財政而兩罪俱發一至於此非從重辦不足警其餘各被告答辯均不自承審長以時已六鐘九辯護人不及陳述訂支日續審退庭（二日下午八鐘） 
[北京電]  
　　陳友仁不肯購罪法部爲請特勅（二日下午八鐘） 
[北京電]  
　　楊蔭杭懲戒會認無過呈復免議（二日下午八鐘） 
[福州電]  
　　福建獨立僅電中央斷絶關係並不佈告恐人民驚擾（三日下午一鐘） 
[福州電]  
　　福州今日下令戒嚴各砲台增兵郵電檢查（三日下午一鐘） 
[南京電]  
　　馮副座派王警廳長赴徐接洽今日回甯倪任馬連甲爲蚌埠警備總司令（三日下午六鐘） 
[南京電]  
　　馮覆滬商會電力維治安（三日下午六鐘） 
[南京電]  
　　張勳入京説不確（三日下午六鐘） 
[南京電]  
　任公有來寗消息（三日下午六鐘） 
[南京電]  
　　元首通電寗人大感動（三日下午六鐘） 
[南京電]  
　　張勳截留兩淮鹽欵（三日下午六鐘） 
[南京電]  
　　巡緝隊將開外防（三日下午六鐘） 
[南京電]  
　　阮忠樞到徐（三日下午六鐘） 
[南京電]  
　　張勳派湯玉麟赴魯招兵（三日下午六鐘） 
[東京電]  
　　日本寺内首相在原犬養加藤三黨首聯合會謂政府前已説明對華外交方針質諸諸君意見本日更就一般外交述政府之所見舉國一致確立對於世界戰事告終後之方針政府已略有成算諸位亦當提示意見云云原犬養二人謂爲當然之事即表贊成加藤氏謂須熟慮後方能作答其他二三問答後即散會散會後原氏在三緣亭犬養加藤二人各在私宅招集各該黨領袖諸人報告聯合會情形政友國民兩黨無異議憲政會反對者頗多蓋以是乃藉國論統一之名以俺外交政策之失敗 
[東京電] 　 
　　今日（三日）日本開臨時閣讕議寺内首相報告三黨首聯合會情形并協議今後設施蓋政府意似擬網羅三黨首設外交調查會决定國家最高政策内閣握實行權力恰與英國軍事會議相似三浦子犬養氏山縣西園寺兩元老於此計劃似經寺内首相就商已表同意加藤子似未參預 
外電 
[倫敦電]  
　　銀市星期報告云銀之來源仍然缺少稍有特别之需求市面即生影響中國又有現銀出售之消息爲數不大中國今尙輸出大宗接濟各處爲鑄幣起見探詢銀市者雖多然銀價未必大漲（三十一日）　　路透電 
[南京電]  
　　星期四夜南京華兵與日本水手互鬭一事行將引起中日交涉日人傷五名次日死一人此次水手乃在怡和洋行所僱之日船執役者釁端因日人買香烟不肯照付烟價而起當爭執時衆皆圍集日人被逐避往船上召集同類以總機師爲領袖復主烟舖從事搗毁張勳兵若干人因此被牽入戰場開鎗㧞刀日人奔入附近工場中拾取棒棍以作軍器一場混鬭日人倒地者五名餘被驅退日領事已赴船調查華官在場作證聞中國刻將向日使署交涉矣（二日） 
[南京電]  
　　日領署人員今晨聲稱星期三日浦口所發生不幸之事刻正在日警調查中惟以目下所知事實如下有一千二百噸之貨船一艘是日由日本裝運枕木行抵浦口船上水手一人忽與一醉兵相爭旋回船乞助於同伴張勳兵有鎗故爭鬭時一日人受重傷有性命之憂尙有三日人亦受重傷此外有被鎗彈擊中者華兵亦被毆傷數人此事如何辦理俟接日政府訓示再定（一日） 
[北京電]  
　　湯化龍辭職後進步黨議員今日紛紛辭職約有八十人其意乃　自行解散國會另行選舉以避武人之干涉藉以保全總統之地位張勳已阻止各方面之行動俟其返徐州後再定行止軍人謂此次叛變乃憲法上之革命北京旣無勦逆之軍隊故此次革命不致流血李經羲明日可望抵京其來係以調人自居馮國璋陸榮廷譚延闓請即解决時局以免對内對外之危險時局甚危但戰事不致實現京津皆安火車照常通行（二日） 
　　以上大陸報 
[蚌埠電]  
　　倪軍北犯之發展似因事而延緩雖準備已完兵皆聚集然迄未啟行自本星期起貨車全停客車仍按時行駛不過有時爲軍人阻留耳所最可注意者昨日有車二三輛已裝上野戰砲但閲數小時後復行卸下有貨車二十輛左右滿載糧米準備出發（一日）　　大陸報 
[北京電]  
　　聞張勳以未有明令相召則不願來京故總統特頒召張入京之命令張勳方面之消息今尙未有所聞傳説今晚可到但衆意張將在津略住一二日與刻集天津之進步黨北洋派諸領袖接洽一切張勳將隨帶兵士若干爲衞隊衆極注意其來蓋張雖未加入脱離之行動然衆視張實爲主動者之一其所以中立者不過欲藉此得佔調人之地位俾可不戰而達其目的耳聞李經羲亦將來京襄助調停惟不願就總理職總統以軍事完全責任託諸王士珍王已接受數日來國會議員出京赴津者頗衆昨日憲法會議不足法數張敬堯部下第七師兵士已佔據京漢鐵路之黄河橋檢查行車據可恃方面云各方面軍隊尙無大行動時局暫楟以侍張勳議和之結果（二日） 
[廣州電]  
　　昨日開會歡迎新督軍時陳督軍與朱省長皆斥責叛變之督軍此間滇軍憤憤不平願隨時聽候差遣整軍北上以保護總統與國會廣州尙安陸榮廷與兩廣督軍皆擁護中央民黨中人咸願爲總統與國會之後援黨魁刻在暗中組織討逆事宜但須俟各督軍不就範圍公然有反對法定政府之行爲時始可出　粤省議會請求嚴懲逆督首先 
 
 
 

Page 3

 
 
褫其職位並宜稱願効忠總統與國會聞陳炯明胡漢民岑春煊李烈鈞行將來粤大約將　　護國軍隊（一日）　　以上路透電 
[北京至急電]  
　　天津急電云天津現已組織軍政府舉徐世昌爲大元帥王士珍爲總理軍務段芝貴外交曹汝霖内務湯化龍一俟其餘職司各員舉定即行求各國之承認江朝宗現在北京監視黎總統又張勳爲此或不來京（三日） 
[北京電]  
　　據政界要人談解散國會問題黎總統擬　張勳來京協議其他獨立各省之要求亦决悉允其請昨日已向王士珍洩漏此意故哈漢章等即於昨夜呈請辭職匆匆赴津（三日） 
[北京電]  
　　段氏致電在京之舊官僚徵求擁護元首反對復辟解散國會等意見（三日） 
[北京電]  
　　總統方面消息黎總統决俟張勳來京即行辭職目下業已準備一切金永炎郭大熙哈漢章黎澍等均於昨夜呈請辭職赴津擇定房屋以備總統辭職後爲總統及其眷屬居住（三日） 
[北京電]  
　　某政客語日某某等之一派絶對反對馮國璋爲總統故使督軍等之要求僅及解散國會而止刻正運動維持現黎總統黎氏如能允從即可否則馮氏在寗就總統之職終至馮與某派不能溝通亦未可知此政界中之觀察也云云（三日） 
[北京電]  
　　北京中華新報明日停刋（三日） 
[漢口電]  
　　各處勸告王督軍獨立王氏復電謂湖北省係黎總統出身之地未便實行惟有維持中立之態度以待時局解决而已云云（二日） 
[漢口電]  
　　京漢鐵路每日客車照常往返惟貨車恐有途中扣留之虞暫停轉運（二日） 
[濟南電]  
　　山東張督軍今日（二日）正式宣言爲確實保護人民生命財産决與獨立各省取同一之態度並下濟南戒嚴之令命馬鎭守使爲司令官市場無甚搖動（二日） 
[本埠消息]  
　　大陸報接馮副總統來電云時局危亟但旣志在衛國不難和平解决國璋已銷假視事境内苟有亂事發生當負完全負任（三日） 
[東京電]  
　　東京各報評論中國時局東京日日新聞日黎總統於約法所定範圍之内行動倪嗣冲等軍人竟出反抗之態度如動兵要挾列欵强求等情同叛亂不可謂非約法之敵而黎總統及議會對此益無何等之計畫茫然自失拱手一任其自然之成行或賴他人調停此外似無良策如現有准安徽督軍調停許其入京之報則黎總統及政府之優柔殊爲遺憾曩黎總統　有不違法不畏死之言今豈非應維持此語之精神黎總統如果背此精神則總統亦可謂不忠於約法與民國矣云云時事新報曰宣言獨立閣省督軍之　　可怪者多其爲不過一種威嚇之手段亦未可知黎總統如經張勳之手允各督軍之要求則督軍一紙宣言雖能屈服大總統然民黨方面恐亦不爲所屈復有紊亂秩序之憂故甚希望兩者之調停不可走其極端云云（二日） 
[東京電]  
　　寺内首相與三黨首領之會見其内容要爲舉國一致以講處世界大變局之策三黨首若幸而同意尙有更進一步爲具體的設某機關之意似有局面展開重大意義之會惟加藤子對此取如何之態度頗爲疑問是日原及犬養兩氏當即回答贊成此意加藤子則謂須熟考然後回答旋即散會（三日） 
[東京電]  
　　今日午前首相官邸開臨時閣議其内容風聞爲寺内首相報告昨日與三黨首會見之顚末於歐洲戰爭之終末期樹立官民合同舉國一致之政策求三黨首之贊同並講具體的之方法擬設特别機關等求閣僚之同意審議之後已略决定該特别機關稱爲臨時外交調查會設於宮中直隸天皇調查研究關於外交重要之事項樹立國家最高之國策該會委員則網羅三黨首領以次有外交之經驗深得國民資望朝野有力之人（三日） 
　　以上東方通信社電 
戰電 
[倫敦電]  
　　俄國發起開世界社會黨大會漸有成事之象初荷蘭瑙威瑞典丹麥社會黨代表建議於本年六月間開大會於瑞典京城後因有人疑爲乃出德國之陰謀遂不果行昨電所傳法國社會黨已受納俄國之建議云云此事局面已爲一變瑞典京城消息謂英國工黨已舉定勞勃特氏爲參與該會之代表一節實屬不確工黨所舉勞勃特諸人乃赴俄京者按英國大臣漢特森近於赴俄京之途中曾謁見瑞典社會黨領袖白蘭汀博士即向述及俄國社會黨之意故英國工黨並不反對此舉之代表順道至瑞典京城向白蘭汀博士聲明工黨之大多數竭力作戰之决心英國工黨幹事部因法社會黨所取之態度特定今日開會重行研究一切路透電社得悉英政府今甚願使俄人知英國各方面之意見及以種種利便給予英國赴俄之諸代表英政府之决議其影響恐將及於法國議院蓋法議院定今日投票表决此事豫料對於以護照給予法國社會黨赴瑞典京城代表問題必有一番劇烈之辯論法國與論多數反對此舉（一日） 
[倫敦電]  
　　中美薩爾伐杜共和國願以陸軍爲美保護薩爾伐杜美人之利益故中美各邦今已全行宣布贊助協約國（一日） 
[巴西京城電]  
　　巴西取銷中立議案已由參議院通過（一日） 
[羅馬電]  
　　公報宣稱昨夜敵軍密集猛攻伏斯區城之六五二山爲意軍所敗被俘八十三人（一日） 
[巴黎電]  
　　今日午後公報云敵軍乘夜發砲猛轟拉伏廠北境開列福尼亞高原歇夫勒叢林法軍第一道陣線法砲隊亦竭力回轟敵軍攻擊加斯克一次大受損失法軍自五月十七日起至三十一日止共擊落敵飛機三十二架又重損五十七架大約均落於其本軍陣線（一日） 
[倫敦電]  
　　海軍部宣稱海軍飛機昨夜自比國登扣克襲擊哇斯丹等處獲有佳果諸飛機均安回根據地（一日） 
公電 
　　憲法研究會通電馮副總統督軍省長巡閲使各都統　軍使鎭守使各省議會商會各報館均鑒自帝制推倒國會再關同人等以進步黨議員之資格組織本會蓋鑒於黨爭之誤國不忍高樹黨幟重蹈癸丑之覆轍一年以來兢兢業業務　持進步黨固有之精神一以漸進爲職志關於政權力主退讓對於憲法力主持平對於各方勢力力主尊重凡此皆爲新造之國家求秩序的進步也一部人士不察斯旨以政權之渴熱借國會爲武器府院之爭閣會之爭操　挑撥幾無寧日同人等不避嫌怨苦心調節聲嘶力竭充耳尠聞延至於今將帥稱兵萬方抗命元首受蔽不能自保國會自殺萬無可救前途所届尙不知伊於胡底此同人等所椎心泣血太息痛恨於階厲之人萬死不足以自贖也國事棘矣禍機旣勳發易收難蒿自時艱不寒而慄同人等不敢喋喋咎往惟問將來大局能否收拾即國命存亡界線所由分同人等又爲時局之糾棼極國家之危險敬標二義貢諸國人其一共和國體必當保存以國民兩次艱難締造之國家萬不容一時之憤張輕　更變其二立憲政體必當保存國會雖有自殺之嫌萬不許消滅民意機關復返於專制之舊凡茲二義認爲變而尙不軌於正同人等審時度勢以爲苟秉此二義者國家尙有可救當舉進步黨及其他之同志戮力以濟此艱危死生以之不敢有怨若并此最少之限度不克保持歧而口口國亡無日非同人所敢知也憂煎埂出迫此哀鳴幸垂鑒察憲法研究會 
　　廣西省議會通電大總統國務院參衆兩院參謀部海陸軍部南京副總統徐州張巡閲使南寗陸巡閲使督軍省長省議會各報館公鑒倪嗣冲趙倜陳樹蕃竟敢先後通電與中央脱離關係破國家統一逞割據之野心逆迹昭彰神人共憶應并聲罪致討以懲叛逆而遏亂萌廣西省議會叩 
要聞一 
[張勳李經羲調停時局]  
　　昨晚外間盛傳張勳於昨日午後已抵天津當晚或今晨必能到京以時間算之尙屬不確蓋津浦路上缺乏車輛故元首前晚特派專車前往迎接李盛鐸氏即乘此車而往計自前晚八時半由京開行路中須行十六小時則抵徐當在昨日午間就令張氏無多躭攔即行登車至早亦須今晨抵津其入京之遲早須視其在津勾留之久　惟又據一説謂李氏前此赴徐後已與張接洽妥當允即來京大總統意欲派人往迎仍請李君一行李君當向大總統云似宜另派一二人以示誠意故前晚八時政府特放專車掛花車四輛直趨徐州計程昨日上午卽可到徐李新總理昨晨有電話到公府　稱准今日偕張勳入京　時並有徐東海亦同來之説然據晚間所聞則張勳今日恐不能到李徐今日來京之説亦有中變近一二日之京中消息誠瞬息萬變也 
　　五月三十日北京有政團十數人約同赴津勸李總理早日來京就職挽救危局頃據回京某議員言當夜十時見李君共致歡迎之詞李君詳述不能就職之意略謂此次提充總理事前並未經我同意且無人曾來説及不過月前會晤黎大總統談及政局記得黎大總統曾詢余萬一芝泉辭職將如何余言他願辭職不成問題自然易人又問萬一如日前徑避去天津又將如何余言若又有此事到那時自有善法處置不過説到如此彼時吾意中毫無成見自不能把前話誤作我已應許吾對於財政總長尙無就職之决心何况總理今雖旣由兩院通過吾惟本吾良心量吾能力吾自問居於旁觀地位比之身入局中更能盡力於國家有補於時局吾數日吐血數口無非爲焦勞籌畫而忽得此症然吾自信若如今日長居局外吾病不致增劇吾對於萬難着手之時局必有挽救之希望諸君必欲强我相就無論適足誤我且或適以誤國吾自皖魯變起即密地派出數友分投調停今夜即不能回頭大約明日必有可望吾所欲告慰諸君者即在派出調停之一着吾亦非毫無牆壁即冒昧而行吾料回報到津必有轉圜消息又明知非此班派出之人即可了却此事不過不能不先行此着其成功仍在此地且逆料此地亦不僅煩我一人之心力便能收效諸君望我從速入京我並非堅避不入亦非遲遲然後入大約三數日後可以偕同數人人京彼時或有以慰諸君之望也客又問李調停之法具有何等條件督軍方面所要求者可以斟酌應允否李君云報紙傳言解散國會芝泉復任兩事誠恐難於辦到其他條件如果皆眞亦須仔細磋商非今日所能預言云云大略如此不能詳述至一時始告辭回寓三十一日午刻聞得蚌埠之兵本日開行來北津門消息甚緊人心亦慌吾等又用電話詢問李君究竟有無此事李君答云派出之人尙未回津想不致有如傳聞之事惟軍人行動亦難料定即使有此奉吾輩在此亦必設　阻止總之等候調人回來如何實情再行通知云云吾輩候至晚間即趁車回京矣 
[國會總辭職與自請解散説]  
　　昨日參議院談話會結果决定之第二點　使憲法能於三日内公布之一節昨日憲法會議人數不足開會不成遂改爲談話會楊永泰發言謂當此風潮緊迫議員實無能力可以解决此次恢復國會之最大目標原爲製定憲法一年以來幾經困難憲法條文已十成八九功虧一簣殊屬可惜本員之意無論如何大家均極力讓步趁此時機趕開一二次大會使憲法完成得以即日公布庶可以對全國父老並謂同人如表贊同可分途各向本省議員運動議員出席云云湯漪發言謂民國二年之國會本無成績之可言然十月十一月間外部風潮亦甚惡劣而天壇草案竟於最短期間咨　大會成績之留賴有此耳此次亦望趕緊將憲法完成公布留一成績完成之後或議員總辭職或休會當此時局危迫之時萬不宜無能力之國會擺在此處爲攻擊之目標云云呂復發言贊成憲法速成之舉且謂國會爲外力所迫不能行使職權只好暫時休會民國二年曾經　此事然五年仍恢復之故同人如有　定之力則十年八年仍可恢復云云王家襄謂大家意　旣是如此明日再發一次通告如人數能足法定則再開一兩次會卽可將憲法完成公布如仍不能開會則參衆兩院各開一次常會討論休會問題云云遂散又聞參議院議員陶遷對於時局刻有敬告兩院同人意見書發布其文日竊維此次各省之紛擾假詞於憲法不適輿情由督軍團呈請改正及解散國會不得而起考約法無解散國會之條文憲法會議爲完全獨立之機關大總統守法維持國會並不許干涉憲法義至當也武人不曉斯義乃强以爭在勢中央又不能以暴治暴速行討伐於是分裂之勢成而難乎其爲國矣目前解紛之法莫如由我國會一方將已成之憲法速通過三讀即行公布一方自請解散請大總統下令再行召集案經公布之憲法以爲有未安之點由繼任國會如法提出再加修正以期盡善如此救濟各方面之困難可以不煩言而自解夫憲法爲國家根本大計武人越分之干涉固不可從然果謂其毫無疑義返諸吾輩制憲者之良心亦復誰能下此斷語此次非非法之　數人所能解决而當再徵諸全國人民之心理者也吾人受人民囑託而非爲個人之權利而來當然以救國爲本位今此各方面旣羣趨極端亡國之禍立見吾人尤不得不從權以爲救濟如前所云國會方面極端讓步以平各督軍之盛氣而爲我大總統開一轉圜之路我兩院同人無自私自利之心旣可共白於天下約法亦不致破壞而所定憲法目前固可望實行將來尤可期諸盡善國會雖絶即可復績民國統系庶幾不至驟然傾倒否則吾人徒以意氣自盛據約法以爲武器恃大總統以爲護符勢不至迫促武人羣趨於叛逆之途更迫促大總統日陷於孤危之途不止西南武人設更起而爭之内訌不已國隨以亡國民亦將以隨盡爲代表者其何以對國民又將何以之對其良心吾人果能提撕其覺悟心也庶幾彼武人之覺悟心及全國人覺悟心均將警然以動也存亡絶續之交只在此一二日其路途亦只有此一線我同人其罪我斯言乎敢舉意見以告國亡在旦夕願我同人暫屏黨義及負氣之成見委曲聽之見諸事實國家幸甚同人幸甚 
[馮副總統對於時局之態度]  
　　大陸報載二日南京電云馮副總統願擁護總統但僅子以精神上之助力而不以兵力助之也此種正式宣言由馮託參謀長師景雲轉告記者師曾爲馮之代表參與督軍會議馮副總統刻正籌思調和之法黄陂退位非其主張對於國會馮未决定切實辦法惟馮反對解散則幾可無疑馮以爲能勸令督軍退讓但馮直認不敢公然反對督軍謂果如此則亦必爲督軍所攻擊時局糜爛將不可免故寗　默無言師景雲經馮許可略言馮之態度如下馮不贊成督軍之行爲不贊成武力要挾之舉動自軍事會議召集以來馮即以此爲慮馮之不允赴京並不允贊同督軍初次解散國會之要求者職是之故張勳之不與會亦由馮不贊成所致張已啓程馮派員中途勸阻張乃折回馮切實聲明决不贊助督軍但不以兵力反對之馮以調人自任在本星期之初馮即派員游説督軍勸其鎭靜南京王警廳長奉命赴徐晤見張勳今張處於局外未始非王勸解之力惟倪嗣冲終不受勸馮在今日即以爲叛亂可息謂派兵北犯之説僅屬虛聲兵力不足以語此也人　謂馮騎牆者馮頗有憾於斯言記者詢以果有戰事則將如何馮稱渠視副總統之責任較其督軍之責任爲高以事實言之馮之所言與此間官場之所信皆足令人確信馮必無的舉動若督軍果勝馮亦惟其命令是從耳惟馮之中立今已使他省督軍有所遲疑不敢輕動矣 
[財政賄案初審紀]  
　　昨日（一日）京師地方審判廳審理財政部賄案於午後兩時開庭審判長係推事王克中列席之檢察官爲王維輸被告陳錦濤陳廷銘虞熙正吳乃琛商人張興漢金森等及律師陶潤波唐寳鍔林行規鄧鎔謝作孚辛漢張季琳均到庭檢察官説明起訴理由謂陳受賄陳虞等詐欺取財並發罪張興漢等行賄均成立審二官一一全姓名年齡住址畢先問張興漢述語甚語甚長大致如呈府院文申説保利公司及錬銅廠事初以助總長附股非不可爲及繳欵後將支票退還始知受愚故舉發云云金森云行賄一層不能承認審判官云此時不必辯後問虞熙正畢又問陳錦濤陳供詞甚長略謂保利與錬銅廠應分爲兩事又力辯無受賄之事至勒逼商人具結一節據謂係張興漢到我宅聲明報上攻擊情願致函代總長更正我遂問其願具結否伊答可以具結惟不知欵式請我代擬一稿由彼書寫及寫成後乃將次長字樣亦列入其中我以其與事實不符復令重寫云云並謂此種受賄之事如我係一光蛋尙有可説我兩任財政總長素在經濟界甚爲活動卽如項城逝世後庫存僅萬餘金財政總長一席無人敢接手政府邀我擔任次日卽頒發鉅額之軍餉我一到任卽籌得欵項應付急需足見我在經濟界之手面我對於欵項時有數百萬之經手苟存婪贓之念何施不可豈能爲此區區之賄欵而費盡心機以圖之尙希法堂鑒察云云吳乃琛陳廷銘亦略有問答三時餘休息十五分鐘復行開庭審問大清銀行分紅事件首問陳錦濤陳謂此事係照章程辦理我分得之紅係以前大清銀行監督之資格並不以現任財政總長之資格該行人員呈請分紅依照舊章交泉幣司清理官産處及參事會同核辦經其會同核准我始批准實行其詳情可問在事員司云云繼由虞熙正等三人説明核准分紅之理由大致爲（一）根據章程（二）根據成例（三）根據帳目云云又由審判長將關於煉銅廠案之各種公文及各人在檢察廳所具之結並各種證物分别報告時將六時宣告調查未備明日下午一時續行審理陳錦濤陳廷銘吳乃琛虞　正均請求取保暫釋（或自請或由其律師代請）均經審判長拒絶 
 
 

Page 4

 
 
   
 
 

Page 5

 
 
   
 
 

Page 6

 
 
(申報第二張) 
要聞二 
[時局調停與張勳]  
　　自倪嗣冲張作霖等宣佈脱離中央後大勢所趨將有人起而從中調停在京所傳則爲有王士珍李經義徐世昌等在各省所傳則爲馮副總統陸榮廷張勳等茲見廕昌江朝宗諸人致各省電與張勳復廕氏電各一通頗有足以見此番時局調停與張勳態度之一斑者爲錄其電文如次 
　　廕昌等致各省電云各省督軍省長鑒我國革新以來内政仍陷於紛紜外交日形其危急同舟情深共濟力短徒相交責咎果何歸近者倪丹忱以其愛國之至誠發斷絶關係之通電繼有隣近各省亦多表示同情於丹忱之電逖聽之下惶感交縈竊維愛國必以其道否則期治適以致亂圖安適以招危王聘老本諸治亂安危之大源輔總樞之計畫斟酌法律國情所容許决定適當之辦法其辦法雖一時未便電宣要在能貫澈國人政治法律上相當之熱望且足以解除國民全體之憂心吾輩誼屬同袍本電列名同人所信聘老以爲是者諸君同此信仰諒必不以爲非也電到之後願倪丹忱諸君即解除斷絶關係事宣言完全國家之統一用安人心藉杜外侮臨電迫切盼賜嘉音正譯發間紹軒督軍派員到京言已商准皖豫等省所有各方面派出隊伍在豫省邊界處駐紥决不越直境等語并以奉聞廕昌江朝宗蔣作賓張士鈺陸錦丁槐陳光遠李進才蔡成勳吳長植張錫元吳炳湘馬龍棫田獻章王達張紹曾印 
　　張勳致各省電云各省督軍省長鑒頃復蔭上將一電文曰頃奉三十一日電有敝處派員到京言已商准皖豫等省所有各方面派出隊伍在豫省邊界處駐紥决不越直境等語展閲之頃詫異萬分查此次各省宣布與中央脱離關係調隊進行均出自動敝處豈能有所商止且亦無派員到京之事而其中尤有罅漏之處奉皖兩處如有派隊又豈能轉至豫邊駐紥之理則其眞僞已屬不辨自知難保不無假冒敝處名義之人到京妄揑流言究竟尊電所云派員係屬何人所云各節係自何人所言務祈明白電復以便查究實爲至盼並將合電錄呈卽行查明勳東印 
[府院最近之緊急會議]  
　　前晚在京高級軍官爲時局問題在國務院參陸辦公處開重要會議直至昨晨三時始散聞與議者爲京中各師旅長由參謀總長王聘卿主席會議詳情不得而知大致列席諸人均認倪嗣冲等反抗行動爲破壞國家决議致電倪等勸阻電中内容係勸彼等即日恢復原狀昨日已將此項電文拍發由王聘卿領銜曹錕李純蔣雁行等均列名迨至正午十二時大總統復在總統府召集參謀總長王聘卿張紹曾哈漢章蔣作賓范國璋陳光遠李進才江朝宗吳炳湘及其他旅長以上軍官二十餘名開京畿將官會議協議關於時局重要事件决定京津一帶軍事行動統由王總長指揮以維持秩序遇事卽由王總長主持無須請命於大總統同時李盛鐸氏由徐州返京下午遂赴總統府報告一切據李氏對人述張勛談話略謂前曾接到總統來電垂詢對於時局之意見但近日局面又較前大變各督軍在徐接到免段電報時有數人甚爲憤激聞敦請徐東海又稍爲緩和後聞徐王不出改任李經羲遂又失望但元首若有明令召我入京則願當調停之任云云黎公聞此報告當即請李氏往邀張勳入京李氏辭謝請先派他人前往（又聞李氏亦於昨晚出京赴徐）並聞張勳若來京時亦不帶重兵至多以一營相隨 
[政潮中之衆院辭職聲]  
　　議長已選定吳景濓 
　　議長議員秘書紛紛辭職 
昨日（三十一）午後一點衆議院開會議長湯化龍請假副議長陳國祥主席兩次延長時間至兩點始足法定人數主席先報告議長湯化龍辭職其理由書業經分配本席亦連帶辭職特先聲明本席不能參與表决呂復等請暫主席以俟院議决定張琴以爲辭職理由不甚正當吳宗慈謂如欲加以討論須先變更議事日程議長以變更議事日程付表决贊成者多數劉景烈請合併表决陳議長又請退席張伯烈謂辭職非經表决不生效力現在旣未表决不參與表决則可但不能退席秦廣禮唐寳鍔亦謂只可不參與表决至如退席則爲放棄職務唐寳鍔請先以湯議長辭職付表决遂以湯議長辭職事付表决時在場人數三百五十七人起立人數二百七十二人多數馬驤謂按院法第十九條之規定出缺應即補選本席提議變更議事日程卽時補選議長議長付表决贊成者大多數斯時忽有二十餘議員紛紛退席有自窗中躍下者場内議員一時大爲激動羣呼議長負責不許退席蓋所懼者湯議長旣忽然捨國會而去今日若選不出議長則以後開會更形困難也主席乃抽籖指定范殿棟等八人爲檢票員秘書散票並宣告用無記名投票法各議員依次投票畢議長宣告開票檢票員檢票畢議長報告在場人數三百四十一共發三百四十一票現在檢得票數三百四十一名剌亦三百四十一投票結果吳君景濓得二百五十票過半數當選爲正議長於是請吳議長就席吳君登台由主席紹介畢吳議長宣言云湯議長辭職諸君不棄舉本員擔任以後但願諸君勿爲外界所阻大會憲法會議一律照常進行云云演畢乃就議長席褚輔成謂湯議長之去聞已携眷出京是其去志甚堅不可挽回陳議長今日尙到院足見負責之心拳拳未舍本員以爲陳議長之辭主張不予許可議長可代表院議留之呂復贊成之並請以不許付表决吳議長以不允辭職付表决起立者大多數張伯烈又謂劉崇佑黄羣辭職理由不甚充足應不允許辭職議長以不允許付表决起立者大多數遂散會時方四點 
　　湯氏於事前尙無何種表示此項辭職書係昨日上午十一時由天津到京下午該院常會議員到院後始知之至陳國祥氏聞係見湯氏辭職書後始臨時加名者茲將渴議長辭職書載这如左敬啓者自共和回復國會重開化龍國祥毖後懲前昕夕惴惴以憲政初基須運以調和之精神求徐納諸正軌數月以來對於政府對於各派知友苦心調節智慮俱殫不幸事與願違以一部操切之心演成今日轢軋之危局痛心失望於斯已極旣曲突徙薪之失諒復亡羊補率之無術惟有懇辭議員之職伏希公决允許爲幸湯化龍陳國祥 
　　此外議員劉崇佑等及秘書長辭職亦爲類述如下劉崇佑等辭職書云議長大鑒本員等日前提出政府違背約法發布命令質問書依法請於三日内答覆現已逾期政府答覆公文迄未到院國事危險至於此極政府對於重大違憲事件始終無一辦法宣布議會質問亦置不答此實不能不認爲無悔禍之心本員等椎心泣血自知備位議席終無所補合具理由辭去衆議院議員之職乞卽提出大會敬候公决允許爲幸議員劉崇佑黄羣五月三十一日劉秘書長辭職書云蓮伯先生閣下啓者濟武先生辭去議席業經院議可决鄙人亦辭去秘書長之職卽日因事出京所有衆議院秘書廳應行交代之件已囑各科長束結完妥以待交卸應請卽日派員接收無任盼荷此請台安劉道鏗啓（五月三十一日） 
　　湯議長辭職時曾致衆議院秘書廳一函述其辭職之意其文日國會重開與諸君共辛苦垂一年矣此一年中弟所持之方義與所懷之理想惟諸君鑒察至悉不幸事與願違補救無術不能不先諸君而去職於公於私深引爲痛時局日棘以後共艱苦之事正多惟善自保重爲幸此請公安云云衆院秘書之辭職者昨亦同覆湯氏一函其文日濟武先生鈞鑒敬啓者自去歲八月一日國會重開經佐兆沅等厚蒙拔擢備員衆議院秘書廳深慚供職之無狀方圖報稱於將來不料政局糾紛方興未艾公適於是時辭去衆議院議長之職兆沅等理合同時辭職刻正趕辦結束以便移交即行辭職先此奉聞順頌日祉王經佐周兆沅陳定遠汪勃劉或等同啓 
[參院談話會之制憲主張]  
　　昨（三十一日）午後一時參議院開會議長王家襄主席延長時間至兩點十分始足法定人數議員出席者一百四十一人開議之先議長報告議員請假在七日以上者何多才等五人提付院議經衆允許遂照議事日程開議第一案森林法案三讀議長宣告修正文字全案八章三十七條由議長逐條朗讀皆無修正以全案付表决多數通過王試功謂現在各報喧傳皖豫等省紛紛獨立中央究竟以何法對待訖無有所决定推其遲滯之原因中央無政府無負責任之人故也目下李仲軒旣經國會通過可由本員動議咨催大總統李氏能否於日内就職否則另提他人議長謂按院法無此議决之規定只可以談話會緩商辦法湯漪謂可於休息後改爲談話會王試功則又動議即時改爲談話會議長以其説付表决在場人數一百六十五人起立者八十六人多數成立遂宣示旁聽人退席首由丁世嶧提議制憲問題各派議員均甚贊成後有議長王家襄演説略謂國會重開討論憲法將近一載倘竟功虧一簧本席身爲議長自問有愧明日憲法會議望各派疏通意見務期將解散權一條通過以便完成此根本大典研究會各議員本席亦當設法疏通明日到會倘明日憲法會議竟不能開會則本席亦惟有負咎辭職而已云云措辭沈痛次又談及王試功所提議之内閣問題决定推王議長當日謁見大總統請催李總理從速來京就職倘李氏必不能來則請改提他人云 
[許蘭洲與張作霖]  
　　帮辦黑龍江軍務許師長日前由京遄返過奉旋黑聞許氏在奉對於時局之主張與張督軍同臨岐復相約三省治安有休成之關係須取一致行動并聞已與吉省接洽共相維持日前安徽倪嗣冲氏又有來電仍擬貫澈督軍團之主張致電政府要求數事對於解散國會尤主積極進行謂聯合已有多省云云此間引督軍極表贊成已聯電中央請示後命矣 
[川事收束中之近聞]  
　　近據各方面消息劉存厚所部之第二師全體官佐士兵對於解决川事有三大希望（一）要求滇軍全體出境（二）劉師長復職（三）二師編爲國軍並聞俟查辦使到時卽須表示意見 
　　國務院陸軍部來電云萬急成都劉前師長存厚華密據報羅前督派往新都等處之滇軍二連及第六師參謀長范石生等官佐數十人均爲川軍搜捕扣留等語如果屬實應卽全數迅即釋還以免再延禍端爲要院部江印劉氏接電後立卽電覆本日連奉宥江兩電敬悉滇軍自前夜襲攻砲團激成衝突先經川軍臨陣俘獲官佐士兵共數一百餘人嗣經調停退兵即於沁日起由川軍給資分别釋送由省署交還除各團營自行省釋不計外共由師部釋還范石生等官佐十六名士兵一百零四名均取有收據存案謹復劉存厚叩支 
　　四川陸軍第一軍司令部令文云爲令行事照得現任軍需課課長杜步雲即杜聯霄維持大局夙具熱心凡我川人罔不深悉迺於本月十三日夜八鐘時乘輿至燈籠街口突被戕害禁城地方竟出暗殺實屬不法除由本部逕行派探偵緝並分令外合亟令行仰該師長即便轉飭所屬嚴密查拿兇犯務獲解究此令 
　　三師第十團團長張鵬舞致省議會函云竊鵬舞前奉中央電令停止戰鬭等因遵即督率所部駐防樂至安岳等縣靜待後命乃滇軍出省後盤踞簡陽一帶以重� 
兵向樂至方在面節節進逼顯有反攻舉動似此居心非麜爛全川不止鵬舞一介軍人誼屬桑梓惟迫於中央明命未便以武力對付諸公爲七千萬人民之代表若任豺狼當道啖盡生靈則全川人格掃地以盡吾恐諸公之資格未必能高尙也務望大聲疾呼電告中央及全國主張公遒拯救川民泣血陳詞諸希明察張鵬舞謹啓 
[時局危急中之山東]  
　　自皖省長倪嗣冲通電各省宣布獨立後奉天河南陜西直隸山西等省督軍亦均有電到東表示贊成本省介在南北之間地理上之關係旣不能自行離異且大勢所趨又豈能别有主張於此枯窘題目中求一兩全之法惟有保境衛民暫守中立爲維持目前治安之上策聞日昨政治討論會會長王朝俊等入署謁見督軍探詢消息並請督軍以保持地方秩序爲前提當已得張督軍同意謂如此辦去各縣地方庶不至發生動搖一般商民可稍減驚慌之象云云 
　　新編民軍兩旅總司令何元章昨奉督軍面諭以地方吃緊着作速組織臨時司令部以資保衛何司令當即在商埠考察得公園後身地方　敝交通便利原有之房舍尙可敷用昨特飭工修　作爲臨時司令部以資鎭　 
[陳督抵粤與軍界要人主張]  
　　陳督軍北上之方針旣　當即來粤接任陳督隨員數人已於昨日下午六時先行抵粤警署據云陳督今日當可抵省譚代督得此消息隨即派員馳往三水預備歡迎一面飭署内人員將移交事項赶速辦理清妥以便交代粤垣當道除由軍民兩署派議隊歡迎外并由警廳派出游擊隊二十隊前往天字碼頭迓接保護先是駐粤滇軍檢閲使王芝祥二十七日午後六時抵港本擬於港候晤陳督軍炳焜後决定暫不北上毌須在港候晤即决定二十八日晋廣州譚督軍先期派出江漢兵艦艦長某及陳祖虞邱渭南等在港迎迓昨日午陳邱等有無線電禀報譚督軍馬廳長稱王使同行者七人先偕三人乘江漢艦行約午後八時可到時陸軍武衛軍及軍樂隊自一時起已鵠立天字碼頭肅候警察廳長王順存水警廳長馬濟等亦同往歡迎軍民兩署亦派副官衛兵及乘輿前往接迓王使即坐軍署派來乘輿七時三十分乘輿入城進天平街第一師令部現寓於此是晚并往軍署回拜　　當中央政局日漸險惡時南方軍界要人之主張如何關係至重並據某政客所述略云陸巡閲使日前曾致電張勳勸其嚴守法律維持大局萬勿干涉致益紏紛張勳覆電贊成陸使又電勸龍督辦濟光措辭略與致張同而尤加懇切並囑其暫勿進京同時又電大總統保薦龍督辦請授重職大總統覆電許可龍覆陸使電有謹如尊命並約一致行動又當軍事會議决定宣戰後段祺瑞致電問陸云公前在京曾宣言服從中央贊成多數今諸督軍在京議决宣戰贊成者已有十三省如國會不爲通過即解散國會請公亦表示贊成云陸使復稱如見云大總統最後之明令某當絶對服從云云傳聞陸使曾密電大總統懇其依法行事毅然執行如有破壞約法者某當出死力爲公後援不知其他等語并聞段總理免職後陸使有電致譚督軍馬廳長謂維持國會一層今可從緩蓋謂國會必能穏固也雲南唐督軍連發密電四通一言定當以死力捍護約法二主張嚴辦公民團三擁護國會聯電敦促大總統守法四言憲法非爲一時一人一事而作定並力斥孟恩遠等干涉制憲爲亂國妖言措辭甚激烈湖南譚督軍有電來主張擁護國法不許武人干預憲法譚督軍一律覆電措辭中正和平謂當謹候大總統解决朱省長對於時局則甚冷靜惟專心籌畫内政云 
[鄂省亦禁米出口]  
　　湖北近日苦旱米價飛漲災荒之象已見財政廳長張壽鏞以維持民食首應禁止米穀出口特函武漢商會云查鄂省出口振糶米捐一案四年冬間由漢口商薫以各屬歲稱中稔湘禁又開灌輸較多供過於求米價抵落詳奉前巡按段飭由貴會核議詳覆暫予弛禁當經敝廳擬議辦法將出口米數定爲一百五十萬擔每擔以一百斤爲標準照海關税率捐關平銀一錢以輪連爲限製定運照及捐票兩種照由廳給捐由關收詳奉核准於五年一月十日開禁試辦曾經抄詳函致貴會查照在案茲查此項出口米石業經運滿定額自應照案先行截止一面由廳呈請省長核示除函請漢關停運並候省長批示再行函知外合先奉告云云則鄂省米糧禁止出口卽在目前矣 
[蕪湖快信]  
　　頃得蚌埠消息倪省長此次之計畫安武軍悉集中蚌埠分六路前進改派倪毓棻之軍作第一路爲前站李培之爲第二路張翰英爲第三路高元凱爲第四路李鳳山爲第五路馬聯甲爲第六路 
　　駐紥蕪湖宣城之安武軍五營此次連機關　共抽調一千三百餘名分乘小輪四隻拖船四隻於二日下午十時由馬聯甲統領親率開赴蚌埠馬統領前日發出佈告云現因政爭衝突各省或有宣布戒嚴者故本埠亦宣布戒嚴本統領旣久駐是邦即視同鄕黨蓋久駐則情熟情熟則感厚商民人等其各安心營業勿得自相警擾本統領且留多數軍隊駐防與道尹祝警廳劉商定種種維持治安之計畫自無絲毫之可慮該商民旣以本統領爲可靠之人本統領亦進切實之語除仍嚴密訪拿造謠生事者外餘均盡力保護愼勿無故警擾妄事疑慮本統領有厚望焉 
　　蕪湖祝道尹接倪省長三十一電先密電本省旣與中央脱離關係所有蕪埠中交兩行除已電飭馬統領派員監視外茲擇定辦法數條如下（一）各機關大宗存欵暫停付數不及千者照付關鹽欵抵措洋欵不在此限商民活期存户每星期付五百元（一）各行滙欵出入暫以三元爲限（一）凡以後存欵各隨時提取與宣布以前之存欵不能一例以上各條仰該統領道尹迅即會同辦理並將各行所存現欵及流行鈔票各若干查明電復爲要 
　　蕪湖近兩日來金融界大起恐慌各錢店向貨店逼現急如星火錢業中鎭滬之電報銀釐日必數起昨日某莊在錢業公所推銷規元票每千兩認減二十兩尙無人承購各錢莊已向滬鎭電調現洋十萬元昨由太古輪運到市面稍覺鎭靜當此菜麥繭茶各新貨登場之際在在需欵甚鉅雖來十萬現欵仍不免有杯水車薪之嘆耳 
[安慶快信]  
　　倪嗣冲已委第一路馬統領以北代司令軍械局火藥庫修理鎗砲廠等處李司令昨已派軍隊駐守以防不測 
　　此次倪丹忱宣布與中央脱離關係以安武軍總司令名昨又電各縣知事一體遵照 
第六路軍餉鄭廳長已將中華紙幣第六届兑現欵項撥付已於昨日通告商民該兑現欵項暫緩一月至七月一日仍照前辦理該路各營由張統領率領於今日㧞隊啓程 
　　財廳鄭廳長以軍需孔急昨特派專員分赴各縣各釐局催解欵項並向省城交通行借欵十萬元該行未允現委水君德軒赴蕪交通行籌借頃得蕪電僅有三四萬元餘無法籌借中國銀行及交通銀行連日以來因兑現異常擁擠特規訂限制凡持票在一百元以上者即停兌付 
　　安武軍第八路李統領自奉倪總司令頒布戒嚴並委充省蕪警備總司令後隨即召集商會宣言擔任保護皖省一切治安以故人民尙無驚擾之象惟各城門已一加派兵士駐守晚間九時一律關鎭即有因公出入携有出城劵者亦須加蓋司令私章否則不生效力是以一般人羣疑莫釋多有持票紛紛向中交兩行兑欵者刻經商會出示　云該兩行資本充 
 
 
 

Page 7

 
 
足信用素孚並由本會擔任維持各商民無得自擾柳議長昨接倪氏密電召赴蚌埠參與軍事機要並令議會自行閉會柳接電後即約各議員茶話各議員已推舉柳爲代表請速至蚌與倪接洽柳准今日乘隆和下駛 
　　省議會業於勘日休會昨今兩日來議員回籍者紛紛不絶 
　　省城中西各路商團以夜間出城梭巡或有緊急事發生出入城門諸多不便特請幹事程少甫張佩庭等要求李司令發給城門出入通行證以便隨時出入 
[脱離中央後之杭垣影響]  
　　（靜眼） 
　　浙省自前月三十日特電中央脱離關係商界聞之一時頗起恐慌意謂主客兩軍同駐省城設有衝突商界首蒙損失咸至商務總會面晤總理顧竹溪協理王湘泉擬即一律閉市以免意外昨晨（五月三十一日）總協理顧王二君親謁楊督軍道達商界恐慌情形楊督軍諭令各商安心營業地方秩序督軍自信能負維持之責斷不致有騷擾情事此意已由顧王二君傳語商界知照故目下市面如常地方安謐並無何種特殊現狀至衛戍一方面因恐匪徒乘機肆擾特加注意不啻爲無形之戒嚴如梅花碑督軍署附近新市場舊督軍署一帶以及駐有各軍事機關等處晚間八時起密派步哨荷鎗上剌而立此亦必要之手續以記者眼光測之浙省近狀斷不至發生意外也 
　　自楊督等連日開軍事會議佈置防務極形忙碌自本日起督軍招待處及省公署應接室均先後奉到主坐面諭凡有候補人員以及閑散軍官一律停止接見同時軍民兩署又分電所屬一律加防省城佈置尤爲嚴密楊督軍並於昨日面諭駐省各路稽查蔣萬鵬等遵照指定區域認眞服務不准偷暇苟安曠誤職守一面並由副官處飭知稽查長吳長林遵辦平時省地憲兵隊本於日間派撥兵士輪流梭巡該營營長包焕庚刻奉楊督軍令飭加添夜班澈夜巡邏每晚六鐘半時即出發至天明休息昨已分飭各連一律實行有此種種地方秩序尙稱安謐惟郵政電報爲傳遞消息機關當道以爲事關緊要爰於即日起派員檢查以防不虞聞已派趙聲等分赴省垣郵電兩局嚴密檢查至於民刑各政則與平時無甚區别兩浙鹽運使胡遲圃氏對於所屬各場局卡關於運銷緝私事宜深恐因此時局稍存觀望而鹽税關係外債尤關緊要昨特通電所屬一體照常辦事其鹽税等項均須切實徵收隨時報解又聞高等審檢兩廳經陶兩廳長昨亦會銜通令各縣知事轉知各承審員管獄員云邇因治政問題浙江督軍省長電達政府與中央脱離關係與直奉魯皖豫閩等省一致宣告靜候解决該縣處理民刑案件及管理罪犯仍宜照常辦公母或停頓疏虞致干咎戾除先電告外合再令仰轉知遵照云云此亦與歷次獨立時情形微有不同者也 
　　時局多故商業首當其衝省垣錢市現水高抬昨今幸而平定惟絲市因金融恐慌銷路滯鈍以致停秤待時　市絲商蠶户兩受影響並聞茶業消息各城各莊號正在裝發各埠客貨絡繹起運詎政變以來迭接廣漢等處以及南洋一帶莊號函電暫停裝運該業生意未免因之阻滯昨日爲陰歷十三錢業往來帳欵例須劃清現水必較平時爲大乃各同行以値此政局未定現水驟升恐生影響特爲相與維持又上江下路等處裝到聽掉現洋約有四萬餘元故銀根尙不十分窘急 
[杭州快信]  
　　近日督軍公署極形鎭靜惟各省往來通電發交副官處抄登杭報辦公各員星期仍照舊放假省公署通諭各科所有呈咨中央文件無論已辦未辦及日來續到部文均一律封固保存無　發遞送稿警務處本月一號已實行歸併省會警廳蒲場巷騰出空屋將歸警備隊司令部移駐（向設省公署）連日料理遷移極形忙碌該處所遺軍械解交省公署收管　 
　　警備隊司令部全體稽查差遣奉令分段嚴查匪徒造謠滋事報告拿辦按名預發薪餉一月 
　　齊省長昨飭本署衛隊長趙國慶於署内外添設崗位不分晝夜詳查出入並將合署人員符號號數宣示署門 
　　官産清理處昨移至蒲場巷四十二號門號空屋政治商榷會有解散消息 
　　諸曁專審員梁伯藩被控案自移轉鄞地檢廳管轄後昨傳集大批人證預審除列名電控之陳望生曹汶朋酈榮三名發押究誣外餘均遣回 
地方通信 
　　獨立聲中之松江松江防守司令何豐林君所部第四師步兵一旅舊隸楊善德將軍楊將軍雖已改任浙督但仍遙領第四師師長今日何君在防守司令部特開會議表示其維持治安之意見所部高級軍官及李縣長那警佐等均在座何君首先宣告浙督軍脱離中央關係原因謂此事醖釀已久共遠因以今大總統用人顯分畛域近因則由於加入戰團問題各督之意旣對德有第一步之警告及第二步之斷交則第三步之宣戰自爲不可緩之事實乃總統又聽信羣小阻撓外交之進行因而釀成此次非常之舉動現各督仍欲貫澈其所主張但所取貫澈之手段以通電力爭爲止境松江於此不能獨標異議惟對於地方治安可以力負完全責任决不致擾及安寗秩序何君主張此事不用文告發表免啓松人疑懼即四城門之現駐守兵雖屆瓜代之期仍令延長駐守時間免致派兵換防時惹起驚擾云 
　　道視學蒞松滬海道視學員余芷江於今日（二號）早車到松下車後首至縣立第一高小校視察上午十一時許辭第一校而至省立第三中校下午仍乘晚車返滬 
[松江]  
　　女高小校長辭職縣立楓涇第二女高小校長沈步蟾君因另有嘉善勸學所之敦請故迭向縣署辭職業已批示照准繼任人物雖尙未發表但呼聲最高者聞爲楓涇之葉鏡秋云 
[南通]  
　　獨立聲中之戒備自皖浙等省獨立消息傳來後通海鎭守便署特飭所屬軍警嚴加防備以免匪徒乘機潛入内地通城曾設有軍督聯合會一切防範梭巡近更完密故地方如常安靜 
　　墾務分局之被焚大豫公司第一區墾務分局前日午後被火焚去房屋十餘間器具物件不計其數幸公司中一切來往簿記緊要函件均經搶出其損失約在一千六百元左右 
[無錫]  
　　又降氷雹久不得雨旱象漸呈近來氣候酷熱寒暑針升至九十餘度城廂河道多涸見底各鄕大河亦均變成淺灘貨船多難通過居民日用不潔之水疫癘漸生喉症痧症流行最多猩紅病亦已發現益以時局不靖人心更多惶惑昨日因氣候鬰極驟於午間霾雲四布狂風捲地羣冀必有大雨乃近城一帶僅得雨少許晚即晴霽至離城較遠之張涇橋等處非惟無雨並突降冰雹自下午二時至四時方止田中小麥及新秧均遭損傷亦吾民之一大隱憂也 
　　知事丁憂縣知事楊夢齡接得家報得悉其母在吉林原籍病故當卽委任第一科員章子樵代理而親自赴省呈報請假回籍奔喪　齊省長慰留謂未便遽易生手云云 
　　禁止屠宰楊知事以自入夏以來天久不雨城鄕各處河水日涸稻禾均受損害故於日昨特行出示通知禁止屠宰三日以冀　召天和立沛　兩並令警察各分所知照通行未　能否有效也 
[鎭江]  
　　組織救荒會江北高郵寳應興化鹽城等縣均遭旱荒糧價日增民食維艱高郵紳商各界組織救荒會於日請開會原籌擬定四號假座紅梅閣開會選舉辦事職員並討論一切進行辦法 
　　庚申會之歛錢鎭郡城隍廟每年四五月間向有庚申會一般道姑道婆各携香資聯翩蒞會其中流品頗不一致茲本年陰曆四月十二日該廟某羽士循例舉行大會是日善男信女來者不下數百人正在拈香膜拜之際詎有道婆某氏忽然佯狂口中喃喃大聲疾呼言現在娘娘没有小褂褲特爲附着我的身上命我告知你們呌你們各出願心等語説畢復手舞足蹈故作驚人之態在場各女子咸聞而色變或解簪珥或助洋蚨或捐銅幣一霎時間醵資達二百餘元此一迷信歛錢之一斑也 
　　獨立電音之影響鎭郡商界聞皖豫等省脱離中央之信一時頓起恐慌金融驟形緊迫昨今兩日銀拆漲至四錢洋釐漲至七錢三分五釐各錢莊銀行只收不放而此時正値絲茶上市之際受此影響尤屬不淺故一般借本營運者均異常受累駐鎭陸軍十九師兼要塞司令楊春普師長覩此情形深恐匪徒乘間滋事特於今日午刻召集所屬各旅團長及憲兵警察各長官規部會議維持治安保衛商民等要策 
[嘉興]  
　　中校運動會省立第二中學校昨（二號）在校中舉行第一次運動會秀州書院第一第二兩高小均蒞校參觀史友惠赫特森爲司令員蔡匹志法利亞鄭幹生計仰先爲評判員茲將運動節目錄誌如下（上午）（一）百碼賽跑（二）百二十碼賽跑（三）低攔競走（四）百碼賽跑（决賽）（五）半英里賽跑（六）二百二十碼賽跑（决賽）（七）擲鐵球（八）四百四十碼賽跑（九）跳遠（十）低欄競走（决賽）（十）（一）一英里賽跑（十）（二）半英里替換競走（下午）（一）壘球（二）隊球（三）網球 
[漢口]  
　　查獲運土之交涉五月二十七日有西人某偕其婦由京乘快車來漢携有大皮箱二只（中式）小衣箱四只（西式）又手提皮箱一只未抵漢口之前京溪路南局已接北京總局來電云該西人係由京奉火車轉京漢車來漢在北京車站以近日戒嚴故曾命開箱檢查該西人以各箱係其友人託帶鑰匙在漢口必到漢取鑰始可開視故車到大智門路局人員路警已齊集站前詎該西人下車後卽手提皮箱而去該西婦則云箱主人已不在漢口無從取鑰如欲開視須請領事到此作證否則不負責任路局乃電請吳交涉員轉飭會審委員楊培警察八署長冷鈺到楊監視開箱某領事亦率捕至開視六箱均係紅土楊委員冷署長以查獲地點在車站擬將烟土及該西婦解送交涉署核辦某領事謂應由本領事訊辦故已命人將烟土抬往捕房矣 
[長沙]  
　　湘省最近之謠言近日湘省又有少數亂黨廣招羽黨希圖煽亂以致時有謠傳惹起社會慌恐已經譚兼督飭由軍警拿獲劉爕勳等兩名發交軍法課訊辦已誌前報昨譚督又據密探報告省城南門外有亂黨機關一處請派人緝拿等語當卽派委弁兵在南門外之賀家塘拿獲趙廷輔一名並證據數種刻已交由軍法課併案訊究聞趙廷輔爲該黨中重要人物 
雜評一 
[調和　　（一子）]  
　　今日之事爲何事而尙能調和耶惟調和之無效乃有此决裂决裂而後反可以調和耶調和之人果有誠意以調和之耶調和之條件果能承認之耶調和之結果果孰利而孰害耶 
　　然而今人則已無他望惟望調和而已矣所望調和之人除北王南馮外以徐州之張爲尤切張氏自軍事會議後對於督軍團若贊成若不贊成自身之態度尙未明瞭惟其態度未明瞭故人之屬望於張氏者以爲此千鈞一髮之危機惟張氏舉足是賴大有斯人不出如蒼生何之槪然而張氏之主張果何如果能不使人失望否耶或傳其將到京或傳其尙未或且傳其不來調人之行蹤國人屬耳目矣而今遲遲者奚爲 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省脱離關係之影響（五）]  
　　溯自安徽河南浙江陜西直隸奉天黑龍江福建等省先後主張與中央脱離關係其間已及一星期滬上所受種種影響均已詳載前報茲將昨日所得消息續錄於后 
　　省吏安慰商界上海總商會昨接南京來電云上海總商會鑒東電悉各省發生政爭不日即可解决於本省治安不致牽動昨已通電所屬加意維持尤望轉勸各商照常營業至要領督軍事馮省長齊冬 
　　張勳顧念商民上海總商會接徐州張督軍覆電云上海總商會鑒東電奉悉風雲倏起海内騷然年來變亂相循商民輙承其弊隱憂所抱具有同心諸公愛好見督力所能至敢不勉竭棉薄以副感懷勳東 
　　軍署又開會議聞本埠軍警行政各機關人員於昨日（三號）上午十一時又赴護軍使署會議地方紳董則並不列席據聞所議之事（一）凡在滬軍警行政各機關應取同一態度（一）無論何項財政收入暫行存儲金庫（一）凡地方上各項公文公事照常辦理惟中央文電祇可暫行擱置靜候時局解决 
　　盧護軍使態度松　護軍使盧永祥自前日拍電中央後聞已得寗垣馮副總統來電謂應靜候中央解决是以盧君於愼重防務維持秩序以外尙無其他主張其態度頗爲鎭定云 
　　派兵駐防要隘盧護軍使以浦東之白龍港南滙之滙角及吳淞對岸之天燈口錢郎中橋等處係沿海要道現在防務緊要亟須妥爲布置故於昨日飭令第十九旅三十七團陳紹春團長分别派兵前往防範以保治安 
　　旅長由杭返滬上海防守司令兼步兵第十九旅旅長王如見前日奉浙省楊督軍之召乘車赴杭面商要事茲已事畢於昨日返滬即赴護軍使署禀陳一切 
　　防護地方監獄上海地方監獄典獄官敖雲亭因外間謠言甚多故連日親蒞監外四圍詳細視察並告誡各職員及看守人等加意防範勿任外間謠言傳至監内一面片邀陸軍隊官翟君到監請於監旁扼要處所於昨日起加派崗位以資防護 
　　集議維持市面南市縣商會正會長顧馨一等以近來政潮劇烈時局不靖上海爲通商首埠地方緊要業經文武各長官迭次會議力任保護治安大小商民自應照常營業勿稍驚慌致礙市面特定於本月四日（即今日）午後二時邀同南市市各業領袖齊集商會籌議維持市面方法昨已發出通告請各業首領届時一體蒞會 
　　商家勿自驚擾昨爲星期日各業商董因政爭劇烈人心浮動各邀同業開會磋議咸以節届端陽應極力維持現狀萬不可自相驚擾致碍大局到會者並允各向同業説明地方秩序已由官廳完全負責無庸驚疑以安商業云 
　　警察嚴密防護淞滬警察廳長徐國樑對於地方防護事宜非常愼重業已分飭各區署所自昨日起警察出勤槪行荷鎗守望并飭南市第一區署董警正派令巡官長警於每晚九時爲始至各旅館稽查寓客有無形跡可疑之人如盤詰時言語含糊立卽帶回澈究來歷俾奸徒不敢托足境内乘機肆擾 
　　水警保護繭商水警第二廳長趙會鵬以各專署所派巡船保護繭商地點均在江浙交界之處現在浙省已與中央脱離關係恐有匪徒乘機肆擾故於前日通令各專署轉飭所屬官長巡士於六月一日起一律不准請假離船以重防務 
　　繭税相形見絀税務總公所高所長以現當鮮繭上市之時適値各省紛紛獨立風聲所播影響甚大本所在徐家滙龍華等設立之征税機關開征以來與上届繭市徵收之税相形見絀故特親自分赴各該機關查察收税狀况一面詳報財政廳及齊省長陳明現狀請爲查核 
[歡迎赴法華工照料特使]  
　　浦東爛泥渡中華工黨支部於前日（星期六）下午二時開全體職員會歡迎駐法照料華工事務員李駿首由支部長吳少林述歡迎之意並請李君到法後將華工在外情形隨時通信俾家屬得知眞相李君答詞先述招工之原因及工作之大槪繼述華工在法因言語不通難免滋事赴法後當隨時照料並具函奉告云云繼由交際員徐聞達趙愛羣聲請李君圖謀中法工人一律待遇並請提倡華工學識李君深以爲然並云當此他國需工之際出洋華工務宜剔選精幹之人前往工作如此則匪特有益生計即將來回國後國家亦可多一良好之技師言畢衆皆稱善末由評議員邵德潤閻文運等陳述一切四句鐘設筵欵待席間該支部同人又與李君多所討論至五時半始散 
又一函云駐法照料華工事務員李顯章君（駿）由京出滬赴法履任本埠工商研究會爲之開會歡迎由謝復初陳耀卿二君招待偕同蒞會并參觀該會南洋商業公學會次首由吳衡之君報告李君赴法之意并叙言李君游學法國有年於工商二科學問淵博請爲演講以增同人智識李君迺言我國實業未興人浮於事今招用華工實爲吾勞働界新闢一謀生之途若彼再能於操作之中有所領略他日回國輾轉相傳未始非改良我國工作增高生計程度之一助云云嗣由謝君以工商研究會名義代表工界懇請李君於到任後極力衛護凡於瞻家養病各問題妥爲接洽務使得所説畢公推李君爲該會名譽會員李君歡然承諾并允於華工利益悉心保護闔座騰歡掌聲雷動禮畢延入客座茶叙而别并聞陳耀卿君於晚間設宴一品香爲李君祖餞云 
[劉戴齟齬之否認]  
　　四川旅滬同鄕會昨接成都劉存厚覆電云四川旅滬同鄕會王會長曁協義公會同鄕諸君鑒東電悉吾川刦後備極摧殘桑梓所關無論如何爲難總期委曲求全拯此遺孑現正商同戴公力籌善後并無意見齟齬請舒遠念存厚叩冬 
[兩路局員之改組]  
　　滬寗滬杭甬兩路管理局兼代局長周萬鵬以兩路改組急須决定辦法從前被裁各科領袖有經驗宏富成績卓著者仍飭回局供職以資熟手惟被裁員司計有四十人之多未便全行復職已酌量選擇若干員呈部核奪即於改組案内分别支配其未能復職各員司則擬照章發給資歷證明書及酬金若干月俾得另謀生計茲將兩路新委各科科長職名錄下兩路總務處内務科科長鍾毓麟兩路總務處外務科科長朱成章兩路核算科科長林則蒸兩路編查科科長嚴槐林滬寗文牘科科長王思恒滬寗繙譯科科長朱禮琦滬杭甬文牘科科長梅豫棖滬杭甬繙譯科科長羅泮輝 
[鐵路查獲烟土按月報部]  
　　滬寗鐵路管理局令該路總副巡文云案奉交通部訓令准内務部咨開禁烟事宜中英條約本年業届期滿正太張綏京漢各路如有奸商私運土藥除由局照章辦理外請按月將查拿起數土數開單咨送以資考核等因查販運鴉片律有專條前經通令在本路員役等母得私運挾帶在案准咨前因合亟鈔發來咨令仰該局遵照飭知所屬路警員役人等如有奸商挾運煙土應即隨時認眞查發仍將查拿起數土數詳細開戰呈部以憑團咨等因附鈔件下局奉此合亟照錄原咨令飭該總副巡遵照認眞辦理並自六月起按月將查獲起數土數詳細開單呈局以憑彙轉 
[鐵路員役受賄之敗露]  
　　滬杭甬鐵路管理局呈交通部文云呈爲站員違法納賄查明革究請通令各路不准化名錄用事案據滬杭甬車務總管烈德轉據車務副總管沈成栻呈稱風聞供宸橋及艮山門兩站有收納轉運公司陋規情事當即明查暗訪並密飭車務總巡察員楊先芬至轉運公司調查賬簿旋查見未經本路承認之公義合轉運公司賬内有二月二日付拱宸橋站長五十元二月四日付艮山站貨物司事三十元付艮山站脚夫頭十元二月七日付艮山貨物司事二十元付艮山脚夫頭三元又查見未經本路承認之公益和轉運公司帳内於五年七月一日起至本年一月二十三日止共付洋二十一元八角八分其中分多次記付多至六元少至三角僅註江墅支線請撥貨車酬金不載交付何人惟一月二十三日三元一欵有付艮山門貨物司事及脚夫頭請即裝運竹笋字様當即傳拱宸橋站長姚榮艮山門站貨物司事周俊夫艮山門站脚夫頭嚴祥林與該轉運公司對質皆不肯承認而轉運公司一方面確有付欵賬目自不容其隠飾當由副總管請將姚榮周俊夫嚴祥林先行斥革並飭姚榮等靜候查辦迨傳該姚榮已不知去向並查其住居拱宸橋站附近之家屬亦已遷往他處想係畏罪潛逃等語呈請核辦前來局長查本路遵奉部令嚴禁路員舞弊已不啻三令五申站長司役等應如何切實遵行奉公守法乃竟串通轉運公司一再受賄殊屬蠧路病商藐玩已極似此明知故犯豈斥革能蔽其辜除將在逃之姚榮咨請原籍地方官並通令兩路警官一體嚴緝歸案懲辦並飭本路巡官將周俊夫嚴祥林兩名及行賄之轉運公司經理送交地方官廳質訊按律懲辦外所有已革站長姚榮一名貨物司事周俊夫脚夫頭嚴祥林等理合開明年貎籍貫清單具文呈報擬請鑒察通令各路嗣後一律不准化名錄用是否有當伏乞鈞裁再據車務副總管陳稱姚榮等平日素不照相輾轉訪查未獲相片等語合併聲明 
　　交通部指令云呈悉據稱拱宸橋站長姚榮艮山門站貨物司事周俊夫脚夫頭嚴祥林串通轉運公司一再受賄殊屬違法姚榮身爲站長蠧路病商情節尤重未便任其遠颺應卽迅速嚴緝一體送交法庭依法懲辦至該犯等旣無相片仰候鈔單通令各路不准復用并嚴防更名頂充此令 
[偵獲開鎗傷人之關係人]  
　　公共總巡捕房一千二百四十八號華捕山東人王子明於上月二十五號夜在江西路廣東路轉角站崗其時適有甲乙丙三人懷挾手鎗從東棋盤街走出見南首有中西探捕搜檢行人甲等情虛往北圖逃因見該捕站立路口恐被攔阻由甲乙兩匪突出手鎗開放王捕身中兩彈並有流彈擊中附近順泰福木器店夥葉炳榮均傷及要害相繼斃命業經公共公廨中西讞員騐明諭令各該家屬備棺收殮一面嚴飭捕房緝兇解究在案茲悉前日經總巡捕房華探目陳雲忠偵悉與此案有關之張德生兪阿四兩人匿居華界當即告知捕頭偕同西探及包探張林泰至淞滬警察廳禀明一切由廳長加派偵探同往小東門内天發園浴堂内將張兪二人提獲帶至警廳詰問數語准將該兩人交陳探目帶回捕房復經捕頭詢問一過諭着一併押候解廨訊究 
[捕獲匿跡内地之盜匪]  
　　公共捕房據線人報告華界小南門南碼頭滬杭車站附近地方匿有盜匪多名於租界刦案頗有關係特派中西探捕前往華界報明淞滬警察廳加派偵緝隊士楊寳廷陳奴喜等同往該處捕獲王金標張得勝呂聚海李祥根等四名並起獲大小衣箱三只内有衣服首飾當票等件解至警廳經偵緝隊長翟世清詰問據稱起案衣物係在梵航渡附近及提藍橋北首某姓等家先後搶來惟華界地方並未犯案等語遂禀明徐廳長准將王金標等四名連同贓物點交來探帶回租界訊辦 
[省長通令搜查蝻子]  
　　上海縣知事接江蘇省長公署通令云查本年天氣亢旱蝻孽蠢動迭經本省長通令各縣從嚴搜挖無論有無隨時呈報在案乃各該知事遵報到署者寥寥無幾且有始稱收挖無着旋報發見跳蝻者如此辦事因循貽誤農政尙復成何事體現在江寗泰興如臯泰縣等縣均已滋生蝻子瞬即成蝗若不切實搜查後患何堪設想除委鄧彦遠於赴該縣調查警政順道兼查蝻子外合仰該縣知事親詣各鄕嚴督農佃上緊搜挖務絶根株以除農害經此次通令之後務當認眞奉行倘再敷衍搪塞釀成蝗災定即嚴懲不貸並將每日辦理情形及搜查地點詳細具報查核切切此令 
[鎗廠續開夜工兩月]  
　　上海兵工廠曾奉部令轉飭鎗廠開作夜工趕造鎗械迨至五月杪限作夜工之期業已届滿日前又奉陸軍部令飭再作夜工兩月謝總辦已轉飭鎗廠主任王蘭生遵照辦理矣 
[煙酒聯合會星期常會紀事]  
　　昨日星期中國烟酒聯合會例開常會首由金拜仁報告前據南洋兄弟烟草公司報告現有外商運動包認牌照税於我烟商大有關係業由本會電京阻止當將原電宣布衆皆贊成次報告湖北鍾祥縣徐福當李開璜函報組織烟酒聯合分會公决即日函復歡迎並登册存記次報告京師陳總代表來函陳述近日京師經過情形次王闓敷提議公賣局招商包認落地税公决此案與國會議决之請願案不符且未奉政府公布未便承認至五時始散會 
[省議會議决案兩則]  
　　省議會議决加徵貨物釐金附税仍執前議案已於一日咨省公署云爲咨行事准貴公署咨交復議加徵貨物釐金附税百分之五一案於五月二十九日提出大會僉以此次議决六年度預算審查抵補方法不得已而附加貨物釐金未嘗不鄭重斟酌且據行政委員向審查會陳述意見將税重之區剔除不計外於通省原額六百數十萬元内附加二十二萬九千二百七十六元蓋維持省政之中不忘體察商艱之意今貴公署復據財政廳呈文咨交復議並抄錄上年商會反對部令加徵貨税二成之原案以備參考本會以爲此次議加與上年部令絶不相蒙部令援照浙省附税成案不知附税用之本省部令歸之中央中央預算不敷而責一省以特殊之負 
擔於理不平國家加徵正税而藉他省附税爲口實於言不順今以本省商民分擔本省政費計附收之數在省税收入總額内不及十分之一比較丁漕等項取之農民過於十分之九者雖物力同一艱難而擔負顯有差别此本會原議附加之理由一也部令加收貨税二成驟溢於正額百分之二十不經國會省會而悍然增加至一百數十萬元之鉅是謂非法商民反抗理有固然現在本會依照法定手續援據浙省成案減之又減僅附百分之五且於税率較重之區槪免附加固非横徵暴歛漫無限制者可比此本會原議附加之理由二也再查此案提出原因基於否决地丁一附再附之二角五分一案當貴公署交議地丁附税二角五分時本會疊據商學各界聯電請願堅持否認之件不下敷十百起否認之後本省預算減收六十八萬餘元除將原册漏列各欵查明照增並於敎育實業項下酌量删削外尙 
 
 
 

Page 11

 
 
有不敷不得不酌加貨物釐金附税以資抵補此中不得已之苦心當爲全省商民所共諒討論結果以議員八十二人之出席得八十人大多數之同意仍執前議合行依照暫行法第三十八條之規定咨請查照公布施行此咨 
　　又議决六年度歲入經常門歲出臨時門仍列漕南特税水警警備隊經費案亦於一日咨省署云爲咨行事查漕糧性質是貢非賦國體變更理宜廢止祇以庶政待理未能卽議革除是以歷届預算均列省册歲入經常門内前准咨覆内開准部電開該省漕南特税及水警警備隊經費均已列入國家預算送諸國務院提交國會審議應否一併劃歸地方應俟國會决定等因茲經本會議决已備文向國會請願在國會未决定以前自應查照成案在歲入經常門内仍列漕糧特税每石四元計六百三十九萬五千四百四十四元又屯糧特税七萬二千二百四十六元歲出臨時門内仍列水警警備隊經費一百四十三萬七千四元並補助國家經費三百萬元業於五月二十五日提經大會可决除議决六年度地方預算總分各册另案彙請公布施行外合行專案咨明請煩查照此咨 
[永新製鹽公司之新出品]  
　　永新製鹽公司新發明一種水果鹽係以國産果實精製而成其質味清凉適口服之能消食健胃清血解毒且能預防各種時疫實爲夏令衛生之妙品其售價每瓶一元茲因甫經發明贈送一千瓶贈法由該公司製辦國貨有用物品一千元分十等贈送凡購果鹽一瓶者附贈衛生擦牙鹽精一包包内附有贈物券一紙當面啓閲憑劵取物所贈之物如赤金飾物鐵機花緞衣料泰豐罐食及該公司自製各種精鹽至少値洋數角並爲推廣營業起見特設分公司於南京路望平街口擇於陰曆十五日（卽今日） 
開幕廉價十天以廣招徠 
[中華民國公民會成立]  
　　近有旅滬人士組織中華民國公民會於昨日下午一時在愷自邇路大安里二百九十三號開成立大會由臨時主席黄中報告開會宗旨謂同人等爲維持共和起見已屢次召集同志會議今日幸獲成立所有内部組織約分四部一總務部二交際部三財政部四文牘部用幹事制每部幹事若干人請諸君先行推舉幹事然後討論進行報告畢衆贊成遂公推黄中陸旋李振亞傅維心丁少義等爲總務部幹事周震勛袁曉嵐郝愚楊卓生龔英等爲文牘部幹事夏芷芳湯濤煊王廉章杰周雲等爲財政部幹事胡抱一何慶光錢剛王逸民戚善慶程學濤張一鳴徐煜江萬里倪建侯王滌生伍靜田唐榮華向松筠曾錫山李少谷汪洋陳寅柳谷泉譚詒之陳明欽潘肖三王忠烈等爲交際部幹事用起立表决法通過繼由錢剛演説略謂本會爲鞏固共和之團體凡屬中華民國國民皆須負責今本會已經成立鄙人望到會諸君抱定本會宗旨積極進行尤望本會永遠存在務使共和國家達到圓滿目的而後已後由李振亞提議本會成立後有最關緊要者二事（一）刋布宣言表明本會宗旨（二）以本會成立理由通告捕房並電告政府兩院及西南各省衆贊成時已三時半遂散會 
[皖南尊孔會代表之電稿]  
　　本埠尊孔會近接安徽省代表寄來通致京外請列孔敎爲國敎電文一紙照錄於下北京大總統國務院參衆院國敎維持會各省督軍省長鈞鑒孔道與時偕行爲古今萬國基礎關係國民存亡倘不確定爲國敎懼國未亡而人道已消滅於不覺將成禽獸之國爲萬國所不齒今議院僅以尊崇孔子四字通過二讀是暗引萬國滅我中華國民矣國民等寗死不敢不爭皖南三十縣尊孔代表黄桂巖唐焯曹性善等曁全體同人泣叩支 
[廣智商業學校募捐]  
　　閘北廣智商業學校爲陳少卿所創辦迄已四載於茲惟經費竭厥支撑匪易茲由主持校務者創議募捐聞已函請道尹縣知事曁各界人士提倡捐助以維校務云 
[哈同花園古董會之茶話]  
　　哈同花園耆老會於上月二十八日開會已詳前報茲悉該會内之古董會定於陰曆四月十五日（卽今日）開茶話會商議一切昨已通告各會員届時一體蒞會 
[續送發給德僑旅行護照一覽表]  
　　駐滬交涉署附設之臨時檢查所造報發給德僑旅行護照一覽表業已報至本年五月十二日止茲復編就第三次一覽表計自五月十三日起至三十一日止業由朱交涉員呈報中央曁南京軍民兩署長官備案矣 
[德婦請給旅行護照]  
　　德婦丁好斯携帶子女僕役由滬前往萍鄕昨至臨時檢查所繳換登錄執照請給旅行護照聞已由朱交涉員飭知檢查所分别塡給一面函致該省交涉員及地方長官派員接護并函知和國領事查照 
[調查外人注意之風景]  
　　本埠行政各機關昨奉齊省長訓令内開案准内務部電開各省區商埠之外風景著名地方時有外國人民租建房屋以供遊歷之事請就管轄境内飭所屬警察官署確查繪列圖表迅復其已設警察處所並將設備情形詳晰叙明至盼等因准此除分行外合亟令仰該廳長該知事卽便遵照辦理 
[川沙新舊知事之交替]  
　　聞新任川沙縣知事章覲澐於前日（二號）赴川履任之時由縣警察曁水陸各警排隊歡迎到署即由代理知事景毓華正式交代景君昨已回滬分謁各官廳禀知一切仍回警佐原任 
[浦東巡官易人]  
　　淞滬警察徐廳長查得浦東三區警署巡官李鳳翥辦事不力着降調本廳三等督察員所遺三區巡官一缺以閘北五區警署巡官劉承恩調補昨已分别札委到差視事 
[南市沿岸尙有餘地出租]  
　　南市沿浦自關橋至董家渡一帶前經工巡捐局推放岸線塡築工竣預備建設輪埠迭詳前報茲經朱局長查得沿堤岸線甚闊於規定輪埠碼頭堆貨棧房地位之外尙有餘地可以出租興建市房並劃入推放馬路以内將路放寛七八尺俾將路形劃直並留出闊大之堦沿俾電車軌道之外行人可以往來藉避一切車輛云 
[公共碼頭業已工竣]  
　　南市大碼頭迤南至關橋止現有人建築輪埠碼頭該處所泊江北　龍船等已由工巡捐局長令市舶所承辦人傳諭趕緊移去以便興工而大碼頭附近之公共碼頭亦已由局飭匠造竣自後各業商家起卸貨物較爲利便矣 
[電車與人力車互撞]  
　　昨日下午四時許有一人力車行經滬南沈家花園附近適有華商電車公司之七號電車駛至避讓不及致與電車互撞車中坐客閩人陳某跌出傷及腦部頓時倒地不省人事該電車司機人並不停機疾馳而去後經路人將陳扶起片時始醒雇車送陳回家延醫調治 
[註銷私售烟土之疑案]  
　　小東門捕房十九號西捕在閔行路已閉某土店門外查見梁寳生持土一包由内走出拘住盤問據稱係向該店主謝裕香出洋兩元購來當卽入内搜出印花大小土一籃將謝梁二人拘入捕房後解法公堂由該西捕禀稱謝在捕房已承認出售烟土請爲訊究梁供將洋兩元放在茶几上後由店夥給土一小包出外卽被西捕拘住謝稱在店抄出之土係禁閉之前所存封藏籃中從不售賣亦無收梁洋兩元給土一小包之事且商人至捕房時並未承認售土後被梁誣指出售商人無奈祇言如要我承認亦無法子祇能承認請求查察等語判侯查明再核在案現由見證某號西捕投廨聲稱謝裕香至捕房時因言語不通致有誤會實則並未承認中西讞員遂判將案註銷起案之土一併發還 
[屢次遞禀之傳問]  
　　錢永輝前至法公堂呈遞禀詞共有二千餘字因其措詞不倫不類故已批斥不理詎錢又連遞禀詞七紙當由中西讞員於昨日傳案面詢錢稱前被宋品蘭借去翡翠墜頭一個質洋三元化用向索不還後宋將質票封在信内由郵局交來民人卽備齊本利將物贖出後在途中遇見兩次向之索討墊欵非但不還反出言不遜故此具控聶讞員問宋住居何處錢答稱不知餘語亦頗含糊中西讞員見其似患神經病諭令退去俟與宋遇見扭案控追 
[車夫私運磚瓦]  
　　南市久大碼頭茂興磚灰行向有磚瓦各貨堆置陸家浜空地上昨晨該行遣夥梁玉廷雇車前往搬連詎先有小車夫周長元蔣永清等在彼將磚瓦裝車運送梁即上前詰問據稱有名劉大者囑令車往新縣公署附近徐元記水木作場交卸梁遂鳴警將周蔣二車夫拘入二區二分駐所由孟警佐研詰一過轉送地檢廳經檢察官預審後判令押候交保限交劉大到案再行核辦 
[巡艦伙夫質衣被疑]  
　　浙江外海水警第五隊永康巡艦邇因艦身稍壞開駛來滬停泊浦東陸家嘴從事修理昨日該艦伙夫李金邦手携衣包二個登岸赴爛泥度質當爲崗警蘇士誠所見以其形跡可疑上前盤詰致起衝突當由該警將李連同衣包帶至三區旋經該艦長李厚瑞飭派巡長房祥安持片到區聲明原委解警正即將伙夫釋回衣包發還 
[蕪湖地方廳移提被拐婦人]  
　　安徽人鮑先和近在蕪湖地方廳禀控堂兄鮑先正誘拐伊妻王氏找尋無蹤等情經該廳將先正拘案訊據供認誘拐不諱並稱王氏現在寄匿於上海製造局工匠鮑朝尙家等語該廳爰於前日函請上海地方廳就近傳提林檢察長立飭法警前往查得製造局工匠並無鮑朝尙其人遂回廳禀由林廳長函復該廳請再盤問 
[尋獲相約偕逃之男女]  
　　婦人徐毛氏向在本城舊校場開設徐天興銅作有女杏鳳今年十九歲已經許字不料近被謝國甫引誘於本月初四日相約偕逃毛氏失女後卽偕夫弟徐炳生四出找尋至昨晨始在法租界八仙橋桂安里十六號屋内將謝與杏鳳一併尋獲扭入捕房由捕頭訊得事出内地遂飭探捕將一干人轉送至西門外淞滬二區警察署訊辦旋由余炳文警正研訊一過備函轉送地方廳經檢察官預審之下判謝國甫徐杏鳳分别收押徐毛氏徐炳生等退去候示 
[幼弟被人抱去]  
　　住居西門外義弄内婦人金沈氏生有二子長名漢樓今年十五歲次名阿毛年祇二歲前日下午兄弟二人在門前嬉玩忽有附近餅店學徒王小八子將阿毛抱去漢樓以該學徒素來認識並不介意後因久不抱回乃報知伊母金沈氏分投找尋無着遂將餅店主戴華廷扭控二區警署由余警正訊得案屬刑事立命將戴函送地方檢察廳訊究一面着原告自赴該廳候訊 
[婦人控告丈夫續紀]  
　　張趾麟被其妻張琴士在公共公廨呈控串同包車夫阿三用手鎗恐嚇逼寫離婚據將伊驅逐等情曾由公廨傳訊判張交保在案上星期六又由兪襄讞會同日副領事林君傳訊據原告代表甘維露律師上堂譯稱此案自原告起訴後被告即至日本領事署註册實屬有意取巧請將本案改歸他國領事陪審等語被告代表律師則到堂反對改歸他國領事陪審旋經中日讞員會判被告仍交原保候下禮拜六再訊 
[是否正式夫婦]  
　　住居美租界提籃橋之寗波人胡寳興昨扭婦人張氏至四區一分所控稱去年五月間娶該氏爲室未及一月該氏潛逃無蹤今在閘北天保里尋見請爲訊究當由趙警佐判解司法科經段科員質訊據張氏供稱曾與胡姘識並非正式夫婦段科員諭飭押候查核 
[黄包車撞傷行人]  
　　黄包車夫高成昨晨拉車行經城内三牌樓地方偶不經心將行人陳阿大撞傷左眼流血滿面由警到來將兩造帶入一區二分駐所轉送地方廳請爲訊辦 
[茶館未領執照]  
　　虹口密勒路九百三十一號門牌某茶館主童阿泉因開設茶館未向工部局捐領執照昨被十一號三百八十二號中西兩三道頭捕查悉以其違章回禀捕頭請廨出單傳究 
[巡丁報告之𥦮家]  
　　邇來浦東各廠棧如祥生鐵廠隆茂花棧三井煤棧等時有失竊貨物之事各廠棧買辦爰雇巡丁多人分赴各處密查旋據報稱此項竊賊爲數甚衆其窩家陳阿榮朱大寳子周仙大等數人均匿居陸家嘴所有水面贓物如煤炭花衣等專歸朱大寳子經手分銷於各茶肆岸上贓物如爛鐵銅管等則由陳阿榮周仙大等收買各分界限不得爭奪云云各該買辦當即據情函請三區警署及水巡捕房飭派警探查拿陳等到案訊明虛實再行核辦 
[被騙貨物之起訴]  
　　斐斯律師上星期六至公共公廨聲稱敝律師爲陳炳松代表陳因被某某等數人騙去値洋五千餘元之貨物現該被告等均欲離滬應請傳究云云並將禀詞呈案要求按名傳訊中西官允俟查明傳訊 
[瘋人在途胡鬧]  
　　甬人陳煥章家住閘北德生里前日忽患瘋癲在途胡鬧崗警恐其肇禍拘入四區警署昨由其兄陳炳忠投案禀請領回看管姚警正准如所請給予領去 
[不理存欵案遷延兩載]  
　　已閉勤昌絲廠經理湯沁源前被劉銘齋杜柏生婁吳氏等在公共公廨呈控不理存欵當經公廨訊明判令押追在案茲又於上星期六由王襄讞會同美博副領事提案訊追據原告代表律師上堂聲稱被告挺押不理請爲嚴追訊之湯沁源供稱在押將届二年實難籌措可否准交尋常保人出外設法料理中西官即會同簽判云被告在押已久殊於訟案毫無益處應再從寛着交二千元人洋並保出外予限一個月速向原告懇商了結如逾限不理定再着保交案押追不貸此判 
[掯留棧單之訴訟]  
　　曹石甫控恒泰號主賈恒久掯留棧單一案上星期六由公共公廨聶襄讞會同英卓副領事升坐民庭研訊據原告代表律師上堂譯稱原告於西曆一千九百十五年五月間結欠已閉衡元錢莊往來銀二千餘兩當將棧單作抵詎被賈恒久轉抵於人向贖無着致原告損失甚巨請飭被告交出棧單以便原告交欵取回等語訊之被告亦延律師代爲辯護中西官判賈恒久將棧單交案再核 
[被訴人抗不遵斷]  
　　合豐錢莊控南京路萬有裕火腿店主唐伯漁不理欠欵一案上星期六由公共公廨傳訊據原告代表律師上堂譯稱被告前因臨訊不到已奉堂上缺席判决今爲日已久被告仍不遵斷繳欵請求執行堂諭等語中西官以被告抗不遵諭判候傳保着交被告到案嚴追 
[定貨已被售去]  
　　陳明賢至法公堂控稱上年十一月間向陳德修定購花生米若干擔當付定銀五百兩因市面不佳故未轉售將貨暫做押欵商人即回原籍現今回申詎此貨已被陳德修售去請求訊究並追償損失陳供貨由商人贖出經手售去實有其事惟内中尙有欵項糾葛商人已亦在案具控求察判被告將收回押欵憑據呈案察閲候核至反控原告一案候再訊理 
[扒手摸竊皮夾]  
　　扒手王永慶於昨日午後串黨王阿桂至北蘇州路某輪船碼頭摸竊滕阿桂身畔之皮夾一隻飛奔圖逃經滕鳴捕將王追獲帶入捕房押候解廨訊究 
[過犯潛回租界]  
　　匪徒王春泉迭在公共租界内犯案曾經公共公廨訊明禁押期滿逐出租界有案詎王於前日午後潛回租界行至南京路被老閘捕房包探曹錦珊查獲拘入捕房押候解送公堂訊究 
[包探查獲竊贓]  
　　美租界乍浦路四百七十六號門牌某日商失竊値銀數百兩之英國軟皮報捕請緝後昨經虹口捕房包探陳雲卿在新閘路二千一百五十七入號門牌裕通牛皮店内查出原贓一百餘磅當即禀明捕頭往將該店主粤人羅守謙連同贓物一併帶入捕房經捕頭詰問一過飭令退去候請公廨出票提究 
[滬海道尹公署批示三則]  
　　博文女學校校長鍾鏡芙呈創辦女學請補助經費由呈悉查前奉省公署訓令該校有無可以咨部立案資格地方有無可以補助該校餘力已轉令上海縣知事調查情形設法補助在案據呈前情候再訓令上海縣知事查照作速調查資格設法補助經費可也至所請由屬縣分攤之處向無此種辦法碍難准行此批 
　　崇明縣民人顧恒裕等呈爲開河重歛請求派員查究由呈悉查此案未據陳里仁等來道呈訴所呈各情是否屬實一面之詞殊難憑信候令崇明縣知事切實查明秉公核辦具報一面先將收支欵項公布週知藉昭信用此批 
　　萃源祥等呈請訊予恢復代表以維營業由呈悉陸少雲翁伯壎兩代表旣稱辦事公正曾經該押商等公舉自應准其恢復代表名義以專責成此批 
中華職業敎育社通訊 
　　六月二日收到山東省長公署敎育科整頓實業敎育以期振興山東實業計畫案一件摘要如左整頓各縣實業敎育槪略（一）飭令實業敎育與實業行政同時籌備一致進行（一）調查各屬實業敎育狀况準備改良辦法（一）規定各縣實業敎育經費（一）公撥各屬濮河工附捐作實業敎育常年經費（一）造就各縣實業敎育師資（一）檢定各縣實業敎員（一（優待各縣實業敎員（一）籌設省立模範蠶業講習所（一）籌設省立模範工業講習所（一）籌設省立模範乙種商業學校（一）各縣已辦實業學校者槪令添設講習所（一）各縣未辦實業學校者槪令先設講習所（一）審定實業敎育敎授課本（一）各屬實業敎育通令農業注重蠶科工業注重染織科（一）規定各縣實業校所注重實習辦法（一）各縣實習校所槪令附設實業廠（一）籌設省立繅絲總廠以輔助蠶業敎育之進行（一）籌設省立染織工廠以輔助染織敎育之進行（一）籌備在省開辦實業敎育成績展覽會（未完） 
來函 
[魯雲奇函]  
　　敬啓者邇來天氣乾旱喉疫盛行患此疾者日見繁夥倘不速從療治將有性命之虞并且傳染甚㨗前有松江敝友周君喉症甚劇抵申頗形危險即詣中國公立醫院靜養療治不數日霍然無恙妙手神術感偑無旣按醫院性係公立膳宿槪不取費誠有益於社會者大矣物此函達貴館尙祈登入來函攔内以便患病者知所問津焉該醫院在閘北寳山路天通菴隣近便是 
[王懷琪函]  
　　滬上房屋往往多年失修發生危險而以囇臺爲尤甚房主吝修理之費而房客受其捐害甚至性命攸關雖付租金時催促修理無奈一味因循敷衍釀成變故置若罔聞殊可恨也鄙人昨在庽所因事至囇臺不料囇臺中樑年久朽爛驟然斷折臺坍人墜自上而下高有三丈幸而賤體健强不致重傷他人處此所受損傷當有甚於此者矣然而彼爲富不仁之房主專以收取他人汗血所得之金錢爲事安肯顧房客之性命而勤事修理者乎但望吾輩房客以鄙人作前車之鑒各自留意以免蹈鄙人之覆轍而致性命之憂也幸甚倘房主有因鄙人警告之後隨時調查房屋囇臺遣匠修理俾吾輩受其實惠則鄙人之一跌爲不虛矣王懷琪警告 
雜評二 
[共和與治安　　（訥）]  
　　獨立之各督軍對於國家以鞏固共和爲言對於地方以維持治安爲言夫吾民本無他求所求者共和與治安而已能如是豈非甚願然而前之共和雖不美備未嘗不共和也前之治安雖不完全未嘗不治安也今乃必欲先危之而後鞏固之先懼之而後維持之使不幸而常在危懼之中所謂共和治安俱抱空願則將來之追悔寗有及耶故敢再進一言 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[兒戲解] [  孱保]  
　　冬烘先生晨入蒙館進羣兒而問之曰汝等知兒戲二字之義乎皆應之曰否先生曰兒字古文作兇囟腦也説文孩子也象小兒頭腦未合韻會兒倪也人之始如木有端倪男曰兒女曰嬰言未畢一童進曰然則兒即子子即兒同義而異音與先生曰然猶有進詩曰樂只君子民之父母康誥曰若保赤子惟民其康又禮記曰子産猶衆人之母也昔之臨民輒曰愛民如子夫臨民者旣稱父母則小民自然稱子民更有一證俗呼孩兒曰小人經書謂在位者曰君子在野者曰小人前童儳言曰然則兒子卽民耶先生曰似也又有一解人之賢智者曰君子愚不肖者曰小人此則以德行言不在貴賤宋人謗魏了翁曰僞君子眞德秀曰眞小人即其例也又一童進曰然則小之一字專屬諸幼小之兒卑下之人乎先生曰是又不然成王即位年幼自稱曰惟予冲人弗及知冲小也平王自詠曰閔予小子平王即位早壯矣王者尙稱云何卑幼也兒字釋已畢更釋戲字廣韻戲弄也又嬉也惟説文曰三軍之偏也一曰兵也俗義曰虛動干戈也恐非蓋𧆲從豆不從丘然從戈字義作武事解與叔重合又與王荊公字説我字從戈從扌惟持戈能敵人可稱爲我旁證亦合左傳子玉曰請與君之士戲亦隠含戰鬭意也羣兒曰先生分釋兩字童等已聞命矣敢問兩字連屬之義先曰嘻汝等皆小兒當優爲之乃不得其解乎考孔子世家云爲兒嬉戲常陳俎豆設禮容此孔子之兒戲也幽求子云兒年五歲有鳩車之樂七歲有竹馬之戲此常兒之戲也陶謙年十二歲尙與閭巷小兒戲騎竹馬出遊漢文帝勞軍至細柳曰曩者灞上棘門軍若兒戲耳二字連綴之權輿也夫霸上棘門非軍律不整也爲天子屈耳使更不及灞上棘門者文帝必别有評語尙可驅之戰乎又讀項王本紀戲作麾解旌旄之屬又註大將之旗也憶吾八歲逐諸昆弟執旛旗作戰戲更幼者稱吾以哥令戴假髭扮哥舒翰取麵桿作半段鎗羣𨽻麾下無何髮匪陷城凡戲無益蓋咎證也一童年差長進曰五月十曰有招集檻縷短衣輩摩拳擦掌毆辱議員尤可笑者有茶房穿長袍充代表指麾可敎也吾昨卜之易遇困之否其繇曰入於幽谷困於石來徐徐困於臲脆包承包羞小人吉上下不交萬物窒童子曰是亦可以已乎先生朗誦孟子及史記者反其旄倪諸侯罷戲下各就國（五） 
家庭常識 
　　嗓痛凡患嗓痛飯水不能咽下以硼砂含於口中化水咽下見效甚速[  秀山]  
　　製洋鹽法取食監一份和以三份之水候其溶化提去所沉之穢將潔淨之鹽水置於熾炭上煎之待水乾鹽凝後使鬆色白而細與舶來品之洋鹽無異（栩按化水時若任意加入果汁卽成果子鹽味頗佳） 
　　竹書近學校中之手工以竹工爲最多均喜加以書畫爲雅觀法以硝鑺水（西藥房購）以筆蘸之書於竹上另燃火酒燈（或炭結亦可）將竹烘之使乾其色顯而永不退[  項翼] 不受酬 
　　解菌毒菌類味殊鮮美嗜食者多然類皆有毒宜審愼抉擇之若不幸誤中其毒可將金銀花（新鮮者尤佳）嚼之其毒即解 
　　陽曆檢閏法陽曆每四年置一閏通常俱依西曆年數察知其年爲閏與否今思得一法可依據民國年數檢知之卽民國年數爲四之倍數多一者爲閏年惟遇末尾二字爲八十九則須加以一千九百十一加得之數爲四之倍數者爲閏否則爲平年 
　　曝衣須知夏曰曝衣庭中若將乾時忽逢暴雨急爲收摺則熱毒　於内如遇酷暑汗出時偶一衣之鮮有不中其毒者厥診類傷寒醫者不察誤作寒治必喪其生故晾囇衣服宜俟十分乾燥後始可收拾此事雖小亦吾人家庭中不可不知者[  靜暉]  
集益錄 
　　第十七問邇來天氣亢旱鄕農莫不愁鎖雙眉若再不降甘霖大荒難免此非敝邑爲然患旱者亦甚多也夫民以食爲天近年生活程度過高遊閒衆多隱患方深再逢饑饉何堪設想鄙意擬請農學家研究旱糧一門苟再不雨不能下秧則種何者爲最宜并示栽種方法庶免鴻哀至感盛德至救饑簡易善方亦祈惠登功德無量[  無錫隨安]  
　　答第十七問栩按隨安君所問具見仁人濟世之心至深欽佩適接九江王理堂來函云昨有友人來自山東沿途至江南安徽各地見菜麥歉收天久不雨旱象已成如再數曰不得雨農民不能栽秧而秋收無望則荒歉立至矣遙瞻東北曷勝𣏌憂弟以儒土而兼醫士今年五十五歲生平研究醫學二十年留心荒政茲將經驗救荒各方寄呈台覽併懇登諸貴報以拯災民是爲至感救荒方列下 
　　方一松柏葉一擔茯苓杏仁毛姜甘草各四兩共藥四味研細末將松柏葉蘸水沾藥末嚼食可充饑 
　　方二桑樹葉取養蠶之餘將桑葉囇乾研末和入粥中食或和粗麵豆渣焙餅食可充饑又平曰秋冬時收經霜桑葉囇乾爲末貯於瓦壜中留以備荒亦良法也 
　　方三貫仲砂仁茯苓甘草各四兩磨細末用大黑豆一斗煑熟將藥末拌入空心吃百粒能食諸草木枝葉皆有味可飽 
　　方四蘿蔔不拘紅白用堅實者洗淨蒸熟俟半乾擣爛再以糯米春白浸透蒸飯擣如糊二物等分合杵匀泥竹壁上待其自乾愈久愈堅不蛀不爛如遇兵荒鑿下掌大一塊可煑成稀粥一大鍋食之耐饑或做成土坏式砌牆亦可有心有力者預爲製備以救荒年之人功德實無量云 
　　更正蛹油係答第十三問惟十三問重出茲將花邊問答改編爲第十六問以免歧誤 
長篇小説 
[寫情小説柳暗花明錄] [  常覺小蝶天虛我生合譯]  
　　第七章　　（四） 
薏德亟曰不可不可旣救其人焉可半途復改其轍其人聞語則向薏德一望現爲感激之容似犬之瞯其主顫聲曰女士上帝福汝特恐汝今救我已太遲矣薏德因向羅倫曰君亦有設法乎羅倫不答仰面望天復望其人始曰將何法者視其狀態恐不能起而步行且今第一事當更其身上之囚衣則庶幾無碾薏德立曰然顧此荒僻安從所得衣者羅倫曰薏德吾意汝當先歸此事吾一人自能了之薏德曰我歸耶然則汝將如何羅倫曰我則歸而取衣其人聞語則又呼曰嗟乎女士願勿離我君等而去我又焉能獨生羅倫笑曰汝乃得寸而進尺然我不去將誰往取衣者薏德微頳曰吾往如何羅倫愕然曰汝往耶此何可者旣而思之曰汝往亦佳此事不了君心亦不得其安逸君往可至吾室架上有剪絨之衣及軟胎之冠更有手杖亦可取來旣而曰此何能辱汝吾當自往耳而薏德則現堅决之色曰此有何礙但使遇人問我則將何説羅倫探囊視其錶曰無礙此時邸中當無人君但問白萊生可矣薏德旣去羅倫乃又向囚人一視旣惱且憐笑曰朋友吾人直受汝累矣其人聞語垂首一歎曰先生吾豈不知感德但使君知我幾年寃苦亦當起其憐憫蓋彼獄中待人乃不如狗若吾自問有罪則亦耐之而吾乃寃也若再不逃吾幾痴矣羅倫不答出烟而吸見其人方目光饞饞注於烟斗則曰汝亦吸烟乎其人曰否吾已幾年不知此味矣羅倫乃以菸及斗擲與其人曰然則汝試嘗之其人得烟乃大樂立取深吸如長鯨吸水又言曰先生使汝知我···羅倫立曰謝汝吾初不欲知實告汝此事吾實不安汝言愈多則吾心愈不定其人曰吾知之苟無姑娘在君左右則君早捉我付之官中矣羅倫頳曰已而願汝聽我規勸勿再作聲爲妙其人乃始無語埀首而歎重吸其烟以吐其胸中之苦（第七章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之褒揚 
　　直隸總督李奏津郡紳民懇恩建立已故督 
　　臣曾國藩專祠摺 
　　（見本報癸酉年四月二十七日）錄初八日京報大學士直隸總督一等伯臣李鴻章跪奏爲津郡紳民籲懇建立已故督臣曾國藩專祠恭摺仰祈聖鑒事竊據天津道丁壽昌天津知府馬繩武等詳稱原任大學土兩江總督曾國藩久任東南勳勞懋著同治八年調任直隸正歲歉匪擾之後地方彫敝下車伊始卽以治河練兵飭吏三大端爲務次第舉行民賴以安天津爲諸河下梢海疆要地利益尤多辦理中外交涉事件顧全大局至今咸鑒其苦衷他如清訟獄減徭投勳農桑嚴鍋夥之刑袪鹽務之弊凡有裨於國計民生無不盡心經營實力興辦委屬有功於民據紳士沈兆澐等聯名籲懇於津郡擇地建立專祠以責報饗由該道府轉詳請奏聲明所需經費另行集捐等情前來臣查曾國藩前於兩江總督任内因病出缺迭荷恩施至優極渥並准於立功省分一體建祠伊見聖主眷念藎臣有加無已欽感同深其在直隸幾及兩年政績實多可傳今津郡紳民追念舊德籲懇祠祀出於至誠相應仰懇天恩俯賜照准以順輿情理合恭摺具陳伏乞皇上聖鑒訓示謹奏奉硃批着照所請該部知道欽此 
尊聞閣筆記 
　　偑秋（見本報甲戍年四月初七日） 
某生者淮之鹽城人也少孤聰慧絶倫十六入邑庠其文清空一氣如天馬飛行不受覊紲老師宿儒多推重之貌温婉恂恂如處子見人口訥如不能言然論及古人成敗興亡之迹則奮袂抵掌浩若江河沛然莫禦家素清貧年十八猶未論婚壬申春設帳於姑夫某乙家乙固豪於貲家中婢皆秀麗有名偑秋者尤艶絶偑秋端重寡言主人夫婦皆愛之衣履皆與羣婢殊同輩交口羡其遇而偑秋意似漠然以是人諱之爲痴乙宅後有園數畝疏花峭石地頗幽潔外人莫能至其處婢生居其中敎其子以避煩囂乙子五齡素隨偑秋臥起每入學必以偑秋從乙婦又以生屬兄子故無所避忌凡生之服食亦命偑秋主之然偑秋以禮自持雖與生朝夕相處未嘗交一言値天中節乙婦宴生於内室適偑秋在側煑酒乙婦戲謂生日姪未娶我欲以偑秋相贈何如生離席興謝乙婦笑頷之偑伙雙頰微酡脉脉避去後婦商之乙乙持不可事遂寢然自是以後偑伙足跡不復至園中生尙引領日盼佳期久之無耗頗切縈懷一日午後偑秋闖然至含涙向生日疇昔日侍左右此心早已許君嗣聞主婦言私幸得所依歸不至墮落塵網今主人食言將以千金售妾於大腹賈妾甯死必不負初志今日之來即永訣也復以荷囊一枚付生日妾命薄不能侍君子偑之如見妾也生欲有言怱怱已去入夜不食遽閉門臥乙婦之疑破扉入視已自縊矣急救得蘇問之不言但有流涕乃連夜送至賈處及下輿媒嫗促令拜直立瞪視面色灰敗齒頰間芙蓉膏迹宛然尙存賈大駭復送歸乙家索原金去乙婦飲以解藥得亡恙細詢覔死之由乃日妾幼蒙豢養義若所生前聞有許某秀才之約故不敢自二以負盛德乙無奈何乙婦又從中調停乃以歸生生母聞之雖喜然恐其不能操作及入門事生母曲盡孝道主持井臼終日操勞口不言苦又勸生下帷誦讀勿貪徼利致荒修途生感其意晝夜攻苦偑秋又於燈下作鍼黹以爲之伴率漏三下始寢由是學業大進次年餼於庠秋闈以額滿見遺冬間生一子亦韶秀生母愛之甚遍告親族將以爲子婦是日不期而會者數十人僉曰可於是復行交拜禮各盡歡醉飽而去乙婦又繼偑秋爲義女時資助之生又名噪一時富家出重資爭聘之家遂康足起華屋蓄奴婢如世家焉 
　　北直某甲（見本報甲戍年五月二十一日） 
某甲者北直人也幼即頑劣長益横暴鄕里鄰右患苦之然事父至孝嘗自啖粗爄而留甘脆事父朝出暮歸瞻戀如嬰兒父有疾侍奉不離側後父死號哭七晝夜涙盡繼之以血親自負土成墳廬居三年甲喜聽裨官慕梁山宋江之爲人乃跳身爲盜後覺其所爲不法乃改行爲捕捕治羣姦巨猾盡凈邑賴以安縣令尤倚任之甲爲人雖粗率然不取非義財又性不近婦人得賞賜轍以施貧苦後見同黨枉法心不能平數爭不見聽乃日恨不讀書所遇日下今持此清白之身將安歸乎即日披剃爲僧投某方丈座下持戒極嚴後方丈死甲據其位寺故饒於貲計寺中食用外有餘即買魚烏放之嚴冬煑粥以濟貧咨不能自存者歲賴以全活者甚衆喜與入言忠孝事不談佛法年八十餘無疾医而終人以爲尸解云 
神話 
　　雲衣道人（見本報甲戍年四月十三日） 
雲衣道人者廣州名諸生也少操舉業蜚聲庠序奈文章憎命屢困場屋妻死子亡乃託其後事於弟李黼堂遁跡黄冠拜雲涯道士爲師尙恬退不與儕輩伍曾棲丹於粤秀山之三元宮見道場勢利過於豪門鷹犬乃歎日城市道場原不過爾爾捲其行單而去入羅浮棲白鶴觀嘗隨道僮登飛雲頂羅浮之最高峰也登時赤日如火仰視高天蕭然無雲比至巓則峯勢隨雲作欲奔狀縱目太虛不知更有何物誠有如所謂太虛者廻視大千世界則雲氣蒼莽而已覺所謂齊州九點烟者猶屬詩人憑虛幻擬俄而天風怒號雲氣散盡道童急以棉花授之使塞兩耳日天風厲不塞之則風入耳孔恐致聾焉道人見雲消日出四圍皆作空明世界俯視山中之參天古木皆如草如莖日登岱山天下小自是奇語然非身歷者不知也僮引之峰隈處有天生怪石如襌牀居然可臥僮日師曾見此詩句否道人視之則怪石之光潔處書飛雲頂上看飛雲七字墨氣淋漓筆力遒勁諦現之墨色作蒼翠意濕潤欲流疑爲雲氣所蒸也遍考羅浮古跡無所謂此者究不知何人所作長空風雨竟不能磨滅豈山靈欲留此名句以鎭洞天福地耶道人下山時猶覺雲氣滿身乃改號雲衣道人嗣隨師雲涯作雲水遊至武昌遂不行以茅結廬雲涯捨之以去有粤人宦遊楚北者見之審其來歷知爲粤人勸募化建庵則日吾視此草廬亦可有可無何更多事又勸其投叢林棲止則日我視彼猶化城火宅恐不耐薰蒸也宦知其有養授資使建廬辭不受亦無故作高尙意居人不見其炊煙或問之則日吾從叢林作雲水餐耳然從無人見其出入叢林者連宵風雨擊柝者意其廬漏試窺之則席草酣眠呼之不應居止以來無惑人事施之或受或不受或馴如木鷄或叱咤風雲如塵世臥虎居人習慣且忘其爲道士也後粤官重履其地則廬存而道人已查訪之居人言羽化已兩月餘居人愛之不削其廬留爲紀念好事者或投以瓣香率以爲例一夕其廬火遂毁滅無跡蓋香火餘燼所致或諉諸道人之靈則過矣宦訪知其葬所爲封堆植樹誌其墓焉 
雜錄 
　　疫毒霍亂一夕談　　（續） 
疫毒霍亂之主因及現象此症之毒能傷蝕細胞膜一受其毒腸内皮即行潰腐因有麻醉性故内皮質受傷時腹痛亦不甚又能阻遏膽汁故糞質即作白色能侵蝕血液故即見貧血狀態唇舌俱不紅而淡手足如氷等患其所以弔筋縮螺者以陽明爲諸筋之長腸胃翻亂故宗筋𨺗縮抽搖隨之矣 
疫毒霍亂之兼病及變症疫毒非一受即發也因人體中具有一種抵抗力能消滅百種毒若冷熱失調食物停滯則抵抗力爲之阻遏而菌毒類乘此傳佈臟腑内傷險象環生矣且有許多變症醫者多不察病家亦不知如感受輕微之疫毒而引出别種病邪發爲痢疾瘡癈瘢疹諸症余奔波於疫氣流行中察出有兼症者往往不少且於寒冬收肅之際遇有兼染疫毒者醫者顧可忽乎哉（未完） 
 
 
 
 

Page 18

 
 
   
 
