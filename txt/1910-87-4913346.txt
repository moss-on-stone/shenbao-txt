# 1910 - 87 - 4913346

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月二十五日内閣奉]  
　　上諭輔國公溥葵前得罰俸處分著加恩寛免欽此 
　　上諭楊文鼎奏巳故提督戰功卓著懇恩賞恤一摺湖北提督夏毓秀勇敢誠樸軍紀嚴明咸豐年間束髮從戎轉戰雲南貴州四川等省剿辦髮逆番夷土匪所向有功由偏裨洊升總兵擢授提督整頓營務勞瘁不辭兹聞溘逝軫惜殊深夏毓秀加恩著照提督軍營立功後病故例從優賜恤任内一切處分悉予開復應得恤典該衙門查例具奏并將戰功事實宣付國史館立傳伊子學部候補主事夏嗣庚著以員外郎補用以昭勞勩該衙門知道欽此 
　　旨烏里雅蘇台機大臣榮恩現在丁憂著俟百日孝滿後即行前往差次欽此軍機大臣署名奕劻世續鹿傳霖假那桐吳郁生 
　　監國攝政王鈐章二月二十六日内閣奉 
　　上諭陜西陜安道員缺着黄誥補授欽此 
　　上諭直隸巡警道員缺着舒鴻貽補授欽此 
　　上諭直隸勸業道員缺着孫多森補授欽此軍機大臣署名奕劻世續鹿傳霖假那桐吳郁生 
代論 
[直隸監理官劉參議陸主政上度支部清理財政說帖（三）（續）]  
　　其三因便利而承轉者。例如佐貳署廉俸役食之類。此種承轉。乃辦事上便利之方法。亦與財政無關。以後應作爲代領。無用再行收入承領承發者之册藉。但由司署列出欵可也。又如昔日州縣之俸工。多由地糧單支。遇有荒災展緩。便須領。夫俸工爲國家用人經費。於該地之糧銀無涉所以許其單支者。爲便利也不意因便利而反生紏葛。此後單支之例删除。則此種欵項不必曰借矣。又其他各種之借欠還墊。凡屬於個人之性質者。如文武員在部借領養廉到省扣還之類。諸多窒碍國家財政。不宜雜以私人交涉。宜一律不准以清紏葛。凡屬於公家之性質者。則自國家經費地方經費劃分以後。自無此借欠墊還之名目矣。六曰積年塵欵當特别清理也。積年塵欵。相隔巳久。而攤賠也。而追還也。而歸塾也。省與省之紏葛。省與部之紏葛。此署局與彼署局之紏葛。有名無實。徒滋紛擾。宜另行一次清理。有可了結者。限期了結之。有同在國家經費地方經費範圍者。則銷滅之。在法理上。所謂資格合併而權利義務銷滅者也。若明知無可追溯之欵。則轄免而删除之。於財政無損。於清理則大有益者也。七曰存欵生息當特别清理也。存欵生息。最非穩安永久辦法。在私人財産原可善爲經營。自由變動。在公家財政。動關例案。經理之州縣。旣不敢擅爲變動而升遷調移。又不能熟悉商情。况此種存欵。大半勉强領受商人每多賠累。實一粃政也。今宜分别清理。凡地方公欵指爲善舉經費自治經費之類則交由地方紳士經理之。凡充官治經費者。將一省所有者。一律合爲整欵。提存該省所設銀行。而歸於地方經費之歲入項下。其餘如鹽務河工各署飭發生息之欵。若動支成本。其期限甚近者。則列入該項事務之預算表。夫而後地方經費之入欵。庶有完全之確數。而各州縣亦可稍輕其責任。册報上亦減無數之零星解欵。於清理上大有裨益者也又如官有産業。亦應特别清理。按官有産業可以生利者。實爲財政之來源。曩者外銷欵項部中向不顧問。今則但有地方與國家之分而無昔日外銷之名。所有用欵。悉列預算表中。由地方經費開。支則凡地方入欵。一絲一毫皆當歸併。此天然之理也以財政學家之議論考之。或謂官有事業。補助財政。可省民力。或謂官有事業。官之經理。每不及人民經理之合宜。以其無切身之利害關係也。竊謂我國目前財政之困難巳甚。此種産業。宜加限制。况乎田産則有荒歉。房屋則有火險。皆不能常恃又有空閉之期。修理之費。皆漫難稽攷。徒資中飽者也。又如公司股本。僅恃一紙輾轉。日久移形換影。不知何往利息侵蝕猶其小焉者也。今宜一律清理。另行報部存案。或酌量出售仍存現欵。庶可少免流弊。總之預算以統一爲根本統一之道當令全省祇有一處財政機關。一出一入劃歸經理。而後可爲完全統一之辦法。此皆財政上普通情形也。八曰行政區域應劃清界限也。𤍽河察哈爾順天等處。向在直隷行政範圍之内。近年熱河地方 
 
 
 

Page 4

 
 
因增設州縣。儼同行省。其財政出納。除都統養廉及兵丁餉項而外。與直隷尚無紏葛。若順天察哈爾。則一切收支欵項。動多牽涉。本年清理財政奏定章程。察哈爾歸都統自行辦理。順天府尹亦援照京城各部院之例。自行直接報部。是一省之收入與支出。均分隷於各處。欲求財政統一。預算確。定。難矣。此外又如海軍用欵。向係南北洋合籌。各項陸軍學堂。北洋與陸軍部合辦。預算决算。旣不能分而爲二。又未便獨專獨辦。此類事件似應明定界限。擬請將各處收入向由順直署局解交之欵。此後概行改解直隷藩司列收。其支出之欵。凡轄境可分者。仿照協欵辦法。仍將向由直隷開支和欵。照數協撥。轄境不便劃分者。應支各處。由直隷以散合總。列入預算歲出中彚交各處自行支用。舊例銷案所列零星支欵概行删去。預算册内。亦不分類。如此則界限劃清。彼此預算均無窒碍矣。以上各條。事關變通舊例。或須重訂新章。而試辦預算。必須先行籌定。方可著手。雖就直省一處而言。其餘各省亦大半皆然。不得不縷晰詳陳。究應如何辦理之處。伏候鈞裁。（完） 
專電 
[電一（北京）]  
　　攝政王面奉皇太后諭詢鹿相病狀王以未見輕減對太后日自前年疊遭大故後各大臣又相繼彫謝實與國運大有關係以後辦事宜益加謹慎 
[電二（北京）]  
　　東督吉撫會奏改練邊防陸軍經陸軍部會同軍諮處議准籌撥經費 
[電三（北京）]  
　　外務部與度支部商定四國借欵改作西藏築路之用 
　　按此電可與要聞欄第七條參觀 
[電四（北京）]  
　　軍諮處會議閩滇川粤等省陸軍均將練成擬於秋間會操 
[電五（北京）]  
　　法律學堂再招新生一班定三月内考選 
[電六（北京）]  
　　實業學堂以經費支絀擬提前畢業不再招考 
[電七（北京）]  
　　鹽政處奏報派員前往山東考察鹽務 
[電八（北京）]  
　　鹽務處又續調三十人 
[電九（東京）]  
　　濤貝勒溥侗將軍定西四月六日（華二十七日）離東京赴横濱旅居横濱之中國人將開會歡迎午餐之後即坐輪船地洋丸開往美國 
緊要新聞一 
[政務處議派大員駐藏練兵北京]  
　　政務處王大臣日前爲西藏一事特開會議當有某大臣提議藏事現雖平定軍政一端仍宜注意駐藏大臣趙爾豐前以取怨番民藏衆頗形嫉視故該大臣即在巴塘駐節雖有駐藏之名而於治理藏地諸事尚難直接不免有膈膜之處致此次竟任達賴濳逃現在宜飭趙大臣進駐拉薩訓練新軍並將舊兵編成新軍一體訓練旣能實力保護藏境且與川藏軍政可期聯絡呼應云云某尚書接言趙大臣在藏旣招藏民物議若再令其統兵駐屯拉薩設有擾亂反多不便宜别選武官一員駐屯拉薩趙大臣則仍駐巴塘兩相遥顧庶軍政亦不致貽誤且足鎮攝藏氛等語此議各王大臣皆以爲然當經該尚書推薦前吉林邊務督辦吳祿貞可充斯任惟因吳祿貞巳經濤貝勒擬派充禁衛軍第二協統故須俟濤貝勒回國决定 
[直督反對鹽政處之政見北京]  
　　度支部設立鹽政處以來對於整頓鹽務各事旣無一定辦法又專爲中央集權計置會辦大臣於不問故平日關於鹽務上事件有直箚運使而不關照督撫者且該處設立以來所有咨調人員强半在鹽務上巳經獲戾之人近直督陳筱帥見其如此深恐流弊日甚一日聞巳通告各督撫聯銜入奏懇請朝廷確定辦法劃明權限使國欵有著不至變本加厲方爲計之得云 
[監國眷念老成之傷感北京]  
　　二十日樞臣入直見監國面有憂容各樞臣未明原委相顧無言良久監國諭曰自張香濤逝世未久戴少懷又行物故近日又聞鹿芝軒有病昨遣内監往問據稱勢甚危殆時事多艱老成凋謝殊可慨歎且該大臣等均爲先朝倚重之人今乃相繼溘逝諒由本王德薄所致言次欷歔者再是日各樞臣本擬以禮部尚書葛寳華出缺事面奏見監國如此傷感不敢再奏旋由那相略陳他事旋卽散值 
　　聞鹿相連日服藥洩瀉稍止然神志昏迷幾致不省人事前晚雖見轉機中堂自以年老恐至不起囑辦後事并以遺摺口授長公子尚未脫稿神志又復昏迷嗣由公子進以人參曁消痰之品喉間略聞聲響稍見安帖并聞洵貝勒日前由西陵回京進内請安畢卽於午前十一點鐘赴鹿中 
 
 

Page 5

 
 
堂宅第探候病勢並會商崇陵工程一切事宜 
[外部將准外人在内地營業北京]  
　　外務部現以領事裁判權旣未撤去條約上載明除通商口岸外内地各處外國人例不得設立商店乃近來各内地多有外人私租房屋暗行營業者實屬防不勝防且鐵嶺外商問題已成交涉擬嗣後變通辦法准外人在内地一律雜居營業但管轄權仍須屬之本地官吏外人不得干與聞已於日内通告各國姑誌之以待後聞 
[中俄勘界之警耗]  
　　字林報云哈爾濱盛傳中俄兩國派員勘劃滿俄界地此舉不啻即爲割削中國之土地聞現在中國界内之滿洲車站一俟界線劃定後將轉入俄屬歸貝加利亞省轄治 
[郵部準備收贖正太鐵路北京]  
　　正太鐵路敷設之欵本借自法國其訂立合同之時爲光緒二十八年現已八載距償還之期甚邇日來郵部徐中堂已飭部中著手准備聞其償還數目除借欵四千萬法郎外尚須與以酬金十萬法郎 
[四國借欵無從安置北京]  
　　四國銀行借欵前以鄂路作抵時英人因加人美國投欵致將該國權利减少心滋不悅嗣聞郵部有移辦川藏鐵路之議權利更較减少已提出向部反對故郵部異常爲難現聞又有移辦張庫鐵路之說 
　　四川旅京同鄉京同鄉京官聞將借欵移歸川漢異常恐慌日昨在成都會館會議擬函告蜀中父老公舉代表來京力爭决不可讓鄂人專美於前衆皆贊成但未知拒欵目的竟能達到否 
[鄂路代表出京餘聞北京]  
　　鄂路代表劉密張三公於二十日七鐘乘京漢火車南旋該省同鄉京官黎大鈞鄭萬瞻等三十餘人曁各學堂學生二十餘人均赴車站恭送又有國會代表團陳登山等及政學界杜德輿沈廼誠陳佐清吳天公嚴寅直等百餘八及外國紳士數人亦往送别並經豐泰利泰兩照像館各拍一影以作紀念各代表此次回鄂甚形急遽聞其原因一係漢上五次來電催歸一係籌繳開辦費以便赴農工商部註册故日内尚須由漢口特派專員來京張代表伯烈回鄂後本擬俟路股就緒即行東渡補習功課至六月卒業再行回國兹鄂省京官及旅京商學各界聞知此事極力挽留張碍於衆情已勉許暫留三月再行東渡此次代表回漢暫留石君莊余陳君應龍鄭君雲渠爲駐京湖北商辦鐵路常務員仍住永光寺西街公益研究社内三代表二十二日抵漢時紳商學軍各界各團體及武漢官立公立私立各學校學生約數千人均至大智門車站列隊歡迎四點半鐘火車到埠各歡迎者均拍掌高呼三君萬歲鐵路萬歲三代表旋下車入車站官廳内少坐與各界團體領袖談叙片刻即乘輿以行當有軍樂隊作樂歡送輿前並有綵旗國旗　導上書（歡迎代表）（大節來臨）（挽回利權）（萬世紀念）等字又有翎頂禮服者數十人或乘馬或步行引道由各國租界後取道後城馬路繞出前花樓直往協會事務所沿途觀者不下數十萬人經過之處各店鋪均張燈結綵異常熱閙 
[理藩部奏獎辦理司牙孜人員北京]  
　　塔城中俄兩國積案每届三年結辦一次名日司牙孜由兩國選派幹練之員訂立條約擇中俄適中之地調齊兩國哈薩克開塲舉辦萬幕雲集互相駁辯苟辦理稍有未善則當塲角鬥命案纍纍甚或衆口譁噪一鬨散走故自光緒二十五年舉辦後延至三十二年又曾舉辦一次今扎大臣恐愈停愈久積案益多更不易于辦結現又舉辦司牙孜計已閱時兩届積案至八千餘起之多幸所派瑪木爾伯克各員尚能體查夷情相機因應故中外哈薩克俯首無詞無不悅服未及一年結案七千七百餘起聞理藩部昨已具奏請將各該員從優加獎以資鼓勵 
[吉省匀定府廳州縣公費辦法北京]  
　　吉撫陳昭常奏稱伏讀光緒三十四年五月上諭有人奏請匀定州縣公費以期久任一摺所陳切中官塲積弊着各直省督撫體察情形分别妥籌辦理等因查吉省府廳州縣進欵向以契稅牲畜稅兩項爲大宗從前征收漫無定章每年額解無多餘皆入已以致財政紊亂無從清理臣到任後即飭司改訂稅章並倣照湖北各省章程添辦典當契稅令其儘征儘解不准再有額解名目核計全年收數較之舊時額征已盈數倍本可即此匀定各缺公費但新政繁興一切用欵較費於前設所收不敷所出虧累堪虞故未敢輕舉妄動暫准各屬截留一半以資補助嗣於上年八月間准度支部咨行酌加契稅試辦章程二十條當經轉飭遵辦在案惟是地方官事繁任重稅務紛紜斷難兼顧勢必委之書吏若輩惟利是圖罔知顧忌層層朦蔽何可勝查即如牲畜稅一項向章騾馬牛驢均按賣價值百抽三豬羊每口抽銀五分宰豬羊每隻抽銀三分而調查各屬征收情形於定章之外復有局費票底各項名目合計恒溢定章數倍是非另行設局經征不可且缺之肥瘠必視稅之衰旺以爲衡稅旺則取多用宏盡歸私蠧缺瘠則多方羅掘勢必擾民天下庸有知足不辱之官斷無毁家爲國之吏且新設各缺非地曠人稀即事艱路遠旣無利之可圖咸相戒而裹足是則又非匀定公費不可但此項公費爲數甚鉅如果概由公家籌發其何能給臣熟籌審慮惟有即將此項稅欵撥爲匀定公費之用因飭度支司先於省城設一經征總局各府廳州縣均設分局將所有契稅牲畜 
 
 

Page 6

 
 
稅概歸該局征收定於宣統二年二月初一日一律開辦即責成各地方官稽查使其互相監察以杜流弊惟吉省契貨價值多係錢數向按三千三百文作價銀一兩今銀價昻貴民力實有未逮前經諮議局集議呈請依照巿價增加前來經臣核准按照定章酌入加錢一千文以示體恤紳民均無異議至牲畜稅陋規業巳革除而局費票底錢文向爲收稅人等辦公之費勢難盡去應參酌奉天現行章程酌量减少著爲定章俾資遵守此創辦經征局之大略情形也至各屬缺分繁簡不同若不豫爲籌算恐將來苦樂不均即於吏治有碍經臣酌中擬定各府每月酌給公費銀一千兩繁缺另加津貼各廳州縣分最繁缺繁缺中缺爲三等最繁擬每月酌給公費銀八百兩繁缺七百兩中缺六百兩佐貳各缺亦一律普定公費遇閏按月照加即由就近經征局按季撥給以省領解之煩自經此次規定之後所有一切漏規概行革除如再有私取民間分文者即以贜私論其向來各項攤欵自應由司另行籌撥概免流攤此匀定公費之大略情形也似此明定章程劃清界限近之爲飭吏安民之計遠之爲阜財裕國之圖庶於行政財政兩有裨益二月十九日奉硃批該部知道 
[吉省劃分新設縣治疆界吉林]  
　　東南路道郭觀察昨將新設各缺分界事宜電達公署云吉林撫帥鈞鑒前准民政使咨行囑將東南路各屬彊界派員履勘查設治各員赴任在即亟宜畫疆而治若派員履勘一周必須數月後始能蕆事現在一切政務難於措手因參酌奏案及測繪詳圖並詢商熟習地勢人員擬暫定彊界如下（一）琿春係援照奏案轄密江站以東之地擬自密江沿磨盤山以上至分水嶺與汪清縣分界（二）汪清東境旣界琿春其西南境擬自密江起沿圖們江至商立嶺再由嘠呀河溯流而上至老松嶺以嘠呀河與延吉分界蓋嘠呀河以西非雜居區域劃歸汪清政務似易統一至百草溝商埠地點在嘠呀河夾流之中應歸汪清管轄其北境則原奏謂分綏芬南境以界之擬自老松嶺以北綏芬以南屬汪清於行政上覺爲便利至和龍係升改之缺除黑頂子改歸琿春外其餘彊界自應仍舊惟和龍縣治所在之地原歸延吉管轄現旣改升縣治似覺不便擬將北境稍爲展拓劃歸和龍以便控制再和龍西境原轄有長白山東一帶地方現查奉省添設安圖縣奏案將紅旂河以上之地悉屬安圖和龍轄境較昔縮小擬將延吉明新一社劃入和龍似稍平允至安圖與和龍確定界限似應由奉吉兩省派員會勘庶更明晰以上暫定各屬彊界其詳圖容後寄呈是否可行乞即核示以便該員等有所遵守職道宗熙叩 
[滇省東北又有亂象]  
　　字林報雲南通信云該省東北境仍有騷然不靖之象現巳派兵前往該處以備不虞惟望目下派往亂地之員能杜塞亂機安撫百姓則實人民之幸該處官員及外人均接有可怖之傳單此種傳單有人挨户分派上有黑煤兩塊羽毛一片以爲密號就華人理想解之此即急如烈火速如飛翼之謂有著名田主之妻某氏係耶穌敎中最有體面之人某夜宿於婿家亦接此項傳單某氏遂讀熟各詞即於翌日通告昭通府各敎會推原百姓擾攘不安之故第一係爲不滿意於人丁稅所致而各衙門差役又殘暴性成任意勒索並以增加各稅之舉諉罪於外人愚民無知遂爲所惑據昭通本月初二日最近電稱該處大局仍如常狀派去之兵不日可到惟連日莠民聚集城外山中聲言擬乘夜攻城居民異常驚惶羣赴廟内避禍婦女畏亂啼哭者時有所見幸城内各敎士均安然無恙現經官吏竭力保護惟聞有一中國傳道人率其妻子行至某處遇匪徒劫其財物而去並遭痛毆又云現任滇督對於軍政諸務較前督尤形懈怠雲南府城西北七英里處築一大堡今巳輟工雖磚石堆積如山其如該督不允再撥經費何 
時評 
[其一]  
　　我國官塲辦事。往往前後任意見互歧。或且一人自相矛盾。先旣許之。旣復靳之。而於本事之有無關碍。人民之有無損失。不置問也。則豈不將灰任事者之心。而短後來者之氣乎。 
[其二]  
　　賽會一事。爲萬國所注目。故東西各國。於興盛會塲之事。無不鈎心鬥角。惟美惟備。誠如近人所云。將代表其會塲之優美高華。而增進會塲之盛况也。使惟齗齗以。累道德爲慮。則一切遊戲助興之事。直可全行廢棄。卽以演劇一事論。男班所演之劇豈皆特别改良。有裨人心世道者乎。 
[其三]  
　　道德存於人心者也。西人慈善事業。往往使女子爲之。蓋其目的全在善舉。正所以尊重道德也。使不明其尊重道德之本旨。而轉恐爲道德之累。則所謂仁者見仁智者見智。必如新疆蠻俗不許女子出大門一步者。庶可以符大吏維持風化之目光矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[番禺縣令濫刑無辜案近聞廣東]  
　　番禺楊令濫刑許有一事經袁督札委廣府嚴守查辦去後兹聞嚴守巳經禀覆原文撮要錄下卷查該女子許有赴警局投訴被其督虐待當傳其叔許鏡池到局訊問據稱許有私自與吳氏退婚藉口食齋拜神歛騙錢銀街坊側目屢被投訴民因此將其責罵詎被其投訴虐待云云楊令提訊該女子許有自稱建福人又稱許應騤姪女言詞閃爍狀類瘋癲因其在所滋事楊令將其掌責事誠有之因其叔許鏡池不願赴領該許有亦不願回家原聘吳姓尚未過門亦未便移解香山縣傳領故將其發落善堂傳其親屬領回倘吳姓不願迎娶亦由善堂擇配此楊令掌責該女子及發往善堂之情形也知府旋親往女覊所傳伴婆吳梁氏詢問據稱許有到覊並無親屬探問氏爲之煮飯竟被將飯罐擲破時有同覊女犯吳張氏患病睡熟許有往扼其頸幾至氣絶氏上前拉開許有仍混行攪擾復將洋燈擲碎並無向其索取分文詢問女覊旁之刑事待質所管役周祥陳彬均稱許有在覊徹夜吵閙鄰屋不安嗣奉本官查知將其掌責示懲等語伏查此案女子許有因不服其叔約束赴局控告札發到縣暫發女覊又復不安本分在所滋閙是其人非善良巳可概見惟該縣旣未傳到許鏡池質訊核斷遽予掌責辦事亦屬粗率應否將番禺縣楊令記過示懲之處伏候憲裁 
　　袁督批廣州府嚴守查覆禀云文明獄制如果有不受約束情事原應予以相當之處罰據禀許有在所確有毁物傷人情事經楊令查知掌責惟楊令來禀則又稱戒飭究竟掌責與戒飭是一是二現在新刑制旣未施行舊刑制尚宜審别又來禀謂該女子自稱許應騤姪女前見報載公函謂有爺們等向之自稱爲李鴻章弟楊家將各等語如果不虚不特以暴止暴之宜懲抑亦謔而爲虐之可惡本署部堂之意重在澈查監獄及各種覊所是否有管班名目及種種苛待行爲及各牧令是否有動用非刑情事該守僅以楊令辦事粗率請記過示懲于此案要點殊多遺漏仰按察司派員會同該府詳細復查禀候核奪此繳 
　　按嚴守查覆絶不爲改良監獄前途計惟一味代楊令個人廻護幸袁督明察復札按察司派員覆查此案或有水落石出之一日歟 
　　袁督又批楊令自詳之禀云現據廣州府嚴守禀復謂該令辦事粗率細閱來禀詞氣間粗率甚多以許有之暫押即稱之爲女犯因報紙之攻擊即詆之爲卑汚夫毁譽固聽諸人而是非不能不審諸巳究竟該縣監獄是否實行改良到任未久正宜虚心討論徒悻悻自陳則非矣仍候本部堂飭查核辦毋庸躁率 
　　袁督又批覆諮議局呈云此案巳札飭廣州府查明核辦矣至各屬看守所委員現正遴派監獄學生前往分别充當與來牘用意相似希即知照此復 
[交文兩縣民變續誌山西]  
　　交城文水兩縣因禁烟民變一事巳詳誌前報兹得另一訪函云此事先經太原府知府設法勸諭文水人民皆以大利所在别無生計爲辭後經再四開導始允如交城不種則文水亦可不種太守回省又派武員夏某至交城開導夏即帶兵數十人赴該縣著名之某鎮廟中令傳紳耆至頃之來三人見夏欲傳衆開導即鳴鐘集衆乃夏所帶兵相見伊等鳴鐘疑爲抗拒即將三人砍死未幾所集之人至約七八十人夏不問情由即令開槍立傷數十人於是兵等乘機擄掠甚至見婦女帶銀鐲者不及取即砍手取之於是人民大憤紛紛變亂一時　鎮盡成糜爛而文水亦聞變起事矣現聞丁撫巳將大致電奏不知如何了結 
[陸軍小學風潮之息事法杭州]  
　　杭省陸軍小學風潮屢誌本報兹悉該堂總辦張復泰昨又謁見中座無非辨護一切惟見時情形甚爲瑟縮語細不可聽聞聞撫憲亦巳諷令辭差以冀息事但接辦之員一時尚難妥定現擬暫由督練公所參議袁巽初觀察署理 
[政務處議覆整頓財政學務辦法（續）]  
　　學務一爲變通學堂章程據稱數年以來各州縣祇立一兩等小學竭盡一方之力學生多者百餘人少者數十人此外則誦聲幾絶若不改章恐失敎之民徧滿全國大難將有未巳擬請自高等小學以下酌定若何年齡至若何程度限一年内責令學部將高等小學以下接年分門編定畫一課本通行天下使窮鄉僻壤皆可購書官立一兩等小學以爲模範有購書在家敎授者聽凡初等小學生三年由地方官定期集驗年齡與程度合格者給予畢業文憑准其升入高等小學其高等小學生四年由提學使定期集驗年齡與程度合格者給予畢業文憑准其升入中學堂其無力入中學願改他項營業者聽如是用欵較省敎育可以普及等語查敎育之道有公共敎育家庭敎育兩派軍國民制度之國以公共敎育爲宜家族制度之國以家庭敎育爲便中國向爲家族制度故歷代均重家庭敎育今東西各國皆進於軍國民制度競尚公共敎育中國亦不能故步自封故學堂章程採用公共敎育之法然物力人材難於普及不可不以家庭敎育助之奏定學堂章程自初等小學以至分科大學升學皆有一定之資格階級乃公共敎育本義而因開辦之初及格者鮮暫定爲變通考選之法高等學堂中學堂高等小學堂皆有考驗入學之條即助以家庭敎育之意惟原章聲明此例於學堂開辦合法五年以後即不行用光緒三十四年四月學部於酌擬各項學堂分别停止招考摺内將高等 
 
 

Page 11

 
 
學堂以上停止招考而於中學堂高等小學堂仍各留考選一條中學堂條内有云其年在十五歲以上二十歲以下巳讀孝經四書文理明順者亦可考選入學先入預科二年補習高等小學之課程畢業試騐及格准其升入本科將來高等小學堂畢業學生漸多即將此例停止高等小學堂條内有云其年在十歲以上十五歲以下巳讀孝經論語略解文義者亦可攷選入學先入豫科二年補習初等小學之課程畢業試驗及格准其升入本科將來初等小學堂畢業學生漸多即將此例停止是中學堂以下仍藉家庭敎育爲助與該御史所奏購書在家敎授定期集驗年齡與程度合格者准其升學辦法大致相同（未完） 
分類新聞 
政界 
[鄂省清理財政之近况武昌]  
　　湖北清理財政局因宣統元年冬季册報本年春末照章即須到部其責任之在本局者自審訂編輯繕校以迄於詳院咨部至少亦須匝月方不致局促貽誤兹查各署局冬季册報之巳到者僅有高等農業學堂自治籌備局商塲局夏口清丈局法政學堂審判員養成所調查局管理印花稅處手工善技廠陸軍警察隊毡呢廠宜昌川鹽局等二十餘處其餘各署局均尚未到亟應移催造送又宣統元年四季季報雖經陸續詳咨而以四季季報集爲一年年報參酌調查條欵分類審編亦不能不切實赶辦但前項季報各署局送到各册體例雜沓銀錢淆列無從憑臆歸併仍應由該局自將所辦元年各季册分類晰登改造年報一份統以四季庫平爲折合之總分數專案續送到局以便審編依限送部庶免往還問答徒曠日力昨巳分别移行各署局查照趕辦矣 
[諮議局與財政局之衝突杭州]  
　　浙省財政局近以諮議局出入欵項抗不遵報詳請撫憲略謂前據諮議局函稱以該局每月開支欵項均照撫院核定數目曁呈請核准者動用歲出之欵有確數可憑清查之權屬在内部因所處地位與隷屬於行政機關之各局所逈别實難造報等語本局當即駁復以本局調查全省歲出入確數在有經費出入之機關即負有應行報告之義務以財政統一言之不得以地位爲拒絶不然織造經費實皇室經費其地位之特别較諮議局爲何如顧乃按月造報者以財務性質本宜統一故也乃事隔數月未據移復且報册亦未造送究竟該局應否造報未奉部中明文未便任其遺漏致干駁詰倘本局再行移催徒費筆墨仍於事實無濟查清理財政局辦事章程第二十條載各衙門局所對於清理財政局調查事件有抗延粉飾者按清理財政章程第九條辦理如遇應行報告事件任意逾限者按清理財政章程第三十二條第二項辦理今諮議局報告册逾期未到疊經函催久延不復又不造報律以抗延其又奚辭但部章中參處撤差等語係對於職官而言於該局未必適用應詳請憲示辦法云云未識增中丞如何辦理也 
[商塲改辦審判廳之計畫鎮江]  
　　各級審判廳前經憲政編查館會同法部咨行到蘇當經撫憲通飭遵照籌辦兹聞鎮道劉襄孫觀察以鎮江租界係通商塲洋務彈壓公所有裁判責任擬即遵章改設以爲漸次收回治外法權之基礎 
[派員會議水利事宜鎮江]  
　　常鎮擅溧宜荆一帶上年蛟水爲災冲坍圩岸不少曾經各屬紳士辦理振撫禀報省憲在案然巨創之後急宜以工代振新撫寳中丞爰札委傳振海刺史前往各屬會議一切事宜以興水利 
交涉 
[銅官山償欵有著南京]  
　　自銅官山問題解决後其補償費四十萬金由皖撫與江督措辦乃遲遲未克歸償英人嘖有煩言兹聞該欵所以遲遲之故實因寗皖庫藏空虚巳達極點現由江督向大清銀行借貸二十萬金其餘二十萬金由各庫湊撥以了此案 
[飭查英人永租沙地情形廣州]  
　　海關理船廳英人夏立師與番禺縣吳世綿堂永租茭塘司沙螺堡鶴洞鄉之南石岡頂沙地三坵禀請領事照會督憲印契袁督准文後特將契札飭番禺縣查明其地是否照章標貼彼此情願並有無别項轇轕仰即刻日分别妥辦具復 
軍界 
[分劃各屬營汛巡防界限廣州]  
　　廣肇羅道易觀察以營汛界限不分兵力厚薄不定等情禀報督轅業經批飭營務處核議現該處議定嗣後高雷所屬連同信宜全邑統歸黄鎮培松所部八營巡防陽江三州縣歸何之山就近節制信屬白恩林三堡清鄉撥回信宜陳令自辦似此界限分清營汛責權庶可專一等情袁督據詳後當即批飭分别移行轉飭遵照 
[海軍處籌畫全粤沿海形勢廣州]  
　　粤督現准籌辦海軍處王大臣咨稱粤東全省沿海海灣形勢應分兩大叚以省河海口爲中央左則爲陽高雷廉欽各屬右爲黄沙海南澤灣汕頭汕尾海門惠來碣石奇石海豐小澳平山大鵬九龍玲町新安海東江太平虎門海口等處其各海灣所屬之大小島約共三十四處亦應統籌佈置請即切實訂畫咨復備核以便籌興海軍等因大吏准此即移行李水提並札飭司道一體查照 
[陶克陶披猖詳情直隷]  
　　承德所屬之林西開魯等縣一帶山林邃密有鬍匪名陶克陶者自前歲卽在該處大肆刦掠迭經各大憲嚴飭文武官弁協力捕登迄未弋獲近更黨羽衆多兇燄愈熾漸至營兵亦不克抵禦云 
學務 
[林提學嘉惠遠道女生江西]  
　　江西撫州玉茗女校學生李金華萍鄉正本女校學生劉坤先後來省投考官立女子師範因巳愆期具禀學轅懇請收學等情奉林提學批云據禀均悉查女子師範學堂定額四十名業經考試錄取榜示在案該生等到省愆期係屬自誤所請補考之處本難照准姑念遠道而來情殷向學如果學業程度堪與師範之選該堂尚有空餘齋舍可爲住宿之所自未便任其徒勞往返致抱向隅仰即自行禀請該堂總理核示遵照 
[學司詳明敎育權限杭州]  
　　浙學袁文宗詳請撫院文云頃奉憲台札發會議廳第八次會議業經議决浙江簡易識字學塾議案統籌全省師範敎育議案二件又推廣全省蠶桑議案一件飭將施行方法早時妥議以憑核辦等因奉經將抄册内載籌辦浙江簡易識字學塾及統籌 
 
 

Page 12

 
 
全省師範敎育兩案辦理情形先後由司詳請示遵在案所有推廣蠶桑議案奉飭係由本司會同勸業道辦理之事現經司道等悉心會議將所擬施行方法就原案所開各條分别擬註除繕呈清摺外并擬將摺内所開甲條由提學司辦理乙條由提學司會同勸業道辦理丙丁二條由勸業道辦理經費甲條由提學司辦理經費乙丙丁三條由勸業道辦理以清權限所有摺開會議情形理合詳請憲台察核以便分别移行遵辦 
實業 
[贛省物産總會之近狀南昌]  
　　贛省物産總會自二月十五日由馮中丞督同各團體代表行開幕禮後十六日售劵入塲參觀品物是日晝夜竟有一萬餘人流通會塲惟連湖之圖書樓陸軍測繪學堂以及敎育總會陳設品物類多秀麗人甚擁擠以致樓房震動危險堪虞經管理員司禀承勸業道傅觀察諭飭沈文肅公祠内電光影戲停止空出地方陳設圖書以昭慎重至十七日苦雨連綿行人不易以故參觀者日來甚屬寥寥云 
[札發輪船航業全案杭州]  
　　浙省内外海輪船航路各事宜向由海關道兼管舊歲奉部飭改歸勸業道直轄以資專責惟該道新設别無案卷檢查當由董觀察元亮禀請中座分飭各海關檢送案卷去後日前據寗紹台道詳復撫院凡關於内河華商洋商輪船卷宗摘擇緊要抄呈外並將商輪船名及何年月日給發牌照費若干及行駛何埠逐一備卷附送並照會稅務司查填華洋商輪圖表等件到院當經增中丞札發勸業道收存備查 
[育英學生發明新式電機杭州]  
　　杭州育英書院舊班生沈賢逢近日造出一種木機專能供給各種電線之用據識者云此非仿造實工藝上之新發明品現悉沈君以此木機自製造迄今日巳費去十餘年之苦心擬即禀請勸業道派員試騐立案以便專利 
[鐵路山洞因雨倒卸鎮江]  
　　鎮江滬寗鐵路所穿過之山洞因連日大雨傾盆兩旁泥土忽於二十二日上午十時倒卸竟將山洞門口填塞其時適中班火車到鎮被阻不能前進當經駐鎮鐵路局員趕派小工多人將泥挑盡火車始得通行然巳躭延一時之久矣 
[津紳組織湯隂煤礦天津]  
　　津紳李子赫高金門二君奏准開辦河南湯隂縣之煤礦舉石文軒君爲總理現正組織一切以立基礎 
雜記 
[資政院議員亦有同年錄乎天津]  
　　順直諮議局昨特發函於通國諮議局徵求由局互選之資政院議員年名職銜刋印同年錄以資聯絡 
[張文襄又多一血食處矣廣東]  
　　粤紳勞植楠等擬於廣雅書院建祠崇祀張文襄禀奉制府批示略謂張文襄督粤有年宏獎人才提倡學術廣雅書院尤其所手創經營造就宏多共懷遺愛律以崇德報功之義固宜永享蒸嘗究應如何擇地撥欵之處仰廣東提學司會商高等學堂吳監督核議具覆飭遵 
[敎習笞打學生之野蠻奉天]  
　　安東兩等小學堂學生日漸減少出堂之學生或入私塾或居家賦閑有詢其父兄者悉咨嗟太息不敢以實對昨日該堂課畢學生在校游戲操演行軍勢爲爭充官長喧譁爭奪某敎員見之怒甚悉數喚入每人笞責三十板同時受責者至四十餘名之多聞者咸稱詫奇異不置 
[巡官覇佔民婦之淫兇鎮江]  
　　鎮江某巡官世家子也性喜漁色有烟癖曩年供差東鄉某鎮與某姓婦相遇一榻横陳兩情繾綣桑間濮上夜去明來幾忘却使君有婦羅敷有夫矣去年該巡官奉調優差適婦夫亦至潯陽作賈於是以爾車來以我賄遷昔之野鶩今成家鷄云 
[保定禁烟之前途直隷]  
　　保定自禁烟以來雖日益加厲而土店依然開設無票售烟習爲固然罰辦時有所聞而商人嗜利不肯斂迹最礙難禁絶者各富紳大賈早私藏多數煙土以爲吞雲吐霧之計而官吏警察等無從查訪大有樂此不疲之勢 
清談 
[嗚呼留學生]  
　　今試問人以留學生多乎。舉貢多乎。則人必曰舉貢之數。多于留學生。不啻四倍以上。又試問人以留學生學識優乎。舉貢學識優乎。則人必又曰留學生涉波濤。歷寒暑也。 
學于異國。識縱不高。亦何至不舉貢若也。 
　　然則留學生旣以無可設法。擬位置於邊省矣。舉貢考試後之錄用。則又何如。 
　　或者曰。留學生之位置邊省。正如以爲。錄用舉貢地耳不然舉貢之數。每歲千餘。不聞人滿之患。何東西各國之畢業生。僅僅數百。而巳苦難於位置耶。 
　　夫如是斯足以見朝廷用人之趨向矣。雖然留學生。且汲汲以祿利爲志。歸國之後。襆被擔簦。以赴京應試者。趾相錯踪相接也。 
[嗚呼資政院議員]  
　　諸君子之汲汲於資政院議員也。蓋所以艶羡上議院議員之尊榮。以誇耀於鄉里耳。故不憚多方運動。以冀當選。煌煌乎爲中國開天闢地第一届之資政院議員。 
　　而孰知公布以後不及旬餘。御史台彈章。星飛露達。運動運動之名。嘖嘖焉以傳播於全國。 
　　噫嘻。資政院歟。運動院歟。諸君子於此其果榮歟。辱歟。抑亦求榮而反辱歟。諒三尺童子必有能辨之者。 
雜著 
[大孤山調查錄]  
大孤山原爲岫嚴州轄境。光緒四年設分防巡檢。自莊河廳設治。遂劃歸焉。迄今商人有五百户。居民二千五百户。人口總計約二萬口。登萊兩府人。最佔多數。住户以農爲本業。雖附近於海。而從事漁業者。甚屬寥寥 
　　大孤山地勢。背負大洋河。繞山之東面。平分三流。一注於太平灣。其二過通天溝。横注於大小鹿島。大洋河在二三十年前。水量深廣。大小帆船。往來停泊如　其後砂土下流。次第淤積。於今去巿街十五里許之下流。始可泊船。輸運殊不便利。至日俄戰役。日人由巿迄河岸。建設輕便鐵路。藉以輸運貨物。於光緒三十四年九月。經商會與日人磋商。出資萬元。始將此小鐵路收回。改爲運利公司。凡百貨物。悉藉以輸運。每件貨收洋四分。統歸商會撥充警餉焉。 
　　大孤山除分防巡檢衙門外。有稅捐局巡警局軍隊防營漁業公司等。稅捐局徵收出入貨物之課稅。漁業銷場。設於去年春。凡捕魚者售一元納二分銀洋之稅。巡警五十名。歸莊河廳兼轄。警十月薪每名六元五角。其經費歸商界負擔。全額駐紮軍蘭一營。歸鳳凰城統領所管。保衛地方治安。當日俄戰後。日人曾設有守備隊。媾和後撤去。及今日人之旅居其地者。計飲　店二户。男二人。女七人。賣藥兼醫藥一户男一人。女一人。小押兼賣藥一户。男二人。警察　出所一户。男一人。女一人。賣藥店二户。男二人。女二人。小押店二户。男二人。女二人。郵便　一户。男一人。統而計之日人十户。男十一人。女十三人云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[憲政編查館通行京外各衙門辦理統計表整頓辦法文]  
　　爲通行事本館辦理統計事務關係憲政要端各省分設調查局統計處等是其專責不容稍有諉延乃自上年頒行工政財政表式以後各省依限造報者不過十之一二其餘或經造送而尚多闕誤或請寛展而仍復逾違似此任意玩延何以爲統計年鑑之本本館現又續計外務敎育司法實業各種表式奏請通行不獨三十三年各表亟應逐一依限造報即宣統元年統計亦經届期斷難再任稽遲致誤憲政兹特由館核定整頓辦法五條相應通行各省嚴切督催認真辦理如再玩延責有專歸本館惟有照章查收職名分别奏請懲處以戒玩泄而資整理爲此咨行貴衙門查照辦理可也須至咨者 
[計開]  
　　一定責成統計填報各表係調查局專責惟其根據皆在各署局所彼此不容稍諉原定調查局辦事章程應由督撫飭令司道及府廳州縣衙門添設統計處就該管事項列表彚送早經通行有案現查各省來咨多以各署局所遲延舛誤爲詞間有聲明核定州縣功過章程而司道局所爲各項總滙之區轉多置之不議州縣功過亦未實行似此相率諉延尚復成何事體現據湖廣總督奏咨請將册報遲延州縣摘頂勒催並將交卸人員照留緝例偕同後任赶辦在案應即查照通行各省一體照辦該調查局有督催造報之責並應一律辦理亦不得藉口各署局所稍涉諉卸如再逾延致誤憲政並按本館此次續訂表式奏定處分奏明辦理 
　　一分期限統計始於光緒三十三年以後即應按年按續填報現查民政財政兩表除湖北江西兩省業經造至三十四年分其餘有僅造送民政一項者有僅造送三十三年一年者並有三十三年尚未造送者卽經咨准展限在先現計亦經届滿除經專電分催外應由各省嚴飭調查局員勒限填報所有三十三年應送民政財政各表即行漏夜造送不得刻延其三十四年各表統限本年三月以前咨送到館現在宣統元年統計表又經届期並限本年六月以前一體造報不准再延 
　　一補闕漏統計關係全國設有一處一事不全總計即有遺漏無從爲刋行年鑑之據兹查各省送到民政財政各表除表内事項有爲該省所無聲明扣除不計外或於欵目不備或於表格不全而舛誤脫漏尤比比皆是其脫漏最多之處僅得全省州縣三分之一似此闕略多端何時始能完備除經分别另咨駁换外應即責成該調查局赶緊查明已送各表内有闕漏未填各項勒限嚴催飛速補報以後續辦統計務須調查齊備一起填送方爲依限辦理惟如財政表内稅則等表民政表内方里等表如每年並無更改准其聲明與上年相同即可無庸更列以免繁複 
　　一清年度統計最重年限前次頒行總例解說業已詳細聲明兹查各省送到各表多未分清年度而於財出入牽搭尤多錢糧租賦仍拘奏銷舊例或並牽涉奏銷以後之數其餘收解各項究竟是否本年欵目上年有無追補本年有無懸欠並不逐一聲明似此混合不清卸年紏葛永遠不能劃分何以便要會而嚴綜核應即責成該調查局通行各署局所務各詳細審查本年實在收支細數甲年事項勿與乙年相混推之乙年亦然其已送各表牽搭之處並於造報次年表内詳晰聲明以昭劃一 
　　一核事實統計體例迥與向來册報不同祇求現在實情必精必確即與舊例牴牾亦所不計兹查各省送到各表財政則多牽合奏銷各册民政則又鈔襲方志各書似此敷衍相仍徒作紙上空談殊失統計本意其他數目參差或分計與合計不符或分表與總表不合一經覆核茫無依據應即責成該調查局通行各署局所務各報告實情不得藉口例文稍存隱飾其各表數目尤應詳細覆核不得稍有舛誤以昭核實 
本埠新聞 
[川沙籌備自治公所復川沙廳文（贊成建築滬金鐵路）]  
　　宣統二年正月初九日奉照會開淮松江府移（中略）爲此照會請煩查照奉發圖式希即確查本境路線於營業有何利益地方有何窒碍刻日詳細復府以憑會核辦理等因奉此遵於正月初十日敝公所職員會期提議前因竊以鐵路爲交通利器輸入文明發達商業自不待言至就塘設軌本境路線從龔家路直上欽塘係在九團適中之處自此南盡八團所經塘面均尚寛闊約有二丈五尺許於兩旁行人出入不致相防亦無房屋坟墓應令拆讓等情且塘身堅固離海已遠斷不至有海潮衝壞之虞即有光緒三十一年八月大風潮災爲本境絶無僅有之水患新圩塘半多坍毁而欽塘則仍絲毫無損塘内居民賴以安全此其明証也若論本境之營業一層查土産以棉花及海魚爲大宗運銷上海向用航船惟航船轉運不但多需時日又以本境達滬緊要水道若長浜吕家浜等籌欵有年迄未開浚現在各船户時虞擱淺一遇天旱便難載貨往來至龔家路口以北水道更不堪言東運鹽河久涸而運鹽河亦已不便行舟且其西控浦江素稱要道之趙家溝孫家溝盧家溝等現均淤塞日甚居民行旅困難欲舍舟而車則又苦無通衢大道一聞建築鐵路之說正合其平日企禱之懷蓋以本境毗連上海滬寗滬嘉諸路鄉民見聞有素咸在其有百利而無一害倘得早成一日則各項營業即可早發達一日敝公所詢據城鄉各職員衆意僉同除紳家驥前於宣統元年十二月初旬隨同憲駕親往欽塘察勘深知並無窒碍外將宣統二年正月初十敝公所職員會遵飭公議前項築路有利益而無窒碍緣由呈復憲台察核請迅賜予據情牒復府憲轉詳撫憲核咨辦理 
[重申把持米價之禁令]  
　　滬道蔡觀察示禁囤積米石私運出洋經紀前報昨又出示云爲重申禁令事照得民以食爲天米價首重公平不容稍有昻勒前因逐漸增漲難保無囤積居奇情弊業經示禁在案兹查近日巿價仍未平滅顯有奸商從中囤積但知利已不顧害人言之殊堪痕恨除嚴飭縣廨密速查究外合再出示曉諭爲此示仰諸色人等一體知悉經此次示諭之後務須激發天良以義爲利迅將所 
 
 

Page 19

 
 
囤之米尅日平價出售以免小民度日艱難本道爲慎重民食起見不憚諄諄告誡倘敢陽奉陰違仍前囤積一經查實定即提案嚴究决不寛貸 
[農工商部札上海商務總會文（爲浙江銀行事）]  
　　接據上海商業研究會陳震福方積蕃等電禀稱浙江銀行資本未充在上海租界輕發紙幣據稱蒙由大部及度支部特准給有執照事關國家信用巿面大局應請迅賜查驗限制以杜流弊而昭大信等情到部查浙江銀行係浙江巡撫於宣統元年十月十五日附片奏明在案其行使紙幣自有浙江巡撫擔任爲此札飭該商會仰即轉知商業研究會遵照可也 
[關於杭垣日商肇事之電文]  
　　浙江旅滬學會致杭州洋務局電云日商肇事憲台據約力爭輿情自洽務乞始終堅持 
[會訊定購股票紏葛案]  
　　駐滬領袖比總領事薛福德君曁德副領事師謀君於昨日午後同至公共公廨與寳讞員會訊德商萬納回之控告無領事管束西人新納嘉不交定購股票一案先由原告律師滿斐訴稱被告於西歷本年二月二十三號與原告立據定購橡皮股票二百股每股計銀十三兩訂期三月二十號銀票兩交詎至期游約向論不理應請訊追被告延愛理司律師辯稱新納嘉向公司定購股票五百股三百股預售他人二百股售於原告迨向公司往取祇給四百股因此不能如約且雖曾立據當時確已言明倘不足數至期不能交付概不担任並曾邀公正人理勸愿償萬納回之銀四百兩請爲察核中西官互商良久以兩造供詞各執判各退去候會商之斷 
[輪船撞沉沙船]  
　　招商局江天輪船前日由寗波開駛來申夜半時駛至裡銅沙江面與出口某沙船相遇該沙船燈火不明致被江天攔腰衝撞立時沉溺江天輪二副等停輪施救祇援起二十餘人尚少三人想已與波臣爲伍矣 
[巡捕姦拐婦女]  
　　江北婦人俞高氏與美捕房七百六十六號華捕高文私識逃逸前日同乘長江輪船希圖遠遁適被氏母高吕氏瞥見報捕拘獲昨解公堂請究高吕氏偕見證吕阿四投稱女兒於二月初六日早晨被高捕誘匿找尋無着前日忽在輪船上遇見鳴捕拘案女壻俞小仁子現在漢口爲馬夫業已通信知照不日即可來滬俞高氏供與高文並不相識婦人至姊妹家遊玩亦非私逃訊之高文供與俞高氏相同判商捕與氏分别押候查明於下禮拜二再訊 
[謝劵]  
　　蘇路公司定二十八九兩日開股東常會昨承惠贈入塲劵兩紙書此誌謝 
城内 
[賽會路由]  
　　今日爲上元令節本邑城隍神循例率同四司到西門外厲壇致祭所定路由照錄如下出廟朝東進天官牌樓過福佑路往西過北香花橋住南朝西過沉香閣中香花橋往南朝東過陳巿安橋晝錦牌坊縣西縣南太平街朝西一直過莊家橋朝東過西倉橋朝東淨土菴進西唐家弄出東唐家弄天燈弄進譚家弄由道轅往北過　笠橋朝東出城過吊橋往東朝南如意街朝東過龍德橋豆巿街朝東新馬路老馬路往南王家碼頭一直往西至王家嘴角朝南過外倉橋朝南至陸家浜橋朝西過斜橋往北由肇周路往西到壇壇上起馬往東過吊橋進城過莊家橋朝南出北弄往東叅府署楊家橋胡家弄守府署朝東往北凝和路往北一直過虹橋朝東太平街往北縣南縣東往北東　過益慶橋住西海防署一直回轅 
[挾嫌陷]  
　　邑廟香雪堂寗帮董事崇品山昨將該堂小學堂司帳黄鑒棠身人巢阿根扭至一路巡局訊據黄鑒堂供稱學堂失竊銅器查係舊僕因小的等謀挖生意挾嫌竊去以爲陷害地步求請交保出外找尋旋有蘇帮董事正美齋王到局具保巡官允之 
[房東控]  
　　毛陳氏控周祉祥欠租覇屋昨經一路巡局游正巡官審訊氏供夫故多年遺有舊校塲房屋一所借於廣東人局祉祥開店每月租金洋十一元現周將屋轉租他人日夜叙賭容留匪類且被積欠租金六個月計洋六十六元氏孤寡無依倘　容留匪人將房封閉勢　絶命求請押遷周供小的租賃該氏之屋已有二十餘年並未季欠租金此次因有人謀挖擬開皮貨店該氏曾挽原中向小的商量情　不追欠租並貼償搬場費洋一百元今氏翻悔以致成訟求鑒判候傅原中到案質訊再核 
[賭徒拒捕]  
　　東區錢副巡官前晚訪悉安仁橋硝皮弄口　阿根所開之骨牌作内聚衆賭博當飭巡長姜明坤帶同巡警六人打門入内見有賭徒數十人正欲拘捕詎有邑廟華昌照相店主陳錦榮與夥錢季生王錦山等亦在其内膽敢拒捕巡警急吹警笛號召附近崗巡始將爲首叙賭之　阿根學徒王愛甫王阿甫及行兇庇賭之陳錦榮錢季生王錦山與賭之田阿三陳龍五丁即全王季林陳明發王阿六汪慶全衛魁善徐金林楊白眼楊雲亭陳子青岳阿高等十九人一併拘至東　轉送一路巡局審訊判徐阿根罰洋三十元王愛甫王阿甫各罰洋五元田阿三陳龍五丁即全王季林陳明發王阿六汪慶全衛魁善徐全林等九人各罰洋十元陳錦榮罰洋二十元錢王兩夥各罰洋五元楊白眼罰洋五元楊雲亭陳子青二人押候查明再斷岳阿高係徐之親戚並未賭博從寛　徐領去完案 
[怙惡不悛]  
　　流氓陳聲南屢次犯案曾經懲辦有案詎開　未久又取私刻上海城内中區稽查圖記冒充巡員在外招摇經東區巡局查獲解送一路巡局訊究判責三百板押改過局五月期滿再行核釋 
[道抵照錄]  
　　民人嚴長桂　批前據沈俞氏具禀已批縣核辦矣兹查嚴瑞明一單原載二畝一分四厘二毫除劃立德册二百七十號道契九分九厘四毫外餘單一畝一分四厘八毫仍歸原業主管業早於光緒三十一年三月送由德署轉給來禀所叙祖遺糧田三畝有奇　嚴了頭　半分執一節顯有未符旣　三十三年正月失慎單據遭毁足見此項田單劃轉道契後仍爲該氏收執果有被人盜賣情弊何以當時竟置之不理事隔數年始行控告且劃轉道契地畝祇九分零不及嚴了頭得半之數又何至圈去該氏應有之地殊不可解究竟原控情形若何該縣如何訊斷未據縣報仰上海縣詳加查核秉公辦結具報毋任纒訟爲要 
[官事]  
　　江寗　補知縣魏鵬奉松江府札委來甲摧　公事昨至縣署拜會委查學堂委員候補按經歷金述彤道署英文繙譯陳世光洋務局隨辦委員安德臣到道禀見新調龍華　防局委員試用巡檢彭忠璞昨日到差 
南巿 
[電調巡員]  
　　總工程局巡員朱彩章現奉河南巡警道電調派充該省巡警總稽查昨朱已自行辭差即日起程赴汴 
[催房捐]  
　　本邑房捐收至去年十一月份爲止尚未收齊現經房捐局員查得十六舖七舖南北三舖等地甲疲玩公事昨特傳諭統　本月底赶將十一月份之捐欵繳齊如違未便 
[夫頭刁玩]  
　　内地自來水公司水夫頭周汝貴將挖改舊行單付於徐阿美騙洋十四元許其開設茶館旋被隣近之同業陳龍生 
 
 

Page 20

 
 
得悉阻止開張控由南區飭周繳還洋十四元再罰洋十元充公詎周不自認咎反於前日遞禀工程局指控區長辦事不公局中駁斥後又至南區遞禀昨由區長查明周之劣迹連同原禀移送工程局請爲究辦 
[混調銅角]  
　　恆有餘彩票居控北巿天仙茶園工人程和尚來店兌洋後混以銅角調換請爲究辦旋又有阜生烟紙店附控亦同前情經工程局裁判員訊實判程戒責二百下拍照逐出銅角銷毁 
[扭獲竊賊]  
　　恆吉衣莊主倪永生扭獲竊取衣包内衣服十五件之竊賊陳阿毛送交巡士解至工程局訊實判戒責二百下押兩月贓給失主領回 
[忽去忽來]  
　　彈花匠朱廷載所娶之再醮婦徐氏忽於本月初私逃當將媒証顧海珍汪祥和扭至工程局限令帮尋在案兹氏回至朱處被朱逐出氏遂投局控訴由孫裁判判令拘留候傳朱到案核斷 
閘北 
[革退燈夫]  
　　四路分局路燈夫李上松劉義順尅減燈油昨被黄正巡官查悉一併提案責辦斥革 
[傭婦追欠]  
　　江弱人伍萬盛去年曾向傭婦吳朱氏借洋六元迄未歸還昨被氏扭控四路一區經黄正巡官訊明判伍遠洋五元一併斥釋 
[各罰一元]  
　　吳金高前晚與史金元在楊家石橋因索討賭帳起釁互相扭毆由崗巡一併拘至四路一區判各罰洋一元飭具改過結開釋 
[暗佔便宜]  
　　張根濤彈花店因用小秤昨與買主某甲衝突被巡士拘入四路一區判張罰洋五元以昭儆戒 
[分期料理]  
　　德和洋行控陳興元積欠房租洋二十七元一案昨經四路一區黄巡官覆訊判陳分四期拔清交保開釋 
英租界 
[節期停訊]  
　　今日爲清明令節昨由公共公廨寳讞員照會輪應陪審之英副領事循照舊例停訊一天 
[因案牽涉]  
　　奚徐氏控告奚陳氏與著名地　陸道生串吞田單案内之鄔友銘囚住居租界由縣移請公廨派差協探將鄔博案過堂候訊 
[盜賣田産]  
　　李華生在上海縣署控告住居租界之沈福慶益賣田單由縣移請公廨于昨晨將沈傳案過堂候訊 
[大失體統]  
　　福州路萬家春番菜館控沈杏生積欠大餐洋延不歸遠昨由包探將沈傳至公堂請爲追繳讞員以沈住在西門外華界判令開釋着原告自赴工程局控告 
[傳訊保人]  
　　陳裕坤控圭慶堂虧空帳洋一千餘元由廨將王收押在案昨日復訊王供求寛限設法料理判仍還押候下禮拜四傳保人龔阿海到堂訊核 
[流氓拆梢]  
　　流氓陳富春因向王永昌拆梢洋十元被控昨由捕房　探查獲解廨訊實判押一月 
[自投羅網]  
　　驅逐出境之過犯劉和尚陳阿大復至租界與陸金章王子荃等在途鬥毆由捕一併拘入捕房昨解公堂訊究判劉先枷兩禮拜再押西牢九月陳押三月期滿仍一併逐出王陸各押三天 
[來路不明]  
　　戚福祥陳雨生前日携綢一包至南京路某富舖付質巡捕見其形迹可疑拘入捕房解廨訊知戚係過犯判押四月期滿　逐出境陳押六禮拜贓存捕房候認 
[體面賊]  
　　南京人李有才身穿華服前日在黄浦路匯豐銀行門首摸竊西婦袋内銀洋被十九號西捕頭瞥見鳴捕拘入捕房昨解公堂訊得李係過犯判押兩月期滿驅逐出境抄出之銅表洋刀一併充公 
[流氓攫物]  
　　流氓朱小五前日在四川路青年會門首攫取粤女夏亞妹頸内金　金小洋圖逃被途人劉忠記　同追獲鳴捕拘入捕房昨晨解廨訊實判朱先行枷示兩天期滿再押四月贓交夏女領回 
[不認行竊]  
　　某洋人控土善卿竊取絨毯昨由捕房將王解廨訊供不認判押候下禮拜四訊辦 
[竊賊收押]  
　　董桂生竊取韓朱氏綢衣由探查獲昨解公堂訊實判董押兩禮拜 
美租界 
[駭躍超驤]  
　　馬夫張阿福昨日牽馬一頭行經吳淞路突有二十九號電車從對面駛來馬因受驚跳躍不止致被電車撞傷前蹄張即投報捕房飭送醫院醫治再核 
[撕毁質劵]  
　　孫錫堂昨至捕房訴稱前有棉襖一件押於武昌路洽記押店今向取贖該店誆稱期滿將票撕破捕頭即飭探將該店夥拘入據稱情願賠洋三元求免究辦捕頭准之 
[乞丐患病]  
　　病丐某甲昨日倒臥於西華得路由捕車送捕房轉送公廨請核 
[華捕升階]  
　　華捕周小弟汪金鳳周阿金等前日奉西探頭目阿姆斯脫郎拔充試用包探周小弟派赴總捕房汪金鳳派赴匯四捕房周阿金派赴虹口捕房均於昨日到差辦事 
法租界 
[省釋無辜]  
　　姚福全前將僞造方單　包春山向某洋商抵借銀兩嗣被覺察報捕拘廨訊究據供單係四川人劉子君之物托伊抵押故將劉一併拘廨收押在案前日復訊劉仍堅執不認判姚押捕房二月劉即開釋 
[　　周桂泉前將生女托杜金林王茂林爲中押於張氏花烟間内賣娼未幾逃去周復來申控奉公堂將氏等提案交保候查在案前日復訊判氏等一併開釋俟將周女尋獲再行核辦 
[勿再逼娼]  
　　金姓養媳張氏投河覔死由捕送廨奉飭移送英廨訊辦在案兹因該女不願復於前日解訊女翁金殿良同妻董氏投案求請給領聶司馬質之女供願隨翁姑回去司馬准予領回惟不准逼娼如　嚴辦 
[償還醫費]  
　　東洋車夫張阿二前在新北門外被顧阿福之馬車撞倒碾傷足踝由捕送往醫院迄未醫愈前日　由捕房將張送廨請示聶司馬商之顧副　事判顧阿福認償醫院飯食費十九元四角外再給撫卹洋十元了案 
[循例停審]  
　　廨　聶榕卿司馬以今日係上元令節所有公堂訊案例應停審　特咨照陪審西官顧寳君停訊一期 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[魯撫孫寳琦奏詳解幣制三疑二誤並酌擬單數本位及平色法價等差摺（續）]  
　　次則發行紙幣餘利此項紙幣一準新幣單數本位其額以前項所估能停頓之欵爲限專供銀與幣之周轉而通公欵不能停頓之緩急其票息亦專供維持幣制之用此三者猶不給則借短期國債以補之再照債額加發紙幣即以債欵鑄幣抵兌而收票息以償債息計必有餘此項債欵本非以供消費則拔還有着斷不至滋流弊合以上四欵鑄本雄厚矣若鑄虧則統全局以計之未有不能彌補者特鼓鑄之初决非取利之時及新幣以次發行法價定而信用堅新幣與舊幣生銀之間自有貴賤之别從來法幣價值未有不高過雜幣與淨銀者即以龍元而論淨銀只六錢四分有奇而價常七錢上下甚或至七錢二分以上此猶未有完全法令不足爲法幣而比價若此故各省以銀鑄幣從不聞有虧折但不可視爲營業投機之事蓋大利在國與民之隱於無形不在貪一時之鑄利也以上三事皆今日調查幣制應有之疑一經解决當可洞澈若其義有類似而誤會更易索解轉難者則根本上之疑問尚有二端一則斟酌足成减成而生疑問也各國幣制皆以法令明布各品幣之凈質幾何雜質幾何重量幾何故但有淨重體重之分並無足成減成之别有之自我龍元誤鑄七錢二分之文而來也於是内加外加成一疑問鑄幣一兩而内加銅質其凈銀不足一兩也則名與實不相副鑄幣一兩而外加銅質其重量不止一兩也則文與重不相符不知加銅以堅幣質不以冒銀價然供求相需至急銀銅竟有等價之時故幣與生銀巿價有高過其體重者而兩品幣之法價比例則質貴之幣必依淨重質賤之幣或依淨重或依體重或斟酌兩重之間以定之要取色高不增鑄虧色低不損幣值而整齊全在法價維持全在信用故現在金銀巿價遠過各國定本位之初而法價如故其銀幣少者加銅一成以内多者至二成而信用相同私燬私鑄從生質之貴賤而起不從成色之高下而生則又防制在法令而操縱在銀行矣一則較量權法圜法而生疑問也用銀計重用幣計枚其爲持籌立算兩者相同而銀之標準在權故必倚權以並行幣之標準在枚故能舍權而獨立然自用幣言之必與權法相離法價有一定標準無兩歧也而自鑄幣言之又必與權法相準分兩之名可廢輕重之實難欺也中國之半兩五銖歐洲之馬克佛郎古倫其始皆準權鑄幣即重如其名而其後皆與權法相歧求其相歧之故必從法弊而來及其從事整頓畫一則或革之使復舊權而民便或因之定爲幣重而民便要取便民不泥計重計枚之成說在幣制大定之後權法圜法任其各爲沿革不相牽涉而非所語於今日之幣制也今定幣制不用七錢二分則就權法分兩而視國民生活程度以爲高下大至一兩小至一錢皆權法也取權法以齊輕重而非據權法以爲標準他日進行金本位則由銀幣法價以定金幣直不與權法相謀若權法必須改定亦與銀幣無害今日必借此以明程度之比例而其標準仍在生活與幣制由計重而計枚所謂進化公例者固未嘗相背也以上五端其不足爲畫一平色之障碍而阻新幣之實行事理甚明自無所用其牽顧臣愚以爲今日改良辦法對於外宜預爲用金計以冀與諸國國際抵兌此臣所以議虚定單數本位爲金銀轉移遞嬗之樞紐者也對於内務求與國民生活程度相適而便於公私簿計立算此臣所以議用五錢銀幣而五錢以上不敢主持者也謹擬上單數本位幣一等銀幣四等鎳幣兩等銅幣五等附紙幣兩種繕具清單並將其應行重要事宜分條臚陳恭呈御覽當此庶政維新之秋非先定幣制則財政萬難整理蓋全國度支出入與人民身家財産皆與幣制息息相關况世界經濟實業之競爭各國同入一巿塲即利害共蒙其影響故英美德日各國商約皆有畫一幣制之條若再因循長此紛亂非惟優勝劣敗之可憂正恐藉詞干涉之不免臣久思建白研究未詳再四推求始敢冒昧上陳伏懇聖明鑒納飭部核奪早日施行大局幸甚謹繕摺具陳伏乞皇上聖鑒謹奏（清單續登） 
小說 
[短篇小說紅旗捷（蠢）]  
　　轟......轟轟轟.........轟轟轟轟轟 
　　排鎗之聲轟然。震動於空氣之中訇訇作響。兩軍之戰線相當。適在鎗彈可及之界内。一鼓作氣。皆有滅此朝食之勢。 
　　在某省之城下。有新軍一隊。整伍東行。步伐整齊。旌旗嚴肅。統兵之大將。短小精悍。乘黑色之駿馬。縱轡疾走。軍士輩亦疾行相隨。至城外之某處。與敵軍遇。敵軍約數百人。結束制服。咸與新軍等。遥見新軍疾馳至。則成列以待。屹然不動。新軍之統將總戎某。見敵軍如是之舉動。知必釀戰禍。乃令武員數人。馳馬出陣大聲以諭之曰。速繳械來歸當待汝等以不死。否則覆巢之下。决無完卵。 
　　敵軍聞此數語。亦大聲以答之曰。吾輩皆國家軍士。非叛人可比。吾輩不反。幸母誤會吾輩之意。 
　　武員開導再三。敵軍終不肯應。總戎大怒指揮全隊之軍士。開鎗以擊敵軍。敵軍亦開鎗相抗。號令一宣鎗聲四起。鎗彈自空氣中飛過嗤。然有聲相持約十餘分鐘許。兩軍之傷死相當。敵軍據大道之要塞。持久不退。 
　　總戎怒益甚。張目嚙嚙。髮上冲冠。厲聲告軍士曰。若輩叛人。敢抗拒不服如是。吾必殲滅之而後已。 
　　交綏之頃。忽機關快砲一具。出現於新軍之陣前砲機一發。砲彈絡繹而出。如貫珠之不絶。如驟雨之竟天。以一分鐘六百出之快砲擊此區區數 
 
 

Page 27

 
 
百人之敵軍。一刹那間。敵軍死者。已十之八九。血花飛濺膏地止作深紫色。斷骸零落。肢體縱横。慘不可覩。生者十人中。僅得一二人。踉蹌遁去。不敢返顧。 
新軍大捷而歸。凱歌之聲。與軍樂之聲相應和。 
　　省中大吏。皆額手相慶。以爲非總戎臨陳决無如是之大捷。總戎亦傲然自得。不可一世。 
國外新聞 
[土國匪徒行刺]  
　　二十五日倫敦電云據君土坦丁電稱阿爾排利亞省伊批克城某街有本處匪徒一人開槍轟傷陸軍統領伊斯曼爾海基君並斃同行之陸軍少佐一員 
[德國汽球墮海]  
　　二十五日倫敦電云斯台汀電稱有汽球一具載客四人内一人爲德國國會議員台爾白路克君飛過波爾的海時猝落海中救起者兩人一受重傷一已氣絶餘兩人不知下落台爾白路克君即爲其一云 
[羅馬敎皇拒見美員]  
　　二十五日倫敦電云前任美國副總統番阿彭克君前游羅馬時曾在羅馬米桑堤斯學校演說羅馬敎皇以其有傷害敎皇感情之言拒不納見今者羅斯佛君游於羅馬敎皇須羅君自允不襲番阿彰克君所爲始許謁見羅君不欲爲人限制其舉動自由故已婉詞却之 
[美政府禁止股票賭博]  
　　二十五日倫敦電云據華盛整電稱美政府官員已同時將美國各大城之股票經紀事務所查抄一周以期禁絶國内之蒲開脫畜浦按蒲開脫畜浦爲美國股票買賣空盤賭博之所其股票並不轉移僅由該所註其輸贏之數而已 
[斐洲酋長之暴舉]  
　　二十五日倫敦電云據阿丹電稱酋長麥拉殲殺服英之土民八百名奪其所有之牲畜土民現向海濱逃命 
[俄國注重海陸軍政]  
　　二十五日倫敦電云據聖彼德堡電稱俄國國會已採用國防部條陳創設飛船隊增置野戰榴彈砲並在各砲廠安設最新式之機器二十四日柏靈電云俄國國會已允組織飛船隊及飛船軍俄國内閣已在討論整頓海陸軍之策聞内閣已承認今後十年陸軍經費共需羅卜六百五十兆海軍經費共需羅卜七百兆又據某俄報載稱此數並非豫備組織遠東新艦隊僅用以組織黑海波爾的海兩處艦隊而已 
[英國黨員演說政務]  
　　二十五日倫敦電云英國國民黨領袖賴特芒君在鐵泊萊里演說略謂國民黨對於反對上議院否案權一案實與政府合力行事此案贊成者可達百員預期將占多數賴君又謂此事風潮雖進行無止惟不日總將舉行選舉云 
[德國聯邦議會近舉]  
　　二十四日柏靈電云德國聯邦議會現擬爲各殖民地及各國領事裁判所設立控訴裁判所 
[德員定期往探北極]  
　　二十四日柏靈電云德國齊泊林伯爵擬乘自造飛船往探北極一節現定期於本年西七月一號啓程 
[飛船家又弱一個]  
　　二十四日柏靈電云飛船家李白龍君近由自造之飛船墮地殞命 
[德意邦交之輯睦]  
　　二十四日柏靈電云德國首相近與意國外務部大臣會談一小時之久凡關三國聯盟各政策均已商妥意大利各報紀載德相游意一事頗形熱誠德相將於明日在亨寳覲見德皇（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
