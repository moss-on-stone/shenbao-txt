# 1890 - 333 - 4906333

 

Page 1

 
 
[催取股書] [  圖書集成局主人啓]  
　　本局排古今圖書集成早經告蔵而遠近諸君所購股票有迄今尙未取書者兹特限至年底爲止如再不持票來取明年槪不發書尙祈諸君原諒爲幸 
[勸募順直山左急振啓] [  申報館協振所同人拜手]  
順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此塞颷漸緊霜信　催　褐俱無難禁奇冷加以飢賜轆轆全無粗糲下咽有不視息難延漸將告斃者乎伏今本舘勸辦賑捐而後江浙福建諸省俱蒙大君子慷慨輸金今茲畿輔巖疆齊魯名境遭茲　沛何忍不復解囊物肅短箋附陳苦狀如肯玉成美事巨欵慨施則作善降祥福報可操左券巳 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時變價彚解災區茲又承助下文刻圖意一方歴代服制者原三十都每部二角五分銅　　兩隻花翎藍翎各一支隸有五十都每部六角石印小耕石齋畫譜廿部疫痧草六十本每本洋八分倭刻和漢三才經圖一部　錄要廿本每　一角豹皮一張白象牙笏一方玳琩邊墨晶眼鏡一付碧玉三聨扣帶一付　磠砂二粒宫式白玉鐲一付白玉墜兩個鍍金點翠時辰表六隻翡翠帽正二對法帖兩册前朝近時名人字畫中堂對聨扇面另物繁多不吸細載現當順直山左水災汪洋數千里飢民朝不保暮待哺嗷嗷諸君子　情殷匡　者速臨本舘選購庶幾裘成集腋實惠早沽乎 
[書黜邪崇正示後]  
　　鬼神之道幽遠而難憑不必謂其果有亦不必謂其必無古之聖人以神道設教而事鬼事神之禮因之以起自公卿大夫以至士庶人歲時伏臘無不整治豆籩維列時膳以冀其祖若宗之來格來饗焄高悽愴通於神明雲礽雖遠而木本水源之義未嘗一日忘也至於祀神之禮則尤恪恭愼重自五嶽四凟以至城隍之祀土榖之神凡能爲民捍災禦患者無不按時致祭藉展明禋此固有司之事而非編户齊氓所有事也然小民報賽情殷或朔望焚香或牲牢設祭或爲徼褔起見或爲釀災起見此亦人情之常爲王法之所不禁更有名公碩宦生前布澤一方兆姓謳思久而弗替一且神歸天上譽滿人寰於是感恩被澤者在通都大邑之中起建廟宇奉以爼豆報以韾香春露秋霜依依瞻拜此禮經所謂凡有功德於民則祀者也聖人緣情以制禮凡人情之所順者因而順之情愈順則禮愈明報本返始合漠通幽胥在乎是凡若此者皆所謂正祀也至若方外浮圖持輪廻因果之說藉乆惑世而愚民勝水名山琳宫大啓香烟繚繞寳相莊嚴懴宿業於今生證靈脩於來世張皇具說足使愚夫愚婦皈心頂禮趨影附光惟恐不及而道家者流則以降神攝鬼呼風喚雨爲驚駭庸愚之事建宫觀於名都設醮壇於閙市以爲水旱可禳疫病可解而不知寳錄靈符眞傳久失彼之所爲者無非自欺而欺人卽使道陵再生長房復出旁門左道亦　爲盛世之所容而世顧深信不疑毫不爲怪者誠以二氏之說浸淫千百年人之爲所惑者目染耳濡積重難返幾若有不期然而然者其尤甚者則　二氏之緒餘憑空附會矯揉造作一草一木忽哄傳爲有靈一井一石忽相駭爲神異甚且裝點其詞徵實其事以聳村氓俚婦之聽聞而聞其說者且不暇辨其眞僞一傳十十傳百翕然和靡然信膜拜焚香爭先恐後祈方療病默禱禳災勤勤懇懇眞若有臨之在上質之在旁者或疾病適然而愈災晦適然而解則僉以爲神果有靈於是購備牲牢酒醴向神報謝以償昔日願心而且施捨貲財裝塑金身重新廟貎雖以平素極鄙薄極慳各之人至此亦不惜慷慨解囊以飽妖巫之慾壑此其故何哉良以其人平日素無學問不知若者爲邪若者爲正無怪神奇怪誔之說得以乘隙而入有以惑其志而誑其財也乃更有荒誔不經者或串通十餘齡之童子令其妄出大言以爲我乃某神也某家當有厄若以牲醴祀我香楮供我并出藏鏹若干爲我建立廟宇則厄可免福可邀也愚者不察或眞以神爲附體於童而如其說以償之則適中彼之詭計而囊槖已喪矣或有老嫗守寡經年自傷淪落窮極計生詭稱其夫生天成佛能隆福於人間雕塑土木偶像置之破屋中冀得香火錢以爲餬口計已屬異想　開無奇不有不謂竟有更奇者寗城和義門内報德觀崇祀唐明州刺史黄公諱晟目宋迄今春秋享祀所以報有功誌勿諼也光緒二年毁於火郡人募貲重建得復舊觀不意聽信劉阿定之言𫉶棄� 
黄公神位另塑土像稱爲劉大眞人上懸曰雲深處匾額揆厥由來知爲劉阿定之祖其旁所設土偶皆係在壇弟子非鬼而祭開設乩壇使數百年敕建之觀竟爲此輩歛錢之所良可浩歎夫觀毁於火而修復之宜也𫉶棄黄公神位而祀� 
劉阿定之祖背禮𫉶義欺世誣民至此而極不知當時經理者何以輕聽劉阿定之言而爲是黼頇之舉也在劉阿定之　　　� 
意無非爲惑衆斂財計耳旣欲惑衆斂財不得不設乩壇不得不祀　祖不得不𫉶棄黄公神位雖犯公論之不韙亦有� 
所不暇顧矣妖言惑衆例禁綦嚴棄正入邪貽害胡底固宜紳士之聨名具禀官憲之出示禁止也風俗之醕疵視乎人心之邪正禁淫祀而崇正神則典禮所關不容或紊一切荒誔謬悠之說悉消滅於無何有之鄉奸巫淫嫗又安所施其聚歛之計耶風化轉移非異人任有牧民之責者可不於此加之意哉　 
[昭陽日影]  
　　禮部儀制司漢掌印周藴存正郎芳樸所出漢掌印一缺經各堂憲將祠祭司漢掌印詹止郎鴻謨調充遞遺祠祭司漢掌印一缺將精膳司漢掌印高正郎蔚光調充遞遺精膳司漢掌印一缺將儀制司帮印員外郎李士瓚點充○福箴庭大金吾等三堂憲以今夏近畿雨水爲災米粮昻貴兹逢冬令盜賊易生欲淸盜源先宜嚴察窩留之處苟將城中鋪户不時稽核俾盜賊無所隱匿地方自安堵如常遂傳知八旂滿蒙漢各官廳先於各本管地叚挨户詳查將旗佐籍貫男女若十名口有無僕婦逐一登明詳報備查其鋪店行棧庵觀寺院亦取具保狀人口籍貫詳明呈報如有戚友來此留宿以及夥友出外未歸立赴本官廳報明該廳官尤宜每夜不時稽察如查與保狀人數不符立解衙門究訊倘該地方官意存見好不爲認眞一經本堂委員查出定將該地面官懲處現在正黄各廳已先查取矣○管理廂藍旗滿洲都統大學士恩爲咨送考取事印房呈稱本旗印務筆帖式明德承襲世管佐領所遺印務筆帖式一缺現經考得慶保佐領下領催連陞食餉五年年十七歲擬正廉慶佐領下領催慶福良餉十三年年二十五歲擬陪相　　 
 
 

Page 2

 
 
應咨送史部查核聽候傳期赴部考試以便由大部取中一人充補是缺○科布多所屬瑪呢圖噶　勒幹卡倫侍衛玉德現年七十舊疾復發醫治無效禀請開缺回旗調理當經定邊將軍委騐屬實惟該侍衛自光緒十五年十一月十五日到卡任事起未滿三年然年老力衰自應准其開缺　該卡緊要應卽委員暫署所有瑪呢圖噶圖勒幹卡倫侍衛卽令花翎佐領銜儘先卽補驍騎校後以防禦儘先卽補喜福前往暫行署理以重卡務所出卡倫侍衛一缺請旨飭下領侍衛内大臣迅於記名卡倫侍衛年力精壯之人揀派員來烏以重卡務云○某日之晚有賊掩入西直門内北魏兒胡同文鎭軍宅内竊取包袱一個内有袍褂衣服數件當時宅中人毫無所覺事後查知立喚右翼　捕曁本處地面官至怒謂　等職司何事本宅現竟被竊其地方之捕務廢弛已可想而知地面宫求恩寛恕赶緊緝查鎭軍允之○伊犁將軍長庚片奏奴才前擬於八月二十日起程因商上代覓駝馬未齊昨於二十日已將駝馬口糧悉合行訖奴才卽於二十九日拜摺後一面起程謹附片由驛奏聞十月十一日奉硃批知道了欽此○正紅旗護軍營印務章京於本月十三日夘刻在臭皮胡同本營公署内騐看本年應得皮襖賞銀之護軍等惟憑造册咨送預備欽派王大臣看視先期由該營傳知印房摺房三五旗派差處銀印庫火藥庫畫稿送文冷棚曁七個甲喇應得本年皮襖賞之護軍等均於是晨穿開氣袍各帶弓張齊赴署内以備騐看奬賞○户部爲咨行事所有廂藍蒙文喜佐領下新放員外郎承佑旣據理藩院咨稱該員補缺係由張家口差滿回京補行引見奉旨補授員外郎該員十四年秋季起至本年秋季止共五季入檔員外郎俸米　不應支仍應支領主事原俸所有溢支員外郎俸米應行回繳除已劄南新倉監督將該員本年秋季入檔五成俸米全數扣留存倉報部並將該員俸米折銀扣留存庘外其不敷抵扣俸米一石八斗二升五合並俸米折銀七錢六分六厘五毫應咨廂藍蒙都統轉飭承辦章京在於光緒十七年春季該員俸米擋内聲明抵扣乆淸欵項○管理正黄漢都統漪貝勒近諭該旗廣印務叅領等所有每月應挑本固山領催馬甲敖爾布養育兵等缺勿庸請由兩都統自行挑補槪行禀由本爵訂期秉公挑補○月初某日傍晚有一不識姓名之男子被人砍斃於西直門外角樓西擺渡口北岸龔家葦塘地方見之報官請騐旋由北城正指揮帶仠往騐屍身有刺砍傷二十餘處並無屍親認領除由官備棺殮埋外卽通詳營汛司坊𨁪訪凶手務獲聞屍身上傷痕似非一人所砍酌揣情節諒係圖財而迄今凶手尙在逃未卜能否弋獲也○廣儲司内銀庫擬於本月十五日開放本年三月恭備湖差特賞三旗親軍營兩翼前鋒營八旗護軍營鑾儀衛黏杆處内務府各項官員兵丁賞銀每官四　每兵二兩計放四千兩左右○國史館三傳吏部送到漢謄錄秋元朗知悉限於本月十八日親身赴館騐到勿違　 
[皖垣求雨]  
　　安慶省垣久稀雨澤大憲疉次設壇祈禱依然涓滴全無遂飭弁至天津迎請鐵牌虔供龍神祠内朝夕拮香拜祝俾得昊一眷佑早沛甘霖想至諴感神當不醒也 
[聖湖淸話]  
　　杭州風俗每値小春人家俱買菜作韲爲禦冬之計今歲雨澤稀少疑菜市必甚蕭條矣不料庚信園中滿畦靑緑挑以入市價値殊廉計水菜每担只需錢三百五六十文氷壺先生並不高擡聲價誦昔人世間至味嘗來無過菜根香之名覺貧家淸况勝士大肉肥魚矣○杭州織造明尙衣接印尙無定日現延候補道某觀察診視每劑用高麗參三錢聞風寒已盡日内當可霍然云　　　 
[妄言妄聽]  
　　漢口訪事人信云蔡甸隣村某甲家憑人爲撮合山聘娶漢陽南鄉某乙之女爲媳鴛鴦晝諾亦旣有年近以摽梅迨吉嫁杏有期遂擇於月之初四日行迎娶禮吉期旣届甲家預備彩輿鼓樂迎接新人一時老少男女有葭莩誼者咸來道賀熱閙異常乙家本寒素此次備辦妝奩賠鉽不少此外諸事不得一從儉約及彩輿旣至不以酒食欵待輿夫僅按名酌給靑蚨以酬其勞輿夫人等雖不敢當塲爭辯然已銜恨於心昇至中途聞新人嚶嚶啜泣卽謾罵曰此係快樂事何必假作悲啼相與委轎於路奔回甲有大呼腹餒逕入廚卜取酒肉大啖幾有刻不容緩之勢甲問彩輿　在則對云我等不能舁重已委路隅矣問何故則詭云新人在轎内產下嬰孩甲聞言大怒逼令媒妁向乙家理論媒妁不辨眞假馳至乙家訴以女之不貞學養子而後嫁乙家不信至停轎處視之並不見嬰孩新人問知原委有屈難伸號咷大哭幾欲自盡經人再三勸慰同至甲家欲將造言生事之人送官請辦甲自知誤聽人言一時鹵莽商懇媒妁爲之轉圜自願負荊請罪始得解釋嫌怨玉成好事小人播弄是非乘機簧鼓幾使新人蒙不白之垢兩家結不解之仇萋兮斐兮成是貝錦此詩人所以致慨也　　　　　 
[上海絲業會館施少欽接子英四小兒寳坻查賑發來第三號信照登]  
　　謹禀者昨日何景山兄遞到第三號訓示其二號示係二十二日在津奉到知汕頭北直隷兩船分運棉衣九十包已由景翁照數提到并奉鴻徵姑丈賜函知九月二十日在津繕發第一號禀早蒙慈鑒男於上月廿六日偕省之弟等行抵寳坻東南鄉之林亭鎭查看在水各村尙有四百餘庄之多水深三四五尺不等較之十二三年被災情形更重更苦一則本届水來太早不獨秋禾被淹抑且柴草皆無二則粮價太昻比前年幾大一倍以致居家不易四出　荒聞半月前有張庄孀婦李氏因斷炊兩日飢餓不堪卽懷抱年未及歲男孩投水自盡比經村民設法救起而小孩業已氣絶又八間房小巫庄頭窩庄三村居民六十餘家業已一律飄没是否發水時隨流而去抑或逃亡在外卽就近村耆亦難知其底細以當時各不相顧也又康庄小靳庄兩村發氷後祝融肆虐廬舍蕩然無數窮民現均露宿風餐情形尤爲可憫此外窪内各村同在汪洋巨浸之中轉瞬天寒地凍出入兩難苟非優給賑錢難保無坐以待斃之人因於十月初一日與同人等分作五路赴黄庄八門城大白庄等處擇其尤爲窮苦者次第淸查塡票給執一面招集流亡並在低窪處所開挖隄埝洩水歸河然水面過寛今冬斷難涸復明春補麥無期仍須設法給賑其新安鎭尋思淀内各村以欵項不敷未敢同時查給擬俟續欵到時再行前往大約此項冬撫卽將水淺之庄次貧之户一律删除亦非兩萬餘金不可至毗連寳邑之寗河大從庄等一百餘村本年春麥因旱無收民情已形困苦現復被災極重似不能過分畛域獨令向隅約計應賑户口至少亦需五六千金所望各賑所諸善長救人救澈迅賜解濟俾後生小子得以奉揚仁風各災民亦可苦度殘冬臨禀不勝拜禱之至男局用雜支向係自備賑欵愈多則賠累愈重所以一再函求者蓋無非爲民請命耳諸君子鑒原有素必能諒此苦衷慰兹奢望災黎徧地翹盻同深劉蘭翁現在武淸所屬之梅廠雀黄口一帶查尸散票男處允撥棉衣五千請其擇尤帶賑黄愼之同年已將撥欵四千及京紳所集義欵携賑東安潘振翁携官欵三萬金赴文安大城分頭開辦全活必多愼翁前有函來囑撥棉衣苦於輪船運解爲難未及立時撥發現知沈任兩觀察另雇駕時輪船墼裝此項棉衣所有會館已成未解之衣亦可一同起運施患當厄功德無量至男前刊捐册知於上月廿一日隨報分送此後刊登淸單之報擬請謝槐翁隨時寄閱以便查核封河在卽盼欵甚殷民命有關幸勿虚望肅禀恭叩父親大人鈞安男制則敬百叩謹禀十月十二日自林亭發第二號○心如逢辛蕃甫成忠詠南綏之春圃蓮珊子萱諸位世伯及申報館仁濟堂絲業業館諸尊長前均此請安茵稱呼各别不能同列台篆於前鑒原爲幸敬再禀者正繕禀間續奉景翁示知先後解出棉衣一百四十包化寳銀三千餘兩擬卽延請候星槎兄赴津領運一而知照劉蘭翁派人往運棉衣到局以便速放愼之同年處大約可酌撥數十包也頃督尹憲札飭兼辦寳坻官賑及明年春撫事宜擬不日分赴各廠次第開放書辦差役仍照助賑章程一槪不用免致攤派公費合併附聞　　　　 
[曉諭生童示]  
　　欽加同知銜正任江甯縣調署松江府上海縣正堂陸爲科考事奉本府正堂恩札奉提督學院楊札開照得該屬童生　　 
 
 

Page 3

 
 
業經通飭取考在案今本院試畢太倉卽按臨松郡所有取齊日期定限於十月三十日齊集松煤聽候先試文生次試文童均毋違悞等因行府轉飭到縣奉此合行曉諭爲此示仰與考文童知悉遵照示期齊集郡城聽修學憲按臨考試均毋遲延自悞切切特示　　　 
[幸赍燎原]  
　　昨日薄暮時法租界益慶樓酒館間壁陳大生洋廣貨店内因洋油缸内墜落火星轉瞬之間火勢飛騰幾致不可嚮邇一時店夥等驚慌異常手忙脚亂但聞人聲嘈雜嚷成一片適捕房包探王榮培經過此處赶至捕房報明情形經捕頭飭令通班中西巡捕赶至此處將皮帶接取自來水竭力灌救得以熄滅否則不堪設想矣邇日風高物燥居民鋪户不可不於火燭加意防範也　　　 
[限日理償]  
　　王芝記等十八户在縣控同昇錢莊主沈炳順倒欠銀兩等情由陸邑尊一再訊供折償斷結等情早已詳登本報現因王芝記一户以吃虧太甚赴松上控經恩詩農太守札縣訊辦前日英廨將被告沈炳順送縣晚堂由陸邑尊提訊王供向以販賣書籍爲事藉博微利我之銀兩存在該莊非往來帳目可比實在吃虧不起求請照數追給沈供紹興人現爲洋行生理此項銀兩前奉斷結各債户皆已首肯惟王芝記一再纒訟小的現在無力照給求請明察　月銘供此案屢經理勸無如王固執已見無法轉圜求恩公斷黄連村供與略同邑尊訊得此案早經訊斷現在王芝記堅請追足欠銀惟有着令沈炳順於三日内理償淸楚一面仍着龎月銘等帮同料理　　　 
[續述火災]  
　　前夜九點二刻時本埠英租界三洋涇橋堍失火一事已紀報章兹悉火起於粤人某甲籐器店因樓上所掛火由燈無端炸裂以致焚如計焚去前後樓房兩幢延及比隣某押鋪樓面一椽附近人家受驚不淺矣　　　　 
[嚴辦火匪]  
　　英包探秦少卿禀稱昨夜三洋涇橋堍籐器店失火時小的前往彈壓見沈榮生肩荷皮箱一口飛步奔跑拘至捕房詰得附近泰昌棧寓客搬出皮箱被伊搶取遂向棧中知照隨由姜福到來認贓屬實今特送案請懲姜禀稱主人翰林院龔老爺偕職官彭老爺寓居泰昌棧鄰近失火將箱携出被匪搶去三口當由包探拿獲一口内有衣物若干値洋銀八十元尙少兩口内盛衣物開單呈請緝查禀畢復呈龔先第彭兆龍名片二紙沈供稱小的係甯波人乘火搶物原是該死尙乞施恩宋二尹判令發捕房管押一年贓給姜領所少兩箱飭該包探查拿并飭差協緝○一百二十號華捕禀稱昨夜火起時有人將斷壞之錫燭臺及眼鏡携出被陳榮生攫取奔逃小的阻獲送案今日尙無失主到來陳供稱小的貪小拾取原是不合宋二尹判令管押七天贓存捕房俟失主認領　　 
[英界公堂瑣案]  
　　包探王阿二唐寳榮同禀稱小的等查得莊壽峯竊取親串家金翠諸首飾搜出原贓送案請究此項首飾約値洋銀三百四十餘元莊壽岩供稱壽峯係小的之胞兄小的入贅他姓胞兄曾來商借洋銀三百元言欲爲東洋生理小的一時不能措辦約伊暫緩幾天又向母親商借母親亦不允不料竟將妻子借與姨妹之首飾竊取今由包探獲案乞免究懲壽峯供稱小的因欲爲東洋生理需本甚急不得已而向胞弟商借胞弟欲緩幾天小的不及久待是以暫取弟婦之首飾該包探又禀稱小的拿獲壽峯時卽知照壽岩壽岩稱是妻妹所失之物今不知何故改稱其妻借與姨妹壽岩稱小的恐說明妻子之物不能給領故稱姨妹之物並無别意宋二尹諭壽峯曰爾旣欲爲生理向弟商借本銀爾弟並不回却惟言暫緩幾大何敢擅取黄重首飾曾聞諺云不問而取謂之賊爾豈未之聞乎本委本欲將爾笞責荷枷猶恐爾將來無面目見人是以姑子從寛不之詰究起案之贓給壽巖領去壽巖稱胞兄受人之愚合股爲東洋生理將來勢必資本脫空今旣破獲願酬包探若干二尹謂爾自已酌量酬謝可也○包探黄四福禀稱昨日小的見李阿二手持自鳴鐘一架形跡可疑拘拿盤詰稱在織布局竊來因向局中知照現由馬總辦遣人認贓今特解送案下李供認行竊泥首求恩易副領事曰應將該竊笞責一百板管押一月案遂定○包探何瑞福禀稱小的于巡緝時見徐長生手持布衣水烟袋及零星之物詰得竊自朱金生林雲生等家送請懲辦朱林投案訴請領贓徐供稱小的係杭州人自糼讀書因病流落滬江苦無返里川資是以犯竊宋二尹謂行竊本應懲辦旣稱初犯格外從寛飭差押令回籍贓給兩失主分别認領○包探江阿三禀稱小的緝獲積竊施和雲搜出押票吊到衣物查係王薛氏朱徐氏及日本婦人某氏胡子德海六高六德四等家失贓今特送案請究該氏及日本婦等均投案訴請領贓施認竊求恩宋二尹商諸易副領事判令發捕房管押半年以儆贓給各失主分别認領○牛乳棚主沙訴稱華人王阿蘭闖入棚中竊取水桶更夫見之獲住人贓交捕送案王供稱小的係本邑人初犯行竊宋二尹商諸易副領事曰本委擬判令枷號十四天發頭門示衆易君曰甚善甚善沙遂領贓而去 
[法界公堂瑣案]  
　　駁船夥杜章田與野雞妓女口角當遭巡街華捕擊傷頭顱經葛同轉訊得兩造各執一詞着邀同妓女並見証人來案再核已詳前報昨晨據匯德豐洋和西人偕杜章田並見証人吳阿金等到案伸訴前情同轉着野雞妓女兩人及公號十四號兩華捕亦到案候質同轉令各人暫退先詰兩女曰因何與杜章田口角爾等究作何項生涯據陳何氏供今年十六歲周了頭供今年十四歲均住法界新橋附近專恃釬黹度日是晚兩人帶錢一百文往公館馬路向京貨店購買鞋面布行經吉祥街東首遇見杜章田吳阿金酒醉已極行路欹斜任意調笑并敢伸手向胸前摸索我等逃避不遑被杜章田踢倒幸經十四號華捕前來喝阻我等方欲乘間走避杜等仍纒繞不休復來扭打又有八號巡捕聞之帮同拘拿將杜章田送入捕房求請究辦同轉曰據杜章田言在天成昌烟館門口經過爾等兩人由該烟館走出邀伊入内吸烟杜不允以致口角爾等旣稱家住新橋因買物行經是處但新橋至吉祥街相隔甚遠一路京貨店甚多何必至彼處購買顯見不盡不實復問杜等來時爾如何知伊酒醉周了頭稱初見時聞伊口中帶唱帶駡繼將我等軋住任意調戲手中之錢被杜撞落在地我拾錢時被吳阿金踼倒問可有别人眼見供稱觀者甚多惟皆不知姓名同轉合杜等帶案着兩女辨認誰人肇釁丫頭指杜爲首肇釁卽問杜曰爾等是晚醉否供稱不醉問因何滋閙供小的同吳阿金行過天成昌被兩女拉扯以致爭閙卽問吳阿金爾是否帮杜行兇吳供偕杜行走我在前面後聞女子連聲辱駡杜亦反唇相稽當由十四號華捕勸開聞女復喊桂山哥卽有八號華捕前來將杜拉入捕房小的乘間雫脫問杜之頭如何打碎供稱被捕用木棍打傷同轉卽問十四號華捕杜之頭被誰打碎供稱杜先與女口角我往解勸未見有傷第二次聞女連聲喊救往視見兩男兩女跌仆在地杜壓在陳毛毛身上我一人不能拉兩人僅將杜拘案因杜力大當由八號巡捕帮同送入捕房據匯德豐西人稱杜於本月初四晚被打當經英捕房舁往醫院至十六日傷始痊愈據包探王榮培禀騐得杜頭頂傷痕約長二寸許諒非木棍所擊杜稱如巡捕不打人何以日前央做外國生意之顧長新來我處復往西人處理勸願出洋廿元作養傷費同轉商諸祁繙譯官謂旣有顧長新牽涉在内着傳顧來案再行核訊○怡亨綿　庄前被陳周二人哄騙貨洋一百五十元經庄夥王金怡控諸法公廨將轉租房屋之朱棣卿並出店吳阿隆等拘押交保限交陳周在案嗣經吳阿隆在八仙橋相近將陳周之友郭子才拘獲經葛同轉在捕房中將郭比究掌責四十下不肯供認同轉令將鐵指銬用螺絲旋緊飭包探細問始供稱與陳新在協隆煤局中相識後在永安街開設恒成公字號小的連去數日不知陳周如何哄人財物及至上月廿四日陳周約小的在森和樓茶　守候嗣見陳等將綿綢分散恐小的在外聲張分給小的各色綿綢七𤴓押去五𤴓尙有二𤴓存在家中同轉卽飭包探王榮培將郭帶往褚家　　　　� 
橋檢到顔色綿綢二𤴓並新做月白綿綢女棉袄一件東洋刀一柄外國銅羹匙六只一併送案後經同轉訊得　周二人均有親戚妻女飭包探　　　　　 
 
 

Page 4

 
 
提案質訊○通事稱裘天寳銀樓夥易繼海學徒孫公壽兩人在早間四點鐘時各捧碎銀　一箇由南而北行過三茅閣橋左近被捕阻住恐其來歴不明故將兩人並銀一併送案請究易供銀有九百七十餘兩分作四包兩包早飭出店送往　城橋丁瑞記作坊镕化尙存一半由小的喊開城門携往北市無端被捕拘押據銀樓裘鳳儀沈子江投案聲稱易確係店夥因公出城誤被巡捕所拘求請釋放　轉謂黑夜行路須持店號燈籠姑念初次誤犯從寛不究准將原銀領去叱退○邇事稱昨夜英界三洋涇橋北首火警有蘇州人兪金園搶得枕箱一隻向南逃逸有人在後追赶兪躍入洋涇浜扒過法界意欲逃逸被捕拘獲人贓送案請究兪供枕箱在途中拾得不敢搶火同轉謂乘火取物理應究辦着押候枷號一月示衆贓待失主認領○通事又稱李光輝乘火警時在泰昌棧竊得鹹鴨一蒲包持至法界經包探查獲據稱包内尙有布𤴓以其言語不符定係竊來送案請究同轉着枷號一月贓存待領○捕房將整容公所中之李義山提案聽候送縣發落李一再求恩同轉謂姑念苦求准爾暫行交保如縣署中要人卽當着保交案○昨晨捕房將郭子才解案王李郁三包探向英界格致書院面前將陳叔王永林拘到又在法界升和里十二號屋内拘到周　蔡金氏懷抱幼孩到案同轉詰問姓氏不符之故王稱與王錫泉同姓不宗伊本姓王改名陳維新哄物脫逃我亦未知底細目下如要找尋須向郭子才追究問爾與郭如何認識供王維新夜睡無被向郭商借次日郭果送被來所以認識問嗣後由誰取被供稱後經王錫泉之友開野　妓院陳某之子陳吉生　去可請傳問據蔡金氏供丈夫蔡榮炳本不姓周上月二十日左右郭子才來我家中許爲我夫薦生意當被借去酬費洋兩元小婦人因家中貧苦在鄰人家爲傭丈夫已回寍波求請明察同轉商之祁君着將王永林蔡金氏郭子才等一併管押再行核辦○祥泰洋貨店因收買軍火經葛同轉判罰洋三十元業經了案不料販賣軍火者層見疉出怙惡不悛　誠不得不從嚴懲辦以爲犯法者戒也　據通事稱二十一晚十一點鐘時有廣東人許協生由虹口携帶手鎗一扎送往法界三洋涇橋堍彭金林所聞茂源洋貨店當被英界包探夥某甲瞥見暗中跟隨旋見許走入店甲卽告知巡街捕在外守候良久見許携洋十六元出外被捕拘住送入捕房捕頭卽飭包探郁庭湘向茂源查抄因爲時已久該店已將手槍藏匿未能捕獲此事因中言之鑿鑿爲此將彭金林並許等送案請究許稱向在虹口爲水菓生意收得會洋十六元因深夜無人估看行至茂源請爲估看彭稱不敢販賣軍火據包探郁庭湘禀是晚往茂源查手鎗時向店夥李洪訊問據云許先取英洋十六元尙有三十餘元待翌日找付同轉卽飭包探將李洪並帳簿兩本傳案李稱許確不時往來惟其細情並不知悉同轉察閱帳簿並無　付洋元字樣着將彭許二人一併管押限檢交到銀洋簿據再行察訊二　 
[蘇省撫轅抄]  
　　十四日新簡浙汪臬憲龔照瓊到蘇於今晚開行赴浙位任家人來轅禀報家主正任嘉定縣龍景曾大老爺奉臬憲札委赴邳州會審案件不料於九月二十九日在淸江舟次病故卽於十月十二日扶柩回藉○十五日候補同知黄琪禀知奉委南路總巡差新選松江府柘林通判祥麟禀辭赴任○十六日鍾國賢禀知到藩轅監印差○十七日藩轅牌示照得鎭江府福通因病出缺遺缺查有候補知府楊靖堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[物洋頻頒]  
　　敬啓者敝堂每月送戒洋烟一百人以來不取分文外費四海聞風求戒者户限爲穿眞有製藥不及之勢然敝堂素無恒捐全賴四方仁人君子慨解善囊共成斯舉兹有現署福建海澄縣樊敏齋明府由全泰盛信局寄助眞翡翠枷楠朝珠一副田崧岳觀察助來虎骨二節象皮一方各重四觔黄公館助來上用東阿貢阿膠二匣英大馬路新衙門西寳華祥中外古玩玉器莊助來眞永樂乾隆兩朝陳墨四匣積善堂助來英洋十元袁久香大善士助來英洋八元裕大號助來黄洋六元乾盛亨票號宋子淸大善士助來英洋四元又代募戒烟斷癮人助來英洋六元雲南帮天順祥票號陳潤夫大善士助來英洋四元又代募庚記英洋七角五分山家園曹鼎臣大善士生泰恒烟紙號羅少波大善士寳善街同春輪船公司客棧各助英洋二元拜　之下莫名欽佩第助來各物皆是貴重之品不敢草率求售有負諸君子一片好善之誠伏望博雅君子惠臨賜閱平價沽去旣得貴物又　人美而敝堂經　有資戒烟更可推廣誠一舉而三善備想　内諸君子當亦欣然　之也　有助來各種除分别當　奉　條外爰誌數語以鳴謝忱　呈公鑒[  上海英大馬路西石路口同德堂戒烟局孫瑞鏡湖甫謹誌]  
[技上海北市絲業會舘籌賑公所施少欽經收順直山東賑捐九月十九二十日第二千六百十九二十次淸單]  
　　沈鼎鐘率男紹元因產後平善洋廿元雲間湘記　次媳楊氏孫男允鼎寒熱求速愈十　無名氏由春源糖行來十元又五元甬江洋廣局黄鏡垣求恙速愈十元林世恩爲祖一百冥壽省焰　資移助六元莊顧氏求病愈四元揚州舊城無名氏四元楊來桂求病愈一元樂序室求壽藜靑主求病愈吉記求消刧誦讀室求順遂振振閣求順逐五户由胡仲孫兄來各一元嘉定遽遽仙史一元○眞州存心堂徐少卿募卞吉記洋十元育記二元無名氏廿元又九元以上十九日○如臯孫堯欽募少石氏求病速愈洋六十元澄心書屋由東來昇來五十元湖州蟄安居士爲子病痊完願三十元寗波潤記號助寒衣費由永泰來廿七元又求順遂一元皖池張杏村節省湯餅會資移助保佑小孩易長易成由鎭江招商局來廿元山西長盛州求福由長發源來由楚蒲捐九八五平銀十兩合洋十四元四角無名氏求身體平安十二元又求合家平安四元淮安二齡女氏丁蕙芳十元仁和汪鳴臯爲妻室　氏　病愈十　求免災難人由蔚長厚來四元又厦門同安縣六元洪愼思求子病愈二元南翔震泰在莊七角心綠書屋三角求安氏二元梅在主人不書名各一元奚茂林求病愈一元無名氏求平安一元方寶森一元安省江友馥募不求福人一元慈谿韓馥生求妻姜氏病痊一元姜同泰求平安一元○普和莊來杭垣陳令甫善士爲六十夀誔蒙諸親友賜儀照登吳有誠洋四元坠月槎費仙洲孟子香吳季英鄭蓮士吳仲千錢子詒吳少襄胡杏泉陳安伯開修師十一户各二元沈文卿王子卿洪桂山王少卿徐蓉侣高小泉徐桂軒李瑞芳陳楚　九户各一元五角丁松生陳蓮叔朱訥甫錢子胡經腴戴松甫張調梅季友於　厚齋李杳村金蔚齋許芸　范　竹金聽孫徐　華樂石友陸頤伯王　伯朱慶三福嚴師何昌來沈極甫陳馥泉孫逸甫龔麗生吕竹卿洪繩伯孟亦齋吳柳亭潘子韶汪雨臣五智泉吳子祁范錦山王雅南周小東陳子堂費松年徐芝亭李樹滋陳朗亭王玉書邵六嘉周少耘翁景南顏葆甲沈松年四十七户各洋一元俞錫潤　少霞朱曉安湯振聲張六謙楊開和朱衛川傅藹卿朱金伯王壽臣李西園馮盡臣程譜笙朱浣生磜履安楊雨辰輔廷趙幹臣朱寅伯陳象賢姚明哉李煥章葉繼延朱同甫趙竹來劉子舒楊芳林陳華黼徐小裁倪子裁劉坦衢程斐庵王廷棟許士奇胡春山孫步瀛未彤伯方雨村翁端甫鐘少琴陳霞伯沈竹庵　少雲錢端甫兪竹筠孫次陶陳性之馮孫佘趙子初夏梅先陳敬之宋詩南楊又王同伯葉蔭孫沈吉甫錢漢卿季吉孫程康甫楊愼　湯月查汪秉衡高延生顧紫笙畢端甫　靑士陳秀汀顧少章周小藹李蔭餘黄吉甫周樹棠楊春甫胡僕安七十四户合三十一元五角共一百四十二户并節省筵酒三十二元總合洋一百五十元江西邢子均求平安九五錢一千文桂子林求病愈一千文趙彬　求利五百文翟光華劉寶山均求嗣各一百文共五户合洋二元錢五百六十五文屯溪無名氏求平安洋一元楊吉甫求平安錢六百文隱名氏黄光裕堂均求順遂各二百文共四户合洋二元以上二十日 
 
 
 

Page 10

 
 
   
 
