# 1891 - 191 - 4906550

 

Page 1

 
 
[重印聖武記出售] [  申報舘啓]  
　　聖武記係傳陽魏默深先生所纂先生抱錢輙才不獲歟請行事乃　史舘　書　家箸　薈成題記烏　國　　　迄　參年間洋事條分縷析無不詳載於其中曩所印者早經售罄兹復排以新鉛印以潔白紙張每部十本碼洋六角卽已出售有欲　諭堂故者請向本埠申昌外埠申昌及經售申報人購取爲盼此佈 
[得彩求售] [  申報舘協振所啓]  
　　本舘恊振所集腋社二次彩票其第一彩乃嘉興朱夢盧先生所得兹以其文孫偶患驚風願將所得彩物仍交本舘代售助賑冀求速荃計文徴明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍夔輪也 
[論辦案不可含糊了結]  
五洲之上國宇林立政令刑法彼此各有不同原未能强不同者以爲同然有無不同者則理而已矣縱火刧財者有誅持械殺人者擬抵無論何國莫不皆然微特以本國之法治本國之民固當悉準乎理卽本國之民與别國之民有交涉案件亦豈能外理而别有折衷乎理也者至公至正之謂也有些微之不公有些微之不正卽爲公理之所不容而爲清議之所不韙此固天下萬國之通例也中國自與泰西諸國立約通商迄今已數十年矣歴來辦理交涉案件往往於人已之閲未得其平仰體朝廷懷柔遠人之意遂不惜委曲求全化大事爲小事化小事爲無事卽平日研究洋務自負幹略者辦理棘手事件亦未能實事求是切理饜心求其據理以爭不卑不亢無徧無黨者盖戞戞乎其難之是豈交涉案件之果難辦理哉其病在乎不悉外情而惟以隠忍苟安爲事不悉外情則於彼國之政令刑法未能貴通融會偶有交涉我所斷斷焉與彼相持者或未能深中肯綮無怪彼之玩忽視之顚倒出之也以隠忍苟安爲事則我不能窺彼之隠彼反得洞我之情始焉於極易措置之事不求甚解含糊了結繼焉於萬難隠忍之事而亦曲意隠忍但圖目前之苟安不顧他人之籍口終焉蹈常習故幾若有成例之可援卽他人所視爲極易措置者而以我措置其間亦若有萬分棘手之處咨嗟太息者動曰交涉難辦嗚呼其亦知受病之所在耶夫公理之所在卽清議之所繋羣情之向背因之别國之視聽亦注之辦理稍有未協稗官之直筆里巷之口碑旣不免竊竊焉議其後非監謗毁校之所得而禁而别國之窺一斑而見全體者且益生其貌視之心國紀因以不肅國體因以不尊豈得謂關繋之不重哉若但以隠忍苟安爲事在我之伎俩旣爲别國之所深知將平日所不敢施於他人者一旦毅然舉而施之於我彼其心目中果視我爲何等哉我於此時苟能强自振作據和約以與之爭執公法以與之辦理直氣壯尙不難奪强鄰之魄而杜蔑視之心若一中於畏葸再中於因循將使事之直者遷延而爲曲事之是者積漸而爲非局中人不敢置一詞反使局外旁觀者積不能平時或抒正論以存直道亦可見此理之常存於天壤間者未嘗一日泯滅也今試有甲乙兩人於此因事糾葛赴訴於我此兩人則皆我之子民也我聽其詞察其實甲直而乙曲甲是崦乙非平心處置則必伸甲而詘乙夫固以爲協於理而心始安焉獨至以我民與别國之民交涉我亦明知我民之直彼民之曲我民之是彼民之非而顧悉聽他人之處置卒致以直爲曲以是爲非一若他人有權而我無權也者雖曰恪守聖賢責已厚責人薄之意而在含冤莫雪飲恨難伸者曾不得水落石出之一日嗟嗟此獨非我之子民耶而竟任其抱恨以畢世耶我民之遠赴外洋者時被他人凌侮猶得曰萬里迢　重瀛暌隔聲靈之所未及保護之所難周辦理交涉者但求體面無虧卽便將就了結不敢持之過激　啓爭端乃有地則在咫尺之間人亦在賆幪之内偶有錢債之案雀鼠之爭是非所在曲直所分在高坐堂皇者苟能守正不撓秉公辦理則直道存而公是昭在他人曷敢有異辭而乃不問曲直不計是非往往揚人而抑已揆其心豈不自以爲識時務者爲俊傑故甘受圓通之譽不居剛正之名庸詎知憲鑑可淆物議不可淆事機可昧天良不可昧乎然此猶得曰事屬細微無甚關繋不妨以輕心掉之也浸假而門毆啓釁矣浸假而人命關天矣此豈猶是錢債之案雀鼠之爭所可比乎政令刑法彼此各有不同原未能强不同者以爲同然有和約在有公法在則不同者其迹而無不同者其理也俊縱悍然自外於理而我能據理以與之爭母懦怯母偷安彼雖倔强於前未必不折服於後卽使彼不折服於後天下萬國知曲直是非之所在亦必有以處我矣往者不可諫來者猶可追此抱忠君愛國之心者所以激昻　發而不能自已也 
[虞陛薰風]  
　　都察院漢經歴宋思允業權授刑部浙江司員外郎所遺之缺經都察院於額外行走漢經歴中揀擬正陪帶領引見奉旨都察院漢經歴著員外郎銜額外經歴穆大鴻補授欽此刻聞穆桂山經歴大鴻擇吉於五月二十七日辰時履新實任所有經歴司書差皂役人等是日齊集司廳伺候上任○吏部爲夥咨事文選司案呈本部遵議山東巡撫張奏以山東平度州知州許頌鼎調補膠州知州等因查平度本係難字簡缺請調繁難二字中缺核與例章相符應請旨准其調補一本於光緒十七年五月二十一日具題奉旨許頌鼎着依議調補餘依議欽此由科發抄到部合行黏抄原題移咨山東巡撫查照辦理○廂藍旗滿洲都統大學士恩爲咨報事據三甲正參領咸成呈本甲連瑞佐領下世管佐領連瑞於光緒十七年四月二十二日病故所遺之缺查該員現有子嗣應俟百日孝滿服再行承襲等因前來相應分行咨報上諭舘兵部查照○吏部爲移咨事文選司案呈本部遵議河南巡撫裕奏請以河南桐柏縣知縣于光明調補河南洛陽縣知縣等因核與例載調繁成案相符應請旨准其調補繕本於光緒十七年五月二十一日具題奉旨于光明著依議調補餘依識欽此由科抄發到部相應黏抄原奏移咨河南巡撫查照辦理○管理奉宸苑事務親王銜多羅克勤郡王爲咨行事南苑總管案呈查正藍蒙圖們逹賚佐領下人食廂藍蒙慶視佐領下錢糧本苑馬甲栢壽因患瘡疾告退所遺馬甲之缺將廂黄蒙榮昌佐領下養育兵奎山挑補又正白滿額滕額佐領下人食正白蒙桂芳佐領下錢糧本苑馬甲德陞因差懶革退所遺馬甲之缺將廂黄滿海長佐領下養育兵黨海 
 
 

Page 2

 
 
挑補伊等所食錢糧米石應照例添裁除本苑咨行兵部查照添裁外相應咨行值年旗轉行各該旗奪照　裁○廂藍滿志咸兩印務以新　世管佐領恆齡現年六歳猶未入學讀書習射所有該佐領應辦一切公事應卽遴員奏署圖記禀請本管都統恩相國點署經相國諭以但管佐領例應由族中官員奏署如無人方准以本旗遴署今恆齡之佐領圖記應令伊族中之二品頂戴護軍參領德元署理赶爲備摺於下班值日奏請署理○正紅旂滿洲都統額筱珊相國訂於六月初一日卯刻在西苑門外兵部公所内騐看補放杭州駐防正紅旗佐領一缺黑龍江正紅旗驍騎校一缺寍夏正紅旗驍騎校一缺已由該摺房傳知該各正陪入員務於是晨各備弓張赴該處見本旗人員報到伺候堂考莫悮○二十九日下午天忽隂雲四布至五點餘鐘雷電以風冰雹亦隨之而至大如郁李約十餘分時雹止而雨仍不息轉瞬溝澮皆盈一時不能宣洩行人跋涉維艱阜城門内正紅二甲六甲廂藍六甲官廳凉棚爲風吹去置於廳前大街雙盛櫃箱鋪左柱折斷鋪房竟爲之敬傾馬市橋羊肉鋪板房吹倒約計被風毁壞者二十餘家此外未見未聞者向不在内憶客歲五月二十九日大雨爲災今歳是日又大風肆虐雨雹助勢何時日之巧相值哉○正白旗親軍校哈克前於客冬在侍衛處請假四個月回吉林旗籍省墓現因假期届滿本應回京銷假當差惟交夏以來觸犯肝疾醫治未痊弗克就道擬再續假兩個月俾資調理一俟假滿卽回京職等因呈由吉林將軍代爲乞恩已由長軍帥據情人奏　恩准矣 
[閩試記聞]  
　　學憲沈星使因洪水入城閩候兩縣文童改於上月二十六日開考二十八日接考駐防長樂福清文童約有二千數百人初一日考連江羅源古田閩清屏南永福六縣文童初二日覆閩縣文童傍晚發正案計取四十三名初三日考十縣生正此次學憲考試塲規嚴肅當按臨漳泉延建一帶有在塲舞弊者均經訊實枷示并飭令隨棚以昭炯戒乃前日考閩侯長福時亦竟有人鎗替傳遞當被拿獲者六人均經星使飭交提調訊辦内有葉某世家子也亦犯塲規星使未便以情面廢法仍發交提調暫行管押遠近聞之咸爲股慄幸提調爲現署福州府傳太尊愷悌慈祥情殷下士親提諸生訊問其情有可原者均許其先行保釋一面婉求星使格外開恩故閩人士咸感頌之 
[閩事彚登]  
　　長門建造水雷營制軍委學生方君督造經匠頭丈量勘估需費一萬五千餘金各匠頭以利之所在莫不爭攬而局中書吏亦從中得以需索矣○頭春茶頗有起色各茶棧均招雇婦女前來剔揀其中以尙書廟天儀春爲最婦女輩約百有餘人此外各棧或數十人十數人不等其間品足評頭任意戲謔亦所難免此誠風俗之憂也○拯嬰鄉局紳士辦理認眞去年各鄉局投孩到局約有五百足見辦有成效現在局紳董已將上年出入帳目刊有徴信録先呈各憲次送各捐户閩人士交口稱善竹崎鄉設有分局前辦理竹崎關之劉炳臣司馬知該局經費支絀倡捐二十金并出示勸木商酌捐各商亦踴躣向善去臘已公捐七千四百四十文詎司馬因局務期滿今已交缷另委余梅生太守接辦未兩月余太守又調辦水口厘局所遣竹崎局務復委張蘭　太尊接辦現在局紳董以善舉旣創之於前未容墮之於後挽人乞太尊重申勸諭庶八閩赤子得荷生成也○福州大水情形已登前報詎水退後又連日大雨上游洪水仍漲尙幸來勢不甚洶湧可從容隨潮退去耳據父老云高田或無大損其卑下者勢必歉收也 
[厦門時事]  
　　洋商採辦淡水茶葉每年開盤極遲在四月中旬本年各西商會議必待華商運茶至厦逾十萬箱始與議價刻下厦茶業已上市頭春茶仍未開盤淡水茶運厦已近十萬餘箱西商猶從旁觀望據云因未接外洋售茶信息未便擅自專主售茶各馬尖及辦茶各棧主無不日坐愁城深恐今年茶市之壞云○原任閩粤南澳鎭標中軍游撃吳在東遊戎文龍於去春染患時症出缺大憲委宛禮臣遊戎乾元署理至十月又病故署中因奏請以韓少常遊戎汝爲升補去臘捧檄到任甫經半載五月十六日忽溘然而逝於是説者咸謂此缺不利人皆視爲畏途○泉州湄州惠安南安沿海興化大定小定等處素産食鹽鄉民載往臺北各處沿途並不完厘報税有某鹽塲呈遞條陳擬設立鹽厘分局抽收鹽課化私爲官儲憲准之檄委赴彼開局孰料鄉民貧苦刁頑竟敢集衆會議不准租屋只得遄返厦門禀請大憲派撥兵丁前往不知能妥爲辦理不滋事端否也○某千戎在署任守備時將應放營兵馬餉銀每分祗放一兩三五六錢而包面搮明一兩八錢人咸不服言於本管官擬詳禀上臺派員察辦旋有某姓出爲緩頰令千戎如數補給方免禀陳○招商厦局昔由王怡堂經辦迨甲甲之役法人有事臺灣局務改由旗昌接受議和後由葉清渠捷足先登現因葉所開匯通錢莊倒閉上海招商總局清查帳目計厦局欠洋萬餘元未便仍令葉承辦已派甘日初前來風代矣○道憲吳觀察奉檄赴詔安會辦潮州饒平縣鄉民與瘴州詔安鄉民械門毆差奪犯一案前騶旣抵饒平縣鄉民竟敢集衆抗拒觀察遂於上月二十一日返厦○近日輪船相繼進口所載米石多至數萬包北效各户均不與交易以致每包折價二三角云○厦門洋行只和記德記水陸恊隆旂昌五家今夏旗昌已倒閉近日恊隆改换招牌向來淡水茶全仗五行售買今五行已去其二購茶必不能如曩年之盛矣 
[奏淮畫航新録]  
　　金陵城北某菴於曾忠襄公總制兩江時捐廉締造雕墻峻宇備極麗都殿旁曲曲廻廓點綴竹石頗擅福地洞天之勝以楚南某僧住持其間伺候公卿之側奔走權勢之門日無停晷説法參襌之事茫如也數日前紳士方某携眷屬十餘人借皈依三寳爲名欲徧覽圓嶠方壺以開眼界擇一幽假之所小憇遊蹤時某大僚公子隨喜至此僧仰承意旨麾令紳等避法紳大恙謂名勝之區恣人遊覽爾方外人何世態炎凉若此僧狐假虎威頓努金剛之目恃有公子家人在側咆哮倍於曩昔紳憤不可遏連連批其頰僧遭此大辱指揮秃子秃孫奮拳環撃忽上忽下忽起忽落彷佛數十繡球燈於人叢中亂滚紳寡不敵衆頗遭瘡辱旋訴請上元縣梅石卿大令飭差將住持並行兇之衆憎徒拘拿到案擇其尤者枷責一二住持僧則暫收外所看管以示薄懲○劉峴帥示期本月初二日考試鍾山尊經兩書院鍾山文題舜其大孝也與一節詩題賦得明旦飛甘泉得泉字尊經文题我亦欲正人心二句詩題賦得金陵三俊得三字○陸春江大令交缷上海縣事回至省垣藩憲因如臯縣近有匪人閙教委大令馳往查辦隨攝縣篆盖素知大令清廉自矢爲守兼優故欲借以鎭撫之也大令力辭攝篆之命推願查辦案由因於前日捧檄解纜○某君浙東人以武肅之後身爲仲宣之傳食在公之暇惟以絲竹陶情風月之塲久爲此君管領矣今歳劉視帥腹新遇事整賴凡各署記室均匿迹韜光不出蓮花幕一步某君治遊如故鳥櫻花下時撃青驄一夕正在倚玉偎香忽見窓外立青衣二人良久不去疑係龜摀初不措意及偏歴花叢二青衣如影追形不離左右某君駭然急揚鞭遄返馬上回顧則步亦步趨亦趨者又逐霜蹄疾馳而至某君詰以爾係何人到處追蹤何不憚煩二人同聲曰某爲督轅戈什哈奉諭稽查遇有賓僚爲狹邪游者必窮其蹤迹回署覆命言畢不知所往某君悵悵者久之昔牛相以街卒護社牧之子通宵峴帥其卽此意也夫 
[日東近事]  
　　前任外務大臣大隈裏信伯在任時與墨西哥國政府約定日本郵船會社各船擬開赴太平洋經布哇以迄桑港等處每年由政府貼以保護費五百萬圓計畫租定内閣卽據以奏聞一時郵船股票昻貴異常每紙增銀九十元以外大隈思藉此獲利急以九十三元之價倩他人買入若干不料因改正條約事宜輿論不服致内閣大臣調换所議太平洋行船之事並不舉行郵船股票日漸减落大隈因此負債纍纍祗三井一家已多至五十萬元○邇來漁人之在長崎縣屬西彼杵郡黑瀬村山口村曰瀬冲張綱者一時綱得銅斤人皆詫以爲寄後查得五十年前有一民船載銅十二萬斤並大鐘一口自大坂川口至長崎回時途中遇難沈没於此是以洪波旦浪之中迄今猶時有精銅　得也刻有潜水師島田金五郎隨帶潛水機器下行打撈據銅質極美惟表面悉變成黑色云○上月二十四號夜半大雨倾盆翌晨遥望富士山　一白 
 
 

Page 3

 
 
無際盖已　遍瓊瑶矣○救護俄儲之車夫北市太郎向烟治三郎二人日皇賞叙八等　日人咸稱之曰帶勲車夫又每年賞銀三十元俄儲　親賞寳星及每人銀二千五百元每年各賞銀一千元車夫得此幾於夢想不到矣洎俄儲　國都人士悉此次之得免於難非二車夫不爲功思有報其厚恩約集同志捐集銀十一萬餘元行將寄送到日於是日報頌之曰市公治公爲今年之福神○日本各埠郵船公司向用洋人爲大寫兹已悉行辭歇改用日人聞上海公司中亦用日人吉武誠一郎調換云○日本婦女往往潛往外國作皮肉生涯國人恥之政府一再示禁無如關吏查檢雖嚴仍有冐險以去者近時此種婦女乘人不備往往由馬關　　船赴仁川港此次仁川警察署見有二船由漢江入京城阻住搜之有賣身婦女四十七口槪行收禁以待押回○愛媛縣宇摩郡富鄉　生有奇木一株高逾五丈枝葉蟠曲隂及數畝有葉分三種一爲柏一爲　一爲彬各各敷榮其根則合而爲一枝云○中國北洋水師船　艘駛至神户已紀前報本月四號鼓浪至横濱入港後李伯行星使卽率同叅賛領事繕譯等官上船拜會當晚水師提督丁軍門赴　　署飲華人之結隊來觀者無不喜形於色六號午前日本軍艦高千穗艦司令辰官海軍少將有地品之允至定遠船拜會軍門送客時　砲十三門以示敬旣而美軍艦朋魯哥那志蒲管帶官及英國軍艦營帶官俱到一一迎送如禮午後三點鐘時軍門坐小輪船至日本及英　葡等國各軍艦答拜送别時均燃砲十七門水手登横　站隊美船又奏軍樂五點鐘時軍門由西波止塲登埠乘坐預備之馬車游歴有使署譯員羅君寳森隨員陳君幼庸曾君叔吾湘隨翌日午後五點鐘越四十五分乘輪車赴東京星使迎入使舘大約徘徊一二日　　至各船則尙須寄綻一禮拜然後折回云 
[輪戲翻新]  
　　麥問臯都督海外舊友也一昨招觀同樂園輪戲時則酷吏漸遠故人徐來握手入門相將就座此時毆洲儲客船繹而來咸　屐試行以相娱樂屐有小輪四滑不留足有傾跌者有欹側者一時輪聲轆轆然樂聲鳴鳴然與笑聲鼓掌聲相應旣而塲上倚一木板斜若橋之半演者躡輪屐而上造其巔復躡而下長江大河一瀉千里眞奇觀也塲上設交椅十若雁行然演者重上橋瀉而下騰身一躍超椅而前而　已畢諸客復紛紛效其所爲而報時鐘已鳴十一下乃乘薄　車歸 
[定期會訊]  
　　日本人尾本等五人刃斃華人沈關福一案領事鶴原君本照會上海縣袁大令訂期昨日會訊大令以屍親見証等人倉卒未易簿集因照覆鶴原君展期至本禮拜六至領事署會同推鞫 
[輕生遜救]  
　　前日有年約五十餘歲之某甲行色怱怱至滬南陸家渡買椁渡江駛至中流甲忽躍人浦中舟子見而大駭赶卽援起送至浦東經渡夫頭目給衣更換詢問何故輕生據稱在老閘苛香作爲夥有不平事生不如死渡夫頭目卽囑别船　甲回滬船甫離岸甲又躍入浦中幸爲鄰船所見立卽援手遂慶更生渡夫頭目見其求死之念甚切遂伴送至救生局暫行安挿人生實難其有不獲死乎甲之所爲殊出尋常意料之外矣 
[誣指具結]  
　　胡編球赴松江府控陳方方將妾阿順冐領經恩太守准詞札飭上海縣訊辦等情已列前報前晚由縣署帮審委員宋二尹提　胡訴稱小的係寗汯人光緒十四年冬間由應有才陳張氏徐家媽等爲媒出洋二百五十元娶粤人馮天元之女阿順爲妾有所開聚興齋肉莊保單作保至次年八月初四日忽有陳方方到來指阿順爲親女小的曾與陳在英公堂涉訟奉判將阿順交陳領去小的心實不甘爲此上控叩求明鑒胡妻金氏供稱丈夫因嫌小婦人年老未能生育是以娶阿順爲妾阿順供稱今年廿一歳光緒十四年十月廿九日鄰女福壽　繅絲棧作工事畢而出行過福壽家令我　坐至晚並未回家連住三天至十一月初三日始得歸家經過英界白墮橋青雲里忽被粤人馮天元將我留住旋賣與三馬路開設妓院之胡紹球家名爲娶我爲妾實則逼我爲娼小婦人實不願跟伊後經父親尋見赴公堂控告求請明鑒陳方方供稱十四年十月間女兒忽然走失至次年在胡家尋獲涉訟之後家恩給領應有才供稱無錫人爲媒是實僅得媒金五元實因貪小所致徐家媽卽項陸氏供稱向在龐珍記絲棧捒絲度日有該棧出店顧老三向小歸人云粤人馮姓之友年已及笄意欲許配與人小婦人遂託張王氏前往説合陳張氏卽張王氏供稱項陸氏來言有女擇配小婦人聞胡欲娶妾遂爲介紹言明身價洋二百五十元尙不知是陳方方之女二尹問胡曰爾曾令阿順爲娼否答稱未令爲娼二尹駁詰再三胡始稱實有賣娼之事况上控一節亦係被人唆使所致現在惟求開恩二尹卽着具結與其妻金氏分别管押阿順交陳領回管束應有才收所項陸氏分别交官媒福壽之母沈蔡氏因首先供明從寛交保 
[英界公堂瑣案]  
　　昨日禮拜四英公堂輪應美副領事易孟士到堂觀審蔡太守屬至鐘鳴十下易君尙未到來因卽傳點升堂獨自據案判斷○包探江阿三禀稱鄉人張桂生携鴨至虹口菜市設攤求售本邑人江阿大粤東人郭阿培串同哄騙先由江向之論價擇把選瘠剌剌不休郭卽乘間竊取二頭飛奔逃逸旣而張向江理論江不認與郭串同是以報捕拘拿送案富在捕房時由郭身畔搜出錢二百文張訴稱小的挑鴨一担停在是處待售江先來揀擇一頭復嫌太瘦再在筐内揀選背後突來一人竊鴨而去及報捕拘到竊鴨人視其面目卽買鴨者現在鴨雖吊至然其一已斃值洋二角尙有一鴨亦幾斃矣江供稱郭竊鴨後囑小的售錢小的祗分得四十文郭供稱小的生長外國近始回華鴨由江竊取惟小的不應與之爲伴耳蔡太守間包探曰江郭二人年均不滿二十是否初犯禀稱是太守隨半令發棲流公所各押兩月所呈錢二百給償張斃鴨之價○某號華捕禀稱孫關泉持劈篾刀砍傷妻徐氏頭面左足小的知之將孫拘案徐氏訴稱丈夫向業縫衣因吸洋烟以致懶惰作事小婦人嫁後已生男女三孩目下貧離度日是以出外傭工孩則令夫在家撫養房租火食皆由小婦八出貲而丈夫尙時時向小婦人索烟貲昨又至主人家索錢小婦人不允所求同回家内見孩子幾至餓死與之爭論卽被待家用劈柴刀砍傷鄰人不依代報巡捕孫供稱小的在家劈柴煮飯妻來饒舌以致碰傷蔡太守騐明該氏傷痕諭令至某西醫院敷治氏不願至西醫院太守謂爾延醫調治亦必費錢奈何答稱主人見憐已允給資醫治矣太守判令將孫管押一禮拜俟傷痊再行覆訊兇刀存堂○俞正英挈妻陳氏訴稱小的同開茶舘兼作小工忽有薰阿小者結黨七八人前來啜茗旋出竹牌爲牌九賭其時小的適因事出外妻阻止不依以致爭閙　壤茶盌若干是以報捕拘案蕭及薛阿三張阿三等同供稱小的等均挑源縣人向當小工是日至茶舘中與兪賭錢以致口角蔡太守問某華捕曰當時究竟如何拘案答稱小的路經是處聞喧譁聲入内查間氏言蕭等賭錢爭閙因之拘案太守問是否茶舘中向有賭博蕭因前去與賭抑蕭等自持賭具前往禀稱茶舘中向不賭錢蕭等是否自帶賭具則小的並不知情太守判令蕭等三人各押三日以示薄懲又諭兪曰爾處旣不賭錢以後如有人持賭具到來理合阻止如果不服應報捕房否則爾亦難辭其咎○包探唐實粲禀稱方阿文被陳再全竊取二馬車水烟袋一枝經小的拿獲人贓送案請辦方請領贓陳供稱小的失業無聊初次犯竊蔡太守判令管押一禮拜贓給失主領去 
[法界公堂瑣案]  
　　有恒洋行打様西人偕夥王貴投案具控華人朱炳祥曾於去年請畫家宅圖様一張講定銀十二兩半屢索不付將朱送案請追朱烟祥供稱請畫圖様由沈廷錫介紹小的已於去年十月十七日付沈洋十八元歸清畫價問沈現在河處供稱沈與作頭王松年認識問王便知下落旋據通事稱朱烟祥在捕房時言明願照畫價給付同轉謂朱曰爾可將銀繳清不必狡辨朱稱情願出外措借同轉着交保限兩日繳限如違提究○通事稱漢口人朱永春前日持八開洋一角向賣菜鄉孩換錢乘不隄防時竊錢三百五十文當被知覺人贓並獲解案 
 
 

Page 4

 
 
請究同轉問朱曰鄉孩肩挑一搪菜能賣多少錢爾將伊錢攫竊天良何在朱供小的于五月廿六日到滬前日向鄉孩買辣椒帶兑八開小洋鄉孩自不謹愼以致失錢包探王榮培禀朱永春在捕房自言初次犯竊嗣後必當改過同轉查得朱身畔有押票四張著押候查明再行核辦○通事王銀泉名爲擺糖　實則以賭博爲生涯被巡街捕所見將人及賭具一併送案請究同轉訊問之下王堅執不承同轉謂賭博本應重辦姑念小賭從寛枷號七天包探王榮培禀日前海晏輪船失竊報知捕房捕頭派小的往勘形跡據該船生火工人云是晚在袋中檢出手帕悮將銀行钞票一紙墮失前日查得車夫陳二忽有鈔票洋十元有開小烟間之人與伊同往錢店兑洋九元半情有可疑拘案請究同轉間陳曰爾之鈔票是否係西人墮失之物陳供鈔票係上禮拜六晚間在英大馬路拾得外有纸包問是否海晏船西人墮在車中供稱海晏船西人均有長車夫不雇别人之車問爾之洋銀藏在何處供稱當將鈔票兑洋九元半自用洋四元另有車夫王二用洋二元張洪用洋一元小潘用洋一元餘洋歸還車租并吸鴉片烟同轉商之　譯官以海晏輪船尙未回滬著將張二管押候船到時問明生火工人再行核訊　開車寓之吳金氏控稱前晚兩點鐘時陳阿福張錦山王阿生等三人突來叩門强欲吸烟家中烟鋪係丈夫吳老秀自吸素不售與外人吸據實回覆伊等胆敢行兇欲將烟槍取去爲此喊　將三人拘案請究陳阿福等供均在舒阿四車寓中躭擱是晚因腹瀉往該氏之門欲吸烟三分當時吳金氏不在家伊夫吳先生言三分不賣五分起碼小的嫌烟槍不好請其更換伊不允以致口角同轉着將三人押候核訊○經租人王輝遞禀具控夥友葉仁章虧空洋銀六百八十九元四角求請提追同轉准詞將葉傳案訊究葉供稱前在王處爲夥經收小東門外各號房租收租時王派親戚同往當時交洋逐日交帳所有銀錢總清簿均歸王經管小的祗管日流帳目去年十二月間各房客皆拖欠一個月租洋王謂經收不付卽可送捕請辦小的知租界中虧欠一月租洋者事所恒有未便釘門因此不聽王言王卽在洋人處訐小的之短今年正月間另用兩人經收房租將小的生意辭歇小的富將各户欠租逐一領交明白所有帳目一併算訖後王忽將保單送還現因意見不洽揑詞具控求請明鑒王稱保單係葉自行取出同轉謂兩造各執一詞着將葉交保理處限下禮拜二禀覆○住萬安樓内某家丁私竊主人銀一百七十餘兩經捕將該家丁之換帖昆弟蕭輝庭及該棧茶房徐濟亭等提到解案請究同轉間徐曰三十四號房中之客已住幾時供稱有一出使日本大臣隨員潘老爺於上月十六日帶同瀛眷及家丁等到棧借房三間至廿六日動身問有蕭姓家丁私竊主入銀兩爾可知否是否與爾换帖供該家丁卽王壽山其年由洪老爺荐至潘老爺處當家丁此次不知如何不肯隨去且王壽山實與長元泰棧中之茶房張仁茂换帖謂今晨有人至爾棧中問明據云王壽山尙有衣服一包存在爾處供稱衣在張仁茂處可請查問同轉卽飭包探將張仁茂及衣一包提案同轉問王壽山是爾譜弟否供稱不是小的實與徐濟亭换帖問王壽山之衣包如何放在爾之房中供稱廿六晚一點餘鐘時小的不在房中王將衣包存放次晨始見不知王何以至今不來取去問爲何不放别人房中供稱潘老爺與小的主人本係親戚常在棧中該家丁亦常睡小的房中謂爾旣不知當飭包探送交棧主察究蕭輝庭押候查核○鐡匠吳川林　禀控稱木匠張毛毛於四年前因開木匠店向小的借洋十五元屢次向索祗收得洋一元五角嗣於工料内扣錢數千文尙欠洋十二元一角復向索取伊云有板凳廿二條每條作洋二角半約前日往取行至中途被伊軋入仁泰烟間將洋傘一把抵押烟鈔且欲行兇因之情急鳴捕張毛毛供吳囑做張凳廿四條每條價洋三角半伊約小的吸烟洋傘係伊自押不于小的之事問别人借錢與爾此是好意爾遲延日久恩將仇報殊出情理之外問吳所控數目合符否供稱照算約欠洋六元同轉以數目不符着將張交保限兩天理處禀覆候核○包探王榮培禀陳錦榮前晚在北京輪船行竊鋪盖被失主所見扭獲人贓送案陳供稱有陶師爺偕小的之友徐子瀛等由杭州來滬過船往漢口小的登舟向兩人送行一時人多未能尋着旁有鞋籃一雙似係友人之物小的遂將鋪盖撿閲致被誣指爲竊兩相口角陶飾爺聞之卽來解勸已作罷論小的卽上岸少頃復有人來扭住送押捕房謂尋人何必檢鋪盖供稱實係小的自取之咎問爾住在何處滬上有熟人否供稱現住英界寳善街紳富　客寓滬上並無熟人同轉着押候查核 
[聯語照録]  
　　有某君輓彭宫保云從要錢要命中斬斷葛籐白折不回千古以來幾人比於文正文忠文襄外别開壁壘九泉可作三老相逄一笑迎又上虞曰魚散人悼亡妾王氏云入門二千日生子已五齡繩繼宗祧如我願在世廿三年沈疴甫四月别離老幼最心傷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
