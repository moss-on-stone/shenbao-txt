# 1896 - 31 - 4908186

 

Page 1

 
 
[四百三十六號畫報出售] [  點石齋啓]  
　　金陵夫子廟門首日前有某觀察乘坐藍呢四轎直前經　並不障輿將敬學中諸生以下馬石具在何得目無聖敎攔住盤詰觀察懼棄輿而逸輿中遺有狐皮褂一襲遂併焚焉諸生此舉誠快事也其餘各圖　活沉賊壻　召亡示報曰日東怪獸曰天網難逃曰女俠洩忿曰新郎難做曰羣孩索命曰火在水上皆屬新異可觀兹並册頁叢抄等圖説卽日出集此佈 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[閲本報南漕折色緩議書後]  
　　日前本報載有户部遵議胡大京兆所陳折南漕以節經費一條正與南省督撫往返電商原擬改折六成解米四成未定之際復據國子監瑞司業洵奏稱攤折南漕利益甚多軍機大臣並將原奏交部速議除遵議覆奏外仍請飭下兩江督臣籌議可否明白覆奏昨又據載倉督廖侍郎等漕竣覆命面陳事宜請明年漕米仍舊掃數解京一俟鐵路造成再議改章云云讀見不禁懽忻鼓舞爲輦轂諸公額手交慶曰天下無如喫飯難今而後可無數米而炊之慮矣查定制歲解南漕四百萬石赴通州倉塲交納再由通倉轉運京倉以供甲米俸米之度支計每歲自御倉玉粒外此項漕米似覺殊無實濟故論者謂京倉支用以甲米爲大宗官俸僅十之一八旗兵丁不慣食米往往由牛緑章京領米易錢折給兵丁轉買雜糧約南米一石僅合銀一兩有奇官俸亦然四品以上尚多親領其餘領米票轉賣米鋪每石亦一兩有奇夫南漕自催科征解督運騐收及經時五六月行路數千里竭百姓無數之脂膏聚胥吏無數之蟊賊耗國家無數之開銷運至京倉每石通扯或十兩或五六兩不等而及其歸宿乃爲易銀一兩之用至哉言乎是誠爲當今之絶大漏巵乎現在溯所謂四百萬石者自道光年間解已不能及額而且咸豐三年以後如河南江西湖北湖南等省以及安徽之皖南四府一州均改折色每石槪以銀一兩三錢解部其解本色者惟蘇松糧道江安糧道浙江糧道所屬之府衛州縣耳查蘇松同治三年前原額漕白正耗米一百七十餘萬石四年减定一百二十餘萬石嗣是每年由海運六十八萬石近年撥出十萬石試辦河運與江安糧　銜尾北上至額征漕項銀六十餘萬兩則除輕齎一項起解外餘俱留充海河運經費江安所屬之江北各屬額征正耗米二十五萬餘石自同治九年起運十萬石至十一萬餘石現在歲運十三萬餘石額征漕項銀十四萬餘兩除輕齎四千兩批解通庫餘俱留充運費浙江原額漕曰正耗米九十六萬餘石四年减定六十九萬餘石自十年起運至四十萬餘石不等現在歲運三十九萬餘石額征漕項銀約四十餘萬兩除輕齎起解外餘俱留充海運經費此外則山東奉天各解粟米與豆山東歲十八萬餘石奉天歲三萬餘石今如統歸折色卽就部定一兩三錢計之每歲國家應增入銀數百萬再加耗費一槪帶征每歲又可增盈羡數百萬倘舉一切漕河之工程海運之費用漕督糧道以下之員弁兵丁倉塲侍郎監督糧廳以下之胥吏差役果如原議一律裁汰蠲除則國家每歲又當遞增至一千數百萬矣堂堂乎當司農仰屋興嗟左支右絀之日一旦忽增此千數百萬之的欵諒亦匪夷所思乎然而揆諸時勢似於首善安危之數民生感應之機與夫列聖以來不惜勞費垂爲成憲之意一若有未盡美備者存乎其間夫任艱鉅不顧小利圖久遠不計近功經世謨猷原非坐井觀天者所能測第嘗就往事而證之咸同之間東南遍地皆賊賊蹤蔓延至十三省歴經兵燹老弱轉溝壑壯者散而餬其口於四方其蹂躪尤甚之州縣十室九空乳燕巢於林木道殣相望康衢荆棘没行人過者往往爲人所屠食粤逆旣平捻匪又縱橫於兗豫運道梗阻時洋舶未通沙船運米開洋不足恃京師以南糧積久不至南人非米不飽者比户呼庚癸市上斗米十千部臣汲汲奏令報効籌備京倉米直至同治十年天津收到江浙漕白米一百九萬六千餘石人心皇皇者始定光緒四年朝廷仍以倉米入不敷出爲虞時倉塲總督今太子少保翁大司農摺稱現在京倉米數除粟米及未到南糧不計外實存稉秈米二百二十七萬石按照現放章程可支兩三年之用云云蓋章程歲支甲米約六十萬石春秋俸米京倉約放十三萬石通倉約放五萬石一切雜支約數萬石橋倉轉運例除折耗及抽查掣欠約數萬石總共出數不及九十萬石故倉督舉以慰宵旰之憂厪而天下咸知南漕之運與不運有關於大局之虚盈者若此今猶昔也烏可以輕言折色而使他日以缺乏累宸衷哉於以嘆創制者之所見爲不可及也然而非其時亦未知其爲不可及也噫 
[本館接奉電音]  
　　昨日清晨京師飛電傳來旨二道敬謹譯登○十二月十五日奉旨達新著賞給副都統　作爲科布多帮辦大臣照例馳驛前往欽此同日奉旨淮安關監督仍著敵紳接管欽此 
[接登張香帥創設自强軍奏稿]  
　　其部伍人數俱照德國營制計現設步隊八營營二百五十人分爲三哨馬隊二營營一百八十騎分爲三哨砲隊二營營二百人分爲四哨工程隊一營營一百名西例隨營有醫官鎗醫獸醫等項俟次第添設現除雜役人等不計外共馬隊步隊砲隊十二營工程隊一營江北人較强健練爲馬步各隊江南人較聰頴練爲砲法工程各隊實數勇丁二千八百六十名大約此係德國軍制每一軍人數四分之一正勇餉銀每名月給官鑄銀元五元合庫平銀三兩六錢勇目遞加其官給衣履飯食在外洋員薪水外洋訂有合同華官副營副哨旣無絲毫沾潤亦無公費名目酌量優給薪水俾足自贍效力計此年額支華洋兵將餉薪兵食等項約須四十四萬兩有奇餉數雖多洋將弁薪水雖鉅然數足而藝精一人必抵舊日營勇兩人之用其發餉以洋將會同另派之委員當塲發給不歸該營華將華弁專用銀元永無平色參差分兩短少之弊其詳細餉費章程另外咨部立案若建造營房馬棚操塲等項動用一次者尚不在内方今財用支絀諸事自必力求撙節惟旣仿外洋營制自必處處得其精意之所在又不敢稍事刻嗇徒貽削趾適屨之譏以致辦理棘手有名無實至於應敵攻守之方圖繪測量之學悉令詳教熟練不准徒襲口號步伐之皮毛致蹈向來洋操陋習臣當督率官弁認眞訓練隨時親往考察校閲俾成勁旅以仰副聖主奮武自强之至意所有選募新軍責成洋將管帶操練現已開辦情形除將詳細華洋餉薪各費章程咨部立案外理合恭摺具陳伏祈皇上聖鑒訓示謹奏 
 
 

Page 2

 
 
[譯東報續紀臺人殘殺日人事]  
　　東歴度歲時臺灣士兵奮起襲擊日本派駐各處之守備兵計欲乘勝奪回臺北府毁日人所設總督府此已緩紀報章矣本月一號起日軍在臺北府駐守者晝夜戒嚴不敢稍解士兵則出没無常謡言百出日兵與之交戰士兵四散不爲所傷而日兵則死傷實多屍骸載道二號三號血戰之後士兵漸漸退散臺北附近稍覺平安宜蘭及蘇澳則土兵之勢甚盛日本兒至步兵中佐率步兵二中隊補充兵四百名往宜蘭另有由日本派往之旅團兵於十三十七等日分水陸至宜蘭蘇澳○某巡查近自臺北歸國述及臺北附近土兵蜂起其數不下萬餘以宜蘭地方爲根本乘機直擣瑞芳店下雙溪頂雙溪水返脚等處勢甚猖獗日軍不虞有此意外之變屢戰愕敗勢不能支一時頂雙溪水返脚諸要地皆爲土兵所得日本總督樺山氏名資紀者驟聞此舉莫測其由先是去年十二月下旬府中所有役人每有情節可疑拘拿鞫問供稱有從厦門渡臺之兵士潛伏與前者所剩殘兵密計定於正月一號日人慶賀元旦時伺隙起事先在高山舉烽火爲號各地土兵卽羣起而攻此輩分爲二大股一襲頂雙溪基隆先斷日軍通運糗糧之道一占水返脚斷臺北基隆來往之要道然後進取臺北全地人民皆應之以冀一舉恢復樺山氏得供後暗就府中自行戒備未移時而土兵果已蜂起自臺北至基隆鐵道電綫皆被毁壞音信不通　正月十三號有日本間諜自厦門函報云臺灣餘黨散處廣東福建兩省皆有恢復臺疆之意其中以廣東人爲尤烈此次之變其原想亦發於廣東人而以居住淡水附近之富豪簡大度爲首其中黨徒爲官爲軍爲商不一其類查簡之起意已在去年十一月密儲兵器彈藥廣招兵勇是月下旬及十二月上旬厦門招標局中武員若干人附輪船進淡水港此外中國各地如福州厦門汕頭廣東之類亦多有从乘商船竊在臺地往復現在日官已於臺北沿岸從嚴巡察而近日士兵又從暖暖街進擊其隆謡傳擬再舉以迫臺北省城然雖警報時聞尚未見有動靜也 
[遼東瑣語]  
　　營口采訪友人云上月十七日爲西歴元旦十八日清晨山海關道廷觀察向各西官道賀旋起程回山海關祝太夫人帨旦屬下文武員弁　在東海關官廳恭送如儀○榮都護統領敵愷四營駐紥營口以東永茂油坊爲行轅○營口同知出示洋銀每圓作銀七錢核之現在市價值東錢五千三百文而電報局收票仍照上年舊例每圓作錢六千九百文各號商嘖有煩言聞將聨名禀懇照電報定章統收洋圓庶與通商各口岸一律○大會公議擬將原欠過爐銀兩按八五扣再作十成今年交二成下年交四成再下年又交四成 
[邗上官塲紀事]  
　　揚州采訪友人云前者江蘇學政龍大宗師由泰州起節按試淮安兹已事畢鼓棹南旋本月初十日午刻舟抵維揚鹽揚等營勇丁均列隊河干鳴鎗致敬郡城印委各員羣往碼頭伺候迨憲舟泊定紛紛呈遞手版禀安宗師傳見之餘寒暄數語旋命輿登岸入城拜客復回舟小泊一宵擬翌晨渡江返江陰度歲○新任揚州府甘泉縣陳大令守晸於上月下旬某日便道至揚州小住一宵隨於翌日赴白門謁見兩江總督張香帥擇於嘉平初吉至邗上履任辦差書吏等人急將舊城古觀音閣陳设一新以備雙鳧遥涖旋有人自省至言及大令因有緊要公事暫且覊留目下將届黃綾裹篆之時大約須至來歲新正方涓吉赴任矣 
[鄮山樵斧]  
　　寍波采訪友人云近來錢價之昻爲從來所罕有計洋銀一圓僅換錢九百七十文較之上半年約短百餘文小銀錢又不能通行市上鄉民購零星雜物非錢不行市面之衰誠不知伊於胡底也○本月初二日微雨廉纎旋卽晴霽連日銅鉦高掛天朗氣清至十一日下午雲濃似墨入晚擔溜丁東十二日細雨溟濛至夜半風聲怒號雨卽住點十三日依然杲杲日出目下農夫野老望澤情殷惟肩販小民則皆喜天公之做美也○日來米船進口日稀各米棧存貨不多紛紛下鄉糴取而囤户皆閉不肯糶以致米價驟昻高者每石售至洋銀四圓左右低者亦須三圓四五角凡數米以炊者無不仰屋嗟嘆矣 
[龕赭寒濤]  
　　杭州沿海各塘每届秋汛漲盛之時多被潮水衝坍現當水涸潮平循例修整嘉湖道王心齋觀察於初八日帶同書差人等出清泰門沿塘察看估工興修塘工提調李小亭太守亦隨同前往○紹興有要犯任如淓一名前經省城大憲委發審局委員龔大令廷玉往提現已會同山陰縣添差押解來杭於初八日進城該犯年約四十左右囚籠二人舁之兩旁護勇及差役十餘人一路押解暫寄仁和縣監再候提審○杭城大塔兒巷許姓者係杭所鹽務甲商其族人某因改造廚房有一腰牆必須拆卸於初七日雇匠興工匠人因貪省力欲將牆脚掘鬆便可一推而倒詎料墻本損壞甫經下鋤卽已坍下匠工五人逃避不及均被壓覆其中餘匠見此情形急將泥土掀開二匠業已壓斃其三匠雖受重傷尚可救治當由匠頭舁歸延請傷科包醫其壓斃之二匠則由主人出資命匠頭買棺盛殮○杭州機坊虧欠莊欵動輙捲逃經仁和糧廳張二尹嚴辦後此風稍息現届年關伊邇各坊又蹈故轍本月十一日落渡橋地方悦昌文記綢莊有一機户將絲經典質希圖遠颺爲該莊所聞赶往將其人獲住送入廳署張二尹立卽升堂重責四百限五日交還本項如此懲辦惟嚴庶捲逃之風可息矣 
[示催更捐]  
　　杭城設立民更局係由紳董經理雇用夫役按叚司更實力奉行由來久矣其經費均由居民鋪户量力捐助近年以來捐户每多短少拖欠經費日形支絀現爲府憲訪聞飭縣出示曉諭其大略云保甲民更本與巡防相輔而行前經臬憲飭辦以來至今已二十餘年於民間不爲無益經費所需係由民間捐助近聞各居民鋪户竟有抗延不繳或掗用小錢藉以搪塞或拖欠甚鉅殊屬非是現飭各叚董事認眞辦理整頓司更而所捐經費亦須按數措繳其未曾捐者一律補捐已捐未繳者赶卽繳清如有抗延不遵者許該紳董開單送縣立卽查究以儆效尤切切特特 
[毋乃太甚]  
　　金陵訪事友人云城北一枝園地方有某甲者於前日午後趨詣蓮花橋在岸側徘徊半晌忽聳身躍入河内幸有浣衣老嫗從旁瞥見爲之大聲喊救經途人將甲救起衣襦盡溼幸河乾水淺尚未占滅頂之凶喘息少定有同里者爲送歸家始不解其若何飲恨而欲從屈大夫遊也嗣據其鄰右云甲向在縀號司帳家道小康只因妻不宜男僅育二女年俱及笄甲爲嗣續計於今春納一貧家女爲簉室詎不能相容惟以房後一榻地處之從此朝夕勃谿幾無安枕之日八九月間甲一夕從外來挾一包袱進房置諸榻上啓視之則小兒襁褓衣褲數件皆新做成者詢以是　瑣者將何用甲云爲簉室旦夕臨蓐爾焉用明知故昧哉妻不受搶白吼怒累日不意其妾昨產一女於是河東獅子任情詬詈謂不肖郎君自應乏嗣今仍不出吾所料矣甲厭其聒反唇相譏妻怒甚令二女曳其袂大踏蓮船向前批其頰猶未已經鄰右排解再四始止翌日甲自念受制受辱幾無人趣因是忿不欲生悵惘出門投河自盡然吾謂此必從前縱之太過以至悍戾婦不知所天爲何物爲想自結　以來幾二十年其間含垢隱忍不可以告人者不知凡幾今已有妾乃欲挽狂瀾於旣倒大振乾綱無怪倒醋瓶者挾其偏袒罪名恨不乞尚方斬馬劍梟此薄倖頭顱方洩其憤其視甲之濡首濡尾漠不關心昔人謂愛生憐憐生畏積重難返勢非一日寄語世之爲馬季常者愼毋如甲之輕於一試忿不欲生爲天下閨閫作笑柄也 
[大令審]  
　　金陵訪事友云染坊夥某甲爲其居停歸帳路遇王府園忽欲如厠見路旁桑園内有隙地急不暇擇蹲於樹下解其腰繫之搭連橫挂樹枝上迨怱怱就道竟忘携起旣歸主人詢其所收何如始憶收得二百七十元盡藏搭連内遺失該處急往尋之則已無有主人不之信意其僞托拘送諸官經上元王伯芳大令察知其寃隨鳴騶出署　勘其所遺之地因卽審樹樹不答又命將樹拷打振落小葉二片大令喜曰得之矣立時簽差提葉二差因問地甲果有葉二其人者係本街茶館之水夫也比提到案云見宰坊小老板拾去於是並提到案始不供認繼經詰責方吐實令將原欵繳出則用去六元大令不與深究復以四元　葉二餘　　　产　遂　 
 
 

Page 3

 
 
[嚴緝火匪]  
　　杭州采訪友人云省垣近多縱火之事雖未釀成災禍而居民頗覺驚惶事爲聶仲芳廉訪所知立飭書吏具稿札飭府縣及保甲局嚴密訪拿并高懸賞格如有拿獲放火匪徒者每一匪賞洋二百圓由司捐廉當堂給發杭州府陳太守奉札後卽會同保甲提調沈太守頒發簡明六言告示遍貼通衢其文曰照得奸徒縱火居民夜不安席如有當塲拿獲送官審訊得實立賞洋二百元由府當堂發給凡爾軍民人等各宜視兹賞格 
[書院述聞]  
　　江西采訪友人云孝廉豫章友教經訓洪都東湖西昌七書院皆於初冬課畢封門以免閒人冒住旋有友教肄業生某甲禀請住院中翁小山方伯悉心酌核仰監院妥議詳覆又有某乙者請於經訓原額外增取數十名歲由臬司甄别專課詩賦飭各州縣各捐銀三百兩爲增取者之膏火方伯亦仰監院併議 
[少年無賴]  
　　姑蘇采訪友人云本月十二夜三更後有四少年不知從何而來行至護龍街樂橋迤南向各鋪叩門剝啄之聲幾如擂鼓各鋪夥應聲啓視則少年皆撫掌大笑邁步狂奔各鋪夥莫不銜恨於心作申申之詈若輩笑益狂適南路巡勇巡夜至此將四少年一併獲交地甲看管翌晨四少年設法脱身引地甲夥至家告以如有事卽可來此傳喚地甲夥允之至下午事爲局員所悉以此風斷不可長立飭巡勇向地甲索人地甲奉命往傳則已杳如黃鶴無奈據情回覆未識能免受懲否也 
[滬江瑞雪]  
　　冬日晴和南榮春盎黃棉襖惠我無疆至前日而朔風怒號漸覺氷肌生栗三商漏下鶴夢初回微覺翠瓦有聲雪珠亂濺昨日日高睡起則庭前積素一片光明以玉尺衡之厚可六七寸許彼陶學士竹爐煮茗平添幾許詩情而明歲來牟可預卜向榮有象矣　 
[美界火災]  
　　前晚十下鐘時虹口北四川路第三百九十九號門牌萬興廣東雜貨店樓後不知緣何失火延及板壁霎時炎炎上熾屋頂幾致冒穿幸左右鄰人聞聲齊集竭力澆灌得免於災屋梁已焦灼不堪矣 
[書差祝嘏]  
　　昨日爲英讞員屠興之别駕懸弧令旦公廨各書役以及官媒人等均於清晨呈手版叩祝 
[管帶易人]  
　　駐紥江蘇撫標副前營管帶竇甸膏明府現奉撫憲趙大中丞檄委調蘇滬上糖捐局差所遺管帶札委候補遊擊杜遊戎春林接辦遊戎奉檄後業於前日赴營竇明府一面交清營務定於廿五日接糖捐局差 
[示諭照登]  
　　制錢缺乏錢價日高國計民生大有關碍本埠小錢店專提揀重制錢轉售爐坊鎔化以圖漁利本報已紀之詳矣兹江海關道憲黃觀察訪悉此中情弊諭飭上海縣及保甲總巡各巡防分局一體嚴密查拿照例究懲黃大令曹明府奉諭之下不忍不教而誅先行出示曉諭謂鎔毁制錢例應繯首而違禁病民莫過於此現奉道憲諭飭查辦仰各錢店及居民人等知悉自示之後爾等留心查察爐坊鎔化夜間必有火光左右居鄰必有知覺切勿爲之隱瞞速將坊主及提錢售化之人確有証據者來局密報同差並往拿獲訊實後大起賞洋三十元小起賞洋十元捐廉以待决不食言如隱忍瞞庇一經察出或有告發連房主及十家鄰右一併究坐各錢店務當痛改前非不得以身嘗試本總巡言出法隨勿謂言之不預也云云想此後若輩當知所儆矣 
[雪壓屋坍]  
　　洋行執事人潘某購地於美租界西華德路同文書局之東倩工頭夏森昌建造樓房三十六幢工竣甫二月前晚天降大雪積至五六寸許至昨日午後二點鐘時比連十餘幢竟致壓坍居民不及奔逃男婦三十餘人被壓於斷瓦殘磚之内事後經一百八十號三道華捕送至同仁醫院療治旋將情告知捕頭 
[覆舟又見]  
　　寗波人戴永帆係居虹口鬥鷄塲畔置有駁船一艘雇同鄉人周小琴駕往西鄉裝運窰貨本月十四日傍晚滿裝磚塊駛經龍華十八灣其時黑風捲地白浪滔天舟子無力支持竟致全船傾覆同夥五人中只陳小亭胡阿大二人經行船救起星夜奔回虹口據情告戴霬卽雇舟前往打撈前晚始將朱阿昌王阿定二屍撈起帶回收殮惟周尚未知下落 
[威偪人命]  
　　邵金生在英租界會香里口開設錦綉齋繡履店前日見店夥張茂康與製鞋片之女工任阿秀有不端事應責以不應如此張非但不服復糾同阿秀及鄰婦邵曹氏趙陳氏向之尋釁邵恐無從解免竟購取洋烟吞服旋卽毒發而斃其妻邵王氏以張等威逼丈夫致死喚三百十六號巡街華捕至拘邵曹氏趙陳氏及張與阿秀拘送英公堂屠别駕令暫行管押隨協同地保投上海縣報請相騐或曰現在已有人和解令張等略貼棺殮費然後投縣求銷矣 
[縣事四則]  
　　本縣黃大令接奉江蘇藩司鄧方伯行知定於二十一年十二月十九日午時封印二十二年正月十九日辰時開印○昨報糾葛繁多一則黃大令以此案兩造供詞各執殊難定讞因移請八仙橋巡防局委員孫星垣明府就近至該地勘丈詳確以憑訊結並訂日期諭飭差役亭耆傳齊原被人證前往伺候孫明府准移後定於廿一日履勘○前有新昌人參號主劉汝杰投縣控子德墛媳張氏不務正業串騙徐李氏珠翠物件價值六百餘元偕同逃逸徐李氏時來坐索被擾不堪投請簽差查提訊追歸還前途等情黃大令准飭查提去後兹據請差將劉德壽劉張氏夫婦提解請訊旋有張氏之父張秋燾與劉汝杰熟商相勸設法清理不必終訟劉汝杰允洽投禀聲稱自行清理求准銷案請將子媳領回黃大令俯如所請批准銷案矣○開濬　肇河工程委員某君將滋事之劉福泰送縣請辦前晚經帮審曹明府提案劉供湖北黃陂縣人來上海三年向爲銅作散工頭目本月初一日有開河之挑泥夫把泥堆在小的門首散工人等出與理論爭閙小的當時不知求恩宥明府判笞責一百板具改過結並諭令以後約束散工不許滋事 
[會訊案略]  
　　法商立興洋行西人與源和恒興瑞兩家皮貨莊因購買山羊皮騐貨不符轇轕至法公堂互相訐訟昨　拜四下午三點鐘鄭大令偕祁繙譯到堂會判立興西人偕買辦劉暢雲並各西人到堂觀審華人艾瑞榮馬少雲馬廷榮亦上堂遞禀祁繙譯先將西文狀詞語誦一週立興西人上堂操西語先向官伸訴並將西字單高聲朗誦詞語甚長洋洋數千言迨誦畢約歴一點鐘旋據艾瑞榮禀羊皮一百另七件上招商局中棧此貨並非一家因立興西人欲購同買辦劉暢雲至棧房看對出貨後又稱掉換其實並無其事求請明察大令問爾與立興交易幾次供稱第一次交易由馬少雲經手向來規矩先打票紙然後出貨大令問中棧内尚有五十件係挨司愛司之脉頭此貨如何供稱於九月廿六由鎭江運來係魯麟洋行於十月十六日買定大令問旣經買定因何不卽出貨供一百零七件賣與立興五十件賣魯麟十月廿九日出貨初二日折銀又問棧中可有簿據供稱有簿可查大令謂爾於此項生意做過幾年向與何家往來供稱美最時平和晉隆各家均有來往又問此貨何時裝來供稱九月廿六由江寛輪船裝來卽寄中棧據馬少雲呈遞禀詞聲稱十一月廿四日有信咨照監生先行看貨當時論開銀廿六兩皮貨共一百零五件脉頭一色看定之後字已扦過另有五十件同棧在别處一間出售時將原派司及提單交與劉暢雲問有收條否供無收條彼此各有碼子對過無差其時已下午四點鐘卽往收銀劉云洋人已出約明日來取是日適下雨又往取依舊不付其貨現在平和棧值銀四千餘兩當時劉又云洋人見尚有五十件如何監生答以此貨另外現在非但欠銀不付反在領事處控告旋據馬廷榮呈遞禀詞聲稱在大有恒爲經手亦有五十五件與該西人糾葛大令著將禀詞擲還謂與此案兩起不容混合於下期另行具禀馬嘵嘵瀆訴大令怒謂爾有呈詞不妨從緩何必牽涉此案吵閙公庭申斥再三卽命退出訊至此以爲時已晚飭馬等問明棧房經管何人於下禮拜一投案再核 
 
 

Page 4

 
 
[法公堂案]  
　　聾子桂秋泉在法大馬路開設薙髮店因油瓶子桂長根不務正業聾子屢戒不聽不得已　忤逆投訴捕房已紀前報昨禮拜四堂期捕房將長根解請鄭大令祁繙譯會訊桂秋泉老邁龍鍾扶掖上堂遞禀聲稱逆子不務正業烟酒嫖賭無所不爲以致小的食飲全無求請重辦其子長根叩首求恩聲稱知悔不敢再犯大令與祁君會商著將桂長根禁押捕房兩月待其改過自新方准領回管束桂秋泉叩謝而退○信客裘阿天楊阿海陸雨梅沈阿和等投案禀稱同爲信客被流氓王雲堂袁金標賈阿福硬欲爭挑物件小的等辭以有人伊等一味蠻橫致將同伴周某毆傷求究大令問周旣受傷周何不到供稱現住棧内不能來案質之賈阿福三人同供被汪阿寗霸佔慫使裘等出塲控訴裘等同供汪係小的等所雇並呈遺失單一紙尚被摀毁物件求追大令與祁君會商以賈等不應爭挑着將王押候笞責二百板賈袁各責一百板原告斥退○包探禀稱王阿四吳阿大在金利源碼頭竊煤持往老虎灶售賣爲巡街捕所見拘獲人贓解案請訊質之王吳二人俯首無詞大令以其初犯着各押三天示儆○包探禀稱偷兒趙子鼎手持衣服一包巡街捕見其形迹可疑上前盤詰言語支吾拘入捕房供認不諱將人贓解案請訊趙供浦東人因向姊夫借錢不遂趙意行竊姊夫家住浦東王家樓下前晚掘門而進竊取男女衣服十三件實因落魄無聊不得已而出此下策大令着押候笞責二百板贓存捕房待失主認領○顧玉山呈具領狀請將烏松林繳案之洋先行具領大令着同偉根生來案具領○馬炳文禀稱趙世昌欠欵業已憑中理明償洋七十五元今求銷案大令飭趙繳洋到案給領 
[美界捕房紀事]  
　　寍波人王瑞榮賃居百老匯路福和里前日午後其母王某氏與隣人某甲口角被甲批頰一下氏忿甚購紫霞膏吞服經王察悉雇人舁至同仁醫院求治旋復奔訴捕房捕頭派包探倪順泉將甲拘押至昨晨氏經醫愈王亦不欲多事因卽請捕頭將甲釋歸○洋貨掮客朱四卽朱雪卿卜居虹口山西路德安里曾納娼婦謝秀瑛爲妾其正室另居英界二馬路邇者謝娼將金銀首飾遣婢女典質一空事爲朱所察知因將謝娼縛送英公廨請辦婢係川沙產年逾及笄小字阿寳姐當案發時懼禍脱逃前晚九點鐘時獲諸吳淞路扭送捕房捕頭謂質物係爾妾所使婢女焉敢不從爾欲究追可自送英公廨訊理朱乃唯唯携婦而去○有獨龍姐者向在某繅絲棧做工日積月累略有蓄儲某日被妙手空空兒悉數竊去竟致氣忿成疾大發癲狂日逐在巷尾街頭或泣或笑前晚彳亍天潼路囈語喃喃寗波無賴某甲見之上前調笑致被猛批其頰旋復互相扭毆三百零一號巡街捕見之一併拘送捕房呵斥再三卽行開釋○昨日本邑人談阿四行至乍浦路電燈公司左近與粤人某姓童抛擲雪毬互相格鬥童力不能勝童母某氏一躍而出助陣逞兇將談平背咬破談狂聲呼救四百三十四號華捕應召而至童乘間奔逸遂將氏拘至捕房禁押談則送請同仁醫院醫治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　兪金盛控流氓周土金糾衆携取洋銀屠别駕庭訊之下兪訴稱小的係金陵人現居治下某處周係販私鹽帮中　日前小的至虹口向友人某甲索取借欵洋銀一圓持至口途突與周遇卽被糾黨四五人硬拉小的至迤北龍王廟任意兇毆將所帶洋銀十一圓强行奪去小的情急奔訴捕房捕頭派某號巡捕將周拘獲餘均逃遁　蹤今求訊究周供稱小的係本邑浦東人向以負販私鹽爲餬口計前日揚瑞生向兪訛詐事與小的無干别駕判令從重笞責四百板○賈阿德控凌慶堂包工翻悔前晚别駕升堂提訊賈訴稱小的係此間土著向爲磚瓦匠現在綸華繅絲廠工作凌係木工糾約小的合包烟臺永太記工程計工料洋銀二百圓議定由小的墊出資本凌至烟臺做工立有合同爲證詎料凌旣至烟臺工程未及一半卽行逃遁日前小的與之相遇向論逞蠻不得已扭控案下凌供稱小的與買素不相識前者糾合小的至烟臺做工言明工料洋銀二百二十圓嗣因烟臺購買石料甚昻不能完畢故告明行主附船回滬今奉提訊尚乞原情别駕著一併釋出諭令自行料理毋興訟端 
[英界公堂瑣案]  
　　醋海風波已詳昨報昨晨包探黃四福禀稱蕩婦謝趙氏因姘夫回家受室怪房主王張氏不先告知竟欲吞烟自盡今由小的送案請究王張氏訴稱小婦人與謝趙氏同居前日其姘夫回籍娶親氏竟與小婦人爲難並欲吞烟自盡小婦人恐釀成巨禍故投報捕房謝趙氏供稱小婦人原籍蘇州姘夫因事回家小婦人不敢與房主饒舌實因姘夫曾向小婦人借去洋銀二十餘圓故責房主不應不先告訴至於吞烟一事則實因氣忿而言並非眞欲斃命不料竟被喚巡捕送至案下尚求大老爺格外原情别駕著卽釋之使去○包探黃四福解李阿四施阿全兩流氓至案禀稱昨日伊等强取瞿阿四之東洋車一輛報捕後捕頭令小的拘獲伊等詢以東洋車何在伊等匿不交出爲此送案請追瞿投案申訴前情李施同供稱小的等不敢强取東洋車其中尚有别情求爲明鑒别駕判令各笞責三百板押候交車○包探孔阿才禀稱賊犯王三寳竊取張仁元家木桶一口經小的拘獲人贓送請究辦張投案領贓王供稱小的係浙江嘉興人失業無聊行乞度日昨見路上木桶是以順手携歸别駕判令遞解嘉興原籍○三十九號西捕解木工吳香大蔡成英張阿虎林德榮干清咸等人至案禀稱伊等均在黃家庫承造某姓之屋昨日不知因何起釁在　阿二所開老虎灶茶肆内紛紛滋閙致將茶具毁壞今特送案請懲吳香大訴稱小的在此處起造房屋干强將作塲中木料取去故與理論干供稱小的並未取木别駕判令各罰洋銀一圓賠茶碗洋銀五圓○包探杜雲卿禀稱昨日流氓秦阿才向鍾阿卿詐去金約指一枚事後鍾報知捕頭捕頭令小的將秦拘案鍾投案申訴前情秦供稱小的係本邑人與鍾素相友善昨日伊自願將金約指送給小的今忽誣控殊出意料之外别駕判令笞責四百板○某處官窰貨船水手李阿金駕船至垃圾橋畔撞翻王阿四所駕糞船經一百七十九號華捕拘送請究王投案訴稱船被撞翻求爲訊究李供稱其時天未黎明且暗中悞相磕撞然僅潑去糞數擔船尚未沈别駕著將李交人保出帮同王設法撈船○包探竇如海禀稱小的查得吳金泉蔡智臣徐瑞道鍾五福等人專在虹口一帶販賣棉花子油是以送案請究吳蔡徐鍾同供稱此油售與人家照燈並非和入食物别駕著將起案之油一律充公吳等交人保出諭以此後不准再售如違提究○包探竇如海解王阿三至案禀稱小的查得此人竊取方發昌之鐵練一條是以將人贓送請訊判方遣人投案領贓王供稱小的向充小工實因窮苦不堪偶然行竊别駕判令管押五日贓給還失主 
[江西官報]  
　　十一月初六日候補縣鄧祥霖回吳城分局吳國珍辦玉山卡傅晋泰監修南昌富有垀堤張炳華繳用係浙江人指分從九陳寳繳照係湖南人典史　裕投文係湖南人從九裘錦起服來江凌盛　由廬陵等縣催屯糧回姚家傑由豐城等縣催漕折回楊其興由廣信府屬催税契回吳錦蓉由安福等縣催漕折回黃德祜辦新　炯厰石念慈駐守行台安徽皖南鎭李占椿由皖請假回興國籍候補縣蕭雲經代南　下鄉相騐廬鍾慶往浮梁公幹賀義行仍回吉安發審局前廣信通判艾廷棟回許灣緝私卡縣丞張霆由武寗催　丁回徐龢由　饒催雜欵回李茂動由新建等縣催查開礦回叅將劉秉撲管帶内河右營 
[蘇省官報]  
　　十一月二十九日元和縣葉禀知下鄉河通判許之珏禀知奉委赴荆溪　審案件卽辭正任震澤司巡檢林詔眙交缷調署上海縣主簿任事回省禀謝飭回本任○三十日知縣殷以恕專丁來省禀謝奉江藩憲飭知請補溧水縣　縣丞沈爾楨禀辭赴趙屯港釐卡差並銷女普濟堂催租○十二月初一日正任無錫縣吳觀　禀謝飭知十八年分海運請奬俟補直隸州後以知府用並禀辭赴常　會算交代張家溱禀銷長元吳三縣公幹並禀知奉府委赴震澤常熟公幹卽辭又黃承祖禀銷昭文縣保甲差並謝委海運津通局差藩轅牌示照得吳江縣同里司巡檢劉金鐸撤省遺缺查有試用府經歴金彝堪以酌委署理○初二日藩轅牌示照得臘正兩月候補佐職月課於初三日考試又候補司通州縣直隸州州同州判各員并課於初十日考試知縣劉垣禀銷上海南匯催兌差屈泰清禀銷元和崑新催兌差道庫大使朱希濂府經歴葉紫綬均禀辭赴河運差吳祖培禀謝奉委城外上叚水路帮巡卽日到差縣丞沈蔭榕禀謝奉委　門水關盤查差州吏目姚楊瑛禀銷嘉定金山催兌差浙江候補府税課大使汝光祖禀知由浙丁憂回籍○初三日主簿陳炳中由鎭江西門外保甲差次專丁來省禀謝飭知　補元和縣主簿缺巡檢李善邦禀銷奉賢寳山催兌差文濬交缷署平望司巡檢任事回省○初四日知府張慶勛禀辭赴寗見制憲同知陳祖煊銷禀知赴滬收捐卽辭蔣詠棠縣丞陳鴻焜二位均由滬來禀知奉蘇松太道委解陜西軍餉卽辭縣丞胡隆溟禀知奉委下三叚水路帮巡差巡檢　綬靑禀銷川沙靑　催兌差江寗藩轅牌示照得六合縣裘宗圻調省另有差委遺缺查有候補知縣朱湘堪以署理又句容縣龍潭司巡檢員缺前經請以鄭工遇缺先巡檢趙鑑三請補現以奉部覆淮自應飭赴新任○初五日知縣　嘉榖禀知奉委勘估租界建關工程差屈泰清范一福禀知奉蘇松太道委解陜西餉差卽辭縣丞鍾瑞堯禀謝奉委東路二叚冬防巡查差巡檢張家溱自震澤提大計册籍回銷差○初七日儲憲陸由滬回並明日期衙止轅場州府沈禀到府經金彝禀謝委署吳江縣同里司巡檢事管帶飛划水師營都司胡昌寳禀知赴江震太湖一帶巡哨藩轅牌示照得元江靑縣丞陳金病故遺缺以候補縣丞現任吳縣主簿程恩浩堪以詳補又武進縣縣丞王德甡病故遺缺以婁縣丞趙應珪堪以調補○初八日四品銜候選員外郎曹秉權湖南人由京來管帶太湖水師正前營揀發遊擊許國祥由太湖一帶查哨回○初九日狼山總鎭曹德慶到卽辭行揚州府沈禀辭指分江蘇試用直隸州州判江炳福建人由京騐省來省禀到 
[上海北市絲業會舘籌賑公所施少欽經收山東河南順直賑捐十一月初一至二十第四千四百六十至六十六次清單]  
　　初一日鄭坤祥爲妻肝胃氣病求痊洋一百元　佑翁募隱名氏爲病許願由元茂莊來洋一百元鄭葆楨母病已愈再求合家平安洋二十元裘覺民由振昌莊來九八元銀十兩無名氏洋五元預衞生洋五元○初二日沈上記洋二十元杭城胡同壽爲妾保福洋五元金陵永益典施文楷祈保長子席珍喉症速愈洋五元金鼎洋三角○初三日延陵女洋十元古點平陽氏洋三元○初四日蕭惠農病愈　願洋一百元蘇州元裕易隱名氏洋三元常熟寳愼祥募鼎昌號洋二元嘉定瞿鶴記購戒士文洋二元○初五日知足氏代去濟陽頴川爲生前患病許願誦拜華嚴經於六月西歸今將經儀移助洋一百元梁溪陳婉記爲患病許願祈保全愈四十元○初六日寳應恊賑所募喬濟川洋三十元賑所湊錢二百四十文復昌錢二百文不留名錢一百三十文聚昌李書谷湯木華胡紹張四户各錢一百文共八户合洋三十一元太倉陳植三完願洋一元○初八日漢陽恊　熊子衡爲内子保病求嗣由招商局來漢平銀十元又宋誅春完愿洋二十元蘭溪鼎豐裕洋十元常昭鹽公堂募楊淳餘堂冬月分七元二角無錫正大趙旭昇求何氏平安洋五元○初十日江永輪船募無名氏洋一元五角○十二日康代元十兩太倉繆李豐募無名姓洋一元不書名無名氏各錢一百文桶捐錢五十七文○十三日杭垣黃秉鈞爲兒鍾傑求病愈身健由壽康莊來洋四十元無名氏十五元江西王網峯洋二元○十四日淮城周耘文洋二百元○十五日鄭坤祥爲妻肝胃氣止後腹瀉求卽愈洋五十元如皐孫堯欽募尤劉氏求病速愈洋五十元洪門葛氏棉衣洋四十元陳鄧氏完宿愿洋二十元江西輝遠堂洋十八元零二分又不留名洋十元靖江姚晉卿洋十元揚州不留名洋四元鶴鳴塲葉雪航洋二元無名氏完願洋二角○十六日心田氏由恊同麇九八銀二十兩揚州虹橋鎭無名氏洋十元銅洋四元揚芷坪爲妻產後平安洋四元無名氏洋四元通州乾復當自省齋求病速愈洋二元無名氏洋五角○十七日梁洗氏保子洋五角○十九日　省劉雲安求女足疾速愈重番洋五十元太倉陳隱名求恙速愈體洋五元寓安徽黃陳氏求延年益　一元○二十日汪李氏病愈完願洋十元鄭錦記求母病愈又求室分娩平安各洋四元 
 
 
