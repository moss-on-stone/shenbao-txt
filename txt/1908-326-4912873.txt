# 1908 - 326 - 4912873

 

Page 1

 
 
   
 
 

Page 2

 
 
[上諭]  
　　十一月初八日奉 
　　上諭錫良奏總兵呈請開缺修墓一摺雲南騰越鎭總兵張松林著准其開缺欽此 
　　上諭雲南騰越鎭總兵員缺著趙金鑑署理欽此 
論說 
[論日美協約]  
　　中美聯盟之議。倡於美政府。贊成於中政府。盛傳於中美各報紙。一時異口同聲。幾有一蹴可成之象。美政府退還賠欵。中政府歡迎美艦。感情深厚。邦交輯睦。又無無端中止之勢。夫美政府之所以創此議者。豈有他哉。以表面言之。固曰保持東亞之和平。而以實際言之。則因對於日本之感情。近來不甚浹洽。一爲日本勞動家之抵拒。一爲小吕宋之遠隔萬里。恒 
上海四明銀行　義善源莊　兆豐莊　源豐潤銀號　厚大莊　南京寳善源莊　裕寗局 
[吳翔麟兄鑒]  
鄙人等承與　閣下有交往之南北市各莊央爲登報招尋　閣下回滬料理並由　令堂懇求李薇莊林蓮蓀二君担任排解兼由鄙人等從中調停商允各莊和平辦理决無爲難情事各莊業已允許將賞格提票業已註銷望即放心速回料理幸勿遲延自誤　虞洽卿　金琴孫　邵琴濤仝啓 
[津浦鐵路南段購地局廣告]  
津浦南段鐵路自浦口金湯門外江邊起點安設車站圈用之地甚多現經本局按照工程司揷定邊　丈量一千餘畝並隨時出示傳知業户指認邊界以便確核地數按户發價乃丈量之時各業户並無人到塲詢之該處地保皆言不能指定主名是否業主相　甚遠並未聞知抑係地臨江濱本無業主本局格外體恤特再登報宜布凡浦口江邊之地爲鐵路所圈用者自本月初六日起各業户務於三星期内照章向浦口總地分局報明領價若逾期不至本局定即認爲官地開工在即各業户切勿觀望自悞特白 
[商辦粤路遵律展收二期股銀普告]  
公啓者粤路二期股銀前經佈告自本年七月初一日開收至十月三十日截收茲已届期仍恐有未及續交者自應查照商律第四十條附股人到期不繳股銀創辦人應通告該附股人限期半月逾期不繳可將所認股數另招他人接受又第四十一條公司令各股東續繳股銀應於十五日前通知逾期不繳再展限十五日仍不繳則失其股東之權利等文辦理且本公司原定招股章程第十七條亦有按照商律第四十一四十二條之語理合展收至十一月十五日截止爲此特佈請衆股東查照從速俻交此告光緒三十四年十一月初五日駐滬收粤路股處謹啓 
[易商植木公司廣告]  
本公司向辦濬浦工程　用木植材料已歷兩年餘專在江浙皖　等省各山埠設立採辦處派人收辦塘柴木椿等各項木植材料按期運至工程處照章交缷從無貽誤成效素著現届冬令各埠　事已畢入山採柴者實繁有徒故塘柴木椿等材料積有數百萬之多如有開浚河道及各項工程需用此等木植材料者本公司均可承辦格外克已請至北蘇州路五百六十號本公司辦事處面議可也特此謹啓 
[寗波二妙春江南票頭彩聲明]  
茲者本號售出廿三期頭彩第二萬七千另九十號乃分條門莊賣去今查明前美最時買辦周昭桂翁得一條皷樓前泰來肉店一條陶江張永興一條買米橋何榆豐一條西門荳腐店余姓一條東門森森泰莊福翁一條塘江張乾貴一條協源錢莊一條湖橋頭洪宅一條王岙市汪君一條彩洋當已分别照領實賴諸公鴻福小號亦有榮譽現售次廿四票准期十一月十五日開彩請財翁速惠購票是幸此佈甬江二妙春謹啓 
[美博士唐嘉利戒烟局]  
秘方係由國家醫生攷驗給憑並奉美國政府介紹來華開辦四天包戒斷瘾 
中國近來烟禁綦嚴上下一心咸思脫除烟累顧以市鮮良方往往旣戒之後未久復吸其尤盛者攙入嗎啡等品留毒臟腑致有性命之憂可不愼哉本局研究有　獨得秘方奉國家兩醫生考驗給憑並奉美政府照會大清駐美署使容大臣介紹來華首在天津設局承官商學堂就戒者已數百人一時名公鉅卿誌謝之書多如積葉現正編輯刷印以備衆覽茲在上海白大橋南首香港路五號洋房　即　易公館原址設立戒烟局業於九月三十日開辦凡來戒者無論烟癮淺深年齒老少概令　槍入局一面吸烟一面服藥甫及四天自然抛槍除癮不須再事服藥此後即終身永不再思吸烟而身體亦毫無痛苦後患且不獨能戒烟癮即嗎啡告堪等毒均可掃除其驗體調治一切專請德國名醫克利君主政百又另請女醫德國趙夫人以便女客之戒烟者　敦請沈仲禮朱葆三周金箴唐露園虞洽卿諸觀察爲局董諮觀察以斯舉雖有益華人而秘方倘含覇藥實於生命攸關未容輕率從事當經公推沈觀察爲領袖董事嚴加考察即囑克利醫生化驗藥質實於人身有益無損且無嗎啡鴉片毒品攙入其内並先試戒數人亦均藥到癮除毫無流弊當由克君出親筆保証呈交沈觀察備案始荷　成仰見諸觀察維持公益愼重生命之至意本局無任欽感本局定章分頭二三等取資現因開辦伊始旨在揚名如蒙惠顧請來面議自當酌量通融不拘成例並可先時來局觀覽以憑試　至本局供應　備服侍周到較之外國旅館猶爲過之藉以副賜顧諸君之盛意有志相戒者盍　試之唐嘉利謹啓 
[吳可讀先生全集出版廣告]  
　　吳柳堂先生文章氣節震爍一時當穆宗賓天之後今　大行皇帝嗣位之初其請預定大統之歸一疏忠忱耿耿　以身殉眞有功社稷之臣也今覔得先生文集受而讀之覺字裏行間常有英風浩氣砭人肌骨學者手置一編朝夕敬對其忠義之心有不油然奮發者乎亟付印行世以供同好每部大洋七角總發行所上海集成圖書公司啓 
[永年人壽保險公司佈告]  
啓者凡在本公司保壽諸君自保之後如有遷移住處者必須知照本公司爲要或請駕臨五馬路第十三號本總公司寫字房内自行知照或函示現在遷居之詳細地方方可此佈　　 
 
 

Page 3

 
 
有鞭長莫及之慮。度其情勢。與中國猜疑日本之近况。大旨相同。故欲與中國聯盟。陽以示中美交誼之眞摯。而隱以杜日人之覬覦。用意甚爲深遠。是以此議宣布而後。日政府異常惶恐。日報紙復用其嬉笑怒駡之手叚。百計以離間之。播弄之。以求逹其破壞之目的。在當時論者。方謂我朝廷已派唐紹怡專使赴美。中美聯盟之事。希望更切。日人即有嫉妒之意。亦斷無法以煽動之。乃我所派之唐專使由抵美境。而日美恊約之締結已猝然宣布。日政府能乘中國國家多故之時。出其不意。以與美政府訂立恊約。美政府亦竟爲其所動而允許之。不得不令人驚歎日本外交家手叚之敏活。至於不可思議。而我國外交術之遲鈍。且瞠乎其後也。攷日美恊約之内容。（原文見昨日本報）其要點一在解釋從前兩國之嫌疑。而鞏固其交誼。一在共謀尊重中國獨立領土之完全。與對於中國之各國商業上均等機遇之保持。其用意已可想而見。夫日美抵制僑民之嫌隙。糾纒已久。今日本忽一旦捐棄凈盡者。爲中國也。蓋中美聯盟之約。一旦若成。則中美之交誼必益厚。而日美之猜忌必益深。爲日本計。與其中美同盟。而使美國猜忌日本之意益深。毋寗捐棄前嫌。以破中美同盟之約。反得與美政府恊力以謀中國。其間關於日本利害之大小。固路人皆知者也。或曰。日美恊約。所以保全中國之獨立。於我國有何不利。且近日兩宫大行。日本自日皇以下。服二十七日之喪。并遣使弔唁。駐京美使。亦首先倡議服喪下旗。赴梓宫叩奠。觀此則知日美兩國對於中國之感情。敦睦無間。又豈有惡意存於其間乎。不知今日中國所處之地位。爲各國注意之點。中國無事。則曰保持和平。同沾商業上之利益。有事則曰均等主義共分意外之利權。此其意明見於恊約之言外。而所謂恊約者。特不過預結一條約。互相牽制。勿使或先或後而已。近數年來。協約之結。已數數見矣。英德協約。日法協約。英俄協約。今乂有日美協約。幾幾無國無協約。嗚呼。我同胞試思之。立國於世界。斷不能無結約之友邦。以相輔助。今中國獨無一結約之與國。孤立於世界競爭之旋渦中。而各國且互相締約。以環繞伺釁於外。彼此結合。圑體堅固。有所舉動。一呼四應我中國豈不危哉。如曰各國締結協約。於中國絶無惡意。則何以　日中美聯盟之議甫起。而日本即出其手叚以破之。已且急急焉以與美國立約乎。日本近年。經營東三省。不遺餘力。所以不敢悍然爲之者。恆恐有旁觀如美國者出而干涉。因結此約。先以均等待遇之利益予各國使之不再有所藉口。故日美之約。非特日本所滿意也。即美與各國。亦皆滿意。觀此約宣布而後。各國皆甚歡迎。其故可思矣。抑嘗默揣世界之大勢。各國政策之變遷。其機甚速全局之翻轉。恒基於一事。而其樞紐恒出於一約。一約立而各國上下之心思耳目。恒全注於此而時局因以改變。攷之歐美歷史。罔不皆然。日美未結約以前。日美對於中國之感情如彼。今日美訂約以後。其對於中國之感情。又將如何。在明於大勢者。當必能言其梗槪矣。 
專電 
[電一（北京）]  
　　今日（初九日）新皇帝行登極禮先經議定由攝政王恭抱 
[電二（北京）]  
　　攝政王禮制今未奏王於孝滿後改升文華殿（原議升武英殿見初六日專電）臣工進見行一跪三叩禮王立受 
[電三（北京）]  
　　昨午（初七日）攝政王復召慶邸及世張兩中堂入内商議要政 
[電四（北京）]  
　　京師王公府第及公所學堂商舖均于今晚（初八）將素綵素燈收去明晨一律懸紅慶賀登極 
[電五（北京）]  
　　駐京領銜公使告知外部各使已電請國皇電賀中國大皇帝登極 
[電六（北京）]  
　　登極喜詔聞已擬定注重立憲 
[電七（北京）]  
　　外務部奏出使法國大臣劉式訓擬請接任作爲二品實官照章開去内閣侍讀學士底缺奉批依議 
[電八（北京）]  
　　蘇撫陳奏蘇省烟膏於十月十六日起減售二成每 
 
 

Page 4

 
 
兩加捐錢百文 
　　皇帝萬歲 
緊要新聞 
[華僑叩賀新皇登極彚電]  
　　新嘉坡商會致農工商部電商會全體叩賀嗣皇帝登極乞代奏新坡商會 
　　三寳壟商學會致農工商部電新皇登極謹叩賀乞代奏三寳壟商學會 
　　梭羅商會致農工商部電叩賀新皇帝登極乞代奏梭羅商會 
　　南洋張京堂等致軍機處電煜南曁南洋日麗商學界華僑等叩祝嗣皇帝登極請代奏 
[日人防閑革黨之嚴密北京]  
　　外務部通電各省督撫略云接准日使伊集院節略小村外務大臣接見駐日各大使時言明此次中國非常重大之變當道者保維秩序籌畫善後不遺餘力民心甚爲安靖現在情形如此將來中國政治必能切實奉行又准小村大臣來電以恐革命黨乘機作亂茲電致全國地方官及台灣韓國並各海關等分别咨會嚴爲防查中國革命黨並串通黨羽之日本人極力彈壓阻其前往中國私運軍火等語特此電逹即希查照 
[各國對於美日協約之觀念]  
　　字林報載初七日東京電云美日恊約已在美京華盛頓議結該約將於星期三日送交東京樞密院届時即將公文宣布惟美國上議院尙無動靜東京人士對於此舉同聲歡迎而國民新聞則謂美日兩國今己結爲太平洋和平之看護人將使太平洋水流所及之領土謀取幸福此約性質實爲互衞條約就廣義言之不啻一攻守聯盟蓋其關於世界之和平與夫日本之前途與昔時英日聯盟同一效力此約結復前任駐美大使青木子爵可得回復舊權展其治才林董子爵召回之前青木己有協約之議今日之成實明芽於青木之手也日本政界於西九月二十五號已接約文當時曾經内閣開特别會議同日倫頓電云英法各報咸歡賀美日協約之舉謂世界之和平得此又多一保證美國著名各報亦均承認此約俄京聖彼德堡頒發半官公牘内開美日恊約實與一千九百零七年法俄日恊約同一性質遠東和平之局必益增逭 
　　文滙報載初七日栢靈電云日本駐德公使珍田於上星期六日將美日新約通告德國外務部德人頗爲稱許美政府亦以同式公文通告列國初八日倫敦電云俄國洛伏伊里姆也半官報對於美日協約頗爲歡迎謂係和平之動力惟羅斯報則謂兩國近來備戰不遺餘力締結協約不過緩兵之計將來終必有一大戰云 
[皖省追捕叛兵續紀]  
　　皖撫朱經帥以追緝叛兵非多派偵探不足以資得力特派劉魁喜張開金爲一路王有貴張全忠王克儉爲一路傳興義爲一路胡孔昌顧志斌 
 
 

Page 5

 
 
爲一路已分别繕發偵探護照沿途關卡不得盤詰阻滯 
　　皖撫飛飭各屬内開頃准湖廣總督部堂電開探聞匪黨潰散後竄往桐城一路尊處已派江北會操陸軍追勦當易撲滅凈盡不至蔓延鄙意此時似以堵繞截擊重懸賞格緝拿匪首爲要著鄂派王協統得勝帶領標兵三營業已到皖現又挑選熟習皖北路程之弁兵十二名兵勇五十名齊帶餉械派湖北艇運送赴皖交王恊統派往皖北一帶分途偵探相機恊緝已嚴飭該弁勇等不得稍有騷擾並請密飭所過地方妥爲接洽等因准此查叛兵現在北竄舒城業經本部院飭派田鎭中玉帶營追勦並電請程軍門由浦口前往廬州攔頭截擊茲承鄂省添派弁勇丁馳赴皖北一帶分途偵緝所有此次客軍經過地方自應妥爲接待以期迅赶軍機合行飛札飭遵爲此札仰卽便遵照遇有鄂省所派來皖偵探恊緝之弁兵馳入境内務須妥爲接待並密詢其偵探情形隨時飛報一面會督本地各紳赶將鄉圑認眞舉辦嚴密防範毋稍疎玩切切 
[國恤彚紀十六]  
　　大行太皇太后梓宫永奉安日期現由内閣會同禮部及欽天監各堂會議敬謹選擇定於宣統元年二月初四日爲永奉安之期傳聞日内即可入奏 
　　大行皇帝梓宫前經攝政王與恭辦喪務王大臣原定本月十五日奉移觀德殿頃聞欽天監堂官因是日時刻不宜因復奏請改期十六日已刻奉移已行文通飭各衙門官員等知悉届　皆須恭送 
　　乾清宫大行皇帝梓宫前排立校尉二十名不穿孝服均穿紅駕衣每日輪流恭備陪禮事宜 
　　日本天皇昨日命令宫中大小官吏均自陽歷十一月三十一日起服清國國喪二十一日衣冠均用黑色駐日中國公使館日昨行哭臨禮各國公使均至使署行三鞠躬禮日本皇妃亦親往弔問 
　　廣東沙而各領事昨乘素色輿轎均到督署弔唁其唁詞云忽聞貴國大行皇帝曁大行太皇太后連登仙界實屬出人意表本領袖領事與各國領事同深悲痛是以今日會同前來稍伸哀悃但望貴部堂藉政治之分懷勿過悲傷並望新皇帝效先聖之偉模永享一統太平之福俾四萬萬百姓共慶昇平之樂是乃本領袖領事與各國領事之所禱盻焉粤督張安帥答詞云我國不幸重遭兩宫大喪舉國臣民同深哀戚茲承貴領袖總領事諸君惠臨弔唁本部堂實深感謝新皇帝永享一統太平之福實本部堂與貴領袖總領事諸君所同心共祝者也 
　　新加坡中華總商會廿三日刋派傳單通知商户於廿六日停止交易一天各屬學堂停課三日并於廿三晚分電南洋各埠請其一律辦理二十四日午後致北京農工商部電云堂憲鑒兩宫宴駕僑民同悲由會分電各埠商學界停市停課以表哀思乞代奏商會叩敬同日又電商部職會全體祝叩嗣皇帝即位乞代奏商會敬 
　　法國國電大法國大伯里璽天德敬致電於大清國嗣皇帝驚聞大行皇帝龍馭上賓朕同深哀慟溯思朕與大行皇帝友誼敦篤惋悼之情尤切自不言而喻其太皇太后遺囑入承大統之懿旨敬讀悉矣　　法國國電大法國大伯里璽天德敬致電於大清國嗣皇帝驚悉重遭大事大行太皇太后仙馭升遐朕同深哀慟怍思中法睦誼夙敦自必哀感無極 
　　附答覆電大清國大皇帝致謝大法國大伯里璽天德接奉來電以朕兼祧皇考人行皇帝龍馭上賓皇祖母大行太皇太后仙馭升遐錫以親切唁詞備徵友誼敦篤拐閱之餘實深哀感特此專電覆謝惟鑒察焉 
　　俄廓使照會茲欽奉本國大皇帝致貴國嗣皇帝覆電内開忽接嗣皇帝　電驚悉嗣皇帝猝遭皇考大行皇帝龍馭上賓聖祖母大行太皇太后仙馭升遐之大故請嗣皇帝知朕同深感慟並同深哀悼大清國國民遭此閔凶並知嗣皇帝入承大統朕心頗深欣幸理宜致賀並祝嗣皇帝福壽無疆政治吉祥朕甚望我兩國久有睦誼益永敦篤以致兩邦人民均享幸福爲盻等因　此本大臣相應恭譯照請貴王大臣代爲入奏可也須至照會者 
　　駐德孫大臣致外部電本日在館敬謹設奠德皇德后遣員來弔首相外部均親來弔各公使紳商人等來者不少到者均在神牌行鞠躬禮容往答謝特此電陳致德皇國電遵即譯送明代奏寳琦卅 
　　江督致軍機處請代奏電頃據上海預備立憲公會鄭孝胥等公電稱大行皇帝大行太皇太后相繼升遐普天哀痛泣讀兩次顧命均以籌備立憲年期爲言薄海臣民感入骨髓嗣皇帝寅承大統必繼志述事爲孝攝政王公忠亮節海内欽仰必能翊贊聖謨伏願節哀順變飭戒臣工凛遵遺詔以慰天下之望謹乞代奏等語又上海澄衷學堂電稱大行皇帝大行太皇太后先後賓天莫名哀痛仰惟嗣皇帝仁孝至性遭茲大故尤難自克惟是紹承大統艱鉅是膺伏祈勉節哀思以維庶政普施敎育振我皇基上以慰先太皇太后先皇帝未之竞志下以副薄海臣民之望謹電詞恭憑聖孝伏乞代奏等語謹查兩電均出忠愛之忱未敢壅於上聞敬請代奏端方叩卅 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　孔綏皇祚 
接緊要新聞 
[東京通信]  
　　公使館調查學生駐日中國公使署近來調查學生已宣布報告大約官費學生二千四百餘人私費學生三千餘人現在東京及各鄉學生共約五千五六百人 
　　實業家不忘本國山東人許士泰應日政府招墾北海道之命于明治十一年卽光緒元年來東其時同來者三十餘人至今存在者惟許一人而已許積年勤營積蓄至三十餘萬儼然北海道之一大富翁前歲日政府令其入籍許不之允近來山東同鄉勸其變產回國許甚悅之准于明年三月間回國許在東娶一日本婦生女一子二女係東京裁縫學校卒業生其長子現在北海道農科大學三年生次子亦於明年中學校可卒業 
　　日政府驅逐革黨日本政府日昨下一逐客令謂革命黨章炳麟黃興等致書内務省語多無禮一律驅逐出境故兩人近有西游之意 
[西報譯要]  
　　香港政府驅逐華民泰晤士報載初七日香港電云有華商數人華字報主筆兩人因抵制日貨暴動致被牽涉已由香港政府驅逐出境 
聞商報主筆亦在被逐之列印就辭别書到處散布謂被逐之人皆與暴動全無關涉此次暴動全由反對抵制日貨之華商煽惑而成蓋欲藉此以激動政府起而禁止抵制也書内并嚴詆港官不容華民伸辯而驟行驅逐殊失公道並斥其限制個人自由之不合若常行此策則凡寓港商人可盡驅逐營業極形危險云云港地僑商見書大爲驚詫大約商市恐因此而生變也 
　　撥欵籌辦西藏新政文滙報云重慶法國領事近撰論寄交某法報詳述中藏政府内云署任川督近日奏撥海關銀一百萬兩振興庶政並擬籌銀三百萬兩興辦其他要政惟度支部能否籌此巨欵尙屬難必 
分類新聞政界 
[蘇省第三次考官案蘇州]  
　　一等五名　李傳鄴　周士鋆　吳邦彥　閃崇仁　趙厚澤　二等三十四名　鄧振乾　錢宸訓　李澤均　汪巨楨　馮毓秀　單希曾　沈秉衡　張景澄　汪承祖　吳頣　韓容彥　郭元楨　沈之澧　陳鎬　伍葆眞　龍燦雲　王金壽　金惠疇　茹祖臯　吳光煜　汪自立　湯誥　楊文炳　沈葆芬　周慶詒　丁立言　查鼎　廖福鑫　馮芳柳　孫其燿　張克煊　陳其韶　汪及麟　金宗燧　三等二十四名　劉繩其　俞蔚　張體賢　張元瑞　王福恒　孫官鈞　傅錫璋　王兆熊　陳國槃　金孝熙　梅佐清　管彤　許以莊　胡翹元　佘應罃　王炳星　應德麟　姚棟廷　李范林　黎慕堯　吳承禔　吳則陳　沈鳳韶　趙延澄　四等十八名　凌汝賢　章承銘　陳鹤清　洪湘　陳國培　彭學浚　史應桂　張廷黻　江同春　柯世圻　趙雲倬　林榮　許德沛　徐垣　陳光烈　方培湜　吳斯來　重鉌 
[自治局禀報推廣辦法南京]  
　　江南自治局日前詳請江督略云茲查江寗府屬研究學員自本年四月開學扣除暑假截至十二月六個月學期已滿應行畢業來年正月卽應推辦外府計有揚州淮安徐州通州海州海門廳二十九屬惟各廳州縣風氣通塞不一道途遠近亦殊若果同時舉辦則人數衆多微特限期難以强同即校舍亦有不敷茲擬分作兩起揚州通州海門廳爲第一起淮安徐州海州爲第二起第一起研 
 
 

Page 11

 
 
究學員限　來年正月十五以前選送到局第二起學員限於來年七月二十以前選送到局其學費等項仍應照詳定章程每學員一人由地方官籌足洋一百元以五千元備文解繳自治局爲學膳費餘五十元由各該縣經交學員爲川資及置備書籍等項消耗之費此項學膳費職局恃爲的欵迫不容緩應由各該廳州縣酌仿江寗府屬之例於地方公欵迅速籌解該欵應與所選學員同時到局不得稍涉遲誤至學額一項原章定爲大縣八人次縣六人今議廳州及首縣均作大縣餘作次縣以昭劃一各該廳州縣身膺地方貴無旁貸自當勉爲其難以爲預備立憲之助奉批已據情通飭各府廳州縣遵照辦理仰即知照 
[甬府整頓保甲寗波]  
　　甬府夏太守以近來保甲積習相沿委員惟以支領薪水爲養瞻計公事漫不經心巡丁任其疲惰城廂内外竊案重重從未過問尙復成何事體現届冬令宵小尤易竊發巡防緊要亟應力加整頓爰札飭各柱保甲振刷精神常川在局將巡丁認眞淘汰務期人皆有用夜間躬率嚴密巡查不得虚應故事倘復仍前延玩一經查出輕則記過重則撤差 
交涉 
[請示美國敎會購地印稅廣東]  
　　番禺縣周大令具禀胡方伯略謂竊照美國醫生莫約西在縣屬河南康樂村購地建堂昨將白契二十八張送縣印稅當經知縣將辦理情形禀請憲示旋奉批行該醫生所購之地是否敎會公產其擬設學堂是否志在傳敎抑專爲敎授醫學而設應否援照公產契紙塡寫飭卽查明禀覆核奪等因知縣因查該醫生所購之地并無上手紅契誠恐别有糾葛當即函致美領事查覆併禀奉堤工總局憲委員會同莫約西勘明各該地段於堤工並無妨礙茲准美領事覆稱查醫生購地建堂係敎會所設購地經費亦由美國各敎會捐助至於所購之業多屬山岡曠地向無紅契先經遵章登報標貼等情並札據茭塘司查勘明確契業相符附近居民查詢亦無異議等情申覆到案知縣伏查美國醫生莫約西在縣屬河南康樂村購地建堂係爲敎授醫學起見其所購之地旣於堤路並無妨碍居民尙無異言似應准其稅契管業查得該地旣爲敎會公置購地經費亦由各敎會捐助其爲敎堂公產可知茲據該領事一再函請印稅前來知縣理合禀請憲台察核應否援照公產契紙塡寫印稅交執伏乞批示祗遵 
[洋商建築火油池之糾葛廣東]  
　　三水縣耆民陸相忠等以洋商在該處建池儲蓄火油禀奉藩司世示云現據三水縣禀奉督憲批示以英商英咕爐昔臣火油公司向鮑和熙永租新洲桑地田地應准印稅惟以建設存儲火油行棧係屬危險之物亟應查明四至有無接近民居是否不致窒碍輿情能否允協行司飭縣禀覆核辦在案據呈前情候札三水縣遵照前札迅速查明禀覆核奪仰即知照 
軍界 
[查察匪蹤之嚴密鎭江]  
　　江督端午帥以鎭江爲長江各省門户深恐匪黨混跡乘間滋事特派署南洋新軍第九鎭莊諤於日昨乘火車抵鎭會同駐揚鎭巡防隊統領周錦堂協戎偵查匪蹤兼閱各營防務初四日有南洋兵艦二艘開赴鎭江聞係上憲因安慶兵變鎭郡地當衝要恐亦有匪徒煽惑生事特調該兵船來鎭駐守鎭懾 
[蘇省防務之嚴緊蘇州]  
　　蘇撫陳中丞以文武各官各司其責不相統率特札飭蘇藩瑞方伯認眞督理方伯奉札後特飭派三路巡緝隊曁巡警各員弁及外海内河所屬各鎭董保人等認眞偵探倘有來歷不明形跡可疑之人立即查拿倘敢容隱不報與犯同罪至妓院客棧菴觀寺廟等處搜查盤詰果有匪黨憑證立即捕獲以戢匪蹤 
[備車運送秋操軍隊蘇州]  
　　蘇省四十五標軍隊前因調赴皖省舉行秋操茲己事竣抵寗經督練公所移咨滬寗鐵路總局請仍照去時數目預備車輛定期初十十一十二三日將該軍分期運回該局准即飭知寗垣車務處按照表式備辦輸送 
學務 
[學界慶賀登極之預備松江]  
　　青浦縣勸學所敎育會通告各校云頃讀電傳上諭十一月初九日午初初刻舉行登極頒詔鉅典等因欽此各學校理宜於是日先行放假一天在禮堂供奉萬歲牌堂長敎員等率領各學生恭詣行禮以伸慶賀恭候喜詔頒臨再行出郊跪接共表懽忱 
[崇實女校改名武昌]  
　　崇實女校原名女子音樂傳習所意在注重音樂開辦時已禀明學憲批准并津貼官欵在案學生程度分高等小學初等小學兩科茲經該校同人公議改名崇實女學堂遷至棋盤街再行添招新生并以該校舊班學生前經北京女子師範學堂考取數名缺額待補故又須添招插班生也 
實業 
[勸業道對於煤汽燈之審愼廣東]  
　　職商關俊朝以承辦煤汽燈事具禀勸業道茲奉批云煤汽燈比電燈價廉光線尤足自屬便民利用之舉該職商現擬招集股本一百萬元承辦省城河南煤汽燈公司如果籌辦周密悉協輿情别無流弊未始非挽回漏巵之一端惟查閱章程尙多疎略此舉係屬創辦造端宏大必須於未辦之先籌議妥善方能於旣辦之後推行盡利籌議之方綜其大要約有數端查省城烟户稠密街衢狹隘近來城廂内外各街已安自來水管再加以煤汽喉管究於自來水管有無窒碍即使同置兩喉無碍究於水溝有無阻塞且有時此喉直線由東而西彼喉直綫由南而北兩喉不平行者又如何置放此應籌議者一各街安設除小管無論外如省城西關之第七八甫新城之狀元坊老城之惠愛之五約等街均係繁盛地方所安自來水管口徑極大似無餘地此項煤汽喉管又應如何安置此應籌議者二煤汽火性極烈機管一壞必致傷人而火險尤爲可慮該公司安設全省總喉約三十萬英尺以三十萬尺之長斷不能保其一無鬆裂設一處縫裂煤汽四射此時於附 
 
 

Page 12

 
 
近房屋道傍行人如何防範此應籌議者三或謂煤汽入總管之處應設一啟閉總制各街固皆分别安制各用户通管處亦應各有一制庶煤汽洩漏可以關防不致牽害全局即遇各處失火亦可不使蔓延貽禍此說持之有故言之成理惟章程内並未議及此應籌議者四至建設煤爐煤井及機器廠均應在空曠地方該職商現已擇定何處未據聲明此應籌議者五又某處宜安總管某處宜安枝管亦應先行繪具詳細圖說呈候核閱現呈並無圖說繳呈自係尙未布署周妥此應籌議者六總而言之汽燈光足價廉勝於電燈欲爲興商便民自屬可辦之事惟興利防害二者均宜統籌粤省風氣初開民間耳濡目染習慣自然大都知電燈之利而不知煤汽燈之利不惟不知其利而反以爲害設有好事之徒肆意造謠或云煤汽傷人或云恐滋火患該職商應將如何利益如何防禦危險之法詳細著說俾衆曉然以免將來安管時街坊阻撓滋事是爲至要仰即遵照批指各節明白呈覆再行察奪 
[蘇府呈驗稻穗南京]  
　　蘇府何太守禀江督文云竊知府創辦農業學堂設立試驗塲試種稻麥改良耕播淤蔭之法其人手尤以深耕爲救弊要素現届收穫查驗所出之稻每穗約有三百餘粒調查附近十著所收稻穗有數十粒者有百餘粒者至多不過二百粒今該塲所出每穗多至三百餘粒土人皆詫爲僅見惟各州縣情形不同非互相考較不足以昭核實謹將稻穗分盛四匣呈驗併懇札飭各府轉飭詳細諮詢俾便比較而資研究 
[江陰續舉商會總理蘇州]  
　　江陰縣商務分會總理祝廷華任事期滿現經職商段廷勳陸鈞等遵照部章開會投票公舉以原任協理吳增元得票最多當選禀由江陰縣孫令發給照會一面通報各憲查核 
雜記 
[阜寗縣禀報巡兵鎗斃人命案南京]  
　　阜寗褚令煥辰近禀江督略謂本年九月廿六日據縣屬紅字十圖大淤尖地保王永報據坊民吕金銑投稱伊叔吕萬泰前開烟館現遵示禁閉歇十月廿二日晚有鹽圩潘立剛與兵勇等携帶燈籠土有兩淮定字營三棚巡查字樣至叔家内令挑烟吸叔云無烟潘等詈駡叔與忿爭被砲轟傷立時斃命鄰人趙春三在旁亦被轟傷左面並將過路之王姓轟斃邀伊經查等語並據民婦王陳氏亦投伊告稱伊夫王慶蘭因弟媳病故二十二日携車往吳家集推買棺料是日行至大淤尖地方適值鹽圩潘立剛及兵勇等與吕姓吵閙勇等開砲轟傷伊夫身死勇等逃跑抛棄定字營巡查燈籠邀伊往查等語伊旋前往查實叩請詣騐等情並據屍繼子吕金銑民婦王陳氏同報各到縣據此查該處離城一百八十里隨帶刑仵馳詣勘驗據仵作李桐喝報已死男子吕萬泰左脊背有火槍子傷一處由骨縫透過仰面右乳又據喝報已死男子王慶蘭鼻梁有火鎗子傷一處委係均被鎗子轟傷身死並飭仵騐明鄰人趙春山左腮脥有火鎗子傷一處撥醫調治當將定字營巡查燈籠儲庫並遺下鋼子一粒帶回標封附卷飭緝逃兇潘立剛務獲除禀請總統緝私營李鎭軍飭交兇犯歸案訊辦外合將勘騐大略情形先行禀報 
[梟匪擄人勒贖蘇州]  
　　蘇鄉蠡墅鎭包姓前日突被梟匪數百人擄捉而去臨行時遺信一封云欲贖包某者須洋五百元來南潯鎭贖取云云現聞包之家屬人等已赴吳縣署禀請飭營協拿 
紀事 
[美國麥美德女士書吳芝瑛事略（侯官嚴復譯）]  
　　吾輩今日僑居於此新奇之燕京見有用馬克丹法砌造之馬路燃以電燈其來往不絶者有自行車有西式馬車且有汽車又見所謂學生軍服聯袂以入公學大學堂校舍宏麗公家西式屋宇所在多有則以爲此眞中國二十世紀開幕。時代。如往日歐美然。顧有時事不稱意。使吾人之心腦。如夢乍醒。而呈一别樣之中國。是則晦盲之中國。而乃眞中國也。 
　　吾黨居此奇幻舊國。固不乏愛望此國之人。以爲今日革新雖存形式。然由此而精神道德之進步可期。但欲於此而覘其端。須即一事爲之符驗。因今日有一柔弱可愛之女子。其命運方在危險中。執此而觀。便知二十世紀眞文明精神。其入於中國執政者之心者。有幾許耳。 
　　女子爲誰則女士吳芝瑛是已余草是篇時有其寫眞三幅置於余前其中容貎纖削軒顙炯目望而知其爲靈慧人者女士之玉照也其一則稚子立側英英露爽眉目如畫生子如是足慰母心其一則其夫亷君惠清與俱而四子侍立者也（未完） 
　　吳芝瑛女士 
清談 
[釋疑二]  
　　垂簾之制。因攝政而革除。昨報旣揭而出之矣。乃近得京函。内閣因攝政王不肯召見。又在開議面請垂簾之事。一若垂簾訓政。又將復行於今日者。不知攝政禮節。尙未擬定。即攝政召見。無自實行。不得因久不召見。而遂疑及或有垂簾之日也。本朝家法。向無母后垂簾之制。同治初年之所以創此者。以皇上冲齡太后才幹。内有端肅之跋扈。外有髮捻之騷擾。故御史董元醇。將軍勝保。及賈禎周祖培沈兆霖趙光等。先後奏請訓政。創爲此格也。今則攝政王特旨欽授。即含有權理朝政之意。廷臣賛襄密勿。亦並無端華肅順之徒。何取乎再創此格。挾太后以制權臣乎。且兩次詔誥。均殷殷以籌備立憲爲言。而立憲政體。絶對不容母后訓政。又何取乎再創此格。自遏其憲政之萌芽乎。此則準之以勢。度之以理。萬無垂簾訓政之再見於今日也。吾儕小民何喋喋疑慮爲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　皇建有極 
各省籌辦諮議局 
[官長設立]  
　　山東 
　　初一日山東諮議局籌辦處司選員演講所開講下午二時在中州會館行開講式首由石主政報告緣起次撫帥宣讀遺詔申明逐年籌備事宜應切實舉辦庶慰兩宫在天之靈訓辭哀痛周至（訓辭附後）次叅議沈友卿太史演說謂今日開講祇敷陳大意尙非解說章程大意云何第一要人民知與國家有關係國家二字本不可黏合大學齊家而後治國家之與國原有等級大約自大禹家天下以後國家遂爲政治區域之代名此名詞上之關係不必深辯國家爲有機體的何謂有機體姑舉古書爲證君爲元首臣爲股肱心膂孟子君之視臣如手足則臣視君如腹心而民以君爲心君以民爲體見於禮經更深切著明自秦以愚民爲政策於是人民與國家如鴻溝之分數千年來苟且委靡以至不振猶人之一身全體麻木雖有元首在上及股肱心膂俱備而作用全失尙得謂之人乎旣知人民即國家之全體則國家之死生存亡全視人民之活動與否此今日設諮議局之絶大關係也吾國人民向來不知關係其病根尙有二一爲妄自尊大如夷狄蠻貊玁狁等字造字之時且加犬及虫豸爲偏旁蓋中國人視外國幾非人類矣不知古時所見之外國大槪衣羽毛穴居有不火食粒食視非人類誠然今之外國何如不特衣食宫室即一切制度之精美皆十伯倍於我我尙曰攘夷非妄自尊大而何其一曰妄自菲薄外國人笑中國爲程度不及吾國政府亦以人民爲程度不及人民亦附和之曰程度不及程度何物耶譬之行路然一日十里十日百里百日亦千里矣且何妨兼程而進耶今日不及他日可及今年不及他年可及自甘於不及則永無及之一日矣此之謂妄自菲薄然諸君旣知關係如此之重將來官之與民相見日多於是又慮生一問題曰爭權不知權有權限限者猶門限也官有官之權民有民之權即以諮議局章程爲例監督裁判召集解散等皆屬之官選舉被選舉請願等權則皆屬之民不相侵越如田之有畔其不知權之有限而至於爭者此無意識者爲之不特立憲國所無卽專制國亦不容有反覆數千言聽者皆動容次參議黃心研明經演說約三大綱第一辨明諮議局之性質第二申明諮議局之利益第三欲促諮議局之成立與將來欲躋諮議局於完善之地位不可不有兩種補助的圑體一曰調查會一曰研究會說畢散會是日聽講員到者將及三百名會塲整肅寂無聲響東省進步之速可見一斑 
[附撫帥訓辭]  
　　今日爲司選員演講所開講距開辦僅十餘日先後電傳大行皇帝大行太皇太后升遐之詔凡血氣之倫悲痛攀號五内俱裂我紳民思之將僅相嚮哭臨以自表愚誠乎抑將迫切進行以上維國計孚伏讀大行皇帝遺詔有曰文武臣工清白乃心破除積習恪遵前次諭旨逐年籌備事宜切實辦理庶幾九年以後頒布立憲克終朕未竟之志在天之靈藉稍慰焉又伏讀大行太皇太后遺詔有曰前年宣布預備立憲詔書本年頒示預備立憲年限萬幾待理心力俱闡等因跪誦之餘爲全國臣民回首北向而不覺涕泗之何從也夫吾國救危之道莫如立憲大行皇帝秉承大行太皇太后慈訓苦心擘畫次第頒布綸音而諮議局選舉一事實爲立憲之萌芽調查選舉必由分派詞選員入手分派司選員尤必應先設演講所入手是今日司選員之責任受官長之委託爲士民所信仰大行太皇太后大行皇帝在天之靈亦實式憑之其濟則諸君之賜也亦此邦之福也夫爲政在人古有明訓吾國積獘由於民人不識參預政治爲何事地方政治不能不一切責任之官而是非毁譽官乃爲衆矢之的無論官未必盡賢即盡賢矣以吾國少數有聰明才力之官而敵各國多數有聰明才力之人民優勝劣敗無待再思今幸聖詔屢頒一則曰庶政公諸輿論再則曰使國民與聞政事以示大公設各省諮議局以資歷練大哉皇言不歷練則且不解所謂參預更何識有政事而議論紛然莫衷一是更無所謂輿論又何從而公之今日之開講僅就選舉範圍而設爲歷練第一階級至被舉爲議員以後則應歷練者尙蓰倍於此諸君乎哉學問之道博學審問愼思明辯篤行而已居今而言博學更有望洋之歎得寸則寸得尺則尺由是而審問愼思明辯以至篤行人民程度將於司選員此行實地試 
 
 

Page 19

 
 
驗使者將拭目以俟之 
　　湖北 
　　鄂省諮議局籌辦處各課員業經舉定法政長期生十一人已奉督憲札委頃敎育會會長吳心階侍御等以各屬均當選舉故宜昌在省學界推舉該縣法科舉人陳應龍襄辦警課又諮議局研究所前派委候補人員入所研究自開辦以來坐辦梅光羲觀察每日八點鐘入所同班聽講或自當繙譯或自發講義已於十一月初一日畢業撮影以誌紀念 
本埠新聞 
[官商慶賀登極]  
　　總工程局正副裁判員奉滬道飭知初九日午初初刻爲皇帝登極吉時例須隨同叩賀等情孫陳兩委員當即商請局董知會警務處一體預備叩賀英法兩公堂會審委員照會西官今日停訊一期同申慶賀南市商務分會昨午分發傳單知照境内各店於今日上午十時起暫除旗上白帶黑結懸掛紅彩以誌慶賀午後一時仍易素旗 
[嚴防革黨混入滋擾]  
　　新關稅司接關道來函云香港中華會館電稱探有革命黨五十餘人乘輪赴滬其意何爲尙未明悉應請小心防範等因除請薩軍門派輪前往淞口停駐搜查外請飭各公司日内如有由港來滬進口輪船須在淞口暫泊候查以防混入滋事 
[蘇路股東開大會四誌]  
　　昨日爲蘇省鐵路股東繼續開會之第四日上午十一時搖鈴入會營業所長夏頌萊因昨日蔡君詰問營業所帳目不符請公推二人到所清查帳目遂公同推定周鐵生君偕同蔡君及其他股東四人到所調查旋卽提議事件（一）輩事任期决定董事任期三年每年更舉三分之一董事全體重舉現舉之董事至明年二月常會時卽更選三分之一（二）北線建築問題公决先築清徐線從清江至西壩楊一帶先行建築瓜清一線俟部文核准後即行籌築至許恊理提議海清官辦商辦俟董事局核議（三）提議總協理北線主任問題總協理均辭職因議添舉叚少滄爲名譽協理嗣議招股方法（一）衆股東請張協理親往各處招股（一）添舉名譽董事（一）通告各属招股機關接續招股（一）添招新股以四年爲限照第一次辦法第一二三年各繳一元第四年繳二元議畢由周鐵生報告調查營業所帳目謂帳目浩繁不能一一查閱略擇數種核算其中間有不符之處亦係小數似屬無心之誤至八月内運輸收入確係共收四千二百四十二元七角二分四釐與報告册總數實少四百五十五元惟據所内辦事人言遂日收入繳到公司調查收支所收條無甚差誤旋即投票選舉董事開筒檢核最多數吳訥士（一千六百八十三權）張宏軒（一千五百二十一權）錢選青（一千四百零一權）宣子野（一千二百六十六權）周舜卿（一千零十三權）當選次多數季子雲（八百九十六權）蔡一隅（八百三十一權）黃公續（八百十五權）陶湛春（六百三十五權）周鐵生（六百三十四權）張敬垣（六百十八權）程一夔（五百九十九權）沈信卿（五百三十五權）龔子英（五百十九權）史良才（五百十九權）監查員最多數祁冕庭（一千四百八十七權）曹秉仁（一千二百零一權）顧馨一（九百零二權）當選次多數龔子英（八百廿一權）程一夔（四百六十九權）史良才（四百六十一權）事畢散會 
[浙江旅滬學會致浙撫電（爲紹興官紳衝突事）]  
　　杭州撫憲鈞鑒紹府劉守到任後輿倩不洽近因蔣鑣案及勒停自治講習所紹人尤忿恐官紳釀成衝突阻碍進步乞主持浙江旅滬學會陽 
[滬道再飭查拿匪黨]  
　　滬道蔡觀察迭奉省憲電飭查拿匪徒昨又札委轅下衞隊管帶李廷叙帶同勇丁密查並札飭上海縣派差一併查察一面移會提右營楊叅戎督飭標下水陸各營哨弁在各路駐防海口嚴密稽查如有形跡可疑者立即拘拿解交地方官訊辦 
[請阻日人收買油腦]  
　　贛省樟腦總局定章洋商請領運單採買油腦應赴南昌總局公平議購不得自赴各屬私買曾由九江關道照會各國領事飭令各洋商遵辦在案現盧陵縣地方屢有日本商人大岡貞等多人在該管領事署請領游歷護照到境租屋收買油腦江西洋務局以其有違定章移文滬道就近轉請日本領事迅飭各日商照章辦理不得與人擅立合同以免糾葛 
[美使催結華洋訟案]  
　　駐京美使柔克義照會外部謂上海會審公廨對於美商禀控華人各案往往案已訊明不照原斷辦理即如勝家公司所控譚雨耕彭幹臣欠銀等案三件均經判發堂斷乃會審委員竟任被告均不遵諭辦理以致案懸莫結雖經駐滬總領事照會滬道轉飭仍復置之不理因特照抄各案清單照請轉飭速結等困現外部已轉咨江督札行滬道督同廨員一律訊結報查以便轉復 
[解繳錢莊罰欵]  
　　北市順康會餘兩錢莊前因私做空盤又將現洋運甬經滬道移文商務總會議罰去後茲由錢業董事袁君等公同集議以該莊等並非抗違禁令實因當時寗波市面缺少現洋故代購運今各認罰英洋一千五百元以充棲流所等善堂經費業已將洋繳呈商會送請滬道備撥矣 
[城内]  
　　將次放告○本縣李大令自接奉大喪警電後所有訟事禀詞一槪停收茲以二十七日業將届滿擬即定期放告免多積壓 
　　又須開會○内地自來水公司勒加救火會水價曾經商會迭次調停尙未允洽前日關橋堍白玉樓茶館失火公司托言此次共開地龍頭二十二處需索水價洋九十餘元救火聯合會各會員爰定於初十日四時在公益會開會公議以籌對付 
　　滬道牌示○職舉張采薇所辦官商總報現據呈送一大號戎椿生保結經本道派員查明屬實准予給發執照應由張采薇來道具領並候函致郵政司挂號遞寄惟嗣後所出之報須逐旬先呈察閱如果查有違背報律之處定將給照遞寄之案注銷著即遵照 
　　告誡燈夫○一路巡警分局牌示云照得路燈夫役專司城内各叚路燈每夜按叚燃點不准有一燈不明并著落夫頭切實照章照應曾經三令五申屢次誥誡乃初五夜一點鐘時巡查至張家弄息去三盞唐家弄息去三盞一點半鐘時巡查至大東門城根息 
 
 

Page 20

 
 
去二盞三點半鐘時巡查至敬業學堂後面陸家栅弄内七盞全行息盡似此玩忽從事希圖扣油使燃點地叚忽而黑暗難保盜竊不從而生心該夫役祇知奸貪小利不知爲害甚大令人言之痛恨本應從重斥責免致復蹈故轍惟念此次時届國喪期内從寛示罰著將燃點張家弄唐家弄之陳少卿趙銀郎各罰錢三百文燃點大東門之張桂元廬錢二百文燃點敬業學堂之王阿榮罰錢七百文夫頭徐松林管理不善致各夫胆大玩法亦著罰錢六百文以示懲儆倘此後再經本委查有尅扣燈油燃點不明或竟至息滅者定予分别斥革重責拘押不貸 
　　官事○巡警總局參事官候補知府夏　宸昨日到道禀知請假半月赴寗公幹綢捐北卡委員鮑德和禀知由蘇回蘇屬督銷局委員試用縣丞姚錫康禀知由天津回滬銷假 
[南市]  
　　防務嚴密○總工程局各董因近有匪徒造謠生事諭飭偵探長率令通班偵探夥役人等分投境内嚴密巡防復擬定新章除向例冬防值叚偵探仍舊按叚巡防外其餘各探亦一體出巡每晚會齊兩次以通聲氣昨已函知西南各區一律照辦 
　　是否潜逃○總工程局巡士前晚在途查見年約十五六歲之女子招弟一名形似潜逃當即拘解當值處詢悉女父名俞志海該女自幼許字爲撑駕木排彭福喜之子爲室過門後尙未成婚伊夫已落浦身死等語遂飭留局候召家屬具領 
[閘北]  
　　巡士賭博○四路一區警局巡長劉㴻昨至警局禀稱昨夜巡至梅園路見馬隊某巡士與民人賭博向之申斥彼竟不服請即函逹該隊管帶嚴加約束 
　　小孩迷路○小孩張樂雲深夜迷路由巡士送至四路一區警局據供南翔人年十三歲父名張少山巡官諭令留局侯領 
[英租界]  
　　越界收捐○陳和生俞福和馬福和與船夥孫金友環控曹家渡分卡巡丁殷湘雲陳同珍越界勒收落地捐欵並紏衆將船與錫箔扣留勒索洋八十元昨午由探將殷湘雲陳同珍一併解廨各原告投案請究被告延律師到堂代辨中西官會商之下判陳交保殷押候補提唐阿弟於下禮拜二再訊 
　　火警續誌○初六黎明南京路全安茶館樓下起火殃及多家已紀前報昨由捕房將該店夥寗阿松任欽章華黃生徐鐘甫等四人一併解廨請究寗等四人由全安茶舘主代延博文律師到案辯護旋據西探馬克濤訴稱全安向金隆保險行保有火險銀六千兩當時焚斃一人尸身尙未檢出請爲訊奪判寗等存捕房洋一千二百元交保候禮拜四勘明再訊 
　　騙子交保○劉桂山控應子鈞將僞皮衣騙銀六百兩一案昨由公堂復訊應延律師代求交保判應存捕房銀六百兩交保候禮拜四再訊 
　　騙子收禁○王少卿騙取陳平高洋六十六元由探查探昨解公堂請究判押西牢一年逐出 
　　華捕拆梢○石阿二控被華捕夏裕山拆梢洋三元由探查獲解廨訊明屬實判夏押捕房三月期滿枷號三禮拜 
　　冐充巡捕○徐阿桂冐充巡捕向某雉妓拆梢洋六元由捕拘獲解至公堂請究判押三月逐出 
　　要証到案○鋸匠顧良卿王瑞生毆斃同業張根祥一案昨由公堂傳原告張根荃見証劉小狗張阿全到案判顧王及見証帶回捕房候禮拜四午後再訊 
　　違背合同○和商宰牲公司控陳永發葉炳權陳林春楊連生違背合同昨晨由探將四人解廨請訊判一併交保候訂期會訊 
　　姦拐婦女○朱阿炳偕見証潘阿成控白海成姦拐伊妻李氏由探將男女一併查獲解廨請究判白押捕房三月氏交朱領回 
　　欠銀交涉○和商德昌洋行控朱乾忠虧欠銀兩並竊雪茄烟等物由廨判限一月清理在案昨日復訊朱延聖文律師代爲辯護判仍還押候滿一月再訊 
　　竊案彚誌○朗月梅控蔣阿星竊衣由探解廨訊得蔣屢犯竊案判押西牢三年期滿逐出七次過犯沈阿七逐出復來判押西牢一年逐出劉桂喜竊支鳳翔銀表判押三月袁阿菊控王才金竊衣判押西牢半年逐出章曹氏控成衣店學徒賈根生張玉生錢阿二黃阿六串竊衣洋判各還押候補提人証再訊所有抄獲之贜洋三百三十四元先交原告具領 
[美租界]  
　　失火即熄○天潼路七十四號門牌薙髮店樓上前晚因潑翻洋油燈失火經鄰人救息未成巨灾 
　　情節離奇○唐張氏昨被流氓小張桂卿來家搶去田單氏投捕房請究捕頭恐有不盡不實著赴公廨控告 
　　不歡而散○某黑人昨投捕房報稱前晚至青浦路四號門牌奥妓楊桂交處尋歡翌晨衣袋内失去鈔票二十元請究捕頭飭探將該妓拘入詢無憑証斥不准理 
　　逐出復來○過犯王阿福前因一再犯案由公堂判令遞解回籍在案昨又潜至美界由探拘入捕房押候解辦 
[法租界]  
　　副領交卸○新調北京使署繙譯缷任上海法副領事李畢利君業將一切案卷移交新任顧寳君不日即須北上 
　　攫取眼鏡○流氓朱阿榮在四明公所附近强攫王某金絲眼鏡一副由探拘獲解至捕房押候堂期解訊 
　　失竊洋箱○洋行街坤源海味行昨至捕房報稱前晚帳房内失去洋箱一隻内儲鈔票及大小現洋共三千餘元請爲飭緝捕頭當派包探往查並無形跡仍飭留心訪查 
　　探捕獲賊○竊賊陸仁貴朱其發張小狗均由探捕拿獲解入捕房押候解廨訊懲 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說奇童案（三）（選譯）]  
　　乃故驗諸所囚孩。悉不得當。亞侣怱抗聲謂王曰。王非孩乎。王死不可不驗。以示百姓大公。且釋百姓之疑。惜老夫耋耳。否則亦當脫示王。王至此色益變。 
　　威禮駭絶。意天下豈復有演如是慘劇者乎。於是積衆人之目。積衆目之光。積衆光之線。咸萃集於王。而王至是　適爲人之目的。 
　　舊黨大譁。爭欲攻王。王驚欲啼。亞侣搖手止王。更命人至王宫申索王佩刀。刀出。缺處宛然。爭脫王靴。左右中指亦如。亞侣言。一天疑霧。至　頓然消釋。舊黨集議。速釋一百三十六幼。孩而立貶退巴拿答第。十五與威禮公爵。而圈禁之於野馬島。更迎野馬島之路約歸而爲　。電車隆隆一日之間。而冷暖立異。百姓雖怒幼王弑父爲不仁。而又感幼王滅親爲大義。幼王亦以衆證確鑿。雖嘵嘵置辯。徒起人之叢詬。 
　　巴黎之談偵探者。咸曰亞侣亞侣。而亞侣之名至是乃越懷仁而上。懷仁沮喪。越數日。置酒高會。邀亞侣。亞侣欣然赴召。蹣跚之態。殊足。憎厭懷仁舉觴壽亞侣。作而起曰。亞侣君萬歲。功成名立。良可醵賀。但叛黨爲通國所嫉。遐荒竄斥。大快人意。顧亦不復。爲之置辯。然吾輩旣業偵探苟有疑竇。不敢不質。幼王主刺王不於宫中。猶曰恐滋物議也。刺王之後。遁亦易耳。非有長溪大河。乃必泅水丄岸。故留此足印以示破綻。設幼王不入水亞侣亦安從辨王中指短者。是王自塹其坑而自蹈之。母乃非如亞侣言。或即謂王行刺後驚而墮水。王非窶人子其。必赤足而舉大事又胡爲者。　　懷仁　論。敏妙極矣。不謂偵探文章。乃留此極大罅漏。他人偵探。以無罅漏爲能。茲顧以有罅漏爲能耶。一人如是云云。人人如是云云。嗚呼。是皆懷仁之類也。吾書未畢。請觀其後。 
　　衆偵探大笑。謂懷仁言非謬。亞侣不動聲色。　詞懷仁曰。公休矣。此非談所。請以今晚相見於君處。衆偵探益信亞侣詞遁懷仁亦意得。 
　　傍晚亞侣來。固儼然　髮鮐背傴僂龍　之一老人也。入室。除面其。卸假鬚。長跽懷仁　曰。父不識兒乎。懷仁如墮夢寐。拭目良久視亞侣曰。兒果吾兒。碧璽耶更拭目良久視亞侣曰。兒果吾兒碧璽也。 
國外新聞 
[美院選舉員]  
　　初七日華盛頓電云美國國務大臣羅脫看現舉□紐約省上議院議員 
[美國調查海軍事宜]  
　　初七日華盛頓電云美總總羅斯佛派員調查美國海軍管理情形並擬重行釐定將校職位 
[德奥最之交涉]  
　　初七日柏靈電云柏萊圭（奥境）之斯拉夫放僻胡德民頗遭損失現德國外務部已行文奥政府大聲詰問以上譯字林報 
[近東大變局四十八誌]  
　　初八日倫敦電云羅馬近日排奥之舉其勢益盛凡　奥國兩大使署之街迫皆經軍隊阻塞初七日柏林電云巴黎馬丁報近接倫敦警電謂　俄對於巴爾幹半島問題業已結定密約惟法國報則謂此說實屬子虚土爾其内閣總理大臣宣言力辯土塞聯　之說 
[德皇疾瘳]  
　　初七日柏林電云德皇近患寒疾兹已履復步康如常矣 
[俄皇函賀奥王]  
　　初七日柏林電云俄皇近親自作書寄交奥王祝賀登祚五十年之慶典 
[小吕塌岸慘禍]  
　　法文報云小吕宋電稱該處近遭塌岸之灾淹斃農人百名 
[海地島革命風潮]  
　　法文報電云海地島復起革命風潮大局　危該島總統擬目行辭任以上譯文滙報 
來函 
[甘泉西鄉紳民來函]  
　　十月十六日貴報戴揚州甘泉西鄉鐵牌甸地方格斃盜匪二人捆送三人由萬大令囑令農學會董事不必聲張以致鄉民不服赴府上控等語實係傳聞之誤當出事時政大令因公赴清江浦聞信赶回立即詣驗格斃者實係眞盜因慮匪報復商帶標營勇丁到　防衛鄉民並無赴　擊鼓之　請爲更正甘泉西鄉紳民公啓 
 
 
 

Page 27

 
 
   
 
 

Page 28

 
 
   
 
