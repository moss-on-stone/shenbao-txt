# 1903 - 268 - 4910939

 

Page 1

 
 
[勸募山東四川兩省急振] [  申報館恊振所啓]  
山東利津縣南岸漫决費縣平陰范縣東阿等處臨黄民埝衝决無存漂沒資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂書之人賭此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香　祝迫切不遑敬此虔求諸維德鑒 
[新印大字遼金元三史出版] [  點石齋啓]  
遼金元三史爲近時極要之書大小試塲命題皆兼及三史局　繁重價值又昻海内寒儒每苦力難購量且三史中地名人名之　　　　牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由水　用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗　回工本洋　四元八角欲購者請臨英大馬路本齋三馬路申報館申昌及各書切購取 
[俄國未必能逞志亞東論]  
今之談時　者咸謂泰東西各國動色相顧彼此互猜互忌而不敢輕攫其鋒者厥惟俄羅斯蓋俄自彼得以來久有併吞八荒囊括四海之志其君若臣澄觀大局知瀛西各國若法若德若奥或素所親暱或畏我聲威大率以保守和平之局爲宗旨斷不肯輕啓釁端於是一意馳情域外經營西卑利亞鐵路伸其威力於亞東運餉徴兵日不暇給今者鐵路已竣工矣兵力已雄厚矣餉需已充足矣日人實逼處此幾欲忍撫可忍此外各國亦澄幾觀變或藉虚聲以恫喝或據公理以相爭蓋深知俄人之權日　　　必交受其害是則俄人果保泰持盈而不欲發難則已苟一發難不特中國無以支持卽東西各邦亦難免　　之殃及嗚呼是言也何其不知俄人之情勢與各國之用心哉夫俄之立國雖跨歐亞而其基址則皆在歐洲　　之　若法若德若　　　　皆犬牙交錯彼此有不肯相下之勢從前幸德法二國因爭　賽斯鹿林界　之事　奉　其全力增兵　防虎視　　名不相　而開　境土之意因之不敢　　　吉利　　　　非未盡得手　地利亦内亂方亟　　　　此外　國或相距較遠或力　角不　　　　　　　　　　　　　　　内顧專心　略亞洲雖　世事浮　　　預　　爲仇敵或竟暮訂同盟爲一　法兩國知爭　　　　　　無所利忽　　心一旦　其　　不　以　　　又得　　兩　從旁相助斯　　畤境　東　亦抵大西北　　　　相商定法則取裏海沿岸之地而有之　若西　　歷　土耳其徐　與　　　公妥　　　　　　　　　　　　　　　　　各大國之起而相乘乎尤有進者俄之政體專尚威猛本國之民往往喜棗衆滋事與國家相抗設一旦倉卒變起未必皆能同仇敵　出全力以拒这前此法皇　破崙第一僅率法普兩國之師尚且以破竹之勢越境而入莫期科可知果有人起而與俄爭衡俄亦未必竟勝徒以彼地處北鄙其時適值冬令雨雪載塗拿破崙又短於謀猷以致一贓不振然成敗論人爲有識者所鄙法皇之事夫亦安知不再見於今日乎然則爲俄計亦宜審愼周詳無徒恃一往無前之概轉至蹈螳螂捕蟬黄雀在後之誚哉雖然此僅就俄人言之也夫立國者不必問他國之强弱如何趨向如何祗問巳之能否足以自立已而上下一心毫無開隙雖各國併力以謀不懼也已而内政不修外交不講雖各國心懷携貳各不相顧可慮也中國歷年以來敗於英敗於法敗於日財窮兵弱岌岌可危重以虎狠之俄佔我遼東時懷蠶食鯨吞之志雖俄一經佔據顧瞻西鄙未必不有後患之虞而我之慘受瓜分其禍固已不遠矣彼謀國者盍亦曠觀大局而亟因所以爲自全之計哉 
[電傳癸卯恩科順天鄕試首塲題]  
漢初定商賈之律論龔遂治勸海虞詡治朝歌論東漢中興功臣習儒術論隋唐二史不爲王通立傳論吳兢上　觀政要張九齡上千秋金鑑錄司馬光上通鑑眞德秀上大學行義論 
[電傳癸卯恩科江南鄕試首塲題]  
漢武帝時徴吏民有明當世之務習先聖之術者縣次續食令與計偕論識時務者在乎俊傑論謝安登冶城悠然　想有高世之志論張九齡上千秋金鑑錄論明太祖詔商稅毋定額論 
[電傳癸卯恩科江西鄕試首塲題]  
崔實謂文帝以嚴致平非以寛致平論李德裕制御三鎭論宋設制置三司條例司論踈思謙言古者剌史入爲三公郎官出宰百姓蓋欲使外職識朝廷治體内官知民間利弊論張居正當國務尊主權課吏職信賞爵一號令論 
[電傳癸卯恩科湖北鄕試首塲題]  
中國政治吏事論管仲爲政四民不使雜處論蕭何收秦圖籍具知天下阨塞戸口多少强弱之處論李　擬結回紇大食日南與共圖吐蕃論狄青奏罷交　助討　智高論 
耶律楚材請一衡量立鈔法定轉輪諭 
[電傳癸卯恩科山西鄕試首塲題]  
仲尼之徒皆忠於魯國論趙武靈王謂制國有　利民爲本從政有經令行爲上論韓信欲東下井經口鑒趙軍餘用李左車策信將何以待之論　陸贄事唐德宗於奉天言無不盡未聞請召用李泌其後泌人相亦不與　自伏論元祐諸賢不和是以爲紹聖小人所乘論 
[電傳癸卯恩科陜西鄕試首塲題]  
管仲覇齊以禮義廉恥爲四維論漢武帝封田千秋爲富民侯以趙過爲搜　都尉論王　治秦論富　使契丹　元行海運　 
 
 

Page 2

 
 
[電傳癸卯恩科貴州鄕試首場題]  
漢宣帝信　　　帝用人無私論蘇綽行六條詔書論唐宋開國兵制得失論元　君子黨論元世祖合江南諸路學及各縣學設立小學選老成之士教之論 
[擬事可損]  
西藏反人來信云前次藏民作　雖經官軍底定而番匪猶時思蠢動幸藏官深明大義極力撫綏以故刻下尚稱安靖惟北部僧民頗爲俄人所惑南部則有到英兵勢殊可慮 
[稽查稅務]  
聞之京師友人云中國總稅務司務鷺賓宫保特於月前親往沿海各處稽察關稅事宜旋由秦皇島乘船回京照常視事說者謂各關稅務此後必有一番整頓也 
[日人被辱]  
京師友人來函云日本人内藤順太郎游歷奉之錦州驀被華兵凌辱禀由日使照會中國外務部請卽電告盛京將軍秉公責辦旣而駐牛莊日領事與錦州府知府議定辦法數條一綑縳内藤順太郎之武員及官兵皆嚴加懲治以儆效尤一日人内藤順太郎游歷錦州並無犯法情事錦州官兵不遵約章擅自拘拿殊屬不法此後凡外人至錦州游歷者宜一律優待不得妄加滋擾出示曉諭俾衆皆知一内藤順太郎所失金圓物件值洋銀三百八十三元七角外有京平足銀三十五兩皆宜照數賠補由知府交領事轉交内藤一内藤等三人爲此事往來京錦用去洋銀一百二十元卽時送還以昭公允一内藤與范永澤借貸事已於上月了結彼此各無關繫范永澤現寓京師任自行辦理與華官内藤無涉 
[弁勇懷仁]  
廣州嶺海報云署兩廣總督岑雲帥約束各營雖甚嚴厲然頗知兵餉過薄一律照湘軍之例加給若干月前黄鎭軍忠立克復東蘭州立卽飛電奏請褒奬并賞士卒銀八千兩蘇革提部下武弁陸榮廷張得貴二人用軍頗有紀律能奮勇殺賊雲帥聞其賢手書褒勉二人宫職甚微一經青眄特垂將弁咸聞風感奮 
[粤漢路工]  
廣州嶺海報云粤漢鐵路工程甚速現在火車業已製就一輛尚有二輛亦將次竣工董其事者復飭赶造貨車二十輛以　轉運材料至粤東所築枝路約在十月内開車上月二十六日有一洋工程師在塲督工偶一疏虞被機器壓傷腰脅經人舁回黄沙鐵路公所醫治無如受傷過重藥石無靈延全翌日斃命亦可慘矣 
[再續本任江西巡撫調任廣巡撫柯大中丞亟籌補救札文]  
一教民節儉江西民風極樸而婚喪之禮近亦踰奢始由二一官商倡之於前而民間遂互相則傚洋貨綢縀用之愈多生計愈艱張皇愈甚此則窮餓之原也况喪以哀爲主非以侈爲孝乃至停棺不葬風水惑人人習俗所移訟獄繁起各州縣務將會典及通禮各書摘要示諭如有潛越以法相䋲并查明民間有無停棺厝柩勒令下葬違者罰之一禮延正紳十室之邑必有忠信江西爲人才淵藪仕隠皆有仁賢新政方興尤須官紳合辦各州縣如有品行端謹學聞優長通逹時務者正宜及時延訪禮貌優隆藉以周知利弊應將一邑紳士共若十人或在家或出仕或在外其品學文行及一藝之長加以考語開單至送以便訪延無所短長不加考語一啔拿痞棍爲政之道先去害馬本護院前在臬司任内審訊命盜犯供均稱訟棍主唆以致私利誣累流爲盜賊屢札拿辦各屬置若罔聞大要丁差書役養痞棍以供取求不肖官幕亦復從中沾潤　爲吾民貧困之由務須實力驅除盡法懲辦幸勿恝置流毒無窮一綜計詞産江西人丁蕃衍聚族而居各建祖詞均有田産不法者動或覬覦大則械鬥小則興訟以致任意揮　資産皆空亟　通行稽核或聚資本以興商務或建家塾以植人材勿令空糜至爲切要一杜絕滋擾現在上憲清廉率屬杜絕苞苴省城並無陋規節壽該府州縣本有公費節壽或不免餽貽殊屬不知自愛嗣後一後禁止因公過境亦不應侈具供張各州縣署購買物件應將官價名目永遠革除其下鄕　騐及呈控審結務須嚴禁丁差書役勒索陋規府廳州縣有無前項等名禀明查核一編查戸口警察一軍將來城鎮鄕村必須一律舉辦各州縣編杏保甲大都空應故事其實在丁口若干作何生計有無田産係籠統開呈果能將一邑之内認眞編查生計田廬詳析開載計每人占田若干地若干卽可得其生養之數且爲興水利墾荒田動樹藝儆游惰行社會之張本各州縣務卽切實清查嚴防鄕保書差藉端斂費一禁止烟賭 
鴉片烟流毒中國實爲貧弱大端興利不如除弊清源方可塞流洋藥現雖開禁而官員兵丁禁仍如前至賭博爲害不但廢時失業甚　蕩産傾家而江西此風尤熾大凡吸烟嗜賭之徒多流爲會匪賊盜各州縣果能先將署中書役幕丁嚴行禁止再由學校推至商賈農工因公下鄕召集父老切諭每縣可省無數之金錢卽可爲地方作有用之鉅欵各州縣如果倡率勸戒俾毒種不致流傳其造福豈有涯涘耶一嚴禁扛神神宜敬不宜褻疾　人所時有乃愚民惑於扛神鑼鼓喧闐跳舞街巿甚至聚衆賽會勒索香資駭俗惑民應卽嚴禁以上各條皆爲今日要務該牧令乃心民事務卽會同公正紳商切實講求如事務設繁丞猝均可分任總不可令書差滋擾因利而利速如置郵限一月内　如何辦理分條禀覆本護院當以此爲課最如自圖安逸敷衍了事卽行記過撤懲 
[浙蘭瑣紀]  
杭州訪事人云本月初八日鄕試首塲先一日之夜四鼓時藩臬運道各官及奉派點名之候補道府齊集棘闈公所時交卯初監臨翁筱山中丞曁提調監試各員傳諭二門啓閉官發梆查問應試諸生曾否齊集藩司崔磐石方伯查得到者寥寥擊鼓以報直至黎明始洞開大門中丞升座後各官先行庭參禮隨分點各路考生時到者仍屬無幾比交已初始絡繹而來中丞見人衆擁擠傳諭送考各教官　眞彈壓并命各學書斗將補到諸生引至補點處領卷迨未初時天忽大雨諸生拖泥帶水困苦異常幸不久卽止迨六點鐘時如封門 
[鄂闈瑣]  
武昌訪事人云本届鄕闈本任湖北巡撫兼署湖廣總督端午帥業將兩次所調簾員分别去取除文理　甚優長之候補縣如大令麟等飭今銷札不必入簾外餘均分派内外簾供差○署湖北藩司岑方伯代辦監臨遴選候補縣陳大令敬文汪大令紹宗藩署監印委員陳二尹繼允隨同入闈聽候差遣○貢院修飾一新本月初四日由監工委員某君禀請兼督端午帥率同司道親詣閱闈梁集奄觀察奉委充當内提調向章提調所用各物均由供給所購辦此次觀察特諭供給所委員凡有所需一律捐兼自備○湖北　督學政胡大宗師考試　才取數甚寛士子同深愛戴本月初三日卷局將撤去宗師聞又續到士子數人特示期初四日准子補收當夜卽發案錄送 
[浙撫登程]  
安慶訪事人云本月初八日本任安徽巡撫調補浙江巡撫聶仲芳大中丞由省垣起節赴滬沿途派吉安輪船新任撫憲 
誠果泉大中丞特委候補知府華太守恭送 
[黔撫過皖]  
安慶訪事人云前任貴州巡撫鄧筱赤中丞華熙交缷篆務起節北上本月初六日道出皖江闔城文武各官躬往江十迎送如禮 
 
 

Page 3

 
 
[黄堂鞫梟]  
姑蘇采訪友人云蟠踞上海南匯交界處之北帮梟首鄧海青經飛划營快領哨李標勝都戎正邦獲諸崑山縣境唯亭附近月初某日狎解省垣寄禁長洲縣獄初七日代理蘇州府知府田紹伯太守奉藩司效述堂方伯飭提研訊遂於午後五點鐘時督同讞員某司馬升坐發審局大堂飭差將鄧梟置囚籠中舁至堂下鄧梟長跪階除略無懼色太守問曰汝係鄧海青乎答稱小人是問汝生平犯案幾何起答曰無算問汝近在浦東殺人幾何答稱所殺頗多　指難盡問汝手下黨羽幾何答稱棋布星羅難以數計旣而曰小人確係鄧海青舉凡聚賭販私擄人劫物抗官拒捕諸巨案無一非小人所爲好漢不畏死今旣獲案自黨延頸受刑無勞大人瑣瑣推鞫也太守乃飭還長洲縣獄隨命駕詣藩臬二轅禀陳一切藩司陸春江方伯商之朱竹石廉訪當夜卽發電至金陵禀請督撫憲批示核辦 
[縱匪控府]  
松江訪事人云金山縣八字橋一帶爲土匪出沒之處擄人勒贖藉端索詐之事時有所聞朱汛弁光明聞而惡之特於日前督率弓兵馳往查緝若輩膽敢起而抗拒格鬥之下互有損傷迨追至角里菴左近始拿獲陸小六陸阿昭林海棠張祥生四名就近解送金山營　擊署請究陸等知不得了浼土著林吳張三姓斡旋林吳張深恐力不從心串令遊署某胥向遊戎保釋紳士恐貽後患聯名赴松江府署控陳不知府尊許子原太守若何批示也 
[湘水飛蝗]  
聞之湖南友人云湘潭南鄕花巿及黄峯寺木魚山大雅塘等處忽出蝗蟲嚙食田禾幾至罄盡地方紳士先後到縣禀陳某日縣主劉大令督帶差役兵丁分持網罟羅筐下鄕掩捕意者其可一網打盡乎然識者未免笑之矣 
[赴浙有期]  
昨日午前缷任貴州巡撫鄧小赤大中丞命駕至美租界北河南路天后宫側出使行轅拜會正任安徽巡撫調補浙江巡撫聶仲芳大中丞茗談片刻而出旣而蘇松太兵備道袁海觀觀察上海縣知縣汪瑶庭大令均往行轅竭誠謁見聞聶大中丞定於本月十六日赴杭州受篆 
[嚴訊盜供]  
本邑浦東高家地同德典鋪被刼後報經上海縣主汪瑶庭大令飭捕獲到盜犯八名訊實收禁前晚升堂復訊潘桂反張德貴李竹軒王春林四犯同供小的等均湖南人由在逃之黄胖子爲首糾同行劫分得洋銀首飾是實金寅明供稱小的亦湖南人雖隨同夥刼然祗分得當十銅圓四百五十枚求恩寛宥李瑞生供稱小的係婁縣楓涇鎭人向在治下小東門外大順南貨店爲夥五月中被店主辭歇借住英界滿庭芳街某小客棧本月初二日王春林邀往浦東行竊小的轉邀朱金全同往悮入盜船隨被勒令行劫事後分得洋銀數元朱金全供稱小的係浙江甯波府慈谿縣人前與李瑞生同事今已失就　李邀　向王春林索錢不料悮入匪船逼令夥同行劫熊桂山供稱小的係湖北人在船執爨是夜爲首之黄胖子刦得首飾一包交與小的悮墮水中因此未曾分得大令曰本縣往勘時典中人禀稱有牙筷一百餘雙因見爾等携去何以無一雙　案潘桂友供稱確有牙筷數雙被巡局勇丁搜去朱金全復供小的分得金戒指洋銀等亦被局勇搜去大令飭將七犯帶出宅門外向能桂山詰問曰本縣念爾年輕且祇在船執爨並未得贓定當曲爲超豁爾須將七人中何人爲首從實供明熊供爲首者確有兩人二爲在逃之黄胖子一爲到案之張德貴卽趙著泉又名趙德貴衆盜皆供稱趙老么大令飭將張德貴帶案究詰張供稱小的實姓趙然並未爲首實由黄胖子糾合大令曰爾不必刁賴爾分得贓物較多顯係爲首行劫因令跪大練上挺棍歷半點鐘之久終于熬刑不供大令乃飭一併還禁獄中惟熊及李瑞生暫收自新所 
[蓮出污泥]  
前日午後妓女趙飛雲奔投英美租界會審公廨鳴寃讞員孫建臣直剌飭發交官媒收押入夜倩襄讞委員何吉生大令研訊飛雲供稱小婦人年二十有四蘇州府屬長洲縣人母親去世後由父親挈之來滬售與某龜奴所開么二妓院逼令賣娼末久卽轉售與兆貴里龜奴王維卿卽王阿榮所開妓院作皮肉生涯業已兩年送舊迎新夙未諳習阿榮厭之意欲帶至天津轉賣小婦人情急奔　案下阿榮追蹤至此强欲曳回幸爲臺差喝阻未致重入火坑至所欠各人帶擋約共洋銀二百餘元叩求超豁大令飭發交棲流女所擇良婚配不准其父化名朦領查出重究不貸 
[上海官塲紀事]  
昨日新科翰林院庶吉士延壽丞林季武兩庶常由都南下道出滬江先後至道縣各署投剌○湖北輪船支應局文案候補知州吳耳似剌史及本城改過局委員王崑源參軍均於昨日命駕至縣署拜會縣主汪瑶庭大令○昨日本邑新科翰林院庶吉士朱錫伯庶常因事詣　拜會縣主汪大令大令延入花廳茗談良久而别 
[上海縣署瑣案]  
因案發普育堂留養之陳周氏具禀縣署求恩前晚縣主汪瑶庭大令升堂研訊供稱小婦人丈夫故後卽再醮王姓旋被梟匪劫至浦東價賣乘隙逃回投案控訴蒙恩訊明發堂刻聞母病垂危求恩釋回侍奉大令飭交母屬領去○高昌廟巡防局員馬午橋參軍移送售賣瘟猪肉之屠戸徐桂生到縣大令訊究之下徐供稱肉店係蔣姓所開雇令小的每日宰猪三頭賣剩之肉用鹽醃之並不臭腐不料巡局老爺已　罰洋銀六十元差保又勒索若干小的實在力不從心致被轉送案下大令斥之曰刻下疫癘叢生豈能出售病猪之肉牟利害人遂仍照局判罰繳洋銀六十元然後交人保出 
[上海巡局案]  
昨日南巿三泰馬頭蔣大盛鷄鴨行司帳人阮茂隆蔣阿雙以無賴馬錫和文子慶陳和志三人任情訛詐扭控二十三七鋪巡防局局員姚谷蓀二尹研訊之下判令各責二百板著馬文具呈改過切結然後交人保出陳鎖示局前三日 
[諄勸解囊]  
美國通儒李君佳白在滬籌建尚賢堂栽培中國佳子弟迭經集議已列報章特是赤手空拳萬難集事因由中西諸董事印成小啓諄勸輸　猶恐分送不周囑登報牘世有以樂育人才爲已任者尚其廉泉廣霈俾無負李君創始之苦心乎其啓曰敬啓者尚賢堂籌捐一節僕等經營苦詣歷詳前後蕪箋六月十六日曁三十日之會荷蒙官紳商富五十餘人辱臨捐助一萬八千餘兩感幸殊深惟原議購地備價三萬兩山中國紳商認捐華董以中國顔面攸關故一力擔保此數冀觀歷成現計購一相宜之地與原議之價頗有徑庭尚躊躇有待因念在滬殷富莊號不下數千家若能同時提倡不拘多寡慨然解囊則鉅欵不難立就振興公德之舉凡吾華人亦分所當爲耳且尚賢堂之設不獨與國家官吏交涉事　及教務學務有益卽商務亦大有裨益也上海爲商賈輻凑之區李君創立斯堂亟擬設法研究泰西商學並於博物院　騐商品於公所通協商　令中外人各化町畦以求商業茂盛之策李君一片熱誠允當共愧用敢佈述區區附呈募册伏祈仁人志士俯鑑　屋及烏之僖贊成集腋成裘之舉酌書捐欵訂期走領延企彌殷恭請福安諸惟雅鑒不莊八月初四日尚賢堂丁董事商務參贊福開森祥泰洋行施皋總稅務司裴世楷老公茂德貞耶松廠潘麟典司禪臣洋行波逹臣華董事周晉鑣朱寳奎嚴信厚朱佩珍曾鑄唐榮俊謹啓 
[]  
[]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
七月二十七日理藩院光祿寺正黄旗值日無引見善旌請假五日召見軍　大臣及德本○二十八日外務部　天監正白旗值日無引見希朗阿假滿請安貴州總兵馬金叙請訓海貝勒請假十日恩公　假十五日召見軍機大臣及　金叙 
[蒙以養正]  
武昌訪事人云鄂省小上學堂業已次第建設兹經兼督端午帥率同司道捐建蒙養小學堂日前出示曉諭曰頭品頂戴兵部尚書兼署湖廣總督湖北巡撫端爲曉諭示照得省城文武大小學堂業已次第建設開辦至蒙養小學堂係專課七歲八歲九歲十歲幼童讀書入學始基爲人生最要之事本兼部堂衙門以及藩臬糧鹽武昌府江夏縣各署善後局牙釐局學務處管務處仕學院警察局洋務局商場局官錢局銀元局銅幣局官書局皆各捐建蒙養小學堂一二所專教年歲合格之幼童務使戸誦詩書人知禮義教化漸廣風俗自醇爾百姓等咸知此意懍遵毋違特示 
[越興警察]  
紹興訪事人云府尊熊再青太守接奉憲檄仿照省章舉行警察因與趙佑之蔡畏三二大令會議調撥營勇一百餘名改爲警察軍所需經費籌措艱難旋查得前年辦理民團曾由富戸紳商捐集今者創警察一事較之民團尤爲緊要擬再按照前章勸令捐助一俟捐數繳齊卽當定期開辦矣 
[山東巡警局條禁]  
一各生巡目巡捕等無論何事必須照章辦理不准倚勢凌人尤不准挾嫌妄指滋生事端一凡在該管界内解紛排難皆分内應爲之事事後不得稍有德色有意令人感激希圖稱謝一站叚或巡街時應在所管界内加意巡查不准閒論踞坐跛倚以及購買物件飮荼吸烟一值班時應在指派之地小心當差非奉該管命令不准擅離如遇大雪大雨准其避立檐下一無論各生巡目巡捕均不准私入娼寮妓館酒館烟室一無論各生巡目巡捕均不准賒欠店帳錢財一值班時除携警械外不許執别樣器物一各生巡目巡捕手持敬械係以自衛非以打人一各生巡目巡捕非奉命不准擅將人犯打責一民間無確實贓據犯法之事該巡勇不准冐昧拘人一各生巡目巡捕非奉命查詢事情不得擅入人家鋪室一各生巡目巡捕奉命往烟室酒館戲園只許入内查察不准稍有騷擾如查明該處窩有匪盜奉有嚴緝文票方准大衆入内一不准私受花紅餽送賞犒等項一不准將拾得途上遺物隠匿不報一不准與人聚飮唁閙及無禮於人一不准聚賭及吸食洋烟若非奉命巡查不准夤夜出門一不准夜聚語撕打口角一獲犯時不准擅自盤搜隠匿財物倘該犯有傷人利器准其搜出呈局呈不准冐賞詐功一不准漏洩密令一不准私取民物調戲婦女强賒硬買一上班站街時不准在街與朋友聚語下班時則不禁一不准容留戚友在局住宿如有戚友來探須在號房說明通知方准入内語畢卽出一該生巡目巡捕應休息之時不准出外有要事須禀明該管巡官給假後方准出門往返須有定時一各生巡目巡捕住房理宜潔净不得任意污穢一各生巡目巡捕須穿所發號衣不准穿别色别項衣物以肅觀瞻 
[鸚洲秋草]  
漢口訪事人云有鄧清者向在省中當鋪差嗣又改充警察局包探未幾因事斥革窮無聊籟專以僞造臺票爲事受其害者不知凡幾事爲王先舟游戎所聞特於月初某日禀明上憲會同宋瑩堂大令武子純參軍前往庽所拘獲搜出僞雕之藩司關防及善後局戳記各一顆因卽解請上憲照律嚴懲○近日湘省柴煤來源甚少因之漢上巿儈有心壟斷每煤一擔售至錢四百文閭巷小民殊有長安大不易居之歎 
[馬路工程局瑣案]  
昨日南巿捕房八十九號華捕李得勝冋泉漳會館馬頭譚長順鷄鴨行强賒鷄一頭行夥楊六不允致相爭閙三十六號三畫巡捕章子雲向之喝阻李不自引咎反欲與章捕爲難遂被章捕扭至捕房據情聲訴捕頭令暫行看管李復任意驛騷捕頭怒禀知馬路工程局總辦翁子文太守太守提案研訊李一味挺撞因命重責二百板押候查明究辦○前日翁子文太守巡至祥記馬頭見裕和猪行夥沈永書驅豕馬路中有違工程局定章飭捕拘案研訊判令枷號一月期滿責釋 
[南巿捕房紀事]  
昨日嚴阿錫在泉漳會館前祥和酒店沽飮不知如何與酒保朱全順互相爭論由朱喚令巡捕拘入捕房捕頭令押候解送馬路工程局禀請總辦翁子文太守訊明究辦○昨日裕和猪行夥王炳生驅豕馬路中被巡街捕拘入捕房捕頭令押候解送工程局禀請訊究 
[英美租界公堂瑣案]  
前日流氓朱榮桂行至新閘派克路見鄕人唐阿生懦弱可欺藉端攫其金約指經唐報諸捕房旋由包探陳雲忠將朱拘獲連贜送入捕房昨晨解案請究襄讞委員何吉生大令商之美總領事署繙譯官白保羅君判責朱三百板收禁西獄半年金約指給唐具領○流氓何東才冐充某包探夥役向俞惠基藉端訛詐不遂其欲肆行兇毆報由包探竇如海獲案請懲大令判責三百板枷號一月發犯事處示衆○小車夫張根眼吞沒徐鄂之小皮箱一具向索不認報由包探陳金標拘案請追大令研究之下徐遣家丁某甲投案禀稱當時小的主人雇定徐車檢交行李十八件迨到某客棧後查得失去小皮箱一具内儲要件請卽訊追張供小的不敢吞沒叩求鑒原大令飭押候下禮拜二查明訊核○陳銀川何根榮昨在某酒肆酣飲大醉滋擾不休巡街捕喝阻不依反將號衣撕碎因扭交包探顧阿六解請訊究大令判各責一百板以　簿懲○小工王如林掩入耶松船廠内行竊鐵屑數十斤經管廠洋人查見報由包探倪順泉併獲解請究辦大令判責一百板枷示七日○屢次犯竊遞解復來之積賊錢阿金行　王炳卿家衣服水烟袋等物報由包探倪順泉吊到原贓解請究辦大令判責三百板收禁押西獄一年期滿之後遞回甯波原籍贓給失主具領○前日竊賊陳子卿掩入丁順生等三家行竊衣物經失主報由包探何阿春拘獲吊到原贓解請懲治大令判責二百板 
[法租界捕房瑣案]  
車夫許瞎子向坐客勒索洋銀二元被客扭訴捕房捕頭解奉讞員魏蒓塢大令訊供判枷一禮拜昨已期滿命帶案開枷責一百板釋之使出○鄕人楊阿桂混入某洋人家園内採取所藝之花控奉大令訊供判枷二日非已期滿命帶案開枷釋之使去○倫兒張阿金行竊某姓家茶缸當塲拘獲連贓送入捕房解奉大令訊供著重笞四百板○偷兒陳阿生行竊某姓家衣服洋傘報經包探拘獲吊到原贓解奉大令訊供著重責三百板○陳金林前因行竊某洋人家衣服洋銀等物解奉大令訊供限十日内將贓繳案兹已逾限著重責四百板釋令歸去不復深求○包雨田控陳養初圖吞股本一案奉大令訊供交的實人保出邀同中人理處迄今日久尚未了結昨日命提復訊陳供稱 
 
 

Page 10

 
 
迭次邀同公正人料理無奈包不肯核帳是以尚未結清大令斥令退去俟傳同原告於下期復訊核辦○過犯喬阿監卽喬監清經包探解奉大令訊供　發改過所監禁二月又以縣署另有控案俟期滿後送田縣主訊判 
[美租界捕房紀事]  
前晚十二點鐘時五百五十九號巡街捕投捕房報稱沈家灣第七十號門牌某姓家披屋内忽然失火幸　救熄不致成災捕頭令查明起火情由再行禀報○日前裏虹口民人瞿錫林控孟慶和盜賣地畝等情昨日讞員孫建臣直剌飭差持票至捕房恊同包探陳洪德將孟拘獲押候　訊供○前晚寄居四川路第十三號洋房内之某西人家被賊竊去衣服若干開明失單報捕請緝捕頭允之○昨晨妙手空空兒瞿阿大行竊虹口某姓家鐵　力　柄被包探顧福其查獲連贜送入捕房捕頭令押候轉解公堂禀請訊究○昨晨積竊錢阿金混入裏虹口民人某姓家行竊衣服數件携至某押鋪質錢適爲包探倪順泉所見拘入捕房捕頭令押候解送公堂禀請訊辦 
 
 
 

Page 11

 
 
   
 
 

Page 12

 
 
此案確情據實覆奏原摺著抄給閱看等因欽此當經飭據署天津道龎鴻書馳往山海關按照所控各節嚴密訪查並調案卷證以與論已得其詳如原呈所稱西文哈芬布充當馬甲二十餘年並無過犯本年四月發放夏季軍采經山海關副都統倭恒額於四月二十四日傳諭八旗兵丁於二十六日早聽候點名發放如不親到卽行扣除西文於是日清早到署見八旗兵丁齊集並無放米之信一節查已死旗兵哈芬布係山海關駐防正紅旗馬甲平日尚無過犯向來該旗兵馬甲每名每年應領四十四斛以一半折銀由奉錦山海關監督衙門在於稅務項下開支按季散放其餘一半米石在於永平府屬灤州撫寗昌黎樂亭臨榆等五州縣派撥米五千石又奉天寗遠州錦州兩處協撥米四千四百石共米九千四百石按季分别折徴銀米解由山海關管糧通判呈請副都統飭由各該旗領催按名散放向章如此循辦已久本年四月應放夏季兵米由署通判雙奎報經副都統倭恒額傳諭定於二十六田發放詎雙奎於二十三日病故據通判衙門倉書口稱此項米折現存本城永源號貨鋪計實儲東錢三萬四千千尚短少東錢四千九百餘千雙奎原議暫向該鋪借墊足數俟樂亭欠解米折收起歸還嗣該鋪因雙奎病故不肯墊辦倭恒額於二十五日飭令兩協查明能否如期開放未及禀覆次早二十六日八旗兵丁已到都署等候點放又原呈所稱八旗掌檔傳知副都統堂諭每名於定價後扣放東錢六千如領則放否則聽之衆人相顧失措每季兵米歷經八旗領催向通判衙門會議將米石合中作價歸領散放此次不准領催干預此季應領五斛二斗五升每斗照巿價虧錢二千四百有奇每名已虧十餘千今又扣錢六千祗得大家懇求經副都統申斥言西文僅少放東錢六千文大家都不肯領我亦不管後經左翼協領飭知兵丁俟五月初三日必能如數放給大衆遵諭散訖五月初三日要然發放相安無事一節查八旗兵米每季於臨放之先由副都統派員會同通判按照巿價酌中折錢開放本年四月間小米巿價每斗東錢不及七千議定作價四千六百文當將該通判衙門倉書曾經回明都署短少東錢四千九百餘千按名均攤每人均須少發東錢六千故有每名少發六千之說此因錢欵不敷暫議少發日後仍須補放及五月初三日未折催齊照前數一律放足其爲並非尅扣事理顯然原呈指爲扣放未免誤會各旗聚集都署之時適臨榆縣馬慶麟因公晉謁倭恒額送出大堂面詢旗兵諭以此項米折並非不肯全發實因原收錢項不足所致且已改期散放何得復又聚集來署維時哈芬布與納勒和先二人站立大堂因無人笞言卽上前回稱改期散放旗兵等並不知道今日係遵傳諭來署領米旗兵等均屬寒苦一年四季恃此養家懇求照數全發等語哈芬布詞逼直似有不平之概且詢其姓名自行舉報不諱倭恒額遂疑哈芬布爲首聚衆有意滋閙又原呈所稱五月初七日清早副都統遣兵數十名將女家圍住聲言拿馬甲哈芬布訥勒和先彼時女父外出是晚卽到署報案交臨倫縣管押初九日命左翼恊領會同臨榆縣堂諭始知挾未允扣錢之嫌改交臨榆縣監禁是日呈遞訴呈不收收禁後時患昏迷甚屬沈重不准取保十九日提至本署自行審訊此日正患昏迷該副都統命伺候之人代寫爲首等供並將其手指塗墨畫押次日稍爲明白聞知十九日堂事大爲害怕不知揑何供詞赶卽遞訴呈縣署未批旗署不收廿九日驚聞副都統奉到硃批將哈芬布立卽出斬女母聞得此信不知何時赴都署自刎一節查四月二十六日旗兵等在都署散後倭恒額以聚衆噪餉爲山海關旗營錮習奏奉硃批從嚴懲辦五月初六日接奉批旨初七日卽派兵數名並由山永恊添派巡警兵前往哈芬布家捉拿其時該犯外出旋卽自行投案訥勒和先一犯先已逃走無獲當將哈芬布發交臨榆縣覊禁十二日倭恒額派左翼協領會同該縣審訊原呈作初九日係屬錯誤檢閱哈芬布原供於聚衆噪餉重情並未呈認十六日又復會審據供四月二十六日係遵傳諭到都署領米並不改期因副都統問話無人答言哈芬布與訥勒和先在前答話仍未供認聚衆噪餉情事十八日倭恒額提至都署親訊臨榆縣馬慶麟在旁陪坐時因哈芬布有病提騐屬實該犯僅供爲首答話數語供畢飭用手印先行畫押此後並無再訊原呈謂十九日赴縣投遞訴呈未批檢查縣卷十九日哈芬布之妻趙氏遞有訴呈一紙於次日批示在卷至原呈謂初九日遞呈訴呈不收詢之馬慶麟未見遞呈或係在都署呈遞亦未可知迨二十八日倭恒額照會臨榆縣飭將自認聚衆噪餉爲首之哈芬布一犯遵旨嚴辦即行正法伊妻郎趙氏情急先赴都署大堂自刎脖項由臨榆縣騐明醫治並未身死又查通判雙奎故後因錢欵不足經兩翼恊領於四月二十四日飭傳通判衙門書班馬姓在公所究詰存欵情形衆旗兵以通判在日欵已報齊何以忽又不足羣向吵嚷致將公所門窓擠毁五月初七日哈芬布到案後倭恒額飭將二十四日滋事之人查拿二名交縣訊辦尚未結案等情據該道禀覆核辦　來臣查山海關駐防旗兵久無紀律習氣甚深難以情理曉諭然該旗兵等於放米遲速儘可向本營旗官及領催處詢問乃始則嚷閙公所繼則聚衆鬨堂其刁悍積習已可槪見倭恒額勞怨不辭認眞整頓意在祛除錮弊自係因人起見但案關聚衆噪餉未能詳細推鞫僅憑該犯哈芬布所供爲首答話數語卽行定擬正法未免稍涉草率應否交部察議之處出自聖裁所有遵旨查明緣由理合據實恭摺覆奏伏乞皇太后皇上聖鑒謹奏奉硃批倭恒額著交部議處欽此 
噐熱河都統松奏審明營弁藉端嚇詐財米入手按律定擬摺二十日 
奴才松壽跪奏爲審明營弁藉端嚇詐財未入手按律定擬恭摺仰祈聖鑒事竊奴才前署都統任内光緒二十八年九月初三日日據圍塲廳沙爾虎牌頭王保祿民人王珠以伊牌遵諭辦理團練曾格斃票匪數名旋有克勒溝汛千總王豐田藉端嚇詐伊等許給錢文均開有期條恐至期無錢措交請提究等情在奴才衙門控訴奴才因控關營弁詐贜情節較重札飭承德府提郡審辦嗣因人證未齊未能訊結復經前任都統錫良札委熱河道督同該府催提人證赶緊訊詳旋據該道府詳將署克勒溝汛千總王豐田咨革集證質審明確擬議解經前都統錫良提審因犯供翻易駁回集證覆審兹據熱河道錫　調署承德府知府曹景　將該革弁王豐田訊明擬議詳解前來奴才督同理刑司員耀頤鄭德基方克猷提犯親鞫緣王豐田籍隸直隸密雲縣由行伍遞　千總賞戴花翎光緒二十五年拔補建昌營左哨把總二十八年二月委署圍塲廳克勒溝汛千總孫煥文等係圍塲廳沙爾虎牌民人並非該汛管轄是年五月代理廳薛廣俊因票匪竄擾復飭各牌辦理團練如遇賊匪拒捕准子格殺勿論六月十三日突有不識姓名之 
 
