# 1920 - 322 - 4917158

 

Page 1

 
 
   
 
 

Page 2

 
 
   
 
 

Page 3

 
 
與瑙威代表藍志繕擬關於裁減軍備問題各難點之報告以作討論之基礎（十九日） 
　　日内瓦電日代表林權助今日提議舉石井爲聯盟會副會長之一衆比諸毛遂自薦（十九日） 
[國内專電]  
　　北京電政府擬以南方應得關餘扣付元年公債利息現因銀團反對作罷元債息尙無法 
　　北京電政府聞孫唐伍赴粤之訊電滬某代表設法挽留（二十三日下午五鐘） 
　　北京電靳聘王士珍岑春煊熊希齡朱啓鈐爲善後委員（二十三日上午十一鐘） 
　　北京電蘇皖贛巡閱决從王士珍請裁撤付明日閣議俟通過發表（二十二日下午十鐘） 
　　北京電王士珍主廢巡閱齊督眞除蘇人將有反對表示 
　　北京電魯田憤曹侵權二次廢督電又到院置不復（二十三日上午十一鐘） 
　　北京電奉電安圖縣被鬍匪攻陷知事失蹤張作霖巳派隊馳剿（二十二日下午十鐘） 
　　北京電今日閣議内部請增籌備國會經費每月一萬一千元敎部請淸查道勝銀行股本取息充敎育基金交部提淸孟鐡路借欵合同均通過（二十三日下午七鐘） 
　　北京電敎部普通司長換陳寳泉高師校長任陶履恭（二十三日下午九鐘） 
　　北京電張謇等電催王瑚赴任謂王不卽行蘇人爲維持省政計惟有急籌自决（二十二日下午八鐘） 
　　北京電旅寗皖同鄉會電控聶憲藩一五加徵後又將維持會改六十縣公益名義包辦選舉速令解職（二十二日下午八鐘） 
　　北京電高陽縣商會電十一師勒借鉅餉竟又譁變目兵沿街騷擾危險已極除推代表面陳懇速救民命（二十二日下午八鐘） 
　　北京電鄂電夏已接印孫偕王芝祥二十五入京（二十三日上午十一鐘） 
　　北京電鄂王電據確報大理方面急進和平兩派爭執甚烈雙方實力相等結果或與黔同出一轍滇唐亦將不决自决現已派探往偵得實當具綏靖辦法請示施行至目前川鄂交通已商熊劉聯絡進行（二十二日下午九鐘） 
　　北京電豫趙與日人私訂借欵三百萬開鄭州商埠派趙傑與日人升田十藏主任豫人推李穎等六代表來京請願廢約京同鄉會極憤激决開會謀對付（二十三日下午九鐘） 
　　北京電美願借一萬萬造溆廣路先付二千五百萬除以本路作抵外指烟酒稅充第二擔保現正在電商中（二十二日下午八鐘） 
　　北京電熊克武電今後當循法軌順輿情回復國家原狀確定民治基礎（二十二日下午八鐘） 
　　北京電京庫電線又阻恰庫形勢不明（二十三日上午十一鐘） 
　　北京電參陸處抽調十三師機槍一連援庫已由張口開出（二十三日上午十一鐘） 
　　北京電部派范國璋赴庫監軍（二十三日上午十一鐘） 
　　北京電政府已派張景惠爲援庫總司令鄒芬爲副褚其祥爲庫防司令高在田爲副（二十三日下午三鐘） 
　　北京電聞張景惠援庫計劃分四路進兵第一路袁團二路十六師騎兵三路譚慶林部四路十三師王團共約九千餘人（二十三日下午三鐘） 
　　北京電參陸處派吳桂森等分赴庫叨偵察軍情（二十三日下午三鐘） 
　　北京電赤塔俄各代表會議結果除海參崴代表脫離外决定實行聯合改組統一政府並知照領署轉逹中央聲明仍認優林爲統一政府代表（二十二日下午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　北京電滿站電大烏里巧（十八）被激軍佔領謝氏根據已失（二十三日下午三鐘） 
　　北京電吉鮑電琿春日軍撤去百七十餘城内尙留三百八十名東溝共留六百名密江荒溝亦百餘名均無撤退確訊除再向日領切實交涉外應請由部一致主持（二十二日下午九鐘） 
　　北京電新楊電陳俄舊黨敗兵抵死不肯回國乞再容留現飭道逕商俄新黨收撫否則候明春遣送出境（二十二日下午九鐘） 
　　北京電外部電令駐英美法日各使向各該國政储要求撤消在華郵局（二十二日下午九鐘） 
　　天津電唐山灤礦哿（二十）出險死傷若干尙未調查現已停工（二十三日下午十一鐘） 
　　天津電直議會梗（二十三）議决快電各省議會推代表赴滬制省自治法（二十三日下午十一鐘） 
　　漢口電夏壽康禡（二十二）日十時半到漢赴車站歡迎者逹五千人（二十三日上午十二鐘） 
　　漢口電禡（二十二）日午後王回謁夏談甚密夏定敬（二十四）午十時接篆聞王昨又電京稱病辭職 
　　漢口電聞趙恒惕禡（二十二）午後四時就總司令（二十三日下午四鐘） 
　　漢口電閻相文部奉命援庫刻正準備北上（二十三日下午四鐘） 
　　漢口電傳聞湘譚因平江兵變已辭職離湘（二十三日上午十二鐘） 
　　漢口電吳醒漢在咸豐與李化民衝突吳兵敗被戕孫傳芳部個（二十一）奉令移防黃孝控制京漢路 
　　漢口電鄂沈王兩長向漢銀團商借短期借欵三十萬禡（二十二）日解署（二十三日上午十二鐘） 
　　南京電省議會今日開大會嚴出席述財政困難情形旋用電話請齊出席未到張福增動議民選省長通過（二十三日下午九鐘） 
　　南京電蘇會通過省長民選交審查會草規程嚴財廳報告財政情形勢將破産議會電邀省長出席未至（二十三日下午九鐘） 
　　香港電廣州各界今日舉行請願禁賭大巡行（二十三日下午七鐘） 
　　香港電陳電陸追還運桂廣東圖書（二十三日下午七鐘） 
　　香港電財廳長廖商陳請仿烟酒辦法改組兩廣硝磺局 
　　香港電陳决下月一號頒禁賭令　　香港電陳令李耀漢收束在肇軍隊沈鴻英請陳收編該隊（二十三日下午七鐘） 
[公電]  
　　南寗陸榮廷通電各報館均鑒粤桂兩省以地域關係勢若輔車相依辱齒民國以來粤省迭生變亂軍民紳商各界請援呼籲函電交馳榮廷以隷屬祖籍情難恝視復受中央委託義不敢辭卽率師東下勉任維持當是時粤局糜爛已逹極點力加整頓秩序幸稍回復自是以來桂軍留粤保衛地方盡力服務以迄於今其所以不惜驅十數萬之健兒連年暴露擲數千百萬之餉械竭力扶持凡以救災恤鄰急難禦侮並非有所利於粤也乃自少數激烈分子借粤人治粤之名倡爲排桂之說以致潮惠前方發生衝突榮廷顧念鄰交不忍地方糜爛當卽通電粤中贊成粤人自治並電莫督主張退讓交還督印退出省區一面停止東江戰事以免重苦吾民一面調回各路防軍以免發生誤會所有駐粤各軍現在經巳一律調出粤境此後粤省地方治安即由粤人負責桂省自收回軍隊以後自當酌量改編極力收束外以備國家緩急内以保吾民之治安期於保境息民以冀國内寗一共享和平嗣後一切政爭黨競槪不與聞謹此宣言即維亮鑒陸榮廷馬印 
世界路透電 
[國際聯盟會記事]  
　　二十二日日内瓦電（由波爾多轉）國際聯盟議會今日討論南斐代表薛西爾氏所提聯盟應設法救護阿米尼亞之議薛氏稱聯盟行政會曾謀此難題解决法但美國有受託代管阿米尼亞之能力而不願受此委託南斯拉夫代表稱逐日接到電信表明近東人民對於阿米尼亞人之被屠戮甚爲震怒比代表拉方丹氏提議議會指派委員六人考察用何方法以遏止阿米尼亞與基瑪爾間之仇殺瑞典代表白蘭汀氏贊成此議英代表貝爾福氏則一再說明此問題之困難謂聯盟僅包括有組織之國家各有固定之疆界且能爲世界輿論與經濟壓力所左右今阿米尼亞之疆界將由威爾遜總統定之但基瑪爾乃一匪首旣不知世界輿論爲何物又不以經濟封鎖爲慮現宜覔一强國以接受救護阿米尼亞之責任若聯盟會員之接受集合的責任則殊可疑蓋聯盟行政會請求會員自由捐助防治窒扶斯症經費一事尙失敗無成也法代表維維亞尼氏主張集合的立即行動謂拉方丹氏所提議之委員會辦法固　予阿米尼亞人以希望但未必能成功法國前在和會曾有組織國際軍隊之主張但和約原文竟未列入如今日果有此種武力則阿米尼亞早巳保全今議會應令行政會覔一能接受停止雙方仇殺促使議和之責任之國瑙威代表南森氏稱此爲出兵六萬人耗費二千萬鎊之問題美國前雖拒絶管權但在今日或可接受救護阿米尼亞人民之使命羅受託代馬尼亞與加拿大之代表相繼發表意見前者贊成法代表之議論後者贊成南斐代表之提議辯論後法代表維維亞尼氏與南斐代表薛西爾氏允合提出議案於是全場一致通過議案如下（一）請行政會與各國政府接洽物色願於阿米尼亞與基瑪爾間調處之强國（二）組織六人委員會於調處失敗時研究此問題查照會章此種重要問題須得議會全場一致之同意今與會者無一異詞巳引起良好印象 
　　十九日紐約電共同通訊社日内瓦消息　國際聯盟將有兵力以厲行共决議行將派聯軍赴立陶宛保衛秩序監視公民大會此會前由聯盟行政會决定在維爾拉等處舉行俾人民自决是否願屬波蘭抑歸立陶宛此項聯軍除英法比外尙有西班牙在内查派兵保安乃會章第二條所許可今聯盟職員對於此議頗爲歡忭蓋以此舉可示人聯盟非無其具也德國之加入此届聯盟議會恐未必能成事實此乃德人自誤若德國於議會初開時提出入會請願書則當可得三分之二之多數同意但德國旣未請求德外交總長西門士氏且稱不願請求而反對德國加入者又運動四日故事勢今已大變矣據可恃方面云德國入會問題將擱至下屆大會再議今卽有人爲德國提出請求亦難成功因衆意德國須自行請願也德國國際聯盟協會秘書史華資氏解釋德國不願遽卽入會之理由謂賠償問題未經解决以前德國未便入會德國前簽定和約無異簽定不填數目之支票今若未知賠償確數而遽入會是不啻又處於置一空白支票之地位也德國入會徒增協約國對德之壓力耳云云德國國際聯盟協會要員克勞斯氏解釋德國不願加入聯盟之理由曰吾人願消除戰爭之仇恨如吾人加入法國勢將退出聯盟吾人願與法國消釋前嫌言歸於好如法國不投德國加入票則德國不欲加入也選舉議會副議長六人時石井氏於三十九票中得三十六票 
　　二十二日日内瓦電（由里昻轉）巴黎晨報稱法代表維維亞尼向聯盟議會第五股委員會即審查新國入會事件者陳述意見如下新國須具有下述之資格方許入會（一）該國必已履行其所有之國際義務（二）該國必有一負責任之政府堪代表其國家以締結契約者（三）該國必有可向聯盟擔保其履行聯盟約章所載各種義務之組織（四）該　必有正確之疆界而其人民必有一種國民之特質第五股委員會於約略討論後一致通過此案 
　　二十二日日内尼電國際聯盟行政會昨日午後復集議以希門斯氏爲主席專事研究波蘭與立陶宛間所爭土地内公民大會之組織事波學懷氏已病愈出席 
[愛爾蘭黨人之大暗殺]  
　　二十二日紐約電共同通訊社訪員電稱自昨晚起英國杜白林方面傳來消息甚少但有詞甚簡單之電信謂巷戰已作續有死者又有一電信謂受傷者已充滿醫院每日郵報之杜白林訪員探悉英政府將派重兵赴愛爾蘭恐暗殺事件將蔓延於英倫 
　　二十二日巴黎電杜白林消息新芬黨持械攻擊軍官之住處因軍官近曾與聞審訊叛逆之軍法裁判也軍官數員巳被殺死 
　　二十一日紐約電共同通訊社杜白林消息今晨九時新芬黨同時施行暗殺手段遇害者爲現役及退伍軍官或政府人員至少現巳死十四人傷六人其進行方法係以六人或八人爲一組分赴各軍官之住宅或伺於門外或直入其室而殺之午後克羅克公園舉行足球比賽會時有十六輛汽車滿載兵士而至圍住公園不知如何而起衝突兵士安置機關槍破門而入聞兵士先向空開槍後乃向人叢轟擊又有人謂新芬黨先從園内槍擊兵士觀賽者萬五千人頓時紛擾聞巳踐斃數人死者總數不詳大約在十人至三十人之間據官場云兵士探悉有女子若干人舉午前暗殺有關者適在公園觀賽故擬入園搜查云此次暗殺佈置之周密與報復行爲之迅速爲愛爾蘭内爭以來所未有 
[美人所得俄國之大合同]  
　　二十二日紐約電紐約傳報倫敦訪員曾謁見樊德里浦氏樊氏近駐莫斯科兩月頃始歸來據其自稱携有值數千兆元之合同樊告該訪員曰余有在俄國全部建設工廠之合同當初向　　擬出此議時列寗言各　須遵照勞農法律辦理余答以不能擬於翌日離莫斯科列寗乃召集國務會議歷十八小時繼乃告余曰工廠之制請隨尊便可也樊氏希望以機車二萬二千輛飛機萬架路軌二千萬噸及值洋百萬元之美國物品應俄國之需求訪員問以俄國將否付欵樊答此爲其個人與公司之事紐約傳報稱樊氏公司在西比利亞東部所得之讓與權其範圍之大爲自羅特斯氏建設南斐邦以來所未有樊氏謂一俟讓與權發生效力裝至美國之貨將源源不絶可使航務部閒置之船忙碌四十年之久加恰加之漁業亦在讓與權之列其範圍倍於美國亞拉斯加州薩爾門漁業樊氏又謂油之供給可應加拿大全土之需求而不必仰濟於美國此外西比利亞全部之穀如運輸組織完備亦可運出樊氏語訪員曰列寗氏曾聞余美國有興社會革命之象否余答一萬年内不致有也列寗曰美國人人置有自動車則君言或信然列寗復問及日本將否抗議西比利亞讓與權余答此與余無干該訪員後問樊氏過激黨共産主義之理想能成功否樊答曰不能過激黨亦自知不能成也 
[英人所得中國之特許狀]  
　　二十一日倫敦電中政府旣以特許狀給予中英商人後英國即有大商行三家擔任組織中英商業公司所需資本十二萬鎊之大部分該公司之宗旨係在通商口岸外經營實業華人僅供給資本而管理權則操諸英人以其具有管理才能與國外商情之知識也 
太平洋路透電 
[庫倫戰事之外信]  
　　二十二日北京電美救援隊今日午後由庫倫歸來同行者爲美工程司米爾斯氏日本軍事委員某氏及俄國菲汀化夫氏夫婦子女等數人現留居庫倫之外人僅英人密爾斯氏與格林氏丹人哇拉夫森氏並日人十一名華人所傳十月二十四日二十六日二十八日戰情及十一月四日之惡戰消息均經新來之人徵實綜計前後共見小戰二十次大戰五次該隊於本月十七日離庫時敵軍砲彈落於距庫倫東十二哩之阿諾里加敵軍進攻由俄軍官督隊敵軍多屬蒙人布里雅特人日本人大約尙有漢人數名庫倫現信指揮戰事者爲俄國恩琴氏敵軍中俄人不多原有之兵力約二千人大約今已增加援兵二千人華軍亦得買賣城步騎隊援兵二千五百人現料敵軍將續攻庫倫其結果未能逆料居留庫倫之俄人處境至爲可憐菲汀化夫氏病勢甚劇若不離庫恐已物化庫倫活佛及王公等現皆受監視 
[東俄近狀記]  
　　二十二日海參崴電海參崴議會聆各黨之報告後已依從内閣建議候海參崴代表於本月二十七日由赤塔歸後再行解决與遠東其他各國聯合事日軍司令巳以此項消息電告日本參謀員並電致克拉斯諾施柯夫氏謂謝米諾夫與加浦爾之軍巳允將軍械繳由日軍由管克氏亦應令赴大烏里之俄黨繳械又謂此事有續行談判之必要並請克氏以此情轉達俄黨克氏覆電賀日軍司令得解除謝米諾夫與加浦爾軍隊之武裝並謂現將竭力與俄黨互商日軍司令必可安然解除彼等之武裝 
　　二十二日東京電駛抵日本之某輪船謂傳聞俄黨五千人儗奪回廟街以爲攻擊駐亞力山特羅夫斯基日軍之根據地故廟街近日大爲不靖日人已作凖備並巳奪取俄砲船以防不測該地氣候在零度下二十五度 
[日兵在琿春近聞]  
　　二十三日東京電陸軍省公報稱日軍在間島邊界南平屯（譯音）焚燬基督敎學校一所因查明校内設有亂黨機關部之故 
　　二十三日東京電間島官場消息華兵現占用居民之物品居民皆恐華兵續抵而願日兵留駐聞間島韓人之信耶敎者今後紛紛改信其舊敎間島韓人一千五百名曾經華兵許可焚燬匪黨之家舍十所 
[日韓近事記]  
　　二十三日東京電國民新聞載稱内閣决定正式向美國詢問焚德里浦氏在西比利亞得讓與權事如有必要即將以所詢得之情形爲將來交涉基礎 
　　二十三日漢城電朝鮮縣議會選舉據報告觀之漢城日人獲選者十八名韓人獲選者十二名其他要區日人獲選者九十四名韓人獲選者三十六名居民對於選舉頗爲冷淡 
國内要聞 
[北京通信（般若）]  
　　夏壽康赴鄂之經過王瑚赴蘇有動機 
　　自本月十日王占元嚴電拒夏以後蘇鄂兩長問題幾於完全停頓然至二十日晚九時夏壽康忽然起程赴鄂而王瑚之赴蘇亦大有動機此其經過可得而言政府方面於得王占元請假拒夏之來電即派米棟材赴鄂及見王氏詢以電報之原因王曰　此電係我所發並無他意詢以拒夏之實則曰我於夏並無芥蒂夏來我確歡迎但所抱恐慌者惟在差在缺之人慮夏到任以後全用鄂人若輩全失其飯碗然我想夏仲駰久歷仕途亦决不致將現在官吏全行更動我已代爲安慰矣夏儘可來决無他慮又詢以軍人是否反對則曰軍人是我部下我不准其反對彼等又何敢又詢以何故請假辭職則曰我確係有病與夏無干夏即不來我亦依然請假此一場談話直成爲夏氏可以赴任王氏不再反對之根據米棟材返京後據此報告當局猶不之信再派員某氏赴鄂回京之報告仍與米同故至十九日即决令夏氏赴任 
　　鄂人方面對夏之赴鄂以必逹目的爲鵠亦設法疏通前此王氏左右曾有運動省會議員囑令拒夏而擁王兼代然此意竟不得達漢口各團體且有迎夏之表示近一星期内鄂督署秘書長金世和曾電夏勸駕蔡漢卿亦電夏勸駕最後有鄂人中爲夏前驅之呂逵先亦自鄂來電謂可以無甚問題催夏速往夏以是决行而尤有鞭策夏氏使不能不往者則日前夏氏赴津一次黎黃陂親送至車站謂我非送君返京乃送君赴鄂君如不赴任則請勿再相見且即及黃泉亦毋相見如君果往則遇有爲難之時我必助君否則君亦請與我絶云云此種决絶之詞尤迫夏以不能觀望故十九日鄂代表六人謁靳即謂反對夏者不過王氏左右鄂人巳自能疏通請令夏往靳立允之現在鄂人對於夏之前途雖不無惴惴然亦信爲有可以赴任之機也 
　　夏氏赴鄂則孫振家可赴京兆王瑚交代以後即行赴蘇此爲連鎖之形式故夏氏旣行則京兆江蘇兩問題即應順流而下以愚所聞政府之派員赴鄂亦曾與孫接洽催即迅赴京兆孫謂我由道尹改京兆尹原是陞遷但王督不好中間令長鄂數日轉尹京兆亦覺難以爲情不獨京兆人反對我我自己當先反對我然我交卸四五日後决赴京覲見總統如能不令我到任更好否則看總統意思如何云云此一種談話雖似未允赴任然所懼者仍在京兆人之拒絶以看風色者然京兆會有電迎孫孫氏復電曾見各報並無不來之表示此孫振家赴京兆問題之眞相也至於王瑚則本得替人即行者孫振家如到京則其赴蘇當無問題矣 
　　蘇人方面固極望王瑚之早日蒞任者也開旅京蘇人之一般心理最要在促齊耀琳之去蓋齊耀琳經兩次彈劾且經明令免職則齊之於蘇巳恩斷議絶且齊氏及其左右平日之所爲旣無「善」字之可言則免職而不去尤慮其悍然不顧江蘇益受其殃如近日大批知事之更調警佐之改省委敎育費之不發其顯見者而王一日不赴任齊一日不交卸甚且因爲留任之運動故欲速齊去以催王爲第一義蘇人正式非正式之與政府交涉催王速行巳非一次王亦允得代即行然自王占元拒夏以後又有去不成之勢彼時黄以霖錢崇固即往府院請勿因湖北而牽動江蘇即孫不能來亦請京兆先派代理俾王得以交卸本月十二日靳氏接見黄錢答以仍令夏往孫來王赴蘇不達目的我亦辭職而囑以待一星期後自有分曉此一星期中張一麐莊藴寛及黃錢又連名函府院催詢一次府則力辯並無留王不行之說院則答以任何曲折終使到任及十九日黃錢訪靳因一星期之約往討回信而靳令秘書代見允次日回復昨日得復則謂夏往孫來已近事實稍待數日卽見分曉故王瑚之赴蘇今尙不過已有動機而果否一無變化則必俟孫振家到任王瑚定行期以後方能作數故黃錢二人非待至此時决不能離京而返也（十一月二十一日） 
[北京通信（吹萬）]  
　　自治聯合會請願與第九次常會 
　　自治聯合會推代表赴府院請願廢督且請自魯始業誌前報代表朱和中王玉樹等八人於二十日上午八時先集於江西館携公函章程宣言書先至公府由吳秘書長代見代表首述該會宗旨問中央對此是否有遵行之决心次即言山東田中玉自請廢督正督軍可廢之機請中央速允其請吳答廢督一事中央頗贊成但因時機未至不敢以某省爲試騐中央對於貴會異常注意凡貴會開會情形及一切動作總統皆得有詳細報告日必間之諸君之來亦在所早知總統對於貴會宗旨十分贊成但貴會以爲當先廢督後裁兵後自治而總統則以爲當先自治後裁兵最後迺廢督僅步驟上有不同耳今中央巳下自治令矣此舉卽根本貴會宗旨以行者代表謂山東人民方面旣願廢督今其代表尙在其議會敎育農商各公團皆舉正式代表加入自治聯合會是其主張廢督實全省一致也田中玉復自請廢是督軍亦以爲當廢也督軍與人民皆願廢督而中央迺不之許謂源凤魯省爲試是督之不廢僅中央之主張耳此國人所引爲可怪者也至於自治則本會所主張者爲人民之眞正自治由人民自行立法自行行法之自治而反對中央以命令頒布一種欽定自治章程令人民遵行之自治此次中央之自治令其意果欲復前淸時代欽定之城鎭鄉自治耶抑贊成本會所主張之自治吳答中央意亦欲求眞自治决不頒行官督民治章程與貴會所主張者同河南自治團體已加入貴會吾固河南自治團體中之一分子對於貴會主張當然贊同餘言可以代達總統代表迺辭出其時已十二時許矣各代表在途購麫包且食且行至國務院已一時許總理與秘書長皆巳上國務會議席迺由董秘書代見董迺一謹愼從心之人也代表述來意後董謂彼不敢說好亦不敢說不好可代達代表謂現爲責任内閣内閣無確實答復代表無以報大會不能行請秘書往告總理謂代表必得答覆迺行也迫董去董無如何迺入待久之方至謂彼以總理正在開閣議不敢往告閣議畢總理即歸迺候諸道旁及總理出將上車矣迺趨進禀有話回報告代表諸 
 
 

Page 7

 
 
君所詢二事總理答廢督現在辦不到當至統一後即上車去謹述其辭不敢增亦不敢減代表謂統一令巳下矣而總理迺謂廢督現辦不到當待統一後則是總理固自以爲今尙未統一而以自己副署之命令爲兒戲也不然依總理言當立即實行廢督董謂總理令我言如此其意如何所不敢知不敢於其未令言者告諸君代表無奈何迺出 
　　下午二時開第九次常會由四川代表劉立夫主席（一）報告文件六種（甲）熱河總商會推舉李東范劉秉蔭舒賡啓爲代表請加入爲會員電（交審查股）（乙）江蘇省同鄉會函轉上海各團體及敎育總會快郵代電請向政府交涉蘇缺督不補魯從田意廢督（已在進行交文書股答復）（丙）湖南旅京民治促進會公推陳嘉言黃贊元王毅譚法瀚羅正緯羅敦緯楊孝斌梁家義羅誼童彪爲代表函（交審查股）（丁）浙江嵊縣公民邢啓周函寄維持全國治安辦法建議案（存文書股備考）（戊）京兆旅京公民楊祖培等三十餘人否認京兆代表函（交審查股）（己）京兆敎育界否認京兆敎育會快郵代電（交審查股備案）（二）新加入代表報告（子）湖南梁家義報告大致謂湖南同鄉於驅張時即組有民治促進會今張雖去尙未能眞正自治當再進求廢督裁兵一面推代表返省運動一面推代表加入貴會今日代表曾開聯席會議决貢獻於聯合會者二事一北京有各省區自治聯合會各省會當組各縣自治聯合會各縣應組各市鄉自治聯合會二當注意初級自治（丑）察洽爾孟儒珍報告察區黑黯及有推倒軍閥實行自治必要情形（三）請願代表王玉樹報告請願經過（四）張煊報告會章十二條因會章第三條已修改因生衝突以今日上午赴府院請願當携往不及提出大會修正後再付印故自行修改爲「會經費由各省區旅京同鄉會及各省區推出代表之公團擔負之」先以付印審查會辦事細則第三條亦攺或爲及删第二項三字請公决是否當再經兩省以上代表提出修改之手續衆以爲此文字修改當然事即作爲修改案通過（五）察湘補舉幹事湘羅正緯（審查委員）譚湘人（文書）羅敦偉童彪（編輯）王毅梁家義（交際）楊孝斌（會計）察邢尙志（審）卓特巴札普（會）劉挺之（文）鄭英（庶）杭錦壽（編）孟儒珍楊恒靑（交）（六）提議事項（甲）林逈羣請用代電請各省公團推出章程第三條所定代表案（通過）（乙）吳榮萃認中央口頭所言與本本宗旨已一致是請願已稍有效果請電各省努力一致進行（通過）（丙）王玉樹提常會改爲第星期六一次各股每間一日開會案（通過）景耀月提本會附設地方自治制度討論會研究自治制大綱案（討論頗久通過）此外尙有提案多起以時巳六時不及議出結果遂定下會續議而散（二十日晚） 
[北京通信（直言）]  
　　贛人爲爭省長見總統紀 
　　贛人之謀去戚揚也久矣而迄未能達目的近因李烈鈞有圖贛之訊中央視綫方注於贛深恐贛折而南牽入旋渦旅京贛人遂乘此時機請以贛人治贛公舉代表四人分謁府院每道一人豫章道爲萬兆芝潯陽道爲蔡公一廬陵道爲李安陸贛南道爲鄭國光於十九日下午三時赴府請見由吳秘書代見李安陸首先發言謂今中央明令宣布統一而廣東乃爲粤人治粤大啓兵戈今粤事旣解决矣其次者卽逮江西西南反對中央統一其全力皆注意於江西李烈鈞之圖贛方在積極進行中其兵力現有二萬餘江西之危如纍卵此事中央當加注意江西同鄉知此事最詳李之圖贛贛人爲之助者頗多蓋彼藉口於江西人治江西故從之者乃如歸市也爲中央計莫若去戚而任贛人爲省長則或可免於禍否則江西且爲廣東第二當此急謀統一時而江西乃或折入於南中央亦且無辦法吳答李烈鈞之圖贛政府所得報告電甚多中央正想法籌備對付正無法想江西同鄉果能出而爲助固中央所望自當代達蔡公一謂近聞中央已有去戚之决心并聞有派丁乃揚繼任之說江西同鄉聞之多不滿意本省各公團函電齊馳令旅京同鄉會向中央表示反對並謂如果中央再以非贛人長贛贛民且以不納稅爲抵抗同鄉會得此消息不得不向中央進一忠告萬兆芝謂李蔡杜君所言外尙有補充者數事（一）江西同鄉非至忍無可忍時决不起而多言吳答此情素所深悉萬復言其二謂戚揚在贛政績歷經省會彈劾及各界公民呈辭府院當均見之不必詳述簡言之戚之在贛舍以贛爲紹興人之殖民地外對於本省實業敎育槪未過問其所以能留贛四五年之久者厥因有二（一）以中央對於江西素不甚注意以江西素服從中央也（二）江西人民素持不生事主義遇稍可容忍之地方長官卽容忍之戚氏之久留僅賴此耳而彼乃以爲江西人民可欺中央政府可蒙其腐敗因循之政遂日甚一日迨本省人治本省之潮流旣發動贛人始有去戚之動機現今各省舍甘新閩等少數省分以外皆巳由本省人爲省長而江西獨否可知中央不注意江西也曩者省議會嘗欲開臨時會戚無故阻之戚不讓江西人有參政之機於此可見省城之爲自治運動者屈伏於戚氏淫威之下不能動作乃令京同鄉代爲表示今旅京同鄉一方爲發展本省自治一方爲發展江西政治對中央有單簡之要求（一）戚揚决不能一日留江西以彼早與贛人處於反抗地位也欲全江西當先去戚（二）現今本省人治本省之潮流已風行全國中央之對江西不應有所歧視（三）江西同鄉素無黨派中央苟命江西之有資望者長江西無論何人江西人必不反對吳答萬君言異常明澈江西事中央初未嘗置之度外戚於江西中央欲去之也久矣至去戚之後當然順應全國大勢而不反抗民意以行至於是否立時决定以江西人長江西現尙在未定之數但終可不以江西人反抗者往萬問外間傳言將任命丁乃揚此言是否成爲事實吳答丁之長贛說在數月以前現形勢已變不至再提矣今政府巳明令復地方自治各省地方自治發展後本省人民幸福當然可以保全至省長之是否本省人則可不必問也萬謂他省情形所不敢言就江西論戚一日不去地方自治一日不能實現戚以爲自治乃地方對於彼之攻具嘗謂彼一日在江西必不令地方人得權戚實持排除贛人主義以治江西本省人自治雖未必定有利然自省長以下苟爲同鄉則知地方情弊較切易於爲治可斷言也吳答初不知戚在江西爲惡一至於此特遇贛人贛人輒攻擊之初以爲紂之不善不如是甚也今正告諸君丁必不長贛戚終必去贛所差者時間問題耳萬復言曰江西人素服從中央而中央乃獨淡視之以爲贛人無能爲可欺也今贛人已自有覺悟知徒忠順之適足招欺中央果再持以前政策對贛贛有他變同鄉等雖欲爲中央盡力亦在所不能矣吳謂中央必不輕視忠順者諸君之言當悉代達代表乃辭出（二十日） 
[琿春交涉之所謂一段落]  
　　琿春交涉日本提出撤兵條件三條（按原提條件共有四條惟第四條係聲明中國政府如容納上列三條件則日本卽可撤兵等語故實際上只能謂之三條）當由外交部備文答復分别准駁業誌前報聞駐京日本公使接到前項覆文後復於十八日備文照會外部聲明關於一二兩項所請求之保護日僑及五處增駐軍隊各節來文認爲中國應負責任允自動的分别辦理本公使深表滿意至第三條所列之隨時出兵原爲預防中國政府不能十分取締兇徒起見今承表示不至再有何等意外並擔負完全責任本使亦深爲諒解姑將此項條件暫行保留俟將來再遇暴動發生臨時協議所有因此次事變開往琿春之日本軍隊於奉到來文之後業由本館飭令陸續撤退並已有一部分實行開拔特此備文致覆卽煩查照按此項交涉據上例日使覆文彼方旣允撤兵是已告一段落惟第三條件猶在保留仍屬未澈底之解决也 
　　日使照會我外部之覆文昨據某當局言日使覆文係於二十日上午送到外部其内容確擬保留出兵之權惟以我政府前次覆文旣允負保護日僑安全之責不使再有何等意外之事發生自覺無可抗辯故以臨時恊議四字爲暫時緩和之手段以期仍達將來隨時出兵之地步政府現擬謀澈底解决不願受一時之含糊故對於要求保留出兵一層仍擬嚴行駁覆云 
　　奉天張巡閱對於日使保留出兵一節曾有電到京陳述意見大致謂我軍警如能永遠嚴防俾無意外發生則縱允彼方保留亦無問題所慮韓人或暗殺日人則防不勝防若將此項明定限度文中載明須韓黨舉動較此爲大日本損失較此爲重時始可出兵如斯尙有討論之餘地是否有當仍候裁酌施行 
[湘局將起變化說]  
　　當平江兵變發生之際省城方面同時亦大起風聲謠風繁興市民驚恐大西門守城隊旣搜獲炸彈甚多軍警又破獲倒譚機關不少十六日晚竟有人混入總司令部預備行剌當經衛隊拿獲據供黨徒甚多布置亦甚周密於是立時宣布戒嚴委第二旅旅長廖家棟爲省會臨時戒嚴司令一面飭知各守城隊兵對於出入城門行李務須嚴行檢查總部附近之步哨綫延長甚遠部内每晚口號多至三四次各人員至有不敢在部内住宿者風聲緊急可想而知連日以來且有彰明較著以攻擊譚氏者某報著論逐譚某團宣言譚氏橫征暴歛大失民心譚氏見此情勢乃有自願退讓之說昨巳將二區司令張輝瓚三區司令謝國光電調來省商酌大計並於昨十八日召集中級以上各軍官在總司令部開特别軍事會議决定革新湘省軍民兩政大問題關於軍政方面决計廢去督軍總司令專管軍政關於民政方面省長决定民選譚氏對現任各職並極力堅辭後經列席各軍官再四挽留譚氏僅允省長未經選出以前暫行擔任省長總司令一職則公推趙師長恒惕擔任趙氏對此堅不承認仍力挽譚氏兼領其結果决通電各駐防軍官徵求同意俟覆電彙齊再行酌議但此外尙有人傳述謂譚氏已决定暫時離湘藉與滬上各要人籌商統一及自治各問題將於日内起行赴滬軍政交趙民政交林俟布置完全即將發表云云後又探悉譚氏對於省長兼職巳三日未至省署政務廳長曾繼悟以譚氏旣將赴滬遂亦决定辭職凖此以觀譚氏離湘之說不爲無因此後湘局情勢若何殊難臆料矣 
[許昌兵變詳紀]  
　　河南許昌軍隊譁變係十一月十日當時曾有報告現在許昌方面秩序漸復爰將譁變情形詳誌如下豫俗隂曆十月一日爲祀神之節與淸明掃墓並重俗謂「早淸明晚十一」之諺是日城市間向例抬城隍出巡演扮故事雜伎以資娱樂近數年以兵匪頻仍城隍神亦怕惹事將出巡盛舉罷免本年有多數紳董以城隍老久蟄深宮恐致悶損固請御輦一游縣知事亦附會之是日天高日晶一時城裏鄉間紅男綠女摩肩駢足於軟紅十丈車水馬龍中追逐於城隍老之後遨游天街頗極一時之盛而飢民丐子亦得匍匐街頭巷角向游人多討方便丘八大爺乃得乘此機會一窺許昌各商店之富藏一覩許昌善男女之華麗蓋自第三師撤防北歸後閻相文所部卽駐守此間刻下閻雖升任爲二十師師長而其舊部仍在許昌特旅長已易閻而張矣當此熱鬧之餘各游人皆精神疲倦至晚十二時大家在游夢正酣中突聞槍聲砰砰震耳初猶以爲燃放爆竹幾聞喊聲四起火光燭天始知不妙紛紛逃避然已滿城風雨徧地搶刦無處可躱初由南大街而天平街而北大街由城至車站之電線巳被割斷直至三點鐘後喊聲漸遠巳由成而搶至車站所有富商巨賈莫不搜羅一空且槍傷四十餘人因而斃命者七八人迨至破曉殺聲頓止漸歸寂靜被害之家互相問訊咸謂「匪輩均着軍裝持快槍雄糾糾見人欲噬」計被搶者約一千三百餘家尤以中國銀行郵務局及德記瑞復久中興久各商家各錢店鹽店被禍爲最烈被火延燒者約七十餘家損失約在數百萬以上此刻尙未得精密之調查也然一詢匪之來蹤去跡無人能道之者第聞直軍乘搶刦正烈時逃竄數營而直軍首領則出示安民謂係城隍出巡時混進匪徒趙督電告中央亦未指明是兵是匪而許昌一般輿論則均認爲係軍隊譁變許昌公民赴電局拍電被軍人拒絶乃微服至郾城始將譁變情形電禀開封故直至眞日午趙張兩長始接到電報聞當時有郟縣知事之子赴省解欵道經許昌宿某旅館召伎侑酒被變兵尋至將解欵完全刦去又有某縣知事卸任歸省宦囊頗富路過許昌亦被變軍刦奪一空聞其數約在七萬以上此刻趙督巳派兵彈壓秩序漸復而敗屋殘瓦滿目荒凉市面大不如昨變兵除膽大者仍舊歸伍外餘多逃去鄢陵扶溝一帶匪警頻聞或即此輩賈其餘勇也 
[南京快信]  
　　美國駐京公使克蘭氏昨由滬抵寗晚七時齊代督在署設宴歡迎各機關長官均陪席克蘭夫人及女秘書由齊代督之夫人招待九時散會今午十二時駐寗美領事在署公宴齊代督亦赴席克蘭公使偕夫人乘下午三時特别快車北上 
　　寗垣某某兩團體日前確曾有電致府院請留齊耀琳不知受何人運動 
　　兪紀琦未交卸財廳前曾更動稅所十餘處茲聞姜東之譚啓瑞不肯移交而錢宸訓亦不肯交卸揚衆車且聞蔣壩之吳無爲巳於前日來省預備控兪謂接事不到三月並不虧短比較何故撤差某當道已允設法維持惟奉委之謝傳基等不能到差頗爲喪氣 
　　省議會本星期二開大會請新任財政廳長嚴家熾出席說明本省財政情形並聞嚴氏定本星期三赴滬籌欵省議會昨日開各項及决算審查會六年度决算審查會之進行定二十四日請行政委員出席二十六七兩日爲分股審查二十九日爲合併審查終了二日大會提出報告 
　　常熟公民沈洪鈞等電省議會稱知事歐署春行爲不端請提案彈劾 
　　署奉賢縣知事孟廣悌代理六合縣知事張九卿均因監犯越獄交付懲戒 
地方通信 
[寳山]  
　　寳山童子軍會操紀本月二十一日寳山全縣童子軍在城内第一高小操塲舉行第三次會操是日到會者有一高二高三高浦濱公益吳淞第一虬江六校共計童子軍一百餘人下午一時開會總教練顧拯來評判員戴企留兪元爵等及中華職業學校童子軍相繼蒞止表演節目有二十餘節之多比賽分結紐旗語生火三種結紐第一（一高）第二（浦濱）第三（二高）旗語第一（一高）第二（三高）生火第一（二高）第二（虬江）第三（淞一）其他如三高之小架橋工程堅固一高之音樂聲調悠揚操演畢山會長王詠仁給奬顧拯來演說遂散隊 
[松江]  
　　公民方面之爭管府産意見松邑公民沈璇王正瑩周紹康沈維華吳維藩等爲舊府治七邑士紳爭管府有欵産呈省道文云舊府屬敎育慈善欵産經七邑敎育慈善聯合會發生爭議聚訟紛紜莫衷一是若長此相持不爲解决現值收租之際此爭彼拉勢必釀成意外惟欲求解决之策須先明其爭議之由兹查其爭議之由實出於善堂之壟斷把持不洽輿情推其壟斷把持之原因由於董事之世襲且有一人而兼數董者公道有違羣疑斯起把持不去紛爭靡己欲除把持之弊應以堂董選舉爲前提本大公無我之心行公事公開之實默察邑人輿論社會趨勢均以善堂董事選舉應山府屬各縣法團所産出用昭普及至董額之支配以各縣欵産多寡爲標凖不能以縣分爲依據董事在育嬰全節至多不得過二十四人普濟不得過十二人然後於每堂所舉董事中各互選總董一人執行堂務均係義務職不支興馬薪水等費以杜覬觎而弭競爭惟援據法律解釋以財團法人當視所在地爲主體故松縣所在　之農商學三法團除得選舉堂董外應畀監督善堂出納之權俾崇法治所有屬於舊府治之學校欵産早經分别支配立有專案依據敎育部部令不得再事更張免滋紛擾總之敎育慈善事業現狀必須維持如果各抱地盤主義分析摧殘則爲松江合邑人民所極端反對當盡力以爭者也璇等不忍敎育萌芽慈善事業因爭持而致有妨碍用敢貢獻芻蕘謹備採擇施行以杜爭端而免意外 
[金山]  
　　學校募捐助振金山松隱鎭國民學校敎職員等乘古曆朝節放假之暇特組勸捐隊勸募八省度寒急振集得銀一百五十四元業由該校長親送華洋義振會轉給災區矣 
[靑浦]  
　　靑人爭敎育欵産電齊省長王道尹鈞鑒前六縣代表所擬處理舊松屬公有欵産辦法輿論極端贊同乃松人竟有意把持朦蔽鈞聽實深憤慨若不貫澈各代表主張恐於原有事業發生危險爲此呈請鈞座維持公論俾得早日解决不勝公感靑浦縣敎育會東北商會農會同耻養 
[蘇州]  
　　調查選民之會議第三屆省議員選舉蘇城調查選民事宜將次完畢正在編造名册之際又奉省公署電催令飭先將選民總數電復一面趕造淸册在五日内呈送彙辦即經蘇州市董事蔣潘顧三君召集各區調查員於十月十二日至所開會各將查得選民總數當塲口頭報告經蔣市董彙算蘇州市選民約有十一萬數千人又蔣市董宣佈接到蘇城新安會館董事函送安徽旅蘇選民册十一本計列選民五千三百七十人請編入蘇州市名册此事應如何辦理請公决當有某紳等以上屆辦理選舉時前任吳縣知事吳其昌及汪前董私下接收新安會館造送選民册七本一事係屬違法舉動當時亦曾爭論有案可稽此次蔣潘顧三董諒亦不願作此違法事矣且各區均己派員調查凡有旅蘇皖省選民均須入册是此項名册己屬重複應即退還於是全體决定將原册退還函復該董轉囑旅蘇選民各就本區與調查員接洽議畢而散 
　　鬧荒案愈演愈劇縣屬東橋一帶鄉民聚衆鬧荒愈接愈厲前日温知事請撥軍隊隨同下鄉該鄉民等竟不服勸導集衆包圍官軍官軍不得已先放空槍示威鄉民敢以磚石農器等物亂擲致營長彭沚菁連長唐承宗均受有微傷排長袁培則被衆鄉民擄去經各兵士奮力救回中士何金龍頭部被鄉民用農器擊成一洞至是官軍乃實彈射擊當場格斃鄉民四名旋由彭營長等馳往滸關請温知事騐明傷害一面馳報朱鎭守使李團長加派軍隊前往一面温知事亦據情飛報鎭道兩署曁省公署請示機宜現温知事尙駐滸關文昌廟派定署警以三時爲一班輪流往返城鄉傳遞消息云 
　　撥付學欵之爲難蘇垣省立學校各校長會同赴寗請欵一節茲悉各校長己於二十號晚車返蘇據聞抵寗後即與全省省立校長晋謁嚴廳長嚴君以無欵可撥十分爲難再三討論僅允於各校所在地之縣欵項下借撥應領九月分經費一月其餘所欠須另行想法云云各校長深知嚴氏爲難不再苛求惟請廳中早發訓令以便可向縣署領用惟吳縣共有省校七所每月應領經費約一萬元不識果能照撥否 
雜評一 
[時間問題（默）]  
　　時間問題一語以一方面言之若甚接近者蓋其他重要各點皆已同意所餘僅實行時間略有不同故所謂時間問題者極有希望之詞也又以一方面言之若甚遙遠者蓋其他雖已同意而時間實茫無限度百年而後千年而後亦在時間之内也故所謂時間問題者又極無希望之詞也 
　　今日政府對於各代表之要求自治廢督易省長無不極口贊成極表歡迎所異惟時間問題耳聆其言甚甘而窺其實際則又渺不可卽今政府詞令之妙豈不遠勝於前政府哉 
　　然而去所謂誠意也遠矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北大同人寓送蔡孑民氏紀]  
　　蔡孑民先生前日（二十二日）抵滬北京大學旅滬同人於昨晚八時假座一品香菜館設宴祖餞蔡君蔡君卽席演說述此次赴歐美考察之旨趣並希望北大冋人力圖補救弱點而保存優點其巳出校者希望其能出精神與物質之力輔助母校語意態度均甚懇摯（演說詞見後）列席者陪賓如湯爾和（北京國立醫學專門學校校長現即赴法考察醫學）陳獨秀及其夫人（陳君前爲北京大學敎授）吳稚暉汪精衛李闡初張申甫徐彦之（以上三君亦即赴法考察）張溥泉沈信卿穆藕初胡敦復胡明復賈季英任矜蘋孫道勝君等北大旅滬同人如狄福鼎李澤彰馬頌武沈仁沈義馬演初蕭裕生李蔭穠劉秉麟君等先共攝一影入座餐次陳獨秀君起立先致歡送蔡君之意繼謂國人對於此大之毁譽各别予意北大之弱點在學術未進步此亦吾人所承認者但其有兩種原因（一）設備不完（二）國事俱無進步大學不能單獨進步不過吾人總當力圖補救耳至於北大之優點實有二種（一）學術獨立（二）思想自由吾人對於上述北大之弱點尤有深重之感觸蓋蔡君爲校長時日日爲大學與一班所謂政黨戰如從前之安福部等蔡君非出其精神三分之二抵敵之不可故僅能以三分之一之精神辦學迄於今日及未來何往非是以致學術不能進步此眞可痛心之事也嗣後尙望同人勉力補救弱點等茲請舉杯爲蔡君遠游祝云云（衆鼓掌）Ｉ 
[蔡孑民先生消像] Ｉ 
　　蔡元培字鶴卿一字孑民年五十二歲浙江人年二十四即中前淸翰林有江南才子之美稱光緖三十一年因爲革命領袖之一爲國事避往歐洲遂讀書於德國之罕特堡（ＨＥＩＤＥＬＢＥＲＧ）及法國之巴黎者凡七年民國元年任爲中國民國第一任敎育部總長二年辭職復往法國讀書五年時猶在法被任爲北京大學校長遂歸國就職至今已歷四年該大學成績卓然可觀爲中國新敎育之北辰舉國拱之現蔡君復赴歐美考察敎育他日歸來必大有造於國人也 
次蔡孑民君演說先致謙謝之詞繼謂一國之學者必有薈萃集中之地方可發展其地即大學是也今日我國之大學較之列强相去遠甚是以非出洋切實考察不可予近赴湖南即多感觸今人每求各省自治若大學一層卽應各省各立大學始有大益如法國之大學區制度即須往考察以資參酌實行他若德國大學重自由英重人格美重服務法重創造俄國現聞有勞工大學及平民大學等亦均須分頭考察者至於中國各學校之不能進步實以環境無絲毫補助如缺乏高等學術研究所圖書館博物院等爲其大原因故亦均須考察之其餘美術各種如中國人慣收藏精美書畫於家秘不示人以爲能愛古雅也殊不知美術品有公諸大衆之本性最妙能陳列一室以備有目共賞關於此等事亦擬考察之也今請更言對於北大同人之希望（一）須打破視學校畢業猶科舉之積習須知大學畢業以前尙無學問之可言一經畢業不過初入門徑耳（二）畢業同人能出其精神與物質之能力輔助母校以期補救弱點保存優點爲最佳歐美各國學生大都如是此予所忻然希望者諸君在滬現更組織同學會此尤可喜者也末復舉杯致謝（衆鼓掌）次湯爾和君演說對於北大甚欽其爲文化運動之中心點但文化運動須並重精神物質兩方面若徒偏重精神方面則極危險因精神非附麗於物質不可不重物質則所謂解放改造以及各種問題均徒託空言了無裨益且其影響頗不妙也予以愛北大愛我國之故故略貢其狂愚不知諸君以爲如何尤有一事卽予今日閱某某某報之杭州通信有一條叙新任駐法公使陳籙在杭州宴會時輕詆蔡孑民君及創辦里昻大學諸君殊覺謬妄若不設法忠告將來恐爲外人非笑云云（衆鼓掌）遂更進餐十時許始盡歡而散 
[高爾地埃號今日放洋]  
　　今日開赴法國之「高爾地埃」號附該船放洋者除北大學校蔡孑民諸人及女學生十餘人外尙有各省勤工儉學生數十人經華法敎育會介紹赴法惟該號四等艙不多聞尙有十餘人限於艙位不及起程云 
[孫伍唐等今日啓行赴粤]  
　　聯合通信社云在滬西南軍政府總裁孫中山伍秩庸唐少川三君曁唐冀賡代表王伯羣君均定於今日乘中國郵船公司輪船中國號啓行赴粤重組軍政府俾政務會議得以早日開會隨行者爲汪精衛張溥泉伍梯雲郭復初諸人云 
[湘局變化之消息]  
　　聯合通信社云日前旅滬湘人紛紛傳說湘督譚延闓業巳出走湘政府暫由第一師長趙恒惕主持云云昨日湘帮商號傳得最近消息譚湘中政局將有大變凡在滬辦貨者須斟酌候信等語據以上兩說長沙近狀似巳不安靖矣 
[旅京蘇同鄉提倡自治之兩函]  
　　本埠商會等各團體接江蘇旅京同鄉會函云敬啓者本會業於上月二十四日假湖廣館開會成立以敦睦鄉誼增進公益爲宗旨當場選出幹事七十人常川集議會商多次僉以欲謀增進公益首須運動自治而排除自治障碍尤當廢督裁兵遂即一面聯合各省旅京人士組織各省區自治聯合會共同進行一面於内部先成立省自治法起草委員會研討法理民情俾供將來採擇凡此諸端詳載報章諒邀洞鑒惟自治事業重在地方卽知即行須策羣力敝會同人願竭駑鈍作父老之先驅并懇諸公胥本精誠爲梓桑造實利特此函逹貴會請卽聯合地方公團迅組自治研究會俾内外一致表裏相宣彼此意見得以交換公同研究不致隔閡則豈僅敝會之幸亦卽全省前途之福也又接江蘇旅京同鄉自治法起草委員會函云敬啓者共和國家首重民治爲民障碍早當排除目下廢督運動風起潮湧而提倡地方自治尤爲廢督後根本解决之圖各省旅京同鄉會均經先後成立以廢除督軍制及實行地方自治爲連帶之運動鄂湘等省且業將其本省自治法草案起草完成從事討論吾省首倡廢督之議關於自治問題尤不便獨後於他省當於本月七日同鄉會第三次幹事常會全體議决即行組織本省自治法草案起草委員會當場推定起草委員十一人即日從事起草以便大會討論敝起草委員會即於十日成立惟思自治問題關係甚鉅須力求切於各地方之實情方爲永久善法同人學識淺薄未敢閉門造車用特專函奉逹貴會卽希博採輿論共抒正議尤望與本省各公團聯合一致公同討論隨時賜敎無任企禱之至 
[催促王瑚來蘇之又一電]  
　　鄭立三等致北京王瑚電云北京王京兆尹鑒蘇政待理甚亟公旣决定來蘇請將京兆委代迅速蒞蘇或果有他方阻力如報紙種種所傳亦請即行明白表示以便蘇人另籌辦法勿誤地方要政是盼蘇省議會鄭立三華鼐養 
[管理在滬俄人問題之西訊]  
　　字林報云北京外交團因在華俄人之地位事近曾牒覆外部但未言及上海現聞上海之特殊情形已爲人所承認中政府巳允將在滬俄人地位與管理權之談判移至上海由領袖領事與交涉員辦理之 
[熱河姜宋氏請申夫寃]  
　　朝陽勸學所長被剌詳情 
　　全國敎育會聯合會此次在滬　會接得熱河姜宋氏爲夫呼寃函茲爲照錄於下 
　　諸位先生鈞鑒敬稟者亡夫姜同濱熱河朝陽縣勸學所所長也心地正直言語激烈自任事以來即欲仿照京津學務辦法整頓朝陽男女各學校以盡厥職本城女子國民學校敎員田遇寳聲名惡劣品行卑汚亡夫屢欲撤換田遇寳與要人有密切之關係轉託各機關重要人物代爲說項亡夫因情面難却許其至今年暑假自辭以全伊之名譽乃至暑假後田遇寳不但不辭差并不通知而又私自照當開學矣亡夫聞之親往查看當面問之曰汝言暑假辭差吾己將别位請妥汝又照常開學是何道理田遇寳乃大肆辱駡言汝爲所長不能撤我汝等共如我何亡夫無法遂面見譚縣長稟知一切譚縣長聞之大怒遂於隂曆七月初六日懸牌撤田遇寳差田遇寳見己被撤對譚縣長無法乃獨種毒於亡夫於初七日晚二更時分暗使伊之胞弟田秀元持手槍截殺亡夫於大門之外當時一槍并未打死亡夫己看視明白確是田秀元至次日在紅十字會調治譚縣長親赴紅十字會看視亡夫即當譚縣長之而將田秀元行剌一切詳細情形一一說明并請譚縣長准與掌兇報仇譚縣長當時將亡夫所稟告之言使書記照錄并使亡夫按印斗記譚縣長遂派警將田秀元拿獲到案於初八日亡夫因傷身死譚縣長甫過一堂即請假奔喪回籍完全代理者周承審啓曾氏將亡夫殯葬後即不時赴縣催促過堂乃周承審一味推諉催至十數次僅過一堂將田秀元提到法庭略問數語并未用刑拷問遂置不理氏再喊催伊即使人告之曰兩個月内發給判詞即不擔過云云氏一婦人不懂法律只知殺人者抵罪古有專條周承審視人命重案毫不介意縣係受田遇寳之運動受某要人之情托氏人孤勢孤徒嘆無可如何田遇寳在朝陽有人有勢氏實無可如何周承審旣受田遇寳之運動及某要人之情托氏更無可如何氏前曾郵熱河道尹和審判處兩機關各寃狀二紙求提案歸熱至今并未見動靜氏萬不得己稟告鈞座伏思諸位先生旣熱心辦理全國敎育對於此事當必垂憐竊亡夫因整頓學務被剌身死其情至可憫也法官受運動情托而不與追究唆使兇手其昧良可知道署審判處又無動靜此仇難報此寃難雪氏萬不獲已懇請諸位先生念亡夫因辦學被剌身死知會熱河都道兩署將此案提赴熱河照律究辦庶使亡夫瞑目於地下并懇諸位先生將此書登錄各報使國内都知亡夫之因公身死及氏堅報夫仇之志則殁存均感鴻禁於萬代矣姜宋氏稟 
[槍斃閻瑞生吳春芳紀]  
　　昨日（星期二）松滬護軍使署執行謀斃小花園妓女王蓮英案内之兇手閻瑞生吳春芳二犯午後二時許由軍法課長鄧金泉將閻吳二犯由營倉提出升座公案將犯罪致死執行之由宣布畢閻瑞生并無異詞祗答說那時說亦無效旋卽如法梱綁先期由電話知照公共捕房派中西探捕到場觀看行刑並知照天主敎會派陸伯鴻到署因閻係敎會中人故特别懺悔並於閻之額上以白粉書寫數字以白布遮頭並套十字架時閻瑞生閉目迨誦經畢復於吳春芳亦稍作同樣之懺悔畢即用人力車將閻吳兩犯載出頭門時頭門外北來之妓女與閻之友人均乘汽車而來觀執行者約有數十輛均隨往龍華大操場觀看當車過龍華橋閻犯閉目吳犯大聲辱駡爛汚婊子害人繼復高唱西皮二簧旣至大操場由執行兵士將閻吳兩犯並坐依法槍决當有閻瑞生之親屬備就衣棺草草成殮成殮畢即欲將棺柩扛去經執行主任拒絶謂仍須正式具呈請領所以閻吳兩犯同埋一處聞觀者之中有一女子年約二九於執行後乘汽車回至龍華橋相近大哭不止有人傳說即係題紅館究竟是否不得而知茲將軍署法字第七十五號罪狀錄下 
　　爲布告事案據公共公廨呈解拿獲勒斃妓女王蓮英刦取鑽飾案内之强盜殺人犯閻瑞生即閻羅王吳春芳卽吳阿春二名抄錄供摺連同兇繩一根頭髮一朿繡花褲帶一節及親供二份一併解送到署發交軍法課傳集承辦此案中西包探帶同一干人證到案開庭審訊並迭次提出該犯閻瑞生吳春芳詳加研鞫當庭質對據閻瑞生吳春芳同供本年隂曆四月廿三日即陽曆六月九日下午六時餘將妓女王蓮英誘登汽車載往鄉間勒斃刦取鑽飾一案係由該犯閻瑞生起意先於是日上午購買哥羅方藥水一瓶然後再約該犯吳春芳當得其允諾復由吳春芳轉糾在逃之同黨方日珊商定後該犯閻瑞生乃囑該犯吳春芳另備蔴繩一根即各暫别是日午後由該犯閻瑞生託詞向友人朱稚嘉處借得汽車一輛與該犯吳春芳等在福裕里對面鶴林春會齊繩索等物均備妥六時餘乃將妓女蓮英自福裕里小林黛玉家誘出登車直開至北新涇過第二虹橋該處地極荒僻其時天巳昏黑行人絶跡該　閻瑞生即停車將藥水澆於棉花上交與該犯吳春芳令其與在逃之方日珊一同動手當由該犯等將蓮英自車中拖下以繩套其頭頸並用藥水棉花捫其口鼻拖入麥田内復持藥水瓶就其口内灌注所有身上飾物悉行刦下然後將其頸上之繩緊纒十餘轉斯時蓮英已將垂斃嗣該犯等以蓮英屍體離馬路太近恐被人發現復將屍體移往他處抛棄維時該犯閻瑞生手撫蓮英鼻際因覺尙有氣息恐其復活乃囑該犯吳春芳等務必將其勒斃並將藥水瓶交給該犯吳春芳令其再行施用旋由吳春芳與在逃之方日珊一人手拖蓮英之髮而帶其頸上之繩一人持蓮英之足並帶藥水瓶將其拖入該處麥田深處而去該犯閻瑞生開車先走迨該犯吳春芳等將蓮英拖至麥田深處撫之業已氣絶乃先後走散所刦贓物閻瑞生分得五件餘爲吳方二犯所得各等語查此案該犯閻瑞生起意謀殺妓女王蓮英而刦其財物糾約該犯吳春芳轉糾在逃之方日珊共同實施將蓮英用汽車儎往鄉間荒僻處施用迷藥用繩勒斃刦得贓物俵分供證確鑿無可諱飾實已觸犯刑律第三百七十六條之强盜殺人罪該犯閻瑞生事前起意臨時實施固爲本案首要該犯吳春芳聽從閻瑞生邀約轉糾在逃之方日珊共同實施亦爲本案共同正犯且核其犯行至爲殘忍實屬窮兇極惡罪不容誅該犯閻瑞生吳春芳二名均應按照懲治盜匪法第三條第二欵之規定一併判處死刑以昭炯戒除飭提該二犯騐明正身綁赴刑場執行槍决外合行布告俾衆週知此布 
[王長發請給恤金之何使批詞]  
　　松滬護軍使署迭據王長發呈請將閻瑞生案實施懲儆並嚴拿在逃正犯追究贓物曁判令將朱稚嘉汽車變價發給另飭給償恤金俾資生活等情曾經何代使批示云兩呈均悉此案據公共公廨呈解來署後即經發交軍法課迭次開庭研鞫務得確情按律嚴辦一經訊明當然依法處治在逃共犯當然分行嚴緝其餘贓物如果追出當然傳爾具領何待爾屢次曉凟至於賠償損害係屬私訴範圍内之處分朱稚嘉對於本案應否負私訴賠償之責任當視其公訴罪名是否成立爲斷决非爾所能任意請求也仰即知照此批 
[斛司要求加力問題之昨訊]  
　　米客之勸解南北市各米行斛司以要求加增斛力一事半月來尙未能逹到目的定於十五日繼續罷工等情曾紀前報昨日巳爲小月底商界習慣爲歸賬之一結束期故斛司方面仍先向米店收取斛力各米店以已接嘉穀堂通告未解决以前切勿付給俾免參差不一故斛司往收無着於是各斛司乃决定實行面南帮常帮兩公所各米客以停斛之後到船積疊三日五日於市面拆息升合均有關係遂經南帮公所幹事嚴少泉莊桂淸等於下午向斛司代表等勸告切勿停斛並擔任向仁穀堂董張樂君竭力籌商增加斛司代表以公衆之事不能擔負責任答之旋各斛司訂公畢後於晚間八時在閘北萬商樓南市新民樓兩處會集再商辦法　　知事之調處上海縣知事公署訓令嘉穀堂米業商會會長奚元良等文云查米業斛司要求店家加給斛費一案前經函致總商會邀集仁穀嘉穀嘉穀業董妥爲調停在案茲據該會長等來呈略稱該業已願照總商會所提和平辦法加給二文嗣因不慊於仁穀公所之通告遂至中變該公所倘能蠲除意氣遵照總商會所勸和衷磋商則亦樂於周旋决不使之决裂等語果如所言足見該業尙能顧全大局除令行仁穀公所董事和平商榷並傳諭斛司靜候解决不得集衆要挾外合行令仰該會長等仍持前旨勸令各店家承認加給斛費免致决裂事關民食業務尙望該會長等始終維持是爲至要又令仁穀堂豆米業公所董事張嘉年葉增銘文云案查斛司要求加力一案前據來呈當經函致總商會妥爲調停迄尙未據復到嗣據該董等呈報遵令勸諭開斛案仍未結請恩准維持等情正核辦間據嘉穀公所業董奚元良等呈稱竊米行斛司要求店家加給斛費一案前奉訓令當將不應加給理由呈復在案一面由元良與會董等於九月二十七日赴總商會面陳當蒙秦會長函約仁穀公所張葉兩董談判秦會長勸令店家出二文和平解决元良等允俟十月初八日召集同業全體大會通過後回復乃各斛司迫不及待於十月初一起罷斛要挾復由敝會於初三日董事會議函請總商會轉知仁穀公所知照斛司開斛靜候解决不料該公所亦於初三日開會議决仍令店家出四文並定有嚴厲抵制辦法旣未與總商會商榷亦未得敝會同意單方通告實行置總會所提和平辦法於不顧迨至初八敝會同業開會傳觀仁穀公所通告僉謂該公所壓制太甚咸不願加給斛費經元良等一再勸導並將總商會所提加二文宣告同業衆以總商會所提和平辦法本願照辦因該公所通告代斛司用高壓手段實在難以忍受經元良等多方勸諭奈羣情愈論而愈紛一時難以就範竊思行店雖異營業則一本無階級可分彼此推誠相與有何不可商榷之事乃必臨之以高壓手段不留絲毫餘地致使待决之事轉難解决深用惋惜該公所倘能蠲除意氣遵照總商會所勸和衷磋商敝會亦樂與周旋當不使之决裂也如果一無讓步必欲照其片面議决向店收取激而釀成意外風潮誰尸其責爲將會議情形據實陳明並粘仁穀公所通告單請求縣長鑒核迅賜訓令仁穀公所暫緩向店收取斛費俾得從長商議以免各趨極端而安微業除函復總商會外不勝迫切待命等情並附呈仁穀公所通告單到署察核情形此事經總商會理勸已有和平就緖之望後店舖同業見有公所通告羣情不愜致使事機中變難於洽商似此爭持意見於民食業務妨礙匪淺除令行嘉穀堂業董勸導同業外合亟令仰該董等仍與嘉穀公所和衷商榷一面並傳諭各斛司靜候解决不得再有罷斛要挾情事如不遵從應由該董等負其責任 
[滬北六路商界致米行米廠函]  
　　滬北六路商界聯合會因請禁私運米糧致省長等函曾紀昨報茲悉該會又致合記萬隆振興廠函云逕啓者近閱報載寳行等日夜打包數目甚夥係爲囤積乎抑爲出洋乎並未登報答覆諒必二者兼有默認無疑矣滬地食米由去歲無恥奸商鬼蜮私運今夏行廠洗刷一空幾乎全埠有絶食之虞今值新穀旣登米價未平之際寳行等又倡行此舉祗圖區區之盈餘不顧衆人之生命較之殺人以挺與刃奚啻十倍乎如以本經商正道而行他人又何必瑣瑣煩言旣寳號喪盡天良一意孤行而同人等因剝膚之患利害切身似不得不同申抵禦以求存活也見得思義自可衾影無慚背道而馳難免神明震怒如淸夜捫心立悔前非仍將儲而未出者還諸市面以致食米無虧售價漸減或可能自救於萬一倘負氣忍行恐害人終自害己耳忝屬一隅理宜忠告感我罪我諸維自亮可也云云又昨報標題商字誤排南字合爲校正 
[國貨維持會請勿開放繭行]  
　　中華國貨維持會因蘇省議會通過廢止取締繭行條例案連發函電懇請省長勿予公布函電原文如下 
　　電一南京齊省長鈞鑒報載省議會廢止取締繭行條例案審查巳通過兩省絲織工商羣情惶恐紛紛來會請求維持查連年原料缺乏工商輟業困苦巳逹極點設竟廢止條例任繭商自由領照漫無限止則原料耗盡斷絶絲織命脈何啻將江浙兩省數千萬機織生命付之溝壑治安所關累及全體禍國殃民莫此爲甚該案咨送到署懇將原案駁回萬勿公布臨電迫切無任盻禱中華國貨維持會叩箇 
　　電二南京省長鈞鑒箇電當蒙察覽迭接江浙内地各屬來函紛請阻止誤商議案情詞迫切商困工輟生機垂盡再加侵蝕絲織業巳可立待省會通過廢止取締繭行案萬難承認祈拒絶公布以救工商命脈臨電悚惶翹待恩命除代表程幹卿面陳一切外敬此電懇　　公函省長鈞鑒江浙産絲本供織料求供適合甯虞缺乏繭商收繭係屬例外之求故收繭耗絲與釀酒耗米其害相同凶歲歉收不能以酒代米織料缺乏亦不能以廠絲代土絲上年未至秋冬織料巳盡是患在繭行之太多廠絲滯運存繭山積繭商至請政府維持是又患在收繭之過多值此工商交困織料垂盡之際甯有廣設繭行之必要微特緞商不願繭行之多設即繭商亦不願繭行之再多是廠繭患多土絲患少情狀顯然雖局外亦易觀察乃省議員能不顧民生耶云云又丹陽旅滬同鄉會亦有電致南京省長請將此案拒絶公布文從略 
[日本進出口貨之槪觀] 紫銅與菜子 
　　近月以來日本郵船會社行駛中日之郵船山城丸近江丸春日丸築後丸及野熊丸等裝來進口貨中以大小塊之紫銅爲最多最近一個月中運輸來滬者當在四十萬錠以上每錠價值二十餘元（大者猶不止此（合計已近七八百萬元之鉅此項銅塊大多數轉運至長江各埠連日日淸公司之大亨大福南陽鳳陽襄陽瑞陽丸等長江各輪船每逢星期三開班恒有一萬五千錠至二萬錠紫銅之裝出招商各輪亦間有運裝者至出口貨中自上海到日本者則以菜子一項爲最多日郵船每週赴日兩次每次裝往神戶門司兩埠之菜子至少在六千包以上其貨則多半來自長江且多爲日淸公司各輪所轉運來滬云 
[棉業公會呈請備案]  
　　上海棉業聯合十餘部組織一聯合公會定名曰上海華商棉業公會籌備情形曾誌報端昨由穆抒齋·孫月三·吳季農·陳子馨·宋德宜·鄒九如·包惠卿·兪福耿·榮梅淸·劉亮卿·黃祥祺·楊定甫·穆藕初·祝伊才·顧松濤·潘澄波·朱華垣等具名將該業火機部通海部崇海部漢口部姚花部太倉部本花部號家部經理部等集會緣由遵照修正工商同業公會章程具呈上海縣實業廳曁農商部請爲正式備案 
[法人開辦工藝學校之籌備]  
　　大陸報云法國商行資助經費二百萬佛郎而法國大學敎員十二人與法國最新機器現由法起程來華擬即在上海開辦法文工藝學校以敎育中國學生法人梅朋氏前充上海市立公學校長近由巴黎返滬擬於下星期赴北京向當道陳述開辦新校之計畫以期獲取中政府之協助梅氏在法一年此次來華擔任新校校長此校 
 
 

Page 11

 
 
爲預備學校學生畢業後得直入里昻之中法大學該校所聘敎員悉爲專家現巳在途計十二人又有受過高等敎育之華人助敎員十二人想常年經費當可由中法各認半數校址卽辣斐德路前同濟德文醫工學校之舊址云 
[閘北函請補查選民]  
　　閘北地方自治研究會會長兪國楨陶冠緯朱斯芾昨致上寳兩縣署函云敬肅者本屆選舉調查業巳期滿閘北一隅有選民資格者人數不少承辦調查機關未見實地調查故具有選民資格者遺漏多數地方人士迭次到會詢問敝會亦經屢向市經董辦事處乞取調查單俾得代爲分查何如彼處一再游說未付一單似此辦法所有遺漏者已無登入選民册之希望近日被遺漏者羣向敝會要求逕請鈞署核給調查單多份以便填舉爲特不揣冒昧函懇檢發選舉調查單一千張俾得代爲分頭調查依格填奉列入補遺曷勝盼切是否有當尙祈察核賜復爲荷 
[沈知事一再催送初選調查單]  
　　省會上海縣初選事宜尙有三林法華引翔港洋涇等九區未將調查單填就呈縣沈監督以距造册呈省之期祗有七日爲期甚迫故於昨日又專函各該區圖董催令即日將已經填就之調查單掃數送縣以便彙册呈報如有遺漏合格選民情事准於省令宣示日再行補送巳由縣收發處將此項公函於昨下午三時專差分送矣 
[滬西刦案四誌]  
　　滬西憶定盤路永和小雜貨店日前被盜匪持械侵入刦去大小銀洋一百五十七元逃逸嗣由捕房拿獲陳寳山王德甫李阿四三名當時王欲拒捕經西探堯克開槍彈傷頸際故將王送院醫治其餘兩人巳解由公共公廨命押候展期審訊詳情業經三誌本報茲悉王德甫受創之處現巳治愈以故昨晨承辦此案之華探馮春福顧金林西探堯克將陳王李三人續行解請李襄讞會同美約副領事升座第二刑庭訊究據該中西探禀稱捕房對於李阿四一名查與本案確無關係彼系拉黃包車度日雖與陳寳山同居一屋然未預聞此事陳王兩人亦曾在捕房供李實不知情是以請將李開釋云云問官得禀以旣據捕房查明李與此案無關應判開釋其餘兩人仍着帶回捕房准期下禮拜二開審 
[國民大會策進會幹事常會紀]  
　　國民大會策進會昨日（二十一）開幹事第十四次常會公推馮少山主席（一）報告出發代表自漢口來函已於昨日由漢赴洛陽主席將函内請本會加派熟識商界人員一節提出請衆討論霍守華主張再於商界中加推二人協同曹朱二君作爲第二次之溝通現在曹朱二君己往豫且稍緩陳家寳附議俟二君由京返會再辦主席付表决通過（二）孫道勝報告今日研究組織法委員會成立情形（甲）不設委員長（乙）日前規定四項辦法由各委員自擇擔任（三）李澤源孫道勝臨時提議擬照月份牌形式製一種美術品鼓吹本會宗旨使人人腦中易於印入霍守華附議先由原提案人擬定形式俟下期討論表决通過遂散會 
[紀外洋船之行程]  
　　中國郵船公司之中國號從新金山來滬於昨日進口停泊招商局中棧乘來旅客等己紀昨報其由美裝來之進口貨共有一萬五千二百六十七件内爲麥粉二百二十五件咖啡二百十六件牛皮十件洋酒三百七十二件洋釘六千一百七十二桶水菓八百六十四件蕃芋二百六十八件洋瓶六十箱馬草一百零四件玩器一百四十四件又有香肥皂罐頭食物五金雜貨洋貨疋頭等項共六千八百三十八件該輪俟進口貨卸淸之後本日即開往香港小呂宋又昨日開赴新金山之尼羅號頭等旅客中有華人七十三名美人十五名英人一名二等艙中共十二人三等艙中共有華人三百八十六名印人兩名歐人五名又該公司之南京號定二十五日（明日）午前九時由滬開赴香港又好時洋行經理荷蘭東亞輪船公司之亞爾巧白號ＡＬＣＨＩＢＡ此次由德國漢堡及荷蘭國之阿姆司得旦來申裝來進口貨以酒爲最多其餘爲食品及零星雜貨並無大宗貨物運來故昨日己在招商局　　　　　　　　　　　　　　　　　之貨有麩皮四十包及棉花六百餘件又有英國麥乾倫麥堅士公司之提文海號ＤＲＶＡＮＨＡ郵船此次由英京開來昨日十一時進口載來之貨以洋貨呢絨疋頭及藥粉皮紙等雜貨爲多共有一千一百噸又有大件機器及汽車等數十件俟上海貨卸淸即於本日夜半開往日本之門司大約在東洋神戶横濱等處停留兩旬至出月十二號開還上海十六號裝貨赴馬賽倫敦又有自本月十四號開往日本之蘇瑪利號ＳＯＭＡＬＩ現在橫濱起貨定下星期一往神戶月底赴門司出月一號離開東洋還申五號還國又行駛中印之鴨家船德加大號ＴＡＫＡＤＡ自本月一號由申赴日昨日來電報告己於十七日抵香港至十九日開行本日可到星加坡預定二十八號到檳榔嶼出月二號至仰光九號可至喀爾喀特云又該公司往來新金山小呂宋香港日本之東方號ＥＡＳＬＯＲＮ聖愛爾配斯ＳＴＡＬＢＡＮＳ及卡奴那ＫＡＮＯＷＮＡ三輪均係新近建造之新輪係補充歐洲戰爭時損失之各船聞現尙有一萬三千噸以上之新輪四艘行將出廠落成之後將行駛於南美各處云 
[國内輪船進出口貨物之調查]  
　　進口貨（寗波）招商局之江天輪船昨由寗波裝來之貨有棉花三百二十四包棉紗一百六十件錫箔一百零三件黃荳一百包草帽蓆五十八件冬笋五十三簍螟蝻木屑五十五件木器四十五件雜貨四十三件（長江）寗紹公司之寗紹輪船昨由長江各埠裝來之貨有麫粉三千一百四十二包米一千八百三十一包水靛三百四十三桶黃荳一千零九十六包樟油二百五十七桶蓮子芝蔴一百二十五包機花五十包藥材樟腦六十二件柴片一千零四擔又招商局之華大輪船裝來米一千三百二十一包芝蔴二百七十八袋小麥黃荳二百七十五袋棉花四百二十四包黃絲亂絲頭一百三十五件土酒一百墵鷄蛋七十件生漆四十七桶牛皮角四十七件布一百件磚茶四百七十六件靑紅茶葉一百六十一箱夏布瓷器二十九件皮貨雜貨一百八十五件（烟津）招商局之圖南輪船昨由烟津裝來各貨有芝蔴二百十六袋生仁瓜子米仁七十六包藥材一百二十七件皂粉一百箱粉絲茶梗一百零三件土酒四十一墵顔料一百零二件哈士蟆等二十一件參參鬚一百二十三件荳油三十四件紗帶野絲四十二件綢子鹿角耳筋二十三件又太古公司之順天輪船裝來之貨計鹽一千五百六十八包生梨一千四百六十二簍棗子冬茹一百六十九包桃肉花生一千零五十一包花生仁六百六十三包靑菓鹹魚八十六簍府綢野絲沙參四十三件土酒一百十墵桂花五十墵 
　　出口貨（寗波）招商局之江天輪船昨日裝赴寗波之貨有白米六十九包荔乾一百二十五箱水菓八十六簍粉乾四十件苧蔴七十四件洋布二十七箱其餘爲雜貨（閩浙）招商局之圖南輪船昨日裝赴温州之貨有白米三千五百四十四包靑蔴五十件鐡爐子一件雜貨一百十件裝赴福州之貨有麫粉三千九百五十包靑蔴三百十件瓜子四百三十八包洋布二百十五箱雜貨一千九百件又裝去轉口貨計皮油五百八十五桶麩皮三百五十袋水菓一百八十簍煤炭四百噸鐡釘生鐡六十件（烟津）太古公司之通州輪船昨日裝往烟津之貨計麫粉一萬四千二百五十包白米四千二百六十五包酒一千四百墵糖二百三十包洋布一百四十八箱靑蔴三十件花衣二十包皮油三十桶藥材二十件草紗二十件鐡二千四百六十五擔雜貨五十件（港粤）怡和洋行之恒生輪船昨日裝往香港之貨有麫粉二千包草蓆三十三件藥材七十件裝往廣東之貨麵粉八千包花生仁四千四百十六包黃荳四百零九包芝蔴一百六十六包花生餅二千件雜貨七件裝往汕頭之貨有麫粉一萬七千八百包棉花一千一百十八包酒三百三十墵迸蔴六百六十六包黄荳三百六十九包花生仁二百二十四包銀子三十一箱洋紗三百十四件鐡一百二十件雜貨一百七十一件 
[友華銀行銀市報告]  
　　中美新聞社譯友華銀行報告云昨日倫敦銀價當地跌一先令四便士遠期跌一先令又四分之一紐約銀價跌至七四紐約倫敦滙價漲至三五二半此間開盤定價金鎊四先令八便士金元八二半市况其始不定午後要求漸鬆投機家轉爲賣出市况遂大堅定交易價金鎊四先令九便士金元八三半昨日倫敦銀價之跌係因印度出售之故上星期間銀市跌落甚烈恐不久即有反動也 
[華洋義賑會消息]  
　　華洋義賑會日前得宿遷方面來函稱中興車站有大多數糧食堆於露天待運災地貨積如山雖一部份用蘆蓆遮蓋然遇天雨損失頗巨該路空車甚少宜設法補救等語聞該會己電交通部請求通飭各路各站趕裝分運矣又華僑方面捐欵該會己迭據雪蘭莪籌辦中國七省賑災會滙到銀二萬三千四百三十五兩聞尙在繼續竭力勸募當可源源接濟云 
[大世界籌賑菊花會之第二日]  
　　大昌烟公司在大世界開籌賑菊花大會昨日爲第二天來賓較第一日尤多一切游藝俱仍照時獻技精武體育會各會員是日亦俱到會乾坤大劇場之名角會串觀者彩聲不絶前辦靑樓助賑團之美第·姚第·艶冰·寳玉·好第等入晚均手挽花車在會塲兜售最新出品雙嬰孩牌高等香烟連本悉數助賑樓上衛生飲食店此三日亦連本助賑共和廳名花會唱客串紅等亦次第登台日夜多至百人云 
[民生女學又爲災氏奏藝]  
　　法租界貝勒路民生女學服務社會極爲熱心前次新世界舉行急賑游藝會該校關懷災民特組織舞蹈班加入奏藝藝術精通皆爲觀者稱許日前江蘇第二師範因哀憐災民定二十八日演劇籌欵賑災特請該校加入聞該校業己允許將於二十八日與愛國城東兩女校先後登場奏藝云 
[曹雪賡昨日回國]  
　　本埠靑年會華總幹事曹雪賡君於本年春間赴美游歷藉以考察美邦各地靑年會狀况業於前月公畢乘坐中國郵船公司中國號輪船回國昨日黎明抵吳淞口該會先期接得曹君電報昨晨七時該會中西幹事均往外虹橋招商局中棧碼頭迎迓九時該輪抵埠該會扯有中西文歡迎曹君字樣旗幟並燃放鞭砲表示歡迎曹君登陸一一與之握手答謝厚意並聞該會中西各幹事訂於今午十二時（星期三）齊集該會餐室叙餐爲曹君洗塵後日（星期五）下午五時爲該會董幹兩部同人曁曹君知友聚集童子部客廳開會歡迎届時曹君當將游　狀况報告同人云 
[寰球學生會徵求消息]  
　　寰球中國學生會第十次徵求會員團進行情形疊誌本報茲聞日來遠近人士加入該會極形踴躍昨日有時壽恩君由第二隊隊長宋漢章君介紹爲永久會員黃同武君爲贊助會員第一隊隊長江少峰君介紹朱子謙君爲會員云 
[寰球學生會夜校助振]  
　　寰球中國學生會日校學生職敎員前因北方旱災異常重大特認欵助振曾誌木報茲悉該會夜校學生職敎員亦陸續認捐銀數十元日内即須送往華洋義振會矣 
[球戰消息彙紀]  
　　足球今年東方八大學足球錦標比賽聞南洋與約翰將於星期六（即本月二十七日）在南洋操場作初次比賽其二次比賽則於下月四號在約翰操塲舉行云 
　　同濟醬工學校足球隊於昨日（星期日）午後二時與中國公學在同濟操塲比賽銀角一鳴雙方球員異常奮勇結果爲六與一之比同濟球員爲周則孟汪元臣等聞同濟現盡心練習預備與上海之南洋等校一决勝負云 
　　籃球二十二日（星期一）下午灃裏中學四年　與東吳第二中學在東吳第二中學操場比賽籃球由東吳第二中學請張君爲公正人下午四時半開始比賽銀角一鳴雙方球員奮勇直前觀者雲集至五時十分停戰結果爲十七與二之比澄衷中學四年級勝茲將雙方球員姓名附錄於左澄衷中學四年級王兆慶李六潤·兪壽舜·張崇德·許鈞·邵元善·張敏笙·東吳二中滕圭·舒厚坤·鄔德鈞·張國熙·陳昌·李駿英· 
　　靑年會體育部爲增進會員體育起見今冬發起籃球足球兩組游戲其籃球隊己於上星期二（十六日）成立舉定徐振東爲會長杜芝良爲書記張則傚王文華烏承謨爲幹事復於前日（二十二日）晚議定規則分成四隊並推選劉明智陳受昌王文華張則傚爲隊長自本星期四起即行實習比賽每星期二次逢星期一四舉行將來人數一多尙須增多除數有志體育者可速報告加入 
[龍華孤兒院長易人]  
　　龍華孤兒院主任顧念劬牧師調任南翔循環掌理敎會職務遺缺己由院董王一亭高翰卿等聘定監理公會前湖州連環司現任上海慕爾堂牧師蔡式之君爲院長巳得雙方同意現正摒擋一切以便駐院視事 
[英包副領事抱恙就醫]  
　　駐滬英副領事包克本氏近因抱恙故己有數日未至公共公廨陪審刑民訟案昨聞包君己入工部局所設之醫院内就醫矣 
[冬季檢查印花稅之開始]  
　　今届冬季印花稅大檢查己於昨日開始實行由淞滬警察廳所委之科員温楷會同上海縣知事公署朱稽查員等在南市第一區警察署境内偕該署巡官長警等就十六舖地方挨戶檢查計查出某船局内賬簿三本立大烟紙店賬簿一本震豐水菓行賬簿一本均漏貼印花及貼不足數有違稅法之規定當將各籌據一併帶署　留候飭傳各該店執事到來照章科罰 
[南京路添一醫士]  
　　南京路石路東興華眼鏡公司樓上上月來有裘諤臣醫士懸壺其間聞醫士留學日本多年對於醫術頗深研究回國後曾充寗波公立醫院上海公立醫院主任等職此次設立診所併備有新式器械及藥品故自開診以來頗爲社會所歡迎云 
[治羊癲病新法]  
　　孟納拉路仁勝里洪姓小孩素患羊癲病曾經中西醫士多次診治終未見效後經白克路一號德醫盛濟齡君詳細診視一藥而愈據云此係腦病之一種俗名羊癲病是也又所謂猪癲病亦同症而異形且聞所用之藥本以治他病者盛君以數年之經騐心得一藥二用裨益病人實非淺鮮云 
[工匠跌傷殞命]  
　　膠州路新建自來水廠房屋昨日下午四時水門汀工匠張三大因木架不牢斷折墜下張跌落於地受傷甚重當由工頭送往醫院醫治因傷重旋即身死嗣經家屬備棺收殮 
[汽車撞傷行人]  
　　紹興人陸長林昨晩九時許行經愛多亞路被六百十二號汽車撞倒腿足受傷由大自鳴鐘法捕房一百六十二號華捕到來雇車送入仁濟醫院醫治一面將汽車號碼抄錄呈報捕頭候示 
[花衣船被刦案之昨訊]  
　　福興花行雇曹揚炳駁船裝蓮棉花一百包到寳成紗廠交卸退還四十包行駛至下海浦附近被盜匪搶刦當經水巡捕房探捕當場拘獲盜犯徐占郎一名並匪船一只解送地檢廳訊辦在案茲悉此案由檢察官將徐占郎提案覆審供多支吾問官據情面禀譚檢察長函致水巡捕房梅捕頭請將拿獲徐占郎並承辦此案之探捕來案作證昨日午後梅捕頭令飭三道頭西捕吉克爲林偕同探目何春生等投廳候示經問官升坐飭將徐提案研訊並由該西捕等上堂伸訴一切問官復向徐駁詰徐始俯首求恩問官判令還押聽候起訴究辦該西捕等命回去供職 
　　又函云此案尙有盜黨姚步卿一名當夜水巡捕房追拿時因鳧水脫逃溺斃浦中屍首直至昨日始行發現己由家屬收殮矣 
[母女一併收押]  
　　潘燦恩控張阿華姦佔伊妻費氏（即費昭媛）爲妾曾由地方審檢廳將該氏與張引渡到案訊供判押旋張病斃押所該氏則判令監禁二個月期滿因伊夫並不到案具領發送救濟會留養在案日來該氏之母費王氏迭次到會要求將女給領該會各董以案在檢廳飭將該氏母女函送地方廳請爲發落前日下午由魏檢察官提案研訊之下以費昭媛斷不能任費王氏具領當庭申斥不准判費昭媛還押候傳潘燦恩來案問明再核詎費王氏在庭上胡鬧不休問官判將該氏母女一併收押候示 
[女子聲訴跳樓之原因]  
　　法租界菜市街楊子里二號居民四川人室中有女年約十七八昨日上午十時忽從後樓而墜跌在基督敎弎弌堂之草塲中經該堂司事所見報告理事竺規身浦車卿二君詳詢其故據云原籍四川今春偕夫來申不幸夫没復爲一少年所誘始而聯合度日繼而迫彼賣淫迭遭毒打非僅一日今實難堪遂欲跳窗而遁以圖免脫言竟請求救援後經竺浦二君將彼女送至濟良所復由該所幹事孔女士送往醫院養傷云 
[私設妓院押良爲娼之押儆]  
　　朱未及笄之雉妓王阿媛前晚在南京路拉客被捕查見以其違章當即拘入老閘捕房經捕頭詰悉年祗十四歲在靜安寺路九十九號門牌雉妓院爲娼當以該龜鴇等不應縱妓拉客且屬年幼當即飭探馮兆蘭與西探鼐鐡協往查得該院未向工部局領照更屬違章當將現年六十七歲之老龜王福寳帶入捕房飭與王阿媛分别拘留昨晨併解公共公廨即據該探等上堂禀明前情並據王阿媛供稱原籍常州由母帶滬押與王處爲娼訊之王福寳供稱阿媛於本年九月初二日由其母領來押娼每年計洋五十元等語中西官核供以被告非但收押良家幼女賣娼喪失道德且私設妓院亦屬違法本應重辦姑念己年逾花甲從寛判押西牢一件示儆王阿媛發濟良所留養 
[根究寓客銀洋衣飾之來歷]  
法捕房探目黄錦榮包探程子卿梁大寳張惠泉等於前晚巡緝至法租界菜市街興發客棧查見寓客張得勝劉四生兩名形跡可疑當在張等身畔抄出大洋三百餘元金鐲珠鐲共計四副及皮袍一件當由該探等向詢來歷張等言語支吾故一併帶入捕房昨解法公堂先收黄探目上堂稟稱此案尙未查問明白請爲展期訂訊中西官判張等還押准予展期訂訊 
[被搶珠飾之認獲]  
杭州婦人柴兪日前乘火車來申至滬城邑廟後園一帶各珠寳店選　　珠　　等物計　洋　百數十元　成一包　　至舊校塲某烟紙店兌換銀洋將珠寳置於櫃上忽來匪徒上前將包攫取奔逃該氏追趕不及當以異鄉客民遂回杭告知伊子柴渭筠來滬商之伊友爲玉器生理之周玉才帮同找尋昨晨周在侯家路珠寳玉器市上貿易間忽有蔡軼萬手持珍珠翡翠到市求售經周察悉此項貨物均係柴家失贓惟尙缺少若干乃向詰問來歷詎蔡情虚棄贓奔跑一時旁人喊捕蔡逃至該市大門口爲各包車夫拘獲經周錌警將原贓及蔡并送二區一分所周玉才偕同柴渭筠即投所請究經馬警佐訊供之下以案涉刑事飭將人贓移送地方廳究辦該原告等着自行投質下午地方廳檢察官提案研訊柴同證人周玉才投案伸訴前情要求究追尙少贓物質之蔡供不承認問官判令收押候示 
[租船糾葛案辯論終結]  
　　日商三羊洋行大班日人豐田駒五郎在公共公廨呈訴李泉生違背租船合同請追損失等情迭次審訊判被告拘押候核在案昨日下午續審先據被告代表律師辯稱被告對於本案祗處掮客地位因所租之船係李遐昌運用被告當時不遇爲雙方介紹今原告所控損失亦未證明受損實數故此案殊不能成立云云原告代表律師起而駁稱原告所執之租契係被告簽字承租故原告祗知照約控告不能涉及約外之人被告亦己無從推諉至於損失實數因日本滙水近來漲落不定原告不知以何日滙價爲標準惟有先請堂照所訴判决損失確數容後磋商云云張襄讞商之日林副領事判候會商堂諭改期宣佈 
[沈金桂不認行兇]  
　　住居虹口吳淞路五百六十二號門牌之陸龍寳於七月十九號曾被談小美喬阿根李阿華等糾黨十餘人誘至嘉興路富仁里弄内行兇毆打刀傷胸背等處控由捕房將談等三人拘解公共公廨判各押兩禮拜並着補提在逃各人到案訊究在案茲由包探薛正昌偵悉向爲水作工頭之沈金桂亦係兇手因將沈拿獲昨晨解廨禀明調查情形並據陸龍寳上堂供稱是日我在王阿生理髮店内修面確係由沈將我喚出沈向我謂扦子和尙被警廳拿獲是否爾報告我答不知遂被沈拖入弄内持刀戳傷等語又由見證王阿生上堂稟明目覩沈喚原告出外是實而陸延律師辯護並邀周正祥上堂證明伊於隂曆五月二十二己赴無錫承造某紗廠水呢工程並不在滬云云中西官判沈押候下禮拜二查明續訊 
[科罰一羣煙賭徒]  
　　總巡捕房捕頭偵悉天津路四百九十八號屋内有人開設私烟間及賭窟於前日下午密飭中西包探往查屬實當將烟客及賭博之人柴祥甫柴阿生張阿生張阿卿張小品張侯生王阿三王阿堂王來寳徐炳桂徐阿品陳阿元朱金寳李阿金方廷玉孟阿炳袁明良翁榮甫鄔興浩朱根發邵阿五等二十一名連同烟賭具一併帶入捕房昨解公共公堂即據包探張玉嶺等投訴前情並稱爲首之翁慶瑞被逃未獲即將烟賭具呈案訊之柴祥甫等均供認吃烟賭博不諱中西官核供判被告等各罰洋三元充公烟賭具供燬 
[破獲兩燕子窠]  
　　漢口人陳海金在裏虹口街六號門牌屋内開設燕子窠容留蘇阿二張小桃楊成元張林林等吃食鴉片烟又本邑人孟阿大亦在梧州路一百五十號門牌私置烟具招引趙羊寳仔吳阿二余阿四張大懷朱富山開燈過癮被哈爾濱捕房二百九十號一千三百七十七號兩華捕報告捕頭戤畢生親自率同該捕等先後往將陳海金等十一人連同烟具四副一併帶入捕房詰問口供一過飭將陳孟二人收押餘人准各有洋保出聽候公堂傳訊 
[攫煙土之押儆]  
　　霍順綠前日在東棋盤街巳閉郭煜盛土棧内購得烟圭四包出外爲流氓楊玉林與在逃之小蘇州阿戇等所知尾隨至山西路即將霍所携烟土攫取逃逸經霍大聲喊捕由八百三十六號華捕將楊追獲搜出烟土帶入捕房昨解公共公堂經中西宫訊實判楊押西牢三禮拜烟土送海關焚燬 
[誌謝]  
　　昨承商務印書館惠贈第六卷第十一號「婦女雜誌」及第十七卷第二十一號「東方雜誌」各一册又新婦女雜誌社贈第三卷第五號第六號「新婦女」各一册書此併謝 
公布欄 
[江蘇高等審判廳]  
　　民庭判决（民二庭）一件孫照生等與張叙卿爲婚約涉訟控訴一案（判决主文）原判撤銷孫秀珍與張叙卿之婚約認爲無效孫照生經應將聘金洋三十二元及金耳圈一對銀手鐲一對返還於張叙卿本案訟費由張　卿負擔十一月二十二日（民二庭）一件金器璉與吳舜卿爲蕩照涉訟聲請再審一案（决定主文）本件聲請駁回一件朱仰菴與范照觀爲賬欵涉訟　　　案（判决　文）本廳民國八年十二日三十日之　　　廢棄之原判除期票之部分外撤銷范照觀應償還朱仰菴震昌米行虧本洋一百三十二元五角朱仰菴其餘之控訴駁回范照觀擴張請求洋五百零九元應由朱仰菴償還本案訟案朱仰菴負擔十之六范照觀負擔十之四（民一庭）一件趙衡章與徐復菴爲欵項糾葛上告一案（判决主文）原判撤銷木案發還江寗地方審判廳迅予更爲審判一件尹餘慶與沈燦香等爲苗地涉訟控訴一案（判决主文）原判撤銷本案系爭惠安沙地二萬七千步歸控訴人所有訴訟費用歸被控訴人沈燦香負擔一件發晋橋與謝垚庭爲租屋糾葛控訴一案（判决主文）本件控訴駁回控訴審訟費歸控訴人負擔以上十一月二十日 
[上海地方審判廳]  
　　判决主文（民一庭）一件决定沈金榮訴陸春寳股本涉訟一案主文本件訴狀准予註銷訴訟費用歸原告人負擔一件判决夏雲甫訴董慶雲等因貨欵涉訟一案主文董慶雲應償還鄭義興牛皮號洋一百九十六元三角二分五釐限判决確定日繳案給夏雲甫具領夏雲甫對於趙阿泉之請求駁回本案訴訟費用歸董慶雲負擔一件判决劉漸雲與盛保榮因存欵涉訟再審一案主文本件再審之訴訟駁回再審訟費歸聲請再審人負擔（民二庭）一件决定薛乘龯聲請註銷訴狀一案主文本件訴狀准予註銷訟費歸原告人負擔一件判决吳周氏與費徐氏抵欵糾葛控訴一案主文本件控訴駁回本審訟費除繳納逾額印紙費洋七元應發還外餘歸控訴人負擔一件判决廖堅山訴浦若騫抵欵糾葛一案主文浦若騫應償還廖堅山本洋三百元並自民國三年舊曆八月初十日起按月一分計算至執行終了日止之利息訟費歸浦若騫負擔一件判决陶錦堂與盛礪甫贖田涉訟控訴一案主文本件控訴駁回本審訟費歸控訴人負擔 
　　批示一件陸朝桂狀請執行由狀悉案已飭傳候訊奪此批一件王傑狀請暫緩執行由狀悉准予暫緩執行此批一件沈永順狀交欵洋由准交此批一件范厚生狀領單據由准領此批一件楊玉洪等狀領欵洋由准領此批一件順賡聲狀領欵洋由准領此批一件鄭澤甫狀領單據由准領此批一件吳呂軒狀請傳案由狀悉巳飭債權入赴鹽城指封候鹽城縣署函復再奪此批一件虞成賢狀請銷案由狀悉准將被告開釋完案此批一件鄭澤甫狀請啓封由狀悉准如所請辦理此批一件王與善狀請追交由狀悉仰速來廳候訊此批一件羅懷山狀領欵洋由准領此批一件劉靜山狀保劉錦昌由准保此批一件嚴東園等狀保瞿仲良由狀悉查嚴東園邵梅生均非商業店主同裕號又非殷實商舖所請具保之處擬難照准此批一件韓長生狀請執行由狀悉案巳飭傳候訊奪此批一件徐君道等狀交欵洋由准交此批以上十一月二十三日 
[上海地方檢察廳]  
　　批示顧四寳狀悉准予所請此批張貴華狀悉案巳起訴仰候審判毋凟此批丁李氏狀悉候送同級廳决定可也此批徐自欽等狀悉本案巳於徐萬成狀内明白批示矣併仰知照此批趙阿毛上訴曁委任等狀均悉仰於三日内補具理由書以便申請江蘇高等檢察廳核轉切勿延宕此批彭李氏狀悉所訴是否屬實殊難憑信仰候傳案澈究此批潘殿臣狀悉該氏所請係民事執行之程序仰向原審衙門聲請强制執行本廳未便照准此批唐啓玉狀悉案巳起訴仰候同級廳傳案審理此批李渭深等狀悉候再偵查此批邢耀庭狀悉應候邢唐生到案核奪毋庸多凟此批于其福狀悉據訴請求易科事實核與新刑律第四十四條規定實有窒礙不合所請未便照准此批徐紀川狀悉案巳起訴仰候公判此批周桂生狀悉爾妻懷孕是否受傷殊難憑信候覆騐後再行核辦此批以上十一月二十二日 
雜評二 
[湘局之變化（訥）]  
　　川粤之事甫平而湘省之變化又起吾謂此亦可爲戀戀於督軍者之殷鑒也湘省以軍隊之情勢論紛雜專橫各踞一方爲收束計早可以廢督以財政之情形論支絀紊亂羅掘俱窮爲維持計早可以廢督以自治之潮流論人民心理醖釀巳久爲從民意計更早可以廢督而譚猶豫延宕不即毅然實行乃至軍隊無術統馭財政無法支持自治潮流又無策應付種種惡感積於一身而於是遂有不能一日安居之勢使早毅然廢督以迅疾手段實行民治何至有此景象也耶 
　　湘人自逐張而後人皆爲湘賀以爲湘省必能首行自治爲各省倡而乃悠忽至今成此局面譚固不能辭其責然此亦不僅湘省然也蓋各省自治之趨勢第一步爲驅逐客軍第二步即須實行民治使驅逐客軍而後即自以爲本省人治本省之目的已逹而不速行第二步未有不蹈譚之覆轍者然則今日之川粤可不知所鑒耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　婚禮之儀仗亦有足爲吾輩觸目驚心者則不時見親迎之道子過市其旗鑼傘扇無一非前淸之遺制而掮列「馬牌」悉曾經爲前淸奴隷之憑據不怕遺臭反以爲榮而共和國旗下示人之寬大非他國人所能測也其用「軍樂」尤不可名試念軍樂之「軍」字與結婚何關豈妄談「軍國民主義」者之効力存乎婚媾期其努力造新國民而重作前次之德意志夢耶然「迎神賽會」「出殯」等亦皆用之綜之不倫不類聚羣醜類演爲活劇使現於他國之舞臺必博得拊掌鬨笑也 
　　結婚之「禮單」簡繁無一定程式仍由賬房先生輩隨便爲之所謂「贊禮員」高唱之聲調亦無定音而「新郎新娘行參天禮」與「接光員接光」等禮式均傳自彼口參天用鞠躬對立行禮亦用鞠躬異乎從前者只在新娘之「面紅」與「磕頭」而已俗以夫婦誰先下拜者即誰怕誰今之鞠躬猶復如是有相持至數分鐘者徒取觀禮者譁笑而夫婦第一次失誠意巳示諸大衆矣禮旣不新不舊乃全無靜穆尊重之觀槪余婚時幸稍不如爾然每遇人家此等現狀輒爲惋歎 
譯叢 
[疆場情史（一）] [  碧梧]  
　　歐戰四年全球爲震愛國男兒咸效死疆場爲國家增榮光爲人類爭幸福心志至壯功業殊偉也年來吾讀外報及雜誌若干種中頗多戰時軼事之紀載茲擇其關於情字者走筆譯之或爲哀情或爲艶情情之類雖不同而其均爲情也則一吾故統名之曰疆場情史 
　　英軍中有麥根少佐者年事尙輕而殊勇驍善戰初隷後備隊繼調赴前敵轉戰歐西積功升至少佐職同隊中人莫不欽羡之也某夜天黑風疾德軍來襲營顧英軍巳早爲備即出隊迎擊德軍大潰敗死傷無算是役也麥根少佐尤有奇功蓋當兩軍鏖戰時少佐曾率軍百數十人抄至德軍之後夾攻之德軍力不支乃潰敗惟麥根少佐身亦中兩彈雖未致命亦已暈矣旣畀至醫院得醫生之施救旋復蘇曰當吾殺敵時血熱如沸幾欲裂膚而出幸而被創流血少許吾今方覺身體甚淸鬯也看護麥根少佐者爲一靑年看護婦名瑪麗問煖噓寒洗創敷藥慇懃熨貼無微不至麥根少佐甚感之少佐固未婚探悉瑪麗亦尙待字更動情愛之思待創少愈乃向瑪麗微露求婚意瑪麗固傾心少佐因亦不拒第曰必俟君之軍服上佩有鐡十字勳章之日方爲吾二人結婚之時吾非不愛君而强君苦戰蓋吾欲借兒女私情激奮君之英雄壯志耳君其誌之麥根少佐曰脫吾不幸戰死卿當如何瑪麗曰吾將以看護婦終生可巳少佐頗嘉其志後此每作戰輒身先士卒較前尤奮勇嘗曰吾欲得瑪麗必先得鐡十字勳章然則吾豈容不力戰哉苦戰經年厥功甚偉果得一鐡十字勳章時適戰事巳停麥根少佐乃與瑪麗行婚禮險難姻緣伉儷尤篤時人知其前情者咸稱爲鐡十字勳章結婚是亦奇趣已 
劇談 
[十日中之上海梨園] [  民哀]  
　　綠牡丹下妝時之丰采較上妝時佳其藝則殊未敢人云亦云曾觀其翠香寄柬之中軸作工多江湖派如舞辮飛眼連浪步均含小家氣息嗓子乳音未脫雖然綠牡丹年祇十四敬留心學習力趨上乘則將來造就或不落人後也 
　　高慶奎之灰靠以較小余自遜一籌而其嗓音非常别致謂其佳嗓則未卜謂其善用輔音則有時往上一提頗結實惟此次隷亦舞台較在丹桂第一台開口唱時多一縐眉蓋旦旦伐之雖鐡喉亦將有損也 
　　韓長寳初來海上隷大舞臺頗有小樓風味此次捲土重來已略帶海派武生色采一日觀其演陽平關之趙雲賣腿凡三次識者難免爲兪派武生後輩中失一人材之歎然長寳可立足海上矣 
大珠小珠落玉盤言行一致難　難 
亦舞台之七擒孟獲實胎息於宏碧緣濟公活佛等戲中大舞臺駕輕就熟繼起演之今共舞臺亦將開演矣亦舞台演來如何余未之見大舞臺則曾一見之人謂是劇中最有精采係對口之二六板余曰然此蓋源始宏碧緣中者余覺得對口二六板尙在其次最好到底布景 
　　天蟾之寡老旦傳聞頗肯賣力即郭仲衡與小雲成績亦尙佳余當往聽之而尙和玉之晋陽宮因事冗錯過殊爲可惜耳 
 
[　督統一]  
新聞拾遺 
[愚] [  隱厂]  
　　南京三牌樓小門口有蔡某子於上月杪病故其未婚妻亦於日昨逝世兩家親族遂議定冥婚以成死者心願昨爲舉行之期蔡姓家燈燭輝煌親朋滿座僱有淸音細樂廳中高懸喜幛並用白色菊花蟠成冥婚兩字尤可怪者紥有二紙人男者身穿大禮服胸佩絹製牡丹女者穿荷色禮服手捧大綵球若與生者無異交拜後送入紙馬車内付之一炬聞蔡姓共耗二百餘元云 
[痴] [  光]  
　　蘇垣護龍街曹某年少翩翩一佚蕩子也綽號白虎近識某嫠婦雙宿雙飛儼同夫婦日前婦忽患寒疾醫藥罔效隔夕竟死某大慟返家歸寢詎翌晨其母聞房中寂無聲息推扉入則某已　臥牀中面如死色但見桌上燐寸一匣散滿於地另有一紙略書生不得侍吾愛死當隨之云云噫慘矣 
[醉] [  覺非]  
　　本埠某游戲場昨晚有西裝少年飲酒過度至影戲塲觀劇偶不經心左手誤入前座某女郎之身女郎忽吃一驚亟將少年之手抓住疑爲扒手欲同赴辦事處交涉該少年自知無意一時難分皂白願隨之去適辦事人與少年相識諗係馬霍路某公館之三公子以酒醉故並非扒手囑令賠禮了事云 
小說 
[社會小說衆醉獨醒（二○二）] [  瞻廬]  
　　第三十三回事多拂意悍婦反脣語出有心匪徒切口想到這裏便把靑巖恨得咬牙切齒待要闖進劉公館一把拖住這狗頭併個你死我活轉念一想公館裏人衆手多我若登門問罪這些豪奴悍僕狗仗人勢那裏肖放我進去好在靑巖放了晚學常常在一條僻巷裏出入我且捱延到傍晚只在僻巷左近守候被我撞見狗頭時總要發洩我這口惡氣主意想定便向别處找尋幾個朋友打幹打幹自己的職業依然徒勞往返没甚眉目幾番躭閣時候不早這一輪紅日漸漸躱到西面樹林裏去天半晚霞煊染得深紅淺紫宛似垂着鮮豔顔色的薄幕枝葉縫裏漏出的陽光閃閃爍爍令人目迷五色料想太陽舞台閉幕在即演到最後一齣戲全神貫注格外討好所以有這種種特别的色彩勉齋肚裏打算時候到了書館裏的猢猻王一定離郤板橙了趕緊奔向僻巷裏去早望見靑巖的背影一搖一擺走進一家屋子裏去勉齋得了他的蹤跡便死守在左近不怕他插翅飛去誰料靑巖在裏面和阿巧娘對酌左一杯右一杯說說談談全忘晷刻却把巷口的勉齋等得焦躁欲死比及酒罷出門靑巖的目力本來不濟事又挾着矄矄醉意一發迷離慌惚彷彿在雲霧裏行走勉齋早匿身雷杆木後這兩道惡很很的眼光只在靑巖身上打轉比及走近使出一個蒼鷹撲雞的手段乘其不備早把靑巖劈胸扭住接連幾聲你好你好靑巖到了這時才曉得勉齋和他尋仇暗喚幾聲不好不好待要掙扎又掙扎不脫待要呌喊深夜裏又没人經過呌喊也是徒然没奈何用個緩兵之計央告不迭道徐老先生休得這般模樣壞了斯文人體統有話但請吩咐晚生可以遵命無有不遵命之理但請放了尊手晚生和你從長計較 
[自由談之自由談] [  鵑]  
　　岳武穆兩戰金人未嘗畏金人也讀其滿江紅詞有壯　飢餐胡虜肉笑談渴飲匈奴血句各載下猶爲興起而今之以岳武穆自負者乃忽以不願出兵援庫聞其有所畏葸耶抑别有衷腸耶竊以爲惑願新岳武穆有以自明毋令地下鬼雄竊笑也 
大昌煙公司徵文揭曉（丁等） 
[大小嬰孩牌香烟新開篇] [  張五雲] 　　 
　　早秋天氣送秋凉無限公司算大昌都說嬰孩牌子好商標高樹在申江去年小囝開湯餅大囝今朝又舉觴紅蛋沿街挨戶送旌旗拂拂汽車忙好比得善才童子人人愛好比得兒喚香孩處處芳好比得孟氏雙珠眉目秀好比得程家連璧姓名揚物美價廉眞適口烟絲細嫩色尤黄你看他新嫁娘成雙作對賽鴛鴦若把這嬰孩烟捲時常吸定卜他歲歲連添白而郎紅錫包兒顔色豔綠兜肚子粉花香看來囝字心歡喜聽到牌名語吉祥大世界游戲場商櫃抽籖樂未央說我今朝財運好農商實業得全張彩中有彩還開奬希望　標念萬洋恭喜發財聲不斷香烟從此暢銷塲願將來歲歲能銷千萬箱 
 
 

Page 15

 
 
   
 
 

Page 16

 
 
常識 
常評 
[人與世界之關係] [  漸]  
　　世界中之有關係者非獨人而巳其他物類無一不與人有關係即無一不與世界有關係而人在世界獨占最高之位置其故可深長思也 
　　其一則人之能力足以運用世界之萬物自養以養人無論動物植物礦物自人視之無一非人類之所能運用雖其運用之方法種種不同大率非一人之能力所辦而合人類之能力以　之則無一不辦也人在世界於是乎獨占最高之位置 
　　其一則人之責任非若其他動物不過自了其生活而巳其最小之限度則能了一家之生活大焉者則且能了人羣之生活所謂敎育家實業家政治家皆以了人羣之生活爲目的者也而其方法仍不外運用世界之萬物自養以養人故人在世界究竟能占最高之位置與否仍視其能力之何若與責任心之何若 
　　知此關係而吾人可以自奮矣亦可以自愧矣吾以爲惟能自愧者方能自奮 
經濟 
[慈善事業] [  可宣]  
　　中國的慈善事業與西洋的慈善事業其名爲慈善事業雖同究其實則有大異之點在焉其異點安在乎吾願略述之（一）動機的不同 
　　西洋人之所以辦慈善事業者由同情心而來也彼輩偶見社會上發生一種境遇不幸之人見受環境的壓迫或見窘於經濟或以生理上的關係不能自謀生活卒至流而爲乞丐者見後即生哀憐心與救濟他人之觀念此種心理即所謂同情心是也彼輩同情心較諸常人更形豐富見他人處於艱難困苦之地位覺己身亦處於其中見他人有幸福事而己心亦爲之一快與人同哀與人同樂誠天眞爛漫别無其他作用介於其間也吾國人對於慈善事業雖亦屢爲之然其動機却與西洋人之辦慈善事業有異西洋人之動機由於同情心而來吾固已言之矣吾不能謂中國人絶對無同情心吾敢謂吾國人之同情心不甚發逹吾并敢言吾國辦慈善事業者之動機不盡由於同情心其實同情心不過其極小之一部分而已吾國民智未開迷信觀念尙盤據一般人腦筋之中其對於因果說非常酷信所謂善有善報惡有惡報等是且彼輩深信今世爲慈善事業來生必得善報來世必能實現比現在有更善的狀態故彼輩始有爲慈善事業之决心由吾觀之其動機確是不同 
　　（二）結果的不同 
　　西洋之辦慈善事業者對於社會與不幸之人每想積極方法以救濟之譬如有因經濟艱窘生活爲難而流爲乞丐者彼輩常考察其身心狀况能否工作若認爲身心完全者則爲之介紹相當職業其或生理上有未完全者或斷手或斷足或一手尙存或僅跛其足皆可使其有相當之工作不使其終日安坐而食養成其怠惰與依賴之惡習慣也如身心上有完全缺陷時亦與以相當之救濟特設殘廢院收留殘廢者并使此種人精神上與物質上亦得有供給與安慰其處處設施皆從積極方面着想回顧吾國之所謂慈善事業者究何如耶途遇一乞丐則與以錢自鳴爲慈善事業矣不知愛之者適所以害之也彼乞丐得此不勞而獲之金錢已足以維持其一日之生命一日復一日而丐者之怠惰心與依賴心與日俱增矣終其身爲乞丐而已矣復有振作之希望乎爲積極計當多設工廠使此種人入廠工作并與以相當之敎育如是方得慈善事業之眞價值社會或可增進至完善之地位近來上海之貧兒院婦孺救濟院等巳稍有西洋風而舊式之善堂猶養而不敎坐耗巨貲甚或司事者因以爲利可歎也最近如北方之旱災浙江之水災若干萬之生靈因此受極大之痛苦吾輩本爲同胞能無動於中乎旣動於中而思有以救濟之吾以爲救濟之法不宜取消極的當取積極的譬如北方之旱災與浙江之水災其原因何在當窮其源而思補救方法已被災之嗷嗷待哺者固當速籌衣食費暫維持其生活而明年春耕乏本當如何設法代爲籌集如其地有人滿之患宜如何分遣各地而營生活或就地設工廠或築路或開渠均爲積極的補救方法吾願辦賑者善圖之（甲種酬） 
 
[用男子的金錢供自己的揮霍新女子断不如此]  
法律 
[離婚之原因] [  成祥]  
　　離婚有協議離婚與呈訴離婚之别在協議離婚不問其原因如何凡於夫婦不能完生存結合時均得爲之卽律註所謂情旣巳離難强其合也至於呈訴離婚則由法律以明文限定其原因非有合於其規定之原因發生不得爲之現行律規定呈訴離婚之原因爲七出義絶及逃亡三種分述於左 
　　第一七出 
　　甲無子無子之義係指妻年五十以上除其夫另　娶妻外無得子之望者而言（大理院解釋六年五九一號） 
　　乙淫佚卽犯姦是 
　　丙不事舅姑所謂不事舅姑係指確有不孝事實並經訓誡不悛者而言（判例六年上字九四七號）與出外不告舅姑自是有别（判例六年上字八五號） 
　　丁多言爲其離親也（見大戴禮） 
　　戊盜竊爲其反義也（同上） 
　　己妒忌爲其亂家也（同上） 
　　庚惡疾爲其不可與共粢盛也（同上） 
　　於此有應注意者妻雖犯七出之條若有三不去之理（一與更三年喪二前貧賤後富貴三有所娶無所歸）不得請求離異但犯姦不在此限（現行律婚姻門出妻條例文）然妻之犯姦其夫實巳故縱在前仍不得離異（判例四年上字三三一號） 
　　第二義絶 
　　子妻毆夫但毆卽是（現行律鬭毆門妻妾毆夫條律文） 
　　丑夫毆妻至折傷以上（同上） 
　　寅妻爲夫之祖父母父母毆至廢疾篤疾而本夫知情參與者（現行律鬭毆門毆祖父母父母條律文判例四年上字三七八號） 
　　卯夫婦之一造受彼造不堪同居之虐待或重大侮辱者（判例五年上字一四五七號一○七三號）所謂不堪同居之虐待傷重固足證明即慣行毆打亦其一例（判例五年上字一○七三號）但因一時氣忿偶致他造輕微傷害者自不在其内也（判例七年上字二六四號）所謂重大侮辱固不包括輕微口角及無關重　之詈責惟如果其夫之言語行動足使其妻喪失社會上之人格者自當以重大侮辱論例如對人誣稱其妻與人私通或誣告其妻犯姦而其妻固貞潔自守是也（判例五年上字七一七號六年上字一○三號）但夫婦於涉訟中互相詆毁雖故甚其詞亦不能指爲重大侮辱（判例六年上字一一三八號） 
　　辰妻虐待舅姑或加重大侮辱者（判例五年上字七四二號） 
　　巳夫對其妻之父母虐待或加以重大侮辱者（判例七年上字一五○號） 
　　午夫抑勒妻與人通姦或典雇或賣休與人爲妻妾及價賣爲娼者（現行律犯姦門縱容妻妾犯姦條律婚姻門典雇妻女條律判例三年上字四三三號）價賣爲娼雖未成亦准離異但僅以空言聲稱嫁賣而並無眞實嫁賣之意思者不得認爲義絶（判例七年上字七八七號） 
　　未妻爲夫之祖父母父母抑靳與人通姦而本夫知情不阻者（現行律犯姦門縱容妻妾犯姦條律判例四年上字三七八號解釋五年四三七號） 
　　申妻爲夫之父强姦者（解釋七年八一三號） 
　　第三逃亡 
　　乾夫逃亡三年不還（現行律婚姻門出妻條例文）所　蓉　乙 
謂逃亡須確有失蹤不返之情形若其所在可以探知音信常通者自不得以逃亡論（判例七年上字一三八一號）又因貧出外謀生常有　信寄家者亦非兆亡（判例三年上字三二九號）至於因事出外並非無故遺棄者亦不足爲請求離婚之根據（判例四年上字一四三三號） 
　　坤妻背夫在逃（現行律婚姻門出妻條律）在逃云者必其出於一去不返之意思非謂其妻偶有所適未經預先告知其夫卽爲謂背夫在逃（判例五年上字五九八號）（乙種酬） 
道德叢話 
[西方格言（六六）] [  謝介子選譯]  
　　與能自助者相接則無慮無助之人「蕭」（ＳＨＡＷ） 
　　毋以柔絲懸重物「英吉利諺」 
　　淸債即致富「法蘭西諺」 
　　匹夫之勇見輕於賢者而見重於愚者「英吉利諺」 
　　未判斷而先涕泣是徒費其淚耳「意大利諺」 
　　狼老而烏乘其背「英吉利諺」 
　　天縱晴朗毋捐雨具「西班牙諺」 
　　信用人人與不信用一人皆非也「英吉利諺」 
　　誠者寡言僞者多辯「德意志諺」 
　　愚人亦有時而賢「高普」（ＣＯＷＰＥＲ） 
衛生 
[凍瘡之治療及預防法] [  德徵]  
　　天氣漸寒可厭之凍瘃行將出現茲以其有確實效驗的治療並預防方法錄左 
　　瘡凍一疾雖屬輕微然痛癢時作至爲可厭苟不善保護治療則必致潰爛且微菌易由傷處侵入或引起他種疾病小兒婦女及貧血之人多患之生於四肢指間耳部或因束綑而血運不流通之處 
　　（一）最經濟最速而有效之治法莫若於初起時以雪頻磨擦之至妙用冰塊置患處或磨擦之至皮色變靑白皮膚無知覺爲止如是數次必得大效且患處經冰雪擦磨之後反覺温暖更無痛癢之苦 
　　（二）將起凍瘡之處若以指塗硼酸軟膏輕微頻按擦之可防微菌之侵入 
　　（三）旣成凍瘃即以冷水濕布包裹之繼易以温水漸加其熱度或以熱氣蒸之以布吸酒精包裹之亦妙如用洗濯法則温水中加ＣＨＬＯＲＫＡＬＫ或　樹皮ＣＯＲＴＥＸＱＵＥＲＣＵＳ三至六茶匙朝夕洗之當可見效 
　　（四）如凍處皮膚有膚有皺裂則以1丨5％銀　氱ＡＲＧＥＮＴ丨ＮＩＴＲ塗之可免此患 
　　（五）凍瘃於未潰前用藥物的療法如以碘酒ＩＯＤＴＩＮＫＴＵＲ或松節油加樟腦少許塗擦之均有效旣巳潰爛則宜用ＤＥＲＭＡＴＯＬ油膏或用４％的秘魯樹脂加入１／4％之銀氲氱羊毛脂油膏塗抹潰處更以藥棉花包裹之 
　　（六）預防之法莫如保護皮膚使之温暖多行運動使血之循環流通寒冷之時如覺手足及耳際微癢宜速注意施以上保護之法至於寒風砭骨之候足猶僅着絲襪以圖美觀則殊非衛生之道且不啻凍瘃之預備科也（乙種酬） 
園藝常識 
[菊花栽培法] [  藝菊軒主人]  
　　菊一名節華一名日精種類繁多爛漫芬芳可謂秋花之領袖然培之不得其法則葉易枯萎花蕾不大余藝菊有年敢將一得之愚供諸賞玩家之參攷焉（甲種法）當冬臘枯萎後移置於不經風處莖之四週圍以草藁使之不受寒如移藏玻璃房中最佳至淸明後取出視已發靑則須注意管理四五月後擇肥壯者切取之揷於土中留數分於土外覆以碎草時時灌水逾半月即生根發芽俟發育完全卽可移植矣 
　　（乙分法）於六七月中將花之一枝扳灣離根四五寸處壓以肥土逾一來復後以剪齊土下截斷則有根鬚以之植於盆中花較常爲大或於枝葉茂盛剪其嫩頭長約四五寸揷於土中至九月後亦可放花惟不若壓法之佳耳間有以艾本接者花亦肥碩可愛 
　　（丙肥法）肥料最宜以泡過茶葉置濕處俟其腐爛成泥以之培壅當九月初叢生花苞將開放時擇其枝弱苞小者剪去祗留二三朶用茶葉泥和水澆灌去其害蟲及腐葉不久花必開放大且逾恒 
　　（丁變色法）取菊本之肥壯者距土面約寸許以利刀斷之削成斜面將他色之菊以刀斷其根亦成斜形以之黏合成一直莖取稻草縛之外封以泥灌水防日半月後則接本生枝至秋間開花卽係兩色且較他花肥大 
　　（戊製蜜法）將未開殘之菊花選其鮮潔者採下（白者尤佳）去心及莖蒂用生薑白糖和置碗内於飯鍋中蒸之俟飯熟即溶爲液體去其渣滓封固凈罐内冬日以之代蜜塗面可免起皺塗手可免凍瘃且患風濕者塗之亦愈誠冬日代蜜之良方也（乙種酬）移賑 
 
