# 1886 - 203 - 4904773

 

Page 1

 
 
[搜印大題文告白] [  點石齋主人啟]  
朝廷以制藝取士士舍是　由進身而所挾之技則鋒利可自主也刻本己洋牛充棟然皆習見不鮮本齋兹持敦聘名才遴選大題文二萬爲均　均法清眞詞句雅正之文以作觀　　本一切冷淡庸濫難邀知遇及大題　彚文府凡己經石印者概不收列一篇惟是篇章旣富選倖仍稽　　所見未廣尚希海内士林有張先黄稿本書院踝作近今窗踝不吝金玉郵寄本齋卽付收條爲據或選入後酌送潤儀或印出後酌酬　都均　　可其有名人鉅製多士　抄一文而數處寄來本齋均以先到者選用至原稿之選與不選一概未能寄還特此預啓再　實鴻篇請逕寄點石問不必由申報舘轉交請鋻之 
[八十三號肅報出售] [  點石齋主人啓]  
本埠四馬路合興里王姓書妓前日午後正欲上北益泰書場卽有游客願任　役之事岸然荷之而　見者無不譁然本齋慕繒成圖列入此次出報爲此君傳神阿堵以博閱者一粲淞隠漫録圖說一則仍附畫報之末准於二十六日出售再此次畫報後添入告白一頁並不加價閱者鑒之出佈 
[慶會記盛]  
光緒龍飛之十有二年六月廿六日爲皇上萬壽聖節京外各官咸朝服恭祝聖壽本埠自道憲以下均菴詣萬 
籌宫行慶賀禮衣冠肅穆威儀棣棣甚盛典也是日也薰風南夾阜財解愠五絃之琴彈於虞陛萬年之頌晉自　時暑而不喝薰而不蒸得天者可謂厚矣午前適有西友問余謂泰西各國凡遇國皇誕期無不停公慶賀卽在商民亦皆知此雖在他國亦　酌酒相慶　無非篤愛其君之心所積而發焉者也中國則獨不若是此何故歟余　之曰泰西各國人民之愛其君固爲不忘其本矣然中國之臣臣其愛君有　於西人者第體制所在商民人等不得說詣九閽　晋三多之視然其心則普天率十罔不懷兹悃忱且中國之　度不同於泰西泰西每年皆恭祝中國　或題十年　壽聽民問相與宴樂以盡普天同慶之忱若當年聖節則不令民門共慶盖於　用之中寓愛民之意焉惟　商民之中若有相與共慶者則亦聽其自然西友曰西國壽辰各公廨以及兵商各輪船黑不高懸綵　以誌　敬中國萬壽之期何以寂無所見乎余曰此事當先由華官照會各　事各兵船彼接到照會自當照辦以成共慶之禮今華　以萬壽禮節不欲以煩鄰國或未曾先期照會故各國亦不預慶賀大典然或有知而預慶者則又中國各臣民所同深感佩者己西友聞言頷之以首下午有蔡君玉季將陸君鏡容之命來告余曰今日爲萬壽聖節中國商民亦願自附　嵩呼之末同志者己有如干人設席於發記洋行以七點半鐘爲　吾子亦樂躬與其盛　乎余踴躍應之曰敬諾及時乘車而往纔及大橋卽望見明燈高矗的長　丈兩行輝映光耀大地燈旁缀以龍旗及發　行名之旂　各種綵　　　然隨風　漾　覺氣象爲之一新及門則室之前自内而外遍掛明燈火樹銀花不足喻其繁盛主人肅客而入則先己有　客在以打彈作消遣少頃諸客皆集主人邀至外室置酒設饌列坐其次是日中西各客來赴會者統　有二百五十餘人水席十九人中西客一爲李君一爲四美脫君一爲戴籣師君一則晉源西字報館之立的路　華客十五人曰黄君子元蔡君玉季鍾君　堂干君杏村宋君子　李君滄　蔡　紫黻並主人陸君鏡蓉等香核維旅籩豆有楚献酬交　笑語　懽旣而又以拈　賭香餅泗則蔡君玉季先得我心盖其興高采烈尤出諸人也滔至半酬蔡君玉季言於衆曰今日之會雖曰私附　祝然得中外諸同志集此嘉會不可無辭誥黄君子元言以作三呼之祝黄君於是避席擇言洋洋灑灑出口成章中西諸客聞之咸拍手稱善惜余未解西語不知其所云時　的路君己操筆紀之　喜可從西報内譯而讀之也黄君宣畢蔡　紫黻繼之以華畱俄而又有華客以西語爲視辭者官畢咸執爵起立羣貲而和之余　隨衆共賛然莫名其妙　旣而又值余爲祝辭余曰諸君珠玉在前我何辭焉雖然不可以　擊因述今日恭　 
萬壽聖節中外共樂實爲本　第一次盛舉際此中外輯睦海波不揚我皇上以志學之年念勤典學内外臣工勵精圖治海軍初創日進有功中國之盛方興未艾兹得躬至盛典幸何如之當請座中西友助祝數語以爲台座光蔡君玉季譯以告諸西友有起　朗言者想卽祝辭惟時衆方側耳靜聽不便詢諸詣西語之及均擬於閱西報時　讀之立的路君之惠我良多也諸君又請蔡君玉季致　蔡君謙讓未遑再三强之則請黄君子元代言立成數百言數前此辭尤繁聞者益拍掌稱快時樂方未央或散坐或促談各聽客之便而座中尚有舉酒相屬者撫掌懽哭之聲直　户外萬目環視黄童白叟紅男緑女之聞聲而來以　盛會者無不歡欣鼓舞歎爲得未曾有余曰得此勝會余亦有以覆我西友矣遂興辭出門主人殷勤相送干春杏村亦握手話别遂展軨而南至橋上回顧燈光雖半明半暗而旗影飄摇人聲隠約知諸同人　餘興未闌也旣歸適又有招赴天仙茶圜觀劇者怱怱赴約比曲終回寓則己十二下　拂榻遂寢黎明卽起回憶昨日之事歴歴在日拈毫濡墨以記之以禾在座諸君幸勿笑其言之無文也 
[東京西信]  
　　西字報登有東京來信云越南亂黨其爲首者姓梁其黨羽計有十二萬踞於榮禄省出其地素産金礦採其金售於華邊界其利甚溥並興辦屯田開墾等事該處地方業經措置周妥軍中利器多而且精未識將來法人○何辦理也 
[東京近耗]  
　　粤報云昨閱東京西報言法人現由越南調兵至冰丹地方以資保衛盖因該處有亂黨辭然思動故不得不預爲限防也全宏南之北境現時並無變遷惟南境各處地方不甚安謐必須力爲經營提督湛文於紅河　視各處賊匪雖亦將次漸平不難盡　　氛惟以天時暑熱法兵不能前進將俟秋後始行進剿埠河間船艘來往惟至興化力保無恙而來往柳溪則無爲賊匪所劫掠目下擬設巡船保護俾行旅之人不致有行路艱難之歎　其船艘來往東京十三省之居民約有六百萬而越南西貫各處則約有一百六十萬之數亦可見航海者之衆多矣并聞駐越大員畢波路出有示諭擬設東京學館以教育英才倘有成議將來造就定卜人才輩出也 
[臨清蝗孽]  
　　五月杪山東臨清州邈西一帶蝗　爲患滿田禾稼被囓一空計周圍四五百里内秧田新緑竟如濯濯牛山　思山左黎民迭遭河患流離蕩析久不聊生今復罹此虫灾帶覺不堪設想矣 
 
 

Page 2

 
 
[首善紀聞]  
　　工部因皇上親政後必循例親謁圜丘等五壇遂奏清赶緊興修聞圜丘壇傾頽無幾其餘四壇則工程甚鉅云○紫光閣時應宫所墊御路未能律鞏固欽奉諭旨署管工王大臣等　商另行修墊○紳機霹字開花馬砲隊骏字驤子　鎗馬家捷字勝字精字銳字洋愴步隊均於十六日晚赴各該隊練兵廠内駐宿以備五鼓時列隊出安定德勝兩門在鑲黄旗教塲内預備管營大臣閱　合　○步營三堂諭合廣麗尉所有添設官兵駐紥海外以　燀壓各工夫匠垷届大雨時行僅恃蓆棚不足捿宿著於皇城根擇一空　建屋三十餘間以備官兵棲止○前報紀酌保神機營各隊弇兵給以頂戴一罰兹紳各該隊專操管　率領本隊得獎弁兵等躬往醇邸叩謝各弁兵咸衣冠　楚分班向上叩頭○京西田村黄村磨石口一帶十數村近有豺恨爲患村民所牲畜被噬者不知凡幾幸人尚無遇　者○此次考試各直省拔　經欽派閱卷大臣取列一二等者示期本月二十日黎明衣冠進骨齊集中左門外聽候點名給卷以備稽查護軍統領放入在保和殿覆試禮部官先入殿内將應試各生之名簽貼桌面俾各生自尋其名鴈行列坐云○十六日爲醇邸誕期邸駕因嫡福晉薨逝甫逾百日哀悼未忘諭令免行祝費禮○京師銀價自十六日起迭行賤跌每兩岸銀祗值十一千有奇現錢則將近十二千聞因欽工處收領銀欵經各廠商持往銀巿易錢故若是之賤也○倉場部堂　知各旗近聞京外各倉每月開放各旗營甲米之期竟有騎馬之軍入倉領米若不嚴行禁止尚復成何體制恭查康熈二十四年奉上諭騎馬入倉領米殊屬不合嗣後一概不准如再有此等情事卽著該倉拿交衙門照例治罪欽此欽遵在案合行　知各該倉再有騎馬入倉之軍立卽拿交該衙門照例懲治並曉繪各旗　米各軍循守定章勿得肆行無忌致干重戾凛慎勿違○步軍火統領　諭左右翼各廳協尉副尉步軍校等所有九門内有街各甬路尚未一律修墊著卽將各甬路赶緊培墊平妥勿得再事延宕○八旗自來火砲隊　務府二旗幼丁隊八漢排槍隊官兵於二十日清晨赴安定德勝門外兩黄旗校塲預備該各隊專操管帶等閱視合　○内廷國史朝咨取八旗送考　録等管所有八旗之舉貢生監及繙　舉人生員通曉繙譯清書願考謄録等官者著造具年貌履歴清册咨送以便彚齊奏請考試 
[北通官報]  
　　正任通州張璞君刺史奉檄回任日前紅諭己到擇定本月二十六日吉時接篆署中書役在西街永茂店安排公舘○新任廣東學政汪柳門大宗師由京南下前日己過通州○正任江甯藩司梁檀圃方伯北上覲光過通時地方官迎送如禮○新任山東督　道誠觀　新任山東運司福都轉先後由通買舟前往任所 
[古潞近聞]  
　　六月十三日倉憲提騐山東二運粟米二十四票十四日提騐江蘇四十一起四十二起漕糧十五日提騐山東二運粟米十五票山東粟米至是己掃　報竣十六日提騐江蘇第四十三起漕糧十七日提騐江蘇第四十四起漕糧十八日提騐江蘇第四十五起四十六起漕糧前半起十九日提騐　蘇第四十六起漕粮後半起及四十七起漕糧○近日隂雲密布大雨滂沱十九日外河水漫過壩樓前新築長隄接連東西兩河盡成澤國東便四外慶豐閘被水衝决東流直下八里橋洞深入水中舟舶不能經過漕米十二船單經裝滿至此　克開行號男貯米己滿無可再收遂于二十日停騐一日聞江廣海運各漕業經開兌想不日當連穡北上也○江北江蘇河運己過黄河曾經列報嗣聞　月初十日江北河運船己過桃城壩至江蘇河運船到時壩水忽落須泊俟漲時方能前進十二日江北河運船行抵臨清江蘇河運船則尚需時日耳○初十日州試文童至二十日告竣二十一日接試武童馬箭步射技勇計與試之文武童共一百五十二人○六月十八日入伏陳邑尊諭令熱審减刑以恤　犯○十七日俗傅通州城隍神誕辰鋪户居民齊至大廠寺門拈香拜祝會中人更昇土地前來祝壽雖曰敬神實游戲也午後廟中各社爭献壽筵計共二十餘起金革交作磬管和鳴土女如雲咸來觀看更有新城茶作献茶食百二十八種玲瓏細巧花樣斬新見者咸稱贊不置 
[不忘舊德]  
　　金陵於同治三年六月十六日收復舊物二十年長蛇封豕一旦殲旃從此宅爾宅田爾田實先相國文正公與今總制九帥之賜土人於次年是日奉栗主就妙相庵之屈子祠内集衣冠而生祀兩公焉顔曰懷德誌不忘也前日又值拈香之期城南北紳耆之　香破祝者四五十人飲福之次有年高者數輩猶津津舉當年情狀以示後之君子俾　伸仰止之思云 
[揚州烟月]  
　　十二圩對岸揚子江中向有土埂一道元峙中流俗名老河引老於操舟者皆知趨避十六日早有柴船一艘從上海滿載而夾行近是處風順水激轉舵稍遲遽櫊於土埂之上格磔一聲船截爲二柴草七百餘　漂流殆盡幸舟中人均經救起此埂秋冬水枯則見春夏水漲則没江行者不可不知○揚俗奉觀音大士最虔州郡寺觀香火亦惟觀音山爲最盛山在平山堂之東距天甯門數里杜書記所謂春風十里卽其處世本月十九爲神誕之期　論大家小户皆朝山進香一路行人如　加以各郷鎭邈會愈形熱鬧十八夜皓月堂空游人如織車水馬　幾無隙地竟有無恥輩於野出草露之中行濮上桑間之事他如擠軋婦女攫限首飾更不一而足幸保甲局城守營曁江甘兩邑均派員弁差役往來彈壓見有滋事者隨時笞貴無如人數太多終有耳日難周之處天甯門通肖不閉各頃小本營生莫不獲利誠一年之盛會也○揚俗依佛　年自六月朔起二十日止此兩　中持觀音齋者十居八九青精白粲聊以充飢至二十日開齋則競購肥魚大肉以嚥饞涎十九夜屠户宰猪無算以開齋者之多也 
[娃館延秋]  
　　滬暑恼人經旬不雨秧田嫩緑漸覺樵悴可憐至二十二日下午忽隂雲密布雷聲隆隆郷民咸欣然忭舞曰天其惠我以甘霖哉洎昏黑果狂風刮地驟雨跳珠惜片刻卽停尚未歌旣沾旣足云○六月二十四日俗謂雷祖　辰元妙觀中雷祖殿每年是月初旬起烏衣公子紅袖佳人禮佛拈香時時　絶自譚中丞秉節三吳巖申厲禁并委員監察有犯必懲　致寂寂禪堂絶少游人屐甲今歲禁令己弛而香烟稀少較盛時祗十之二三雷醮　寥寥無幾神若有知亦祗坐冷山門眼看裙屐少年蟻聚於山塘花月間耳 
[東粤新談]  
　　粤撫倪中丞奉旨開缺　遺篆務着　憲先行兼理張香帥自顧政務殷繁未遑兼顧向倪中丞再三慰留俟新任譚中丞到粤然後交缷而倪中丞歸老情殷不欲久覊粤海日前拜摺進京請諭譚中丞迅　赴任以便交缷本月十四日粤督張香帥接到兼理撫篆部文當卽恭殷香案望闕謝恩習日屬下各員齊赴督轅叩賀倪豹臣中丞亦硯往道賀并請定接篆之期香帥極意拘留而中丞去志己決遂捐吉廿一日申時接篆業己頒發紅諭矣○前署南海縣徐大令𢋫陸望吏議後杜門却掃張香帥因其才幹優長公事穏練且在粤日久清形亦甚孰悉遂羅而致之是下以示棄瑕録用之意○新任學憲汪柳門祭酒定於十六日出都約計七月初旬星軺卽可抵粤○夫年軍餉緊急大憲令於烟膏一項每賣出一兩抽厘三分嚴飭各店遵繳在案現在軍務旣平百貨牙厘皆己停止商人以烟膏厘捐事同一律聨禀局憲懇請免抽局憲轉詳制軍而制軍以洋烟一物最爲民害亟應加重稅　使其價昂則小民自知戒食是於抽厘之中暗寓防民之意所請着不准行○督憲添設兵輪十數號分布海道巡緝惟經費浩繁難於籌措遂諭知善後局司道會同酌議限五日議定具詳以便核辦聞某觀察以此項兵輪係爲保護渡船而設卽向各渡船派捐庶幾名實相符未識督憲允所請否○初九日撫署前安懷里被盜搶却是　倪中丞適在大堂拜摺忽聞喊救之聲遂傳見南海縣張石隣明府細問情節惟事出倉猝未經報案明在茫然不知所對中丞赫然震怒以明府遇事疎忽飭司記大過一次 
 
 

Page 3

 
 
○南　鎭總兵李鎭南揚陞遵旨入都引見遺缺委碣石鎭鄧鎭軍萬林調署遞遺碣石鎭總兵缺委升署瓊州鎭賴鎭車鎭邊署理業由督憲下札矣○督糧道王灼棠觀察奉檄調署高廉道定於十五日起程赴任○前月首府孫太守探聞新藩己行抵江西遂委候補官二員出境迎　閱數日回　憲旌己至曲江准期廿一日抵省南番兩縣因飭赶將皇堆館陳設一新以備暫駐旌節○孫太守定期七月初二日舉行府詰先期曉諭文童務于六月廿三日齊集省垣聽候開考有志觀光者慎毋遲延自誤也○前月某統領統率部兵往花縣查辦積匪該匪恃强拒涌勢極猖狂督憲聞報立撥安勇一百名馳往助剿隨獲匪首陳威武解省訊辦餘亦分别責懲日前安勇及某統領己回省銷差矣○補用守備李守戎嘉謀管帶利川輪船統巡六門河道日前緝獲私鹽十二萬斤船四艘交局騐收張制軍嘉其得力記功超委○武生李殿雄在五仙門外私開押店盤剥貧民日前有衙役數人往索陋規李逞其而血氣相與門毆驀放手槍擊斃一役餘人逃逸紛紛旋經保甲局委員率勇前往獲住店主火夫解縣請究縣宰據實申詳大憲以李身列膠庠行同匪類批飭褫其衣頂比差嚴緝餘黨務獲嚴懲○應元書院係闔省考廉肄業之所每逢會試之年定例於六月中旬甄别日前經大憲示期本月十六日考試諸孝廉皆先期報名投卷至日衣冠濟楚赴院應名靜坐搆思以兾錦襟快奪院中敦　何小宋制軍主講席制軍品學精純名位通顯五羊多士無不樂附門牆云 
[蕪湖客述]  
　　客有自鳩江來者爲述前月隂雨兼旬山洪内發江潮外湧兩岸盈盈南門一帶浮橋冲斷數次刻下陡退二三尺宅者巿者咸舉手相慶謂今歲可免其魚先是某圩内有八九十畆之地忽積蝗尺許不飛不食亦　知其所從來隂雨旣霽蝗亦不見諺謂蝗爲神虫不其然　以後棲蝗之吁以居河畔也每先受水前日其隄竟潰决焉於是益信蝗之集也果非無因 
[之罘近報]  
　　廣武營勇丁前曾陸續裁撤所存幾哨全復給發餉銀一律遣回郷井○月之初九日北洋兵輪八艘由威海口駛至小泊幾天　于十三日七艘奉文聞赴日本高麗等處一則仍回天津旅順○沿海貧民艱於覔食自海疆氛起多有投効行間者月得餉銀五六兩郷　羡之月前傳聞威海口　招慕之舉男兒好身手無不踴躍爭先後悉　屬子虚不免大失所望云○日前海防營高統帶因事晉省隨卽回烟○巿上銀期往往遷延遲宕近遂公議概於三六九十二等月一律清償○登州府試文童己畢定於十二日按試武童炎天毒日盤馬彎弓雖曰赳赳武夫恐亦不免汗流陜背矣○拐兒伎俩每每出人思議之外近有用大官封端　顯官大賈銜名投交素有來往之鋪託其轉逹標明代付信資逮若人接到啓封則素紙一方無異白地光明之錦而數百翼青蛈己生翅飛去矣謂非妙想天開而何 
[清波小誌]  
　　秦淮一大水仙將也從前挂名仙籍自爲忠爲奸爲醫爲否姑勿具論惟每值春夏之交水盈盈拍岸則必有浮瓜沈李容與中流試小兒女一念之貪以償其莫須有之命土人名曰討替身居水濱者于此事尤爲謹慎護以紅欄遮以白板惴焉惟恐其或蹈危機然此中刼異紅羊變同蒼狗聊舉近事一二俾談因果者一彈涙而恍入悟境焉百花巷一帶水閣小于鷁首密若蜂脾此等小户人家汲不待修綆浣無事藁　眞子産所謂狎而玩之則多死焉有某姝最娟好百頑鳴鴈有日矣前日忽持薄澣之衣隨諸漂母後家人以其嬉也不之禁纔臨岸復回取木登曰借此承膝毋使塵活人少頃一斷竹長尺許瀠洄水際女以杵刺之則鳬没于是去而復來者數四竟似解人意也者久之女舉杵作勢將擊之諸漂母正勸其毋　作劇語　畢而女身倒栽入水然其裾猶在某漂者手内也及救者弛至扶以上岸則杳魂己縹緲矣其母云孕女時己夢人持大珠納諸口令咽之曰十八年當見還故平時常慮其不久塵世今果然言訖遂不復慟又牛巿甘公館卽邑人追念乃翁功德樹之碑而命之甘棠者也其子甘别駕聽鼓有年矣有二子俱能紹其家聲長者年二十少者年十七前日俱在河廳納凉具少子背倚闌十習句讀手作推敲勢别駕午後擺飯正恍惚與周公相對忽聞撲通一聲夢驚醒則其少子己若沉若浮急令人從而拯之竟無及又蔑街有成衣　纂中前依　人錢店爲生活者也有一　二子當得意時俯仰自如現在流從源竭賴己壓針線　不及餬其口忿忿者非一日前日忽沽飲飲訖猛擠婦於水次卽抱二子投之己亦聳身躍入　殉當時　岸見四人泛泛中流極力拯救婦與子皆先後得活甲竟不知何往據其婦云初沈時似有物持其足者再而終不曳之俱下其夫　濡頂流近己身挽之則體己氷手驚而釋可見討替鬼之殊不孟浪如此又戚家灣有羣兄戲水側見一桃在對岸鮮紅如新折一兒急以竹竿撥之挑記施　然來於　兒爭拾桃不暇問水之深淺詎該處蓼枝無數絆兒足將三人悉掀翻水底久之不起一年最小者駭極而啼始知此事欲撈救竟無縱跡次日乃浮出或曰此實討替鬼借桃以餌諸兒云 
[東海巵言]  
　　日本北海道各地遞信省事務議得擴充章程本年約須金六萬八千餘元補充線路氣船諸費使從日北海道郵遞便速往昔除電信外必俟廿餘日逹到今若改正線路度數并添購氣船實大有便利也○日人防疫　甚于防盜其防之之　則有出人意外者畏崎一帶並未沾染疫症自聞大坂有疫卽着患病者務須報知巡　否則罰洋五十元報後須卽來捕房不問窳勢如何　唤人扛至病院中灌以藥水如因此而速死便付火塟並給扛者洋二元大者五元凡死者生前所用之物亦須付諸丙丁其隣人不准出入飯由長崎縣發給孚意停止七天山街不准行人來往曾有一老婦舊病　發巡捕探知卽約二三人及夫役三四人先將街道兩面用繩圍定然後着役搬其物且欲扛其人幸有子二人固求乃免而行人己不能過此矣嗣有一日人誤入繩圍中巡捕竟將藥水　其頭上如醍醐灌頂臭不可當具人乃狼狽而退○本月初四日華人傳說大鬧會舘其實是某號夥以三江寺中修理不曾通知是日會館中議事趁人衆時大肆咆哮并將所懸會館規條掮去衆遂不服次日因聨名禀請理事府以正其罪理事極顧商人體面傳進多方開導詎該夥不肯認過理事怒着暫退復坐大堂審問及跪堂上尚敢挺撞經　責始下氣低聲遵斷而出○本月十二日得大坂電信僅云有　獄事嗣悉十二日午前大坂府堀川監獄分署内之囚徒共謀不軌約於黎　起事見　夜守獄　漸入暉郷　相與共出監房打破木栅又通一押丁引出他囚倉猝間人聲鼎沸突將看守人等驚醒羣起拿捉詎知衆囚心在兎脫揜命格門看守人以洋刀爲護身符勉强截其去路得一司夜者乘間於傳話機器上遞報監獄本署署中聞此急報亂鳴警鐘集各警察官及巡捕逐隊前去到時正值兩不相下巡捕四面圍住睹囚徒中之最暴者斬却一人頓時鎭定餘各負重傷復一一收繫而犯事之首吉村大二郎玉山常治兩人己濳逸無蹤行將搜索云 
[監則晉省]  
　　代理蘇松太兵備道湯小秋觀察飭雇坐船擬欲赴蘇面陳公事聞定期明晚起程用小火輪船拖帶云 
[水流花謝]  
　　旗昌繅絲棧設在老閘迤西吳淞江北經之綸之咸賴小家碧玉每　曉烟未散晴旭初懸移鳳屧過虹腰聨袂掎裳不可以什陋計邇日工部局以老閘大橋柱礎朽壞鳩工庀料改建一新來往行人專恃划船以濟盈盈淺水盖幾同銀漢紅墻矣昨晨五　餘謹　繅絲女子十餘人待渡於柳隂之下少焉舟子將船櫳岸正欲連步以登復來五六人一擁而上中流容與陡起旋風以致船底翻天盡占滅頂舟子惶急呼集隣船將多人援登彼岸檢點之下尚少五女郎閱半時許浮起三屍早己玉殞香消面如土色其二則全無蹤影想己被水仙子扶上蛟脊同游洞庭龍宫矣死者各家屬聞信次第赶來無不痛失掌珠抱屍大慟旋經絲棧　人令將各屍舁至近處空塲蓋以蘆蓆許出棺殮之資復恐屍親饒舌　捕挹守棧門屍親隨群赴縣中報請邑尊相騐聞有一女郎年局破瓜期將嫁杏絳唇玉貌艶若天人今兹爲覓蠅頭竟埋魚腹不 
 
 

Page 4

 
 
[知有情人聞之亦能效怡紅公子制就誄詞痛哭於芙蓉江上耶]  
[盤獲拐孩]  
昨晨太古行宜昌輪船由甯波駛行來滬船中有一粤人携帶小孩二口同船兩甯人見其形跡可疑决非善類于其將至暗告船中執　人將該粤人扣留一面赴法捕房聲訴捕頭立飭包探將粤人及孩拘到捕房研詰之下粤人供稱兩孩一三歲一四歲在甯買來並非拐得執有賣契爲憑供畢從身畔取出紅紙契據冬張捕頭以此等物件何人不能僞造實難據以爲憑詰間兩孩則皆不能言語因着一併暫押定於今日解案請訊 
[急痧疉見]  
　　英界老閘西首某甲小本營生聊資餬口前晚忽患急痧急請挑痧人到來己嗟無及延至昨晨溘然逝矣鄰人憫其孑然一身並無戚族遂集貲棺殮臺出掩理日前本城縣署代書某乙午前尚能叶霧吞雲午刻患痧當晚卽死邇上炎威蒸灼疫癘滋多寄語守身如玉者尚其加意珍調以免災生二豎乎 
[毆筆逮案]  
　　莫邑尊訪聞南巿廿五保十六圖一帶有醫生張某購得房産數處約計價銀三千餘兩並不赴縣納稅遂飭該圖地保暗地查明籖差提案時張尚和之知也前日竟昻昻然乘輿經過縣西差夥見之喝令停輿將牌票遞請閱　詎輿夫張姓等竟　然大怒扭有差夥拳足交加差夥見勢不佳不敢回擊經旁人解散狼狽而回據情禀訴邑尊邑尊以輿夫玩法妄爲實屬可惡飭拘提行兇之張等到案訊供嚴懲 
[背負冤單]  
　　甯人傅山虎前因奸誘陳庭靜之妻周氏經陳悃送縣中莫邑尊訊悉情由將傅押候嚴懲周氏發堂擇配嗣氏母某氏一再赴縣呈求邑尊遂將陳妻交母領回收管此皆列諸前報者也昨日陳妻忽背負冤單在四牌樓等處執香行走一步一拜觀者咸一笑　之 
[來信照登]  
　　逕啓者敝局施醫歴有年所兹届夏令仍假英大馬路保安司徒廟延請内外鋮科諸先生于雙日午前施　貧病給藥如有重症報局往視不取分文恐遠近未及周知敢請登入報章以廣聞見[  郷約施醫局同人啓]  
[拜懴禮斗資移賑]  
　　今接姑蘇九峯魏氏來函云僕因先嚴慈均殁於赭宼烽烟之際草草含殮欲延緇流誦經以資冥福轉思山東待赈孔迫用將懴資持五元移作振捐乞登報章以冀照此推廣云云又朱堅齋善士爲子端生患病立愿禮斗一天特將延羽士之資兩元移賑又介福綢縀莊交來新安黄善士節燒香洋一元助賑此皆體我佛慈悲太乙救苦之意以拯山左餘生當必有聞風興起者上海三馬路陳與昌彚誌 
[書法潤資提半充賑]  
　　嘗見何佑蘐茂才書法模範各家墨磨終歲案塵山積幾避債之無臺故紙叢殘或催詩之敗興與其刻無暇晷何如約有定章爰爲酌其潤資庶書者勿厭葵扇重來求者勿吝鵝籠持贈爾與軒識潤目堂匾三元大堂幅二元中堂福一元五角楹聨六尺一元八尺一元五角四尺六角條幅六尺一元四尺八角八尺四張兩元紈扇五　箑扇六角行書减半楷書加倍雙行加倍壽屏册頁摺　另議先潤卽書○同郷何佑蘐仁兄工書久爲士林所器重文駕莅滬辱承枉顧述悉山東需賑孔急謂行囊羞澀不克如願惟有從本來面目提出一半　賑較爲便捷尋繹久之不勝佩服矧自少欽先生籌賑以來善士以筆墨潤資充賑不一而足今得兄之從事硯田多方璧畫一舉兩全踵請者必不少矣如有惠件請樂善君子移玉送至三馬路同得利吕宋票號訂期取件潤資預惠聊抒微忱祗希德鑒霅溪青藜閣主人謹　 
[甬江張君配○邀郭廿田先生曁余與墅姪間遊張家花園口占一絶]  
　　瓊樹名花百萬栽比中不許俗人來承君約我同遊眺終日勾留不忍回○閬仙　見陸月舫詞史　張君話舊作此戲之琵琶斜倚畫樓東笑語喁喁話　衷一縷相思無可寄一齊分付與春風○申江夜雨憶到郷關動别情申江一　望盈盈坐臨短榻心多怯起剔寒燈夢　成海上波濤來一線枕邊風雨暗三更可憐萬里僑居客伯聽終宵濟瀝聲○偕配　仁兄子州先生徽墅賢姪同　　安寺喜值申　五月秋靜安寺外共遨　沿途車馬聲爭鬧隔院　花望自幽果贈美人香不斷茶供仙子味常　歸來己覺炊烟起遥望漁村夕照收○讀胡文忠公遺集國計起生切公　社稷臣精忠昭日月學識貫大人處事衷懷决行軍策算别中興勲業　廟食萬千　○遊匹馬路琵琶處處弄新聲紫韵紅腔婉轉𢋫聽罷頓忘歸路遠申江月色半輪明○丙戌六月初八夜偕號汀韓君至浦灘納凉見月光盈地燈火滿江靜賞栘時從四馬路回寓口占一律黄浦難頭多勝景相偕步月到三更聲聲牧笛前村起點　漁燈隔岸明樹裏靜眠欣熱散江邊兀坐愛風清路從歌舞街中出一曲琵琶最有情○張幼亭大哥以馬車邀子及甬江張君姚江韓君重遊靜安寺古刹精嚴勝境開重遊到此樂徘徊車聲馬足紛紛萃鬢影衣香欵欵來半壁斜陽三徑闢四邊花氣一樽陪浪游更覺情多暢且待黄昏下回○韓君以姚如蘭姊妹所贈佳　見貽詩以謝之風擅探香手風流致足誇舊交恩不斷有美意無涯早結三生果因刀一蓄茶依休相笑語定是有情花　　胡月娥詞史濯濯丰姿異衆芳閬仙樓上日登塲珠喉響遏行雲遠玉指徐挑夜月凉細語柔情多　約曼聲低唱總悠偒　然一笑尤堪愛說到芳名齒頰香○第六泉上海城西第六泉波清浪碧喉吳天倚欄漫說心如水一線江濤湧萬千古越錢子欵就正草 
　　　沈君少蓄邀余曁安吉矣君蒼磒海昌注君心壺同游虎阜留園把酒談詩頗覺暢懷歸賦五律兩章録請諸吟壇政邗並博惜紅生一粲舊雨十年别吳門鼓棹游相逢各道故此地一層幽載酒悠泉下望雲溮嶺頭我來山水窟身世等浮鷗留得名園住主人　意長危　　夕照古樹壓羣芳佳茗助清興　人謝豔妝畫船前渡泊齊趁晚風凉[  丙戌荷夏上浣安何其昌初稿]  
[浙省撫抄]  
　　六月十八日　州府惠禀知奉　司委署嚴州府事禀安叩謝○十九日縣丞李應鈺由京領憑來省禀到○二十日暑縉雲與史秦炳垣禀辭赴任前暑泗安巡檢任廷棻交缷回省禀到劉鼎亨由京騐看來省禀到○廿一日王瑞成禀見銷解京餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年六月二十一日京報全録]  
宫門抄○缺單○東撫陳奏報交缷撫篆日期摺○東撫張奏報接印日期摺○蘇臬李奏報交缷藩篆並回本任日期摺○蘇藩易奏報到任接印日期摺○浙撫劉奏委署藩臬篆務片○監督錫奏爲關稅期滿陳明緣由摺子○六月二十一日户部通政司詹事府正黄旗值日無引見○　全稽查中左門覆命○恭鏜謝加級恩○鐸洛崙謝授大順廣道恩○黄體芳謝稽查覺欽學恩○侍衛處奏派保和殿監試派出頭班肅王恩全愛隆伊薩布希朗阿二班濓公桂祥承厚徴壽慶陞○召見軍機　鐸洛崙○光緒十二年六月分缺單知縣廣東遂溪鄒翼清丁河南封邱逢春革陜西安定張國本山西山隂成熈河南伊陽繆萼聨俱修墓直隷肅甯屠福謙近河南嵩縣王曾禄廣西懷集陸善寳湖北松滋郭作霖俱丁湖北浦圻張集慶革縣丞浙江奉化任佐清近吏目雲南甯州劉廷惠故典史四川　縣邢禹鈞近○○革職留任前山東巡撫臣陳士杰跪奏爲恭報微臣交缷撫篆日期叩謝天恩仰祈聖鑒事竊臣准吏部咨開光緒十二年五月初一日奉上諭陳士杰着來京另候簡用山東巡撫着張曜調補等因欽此兹新任撫臣張曜行抵省城於五月二十七日接印任事臣卽於是日交缷一面料理行裝並將病軀赶緊調治俟精神稍能支持卽行遵旨北上泥首宫門藉伸依戀所有微臣交缷撫篆日期理合專恭叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴調補山東巡撫臣張曜跪奏爲恭報微臣接篆日期叩謝天恩仰祈聖鑒事竊臣於五月十六日在壽張縣孫家樓地方接准吏部咨行内閣抄出五月初一日奉上諭陳士杰着來京另候簡用山東巡撫着張曜調補等因欽此欽遵咨行前來臣因上游孫家樓一帶有險要工程親往察看當飭在工員弁認眞經理遵卽起程赴任兹於二十七日准前撫臣陳士杰飭派濟南府知府梅啓熈中軍叅將玉秀齎送欽頒山東巡撫關防一顆臨清關監督關防一顆鹽政印信一顆 
王命旗牌文卷等件到臣當卽恭設香案望闕叩謝天恩祗領任事伏思　東爲繁重之區巡撫有總轄之責凡河務海防吏治軍政一切事宜均關緊要如臣才識庸愚懼難勝任前遵諭旨查河事畢察看海防原期精練隊伍勉事戌旃力圖報稱兹奉簡命感悚益增臣上年從後都城疉蒙召見跪聆聖諭凡地方利弊疆吏用人情形及河務海防均在聖慈厪念之中臣受恩深重未報涓埃惟有殫竭愚誠實事求是不敢因循遷就亦不敢操切紛更以冀仰副高厚鴻慈於萬一除將接印日期恭疏題報外所有微臣感悚下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○三品銜江蘇按察使臣　嘉樂跪奏爲恭　微臣交缷藩篆並回本任日期叩謝天恩仰祈聖鑒事竊臣光緒十一年十一月二十六日接署蘇州藩司篆務當經恭摺奏報在案兹奉督撫臣飭知仍回臬司本任遵子本年五月十五日交缷署藩篆移送新任布政使易佩紳接收並於是日准署按察使候補道朱之榛將印信文卷移交前來臣卽恭設香案望闕叩頭祗領任事伏念臣以菲材仰蒙恩遇再攝旬宣之職將經半載之期未効涓埃彌深兢愓現奉飲回本任總理刑名舉凡察吏安民詰奸禁暴庶政胥關緊要微衷宜竭愚誠惟有愈矢慎勤倍加奮勉隨時隨事禀商督撫臣實心辦理不敢稍涉因循以期仰答高厚鴻慈於萬一所有微臣交缷藩篆並回本任日期及感激下忱　合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○　蘇布政使臣易佩紳跪奏爲巷報微臣到任日期叩謝天恩仰祈聖鑒事竊臣由四川布政使蒙恩調補江蘇布政使本年四月人都遵旨陛見仰蒙召對二次訓誨周詳莫名欽感陛辭後五月初二日出都十四行抵蘇省奉督撫臣會札　赴新任十五日准署布政使李嘉樂將印信文卷移交前來當卽恭設香案望闕叩頭謝恩祗領任事伏念臣晉蜀旬宣忝　員於兩省駑駘竭蹶慚報績於三年兹復量轉吳趨仍膺煩劇何以上酬宸眷克效涓埃惟有隨持隨事禀商督撫臣盡心盡力以冀仰答高厚鴻慈於萬一所有微臣到任日期曁感激下忱理合繕摺具陳叩謝天恩伏乞皇太后皇上聖鑒再臣自都取道天津由輪恐逹上海赴蘇一路地方安靜雨澤應時合併陳明謹奏軍機大臣奉旨知道了欽此○○劉秉璋片再准部咨欽奉上諭浙江巡撫着許應鑅護理等因欽此所有布政使員缺自應派員署理以便交替而專責成查有按察使孫翼謀老成練逹堪以委署藩篆遞遺按蔡使員缺查有曾任實缺候補道盛康精明靜細堪以委署除分檄飭遵外謹會同閩浙總督臣楊昌濬附片具奏伏乞聖鑒謹奏軍機大臣奉旨吏部知道欽此○○張家口監督奴才錫光跪奏爲差滿但京關稅正額徴足無虧尚知收盈餘銀兩泰摺奏聞仰祈聖鑒事竊奴才荷蒙天恩派管張家口稅務於光緒十一年五月二十四日到任接前任監督穆特亨額氏徴日期核算自光緒十年二月初二日起連閏扣至十一年正月初一日止代徴一年銀兩錢文又接前任監督穆特亨額另文移交自光緒十一年正月初二日起至五月二十三日止代奴才代徴後任一百四十二日銀錢奴才除將另文移交代徴後任銀兩錢文循例歸入後任報銷外所有接據移交自光緒十年二月初二日起連閏扣至十一年正月初一日止計一年關期徴收正額盈餘銀兩及零星稅錢並動支核减曁提取代徴後任稅銀以馬駝皮張變價銀兩各數目曾於光緒十二年三月十九日逐欵分晰具奏奉旨該部知道欽此欽遵在案查奴才接前任監督穆特亨額移交代徴後任自光緒十一年正月初二日起至五月二十三日止計一百四十二日收稅銀一萬七千五百三十六兩四錢九分二厘制錢一千零二千一百九十五文奴才自五月二十四日接期代徴起至光緒十二年正月初一日止計二百十八日稅銀一萬八千七百二十五兩四厘八毫制錢二千一百四十四千三百五十五文連前任移交統計一年共徴銀三萬六千二百六十一兩四錢九分六厘八毫制錢三千一百四十六千五百五十文又自光緒十二年正月初二日起全五月二十三日奴才代後任代徴一百四十二日稅銀一萬七千五百四十二兩九錢五分制錢一千零四千七百文遵照例案一併移交新任監督蔭保接收彚入下任錢粮數内報銷查張家口一年例徴止額盈餘銀六萬五百六十一兩零今奴才等代徴一年正額盈餘銀三萬六千二百六十一兩四錢九分六厘八毫制錢三千一百四十六千五百五十文抵銀二千九十七兩七錢二共銀三萬人千三百五十九兩一錢九分大厘八毫内除正額銀二萬四兩五錢七分徴足無虧外計徴收盈餘銀並以錢抵銀共一萬八千三百五十四兩六錢二分六厘人毫核與額徴盈餘銀數計短徴盈餘銀二萬二千二百一兩八錢三厘二毫查此項短徴盈餘銀兩前任監督穆特亨額在任一百四十二日進徴銀二萬三千八百八十七兩九錢五分該監　穆特亨額代徴稅銀並以錢抵銀共一萬八千二百四兩六錢三分二厘計短徴盈餘銀五千六百八十三兩三錢二分人厘奴才短徴儘餘銀一萬六千五百十八兩四錢七分五厘二毫伏查張家口稅務向以南茶並恰克圖皮毛等貨爲出入兩大宗次則進口甡畜均係内地商賈在來興販是以從前稅課豐　及至俄國通商後所有大宗茶貨俱　俄商自行販運悉皆照章免稅内地商賈漸多歇業因之每歲徴額均屬短絀奴才自接任以來竭力稽徴設法摺徠冀得貨物暢旺稅課足額以期涓埃稍報無如大宗茶貨俄商販運仍復甚鉅華商貨物毫無起色以致稅課微細至牲畜一項又因口外各處旱潦不均牧放失時馬駝牛羊進口無多稅課亦屬廖寥是今歲情形核與上届相等計奴才任内徴銀雖有多於前然爲數無幾難補萬一盈餘銀兩仍屬未能照額徴足奴才萬分焦灼不勝悚惶實係事出　因非敢稽徴不力俄商販運大宗茶貨業經造册呈報户部以及總理各國事務衙門查核至奴才任内馬駝皮張變價銀四百七十八兩三錢五分照例交廣儲司查收所有光緒十年二月初二日起連閏扣至十一年正月初一日止計一年徴收正額銀二萬四兩一錢三分盈餘銀一萬六千一百三十五兩五錢二分一釐制錢三千一百四十八千二百文前經奏明除將正額盈餘銀兩儘數動支並以錢抵銀外仍不敷開銷又提代徴後任稅銀四十七兩七錢七分七釐三毫抵補其核减銀九十兩節省制錢一百七十三千二百五十四文易銀一百十五兩五錢三釐奴才親齎到京循　另文解交户部查收所有奴才等一年關期報滿正額徴足無虧惟短收盈餘銀兩實係事出有因非敢稽征不力查張家口近年短片＝片 
盈餘銀兩均經部議减免四成奏奉諭旨允准在案兹奴才等所虧盈餘銀兩情形較之上届大致相同惟有仰懇天恩刺部核覆酌量奏請從寛减免戚數其餘不數銀兩着落遵限賠繳謹將關稅期滿緣由理合一併陳明伏乞皇太后皇上聖鑒謹奏奉旨己録 
 
 

Page 12

 
 
[鄂垣官報]  
　　六月初九日准補撫右遊擊赫赴兩院進見謝飭知任事署撫右遊擊孫進見赴兩院禀知缷事湖南候補道莊𢋫良自京引見回省禀到見武昌府李赴兩院進見奉委接管武昌廠稅務禀謝管帶知津輪船候選縣丞馬聲平赴兩院禀知辭送欽差彭宫保赴荆州初十日候補縣袁鏞奉武昌府委赴興國州帮辦保甲局禀見赴兩院禀知史𢋫雲照料安設電桿回省禀到見候補縣劉超元大挑縣文恩光俱奉委解第五批京餉禀見知十一日署按司獄伍紹夫赴兩院謝儘先提前揀委一次藩憲牌示監利縣縣丞員缺飭本任之李雲漢回任穀城縣張家集巡檢事務詳委光化縣左旗營巡檢宋維清光化縣左旗營巡檢事務詳委穀城縣張家集巡檢王繼周俱調署十二日武昌府李赴兩院禀知考試十屬武童初覆分發大挑試用縣儲廷芬來省赴兩院禀到藩憲牌示長樂縣知縣印務詳委補用知縣陶蕃祚署理十三日新選　安縣孫汝言來省赴兩院禀到藩憲牌示黄岡縣知縣印務詳委署長陽縣事卽用知縣通永清調署理十四日襄陽府通判余逢辰見辭回任藩憲牌示濳江縣知縣印務詳委議叙試用知州趙毓楠署理十五日伊犁將軍催餉佐領瑞徴赴兩院見辭回京候補巡檢馬仁堃赴兩院禀謝兼襲雲騎尉札孫炳煜奉漢黄德道委調查漢鎭循禮坊街道差赴兩院禀知十六日武昌府李赴兩院禀知考試十屬武童終覆候補縣張樞由山東領解撥欵回省赴兩院禀到見程恩培奉内獎本班儘先補用赴兩院禀知謝署襄陽縣丞德春赴兩院禀辭藩憲牌示漢陽縣新灘巡檢事務詳委試用從九錢壎署理 
[邗江官報]  
　　十八日温鹺尹世孚從通屬來揚公幹○十九日楊子穆觀察抵揚○二十日蔣分轉志沂辭赴鄂岸差次萬鹺尹賢曾銷儀征鹽棧差遣差沈鹺尹崇善銷儀征保甲差 
[禍由會起]  
　　泰西格物家言雷係電氣相激而成聲與淮南子水火薄擊則雷聲鳴相脗合乃世俗誕妄謂雷神尖嘴利爪專擊人間隂惡之徒并謂雷祖金面三自誕子六月廿四日斯眞結撰憑空不值一笑者矣蕪湖各米食店以平日作踐米糧必遭禮怒年例遇雷祖誕必賽會以贖愆尤先是數日由首事者埃户書捐以供會費舉凡寒具店饅首店糕團店餺飥店各輸蚨貫恐後爭先獨河南某油炸店主人謂乃翁辛苦半生安有間錢作此無益之事非但慳囊不破抑且效山膏之駡人同業咸抱不平　拳相搏奈該店主大病之後身軀殘弱戔箋雞肋飽受老拳以致氣息如絲幾於不屬同業懼釀命案一哄散去少頃店主之叔某甲歸見姪命己垂危卽舁至河北井兒巷河沿某乙茶肆盖乙亦隨衆奮毆者也甫進門未數語氣己絶甲遂赴縣呼冤楊璞生明府准詞於十四日清晨帶同刑書仵作臨塲檢騐騐得傷勢甚微實係病後因傷殞命當將兇毆之乙丙丁戊四人帶回研訊屍由同業集資從豐棺殮使雷果有神則該店主吝不出錢固宜施以薄罰而乙等兇頑蠻横無故斃人當必以豐隆椎擊其頂矣乃竟寂無舉動一若不見不聞也者然則雷果有神乎哉 
[路劫銀洋]  
　　初八日慈谿舉人馮全墉在象山信泰當取現洋七百三十五元共計七封分藏皮箱竹籃内初九日黎明渡河至長河頭柯集成飯鋪雇得長行挑夫戎厚榮仝伊乘轎起程是日申刻挑至周家獵地方距横溪鎭二里突被湖南口音匪徒四人扭住挑夫搶去箱籃洋銀　挑夫喊捕追至山上匪己遠颺遺有箱籃零物并遺落洋銀廿八元錢袋一隻馮卽鳴保將所遺箱籃零物洋銀交保收存卽赴鄞縣請追朱邑尊現己飭差嚴拿並移隣封協緝外又懸重賞如有能獲是案匪徒一名者賞洋一百元通風報信者賞洋三十元 
[武昌府示]  
　　欽加道銜湖北武昌府正堂加十級紀録十次李爲出不曉諭事照得行使小錢實屬商民之害本府前己出示禁止現奉撫憲頂示嚴禁令在必行並飭各州縣均於大堂設爐概將私錢融化以清其源而塞其流本府念省會首善之地尤當實力奉行現捐廉在本府大堂外募匠合行出示曉諭爲此示仰軍民人等一體知悉爾等務各一律遵用官板制錢不准仍以小錢攙和行使如先自小錢私存在家者准各隨時赴轅鳴鑼呈繳立刻飭匠代爲融化卽提出凈銅發還無須守候多時工資分文不取旣不追己往之咎爾等復獲銅斤之利如有丁胥匠人需索規費准其鳴鑼禀究自示之後諒必踴躍聽從各宜速卽呈繳切勿觀望再行私存攙用致于嚴究各宜遵照毋違特示 
[禾中香巿]  
　　烟雨樓爲南湖名勝之一樓上供奉雷祖神像六月二十四日相傳爲神之誕期禾中士庶咸於清晨買櫂登樓焚香膜拜亦有大家閨秀狹巷名姬合十喃喃求免阿香嗔怒者履舄交錯珠汗蒸淫亦一年之佳會也是日也賣食物者售玩具者觀洋畫者設茶寮者總總林林不可以數計更有香船賭船妓船曲船擠滿湖心何止數百號直至曜靈西逝皓魄東昇始游興闌珊各呼歸櫂至城内韮溪橋雷祖殿火神廟南門外小曹王廟城内觀音堂雖亦香烟撩亂然究不及十之二三云越日爲火神誕期城内火神廟中進香者亦聨絡不絶甚矣丙丁神眞勢燄龔天也 
[長夏無聊重至小藍田觸景愴懷傍花痛哭偶成一律録呈夢畹生政刊並請芷厚明泉賜和]  
　　鳳去臺空蛛網塵重來杜牧倍傷神百年密約言猶在九死殘魂氣不湮和涙細繙新怨譜傍花痛哭舊情人痴心願把浮生果碧落黄泉覔太眞署離恨天多愁司使玉洲田二草 
[悼艶詞乞同人賜和卽請夢畹生政刊]  
　　最難忘是美人情往事思量涙　傾十載守身如守玉余與主人十載盟心宛同師弟未嘗一涉于亂嘗以守身如玉相朂千年埋骨不埋名群芳譜名列第一傍花哭詠辛酸句對酒愁聞子夜聲從此小藍出下過杜鵑枝上有啼鶯[  署離恨天多愁使司小藍田侍者滴涙草]  
[憶楊柳樓臺卽寄倉山舊主]  
　　花門被酒坐談兵天末樓臺冷昔盟觴詠漫思前日盛别離要讓少年輕更於何處吹凉笛只合今生住碧城緑到星營萬楊柳江南塞北不勝情[  丙戌荷夏賦秋生作于古新羅春城舘舍]  
[題照]  
　　松石本無意烟霞成夙緣秋懷鷗共淡詩夢蝶俱仙大地森荆棘勞生役櫂韉何時脫塵障與子証心禪申左夢畹生 
[題美人畫]  
　　燈乍挑殘夢乍醒抱琴無語倚疎櫺夜深莫鼓湘靈曲怕有蒼虬隔水聽[  申左夢畹生]  
[上海北巿絲業會舘核獎籌賑公所施少欽經收山東賑捐六月十八九二十二十一日第一千零五十五六七八次清單]  
　　瀏河潘守經求病速愈由寳順局來洋一百元泰來祥以上月開張承各號厚貺謹將酒筵資移助代諸友造福四十元漳州愼德堂由南巿啓昌行來四十元歇顧氏求胃痛速愈十元浙杭臨平馬祖承求病速愈由　石南永春　正源局來十元鎭洋縣學署任斵殊席資移助由太倉永義昶局來五元上海頴川氏壽根四元秦純甫病愈還願二元文陞求子病愈二元鎭海補拙軒包一元施善誠銅洋四元曹槐甫由金陵老福興局來銅洋一元○豐順輪船搭客因路上遇風得保平安五十元又銅洋二元又銅洋二元由愼裕號張交來○源康莊來四千五百六十八號救灾圖同字一次册寓蘇人洋二元○常州史愆厚募一萬六千七百六十六號富貴源頭同室一次册吳門楊氏洋一元又三千二百十九號救灾圖同字一次册彛訓堂史求慈親瘕病除根并合家平安三元又三千二百二十號册無名氏二元無名氏一元承志堂一元錢三百文心餘閒人對開一元森亭安定氏二户各四開一元深柳堂二角錢一百文不書名養素堂星農氏三户各錢五百文禾官不書名崇德堂三户各三百文紅豆山人湊二百七十文莊喜海二百文以上三册由通裕局來洋十二元一角以上十八日○女史王寳書求父疾速愈由平滿恊源局來十元無名氏求保平安十元黄元之湯餅筵資移助由平陽太豐棧寄永和局來十元王源求病愈灾消五元上虞無力子求子病卽愈四元沈連魁爲子病愈節省日用資移助由吳淞德和局來二元四角方元溥求病速愈由常熟寳順局來二元山陸惘惘出門者以沈君竹礽見惠船票欵移助代求二少君足疾全愈由鎭江億大局來洋一元銅洋一元以上十九日○無名氏洋四十元曹羹梅爲長女病求速愈三十元太原氏求疾速愈十元安徽人范勝年求病速愈由松郡順成局來十元胡裕　爲兒驚風全愈還願五元節偉卿由嘉興恊源局來四元退思二元順利洋行叫貨餘息助賑由恆豐號交來二元三合順由乍浦公昇號寄託裕大和行交來二元知非力溥人求子病速愈由周浦　影寄日生局來二元以上二十日○時敏文社由江西全泰盛局來紋銀二兩不留名規銀三錢二分郭江安命子求保闔家平安洋一百元師儉廬求孫女肝氣痛速痊二十元筆耕齋還願二十元太原女氏求保生産平安十元江右導花樓主爲妾張氏水陸懴資移助求資冥福由　愼安求十元浙湖求謀得遂人由森元　棧來十二元莊彦卿求子病體全愈由常熟永義昶局來五元問梅書屋　輕還願由太倉恆隆號寄永義昶局來五元長安耐堅子由浙省全盛局來四元竹筠書屋由蘇州老福潤局來一元清貧士爲筯骨腫痛求速愈一元直隷津元求父母平安一元旌邑無力子奉母命由金陵江義和寄老福潤局來本洋五元○昌字一萬三千九百二十三號册萃屏書屋滌心子生辰祈先親福洋二十元又祈闔家大小平安二十元○崑山全盛局來五千三百三十五號救災圖同字一次册不書名洋二元不書名無名氏習愼齋四尾各一元共五户合來洋六元以上二十一日 
[上海文報局恊賑公所經收清江海州分司署鄂不軒主人籌墊欵細户清單]  
　　補登六月十二日欵内無名氏小寳紋二十兩計二七寳銀十九兩八錢一分無名氏英洋二元四齡童子節省點心移賑洋一元心記八百文禮記無名氏三口存與堂至德堂芥香堂程景堯楊少儀江夏書屋錫嘏堂篤恭堂修福堂永安堂十四户各五百文存心堂增記種德堂青蓮書屋濟記無名氏得月軒修善堂安樂氏九户各四百文無名氏生記二户各六百文仁手恆記不書名芸仙書屋式古堂培德堂忠貞堂九思堂聽蕉生半痴生惜隂書屋不書名愛月居士六藝軒邀月樓翼謀氏三多氏知足氏誠心堂公濟氏記梅書屋樊青山郭韻止二十三氏各三百文義和公記鳳儀堂松雲書屋茂記崇訓堂恆德堂志竟成吉祥春記信成記存仁堂不書名百忍堂怡怡書屋不書名向善氏無名氏素行氏三餘書屋葵向氏倚桐書屋燕貽堂穀貽堂四宜軒守仁氏不書名近善愼餘堂定元齋不書名無名氏親仁堂宋延氏楊漢氏夏鶴氏談松氏夏麗氏葉仰氏三益記錢湘記陳澹記潘少記萬吉記徐奕記志勤堂四十七户各二百文善記芝記幼記新記芸書屋慶記愼德堂貽安堂隆泰品蘭軒恆和自安堂源源少記桂林堂無名氏漁陽世家五柳堂繩懷德堂不留名永和天盛豐義堂錦記銘記寳樹堂聚經堂昌記謙益豐記善源友記從心氏三槐堂映雪軒無名氏華封堂不書名聽泉氏無名氏愿善氏利濟氏日近堂汗善華戚仰記改過氏陳郁記平安吉慶厚本堂五十一户各一百文麟趾堂傳經堂鼎成新三户各一千文大濟堂五柳堂二户各二百五十文勤愼堂一百五十文宋楊夏共加四百文以上共計二七寳銀十九兩八錢一分英洋三元錢三十八千零五十文合併申明 
 
