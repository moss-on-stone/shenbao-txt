# 1891 - 213 - 4906572

 

Page 1

 
 
[大題文府出書啓] [  點石齋主人謹白]  
　　本齋所印大題文府茲己告成准于廿九日出售向本埠北申昌及本分　并各省分局購取尙有續印當令熱門數種不日均將告成一俟印竣再行登報此佈 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借　　秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄茲復排以　鉛印以潔白紙張每部十本碼洋六角卽日出售有欲討論掌故者請向本埠申昌外埠申昌及經售申報人購取爲　此佈 
[論廣東臬憲懲辦督轅門丁]  
狐鼠之爲物至微也非有踶趹奔騰之力非有嘯風動谷之威此亦物之易制者矣乃狐或憑藉於城則惡狐者遂無如狐何鼠或蟠踞於社則惡鼠者遂無如鼠何彼狐鼠見人之無如何遂以爲人之智力皆莫我若嗚呼豈眞力之不若哉然不特狐鼠人亦有之衙門中之丁役固卽不仁不智無禮無義之人役也此種人有何可取而其依勢凌人弄權舞弊人且莫敢攖其鋒是豈若輩之才力勝人乎亦其所憑恃者固耳國家任用臣下臣下豈能無僕隷輿臺以供臂指之用其在家者爲家丁其在官者爲衙役自有丁役之後弊端卽由此而生家丁浸潤於主人之側衙役招摇於鄕村之間連絡一氣而官員輕信家丁家丁復藉手衙役衙役有不能逕逹之情家丁爲之通之家丁有不能自爲之事衙役爲之助之遂致官同傀儡一任丁役之提掇播弄而毫無知覺雖有淸廉自矢之官苦於無才駕馭而若輩又線索在手變化從心小民深受其害而不敢赴愬横梗於上下之間斯世遂無復有親民之官宰其爲患豈有旣乎定例地方衙役家丁滋釀事端本官失察處分均應降調卽自行訪拿究辦亦不得藉詞邀免嚴懲積蠹尤難曲宥昏庸律意亦甚鄭重無如人心不古反因此而甚其掩飾之方蓋過猶不及天下事大抵皆然子路見失牛者而爲之求而獲焉酬之以束帛子路受之孔子以爲是冉有見失牛者亦爲之求而獲焉酬之以束帛冉有辭而不受孔子以爲非曰自是無急人之急者矣在淺人觀之受者似乎貪不受者似乎廉而抑知聖人之言其思慮有甚遠焉者與其過高立極使人莫可遵循何如酌理衡情使人或可幾及丁役之弊歸咎本官亦何莫非握要持源之意然恐罹失察之咎轉深掩護之機於是丁役雖任意横行本官轉爲之多方彌縫不肯檢舉卽時懲辦而丁役等反灼見本官之意益復肆無忌憚如是而民間之受善愈無所控告是不啻爲狐鼠培其城社也豈足以除其弊乎且若輩之弊一視衙門之大小爲轉移州縣衙門尙小則丁役之弊亦小督撫衙門旣大則丁役之弊亦大州縣衙門之丁役不過欺壓平民督撫衙門之丁役則且與屬員道弟稱兄分庭抗禮州縣之丁役有時尙虞上憲之訪拿督撫之丁役則朦蔽本官而已足欲除其弊一時實無從措手雖然莫謂除之實難也古有云猛虎在山豺狼遠避苟有賢能之大吏盡詰奸禁暴之職司則此等狐羣鼠黨有不難一掃而空者前　記粤東額臬憲訪聞督轅門丁孔某於白鴿票一項有得規包庇之事禀諸督憲請從嚴懲辦以爲衙役舞弊者戒夫督轅之門丁非猶夫尋常之丁役矣勢力素大聲氣素通平日憑權藉勢方謂得所憑依而額臬憲竟拘而治之此亦近今所罕見而李小帥大公無我之心於此亦可略見夫臬司爲刑名總會之區禁暴詰奸責本綦重朝廷設此原與藩司同畀以一省大權無如近日兩司每承督撫之意旨以成事凡有所作必先禀聞幾如承上起下之具員咎實有同于溺職然苟無虚巳和衷之督撫則兩司亦實無如何今額憲請之李帥聽之兩賢共濟各盡職司粤省得此賢大吏豈非嶺表人民之福哉夫粤省之賭風爲中國各直省之最花會鴿票花樣時翻官府雖厲禁高懸而風氣終未聞相轉推原其故莫不由丁役之得賄包庇額臬憲於禁賭一事亦旣不遺餘力苟禁設局投買之人民而不禁得賄包庇之丁役是亦猶之未禁也夫丁役之作弊原不止庇賭一事而庇賭實爲出息之大宗作弊之丁役原不止孔姓一人而督轅門丁實爲各丁役之冠督轅門丁猶且按律懲治不稍寛縱而其餘有不聞風知懼哉吾知粤省澆風從此當可稍轉矣 
[西報譯略]  
　　閱日昨字林西報登有華七月初一日倫敦來電云日前閙教案起中國地方官辦理似不甚出力現在英法美等國將合辭來責問云 
[轉瞬滄桑]  
　　鎭江北岸七濠口義渡碼頭一帶屋宇雲連店鋪櫛比六月二十九夜　更三轉忽聞地下水聲澎湃居是地者因近日天氣凉爽閉門早睡至此已深人黑甜鄕夢回枕畔但覺屋瓦振振有聲知事不妙不遑搶物扶老携幼出戶逃生一時人聲鼎沸男啼女哭　不忍聞約行一里許陡　轟然一聲不啻天驚石破回顧江岸則巳坍入江心計義渡局鐵匠店豆腐店某姓木行均歸無何有之鄕岸側停泊之木牌順流而下幾如不繫之舟江岸坍　約長半里闊數丈房屋倒下百數十間至人口有無傷損忙亂之際尙未查悉據聞有某甲倉皇出走繼念箱籠衣物盡在室中不忍抛棄回身復人鄰人阻之人聽甫進室中岸坍而屋亦倒矣性命存亡現雖未知的耗太抵凶多吉少某木行人口雖尙無恙惟停泊木簰以及壽　木料統計資本約値數千金漂散後經小划船撈獲不少三十日救生紅船在焦山江面撈獲和尙年約十餘歲赤條條一絲不掛仰臥江中經救生船拖至江邊赴局呈報嗣經局中驗明身無傷痕想是坍江時淹斃者因天氣炎熱未便久稽代爲棺殮招人認領 
[官塲傳言]  
　　金陵訪事人聞　官塲中云上海縣一缺交涉洋務夙號衝繁劉峴帥徧察羣僚頗難其選查得正任江寍縣陸春江明府前綰斯篆卓著政聲擬再請補上海縣缺與剛子良中丞往返函　意見相合刻已會銜入 
告矣是否屬實容俟續聞 
[鷺江錄要]  
　　厦門民情好訟然苟非訟棍從中唆使亦不遽興雀鼠之爭吳春泉觀察蒞任以來飭拿唆訟棍徒嚴行究辦所有著名之劣紳猾賈已於去春驅逐一空勢豪某某等人亦於客秋訪拿擬辦并出示招告以便盡法嚴懲居民無不頌觀察除莠安良爲萬家生佛雖尙有一二刁生劣監爲人捉刀亦不取公然出　包　詞訟卽淸高如學 
 
 

Page 2

 
 
師山長亦　僅任訓迪之責不似從前之某山長兼理訟情矣乃近日又有某山長之弟爲人帮訟欺壓貧民依仗山長之威無惡不作又有泉州南安黄孝廉自以爲與地方官同姓認爲宗派獨樹一幟暗中囑在厦黄姓富商五家公請駐厦名爲教讀實則專辦黄氏訟端每年各捐洋銀六十元共成三百元以爲修脯於黄氏諸商得孝廉爲泰山之倚勢益鴟張未知大憲聞之將如何辦理也○自端午節後源通錢莊倒閉帶倒錢莊數家更有藉勢報倒者道憲吳觀察以其所倒各莊其數至少者亦有數萬兩行同誆騙因出示申明科罪定章各股東自知情罪重大無可推缷　赴武營謀充一字職以爲護身符俾將來傳案時也方官必須申詳轉移武營暫革送訊得以遷延轉折設法彌縫聞有甲乙丙三人同時購得一字職所費或百元或數十元自以爲武營中可以爲之庇護矣殊不知一經被控地方官移請革除歸案仍與民人一律比追愚人之愚抑何可笑也○麗川小錢店資本不滿千金僅恃門前換兌錢文稍佔微利近日因源通報倒香港上海各處匯票無人敢收一日有麗川夥某甲自言兩埠知交甚衆可代爲經理匯兌之事某乙貪其價賤將銀二千四百兩託伊賣匯上海轉往香港收銀另有某丙等人亦有匯票匯往上海香港等處共得四千餘金甲將上海銀兩收取而香港並未付銀陡起貪心突然報倒現經乙挽陳太史之弟十爺出塲包索將麗川夥片送厦防廳署訊追矣○書院月課固應憑文錄取分别等第給以花紅厦門則不然道廳兩處官課以及山長月課大半一人而冒數名領得卷題回家撰就有閩中某孝廉當未中式時在厦教讀廣結署中幕友得以獨佔超等數名至前年秋闈中式始賦歸歟本年復來厦謀館未得枝棲暫寓舊居停處終日無所事事祗得僞爲文童故考月課日與署中新舊諸友詩酒狎邪徴逐於秦樓楚館以花紅膏火爲評花買笑之資以致肄業諸生嘖有煩言意圖攻訐近日道憲行决科之舉花紅所得尤豐山長又將月季兩課提前八百孤寒無不恐孝廉之捷足先得云○恒寳源錢庄開設僅九十六日卽行倒閉莊主一爲楊文甫一爲趙姓一爲孫姓一爲余姓各出資本洋四千元共成一萬二千元余孫二人合爲一股孫卽漳盛燕窩店主去　　藉倒閉吞沒人洋數萬元趙曾在省販茶耗資甚巨楊曾將店業抵與胡姓經手人盖皆外强中乾識者早知其不能持久今果報倒各股東先自侵蝕數萬金楊除收回本股外尙欠八千餘兩趙除本欠一萬有奇孫余各除本股欠八九千元各票局以其有心欠賴擬赴有司衙門控告執事人情虚膽怯挽陳廣合和號商出爲調處願於半年内將本淸還未知能免涉訟否也 
[恩逮獄囚]  
　　江蘇巡撫剛子良中丞詳定新章通飭各屬大略謂琴堂明鏡難照覆盆覊押之中易滋流弊嗣後非要案人証不得久滯外監等因並委員赴各處會同良有司將未結之案立時判斷或責或釋不准停滯上元江寗兩邑宰接奉明文卽訊結宿案數十件外監爲之一淸以致著名地棍杜三侉子烏風蛇梅老四拖尾巴龍小李逵等亦僥倖保釋說者謂若輩苟從此洗心革面固閭閻之幸事倘敢故態復萌則吾　太叔之用寛誠不若子産之用猛也 
[白下看山]  
　　署上元縣梅石卿大令調署如皋正任上元縣陳仰山明府飭回本任此已迭紀前報兹聞梅大令政體違和因宗師按臨在卽恐有遺誤遂於六月二十七日委蘇慶生少尉將印信文卷齎交陳明府接受陳明府卽於是日辰時履新望闕謝恩後拜儀門升公座合署執事人等泥首庭叅下僚亦分班謁見　畢卽鳴騶上院禀知任事梅大令旋於二十八日銷假擇定七月十五日赴雉皋接印○上月廿八日午　兩點鐘警鑼亂鳴人聲鼎沸杳係胭脂巷茶爐對門某姓家因午炊遺火遂致不可　邇幸本街水龍竭力救護萬斛淸泉源源挹注得以卽時撲滅惟茅廬一椽則已空諸所有時有少婦懷抱一孩倉皇逃出被人撞倒經水龍夫奮力救出不致葬身烈燄中而黄口孺子巳爛額焦頭不辨廬山眞面矣未識能保全性命否聞者爲之惻然 
[羊石新談]  
　　已故水師提督方照軒軍門將星遽隕本館已將事略錄人報中兹接粤嶠郵音言自六月二十日起至廿三日止在潮州八邑會館開吊督撫將軍以下均往行禮素車白馬絡繹於途其公子擬於七月初五扶柩回潮州原籍以安窀穸○水師緝　向由方軍門辦理並未另設一局軍門今已謝世亟須另籌辦法庶免貽悮督撫兩院憲特設水師緝捕局札委著理糧道周曉丹觀察爲總辦而以候補府吳廷輝太守理事同知增司馬廣州協鎭黄副戎副之○近日盜風又熾刦掠頻聞居民驚擾異常幾至夜不安枕新城大新街各玉器店被刦尤多每富斜日銜山卽將雙扉緊閉不敢從事贸易盜賊横行貿闔受害彼有緝捕之責者豈竟充耳不聞耶○十七　雙英齋　樓前被匪徒行刦二次赴縣報案迄今已有多時而賊臟尙未弋獲者南海縣　子久大令遂將差役嚴比勒限緝獲一面出有賞格如將此案正犯拿獲解縣審實每名賞銀一百大元○老城榨粉街梁翰林第係番禺梁星海太史之故居也太史應張香帥之聘一肩行李遠赴楚中未能兼顧家事其昆弟等遂在第中開設花會女攤藉以　利事爲臬憲訪聞飭縣查封並出賞格拘太史之昆第到案　辦以昭炯戒當張香帥開府粤東時太史方主廣雅書院講席香帥時相過從車馬盈門里巷生色今則門庭冷落封帖高懸過其地者未免有盛衰之感然以重瞳之聖且不免有傲弟何論他人哉此事固不足爲太史病也 
[連日火災]  
　　寗波訪事人來信云六月二十九夜五鼓時江東黄梔花弄紅本作不戒於火鑼聲四起各水龍聞警往救得卽扑滅僅燒去房屋六七　七月初一日黎明東門二境廟跟寳　布莊間壁某錫器店又報失火人聲鼎沸警鑼　鳴幸遠近水龍　至文武官員亦均到塲彈壓督救約焚一點鐘時共毁去房屋二十餘間查該處係閙巿之區南北兩街房屋鱗次幸各水龍會夫役手足　敏施救得法拔開火道祝融氏始斂威而退否則不堪設想矣 
[新穀上巿]  
　　寗波四　之早　現已收割每畝可得四百觔近年以來從未有如此之豐稔也農人大獲其利無不喜出望外每百觔價約一元然陳米每石高者價仍二元八九角低者亦須二元五六角 
[彚譯東報]  
　　此次丁禹廷軍門統領師船出洋往還於神戶横濵長崎卽　中途巡歴馬關吳港佐世保港等情其大略已錄前報惟前稱李星使亦附船到崎實係傳聞之　蓋星使乘汽車　神戶後卽在神暫駐襜帷祗派譯官羅　隨船到崎以使與日官往來酬酢羅君到崎港卽登埠赴電局遞信禀聞以慰憲注大約俟各兵船由崎回國星使方起節回東京公　也○中國各師船於華歴六月十九日十點鐘由神戶鼓輪出口望　崎進發按期廿一日可以抵崎嗣因經過馬關吳港閱視日本軍政故遲至廿四日下午六點鐘時進港駐崎張理事及長崎縣知事早得電報預備出迎遥見各艦銜尾而來華人咸相率往觀日人亦　在海濵　望及各艦下　燃　長崎縣中野知事首先坐小火輪登統領所乘之定遠船以示出迎之意理事張子豫司馬同　員魯　嚴學博孔厚菴明府西譯官顔　相繼登船拜候燃砲廿一門港中下椗之日本葛城軍艦亦如數答禮隆隆之聲　鳴谷應惟時夕陽已西下矣是晚軍門曁各船管帶官皆未上岸次晨九點鐘張理事官及隨員同時到船專誠拜謁軍門及定遠管帶官劉子薌總戎十點鐘時日本　城滿珠磐城三船主悉來拜謁理事辭回燃砲七門以送有頃三船主辭回軍門遂衣冠乘小火輪登埠先至理事署答拜旋有建廣三江董事進見軍門接談畢卽坐緑呢大轎偕理事譯官往長崎縣署答拜隨有護勇四名戈什哈二名行過日本街日人之仰望丰采者甚衆兩傍幾無挿足地但見軍門頭戴珊瑚頂後拖花翎身穿黄馬褂威儀肅穆顧盼自雄無不交口稱揚謂爲大將誠不愧也至署中野知事卽出見彼此言談　轉極形和悅軍門于談次言及陽歴八月二號爲俄國萬壽節是日艦中設宴恭請駕臨中 
 
 

Page 3

 
 
野知事謝而應之且曰今日蒙過　非余一人之幸亦合縣人民之幸行當酬答爲人民盡禮并稱貴軍門如赴佐世保或需煤斤及一切食物已命郡長往彼照料並通知司令長官林鎭守府上岸時慮有村民擁擠預着警官加意防範决不生事軍門乃起而謝之握手作别回至理事署午餐一點半鐘下船傳知鎭來致經四船管帶官共赴佐世保晚間鎭守府林中將大饗軍門以下各官翌日復巡視一周始回崎港夜赴縣署宴飲廿七日午建廣三江商家宴軍門於福屋晚則日本三船主宴於同地幾於同地幾於應接不暇 
[護教堂]  
　　邇來閙教之案層見疊出當道以柔　爲懷凡大教堂所在每發兵前往保護昨有友人來述駐紥黄渡撫標親兵副前營統帶田協戎明山於前月奉到撫憲剛中丞札諭卽於五月初十日親往佘山勘視卽派左哨陳守戎金寳率兵四棚駐守該堂以資保護派後哨凌都戎思敬率兵二棚駐守婁塘天主堂另派一棚駐守安定天主堂聞該兵等日事操演步武整肅且恪守營規秋毫不犯故該堂教士殊深　感云 
[教士西歸]  
　　沙神甫歴年在粤省傳教近日移居法租界三德堂中因病逝世昨晨七點鐘將柩舁至新北門外天主堂追思臺前安放教中人以及捕房辦公西人素衣如雪匍匐柩前主教喃喃祝告誦經潑水旋舁至大南門外下葬以安窀穸 
[小槍花]  
　　滬諺以播弄神通顚倒是非爲掉槍花有一小流氓不知其姓名人咸呼爲小槍花前晚在法界被汛捕　男之夥役用鐵尺擊傷足骨小槍花因此銜恨往阿男家中索取養傷費阿男不允唇槍舌劍互鬧機鋒經巡街捕聞信赶至將捕夥及小槍花一併拘人捕房昨晨經備捕頭略訊數語將捕夥管押候解公堂請究小槍花暫行釋放 
[着保領人]  
　　陸順泉因爭奪洋槍悮斃何允初遇赦省釋已見昨日報章縣署讞員宋二尹提訉之下陸供今年十六歲家住浦東廿二保八圖父親向以耕種度日本年五月間聞已病斃二尹着原差將陸帶出候傳地保投案具領 
[病斃免驗]  
　　詹明揚控潘銀桂華阿四甘阿坤將妻誘拐一案袁大令判將詹妻張氏交夫具領潘等三人收所嗣因華在押患病暫發善堂醫治不料藥餌無靈延至前日斃命當由堂中知照原差由差禀明大令委捕廳蔡少尹前往騐視少尹甫至堂中卽由屍親救恩免騐情願自行棺殮少尹允之 
[邀人理處]  
　　陳采山與方寳記等合做洋行生意因虧負銀兩在縣涉訟袁大令提訊之下斷將銀兩先繳餘俟方等向洋人處收回再行分派前日由帮審委員宋二尹提訊先據方錦堂王　林投案供稱去年三月間有陳采山言及欲做洋行生意適有些厘洋行欲換買辦須墊銀四千兩每月薪水四十兩洋人酬用一分亦歸買辦收受當據采山先交現銀五百兩由洋人簽字出立收條旋卽議立合同開辦後言明由陳墊銀並由陳用沈汝堂爲司帳羅錦章爲學徒牌號福記公司每月除薪水外陳取包車洋三元至六月間沈汝堂病故陳將帳箱内棧單提單等盡行取去並將些厘用銀摺子取回劃抵寳記欠欵另做川巾子一項生理據陳言虧銀九百餘兩但些厘墊銀至今尙未收還陳何得揑情妄控棧單提單均在陳處我等無從提貨豈有盜賣之理旣蒙訊斷事出無奈湊得現銀並田單玉器等物合作銀八百零四兩先行呈案求恩明察陳供方等逾限已久交案　田單玉器等物亦不能作銀叩求追繳二尹以方錦堂等旣已墊繳三成其餘銀兩有洋票可憑卽着兩造同往收取以淸欵目至川巾子虧銀一節陳亦未便固執已見着邀公正人理處 
[西商控案]  
　　老沙遜洋行西人投英領事署控義泰和號主金裕麟定買洋棉紗線三百包祇出一百包尙有二百包延不付銀出貨請爲傳催又有祥記洋行西人控金裕麟定買洋棉線除陸續付銀出貨外尙有二百餘包延不付銀出貨嗣由金裕麟囑爲另售所有短價及利銀棧租等費共應該銀四百七十餘兩請爲傳追富副領事分别照會蔡太守飭差傳金裕麟訂於昨午會訊老沙遜洋行西人申訴前情並稱金所定之洋棉綫計分三種牌號先出之一百包係黑大象茅三樣牌號尙存之二百包亦係三種牌號金裕麟供開義泰和掮各號代客賈賣有牛庄客永成號主胡姓囑我同至老沙遜洋行定買洋棉紗線三百包西人言須電致香港問明定奪越日西人言可以定貨約一禮拜運到當卽議定價目西人又言與胡客不相識須由我簽字爲憑當卽簽字及貨到知照胡客付銀先出一百包繼因遷延多日向胡催促則稱運往牛庄之一百包已接來信以貨不合銷囑我到老沙遜行向西人退貨西人言價目略跌未便退還如欲另售應須償還虧耗我卽據情向胡告知未接回音知老沙遜行到案控告我又告知胡客伊稱不願到堂我等掮客不過貪圖薄用安能受此賠累此事須向胡客究問太守　爾向老沙遜定貨簽字代胡客經辦有無証據答稱有定貨簿彼此登記且先出過一百包有收到關單之回單爲憑胡客决不能推缷太守請此案須補傳胡客質訊問祥記洋行西人來否原差禀禾到太守問金曰祥記洋行所控請追短價利銀棧租銀四百七十餘兩如何料理答稱與祥記洋行交易棉紗線　多皆係代客經辦陸續付銀出貨後又付銀四百兩出貨十包不料將銀兩扣住聲言將銀付足方可出貨各客帮知我被祥記洋行扣住銀兩皆胆怯不敢付銀不得已向祥記洋行商懇將未出之貨槪行另售共虧銀三百三十兩找還我銀七十兩了事我以吃虧不小何以尙　控追銀兩况定貨另售抵償短價斷無償及利銀棧租之理太守以祥記洋行西人未到商之富副領事統俟下禮拜二傳齊原被各人覆訊 
[英界公堂瑣案]  
　　蘇州人顧王氏訴稱兒子金寳年十五歲四歲時失怙由小婦人撫養成人學習　工昨因出外買熱本行過劉陸氏門口忽被阻住去路打倒在地鼻孔流血左脚受傷不能行動由旁人知照雇車載至捕房送往西醫院療治一面　該氏送案今請騐傷究　金寳稱由醫院歸家時劉陸氏向我言汝尙未死耶打官司亦不怕劉陸氏供蘇州人丈夫劉雨香開設裁縫店偶在門口洗衣見顧金寳先襲老虎灶上人口角繼至小婦人門口囑令讓開告以旁邊亦可行走伊遂　鬧並無行兇事朱阿狗上堂稱路經該處見顧金　被人打倒在地知照其母雇車載至捕房蔡太守問爾爲見証須供明打架情形朱始稱見劉陸氏將顧金寳打倒且踢以足繼供見金寳臥地後該氏又踢一足太守問究竟如何答稱祗見踢一足劉雨香上堂稱小的之妻不敢行凶然與孩子爭閙殊屬不應小的已將妻掌頰二下太守騐得顧金寳身體本弱旣遭毆打受傷似重飭將劉陸氏交保着顧土氏仍送金寳至西醫院俟傷痊再行訊斷○包探稱鄕人趙錫珠報失耕牛一頭查明由顧四福售與黄錫卿所開牛作内遂拘顧四福送案訊問之下顧供向沈丹　買牛轉售與黄價洋十九元尙未收取當蒙憲諭帶顧指交沈丹仁及出外顧不肯同去爲此送案趙錫珠稱此牛本由顧四福經手購得計洋十三元豢養二年顧四福又來兠售小的不允另有人肯出價洋廿四元尙未成交忽然失去報案後由包探查明顧四福售與　錫卿謂非顧竊而何黄錫卿供向顧四福買牛言定價洋十九元牛已宰殺尙未付價蔡太守問　四福何以不肯與包探同去指交沈丹仁答稱若與包探同去殊不雅觀心實不願太守謂若不將沈交案爾之行竊百喙難逃問黄錫卿曰私宰耕牛有罪乎答稱惟求恩　太守令繳洋二十二元給償趙錫珠忍飭差將顧四福交與地保限十日内將沈丹仁交案延于處治○包深　俞　記報失鵝毛四百六十斤値銀二百兩疑被管棧之石鳳堂行竊向石詰問則稱被出店江成運出四包江成已回江北由俞德記函追來滬送案請訊俞德記稱雇用江成已有八年向無錯事上月初十日因事回江北至石鳳堂用過一年旋經辭歇今又用爲管棧此次有鵝毛五十餘擔放在棧房雇女工揀淨除去硬毛灰沙應存凈毛三十三擔有奇不料祇剩二十八擔約少四百六十斤查問石鳳堂初稱不知繼言二十日由江成 
 
 

Page 4

 
 
運出四包旣由江成運出當時何不早言顯係石鳳堂作弊石鳳堂供無錫人經管棧房　毛二十日據江成言運出四包至洋行看樣未經報明帳房原是小的不合江成供江北人並未運出四包蔡太守問石曰旣稱江成遲出四包尙有何人作証答稱女工二十餘人均經自覩太守飭將江成交俞　記保去石鳳堂另行交保俟查明再訊○華捕稱昨夜兩點鐘時拖包車之江阿榮等尙在戴張氏花烟館尋釁爲此拘案戴張氏供夜半時江等來吸烟答以爲時已晚請俟明宵伊等吵擾不休由捕拘案邇來包車夫之凶横較流氓更甚江阿榮王阿富周義郎等同供均在洋行拖包車蔡太守判三人各罰一元充西醫院經費以示薄懲○包探稱顧瑞良之子在門首納凉被包車夫徐阿發潼傷左足徐阿發反辱駡不休由捕拘案顧瑞良申訴前情徐阿發供在禪臣洋行粤人處拖包車蔡太守判罰洋半元作爲養傷費○包深稱方瑞元竊取蓬萊閣烟館夥戴江雲之夏布衫送案請領方瑞元供寗波人初犯行竊蔡太守判押十天贜給戴領○包探稱順昌恆綢莊夥湖州人丁少根因事往蕪湖暫住悅來客棧被同棧之張子意卽趙子舟竊去綢縐衣服十餘件値洋六十餘元查無下落及丁回滬在四海春番菜館遇見張子意上前扭住張　誣丁拆梢同至捕房丁言張所穿湖色熟羅長衫的係失贜張不認行竊巡捕頭問尺寸長短丁言長三尺六寸出手二尺八寸張言長三尺八寸出手三尺取尺量之與丁所言吻合而張堅不認竊且有開四海春之沈子受保張斷不犯竊捕頭着存銀五十兩爲質並據張言在西門内股開靛行帶至行中諸人皆當與張相識捕頭始允保去後查丁所失之物的係張竊復傳沈子受將張交案張又竊取沈之鵰翎扇不别而行查問靛行據稱　與張有二面之緣現巳不知去河沈遣人四處尋訪旋在城内尋見張又誣指沈所遣之人爲折梢欲扭至巡防局後至捕房詰問張言雕扇質洋五元二角餘贜亦均承認立卽吊贜尙有綢衣二件質在揚州未使往吊今將人贜送案丁少根稱運貨至蕪湖寄跡客棧遇見張子意言是松江人一味殷勤不察其奸遂與同房居住我於午後出外將晚回棧箱内衣服早已不翼而飛惟張之鋪蓋依然無恙甚以爲疑其時張已往揚州付之無可如何今在滬上遇見向索前物則言與我並不相識誣爲拆梢反將我扭交捕房今已查明被竊情形請將贜物給領沈子受稱與張相識年餘見伊雖無恒業人尙規矩遂爲作保初不料其人面而獸心也蔡太守問爾之雕翎扇如何被竊答稱不告而取已被質洋使用張子意供監生係是松江人姓趙名子舟並非姓張向爲衣莊生理有事往蕪湖客棧中遇丁少根萍水相逢深爲契合共推牌九丁敗北向我借洋九元繼又欠我十九元將衣服暫抵我因有事往揚州後始　滬丁稱並未與賭客棧中有簿載明張子意今忽改爲趙子舟顯見行蹤詭秘太守問曰若將衣借抵爾在捕房時何不早說丁遇爾時爾何以將伊交捕答稱因丁喚我爲張子意故與爭執太守揆度情形行竊斷無疑義不必花言巧語旣稱監生可將年分及履歴供明答稱十四歲時捐監多報二歲爲十六歲姓趙名成棟父名及珪祖父與曾祖之名則已忘却太守以其狡猾判　三月着繳監照贜交丁少根領去沈子受之存銀給還 
[好善可風]  
　　本館協振所昨接四川瀘州電報局閱報人惠書云屢讀報章敬悉貴館經敢收順直山東賑捐涓滴　　寳事求是而於臥牛山　事尤爲注意欽佩無似前由報章附來各册未敢散失淸檢尙存十扣謹各書十元計英洋一百元正專指臥牛山紡織局助欵卽求查轉庶册不虚送欵皆實用云云本館自經收振飲以來深愧於事無裨來示過承奬飾漸陳交并此後惟當益　眞實以副盛情尤望閱報諸君子皆以瀘州電局　君子之心爲心廉泉疊霈孤寡銜恩俾善舉不致中輟此則本館所馨香以祝者也 
[浙省撫轅抄]  
　　六月二十日代理縉雲縣伍禀見　辭赴任知州張漙東禀知厘局委餘杭大東關厘局禀見叩謝大挑縣楊炳灼禀知藩司飭知代理鄞縣禀謝候補縣史恩緯禀知臬司委讞局正　差唐繼勳禀奉臬司委讞局帮審差叩見江澄禀知厘捐局委平湖厘局叩謝華尊訓由京來省禀到巡檢胡慶臣禀知藩司委署太平典史缺叩謝陳慶芳交缷瑞安典史回省禀　叩見○廿一日候補同知戴啓文禀銷上城總巡差補嵊縣查蔭元禀知藩司飭　赴任禀見叩謝題補金華縣尹椿禀知藩司飭知題　是缺禀謝並銷京餉　代理餘杭縣羅銘勳富陽縣張佩紱　稽縣李光益均禀知藩司　委代理各縣缺禀見叩謝卽用縣陳作儀禀知臬司委讞局帮審差叩見　謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘順中恊振所六月廿一日至三經收第一百廿二次淸單]  
　　　一日武林承　　屋　　　賡　洋五角盛錫九　五角品芳簃洋一元○廿二日王道翁　二元○十三日售出漢玉五件　十元○廿四日　同　　十元○廿七日黄　　　一元安　學正　梅　　　　　　安　學　堂喻席生洋一元興安縣右堂孫超然洋二元王華黼洋一元李吉　洋一元郭釗靑銀五錢黄英材洋一元王美熊銀五錢張水明洋一元　　唐洋一元程　靑洋一元興安　署邱朗齋洋一元興安縣署　席徐少瑜　一元錢席范東之洋一元春輝堂刑席諸味齋洋二元存誠堂洋一元濟陽堂洋二元春　堂洋二元逹之氏洋一元平陽氏洋一　　瑞氏洋一元培卿氏洋一元東　堂一元程玉堂洋一元佩珍氏　一元八詠　屋洋一元吳興氏洋一元懷淸堂洋一元存　堂洋一元時敏堂洋二元心隱氏　一元歸安　洋一元陽湖蔣洋一元無名氏洋一元無名氏洋一元無名洋一元無名氏洋一元無名氏洋一元無名氏洋一元無名氏洋一元無名氏洋一元無名氏洋一元無名氏洋一元　名氏洋一元無名氏洋一元無名氏洋一元無名氏洋一元　衡川洋一　陳和軒洋一元王鼎臣洋一元史一靑洋一元林宰梅洋一元楊玉卿洋一元朱子明洋一元鄭瑞齋洋一元力不足洋一元無名氏洋一元永興　　一元明遠堂洋一元閻桂生詳一元閻尋生洋一元尹萃臣銀五錢吳寳齋銀五錢江槐午銀五錢彭紹禧銀五錢孫頣　銀五錢胡鏡高銀五錢何俊臣　五錢二分顧鑑卿銀六錢亨祥洋一元邦記洋一元逹記洋一元福生洋一元翰記洋一元王潤之洋一元范務本抬源源記洋六元洪生一元　一洋一　　愼安洋一元元昌洋一元隆記洋一元鄭　塘萍一元周集和饒紹微洋二元易大洋一元永記洋一元無名氏洋一元無名氏洋一元無名氏洋一元無名氏銀七錢三分無名氏洋一元無名氏洋一元安興滕星堂洋二元蔣錫藩洋一元徐日敬五錢黄立叅銀五錢童福端洋一元童紫雲洋一元程錦章銀五錢蘇亷臣銀五錢以上一百零一戶　來洋一百零六元○廿八日閩省無名氏因病求速愈洋四元勉力子洋四元○廿九日常熟孫松蔭祈保身康洋二元無名氏洋一元○三十日　花舘主洋十元曹運　銅洋二元和記洋二元無名花女洋一角九江有求氏洋三　總共　洋一百五十七元一角銅洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月廿五日京報全錄]  
　　宫門抄○諭旨一道錄前○發抄硃批四道○分選單○護將軍富奏擇尤請奬摺○粤西撫馬奏揀員升補知州摺○護將軍富奏保舉人才摺○又奏請開復委護軍叅領片○粤西撫馬奏委署道員片○六月二十五日推班○崇俊謝授江西遺缺知府恩○阿　東阿續假五日○内務府奏派致祭雨雷風雲四廟派出海公豫公承侯連印○又奏派致祭内外城隍廟派出　申巴克坦布○又呈進九九盒○掌儀司奏二十八日祭奉先殿澤公行禮○召見軍機崇俊皇上明日辰初進内辰初二刻升乾淸宫受賀畢還海○發抄李瀚章奏紳士何兆英捐賑請爲故父母建坊奉硃批着照所請禮部知道欽此○又郎中劉其恭捐賑請○故父母建坊奉硃批着照所請禮部知道欽此○又道銜陳國棻捐賑爲故父建坊奉硃批着照所請禮部知道欽此○又四會令劉德恒捐賑爲故父母建坊奉硃批着照所請禮部知道欽此○光緒十七年六月分選單通判江蘇准安姚紀衡安徽　知縣山西鄕寗葛　湖北附江西永寗鄭恭安徽中廣東吳川張兆齡安徽增直州同福建永春閻冠卿河南舉府經雲南騰越廳鍾瑞四川監廣西潯州雷化南四川附縣丞江西德興王峻浙江監浙江桐鄕張淸漢陜西監吏目山東濮州金廷貴順天監典史江西興女王藻四川監○○護理伊犁將軍副都統奴才富勒銘額跪奏爲歴年搜剿竄匪曁撲滅潰勇游勇在事出力文武員弁兵勇仍遵前旨擇尤請奬恭摺具奏仰祈聖鑒事竊查原任伊犁將軍色　額奏請將前將軍金順收還伊犁歴年搜剿竄匪曁撲滅潰勇游勇在事出力文武員弁兵勇從優給奬等因一摺欽奉硃批着准照異常勞績保奬毋許冒濫該部知道欽此跪聆之下仰見聖恩高厚有勞必錄凡我邊軍同深欽感嗣經兵部吏部請仍照尋常勞績给予奬勵具奏奉旨依議欽此欽遵咨會前來色榜額未及核辦因病出缺奴才卷查前案旣經部議嗣後不得援引戰功從優給奬自應遵照辦理惟查伊犁防戍與他省逈不相同夏則烈日當空流金爍石冬則寒冰在地墮指裂膚屈計數十百戰無一非懸　絶壑深林密箐之中道路崎嶇迨非常危險不特衆志稍弛敗無生理卽乘勝窮追往往滚崖落澗廢斃不一而足各將士尤能踴躍用命堅忍不移卒令逆燄潛消雖係零星搜剿其危險之處實屬無異戰功至撲滅潰勇游勇固屬防軍之責惟彼時反側未安伏莽未靖伊塔營勇三次譁潰勾結匪鷄全局幾爲震動幸各將士忠勇爲懷登時撲滅不致蔓延爲害輕啓釁端雖良莠之不齊亦賞罰之宜别奴才深悉其中艱苦未敢壅於上間溯查從前陣亡將士均蒙恩賜優卹而數十戰餘生同一出力轉以尋常給奬似無以作其氣而勵其勞兹據各統將開單呈請核辦前來奴才逐加考核固不敢概照異常勞績稍涉冒濫亦未便以尋常給奬致渙軍心是以仍遵前旨酌中擬請擇其尤爲出力者彚緒淸單恭呈御覽伏懇聖慈免其逐一註考恩准照依戰功給奬以示優異而昭激勸除將咨保各弁勇曁各員弁履歴造册　部查核外所有歴年搜剿竄匪曁撲滅潰勇游勇在事出力文武員弁兵勇仍遵前旨擇尤請奬緣由謹恭摺具奏伏乞皇上聖鑒訓示謹奏奉硃批該部議奏單一件片三件併發欽此○○頭品頂戴廣西巡撫臣馬丕瑶跪奏爲烟瘴要缺知州需員籲懇聖恩俯准揀員升補以裨地方事竊照寗明州知州浦讓卿於光緒十四年三月二十六日到任連閏扣至十七年二月二十六日止實歴邊俸三年期滿撤回内地候升應歸二月三十日截缺所遺員缺地處邊徼界連越南現値辦理防務一切整飭撫綏尤關緊要係烟瘴衝難水土惡劣在外題調三年俸滿撤回内地候升要缺非精明强幹之員不足以資治理伏查定例烟瘴地方文武缺出向例調補者若有可以題升之員亦准具題升授又廣西烟瘴各缺不必計俸惟擇才優與能耐烟瘴之員卽准升調又苗疆烟瘴各缺例准該督撫擇其能耐烟瘴之員揀選調補毋庸先儘卓異人員升補又定章廣西龍勝通判寗明州知州等三十四缺出時該省如無合例堪調之人准以候補人員請補或以應升人員請升均比照三十四缺揀調定例一律於籍隷廣東福建湖南雲南貴州等省人員内揀選請補請升該省無合例人員請調請補請　再行照例歸部揀補以歸畫一而免紛歧又定例嗣後廣西烟瘴苗疆缺出例應於太平泗城鎭安慶遠思恩百色歸順等五府二州廳内先儘籍隷廣東等五省人員揀選調補如人地未宜准以别省人員揀選再人地不宜於别府州内先儘籍隷五省人員揀選倘人地又不宜始准聲明以籍隷别省人員揀選調補各等因遵章在案今寗明州知州一缺係烟瘴安缺在龍勝通判三十四缺之列例應以五府二州廳内先儘籍隷五省人員揀選調補查五府二州廳内實缺知州雖有籍隷五省及别省人員或不耐烟瘴或不熟邊情於此等邊徼衝難要缺難期勝任其别府廳州内籍隷五省及别省人員非現居要缺卽人地未宜亦無可調之員至候補知州班内並無籍隷五省之員其籍隷别省者於此缺亦不相宜未便稍涉遷就兹於應升班内逐加遴選亦無籍隷五省人員查有俸滿在任候升太平府龍英土州州同丁恩榮現年五十九歲係順天府大興縣人由監生遵籌餉事例報捐州同不論雙單月選用光緒七年奉又調補太平府龍英土州州同八年四月二十四日到省飭赴本任八年七月十九日到任連閏扣至十一年六月十九日止初次邊俸期滿調省騐看飭令回任供職十二年四月十八日奉部覆准以應升之缺升用在案自十一年六月十九日俸滿之日起連閏扣至十四年五月十九日止計歴邊俸二次期滿調省騐看仍飭回任供職查該員安詳穩練熟悉邊　能耐烟瘴以之升補太平府寗明州知州員缺實屬人地相宜據藩司張聨桂署臬司蔡希邠會詳前來相應仰懇天恩俯念烟瘴要區需才孔亟准以俸滿在任候升太平府龍英土州州同丁恩榮升補太平寗明州知州員缺俾得收人地相宜之效如蒙俞允俟該員經手事竣照例給咨送部引見恭候欽定至所遺太平府龍英土州州同員缺係烟瘴調補三年俸滿在任候升之缺例應由外揀員調補俟奉准部覆再行遴員調補至該員任内並無降罰住俸停升等案亦無已經咨叅未奉部覆事件合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此○○護理伊犁將軍副都統奴才富勒銘額跪奏爲遵保歴年搜剿竄匪撲滅潰勇尤爲出力之員才堪器使恭摺具奏仰祈聖鑒事竊查分省補用直隷州知州徐桂芬居心正大有守有爲同治十二年隨原任伊犁將軍金順出關打仗殺賊屢立戰功金順深悉其才嗣委辦營務事件該員和睦將士遇事認眞軍民莫不悅服至今人猶稱頌卽前陜甘總督臣譚鍾麟新疆巡撫臣劉錦棠亦深知其人最爲賞識光緒十五年八月復經前將軍色楞額以該員曉暢戎機練逹治體奏請留營照舊當差奉旨允准在案伏查該員先後在營十有餘年辦事絲毫不苟凡有關大局者無不悉心籌畫任怨任勞奴才接任後仍委接辦深收指臂之效洵屬罕見之才且歴年搜剿竄匪撲滅潰勇該員運籌調度督率剿撫無不悉中機宜實屬尤爲出力際此雨露均霑之日可否仰懇天恩准將該員免補本班以知府仍分省補用並賞加三品銜抑或另有一恩施破格錄用之處出自聖裁奴才爲鼓勵人才起見除將該員履歴咨部查核外是否有當謹恭摺具奏伏乞皇上聖鑒訓示謹奏奉硃批吏部議奏欽此○○當勒銘額片再已革軍功藍翎升用委護軍叅領雲騎尉永平因藉差科斂經前督辦寍古塔等處事宜吳大澂奏叅革職發往軍臺効力贖罪光緒十年查辦軍臺廢員减等案内欽奉恩旨釋回旋卽投効前伊犁將軍金順行營當差查該革員到臺後經金順歴次派委隨隊搜剿竄匪撲滅潰勇該革員隨隊剿捕奮不顧身差探賊情尤能晝　奔馳不避艱險不辭營瘁實屬異常出力當此同膺懋賞未便沒其微勞惟有仰懇天恩准將該革員永平開復原官銜翎以示鼓勵出自逾格鴻慈除將該革員履歴咨部查核外謹附片具陳伏乞聖鑒訓示謹奏奉硃批覽欽此○○馬丕瑶片再臣接准吏部咨光緒十七年二月二十七日内閣鈔出二十四日奉上諭湖南按察使着孫楫補授欽此查孫楫現在左江道任當卽轉行欽遵查照並應委員接署左江道篆以便孫楫交缷啓行兹查有候補道楊廷璵老成穩練熟悉情形堪以委赴署理除檄飭遵照外理合附片陳明伏乞聖鑒謹奏奉硃批吏部知道欽此 
 
 

Page 13

 
 
[光緒十七年六月二十六日京報全錄]  
宫門抄○發抄硃批四道○教職單○漕督松奏漕船全數出境摺○又奏拿獲隣境匪犯情形片○護將軍富奏請開復 
記名提督片○大臣德奏擇修要工摺○六月二十六日推班○祥麟假滿請安○召見軍機○發抄沈秉成奏績溪令歐陽靄天長令尹允照對調奉硃批吏部議奏欽此○王文韶等奏雲南守陳燦升補迤南道奉硃批吏部議奏欽此○又鎭江營遊擊楊好謀暫緩引見奉硃批着照所請兵部知道欽此○又儘先遊擊許聲亮留滇差委奉硃批着照所請兵部知道欽此○光緒十七年六月分教職單教授直隷永平杜蔚天津山西太原常周大同俱舉湖南長沙姚際虞衡州四川叙州苟春培成都廣東惠州歐陽鈞廣州供甲正諭直隷滄州王乾三奉天舉山西應州張文耀平陽舉訓導直隷藳城高棣天津挨山東館陶王成淸濟南挨文登袁一桂齊南舉　樂張書年濟南挨河南新安張紹性衛輝挨浙江遂昌陳壽柞寗波舉宣平陸登鰲嚴州舉江西龍泉鄧九摶臨安挨新喻蔡鎭堃瑞州舉廣東龍川韓育賢廣州新寗　志元潮州廣西藤縣陳繼祖南寗馬平李沛昭鬱林俱挨四川灌縣吳之英雅州優復諭江蘇碭山楊志濂常州舉安徽蒙城倪世漙妥慶拔績溪程陔南安慶拔江西廣豐徐國霖撫州恩湖南新寗王家徽長沙舉廣東淸遠司徒灼肇慶廪饒平鍾景瑞瓊州廪雲南易門魏餘慶臨　拔貴州貴筑毛國忠安順廪復訓直隸饒陽劉卿雲冀州晋州張延宗奉天山東掖縣王心亭東昌山西長治趙金鑑　州俱挨直隷武淸王兆魁保定舉江蘇銅山逹錫純江寗山西高平吳廷俊霍州浙江鎭海王家謨興紹福建南平蔣其芬建寗廣西慶遠劉肇寛平樂俱𪸈福建南安劉涵福州拔南靖王國璵汀州舉廣東羅定麥登庸廣州副雲南姚州吕杭臨安拔○○頭品頂戴漕運總督奴才松椿跪奏爲江北江蘇河運漕船全數出境恭摺由驛馳陳仰祈聖鑒竊照本屆河運全帮漕船於四月二十日挽過惠濟等閘經奴才由驛馳奏在案嗣復督率印委各員竭力催儧不任稍停惟天時亢旱長河水勢日就微弱船數較上年復多江蘇八帮當卽抬畜套送督運各員均能通力合作得以設法行駛其上游支河水口及七閘築壩挑淤一切濟漕工程預爲辦竣底水幸有所儲臨時迎漕開放甚屬得力並咨明東河督臣飭啓微山湖壩於五月初五十九等日啓板放水接濟漕船乘水飛挽上駛於二十五日十八帮總數挽出江北汛境奴才仍飭迅速趲行不准脫　稽延一面將本年天時較旱運河水勢甚弱情形再咨東河督臣山東撫臣轉飭所屬設法蓄水接濟敷送並仍一體傕趲以期乘汛渡黄早抵通壩仰慰　慈厪所有漕船全數挽出江北境日期理合恭摺由驛馳陳伏乞皇上聖鑒訓示謹奏奉硃批戶部知道欽此○○松椿片　再本年四月間據山東運河道耆安禀稱携帶委弁工書及挑河銀兩親赴十字河查勘挑工三月二十七日戌刻突有匪徒數十人各帶洋槍人船行刦劈開銀鞘搶奪關防拒傷該道唇齒當經該道强將關防索回又被打傷隨從夫役及水卒共五名搶去零星衣物多件分投奔竄等情奴才因係鄰省重大要案卽飛行照會淮揚徐州各總兵官並飭各防營不分畛域一體跟蹤嚴拿此案匪犯務獲究辦旋據徐州鎭總兵陳鳳樓禀稱竊奉照會當卽選派幹練營哨嚴密查拿旋據銘軍馬隊哨官副將王鳳如王團練勇管帶副將谷得先禀稱四月二十三日據眼線報稱姚家樓西有著名匪首張淸雲又名麻亂綽號水軍都督匪徒多人在彼潜　該副將等各帶馬步隊伍前往四面兠拿該匪胆敢對敵開放洋鎗練勇高蓄奮勇當先被轟殞命該副將等登時率隊猛撲立將張淸雲擒獲餘匪奔逃天時將晚昏黑未能深追查訊該匪首有賊船數隻向在南陽湖一帶肆行搶刦洵屬著名巨匪在營供認山東運河道被刦一案該匪在内行搶得贜分用不諱當經奴才批交署徐州道桂嵩慶嚴行訊辦在案嗣又據該總兵續禀管帶飛騎營馬隊叅將李秀嶺帮帶銘軍馬隊都司陳萬金巡緝至鄭家集地方會同西路汛把總陳景堯及駐防新兵縣捕於馬溝坡圩内拿獲山東積匪殷茂榮一名亦供認同夥多人搶劫運河道衣物銀兩均分屬實又於姜莊地方訪獲匪犯姜慶雲之工人劉茂軍一名並起出贜物多件各等情正在批飭訊辦間又據該總兵會同署徐州道桂嵩慶禀稱匪犯殷茂榮巳在銅山縣供明聽從匪首姜慶雲結夥四十餘人行刦運河道得贜不諱其上盜情形分贜數目歴歴如繪夥犯亦均有住址已由該道咨會山東臬司運河道轉飭滕縣迎提歸案審辦並一面購線跴緝逸犯其先獲之張淸雲在沛縣僅供認行刦别案與在營所供不符難保非狡供避就而查核殷茂榮供詞旣稱係姜慶雲爲首姜慶雲三字與張淸雲字音相近自應提道嚴訊各等情前來查此案關係重大殷茂榮一犯供認明確自無可遁張淸雲一犯與姜慶雲字音相似難保非借此飾混冀逃法網劉茂軍一犯旣訊係姜慶雲工人亦應一併訊究除批飭徐州道迅速併提審訊務得確供嚴行禀辦並飭仍會同徐州鎭督率防營嚴拿各逸犯悉獲究治外理合先將拿獲鄰省要犯訊供各緣由會同兩江總督臣劉坤一江蘇巡撫臣剛毅附片陳明伏乞聖鑒訓示謹奏奉硃批據奏拿獲鄰境要犯緝捕尙屬認眞卽着研訊確供仍迅拿逸犯毋任漏網餘依議欽此○○富勒銘額片再頭品頂戴記名提督伊犁鎭標左營遊擊濟里杭阿巴圖魯王鴻發經色楞額以嗜好頗深人亦委靡不振領修軍台銀兩迄未開工奏叅革職勒令回籍並將所領銀兩如數追繳奉硃批着照所請該部知道欽此欽遵當卽轉飭追繳在案旋據伊犁鎭總兵張俊將該革員承領銀兩如數呈繳前來奴才查該革員自被叅後尙知愧奮頓改前非實屬勇於改過且從征年久戰功卓著若卽因此擯棄未免可惜旣已　承領銀兩如數呈繳淸楚可否仰懇天恩俯准將巳革頭品頂戴記名提督濟里杭阿巴圖魯王鴻發開復原官出自逾格鴻慈謹附片具陳伏乞聖鑒謹奏奉硃批覽欽此○○奴才德福跪奏爲廟宇倉厫各工迫不可緩請擇要　粘修據情恭　具陳仰祈聖鑒事竊遽熱河總管祥煜咨據苑丞毓純吉祥等禀稱喀拉河屯倉厫守門堆撥房屋並週圍墻垣滲漏坍塌餉米無所存儲前於光緒十二年間修復熱河宫倉厫座之時喀拉河屯倉厫雖有滲漏情形彼時多用木植保護勾抹嚴密尙能支持未經粘修上年雨水連綿情形愈重且厫座被米氣薰蒸大木俱多𡮦朽兵糈攸關實難稍緩查此項工程殊非尋常粘修可比若歸總管衙門修理實屬無此欵項相應咨會籌修等因前來復據承德府啓紹詳稱熱河郡街向有城隍廟一座始自乾隆三十七年創建每歲春秋由熱河都統率領地方官致祭每月朔望前往拈香歴久遵行在案查廟内前殿後殿均係供奉神像殿簷均已脫落頭停滲漏不堪每値大雨神像洪桌遍處皆水左右穿廊鐘鼓二樓旗杆牌坊山門墻垣因歴久失修均有坍塌滲漏情形又兼上年連旬大雨以致情形愈重祀典攸關實屬碍難從緩並據印務協領穆哈廉等禀稱槍砲營操演處與武列河相近地勢最窪因上年石壩冲坍水由缺口漫溢致將該處墻垣冲倒收存軍械各房被水浸灌等情先後禀請擇要　修各等情前來當經奴才率領道府協領親往城隍廟及槍砲營操演處週圍詳加履查該道府協領所呈俱係實在情形並飭派佐領忠亮前鋒校存祿佛爾格春會同總管衙門委員前往喀拉南屯倉厫詳細查勘去後旋據聲覆與該總管咨稱情形無異沓喀拉河屯倉厫係存儲該處駐防官兵俸餉米石之處似此坍閃傾圯更無儲米之所城隍廟爲一方之保障載在祀典勢難任其坍倒槍砲營操演處爲陳兵之所一切槍炮各項技藝藉資習演並存儲軍械鉛彈等項更宜嚴密方足以昭愼重以上工程在在均關緊要若不及時修理轉瞬人伏一經大雨難免不無傾圯坍塌之虞需欵更鉅當經飭派妥員率領工商據實勘估用昭核實並由奴才極力撙節以免浮費兹據該員等分晰開單禀覆前來奴才復經詳查尙屬核實惟有仰懇聖主恩施俯念各工緊要准令籌修如蒙俞允恭候命下之日赶緊擇吉興修所需工料一切銀几由熱河道庫人役工食减成旱河備賞等項下動撥以資工需統俟工竣後再行造具淸册咨部核銷謹將撙節勘估各工房間做法銀兩數目繕單恭呈御覽所有籌修要工緣由是否有當未敢擅便謹會同熱河總管奴才祥煜恭摺具陳伏乞皇上聖鑒訓示謹奏奉硃批着照所請該部知道單併發欽此 
 
 

Page 14

 
 
[光緒十七年六月二十七日京報全錄]  
宫門抄○發抄硃批五道○江撫德奏審明定擬摺○閩督卞奏調補知府摺○又奏留員差遣片○侍郎白奏病請開缺調理摺○六月二十七日刑部都察院大理寺廂藍旗値日無引見○召見軍機奕杕○皇上明日辦事後卯初至大高殿壽皇殿行禮畢還宫人齋宫○發抄黄槐森奏安義鎭右營都司董繼平等升補平越營遊擊等缺奉硃批兵部議奏單併發欽此○又龍里令鄭寅亮　威寍州奉硃批吏部知道欽此○又補用令周爲楷等期滿甄别奉硃批吏部知道欽此○又四月分收到四川等省協餉奉硃批戶部知道欽此○又春季分委署各缺奉硃批吏部知道欽此○○頭品頂戴江西巡撫臣德馨跪奏爲監犯越獄拿獲遵旨審明定擬恭摺仰祈聖鑒事竊照臨川縣監犯黄探春在監越獄脫逃一案前經臣將疎脫之典史劉榮振等會摺奏叅革審議處奉旨這所叅疎防監犯越獄之管獄官江西臨川縣典史劉榮振着卽革職拿問交德馨提同刑禁人等嚴訊有無鬆刑賄縱情弊按律懲辦有獄官臨川縣知縣劉瑞礽着先行交部議處仍勒限將逸犯黄探春嚴緝務獲究辦餘着照所議辦理該部知道欽此欽遵轉飭嚴拿並行提人卷來省委審旋據臨川縣知縣劉瑞礽會營督同典史兵役及刑禁人等家屬於百日限内將逃犯黄探春拿獲禀報解省併案審辦兹據委員署南昌府知府曹秉濬提集犯卷訊明議解由按察使福裕覆審解勘前來臣親提嚴鞫緣黄探春籍隷臨川縣與已死饒聚昌隣居素識無嫌光緒十六年二月間饒聚昌向黄探春借用錢二千文議明五月内歸還至期屬經黄探春催索無償六月二十九日饒聚昌携帶木擔出外傭工與黄探春路遇黄探春又向饒聚昌催索前欠饒聚昌無錢央緩黄探春不允饒聚昌斥駡薄情黄探春不服回詈致相爭閙饒聚　卽用木擔向黄探春毆打黄探春閃側奪擔毆傷饒聚昌左耳連耳根倒地饒聚昌臥地辱駡黄探春父母並稱將來定行報復黄探春一時氣忿起意致死又用木擔很力迭毆致傷饒聚昌頂心左額角登時殞命經翁饒如路見喝住通知屍親饒金魁投保報經該縣劉瑞礽詣騐獲犯訊供通詳將黄探春收禁縣監後進右首監房櫳内候批審解黄探春自知身犯重罪解省必無生路起意乘間越獄脫逃十月十二日傍晚典史劉榮振進監收封騐明各犯刑具如法鎖錮諭令刑書張燕馮禁卒唐潰更夫傳陽仔營兵鄧滿元小心防範是夜四更時分風雨交作更夫營兵進房避雨與張燕馮等均因困倦睡熟黄探春卽扭斷鐐銬脫除紅衣褲扳斷籠栅挖孔鑚出院外尋取曬衣竹竿緣竿上墻扒開棘茨踰墻逃逸刑禁人等驚覺追捕無蹤時臨川縣知縣劉瑞礽先經撫州府知府顔鍾驥委赴宜黄縣查辦花戶熊時匡錢糧有無被胥德謙舞弊侵吞之案未回唐潰等報明典史劉榮振禀明劉瑞礽當卽馳回選差兵役拿犯一面會營勘訊禀報批飭勒緝並經將管獄官臨川縣典史劉榮振有獄官臨川縣知縣劉瑞礽會摺奏叅奉旨革審議處行提刑禁人等來省委審該犯黄探春逃後揑稱病後髮長在不知姓名薙頭擔上將髮薙去日行山僻求乞夜宿孤廟凉亭經過地方不知縣名是年十二月初九日夜潜回探聽消息甫人縣境卽經該縣劉瑞礽會營督同典史兵役及刑禁人等家屬將黄探春拿獲解省飭發併案審辦刑書張燕馮在管患病醫治無效身故札委新建縣騐訊詳報批飭核人正案辦理兹據委員署南昌府知府曹秉濬訊明議擬由司勘轉經臣提審據各供晰前情不諱究無起釁别故及在塲帮毆之人逃後亦無行兇爲匪不法並有人知情容留刑禁人等委係一時疏忽並無鬆刑賄縱情弊案無遁飾查律載故殺者斬監候又例載犯罪囚禁在獄僅止一人乘間穿穴踰墻脫逃原犯斬監候應人情實人犯改爲立决又盜犯越獄如獄卒果係依法看守一時疏忽偶致脫逃並無賄縱情弊審有確據者給限一百日限内能自捕得准其依律免罪各等語此案黄探春因向饒聚昌索欠起釁爭毆致傷饒聚昌倒地因　辱駡稱欲報復該犯忿起殺機復用襜狼力迭毆致傷饒聚昌登時身死係屬逞忿故殺應照故殺人律擬斬監候秋審應人情實該犯囚禁　獄輙敢起意越獄脫逃自應按律問擬黄探春合依犯罪囚禁在獄僅止二人乘間穿穴踰墻脫逃原犯斬監候應人情實人犯改爲立决例擬斬立决仍於左面剌兇犯二字刑書張燕馮禁卒唐潰更夫傳陽仔營兵鄧滿元疏脫斬罪重犯越獄脫逃訊係依法看守一時疏忽並無鬆刑賄縱情弊已於百日限内各遣家屬協同兵役將犯捕獲例得免罪惟該書役等任意貪睡致犯越獄脫逃究非尋常疏忽可比刑書張燕馮禁卒唐潰均照不應重律各擬杖八十更夫傳陽仔營兵鄧滿元均依不應輕律各擬笞四十張燕馮業於取供後在管病故應毋庸議唐潰等分别折責發落仍革役伍見證翁饒如救阻不及應與張燕馮在管病故訊無凌虐情弊之看役人等均毋庸議剃頭之不知姓名人無從查傳饒聚昌借欠黄探春錢文身死無徴已革臨川縣典史劉榮振失防斬犯越獄已於四個月限内親督兵役將犯拿獲業已革職照例免其拿問治罪有獄官臨川縣知縣劉瑞礽事前經該管知府委赴隣縣查辦另案已出本境確有案據可稽並非虚揑例得免議應請免其置議除全案供招咨送刑部外所有審明定擬緣由理合恭摺具陳伏乞皇上聖鑒勅部議覆施行謹奏奉硃批刑部速議具奏欽此○○頭品頂戴閩浙總督臣卞寳第跪奏爲調補省會要缺知府以重職守恭摺仰祈聖鑒事竊准部咨光緒十六年十二月二十六日奉上諭福建福州府知府員缺緊要着該督於通省知府内揀員調補所遺員缺着胡廷幹補授欽此遵於奉旨後第五日行文按閩省照限八十日减半計算應以十七年二月十一日作爲出缺日期歸二月分截缺案内咨部在案查福州府係省會首郡海疆要缺政務殷繁時有發審案件並委辦通商事務非精明練逹之員弗克勝任臣與藩臬兩司於通省知府内逐加遴選查有本任汀州府現　泉州府知府胡勝年五十一歲順天府寳坻縣廪生考　咸豐辛酉科拔良中式同治丁卯科舉人甲戍科進士殿試二甲改翰林院庶吉士光緒二年散館授職編修歴充國史館協修纂修總纂官八年京察一等引見記名以道府用是年壬午科鄕試奉旨充廣西正考官九年補授湖北襄陽府知府未及赴任旋丁母憂服滿起復十二年奉旨補授福州府遺缺知府領照到省請補汀州府員缺奉准部覆十三年二月二十五日到任十四年調　泉州府知府該員通逹治體善教得民在閩年久熟悉情形以之調補福州府知府洵堪勝任合無仰懇天恩俯隹以本任汀州府現署泉州府知府胡勝調補福州府知府於地方實有裨益如蒙俞允該員係現任知府請調知府銜缺相當毋庸送部引見並免核計叅罰所遺汀州府知府員缺遵旨卽以遺缺知府胡廷幹補授據福建藩司劉樹堂臬司張國正會詳前來臣謹恭摺具陳伏乞皇上聖鑒勅部　覆施行謹奏奉硃批吏部議奏欽此○○卞寳第片再升用提督記名總兵蔡康業前管閩安等處砲台督隊力戰一子兩姪卽在平海師船同時陣亡張佩綸以該員營伍不知整頓先經奏叅革職嗣經　練大臣林壽圖曁閩安紳士舉人林庭植等僉稱該員奮勇禦敵寳爲營伍有用之材光緒十五年三月恭逢恩詔經臣奏准送部引見奉旨着開復原官翎枝欽此臣查蔡康業戰陣素勇身受重傷年來管帶平海師船巡緝興泉一帶洋面盜賊歛跡頗稱得力兹據呈明兵部給文回閩措資可否仰懇天恩俯准留於福建差遣俾資臂助臣謹附片陳請伏乞聖鑒　示謹奏奉硃批着照所請兵部知道欽此○○兵部右侍郎臣白桓跪奏爲假期又滿病難速痊懇請賞准開缺調理仰祈聖鑒事竊臣因感受風瘟兼患痰滯之症迭蒙賞假調理仰荷　聖慈優渥感激莫名當經赶緊　治現在風邪已退痰滯已减惟頭暈氣弱迄未見痊行動未能如常精神益形委頓據　云氣血虧損必須緩調養庶可就痊伏念兵部政務要臣屢次請假未克供職五中負疚寢饋難安惟有籲懇天恩俯准開缺調理倘能痊愈卽當泥首宫門求賞差使萬不敢稍耽安逸自外生　所有徽臣因病懇請開缺調理緣由謹恭摺具陳伏乞皇上聖鑒謹奏奉旨已錄 
昨日接得廿五六七等日京報三本合先排卽尙有廿三廿四日東報俟續到再行補登[  本館附誌]  
 
