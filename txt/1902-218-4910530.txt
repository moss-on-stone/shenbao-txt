# 1902 - 218 - 4910530

 

Page 1

 
 
[新印大字本正續資治通鑑并通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[閱報紀力扶新學系之以論]  
　　我朝仍前明舊制以八股取士垂二百餘年其問通儒碩彦蔚爲國華爲國家腹心之倚棟樑之任者無不由科舉出身是八股中未始無人才也八股中旣未嘗無人才則亦何咎乎八股哉不知事不能歴久而無弊法卽不能　久而不變所調八股中之人才究不從八股而出大抵皆從事線釘之書故能經經緯史退不愧爲名師進不愧爲良相其餘不過揣摩風氣而已然在全盛之時實學頗多故人才亦盛厥後文體日衰世風不古所謂研求實學者幾如晨星之可數於是咸以八股爲詬病朝廷知其然於是特頒明詔改八股爲策論以冀人盡務實可以經世并詔設學堂培育子弟將從　積弊一掃而空之一時薄海人民耳目未始不爲之一新精神未始不爲之一振惟思科舉改制固爲中國一大轉機然以目前而論時逢大比改制未久苟有實學者卽試以八股亦未必空疏若空疏之輩卽試以策論亦不過取材於藍本或竟謀之牀頭捉刀人主試者縱兩眼無花其果能無屈抑乎無僥倖乎竊以爲科舉之制雖改恐策論之弊亦猶之八股耳攷泰西各國人才之所以勝於中國者取士之法不同也西人事事務實無一毫虚師無論何項人才皆須由學堂出身限以畢業之期子以及格之照故人皆發　鼓舞不收存濫竽之心今中國宜仿其法人才慨取諸學堂方可用世科舉非但以改爲是并以廢爲宜若科舉一日不廢學生卽一日不專心觀於現在各處所設學堂可以知其故矣蓋學堂之設首重經　方今府庫異常支絀勢不能不藉民捐各省人民雖無不知學堂爲美舉而尚有科舉一途以謀進取於是議及學堂遂不無徘徊觀望士人一生觀望之心籌欵遂難踴躍籌欵一難無論其不能廣設卽有開設之處亦不能大備規模可見科舉學堂斷不能並行不悖者也閱前報紀兩廣總督陶芷芳制軍以詔設學堂而科舉依然士人終少從事實學者爰上疏奏請廢去科舉否則酌裁鄉會及歲科試定額俾人皆以學堂爲進身之階宏猷偉識誠可謂獨出冠時而鄙意廢則竟廢若僅酌裁定額則旣有科舉人安能皆以學堂爲進身之階是猶改八股爲策論也或者謂制軍非不知此特恐驟然行之無論朝廷未必能允所請卽各省人心恐亦未洽故爲此由漸而來之計且學堂甫經設立人才之出終須俟之十年五年之後此十年五年中苟無科舉卽一無人才國家曷賴以宣猷布化然中國之弊在務名而不務實旣欲講求實學事事當從務實起手斷不能有一分姑息之見顧忌之心因書此以質之制軍想不以爲河漢也 
[本館接奉電音]  
　　昨日午前京師飛電傳來上諭一道敬謹譯登○七月初七日内閣抄奉上諭丁振鐸奏營官縱勇殃民請旨革懲等語管帶毅軍右營廣西補用叅將吳田秀會剿隆安縣屬土匪開槍轟擊致斃練丁六名並敢乘機搶擄抄掠傷斃村民多命該管帶紀律不嚴忍心害理深堪痛恨僅請革職不足蔽辜吳田秀著卽行就地正法並查拿滋事弁勇從嚴懲辦以肅軍律而昭炯戒欽此 
[法拒英約]  
　　英京來電云法國政府中人謂中英兩國所訂商約有碍法人内地及邊界利權未能承認至於推廣洋關一節元多窒碍自當力以拒之 
[籌欵接路]  
　　香港循環日報云俄政府准撥出英金一千六百五十萬磅爲接建西伯利鐵路由士杜列甸士直達布里高威士鎭城之需 
[貸欵製船]  
　　日本報云我是海軍大臣議定第三期内製造鐵甲巨艦六艘鋼甲巡舶四艘及二等巡船若十艘公欵不足則冋民間稱貸以益之聞出債　二百兆圓利息三釐有半 
[規復海軍]  
　　昨得寓京友人手畢云直督袁慰帥奏請興復海軍每歲由户部撥出百萬金以充經費旋復擬定章程六則入告九重一此後海軍各艦不得有南洋北洋之别以致畛域各分務須一氣聯絡以防禦南北洋沿海　警二所有兵艦擬分爲常備預備兩隊各司其事不得混淆常備艦隊應隨時聽令開仗預備艦隊應爲常備各艦之助遇有事急之際迅速接應三海軍軍務處應分設五處一設於烟臺　設於上海三設於江寍四設於江陰五設於廣州四以上所設軍務處須隨時防禦各該境内江海兵警所有辦事機宜應由海軍统領調度五擬將馬尾船政局推廣除建造及修理兵艦軍艇小輪曁運船外應隨時製造槍砲彈藥六擬在江陰新設海軍學堂專爲培成海軍人材之用該學堂應聘外國名師充當教習 
[興學文言]  
　　昨得寓京友人手畢云邇者欽命管理大學堂事務大臣張冶秋尚書度地京城啓建齋舍若干楹爲培植人才之地月初某日列榜曉諭曰照得本大臣奏奉諭旨准於近郊寛曠處所另購地基建造學堂 
 
 

Page 2

 
 
現在擇定京西瓦窰村地方共計民地一千三百五十畝一分均由本大學堂騐明契紙發給地價該各地主親身具禀領價並無折扣短少情弊爲此曉諭由各該業主人等知悉如有短付地價及經手侵蝕等事准其具禀呈控以憑查究辦理切切特示 
[决口述聞]  
　　天津直報云上月下旬某日天津迤北靑龍灣河隄忽决開一口聞寛約五十餘丈之多日來淀北一帶地方已洪水湯湯盡成澤國矣 
[貽少司馬奏報蒙旗墾務摺]  
　　今春貽少司馬榖奉旨馳赴蒙古各旗查辦事件各日報謡言蜂起妄謂端王及董福祥圖謀叛亂是以朝命前往偵察事機并撰有少司馬致某執政密函歴述端董作亂情形如畫如話殊不知少司馬銜命而出實係辦理家旗墾地事宜端旣圈禁邊陲董亦　經褫職旣乏事權在握烏能斬木揚竿哉兹從京師覓得少司馬奏疏一通登諸報章閱者始恍然於此事緣田而益知各報讕言之不足信盛共疏曰督辦墾務兵部左侍郎奴才貽榖察哈爾都統奴才奎順跪奏爲籌擬察哈爾右翼　旗墾務辦法量爲變通以期清弊竇而濬利源恭摺仰祈聖鑒事竊奴才貽榖前以西二盟墾務暫難就　趁便先赴察哈爾籌辦右翼四旗墾務各情奏奉硃諭著將清墾事宜認眞經理爲蒙旗開闢利源欽此奴才貽榖於五月十三日馳抵張家口遵即與奴才奎順悉心籌議右該四旗蒙地毗連豐寗鎭遠兩廳自光緒八年經前任山西撫臣勘辦押荒升科於十一年奏結後二十五年復行續辦迄今三四年現據豐寍押荒局呈報丈清報墾地畞僅三千餘頃幾疑在事各員承辦不力所致及週歴地界叅以聞見考之卷宗始知向來辦理爲難情形大抵　於窒礙之多端與事權之不一今欲擴充辦法亟應相時度勢量爲變通敬爲我皇太后皇上縷析陳之一曰清舊墾近年蒙古生計久不在牧而在租或抵價而指叚與人或圖利而私放肥已或一地而數主此租彼逐或一地而數租忽予忽奪奸商知其可以利餌也遂得乘聞插入肆其包攬侵漁之計往往承領之地未經與該旗議定卽行立契出賣而佃户愛地如金便爾出價承買以致有得契並未得地者有契内數多而得地反少者又有契係此地而混予彼地者抑且有牛羊各羣之牽混王公牧廠之交錯教民教產之動成訟案無窮轇轕棼如亂絲此次若不速行清理日復日技節愈多擬卽揀委妥員會同該總管叅佐等官馳赴地所核實辦其要尤在查其約證之虚實出價之多實與耕種之後先公同理斷倘有抗阻不服仍前爭執者即嚴懲以儆效尤此籌辦變通舊墾之辦法也一曰招新墾查從前各地商　係私賄蒙旗約領地叚往往招佃墾塾多年不報而官局尚須移會廳官據以咨旗訂期會勘蒙旗又任意躭延苟慾壑之未盈卽指交之無日且旗廳局員中一有不到事卽中格曠日持久難竟其功職是之由今擬力袪前弊仿照上屆辦理王公馬廠章程將地歸官勘辦一面札飭各該旗總管等報明共有樹木若干分繪詳圖註明縱横里數及已墾未墾大致數目一面派員查　酌留除缺地及公共牧廠外餘均一律交出開放該旗不得過問並揀調各旗叅佐一二員常川來局當差俾可隨時差遣庶操縱在我不至諸多牽制此籌擬變通新墾之辦法子一曰恤蒙艱蒙旗之窮日甚俸餉有限牧産無多近將各地私行租放久已視爲利藪一旦舉以歸公若不預爲之計有坐困窘鄉而已查晉省墾地舊章以三百六十弓爲畝每畝交押荒銀二錢其升科正項無論王公馬廠及官荒空閒地每畝均徵銀一分四釐遇閏每兩加銀三分每正銀兩隨徵耗銀五分王公馬廠每畝隨私徵租銀四釐由該地主向官領取至官荒空閒地每畝亦加徵歸公私租銀四釐以充口外七廳捕盜營弁兵經費如遇災年核實勘定分數將官私各租一律豁緩此向來辦法今應仍因其舊惟查此次旣將各旗地由官辦理是該旗地去而無所得難免不生觖望以後新放地畝擬於每畝押荒　錢外加收辦公銀一錢以六分作官局經費四分作該旗協同辦理公費以體恤如慮領户以加徵辦公銀或不樂輸不知户部原定押荒章程本分三則上則每畝交銀三錢中則二錢五分下則一錢以右翼地論不難照上則押荒辦理而從前照收每畞二錢者以地係民户私行承領已出重資不便再行多取若此後由官放墾一切私費槪予捐除惟每畞加收辦公銀錢核之從前私相授受所省已多必不因此一錢公費之故裹足不前是無庸過慮者至各旗常年養贍則又擬請恩准酌予官弁兵丁隨缺地畞及公共牧廠種佃牧放均可自由豈尚不足資生特不准將劃留之地再行私售如仍　習從重治罪此籌擬無碍正供有濟蒙困之變通辦法也[  此摺未畢明日續登]  
[撥勇設防]  
　　廣州訪事人云汕頭一埠地近潮州近來盜賊披猖途成荆棘惠潮嘉迨丁觀察關懷民隱擬帶弁勇至彼防堵並請上憲撥勇輔之旋奉督憲陶芷芳制軍批示云汕頭爲通商口岸商務日繁亟應酌派營勇常川駐紥巡緝防護以期地方綏靖中外乂安據禀布置各節極　周安請由省撥勇一節查省河各營近因各屬舉辦清鄉已屬不敷分佈無可抽撥能否將原駐汕頭信勇酌量抽回一二哨抑另行辦理之處仰緝捕局會同按察司速移該道就近會商統帶信勇營吳副將祥達妥籌辦理禀復察核仍卽嚴飭地方文武及現駐營哨務須認眞防範母任稍有疏虞並勒緝本案贓盜從速破獲是爲至要 
[飭農學]  
　　香港循環日報云廣州農務學堂教習司事爭利互訐經督憲陶芷芳制軍委員查辦旋於上月下旬某日由善後總局牌示飭兩造赴番禺縣質訊並　辦堂中事務其文曰爲牌示事照得農務學堂教習優廪生葉文銓與該堂紳董梁祖光許潄雲等互控一案先經道奉督　批行札委顧令永懋併案確查禀辦兹據該委員禀覆前來查該學堂甫經開辦卽因爭利互相禀訐實屬不成事體龍王廟爲祀典重地屋宇無多以之開設學堂亦　未便應卽飭令葉文銓等先行　辦由農工商務局擇定地叚安議整頓章程愼選紳董教習另詳辦理以收實效惟該生葉文銓所稱自備資本製造肥料各董事並無科派分毫而許潄雲等禀稱該紳等三人曾用過銀一千三百餘兩又葉文銓收過各商定購肥　銀一萬餘金各執一詞紛紜糾葛究竟是何實情自非集訊不明亟應札飭番禺縣傳訊辦理除移農工商務局及扎番禺縣遵照曁詳報兩院憲察核並移藩司查照外合行牌示該生葉文銓梁祖光許潄雲等遵照卽將所設農務學堂先行停辦一面携帶合同簿據自赴番禺縣禀候傳訊核斷 
[委勘水災]  
　　廣州訪事人云近者廣西各屬山水建瓴而下東粤適當其衝南海三水兩縣所屬大沙各圍已被衝塌三處大憲軫念民生札委楊大令蔭廷往南海縣屬方别駕政往三水縣屬鍾大令元棣往高要縣屬張别駕士彦往高明縣屬詳細察看以便設法防維刻已分駕輪舶駛往災區矣 
[機器濬河]  
　　南昌訪事友人云江西鄱陽湖及各處水道日漸淤塞撫憲李勉林中丞議用西法疏濬特委員赴申購備機器船二艘已涓吉上月二十三日鳩工從事矣 
[淛省决科]  
　　杭州訪事友人云本月初三日爲敷文書院决科之期浙江撫憲任筱沅大中丞命駕親臨點名給卷題爲鑄錢幣行錢鈔 
 
 

Page 3

 
 
得失論問律度量衡所以則點線面體也自聲學熱學光學電學之說起而律度量衡之用幾窮西人果何所據能詳言其法歟限當日繳卷逾期不錄 
[皖省决科]  
　　安慶訪事人云本年皖省補行庚子辛丑恩正兩科鄉試撫憲聶大中丞先於月之初二日舉行决科題爲無曠土無游民策旣而另發一題問皖省土產甚富其載於官書者固屬共見共聞其爲官書所未載者尤爲指不勝屈官之平日漫不經心固無論已其或偶有所知又意在省事且溺於袒護地方之說大都壅不上聞所派委員怱怱訪查更何能洞悉底藴今皖省奉派每年一百萬而籌可足數者實止七十餘萬此固本部院奉職無狀而亦地方官紳士民所宜襄助者也今擬於决科外另命一題限三日交卷意在開誠布公通達民隱凡諸生已經决科未經决科者均可各抒所懷除已經認捐之欵毋庸議外其餘府廳州縣各項土產各指出確實情形已經認捐者尚可加捐若干未經認捐者實可創捐若干如何而去官紳之抑勒如何而杜胥吏之騷擾此外尚有何利可興何弊應除一一著於篇不得空言塞責亦不得挾嫌誤指詩云先民有言詢於芻堯爾諸生學問經濟蔚爲世用豈特芻堯已哉其各悉心以陳無隱 
[保陽秋意]  
　　天津大公報登保定友人來信云直督袁慰庭宮保定於七月初六日由省赴都入覲天顔然後往在天津駐節所有公私要件全行帶往惟瀛眷仍留保定節轅○直督袁慰庭宮保擬通行　省各營無論大小官弁須一律試寫履歴○六月二十五日之夜直督袁慰庭宮保傳令督轅護衛隊五十名乘舟赴天津駐紥○直隸農務局總辦黄小宋觀察於上月十八日由天津航海赴日本訪察農務以便師其良法興地利而裕農桑 
[津橋玩月]  
　　聞之天津友人云電報局總辦張戟門觀察由滬上乘新豐輪船北上於本月初一日抵塘沾旋附火車至津郡○本月初一日午前八點一刻時長蘆運司楊都轉津海關道唐觀察天河兵備道張觀察天津府凌太守天津縣章大令巡警隊統帶曹都戎乘輿至四人所設都署會議一切事機越兩點鐘時始返○上月下旬司道府縣各官派差傳諭各紳董於七月初一日午後齊集北洋醫學堂聽候面諭未悉有何事機也○天津府同知沈司馬金鑑捧檄來津小駐紫竹林某客邸近已賃定東門内辛家大院大約不日卽當詩詠鶯遷矣○天津縣署從前燬於兵烽兹擬仍在舊基建造月初某日工房書吏率同都料匠將署址勘丈一周並詳繪班房監獄等圖間卽須涓吉締構矣○本月初一日河北汛張把戎振彪經直隸提督飭齎照會天津鎭公文往行轅投遞行至新浮橋失足墜河大聲呼救旋經船户救起而公文已順流漂去不知所之爰禀請城守營徐都戎轉禀鎭憲尚未知如何發落也 
[起節改期]  
　　廣西巡撫王芍棠中丞原定七月初三日起節嗣緣所調皖勇兩營及新募各營尚未齊集定製軍械號衣亦略需時日因改於初九日督令分乘南琛南瑞兩兵船赴粤東然後折赴桂林受篆 
[催解冬漕]  
　　江蘇藩憲陸春江方伯前因崑山太倉南匯等州縣應解光緒二十七年冬漕至今尚未解淸爰於前日行文滬局飭卽轉飭各屬赶緊彚解毋再延宕以重正供總辦林質侯太守接奉來文刻已飭知各屬矣 
[押繳房捐]  
　　本邑南巿十六鋪各户房捐向由地甲裘鎭經收按月彚繳縣署現因北叚鈕福等户藉故玩延禀知上海縣主汪瑤庭大令昨日大令立飭公差薛貴將鈕等提案押令繳清方得開釋 
[毆捕罰鍰]  
　　前日本邑南巿仁豐木行執事人雇某甲之船自他埠運木至滬駛近楊家渡悞將蔣昭全所駕運米船撞損蔣遂投控馬路工程局總辦翁子文太守飭水巡捕前往查緝甲膽敢向之逞兇撕毁捕之衣服太守聞而大怒立傳仁豐行執事人到局略加詰究判罰洋銀四十五元叧賠巡捕衣服洋銀五元 
[上海縣署紀事]  
　　昨日江蘇試用道張黄樓觀察及上海貨捐局總辦文幼峯太守先後詣縣署拜會縣主汪瑤庭大令○命案犯婦王陳氏在獄患病禁卒據情禀報昨日縣主汪瑤庭大令傳諭官醫入獄診治 
[上海巡局紀事]  
　　本邑城廂内外保甲總巡朱森庭明府訪悉近有土棍某某等人匿跡浦東專以結黨横行訛詐良善爲事爰於前日親率差役至唐橋巡防局偕局員蔣　尹前往按名查拿帶回嚴辦○無賴曹同同混名喇叭同同前日糾集黨羽若干人擁至南巿恒生馬頭聚和飯館肆行滋擾强借洋銀若干元飯館主甘某怒甚奔投十六鋪巡防中局禀訴情形局員黄二尹飭勇往拘至則若輩已皆逃逸未獲一名甘心不能平昨已赴保甲總巡局控請提究矣 
[六月分選單]  
　　主事工部都水司高銓廣東監小京官鑾儀衛經歴危士藩江西附吏部司務徐福基湖北廪内閣典籍蘇元龍直隸舉鹽運同長蘆天津分司劉鑌湖北監通判河南汝寗趙師鼐安徽舉知縣四川鹽源崇禧正藍繙譯生員山西稷山楊鴻逵四川監江蘇溧陽盧葆楨浙江優四川什邡楊藹春江蘇監福建長汀汪張斆浙江廪湖北麻城原恩瀛河南附鹽經歴長蘆祁仲璋浙江監縣丞山西長治丁不　山東安徽合肥王慶恩浙江俱監巡檢奉天廣甯袁宗溎直隷監江蘇鹽城蔣志植浙江監丹徒周雲臺直隸供事典史江蘇新陽王鼎銘浙江金壇武駿聲順大俱監山東朝城平玉書四川吏員陜西安塞曾世恩四川書識 
[六月分教職單]  
　　教授安徽太平黄寳善和州雲南順寍羅其佩楚雄東川楊世芳雲南澂江吳紹伯雲南貴州思南冷煜松山越山東萊州張志軒泰安俱舉甘肅凉州孫壽山蘭州歲正諭河南汝陽席慶雲歸德陜西鄜州雷震雲西安韓城鄒宗魯興安福建仙遊余祖昭福州雲南晉寗叚履富大理俱舉貴州廣順裘直思南廪訓導安徽含山鮑世期太平山東范縣吕箴萊州陜西甘泉趙瑜西安甘肅兩當李濤鞏昌江西武寗趙福疇建昌廣東惠來陳桂榮肇慶廣西恭城吕增榮鬱林四川江津歐陽薰夔州營山謝緒漣潼川俱舉安徽盱眙李德仁太平望江蘇茂根池州河南遂平韓懋德彰德甘肅隴西鄉學李興榮寍夏浙江嵊縣金士淶甯波廣東河源黄樹勳嘉應普寗徐植森廣州四川蒲江王懋順慶長寗李沅庚保寗雲南大姚句新雲南俱歲山東福山陳祖基靑州福建福安曾宗亮福州優復諭直隸唐山崔文誥順天附廣東澄　李錫瑋高州附陜西武功艾德新綏德廣西北流蒙亨平樂四川慶符伍鋆　州貴州安化謝承珪遵義俱舉復訓直隸保定趙鳳昌廣平江蘇蘇州王鏡瑩常州江西南昌祝爾釗廣信贛縣李翹秀建昌雲南姚州許克誠雲南俱廪江蘇南匯陸炳烻揚州舉陜西耀州劉光銑興安舉湖南茶陵劉本榕衡州附江蘇儀徵陸鴻甲常州四川樂山岳禪寳潼川貴州思南熊齊良貴陽俱增四川重慶王熞眉州歲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　朱金發控徐正福糾同蘇阿囡借端訛詐等情縣主　瑞庭大令准詞　提僅得將蘇獲案前晚升堂研訊朱稱徐於去年曾向小的訛詐小的畏事未經控案後又　他人訛詐奉大老爺訪拿訊辦釋出後疑小的指此索償訟費不遂所欲即糾同蘇阿囡等將小的兇毆并攫去洋銀數　即求追究蘇供小的小本營生與徐正福雖相識並不爲伍亦未帮同訛詐大令飭挈頰一百下收押所中○流氓張阿心前在太南門外校場梢馬夫阿松所開小茶肆内賭博適大令因公過此目見情形喝拿到案訊供枷　尚有同賭之王雙喜在逃未獲刻下張已枷期届滿　晚大令提案略訊飭即開枷取具安分切結然後交人保釋○沈清標控郁曹氏一案大令向之研訊沈供前者郁曹氏偕其嫂趙氏將屋契抵與小的計洋銀二百六十元後又加抵一百九十元立有借據由張仲文爲中以租作息去年曹氏將房租止付致小的利息無著屢催不贖求卽訊追借據屋契呈電張仲文供郁曹氏等將屋抵與沈清標自行說合然後邀小的爲中立契時兩氏均親筆簽字曹氏供此屋是嫂嫂趙氏所押小婦人祗用洋銀一百餘元乏力贖回求恩公斷大令飭曹氏减還洋銀三百元限兩個月繳清借據屋契均暫存案俟提趙氏到案諭令料理 
[英美租界公堂瑣案]  
　　包探劉光震解張耀卿袁東海至案禀稱前者張與袁串通向王德裕騙取鵰翎扇五柄兹由小的緝獲解請訊追袁俯首求恩張供稱小的已交還當本洋銀九十元務求恩宥讞員張柄樞司馬商之英總領事署迪繙譯官判將袁責三百板押捕房一年張押捕房六月○包探劉光震解金芝祥王振祥至案禀稱此二人至陸桂華所開鞋店購鞋談論之餘騙令陸措洋銀二百元爲火油生理陸信之如數給予金王旋卽逃逸兹報由小的查獲尚有同黨陳局等人在逃金供所騙洋銀小的分用四十五元王用七元願於三日内繳案司馬飭探將金帶回管押限禮拜五繳銀復訊仍飭緝拿餘黨○積賊李阿榮以黄布龍旗蒙首潛至張潤之家圖窮張子瞥見獲交一百三十四號巡捕送入捕房昨由包探顧阿六解案請究司馬判責五百板遞解寗波原籍○包探倪順泉解余四才王皆金至案禀稱此二人串竊陳怡太號舊鐵約一百擔報由小的拘獲詰知贓銷於怡大店内之物解請訊追司馬諭令還押候怡大店主再訊○陳阿法拉車不愼撞壞某洋人所乘馬車被三百二十號巡捕拘入捕房昨經包探趙銀河解案請究司馬判罰洋銀四元以二元充公二元爲修車費○包探孫阿炳解流氓陳金生沈阿多沈阿雲等至案禀稱此三人向裘福朗强借不允肆行兇毆致失銀表一枚報由小的緝獲司馬判各責五百板枷號一月○積賊王瑞生行竊朱亭俊家衣物報由包探葉盈堂拘解請究司馬判責三百板押捕房六月○包探顧福其解刁宗鴻曹和尚至案禀稱伊等行竊李鴻來家衣飾經小的拘解請究刁認竊不諱曹稱小的實被誣指司馬判責刁三百板曹無干省釋○包探陳桂生解王岳氏至案禀稱氏夫王長生與蕩婦蔡寳珠有染氏疑其將金飾私贈寶珠糾同各悍婦闖至其家攫取報由小的拘案請懲寳珠投案聲訴情由并求免辦王岳氏俯首求恩司馬飭將金飾給寳珠具領取具氏不再滋擾切結 
[法租界捕房瑣案]  
　　前年五月無錫人榮錦芳向德裕號主王芬賒取小麥七百五十擔運至天津銷售旣而藉口拳匪之亂將貨價銀二千一百餘兩私行收取濳回故鄉王屢索無著遂控諸法界公堂讞員杜枝園大令備文至無錫關提到案迭次訊供榮托稱貨欵並未收到一味挺押迄今將近一年月前族人榮子安等呈遞公禀稱榮所收貨欵已在原籍置買田産等情大令惡其任意刁狡著候遞禀諸人來案質訊以便嚴懲昨日族長榮裕隆等人投案大令提榮質對俯首無詞繼稱小的自知不合請飭包探帶出浼錫金公所董事調停大令著覓的實人保去限三日内理明禀覆延干嚴比○輪船積竊陳阿生薛阿昭在某輪船上竊得衣物被包探緝獲解請大令訊供著枷號半個月發碼頭示衆期滿責釋○積竊李德標濳入某輪船竊得一竹籃被包探查獲解奉大令訊供著枷示一禮拜期滿責釋○偷兒朱仁安楊寳安由包探拘奉大令訊供著各責三百板 
[美租界捕房紀事]  
　　前晚西華德路天津鐵路總辦袁公館所雇車夫阿福潛入女主臥房竊去金銀珠寳首飾約值七千餘金昨由袁開明失單投報捕房並稱如將阿福拘獲願酬洋銀一千元捕頭允之令三十二號西包探會同華包探沈阿岳倪順泉劉阿炳前往勘視然嚴行查緝○甬人顧蘭生在北四川路沙遜洋行主人哈桐宅中當細崽前晚竊得鈔票洋銀四十元任意化銷昨經包探倪順泉沈阿岳查獲解入捕房捕頭令押候轉解公堂禀請讞員張柄樞司馬訊辦○前晚小竊林阿寳混入寄居司考脫路之甬人某姓家行竊衣服等物携之而出被包探劉阿炳拘獲連贓帶入捕房捕頭令押候解送公堂禀請懲辦 
　　遠路託郵政局匯洋函購速而且妥或滬友代辦亦可信局切不可託以免私拆洋信與奸徒分肥將假藥寄上誤服貽害等弊至要勿忘 
　　泰西靈藥化學補腎生精燕窩珍珠牛髓粉有奪天地造化之功 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝淸心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北首望平街大隆燕窩公司内假冐甚多認明地址牌記爲要 
　　婦女白带呈藥 
　　廣東陳恒德堂婦科良方功效啓 
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宫中之濕平定肝鬱之氣煖宫濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神淸氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冐甚多購者認明○函購信力自給○　分上海英大馬路萬康醬園對門德仁里再石庫門廣東陳恆德堂謹識 
 
 

Page 10

 
 
   
 
 

Page 11

 
 
   
 
 

Page 12

 
 
   
 
