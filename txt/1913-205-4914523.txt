# 1913 - 205 - 4914523

 

Page 1

 
 
來稿 
[讀組織債務專律有感（三）]  
（馮守之） 
總之上流社會無眞道德中下社會無眞迷信雖有教育雖有法律亦是具文如日本近數年中自日糖公司發生積弊數百萬禍首祗有永禁錮之罪故作弊者反得聞輕罪而膽大漸效至去年明治大喪恩典赦出日糖犯人以致一年中横領事件發生已有數百起矣（横領者吞欵也）款根奇緊股票大跌外人不敢投資致政府及實業社會均受如此大窘亦爲無眞道德眞迷信之百姓受文明法律之禍根也洄溯吾邦戊戌政變科舉驟復經學宿儒英俊少年聞之欣然試問有眞迫德乎拳禍以前宗敎家不分皂白濫授洗禮奸人蜂從拳匪以後宗敎家定嚴格而收錄登時寥若晨星試問有眞迷信乎吾邦素無法律賴有舊習慣以維繫之今舊習慣已破新法律未立乘此速定嚴法以免流弊尚未遲也惟恐僞君子又將引開化國之文明法律以反對吾輩宜先行聲明以破其奸即如戊戌復科舉有借英人言中國人才宜於制藝之說豈列强亦忌我邦之興實業耶抑以科舉爲生計者之僞造耶自曾國藩資送童子出洋學習己數十年返國後不爲官即爲舌人聞爲實業者絕無借有豈彼中忌我生實業家耶幸有在日本留學者略有研究實業尚不知國中信用己失學成回國集股扣十拒九更無有知識有信用之資本家代爲發起致該生等反爲鄕里竊笑不得己羣改政法或激而學陸軍以備換招牌地步（即專制改共和）不知眞本源之改良在造生利家耳此年少而無親長社會指導之所誤固無足怪吾邦除農工外儘是分利之徒與均利之徒耳食之者衆人人能明自富至貧均祗顧現在而不顧未來待至地稅押盡則國權巳失雖不瓜分巳成釜底游魚若列强集合一實業同盟之大公司則吾邦滅業滅種不及百年可盡矣君主亡民主亦亡腐敗政體亡共和政體亦亡無論效何國之良法終須先改本邦之心術金泉可買輿論鐵血如同月經不亡何待鄙人年將就木待火葬於日本公等後福無量尚祈注意於生利事業旣不能救國亦可以救後嗣爲葛天氏無懷氏之百姓社會昏愚雖有英雄亦祗能改作奸雄適者生存非即是是拉雜凟陳以博一粲而己祗頌著安 
要件 
[整頓全國蠶絲論]  
（中央農事聯合會草案） 
竊維富國之道以闢地利精工作供給世界之取求而占其利者爲上策採集他國原料以資工商業之利者爲中策地利荒廢作業粗濫競購外貨以資日用致國窮民困不可收拾者爲無策今我國工業窳敗商業幼稚農業錮執其勢巳陷於無策之地位使不急起直追講求弭救之策則何以增進人民之生計救財政之困乏是非就我國數千年來原有之蠶絲業力加整頓更圖精進以投購買人之所好而求輪出品之增加鮮有濟矣然整頓之方千頭萬緒振興之法手續繁難中央雖有提倡之責而普及尤望各省若僅恃功令責成地方官而地方僅以一紙空文徒作塘塞之舉毫不見諸實行亦何補於事實此本議案之提出專以能實 
 
 
 

Page 2

 
 
　　行且易收效爲主旨尚冀諸君子同心研究竭力提倡使我數千年來原有之蠶絲業雄飛於世界豈獨我蠶絲界得蒙其福而巳耶今舉其改良之政策列陳於左以備參考 
（一）設蠶絲業專科 
（說明）攷日本興辦蠶業之初於農商務省中設一蠶絲業專科置總科長以爲全國蠶絲業之執行機關故蠶業因而發逹今我國當改良振興之初亦宜於農林部内設一蠶絲業專科置科長以司全國蠶絲業故良事務科中分養蠶股製絲股各置股員以專試驗養蠶股則宜設桑檯栽培試騐場以試驗桑樹之種類建蠶室以研究蠶種之改長並製種檢查及消毒諸法製絲股則宜設置製絲研究所以試驗蠶繭之優劣及製法之良否並改良殺蠶乾繭諸法若試驗成績佳良之蠶種欲配布於各省及各道縣亦宜於各省實業司内設蠶絲專科置科長以司全省之蠶絲業事務各縣亦宜設蠶絲業分科置分科長以理其所在地之蠶業事務而直接行改良之政策身處其地利弊易於周知當興當革不難籌畫其蠶業巳發逹之省分則宜設蠶病預防所以行蠶病預防之事務設生絲機查所檢查所出産之生絲而圖品質之畫一其未發逹之省分則卽其所在之專科及各道縣分科兼行蠶病預防之事務以節經費若蠶業尚未萌芽之　則以無代價之桑苗配付於人民而使其從事蠶業或責成該地地主而使其植桑養蠶以鞭策其進步改良之執行機關旣完備全國得聯絡一氣共同進步監督之道亦於是寓焉(未完) 
時評 
[外交之危機（無名）]  
俄約僅僅通過於衆議院蒙事未定也即使俄約照簽俄人於蒙事外又别有所藉口是俄國之外交大難 
因俄約之故德人有所反對於是又復要求山東省之權利是德國之外交大難 
英人之於西藏一視我之對蒙古俄約旣定則此次新拉會議必亦要求如俄是英國之外交大難 
英法聞將會議以爲對於雲南邊界之處分英旣佔得片馬法必亦有所圖是法國之外交大難 
即此國境問題外交上之困難己若此而况尚有其外之各項問題乎奈何國内之人尚欲求亂不已以甚其國之危也 
命令 
七月十一日臨時大總統命令據阿爾泰獲軍使馬福祥電陳誘擒蒙匪並請解京備訊等情本年庫倫僞東西盟統帥東盟扎薩克旗佛僧班的逹卽王德呢嗎率匪攻陷佘太焚殺搶掠蒙旗受寗近復遣派匪黨分往後套脅迫各旗其兵繞道圍攻包頭以致晋甘邊境騷然不靖兹經該護軍使酌調軍隊將佛僧班的逹暨其僞參謀品素胡鄂木加僞統領韓福海巴圖得勝等一併拿獲該匪黨迭次撲犯轟斃甚多巨　就擒餘匪四散後套可望敉平洵堪嘉奬馬福祥應授爲陸軍中將並給予二等文虎章其餘出力人員由該護軍使查明請奬 
得力弁兵着賞銀一萬元由財政部發給用示鼓勵 
傷亡兵士從優撫卹所有拿獲之佛僧班的逹等犯着卽就近解交中將孔庚訊明擬辦請令遵行 
此令 
任命馬麟署甘肅凉州鎭總兵此令 
陸軍總長段祺瑞呈稱據護理甘肅都督張炳華呈請任命馬占契調署督標中協副將應照准此令 
代理國務總理段祺瑞呈稱據察哈爾都統何宗蓮呈請任命 
黄業復爲察哈爾警察廳長應照准此令 
代理國務總理叚祺瑞呈稱據護理福建民政長江畬經呈請任 
命邱翌華爲平和縣知事江古懷爲建甌縣知事鈕承藩爲思明縣知事胡緒清爲安溪縣知事徐戳爲 
永安縣知事蘇壽喬爲光澤縣知事潘紀雲爲崇安 
縣知事應照准此令 
代理國務總理叚祺瑞呈稱據署湖北民政長夏壽康轉呈總務 
處科長劉文嘉劉作璧呈請辭職劉文嘉劉作璧均准免本官此令 
專電 
北京電今早開憲法委員第一次正式會議該會規則至第九條國民黨力主過半數可决進黨共和超然均主須四分三以上到會三分二之可决庶能綜合折衷易於成稿汪彭年尤大聲警告國民黨喧駡王印川斥之陳景南遂出席揮拳哄閙而散 
北京電中英會議藏事初定大 
吉嶺現改新拉 
北京電政府所立之憲法研究會已停會不日將結實發表北京電葉景葵巳接任財政次長　兼路政司長 
北京電阿育勒烏貴經法廷檢驗証據定爲無罪將徽証等交還阿今日可出席 
北京電前日北戴河忽有美國逃兵剌殺一俄婦旋亦自殺 
南昌電旅長林虎由德安眞電云北軍今晚一由沙河一由十里埠兩路前進請示辦法聞護軍使已電飭林速退回甘里埠並派趙復祥率混成一旅開赴吳城建昌星子德安一帶駐紥南昌電西岸督銷總辦熊元鍠寒日接任謀差者擁擠不堪 
杭州電亂黨徐味芝奉令開釋今日率其母妻出境 
南京電財政部現將江蘇牙稅中當烟酒各項曁漕糧巳劃五分之三歸　稅地方歲入驟减有五百元之多 
南京電蕪湖米捐蘇局電稱浙省運米委員抗不繳捐請示辦法聞省長已電請皖督代爲扣留南京電此間驗換新契准八月一日實行 
南京電下關商埠警察拿獲英商私運烟土一案昨英領事己向都督交涉 
南京電應省長昨晚由京來電準十四號到寗南京電柏文蔚於昨日來寗 
特約路透電 
武昌電黎都督出示謂自光復以來奸人屢圖作亂輙無效果彼等之伎倆乃在引誘軍隊推翻政府以湖北全省供其蹂躪彼等以高位重酬許與羽黨及至事敗渠魁皆逃至外國各船羽黨則不免坐法其結語曰爾等愛國良民黨協助維持本省之和平即亂黨事成然此非北京亂黨縱能害予决不能害袁總統袁總統猶力能制之云云示文極長 
成都電胡都督業已回署並請尹仍還藏路聞特其（譯音）巳失華軍巳退至打箭爐 
成都電據此問各報載稱印兵巳抵蔡渡（譯音）從事築路以期恊助藏人背叛中國各報促請北京政府速與英國公使會商此事此種消息恐將引起華人仇視外人之念 
大理府電此間人民列隊日夜街遊祈雨保全秧苗商業頗形疲滯米價日漲 
譯電 
北京電國務院决議將各省都督每年用費减銀二十二萬兩並將民政長每年用費减銀三十六萬兩 
北京電袁總統以地一方及欵若干助與北京重設之中德會社現擬作爲開辦德文學堂之用駐京德國代理公使瑪爾桑曾謁見袁總統表示謝忱袁總統答稱彼願常助德人之事業 
北京電袁總統之眷屬將於本月十五日由津移入北京宫内 
北京電北京政府現設法防杜南方某某數界舉岑春煊爲正式總統各省議會皆竭力贊助政府此舉 
北京電張錫鑾昨巳離奉 
維多利亞電坎拿大政府擬與中政府商訂條約限制華人入坎之數每年以四百五十人爲額目下華人之入坎者雖須繳納人頭稅英金一百鎊而抵境者共有數千人之多 
倫敦電土政府巳下切實命令着土國陸軍不得開出自愛洛斯至米地亞界線以外 
巴黎電布國請俄干涉巴爾幹戰事一節巳由官塲確認此說聞俄國之意如巴爾幹問題不再續起周折及布國能以更爲和平之態度對付塞希之要求則願以調人自任目下通至布京之路全然開啓現料各邦卽將開議休戰辦 
法據希塞兩京消息兩軍巳在伊虚底浦附近聯合希軍在皮里西爾山隘大戰之後巳抄至布國陸軍師團之後而前敵則有塞軍壓迫又據確實消息攻克土耳其亞特里洛堡爾城之布國大將伊凡洛夫部下之二師因退路爲希塞兩軍截斷均巳降服 
柏林電俄國要求布塞希三國停止戰爭並請派員至俄京會商媾和條件布政府巳願取消布塞分地條約塞國首相願直接與布談判希政府願接續開戰歐洲各報皆謂布國首相逹萊夫博士所主之武力政策業巳失敗蓋須與羅馬尼亞提携而行始能收效也羅馬尼亞未與布國宣戰卽佔據布境布國之大局極爲 
危急逹萊夫博士之内閣旦夕將辭職布京人士現歸罪薩伏夫將軍輕啓戰禍布政府請俄居間調和之說巳由俄法兩京確認布國之出此舉奥人殊生惡感蓋衆意俄國旣巳臨前則奥國外交地位將爲摇動故也且奥國外務大臣近嘗調和布羅兩國之爭端竟遭失敗故俄國臨前尤觸奥人之忌大納白江巳爲羅軍在哇沙伐鎭下封鎖羅軍巳陸續登岸未遇布軍抵敵希軍現由薩洛里卡出發攻入腹地倫敦電據泰晤士報布京訪事電稱羅馬尼亞國王巳向布政府宣戰並召回駐布公使 
奥京電羅馬尼亞大隊已於十日下午過布國邊界 
要聞一 
　　中俄新交涉 
（北京特約訪員一葉子） 
六月二十五日俄國公使赴外交部提出抗議如左 
（一）中國官吏在齊齊哈爾拘留俄國之新聞記者且侮辱之 
（二）中國官吏在吉林省三家地方抑留俄國人之旅行者 
（三）中國兵在張家口之北察哈爾旗内將俄國郵便押收且至拆封 
（四）俄國人四人每年往來於庫倫賣買家畜今因商業之必要上以赴庫倫中國官吏抑留之於齊齊哈爾以北使不得前 
（五）中國增兵於烏里雅蘇台及科布多附近旣提出以上之抗議同時復要求各件如左 
（一）第二項抑留俄國人之旅行者中國政府須承認五百元之損害賠償 
（二）就第四項之件中國政府須承認二千元之損害賠償 
（三）就第三項須懲罰犯此者更當頒布命令促其將來注意 
外交部答之如左 
第一項之俄國新聞記者非俄國人俄國人所雇傭之中國人也且其携有物品爲地圖及其他書類悉關於其地方之有益記錄故拘留訊問之第二項及第四項目下須調查其事實俟得該地方之報告然後答復 
第三項自北京逹庫倫之郵便通行線於一千八百五十八年中俄陸路通商條約有規定不許通行其規定線以外之道路此次所押收者爲條約規定以外之道路故有押收拆封之事 
第五項中國府應調查事實之後再行答復 
中國政府有此答復之後至七月四日俄公使又提出抗議於外交部如左 
（一）俄國在内外蒙古之權利非應由中國與蒙古之爭而受何等之危害者然中國以對於蒙古之感情而對於俄國人實爲不當 
（二）俄國人民在内外蒙古因中俄通商條約而往來者應自中國官吏保護之無阻害之理然往往受抑止焉亦甚爲不當 
俄國提出如此交涉其意不外藉以難民國政府而已今因防禦張家口外而張家口地方遂爲布置軍隊之策源地該地遂有多數俄人居住其間此等俄人按通商條約而出入於中蒙對峙戰線之附近民國軍隊往往有依時機而抑留之事然俄人主張在内外蒙古非應由中蒙之爭而受何等之危害者此等之俄人假令許其自由往來出入萬一遇有危險則又將提出保護不力之抗議然則爲中國者不皆進退爲罪也哉 
[中俄交涉最後之解决]  
　　中俄蒙古條約問題前日衆議院秘密會叚代理總理要求於初五日繼續開會以爲最後之表决五日開會情形關係秘密無從探悉但據訪員報告昨日表决之結果巳將中俄條約原文以比較多數通過兹就訪稿中擇其可以宣布者錄之如下 
（一）表决時之情形開會後叚總理率同政府委員出席議員中頗有質問惟質問之事件多係外交秘密不能宣布至最後投票之結果則同意者二百三十人不同意者一百八十二人遂以比較多數表决通過 
（一）政府擔任取消庫倫獨立此次中俄交涉間題發生後議員中之顧全大局者無不主張忍痛承認其所以認痛承認者則以此約一日不能成立庫倫獨立一日不能取消是國會承認此約之目的卽在取消庫倫獨立據訪員報告謂連日段總理出席議員對於此節皆異常注意曾經段總理再聲明如此約能以尅期成立庫倫獨立卽能取消並由政府負完全責任等語故投票之結果能以得此多數之同意云 
（一）各黨意見之表示各黨議員對於此案之意見最初殊不一致進步黨與超然社兩派議員全體一致主張同意國民黨則多數表示反對其餘如政友會共和黨兩派議員始而態度頗不明瞭及至投票時政友會議員全體投同意之票卽共和黨議員投同意票者亦占多數惟有國民黨則以反對政府之故一律投不同意之票一百八十二張之不同票大抵皆國民黨議員之所投云以上情形皆俄得自傳聞至其一切詳情則以秘密會禁止旁聽本報無從調查云 
 
 
 

Page 3

 
 
　　又聞是日出席議員不止此數徒以國民黨議員中有十餘人其主張願投同意票無如爲黨義所縛不能自由乃臨時將票交還議長不著一字而出場云兹將外報所傳之中俄協約六條補誌於此以供參考(一)俄國承認外蒙古完全爲中國國土之一部分俄國於外蒙古現有權利均須由中國許可 
（二）中國允外蒙古自治所有情狀悉照今日中國允不再爲更改又中國允外蒙古招練軍隊辦理警政以便自行保護及維持地方治安外蒙古 
遇除蒙人外之他國人民之移殖其境時中國須允其有阻止之權 
（三）俄國允除派領事衛隊外不再派兵前往蒙古又於領事署職員俄國不派他項職員並允　殖民於外蒙古 
（四）中國政府允以和平辦法及按照條約保護俄人在外蒙之權利 
（五）俄國政府允使外蒙古承認中國得在該境内重行設立官署及派員駐紥駐有華僑各地之權其他蒙古各處槪由俄國擔任居間調停及在外蒙須由中國允許俄國之享有俄蒙協約第十七所規定之商業權利 
（六）俄國政府承認中國有理外蒙外交之權並允將國於俄庫政治問題直接與中國談判 
協商施行 
[七月八日之參議院會]  
八日上午八鐘開會延長二次至九點法定人數始足副議長王正廷主席議員出席者共一百四十餘人遂開議（一）議院法案（繼續二讀）議長宣告繼昨日討論張嘈修改爲列舉主義第八十條内分爲四項而扣費數目則不主張書明苗雨潤謂就懲戒三種方法而言若不規定扣費數目則懲戒實在恐難施行金兆棧謂扣費數各按條標明於實質上不雅觀故本員不贊成書明數目議長乃以不列舉付表决多數議長又以張之修正第八十條之第二項其文爲（議員無故缺席除按日扣費外連續至三次者應酌定五日以内之期間停止其發言連續至六次者應酌定十日以内之期間停止其出席經停止出席期滿後仍無故缺席連續至三次者除名）付表决多數議長又以列舉不列舉付討論劉光旭劉濓楊永泰等均主張不列舉當時又請議長宣告討論終局者議長乃以討論終局付表決得多數乃以列舉付表决少數劉映奎謂張君之修正案其第一項及第三項意同可以不必討論卽付表決議長當即以討論終局付表决得多數王觀銘謂若不列舉則將來懲戒時大黨必佔勢力且無大綱必難審查故本員主張略舉大要而贊成張君之修正案時巳十一點議長宣告休息莊曾燠謂行將散會又何必休息且休息應在十點今巳十一點更無須休息章文鴻主張不休息議長乃付表决得多數遂不休息劉星楠主張於第八十條下加議員請假每月不得過七日一項議長付表决少數議長乃以原案第八十條而上加以除按日扣費外（卽張嘈之修正）付表决得多數第八十一條張魯泉主加入泄漏秘密事件一項衆不贊成遂以原案通過原文（議員携帶凶器入議場者除名）第八十二條蔣曾燠謂條文不明與王家襄辯論許久楊永泰謂條文雖非不明而不能一目了然原文（前二條懲戒事件得由議長提議其他懲戒事件須由議員二十人以上提議）不若改爲（懲戒事件須由議員二十人以上提議但前二條懲戒事件由議長提議）議長以楊之修正付表决得多數又以第二項付表决原文請付懲戒之提議須由於應行懲戒事件發生後五日内行之得多數於是全條通過時巳十二點遂宣告散會 
[七月七日之參議院會]  
七月七日上午八點鐘振鈴開會副議長王正廷君主席延長二次四十分鐘始足法定人數出席議員一百四十餘人首由黎尚發言謂變更議事日程討論此後除憲法起草委員外則本院開會以一百八人卽足法定人數議長謂兩院起草委員不能兼赴大會如是必須變更議事日程朱念祖動議謂馮國璋　日電文内看有貪得無厭作法自肥之句讀之令人難堪請諸君討論質問陳等謂請表决變更議事日程楊增炳謂關於何項法律方可變更議事日程王家襄　不必變更議事日程若以一百三十八人爲一百八人試問此一百八人又應作何手續陳銘鑑謂此非本院一院之事須兩院之同意方爲正當議長以贊成變更議事日程村表决少數於是照本日議事日程開議（議院法案繼續二讀）第十章（查辦之咨請）標目無異議第四十四條原文無異議通過第四十五條吕志伊修正將第二次歸併一條文爲（查辦案經院議可决後卽日咨逹政府並要求查辦終結時政府卽行咨覆）汪榮修正加一條文爲（查辦案提出後必付審查委員會贊成）王觀銘謂查辦案當然付審查此巳經久矣此案不必加添議長以二君之議先後付表决均得少數以原文付表决多數通過第十一章（請願受理）標目無異議第四十六條張我華修正文爲（受理人民之請願須有議員五人以上之介紹）議長以此修正付表决得大多數第四十七八九五十五十一二三條以原文付表决匀通過五十四條韓玉辰修正文爲（于預審判之請願不得受理）議長以此修正付表决大多數第十二章（兩院議事之關係）標無此異議第五十五條莊羲明修正謂無論何案均有可决否决之結果其第五十六條亦然至五十七八九條可决否决凡三見不若將五十七八九條删去歸併於五十五六兩條則巳包舉無遺矣陳銘鑑謂當審查會審查時巳研究討論之無除地若删去五十七八九條恐後困難實多請看各條有政府提出者有甲院移付者有甲院提出修正者情事不一不可删去議長以修正付表决少數以原文村表决多數通過第五十六條方聖徴修正（並將可决之旨）之下加（同時）二字議長付表决少數又以原文付表决多數通過第五十七八九六十六十一條十二條均無異議通過共少十二條第二項楊增炳主張原文十五人用二十人議長付表决少數仍以原文通過六十三四五六七八九條均無異議通過時至休息遂宣告休息十分鐘休息過照常闕議第十二章（國務員政府委員出席及發言）標題無異議第七十七十一二三條均無異通過第十四章（兩院與人民及官之關係）標題無異總第七十四五六條均無異通過第十五章（懲戒）標題無異閱第七十七八兩條無異議通過七十九條孫光庭修正加扣俸一項王觀銘反對遂將此條各欵次序規定（一）扣費（二）一定之期間内停止發言（三）一定之期間内停止出席（四）於公開議場謝罪（五）除名以次序付表决得大多數第八十條有謂應修正爲每日不出席罰欵十元二十元者有謂每一次歲費二十分之二者並有謂二次三次及連續均應議罰者修正案甚多末由議長宣告畢則鐘點巳至遂卽散會 
[七月七日之衆議院會]  
下午一時開會延至兩點始足法定人數議長湯化龍主席議員出席者四百五十九人政府委員二人議長謂本院事務所官制審查委員因病辭職一人又本員少指人今補指江天鐸陳敬第二人爲審查委員彭運斌謂大借欵問題咨政府文起草二十餘日請報告後再照議事日程開議王敬芳謂此事關係重大前褚輔成君云非經兩黨協善妥善不能提出大會報告表决某議員提議報告不承認本年一月至六月預算案咨政府文秘書長朗誦畢議長諮詢全院有無異議應否表决衆請無須表决遂開議第一案浦信鐵路五釐借欵案（大總統提出）初讀政府委員說明理由後褚輔成質問謂用費五釐歸之何處政府委員謂費用五釐乃酬報銀行經手之人褚輔成又質問良久政府委員一一答辯李根元謂今日要案尚多此時無質問之必要請付審查（衆鼓掌）表决付審查多數贊成議長謂委員應用若干人於是有主張二十五人者有主張二十一人者以二十一人付表决多數贊成時三點十五分宣告休息三十分鐘三點四十五分再開會議長宣告指定二十一人爲審查委員議長謂現國務院總理到院要求秘密報告事件褚輔成謂在院人數是否足四分三議長謂適間出席者四百五十九人已足四分之三現在場之人數則不足四分之三此時先請總理報告抑先議彈劾案褚輔成主張先議彈劾案黄懋金謂可點在場人數如足四分三即議彈劾案如不足四分之三就請總理報告事件遂點人數在場四百零七人總數四分三乃四百四十七尚差四十人某員主張候報告後如足數四分之三照議事日程開議胡汝麟謂與其坐候不如先請總理報告議長謂請旁聽者暫時退席時四點十五分報告畢巳五點三十分遂宣告散會 
雜評一（無名） 
藏人之跋扈藏人前請和而今忽又戰尹軍初報勝而今又傳敗其果藏人之詭變耶抑尹之虚誇也蒙之慓悍藏之狡詐俄英得其福而中國禍矣 
布軍之大敗巴爾幹之戰事每以小勝大以羣勝獨布塞芒希合攻土而土大敗塞芒希合攻布而布又大敗布之敗俄之幸而奥之不幸也俄其天之驕兒哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[幣制委員會第一次大會紀]  
幣制本位問題聞數月以來幣制委員開常會討論者數十次六月二十五日該會會員開全體大會一次由專任會員陶德琨徐恩元劉冕執三君依次登台報告各發揮其所主張之理由陶君主張金匯兌本位制徐君主張銀匯兌本位制劉君主張金銀複本位制三君主張各有理由然按之中國時勢金匯兌本位制是絕對不可行的苟行之於今日之中國其危險必不堪言狀銀本位制當然適於中國而關於國際上之財政又不可强他國以相同且因鎊價之升降必受莫大之虧損金銀複本位制以事實言之實爲一折中之辦法也議畢遂散會兹將是日出席會員彚列如左專任會員陶德琨徐恩元劉冕執兼任會員王璟芳楊德森姚傳駒何福麟泉幣司司長吳乃琛中國銀行總裁副總裁代表羅鴻年 
[關於國會議員俸給太優之忠告]  
（一）謝家鴻之忠告安徽國民黨員謝家鴻以參衆兩院議員擬定歲俸四千元外日給每人二十元每月每人收入約在千元特電各省及中央參衆兩院謂東西各國議員俸制日給者無逾華洋十元左右歲俸日本由八百增爲二千學者尚且非之我國生活程度較低於日本而財政之困難過之今其所規定不但倍蓰日制且爲東西兩球所無也况議員爲名譽公職不得以行政官吏爲例東西學者曾痛言俸給過優則職業政治家輩出影響於政治前途者莫大於此就日前情狀計之每人往來旅費之外日給五元巳無不足黜貪崇潔此爲權輿節費之事猶微正本之端實大兩院不乏明逹純潔之士必不固執少數主張以損我神聖立法機關之名譽云 
（二）馮國璋之忠告直督馮國璋因議員薪俸過優致電袁世凱國務院參議院衆議院各部總長武昌黎都督各省都督民政長各省會其用意不無可取特錄之於下兩院法草案第九十二條所定議員公費各項迭經議員張伯烈孟昭清范殿棟諸君提出意見侃兌力爭誠以兩院議員公費旣採歲給主義議定爲歲費四千元又採日給主義定爲每日出席二十元委員會出席十元復依道路之遠近酌給旅費多立名目攫取俸金罔恤時艱坐耗公帑固巳足蠹國家而羞當世之士矣又况以此之故或致全國省會縣會之議員盡援法院爲成例隨意規定俸給即此一項計每年非有數千萬金之鉅欵足以饜欲給求政府之負担益鉅小民之膏血日枯民國前途何堪設想查此次借欵除扣還各國積欠及規定各用途所餘巳屬無幾歲月蹉跎不轉瞬而欵巳盡倘數月以後仍以借欵爲生債台日高國權將替矣現在政府方擬將京外行收經費權衡緩急大加裁減製定預算依法頒行以期力節虚糜盡除冗濫豈意以最高立法機關全國人民代表貪得無厭作法自肥啓社會攘利之風貽全國破産之禍議員如是大局可知外迫於債主之追呼内痛夫州之板蕩以莊嚴燦爛之民國而爲埃及波蘭之續追原禍始咎果　歸　璋分居公僕富國無才旣不忍爲壁上旁觀自應盡最終之忠告兩院不乏明逹廉潔之士定能主持公論力革頽風以黜貪崇潔之精神挽一髮千鈞之危局是正國璋所日夜禱祝者存亡所係緘默難安敢掬愚忱願聞明敎 
[尹胡互爭聲中之交讓談]  
胡景伊奉命督川邊軍大譁尹經略因事回省胡督大懼卽日移病不視事川垣旁皇無主中央不得巳至爲任尹川邊都督以調停之亦近日互爭聲中一隹話也兹將川邊都督未任命前種種情形彚錄如左 
經略抵省後之情形尹經略於初三日抵省胡督郊迎三十里握手甚歡詎尹甫入城而胡巳於是日下午赴城外昭覺寺養疴聲明患病所有都督事務委張參謀長代拆代行民政事務委尹内務司長代拆代行尹督聞此消息次早卽偕張參謀長尹内務司赴昭覺寺力勸胡督出任大局毌萌退志胡迄未允省議會方在停會期内因事機急迫特開臨時會要求張參謀長尹内務司出席張尹當衆表明只對胡督負責不任維持地方是夕省議會遂具正式咨文致尹經略謂胡旣引退省事不可一日無主貴使原係都督且誼關桑梓所有軍民各政務當暫爲維持俟中央簡任有人再行交替尹以奉命來省係與胡督磋商邊務省事殊未便過問再三力辭一面電逹中央謂胡督引疾不出省中人心惶惶若不早定辦法恐生他變云 
任命公布後之態度自中央公布任命胡景伊爲川督令尹昌衡經略川邊後卽日電告川邊尹大使原令略謂尹督胡護督先後來電均悉現在藏事未定川邊亦萬分吃緊撫内輯外必須有經驗大員擔任方期布置協宜輯安番族而川省軍隊複雜内地情形亦未十分稳固綏靖各屬接濟邊軍均關重要亦賴有熟習大員擔任乃免貽誤中央權度再三邊務川務非分任不可任命尹昌衡爲川邊經略使節制川邊文武統轄軍民并籌辦川邊善後經營波密及三十九族等事開去四川都督以重權寄而專責任胡護督權篆年餘安蜀鞏邊頗著成績應任命爲四川都督責成整理該省軍隊籌濟川邊如此川邊分任責有攸歸庶可永奠岩疆保我領土該使等其勉之云云胡督奉電寒日電告北京袁大總統國務院鑪城尹都督云奉國務院元電大總統任命景伊爲四川都督聞命之下驚悚莫名竊思景伊閫寄督權義原守位輕材重荷益以宿疴竭蹶經年實滋咎悔清夜自思難安日夕前因邊方敉肅一再電請解職正冀尹督早旋立釋重負何意遥傳任命更予眞除景伊勉承斯乏誤蜀父老久矣若不請賦遂初匪一誤再誤無以謝我桑梓抑且跡近以退爲進難白初衷五内徬徨公誼私情均自難遣敬請收回成命全此愚懷報國方長尚希矜諒胡景伊叩寒印尹經略亦自鑪城電成都胡都督云皓電悉川事自我公受代艱難支持一載於兹近撫瘡痍力持危局苦心經營賢勞可感昌衡現奉中央電令準於日内起程回省一切事機自可面商爲公分謗不負良友惟刻下無論如何困難總求苦心支持特此挽留奉慰鄠履東望錦江無任馳系昌衡皓印 
滇督旁觀之勸勉鑪城尹經略使成都胡都督均鑒碩公洽電敬悉出關經年威鎭僧俗勞苦功高指日鄕城克復川邊肅清卽可移師西引痛飲黄龍中央特授以經略重任較鎭撫府中各職名位巳極隆崇人方引爲殊榮亦可豔羨公乃深自抑損壯氣潛消毌乃稍有誤會文公繼起督川可謂沆瀣一氣如能轉巴蜀之粟饋輸關外以資飽騰政府亦巳飭部籌撥並通電各省告協當不至令從征之士久苦飢疴務望力疾視事爲國宣勞將來藏事底平行者有征戰之苦居者有運輸之助國家策勲二公當同膺上賞也鍔皓 
[閩議會爭論糧價之堅忍]  
福建省議會因取銷劃一糧價一事財政部偏袒國稅廳籌備處長劉鴻壽不稍讓步曾經停議兩星期以待最後之解决詎時期巳滿中央仍無切實解决之辦法依議應自行解散嗣因護理民政長江畬經連日致函婉商請再開議並親自到會諄諄以維持地方相勸勉嗣後國會閩議員來電亦以照常開會靜待後命爲言多數議員遂含羞忍辱暫不解散兹將近日往來電文錄後 
財政部致閩民政長電民政長鑒准電稱照劃定糧價案徴收費不須由公家支出是虧短實祗二十萬元請暫照省議會議决案徴收俟年終比較短收再行勒限照舊徴收等語具見維持至意惟閩省財政異常竭蹶屢次電請中央接濟以現在每月不敷計之將近十餘萬每年又虧此二十萬糧價豈不更難挹注至謂年終比較如果徴不起色即於上年分勒限徴收爾時業巳減輕者又使之加重民情更不樂從若恐因目前保存舊額之故致有人民反抗之事稍爲遷就萬一其他各稅項羣起要求减免乂將何法以爲維持總之欲維持一省財政人民自應負擔義務地方官吏尤不容畏難苟安不負責任若閩省能自爲謀或另籌他稅或永久不須中央接濟此區區二十萬之數卽予减免無妨務望執事勸告省會諸君勉盡義務留此涓滴以爲挹注之用將來新稅推行本部自不難於整理田賦案内公平人民之負擔也言盡於斯伏維鑒察財政部沁 
民政長覆財政部電北京財政部均鑒奉沁電當向議會婉商本日准議長函開此案係奉部電准爲閩省暫行法人民週知能實行一日民卽信用一日至將來整理全國田賦中央命令自當一體服從此時若不照部銑電劃定信用一墜徴收愈難於國於民兩有所損不若暫從民意目前收入可望起色沁電又云萬一其他各稅項羣起要求減免又將何法以爲維持等語查此案係奉部准於先非方始要求者可比况民國無論何事必經議决公布種種手續斷不能因要求卽生效力又何必慮及牽動來電諄諄於閩省財政困難謂虧短二十餘萬無從挹注等語公誼苦心原堪共諒惟是閩省財政困難實因軍餉之太多政費之太濫徴收法之不善政府果能於此三者認眞整頓竭力裁汰而並以劃一徴收之法爲補偏救弊之謀則每年收入之溢出實不止二十餘萬且劃定糧價案内原有自治費一項而可歸公則虧短之額未始無可挹注幸勿聽有名無實可如原額之甘言而忘蔑視議會違反民意之實害本會爲民請命痛哭陳詞尚希貴民政長迅將前情電轉中央請其曲予維持於停期内照梗電切實電覆大局幸甚等語查全國稅則國會瞬將議决據議會迭次陳述種種情形亦係爲顧全財政起見可否暫准通融辦理俟中央頒行全國統一稅則卽日取銷理合再行電請示遵江畬經東 
財政部又致民政長電江民政長鑒接閩省議會梗電稱取消劃定糧價政府與議會均失信用劉處長一味專制拒絕磋商决定停會專待電復並請將處長撤任等語查此案當經本部屢電說明該處長自有執行義務毫無私意存於其間卽議會屢電力持亦爲體恤民艱起見本部早已深悉現在國會成立自應從速將徴收田賦章程提出候議此等問題自有解决之一日應由貴民政長婉商議會極力維持現狀免致時時紛更此後内外互相提携之事尚多彼此幸勿固執己見致誤大局本部爲閩計閩人當亦自爲計也臨風布臆伏希婉逹財政部勘 
省會致國會閩議員電二則萬急參衆兩院閩議員鑒有宥三電計逹昨據民政長財政部沁電意仍固執巳由本會照來電逐層辯駁函請民政長轉電中央仍望諸君向部力爭迅覆以維殘局閩省議會林翰鄭元楨等東萬急北京參衆兩院閩議員鑒本會前電中央否認國稅廳經財政部電駁究竟該廳有無設立之必要應俟貴院解决惟閩國稅廳長劉鴻壽蒞事以來暴歛横征規復釐金商民疾首此次對於劃定糧價案拒絕磋商竟飭各知事便宜行事先辦後報人心憤激致本會不得巳停會待命中央似此殃民非亟令撤職必釀巨禍請速提案紏舉以安桑梓而儆官邪閩省議會林翰鄭元楨等宥 
省會致政府國會電萬急北京大總統國務院財政部參衆兩院鑒梗電計逹閩省各縣自奉國稅廳劉鴻壽通令便宜行事先辦後報苛擾不堪人心惶憤現象危急萬懇迅速撤換並盼將梗電速覆以維大局閩省議會林翰鄭元楨等沁 
國會閩議員來電二則省議會鑒有電悉糧價事已由懋提出質問書鯉等連署俟政府答覆另電奉聞極望勸慰各屬靜聽後命衆議院議員振懋登鯉蓉光賢基鴻超萬里輅存承箕德元騰芬堯年金紫濟生超五樹璜肇河琴堃鈞荃叩艶省議會鑒迭讀來電均悉糧價事巳提出質問書并擬提案查辦因此間搜查證據未備尚未提出俟覆後再定辦法惟停會届滿仍希照常開會萬勿解散務懇諸公勉爲其難至要宋淵源劉映奎曹振懋張琴潘祖彝林森楊樹璜雷煥猷黄肇河陳蓉光陳承基劉萬里丁超五朱金紫丁濟生詹調元林輅存楊家驤朱騰芬陳祖烈等冬 
[痛定思痛之鄂州談]  
寗熊已經引渡前在漢口德租界日本人所開富貴館内拿獲之寗調元熊越山二犯當經德領事飭捕房暫爲收管現悉寗係湘人充湘路公司執事有年熊係粤人充江西軍政府高等顧問兼工商部顧問所獲証據中有討賊團總機關名册及與某偉人往來東語信件旣運動軍隊巨欵德領事初以證物不彰著不允引渡兹經黎公特派石龍川會同交涉員胡朝宗等在領署會訊壯供詞與証據參証無可掩飾昨德領事巳核定引渡過江歸案但劉揆一楊晳子孫少侯諸君紛紛來電緩頰黎公雖不允釋放或可貸其一死 
黨籍紛紛消滅黎公前以荆宜居湖北上游與川湘二省連界地勢險要爲用兵家所必爭近今亂黨因不得逞於武漢有佔領荆宜以資割據東南之謀特於前月請總統任命前清廣西提督丁槐爲荆宜鎭守使派寗軍第一師一團歸其調遣兹據丁鎭守使冬電内稱據馬弁馬金科報告沙巿義昌棧寓有三人姓袁胡李向伊連絡運動寗軍於七月一號起事當命該弁帶兵往捕有二人巳不知去向其一人見捕卽轉摸手槍該馬弁見事急將伊擊斃查其行筐内有白色僞旗一面袁小山方印一顆名片數十張係袁洪字小山湖北漢川人字樣外有魯士泰名片數張并保漢會圖章一顆國民黨願書二册手槍一支子彈一盒秘密信稿一本内有在沙組織日新民社等語黎公因查此次捕獲亂黨迭經搜獲國民黨願書証據此等匪類託名政黨潛謀内亂殊堪痛恨除已電飭駐外縣之各師旅及馬稽查使漢口杜鎭守使荆門丁鎭守使嚴禁緝捕外合亟令知該使卽便遵照轉飭所屬如前受有國民黨証書卽呈繳該管長官脫除黨籍以免牽累又各處軍隊分駐地點所在如有國民黨事務所及各社會名目着卽會同地方官一律嚴查禁止取消以防奸人煽惑軍隊是爲至要以故日來凡隸國民黨籍者皆宣告脫黨議會中原有該黨四十餘人日前閉會一星期接續開臨時會以研究預决算案國民黨議員到者僅三分之一其餘如學生庽公等人無不銷燬黨證四散回籍乃陸軍預備中學有學生六十餘人在國民黨該校長應龍翔日昨援軍人不准入黨命令飭其繳出證書宣布脫黨該生等多湘人咸抗不遵命故勒令繳出武器軍服一體除名派員送回籍不准逗留 
都督府建築砲台黎公以軍府爲一省軍事最高機關一經有失大局破裂刻亂黨雖巳他竄預料不久必捲土重來且經一次失敗必更愈加激烈不可不嚴爲防範爰擬於東西轅門前清設鐘鼓樓地方建築砲台兩座巳飭測量局長朱次璋勘定高二丈一尺周方四丈四面安設掩護鐵板架置機關砲二尊每台可容軍士一排其下並設儲彈之地無論亂黨如何猛攻俱不能逼近府轅其建築經費巳經估定派委工程局總理羅鴻昇承修限日竣工 
[湖北改食應鹽之創始]  
湖北應城井鹽推廣銷路早經議會議决昨由行政公署依法公布施行並請中央財政部備案原文附錄於下財政司案呈竊維應城井鹽爲鄂省天然美利自太平軍起民間發明熬食至今垂近百年質地潔白鹹量甚富考厥品質實不在他省各鹽之下祗以前清注重川淮視應鹽爲無足輕重淮鹽不足或讓川省借銷或假邊鹽濟食應鹽爲吾鄂固有出産反聽其日即萎敗不得於本省廣佔銷塲年來應并鹽商見鹽巿價低落運道梗塞商人屢經虧折多至改營他業此業幾蹶不復振識者推究大原每至慨於銷路太狹所致民國成立卽據峒商閩厚等迭次稟請推廣銷路又經臨時省議會提議前由咨請查核前來均以爲鄂省之鹽行銷鄂省並無不合斷不能再援前清保岸之說任令喧賓奪主本省公署籌議之下以爲前清保全引岸顧其中堅理由無非以川淮稅重應鹽稅輕一旦准令通銷恐致妨礙國課今徒於銷路謀充而稅率則仍舊制微論國課有妨亦無以執川淮各商之口當即令飭應城并鹽總局轉知該峒商等苟欲推廣應銷非酌加稅率卽無研究之餘地旋據該局呈應稅前此所以不能加重之故原以銷路不廣巿價日低商人毫無權利故加稅一節礙難承認今苟與川淮一視同仁准予自由銷售銷途旣廣獲利較豐峒商斷無只顧私利而不尊重國課之理業經宣布羣情踴躍願照現納每爐五串二百文之數再加一倍等情又經本公署據情轉咨並擬具應鹽加稅推銷章程六條併案咨交省議會公同表决去後現准省議會咨開應鹽廣銷章程業經全體議員逐件通過加倍收稅一節國課攸關亦應飭令該峒商等勉爲担負等因咨請執行到本公署准此查應鹽每爐例以三百五十斤計算就原徴稅率加倍徴收共應稅錢十串零四百文以斤分計約合三十文左右巳與現行川鹽稅率不相上下准令通銷土貨旣得奬進國課仍不相妨大部主持全國鹽政素無成心當亦俯賜贊同俾此天然美利日見發逹凡在鄂民無不食德除將應鹽廣銷章程附抄黏呈外相應咨請大部查核備案並請轉令鄂岸宜沙各榷運局破除向日查緝應私手續俾利推行至　公誼此咨省議會議决廣銷應鹽章程一應鹽舊稅每爐五串二百文今擬照舊稅加收一倍准其在本省境内自由行銷一應鹽經省議會議决在本省境内自由行銷後川淮鹽各緝私局卡均應查騐放行一應鹽稅統歸應城鹽局徴收川淮各鹽局不得再行稽征一應鹽旣准廣銷卽由本司刊發憑單載明斤兩及銷售地方發交應城鹽局轉給運商持赴沿途川淮各局卡照騐放行一川淮鹽各局卡如查出商人所運應鹽貨票不符或有他種情弊者得隨時究辦惟不得故意挑剔留難一應鹽商如遇有川淮鹽各局卡處理不公者得呈訴本省民政長 
地方通信 
[鎭江]  
鎭寗鐵路之發軔丹甯鐵路改組鎭甯鐵路巳紀前報兹悉鎭郡各界於本月十號假萬壽宫開會討論進行手續公推張君金門主席報告開會宗旨並宣布此路對於鎭地有種種關係繼由原發起人曹霄先君徐鶴君君報告緣起復由王近如君李煦春君馬佐卿君柳衍齋君相繼演說馬君演詞痛陳利害尤爲痛快後討論辦法研究至一小時之久最後潘君保申提議以今日應舉定臨時代表以便到滬代表鎭地贊同之意並與丹溧等五縣代表公同研分將辦法報告回里再由各界開會討論以定實在辦法主席以此議付表决大多數贊成當公推殷君森圃爲臨時代表全場贊成繼討論臨時事務所地點公議仍暫假城廂巿公所設立曁散會巳五鐘矣 
竟有贊成專制之議員丹徒巿議會張議員代同族某甲至初級審判廳起訴乃因案件不依程式廳員令其照章繳納保証金詎該議員竟闖入地方廳錄事辦公處適某錄事公出室内無人令其退出張乃大肆威風大呼曰共和不如專制我絕對贊成專制看我們議員的本事推翻你們審檢廳云云旁有訴訟人某甲聞之大怒責之曰君有此本領在議場上何不發些議論在此 
 
 
 

Page 7

 
 
擺這種威風何用某乃無辭以對 
[南京]  
各軍官尚其少安毌躁北京陸軍部前接南京軍界聯合會函呈一件文字蕪雜不堪卒讀且牽及鐵血團措詞甚爲荒謬味其語意係請將南京各軍官提前補授實官段總長閱後以匿名函件本可不理惟軍人集會久懸嚴禁該軍官等竟敢揭　軍界聯合會名義直逹部中實屬藐玩法律意圖嘗試特行電至程都督略謂本部對於軍界補授實官旣無提前留後之分亦無畸輕畸重之事凡屬應補者皆挨次補給請卽出示曉諭各軍官省安毌躁並請派員訪查如有上項不正當之軍人集會立卽嚴行解散以肅法紀都督接電後巳出示嚴禁並誥諭各軍官靜候中央補給實官毌再妄躁矣 
[安徽]  
遣散前督衛隊都督府衛隊因柏督交缷伊邇尚欠兩月軍餉深恐無着致起鼓噪故柏督於交替之際召集該隊兵士訓以大義繼以感情悉令該營兵士繳械退伍經新任都督飭令孫君象離廖君元煌二人專司退伍之事即於日内將各册造就令中華銀行除將五六兩月欠餉發放外并給恩餉若干以示體恤復僱小輪二隻紅船十數隻押送回里俾沿途不致騷擾云 
呈控貽誤堤工無爲縣前有士紳多人以該縣堤壩工程浩大責重事繁應請委派糾察員監視當奉批歸堤工局專責在案兹聞該縣圩壩多有被水冲潰者故此次該紳等又呈控謂壩堤潰決皆因堤工辦事人不力因循中餉貽誤所致應請委員糾察以重要工等情復奉批以久雨初晴全工未竣辦事人是否因循中飽尚難預斷不必過事吹求以灰當事者之苦心云云 
新委釐員一場沒趣皖省國稅廳前巳正式成立所有厘卡稅局悉歸該廳主持兹聞該廳廳長熊正琦以更換厘卡經理係本廳特權至皖南北各卡須俟派員調查後始能更換所有柏前督新委各卡經理應從緩到差不得憑一紙委任書未經本廳許可卽貿然前往現聞新委各卡員大有垂頭喪氣進退維谷之勢 
[湖南]  
湘省炸彈案犯近狀吉祥巷吉祥旅館發現炸彈巳誌本報兹悉在該棧拿獲與正犯李應龍有關係衡州之李翊中曾充南京第八師二團團長又拿獲鍾鏡秋一名（係常寗人）曾充南京第八師二團三營二連連長均由江甯退伍歸湘並搜獲該二犯往來密緘十數件探悉該緘内有國民黨重要人物之通函故湘政府對於此案抱一種冷淡態度雖將該犯發交陸軍裁判所審訊一過尚無確供至該犯函件内有署炸死之李述麟名者言湘政府人物異常黑暗先殺首義志士焦陳楊三傑含不美良之名譽於九京我等應同伸公憤共剪湘政府一切虎踞肉食之輩云云該二犯現尚收押一俟正犯李應龍醫愈提訊對質時卽當復開公庭爲最後之辦法所有搜出一切危險物以及密函先封存警廳昨由譚都督令移交陸軍裁判所矣 
新軍步隊二團成立湘省蟲有招募新軍步隊二團現巳先後到省分别成軍駐紥小吳門外前五十標營房經該團團長程君子楷呈請都督蒞臨頒發訓詞譚都督特於日昨五號午前八時親蒞該營演說解釋軍人應以維持秩序服從命令爲天職各種要義淋漓盡致聞者靡不傾服軍事應長程潛亦演說勉勵是日軍界到者甚衆自小吳門外起均一律兩旁列隊軍樂攸揚旗幟鮮明頗極一時之盛 
雜評二（）萍 
尹胡之交爭近日有藉省會以拒民政長者亦有藉鎭撫使以去警務長者要而言之皆求保固一己之權位而已從未有以退爲進以辭爲取自西轅返斾以迄駐節錦城探驪入穴得我鞭先而猶沾沾焉南嚮讓三北嚮讓再若本不欲攫取他人之權位以破壞中央之統一者有之自尹胡之互爭始 
應鹽之發見吾國産鹽各地除沿海七區外僅晋川愼蒙四區而已兩湖位居中區不東仰于兩淮卽西求於川蜀民生其間者往往時有淡食之虞 
今則幸矣應城亦發見井鹽矣以天地之美當供民生之食用利權旣不虞其外溢民生又不虞其不給吾竊謂三楚之人慶幸久之 
雖然吾不知此次行政公署公布施行後川蜀各鹽商對此何如中央財政部對此何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北軍來滬駐防續紀]  
主客之聯絡新編陸軍第二師第七團駐滬第一營營長楊勵身昨日通令駐紥上海南匯奉賢川沙各屬防汛云北軍此次來滬係爲防護製造局而來并無别項意見各防卡仍宜加意防範實力梭巡務以保衛地方治安爲惟一宗旨且南北統一卽爲一家萬勿誤會如本管各兵士在途遇見頭戴黄帽身穿灰色軍服者卽係北京奉調來滬駐防製造局之海軍警衛軍人應照平時軍人相見禮立正行禮以昭敬意庶幾彼此聯絡上下各有感情意氣潛消毫無爾我之見是則本營長所深望者焉 
巡邏之地叚現駐製造局之海軍警衛隊團長臧和齋以本軍專爲防護製造局軍械重地而來所有西栅門外由斜橋至龍華一帶之馬路原有陸軍六十一團曁三十七團等各軍士在彼巡防自可毌須過慮惟局内之沿浦灘及大局門外迤東由望道橋至滬杭火車站一帶雖有該局衛隊巡警以及地方警察在彼巡查簡火車站附近尤爲荒野地方警察尚未派巡站崗自應責令本軍各兵士晝夜輪流梭巡以昭週密爰令海軍警衛隊第一二三等營魏周高三營長着卽傳令各連長每日督飭兵士在局内沿浦灘並大局門外由望道橋至火車站一帶無分晝夜嚴加巡邏認眞防護 
續來之軍隊聞製造局陳督理昨接陸軍部叚總長來電准於日内另由本部調派步兵一團計有三營並調馬隊一營仍由海道駛滬駐防該局保護地方令卽預備住房云云現陳督理巳諭令幹員迅覔營房以備駐紥矣 
[關於宋案之函電]  
分送旁聽劵之公函地方審判廳昨致各機關函云前農林總長宋敎仁被害一案前曾開　公判以原被律師聲明抗告未經終結現經高等審判總廳認該抗告爲無理由先後决定駁回到廳本廳當定本月十六日上午九時二十分開庭公判在案除前發旁聽劵槪行作廢外兹奉旁聽劵口張請卽查收 
引渡嫌疑犯之渺茫宋案嫌疑犯洪述祖逃匿青島因膠督不允引渡曾經外交部電令駐德代表與德外部交涉在案兹悉外交部巳接駐京德使函告謂德外部已正式答復等語業巳由外交部轉請司法部電致上海地方檢察廳知照矣電文錄下地方檢察廳准外交部函開洪述祖案據德使稱膠督巳呈復本國海部轉復外部由外部正式答復中國駐德公使等語特電知司法部蒸 
[美國醫博士之衛生談]  
前晚八時寰球中國學生會請美國醫學博士泰樂先生演說先由楊心一君介紹遂請泰君演講略謂世界各事時時更變余研究衛生巳四次游歷寰球衛生一事本無關於國家宜由人民組織十年前美國人民發起家畜衛生處研究家畜種種疾病根源成效極佳家畜死傷由此漸少人民耗費得以減輕華盛頓農部聞之亦爲之提倡補助多金試思家畜疾病尚當研究而况關於人類衛生乎英國商務最盛衛生學亦最注意去年九月間余由美就道赴英德等國詳細調查又與各處報館議會互相討論徴集意見著爲論說於衛生一道不無小補從前美國製造廠工人常多傷斃每年賠償費甚鉅後有人發議謂須調查工人致傷之理由設法補救庶可節省糜費如是以往工人受傷漸少旣節耗費而所製品物愈加精良各處工廠爭相仿行俱得美果由此知國家强盛之本必先研究衛生身健而後作事奮勵進步乃速且軍人尤當注意此事數日前余曾遇見麥士尼君謂華軍每不講衛生到處任意便解便後又不掃除以致蝇蚋叢集滿地滋生又其所有食物不善收藏復爲蝇蚋竊食再入人腹安得無恙華軍由此傷亡者不知凡幾殊可慘也麥君於五十年前爲中國練兵官深知此弊故言之鑿鑿又謂衛生一事人人有責各宜盡力防範毌得膜視余聞華人由香港出洋工作者每星期有五百人至一千人之多惟需醫生驗得無病方准下船其驗病定例凡遇患目疾者須納費兩元患腸疾者納費十元欲醫治其病者需四十元積少成多不知巳損失幾何矣余意中國政府應在廣東設立衛生處以治此輩之疾病此舉關係甚重實不可少云云繼由楊心一君道謝並謂吾國人不講衛生已成習慣殊不知關係極爲重大曾聞拿破倫於軍書旁午時每日祗睡五點鐘精神奮發作事不倦可見其精力倍人凡任重大之事非精神健旺不可欲精神之健旺非研究衛生不可中國人人多病費時廢事不可勝數若不補救何以强國願諸君共策之泰樂君復有圖表兩幅高懸壁上謂欲設立衛生處依此辦理最宜惟此表圖說甚長一時未及繙譯也 
[積骨塔與鍊金廠之污穢]  
淞滬警察廳長穆君昨日訓令南巿第一區第一警察分署一等署員金大均云本月八月日准上海巿政廳函開准新普育堂陸伯鴻先生函開本堂留養大小人口至八百餘名衛生之道不可不講而堂之西南有積骨塔一座署天穢氣薰蒸易感時疫東南有鍊金廠其一種氣味一經感觸咳嗆不止殊於衛生大有妨礙應請商同警察廳長將該二處設法除去使留養人口八百餘名皆受其福等因查積骨塔事務應屬慈善範圍除巳函知該團處置外其鍊金廠穢氣四播易感疫癘應請飭令遷移他處以重衛生是所感禱等因准此查該鍊金廠穢氣四播有礙衛生前據新普育堂董事函告巳飭衛生科前往查勘屬實具復飭令停歇在案兹准前因亟應再行勸諭遷移以重衛生如敢故違應據違警律三十八條及十一條之規定勒令停業爲此訓令該署員卽便遵照尅日馳往該處諭令另擇荒地呈候派員勘准迅速遷移毌使穢物存在有礙公共衛生是爲至要 
[商家慨認公益捐]  
巿政廳查得南區所轄之高昌廟陳家橋馬路之東卽滬軍營舊址西首近來店舖林立巿面漸盛爰於前日特派捐務委員火君前往該處勸令各店商認納地方捐稅輔助巿立學堂及清道路燈各項經費聞各商舖認捐者頗爲踴躍兹定於陽曆七月分起捐核計陳家橋馬路每月可增地方稅捐小洋一百二十餘角大洋八元有餘一俟高昌區捐稅認定之後即當修築馬路派巡站崗云 
[乙級選民票選議員]  
昨日爲上海巿政廳改選半數議員乙級選民投票之期以巿政應及中區西區三處爲投票所自早至暮投票者絡繹不絕聞此次辦法較從前更爲愼重投票人在選　票上書明被選舉名姓外更列投票人姓氏以免頂替而便查考所有中西兩區票匭於傍晚六時投票完竣後即照章封固送至巿政廳以待今日上午當衆揭曉 
又聞昨日投票時有中區公民王佑之因調查單有名而選舉單並不派到至該區事務所向主任楊亮甫詢問該主任並無切實答復嗣經王詳細調查知有樊心存者思攫議員一席多方運動早與辦理選舉者上下其手擬將他人之票倩人頂替投簡扣留之票爲數不少王票亦在其内並查悉公民高錦舟得有甲級乙級選舉票各一張種種違法舞弊不可究詰王乃大憤遂大書通告略謂地方公民選舉議員關係何等鄭重乃不料此次舞弊竟有不可思議者查僕調查單有名而選舉單并不派到深爲駭異實爲選舉之怪現象大舞弊聞樊心存竭力運動無非擬將僕票倩人頂替冒選爲特知照貴區監筒諸君如有僕票具名者望卽扣除除向縣知事起訴外待此奉知等語揭諸該事務所門首並在門外演說此事眞相擬卽向縣知事提起訴要求澈究云 
[牙帖換領省照]  
上海縣公署奉應民政長通令内開各牙戸代客買賣向應納稅領帖方准營業核計從前所領藩帖或五六十年或百餘年不等致有冒名頂替或移遷他埠改營他業等情現當整頓稅欵之際自應從嚴取締兹酌定各縣牙戸所執藩帖如確係父兄遺授子孫承頂並未移遷他埠改營他業者准予照納半稅如或姓名不符及移遷他埠或改營他業者均須按照向章分别專則照納正稅請領省發証書方准營業均限一月内檢齊藩帖繳納稅銀換領省照如敢違抗一經查實定卽從嚴懲辦 
[法國改立民主之紀念]  
法工部局以七月十四號（卽明日）爲法國改立民主之紀念日巳派各工人在新開河黄浦灘法馬路等處豎立木杆俾便鑿燈並在法總領事署前及各捕房門首紥成松柏牌樓懸掛國旗現巳佈置完備今晚九時救火會會員舉行水龍會並在周涇浜花園内開演影戲顧家宅公家花園内施放燄火同伸慶賀 
[黄河路之禍水]  
陸正如昨至法公廨禀稱商人在黄河路開設鞋作昨令學徒朱德奎至弄内自來水龍頭取水旋有鄰人十三歲男孩顧小蔴子亦來取水爭奪口角顧即行兇拳足交下朱奔避回來未及到作巳倒地氣絕業巳報明捕房暫行收殮棺蓋未釘因朱父母住在鎭江恐後來向商人索人求請核示聶讞員商之德副領事判將屍棺暫置輔元堂請檢察廳檢騐再核 
又據城内訪員報告云地方廳蔡檢察長昨接法捕房來函稱有鞋底匠朱德奎因爭取自來水被人踢傷身死兇手由法捕房拘押尸身車送老北門外同仁輔元分堂請爲派員相騐等因蔡廳長委危檢察官帶同檢騐吏等前往驗明朱腎囊被踢致命遂卽回廳禀復候將兇手解廳歸案訊辦 
[白玉山不認殺人]  
　　山東人王仁路被白玉山謀斃毁尸滅跡一案前日下午經地方檢察廳葛檢察官提案研訊白供詞支吾問官一再駁詰白又供稱前與王仁路爲友王亦非善類前曾合拐小孩賣在吳淞地方所得價洋被王一人吞沒去年王身死之夜事前與之同桌吃酒旋卽分散不知其如何身死求察問官曰王仁路被殺身死即因此拐案而起爾旣供認拐案與之同謀卽王身死亦是爾一人所爲案巳調查明白不必抵賴如能據實供明尚可輕恕白堅稱王仁路因何致命實不知情問官以其逞刁判令還禁候再嚴訊 
[馬車夫推人落水四誌]  
　　寗波人劉安甫被馬車夫施阿三推人浦中致死一案昨由法公堂傳到見証婦人顧巧雲及船戸楊洪生沈阿桂王長福等質証施供向劉索取車資洋四元劉約小民同乘顧巧雲所駕之小船至爛泥渡借洋歸還後因無着回至中流劉脫下長衫作抵擺渡錢詎立足不稳跌入浦中並非小民推伊落水質之顧巧雲供劉施同乘婦人之船至浦東後仍回浦西將次抵岸時施向劉催逼劉脫下長衫言質洋歸還即被施從背後一推跌入浦中撈救不及以致溺斃婦人目見是實楊洪生等同供聽見巧雲喊救小民等當卽帮同撈救因時已傍晚難以爲力至如何落水並未目見不敢妄指聶讞員判移送檢察廳訊辦 
[寳和里命案三誌]  
　　紅帮木匠陸阿根卽生瘡阿根）在廣西路寳和里姘婦殷氏門首被人傷害後經老閘捕房捕頭通飭中西探捕一體偵緝在案前日由華探朱阿巧與一號西探查獲形跡可疑之石龍順顧阿根趙金寳等八名於昨日連同殷氏一併解送公共公堂經王襄讞會同德領衛君研訊一過以案情較重且未得眞相判殷氏仍交原保石顧趙三人亦令交保餘人飭退候再傳訊 
[姦夫淫婦人毒手]  
住居虹口華特路五十三號門牌之江北婦人徐趙氏與舢板船戸楊仔姘識前晚正在續歡被本夫徐金回家撞見當向理論詎姦夫淫婦頓起毒心由楊用棕繩將徐喉間扣住希圖勒斃適被二房主任錢氏瞥見鳴捕將氏與楊一併拘獲並將徐喉間棕繩解下帶入捕房經捕頭驗得徐頸項内痕跡尚在飭楊與趙氏分别收押昨解公共公堂經中西官訊悉前情以淫婦姦夫設心狠毒判分别各押九月示儆 
[原被先行科罰]  
新閘咸德里住戸陸聚生因將隣婦趙陳氏推跌受傷身死業巳由廨騐明棺殮當騐尸時兇手陸聚生與尸子趙德錦均未到場昨由捕房將兩人傳至公共公堂請示據趙供稱是日十點半鐘至捕房後往買衣棺迨至回來巳奉驗過惟老母身死不明務求伸雪訊之陸供多推諉中西官以爲子者母死不明理應預到尸場候騐爲母伸寃乃竟置母屍於不顧殊爲不合本應押辦姑寛判罰洋二元充公並着交保於下禮拜六投案質訊並以被告陸聚生抗不投案有意藐視亦着罰洋兩元押候訊核 
[買賣煙土之糾葛]  
山東人劉子權去年由李振邦介紹向李漢三購得廣東小土五十包計銀一千零五十兩貨價交割後察得土質是僞控經公共公廨訊據李漢三供稱貨係杭州土客王明甫之物判令漢三存洋三百元交保限交王到案訊核在案昨晨由廨復訊先由楊裕興土棧夥包和林上堂証明該土實係王姓之物曾經見過旋據原告代表律師聲稱兩造成交在去年十月間查該土外裹之印花單曾經函詢江海關係在十二月三十一號發出已屬不符並將該關西文復函呈電訊之被告亦延律師辯稱王姓現在廣東貿易不能到堂此項廣土眞僞兩造不能辨明應請送請洋藥公所騐明再核原告律師接稱江海關驗土頗有經騐應請送請江海關化騐兩律師爭持良久嗣由聶襄讞宣諭曰被告不能將王交案應負責任本公堂查得原告曾付莊票兩紙應俟派探調查此項票銀究係何人往收至驗土一層須請海關與洋藥局雙方化驗以昭公道諭畢商之德副領事裴君判被告仍交原保吊案之土着檢交檢察處分送兩處化騐復候再核惟原告旣稱有事他往准予離滬一月自行投案候質 
[泰孚被控之結束]  
南巿同德泰參號股東李韻芾因經理陸泰孚私將寄存高麗參十三匣移匿圖吞控經公共公廨迭次研訊在案兹悉兩方面業巳經人理勸和平解决且由寗紹同鄕會將理處情形函致公廨並請將發封之貨發交該會執管以憑了結兩造代表律師亦於前晚投案聲請銷案王襄讞准如所請將案註銷並函致致富洋棧將貨點交甯紹同鄕會執管完案 
[紫金小學開會之助興]  
滬城老北門内紫金路紫金小學校定於七月十二十三兩號開學藝展覽會已誌前報兹悉該校校董姚伯鴻素擅丹青前年曾赴奥國賽會得有頭等獎憑平時又不喜應酬故往求者不易近以該校爲姚君等手創故有是舉其所繪摺扇一千柄無一雷同者現有日人某君素嗜書畫聞姚君有此手筆擬出價搜集備爲稿底之用並悉是二日尚有餘興請留美哈佛大學電機鐵路學碩士李松泉君試演幻術李君係電學專家新自美國來滬前在張園並浦東中學試演觀者大爲驚嘆云 
[振新學社放假]  
　　滬城老北門内計家弄振新學社本定於上星期舉行第二届暑假禮詎社長顧益之君給奬及職員學生全體攝影並備茶點以欵來賓因爲天雨所阻故改於今日（即星期日）假紫金路某學校舉行昨巳由書記趙秋心繕具通告知照各同志矣 
[愛羣女校開懇親會]  
西門内愛羣女學校昨假大南門内也是園開懇親大會午後二時開會先由袁女士報告開會宗旨繼由各學生唱懇親會歌並跳舞　術演講游戲後唱英文歌又有線製成績品及各種玩物陳列會場來賓到會參觀者約有二百餘人至四時散會 
[巽與學校之成績]  
滬南巿立巽與學校於昨今兩日開成績展覽會邀請各學生家屬及學界人士來校參觀又定於本月十四號暑假並舉行畢業禮擬邀巿政廳總董陸崧候君及上海縣知事吳懷疚君等蒞校觀禮並參觀成績昨已具柬往邀 
[城内]  
地方審判廳民庭批○（王松雲呈批）狀悉查閱前卷曩時該醫院籌辦伊始爾旣慨捐巨欵於先復經擔任建築於後迨厥功告成墊欵纍纍請求諭令該董等籌欵追還並請移會縣知事設法維持不使該院破産如此熱心公益提倡善舉洵屬不可多得業經本廳明白批示现復援引約法續訴前來惟查兩造同意經營此慈善事業初無債權債務之關係且建築醫院尤屬公共衛生對於此項墊欵當時旣無契約可証自無　權訴訟之必要卽如設法維持善舉墊欵如何籌還根本上純屬行政處分應仍依據前批　向主管衙門請願可也（本維華呈批）狀悉此案巳經函知水木公所鑑定佔計在案但被告林冠卿父子負債甚夥財産只老白渡樓房七幢又抵押與夏榮芳巳在本廳告訴有案此外各債權之來廳訴追者亦不一而足將來該房屋變賣分攤必依順位辦法併案執行可也　卽知照 
此方檢察廳批○（薛孝思請求提起公訴並附帶私訴批）查此案前經勒限查交聚毆兇犯迄今未據交出殊屬玩忽來狀復敢砌詞聳聽不免無理取閙着仍遵照前諭迅將此案動手兇毆之人查明送案訊究毌再諉延（楊裕生等請求嚴緝批）案經偵查所訴王春林等加害各節並無確實証據着爾裕生於下星期一早時投廳聽候提同在押被告詳細質訊以憑核辦（丁伯辰請求保釋伊父批）狀悉爾父旣爲該店主任一切行爲應負完全之責今該店被焚何得諉爲不知希圖缷責况該店平時防閑火燭異常嚴密而無端被燬尤屬可疑查爾父原屬該店主親信之人必謂其意圖利己縱火損人揆厥情理諒不出此現在火從何來尚在不可知之數姑准暫行保釋在外候審俟飭查明晰再行核辦可也 
搭船猝斃○廣東人毛福五年三十三歲向在日本爲西式成衣匠此次因事到申巳於前日事畢乘日本郵船會社之福和丸輪船重往日本該船停泊吳淞張華浜附近詎船未起椗毛忽染病在船身死該船主卽詣日本領事署報告由日領事函告地方檢察廳卽經蔡廳長委顧檢察官帶同沈檢驗吏並法警等於昨日午後乘火車往驗但該尸巳爲吳淞防疫醫院取去迨顧君等到場尸已入殮顧君卽命關棺驗明毛福五委係發痧身死並無别故顧君諭令再行棺殮回廳禀明廳長出示召認所有毛福五遺下行李各物現均寄存日本領事署聽候家屬具領 
注重衛生○洋布商團事務所設在小北門大境邇因天氣炎熱門前舊有池沼年久淤塞一經日晒穢氣薰蒸於衛生大有妨礙刻有人集資開濬清水一泓俾該團辦事諸君於防衛之餘臨流避暑云 
[南巿]  
　　無要更改○上海巿政廳批商人朱新記呈云禀悉查東南兩區清潔本廳於二月間通告投標招人承辦凡投標之人應先調查情形然後認數至得標接辦之後已經確定不能再請核滅况此項清潔捐業經列入全年預算經議事會審定編製决算時當仍以預算之數開列無從改更該商旣經認定在先自未便率請減繳希將應繳捐欵歸清至陳請推廣一節候察酌情形再圖興辦可也 
取締晒衣○南巿第一區第一警察分署署員金大均昨日條諭本分署各長警云本分署轄境内時有無知愚民婦女當街晾晒褻衣屎布令人生厭殊屬有礙風俗警察有取締之責仰在差長警遇有此等情事務各和平勸導一律收進以除惡習惟切勿意氣用事擅行拘罰是爲至要 
[閘北]  
和誘成姦○徐春源控史小龍誘姦伊妻韓氏一案前日由三區解送司法科移交檢察廳許檢察官諭令收押聽候預審核辦煙犯待罪○前日由三區解烟犯孔連生俞金友丁阿林三名至司法科收押候送地方檢察廳究辦 
贓證鑿鑿○前日有周坤榮扭王本至四區警署控稱其主人陸姓住居崑山縣日前被竊耕牛一頭偵知贜在王處請究張署長預訊一過解送司法科判王還押着周邀到失主再行核辦 
協提逃犯○昨有寳山警察事務所偵探潘衡如持該所公文投四區警署報稱有逃犯朱阿生一名匿居閘北醬園弄二百四十九號門牌請派探警協提歸案張署長准之 
翻車傷人○閘北有一種專行華界之人力車往往以年未成丁之江北小孩拖車載客其車身大都破壞不堪輪下又無鐵脚每遇轉灣之處動輒翻車危險異常昨有一婦人懷抱小孩坐車至大統路川虹路嘴角車忽仰翻於地致傷該婦之頭面有管理之責者亟宜設法以取締之 
[公共租界]  
　　無權判斷洞庭山人葛純忠之妾趙氏（卽吳彩娥）前因串同伊弟趙桂山姘夫周雪實捲取值洋二千餘元之衣飾逃匿蘇州經葛偵悉控請蘇州檢察廳提究該氏知事不了削髮爲尼逃回滬上匿跡法租界復經葛偵悉具禀公共公廨將氏移提到案訊判交保在案昨晨復由捕房解究經中西宫訊知此事發生在内地且原告巳在蘇州檢察廳控告判氏押候函致吳縣檢察廳派警來廨提回歸案訊辦 
拐匿養媳○新閘王金生家之十三歲養媳王杏寳被其傭婦李謝氏誘拐至紹興餘姚地方藏匿經王控奉公廨派探持文前往於昨日將氏與女移提到案經中西官研訊囑實判謝氏押女所三月女交其父領回 
拐賣婦女○湖州婦人費楊氏（卽楊銀珍）近被住居浙江路之譚陸氏誘拐來滬串同李沈氏楊長生倪永　前日在四馬路一百二十一號茶館内議價洋一百四十元賣於甬人嚴來福被探查悉當將各人一併拘入捕房昨解公堂經中西官訊悉前情判陸沈兩氏與楊倪分别各押三月楊氏留候函致湖州檢察廳移傳其父楊仁田來案再核 
誘拐女子○拐匪詹永發近在鎭江誘拐妓女小喜仔並在清江拐得女子韓彩喜子金如意子來滬寄居松江路四號屋内希圖販賣被捕房查獲昨將詹與三女併解公堂經中西官訊供推諉判分别押候查明再訊 
自行了結○江西路九號德國人某甲控用人金林生冒簽字據向匯豐銀行冒取銀兩等情由廨訊判押追在案昨復經中西官訊得巳向原告理明判金交保具結開釋 
私開烟館○無賴張阿二竊得鄒鳳綺之煙鎗賣於廣東路四百八十八號談桂林家經鄒得悉控請捕房派探至談處吊贓因查見設有煙榻售烟當將談與烟客張福生趙德周王阿生等一併拘入捕房昨解公堂訊供屬實判張阿二押五天談罰洋十元餘人各罰洋五元一併充公煙具銷燬 
馬夫受罰○馬夫張阿三因駕車不愼撞壞代理華捕史正巡官之汛車昨由捕房將該馬夫傳至公堂訊明判罰洋五元壳公茶館聚賭○虹口西華德路五百零二號茶館主錢毛毛因容留吳金發等聚賭違章昨由包探將錢傳至公堂訊實判罰洋七元充公賭具銷燬 
逐節理結○南京路同昌脚踏車行主諸高林諸同生因與滇口分行張榮貴賬欵糾葛在廨互控一案前日午後經關讞員與英康副領事復訊先由見証西人白藍開上堂証明漢口分行一切交易均由張一手經理復據兩造代表律師辯論良久中西官會商之下判諸高林控張刑事案迭經研訊証據不足應卽將案註銷所有張控諸同生匿賬圖吞應分盈餘係屬民事候歸晚堂訂期訊奪 
不能缷責○王紀堂控黄儒敏不理担保費夔揚借洋二千一百餘元前晚經公廨王襄讞復訊以被告列名作中且於借據上寫明逾期由中料理未便置身事外判被告交原保限一月理清並候飭提費夔揚到案再行訊核 
下旗誌哀○日本棲川親王因患肺疾業巳逝世駐滬日本總領事有吉明君昨日咨請各領事署及海關交涉使署一體均懸半旗以誌哀悼 
幸未燎原○百老匯路二百六十八號某西人所開之香烟店昨晨起火幸卽撲滅僅燬什物未致成災 
失竊銀元○西華得路三千二百七十二號徐慶華家前晚被竊大小銀洋三百餘元昨報捕房捕頭立飭中西包探前往勘緝學徒捲逃○西華得路二千九百八十五號震泰成衣店昨日派人至捕房報稱前晚被菜學徒竊取值洋二百餘元之金飾逃逸無蹤請爲查緝捕頭准之 
喧賓奪主○陳昌興與姘婦丁吳氏住西華得路三百九十九號前日不知因何該氏紏同蕩婦多人將陳妻周氏蜂毆受傷而逃周氏報告捕房飭送同仁院醫治候查核辦 
[法租界]  
承認串拐○高大桂卽張長生與吳月　串拐朱陳氏之子朱和尚一案昨日由和尚投廨禀稱被張吳拐售於某甲迨至張等管押後甲將我領往閘北放去由巡局轉送慈善團現由母親領 
 
 
 

Page 11

 
 
回是實訊之吳供認串拐不諱判張管押四年吳管押三年逐出租界 
妓院違章○邵徐氏瞿銀寳兩鴇婦未領照會私開妓院又縱令妓女在途拉客爲捕查見送廨請究徐氏等供妓女來申未久不知章程求宥判各罰洋五元充公 
賊秃被拘○僧人苗和因犯竊案被英界公堂驅逐出界有案今至法界圖竊被控拘住反將該探手臂猛咬一口希圖逃脫昨日解廨請辦供認關竊行兇不諱判押一月以儆 
雜評三(字) 
宋案繼續開庭之懸揣宋案繼續開庭有日矣形式上之布置固未嘗有缺也惟不知原被律師其以速了爲有益乎抑以延宕爲得計乎而在局外者以意度之十六日之公判兩方律師縱不節外生枝必有相持不下者而承審官則高坐堂皇必仍頻視時計待時退庭但能秩序不亂巳可自信其連日之預備爲不負矣 
來件 
[商務書館編輯小學敎科書商榷書（續）]  
一形式問題 
欲敎育之普及必先減輕其費用敎科書定價之不能過高殆成一般之通論本館所編共和國敎科書初等小學學生用書修身國文算術三種每年六冊售價二角二分以三學期計之每學期平均七分餘高等小學學生用書修身國文算術歷史地理理科六種每年十二冊售價四角每學期平均一角三分餘無非爲減輕學生担負以助敎育之普及惟是售價旣低廉則成本不能不節縮工料不能不減少查歐美各國之敎科書其紙張之潔白裝訂之工緻彩圖之美麗無不精益求精日本敎科書雖不及歐美而形式亦尚適觀夫豈不知節縮成本減輕售價亦以學生日與敎科書相親不如是不足以引起其興趣養成審美之觀念也敎育部頒布敎育宗旨以美感敎育爲完成道德之要素然則敎科書定價固須求廉而形式亦不可過於粗劣本館共和國敎科書以定價至廉之故紙張裝訂不能十分講求初等修身國文雖有彩圖而枚數不多未始非一憾事頗思力求進步以副美感敎育之宗旨而國民經濟困難担負驟增於敎育普及究竟有無影響此不可不研究者又其一也 
[一時間問題]  
敎科書課數之分配必依法定時間不待言也而分配方法大抵有甲乙兩種甲種分配課數之分量相等以一課敎授一時或二時乙種分配課數之分量不等每課敎授之時間亦不等但預計一學期之時間所定課數足以應用而巳甲種之分配自便於敎授惟每課材料之性質旣異則分量自不能從同必求整齊劃一不免有截足適履之弊乙種分配於編輯上有種種便利但每課之時間不等敎員經驗較淺者或不免稍有窒礙本舘前編敎科書均依甲法編輯而遍考東西先進國之敎科書均用乙法近編共和國敎科書高等小學巳改用乙法並於目錄之下注明本課應授若干時並於敎授法中將每課時問詳細分析似可兼甲乙之長惟乙種編法在我國爲創見是否適於實用此不可不研究者又其一也 
[一敎授書問題]  
敎授書與敎科書相輔而行其重要與敎科書等東西先進國之敎授書大抵屬於簡單的而敎案則務極詳細本館所編敎授書則折衷於二者之間每課必附敎科書之本文及重要圖晝俾敎員手此一書不必更備敎科書卽可應用其敎授一項將所有意義極力發揮以爲敎員講解之助編制方法與通例稍有不同施之實用是否便利此不可不研究者又其一也 
以上各問題僅舉其尤大者至於各書内容應加商榷者必復不少並望一體指敎俾可隨時修正此後續有編纂得所遵循不勝欣幸之至 
來函 
[西班牙領事致交涉使函]  
逕啓者接第九次萬國醫學氣候學地質學公會書記函稱該會將一千九百十三年十月在該國都邑馬特立舉行自十五號起至二十二號止請本領事將貴國所有醫士化學家及工程司之願往赴會者開列名單寄往等因前來查本領事准此以爲貴國如有人前往宣示一切進步實與貴國裨益不淺用敢函請貴交涉使轉告各醫生化學家及工程司等如欲查詢此會情形可令彼等於每日上午十時至十二時前來本署詢問一切也此頌台祺七月十號 
 
 
 

Page 12

 
 
   
 
 

Page 13

 
 
自由談 
游戲文章 
[戲擬惡情魔上蝶仙書] [  蘧園]  
　　天虚我生撰席憶相逢歇浦深啣感青眼頻加强換鮫帊釵股便從此添香拈韻紅牙輕拍歌金縷忒無端一紙家書數聲啼宇好事多磨熱涙滾滾咽尊前輭語算幾載骨月分離沒人知我凄楚更何堪江南信斷倩誰管飄零羇旅美先生如水交情訂盟鷄黍臨歧折柳判袂河梁認看畫舸去獨惆悵綠波雙槳游子行蹤朱戸三楹小姑居處孤鐙弔影牀頭金盡女兒箱疊紅簫曲（蝶仙箸有紅簫曳夢曲）一篇篇都是愁憑據西冷返棹譚心百尺樓中元龍詎厭叨絮星移物換曾幾何時易好春又暮怎逆料鴉塗硯北邦彦生憎獅吼河柬淑眞猶妒柔腸寸斷分飛勞燕前因未了今堪續願裴郎重到藍橋路别來近况如何乞賜佳音知名不具 
按讀蝶仙答吳門長爪郎洞仙歌詞結韻有算辜負當年惡情魔便剪　情根不該抛棄等句適觸余懷偶塡鶯啼序長調嗣返松陵僕僕風塵致未却寄今檢行篋巳不脛而走矣爰從倚雲處覓得原稿錄博鈍根蝶仙一粲 
[戲題顧影憐小影後致徐哲身] [  蝶仙]  
新七夕後予方撫時感序懷想往中鬱鬱不歡以爲神仙中之最苦惱者莫如牛女今乃一歲猶得兩見惟我影憐則悠悠生死無復再見之期回念兒時共處未嘗不作永聚之想當影憐客於小桃花館時逢七夕吾母嘗設瓜菓爲影憐慶生辰彼時同在髫年莫知忌諱竊相擬爲長生殿中人也雖無釵鈿密誓而在天願作比翼鳥在地願爲連理枝實有同心焉故予每當七夕懷想影憐之心迄今未嘗少衰孰意七月八日申報自由談中忽開奇幕現一顧影憐之小影我乃狂喜欲絕疑爲夢幻拭目諦視雖非影憐然而其人實爲我夙所愛憐之小紅也註爲哲身之如夫人則不禁由愛而生妬何物哲身乃敢奪我之影憐而公然有之幸而予與哲身交近十稔度哲身必不外我哲身之得與小紅論交者則我浣谿沙之詞爲之介紹耳我於當時實未知小紅卽爲影憐後身苟其知之安肯不攘爲己有而轉爲哲身之媒介歟今我追悔莫及覩兹靚影念此芳名我心油然幾不自知是驚是喜哲身爲我知己殆亦憐我憫我知我心坎惱印中之影憐小影殆將歷久而消滅於無形以此一幀聊慰我相思之苦則哲身之愛我誠無以復加我於小紅初不敢有如何之思想然而旣爲影憐則我之心又不禁習習作癢哲身嘗願天下有情人都成眷屬我與影憐之缺憾哲身亦深知之今乃奪我之影憐而己有之復以小影驕我我誠不能不怪哲身或者哲身初亦未知小紅卽影憐也今以小紅自承爲影憐固知影憐於我尚有未了之緣但勿審我之心尚復念及影憐否也則姑令開幃一見以覘我之肺肝嗟乎我誠不能以謊語對哲身也影憐者我嘗與有他生之約而况乎今生哲身果憐我者則亦許我爲紫雲之乞乎多情如哲身要不肯讓古人爰敢恃愛請命乞我影憐之如夫有以答我如其不然則聊齋中之保住恐必重見於今日而影憐之如夫之如夫人終必至於保不住而後已也 
海外叢談 
[俄伯爵夫人被騙] [  鈍根]  
俄國史科斯離甫司伯爵夫人近被柏林騙子三人騙去鑽石等珍品價值英金七千磅歐洲喧傳其事夫人性極沈靜嘗出游利未拉勝境旣由柏林回國在車站守候赴俄之車因閱時刻表知該車尚須數小時開行乃赴柏林著名咖啡店憩息入一室室中先有一女童在坐女童美麗可愛夫人卽與同案女童向夫人作禮自言爲女優在此候其夫壻俄有一丈夫至女童卽爲介紹於夫人述其名若甚華貴又有一人至女復介紹於夫人云是某貴族於是四人同坐閒話一人倡議更至他咖啡店强夫人同行夫人固無可不可漫然從之中途忽變計入某影戲園園中規例除外衣外所携手囊等件均須寄存儲物室夫人手囊中儲　石不願寄存而所謂某貴族者告以無慮乃由某貴族代交儲物室司事取得憑證卽藏于懷不交夫人夫人亦不以爲意及就坐觀戲女優與其夫忽他去夫人乃問某貴族彼夫婦何故出外答言去打電話且作疑訝聲曰何尚未來予出覘之遂一去不返夫人大異因寄物之憑證尚在某貴族身畔亟出問儲物室司事則曰所存之手囊頃巳由夫人同行者憑票領去夫人急告警察鳴笛捕索巳無蹤影夫人懊喪而返 
[少女談巴爾幹戰事]  
巴司騰女士家甚富向留學於瑞士後因事至巴爾幹會巴爾幹各邦戰爭起留阻不得歸常致書於紐約之友人自述所見戰場之慘狀甚詳有一書中言某日予至一地長約二十英里闊亦六英里死骸枕藉其上累累爲滿蓋土耳其之死兵四萬餘也有一老婦徘徊其間覔其戰死之夫及三子之遺骸而不得臥地大哭欲與同盡予亦凄然淚下勸之歸去 
尊聞閣詞選 
[再和帆影樓夜話] [  蘭亭]  
春申江上此登樓荏苒年光又到秋東渡曾尋高士宅北來且駐使君舟平居旣負知名士壯志應同博望侯太息人生駒過隙逍遥自得是沙鷗 
[次韻和小萬柳堂四首] [  詩圃]  
蟬曳殘聲日欲嚑垂楊罨畫望難分移家萬綠陰中住閒似無心出岫雲 
小拓名園住滬濱黄鶯爲友柳爲鄰閒來擬著郊居賦不效揚雲著劇秦 
屢欲誅茅傍竹籬憑誰爲寄草堂貲讓君占取幽居樂檻外清溪畫裹詩 
何當載酒看花開去踏園中半畝苔帆影遥從衣鏡落　聲徐度枕函來 
[次韻月夜小萬柳堂作]  
清溪一曲鞾紋縐明月三更寳鏡輝冷露無聲風散馥不妨緩緩踏歌歸 
掃盡纖雲翳不留一輪如水浸高樓有人悄擫花陰𥴦吹出空明萬頃秋 
青天碧海意云何凉入西風薄薄羅欲就姮娥笑相問清光今夜爲誰多 
濛濛柳影籠秋月曲曲欄痕凭玉人想見夜深吟思苦劃殘石上繡苔茵 
自由談話會 
　　海關專棧苛例各商爭持累月力竭聲嘶迄無完美之效果今本埠全體商家以文字口舌之無靈巳各願犧牲一己之營業議决於陰曆七月初一日起一律停止各埠輪運往來貨物以抵制矣果爾則稅關利未興而害巳見各輪船公司亦必大受影響不特此也輪船一經無貨裝運各碼頭苦力小工不下數萬人生計頓絕此輩居恒旣無隔宿糧又不知法律爲何物一旦挺而走險試問咎將安屬際此瘡痍未復民生凋敝之秋吾甚願當局者之有以設法轉圜則大局之幸也[  陳子彝]  
今日之言維持國貨者其議論皆非根本之解决也略其大者遠者而惟就小者近者着力嗚呼是吾國民自信力薄弱之故乎抑事業缺乏之故乎吾不敢知矣 
必吾國能仿造與外國同等之物而後可言維持假令有言維持者於此欲以菜油抵煤油可乎此絕不能者也 
故不大興織呢業必不能抵呢絨之進口不急提倡種綿紡紗織布必不能抵洋貨之暢消不自辦火柴洋傘公司必不能抵火柴之進口洋傘之通行不設立偉大有信用之銀行必不能抵外國銀行之跋扈此粲兒所敢斷言今日一般倡言維持國貨而不實行提倡内國實業者是無堅忍之能力也是無實業之智識也質言之卽自殺政策也 
吾閱各報無日不言維持國貨而報館之用紙無一不購自外國合全國計之每年輸出金錢殊可驚也 
吾又願報界諸君子速起設法維持[  粲兒]  
小柳多病不享自由談話之福將半年矣今者又來饒舌不知一幅傷心淚當從何處寫起 
糟糠之妻不可棄古有明訓今之革命偉人學界巨子偏多抱棄妻主義斯民德所以日敗英人有言愛國如愛妻若輩旣不能憐其舊妻又安望其能愛祖國哉宜乎日日言愛國而國命日蹙民德二字又其末也 
宋案中有賣骨董之王阿發徐案中有賣骨董之尤小溪等二篇驚人奪目之大文字雖筆法各異而遥遥相對如讀施耐庵水滸文章的是好看鳴呼骨董骨董爾眞害人不淺也惜不能起聖歎而一批之 
光復以來上海一隅爲文明之中心點亦爲偉人碩士之空道幾經琢磨當必稍有進步小柳避囂里居徘徊東望每具樂觀之思孰知此來竟有大不然者噫 
來滬忘携不律在烟紙店中費七十青蚨購得一枝彼輩所謂純羊毫者狗毛數莖偶一作書如舞蒲劍爲生平一大苦事 
言爲心聲其心正則其聲誠故主持言論者不惟須具完美之學問又須有高尚之道德吾見海上一輩所謂出風頭主筆者日日共和自由終朝花天酒地無怪其論調之日益紕繆敢寄語諸公還宜稍自歛跡勿詡詡以放誕風流自負而悮盡蒼生也 
半年前民立報每日刊有進德會消息一欄日載會員名錄余深贊成發起者之能提倡民德也今久不見矣殆亦如余之病痎乎抑吾中華民國之可以進德者祗有此數人乎願倡始者有以語吾來[  小柳]  
小說 
寫情小說 
[黄金祟（十七）] [  天虛我生]  
梅姐讓予坐適當筝兒之次予頗蹴躇予心注筝兒特不便回頭相顧乃就視綫平行由近而遠則彼粲者方與蘭喁喁相語睇予而笑其態度至瀟洒俄見蘭以手招予予赴之則彼粲者已與予握手曰非蘭妹言我幾忘珊哥名珊哥亦知予爲誰投稿者活泉米溥字活泉别號友石山人四川羅江人現寓蘇州哉予茫然蘭曰此翠君也曩與我同居兄忘之耶予始恍惚憶及因曰曩於池畔奪我所擷芙蓉挼爲細片撒池中以飼遊魚者姊歟翠君笑曰然則記性猶佳彼時汝惱且哭尚憶有人爲汝拭涙更擷花以償汝者誰耶予曰憶之是愛兒姊也翠乃遥指一人曰顧何以當面弗相識予隨所指視之一衣霧　之美人綠鬟如雲横波欲滴方含嚬淺擷花以償汝者誰耶予曰憶之是愛兒姊也翠乃遥指一人曰顧何以當面弗相識予隨所指視之一衣霧　之美人綠鬟如雲横波欲滴方含嚬淺笑與筝小語其目光正遠射予面若議論予者予乃捨蘭而趨其前比予至前愛兒則迴面他向不理予予因小語曰噫愛姊不復識我矣愛兒乃　然笑曰惟汝祗識一筝姊詎復識他人縱找識汝亦奚爲予色大頳因謂筝兒曰姊試聆愛姊之言乃猶不改其兒時之悻悻然者愛姊亦知我與筝姊十年以來始於今日第一次覿面耳愛兒笑曰同是十年不面而汝獨不悮認筝姊非汝之心有所不同則必筝姊之面有特殊於人者姊試容我端相之乃捉筝兒端坐起而相之筝兒笑不可禁廻面向我則如映日之薔薇微風吹　妍媚横生覺盡舉天下之美態無足喻其萬一此時予爲翠愛二人所化亦復心思活潑忘其拘謹日諸姊妹亦不以我爲男子之身握手而語相向而笑脂香激射此身如墜花海天下惟處之常者心無所驚入芝蘭之室久而不聞其香游五都之巿習而弗見爲珍正足以喻我當日之情形凡我一言一動而衆美人之眼光必傾注於予一人之身予竊私心自喜曰此予指爪之功也因愛我指爪而愛及於我身則我爪誠可寳矣揣彼美之心正以我能愛惜此無知之物如是久長由引而默體我之性情知我之愛有情者當更過之彼衆人之身莫不願化爲我之指爪愛我憐惜雖然吾指凡十而得我憐惜者僅此二爪吾非不能盡蓄十爪顧在勢有所不能我惟知其不能則不得不隨時剪除勿使其旣長而後有所弗忍惟我生平具此觀念而一二人之受我憐惜者其感愛我亦因之而愈深此二人者予當日嘗以一擬仲姊一擬筝兒後乃有人欲奪我心中之愛情瞥然以剪斷之故我謚之曰惡情魔兹且弗論（二） 
哀情小說 
[畫中人（九）] [  東埜]  
明日之晚生乃約馮周二友設宴於畫影軒妝閣王嬷自得畫影軒見其性情冷落動輙慢客屢施鞭撲而志不稍改大有門前冷落車馬稀之槪今夕何夕乃得貴家公子前來梳櫳女但作嬌羞並不竣拒則又大喜過望奉令承旨曲意殷勤翠蘭金寳亦來道喜女則羞赧至於無地自容馮周二人見生與女情意綿密訝其忽改常度艶羡之餘雜以妒念則相與詼諧雜出戲謔備至各人胸中各有心事此時席上殆如五花八門之惹人注自也 
夜闌席散送客留髠兩人乃寛衣解帶携手以入鮫綃之帳羅衾乍展薌澤微聞此時情境祇應天上那得人間矣生察知文姑尚係處女則愛之至而參以敬親之極而動其憐體貼温存令作書者有不能以言語形容之妙睡至中夜女忽自夢中哭醒生乃伸臂作枕攬女於懷耳鬢斯磨問其所苦女泫然曰飄零弱質業爲君輕薄盡矣自遭患難以來卽處嫌疑之境然楊枝今日絮巳沾泥而蓮葉前身藕偏好潔撫衷自問實無不可對人言者今日之舉凡以了夙孽耳嗟夫毓哥路柳牆花巳不足以奉箕箒始亂之終棄之固其所也妾奚敢怨必也始亂之終成之拔之九幽登之袵席則小星可賦詩婢聊充薄命人雖死之日猶生之年矣女且言且泣泥首生懷柳條綢衷衣幾爲淚痕濕透生聆其情詞悽惻亦爲心酸涙珠點點滴女面上與舊痕鎔爲一片成液體之化合物雖聚世界理化專家莫能分析若代表其兩心之結合者嗚呼情矣 
自是厥後生乃無意攻書有心訪艶馬櫻一樹常繫游驄女反勸止之謂毓哥以妾之故廢時失學妾萬死不足以贖此辜所望毓哥求學業立功名爲國自愛不隳壯志異日昌大門楣締姻望族禀承堂上協議閨中俯念幽苦出水火而袵席之使妾得以侍奉左右如朝雲隨東坡故事是我志耳若徒恣情聲色荒淫無度但計目前歡樂不思後患堪虞甚非妾之所望於君也生曰卿言金玉吾心豈木石哉但一時情愛所鍾不能自制耳今而後當勉副卿言熟籌善後之策卿姑待之於是形跡漸疏約每星斯過訪一次第家政之權操之嚴父未遂結袦之典先求抱衾之人事涉噯昧碍難啓齒一時尚無解决之方也（三） 
文字因緣 
[玉田恨史詞] [  戞白]  
郎君情重妾情癡拚了殘生好倡隨孰料夜台仍寂寞茫茫泉路悵何之 
眷屬神仙艶福多迢迢牛女渡銀河自傷姊極翻成恨二十韶華一刹那 
最難太上是忘情情到深時命轉輕不化鴛鴦化猿鶴巫山啼出斷腸聲 
罡風吹過惠蘭摧兒女癡情劇可哀我恨天公留缺陷重泉不築望夫臺 
[玉勰奶史題詞] [  東埜]  
紙緣情死甘爲鬼不道重泉更患情自是鍾情在吾輩一回掩卷一吞聲 
莫向江郎書恨賦休從白傳譜情詞蒼天無語鬼神泣想見先生下筆時 
恩臻極處翻遺恨情到深時不諱痴風雨一簾聲影寂那堪重唱鮑家詩 
到頭原識生如寄過眼方知色是空多少痴男與怨女重泉無路可相通 
[題玉田恨史] [  率公]  
絮果蘭因事渺茫涙痕洗面界千行拚將弱質酬知己不把離情仔細嘗 
斷頭香爇儘堪憐恨海難敎精衛塡姜絕玉樓人去後杜鵑啼血自年年 
情海波濤怒未休商音滿紙盡成秋望夫化石痴魂死賴有先生替寫愁 
自古情長恨轉長况敎　僨最難償紅顔歷刦尋常事豈獨傷心有李娘 
[題玉田恨史] [  太寛]  
悽絕生花筆一枝妝樓寫出鬼相思前身應是多情死解識芳魂一樣癡 
行來天上與人間如此因緣亦太慳回首茫茫尋不得夜臺化作望夫山 
欲賦新詞續大招澄郎消息去無聊重泉那有新聞紙告白先登第一條 
我亦飄零似刧灰生離死别總堪哀雨窗讀罷傷心史怕見芙蓉並蒂開 
[觀天勝娘幻術雜誌] [  陳佐彤]  
皓齒明眸無限嬌頻將麽術演涼宵憐他一種風流貌視綫能容幾萬條 
乍接音容緊接香香風輕透綠絲裳不須鼓掌如雷起已是心欽巳是狂 
難向氍毹辨假眞娉婷半現女郎身離奇只少天花墜座上伊誰未出神 
細步言旋並玉肩紛紛雲鬢露華妍登車預訂來宵約莫悮奇觀第二天 
 
 

Page 14

 
 
   
 
