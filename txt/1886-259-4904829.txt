# 1886 - 259 - 4904829

 

Page 1

 
 
[八十九號畫報出售] [  點石齋主人啓]  
　　各省遣散營勇除得歸　土外沈爲匪盜者紛紛不一而足日前本埠英界包探拿獲二人身畔搜出會匪憑據　縣訊雖無確供然匪安分良民已　概見團之以告叠飭地方者報首仍列告白一紙後附淞隱漫錄圖說一則准於二十六日出售此布 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有様張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元享利錢莊○天津針市街遷遠聖源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議○再者此次送觀之樣張專爲呈電紙張墨色字形起見並非定本其中校對容有粗疏處日後仍應校正閱者不必據爲撼事此佈 
[新出石印藝林拱璧] [  點石齋主人啓]  
　　　林拱壁一書吐棄一切生面别開係武林吳君少琴所集選集中　作居多面家藏名稿亦採取二三理法一准乎淸眞風氣必宗諸時尚得文五　餘首萹之尾備列評語俾文之妙處易於尋繹後附分韵試帖詩　千餘首亦皆眉樣入時者校對不厭精詳字跡亦極匀整至於開印之時機器悉　力故墨色黑而匀更無燕瘦環肥之誚現巳竣工每部分訂十二本約月杪出書價洋五元五角法馬路南申昌書坊　外埠申昌發售皆可購取如　買祈至新北門外天主堂街大順行及還讀樓面議可也 
[高麗之灾中國所宜亟救說]  
　　前有友人自高麗傳來郵筒詳述該處被灾情形疫氣之盛死亡之多且速高醫之無一能者並不知宜用何藥種種靑狀閱之不禁爲之酸鼻凡有仁人君子當無不動其惻隱之心者然則中國又安得而不爲之救也以高麗爲中國藩屬高之民卽中國之民宜救者一高麗去中國最近如不先事預防力爲撲滅惟恐疫氣漸漸傳染於中國宜救者一髙麗除此屢遭大亂皆由中國爲之敉定爲之安輯高國之人　不仰中國之德望遍國中父母而　明之今此之災以之兵災尤爲酷烈而救之者則究易於兵災度高國災民必曰中國大皇帝能撫綏我小國其援之不易者猶且不憚其勞况此天災當無不以楊枝甘露拯濟羣生者盖其感中國也深故其望中國也大宜救者三前者與日本約高麗有事倘欲發兵相援則必須先行彼此關照然後可以舉動如此則兩國各有所牽制而援兵之赴高必將緩不齊急　職之士皆爲高麗危之謂設有意外之變亟需大國之奥援而兩國偏不能立時卽發其貽誤於將來者必匪淺鮮此回高麗隱憂然中國初無此意其議皆出於日本盖日本欲以此牽制中國中國明知日人之意但以彼欲牽制於我我亦卽可以牽制於彼如此則日本亦不敢輕舉妄動而高麗被兵之禍庶可漸少因此遂如其所請所謂彼此必須關照始可會同往救者仍專指兵事而言若兵事之外則固不在此例也今高麗之患在疫不在兵則中國急爲動手拯救當亦與　無所違碍宜救者四日本於高麗有事往往關心每每竭力卽非乘隙而動以　僥倖亦必　恩釣譽以自見其功今　日本國内亦有疫氣死亡枕籍無可止遏來往船隻皆須查驗國中之人多有避往他處以逃災者故不及舍已　救人　則必將先我而爲之矣及此而救之可以杜日人之口宜救者五日本與髙麗僅隔一對馬島相去尤近無奈日本之　多不適　用不若中國之佳卽日本近來崇尙西法而西醫究尙未能盛行於亞洲之境中國人患病求醫或有言及西醫者　掉頭不　非謂西醫之不精於技特以素不相習不敢以性命輕於嘗試耳高麗之風氣具開也後開埠進商遲于中國且二三十年豈肯遽信西醫卽日人之中其專信西醫者百中亦不及一二而况髙麗觀於袁欽差發出藥餌以相救治高人得之者如獲至寶凡遇華人卽向乞藥子以少許殷殷致謝作禮而退可知中國之藥不但不若西醫西藥之令人疑惑未决而且藥之精美靈騐有遠過於髙麗且遠過於日本者髙人之望藥於中國當有匪伊朝夕者矣宜救若大凡人於切膚之災最爲痛心倘有爲之援手者其感激也易深其信奉也易篤高麗此時於西醫尙未十分信奉倘泰西各國之在彼通商以及神甫牧師之至　傳教者或覩此奇灾亟思拯濟以藥水等物救治疫氣偶　捷效俾髙人之繼綿牀席者漸有起色或適乘疫氣將退之時以西藥爲之療治遽有效騐則從此高人之心必將爲之一變從前之尙有疑惑未决者自是而益加信焉則彼泰西諸國若俄若法若英若德皆將藉此以收抬髙麗之人心人心所向將有不能强之使不從者而中國之於髙麗又將失其所恃矣宜救者七有此七宜救而謂中國時之拯救高麗　可緩　或者曰中國此時京都天津以曁山東山西福建與夫各直省均有水灾朝廷則議賑議蠲不遺餘力官憲則籌施籌濟各殫厥心卽東南各善士義粟仁漿源源協助於今已歴年所有加無已財力亦云竭矣若欲往救髙麗之災所費更　不貲何從籌措耶余曰不然髙麗之災非遍國中皆然大約被疫之處不過若中國一府幾縣之地尙易爲力且所需者在藥物苟能以各處施散之藥每處少分一二感解往髙麗災區已屬不無小補此正固結潘國人心之一大機會袁觀察早知此意已有行之者矣一紙恩綸惑深挾纊此其時乎 
[曠日持久]  
　　長崎西字報會長崎閙事一節現經中日兩國官會審數次尙未得有頭緖大約非　禮拜不能淸結或云數禮拜尙不足了恐將延至數月之久也由此觀之中日兩國必將大費銀錢卽就狀師一節而論聞每日需銀二百兩云 
[紙船奇製]  
　　有法人名華梗者自出心裁以紙製一小船厚一寸長一丈六尺闊二尺半游行各處已有二年雖經巨浪滔天略不損壞斯亦奇矣當駛至比利時國時比皇瞙爲得未曾　嘉獎不去口云 
[遼陽歸雁]  
　　甘軍副右營歸唐軍門統帶軍門向隷雷帥麾下前經奉調赴東軍門遲遲未發十四日又奉札催軍門初擬留一哨駐守營基後仍全隊盡去據云奉軍駐　五營亦歸留帥調度云○十九晨湄雲兵聯到埠黑龍江將軍恭問松軍憲由津門附之而至在轉運局碼頭登岸以恒泰店作行臺○節前毅軍統帥宋軍門慶委員赴營口採辦羔皮襖數千件并換取大錢二萬弔雇兩大船載赴旅順散給部下弁勇○中秋隹節奉軍統領全營　長左軍門賞給各營唯弁勇每名銀三錢軍中歡聲雷動無殊挾纊銘恩云○牛莊巡檢郭二尹因病出缺今己月餘據省中傳言　憲牌示飭徐賡堂捕廉來署　缺云○十四日西湖溝有一小船裝載雜貨數十包忽有貴官登船云有私貨務必搜查船上人敢怒而不敢言任其翻箱倒簏後將各包全行割破並未搜出半點私貨船上人大怒扭住不放告知貨客卽欲 
 
 

Page 2

 
 
送官經人勸解不知如何了結○汞同質庫照數盤與仁裕改名裕豐行將　日關張矣○營地産土甚多今春由官給諭每鋪月捐銀二兩方准售消每土一斤捐東錢二千販者寥寥捐欵絶無僅有七月初一日奉到憲諭免去新捐近　道憲出示飭遵烟霞中人無不額手稱慶○仁裕號主人會同各大行棧各撥駁船拯救災民已登前報兹悉萬德隆號駁船首先救到難民一百七十餘人在乾盛店安插後各號駁船二十餘艘陸續救起二千餘人令分住東營各大車店計九處每店均住三四百人槪由仁裕等家捐資給食誠莫大陰功也○本月十五六七等日天色晦冥風雨大作十八日南風甚厲悶熱異常酷似南地桂花蒸亦從來所未有也 
[四明談助]  
　　寗郡牙釐局總辦一差經六憲檄調候補　楊太守接辦已於前日到寗張總辦交卸局務後暫寓察院中不日卽　晉省○提署接得新任浙撫衛中丞函牘知中丞近因公事冗繁不能出署大　現已奏請展限未知上意允從否也○四鄉　禾尙稱豐足椎湖曰棉花以遭風故約减二三分收成○入秋以後淸晨可御棉衣至午則火繖當空汗如珠夥日入又寒氣襲八天時不正病者甚多○近來鎭海梅墟一帶疫癘盛行捨棺局一日之間捨出棺木六七十具病斃之多可想而知矣○本月二十一日薛叔耘觀察開課後樂園是日共到二三十人有四孝廉亦與課焉其自僃課卷並不填册者多至四五百人文題德不孤必有鄰詩題賦得蟬鳴紅樹不知秋得　秋字論題史浩論 
[通州近聞]  
　　雲南鎭南州易刺史奉差督運京銅抵通後誠恐匪人偷盗變賣或寄藏别處特懸賞格　如有將贓賊全　送究省京銅每斤賞銀一兩每百斤賞銀十兩如不能拿獲訪明送信拿究屬寔者賞銀减半當堂發給决不食言近日陸續裝車運京派勇押護有隨丁李金山賈福二名不　滋事當卽斥革驅逐出境○江安漕糧騐竣駁船例應迅速回空以僃新漕選用馬植軒觀察曉諭船户水手等定于八月十一日前一律過天津關限二十三日齊抵臨淸州限二十七日全數進磚板閘卽將該壩堵塞至入陶城埠後赶卽進十里鋪新閘　准任黄河内停泊如有逾期不到者卽將獲照繳回號票扣給已委韓司馬總司其事德朱畢喬牧五員分帮管理以期迅速無悞○前日官駁民船往運河上游攬裝貨物者百有餘隻詎　家疃開壩後水由東下入白果河直歸東海不復繞運河流過以致牛郎山下一帶倍形淺涸有處水深不及一尺船隻膠擱寸步難行水手仰天長號束手無策未知何時能出險而順流直下也○平家疃長隄被水漫溢决口二百丈有奇李傅相當飭通水道許仲韜觀察張圃均州牧住隄迅速設法堵禦又由省委候補道桂觀察監修諸員弁霑體塗足連日勘視丈量惟工程浩大估計價銀所需十萬餘兩又苦於附近無土諸多拮据張邑尊禀請薛大京兆轉咨李傅相撥欵興修未知能允否也○平家疃决口水流澎湃勢莫能禦有富户張姓見水流過急距門丈許速僃猪羊供品焚香默禱祭畢將猪羊投於水浮而不受水勢仍急又焚香許戲一臺俄見　　蛟出見猪羊沉下水落一尺全家得以幸免○八月初八日黑龍江恭將軍出京道經通州寓東關富興店次日束裝起程○府院考前有緩期明春之說兹聞仍定于冬月按臨張邑尊已飭工房估修貢院預僃一切 
[楚天凉意]  
　　漢陽縣與漢陽府同城四字兼全之繁缺也自薛邑尊署任以來猛寛互用輿論翕然刻下瓜代及期新迁林大令元菼由黄陂縣撤調而來現已到省禀見擇吉本月二十二日卯時履任想下車之始必有新政可觀也○前月二十八九日至本月初甘霖迭下農民方慶有秋不料迄今二十餘天全無涓滴之雨聞之農人曰不惟棉花禾稻將次乾枯卽瓜菜雜糧亦皆黄萎倘再亢旱恐無濟矣楚語云春乾荒倉秋乾絶糧碧翁翁亦解事者何憚一施法雨粒我蒸民耶 
[强搶烟具]  
　　蘇垣過駕橋老興樓茶舘間壁有小烟舘因官憲嚴禁不敢公然售賣惟鄰近熟識者始許呼吸前日午後忽有三四人叩門而入稱欲吸烟店主辭以憲禁恐有未便正在回話間又有三四人排闥直入館主仍以前言辭却忽又有數人魚貫而進與前來者互相問訊隨向各處搜尋見有烟鎗二枝烟膏一盒遽厲聲曰此物何來汝尙數說不賣耶遂將烟膏携之而去館主不敢聲張亦不知是匪是差但付之無可奈何而已 
[淞波雁信]  
　　長江提督李與吾軍門乘坐飛霆兵船於二十四日午前行抵張華浜換坐小輪船至砲臺碼頭登岸乘緑呢大轎履看新砲臺當中防管各營官延入演武廳午膳二點鐘回船四點鐘湯小秋觀察亦乘鈞和輪船抵淞停輪後總辦砲臺工程李梅臣大令沈仲　叅軍寶山縣葛大令均至碼頭恭迓當遣家丁至船呈遞手版觀察隨坐小輪船登岸乘輿至演武廳小坐偕李沈兩委員及各營員弁步行至新砲臺前閱看教習某洋人喝令砲勇　演砲重四十餘墩但見二人撥動機關而砲身左右俯仰悉如人意彈重六百餘斤搬運亦藉機器毫不費力　誠江防第一利器其砲臺彈藥等庫均以外國泥仿照泰西作法鞏固異常第一臺業已告竣其餘數臺尚在建築觀察履勘之餘深爲嘉許傍晚旋船于二十五日黎明鼓輪上駛聞尚須至江陰閱看臺工盖觀察係江南籌防局總辦凡切砲臺營務均歸主政故有是舉也防營統　曹肯堂軍門營務處朱星鑑觀察均於二十日乘坐小輪船前赴蘇州晉謁崧大中丞不日當可旋淞 
[邑尊騐屍]  
　　英商一枝半桅夾板船名馬利阿者裝載樹木停泊大東門外浦江向虹口發昌行雇木工黎阿忠到船修理前日午前黎在桅旁工作適有上落貨物之轆轤自上墜下擊中天靈盖鮮血淋漓昏暈而仆當由船主囑在船工人舁至公濟病院求醫祇以傷勢過重斃命院中船主知之禀明英總領事啊君當有屍堂兄黎阿晉投案訴稱阿忠原籍香山尚有七旬老母一家數口全頼工資飬贍求給撫卹俾免飢寒啊君據情照會英界讞員蔡太守太守以此係命案須請本縣辦理因卽函致莫邑尊昨日下午邑尊飭傳三圖地保預備屍　旋卽督同仵作書役人等親往醫院騐得黎的係轆轤擊破天靈盖致死阿晉申訴前因并請自行棺殮邑尊問當擊傷時諒必有人目覩卽有工人王阿灶投　聲稱阿忠確被轆轤墜下擊傷致死並無别故邑尊謂王乃見証飭卽錄供備查隨着阿晉具自行棺殮切結飭差守候殮畢帶同來案詳訊情形以便函覆祭太守啊領事并請傳到船主會訊酌給卹銀 
[歇業自盡]  
　　前日老閘北首筆喇繅絲棧夥湖人王某吞服洋烟執事者知之急請陳竹坪善士往救不及而斃聞王在棧時與女工嬉戯執事者戒之不依函告其父其父諭以如不改過自新致被停歇將來不許回家嗣執事者以王無可救藥竟爾辭歇王無顔見父因之服毒身亡業由執事者電追其父到來矣 
[白鴿高飛]  
　　高橋鎭人陳長發務農爲業夫耕婦饁怡如也其妻結漓數載震索　占去秋因病云殂艸艸殯殮今年八月初蟻媒土茄茄王子香吳顯榮黃松茂　多人訪知楊海海家有孀媳因卽向陳作合勸續鸞膠陳問新人容貌若何王等笑日君自問非雀屏妙選但得一黃臉婆晨執炊夜温足足矣豈欲求書中人焚香供奉耶陳惑其言議得財禮洋一百十元先付番佛十七尊言明俟孫穩度鵲橋當卽如數找足本　中旬　期已届陳牽羊　酒親迎至家一度春甯玉人忽失偵騎四出消息全無前日有人告以該婦未歸時與王有賈氏贈香如今兹私遁實王陰嗾之陳怒欲向王理說王等反令氏翁向陳索找聘錢陳以故劍旣不可復求安肯慳囊再破爭執之下扭控於是處分防廳昨日由廳移送至縣莫邑尊略詰情由諭令將兩造分别看管候提集人証再行研訊說者謂陳雖紅鸞未照然春宵一刻諒巳軟玉温香抱滿懷矣必欲控 
 
 

Page 3

 
 
追母乃薄倖 
[允准交保]  
　　前紀施仰山在蕪湖　戤洋商辟號開設私土行案發來申旋卽就獲云云滋兹悉此案已經莫邑尊訊供禀道施懼非挽洋商毫惟赴英領事署禀請照會道憲將施交保聞已允准矣 
[記胡姬翦髮事]  
　　兆富里胡姬碧玉華年丰神絶世所親多風雅士視市中駔僧蔑如也嘗見賞于梅脩外史玉琴仙侶諸名士我反懺情侍者箸滄海滬珠錄謂其天眞　慢寓慧于憨遺貌取神頗覺不離不卽顧紅顔命薄墮溷堪憐百級　　　粜日上致爲平頭奴挾制　鬱難言惟與有情人枕畔燈唇罄情細訴花間桎梏夫亦大可憐矣有名阿開者花月塲中實門外之漢垂涎姬貌屢欲一問鼎之重輕顧于綢頭則　及錙銖甚且醋　跌翻酸風撲鼻姬欲絶之迫于僕婦阿大之威無由自主二十四日晩阿開貿貿然來見門外有一車知源裹桃花先有問　客至不覺勃然大怒幾欲搥碎黄樓阿大更冷語相侵銛於鋒刃姬苦無可訴珠泪盈盈驀取并刀將八千根煩惱絲鉸去客若弗聞弗見也者聽姬之所爲姬至此痛不欲生吞食金約指一枚以期必死客始懼而狂呼阿　遂　巡遁去後經妓院主設法救治嘔出約指始不至月缺花殘然頭上鳥雲終類牛山濯濯矣聞姬逋負至五百金之多世有多情人肯作珠旛之護乎花下擬　定當　金而事已 
[英界公堂瑣案]  
　　前報列某甲傷及某乙小腹一案兹悉甲卽葉嘉雲乙卽其外甥許阿和葉向索欠百文許無以付以致口角爭　扭枼順手握許腎囊堅不肯釋皮破血溢紅晕褲襠巡捕見而拘押并令許同至捕房昨由包探唐靑山將葉　案許亦投案申訴前因并稱腎囊　　卽到仁齊醫館求治迄今尙痛不可耐難保無不測之虞現已函致原籍靑浦請父母到來矣葉供索錢百文以致爭扭　被咬傷右臂足以忿而捻其腎　蔡太守飭將葉押候許傷痊再訊聞葉許皆薙髮匠云○包探秦少卿禀稱小瑯環里良賤雜處流氓亦錯　其間天仙園伶人小金虎寓　里内其妻張氏因患病邀陶　在家服侍前日陶氏在門前洗滌便壼流氓張文標驀摸其乳與之爭執張氏聞聲　詰又有流氓趙仕福帮同騒擾致張氏失去金押髮金耳墜陶氏失去銀釧又有附近流氓葉定裕佯爲解勸其實與張趙皆同黨該氏等旋投捕房訓明一切由小的拘葉盤詰隨令指獲張趙一併送請究懲張氏稱小婦人被攫去金押髮重七錢四分計洋二十四元金　墜里四錢四分　洋十四元皆楊慶和牌號且耳邊亦被抓傷陶氏被攫銀釧傷及手臂當將張扭住卽有葉來佯爲解勸縱張使去陶氏　騐手臂傷痕公平洋行收租人訴稱張氏等被攫之事曾至帳房訴明及出外尋各流氓俱己不見張供素爲小工路經是豦被張氏以　水潑身上與論爭執並　攫取金銀首餙趙供張與婦人口角小的爲之解勸葉供小的在是處帮同勸散並不知有攫取金銀之事該包探又稱張等確係架詞妄供蔡太守商之偑嗣領事判張笞二百板枷號七天發小瑯環里示衆并着繳還首飾趙葉各責百板○華捕禀稱昨見顧杏寳駕車之　臀有傷痕且瘦若　柴顯違工部局定例拘請罰鍰顧供在陸仁林處爲馬夫馬果有傷原欲醫治陸稱是馬駕車時未見傷痕諒被小車軋傷蔡太守騐得馬傷甚重商之偑副領事判交馬房醫養　醫資料食須洋七元著陸俟滿期繳案○印捕禀稱昨見王春春駕車飛駛拘案　罰王供並　飛駛惟馬之顚簸則有之祭太守判罰洋一元王將洋擲參而去佩副領事喝日爾云馬性不馴我觀爾之爲人亦與馬性無異王俯首求饒佩君喝令退去　捕又稱尙有唐阿新之馬車停午街心碍路喝移不允拘請罰唐供因待主顧所致太守判罰洋一元充醫院經費○包　搜靑山禀稱西人拕龍雇坐趙長林之東洋車　趙取去　鑲木棒及將趙拘獲已將銀鑲拆下質錢因卽吊贓送案拕龍稱雇坐伊　到家持箱入内遺棒在車卽被遁去趙俯首求恩祭太守判管押七天贓交　人　去押舗夥請追押本錢四百文太守命俟傳車主　賠一半○華捕禀稱昨晩夜深時見陸順發等五六人在花烟館門前滋閙喝阻不依反被擊傷及吹號　餘　遁逃惟獲陸一人送案請判陸供在公道洋　爲園丁偶同友人飮酒　醉不敢兇毆蔡太守判罰洋二　　儆○西人派倫訴　曾欠細崽王阿全工洋三元約伊遲日來取伊見取　線單四張爲特交捕送案王供傭工十六天應得工洋四元三角屢索着是以取伊線單派倫稱線單共値洋七十元蔡太守商之佩副　事以王旣被欠工洋　可向索何得擅自取物今姑　西人繳洋三元半給王一半充醫院經费錢單命西人領去○木作夥葉聚華訴稱鄺紹祥家孩子來竊木柴見而喝阻鄺卽前來饒　爲此報捕拘案鄺供粤人賣牛肉餬　拾取木柴　毆與論蔡太守判管押三天○包探楊阿炳禀稱何瑞方到捕房報　衣服二件查得並無外賊入内情形惟陸阿茂曾經到過　陸詰究堅　承認何供爲西人家細崽陸是出店現陸母已願賠衣叩求免究陸不認行竊亦不願賠其母上堂訴稱情願賠衣了事蔡太守飭自行料理○包探楊阿炳禀稱粤人鄭海安報失白漆油三瓶由小的查得被夥李乾后竊取賣與王茂茂得洋十元五角獲孚吊贓收贓　亦經傳到鄭申訴前因李供認賣漆得洋王供不知誤收求恩寛宥蔡太守判李押七天贓父鄭領土所出之價　予追還○訂書作主楊阿三訴稱被夥莊福生竊去衣服紙刀衣已質錢質票寄對門鐵店内蔡太守判莊管押七天起案之刀給楊具領質票由楊自行備本取贖 
[法界捕房瑣記]  
　　新街協勝隆烟館主張同寳年近知命繞頰　　與附近弄内錢顧氏有桑中之約氏年亦相若鴛鴦雙宿已有多年宛將歌君子之偕老焉氏夫錢雲亭向業成衣寄食吳下故氏風流放誕顧忌全無邇來漸知氏之所爲謂墓木已供向堪忽戴緑頭巾遂附舶至申於昨晨破扉而入則奸夫滛婦正在選夢陽臺隨執送法捕房時適葛同轉發落各案錢訴明原委張及該氏低首無言同轉我該氏批頰八十下交夫領回管束張笞臀一百板釋去說者謂頰無罪狀臀不爲非批之笞之未免寃甚○昨報列沈渠生誘賣小孩奚佳生一案葛同轉判將沈笞二百板枷號二月以儆昨葛同轉臨捕房正欲施刑沈稱是監生同轉着帶案再詰沈供奉賢高橋鎭人曾託竹行碼頭朱桂堂捐得監生監照留在家中井馬路大源　洋貨店中葉　峯素所認識前日路過小東門外見該孩在粥店前啼哭因之領至滬北旋有一人謂我拐賣將我拉住適逢巡捕因之　押捕房同轉謂昨日原告在堂爾爲何不說監照可能取來答爾可信致家中取呈電鑒同轉者仍還押所待取到監照冉核○鄭家木橋某襪店逋貨如山無從支拄債臺莫避意欲脫逃有某嫗被欠女工錢四十餘千一聞是信卽扭店主至捕房且云尙欠房租若干捕頭着押候解案 
[祭李芋仙文]  
　　年月日日域晚學岡千仞謹以淸酌庶之奠祭於芋仙李翁之靈鳴呼余初見翁上海客舍翁不良足就床偃臥余見其傲不敢不下乃贄雜著進請示罅翁亂抽卷蹶然起坐日殆失人吾過吾過余出近作問詩何奈言語不通筆資話　翁擊按吟一頓一挫每會其意再四歎咤執手許余作者流亞其明未餐翁步蹣跚手扶兩客來敲余門余問當今誰宗斯文翁睢盱日有一芋仙餘子碌碌今得鹿門余不當已莫乃戲　翁掉其頭　雙目云文章一事未戲許人指莘老集曰此幸傅鹿門所作豈讓是篇與翁　逐賓創是筵上海形勝爲東南止四方名　東送西　昕伯桂笙實主文柄十君紫詮客居養病翁來白蜀交友爲命無意當世專耽諷詠酒亭茶館折柬延請醉酣興適連篇相　停盃揮毫珠　輝映一投申報　刊以　萬目駭　稱一時盛翁負英資少名能詩曾文正公一見爲奇老生鴻儒逡巡交推時方兵亂郭淸自　中年失意謝　塵　塞門撰著與世相遺漢注唐疏推究是非道家釋門壯入藩籬浩博其學富贍其辭瀟洒其懷衆論所歸嗟余小子何呶呶爲余游南越握手話别會罹瘴毒異症交發游半航歸遼絶溟渤往歡一逝夢寐徒切翁惠新著附言問疾未草荅書訃報忽逹申浦一握傷哉　訣顧余生東學無所宗語言被服異俗殊風交目東鬼如狄與戎翁何所取待以禮容公何所契許以深衷不特今世不易多逢未聞邃古得一相同天劃 
 
 

Page 4

 
 
地限　海萬重幽明冥漠魂神不通此陳哀誠一慟塞胸神若有靈庶其來饗 
　　自李　老　後余少一游友矣至於詩文亦復獨倡無和花天酒地中意興索然芋老死余無一詩以哭之其餘友人亦未覩其篇章嗚呼何挽之者不及壽之者多耶鹿門岡君寄此文來少足爲芋老吐氣今又屇八月矣距芋老之没已一周展閱此篇涙爲之涔涔下天南遯　附注 
[近時滬上盛行學詩捷徑虚字注釋誤字止等書不知誰作而皆託名於余賦此一笑]  
　　虚名我已媿難居假託微名太覺虚邰武士爲孫奭疏齊梁兒造李陵書虎賁入坐非無辨應鼎欺人或有餘不解慶虬之作賦如何總說是相如[  曲園居士]  
[蘇省撫轅抄]  
　　二十日藩轅牌示照得署婁縣主薄陳維楨病故遺缺查有試用縣丞王祖培堪以署理常熟縣典史查有痒丁憂遺缺查有分缺先前補用巡檢王啓曾堪以署理限於二十四日來轅禀見給札赴任○二十一日　補直隸州傳瀚禀知本日到善後局文案支放差指省江蘇孝廉方正試用府經歴吳吉麟山東人禀到試用巡檢吳樹德服　回省禀到○二十二日候補縣李慶沂缷署陽湖縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
　　天下馳名婦科　斯丸 
　　竊以至仁昌後施報之常寡　多男嘉言足式夫世間每每艱於後嗣者固關夫男子之色慾過度而半婦人之禀賦薄弱子宫虚冷月信不調赤白帶下以致久不受孕或孕而半産等症深爲可　今本堂得有奇方精選地道上藥不惜重資遵照泡製服之自能生育取效甚速名之曰　斯丸是方係前粤西場大宗師　巡試樂平錄示導香　院鄙人於差次得之方後註明緣起云前金城太守范公羅德以是方備著　效恭錄奏進疏陳服後四十日無　愿甘論罪并稱臣妻年　四十尚無體　僅數日卽孕以其餘餽字文妻李氏亦逾十三日而孕神效迭見用以進呈世有　貽燕之謀切毓麟之望者尚祈三致意焉不以愚言爲河漢此則鄙人所厚望敢以○諸君先額手也每兩洋五角○一寄上洋抛　塲　勝祥呂宋票號○一寄江西羅春　號餘外并無别處購者須認明招牌爲記切切勿悮廣東梁四遠堂謹　 
　　止濁固眞丹 
　　人之五　六腑俱各有精然腎爲藏精之府而　命於心貴　水火升降精氣内持若　　失宜思慮不節嗜欲遇度陰陽不能升降是以精濁不分而赤白濁證所由生也此丸治一切赤白　證心腎俱虚　寐驚悸常有自汗煩悶短氣　　不樂下元虚損或如米疳疑脂　甚四肢無力面黄肌瘦耳鳴頭　等證不論年深日久經騐如神並治婦人赤白帶下一料全愈每兩洋二角上洋英巡捕房對門廣東接元堂何均年　 
　　京刻書籍出售 
　　天讓閣叢書十六元郝氏遺書十八元式訓堂叢書四元張月齋文集二元歴朝名人年譜二元顧　年譜二元　野齋全集四元龔氏定山堂集八元六朝唐賦一元二逄　課藝二元九章算術細草二元正續彙刻書目四元四十二家詩鈔八角上海五馬路文玉山房 
　　新選夢華廬賦海 
　　得題二千五百首事　家藏窗稿試牘　賦且與玉盆賦　跖賦一無雷同　印八本加　套每部洋二元四角○　清帥　書說文建首洋四角詩經　聯集句洋　角精　耕　　加　套洋一元上海文　樓啓 
　　屈臣氏 
　　嫩容玉液 
　　皎如玉樹臨風　 
　　凡八本來目面有好有醜惟容色可以修好也無如難得其妙法以修之故當北風　面更易老人顔色本藥房因考究最滋潤之物配入妙藥製成此玉液　　玫瑰令人　之光潤玉顔嫩滑肌　其用法宜於臨睡時以些少匀於面上令其自乾俟早起　洗覽鏡自照倍覺光昌所有麻瘰斑點晦氣除去　　　拆等患無　誠嫩容第一妙　也諸君光顧請認禀准用龍麟伴塔爲記庶不有誤每大　價一大　小半員正上海大馬路屈臣氏大藥房　啓 
　　石印小題文藪二集出售 
　　文藪初集久爲士林稱賞是編選擇尤精凡與宗黄等集無一藝重雜以求美備業巳出書仍照原儥如蒙光顧請至上海後馬路義隆棧乾記衖蔣同泰綢莊陳家木橋電報總局法馬路和昌成洋行躉售格外克己初集售處如上 
　　石印各種書籍 
　　精選石印同文　本汲古　文選五元重印大題文府十二元經藝宏括八月叚註說文三元五經合纂十元如欲購取零躉　來面議格外公道在上海集賢里天保棧長　　　啓 
　　雙龍洋行聲明 
　　啓者本號主人向來局在美記洋行執業現在自在六馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
　　新到 
　　東洋新到　白　布　尺三長三丈六及三丈織就雪靑各樣顔就雪靑各樣顔色俱全再京印花布甌綢被面等其價格外公道倘　賜顧者請至大馬路抛球塲瑞昌發布號 
　　廿本新板增補眞珠船 
　　本齋創　小題具珠船久巳　行各雀茲將前選未備者補文數千共文一萬二千餘分裝二十本點印精良與别本不同近來翻印甚多祈認明　墨齋選本庶不致悮每套價洋八元在上洋河南路邇遐　　丸店寄售粤東　墨齋啓 
　　請認眞僞 
　　啓者本行精製上好肥皂業經禀准用椰樹牌印别人不得冐效近有無恥之徒胆敢將低貨冐冲臬外竟印本行字樣如查出定必禀官追究買者必須認明箱外横頭有揶樹牌印樹脚　字無訛以免魚目混珠本行兼造頂上自來火各色洋貨俱全只在上洋虹口華昌茶號發售并無分寄别家特此告白諸尊光顧價　格外公道　産行啓 
　　石印無情巧搭 
　　近有新選無情巧搭小題千餘　其文無竊生新出人意外誠小試家之益智　也至於印法之精妙久爲有目者所共賞茲不復贅於初十出書用綢綾套每部計洋二元　購者向上洋西　錦里暢懷書屋並北市　葉山房　郡茹古齋並各書坊寄售三　　啓 
　　鳴隆洋行告白　　 
　　本行自運各色肥皂發行巳蒙士商購辦四遠馳名今自監工　製上等各牌自來火運申發售其貨無論陰雨潮濕不壞士商賜顧請認本行鳴隆招牌庶不致誤庽上海虹口華昌茶號交易 
　　始創龍　斷根哮喘丸 
　　凡患哮　每服十四粒　則立止再發再服數次　根每瓶錢三百文並有雙料　　洋金蓊裝在烟　作烟呼　　則立止每包錢一伯文一分寄九江廣泰源洋貨店○江西省城磨子巷　　　○安慶小南門内羅春臺號○湖州府泰和坊申昌書畫室發兌棋盤街北首　　愷悌啓 
　　石印詩中畫寄售 
　　馬鏡江先生書向雄海上今歸道山以其遺墨詩中畵石印成帙其用筆如歐率更書無一弱筆洵近日　中之良史也每函洋兩元在上海天保棧寄售 
　　拍賣夾板船 
　　茲於三十日兩點　在本行拍賣英　　枝半桅夾板　名西司會可裝九千六百担該船頭等保險船内　　一夜俱全其船　在第二叚欲　該船細　問本行便知凡貴客欲買者　時赴行面拍是　此佈壳啓件行啓 
　　賽仙掃毒丸 
　　王雲泉醫科祖傳異術到今無悮專治男　楊　各種結毒或有前醫悮服巴藥宿毒留滯復發　難痼疾凡服此丸一應除無不　　保勿　妻素後嗣子　每匣洋二元○五色白濁立止丸每匣洋五角○另有立除各種痔瘡管　必愈　異到消丹丸每料洋一元登報計分三種丸藥重應相宜神效無　倘若虚稱存心自有天知至於發兌各詳仿單寓英大馬路老新衙門　墻背後第二石庫門便是 
　　屈臣氏大藥房 
　　精製廣東　丸發售 
　　　將本局各甘　午時茶欵膏丹丸散　喜　丁丸藥　等項略參茸白　丸列於左計開安胎益母丸參茸衛生丸迫　蘇合丸定志　神丸袪　活　丸小兒回春丹萬應神　茶寧　寶丸琥珀抱龍丸萬應紅　丹袪風濕壯筋萬應痧氣丸骨酒如意油婦科三多丸丸藥太多未跌打接嗣丸能　錄謹白 
　　憇園烟膏 
　　本號　設上洋打狗橋北堍自製各種烟膏格外克己消售清膏每元一兩三錢陳膏遠灰每元一兩九錢公膏二兩二錢冷　二兩五錢熱籠三兩二錢平頭另加賜顧者祈認明招牌不悮 
　　聲明店號冐充 
　　本號開張有年屢售大彩蒙外埠四遠寄購絡繹小號等信式圖章尚有分辦並無出外抖銷及分枝别處近有倣效昔同字異及首尾改加隱　昔同店號冐充招　雖難瞞識者之貽笑究不免存冐欺之心凡賜顧者祈指明寄購切勿受其欺惑也特此佈聞呂商必得同得利同啓 
　　繙譯公務處 
　　本處專辦繙　華湛文字及公文信札合同豐據并　　交涉語言其價極　賜顧者祈至大馬路鴻仁里面議可 
　　請得頭彩三萬元 
　　本行自運英十月票全　六元半張三元分條七角收兌　票加　折票公道信購　明上洋　　街北首 
　　治喘斷根九製蒼术丸 
　　余見世之治哮喘者按症擬方暫愈則易斷根爲難何也見喘治喘寶牌燥濕僅治其標究未深知其本綠夫痰飲停蓄日積月累留匿於中結成　臼外無所觸伏而不洩一遇外塞牽動内積發作遂致肺覊壅塞中氣隔絕甚至手足無力呼吸難通此喘之所致實水之爲累也明矣當其喘作　痛便急面赤服藥無靈遍投以塞熱温凉諸藥格格不入從權治之惟有設法大吐乃得稍安可知治喘以先治水必使水之審消然後喘之患息余少年常患此病屢醫不能斷根後遍覽諸書搜得九製蒼术丸一方如法製服其病若失原此丸之用法在倍土制水土旺而水自無權專治其源自然脾土健運痰飲濳消哮喘之病永無復作但王道無近效必當喘未發作之前預爲服食由漸乃可奏功若臨喘服之無濟也服丸多少視乎症之重輕　時服之輕則二錢重則三錢自見奇驗竊見哮喘之苦人甚矣余經見效不敢自私用製此丸公之於衆亦欲使期世同歸方便云爾每兩價洋角半廣東邇遐齋臘丸號分設上洋英老巡捕房對門○另有暫治喘洋金花每兩錢五十文 
　　中法和戰曲直記 
　　洋四角越法戰書四角新聞新裏新四角花天酒地傳四角品花四奇合璧兩角繁華名妓圖兩角品艶百花圖二角萬花同春一角應談拾雅兩角半西湖紀遊一角諸葛武侯奇書六種三角四馬路文海堂啓 
　　三點老泳記 
　　發財票　行中　以來本行由呂宋分設上洋起首第一家老行售出大彩不　　舉是以名　中外現因　上店號林立兼有外埠　　招　假冐　章弊　百出　本行並無分　亦無在外　售故特聲明賜顧者　至四馬路中市遠處　購　件騐明信封有天宫爲記庶不致悮 
　　石印增廣串珠發售 
　　此畫以串珠作底另搜羅各　史典故　成一集　作南小本每部價洋一元三角三馬路　和里致升恆啓 
 
 

Page 8

 
 
   
 
 

Page 9

 
 
[鄰居失愼許願平安]  
　　謹啓者全亨洋貨寳號麥君業卿偕令弟卓然住居三馬路同慶公棧　壁弄内月之二十一日晚隔鄰失愼炎威近逼勢甚危迫麥君素性好善當時許立善願得以化險爲夷所謂吉人天相也昨承惠函並洋五十元述悉鄰被回祿蒙諸親友竭力照料叨獲無虞本擬僃　酬謝因親友衆多迄未欵接事後不能悉數記憶恐有酬謝不周之處謹將禮資洋三十元移助山東賑捐又二十元移充仁濟善堂經費藉代諸親友造無量福澤拜讀之下欽佩莫名又晉泰杭莊助賑洋十元與麥君之樂善諸公之好義可以相提並論已謹列　章爲揚仁風[  上海北市絲業會館籌賑公所少欽施善昌謹誌工]  
[助賑求病愈]  
　　頃閱夏史靑翁致其令甥倩黄式權先生書悉前史翁抱恙助賑業已就痊現以令親胡杏林善士爲其　閫倪氏恒纒疾病屢次醫治迄無效騐因代勸得助山東賑洋十元以祈　儷年老平安如此虔誠貴恙定臻痊愈迎瑞氣於德門並添鶴　播仁恩　灾域還恤鳩形祗列報章用資觀感[  上海絲業會館籌賑公所少欽施善昌謹誌]  
[痛飮]  
　　獨向危崖立誰憐苦海沈蒙頭羞薄俗引吭發悲吟喝月詩人瞻十雲壯士心一杯聊痛飮白眼視黄金身世玉琴樓太痴 
[覊旅電局中秋有感錄呈諸吟壇斧政]  
　　耿耿銀河動客情西窗欲夢夢難成閨中料得金錢卜緑水靑山隔遠程作客滬濵濟一又年秋風吹葉落庭前嚢空自愧無長物祇典殘書作賞錢憑眺江于月色涼蟾宮枝折桂飄香自憐勺水渾無醉未得尋常酒債償天街夜色豁雙眸欲羡　郎賦遠遊聞得鄰家香餅味誤吞團月過中秋[  澱西佛弟子未是草]  
[自感步七十峯浮槎仙子生朝自述元韵錄呈高昌寒食生教政]  
　　作客頻年鎭日悠帽吹短髮見人羞　樓遺恨惟吟雪　句深懷爲感秋却笑馬卿堪買賦焉　李廣不封候题橋意氣湝磨　浪跡何妨學白鷗更殘漏轉一燈紅壓線年年苦　工蘇子有懷歸北　周郎無計嫁東風恐驚客夢緣啼鳥欲寄鄕書聞遠鴻畢竟光陰如水逝新交那得訴情衷[  怡紅園惜花侍者葆靑錢顯甫稿]  
[中秋有感步佛弟子原韵]  
　　回首鄉關繫我情白蘋夢繞竟無成深閨也覺秋風冷欲寄征衣問夫程歎息萍蹤異昔年月明偏向小窗前天公　我輕狂甚不與功名不雨錢露滴蟾宮覺夜凉推窗微覺遠來香獨憐　索渾無計作賦何妨爲抵償六　花放亂瞳眸王粲深懷作客　幸得嫦娥邀夜飲不教寂寞感中秋[  惜花侍者葆靑氏定草]  
[上海四馬路改報局内恊賑公所經收湖北省江村恊賑公所賑捐細户淸單]  
　　八月廿一日腧稚慶部郎交到老河口厘局魯募韾廣濟縣下堂王省　銀三十兩署理隨州正堂劉仰山它平銀廿兩張品三它平銀二兩平梁有獲堂它平銀六錢二分陜西帮無名氏銀八兩泰盛福銀五兩羅萊峯銀四兩王被卿謝　玉　香坡三户各銀三兩光化縣左旗司章光化縣捕廳錢常大盛號邢寳田李九姑五户各銀二兩魯務堂護局炮船哨官史飛　永泰升萬順與正泰善泰順與永昇源永豐厚益安合正泰祥恆茂正十一户各銀一兩永興順裕泰和二户各銀五錢衆山貨行錢廿四千花市平公會錢十四串永慶生五串　帮無名氏公七串祥大昌號譚仁義信春生源大申福號漢陽無名氏五户各四串鮑乾元松茂原承德堂三户各三串簡漢卿天盛猪行義合油行公盛怡新興德何學彬學瑶西盛船行乾一和恆源和大成行均光營有哨雷千總蔣同和文茂東　盛堂洪祥茂西盛船行乾德奎全茂昌曾和興正順秀廿户各二千喬集成聚順興萬發成李祥發公盛同五户合二十祥茂德源盛福聚豐台胡長發永遠　五户合一千五百天義順保和元信和益忠恕興萬盛泰五户合一千五百李正興譚正午公天盛森三户各一千五百鳳字營馬隊哨官鄧得勝寳興號怡和暢至美元肇豐源祥春美怡隆永同美福義和棧人和猪行和生猪行一美猪行彭合泰號和興盛號中和猪行義茂猪行興順糧行慶發油行祁興順油行廣生油行吉裕福恆隆益豐合源豐盛隆和興祥崔聚泰全順茂萬永興李雙興庚泰信萬興榮廣生行合順行楊錦春天興同源茂長榮興成仁興義公成正萬盛公合順行魁順行敬信義萬興長同興合新興公仁興永泰興福復泰元恆發隆源盛鎰泰森恆興安長興奎豐順源魁順漢和興順甡仁興茂盛公晉益合恆玉公店李映極聚茂隆秦川樓孫惠叙堂恆益行全仁行全興壽祥順福新記棧震仰合張義興同昌合周永興王開德温永聚堂嚴正昌號森玉珍號廬其遐堂申竹坡盧世茂公裕恆熙培昌詹斯美王維邦李小亭李寄峰芳桂堂譚心田譚敬菴全盛有德盛魁周廣盛恊記仁興福無名氏　恭甫義興　義興仁王仁大周翔飛周立廷愛日堂共一百零一户各一千王子和周榮謙徐文彬鄧勛臣陳先金張雲仁彭福順何志修永興益兪明卿汪錦堂陳子喬映雪堂王記任天錫王永忝壽記誠大春韓仰琦陳崇仁銓茂發義興德恆大正張元盛茂盛榮陳金茂公順和泰順昶泰興行周義興羅雙盛　同興恆順源永裕正永元公臨豐恆周綏之金致卿三十八月各五百王珩芝七百公義成復興信萬發長天義盛四户合八百以上實收到原平銀二百五十一兩一錢八分合併聲明 
[上海北市絲業會舘核獎籌賑公所施少欽經收山東順直賑捐八月十一二三日第一千一百零五六七次淸單]  
　　陸懷壚周紹乾峯慈命將先考懺資移助祈資冥福洋一百元餘慶　爲兄五旬大慶求保康泰二十元本埠無名氏求母病速愈十元謝申甫祈保合家平安病體全愈由安昌廣大局來十元　徐厚德堂如意求椿萱並茂家宅平安由源豐潤號來洋十元蘇州劉小宋求病速愈六元守謙居士由蔚豐厚號來四元華陽童子四齡良辰節省酒麫資移助四元浙省無名氏求病愈兩元陳門沈氏還願二元　記求免災晦二元永泉合記求保平安一元生人求保母並妹俱各平安由蘇州全盛局來一元不惟善央洋十二元銅洋八元李姓銅洋七元嘉興縣張選翁中林岂芳先生交來　印洋二十元○新關唐聚卿經募唐聚卿十五元鄭純卿十元五角醉芝軒六元陳　封求平安五元汪虎臣保妻生産平安四元周沁香三元王錦書熾垣李振卿渭樵嚴偉卿傳鳳鶴　藻棠七户各二元司徒元東海氏郭蘭畹鍾系峰吳春田余王生羅錫標鍾　谷候奉　陳紀雲譚硯珊何廷勷何秧卿張耀南晚香舘章黄榮記司徒安鄭羽喬金粟香鄭記　記梅生葉琛許松記張記葉卞山潘子春黎參仿曹昆　葉菊生汪壽生陳潤山汪履之章夢草陸震甫羅竹溪王仞千隠名氏袁開山三十九户各一元又募王若記二元何炳記張道記汪予記三户各一元無名氏耘瑜卿星友記張心記無名氏七户各半元無名氏四角味三先生韓亦　不留名季無名氏五户各二角無力氏一角共六十九户合來洋一百　六元半以上十一日○　　堂　　由丁裕大號曹筱泉兄來洋五百元苕溪補讀末讀書齊爲母籌辰將酒　資移助由寓之罘徐託泰亭源交來六十元浙西棉力子求妻病卽愈由大和興東洋號來五十元嶺南陳姓求保本身病速痊二十元潘雲路求保子瘋病卽痊二十元施守之求痢疾沉病速愈二十元不具名求内外和順由浙寗全盛局來十元蔭雲堂由如臯孫堯欽寄太古晉局來十元徐垣由安省太古晉局來十元錢景譔求病速愈由姑蘇恊源局來十元誠心可嘉節省中秋船莱費移助由利豐綢庄來八元復來興衆友節省中秋香斗月餅等資移助洋一元錢四百隱名氏六元籌防局將中秋酒席移助六元甬江聚康庄由恆利號來五元鎭邑陳性倬求妻子病愈合家平安由元義糖行來三元琇記求身體平安二元鎭邑陳性茂求　夥順手合家平安二元黎修德堂求病速由蘇州吳縣寄全盛局來二元楊蓉生求病全愈由石邑仁大典寄恊源局保二元節省席資移賑二元不留名節省月餅資一元王振照求病速愈一元鼎富里吳由羅店全盛局來一元莊記五角○九江祥發元經募誠心子八元傷心人八元二廖由同吉祥號來洋十六元○福建　　樓　天祥雙桂氏洋　銀七兩一錢七分無名氏七錢二分無名氏二户各一錢三分又秦　勛募江葆熙求子病痊早得文孫洋平銀五十六兩五户共洋平銀六十三兩七錢八分由　豐銀號合來九八元六十四兩二錢七分○立大庄交來八千二百十六號救災圖同字一次册來復光洋八元王福堂二元戴銘鈞余蔭庭周福勝武鳳翔周義田遂初居士黄復成七户各一元楊福田王錫雲曹拱照江喜林鄒東凱五户各　元曹鏡晴張春信二户各錢五百無名氏四百五十郭奎文二百又八千二百十七號册汪右陳巖氏七兌洋十元福　王集蘭七兌洋六元柴留餘堂六八兌洋五元三户共洋二十元以上雨册共二十一户合來洋四十一元○吳錦城先生交來七千八在蛼十五號救災册同字一次裕號記汪東樵二户各洋二元吳佐記汪仁泰吳亮氏三户各一元吳有記美嫗氏汪厚遠堂汪幕記吳室氏益卿齋胡　氏汪仙記八户各五角共十三户合來洋十一元以上十二日○退隱松氏祈保眷口平安由萬穎豐來九八規元一百兩洋二十地梅花　士由揚州全泰洽局來銀一兩六錢楊崇錕求妻徐氏胎前身體强健産後母子平安先助洋五十元由杭州全盛局來廣方言舘同人公明由高昌廟製造局交來二十元浙江鄞縣恭房由胡善士交來十元無名字十元錢朗生求母病速愈五元黄仲頴爲次子病愈還愿五元成德堂四元十三日省味齋由南匯永源興寄寳順局來四元李本曹由杭州永泰豐局來四元蘇垣宋仙洲巷徐由寳順局來二元高毓童子押歲錢移助求讀書聰慧由太守府郭稚芳寄全盛局來一同心士一元○施新泉祈保身體平安二元高一蘭祈保合家平安二元二户由籌防局來○乾泰恆中秋節資移助四元董濱徐竹軒錢五百二户由常熟致大局來○六　童子　積押歲資移助十元　餘子求合家平安節費移助十元沈福記求爲客平安五元三户合來洋二十五元上十三日 
[上海三馬路與昌絲棧陳竹坪經募山東直隸賑捐八月廿三日第四百次淸單]  
　　蘇州太湖救生總局孫　翁先生交來再直鎭宋韻箎善士洋四十元又交來蓮生冠山各洋一元又交　塔册怡和募萬興坊金高全吳各錢三百文胡薛敏生浩泉方聰記各錢一百文顧杜春生各錢五十文共洋一元以上十四户共洋四十三元由太湖救生總局先出收票○廣東　泰成信局董惠卿翁續募塔册德隆店花洋一元崔棉銀一錢四分四厘麥謙隆銀六分六厘又册恆裕昌洋一元又册無名氏二户各銀七錢二分又册同德全詒德合各花洋一元又交來兪少珊善士經　塔册何會禮敬愼居無名氏仁壽堂陳然初各銀三錢趙子香張益西崇德堂周少梅兪景伯各錢銀二錢林樹春施蘭初尹慶　姚韻笙陳笛舫薌鄰少彭高淵如崇素堂逸名闕名劉少龍張仲子壽　日初陳因子季矩子樹聽香　臣召民頡文伯裨仲英鳳階沈春平兩叔壽松簡臣又舫定甫庚仙呂　墀不書　八詠樓橨德堂吳怒敬修堂沃孟高黄雲階平甫員　嚴桂臣劉子純黎廷啓梁　屏凌二宅呂　彝各銀一錢以上六十户共來花洋銀十二兩另九分兌見申規元十二兩另五分五厘○漢口塔册吳永發錢六千文銀大祥隆盛泰　德林各錢二千文雷樂盛張鍾　各錢一千文以上六户菜來規銀九兩另八分由陳濟川先生交來○前署巴　坤總鎭現當帶親兵右營駐防拳武等處埠方周有才署士求脚患速痊步履如常並求合家大小均各平安洋廿四元又募塔册有待夏中滿楊惠臣周秉衡各錢五百文劉隆祥錢四百文詹師爺兪懋釣陶世雄　邦金　　發饒芝山左招起江蓺卿尙慶連黄　今前二棚人等前七棚參棚前一隊人等王德福張陽　林德孚王昌榮胡金山王世春前哨八棚張詩　蕭得　各錢二百文姚金甫汪献廷各錢三百文張輝號錦春王天順羅海田　输亮杜兆英帥朝梁熊中鎭張學訓黄中珍李飛鵬蓇炳炎有勝沈兆慶占彪黄梅雨潘章訓鄧得標朱宮信李海龍吳得香楊得勝曹心臣朱曰楊胡得標黄開元趙錫榮周慶雲吳長發丁哲坤唐駱淸周文波仰献廷王國倫劉保林施依富唐有勝劉益楚郭堂田五　習文發前　棚前八棚金榜發程永貴尹抬勝王守禮鎭江韓錦瑩楊春發趙時榮各一百文一愿六十二户各錢五十文以上一百四十六户菜洋四十元由寧州泰昌錢庄代寄來○蘇州金　有木行募塔册求痊氏徐補過氏李各　一千文葉宛珊錢二百三十文益豐成錢二百文誦芬堂錢一百八十文趙系畦戴竹坪孫潤卿楊秋橋恂齊氏孫氏各錢一百文何葉氏錢五十文以上十二日共來洋三元○瀏河猷淵聊助棉衣以保平安洋五元珠家角全盛局交來浙轺餘姚魏培身還願并求合家平安洋四元淸江政大源局來皖北惠善　將節敬移賑洋二元又代募諸高徒節　月餅費二元無錫楊德茂洋三元川沙陸世昌洋二元邑人退省軒求病速愈二元蘭溪榮大　店交來寸心棉力子銅洋二元○淸江浦胡萬昌信局經　塔　樹德堂羅錢五百文羅　芷錢四百五十文省心堂徐錢二百文善慶堂　錢一百文柳瑞堂王仁壽堂施四知堂楊同仁堂守愚堂沈郭厚堂李仰高堂葉賜鳳堂萬積　堂　始平郡馮爾陵堂蕭郭厚堂鄭善建堂何大吉管玉樹堂謝各錢五十文以上十九户共來錢二千文○何連子譚尙林各洋一元懷德堂銅洋一元○本日共收英洋一百另八元規銀廿一兩一錢三分五厘銅洋三元錢二千文合併申明 
 
 

Page 10

 
 
   
 
 

Page 11

 
 
[光緒十二年八月十八日京報全錄]  
宮門抄○諭旨一道錄前○大臣慶等奏爲蒙古客兵勢難遣撤片○熱河總管毓等奏爲園内殿座遺漏陳設移收摺○豫撫邊奏爲豫省本年新漕仍難辦運本色摺○大臣慶等奏爲本年夏季統巡協領與朝鮮會嗩情形摺○閩督楊奏爲閩省試鑄制錢改由機器局籌辦摺○東撫張奏爲查明絞犯列入本年秋審仍請緩決摺○八月十八日鴻臚寺正紅旗値日無引見○召見軍機○○慶裕裕長片再奴才接准户部咨開　銷奉省捷勝等旗　練兵口分銀兩一摺原奏内稱該省馬步練兵入己　練成軍足敷分布駐紥所留吉林黑龍江及蒙古客兵自應遵照前奏遣撤　旗以節餉需等因奴才伏查奉省幅員遼闊防範稍疏馬賊時虞出没所留吉林黑龍江蒙古客兵原額共止四百名　與捷勝等營練軍分駐各路彈壓緝捕前奉諭旨裁撤各營兵勇　經奴才裁汰千名現在穆圖善奉旨辦理東三省練軍又將捷勝營練兵内抽發馬隊五百名步隊五百名歸入盛字營探練是　練奉省捷勝等營練兵又少千名若再將吉林黑龍江蒙古客兵遺撤歸旗更應不敷分布所有吉林黑龍江蒙古客兵應請暫緩遣撤以重防務理合附片具陳伏乞聖鑒謹奏軍機大臣奉旨着照所請該部知道欽此○○熱河正總管奴才毓秀副總管奴才兆慶跳奏爲園内殿座滲漏驤設移收各情形恭摺奏　聞仰祈　聖鑒事竊查平年六月十八二十六等日熱河郡由猝遭水患當將大概情形經熱河都統奴才謙禧會同奴才等恭摺馳陳在案奴才等拜摺後當卽率同苑丞苑副等恭詣園内詳加屢查僅供奉聖聖容之綏成殿曾經修葺尙無滲漏其澹泊敬誠卷阿勝境如意洲月色江聲梨花伴月含靑齊文津閣等等處大溝後坡詹頭滲漏情形甚多間有坍塌之處當卽督飭各該處苑副弁兵等將各殿所存陳設設法歸併存收逐一查　均無傷損至月色江聲如意洲一帶湖面水雖惑漲當飭弁兵赶緊疏通宜洩亦未漫溢堪以上　宸廑惟查園内各殿座失修已久同治九年光緒九年迭遭霪雨已將坍塌滲漏情形歴任前任總管隨時奏明在案此次大雨連綿所有園内各殿宇暨收存陳設之處較往年滲漏情形愈重當此庫欵支絀之時斷不敢遽請興修奴才等思維再四不敢壅於上　除圍城牆謢墻石壩各門内堆廢以及收儲八旗官兵俸餉米石之倉厫坍塌情形業由熱河縣統奴才　禧會同奴才等具陳辦理外所有園内各殿座滲漏陳設移收各情形理合恭摺奏聞伏乞皇太后皇上聖鑒謹奏軍機大臣奉旨知逍了欽此○○頭品頂戴河南巡撫臣邊寳泉跪奏爲豫省光緖十二年新漕仍難立運本色龥請援案折解恭摺仰祈聖鑒事竊維漕粮爲天庚正供局可辦運本色　敢屢請折徵惟豫省漕糧改折已歴二十餘年河　淤淺倉厫船隻坍毁無存一旦復辦漕運必須挑濬河道建築倉厫修造船隻工鉅買煩幾同創始　庫支绌籌辦維艱且嵩毅精銳等軍月餉旣撥協略處餉銀及本省兵練河工等欵出項煩多丁耗不敷全賴折漕挹注若遽規復本色庫欵更無可騰挪臣　司道　再三籌議惟有援照舊案仍請折徵藉紓財力兹據署布政使許振褘委糧道衛柱森會詳請奏　來相應仰　天恩俯准將豫省光緒十二年應徵新漕援案折徵解部一俟各軍遣撤庫儲　裕再行籌辦本色以復舊章爲此恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○奴才慶裕濟祿跪奏爲本年夏季統巡協領與朝鮮會哨綠由恭摺奏祈聖鑒事縣查邊外游民佔墾地畝與朝鮮僅一江之隔當經奏明循照舊章按四季派員出邊　巡夏秋一季與明鮮國地方官公同會哨稽查等因在案本年四月委派興京協領連壽作爲夏季統巡前往巡查並照章咨行盛京禮部无期知照朝鮮國王飲令救國北方官會哨去後兹據該員詳稱馳抵邊外巡查於五月初一日與朝鮮國官任光鎬公同會哨該使遞邊境肅静印結紙由該協領呈遞前來除存查外奴才等復嚴飭秋季統巡之員認眞稽查以肅邊境所有夏季會　緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品項戴革職留任閩浙總督兼管福建巡撫事臣楊昌濬跪奏爲閩省試鑄制錢改由機器局　辦情形恭摺仰祈聖鑒事竊照閩省前因制錢缺乏原設寳福局停鑄已久驟難復設議請在船廠設爐鼓鑄借資輪機以省人工酌改銖兩以社私燬等情當據前福建布政使臣沈何靖會詳具奏嗣奉部覆准在辦防經費内籌銀二三萬兩作爲成本其購　銅鉛各價及運脚錢文核例無浮亦准照辦惟每文鑄重八分五厘分兩過輕行令查亦咸豈二年京局鑄錢分兩辦理又銅鉛折耗工炭局費與例未符鑄出新錢如何搭成搭收妥爲籌辦等因轉行遵照在案現在船廠工程緊急廠員不及兼顧並　餘屋騰原設寳福局改儲軍裝不得不另行擇地委員辦理查省城機器局尚有　屋隙地堪以修　該局委員候補知府張冕辦事認眞兼熟考工當　札飭福州府張國正會同妥籌試鑄並於辦防經費内先行籌提銀二萬兩飭發承領據報將局内空屋修葺完竣並添建房屋設爐五號每號五爐召匠製模購買銅鉛添派委員監工巡督於本年六月初四日開爐試鑄惟前准部議每文鑄重錢以杜盜鑄而盜鑄之徒意在牟利現鑄八分五釐僅敷工本非特私鑄無利匪仿照鑄造亦無利可圖若鑄重一錢則工本虧折於多目恐錢重和深　鑄在燬不數年而仍前缺乏應請仍縣原議鑄重八分五釐以期經久至銅鉛火耗定例每百斤准銷折耗九斤内配眞銅五十四斤白鉛四十六斤合銅鉛百斤按一五折耗雖較例耗有多惟係銅鉛每五十斤匀配較之例配斤數銅少鉛多具東洋銅質不及　銅折耗加增實毫無浮胃工炭一項卽係工料定例每發凈銅鉛一百五十觔准銷工料銀三兩一錢二分七釐今鑄錢一百七十觔需工炭錢六千四百文銅鉛觔數有則工炭自宜增益邇來匠工炭價昂於昔年以錢合銀多亦有限局用一節前　月定銀二百兩係凝船廠兼辦而言在廠員紳提調就近督率稽查毋復另籌薪水現在船廠不能兼顧改就機器局啓鑄所有創設爐座制辦模範以及監工委員丁役薪費一切較前又復不同仍月定經費銀二百兩委難再减且在外銷欵内籌支不動成本工欵應請准子照支至新鑄錢文向例以錢一千作銀一兩搭放兵餉等項其時銀價每兩不値一千是以人皆樂從迨嘉慶二十三年銀價增昂每兩換錢一千三百餘文卽經奏請停搭現在銀價更昂於皆若照向例搭放兵情恐未必願從稅誅等項收欵冋係收解銀兩間有零星搭繳錢文因閩省山高灘險運載維艱由各外局易銀解省現查各府缺錢與省相等若信收錢起解此盈彼絀似亦非宜此項議鑄錢文原因銀價日增各錢鋪缺少制錢以爲救敝扶偏之計應請仍　原議將鑄出新錢發鋪承領按照時價繳與銀兩收回　本一俟銀價低平新錢充足再行籌議搭收搭放章程以臻妥善除將新鑄錢檬另送併飭地方官訪私鑄私燬　徒徒重治罪一面嚴禁行使私錢以重圜法據福建布政使張夢元會同善後局督粮道詳請奏咨前來臣維歴代錢法以五銖流通爲最善部議咸豐二年奏定之例適與相將洵不刊之良　也然定例固當遵守而時宜尤貴變通是以元嘉四銖民稱其便天禧祥符重俱一錢以外而顧揀高所得祥符官錢有輕至九分者國朝康熙年間開鑄制錢重至一錢四分亦兼鑄八分九分以濟行用當時謂之小制迨乾隆四年重錢日小而小制錢尙存前湖北撫臣晏斯成開源節流疏内亦欲再從輕减使銷者無利自止現議八分五釐臣再四籌商先令照樣試鑄一俟鑄有成效再行擴充辦理至工耗局費籌欵以及一切收放情形仍中臣督同司道隨時考察分别運籌總期民用無滯官帑無虧於錢法稍有裨　以仰副聖主興利除弊至意除咨部外謹恭摺具陳伏乞皇太后皇上聖鑒謹奏軍機大臣奉旨該部知道欽此○○張曜片再臣接准刑部咨據前撫臣陳士杰題報秋審後尾到部查閱新舊各起均屬相符惟新事監禁二年之絞犯劉注張體獻郭三馬劉金汰四起均未列入是否病故抑或遺漏行令查明報部等因臣當卽節據署臯司王作孚查明絞犯劉法係鬥殺擬絞張體獻郭三馬劉金汰俱係共毆擬絞均恭逢光緒十一年正月初四日恩旨經刑部隋案題明秋審俱應緩决俟監禁二年再行減流該前署司黄大鶴因誤會業已減等之犯漏未列入本年秋審並非病故惟該犯劉法張體獻郭三馬劉金汰四犯雖經刑部隨案題明秋審俱應緩决俟監禁二年减流自應死入本年秋審仍請緩决俟監禁限滿减流發配再行扣除以符定章補造詞語淸册請咨前來臣覆核無異除詞語淸册咨送刑部彚案核辦並飭將各犯解省補勘發回外理合附片具奏伏乞聖鑒敕部查照施行謹奏軍機大臣奉旨刑部知道欽此 
 
 

Page 12

 
 
[光緒十二年八月十九日京報全錄]  
　　宮門抄○上諭一道錄前○發抄旨六道○都御史奎等奏爲奏聞請旨摺○粤督張奏爲力疾銷假遵旨兼署撫篆並循例兼理學篆日期摺○大學十閻奏請開缺摺○直督李奏爲直境被災竭力設法籌辦藉资補救摺八月十九日内務府國子監鑲白旗値日無引見○定公假滿請安○江西布政使李嘉樂判到京請安○八額駙熙貝勒各請假數日○召見軍機○發抄謙德奏永平府喜峯口官兵營房被水情形奉旨覧奏已悉該軍民被灾困苦卽着謙徽飭令派出員弁確切查勘分别撫恤其冲塌宮房准其併案由地方官修建餘依議欽此○啓秀奏欽交民人孫羣山京控郭泳等槍斃七命案請派大員會審奉旨　派松森會同啓秀審辦欽此○盧士杰奏前赴江寗與督臣面商治河運米事宜奉旨知道了欽此○又請將續完欠欵之浦圻　令張集慶等開復奉旨着照所請該部知道欽此邊寳泉奏請將欠解交代之降補令何其傑等摘頂勒追奉旨着照所請該部知道欽此○又河陜汝道耆紳調補南汝光道奉旨吏部議奏欽此○○都察院左都御史臣宗室奎潤等跪奏爲奏聞請旨事據河南童生會紀孔以搶劫斃命賄串冤沈等詞赴臣衙門呈訴臣等公同訊問據曾紀孔供年三十三嵗陳州府沈邱縣人綠童父曾傅武在所住　鎭開設雜貨鋪生理光緖十年三月十五日夜賊匪三十餘人明火持械撞門入室劫去紋銀二十餘兩錢票八十干父童父驚覺喊捕賊匪將童父亂九砍札立時斃命彼時月光照亮街隣均起跟蹝喊捕追至集東里許一賊　急撲井　衆捉獲認係本集秸年巨匪干修縛交鄕約送案縣主騐明劫殺屬實提訊于修供認夥同曾小鰲等搶劫不諱詎料捕役韓成等舍受匪賄臥禁不緝且犯供逸明均近在鄰村俱有住趾不難按名弋獲乃遲至數年未獲一賊童七次懇縣比緝渺無音信四次控府　縣如故迭　控泉控撫蒙批本府提訊捕役自知罪重賄串刑書盧尙未等矇朧縣聰抗不遵提致使搶劫重犯逍遙法外殺父深仇冤伸無日不得不赴京叩訴等語餘與復呈略同臣等查該童曾紀孔控稱伊鋪被賊搶刼並將伊父砍斃捕役貪受匪賄延不緝拿迭次赴各上司控告犯無一獲父冤海沈等語控　搶劫殺人賄縰　縣如果　實亟應澈底嚴究盡法懲治謹抄錄原呈恭呈御　伏乞聖鑒訓示再據該文童結稱　本府衆司巡撫衙門各控告二次均未親提合併聲明謹奏軍機大臣奉旨已錄○○兩廣總督兼署廣東巡撫兼理學政臣張之洞跪奏爲恭報微臣力疾銷假遵旨兼署撫篆並循例兼　學篆日期恭謝天恩仰祈聖鑒事稱臣前因病體未痊禀懇續假一月於五月十三日差弁齎回原摺後開軍機大臣奉旨着賞假一月欽此荷恩慈之矜恤彌銜感於私衷遵卽趕緊帮調仍一面照常治事一月以來體氣雖仍如常肝鬲漸覺爽適於六月十四日惟吏部咨光緒十二年四月二十七日奉上諭倪文蔚着來京陛見廣東巡撫着張之洞兼署欽此二十一日准撫臣倪文蔚將廣東巡撫並太平橋監督各關防王命旗牌文卷委員齊送前來並循例將兼理廣東學政關防併一應卷宗移送到臣當卽恭設香案望闕叩頭謝恩衹領任事伏念臣兼圻謲　兩載於兹庸材孱饁正求罷退乃荷聖慈優　迭子假期復兼職任鴻施逾格感梀難名當此疆事緊要責無傍貸之時臣惟有力疾　行銷假將兩衙門公事分别籌維一律整飭本任固係職守攸關亦不稍涉忽略勉策駑　惟力是視以冀仰答高厚鴻兹於萬一所有微臣力疾銷假兼署撫篆曁循例兼理學篆日期並感激下忱除恭疏題報外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○臣閻敬銘跪奏爲臣病浸成痼疾衰朽難期平復　懇天恩俯准開缺休致仰祈聖鑒事竊臣於本年四月十六日眩暈傾跌牽動他疾歴蒙五次賞假調理六月初八日臣以久病不愈陳請開缺仰叨逾格天恩曲加優恤仍復賞假一月臣忝荷殊施雲日望切贍企闕廷不勝依戀於七月初八日又請續假一月猶冀仰託鴻慈脫離疾疢庶得稍單蟻悃略效涓埃奈福薄災縈病與心戾假期又滿平復無期臣素患肝疾廿有餘年近嵗逐年請假　瀆宸聴今髮咯血頗劇連延兩月交秋雖止中氣更虧手足麻木漸成痿痺身體眩暈近尤错瞀肝脾迭爲克伐心腎俱至虧盧動必需人夜不成寐舌强語澀體乏身疲計在假百有餘日服藥百有餘劑醫尤數人病無起色實以年已七十羸老頽殘氣盧血枯難望生發不過苛延喘息亦將瞬塡冓壑强勉從公希圖戀祿必至隕越更重愆尤况臣受恩優渥迥異等夷自慙凡庸過承寵眷拔諸草野之中置諸班聯之上粉骨碎身不足言報何敢於將事艱難之際爲自圖安逸之思實以病情久痼日益衰孱固不敢辜恩而輕爲離職亦不敢恃恩而旨懼曠官萬不得已惟有籲求皇太后皇上格外矜全俯准開缺休致倘使稍可支持不至自外生成景届桑榆敢乞骸於大造心傾藜霍長結念於明廷所有微臣籲懇開缺緣由伏乞皇太后皇上聖鑒臣不勝悚惶迫切之至謹奏軍機大臣奉旨已錄○○大學士直隷總督一等伯臣李鴻章跪奏爲直境伏雨旣多又被秋潦災區益廣民困益深現堨力設法　辦藉資補救恭摺仰祈聖鑒事竊直順地方前因伏雨過多邊外及隣省諸水匯注盛潦横溢順天保定天津河　等府屬　區受災不小北運河之武清兩岸子牙河之河間縣兩岸潴龍河之蠡縣南岸大清河之新城雄縣北岸及通州之張　灣碼頭等處薊州之薊運等河皆有漫口輕飭印委分别查勘堵疏業於七月初八日專摺奏明此後若再連兩不堪設想仰蒙特恩賞撥江蘇河運漕木五萬二千餘石奉天粟米一萬三千餘石以僃秋後賑撫在案乃入秋霪霖不止七月十六及二十二日又接連大雨數晝夜上游西北邊外山水及西南隣省諸水山東黄河皆奔騰匯注勢猶洶湧　河宣洩不及漲溢益甚　力難施順天等四府窪區水勢瀰漫高地亦有淹及而北運河西岸黄莊漫口現雖堵合續於七月十八十九日東西岸之紅廟材磗廠火燒屯漫開三口水淹香河武淸一帶王家務减水壩灰石水土　壞其上游潮白河爲北運來源二十一日於通州平家疃漫口七八十丈刷至百數丈過溜十分之八直灌通州三河香河寳坻寗河一帶潴龍河之北岸盠縣北陳村中五夫邨布里村高陽縣之崔家莊先於六月間續漫四口現堵合布里邨一口安州旣受盠高漫水本境南北隄亦有潰決沿河沿淀邨北皆平地漫水數尺天津爲九河匯歸之區四面百數十里内一片汪洋田禾淹漫屋宇傾頽又查永平府屬向有渌河靑龍河發源熱河一帶由遷安入邊經盧龍昌黎淥州樂亭歸淥光緒九年被水一次昨據永平府及盧龍淥縣禀報七月十六日以後連朝大雨節次狂漲勢若排山淥靑雨河容納不下二十一日那城猝被灌淹窪地深數尺及丈餘雖二十二三等日卽行稍退但齊勢過猛廟宇官舍民房冲塌甚多沿河水到之處百物幾致蕩然情形甚重渌河十八日水已入城次日卽退二十一日又被漫入數尺較盧龍稍輕其沿河各村受害情形與盧龍略同當經該府州縣官　僃船紥筏並帶乾根分投濟度救出災民不少亦有先期遷避者仍不免損傷人口現尙未將各鄕細情一一查清其遷安晶黎樂亭撫寗各縣處處阻水東道不適尙未報到順保津河各屬旣於伏秋迭被沈災永平又遭大水其餘尙有積澇被淹之處直境西南各府州尙幸中稔據老民聲稱今年水勢之大爲向來所罕有災區旣廣民困益深臣等贍灾乏術莫名悚懼迭飭各地方官並委員分投查勘拯救其災午必須急撫者酌撥銀米迅速解往查户散放庶免流離失所餘俟勘定災分歸於冬撫案内續籌分撥至各處漫口前因水方溜猛辦料取土不易驟難施工刻下水勢漸落必應赶籌堵築以工代賑使漫流地可速涸復不誤來春種麥其潮曰河北運河口門關係運道民生　重平家疃工程尤鉅已派通永道許鈐身候補知府桂本諴馳往勘估相機妥籌興築並派候補道吳廷斌督同楊村廰勘辦運河西岸磗廠火燒屯堵口事宜盠縣中五夫等口派督標中軍副將陳本榮會同清河道劉樹堂勘辦此外各口卽飭印委分别籌堵並擇要酌　官衙監獄仍一面疏洩積水伏念直屬地瘠民貧每値災歉賑撫難籌向蒙賞撥銀米救濟七月初間奉旨截留江蘇奉天漕粮大萬餘石湶冀此後雨水調匀再由司庫湊撥銀兩當可敷衍冬賑不期入秋後復被大水約計前項漕粮已不敷直屬冬賑之需難再分撥順屬　順天東路各州縣灾情甚重窮黎嗷嗷待哺冬賑需粮不少除中直順先行酌量賑撫外臣已緘商府尹就近酌乞恩施至目下應需銀兩現飭藩司於地丁等項下暫將應發他欵移緩就急竭力匀湊先行酌提銀十萬兩以爲緊要工需及各屬急撫之用如冬賑不敷容再設法湊辦所有續被秋潦災廣賑煩現在竭力籌辦大槪情形令先恭摺由驛具陳伏乞皇太后皇上聖監訓示謹奏軍機大臣奉旨已錄 
 
