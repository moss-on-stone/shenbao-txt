# 1910 - 24 - 4913283

 

Page 1

 
 
   
 
 

Page 2

 
 
今日本報目錄 
　　第一張論説專電緊要新聞一時評　　後幅緊要新聞二分類新聞清談雜著　　第二張來稿本埠新聞新聞畫　　後幅要摺調查小説　　第三張小説畫論説 
[論對付滿洲鐵路中立之方針（醒）]  
　　甚矣滿洲之大局。日趨阽危而無可挽救也。自尼布楚結約而劃定邊界與强俄壞地相接。於是邊患乃日亟。至締結愛琿條約。於是黑龍江以北烏蘇里江以東數千里之地。均非我有。然此猶得曰邊境之侵削。與腹地尚無關係也。中日之役旣罷割棄遼東半島。後三國干涉未果。又得轉危爲安。旋俄人租我旅大諸港。於是出入海口之門户頓失庚子之變。俄人。遣派重兵屯駐滿洲。日人出而責難。遂成日俄之戰。自是。而後。俄人經營北滿。日人經營南滿滿洲一土。儼爲日俄兩國之競爭塲矣。本年秋間締結滿洲新約。日人佔優勝之地位。於是英美諸國皆存猜忌之心。思有以抵制之。邇來美人遂倡滿洲鐵路中立之議。此議果見實行。則滿洲又爲萬國公共之營業塲矣。縱地方主權。仍屬諸我。亦惟徒存形式焉耳。　　自美人倡議滿洲鐵路中立後。全球譁然。評議蠭起。列强各以其利害所關而宣布贊成反對之見解。大抵除日俄兩國絶對不認外。餘則盡居觀望之列。易反對亦易贊成。萬一各國共同一。致贊成此議。則日俄雖强。何能以寡敵衆。恐不能始終堅持。阻撓其間也。雖然滿洲在今日蜛固仍爲我國之領土也。以我之領土而他人尚不憚煩勞。甘爲越俎之謀。豈身爲地主者。反可置若罔聞。視爲無足重輕乎。自美人將滿路中立政策。通告我政府後。政府無所表白。似非所宜。以我國今日所處之地位而論。對於日俄。固難贊成美人之議。對於美人。又不能不反對日俄之所爲。甚矣左右爲難。不能兩全地主之誼也。雖然當此風聲緊急之際。爲地主者。正宜權 
 
 
 

Page 3

 
 
　　其利害得失之關係。而定一對付之方針。斷不可依違兩可。任人代謀。而我反居於局外之地也　　熟察近日朝野間對於滿路中立問題所主張之政見。約分三派。甲曰滿洲在今日。儼爲日俄兩國之競爭塲。各國猜忌已甚。大有協而謀我之勢不如贊成美人中立之議。藉此可保平和。此贊成中立之説也。乙曰滿洲鐵路屬於日俄兩國。均訂有期限。限滿可備欵贖回。若從美人之議。由各國籌欵贖爲公共之物。則滿洲一土。永居中立之地。位將來烏有返我原璧之日。且滿洲在日。俄兩國勢力之下。已覺騷擾不堪。而况在各國泥合勢力之下。我將何法以處理之。此反對中立之説也。丙曰滿洲之實權已非我有。徒負領土名義而已。其鐵路屬於日俄兩國。與屬於英美德法諸國。在我均無甚關係。保必張皇失措。一若無所適從哉。此不贊成亦不反對之説也。　　上述三種之政見。各有所據。未可偏廢。但按目今之情勢而論。則甲之主張較爲得計。我國旣無獨力保全領土之資格。則與其受制於少數國勢力之下。易引列强忌視之心。而啓協以謀我之機。不如受制於多數國勢力之下。藉以牽掣其間。用免紛爭之禍而保平和之局。俟我國力充足徐圖恢復。則所賴於是者至大。觀此則甲之政見。不可謂非根本之談也現在主張此議者。最占多數。乙之。主張。未免局於一隅。不可謂爲萬全之策於日俄兩國固有莫大之利。而在我國則無纖毫之益也。殊非適合時機之政見贊成此議者。恐未必占其多數。丙之主張。無所可否。尤不足論要之滿洲鐵路中立問題。與我國關係至大。且滿洲之大局。尤有密切之關係。凡我上下斷不可袖手旁觀。一若與已無所芥蒂者。極應熟審旣往之歷史。默揣將來之趨勢。由日俄一方面。更由英美德法諸國一方面權　利害得失之重輕。而定一對付之方針。且籌之旣熟。倘以爲滿路中立。確有利於我者。則宜贊成其議而謀適當之辦法倘以爲反對中立。確有利於我者。亦宜速籌對付方法取消其議斷不宜名屬地主。反身居事外。聽日俄兩國與英美德法諸國兩相交涉俟其解决而後惟命是從者也。故丙派之主張。於今日之情勢殊有不合。記者於此問題發生後籌維至再於反對贊成之間。頗覺難於解决。姑就滿洲鐵路屬於日俄與夫屬於英美德法諸國其及於將來之影響。而略。述大槪。以供留心此事者之商確焉（未完） 
專電 
[電一（北京）]  
　　外務部郎中陳懋鼎有出使和國消息 
[電二（北京）]  
　　海軍大臣洵貝勒電告政府即日回國 
[電三（北京）]  
吉撫陳昭常電告樞府擬於十四日至哈爾濱迎接洵貝勒 
[電四（北京）]  
　　度支部澤尚書電咨各省迅速查報鹽務情形 
[電五（北京）]  
　　護鄂督楊文鼎奏派員查察洞庭湖水勢擬俟新簡岳常澧道熙楨到任再令王乃徴交卸奉硃批王乃徴仍著迅速來京 
[電六（北京）]  
　　新簡直臬王乃徴及湘學吳慶坻請覲見均奉冒來見 
[電七（東京）]  
　　日本内閣總理大臣桂侯爵昨在帝國議會陳述日本政府對外對内施行政策之方針其要旨謂現今日本與有約各國之交誼益加親密觀於日本與英國之交際殊足徴信西一千九百零九年日清兩國以好意的互讓之精神締結協約解决滿洲問題余信列强必承認日本以誠意實行開放滿洲門户機會均等之主義緊要新聞一 
[廷尚書對於司法獨立之意見北京]  
　　法部廷用賓尚書近日到部檢查新定各條例及該部與大理院之分權各事大不滿意曾云無論新章舊例法部權已被侵損殆盡於此而欲籌辦司法獨立誠戞戞其難之矣司法獨立非先自京内始不可又向左右各堂丞參等宣言本堂膺司法重任際此改革法律之際本堂深願新律完善以冀他日與各國改訂新約至於全國設立之審判廳施設一切萬不可少有缺陷本堂嗣後當設法遴選妥員赴各省調查各州縣監獄是否改良惟京師裁判司法實全國之模範現雖未盡完善然在改變伊始尤望各局 
 
 

Page 4

 
 
　　人員講求進步而部内及各審判廳經費從前有鋪張虚糜等費亦宜酌量撙節以省財力 
[澤尚書清理財政之手續北京]  
　　近日政府曾與澤尚書面談清理財政之事謂外間紛紛議論槿并毁及監理官有才力不及辦事任性之語澤尚書答云各省督撫向以成案爲例難免有不實不盡之處今清理財政内有本部督催外有監理官查考旣難因循而出入欵項清造表册實報實銷亦難滿意此蜚語之所由起也　　澤尚書日昨會商左右二堂謂清理財政處關係重要事務繁多非有熟諳財政資望較深者不能勝任擬以田賦司正司長核捐處署總辦叅議上行走郎中林景竇充督催理政處事務常川入署督催各科事務以重責任所遺田賦司長一缺派定庫長郎中文綬署理又所遺核捐處署總辦著派員外郎奎廉署理遞遺帮辦著派郎中閔荷生署理遞遺管股著派郎中鄧慶禾署理 
[澤尚書清理鹽務之手續北京]  
　　督辦鹽政大臣澤 
公電咨各省清理財政官云鹽務正課各欵理應各監理官兼管其各省督撫奉旨授爲會辦職任綦重尤當加意維持督同財政官悉心經理並將鹽務各欵核實報部本尚書不另派員以節糜費該督撫有直接權限之責必須加意整頓以保財政而裕餉源 
[湘省京官開湘路談話會北京]  
　　昨日湖南京官爲湘路公舉總理柬邀郵部汪伯棠侍郎梁燕孫李季高王司直林蕙廷等叅議開談話會於六國飯店並邀民政部汪袞甫參議因汪前以考察諮議局赴湘瀕行時湘中諮議局議長譚組安太史商會總理龍研仙觀察等曾以公舉總理事懇其代陳於徐尚故也聞是日惟李叅議一人未到湘中京官王廳丞世琪鄭侍讀沅黄侍御瑞麒袁參議思亮等約十餘人均到塲料理其事汪侍梁叅言舉黄總理事部中已認允粤督近又有電來贊成此舉不日卽可奏派 
[東清鐵路問題奉天]  
　　俄東清鐵路公司自近年以來運輸業未見進步在路執務人員裁去已多尚虞經費之無着今值俄歷新正預算益形窘困近復組織一借欵公司社員薪資百俄元以上者扣留十元按年生息須其人他就或病故始將本利一槪領回（按此或係該公司儲蓄辦法非財政問題）向例公司中人油燭然料均領自公中現爲節省經費已一律折减但聞其報銷則仍照往年造具也並聞俄歷新正月起所有人員尚須大加裁汰已於日前接到俄京總公司明文卽須奉行東省胡匪復熾 
　　延吉廳之匪延吉土壤沃美近年來韓民渡江越墾及内省民人移墾者視爲樂土生聚遂覺日繁成熟之地延屬已達二十六萬餘晌刻延吉升府營建廓大需費甚多該府陶梅先太守出示曉諭墾民須將去年匿報升科地畝十餘萬晌補納大小租賦以裕經費各墾户以困累爲辭羣相呈請免令繳補而沿邊各地匪黨已聞風乘隙到處煽惑夥刦起事故該府境近日搶刦之案層見疊出日前并搶及邊務公署之東鄰　　哈爾濱之匪近日爲俄國新年哈爾濱各埠警隊緝捕稍鬆中俄胡匪又復肆行無忌先時俄匪專以邂逅路刦爲事係屬散匪近竟有充當兵卒身穿軍服狙伏曠野而肆其刦掠者昨俄國東清公司俄員某觀劇歸復被三俄匪截住所携鈔幣搜索一空該俄員被刦時頗知匪黨之主名當將該匪肩章認明記號回向公司請派隊往捕盡數擒獲聞擬處以重刑　　黑龍江之匪今冬東省向北各地降雪尤大爲近年罕見松江北岸賊匪多乘扒犂縱横來往飄忽如風該匪每黨十餘人五六人二十餘人不等其行刦時亦有一二乘馬賊前導而扒犁賊隨之者至夜間則乘馬賊執燈前行該匪皆服警服軍人服絶似官中兵警軍隊令人難辨京師近事 
　　資政院議員原定三格一碩學通儒二納税多額三諮議局議員互選現據各省將選定議員先後電告到院倫貝子親加查核大抵屬於第三格者居多其一二兩格寥寥無幾故對於此事頗不滿意云　　陜甘總督長制軍昨遞封奏兩件一係奏到任接印日期謝恩攝政王閲後卽硃筆批知道了陜甘省分邊遠一切新政須察看風土民情因勢利導化誘愚頑妥爲籌畫毋負委任之至意一係奏災區放賑撫恤摺又批覽奏深爲欣慰來春仍須妥酌賑撫以期民困皆蘇　　學部日前電行各國出使大臣略云准資政院咨開查本院奏定碩學通儒選舉本院議員章程内開學部應咨行出使各國大臣於留學生及僑民内選其與碩學通儒資格相合者各蒐訪一二人開具姓名年歲籍貫簡明事實及保送人姓名官職於選舉年分二月以前咨送資政院查 
 
 

Page 5

 
 
　等因相應咨行各大臣查照奏定章程妥爲保送於明年二月以前一律覆部如查無合格人員届期亦須詳細聲明以便彚轉　　軍機大臣上月二十九日同於散值後赴三所侍議探其所議之事係爲明年開印後先就三所内擇一寛闊殿宇召集軍機大臣大學士各部侍郎等每月分三期試行御前會議並擬由憲政編查館會議政務處諸王大臣仿照統計年鑑辦法編定全年政事彚編交由官報頒示天下惟是否决議尚未探悉　　軍諮大臣濤朗兩貝勒日前特交諭軍諮使馮國璋議案三項略謂現在軍制雖較前進步然亟湏改良之處甚多一糧餉近來侵扣等獘雖極力整頓仍有不實不盡之處一軍械各省軍械曾經改良然尚不能劃一三軍令各新舊防軍號令各殊遇事不能聨絡以上三項於軍政關係緊要亟須與科員詳細研究辦法以便施行　　廷尚書近日披閲貽榖全案嚴詞向原審各司員云此案分兩大叚曰贓私曰妄殺　勤先後二奏甚清晰二罪俱發科其重者但查其殺丹不爾全案曰槪可想見曰難保曰若非曰何敢等公牘全屬仿莫須有三字故套羅織丹丕爾故入其罪以殺人其中并無疑竇何致瞎宕經年而不定擬甚不可解各司員均屏息而不敢對近日貽之親友均代着急　　度支部尚書澤公以印花税業已實行亟須妥愼從事以免愚民有反對之舉動昨特徴取此項説帖有本部漕倉司主事恩沛條陳請於各省印花税分局與度支部直接辦事以專責成　　變更奏疏公文體式一事前有　此議者當時爲張文襄所阻政府昨又提議以自籌備憲政應行　閲及交議之件數倍於前擬實行前議仿日本制度除大典賀表外一切摺奏統以　明直捷爲定格不得調弄詞鋒以襲故套凡京内外上下公文一準此義　　吉林交涉使司鄧邦　司使到京後於二十九日下午一點前至外部與梁尚書聨侍郎會話約兩小時之久探其所談各政係關於布置間島及關税釐捐並各項需欵事最後又屏退侍從密議十餘分鐘係爲條約事件内容未詳　　都察院各侍御於夏間曾有設研究所之議嗣恐彼此意見不一耳目旣多轉不免有所洩露因而中止現復提議仍擬設立研究所遇有重大案件公同研究以厚勢力惟先當劃清界限凡關於個人貪贓徇私枉法等事但訪聞確實卽可由一人奏叅無庸聨名敗壞公益貽害大局如外交曁路礦等項須聨名奏劾合力揭參者則先經研究必有三八以上畫諾方能具奏現正組織一切並須請堂憲奏明立案東三省近事 
　　協約之影響日本南滿鐵路營口車站向在牛家屯北距港埠巿街十有餘里而我國京奉支線之營站則近在河北僅隔一水是以往來　榆一帶之客商貨物由京奉者居多因之該路生意頗不寂寞近自南滿鐵路車站援據約章移至新巿街後往來頓便復免渡遼之跋涉每多舍彼就此致日來京奉車站生意異常寥落所受影響蓋非淺矣　　營口金融界危象營口平日巿塲金融向以爐銀爲操縱爐銀名目不過虚位其所取信於人者皆恃三六九臘四卯期存欠一律歸現故能相沿至今視爲通用之銀法今臘月一卯期照道廳兩署定案應以小洋八十一元歸現而本埠大小各商家無不同盻望乃及初一日卯期已届而巿價仍祇七十六元有零翌日其數更减上海滙水每千兩刻已倒加至七十五兩之多爐銀價值大爲墮落而巿面情形亦有岌岌堪虞之勢　　伊藤案之新史旅順日本官署昨接其京城電音謂關於剌殺伊藤案内近又有新事實發見由日本駐韓統監府府遣派酒井及警視杉山氏率領憲兵中佐等人業於初三日到旅會同都督府法院提案審理其内容甚秘外無知者　　俄商抗税交涉案俄人克夫在富拉爾基開設洋酒燒鍋已五年于茲該商自開　以來銷往黑河齊都滿洲里雙城子哈爾濱海參崴玻璃等處常年貿額達二十餘萬盧布照我國税章該商應納捐銀二萬餘兩前經交涉局曾會辦面諭遵繳課税該商以欵鉅又以從前未曾傳知爲辭迄二次面諭始允通融繳納經撫憲轉飭民政司前往催取乃該商頓違前議請從今年起徴又請俟欵裕再行納税復經交涉局照會駐江俄領事飭催該領覆謂該商抗捐實属可惡本應嚴令輸納惟貴國已逕傳該商先時并未照會本領事未免有逾權限仍請貴國逕向該商交涉本領事不得干預等語聞現在此事尚無頭緒　　海軍大臣定期來奉東省督撫曾電致駐俄薩欽使詢問海軍大臣洵貝勒薩軍門何日由俄起程來奉昨已電覆兩帥謂兩大臣于初八九日准可抵奉兩帥遂諭令交涉司韓司使迅將公署預備之行台趧緊辦妥以便兩大臣駐節　　邊員之醜態延吉邊務公署謀略科科員袁某昨與范譯員在局子 
 
 

Page 6

 
 
　　街三福班妓院内因爭風起釁互相攻訐范诋袁科員將謀略科機要洩漏於外袁詆范私受日人之賄爭執移時各願振起其尚武精神將性命一擲爲决鬭之戲以取彼美一憐鬭罷袁大獲全勝范譯員頭破血流左腿中刃傷事爲吳督辦所聞擬將該員等一併撤差驅逐　　德領事分疆治事德國駐東三省領事已設兩處一在哈爾濱一在奉天向未分定界限近由兩領事議以黑龍江全省并吉林之東北道西北道兩屬曁東南道之琿春穆林等各屬所有交涉事件由駐哈領事管理其奉天全省並吉林之西南道曁東南道所屬之延吉額穆等界如有交涉事件歸駐奉領事管理已照請三省交涉司查覆有無窒碍以便决議時評 
　　國會談一 
　　十一日請願代表五人。晋謁各軍機。除世中堂外均延見。　　鹿中堂曰。國會如何。代表詳爲解釋。又曰。諮議局已設。則何須乎此。代表對以因須民選。又曰。選誰人。代表言現尚未選。鹿乃將上書稿留覽。　　是鹿中堂尚未知國會之所以爲國會也　　戴中堂曰。法未備奈何。代表言憲立法自進。又曰。國會速開有流弊否。代表言諮議局亦初開。尚無流弊。　　是戴中堂已知國會之所以爲國會。而於其利弊。尚疑信參半也。戴中堂見解。較鹿中堂已高一級。　　慶親王曰。君等來京。足見國民愛國。甚善。我亦國民一分子。當表同情。　　是慶親王已决知國會之有利無弊。故力表同情也。慶親王見解尤高戴中堂一級。　　那中堂曰。此舉我所素願。諸宜久持。如有効力。亦甚有利於外交。　　是那中堂非特已知國會之性質。并知國會之效用不待代表請求。而早爲其所主張者也。那中堂見解。更高慶親王一級。　　觀此寥寥數語而樞臣程度之高下已見雖。然鹿中堂之未知國會爲何物也。一解釋卽知。戴中堂之未明國會利弊。也一辨論卽明。若慶邸則表同情者。那相則素主張者。總之皆無反對者也。特未知世中堂何如耳　　國會談二 
　　資政院倫貝子之提議曰。此事關係重大必須詳細研究預計資政院開會匪遥。擬將此問題。作爲開院第一議案　　是倫貝子已知國會之利。而猶未敢驟然决其可行也張人駿等四督撫之聨名電請曰。請贊成速開國會。是張督等已决知其可速行者也。其立説較倫貝子進一層海軍大臣洵貝勒之電告濤朗兩貝勒曰。各省聨請速開國會歐人喧傳已徧應請攝政王俯順與情。匡救時局萬不可輕信人言。致生阻力。　　是洵貝勒非特知國會之决可速開而又懼反對者之阻撓故先以此破攝政王之惑也。其立説尤較四督撫進一層觀此則非特樞臣贊成卽督撫亦贊成矣。更非特督撫贊成卽親貴亦贊成矣。然則國會之成在旦夕間。特未圱賢王之意何如耳。　　記者將以此占中國之命運 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　愛國海軍義捐開聨合大會詳誌安慶 
　　皖省自高等學堂發起海軍捐旋經法政師範各學堂共同組織勸募海軍義捐會訂定章程公請敎育總會會長及書記會計兼任職務復由該會聨絡各團體組織大會巡警道卞觀察以學生如此愛心我輩行政官何可獨後乃鋭身自任發起朱中丞首先承認並議担任其欵乃復議定草章會同官紳商學軍警六昇使各爲一幹部由六幹部組織聨合大會一月以來迭經本報詳誌而六幹部亦復以次成立乃于初八日假座樂羣茶園開聨合大會會塲一切布置皆由卞觀察担任（約費二白金）並派親信僚屬爲庶務員會同軍學各界悉心經理會塲敷設完備並由英山傅維心君（警界庶務）建議於初七日大張海軍義捐會旗幟用軍樂前導巡遊通城俾衆共曉翌日到會者自朱中丞司道以下並紳商軍警各界共計四五千人惜會塲太小後到者皆不得入内會塲職員及會員坐次皆按六界平均分配茲略舉會塲秩序如下（一）摇鈴開會奏國樂全體起立致敬三奏畢（二）學界主席吳君季白報告開曾宗旨謂吾國大弊在彼此聲息不通今日以六界共同組織此會實已盡國民之全部故開會主旨首在聨合過此以往能如今日全體一氣則官知衛民民知愛國立憲前途大可賀矣（衆拍掌）（三）警界庶務傅君維心宣布會章並述章程大意略云本會職務不在勸募不在收捐惟在維持六界之統一稽查六界之成績以使捐務發達故六界義捐會皆名爲勸募會而本會獨以聨合名（四）各界勸募報告組織情形並捐欵大數（五）軍界余協統報告謂軍界組織情形與各界微有不同現對於此會一律破除階級但能輸捐卽一律平等爲會員其組成要素自協司令部督練公所以至各標營陸軍小學測繪學堂城守等營水師協各兵艦均在其内現在開辦未幾捐數尚不甚多然軍人對於此事以其關係至密無不踴躍輸將現計特别捐一千三百二十五元小洋五百二十六角常年捐以人數計約近一萬串左右（六）學界高等學生汪淮報告學界組織情形云學界成立已久組織大槪均已深知無庸縷沭現在捐數特别項一千一百元常捐照人數計算約計三千串左右此外各屬中小學校尚無報告俟彚到時再爲宣佈（七）警界張伯寅君報告組織情形略云警界組織與軍界略同惟自省城巡警道警務公所高等巡警學堂敎練所各區委員長警等以及各屬警務局所現在各屬接到通告未久尚未報告前來惟就省城内外捐欵大數略爲報告計巡警道特别捐一百兩以下各科長科員區官巡官五百元常年捐錢共一千七百二十串道憲常捐較本會常捐加一百倍（每年一百八十千）（八）商界主席張君杏書報告（由鄭子惠代表）商界成立未久捐欵尚無成數現在組織大槪以商會曁各業董事分業募將來捐欵自可成一大部（九）紳界主席趙君曾重報告（由韋格六代表）紳界最爲渙散組織較難暫就諮議局及農工路礦兩會分别組織捐數尚無一定惟辦法則分有定無定二種有定者則照各人所受歲俸扣一百分之一作爲捐欵無定者聽人自認（十）官界主席豫太守報告官界一會甫經成立捐欵尚無成數惟旣深受國恩對於此事自應非常努力以無貽各界𤍽心君子羞（十一）朱中丞演説派委督練公所司法科員孫君純齋代爲詳解尤覺淋漓盡致（十二）吳君季白報告謂中丞爲本會正會長以中丞對於此事異常𤍽心同人等正資提倡朱中丞如有升調本會卽速開會另舉接充全體鼓掌贊　演説未竟突有數人高聲認捐一爲標營副目沈求鼎認特别捐二十元一爲巡士某君認十元尤奇者有一瞽目老丐年六十餘名馬經法捐錢八百一十六文又一老丐名潘靜斗捐錢一百文自丐囊取出破補手巾内零碎散錢皆其乞得者也當由孫君純齋報告大衆全體鼓掌巡警道親賜紅絨球一顆以爲乞丐愛國者榮（十三）商界周君兆熊謂今日之會瞽目老丐尚能捐錢到會諸君非官卽紳程度無不高出老丐之上倘不努力捐輸則直叫化子之不若矣（十四）摇鈴散會奏軍樂三呼萬歲聲徹通城攝影而散所有朱中丞以下之演説詞篇幅較長者另錄本報第二張 
[德清鄉民閙漕之慘歷史（續）]  
　　本月初三日風潮劇烈之際距離縣城約十里之塘灣村突來盜船一艘共十四人初意擬刦該村某富户因是晚風狂雨驟祇得就近打刦江邊某姓家入門後一無所獲反被鄉鄰驚覺鳴鑼喊捕當塲拿獲一人其餘十三人拚命逃人船中怱怱解纜不料對河塘涇警心局（係鄉人自設之團防）聞鳴鑼報警知係盜匪卽向河岸開鎗接應盜在船中見兩面夾攻心慌手亂致全船浸翻立時淹斃三名其餘逃入蘆葦叢中天將破曉始各由縣城穿過卽於初四晚糾集餘黨意圖報復仍被鄉民拿住二名於初五日辰刻捆送縣署不料姚令因漕務掣肘之際無暇兼顧拒不 
 
 

Page 11

 
 
　　收納鄉民無奈將三盜帶回立用土法支解之同時警心局亦獲一盜聞縣中不收立刻杖斃並將眼珠挖出慘酷情形不亞於對河三盜之支解姚大令老成持重和平有餘幹練不足以上所記誠不能爲賢者諱然此次縣城幸免激變保全幾許生命其功亦不可没緣東鄉農民一月前早已集議决定與官紳蠧吏爲難並有某獵户慨允訂盟萬一官兵恃强開槍吾輩願衝前敵（按某村煙灶千家居民以獵鳥爲營業風氣强悍團體堅固爲首者向有義俠名從未滋擾鄉里一草一木所有軍械一式線槍每户備船一艘獵具全備湖人名之爲打鳥船）自二十七日起此項船隊羣泊下舍地方靜候消息預備與官兵對陣幸姚令始終力持和平主義否則德清早已糜爛矣分類新聞 
政界 
[咨請嚴革各屬陋規安徽]  
　　度支部以現當清理財政之際所有各署局所慣習陋規均應悉數提出呈由清理財政局核明彚呈報部以憑查核自飭之後倘再有隠匿以及私收等情弊一經覺察定行叅處不貸等因咨請皖撫院通飭所屬一體遵辦 
[批示學生誤傷人命辦法蘇州]  
　　金陵某學堂學生張邦超誤傷同堂學生以致身死業經上元縣驗明屍傷通詳各憲並以事係過失殺人請從寛辦理奉督撫憲批云此案雖係過失殺人亦應照例審擬辦理未能含糊仰臬司會同提學司轉飭該縣迅速電催屍親到案並提同張邦超訊明通詳辦理 
[移請催領度量權衡新器杭州]  
　　浙省設立度量權衡總局後各府廳州縣應用此項新器迭經飭催大半未據查報本日由勸業道移行釐餉局略謂案奉撫憲札開藩司會同敝道詳稱查明浙省應領用度量權衡新噐各屬衙署局所開具清摺請示等由奉批如詳辦理仰卽查明尚有應領新噐之各署局所催令開單報由該道核明彚開清摺詳候分咨立案等因奉此查浙屬各總分釐卡曁各認捐公所應領度量權衡新器數目尚有多處未據呈報等因除咨明藩司外相應備文移請貴局轉飭全省各卡所迅將應領新器若干開摺呈報以憑彚核詳咨交涉 
[大阪公司租地之糾葛安慶]  
　　南洋大臣張制軍復日領事函云接貴領事官來函以張子川所欠大阪公司債欵業已清還將田地購回該公司尚欲爲設立碼頭請租一相當之地本大臣均已閲悉查張子川與大阪公司糾葛純係債務原不能牽入租地辦法至該公司碼頭是另一件事蕪湖租界内如有地可租該公司本可照章辦理如欲於租界外展拓地叚實屬礙難辦到應請轉飭該商知照 
[請禁遊歷人員深入險境黑龍江]  
　　海倫府王爵三太守呈文公署謂倫境荒闢初開山林深密一切道路尚未開通謂咨外務部照會各國公使勿令遊歷人員冒險赴此荒僻處所以免疏虞致釀交涉少帥以江省荒僻豈止海倫一處如不准外人入境則於約章不符倘游歷人員遇有危險情形地方官亦有勸阻之貢仰卽照章辦理所請批不准行軍界 
[督練公所總辦幸未出醜蘇州]  
　　蘇省督練公所總辦袁觀察烟癮甚深經前升撫批飭限期戒除日前觀察以業已戒除斷癮情愿調驗等情禀奉護撫憲陸中丞飭調入禁烟公所查驗觀察卽於初八日進所十一日出所三天期滿尚無烟癮現已由監驗官謝鍾二太守等具結禀明各憲矣 
[統制治軍以信之美談武昌]  
　　鄂省張虎臣統制因派往石首等縣防範災民之步隊三十標第一營出防日久前曾禀准改派四十一標第一營前往替換嗣因該縣官紳紛紛具禀謂三十標一營在彼防守得力請免更換業奉楊護督核准在案茲查該營原係暑月出防現在天氣嚴寒若再留防各兵弁必多怨疑况軍令最重實行旣已檄飭預備撤防似應暫令回省以期有言必信昨特具禀護院請仍將該營撤回如該地緊要必需派隊分防再相度情形另派他營前往當奉楊護督批允照行學務 
[澈查台屬學務之原因杭州]  
　　日前台屬各屬太平縣紳學界陳謨等聨名具呈提學司謂現值預備立憲首重敎育辦理學堂敎科亟應完全方能收儲才之效詎該邑宗文學堂經費充裕開辦數年查無貫效總理金秉理徒事粉飾門面於敎科全不關心學生寥寥無幾來去自由秩序漫無尚敢朦罩視學員虚塡一覽表種種腐敗足爲敎育阻礙環請澈查整頓等情到司袁文宗以該紳所禀如果實尚復成何事體本日嚴札太平縣尅速會同勸學所查明舍秉理管理敎育是否合法在堂學生實有若干經費有無虚糜迅速詳晰禀復學務關係地方官考成毋稍玩延粉飾有違本署司切實整頓之意是爲至要 
[濟寗設立簡字學堂山東]  
　　簡字學堂原爲貧寒子弟而設日前濟寗查學員夏君笠舟協商丁直牧組織簡字學堂四處請敎員四人每人月薪八千按敎科書日授十字現已一律上課合四處學生已至百人之多由此進行亦敎育普及之朕兆也實業 
[通飭各屬籌辦手藝傳習所杭州]  
　　勸業道董季友觀察近日通飭各屬略謂農工商業同爲富强根本然必先精製造而後原料不至輸 
 
 

Page 12

 
 
　　出於外邦物品乃得競登於廛肆是工之爲業實介乎農商之間較農商尤爲先務本道受篆以來考見浙省地方凡人家日用器具無一不仰資於洋貨而土貨之製造微特新器絶少發明卽舊器亦漸趨窳敗技術旣窮則行銷自不解不滯行銷旣滯則工價自不能不廉馴至生計愈絀貧民愈多懦者或流爲乞人强者則入於盜賊坐使東南富庶之區等於澆瘠是不能不於工業之失敗三致意矣本道職司勸業提倡工藝責無旁貸而管窺所及竊以爲浙省現在情形不但工業急於農商而且手藝急於機械製物需資較鉅惟手藝則僅須資此一手一足之烈最易收普及之功而於無業貧民更爲切要現經詳定撫憲就前農工商礦局舊有停辦之工藝傳習所了方改辦手藝傳習所專收貧民子弟雇用丄頭分授木器竹器油漆縫衣手巾皮鞋洋襪肥皂洋燭罐詰等項並令兼習粗淺國文算術理化諸科務便畢業之後各能自謀生計庶地方多一工人卽少一貧民我國多一土貨卽少一洋貨將來輾轉傳授則精於手藝者日益多卽地方盜賊之風亦可日戢除詳報農工商部外合行通飭札府卽便轉飭所屬一律遵照籌辦雜記 
[牝與牡與抑人妖與蘇州]  
　　元和縣於某日拿獲拐犯一名到縣提訊據供徐姓湖北人年三十一歲向在閶門外某營當勇二年有餘堅不認拐該縣吳大令喝令笞臀迨脱下褲子始知徐係女身邑尊大爲震怒卽令改責籐條數百據供爲徐吳氏丈夫徐某已故多年貧苦難過遂改扮男裝到蘇當勇後遂誘拐某姓幼女價賣等情大令立飭將徐吳氏釘鐐收禁定以絞罪昨日解奉臬司左廉訪親提復審定案惟該犯婦徐吳氏到臬轅時仍以男子裝束脚穿洋式皮靴毫無女子形像卽伴犯婆等亦云該婦在監並不自以爲女時向同監年輕女犯摟抱作樂亦可云奇事奇聞矣 
[蘇鄉又出搶刦鉅案蘇州]  
　　蘇鄉離光福鎭二里餘之費家湖頭地方申姓祠堂内近設收租帳房已收有洋千餘元之譜本月初七晚突來盜匪二十餘人各持器械打門入内肆行搶刦有收租司帳某甲喊捕被匪用刀威嚇戳傷頭面匪等卽將租洋千餘元全行搶去並搜刦衣服等物逸出翌晨申姓卽至省城赴縣禀報經吳縣陳介卿大令於初九日親詣該處勘明情形派捕四出查緝茲聞該處人云費家湖頭地方卽年緣募山脚卜山僧某富有財産聞招各處客民來山墾荒此次之案卽係客佃中之人所爲然亦未能指實云 
[漕倉大賭之駭聞杭州]  
　　杭州仁錢二縣開征冬漕風聞湖屬閙事特派親兵隊駐防外並有内河水師及武林軍常川梭巡防衛周密而鄉民輸納亦較往年神速書差幕役無所事事羣集聚賭由仁和庫房惠煥章之子惠乃純爲首糾集征收幕友及錢糧門稿本署辦公書差日間在霞灣巷李延慶家中夜間卽在漕倉伙房每次輸贏至二三千金之巨初八日爲錢糧門稿徐福勝挑塲之期詎有某君訪友前赴該倉入門突見所謂牌九麻雀黄豆等項多至七桌人頭如鯽揮金如十五花八門如入龍宮寳庫不得不令人嘆觀止矣 
[災民慘狀之堪憐江西]  
　　各省災區荒民於上月底紛紛來省沿街乞食日見其多男女大小多半以破棉蔽遮身驅哀鴻慘狀甚屬不堪本月朔南新兩縣開施粥廠該災民等領食者居十分之四雖一時之幸遇而際此嚴冬暫時鼓腹轉不免有號寒之嘆清談 
[女學生制服問題]  
　　實行歟虚文歟　　女學生制服。今日已奏定矣。然不知各生于此。較之往年奏男生制服時。其觀感何如我將以是觀今日之學生　　女學生制服。今日已頒行矣。然不知學部子此。較之往年頒行男生制服時。其責望何如我將以是觀今日之學部　　抑又聞之。提學司者。學部耳目也。今旣有此制服。則各省之學司。其果能迫令與。找將以是觀各省之學司　　雖然各省女學校。亦孔之多。其將如曩日制定男生校服時。等之若有若無間歟。抑亦鑒于前此覆轍。一變而實行與。我將以是觀各地之。女學校雜著 
[嗚呼三韓之氏氣]  
　　三韓之人。夙具奴性。自唐代以來。臣服中國歷有年矣。甲午之役。反顔事日。雖至君主被廢統監設府而不悔。伊籐被刺。盈庭震驚。其君主親詣統監邸。引咎謝罪。觳觫堪憐。茲悉又有自稱韓國十三道地方民衆代表臨時會總代渡日赴弔。上日相謝罪書一通並致祭伊籐公文一篇。奴顔婢膝。畏威懷德。稍有人心者讀之。罔不髮指眥裂叱爲束亞大陸之涼血動物鳴呼以如此之民氣。而欲其國之不妄也得乎謝罪文韓國十三道地方民衆代表鄭寅昌宋鶴昇等。誠惺誠恐。百拜上書于大日本内閣總理大臣桂太郎閣下。伏惟我敵邦民庶。蠢蠢睢睢上未蒙敎化之霑。卜未待開明之進。無以報答天地生成之恩矣。適届大日本皇德隆盛。有我太子太師伊藤公出。志切義務。内作一國股　之良外。念鄰邦唇齒之勢。注意平和。頭及保護。魏勳廣澤。惟我國民之所仰戴矣。不意天不假年。中途徂逝。鳴呼痛哉。此非惟民衆之追悼。實係東洋之氣數迺者我敝邦十三道地方民衆。靡不驚怛靡不悚煌。爰發布告公共團曾。萬口和附曰。今我故文忠公伊藤私之逝也。惟我　疆土全部生民。合宜赴弔略伸微冲。而但勢莫能致。爲我代表者其誰。並收物議。若不佞等猥被選定敢庸馳進。伏惟閣下任重補袞。務在善憐。敢冀將此蕪辭。上達天陛。卜鑑敝邦民庶之情衷。千萬幸甚。明治四十三年一月韓國十三道地施方民衆代表謹上　　答文維大日本明治四十三年一月某日韓國十三道地方民衆代表臨時會總代鄭寅昌宋鶴昇等。謹爲文致祭于故樞密院議長從一位大勳位韓國皇太子太師文忠公伊藤公　墓下。曰富士毓氣太和華英。篤生我公。旣哲旦明。政治大家。揣摩達觀佐日興覇。監韓使安。東洋平和。公旣自任。滿清籌略公旣殫心。豈期中途遽遭凶音嗚呼痛夫天不祚矣。神龍藏矣。砥柱折矣。嗚呼痛夫。天下溺矣。顧惟我韓。實蒙多力。八域回憤。萬姓咸慼。團體齊起。代表斯定。越海匍匐敬伸微誠瞻拜佳城。有涙泉湧。非直爲公。爲東亞痛嗚呼哀哉。余之生平所冀者。恆欲伊藤公存時而謁矣至。此今日墓卜之拜尤痛痛痛。嗚呼。痛哉公去之後。東洋殆矣。韓民失怙矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[安徽海軍義捐大會演説詞]  
　　朱中丞演説今日爲海軍義捐開會之日諸君子以使者忝爲此邦行政長官承以監督相推具徴公誼蓋國家爲人民之集合體國家之强弱視人民團結力之强弱以爲衡苟人民團結之力至强則雖外界侵襲之勢潮湧山壓不能摧吾一毫若人民不能團結譬如碎硃散沙不必有外力相摧固已分崩弛析而不能以終日矣吾國從前習慣人民以不干國事爲義故其愛國之心甚薄團結之力正微雖然此非吾民程度之不及數千年風俗習慣相推相激而成之也比年以來士大夫感于時局之危迫頗洞悉國家與人民之關係類能奮起以圖國事此實近年民智程度之進步國家之轉弱爲强必于是乎賴但空言不足以濟變國勢危極財政困難一切幹旋之要尤非賴資財之實力不爲功近來國用之最鉅者莫如外債賠欵及創辦海軍皆財政極大之問題賠欵一日不清則利息日增磅虧日重吾人之負担日益深海軍則强國之基礎國家之命脈係焉但成軍立學購船造艦築港修塢一切規畫經營皆非絶大之欵項不可各省倡議國民捐亦有日矣唯民力甚微杯水車薪尚無濟於實事然精衛塡海愚叟移山固不得以力微而自阻但使萬衆一心衆志成城終有見功之一日今海軍捐之議發起于我皖學生得敎育總會竭力提倡各學堂學生竟能省約日用每人逐日數文以期積少成多其堅忍之誠實可嘉尚又聨合官紳商學軍警各界以爲一體同心共濟氣魄宏大願力堅深實爲安徽之特色使者躬與茲盛有榮施焉惟區區之意尚有所奉商者以本會初定名愛國海軍義捐聨合會尚覺稍有未洽何則凡屬一國人氏皆當團結一致官紳商學軍警各界之當聨合爲一體久矣豈待創議捐輸始言聨合今旣集合各界聨絡一致以共濟公家之艱難顧名思義當名爲愛國公會而海軍捐一事卽爲本會進行之方法將來如國債捐或其他公益之舉一槪歸于愛國會之中則綱舉目張自有條而不紊似較聨合會之稱名義益形拓張宗旨益形堅確此使者區區匡正名稱之意也現今國步艱難朝廷宵旰正賴人民羣策羣力以爲後盾更望同人堅此忠耿剛毅之風實力共圖進步官紳商學軍警各界各自脚踏實地殫竭血誠以貢獻于國家必使國勢蒸蒸日上轉危弱爲富强而後不負吾人愛國之初心今日之海軍捐猶止其一端也惟諸君共圖之　　卞柳門觀察演説海軍一事爲吾國今日最急之務與吾人實有生死存亡之關係何也吾國領海權利盡行喪失沿海及内河航路外人兵輪艦隊皆可任意往來平和之時尚無緊要一日外交决裂則各重要都會如湖北安徽南京廣東等處皆非我有矣諸君思之危險之事孰過於此今學界發起此會實爲先得我心鄙人非常欽佩惟恐有不能普及不能持久之處則有負發起者一片苦心望諸君共肩重任努力前進必使海軍克底於成我中國升爲第一等强國則今日到會諸君皆爲中國莫大功臣實與德國撒爾母親王之創立海軍會東西相映撒爾母親王已因全國頌功鑄有銅像以爲海軍紀念諸君果能勉力則一吾國之撒爾母親王也云云（全體皷掌）　　舒鐵香君演説今日之會爲我國民程度猛進我國將日臻富强爲世界第一等之徴何也此會合全體國民之𤍽心而成此一大盛會爲吾皖歷來所無全體旣如此𤍽心則海軍一日不成諸君捐欵卽一日不止海軍之成計日可待也海軍旣成他事均如此辦法無一事不可爲安有不爲第一等强國者惟鄙人對於此會有三種感情一可恥一可憤一可喜可恥者何日本三島小國居然爲海軍强國我國土地人民不啻數十倍而以無海軍之故致世界列我爲三等國可恥孰過於此可憤者何我國非無海軍也吾皖李文忠公在北洋時早經組織成立徒以甲午一戰被殲于三島致世界謂我無海軍而一切領海權利喪失凈　外人一舉一動皆足以扼我吭背且世界各國已紛紛组織空中艦隊矣吾國並海船而無之可憤孰過於此可喜者何吾國政府迫於趨勢尚能决議興辦派遣親責從事考察而吾民於此復組織如此大會以速其成則海軍之國旗不日風翻于世界可喜孰過於此（間有聲隨泣下之語全體爲之動容皷掌聲若雷動）本埠新聞 
[法領取締茶肆章程]  
　　法總領事出示云爲議立茶肆章程事照得公董局于西歷一千九百零九年三月五號及十一月三十號議定照公董局于一千八百六十八年四月十四號之第九第十四兩條例釐訂茶肆章程定于一千九百十年正月一號實行今將各欵開列于左一所領執照祇准自用不准借給轉售與人二肆内不准酒醉口角滋擾及賭博等事三肆内不准任意喧嘩致礙近鄰治安四各肆每晚均須十二點鐘閉門五各式燈盞如檯燈及自來火燈等類裝設之處至少須離板壁及木器等類二尺之遠六肆中各門均須向外開出惟不得佔越路線七預防火患各處亟宜妥設以便座客易於逃避八捐務人等可至各肆内稽查捐務事宜以盡職守九在差巡捕人等可隨時入内稽查一切惟不得任意在内飲喝十如　以上章程者罰欵至洋二十元爲止倘迭次故犯者加倍斷罰其執照亦能暫時扣止或全行吊銷十一執照費以茶肆之大小及檯子之多寡計算每月每檯捐銀二錢 
[更訂單級敎授練習所簡章]  
　　江蘇敎育總會附設之單級敎授練習所近又更訂簡章如下（宗旨）傳習單級敎授法俾廳州縣各鎭鄉得多設單級小學以期敎育之普及（課程）單級敎授法實習敎授（資格）以品行端謹樸實耐勞年在二十以外三十以内已在初級師範學堂或師範傳習所得有畢業文憑曾任敎員已有經驗者爲合格（定額）本省各廳州縣均得保送合格者一人由勸學所或敎育會具正式保證書證明在何處師範學校或師範傳習所畢業曾任何校敎員各省如願送學員者每省以二人爲限各由本省敎育總會或諮議局保證資格同 
 
 

Page 19

 
 
　　上（期限）一學期畢業定宣統二年二月初一日開學務於正月二十日以前報名到會（經費）學費均免繳每一人繳課業用品費五元膳宿費三十元（義務）凡學昌經本地方保送代繳各費者畢業後卽回本地方籌辦單級敎授練習所以一期畢業爲度 
[冒取月份牌之禍端]  
　　住居西門内之周蓮榮昨將洋文信一封加蓋南京路敦慶隆號圖章持至九江路卜内門洋碱公司索取月份牌當經該公司飭人至敦慶隆詢無其事知係冒騙立卽報知總巡捕房派控鍾星南與一百八十三號西探將周拘住令周乘坐東洋車前行詎周情急在車内取出洋刀自剌咽喉迨至捕房捕頭見周頸内鮮血淋漓解衣驗明送至仁濟醫院醫治旋飭中西包探至城内在周家中抄出敦慶隆假圖章一個遂卽帶回捕房存候解廨訊核 
[中國女子體操學校舉行畢業]  
　　愛而近路均益里中國女子體操學校創辦以來已及年半照章本科第一期學生應行畢業日前由滬道札委海防廳查司馬蒞校考驗昨卽舉行畢業式特請滬道授給文憑計畢業者十五人（最優等）范慕英紀國振許存沙選華周儆柔周萍華浩吾（優等）殷壽仙（中等）趙組雄朱庭靜周組英李組俠李達文王林蔭 
[豆米業公學推辦商業學堂]  
　　豆米業公立小學係由上海油豆米業同人籌欵創辦本年竭力整頓益臻發達茲聞明年尚須推辦商業學堂以爲實業敎育之先導云 
[調查土行之進行]  
　　蘇省禁烟公所派員來滬調查華界各土行銷數及行主姓名曾誌前報茲悉潮帮各土行業已查明共有二十七家至本帮若干户及各行銷數尚須次第調查云 
[批飭押追欠欵]  
　　滬道蔡觀察批恒德莊等禀云此案繳存公廨銀一萬兩旣未送交商會仰會審官尅日解道核辦一面催提戚桐芬從嚴押追責令赶將其餘銀兩勒限設法清還其報毋任藉延爲要 
[復有匪徒攔刦行人]  
　　英租界河南路鴻源棉綢莊夥嚴俊卿前晚行經乾記弄天津路轉角突來匪徒三人一將嚴之髮辮扭住一出利刃將嚴左手背猛戳一將嚴所帶鈔票洋一百五十元攫取一同逃逸事後嚴投總巡捕房控告捕頭以嚴左手受傷飭送仁濟醫院醫治一面卽飭七號西探麥道與華探李阿三前往查拿務獲究辦城内 
[勿再健訟]  
　　滬道牌示云照得傳財興迭控陳成生藏匿合同吞没鉅欵一案現經飭據關守查復浚捕塘柴雖以傅財興投標得中實則陳成生出資承辦一向領欵初用傅財興圖記嗣傅與陳屢次紏葛經局飭理楚傅已認定以後帳目盈虧皆陳一人承任與傅無涉因遂改用華信公司陳成生圖記爲憑等語並由本道吊驗傅財興呈局立案筆據係三十四年九月所立據内載明公司各事傅財興不得與聞足見所控全屬誣揑形同索詐可惡已極如傅財興再赴浚浦局及木轅混凟定行押究不貸 
[含糊了事]  
　　范阿毛前同伊母至道署喊控著名蟻棍織機阿奎即倪阿奎誘騙伊妻范許氏即巧林與廣東阿三姘識等情曾奉滬道批飭偵探將倪拿獲發縣訊辦在案前晚經襄讞德明府提訊據范阿毛之妻許巧林供稱家住西門城内與倪阿奎爲鄰此次誘在至城外方浜橋已閉成泰昌小烟間内廣東阿三處住宿三夜不放回家並欲領往廣東是實訊之倪供詞圖賴判范許氏掌頰二十下倪阿奎姑念苦求從寛保釋 
[體恤病人]  
　　醫學研究所内外各科及針科送診本擬年終停診一月今因病家求治者接踵而來不忍揮之使去爰定於十二月二十六日停診正月初五日開診俾病人得以照常來診云 
[道批照錄]  
　　五洲藥房謝稚堂禀批此案現奉督憲札發告示飭即照缮多張徧貼曉諭即經遵照辦理據禀前情茲飭承照案繕發著即領回妥爲張掛可也 
[官事]  
　　海防同知查燕緒昨日到道禀銷會考各學堂畢業學生差南巿 
[移提行主]  
　　西門外京江公所後面洽記磚　行起火殃及鄰居二十餘家經紀前報茲經該處救火社會查明該行保有火險存貨不多應着罰銀三百兩撥充警鐘樓經費並由破災貧困鄰居十餘户聨名具禀工程局請紛撫恤昨日局中准即函致西區迅將行主移案訊明以憑核斷 
[婢女慘斃]  
　　上海醫院女醫　竹君驗得某姓家送來婢女李桂香遍身青腫且有熱毒透入肌膜無可救藥致於初十日斃命事後該女醫立即函請總工程局　究凌虐情形以示儆戒 
[商團會議]  
　　南巿商團公會於昨晚開職員會集議一切擬從明年爲始竭力改良以達完善目的 
[西探銷假]  
　　某號巡士在石街地方查見迷路男子一名身穿孝服詰其住址姓氏呆不能語當即帶至南區留候認　閘北 
[讞員請假]  
　　巡警總局裁判課員德大令堪昨因偶患感冐禀准督辦總辦請假三天以資調攝 
[自行理算]  
　　榮泰昌水菓行主帥吾庚控行夥嚴留杏私收客帳洋一百四十餘元前日由巡警總局孫裁判傳訊嚴供此項帳欵已在薪水花紅内劃抵判嚴交保自向行主理算 
[瘋子胡閙]  
　　許子和昨將薛長生扭至四路一區控稱薛拐匿小的之妻詢其有無証據則語無倫次旋由其同族許某投局訴稱子和素有心疾求請免究黄巡官准即斥釋 
[懲辦拐匪]  
　　拐匪陳二陳四前由鎭江誘拐王劉氏來滬匿居义袋角地方被巡士查獲解訊等情已詳前　昨經四路一區黄巡官覆訊明確判陳二責六百板枷號一月陳四責四百板拘　半月期滿均遞解回藉 
[未便作抵]  
　　蔡增泉控顧上達吞没生財前日由巡警總局孫裁判提訊顧供蔡亦欠錢四十餘千判顧先將生財交還再行核奪英租界 
[勸戒巡捕]  
　　英美捕房華捕張正巡官昨出示諭兩道如下（其一）照得每届年底匪徒滋生屢有持刀搶刦擾亂冶安情事嗣後在差人役務須實力稽查倘遇此種案件無論在差落差理應立即兜拿倘有拒捕等倘儘可用棍迎頭痛擊如或稍遲片刻匪即逸去事後聲　實屬無濟于事凡巡捕能拘獲此項匪徒者輕則下級升期提前一二年重則不論升期久長即可立升一級以爲留心捕務者奬頭等三道頭以及頭等巡捕不能再升者一律改賞銀洋爲此重行曉諭叩各知悉（其二）所有落差華捕暇時每赴戲園或游戲塲看戲游玩以爲在差人役任意出入不付劵資本正巡已屢有所聞爲此曉諭各捕嗣後倘有犯此者察出定必究罰不貸仰各知悉 
[西探銷假]  
　　總巡捕房十五號西探目依克請假回國又二十七號西探副頭目彭山請假赴浙屬游玩均紀前報茲依彭兩探目均已返滬於昨日銷假辦事 
[華捕調差]  
　　總巡捕房九百七十一號七百四十二號兩華捕昨奉卜總巡諭飭一併調赴提藍橋西牢當差每月各加給辛資洋一元 
[開除華捕]  
　　西虹口捕房七百四十八號華捕楊金山並未請假久不到差茲被張正巡查悉禀奉卜總巡於昨日著將該捕夘名 
 
 

Page 20

 
 
　　開除並將應領辛資一併扣罰 
[提前升期]  
　　新閘捕房七百十三號九百九十一號兩華捕及西虹口捕房一百九十九號華捕均因在差獲賊昨奉卜總巡諭將該　等下級升期提前四個月以示奬勵 
[浮屍何來]  
　　昨晨外洋涇橋河内浮起無名男屍一具山八百八十八號華捕查見奔訴捕房捕頭即飭本巡捕房將屍拖帶至浦東碼頭飭保到堂棺殮 
[取還行李]  
　　松江路一號門牌長春客棧欠租發封已紀前報昨有庽客潘秉武投廨聲稱商人由海參威來滬所有行李等物破封正内求請啓封給領寳讞員准即飭派差探前往啓封待　將行李取出仍發封備　 
[貧僧圓寂]  
　　貧僧覺空庽居蕪湖路滿庭坊街一百三十三號小客棧内昨日因病身死由棧主投報捕房派採將屍車送虹口斐倫路驗尸　飭保報縣請驗 
[邺非有意]  
　　福海路恆吉小銀樓夥張阿四昨持和銅銀盃專物至附近某押店求質當被察破投訴捕房經捕頭詢非有意圖混即行釋出 
[偷竊衣物]  
　　朱金生昨竊直路某姓家衣物當破包探顧阿根查獲拘入捕房押候究辦 
[疑及茶房]  
　　廣東路四百九十四號各棧庽客陳王氏失竊金戒等物疑係茶房竊取投報捕房派探貪究 
[失竊無憑]  
　　王渭南昨在廣東路失竊皮衣呢衣各二件王即投報捕房飭採往查嗣因　無証據斥退不理美租界 
[禀准免驗]  
　　住居　與路瑞康里之甬人董善慶冋在字林西報　爲出店素有痰厥病前日正館舊病　發暈　於地由館東命人送往醫院中途氣絶當報捕房轉送驗屍所飭保報縣請驗昨日午刻田大令蒞所即由屍妻董汪氏禀准免驗自行棺殮 
[抑何性急]  
　　許桂甫前晚乘二十三號電車至吳路淞未及停車先自跳下以致跌暈於地旋由巡捕車送醫院請爲醫治 
[碰跌印]  
　　四百十九號印捕昨在北四川路電車軌道上行走被十六號電車碰跌由捕送往醫院驗明並未受傷候再查核 
[車夫鹵莽]  
　　麥阿奎昨在吳淞路被陳扣子所拖之東洋車碰跌致傷頭面由捕將陳帶至捕房拘押一天 
[形迹可疑]  
　　昨日黎明時有張錫榮在途行走巡捕以形迹可疑拘入捕房押候查核 
[連兩賊]  
　　積竊趙阿龍王阿文二人昨在西華得路行竊某姓衣服等物先　被捕拿獲拘解捕房押候究辦新聞畫 
　　鎭郡買家巷妓女張金珠家前夜突來盜匪多人持械入室維時粉紅黛綠驚惶瑟縮　其傾筐倒篋搶去衣飾多件盜匪旋又以利刃加諸張妓頸上逼令將金線除解下一併刦掠而去法租界 
[先繳萬金]  
　　戚春芳等控楊炳臣積欠貨銀一案昨經公堂復訊楊供商人已將自已被欠各欵開單呈覽請即分别傳提追繳以便歸還原告判楊還押先繳銀一萬兩到案再行核奪 
[有無存欵]  
　　郭泰盛土行控司帳沈瑞祥用空及浮開帳銀一萬餘兩曾經公堂提訊沈認用空銀二千四百五十兩判令還押先將供認之數措繳再行核奪在案茲因在押日久分毫不繳復經原告查知沈有存銀在某銀行内禀奉公堂於昨日復訊沈供並無存欵詰其供認用空之銀因何不繳沈則一朱游移聶司馬以原告未到無從質証判仍還押候傳原告到案再訊 
[顧全鄉]  
　　南京人林蔭伯即林洪勳投廨供稱前代費姓經手借與同鄉人洪厚之洋五百元除還向欠洋二百二十元屢索不還情追質之洪供在晝錦里開絲線　現已倒帳所有各債户均已　債而費姓之欵與林蔭伯倩商折還洋二百八十元向索憑據一味推諉並稱彼此均係規矩商人决不反悔今忽控告有見　　源　王張　庭可以質証林　伊等係翁婿串通作証不足憑信聶司馬謂爾等均有鄉誼着一併退去限十四天在外理楚如不理明再邀借王費姓到案質訊 
[推出不管]  
　　徐林慶控妻父張子來妻母范氏唆令伊妻逃避等倩昨日由廨集訊張供女兒與徐姘識後始與成婚以後卽不准歸甯安有串逃之事徐供實由岳家接去從此不回聶司馬以所控無憑一併斥釋不理 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護滇督沈秉堃奏請暫免銻櫎出井税項等摺]  
　　奏爲滇省籌辦銻礦擬請援案分别暫免出井税項以紓商力恭摺仰祈聖鑒事竊雲南山多田少地瘠民貧礦産素饒隨地藴藏尤以銻礦爲最夥而銻砂一種外洋稱爲安的摩尼採煉以供製造其用甚廣其利甚溥久爲人人所艷羡未雨綢繆誠屬目前急務現值鴉片盡絶生計日絀亟宜設法速圖興辦造端伊始資力匪易計惟招商集股設立公司尤非官力維持暫免税則文法略予特别利權不足以資提倡而濬地利當飭紳董集資妥籌去後茲據雲南勸業道劉孝祚詳據寳華銻礦股分有限公司發起人在籍前署貴州提學使陳榮昌翰林　編修顧視高等呈稱開廣一帶出産銻礦土著客民開採作輟不常大抵成本過重行銷爲難産銻處所又皆深山窮谷交通不便運費浩大往往虧折資本以故旋開旋閉棄利於地至爲可惜今紳商集股組織公司成立擬訂辦法章程曾經詳准刊給木質關防舉派總理協理先於開廣二府屬開辦採購銻礦運往梧州香港分銷槪用石印護照鈐蓋勸業道關防編號塡運每張護照運銻一噸並援湘省銻砂之案聲明滇銻創辦試行遠不逮湘復詳經電　税務處核覆准以滇省生銻每噸作成本銀六十兩銻砂每　作成本銀三十兩由經過第一關報運出洋按值百抽五完納正税一道其餘各關卡驗明照貨相符准予免征放行自該公司第一批滇銻經渦納税之日起試辦一年爲限等因遵辦該公司以興闢礦利爲宗旨自經倡辦購運風氣漸開邊民知利開採日形踴躍特集股採銻運銷外埠係爲全省礦産萌芽而運艱費鉅股本無多商力薄弱且投資邊　曠日持久成效尚難期必若不稍免税則恐因本重滯銷勢必全局解體查前經廣西巡撫臣張鳴岐奏該省礦務艱於籌辦奏請暫免出口出井兩税并免提官股紅利各五年欽奉諭旨允准有案茲滇省辦礦情形與桂省相同不得不援案辦理稍予體恤俾期礦務振興等情詳請具奏前來臣覆核無異合無仰懇天恩俯念邊瘠籌辦維難准將滇省銻礦查照廣西省成案暫免出井税及官股紅利五年以恤商艱而維礦務將來期滿之後再行照章輸納届時礦利大興税收自旺似於國計民生兩有裨益至滇銻出口正税届限仍照税務處覆准原案接續完納正税一道其餘各關卡驗照放行槪予免征合併聲明除將辦法章程分咨農工商部税務處查照外所有請援廣西省成案暫免銻礦出井税及官股紅利五年綠由理合恭摺具陳伏乞皇上聖鑒訓示謹奏宣統元年十一月二十一日奉硃批邊省籌辦維艱著均允如所請該衙門知道欽此專件 
[廣西農工商局詳擬訂聘礦師合約]  
　　廣西通省農工商務總局司道爲詳報事奉憲台訓令主聘游學美國礦學博士王寵佑前來廣西主任辦礦事務等因奉此茲王礦師已於九月初九日到局本　道等遵卽會同王礦師議合約自到差之日起每月由本局致送薪水銀一千元升省平花銀七百三十五兩另膳費銀三兩小使一名伙食二兩四錢合共每月應送薪水費膳費及小使伙食銀七百四十兩零四錢如出外辦公另由本局酌送川資夫馬以足敷支用爲度其合約以一年爲滿期期滿之日兩方合意再行續訂現訂聘約俟王礦師到差日實行所有每月應送王礦師寵佑薪水膳費小使伙食銀兩應請憲台轉飭派辦政事處指撥欵項以憑按月移支除移外理合將兩方議定合約抄錄一份具文詳請憲台察核備案並將原約呈電仍乞發還存案爲此備由具詳伏乞照詳施行（合約附後）　　廣西農工商務總局奉撫部院張訓令主聘游學美國礦學博士王寵佑前來廣西主任辦礦事務所有兩方議定合約開列如左　　一主聘人對於應聘人爲平等均受廣西撫部院節制調遣凡廣西應辦之礦務無論大小遠近難易由主聘之總局總會辦或他日設立之勸業道均受撫部院之札諭或口令傳達於應聘人遵照辦理　　二應聘人對於主聘人有所啟陳之事件主聘人卽上達撫部院判决可否受命施行　　三應聘人主任之事項查勘省内各種礦山劃定可開採之礦山區域測繪圖説禀報立案化驗各山各種礦質分清成色編列表册判定可否開採禀報立案查勘或料理已經開辦之各礦塲事業商人辦礦之山塲鍊廠有需前往指導助理由官認許者應聘人不能推辭其他礦界内應辦之事不能詳載臨時商訂辦理　　四訂定應聘人自到差之日起每月由主聘總局致送薪水銀一千元升桂林省平七百三十五兩另每月送膳費銀三兩小使一名伙食銀二兩四錢其工資應聘人自給　　五應聘人離桂林出外辦公事之日由總局核計程途日時酌送川資夫馬以足敷支用爲度若爲私事或辦商人之事則免送　　六應聘人若爲境内商人礦務前往助理一年之内彚計不逾六十日主聘人不扣其薪水若過六十日之限或應聘人有别事自行延擱則按日核扣薪水　　七此項合約自到差日起以一年爲滿期期滿後兩方合意再行續訂　　八合約一年期内公家若用礦師主任開採礦山須另訂專約許礦師有提分紅利之益　　九本合約現繕兩分主聘應聘兩方簽押互交存執俟應聘人到差之日乃爲實行　　農工商務總局總辦布政使司魏農工商務總局總辦按察使司王農工商務總局會辦補用道王礦學博士王寵佑宣統元年九月二十三日調查 
[法國絲巿調查錄（巴黎通運公司李惟弼盧煥）]  
　　一里昻綢廠絲商掮客絲業情形 
 
 

Page 27

 
 
　　全球出絲東方爲盛中國固首屈一指者東方出口各絲行銷歐美於法國亦在多數之列法國以綢織著名世界其織廠皆在里昻查該處綢廠計有一百五十絲商家四十掮客及代表一百二十　　綢廠里昻綢廠卽就該處絲商買貨何時需絲何時始買非如絲商之有存積也其進貨多少以綢之銷數而定倘絲件從該處絲商進買必須經法國國家驗過（騐絲法另詳）如上海廠絲逕售與綢廠祇須上海經手之洋行驗過並行擔保出口時驗絲單同行寄出里昻卽以此爲憑無須再驗也里昻有五六大廠家每年每廠須用華絲自五千基羅至三萬基羅之數每基羅合華廿六兩　　絲商里昻絲商與上海洋行交易皆由電信接洽（上海各洋行與里昻商人各備暗電簿絲巿價目分兩等無一不備）絲商資本較綢廠大須存貨也其贏利也不獨貨價上取盈分兩中亦隠操勝算（譬如六十基羅四百格郎作一担上海洋行開帳只算五十九基羅之數到里昻後設法燥其絲每百中加十一潮頭計算倘分兩稍有不及卽多違言然每次定有盈餘）我國絶大利源不自行與歐洲綢廠直接先由上海各洋行經手出口彼賺去一份利抵歐後再由各商轉售綢廠又賺去一份利卽此兩次利益豈非我國絲商自棄者　　里昻絲商買貨或現解或預進遠期然遠期之貨究不免冒險譬如以六个月爲期屈時價漲彼固得利倘價跌亦虧本不小也去年美國銀巿敗壞後里昻絲巿亦因疲軟綢廠積貨旣多進貨卽不甚踴躍里昻有數商家以存貨多届期不能出銷至拍賣歸欵因此閉歇者十一家（此在上述四十絲商以外）里昻各絲商亦不能合羣協力高下其巿價因生意廣大也　　掮客掮客約有二種一係由綢廠用定於需絲時向絲商進買係由絲商用定向綢廠兜攬以外尚有上海洋行之代表（大都卽託里昻絲商承辦）專爲報先令巿面及接洽生意等情惟上海筆喇洋行聞於里昻設有絲行　　絲巿情形里昻設有綢廠會絲商掮客會倘有事情交涉不訟於商部卽開會公議因商部管理絲巿之人卽綢廠及絲商之領袖也每年最好巿面約在西歷七八兩月絲價期欵約百日付凈然照巿七八天卽可收現不過除去利息耳（照每年六釐息算）　　廠絲掮客費半釐倘與廠家直接須除歸廠家内地絲及山東絲掮客費一釐驗絲費兩面各出每包三佛郎牛（以上係里昻用錢）中國絲出口大都皆由上海銀行做押滙其提單及期票由銀行自寄此間買客或受主於到時簽字該貨樣可向銀行説明隨時可取（大都有騐絲單無須取樣也）如須取貨若干先付欵若干若由此間銀行代爲受主亦可須該人有銀欵存項預爲接洽彼卽代爲付去售絲後及收價時其欵須先自墊總之欲做出口絲業銀行往來爲最要也里昻存絲之處其棧費及保險費一切零費等每千佛郎須十二生丁以每十五天計算貨到時如存棧處將絲打開驗過每包須費二十五生丁倘絲件非由銀行押滙棧中亦可作抵或里昻絲商向上海購定之貨或上海有絲出口尚未到埠已爲里昻絲商買定届時倘貨色稍有叅差里昻絲商亦不能退還祇得開會公議减少其價而已　　歐洲生意大半以口舌爲不足憑須信札及簽字爲據里昻絲業往來雖仍以信札簽字爲重然話説亦甚整飭也　　二上海洋行與里昻交易情形　　我國有絲不能直接售與歐洲廠家此爲最可憾之事非獨不能直接交易卽歐洲巿面一切全賴上海洋行通幾微之消息豈非倒行逆施之甚者乎查上海洋行與里昻往來約三十家其報告巿面及生意接洽各家皆各備有暗電簿中國各廠絲各内地絲又山東河南各絲其各牌號及其等級等並價目等一切記載甚詳其交易情形大約三種（一）上海洋行自有代表人在里昻設店與綢廠絲商直接如上海嗶喇洋行之類（二）里昻有數絲商所銷各貨均歸上海洋行進辦上海洋行卽托其另向他家兜銷　　三上海洋行或於里昻覓一掮客歸其兜銷貼還用錢綢廠需貨不能與上海洋行直接務須與里昻絲商接洽轉達所以上海洋行大都僅售絲於里昻絲商然現下頗有與綢廠直接交易思想聞上海禮和已與里昻三大綢廠用中國絲較多者訂立合同以三年爲期直接交易該處絲商聞而議抵制之法不與交易該洋行亦無如之何也因彼在中國所辦各絲粗細良惡不一其類該三綢廠斷不能各種盡買且每年買絲亦不能如各絲商之多其合同中又述及倘里昻絲價較中國價賤該三廠仍可與該處絲商交易是該洋行訂此合同生意反見少也所以人皆議擬謂彼將於里昻自設絲行立於絲商地位冀免受軋於各絲商云　　上海洋行每年將各廠各絲先行試驗分其等級報告歐美必合銷而後敢進蓋洋行未經試驗之絲彼無有把握不敢率爾從事也　　上海洋行得中國絲棧通事消息某家有現期貨幾何遠期貨幾何每價幾何訂定發電約三日爲限上海洋行卽詳電里昻代表中國商家謂之發電（銀價掉換等情暗電中亦述及）代表接電後發單佈告倘有交易彼卽接洽定奪倘無交易或價目不合届時電覆上海如此做法彼最爲穏當得利蓋三日期到倘彼於里昻一無銷路儘可回覆絲棧通事若三日内巿面飛漲價目相懸則中國絲商仍須守三日前之成約無所踰改也卽此一端我國絲商之不與里昻直接其失利已可見矣發電時佛郎價每百兩三百廿五方三日内或有伸縮價目上又有上落上海洋行穏當辦法當日發電時卽向銀行中説明原委該洋行祇照當日銀價倘三日内銀巿或有伸縮由銀行擔其責任　　上海洋行與里昻交易或照中國分兩銀數開價或照法國佛郎分兩開價其價目分兩旣準貨色買就彼此電信接洽則以外雜費等亦卽可預算定也　　上海洋行出口各絲其開發票大要約計三種其餘各種發票亦附錄於後（以下各發票係在一九零六零七年因調查時適在零八年春 
 
 

Page 28

 
 
也） 
　　（一）售絲發票式大略（載明絲之牌號及包數銀數又期票由某銀行轉及保險行名　　（二）驗絲發票式大略（載明絲之質料顔色及該絲考驗後情形）　　（三）分兩發票式大略（載明每包分兩及總數）小説 
[短篇貞探小説密約案（三）（英勒克維廉著）]  
　　余從之起立。入其書齋。瞥見一紙。反置諸書檯之吸墨紙上。折疊作黄色乃法郵電部特製供衙醫函牘之用者余急欲窺來電之内容者。無待言喻。乃率爾坐余習坐之椅上。進雪茄於德。德取一冕牌者。余亦自取一枝德雖强制。故作怡靜之態。不稍露其咸情。然弗能自抑。似表極滿足於是電者。漫然叙數語後。突爲法人之快辯曰。汝尚憶曩者吾輩評論英人乎吁。汝今拭目以俟法蘭西依然法蘭西也。煙雲噴納間。余曰。設英倫挫敗。必罕表同情者德自近數分。容色慘白滋甚。且露憔悴之狀。嘎嘎作狂笑聲。旣而二脣痙攣。若受劇烈之激動而强抑制者。忽自撫其額。嘘氣語曰咄。曰豈火之𤍽乎。余覺氣弱甚。乞恕我片晌。將自外室以勃蘭地少許來。余述代取意。德執意不肯。蹣跚向食堂去　　綠扉隨閉。余卽躍起至寫字檯前。轉黄色電信。視内容僅二字。錄諸白袖上。二字。乃暗號。故莫能審其意。此乃聖彼得堡之協約密電。蓋字。雖少。而其意常有較。全篇累幅之意爲明晰者。錄畢。還置原處。　　出至食堂。慰其猝然之不快。德頃刻卽愈。余乃道晚安。握盪動全歐之密電歸　　毛列巴黎間之最末火車已去。唯外相所擬乘之里恩急蚝車尚未至。余不敢趁之行。不得已待至二時。以馬車行寂寞鄉村十里。達塞恩河畔。更乘火車赴巴黎。五時許。余掣使署呼鈴。巴公使着寢衣。延余夾室坐自庫。内取法國外交暗號通解出。是書乃我國外交偵探於二年前獲得者。索袖上二語。蓋議偕也。　　吾等愕然者久之。是乃法俄將挾制英倫之。决議也。勢危矣。巴公使急草一電。縮爲暗號。通知政府。逾一時許。吾國外相卽手此電。瞭然於斯約之結果　　次日。内閣會議。訓令駐在各國公使謂密約已露。我　國位置安然。蓋吾等先獲其内容。而法俄相議。不再聽倭博士之蠱惑干預特蘭法爾事矣斯事也。外交秘密偵探費。凡五百磅而歐洲戰雲。遂寂焉消滅。　　法外相恐猶不知其所取之冕牌雪茄。余曾投以麻醉藥。其慇懃之鄰右忽以急事見召。馳歸米地者。實英國間諜也。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
