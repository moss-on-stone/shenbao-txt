# 1901 - 207 - 4910162

 

Page 1

 
 
[勸募順直秦晉急振] [  申報館協振所謹啓]  
畿輔一帶白遭兵燹居民流離轉徙家産蕩然困苦情形筆難殫述而秦晉兩省又旱魃爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隠之心者每致全家餓斃傷心慘目雖鐵石人見之亦當爲之涙零朝廷疉降恩綸勸募振捐以救被災黎庶本館協振所自漸綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[新印胡文忠公全集] [  圖書集成局啓]  
益陽胡文忠公以文學之才出膺節鉞於咸同年間削平粤逆重奏中興偉烈豐功與曾左諸勲臣大名同垂宇宙其奏疏文讀先由嚴渭春中丞選付梨棗惟删汰過多咸以未窺全豹爲憾旣而曾忠襄公復取官私所　勒爲遺集計八十六卷凡整軍經武察吏安民諸大政甄采無遺可稱全璧兹書肆友人倩本局用大號鉛字排印成書紙墨精良校讐詳愼分裝八本碼洋一元五角現朝廷方重政治之學有志經世者誠不可不家置一編也售處在上海三馬路申報館申昌書室煥文書局江左書林文瑞樓古香閣祥記書莊宏文閣各家請就近選購此佈 
[新印繪圖大字瘍醫大全告成] [  圖書集成局代啓]  
顧練江先生瘍醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊間輾轉翻刻魯魚刻豕遺悮良多邗江夏君毓芝有鑒於此爰覔得初印善本倩本局以大號鉛字排印校讐詳愼紙墨精良每部十六本分裝兩函碼洋三元寄語海内諸家尚其各置一編以備衛生之用售處在上海申昌書室愼記書莊及各書坊均可選購請就近移玉可也 
[論中國欲闢財之源當先節財之流]  
中國至今日貧弱甚矣貧弱而求其轉爲富强誠是也然或急於求富急於求强而轉致國庫愈貧國勢愈弱亦意中事也兵法云能守方能戰用兵則然凡事何獨不然人之貿易也誰不欲求利哉其如盈絀不能操劵何苟能有盈無絀則識膽愈壯貿易愈大獲利愈豐固宜有進步而無退志矣設成一經貿易卽遭虧折自宜截長補短謹愼爲之再圖機會則所失雖大尚有餘本之可守不致盡歸烏有若虧本之後仍欲高視闊步勉爲長袖善舞之計若再受虧何可收拾不特餘本盡失不復能再振旗鼓而倘或負人則愈不能自立此皆不能以守爲戰之失也治國之道亦猶是也方今中國當懲創之餘自當變法維新立圖整頓挽回利權爲自强之本由是言之自然之利則礦務宜廣開也轉運之利則鐵路宜廣築也凡一切商務農政製造皆宜廣爲搜求固爲當世之急務不特宜辦而且宜速辦惟舉辦各務均以經費爲先經費不足而竭蹶爲之必至虎頭蛇尾與其無欵可籌而事仍中止何如緩辦之爲愈耶今之所急者賠欵也雖經各省分籌似乎衆擎易舉而欵項過鉅且須數十年之久各省雖竭力籌措然無不慮及民力易疲民膏易竭儘力搜求必致難乎爲繼故至今集欵尚無眉目分籌急欵尚如此之難何能再籌别項經費以開財这源耶旣無力以開財之源不能驟收利益若不再節財之流則出欵愈多入欵愈少中國將來恐尚不止今日之貧弱也然欲節財之流奈何曰先宜省國用爲臣民表率北他自拳匪肇禍翠華西幸聯軍入京雖宫寢無恙而閱昨報紀凝修要工則毁壞之處已指不勝屈一旦欲復舊觀工程必鉅雖回鑾指顧是不能不修葺整齊惟欲復舊觀所費必致不貲在臣下尊君親上之心固應如是其如有累深宫之儉德何當皇太后皇上倉皇西幸之時豆粥敝衣席不暇暖其風塵之苦有不忍言者今事雖大定而仰懷聖意必猶痛定思痛斷不肯以士木之興竭貲財於羅掘者是在當軸者之善體聖懷耳由是推之無用之兵勇閑散之冗員可所之孚費皆宜栽汰庶有用之餉糈不致虚糜於無用而夤緣賄賂之風亦可自此而稍戢不特此也世風至今日敗壞極矣無論官民貧富無不踵事　華丹趨浮糜冠婚喪祭之儀　食起居之費較之二十年前已不啻倍之較之三四十年前不啻倍之又倍以視雍正乾隆之際貧富已相懸天壤而奢儉之俗亦相懸大壤人但知利權外溢謂華人不明商務所致殊不知皆奢侈之習有以使之也然奢侈之習究非自下開之實自上開之也朝廷苟以儉責百官百官其敢再有奢侈者乎官而以儉訓百姓百姓其敢再有奢侈者乎至百姓能人人從儉流不期其節而自節矣節民財之流卽所以開國用之源所謂百姓足君孰與不足也蓋爲民間多留一分之財卽爲朝廷多備一分之用迨民財旣厚國庫自豐於是而開各礦築鐵路設學堂整武備廣製造根柢旣深措置自易何致貽人以挖肉補瘡之銷累已以羅雀掘鼠之憂哉雖云王道無近功然能撙節之十年以後未有不明效大著者也 
[興建戸部衙門]  
京師友人來函云戸部衙門前被拳匪全行燒燬呇司各官暫假公所辦事兹者和議旣成遂飭各本廠糾工興造核實估計需銀十二萬兩刻已籌欵赶緊興建矣 
[星使啓節有期]  
那琴軒都護奉命出使日本國道逹歉忱前已略誌報端兹又接京師友人來函云那星使定期七月初四日挈同叅隨各員由京啓節約計使節抵申當在初十左右矣 
[軍制將改]  
京師訪事人云六月初步軍統領衙門挑選緑步兩營兵丁經新任副都統那琴軒都護傳諭將弁轉飭兵丁槪不看弓箭改問洋操洋口號及默寫本人履歷無訛者卽得入選蓋以軍制將改習洋操故不拘守舊時程式也 
[注册何遲]  
京師訪事人云邇日陳玉蒼給諫檢查吏部册檔見有實任候補候選各官册中有近一二年内尚未註册者甚堪詫異倘係書吏舞弊恐堂司各官皆不免失察處分也 
[神京水漲]  
京師訪事人云六月初七日大雨驟至勢如倒瀉銀河霎時溝澮皆盈行人裹足初八日仍滂沱不止簷溜琤琮護城河中不勢大漲前門外迤西某作坊學生年幼無知入水嬉戲奔流甚急立足不牢載沈載浮葬身水府亦可慘矣 
[鐵路述聞]  
客有自武勝關至漢口者語本館訪事人云彼處鐵道適當山衝刻已用火藥轟開築成軌道火車可以暢行惟附近之鐵橋因工程浩大目下尚未竣事也 
[重辦礦工]  
江西訪事人云去歲北方拳匪擾禍南中各省人心惶惶萍鄕縣鐵路及煤礦兩大工役因此中輟礦師賴綸君避地至滬鐵路總辦薛叔平太守煤礦總辦張韶甄大令亦皆遄返省垣祗委員李君鏡澄駐局照科本 
 
 

Page 2

 
 
年和議告成卽擬仍興工作不意五月中旬忽有匪人在萍鄕縣各城門徧貼仇視洋人議毁路礦之僞示遂致謡言四起人心驚惶縣主顧大令知有奸民從中造言生事因特嚴查保甲核騐門牌以清謡諑至安源煤礦工人則由局員嚴密稽查編給腰牌俾匪徒無從　迹洋礦師賴綸君行至湘潭聞信仍折回漢口事爲撫憲李勉林中丞所知札飭威武副前營馳往彈壓以遏亂源目下事已安靜賴綸君行抵局中薛太守張大令亦電逹萍鄕縣顧大令請代料理屋宇想不日當重行開採矣 
[墊解餉銀]  
揚州訪事人云前者兩淮四岸運商認繳金陵籌餉捐銀六萬兩由淮南總局禀奉運憲程雨亭都轉批准限本年二四六三月分别呈繳兹者都轉迭奉兩江總督兼理鹽政劉峴帥札催因卽轉飭淮南局員諭令各商按限呈繳毋稍延宕　員查得刻下已屆三限而二限期内尚有一萬五千兩未據呈繳此欵關係緊要未便稽延擬照章先令各錢莊籌欵墊解將來由未繳各商認息歸還現已禀准都轉示諭局門一面飭福和祥大生裕豐隆宏德四莊分别籌足現銀以便報解而應急需 
[預備海運]  
鎭江訪事友人云江安督糧道效述堂觀察以本年江安兩省河運漕糧業已奉旨　歸海運所有一切亟須布置周詳爰於本月初九日乘江孚輪船蒞鎭就佛照樓小駐行旌一面賃新河街某姓房屋設立轉運分局擬將江北高郵汜水等處所辦漕米均雇民船載運至鎭打包上棧然後由招商局派出輪船運往天津日内將派員來鎭總理其事觀察前於十二日貓晴轉午時乘永清小輪船溯江上駛遄回金陵瀕行府縣各官及水陸總巡周錦堂游戎赴江干恭送 
[求通民隠]  
鎭江訪事友人云署鎭江府許東畬太守關心民瘼恐有難逹之情爰飭就各城門口及大街要隘處分設木箱一口令民間一切詞訟及各店鋪或被青皮營勇藉端詐擾者俱繕禀投入箱中每晚飭親信家丁將各箱携回親加啓視以便立時提究 
[西學開館]  
南昌訪事人云江西省垣西學堂設於東湖之東定期上月二十四日開館肄業者約有二十人風氣旣開此後自能接踵而至也 
[撤任緣由]  
蕪湖訪事人云前者安徽懷遠縣楊構堂大令及前蒙城縣曾旭初大令皆由鳳廬兵備道馮夢花觀察禀請上憲撤任兹有知其緣起者謂先是懷遠縣紳士林遠村方伯納一姬人生長公子介裕迨方伯仙逝人言藉藉咸謂其姬有外遇本年公子因　而亡其妻某氏疑被姬之所歡謀害控諸懷寗縣署楊大令據情上禀開棺檢騐騐得身上並無傷痕而大令已因之罣史議矣至曾大令則因閙餉事爲觀察所揭叅也 
[荏港教案續述]  
南昌訪事人云江西荏港天主耶穌兩教民糾衆械鬥互有損傷一事已紀前日報端兹悉當日起釁之由實因耶穌教民某甲以荏港陡患大水在港口結筏渡人問渡者每人取錢二文五月某日天主教民某乙前往喚渡適囊中空空未携青蚨中遂强取其所持之豆腐乾作抵乙不服始而角口繼竟揮拳旋復各糾同類互相鏖戰以致傷斃耶穌教民六人行路者五人地方官聞警急督率差勇百餘名馳往查拿至則行兇者己紛紛逃避僅拘獲肇事之姜姓一名立即解赴省城九江英領事樂民樂君聞之恐地方官辦理或有未允因於某日偕某兵船主何禮門君醫生白義天君乘某兵船至省拜會撫藩臬及道府縣各官并天主耶蘇兩教教士彼此籌商持平辦理之法往返三日始經議定樂君等遂於日前仍回九江 
[教堂竣工]  
紹興訪事人云去歲夏間諸曁縣屬之耶穌教堂被匪人糾衆擊毁至冬月雖經地方官破土重建奈所需之磚木各料均須向鄰境采辦一時難以遽齊現由西教士催令各工匠從速興工月斧雲斤昕宵無間大約牛女渡河時當可一律告竣矣 
[旗兵戮屍]  
鎭江友人云京口副都統奇統制克伸布訪悉旗丁趙小采子在外結黨訛詐無惡不爲諭飭八旗官弁查拿懲治趙早有風聞立時遠逸迨本月初八日八旗某營官探知趙匿跡諫壁地方會同統帶新勝水陸各營徐寳山都戎各帶勇下密往擒拿趙持械抗拒各勇乃燃槍擊之中趙太陽穴登時斃命隨用砲船載至城中都戎即詣都統署禀陳一切統制札飭署鎭江府許東畬太守丹徒縣莫嶼香明府會同協領某協戎同至荷花塘騐明屍身梟取首級發犯事處示衆觀此則知本報前屢紀旗丁不法事並非虚語矣特不知懲一果能儆白否 
[浙撫過潤]  
鎭江訪事友人云新任浙江巡撫任筱帥交缷河督篆務乘舟南下本月初九日下午四點鐘道出京口舟泊官碼頭道府縣以及文武各官咸往迎迓筱帥接見之下卽命解維由内河赴姑蘇珂里瀕行道憲長久山觀察派水陸總巡周錦堂游戎護送至南門外而回 
[文宗返斾]  
粤友來函云廣東提督學政文叔平宗師試畢羅定約於本月初八日起程廣州府施鶴笙太守因卽諭知府屬各縣生童務於初十日齊集省垣聽候分期考試所有派往學轅伺候之巡捕官高二尹冠瀛譚叅軍丙熙已辭往三水迎迓文旌多士聞之莫不摩厲以須準備錦標奪得矣 
[鳬舄將來]  
鎭江訪事友人云實缺丹徒縣知縣張大令德迪現奉上憲飭赴新任爰將所辦奔牛鎭釐捐事務交代清楚赴金閶禀見各大憲聞不日即可鳧旌蒞鎭榮綰花封也 
[會匪解鄂]  
漢口訪事人云紅燈會匪目黄恩立盤踞新提一帶無惡不作去歲句結自立會　黨約期起事幸爲鄂中大吏訪聞派兵拘獲解省候訊旋經其黨李福謙賄通某局委員朦禀上峯遂得逍遥法外不意黄怙惡不悛依舊擾善良善紳民等惡之相率詣省禀控刻又飭捕往拘矣又有湖南人伍承財者亦自立會匪也近日已由威字營管帶劉君弋　押解至省當訊問時伍直認爲匪不稍諱飾但其供詞中亦有牽涉某局委員情事不識將來若何處置也 
[道人不法]  
蘇州訪事友人云省城夏侯橋左近有嚴清如者前曾在織造署充當書吏薄有積儲近爲二豎子所窘經其家人於本月中旬延第一天門玄壇廟羽士卡小蓮帶領道流十餘衆至家禮懺卡年逾弱冠淫蕩性成藉父遺蔭得在廟中住持因此膽大妄爲肆無忌憚某日之晚乘諸羽士喃喃諷誦時潛誘嚴戚某姓女郎至暗陬欲行强暴女極聲呼救當經家人將卡拘住擬即送官究辦卡急尚嚴姓主婦崩角乞哀主婦乃遣人邀道紀司姚煥章至告以情由令卽驅逐出廟自行懲治姚唯唯而去詎料事後竟置不理依然法外逍遥不卜嚴姓聞之將何以處之也 
[展辦平糶]  
南昌訪事人云去歲江西各屬旱魃爲災收成歉薄萍鄕縣顧勴堂大令曾籌巨欵遣人赴湖南採購米榖並禀請湖南巡撫俞廙軒中丞免持稅釐以期成本稍輕一面勸令殷實商人赴産米之區廣爲販運先後給發護照不下數千張運來米榖數十萬石本年三月中旬開局後每人每日准糴米三升每升僅取錢二十七文初疑俟六月中早稻登塲卽當停辦不意五月初陽俟肆虐禾苗受傷不得已設法展期賢長官造福地方誠可謂無微不至矣 
[蝗蝻爲患]  
揚州訪事友人云兩淮運憲程雨亭都轉訪聞准海一帶忽患飛蝗與准徐毘連之泰屬各塲蝻子亦燸蠕欲動正擬派員往勘適兩江總督劉峴帥飛札來揚略謂據報皖省曁江北清河等處現有飛蝗過境仰卽迅速撲捕毋任遺害田　等因遂遴派某分轉前往泰海兩屬稽查並諭令江甘兩縣宰分遣公差前往各鄕查看如有蝻子立卽相機搜剔俾絕根株 
 
 

Page 3

 
 
[東甌試事續聞]  
温州府永嘉縣秦鹿坪大令舉行縣試已列前報兹接甌江訪事友人云上月二十八日二覆文題怡怡如也朋友切切　偲賦題畫龍點睛賦以畫龍點睛破壁飛去爲韻詩題賦得乞與今年一夏凉得凉字本月初三日三覆文題卞莊子之勇冉求之藝文之以禮樂詩題賦得沽酒竺前村得村字初七日四覆文題未詳初八日發貼全案旋示期十五日接試武塲 
[紹郡火警]  
紹興訪事人云本月初六日之晚紹郡水西門内徐姓家因晚炊不愼遺火積薪至更魚三躍時毒燄飛騰濃烟四射鄰右人等從夢中驚起立卽助同援救須臾烟消火滅僅焚燬廚屋數椽餘未殃及 
[宣南要語]  
京師訪事人云五城各叚近擬每城添募練勇百名以備洋兵撤盡後巡緝彈壓之用○永定門外迤西葛家廟係浙江義園坏土纍纍不啻蜂房蟻穴英人擬於是處設立鐵路車站占用地址七十丈經義園諸董張帖通知限六月初十日前各家屬悉數將棺木遷去現已屆期而地址尚未出清諸董因向洋人商懇請展限數日俾免暴露屍骸○京師無賴子弟好唱詞曲俗呼之曰玩票近時官員子弟亦有漸染此習而不以爲恥者東四牌樓北花枝胡同玉部郎縱子玩票租屋一所作爲綵房司玩票者有閨秀二人履舄交錯毫不爲怪當此國家危急之時不思發憤自强而爲此喪盡廉恥之事眞可謂全無心肝者矣○近日日本界内拿獲搶犯一名審訊時又供出二名已均正法或云所供二名因與犯有隙是以誣攀實則並無夥刼之事正法後二人家屬無寃可訴遂全行自盡殊慘然也 
[委員課士]  
本月十八日爲蘇松太兵備道兼江海關監督袁海觀觀察課試敬業書院之期觀察因另有要公委松海防同知劉乙笙司馬命駕蒞書院卽飭扃門給卷課試 
[大令騐屍]  
前日本邑浦左二十四保十四圖地保查亮卿在浦中撈獲屍身一具徧體腐爛首已脫落足指不全當即投報上海縣署禀請相騐縣主汪瑶庭大令飭將屍身帶至集水馬頭飭十六鋪地甲裘鎭預備屍塲伺候昨日清晨九點鐘時大令傳齊刑仵書役人等命駕出城至屍塲升坐地保跪禀小的於昨日聞人傳說浦江口浮來一無名男屍小的卽往查看視確實卽投大老爺案下禀請蒞騐大令飭仵役如法檢騐畢飭吏塡明屍格命取名片至善堂請給棺收殮發壇浮厝示召屍屬認領 
[幾遭覆溺]  
本邑籌餉貨捐局有船一艘泊於南巿祥記馬頭浦濱蓋藉以查騐客貨防有偷漏等弊也昨日亭午時浦中狂風怒號巨浪飛來船身竟遭傾覆船上司事人等倉卒中不及奔避紛紛墮入浦中幸經鄰船駛往援救得將各人援起不致占滅頂之凶亦云幸矣 
[漏捐願罰]  
南巿敦仁里協泰紙棧雇某甲之船裝運紅紙二百餘捆來滬旣抵浦江甲赴紙業認捐公所報捐旋經司事查得甲以多報少隨拘送十六鋪地甲處管押昨日店主聞之即向公所董事說情願照章罰捐懇請將甲釋出 
[欠租押遷]  
南巿新馬路義利土行主廖老三近因積欠房租洋銀一百餘元爲房主周義記米行主某甲控訴十六鋪巡防中局委員黄衡堂二尹飭地甲押令遷讓 
[願難從一]  
顧雲祥浙江嘉興府屬秀水縣人向在英界大馬路開小押鋪重利盤剥積有多金四年前憑媒娶張王氏之女張順金爲室近以日晤游蕩室中所有揮霍一空張氏略進箴言遂占反目顧忿甚竟於日前揑詞張氏被岳母勾引不安於室投控英美租界公廨讞員張柄樞司馬准詞飭提顧張氏即張順金及其母張王氏到案前晚升座研訊顧投案供稱張氏前在尚仁里賣笑自經小的娶爲正室已閱四年初尚相安至去年被其母張王氏引誘出外自此頓萌異志時肆勃谿小的以其無可管束呈控案下叩求發堂另行擇配顧張氏供小婦人年甫二十前居德仁里與顧家相距咫尺並未爲娼自適顧已閱四年井臼躬操從未稍虧婦道不意丈夫近好冶游恣情浪用小婦人婉言規勸反被厭惡頓生離異之心然小婦人閨教素嫻已入顧家自願生死相依從夫歸去縱被毆被餓萬死不辭若竟退回有何面目見母氏親屬務求青天大老爺俯賜矜憫格外施恩供罷弟零如雨觀者爲之惻然司馬謂爾雖願從夫歸家奈爾夫不願何即使强斷領回恐亦不能安處判交其母張王氏領回另行擇配 
[良醫施診]  
本埠丁君甘仁習歧黄家言爲人切脈治病輒得奇效性仁慈孳孳以行善爲事憫貧病之家無力延醫調治因特設送診票若干紙以行方便凡持票求診者不取醫資兼給藥餌一昨交來票紙百張囑爲分給嘉其存心之善爰爲略誌數語於此以告世有抱采薪之憂者 
[上海巡局紀事]  
有蔣吉臣者向在法租界八仙橋附近史祥泰米店爲夥日前乘店主史琴齋他出携取洋銀四十元一去無蹤翌日史在南巿大東門外高巷頭地方尋見扭至十六鋪巡防南局控告嗣蔣挽人出爲調處願先還洋銀二十元其餘繕立票據約期歸楚○前日旁晚時捕夥施金田在南巿潮惠會館左近與周阿金邂逅相遇向借小洋銀二枚周以素昧平生不允借給施怒甚意欲與之爲難周遂將施扭至十鋪巡防中局控告局員黄衡堂二尹研詰之下施一再求恩自願改悔二尹不子深究飭具結交人保去 
[英美租界晚堂瑣案]  
萃秀里妓院鴇婦張王氏扭控妓女陳愛卿積欠各債洋銀千餘元反串同其母劉氏唆使康小卿强來領出以致被康擊毁什物及火油燈當經讞員張柄樞司馬提訊之下將陳妓發堂擇配張王氏斥釋不意張王氏出外時適與康遇見互相口角復扭至案前瀆訴司馬謂康似此瞻大妄爲本應嚴辦姑從寛典一併逐出○王硬朗藏匿金蔡氏生甫十月之孩由金蔡氏報明捕房將王緝獲牽涉郁來洲一併拘案由司馬諭令押候過堂復訊前晚司馬提訊王供此孩寄存胡家橋朱者朗家司馬諭令還押正欲飭提忽有王孫氏抱孩投案供稱小婦人家住胡家橋左近是晚聞草叢中有呱呱聲向前查看見有一孩身無寸縷不忍莫視因卽抱歸今聞人言事已涉訟爲此將孩抱來求核司馬謂若此則王所供均係子虚可惡已極判責一千板鞭背三百荷枷五個月發犯事地方示衆郁無干省釋王孫氏著賞給洋銀一元孩交金蔡氏領去 
[英美租界公堂會訊案]  
英商大勝洋行主投本管領事署控華婦方裘氏阻撓購地由英領事函致讞員張柄樞司馬飭提方裘氏到案前日午後會同英副領事梅爾思君升座研訊原告延博易律師投案聲稱前向方關榮購得二十五保四圖地五畝二分九釐二毫已付定洋銀五百元限十日立契嗣被方母裘氏霸阻掯不交地叩求究追方裘氏供小婦人並未乏用何至賣地亦不知此地被兒子於何時賣去叩求鑒核中人楊桂卿徐富泉同供方關榮經售此地確由小的等介紹方延津師小威金生聲辯良久司馬商之梅君令將楊徐押候提到方關榮再行核奪 
[美租界捕房紀事]  
昨日午後一點鐘時江北人林龍芝行至吳淞路閔行路轉角處拾得洋銀五十元適爲某包探夥役阿生所見欲向分潤不遂所欲互相扭毆旋經包探劉光震查知將洋銀帶入捕房捕頭令存候失主認領○昨日黎明偷兒張仁生掩入元芳路第一百零二號門牌甬人王杏生家竊取衣服七件携至某押鋪求質適爲包探劉光震所見拘入捕房捕頭令押候解送公堂禀請讞員張柄樞司馬究辦○昨日清蝴西華德路中虹橋畔所泊垃圾船忽因撞斷錨練隨潮浮至浦口觸於彼處所建木樁上立時沈沒經五百零一號巡街捕回告捕頭捕頭令查明船主何人再行核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示繳房捐]  
粤東議辦房捐前已備登巓末兹錄得督撫憲會銜告示曰頭品頂戴兵部尚書兼都察院右都御史總督兩廣等處地方軍務兼理糧餉陶頭品頂戴兵部侍郎兼都察院右副都御史巡撫廣東地方提督軍務兼理糧餉德爲出示曉諭事本年三月十六日奉行在軍機處電傳諭旨以和議將次告成賠欵需銀四百五十兆飭各省設法籌備將籌定情形迅速電奏當經欽遵咨行籌議在案此次和議告成回鑾有期實爲薄海權欣之事此項賠欵經全權大臣議定分年攤還自應按期交付廣東素稱富庶攤派之數必多總計每年地丁關稅釐金鹽課及各項經費餉欵所入以抵常年應解京協各餉及動放各營薪糧尚屬入不敷出一旦增籌鉅欵誠知非易惟此項賠欵上關 
君國安危下繫民生休戚和議告成之後卽須按期交付又不得不預爲籌定實在專欵以免貽誤本部堂本部院與司道各官悉心商酌當此時事多艱謀生不易豈忍重累吾民惟有開辦房捐畝捐尚屬捐自有業之家實在貧苦小民不致因之加困較之别項捐派似亦稍覺均平卽經本部堂本部院會銜電奏一面札飭司道派委廣州府施典章補用直隸州匡翼之作爲省城房捐總局提調籌議章程開辦兹據擬具章程呈核查閱所擬捐章大致僅二十取一爲數尚屬無多無論紳民一律捐收尚屬公允國有此次和議爲保全民命　見所需賠欵自應衆力共舉環球各國遇有國難無不舉借民債我中國士民素重綱常深明大義何肯多讓僅此就業捐輸諒必樂於從事踴躍輸將以維大局除畝捐另行議章開辦外合行出示曉諭爲此示仰廣東闔省官紳士商軍民人等一體知悉爾等凡有房産之人俟房捐總局將章程酌定榜示之後務各按月遵章捐繳其每月租銀不及二元及自居房屋祗有兩三間者一概免收鄕僻小村免其捐繳其各凛遵毋違特示 
[札禁鬥牛]  
廣州訪事人云粤中賭博害人以鬥牛爲最督憲陶芷芳制軍心焉惡之特於日前札飭各屬地方官嚴行禁絕其文曰爲札飭事照得本部堂訪聞廣東有種賭博名曰牛牌此等賭博皆係地方爛仔痞棍所開無論何人不持一錢可以入内賭博賭輸之後或剥取所穿衣服抵質或卽將其人捆吊勒令函致親友代爲償資始行釋放否則酷加凌虐甚且致斃私埋兇惡情形與盜賊無異此風尤以廣府所屬爲最甚亟應嚴行禁止除通飭嚴禁外合行札飭札到該屬卽便遵照查明境内如有此等牛牌賭館務卽嚴行查禁押令閉歇隨時查　自禁之後倘再有人私開卽行拿案究明有無致斃人命情節分别從嚴懲辦並將房屋查封入官舉發之人酌量賞給花紅紳今包庇徇隠查明詳請革究禁令在所必行毋得視爲具文任聽胥役朦蔽是爲至要并將遵辦緣由具報查考毋違特札 
[上海縣署瑣案]  
前者妓女李小芳投縣控鴇婦李素香霸阻從良經縣主汪瑶庭大令諭飭官媒留養嗣有江少峯　縣呈求給領爲妾大令批斥不准兹又有崔某投縣求領大令卽飭官媒查得崔某已有妻室亦斥不准并壯李妓改發普能堂留養擇良婚配○趙子雲以其女小寳捲逃送案請究前晚大令升堂研訊趙子雲之媳徐氏投案訴稱因翁患病難行故遣小婦人備質并稱夫妹小寳已許字王姓日前被開荳腐店主無賴新海誘拐捲逃翁因氣成疾夫妹今自回家故扭案求斷大令詰之小寳供稱十八歲父親在太卿坊開設烟館荳腐新海時來吸烟是日適父親出外遂誘女子至滬北觀燈旋領至八仙橋賃屋居住自知不合故特回家已經父親痛責叩求寛宥大令諭飭徐氏將小寳领回速邀媒灼知照王姓赶緊成婚○徐家匯巡防局員某君函送捉姦攫物之顧阿二沈阿毛二名到縣大令訊責用雙連枷枷號嗣由差役緝獲爲首之吳阿妹大令飭一併枷號在案兹顧沈枷期已滿大令於前晚飭差提案疎枷著具安分切結然後交保開釋 
[英美租界公堂瑣案]  
王阿大江裕福張中海徐仁機駕駛貨車浸不留意以致碾傷印兵惠政亞所乘之驢脚骨經二百二十一號巡捕拘獲解案請究讞員張柄樞司馬商之梅副領事判各責二百板○流氓洪阿炳至虹口新開店裕慶祥託詞購物乘機滋擾經店主李廷良鳴諸三百七十二號巡捕拘案請究司馬判責三百板枷號一月○陳寳和向操洋紗業常在新閘一帶欺侮鄕愚人皆望而側目日前以銅質僞洋銀向鄕人潘月浦購西瓜一擔被潘察出破綻商請更易陳不允反肆兇毆經一百八十二號巡捕拘案請究司馬判令照給洋銀一元具安分切結從寛斥釋○沈阿全孫阿根顧阿二將垃圾傾入浦中被包探何瑞福拘解請究司馬判各枷號五日○陸阿方竊取戴廷友銅鎖一把經包探拘獲解案請究司馬判責一百板 
[法租界捕房瑣案]  
前者隆順昌新衣店肄工王阿順與同事王阿六口角爭毆擊破阿六頭顱控經讞員杜枝園大令訊供判將阿六送仁濟醫館醫治王阿順禁押捕房俟阿六傷痊再核昨日大令以天時酷熱姑從寛典暫准交保出外候訊○小東門外浦難鐵房内工部局堆有青鉛若干邇被偷兒竊去三十餘條經包探拘獲陳阿三等五人供認贓銷南巿張榮德處經大令訊供飭提張未獲將伊妻張沈氏逮案判交的保限交其夫迄今日久無人具保昨日命提到案略訊數語仍著還押赶緊覓保延千未便○高朱氏扭姚許氏到案控被其將螟蛉女阿二誘逃無蹤經大令訊供押候嚴追昨日命提復訊姚許氏供此女實被蟻媒某甲串同女父沈承福誘令潛逃大令得供命還押候候提某甲到實訊究○偷兒邵金林前因在　處竊取藥材被拘到案經大令訊供判枷號一月期滿責釋兹因在押患病由管獄西人禀知大令騐得病勢屬案著從寛疎枷免其笞責當即釋出○小竊陳蠻仔前因竊車被控到案經大令訊供判令押候責懲昨日命提到案著笞責一百板從寛釋使出之 
[維揚官報]  
六月初四日姚分轉近愷辭赴姜埝總巡差初五日運憲公座掣籤許𪙉尹星淦唐鹺尉光杰均委北鹽差初六日德分分轉玉辭回泰屬差次鮑𪙉 
[]  
尉燾辭回清江范𪙉尉爾麟委解金陵餉銀起程初七日李分轉以牧由高寳差次來揚周𪙉尹黼忠委丁埝鎭宫𪙉尉杰委三江營均緝私差初八日王𪙉尉謙委泰壩監籌差初九日陳𪙉尹丕業從省回初日總局委員胡分轉光國由省公幹回揚 
[捐助揚鎭水災各善姓清單]  
蔡和甫欽使陳潤夫蘇寳森洪益三四戸各助洋五百元袁聯清崇餘二戸各助洋一百元徐少甫助洋二十元焦樂山劉愼之王錫五各經募洋五百元陳筱湖助洋一百元蘇州倪錫疇李爕堂等經募洋一千元松江履泰莊經募洋五十元王紹成助洋五十元包替卿助洋十元裕康莊且洋三十元孫銘三助洋廿元王子宣萬永盛信記三戸各助洋十五元謙吉昌嚴煥之二戸各助洋十元李裕順助洋廿元王　豐助洋十五元吳萬興徐嘉記合助洋十元陸義順助洋五元德順　助洋三十元新太古洽記助洋十五元唐炳奎助洋廿元寳　莊助洋三十元孫實甫助洋廿元裕成絲廠全　珍陳營珍三戸各助洋十元順泰永助洋十五元何靜軒助洋三十元怡來恒陳錫記二戸各助洋廿元樊順記許洪記二戸各助洋十元王陳氏助洋廿元殷梅森蘇恒泰秀記二戸各助洋五元懿德堂助洋十五元陳厚齋助洋十元信義生助洋廿元陳惟彰助洋五元川源通助洋四十元瑞福隆歐叔翁聚興仁三戸各助洋五十元宏盛隆助洋三十元德昌永裕泰和忠順仁瑞昌和聚福隆東和公六戸各助洋二十元義生遵復泰祥同康祥興義祥無名氏無名氏六戸各助洋十元盤記助洋廿元同生合助洋五十元鈞記德義生二戸各助洋十元恒裕公助洋廿元慶豐昌無名氏成記三戸各助洋十元德生義尹子記東昇恒三戸各助洋廿元雲記天申福袁松泉三戸各助洋十元源裕號吳戟門郁藻翰吳禮門四戸各助洋廿元元成記助洋十元正豐盛助洋廿元祥和裕仁豐祥德生祥方永錫堂傳陵居士五戸各助洋五元益　祥助洋三元瑞隆祥助洋四元同裕公助洋三元怡和祥助洋十元賦閒子德原祥萬同慶裕源長德和祥恒和祥無名氏同義公程超記信昌隆怡和渝十一戸各助洋五元公愼號助洋廿元恊茂號朱肇華二戸各助洋十元周榮亭助洋四十元揚州培之居士助洋二元以上合共英洋六千三百七十七元正[  京江公所總董叩謝]  
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴陜甘總督奴才崧蕃跪奏爲知縣試俸年滿應請銷去試俸恭摺仰祈聖鑒事竊據甘肅布政使何福堃按察使潘效蘇會詳查定例各項捐納人員在外道府以下雜職等官以上均令於現任内試俸三年俟銷去試俸字樣後方准照常升轉等語兹准署平慶涇固化道張廷楫咨據署涇州直隸州知州曾麟綬詳稱查鎭原縣知縣汪宗翰現年四十九歲湖北通山縣人由主事改捐知縣選授甘肅鎭原縣知縣自二十三年二月初六日到任起連閏扣至二十六年正月初六日試俸已滿三年出考詳由該道加考咨司該司等查得該員汪宗翰樸實精明通逹政體核計試俸已滿三年任内並無叅罰案件詳請題銷試俸前來奴才到任未及三月例不加考惟旣據州道兩司加考具詳覆核與例相符除將該員履歷咨部查核外理合查照部咨改題爲奏謹恭摺具陳伏乞皇太后皇上聖鑒敕部議覆施謹奏四月二十六日奉硃批著照所請吏部知道欽此 
會辦陜西振務刑部尚書臣薛允升頭品頂戴護理陜西巡撫布政使臣升允跪奏爲陜省災深欵絀續懇飭部借撥帑銀以資接濟恭摺仰祈聖鑒事竊據陜西籌振局司道詳稱前因各屬春振不敷詳經前護撫臣奏請先撥銀二十萬兩並陳明察看情形隨時再請續撥奉 
旨允准在案兹查各屬雖迭獲雨澤計距秋成尚遠五六兩月仍須展辦夏振現查明被災較重各州縣如西安府屬之咸甯長安咸陽同官三原醴泉興平高陵耀州延安府屬之甘泉鄜州屬之宜君邠州及所屬之三水湻化長武乾州及所屬之永壽並鳳翔同州二府所屬各州縣均須統籌酌撥估計不敷銀欵均須三十餘萬兩前此奉發部帑匀撥罄盡各省捐項轉解稽遲實屬無從挹注明知庫儲奇絀何敢瀆請不休無如民命攸關不得不借資部帑一俟捐項收齊照數撥還部庫似此變通辦理災黎得資全活庫帑雖至空懸實於事局有裨由該司道等會詳請奏前來臣等覆加查核陜省近雖得雨秋禾收穫需時自非續籌博施終慮功虧一簣該司道等所陳係爲顧恤民生起見可否仰懇天恩飭部借撥銀三十萬兩以資接濟之處出自聖裁如蒙俞允臣等當飭散賑員紳核實賑濟用廣皇仁併俟各省捐項收齊卽行照數解還部庫所有災深欵絀遵旨懇仍撥銀續賑緣由是否有當謹合詞恭摺具陳伏乞皇太后皇上聖鑒訓示再此摺係臣升允主稿合併聲明謹奏四月二十六日奉硃批著照所請戸部知道欽此 
頭品頂戴陜甘總督奴才崧蕃跪奏爲前督臣審題尋常監候　案逾期未奉部覆彚案補陳恭摺仰祈聖鑒事竊查接管卷内前准 
行在刑部咨奏定簡易章程内開尋常命盜各案凡歸監候具題者擬由各該督撫訊取確供擬勘後一面將供勘先行咨部一而逐案摘叙簡明案由改爲彚案具奏等因又准部咨各衙門隨扈而出一切案卷均不及帶所有逹部之案約計日期可以奉部覆而尚未接見部覆者飭卽詳查補辦等因咨行到甘當經轉飭遵辦去後兹據署甘肅按察使徐錫祺詳稱遵查伏羌寗靈各府州縣先後報騐命案十起均由該管府道審擬解司覆勘詳院審題迄今未奉部覆照錄供勘詳請補辦前來除將各案供勘分咨部科外謹摘叙簡明案由彚繕肖單恭摺具陳伏乞 
皇太后皇上聖鑒勅部核覆施行謹奏四月二十六日奉硃批刑部議奏單併發欽此 
夏毓秀片再奴才前在川省經四川督臣奎俊刊送木質關防一顆滿漢合篆文曰統領威遠前軍署理四川提督貴州提督行營關防今奴才仰荷天恩調補湖北提督所有前項關防例應註銷另刊木質關防一顆滿漢合篆文曰總統川軍湖北提督行營關防擇期本年三月二十五日開用理合附片具陳伏乞聖鑒謹奏四月二十六日奉硃批知道了欽此 
崧蕃片再奴才據署肅州鎭總兵湯詠山呈稱鎭屬布隆吉爾營都司許藎臣得患風寒病證醫藥罔效於光緒二十七年三月初十日病故任所等情呈報前來奴才覆查無異相應請旨開缺除飭取該故員原領劄付及委查印甘各結另咨送部外所遺都司員缺甘肅現有應補人員容奴才另揀請補謹附片具陳伏乞聖鑒謹奏四月二十六日奉硃批兵部知道欽此 
崧蕃片再據甘肅布政使何福堃詳稱據署涇州直隸州知州曾麟綬申據正任涇州直隸州知州賈勛家丁楊富禀稱家主賈勛現年六十二歲江蘇上海縣舉人由選用知縣保俟選缺後以直隸州知州補用由部選大通縣知縣調補敦煌縣知縣丁憂服滿起復過班補授涇州直隸州知州光緒十六年閨二月初二日到任因俸滿請咨引見帶病回涇延醫調治服藥罔效至二十七年三月初七日在涇州寓所病故等情由司詳請具奏開缺前來奴才覆查無異理合附片具陳伏乞聖鑒敕部查照所遺涇州直隸州知州一缺甘省現有應補人員應請扣留由外揀補合併聲明謹奏四月二十六日奉硃批吏部知道欽此 
頭品頂戴署理浙江巡撫　南布政使臣余聯沅跪奏爲上屆秋審情實人犯逢恩停勾本屇先期赶辦遵照部咨改題爲奏恭摺具陳伏乞聖鑒事案查歷屆秋審奉旨停勾年分次年將原擬情實人犯仍擬情實摘具案由略節恭疏具題歷經遵辦在案光緒二十六年秋審情實人犯前接部咨逢恩停勾今值光緒二十七年秋審自應循照舊章先期赶辦惟本屆應題秋審案件業准部咨一律改奏除新舊事緩决人犯屇時另行具奏外所有光緒二十六年逢恩停勾秋審情實常犯絞犯彭阿培斬犯劉沮懣士淇寅蔡兆詳絞犯沈連菁吳金標斬犯湯銀發黄金禮胡則閔絞犯郭中有共十起計犯十名據署臬司黄祖絡查開案由略節具詳前來臣逐一復核悉與原案相符現造略節清冊咨送行在三法司查核所有上屆停勾人犯先期赶辦改題爲奏緣由謹恭摺由驛具陳伏乞噐皇太后皇上聖鑒勅下三法司核覆施行謹奏四月二十七日奉硃批刑部知道欽此 
聶緝槼片再京口八旗官俸兵米經前江寗將軍魁玉護理京口副督統文光會摺奏明仍舊截留丹徒縣漕糧等米以濟支放經戸部復准於同治六年分起按年派撥不敷米石由司酌放折色已撥給至光緒二十六年分止在案兹查丹徒縣經征光緒二十六年分漕糧止耗贈五南糧省屯節省丁耗等米三萬八百八十四石九斗一升四勺核計二十七年無閏應給旗營全年兵米三萬九千八百二十石二斗一升五合除將該縣經征漕南等米儘數撥給外尚不敷米八千九百三十五石三斗四合六勺照案由司於屬解南糧欵内放給折色銀兩俾資兵食據蘇州布政使陸元鼎詳請具奏前來臣覆核無異理合附片陳明伏乞聖鑒謹奏四月二十八日奉硃批戸部知道欽此 
長順等片再查本年應進樺皮暖皮莝草安楚香箭杆槍鞘虎槍杆等項貢物現屆例應派員進山採取之際第去歲貢物曾經奏請緩進現在和局雖定而土匪逃勇勾結爲患所産樺皮等項貢物各處册塲悉爲逋逃淵藪實屬採取維艱合無籲懇恩施准將本年應進樺皮等項貢物暫緩採辦容俟土匪逃勇剿平山内肅清道途安靖再行循例採辦呈進謹附片具陳伏乞聖鑒訓示謹奏四月二十八日奉 
硃批著照所請該衙門知道欽此 
奎俊片再署川北鎭總兵周萬順奉旨補授河南河北鎭總兵所遺川北鎭總兵員缺查有督標中軍副將况文榜久歷戎行堪以署理除檄飭遵照並咨部外理合附片具陳伏乞聖鑒謹奏四月二十九日奉硃批知道了欽此 
 
