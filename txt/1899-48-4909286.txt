# 1899 - 48 - 4909286

 

Page 1

 
 
[鉛板康熙字典出售] [  圖書集成局啓]  
　　康熙字典一書風行海內允宜家置一編以備朝夕稽考惟近日多出石印本字跡太小易損目力閱者憾焉本局現用大號新鑄鉛字　加排印校讐縝密紙墨精良共訂十二本分裝二套定價洋二元八角賜顧者請至申報館帳房及申昌書室購取爲盼 
[廣學會譯著新學彚編中國度支考英興記正續中東戰紀本末文學興國策時事新論出售]  
　　明詔迭下實學　興吏治儒脩乘時交奮不蒐新籍曷豁靈襟上海廣學曾諸君洞燭外情周知華故著書十載　足端風　　　　吉天下大同此其左劵合括宏旨藉貽通才○新學彚編四卷裒西灜旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦按　中國支度主善爲師有德則樂興華秘鑰敬　　徒三角半○中東戰紀本末一圓半續編七角文學興國策二角三書併售二圓均與先譯之　　希史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可　購　書集成局啓 
[嚴禁通衢馳馬說]  
　　夏后二龍周王八駿古之名馬尙已爾雅釋畜一篇於馬之形色鑒别詳明昔人重馬之意於兹可見顧古昔之於馬也常則使之引重致遠以利天下一旦疆塲有事乘以出戰進退疾徐權皆操之於馬觀於盲史所載晉之敗由於馬陷於淖楚之敗由於驂絓於木勝負之數悉於此分故有國者往往不惜千金訪求名駿是蓋古昔之於馬恃其馳逐之能而並非視爲遊戲之具迨秦漢以降戰陣之法屢變馬漸不足爲重輕於是游閒公子豪俠少年競購名駒馳驟自喜當夫春秋佳日命儔嘯侶鞭絲帽影非不顧盻自豪惟馳馬之地宜於北而不宜於南北方平原曠野荒漠無垠放轡疾馳毫無阻礙且控制之法童而習之以故駕馭得宜不致有失事之慮南方地勢不甚寬闊城巿之中烟火萬家　次櫛比街衢尤爲狹隘自朝至於日中昃白髮之嫗黃口之兒憧憧往來有如梭織又有肩輿之飛行負擔之往返邪許之聲相屬於道而少年選事之徒往往於肩摩轂擊中呼朋引類競騎怒馬縱轡飛馳鈴聲甫聞四蹄已至過往行人不及趨避因而跌傷殞命者時有所聞若夫小街僻巷竹　兒童每多嬉戲門左偶一不愼卽遘旡妄之災蓋南中地旣褊狹若輩於控御之道又不能得心應手因是最易　禍憶曩歲陳容曙太守欇松江府篆時經郡人公具禀辭請嚴行禁止一時雷厲風行無賴之徒咸銷聲匿迹巿廛繁密之地鞭痕鈴韵闃寂無聞闔郡士民額手稱頌今者日久玩生故態復作新正一日郡城西門外又有馳馬傷人之事經郡尊濮紫泉太守拘獲肇事之人發交婁縣屈邑尊訊究此事本館已據訪事友來函登之初八日報章想太守疾惡如仇斷不肯含糊了結然竊謂事非推原立論終不能絶其根株蓋劣馬肇事罪固在於乘馬之人然南方除營汛例有馬匹外民間並無畜馬之家倘營中不爲出租雖若輩豪興勃發亦不能爲所欲爲何至釀成傷人之禍竊嘗按之例文凡私借官畜產者不論久近多寡私借之人與惜之人各笞五十夫借且不可而况將官物擅自出　猶憶嘉慶七年浙江守備　凱將營馬　給武童騎射收受租銀七十八兩經浙撫題奏奉旨革職禁令森嚴猶赫赫若前日事今欲嚴禁民閭馳馬之事宜重申舊章知會營中轉飭所屬兵弁如有私將營馬出租者治以應得之罪若此則游手好閒之輩無從租賃自不致有意外之虞如有自行豢養無故在街巿鎭店馳　因而傷人者亦宜援照律文仗一百流三千里馬則給與被碰之人果能如此辦理庶若輩知所儆畏而不復敢以身試法乎至於賽會馳馬之舉尤宜懸爲厲禁蓋歲時伏臘舁神出巡揆之古人儺以逐疫之意猶不爲甚謬惟南中俗例每於是日廣借營馬在會者半多年少喜事本無罄控之術徒逞意興之豪奔佚絶塵一發難制當是之時夾道觀者萬頭攢動馬一驚逸非特旁觀者必遭踐踏之禍卽乘之之人無力收韁傾跌傷損皆在所不免夫古人臨深履　之違固非若　所知然逞一時之豪致受終身之累何亦不思之甚乎是宜在上者嚴申禁令有犯必懲庶意外之禍可免而閭閻亦受福無窮矣　筆及之敢以質諸在位之君子 
[本館接奉電音]  
　　昨日午前京師發電傳來上諭四道敬謹譯登○正月十二日奉上諭錫良著　補湖南按察使山西按察使著李廷簫補授毓秀著補授安徽安廬滁和道欽此同日奉上諭廣西右江道員缺著希賢補授欽此同日奉上諭兪廉三奏總兵假滿修墓未竣呈請開缺據情代奏等語廣東高州鎭總兵余虎恩著准其開缺欽此同日奉上諭鄧華熙奏明士匪起事情形請將地方各員懲處等語此次渦陽匪首牛世修等竪旗起事該縣知縣歐陽靄並不及早認眞拿辦以致蔓延通縣波及鄰封疲庸釀亂厥咎甚重歐陽靄著卽行革職永不叙用候補知縣陳福源在渦陽署任時緝捕廢弛諱盜縱奸僅予革職不足蔽辜著一併革職永不叙用以示懲儆該部知道欽此 
[海軍設會]  
　　西字報云德國士民中有以推廣海軍爲宗旨者議立海軍會申論國中整頓海軍之必不可緩德皇嘉尙其志賜以手書 
[火車肇禍]  
　　華歴本月十一日法國巴黎斯京城來電云比利時國某處鐵路當火車來往時互相磕碰致斃二十人傷一百人 
[德人逐客]  
　　香港循環日報云德國政府曩下逐客令將他國旅人驅之境外中有一俄國人被驅俄國某報遂議論其事謂俄政府亦當驅逐寄寓俄都之德人以報之且加意報復德逐一人則俄逐十人 
[日本加稅]  
　　日本訪事友人云東歴正月一號日廷擬定自七月一號爲始加收各項進口稅各國商人之雜居內地者所徵稅項亦擬逐一酌攺在彼經紀之人每一招牌每年納費若干所用夥友每名繳稅若干均有定則此外大小店鋪則各按獲利之多寡以爲衡各國租界則增收地租所有房屋除按户繳納外賃居之人亦須納稅雖目下其數尙未酌定然已事在必行說者謂政繁賦重必致民怨叢興日人果何所取而爲此哉 
[臺民不靖]  
　　日本長崎埠訪事友人云東歴二月四號東京來電謂臺北義民四十餘人與日本兵三百餘人交戰歴四點鐘之久義民死者二名被獲者三名日本兵死者十八名傷者八名日本民人亦死十三名義民獲勝後卽不知所之日本政府深以爲患不知將何法以平之也 
[撥兵助防]  
　　天津訪事人云安徽之毫潁兩州與河南歸德府犬牙相錯不特民情强悍且多會匪藏匿自渦陽民變後若輩亦揭竿起事抗拒大兵陳鎭軍鳳樓往剿失利壽州鎭郭鎭軍聞變赴援亦受傷而返至歸德府屬則亂 
 
 

Page 2

 
 
民竊發日漸蔓延剿撫更形棘手大憲以全豫兵力單薄爰卽其摺奏聞並咨請北洋大臣裕壽帥遴派資望素著之督兵大員前往鎭懾壽帥當卽奏派宋祝三宮保部下馬軍門玉崑督帶數營星馳赴豫已於去臘十七日拔隊起程矣 
[剿匪告捷]  
　　蜀中大足縣悍匪余蠻子勢窮力竭將所擄天主教華司鐸送回去臘已登報牘兹得宜昌采訪友人手翰云臘月初五初六初七等日官兵與匪徒接仗連獲大勝刻已將余匪禽獲并斃匪黨千數百人傳聞官塲曾得告捷電音想非子虛烏有也 
[渦事述餘]  
　　蕪湖采訪友人云刻晤皖營派往渦陽偵探之人取道回蕪述及匪黨本散伏於渦蒙鳳宿各處迨起事始合而爲一分立黃藍紅白黑五色旗僞總盟主劉疙𤺥自統黃旗僭號大漢隱然以漢高祖自居而令牛匪世修統帶藍旗魏匪昌勝統帶紅旗于匪盛武统帶白旗劉匪書遠統帶黑旗各率悍黨分投擄掠并裏脅丁壯以助聲援十一月二十八日攻破石弓山卽踞爲巢穴下令匪黨一律將髮辮截去半叚以爲記號被脅之民亦然未幾復偪令某故員之公子爲酋長公子辭不獲已諭令須將截辮之令罷除攺給腰牌始肯俯就匪然之蓋公子之意腰牌可隨時擲去設盡人截辮則大兵一至必將玉石不分也官軍除陣前斬馘外生擒之人必皆訊有黨逆確據始付巿曹並不專以辮之全否爲是非公子之保全民命亦云多矣至訊及此次敢與官軍接戰之由則供稱因見江蘇徐州鎭所轄士卒馳抵臨渙集有馬隊百餘騎頗神駿可喜思刼而有之特冐繕郭鎭軍手札往投請先派馬隊前來妄冀誘入匪巢伏兵圍刼幸徐州鎭劉鎭軍臨發生疑親督步隊隨後策應十二月初九日清晨馬隊至石弓山左近張家圩果見伏匪四起因揮令步隊分三路包抄鏖戰數點鐘時匪敗且追且殺得將逆首劉疙𤺥擒獲斃賊四百餘名渦陽城始終並未被匪蹂躪惟義門司巡檢則確曾被害龍山營主何師程遊戎之眷口被禍尤酷夫人公子及老幼親丁盡被屠戮及笄之女公子被匪擄去至今尙無下落城內巿肆至臘月半後卽已貿易如常十九日有自渦陽回蕪者云臨行見四城門雉堞懸挂首級各數十顆蓋卽官軍陣斬及所戮生擒之首從諸逆也 
[挑選教習]  
　　天津訪事友人云節制北洋各軍榮中堂議將袁慰庭侍郎督練之新建陸軍聶功庭軍門管轄之武毅軍宋祝三宮保總統之毅軍董星五軍門所部之甘軍分爲前後左右四翼而自募萬人在京師練作中軍北洋武備學堂總辦蔭午樓觀察自檄調進京後旋於去臘中旬奉飭往小站挑選新建陸軍熟悉操防之什長五十人俾充教習現已回京銷差矣 
[劇盜成擒]  
　　揚州訪事人云去冬新盛街泰豐錢莊被盜刦掠上憲疉欠催緝甘泉縣周邑尊接閱憲札除加懸重賞比捕緝拿外復會同署叅將兼統南字中旂張春園叅戎密派信人添購眼線四出跴緝旋於新正初六夜在便益門外緝獲劇盜一名先是眼線見盜雖居茅屋而用度甚奢因密在心腹濳藏左近日夜覘其動靜嗣以破綻甚多决爲緑林豪客因卽飛報叅署叅戎立卽遴派弁勇於夜深人靜時會同駐防勇丁破扉直入一鼓成擒隨報知地方官加派民壯團勇曁保甲巡丁迎提至甘泉縣署周邑尊升堂研訊因案關緊要諭將頭門儀門暖閣門嚴加看守無論何人一槪不許出入訊至東方欲曙始己聞諸署中人云盜姓高名小三子北省人泰豐之案已直認不諱並供出同黨七人當日得贓後俵分而散現均不知何往問以他案槪不知情盜有妻妾居城外邑尊隨飭釘鐐收禁添派獄卒小心看守初七日下午各營勇丁簇擁女犯二口年皆在三十左右各乘薄笨車一輛如飛而過前一輛有五六歲小孩一口後隨武弁率領隊伍護解至叅署轉解縣署聞此卽盜之眷屬也又本月初四晚南皮巿錦泰祥店被匪攫取現錢若干串隨經文武印委各員率勇嚴緝拘獲匪徒三名兹聞均已供認想定讞後須與劇盜高小三子一併申詳就地正法矣 
[匪徒猖獗]  
　　寗波訪事友人云客臘奉化縣南境與寗海接壤之處有盜魁自稱公道大王率領黨羽五六百人至南涇口搶掠錢財焚燒屋宇並將鄰村之號素封者刼去嚴刑偪勒各富户均不敢與較願奉番佛贖回雙涇四村被勒索洋銀七百元董李兩姓四百元其餘亦各有餽送匪徒旣遂所欲其勢愈張旋至青蓮寺挾僧引導至葛岙村索洋銀一千元村民鳴鑼聚衆擒獲四名解送至縣比回各匪要截於路被擄十一人聲言將入城刼獄一時人心惶惶寢不安枕不知地方官將如何處置也 
[砲船被盜]  
　　九江訪事人云郡城下游相距五里許之白水港地處荒僻長江水師泊有砲船一艘以衛行旅新正初四日哨弁某君往湖口營賀年留二勇及少君宥守是夜有强徒多人潛至船上將二勇綑縛繫於鐵錨上少君口塞棉花罨以絮被以致氣絶斃命舟中所有則已刦掠一空矣 
[備禦私梟]  
　　松江采訪友人云金山縣西鄉興塔鎭毗連浙境梟匪游勇出没其間時有開塲聚賭情事縣主劉大令患之委圖董謝某遴募丁壯百餘名給予號衣腰牌刀矛旗幟認眞訓練以禦兇徒果能實力奉行未始非地方之福也 
[購地述聞]  
　　漢口訪事人云通濟門內頗多隙地荒凉滿目無有結茅而居者近由鐵路漢局員飭人至此丈量測繪用價購歸想必有所用也 
[淛撫行程]  
　　杭州采訪友人云新正初十日官塲接得電音知新任浙江巡撫劉景韓中丞出都後遵陸南行在山東德州度歲初九日戌刻騶從行抵清江大約二十左右可蒞杭矣 
[厦道履新]  
　　厦門訪事友人云去冬木二月初八日新任道憲惲觀察乘福安輪船抵厦屬下各官均往迎　初十日夜半觀察接受關防任事文武各員又往道賀禮也 
[械鬥已息]  
　　厦門訪事友人云吳陳兩姓械鬥之案刻已和息吳姓傷斃三人議定每人償洋銀二百四十元惟陳姓一時無力出此巨欵乃由戚串陳邱傅吳四家代繳并派定凡十途郊所置小輪船載客至厦由陳姓小船裝運登岸此外各路小輪船槪歸各路頭及吳姓小船渡載立石遵定俾垂久遠 
[漢皋火警]  
　　漢口訪事人云新正初七夜四鼓時漢鎭旌德會館左近某姓家因賭不愼遺火成災適逢風伯揚威以致不可收拾幸水龍會中人竭力灌救僅燬平屋數十餘椽至有無焚斃人口之事俟訪明再錄 
[鹿耳叢談]  
　　香港循環日報云近得淡水來信言去年華歴十二月二十四日以前臺南各處居民染時疫者五十九人殞命者四十一人○臺北府天花流行患者約十人目下日官在臺北頒行潔淨章程令居人各將家具移置路旁以便灑掃屋宇○大坂輪船公司擬派郵船來往淡水香港順道進厦門口定於西歴本年四月一號開辦禀經日本政府給予補助金○由淡水逹福州之海道電線現已修復魚鱗雁足不致浮沈矣 
[漢上題襟]  
　　漢口訪事人云客臘除夕漢鎭大街小巷窮民百十成羣恣意强索甚至有搶掠食物之事幸地方官急卽飭差彈壓得不致釀成禍端然亦可見民氣之不靖矣○去歲漢陽縣境各鄉均慶豐收錢糧爲天庾止供自應及早完納李廣俟大令恐尙有延玩不繳者因特飭糧差多名馳赴各鄉嚴加催索已於臘底一律催齊較之前二年殊爲起色○署理漢陽縣李廣俟大令瓜期已届應赴興山縣本任上憲以大令才識明通且夙孚民望准其留任一年○新正初三日之晚某甲在漢口孟家巷口王玉青曲院中尋　突有貌似勇丁者約三四十人破扉 
 
 

Page 3

 
 
而入將房內器具搗毁一空　之衣服亦被裭取殆盡亦可爲旡妄之災矣○鄂省江漢書院爲人文薈萃之數惟肄業諸生向無膏火津貼督憲張香壽制軍培植人才不遺餘力因仿兩湖書院章程一律加給膏火至功課一切厘訂新章認眞整頓當不似從前之寛弛矣○漢口華洋互巿交涉繁多漢陽縣力難兼顧大憲奏請添設理民廳去歲臘杪經部臣核准張香帥特委史少尉就漢口通濟門外購地起造衙署以爲將來辦公之所 
[竹西碎錦]  
　　揚州訪事人云左襲侯孝同於新正初吉因公過揚兩淮運憲江都轉特於初六日之晚肆筵欵之藉申東道之誼簉座者爲何觀察彥昇王觀察灃許太守星璧肴芬酒冽雄辯高談直至譙鼓初敲始各盡歡而散○兩淮鹽課爲國家入欵太宗經前督憲奏准設局專收彚解運庫以昭愼重兹連憲江都轉諏定開征吉期出示曉諭略曰照得淮南引鹽應繳厘課經前司詳請奏明設局專收各商按引完納繳由總局彚解運庫歴經遵辦在案兹本司擇於光緒二十五年正月初六日辰時開征除札行分司局員並諭商遵照外合先示諭爲此示仰各商届時多備課銀上兌以應餉需此後仍按卯輸將源源呈繳等語一面又札行淮南總局局員奉札之下預於初四日已時開局收課迨初六日吉期旣届都轉升坐堂皇各局解到課銀咸堆積堂下由庫官點騐訖然後禀請啓庫收儲是日闔郡印委官紳均各衣冠赴轅叩賀蹌蹌濟濟盛極一時 
[定期縣試]  
　　去冬江蘇提督學政瞿子玖宗師准淮揚海道謝觀察禀稱據徐州府屬八縣會禀以彼處迭告災荒應試士子皆覓食他鄉請從緩考試等情爰擬先按臨蘇松太常鎭各屬提前科試札飭松江府著於本年開印前後舉行縣考府尊濮紫泉太守業已通飭各縣一體遵照日前華亭縣劉兼三大令婁縣屈吉士大令移文上海縣署訂定二月初二日先行縣試王大令接閱來文卽移請教諭汪廣文遵照辦理日內卽當出示曉諭矣 
[隱弭火患]  
　　中國向無所謂保險也自與泰西各國通商後始漸推行一遇火災賠償不爽滬上各商家以所費無幾而獲益良多于是各保火險而保險行亦逐漸加多其始不過在租界中近則十六鋪以南及城內各店鋪無不可保詎料有因保險而轉啓弊端者江海關道憲蔡和甫觀察知之因明定章程札飭英界讞員鄭瀚生大令會商辦理略謂自泰西保險通行後凡保有火險者因取償有資以致漫不經心近來火災迭　未始不由於此查中國向例凡起火之家本有應得之咎以後如遇火災除按照向章辦理外其保險之家收得賠償銀兩應以三分之一助救火會經費三分之一撫恤延燒各隣餘銀自得卽延燒之家保有火險者亦須查明年限如保險未及一年　亦　酌半助歸經費及撫恤等項事關維持巿面立法不厭周詳著卽會同上海縣法界讞員會商禀復核辦此札想經此一番釐訂各處居民當知警惕火災之事或可稍稀矣 
[致祭猛將]  
　　昨爲春祭劉猛將軍之期上海縣王欣甫大令適赴蘇省賀年尙未回署由典史周少尉代爲致祭恪恭將事肅肅雝雝循祀典也 
[晉謁上臺]  
　　新任上海縣典史周少尉於新正初十日接鈐前已誌諸報牘昨日少尉命駕詣道轅禀見蔡和甫觀察旋赴本邑文武各衙門修謁禮也 
[提繳公欵]  
　　新正初六日本邑南倉街德大典鋪忽然閉歇縣主王欣甫大令聞之以此典存有積榖及一切公欵爲數甚鉅因飭經承書吏繕就照會請典業董事速卽　數提出繳縣候核 
[追思故主]  
　　法國民主福爾氏薨逝噩耗傳至滬上寓滬官商定於今日午前十下鐘時在新北門外聖約瑟堂行追思典禮法總領事更登告示於西字報令各紳商同襄大典以表哀思 
[飭修電燈]  
　　南巿新馬路所燃電燈因機器有　以致元旦後未曾大放光明行者咸以爲不便旋經工程局總辦朱森庭明府飭管廠者從速修理以便照常燃點刻下將次修竣不日當復照耀通衢矣 
[舁請騐傷]  
　　前日磚瓦匠楊生榮倩人舁至上海縣署訴請騐傷帮審委員馬明府提訊之下楊供小的家住太平街麗水園浴堂比鄰與値堂人名善寳者夙有嫌隙被伊唆使屋主鮑姓勒令遷移鮑將情告知小的因向理論善寳突出利刃戮傷小的之腿求恩騐明提究明府飭仵作騐得楊果有傷痕諭令回家自行醫治一面飭地甲查明起釁情由妥爲理處禀覆候示 
[黃牛被獲]  
　　著名巨棍混名小黃牛者遇事生風横行無忌每日身懷利器聚衆百餘人游行租界之外魚肉鄉愚肆行勒索不遂其欲卽拔刀相向案如山積人皆莫可如何去年曾糾衆至新閘某醬園恣行刼掠所失不貲事爲江海關道憲蔡和甫觀察訪知懸賞二百元飭令嚴密緝拿務獲重辦迄今尙未弋獲小黃牛遂以官法爲不足畏暴戾恣睢較前益甚前晚率其黨類綽號小麫筋等十餘人將某姓鄉民曳往荒僻處懾以白刃勒借洋銀數十元鄉民大聲呼救經人告知美界捕房捕頭立派包探費阿銀沈生全李培芝帶同通班探夥前往拘拿小黃佔知勢不佳叱令其黨拔刀亂刺意圖突圍奔逸無奈黑暗中不辨誰何以致小麫筋之臂反被同黨刺傷旋卽將小黃牛及小麫筋某甲等三有擒獲當塲搜出刺也三柄及石灰數包解入捕房管押候送請英界公堂讞員鄭瀚生大令訊究想他日牽牛過堂時官長雖曰仁明當無有憐其觳觫者矣 
[研訊伶人聚賭案略]  
　　前報紀伶人王仁壽等在妓女陳翠娥朱潤卿房中聚賭兹悉聚賭之事實在林黛玉家　副捕頭查悉當時伶人夏月潤及向在平和洋行爲夥之王明揚向懼　脫逃之伶人李長勝索洋二十五元但伊等均非捕房中人何得隨同西包探藍勃在外捉賭因於昨曾飭包探趙銀河將一干人傳至英界公堂請訊李長勝投案供稱小的於初七晚與同園　戲之伶人三麻子卽王仁壽趙小廉小連生等四人在妓女林黛玉處鬥牌消遣至十二點鐘時忽捕房中洋人藍勃並一西洋人偕夏月潤王明揚前來捉賭小的乘間逃逸至三點鐘時夏月潤來家叩門邀至林妓處忽稱須出洋銀二十五元否則同到捕房小的無以應付只得挺身同往旣而王又言不必同往如可轉圜最爲妙事小的雖唯唯應之然洋銀確未付去夏月潤供小的開設丹桂獻園園中兩次被罰後卽與藍勃熟識藍勃每晚來園觀劇必留一席以待初七晚又偕士及西洋人考利來觀旋喚小的同往妓女林黛玉處讌飲小的不敢拂其意因隨之往入房後卽聞他房中有人賭錢藍勃等卽毁門而入李乘隙逃去其餘各人由藍勃令王照料帶入捕房事後藍勃責小的不應放走李長勝定須拿到否則一同辦理小的無奈遂又喚李至林妓處王明揚囑李出洋二十五元了事小的並非捕房中人因畏藍勃勢焰不得不然求鑒王明揚供在平和洋行生理與藍勃考利等爲友是晚同往丹桂觀劇後至林妓家飲酒豈知入門後卽聞賭博之聲小的意欲折回而藍勃已入內捉拿後惟囑小的書寫名姓而已趙小廉小連生三麻子三人同稱王明揚在途拉各人髮辮最爲兇橫　瀚生大令與梅繙譯　商之下　妓院中四人打牌並非搖攤牌九可比時値新正從寛免究前存捕房之洋銀著分别發還夏月潤隨同藍勃擅自捉賭　罰洋一百元王明揚素不安分此次插身多事尤屬　惡著發回巡捕房管押三月判畢惠副捕頭呈出藍勃贈夏伶之銀烟盒一枚大合與梅君略一審視命暫留存 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貧民騷擾]  
　　寗波訪事友人云去年臘杪有自慈谿北鄉來者謂是處貧民假米貴爲名結黨成羣向各富户滋擾卽俗所謂吃大户也某日有悍婦綽號臘梅花者率領衆婦至沈姓家恣意騷擾旋復擁至沈師橋掌起橋戎厲柴裘各富室硬索銀錢米穀觀海衛貧民亦聚衆千餘人自沈家山以及宓家埭一帶遇有富户卽擁入刼財事爲慈谿縣曹大令所聞飭差下鄉彈壓並令拘拿爲首之人按律嚴　其黨始各鳥獸散 
[越州巿情]  
　　紹興訪事友人云去歲貿易塲中獲利者首推錢業次南貨廣貨又次綢布此外若酒與扇子錫　發售各處尙獲盈餘其餘皆因莊息過重雖沾微利亦惟爲他人作嫁衣裳而已諺云榖賤傷農息重病商其信然歟 
[暫停發落]  
　　昨禮拜三爲本邑法界捕房發落覊押人犯之期讞員朱森庭明府别有要公先期飭家丁咨照捕房暫停發落一期併入下期判决 
[南巿捕房紀事]  
　　常　府屬金匱縣人陳福向在姑蘇葉宅當家丁葉家資饒裕日前挈同眷屬來滬遊觀　寓英租界外山家園陳心懷不良私取票銀五百九十元逃逸迨葉覺察細加查問則陳已不知去向昨日上午十一點鐘時尋至南巿新馬路毛家弄馬頭見陳衣履翩翩方欲覓舟回里上前盤問言語支吾因卽扭交巡街捕解送捕房捕頭王榮培搜其身畔原贓畢露遂押候解工程局禀請朱總辦朱森庭明府訊究○邇來南巿一帶小竊繁多赴巡防局報請緝查者不一而足局員雖限令捕役赶緊查拿而破案者十不得一日前萬裕馬頭悅生廣貨店失去洋銀一百餘元以及煤油雜物當時卽開單呈報二十三七鋪巡防局局員盛雨村二尹履勘之下勒限捕役上緊跴緝旣而又報捕房捕頭禀知工程局總辦朱森庭明府明府查得此案前曾報局因知照盛二尹飭勇協緝○恒生馬頭恒泰洋貨店被竊洋銀等物報知捕房事閱多時仍未破案前日朱明府飭傳十六鋪汛捕訊比以期速獲 
[英界公堂瑣案]  
　　某烟室値堂人金毛毛李阿三毆傷木匠王加修經包探倪順泉拘解請訊金李同供不敢行兇求恩明察讞員鄭瀚生大令判各罰洋十元○前者經濟書局主于子昻控夥孫少卿窮取局內帋料四十捆經包探顧阿六送案請訊于未到案由從中理勸之蔡潛夫凌雲波投案供稱此事業已理勸明白實因核算工資起見孫供雖經理勸惟被誣竊實所不甘大令問究竟因何報捕蔡等同供于令局夥投報捕房大令乃著提于到案覆訊○王全法在洋人漢士南處當細崽因索工資以致爭閙洋人喚二百四十一號華捕拘案請判王供洋人不給工資故與理論求鑒大令命責二百板管押一月○花瑞仙竊取洋人威路巴之綢洋傘一頂由包探胡瑞龍緝獲起出原贓送案請究大令判責二百板贓給還失主○徐長林私取張廷桂家蟒袍綢裙等物由包探陳金標獲送公堂張投案供稱此事業已勸和可否免究徐長林供與相同大令判押七日以儆 
[法界捕房紀事]  
　　前日傍晚有一常熟女孩自言年甫十齡小字阿大迷失路途無家可歸因彳亍於菜巿街五鳳樓茶肆之前嚶嚶啜泣茶肆主恐爲匪人所誘投報大自鳴鐘及八仙橋二處捕房捕頭令暫爲留養候招家屬認領○流氓某甲在菜巿街與某乙口角適巡街捕至乙稱甲身藏利刃隨處行兇捕搜其身畔果有小匕首一柄長約六寸鋒利無匹遂拘入捕房捕頭謂身藏兇器决非善類命押候解送公堂禀請讞員朱森庭明府究懲○某丙僑居新閘私造僞銀首飾向各押鋪質　受其愚者不知凡幾前日以鍍金手鐲一副質諸長　押鋪適爲　夥察出交包探夥送入捕房捕頭命押候堂期解訊 
[美界捕房紀事]  
　　小竊陳阿福混入篷路某姓家行　衣　被包探金立生拘入捕房押候解送英界公堂禀請讞員鄭瀚生大令訊辦○偷兒何老幹竊取布衣至裏虹口押鋪求質爲包探所　立拘解捕房押候解請讞員懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年十二月二十一日二十二日京報全錄]  
　　宮門抄○諭旨兩道錄前○府尹何奏爲交卸起程日期摺○府丞兼學政陳奏報到任接印日期摺○熱河都統色奏爲遵旨飭查圍塲荒地摺○皖撫鄧奏爲知縣經徵分數錢糧於奏銷前全完懇恩優獎片○閩督許奏甄别各員照例序補片○十二月二十一日崑中堂前往西陵請訓○王文韶陳學棻等同鄉官謝恩○惠榮謝授廣西知府恩○克王陸潤庠各請假五日○兵部奏派查齋派出彭壽定昌大額駙秀吉阿克丹祥普英信玉璋○掌儀司奏二十五二十八日祭奉先殿濂貝勒瀅貝勒行禮○召見軍機崑中堂惠榮○二十二日帛公信公因伊子賞三品頂戴謝恩○溥善假滿請安○召見軍機許景澄○○二品銜新授順天府府尹臣何乃瑩跪奏爲恭報交卸起程日期仰祈聖鑒事竊臣蒙恩補授順天府府尹當於錦州府棚次具摺叩謝天恩卽於拜摺後起程回省將任內應行交代事宜料理清晰旋准新任府丞臣陳兆文行抵省城當將奉天府府丞兼學政關防並書籍文卷於十一月十九日委員齎交陳兆文接收臣卽於是日交卸遵卽束裝就道趨詣闕廷跪聆訓示再臣前以族中支派甚繁有寄籍順天者並有由大興縣籍中式舉人者附摺陳請應否廻避正繕摺間奉到硃批毋庸廻避欽此跪讀之下悚感莫名自顧庸疏荷恩施之逾格膺兹煩劇懼才力之難勝臣惟有殫竭愚忱益加奮勉冀酬高厚鴻慈於萬一所有微臣交卸起程日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○調補奉天府府丞兼學政臣陳兆文跪奏爲恭報微臣到任接印日期叩謝天恩仰祈聖鑒事竊臣蒙恩調補奉天府府丞兼學政跪聆聖訓並蒙恩賞乘火車遵卽束裝就道於本月十七日行抵奉天省城當卽祇謁福陵昭陵十九日准前任學臣何乃瑩委員將奉天府府丞兼學政關防並書籍文卷等件齎送前來臣當卽恭設香案望闕叩頭祗領任事伏念奉天爲根本之區學政有甄陶之責多士功深文藝勵品宜先時事况値艱虞需才孔亟如臣檮昧深懼弗勝惟有恪遵聖訓嚴密關防認眞考試以期仰答高厚鴻慈於萬一所有微臣到任接印日期並感激下忱理合恭摺叩謝天恩伏乞皇太后皇上聖鑒再臣經過山海關地方雨雪應期民情安謐合併陳明謹奏奉硃批知道了欽此○○奴才色楞額跪奏爲遵旨勅查圍塲荒地現已委員查勘謹先行恭摺具陳仰祈聖鑒事竊奴才於光緒二十四年七月十六日在京承准軍機大臣字寄奉上諭給事中托　歡奏請廣開利源一摺據稱熱河都統所轄之張三營地方有孟魁布格等五川綿長二百餘里週圍相連俱係未墾荒地若照吉林奉天等處一律開墾升科可得熟地數萬畝於年例錢糧不無小補等語所奏是否屬實著色楞額到任後派員確切查勘體察情形妥議具奏原摺著鈔給閱看將此諭令知之欽此欽遵奴才於本年十月十五日到任接印視事復准前任都統宗室壽蔭移交到光緒二十四年九月三十日奉上諭奕劻等會奏遵議京旗徙户開屯查照成案酌擬辦法開單呈覽一摺近年八旗生齒日繁生計日蹙從前所籌京旂移屯之法本屬切實可行亟應接續擴充舉辦開墾邊屯各事宜爲京旂妥籌久遠之計該王大臣等所擬辦法各條尙屬詳備惟兹事體重大經營伊始事理極爲紛繁必須慮始圖終行之無弊方爲一勞永逸之舉著依克唐阿延茂恩澤永德裕祿色楞額祥麟等按照單開各該處荒地可移京旗屯墾者實有若干畝並著八旗都統迅將各該旗人丁情願到屯耕種者查辦實在數目奏明請旨辦理原摺單均著抄給閱看將此各諭令知之欽此欽遵奴才查户部會同八旗都統議徙户開屯酌擬辦法章程內開直𨽻口外等處擬令直𨽻總督熱河察哈爾各都統查明各該處地畝實在空曠若干撥給旗墾種足容户口若干據實覆奏此外熱河圍塲地畝究竟可否令京旗人丁遷往耕種並令熱河都統詳查奏明辦理等因奴才當經詳細諮詢僚屬稱熱河所轄地方除從前已報升課地畝之外其餘多係蒙古遊牧碍難安插惟給事中托佛歡所奏之孟魁等五川均在圍塲以內東圍有伊遜川布敦川西圍有孟魁川布格川牌樓川布格川其中實有荒地若干能否遷旗丁自應派員往查以昭核實當於十一月初三日札委印務恊領根齡俸滿知縣徐體善前往查勘並札行圍塲總管及圍塲廳同知一體遵照在案現尙未據查覆適於本月二十一日復承准軍機大臣字寄光緒二十四年十一月十八日奉上諭前據給事中托佛歡奏熱河之張三營等處綿長二百餘里若一律開墾可得熟地數萬畝所奏是否屬實於本年七月諭令色楞額派員查勘妥議具奏將所查勘情形如何著該都統於一個月內迅速覆奏將此諭令知之欽此遵旨寄信前來奴才跪聆之下不勝惶悚當卽飛飭該委員等迅速查明禀覆伏思該給事中所奏係爲開墾升課起見而户部及各旗都統所奏徙户開屯移駐京旗事體尤爲重大自應歸併通籌辦理且孟魁等五川週圍遼闊又皆係圍塲荒地必得詳細履勘繪圖貼說方能體察情形行之無弊該處究有空曠地畞若干是否以移屯京旗抑或可以招佃升課一俟該委員等查覆到日卽行斟酌情形據實具奏請旨辦理所有遵旨敕查圍塲荒地現已委員查勘緣由謹恭摺具奏伏乞皇太后皇上聖鑒謹奏奉硃批知道了欽此○○鄧華熙片再據署布政使李廷蕭詳稱現任潛山縣知縣周鳳梧經徵光緒十九年分地丁存俸驛站等欵分數錢糧除荒災沙壓緩徵外實徵熟田銀一萬三千九百九十四兩九錢八分三厘又經徵光緒二十年分地丁存俸驛站等欵分數錢糧除荒災沙壓緩徵外實徵熟田銀一萬三千七兩五錢四分二厘又經徵光緒二十一年分地丁存俸驛站等欵分數錢糧除荒災沙壓緩徵外實徵熟田銀一萬三千八十三兩七錢一分五厘又經徵光緒二十二年分地丁存俸驛站等欵分數錢糧除荒災沙壓緩徵外實徵熟田銀一萬二千六百三兩五錢三分五厘又經徵光緒二十三年分地丁存俸驛站等欵分數錢糧除荒災沙壓緩徵外實徵熟田銀一萬六千二百九兩三錢三分二厘俱係該令一手經徵每年均已掃數全完批解並無蒂欠造具徵解細册照例詳請奏獎前來臣伏查例載直省各州縣經徵有分數錢糧一萬兩以上於奏銷前全完者紀錄二次又一宫經徵能每年於奏銷前完照常議叙之外量加優叙如數在三百兩至二萬兩以上三年於奏銷前全完者卽准其加一級各等語今該員周鳳梧經徵潛山縣任內光緒十九二十二十一二十二二十三等五年起運地丁存俸驛站等欵錢糧除荒災沙壓緩徵外共徵熟田銀六萬八千八百九十九兩一錢七釐核計每年徵數均在一萬兩以上該縣一手經徵均按年於奏銷前全完分數解支洵屬催科得法五年內並無差委離任事故核與一官經徵分數錢糧每至一萬兩以上三年全完照常議叙外應得優敘之例相符合無仰懇天恩俯將潛山縣知縣周鳳梧飭部從優議叙以昭激勸之處出自逾格鴻慈除册分送吏户二部查照外謹會同兩江總督臣劉坤一附片具陳伏乞聖鑒勅部核覆施行謹奏奉硃批該部議奏欽此○○許應騤片再勞績捐納分發各員自到省之日起試用一年期滿例應詳加甄别歴辦在案兹福建試用同知李韶級通判徐華潤知縣羅汝澤先後試看期滿俱應甄别據藩臬兩司會詳適値前兼署督臣增祺交卸督篆未及具奏移交前來經臣查該員李韶級堪以同知留閩徐華潤堪以通判留閩羅汝澤堪以知縣留閩分别按班序補除履歴咨部外理合附片具陳伏乞聖鑒再臣到任未及三月例不加考合併陳明謹奏奉硃批吏部知道欽此 
 
