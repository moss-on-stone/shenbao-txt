# 1926 - 100 - 4919081

 

Page 1

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 2

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 3

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 4

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *時評 
[令其部下（冷）]  
　　鹿走國退今日北方之勢力自以奉張直吳爲兩大然張吳固能盡命令其部下使之奉令維謹歟此乃今後京津間治亂之關鍵也 
　　屬於奉張者又有直魯聨軍屬於直吳者有靳田各軍其外又有晉軍與所謂唐之道之軍是種種軍隊平時對於張吳之信仰不論如何當此新勝之氣各欲爭先果能守張吳之令而不違歟據電報所傳奉直兩軍均有不入京城之言其言果爲部下各軍隊所遵守歟張吳而能各令其部下則暫時之和平或有可望否則即不立生衝突後禍亦無幾時也 
本館要電 
[國軍退出後之北京]  
　　北京國軍删（十五）夜開始總退却銑（十六）晨京内已不留一兵旋唐之道部入城奉軍及直魯聨軍亦入京現城門由田維勤軍防守城内街市安堵（十七日下午一鐘） 
　　北京臨時治安會宣言假市政公所辦事呼籲和平維持民食乂安閭閻保護外僑勉効匡襄根本大壉聽國人公决本會概不擬議大局粗定即告解散又通告公推吳炳湘爲警察總監以會員名義担任維持又函到南苑東便門朝陽門之奉軍云雨帥文電彼軍退出敝軍停攻玉帥明令各路官兵不准入城現國民一軍亦已完全撤退京城秩序由警察維持祈台端遵照帥令通飭所部官兵即在郊外駐紥勿庸入城如有應行接洽事件乞酌派官長向駐紥城門警察說明後再入城（十六日下午一鐘） 
　　北京鹿鍾麟於走前亦有通電撤兵鹿交印於王士珍等後即赴交民巷因六國飯店有鹿預定之房屋原爲屯放貴重物品者昨劉驥先入後鹿他往一說赴南口昨夜七時起南苑及城内國民軍撤兵甚齊整市民頗有去思昨夜西直門火車開往南口者兵車七列今晨又開六列尚有北苑未撤之兵萬餘又唐部撤至朝陽門外東嶽廟及北苑此師國民軍不帶走又二軍弓部三軍何部五軍方部該軍亦决不帶走因餉彈自顧不暇夜深十時半撤出西直門張之江曾屢電鹿務保存西北實力勿完全斷送在北京（十六日） 
　　北京鹿鍾麟向報界宣稱國民軍如公表退出時即以警察總監職權交付臨時治安會（十五日下午七鐘） 
　　北京昨開到延慶樓之軍隊係三軍李興亞團并非田部鹿以三軍擔任保護曹锟田維勤隊止於長辛店候令（十五） 
　　北京二軍鄭思誠通電擁吳歸田維勤節制田軍開到長辛店尚未來京（十四日） 
　　北京傳曹錕鹿鍾麟删（十五）夜避入六國飯店（十七日下午一鐘） 
[國軍退却時之戰况]  
　　北京奉訊奉張下令向南口追擊以李景林任前線指揮（十七日下午一鐘） 
　　北京删晨通州國軍向京敗退鹿鍾麟急調援軍在八里橋附近堵禦奉軍迨援軍至朝陽門外萬國靶子場附近南苑國軍第三道防線亦被衝破鹿遂下令全軍總退却當國軍退却時鹿要求退兵費二百萬銀公會允籌措王士珍等在春藕齋邀銀界商籌欵（十六日） 
　　天津聨軍方面接前方捷電删（十五）拂曉通州業已佔領國軍死傷無算敗兵向朝陽門方面潰退（十六日下午八鐘） 
　　天津東方時報載鎭威軍第三四方面軍團第九軍已於删（十五）晨八時過張家灣及通州在通州方面國軍紛紛向後逃竄秩序甚爲紛亂（十六日下午八鐘） 
　　天津黄村豐台間國聨兩軍仍在血戰中張褚共舉李景林爲直魯督練張宗昌副之（十六日下午八鐘） 
　　天津據保定電訊晋北張培梅之第一軍寒（十四）佔領豐鎭後復奉晋閻電轉鄂吳催令照奉直晋聨合原定計畫貫澈到底迅向敵方前後夾攻斷其歸路張已向張家口進攻據聞奉張鄂吳聨合已久吳素重信字絶無反覆（十六日下午八鐘） 
　　天津删（十五）運津傷兵二百餘名奉軍第二十五師删午由軍糧城過津赴廊坊增援第七團删晨由蘆台來津銑（十六）赴廊坊助戰第百五十一團百五十六團並砲四尊彈二百箱删（十五）由唐山來津駐防大直沽（十六日下午八鐘） 
　　天津張宗昌聘齋藤慶二郎爲别動隊司令（十六日下午八鐘） 
　　天津褚玉璞在廊坊設司令部津埠治安委總參謀長李藻麟負責維持（十六日） 
　　漢口保電田未入京惟中路過蘆溝橋右翼進至南苑西側與直魯軍聨絡左翼由房山切斷京綏線敵軍聨絡如鹿再不繳械即進攻京師長辛店以南無國軍蹤跡（十六日下午七鐘） 
　　漢口齊燮元寒（十四）晩十時四十分專車赴保視察前方形勢（十六日下午六鐘） 
[吳佩孕暫不入京]  
　　開封日前寇靳各派代表並護衛兩營赴漢迎吳入京聞吳因在漢尚有所待不能預定行期寇本日申刻赴鄭在鄭稍逗留即赴漢祝吳壽並封於應付大局及豫省軍政事有所請示一說吳壽後來汴再定入京期寇赴漢或與同來（十五日） 
　　漢口吳巧（十八）生辰擬號（二十）北上已令路局備花車待用除帶衛隊外並有余蔭森旅隨衛入京說（十六日下午六鐘） 
　　漢口鄧如琢代表劉玉宸李定魁代表徐公期唐生智代表程作琦均到漢祝吳壽（十六日下午六鐘） 
　　漢口吳語人决不與國軍單獨媾和自損信義至田維勤部入京係田個人行動 
　　漢口吳寒（十四）覆北京和平統一促進會等團體電目下段黨雖作逋逃而馮部尚憑城竊據痛言國難隱患猶多必將踞京逆軍悉數收械乃足完討赤大計可信京中國奉議和妥協說全係國方宣傳此間對耿迺熙張廷諤在京活動多非笑或將有否認的聲明（十六日下午六鐘） 
[京漢間之交通]  
　　北京京漢車北京不售漢口票係收入關係并無軍事關係京中可購長辛店票在長辛可購漢口票（十五日下午七鐘） 
　　北京靳雲鶚電京漢局在聨軍未駐防京畿以前京漢暫不通車前夜開之京漢快車已到漢今日南行車未開但長辛店與漢有通車（十四日下午十一鐘） 
[段祺瑞重回執政]  
　　段祺瑞發罪己令 
　　賈德耀通告回復辦公 
　　北京段銑（十六）返吉兆胡同今日發罪己令田維勤軍尚在長辛店疑與國軍有關係（十七日下午六鐘） 
　　北京賈閣通告篠（十七）回復辦公段昨出交民巷住衛興武宅通電變更大政方針設有其他解决之途不持己見當此飄摇之期暫爲維持一俟大局底定飄然遠行（十七日下午十二鐘） 
　　北京唐之道通電聲明未與聞驅段事（十七日上午十二鐘） 
　　北京段左右竟發閻錫山爲討賊軍總司令楊清臣副之極詼諧（十五日下午七鐘） 
[靳雲鵬由奉返津]  
　　天津靳雲鵬赴奉接洽事畢偕張景惠李書勳于化龍柳昌年李壽金删（十五）午後三時到津晩在恒記德軍衣莊與張學良等會議軍事政局問題（十六日下午八鐘） 
　　天津靳雲鵬删午後三時由奉專車返津同來者有張景惠等四人（十六日） 
[各社要電]  
　　東方社十七日北京電張宗昌本日午後進城 
　　東方社十七日北京電張作霖十六日致電吳佩孚謂北京依各軍合力驅逐國民軍請公迅速北上收拾時局 
　　路透社十六日天津電聨軍已入豐臺明日可入北京聞齊燮元已赴京任吳佩孚之代表且奉命組織内閣以顔惠慶任總揆顧維鈞長外交曹錕戕從吳請辭職退居保定此爲吳之計畫但與張作霖討論後或有變更並議卽召集國會選舉總統 
　　電通社十七日北京電唐之道軍入北京城與王士珍一派之治安維持會携手至段執政復位時止擔任維持北京治安京畿戰爭至此已告段落後繼内閣有顔惠慶之攝政内閣王士珍之過渡内閣及仍擁段祺瑞爲執政而以奉天系與安福系組織聨合内閣由梁士詒爲總理之三說最後一說頗佔勢力 
　　東方社十七日東京電十五日北京來電云張學良軍亟欲由通州方面首先入北京城但臨時治安維持會於國民軍總退却時關閉城門阻止張軍入城 
　　路透社十五日北京電國民軍第九師之一旅今日午後投降於是通州遂不守國民軍開始向京退走城内之兵爲之氣沮鹿鍾麟旋將京城防務交王士珍接管王即電達聨軍領袖且謂全無圍城之必要國民軍分乘火車汽車驅車怱遽退走亦有步行者僅有絶少之數留京併入王士珍衛戍軍國民軍明日或有京城附近圖作抵抗但據現象觀之將直達南口因奉軍一縱隊現取道密雲進逼南口也豐台附近國民軍戰鬥頗悍午後始開始退走但尚未抵南口鹿鍾麟刻仍在京定今夜乘火車赴南口聨軍未答王士珍之電文今夜王將派差齋書至通州王恐奉軍堅欲於明日入城也吳佩孚之鄂軍仍駐長辛店未干預時局聞段祺瑞已離交民巷擬在奉軍抵城前復職華人運箱籠入交民巷者終日絡繹不絶外人堆棧满儲華人之財寳旅館與外商房屋满住避難華人今夜十一時南門開啟容豐台之國民軍入城國民軍退走甚速砲車轔轔之聲震耳不休街中幾無行人街首立携來福槍之警隊居民多由窗中窺視蓋恐奉軍之抵也聞曹錕接段將回執政府消息即避入交民巷 
　　路透社十六日北京電（由倫敦轉）國民軍棄北京後已抵南口散走者寥寥無幾大砲軍需無遺棄者國民軍於退走前曾作劇戰適遭大雨因以增重退走之困難中國民閥聨合戰事至是乃入於第二幕段祺瑞明日將發命令謂爲大局計不得不重負執政之責任以待辦理善後此事渠絶不與聞一俟選出政府負責任之領袖渠即擬引退聨軍各將領明日將在京討論時局張作霖未入京京中安謐 
 
 

Page 5

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *[各社要電二]  
　　路透社十六日天津電今晨三時國民軍全數離京昨日午後鹿鍾麟將防務事宜交與治安委員會俟黄村軍抵即擬乘火車赴南口唐之道不願加入退軍現充警監唐部一旅現與雙橋警察合作另一旅駐西直門外聞田維勤之軍現乘火車赴保定 
　　東方社十六日北京電十五日上午七時有奉軍一旅在通州上流約一英里之地點渡河截斷通州南門間國民軍之連絡防禦線因此張之江軍動摇退至朝陽門方面奉軍從張家灣方面漸次逼近鹿鍾麟將在八里橋附近攔阻之特派援兵但已無及現在正在朝陽門外列國駐屯軍靶子塲附近配置防禦 
　　東方社十六日北京電十六日下午五時國民軍撤退北京完畢七時唐之道軍入城其一隊入舊警衛總司令部一隊於八時入天壇田維勤軍奉天軍未入城國民軍第三軍之一團在宫城附近段祺瑞十六日午刻尚在公使館區域内開秘密會議王士珍等與警察當局會議至深更結果决定如左三辦法（一）派專使阻擋聨軍入城（二）城内之治安全委任警察維持之（三）城外之治安悉任諸唐之道軍至國民軍總退却之直接原因因缺乏彈藥糧食 
　　東方社十六日北京電十五日鹿鍾麟發出佈告謂本我初衷自動的撤退北京維持治安一切委諸警察地方人民可各安其業 
　　電通社十六日北京電國民軍雖築戰壕與包圍中之奉軍抗卒一敗不能復振其退軍之際雙橋無線電臺亦罹戰禍 
　　電通社十六日北京電鹿鍾麟自接通州陷落之報後即率警衛將士分乘汽車數十輛至西直門由該處掛特别列車逃往南口 
　　電通社十五日北京電由通州方面爲最先鋒急於入北京城者厥爲張學良軍北京之臨時治安維持會深恐張軍入城擬於國民軍總退却後同時將城門緊閉阻其入城 
　　電通社十六日北京電鹿鍾麟於退京前之一小時即將警衛總司令警察總監印信交王士珍並請其維持治安 
　　東方社十五日北京電開始撤退之國民軍於十五日旁晩從西直門車站絡繹運往南口方面其兵站本部亦已移往該方面 
　　東方社十五日北京電鹿鍾麟於十五日午後六時率其幕僚移駐南口聨軍已入南苑在戰線上及北京城内之國民軍從十五日旁晩起開始撤退 
　　東方社十六日北京電鹿鍾麟向中國銀行團要索開拔費二百萬元因銀行團不允麟聲言將留警衛隊在城内銀行團正在託王士珍與鹿協議但即籌一百萬元亦有難色 
　　東方社十六日天津電據奉天軍督辦公署消息預定於十六日旁晩以前將奉軍主力集結於北苑將直魯軍集結於南苑靳雲鶚軍集結於西苑一兵一卒不入北京城内 
　　東方社十五日北京電王士珍等允北京總商會等之請求組織北京治安維持會該會於十五日成立鹿鍾麟已將警權移交該會 
　　東方社十六日天津電吳佩孚遣密使勸曹錕以如左四項（一）就於身體之危險須加注意（二）國民軍撤退後即宣言從彼失自由之前年十月二十三日以後之一切命令概爲無效（三）取消前年十月二十五日所發讓政權於吳佩孚之命令（四）因已對國會提出辭表故决勿復大總統職 
　　東方社十六日北京電曹錕於十五日傍晩六時四十分避入公使館區域内之六國飯店因慮奉直聨軍入城時之危險故也 
　　東方社十六日北京電拒絶賄選之非常國會議員十五日開緊急會議决議恢復約法及致電張吳求其贊成又以私人名義勸賄選議員放棄擁戴曹錕之態度一致維持約法 
　　東方社十六日北京電法權委員本豫定於十六日晩間起程赴漢口十六日會議之結果因鑑於紛糾之時局决定暫行延期 
[本館專電]  
　　北京法權會明早乘京漢車南下共二十三人人名早詳前電（十五日下午七鐘） 
　　天津電報局長陳鼎元撤換褚玉璞已委喬歐九接充（十六日下午八鐘） 
　　天津直財廳長常運衡聘商會長卞月庭爲整理流通劵總辦卞辭不就（十六日）　　吉林莫德惠謀整頓奉票决由東省官銀號增發現劵千萬分三三四三期發行藉以挽救（十六日下午六鐘） 
　　吉林各法團議赴長迎王樹翰回任但王態度仍堅决（十六日下午六鐘） 
　　吉林發票十元以上改貼印花二分商聨會决否認（十六日下午六鐘） 
　　哈爾濱東鐵各處長我方主依協定改商務材料會計三處經濟局長華正俄副 
　　哈爾濱哈八站地畝商民請改爲長期租當局有允意（十六日下午五鐘） 
　　哈爾濱哈市會收回奉方满意駐奉日領要求速辦張拒絶（十六日下午五鐘） 
　　濟南删（十五）夜李文澂　濟報告會匪鳥集汶上删日許琨部三旅由臥牛山杜鳳舉部由曹董鴻逵部五營由新家驛方永昌部由濟寗取四面圍攻日内當肅清三軍張宗輔旅在寗陽斬匪首級四百餘（十六日下午六鐘） 
　　青島張宗昌電令各機關聨軍已入京此間官商均懸旗祝賀昨午後三時海圻進口六時華甲來陸戰隊第二團隨歸 
　　青島膠海關税務司易威厚瀾於本日接事（十七日下午五鐘） 
　　開封警衛司令賀國光兼任禁烟總辦昨委大批委員分赴各縣查禁烟苗 
　　開封省議會及地方團體因豫省年來軍費自六七十萬驟增至三百萬均由濫招隊伍現民益不堪命紛向督省並電吳請限制軍旅節省財源（十五日上午十二鐘） 
　　漢口吳令漢陽兵工廠長杜節義另有差委遺缺以鞏縣兵工廠長胡恩光調充 
　　漢口路息陜軍史宗法郝炳文殘部約兩旅在豫邊武安磁州境之彭城一帶負嵎山曲已由晋豫聨軍包圍繳械（十七日） 
　　漢口陳批黎㴻辭呈現值時局吃緊勿輕言辭並責令即籌五萬元（十七日下午六鐘） 
　　漢口吳陳會委汪文明爲漢口電話局長原局長柳世裕因有人告發購料不實令軍法課長汪輝楚會同新局長查辦並照會英捕房協傳柳到案對質但柳先期躱避（十七日下午六鐘） 
　　漢口財廳長黎㴻再呈請辭職（十六日） 
　　漢口武漢各團領袖删（十五）假華商總會宴吳陳杜陪席（十六日下午六鐘） 
　　重慶京案後援會文（十二）遊行示威各界均休業加入到者萬餘人因雨午後始開會游行沿街高呼勿忘八國通牒廢除一切不平等條約推翻賣國政府擁護廣東政府種種口號并發宣言傳單多種秩序尚佳（十二日下午六鐘） 
　　重慶楊森進逼劉存厚之綏定鄧錫侯田頌堯劉文輝電楊武裝調停楊尚未表示賴心輝有將到富順說（十五日下午十鐘） 
　　重慶石青陽將招集舊部羅覲光及賀龍等由黔軍委以軍長名義（十五日下午十鐘） 
　　長沙議會元（十三）議决要政府收回停收公債成命（十三日下午十二鐘） 
　　長沙熊秉三電告關税附加湘應續得十五萬元不日滙湘（十三日下午十二鐘） 
　　長沙唐委楊時傑爲省會警察廳長 
　　長沙荆嗣佑啣唐命赴寗謁孫昨電告抵寗（十四日下午十一鐘） 
　　長沙蔣百里離湘黔省長彭漢章派代表毛某抵省鄒堯仁因公赴漢（十四日） 
　　長沙四師八團寒（十四）由衡開省 
　　長沙唐電鄂陳令禁鄂西各縣遏糶救濟湘西民食（十四日下午十一鐘） 
　　長沙唐對文武官吏頒四令（一）節糜費宴會人以一元爲度（二）禁烟賭吸者限一月戒斷（三）限制饋凡鹿吊均限一元至四元（四）嚴守時間（十五日下午十二鐘） 
　　長沙謝煜濤寒日在常就四旅旅長職 
　　長沙議會議决制止桂軍韓彩鳳部在通綏一帶籌軍食（十五日下午十二鐘） 
　　長沙唐電贛省長制止南昌市政公所拆毁彭剛直公祠（十五日下午十二鐘） 
　　長沙唐令三十二團負長岳路護路職務 
　　長沙四師八旅長李品仙元（十三）由衡抵省（十三日下午五鐘） 
　　長沙唐令取消整理街道委員會未了事由市政公所辦理（十三日下午五鐘） 
　　長沙唐令嚴剿寳慶湘鄉藍田岳陽平江一帶三師潰兵（十三日下午五鐘） 
　　長沙華實紗廠罷工經政府調處元（十三）照常工作（十三日下午五鐘） 
　　長沙鄒序彬元（十三）來省呈報與鄂軍劃界事被押劉鉶等將省釋（十四日） 
　　長沙唐允淮商借墊前政府之欵仍照約扣還但每月須借給政府十二萬以未來鹽税作抵（十四日下午十一鐘） 
　　長沙常德二師範慘案據國民黨省黨部通電謂已死五人重傷三十餘人 
　　長沙湘賑會採辦賑糧四萬石到漢即不塡運湘護照西主任韓理生電吳謂我德人見岳臨災情心猶怦怦公爲舊游之地希埀念給照放行（十四日下午十一鐘） 
　　長沙鄒振鵬部駐辰保李代鈞爲辰陵釐局長財司准予委任（十四日上午十鐘） 
　　長沙二十一團鄒序彬元（十三）返長沙報告與鄂交涉撤防情形（十四日上午十鐘） 
　　長沙財司通令各縣正税解中行附税解司該司又清查省債對淮商借欵仍允按月攤還十二萬元（十四日上午十鐘） 
　　長沙警廳限各團體三日内呈報簡章以憑取締（十四日上午十鐘） 
　　廣州政府通令開闢黄埔容納罷工工人 
　　廣州丹麥飛機准天晴來滬 
　　廣州糾察隊在河南鰲洲正街破獲敵人機關搜出楊坤如發來函電並㧦關係人六名（十四日下午十鐘） 
　　香港銑（十六）國民政府開軍政兩委員會聨席會議議决（一）在汪精衛假期内公推蔣介石爲軍委會主席譚延闓爲政委會主席（二）對北方政變發表宣言仍根據前年孫北上主張從速召國民會議統一中國（十七日上午八鐘） 
　　香港北江琵琶山匪巢天險有堅壘戰壕飛機不能攻破湘軍昨趕調大砲往轟 
　　香港魯滌平勦匪計畫將粤路劃作南北兩區南區張輝瓚任總指揮以英德爲中心陳敎導師長任北區總指揮以馬壩爲中心分搗各路匪巢斷琵琶山匪聲援 
　　香港梧關監督林子峯辭職龔傑元繼航空局長李糜辭職張靜如繼（十七日） 
　　香港伍朝樞定巧（十八）或皓（十九）來港 
　　香港桂民政公署通令解散各縣工會另行組織（十七日下午八鐘） 
　　香港李濟琛有充北伐總指揮消息湘軍俟肅清北江土匪即入湘（十七日下午八鐘） 
　　福詶城驛裏刦殺案嫌疑犯三人已釋放警探隊銑（十六）晩九時在台江某烟館破獲正兇焦家書徐清山兩人焦已供認不諱徐亦已有證據（十七日下午七鐘） 
　　徐州陳儀篠（十七）晩由寗返徐（十七日） 
　　江陰篠（十七）午警所巡官祝虞臣在西外文富橋河下查獲烟土一百六十四觔土販謝蘭生逃逸（十七日下午四鐘） 
特約路透電 
[美英禁酒約]  
　　十六日紐約電華盛頓消息國務院刻正考慮擬與英國締結禁酒新約聞現向英國正式討論關於　　英國飲料輸入美國之約國務院或將派委員赴英俾商定辦法美國官吏可在英屬西印度海上搜查英船 
[英國取締報告案]  
　　十六日倫敦電下院今日以二二二票對三票通過取締報告案之二讀此案係議員提出而爲政府所贊助主旨在不許發表可認爲妨害公共道德者之詳情凡離婚等案僅許發表大概情形違者加以三月以下監禁五百鎊以下罰金之處分 
[國際航業大會之修正案]  
　　十六日倫敦電國際航業大會今日通過英代表所提之修正議案謂政府與其他機關所合辦之國際組織日見繁多殊可惶慮此種組織對於航業之活動將加以非必要之干涉依大會意見國際聨盟會事業應以保 
 
 

Page 6

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *障與維持交通上自由與商業上平等待遇爲限云美代表未投票此爲可注意事大會一致通過委員會關於生命保安設備與無綫電之報告主張對於濫用告急警信者施以相當懲戒 
[國際礦工會提案]  
　　十六日北京電國際礦工總會通過一案聲稱免除國際煤業風潮之唯一方法在研究關於出産與運銷之國際制度該决議文又聲明對於目前爭論中之英國礦工完全同情並準備於有事時阻止煤斤運入英國總會遇有國際罷工情事主張須俟該國公會承認有復業之充分理由後方可停止罷工總會可在發生罷工各國内爲罷工委員會云 
[美海部請撥欵於海軍根據地]  
　　址六日華盛頓電海軍部長請國會撥欵項約二千萬元以上以建築或改良海軍根據地此數之半將用於夏威夷之珠港 
[美拖船夫役增資]  
　　十六日紐約電拖船夫役三千人昨夜宣佈罷工要求加給工資與每日工作十時兩事如罷工延久則有大公司船若干將不能開行 
　　十七日紐約電拖船夫罷工風潮業已解决船公司已依允其兩項要求 
[英機工增資要求]  
　　十六日倫敦電機務僱主與工團會商全國機匠要求每週增資一鎊事未有結果工團現考慮在倫敦境内投要决定罷工之問題 
[法國之自由捐]  
　　十七日巴黎電維持佛郎之運動刻在積極進行中各方源源自由捐助贖債金摩那柯市政局捐佛郎七萬法國足球公會捐一萬 
[古巴限制糖産之反響]  
　　十六日紐約電紐約世界報以簡峭之論調攻擊商部總長胡佛氏謂古巴政府現於兩年内縮减食糖産額蓋從三年前胡佛部長之勸告也胡佛一面勸古巴限制糖産一面指摘英政府之限制橡皮豈古巴行之於食糖爲是向英國行之於橡皮則爲非耶云 
[北極探險飛船抵俄]  
　　十六日列寗格勤電北極探險飛船諾志號已抵此俄政府及科學院之代表等皆來歡迎並有俄飛機數架在天空巡視據諾志號飛行家云途中遇霧故遲到 
[飛行消息]  
　　十七日開羅電埃及飛行隊接到無綫電信據稱西班牙飛行家艾斯台夫資氏已彼覓見平安無恙惟未言及其機師 
[各國近事]  
　　十六日倫敦電英國阜思爵士在美術俱樂部言帝國學院之事業謂錫蘭研究委員會之範圍至少宜擴至馬來由渠意帝國有好處相宜地方亦可産絲云 
　　十六日維也納電奧國與波蘭之公斷條約現已簽定以三年爲有效時期 
國内要聞 
[天津通信（夫）]  
　　北京政變後奉軍攻京之急進 
　　鹿鍾麟逐段放曹時局爲之一變奉聨兩軍將領自聞北京政變警耗即於十一日下午在河北蔡家花園開軍事會議除張宗昌張學良萬福麟等外靳雲鵬亦在座議至夜深始散其重要可知十二日午後二時靳偕陳世華並兩張代表劉鳳梧專車出關向奉張請示軍政大計靳車離津後兩張又令總車站速備專車三列四時餘督戰隊大刀隊迫擊砲隊機關槍隊騎兵隊衛隊共約兩混成團紛紛上車六時三十分開往楊村同時兩張亦偕褚玉璞各乘汽車向前綫出發據聞限三十六小時内攻克南苑通州四十八小時内佔領北京以免吳軍捷足先入是日東南北三路已在白刃肉搏中由津開京之郵政汽車不能過戰綫於下午退回天津十一日由前綫運津傷兵百餘名俄兵三十餘名十二日運津傷兵二百餘名俄兵二十餘名今日又運來傷兵二百五六十名郵政汽車今日亦未能出發戰况猛烈已可想見頃據外人接北京無綫電田維勤業於昨（十二）午抵京田部先鋒隊已抵南苑國軍併力抵拒奉聨兩軍入京若能支持兩日則田靳兩軍雲集北京必爲奉聨軍進攻之阻礙昨日國軍飛機且向廊坊黄村一帶散下傳單警告人民火速遷移免受危險此舉若非恐嚇煽惑之手段則國直聨合制奉之第二幕戰劇又將登場矣更觀張學良與張宗昌在津之軍事布置似極注重直魯地盤東北航空飛鷹飛虎飛龍三大隊飛機現均陸續運津昨在河東復興莊設立司令部在鳳林村設飛行塲奉軍大隊源源過津開往前綫魯軍漸漸抽調回防魯南兗州泰安一帶本埠軍事機關雖宣傳吳奉合作到底之消息但暗中對於京漢道上之吳軍似已加戒備如派魯軍騎兵第一師師長高在田馳往河間高陽任邱雄縣一帶剿非可作明證李景林昨遣李鳳暘赴漢向吳佩孚通欵曲李自入津後受魯軍壓制過甚終恐走入降吳叛奉之途徑直隸省銀行發行紙幣共三百萬元去年又發行輔幣票一百萬元該行基本準備金早被軍事當局借用内部空虚因係省立銀行故信用未墮此次受政變影響市面忽然拒用該行紙幣昨日清晨東北城角麕集千餘人持票兌現該行因人衆不敢開門人心益慌總商會召開緊急會議一面請財政廳撥欵兌現一面請軍警機關出示闢謡午後該行開門兌現至三時又閉門停兌而官銀號之銅元票亦發生擠兌風潮今日該行擠兌之潮仍未稍滅因僅開兌五小時故每日僅兌出現欵三五萬元銅元票因準備充足今日信用已漸回復矣（四月十三日） 
[天津通信（春氷）]  
　　奉方應付時局之方針 
　　自秦皇島會議至於國直携手爲時不逮半月而大局之變化可謂神速而出人意外矣國直間妥貼程度至於何等雖言人人殊然而京漢路之停戰則事實也田維勤軍之開駐涿州則事實也至於昨日則熊斌王乃模南下赴保矣吳佩孕之全權代表葛應龍已踰鄭州而北上矣兩方之軍事動作旣已完全停止兩方之使節往來又如是之不憚煩則國直携手是否絶對不成事實恐任何人難下肯定語也 
　　吾茲所欲言則爲奉方應付時局之策略自國直和議之說起畢庶澄已怱怱回魯布置其魯南防務防此方有萬一之虞其留滯津門指揮前敵者一爲往來津奉總持軍事之張學良一爲企圖地盤力攻京畿之李景林其一則魯軍健將張宗昌與褚玉璞而已李氏近患咯血已自前敵回津輕易殆不見客張褚則日在前綫馬駒橋黄邨連日大戰無役不與竟無暇偷一息之安張仍住恒記德軍衣莊惟時往來於蘆台落垡間對客酬酢亦不如從前之興高彩烈吾友某君彼新延爲秘書謂余曰張氏本人對吳佩孚此次之寒盟似不以爲可怪惟謂不料其如是之速耳 
　　奉方今日應付時局之具體方針經已擬定其一則乘國直妥貼尚未十分完成前用全力蹴破近畿藉以打消其雙方携手之局自本月六日以後即腐心於此項戰略之實現蘆台方面大部分軍隊屬於韓麟春張九卿之所轄者皆已輸過廊坊且别遣一軍受萬福麟之統率抛通詶不攻而繞出三河以抄密雲懷柔順義延慶各屬藉窺昌平而斷京綏路之聨絡惟此路左翼軍隊僅用以牽制國軍使其備多而力分最後目標仍在中路故京津間連日皆有激戰七日晩間至八日侵晨奉聨軍衝鋒五次皆被擊回曾有一度已衝攻馬駒橋而迫近大紅門（豐台西北二十里）卒遭國軍激烈之反攻而不免於一退八日上午奉聨軍前隊已退過廊坊而抵落垡以國軍並不進追復於下午進駐於廊坊是前敵軍情於奉方並無大利路局中人且謂此次戰事奉聨軍傷團長三人俄兵數十人華兵不知其數亦可見其决戰之烈矣 
　　以上所述爲奉天方面已定之大計然時局變化不可預料萬一國吳竟至携手甚或對奉而出於一致敵抗之態度則亦不過恢復去年十月間之形勢並非事之絶不可能者奉方至此將何以施其策應乎據聞此事亦早爲該方所預定兩張意思在此時務極力拉攏吳子玉藉以緩和時局至必要時將以張宗昌一軍抗蘇孫北上之師只守不攻並令張學良率關内全軍憑津沽一决勝負萬一形勢轉移京奉綫有被襲之虞則奉軍之留直者自陸歸奉魯軍之留魯者自海道歸奉屯重兵於營榆保據關外徐待天下之變此所謂末策亦即所謂結丙寅戰局之尾聲者姑爲之詳細述之以覘未來變化之果否如此也（四月十四） 
[反國戰中之未來變化醖釀（公言）]  
　　天津通信順直刻當武劇絶續之交出頭試演者固爲軍閥而暗中操縱者實爲政客其所謂武劇絶續之交者即第一幕之國民軍與反國軍之大混戰將結束而蛻變爲直奉晋魯四大軍團之攘奪順直地盤而再混戰是也其第一幕之結束遲早問題則在李張之主和派·與鹿李之主戰派孰佔優勢以爲轉移蓋張之江李鳴鐘自始即主持退兵南口不興聨軍角者此輩所持理由謂退出順直開發西北與人無競大可有爲不患無問鼎中原之日而鹿鍾麟李烈鈞則自初即主力戰謂不特不宜放棄京兆即直隸亦在必爭之列否則無天津海口則軍火無從輸入尚何恃以與人較者此兩派論點之異同如是惟其隱情尚不在是蓋張之江李鳴鐘之所以主和以自有察綏甘地盤足資發展而鹿則無京直地盤即難自立故也至李烈鈞之附和鹿氏力主决戰者以國民黨之在京畿活動純恃國民軍在京擁護之力若放棄京直則國民黨在京無發展希望矣此李烈鈞附和鹿鍾麟力持戰說之隱情也惟無論如何國民軍終當退出北京有遲逑早晩之不同而要不能不退出焉苟國民軍退出北京則第一幕之國與反國戰爭可暫告一段落（聞鄂吳意在一鼓作完全解决國民軍令奉軍軍同直魯聨軍進攻察哈爾特别區而鄂豫聨軍繞由晋省出雁門關直搗大同截京綏路如是則國民一軍完全解决矣惟吳亦甚愛惜國民一軍之守紀律時對人言馮煥章人太陰賊險很難與共事惟其部下有勇知方堪稱模範軍解散之殊可惜苟馮氏出國者予當悉數收編其全部焉惟有困難者則奉軍及直魯聨軍皆志在奪取京兆直隸而無意於取察哈爾至晋閻更虞鄂豫聨軍之假途滅　於己不利早有戒心故反國　軍之團結至國民軍退南口而瓦解爲有識者所公認○而第二幕之直奉魯晋四大軍團攘奪京直地盤武劇將接演焉其出頭奏演者固爲張（學良）李（景林）張（宗昌）褚（玉璞）靳（雲鶚）田（維勤）商（震）輩而暗中操縱者仍爲國（民黨）安（福系）政（學系）孫（小孫系）研（究系）各政團年來政變演於京門而豫先醖釀均在津沾蓋津地有租界可避難有海口可出洋作秘密事爲較便也其最有勢力之政團自首推國民黨與安福系國民黨志在留國軍於京師則己派得在京存在旣偵知直奉之有裂痕也頗致力於國直議和又洞悉鄂吳之爲人倔强到底不肯中變也乃努力拉攏孫傳芳靳雲鶚田維勤輩托其轉懇於吳並悉晋閻之控制京綏路足左右鄂豫聨軍之進退也乃以同隸國民黨關係竭力拉攏晋閻使與國軍單獨議和故國民黨正在京津努力　鬭雖其手段百出要其指歸不外使國民軍得留京保護民黨在京之活動安福系之計畫則與此異其宗旨在擁段在台使大家有飯吃其方法則在進行國奉議和共同抵直蓋奉方苟進據北京因有歷史關係自未便逐段惟直系佔據京師則段勢在必去故安福系計畫在扼制直軍俾不得進京延長段之命運保住大家飯盌此國安兩黨現在活動之主旨也國民黨親俄安福系親日年來赤俄共産宣傳在京得勢以有國民軍及國民黨爲之保護國民軍去京則民黨勢必星散而赤俄之共産宣傳前功盡棄故赤俄勢必盡力援助國民軍使勿退去京門日本則於安福系當國時貸出一萬數千萬巨欵尚無着落故助奉倒直擁段出山承認金佛郎案促成關税會議以解决其無抵押擔保之西原借欵使有着落目下關税會議尚未告竣日本自不甘坐視其功敗埀成故助安福系進行國奉合作抗直甚力是國民黨與安福系之活動爲不可輕視者尤有日俄暗中活躍焉政學系之計畫則尤異其趣即國民黨專助國民軍安福系專助段奉旗幟顯明步驟整齊而政學系則各大軍閥均發生關係中專助一派有親奉者谷鍾秀是有擁段者張耀曾是有帮直者張其鍠是有助馮者李根源是故政學系在政黨中無清一色之旗幟惟其主要目的仍在擁黎（張其鍠派代表李某秘密來津謁黎謂張在湘鄂間計畫黎上臺李根源組閣事大收功效不難成爲事實）小孩系勢力較薄弱惟舊國會中有同志成友三四十位團結甚堅固步驟甚整齊即壹意助吳再起是也其首領爲孫洪伊久居津沽而黨員活動於各方者在北爲張書元在南爲牟琳惟門路太窄只與鄂吳發生關係其他方面素少淵源若直系當國若輩或有發展希望否則難與他派兢爭也研究系益式微矣其首領之梁任公旣避地津沽不問世事專心講學而次要首領之林宗孟又及於難只有籍忠寅鄧毓怡活動於北蔣方震胡匯源活動於南鄧與馮有淵源而蔣正帮吳忙然均個人關係並非黨中作用也要之焉黨之活動恃人材資斡旋以軍閥作後盾須資財爲聨絡研究系人雖工心計而乏勇氣與國民黨人正處極端（國民黨人勇於有爲而敢於犧牲惟心計之工似不若研究系也）若輩實於政局莫能左右也其不在政團而獨力活動者則張紹曾以與吳（佩孚）馮（玉祥）均爲親家之故在去歲暮頗有志於組閣而今則靳雲鵬正取而代之蓋自直奉合作以來北京政權不久將受直奉支配而靳雲鵬於張爲親家於吳爲師生雖曾失歡於段而究爲段之舊人尤便於政權之授受其可能性視張紹曾爲遠過之故靳自由日回國以來而奉而漢而寗今又來津大宴其客積極活動以爲取得未來政權之地步此京津政客最近之情形也（四月十日） 
[吳佩孚拒鹿鍾麟通欵]  
　　致奉張等眞電 
　　吳佩孚眞（十一）日致奉張等電云萬火急盛京張雨帥天津張總司令李總司令張軍長鑒頃奉曹前總統用鹿鍾麟之恢密發來蒸電開自國軍撤防時局一夑安福謀亂態度一明處境憂危倍於疇昔直卿秉承尊意親在都下保護安全匝月以來曲盡維護宗旨所在初無他圖乃鹿君輩識見過人深明大義與直卿商洽願隸麾下已於本日不動聲色不鳴一槍復我自由拘彼元惡衛隊業已繳械地方安謐如常即遣該軍師長韓復榘赴漢報告詳情兄亦派劉中將文亮前往乞對韓予以優容以示好感連日近畿戰事益趨激烈時至今日論公論私均無再戰之理鹿君如此傾向尤應曲予成全即望電達奉方停止軍事善後大計儘可相商等語查蒸日通電賊軍確於佳晩内變段逃法使館前曹總統得釋鹿賊自稱爲吳某之副司令負維持京師治安之責各事進行甚秘並宣佈段罪若干欵銜隊易國軍服制移駐他處等語似此鹿氏又向段倒戈業已證實其反復無恥已得馮賊眞傳曹總統或在賊中已得形式上之自由而其來電必鹿賊代爲擬發毫無疑義望勿爲該賊所惑一切謡言概不聽信一面速克京城一面迅速截斷京綏交通即趕速按照原定計畫掃蕩赤巢至爲切禱除分電各軍特達即希查照吳佩孚眞 
 
 

Page 7

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *敎育消息專電 
[四川成高成大合併經費定奪]  
　　重慶四川成都高師成都大學兩校併存合辦張瀾已就校長職成大每年撥鹽税六十萬爲經費已由省署電財敎兩部立案現自四月起暫在軍費項下撥二十萬爲常年費（十二日下午六鐘） 
[湖南大學經費之困難]  
　　長沙湖南大學經費困難將學費移作臨時費用（十四日下午十一鐘） 
[湘省勸學所聨會選定常駐委員]  
　　長沙勸學所聨合會互會互選李永謨趙濟時謝祚芃爲常駐委員（十四日下午十一鐘） 
要聞 
[湖南全省勸學所聨合會成立（吾）]  
　　湖南各縣勸學所早已成立但無聨合之組織茲該勸學所等因種種利害關係認爲有聨合之必要故特公推吳先聲等在省城劉忠壯祠設立籌備處規畫進行迄已月餘截至十日止到會報到之勸學所長及代表共四十五縣四十五人已足法定人數即於十一日開成立大會近兩日即續開大會討論會章昨已三讀通過現正積極進行一切組織事宜此亦湖南敎育界之一種有力量之新結合用誌其會章如次第一章名稱第一條本會定名爲湖南省勸學所聨合會第二章地址第二條本會設於湖南省敎育會第三章宗旨第三條本會以研究地方敎育行政及討論關於各縣學務上之重要事件而爲共同之進行第四章組織第四條本會由各縣勸學所長爲會員組織之所長因故不能到會時得委託全權代表出席但代表以各本縣敎育界人士爲限第五章會議第五條本會常會每年一次定七月一日開會會期以七日爲限但得延長三日遇必要時由會員五人以上之提議十五人以上之附議得開臨時會第六條常會臨時會須有會員總額三分之一出席爲足法定人數議案須經出席會員過半數之可决方爲有效第七條會議之主席臨會選舉之第八條會議之細則另定之第九條常會閉會時須選委員十五人再由委員互選常駐委員三人主持一切會務及負收發保存報告之責任期以下屆常會開會時爲止如遇事務繁難得設事務員一人前項委員概爲無給職但常駐委員每人每月津貼火食洋十元前項委員名額依舊府州區域每府州一名但長沙府二名鳳乾綏古共一名常駐委員由委員分路互選一人第七章經費第十條本會經常臨時經費由各縣勸學所擔負負擔之標準分甲乙丙三等以六五四之比例分配之第十一條本會預算决算由常駐委員制定交常會審查公决之第八章附則第十二條本章程未盡事宜常會時得由會員三人以上之提議公决修改之 
[杭州歡迎英庚欵委員之盛况]  
　　英國退還庚子賠欵調查委員威靈吞及其妻女書記等七人由中委員胡適王逃熙張蔭寰於十六日乘坐花車陪同來杭抵城站時已過正午在站歡迎者有盧司令代表宋梅村·夏省長代表蕭鑑·敎育廳長計宗型·交涉員程學鑾·杭縣知事陶鏞·省敎育會許蟠雲·英人梅藤根·及交涉公署所派招待員胡詒芳·馬宗德·孫百剛·陳開第·敎育廳所派招待員勵乃驥·沈蕭文·等四十餘人警察廳亦派幹警在站照料先由程交涉員登車慰問乃相偕下車由有適分别介紹在招待室略憇即分乘預備之紅色汽車十輛開赴西湖新新旅館下榻行裝甫卸即作城市之游由招待員導行清河坊新市場一週另一部分昌雨游湖興致甚豪昨日（十七）上午乘車拜會各官廳中午應軍民兩長歡宴敎育界人士於下午二時在省敎育會開歡迎大會到會者五十餘人威氏等偕同有適之於三時十分蒞會由招待員胡新甫引導入内後即赴宴會廳進西點由省敎育會副會長許蟠雲申述歡迎旨趣次由庚欵董事程震旦發表保管及用途意見女中校長鄭曉滄以國語演說由農專校長錢天鶴翻譯大致申述歡迎大旨及對於庚欵退還後之中英親善及用途保管諸端在席諳英文者均以英語演說用華語演說者均由翻譯譯出胡適之及書記等均一一筆錄散會後威氏等復乘車赴總司令部省署拜會盧香亭夏超蓋兩長均新由寗返杭也該委員定十八日上午游覽西湖北山下午游覽西湖南山十九日上午赴農專工專蠶業一中女中附小縣立五高等學校下午即須乘車返滬此次該委員來杭藥劑師會方面特派代表盛佩葱等向之提議公共衛生中國急要事業及醫藥上商業研究機關等事業云又訊庚欵團今日由程交涉員計敎廳長以私人資格宴請定明日（十九）乘原花車返滬聞交涉公署於前日接孫總司令來電對於英國庚賠退欵主張用以導淮復次用以創辦寗湘鐵路有餘撥爲敎育基金浙江各界對該委員等即依據此意表示云 
[蘇敎廳敎育預算審核會開會紀]  
　　核定十五度預算一百八十七萬元 
　　江蘇敎育廳於昨日（十六日）下午二時在省署瞻園開第一次審核預算委員會到者江廳長·鍾叔進·濮仲垕·劉兆禾·張佑如·劉　生·朱叔達·謝伯琴·譚靜淵等十餘人由江廳長主席將支配十五年度預算標準詳細討論議决　要如左（一）議决十五年度省敎育經費收入總數一百八十七萬元各機關支出預算應以此數爲限（說明）查十五年度省敎育經費項下漕糧附税收一百男六萬捲菸特税收一百十一萬元學校及其他行政收入二十萬元共二百三十七萬元比較十四年度預算册列銀數二百另六萬元計增三十一萬元但查照省敎育行政委員會等聨席會議議决案十五年度支出預算應先扣還十四年度積欠三個月經費至少約五十萬元故僅餘銀一百八十七萬元（二）議决省校如有級敎未全事實上必須增級者應查照十四年度支配標準酌列預算（三）議决省立第四師範學校藝術專修科己屆畢業應查照十四年度第一第二第五各師範學校專修科辦法展緩繼續招生（四）議决省立第一女師範附設之幼稚師範學校因省費支絀維持原有事業當虞不足應再展緩招生（五）議决各省校十三年度决算册無論已報未報應查照規定支出概算表或隨同預算册一併塡送（六）議决十五年度歐美留學缺額官費生應否續派俟全部預算提出支配時再行酌辦（達） 
[江蘇七邑學校聨合會昨日開會紀]  
　　江蘇松·奉·金·上·南·青·川·七邑學校聨合會於昨日（十七）下午在松江七邑共立女師範開會出席者金山沈慶芳楊世恩南匯顧遂鑾徐守青（顧遂鑾代表）上海葉景澐徐允中（葉代）奉賢刁明一松江楊文鳴錢邦泰朱世瑾廖寶善朱萃（顧稼軒代表）青浦俞祖望葉景澐主席議案如下（一）商榷本校校址案議决由校函復松江縣敎育局將前項校址彼此調換以免周折得復函作爲確定（二）催繳奉賢未繳租欵案議决由本會推舉代表會同松江敎育局派員催取公推張子謙君爲赴奉代表（三）松江府學灑掃田租應由本會接收案議决由本會推舉代表調查接洽後再行核辦茲推朱萃爲代表並函請袁沭涵先生帮同辦理（四）增加膳費案議决自本學期起每年全年再增加膳費四元除由校長將本校學則第七章第二十四條修正外通知各縣敎育局查照（五）十二十三年度决算不敷曁兵災損失各欵共計銀四百十九元六角三分五厘曾經十五年一月十六日談話會提出追認應交大會通過案議决照案通過（六）審查十五年預算及其他重要議案提議開臨時會案議决准照開會日期六月十三日地點在奉賢南橋鎭由會預行通知奉賢敎育局指定會所 
[浙江通俗敎育會常會紀]  
　　淅江通俗敎育研究會於昨日（十五）下午四時在敎育廳舉行常會到范傚文·尹志仁·張佐時·張行簡·蔡孟謀·唐小瀾·凌獨見·吳劍飛·沈光烈·胡永聲等十餘人先由駐會幹事胡永聲報告與評話温古社接洽情形及已徵集通俗敎育書狀况次凌獨見提議禁止小報入境議决由會備文呈請敎育廳轉請省署函郵務局停寄至本埠報紙附刋稿件由會直接函勸審愼選載次决定下星期日上午九時假公衆運動埸講演廳會議廳與評話温古社開一談話會次各幹事提出新會員先付審查再徵本人同意散會己六時矣 
[淮陰童子軍界近訊]  
　　現有童子軍團數淮陰於民六秋季即有童子軍之組織在民國八九年間爲最盛時代全邑有七團之多民十後如繩武初中縣立初中·乙種商業等校相繼停辦能繼續進行未嘗間斷者爲省立六師及六師附小兩團計有本级隊員八十二人初級隊員一百四十一人現時在淮陰縣敎育範圍以内之各校可謂無一校有童子軍團之組織據云半由於人才缺乏半由於經濟困難所致 
　　在籌畫進行中者縣立女高辦理素稱完善林校長逸樵深信童子軍訓練有益於青年抱創辦之心已久本學年該校新聘敎員陸繼芬君聞對於此種事業素有研究故該校對於組織童子軍團事宜現正積極籌畫成立之期諒不遠矣 
　　六師之講演會日前江蘇童子軍聨合會職員章君疇君曾來淮調查童子軍近部未幾即赴安東前日由朱家樓反淮即晩第六師範特邀章君作一度之講演到會廳講者有六師附小女高及六師男女二部等學生約七百餘人由六師敎務主任周劍飛君主席章君講述章子軍訓練當注重友愛之情誼·野外生活·社會服務等事一小時餘聽者極爲满意末由周君致謝詞而散 
本埠 
[江蘇省敎育會之幹事員常會]  
　　江蘇省敎育會昨（十六）日開幹事員常會列席者九人由袁會長主席議决及報告事件錄后（一件）江蘇敎育廳函託審查運赴費城展覽會之敎育影片議公推袁觀瀾·陸規亮·章伯寅·潘仰堯· 
·鄒恩潤·王志莘·沈信卿七君於十七日午後七時半以前至國光電影公司審查（一件）穆恕再君函請設立求學諮詢處或介紹所俾遠道來滬就學者有所諮詢並派員調查各校成績議調查各校成績前經推定章伯寅君其求學諮詢一品本會前經將調查後認爲優良之校披露報端且遇有來函詢問者無不立即答復應再彙編優良校名隨時披露即照復（一件）報告未會收回自管之掘港懇地已合組蘇大農團該農團商借本會爲通信處議允借（一件）報告江蘇敎育所長函允任公民敎育徵文評判事（一件）報告同濟大學阮校長函復對於該校内部處理遵照本會幹事會議案辦理（一件）報告江西省敎育會寄到第十一屆改選職員表一份（一件）報告江蘇省長公署函復第一女子師範學校請續辦幼稚師範應俟編製預算時由審核敎育預算委員會酌察省敎育經費情形統　核辦（一件）報告上海危知事函告接印視事日期 
[敎育局函催各學校編送預算]  
　　上海縣敎育局昨致縣立各學校公函云逕啟者案奉縣知事公署函稱（中略）務請查照規程分催各主管機關尅日編製十五年度預算送縣彙編交會核議等由准此除分别函致外相應函請查照惟交會之期將屆務祈儘十五日以前編製送縣彙交爲荷等因奉此除分致外相應函達即希貴校迅將十五年度預算尅日造送以便彙編轉報爲荷 
[寳山童子軍聨合會開會紀]  
　　寶山童子軍聨合會於昨日（十六）上午在公共體育場開　到者袁觀瀾·王詠仁·王豐谷·徐視平·趙慰祖·陳荷百·俞雲程·陶兆鯤·黄　新·趙思均等十餘人袁觀瀾主席（一）修改章程（二）公推趙慰祖趙思均爲正副總敎練（三）設備方面分公共用具及各團用具二種（四）拍電章省敎練於翌日來會指導十七日續開會議加入吳淞第一校陳堯君阮景舜主席王詠仁報告八年來經過情形章總敎練進行步驟後即討論問題（一）服裝甲顔色上青下黄乙敎練員服裝由校置備（二）經費支配方法甲公共用具以二百元爲度乙所有餘欵平均補助各校三通告各校加入本會者限四月底報到（四）本省如舉行大露宿時預備加入（五）本學期由總敎練員會同各敎練互相視察以資參考而利進行（六）會操在下學期舉行 
[同濟同學會調解母校風潮棘手]  
　　同濟大學畢業同學於前日在東亞開校友會成立會議决出任調停母校風潮昨日該會派代表六人赴淞與雙方接洽學生方面表示調解一層可以容納但必阮氏先表示（一）取消開除全體同學之佈告（二）撤退軍警（三）阮氏對於用軍警應向學生道歉（四）不得藉故開除同學該會代表往晤阮氏阮氏僅謂誓約書之内容須附加在學生志願書内而學校將志願書發回令學生重塡新志願書該代表見雙方態度仍强硬頗難着手調解云 
[蘇童子軍聨合會今日開董事會]  
　　江蘇童子軍聨合會今日上午十時開董事常會其待議事件如下（一件）薛嘘雲君寄到十四年度第二屆省總敎練員會議决案（一件）章君疇君交到調查淮安第一團童子軍報告書（一件）章君疇君交到調查程保純君督同清江浦童子軍服務戰地狀况（一件）江蘇省立第四中學來函初中部及附小童子軍定於四月二十三日舉行宣誓贈旗禮請派員蒞校（一件）張寄周君提議組織修改縣聨合會通則委員會以便從事修訂（一件）常熟毓英童子軍敎練葉綬青來函請函縣聨合會從速改選（一件）江都縣聨合會來函請給第四團正敎練王震華證書又報告第四團組織成立請准予備案（一件）編輯年鑑委員會報告四月七日開會情形請核議（一件）報告本會十五年度預算已呈送省公署請仍照上年度請撥之數列册 
[朱通九君明日赴美留學]  
　　現任遠東大學中學部主任兼經濟學校授朱通九學士歴充愛國女學·中華工專·南洋高級商專等校敎席學識經騐均極豐富聞朱君有志深造自費留學准於四月十九日搭横濱丸赴美入本薛威尼亞大學研究院專攻政治外交前晩假大東酒樓歡送朱朱通九君小影 
君到者計陸鼎揆·周仲千·陳景新·殷志恒·陸鼎傳·陳文伯·楊雨生·郭傳慶·蔣達文·張頌武等三十餘人該校事務長陳景新君代表致歡送辭繼朱君答辭聞朱君赴美並帶有該校畢業生張醴泉同行云 
[上寶敎職員昨日開春季大會]  
　　上寶小學敎職員聨合會昨日下午二時在閘北恒業路敬業里開全體會員春季大會到者有模範公學·閘北市民公學·文正公學·惠民小學等代表男女百餘人二時振鈴開會（一）主席報告（二）會長陳繼成報告一年來會務情形（三）修改會章（四）討論會務進行（五）來賓演說（六）茶點（七）除興節目有張笑天·毛子良之魔術文正學生之絲竹順成小學雙簧趣劇其餘男女會員亦佐以娱樂助興六時散會 
[華僑敎育協會今日開幹事會]  
　　華僑敎育協會於今日下午三時假座長浜路陸家觀音堂斜對過愛國公學開第七屆幹事會議案事下（一）修正各項章程之審查（二）推選僑埠董幹事（三）創辦華僑敎育雜誌社辦法（四）其他不列於上述之事項 
[上海圖書館協會將開研究會]  
　　上海圖書館協會現擬研究圖書館管理各項問題特於每月常會時舉行研究會每次討論問題一種以資研究第一次研究會定於五月中開會討論圖書館分類方法屆時由該會委員長圖書館專家杜定友君演講分類原則及實施方法並將各種分類書籍陳列以資參攷會員中如對於分類法有何意見及困難問題均得於會前由書面提出以便討論云云 
[南洋大學近訊]  
　　南洋大學鐵路管理科四年级於春假期内由徐佩琨敎授領導作滬寗滬杭二路長途旅行沿途參觀鐵路管理事務已於十五日返校又該校因江蘇省敎育會國語演說競賽會第八屆期將近於十九日舉行决賽遴選演說員倘比賽得分數者除應得之奬品外聞該校校長特叧備優奬以資鼓勵又上屆南洋復旦及東南三大學英語演說比賽錦標爲該校所得本屆比賽期近演說員等現正積極準備 
體育 
[湘唐咨皖省長照章開華中運動會]  
　　長沙唐咨皖省長照章舉辦華中運動會不得延期（十五日下午十二鐘） 
[湖北定期開全省運動會]  
　　漢口鄂全省運動會定五月二十二舉行刻正着手籌備（十六日下午六鐘） 
[華東各大學籃球錦標比賽結束]  
　　昨日滬江以六十一對十八勝之江···已獲本屆錦禁 
　　滬江大學籃球隊昨日與之江大學籃球隊之比賽爲華東各大學籃球比賽最後之一幕滬江隊自三月十三日開始以來次次獲勝錦標榮譽早己奪得此次勝負固於大局無妨之江隊在比賽各隊中球藝雖見稍遜惟精神頗佳在昨無足輕重之賽中亦復努力奮鬥不失英雄本色二隊比賽開始於三時裁判員吳邦偉君滬江乘勢疾進頗占勝利之江球員對付不遺餘力惟滬江似稍有疏懈故之江亦獲中數球上半時二十三與六之比下半時滬江精神大振於是該隊分數增加無數至最後五分間之江堀勢百倍前鋒大見聨絡擲抛亦準確頗爲全場觀衆之讀許下午時三十八與十二之比結果爲六十一與十八之比滬江又勝滬江人才與球藝均佳其勝固在意中惟之江能投袂而起奮發有爲亦屬可嘉比賽告終滬江欵以茶點並有之江隊隊長曹裕明致謝及滬江體育指導徐振東君答詞末滬江隊隊長凌憲揚君及全體球員起立歡呼而散之江隊業於昨晩乘車赴杭茲將個人得分錄下 
　　滬江（總計六十一分）之江（總計十八分） 
　　右鋒陸鐘恩二十三分右鋒曹裕明（隊長）八分 
　　左鋒凌憲揚（隊長）十四分左鋒陳霖輝四分 
　　龔治四分中鋒王福全一分 
　　中鋒吳必遜十四分右衛諸培恩二分 
　　右衛王建　二分左衛金朝宗三分 
　　左衛康少卿四分 
[華東大學各隊本屆歷次比賽成績表]  
　　日期與賽隊名比賽結果優勝裁判員地點 
　　三月十三日東吳滬江七十六與二十一滬江陳啟東滬江 
　　十五日東吳之江三十五與二十二東吳宋君福之江 
　　二十日滬江之江五十八與十二滬江宋君福之江 
　　二十五日金陵東吳四十一與三十九金陵徐振東東吳 
　　二十七日金陵之江三十五與二十二金陵宋君福之江 
　　二十九日金陵滬江七十三與二十一滬江張國勳滬江 
　　四月三日東吳金陵三十四與三十二金陵漢生氏金陵 
　　十日滬江金陵四十七與十二滬江盧頌恩金陵 
　　十二日滬江東吳七十六與二十滬江樂克萊東吳 
　　十五日之江東吳四十與二十七東吳馮家聲東吳 
　　十七日之江滬江六十一與十八滬江吳邦偉滬江 
[各隊本屆總成績表]  
　　隊名已賽勝負百分數 
　　滬江六次六次○次一·○○○分 
　　金陵六次四次二次·六六六分 
　　東吳六次二次四次·三三三分 
　　之江六次○次六次·○○○分 
[滬紅大學女生舉行體育表演紀]  
　　滬江大學女生十六日於校内健身房舉行體育表演内該校體育指導徐振東君提任佈置頗見整齊一切秩序概由女生部正副敎練克雷賽夫人張維貞女士排定極優美可觀房内及樓上四周之參觀者咸爲該校學生四時開始五時餘告畢自始至終鼓掌之聲不絶於耳亦足見當時之盛况焉表演秩序如下（一）徒手體操（大學一級）（二）複式體操（大學二級）（三）土風舞（大學一級）（四）射籃替換跑（甲組與乙組）五（棍棒）大學二級（（洋）籃球比賽（大學一級與正科生）（七）火棍（肅子雄張鳳楨二女士）以上秩序中最可推許者爲土風舞舞時進退如意宛轉合度精美可觀一爲籃球比賽當二隊往來馳騁一種勇武奮發氣概可令鬚眉退避三舍上半時大一隊得六分正科隊四分下半時大一隊得六分正科隊零分比賽結果十二與四之比大一隊勝裁判員爲徐振東君 
[廣肇滬大兩校幼童比賽籃球]  
　　四十與九之比···滬大勝 
　　廣肇公學幼童籃球隊昨赴滬江大學與該校幼年兒童所組織之小星隊作友誼比賽金顯宅君爲裁判員球員年未逾十五身量在八十磅之下比賽初時觀衆心理似覺平淡乏味初未料相戰之際凡其進退攻守以及傳遞擲抛咸有程秩可觀二隊中滬江以傳擲較佳故得勝利惟廣肇奮鬥力戰之勇武亦與滬江不相上下也上半時滬江得二十九分廣肇六分下半時滬江得十一分廣肇三分比賽結果四十與九之比滬江小星隊勝 
　　滬江小星隊（總計四十分）廣肇幼童隊（總計九分） 
　　右鋒黄振勳十分右鋒何炎章二分 
　　左鋒歐陽永源十五分左鋒郭直鴻四分 
　　中鋒吳兆崙七分中鋒徐錫錦○分 
　　右衛吕天龍三分右衞馬挺中一分 
　　左衛方日承二分左衛陳潤生○分鄭潤○分黄裔圖三分李瑞春二分 
[上海南洋公司足球隊勝蘇州萃英]  
　　上海南洋兄弟烟草公司足球隊於本月十五日至蘇昨日（十六日）午後一時與萃英中學足球隊作友誼比賽請胡維嶽君爲公證員上半時爲二與二之比下塲開始萃英球隊以人小力衰遂被攻入二球結果爲四與二之比勝利屬南洋（鳳九） 
 
 

Page 8

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 9

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *國内要聞二 
[國民軍驅段後之情况]  
　　鹿鍾麟等希望吳佩孚入京韓復榘之樂觀語鹿鍾麟放曹逐段後已顯然表示圖與鄂吳合作今後政局問題當以吳之馬首是瞻田維勤約於今日（十二）到京田部先鋒已抵南苑警衛總司令部連日均有重要會議聞係討論拒絶奉軍入京之種種計畫至於政治問題則待吳來京解决在此青黄不接之時擬請王士珍出山維持現狀王因頭緒紊亂若擔任過渡責任徙惹煩惱已婉辭謝絶連日京城治安表面似尚平靖人心則極皇皇黄村通州聨奉兩軍仍與國軍在酣戰之中昨夜砲聲甚爲清晰大約奉方非俟國軍全部退出京畿必不肯停戰也 
　　段於此次變被逐避居東交民巷後特由北京某國兵營無綫電向天津通電二件令天津電話局長蔣乃時轉達吳光新再轉各省軍民長官原電係用國務院名義拍發其文如下（一）各省軍民長官鑒鹿鍾麟於九日夜半率兵圍困執政府希圖危害市面恐慌首都秩序擾亂不堪所有揑造文電一概無效仰各省軍民長官對於地方治安妥爲維持國務院蒸一（二）本院自本日起一律停止辦公執政安國務院蒸二 
　　日人某記者昨訪韓復榘於南苑司令部詢以京中謡言頗多戰事究竟如何可否據實見告韓氏云謡言雖多但黄村國軍依然固守戰綫未退一步豐台黄村間現駐石友三等部總計六旅前綫每日均有小衝突國軍可以充分防守决無他慮言詞之間非常鎭靜對於戰爭自信頗强繼問監禁段祺瑞韓云監禁不成問題唯執政府衛隊已歸國軍改編又問吳佩孚部下之田維勤軍將來南苑之訊是否屬實韓云吳對國軍之諒解旣已成立田部現抵琉璃河兩三日内來駐南苑亦未可知國民軍唯一之目的正和平斷然由天津馬廠撤兵亦不外爲達此目的與張作霖合作之吳佩孚原期奉軍不入關今則奉軍不但入關且由榆關而至天津更向北京攻擊以武力遂其野心之行動益形顯明關於此點似已破壞對吳之諒解目下國民一軍之和平目的吳氏亦已了解故成此次之合作國民一軍對時局並無成見今則唯聽吳佩孚之命令現雖尚與奉軍敵對但奉軍如肯和議亦不惜與之言和若奉軍仍繼續其戰鬥行爲則國軍爲自衛計寗願當其衝也 
[奉軍進攻京畿益急]  
　　各路均有戰事褚玉璞赴前線督戰 
　　直隸保安總司令褚玉璞自八日在津就職後對於前線策劃軍事亟須與直魯聨軍各將領有所商酌故褚氏連日僕僕天津廊坊道上十日早九時復乘專車由津總站到廊坊督戰並將各路軍事佈置一切翌晨（十一）八時仍乘原車赴安定前線指揮進攻計畫同行者除隨員外僅帶手槍衛隊數十名茲將前線狀况略述於下 
　　黄村方面十日晩奉軍從黄村方面以鐵甲車衝鋒車中均係俄人國民軍以來勢頗猛當即用大砲抵禦故自下午八時起北京城内即聞砲聲隆隆直至十一日晨尚未停止聞石友三又帶兩旅出永定門趕赴前線增援又據警衛司令部公布消息黄村方面自九日晩迄十日晨止戰事甚爲激列聨軍來攻者約有一團國軍在黄村南二十里迎擊各用大砲機關槍射擊迄于十日晨拂曉聨軍退回原防九日午後三時奉飛機向黄村擲下炸彈四枚國軍飛機乃急駛出應敵奉機始退十日晨奉機又向豐臺擲下炸彈三枚有一彈炸毁路局某外國工程師住屋該工程師昨致電國軍要求賠償國軍令與津方交涉又自九日起每日晨間必有國軍飛機向清河向黄村前綫出發經過北京西城外向南飛去 
　　通州方面自十日下午四時起奉軍與國民軍在張家灣梁格莊及北關三方面發生激戰砲聲隆隆雜以步槍聲響至六時尚未停止聞雙方陣地無大變化 
　　順義方面奉軍日來突將精銳部伍向密雲順義等地急進牛欄山順義等地均有極激烈之戰爭據該地逃難人報告國軍大隊近由枯柳樹沿順義懷柔密雲大道佈置極長防綫由狲猴屯經過高麗營迤北亦掘有極深戰溝一道戰溝以西則爲京綏路綫自清河鎭經高麗營以至牛欄山復修築七尺寛汽車道所佈防綫儼如王字形九十兩日自沙河鎭開到軍隊陸續向東移動各重要村莊河流等地均已連營密布 
[黑省軍隊入關助戰]  
　　奉張令萬福林指揮作戰前線司令部擬設萬莊 
　　奉軍第八軍約六千餘名十日晩通過天津開往前線該軍十分之八爲步兵其餘係騎砲兵聞自黑龍江調來原歸吳俊陞節制現由萬福林統率乘特别車來自奉天駐津之奉魯兩軍高級軍官均赴東車站歡迎萬氏在奉時曾與張作霖等會議决定進攻北京之計畫萬奉張令担任軍事上之重要職務張亦正式聲稱已任萬氏負指揮軍事之全責奉軍此後將積極進佔北京抑或讓聨軍應付戰局最近期間即可明瞭聞萬氏爲張作霖最信任之將領對其作戰精神尤爲稱贊昨（十日）下午萬氏曾與張學良密談兩小時及會晤張宗昌後隨向前線出發先設司令部於萬莊再親赴前綫督戰倘萬部先佔北京萬氏本人勢將任防衛近畿軍隊之總司令職防守黄村戰綫之俄兵確已陷於苦境每日死傷極衆運回天津之傷兵因乏野戰醫院似未注意看護有重傷俄兵四人八日晩運至津站住站一夜九日晨方乘人力車赴醫院但醫院方面要求代付用費否則拒絶入院 
[吳佩孚對馮軍乞和之表示（蕭蕭）]  
　　張鹿須同時下野離職 
　　漢口通信國軍退京畿後即抱定和吳拒奉策略迭向吳軍輸誠除派王乃模何遂歡迎田靳兩軍入京外並派代表丁春膏來漢謁吳請予主持國軍聞丁到漢謁吳吳表示此次與奉聨軍目的原在剷除國軍决不能中途單獨言和自損信義如國軍將領果有悔禍决心非張之江江鹿鍾麟等同時下野將軍隊一律交出不可並根據此意電張請其速即裁酌勿貽後悔及鹿鍾麟驅段尊 
吳之蒸電至漢吳認爲仍係鹿等綏兵圖存之詭計置之不理並向人表示鹿等此種舉動全係挑撥作用决不爲其所欺除非鹿等退出北京將軍隊一律交出外仍主澈底解决十三日張之江連來兩電仍請吳入京主持國軍無不惟命是從吳於昨十四日復張一電拒絶其請原電如下「萬急張家口張子珉兄鑒兩元電悉鄙人愛護執事及處置貴部辦法已於前電詳之貴軍爲馮玉祥所組織勾結赤黨中外昭然縱令鄙人欲徇執事私感曲予收存而中外人士皆滋疑懼馮氏果否脱離關係亦中外無一人能爲之保證思維再思除執事與瑞伯下野立將部隊交出外仍别無善策蓋國家非此不能表示赤禍之肅清俄患之杜絶執事非此不能表用反赤之决心鄙人亦非此不能取信於季帥執事與瑞伯果眞見愛即請曲諒鄙忱立即宣言解職交出全軍如部隊有不願服從者鄙人另謀澈底解决羣疑盡釋之後自有藉重長才辦法也惓惓愚悃尚希察之特復吳佩孚寒」 
　　王士珍代表金紹曾吳春康到漢協商和平奔走數日聞亦不得要領吳旣抱定根本剷除國民軍目的自無苟且和平之可能已於十二日覆王一電表示此意其電如下「萬急北京王聘老勳鑒吳金蔣三君來藉聞藎慮周至盛意殷拳不勝感喟内患外憂至今已極禍根不絶終無以挽救危亡現馮賊仍居庫倫陰結外援潛謀再逞鹿氏乞和緩兵以冀喘息得救離間待變我軍豈可誤墮賊計貽國家以無窮之禍今日苟且言和適爲他日潛伏戰禍眞愛和平亦不宜出此我聨軍現已逼近京畿早經通電各軍援直皖戰爭舊例不許兵卒入京惟必須馮軍一律繳械或公等勸令馮軍一律離京作戰方能達到不入京城主張否則亦只能相機圍剿援復辟戰舊例也倘鹿氏自行解職交出軍隊京師治安請王懋帥入京會同警察維持尚當保全鹿等生命財産以酬其愛護和平之功此意已屢告奔走和平諸君轉達至今無相當答復可見該軍無和平誠意矣鄙人爲勘定國亂起見義無猶豫茲承厚愛特剖視赤心敬請察酌並盼立勸鹿等解職交出軍隊以求眞正和平至深感禱立候電覆吳佩孚文（四月十五日） 
[美學生反對法權會議]  
　　大陸報十五日華盛頓電云今日有紐約學生九百人公舉之代表六人謁見柯立芝總統及基洛格國務卿抗議美國對華政策請美政府於治外法權一舉勿與其他各國聨合行動並促美國退出目下之會議柯立芝總統曾謝諸學生之關心國務 
[湘唐嚴令勦除一師潰兵]  
　　劉重威旅有一部份譁變 
　　長沙通信湘軍第三師原有鄒鵬振劉重威蔣鋤歐劉雪先姚繼虞等五旅此次政變退駐岳州與唐部對抗者僅蔣鋤歐一旅及葉親帶之衛隊二營故不能抵禦退出岳州其劉雪先一旅兵力不甚充足但訓練頗佳且劉對於各方面均極融洽現已受唐命令仍駐武岡原防鄒鵬振一旅實力頗厚現駐辰州對唐此次舉動極爲不满茲已集中所部將與反抗事爲唐所聞派人赴辰一再疏通并以軍官系團體相號召勸勿反動致起戎端且擔保决無他項行動并經唐下令加委并頒發關防鄒因情不可却業已接受暫時可告安靜劉重威一旅駐紥寳慶自劉被唐軟禁後所有各軍官兵士均抱不平意欲一戰嗣因唐勒令劉自獄中書發函電勸令聽命語極沉痛各該軍官勢不得已勉强承認然有一部分氣不能平發生譁變情事茲已由唐委任周爛爲該旅旅長業經至寳另行改編姚繼虞一旅駐紥芷江晃縣一帶姚本土匪出身對於此次變故毫無成見惟志在擴張地盤補充實力是以乘此次政變進佔沅陵麻陽黔陽等縣唐因各該縣距省遼遠在此附近縣屬尚未完全解决之時無暇顧及故任其所爲徐圖善後現尚未有所表示也其劉重威所部之譁變者係第十一團軍隊該團長張少卿業經唐明令撤換其部下即相率逃潰如駐新化之第十一團補充連·錫礦山之一營三連·均皆携槍譁變在新化漣溪市·錫礦山·冷水江·藍田一帶肆行搶刦并縱火焚燒向雪峯山方面竄逃經過之地無有倖免益以土匪乘機蠭起騷擾尤甚居民人等恐慌萬狀直至六號唐所委之周旅長陳團長馳至寳慶始克維持但其軍隊已去大半現所存者僅十二團長鄭瑞卿之一部又駐紥湘鄉之十二團三營軍隊亦有不服改編之意由唐令所轄警備司令部第一團圍勦當即解散又三師十一旅蔣鋤歐所部潰兵由岳州竄至益陽平江一帶任意搶刦人民不堪其擾省議會於十二號開會時議員楊宗熙云安化藍田新化湘鄉益陽平江一帶潰兵燒搶擄掠人民受害不堪本席動議應咨政府迅派大隊嚴行勦除包道平吳嘉錫等相繼發言此項潰兵係三師所部潰散各　處流而爲匪應咨政府嚴令防軍限期肅清歐陽鈞云寳慶城内亦被潰兵搶刦應一律痛勦當衆贊成旋即咨行政府唐除一面嚴令各該地防軍隨時派兵嚴爲勦除以安地方外并因益陽平江一帶潰兵甚夥准予變通辦理通令各地防軍遵照其文曰據報岳陽平江一帶携槍潰兵甚夥若不設法收集深恐貽害地方務迅飭所屬將潰兵槍枝收繳每繳槍一枝發餉一關事後彙報爲要唐生智文印 
[粤政府發行國庫劵之堅决]  
　　各機關人員薪　搭發三成 
　　廣州通信粤省自宋子文任財政部長兼財政廳長後因全省統一故財政狀况日臻佳境宋氏對於開源之方亦刻苦經營由去年十二月份起收入驟增計省庫目前收入自二千萬擴至四千萬有奇若以平時預算而言則庫儲實有盈餘顧近因籌備北伐計劃開闢黄浦商埠等亟需大宗欵項因之度支乃呈短絀之象就預算方面言最近數月内軍政各費尚欠三百餘萬元並又不能不籌彌補宋氏因有發行臨時國庫券之計劃總額預擬五百萬將來如有不敷則續行頒發所有辦法業經財政委員會通過由宋氏以財政部長名義呈請國民政府批准施行並定名爲十五年國庫券以救濟本年度預算之不足至於分銷手續除黨部經費外所有軍事行政敎育各機關人員薪俸及軍官俸給一律搭發三成並預定三個月内搭發完竣詎發行之初惹起敎育界反對由廣大·女師·一中·工專四校敎職員聨呈政府聲明不允接收國庫券同時軍政各機關人員亦擬踵敎育界而起反對徵象發行手續因稍停頓惟宋氏以財政計劃不易變更必欲照原案實行並决於發給四月份薪俸時照三成之數搭發至黨部經費以不搭發國庫券之故頗有一部份人員抱不平且譏宋氏有畛域之分宋氏因此亦定由四月份起黨部經費一律搭發三成並請由中央黨部訓令各級黨部略云案准財政部函開現在大局敉平而各征收機關收入欵項異常支絀應支各費不敷甚鉅各機關應領經費一律搭發庫券三成亦經本會議决照辦茲定四月份起各黨部經費亦一律搭發庫券三成云云查政府旣發行中央紙幣今又發行國庫券財政狀况可想而知惟黨部經費本發送現金今亦决搭發國庫券財政當局之發行國庫券其堅决尤可想見矣（四月十日） 
[閩軍收回詔安形勢稍緩（蜀生）]  
　　周蔭人囑張毅勿操切從事 
　　厦門通信張毅孔昭同謀向廣東國民政府收回詔安及增兵雲霄一節曾見前報上月二十六日雲霄駐軍進駐梅都邊界一時漳厦盛傳兩軍接觸嗣查不實惟張部第二旅長田寳琴於本月六日率部一營進駐雲霄同時平和李春芳受汀州第三師李鳳翔改編隸杜起雲爲第五團移防龍巖睚毅乃調駐山城監視李軍之錢玉成團入洋浦計先後入雲霄兵力達一旅之衆而在詔安雲霄交界之黄華梅都集中者約有一團均未侵入詔境聞周蔭人連電張毅囑其愼重在閩方向粤省提出收回詔安之交涉未獲具體答復前勿得輕進致雙方失感引起重大糾紛張最近乃對漳州紳界表示增兵雲霄目的僅在固防詔安問題當由省方與粤政府直接善意的磋商本軍絶無力取之意即令將來至不得已時出於用武亦必得省方之命令云云張之態度至是乃見和緩矣 
　　周蔭人張毅赴粤交涉收回詔安之代表現尚未返據福州消息周氏再電粤方請收回詔安略謂（一）詔安原爲閩轄關於司法行政均有其上級機關之統轄閩粤省界不能變更（二）閩粤早有信約應於本年三月底期满交還（二）詔安駐軍與閩軍感情不洽易生誤會此電去後乃派代表繼往惟厦門民黨許卓然及詔安民黨代表余佩臯聞訊向何應欽請願拒絶周張之請並赴廣州向汪精衛及蔣介石請願未知粤方將何以措此也 
　　周蔭人近在省召集軍事會議泉州孔昭同及興化董勝標均在被召之列孔於本月十日乘輪晋省列席所有興泉鎭守使署職務由參謀長代拆代行（四月十四日） 
[福州電公司毆傷鄭局長風潮（蜀生）]  
　　海軍界之憤激劉自提出調解條件 
　　厦門通信此次省垣電氣公司毆傷水利局長鄭貞藩致激海軍及陸戰隊曁閩籍政界公憤已誌前報茲據政界中人云鄭貞落故海軍中人現海軍官佐多其同學同寅鄭復兼陸戰隊旅部參議其弟卓榕爲陸戰隊軍械官至電氣公司此次之敢於毆鄭者則以該公司總理劉崇偉於月前宴周蔭人座中周詢劉聞外間多有竊電者於公司營業不受影響耶劉答竊電事在敝公司已成憤例事實上有明知而不能干涉者（劉語即指機關及軍人住宅竊電）所患者私自電桿接線分電偶一不愼即肇火災極形危險時省防司令李生春警務處長高文貴在座周目之曰若二人可會銜出示禁止嗣後任何機關及軍人寓宅再有接線竊電者准該公司會同本署副官或省防警廳兵警前任檢查取締劉因此遂有派匠會同督署稽查及省防司令馬弁檢查鄭宅事惟鄭之竊電已久公司曾」度斷其電力之供給卒屈於鄭勢恢復　送至是已成公　　次公司首查鄭宅一以修怨亦所以示威也事發後海軍艦陸隊及各行政署大譁前海軍總司令藍建樞爲人言鄭之被毆渠個人榮辱曲直姑無論劉健庵（崇偉字）恃北軍勢力凌辱鄉人則非鳴鼓而攻不可可覘海軍界之態度矣薩鎭冰令政務廳長蔡鳳璣查辦蔡咨行高檢廳及警廳請依法辦理於是法警緹騎四佈劉匿不敢出李生春乃函高檢廳謂本案肇事者爲本司令部兵士已依軍律嚴辦與電燈公司律請予依法辦理李於往視鄭貞藩傷况時藍建樞及閩厦海軍警備司令陳季良在坐李云劉鄭糾紛總望大家調處和平解决鄭局長控劉不啻控我彼此若均率意逕行則將來私人間及軍政當局均有不好看處言詞亦露强硬意然海軍方面仍堅持懲劉陳季良與林忠（陸戰隊旅長）向鄭之家屬表示海軍及陸隊中人必貫澈援助任何方面操縱均不屈服而馬江海軍聨歡社及中洲海軍公所官佐一百三十五人復推代表謁蔡鳳璣以案久未結同人决請主管長官直接逮捕恐涉干政嫌特請當局務於三日内拘劉嚴辦同時海軍艦隊江元艦長歐陽勣·海容副艦接鄭則勛·海鵠艦長盧景賢·艦隊參謀鄭耀樞·艦隊副官長薩斯俊·警備司令部參謀王大煜·邵新·政務處長陳拔等亦向警備司令部具呈請求咨辦立請飭隊拘捕劉崇偉原文略謂電氣公司經理劉崇偉飭派員匠到水利局長鄭貞藩住宅查電擅將鄭局長逮捕並監禁城内塔巷電氣分所内復被毆傷事件斌等與鄭局長誼屬同學分赴慰問見鄭局長偃臥床蓐受傷沉重不能多言僅以呈報長官文稿見示斌等查鄭貞藩現充水利局長並海軍陸戰隊旅部參議在行政爲現職官吏在我軍爲現役軍職該經理劉崇偉何得命令員役私擅逮捕監禁並加傷害且未會警尤屬非法省垣重地燈戶如可任意侵入社會秩序立見棼亂劉崇偉此等行爲推其所極將使綁人擄勒者影射查電地方治安不堪設想受害者雖屬鄭貞藩個人而影響甚大斌等誼關同學情切桑梓聨請司令咨請督辦省長分飭高等檢察廳省會警察廳務將劉崇偉等拘案嚴辦並令行陸戰隊旅部飭隊查緝送究云云 
　　惟此次電公司之檢查竊電事先實受旨於周毆鄭者又確爲偕往之弁兵事後李生春屢表示引爲己責故表面上雖爲對劉實際上不啻對省軍之一種反抗與示威形勢乃漸趨嚴重劉崇偉知事擴大亦託人請藍建樞出任調停並自提四條件（一）電燈公司向鄭氏道歉（二）鄭養傷中之醫藥費由公司擔負（三）公司將肇事之工匠送法庭懲辦（四）公司撤換城分所長高之樵藍氏及海軍中之最高當局曁薩鎭冰至是以此事牽涉省軍不欲爲過甚之舉致啓重大糾紛已由藍氏表示容納劉氏之請大約經藍氏出而調處或可和平了結也（四月十四日） 
[皖小長已定庽世讀]  
　　蕪湖通信皖省長問題昨日盛傅有五省聨軍總司令部總參議楊文愷之說頃據某方確訊皖省長仍屬高世讀氏其變幻無定益見近日政局之神奇方王普辭職之初繼任人選即爲一難决問題厥後以高世讀楊文愷二氏爲最後决選高氏於時曾一再堅辭故楊文愷繼任之說遂應時而起且楊氏奔走寗漢之間在局外之推測於皖長問題當然有多少關係此楊氏繼任說之由來也但南京方面鑒於時局轉變靡常仍以皖人治皖較可避免糾紛而收人地相宜之效於是最後决定復歸之高世讀氏並有已曾發表之說但此間各方面尚未得有正式電告據某方消息謂高之繼任省長蚌方主之尤力蓋高任省長則皖北鎭守使底缺空出可騰讓與劉鳳圖並聞有人電促高氏即日由壽到省高復以陳總司令現不在蚌本人未便輕難所傳如是局外人殊難測其内容耳（四月十六日） 
[蕪湖快信]  
　　皖軍各旅改編前曾由陳調元分派專員監視茲已完全實行是以陳氏擬親自檢閱俟寗孫壽辰後稍事休息即先乘輪來蕪再行安慶大通校閱第三混成旅然後逕赴合肥繞道皖北回蚌沿途檢閱二四等旅 
　　皖中南各屬自上年以來即紛紛禁米出境致米糧不能流通商業亦大受景響是以蕪湖總商會曾電請財政廳飭查各縣存米如果自食有餘即須弛禁現宣城舒城兩縣已有先行開禁之說並定每百石留存二十石以作平糶之需期民食商情雙方兼顧 
　　蕪總商會接上海商會電邀赴日參觀電氣博覽會定日内開會推舉代表 
　　此　律師公會定十八日開第二次職員大大籌備招待調查法權外國委員團 
　　連日西城外長街南城青石街二街洪姓洋樓及河南等處相繼失火焚燬約五十餘家跌傷男婦三人警廳 
 
 

Page 10

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *每日特派地保鳴鑼曉諭居民並飭令各救火會一律作緊急之準備 
　　太古公司大通輪十六日載有英國兵百餘名上駛赴漢又有盛京輪另載一批約十七日過蕪聞係赴漢換防 
　　打紙錢工人爲要求加工價不遂全體罷工已歷一星期茲經各紙號東經理開會議决每塊紙照原有工資加一分半即與工人代表磋商妥協並提出條件如米價每石在十四元以内不得藉口增加工價如在十四元以外由店家自行增加亦不得以罷工爲要挾當經工人全體承認遂完全解决於十六日照常工作 
　　蕪湖地方審判廳長孫振奎與地方檢察廳檢察長雷海樓素極不睦近以房屋細故竟至互相揪扭雷姪（在檢廳充收發）雷啓夏帮同將孫頭部毆傷青腫審廳全體大憤次日即無形停止辦公雙方以分電高等廳報告尚不知如何解决也 
　　蕪湖廣帮米業順昌等號前運米萬餘包赴粤售賣乃被粤政府扣留於南洋倉曾由蕪總商會電粤請予放行得復候查核辦今該商等因又逾多日遂再請總商會電催發證放運以免霉爛（四月十六日） 
[盧夏聨袂返杭]  
　　慮總司令夏省長赴寗祝壽業於十五日離寗過滬十七日上午八時三十五分由麥根路專車起程計機車一輛花車二輛頭等車一輛臥車二輛混合車一輛三等車二輛車守車一輛於下午一時抵杭州城站蔡財政廳長郭實業廳長均隨地省城文武各官均先時在站迎迓並有總司令部衛隊警廳守衛隊多名在站守衛抵站後均各乘輿返署 
[江蘇銀行改組官商合辦]  
　　江蘇省欵設立之江蘇銀行開辦十四年營業尚稱發達惟因該行爲完全省欵故得經理省金庫省行政各機關經費全恃江蘇銀行之周轉賴以維持惟原定省欵資本一百萬元後因軍事急需撥去四十萬元又德國債票不能作現金者十九萬元實在省欵資本僅四十一萬元總行設於上海其蘇州無錫鎭光南通南京設有分行五處又下關徐州蚌埠清江設匯兌收税處十餘年來積存公積金及房屋生財達八十餘萬折實六十萬合之原有資本四十萬共計一百萬爲官股現由兩淮鹽商自願集股一百萬加入江蘇銀行改組官商合辦公司性質由財政廳長兼該銀行行長李錫純呈奉聨軍司令部及江蘇省長核准現財政廳正在籌備改組辦法定十五年七月一日實行並儘兩個月内將銀行官本營業辦一結束 
[南京快信]  
　　陳調元王普白寳山鄭俊彦馮紹閔謝鴻勳諸人在寗接洽已畢於十七日各回任所及防次 
　　淮河流域濬墾籌備處長沈同午前經擬呈兵工開濬新運河工程計畫就淮揚各縣丁漕曁曁墾繳價項下徵收水利經費等事項尚未奉到會辦批答刻又徵取南通張季直氏關於新軍河之測量圖案流域起訖地點分段分年施工詳細計畫擬參合意見釐訂進行大綱及細則呈請察核辦理 
　　本城奉直會館十六日午宴陳調元白寳山鄭俊彦及奉直籍軍政界要人並名召演劇爲會館募助經費當時分等認捐爲數約達萬元 
　　連日督署西街·花牌樓等處頻遭大火焚百數十家其中苦力貧戶甚多道路流離厥狀至慘中國濟生會南京分會派員挨戶調查擇其貧苦按名酌給錢米以資撫恤 
　　省警廳長趙永平以城内及下關火患頻仍令各區警察署將關於商民違背消防章程及臨時所訂預防火警各事項切實取締並率同督察稽查員不時周歷巡視 
　　警務處派視察員李春森前往無錫警察所查騐該所於戰後檢獲之炸彈該委於十六日首途 
　　丹陽縣民荆鼎鉉又呈省署稱繭商壟斷民困難紓請求開放當以此案已另擬辦法會同總司令部令財實兩廳妥爲核議應俟復到再行酌奪 
地方通信 
[松江]  
　　盧夏過松記聞浙總司令盧香亭浙省長夏超於十七日上午由寗回浙過松此間駐軍長官如旅長崔金溎·團長王珍等督率二師五團二三兩營兵士軍樂隊曁知事揚鴻藩等俱赴車站迎候茲盧夏過松時並不下車祗在車上接見迎候長官略談數語遂開車而去 
　　知事交替先聲此間縣知事楊鴻藩奉令調用以張蘅接署並定於十九號交替各情已迭誌本報茲悉新知事張蘅字鹿生爲直隸青縣人向在六混成旅充當軍需官此次奉命來松隨來者祗有一二科主任及會計收發等因其於受任後對於用人問題曾請命省長陳省長以松江兩受兵燹地方凋敝縣知事爲親民之官須事事躬親辦理而三四科尤向任本地人故無須多帶云云現張知事已赴杭垣准今日（十八）來松其隨帶之會計收發生秀蜂嚴夢九等已先於十七前來暫寓振鑫旅館至楊知事於交卸後已决定即日赴杭轉赴天津公幹而其眷屬則暫不離松已借普照寺南首某姓房屋爲公館並派專員在公館守候以待與新任核算交代俟手續辦清方與眷屬離松所有縣署各科公事業已結束造册以便移交故尋常公事已停止受理矣 
[崑山]  
　　蓬閬鄉議會誌聞崑山篷閬鄉鄉議會因籌借敎育費不足及籌辦貧民貸欵處兩案於本月十四日在該鄉議會召集議員會議結果兩案均經通過對於敎育費之不敷數即向各方商借至籌辦貧民貸欵處咸以關於救濟貧民生活實爲當務之急議在圩工經費項下撥銀二千元備荒欵内撥三千元以資舉辦 
[嘉定]  
　　保衛團旅行預誌嘉定西門鄉保衛團前日會議定於十一日舉行旅行因爲期將屆故該團正在積極籌備甚爲忙碌至其目的在演習野外操練並游巡各鄉以戢匪蹤 
[常熟]  
　　開浚第二幹河之工程進行自南夾　圍成後沙洲市第二幹河係入江之要道沙洲市民已待浚久矣而新莊港方面亦因該鄉水利關係一再堅持當與第二幹河同時並浚而支配經費問題亦互有爭執因是水利研究會之已决議案延未進行上已日沙洲市民代表楊仲孚等偕同農民百餘人齊至縣署面謁顧知事遞呈籲求顧接見之下准予提交水利研究會曁水利工程局尅日會議籌浚次日（十五日）水利研究會照案議决而水利工程局委員曹涵學等與該局主任王鴻飛亦於十六日上午十時開會討論開濬二幹進行事宜所議各案如下（一）二幹工程緊要應即由工程局正副主任駐工辦理茲推定徐佩文徐韻琴爲總稽工員項厥成曹挹芬爲購地監理員開工之日由局函知福利公司派遣代表到工視察（二）河工自南至北須分四組同時並進公推徐志誠楊同溥陳敏卿曹佩珩分任（一）（二）（三）（四）組工程上規劃及實施事宜（一）工程經費四萬元現縣欵産處存現銀二萬二千四百餘元其餘一萬五千五百餘元亦須即時集現備用應由局函知研究會分别轉函籌集以便具領 
[無錫]  
　　參事會集議水利經費無錫水利經費前由地方士紳建議於縣議事會就忙漕項下帶徵曾呈准省署令縣公布執行計已微起三忙一漕共銀四萬餘元旋以戰事猝起該欵挪用殆盡而水利亦以工程研究兩主任辭職無形停戰自張知事蒞任後首以興修水利爲事已商請水利研究會主任錢　卿工程局主任楊翰西先後復職西門橋亦已定期拆卸重建現由參事會保管之水利經費餘欵一萬餘元亦已由錢楊兩主任函請縣署提撥應用張知事以興修水利首重經濟即就已動工之西門橋一帶而言除現存欵項外不敷尚鉅擬規復帶微原案特提出議案交由縣參事會於昨日召集開會討論結果議决水利經費前經縣議會議决貨物税照額帶徵銀百分之五絲　税比照正税每擔帶徵銀兩角以上兩項雖經公布迄今並未實行帶徵應請縣知事照案積極執行至忙漕帶徵一項以前微存之欵多數移作他用應請縣知事會同錢楊兩主任切實清理以資結朿而重公欵俟清理結朿以後再由本會議决繼續帶徵日期 
　　無錫市路燈通電有期無錫電燈問題自經省委侯振平來錫會同縣署向耀明及無錫帀公所雙方調停以雙方理由各執未有結果遂將兩方情形呈報省署聽候核示辦理市公所於路燈工程依舊進行不輟桿綫已敷設完竣小方棚於昨日起已開始動工準於月内可以竣事路燈合同在月底屆满故廣勤區及南門一帶　綫仍不分陰暗積極工作限於月底竣事震華准於五月一日通電約定與耀明新記合同銜接不至中斷 
　　胡埭鎭巨刧案破獲紀日前有大帮盜匪刧掠富安鄉胡埭鎭保和典及東街各商店與水警保衛團等槍械並槍殺縣署契税委員孫漣舫一案業由縣偵緝隊長倪谷生帶同商團第二支隊獲解之嫌疑犯邱阿用充線前往緝拿逸犯即於前日在雪堰橋拿獲薛五寶一名旋又在距離胡埭三里許之三茅殿拿獲許阿興一名及許之岳父陳金寶妻兄陳阿興二名並在雪堰橋小莊裏地方薛五寶家内搜查贓物當場抄出剌刀一柄插子一柄槍彈鉛壳一顆即於前日一併押解來城將許阿興陳金寶陳阿興三名暫押水警第一分隊眼綫邱阿榮獲盜薛五寶等暫押緝警沈雲泉處據云此次倪隊長等下鄉破案先據邱阿用供稱向在南京浙軍砲兵營當兵上月初私逃回錫二十三日在三里橋茶館内與素識之薛五寶相遇約我入夥午後即乘船至雪堰橋安排一切出事之日同夥四十餘人分乘兩船開往由薛囑我向惠山錢橋一帶尋哨以致被捕云云復供出薛五寶住處故得按址緝獲薛五寶供稱青暘人年四十二歲此次刧掠胡埭係由青暘雪堰橋胡埭三帮網船合做於二十三日約會二十四日燒路頭二十五日出發行刦在胡埭刦後本到藕塘橋去因聞該處有槍聲故即折回雪堰橋事後我分得現洋四十六元金戒兩枚化用不諱並供出孫委員係被某某開槍擊斃青暘帮有手槍十七支許阿興有大槍小檢各一支藏於灶脚下地皮内贓物藏於乾窼内上覆木板以掩其跡倪隊長業已將兩盜供詞陳明王警所長擬即率同部下即日下鄉預備起出贓物槍械後再行跴緝逸盜又前晩有胡埭人吳金榮者於當晩陪同薛五寶之妻來城探望五寶當由五寶供出吳金榮亦屬同黨因亦被捕拘押 
[江陰]  
　　請禁魚行違令加捐江陰北門外普惠橋一帶魚行林立每年春夏兩季黄花魚汛各帮魚客咸紛投魚行銷售定例先售魚籌憑籌秤貨斤兩向無規定以市價漲落爲準魚籌年銷三十餘萬每籌計大洋五角一分自民國九年六月杜前知事任内立案係永遠遵守認繳公益捐八百千文上年三月十五日魚行不待官廳允准婪收每籌擅加六分經公民章德鴻等電呈省廳令縣制止在案王前知事任内曾飭高警佐知照各魚行停止增加迄未遵行近屆魚汛各魚行仍照舊加收昨日（十五）市農會劉佑康一區敎育委員沙筱雲等以魚行違抗公令特呈吳知事援案制止加價而維民生吳據呈後仍令高警佐切實遵辦具復察奪矣 
[常州]  
　　理河協進會開會紀武邑理河協選會於十六日下午三時在敦仁堂開成立會到齊振遠盛嘉生等數十人先討論會章逐條修正通過次推選會長當經推定沈頥朶爲正會長齊振遠爲副會長次議决進行辦法（一）各業每日推派理河義務員十五人輪流到會督同理河派定荳業五人木業三人油廠業三人米業兩人水菓北貨業一人米廠堆棧業一人（一）理河巡丁制服爲青布褂褲義務員佩帶銀質徽章以資識别（一）經費問題在下次開會時籌商六時許散會 
　　警察所長籌備接任武邑警政獨立由警務處委任金璋暫代警察所長金君奉令後因省署對於警務處變更所長未經核准遲未接任遂赴寗晋謁警務處長王處長當令回常速即接任十六日岑知事邀金君入署磋商移交手續 
[鎭江]  
　　市公所請催撥挑河經費丹徒城廂市公所近已實行開濬大口門以其廢淤塡築公共碼頭所有經費前經函致商會請爲轉催鑽關監督連將歷年存繳洋商躉船經費撥發濟用在案乃久延迄今除於開始始工作時由該署發交大洋一千元外始終未曾續發是項經費而工程所費已達數千元之鉅悉由各方警塾曁於木行鐵廠賖欠而來現在逐日工資固屬亟待發放即私人塾欵行廠貨銀亦須刻速歸塾設再不將此項經費如數劃撥則前項工程固有半途而廢之欵而已塾欠各欵亦有日夕追呼之勢故昨特又函致商會請查照先今函牘切函賣監督將洋商歷年繳存之挑河經費尅日掃數撥交俾資應用 
　　東南大學植棉機來鎭東南大學商農科自設立以來對於農事改良頗能竭力近發明植棉機一種形如小車下面雙輪繫以巨齒如用力推動即可鋤地上有三角形筒一將棉種置於其中隨推隨下無需費力爲植棉最有力之機器現該校農科學士吳宏吉已運來多輛將赴各鄉推銷 
　　警廳防疫設立種痘所鎭江警察廳馬廳長以現時春氣大透痧痘流行最易傳染更值天花發生之際欲從速消弭非設立牛痘所廣爲布種不可故特准張希渠醫士之條陳由廳設立種痘所並通令各區協助進行以重衛生 
[南通]  
　　縣議會開會紀事南通縣議會第八次臨時會第一次大會於十六日舉行到會議員三十四人由正議長于香谷主席報告案及提議案各三件其重要者爲議員沈成林質問縣署曾否宣布省貸欵及縣貸欵數目案僉以上年江浙戰事發生因軍需緊要曾由各區董事轉向鄉民借貸欵項惟各戶細數迄未公布議决由會再函縣署嚴催各區董事分别造册詳報以維信用藉清手續又薛議員穆清提議定期結束縣籌防會案衆以時局漸平此種機關應即準備結束以節公帑議决先交財政審查會討論結朿步　容再提付大會磋商 
　　棉商開會之情形通花久著聲譽近聞滬埠竟有少數奸商以他種劣棉冒充牟利者淺見之徒遂受其欺此事影響通花信用及銷路甚大通如海棉業公會有鑒於此特於十五日下午二時召集臨時會到者甚多公推馬樹人生席議定致函上海紗布交易所請予注意擇别並推舉劉叔璜等四人赴滬調查設法取締僞貨俾禁效尤 
[六合]  
　　反對印花税風潮再誌煴食業因印花分處雇員劉振魁肇釁激成絶大風潮詳情已載前報茲悉各業商昨（十四）在商會召集會議計到七十餘人討論印花税風潮事羣衆主張印花歸商家承辦免致肇事並推各業代表常學三·李伯賢（糧食）王谷臣·童輔卿（洋貨）葛從木·王筱波（布業）石少卿·周少臣（小輪）張顧言·臧雲裔（雜業）王壽棧·陳子厚（雜貨）王展爲·陳仲彝（錢業）馬樂之（烟業）等十五人專辦是事糧食業人又一面公呈縣署陳述肇事原委一面代電省長及印花税處請派委查至印花委員黄進陸日昨發出布告以印花税事從勸導入手糧食正當免税之時自應准予通融緩征税欵董知事亦有印花税事雙方應候法律解决不得有軌外行動之示諭雙方或可按諸法定手續從事解决也 
[清江]  
　　商會歸還學校槍支淮陰縣商會前於民國十三年秋曾借省立第六師範槍支二十七桿經師校徐校長一再催索今（十五日）始派人持函押送師校錄其原函如下逕啟者前以敝會於十三年秋間添辦商團三隊經縣公署代借貴校毛瑟槍二十七支第三農校毛瑟槍四十支共七十二支嗣因西　運商公所創辦保安隊需用槍支當因時事孔亟以公濟公即由此項借槍數内分借四十支交西壩應用故仍餘三十二支在商團保存内師校十四支農校十八支茲准縣公署函開以轉准貴校來函索還前借槍支備兵操應用等情自應照還惟查前借槍支經運商公所分借之四十支業於上年戰事時間爲流兵土匪所刦遺失多支尚未檢出應俟檢齊再行交還外茲先將商團保存師校槍支十四支遵照縣署來函由會備函派商團程隊長逕送貴校查收即希見復備案實紉公誼除函復縣署外此致江蘇省立第六師範學校淮陰縣商會謹啟 
[泰縣]  
　　姜埝鎭租設中國分行泰縣姜埝鎭爲江北各縣之巨鎭以陸陳爲大宗貿易糧行鱗次櫛比金融事業亦屬不惡茲悉寗揚兩中國分行集議於姜埝設立分行以期操縱金融業經賃屋修葺訂夏歷四月初旬開幕所有行員係在該兩行遣調 
[南京]  
　　推廣稻麥沙息柬大農科大勝關農事試騐總場注意稻麥育種已有多年曾經試騐之小麥計有九百十餘種水稻計有二百八十餘種結果小麥以武進無芒南京赤壳日本赤皮三種爲最優水稻以江寗洋秈東莞白二種爲最優稻種推廣已有二年均在南京附近農家栽培結果比較農家普通種能增收一成以上麥種去年始地散布亦在南京及江浦一帶生育狀况頗爲良好本年推廣稻種仍以江寗縣爲主地點爲大勝關劉家閘·雙閘·上新河·東善橋·西善橋·高橋·棲霞山·洪武門·韓家莊十處小麥以純種較多在江寗江浦二縣推廣已發出種子十三石七斗領種者計四十八家稻種已發出二十餘石領種者已有五十餘家現尚陸續而來頗有不敷分配之憾 
[嘉興]  
　　慶祝省自治法情形嘉興於十六日起在天后宫舉行慶祝省自治法上午行慶祝禮並由省法會議主席褚輔成宣布自治大綱省法會議代表到者有殷鑄夫·余名銓等二人即於下午講演自治法之眞義其次並有各校游藝十七日上午十一時許省不支會議代表韓寶華由杭來禾即於下午一時講演旣畢由女師·女秀中·女高小·女職業等校女生表演各種游藝並定晩間七時集於公共運動塌提燈游行兩日人數到者均有五千以上 
　　縣商會定期舉行民食會議嘉興縣商會以縣令查報存米究應如何答復事關地方民食非一團體所能擅事爰定十九日邀集合法團代表開會集議以便聲復 
　　縣署各科長已到署辦公嘉興新任知事徐慶彪接事後業已部署定妥至所委定之第一科長施鼎壎第二科長佘西崖第三科長唐壽祺第四科長方於袷以及各科助理員等業已分别報到進署辦公各該員均係徐氏新委危任人員部未蟬聨 
[平湖]  
　　縣議會常會紀略昨日（十六）下午一時縣議會開通常會議出席議員奚翔等七人議長葛昌　主席變更議事日程將魯議員鴻序提議之限期續修縣志案先行開議由提案人說明　由略爲討論公决付審查由議長指定朱明·奚翔·陸惟鑒等三人爲審查員其他議案均不及付議即散會 
[寗波]  
　　警備司令部統轄駐甬憲兵寗台警備司令部前奉浙江總司令部參字第二百號訓令略謂駐甬憲兵排概歸警備司令部節制以歸統一昨日該司令部爲此特分令各屬及警察廳一體知照 
　　兩團體之金融會議寗波總商會於昨日下午開董事會討論洋拆問題衆以洋拆過重各業頗受影響議决函請錢業公會設法維持又同日下午三時鄞縣公署亦開會討論是項問題到者有張知事及陳南琴·俞佑庭等多人議决（一）錢莊莊規補送縣署一份以作參考（二）洋拆因事制宜 
　　砲臺司令部遷移鎭海砲臺司令部本設在招寶山麓江邊後自陳（其蔚）司令接任後因距城太遠乃遷至小南門外張樹德堂内日前陳司令覺尚未妥又遷至城内水門街朱宅又聞該部前曾改稱浙江沿海要塞司令部現仍稍鎭海砲臺司令部 
　　小菜場擇日開辦鄞縣江北岸後街小菜場自達築後已逾多日該場本可早日開辦嗣因復裝　栅故聞定本月三十號（　陰曆三月十九日）舉行開辦禮於五月一日開始租　其價目每月每攤收大洋五角 
[紹興]  
　　七里江發生匪函索欵紹興西郭門外七里江地方住民李世俊世保兄弟二人向在蘇州開設燭海家有老母及兩房　　七八人財産亦不甚當裕竟亦爲匪所注目向其投函恐嚇索欵二萬元限十日内籌欵以待再有來信通知交欵地點否則自有相當之法對付犧無後悔云 
　　錢莊經理虧欵之訴追大路悅康錢莊今年收歇辦理結束近於清算賬目中查出經理吳德齋虧欵二三萬元之鉅昨已扭送警局請求暫押以防逃逸一而向地方分庭訴追 
[台州]  
　　縣會開會無期之原因臨海縣議會本屆通常會本於四月一日舉行現議長李惠人因事外出副議長陶知方又被拘省垣主持乏人因之開會無期 
 
 

Page 11

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 12

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *商業市况 
[專電]  
　　北京前場玖陸現貨開盤六四八五高至六五一五收盤六四九四月期貨開盤六五收盤六五一五成交現貨三十餘萬期貨三萬後場各債均未開 
（十五日下午六鐘） 
[釐價轉疲拆價趨升]  
　　昨日洋厘市價復又轉疲早市開價爲七錢一分八厘後市小至七錢一分七厘八七五比較上日小六二五拆價初尚平平仍爲一錢九分後則升爲二錢二分較漲三分三月底期洋續見改小計上午價小一二五爲七錢二分零六二五後市小二五爲七錢二分零半厘小同行做開各價升降尚平廣角小六二五價五錢七分零八七五銅元長五百文爲三百六十一千五百文衣牌祗較大起一文計二千五百九十五文江角六錢零五厘角坯二百零六文貼水五十三文云 
[標金結果趨堅]  
　　昨日大條近期縮二五價爲二十九辨士半遠期縮一八七五爲廿九辨士五六二五銀價小半元爲六十三元八角七分五美匯兌開收盤各大一八七五價開四十八元六角一二五收盤爲四十八元六角一八七五日美大二五計四十六元七角五分日英大零六二五爲一先令十一辨士零六二五倫敦先令小七五價掛二先令十一辨士二五六月份標金開盤當漲起七錢爲三百二十一兩七錢且曾續好至二兩一錢迨先令揭曉有法匯改鬆美日兩匯較緊於是乃見轉疲致金價本月爲二兩立即小去六錢至三百二十一兩四錢爲最低價惟各内價堅升因之人心轉佳金價忽又回漲至最高價爲三百二十二兩五錢最高低相差計一兩一錢嗣後尚稱平靜至十一時十分先令等價一致改貴獨香匯轉賤其時人心又未見向佳反見賣戶較盛且各暗盤亦略行回鬆故金價又自二兩一錢小至一兩六錢迨將結果英日内價復堅人心漸亦回好金價得有轉漲故收市之乃又漲至三百二十二兩四錢結果較上日漲起一兩四錢烚赤亦已趨升開盤價爲三百三十七兩五五錢收盤三百三十八兩五錢較漲一兩二錢五登賬及補水同爲三百二十二兩 
[内匯市况漲跌互見]  
　　上海銀行四月十七日國内匯兌行市報告云今日銀匯京津俱跌一兩京公砝爲一千零四十四兩津行化爲一千零五十二兩漢洋例爲一千零三十三兩七錢五分漲起七錢五分洋匯京跌一元爲一千零零一元津漢皆可平匯濟南青島跌五角濟南爲一千零零一元青島爲一千零零二元五角烟臺跌一元爲三千零零九元九江漲一元爲一千零零六元南昌現洋跌兩元汕頭跌一元同爲一千零十四元長沙奉天各爲一千零零五元蕪湖蚌埠福州厦門重慶成都等處均不動 
[外匯掛牌趨漲]  
　　初次揭曉尚平···後均改貴···惟香港獨反轉賤 
　　昨日外匯掛牌初次揭曉尚屬平靜除法匯大二十法郎價爲二千一百法郎美匯小二五爲七十元零二五東匯漲五分爲六錢六分半外餘價均無更動與前日相同迨十一時十分各價完全改貴如先令縮一二五價爲二先令十辨士六二五印匯小七五爲一百九十三羅比法匯小五法郎爲二千零九十五法郎美匯又小一二五爲七十元零一二五東匯大一二五爲六錢六分六二五嗬匯小七五掛一百七十三盾七五新匯大一二五爲八十一兩一二五獨香匯較鬆改小一二五價掛七十七兩三七五 
[英美日三匯明暗續漲]  
　　英匯昨日銀行市况交易平平價則續漲計上午開出賣價二先令十辨士九三七五買價二先令十一辨士零六二五後漸軟至賣爲二先令十辨士八一二五買爲二先令十辨士九三七五惟後賣買兩價曾又轉硬起零六二五及收市再回至賣爲二先令十辨士八一二五買爲二先令十辨士九三七五結果買價爲二先令十辨士八七五兩價較上日又軟一二五交易有上海銀行吸進五千磅價爲二先令十辨士八七五餘鮮成交云 
　　美匯銀行賣買鮮有成交所呌之價又見趨緊如上午開出賣價爲七十元零七五買價七十元零八七五後又升至賣出價爲七十元零六二五買進價爲七十元零七五嗣後較穩殊少更動收市仍爲該價較上日緊起二五下午照例休業無市 
　　東匯各銀行正式賣買半日共成交百餘萬元所做之價亦頗堅漲若早市開出賣價爲六錢六分一二五買價爲六錢六分已較上日升一二五且後又步漲起一二五至賣出價爲六錢六分二五買進價爲六錢六分一二五後兩價雖曾回鬆零六二五然至收市仍又轉緊至賣價六錢六分二五買價六錢六分一二五結果較上日漲二五正式成交有匯豐入七月份期十萬元價六錢六分一二五朝鮮入六月份十萬元價亦六錢六分一二五其他各銀行亦均有成交 
[神戶美英印三匯市電訊]  
　　昨日神戶匯兌市九時五十分來電云日美賣價爲四十六元六角二分五較上日長二角五分買價爲四十六元七角五分較上日長一角二分五日英賣價爲一先令十一辨士零六二五較上日長一二五買價爲一先令十一辨士一二五較上日長一二五日印賣價爲一百二十八羅比較上日長二五正午來電日美賣價爲四十六元七角五分較午前長一角二分五買價爲四十六元九角三分七厘五較午前長一角八分七厘五日英賣價爲一先令十一辨士九三七五買價爲一先令十一辨士二五午後無市 
[九六續漲市况轉清]  
　　整理各債呆定不動 
　　昨（四月十七日）各債期貨市况又轉清淡市場人氣均極閑散僅九六後市價繼趨漲成交稍多餘均寥落異常現貨市面依然沉寂　日祗做開五小及南洋烟草股兩種各債市價前市殊形呆定未有變動迨後九六以買戶踴躍人氣轉佳價遂步漲其餘整理各債依然呆滯上落甚微如整六期貨略縮五分七長期貨略好一角獨九六期貨較前續漲七八角現貨五小較四月一日好起三角又南洋烟草股久未開出昨日略有成交其價較之二月十八日陡漲一元二角茲特各債市况分述如後 
　　整理六釐整六現貨未有開出期貨四月期前後市均未做開五月期亦祗前市做開一盤價八十九元四角較前日略縮五分六月期八十七元三角價較前日不動 
　　七年長期七長現貨全日無市期貨四月期七十九元一角較前日好起一角五月期祗後市開出價七十九元五角半價與前同六月期全日均爲八十元零三角亦與上日相同 
　　九六及其他九六現貨仍無市面期貨四月期六十六元四角比前市好八角半較前日續漲八角五月期六十六元九角半比前市好五角較前日續漲七角五小現貨九十二元三角比前市好三角較四月一日亦好三角又南洋烟草股於後市略有成交價十五元較二月十八日陡漲一元二角 
　　成交總數昨日期貨成交總數祗六十三萬五千元内九六占五十六萬元七長五萬五千元整六祗二萬元現貨祗五小成交二千元又南洋烟草股成交十股云 
[紗花平疲]  
　　市勢混沌賣價平平 
　　昨日本埠紗花初因外棉不振市况平疲旋因現銷未衰空頭時有抵補尚形平穩惟就原棉到貨擁擠及外棉前途不佳而論市勢尚難看好兹將期現紗花市况分列於後 
　　期紗紗布人鐘標準前市初因美棉猛跌市氣略疲旋因空頭抵補又復回堅結果近期漲一錢遠期跌二錢至三錢後市因多頭略有了結各月續跌一錢至三錢全日共成交一萬零七百五十包收盤價列左 
　　四月期一四一·九○跌·二○七月期一四三·三○跌·二○ 
　　五月期一四二·二○·二○八月期一四三·九○·五○ 
　　六月期一四二·七○·三○九月期一四三·九○·四○ 
　　現紗客帮方面零星交易依然不斷全日交易約有八九百包賣價漲跌二錢五分計江西帮進十六支大鴻·鴻禧·文明·藍鳳·水月二百包川帮進十六支織布·十支天官·一百五十包廣帮進二十支採花·三虎·立馬·水月一百包天津帮進二十支炮台·藍鳳·十六支藍鳳·七十包雲南帮進十支金鷄五十包其餘秦皇島·蕪湖·寗波·厦門·汕頭·内地野鷄等帮共進二百五十包蘇綸紗廠開出十支天官一百十包扣用價一百三十二兩五錢餘牌市價列左 
　　十六支人鐘一四二·二五十六支鴻禧一四三·七五二十支採花一五四·○○ 
　　十六支藍鳳一四五·○○十六支大發一四四·二五十支人鐘一三二·二五 
　　十六支豐年一五○·二五二十支炮台一四七·七五十支金鷄一三一·七五 
　　十六支水月一四六·二五二十支立馬一六○·二五十支醒獅一三二·七五 
　　十六支大鴻一四○·○○二十支水月一五六·七五四十二支陽鶴二七八·○○ 
　　十六支織布一四一·五○二十支藍鳳一五二·五○ 
　　十六支文明一三六·二五二十支三虎一五三·○○ 
　　期棉通州標準前市因外棉均跌到貨不斷市氣仍疲所遠期跌一錢至二錢後市因空頭了結回漲五分至一錢全日共成交二萬一千一百擔收盤價列左 
　　四月期三○·六○跌·一○七朋期三一·四五跌·一○ 
　　五月期三○·七五·一○八月期三一·八五·一○ 
　　六月期三一·○五·一五 
　　現棉公會消息陜西花到二千六百件通州花到一千三百包姚花未到市盤如左 
　　通詶花三三·五○怡和進五○○包送廠 
　　本花三三·○○怡和進四○○擔送廠 
　　陜西花三○·○○怡和進四○○件送廠 
　　鹽城花三○·○○董華記進一○○包棧交 
　　存棉截至本月十七日止本埠各大堆棧之存棉數量爲七九·○○三包茲將各花數量列左 
　　陜西花三二·○七三包九江花八○○包 
　　印度花三五·四○○包安慶花四○○包 
　　通州花八·二六○包鄭州花一二○包 
　　姚花一·八三○包美花一二○包 
[國外紗花一致跌小]  
　　昨日美棉因天氣良佳廠商態度失望及現貨市况不利市價猛跌計期貨跌十七至二十七磅音現貨跌二十磅音英棉期貨跌四點現貨跌三點印棉初隨美小後因本地空頭售出續疲計孟加拉及白羅溪跌二羅比奧姆辣跌一羅比大阪現紗跌一至五元三品期紗跌一元六角至二元一角茲將電錄後 
　　美棉（十六日電）英棉（十六日電） 
　　五月期一八·六四跌·一八分五月期九·四七跌·○四辨士 
　　七月期一八·○九·一七分十月期九·○二·○四辨士 
　　十月期一七·一七·一五·二三分現貨一○·一三·○三辨士 
　　十二月期一六·七九·二七分印棉（十六日電） 
　　一月期一六·七三·二五分孟加拉二五七跌　羅比 
　　現貨一九·一五·二○分奧姆辣三一六一羅比 
　　埃及棉一五·六五不動白羅溪三四○二羅比 
[阪紗略跌]  
　　棉紗現貨輪出因匯市繼漲無人過問内　因期市跌落亦守沉默以致市中交易極形清淡惟賣方人氣不願廉抛故跌風尚不甚猛僅小去二元中等二十支四月期呌價爲二百四十三元成交零量種類爲鐘紡二十支價二百五十一元大分二十支價二百三十六元雙鹿十二支價二百三十一元均係四月期茲將現期兩紗市價列左 
[大阪現紗]  
　　藍魚二五○跌五元福島二二二跌一元 
　　紅財神二三五二元三馬二三○二二　 
[三品期紗]  
　　前市開盤收盤後市開盤收盤與上日比較 
　　四月期二三九·五○二三九·五○二三九·四○二三九·三○跌一·八○ 
　　五月期二四二·七○二四二·九○二四三·○○二四二·八○一·七○ 
　　六月期二四五·○○二四五·一○二四五·二○二四四·九○一·七○ 
　　七月期二四六·○○二四六·○○二四六·二○二四六·○○二·一○ 
　　八月期二四七·一○二四七·五○二四七·五○二四七·五○一·六○ 
　　九月期二四七·二○二四七·七○二四七·六○二四七·六○一·七○ 
　　十月期二四七·六○二四七·七○二四七·六○二四七·六○一·八○ 
[美棉週末統計（單位千）]  
　　上週本週 
　　本季上市之花一五·○一七·包一五·一三○·包 
　　八月一日起總出口六·六七六·包六·八三七·包 
　　輸至日本及中國者九二四·包九三六·包 
　　廠用（包括加拿大）二八·一四九·包六·二三八·包 
　　存貨二·七五一·包二·八一八·包 
　　在紐約者三八·包三六·包 
　　全世界供給五·八八○·包五·七七一·包 
　　美棉四·一九九·包四·一○三·包 
[絲市尚不寂寞]  
　　昨日洋莊絲市各經交易尚不寂寞緣歐美等處鑒於滬市各價疲廉以致需胃續有廠經新絲又由開利愼餘等行談進中等貨八十包價仍不振輯里乾經由元泰進中等現貨十包行情尚堅川黄摇經開利購下等雜牌零星現貨十三包絲價平疲灰經美莊安利又添購上等新陳貨各二十包絲價獨挺 
[横濱絲市混亂（十七日電）]  
　　生絲市况雖有零星交易然因紐約絲市之乏活氣對外日匯之續漲蠶桑組合總會之流會以致市價維持資金問題尚未解决等之種種關係人氣益形混亂一時恐難恢復之望茲將期絲市價列一 
　　前市收盤後市收盤 
　　四月期一五七·一○一五七·四○ 
　　五月期一五八·○○一五八·五○ 
　　六月期一五八·九○一五八·五○ 
　　七月期一六○·三○一六○·○○ 
　　八月期一五九·九○一六○·○○ 
　　絲屑市况歐洲三館帮雖有進意亦因匯兌關係不願照前價購進行情看跌幸市面上缺乏適當之貨賣方態度亦强未致大跌交易則難成就 
[茶市極趨疲滯]  
　　近來本埠洋莊茶市極趨疲滯市面久無交易昨前兩日怡和謙義兩行對於蝦目珠茶及温州紅茶雖有少數談判然卒因貨價不合未有正式成交查現下市上存底尚有二萬餘箱洋莊銷路如此疲滯茶市前途殊非佳象云 
[糖市趨俏]  
　　糖市因金價上漲故市情陡升現貨價爲六兩八錢五分三月份六兩九錢至六兩九錢二分五四朋份七兩至七兩零五五月份七兩一錢二分五市勢異常飛俏行家空方以塊角價之不易捉摸未敢放出故有愈趨緊勢之象南規車白價有增大茲錄各價列下 
　東三二五六·六○四温六·八○ 
　　三温半六·七○四二五六·九○ 
　　三七五六·七五四温半七·○五 
[期粉續呈盤旋]  
　　交易益清···全日某祗成交二十八萬包 
　　昨日期粉市面益無生氣各月期粉之成交額全日祗二十八萬包實爲開拍六個月期後所罕見上午開盤後客銷依然觀望多空兩方進出亦甚寥落市價盤旋八月份新交易竟未開出收盤價本月份仍爲二兩四錢二分二厘五四月份二兩三錢八分七厘五五月份二兩二錢七分六月份二兩二錢四分二厘五七月份二兩二錢四分均祗數厘之上落午後開盤後近遠期市面益形無神交易益减廠方盡力維持市價堅挺收盤結果本月份價仍爲二兩四錢二分二厘五較前日收盤價無甚上落四月份二兩三錢九分較漲半分五月份二兩二錢七分二厘五較漲七厘半六七兩月均爲二兩二錢四分均較漲二厘半八月份午後祗開一盤價亦二兩二錢四分較漲半分期粉成交額上午九萬五千包下午八萬二千包收市三萬三千包共計二十一萬包股票成交十股價仍七十一兩二錢 
[五金銷胃尚旺]  
　　昨日五金去化依然旺暢成交之貨以四八片美平白鐵與馬口鐵法西釘瓦楞鐵等居多次爲點錫水泥等而美平白鐵到貨仍乏故售價逐步上升昨市已開十四兩馬口鐵銷路雖好來源續見因之估盤平穩九十磅美貨馬口鐵計八兩二錢五分一百磅開九兩較上日好起錢許法西釘通盤開四兩五錢瓦楞鐵二十四號開八兩四錢二十六號九兩一錢嗬囒錫開一百十六兩小硔一百零五兩福尼錫一百十八兩水泥以馬牌銷塲爲最佳開價三兩四錢五分象牌三兩四錢塔牌三兩三錢五分獨青铅走勢平常到貨極湧故售價鬆動昨開十三兩七錢五分 
[皮毛市面呆頓]  
　　本季皮毛市面洋　走銷仍有白頭髮爲最俏禽毛軟弱皮類如生皮黄狼市面雖　看盤雖局然亦絶鮮大批交易四川羊皮最近市面呌盤每擔一百零二兩較前又跌八兩牛叔淡黄皮則稍提高已至每擔二十八兩（人包開盤）而　板水皮則依然沉寂羊毛　令已　　　欲亦軟　天津綿羊毛洋商近祗開價每擔三十兩胡　羊毛　　　　十元一擔灰陽人盤亦不過約五十元東洋莊走　之山羊毛通毛每擔亦祗三十元凈毛不過七十元一擔禽毛巾面　祗有鴨毛見盤大　每叔四十六兩小包每擔祗三十八兩上海鴨毛僅五十兩而白毛羢毛市面亦無聲息猪　亦益少交易市面已入於停頓之境矣 
 
 

Page 13

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *本埠新聞 
[商總聨會昨晩開議董會]  
　　上海各路商界總聨合會於昨日（十七）下午七時開議董會議出席者鄔志豪·王漢良·嚴諤聲·陸文中·蔣夢芸·張振遠·徐麗洲·蕭效仁·張瑞琛·成燮春·虞仲咸·張賢芳·程視蓀·陳松亭·丁朝奎·余仰聖·有鳳翔·等副議長嚴諤聲主席議决案如下（一）主席報告上海國民黨特别市黨部來函及議董胡鳳翔等來函均爲納税西人年會通過華董三人殊爲不满當經王漢良主張發表宣言成爕春主張改組納税華人會鄔志豪主張修改洋涇浜章程蔣夢芸主張（甲）致函納税華人會請緩辦本屆改選提前召集納税人大會修改納税會章程（乙）函詢交涉公署西人納税會通過華董三人曾否有函通知如已有之即由上海各團體聨函蓋章請交涉員轉達工部局表示華人全體反對如尚未有正式函件通知儘可置之不理次由鄔志豪主張先組委員會研究洋涇浜及華人納税會章程當經主席一一付表决（一）發表宣言一致通過推文書股起草内容概略爲（子）租界一切措施須本國際平等原則（丑）請各國僑民諫勸各該國政府禁運軍火來華（寅）外僑來滬經商同屬商民同盡納税義務即應本合作精神一切須謀平等（卯）交還公廨（辰）伸訴歷年華工所受之委曲（已）關税絶對自由（二）通過致函納税華人會請停辦改選從速召集納税人大會根本改組（三）組織委員會研究納税會章程與洋涇浜章程并研究界内納税人資格之調查方法以期盡善當推定委員九人爲鄔志豪·嚴諤聲·張振遠·蔣夢芸·成燮春·張文中·余仰聖·王漢良·虞仲咸（二）出貨委員會賬目問題當經主席報告南北市報關公所石芝坤來函請前經手人周伯堯報告賬目以昭公允又童詩聞會計師來函以曩昔與王海帆·潘序倫·兩會計師同查臨時濟安會賬時對於出貨委員會賬目曾發生疑問現定月之二十四日開會請本會派員參與等情公决將石芝坤來函抄錄加備正式函件推潘冬林·張賢清·與周君面洽并由該兩代表屆時參與童君召集之會議（三）防盜問題由主席報告工部局來函及海寗路提議守門巡捕不着號衣又雲南北海路提議組織義勇隊僉以爲時已晏保留至下屆再議十時許散會 
[各團體再爭華董案]  
　　本埠各團體自西人納税會通過華董三人案後均根據應依納税多寡爲標準之原則提議反對昨日各團體對於此案表示態度者（一）湖北海口二路商聨會致函各路商界總聨合會以通過華董三人案係蔑視全埠市民人格攸關國際平等地位請召集全埠納税華人大會表示華人公意（二）上涨各團體聨合會昨致函總商會　　聨會納税華人會各團體對華董三人案主張贊成總商會對五卅案三大宣言之原則并請一致主張以達到去年工商學會提出之十七條件（三）全國學生總會昨日致函商總聨會略謂吾人對於此種任意予取之增加華董三人誓澈底反對之而同情於上海總商會最低限度之三項主張同時又願與全國人士繼續奮鬥求前此工商學聨合會所提出十七條之貫澈（四）四馬路商界聨合會出席總會議董陶樂勤駐會辦事俞培笙致函總商會略謂此案不在華董之數目上爭執祇須由公共租界納税人無分中外混組會議産生董事祗問賢不賢不問華非華再西人謂貴會不足以代表租界市民之意見鄙意莫如將貴會之宣言書徵求各路商店蓋印贊成聨名登報宣佈並徧發傳單使西人曉然前言之失而不敢蔑視貴會矣 
　　上海商帮公會爲公共租界華人參預市政問題特於昨日下午二時在會所召集各帮會議到四十一人會長周權主席討論二小時議决（一）認工部局建議增設華董三席之議案得通過於本屆納税西人會爲中西人士對租界市政互助合作之先聲（二）惟董事人數應以納税多寡爲標準（三）華人應每年參加租界納税人大會以建議或議决關於租界内各重要問題以期平等實行合作（四）華董職權應與西人相等吾人反對僅有虚名並無實權·或按月取薪不問市政·之華董而主張應爲切實負責辦事之華董至四時五十分始散 
[工部局呈報華董案]  
　　上海泰晤士報云星期三公共租界納税西人年會通過之第六案即工部局加入之華董案業由工部局繕錄原案送呈領袖領事請轉呈北京公使團照章辦理俾得正式施行而納税人之志願亦可於以實現至此案如何實行尚無所聞大約將俟外交手續辦妥後即行商擬詳細辦法云 
[俄報主張工部局添一俄董]  
　　昨日上海俄報紙因華董案通過亦發表意見主張工部局内應加一俄董事因目下法租界俄人已有投票權而公共租界自一九一七年俄國革命後即無此權利昔日納税人會俄人亦應照樣投票云（大華通信社） 
[法權委員夑更來滬行程]  
　　本埠外交界消息各國調查司法委員於十二日出京赴津其預定來滬之行程已有變更由京漢路南下至漢口武昌調查後即溯長江赴長沙回鄂經九江·南昌·安慶·蕪湖·南京·沿滬寗路經鎭江·無錫·蘇州至上海由上海赴杭州·寗波·厦門·福州·廣州再折回上海再北行至青島濟南返津後由京奉路至奉天·吉林·哈爾濱再往西北特區各省視察惟委員團來滬後是否分組出發抑全體同行現尚未决定法權會議已派定鄭天錫等五人爲中國專員陪同南行前司法總長江庸亦爲被聘專員之一司法部已電請江氏即日北上惟江氏現因事留滬俟委員團抵漢後或再乘輪前往 
[警廳呈報清查戶口條例]  
　　淞滬警察廳嚴廳長對清查戶口一案業委行政科長張稚雲爲委員長總務科長嚴直齋爲副委員長余樸爲委員積極着手日來對清查戶口條例業已核定十三章七十五條决定下月起實行并將辦理情形及所擬條例呈報省督兩署備案以昭愼重 
[孫傳芳對時局態度]  
　　昨午晤自寗祝嘏回滬之某要人據云孫總司以此次壽辰不欲鍾事增華虚糜財力本擬避滬適北京政局驟變亟須謀應付方針故於五省軍民長官來寗之便召集一會議解决一切十五日之午時孫總司令曾宴五省各高級軍官於督署夏省長陳省長亦列席對於北京政變多數取冷靜態度故會議結果以後五省對於範圍以外之政變概取旁觀態度惟席間對於五省軍備財政則曾有極詳密之討論云 
[淞滬市督辦發表有期]  
　　淞滬市政督辦公署之設立喧傳已久茲據某要人云所有督辦决定由孫總司令自兼而會辦一席改爲總辦已内定丁湛氏約旬餘後即將發表 
[淞滬宅地税局將成立]  
　　淞滬宅地税局爲防止外人越界築路越界收捐與杜絶本地士販之投機把持並爲將來淞滬商埠督辦一切市政設施之經費起見當局容納某市政專家之建議倣照青島市政採用土地差漕税制之條例而設立省方業已委陸　（澄溪）爲坐辦現又委沈錫圭（桐叔上海農會會長）姚明德·（義門上海清丈局局長姚子讓之胞姪）二君爲會辦至該局組織及辦事條例業已由省當局釐訂就緒在一星期内即行公佈該局俟條例公佈後即正式成立設總局於閘北旱橋堍並設分局於南市晝錦牌樓云 
[總商會請愼防外船侵漁]  
　　擇重要地點派艦遊弋 
　　總商會昨致海岸巡防處電云逕啓者閱報載貴處致蘇浙閩三省交涉員内開外國船隻在我國領海捕魚得將現行犯逮捕拘禁奉令辦理在案現屆江浙洋漁汛之時飭令蘇浙閩海防分處派艦游弋并訓示臨時檢查及處置外船辦法等語具徵貴處保障漁權·愼固封守之意惟敝會查民國十四年五月間海州漁業試騐場場長王文泰呈農商部文有云據海鷹漁輪代理船長張景葆等報告四月十八日海鷹放洋捕魚又遇日本最大漁輪三艘在揚子江口外大肆侵捕計距花島山北二海里處自二十二日起至二十四日止續捕三晝夜獲魚約二十萬斤花島山爲蘇省春季産魚最盛之區亦爲江浙兩省數十萬漁民密集之地日輪公然肆捕致我國漁船相率遠遁海鷹小弱亦莫能抵抗等語是歷來當局雖稱派艦巡護而於扼要地點並未注意以致日艦横行如入無人之境懲前毖後良堪悚惕此次貴處派艦巡緝務請轉飭所屬須擇産魚最盛漁船密集區域認眞常川巡邏庶漁民得沾實惠實深感幸此致全國海岸巡防處 
[日式漁船懸掛華旗之請查]  
　　全國海岸巡防處處長許繼祥致函上海總商會謂因報載日船越界捕魚迭經飭屬在中國領海派艇梭巡頃據該艇報稱有同利海光安瀾安達各漁船懸掛華旗但係日本船式聞係大安漁業公司僱置有無影射情弊如何辦理乞示等語前來查該公司是否眞正華商在貴會註册否請查明見復爲荷 
[總商會請勿開省税國際協定惡例]  
　　國聞通信社云總商會昨致孫傳芳陳陶遺電云南京孫馨帥陳省長鈞鑒據江蘇省立學校聨合會函稱江蘇省捲烟特捐係省議會議决定爲省敎育專欵創設之後税收甚微去歲杪由商經包稍有起色外商蓄意破壞已非一日種種撓阻幸經當局極力維持未遂其欲現因稽徵愈力偷漏艱行故又謀包此税誘我入其圈套頃得滬訊該公司代表及全國捲烟税局總辦聨袂來寗分謁軍民兩長仍希舊事重提冀達承包目的查關税協定係出於萬不得已至今言之猶爲痛必至省設之營業特税係本省自有之主權若由外商承包其手續必須經公使領事接洽承認實開省税國際協定之惡例主權喪失易而收回難此一可盧者也本省全境捲烟銷數價值在二千萬元以上照百分之二十抽税每年可得四百萬元有餘且查外國捲烟税率尤特高增吾蘇税率不及外國六分之一而敎育實業諸端需費日多希望甚大現在承商收數雖少切實整頓必大增加包與外商旣經協定即受束縳不能自由驟增包額此二可慮者也中國烟草公司與英美烟公司營業競爭方慮失敗若由英美公司包税則該公司必先設法將税轉嫁於中國公司而自製之烟負担轉輕廉價可以銷售中國烟公司必無立足之地全國烟業將爲該公司所獨占不啻以一包税之關係而摧殘内商保護外商輕重倒置其何能堪此三可慮者也除敝會分謁軍民兩長請其嚴詞拒絶外請一致援助俾外商無把持壟斷之虞等語到會查吾國紙烟税自烟酒署與外商訂結聲明書後遂啓外人干涉内地税權之漸至今言者痛心人皆髮指紙烟特税之議創自粤東實爲保障内地税權糾正聲明書之誤謬彼外商雖亦抗議卒以在條約上無堅確之論據亦遂幡然變計迄今捲烟特税各省次第仿行幾遍全國雖事屬創始節目闊疏未能達預期之成績然税權操之在我假以時日自可逐漸進展有裨税收且特税優點即在於打破協定之迷夢爲解除税收束縛之初步而有益國帑尚第二義彼外商知其然也遂用戰術上所謂各個擊破之法先以預繳税欵爲餌與各省當局個别接洽一省得手則他省迎刃而解不數月間全國特税自可取消於無形此其設計之周實足令愛護税權者驚心動魄頃者外商試之於鄂業已得手遂謀在蘇省繼續進行以達操縱全國紙烟税權之預定步驟我當局萬一爲其甘言所動是爲與鄂省分謗而冐天下之不韙全國紙烟税權將自此斷送於數行恊定之内用敢忘其戇直之嫌謹進責難陳善之義請鈞座對於該外商承包烟税之議毅然予以拒絶實爲公便上海總商會篠 
[五年公債換發新票展期之布告]  
　　上海縣知事公署昨發布告文云爲佈告事案奉江蘇財政廳第一零五六號訓令内開案奉財政部内國公債局訓令内開查五年公債第二次換發新票曾經繼續展期截至本年三月三十一日止案經登報通告並分行查照在案現查該項新票尚有餘額未經換發茲爲顧全持票人權利起見特再展期六個月扣至本年九月三十日截止凡持有民國九年第一次換發之五年公債票者限於十五年九月三十日以前持向各經理機關換領新票以憑支取本息除登報通告外合行令仰該知事即便遵照將前項換發新票展限日期佈告周知此令等因奉此合行佈告仰闔邑諸色人等一體知悉此佈 
[江蘇善後公債息票期满止付通告>P ] 
　　江蘇財政廳通啓云案查江蘇國庫善後公債第一號息費係由民國十二年四月三十日起開始付息扣至十五年四月三十日三年期满按照内國公債經理規則第十三條過期息票三年後作爲無效等語凡有江蘇國庫善後公債第一號息票者限於本年四月三十日以前持向各地經理付息之中交銀行領取息銀過期作廢不再支付特此通告中華民國十五年四月十五日江蘇財政廳啓 
[縣署函請編送預算册]  
　　上海縣知事公署昨致上海縣修志局公函云逕啓者案准縣議事會函開案查本會議决上海縣地方編製預算規程第七條之規定編製預算期限有四月十五日以前縣知事將縣參事會審查各册彙案提交縣議事會等語現在十五年度縣地方費預算案提交之期將屆各主管機關已否編送到縣相應備函務請查照規程分催各主管機關尅日編製十五年度預算送縣彙編交會核議等因准此除分别函致外相應函請查照惟交會之期將屆務期儘十五日以前編製送縣彙交爲荷 
[蘇省憲會通告各法團電]  
　　江蘇省憲法會議籌備會昨致江蘇省議會等代電云江蘇省議會·江蘇省敎育會·江蘇省農會·上海南京蘇州 
 
 
] 

Page 14

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *通崇海泰各總商會·上海江寗蘇州丹徒淮陰各律師公會·六十縣縣議事會·縣參事會參事員·縣敎育會·縣農會·縣鎭各商會·轉全省父老兄弟均鑒吾蘇喪亂之餘不可不謀根本大計俾埀永久本會爲全省法團共同集合籌備省憲法會議組織法以立初步業於本年一月二十八日開會推舉組織法起草員着手起草復於本年四月十日開會通過組織法十一條大法始基從茲發軔合亟印附台閱務請貴會依照組織法第一條至第五條之規定於期限内舉出省憲法會議代表報告到會無任盼禱再四月十日議决組織法業經通過嗣後應改本會名義爲「江蘇省憲法會議籌備會」合并奉聞江蘇省憲法會議籌備會叩篠 
[食米平價局今日開會]  
　　近日米價略見鬆動惟仍在十五年九角之間平民生計仍然恐慌上海公立食米平價局特定今日（十八）下午四時在縣商會總局内舉行董事會議報告第二旬售米情形并討論繼續平糶辦法昨已分函各董事知照矣 
[雜糧駁船的加運費之通告]  
　　雜糧各駁船駁運水脚甚微近來因各夥友要求薪工增加三成於三月初一日起實行故各船主集議以夥友增加工資無法應付商議之下惟有將駁運水脚增加雜糧各貨出門者加一成本街駁運以路遠近酌加昨日刋印傳單通告各貨主一面對於夥友俟水脚加增後工資即行照加 
[總商會關懷魚販生計]  
　　上海菜塲攤戶總聨合會前以魚販赴行買貨每洋祗作一千五百文與市面兌價相差一千餘文小本營業受虧甚鉅特致函總商會請轉商魚業得所堂從速增加以維營業聞該會已得總商會復函允予照辦其復函云逕啓者本月二十三日接展大函以洋價日增魚販赴行買貨尚係從前規定請咨商得所堂增加等因業已遵囑於今日轉函矣合先奉告以慰注念俟得復再當轉達此致上海各路菜場攤戶總聨合會 
[菜攤聨合會籲請免加攤捐]  
　　上海各路菜場攤戶總聨合會昨致哈同函云哈同先生大鑒逕啓者頃據哈同路菜塲敝會會員來會報告謂頃奉貴行知照三月份起董素各攤均擬增加租金一元云云際此米珠薪桂之時民生困疲已極而素菜攤驟然增加租金一倍實有不堪增加之情形一也菜塲以内納租設攤原希集市貿易藉謀微利不圖菜塲以外沿馬路設攤擁擠異常攔截交易彼等旣無　租對於買家當然略可放鬆塲内交易誠感困難此乃不堪增加之情形二也查菜塲地點有繁簡之别貴路地屬偏僻菜市交易難與繁市相比南京路菜塲葷攤亦祗收三元今貴路菜塲葷攤已收三元繁簡相比已屬徵足萬難再加之再此乃不堪增加之情形三也有此三者故特來會報告請求轉函貴行體念小民困苦立予取銷增加之議以惠小販而安營業等云據此用特專函詳陳伏希鑒察想先生素以慈善爲懷仁義廣溥定能毅然取銷以惠窮黎云云 
[曹家渡開辦船捐佈告]  
　　滬西法華鄉公所前以曹家渡市面日益繁盛對於清道清潔二項因經費支絀尚未舉辦即地方各項公益亦待欵孔殷業由該公所議事會議長沈兆楨議决創辦船捐以資興舉前經呈請縣署指令照准昨已發給佈告曉諭周知茲將縣署佈告錄次 
　　上海縣公署佈告第五十號爲佈告事案據法華鄉鄉董楊洪釗·鄉佐黄壽祺·呈稱竊准法華鄉議事會議長沈兆楨移知十四年秋季常會議决案内有一件法華響曹家渡地方清道潔限於經費支絀以致尚未舉辦而該處居民贖有煩言若不按照市鄉行政範圍以内第五條第二欵亟應舉辦何以孚衆望之殷此鄉公所亟應舉辦者也原經費無若可否援照鄰區閘北蒲淞市辦法同時舉辦船隻停泊執照捐傳免船戶爭奪擠軋之危以公濟公藉資抵用以上三項可否同時舉辦當經議决事屬可行請董佐規定辦法呈縣核辦並抄附十四年十一月二十五日鈞署四十一號指令呈及議决案均悉仰錄移知鄉董佐妥議辦法呈侯核奪此令各等因准此董佐再四妥議法華鄉曹家渡地方清潔清道以及船隻停泊執照捐辦法惟以上三者事屬創辦自應覓商承辦以資熟悉今有商人危森然自願承辦法華鄉清道清潔以及船隻停泊執照捐事務並自願繳法華鄉公所月捐洋一百元正預繳三個月計洋三百元正訂立承辦據爲證理合將承辦據一併抄錄呈請縣長鑒核俯准出示曉諭以便舉辦並請轉咨淞滬警察廳長令知六區署長妥爲保護而利進行等情並抄錄承辦據一紙到案據此除指令並函請淞滬警察廳長令知第六區分署妥爲保護外合行出示佈告仰該鄉諸色人等一體周知不得有意破壞無故擾亂違者扭交警區從嚴懲辦其各凛遵特此佈告 
[新任法總領事接事之知照]  
　　法國新任駐滬總領事那齊業於前日抵滬茲於本月十六日由前任梅禮靄總領事將印信親交那總領事即日視事昨已照會交涉公署查照茲譯錄其原函如次爲照會事奉本國政府任命爲駐剳上海總領事辦理交涉事宜遵於四月十六日接印視事相應照會貴特派交涉員查照云 
[布魯克司密斯明日放洋]  
　　前和明商會長布魯克司密斯准明日（十九）上午九時半起程回國在新關碼頭登輪本埠兩商會業已通知各會董屆時前往送行總商會會長尚擬躬贈餞别時之攝影兩幀以爲臨别紀念云 
[公廨日陪審員大島回國]  
　　文匯云會審公廨日陪審員大島副領事定於本月三十日請假回國茲悉遺缺將由長岡副領事代理 
[盧香亭夏超昨日返杭]  
　　浙江總司令盧香亭放日前偕同省長夏超等由杭專車赴寗祝壽並參與聨軍會議及夏省長已先行來滬曾迭誌本報茲悉盧之專車計掛花車頭等餐臥聨合車頭二等混合車行李車各一輛曁三等車二輛共七輛於昨日（十八）清晨二點二十分由南京出發於當日上午八時十八分抵北車站沿途除機車加煤添水外概不停車行駛頗速抵站時滬上如戒嚴嚴司令·宋雪琴處長·傅道尹·王團長·危知事·曁咯局長任傳榜等均詣站迎迓並有十三團一營軍隊·憲兵第八連憲兵·警廳巡邏隊·在站維護歡迎者登車謁見約十餘分鐘後隨即下車其時夏省長所乘花車二輛業已與盧之專車啣接妥貼遂於八時三十五分直開杭州 
[謝鴻勳昨日來滬檢閱軍隊]  
　　聨軍第四師長謝鴻勳於日前由徐至寗祝賀孫傳芳壽辰乘便於昨日（十八）上午由寗乘花車附掛第十六次中快車於下午七時半抵滬下車後即換乘汽車至公共租界西摩路尚德里二號私寓（一說至滄州旅館）定於今明日檢閱所部駐滬第十三團王雅之部下軍隊約勾留三四日當即遄返徐州防次聞此次隨行來滬隨員有該師田副官長·沙劉二副官·楊參謀等三人及軍需軍醫軍法軍械街等處長書記官等共十一人均下榻聨軍駐滬辦公處 
[任傳榜昨日履新]  
　　新任滬寗杭兩路局長任傳榜於昨日（十八）上午十時許親蒞靶子路管理局履新寗杭兩路車務總副管曁各段長科長均預詣該局歡迎當由任氏一一接見旋即會同各科人員致辭略謂本局長與諸君均係多年袍澤所有應行職務一概仍舊至各同人亦望安心辦事云云各科人員遂退出聞此次該局内部人員除華文秘書 
長繆鏞樓因與沈前局長交誼甚篤不願聨蟬業已自行辭職外其餘無甚更動 
[徐蘭墅前日來滬]  
　　駐滬賽品管理處處長徐蘭墅前赴寗晋祝孫傳芳壽畢於前日下午四時由寗返滬當即赴處辦事又因赴美賽品徵求期屆審查各物品急待辦理裝箱放洋手續定於今日下午二時在愛而近路管理處開幹事會議并函邀市民提倡國貨會推出之審查委員袁履登·曹慕管·陳翊廷·馮少山·周霽光等七人赴會商議徵集著名國産赴美陳列辦法 
[傅道尹昨謁領團]  
　　滬海道尹傅彊蒞任以來尚未正式拜會領團昨日上午偕同交涉公署交際科副科長王鏡舜並道署秘書劉雲舫前往拜會駐滬日美等各國總領事極爲各該領事所優待 
[縣商會前晩宴官商]  
　　南市縣商會正副會長顧馨一·朱吟江·及前會長姚紫若·姚慕蓮於前日下午六時在縣商會正廳内設筵欵請新任上海縣危知事並請市總董李平書·縣議會議長莫子經·邑紳姚子讓·及各商董等陪席濟濟一堂觥籌交錯盡歡而散 
[蘇俄總領事抗議票拘俄副領事]  
　　文匯報云蘇俄駐滬總領事林德氏已於十五日致函領袖領事羅西氏抗議會審公廨出票拘捕蘇俄副領事閔斯凱氏之舉閔氏係牽涉紅黨圖奪吳淞俄輪案拘票係發出於三星期前林氏抗議以公廨未先通知閔之長官·或領袖領事·或中國官廳遽行出票且拘捕外交代表有違文明國通例再根據中俄協定蘇俄人民亦不受會審公廨管轄應歸内地法庭審理等爲理由云 
[日艦長招待華紳商]  
　　停泊浦江之日本軍艦利根號艦長海軍大佐鈴木秀次於前日（十六日）下午二時邀請滬地紳商到艦參觀並由該艦放小輪到海關碼頭迎迓到者王一亭·李雲書·李右之·等抵艦後進用茶點殷殷招待請王君等當場書畫並由該艦長對客圖畫各贈一幀以誌紀念四時各興辭而還 
[法商會勸法僑輸捐]  
　　大晩報云本埠法國僑商現正參加全世界法人大運動醵資以紓法政府財政窘迫恢復佛郎價格本埠法總領事已發通告聞天津法僑亦正有同樣運動輸資數目每人至少捐一日所得之進益各地愛國志士慨輸巨欵者爲數極衆本埠捐欵進行則係法商會主持由各團體分投勸輸云 
[日領署警務主任陞調]  
　　文匯報云本埠日總領事代理警務主任原警部刻已奉命陞爲警視調任青島總領事警務長而青署原任警務長花里警視則調任本埠總領事署警務主任將於下月初更代云 
[華商電氣公司加工資]  
　　上海華商電氣公司廠内各機匠前曾要求加增工資當經該公司籌設平米任各工人每人按月購米五斗每石照市减價以示體恤在案茲聞該公司陸總理查得各機匠要求加增工資一事現值百物昻貴加之米價飛漲生活程度日高所得工資不敷家庭支配果屬實在故自陰曆三月份起每匠照原額工資每日增加洋銀八分以維生計 
[茶業會館加入總商會之新代表]  
　　茶業會館致函上海總商會謂接奉大函囑塡敝會館今歲入貴會代表履歷照塡如下朱葆元君（浙江海寗人四十七歲）陳翊周君（廣東番禺人六十二歲）江清甫君（安徽黟縣人四十九歲）洪孟盤君（安徽祁門人三十七歲）洪敬齋君（安徽祁門人四十七歲請查照爲荷 
[水利會自設巡船請備案]  
　　吳淞江水利協會呈江蘇省公署文云呈爲自設巡船協助水警稽查垃圾船西駛擬請備案并祈行知海關在新閘橋東海關水巡範圍以内遇事一體協助事案查吳淞江下游近年淤塞日甚迭經省當局設法籌浚并由本會協助籌欵在新閘橋以東接續開挖終以垃圾船任意將垃圾沿河傾棄以致旋浚旋淤未見大效本年一月間曾由上海總商會呈請鈞署查禁垃圾船西駛以免任意傾棄阻塞河道旋奉第二五三號批示已令交涉員嚴重交涉並分令滬海道尹曁淞滬警察廳一體查禁矣等因惟查此項禁令相沿已久祗因地段較長而警力不敷分布是以查察有所難週本會創設之宗旨原爲輔佐官廳整理吳淞江水利交通爰經議决出資自設巡船商請淞滬警察廳水巡隊派出水巡二名船夫一名餉項服裝由會供給令其常川沿河梭巡稽查有無垃圾船違禁西駛情事遇有不服阻止時得將該項船隻扣住送交淞滬警察廳水巡隊辦理期以補助水巡隊稽察之不及而裨益河道之整理現已商准警廳照數派出巡船亦由會備就即日開辦惟吳淞江下游一段在新閘橋以西由淞滬警察廳水巡隊管理而新閘橋以東則由海關水巡隊管理此項巡船旣須沿河隨時梭巡如有新閘橋以東查見違禁之船隻必須關巡不分畛域一體協助方足以免除執行職務時之障碍理合將本會自設巡船情形呈請鈞署鑒核備案并祈行知海關在該關水巡隊轄境以内遇事一體協助實爲公便謹呈江蘇省長陳吳淞江水利協會會長方積蕃 
[五卅喪葬籌備處談話會紀]  
　　五卅烈士喪葬籌備處於昨日下午二時開會到者商總聨會成燮春·學總聨會李碩勳·上海學生會林鈞·總工會李瑞清不足法定人數遂略事談話（一）成燮春報告新購塋地四周之界石業經竪好冬青樹亦由地保代爲僱人看管又公墓圖式已請人繪畫靜待開會時討論（二）林鈞提議下星期一（十九日）下午七時在雅叙園餐會除函請原發起之四團體各推代表二人外並加邀鄔志豪·王漢良·俞國珍·嚴諤聲·梅電龍·劉鍾鳴·張超·陳家寳等共同列席（三）李瑞清起草開會通告原文云茲定本月十九日（星期一）下午七時假大新街雅叙園聚餐報告購買地基經過情形并討論建築公墓及舉行奠基禮二大問題屆時務乞推派代表二人列席幸勿有誤是盼（四）成燮春報告新購塋地之旁方家木橋正在開濬河浜掘出之土鄙人之令其堆入塋地以爲將來建築之用至於塋外如須建築圍墻據陳家寶君之估計長約一百五十餘丈每丈須規銀二十二兩左右云云均待開會時討論四時乃散 
[東方紗廠罷工所聞]  
　　楊樹浦東方紗廠因前日管工王昭燦毆打童工楊阿根致該廠全體童工憤而同盟罷工昨日該廠罷工工人推派代表二十六人手持小旗由該廠步行至閘北總工會請求援助行經寳山路北段該處警署據報即派巡官上官雲明率警探數名上前盤問當由該代表詳述該廠職員王昭燦毆打工人以致激動公憤全體同盟罷工之經過情形該巡官問明後亦深爲可憫惟恐該代表經過街道發生意外誤會特親自護送至中華新路總工會該代表至總工會後由該會職員張某接見該代表即將請願書陳交（請願書從略）總工會允予派員向該廠調停以免風潮擴大 
[滬東棚戶代表請願之交署批示]  
　　交涉公署批棚戶代表蒯鑒卿等呈云據呈爲限期屆满恐遭焚燬請予維持由奉批呈悉查此案經於日前在本署邀請滬海道尹·淞滬警廳長·上海縣知事·會議業由廳縣先行派員調查迅籌辦法矣仰即知照 
[江北湖北兩處人士之會議]  
　　江北同鄉丁振亞·沈卓吾·嵇翥青·張君璞·與湖北同鄉周霽光等二十餘人爲兩帮工人械鬭案迭次磋商救濟辦法前夕又在湖北同鄉會開聨席會議决定以湖北同鄉會及淮海旅滬公民聨合會名義向高檢廳陳述口角鬥毆之情况希圖减輕在押人之刑期惟連日據報紙及社會所傳聞自江北湖北兩帮工人械鬭後安徽山東江北等帮工人又有聚衆啓　之舉影響所及勢將使文明進化退而出於部落主義之一途其所以致安徽山東工人效尤之原因實有某黨暗中僱用青年向各帮工人煽惑所致周沈嵇丁等擬聨合函請當局嚴秘查辦凡有以地方主義號召工人希圖滋閙風潮者從嚴懲處一面印刷簡單文字俟江北同鄉會組成後分佈於湖北江北兩同鄉會剴切勸導免致爲好人誘惑以擾地方云 
[三烟公會昨日開會併紀]  
　　上海中國捲烟廠公會·上海南北捲烟業聨合會爲特税苛擾烟商事於昨日下午三時召集代表開聨席會議到百餘人陳良玉主席報告南北捲烟同業反對特税實貼停市已將三個月次沈惟挺報告日來特税方面挽人運動我少數同業冀圖恢復設立南北批購捲烟公棧羅致反對者之主要人物欲破壞我多數人之團結請諸君注意次南市代表嚴志雲報告近來南市各烟店有未售烟者均被苛擾搜查而已經購貼憑證者有漏税或偷税者亦被將烟抄去爲數頗多次九畝地陳坤元·南市王奎元·雜貨公會童理璋·閘北陳瑞麟等一致提議對税局利誘同業藉名設立公棧事反對主席付表决全體否認次主席報告同業爲特税爭執問題蒙各商界聨合會援助呼籲省署方面業經派員秘密來滬調查此事不久當有根本解决希望公决一致堅持到底對已售捲烟者仍由各代表勸其停售次討論中國各捲烟公司因出運捲烟常受税局留難當經主席報告全國捲烟税總局長杜友樵復信云沿浦九區可免予查騐次討論外商廣告案公决（一）致函各報館（二）通告全國各捲烟同業提倡國貨議畢散會 
　　滬南烟紙商業聨合會昨日上午十時爲捲烟停售事宜特開討論大會到高昌廟·半淞園·南車站一帶烟商共六十餘人樂樹滋主席首由主席報告損失情形及停售經過次王奎元謂税局方面若不予以讓步吾等烟商雖受此犧牲無須顧忌但他方若有讓步之一日而吾等損失亦應要其賠償决不能任吾等烟商受此重大犧牲次楊子容發言同業停售紙烟已屆八旬應將各售戶所受損失調查清晰列表保存以爲調解時向前途交涉之根據不致掛漏次周運忠楊熊占等各發表意見大意相同當經主席一一表决畢遂散會 
[通和銀行股東會紀]  
　　通和銀行於昨日下午三時假香港路銀行公會開第一屆股東定期會到會者達四千零七十五權公推董事長朱吟江君爲主席報告開會宗旨次由監察人金西林君報告賬略次由總經理劉鴻源君報告營業情形繼選舉第二屆監察人陳子久·顧馨一·趙仲英·三君當選會畢各進茶點而散已鐘鳴五下矣 
[屈臣氏汽水公司股東會記]  
　　華商屈臣氏汽水有限公司昨日下午二時起在匯山路八十六號製水工廠開股東年會到會者共有一萬三千六百四十九權由董事長郭唯一君主席總理盧煒昌君報告上年營業狀况會計主任翁耀衡君報告上年賬目情形略謂去歲幸蒙各界贊助賜顧營業頗爲順利故除一切開支提出公積金外可派官紅利息共計一分一釐當經衆决議通過並定本年七月一日起分派利息 
[工部局添設公共碼頭]  
　　公共租界工部局以蘇州河船隻往來日見增多原設之公共碼頭十六處尚屬不敷應用因加添二十處該項工程已於前日告竣 
　　尚有本埠新聞轉入後頁 
 
 

Page 15

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *本埠新聞二 
[昨日上海江灣聨合賽馬之成績]  
　　第一次（路程）大跳浜兩圈頭馬勝一乘二馬勝三乘 
　　馬名騎師負重獨嬴馬位 
　　（一）伊司透隊EasterDay包太和一四八一五二五○七 
　　（二）考不明Coppermine美登一四五四三八六五○ 
　　（三）凡茄Vangaud德力克一五二八五二八三一 
　　共六匹馬起步共計二四六四二九二一 
　　（獨瘋）七十二元九角（馬位）（一）九元五角（二）七元一角（三）六元六角 
　　（摇彩）（一）六六號（二）三七四號（三）五二五號摇出而未中者五九一四八三七九 
　　第二次（路程）一哩頭馬勝一乘半二馬勝二乘（時間）二分十秒二線 
　　馬名騎師負重獨嬴馬位 
　　（一）開而馬來Kihnory畢浩清一四五一一九二九○ 
　　（二）笨男Ｅunny美登一五五八○二九五七 
　　（三）地哩却脱TheWhinchut小道拉司一五○三三八三六五 
　　共二十匹馬起步共計三八一七五四○三 
　　（獨贏）一百四十四元三角（馬位）（一）二十三元七角（二）十元八角（三）十九元九角 
　　（摇彩）（一）六六一號（二）六三一號（三）九九號摇出而未中者二三七一七九二九九六七一六七四三六一四三一五六七九六一五五八二一七四三九八七一八二一○三 
　　第三次（路程）一哩頭馬勝四剩二馬勝半乘（時間）二分十一秒三線 
　　馬名騎師負重獨嬴馬位 
　　（一）拉去脱利larhTree美登一四九一四五二一一 
　　（二）敵那根Dinnaken泡洛克一四五一六三一九五 
　　（三）惠鐵及奪WhiteJade包得亨一四五六九一四四 
　　共二十五匹馬起步共計四三八一六一六八 
　　（獨贏）一百三十五元九角（馬位）（一）四十四元五角（二）四十七元七角（三）六十二元八角 
　　（摇彩）（一）一九四號（二）五七六號（三）四六八號摇出而未中者一一八七四五三八三一二一八七一五七八七四○五八六五二六一五四七七五二五六六○九六三五八○ 
五六六一六七六一三二七一二一八八一四七二四一 
　　第四次（路程）一哩頭馬勝二乘二馬勝四乘（時間）二分十一秒三線 
　　馬名騎師負重獨嬴馬位 
　　（一）海司脱郎Hystrung海馬惟云一四八一二一八八六二 
　　（二）潑來的大利pettyDahlia馬勒一五三一四二二○○ 
　　（三）古兒賣音Goldmine包得亨一四五五二一八五一 
　　共三十匹馬起步共計四五二○五六一六 
　　（獨嬴）十六元六角（馬位）（一）十一元（二）三十一元一角（三）十一元一角 
　　（瑶彩）（一）八一七號（二）九四一號（三）八九○號摇出而未中者六一一五三四八一九二三八二六一四五六四五七一○八三三七七一○八○一○三○一○五二一九八二四六四五八八五七○二八○五五一一一九三一七六六三二八四六五一○五三一○二七五四七五 
　　第五次（路程）半哩頭馬勝三乘二馬勝一乘半（時間）一分　　○一秒二線 
　　馬名騎師負重獨嬴馬位 
　　（一）拉脱亨LightHand海馬惟去一四七五三○五二二 
　　（二）生昔歇浦Censorship劉順德一五二一二五八三六 
　　（三）車夫Zonave吼達一五五一八六五九八○ 
　　共七匹馬起步共計四五三九三七二一 
　　（獨贏）三十八元五角（馬位）（一）八元二角（二）七元（三）六元七角 
　　摇彩（一）四六七號（二）九八○號（三）二四○號摇出而未中者四○八一四四一九四五三五 
　　第六次（路程）一哩二五頭馬勝大半乘二馬勝三乘（時間）二分五十二秒二線 
　　馬名騎師負重獨嬴馬位 
　　（一）帆落歇浦Fellowship劉順德一五五一○五七四二一 
　　（二）得利穩ThreeOne美登一五○一六一六九八一 
　　（三）地索老色而TheThrostle來邊一四九三七五二九一 
　　共五匹馬起步共計四四九九二五二九 
　　（獨贏）十九元一角（馬位）（一）十元一角（二）七元二角 
　　（摇彩）（一）一○○二號（二）七一三號（三）九六一號摇出而未中者五九二三七八 
　　第七次（路程）一哩二五頭馬勝一馬頭二馬勝一馬頭（時間）二分四十七秒四線 
　　馬名騎師負重獨贏馬位 
　　（一）麥克納勒MacNab泡洛克一四五二七九三一六 
　　（二）潑林司阿爾倍PrinceAlbert坤山一四六一四七二○八 
　　（三）克羅包達Crusadar海馬惟去一四五四六九五五四 
　　共十四匹馬起步共計四七一六五九二三 
　　（獨贏）七十六元（馬位）（一）二十七元四角（二）三十九元（三）十七元八角 
　　（摇彩）（一）五四七號（二）三五三號（三）一○一一號摇出而未中者七七一七八七四二三五六七二四二九○九一○三八八六一一一七二五九九二二 
　　第八次（路程）三掛得頭馬勝一乘半二馬勝一馬頭（時間）一分三十六秒二線 
　　馬名騎師負重獨贏馬位 
　　（一）温拔格Windbag小道拉司一四六九○六六七六 
　　（二）敵那根DinnaKen泡洛克一四五三七○三二一 
　　（三）司登蘭Standlight包得亨一四五六五四八九○ 
　　共十六匹馬起步共計五六○一六三○四 
　　（獨贏）二十七元八角（馬位）（一）十四元四角（二）二十四元八角（三）十二元五角 
　　（摇彩）（一）七三○　（二）八三一　（三）七○六號摇出而未中者六四八二二三五一七九八九一○六二七三三一○九九一一五九一○五二六一五一○五九九九五二七四 
　　第九次（路程）一哩二五頭馬勝二乘二馬勝四乘（時間）二分四十七秒四線 
　　馬名騎師資重獨贏馬位 
　　（一）司披明脱Spearmint麥邊一五六八七七三四三 
　　（二）白塔歇浦BattlesShip劉順德一六五二一四六九六二 
　　（三）寗西西比Mississippl海馬惟去一五五六一二四二七 
　　共五匹馬起步共計四三一六二一二九 
　　（獨贏）二十二元一角（一）九元四角（二）六元六角 
　　（摇彩）（一）一二一號（二）七一四號（三）五三一號摇出而未中者六三四四三五 
　　第十次（路程）一哩二五頭馬勝數乘二馬勝一乘（時間）二分四十六秒一線 
　　馬名騎師負重獨贏馬位 
　　（一）雷達阿倍Ｒedabbey美登一五二一八四八一一八一 
　　（二）雷達提亞ＲedDeer小都易一四○四六四六○五 
　　（三）托壁克Ｔopic海馬惟去一四五八四○七○一 
　　共九匹馬起步共計四三六五三七一三 
　　（獨贏）十元六角（馬位）（一）六元二角（二）七元三角（三）七元 
　　（摇彩）（一）七七號（二）六五一號（三）二一一號摇出而未中者八六四八三六七○五一一一三九一五六○ 
[贛布業公會請續免土布税]  
　　土布免税屆满自五月一日爲始奉部令飭屬一體照徵雖經該業一再呼籲均經批駁在案茲上海縣商會接南昌布業公會函稱該業土布不能暢銷者實由於洋布充斥致土布日益衰减且各處災荒迭見米價奇昻農工生計更覺困難已將種種困苦狀况函致南昌總商會轉呈當局仍援案豁免税釐務照民七成案辦理以甦貧民生活而維工商至此應請貴會一致援助聨合要求懇即提議呈請官廳轉詳省部請示施行准予展期免徵以維土布産銷云云 
[航業雜訊]  
　　招商局恢復温州水脚自去年南洋公司增添温州班輪後招商局爲營業競爭起見特將上海運赴温州水脚跌去百分之三十分以廣招徠今南洋公司輪休航招商局則以滬温間客貨擁擠現已議定自星期一之廣濟輪出口爲始决將去冬所定之七折收費取消仍恢復十足付費之原額將通告温州客帮照辦 
　　大來行收買新輪消息大來洋行收買提督公司之五總統輪已紀本報茲悉該行又接總行來電謂美政府已經將該五輪即自此次由西雅圖開滬之約菲遜總統號輪爲始實行更易大來船旗此爲第一艘交付大來管理之船在本月二十三號該輪可到上海現大來洋行已在籌議接收後之整頓及擴充計劃大抵航路仍舊行西雅圖惟路綫則須延長在遠東方面將再增加新航埠數處刻下已在斟酌約五月内可望實行而各輪之船期班次亦將變更 
　　黄君可奉派來滬赴寗張作霖爲徵求孫傳芳對時局意見起見特派重要代表黄君可氏由奉轉大連灣乘日輪西京丸來滬黄氏昨已抵申聞到滬後即時轉赴南京尚須至漢口謁吳據聞奉天代表到寗聨孫黄某尚係第一人云 
　　胡維德眷屬定期北上胡維德前日由京電致滬寓囑其家眷即速北上胡夫人昨已向招商局購定新銘輪客位准二十六號挈全眷北上 
　　名古屋棉業團員抵滬日本名古屋之棉業商會及各紡織廠發起組織考察中國棉業團共計團員十七名爲棉業中重要人員昨已由日乘上海丸輪來滬該團到滬以後先在本埠視察中外各紡織廠然後再往漢口鄭州等處考查中國産棉區域之狀况云 
[滬杭長途電話之籌議]  
　　本埠電話局長陳公錦以浙滬長途電話曾於去歲籌議接通嗣以經費支絀未克舉辦茲以滬杭紳商迭電要求從速舉辦以利交通陳局長有鑒於斯已函約松局長朱文望來滬面商一切蓋因松杭電話久已接通如松滬能得接通滬杭電話即可通話云 
[水利會函查取締同利竹行案]  
　　吳淞江水利協會昨函該會委員尹邨夫·范和笙·李壽彭·等三君云「逕啟者周金生竹行原址有人開設同利竹行本會於三月三日開會員大會時曾經議决函請警廳照案取締並公推三君持文面遞與警察廳接洽在案現在時將月餘辦理至如何情形未見函復而周金生又來函大肆攻擊茲將原函抄送台閱即請查照辦理見復是荷云云」 
[請挖高橋港之浚浦局復函]  
　　浚浦總局爲高橋鄉公所要求重挖高橋港事特復該公所函云逕啓者接准四月九日大函要求本局在高橋港口重行浚挖一節查本局對於一切小河進口並無保存其深度之義務惟於本年年終候新挖泥機到時或可　該處重行疏浚也云云 
[道尹函請警廳注意路政]  
　　道尹昨致警廳公函云逕啓者查滬北路政清道事務最爲緊要居民積習相仍不知整潔於交通衛生均有妨碍論清道原屬警察職權緣貴前徐廳長以經費關係劃歸本局因添設衛生一處當時就地長警不免誤會其意對於人民任意設攤及沿途便溺等種種敗壞路政行動遂有置之不理者殊不知本局雖設六段管理員只有督夫洒掃之責而對於蹧蹋道路者無拘辦之權敝道尹兼管局務以來目覩各馬路現象之不整潔已達極點路政不修貽羞中外兹决定先從整理擺攤着手指定舊有廟宇或空地爲設攤場所嚴訂取締章程不准隨意任擺貨攤並將多設公厠禁止沿途便溺但如有違抗者非由警察拘捕依照違警律罰辦斷難望其實行應請貴廳長令飭閘北各區署秉同舟之義抱共負之責督飭巡官長警嗣後對於上項敗壞路政之交通衛生情事嚴厲禁罰施行遇有本局人員請求協助務即迅速協同認眞辦理事關路政除飭各管理員認眞整頓隨時與就地區署警官洽商外相應函請貴廳長尅速令行至紉公誼此致淞滬警察廳 
[天主敎徒昨往佘山瞻禮]  
　　今日爲天主敎大彌撒之期在滬敎徒三百餘人及孩童四十餘人聨袂赴佘山舉行典禮路局爲便利彼等起見特聞專車一次於昨晨五時三十分離滬前往松江轉赴佘山並於今日乘原車返滬 
[滬寗中快車今日停靠恒利站]  
　　今日星期旅滬西人乘公餘之暇前往青陽港作划子游戲者爲數頗多滬寗路局爲便利游客起見特於今日將上行之三號早快車及下行之十六號中快車停靠恒利站（即青陽港）二分鐘俾便上下 
[銀爐公會請騐放洋硝護照之照轉]  
　　總商會致函江海關監督云前因銀爐公會以十四年九月間呈請省署轉咨陸軍部核發之洋硝護照四十紙並未遺失請予騐放迄未奉復頃據該公會函稱以際此大條紛來日夜烊鑄需硝孔亟請轉催前來查該公會前領之護照並非錢文龍個人關係縱使身故自有該公會續舉代表負責果有遺失焉有不掛失捕領之理詎反行來函聲明則此項護照並未落入他人之手可以顯見用再函請准予騐放俾便具領爲荷 
[各商聨會消息]  
　　法租界商聨會法租界南陽橋商界聨合會爲組織商界自衛團防止盜匪事於昨日下午八時在茄勒路義業里開各商界聨席會議到唐家灣代表程祝蓀·鄭宗與·潘國柱·菜市街吳公望·愛多亞路童理璋·南陽橋吳實君·張瑞琛·孫瑞庭·等各代表吳實君主席首先報告發起組織商界自衛團之宗旨實爲我商人保護商界防止盜匪協助當局維持地方自治之要素近來盜匪搶刦商界之事日有所聞而各商界迭次要求添設崗巡皆以不敷分防爲慮近雖有中華義勇團之組織但係臨時性質遇有地方重要事件方始出防故平常防止盜匪實有刻不容緩之勢惟茲事體大非得羣策羣力不能成功交由程祝蓀等先後主張先行組織籌備處議决定於每逢星期日下午二時開會籌備處暫設南陽橋商界聨合會内次童理璋報告前次議决贈送費總巡銀質鏡屏一座業已辦妥公决定於下星期一下午一時半在南陽橋茄勒路義業里聚集出發送往次吳公望張瑞琛童理璋等提議新任法總領事那齊業已來滬就任公决定下星期一下午三時前往道賀次童理璋報告各商界聨會代表爲增加食物捐請求華董陸伯鴻報告經過情形次討論組織法租界商界總聨合會事僉主另行召集各商界代表開會討論但不能承認任何一團體即爲總會議畢散會 
　　菜市街商聨會法租界菜市街商界聨合會近經原發起人朱聲茂·石菊卿·樓鴻鈞等極力籌備計徵得會員四百七十餘人一切手續亦已有把握聞該會已定於下星期日召集各會員公同討論開成立會日期及立案手續云 
　　滬南六路商聨會滬南六路商界聨合會前日下午七時召集緊急會議到者二十餘人由王奎元主席報告開會宗旨及函件畢次由范榮生發言查本路各商店生意漸形起色近來盜案疊出以本席主張應通知各會員凡沿街之櫃檯趕緊裝置鐵栅並備警笛藉免後患朱企周附議多數贊成通過次馮柏生臨時提議電話加價問題遷延至今仍未解决本路各商店未裝設者一律停裝而己照新章付費者姑置不論未付者暫行停止今日得悉電話局已擬三條件名爲顧全各商聨會面子實際仍未讓步應如何主張請衆公决後由陳灝附議應與各團體一致行動在此事未解决以前繼續堅持反對全體通過直至十時始散 
　　中央九路商聨會中央九路商聨會昨日開委員會議甘新民主席議程如次（一）此次納税西人會儘通過華董三人蔑視華人權限應羣策羣力以謀達到圓满地位公决致函總商會敦促力爭（二）現在盜匪充斥搶刦時聞公决請求當局加派巡捕（三）孫鏡湖報告會内經費支絀情形公决下次常務委員會再議四時散會 
[各同鄉會消息]  
　　鎭海同鄉會鎭海旅滬同鄉會前日（十六）下午三時召集董事會緊急會議由盛竹書主席報告前任鎭海縣知事王平垕於到任前後均有手續不明應請議决致電夏省長朱道尹及各法團宣布情形當一致通過茲錄電文如下（一）鎭海縣議會參事會·敎育會·農會·曁各自治會辦公處均鑒王故知事任内黑幕此間得有確據已面呈夏省長當蒙允予嚴辦惟隱報載董知事亦有關係無論有無應請於交代時援例共同嚴密監算以防弊混盼復鎭海旅滬同鄉會叩銑（二）寗波朱道尹鈞鑒王故知事任内黑幕雖載甬報此間並得有確證業已　證曁報紙面呈夏省長允予嚴辦並面囑　副會長傅筱　電知劉知事從緩交卸因新任董知事於此亦有關係請就近迅予澈查無任公感鎭海旅滬同鄉會銑（三）杭州夏省長鈞鑒本縣王故知事任内黑幕昨由敝會盛傅兩會長面呈顚末並錄呈證據曁甬報當蒙允予嚴辦無任公感茲再請求將證内各人按名拘捕嚴行懲治一面按照報載各節對於董知事亦請澈查以肅官方鎭海旅滬同鄉會叩篠 
　　江淮同鄉會江淮同鄉會昨因會員姜煥章報告伊戚顔法明路過興化縣漫指爲遣散游兵拘押縣署請求援助由會董集議函請興化盛知事釋放原函如下敬啟者頃據本會會員姜煥章報告伊戚顔懋齋之子顔法明於三月由滬返原籍阜寗爲放贖承典阜邑朦朧鎭馬姓房屋之事路過貴縣爲清鄉團悮指爲前第三師馬部下遣散之兵逮捕拘押縣署曾經興化本城周永昌朱義昌各店號具禀保釋爲日已多仍未釋放到會請求援助各等語敝會當派人至顔法明家中調查確係開設銅錫店於上海斜橋西首店名順昌一家數口營業多年就近探詢皆曰良善雖貴署爲保境安民是以盤詰綦嚴而路過良民偶遭誣指尚祈洞察實在曲予騐全仍由前保周永昌朱義昌負責立時釋放以白無辜敝會深知司法權衡附屬貴署無庸嘵嘵置喙而調查實在良善被拘亦不得不據實奉聞爲分别善惡兩途之眞相也貢獻所知藉資鑒核立盼回音無任至禱 
[碾米公所開會紀]  
　　新閘路上海機器碾米公所昨日下午三時召集各米廠開會由副會長曾影毫主席報告開會宗旨略謂吾業近年間營業上受種種困難廠家大受暗虧故今屆召集全體特開會議整頓營業規章取締支票及售出之米行用聨票成交時將成單給與進貨者將議决規章註明於背後並致函米業各團體轉知同業照准詎爲日未久近來同業報告廠家售與行家之米不照規章而行成交後五日期限斛清乃拖延有十日之多向其盤囤殊多推諉且仍有搭用支票同業恐破壞公衆議案將支票退還請公所向其交涉乃有數同業遷就進貨者斛米過期暗中收支票破壞規章請公衆處置辦法經衆議决不得用情照議决規章處置至同業有互相監察將同業售米成單查察如有違章隱不報告從嚴議罰將情通告同業議畢已五時矣 
[莘秀堂昨日會議記]  
　　油頭餅業萃秀堂公所昨日下午二時會議當由公所當衆報告計二月份各沙船運來各貨大簍豆油三千五百件各口小簍豆油一萬六千八百件各種豆子一萬七千石各口豆餅一萬二千五百片隨到隨開到銷相抵查大簍豆油開出甚少因牛莊封河期間祇有輪船裝來小簍豆油比正月份銷出少六千餘件豆子多二千餘石豆餅相仿惟各貨市價漲落比較現正詳查俟編册即分送同業繼由司月報告豆餅現在出銷之際而沙船運來甚少皆輪船裝到因運輸日期甚速查二月份各輪運來者牛莊大連兩種共到三十一萬三千片其外漢口餅到八萬五千片議畢散會已五時餘矣 
[曹行鎭組設籮間]  
　　西鄉曹行鎭地處偏僻交通不便前由該鄉紳商發起開浚市河茲已竣工惟外來船隻裝卸貨物須需脚夫扛運以致當地苦力每遇貨船到埠紛紛爭先承攬秩序紊亂時起爭執該鎭紳商有鑒於此特由丁谷生等發起組設籮間一面具呈縣署公保王才生爲籮間夫頭請求給示曉諭一面訂立規則由王才生督率各夫役不得再有爭執 
[審廳將建卷宗保險室]  
　　上海地方審判廳成立以來受理各案卷宗甚夥然均凌亂無章遽易生手檢尋尤屬不易現經所長沈錫慶將事案編號入册另闢三室置以木橱按圖索驥一檢即得聞所有卷宗除刑事案現存檢廳歸其保管外餘均歸審廳保管並無缺漏現沈廳長擬另建水門汀保險屋使不爲水火所侵將擬具計劃書呈省核示 
[審廳新建職員住屋已開工]  
　　本埠地方審判廳向在黄家闕路惟地方僅敷辦公所有職員均另行覓屋居住茲沈廳長以司法人員應拒絶外務方可靜心供職故於廳外另建職員在屋經已開工約二月後可成 
[公廨昨日訊判孫月山被擄案]  
　　趙省三等四男婦引渡警廳訊辦 
　　怡和紗廠買辦孫月山被擄一案經匯司捕房緝獲綁票匪趙省三等並救出肉票迭由公共公廨研訊情形均誌本報昨由邵襄　會同英惠副領事開庭續審西捕頭黄君以前次汽車夫孔阿六所供不詳請再飭令詳細證明遂復據孔供稱趙省三係在兆豐路上車至山海關路成都路口趙與另一匪下車而去迨車停於梅白格路約二分鐘突聞槍聲趙與其他兩匪皆執手槍挾孫上車而我則被另一匪執槍監視迫令開車是時車内共有四匪駛至麥特赫司脱路一匪下車祗剩三匪及抵冬青園路匪　我因上樓索取車資致亦遭拘禁破案之日我在二區見一面與趙面貌相同嗣在捕房認出確係趙匪前次庭訊因孫月山未言及趙係在場綁票者故我亦未便直言孫月山供稱我被綁時神經已　實認不清綁我者究屬爲誰繼由陳柬生季榮生上堂證明在北海路及蘭路被盜持槍搶刦銀洋情狀又由新閘捕房包探王桂生上堂禀稱民國十年六月十七號夜十一時許新世界游戯場北部有人因爭風起衅趙長山（即趙省三）即開手槍一響二百六十二號華捕上前拘拿又被開一槍擊傷倒地若輩遂即逃出我在後尾追詎逃至西藏路九江路口趙又開一槍將一馬差印捕擊傷身死後經拘獲多人均供槍係趙放惟趙則被漏網現始拿獲又由二百六十二號華捕證明當時係被趙槍傷胸部質之被告王阿二承認前犯搶鐲案奉判監禁三年而對於此次捕房控其搶刦陳東生銀洋則一味狡賴洪炳根供前因向王索製衣工資積有嫌隙今遭誣攀曹德榮供爲洪之雇夥與洪同時被拘究犯何罪現尚不知羅阿明供認與在逃之人在蘭路搶刦季榮生鈔票銀洋事後分得一百二十元不諱趙省三則侃侃而言其對於槍傷華印巡捕案一口承認綁孫一案謂雖同去綁票開槍但起意則另有其人而芮慶榮實無關係乃渠受人指使誣攀周志萬開設燕子窼渠此次在周處吃烟被捕故周亦連帶被逮其實周亦無關係王清香爲已死之匪麻皮帶至匪窟彼惟執役不預綁票之事中西官退入休息室磋商之下升座宣諭云芮慶榮對於本案前據趙省三口供牽涉案關擄人勒贖故未便准予交保今趙天良發現供明係屬誣攀應將芮慶榮先行摘釋芮之人表博良禮明兩律師聞諭遂與芮退去嗣據周志萬供彼僅知趙係姓潘王清香供我係已死之麻皮介紹至匪窟執役破案之日我無手槍亦未拒捕孫被綁來我猶以爲係客李陳氏供在匪窟爲傭不知其他之事胡周氏供與大判官姘識大判官已於破案之日當場格斃等語中西官訊畢判趙省三暫押西牢候備文解送司令部按律懲辦王阿二·羅阿明·各押西牢五年期满一併逐出租界王清香押三月兩婦逐出租界周交一百元保無保逐出租界洪曹兩人開釋槍彈没收嗣因淞滬警察廳派探到廨聲請將趙省三王清香及兩婦引渡審訊另案遂又諭該男婦四名口准交來探帶去訊究 
[地審廳昨日訊判四綁票匪死罪]  
　　淞滬警察廳偵緝隊員周根瑞於上月間督同特别機關全體偵探會同四川路哈爾濱路兩捕房先後拘獲綁票劇匪李永標·沈阿管·劉吉麟·姚志明·萬忠土·及匪婦劉蔣氏·黄余氏等七名口並救· 
出肉票六歲八歲兩小孩當場搜獲手槍一支子彈四排及僞國民軍司令之圖章以及恐嚇信件等物當拘捕李永標等匪時李膽敗開槍拒捕幸被獲解警廳司法科轉送地檢廳訊明屬實起訴同级審判廳判决李等五犯·併處死刑該匪等不服提起上告發回重審因李等翻供昨午後二時奉審廳李推事官會同王檢察官升座並飭傳承辦此案之警廳偵緝隊嗣員周根瑞等開庭質證首由周隊員述明拘捕李永標時李尚開槍拒捕嗣在該匪家内搜獲手槍子彈繼獲沈阿管搜出子彈及恐嚇信四封救出八歲肉票又在南市董家渡碼頭信昌里拘獲劉杏麟劉蔣氏並救出六歲肉票後獲姚志明萬忠土兩匪亦搜出恐嚇信兩封供證確鑿請求公判等語質之各犯均各俯首無詞祗求恩典李王兩法官以此案證據並獲萬難遁飾遂即當堂宣判李永標·沈阿管·劉杏麟·姚志明等四犯併處死刑支萬忠土一犯判處無期徒刑判畢諭令分别還押聽候執行周隊員着令回廳供職時已四時餘矣 
[日暉港姦殺案提起公訴]  
　　日暉港客民孫時泰被妻孫江氏串同姦夫薛崇士謀斃沉屍浦中由屍叔孫士臣將屍尋獲報經地檢廳騐明並將薛曁該氏拘獲收押各情迭誌前報茲悉此案業奉該廳偵查明確業已以和姦殺人罪提起公訴聲請同級審廳審判矣 
[徽寗路前晨之刦案]  
　　小西門外地方廳西首徽寗路四德里一號二號顧文華所開之祥盛殺牛作於前日天未黎明突有盜匪四人各執手槍撞門入内當被刦去大洋二十九元小洋二百十二角銅元十六千文金戒二只金表一只金圈一付及衣服二十餘件事後由顧開單報請二區警署請緝 
[緝獲徐積欽之賞洋到滬]  
　　淞滬警廳偵緝隊隊員周根瑞·高萬生·偵探陳雲龍·董啟山等緝獲杭省巨匪徐積欽即陳愛堂又名老三一名曾經解送杭警廳訊辦所有懸賞洋一千元昨由杭警廳函送淞滬警廳請爲轉發該隊員探等具領惟在逃之華阿雪癩痢順金長子桂生尹满標等四名各懸賞洋五百元亦請滬廳仍飭協查緝辦云 
[偵緝隊加募緝匪偵探]  
　　淞滬警察嚴廳長以華界綁票盜案漸多殊屬影響治安特令偵緝隊韋隊長加募幹探三十名但每名須自購德國鐵馬甲一件計價二百三十元由該探等繳廳代存中國銀行聞警廳方面與江西路六十號義泰洋行訂購馬甲須六月後方能到滬加募之偵探現已近三十名仍將添募十餘名預備甄别 
[華南農場將刋行農報]  
　　滬西莘莊華南農場自成立以來已將三載所有苗木花卉因栽培合法異常發育茲聞該場爲灌輸新智識於鄉農起見除將播種增育方法定期宣講外近又擬刋行一種農林指南每月出版一張並附養蜂計劃内分選種栽培除虫施肥以及桃梅李之接植法實地試騐之成績等咸用白話文俾鄉農易於講解易於仿行聞現已付刋不日即將出版 
 
 

Page 16

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *[昨日滬杭慢車誤點原因]  
　　滬杭鐵路昨日（十七）上午九時四十分由杭開滬之五號二·三·四等慢車駛經長安站適因由滬開杭之盧總司令等專車經過故該慢車留在長安站候讓以致昨日杭來之五號慢車駛抵滬站時已在下午七時計逾規定時刻遲至二小時 
[黄玉麟家被刦案之訊判]  
　　愛多亞路一千五百二十四號門牌伶人黄玉麟（即緣牡丹）家前於上月二十四號夜被盜持械移刦去衣飾甫隔三天即由老閘捕房破案共獲盜犯江北人劉二·朱小三子·張阿根·王萬和·劉增源·李大早子·王阿二·趙蘭春·趙正甫·袁子玉·徐四·夏琪昌等十二名搜出手槍兩支子彈百餘粒吊出原贓衣服金戒等物解由公共公廨命押候查明訊辦迭紀本報茲經包探周桂生姚錫卿朱漢波馮志銘馮百順等查得戈登路七十五號俞和尚·牯嶺路十四號嚴陳氏·漢口路三百五十六號陳靜安·山東路二十三號韋萬順等四戶先後被盜搶夫值洋七千餘元之財物均係若輩所爲昨日傳同事主將各盜解廨由孫襄讞會同義領蘭君提審據中西探目尤阿根康仇上堂禀稱贓物中之悲悴嵌寶金戒一只係在第一被告身畔搜出而李大早子搶得牯嶺路十四號之金鐲係向寶成銀樓掉換金戒三枚有發票爲憑惟張阿根趙蘭春兩人對於各案查無關係而張則爲過犯云云經由事主黄玉麟之母黄楊氏上堂證明被刦情形並認明贓物又由嚴陳氏上堂指出第九第十一兩被告當時係在伊家行刦者又由漢口路嘉倫綢莊夥到堂證明是日除被刦銀洋之外並搶去鐵機緞六疋第一二兩被告並執手槍迫我給與發票又由韋萬順俞和尚上堂證明各家被搶情狀質之被告劉二供詞支吾朱小三子供係由李大早子邀往搶刦黄姓及綢莊財物事後共分得十七元王萬和否認爲匪劉增源承認代李大早子典質贓衣李大早子王阿二一味狡賴趙正甫承認搶刦嚴陳氏家銀洋分得一百十七元袁子玉亦承認共搶兩戶分得七十元徐四供由李大早子邀去同搶嚴陳氏分得七十元夏昌琪供詞推諉中西官訊畢退人休息室核供磋商良久嗣升座宣判查本案黑夜强迫糾搶雖係暗進明出當此盜風日熾若不嚴辦何以保治安劉二·朱小三子·趙止甫·袁子玉等四名着各押西牢五年期满帶堂再核李大早子·徐四·夏琪昌·等三名各押五年期满逐出租界王阿二押三年張阿根·劉增源·各押三個月期满逐出租界趙蘭春·王萬和·開釋贓洋各件由原告領去槍彈没收此案出力中西探捕應由捕頭查明給奬以示鼓勵 
[老白渡輪渡糾葛案之批示]  
　　上海市公所昨發出批示一件老白渡輪渡公司經理龔計生爲划船聚衆滋擾請移警廳拘案訊究由批呈悉查划船迭次肇事前經本公所函請警廳布告取締並經該經理等赴廳具控據呈前情該經理即自赴廳呈訴可也此批 
[控追逃妻之押查]  
　　揚州人楊允才住梅園路勞工業前日扭其胞兄楊允海妻父王永熙至四區控稱民妻王氏不安於室已逃過三次均在岳　尋獲領回今又失踪偵知被妻父串同民兄藏匿他處請爲究遭經劉署長質訊之卜被告堅不承認奉判押候查辦 
[控訴誣盜案却下不理]  
　　滬城柏子弄九福里倪友根所開振球襪廠於本月八號被盜搶刦各情迭誌前報茲悉此案出後由警將該廠對門銅作夥王彩章等七人拘送警廳訊得與本案無關奉諭一併保釋在案而王彩章等以無端蒙此不名譽之事心猶不甘乃投地檢廳其狀控訴倪友根不應誣良爲盜請求提究等情昨奉該廳張檢察官飭傳一干人到案研訊王彩章·潘阿春·劉老三·李章朝·胡阿拒·吳壽海·蔡海生等投訴前情質之倪友根供稱家中被盜時商人並不在家王彩章等乃由警察拘往警署並非商人指渠爲盜况商人在警廳司法科審問時評明王等乃安分工人並無爲盜行爲請察問官得供謂王等曰當時本案係由警察將爾等捕去爲偵查手續非倪控告不能認爲誣告將案却下一并斥退 
[嚇詐案查明再訊]  
　　界路長興里口嚴如霖近一星期迭接恫嚇信函索欵二千元經嚴報告該管匯司捕房請爲查究由探長陸連奎包探王希昌查得係南京人黄桂生串黨所爲前日將黄逮捕昨解公共公廨請究陸襄讞會同日領田島氏略一質訊諭令收押展期七天查明再審 
[米店夥被控交保候訊]  
　　萬裕米店主周財生延詹紀鳳律師在公共公廨刑事科狀訴雇夥顧譽清等處理店務共同實施圖利自已損害財産等情由廨出票飭提前日被包探沈禹舟在塘山路一千八百六十五號門牌將顧拿獲帶人匯山捕房存洋二百元保出昨晨公廨集訊原告代表詹律師述明案情中西官諭被告仍交原保展期七天再審 
[五區警署解送盜案]  
　　淞滬警察五區警署昨將在閘北青雲路搶刦裕昌烟紙店並毆傷店主施慶其之盜犯蔡江仁·袁費華·等二名解送警廳略謂據青雲路駐在巡長於前日巡邏至裕昌烟紙店附近有施慶其扭蔡等二人報告謂彼等共八人前來以買香烟爲由闖入攫刦賬檯上洋三十元小洋八十角又將我毆傷餘人均已逃散茲扭住二人請求究辦等情當即一併帶所訊得供詞各執理合申送核辦當奉發交司法科研訊之下判令一併移送地檢廳訊究 
[客棧失火欠租之控追]  
　　法租界菜市街一九四號門牌李金康所開之李順興客棧於十一號晩被客人捉臭蟲失火延燒左右鄰居共計焚燬房屋五間各情已誌前報該客棧主李全康火後逃逸迄今仍未弋獲昨由捕房將該案解至法公堂請示先由捕頭上堂禀明前情繼由愛爾德洋行收租人投稱被李全康虧欠正月份起至三月份止租金三個月請求准予將未曾焚去之生財拍賣作抵餘欠求請票提被告到案訊追中西官判准予將生財拍賣再核 
[偵緝隊長查緝餘盜]  
　　淞滬警廳派　閘北之探員毛忠閬偵探車紹良等緝獲巨盜徐振禮並匪婦王周氏王劉氏又續獲匪夥吳士寛等四名口並搜出手槍四支一案茲由偵緝隊韋隊長訊得案内尚有在逃之王某盜犯多名亟應趕緊查緝獲案併辦昨令該探等迅速查緝矣 
[命案關係人交保再訊]  
　　婦人張何氏在寗海縣公署控告甘回生等毆繫伊子一案因住居乍浦路二十九號門牌之葉成嘉（即葉永興）亦有關係被捕解經公共公廨押候該縣來文移提再核已誌本報迄今寗海縣尚未派員到廨故葉　延甘維露詹紀鳳兩律師於昨到堂聲請交保出外候示中日官磋商後判葉交三千兩保展期再訊 
[詐欺案移檢廳訊辦]  
　　前日有周文斌項洽興扭沈愼卿至五區分所投稱去年據沈云新世界改設萬國花園彼爲經理陳永林爲總　囑民等代打圖樣招募工頭嗣至陳處詢問始知受愚損失不貲請究陳永林亦具函該警所聲明並無此種組織經倪署員質訊解科奉竇科員訊得周項沈三人互施詐欺手段併移檢廳究辦 
[公共公廨訊案彙錄]  
　　昨晨公共公廨訊理民事訟案併誌於下（一）美商愼昌洋行延江一平律師訴白恒　欠貨欵案堂諭改期一星期再訊（一）順泰祥皮鞋店主陸生福延甘維露律師聲請破産案堂諭陸生福先交一百元保准諭派本廨理賬員清理具報再核（一）中國化學工藝社訴吉昌永號李作庸欠貨欵案堂諭被告代表賚美律師業承認欠數應判償還原告銀六千七百五十二兩一錢零三釐又洋六百六十三元四角二分被告交三千兩判决後之保或付欵 
[誌謝]  
　　昨承中華書局惠贈小朋友第二一一期英文週報第三五四期各一册謝謝 
來函 
[吕碧城女士來函]  
　　昨日貴報所紀鄙人控美報一安謂黄洱淅供我與吕碧城在新聞學會成立時始認識云云殊非事實鄙人從不識黄洱淅其人去秋新聞學會請鄙人演說固辭不獲勉爲一往演說時會場人衆皆得見鄙人之面然不得謂爲與鄙人認識其後該會借敝宅開會黄洱淅首先到場投刺謁鄙人當時鄙人辭以病未予接見黄洱淅乃以侮辱之詞登載美報此其緣由見諸檢察廳之提起公訴書直至昨日在審判廳始識其面至貴報所紀謂其始鄙人見係辱文字緘默不言云云亦非事實當查見之始鄙人即將該報函寄警廳嗣得復函謂須正式起訴惟當時不欲涉訟故而擱置迨其他小報書局等效尤侮辱方實行起訴務祈將此函登入貴報以爲更止是荷吕碧城啟四月十七號 
 
 

Page 17

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *自由談 
[新騙術] [  憶紅]  
　　余友王君日昨行經四馬路忽迎面來一小販手持泰豐公司罐頭食品四罐聲言係後門貨願廉價出讓並剖視其一則固新鮮牛肉也王君不知其僞予以小銀元六枚亦不爭迨王君回家啟視其餘則均满貯汗水有奇臭王始知受騙然亦無可奈何徒呼負負而已 
[顚尼記（上）] [  冷秋]  
　　歲辛亥仲春道經濟南擬北上會以事濡滯不克成行閒居客邸殊苦幽寂逆旅主人王姓守拙名亦浙籍待客頗殷勤遇余尤厚誠懇若家人然一日倐走告余曰客得毋苦岑悶乎盍往一覘顚尼余意其爲一尋常患精神病者耳漫應之彼似悟余意曰余之所謂顚者名顚而實仙也人能得其唾津痰沫則死者生病者愈瞽者明聾者聰跛者履啞者語無疾者强身而益壽乏嗣者獲子而繁衍曰寗有是理殆傳者之妄言耳居停謂子姑觀之何如余因詳詢地址驅車以往至則其地名黄葉集蓋僻壤也車馬載道人羣若蟻聲繁如鼎沸見一尼眉目姣好年僅二十餘華服盛粧跌坐路隅環之者男女老少若堵牆聞尼初至時歌哭靡恒動作乖異嘗袒露其體以色相示人或口故作淫穢語於是無賴子趨之若鶩樂全者邑無行之尤者也覩尼顔怦然心動箕踞坐地與尼昵語陰握足尼覺飛足抵樂齣仰而倒笑曰汝太不自量矣語時流波送盼故作媚態樂神魂顚倒而去衆以其舉動類瘋痴因稱之曰顚尼然尼自言有奇術能治人百病人咸莫之信適有苦瘵疾者沈疴數載以家貧故無力延醫將綿惙矣倐瞪目語家人曰我祿命未終顚尼能起死人而肉白骨也因姑舁而往求治於尼尼撮地土與之歸以調飲疾果霍然由是遠近閧傳趨赴日衆尼殊不諳醫藥針炙病者至惟撮地上土以水和丸如梧桐子大視病之輕重給泥丸之多寡服之罔不奏效如神間亦爲病者撫摩而所苦頓失凡病者皆視穢士濁汁爲瓊漿玉液惴惴然惟恐不得苟得之無異眞飲仙露可登天闕而長生不老也嚮之目爲癲者至是莫不稱之曰仙曰佛曰神尊崇之備至謂神固好遊戲人間是尼殆亦李鐵拐濟公活佛一流耳傳者旣衆來者遂日益多肩摩接踵萬頭攢動望之若蟻陣病者艱於步履則扶掖而至或肩輿至道遠者車至馬至舟至輿至即健全者亦聞聲而集頂禮膜拜謂瞻仰活神仙也維時來者旣繁而日曝雨淋多以爲苦好事者有爲尼提議搭蓋棚屋者一倡百和不日而工竣 
小新聞[  阿雲]  
　　餘杭附郭有吳王氏者前月間拐得乃兄王某之六歲幼子交與姘夫某甲至杭圖賣不料竟無人惠顧以是仍携之返家顧恐爲人覺察乃幽之於大篰中上覆敗絮嚇禁聲張而王某自幼子失踪後即疑爲妹略誘故日夜偵察王氏等之動靜王氏等大恐遂起謀害該孩之念以圖滅跡乃以爛泥塞諸該孩之口鼻及兩耳並於夜間埋諸距家里許之土坑内詎坑側即爲宋姓之桑地翌日宋某上地工作忽聞坑内有呻吟聲異而視之則見該孩上身已爬出泥表而兩足尚在泥中宋固識之者遂奔告王某王即携子赴縣控告知事遂開庭訊問而該孩尚能言語陳述被拐及謀害情形甚詳縣署迺飭警拘王氏等到案繩之以法詎該孩陳述畢即於堂上溘然長逝是亦奇矣 
[夏俠自殺之拾遺] [  隱]  
　　長兄曾圖盡一次·····獲救 
　　次兄自殺二次······竟亡 
　　立達學園自殺之學生夏俠其歷史各報均有記載記者更以其兄之自殺及漏而未詳處補記之以實自由談 
　　夏俠字孟剛有二兄四弟二妹客歲自殺於北京協和醫校之夏任爲其次兄夏任字孟武天性聰穎而又勤於學業肄業於南洋大學中院畢業後即入協和惟性極消極其談論間常以自殺爲樂事在南洋時曾以「珂羅仿」求死不果入協和後一年餘即服鴉片而死其自殺之前夕出外飲酒大醉而歸圖在醉中服毒神經麻木少受痛苦不料因過度而失知覺遂延至下日其宿舍爲個人一間翌日校役見疑而啓視則死已多時無從施救其父適大病初愈聞耗悲痛過度亦歸地下此事京中各報載述夏君因戀人爲兄所奪憤而自殺其實不然其兄之未婚妻當將訂婚時父母曾徵求其意見（舊制婚姻）夏任力却遂配與乃兄故京報所載不能成爲自殺之原委其遺書上有「受環境惡劣社會不良」等語以此而觀其自殺或眞受不良社會之壓迫也 
　　夏俠自父亡兄死後十分悲痛舉動亦因以消極惟於學業則仍積極故在校成績極佳客歲由中國公學轉入立達學園適值校中募捐夏君盡力從事曾至其戚劉某處入則戚正作竹林遊述以來意戚答於吾無益等語給以三元揮之出報載募捐遭戚白眼者即此事也此春次假夏君赴杭旅行在杭舉動大變歡呼暢飲非若平日之沉默見者異其頓易故態不料竟於返杭後即行自殺也其生性急公好義待人亦和藹可親平日對於婚姻問題不甚注意惟此次遊杭時伍中似有異性之友其中有無關係記者惜未詢及也 
　　其長兄亦厭世心深曾一度投水圖盡幸遇漁船獲救云 
[婚趣偶憶] [  曹夢魚]  
　　揚俗結婚彌月例有大回門之舉新夫婦同蒞坤宅三日方歸有某氏子偕其新婦回門携皮箱一事鍵鎖綦緊僉 
考古 
[李景林之劍術] [  微]  
　　完縣孫祿堂先生受八卦拳劍於程先生廷華飛騰變化神出鬼没余生平所見殆未曾有去歲李景林芳宸訪祿堂先生於京庽致欽仰之忱聘請先生至津爲省署諮議禮遇甚隆相處月餘始知芳宸劍術絶高不在八卦劍之下蓋芳宸幼從師讀師授以劍術曰爾將來建功立業戰勝克敵胥不外用劍之意其師解館後遂絶迹不復見乃異人也芳宸能運用九尺之劍縱横哪意未有能當之者其師兄宋某尚在奉天年七十餘矣有二短劍不過尺許能飛出取人首級祿堂先生云其劍法亦武當派也 
　　以爲箱内所貯必爲珍貴之物故隨身相携耳新婦之嫂某氏性好嬉欲一覘究竟乃俟新郎不在潛以鑰啓之則僅舊布褲十餘襲而已爲之失笑陰詢新婦何珍視舊布褲若此新婦忸怩不能答固詢之始曰防畫龍耳蓋新郎有遺溺患往往一夜遺溺三次以上故須備此若干之舊褲云其嫂聞之更笑不可仰按俗嘲夢中遺溺爲畫龍人多不知何本某筆記云明成化間李文安公夫人某氏少患遺溺輒夢兩宫人捧溺器至兩旁畫麟鳳迨公晉禮部侍郎贊皇太子婚禮夫人入賀適内急作顰狀皇后詰之以直告遂命兩宫人引至一處以龍鳳溺器進恍如夢中所親歷者後遺溺竟止世謂遺溺爲畫龍迨即本此不知某新郎之畫龍夢中作何狀也一笑 
　　乙丑十月由滬遄反吳陵聞城東某村有丁姓者一女字鄰村楊姓子十年未娶蓋楊姓初固小康因與人涉訟虧累家况漸艱而丁姓又百般奢索遂爾閣置顧楊子已屆念五之年丁女亦恰如風信之數勢不能久任虚延楊姓無已乃謀用强迫手段效虮蜡廟之故事焉是日聞知丁有戚六十壽命女往祝傍晩歸來楊子約衆要刦於途孰意女非獨行尚有其嫂氏偕衆未察刦其嫂氏歸女在後驚變踉蹌從他道遁衆欣然擁女嫂至楊家遽强之草草成親女嫂雖號泣自辯皆置弗信直至坤宅來興問罪師始知誤搶駭愕莫名顧實際上已一度作新婦不可挽救矣丁父子憤極立投縣具控余來滬後不審結果如何也 
[戲擬貼印花税法] [  楊一笑]  
　　印花税如發票契約等皆實行貼之余今戲爲廣之所以爲官廳開財源也 
　　路上之發傳單廣告性質宜貼印花税 
　　承發吏之牌票無非爲錢債宜貼印花税 
　　喜事之帖子喪事之訃聞有禮可收宜貼印花税 
　　作頭之圖樣爲包造房屋起見宜貼印花税 
　　捐簿雖隨願樂助亦有洋錢可得宜貼印花税 
　　輪船火車票旅行客商不能不買宜貼印花税 
　　婢女賣身文契必賣於有錢人家宜貼印花税 
　　請客菜單酒肉相徵逐宜貼印花税 
　　坑票大便必需之物宜貼印花税 
[上已瑣談] [  朱]  
　　春秋時鄭國之俗於上已節至溱洧二水間執蘭招魂續魄祓除不祥（見韓章詩句）邇來戰雲遍地兵燹餘生際此上已恐執蘭招魂者當不祇榛洧二水之間而已可發一歎 
　　是月上已官民皆絜於東流水上（見後漢書）近代戰霧彌漫内閧外侮層迭而至所謂官民類皆沉浸於赤血之中恐竭西江之水亦不能稍潔其身心仰望古風徒切黯然王羲之之上已修褉蘭亭一序雖近代新學潮湧然遺響逸風雅人韻事固仍深印吾人腦中惟際此物價騰貴民不聊生之候山陰道上恐亦無逸少等雅人爲河山生色矣 
游藝消息 
　　南京路永安公司天韻樓屋頂花園影戲塲座位寛敞裝飾亦頗華麗自即日起開映明星影片公司著名出品「上海一婦人」且聞繼續開映者尚有「好哥哥」「小朋友」等影片云[  雲青]  
　　友聨公司第二片「倡門之子」行將出版遂又籌備第三片刻由徐碧波暫定劇名爲「目送飛鴻記」已於昨日攝得飛機廻翔往復之外景六百尺云[  歸燕]  
　　蓬路少年博聞團定四月十八晩八時開會員家屬同樂會節目有演講·舞蹈·京劇·電影·歌劇·並有該團之新雙簧及華聲音樂會之國樂·粤樂凡團員均可憑證人座入場劵恕不發售云[  李恨人]  
　　朗華公司之新片「情塲怪人」於十三日上午在新中央大戯院試片深受觀衆之贊許聞其繼攝之片爲一偵探佳劇「黑夜縻影」現已着手開攝此外尚有「何必有家庭」「金不換」「復活」等片亦均在進行中云[  碧]  
[恩與仇一名多情的女伶（五十一）] [  天笑]  
　　這時韋督辦見田國雄氣息奄奄兩目埀瞑也開不出一句口兒便道趕緊送醫院早有幾個警察在近傍找到了田國雄的汽車他的汽車夫知道他主人被槍打傷了也不敢說什麽那時便有許多人七手八脚的把田國雄抬上了汽車風馳電製的送往一個德國醫院裡去趙飛霞一想這事不大妥貼那田國雄的一槍當然是高俠打的田國雄一定不是好人他不但是要害督辦夫人他一定還想害高俠我知道韋督辦不會這個時候突然回來的一定也是田國雄從中搗鬼把我送到了這裡他便打電話去通知督辦不知又扯了什麽誑催督辦回家他好在雲端裡看厮殺此番高俠逃出去一定他攔住了　所以高俠放的槍只是高俠這個人是我帶到天津來的人都知道是我的兄弟督辦也認得他田國雄也認得他不要田國雄原原本本的事情都告訴了他高俠立刻被他們捉去槍斃連我也不得脱罪呢所以當時趙飛霞便問督辦道田偵探長到底是被什麽人打了一槍呢督辦道我那能知道呢我要能知道時立刻敎他們綁來了趙飛霞聽了心中先打了一個寒噤督辦又道此刻田國雄昏迷中說不出話來但這個關係很大到底是何人打的何以在我的園子外打槍的是什麽人總要細細的一問此刻我要立刻到醫院裡去他便是不能開口我也請醫院裡打他一針讓他可以開口 
 
 

Page 18

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 19

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *常識 
[罪惡（人生觀）] [  覺]  
　　罪惡有一定之界說無論以道德判斷以法律判斷皆非比較之名詞也 
　　從道德方面判斷之苟有違背良心之處即可謂之爲惡其界限至嚴從法律方面判斷之苟有觸犯刑章之處即可謂之爲罪其界限亦至嚴故有觸犯刑章而實未違背良心者可謂之罪不可謂之惡有違背良心而却未觸犯刑章者可謂之惡不可謂之罪 
　　今人顯著之罪惡多矣或以現時失敗者之罪惡超過於從前之失敗者而甚至寛及從前失敗者之罪惡其罪案可倖免於一時而其惡名則難逃於萬世也知此界說庶幾可以喚起一般人之良心而不至輕蹈刑章矣 
[汗之研究（衛生）] [  虹珮]  
　　汗由汗腺所分泌人體大約有三百餘萬之汗腺分布於皮膚中分布之處以鼻脊額胸掌等處爲最多汗腺自其周圍毛細管網血液中濾取水分以溢於皮膚表面故血管隨身體之寒暖而伸縮而汗之分量亦因之而有增减夏時天暖循環於血管之血多且天氣潤濕不易蒸發故天熱時每易汗流如注也 
　　汗之功用約有二端 
　　（一）汗有排除體内老廢物之機能人體内之老廢物除由大便小便分别排除外餘概由汗流時排出之 
　　（二）汗有調節體温之功用吾人身體應保有一定之體温（即攝氏三十七度左右）太過不及皆足致病故汗能因體温之高低而增减而體温能因汗分洩量之多寡而調節故汗有調節體温之功用 
　　然汗流之際每易沾染塵埃使身體不潔故天熱汗多之時宜常常沐浴使身體清潔且出汗之際毛孔均開偶一不愼即感風邪故吾人於出汗之時尤不可不加意留心也（乙種酬） 
[洗衣女（道德）] [  狄貽謀]  
　　世風日下人心愈非昔之所謂拾遺不昧者不意竟於今之洗衣女中得之該洗衣女籍隸江北其夫姓曹專以賭爲營生生有子女四人僑住於溧陽縣南渡鎭之草屋内一家六口全恃伊一人爲生目下球米桂薪度日殊非易易去歲同事程君給伊洗衣時袋内有一元鈔票兩張當時未曾檢出爲該洗衣女洗衣時所見即時送來又於今庚古曆二月内同事潘君給伊洗衣錢時誤將小銀元一百角當作銅元五十枚事後爲該洗衣女返家後察出退來當時即酬以一元伊始終不肯收受而去嗚呼若該洗衣女眞可謂臨財不苟得者矣事雖甚小而竟出之於洗衣女中大爲難能世有爲富不仁者對此能不慚愧乎（不受酬） 
[燈光照耀法（科學）] [  董肇]  
　　近來我國通商大埠已大半廢其煤油燈而改用電燈以其光線充足裝置便利且取費不貴也但其可用之照耀法頗多實爲用燈者所亟應研究俾可各就其宜而選用之於生活上殊有密切之關係焉茲就現代科學家之已發明而承認爲美满者之三法分述之如下 
　　（一）直接照耀法此法謂電光由燈上直接照耀室中故凡牆壁器具顔色甚黯而天花板高過十五英尺者之室皆適用之但不可用電力過足之燈致傷目力如用之其燈頭下部宜塗白漆以防光線猛射其懸掛之高度以坐在其下而辦事者之視線不接觸燈上之懸飾爲宜 
　　（二）間接照耀法凡室中牆壁器具顔色甚輕淡或純白而其高不及十五英尺者宜用之蓋此法燈頭下部全不透明其光均下射再由天花板返照全室故處室中者不能直見燈光其下亦不現影子所以凡須夜間辦事或雖在日間而光線不充足者最爲適用返射之具以淡白色之磁質物爲佳燈光以二百五十瓦特二百枝燭光至五百瓦特五百枝燭光爲度其懸掛高度以在室中者無論立在何處不見燈光所自出爲宜以其返照故頗費電 
　　（三）半間接照耀法此法將來必最通行蓋旣不如第一法之易傷目光亦不如第二法之多耗電力也凡用此法則室中之天花板地板及椅背高度以上之牆壁均須塗以石灰水椅背高度以下牆上之色不宜過深以淡紅淡綠淡黄爲佳木器地板之色亦須輕淡此法所用之燈罩以半透明之磁質物爲之故燈光之半向下透出而其餘上射至天花板或牆上再行返照全室燈光最宜者爲一百瓦特八十枝燭光至二百五十瓦特二百枝燭光燈罩須隨時揩拭俾可增加光亮也（乙種酬） 
 
 

Page 20

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 21

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *本埠增刊團體消息 
[記者會舉行餐會之續聞]  
　　新聞記者聨歡會本月份聚餐會係由汪英賓謝福生馬崇淦李嵩生四君輪作主人本定於本月（十八）往游龍華曾誌前報茲悉現已略有改變午刻先在大雅樓聚餐後赴龍華如今日天雨則龍華之游作罷僅在大雅樓聚餐云 
[記澄衷二十五周紀念會中之游藝]  
　　四月十六日爲滬地澄衷中學校二十五周紀念日該校乃有紀念會之舉行晨八時令全校學生向校主銅像行敬禮後於九時起始表演首由同學會會長馮樹華君致詞次爲吳君策予拳術次爲該校歌師朱織雲君幻術再後爲初小二年級表演歌劇「挽瞎子」「麻雀和小孩」演者皆幼稚孩童精神活潑令人見之可愛旣畢散會下午一時繼續進行第一節爲該校CC劇社表演新劇劇名「最後之安慰」劇情略爲某學生爲五卅案受傷者之一經醫生之診治謂已無生望於是該生與其父親敎務長情人同學作最後之談話該社表演亦甚可觀第二節爲滑稽京劇「空城計」「朱買臣休妻」雜以各處方言令人聞之發噱第三節爲CC社之新劇「孔雀束南飛」略爲某婦受其姑之虐待離夫回母家又爲其兄强迫再醮而致殉情其夫亦閩死乃一大悲劇演到悲處令人墜淚可見其感人之深也劇終散會 
[南大附中學校演說會]  
　　南大陸中全體同學於昨晩七時假本校大禮堂舉行演說會首由主席王君夔報告開會宗旨本校主任馮建維君演講其對於本會組立極形讚譽並多鼓勵之詞後由同學中推出演說員三人（一）葛鴻蓀君英語演說題曰（ourStndents）「我輩學生」繙譯者王君夔（二）居志權君演說題曰「中國進步上之障礙」（三）周德中君演說題曰「我國爲什麽弱到這樣地步」至九時二十分茶點餘興散會並聞下星期二日聘請外界名人臨場演講 
[民國公學注重公民敎育]  
　　新閘大通路口民國公學今春又添聘男女敎員十餘人近由許校長組織公民敎育演講會以提創公民敎育爲宗旨又該校附設平民夜校男女學生已達一百餘人分男女兩班敎授並聞該校已通告平民生亦加入公民敎育演講會聽講云 
[廣肇公學注意體格檢查]  
　　廣肇公學對於學生身體極爲留意平時除導以適宜之運動授以切要之衛生及按期測騐其發育之程序以資比較外最近復由校醫陳典謨逐一施以細密之檢查以項目分爲肺·心·眼·耳·鼻·喉·牙·皮膚等遇有病證者即通告其家長爲之調理或直接由校醫療治務使咸獲健康以便於求學云 
[嚶鳴社之發起]  
　　新閘麥根路同河里三弄上海嚶鳴社昨發通告云我國文學冠絶人寰蔚爲世重自歐風東漸學者厭故惟異是聞儒先遺緒由是而墜雖偶有純篤嗜古之士抱殘守缺潛心絶詣然獨學無侣其所保存蓋亦僅矣比來維雜誌飈興儒風稍振風會所趨才智輩出砥礪立名咸奮然欲自拔擢於流俗之中其志匪不尚也然操觚之士分立門戶堅守壁壘塗殊派别莫或相通坐使鴻文鉅製湮而弗彰識者憾焉且夫文學之軌至深極微窮吾人畢世精力所莫殫苟無奇文共賞之機疑義與析之雅則尺短寸長又烏從薈萃羣言折衷一是哉同人救時無方稽古有願竊不自揣創此破天荒未有之文社願與薄海同志各出所學以相觀摩又慮殊方異不能晨夕過從因復創設鳴社總部以爲通訊商榷之資庶幾縮寰瀛於儿席志行學業互相印證得相與是振是迪敬業樂羣以成厥觀毋亦伐木友生之遺意歟嗟乎國魂未滅吾道不孤扶敝起衰後死之責世多同志儻有不我遐棄惠然來賁者乎則不勝睪然望之矣聞發起人爲黄公俠·楊慕俠云 
[紗布交易所同人旅行續聞]  
　　紗布交易所同人向四川路上海銀行旅行部代定車位團體赴蘇一節曾詳前報該團體原定一百八十人茲聞旅行者興更踴躍已增至二百四十人並由上海銀行加添車位屆時想有一番盛况也 
[宗敎訊]  
　　四川路青年會今晩（十七）七時半請燕京大學神科學士王有君演說題爲（新中國的趨勢）屆時歡迎各界往聽云 
[書畫訊]  
　　四川榮嶧琴女士家學淵源穎悟非常擅繡工又精繪事筆墨在玉壺之間花卉翎毛山水人物仕女皆有特長來滬後聲譽雀起索者盈門鄭蘇戡吳昌碩等許爲女界靈鳳特代定潤例由盆湯衖絲業會館口泰康順收件 
[醫藥訊]  
　　朱企洛醫師自設醫院已誌前報茲聞擇定中華路小南門電車站南首一處籌設中華醫院本可即日開幕因朱醫師現爲台屬京議員黄某電邀診病故開幕須稍遲數日云 
　　法國皮隆氏九一四出世以來頗著靈效經各大醫士證明確爲花柳治本之品茲由總經理立興洋行分經理卜内門公司大批運到又聞該行經售之斯多凡耳所藥片旣能治療又能預防並兼治新久痢疾及瘧疾云朱君繼昌夙擅岐黄精理大小各科善治傷寒温熱各症在粤行道有年茲來滬上懸壺於老靶子路福生路崇倫里云 
　　徽州醫學專家柯湘帆刻由各同鄉代覔老北門城内吳家弄懷德里三號洋房爲診所按日定時送診概不取資聞定於下星期二正式開幕 
　　尹邨夫君之介弟尹逸夫幼從孟河丁甘仁醫士游近因鑒於滬西一帶貧民患病苦無適當醫院特就西門外唐家灣地方設立唐家灣中醫院并請海寗路謙益傷科專門醫院醫務主任張德意君蒞院擔任接骨傷科現定三月初七日開幕内科施診傷外科醫藥並施云馬小琴醫生在滬安硯已瀕廿載活人無算今因舊寓翻造遷居北山西路楊家墳山河南里口閘北義品里西醫林春山專治喉症及小兒急慢驚痧痘等科經騐宏富聞紅會職員鮑康寗昆仲曾患喉痧勢甚危殆經其悉心醫治均即霍然就愈云醫學家劉榮芳精究岐黄幼科素著盛名此次雲間楊紳特聘赴診現已返滬仍在小南門外大街拾號本宅照常候診云 
　　趙志傑女士精産科婦科曾在杭州廣濟醫院畢業前設診所於卡德路祥福路診務亦形發達現因原址不敷應用業已遷至同孚路華順里一百四十八號 
[婚禮併誌]  
　　昨日爲前本報記者現任中央大戲院廣告部主任潘毅華君與顧柔娟女士結婚期四時在懷恩堂行禮六時在一品香設宴來賓到者有新聞界影戲界敎會人士共數百人極一時之盛七時起堂會戲有周慕俠之黄金臺戎 
[潘顧儷影（提藍橋匯山照相館攝）]  
　　伯銘張光宇之鴻鸞禧黄雍華汪洋許窺豹之南天門李元龍河詠酒之落馬湖王子儀婁東散人朱嘯秋顧肯夫之四郎探母費微君葉靜盦之花田錯姚家璜毛如龍之投軍别窰戎伯銘之貴妃醉酒 
滬寗杭甬路局總賬處職員袁其豪君與鍾慧麟女士昨日亦假一品香旅社行結婚禮係張燧姚思勳二君介紹巢堃律師爲證婚人男女來賓到者二百餘人當由秦綬章律師代表來賓致頌辭鼓樂雜奏躋躋一堂頗稱熱閙云 
　　木商張效良之哲嗣起颺君於前日（十四號）假座康腦脱路徐園與蘇州王素慧女士結婚證婚人係姚紫若君男女儐相爲滬江大學高明强君及新娘之妹素明女士賓客到者有陸伯鴻等數百人張君係大同大學高材生品學兼優王女士亦曾在大同在學普通科畢業善長數理堪稱佳偶云 
商塲消息 
[三友實業社門市部參觀記]  
　　三友實業社有限公司爲上海專售國貨之商場所售貨品均係該公司設廠自製者近雖有一部份代售貨品但花樣不多僅無敵牌化裝品及雙輪牌牙刷數家而已該商場分設上下三層門面雖略緊内部殊寛大各室佈置亦絶精雅營業員類多學校出身如中華職業學校之商科畢業者均在該公司服務故對於主顧之招待較普通商店爲優異該公司第一層爲毛巾部内中陳列各種三角牌著名毛巾如衛生面巾五彩絲光面巾花毛巾喜慶面巾學生面巾紀念面巾各種花紋各種格言各種題頭都可代顧客打樣定印用作贈品尤表深情其餘如各種浴巾汗巾印花手帕花樣繁多均可任意挑選由第一層拾級登樓則爲南二樓大部分爲布疋發售處小部分爲三角牌不退色綫襪發售處布疋中爲該公司新發明之不退色自由布占大部分自由布種類繁多顔色深深淺淺艶麗雅淡花紋絶俗超塵旣大方又新穎男女老幼均宜次爲永不退色之條子軟布條紋疏密淺深各有致布質輕軟宜單宜夾次爲自由呢男女學生做制服用最爲相宜次爲永不退色之毛巾料花樣甚多製爲貼身衣服乃至作爲單被四季適用次爲永不退色之十字布顔色亦不少作大家婦女剌繡用尤爲出色其餘各種用場採取此料倍見大方此外更有永不退色之提花布花紋閃光賽過綢緞用作兒童衣料以及親友贈品均甚名貴此外尚有永不退色之絲光布線布冪布三友絨以及三角牌不退色綫襪男女老幼各種脚寸均備北二樓發售新國民裝新國民帽新國民鞋兒童用品兒童玩具美術紥帶提袋以及枕心浴衣浴毯及種種浴具由此轉登南三樓發售被單被面毛巾被棉被被絮美麗包袱及廉價襪等北三樓發售透凉羅及各種帳子門帘窗帘檯毯檯布大菜檯毯大菜檯布牀毯牀圍等均織成時式新穎花紋足與舶來品相馳並進也該公司特設郵售部在外埠生意甚佳每日購貨函件絡繹不絶其發達可想見矣聞該公司主任云主顧如遇貨色不合及退色與不適用時可憑發票作退貨且可以現金退還該部設二層樓定貨部由專人管理之辦法周密可見一斑 
[永安公司之新文具]  
　　永安公司文具部新到大批貼相部大小不一如貼四寸相者每本四十頁售洋一元其餘二寸六寸八寸極爲齊備由一元二角半至五六元不等同時又到德國美術畫片每張二角至六角美術明片每打二角至七角云 
[新新又到大批德國電氣熱水機]  
　　新新公司三樓電器部新到大批德國名廠電氣熱水機每件售洋三元二角五分此機用烹飲料極爲便利且用電甚省而清潔異常爲居家不可缺少之用具云 
[先達絲毛紡織廠遷移擴充]  
　　先達絲毛紡織廠專門製造寛緊條子純毛駱駝絨及呢絨嗶嘰等品去冬在局門路四十二號自建廠房添製機器增加出品聞刻已遷入新屋日夜工作云 
 
 

Page 22

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *[愛國油紙傘得江蘇展覽會奬章]  
　　鎭江曹裕興愛國美術油紙傘廠創辦以來已經數載昨日得到江蘇展覽會頭等奬章此次費城賽會亦經加入售價亦廉現設駐滬總發行所在北四川路青雲里口合興隆號内以便熱心國貨者就近採辦云 
[雙烟牌香烟之新消息]  
　　華商烟公司所出雙烟牌香烟銷數日增茲聞該公司對於愛吸雙烟者除空包仍照向章掉換贈品外復登報請吸雙烟者將包内水滸畫片保存將另有優待辦法云 
[德興祥號昨日開幕]  
　　四馬路中市德興祥呢絨綢緞洋貨號於昨日正式開幕該號陳列之各種呢絨嗶嘰直貢呢雲縐以及一切絲葛綾羅緞疋等貨頗爲齊備茲值開幕售價格外克己各貨大放盤一月故昨日顧客往購者甚爲踴躍 
[五豐綢緞洋貨局廉價之盛况]  
　　虹口西華德路五豐綢緞洋貨局自開幕以來營業異常發達因其範圍與衆不同專售上等綢緞紗盤花色新奇爲虹口之特創且兼銷洋貨部亦花色齊備茲在新張廉價時間各貨更從廉發售故雖陰雨而顧客仍絡繹不絶云 
[北洋襪廠昨日開幕]  
　　虹口東西華德路新記浜路口新設之北洋襪廠係五馬路南洋襪廠分設專售雙鵝牌本廠絲線襪兼售日用百貨業於昨日（十七日）正式開幕營業甚爲發達聞該廠各貨定價均甚低廉如一磅熱水瓶每只僅售四角六分本牌男絲襪每雙僅售九角云 
[美豐呢絨洋貨號贈送優待劵]  
　　大新街美豐洋貨號今日爲舊年喬遷擴充之紀念日故特廉價三星期如各界購此號呢羢洋貨者携剪登載各報之廣告券者往購者照廉價期外再打九五折云 
[元泰呢絨洋貨號大减價]  
　　三洋涇橋元泰呢羢號聞該號主任親往歐美各廠定選各種純毛花呢喬其花絨錦地縐禾葛綢華而紗質地優美色樣鮮艶爲答列年顧客起見故特廉三星期云 
[雙雙襪廠開幕誌盛]  
　　廣東雙雙襪廠發行所設在畫錦里（四馬路北首）已於昨日開幕該廠爲推廣營業起見特大减價三星期各種絲襪線襪定價極廉故往購者非常擁擠 
[今日之大東書局]  
　　今日星期又爲四馬路大東書局廉價之日各種書籍文具仍照向例比較平日便宜一個九折如戲學彙考爲戲學中一部大著作現正發售預約則照預約價九折又如上海春秋及袖珍說集現正發售特價則照特價九折此乃雙料之便宜遲早要購似不宜失此機會也 
[中西添設徐州及新塍分號]  
　　四馬路中西藥房各埠分號日見增多今又於嘉興新塍鎭許誦記號内添設分號一處又聞徐詶車站馬路已於上年設有分號茲更於城内二府街添設一處城内城外各營各業俾可競爭云 
[美富今日廉價]  
南京路五福弄口美富參號今日又爲星期該號除將參燕銀耳各種補品現售仍照向例九五外所有罐頭高麗參片西洋參片官燕粉等品均照特别廉價九折發售 
[環球藥房星期廉價]  
　　北泥城僑西首新閘路長沙路環球藥房每逢星期日舉行大廉價一天各貨均照來本出售如雄壽丸每瓶二元二角半生殖靈每盒六元餘者百齡機補腦汁自來血一律照碼七折且購满洋五元即可贈得價值一元之日用品云 
[陳嘉庚新到國貨避電網球鞋]  
　　南京路四百九十號陳嘉庚橡皮公司於本月十四日到有大批國貨避電網球鞋體質堅固式樣入時價格克己殊勝舶來品云 
[大良核篦到滬]  
　　福州路丹桂第一臺隔壁四百三十四號日光牙刷公司昨運到廣東最著名之大良梳篦及油刷刨花刷篦刷等陳列橱窗任人參觀云 
[光華書局星期廉價]  
　　四馬路光華書局今日星期舉行廉價一天不論本版書及外版書或雜誌等均有折扣今日並有新書二種出版一爲潘公展譯「兒童愛」係英國司托潑女士所著原名「明智的父母」即「結婚的愛」之副本内容注重於節制生育之方法不尚理論每册實洋二角一爲孫中山先生所倡議之廢除「不平等條約的研究」内容凡三十餘章對於條約之要素内容保證消滅等研究極爲詳細書後並附刋條約十一種之原文及訂立條約之年譜每册實洋五角今日往購均有折扣云 
出版界 
[估看銀幣法贈送]  
　　國立曁南中國公學大學商科敎授施伯珩君所著「估幣法」一書内容分六編詳列民三眞僞銀幣及墨洋估看諸要書面印有銅圖並附以中國貨幣表國幣條例鑄造國幣之程序及化騐報告等自由西門外安瀾路五二號商業珠算學社發行以來贈去甚夥欲得者附郵十分即寄中華文明兩書局亦有代售云 
[心潮第六期出版]  
　　心潮第六期已於本月十五號出版從本期起改印書卷式内容亦極力刷新如欲索閱附郵寄南匯東門陳惠民君即可贈閱云 
[「西湖一朶花」將售罄]  
　　「西湖一朶花」内容豐富可作小說雜誌讀與普通西湖指南性質截然不同未游過西湖者均各購一册以爲伴侣游過西湖者因其可以供給無數西湖上之智識亦莫不置備故發售不及一日初版三千業已銷完再版出書仍售四角聞本埠分銷處如四馬路光華書局大朿書局上海圖書館校經山房四川路上海銀行旅行部大馬路有美堂存書已不多云云 
[上海婦女春秋之暢銷]  
　　浙江路北京路轉角新新書局出版之上海婦女春秋一書每部祗售四角八分爲筍鄉老人所著初版五千部現已銷售一空刻下再版出書購者絡繹不絶 
[天氣報告]  
　　徐家匯天文台昨日下午四時三十分氣象預報云天陰琉球及日本之南旋風繞之因有小低壓向東北東方進行所致黄海之上風來自北方至東北方不等馬鞍島以南風勢不穩定並有輕霧又昨日下午三時前二十四小時内本埠氣温最高六四·八最低五三·二去年同日最高七一·○最低四五·二 
[本刋投搞條例]  
　　甲·文字 
　　（一）文字分述要書報介紹藝術評論等欄 
　　（二）述要欄如工業商業出品之說明及調查學藝團體事業之調查及叙述等範圍不拘 
　　（三）書報介紹以最新之文藝出版物爲限加以評論亦可其關於政治經濟法律社會等類者不取關於無聨之小說及小報一概不登 
　　（四）藝術評論以運動繪畫音樂（歌曲）用舞䧟攝影戲劇（　美的）爲範圍若用浮文套語作無謂之　場者一概不登 
 
 

Page 23

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *電影界 
[楊安麟君關於紐約電影之談話]  
　　美國爲電影發祥地亦斯業最興盛之邦每有巨片問也必先在紐約開映故紐約又不啻爲美國影界之頭顱世楊安麟君留學美邦去年業成歸來昨遇之於東亞筵上與談紐約電影事業甚詳盡茲姑就所憶者拉雜記之以爲讀者告 
　　紐約共有戲院二百所高尚者六十家就中映電影者約居其半座價最高者美金五元廉者祗一角耳 
　　其影戲院（記者偶忘其名）於映完「十誡」後繼以「劍底鶯聲」并費絶大工程將院之外部完全改裝以求吻合劇情之一部分因預定此片須連映一年也 
　　座位皆分號次定者預付其資屆時按號入座售票處終日應命佳片初映三月前之座位預定一空故臨時售票决無佳座 
　　高尚影院日間最廉之座爲美金五角雅樂鑑鏘悅人耳鼓劇中一舉動樂譜一抑揚咸中節不差毫髮并時時助以劇情中音響如「十誡」中之雷聲等是也稍次者價旣不如前之昻而音樂亦不如前之動聽若乎一角之座則并音樂而無之故一片開映必視其價之低昻而定其先後而音樂之良否亦視其座價爲比例也 
　　外人最有犧牲精神故攝電影者往往爲藝術而犧牲試舉一端以例其餘殷格蘭姆導演其片時片中女主角爲其愛妻愛麗斯某叚須與男主角接一極甜蜜之吻男角見殷氏在頓生顧慮舉動乃不如意連續表演四次 
 
 

Page 24

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *   
 
 

Page 25

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *藝術界 
[申曲的口傳本] [  應鵬]  
　　心因室剳記之七 
　　前幾時寫了幾篇關於民間文藝的文字「彈詞與大鼓」「小調」等篇似乎對於所謂游藝一類東西的價值有所供獻徐蔚南君繼續寫了「抒情詩與四季相思」「諧謔語研究」兩篇曾經刋登在本刋上更鼓勵我的興趣不少 
　　近來又看到幾種申曲的口傳本這種傳本是北浙江路仁記書局出版的已經出了若干集是照百家姓次序編集的每集内有三四種或一二種曲子不等封面上印著歌唱者的姓名如孫是娥馬金生等附著「眞正口傳校正無訛」八個字這種曲本满紙上寫的都是東鄉土白雖則夾雜了幾句普通白話但是還不失鄉土的風味發行的人或者因爲便於它們販賣到外埠去所以把過於難解的辭語改變了幾句普通白話因此我覺得經過無知無識的抄手中至少要减這種民間文學的眞相但是在智識階級中人不屑一顧之下居然這些無知無識的人不期而做了這番匯集的工作也可以說是「空谷足音」了 
　　我並不十分满意於這種抄本我覺得如果有眞實文學眼光的人肯在這班中國荷馬面前聽他一個字一個字的從嘴裏傳出來我們照樣一個字一個字的從筆下寫下去務要一字不移一句不改那末纔眞是文學上無價之寳友人傅彦長君常和我說笑話他說我們採集民間文學一定要和伏生傳經似的跪在面前洗耳恭聽沐手敬書纔是道理這句話一般人聽了一定要說他是妄談的 
　　法國文學家羅曼羅蘭嘗說「中流的藝術已經人於衰老之境欲使其壯健有生氣則惟有藉民衆之力」這句話十分不錯中流文藝的無可救樂本毋庸諱言但是西洋的情形又和中國不同西洋人早已認識民間文學的價值中古世紀以後各國都將自己民族流傳的故事·歌曲發掘出來已可謂搜羅一空了日本在近幾年中也將他們的民間口耳相傳的東西盡情抄錄也快要搜掘完了中國呢五千年來這種寳藏完是沈埋在鄉村閭巷之間而没有登文藝的廟堂眞正是可惜的事情 
　　民間口阼相傳的文學是一種寳藏像國風·伊里亞特·等歌辭固不必言印度婆羅門敎典「吠陀經」是印度的大經文也是一部極好的文學書但是這部經典聽就是幾千年來以口耳相傳遺留下來的直到近來纔有人用文字替它寫出來我想中國鄉村中搭蘆台的演唱江湖賣技人的歌曲茶館店裏或豆棚瓜下用一只絃樂一把扇子來宣敎傳道的先生和小姐們的嘴裡一定也有中國的吠陀經伊里亞特尼拔龍根埋藏在内近時北京有一部分的學者注意到歌謡和簡短的故事當然是他們的覺悟但是在申曲一類的東西却還没有人去搜集或者是他們還没有碰到這種機會也未可知 
　　周作人君在他所著「自己的園地」裡曾談到平民的文學他說「平民精神是叔本好耳（即叔本華）所說的求生意志貴族的精神便是尼采所說求勝意志了前者要求有限的平凡的存在後者是要求無限的超越的發展······兩者的差異······乃是兩者人生觀的不同······我們所最不满足的是這一代裡平民文學的思想太是現世的利祿的了没有超越現代的精神他們的人生只是太樂天了就是對於現狀太满意也貴族階級在社會上憑藉了自己的特殊權利世間一切可能的幸福都得享受更没有什麽歆羨與流戀因此引起一種超越的追求在詩歌上的隱逸神仙的思想即是這種精神的表現至於平民於人們應得的生活的悅樂還不能得到他的理想自然是限於這可望不可即的貴族生活此外更没有别的希冀所以在文學上表現出來的是好些功名妻妾的團圓思想了我並不想因此來判分那兩種精神的優劣因爲求生意志原是人性的只是這一種意志不能包括人生全體却也是自明的事實」 
　　其實關於以上這種缺點我看了幾本申曲之後覺得周君所說的還有商榷之處大概平民文學實際上有兩種一種是眞正的民間口傳一種是知識階級製作出來供給平民鑒賞的周君所指元代戲劇本不是民間口傳的東西况且求生意志正是求勝意志的根本超越的思想本不限定於知識階級一而所謂利祿思想我看了口傳申曲本之後覺得並没有這種性質在内並且連因果報應的思想都是没有的它們的性質大都是求满足男女戀愛的表示而且是異常熱烈的無諱飾的　還不過上海的民風若推想到黄河流域和長江 
 
 

Page 26

 
 
1;第一萬九千零八十一號;中華民國十五年 西曆一千九百二十六年四月十八號
星期日 * *中上游的民風更推而至於满洲·蒙古·西藏·青海·新疆等處的民風想必有異樣的表示所以就我們現在之所見還不能斷定中國民間文藝性質的特點因爲我們必定要等到這偉大的寳藏發掘凈盡之後才能完全領會它們的意義 
[市政廳之二十七次音樂會] [  若谷]  
　　（一）「伊果爾親王」序曲包羅丁 
　　（二）歌劇「奇奧公大」兩段邦契愛里 
　　（甲）前奏曲 
　　（乙）「老喇斯」 
　　（三）「少年維特」兩歌馬思南 
　　（甲）涕淚 
　　（乙）月兒 
　　某女士高聲部獨唱 
　　（四）古舞及短歌二首萊斯比奇 
　　（五）歌三首葛里格 
　　某女士高聲部獨唱 
　　（六）「我的梅萊」組曲拉韋爾 
　　（一）包羅丁Bordin俄國人一八三四年生於聖彼堡一八八七年死他從小即愛好音樂第一位音樂敎師便是他的母親他並不是一個純粹的音樂家幼時學習醫學後來做到聖彼得堡大學的化學敎授在軍隊裏做過二年軍醫在化學上有不少的著作創辦過一個女子醫學校三十七歲時被推舉做聖彼得堡醫學學士院的化學講敎他雖很愛好音樂但是對於作曲上缺少天才曾經很盡力地擬作幾音歌曲没有成功這一首一伊果爾親王」是他畢生唯一的成功傑作但是也不是完全出自他的手筆有人說在他死後是他二位好朋友力姆斯奇和格拉索諾夫代他繼續告完的 
　　（二）邦契愛里Ponchielli意大利歌劇作家一八三四年生一八八六年死這一首歌劇拉奇奧公大」是他生平唯一的傑作在前奏曲裏已把劇中重要的内容及音樂部描寫出來凡是已經看過歌劇「奇奧公大」的一聽了這前奏曲不知不覺便會迴想到該劇中的梗概和印象 
　　（三）馬思南Massenet要算法蘭西現代歌劇創作家中作品最豐富的一位了一八四二年生一九一二年死二十一歲他得着羅馬奬從意大利回國後就在巴黎音樂學校當敎授他關於歌劇的作品都是抒情的他很有旋律上的天才這一點使他的作品格外動人他的作風半屬法蘭西大歌劇的模仿半受着德國歌劇名家華恪那的影響這一首「少年維持」是在一八九二年發表的是他生平最得意的作品該劇即根據自德國大文豪哥德的抒情小說「少年維特之煩惱」（有郭沬若君譯本）内容大致描寫少年維特和一個美貌女子發生戀愛後來這女子另嫁了他人維特愁悶極了便出於自殺這部書有很大的影響於世界青年們因爲讀了這部書後想企圖自殺的也很不少因此哥德後來在卷頭寫了一篇詩道「青年男子誰個不善鍾惰妙齡女人誰個不善懷春這是我們人性中的至聖至神啊怎麽從此中會有慘痛飛迸可愛的讀者啊你哭他你愛他請從非毁之前救起他的名聞你看呀他出穴的精魂正在向你目語請做個堂堂男子喲不要步我後塵」（引郭譯文） 
　　（四）萊斯比奇Ｒespighi是意大利現代樂家一八七九年七月九日生現居留在羅馬他唯一的特長是把古代的民謡來編化做近代樂曲這幾首舞歌原來都是捷克雕刻家高祺作品之一（現在萬國儲蓄會展覽） 
爲柳忒（Lute是一種類似曼陀鈴的古代弦樂器）作的經他改編入管絃樂曲中初次奏演於羅聖奧古斯多大樂場時在一九一九年三月三日 
　　（五）葛里格Grieg腦威人是近代北歐最大天才音的樂家一七四三年六月十五日生一九○七年死幼時習音樂於德國萊府音樂學校曾游歷各國隨地奏演音樂及作曲他的作品很帶有腦威民族音樂的色彩今天由某女士獨唱的三首歌是很有名的（甲）公主（乙）初會及（丙）Intheboot 
　　（六）拉韋爾Ｒavel是現代法蘭西著各樂家之一一八七五年生幼時習音樂於巴黎音樂院他所有發表的各式樂曲都能得到完美的成功他的作風很受着本國華蘭和德比亞諸氏的影響所以有人說他是法蘭西印象派樂家德比西的後繼者他有時他很喜歡採取現代俄羅斯樂家包羅丁諸氏的作品作參考的 
[中華藝大寫生旅行團將赴杭]  
　　青雲路中華藝術大學自開課以來該校各敎授熱心指導加以學生用心研究日來時往龍華寫生已覺成績可觀現該校敎務長丁衍鏞繪畫科主任陳抱一以際茲春光明媚萬花放蕊正學生實習之期故特定於本月二十二日（星期四）率領學生赴杭寫生約三星期之久即行返滬預計在杭開寫生成績展覽會一次云 
 
 
