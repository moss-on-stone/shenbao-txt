# 1910 - 331 - 4913590

 

Page 1

 
 
   
 
 

Page 2

 
 
交旨 
[十月二十六日軍機大臣欽奉]  
　　諭旨理藩部奏照章撤銷議案另行酌擬辦洷一摺知道了欽此十月二十七日軍機大臣欽奉諭旨接統江南浦口各營甘肅提督張勳奏調用文武各員赶營差委一摺著照所請該部知道欽此又奉諭旨都察院代遞郵傅部主事陳宗蕃爲司法獨立造端伊始亟宜豫防流弊呈一件著該衙門知道欽此十月二十八日軍機大臣欽奉諭旨宗人府奏守護西陵大臣年满更换一摺奉恩輔國公奎瑛毋庸更换欽此又奉 
諭旨承修崇陵工程大臣貝勒載洵等奏工程關繋重要請飭撥派營隊巡緝一摺著姜桂題酌撥兩營前往工次駐紥帮同巡緝欽此代又奉諭旨度支部奏查明前署山西交城縣知縣已革候補直隷州徐星朗破參實無冤抑母庸置議　一摺着依議欽此論說 
[論海陸軍大臣之責任]  
　　當經費。奇絀司農仰屋之際而。振興海陸軍非以列强環伺岌。岌可危故不惜竭羅掘之方作。威武之氣冀。以挽危局而却邊氛乎。今者海陸軍部立矣。海陸軍部之大臣及。其副大臣皆簡定矣所有海陸軍之事務皆。將以次進行自。今以往由草創而進於完全變疲𦮕而幾於强武皆。於今日肇之故今日之設立海陸軍部簡。大臣以任之凡。我國民莫不注目於此而欣欣然有無窮之希望焉雖。然邊疆告警一日而數至。非亟圖整頓則勢且無。及而百事未舉人。才未興欲急圖整頓又。不可以程效於旦久吾見海陸軍部之事務孔繁而。大臣責任之重且大也因。計經畫之善否以推究其關係而。不能無慮焉日本海軍省。海軍大臣管理海軍軍政統率海軍軍人軍屬。監督所轄各部其副官承海軍大臣之命。掌大臣官勞事務。今各部未立而各部之事務無一不須籌設爲大臣者苟。無精核强幹之才以爲。之條理而規劃之則凡事不舉卽或粗舉亦且腐敗而難言振作試。就今日所亟宜籌備者略舉一二已覺關係重要講求非易吾。不知身爲大臣者。果能考核精至以善其成否也海軍之所恃以成立者在。乎軍艦旣立海軍部則。部中所最宜研究而籌備者莫。如海軍艦日本海。軍艦政本部所有兵器艦營需品及艦船之船體機關諸事莫不設官以分任之而大臣監督之彼其掌管之官皆。富於軍學而大臣者又。幾經造就幾。經歷鍊之人故。其兵器皆足以利用其艦營需品與。夫船體機關等項無不完善今。吾國軍學方興其能辦别軍艦良楛。之人尚不可得海。軍大臣又。非親受軍事教育者而他日購置海軍所需之器械又必一一購諸久洋以。他人所造之器械吾曾不能徙而辨别。之則夫兵器艦營需品與夫船體機關等項果。能盡善 
否一或不善則。竭蹶經營之事而歸於無用。不且大傷財用無。以救弱 
而適益貧乎此。其可慮者一欲興海軍必。當籌設海軍學校。日本明治維新後。其海軍大學校。海軍兵學校海。軍機關學校。海軍軍醫學校以次設立。此外尙有海軍砲術練習所海軍水雷練習所海軍機關術練習所。今當經營伊始之時所有各種練習所固暫可不設而。各項海軍學校自。不能缓然而帑項如此支絀將何以興倘以經費無出長。此不設則又何從而取材爲。海軍大臣者正宜熟思審處籌。一有裨於事實而於經濟問題不至重受困累之策倘或不愼則海軍未振而負債纍纍祗以。促亡而已此其。可慮者二副大臣掌大臣官房事務所。謂官房事務者事項甚。繁試就目今所最宜注意者言之則莫。如關於本省之一切給與及。用度或項興辦海軍之事日以進行則海軍部之用度日。以加繁我國興辦政事其。費鉅資而無實用者何。可勝數使於興辦海軍京復如是則用度日繁而效不可見豈不害事况。海軍部旣立他日部中應立之局所必。逐一設立人。事局也醫務局也經理局也。司法局也皆。海軍部中所應立而其中事項又。爲大臣及副大臣其同負責之事也多。立一局卽。多一用度如其廣延故舊濫引私人則用度浩繁而軍事且將不舉。國勢瀕危而。加以虚耗不可爲寒心乎自籌辦海軍處設立以來其中人員不乏大老之私人循例到處而實無所事事。且亦不能事事者耗。費多時已非微細倘。因循不變取濫竽充數之人一一位置之。必至海軍之效難期而海軍。之害立見不又名爲圖强而實以賈害乎此。其可慮者三（未完） 
來稿 
[同志會通告海内外書]  
敬告者世界大勢惟有急進嬰。此時艱萬。潮交撼奮勉擔任。知在吾黨去冬請願國會至今周晬重呼累龥終獲縮改志氣所赴罔有大小必底於成方當吾會發起之日三數君子焦然厪憂協。議一室規。定章程分布各省而曾踰年躍然響應至今如是同人慨念斯義益用媿奮。鼓厲進行 
將自今以後無論國家時局千艱萬阻。義當植立不撓盡。斯民之于職上以敦督政府厲。行憲政而下以牗啓人民演。進文化人。一日不死民氣一日不餒而國家陷淪胥之禍者愚未之聞也故天下之患不。在政治之不改良社會之不競進而在吾黨靡然疲。𦮕無。以爲倡道振厲之方若其堅心定志致能效功何所求而不。得區區之私。或有海内外未能鑒及 
者用述日來規定之大網與诸君子共行之以盡吾同志會之職務。幸埀 
 
 

Page 3

 
 
敎焉一宜督促政府速立新内閣軍機總攬政權不負責任國家前途。何等危險今雖奉上諭。即設新内閣。並未明定期限不有督促深恐仍事敷衍苟延歲月或竟至宣統五年所立則。中間距離三。年試問就現在之軍機制度能當此國家危局乎是。以資政院連次會議彈劾軍機不。負責任並。請速立内閣摺已起當。即日具奏惟資政院苟無後援尙。恐勇力薄弱或難奏效擬。由各省同志會要求督撫代。奏請明發上諭於年内成立内閣或徑電軍機請。其速改是。亦一法總之中央行政機關必定有確實之責任然。後發生各項新政皆有主體此則目前第一件所當辦理者也。宜要求參傎憲法吾國憲法誠當然出於欽定頃者業奉上諭派出倫澤二公爲纂擬大。臣顧憲法爲國家根本法關係頗巨纂擬大臣不過名議上總其大成其實均出於協纂之手而協纂諸臣將來調派者必不出於憲政編查館彼。輩灌輸東學浸。淫日久若令以日本憲法純然施之吾國其危險不可思議蓋一國有國之歷史地理風谷習。　之不同豈可强以相蠅就日本憲法之不可通行於吾國者一。爲緊急命令二爲緯結條約之不從議院通過三。爲修改憲法之必由君主提出舉此落落數端已於吾國情勢斷不適宜其餘可資研究者。正復不少此係國家之存亡人民之生死問題應。由各省司志會徑電資政院請其具奏上請將來憲法條文纂擬告成後作爲法典議案交。院協贊通過然後仍由君上裁可頒行上下合謀期於適當庶。免危險之虞此則目前第二件所當辦理者也一宜請釋黨禁立憲國家純。然以政黨爲組織之要素吾國今日正在 
政黨發生之時顧數。千年專制政體才經蟬蛻民氣薄弱猶。懐疑沮凝散爲圑良非易易非得明發上諭將。舊時禁網廓除一清不足以鼓厲曩者戊戌黨禁積疑搆似。實爲冤獄而槪痛逝者。言念逋亡。淪陷至今未聞見赦是使廷有遺賢之。憾志土膺傷類之。悲若不即日昭雪 
從民所好則四海疑沮之心勢必未能盡泯而偉大政黨亦將無自發生應由各省同志會簽名具稿。上書資政院陳請提作議案據案據情上奏開釋黨禁以示朝廷蠲除煩苛與民更始之至意。而令舉國人民躍然興感易視改聽。庶海内向新之機一朝勃發罔有忌諱則黨人始興此 
爲目前第三件所當辦理者也一宜灌輸國民憲政之知識代吾國幅員遼廣其在省城地方與通商大埠風氣固已開通到内地偏僻之區國民憲政之常識猶未普及朝廷旣縮改國會期限自應雙方並進一面督促政府定行憲政一面啟迪同智日本。維新因由西鄉板垣伊藤隈伯諸賢爲。政治上之活動亦由 
福澤諭吉輩四處講演爲教育上之昌明斯。事不可不注意應由各省同志會多編白話淺說闡發宣講以盡吾黨先覺之責。此則目前第四件所當辦理者也以上四項姑就所見貢之同志甚望急促辦理以發見吾黨之精神則政黨基礎其由此始乎同人在京。頃方組織憲法研究會將即日宣告成立各省同志。倘亦有意於斯並可設會研究條。舉所得裒集成文以備纂擬大臣之采擇與異日資政院通過時議員參考之資料裨益良非淺鮮至政黨之說尙俟同人草定綱要後暫。立幹事部以通其郵至明年春夏間舉行大會合併奉聞假定同志會幹事孫洪伊等謹啟專電 
[電一（北京）]  
　　魯撫孫寳琦因内閣國提前設立需材孔殷奏保 
施愚蔣智由二員奉硃批著送部引見 
[電二（北京）]  
東督錫良奏行政經費至宣統八年需費一千二百八萬四千兩請先廣充實業以足財力 
[電三（北京）]  
　　部畏浙路代表將歸咎梁局長梁懼因運動蘇路領欵以掣浙肘 
[電四（北京）]  
　　御史黄瑞麒奏請府經以下各員願歸本省候補者免繳捐離銀兩一摺經政務處議准奏覆奉旨依議 
[電五（北京）]  
昨日有旨電寄江督等維持滬寗市面借欵仍恪遵迭次諭旨辦理 
[電六（北京）]  
　　江督奏上年緩運漕米請援案補運三分之一其餘改折解部奉硃批度支部議奏 
[電七（東京）]  
　　國際新聞夁曾昨晚招貴衆兩院議長副議長書記官議員並中國西班牙瑞典各公使及各國外交官開晚餐會 
[電八（東京）]  
　　淺間山噴火已調查無甚損害 
 
 

Page 4

 
 
[電九（東京）]  
公爵德川家逹續任貴族院議長 
緊要新聞 
[組織政黨之先聲北京]  
　　上月二十七日上午十鐘三 
條石同志會開特别大會該會職員及各界重要人物咸集旋經公同討論此後已入於實行立憲時代决定將同志會下式解散一面組織帝國憲政會標明政綱聯合海内同志以爲政黨之預備衆均贊成定二十九日再行開會表决一切貴胃法政學堂教員鴻君仁係留學日本法政大學畢業富於政治思想刻在該堂發起組織政黨其入手辦法擬由各學員介紹各親貴大老說明關係共同組織俾成一最有勢力之政黨聞學員之簽名願作發起人／ 
者已有二十餘人 
[度支部終不忘情於印花稅（北京）]  
　　前日度支部尙書澤貝子傎侍丞各堂會議印花稅爲抵補洋藥稅指定之要欵自奏辦迄今二載有餘未能實行乃前日江督有電到部又准江寗商民之請懇予再行緩辦且電文内但只聲明該屬被災並未提及核訂展緩實行之期限殊屬不合擬卽電覆江督速將此次核准寗屬展緩實行印花稅之確期電覆本部以便稽核備案俟届期满仍須依照推行以重朝廷法令 
[預算股審查會紀要北京]  
　　二十五日下午一鐘預算第二科開審查會由各股員報告分類審查之結果如左一關於海軍者海軍處人員薪水裁減四分之一兵艦費暫留少數一關於陸軍者驛站兵差費及綠營項餉一律全裁巡防營分二年裁盡旗營另議暫裁雜费二萬餘惟股員亦有主持另議者代一關於理藩部者蒙藏王公俸糈悉照舊惟該部擴充學堂費全裁一關於外務部者裁去外交秘密費其餘公費亦多取裁减以上各部約共裁去一千七百餘萬兩是日特派員到會者海陸軍兩部之人爲多與各股員討論最久餘皆無甚置議預算和四科現亦審查完誜二十八日開股員會報告一切茲將其審查之結果略紀如左郵傳部核减八百餘萬農工商部核减一百十餘萬禮部核减三十七萬學部核减八十餘萬另一訪函云日前資政院開豫算審查會當時議員中有主張核减海軍經費若干者海軍特派員謂此欵已經購買軍艦約已訂妥實在不能核减云云如此特派員者尙不說謊較勝於他部之强詞奪理也至郵傳部預算案核减最多其數至八百餘萬且又有特别核减者一千萬上下總計約在二千萬之數該部特派員梁士詒諸人對於審查態度極爲平靜并未抗爭茲探知其原因有二（一）該部穏知今年之預算案不能成立故不願力爭（一）此次預算案即使得政府之同意可以成立然陸軍部亦决不能承認將來不難利益均霑云 
[審查開平礦案之報告北京]  
　　開平贖一案經直省士紳具呈資政院交付審查後昨由審查員具書報告略云開平礦產於光緒初年由直隷總督奏請創辦爲官督商辦之局庚子拳亂張翼受人欺騙以督辦直隷全省礦務入臣資格將開平全礦相連產業及秦王島自闢口岸與沿江沿海九處碼頭井輪船六艘悉數移交英人藉詞保護私訂賣約移交約副約而以中外合辦朦奏朝廷所訂三約旣未附奏亦未咨部嗣經直隷總督袁世凱三次專摺奏參疉奉嚴旨責成張翼赶緊設法收回是所訂三約國家絶未承認光緒三十年張翼親赴英亦涉訟僅以責認副約爲得直實則英公堂判詞謂副約及移交約應作一件者認副約即不能不認移交約是名爲得直而實則爲賣約添一證據其所謂中外合辦不過爲欺飾之空文較之實行收回利害相去奚啻霄壤宣統元年十月外務部奏奏特旨飭令直隷總督陳夔龍妥爲籌畫乃先與英外部力爭張翼私售礦產之一切文件槪歸無效始提出條件與英外部會議發給國家債票收回礦產之辦法屢次磋商漸有成議而張翼迭上封章仍主持責認副約之謬說此辦理開平礦案以來之實在情形也查開平煤田袤延數十里秦王島口岸計地九萬四千餘畝沿江沿海碼頭共九處張翼以督辦礦務大臣資格擅賣疆土雖始彼終怙惡國家斷無受其欺罔之理况該礦密邇海疆與九處碼頭之煤棧均可供海軍游弋之需而秦王島形勢天然冬令不凍又爲停泊曁修理軍艦之良港且京畿以北洋爲咽喉北洋即海軍之重鎭威海旅順已非我有若秦王島亦歸外八掌握我國無收管之主權海軍前途何堪設想該礦產關係旣如此重要即令給欵收向稍受虧損猶當竭力辦理以保主權而鞏要疆况現在收回礦產辦法係按開平礦務有限公司歷年報告平均計算每年可獲淨利至少在二十萬磅以上若分年攤籌本息切實預算每年僅提欵十五萬一千餘磅尙可嬴四萬餘磅之利一俟債票期满全數礦利悉爲我有實屬國家莫大利源絶無稍受虧損之慮自應具奏請旨仍飭下下隸總督會商外務部度支部按照發給國家債票實行收回原案迅速設法早日辦結至張翼爲私售礦產疆土之人迴護前失甘冒不韙應請旨飭令無庸干預收回開平礦事以專責成而免梗議 
[資政院拾聞種種北京]  
　　上月二十四日晚秘書廳傳知各議員定　二十七日下午一鐘開秘密會議一律禁止旁聽議題亦不宣布探聞係議澳門中葡劃界交涉裁釐加稅兩案 
 
 

Page 5

 
 
資政院延期阻力一節曾紀前報茲聞倫議長回該院議期祇剩一月而提議未决之案尙多刻仍主持奏請展期之議各樞臣聞知此耗大爲不樂以資政院章雖有展期之條然係指特别之件現不惟無特别之件且距年關伊邇展期殊多不便日昨特邀倫貝子至樞垣會商此事預行阻止二十六日軍機大臣復與各部行政大臣在某邸府第會議資政院核减各部經費爲數甚鉅應如何籌備對待之策聞陸軍部廕尙書主張裁减司員俸薪一節各部皆不能不認可惟擴張軍政添練新軍爲强國之根本必須仍照部議辦理日内擬親到資政院演說必宜籌備軍事之情形及不能核减之理由并聞其餘各部亦已謀有抵制之策云樞垣對於資政院彈劾一事極爲注意雖已議定不施以激烈手叚亦須妥籌對待之法聞日前辦事後曾在樞垣特開秘議約一小時之久並先在憲政編查館酌調數員以備會議時之顧問衆論紛紜卒未决定辦法資政院議長倫貝子昨與樞府會商各議員彈刻軍機大臣舉動主持雙方調停並謂軍機宜有一人到院演說内中爲難情形則各議員亦好下台否則恐難從此了結云現在度支部所提出之豫算案已在資政院審查中聞度支部之意以此次豫自不足至五千餘萬兩之多如議員無法彌補將實行加稅政策以資挹注並聞加稅草及所加之稅目已斟酌妥善矣山東改派之專員朱是及孫松齡二人現已來京即寓丞相胡同李熙宅中日前徧邀山東民選議員在某飯莊飮宴席間詢問此次山東應提出何等案件才好又云山東現在也無甚可提議之件各議員回前次向資改院呈遞龍口及膠沂路礦說帖後爲原特派員朱鍾琪探知消息即電禀孫撫由孫撫電商農外各部機密洩漏頗生阻力故各議員對於朱孫二人均視爲間諜不敢以實情相告井相約各議員不可受其籠絡云上月二十七日陳請股員開會到會者十一人審查事件如下（一）楊鍾鈺陳請緩辦海陸軍以紓民困說帖交會議政務處（二）浙江諮議局陳請鐵路公司遵用商律說帖交會議（三）楊廣垣陳請改良教育會章程交會議（四）浙江諮議局陳請裁撤提法司說帖交會議政務處（五）安徽諮議局陳請拒借外債交度支部辦理（六）又陳請變通師範學堂年限說帖交審查學務特任股員會審查（七）四川京官陳請鐵路關係西南情形及杜德輿陳請核辦蜀路虧欵說帖交會議 
[資政院請旨裁奪要摺二則]  
（一）核議雲南鹽斤加價案據雲南諮議局電稱滇自罌粟種生計奇窘全省窮民咸望稍減鹽價以裕生活乃於九月二十七日陡聞提加馬脚銀兩除呈督院外即請衡核電示以恤滇民等情復准雲貴總督電稱滇省鹺綱日壞比年邊私侵入腹地利權外溢非减邊價無以敵外私非减溢額無以償虧課非酌加内岸馬脚又無以價减價减額之損失等因當將電交送付特任股員會審查旋據股員會稱查雲貴總督來電謂諮議局以國家行政鹽法含有專賣性質之事件混於地方行政人民擔負之條文又謂鹽斤加價係屬國家行政非諮議局所能置議無庸交局議决等語又查雲南諮議局來電力陳鹽斤不可再行加價之理由有五又謂本省擔任義務增加稅法照章本應交局議决等語本股員會審查得此案滇鹽應否加價本院無從懸斷惟雲貴總督命令自十月初一日起提加馬脚銀一兩旋又改爲五錢其爲本省議務增加事件已無疑議該督此舉如以爲國家行政則不應不候中央法令遽以地方命令辦理如以爲地方行政則不應不交局議即行公布施行本股員會一再討論多數議决應照章具奏請旨飭下該督照章提出議案交諮議局議决公布其未經議决公布以前所有提加馬脚銀兩辦法應即停止施行以符定章而免爭議等情具書報告前來復經臣院聞會核議多數議員意見相同當塲議决相應遵章具奏請旨裁奪一）核議廣西高等警察學堂招生辦法竊准廣西巡撫咨稱廣西諮議局第一届會議限制外籍學生一案應請核議再行定奪等因當將全案付股員會審查旋據股員會稱審查得此案係廣西巡撫與廣西諮議局異議事件異議之點在廣西巡撫籌辦高等警察學堂其招生辦法於本省舉貢生員及曾在中學堂以上畢業者外加入凡與中學堂相當無論外省均須考選一條其理由係謂本省舉貢生員經歷年辦學及考試搜羅殆盡是不得不兼收外籍在諮議局則謂本省高等察警學堂收容外省學生有四有便其理由主張以本省學生辦本省公務較之他省人究爲親切並議將各學堂有收容外省學生之章程一律更正定爲外省學生酌定名額不得過本省學生名額十分之二並徴收學費作爲附學之辦法本股員查民政部奏定各省巡警學堂章程第四條高等巡警學堂學生以本省舉貢生員及曾在中學堂以上畢業者考選等語是此項巡警學堂學生應儘本省人考選章程固已確定廣西巡撫謂本省舉貢生員搜羅殆盡亦非事實之論　謂經費有國家地方之分外籍限制與否即以此爲標準無論現在國家稅地方稅尙未劃分固難確定界限即將來劃清以後恐亦無依據稅則以定限制之理自應遵照民政部奏定章程所有廣西高等巡警學堂招考學生應儘本省人考選等語復經臣院開會核議僉以廣西高等警察學堂招生辦法應請旨飭下廣西巡撫 
 
 

Page 6

 
 
仍照民政部奏定章程辦理如收外籍學生亦須查照諮議局原案酌定名額徴收學費作爲附學辦法辦理業經多數議員當塲議决相應遵章具奏請旨裁奪 
[川路代表不怕以卵敵石耶北京]  
　　上月二十五日川路代表楊重岳易昌楫陳鑫歐陽文靜趙猷周鳳樓牟朝楨劉正勳等百餘人以川路倒欵一案旣由監國飭交大理院辦理爰赴院候訊乃抵院後忽見廰前懸有牌示謂大理院向例只能審理不服上訴及奏交特别之案所有關於行政官吏不法行爲應歸行政衙門裁判未便准理云云衆以該院謬引例語批駁呈詞藐視監國羣情大譁彼時圍觀者二三百人途爲之塞適値堂官蒞院衆人攀輿鳴寃呼聲震地堂官入内詢知情由當將懸牌撤入隨傳楊重岳易昌楫二人面詢倒欵各種詳情楊易答云此案關係倒閉商欵旣由監國發下即係特交之件不能與控院案件一例批駁况所控係以商辦公司總理之資格起訴與學部左丞之官吏資格無涉純爲民事訴訟而商公司關於監守自盜國有常刑又實爲刑事訴訟不得藉行政官吏一例以自推缷不予准理該堂官聞言始若有悟乃面諭云久知川民寃苦可趕速捕遞呈詞本院司法獨立自必准理兩代表乃歡謝而出又聞川路股東代表於叩閽後復將川路積弊繕成說帖呈請資政院核議略謂川路自開辦至今喬樹枬逞其手叚直視郵部川督爲傀儡以自遂其私又謂川路公司所辦之事所有之人喬一人實主之郵部川督皆居被動地位藉以壓制全川股東雖百控而莫敢與抗故光緒三十一年分部郎中周維綸控之商部則遞解回籍死於半途三十三年舉人鄧代聰等控之都察院則押禁大興縣旣而郵部顧問官宋育仁以鐵路議會之故亦斥逐部外此次施典章虧倒鉅萬樹枬不自禀請究追郵部不肯咨蘇撫提追全體京官或控或奏郵部復又咨之川督則川督亦必電商於樹柟如前電商總理故事以爲往復推緩之計夫全川股東汗血之資已倒者不肯追未倒者亦無著自六月至今已五閱月矣全川大譁而郵部縱容樹柟典章置身事外究竟郵部應否參辦請予核議云云現此案已交付審查列爲議案矣 
[京師近事]  
　　度支部司官奉澤尙書諭交新官制現已釐訂實行在邇亟應預籌改革之法所有本部各司之司副員額向係兩員此後如遇有一員缺額毋庸點補倘溢出兩缺則點補一員此爲未經頒行新官制以前暫行章程務各凛遵並飭丞參廳傳諭一體遵照　　八旗憲政會文時泉諸君上書旗制處質問變通旗制辦法一節已紀本報茲又有順直諮議局京旗額議員吉靜懷諸君聯合各旗學紳兩界討論辦法决定再具公呈上書旗制處請宣示變通制方針以免遷延時日爲憲政前途之累　　滇督李仲軒制軍又有急電寄致府略稱本境與某國交界之界碑該國暗行將界碑放出十餘里本大臣持圖交涉該國邊員堅不承認即乞轉告外部向該國駐京公使交涉　　法部連日接到直隸山東奉天吉林江蘇江西湖北各督撫電請在各該省商埠地方設立高等審判分廳聞廷尙書擬一律議駁　　地方審判廳推事趙福濤去年經海軍大臣奏調歸海軍處差委旋因趙與某國往來最秘恐有洩漏海軍事宜奏請仍回原衙門當差現聞趙又託某君介紹某相國運動由蘇撫程中丞奏調赴蘇開辦司法事宜若趙君者可謂善於運動矣 
[時評]  
　　其一 
近日督撫與諮議局爭執事件督撫必籍口秦案以壓倒諮議局。記者試問奏案先乎抑諮議局章程先乎如曰奏案先也。則諮議局之爭執誠爲逾越範圍如曰諮議局章程先也則。督撫不照章交諮議局議决而匆遽出奏試問置諮議局於何地置諮議局章程。於何地不自咎手續之失當而齗齗然大聲疾呼曰。奏明有案曰奉旨允准是所。謂奏明有案者不過朦蔽朝廷耳所謂。奉旨允准者直諉過朝廷耳嗚呼。古之大臣善則稱君今之大臣。過則歸君大臣之用心不同有如此　　其二 
今日政府對於資政院所謂敷衍過去者也。上奏案之裁奪則多不准不駁。質問書之答覆。則皆半呑半吐問昂嘗有一上奏案有完全之效力質。問書得詳確之說明記者曰資政院議員。今亦持敷衍主義矣君。不見彈劾案則寂寂無聞預。算案則一律八折。議員尙然復。何尤乎政府。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｌ緊要新聞二 
[浙省加認海軍經費杭州]  
　　浙撫增中丞日前接准　　海軍籌辦處電開統計各省已認海軍經費比較原奏數目其開辦費尙不敷一百六十六萬常年費不敷四十二萬此項不敷數雖非巨然短此數目則原定計劃必致牽動而基礎不能穏妥查各省已認各欸業經度支部具奏奉旨仍飭酌量添籌等諭海軍爲自强要政閣下體國公忠必盼早日成立現時不敷雖不甚鉅尙希鼎力籌措於已認之數外務乞加籌開辦常年十五萬兩明知貴省前認欵項已煞費經營其奈原奏數目係就極省計畫核實預算無可再减務望照數加籌以濟要需本處需欵孔亟所有已認本年經費并希迅速滙解立盼電復聞增中丞昨已電復允再添籌十萬兩並飭司道將本年原認經費即日提前滙兌矣 
[粤省行商要求禁賭之迫切廣東]  
　　七十二行商要求增兼署督奏請禁賭禀云竊高等因諮議局議員演出否决請禁新增安榮舖票案怪劇各界紛紛指攻總商會協理兼總理區贊森與劉冕卿等三十四人受賭商運動中外唾棄當於十月二十三日在總商會召集行商會議奉憲台特派勸業道憲蒞會宣佈如有不能解决之處可逕逹兼督憲爲之作主仰見維持至意無任欽感查賭博窒碍憲政賭餉不合稅法理宜禁革如慮驟短歲入行政經費不敷則凡屬立憲國民自應擔負義務無所謂籌抵賭餉乃兩年以來官民均不求正當解决徒相持籌抵與不籌抵之說坐誤時機致使賭商利用延宕害政病民試問先籌抵後禁賭設輿論不認籌抵將永不申禁留爲憲政之玷乎又試問先禁賭後籌抵旣由人民要求豈能置國家地方於不顧坐視行政經費無著不爲擔負乎再三討論公决聯請一面禁賭一面查照袁前督憲指定撥抵賭餉各項除新增鹽餉已定歲額外所有牌照捐烟酒捐先准本行公同擔任如本行不允則由官廳妥訂章程公佈當衆拍投流弊自少集事自易當此粤人激於義憤且信仰憲台爲民除害果能上下一心官任實行禁賭民任行政經費可以立收效果顧行政經費出自租稅商務爲租稅根源若任令庇賭之區贊森仍充總商會領袖勢必濳生阻力抵欵難籌觀諸日前牌照捐區賛森等曾受梁超棠運動抑全行而袒個人推翻議案瞒准承辦營私無弊屢出交涉所收之數與關册不符不及奏報原額之半是其鐵證誠恐因此牽動賭禁粤人以永受賭害或疑朝廷棄我粤民不肯擔負義務尤可寒心查諮議局章程有除名之條總商會章程有准各商控總協理通同徇庇之條區賛森以前瀆職旣如此以後有碍賭禁及商塲又如此職等爲大局計除電禀軍機處憲政編查館資政院度支部農工商部外謹聯請據情電奏宣示禁賭將區贊森等三十五人除去諮議局議員名籍并將區贊森驅出總商會然後責成粤省官民趕將預算不足之欵籌集人自樂從利害切身冒味直陳伏乞鈞核示遵 
[鄂諮議局議决預算情形湖北]  
　　鄂省諮議局因預算案與鄂督一再爭執來往交件多如束笋延至行將閉會之際始克議有端倪刻該局以議决預算案呈請鄂督裁奪文云宣統二年九月十一日奉督部堂箚發地方行政經費以資研究九月二十三日箚發歲入總册參考十月初九日奉箚正式交議經本局協議以預算册有出無入不能成立當呈請督部堂電部裁示並由局電請資政院决十一月十六日奉資政院咸電内開各省問預算不議歲入則議决歲出是否可以不問國家財政之盈絀查全國預算出入不敷至五千餘萬之鉅本院正議節减冗費以資彌補各省本年預算歲入旣未劃分則議决歲出宜以督撫現交預算案之數爲準此中移緩就急酌盈劑虚自屬諮議局分内之事若於現交預算外另議增加某項支出應先由諮議局議定籌集該項專欵之法庶不至與全國預算有所牴觸等語細繹電交地方歲入雖未劃分實已確定地方歲出旣以督撫現交地方預算歲出册爲準凡地方歲出册外增加事項由各省另行籌欵卽地方歲出册内所定之數目應由全省歲入册内坐撥院電顧全全省地方事業自應恪遵辦理核計箚交地方薉出經費册載地方行政經費經常門庫平銀一百三十六萬八千零三十七兩六錢六分一厘臨時　庫平銀四十五萬三千五百五十四兩九錢四分六釐宣統三年應增學務經費已報部之欵三十一萬八千六百一十兩共二百一十四千零二千零零二兩六錢零七釐自應以此項出欵作爲本省地方歲出之確數恪遵院電亦即應於歲入總册内如數坐撥以爲本省地方歲入之確數惟是册内所列地方行政經費僅教育警察寶業支出四類而四類之中亦列載不全本省歲出本不應祇有此數現奉院電旣以督撫現交預算之數爲準宣統三年之預算效力僅在一年未便再請更改且旣以現時預算之數爲依據則册内所載之二百一十餘萬祗能供册内所載各欵之用本册以外之事項現時已列入國家行政經費册内者自不能攔用此欵東西各國預算之效力祗可移目而不可移項册内屬何類之行政經費亦不得彼此挪移目下全國財政困難本局亦所深悉裁節冗費原應以院電之宗旨爲衡顧念本省歲出所負擔逹於一千六百萬以上用之於地方者不及十分之二經費本極嗇縮而教育警察實業三種皆應屬行推廣之事以此微少之數兼營並進實屬萬難再减惟有遵照院雷於册内所載略爲移緩就急酌盈劑虚以爲宣統三年年度本省行政經費支出之準據本局迭次討論於本月十九日業經爲正式之議决惟是本年預算交議在本月初九日爲期甚遲付議亦稍迫蹙議决册一二日内趕繕不久先將議决情形呈報一 
 
 

Page 11

 
 
俟清册繕齊另行備文補呈再本年預算於預算性質實際均不相合以閉會期迫不能調查更造是以祗依原册爲根據一切均無變動明年預算册請札派通曉預算之員總理鞭事庶討議較有把握行政事項亦應預爲計畫爲此備文呈請督部堂察核乞賜裁奪施行 
[順直諮議避開臨時會天津]  
　　上月二十五日爲順直諮議局開第三届臨時會之期是日直督因事末蒞到者爲藩學臬及運司巡警道各行政官首由議長報告開會理由其次直督演說仍由藩合讀稿畢議長閻君鳳閣王君振垚議員孟昭文徐壽光丁宗嶧諸君相繼演說大致僉謂開臨時會爲必不得已之事此會原爲審查預算及公債并覆議等案共三十七八件此二十日内務請諸君不可請假以全副精神注射之俾可以對全省父老并謂本局權限萬不可絲毫退讓以期不負此立法機關云分類新聞政界 
[城自治續議調查戸常州]  
　　武陽城自治董事會已於前日開會總董史君以請撥木牌捐欵尙未撥至須俟集欵再行調查但此事亟待舉辦爰於昨日續行會議商定調查手續想不日即可實行調查矣 
[巡警道實行驢馬捐蘇州]  
　　蘇省巡警道汪觀察近因驢馬盛行溲勃满地於行人衞生大有妨碍日前詳請蘇撫仿照馬路辦法抽收驢馬捐給予執照以示限制業經程中丞批准定於本月初一日實行每驢月捐六角每馬月捐一元二角各坊使用者比照騎驢馬之捐减半均限於卽日將城内驢馬一律赴閶門外工程局報名烙印給照 
[鄂督飭司籌補審判經費武昌]  
　　湖北提法司馬吉樟以本省審判各廳經費前經護督楊奏定在案刻因度支部限定審判經費辦理俞形困難昨特將出入欵項開摺呈請院示請爲另籌的欵以重審判要政當奉瑞制府批云查摺　本年司法應用各項經費共需銀十八萬三千二百兩楊前護部堂原籌審判廳經费費十四萬四千兩業經部堂電商度支部准於未開廳之前動撥内除漢宜兩關停解籤捐局减解共銀三萬三千三百餘兩外實只銀十萬六千六百六十餘兩足以抵支其餘不敷之欵各廳開辦在即待支孔殷候飭藩司趕速如數籌解以濟要需宜統三年審判廳常年經費業據該司另詳减爲十五萬餘兩以楊前護督原籌經費及罰金等項抵支尙足敷用毋庸再照預算十八萬二千餘兩之數籌補惟原籌漢宜兩關籤捐局三欵旣經分别停减仍應由藩司預爲妥籌補足以符原數至漢口建築經費業已併計在本年司法應用各項經費數目之内毋庸重復另籌現在所需三萬九千二百兩之數係因楊革令葆初侵蝕之欵未繳請飭司暫行借墊是借非籌眉目必須清楚 * 
究竟司庫有無欵項可借亦卽由藩司察酌辦理具復其司法附屬廳經費一欵究係何指未據明晰聲叙無從按核應即詳細禀復再行飭遵至楊革令浮冒侵呑各欵爲數甚鉅迄今已閱半年分毫未繳實屬不成事體此等侵盜公欵數逾鉅萬之員實爲貪黷之尤核其情罪已應至死非嚴辦不足以儆官邪姑再勒限兩月從嚴追繳如再延不繳清即由該司照侵盜錢糧例從重問擬詳候奏明請旨辦理併即遵照 
[縣丞移駐上柏鎭不果湖州]  
　　武康縣前因上柏鎭巡警事宜尙未措辦擬請將縣丞移駐該處兼理等情禀請批示經浙撫飭司道核議會詳在案現該縣朱允文等復以前情公呈撫院當奉批云查前據該縣具禀請將縣丞暫時移駐上栢鎭兼理巡警事宜等情當經批飭據藩司及巡警道會詳以縣禀請將縣丞移駐上柏鎭之處該府核議應委副巡官辦理未便由縣丞兼管係屬按照章程整頓擴充應如所議辦理等情到院已經批准如詳飭遵在案所請應毋庸議軍界 
[札飭金陵營派船攔截貧民南京]  
　　張制軍札飭金陵營文云江北貧民每藉逃荒爲名輙於冬間南來索討滋擾業經派員分往清江浦口等處設卡堵截惟浦口一路委員祇能在陸路嚴堵而貧民往往駕船前來由觀音門登岸應由該營多派師船認眞巡查如遇江北貧民乘船來寗立即嚴行攔截務令轉回江北勿任登岸以免騒擾閭閻是爲至要合行札飭札到該營即速遵照辦理仍將所派師船號數報查 
[水師籌辦冬防之計畫安徽]  
　　長淮水師沈統領振慶以淮河上不游防叚綿長現値冬防吃緊之時該統所部各營兵丁單薄不數分派扼要誠恐鞭長莫及巡緝難週昨特禀請皖撫請添募槍划俾資鎭揶當奉朱中丞批仰皖北營務處核議據復該統領所請添募槍划係爲愼重冬防保衞河防起見惟値此財力艱窘經費難籌碍難准如所請 
[台匪竄上虞之近狀杭州]  
　　紹屬上虞縣鏡嶺鎭前被大帮台匪闌入擄掠當由蔣令嘉淦派探訪獲匪首姓名籍貫巢穴通禀各憲現在復據蔣令禀報以匪黨乘虚攻擾東南等鄉防兵單薄疲於奔命居民一日數驚辦理掣肘籲乞仍派大兵督勦等情當奉批云前據禀報台匪滋擾情形即經批飭會同奉派哨官協緝滋事匪音務獲並訊取已獲徐二瑞確供禀辦現據禀稱越境探捕仍未將著名匪首捕獲而東南兩鄉復被匪擾即續獲之陳元正等五名亦不訊供禀辦匪黨無所儆戒地方何能安靜仰紹興府轉飭該縣遵照前令批指迅將匪首大老何等勒限緝獲並訊取先後捕獲之徐三瑞等確供禀請懲辦以寒匪胆學務 
[勸學所聯合會將次成立蘇州]  
　　蘇城教育會會長蔣季和太史前經發起勸學所聯合會以爲普及教育之計茲聞蘇府下六縣均贊成此議會長蔣太史已於初三日邀集長元吳三首縣及各縣勸學所總董均在草橋頭勸學所會議以謀聯合會進行方法 
[府中學核定明年預算常州]  
　　常府中學由長太守邀集八縣勸學所教育會紳董於前日在該校核議明年預算先由監督屠元博君聲明經諮議局當選常駐議員勢難兼顧力請辭職各邑員紳以寗常交通便利儘可兼任遂核議預算案明年添開兩班須加增經費五千餘元各縣以無力擔任一再磋磨設法合班允加九份之一除學費及延陵田租一千元外每縣添經費千六百元遂各决議簽字而散 
[王提學聯絡學紳之手續武昌]  
　　湖北教育總會前因會長胡中 
 
 

Page 12

 
 
丞聘之副長夏太史壽康辭職後該會職員仍以平行咨文送至學署辯駁提學司無管轄該會之權前兼署學司高澤畬方伯以會員多無平行資格退回不收致文牘往還大起衝突事延日久不能解决茲新任學司王次泉文宗下車伊始聞學務公所人員與教育總會職員因此事彼此形同水火肆力攻撃於教育進行大有阻礙特於日昨延請各學務議紳及教育會諸職員勸導泯除意見和衷辦事且謂高前司之札行儘可取銷將來部中如定有公牘體裁再行照辦可也並又親自函勸胡夏兩會長仍舊復職遂定於日内親蒞教育總會召集全體會員解釋前嫌共圖進步聞諸會員現在意氣已平惟胡夏兩會長則不願复職矣 
[電催各省籌辦小學安慶]  
　　皖撫頃接學部來電云各省籌設初等小學並簡易識字學塾均列爲籌備憲政第三届期内不容稍緩且現在各省代表圑請速開國會業奉諭旨允准縮改宣統五年開設議院是前項初等小學簡易識字學塾尤應赶爲籌辦免誤憲政期限等因朱中丞接電後即轉飭提學司分飭各屬遵照不得因循玩忽實業 
[解决農會選舉之紛爭松江]  
　　松郡擬設農務分會因城鄉選舉齟齠未克成立昨經謝紳宰平在縣自治公所集衆商議定爲每一會友捐入會資五角會友五人舉一會員會員二百人舉會董三十人會董三十人舉總理一人至選舉日期擬由趙劉兩監督儘初十以内酌定一日傅知城鄉各會友一體仍至城自治會推選以維實業 
[湘繡被屈之公憤南京]  
　　湘繡各著海内外自年前在武漢賽會得賞頭等金牌之後價値益高此次南洋勸業會湘省運往繡品皆係最高之貨羣以爲必與醴瓷並得優獎即採諸輿論亦莫不謂然詎審查揭曉獲列前茅者僅醴瓷及華昌純銻女子工藝厰布疋三種而繡品竟置諸四五等之列實屬出人意表蓋此次審查繡業本歸農工商部繡工科教習余炳臣夫婦擔任余夫婦曾携意皇繡像各件在京畿館陳列對於湘繡早挾一勢不兩立之觀念若不推倒湘繡則伊之繡件永無出頭之日湖南出品協會先期聞此消息曾向余開正式談判已由審查總長以二等奬交議並有行知公文乃揭曉後如此矛盾明係余夫婦挾私傾陷無疑且余已公然將其出品運動奏奬現在湘中繡業同人以將來湘省繡業受此影響實多障碍擬卽組合圑體入京赴部控訴雜記 
[家奴之狂悖竟如是乎南京]  
　　江督張制軍批抱告家丁郭升禀云據禀家丁高堃遇事招搖藉名詐騙復欺凌少主任性辱詈並敢逞兇持刀趕殺少主夫婦且聲言殺害爾家主五齡幼孫圖絶後嗣現經巡警局解縣收管懇請飭縣從嚴監禁多予年限等情查家丁高堃種種兇橫實屬藐法已極若不從嚴賢監禁誠如所禀設或疏虞脫難保不挾恨報復不僅該家主满門遭其毒手且將釀成一家數命重案該丁高堃旣年僅三十歲應由縣即行牢固監禁酌定十年限期以稍消桀鷔之氣限内無論有何事故不准藉端保釋以儆兇横而維法紀除分行寗藩司蘇提法司及揚州府久仰甘泉即便遵辦具報 
[譚道之交涉究何如者長沙]  
　　湘撫楊中丞以本任衡永郴桂道譚芝雲觀察啟瑞所有前次省城痞匪滋事各項交涉均係歸其經手承辦現在多未完竣（觀察曾署長沙關道）自未能驟易生手現在雖已交卸勸業道篆務仍由楊撫專札派委暫行駐省專理此項交涉俟辦理完畢後再行飭回本任 
[皖布政司不日履任安慶]  
　　新授安徽布政使司連甲昨於二十九日蒞皖其灜眷隨員丁役等當即舍舟登岸先行進署措置一是惟方伯仍乘輪下駛晋赴金陵謁見江督日内遄返聞訂期於月之初二日接篆履新但方伯兩任斯缺駕輕車而就熟路將來必有一番振作矣 
[施交涉司期接印武昌]  
　　新授湖北交涉司施　卿司使月前由密來鄂乘京漢快車進京陛見茲於日昨乘快車反鄂巡警漢關各道武漢兩府縣一廳及日委各員均在漢口大智門迎迓藩學法三司亦在省垣文昌門皇華館迎接恭請聖安施司使入城後即上院禀見瑞制軍奉飭速即到任聞司使已訂於初三日履新暫假大朝街鐵路學堂間壁甲棧爲行轅至該司印信聞已由司使自赴部中請領帶來無庸另刋木質關防矣 
清談 
[不可解]  
洵薩均奉命籌辦海軍事務。洵簡海軍大臣而薩獨不及焉不可解者此其一壽姚俱任陸軍侍郎。壽簡副大臣而姚獨開缺焉。不可解者此又其一說者曰。海軍大臣之用洵而遺薩也。或尙别有後命。陸軍副大臣之用壽而遺姚也。或。以其較量資格也歟不。然何其苑枯之攸。殊也噫嘻。豈其然乎。雜著（續） 
[衞生新法撮要（新會伍廷芳）]  
一人生全靠天氣得天氣則生不。得則死是以所吸之氣。必須清潔若吸濁氣則於身體有損。百病叢生人若居小室之内。緊閉窗戸。使清氣不能。流入此人雖不即死。亦必生病。是以所居之處或書房。或公事房均。須開窗通氣若。室内人衆則濁氣益多。清氣愈少。務須避出不可久坐。睡房雖在夜間。亦須留一入空氣之竇。切不可將窻戸全行關閉。二人之筋骨必使常時活動。方能有益若久坐不動。身體必致受損是以人人均須體操。然我輩無睱　鍊體操者每日須在有天氣清潔之處。散步一二點鐘之久使。週身血脉流通方。于身體有益也。 
三人人切須時常沐浴擦身使身。上毛孔通氣。如日久不浴。則毛孔爲塵垢閉塞不通。此亦易生疾病之一端。衛生。之法頭儲繁多。非數言所。能盡述以上數欵。無非取其大略而言。之固猶有許多未及之。處然果能。實力直行則防遏疾。病益壽延年。有何難哉。更有一言。不宜忽略。凡事無大小切不可過于憂慮。卽使事不遂心切不可鬱悶。或見事憤敗。亦切不可氣忿。因氣忿則於身體最有損。蓋人身之血。本紅動氣時則色變爲黑。所藉以爲養者反爲其所害可不愼哉。又呼吸清氣甚。于飲食。不食數日可不死不飲半。日亦無傷惟不。吸氣五分時。人不能活。吾人但知重飲食而不講求吸氣豈不愚哉。無怪形容枯槁。身多疾。病不享遐齡矣。孟子謂養。吾浩然之氣甚有見解。惟以何法養之。書未詳述。後也無傳。近細讀養氣專書。頗得其法。試而行之精神超爽。確有奇效。惟其法。非數言所能盡。其大旨不久行動坐臥必使留意吸氣。以吸入之氣直透至腹則清氣入肺散。布血管血氣乃。能上下暢行果能如。法行之每。日所廢之時間雖不多庶可免痰病之相侵也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陸軍部奏酌擬陸軍審判試辦章程摺]  
奏爲酌擬陸軍審判試辦章程謹繕清單恭摺仰祈聖鑒事竊臣部於光緒三十四年九月初二日具奏陸軍懲治漏洩機密等項章程摺内聲明臣部應行修訂各項軍律現業飭員司參考中外調查軍隊情形妥爲擬訂再行奏明辦理等因在案查修明軍法爲預備立憲之基而審判一端尤爲整理軍法事務之本誠以審判上無完全之規定即無以收法律之實效考大清刑律向分軍職管軍有司管民故其軍民約會詞訟條揭明凡軍人有犯與民相干事務必須會同有司一體約問與民不相干者從本管軍職衙門自行追問等語則軍事犯之槪由軍官自行審理成例具在權限本極分明即徵之東西各國軍制凡軍人犯罪皆因其有特别身分而其治罪主法不歸普通裁判而歸諸特别之軍法會議均設有軍事司法專官以理此項案件隆以事權使之責無旁貸其尊重軍人之身分即所以振刷尙武之精神是以陸軍現制臣部於光緒三十三年奏設軍法司司長一二三等司法官專掌陸軍一切法律及陸軍監獄各項事宜各省軍鎭則於光緒三十年兵部會同練兵處奏准軍設總執法官考查全軍法律鎭設正執法官核定全鎭獄案復以未成鎭各協爲將來改鎭之苦礎於上年閏二月奏添副執法官專理一切軍事司法事宜溯自軍制改良以來内而臣部外而各軍鎭恊莫不特設員缺以專責成其於整飭戎行維持紀律具有苦心而於軍法會審之審級管轄及法庭組織與其制度權限尙無法定明文方今擴張軍備不遣餘力全國陸軍編制旣有三十六鎭之計畫而各直省新軍初練創辦伊始每因權限之不清時起兵警之衝突推原其故良由陸軍審判章程未經規定所致考各國稱陸軍刑法爲實體法稱陸軍審判法爲手續法實體法雖尙未備而手續法必先劃一庶實施不虞阻格權限亦各有範圍其於軍事司法上之進行不無裨益現查法院編制法業於新刑律未經頒布前先期奏請施行其於審級管轄規畫甚爲詳備而臣部關於軍人之特别審判制度尙屬缺如且據法院編制法第二條所載關於軍法事項另有法令規定之明文若不早定陸軍審判章程以爲軍事司法之關鍵恐遇有軍事犯事件發生不獨與普通審判之管轄牽混易起權限之爭議而軍法會審之機關不備亦難期實際之施行時會所趨編纂正不容緩迭經臣等督飭員司參酌昔時舊制詳考各國成規厘訂陸軍審判試辦章程其子目曰總則曰軍法會審之組織曰軍法會審之權限曰陸軍檢查曰審問曰判决曰再審曰特旨宽免曰開復所有訴訟行爲之進行自始迄終皆有一定之次序及格式條理具備庶臨事有所根據按法院編制法其組織僅至判斷之决議而止更以逮捕審訊等事槪歸之民刑訴訟法而此則始自軍法會審之組織而終之以開復其爲舊例未備者補之其與現制不合者缺之期於始終一貫以冀推行之盡利蓋彼爲普通汉故不厭其詳而此則特别法宜馭之以簡性質旣異辦法因之亦殊又法院編制法取三審制度而陸軍審判法則爲軍事審判務以簡單迅速爲主故取一審制度又普通審判者司法權皆獨立而軍事審判則軍官爲主而司法官爲輔良以軍事上之一切動作苟非洞明兵事不能使犯罪事實之確定復慮法學繁密非軍官所專長故設司法官以資補助此爲軍事審判與普通審判相異之要點而必須先爲審定者也惟事屬創舉實行時如有未盡合宜之處仍當隨時改良奏明辦理以昭妥愼茲謹將擬訂陸軍審判試辦章程繕具清單恭呈御覽伏候欽定俟奉旨後卽由臣部通行各鎭協一體遵照辦理所有酌擬陸軍審判試辦章程緣由理合繕單恭摺具陳伏乞皇上聖覽訓示再此項章程業經咨送軍諮處查核覆准合併陳明謹奏宣統二年九月二十日奉旨依議欽此本埠新聞 
[諭飭商民自請減租]  
　　英美租界各商民請減房租一事詳情迭誌前報嗣因南京路景昌磁器公司老裕愼號及新街上之邱林記周順記蔡阿炳等五戸向房主新沙遜洋行商减無效致被該洋行以唆衆掯租等詞控奉公共公堂於上禮拜五訊明將案註銷所有欠租一節復於昨日傳訊先據原告代表高易律師譯稱各戸欠租兩月現雖已有幾家仍舊照付惟查該處房屋當時原告與宏大紙店訂立合同載明應付租金不能逾期半月今該被等已欠兩月自應控追所有减租一事被告可以自向房主商酌未便强迫商務總會對於此事亦會登報廣告請爲鑒核被告代表史孟特律師辯稱各戸所欠租金未满三月目現在已有兩家付清其餘未付之家亦允照付惟减租一事尙須自向華洋各房主聲明目下商業困難請爲酌减應請堂上緩期一禮拜容與房主熟商至原告律師所述合同一節僅興宏大訂立與各被告不涉况景昌租金每月付於宏大並非向原告直接請將景昌欠租案先行註銷是時寶讞員即商之英副領事康君諭曰减租一事各商民須自向房主商酌總以和平爲主所有未付租金各家著於一禮拜内仍照向章付清又聞寶讞員昨晨發出告示一道張貼頭門大旨諭勸各商民自向房主和平商减切勿因此暴動詎甫張貼即被至堂觀審之人上前撕毀現已隻字無存矣 
[寶讞員對于減租問题之苦衷]  
　公共公廨讞員寶子觀大令昨致商會總理周金箴協理卲琴濤函云頃接電話以租界商民麕聚貴會以求减房租一事敝廨今晨判斷新沙遜控案未能满意喧求貴會主持等因鄙人德薄行窳謬官斯土旣不能當庶吾民使登於袵席之安全又不能教化吾民使進於和平之秩序撫衷自疚抱愧萬分商民以生計艱難市面清淡求减房租情原可憫惟此事只能論情而不能論理祗能和平而不能激烈蓋減不减之權在房東而住不住之權在房客租界一隅本係外人居留之地此間旣居大不易何妨遷地爲良適彼樂土譬如購物價合則成交不合則散斷無抑價强購之理商民中不乏明理之人想早熟圖斯義是以地方官府於房東一面亦儘有勸喻之能而斷無抑勒之理業奉道憲轉商領事勸喻西商並由貴會一體勸諭華商减租該商民等自應靜候本日早堂敝廨審訊英商新沙遜控華 
 
 

Page 19

 
 
商老裕愼景昌邱林記周順記一案原控案情係該四戸自不付租並唆使别戸抗租鄙人苦心斡旋將唆使案註銷僅判令該四戸照常付租限一禮拜向原告商辦照此判斷自問並無不合各商民並非案内之人乃均以未能满意羣起喧囂擾及貴會揆各商民之意似欲鄙人硬判原告减租再行付租而後快試問各商民設身處地能下此堂斷否當今預備立憲人民程度日高與外人相處尤宜自範於法律之中　不爲外人所輕視况鄙入高坐堂皇身爲堂堂大國之官吏尤不敢以不合法律之言爲外人所訕誚鄙人據理辦公旣不敢徇外人非禮之請以屈抑華人亦不敢徇華人過情之求以騰誚外人公道猶存自有定論知我罪我只得聴之用敢專函奉致敬希執事向各商民婉言勸導並將此函抄錄分送各業經董如有不合儘可指示鄙人從善如流虚衷以待倘有良策善法不可利民生上不傷國體者鄙人將韾香禱祀以求之矣 
[續誌縣署押犯之訛詐]  
　　本縣自新所寄押監犯周春山等向禁卒邢壽即邢瑞生籍端索詐已紀前報茲爲田大令得悉立提滋擾各犯至案並傳同邢壽質訊邢供是日陳五等購買牛肉進内煮食小的向之斥阻詎被伊等挾嫌借端訛詐是實訊之周春山杜阿毛陳五王錦堂陳阿四潘其祥等各犯均供詞支吾一味求恩大令以該犯等在押購買牛肉必須用刀切碎方可煮食然押所中豈容擕藏刀具勒令各犯將刀繳案再行核辦惟購買牛肉係陳阿四起意實爲禍首着責二百板一併分别還押 
[又有妨礙園景之圍墻]  
　　邑廟豫園内荳業公所之三穗堂（卽較斛廰）前面近忽圍有竹笆興築圍墻園内商家古雲閣等以昔年桂花廳前面亦曾有人欲砌圍墻經地方紳商公禀縣署以桂花廳與較斛廳遙遙相對如築圍墻阻隔實屬妨碍園景即由前上海縣黄愛棠大令勒碑禁阻在案此次三穗堂興築圍墻同一阻碍爰特公禀道縣及城自治公所請爲阻止茲奉滬道劉襄孫觀察批云來禀并碑文均悉朝園公地豈能任意蓋造房屋旣有禁令在先仰上海縣會同總工程局核明禁阻具復碑文並發 
[地保呑匿房捐]  
　　西門外十圖地保戴瀛洲積欠經收房捐洋一百餘元迭經房捐局委員傳喚未到及函請西區催傳仍置不睬昨由該局員函請上海縣田大令飭差提案押令措交 
[城内]  
　　拐匿婦女浦東牛皮廠工人薛錦祥前在　署控告楊阿本等將伊妻薛車氏誘拐藏匿茲奉縣令准詞提到楊阿本等由帮審承明府訊據供稱薛錦祥前將伊妻高氏交托小的代薦生意由小的領至薦頭陳李氏家轉薦至某公館帮傭豈知領去之後該荐頭不肯指出是何公館及向追問忽稱逃走求鑒詰之陳李氏供楊阿本前　薛妻高氏來租房屋同住因楊曾在租界屢次犯事驅逐也境有案不敢收留楊仍領同高氏而去並無代荐帮　之事判分别收押限交薛高氏到案再行訊究如延血比　　查禁酗酒○一路巡警分局昨出牌示云照得酗酒滋事有違警章城内各處每有貪飲之徒在城外飲　深夜入城治途胡閙歷經本分局區設法保護扶送回家其不服禁止者並拘解處罰有案現在時届冬防此種醉閙之人近復屢見不鮮若不嚴加查禁不足以保治安而肅警政除飭各長士隨時查禁外爲此示仰諸色人等知悉自後如有前项酗酒之人在途胡閙者定即拘解從嚴處罰不貸其各凛遵 
　　道批二則○張文利禀批此案業經前道飭據縣詳批准銷案並據朱春華等以爾等去秋曾經湼列伊等之名在縣朦控加盖店戵禀縣批准摘除茲又被揑列聲請摘釋前來亦經批不在案乃爾等仍復來轅朦瀆殊屬刁健特斥中盛恆禀批仰王倅嘉熙持禀前赴商會查對正元帳簿是否相符刻日禀復毋稍片延原禀並發仍繳　　官事○奏派　勘雲南鐵路事宜指分江西補用道郵傳部郎中賀良橒昨日到道拜會儘先補用都司陳星平提舉銜雲南分缺先用州判景其湘留日高等工業學堂學員張華均到道禀見施粥廠委員候補主簿彭志擈到道禀謝奉委兼查沿海保甲差 
[南市]  
　　協拿盜黨○浦東高橋鎭某米店被盜行刦會誌前報刻由該處二路二區巡詈分局汪副巡官查知是築盜黨陸大頭寶王朝和兩名現匿南市萬衆馬頭浦江船上昨特派差持函至總工程局請爲協提局中准即派探同往查緝　　添招馬巡○本邑西區轄境居戸繁密每届冬令由區選減馬　數名通宵巡緝以免匪徒駐足茲又由區長禀請警務長擬再添招馬巡以資巡密　　拔還米價○城内裕通米店執事姜起善昨將南洋中學庖丁蔡旧仁扭至南區控追米洋四百十一元八角解由工程局訊明勸令原告减去三十一元命蔡折還三百八十元交保按月拔付一百元完案　　尙有同黨○寕波女子張阿英被匪　去金耳環由巡士追獲張阿福一名解由工程局訊不承認稱係同黨李阿三所爲判張戒責百五址下押兩禮拜候提同黨追贓究辦　　父債子還○船戸楊永潮在日曾於光緖二十四年倩沈立興蒲包店主沈某代向顧姓借洋一百元刻因楊沈先後病故久置不理前日沈妻徐比至一程局控告楊之姘婦大引弟借欵不還昨經湯裁判訊知前情面諭此欵應向楊子追討一併斥退 
[閘北]  
　　拐匪狡頼○著名拐匪汪易士與妻俞氏及老嫗陳楊氏串拐陳玉亭之子被陳在法界永妥客棧内當塲尋見汪等復將伊子藏匿房内不予領回陳即鳴捕拘入捕房解由法廨移歸四路分局訊究因該匪推諉不認押候再行嚴訊　　是否圖賣○蘇省督練公所聽差王裕標串同陳義隆誘　繅絲女工李張氏來滬匿居閘北由二房東王陳氏投局控告一案昨經黄正巡官分别研訊張氏供與王姘識此次被陳唆使誘至上海串同著名　棍蔡兆華欲將婦人變賣質之王祇認姘識不認圖賣陳更一味推諉判氏發棲流所留養陳責四百　與王一併還押候補提同黨再訊　　工人行竊○棲流公所日昨函禀四路分局稱該公所工藝塲織布工人朱根寶行竊洋紗四包賣於永順里宋君賢所開之織布廠内請爲究辦即經黄正巡官將宋提案研訊一過判押候補提收贓之宋君賢再究　　各有不合○陳張氏前日失竊衣物疑係同居老嫗汪朱氏所竊口角扭毆昨由禾氏偕子汪元慶至四路分局禀控張氏誣竊行兇當經黄　官傳訊張氏供並未誣竊且波朱氏母子兇毆　官以兩造各有不合一併斥釋 
[英租界]  
　　串賣女子○揚州婦人李朱氏與夫李阿二串同王阿四將氏之堂妹　小彩子誘帶來滬賣入福臨里鴇婦蔡王氏雉妓院内爲娼被老閘捕房查悉派探將李朱氏等一併查　呼解公堂訊實判李朱氏押女所一年李阿二押西牢半年王阿四押兩月朱小彩子暫留濟良所候函致江都縣移傳其兄朱小灣子到廨具領蔡鴇斥退　　賣良爲娼○江北婦人卞陳氏控何胡氏 
 
 

Page 20

 
 
誘拐十七歲女兒卞阿三賣入福建路一百七十四號妓院内爲娼由捕將胡氏與女一併拘解公堂訊實判何胡氏押女的三月女交陳氏領加申以陳氏乏資回家賞給川資洋兩元速回原籍　　惡鴇肆虐○鴇婦梅陳氏在寳和里開設雉妓院於今年四月間出洋三百元收賣嘉興女子王阿三爲娼因女不善逢迎時常凌虐茲被捕房查悉將梅鴇與王妓分别拘押昨解公堂訊實判梅鴇押女所三月王妓發濟良所照章擇配　　拐販小孩○崇明婦人劉祝氏近由原籍拐帶七歲男陔湯對郎及幼孩兩口來滬寄匿貴州路永平安里著名水販王阿法之姘婦施朱氏家希圖販賣　包探米子藩查獲昨解公堂請究據祝氏供湯孩係是内姪其餘兩孩並非由婦人帶來訊之王與朱氏供詞含糊判湯孩暫留棲流所餘人人别押候查明再核 
　　女子迷路○女子害金林又名桂英因不辨路徑由　帶入捕房轉送公廨盤詰女俱年十五歲常州人母在新閘小菜場附近某姓家帮傭判暫留幼女所候查傳其母到案於禮拜五再行訊核 
　　電車傷人○廣東路王仁成裁縫店學徒李金生昨在門首　三十號電車撞倒跌傷頭額由捕查見車送捕房轉送仁濟醫院醫治 
　　車夫冒險○包車夫李阿三在南京路電車軌道上拖車疾行印捕向阻不服當被拘入捕房昨解公堂訙究中西官以其不知危險判押兩禮拜以儆　　追還布疋○朱樹記控朱福堂劉玉如串騙布疋質洋八十元昨由美捕　將被告兩人拘解公堂訊明兩朱係同胞弟兄姑寛判朱福堂與劉各押兩禮拜布給原告領回所繳當本洋八十元暫存捕房候核 
　　私收帳洋○吉祥和控李明春私收帳洋一千零四十六元五角昨由包探將李拘送公堂請爲訊究讞員以事關錢債著歸晚堂訊核如訊有欺騙情事仍歸早堂訊究又源記公司控葛樹屏私收帳洋十五元昨經公堂訊明判葛押兩禮拜並着繳洋十五元　　賠償損失○英美工部局控孫廣泰竊取電燈公司電汽等情昨經公堂傳訊孫不到案由其外甥劉阿玉上堂代質判賠原告損失費銀二十兩將劉開釋　　巡丁獲賊○長江積竊五寳卿陳春生李華卿何德仁劉阿二等在虹口提督輪船上圖竊搭客行李被碼頭巡丁查　拘入水巡捕房昨解公堂訊明判李何劉三人併送上海縣各押十天王陳二人押候查明前案再行究辦 
　　膽大妄爲○過犯楊寳甫於上禮拜六在公堂上摸竊觀審人李子卿銅元一百枚當被拘住帶至捕房昨晨解廨訊究中西官以楊膽敢在公堂上施其伎俩實屬不法判押西牢半年期满再行　逐出境 
[美租界]  
　　縣令驗屍甬人楊根華向爲小輪船夫前日因病倒斃於吳淞路由捕房將屍車入驗屍所並飭地保報請上海縣田大令於傍晚時蒞所驗明委係病死即着屍屬具結備棺收殮免予發封 
　　剥衣抵欠○張　二昨至捕房訴稱因欠李陳氏借洋一元被氏紏人剥去衣服二件請爲查究捕頭准之 
　　房屋啓封○西華得路七百八十號俞裕發家前因欠租經公堂發封在案茲悉俞已將租如數繳清昨由房主禀准廨員啓封　　賭棍行兇○陳士照昨至捕房報稱小的家有餘屋出租今日忽有賭棍十餘人前來租借小的允遂被逞兇捕頭允候查辦　　因何起釁○住居海寗路之許趙氏昨至捕房報稱兒子桂良被隣婦某氏毆傷頭面捕頭諭氏自赴公堂控訴 
[法租界]  
　　勿冉延宕○某法商投廨控稱前由黄世明代周德順將田單扺去銀三千五百兩到期催贖祇還一千兩尙有二千五百兩一昧延約請爲究追當經中西官傅訊判限兩禮拜理清如延將田變賣抵償　　通同作獘○顏料店夥徐新才因向事趙某私竊店中顏料數　斤被華界警局拘住徐即胃頂店主方華林之名朦請開釋迨方知悉趙已逃避無蹤故將徐送捕解廨判令交保著交趙某到案訊辦 
　　欠租不理○魏同源控房客柴陳氏欠租一百十元屢索不甘經公堂訊判交保料理在案詎氏並不覔保挺押不理昨復提訊氏稱無力遵付判氏交探帶出先交洋二十元其餘另立筆據分期拔付如無現洋令覔人洋亚保具結呈該 
　人贓並獲○王金法在南市竊取一牛皮數張携至法界消　被探擴見拘入捕房昨解公廨訊究判送工程局歸案訊核 
　　串竊行李○趙逹春王阿福在金利源碼頭串竊花子明行李什物當被拘往送捕解廨訊實判各枷一月王押半年趙押四月期满逐出租界 
海上閒談 
[學界中之蠧物]  
　　學風之良否。全視教員品性之美惡爲轉移故主持校務者於教員科學程度。固當求其合格而於教員品行尤當求其純良高潔者。以爲學生標準若爲女學教員。則當愼之尤愼。近來滬上各教員。每有視花柳塲中爲星期日一種專門功課者。且有行跡。詭異。而爲人發覺其秘密所者。此種教員。實爲學椊之汚點。尙何情面之可徇而。任其厠足於學界中耶。 
　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[治疫新法]  
　十餘年來亞洲沿岸核疫爲厲死人相望年復一年醫者幾窮於術香港受其禍可謂烈矣而尤以英屬印度爲甚十年之内死於疫者數百萬英政府大憂之爰於一千九百零四年特委醫官數人專研究核疫之所由生與夫傳染之所以然旁及於核疫種種之事實一千九百零七年歲末委員等出其心得編爲報告呈諸政府細核所據廣有奇效查核疫死人之由乃因有一種微菌入於血液之内化生極速血受其毒遂致人於死至微菌之年從來則又由於染疫之鼠凡地方有疫症發見必有鼠子死於疫者爲之先導從未有由人而起者查鼠子之身有小虱附之而生惟無疫之時其虱尙少若當疫氣盛行之際虱數頓增平均計之每鼠約有虱三十至於染疫之鼠其虱尤多較諸無病之鼠約多三倍鼠旣染疫血液中含有微細毒菌鼠虱全以吸食鼠血爲生活故病鼠身上之虱一時皆染其毒每虱腹中满貯微菌之血疫鼠旣死鼠虱棄之紛紛跳襲别鼠之身别鼠受其嘬即亦染疫如無别鼠在前小虱飢極轉而襲人人受其嘬遂從此而受其傳染查鼠虱嘬人之法每於吸血之後即由腹中吐其毒汁塗於所吸之處毒汁内含有疫鼠之微菌由此而入於人身血肉有如種洋痘者先刮破其人之皮而後塗之以痘漿者然是故鼠疫之傳於人類者鼠虱實其媒介也惟鼠虱之生活本惟鼠血是賴非受飢三日之後不顧寄食於人身蓋人血實不宜於鼠虱之養生料也據言鼠虱吸鼠血者壽命可得四十一日不得已而吸人血者壽命僅二十七日而已鼠虱育卵每擇乾燥陰暗之處故陰暗之室鼠虱多於光朗之房三倍水塵糠粃之間鼠子巢穴之地尤其所好每次育卵五顆化生之道略如蠶蟲卵生七日而成蟲再經七日而成繭又七日有物穿繭而出是爲鼠虱虱初出卽能吸血不食五日則死鼠子生時鼠虱僅伏其身上未嘗稍離及鼠子死其體初冷即棄之去毒菌能生存鼠虱腹内者十四天過此以往不復有傅染之力如天氣酷𤍽寒署表至八十五度其毒祗能存七天耳又寒署表至八十五度則鼠虱少育卵即有虱卵亦少發生故疫症盛行之際鼠虱必蕃及寒署表漸高而疫症亦漸减至寒署表過八十五度如香港七八月之間而此症爲之滅絶即其證矣是以謂人與鼠染疫多寡之數適與鼠虱多寡之數同其消長鼠虱　者疫症多鼠虱少者疫症少若夫鼠子之生活亦可得而詳焉尋常鼠子約分二種一爲渠鼠一爲屋鼠渠鼠善窟穴又能猱升屋鼠善猱升又能於敝垣木板間洞而爲穴惟以求食於屋内之故因作巢穴於屋内其隠伏處大抵在屋内平常見聞不及之地如天花板之上樓梯底板之間又如棄物堆内箱籠櫃桶柴草堆積等處皆是也又鼠子愛粒食故藏身於榖倉米棧厨房食櫃等地爲尤多委員等曾以種種牲畜之虱徧爲試驗能傳染核疫者惟鼠虱一種即人身各類之虱亦無傳染此症之性又曾又鼠豕猴三物細加試騐因知核疫之傳染不由天氣不由食品如置諸鼠虱不能到之地則無病之鼠雖與疫鼠同處亦得安然無事又以核疫微菌雜於食料之内牲畜食之無害甚至以疫鼠之糞溺飼畜亦無傳染之症又查得人染核疫症之發現當在受毒第五天發現後三天半乃死共計八天半前言鼠死後虱無從得令忍飢三天而後嘬人人之染疫即由鼠虱之所嘬以此三天合前八天半計之是爲十一天半故人当疫至死之日必其所居之地十一日半之前有染疫之鼠死其中也人雖染疫不能由人傳人有時似亦有之者則由往來人之身上或衣服箱籠之中藏有受毒之虱輾轉攜帶使異地之人亦受其虱嘬傳毒之禍耳染疫之家每常不過一人此非人不能傳人之證乎間亦有一屋之内數人同死於疫者然病發至死必彼此略有同時蓋受毒之道同出於一死鼠故也夫旣知核疫田鼠而生　鼠虱而傳染於人則不可不求滅鼠子之道以絶此大患其道如下家居者宜令室内通闢窗戸大開使空氣日光得流暢其内又宜洗潔室内之牆壁地板母令室内有不能施行𥃔濯之處細罅小洞塞以灰土地面塡以英坭使鼠子無從窟穴不常用之衣物時加振拭箱籠木器柴房草堆以至笥橱木桌之櫃桶亦宜頻加翻閱而後鼠子乃無藏匿之所不特可以驅鼠且令事物乾潔去其塵垢穢物鼠虱旣無從育卵之地虱蟲乂無處作繭又鼠子性最靈警善能偵知食物所在故凡有食物宜妥愼收藏於鼠子不能及之處又宜兼用捕鼠之法或以雀膠塗板上以𥻿之或以鐵籠鐵夾以陷之亦有用毒藥置食物中以殺之者惟用此法者宜愼勿使小童家畜誤食之最妙莫如畜貓貓能捕鼠固矣而鼠又每畏其威因而遠颺且畜貓又非難事一家畜一猫一家免鼠疫之中人家家畜貓鼠疫可從茲盡絶不亦善乎若治鼠虱之法亦宜講求凡捕得鼠子宜送醫生考驗果鼠已染疫則捕鼠之屋必有核染中人之患宜將家内什物牆壁地面用鹼開水或以帕刺芬（卽火水油）透爲洗潔之則鼠虱可以盡死如屋内有死鼠宜先謀殺盡由其身跳出之虱故捕鼠之法又以雀膠鐵籠爲妙蓋生擒鼠子則鼠虱不去旣免遺地方之害醫生又可以考驗其虱也家有染疫之人宜將其人之什物衣服等等加意洗濯以免毒虱之或嘬同居之人探視染疫之人不宜裸身赤足使毒虱無由求食回家宜急易新衣置脫不之衣於水内或燃火其下力振其衣於火上則毒虱必死庶免轉襲他人殺虱之法尙有一簡捷之道鼠虱旣五日不食則饑死如將有鼠虱之衣物嚴鎖衣箱之内五日後而後啟之則鼠虱亦必盡死總而言之鼠子不到之地即核疫不生之地凡欲免此核疫大禍者果能注意於滅鼠之法則思過半矣嗟我同人幸篤行之 
小說 
[義俠小說盜俠（十六）]  
　　第三章 
至於明日格蘭那極之堡中人聲大閧廳事之陳設至麗壁衣皆以東方異錦爲之地衣厚幾及尺壁懸羅馬古畫至夥格蘭那極之屬皆奔走相告主人今日娶婦矣所娶者乃爲撒克遜之妇郎厨中盛饌山積庖丁乃大忙至於手足無暇格蘭那極衣結婚之禮服盛服照眼往來蹀𨇾於書 
 
 

Page 27

 
 
室之中。足無停趾。室中有三數之親戚及門下之走狗。咸笑面以向格蘭那極接手爲賀。狀至甜蜜。且作諛語以媚此堡中之主人。格蘭那極者。身爲大將。狠屬無倫殺人不知其數。目光未嘗少瞬。即至臨戰之頃。刀鏃如林心。中亦未嘗一動。獨至今日與麗榴結婚。心房躍動不止肺葉相撃有聲幾。於無所措置其肢體此。時之格。蘭那極。心亦自詫自念吾。生平心志 
之。堅固乃如石城。卽遇悲慘驚悸之事。亦絶不一動今胡以。心蕩至。於如是蓋格蘭那極者。殘忍驕暴。無復人理其初得麗榴之頃。非欲與之結婚特充其威燄所至。必欲待之而後快度旣得之後亦不。過視之。爲多倫一輩人。眷戀未久即立移其愛於他人之。身漠然不顧。乃見此柔弱之女郎力抗其驕岸然無懼且。竭力詈已以求死。出語朗。然無復怯懦之熊。綜格蘭那極生平凌踐之女子。　不下十餘輩。乃從未見有。如麗榴之激。烈倔强萬。死不懾者雖。以絶無天良之格蘭那極亦大動其愛敬。之忱心醉風儀於無極自念吾得婦。必如此人。於願乃足。格蘭那極思至此。乃委宛聽麗榴之言釋出康。吉討克且立與麗。榴議婚麗榴。自計苟不允其婚約者必以强力。制我生死。莫得計將留此一身。以特康吉討克之拯。於義始當不得已佯允其结婚之議期於明日以教士教至堡中成禮天。下之事。惟至誠可以格及。禽獸以麗榴之風。操凛然遂。亦感及於禽獸之。格蘭那極恂恂然不敢縱其悍虐之威稜。可謂奇恣已極。國外新聞 
[美國艦遊歷歐洲]  
　　初二日倫敦電云美國游歐艦隊士官已 
在英國茄愛爾特廳受市民宴待禮節頗盛同日栢林電云美國游歐艦隊將於下月駛抵德國基爾口岸 
[意政府注意遠東利益]  
　　初二日栢林電云意大利外務部大臣聲稱意大利對於遠東意國經濟利益並未怠懈如籌辦定期輪船事務建設領事署遴派商務隨員皆爲政府新政且現正竭力發逹天津意大利租界云 
[荷大臣宣布疆防問題]  
　　初二日栢林電云荷蘭外務部大臣近在議院宣荷蘭疆防問題未嘗受外人之干涉 
[英國選舉事宜續聞]  
　　初三日倫敦電云貝爾福君在格里姆斯排愛演說謂政府聽命於外欵津貼之某黨力防政變之舉該黨要求頒諭施行内國治制此制並未就商國民今欲脫此不堪之時局惟有取决於民之法耳初二日倫敦電云貝爾福君在格里姆斯排愛演說謂改革稅則已列入聯合黨政綱最前之部今與鄰郡合力籌畫將使國家成爲極大之商團而與吾人商業之勁敵互相爭持云初三日倫敦電云西北孟哲斯脫宣倡改革稅則之勞君己爲前任議員開姆浦君戰敗（以上譯字林報） 
[美國借欵公司之宣言]  
　　初二日紐約電云美國借欵公司即與斯屈萊脫君交接者）不認該借欵已受排擠之危彼等且不願承認北京消自謂該欵己由各國公借 
[美國軒輊中日移民]  
　　初二日紐約電云舊金山移民醫官由中國移民耳内取出之血查出含有蟲類種子派員四出查驗華人回美員並不查驗日本移民故己倡議抵制美貨 
[巴拉瑪運河防務之反對者]  
　　初一日紐約電云巴拉瑪委員現均反對塔孚脫總統之政見彼等將報告國會陳明無庸併呑或擴張巴拉瑪運河區域亦無庸興築砲台該運河區域　作爲中立之地云 
[美國民政黨得手之結果]  
　　初二日紐約電云塔孚脫總統已將分部預算減少美金洋二十五兆圓總統政國會之公牘業已繕就聞其内容主張修訂稅則竭力節用云 
[德太子定期行抵青島]  
　　初三日柏林電云德國皇太子茲定於西四月四號行抵青島色留五日並擬往游勞山赴北京時擬順道過濟南府一游 
[土爾其之内外政策]  
　　初四日倫敦電云據君士坦電稱國會之反對黨（内有信奉回教者有非回教者）痛詆政府内國政策議員土菲克里柴謂照此情形將成暴虐之治初三日柏林電云土爾其内閣總理大臣近在國會宣稱土政府對於三國聯盟均以維持友愛邦交爲宗旨現土政府與羅馬尼布爾茄里亞及西維亞之邦交亦均和好希臘可爲土之佳友居留島問題並不關及希臘之政局波斯邊圉現雖大難整理惟他國並不防備土爾取波斯領土 
[英國選舉結果之異詞]  
　　初三日倫敦電云目下各黨獲選者計聯合黨五十八名自由黨四十五名工黨六名匣民黨五名又電云聯合黨六十二名自由黨五十一名工黨七名國民黨五名初四日倫敦電云聯合黨並未如預料之得手如能維持七之與四之得數則其結果將使政府受困云（以上譯之匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
