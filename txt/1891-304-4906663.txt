# 1891 - 304 - 4906663

 

Page 1

 
 
[二百七十九號畫報告白] [  點石齋啓]  
　　鄧州刺史蒯公雨人風塵中之良吏也𦲷任三年政聲卓著本年雨暘時若四境田畝始則麥秀雙歧繼則禾呈六穗鄉父老聚而言曰是豐年之佳兆也非蒯公之德不至此遂競取以献他若江湖之妙技神打之笑談同轉有放蛇之仁羽士乏驅崇之術成禱鬼而賭勝或因夢而名成及滬北虹口沿河所泊划船有某甲醉歸誤宿鄰船一宵直至天明始知殊可笑也其餘所附山水人物各册頁並輿地圖等准於初六日出售此佈 
[新科順天江南江西浙江闈墨出售] [  申報館啓]  
　　制藝雖小道然理法必準諸先民花樣必宗乎時尚率爾操觚者斷不能工本舘每逢大比之年卽將直省闈墨排印問世　欲爲揣摩風氣者導以先路也本科順天江南江西浙江等省闈墨類多炳炳琅琅之作亟付手民冠以主司同考官姓名爵里新貴題名全錄後附試帖如干首每本碼洋七分有欲觀絶時眉樣者本埠請至三馬路申昌書室及掃葉山房外埠卽向申昌及賣報人購取可也此佈 
[獵虎者言]  
　　有以獵爲生者贏縢履蹻張弓挾矢時出没於深山峻嶺間獲麋豕鹿獐無虚日每當月黑風高之際往來於長林豐草之間右握彈左執弓兎起於前舉手引之應絃而没未嘗不顧盼自雄也一日其鄉之人忽喧傳山中有虎一鳴而百獸潛藏怒吼而風生山谷懦夫言之而心驚壯士聞之而變色苟任其蟠踞滋生勢必將擾及夫牲畜獵者慨然曰此余之貴也挽强命中素所自期負此絶技會當逢時旣遇此勍敵義何敢辭滅此朝食非我其誰於是持其器械謝絶衆人奮然獨往直尋虎穴勢若馮婦之素善摶虎者不意腥風過處草木怒號股不寒而自栗心不戰而自摇昔之激昻自負者至此而銳氣頓消力難前進捷足而逃鄉之人笑之曰子何昔之勇而今之怯也獵者曰子以我爲怯者耶世之怯於我者正多子不之責而以我爲怯子行見之偏也地方之事本有官斯土者爲之主有擾害地方者無論爲人爲物官其地者何一不當驅除昔者益焚山澤而禽獸逃匿周公相武王驅虎豹犀象於誅紂伐奄之後他如周府君爲民除害南山之白額虎實斃其手韓文公驅鱷魚於潮陽姚元之捕蝗蝻於近畿古昔聖賢見有害於地方者除之不遺餘力豈爭一時勇怯之名亦不過自盡其責耳而今之服官者類多催科有政撫字無心民間有疾苦不啻秦人視越人之肥瘠漠然無所休戚於其心姑無論談虎色變斷不敢如某之奮身入山卽使民間有小患而官亦且不識不知不聞不見夫小竊繁興穿窬胠篋民之受其害者畏之不啻如虎所望爲官長者爲之設法驅除俾閭閻得以高枕而臥而例示高張緝捕四出無非虚文毫無實用問有能躡其蹤跡密拿嚴懲者乎無有也又有地痞土棍擾累良民民之遭其累者莫不痛心疾首此所謂虎而冠者彼其眈眈逐逐擇肥而噬視平民如魚肉所望良有司爲之除暴安良消其隱患乃高坐堂皇者似聾似啞一任若輩之咆哮於境内而若爲弗知也者問有能嚴辦土棍保衛地方者乎又有衙署差役下鄉擾民狐假虎威肆其牙爪此輩與地痞土棍往往鈎連串合不啻虎之傅翼民間之被其詐擾者無所控告所望於父母官爲之箝制庶狼差虎役不至張牙舞爪乃官其地者南面高坐如傀儡然不但潛假其威而且明示之勢從此鄉民之被害無已時問有能重懲蠧差嚴辦惡役者乎又如地方有貽害之事如土媀烟館賭塲等類皆是爲民之害則皆與虎一類第此等虎患官一舉手立卽殄除非若履虎尾之防其咥人也然而此等弊俗各處皆有各處皆未能禁止止不知官其地者所管何事夫以上各害爲暴雖不虎若而受其害者則其苛實過於虎而有其責者尚且不問不聞以相安於無事之天其與我不能摶虎其得失未識何如且獵者之於虎譬猶官之於盜捕盜者當未遇盜之時揚威於鄉僻之區爲大言以欺庸俗未嘗不自負其能謂盜必不能逃我掌握此亦如我之慨然自詡也及聞有宼警則各備器械峙糗糧一開而前誓與盜一决勝負此時外强者雖已不免中餒然旁觀之人信其平日之聲勢觀其當下之神情孰勝孰負何敢預决此亦如我之持械入山誓尋虎穴也而聞風而懼未遇宼而先逃今昔之勇怯頓殊平日之大言俱歛若是者往往然也其與我之懼虎何異乎不此之責而責我子何見之偏也問者無以應知曰子聞之曰此亦滑稽之流也雖玩世亦足以警世爰筆而存之 
[本館接奉電音]  
　　昨由京友電傳上諭二道敬謹譯登○十月初四日奉硃筆這辰字圍着晉祺監射廖壽恒較射宿字圍着恩承監射徐樹銘較射列字圍着嵩甲監射胡聘之較射張字圍着惪銘監射李鴻逵較射欽此同日奉硃筆這武塲監試辰字圍着秀林去宿字圍着謝廷銓未列字圍着桂斌去張字圍着吳奎光去欽此 
[燕市歌聲]  
　　奉旨交拿之中西鋪皂頭梁九前經聞信遠颺由副指揮酈君呈報到城兹聞兩城憲暫將酈君撤任令中東吏目邱君署理中西事務所有中東事務擬令揀發中城吏目柴君文淸署理又聞梁九兊補皂頭之底保中西房書宋小坡業奉城憲諭押收班房其引帶梁九充補皂頭之中西二鋪捕頭大張前限十日緝獲梁九今限期已滿尚未緝獲想法令森嚴必不能從寛辦理也○龜子李開甲喝衆毆責黄某斃命一事已登前報兹悉正指揮蘇君於九月十六日帶領仵作前往檢騐復於十九日會同南北二城正指揮覆騐以昭愼重又聞正指揮蘇君於十六日檢騐屍身時當有通州人郭姓名彝者投案訴稱係死者之姨兄死者父母早已去世未幾忽有死者之父母投案蘇君飭役拘提郭彝當堂對質據男婦二人云並無姨親更不識郭彝爲何如人蘇君飭將郭彝卽收聽候帶城審訊或謂郭彝乃李開甲一黨冐認屍親投案預備說和地步也未知然否俟訊供後再錄○寓居五老胡同陳某與東茶食胡同豐盛糧食店交易有年日前陳携銀票一張往換錢鈔掌櫃某甲接閱之卜言係僞物可卽更換否則先將錢鈔携去改日再付銀票陳言物贋不贋請試用之牛謂明知係贋鼎何試用爲陳固執不已遂致大費唇舌經人勸解而散翌日甲念與陳數年交易未可一旦忘却因令學徒登陳某之門負荆請罪陳餘怒未息向學徒斥駡不已學徒亦以不遜語答之陳遂鳴令多人各持木械飽毆一頓徧體傷痕竟於次日身死由本地甲而等獲陳某解收南正衙署正指揮某君卽日帶領仵作前往檢騐塡寫屍格禀詳城憲以待城期帶城審訊○陳某者卜居蔴線胡同前因其母病殁擇於九月十九日發引是日雇用枝夫十六人舁之檳前用白牌兩對紅牌四對執事旗旛傘扇鼓吹等行至魏染胡同遇北吏衙署溼役查悉白牌上黏貼文武坊汛告示確是假物因卽阻攔棺槓扯搜陳某至署候審執紼之親友等苦求不已並稱陳庸愚 
 
 

Page 2

 
 
無知懇諸公多行方便差役遂將白牌兩對奪下而將陳某釋放使得從事窀穸若陳某者可謂無知妄作矣 
[地震詳述]  
　　昨日長崎訪事人函稱接大坂急報二十八號午前六點鐘三十八分十五杪地大震或輕或重直至十點鐘告止當地高崎書記官鈴本叅事官憲兵各警察郡區吏悉出巡騐看但見倒屋甚多其受災最重者爲浪華紡績會社第二工塲屋倒之下壓死十七人重傷二十六人輕傷一百餘人义巖崎新田纎布會社工塲崩死傷共十五人又泉州紡績會社工塲崩死傷十三名又三軒家村大坂紡績會社工塲破壞一部幸人無死傷此外北新地新建之靜觀樓及安治川橋之南大和田村眞宗寺之本堂俱被震倒並壓死牛一頭廿九號午前大坂來電昨日地震時所有本地以東名古屋靜岡岐阜滋賀神户皆震名古屋適當其中被災尤劇三十號夜八點鐘又來電云美濃國大垣市爲地震發火人不及救聽其全燒死傷無數按大垣係舊大垣藩所居計有一萬九千八百人口户凡五千家义報岐阜市震倒近傍郡村人家共五千餘户死傷不少按岐阜市有岐阜縣廳計有二萬八千人口户凡七千又名古屋震倒民居數千家頓時失火烟焰蔽天地全市悉付一炬其慘怛之狀筆難盡述按名古屋係愛知縣地有縣廳及第三師團駐此計人口十六萬五千五百凡四萬餘户自古以名城稱今罹此災殊令聞者酸鼻二十九號午後六點鐘愛知縣調查縣下被害人數計郡市死者千七百五十人負傷者四百九十二人倒屋二千六百四十二户此外尚在調查未詳又報大垣市中僅留五町餘悉燒燬掘出屍骸不止千百具又木曾川近傍玉井地裂長二十餘丁泥水上噴高數丈尾張地方於廿八號之夜震尤劇死者千餘人負傷二千餘人倒屋九千餘户至次日震猶未定人心惶惶苦無逃避之法現在總理大臣松方伯爵於三十一號午前十一點鐘出赴被灾地方巡視將來奏聞後必有以撫恤也又長崎好善之家及新開社亦各起義募捐解往賑濟又據日商接有電音云共計死者六千五百名傷者九千名壞屋七萬五千户半倒一萬二千户是眞非常之災也 
[補述訊案情形]  
　　日人毆斃沈關福業經在崎定案已據電信錄報惟訊案情形尚未叙及昨由長崎訪事人信稱上月廿八號奈良由公司船押送到崎裁判官卽照會訂於三十號會審是日理事張子豫司馬偕劉子貞譯官於午前十點鐘到裁判所有頃卽開堂審斷裁判官爲秋山源三判事　鳥山虎也太及大石健太郎檢查官爲檢事正一瀨勇三郎被告福原尾本雇辨護人小川寅六丸兼通二人伸辨審時秋山裁判長依例問被告出身職業年歲等然後檢察官一瀨檢事正起訴將上海豫審終結書朗述一通問符否被告福原乃供如何啓釁如何打架等情次問尾本供與福原大同小異問畢已鐘鳴十二下退堂午後一點鐘再訊至五點鐘復退訂翼日覆訊三十一號午前十點鐘訊時被告均由辨護人代言訊至末檢察官與辨護人辨論適當定罪之條多時二辨護人竟欲依刑法不論罪條請定旋卽退堂此案旣經公訊終結裁判官定於十一月二號定罪卽日前電信相傳之大略云 
[甘棠遺愛]  
　　福建藩司劉景韓方伯性好古工書能詩蒞閩以來能整躬率屬知閩中官塲擁擠閒曹聽鼓貧不聊生因籌欵生息凡地方鹽務人員之無差委者俱准月考以文字之優劣爲書膏奬之等差愷澤宏敷屬員靡不感頌又以都人士寒素者多復籌欵爲正誼鰲風各書院加添膏伙餘如勸葬育嬰敬節織布以及因利局諸善舉均撥巨欵力贊其成現方伯奉調浙藩業已交缷福藩篆於上月晦日出南關外搭輪起程城内文武咸至五里亭恭送紳士耆民製萬民衣傘執事匾額恭送憲轅是日碼頭上異常熱閙是誠何修而得此耶 
[閩事雜紀]  
　　福州近以寒煖失常致滋時疫南臺后洲水部金鐺等處漸被傳染一經發作無可救樂閩人夏秋間請瘟神巡遊并製紙龍舟一艘迎到津頭延道焚化俗稱爲出海意以爲瘟㾮可驅於境外也詎今仍如是於是好事者復舁神像出巡伐鼓摐金大聲呐喊俗呼爲迎當平日内南臺水部咸援例舉行每至夜闌異常譁閙是眞無謂之極也○閩俗於城隍神尤崇奉之年例十月朔日出巡城内初二日遍閱南臺一帶先五日開堂鋪排綵結凡民間男女有因父母妻子祈保延齡者許愿戴枷均到堂掛號屆期隨同接駕計不下數千百人故販夫之赶會者頗爲熱閙云○南臺地棍横行肆無忌憚非官府拿辦之不嚴實習俗使然也前日有黄學揚者與黄結結小有嫌隙學揚遂紏黨持械與結結爲難結結有子細妹素亦好勇鬥狠招集無賴百餘人大興問罪之師學揚聞風遠颺細妹卽將學揚之夥灣弟拿去毆辱一時保甲局委員姚子涵少尹聞報恐釀事端立督勇丁前往彈壓兩造棍黨始各鳥獸散少尹將黄結結拿獲帶回訊問黄供向學揚索欠不還反敢糾衆凶毆細妹並無搶拿灣弟情事官乃大加呵斥限令將凶械繳呈學揚細妹另差緝辦灣弟有無擄毆候查明照辦○南臺大橋下近因溪流甚急水勢漲高一漁艇泊在新橋厘卞之傍内有六七歲小孩失足落水打撈無着越五日始見浮起說者謂此處爲漁舟停泊之所小孩墮水無月無之然則斜風細雨之時彼爲父母者宜如何審愼哉○厘務向有折價攬征之弊南臺新橋局與洲頭局彼此以橋爲界尤易折攬兩局委員往往各不相能以致互相禀訐是當妥爲整頓否則非政體也 
[主考回京]  
　　江西正副主試於重陽日揭曉是午卽出闈駐節行臺嗣赴各當道拜謁主賓欵洽極盛一時副主試余太史誠格幼曾隨任江右故此日寅僚多有熟識者舊雨重逢尤增雀忭旋擇於二十六日起程正主試則由旱道晉京覆命副主試則請假兩月由水道回安徽原籍德曉峰中丞以下皆恭送至滕王閣馬頭寄請聖安而别水陸兵勇均排列全隊送行宦途最重是文衡此言洵不虚也 
[文旌將至]  
　　江西學憲盛宗師炳緯於九月初六日請訓已見邸抄兹江省已預備一切并雇官舫委員前往九江恭迎聞憲旌於梅開嶺上時當可行抵省城云 
[武闈紀聞]  
　　江西武鄉試近年分作五闈開考每闈復用二靶已極迅速倘遇天雨則先考步箭凡未中一矢及僅中一矢者皆毋庸騎射本屆德曉峯中丞札飭各武生投結赴考截至九月廿八日爲止併定於十月初三日開考或先考馬箭或先考步箭尚未定奪惟聞投結者多至五千餘人誰是干城之選不禁企予望之 
[臺北雜俎]  
　　日前藩署懸牌以署臺東直隸州宋司馬維釗接篆署恒春縣事期滿另委現署基隆同知林桐浦司馬元榮往署恒春縣篆而以黎司馬景嵩接署基隆同知篆務○九月十七日爲現署淡水縣孫蕚齋大令之太夫人七秩誕辰府城内各官先期製就壽屏壽對恭甲賀悃大令亦禀明撫藩兩憲預傳福建名班渡臺演戲想見樽開北海咸騰綺席之歡樂奏南山共祝金萱之壽方壼員嶠間又添一番盛事矣○臺北龜崙嶺一帶鐵路前經總辦黨幼雲刺史督率定海正副兩營勇丁訴夕從事畚鍤齊施刻已一律告竣車路直抵桃仔源地方嶺上添設票房一所火車分班來往朝夕無閒沈吉田中丞以此項工程告竣不易特命於九月廿九日督率文武員弁前往該處履勘工程是否完固如中丞者可謂實事求是矣○臺北所出硫磺奏請弛禁行銷各省分售所有浙豫兩省向委陳心源大令承辦數年以來頻著成效刻下大令乘輪來臺禀由臺磺總局詳奉護院批准將湖北一省併歸大令經理現已咨請湖北巡撫通飭所屬一體查照辦理云○前辦基隆配運局楊濟州大令因事撤差另委撫轅文案安荆璞大令炳耀前往接替又瞿泰生大令奉委辦理善後局文案○有某甲者臺北宜闌縣人手携靑蚨數百翼偶至府城購辦雜物行至大稻埕地方見多人叢集地下爲牧猪奴戲甲見獵心喜遂以袖中貲怍孤注不料喝雉未闌而飛蚨已渺正擬蹀𨇾而歸旁有一人曰　鑒爲勝兵家常事如因妙手空空僕願助一臂之力謹奉番佛一尊願先生育城借一甲以素未識荆不敢造次爲辭某曰此區區者何 
 
 

Page 3

 
 
足掛齒若必存流俗之見毋乃令孔方兄笑人甲乃受之重入迷龍陣中再戰再北再北再貸轉瞬間已負四元之多甲知不妙以爲三十六着走爲上着遂效白鴿之翻身舉步欲去其人曰茫茫世路何處尋君所輸之洋何如甲以囊空對其人曰請以腰間時辰表爲質甲至是始知中其奸計兩相爭執時有效魯仲連者從中排解勸甲於他處借洋兩元償還所欠事始得寢設局騙人名目不一世之閱歴未深者可不於出門時愼之又愼哉 
[金陵官報]  
　　九月二十九日通州直隸州黄承暄見辭正任淮揚道謝元福到交缷回理事同知文麟禀知署南捕通判裕恒丁父憂知縣葉元劉銷江北河運差回孟河營都司陸占魁奉示騐看守備王之臣辭赴滬巡檢盧麒忠奉委武闈差補昨日候補道羅廷玉見委署揚州府許寳書到貴池縣教諭萬國霖到送考來三十日統領銘武等營張景春統領新湘等營陳基湘均見由江陰來候補道王詩正由滬查沿江各砲臺回並謝委武闈校閱差江西湖口製騐安徽候補道潘汝杰奉撫憲委辦淮化牙釐揚州府河捕同知施培曾到華陽營遊擊陳福禮署大通右營都司楊毓魁借補大通後營守備彭小春由京引見回前署阜寗縣姚德鈞交缷回知縣陳鳳蔚蘇州來大通督銷候補道丁葆元宜荆厘務截取同知朱文熙均辭知縣陳守晸奉委武闈差葛培忠謝委武闈差大挑縣魏士鴻銷文闈差奉委武闈差十月初一日藩臺瑞巡道馮正任淮揚道謝元福支應局候補道吳炳祥統領老湘營王詩正候補道郭慶藩洋務局候選道曾丙熙中協王城守恊劉署揚州府許寳書新選江西瑞州府江毓昌辭赴江西同知錢錫麟李傳新禀知兼辦太平門保甲差均見婺源縣叚杏榛銷文闈内簾差卽辭同知司徒繹銷催提屠令劉令漕捐差通判許炳常叩謝河運保舉卽用縣高振聲葛祥熊謝委武闈差候補縣葉意琛邢毓馨接辦武闈差王治觀謝委接辦谷米局差方任淸銷府發審並到北十五叚保甲差葉元鋆辭赴鎭江通判劉秉銓銷北十五叚保甲差縣丞廖煥到由蘇分寍補昨日候補道鍾啓祥見藩轅牌示正任徐州府桂中行現已卓異引見繳照回省應卽飭回本任海門同知李春藻病故遺缺查有候補同知王賓堪以詳請奏補鹽城縣依勒通阿病故遺缺前以卽用縣劉本檍請補尚未奉部覆准旋據劉令呈報丁憂遺缺查有特旨卽用知縣方道濟請補初二日統領銘武春字等營張景春統領新湘等營陳基湘二位辭准補徐州道沈守謙城外保甲總局候補道羅廷玉統領老湘營王詩正軍裝火藥局蔡世保湖口製騐委辦淮北牙厘安徽候補道藩汝杰辭候補道朱潽知府劉式通同知王用龢通判黄澤森准補泗洲文瀚三位均辭揚州府河捕同知施培曾同知王庚年贛榆縣陳廷潞到新選如皋縣童秉厚正任宿遷縣黄金鉞知縣陳玉斌姚德鈞王治觀到谷米局差各位均見巡道馮禀知今日考吏治 
[查拿花會]  
　　花會害人久爲有生所共憤福建水師提督彭軍門前經從嚴拿辦雷厲風行花會絶跡者數年迨至去年若輩復糾合羽黨在嶼仔尾海澄交界山麓間開吊花會筒誘人賭押水師特派砲船在嶼仔尾巡緝乘間拘拿賭徒又遷至鼓浪嶼後靑浦地方近經提憲訪聞特派專汎弁兵前往查拿拘獲五人内有楚人某甲及某乙訊係無干卽行省釋其三人則須援律重辦以儆其餘 
[浙藩過滬]  
　　新簡浙江藩憲劉景韓方伯樹棠乘坐海琛輪船於前晚抵滬本埠官塲早派辦差家丁雇備大號官舫十餘艘在小東門外碼頭伺候方伯抵埠後當卽過船小泊一宵次日乘輿登岸向各衙門拜客聞方伯定於昨晚起行赴浙江新任云 
[五馬言旋]  
　　松江府恩詩農太守至浦左一帶勘視秋成此已列報兹悉太守與上海縣袁大令至白蓮涇等處勘視一週卽坐原舟用小火輪拖帶於前晚抵埠太守並不登岸卽在大碼頭左近停泊袁大令回署後立着值日差人等馳往照料太守旋於昨午乘舟回松矣 
[覓保理償]  
　　公興洋行探恒大洋貨號夥李惠元定買魚槍牌洋布延不付銀出貨請爲傳催一案訊理情形已登前報昨屆覆訊之期公興洋行西人同買辦投案申訴前情並稱恒大號已閉諒伊無力付銀出貨現已另售每疋虧銀四分總共虧銀四百餘兩請照數追償李惠元稱號主何梅軒央人向該洋行調停認償虧價銀一百四十兩尚未說妥若欲賠償四百餘兩實在無力何梅軒供與同並稱與公興行往來已久現在因虧本閉歇公興行亦應原諒公興西人稱此魚槍牌洋布係我代客經售曾言定祗准售與恒大一家不許售與别號今伊無力付銀由貨只得另售所有虧價不能短少盖我與客算帳亦不能减價也二尹問買辦粤人某甲曰爾知何梅軒曾央人調停償銀一百四十兩乎答稱此係何梅軒之意洋東並未允許我與何均是中國人豈有不肯代爲懇商之理無如洋東總以代客經售之貨不能認虧公興行西人稱定貨日久棧租保險利銀等項未與理算已是格外體諒請先追銀一百五十兩再令具限一月如數繳淸佩副領事譚理論此項短價應着何梅軒照償何梅軒又請買辦代向西人懇减西人堅不允許二尹遂着李惠元何梅軒覔保出外自向理償 
[上海縣署瑣案]  
　　昨報列羽士行兇一則前日晚堂由袁大令提訊楊慮卿投案訴稱小的係本邑廿四保人向爲羽士日前有同事朱道士卽永全及馬海山等串通一氣侮弄小的强奪主顧昨日在途相遇與之理論伊等竟敢行兇將小的毆傷並打失道袍一件爲此情急來案喊控求恩提究太令着退去候出堂單提朱馬等到案集訊○揚州人韓張氏投英公堂控稱胞妹曾嫁與王振高爲妻邇被龔沈氏誘拐避匿城中天官牌樓與長興酒館夥姘識等情經代理讞員宋二尹將一干人移送上海縣訊辦前晚袁海觀大令升堂提訊張氏訴稱六合縣人被龔沈氏串通小婦人之表姊陸張氏於本年四月十二日將胞妹王張氏誘逃四處訪緝始知匿在天官牌樓大生弄内與長興酒館夥私識向領赴公堂控告轉送憲案求恩究辦龔沈氏供稱係揚州人並未將王張氏誘拐實被誣控現在王張氏已到案求恩傳訊王張氏供稱係六合縣人今年廿四歲丈夫名振高昔年不務正業曾將小婦人賣與陳友良爲室計得身價洋一百廿六元均由又夫取去嗣因陳患病逝世小婦人不得已來申傭工度日由表姊陸張氏荐至守備衙門爲傭爲時未久因病辭出在西首老虎灶躭擱一月旋因病未痊愈至大生弄表姊家借住並未與人姘識韓張氏接口供稱我妹所供均屬子虚妹丈並未將伊變賣陸張氏供稱表妹確借住我處十鋪地甲投案禀稱王張氏等在小的鋪内向成衣匠李司務借得房屋一間每月租錢六百文由小的簽押餘不知情大令訊得　　紏葛頗多卽着將王張氏陸張氏分别交官媒看管龔沈氏交保韓張氏斥退候提長興酒館夥到案再訊 
[英界公堂瑣案]  
　　包探唐寳榮稱查獲剪綹賊陳阿榮潘阿全搜出剪刀小洋刀等件今特送案賊具呈堂陳阿榮潘阿全同供以後自當改過不再犯竊宋二尹判陳阿榮笞責一百板潘阿全年未成丁戒責一百下示儆賊具銷毁○包探黄四福稱孫阿寳行竊伊母衣物又竊朱錦洪衣服三件拿獲人贓送案孫張氏供兒子阿寳私竊衣物今請給領朱錦洪稱被孫阿寳竊衣已由包探查獲吊贓求恩給領孫阿寳供本邑人今年十五歲曾竊母親及朱錦洪之衣服尚求恩恕宋二尹判孫阿寳戒責一百下交其母孫張氏領回管東衣服分别給領○包探黄四福稱俞仁金铚恒裕昌洋廣貨以買貨爲名乘間竊取絨毯二條查獲人贓送案恒裕昌店夥葉長興投案請領失贓俞仁金供無錫人年十五歲行竊絨單是實包探稱恐俞仁金尚有别案請帶回盤問再行發落宋二尹飭將俞仁金　捕房帶回查明有無别案再行解案起案之贓先給失主領去○徐蘭亭稱被林阿三竊去布衫由捕阻獲人贓送案請領林阿三供認初犯行竊宋二尹判管押七天以示薄懲贓交徐蘭亭領去○二百八十三號華捕稱昨見俞阿二被賀小才毆打拘案請訊俞阿二供與賀小才爲友偶因細故爭執致被拉破布衫索賠洋三角伊吝解慳囊兩相爭閙由捕拘案賀小才供現在情願賠洋三角宋二尹判賀小才繳洋三角給俞阿二完案 
 
 

Page 4

 
 
[法捕房瑣事]  
　　劉正坤在宜昌輪船行竊鋪蓋被法捕房包探拿獲經代理讞員朱森庭明府訊明確實判笞二百板在案昨晨九點鐘明府莅八仙橋捕房時據包探郁庭湘查得劉正坤疉次犯竊今在同安里第四十三號房屋内搜出劉寄存之鐵尺一柄及木板雕刻印信當押票七十二張壞銅鎖數個又安慶全泰盛信局袋一隻一併呈案請究明府着將劉逮案詰問此種物件從何得來劉一味抵賴問信局之袋如何藏在爾處答稱信局係小的親串所開借給小的應用問爾何時到申竟有許多押票供稱押票並非小的之物明府謂爾不肯供着照原斷笞責押候查吊贓物再核○成衣匠楊金生李阿金因事口角在洪儀園茶館吵閙朱明府訊得該茶舘主不到着押候傳提在案昨晨經包探王榮培將茶館夥劉阿大提案劉聲稱被楊等打失水烟袋三枝及銅盆等物明府問楊李兩人如何打架供稱口角則有之不敢打架明府謂爾等動輒至茶館評理實屬不安本分喝令各掌十五下以儆將來劉阿大揑控失物着掌責二十下一併斥釋○沈周氏偕開花烟間之龔大寳投案繳到房租洋八元禀稱所欠之租一律繳足現欲遷往别處明府卽將二房東黄茂卿傳案諭令具領租洋龔大寳赶卽出屋完案○翁榮茂洋貨店夥張幹甫倒閉同業及錢庄銀一千二百餘兩經十八家店號公同具控已紀報章昨日明府將張提訊張供稱店主在蘇州此事須往蘇州向店主理說明府謂原告呈出爾主翁仁齋來信囑爾將瑞昌義萬利等欠欵先行理付爾何以延宕供稱因銀數不敷之故問可有保人供稱有兄在虹口洗衣公司爲夥可以具保明府着押候寄信出外令其來案具保從速料理○有恒洋行收租洋人偕夥投案訴稱小東門外一帶房屋正在翻造一枝春茶館玻璃窓等件均係房主所置房客現欲拆去喝阻不依爲此來案禀請提究明府謂租屋必有契據閱據方知底藴旋據通事稱此處房屋屢易其主所有物件無從查究不知是誰之物明府着收租人邀同房客來案質訊○積竊張成勳八月廿一日混入京江客棧僞作寓客於九月初六日竊得同房寓客洋一百十六元當被查獲人贓送法公廨判責一百板枷號一月示衆期滿解回湖北原籍明府允如所求着再責一百板開釋免其遞解○對買賊陳堂華王德寳楊德來周有才等遞解後又來滬上被法捕房包探查獲經朱明府訊明各責二百板枷號一月期滿遞回湖南原籍今因萬壽期近明府着將四人帶案開枷各責二百板從寛發落諭令自行回籍不准逗留租界○沈坤榮前與陸狗郎楊成炳等串賣瞽人施建榮之妻施郁氏經捕房查獲訊辦已詳前報昨因沈枷期已滿重責六十板卽行開釋○牧猪奴朱春泉辱駡華捕經朱明府飭提到案判責四十下在案昨晨帶案喝照原斷笞責畢當有朱之親戚觀顯文持增和祥米店保單將朱保去○張寳泉昨晨由寍波附搭宜昌輪船來滬將衣包行李另雇小車一輛送至鹹瓜街廣大參鋪及抵門首查知失去衣包一個向車夫追分車夫驚惶無措棄車逃逸店夥某甲當將車輛及照會一張送至捕房禀請查究明府允如所請立飭捕房包探赶緊查緝車輛留存捕房 
[招換執照]  
　　老山東賑捐執照業已頒到多次務祈原捐諸君卽日持收至大馬路泥城橋新巡捕房對門順直賑捐局内換領 
[感應甚捷]  
　　羲經言吉凶甚詳時而吉時而凶卽太上所謂禍福無門惟人自召者也寳邑羅溪鎭潘善士承志尊府逢凶化吉助洋二百元委解山東轉險爲夷不越仁慈之流播如響斯應尤諳果報之昭彰默叩穹蒼理無或爽人欲弭禍其修福以圖之可也上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　初二日浙江正主考李到蘇卽辭行赴都候補道丁兆基以金陵回蘇總捕分府惠昨日禀開辦編查保甲直隸州魏彦禀知赴鎭江各屬公幹回知縣湯曜禀知交代算結理問婁湘禀銷文闈執事差巡檢徐寳源禀銷海運津局差凌汝賢禀銷楓橋分卡差前辦軍裝局委員趙樹楷之老太太改於十八日設奠于塔兒巷寳積寺領帖撫轅牌示恭照光緖十七年十月初十日慈禧端佑康頤昭豫莊誠皇太后聖壽令節是日五鼓俱穿朝服齊赴萬壽宮行慶賀禮其自初七日起至十三日止前後各三日俱應穿蟒袍補褂掛朝珠 
[邗江官報]  
　　九月廿九日北掣錢荻香司馬公幹抵揚分發知事　鹺尹仁澤克鹺尹昌均禀到三十日江蘇糧道馬儲憲恩培過揚十月初一日許鹺尹德生起復回淮初二日丁觀察葆元來揚公幹 
[辛卯年九月初一十六第五十九六十兩期戒烟名單]  
　　徐阿二年四十七歲浙江省慈谿縣人現住英大馬路就作木匠生意上癮五年每日吃烟三錢作三次吃保入盆湯衖公興查煥文年三十九歲安徽省務女源縣人現住三牌樓向作墨業上癮十四年每日吃烟一錢作二次吃保人三牌樓詹大昌湯季連年三十三歲通州府人現住鐵馬路就作洋行生意上癮二年每日吃烟一錢作二次吃保人礦務局魏金福年二十歲上海縣人現住城内季家衖作善爲業上癮三年每日吃烟一錢五分作二次吃保人抛球塲茂興吳仁甫二十四歲上海縣人現住老北門内大街就作米業上癮九年每日吃烟二錢作三次吃保人黄禮　許天培年二十九歲浙江省嘉善縣人現住老閘南首就作刻字上癮十年每日吃烟二錢五分作三次吸保人鴻寳齋梁瑞龍年三十四歲廣東省高要縣人現住英大馬路就作雜貨生意上癮四年每日吸烟一二分作二次吸保人英大馬路廣怡心王金福年二十四歲上海縣人現住電報局上癮四年每日吸烟三錢作三次吃保人電報局　子農廿八歲浙江省嘉興府人現住紫來街就作木業上癮三年每日吃烟二錢作三次吃保人何桂笙老像王湘如年二十五歲浙江省會稽縣人現住二馬路就作燭業上癮一年每日吃烟一錢六分作二次吃保人打狗橋恆泰查至和年四十一歲安徽省婺源縣人現住三牌樓向作墨上癮十四年每日吃烟四錢作二次吸保人查錦　墨店何　年三十八歲廣東省南海縣人現住　大馬路就作雜貨生意上癮十二年每日吸烟四錢作二次吸保人廣抬心許長慶年三十七歲浙江省勤縣人現住老閘南首就作刻字上癮七年　日吸烟二錢作二次吸保人鴻寳齋陳韻溪年三十六歲江蘇省吳縣人現住老北門内就作典當上癮十年每日吸烟三錢作二次吃保人法大馬路義泰　行　安生年廿七歲浙江省紹興府人現住法大馬路就作紙業上癮七年每日吃烟二錢作二次吃保人義泰洋行以上各名均已除鎗第六十一期名單俟後再錄以供衆覽[  上坪平康里恆濟戒烟局季經馥何鏞鍾洪南誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年九月二十五日京報全錄]  
　　宮門抄○諭旨一道錄前○發抄硃批四道○分選單○順天府祁等奏請賞給廣仁堂米石摺○又奏請撥給米石片○又奏請撥給米石片○又奏請賞給米石摺○陝撫鹿奏揀員請署同知摺○閩督卞奏調署知縣片○陝督楊奏請將都司開缺片○九月二十五日禮部宗人府欽天監正紅旗值日無引見○謙光稽查中左門覆命○粤海關監督聨捷請訓○莊王橚貝子安興阿各請假十日○吏部奏派騐看月官派出李鴻藻烏拉喜崇阿祁世長敬信景善薛允升胡聘之志銳鄭嵩齡文英方汝紹徐兆豐劉心源鳳英愛興阿吳光奎○掌儀司奏二十七二十九日祭奉先殿倫貝子橚貝子行禮○召見軍機文興聨捷○閱卷大臣派出翁同龢李鴻藻孫毓汶祁世長松森徐郙景善薛允升本日皇上升承光殿奥國使臣畢格哩本覲見○發抄國俊奏請將疎脫解京人犯慶祥之佐領塔里杭阿議處奉硃批着照所請該部知道欽此○王文韶等奏請將被控之把總趙增萬開復奉硃批着照所請該部知道欽此○又提審革弁王釗供情請飭部核議奉硃批刑部議奏欽此○又請將被供斥革祿勸縣黄史姚紹瓊永不叙用奉硃批着照所請該部知道欽此○光緖十七年九月分選單主事禮部精膳司郭賡平江西甲知府廣西柳州牟蔭喬山東甲知縣江西分宜張兆齡安徽增浙江長興尹麗樞江西甲貴州安南黄佑麟江西舉山西河曲程壽保安徽舉　州同山東膠州彭松年直隸附○○臣祁世長臣胡聘之跪奏爲城内新建廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緖七年據紳士翰林院編修袁善朱百遂刑部郎中馮光勛兵部員外郎季邦楨等呈請仿照天津廣仁堂辦法在廣安門内爛麫胡同購屋建立廣仁堂一所收養無依童幼分設義學延師課讀其資蠢愚者另教工藝以備日久資生其衣履等事由堂供給又京師舊有敬節會於婦女靑年守節查明按月給費其翁姑子女亦各照加分數由堂量撥經大學士直隸總督李鴻章籌貼屋價並前兼管府尹臣童華前府尹臣游百川援案籲懇天恩每年賞給小米三百石以濟貧困吊垂久遠仰蒙俞允照撥又於光緖八年推廣辦理於順天各屬分設義塾及工藝紡織等項所以直隸總督原撥寗河四釐善捐專作京師廣仁堂中支用尚恐不繼復請曾撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隸總督隨時稽查除由經辦各紳照料稽查外並酌派臣衙門經歴于文光同稽出納以期周密今計上年奏請恩賞米石已周一年擬合照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請撥米石緣由理合恭摺具陳伏乞皇上聖鑒訓示遵行謹奏奉旨已錄○○順天府片再查畿西蘆溝橋也方地瘠民貧光緖二年奏請添設粥廠摺内聲明仿照普濟堂及通州王恕園等處於每年秋冬時體祭情形辦理奉旨允准前據西路同知鄒在人陸續倡捐成本共銀八百兩發給涿州良鄉房山三州縣交當生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌撥銀五十兩以資添助均經奏明並自光緖三年起按年奏請蒙恩賞給米石設廠開放以贍躬黎在案兹據西路同知李天錫禀稱察看本年情形貧民生計仍艱擬請在蘆溝橋地方循舊設廠撥米四百石於十月初一日起查照成案每日煮粥散放至來年三月底停止請援案具奏等情前來臣等復加查核無異相應奏懇聖恩賞給粟米四百石勅部撥發由臣等飭令該同知督率紳士赴倉領運至廠妥爲煮放核實經理以惠貧民而廣皇仁理合附片具陳伏乞聖鑒訓示謹奏奉旨已錄○○順天府片再查西城官紳捐資在廣安門内大街建立資善堂内設煖廠收養貧民前經西城御史奏明自光緖三年起每年冬間奏懇恩賞粥米三百石由臣等於奏領普濟堂米時附片請領等因奉旨允准欽遵在案現屆具奏領米之期自應照案辦理所有光緖十七年分粟米三百石擬請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉旨已錄○○臣祁世長臣胡聘之跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年淸明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查上年水災較重元氣未復貧民生計維艱來廠就食人數必不能少所有普濟堂功德林兩處粥廠應援照八年以前各屆成案仍提前一個月自九月十五日開放起至來年淸明後再行展放一個月而止核與歴屆成案展限兩月之期相符仍查看開廠以後如就食人數過多不敷支放或來春展　滿足應否續行展限再行會同監放御史隨時奏聞所有每年恩賞小米三百石並奏請加賞小米五百石一併仰懇天恩照案賞給俟命下之日臣等循照舊章於普濟堂功德林等處按數分派委員陸續關領認眞散放俾貧氓早資果腹以廣恩施是否有當理合恭摺具陳伏乞皇上聖鑒謹奏奉旨已錄○○頭品頂戴陝西巡撫臣鹿傳霖跪奏爲請署要缺同知以重地方恭摺仰祈聖鑒事竊查寗陝廳同知文德升於光緖十七年四月初八日在任聞訃丁憂應以丁憂本日作爲開缺日期係繁難要缺例不掣簽業已咨部有案自應照例揀選請補該廳地處南山五方雜處風氣素稱刁健一切彈壓撫綏均關緊要非精明幹練之員弗克勝任查定例各省應題應補各缺除知州知縣二項不准將試用人員請補外其餘道府同通直隸州知州等項委用試用人員内有能勝任者准其一律揀選題署又試用人員祗令咨部試署俟試署期滿果能將職另請實授等語臣督同藩臬兩司在於　省現任簡缺同知應調及府屬知州知縣卓異勞績應升人員内逐加遴選非現居要缺卽人地未宜實乏堪調堪升之員陝省同知班内現無記名分發及正途出身人員候補僅只一員亦與斯缺不宜惟查有試用同知李登第現年五十六歲直隸遵化州監生同治六年遵例報捐三班同知指分陝西試用因在南山一帶採買軍米出力保加運同銜十二年四月赴部帶領引見奉旨照例發往欽此領照起程七月到省光緖四年十一月聞訃丁憂回籍七年六月起復到省歴署定遠廳孝義廳同知高陵縣知縣各缺任内交代均經後任結報淸楚上年因朝邑縣田子村等處黄洛逼近工極危險臣劄飭該員督辦河工並由司檄委署理朝邑縣知縣印務到任以來辦理一切均臻妥善且歴署要缺同知知縣措置裕如實爲同知申出色之員該員才識明練樸誠耐勞以之請署寗陝廳要缺同知可期勝任雖該員係試用人員請署要缺與例稍有未符惟缺居繁要人地實在相儒例准據實陳明且查光緖十二年山西太原同知係繁疲難兼三要缺經前山西撫臣剛毅以試用同知張承熊請署部議覆准奉旨依議欽遵在案該員事同一律由藩司張岳年臬司唐樹楠援案會詳前來合無仰懇天恩俯念南山員缺緊要勅部核覆准以試用同知李登第請署寗陝廳同知洵於地方有裨仍俟試署一年期滿果能稱職另請實授該員係試用同知請署同知銜缺相當毋庸送部引見所有揀員請署要缺同知緣由謹會同陝甘督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○卞寳第片再福建福安縣措施不易查有本任漳平縣知縣顧芝明白事理堪以調署遞遺漳平縣缺卽以福安縣知縣王樹鼐調署以期人地相宜據福建藩臬兩司會詳前來除批飭遵照並咨部外臣謹附片具奏伏乞聖鑒謹奏奉硃批吏部知道欽此○○楊昌濬片再查陝甘督標中營都司路林前於光緖十四年九月兩禀請給假回籍措資當經前督臣譚鍾麟批准給假在案迄今數年之久尚未回省兹聞該員在肅州原籍患病一時難望速痊現值整飭營伍之際員缺未便久懸應照章請旨開缺另行揀補以重營伍除查取該員原領札付送部查銷外所遺督標中營都司員缺省標現有應補人員容臣另揀請補謹附片陳明伏乞聖鑒訓示謹奏奉硃批兵部知道欽此 
 
