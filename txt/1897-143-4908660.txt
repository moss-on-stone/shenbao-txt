# 1934 - 143 - 4908660

 

Page 1

 
 
[勸輸川鄂急振啓] [  申報館協所拜手]  
　　去歲湖北水鄉堤防潰决汪洋一片餓殍盈途當此靑黃不接之時需振非常急迫而蜀省巫山大寗等處又奇荒慘斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊得若干錢卽可救得若干命多固益善少亦無妨惟期裘成集腋以濟斯民之殘喘誠目前無量功德也不勝迫切待之至敬陳鄙悃伏維慈鑒 
[開印刑案彚編] [  圖書集成局啓]  
　　本局前印刑案彚覽正續編早已寰海風行申韓家奉爲金科玉律矣茲又覔山陰周春　先所輯刑案彚編十六帙舉近年各省刑案條分縷析部别門分經陳六舟大京兆序述緣由深相推　用特印以鉛字以廣流傳一俟印成再行布吿世有如仲氏之片言折獄倘其家置一編乎 
[諭裁撤兵勇事]  
　　昔者陽湖趙甌北先生之言曰古來用兵往往兵多者敗蓋兵過多則號令不齊氣勢不貫必不能有指臂相使之用且爲將者有恃衆之意而謀多疏爲兵者亦有恃衆之心而戰不力并援引歴代戰爭之事以兵多致敗兵少取勝者數十條余謂先生之論允矣然必謂兵以多而致敗以少而取勝則亦未爲持平之論也夫治兵之法大約在汰之使少而練之極精以數十萬烏合之衆固不足以殺敵致果若以數千未練之師則雖計畫周詳謹愼持重恐亦未能定制勝之策是故兵不論多少要以練爲第一義其所以必汰之使少者則以糧餉浩大士恒苦飢恐一旦度支或有不繼則雖百萬之師亦歸無用耳泰西兵制不貴多而貴精故其食餉也甚厚而其定賞罰也亦極嚴明務使養一兵得收一兵之用無老弱游惰之士雜於行間各國雖互有不同而大略不外如是此武備之强所以能稱雄海上而爲中國所望塵弗及也夫我中國自三代以迄唐宋元明之軍制遠而不必論矣卽如我朝定鼎燕京以八旗子弟取天下緑營軍士未嘗不威震一時迨後歌詠昇平百餘年間無烽烟刁斗之警將士不知戰鬥軍務日以廢弛髮捻之亂遂至蹂躪天下不能敉平於是湘淮各軍蹶然以起掃平禍亂克成中興大勳迄今又承平三十餘年老成宿將大半云殂帳下健兒類多新募曾經當年戰事出萬死而一生者已不多見卽偶有之亦已老邁龍鍾不堪再用誰復有如廉將軍之健飯馬伏波之矍鑠精神哉前年日東事起倉卒成軍防邊軍士不可謂不多究以召募而成未經熟練故兵雖多而卒受喪師之恥今者朝廷知湘淮各軍已成暮氣而新集之勇未經習練又不可應變於臨時乃遂定撤勇之議十成之中去其四存其六蓋所以省度支節民力也而又知西人用兵之善不僅在槍砲器械之精其營陣行列步伐整齊斷非中國舊法所能望其項背乃别擬成軍召年富力强之子以充其選一切均照西法延聘洋员教之日後著有成效漸事擴充不難將舊時兵制盡行攺變從前軍士一槪汰除訓練有方緩以時日卽使與泰西諸國角勝於疆場之上似可與之抗衡正如逢蒙學射卽以羿之道殺羿也國勢之强軍威之振或卽權輿於此乎今此之湘淮各軍裁撤四成猶其嚆矢未足爲事之至也所不能無慮者各省盜賊横行殺掠刼奪之事幾乎無日不有鄉僻荒野之處固不必論其萑苻充斥居者行者皆有畏心卽在繁巿之間白晝以内而緑林豪客亦復毫無忌憚肆其帶鈴負眊之能原宼盜何以如是之多大都裁汰之勇無可爲生　聚山林爲患行旅若輩生性凶頑殺人如草旣入戎行餘事皆廢一旦遽令其棄擲劍戟而草菅人命故智未除無非聚不逞之徒以作此不軌犯法之事今各省裁撤四成之勇統計之當不下數萬人雖給以恩餉送之回籍而各撤勇無所生業必至爲匪徒句合有散而復聚之虞如是恐匪盜愈多外患不足慮者内憂將從此而起雖么麽小醜萬不至如髮捻之亂貽朝廷之憂惟當此敵國外伺時事多艱國帑甚虚諸事棘手何堪更有此内地匪盜騒擾横行哉日前兩江總督劉峴莊制軍恐各撤勇到處逗留滋生事故頒給諭示諄諄勸誡令其早日歸農本館曾取而錄諸廿四日報章讀其文語摰情眞恩威並至然大憲雖勸諭多方俾之豁然覺悟特恐若輩不能恪遵依舊逗留犯法甚至與匪盜聨爲一氣潛謀悖逆之爲是則生民之患而當軸者　可不預防之也 
[考選管輪]  
　　金陵采訪友人云水師學堂創　已及十年肄業各生早收成效總辦桂張二觀察現擬考選頭班學生充當管駕之任遂示期四月二十一日開考各生潛心攻苦磨厲以須未知誰是出人頭地也 
[懸賞緝盜]  
　　營口訪事友人來函云日前哄傳有邊外鬍子賊及散勇等二三百人携有刀械分住東營各小店等處閭閻咸有戒心大街各店鋪日未西沈門户卽閉并添雇更夫護院每晚槍聲聨絡守望相助事聞於關道憲因出示通衢略云已移請奉軍張統領並飭道標營嚴密梭巡拿獲小盜一名賞銀十兩有名盜匪二十兩盜首窩家三十兩另派海關委員設立循環簿令各客店按日登記如有來歴不明形跡可疑之人立卽扭綑禀送嚴究如此雷厲風行諒醜類當潛蹤遠去矣 
[齊民閙教]  
　　西字報言山東某縣有天主教會中人購地一區建設教堂村民毁之攺建廟宇此數年前事也邇者教民擬重建教堂備辦物料値銀萬餘兩白蓮教匪偵知糾合數百人分佈四方約期與鬥教民探悉邀教中少年堵禦教匪於前月二十六日聚黨至千餘人各持軍械往攻兩相戰鬥殺斃教民三名傷者七八名教　猶聲言必將教民村落蕩平而後已恐此事將又生一波矣 
[閩中大水]  
　　福州采訪友人云春間雨多晴少節交立夏以後輕寒輕煖乍陰乍晴彼誦黃梅時節家家雨或梅子黃時日日晴者正可以各泯爭喘同作詩壇契友矣近日大雨傾盆幾疑天漏上游溪水逐漸漲高至本月二十一日奔騰砰湃而來衝至洪山橋滾滾洪濤無異千軍萬馬午間洋溢上岸各鋪户急閉上重門來往之人皆操舟以渡旣而水從西南港分道而至西門外直街一帶一片汪洋城下深可沒脛太平橋文藻山驛前橋諸處地本低窪水流湯湯深至一二尺南門地勢更卑下水可及腰城中官廨橋梁無不在水中央田壋土地廟後田茶亭以及水部門外金鐺亦悉數化爲澤國至夕水卽漸退二十二日蚤起大已放晴赤日行空汗流浹背未移時又曦輪匿彩午刻大雨滂沱晚間水更盛漲二十三日烏雲四布密雨斜飛洪水仍滔滔汩汩而來天氣忽轉而　甚地方官將平日所製救生船發出飭弁勇常川救護免致小民興及溺之嗟亦善政也 
[武林火警]  
　　杭州采訪友人云本月二十三日午膳方罷忽聞警鉦亂鳴出户探之知火起於海獅溝某姓機 
 
 

Page 2

 
 
坊内防軍各勇及城守營兵士一聞警耗卽列隊而出彈壓閒人歴一點鐘許始掌號而回聞機坊方作午炊遺火灶前延及板壁以致熊熊之𦦨� 
一發難收計焚去房屋十餘椽幸四面俱有危墻比鄰不致遣害然機坊資本五千餘兩已付之東流矣左鄰吳姓綢莊被火穿越而過屋椽焦灼亦不免飽受虚驚越日未初又聞洋壩頭轉角處某雜貨店失愼是處巿廛鱗次絶少墻垣店中積𫏎零星又多引火之物霎時間農烟烈焰盤薄空中雖各龍夫奮力奔馳分頭澆灌而陽侯力弱莫能戰退祝融直至巿屋三十餘椽盡行捲去歴二點鐘許始得火滅烟消 
[咨文照錄]  
　　總理各國事務衙門爲咨行事上年貴大臣奏請設立中國銀行一案本年正月初一日據京都電報局譯送銀行章程二十二條查係各總董公同議擬大槪辦法其餘詳細條欵尙須由各總董詳細會議開辦具見愼始圖終之意現就大槪辦法而論亦頗周備本衙門於正月初六日電復内僅將聘用西人一節略加叅酌嗣於初九日續據電局送到攺擬該章第九第十五二條自較初擬更爲切實惟查該章第三條内稱權歸總董利歸商股二語因係叅酌匯豐之法盡除官塲習氣以昭信實設使將來辦理稍有未善則虧空賠累亦在意中彼時其咎應歸何人自應預爲議及又第四條上海爲總行京都爲分行一節查上海原爲商賈薈萃之區招集股分撥解匯兌等事自較京都爲多立爲總行固甚相宜然此銀行旣係奉旨開設其公家撥解匯兌之欵自以京都爲總匯京都若爲分行似覺外重内輕不足以崇體制擬於京都上海兩處均爲總行此外各口岸各省會均爲分行庶覺兩便又第九條報効國家之欵於每年提給八釐官利並公積花紅以外按十成分派應提五成報効公家其鑄銀錢一項所獲利益應别訂章程另提加成報効自不必在銀行報効之内或附入第十九條專奏章程内亦可至行鈔票一項聞匯豐辦法每出鈔票百萬先提銀七十萬存官銀行方准出票以防倒帳認賠之需雖第十七條有出票之數總不逾實存銀兩之數一語然未及提存一節似應酌提幾成京都存部庫各省存藩司及關道各庫以免折閱之慮又聞英國國家設有要需或數百萬或數十萬以一二厘利息責成匯豐便可咄嗟立辦現在銀行開設後能否照此辦理又第二十二條每届半年刊印總册分送存查一節應照繕三分呈送軍機處户部總理衙門存案以備查核至銀行資本不得移作各項工業及一切買賣生理亦不得收買各項房產地基其借與一公司或一商家之欵項不得過股本八分之十所有存借進出之欵在十萬兩以上者除匯兌外應隨時報明立案毋庸俟至半年統行呈報以示限制事因創始不厭求詳以上各節統希貴大臣轉飭各總董於開辦之先詳籌妥議並望於原刻章程内逐條註明咨復本衙門可也須至咨者○爲咨呈事本年二月十二日承准貴衙門咨開上年貴大臣奏請設立中國銀行一案云云咨復本衙門可也等因准此遵卽轉飭銀行各總董詳籌妥議去後兹據各總董面禀中國現辦銀行係奏明悉照匯豐銀行辦法當將奉飭各條考核匯豐章程有未備者詢明洋人並律師逐細核議本大臣詳加察核反覆駁詰務求至當其各條扼要之處皆詳詢向管銀行之大班律師復與各總董及大班再四考訂凡可通融者悉已勸諭遵行實有窒碍者勢難過相抑勒致使已成之局隳於半途則今日之商情旣阻將來之糾合愈難相應將遵照籌議各節分條繕摺登復爲此咨呈貴衙門謹請核覆飭遵須至咨呈者計咨呈淸摺一扣右咨呈總理各國事務衙門謹將中國銀行章程遵飭籌議各節分條登復繕具淸摺咨呈鑒核計開本衙門於正月初六日電復内僅將聘用西人一節略加叅酌嗣於初九日續據電局送到改擬章程第九第十五兩條自較初擬更爲切實惟查該章第三條内稱權歸總董利歸股商二語固係叅酌匯豐之法盡除官場習氣以昭信實設使將來辦理稍有未善則虧空賠累亦在意中彼時其咎應歸何人自應預爲謹及謹按此節據律師云經理董事之外例有查帳董事如查出經理董事或大班或買辦有不應爲而爲之事卽可隨時撤退銀行倒帳如係因董事或買辦之人開報假帳私自虧空監守自盜等情各有應得之罪應照律例懲辦至聘用西人爲上海大班據律帥云向來該銀行用人有薦無保美得偸係匯豐銀行大班仁記洋行大班具有薦信立有合同並由總董給予權柄單如有不合隨時可撤其權柄並仿照日本初開銀行之始大班之外卽派買辦陳淦兼充華大班互相箝制總董十人之中又公舉三人爲辦事總董駐行稽查謀始固不厭求詳立法亦殊難再密又第四條上海爲總行京都爲分行一節查上海原爲商賈薈萃之區招集股分撥解匯兌等事自較京都爲多立爲總行固甚相宜然此銀行旣係奉旨開設其公家撥解匯兌之欵自以京都爲總匯京都若爲分行似覺外重内輕不足以崇體制擬于京都上海兩處均爲總行此外各口岸各省會均爲分行庶覺兩便謹按此節據美德倫云匯豐以香港爲總行以英京倫敦爲分行因其招股總董均在香港遇事可以會議所稱總行者因各分行生意彚總于是不拘時日總董有尋常會議有異常會議京都旣非通商碼頭股分不多又無總董勢必隔膜卽如山西各票號亦無不以山西爲總號並不以京都爲總號也現議上海爲中國通商第一口岸應以上海爲銀行總匯之所以便中外交易京都上海均稱爲中國通商銀行其餘各省各埠則稱爲通商分行以期名實兩全又第九條報効國家之欵於每年提給余釐官利並公積花紅以外按十成分派以二成報効試問國家能得幾何自應於官利公積花紅之外按十成分派應提五成報効公家謹按此節據律師云西國銀行並無以餘利報効國家亦無進項稅捐惟銀行派利于股分之人股分之人自繳進項稅照别項生意一律並有印花稅又據匯豐云匯豐行内餘利並無提出報効國家之欵西國索取商民之利最爲煩苛而于銀行不索報効者因銀行關係通國商務樞紐國家得其無形之利甚宏如有虧空賠累皆在股商國家不任其害如一有苛索必致商人裹足况華商魄力甚微瞻氣又怯總董公議兩成報効如該行能似匯豐利厚報効之數亦屬可觀 
[如其利薄商股尙難免觖望遑論報効] [  此文未畢]  
[粤事撮要]  
　　廣州中西報云番攤之賭自大吏奏明嚴禁而後久已弊絶風淸兹者日久玩生遂有開設白鴿票及鬥牛等賭者陶孝廉等人患之控諸督轅督憲譚宫保於本月十五日偕撫憲詣武廟行香時特傳中協廣協諭令嚴加拿辦以絶根株隨又批禀詞曰舉人陶繼昌等禀事關奏明嚴禁輒敢陽奉陰違殊堪痛恨候飭廣東按察司委員查訪屬實卽行封禁拿辦該營汛瞻敢縱賭得贓并飭吉中軍鳳副將指名禀復以憑叅辦該副將等如敢諱節卽行嚴叅不貸○肇慶六營火藥局自乾嘉中葉建在郡城西門内歴百有餘年矣咸豐四年髮匪煽亂肇城不守迨官軍克復後就局牆外環以溝瀆以免意外之虞兹者肇陽羅道吳觀察民瘼關心防患未然深恐物燥風高之際民間偶或不愼其害何可勝言遂爲曲突徙薪之計擇得後　白衣𤲅前之地廣可數畝土名浮水蛤其地四面環水前後皆山與人境隔絶以建藥局而儲軍火洵稱得宜爰張貼吿示曉諭城廂内外軍民人等並移知肇城文武各官一體遵照舉行本月初四日會同肇慶府文太守高要縣魏明府及肇慶協鎭五營參將勘視丈量不日建造著地主呈騐原契照價發還 
[八閩新語]  
　　福州采訪友人云提督學政王宗師科試福州現已吿竣示期本月二十一日簪花聞之個中人云凡文字之能切合時務者宗師皆特垂靑睞蓋以士人拘守八股必致迂遠而無當事情故欲其各展所長蔚爲有用之學也○不是尊容生得好老天何故亂加圈此蓋嘲小兒女之因出痘而麻面者也自泰西牛痘傳來患天花者絶少惟發疹者仍時有所聞今年此病盛行而卒能安然無恙人皆歸功於曾種牛痘云 
[金焦夏黛]  
　　鎭江訪事友人函云小街某甲家頗小康年逾不惑妻年相若自知半老徐娘無復毓鹿麟可望勸甲納一小星藉延似續蓋亦婦女中之能知大體者也甲遲之又久甫於今春買某姓女爲妾無如小家碧玉旣饒姿態復能狐媚惑人恃寵妄爲恒有欺陵大婦之意房帷之内　碎時聞甲亦厭故憐新爲妾左袒本月初十日甲又以妾故痛責其妻妻忿無可訴竟於夜靜時呑服紫霞膏畢命迨至次晨房門深閉呼喚無聲破扉入視一縷幽魂早向芙蓉城去矣外家聞耗興師問罪入門卽先索妾幸甲早知來意不善預爲藏匿乃將甲妾房中所有　毁一空 
 
 

Page 3

 
 
嗣有人出爲排解令甲從豐棺殮齋醮七日始寢其事○東門外京峴山有大叢林焉每届四月間男女香客上自金陵下及江陰無不招朋約友鼓棹前來諸比邱拭目以待見大檀越則呼之曰老佛曰萻薩呈簿募化婦女輩在家惜錢如命一登三寳殿無不慳囊自解吝色全蠲而闍黎中人得寸進寸得尺進尺必使如願相償而後五體投地是豈生公之善於說法耶抑非是無以結香火因緣也○鎭江爲烟花之藪然客籍居多土著者不啻如晨星數點送往迎來悉以小鬟供役自待甚高羞與䘕院中人爲伍其享艷名者尤非輕薄兒所能問鼎有趙秀子者生小妖嬈風流藴藉見之如公瑾醕醪令人心醉日前不知何故被客控於有司衙門官符飛下將有月缺花殘之恨幸有以護花旛自任者得免屈膝泥中然一縷芳魂已幾乎驚碎矣 
[讞員赴省]  
　　上海縣帮審委員蔣壽林剌史因有公事須往蘇州禀陳上憲前晚乘輿至滬北觀音閣碼頭乘舟赴省縣署差役人等咸往恭送 
[候解過堂]  
　　馬販吳長壽持刀戳死同夥孔洪牛一案黃愛棠大令訉供確實將案中人証收禁本報前已詳紀之矣昨　大令飭仵將正兇吳長壽騐明面貌候備文派差解赴松江府過堂 
[移提歸案]  
　　去年常州府屬無錫縣人楊光中曾倩萬通繅絲廠執事人張仲生及寳泰祥繅絲廠股東張秋亭以蠶繭寄販外洋另有貨若干存二張處屢催算帳延宕至今遂投上海縣署控吿黃愛棠大令准詞移文英界公堂請移提歸案訉理屠别駕立飭差役提仲生至案并將萬通絲廠發封秋亭則早已知風避　矣○民人金銓卿昔年在新閘附近池浜買地一畝有奇旋因開築馬路讓去三分所存者祗七分數厘矣然仍照一畞有奇納糧旣而田單失去執有代單後又適有急需向洋商道逹抵借銀若干兩期滿未贖洋商遂往竪界石升科局憲許閬仙太守聞之以其地並無田單收執例應如數充公爰函致上海縣黃大令飭提金訉究大令查得金家居英租界中因移文英界公廨屠别駕卽派差協同縣差地保往提而金已有事往金陵未幾由家屬函追回滬備銀向洋商贖回代單據及賣契黏呈糧串具詞聲訴情由不知大令如何批示也說者謂當咸豐五年上海淸理田畞由縣重給田單迄今已歴四十年各業户被竊者有之被焚者有之有力之家可以報失備案無力者則惟繕立代單由地保蓋印按年完糧而已若悉照無糧之地充公其數幾不可勝計想太守及大令洞悉民隠必能善爲維持也 
[公堂停訉]  
　　昨日禮拜四係法界公廨訉案之期適逢天主教中耶蘇升天瞻禮之期西官應赴教堂故先期咨照捕房並咨請讞員鄭大令停訉一期 
[火警餘譚]  
　　美界火災已登昨報兹悉火起於新記浜路朱家木橋南堍餘慶里後面浦東人朱阿尙所開之柴米灰糞行内朱另租范姓𨻶地積放稻柴四五堆被匪徒縱火將柴堆燃著立卽上熾捕房鳴鐘吿警捕頭遂督率通班探捕臨塲彈壓皮帶車亦風馳電掣而來吸水狂� 
噴卽救熄附近居隣雖受虚驚皆未稍殃及亦云幸矣 
[工人滋鬧]  
　　南巿十二圖肅家廠創興自來水公司招集小工施以畚鍤一時應召者多至數十人每人日給工資二百三十文派工頭張寳生經理工人雙九麟唆令張每人扣錢若干俵分肥已張不允雙遂於前日午後唆令各工人扭張至附近某茶肆中恣行喧鬧張情急奪赴滬軍營中禀訴情由營主龍遊戎派營勇馳往彈壓並傳諭十二圖地保顧桂榮料理其事雙乘間兎脫顧保勸令各工人仍前工作營勇遂相率回營 
[棍黨不法]  
　　著名流氓胡錫卿正法巨棍張桂卿之羽黨也上海縣黃大令訪拿張黨示中胡名在其内乃仍不知攺悔在南巿一帶擾害閭閻兹有高巷頭地方開設小烟館之周春和招贅一婿諏吉本月二十六日合𢀷胡邀集小流氓多人以賀喜爲名先一日已往聚飲直至三� 
更時始散狗黨狐羣偕行至小橋東首新碼頭裹街張元春漆匠店門首時適有吉祥弄某錢莊執事賈姓之掌上珠二顆各乘包車轆轆而至有一年約十六七之小童携燈前導胡等有意滋纒阻其去路託稱借燈童不之允致遭毆打童情急呼救彼黨突出利刃向腿際猛　一下仆地不起血若湧泉迨張元春店中人聞聲出視則若輩早已逃逸無蹝回至篾竹街賈之住宅訴知主人賈恐遭仇怨不敢赴局禀究卽取藥爲童敷治之隠忍寢事噫流氓之不法眞至乎其極矣誰謂文　之可以稍寛耶 
[成了眷屬]  
　　前日傍晚時美租界斐偷路瑞綸繅絲棧散放女工鶯鶯燕燕結隊成羣棧之附近停有馬車一輛衆女工多不在意詎知係某姓家爲搶親而來預設馬車於此旋聞人聲鼎沸一女工由人叢中被人搶出籏擁入車樂聲齊奏御者加鞭向北疾馳而去四百三十四號華捕聞信馳至則車已去遠無能爲力矣 
[英界公堂會訉案]  
　　德商利康洋行投該管領事署控順泰祥洋貨號主陳蓉初施可菊執事人凌子藩李桂生定貨不出約虧銀三十餘兩經總領事施妥卜君函致公堂請傳主夥研詰並將號發封昨日屠别駕飭傳訉究陳供稱職員向操絲業順泰祥僅占一股虧本甚巨不得已於去年倒閉所出股本銀兩分文未得收回至定貨一節各股東均未得知凌供稱所定利康之貨因與原樣不符故未提出否則不至虧本也號中資本銀五十餘兩業已虧折凈盡並無貨物存留差役禀稱小的奉諭傳陳伊等因號已閉歇彼此推諉不肯到案别駕著將陳等暫行管押如有的實人能人銀並保者准其保去 
[英界公堂瑣案]  
　　騙子龔定春向陸阿裕王阿裴王金茂裘阿祥劉阿生陳周氏等人誑得洋銀任情花費陸等心不甘服投報捕房捕頭令包探施奎江將龔拘押昨日送案請究陸訴稱小的被龔騙去洋銀八圓阿表訴稱小的被龔騙去洋銀二十圓金茂訴稱小的被龔騙去洋銀五圓裘訴稱小的被龔騸去洋銀一百二十圓劉訴稱小的被龔騙去洋銀二十四圓六角陳周氏訴稱小婦人被龔騙去洋銀三十圓龔供稱小的係浙江寗波府屬鎭海縣人因有事故伊等情願貼償並非行騙屠别駕著押候查明定於禮拜六覆訉○包探顧阿六禀稱流氓姚銀生專以訛詐爲生送經大老爺懲辦已不知次數矣昨日又向劉洪元詐索洋銀十圓劉不依卽拔刃猛刺致傷劉之頭額劉友周發祥往勸亦被刺傷旋經小的獲住解入捕房捕頭令送請究辦劉周現在某處醫院聞醫生言傷勢非輕故目下不能投案姚供稱小的係常州府屬無錫縣人劉前曾有事懇小的料理故小的向借洋銀劉惡語傷人小的忿不能平順手掣菜刀向戳周在身旁伫立故亦帶傷别駕判令笞責四百板發回捕房押候劉周傷痊再行核奪○包探趙銀河禀稱賊犯顧阿根竊取錢桂榮家布皮坎肩一件報捕後捕頭令小的拘獲人贓送案請究錢桂榮投案領贓顧供稱小的初次行竊實因迫於飢寒之故叩求大老爺格外施恩别駕判令笞責五十板○包探陳阿九禀稱咋日流氓林小富冒充包探夥役强誣俞侯臣行竊訛詐洋銀適經小的查知故拘和捕房捕頭令送案請究俞投案訴稱小的與林略有一面之緣昨日忽誣指小的行竊且言如能賄以洋銀若干卽可彌縫此事今幸由包探拘獲求卽訉懲林供稱小的係浙江寍波府屬鄞縣人俞本是莠民小的安敢向其詐擾别駕判令笞責二百板管押一月期滿遞解回籍○包探何瑞福禀稱前日賊犯陳大和混入張阿隆家竊取布被一條烟袋一枝報捕後捕頭令小的緝獲人贓送請究辦張投案申訴前情陳供稱小的非敢行竊實是暫借叩乞從寛别駕判令笞責五十板贓給還失主○三百零五號華捕解韋金才至案禀稱昨日此人在工部局公家花園内摘取花朶經小的拘入捕房捕頭令送請訉究韋供稱小的偶入園中游覽不知工部局章和嚴 
 
 

Page 4

 
 
　以致悮摘枝上之花别駕判罰洋銀一圓並交人具保○包探張阿五禀稱賊犯張阿才前因竊物解經小的解請大　爺懲辦後遞解回籍今又潛來竊取張阿友林阿方毛義昌張增泰等家布衣布被報捕後捕頭令小的緝獲人贓送請究辦張等各朱主投案領贓阿才供認行竊崩角階前别駕判令笞責一百板發回捕房遞解回籍 
[美界捕房紀事]  
　　前晚李阿小掩入伯頓路第七十七號房屋内意圖行竊爲四百六十號華捕緝獲拘入捕房禁押昨晨捕頭派包探張阿五查明核辦○昨日上午有鄉人薛海龍至漢壁禮路第二百八十四號門牌新興樓飯館果腹醉飽之餘偶以細故與値堂人口角薛仗麴秀才之勢大肆咆哮摀毁盆盞不少旋經店中人喚包探石金榮至將其拘至捕房捕頭著押候解送英界公堂訉究○昨日上午有流氓周鑑成至斐偷路第一百三十五號門牌某烟間内開燈過癮旣畢囑令寫帳店主以從未識面婉辭不允周奪門而出邀其羽黨三四人突然而入不問情由肆意毆打旁人代抱不平喚三百零四號華捕至羽黨見之一鬨而散僅將周拘入捕房烟間主投捕房訴稱失去烟槍二枝捕頭飭將周押候解送英界公廨究辦○百老匯路第一千二百九十一號門牌王增和洋貨店前日下午有騙子某甲冒稱係法界正豐號夥欲取東洋絲布二十五疋店中執事人如數與之迨其去後始覺可疑因遣人往問並無取布之事知已受騙乃奔吿捕房捕頭許爲派探查緝 
[川災來電]  
　　子萱兄電悉昨有詳細復函託天順祥轉寄下月望前可邀鑒川東災情惟地方已安靖其賑糶止繁瘟疫大作道路死亡枕藉現於賑籌之外赶緊兼辦醫藥揜埋蕪漢購米五萬餘石已將運齊上游又提倉米二十萬餘石已運至大半現正續運綜計辦至秋收尙少米糧十萬石現擬至漢黃等處購辦蕎麥等物至欵項除恩賞並撥欵共三十萬外外省本省捐欵已五十餘萬約尙少三十餘萬而補買上游倉儲之價尙未暇計及承注撥冗奉復未盡萬一惟求惠教同仁均商錫汾謹叩漾請亟登報務求諸善長迅賜解囊源源接濟功德無量至爲翹盼上每陳家木橋電報總局内籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭查灘地]  
　　浦東楊家渡等處漲灘地被升科局文見以無田單例應充公　賣各鄉民投上海縣署哀求　　　報日前黃愛棠入　飭二十三圖地保楊顯華按叚查明昨日覆稱是處共有灘地三十六畝零房屋四百數十間居民有一百六十九家　　得禀著退候聽示 
[上海縣署瑣案]  
　　鄉人周南寳控周煥榮贖田糾葛前日山由蔣剌史升堂集訉周南寳供本地人不的自幼由周正觀撫爲義子煥榮是堂兄其父名全觀小的有父親遺田二畝餘光緖十七年間央族叔周坤林爲中抵與周煥榮得錢七十千文去年備價往贖不料煥榮勒住不放是以控吿周坤林供稱煥榮南寳都是族姪南寳於光緖十七年分倩小的爲中將周正觀田單二紙抵與周煥榮去年向贖不放故控案求勘朱聖祥供是地保周南寳與周煥榮因贖田糾葛小的等理勸不了以致控案求請訉斷周煥榮供本地人伯父正　無嗣撫南寳爲螟蛉素性游蕩將家產揮霍凈盡現所控之田係當時由伯母分給與小的田内尙有墳墓現南寳串同賭徒某某等及族叔周坤林覬覦是田可售巨價地上設檯聚賭允許小的每日給洋一元不准吵鬧由王寳元勸過現伊來案誣控求請恩斷刺史得供著周煥榮給還南寳田一畝三分其餘歸煥榮執業各具遵斷結呈案○武生韓老德住居南巿十二圖地方開設柴行爲業近以南巿開築馬路巿面日旺意欲擴充店業向妻某氏商借資本氏不之允韓遂將利刃恐嚇不意傷及額角氏遭此不白之冤投縣喊控黃愛棠大令飭候騐明核奪○何景溪　東三林塘人家頗殷實用王　林洪生全二人向各租户收取租金王洪本係無賴倚勢兇橫遂犯衆怒吿知三林塘董事周景溪卽令東七圖地甲恊衆將王洪二人捆送至縣請爲究辦黃大令飭差看管候訉○文炳章向以開設烟館度日日前糾合郁祖倍賭博郁輸洋若干元當被金勒寫借　一紙前日向索不付且相口角郁以其逼索賭帳扭金赴總巡局控吿由總局轉送至縣黃大令飭押候核奪 
[上海巡局瑣案]  
　　浙江寍波府屬某邑人趙某向在某輪船當水手其眷屬僑橋居高昌廟鎭西栅日前失去衣箱及銀首飾遂開單　知巡防局局員立飭捕役四處跴尋限日破獲旋查得南碼頭某鐵店主王阿鳳之岳父張杏生家於高昌廟鎭曾將衣服曬晾情節可疑因將王妻張　卽鳳英拘解到局局員訉究之下鳳英供稱小婦人係常州府屬無錫縣人年二十有一母家在高昌廟左近小婦人雖已嫁王爲室仍住母家祗以母家貧苦無聊不得已而出此下策前曾竊過七次贓物均存在家中局員令勇丁馳往將原贓吊案謂鳳英曰爾係靑年女子貌鑒於花奈何學此穿窬伎倆鳳英赬顔微暈俯首含羞局員判令鞭責藤條二百下鳳英　　宛轉悽動心脾及鞭畢已玉容狼藉珠淚盈衫矣局　乃　具呈　過　結釋之使歸張供稱小的曾居治下高昌廟畔向來小本營生前日　　歸寍不知在何處竊得衣箱等物二尹叱令笞責張蝟　　下戰栗籲恩局員遂叱令退去起案之贓存候各失主投案具領○前日傍晚時　　　堂者至南巿王家嘴角順興飯館果腹計共需酒飯錢二百十六文臨去以洋銀一枚付櫃上囑照數找錢櫃上人韓吉生不依顯無奈褫　　　質韓以素無押包之例却之顧進退兩難遂與互相口　旣而韓奔投十六鋪　防南局控訴局員飭提研訉韓訴稱顧欲將衣抵押小的　　　卽　兇叩求老爺懲儆顧供稱小的腹已果矣搜索囊底適乏零錢故出洋蚨令找伊旣不允小的不能揚長而去祗得將身上棉衣暫質　　　詞堅拒小的是以忿而與爭局員判令笞責二百板著將膳資付楚然後交人保釋○大東門外江海大關之側向有空屋一所重門深鎖　　　　前晚江北某邑人王狗郎陳楚郎孫阿順蜷宿其中藉蔽風雨關中人役見之扭解至十六鋪巡防中局請局員提訉之下王陳孫均衣　　　匍匋階前同供稱小的等失業已久日在街坊行乞晚間隨處棲身並未作奸犯科叩乞大老爺超豁局員叱令將王孫各笞責一百五十　　　一百板著勇甲押押逐出境不准逗留○十六鋪橋迤南沿馬路一帶每至晚間乞丐成羣向行人匄食如有婦女經過更蜂喧嶬聚滋閙不　　　求輙敢攫取簪簪珥前日由十六鋪三局委員訪悉□由立飭地　傳丐頭沈春到局擬諭令嚴加約束沈屢傳不到中局委員蔡　卿二尹　　慈限地甲卽日日傳案如再延玩定卽禀縣斥革不准化名再充○鎭江人丁桂廷某日在江裕輪船上竊取漙月靑所帶洋銀一百元前日　　　偶至楊樹浦與與丁不期而過當卽扭送是處巡防禀請追　曹二尹維善升座訉問丁堅不承認二尹怒其奸猾立飭勇丁函送總局請辦鋪受伯明府訉供得實吊取原贓已用去五元　　　　五元明府喝令從重責笞五百板復鞭背二十下枷號二十天發楊樹浦巡局示衆 
[法界捕房紀事]  
　　蔣淦係淮安府屬鹽城縣人冒認戴雲高之女巧珠爲已女以彼誘　入娼寮爲詞控求提究鄭大令准詞飭探至小東門戲館街將龜子包廣明並烟妓巧珠提案研訉包呈閱筆據始知巧珠寳係戴女爲蔣冒認追戴雲高夫婦投案備質蔣遂濳蹤逃逸經包探查得蔣妻某氏現居虹口地方爰禀請大令移提到案著交其夫質訉迄今案　日久蔣妻　次致信亦無回音大令以此案未便再延將一千人移送上海縣訉究黃大令訉供之下飭將巧珠發堂留養原被分别責懲釋放前日蔣行　八仙橋左近爲包探拘獲送入捕房禀知大令命押候堂期解訉○甲乙丙丁四木匠行至四明公所前見有某繅絲廠做工女郎放工而回以其萑　可欺任意調戲某號華捕喝阻不理反與爲難　有他捕至帮同將四木匠一并拘入捕房捕頭命押候堂期解訉○偷兒某甲闖入公館馬路某姓作塲意圖竊物當場拘獲送入捕房在身畔搜出當票八張捕頭命押候解送公堂請究○新街東新里第一弄對門某姓舊責店本月十六日有某客來購長凳二條言定價洋三角當付定錢五十文約翌日取貨詎意候至前日音信杳然店主乃將所定之長凳賣與别客昨晨前買之客忽持錢來取店主吿以久候不來貨已賣去兹願將定錢奉還買客不允以致爭吵繼復扭入捕房請爲判决 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月十四日京報全錄]  
　　宫門抄○諭旨三道錄前○粤督譚奏爲修製外海輪船需用銀數請旨敕部立案摺○又奏報委員匯解各項京　　○川　　　　　川省機器局出力各員五年期滿循例請獎片○又奏爲瞻對兵事一律肅淸查明迭次出力文武各員弁擇尤保獎摺○川　　　　　　　監盤報銷鹽局收支片○閩督邊奏爲調署知縣片○四月十四日兵部太常寺太僕寺正白旗値日無引○見○雲南　　　　　　　　謝恩阿克東阿續假十日○繼恒齊蘭預備召見○倉塲奏漕船五日回空○召見軍機繼恒齊蘭○○○太子少　　品頂戴兩　總督臣譚鍾　跪奏爲修製外海輪船需用銀數請旨敕部立案恭摺仰祈聖鑒事竊照廣東省小輪船祗能内潜内洋行駛不能遠出外洋而裁遣營勇巡緝海盜及一　徵調轉運均非大兵輪不可臣於光緖二十一年四月抵任後將小輪酌量裁汰以節經費另調福建省伏波　船來粤應用維時該輪正在馬江船廠修理費工料銀一萬九千餘兩由粤撥給工竣來粤月支薪糧等項數日附片奏明在案惟伏波船自光緖十一年大修一次二十一年僅修換鍋鑪等件現在汽機損傷已甚船𦨭滲漏亦多迭據該船駕弁林高輝禀請赴閩修葺查係實情已咨會總� 
理福建船政臣裕祿酌核赶辦然必需數月始能蕆事查　裁小輪船内有廣鏡一艘係光緖七年購自外國船身較小而禨器鋼板均尙可用因就其舊材攺製外海輪船名曰南武以傳調遣經善後局司道派員前赴香港船廠確估定議該船身長一百六十英尺面寛二十七英尺　　一十五英尺配雙輪機器兩副計實馬力一百二十匹每點鐘行一十海里共需工料等銀二萬五千餘兩較新購之價相去倍蓗而機件亦藉兇廢棄洵屬兩得其宜據廣東善後局司道具詳前來除工竣騐收起支薪煤另行造册咨部外所有修製外海輪船緣由謹會同廣東巡撫臣許振椲繕摺具陳伏乞皇上聖鑒敕部查照立案謹奏奉硃批該部知道欽此○○譚鍾麟等片再光緖二十三年分京餉户部奏撥粤海關洋稅銀十萬兩新疆盈餘銀六萬兩又東北邊防經費撥粤海關六成洋稅銀十二萬兩又籌備餉需撥粤海關四成洋稅銀十二萬兩六成洋稅銀二十萬兩又加放俸餉於粤海關四成洋稅每結提銀六千兩又另欵加復俸餉每年粤海關應解銀四萬兩又内務府廣儲司公用每年　粤海關稅銀三十萬兩以上各欵均應迅速籌解其第一批籌解光緖二十三年分京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌備餉需四成洋稅銀三萬兩又　放俸餉銀六千兩又光緖二十年分另欵加復俸餉銀一萬兩又光緖二十三年春季分内務府廣儲司公用銀七萬五千兩另加平銀一千一百二十五兩又新增歸公加平銀一千八百七十五兩擡費用銀六百兩共銀一十九萬六千三百六十兩飭由西商志成信恊成乾兩號先行墊解由廣東布政使張人駿遴委試用同知玉　等領齎匯單文批於光緖二十三年三月初八日起程進京支取銀兩前赴户部内務府分别交納　分咨查照外謹會同粤海關監督臣文佩合詞附片具陳伏乞聖鑒謹奏奉硃批該衙門知道欽此○○鹿傳霖片再臣接准吏部咨所有川省機器局出力各員五年期滿　獎遵旨議奏一摺於光緖二十三年二月十五日具奏奉旨依議欽此恭錄咨行等因當卽轉飭　辦去後兹據該局覆稱按照部議單開核駁之員應卽照章更正不論雙單月選用從九品曾憲軒顔三柱擬請均攺爲俟選缺後以縣主薄補用文童胡德棻擬請攺爲以從九品不論雙單月選用又行查三員查候補知縣高世坦係由到川縣丞軍功保陞知縣留省補用光緖十一年五月赴部引見試用縣丞陳樹珂係勞績屢保以縣丞歸選捐指四川光緖五年七月赴部驗看試用未入流周士庭係報捐指川未入流光緖二十年十月赴部騐看該三員均在部領照久已到川候補部中自有捐案可稽相應據實聲覆並以各員履歴前經造册咨部之案請免再叙等情具詳請奏前來臣覆核無異合無仰懇天恩敕部將曾憲軒顔三柱胡德棻三員均照攺擬陞階給獎其餘全案各員照原保給獎一併核准以昭激勸除咨部查照外謹附片具陳伏乞聖鑒謹奏奉硃批吏部議奏欽此○○頣品頂戴四川總督臣鹿傳霖跪　奉爲瞻對兵事　淸查明迭次攻剿在事出力文武人員遵旨擇尤保奬謹具淸單恭摺仰祈聖鑒事竊查上年用兵攻剿瞻對官軍進據險要迭克　寨　　援賊逆番畏罪獻寨三瞻地面一律收回軍事肅淸其最爲出力之提督周萬順當經臣等兩次隨摺奏保欽奉諭旨允准在案所有迭次攻　情形亦經隨時詳細奏報嗣於光緖二十二年十月二十八日欽奉上論所有迭次攻剿出力員弁及陣亡人員著鹿傳霖彚案奏請奬卹等因欽此亦經恭錄行知三軍鼓舞無不感戴皇恩同深歡忭兹據統領防邊各　記名提督周萬順詳查各營迭次隨同攻勦在事出力文武各員曁土司頭人等分别等第造册請獎前來伏查瞻對地方民情本極獷悍一自攺隷西藏歴任番官無不恃其地險兵强罔知法度頻年苛虐瞻民並威脅附近各土司降附殆遍邊患日深已成尾大不掉之勢近年屢次越界干預川屬土司事務並與明正土司尋釁搆兵毫無頋忌經　　大臣奎焕等曁臣等奏奉諭旨將駐瞻僧俗番官對堆奪吉夷喜吐布丹一併撤叅　行商上申明約束乃商上始終袒庇延不撤換以致對　奪　等益無忌憚潛號瞻王叛跡昭着上年朱窩章谷兩土司因案搆釁輙敢派令仔仲則忠扎霸帶兵越境盤踞章谷勒令投瞻經臣等先後委員帶兵前往再三開導竟敢抗違不遵槍斃勇丁先開兵釁官軍奮擊走仔仲始得轉危爲安臣等復飭周萬順等統領防邊各營出關追　疉　險隘進據中瞻四面合圍屢破碉寨當攻勦吃緊之際仔仲則忠札霸在逃復敢勾結工曲乍了各番糾衆回援周萬順聞信復抽調營勇截　追擊悉數殲除卒致逆情窮蹙夷喜吐布丹始悔罪輸誠獻出新奮碉寨瞻地一律收回覆查瞻對境内一月溝蒼龍溝然魯科等處號稱大險逆番恃以爲固此次大兵進剿竟能於數日之内飛渡險隘進逼中瞻及至四面合圍而逆巢碉寨棋布星羅共有十九處之多尙能互爲犄角負　抗拒而且外援末絶尙存希冀之心若非在事人員奮勇出力迭克碉寨殲除外援何能使番　力竭技窮輸誠獻寨用兵僅三月有餘三瞻地面全行收復且關外用兵艱苦倍於内地在事員弁土司等或疉克堅寨或截擊援番或轉運軍糧或畵策剿撫均能於瘴癘氷雪之地立摧堅　宼之功實屬異常出力兹據造册請獎臣等復逐細酌核大加删减彚計各案分别等第緖具淸單恭呈御覽合無爷懇天恩飭部核准以示鼓　而朂戎行除擬　保千總各弁另册咨部請獎曁查造各員履歴淸册咨部查照一面查明陣亡員弁另案請卹外所有瞻對兵事肅淸在事出力人員擇尤開單保獎緣由謹會同成都將軍臣恭壽署理提督臣夏毓秀合詞恭摺具陳伏乞皇上聖鑒訓示謹奏奉硃批該部議奏單併發欽此○○鹿傳霖片再查官運局鹽務定章每届年滿應奏銷委員前往監盤結報兹乙未網　務又届一年期滿應行奏銷據官運局委員特用道夏峕詳請委員監盤前來臣當卽檄委布政使王艈藻赴局監盤結事已據查明加具印結造報均係實收實支委無虧短除册結咨部請銷外謹附片陳明伏乞聖鑒謹奏奉硃批户部知道欽此○○邊　臬片再　福　　　縣知縣易簡調省差委遺缺查有現署閩縣大挑知縣俞佳鍾堪以調署遞遺閩縣查有　　莆田縣知縣宼宗華强幹有爲堪以署理又署長樂縣知縣吳保　調省差　　缺查有分缺先知縣樊明逵堪以署理又福淸縣民敎雜　現有應辦事宜查有褞安縣知縣劉玉璋老成練逹堪以調署所遺福安縣缺查有福淸縣知縣馮樹　稽愼　詳堪以互相調署據藩臬兩　會詳前來謹附片具陳伏乞聖　　奏奉硃批吏部知道欽此 
 
