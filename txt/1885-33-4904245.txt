# 1885 - 33 - 4904245

 

Page 1

 
 
[二十八號畫報岀售] [  申報舒主人謹啓]  
　　皇太后五旬聖誕之前一日諸王之福晋貝勒貝子與八八分公之夫并公主郡主等皆入内廷恭呈如意一柄以爲祝嘏皇上冬至郊天鉅　也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日岀售後仍附淞隠漫錄圖說一則閱者鑒之此佈 
[任伯年繪山水總神圖岀售] [  點石齋啓]  
　　歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水判以青綠秀色可餐山水之間流雲四布長松插天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛　神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆逈不猶人懸諸堂中洵堪奪目現由申昌書善室發氣計墨色者價洋五角着色者一元已裱者另加裱工洋六角正此佈 
[新印琴條楹帖岀售] [  點石齋主人啓]  
　　揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法玩又王可莊殿撰仁堪法書亦爲近時珍品近得其行書五言楹帖一聨均如法印岀卽日岀售琴條未裱者每堂收回工本洋一角已裱者三角五分楹聨未裱者白紙二角色紙二角五分已裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹曰]  
　　臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艷奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不釋手一俟明年開正工竣即當隨報奉送先此佈聞敬頌年禧不具 
[論股票房兩案宜立定章以清積牘]  
　　近來本埠城内縣署及租界英法兩公堂訟案紛紛厥有兩端一則各公司礦局股票前年風氣大開每創一局數千號殷分不旬日而已滿買股之人甚爲踴躍實則以現有資本置爲恒業者不及一半其大半皆生意中人自作夥友本無巨資藉借貸挂宕之項并湊而成其所希冀者以爲股分漲價則我可岀賣於人以圖厚利至有碧岀本銀一倍二倍者因而羣相效尤不憚羅掘掽掇之勞凡在巿中有些微塲面者莫非股東及至隔年而公司尚無開工之日礦局不聞興辦之章於是有股之人中心惶急思及時岀脫以保眞本始則八九折繼而四五折皆肯應允一局如此他局皆然股票之價遂至一二成而不能售蓋買股本意不在與工之後日新月盛與股諸君得分紅帳之盈餘其心僅欲股價陡漲取利目前或賣岀此股轉以賤價收入他股再待其漲而已惟其如是故股愈跌而買者愈少漸至百分不及十或止數兩經事者虧空避匿騙局顯然買股之人其勢渙散不能會合以與之索償終至於不值一錢而後已顧今日之所以速訟者旣非買股者控告各公司各礦局何以積案如此具多則以當價漲時有人收押股票值十押八值十之外押足十分迨票價有跌無起押易贖難逾期展緩任催罔應收押者成萬痪本變爲百十張廢紙不得不控押票者於官於是公庭始覺多事矣或曰押猶當也以物當錢票在人手贖與不贖悉聽其便我則俟期滿而變賣作本盈虧之數委諸時運從無追及押者之理而况收押股分者暗中通融假令所收驟漲而外間有人覓買我以張之票與之已獲其利及張來贖則又取李之票以充還之此中便宜早已佔盡今到底虧累而追及原人似無此理第與典當質物之例究有不同故明知無理而亦不能不追在官憲亦明知此等案情無非延宕永不銷結而又不能不准理之也一則洋塲房屋前數年數大富紳爭買地基不能買則租以建造厦屋雲連較之同末光初頓增一半而洋塲四圍毗連之空地幾乎一寸一金鄉人以善價售之洋商洋商又以重租收之房主房價十成大約以六七成作地租餘則凈享其利以視别項生意穏而且易當時有識者以爲通商局面至此而極滬北繁華已有不可復加之勢客籍之人此來彼去不見更有所增而忽然多岀房屋幾倍安得如許之人而住之明者料事及遠已惴惴焉慮房屋之必空房價之必跌而彼爲子孫計者曾不少悟甚而並無巨本者亦以納息之錢摒擋造築木工圬匠經盖大屋數次贏餘萬千亦自造房以岀租居然財東局面乃不數年而空房歴歴閴無人居借項須納息也保險又有費也尤不能减緩者則洋人之地租而綜一年之所入則以之支持數項而日漸是絀由是洋人有控華人者華人有控華人者或曰欠租息燕梳等項將執合同以爲憑過期而收産自管矣或曰造房已成卽行押銀開發工料等欵屋值一萬押過七千今則估價不滿七千此後將愈跌矣或更有房主欠木工圬匠之銀木工圬匠欠木行磚灰廠之銀是皆現在巿面所難於清還者無論還與不還而狀固可告也以是案櫝日多官能問不能斷卽能斷不能追一紙之投往往經年而未結案或結案而斷法不能不偏種種情形與抵押股票者同一糾纒不清而字號莊家雖有巨東現欵因聞此等訟案之多每遲回觀望而不肯岀而謀事竊謂此二者雖爲巿面之害而害實不止于巿面盖近年富商大賈漸就衰微著名巨紳相率而倒平日錢神勢利一敗塗地其故皆由外强中亁而買股置産者同一獘病而利令智昏之際不免仍蹈覆轍若不明定章程使涉訟者與聽訟者有所遵循則此兩項積案愈久而愈不能結舊病未袪則新機難長從此通商大埠永無獲利益之事豈非因噎而廢食也哉 
[加抽鹽稅]  
　　某大憲因目下餉項繁多無從加派欲於川鹽項下每斤加抽厘稅三文稍補電局經費業已札 
飭宜昌府曉諭商民一律遵行近日懸示各門凡川鹽來宜每斤加抽鹽稅三文局設宜昌中書門外名曰帮電總局聞開辦時一日已抽稅七百餘吊積少成多亦不無小補也 
[無主命案]  
　　杭垣上城之元帥廟前於本月十四夜岀一無主命案不惟凶手無着卽屍親亦杳無下落該屍 
耳鼻盡行割去面血模糊無可辨認又不知其因何致死該處地保祗得報官請騐前日錢塘縣帶同刑書差役仵作人等臨塲檢騐面有傷痕下體亦戳傷數處確係被人謀死但其如何致死及凶手何人無從查訪爰命該保暫行承殮一面招尋屍親認領云 
 
 

Page 2

 
 
[泮宫盛典]  
　　杭郡科試於十一月十二日竣事十二月初四日迎送新生入學闔屬之重遊泮水者得二人焉一爲吳芸軒觀察宗麟一 
爲吳敏齋學博志學在籍绅士早經具禀撫轅叩求附奏兹届入學之期將行大禮不期敏齋學博于半月前偶然蹉跌不良于行拜跪艱難非人不可遂先期禀明學中以免臨期遲誤是日入學惟芸軒觀察一人行禮白髮童顔朝衣雀頂率領通屬新生先於至聖案前行禮復　北行三跪九叩禮畢然後乘輿親拜撫憲學師劉仲良中丞降階岀迎分庭抗禮不惟修敬老之上儀且以慶　熙朝之人瑞也觀察有重旌泮宫詩四律傳誦一時步韻者不下百餘人按觀察年七十有九學博年八十有三皆於嘉慶甲申科試入泮岀杜文田宗師門下巍然二老高風百年上壽眞泮宫佳話也 
[蘇垣瑣紀]  
　　孫文趙星使備有空白向藩署借印卽日覆奏查辦事件○有朱某者曾充某署門丁頗有積蓄置産長春巷衣食裕如外 
貌誠慤一鄉皆稱善人喪偶數年去歳忽動續膠之念娶來新婦楚楚可人枯楊生稊老子興復不淺惟該婦添珠增服恃寵多求而膝下掌珠見後母之營求亦欲葫蘆依樣彼嗔此怒耳根不淨煩惱時多前日小有勃谿朱竟潜服芙蓉膏迨延洋人施救已不及而斃青年嫠婦元女嬌痴後事正多何至迂執若是或云其在署服役時殊多隠慝今之畢命殆有寃報然耶否耶○崑山縣漕書李某被粮户夏生控告浮收一案歴禀督撫各大憲飭府訊辦業經前守桐子霑太尊訊明係匱書誤算多收錢二千文並非有意獘混亦與總書無涉斷令將多收之欵給還並將櫃書責革示懲吊銷草收掣串擬結正在具詳間乃該生又赴學憲案下具控奉批札府澈究案已訊明似可將前府斷結各情詳明學憲矣魁玉峯太尊以事關浮收未便率覆仍須遵提研訊其辦事嚴密槪可想見 
[衆怒難犯]  
　　有某姓者似紳非紳似富非富僦居甯郡縣東巷大水明堂專以包攬詞訟魚肉鄉民爲事業衣冠敗類實足步三將軍之 
後塵輕薄子目爲鄉紳巴某雖知之弗恤也平日招引紈袴少年酒地花天酣嬉徴逐揚灑灑得意自鳴近又爲縣西巷王妓家護花旛戴上一頂緑頭巾猶復趾高氣盛一日有無賴子數人在該妓家中吵閙某聞而往逐無賴輩銜之剌骨次夕竟糾集同類榖十人偵知某在該妓家排闥直入拉至門外以穢物塞厥口旋擲諸淤泥中始一閧而散某奔至縣署喊寃朱邑尊廉得其情飭差驅逐衆無賴知某控縣怒猶未平要諸縣門之外戔戔雞肋飽以老拳狼狽囘家苦難言狀人皆謂某咎由自取宜豐此等辣手隠其姓名而不書者一以存忠厚一以兾其改過也 
[榕垣紀實]  
　　南門外下洋鄉嚴林氏青年孀獨無育辛勤節儉自持薄有家産夫弟祖譽素無賴曩曾稱貨某姓青趺十千頭後某姓將 
票據遺失被人拾去事爲氏子所聞告諸某姓得向拾主索回　譽聞之心啣其姪揑稱氏夫曾欠伊錢日向兄嫂吵擾一日竟糾同姪輩持械搶去氏粟多石衣箱六具其弟士貴若罔聞知盖慮祖譽强恐賈禍也氏不平訴諸閩邑尊祁司馬堂訊之下祖譽花言巧語口若懸河士貴僅供祖譽曾挑榖三石司馬謂祖譽旣敢挑榖亦可挑箱着照數繳呈祖譽不承司馬飭責二百五十板姪輩二人悉行拘押士貴交差取保氏之二子扶母而歸人咸頌司馬之明○南門外陳甲银工也家有魚池賃與伊兄某甲年輸租錢四十千久經拖欠近甲有要需意欲將池變賣乙又牽制不允糾岀寡搜林氏謂此池係氏銖雨積錢所置因之搆訟公庭祁司馬堂訊以契上係甲名字自應由甲掌理聽憑變賣着氏及乙各具甘結氏不肯遵隨卽斥岀重傳原差某丙令向甲勸導勿再雀鼠生災云○渡雞里森興柴米鋪主吳某藉著名案棍謝述安爲羽翼　店開設巴塲私收花會前日吳與楊某口角越日晚上月明人靜厖尾無驚吳竟糾率匪徒十餘人蜂擁至揚店破門闖入逢人便毆毁掠一空始呼嘯而去楊家畏其兇燄莫敢誰何嗚呼豺狼當道埜性猖狂毒惡兇殘至子此極想有司特未及聞知耳否則三尺森嚴斷不能爲若輩稍寛法網矣　省垣聨中因經費不敷停止有日侯官令盧司馬于本月初八日邀請紳士數十人在宫巷關帝廟議欲重興移晷方散鋪户居民何幸而得兹萬家生佛也 
[八閩官塲瑣誌] 　 
　　知縣林鳳章奉委照料左爵閣公所○楊厚菴星傳將次到閩知縣臧錫鈞代閩邑侯往水口迎接矣○同知包容奉 
委辦理福州府屬臺防捐輸聞殷實士商尚未十分踴躍云○知府孫孚侃前委船政局差現已禀銷○初九日爲張友山中丞覽揆之辰文武各官俱詣憲轅祝嘏○藩轅牌示興糧聽何恩綺病故遺缺應以通判張洪元洋補又建安縣袁鵬圖病故遺缺應以知縣尹翼經詳補○臺灣府經廳周志侃升補恒春縣遺缺應以泉州府經歴陳世列調補○同知龔超自厦門公幹回順解興泉永道舊關防并善舉等項銀兩至省 
[竹西寒景] 　 
　　揚城西門外有小池俗名牛打汪萍荇交營清可見底本月初七日忽淹死一無名婦人半老徐娘年逾而立襟内有籤條 
一紙察其狀似從觀香山進音回來現經地保報騐收殮標記一面岀帖招認豈前身係蓮座龍女此際依舊皈眞耶不然何佛法無邊竟爾見死不救也○揚州各善堂嫠婦按月給發卹欵本有常額兹因歳暮府憲宜太守深念守節撫孤情殊可憫特諭堂董劉君學亁等查明嫠婦若干口造册呈核嗣覆稱統查城内嫠婦共一千九百八十八口隨於公欵内撥給每口足西錢四百文以資度歳千百孤孀當無不欣欣然同聲頌德也○揚城南牌樓西首有某申開設骨角店膝前一女寵愛逾恒數年前許字某姓子姻婭往來頗相輯睦邇年壻家式微婿又沾染嗜　債臺高踞借貸頻仍甲見此情形隠有悔意前日婿預吞紫鴉膏贸贸然至空入未知也詬詈交加羣相誚讓壻默默無語登榻高臥甲正擬下逐客之令而乘龍妙選早已如春後僵蠶矣甲家無奈報信茯家一面報知地保挽人調處以免涉訟公庭云 
[詐擾宜懲]  
皖坦某甲早歳從戎歴保都司繼借補本城某營千總功名顯赫固可誇耀門楣徒以伯道無兒未免抱身後之戚今秋在 
任作古由某再姪兼祧以延宗支一脉甲在三牌樓有鋪屋一所租與某乙開張燈店地係營中之産乙月納屋租若干其地租則由甲按季分繳去冬甲將舗屋岀賣干乙得洋一百六十元某址歸乙按季繳租甲承祧之孫亦曾書押日前忽有甲族姪持據向乙收取房租計共欠租錢二百餘千文乙答以租過數年歴乙清付嗣已價買甲姪無言而退日前竟糾集老幼婦女數人向乙舗坐閙不休乙請原中地保理論甲姪一味逞蠻隣保咸爲不服公禀縣中替乙剖辨不知官憲如何批斷也 
[京口談藪]  
　　鎭江西門外火神廟粥廠設立有年昔歳賑粥日煮二三次每次米十二石今歳因各業生意清淡捐助寥寥兼之堂内經 
費不敷遂改　每日辰開午閉煮粥一次米仍十二石聞馮邑尊捐廉津貼始不致中止云○南門内古通巷底某姓男孩年約七八歳前晚岀外瀹茗突遇二匪徒其一猛將白洋布裹孩面目且按住其口不許聲張其一遂將孩耳上金牌及錫茶壺一併奪去飛走該孩始疑熟識之人與之戲耍繼怡其爲匪徒始大聲呼救迨隣人岀視匪已不知去向遂由樂善之某翁送之回去○私宰耕牛本干例禁惟京口一區華洋互巿禁令稍寛各屠户遂公然宰剥以覔　頭數日前新任鎭江府福太守岀示諭禁約注三章若輩仍陽奉陰違潛行售賣甚至西門橋某甲及小閘口華三胆敢懸肉通衢肆無忌憚事爲太守所知隨卽飭差立提到案勒令具立永遠改業切結存案復重責數百板荷以大枷發回原處示衆從此各屠户磨刀霍霍之餘當亦稍知畏懼矣○江北婦女農事旣畢卽岀外傭工次年麥孰復歸輕薄子名之爲醃菜鬼邵伯鎭某甲於今秋娶某氏女爲室至冬例與隣婦某氏結伴渡江依人作巡隣婦因自舊主人家仍赴原處甲妻係破題兒第一夜託某嫗荐至某姓家前甲有事至鎭使道探妻 
 
 

Page 3

 
 
徧尋不得因思妻與隣婦同岀詢之亦茫無以對甲憤極欲拉婦鳴官某婦畏懼願偕主四處找尋然大海撈針了無影響未　將來作何結局也○鎭江入冬以來晴多雨少農人待澤良殷所種菜麥半皆枯稿城廂内外各河道幾于滴水全無青菜每斤須錢十一二文柴米油燭尚不甚貴各項生意清淡異常惟食物一項不致問價無人云○某棧夥徐某店主委赴金陵辦貨身畔帶洋百元不料附輪之時人多擁擠洋蚨竟爲妙手空空兒所得比徐知覺則天空海闊早已蹤跡全無無奈空身回棧棧主謂徐辦事不愼欲將生意辭歇且勒令賠償幸經某翁勸令暫留所失之洋賓東各認賠一半限三年還清其事始寢 
[羊城官報] 　 
　　十一月廿二日候補同知嚴爖通判陳虞書俱禀知委往馮營偵探大挑知縣王琦藩禀知委辦四會釐廠廿三日從九品 
李大綬禀知委往唐營偵探并辦文案廿四日補用縣鮑鴻圖禀知委辦長洲洋藥差從九品王兆鬼禀辭赴瓊安設電線補用直隷州鍾啓元禀知由博刀沙等處攔河工竣回降補用同知周錡禀知委往王營偵探廿六日候補通判劉廷棠禀辭赴王鎭行營補用縣茹慶銓禀辭往兼州電報局廿八日補用通判潤惠禀知調辦汲水門厘務南海訓導謝家樹禀知囘籍帮辦欽州團練事三十日試用清安禀往廉州開辦雷瓊電線 
[沙船撞損] 　 
　　昨日有沙船名金和順由燕台裝貨來滬暫泊楊家渡外候潮駛進乃下午四點鐘突有三校桅夾板船由小火輪拖帶悮 
將該沙船之船頭撞破幸在下午當由隣船施救將貸運主别船不致盡歸鳥有聞夾板船係某洋行攬載沙船舵工係管德林已向該洋行索掊修費矣 
[儲憲將臨] 　 
　　江蘇督糧道王魯薌觀察將臨滬上昨日下午上海縣莫邑尊預備緑呢大轎銜牌執事等派差在英租界觀音閣码頭伺 
候憲駕傍晚時憲舟已抵埠云 
[薤露興悲] 　 
　　前夜虹口西捕見路隅臥一病人問之不答撫之未冰遂卽送至同仁醫院氣息奄奄延至昨晨斃命因其不能言語未知 
其爲何地人當卽通知地保報堂收殮矣 
[店主私遁] 　 
　　本埠今歳生意清淡南北兩巿皆然時届年關其不敷轉運而倒閉潜遁者時有所聞法租界蔡順興蠟燭店開設多年素 
稱利巿店主蔡炳生另生甯興街租地建屋岀租於人并設分店其家崇信佛教鐘磬鐃鈸之聲金剛彌陀之號不絶於耳歴年來早有外强中亁之勢前晚暗將店中所有餘物挈卷逃逸惟剩學徒兩人昨晨依然開肆索逋者已接踵而至傍午時始知店主逸逃則已無可跟尋矣聞該店主所租之地係首善堂地基本定十年之限現在甫及五年本年尚欠地租洋七八十元另欠黄姓銀五百兩立據時卽將該房作抵又欠馬世記經手洋五百元聞此洋係外國人之資本是以馬姓卽鳴捕將該店學徒拘入捕房嗣經法捕頭詰問釋放聞蔡某尚欠别人銀洋實不知其所虧若干也 
[群述賭案] 　 
　　西包探麥根督同華包探及中西各巡捕捉獲靖遠東里摇寳賭臺解案由黄太守判罰各情已列昨報聞該賭徒在是弄 
底處租有房屋寛大宏深每重門户俱派人望風賭至第三日夜十二點鐘時正欲停塲適有曹金標王少有顧阿永等入内與賭三人皆開店舗賭首不捨此大主顧仍復興高彩烈喝雉呼盧卽有人報知西包探頭帶同華包探秦少卿張長生及諸華捕皆不穿號衣由老巡捕房岀外向東由浦灘往南重復轉西至洋涇浜沿入靖遠里一擁而入望風人不及通信賭徒駭極不知所措或登屋面或從樓牕跳下以致脫逃不少有某甲］ 
者從高跳下昏不知人經友人拖至打狗橋面稍歇始漸漸甦醒西包探督令兠拿共獲二十一名聞其中開賭者少而與賭者多 
[流氓保釋] 　 
　　法界蘭芳里流氓打架之劉雨明等五人由法捕房移送縣署研訊各情早登前報前日該流氓已經人分别保釋矣 
[提訊誘姦] 　 
　　昨報列陳周氏一案前夜黄太守升堂飭差將該氏帶案蠶訊該氏堅執如前太守再四駁詰該氏矢口不移更不承認引 
誘人家子女成姦情事太守以張阿才未經投質姑將該氏仍交官媒收管俟傳張到案再行訊究從嚴懲辦 
[租地案詰] 　 
　　前報載崔茂榮控周文華盜賣租地一案經帮審委員王司馬訊得崔租周地自咸豐十一年起七年爲期現經二十餘年 
逾期已久周已將該地賣與洋商崔仍未肯拆缷並欲將房硬賣與周索價洋五百元司馬令官匠將房估價再行定奪前日由官匠禀覆該房祗值英洋二百三十元司馬復提全案研訊崔供該房造時岀洋九百餘元現在每月收租洋十元一家拾餘口賴此度日求請公斷司馬謂官匠估計尚稱不公豈非刁詐遂大怒喝令掌頰始稱日前周央人調處曾許過拆費七十五千叟在我情原將房拆卸司馬隨問周是否許過　費答稱確有此言現在崔旣情願拆卸我卽將拆費繳案求請限拆房　地司馬復問崔旣欲領價着周給爾房價洋二百三十元如何答稱情愿收領拆費司馬謂旣欲拆卸幾日可以歸還基地答稱年終司馬謂爲期太遠限爾三日拆卸否則將爾父子一併管押崔遵諭而退其子崔桂文仍還押周文華斥退 
[法界公堂瑣案]  
　　開銀匠店之王銀和經其父將店租於王明卿開設有年今我生意淡薄早已閉歇王銀和以該店尚欠租赴并生財 
等物因控於公堂經翁太守准詞飭傳去後據王沈氏到案稱又夫現往鄉間待老母病痊即行到案租他之店搬岀多年當閉店時伊曾來取去店取等物并銀十兩洋十元等語翁太守詰伊可有帳簿答稱有摺子現亦在王處太守詰王銀和可有摺子之事答稱袛有生財摺子業日呈案太守略爲檢閱着於下期再訊○婦人王劉氏陳阿福將挑煤生意攔去自做等情當經法捕頭飭法包探將陳阿福傳案據王劉氏供稱及是前夥我夫去世後所有專挑四馬路榮泰店煤炭主顧被伊搶去覇裝陳阿福供稱榮泰生意並未攔挑惟唯亭生意歸我做不信請爲查訪翁太守着法包探將兩造帶往詰問明確再行核辦 
[來稿照登]  
　　朝鮮經變前後細情本報早經備錄昨復有友人送來一稿所言高事與本報所錄彷佛因友人壽囑登列重違其意爰照 
[錄於左方]  
　　查朝鮮亂黨金玉均朴泳孝洪英朴泳教徐光範徐載弼等曾經遊歴日本國王以其通曉外國情形委令辦理郵政局等事叅判 
閔泳翊嘗與金玉均等辯論面斥其非深爲所忌十月十七日午後先有路人見日兵聚於日本使館搬連砲彈箱絡繹於道甚覺可疑是日戍刻郵政局總辦洪英植在局宴客惟日本公使竹添進一托病未到維時見金玉均等不時外岀行蹤詭秘迨至八點鐘時聞牆外起火閔泳翊岀外看視甫岀門　被羣盜砍倒座客遂皆驚散金玉均朴泳孝徐光範等卽趨入王宫聲言中國兵變請卽移宫避之并請召日使入衞國王不允金玉均等啼哭逼迫國王遂率宫眷從行至宫門卽問砲聲亂黨喧傳外兵大至其實砲聲乃亂黨預伏之暗號也金玉均等復請召日使入衞國土仍不允金玉均等遂探懐岀紙用鉛筆書日使來衞四字矯傳王諭飛送日本使舘復屢差人催促四更時國王至景祐宫見日兵布滿問諸守宫人日兵已於二更時先到矣遂將　王等留於旁屋有曾往日本學習之官員生　等十三人環擁左右并派日兵圍繞宫門禁止岀入十八日早 
 
 

Page 4

 
 
左營使李祖淵前營使韓圭稷後營使尹泰駿等密謀通知中國駐防營救援事洩被害金玉均等又矯國王之命岀召海防總管閔泳穆輔　閔台　趙甯夏等入宫一併殺害内使柳在賢卽在國王面前被書是日已刻亂黨將國王擁岀宫外遷於輔國李載元家不容一人隨入百官軍民羅立門外有近門者日兵卽揮刀驅逐是日午刻亂黨自相除官洪英植爲右議政金玉均爲户曹叅判朴泳孝兼帶前俊營使徐光範兼帶左右營使協辦交涉通商事務仍署督辦徐載弼爲前營正領官兵柄財權悉歸亂黨致有廢立之議是日酉刻復將國王擁還宫内日人與亂黨人等仍在宫内把守益加嚴密以致闔城人情洶洶不知國干存亡官民商議求救於中國駐防三營政府沈舜澤等遂行文請找兵入宫保護十九日已刻統帶親慶等營提督吳兆有同知袁世凱總兵張光前等各帶兵前往門閉不得入遂致書於日使竹添進一問其不撤兵之故候至三時之久並無回音是日申刻袁世凱等分三路排門而入朝鮮練軍亦隨之將近普通門朝鮮亂兵在前放槍日兵亦在門樓　由門隙放槍子如雨下撃斃我兵五人受傷九人朝鮮兵死八人我兵不得已放槍應之是日酉刻日兵同亂黨將國王擁入後苑日兵隠身樹後放槍找兵不能近後又將國王遷至北墻門遂有衞士開門保護岀宫亂黨不能阴攔皆隨日兵而去惟洪英植朴泳教及生徒七人隨至北關亥刻統領吳兆有等訪得國王在北關廟内遂帶隊往迎洪英植朴泳教猶復岀阻不令國王施回吳統領等即將國王扶入轎内護任營中百姓知國王到營　聲雷動　王因宫中尚有亂黨理伏不敢回宫暫住　營三日維時朝鮮兵民憤恨已極當將洪英植朴泳教並生徒七人在廟内登時砍斃二十日申刻日人收集文簿灌以石油頃刻火起使舘被焚日本公使竹添進一率兵岀城逃赴仁川沿途百姓羣撃以石日兵發槍相敵人民婦孺死者甚多國王派員彈壓始解钐統領吳兆有等將日人遺棄子女派弁護送至仁川交竹添進一騐收二十三日人心稍定吳統領等始送國王還宫國王仍囑袁世凱將所帶副營駐劄宫内暫行保護現與國王商酌另派朝鮮練兵看守宫門已令袁世凱等率隊回營矣 
[普勸世人器物槪不寫字瓦磁有字歸字庫說]  
　嘗讀貴報有江西徐少衡善士來函景德鎭蛟水爲災水頭高至十餘丈沿河上至觀 
音橋下至西瓜州等處一槪冲没等語不禁有慨于該鎭之水患或亦孽　人作也盖景德鎭素産磁器碗盞盃盤皆貧富必需用物向祗描摹花卉山水人物並年號圖章嗣又歌賦詩詞長篇書寫近復于茶碗盖缸上開列上下名號以供　玩始則珍惜一經損破視爲磁　隨時棄置其磁上字槪置不問試思蒼聖造字垂訓開字之源後聖著書於人廣字之用世人　書明理因字取義一字千金不可限量字紙應毁時卽付丙丁將字灰裝沉凈水結字之流是以敬惜字紙一條歴經上帝垂箴官憲岀示諄諄誥戒報應昭彰豈該鎭窰户獨不知耶豈鎭中惜字之人竟不能預禁于未寫之先拾取于破損之後耶無如凡事由淺入深由近及遠余幼時嘉道年間碗上有字其稀目下窰户兾圖厚利翻陳岀新人買我買人棄我棄相習成風以至每岀一窰難免一二損破千萬窰中破損甚多計中窰及巿凡破損有字之磁器每見灰坑汚穢之間堆積而無人拾取雖作踐之咎自分獲于衆人而作孽之由定專歸于窰主無怪乎年復一年上干天怒此次大刧不能盡由字跡之孽亦不能無關字跡惜字免灾亦有証說余寓居鹽城縣東鄉南洋岸有年矣地處海濱鎭巿不滿千家草住房十居七八一經失愼每有沿燒之苦紳士某素惜字紙集唔同志敬檢讀文昌帝君惜字諸篇内有惜字免火災　說普勸本鎭各家同我輩沿門逐户收尋字紙誠心敬惜常將收數呈明神前本鎭果然神明默佑而火刼無矣以此推廣可見天道高而難測人道近而可憑是以奉勸世人凡於動用桌椅等物槪免寫字另岀花樣亦可記職以及未入窰之磁器此後不可寫字已久巿購用碗盞凡有字者一經損破均歸字庫便同字灰燒沉入水不至復遭汚穢瀆神干譴是爲至要　盌字有無根從窰岀恭請江西景德鎭諸位好善君子　切勸說窰人嗣後盌上槪不寫字先泯作孽之源惜字之功各修各得盡人力之誠挽天心之怒亦祈福消灾之一道也胡不勉而行之是否有當請登貴報以廣傳聞是所切禱[  迂闊子未定稿]  
[八哀詩孫次公伯舅氏諱瀜著有始有廬詩集璧月樓詞]  
　　白社悲零落靈光剩此翁先君偕同人結鴛水聨吟社亂後惟公存 
聽詩聰兩耳公晚年兩目盲傲世薄三公經亂貧如水縱談氣若虹斯文誰繼起蕭瑟一林風公咏紅葉時一時傳誦○沈榮甫茂才諱文河婦先泉路侍君去合忽忽二豎侵胡惡千秋烈可風君終前二日君妻陳禱於城隍神得籖語知不起遂仰藥祈代夫死還鄉人事改入夢笑言同曾記高齋宿寒窗燭翦紅○徐重偉孝廉諱鎭患難與君共交情膠漆堅此才終一第痛器但呼天二月歸鄉去千愁到酒邊今春返里有感偉之作月河尋舊夢君　月河轎畔無復笛聲傳君喜吹笛○汪衡甫少府諱文藻風流今已矣對　每思君莫笑折腰吏爭傳祭骨文君官新港巡檢開河得骨殖數具　廉掩理自爲文祭之　妻節自守弱子學能勤民寳春秋社逍遥日日醺相傳君爲新港　神○李壬步丈諱善蘭著　談天志學博西夷服詞雄南國推天家徴十亟文館爲公開公以算學徴入同文舘盡瘁遲歸擑銜恩泣夜臺公自刑部員外升本部郎中加四品衔路賖虚奠回首有餘哀○陳紉齋山人諱允升古心兼古貌結納盡時賢賸畫倭翻刻君所刻畫賸日本已有翻刻本分書僧獨傳天童　清虚僧得君隷法　烟　成癖痼翰墨有因緣寂寞甫江曲悠悠慨絶該齊玉　叅军諱學裘著有蕉窓詩鈔刼餘詩選　　隨編壇坫虚前席諸侯　下風焦山藏著作米舫自西東辛苦賊中岀咸豐庚申蘇城陷君在賊种數月得岀聲名海外隆日本重君詩文豔禪叅已透銅鶴上清穹君有艷　圖○陳曼壽明經諱鴻誥著有味梅華舘詩集君自扶桑返新詩艷似花君客日本有靈兒詞二十四首方期團故舊重與鬥尖义惡耗傳吳下招魂賦楚些千秋名作在剞劂願猶賒君詩共七集計三十卷余擬選刻六卷 
[奉題楊讓臣觀察鼓盆集敬步惆悵四章便韵]  
　　花含殘雨柳含煙滿幅清愁集黯然精衞何年填　海媧皇無計補青天鴛針春服留 
餘肅鴈柱秋宵有斷絃吟罷鼓盆搔首問誰將此刼厄仙緣曾經鳷鵲渡銀河那復鴛鴦罩碧荷洛浦波長愁幾許巫陽雲散夢如河潘郎舊恨歸吟鬢元相悲懷付浩歌不識君心何所似唾紅窓外雨聲多今古觀塲幾刼灰寒梅舊夢漫相偎可憐梗向波中斷都爲花從鏡裏開五夜重逢原杳渺三生私約枉低徊縱教慧劍横秋水　截情絲一縷來廻腸百折意迢遥黯黯孤吟晝復宵燈影三秋寒獨伴琴心一寸懶車挑碧違有子香仍好紅豆相思恨未消欲和君詩還　惱爲君月下品瓊簫 
[惆悵詞四首悼荆室方恭人作錄呈諸大吟壇郢政]  
惆悵藍田玉化烟追思往事涙潛然紅翻杮葉愁中雨緑慘槐陰夢裏天炊白 
不堪尋舊杵焦桐那復理遺兹十洲仙路他時見定結塵　一笑緣水晶簾底耿星河一夜秋心散碧荷苦海脫離卿自得愁城抑鬱我如何堪傷漢武哀蟬曲何異　嬰寡鵠歌暗裏闌干空掩泣衣襟贏得涙痕多寳鴨杳銷蠟涙灰錦　無復更相偎　絲已向殘春盡鰥目空教徹夜開繡閣更無人綽約雕闌誰共月引　徊安排翠被鴛鴦枕恐有芳魂入夢來漏盡更闌夜正遥一簾風雨可憐　題詩錦斷和愁　起草燈還帶涙挑地老天荒情易竭海枯石爛恨難消何年並駕山頭鶴萬里晴空弃玉簫[  句曲瘦秋生楊世興未是草]  
 
 

Page 5

 
 
[奉題楊讓臣觀察鼓盆集敬步帳四章韻] 　 
　　茫茫　事等雲烟神首能無意　然消夏尚吟弓樣月當春詎返大　天雲箋略記平 
歸來夢悅帽應無醉後歌此日重厓相慰藉青衫未免涙痕多　恨海　填念太灰孤冷知代一燈偎　將秋月光偏蛟老去西風菊尚開見宋寒衾曾領略衣裳想象漫低　可憐百首詩今就字字都從肺腑來　楚水瓢城百里遥幾番握手話連宵尊前屬句辭離逹燈下敲詩然懶挑駒隙光陰原易過　慱將志莫輕消一　堪作賢媛傳漫把閑情託洞簫 
[上海北巿絲業會館籌賑公所施少次經收山東賑捐二月初七日第五百三十五次清單]  
　　耐久主人爲室人目疾舊羔復發求愈二十元陳士炳求母病速痊十元盧瑞 
卿前因次女梅姑多病許願移醫藥資現已漸愈還願四元蛟川隠名氏東道資移助一元聊表願心子祈父患外症速愈一元張義全一元蘇昌祿四開一元八開一元錢二百文○常熟濟豫典募富貴源頭同字二次三千五百五十五號册曹門氏五元無名氏一元敦餘堂一千文無名氏五百文無名氏四百文靜奇書屋　巖　阡永盖軒登庸書屋養素居雲流書屋貞慶堂義隆八户各三百文無名氏隠虞居二户各二百文以十五户合來洋十元錢三百四十文○加臯周姓募富貴源頭同字二次三千五百四十八號册肇麇堂恕記月記三户各二千文忠記壽記二户各一千文怡怡記六百文善記五百文汧記陳記春記三户各四百文鼎懋泉記華記三户各三百文桃記灝記戬記忠又記吉記钸記道記佐記耀記何記十號册仁濟堂十元存性堂十元又募萬善同登昌字四百九十八號聞萬和洋行八元無名氏六元無名氏張世思柱靜樂堂三户各四元無名氏三元無名氏芇記無名氏劉筱樓無名氏陳培英鄧大八方大人吳銘壽德昌洋行余小江怡怡書屋十一户各二元宏腿小孩楊炳芝枕山閣德勛堂曠蘭堂凌雲氏葉竹亭柳樹堂吳漢章蕭禹臣無名氏廷記幾亁三金𤤖符彭作吾鄭清煇八葉堂無名氏生松堂張錦堂楊蘭亭汪孟九袁朋杰王雲神彭雲亭端理堂周漢臣同海亭任鋪鄉范克復劉實臣曹漢英韓光廷楊竹泉陳蘭該張克齋馮修齋楊玉亭無名氏劉蘭亭三十九户各一元陳云福五百文無名氏四百文稼手前存陰隲文變價二百文佘入人曹侄堂陳壽清胡春林黄鶴仃賀軒臣羅　堂吳春林郭國卿張洋　賀子芝劉曉亭曹國正趙東福朱廷揚劉後記劉榮齋洪良才方福廷無名氏李芝亭二十一户各銀三錢以上八十户合來洋一百元○漢口永吉泰募昌字三十六十六號册太昌莊四千文全茂昌三千文仁興福正大公鮑亁元永生同四户各二千文永興義義遠行同心永新興德長生永恊泰仃恊盛西七户各一千又文募三十十三號册永合公銀拾兩聚泰號錢十千文芑杳書屋王十千文寳成樓錢省堂二户各四千文望湖齊屋二千文又募三千十四號册世書堂王十千文又募三千六十五號册陳人和五千文志誠二千文又慕三千五十四號册洪亁元一千二百文記心氏敬義堂洪箴瑞堂洪三户各六百文無名氏傳萬　二户各五百文無名氏洪太合無名氏二户各四百文無名氏洪太相春相　無名氏李　泰振大甡無名氏無名氏源源祥日盛森洪元泰十一户各三百文無名氏無名氏洪泰相無名氏仁豐泰無名氏無名氏八户各二百以上五　合來銀五十八兩三錢九分估見九八規元五十九兩三錢三分六厘○無名氏募昌字二千一百零二號册人和公典源和公典二户各四元局慶堂餘慶堂公昌公典源生公典四户各二元○萬寳來募昌字一萬三千六百零四號册萬寳來一元無名氏八開洋五元張幼成八開三元招宙開八開二元○本埠泰隆號代募昌字一萬四百二十五號册晚香館十元松江通惠六元祝求健靜水室求安氏三户各二元受慶堂合力氏紫鳴氏綺士記四户各一元洽力氏足對開一元以上十户共洋二十六元足對開一元金澤張豫堂記安微欲東宣善閣耐空氏葉芬募昌字工千三百零二號册馬善果程慈仁二户各二元程善仁程善修程德馨徐善眞寳善堂南陽華善助程存仁汪善堅八户各一元鍊善堅章善修江善仁畢善守胡善信光裕堂平陽胡酉祥七户各五百文邢善思浦善因二户各四百文汪善誠三百文朱修鑿沈天福汪善勤楊悟醒張善向五户各二百文程啓馨汪善悟汪守德許守馨余誠馨葉珠龍六户各一百文又託立仁氏汪衡募二千三百零三號册勤省軒二元宣善閣一元江禮賢五百文以上兩册共合來洋二十元虚對開一元錢七百文○鄭庭昌募昌字一萬三千二百零九號册鄭庭昌求病速愈二元○公和經募昌字一萬三千五百五十九號册逐日節省錢五百文從善氏五百文金子松四百文忻從氏三百文憶願儘力子二百文無名氏二百文勉力人一百文從善人洋一元以上八户合來洋三元○公和典募昌字二千一百零三號開公和典一元樂善怪隨緣子二户各半元以上三户合來洋二元○葉謝大德典經募昌宇一萬四千四百七十八號大德典二千二百文美丹氏代妻求臨産平安一千一百文黄新之八百文張晋笙吳美丹二户各七百程秋泉五百文張守常畢順祥詹靜峯黄光遠四户各四百吳兆芳程夢卿吳德和不留名四户各二百文吳思本劉松貴黄敏士張甘霖四户各一百文以上十八户合來洋八元○劉君雨頻經售岀彩票五張計詳洋十元本公所售岀彩票一張計洋二元以上初七日 
[蘇省撫轅抄]  
　　十五日歛富孫辭行候補府周蓮票知奉委辦徒陽河工差候補縣陸清臣上海查案回崔嘉動禀知辭奉委解砲彈赴滬本年十二月二十一日卯時封印次 
年正月十九日卯時開印漕富吳簡用道潘曾瑋均於十二月三十日壽辰 
[浙省撫抄]  
　　十二月初八日通判李鏡烏鎭厘局來省禀謝調辦禀見卽　縣丞蔣当翼禀知厘捐局委温郡狀元橋厘卡差禀見叩謝○初九日候補府童光擇禀知 
赴西塘　勘鳴鳳石塘禀辭○初十日薛應珍禀知運委常鎭查銷數禀見卽辭通判湯世侗禀銷岱川緝私差禀見咨補慈谿絲丞陸瑞淋禀謝藩司飭知咨補禀見叩謝委署樂清縣典史吳俊禀謝委叩見補用縣丞徐廷動禀知藩司飭知請補鎭海縣丞禀安叩謝○十一日候補縣黄秉鈞　銷典差叩辭赴海運滬局○十二日前署温州府胡交缷回省禀到通判李承先禀知運委查江蘇五屬銷數並禀知防軍局委查廣東硝磺差禀辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
