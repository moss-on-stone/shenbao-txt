# 1890 - 119 - 4906120

 

Page 1

 
 
[新印孫註適軒尺續出售] [  申報館啓]  
　　徐菊生先生以名諸生平揖公卿侈談著述於是有適軒尺續之輯其中五雀六燕百鍊千錘謝陳陳之鬳詞抽乙乙之妙緖始信飛書草檄中未必無高文典册也孫君肅山不憚絮煩逐一註釋蓋爲便於初學起見今用新鉛排印卽日出書訂成四本價洋二角半賜顧者仍照曩例 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[世變新論人才第二]  
　　鑑古子見余世變新論造臯膴而問曰子於華衆會啜茗所見而遽抗言世變雖曰卽小可以見大顧亦無乃太小乎子盍推而廣之請試畢其說余啞然而笑曰所謂世變　豈止一端而已哉然亦不得謂一端之非世變也佛云三千世界大千世界世界有如許之多則其所以爲變者正不止以恆河沙數計必欲一一指而出之則不但挂一必且漏萬且如懶殘云那得工夫爲俗人拭涕耶一芥子可以納須彌山於其中是則卽小見大之意聖人云舉一隅皆此意也客乃猶以爲未足乎無已請試舉一二大端以推之先言人才夫人才所以繫乎世之治亂者也而所以用人才與夫所以取人才者則世各不同三代以上不必言矣秦始皇聽　斯之言焚書坑儒幾令人才絶滅其學焉者皆使就吏以爲師遵其道而行之必至於盈天下皆吏胥幸而不久自滅不至禍延蒼生漢興而人始知學伏勝之授尙書終軍之熟爾雅孔壁出金石絲竹之聲經學由是昌明文風於是丕顯然漢時公卿多引經以决事而其所以取士者則初不在乎經學專求實用而不務虚聲也談漢學者失之穿鑿則有之失之虚憍則未之有也降而至唐以詩賦取士人始習爲浮言以欺世而人才爲之一變土栛盧駱名播初唐而有識之士早已鄙之士先器識而後文藝文藝之優劣本無與於寳用也韓文公正文體起八代之衰一文可以驅海中之鱷一詩可以開衡山之雲佛骨一表至今讀之凛凛有生氣而一封朝奏夕貶潮陽終不得竟其用然則其所謂取士者固非所以用士者也而世風又爲之一變矣宋時以策論取士較詩賦爲稍有實際然王蔡章秦皆由策論所取其言如是其行未必如是甚至所行乃大反乎其所言又甚而以其所言掩飾其所行其中言之可行者固亦有之南究寥寥無幾若言不顧行者則不可以更僕數而世風又爲之一變迨元世以詞曲則其取士之法降而益下咸以爲人才必不足觀矣然姚廉輩皆能誦法孔子濳心經術尉然爲有文有質之儒此又出乎人意料之外顧此外寂然無　以至於屋社而止則取士之壞不言可知至於有明定爲八股取士之法當　已有遠識之士聞而非之謂壞天下讀書人心術者胥由於此或以其言過激多不之信孰意有明一代雖代有名人而往往迂疎廓落傳之季世則竟無可用之人說者謂有明養士最優故食報亦最厚觀於記載諸書記明末殉國諸人前代絶無如是之衆盛以爲讀書人多講求氣節所致然使僅有氣節而毫無經濟則終不足以資幹濟也本朝取士仍前明之舊而稍稍更變故所得之人才亦與前明彷彿其間旋乾轉坤之手叚皆由八股中甄拔而來則論取士之法幾幾乎以八股爲最上乘矣而近來泰西通商中外交涉之事日益衆論者遂創爲廣設西學之說中國之人亦多究心西學然以吾所見凡粗知西法略識西文便目空一切洋氣衝天大言不慙鹵莽從事若此類者正復不少其能折節讀書軌於正道者盖百不得一焉卽辦理洋務亦終不得其盡善之法非無其法無其人也美國驅禁華人已數年矣百喙析辯而終不足以奪其氣崔惠人星使一出而片言折服厲禁立除其功效之遲速大小爲何如矣而崔公則固由八股出身之人也平時恂恂如不能言惟談文則娓娓不倦而折衝尊俎之間其取效乃如此然則妄議更張侈言變法者不亦謬乎雖然人才之出固不可以一途限也正途中有人才異途中亦何嘗無人才文職中有人才武員中安知無人才前者煌煌聖諭謂文武並重不得重文而輕武此正深明治道之言而人才之出此後又將大變於從前子試以余此言爲左劵之操何如鑑古子再拜而起曰古今之才不同而古今之用才不異知其所以異乃適得其所以同變者世不變者理也敬聞命矣雖然猶有進 
[蓬壼曉箭]  
　　上月某日東直門外南護城河内有一無名男屍經看河兵見而拴繫卽赴東城司呈報閱三日正指揮率帶仵役人等親莅河干相騐當將屍身撈起騐得的係投河身死屍妻屍弟禀請收屍指揮向之訉究屍妻德侯氏供稱死者係廂白旗甲兵素有　迷症時發時愈此次諒係病發所致委無别情屍弟隆保供詞與德侯氏相同正指揮飭先行棺殮以便詳城核奪○兵部示傳閏二月分在部投供之候補差官羅蔭槐李從龍二員知悉限卽日親身赴部騐照勿得違悮○刑部直隷司承審明火一案因宗室玉生未得確供遂將餘犯停决兹刑部會同宗人府連訉多次玉生堅稱德山等挾嫌仇陷矢口不移德山受山李老全三壽喜孟三六犯堅供玉生爲首隔别研訉供無二詷刑部以六犯供指確鑿卽可定罪宗人府則謂玉生素來安分若憑六犯所供擬以大辟未免屈抑刑部司員遂票仰拿獲此案之左翼協尉赴部當堂對質蓋非僅折服玉生之心且可折服宗人府承審之心矣○新任湖北巡撫譚大中丞繼洵交卸甘藩遵旨入都陛見於本月初二日抵京寓居靜默禪林繕具皇太后皇上安摺二分於初三夜齎至南海交奏事官呈遞隨於翌晨趨詣西苑門將膳牌交樞垣呈覽適値皇上出宫祈雨因傳令卽時入覲略詢數語中丞奏對畢卽踫頭退出本月初六日散値後御前大臣奉宸苑堂官總管内務府大臣齊至西苑門内務府公所内會議皇太后駐蹕頣和圍應如何添設値班各項備差官兵人役應於何處値守如何分撥添派如何籌予津貼一切事宜以便奏聞辦理○管理廂監旗滿洲都統大學士恩爲咨覆事准値年旗咨稱現出泰陵總管一缺應由各旗保送正三品人員以憑揀選等因前來查有本旗印務叅領咸成老成穏練表率有方堪以保送入放泰陵總管除造册開具履歴附送外相應咨覆値年旗查照辦理○廂藍滿恩保庭副都統佑於本月初六日辰刻在錦什坊街華嘉寺 
 
 

Page 2

 
 
本旗公署内挑補本旗五個中喇領催三缺馬中七缺弓匠一缺先期咨請稽察旗文侍御届時進署會同挑補○張家口監督宣榷使烈期滿應　更換經户部咨取各衙門一等資深兩項人員揀得四品銜户部貴州司掌印榮安等十員於本月初六晨帶領引見恭候欽問旋奉硃筆圈出張家口監督着榮安去欽此○廂黃滿槍營專操大臣符珍升授廂黃蒙都統廂黃蒙專操大臣德福詞任廂曰滿正黃蒙槍營專操大臣奕絪授爲閱兵大臣各遺專操之缺經値年旗分繕各固山堂銜於初六晨奏請派充以資教練奉硃筆文秀着誽廂黃滿專操大臣　珍着充廂黃蒙專操大臣恩棠着充正黃蒙專操大臣欽　當由値年旗分咨八旗各固山查照並咨明神機管禮部示傳宗室官學候補教習王餘慶八旗官學候補教習范許春等限三日内親身赴部騐照並備筆墨以便塡寫親供當堂核對筆迹○欽差督辦東三省練兵事宜正白漢都統定爲知照事所有吉字營馬步練兵幫統乾淸門侍衛富材　據報現丁同艱應令該侍衛回旗穿孝除吉字營幫統另行委署外相應知照領侍衛内大臣查照辦理 
[潞江迎夏]  
　　皇上恭奉皇太后由陵寢回鑾駕至龍各庄有賣湯團人某甲因風吹爐火延燒木櫃火光熒熒駭極而逃誤被某員拘去未識如何審辦也及駕蒞通州有一瘋人狂呼寃抑御前大臣見之張皇失措急爲拘訉語言顚倒委係患瘋遂交刑部帶回訉鞫○閏二月二十八日爲中西兩倉開倉之期監督入倉監放王公俸米○二十八日之晚濃雲密布電影閃靑少焉急雨狂飛冰雹齊下幸卽隨風而息二麥不致成災至黎明已天開雲散矣○江浙漕米例歸沙船輪船由上海分載至天津刻　天津載米輪船已有數艘進口沙船則進口者祗一號聞須俟到齊開兌裝剝運通大約祭壩日期當在二十日左右云○去夏雨水連綿壩樓前一帶長堤多有缺陷者現倉憲委員雇夫一律墊平預備南漕到通颺晾收兌○順天學政周大宗師來文定於五月初旬按臨考試張　史擇於三月中旬先行州考聞今年皇恩疉沛按州縣之大小分别增廣學額想勵志鷄窓者自不難芹香穏拾也○去冬雨雪愆期今春又寒燠失序民人稍不節制每　釀成瘟㾮兼之幼童多出天花通邑少醫家患此者未免束手待斃云○邇日拐匪頗多每有子女失去無　　帖尋訪者有一遠方人手携二孩年祗五六歲沿途啼哭其聲甚悲惜無好事者攔阻詰問耳○亢旱不雨田坼若龜許觀祭筮期三月初三日率同屬員在鼓後樓關帝廟内設壇祈禱並委程少尉虔赴東關龍王廟焚香叩取聖水灌入花瓶上插柳枝用黃亭舁至壇前敬謹供奉想祗靈默佑自當早沛甘霖也○大燒酒胡同觀音庵於三月初三日起施種牛痘洵保赤之良圖也 
[湖上餞春]  
　　杭州士子藉故咆哮崧中丞遂停試甄别兹尙餘怒未平謂士子有意閙考並非出自擁擠必欲得爲首之人嚴行懲辦各監院禀請各憲及杭州府李太守婉轉乞恩方允補試定於本月十四日仍借貢院甄别先期傳示考生各具衣冠隨牌序進是役也各監院東奔西走極意調停而中丞尙悻悻然現於詞色云○本月初十日豐樂橋堍有一路斃屍骸年約六十餘身穿竹布長衫縀鞋廣襪有知者謂是絨經染坊夥因事路經此地忽染急痧而死至傍晚始經同事者買棺成殮嗚呼憀矣 
[虎林火警]  
　　本月十二晚更魚三躍杭州省坦慶春橋西岸某姓因捕蚤虱火焚蚊帳一霎時烟濃燄烈破屋穿窓大厦數椽頓成火窟各水龍聞警而至將北首火路拆斷南首有德茂南貨棧後墻隔住火勢遂莫可蔓延然已焚去六七家附近居民受驚不淺矣 
[金陵天氣]  
　　諺曰淸明斷雪榖雨斷霜現在節近立夏霜雪早斷而寒氣逼人卽令謝超宗在座亦木見令坐者不衣自煖金陵自閏月後天無三日晴太陽見一二日卽曈曈如火斗室中煖氣蒸騰眞覺吉貝花爲多事道上行者揮汗如雨小兒更袒裼裸裎以爲笑樂然或夜深或次朝必朔風如吼簾旌窓格震撼有聲而料峭薄寒由漸而入必至御重棉而後適體否則無論爲老爲少爲男爲女苟忍俊不禁　發傷風咳𠻳等症其甚者如扁鵲傳中所謂婦人卽病　下老人卽病耳目痹醫者初疑其爲春温後見積陰之氣凝而不散堂階柱礎回潤如流是必因温而　　 
蒸因蒸而邪入腠理發其表疾果多愈現計十一至十五儼然似初冬時候無怪農家者流爭以四月八凍殺鴨之俗語嗤禽言之脫却布袴爲不息信也鄉間頗以雨水過多爲慮將來小麥恐不及大麥之半熟緣五日一風十日一雨最爲太和景象今則風雨不時到處泥滑滑滋生之物無一不困於浸潤如今有黃腫之疾以視桑柘影斜春社散家家扶得醉人歸光景轉覺今歲不如矣目下四境靑葱秧針插水尤覺靑靑可愛據老農云願天公速放晴㬢曬此良苗否則陰雲久護便如人家紈袴子弟姿質不堅而脆未免抱苗而不秀秀而不實之憾巿上米價因此日漲上熟每石已售至三千零以次遞降總不下二千二三百文小民以老米襯住尙不覺有矛頭析米劍頭炊之苦轉瞬故槖已空蚩蚩者正不識如何過活也城裏保甲甚屬嚴密而小竊之踰垣穿穴者一如魚屯雁陣此去彼來令防者不勝其厭怠儘有前門驚覺而後户已逼人而來賊心賊智將何術以禦之 
[甬東近事]  
　　寗郡南門外某姓婦於日前歸家探母行至半途暫就凉亭小憇時有近村某甲同坐亭下元婦獨行無伴柔弱可欺四顧無人突將婦𢵡倒拔其頭上首飾剝其身上衣裳席捲而遁婦狼狽回家遭姑毒打憂憤交併遂欲投河自盡幸爲隣人救止得以不死甲白畫攫人財物眞與宼盜無異此等莠民王法所不容也○訛詐之風到處難免惟寍波爲尤甚屢經府縣嚴禁在案無如禁者自禁犯者仍犯近聞鄞西十字港某甲與親串某乙素有嫌隙甲登門大駡乙妻聞而斥逐甲遂開花破面倒地裝死甲妻亦悍潑助以聲勢率領多人麕至乙家將所有什物搗毁一空反索養傷費乙將赴縣控吿轉念事若經官又需衙門費不得已給洋二十餘元始得了事 
[格致書院春季特課題目]  
　　格致書院考試定例一歲中設有春夏秋冬四課謂之常課更於春秋兩季之次月别開二課謂之特課常課則各海關道憲主之物課則南北洋大臣主之今李傳相命題三道以課書院中肄業諸生敬錄如左第一問問化學六十四原質中多中國常有之物譯書者意趨簡捷創爲形聲之字以名之轉嫌杜撰諸生宣究化學有年能確指化學之某質卽中國之某物並詳陳其中西之體用歟第二問問古設律度量衡所以測點線面體也自聲學熱學光學電學之說出而尋常律度量衡之用幾窮西人測音測熱測光測電果何所憑藉而知其大小多寡能詳言其法歟第三問問鍛鍊金質全視火候西人將各物質試騐定爲鎔度能一一詳列歟電池必用二種金類一陰一陽方能生電有同一金質與彼金較則爲陰與此金較則又爲陽西人因列金質十數種按序推排任取二種皆成陰陽而不淆亂能詳其說並列表以明之歟此三題皆言格致之學爲西學中之最深者近來西國格致名家於算法愈造其精微而於化學益探其奥窔他如聲學熱學光學電學俱有實際非託空談其搆思愈密其造器益精其所以測聲測熱測光測電無非恃乎器而已矣其於大小多寡遲速留逆可以不差分秒至於化學尤切於用與礦學相輔而行礦中諸質非藉化學則不能試騐將來化學益明不難致富西人謂凡物質中無不有銀故謂之銀世界特燒煉之費不貲設使化學造乎其極試騐自有捷法道家黃白之術何難見有實效哉書院肄業諸生當必能條舉詳晰以對以上副乎傅相下問之心今自命題之日爲始限至六月二十日截收仍至三馬路格致書室交卷領票且卷之大小長短廣狹初不限以定式例須自行彌封并將全卷封固俟閱卷時始行開拆藉杜諸弊前歲傳相加獎至二百數十元之多此次肄業諸生益當奮勉勿負傳相屬望之深衷焉可也 
 
 

Page 3

 
 
[徵蘭題曲]  
　　張園有名蘭數種供人玩賞已列前報星期適暇擬往一觀以拓眼界午間小雨如絲阻人淸興無聊之甚知丹桂軒排有崑戯數折投余所好乃往觀之入座未久園主人伻來相招遂與東閣詩儔偕往至則挹淸集諸同人咸集息𤲅主人携陳氏姊妹花並至尤爲興高采烈蘭則供諸正面桌上有素心者兩種梅瓣者兩種荷瓣水仙者三四種共計不過十餘盆然皆大異尋常所謂七瓣者則重臺者也余雖不甚了了而東閣詩儔爲一一指示之且鼻觀中已飽嘗芬馥不覺心曠神怡高歌數闋諸同人更唱迭和入晚西山樵者亦至興致益高主人卽花下設筵肆席殷勤勸釂盡歡始散則已十一點三刻矣書此以誌一時雅集　 
[准備稱觴]  
　　本月十九日爲蘇松太道聶觀察太夫人設帨道署内陳設一新定有一番熱閙也 
[縣案彚錄]  
　　曹忠全誣控汪柏生搶衣一案已詳前報前日由裴邑尊飭傳三十二圖三十三圖董到案晚堂提訉兩圖地保投案候示圖董張倍望曹某同稱竊賊徐阿三在鄉間屢次犯竊此次由曹忠全囑伊往竊汪柏生供本月初六晚失竊後至十一日將徐拘獲當卽愬明地保協同往查先取到衣服十九件不料曹投案誣控曹忠全供本月初六日向徐購得衣服七件至十一日汪糾同楊阿元等來家搶去洋蚨二十元大錢二千文並無令徐往竊情事徐阿三供小本營生汪給小的錢四百文領伊至曹處並未偷竊邑尊研詰至再堅執如前着責籐條五十下始供初六日晚上曹忠全喚小的去竊得棉花一包衣服一包不知件數將及天明將物交曹由曹給小的錢一千文邑尊問棉花幾斤衣服幾件供不知着責五十下堅不肯認邑尊飭將汪柏生楊阿元兩人交圖董保去曹忠全釘鐐收所徐阿三枷號發頭門示衆地保斥退候訉○昨報紀秦金發扭趙張氏至縣喊控誘拐伊妻一案前日晚堂邑尊提訉秦供無鍚人在申爲成衣我妻章氏于本月初二日出外次晨始回向伊詢問初則支吾後稱住在趙張氏處至初五日一去不返初八日有友人向小的說知章氏在嘉定縣城内塘橋地方陳姓家内小的於十一日至該處查悉爲陳阿金所娶由趙張氏爲媒出身價洋五十元旋卽回申向趙張氏理論反被逞兇叩求究追趙張氏供松江人在申傭工度日普無誘拐情事實被誣控求請鑒察邑尊以秦章氏旣在嘉定飭秦金發赴嘉定禀控趙張氏暫押聽候移解訉辦 
[英界公堂瑣案]  
　　包探唐寳榮稱張蘭田在新閘西車袋角地方開質鋪被廚司奚阿全捲竊首飾房内銀鐲二十六隻并銀飾眞珠等件到租界中質洋使用由張報知捕房經小的同張尋見奚阿全搜出質票係銀鐲等件共質洋五十元光景除置辦新衣約値洋四元外尙有銀洋寄在花烟館及酒店内分别往吊連身畔之洋共有四十五元照所質之數祗少二元諒在花烟館花消今將奚阿全并銀洋質票送案所有新衣已交張領去張蘭田申訴前情并稱自正月間起常失銀飾查無影響本月十二日午後廚司奚阿全乘間遁逃始疑奚行竊旋知奚在英租界地方由包探拘獲搜出質票雖質五十元然物件約値八十元且尙少眞珠金銀首飾等件奚阿全供學徒陳玉如竊取銀鐲首飾放在柴間裏囑我代取質洋陳去年亦曾竊取物件張稱陳玉如前曾行竊後已交還念伊年幼訓斥一番仍復留用此次失竊查究在鋪各人均稱不知及奚遁逃始敢指定奚竊然尙疑陳串竊責打究詰堅稱並不與聞惟奚陳二人同宿在擱樓上陳玉如現亦帶案請究陳玉如供奚阿全行竊我不知情蔡太守問張曰首飾房鎖匙放在何處何人執管答稱放在帳檯抽屜内鋪中人均可取開太守謂據奚阿全供是陳玉如行竊交伊代質究竟如何答稱恐是伊等串竊然難以指定太守謂本分府揆度情形奚阿全將銀洋寄在花烟舘酒店且置辦新衣於十二日午刻出外迄今未返由爾同包探尋獲其非陳玉如串竊可知惟陳前已犯竊未可深　飭將奚阿全陳玉如一併移送上海縣究辦諭張自行投質起案之洋先行給領張願酬謝包探太守令自行酌量付給○三道頭華捕見竊賊陳東廷被張生朝施子華等軋住吿知包探陳意九拘拿另有談雲卿卽談行州到來稱是包探夥托張施二人帮同拘拿陳東廷原要交與包探解訉後經蔡太守訉押候查明再核已列前報昨又覆訉該包探陳意九及三道頭華捕各訴前因陳東廷供犯竊原是該死惟包探談雲卿按月給以規費此次又要拘我到别處不料被三道頭華捕所見交與包探陳意九送案談雲卿仍供小的紅包探名下爲夥已歴多年素來安分並未犯事陳東廷犯竊二次由小的緝獲交與包探解案懲辦迄今已有三次因此挾怨誣攀張生朝施子華同供皆是生意人與談相　在路遇見同至虹口玩耍突見竊賊托我等帮同拘拿三道頭華捕稱當時並不見談雲卿後始到來包探張意元又禀查得談雲卿坐東洋車將帳蓬冒下使人不見太守謂談雲卿旣獲竊賊理合吿知包探何以坐車時藏頭露尾可見平日向竊賊索取規費有則縱放無則交包探送辦其非安分可知商之梁副領事判陳東廷發捕房管押一年談雲卿管押六月張生朝施子華各押三月高陞輪船等之竊贓存捕房給還失主談稱小的獲賊甚多均押捕房倘小的亦到捕房管押定被打死乞恩攺押别處太守飭將談雲卿攺押老巡捕房陳東廷張生朝施子華均發虹口捕房○丁良玉稱在電報局生理昨日在路遇不相識之四五人阻住去路顧少卿爲首拉住毆打腰間受鐵器傷扭獲顧少卿一人交捕送案顧少卿供在高昌廟製造局繪圖房生理昨過棊盤街見丁與人爭毆上前解勸丁反將我交捕蔡太守問華捕爾知伊等如何起釁答稱不知惟見二人爭扭一併拘案太守問顧曰爾與丁並不相識伊與人爭毆與爾無干何必解勸所訴殊難憑信旣稱在繪圖房飭將顧少卿移送到局俟周大老爺究問核辦○華捕解送在路擾毆之一干人請訉陸桂雲供浦東人在老閘開設小飯店胞弟順雲在店帮夥不知伊如何出外與張阿四倪洪九賭博輸錢不付張倪等前來吃飯要在賭博上扣除我不允去後又同奚新泉到來突將盃盌亂擲奚自碰傷頭顱由捕拘案其弟順雲供日前送飯到茶館有素不相識之張倪等邀我與伊鬥牌輸二千餘文無錢付給先被糾人到店拔我出去經人勸散後來吃飯賒欠兄長不依張阿四倪洪九同供偶與陸順雲鬥牌伊旣輸錢自應向索奚新泉供與伊等均不認識路經該處見飯店内人將張倪毆打故向解勸被飯店内陸桂雲等打傷頭顱蔡太守謂賭欠豈容在飯帳上劃扣陸順雲張阿四倪洪九同賭奚新泉插身多事均屬非是各押七天以示薄懲○陳金生稱開茶館被馬夫馮大金積欠茶錢二百七十文由堂倌鄧銀泉向索不付反敢糾同王菊生前來尋釁報捕拘案帳簿呈閱鄧銀泉供與同馮大金供與陳金生鬥牌輸錢二百七十文向我索取約緩時日被伊辱駡以致口角王菊生供馮與陳爭閙我曾解勸蔡太守閱帳載明馮欠應彩錢顯見是賭欵隨將陳金生申斥馮大金管押三天王菊生保釋○野雞妓女控鳳凰阿春同陳寳興張瑞生訛詐洋二元半由捕拘獲陳張送案蔡太守飭押候補提鳳凰阿春再行訉辦已列前報昨據包探禀鳳凰阿春業已逃避無從拘拿原吿亦不到陳寳興張瑞生仍供不敢拆梢太守謂原吿旣未到質飭將陳寳興張瑞生交保俟緝獲鳳凰阿春究辦○包探張九意查見東洋車夫裘金天持提盤一隻内有婦女孩子兠帽梳頭傢伙等件盤上寫愼德堂應敦泰置備字樣拘獲解案由蔡太守押候失主認贓已列前報昨據包探稱尙無失主承認裘金天仍執前詞太守查裘金天已押五天着再押兩天開釋贓存捕房俟失主認領○二百五十三號華捕稱見王姓二人及鮑某等三人坐東洋車到洋涇橋下車因東洋車夫范金富爭論車力被王等毆打爲此拘拿王等欲拖我到法租界旋有四十八號英捕帮同獲住二王送案英捕禀見王等將華捕拖拉爲此帮同獲任范金富供在虹口招商局碼頭王等雇坐東洋車爭論車力致遭毆打及華捕到來尙敢拖捕巡捕頭禀士等到捕房共存洋十五元爲質因將人釋出今惟王某到案王供在鴻安公司生理昨同友人等在碼頭起貨雇坐東洋車言明車力忽要加增因此口角不敢拖拉華捕蔡太守謂爾等旣是體面人何必與車夫爭論車力旣遇巡捕儘可同至捕房何得拒捕旣到捕房存洋將人保出王鮑二人何不投質旣稱並未拖拉華捕王鮑二人能否來案質証答稱伊等不要涉訟不願來案大守諭將存洋十五元作爲罰款撥充西 
 
 

Page 4

 
 
醫院經費 
[法捕房瑣事]  
　　寗波人吳阿東卽福生向在輪船上爲大司務因事歇業以致洛魄無聊前在法租界犯竊經公堂懲辦開釋後住在彩視街醬園弄相近第一百零一號門牌阿慶所開小客寓内依然怙惡不悛日前在西門外金水坊某姓布號内挖門而入偷竊已報　之夏布兩件及衣物並在某東洋庄竊得之物藏在阿慶小客寓内陸續運出濳押錢文終日逍遙烟舘妓院中被捕房包探王李郁三人偵知派人畫夜守探前晚吳在某烟館吸烟經三包探拘獲送入捕房據供所有押票均在阿慶家由包探帶往吊到押票十餘張内有滬南永泰當票一張計錢九千五百文所質係夏布餘票皆衣物水烟筒等件供有水烟袋等票放在餅攤夥趙阿大處包探復將阿大拘至捕房在身畔搜出押票數張内有水烟袋票押錢六百五十文確係竊贓捕頭一再訉問供出去年在陳姓家行竊物件捕頭着押候解案請究○某甲看夜戯回行至吉祥街因腹中飢餓入粥店吃粥遭流氓毆打搶去時辰表一隻甲赴捕房報知當將王阿二蔡阿毛二人拘獲送入捕房管押○協和祥糖行夥章淸仁因歇業後復往偷竊糖兩包被隣看見將章送押捕房○朱阿三手持烟槍一枝及棉被等物深夜行走被巡街捕看見當卽扭至捕房管押○法租界宋家飭家丁送綢衣紅裙等一包至滬南親串家半途至萬隆泰烟館吸烟過癮轉瞬卽走失落衣包一個被烟客乘便帶去該家丁卽報捕房經包探查知衣包係烟客朱泉榮帶夫備捕頭訊問之餘着將朱押候吊贓○前晚西福興烟館内深夜聚賭被三道頭捕將該氏並甲等五人一併拘案捕頭着五人一併管押馮朱氏暫行交保○寗入章亭蘭林章先等同至烟妓王鳳寳所開明園小烟館吸烟章稱鳳寳在家鄉時曾許配伊爲妻意欲領回與鴇婦口角經該鴇婦鳴捕將章林二人拘至捕房捕頭訊得章等並無筆據着管押解案訊究鳳寳暫行交保○昨日黎明時楊和尙在滬南王家碼頭某姓家竊取衣服七件行至法租界三茅閣橋經包探撞見其形狀慌張當被包探拘問言語支吾送入捕房管押候解○名各棧經手人送棧夥談桂福至捕房控稱被竊枕箱談供日前回家數天經手人欲換别人有意誣指竊物捕頭着押候送案訊問 
[開巿大吉]  
　　源泰昌洋廣貨號開張之際諸友致送賀儀主人本欲設筵欵之旋以江浙水災民生困苦因將筵費洋銀十元送交本館協　所囑爲散給飢黎當此靑黃接之時中澤哀鴻流離瑣尾得此仁漿義粟自然涸轍頓蘇本館感佩之餘敬以四字頌之曰開巿大吉 
[三絶助振]  
　　書畫一道本屬韻事然每每能書矣而不能畫能畫矣而不能書能書矣而或不能題能題矣又不能畫苟三絶之兼全且佳者實近今所罕覯劉君花農浙東風雅士也夙擅書畵　　詩詞　其墨竹尤爲絶妙求之當世不可多得平時不輕下筆因念穌浙水災太苦矢　書畫以助三月爲期期滿卽止如有　音者盍放此時一試其技恐期滿後求索殊難矣兹將書畫題例開列於左○書例紈摺扇三角　條每條四角琴對每副五角大者不書○畵例紈摺扇五角琴條每條六角帳眉一元點景加半大件　畵○題跋照畫例加一角帳詹倍之代撰聨句一元琴對題跋加一角五日取件信力自給遠處寄件可寄至上海法大馬路東首新昌人參號代收代寄倉山舊主代啓 
[壽筵移賑]  
　　丁君小愷四十壽辰節省筵資並求腿疾全愈慨助賑洋五十元交本館協振所彚解災區并稱如蒙諸親友俯賜隆儀概不敢受似此心存惻隠渥霈廉　善氣　蒸行見仁壽同躋痼疾頓愈不難操劵以待而凡親友之情殷祝嘏者體丁君好生之德必將以壽丁君者移助賑欵丁君之心慰而災民　受惠不愈多乎 
[更正]  
　　前報錄　徒兇橫一節内有傷及管帶楊都戎之翖管云云兹悉楊都戎實係新設虹口巡防局之委員並非管帶合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘江浙協賑所三月十一日至十五日止經收第三十八次淸單]  
　　十一日折東錦來氏爲先父母父先兄亡弟求邀冥福洋十二元售　鄧　如字屏一堂洋三十六元○十二日卽存厚子求逢凶化吉洋三元越記洋十元普育堂同人洋二元○十三日李喜生求永保平安　二元藝詒堂蕭洋二元粟塢樵　　二元心慕善人洋一元文報局　洋一元王惠吉洋二角蘭記洋二元姜忠標銅　一元楊翊卿求子病愈九八元三十六兩五錢平安洋三元○十　日河間淸河氏次子氣識淸明三子應試有成洋六元無名　洋一元無名氏洋一元售去七俠五義廿部洋廿四元○十五日保泰洋二元知過　洋二元金焦漁樵洋九角五分售去譚寳宦齋白帶九四　洋二　○總共收九八元三　六兩五錢洋一百十五元一角五分銅洋一元 
製 
[上海四馬路高易公舘籌賑公所陳詠南經收山東江蘇浙江閏二月廿一至廿九日第一百五十四次淸○]  
廿一日清心堂二　梁蔭廷一元小留名銅洋四十二元葉周氏三元陳氏無名氏各一元○念二日太倉汪福幼一元督銷局周緖東錢六百六十蒼佑　三百六十共錢一十廿　合洋一元○廿三日蘇州徐　南洋一元○廿四日　　二角○廿五日常署　心人等十六户共捐洋四元錢三百六十文○廿六日宿遷武華軒翁募濟善堂五元百川通寳號交廣西全州正堂徐銀十元山陰東浦全仙洲十元督　全州厘局唐十元蔣鑾英司馬蔣信和堂瑞長堂各十元辦全州厘務徐全州右堂裘各六元山棗分司應全州學正黃全州福昌各四元全州西關委員朱全州營守府魏各三　山角分司　李伯與余潤　蔣紫滄各二元雷伯林羅華堂木西舘全州　昌廣泰正李彥卿全　訓道韋彭蔭梅伍　庭周蘭泉盧丙臣蔣祥英蔣濟各一元全州西延分州羅錢八千袁唐氏三千蔣繼先鶴賓琴溪各二千陳興基唐仲翁蔣春甫書堂田謝琅廷蔣子權繼　定英蔣庚英蔣禹書蔣林氏各乙千蔣文奎應瑞鳳廷臣林渭春各八百共捐銀乙百十一元錢三十二千合申規元一百另一兩五錢八分蔚豐厚寳號來吳信道銀二兩六錢二分三多堂一兩五錢共捐本平銀　兩一錢一分合規元四兩四錢一分陳子興生子湯餅移賑洋十二元江西吳城鎭北直劉敏捷李資深李義川廣疑堂各五百蘇耀德無名尙梅園齊又華　各二百致和堂一百五十共捐錢二千九百五十文合洋三元○杭省平陽傅氏五元○廿七日隠名二角○廿八日梁實昌洋一元唐沈氏金環姐姐塘趙氏各洋五有黃府洋四角共捐洋三四角淑員女史十元○念九日紅榮　寳號交來德茂永二兩天錫堂無名氏陰名氏許金生叚瑞淵各一兩裕記五錢六分劉中岳瑞藹堂無名氏三户各五錢無名氏四錢四分和安堂三錢　用義遲允五　于錫中王子豐各京錢四吊王恩祖王仁堂都多三鄭仲三張宗岱張曾靑鄒乃孔王土奇徐子良徐心田葛監周郁錫恩徐珍儒　子良各二吊共捐規元十兩八錢京錢四十四吊合規元五五○如臯丁耕道堂洋三元○章武嚴生氏一元○無名氏洋一元○以上總共收規元一百念一兩七錢九分英洋五十八　八角銅洋四十二元錢三百　十文 
[上海四馬高易公舘内籌賑所陳詠南經收山東江蘇浙江三月初一至初十日第一百五十五次振淸單]  
　　初一日江西馮燮垣洋一元汪壽伯程履聖堅各錢一千文卷石居程有懷堂各八百文無名氏四户一千二百文無名氏十一户二十二　　無名氏十户一千文　捐洋一元錢一千文合洋七元七角五分○劉河黃勝氏一元○南匯李義園一元○○初二日浙慈陸德和洋五元雷允上四　○周蓮馨堂一元不留名半元黃惠山姚德餘各四角胡紹卿木永　嚴全才周種德　益　朱永華王義禮各三　不名留文炳候少卿各二角○李春山銅洋○○初三日張盧氏生產平安洋二元○張賢會一元不留名十元○　慶堂洋十五　無名氏二元○徐氏求災退平安洋四元無名氏一元鄭劍記銅洋一元○○初四日四川重慶府香國寺厘局湯鏡淸募榮慶堂老人洪湯氏湯氷持各銀二兩湯　壽　祥心存各銀一兩洪子仁六錢八分湯衡芬歌陽畏之各五　無名氏二錢四分揚金生一錢二分共捐銀十一兩零四分合洋十五元○支應局陳二角○○初五日而　　二元○延陵求安子洋二元○○初六日隠名氏二角○○初七日九江同春和王增甫洋二元○無名氏一元沙川顧蘭一元○江右仁和玉號募無名氏一元○初八日隠名氏二角○初九　貴州靑　礦總局柳王姚吳蕭合助紋銀十一兩七錢六分合規元十二兩四錢五分九厘○初十日仙鎭忠貞堂求保平安洋二元○○以上總收規元十二兩四錢五分九厘　洋八十六元三角五分銅洋二元 
 
 
 

Page 10

 
 
   
 
 

Page 11

 
 
[光緖十六年三月初八日京報全錄]  
　　宫門抄○諭旨一道錄前○發抄硃批四道○江督曾奏已故總兵戰功卓著懇恩宣付國史館並請建立專祠摺○黔撫潘奏請勅部催令臬司赴任片○蘇撫剛奏開濬河道工竣情由片○將軍岐等奏酌派年班土司入覲摺○川督劉奏奉諭着授藩臬司片黔撫藩奏調補知縣要缺摺○三月初八日工部鴻臚寺正白旗値日無引見○慶王英信張仁黼各假滿請安○英煦服滿請安○芸公請假十日○崑岡請假五日○桂全續假五日○侍衛處奏派暫進内大臣班派出繼公定公銘公○召見軍機英煦豐烈容貴○發抄倪文蔚奏請添撥黃河辦石銀兩修守新工奉硃批着照所請該部知道欽此○又酌撥廣武川根壩工歲修經費　硃批着照所請該部知道欽此○李瀚章奏守備聶顯新補廣西馗纛營都司奉硃批兵部議奏欽此○又游擊龐玉璞補瓊州鎭營都司奉硃批兵部議三欽此○○太子太保兩江總督一等威毅伯臣曾國荃跪奏爲已故記名總兵戰功卓著臚陳事蹟龥懇天恩宣付史館立傳並准附祀專祠以彰忠藎恭摺仰祈聖鑒事竊已故記名總兵喻吉三湖南寍鄉縣人於咸豐二年　効軍營四年經前督臣曾國藩札調管帶水師正左營轉戰湖南湘潭進剿橋口攻拔岳州嘉魚牌洲京口等處衝鋒蹈陣疉著戰功旋委帶永淸正後新後等營破田家鎭賊疉進攻九江再復武昌漢陽苦戰絶少虚日皆能奮勇爭先不避危險當其再規武昌也鮎魚套爲省城之險要逆衆併力踞守與武昌相爲犄角賊船林立砲彈雨飛當者輙靡城賊恃以爲固喻吉三隊突入奮不顧身奪船駐險所向辟易雖身受重傷猶復裹創血戰晝夜不休江路旣斷外援始絶賊勢遂不能支我軍乘勝環攻聲威大振立將城池克復是役也喻吉三立功最偉至今湘軍舊部猶能道之六年調辦霆軍營務處時値餉源奇絀撫循士卒與同甘苦軍心頼以益固七年因統領前湖南提督鮑超受傷請假以喻吉三代統其衆攻剿黃梅所屬之意生寺出奇制勝每戰皆捷八年經前廣西撫臣勞崇光奏調前赴廣西經前督臣曾國藩以喻吉三熟悉水師奏留隨營差遣盖相從日久知其緩急可恃也九年創立護軍隨大軍東　進剿江西景德浮梁等處十年擊退小池驛援賊並克太湖縣城下圍安慶掃平菱湖賊壘先是集賢關爲賊援安慶要路逆首四眼狗大舉來援號稱百萬猛奔　外賊勢甚盛喻吉三率護軍日夜相持竭力抵禦援賊不得踰關一步城賊岌如釜魚勢遂窮蹙以克復安慶功蒙恩以總兵記名簡放賞給捍勇巴圖魯名號旋卽派赴池州相度地勢扼要駐守徽州歙縣靑陽石埭各賊梗絶不能下援同治元年復隨大軍解金陵雨花台之圍二年逆酋黃文金等擁十數萬衆圍撲靑陽城中糧運斷絶勢其危急喻吉三與席寳田喻俊明等先後赴援時賊壘一百三十餘座堅壁固守喻吉三涉水而前水深及腹盡焚路口二卡遂合衆軍擊退援賊始解靑陽之圍著之奏牘號爲奇功蒙恩賞加提督銜以總兵記名儘先題奏旋委辦安慶善後防守各事宜籌畫布置悉協機宜四年凱撤回籍五六兩年湘潭湘鄉　老會匪滋事喻吉三督辦團練懲勸兼施會匪因而斂迹七年調署臣標中軍副將旋署江寍城守營副將訓練操防不辭勞瘁輯暴安良民懷其德光緖三年以舊傷舉發卒於城守副將任所迄今十有餘年軍民追慕之思久而彌篤據署江南狼山鎭總兵宋聲平等　名禀請具奏前來臣查喻吉三相隨前督臣曾國藩轉戰東南數省疉克名城臨陣果敢勇决有功不伐平居以廉讓自矢卓然有古名將之風嗣以傷疾舉發卒於署任中道殞折深可憫惜合無仰懇天恩俯准將已故總兵喻吉三戰功事蹟宣付史館立傳並附祀前大學士兩江督臣曾國藩江寍湖南等省專祠由地方官春秋致祭之處出自逾格恩施除飭取該故總兵履歴淸册分咨查核外所有已故總兵戰功卓著懇恩宣付史館立傳各緣由恭摺具奏伏乞皇上聖鑒訓示謹奏奉硃批另有旨欽此○○藩霨片再貴州臬司自馬丕　於光緖十三年八月三十日奉旨升任廣西藩司後蒙簡放廖壽豐旋調浙江臬司嗣奉諭旨將葉　元賀良偵先後補授因有事故均未來黔十五年三月十八日奉上諭貴州按祭使着田　俊補授欽此欽遵在案迄今將届一年該司尙無來黔消息臣查臬司爲刑名總匯事務紛繁責任甚重合無仰懇天恩勅部催令田國俊迅速莅黔以重職守除咨部查照外謹附片具陳伏乞聖鑒訓示謹奏奉硃批另有旨欽此○○剛毅片再蘇州府屬昭文縣之白節河宣洩數縣之水關係甚大富議變通攤徵開濬舊章於十四年賑餘項下撥發銀洋先行委員開工挑辦以工代賑業經會摺奏明一面飭令招集人夫赶緊凡叚開挑在案嗣據委辦該河工程候補知縣錢維崧會同昭文縣知縣徐樹釗禀報災區農民一經招徠應募甚多且値天氣暢晴舉分築壩戽水莫不踴躍將事所有各叚工程均已於十五年十二月二十八日先後一律挑竣等情經臣飭委蘇州府知府魁元前往騐收去後兹據該府禀稱於本年正月十五日到工督同談印委按叚勘騐均皆挑挖如式一律寛深尙無草率　减情弊並據該委員呈報於二十四日啓壩放水河流通暢等情前來理合會同兩江總督臣曾國荃附片具陳伏乞聖鑒謹奏　硃批該部知道欽此○○四川成都將軍臣宗室岐元頭品頂戴　川總督臣劉秉璋跪奏爲酌派年班土司入覲先行恭摺奏聞仰祈聖鑒事竊川省各土司向應分班間五年入覲一次自光緖十年二班土可進京後至光緖十五年已間五年輪應頭班土司入覲之期臣等隨卽檄飭該管鎭道廳營調派去後兹據禀報各土司有因年老行動維艱者有因患病者或因地方有事未能遠行者各遣土舍頭人恭代又有因事故未襲吿請免調俟下届遵辦者應卽扣除統計遣人恭代者九家親身者二家計扣除未襲殘疾攺土歸流曁暫行請緩者共計八家據該管文武具報前來臣等各按其道里遠近赶緊催調齊全立卽派員管送入都並開具各土司職名人數淸摺奏報外謹合詞恭摺具陳伏乞皇上聖鑒謹奏奉硃批該衙門知道欽此○○劉秉璋片再臣准吏部咨奉上諭湖南布政使着何樞補授德壽着補授四川按察使欽此欽遵卽飭令何樞速赴新任以專責成所遺四川按察使缺新任德壽到川尙需時日查　現任建昌道黃毓恩明敏老練治獄精能堪以調署臬司篆務其所遺建昌道缺又查候補道周振瓊才具明練堪以署理除分别檄飭遵照外理合附片具陳伏乞聖鑒謹奏奉硃批知道了欽此○○貴州巡撫臣潘　跪奏爲調補省會　邑要缺知縣以重地方恭摺仰祈聖鑒事竊照貴筑縣知縣崇俊前請升補仁懷直隷同知於光緖十五年十二月初五日准吏部咨覆貴州貴筑縣知縣崇　准其升補仁懹直隷同知所遺貴筑縣知縣要缺應令另行揀選坐十一月初三日等因查貴州省至京照限一百日减半計算應以光緖十五年十一月初三日部中行文之日起扣至十二月二十二接到部文之日作爲開缺日期揀員請補查定例州縣應調缺出先儘現任人員調補又首縣缺出應於正途人員内揀選調補各等語今貴筑縣缺係省會首邑地當冲要政務殷繁非精明幹練之員不足以資治理於通省知縣内逐加遴選查有安平縣知縣吳成熙現年三十九歲江西南昌府南昌縣人由凛生已卯科本省鄉試中式舉人庚辰會試中式二甲進士欽點翰林院庶吉士丙戍科朝考散館四月二十八日引見奉上諭以知縣卽用欽此選授安平縣知縣蒙欽派王大臣騐放於光緖十五年正月二十四日到省八月二十四日到任捐免歴俸在案該員年强才裕任事實心以之調　貞筑縣知縣洵屬人地相宜實於首邑要缺有裨係現任知縣調補知縣銜缺相當毋庸送部引見所遺安平縣缺係屬簡缺黔省現有應補人員應請扣留外補再該員叅罰案件因署淸鎭縣任内鄭老二家被竊一案照例住俸又楊小籠家被刼一案罰俸年此外並無叅罰之案合併陳明除履歴淸册咨部查照外謹會同雲貴總督臣王文韶合詞恭摺具奉伏乞皇上聖鑒剌部核覆施行謹奏奉硃批吏部議奉欽此 
 
 

Page 12

 
 
[光緖十六年三月初九日京報全錄]  
　　宫門抄○諭旨一道錄前○發抄硃批五道○東撫張奉爲疎防盜犯越獄無獲審明議擬摺○黔撫潘奏請甄别道府州縣片○蘇撫剛奏鄉試老生未經中式請旨分别並繕淸單摺○陜督楊奏爲揀員請補　擊摺○總兵吳奏報接篆日期摺○三月初九日内務府國子監正紅旂値日吏部引見十七名廂白蒙二名廂紅漢三名廂藍滿二名健銳營八名○鄭王等搜檢覆命○卓公奕年溥良薩廉各假滿請　安○前任雲南布政使于蔭霖服滿請安○麟書續假十日○王仁堪續假五日○掌儀司奏初十十一日祭奉先殿謨貝子澤公行禮○召見軍機于蔭霖續昌孫詒經皇上明日卯初二刻進内至建福宫聖容前行禮畢還海○發抄陶模奏薛華塾調補安庸令奉硃批吏部議奉欽此○又知縣葉星文期滿甄别奉硃批吏部知道欽此○松椿奏湖河水勢情形奉硃批知道了欽此○鄧蓉鏡奏接署江西臬篆謝恩奉硃批知道了欽此○唐仁廉奏接廣東提篆謝恩奉硃批知道了欽此○○太子少保頭品頂戴山東巡撫臣張曜跪奏爲審明疎防斬梟盜犯越獄限滿無獲之禁卒人等並無賄縱情弊按律定擬恭摺仰祈聖鑒事竊照蓬萊縣覊禁斬梟盜犯王城兒越獄脫逃經臣將管獄有獄各官叅奏於光緖十五年三月十三日奉旨這所叅疎防盜犯越獄之管獄官山東蓬萊縣典史劉恩慶着卽革職拿問交張曜提同刑禁人等嚴訉有無鬆刑賄縱情弊按例懲辦有獄官蓬萊縣知縣劉宗向着先行交部議處仍勒限將逸犯王城兒嚴緝務獲究辦餘着照所議辦理該部知道欽此當經臣欽遵行司飭堤刑禁人等劉恩慶同卷宗至省發委濟南府審辦旋准吏部咨該縣劉宗向照例革職留任限一年帶罪督緝劉宗向革職留任處分係在光緖十五年三月十六日恭逢恩詔以前應行寛免仍限一年帶罪督緝等因奏奉諭旨依議欽此轉行在案兹據該府梅啓熙會督知府戴杰等審明擬議由臬司福潤解勘前來臣親提研鞫緣王城兒籍隷掖縣因紏同趙本冽等行刦海陽縣事主于世點雜貨鋪錢物並聽糾械竊戚安甫鋪内錢物拒傷事主平復經然陽縣拿獲提府審明依强盜已行但得財者斬律擬斬立决係游勇加擬梟示照章禀請就地正法飭發蓬萊縣覊禁候示光緖十四年十二月十二日晚蓬萊縣典史劉恩慶帶同刑書周楙林進監收對騐明王城兒刑具完固收入内監木籠派禁卒王成看管飭令小心防範並令刑書周楙林壯役劉長慶在監値宿更夫于盛存在更道支更封鎖獄門固署是夜五更時分風雪交作于盛存進屋避雪旋與王成等因夜深困倦均各睡熟詎王城兒乘間扭斷鐐銬攀折籠栅鑽出籠外掇落屋門越墻逃逸王成驚起查看喊同周楙林等追捕並報經劉恩慶轉禀該縣劉宗向督飭兵役分投追緝無獲會管勘訊禀經臣奏叅委審解勘提訊供悉前情不諱係依法看守一時疎忽並無鬆刑賄縱情弊應卽擬結查例載監犯越獄如獄卒果係依法看守一時疎忽偶致脫逃並無賄縱情弊依律减囚罪二等治罪又律載不應爲而爲事理重者杖八十各等語此案禁卒王成於飭派看管斬梟盜犯王城兒並不小心防範致被越獄脫逃雖訉係依法看守並無鬆刑賄縱情獘究屬疎忽百日限滿犯未弋獲自應按例問擬王成合依監犯越獄獄卒果係依法看守一時疎忽偶致脫逃並無賄縱情弊審有確據者依律减囚罪二等治罪例於王城兒斬罪上减二等擬杖一百徒三年事在光緖十五年三月十六日恩詔以前係疎脫監犯擬徒不在不准緩免之例應予援免釋放後再有犯加一等治罪刑書周楙林雖訉非賄縱疎忽之咎難辭亦與疎於防範之更夫于盛件壯役劉長慶酌照不應爲而爲事理重者杖八十律各擬杖八十事犯亦在恩詔以前所得杖罪俱應援免與王成分别革役已革典史劉恩慶於疎脫斬梟監犯訉非禁役賄縱應照例留於地方協緝五年限滿有無獲犯再行分别擬辦有獄官蓬萊縣知縣劉宗向仍限一年督緝俟限滿有無弋獲分别辦理逃犯王城兒飭緝獲日另結除册咨部外理合恭習具奏伏乞皇上聖鑒剌部核覆施行謹奏奉硃批刑部議奏欽此　○○潘霨片再查前准部咨奏定章程道府州縣無論何項勞績保歸候補人員應以到省之日起扣限一年期滿詳加察看出具考語奏明分别煩簡補用等因歴經遵辦在案兹查有候補知府戴斐章候被知州楊肇基候補通判李煥章候補知縣翁植張禮陶江良醇周振璋均已試看一年期滿應行照章甄别據藩司史念祖署臬司黃元善造册會詳核奏前來臣杳戴斐章講求吏治振拔有爲楊肇基謹愼從公李煥章任事勤幹翁植悃愊無華張禮陶年壯才明江良醇周振璋明白老成俱堪留省補用　册分送部科外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此○○江蘇巡撫臣剛毅　奏爲鄉試年老諸生三塲完竣榜發未經中式循例奏懇恩施仰祈聖鑒事竊照年老諸生年届八十九十以上三塲完竣發未經中式例應詳杳年歲開單具奏由部核明　旨分别賞給舉人副榜歴經遵照辦理光緖五年禮部議覆御史戈靖片奏鄉試老生恩賞請分别准駁案愉奏准必須入學年分在三塲以前者方准入單具奏其有甫經入學及入學在三塲以内者雖年例已符概不准其開列等因奉旨依議欽此嗣又咨准部覆該老生等入學後所歴正科恩科鄉試均應一併計算但已滿三科卽行奏請恩賞以歸畫一等因各在案今光緖十五年江南省舉行已丑恩科文闈鄉試前經護撫臣黃彭年入闈監臨榜發後明應試年老諸生三塲完竣未經中式年届九十安徽貴池縣附生杜浩然等五名年届八十以上江蘇豐縣恩　生李逢源一名安徽太湖縣附貢生汪　等七名均各正草完全文理明順據外提調江寗布政使詐振褘行查諸生年歲均與學册相符取造册結詳請具奏前來伏維恩開慶榜作人徽壽考之祥典重引年造士啓文明之運該生杜浩然等靑年勵學皓首窮經辛勤未懈夫風檐耄耄用登乎雲路洵屬藝林盛事宣荷盛世恩榮除造册咨送禮部查核外謹會同兩江總督臣曾國荃安徽巡撫臣沈秉成安徽學政臣錢桂森江蘇學政臣楊頤恭　具秦並將　生姓名年歲籍貫另繕淸單恭呈御覽伏乞皇上聖鑒勅部核覆施行謹奏奉硃批禮部議秦單併發欽此○○太子少保頭品頂戴陜甘總督　楊昌濬跪奏爲揀員請補要缺遊擊以裨營伍恭摺仰祈聖鑒事竊陜西秦州營遊擊殷亮因才具欠練人地未宜經臣奏請開缺另補嗣准部咨秦州營遊擊係第二輪第一缺應用儘先人員令卽迅揀儘先合例人员請補等因前來臣查秦州營遊擊一缺地處甘南爲通川陜　　巡緝防範最關緊要必須精明幹練營務熟諳員方足以資治理兹查有留陜甘　先補用　擊瞿湜龍營務練逹人亦勤能以这請補斯缺實堪勝任且舉部章相符合無仰懇天恩俯念員缺緊要准以該員瞿湜龍補授秦州營遊擊員缺以期得力如蒙俞允俟接准部覆卽行給咨赴部引見俾符定例除查取該員履歴淸册送　外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○記名簡放提督新授湖南　靖鎭總兵奴才吳鳳柱跪奏爲恭報接受鎭篆日期叩謝天恩仰祈聖鑒事竊奴奴才於光緖十五年四月初十日在湖北　口防次欽奉諭旨補授湖南綏靖鎭總兵當卽呈請湖廣督臣裕祿具摺謝恩凳龥懇陛見奉旨允准遵卽交卸防營束裝北上於光緖十五年八月十七日到京恭詣闕廷跪請聖安兩蒙召見賞崵克食荷鴻慈之逾格實感激於靡旣二十八口陛辭請訓乞假兩月回籍省墓於九月初八日出京十月初五日始抵江南徐州原籍是月二十八日假滿卽行就道於十一月十四日行次湖北省垣奉湖廣督臣裕祿照會飭赴新任隨於十二月初二日由漠起程因沿途雨雪阻滯於光緖十六年正月初八日馳抵湖南綏靖鎭城准署總兵印務永綏協副將劉超勝差委標下署中軍遊擊儘先　擊張光品將湖南綏靖鎭總兵關防曁文卷諸　等項齎送前來奴才當卽恭設香案望闕　頭謝恩祇領任事伏查綏靖統轄永綏保靖二營昆連黔蜀兩省實苗疆之重地爲楚邊之藩籬撫綏彈壓在在均關緊要奴才自顧庸愚深懼弗勝　遇重大公件惟有禀商督撫提臣妥爲辦理總期營伍咸成勁旅邊永臻又安以仰報高厚鴻慈於萬一除將到印日期恭疏具題外所有感激下忱理合繕摺叩謝天　伏乞皇上聖鑒謹奏奉硃批知道了欽此 
 
