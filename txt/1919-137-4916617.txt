# 1919 - 137 - 4916617

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[時評]  
[眞意何在（冷）]  
　　今之當道眞意何在使人莫得而知也和歟戰歟須從民意歟與民激戰歟屈巳歟屈人歟用緩和手段歟用高壓手叚歟抑一無主義聽其自然歟以事按之皆屬非是 
　　有時則放任有時則干涉有時則不聞不問有時則逕情直行有時則遷就有時則獨斷有時則恐多事有時又恐事之不生嗚呼斯誠何意也 
　　試觀學生之風潮尚未收拾而言論界之交涉又起 
命令 
　　五月十三日大總統令鄭滋穉授爲海軍造械總監此令 
　　又令司法總長朱深呈請派車顯承充修訂法律館纂修應照准此令 
又令司法總長朱深呈署山東高等審判廳推事殷繩戊河南高等審判廳推事唐藻芬河南開封地方審判廳推事袁庚懇請辭職均照准此令 
　　又令陸軍總長靳雲鵬呈准察哈爾都統田中玉　請以鳥爾圖那遜陞補參領應照准此令 
　　又令李盛鐸給予一等大綬嘉禾章此令 
　　又令梁鴻志給予二等寶光嘉禾章此令 
　　又令蔡文惠俞崇敬王明文吳祖梀均給予二等嘉禾章盛炳紀蘇昌寶均給予三等嘉禾章此令 
　　又令史啓瀋給予三等寶光嘉禾章此令 
　　又令李凌給予三等寶光嘉禾章此令 
　　又令熊迪保洪鑄王學伊均給予三等嘉禾章王盛春王忠豫王灝徐汝梅陳器均給予四等嘉禾章此令 
　　又令胡霖張階平均給予三等嘉禾章王德炎給予四等嘉禾章此令 
　　又令魯士李齊杜逹均給予四等文虎章此令 
　　五月十二日大總統令内務總長錢能訓呈准浙江省長齊耀珊咨省會警察廳警正歐陽友　懇請辭職應照准此令 
　　又令塞利爾給予三等嘉禾章此令 
補錄五月六日大總統令陸軍總長靳雲鵬呈請授武超江爲陸軍三等軍需正應照准此令 
　　又令陸軍總長靳雲鵬呈請授黄恩榮爲陸軍步兵中校杜文灝爲陸軍騎兵少校陳恒九爲陸軍三等軍需正焦慶和爲陸軍三等獸醫正均照准此令 
　　又令周傳經嚴鶴齡均給予二等寶光嘉禾章關霽刁作謙沈成鵠伍連德均給予三等寶光嘉禾章于德濬趙亢年邵繼全黄兆熊吳保誠朱應杓吳台謝永炘均給予四等寳光嘉禾章此令 
　　又令張錦晉給二等大綬嘉禾章張煜全晋給二等嘉禾章宗鶴年晋給三等嘉禾章張瑋劉翔雲路濬傳謙豫劉逎蕃陳斯鋭均晉給四等嘉禾章此令 
專電 
　　北京電朱昨晚八時出府九時訪錢談兩小時吳方劉在座朱態度仍消極總統力勸未决定（二十四日下午四鐘） 
　　北京電學界出版物名五七以提倡國貨爲主旨詞極和平頃在公園分售警探干涉游客不平該探召警察盡將報紙搜去（二十三日下午九鐘） 
　　北京電京學生四人爲五七新聞事被警廳拘留（二十四日下午三鐘） 
　　北京電今日子刻益世報被封主筆潘被捕現美使正籌對待將引起重大交涉（二十四日下午二鐘） 
　　北京電曹錕兩電辭職電中以病體不勝餉欵支絀爲辭院再電留（二十四日下午四鐘） 
　　北京電巴黎電航空公約要點萬國公定航線設事務處軍用及郵税巡警用機爲國有餘爲私有每機有國籍證起行下降地方官檢證（二十四日下午四鐘） 
　　北京電庫倫電布人代表數謁活佛未見據稱日謝指派來庫另派寗青諾夫赴巴黎謝現提欵招兵（二十四日下午四鐘） 
　　北京電英使兩次催議藏約日使小幡質問尚未復 
（二十四日下午四鐘） 
　　北京電陳光遠電興國雩都各屬有匪首温老九江寳林等率衆數千人焚掠作辭業經飭趙團長北隊進剿茲據趙團報稱該匪等分股在蔡頭坳河西一帶安設大砲斷絶交通其餘後路大股在古龍崗一帶盤踞勢甚猖獗於删日巳率所部各營隨帶機砲分路進剿 
（二十三日下午三鐘） 
　　北京電張錫元電稱三四月等 
餉費迄未發給兵士盼餉甚迫請速飭財部撥欵以維軍心（二十三日下午三鐘） 
　　北京電乾縣王玨部搶掠郭英甫禁阻不服删日互擊死傷甚多（二十三日下午一鐘） 
　　北京電鄂督電接林莫等電係復北軍人佳日通電頗聯絡且詢收束軍隊整理國防等此事關係頗鉅應由參陸部籌劃進行（二十三日下午一鐘） 
　　北京電政府以閩省清鄕情形辦理經年未報屢請撥欵究竟應否停辦及有無的欵飭閩督詳報（二十三日下午一鐘） 
北京電劉存厚稱敵軍簀極增兵似爲和議决裂預備（二十三日下午一鐘） 
　　北京電陳毅電布里雅代表賓巴等求見活佛不允多方軍動始限以祇談宗教接見見時無多言即退布人窘現與某國密商（二十三日下午一鐘） 
　　香港電陳炯明電稱閩省民軍今仍滋事宜令回駐原防地點以待解决否則進擊之（二十四日下午二鐘） 
　　香港電傳説龍建章將督粤但必李耀漢復省長職三月曾彥復任財政廳長後龍始可就職此爲陸榮廷承認龍督粤之條件（二十四日下午二鐘） 
　　杭州電閩電童保暄於梗（二十三日）戍刻因病出缺今午張載陽馳往治喪（二十四日下午八鐘） 
　　杭州電省會今日下午禁旁聽開秘密大會孫宋卿提議加常年武裝警四十通過並表决星期日續會違法專横羣情愈憤（二十四日下午十一鐘） 
各通信社電 
　　北京電唐紹儀養（二十二）電允留滬一週如無辦法即歸廣東 
　　北京電日本公使馬（二十一）日提出抗議爲抵制日貨事 
　　北京電段派要求徐世昌八條件均未許（以上二十三日） 
　　廣州電新疆省議會近以閉會日期電報軍政府表示傾向西南（二十三日）以上平和通信社電 
　　北京電朱啓鈐晚六鐘到京 
　　北京電蘇省議會電請嚴懲曹汝霖等以謝天下 
　　北京電俄没收華船現外部與俄使交涉允許阻止並放還 
　　北京電徐定明日召開特别會議討論時局方針（以上二十四日）以上中華通信社電 
　　北京電方樞劉恩格昨抵京劉冠雄日内赴閩 
　　北京電方樞劉恩格今晨赴府謁徐報吿滬會經過情形徐極意慰勞并詢間南方眞相及滬上與論談甚久 
　　北京電劉恩格謁徐錢後即須出關謁張奉督面 
陳一切 
　　北京電陸徵祥電英法保證交還青島顧維鈞電青島事日有讓步當誓死力爭院特據轉各省長官傳諭人民靜待解决勿生誤會 
　　北京電軍政府七總裁覆電和平心理終始不渝北代表遽爾撤回是何用意 
　　北京電政府定日内召集各要人開善後會議討論和局進行方法（以上二十三日） 
　　北京電朱啓鈐昨晚到京即入府謁元首聞朱辭意堅决語人云和議雖可復開伊决不爲馮婦 
　　北京電據返京代表言南代表中亦有决絶不幹者和議如續開代表人物頗有更動 
　　北京電熊希齡謝絶府院不允南下 
　　北京電張瑞璣赴府院報到 
　　北京電院電倪嗣冲呂調元速將蕪湖暴動案了結并嚴飭軍警加意防維勿生枝節 
　　北京電段芝貴因京畿警備改編衛戍都中軍警大半反對其軍充戍督將辭職 
　　北京電奉督商陸部調回奉軍餉歸自給助防俄蒙軍餉由中央發放巳得部准 
　　北京電王占元張敬堯先後電參陸處報吿和議停後南軍態度及申戒防線將領等語（以上二十四日） 
　　福州電此間清鄕奉院部電准續辦欵仍由閩運署按月支撥（二十三日） 
　　香港電陸榮廷有來廣州消息（二十四日） 
以上中孚通訊社電 
　　北京電徐總統將遣其素所親近之山西實業廳長趙炳麟南下調停南北和平會議之停頓趙氏於今日到京即進謁總統面陳總統云如解散新國會之件不能讓步必無調停之餘地縱某南下亦屬徒然總統對於此説雖心許之但今日之地位尚不能直即表示贊成解散新國會之意决計先命趙氏赴滬探聽南方要求北方讓步之程度趙巳允兩三日中出京 
　　北京電朱啓鈐昨晚偕吳鼎昌到京即進謁總統面述南方代表唐紹儀等於實際上無代表南方之實力且此次提出之八條件直使自從開會以來所協議之各種問題完全歸於徒勞卽使照此情形賡續會議亦無效果雖經總統慰留朱仍固辭將於明後日回天津私宅云 
　　北京電警察廳因北京大學學生等不經法律上之手續擅自發行五七新聞擬即拿辦因此昨日忽有學生四人訪警察總監巳被拘禁 
　　北京電益世報因揭載妨害治安之記事自今日起禁止發行其編輯人己被押國民公報及晨報更正一部分之記事巳准發賣 
　　北京電二十二日政府電訓巴黎中國媾和委員大致謂就於山東問題保留至將來解决之件望盡力進行但無論此事成否皆宜簽字云云 
（以上二十四日） 
　　廣東電此間傳聞李根源代表岑春煊與陸榮廷疏通意見且爲接洽重要問題巳於昨日乘砲艦赴桂　　廣東電關於南代表提出之八條件中第六及第八兩條廣東護法後援會之民黨分子從法律上表明反對意見特致長電於各方面主張准唐總代表辭職云云 
　　廣東電聞軍政府俟觀察北方態度之後將召集國會及各省軍事代表協議和戰兩種之計畫如南北果斷絶關係即實行西南自治北方若以兵力相迫則除取專守防禦之方針外更無他法現在抱此種意見者頗多但一般人士信今後再無戰事云 
（以上二十三日） 
　　東京電對華關係銀行代表等於今日上午十時在大藏大臣官邸協議組織新借款團問題 
　　東京電今日内閣會議討論承認奧木斯克政府問題及其他事件（以上二十三日） 
以上東方通訊社電 
　　東京電新任爲中國法律顧問之板倉岩田兩司法官將於二十五日首途赴任據兩人言極願爲撤去中國治外法權而犧牲 
　　東京電日本銀行派特派員數名往臺灣青島滿洲等爲經濟上調查（以上二十四日） 
以上共同通信社電 
 
 
 

Page 5

 
 
   
 
 

Page 6

 
 
   
 
 

Page 7

 
 
公電 
　　巴逹維亞電申報轉南北議和代表及各報館鑒中國經濟生活全繫於山東問題故請諸君採行必要方法敝會願爲後盾聞北京學生愛國熱忱激發聲討國賊歡幸無旣巴逹維亞中國商會二十日 
　　板浦公電各報館各商會鑒抵制日貨爲救國良策乃有奸商竟將國貨加價殊屬可恨務望切實勸導以利進行幸甚江蘇省立第八師範學生公叩 
　　廣州李根源來電上海湖南善後協會鑒湘中受禍巳深何可任殘民緃惡者肆其茶毒譚程兩公品高望重衆所歸心欲使子遺之民出水火而登袵席自非兩公不屬趙林諸公銑電所陳允足代表湘人公意極表贊同至於無稽浮言何能動搖大局固可置之勿論也根源皓印 
　　湘期成會通電上海南北代表轉各報館均鑒和議停頓舉國驚惶當此外交失敗之時正應痛心疾首合全力以爲補救尚何南北黨見之可言鷸蚌相爭同歸於盡諸公愛國不讓他人尚祈南北當道以個人權利爲輕天下蒼生爲重速弭内爭一致對外國家安危繫之諸公矣湘期成會長唐蟒暨全體會員公叩 
　　長沙李奎元通電各報館均鑒民國肇造險象環生外侮頻來内訌不息今更値和議停頓之秋忽有青島問題之發生推厥禍根總屬自侮試思連年爭鬭塗炭生靈戰禍蔓延誰生厲階殺敵殺賊均係中國之人民爭地爭城盡係中國之領土本屬兄弟視若仇讐痛癢相關何分南北姑無論其勝負强弱姑無論其是非曲直試執一方面而問之曰爲有殺敵斬將之功執鋭披堅之力究竟所爭者何事對敵者何人反躬自思能無愧乎吾知其禁若寒蟬必不能作一字之答復也煑豆燃萁自殘同種喪心病狂莫此爲甚今大總統本仁愛之懷作和平之倡宣布誠意開會議和無如意見不一迄未成就人民有水火之苦國家有累卵之危是偉人志士意在謀國者轉而病國志在利民者反成害民矣人貴反本文貴誅心倘以内爭之不息釀成亡國之慘禍能毌謂中國萬代之罪人乎至願雙方諸鉅公互相讓步各本天良息事寗人共謀對外値危急存亡之秋正共策進行之日成敗之機間不容髮毫釐千里竊爲疚心奎元一介武夫未嘗學問惟以國事爲前提早置死生於度外如和議成就致力外人則厲兵秣馬効命疆場奎元之素志也本非敵國之定盟有何欵難之條件自傷其類何論曲直兄弟鬩牆無關榮辱抛除無味之競爭速作天良之解决不辭瘏口聊貢罪言泣涕上陳願各鑒察陸軍第十一師師長李奎元叩馬 
法國無線電 
　　二十三日里昂電德國全權大使於星期四日晚起程往斯巴將與來自柏林巳在中途之閣員數人會晤協約國所予之期限至爲短促彼曹將開一會議立即决定一切預期藍超伯爾及德國全權大使等將於星期日晨乘專車遄返德國全權大使於星期五日晨復將新牒文兩件遞交和會總秘書處其中一件係答覆國際勞動法律之覆文其他一件乃關於德國在協約國產業之牒文云 
　　二十三日里昂電奧辛福爾消息愛沙尼亞外交總長巴斯　氏道經奧辛福爾前往法國將在和會中代表愛沙尼亞俾列國承認愛沙尼亞之獨立巴氏宣稱謠傳芬蘭將下動員令洛德斯區域俄國沿海岸之過激派巳完全拆毀長約二十啓羅邁當之鐵道係恐芬蘭軍隊進擊之故 
　　二十三日里昂電五月二十三日巴黎倫敦間匯兑率英金一鎊合二十九佛郎九八法國公債劵巿價如下三釐公債六十二佛郎六五一九一七年四釐公債七十二佛郎五五一九一八年四釐自出公債七十二佛郎○五一九一八年五釐自由公債八十八佛郎一五 
路透電 
[歐和會與德奧代表]  
　　二十三日巴黎電藍超氏及其他德國全權代表巳由凡爾塞赴斯巴會晤德國國務員星期日可回各報登載德國之國際同盟計畫要求交戰國均得加入彼此人民與僑寓境内之外人均享商工業平等待遇克勒滿沙氏覆稱協約國議定之辦法較易實行克勒滿沙氏於開釋戰俘問題覆稱一俟和會簽定德俘除有實在罪狀者外均將開釋 
　　十五日巴黎電克勒滿沙氏答覆藍超氏關於勞動公約問題謂他日人民心中不存戰爭之恐慌工界脱除德國黷武主義所加諸之軍備擔負則此種解决更易着手協約國之意彼等之决議可釋德國代表團關於社會公道主義之憂慮而使各界經五年世界慘戰殷求之改革得以實行云 
　　十六日巴黎電外交長官會議現正籌議奧國新疆界事宜預料和約於五月二十一日以前不致交與奧代表和會接德國代表團牒文四通克勒滿沙氏威爾遜總統歐蘭杜氏現正考慮覆文一俟喬治氏認可卽將遞發美國迄未向土布兩國宣戰故土布條約美國將不與聞且須俟德奧和約簽定後再行議之大約將在君土坦丁薩洛尼另或其他近東便利地點議妥簽字 
　　十六日柏林電和約所牽涉之諸地派代表謁見施特滿氏施謂德政府現正連日討論答案一切依據威爾遜總統十四大綢云 
　　十六日倫敦電路透電社探悉德國如拒絶簽定和約則除協約國所議决之軍事計畫外尚將施行經濟計畫重行嚴密封鎖德國如簽定和約則經濟議會擬解除封鎖云 
　　十四日巴黎電協約國委員會現正研究奧國能付賠款若干及交付運奧糧價諸問題預料奧代表與協約國及共同作戰國代表將於下星期内交換國書　聞目下有人力勸意國與巨哥斯拉夫直接商决阜姆問題 
　　十七日巴黎電英法意代表今日初次與奧代表會於聖哲滿討論接濟奧國糧食問題協約國巳决議即行宣佈交與德國代表團之和約全文 
　　十七日巴黎電外交長官議會巳採納討論布國疆界委員會之報吿 
　　十七日巴黎電奧國和約中規定奧國應付賠款五千兆馬克佔德國賠款二十分之一 
[各國與歐和會]  
　　十四日巴黎電阜姆問題仍未解决法人之意意國今所能抱之至大希望爲宣佈阜姆爲自由城而由國際同盟會委員會治之慷確實消息土國和約中之主要條欵爲將君士坦丁作爲獨立城處國際同盟會管轄權下法報仍在評詆德國和約評論家多人謂國際同盟公約規定者不過爲一政府之團體而巳 
　　十四日巴黎電中國代表顧維鈞博士否認會對威爾遜總統允不反對三國會議關於膠州之决議之説中國代表團接世界各處華人電報數百通堅請勿簽定和約 
　　十七日巴黎電美籍愛爾蘭人請國務總理藍辛氏代請英政府准愛爾蘭領袖伐勒拉氏格里菲夫氏泊倫開特氏至巴黎以愛爾蘭事件提交和會核議 
[各國近事紀]  
　　十六日巴黎電日本巳承認柯爾恰克政府柯爾恰克海軍大將之友在巴黎語人謂日本殊欲與西比利亞政府維持友交蓋日本所需之鐵多自西比利亞運往也 
　　二十三日黎電協約國現正考慮會同承認柯爾恰克爲俄政府領袖事 
　　十六日雜也納電何牙利拉特地方另設政府總理爲前相　羅里氏之族弟該政府發表宣言書謂其責任乃在修整過激黨暴舉及恢復法律與治安云 
　　十六日丹京電匈京消息鳥克蘭紅旗軍巳於里斯特河戰敗羅軍並渡河而進 
　　十六日柏林電此問宣佈戒嚴令因居民乏糧而暴動之故 
　　十七日瑞士京城電喬吉亞公報局宣稱俄國過激黨三次圖攻喬吉亞之北陲均大曹挫衂被俘者三千人且有大砲機關槍若干尊及盧布八百萬枚爲喬吉亞軍奪有 
　　十五日巴爾電柏林消息斯巴逹團領袖李勃克萊區氏與　森堡氏遇害案株連之陸軍中尉維格爾氏與兵士倫臣氏均受判監禁二年 
　　二十三日巴黎電今日午後衆議院通過與意輯睦邦交之决議案 
　　十五日雅典電希軍巳佔據士麥拿衆大歡奮稱爲維尼齊洛斯氏政策之勝利 
　　十九日倫敦電紐芬蘭聖約翰今晨來電謂郝克中尉自駕飛機出發後迄今查無蹝跡 
國外要聞 
[亞洲土產博覽會預誌]  
　　中美新聞社云美亞協會定於明年春季在紐約大中宮開亞洲產物博覽會茲巳發出第一次通吿云美國人民對於亞洲豐富物產之數量及種類知識殊爲薄弱僅知其出品優美工作精良不媿爲文明先進之地之產物莫名欣慕而巳自歐戰開後美國與東亞間之商業關係大爲擴張一九一四年入口貨値價三萬一千五百十七萬六千元迨一九一八年增至十萬四千一百八十九萬九千元出口貨則於同期内由一萬七千六百四十萬二千元增至六萬○三百○六萬三千元合出入兩項計之從四萬九千一百五十七萬八千元增至十六萬四千四百九十六萬二千元今之問題即爲此巳得之進步將如何保存並圖以後無限之擴張是巳吾人此後在世界市塲買賣之物品所需藉以裝運之本國船舶不久即可盡行造竣供吾人之用自歐戰後吾人機器製造之能力大爲擴張此爲吾人推廣商業於亞洲大陸之一極强固之理由須知亞洲大陸之人口佔全地球人口百分之五十一零五而其市場猶不過一半開發耳今欲發展美國商業於亞洲各國必須將產物之交換力圖簡單並將入口貿易作成一種直接交易之事此事之需要久爲吾商人及製造家所承認並巳竭力設法使向之三角式的間接交易變爲直接使出口貨運往遠東後有貨物直接返回並贊助造成此間之賖賬慣習俾吾美之出口貿圽益加興盛現信此博覽會成立後亞洲抱有遠大企圖計畫之商人及出品者必大利用之此種博覽會必能予亞洲商品銷路以極大激剌力乃毫無疑義者凡亞洲之產品目下在紐約市場無有一無銷路者而美國產物亦必因而得出口之間接獎勵亦不待言也云云就現在形勢測之吾人之計畫必受極優厚懇切之歡迎現有一荷屬印度委員會正在組織中其關心荷屬東印度產物出口者皆預期最高當局並嘉許此項運動財政界與商界代表對於此事必協力進行荷屬東印度境内之出產必能以相當之種類數量代表於博覽會中至有勢力之華人方面巳經宜稱極關心於此項計畫將竭力加以贊助而日本人之注意此舉亦不待言馬尼剌美商會因斐列濱政府均經考慮此問題深信彼等必能用此機會樂助此盛舉之成功也 
國内要聞 
[北京通信（霜羽）]  
　　當局與舊國會 
　　和局因八條件而擱淺八條之中尤以第五條所言（由和會宣布黎前總統民國六年六月十二日解散國會之命令爲無效）者尤爲梗阻和議最大之暗礁愚巳於前次通信陳述北方關於法律問題之意態矣近來府院當局一面標榜唐朱决裂非和會决裂之緩和旗幟頻頻向西南送其秋波一面積極努力於暗礁之掃除旣實行收買舊議員使廣州國會無形消滅以逹新舊俱廢之目的又對於新國會亦有同意味之運動因大招安福之反感茲以對於舊國會之方略就巳成之事實述之 
　　（甲）凡赴粤之舊議員困事來京或丁艱或省親途經此地者必送一戰後經濟調查會委員之證書令其報到簽名月酬以中交京幣三百元間搭四成現金（三月分）或二成公債（四月分）名爲親賢下士實際上則以買收爲政策使勿南下最近數日有脱離而去者某當局欲於會中暴露其反覆之罪另一當局力阻謂尚可勸以自新其政策蓋顯著矣此一法也 
　　（乙）凡駐京舊議員向未赴粤或久局原籍今始北上者則各部之辦事員或國務院之存記與經濟調查會委員雙管齊下以爲安置之計而若輩亦多以此遂不南下蓋視若輩爲有心歸附較諸曾經入粤之議員稍爲可靠故特以此寵異之此又一法也 
　　（丙）上述兩法之結果其所收羅僅得二百餘名而廣東新補之議員巳逹一百八九十人之譜兩數相抵所差不多上述兩法將失其效力而有黄金虚牝之慮於是招攬之術尚矣自去春以迄今夏對於此項辦法最爲努力而其中經過亦更僕難終以所知言之去年冬間曾一度派專員某某赴滬赴港行此計畫效未大著近乃重用新投誠之郭人漳王汝圻及巳未系之易宗夔安福系之何雯等分頭活動各出其奇以制勝易宗夔南下赴粤不過三星期巳由國務院要人郭某之手領得川資五千元用盡其所報吿則謂預約川議員某某湘議員某某鄂議員某某可二十人半月後准可抵京並携有湘議員某某致黄序鶴手書一通表示願與一致行動之意王汝圻由粤來京自稱乙商館（粤中政團之一）代表與當局接洽由蔣羲明之介紹從國務院要人郭某之手領開辦費一千元每月維持費一千元巳於前日南下將在粤代爲收買郭人漳出入府院巳取得經濟委員公府顧問各一席又迭上（十萬百個）之策謂當局苟付以現而且大之銀元十萬由郭持以付粤必可得舊議員百個歸而獻諸經濟調查會郭手筆較闊故其計畫亦較大而經濟調查會主任郭某（卽院要人郭某）嫌其言大而夸斥爲撞騙現尚在交涉中何雯則本其安徽出身王揖老部下之資格與郭人漳同租公府前面之某大宅用爲招攬機關門外掛一議員通訊處之招牌函電往來較易王爲便郭於十九日下午三時謁錢於昨（二十）日上午謁東海均爲此有所陳述此又一法也 
　　（丁）三者之外則又以組黨爲招徠經濟調查會主幹黄霄九最近若干日來逐日假公園之來今雨軒大宴在京之舊議員謂欲組織一學會以爲將來政黨地步並巳租定房屋於英子胡同爲其學會地點此事雖非直接拆臺然南方熱中議員聞亦有見獵心喜者而當局亦認此法爲上三法之補助手段此又一法也 
某當局曾語其親信曰（新舊兩廢决可作到其方法即使兩方國會皆不足法定人數不得開會徐徐圖之自然議員盡變爲委員官吏然後各與以三千元之歳費使自抛棄其代議士之生涯）當局之運用國會如此可謂煞費苦心亦可謂不遺餘力若兩方國會仍不能因此打消則必有爲當局叫屈者矣所不無疑慮者惟西南各省及軍政府於二年來之護法主張能否完全抛棄而巳 
[山東問題與日使抗議]  
　　膠澳問題自陸使在大會聲明保留後近日來電報吿十日十四日正式與英首相法總理會見均爲負責聲明言膠澳必還中國並由英國外部大臣法國外交總長公函將三國會議時日本對於英法美之宣言及三國要求日本之聲明卽膠澳領士及主權完全交還中國各層轉向吾國正式宣布隠示保證之意吾國究應取何態度亟宜先自决定云云聞昨日（二十二）下午三時錢總理特約李盛鐸王揖唐王印川及外交次長陳籙在春藕齋會談對於此項問題交換意見 
　　駐京日使提出抗議前昨兩日外間巳有所傳茲聞此項抗議之提出實在前日其中注重之點仍在學生開會及演説抵制日貨侮辱日人等事又指蕪湖南京抗州等處學商各界抵制日貨之舉動爲暴烈政府尚無切實冋答該使並有再提抗議要求辦法之説又據某方面消息二十一日晚間日使曾以正式公文致外交部封面上註緊急二字其内容大略如下連日中國商學各界以山東問題羣起抵制日貨本公使深致不懌查五月二日貴國北京晨報及國民公報載有林長民君外交問題警吿國人代論一節内有山東亡矣國不國矣願合我四萬萬衆合力圖之等語此次風潮恐與此文定不無關係應請貴國政府警吿林君加以取締請限期答覆云云現聞府院方面正在籌議銷弭風潮之法 
[京學界仍堅持罷課]  
　　袁希濤有辭職説 
　　北京學生十九日罷課而後即以六條向當局請願於是政府幾經籌商前日各校職教員聯合會代表晉謁錢總理時錢吿以政府對於六條要求之意見各校長謁錢之後歸到北京大學向學生聯合會報吿勸其上課學生以錢之答覆於第二條極不滿意故昨日仍不上課昨日（二十二）午後三時教育次長袁希濤親赴北京大學召集專門以上各學校校長爲再度之疎通届時到會者除各私立學校校長全體到會外各官立學校校長無一與會者（緣官立專門校長因前日疎通無效覺此事毫無辦法昨巳第二度提出辭呈計巳辭職者有高師校長陳寳泉工業校長洪鎔醫學校長湯爾和農業校長金邦正此外各校長雖未提出辭呈然辭職之意亦巳决定故昨日皆未出席）時至下午三時半袁次長同各私立校長及警備司令部虞處長（外間爲謂虞處長爲政府代表者其實政府並未派虞爲代表虞不過以職務關係日來多奔走於茲事耳）同出席於學生聯合會該會是日祇有各校學生代表六十三人先由中國大學校長姚君詢問學生聯合會現巳議有辦法否次虞君演説次袁次長演説略謂中國教育基礎之危險萬不可使其再陷於搖動之地位望學生務以顧全大局保持國家元氣爲重故仍望即日上課又演説團一層諸生本爲提倡民氣起見政府對於學生愛國熱誠極能諒解惟地面秩序萬一因此發生問題則愛國反以害國尤望即日停止游行講演以防危險云云説至此聲淚俱下袁次長演説畢與各校長及虞君同退出俟學生自行商議及六時半復入會場訽學生所議之結果學生仍堅持非懲辦國賊之目的逹到决不上課至講演一層曲諒政府苦衷暫行停止俟定有穏妥辦法後再行出演散會時鐘巳七下各學生皆大呼中華民國萬歳聲聞户外袁次長回部之後即擬定自行辭職謂事勢如此實無轉圜妙策至專門以上各校長昨日巳提出辭呈於教育部原呈如次呈爲心力交瘁無法維持請准予辭職事竊五月十九日學生罷課之後提出六種希望請求大總統暨國務總理主持嗣於五月二十一日各校長面謁總理請示辦法當蒙總理許以逐條明白批示持寛大態度其中三六兩條巳許有相當辦法第四條聲明非爲學生而設等語乃寶泉等向學生聯合會切實陳説而學生等除第三第六兩條外於其餘各條内有未能滿意之處而於第二條尤特别注重寶泉等竭力譬解惜無效果事勢至此維持之力巳窮祇有引咎辭職伏乞大部俯諒寶泉等不得巳之苦衷迅予遴員接替 
[北京之治安機關問題]  
　　警察總監吳炳湘氏提出辭呈後外間頗有種種風説昨吳氏對人言在職一日即維持一日秩序政府未派定後任以前决不輕去對於地面仍當盡力維持此次吳之辭職上呈凡二度第一次呈文東海先行慰留第二次呈文措詞尤形堅决而仍批不准一面有馮恕等以市民資格上呈懇留吳氏以維持京師治安東海亦卽批准謂巳經慰留聞吳氏辭意現稍活動惟尚未完全打消 
　　步軍統領李長泰明令免職以王懷慶署理而警察總監吳炳湘亦同時呈請辭職頗足引起社會之注意昨據政界某要人所述四月四日學生風潮突起某方面以警察與步軍不能維持秩序頗致責備之詞而吳李逐深抱不安前日曹之辭呈謂數百軍警朿手無策當局命令亦盛責警察維持不力是蓋可爲本問題最有價値之研究也至李之辭職遽允其請者實因前日駐京某使抗議學生提倡抵制問題官吏未嘗與以嚴禁 
反對派遂乘機急請當局不如犧牲李吳兩人對外始有置喙餘地至王懷慶之繼任則因王氏當去歳東海就職之初郰有任王氏爲步軍統領之意王氏企望此職之心亦非一日不過一時無相當機會此次李旣辭職遂以王氏接任云 
　　京師設立衛戍總司令部一節業紀昨報茲據政界消息此種官制政府確巳决令設置其設置之法係另設一衛戍總督所有步軍統領警備司令及軍警各處均隸屬之以總攬京師治安之責任内設行政司法軍事等科至衛戍總督一席現聞巳擬出三人一爲王士珍一爲蔭昌一爲張錫鑾三人之中尤以張錫鑾爲最可望因東海以民國元年張氏在直隸都督任時天津二次兵變張氏於夜間戎裝獨立於金鋼橋上指揮彈壓是其應變有方天津始賴以保全况張氏資格旣深且熟悉軍務以之充任衛戍總督地方上必有裨益至於王士珍聞係不願出山廕午樓又於地方行政上不甚熟悉比例言之張氏較爲相宜外傳一徐一段及王懷慶升任之説似不可靠 
[錢内閣留朱啓鈐之原電]  
　　北代表朱啓鈐等現巳遄回北京當朱氏尚未北上之時錢内閣經東海之交諭於閣議席上曾議决發電囑朱暫留滬瀆以爲轉圜之地朱氏因數月來剌戟甚深頗有急於擺脱之意故接電後不改其北上之計劃茲聞日前政府共發出三電一致朱氏一致南京李督一致上海護理道尹沈寶昌其内容致朱電略謂銑電悉詳陳滬會現狀備悉種切我公維持和議擘畫咸宜深資倚畀詎一簣功虧恬然引退逎數日以來旅滬各界全國和會文電紛至羣疑震撼値此外交艱棘内患紛乘一線曙光詎堪中斷奉諭諄電慰留敬請我公暫止北上仍留滬瀆商洽進行泯除成見以國家爲前提現接粤電亦有請留代表從容互商以示讓步等因浮圖功德端賴塔尖務望諸公體國保民勉任其難是所厚望致李電略謂巧電悉我公倡導和平初終一貫頃轉各方文電眞誠所至金石爲開尋繹之餘殊深佩仰此次和會停頓舉國驚惶當茲外交孔亟危機四伏若不早靖内患急圖統一必使國家陷於淪胥頃接粤電亦有讓步之意慰留代表表示磋商餘地以冀轉圜茲奉主座特諭迅請台端就近切慰朱總代表諸公毌庸引退暫駐寗垣萬勿北上南方果有誠意必可商洽進行撤回條件續開會議以待正當之解决中央主持和平始終勿渝開誠布公天下共諒惟賴諸公同心贊助有以成之迅候電復至深昐 
[交通界討論鐵路統一案]  
　　據鐵路協會消息鐵路統一案自經春藕齋第二次會議决定緩提後表面上似形沉寂惟内幕中外人之進行仍未稍息日昨政府確巳接到巴黎陸專使來電稱中英公司巳在和會呈遞説帖主張由各國以一百兆英鎊代中國贖回鐵路歸各國共同管理該説帖大要與該公司代表梅爾思之統一中國管理條陳略同據陸專使來電恐該案有由外人提出之慮我國朝野亟應一致表示反對日前葉恭綽君等宥日由法京來電對於鐵路案擬有詳細辦法（原電見前報）徵求當局意見聞政府現尚在考慮中前日（二十一日）爲鐵路協會特别會議討論結果梁士詒關賡麟僉以葉電所擬自行統一辦法甚爲周密盡表贊成甲丁戊等項亦無異議乙項辦法由我國以自由商借之法比較有利益條件先向某一國訂約借欵然後聽贊同之各國加入財團是我國尚圾操縱餘地惟此項主張對於日後總債團壟斷借欵之害仍未能免唐會員均以爲尚須斟酌當經决定電復葉氏討論利害贊成先向一國商訂辦法而不贊成他國加入及丙項辦法又聞自葉電報到京後梁士詒頗爲注意曾細爲研究前日財政委員會開會時梁氏到會提議此項電報先聲明對於葉氏等之意見尚難贊同最後乃推舉關賡麟擬一覆電於葉等故鐵路協會昨特開會討論此事 
[京華短簡]  
　　上星期三英使署派員到外交部要求訂定日期磋商中英間西藏各懸案聞政府巳一面準備案卷一面電致印度旅居之西藏辦事長官陸興祺徵求其意見微聞英使方面主張在印度開一會議照大吉嶺會議之先例辦法但政府則主張在北京或在倫敦開議 
　　昨日（二十二）星期四國務會議外交部提出謝米諾夫在邊境横行將華商鉅欵扣留交涉日久迄未生效該處商會異常憤激電請將謝軍所扣留之欵卽在應還俄國之庚子賠款内扣還以恤商艱討論結果允如所請即在庚子賠欵内扣還華商先行電知該商等查照又前此司法部提出之增設新監計畫案業經閣議决定惟前次提案中所列各省表册尚有五省缺略茲巳續行調查直隷吉林黑龍江三省均巳齊備昨日又提出閣議追加 
 
 
 

Page 8

 
 
　　謝米諾夫率部在哈爾濱等處扣留華商六百六十餘萬盧布一案迭次交涉迄無結果華商一再呼　政府巳决定在應付俄國庚子賠欵項下照數扣抵俟俄將扣留華欵交還再行繼續照付巳將此情通知俄使 
　　新衆院不開會議巳有兩星期矣探諸議員方面皆不能指定開會確期據確實調查該院所以遲遲不能開會之原因有二一爲教育總長同意案一爲外交同意案教長雖提出田應璜爲安福派多數之同意然與己未派尚未接洽妥當且外間反對田氏之聲浪頗高自不便貿然通過至外交同意案有主張贊成政府簽字者有主張放任者現在尚無具體結果該兩案皆不能提出大會依照院法凡屬政府提案須儘先列入議事日程近以該兩案不能解决故衆院不能開會 
　　蒙匪倡亂邊事孔亟蹉跎數月前日政府始有將參戰軍開赴蒙古之説并經段督辦傳令駐紥北苑第一師抽撥步騎各一團限一星期内出發巳準備完全乃近以滬會停頓代表辭職時局上陡起變化致臨時出發之參戰軍忽爾中止聞該軍現巳悉照戰時編製趕急訓練大有準備一切之勢 
　　梁士詒等組織之中華銀公司呈請註册聞財政部以無例可援昨特會同交通農商兩部列爲議案於昨日（十二）咨呈國務院請提出閣議俟議决後再行註册 
[中美新聞社北京雜訊]  
　　中美新聞社二十一日北京通訊云上届内閣會議關於國内和局議决四事（一）南方須承認徐世昌爲大總統（二）政府反對再開戰應早重行議和（三）令北代表暫留南京以謀續開和議（四）内閣取和平政策 
　　巳未俱樂部即由錢内閣一派人及梁士詒之舊交通系合組而成者現有解體之勢其原因係關政府對付山東問題之失當山東議員大半屬於梁黨此等黨員對於政府在巴黎和會處置山東問題之態度咸不滿意又政府准傳增湘辭職及對付大學校長蔡元培及學生團之辦法山東議員亦皆不悦説者謂巳未俱樂部之破裂乃總統與總理之一大打擊因此俱樂部之成立原所以鞏固徐錢之地位而作安福部與武人派之一種對抗物徐錢此時欲行其和平政策以禦武人派正需國會之贊助而不料有此憾事也 
　　北京學生罷課風潮巳歷三日共二十四校學生一萬六千人各校教員聯合會昨晚開會議維持之策會議時衆意謂宜上書政府請將教育事業勿牽入政治以後永遠勿任田應璜一流人物爲教育總長其後决議將此事以及其他與政府交涉各事皆由官立各校校長辦理自蔡元培來電請寛恕學生並允回京復任校長於是各校校長亦願擔任調停並有巳恢復其職務者僉謂倘政府能挽留教育總長傳增湘及蔡校長則學生對於懲辦曹汝霖章宗祥陸宗輿等之要求亦將讓步也政府對於調停此事亦極關懷但求覓一滿意之解决而不失政府之尊嚴則無不樂從而政府與教員則巳一致則學生方面自亦不致固執而得相當之解决耳 
[軍府二次會議之决定]  
　　仍主不撤代表 
　　軍政府自接唐總代表元電辭職後曾開政務會議决定不撤回代表昨又接北方准許北代表辭職消息於是軍府昨又開緊急會議籌商應付之策聞會議席上約分兩説一説謂北廷旣怙惡不悛作此崛强之表示南方亦宜召回代表以示萬不讓步之决心一説謂護法戰爭巳經兩載前因迫於國人之呼籲始有言和之舉雖北廷恃强不可理解然吾南方期望和平之旨不應中變非至北方有正式决裂之表示時吾盡職之議和各代表萬不可准其辭職或召回聞岑總裁李印泉均主後説卒决定不召回代表并電各代表不可離滬以待後命茲錄軍府第一次慰勉代表電如下上海唐總代表暨各代表鈞鑒奉元電至爲焦悚此次條件八項北代表故持異議是北方對於此次和會有無誠意之問題非諸公對於軍府負責之問題如北方甘心破壞和局則巳如尚有維持會議之心則軍府本委託總代表以全權務懇勉任艱鉅據理折衝以維和局康國甯有匪異人任舉國以聽幸鑒愚忱政務會議 
[南方代表辭職後之舊議員]  
　　唐總代表辭職電到粤後軍政府即開政務會議詳情巳見前報是日議决挽留各代表之電巳經拍發至國會方面自十三日接各代表電後吳林褚三議長即訂十六日上午同赴軍府進謁各總裁籌商善後方法嗣因兩院議員紛紛入謁訪問遂改早於十五日午前同赴軍府吳褚兩議長復於十六日晨間發出通吿邀集兩院中多數議員交換意見結果一致主張挽留業巳拍發通電其文云上海唐總代表暨饒胡繆曾李王彭劉章郭分代表均鑒聞公等連袂辭職足見北方無議和誠意逼人太甚以致出此惟國人渴望和議成立如此重任又非公等莫屬萬不可即萌退志務望堅持到底力任其艱此間各方必能協力爲公等後盾也吳景濂褚輔成等（百餘人）銑印惟當時因派系之不同主張不能無異政學會一派之議員於十六日晚間開幹部會議主挽留惟照霞樓一派則主張不同謂唐總代表之辭職實係對於北政府表示强硬之態度若從而挽留是不異令其退讓以故主張對於總分各代表一律聽其辭職並對於唐總代表所提出八項條欵最終一項承認徐世昌爲臨時總統極端反對該派議員十六日討論之結果大概如是據另一消息云自上海和議代表辭職後吳景濂議長除聯合多數議員發電挽留外並於十六日在南關二馬路褚輔成寓所召集兩院議員特開會議研究對付時局之方策討論結果派出多人與各派協商以期行動一致聞其所派出之協商委員照霞樓方面由李有忱周玨盧式楷擔任政學會方面由呂復白逾桓擔任新新俱樂部方面由李紹白常恒芳周洛奇擔任石行會館方面由丁維汾王觀銘擔任於本日下午先經會議一次准於十九二十等日即便分頭接洽各協商委員於十七日下午八時重行集議訂立與各派協商之方針聞各協商委員所具之意見（一）就現在形勢而論仍宜主和而不宜主戰（二）上海和會仍宜繼續進行（三）和會代表仍宜信任不宜更易（四）唐總代表所提出之八項大體認爲適當惟其中有應解釋暨修正之點（甲）其應解釋者關於八項中之第五項由和會宣吿前總統黎元洪六年六月十二日命令無效此項所應解釋者旣認從前解散令爲無效則廣州之集會爲有效一切議員之除名與遞補亦均有效有人謂此項意義含有回復舊份子排新分子之嫌寳爲誤解關於八項中之第八項由和會承認徐世昌爲臨時大總統至國會舉出正式總統之日止此項所應解釋者係承認徐世昌爲臨時總統非承認其爲正式總統將來國會實行選舉總統之時儘可自由毫不拘束且承認其爲臨時總統即不啻取消其總統質言之即不認其總統之選舉爲有效將來總統選舉會之組織至少須在和會完竣兩三月之後此兩三月之期間對内對外不可無元首以統治以事實上之便利自以徐任臨時總統爲宜（乙）其應修正者關於八項中之第六項設政務會議由平和會議組織之議和條件之履行由其監督統一内閣之組織由其同意此項所應修正者以統一内閣之同意爲約法上屬於國會應有之職權以故統一内閣之組織由政務會議之同意實有侵犯國會職權之嫌應修正之點一改統一内閣爲臨時内閣二改同意爲承認以上種種係各委員所訂立之方針卽於十九日分頭接洽大約可得各派之贊成焉至議員之攻擊唐紹儀者亦復不少節錄一二如下張大昕等提議云徐世昌僣竊大位抗我義師唐紹儀等身爲護法政府代表不能遵照兩院議决案使徐世昌解除僞職乃敢擅自承認徐氏爲臨時大總統且復列爲要求八欵之一溺職罪小附逆罪大應請護法政府立予罷斥以伸正誼而謝天下是否有當卽請兩院聯合會公决又有議員張秋白等對於唐總代表提出八項條件有大惑不解者四對於軍政府對此項提案應當如何處分責任問題亦有欲得其明白答復者四巳逐欵臚列理由依法提出質問請軍政府於三日内答復議員龔煥辰等通電略云合觀第六項之要求總統由和會直接承認也内閣由和會間接組織也議和條件第政範園亦歸所組織之政務會議監督儼以無形消滅之法處分國會曾不識和會因何而有此無上權能超立行政立法之上公等自計誠獲益不淺可謂成功也凡諸難解之事舉不勝書關係過鉅難安緘默望公等前後三思速將提案撤回修正總以守法不趆軌道爲禱 
[潯學界實行罷課]  
　　九江各校學生自聞外交失敗後莫不慷慨激昂近忽閲省報載有東報所傳播之某項消息更爲駭異由第三中學學生分途奔走聯合各校要求在南偉烈學校開會共籌救濟方法當由第三中學校長鄧伯堅第六師範監學陳笏同赴官廳請其准予開會未邀允許南偉烈學校力校長（美國人）亦婉詞拒却於是各校人心皇皇均於昨日（二十）停課並聯電督軍省長詢間民報所載之消息確否各校學生又以城内不能自由集會遂推代表數十人同往鄕間之濂溪墓開會議决四項（一）實行軍國民教育各校均加兵式體操（二）實行救國儲金並分途勸導（三）各校成立救國十人團（四）組織學界聯合會返校後並要求校長選派代表晋省與省中各校接洽聯合一氣此外女校各生連日亦分赴各居户勸導女界不用日貨並分贈布質五色小國旗一面以引起女界愛國觀念 
[皖省之學生聯合會]  
　　安徽全省學生聯合會組織成立後巳將宣言書及泣吿六十縣學生界文陸續發表茲錄其簡章如下（一）定名本會定名爲安徽學生聯合會（二）宗旨本會以盡學生天職謀國家福利爲宗骒（三）組織本會由安徽全省學校組織之分評議幹事兩部凡關前條應行事項由評議部議决之凡評議部議决一切事項由幹事部執行之（四）職員本會職員列左正副會長各一人由評議幹事兩部推舉之總理本會一切事項評議部長一人由本部部員互推之總理本部一切事宜幹事部長一人由本部部員互推之總理本部一切事宜評議員由與會各學校每校選舉二人充任之幹事員分文牘幹事與庶務幹事由與會各學校每校選舉二人充任之（五）任期本會職員任期以一學期爲限於每學期開始時由前條規定手續改選之但新職員未經選出以前仍由舊職員照常履行職務（六）經費本會經費由與會各校會員平均擔負之（七）會期本會會期分（甲）全體大會每年五月九日舉行之（乙）職員會每星期一次於星期日舉行之（丙）特别會無定期於必要時由會長召集之（八）會址本會會址暫定聖保羅學校（九）分會本會設分會於各縣其組織細則由該分會自定之但不得違本會宗旨（十）附則本簡章自本會成立日公布施行倘有未盡妥善之處得由本會職員提議經出席過半數之同意修改之 
 [P張南通之兩要電> 
　　一爭青島與教長 
　　一爭蘇議員加費與削教實費 
　　（一）北京電北京大總統鑒青島問題舉國騰憤報章披露事實暸然罪之所搆在軍人議員而獄之所歸在政府政府即甘自殺人民寗不求生儻竟認日人佔領青島外則成敵陰謀留四面均勢之蒂内則復舊專制貽百年内閧之憂國使退出和會固不能議其非國人同仇抗爭亦豈忍責其過政府雖徇少數人之作用而䟦於前我公當亦念無數人之難犯而毖於後蓋昔之代表少數人而致誤不得巳也一時也今以代表無數人而補過亦不得巳也又一時也乞公迅電巴黎專使嚴令决勿籤字敵無論若何狡若何横奪我土地可也僇辱我人民可也懾其狡懾其横一二人畫諾猶不可也全國人拱手而默許之尤萬萬不可也此舉國人之眞意也願公審之又審愼之又愼再教育傳總長巳去職報載將有安福派繼長教育之説安褔何派派有何人江海野人無暇聞此惟聞前此出錢收買議員即此派人則掃蕩國人之廉恥者此派人也扇播政爭之酷毒者亦此派人也若以此派人主持教育豈將夷全國於牛馬襟裾之列乎抑將薰學子以犬豕盲躁之臊也全國學生正當盛氣之時此令若頒一波又起未必諒政府之應酬黨派爲不得巳也公之明必見及之以上所貢雖爲成事之説似亦最後之救萬乞鑒察國家幸甚教育幸甚張謇箇 
　　（二）致南京電南京齊省長鑒報載省議會二讀八年度預算案減削教育實業貲增加議員歳費七萬五千餘元爲之駭歎省議會何等地位今之議員何種來歷議員不自省非議員則孰不知之者一省要政何事今時何時所議何議卽不望其利國福民獨奈何敢於嗜利無恥悍然議削教育實業費自增歲費唱者即爲病狂全會豈皆頑鈍此風一開他省效之遺臭四方蘇爲之首醜如之何如果咨到省署乞勿公布是則眞正蘇民之意也謇爲前無量之蘇民惜爲後無量之蘇民計故不恤犯羣小之愠我望公爲君子之愛人幸加軫念無任慨痛張謇箇 
[蘇人反對議員加費之激昂]  
　　蘇省議員加薪風潮迄今尚未平息自某派僞將懲戒議長案撤回爲通過八年度預算交換之條件及預算案通過成立復將懲戒案重行提出蘇省人士大爲不平連日開會集議對待方法决定呈請省長否認勿將預算案公布其文云省長鈞鑒敬啓者省議員削减行政各欵增自巳經費與情憤激萬難承認請於法定期内提交覆議以輕負擔而維省政萬一不幸竟成事實吾蘇全體人民惟人倣浙江辦法勢必逹取消之目的而後巳專肅卽頌公綏江蘇學商農工各界全體公叩又刋布傳單云吾國外交失敗全國人民疾首痛心省議員爲人民代表不能維持省政謀種種之發展反悍然不顧拼命加薪案甫通過色舞眉飛廉恥喪盡浙省各界能伸義憤吾蘇獨袖手坐視可恥孰甚凡吾同胞欲禦外侮先鋤内奸北京學子痛擊章曹即本此旨一面公呈省長否認一面驅逐敗類議員誓必逹取消之目的以慰全省人民之望毌使浙人專美而轉笑蘇人之愚懦也願諸父叔昆季其共勉之 
[南京快信]  
　　北代表汪有齡徐佛蘇昨午抵寗下午三時偕王克敏李國珍江紹杰同車北上 
　　聞朱桂莘辭職意堅决於由寗返京前曾電滬囑瀛眷卽日全行回京 
全國和平聯合會昨派陳曾亮李傑黄恩隆萬福華等來寗勸阻北代表返京迨悉朱巳北上晚車卽返滬 
　　全國和平期成會代表孫發緒昨與北代表同車赴津李督駐滬代表白堅武胡慶培因北代表巳全行離滬昨電李督請示應否暫行回寗李督復電仍留滬與各方接洽 
　　李督日前電北政府請示對南代表所提八條有無容納討論餘地聞此電到京巳一星期尚未有復電來寗故李督態度異常冷靜 
　　軍署參謀長何恩浦昨由京回寗謁李督報吿在京與府院接洽經過情形東海仍屬望李督維持和局 
　　學生聯合會組織之講演團連日在各處演説均被警察干涉驅散各學生以演説無碍秩序不違警章受此非法干涉頗爲憤激 
駐寗日本青野副領事因蕪湖抵制日貨風潮昨乘該國兵艦赴蕪調查情形 
　　日本商店自今日（二十四）起巳全行閉門暫歇 
　　湖北省議會昨電蘇議會請再協爭青島歸還中國無稍讓步 
　　聞有公民數百聯合擬日内赴省議會質問加費案加費派聞之甚爲惶恐連日本會開决算審查會均不敢到會 
　　下關税所長張壽鎬迭被控吿有改委分蘇任用道尹田庚接充消息 
[杭州快信]  
　　省議會議長周繼濚連日夜間在謝麻子巷議員公寓開秘密會議由該管警署派警保護聞主張加費各議員到者約三十餘人今日上午九時在會開談話會拒絶旁聽各議員均須帶佩徽章方准入會省署特飭警廳抽撥警隊蒞會保衛計一區七所每所各抽十人又於保安隊加撥二十名計共九十人合之駐會警士巳逹一百餘名可謂布置周密 
　　此間各公民團體提議將贊成加費各議員姓氏籍貫刋樹碑石於新市場公園以誌不忘并將全省各父老反對函電彙集成帙刋印分送 
　　省城藥業全體昨午後在藥業會館開會集議抵制日貨辦法並將該業材料採自東洋者列表報吿概停購辦全體贊成 
絲市巳届吳興統捐局以該邑爲出產大宗現由陳局長呈請財政廳自六月一日起至八月末日止添設絲汛巡船兩艘所需經費准作正開支奉令照准 
　　昨夜保佑坊大火浙江民報社四面爲火勢逼拍甚覺危險後竟無恙惟今日停版一天 
地方通信 
[蘇州]  
　　當道注意學生行動蘇垣各界對外之激昂以學生爲尤甚蘇常道尹王可耕恐各學生有趆軌行動特柬邀中西各學校校長至署面囑勸導各生切宜文明勿越常軌本月二十二日朱鎭守使復會同王道尹親赴各學校會晤校長召集各學生當衆演説略謂現在抵制日貨爲不得巳之辦法倘遇於激烈必致引起交涉僅言提倡國貨他人自無所藉口否則一生阻力轉妨進行至於各生赴各處演説時一律須穿制服恐有假借學生名義致肇釁端各區警察亦可易於辨認所説情形極爲委婉蘇常王道尹而諭警廳以各國商人廣吿迭經令區保護近因青島事件發生學生提倡國貨雖係愛國熱忱而損害國交之行爲亟宜嚴行阻止以免釀成交涉高代廳長亦分令各區隊以訪聞近日抵制日貨之印刷品到處觸目皆是有張貼者有分送者有在牆上書寫者倘有侮辱字蟻均足損害國交難免藉口保護不力釀成交涉相應傳知各區隊希即飭屬遵照查察遇有前項情事分别扣留撕毁抺拭盡淨並查明具報以憑核辦 
　　利用賽會之演講本月二十二號間門外西新橋何山廟迎神賽會經由楓橋及下津橋等處一時紅男緣女觀者異常擁擠該處省立第二農業學校教員姚君及周黄諸君率領學生一百五六十人分組七團在下津橋與楓橋之間設檯演講並刊發傳單又將本校各生前購各種日貨數百件堆積於該處營盤場上當衆焚燒又有競義團四五十人高舉國旗手擊鋼鼓沿途高呼同胞速醒當各團演講時有來賓四人登檯演説竟至痛器流涕云 
　　學聯合會續紀蘇州學生聯合會業經成立茲將中學以上各校代表姓名錄下省立第一師範代表何煥庭沈炳魁省立第二農業代表周承樹黄隣臣省立第二工業代表孟祖培過質彬省立醫學代表余光中王復逵省立第二中學代表汪叔年馬振海慧靈女子中學代表黄軌清史鳳娥崇道女子中學代表陳美珈殷履貞東吳大學代表尤郭信伍克家晏成中學代表陳懋仁府振野英華中學代表孫凌漢張廷賡思密中學代表周文芝吳繼美萃英中學代表黄鴻道許知維桃塢中學代表吳鴻壽王炳簡中華體育學校代表馬坰戴木福音醫校代表顧雅懷高邦瑞 
　　南貨業之議决蘇城南貨業近聯合會議抵制日貨所有議决辦法（一）停止購進日貨並咨照轉運公司停運如查出私運者將該貨暫行存儲有信用之同行待青島問題解决之後再行發運其有非現欵辦者該銀歸辦貨之家自理（一）現存之日本出品如糖洋菜干貝番貢淡菜海帶帶絲蝦米等類准憑用户購買收回母金當時須聲明此係東洋貨不得朦混（一）本國出產寗波洋蝦米甘貝淡菜紫菜烟台海參福建魚翅等類價目雖貴宜切實提倡廣爲勸銷以合社會應時之用（一）同業以溏爲大宗自議决後專誠提倡推銷本國所出產之閩廣各溏以固國本以上各條業巳周示同業一體遵守 
[松江]  
續辦檢定第二届小學教員試騐檢定定本年署假期内在寗考試所有省頒之各類書紙巳經勸學所交由各校受檢定教員自行塡寫一面由各勸學員等在縣署第三科附設檢定辦事處專司收集書紙照片檢定費及造册轉報等事 
　　購緝劇盜二十一晚間包家橋張姓被盜戕害張之妻女及重傷張妾一案由縣勘明確後以該盜等殺人放火殊屬慘無人道除通飭水陸各警嚴限緝捕外並懸重賞二百元以期獲案盡法懲治聞此案僅有悍盜二人正兇爲向業男巫之李杏亭餘一人爲曾在槍船當差之沈阿勤均係事主近鄰事發後之次晨有人見二盜挾一包裏在北鄕鳳凰山溝渠内洗濯衣上血汚詢其所以則飾稱互毆受傷所致現在李杏亭之胞兄巳由該管第三區警察區官徐惠霖拘解縣署大約須俟緝到正兇後方能釋放又張妾被盜戮傷頸部猶存一息即於次晨送滬醫治詎因傷勢太重巳在滬斃命矣 
　　倡用國貨此間各界對於青島問題均極憤慨其活動之態初甚激烈近巳漸趨於和平抵制之方法亦轉注意於勸凡狀用國貨商會之傳單中校之勸用國貨會及救國十人團等關於此類之印刷物不下數十百種侬此標準行大有再接再厲之勢行 
[金山]  
　　金山張堰學界組織五九社張堰學界莫孟恢黄迪新等諸君怵於外交之失敗國勢之阽危特組織五九社以不忘五月九日鼓發愛國熱忱爲宗旨社中製育銀質國恥紀念章上鐫五九二字分贈　同志佩帶胸前現正趕印通吿廣求同志 
　　朱涇市之國民大會朱涇市教育會因外交問題於本月十九日邀集各界人士假座明倫堂開國民大會到會者甚衆前省議會議員姚天一君被推爲臨時主席羣以不購日貨爲最要之抵制法演説時俱慷慨激昂商人沈拙存君所語尤爲扼要最後定各商家再行集會商定進行方法 
[鎭江]  
　　鎭郡火警鎭郡西門外薜巷口西首大街王姓烟袋桿店於本月二十三日早六時失愼經各　社消防隊奮力施救得以撲減計延燒濟華堂藥房祥記衣店周姓水貨店損失甚鉅並灼傷二人 
[嘉興]  
　　繭市近訊嘉興各繭行於十七日開秤以來所收鮮繭不甚踴躍因各繭行壟斷價格鄉民以虧蝕血本不肯售去轉將鮮繭負歸繅絲者頗不乏人故前昨等日各廠將繭價稍增每斤價銀五角然來貨甚形希少現各繭行以外面銀根關係加以開市時問巳久故某某等廠巳於二十四日起陸續停秤據個中人云滬上繭市平平照此時局恐日後各廠售去乾繭時又將虧蝕也 
[杭州]  
　　示威後之省議會省議會自前日經各界示威運動之後二十三日通吿休會一天預備二十四日繼續開議然聞有一部分議員整頓行裝僉以會期届滿不妨回籍趁此風潮爲下臺之計而另有一部份議員以爲凡事非經過顚險不可若一經挫折遽爾休會自損價値故有主張繼續臨時會者有主張延會一星期者亦有主張延會四日者據聞以開會七日爲居多數聲稱專議預算不議他案并聞三議長向省署請求擬借督軍署大堂爲會場省長以有失議會之尊嚴未之允許 
　　保佑坊火災情形昨日下午七點半鐘保佑坊大街田寶豐酒棧忽然失火計延燒（上首）義昌錢莊鄭寳泰銅錫店盧鴻記烟店惠和扇莊協和南貨店某豆腐店某蔴油店某柴店福興祥雜貨店鑲牙店治記綢莊浣花齋箋紙店徐恒茂皮貨店某板刷店（下首）何同慶衣莊華泰鞋店恒昌祥軍服莊繡花莊松的堂藥店高萬順醬園榮華樓麵店羅同濟衣莊許景義鑲牙店陳四豐烟店大興樓飯館二十七家至九時餘始行熄滅聞損失甚鉅 
[徐州]  
　　宿遷之國民大會　遷國民大便快郵代電云上海申報館鑒宿遷勸學所農會教育會發起籌備國民大會巳於本月十九日由政軍警紳商及各學校在城西公共體育場爲我國外交失敗事開國民大會到者逹五千人演説約兩句鐘聞者激發有當場撕破日本製草帽及東洋紗帶者後即整隊游行街市秩序整肅惟人心奮激决意抵制日貨商號亦各懸旗幟以表同情又公組演説團隨地宣講當晚由各機關各學校代表議定國貨提倡會簡章公總務調查糾察演説四部每部設部長一人部員各若干人公途進行另推總幹事正副各一人繼續進行以期永久用將便事顚未縷陳台鑒敬希登入貴報俾海内愛國諸君子不吝明教共謀救國是幸宿遷國民大會事務所叩皓 
[安慶]  
　　休寗縣農會之表示休寗縣農會快郵代電云申報館轉和會各省縣公鑒青島問題日趨險惡國家存亡具有關係敝處各界人士均異常痛憤務希諸鼎力一致爭持到底期於國體主權兩無損碍以維領土而挽狂澜休寗縣農會叩馬 
[南甯]  
　　邕江大火本月四日晚十二點五分鐘南寗邕江酒樓樓梯脚之妓房不知因何失愼陡吿火警俄頃即巳勢成燎原延及邕江河面之支筏客筏直至天曙方始救熄焚去約共數百家所有精華舖户幾盡付租龍一炬損失當有數十萬酒樓上之飲客娼妓因事起倉猝避無可避身葬火坑者十之八九其妓筏客筏之嫖客娼妓人等因無路可逃不死於火即堕江溺斃被難者尤衆統計將二百人現巳趕緊檢撈屍體巳有百具之多其中體段不完或祇得一腿一手者亦不少種種慘象與年前廣州焚燒大沙頭時相髣髴查被難者以嫖賭飲三項人物居多 
雜評一 
[决心何如（默）]  
　　自田應璜案提出北京各校紛紛罷課後雖有允撤回之意然二十二校長之謁錢仍未有確實答覆上海學界之紛電要求國務院又僅以空言勸吿而絶不言及教長之如何處置是田案之能否撤回尚未可料嗚呼政府當局果有摧殘教育之决心而欲使全國學界陷於混亂之域乎則亦巳耳不然苟一設想罷課後之危險必速有以轉圜之也 
 
 
 

Page 9

 
 
   
 
 

Page 10

 
 
   
 
 

Page 11

 
 
l本埠新聞 
[各團體請留北代表之院覆]  
　　本埠和平各團體與商業公團前因北方代表全體辭職北政府遽然見許并未挽留多以政府無議和之誠意各自去電詰問茲盧護軍使接到院覆電己轉致各該團體其文錄後逕啓者承准國務院電開迭接全國平和期成會聯合會和平聯合會商業公團聯合會等來電僉以挽留各代表賡續開議爲詞查此次南方代表提出條件八條經朱總代表據理否認並經政府聲明理由逐條駁拒通電宣佈嗣以唐總代表等旣巳辭職會議無可進行是以始允朱總代表辭職别圖挽救之方法政府渴望和平之誠固終始未嘗少渝也現聞粤中電留唐總代表如彼方巳知悔悟尚有轉圜之機巳電逹朱總代表仍留滬上商洽辦法希酌逹該會等共釋疑慮是要等因承准此相應通知即希查照云 
[和平聯合會所接來電]  
　　廣州軍政府來電全國和平聯合會鑒來電誦悉此次唐總代表等提出議和條件八項北代表完全拒絶至爲駭詫雙方旣巳議和自應彼此尊重具人互讓精神方可漸臻融洽乃北代表極端抗議無絲毫容納西南意見之餘地豈得爲平誠如來電媾和以互相讓步不圖北方昧斯本旨乃后波折惟軍府愛護和平斷不忍和議因此中止仍應切電唐總代表筋竭力疲凡此委曲遷就之苦衷當爲海内所共諒諸公蓋籌卓識如有可以促進平和之道計與情所在自當奉爲依歸並望勸吿北方垂念民艱袪除成見則眞國家之福也特此覆聞諸祈明教軍政府效 
　　湖南各公團來電北京大總統國務院廣東軍政府上海南北和便朱唐總代表暨各代表和平聯合會南京李督軍均鑒頃聞代表辭職和議復停湘省人民不勝惶駭現在山東問題風潮險惡南北兩方均應以國家爲前題消弭内訌一致對外議題即有扞格亦宜彼此平心靜氣以謀解决之方無論如何爲難務須委曲求全互相讓步萬不可挾持成見各走極端致滋决裂和議早成一日國事人心早定一日時機危迫間不容髪仍乞雙方就職繼續開議以息爭端而安危局是所禱祝湖南省議會教育會省農會總商會同叩巧 
　　黑龍江省議會來電上海和平聯合會鑒五月十六致北京大總統國務院電文曰北京大總統國務院均鑒青島問題消息極惡國土國權皆受損害是而可忍孰不可忍我國亦協約之一如此充分理由尚不能得圓滿結果則其他要求不將愈成畫餅惟望拒絶簽字誓死力爭勿稍退讓否則國民義憤如潮四起京師學生之激烈至於毆傷大吏視死如歸殷鑒不遠俯取即是倘再不予國民以正當辦法恐公義所趨鋌而走險則大局將不可問矣事關領土存亡故迫切陳辭伏乞鑒納不勝翹企之至等語謹聞黑龍江省議會叩洽 
[菲律賓遠東運動大會之經過]  
（特派員道益爾述）　　 
　　中國赴菲列濱運動大會與賽之第一批北華選手三十四人昨乘哥倫比亞號輪船返滬此次田徑賽結果中國得居第二以北京師範學校朱恩德最爲出色朱於五項運動與十項運動兩種皆冠其羣成績之佳爲從前所未有於九項運動比賽之後當天氣最熱之時朱以五分四杪時問跑完一英里得九十五分獲空前之勝利此兩種比賽共計六標中國竟得四標兩種頭標皆屬朱氏五項運動之第二標爲面洋公學杜榮棠所奪而清華學校之時昭涵則得十項運動之第三標足球中國第一泅水中國第二此次比賽中國雖遜於菲列濱然有獨到之處下届遠東運動大會於一九二一年在上海舉行時中國當可不後於他人也中國足球隊來自香港比賽三次第一次勝二次敗三次復勝此届遠東運動大會結果如下田徑賽菲列濱第一七十分中國第二二十六分日本第三十六分足球中國第一排球斐列濱第一藍球菲列濱第一棒球菲列濱第一（中日皆未預賽）泅水菲列濱第一中國第二日本第三網球日本第一（中國因誤會未預賽）五項運動中國第一十項運動中國第二 
田徑賽各種詳細結果如下一百碼賽跑第一次（甲）菲人（乙）菲人（丙）菲人時間十秒又五分之一第二次（甲）日人（乙）菲人（丙）菲人時間十秒第三次（甲）菲人（乙）日人（丙）菲人時間十秒與上届運動大會之紀錄時間同二百二十碼賽跑第一次（甲）菲人（乙）菲人（丙）華人時間二十三秒又五分之四與上届紀錄同第二次（甲）日人（乙）菲人（丙）菲人時間二十二秒又五分之四此爲最新紀錄第三次（甲）菲人（乙）日人（丙）菲人時間二十三秒四百四十碼賽跑第一次（甲）菲人（乙）菲人（丙）日人時間五十三秒超過從前紀錄第二次（甲）日人（乙）菲人（丙）菲人時間五十三秒第三次（甲）菲人（乙）菲人（丙）日人時間五十一秒又五分之三此爲最新紀錄八百八十碼賽跑（甲）日人（乙）菲人（丙）菲人時間二分秒新紀錄一英里賽跑（甲）日人（乙）菲人（丙）華人張德平時間四分五十二秒五英里賽跑（甲）日人（乙）日人（丙）菲人時間二十九分二十五秒又五分之一新紀錄百二十碼高欄第一次（甲）菲人（乙）菲人（丙）華人王鑑武時間十六秒又五分之四破前紀錄第二次（甲）菲人（乙）華人趙本譯音（丙）華人時昭涵時間十六秒又五分之二破前紀錄第三次（甲）菲人（乙）菲人（丙）菲人時間十六秒又五分之一新紀錄二百二十碼低欄第一次（甲）菲人（乙）菲人（丙）華人陳樹蓂時間二十七秒又五分之二破前紀錄第二次（甲）菲人（乙）菲人（丙）日人時間二十六秒又五分之四破前紀錄第三次（甲）（乙）（丙）皆菲人時間二十六秒又五分之一新紀錄跳高（甲）菲人（乙）華人時昭涵（丙）華人梁仲勤高五尺七寸又四分之本新紀錄撑高跳（甲）（乙）（丙）皆菲人高十尺八寸又四分之三新紀錄跳遠（甲）（乙）（丙）皆菲人遠二十一尺六寸又四分之一擲球（甲）菲人（乙）華人孟繼懋（丙）菲人遠三十七尺四寸又四分之一新紀錄擲餅（甲）菲人（乙）華人杜榮棠（丙）華人孟繼懋遠一百零五尺八寸擲槍（甲）（乙）（丙）皆菲人遠一百五十二尺四寸又二分之一新紀錄半英里接力賽跑（甲）菲人（乙）日人（丙）華人時間三分三十六秒新紀錄　　五項運動（甲）華人朱恩德三六○分新紀錄（乙）華人杜榮棠三五七分（丙）菲人三一八分（丁）華人時昭涵（戊）華人逢庭訓前三名皆破從前紀錄十項運動（甲）華人朱恩德七六五分新紀錄（乙）菲人（丙）華人時昭涵 
　　下届遠東運動大會巳宣飾一九二一年九十月在上海舉行明年中國聯合運動大會將在廣州舉行此次赴馬尼剌之運動家擬信菲列濱運動員聯合會之辦法組織一會俾中國於兩年内得綀成極有力之隊員以與菲日爭勝大約後年暹羅亦將派員與賽暹羅某親王參觀此届大會甚爲注意瀕行時徵集各種參考事件蓋作後年派員來滬與賽之預備也 
　　第一批由菲返滬北華選手之名單張倫李大星邵鵬阮神鐸杜榮棠黄韻三陳文瑗俞梅聖李庭三陳樹冥韋光炯陶開泰顧平和段鴻蔭丁煦春魏樹桓逢庭訓張德平李松齡王瑞生孟廣禮郭景儀劉蔭恩劉明智時昭涵時昭澤梅貽琳孟繼懋尚仲衣凌繼揚宋俊祥陳崇武馬約翰陳筱田 
[中等以上學校聯合會開會]  
　　教育廳長述省長意勸導學生 
　　未了事决定今日續議 
　　昨日下午三時中等以上學校聯合會借省教育會開會適省公署得滬上漾電亦遣教育廳長胡玉孫至滬疏通一切開會時公推唐蔚芝君主席唐君首請胡廳長報吿南京情形胡略謂省長對此非常愼重囑教育警察兩廳隨時保護學生使不致軼出常軌省長勸導學生之意有數點（一）各校須由校長職教員等維持不可發生罷課行爲（二）學生在校外須有文明舉動（三）委托職教員使利用學生愛國精神以努力有益事業其勸導學生之點（一）罷課後即自失地位（二）罷課係最後之辦法云云措詞甚爲肫摯繼由各校長職教員討論雖互有主張而大多數趨一致辦法有未了事决定今日（二十五日）三時續議至會者計工業專門同濟復旦大同等十八校校長職員共三十餘人附盧護軍使復中等以上學校聯合會代表函逕　者頃承代表諸君惠臨晤談聆悉種切學生公憤自屬熱誠惟事宜求其有益氣勿逞於一時除將要求各節由永祥電逹政府請速公布以釋羣疑仍望諸公剴切曉諭亟力維持勿令罷課一俟覆電到來再行從長計議電稿附呈并希傳觀爲荷此復即頌公綏盧永祥謹啓五月二十三日（電國務院錢總理稿）北京國務院錢總理鈞鑒統密自山東青島交涉失敗披露以後北京學界風潮因而發生傳播及於外省近日上海學界亦復異常憤激將有罷課之舉頃據各學校公推代表前來陳述意見當經永祥委婉開導並函致教育會極力維持勿令罷課竊維此次學界風潮全由山東問題而起外間對於政府應付之方針未得眞相羣情危迫實出熱忱至傳案學生之如何處置迄亦未有明白表示是以不免懷疑蔡校長是否到校亦實未能徵實以上各節似宜亟爲宣布俾得周知庶可以安不平之心而靜方張之氣據情謹逹亟昐電復盧永祥漾 
[唐文治所接京省覆電]  
　　北京覆電（其一）唐蔚芝先生鑒致元首銑電誦悉此次學生愛國情深足覘士氣惟以激於意氣致有縱火傷人之舉殊爲惋惜當場逮捕各生次日卽予保釋聽候法庭依法辦理政府對於此一務持其平不爲巳甚外問種種謠諑純屬子虚刻下都中各校均巳照常上課尚希曉導學商各界毌得輕聽謠傳致滋誤會是爲切要至傅部長辭職業經多次慰留乃其意甚堅且巳出京遠引部務未便久懸不得巳始允其請蔡校長巳有指令批留矣特聞能訓巧（其二）探投唐蔚芝先生鑒馬電悉學生事本屬持平辦理昨府交尊電己詳覆矣諸希察照院養（其三）唐蔚芝先生鑒養電悉京校各生業經詳切曉導安心向學勿再有踰越範圍之行動希轉知各校長誥誡諸生勿信謠傳爲要院漾　　齊省長覆電徐家匯工業專門學校唐蔚芝先生暨諸君鑒養電悉學校罷課關係頗鉅除據情電陳中央並派教育廳長赴滬與諸君接洽外務望共同維持設法力阻是所切昐齊耀琳便 
[上海學生聯合會開會種種]  
　　昨日（二十四日）午後四時學生聯合會在辦事處分開評議員會交際員會及職員會議會議結果决定（一）在罷課期内發行新聞紙以資鼓吹（二）罷課後之維持方法登報聲明以免誤會（三）關於抵制日貨事勸止暴烈舉動（巳發出一種傳單）（四）聯絡商界合開大會以爲商學聯合之先聲（四）下星期六開追悼郭義士欽光大會此外議案甚多不備錄又愛國及城東兩女學製有圖畫招貼備黏貼各店舖之用巳經會中審查通過不日卽將印行自明日起各交際員並携有不進日貨願書分赴各商家勸吿塡寫云 
[民生女學之罷課會議]  
霞飛路貝勒路民生女學因上海學生聯合會議决於下星期一起實行罷課特於昨日四時後召集教職員會議討論辦法先由該校代表錢吉人報吿聯合會經過情形繼由校長胡韞吟女士提出辦法數條公决於星期一實行茲將其辦法錄下（一）依聯合會規定美術專修科罷課高初兩等仍照常上課（二）以罷課理由通吿各家長（三）罷課後各生仍須照常來校（四）學生之欲請假者須有家長來函並申明在罷課期内於該生行動負完全責任（五）學生之欲往外服務者須於事前面逹校長由校長委教員與之同行（六）學生每日至少須自修四小時否則向校長陳明理由（七）學生之無故不到者作缺課論 
[紀各方面之提倡國貨]  
　　國貨維持會中華國貨維持會昨晚開第八届第十五次評議常會快鐘九時開會汪星一主席將提議案逐一報吿請衆討論表决（一）汪星一提議提前趕辦第五期國貨調查錄以資熱心國貨者參考案公决調查部主任主持其事并請在會各代表等爲調查員襄助調查事宜（一）汪星一姚培之二君提議乘時微求新會員以利會務之進行案公决設法進行舊會員掉換證書新會員入會照章須有正當營業并經會員二人之介紹本會之認可（一）王鳳儀提議（甲）每星期添一之常會時間日夜隨定（乙）通吿國貨缺點及不精良者陳述意見以備勸導（丙）未能通行之國貨本會當設法維持（丁）凡有新智識發明出品或仿造外貨者本會當予以贊掦　給證書（戊）勸導資本家興辦實業（己）請各大紗廠及絲光線廠將出品專供本國人購買公决甲案凡遇要事可開臨時會不必添常會乙案至己案衆均贊成（一）普益造綿廠貝士奎來函發明毛織品請捉携案公决先往調查再爲提倡（一）王介安提議近聞國貨乘時漲價而各廠亦然本會宜致函布廠公會紗業聯合會勸導各廠一體平價出售爲根本解决一面急於改良以應急需案公决通過（一）硤石振興襪廠郭幼川來函爲請各紗廠改良紗線出品并爲設漂白粉廠欲訪聘技師案公决致函紗業聯合會及紗廠請改良出品漂白粉技師宜登　招訪（一）汪星一提議請各紗廠平價出售以利國貨推行案公决與第五案併案辦理（一）江蘇交涉公署來函爲南洋烟草公司謗生意外亟應昭雪以免淆惑聽聞事又本會巳由王介安汪星一二君至該公司調查并爲登報證明請衆追認案衆咸追認（一）公利腊光線廠送來線樣請爲傳播案公决請正式函會俾爲提倡此外各工廠各會員有條陳意見者均互相討論以便採擇施行議畢散會巳鐘鳴十二下矣 
　　國民大會函國民大會幹事部致商業公團聯合會函云敬啓者邇來抵制日貨各界同心惟一經抵制後則國貨方面日見暢銷誠恐商業中人未免狃於小利居奇漲價則購貨者遂有一種還是東洋貨便宜感想殊於抵制前途大有影響茲經本會幹事部商議以抵制日貨須從國貨方面毌令漲價或能較屬便宜爲抵制之惟一方法諸公領袖商界登高一呼響應者衆務懇酌議辦法分勸各商以救國爲前提則幸甚矣再有以日貨充國貨者應如何取締之處亦祈酌之又致洋貨業各團體函云啓者茲因外交失敗舉國憤慨抵制日貨各界同心民國不亡於茲可卜貴同業懸掛之東西洋貨招牌觀曕所繫務宜將東字乃紙貼蓋以示大衆諸公明逹諒能見及即祈酌議進行分勸貴同業取一致態度此事不過一舉手之勞而貴同業愛國之心昭然大白當無不樂予贊同也 
　　九江商會函上海總商會昨接九江總商會公函云敬啓者外交失敗立見危亡莽莽神洲黯無天日傷心之事未有再甚於此者近來全國之士氣激昂呼聲徧野全國商界亦均以維持國貨抵制外貨爲唯一之宗旨足見人心不死天下事或尚可爲所慮者抵制徒託空言將不徒無益而反有害欲求實在必先斷絶該貨來源欲斷絶該貨來源又必先由各大商埠之各行棧始終抱定愛國熱忱甯可犧牲販運權利决不爲亡國奴隸方免貽譏外族存亡危急一髮千鈞爲此除敝埠對於此事巳在積極進行外特函請貴會協助時與熱心停辦停運之各行棧接洽嚴定取締永久辦法以便堅持到底而免奸人破壞是爲至盼專此順頌公綏並祈賜教不備 
　　皮商公會皮商公會致漢口皮業公所函云（上略）本埠旅滬商帮協會於前日開會集議經各帮到會會員全體决定自陰曆四月起非俟青島爭回及從前二十一條密約暨近年軍事協定之各種秘密條約概行取銷後决不與某商共交易並議由協會備單通知各帮各號及各公團請其一致進行敝公會接准前因合亟據情轉知貴公所請卽通知川漢各寶號嗣後勿將皮張再交某國輪船轉運想各寶號諸君抱愛國熱忱定表同情况救國實以自救尤賴貴公年速將國家存亡在此一舉等情大爲呼籲務請從萬衆一心永矢勿忘八字做去垂死國民或者有其蘇之望乎云云 
　　漢帮裝貨之辨明旅滬商帮協會前開全體大會籌議提倡國貨抵制日貨方法經　帮會員議决凡屬巳定之貨儘端節前一律出清以後自陰曆四月二十一日起非俟青島收回及一切不平等之密約概行取銷决不購日貨當發單通吿各帮各號堅决實行等情巳誌前報昨日有人到該協會報吿漢口帮寗松記福生源張夑記德裕昌各號有購裝日貨私行破壞情事當即嚴函詰問去後旋據各該號復稱所裝日貨實係未開議以前所定四月二十一日以後並未購辦報吿人所稱乃係誤會理合辨明免淆觀聽云云 
　　五金公會虹口五金公會（小五金）同業入會者六七十家未入會者亦七八十家昨日經會長等集議所有貨品自歐戰以後日貨巳逐次增多現應一體止售並停止定貨進貨同業之未入會者由本公會刋印通吿知照共同進行 
　　飛丹閣帽業飛丹閣帽業同人開會議决所有帽盒帽襯等或用日貨者一律改用國貨堅持到底云 
　　醬業公所本埠醬園同業因見外交失敗於昨日邀集同業討論抵制日货以圖萬一之補救僉謂醬業出品本係完全國貨惟衛生醬油之料瓶來自日本今俟現有積貨通銷後與其他瑣碎物料一律改用國貨或改購歐美出品衆皆贊成均稱堅持到底誓不再購日本貨云 
　　銅錫業公會小西門外利涉橋西銅錫業公會昨日通吿同業云通吿者國運多艱外交失敗國民競起爲後盾之助凡吾同業亦商界一份子理當籌付良法共同救濟一面抵制一面預備兩方週到庶免臨時竭蹶不能堅持到底今定期本月二十六日星期下午二時開大會討論公决辦法一致進行務望同業諸君熱心届時撥冗蒞臨公所匡助爲盼 
　　擬織國貨陳列所中華學生救國團於昨日下午一時開第二次職員會各校代表到者五十餘人首由程　九提議略謂抵制日貨僅爲塞漏補罅之辦法而於開源樹本之道宜從提倡國貨入手本團除刋發各種傳單并派員四出演講外現擬組織國貨陳列所徵集全國國貨分類陳列任人觀覧旣易識别又免調查衆均贊成此舉遂决定先通吿各大商肆徵求物品云 
　　江淮旅滬同鄕會江淮旅滬同鄕會昨日下午三時開會集議到者數百人經衆决議由本會電函江淮六縣之商學各界及鄕鎭各團體一致實行停用日貨一面遴派會員冋籍至鄕隅僻壤演説倡導用勵市村民氣並擬函致上海商業公團主任請商聯合會中六十二團體各代表一律函電各原籍同鄕各鄕鎭一致抵制日貨堅持不懈各省通行非逹到還我青島廢銷密約之目的不止全體會員拍掌贊成即擬致商業公團之函件而散 
　　神州醫校神州醫學專門學校學生對於此次外交失敗非常憤懣當即加入學生聯合會作一致之行動并就本校組織分會亦巳成立計分評議編輯幹事交際書記庶務會計七部復編成甲乙丙丁戊五團每團以編輯一人書記一人幹事三人組合而成逢星期日分途出發向派定地點内實行調查及勸導 
　　學生會之露天演講昨日午後寰球中國學生會日校學生由教員張蕙生女士及沈壽鵬裴國雄帶領學生分往各處露天宣講地點爲江灣鎭（隊長何家瑞）天通庵（隊長胡思永）太陽廟（隊長胡裕慶）浦東（甲組隊長朱仲良）（乙組隊長朱葆琦）途中分發各種勸用國貨傳單等印刷品至新鐘七時始相繼返校並聞該校學生於下星期將至　茹南翔等處宣講 
　　中華工業協會中華工業協會講演團陸劍公顧健武昨日下午一時出發至提籃橋楊樹浦一帶各茶肆對衆講演演詞略謂乤在中國危至極點譬如我人家中父母病到九分爲子者遇此險狀當如何辦法想稍有天良到此時間自然請醫調治爲最要之舉即不待他人説而諸君自能辦也吾人對於國家亦當作父母觀現在日人佔吾青島即要亡吾中國之第一步諸君切勿輕視望諸君從速去救而救之之法即不用日貨等種文明舉動云云 
　　南市情形南市十六舖以南裏外馬路及各處大街之各大商家均高揭白旗上書抵制日貨堅持到底及勸用國貨維持實業等字様此外復分組救國十人團聲明第幾團支部並擔任調查日貨種類隨時勸導各同胞切勿貪賤誤買云 
　　浦東莊行鎭浦東一帶自大團鎭開國民大會議决抵制日貨後其他各鄕鎭亦多繼起前日莊行鎭開國民大會到者數千人羣情一致議决即日實行莊行商團亦在事務所開會總司令席筱雲向開藥房當將藥房中陳列之各種日本藥品當衆悉數搗毁全體一致進行 
[南注烟草公司致縣商會函]  
　　上海縣商會昨日接南洋兄弟烟草股份有限公司函云天禍實業魔瞰南洋對日方針移以對我敝公司此次横遭謠諑巳荷國貨維持會寰球學生會報界聯合會日報公會工商研究會等各代表以次惠臨敝公司檢查文件登報證明足見公道自在人心矣同人等亦商界一份子同　貴會籠罩之中伏乞公推代表一二人預行約定日期鐘點賜臨查閲俾得預備歡迎再者敝公司另行邀請上海總商會商業聯合會華僑聯合會三團體伏祈接洽同來尤盼尤感 
[東海徵求對付時局之意見]  
　　昨聞盧護軍使接徐總統電略謂値此外交吃緊和議停頓國内之糾紛莫解國外之應付困難民生憔悴和旣不成戰又不可某日望和平统一國家心力俱窮諸公體國忠公蓋籌在抱對此時局甚望統籌兼畫竭力敷陳匡濟時艱不勝大幸云云 
[官場宣布青島交涉之經過]  
江蘇特派交涉公署近接南京軍民兩長電略謂前奉政府電因青島失敗舉國人士紛電力爭誠恐不明此項交涉釀成無意識之舉動擬將關於青島問題交涉經過情形頒行各省宣布國人以便周知等情迭經電逹在案茲准外交部咨頒交涉經過詳情速宣布（一）德國租界時期（二）英日攻打時期（三）日本管理時期凡此三問題迅電所屬宣布俾得咸明此項交涉之眞相免生誤會云 
[維持治安之官電]  
　　松滬盧護軍使昨接政府電略謂國内和議又出波折而外交方面仍極岌岌可危深恐不法之徒乘機擾亂地方爲害更烈除分電沿江各軍民長官在此時期内務須特别防範以維持治安爲主旨俾使地方無鷄犬之驚特電希卽飭屬一體防範云 
[省教育會再致省長電]  
　　請將預算酌交覆議 
江蘇省教育會再致齊省長電云急南京齊省長鈞鑒奉梗電示預算總數未示對於議員加費辦法此事敗壞風俗人心影響教育前途甚大若照案公布人將疑行政機關不以喪失廉恥爲非導全國以圖私利任教育者更無術以訓練學生社會惡風亦將傳播愈烈四維不張國亡可懼務懇省長俯順輿情將各機關未被減削各欵先行公布其餘概交覆議省議會暫行法覆議案須經三分二議决議會不乏明逹之人必有轉圜餘地全省公民負監督議會之責亦斷不聽其仍執前議現値各校羣議罷課若再因此激動學生更無辦法特再電逹惶迫待命江蘇省教育會迥 
[幼稚教育研究會大會預誌]  
　　江蘇省教育會附設之幼稚教育研究會擬於陽曆六月一號（星期日）午後二時至五時在西門林蔭路省教育會會所三層樓上開夏季大會届時先有本埠各幼稚園生之表演藉資聯絡並各示成績上三年每次到者約有七八處之多此次當亦不少次有美國女子大學同學會之代表携有模範家庭與鄕鎭之儀器及衛生要訣之圖表蒞會演講主理此事者爲前裨文女學校長今徐家匯工業專門學校土木工程科教員之夫人（Nrg.Vanderdeck）與滬江大學理科教員之夫人（Nrg.Nabee）皆經騐有素於教育極有心得之人萬夫人且善滬語可直接講演人用繙譯此次美國女子大學同學會慨於我國幼稚教育之亟宜發逹及家庭婦女知識之淺薄特與省教育會接洽籌備開此大會實爲旅滬西國女子爲本埠社會謀幸福之創例也現巳印就入場劵二千張江蘇省教育會寰球中國學生會青年會等處均代爲分送又本星期日（五月二十五號）午後三時至五時爲幼稚教育研究會第四次年會議事程序爲選舉職員商議來年辦事方針與籌備六月一日之大會凡新舊會員與熱心於幼稚教育者均請及時到會商議一切 
[上海童子軍比賽之結果]  
　　上海童子軍第一團華童公學第三團約翰大學第四團英華書院第五團約翰青年會第六團育才公學第七團復旦大學第九團工業專門學校中院第十團工業專門學校下院第十二團昌世中學共計九團舉行大會比賽技能上月某日開始今日竣事所有各項前列三名如左繪圖（甲）約翰中學（乙）工業下院 
 
 
 

Page 12

 
 
（丙）工業中院急救（甲）約翰中學（乙）昌世（丙）育才烹飪（甲）工業下院（乙）約翰大學（丙）復旦訊號（甲）華　童（乙）工業下院（丙）昌世測度（甲）華　童（乙）工業下院（丙）工業中院築橋（甲）工業下院（乙）復旦（丙）育才游藝（甲）工業下院（乙）工業中院（丙）華童今日下午在華童公學召集各團先由復旦大學補行游藝旣即揭曉各團總分數第一名工業專門學校下院由伊文思西書店贈以童子軍模型一個又新華儲蓄銀行行長林康侯加贈銀杯一隻第二名華童公學由上海商業儲蓄銀行贈以銀盾一個第三名約翰大學各項首選者各獎銀章一枚惟游藝一項由童子軍會長唐露園另備綉幟贈於成蹟最優之一團開會時秩序整齊至五時散會 
[浦東各校之聯合運動會]  
　　浦東高行鎭開上川兩邑各校運動會等情巳誌本報茲悉前日上午九時開會上川兩邑邊境國民學校到者十二校男女來賓多至二千餘人各校團體運動節目四十餘種其中如楊圜校之卡獨利兒第八校之八段錦南新義務兩校合演之國恥表情明新校之美國式新徒手等均純熟敏活競技運動五十碼百碼賽跑由來賓顧聘珍贈優勝旗一方陳久餘贈銀章六枚運動結果第八校最佔優勝優勝旗獎章遂爲該校所得運動旣竣殿以餘興由教職員學生演新劇（雪恥）（風塵女俠）兩幕劇情悲痛憤慨觀者動容是日會場佈置完備並發刋臨時新聞第五團童子軍在場照料携有救國印刷品數千張在場分發 
[一週間之金融調查]  
　　自本月二十號至昨日止此數天中進口銀洋甚少而出口之銀兩與收買絲繭者國幣頗爲暢旺茲將各銀行逐日進出口細數列下（二十日）中國銀行從南京造幣厰來新國幣十五萬元交通銀行亦來新幣十萬元中國銀行裝赴杭州去洋十五萬元又裝南京去銀三萬兩交通亦去銀三萬兩繭商裝往嘉興去洋七十萬元又無鍚去洋七十二萬元又蘇州去洋二十七萬元又常州去洋十一萬元（二十一日）中國銀行從寗波來洋十萬元又裝赴杭州去洋五萬元又裝往南京去寶銀三萬兩匯豐銀行裝往漢口去銀二十萬兩友華銀行亦裝去銀二十萬兩交通銀行裝南京去銀三萬兩又裝無錫去洋五萬元鴻勝莊代客悵赴無錫去洋五萬元繭帮又裝杭州去洋十萬元（二十二日）麥加利銀行悵赴漢口去銀十萬兩中交兩銀行裝南京去各銀三萬兩臺灣裝赴厦門去洋五萬元各錢莊代繭帮裝赴無錫去洋四十七萬元嘉興去洋二十五萬元杭州去洋二十萬元蘇州去洋二萬元常州去洋五萬元（二十三日）交通中國兩銀行各裝南京去銀三萬兩中國裝寗波去洋十萬元正金裝赴漢口銀二十萬兩（二十四日）交通由天津來洋十萬元又揚州來洋二萬元中交兩銀行各裝南京去銀六萬兩各莊裝無錫（繭市）洋四十五萬元本街各錢莊又代繭商裝往無錫去洋一百四十五萬元又常州去洋二十五萬元又横林去洋十五萬元又平湖去洋二十萬元又嘉興去洋九萬元又杭州去洋二十二萬元又楓涇去洋十萬元又洞庭山去洋十萬元 
　　此一星期間現洋之裝赴江浙兩省收繭者計七百萬元以無錫一埠最爲多數約有四百萬元次者杭嘉一帶幸滬上所存街底豐足故洋釐最大（二十一日上午）爲七錢四分二釐半其餘常在七錢四分一釐上下此後洋釐價設無意外用度定必逐步回小矣 
　　銀拆仍鬆動最大八分最小三分 
鎊價亦巳回小最小（二十二日）爲五先令一辦士自二十三日午後改長半辦士迄今未變然較上届小去一辦士大條銀價亦逐步見縮昨日爲五十一辦士六二五共縮一辦士八七五 
　　五月份標金之價上届（十七日）調查時爲二百零三兩八錢自二十日先令改縮半辦士後金價漸漸轉機是日午後收盤爲二百零八兩二錢至二十二日午後因大條及先令並縮金價又漲至二百十一兩五錢收盤以來忽漲忽落二十三日六月份標金未開盤之前最高開過二百十四兩五錢午刻收盤又回小至二日零九兩六錢其時各銀行遠期結價仍照掛牌放長且掉期多頭反有貼進四五錢以致昨午本月收盤爲二百零九兩六月份爲二百零八兩六錢 
　　中國銀行之沙金此一星期又售與恒孚泰亨源永豐餘天昌祥等各金號共萬餘兩滙豐與廣帮大德昌亦售出大宗英金四開及花旗金四開二十餘萬枚價自五兩四錢七分半至五兩五錢零烚亦之價十九號尚開二百七十四兩亦條二百七十一兩七錢五分至二十二號烚亦巳跌至二百六十九兩七錢五分亦條二百六十八兩昨日因客帮購進不少故價又漲至二百七十兩之外矣 
　　昨爲星期六調查中外各銀行所存銀洋暨大條銀之確數列下麥加利存銀一百八十一萬洋八十四萬匯豐存銀六百八十萬洋四十一萬大條十三條道勝存銀二百四十八萬洋四十七萬通商存銀三十五萬洋二十萬東方存銀一百八十萬洋六十八萬花旗存銀一百六十八萬洋四十五萬華比存銀六十二萬洋十七萬和繭存銀十七萬洋八十二萬中國存銀一百十二萬洋二百二十七萬各錢莊存銀三百十萬洋四百十萬交通存銀四十一萬洋一百四十二萬有利存銀三十六萬洋二十一萬中法存銀九十八萬洋五十五萬友華存銀十四萬洋十三萬菲律濱存銀二十萬洋十萬除日商銀行之外總計存銀二千二百零五萬洋一千二百八十二萬大條銀十三條尚有華商新華聚興誠興業四明中孚永亨中華商業金城鹽業廣東商業浙江地方等銀行所存銀洋不在其内 
[一週間之鎔銀數]  
　　調查十九日起至昨日止泰亨源等各銀號共鎔化由廣帮運來煎餅銀一千餘兩又天津帮運來老寶紋二千餘兩又本埠廢銀一萬八千數百兩共烊見寶紋四百六十八隻核規元二萬四千六百餘兩較上届少烊銀一分之五 
[新華儲蓄銀行滬支行開幕]  
　　昨日新華儲蓄銀行上海支行開幕來賓頗多天津路鴻仁里口馬車塞途各處致送聯幛一百數十起所收各種存欵一百餘萬兩該行章程係專辦儲蓄兼營商業京津兩處總分行開辦巳六載北京總行總理爲方仁元此次推廣上海分行經理爲林康侯云 
[餘杭繭市之函報]  
　　昨日本埠繭商得餘杭繭商快函略爲今届該處四鄕所育之蠶花較上年爲盛身分甚佳各繭行昨巳結束統扯鮮繭每擔洋四十二元逐日由滬杭火車運申矣 
[浙繭陸續運滬]  
　　浙省繭厰巳届上市其裝運來滬銷售者概由滬杭甬路之滙通轉運公司包運本月中旬起巳有乾繭來滬均由長安裝來計本月十七十八十九二十二十二二十四等日共由長安裝滬乾繭二十四車共二千六百三十包均附掛於該路嘉興區間車及貨車來滬連日由江海關派員駐紥上海南北兩站騐看及覆磅而塌車輸運往來極形忙碌並聞楓涇嘉興等處日内亦將開運惟杭州閘口一帶繭市旺令當在端午節後云 
[絲繭總公所呈農商部文（續）]  
　　本年二月十八日准法商絲公會函開中國毛繭自應呈請禁止出口又於本月間蠶桑改良會函致總所忠吿華商自蠶繭不准出口方法皆具有深意存乎其間此不可不預籌者一也民國四年協理晋紳偕故董王樹裕同赴日本調騐絲質其質地似有極微之油光染以淺色之浮而有均骨技師屢經化騐殊無效果聞有備銀一千二百萬元借給華商暗請購運華繭赴日並將日繭運華爲混合絲質之策嗣爲總所所知互相吿戒外而運我國耔種赴日不可不防查蠶種運至日本培養其第一年產生之繭尚無大變迨到二年以後感受彼國氣候遂與彼國所產者相同設或逐年選種仍可施其混合之計此不可不預籌者二也以上禁運蠶繭蠶種兩項出口實爲目今切要之圖伏查現在中國絲廠巳及九十餘家絲車統計二萬六千餘架容納女工數十萬口每年所產江浙皖三省蠶繭本不足以供各廠常年之需禁止出口本屬正辦况中國現巳聯合各國倡設蠶桑改良會正在國内研究蠶種改良之際無論多寡自應一律不准出口仰懇鈞部迅賜咨明税務處通飭各海關除巳經破爛不能繅絲之廢繭及雙功繭仍准出口外其餘守好之蠶繭及蠶種均應行禁止一律不准出口以促改良進步而維絲業根本無任感禱之至謹呈 
[英皇壽辰之慶賀]  
　　昨爲英皇壽辰駐滬各國領事暨楊交涉員及英法公廨正副讞員分赴黄浦灘英總領事署道賀以敦睦誼而該國各商號與浦江所泊兵艦商輪及英法電車公司各電車均各懸旗致賀同伸慶祝 
[哥倫比亞號載貨離滬]  
　　大陸報云花旗輪船公司之哥倫比亞號本日午後五時由滬開往日本各口岸及舊金山載貨一千二百噸内有絲二千零九包値銀一百九十萬兩 
[沈知事接任護理道尹]  
　　上海縣沈知事昨日上午十時乘坐馬車至道尹公署接護理滬海道尹任當由總務科長宋　壽二科科長趙崧迎入辦公室嗣接見各科職員諭飭一律照常辦公并因兼護敵產事務分局長除將護理日期分别電呈院部軍省各署外并照會駐滬各國領袖領事查照 
[關於清道衛生之警廳訓令]  
　　淞滬警察廳徐廳長訓令各區署所云案照清道事宜關係重要迭經嚴飭整頓不啻三令五申乃查各該清道員等實力奉行者固有而泄沓從事不知振作者仍所不免以致各處垃圾堆積掃除不清地方商民以有碍衛生屢次來廳聲訴在該商民等月繳地方捐欵而道路不潔自難免其責言在該清道員等坐領公衆薪俸而尸位素餐問心亦當自愧現在時値夏令天氣日見炎熱試觀歷年夏秋之際疫癘繁興無一不由地方汚穢所致該清道員職責所在何得將此種要政視等具文自非嚴定責成實不足以資整頓而策後效茲經本廳長規定懲勸辦法嗣後各處道路應由該清道員等隨時督飭夫役勤加打掃若再有垃圾堆積情事一經派員查見或由人民報吿經廳查實者該管清道員初次記過再次罰薪三次撤差該管署長署員有監督指揮之權並當同負責任至路燈一項關係夜間交通亦屬重要該清道員等當認眞督飭燈夫勤愼從事不得有揩拭不明偷减燈粙情事自經此次通令之後如再有前項情事發生該管清道員等應由廳酌量情節輕重分别處分以示儆戒如不清道員等對於清道路燈事宜能認眞辦理著有勤勞定當考較成績予以獎勵除分行外合亟訓令該署所仰即轉飭清道員懔遵辦理是爲至要切此令 
　　又令云案照垃圾罰則經廳規定於上年四月間通令各區布吿張貼在案茲查地方人民遵守此項罰則者固多而視若具文仍將垃圾及一切汚穢之物隨時隨地任意傾倒者仍所在恒有而値差巡警視同習慣不加干涉以致沿路垃圾甫經清道夫掃去而人民隨即傾倒永難清除實屬不成事體現在時値夏令天氣日熱一日此等有關衛生要政自非嚴加整頓不可再查爲政之道必須獎懲兼施而後辦事之人方能有所勸勉茲經本廳長規定嗣後關於垃圾處罰所得罰金應援照車捐罰欵辦法按月以六成解廳其餘四成由區隨時扣留作爲在事官長巡警獎勵其如何分配之處由該署長員自行酌定嗣後在差巡警見有人民違犯此項垃圾罰則如復漫不經心不予糾發應立時嚴加處分以示懲儆該管官長及清道員並當同負責任所有垃圾處罰專則現經酌量修正隨令附發應由各該署所自行照式繕錄布吿張貼俾衆遵守除分行外爲此訓令該署所仰即轉飭遵照辦理是爲至要切切此令附發垃圾處罰專則如後（一）在早晨十時以後傾倒垃圾於路者（二）雖在早晨十時以前近旁有垃圾箱而隨地傾倒並不傾入箱内者（三）見自巳門前有他人傾倒垃圾旣不阻止復不代爲掃除又不報吿就近崗警者（四）以菜果皮壳瓦礫穢物穢水等類傾棄道路者（五）各種菜果攤擔以皮壳等物棄置道路者（六）往來行人口食瓜果而將皮壳隨路抛棄者（七）門首有掃除之必要經警察令其清掃而抗不遵從者（八）隨路任意便溺者（九）違犯上列各條處以三角以上五元以上之罰金 
[寗波旅滬同鄕會大會紀事]  
　　寗波同鄕會昨日在四明公所開常年大會新鐘二時開會到者四百餘人公推袁履登爲臨時議長由議長報吿開會宗旨次公推糾議員孫梅堂孫純甫盛丕華黄玉書次公推開票檢察員陳蓉館沈偑闌應季審何楳軒次總務董事方椒伯報吿丁己年至己未四月會中經辦各事次會計董事謝蓮卿報吿賬略次募捐團坐辦方椒伯報吿募捐經過情形次建築主任樂振葆報吿建築新會所繪圖包工之辦法次方椒伯提議民鄕註册請衆討論是否可行經全體贊成通過議决即速實行次俞宗周袁履登陳良玉張讓三相繼演説大致發揮固結團體之利益並激勵同鄕人提倡國貨一致對外愛鄕愛國衆皆贊成旋開選舉會長票初選當選者十人張讓三方樵苓錢逹三朱葆三虞洽卿樂振葆陳良玉方椒伯陳鏡如屠景三次多數陳文鑑謝　牕陸維鏞孫梅堂沈仲禮陳蓉館盛竹書謝蓮卿袁履登又當場收建築捐共三十元註册費共一百十五角至散會巳鐘鳴五下矣 
[懲辦盜匪羽黨]  
　　崇明人毛全福於本年一月十九號晚隨同巳經護軍使署訊實槍决之盜匪陶和夫毛杏春管金桂陳阿三等持械侵入楊樹浦路一千三百號門牌婦人李陳氏家搶刦値洋四百餘元之衣飾銀洋分贓潛匿後由匯山捕房中西探目偵獲解送公共公堂迭次訊押等情屢紀前報昨晨復由捕將毛解廨續訊先由華探目蔣榮生西探目柏生分别投案禀明辦理本案及被吿巳在捕房供認夥刦各節繼由包探陳廣義將捕房所錄毛全福之口供向毛誦讀一過問其確否毛供稱前供並無錯誤但此事發生之始實係在逃之金標又名阿寶與陶等將我邀至朱家木橋某小茶館内啜茗當時伊等祇謂同往楊樹浦路搶刦烟土迨偕至洋布局對門某飯店進内飽餐畢令我會鈔我乃剝去棉襔質資付賬遂一同出外詎伊等改變計劃不去觀看帶土輪船有否抵埠從小弄兜至事主門首伊等入内我因聞警笛之聲即行趨避將所携之假手槍一支抛入於蘭路相近之花園内惟此項手槍係我前在某西人家爲西崽時出洋五角向洋東店内買來後聞陶和夫等案發被獲我乃逃往江北近來此案巳結故復回滬遂被拿獲所供是實張逹卿襄讞核供與日副領事林出賢次郎磋商良久依張襄讞主張判毛全福禁錮西牢五年期滿帶堂再核 
[恐嚇勒詐之定罪]  
　　寓居公工租界福建路（即石路）蘇甯旅館五號房間内之江西人黄鶴臨（即黄梅仙又名歐陽哲夫楊則甫）因與湖南人張運坤袁項文專寫恐嚇信函向租界内各富户索詐近又遞送信函至西藏路一百十六號門牌在福州路寶羅藥房爲經理之王孟修嚇詐洋三千元不遂復投危險物品經王報吿老閘捕房由特别機關中西探目往將三人拘獲搜出信函等件一併解送公共公廨訊供收押等情巳三誌本報昨晨由廨復訊卽據中西探目上堂禀稱第一被吿實名楊則甫亦係湖南人原吿所接恐嚇信函均承認由其投遞惟據供稱原吿姦佔其妻言至此將抄獲之信函等證據呈案請察並據原吿王孟修投訴被吿等投函恐嚇圖詐巨欵情形訊之楊則甫供稱與原吿王孟修同鄕且本交好前因友人向長利洋行買辦林逸壽借欵案牽涉在押西牢王竟乘間强佔髪妻及十三歲親生女兒因此致函向索妻女並無恐嚇索詐之言此案與張運坤袁項文均無關係等語又據見證劉問安馬其昌到堂供稱被吿妻女是否原吿所佔不得而知質之張運坤供稱與楊則甫均爲古董生意兼爲醫生是日因至棧診治病人致被拘案求察並據袁項文供稱與楊則甫並不相識亦無串詐情事求鑒俞襄讞核供商之英包副領事以楊則甫屢犯向人嚇詐案實屬不法判押西牢四年張運坤亦屬過犯着押西牢二年期滿均逐出租界袁項文訊無關係應即省釋諭後安分 
[基督教江浙聯合會在杭開會]  
　　基督教江浙兩省第一次聯合大會定於二十七號取齊二十八號起在杭州大方伯協和講堂開會三天每日上下午集議教務要素以兩省教會領袖爲會員本埠各堂機關均選派中西人員基督徒佈道團亦舉該團總幹事龐子賢爲代表均於禮拜二晨起行其優待之半價車劵各代表可向龐君領取 
[青年會紀事兩則]  
　　四川路青年會每届陰曆端午日必有體育游藝會提倡體育藉慶佳節今歳該會因鑒於時事緊迫急宜引起國民之覺悟而振尚武精神故除備各種體育游藝外更籌備燈彩檯閣（皆含有警惕國民去惡之意）及自由車隊驢馬隊等以增興味並有精武體育會女青年會愛國女校盲章學校等加入試演種種學術該會體育部現正籌備一切想届時之熱閙定較往年爲勝也 
　　中華衛生聯合會醫學博士胡宣明君游美多年悉心醫學回國後頗負盛名現被聘爲中華衛生聯合會總幹事專以提倡全國公共衛生事業爲宗旨近又特製衛生學影片數十種爲演説之助今晚新鐘八時四川路青年會敦請博士演講（體質與道德）並請晏摩氏女校學生唱詩該會備有入座劵有志講求衛生前往聽講者向該會事務所索取可也 
[擦牙精鹽加贈屏條]  
　　滬寗車站對過永新製鹽公司發行之擦牙精鹽係純粹國產兼以新法提煉加以藥品製成精細芬芳用之擦牙能清肺解毒健胃生津并可免蟲蛀牙痛口臭等患現該公司爲贊助熱心國貨起見凡向購擦牙精鹽一打者加贈五彩屏條四幅定價每瓶二角每打二元愛用國貨者盍試購之 
[車站巡警查獲煙犯]  
　　張星槎私帶烟土三包約重七兩於昨日午前携至南車站擬欲帶回新橋私售正在購票登車間當被駐站巡警杜文魁查獲立將人與烟上一併解送警署轉解警廳司法科訊辦 
[三誌檢廳公役與電車賣票人衝突]  
　　地方檢察廳公役金文俊與華商電車公司六號賣票人陸介山等衝突巳兩誌本報茲悉此案業經該廳起訴審判廳請爲公判昨晨由堵推事官會同朱檢察官開庭飭提金文俊陸介山至案研訊之下以傷害暃均各成立而金之傷勢較重判處陸介山拘役四天金文稄拘役二天以示簿懲 
[盜犯私寄信函之加押]  
　　上年五月間夥刦法租界小東門洋行街鄭洽記土棧烟土之盜匪劉錦堂經探捕拘解法公堂訊實判押西牢二年在案日前劉私寫信函乘同押人犯李安明家屬到監探望時將函托李之家屬轉交伊家收拆適爲管牢捕頭察悉以劉違背章程將信扣留昨解法公堂請究先據捕頭上堂禀明前情詰之劉供因民人被押後家屬均各不知故繕就信函欲托李之家屬轉寄是實中西讞員以劉不應違背章程判除原斷執行外再加押一月以儆 
[帶土行贿被拘]  
　　粤人蔡書身藏鴉片烟土一包行經虹口北蘇州路被滙司捕房包探王桂生查見往拘蔡行贿洋十三元與該探希圖買放致被一併帶入捕房禀明捕頭押候解廨訊究 
[查獲私帶烟膏]  
　　昨晨有趙四友者私購烟膏一千四百九十五匣裝入行李中擬乘滬寗火車動身被巡警查獲當將人與烟膏一併拘送地方檢察廳訊究 
[賣鴉片人保洋充公]  
　　無錫人唐樓春近賃得甘肅路第一千一百五十五號房屋三椽在内私售燈吃洋烟前日被該管滙司捕房包探陸連奎查悉與四十號西探目泮林士前往搜出烟膏烟具連同唐樓春帶回捕房諭着存洋一百元保出昨經公共公堂傳究唐避匿不到中日官諭將所存保洋充公烟膏烟具一併焚燬 
[搶籐鐲禁押三月]  
陳柏林前日下午在虹口吳淞路攫取小孩張阿通手臂所戴之鑲金籐鐲一隻被孩父張仁昌訴知包探侯松山將陳連贓一併拘獲帶回捕房收押昨解公共公堂經中西官訊實判被吿押西牢三月贓交原吿領回 
[火車搭客猝斃]  
　　滬杭鐵路車站昨（二十四）晨七時半許有年約三十餘歳商人模様之搭客正欲過天橋購票行至橋上忽然倒下斃命經路警報知王巡官先將尸身移置該站附近三山會館旁隙地上候尸親前來收殮以便橋上行人往來一面移知地方官查傳死者家屬備棺收殮 
[過犯摸竊禁押一年]  
　　過犯清江人謝金生近復潛來租界在虹口天潼路摸竊李金奎袋内之銅元一百枚圖逃被李喚到八百零六號巡街捕帮同將謝追獲昨解公共公堂經中西官訊悉前情判謝押西牢一年期滿逐出租界 
[誌謝]  
　　昨承中華書局惠贈第八期英文週報一册又同利公司見贈技術家羅士氏演藝游覧劵兩紙書此併謝 
來函 
[穆藕初復朱叔源書]  
　　謹復者閲本月二十四日申報來函欄先生致弟之函敬聞命矣先生辦教育事業成效卓著且隨時注意時局關係地方實業熱誠公誼至爲紉佩按我國棉產以陜西之洋種及我蘇之常陰棉爲最優然洋種業巳變劣絲雖細軟而長度巳甚短故此兩種花用途相近僅能紡二十四支紗襪廠及布廠所用者大抵三十二支與四十二支雙股線此種股線均係舶來品並非陜西之洋花所造也華商紗廠中僅第所經理之德大厚生兩廠紡三十二支及四十二支線每天出數二千磅其棉花均由美國運來於此可知厡料不改良製造品斷難精細故弟於民國三年回國後投身於棉業界第一件事即着手改良棉質迄今巳五年矣雖薄有效果但正在開始推行尚未收何大效於此可見改良物質之不甚容易因難故遲遲至今待吾輩起而任之今日爭存要着在乎各方面實力奮圖進而不巳慰心之日會當不遠至敝廠所出之線比日本藍魚牌之線確有遜色處但最寺原因因敝廠用數無多不能向產地直接選購勢不能不從駐滬外國棉花商手中買進其吃虧處概可想見且以我國紗業與日本紗業較日本進口棉花出日紗線皆無税而到中國境内約納百分之二之税則巳能暢行無阻而華商進口之棉花及出口之紗線均須完納正税負擔重則工競難原料次則工競又難故税則問題不改良或内國棉質不改良我國永無發逹細紗之日可以斷言雖然敝業中人對於推廣廠務無日不竭盡心力相機進圖本年内聶君雲台榮君宗敬劉君柏生及弟等陸續向美商愼昌洋行訂購美國紡織機器巳逹十四萬枚椗子而新廠之陸續添出者方興未艾諒先生所樂聞也弟等廠務倥偬出貨上倘有缺點深賴用户隨時知照先生熱心棉業對於用户多接近機緣旁咨博詢得有缺點即請撥冗惠教俾圖改良以謀永久之抵制不勝聲香禱昐之至 
[家庭工業社復愛國諸君函]  
近承愛國諸君來函詢問本牌牙粉有無必要日本材料之處茲謹詳細答復如左（甲）原料部分（一）炭酸鎂自經申報自由談揭載用苦滷與碱水或白雲石兩種製法以來國内仿製者巳不乏人本社除自製外向亦收買近因出品數量增多慮不接濟故巳變通章程登報廣收國内製品并願借助資本一面巳向美商定貨以資補助並無需用日貨之必要（二）滑石係奉天產本社係直接定碾實爲完全國貨（三）硼酸向用西品因日本製法係硼砂與磺强水製煉而成故不適用（四）薄荷腦巳用太倉耀華廠所製之二十五度薄荷油代價雖稍昂功用則同（五）所用各種香料如玫瑰精紫羅蘭精沙沙法橙花油麝香油檀香油等日本並無出產完全爲巴黎荷蘭倫敦印度等出品日本產者惟丁香油不造麝香及龍腦等但本牌牙粉向淫此故與日本牙粉氣味逈殊（乙）裝潢部分（一）玻璃紙本社所用均係裕昌威厘等牌東洋新出品係無　光紙身柔薄尺寸亦小不適用故本社自始迄今寗出重價購用西品以收防濕及保護香味之效（二）袋面紙向用裕昌維昌等牌號因其紙身潔練套印顏色發生光彩非若日本紙一經印刷至三四套色即起紙毛顏色晦黯粗糙有損美觀故本牌粉袋逈與他種不同（三）外匣紙板現在續製巳改用中國粗藳俟安南紙板到申於必要處當用安南紙板以取堅韌惟聞曩歲抵制日貨曾經有人集資擬設廠製造巳着手設備後以股東發生意見遂未實行現如乘時組織將來可不必取材於遠地也（四）印花鐵瓶係由上海商務印書館彩印部承印現并自辦機器趕於六月初裝置完備自雇工匠制作以取便利（五）包紥用之白紅線係南市義在恒出品完全爲中國產至於招貼傳單及糊盒用紙常用信紙向用瑞典出品取其色白惟木箱係由順興昌包做不無羼用日本貨箱舊料現巳囑令選剔如有羼入即不收用故就本社出品而論殊無必要日本材料之處同爲國民豈無血性决不貪圖便利反取劣材自失其品質優良之夙譽也辱關垂注謹此聲復至希公鑒經理人天虚我生監察人王鈍根李常覺樊競美同啓 
雜評二 
[蘇浙反對加費之手腕（庸）]  
　　浙議會之提議加費也浙人反對之蘇議會之提議加費也蘇人亦反對之然浙人反對而無效則以武力爲後盾蘇人反對而無效則祇以電報爲後盾豈蘇人文弱歟抑蘇議會之罪尚未至如浙議會歟 
　　浙人之反對加費而示威運動也有商界有學生有其他各界蘇人之反對加費而打電報也則除教育界外鮮有聞者（指最近情形）豈浙議員之加費爲全浙人所負担而蘇議員之加費獨朘削教育界歟 
　　幸哉蘇議員然而浙議員則寃矣 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十）] [  一之]  
　　世界潮流之所趨向無論其自東自西自南自北必有一種觀測法而追溯其趨勢所經之路如海岸間之沙線痕印宛然不容掩没也凡甲國民至乙國或乙國民至甲國當其初入境時第一次接觸所得之種種現象最足證明地面上精神物質兩大端之種種趨勢記者猶憶赴美之始乘波斯丸道出太平洋中心之花國所謂檀香山者停輪衹一盡夜即偕茂漪登陸環行在此環行之中得有八種感想一則美國式街市布置甚清雅幾令人徘徊不忍去二則街市旁公園之多及鄉村間蔭路之美最足引人入勝三則島中甚清幽傍晚過之猛憶（山中七日世上千年）等奇聞免話四則航行中勉食西餐若干日恒覺格格不能下嚥一度登陸急思至中國街一試故鄉風味固不復問其餐館如何與肴饌優劣程度之何若也五則各名勝處所雖未一一周歷然以輪船公司及大旅館彩色版寫眞版諸印刷物詳密之説明事前旣經一一瀏覽對於未游各地巳存一種懋慕之忱六則郵片而外尚有成帙之精圖祇須粘貼郵票二仙即可寄回本國對於親戚故舊去國兩句中未了之心願可藉此等小本贈品償之一時可有必伏案作詳函以自苦也七則生疏不識路人嘗善爲指導非若我國上海風習一遇外省來之游客便傲然以惡言相向也而行路難之懹疑頓見渙然冰釋矣八則夜行遇若干人聚立一方有一少年某國僑民對衆演説其勢洶洶亦爲我中國所未見者蓋即晨近流行之（簬天演説）是也綜上八節可見美民有七長而有一短七長者何市政之完善一也建築術之進步二也遊民之稀少三也營業之得其法四也交際法之善事講求不以其細而忽之五也民智之發達咸知愛人如巳絶非閉關自守者流六也民氣之蓬勃不可遏與（羣衆）勢力之不可侮七也其所缺者惟割烹術不能十分進步而巳故近年來美國方面中國雜碎館日益加多而在中國方面西風東被之速亦若曾文正所謂風氣之造成始於一人之微㣲而漸至不可制禦者云 
老申報 
[還妻得子（見光緒二年七月十一日）]  
　　王福子蘇人以烹庖司厨灶庚申之亂賊擄其子久無音耗比難平王仍服故役頻年頗有積蓄親族以其鰥而無子咸勸之� 
續絃爲後嗣計適有廣陵婦囑媒求醮乃與王議需身價銀五十金王允之劵定納婦入門有丐者舉石向媒將欲擊擲王急拉去詢以故蓋丐者係媾本夫婦之醮也媒始許丐以資旣而乾没之而王則未悉其詳也至是王乃閉門鍵户勒媒氏而謂之曰汝不能謂有妻吾亦不能佔人婦汝償我價我還彼人少遲將首於官媒不得巳急取原價歸王王以婦付丐焚其劵丐者偕婦行復喚之曰巧婦難爲無米炊糟糠不其仍恐井臼不終也更以十千錢給之而去自是王不復作求凰想矣月初王適在洞涇酒肆飲酒有人自外出問其姓名跪倒膝前細審之即其子也十年離散一日團　喜出望外備述蹝跡知被據後輾轉秦楚兩省旋得脱逃得至江西久在舖户帮工今年大水身陷波洔自問必死幸有掦州船户撈救訪問姓名里居知爲王某子船户急與製衣集資搭船送回其子臨行致謝曰無容爾歸見老父爲愚夫婦多多道謝可耳蓋前者賣婦之丐得王資助歸而操舟爲業豈非天之報施耶可與院本硃砂記並傳矣 
新拾遺 
[美國新創之殘廢人工學校（上）] [  顧樹森投稿]  
（譯美國工業世界特吳氏原著） 
　　美國人之死傷於工廠鑛穴及鐵道者歲以四十萬計就中百分之七十五皆廢終身不能服務沈淪顦顇顚沛流離有茄格博士者哥崙波大學之畸形醫學教員而紐約之法國醫院院長也生平以救濟殘廢人爲志嘗發願拯彼等於沈淪惨苦之� 
中而使之爲社會中自愛自重自衣自食之民其民業咸以美國之羅蘭士目之羅蘭士者茄格問業之師也 
　　茄格博士初入紐約殘廢醫院服務時即思建一殘廢人之工業學校顧徒有其志而未卒行歷若干時日之後始建成工藝學校一所顏曰希望醫院凡自十八歳至三十八歳之殘廢人均准入院習藝不收學費其應習何藝則視殘廢之情形如何而酌定茄格博士自開院招生以來未有因生徒之殘廢過重而不能酌授以藝者譬有缺手或足或上下肢者則先察其特殊之心向如何察定之後然後就其殘廢之情形爲之設法譬如所授之藝宜用其手或足之力而其人適殘廢於是部者則爲之製一機械以補其殘廢之不足曾有一十八齡之見童右 
　　龍溪塔（古蹟圖九十九） 
　　此塔坐落皖南宣城縣屬之水陽鎭河東據父老相傳爲三國吳將丁奉守彼鎭時所造年代湮遠雖事修葺猶呈荒態近無顧客益形凄其惟塔頂之綠磁每遇天陰必瑩然如翠 
見者咸疑爲寳其足以替古跡生色者僅此也 
　　臂因受傷過重被醫士將肩以下之部截去此兒酷嗜美術願入摩西式嵌工科學習惟此科僅宜於下肢或足殘廢之人若上肢或手殘缺者則不能從事也博士頗難之 
　　是兒之色覺極爲破碎之五色玻璃所動博士時見其拾玻璃碎塊於掌中而對日光映照以覘光之變化博士默察之餘特爲製一足踏之機以其右足代右手之用而使左手執玻璃以盡割裁玻璃於夾鑷之用 
　　此兒後别出心裁創製美術品數種觀此數物便可見其年擇之業之得當矣其所創製諸物中有茶盤一具盤緣照摩西式鑲嵌盤之周圍則鑲嵌葡萄一毬或紫或藍頗得濃淡深淺之致嘗語人云（葡萄一毬不皆紫色者也間有他色或濃或淡惟人目不易辨耳） 
小説 
[醫士婚史] [  英國科南逹利原著（君玉譯）]  
　　又曰堂上恕予剌剌盜予欲證明六月二十一日事必先舉予家世始能明瞭予兄弟兩人旣爲孿生故吾二人面貌體格靡不酷肖及良面貌雖肖面性格乃分兩途予弟品行知者自能道之當母俟贅述予於巳死之人加以謗毁問心亦殊歉也自後予弟乃出一事其事極不正當悉嫁禍於予予遵遜避當時背井離鄕遠適異國心實不忍徒以避予阿弟之故不得不出此一着幸而所攪資斧頗鉅故至格拉斯哥之後即入大學究心醫學畢業而後來此十字莊行醫在予以爲居此辭靜之村與予阿弟當無相見時矣故予安居此村者數年於茲詎至今年六月突接予弟來信此殆利物浦人至彭洛司吿之者故渠悉予居處信中謂境况艱窘今巳首途將來依予而居予以其人不可爲訓果欲與予爲難者予惟避之而巳故於接信之翌日即與冒頓女士解除婚約擬作汗漫之游詎予方欲成行而予弟於二十一日晚十時左右巳造予門時予獨坐書室之中予弟先於窗外内窺予乃斗見窗外人影初擬予影蓋予弟貌與予肖而髭亦未留及細視之下知爲予弟即啓户肅之入襤褸之狀不可言喻趾露履外氣喘喘不勝疲憊知自利物浦徒步至者然予見其容色不禁大驚蓋視其神氣似巳久患心臟病面上臃腄一目加綠色眼罩及予詢之悉在船中與一水手同飲醉而鬭毆致創其目遂加眼罩掩飾復洶洶然曰汝在英國擁有鉅資而予在阿根廷將淪爲乞丐汝知之否乎先之以恫嚇繼之以辱詈出語盡爲下流口吻不忍卒聽予性暴躁有觸即發然予憫其顚連困苦以致頭腦不清遂力遏予怒而予弟以爲予憚之也益肆辱詈忽而索飲忽而索財言時且舉一手聲勢洶洶面上肌肉乃盡牽動無何頽然欲倒予扶之令臥榻上則神志巳昏瞀撫其手則巳冰冷澈骨蓋巳不及施救嗟夫上帝予之指尖實未觸及予弟是因其久患心臟之病盛怒之後致促其命時予弟屍臥榻上予則坐椅上對之痴視久之不覺昏暈及管家婦蔓莎叩予之門始如睡萝初覺則即趣之歸寝無何有人叩予診室之門邀予出診予亦不之應頃之其人即廢然而返蓋當彼之時予方籌思予與冒頓女士解除婚約之後闔村之人不加寛諒予遂大不理於衆口予乃亟欲離此十字莊去重覓安身之處當時予以神經過敏之故遂思予弟之死實爲予脱離十字莊之機會蓋予弟之來村人都未之知今死予室予弟之貌旣與予肖髭亦未留髮之修短與予彷彿設予之左與之互易則人必謂黑醫士己離塵世而去悠悠之口從此可不聞不見矣思至此意乃决遂移屍於地以予之衣與之互易部署旣竟遂携銀錢一袋照片一幀潛出診室之門自小徑星夜趕至利物浦予弟各物予悉携之同行惟百忙中乃遺綠玻璃眼罩一事而巳予離十字莊後在予以爲村人必以黑醫士死矣要無變故初不料警察中認爲謀殺亦不料累予摯友也故予心泰然將乘帆船赴高倫諾惟予啓行之先以爲此事祇欺村人予與冒頓女士解除婚約頗蒙寛恕知予暴死必傷其心故予寄與一簡吿其予實未死並囑爲予嚴守秘密然至必要洩漏之時予亦恕之云云一日之晚予又至英於報上斗見女士之兄奥德冒頓先生竟以此事波及而於昨日晚報又見法庭審訊情形是將以殺人之罪加諸無辜遂於今晨乘快車來此謹以證明雷諾博士供畢前案頓翻奥德立蒙開釋並命警察細加偵查俾得證實雷諾博士供辭警察查得安納脱所乘自南美洲開至英國利物浦之船號並得船中醫生報吿謂騐得安納脱實患心臟病者一發即不可救於是法庭斷雷諾博士爲無罪仍歸其十字莊寓所行醫而與奥德和好如初吾書至此可吿結穴矣至女郎芬雪之結果如何著者初未能知後於晨報中見有新聞一則今照錄於此辭曰前阿根廷共和國外交總長之哲嗣安露西雷諾博士與桐樹别野奥德冒頓之女弟芬雪冒頓女士將於九月十九日同赴十字莊之禮拜堂行結婚禮居時請約翰森牧帥爲證婚人云從知天下有情人終成眷屬（完） 
[自由談之自由談] [  不冷]  
　　引起中國小説中往往用一事以引起一事或由此而再引起一事作小説者之意第一事爲賓而以後之事爲主然正當行事則與此相反旣起一事則盡力以向之進行切不可引起他事因一引起他事則正事反因之而減其力量蓋以第一事爲主而引起之事乃賓也 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
專件 
[中華民國七年通商各口華]  
　　洋貿易情形總論（續） 
　　錄最新海關貿易册 
　　印度棉紗因孟買來船缺乏進口甚少且貨價在中國比印度低但商人中有能與行家於匯價上斟酌辦法求其讓步仍可與印度略爲交易印度棉紗上年進口九十五萬五千七百九十八擔價値三千五十五萬六千二百七十八兩本年三十六萬九百六十三擔價値一千六百三十九萬六千三十六兩較上年少五十九萬四千八百三十五擔日本棉紗上年進口一千六萬五千四百四十四擔價値二千九百八萬六千九百四十四兩本年七十四萬五千九百五十九擔價値三千五百三十五萬八千八百八十四兩較上年亦少三十一萬九千四百八十五擔以此考察可見本年貨價實屬大漲中國自製棉紗上年一百一萬八千四百七十一擔價値三千六百八萬二千一百四十二兩本年一百十萬二千三百四十九擔價値五千五百七十五萬九千五十五兩以此考察通計棉紗銷場較上年少其所少之故因政治不寗土匪充斥轉運維艱而尤以四川爲甚查四川乃銷棉紗之第一區域來年當有佳境緣内地存貨巳罄而民間年來收成均獲有秋頗饒積蓄如得時機必能多購棉紗是各棉紗廠貿易之興又是一年可觀將來外國紡紗機器運到中國則棉紗廠仍須講求推廣然究非數年中所可辦到之事棉貨類上年進口共計一萬五千八百九十五萬二百六十七兩本年少至一萬五千一百三十八萬四百二十三兩如以金鎊計算仍多五百六十九萬八千二百七十一鎊查閲進口關册素棉布其數大跌英國原色布上年一百五十三萬九千三百四十七疋本年减至六十九萬五百六十六疋日本原色布上年一百六十二萬一千五百二十五疋本年减至九十四萬九千六百七十六疋日本粗布上年二百六十一萬六千二百八十四疋本年减至二百二十二萬七千一百二疋但貨雖見少而價却較高由上年九百五十一萬一千一百二十二兩漲至一千六十六萬五百八十三兩英國白色布上年二百二十三萬四千九百二十六疋本年減至一百五十四萬四千七十五疋日本粗斜紋布上年一百四十一萬一千四百五十一疋本年減至九十二萬九千五百二十二疋日本細斜紋布又由一百四十五萬二千一百六十九疋增至一百九十六萬四千五十二疋素印花布由前年三十九萬五千五百四十九疋上年增至一百四十九萬七千一百七十四疋本年減至八十三萬九千四百六十九疋色素及花絲羅緞較上年　先染　織布上年一千六百七十五萬七千九百五十四碼本年減至八百五十萬八千三百七十四碼日本細布上年一百五十萬七千五百九十碼本年滅至七萬二千三百八十三碼日本棉布上年一萬六百六十四萬七千二十碼本年減至八千三百八十七萬二千七百六十九碼五金類上年價値二千五百十三萬七千七百四十一兩本年漲至三千七百六十三萬七千一百十一兩所增之最大額數爲紫銅錠紫銅塊係由日本運來以應造幣廠之求上年僅有二萬七千六百五十八擔本年增至十二萬一千四百八擔價値上年一百十三萬五千六百六十兩本年漲至四百二十七萬二千九百二十四兩鐵條上年二十二萬九千九百五十五擔本年增至三十八萬八千三百八擔鐵管上年十八萬六千六十七擔本年增至二十八萬五千一百六十六擔鐵軌上年十五萬八千三百三十三擔本年增至三十三萬十四擔鋼柱鋼條鋼篐鋼片鋼板上年七萬五千六百三十七擔本年增至十九萬三千八十八擔馬口鐵片上年二十三萬八千九百三十擔本年增至三十一萬五千七百三十六擔鍍鋅鐵片上年二萬六千五百二十七擔本年增至六萬九千七百四十二擔鍍鋅鐵絲上年五萬八千八百七十五擔本年增至八萬五百九十三擔鐵釘鐵鉸舊鐵錫塊均减雜貨類麺粉進口上年六十七萬八千八百四十九擔本年减至四千五百五十一擔此因歐戰未能運來之故而中國麺粉出口本年則有二百一萬一千八百九十九擔較上年出口增有兩倍半米之進口上年九百八十三萬七千一百八十二擔本年減至六百九十八萬四千二十五擔此因中國收成豐稔所以進口較少紙烟上年七百九十萬九千一百三千枝本年增至九百二十三萬一千九百四十一千枝價値上年三千一百二十六萬三千二十七兩本年減至二千三百九八萬三千五百六十三兩其數目雖增而價値却跌軍火上年十六萬六千五百三十二兩本年增至一千四百九萬三千二十四兩此因中國内亂所以進口甚多磚瓦上年七百七萬三百二塊本年增至八百十三萬八千三百四十一塊此因大興土木所以進口較多石腦汕進口與上年無甚軒輊紡織機器上年一百二十一萬六千一百五十三兩本年增至一百六十五萬七十四兩農業機器運動機器及他類機器均見增多自來火上年一千五百五十九萬四千三百二十羅本年減至一千三百三十四萬八百二十一羅此因自制之貨抵制外貨所以進口較少針較上年加倍因銀價大漲故美國煤油上年一萬七百四十四萬六千二百三十九加倫本年减至四千八百二十四萬九千二百九十七加倫日本煤油上年五百四十三萬五百九十三加倫本年減至一百九十四萬七千九百七十加倫惟波羅島煤油上年九百七十七萬七千六百十四加倫本年增至一千一百七十萬六百九十一加倫蘇門答臘煤油上年三千三百六十三萬三千三百四十六加倫本年增至四千八百五十二萬七千二百六加倫至俄國煤油本年絶無進口綜計各種煤油本年一萬一千二十萬二千二百三十四加倫價値二千八百二十四萬二十六兩與上年綜計一萬五千七百九十一萬九百四十一加倫價値三千三百三十五萬四千六百五十六兩較少四千七百七十萬八千七百七加倫植物油上年五十六萬四千一百六十二加倫本年增至八十六萬二千六十七加倫滑物油上年三百二十八萬七千四百九十四加倫本年增至五百三十六萬二十八加倫各種糖進口甚多本年綜計八百七十三萬八千七百九十八擔價値五千九百八十九萬八千二百二十兩上年僅有六百十九萬七千八十一擔價値四千四百七十九萬二千三十八兩重木料較上年多一百萬立方尺有奇輕木料上年僅及前年三分之一本年一萬三百六十八萬七千七百三十平方尺上年祇有七千七百九十三萬五千七百八十六平方尺各種酒進口均見增多雜貨類本年統共三萬五千五百萬二千三十兩上年三萬四千八百八十二萬二千八百八十六兩本年自製棉貨出口較少並非各廠出品不多近因則在中國自用日繁遠因則在洋貨價値旣昻來源稀少如進口論所述但將來自製棉貨出口可望增加不難預料竊以中國產棉旣旺工價又廉終可抵制洋貨出口棉紗其數與上年相同價則加倍棉花收成豐稔大概以本年爲最出口計一百二十九萬二千九十四擔價値三千七百八十八萬七千三百三十七兩較上年多四十五萬九千六百三十一擔價値一千七百八十五萬一千四百七十五兩如以價値而論甚爲昻貴通州棉花在三月間每擔價値四十五兩較上年之最高價尚多三兩新棉花開盤每擔三十九兩照此市價日本購致甚多秋季跌至二十八兩至年底仍到三十二兩但一春棉花市價每擔竟有二十兩之漲落誠非意料所及試以前此數年之比較即二兩之漲落亦不多覯蓋各廠每年所用棉花每擔價値總在二十兩與二十五兩之間尤不幸者棉花攙水陋習尚未革除中國棉業商人現巳覺悟除設法禁阻作弊外更以改良棉質棉產爲必要並由棉業公會承認經費爲研究改良之用且有金陵大學農科教員及美國棉花專門家相助爲理絲及野蠶絲本年統共出口十二萬四千九百五十四擔價値七千四百六十八萬一千九百二十六兩上年出口爲十二萬五千八百二十擔價値七千九百十四萬八千六百三兩白絲黄絲出口較上年計少一萬一千二百十八擔野蠶絲出口計多一萬三百五十二擔爛蠶殼辭絲頭綢緞繭綢出口均較上年爲多歐戰終結年分中國絲業之不佳與歐戰開始年分情形相同所謂不佳之處即此項絲貨雖爲歐美所需而船隻少運費昻匯票漲均爲出口之障礙本年蠶事雖收成不佳而獲利頗厚其故因購繭者極形踴躍而洋商亦頗獲利緣外國市價逐漸升漲之故絲之上市美商竟未採辦以絲價較之日本爲昻迨價減跌美商購致極多至五月間白經絲存貨巳罄絲價大跌華商受虧不少本年黄絲在印度市面不佳故絲商頗多存貨該黄絲係產自四川質地良好因該省蠶事經己改良東三省野蠶絲收成旣歉貨色亦劣絲貨上市日本廠家爭相購致大都因美國戰事需用繭綢之故迨至年底遂無過問者安東繅絲事業其發逹可與烟台並駕蓋舊有機器五千五百部本年又添六千部之多廣東絲收成被害於霪雨其絲廠爲水湮没者過半絲市因運貨及保險太貴貿易甚少但歐洲停戰商家希望各國復原之後則所存絲貨於銷埸上自可卜良好之結果中國新近組成萬國絲業公會以改良蠶絲爲宗旨實今日最要之企　是會首先發起爲研究有年著名絲商丁汝霖現承上海外國商會外國絲業公會並中國商會協助進行中政府每月貼銀四千兩撥充經費復有安南專門蠶學名家從中襄助曾在江蘇浙江等省設立蠶業學校六處中國蠶繭向來百分中足有九十分之病蠶飼之未飽養之文復擁擠蠶種亦不知選擇致有多數之蠶未上山而巳斃所作之繭薄而無力所吐之絲分量極輕乃丁汝霖所立蠶業研究所之蠶繭成效頗佳凈絲一擔不過需繭三擔六十斤若照舊法飼養之蠶繭一擔之絲需繭五擔半甚至六擔毘連金陵大學之蠶業研究所除出該大學以短少時間教授育蠶新法外並按（派四得）成法養出可保之蠶子以便售出爲改良之種更以該大學業經試騐之多數桑秧出售其意以桑秧旣好而價値又廉實可提倡種桑事業再各蠶業研究所應就產絲區域選擇各種蠶繭分類考究育時價需若干繅時價需若干使得有所比較復以上等蠶與普通蠶所孵之子分授育蠶者考騐是法三十年前巳有言之者特行之維艱現在困難之點業巳經過將來中國蠶業大有希望當此絲業競爭劇烈之時中國絲不難同登舞臺一角其雌雄且中國絲品質之佳早巳名聞世界不過應按新法力求出品日多而巳廣東絲商亦曾採訪絲業公會辦法可見改良之望南方亦有動機（未完） 
小説 
[迷谷遇怪] [  鳳艶女士]  
　　距吾邑東隅十里之遙有小孤山者爲昔乾隆帝讀書之故址也聞是山小而峯高天然獨立四無依附故名號孤山上風景佳勝舉世無匹余欲遊之數矣未曾前往歳在戊午三月旣望時適春光明媚風和日暖百華爭放蜂戲蝶舞余於是日清晨梳洗畢整衣服裝巾幗徐步出户向東前行眺望道旁野卉盛開青草碧色遊人往來魚貫不絶果春日佳景遊人至衆斯時余之心神爲之一爽非日居斗室可比行數武遙見山峯獨立高出雲際如風帆之商懸如城郭之旌旗余思斯必小孤山矣復前行不一二里即逹山麓土地平廣岩石錯出依山建屋如傾倒之狀沿山麓而行見山路窄小灣曲如羊腸乃拾級而上見有古蹟瀑布以及溪泉奇石之屬不可勝數但聞水聲隆隆不絶於耳山上多桃李花木此際正在恕放紅白相眏鮮艶奪目又曲折而上見廟寺建築無數兼有亭榭之處亦有人休憇其間者復向上且觀且行不覺一時巳抵山峯極目視之則見雲霞掩映一片無際擬如身在雲間若在仙界而忘其身在山峯也游覧及此實魂欲飛去之勢繼而向故途而返豈知心開意樂而忘其遠近望之則無通逹之路心中悵悵正在無聊之際忽聞絃誦之聲洋洋盈耳顧而窺之則見亭中有一白面男子年方青春手捧一書高聲而誦余乃間步進亭向而問曰子何人也不答又問曰子何人也曰余卽岳飛之子名雲在此十餘年終日讀書一無人顧問今得爾千金之女相會亦有一綠也余愕然而思曰岳雲在於宋朝距今改代更帝不知數百年矣豈能仍生存世上則怪也相坐良久忽有狂風一陣迎面吹來風巳則此人不見余益駭卽起身覔之東張西望一無足跡余曰奇哉今遇怪也明明在此讀書頃刻間而不見此非鬼則不能乃復出亭向北行見一叟者即問曰下山向何途而去叟者一一所答乃沿途百返此歸家日巳西傾乃進晚膳後至書齊默然而思久之不能得其前在山見之抑人鬼也常在懹中而不能忘卽握筆以記之名迷谷遇怪 
　　按此篇觀之上端毫無迷谷遇怪如遊記無異始至尾説出閲者諸君注意 
 
 
 

Page 20

 
 
   
 
