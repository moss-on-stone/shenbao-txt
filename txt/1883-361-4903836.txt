# 1883 - 361 - 4903836

 

Page 1

 
 
[毓秀堂畫傳出售] [  點石齋主人啓]  
　　澄江王蕓階先生墀高士也晚年嗜學畵法尤工客歲曾製紅樓夢圖幾於洛陽紙貴茲復輯往古人物百六十幀題曰毓秀堂畫傳賢豪仙釋畸士名媛畢備洵神乎其技無美不臻矣爰亟爲石印大版裝訂成冊計每部四本收回工價洋一元售處悉遵曩例此佈 
[開印各書目錄] [  點石齋主人啓]  
　　本齋不惜重貲搜求各善本書籍用石印照相法印成出售此爲中國之創舉所有印成之書均不脛而走現在又有數種聞印行將發兌其紙料印工　色裝潢無一不精益求精足爲　林淸賞茲將書目開列於後計開直行中版康熙字典毓秀堂畫傳此二種不日出書經籍纂詁年底告　發賣五經體註十二月初印成皇淸經解明春出書文獻通考明年印出以上數種茲皆開印尙有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[擬請推廣捐例以賑災區說] [  無力助賑人來稿]  
　　直東水災爲書甚大　災情形已有先我而言之我無容多讚　助賑一節諸君子籌欵孔殷不留遺力故於江浙兩省多設募賑捐局以期集腋　裘急思補救雖上海諸局捐數最旺而別處各局募賑無多竊恐杯水車薪難以濟衆陳雋丞中丞痌　在抱撫恤爲懹奏請仿照直省章　輸捐封典職銜以資賑項恭逢朝廷軫惻災黎亟思拯救早奉恩旨允准在案伏思上年直省輸捐章程僅捐升銜加級封典等項不能捐納實官及指分省分報捐前先儘先前等名目其故何也按直省被災之歲正值各省人員擁擠各督撫奏停分發疏通仕路之時其不準指捐省分及報捐前先儘先前等項此勢所必然理所固有焉而要不能以今昔槪論也昔者晉豫之捐尙未截止捐者太易人數太多卽分發到省苦無差委前先儘先前兩班均未補完其不準指捐省分及報捐前先儘先前等項職是之故今者時事多艱災害屢見兼之法人稱強伐我同盟安南危險震動邊疆所以沿海一帶防務殷繁之際需才孔急之秋如開指捐省分及報捐前先儘先前等例則賑欵必然踴躍人才必然奮發一舉兩得豈非因時制宜之妙用哉其早捐實官而未經到省者因捐例停止無從分發雖有志臨民亦抱向隅之憾今若特開指省分發之例則捐者必多而籌欵尤易可無慮賑項　支絀也至捐前先儘先前兩項更無所碍在候補之中並不增一人員致佔位置前年停捐之後前先儘先前兩項陸續補完自奔競習開營求風盛或者餽送禮物或者私行賄賂與上游聲氣相通請先酌補此等人雖無花樣實與有花樣者何異如准捐花樣在朝廷譬之酌補多人以爲樂善好施之勸至虞補缺之後有玷官箴貽害地方各督撫儘可嚴具考語登諸簡牘各捐職以此警惕亦宜自愛聲名故此例一開於名器毫無所捐於災區大有俾益也若照直省章程第捐虛銜封典加級等項恐不能踴躍輸將以助賑欵卽或再折成數以名器爲招徠之具然而爲數甚微仍難濟衆不若出以權宜別開新例或者睹此曠典冀博恩榮以是互相激勸爭先輸納在捐者旣邀厚寵而災庶亦得甦生况直省賑捐封銜章程例銀百兩折成實銀一十六兩自五品以下封典虛銜拆實銀數不過十兩較之指省分發十不及一較之前先儘先前捐項百不及一且銜封之例從未停止自直省停捐之後福建之絲茶請將貴州之俸餉捐案接踵而起人亦視爲尋常至指捐分發及捐前先儘先前等項己經停止數載各省之實缺候補其間病故丁憂叅休終養不可勝計前先儘先前兩項早已補完今若再開此捐彼未經指分及未加花樣者無不競相鼓勵踴躍輸將惟此例不可多延時日或三四月或五六月卽行停止則限期愈促而輸捐愈速一有成數卽可解赴災區早爲散放然後陸續收捐源源接濟全活無限生靈此所謂仁之至而義之盡也僕助賑無力籌欵無門欲訴當途辭難上達慨甚愧甚前聞皖之沙洲吳之震澤浙之南潯均被微災尙不能設法募捐籌資助賑况今直東兩省如此鉅災需欵數百萬計非有大力者不能拯救徒以區區文字爲將伯之呼作發棠之請惟願當道者采聽焉或亦補救時艱之一法耳 
[電音彚登]  
　　本月十二日倫敦發來電音登諸字林西字報云法國外議院各官大半言現在相臣所行之事實爲可信也又云法國外務大臣費禮言現在商議越南之事未能定局故進攻北寗之舉亦未便停止也 
[外洋信息]  
　　倫敦新聞紙云奧國擬新簡一欽差大臣駐紮中國東洋暹羅三處地方又云法國將軍波滑回國後與外務大臣費禮商議多時不知其爲何事也又云從前德國駐紥中國之欽差勃蘭德現據醫生謂病勢尙未全愈故擬緩日來華云又云法國水師部大臣近添兵船來華又新造兵船四隻赴東京其船名皆以前此法將陣亡之人命名如李威利等數人云 
[津信摘錄]  
　　字林西字報載有天津西人來信言天津近以中法慮有失和之事以致巿面生意極爲淸淡錢店倒閉者時有所見巿上現銀現洋殊覺寥寥頗爲可慮近日李傳相則整備海防頗爲緊急但其一切布置則秘密殊甚外人無由而知該信又有李傳相恐有南來之說然未必其確也 
[越南近信]  
　　西歴十一月三十日海防　來西字信息云二十七日法軍有大員刁富律猝漕急症以致身亡蓋此人身體壯健精神充足素無疾病二十七朝尙照常辦事忽覺爲風痰所迷遂致暈絕不省人事當卽極力灌救　藥石無靈未及片刻溘然長逝此人由法國到東京帮辦軍務爲日未久而遽遘此厄殊所不料也信息又云曙東自爲黃旂所攻致被法軍燃放開花砲將全城摧燬居民四萬人奔避兵燹流離失所一時携老扶幼挾衣躡履踉蹌滿道號哭震天迄今並無一人在者滿目荒凉惟存一片瓦礫之塲耳華人在此貿易者亦盡他徙所遺物業皆付一炬頓成灰燼矣諺云寗爲太平犬莫作𥜚亂人不其信歟噫首禍者誰當有任其咎者矣信息又云聞法國加理邊砲船與海賊相持後經在船中拾得　丸約共一筐之多此亦可知此等海賊殊多軍火也是役砲船舵工傷有八人海賊強悍如此亦爲法人一敵國哉竊觀東京之大局法人卽竭力據守亦屬難以支　蓋屋宇遭焚人民失所盜賊披猖土官去職且有 
 
 

Page 2

 
 
華人協同海盜四處　擾法人卽得其地而財賦無所出不亦如獲石田哉河內一處事勢亦未知若何前數日聞法人已遣水陸軍兵往攻宣泰至今尙未知　勝負想法人能攻黑旗自能守也由此言之法人欲挽回大　據有東京茍非再遣大軍刻期到援恐斷難得志矣道路又傳中國邇來大發兵勇並　東京駐紥雖未遽開戰局而其意巳可見矣法人卽能戰勝東京之華兵驅之出境中國亦必再調雄兵復到東京與法相持也所幸海防　尙安靜並無盜賊攪擾故得生意如常昨有法兵一千到海防駐紥以資守衛料法人亦預　與中國開戰　又益得輪船由海防抵港據搭客稱說曙東連日均有戰務惟非十分而戰乃小接　而巳法國有載運糧食小輪船駛近曙東爲黑旗所截擊法軍聞警撥有數百人急爲赴救亦被所困叅將錢糧奪去　輪船亦被所毀此役黑旗志在奪其糧食故不甚追殺法軍死傷僅數十人耳現在海防貿易塲中尙復如常惟河內則商人裏足全有避往海防者矣以上見諸循環報 
[東報譯錄]  
日本駐天津之領車前因調赴朝鮮漢城代理公使之任故去月命六日由太政官新派原敬君充補天津領事食七品俸每年薪水洋銀二千八百元○前報意大利國之以師惹地方地震人民漕難不計其數所以日本栖川親王情殷恤隣首倡義捐凡出使朝鮮各貴紳商竭力贊成善舉共集六千元聞巳将其事報知意廷業已見諸英京中國新聞稱意國此次遭難死者一千九百九十名口負傷者三百七十四名口在那部魯府中央　恤局所收義捐共有二百六十八萬二千五百七十七　狽之多足見歐洲　義恤隣不爲不厚矣○新築砲台此次陸軍在愛知縣下尾州海岸察勘地勢就彼開工建築炮台一處又派官吏赴千葉縣下富津地方修理炮台向來陸軍武官定例　欲配婚例應上納金額此次己蒙特恩將此例　去今後凡武職官員遇有結婚不用納費矣○又間關原至大垣間之鐵道業於去月十六日動手開築已將　瀨地方之隧道照豫　之洞口兩頭開鑿洞通無少差異現在只甲拕出坑中石土預備修築整齊不日落成也○德國派赴朝鮮辦理通商條約之沙之倍君駐於漢城多時聞得去月念六日巳將與朝鮮所立條約彼　議定故於四五日前帶同隨官一員坐德國兵船由仁川港至長崎又聞駐紥橫濵德國領事亦有日文電至長崎也○愛媛縣石浦內打立見氏屋內失火自九點鐘燒至十一點鐘始行撲滅查明燒毀民居念七戸係該處來電云○本月四日辰刻長崎之對山稻佐地方卽向夾爲俄國水師人員築　避暑之所忽有俄國商船水手四名至山田梅太郎之洋酒店素不識而開口就要賒酒其價後日付給且舉動強橫梅太郎見來意不佳且無現錢决意謝絕水手等聞言大怒卽飽以老拳並用脚踢一　而入將屋內　笥拖開着手之衣服等物携之而中復開第二塲所出秘藏之小刀一柄梅太郎一目憤不自勝上前奪取水手等竟將刀戳傷梅太郎奮勇奪回復折窓櫺毆打梅太郎見勢不敵跳出店外水手等尙在店內打毀物件並將洋酒數十甄携之以去適有同鄉田原伊三郎飛報警察署當卽派出巡查前往查拿未悉後來如何查辦也○去月初一日三火兵船經過伊萬里地方寄錨時金剛艦之水手某某者上岸酒醉後在佐賀縣下西松浦郡松本政吉家中毆傷政吉年巳六十餘歲及其女年十歲者兩人面部各兵船士官咸把不安各簽金與政吉父女醫傷金剛艦共僉金三十圓扶桑艦各僉金二十元比叡艦十五元但其傷口只　半月卽可全愈而賜以如此多金是亦不幸中之幸也○前由日本開往美國鈕約之些慕部號輪船轉至厦門添載茶葉不料于初四夜一點鐘時候油房失火一時火彌天滿船皆烟燒着機器房適水龍革帶中斷不能吸水全船之人束手經措當鳴警鐘於是岸上水龍趕救上下合力直至四點鐘漸次撲滅所幸祝融當盛之時風伯潛跡雖不致全船俱失然船貨已遭折耗不資計貨值洋兩萬元船身現就厦門船廠修繕其修費約須二萬五千元查此船本年三月間始開來東此爲第二次而忽遭此非常是誠不測之禍也 
[袁江雜錄]  
　　現在災民麕聚之時各官憲恐有奸宄溷跡特諭烟舘飯歇城關柵欄均以二砲爲度各叚保甲絡繹梭巡鎗聲號聲更鑼聲鼎沸中宵似較往年辛苦矣○今年夏間雨水漲溢曾經紳衿禀請將文渠挑濬茲交冬令巳由漕憲撥欵委員間叚挑挖並将各處道路一律修整云○上月二十七夜三鼓時西壩謙福棧地方某姓不戒於火焚去房屋計五六十餘家焚斃驢一頭犬數隻　可見是火之猛烈矣○前報淸江籌議賑濟章程茲已築土廠十二座　設病廠三座於初一日開塲收養聞各災民大口散米五合一天小口散米三合一天大口鹽菜柴每天給錢十文小口六文按五日一放所收均外縣之人若淸河所屬則飭令楊明府查明災戸若干動放豐濟倉穀及淸河之積穀常年冬賑本地貧民亦仍照舊焉○山陽某甲家畜一狗燕產也馴而良甲妻寶愛之一日忽被人竊去甲妻懊喪萬狀移怒其僕着令在外尋覓謂如不得狗無來見我僕年甫弱弱懼　威嚴乃購生洋烟食之以殉僕之家屬聞知羣來滋閙經旁人出爲調處甲強項不從苦主聞已投縣請騐矣○淮揚鎭章軍門所部老湘合字四營向紥淸江現奉省憲札文於初二日分撥兩營　鎭憲起程南下聞係調赴粵東云○西壩爲腥膻之地奸宄所垂涎入冬以來鼠竊狗偷不一而足放火之事防不勝防各局棧驚心惶惶臥不安枕故已商集鉅欵雇募丁役迭相守望焉○浦上賑米購諸揚屬食米亦然故近來米價漸增上秈則需三千文一石其他以次遞減其灾民炊爨之物亦因折錢自購致各草行生意應按不暇也○楊伯昻明府之女公子許字於某觀祭之子初二日新郎君已買棹來迎詎鸞車未駕鶴馭遄臨散花天女仍返瑤池新郎君弔臨哭祭痛切異常而揚明府更加傷悼焉今年運河水勢之大爲歴年所未有雖交冬令尚未歸槽高郵玉馬頭誌椿存水一丈有零較諸盛漲雖消水數尺然較諸常年盛漲則相絀不過二尺耳左侯相統籌大局恐來歲桃浪發必更汎濫異常非復淮故道不能爲功茲特飭令淮揚海道等逐細履勘籌議詳覆一俟來春朱家山河工告竣卽撥各營勇丁與民夫從事此役屆時聞侯相尙欲親臨工次督辦云 
[函請提人]  
　　前報載墮木傷人一則當經巡防局委員斷令木匠某甲出洋給劉小毛養傷甲稱願與作頭相商局員卽飭巡勇帶甲至作頭家詎作頭曹靑章林東生二人不服巡勇遂將某甲交與作頭將情回禀局員局員大怒函致英會審署請黃太守飭差提曹林兩人云 
[賭具起案]  
　　英租界鄭家木橋西首有流氓租屋開設牌九賭塲前日午後華捕巡至該賭塲門口早被望風人報信各賭徒蜂擁而散該捕追趕不及惟将賭臺賭凳賭具雇車裝至捕房云 
[英界公堂瑣案]  
　　粵人李謙記禀稱包售自來火行之熟煤屑茲因行東造屋令我代雇向在行中做小工之王石甫盛桂春包工塡坭寫有承攬合同陸續付洋詎王從中用空洋八十餘元盛已措洋墊用仍難完工及結算工程已被透支銀洋除再向理追外一面另雇莊秋堂李桂榮接做塡坭不料王反時至我處欲索找工洋與論爭執王又同妻纒擾爲此訴捕拘案承攬合同呈閱土石甫供崇明人承包塡坭我名下之工程巳竣然我墊錢不少皆是借來者今向找價非但不付且被打傷頭顱昨由我妻投案喊冤我卽被交捕送案具妻供與相同盛桂春供與王合包塡坭隨時向李收洋照帳結算實己透支銀洋被王用去致不能完工至我與王校帳尙應找我錢文黃太守謂李王雖各執一詞惟盛桂春所供各情可據王不應同妻至李處糾纒押令具結不再往李處吵鬧從寛保釋李呈之各據發還○周世美稱開鐘表店由王新元　李昌煜爲夥詎李竊取自鳴鐘出外適逢巡捕拘案然我前缺物件甚多爲此邀荐頭投案王新元供荐李是實今願淸理李昌煜俯首無詞黃太守謂荐保人王新元旣願與李昌煜淸理姑且寛釋鐘交周領○華捕稱薛阿福吳阿二殷阿受等均在沿街攤設念一門之小賭攤今將賭具及錢九百文 
 
 

Page 3

 
 
送案請辦薛吳殷三人同供以後不敢黃太守謂薛等旣稱以後不敢從寛將起案之錢充醫院經費賭具存毀薛等均子省釋富捕頭稱薛等在街擺攤巡捕至則逃避去則復擺情殊可惡請辦以儆太守隨判薛等各押七天富捕頭又稱再請笞責太守又判薛等各責二十板富捕頭尙以爲太輕太守謂笞責已足以儆如怙惡不悔再當獲案重辦○許以安稱有馬匹託人喂養被鄭阿桂牽去抵押銀洋爲此尋鄭交捕請究鄭阿桂供許之馬匹寄養在李姓處我在李名下帮工因被欠工洋兩元爲將此馬牽抵黃太守謂鄭阿桂旣稱被李欠工資儘可向索豈容擅將許之馬匹抵洋飭差押同鄭阿桂牽馬還許 
[法界公堂瑣案]  
　　昨據原告姚正華偕其子阿桂到案稱前晚阿桂出外買膏藥出弄時突被十餘人揪打我在家聞聲出看伊等又將我亂打拉脫髪辮是以扭住兩人送捕姚阿桂供與父同據郁正渭供稱做銅匠生意路過該處見人打架駐足觀看卽被拘進捕房金寶生供紹興人在四馬路錦記外國木器店做漆匠爲欲進城去路經是處伊等將我碰撞辱罵其家中又趕出多人打我王司馬詰其住何處答稱住英界新衙門對面興申里內與叔父劉文元同居王司馬詰其旣稱姓金何以叔父又姓劉答稱是堂叔父王司馬謂卽使堂叔亦應同姓金寶生稱實是寄父非叔父王司馬謂金寶生必非善　着交捕管押嚴比後再送縣照地棍例重辦郁正渭亦押候發落○八月間有木匠張全記及婦人徐王氏控洋人蔴皮阿三欠找洋元一案經翁太守訊理嗣因該洋人不到案案遂擱起自王司馬接任後張全記徐王氏等屢次投案請追昨經法總領事那君會同王司馬訊斷因徐王氏未到案故先將張全記案斷結謂該洋人初時與徐王氏合開客棧木匠之洋理應由徐王氏付出由徐再與該洋人算楚王司馬謂徐王氏尙要向洋人索償墊出洋元何能由徐王氏再出互商之下領事宮斷蔴皮洋人出洋二十五元給張　記俟八日後到案具領餘者當向徐王氏追討王司馬卽囑張全記遵照張復稱徐王氏並不令我做工如何可向伊索錢王司馬謂此案巳懸多月今巳斷定卽着遵斷 
[中西大書院章程]  
　　啓者中西書院兩分院已立兩載肄業學生功夫日見長進可冀大用今購地三十餘畝建立大書院其間分列三院一曰西文院一曰中文院一曰格致院若欲三院學問精而且備必得八年或十年之苦功倘僅爲貿易之計亦須先學英文二年然後教授各項買賣言語文字必得四五年之苦功庶可酬應　擬定甲申年中西大書院章程開列於左一中西大書院設立在美界虹口第二分院間壁屋舍寛暢　摸宏大一兩院學生俱歸併大書院肄業在院諸生仍舊琮學務於十二月初十日之前赴八仙橋第一分院帳房報名送呈關書新進學生不論外省本地願來肄業赴院報名自十二月初一日起至來年正月十五日截止一來院讀書總以一年爲期不得半途輒止一入院以後任憑院內中西教習管束不得自擅一西學歸班習學倘一日暴十日寒功課參差分班不易如遇疾病正事憑父兄書信不憑學生言語一諸生每年捐洋十元外捐門工聽差工食及支應諸生茶水等費一元務須於開館之前繳齊帳房發給收票以便屆期進院一諸生功課中西並重或上午中院下午西學或上午西學下午中學不可偏廢各自努力切弗自怠一諸生在院讀書不能半日到半日不到及任意出入嬉笑言語不聽教訓犯者由塾師嚴加戒飭三次不改卽由墊師會同總教習告之監院通知本生父母卽令出院一大書院建有學生臥房數十間以便　方子弟在院住宿桌登院主承備牀榻舖盖行李各生自帶燈油自備本地學生情願住院靜心習學尤爲大妙議得每生按月出洋五角津　修葺房屋以及地捐等費一院中設有廚房凡在院諸生每月議定膳金二元按月先交每日一粥二飯四簋軍素各半如有朝來暮去之學生寄食中餐每月每人一元再或豐或儉悉隨自主膳金增减與司廚面議可也一諸生春夏定於九點鐘到熟十二點鐘放飯一點半鐘冉進院　點鐘放學秋冬九點鐘到塾十二點鐘放飯點鐘再進院四點鐘放晚學不得延遲一住院諸生　晚學後任憑憩　養力至晚餐後再讀夜書請教習加以夜課以冀竿頭日進一每逢禮拜六下午放學歇息半天禮　日上半日齊集書院聽候教習講示一本書院飭令司門人等知悉早七點鐘開院晚點燈關門敲鐘爲號自閉門以後不得私放學生出大門如有恃強欲去立行禀明總教習如管門人等有私放情弊立卽革去一額外加有二班全日專習西學者其捐欵酌定各人每年捐洋三十六元外加門工工食等費洋一元半日專習西學者或上午或下午各人每年　洋二十四元外加門工工食等費洋一元須得全繳進院不得按月交付一諸生　有實係家計貧苦而本生資性頴悟氣質純粹志圖上進者該父兄務須將細情面達監院總教習如果確實本院酌量帮助一院中貧生如果中西兩學兼優本院帮助讀書之費卽作奬賞之資[  監院林樂知擬定]  
[接錄蘇州天庫前電局內順直山東沙洲賑捐公所經收十一月初四日淸單]  
　　金陵市大街祝善隆箔莊賑寓胡蓉卿吳蓮生先生來吳邵氏再求病愈十元無名氏八員善隆嘉記十元敬善堂胡五元章政鏞章實林懋慶忠無名氏四戸各二元鄒諸葛氏孫墨杳田冰胡周善餘孟明修朱巫慧尙安啓裴學淸陳正興張登桂王光珍肅文逹蔣寶聚十三戸各一元以上廿一戸共洋五十四元○金匱學署可園公寓殷還甫揚叔賡先生來嚴績卿手王菊人三十元鄒魯瞻手五戸各一元可園收許橊軒錢五千文合共洋三十九元錢六百四十文○不書名瑞記指助天津賑洋一百元整紹記棉衣捐五元保記棉衣捐十元安記棉衣捐十元陶子紱張叔鵬募蘇字七百九十五號七戸二十元戈日淸指捐直賑一圓安節局徐子春先生來桶捐錢二千六百文又盡心堂一元又姚錢氏一元○無錫知仁庄來竹西悔遲生爲母三十週省懺資五圓○嘉興孫泰茂募蘇字三百零三號沈大茂薛成昌范霖胡星聯沈樨卿五圓[  原辦挑協賑同人啓]  
[上海北巿盆湯衖絲業會舘主施少欽經收順直山東江浙等處十一月十二十三日第一百三十一百三十一次賑捐淸單]  
　　閩粵無名氏合助由上海機器織布總局交來規銀二十兩雲間宋祖禮爲姪女生產求保安康洋十員無名氏求保孕婦平安生產大小均好四員東海氏二員槎溪隱名氏爲母求脇膀痛卽愈二員東山無名氏求平順由全盛局來虛對開一員林碧潮二員許子恆二員吳永修二員林玉書一員蔣聲和一員愧無力人一員唐耀軒五角易星南五角無名氏五角揚瑞衍五角謝錫周五角徐明理五角唐錦　五角蔣姓三角嚴東生二角以上十五戸由本埠瑞記洋行帳房蔣柳峰兄交到祝同心先生富貴源頭第二千六百五十七號冊募來合共大洋十員四開十一員八開八員來友囑總出收條一紙不另按戸掣給捐單合併聲明○餘姚翁巳蘭先生書潤助本籍代收洋一員以上十二日○隱名氏由泰亨源銀爐號交來洋五十員天保棧客不留名指助順天十員又指助山東十員鄭雁記由本埠寶泰源茶棧交來十員章違泉爲胞兄久病求痊愈由臨　永利局來指助順直二員山東二員漢陽悔過子九八五平紋銀十兩古歙吳禮山堂祈周家平安順利三古歙程調　山房二員會稽鄒蘭君一員古　力不足人錢二千文以上六戸由漢口永吉錢莊黃君小舫代募寄江寛輪船帳房許友于兄交來○再十一月初九日登一百二十七次報內有嘉定黃暉吉號泰季雲兄交來二十一戸合其洋二十一員內遺漏二戸黃萬常錢二千文黃萬順五百文茲特補登合併聲明 
[上海陳家木橋金州礦務局內順直山東等處賑捐公所經收十一月十一日第廿八單]  
　　東洋神戸怡和號麥旭初經墓德興隆札金十兩童明輝邵家浩札金各五兩張斯基趙曲江順記號三戸各二兩朱瑞裕童柳泉田華春萬興邵浮齋張子卿六戸各一兩興泰洋五元陸仁孝揚如玉各二元梁鶴軒萬源各一元趙士宏盧文軒各半元鄭謙裕堂洋三十元　種玉堂念五員麥惠德堂念圓仁和公司十員洛卿號同孚泰葉銘石鄭錫鑑廣同生盧紹廷潘賛亭祥　號裕貞祥鮑子卿柳子原十一戸各五元黃安和堂十元怡南陳達生三盛永黃　南張亮疇同茂泰六戸各四元鄭栢年義和泰崔必賛三戸各三元公興號和昌號李細其趙德鴻容翰屏程顯堂余達亭七戸各二元源利號梁官子溫安記阮笏朝張茂芝張建初陳元發梁泉李景麒劉星垣符煥堂十一戸各一元廣昌隆銀五元黃直卿銀三元三益公屈炳南各銀二元馮　笙曾龍劉世乾黃英祐四戸各銀一元丸三銀行五元竹村藤兵衞五員鶴田樣四元五角鼎泰號十元竹村彌興衞四圓竹村爲也殿一元朱季幼一員梁秀生二元孫廷樑周恭甫金啓懐李　善汝南氏成泰張夏生七聲各一元吳雲記扎一員天佑生童性善度培成陳性安吳嘯峰王兆京嘯簧氏筆花軒八戸各五角方楚嶠二角以上九十五戸由增泰與源記號共交來洋三百十元四角招文縣程繼洛爲妻病求　念元求病愈合宅淸吉十元海陽葉氏祈病安痊十元無名氏一元○天津黃建笎由招商總局來十元○洞庭朱徐氏求病全愈五元曹子仁兄指助海寗六元趙李氏移藥資留名婁東寡欲居主寄社潤筆三戸各虛對開一個○上海電報局樂助發濟寗報費洋十四元七角 
 
 

Page 4

 
 
[蘇省撫轅抄]  
　　十一月十二日前候補府嚴　康禀謝請咨委代理鎭洋縣錢禀辭赴任調補崇明縣貊貔司巡檢陳義禀辭赴任○十三日銜試用通判郭廷沛服闋禀到分發江蘇試用府經歴霍鎔炳湖北人禀到縣丞陳鴻焜禀知辭奉臬憲委　江北緝捕差黄毓瑞禀知本日到蠡口厘卡差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初一日京報全錄]  
　　宮門抄○上諭兩道錄前○御史延等奏查明劣員據實叅劾摺○大臣文等奏江省懲辦盜犯分別正法解勘摺○黔臬曾奏恭報到任日期摺○黔撫林奏請磛緩總兵北上片○雲督岑等奏揀員請補叅遊各缺摺○浙撫劉奏委署司道片○大臣文等奏舉行冬圍起程日期摺○又奏委員護理副都統印務片○都統恭奏委署領隊大臣篆務摺○十一月初一日工部鴻臚寺八旗兩翼值日無引見○內閣奏派騐放之王大臣派出豫土恩承畢道遠童華○史部呈進月官卷○兵部奏派揀選營員之大臣派出麟書嵩申松溎貴張之萬孫毓汶陳蘭彬周家楣○召見軍機○○都察院左都御史臣宗室延煦等跪奏爲查明劣員據實叅劾仰祈聖鑒事竊照本年八月初八日奉上諭近來部員較多否不齊亟應從嚴甄別著各部堂官於所屬各員隨時考察如訪有劣跡卽行據實奏叅等因欽此茲查有臣衙門候補經歴趙承恩素不進者當差風聞該員半日不安本分恃官妄爲近復縱令妻子家丁訛詐平民綑毆多傷經人控送刑部有案似此行同無賴實屬有玷官箴相應請旨將都察院候補經歴趙承恩卽行革職以儆官邪而飭綱紀所有臣等訪查劣員據實叅劾綠由謹合詞具奏伏乞皇太后皇上聖鑒謹奏奉旨已錄○○奴才文緒祿彭跪奏爲江省懲辦盜犯循照部議及奏定章程分別正法解勘恭摺仰祈聖鑒事竊照上年五月間准刑部咨開遵議盜犯就地正法章程一摺內稱各省實係土匪馬賊會匪游勇情罪重大並形同叛逆之犯均暫就地正法其餘尋常盜案統限一年規復舊制照例解勘等因奉旨依議欽此當經轉飭遵照在案查江省拿獲尋常竊盜人犯訊無殺人放火持械聚夥傷人等　情節悉照定例解勘分別題咨聽候部覆辦理以重民命惟呼蘭地接吉林東近深山素爲盜匪淵藪每於夏秋數十結黨紛出搶擄燒殺姦　拒捕傷人雖經連年派隊剿辦較前歛跡而三五成羣時出時沒亦在所難免而省南附近蒙界稽查稍疏卽行勾結匕道刦搶行旅種種兇暴實屬法不容誅不得不嚴行速辦就地正法以示區別凡茲拿獲到案必卽祥細推求係歴外城者咨行各該副都統覆審解省者奴才等親提覆　果係情眞罪當卽令出决未任稍有冤濫刑部以土匪馬賊會匪游勇情罪重大並形同叛逆之犯均暫准就地正法其餘尋常盜案統限一年規復舊制茲屇限滿奴才等伏查尋常竊盜悉照定例解勘應毋庸再議外其情罪重大各犯卽照部議及前次奏定章程暫准就地正法年終彚案具奏以遏亂萌仍隨時嚴督各屬認眞整頓捕務稽查保甲並飭各隊練軍巡緝搜拿以淸地方理合恭摺具奏伏乞皇太后皇上聖鑒勅部查照謹奏軍機大臣奉旨刑部知道欽此○○二品頂戴貴州按察使伯奇巴圖魯臣曾紀鳳跪奏爲恭報微臣到任日期叩謝天恩仰祈聖鑒事竊臣欽奉恩命補授貴州按察使當經恭摺謝恩陳請陛見遵旨人都仰蒙召見兩次溫諭周詳莫名感激三月二十六日請訓出京乞假回籍修墓事竣隨卽起程赴黔於七月二十六日抵省奉撫臣檄飭到任八月初一日准署按察使糧儲道松長移送印信文卷前來當卽恭設杳案望闕叩頭謝恩祗領任事伏念臬司匯刑名之總黔省係邊　之區兵燹餘生旣不宜妄投峻劑苗蠻雜處又未可寛養奸萌必恊控馭之宜人始奉法必杜貪殘之吏民乃無冤舉凡鋤暴衞良整鋼飭紀在在均關緊要如臣檮昧懼弗能勝惟有恪遵聖訓實心任事隨時禀商撫臣認眞妥辦以兾仰酧高厚鴻慈於萬一所有微臣到任日期並感激下　理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴貴州巡撫臣林肇元跪奏再准兵部咨內閣抄出光緒九年四月初六日奉上諭貴州古州鎭總兵員缺着蕭肇富補授欽此遵卽恭錄咨明在案茲准咨稱該鎭勉從軍事未建微勞仰沐聖慈簡授斯職理合叩謝天恩陳請陛見以抒瞻戀微　等情咨靖代奏前來臣查該鎭駐札古州廳城所轄上江都勻二協朗洞黎平下江茘波四營均屬苗疆界連湘粵地方最爲緊要該鎭久歴戎行聲威素著巡防鎭撫悉協幾宜現在舉辦練軍全在整頓得人營務方有起色除咨會赴任以重職守外合無仰懇聖恩俯准將該鎭蕭肇富暫緩北上藉資臂助之處出自逾格鴻施謹會同雲貴總督臣岑毓英附片具陳伏乞聖鑒訓示謹奏軍機大臣奉旨着照所請兵部知道欽此○○頭品頂戴雲貴總督臣岑毓英頭品頂戴貴州巡撫臣林肇元跪奏爲揀員請補叅遊各缺以重職守恭摺具奏仰祈聖鑒事竊照貴州朗洞營叅將和述廷傷病舉以開缺經臣毓英以留黔儘先補用叅將前雲南尋霑營叅將趙發請補於光緒九年二月十五日奉旨兵部議奏欽此旋准部議查趙發業經奏留雲南今請補貴州朗洞營叅將之處核與定章不符應毋庸議其貴州朗洞叅將員缺係題補第一輪第二缺輪用儘先人員奏令臣等揀選貴州省儘先合例人員請補以符定章等因自應遵照辦理茲臣等於貴州通省武員中逐加遴選查有補用叅將水城營遊擊楊開祥現年六十一歲貴州貴陽府武生由撫標左營外委迭次帶練殺賊薦保花翎遊擊儘先補用又克復龍里長寨等城保奏同治三年十月二十五日奉上諭旨以叅將補用旋補畢赤營遊擊因克復長寨廳城保加副將銜十年由部題補水城營遊擊該員整頓營務熟悉苗情堪以請補朗洞營叅將員缺所還水城營遊擊缺查有留黔儘先補用遊擊岑宏蔚現年三十三歲廣西西林縣人同治六年由軍功投効　營因攻克貴州猪垬箐賊巢出力保以把總儘先補用並給六品頂翎七年克復雲南呈貢等城疏通糧路出力保以千總儘先補用並加守備銜嗣因力解雲南省圍並克復附近各州縣城保以守備補用並加都司銜又克復徵江竹園江那等處保以都司補用並加遊擊銜復因克復永昌府城保奏十二年五月十二日奉上諭看免補本班以遊擊儘先補用並加副將銜又因克復大理府城奏准賞給二代二品封典並賞換花翎業經奏准留黔補用在案該員才優技長任事勤奮堪以請補水城營遊擊員缺現在黔省辦理善後整頓營務操演槍砲技藝訓練需材楊開祥岑宏蔚皆係久歴戎行諳練軍事請補各缺均屬人地相宜合無仰懇天恩府准將楊開祥補授朗洞營叅將岑宏蔚補授水城營遊擊實於營伍有裨如蒙兪允一俟接准部覆卽行給咨送部引見以符定制除咨部查照外所有揀員請補叅將遊擊各缺緣由謹會同貴州提督臣羅孝連合詞恭摺具奏伏乞皇太后皇上聖鑒謹奏軍機大臣奉旨兵部議奏欽此○○劉秉璋片再新授浙江按察使劉盛藻於九月初間到省當飭赴任署事之杭嘉湖道豐紳泰飭回本任已於九月初三日遞相交替接印任事正具摺奏報間乃據該司劉盛藻以陡患瘋疾難期速痊禀請委員署理以重公事等情臣當親往看視見其舉動稍有不便言語不甚淸楚而精神強固心地明白似非不治之症惟臬司爲刑名總匯政務殷繁應卽派員暫署以免曠誤查有杭嘉湖道豐紳泰精明幹練情形熟悉堪以委署臬司印務候補班前補用道余本愚老成練達堪以委署杭嘉湖道印務俾資熟手除分檄遵照仍飭劉盛藻安心調理一俟病痊卽行銷假任事並將各司道任缷日期咨部查照外謹將臬司患病委員暫署緣由會同閩浙總督臣何璟附片陳明伏乞聖鑒謹奏軍機大臣奉旨知道了欽此○○奴才文緒祿彭跪奏爲舉行冬圍起程日期恭摺具奏仰祈聖鑒事竊奴才等前因撥解圍裝銀兩不到令典不可遽廢當經奏請停練步隊一個月騰出餉銀作爲圍裝之用欽奉諭旨允准當經行知所屬各城一體欽遵在案茲屆立冬應行圍獵之時奴才祿彭督率省城官兵擬於十月初四日起程前往拉哈　岳一帶圍塲與希持哈官兵會合圍獵寔力操兵奴才等並行令各城副都統總管等一體親督認眞舉行務使各該官兵馬上技藝嫻熟悉成勁旅用副我皇上整軍經武威攝邊防之至意所有行圍官兵起程日期理合恭摺具奏伏乞皇太后皇上聖鑒謹奏軍機大臣奉旨知道了欽此○○文緒等片再署墨爾根副都統叅領成慶委令就近前往接署黑龍江副都統印務所遺墨爾根副都統印務公事甚簡且本任副都統恩合不日回任擬派該城協領博順　行護理除　飭遵照外謹附片具奏伏乞聖鑒謹奏軍機大臣奉旨知道了欽此○○烏魯木齊都統奴才恭鏜跪奏爲揀員接署烏魯木齊領隊大臣篆務恭摺具陳仰祈聖事竊奴才於光緒九年九月初四日准兵部咨開光緒九年七月十九日內閣抄出十八日奉旨吉林烏拉副都統員缺着恩澤補授未到任以前着希元兼署欽此欽遵知照前來奴才伏查署烏魯木齊領隊大臣恩澤現蒙簡放吉林烏拉副都統自應迅赴闕廷叩　聖訓其本任領隊大臣薩凌阿前經伊犁將軍金順留營帶隊到任尙需時日現當規復新營之始此缺未便久懸查有頭品頂戴副都統銜堅勇巴圖魯署左翼協領富勒銘額僕實耐勞熟悉旗務以之接署斯缺堪能勝任可否仰懇天恩准將富勒銘額接署烏魯木齊領隊大臣篆務以資佐理所遺左翼恊領一缺一俟奉准諭旨後再行遴員接署是否有當奴才未敢擅專理合恭摺具陳伏乞皇太后皇上聖鑒訓示謹奏軍機大臣奉旨知道了欽此 
 
