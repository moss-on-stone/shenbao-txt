# 1907 - 58 - 4912165

 

Page 1

 
 
   
 
 

Page 2

 
 
[電傳諭旨]  
　　正月二十一日奉 
旨厢藍旗漢軍都統著明啓補授正黃旗蒙古都統著成章署理欽　此同日奉 
旨西安左翼副都統著經文泰補授欽此 
說嫖 
上海有一事焉。無老無少。無貴無賤。無尊無　。營營焉。逐逐焉。如蠅之趨臭。如蟻之慕羶。自春歴冬。自夜至晨。幾無一息之或暇者。鳴呼此何事哉。則曰嫖而已矣。或曰嫖之一字。爲類甚廣。昔管仲相齊。設女閭三百以安商旅。而齊以富强。上海爲通商巨埠。苟非有若干妓院。俾游客托足於其間。則商務亦不能如是之興盛。故每夕馳驅於福州路一帶。非碰和卽吃酒者。蓋亦應酬場中不得不然。籍此爲招徠貿易計耳。此嫖之一派也。浪蕩少年。游閒公子。追歡買笑。一擲千金朋友不能勸。妻子不能阻。彼其目的之所在。惟以嫖爲惟一之主義而他均不計焉。此嫖之又一派也。此二種人。皆於嫖界有絶大之勢力。且能爲所欲爲。絶無瞻顧。人之視彼也。亦以爲固然。而絶不爲異。至此外各種人。雖無不喜從事於嫖。而實不能嫖不敢嫖而終不肯不嫖者。約舉其類。蓋有三焉。 
一曰官○專制國之視官也。尊若帝天。畏若神明。當其巍坐堂皇正 
衣冠尊瞻視。一若皆有懍然不可犯之色迨一入妓院。則有修容飾貌以媚妓女者。有甘言密語以誘妓女者。窮形盡相令人失笑。然他省客官。偶然過滬。從事冶游。尙可解也。最奇者前聞有租界某讞員。公餘之暇亦時時涉足靑樓。選色徵歌。豪情不可遏抑。夫公廨有管理詞訟之責。設一日所狎之妓。因事到官。曲直是非。不知如何判斷。此官塲從事於嫖之可異者一也。 
一曰留學生維新志士。慨國勢之衰微。主權之不振。憤而出洋。留學東西各國。其自待之高。自視之尊。幾有不可一世者。且衣服必仿西製。操衣革履。儼然有尙武之風。然一入花柳之塲。則目挑心許。色授魂與。舉平日所謂道德。所謂氣節。皆一舉而空之。甚或裝假辮。製時式衣。以求合嫖客之資格。用意如此。　亦與其初志與其外觀。成一反比例耶。此留學生從事於嫖之可異者二也。 
一。曰善堂董事尋常善堂經董。所經理之公事。苟並無弊竇。雖冶遊亦屬何妨。所異　管理發堂婦女之董事耳。此等婦女大半出自娼家。然一經發堂。管理不可不嚴。約束不可不愼。故此等董事皆以年高望重者充之。蓋冀其律已稍嚴。不致如少年輕薄之徒動　以涉足花　爲事也。乃嘗見有某某善堂經薰。雖年齒甚高。而狎遊之興。並不稍减。終日無事。聯袂靑樓。摀婦鴉鬟。無不熟習。故妓女之因 
案發堂者。有時竟徇　摀之請。而向官緩頰。請　釋回。聞者詫以爲奇。而彼猶爭之甚力。苟非平日以　遊北里爲事。何至若斯。此善堂董事從事於嫖之可異者三也。 
以上三者。皆千夫所指。人所共知。此外種種怪現象。雖秃我毛錐。亦 
不勝殫述。嗟乎。狼貪羊很。方驚心西國之鋒烟。燕無鶯歌。俩留戀南 
邦之粉黛。講求自治者何人耶。整齊風俗者何謂耶。吾於上海一隅觀之。禁令人生無窮之感矣。 
專電一北京（正廿二日子刻） 
陜省匪亂已平○陜西巡撫電告外部扶風縣匪首已飭屬嚴拿束西各路已一律安謐（學） 
專電二北京（正月二十一日未刻） 
　議准代收捐銀分半濟振○江督蘇撫會奏請由江寗振捐局代收捐免保舉及補繳留省銀兩二項以一半接濟淮徐海各屬賑　一半仍報解部庫刻經度支部議准具奏奉旨依議（齊） 
[駐京各公使不滿意於商標章程]  
　　西二 
月二十號北京訪函云外務部允農工商部之請已將重擬商標章程送交駐京各國公使察閱核覆聲明此項修改章程如未經各國在其内答覆大都以此頂章程不甚明晣不以爲然慶親王已將章程發還農工商部令再詳細核議大約此項重要問題議妥尙須數月也譯字林報 
[革命黨起事之謠傳已息]  
　　西二月二十五號揚州記函云革命黨所定在上海蘇州南京揚州起事之期已近而街巿中無談及此事者是人皆已忘之矣譯字林報 
 
 
 

Page 3

 
 
[西報紀東三省近事]  
　鐵良注意東三省之郵傳○督辦稅務大臣鐵良爲交通便利起見已飭總稅務司赫德在東三省多設郵政局以日俄軍隊按照波資未斯和約於西四月由奉天吉林黑龍江退出後滿洲之中外商務又將振興故也瀋陽鐵嶺遼陽昌圖及奉天吉林兩省各大城鎭均已設立電報局以便滿洲官商與巾國十八省往來通信惟黑龍江省爲　徼窮荒故目前僅設電報局郵政局一二處 
　滿洲商業不振之原因○滿洲商業衰落實由於日俄戰事及馬賊勢盛去冬東三省巿面甚壞故新年後錢鋪閉歇者共有一百家内有三十四家開設在奉天省城此等華商大都係直隷山東兩省客民皆極貧窮然奉吉黑三省華官尙藉口籌欵辦理新政責令繳納各項捐欵以上譯字林報所載西二月二十號北京訪函 
[條陳外蒙古分設四省事宜北京]  
　　理藩部 
某司員條陳蒙古爲北疆屏蔽接壤强俄日俄戰後俄國不免轉而　涎故以邊防論蒙古視東三省爲尤要宜速將蒙古改設行省派駐重臣以防外人覬觎其辦法以外蒙古分作四省設督撫及藩臬學三司以車臣爲東蒙省土謝圖三音諾顏爲中蒙省札薩克圖爲西蒙省科布多鳥梁海爲北蒙省改定邊左副將軍爲總督駐紥鳥里雅蘇台總管西北蒙二省地方庫倫辦事大臣爲總督總管東中蒙二省地方另設墾務牧政大臣專管蒙古四省之開墾牧畜聞此議已由理藩部尙書晤商肅邸不日代奏（辰） 
[粤督周致編制館電北京（再陳議改外省官制事）]  
釐定官制王大臣鹽近聞謠傳外省官制將次議定有謂巡道宜裁者有謂臬司獨立不便並不設佐縣分治事官者傳聞不一愚竊慮前電未詳或致悮會特再瀆陳乞賜鑒焉前奉效電本有留各巡道監督州縣之語今若專留鹽粮關河各道而遍裁巡道似屬非宜即以兩廣而論如廣東之　崖道廉欽道惠潮嘉道南韶連道廣西之左江右江太平桂梧等道非管關務洋務卽管邊防海防似不官裁卽如廣肇羅道轄治内地或謂可裁而捕盜則防此拿彼竄興學諸事則宜集資提倡衆擎易舉若裁此巡道而以知府監察權勢相當必致呼應不靈似不如仍舊爲便若慮多此轉折文牘稽遲向來州縣要案無不逕禀於省道爲兩司輔佐之官耳目較近稽察易周絶不虞其扦格此兩廣巡道缺之不可裁也至分防同知通判縣丞主簿等職多成閒冗同城府佐縣佐等官亦無權靑原可裁撤然裁之所省廉俸無幾留之以待改缺化無用爲有用尙虞缺少不敷治也前奉效電謂治民官少縣設三區審判誠爲至論愚竊更進一說自古天下大亂皆起於細微而閭　疾苦每患不能周知各國治民之官必數十里一置其職事重在巡警裁判在中國今日時勢尤爲安良防亂之本至若興學墾荒勸工保商諸新政亦非添官佐治不能圖功顧添官易求才難而養其廉尤難各州縣有急應添設者有宜緩設者不妨懸此一令以待各屬陸續相機辦理其緩急多寡之數不必拘也今日民心無不注意立憲而匪黨尤以此藉口應待官有程度而後能治其事民有程度而聽官令再行選紳襄事庶幾上下同心共此目的馥前電謂宜增巡縣佐治之官而慮財政之　無以資其辦公銓政之弊不能用當其才正爲此也今各屬佐雜閒職亦似不必據裁又京師旣添設各部則外省應亦添設各司以資承轉現時廉俸難籌自應仍以各局所委員充當而其事相聯屬者必須兼攝如藩司兼理財政臬司兼理巡警之頪不必遽開生面徒費無益至若臬司獨立前電已達大槪此爲司法之官各國體例皆不爲他官所轄卽明初定制各省設布按二司藩司名承宣布政職在行政臬司爲提刑按察專在司法互相維繫不相制轄明中　以後遇有軍務河工等事另派巡按督撫以監制之今日時勢自不能不重督撫之權以期號令齊一愚以爲尋常外結及秋審案件宜由各區各縣各府及臬司審辦其不服者准上控非必逐案轉勘至若用兵捕盜及牽涉官紳之大案仍應由督撫主持臬司本專掌刑名向來解勘轉奏本屬具文而督撫旣有紏察之權亦不至情暌勢隔總之今日預備立憲須以防民之亂通民之隱二者爲要務而戎辦法則以能籌地方之財辦地方之事及用所學之人充其所任之職爲根本前電量時量力爲之卽此意也馥衰庸無識多所顧慮用再詳陳管見請備採擇施行不勝惶悚馥支（妖） 
[贛撫瑞中丞札備處文江西] （飭拿陳祥友供出之蕭克昌黨羽） 
爲札飭事光緖三十二年十二月十五日准寗省陸軍第九鎭統制徐咨開竊照做鎭訪開萍鄕之竹園裹有已正法匪首蕭克昌之夥黨陳祥友平日卽在該處藉開飯店爲收羅黨羽之計近仍潛匿該處並聞經蕭克昌授以僞千總之職當派排長吳傳富帶同護兵裝作過客前往該處慶和舘飯店借宿寗加探記陳祥友日間多赴四處山嶺潛匿夜始回家是夜果見陳祥友轉回並在其室内持刀欲殺一婦人經吳傳富等密報附近團練帶入往拿詎陳祥友已有覺悟隨赴附近山上逃走吳傳富追上圍拿該匪猶敢持刀拒捕旋經眾人齊上始將該匪拿獲於本月卄八夜十二時押解前來並起出馬刀一把小刀一把當經敝鎭將隨同出力之團丁獎賞隨提該匪研訊據該匪陳祥友供湘鄕人年三十九歲光緖三十二年二月初六日到朱亭開飯店卽認　蕭克昌去年八月初九日買過蕭克昌票布一張票布上寫安一臥龍山仁義堂五福香忠義水字樣去年十一月又到福建長門吃糧今年五月由長門回來到竹園裹開飯店七月初四日到安　謀事就住在李三家做包頭我是七月　投入蕭克昌股内的蕭克昌托我賣票我記得祇代賣過一張與陳正祥他住在八鳳井稱炭現在我將　得的頭目姓名從實招出蕭克昌他手下有萬餘人多半在安源他自已位分是个統領有張先生亦與他一個樣于這個會　叫先生爲大還有殷煥林湘潭人是蕭克昌一夥他也是大頭目我去年八月會見過他他現在　州又有謝家春又名暗來瀏陽人八月到蕭克昌處來過也是大頭目十月十八九日他有來信叫蕭克昌帶二千人到瀏陽蕭克昌尙未帶去就聞被官軍打敗了又有張春林即八湘潭人在安源賣過票我十月看見過他他的家眷在新街後面住又的胡寶長不知是胡寶鴻不是亦在安源賣過票的十月來過安源又有王桂生是大頭目現在安徽去了又有萬載阿念在竹園裹專門賭錢我前幾天還看見他又有喻桂林在八風并常礦工頭他入過 
 
 

Page 4

 
 
敎也是大頭目又有李友吾十月在安縣又有張雲初買過蕭克昌票子他亦是專門賭錢他常在安源燒兵街又有李九麻子他是小頭目亦在安源賭錢又有何福堂湘潭人他是大頭目他的位分與蕭克昌一樣他　家室在九里坪路口賴家祠堂又有蔡金凡湘潭人先在湖北現在廣西李金滿湘潭人賣過票江春山安源工頭　應來在安源當路工頭楊子美在鐵路公司當大工頭去年到湘潭花巿去了尹漢亭去年在湖南捉去收禁今年放出他亦到安源來過何少卿亦被豢南捉去收禁他是湘潭人十月來過安源周國喜湘潭人安源礦工住陶家菴這都是蕭克昌一夥我先頭所供的張先生他是大頭目湘潭人十月尙看見過他他右手四指第二指斷了一節身長他有家室在安源在哨背後住他的妻子我認得龔春召我祇曉得他在那裏我是十月卄二日就由安源回竹園飯店我所供的全是實話我供出這些有家室的及在安源我認得的我可以帶路指問去捉我這一把馬刀一把小刀總是在福建帶回來的我則日晚上在飯店裏要殺那個婦人就是我的妻子我並不是十總我從前在福建吃糧時候我告人我是千總功保所以咡我千總我的票子實在燒了以上所供是實等供據此卽經譯錄電禀　江總督部堂端並報明貴部院在案茲於光緖三十二年十二月初三日奉　江總督部堂端電開陳祥友買票入會以開飯店爲收羅黨羽之具此次往拿猶敢持刀拒捕實　兇悍不法應卽提案研訊究明各匪逃匿蹝跡以便按拿仍俟訊明卽將該匪就地正法具報等因奉此遵卽於十二月初四日酉刻派礮隊第九標統帶官陳　修江西巡營管帶胡應龍爲監斬官立提該昨陳祥友驗明正身捆赴巿曹處决再該匪原擬照相存案因遍尋萍城無照像者軍中亦未帶照像噐合併咨是察核立案施行等因到本部院准此除札行秦臬司暨咨湖南撫部院飭屬查拿外合行札飭爲此札仰該處迅卽分别移飭各營縣一體查拿毋違此札（滅） 
[咨請撤銷私招洋股礦照天津]  
　　日前直督因 
職商郭連由在　州白道子地方探礦有私招洋股藉端招搖情事因即札飭地方官查究并咨行農工商部將該商所領探礦執照撤銷（天） 
[磋議撤廢義州煤礦契約京師]  
　　前有美商劉某私租義州礦地開採煤觔農工商部查與本部礦章不符咨請外務部照會美公使將約撤廢美使以該商稱已呈明地方官並非私租碍難作廢近日又復磋議未悉能達其目的否（氣） 
[度支部議速行紙幣京師]  
　　去歲財政處奏設印刷局印造紙幣迄今並未開辦日前度支部溥尙書　发近來京外官員屢有條陳速行紙幣之奏因特决定速即設局刷印紙幣以免再延並飭各司員詳細核議妥籌辦法（其） 
[擬纂賦役全書北京]  
　　聞會議政治館大臣擬辦賦役全書請派各堂官察核各部院衙門錢糧款項原額及現在收支銷算實在數目其在外各直省錢粮將應徵起存數目責成該督撫在内責成各部院堂官詳細考核纂定書籍進呈御覽（星） 
[咨取各省農品北京]  
　　日前農工商部通咨各省將軍督撫請卽搜致各樣農品寄送到部以便陳列試驗因該部農事試驗場不日卽議開辦故咨取各省農品以爲該塲試驗之預備（法） 
[電告編譯萬國農業賽會情形北京]  
　　日前駐和蘭欽使陸大臣咨行農工商部略謂海牙城開辦萬國農業賽會現已飭派妥員前往觀會一俟會事完竣即當將該會詳細情形編譯送部以憑考核（自） 
[林軍機力主改換軍衣軍帽之議京師]  
　　林贊虞軍機以各學堂學生暨巡警人等均穿洋式軍帽操衣殊乖體制日前商之學部及民政部各堂官嗣後不准學生身穿操衣到處遊行所有巡警一律改用纓帽聞榮華卿徐菊人兩尙書均已認可不久當見實行（與） 
[陸軍部奏變通綠營軍政辦法北京]  
　　陸軍 
部以定例綠營武職五年一次軍政歴經遵辦在案今雖將綠營一律改爲巡警而原設官缺或因巡警官制未定有實行裁减者有暫仍其舊者裁改旣未能一律現届綠營軍政之期未裁者固應舉辦已裁者亦應變通辦理請飭各省督撫於本屇綠營軍政其官兵均未裁撤者照舊加註事實考語其兵丁已裁官弁尙存者應否核其平日居官何如加註考語庶於變通考核之中仍寓實事求是之意各省改練新軍不得不留意將材即將來奏定巡營官制後亦不能不就綠營武職酌量借補請責成各省督撫於所屬武職各員認眞考察遇有應舉應劾之員仍隨時分别舉劾用示勸懲不得以營制將更稍疏考核摺上奉硃批依議（照） 
[札知添設鎭江江陰巡防統領南京]  
　　江督 
端午帥札知兩江營務處暨鎭江江陰各防營略謂鎭江江陰兩處各屯巡防隊一標向歸兩江巡防營務處遙爲節制終有鞭長莫及之慮亟應仿照新軍制度添設統領一員仍隸屬於兩江營務處駐紥江陰常川往來鎭江江陰之問節制兩標酌設執事官一員二等書記官一員司書生二名馬弁二或護兵六名專辦公務所有薪餉均照巡防標營各員一律支領庶江陰鎭江皆可聯絡一氣操學既易劃一防務更形密嚴茲查有福建建　鎭總兵徐傳隆於江南情形頗爲熟悉堪以委充斯職每關支薪公二百四十兩再沿江四路各砲台原設總稽查一員久曠未委亦由該鎭兼充另支薪公一百六十兩業已刋發關防以資信用相應分札飭知云云（欲） 
[奏請分飭滬鎭蘇三關籌濟學費北京]  
　　江督蘇撫會奏以京口入旗駐防各學堂經費不敷又蘇省銅元餘利項下無著之學務經費擬請分飭滬鎭蘇三關及牙厘局合力籌濟作正開銷已奉硃批度支部知道（齊） 
[西人之言]  
　　西二月二十五號掦州訪函云西二月十入號（卽正月初六日）本定爲撤厰之期揚州府率同兩邑宰赴廠照料以謂親自到場必可帮同將難民遣散平意爲難民窘辱乘輿皆遭擊毁傅聞内有一員並會受傷因之暫停遣散直至二十三號饑民尙無回鄉者路票皆改領爲米票數日後始見運河内有船隻載運饑民各歸原籍南京鎭江兩處之饑民亦各乘小舟向運河上遊進發有時小舟十艘僅用小輪一艘拖帶目前諸事平靜數日内各廠即可撤盡矣譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各國欽差覲見銜保北京]  
　　本月十二日已刻 
皇上陞乾淸宮駐京各國欽使覲見恭賀新年先期由外務部訂期接待並於是日派外營官弁往迎各欽使等乘轎入東安門分别　位於上駟院前摠乘黃絆二人肩輿有步行者至景運門降輿惟正欽差應至乾淸門外降輿若謙抑者仍在景運門外降輿外務部官員在乾淸門階前祇候各國使臣或脫帽或握手爲禮由中階進乾淸門外務部堂官接待至南朝房少坐俟兩宮陞座御前王大臣排班侍立豹尾槍左右分列斯時外務部堂官導引各國欽使入乾淸宮覲見兩宮聖駕向上脫帽行三鞠躬禮致賀詞皇上慰答禮畢仍由外務部堂官導引出乾淸門景運門乘輿各返使館今將各國欽差銜名全數開列於後 
代理領銜美國使臣柔克義武隨員都司連那得二等叅贊裴利普漢務叅贊　衛理駐奉天總領事官司戴德衛隊統領都司柯里福 
俄國使臣　科第署理頭等參贊羅百福二等叅贊伯爵思達理頭等繙譯官　柯里索福二等繙譯官庫帶福隨員思克多幕隨員鍚維克福繙譯生拉　斯德繙譯生金賅亦繙譯生卜内特叅謀處副將額國羅叅謀處叅將萬　特爾游撃伊及那特 
奥國使臣顧親斯基叅贊司智繙譯沙諤文水師叅將視履　 
法國使臣巴斯德叅贊端貴繙譯官穆文琦統帶官畢諾統帶官麻雅爾　天津軍醫長藹密理 
日本國使臣桂權助一等書記官阿部守太郎二等書記官本多熊太郎三等　書記官六何隆則二等通譯官高尾亨外務書記生近籐錦太郎外務書記　生杉生辰之助務務通譯生西田　一陸軍大佐靑木宣純海軍少將中村　三等陸軍軍醫正下　謙太郎陸軍中佐稻田新六 
英國使臣朱邇典頭等叅贊兼漠務叅贊甘伯樂 
根乃德副漢務叅贊梅爾思駐津將何蘭德 
比國使臣柯霓雅頭等叅贊博資爾繙譯胡伊 
　武官　德斯 
德國使臣雷克司頭　叅贊耿尼慈漢文叅贊 
　工程司博爾士滿繙譯學生梯格斯衛隊都 
　尤部　特千總裴特勒 
大西洋國署使臣阿梅達 
墨西哥署使胡爾達叅贊巴拉斯繙譯官谷 
義國署使臣威達雷衛隊統領游擊慮　海軍 
　　以上共十一國計七十六員（星） 
[十稅奉飭加捐鎭江]  
　　蘇省土藥統捐局司道近奉上台札飭以蘇省各屬禁烟業已開辦所有進口洋藥自必日減無增嗣後每土一擔應令　納捐稅銀二百五十兩卽可補國課之虧蝕又以杜貧民之啜食著　札各分局卡曉諭各店商一體遵照等因日昨駐鎭土藥分局業已遵照辦理矣（對） 
[蘇藩牌示蘇州]  
　　調補吳縣知縣金元烺飭赴吳縣本任所遺常熟縣缺委現署川沙同知左念慈調署遞遺川沙同知缺委候補知府陳綸署理署吳江縣知縣陳守晸飭赴祟明縣本任所遺吳江縣缺卽飭請補是缺之劉的光赴任現署寶山縣王得庚飭赴円徒縣本任所遺寶山縣缺委現署元和縣知縣寶鎭山調署遞遺元和縣知縣缺委現代吳縣知縣張弨署理正任金山縣知縣蔣淸瑞飭令回任（具） 
[寗藩牌示南京]  
　　句容縣張恭　調省遺缺查有候補知縣劉本檍泰興縣張狀彩調省遺缺查有試用知縣劉恩　均堪以委署興化縣張紹棠調省遺缺查有委署桃源縣張應銘堪以調署　桃源縣張應銘調署興化縣事所遺員缺查有道委代理斯缺之候道知縣劉澤靑堪以改委署理（但） 
[舊令請補新缺揚州]  
　　前署甘泉縣事之謝太令寶迁因案開去興化縣本缺調省察看茲省憲以甘泉縣缺奏請補授奉部核准不日將捧檄履新聞現署斯缺之震在廷大令已將期滿有調署如　縣缺消息（司） 
[厦防同知到任厦門]  
　　新任厦防同知寗司馬業已來厦於二十日接篆視事（幸） 
[淞滬局督辦易委蘇州]  
　　候補道朱觀察宜振現奉江督蘇撫會札委派接辦淞滬釐捐總局差務不日即可到差（欲） 
[議派員赴蒙勸辦墾荒京師]  
　　理藩部堂官前據熱河都統廷咨請勸導巴林郡王開墾察罕莫里河以西東至代通套哈屯河荒地等情雖巴郡王已經認可惟查此項地畆與阿魯科爾沁具勒之地毗連若由巴郡王與之商議勘界不惟延　時期且恐互起衝突因擬由本部派員前往勸導並與巴王和平分界免起爭端（其） 
[藩署辦遺失公牘蘇州]  
　　陽湖縣陸淸臣大令叅　遺缺輪應現署無錫縣伊立勳大令請補去臘已由蘇藩陳方伯牌示乃迄今未奉蘇撫出奏前日伊大令上省面禀蘇撫請爲出奏蘇撫謂此事尙未據藩司詳到大令又至藩署訽問陳方伯飭房細查始悉係由書辦將公贖遺失爰立將該承馬姓等三人一併札發長洲縣訊明究辦（具） 
[湖南同鄉組織戒烟公所蘇州]  
　　督練公所叅謀處總辦羅觀察等以湖南旅蘇候補人員以及遊幕從戎者較他省爲多議定在湖南會館另設戒烟公所實行勸戒業已奉山蘇撫札委劉國郇觀察爲該公所總辦於本月十六日開辦（具） 
[裁卡添船緝私掦州]  
　　淮運司趙都轉查知所設各鹽卡半屬有名無實因大加裁汰將經費添造舢板等船委弁統帶巡兵於私　出没各處往來巡緝已詳報督憲批准照辦矣（官） 
[議飭女學堂設立研究會京師]  
　　日前學部榮尙書與各堂議及家庭敎育一事關繫至重邇來京中女學逐漸發達應飭各女學堂設立女學研究會每屇星期各女學敎員學生咸到會演說以期廣開風氣並聞此議實因譯學館學生屈彊私投密信於四川女學堂學生杜成淑之事而發起也（其） 
[周督准辦舉貢考職闈姓廣東]  
　　商人許文煥等承辦舉貢考職闈姓奉周督批云查舉貢職擬卜榜花一事先有商人認捐 
 
 

Page 10

 
 
請辦因其捐數太少正擬諭加今該商旣願繳捐七兌洋銀二十萬元另報効十萬元准即歸該商承辦至優貢朝考另是一事時候不同與舉貢考職不相干涉礙難并計如該商亦欲併卜榜花應再加捐十萬元倘不照加另由他商承辦至繳銀日期應將報効銀元自批准之日起限一個月内悉數呈繳其捐欵卽於揭曉後一月内繳淸統歸農工商局兌收卽　此欵爲　興農工商務之用以地方之財辦地方之事期於實業發達利用厚生仰廣東農工商局曾同善後局傅諭該商等遵照仍飭禀局具詳立案再行給發示諭開辦其餘應辦事宜並飭查照闈捐向章辦理禀發仍繳（測） 
[勸買九廣鐵路股票廣東]  
　　日前周督以勸買九廣鐵路股票事札行農工商局云爲飭遵事光緖三十二年正月初十日准郵傅部電開頃接英國銀公司代表人濮蘭德函稱九廣鐵路合同若已奉旨准其股份招於中國者尊意以爲大約可得幾成請示知粤督與紳士等如欲入股濮可與倫敦商議按數提出等語查九廣路工計需一百五十萬磅在兩廣招集大約可　幾成應請尊處查示以憑轉達爲盻等因准此查九廣鐵路前據粤紳易學淸等十四人禀請由粤籌欵自辦　須向英借債關懹大局所見極是惟因昔年借欵築路訂約在先碍難改議今外務部迭與磋商去損取益議定合同業經具奏奉旨照准現在英國銀公司於未賣票之先詢問我買票若干闔省紳商亟應趁此機會多買九廣路票期挽權利且每年所得利息中英一體尤爲合算多購一分之股卽多得一分之益務於兩月内赶緊招商認定股票若干以便答復除俟部文合同抄發到日另檄行知外合就札飭札到該局卽便知照迅速勸辦　違此札（疆） 
[禀覆建築河橋辦法廣州]  
　　候選道劉祥慶等請建設省河鐵橋已見本報　聞陳守奉周督批行查勘後覆稱新正初六日督同南海番禺二縣傅集該公司職商劉祥慶等前往查勘該公司　擬先造第一道鐵橋由省城油欄門外跨海以達河南卽用海珠上游之大浪石二浪石作爲基址建立橋柱實屬天然形勢最爲利便卑府詳加覆核自北岸瀕河起　大石浪計長四百七十尺自大石浪至二石浪計長三百四十尺自二浪石至南岸瀕沙止計長三百九十二尺橋身共長一千二百零二尺橋面計闊四上尺大浪石二浪石中問爲省河爱水最深之處輪帆各船均由此過橋高以七十五尺爲度聞海輪桅檣極高　過六十七八尺儘可無碍航路伏思河南烟戶稠密富商大買亦多在該處設立行棧屯積貨物與省城隔一衣帶水每日渡河之人不可勝數往返均用扁舟一遇西流暴漲颶風大作往往有覆　之虞建造鐵橋洵不容緩所擬章程尙屬妥協兩邊橋墩將來均須購　地段河北則須購用堤岸之地河南則須購　民地據公司商人面禀請停止該處稅契以杜外人私買所招股份亦必查明的係華民方准附入不得私攙洋股當飭該公司預將應用地段妥速量定開明界址兩邊各須用地若干據實禀候飭縣覆　照辦俟第一橋造成察看明收橋費如的餘溢積存再行接造第二第三等橋倘復有禀調承辦者已奉批明准其附股或另於下游添建一橋更可無虞爭執從此熙攘來往風浪不　非特利益行人且可振興商業云云（多） 
[决議將廠甸改爲巿塲北京]  
　　日前外城　廳會議將廠甸之琉璃　開闢巿塲以興商　俟廟期後卽行修理招商承辦（辰） 
[改洋關樓房廈門]  
　　厦門稅務司包羅君現將洋關樓房拆卸改造已飭辦公人等於　上日遷至美時洋行至所有洋藥房理船廳仍在原處凡客商貨物及各小輪進出仍在新關起驗（幸） 
[籌欵擴充習藝鎭江]  
　　鎭道榮星莊觀察現擬籌欵擴充鎭郡習藝所收養無業游民敎以工藝俾不致迫於饑寒流爲盜匪刻已督飭府縣各紳董認眞辦理矣（五） 
[咨請保謢敎士放賑鎭江P ] 
　　鎭道榮觀察因現在滬上瓦敎郡習藝所收養無業游民敎以工藝俾不致迫於饑寒流爲盜匪刻已督飭府縣各紳董認眞辦理矣（五） 
[咨請保謢敎士放賑鎭江]  
　　鎭道榮觀察因現在滬上瓦敎士及英國聖經會會長丈格理君等各倡捐巨欵購辦　粉小麥等物分赴淮徐海各屬災區核實散放深恐鄉民少見多怪昨特咨請淮揚道楊俊卿觀察轉飭所屬地方官妥爲保護並示諭各鄉不准滋生事端（文） 
[鎭郡飢民無多鎭江]  
　　徐海留鎭飢民自初十日起至十九日計共遣去一萬四千餘人現祇存一萬餘口鎭道榮觀察以大東各公司小輪船不敷載送電禀江督請派平安順平兩官輸船到鎭以便裝送（十） 
[刦官駭聞續誌廈門]  
　　去臘同安縣鈕承藩大令帶同親勇下鄉辦案被士匪攔路刦掠殺斃輿夫二名已略誌前報茲悉該處地名西塘鄉離城二十五里向有張姓巨族著名兇悍是日大令率領親勇差役二十餘名至該處查拿各土匪遂紏衆拒捕當塲殺斃舆夫二名並有差役親勇六名均被殺害大令腿際亦受彈傷遂狼　逃回次日飛禀厦道暨洪永安軍門時因軍門公出未及派兵往剿現已回厦卽於初九日相派福健軍親兵石營管帶張武友帶領練勇二百餘名前往該嚴行查辦（幸） 
[徐太監家命案北京]  
　　外城某巡警在　　沿西口見有一人行走張皇上前詢問言語支離解區訊稱名張成在太僕寺街徐太監家赶車今往前門買布因此早行等語隨在其人身旁搜出洋銀二十元銅元七千大錢二千腰圍棉被一床隨帶同其人往徐太監家質問據太監徐壽先稱張成在伊家赶車喑用毒藥將伊子徐信淸謀害身死畏罪潛逃正欲禀報訪拿等語隨將兩造帶區解廰提訊各執一詞現已解總廳訊辦矣（辰） 
[搶松肇禍常州]  
　　陽湖縣屬焦溪鎭地方居民向以種松爲業前日忽來官村等處客民及地方匪徒等　赴該處宰伐松樹該處鄉民鳴鑼聚衆持械互爭後由陽湖縣何令特調留防營前往彈壓而外來鄉民尙恃衆不散迨江陰縣亦派兵馳往客民始各獸散聞當塲獲住客民及匪徒二十餘人（言） 
今日尙有繙譯及本埠新聞列入第三張 
 
 
] 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[郵船行期遲延之原因]  
　　二十日東京電云大北郵船公司明尼索泰號載有女搭客一名患　瀉已送往醫院治又電云明尼索泰號行期已爲遲延 
[日本大員會議財政外交問題]  
　　一十日東京電云昨日元老院五大臣與各部院大　會　財政外交各問題探悉會議之件其最要者爲新籌之五廣債欵應照定數收足不得以九十九爲一百又提及日俄約事謂目前两國恊商頗有進步两國交誼近亦漸見親陸故两國必能言歸於好云 
[法國派武員游學日本]  
　　二十日東京電云法國將派陸軍將校至日本遊學 
[郵船在日本洋面失事]  
　　二十日東京電云法國將派陸軍將校至日美國西亞德爾海口開往上海昨夜行至東京海　東面出入海道之海角觸礁下沈搭客皆無恙船身亦可望浮起又電云據海關人員所得信息謂達柯太號於昨日下午六點鐘在東海道安房省两地角問正對太平洋海浪湍急之處觸礁受損甚巨船已滲漏今早日本郵船會社已派輸船一艘前往失事處有久在海關供職之關員一人追述一千八百尤十七年郵船具爾基克號中國戰事未起之　日本郵船會社東京九因失察東海道相模省伊豆地股及安房省地角之燈塔皆觸礁失事達柯太號殆又蹈此覆轍目又電云達柯太號載有頭等搶搭客六十九八下等　搭客二十五人所裝貨物　棉花爲大　皆未受捐惟美國　粉畧有毁壤耳郵船會社派往之輸船查得達柯太號泊於陰　之　離海岸約一英里旣不能駛近該船亦不能設法與該船通信船上搭客皆在岸上廟宇人家暫住今晚可乘郵船會社派往之輸船抵横濱達柯太號船首已下旣十九日東京電云大北郵船公司達柯太號在東京海　對而安房省海岸觸礁細情未詳又電云達柯太號搭客均已登岸該船所處地位極爲危險恐不易望其浮起 
[俄國暗殺案疊見]  
　　二十日倫敦電云俄國政務處大臣兼充俄皇典　官勃德褒男爵在芬蘭海　黎維爾地乘車在途突遭六人攻擊男爵及其僕人皆遇害御者爲憲兵所傷高加索　叚鐵路總理在梯拂立司地方街中爲人槍斃 
[日本添軍造艦]  
　　十九日東京電云日本海軍部已决定在本國船廠添造　　艦二艘裝甲巡洋艦二艘 
[南斐洲特國内閣人員尙有更動]  
　　二十日倫敦電云蘇祿門不願入特蘭斯　國之内閣其弟國民黨領袖已允入蒲　大將組織之内閣充當總理公家工程大臣史默士改充殖民部大臣礦務大臣德維欒司充高等律法官 
[英國海峽有霧]  
　　二十日倫敦電云英國　浮海峽有霧致船隻相繼失事統計輪船　撞者有七艘帆船　撞者有五艘輪船　没者有二艘 
[法國巡洋艦失事餘聞]  
　　二十日倫敦電云法國巡洋　巴德號於西二月二十號在巴伯雷海岸失事全船業已損壞惟船上軍裝尙可起出船上水兵當分别派入他　 
[俄國國民院會員之黨派]  
　　二十日倫敦電云俄國民院會員四百九十三人内有三百十一人爲反對政府黨譯字林報 
[上海官事]  
　　江蘇督粮道陸鍾琦將於日内由蘇乘火車來申嘉定縣典史楊永康到道禀知交卸考查銅幣大臣陳玉蒼侍郎昨傅上海縣王大令至行轅詢問要公（車） 
[蘇撫札曾道文（爲採購暹米事）]  
　　照得蘇省米缺價貴民心浮動目下已著現象轉瞬靑黃不接情形岌岌可危亟應未雨綢繆以期有備無患查内地各處聚米均不甚充惟有寛籌款項發交滬上米商前赴暹羅等處分投購米運回平價統計蘇松常鎭太四府一州地廣民徟需米甚鉅約畧預算須先購十萬石以後隨購隨　轆轤轉運已飭蘇藩司凑墊銀十萬兩江海關道挪借銀三十萬兩作爲購米成本惟如何密探外洋米價如何交商前往採購非熟悉洋情之員不能勝任查有曾道　　心任事規畫精詳堪以派季會同上海道妥爲籌辦務卽不揮　　主持其事以期源源接濟無誤民倉　行上海道遵照外合亟札飭札　該道卽便遵照仍將遵辦緣由隨時具報切切（川） 
[法繙譯調任]  
　　法領事署繙譯官愛蘭君業奉升調漢口領事署止繙譯聞日　卽須履新（　） 
[松提來申消息]  
　　江南提督捌軍門光才日内將因公來申赴寗垣謁見江督端午帥提右營以下各將弁聞此消息已於昨日往碼頭迎迓矣（永） 
[縣示嚴禁賭搏]  
　　滬道瑞觀察前據巡警總局禀稱滬上正月賭風甚熾請飭上海縣嚴　禁止因卽札行到縣昨日王大令出有示諭云查聚賭大干例禁乃有等無　之徒往往藉新年消遺爲名擺設賭檯誘人與賭殊害地方目匪徒尤易混迹滋事合行示禁爲此示　諸色人等知悉無論居家鋪門均不准擺設賭檯並沿路設攤誘賭倘或不遵一經拿獲定行嚴　地甲差役庇隱不報併究不貸 
[禀禁止聚賭]  
　　本邑西鄉徐家匯相近二十八保十九圖莊家宅地方地保莊某之父名勤香者近竟大開賭場抽頭漁利現已由處居民告知敎堂公禀到縣請爲提究禁阻矣（哲） 
[公廨又申烟禁]  
　　公共公廨　員關絅之太守前曾飭本廨畫役人等勒限一月戒烟違于嚴究詎書役奉諭後仍陽奉陰違差房及男女押所竟敢私設烟榻事爲關太守所聞特嚴諭先將烟榻除去並諭書差遵限一月戒盡不得有違（莊） 
[飭查强逼幼女買娼]  
　　英租界同安里　婦老大近將年祇十三之幼女林媛媛逼令買娼且時加凌虐爲濟良所查知報知老閘捕房捕頭飭包探陳洪德往查有無其事再行核辦（莊） 
[官代债債主扣留幼女]  
　　李德裕因欠劉實甫洋八十餘元無力歸還曾將幼女三寳抵押於劉處後其女忽然走失德裕曾投縣控被李敬之拐匿敬之奉进到案訊著先代德裕還洋十五元候尋到三寳再核今已將三寳在漢口尋回復訊判三寳仍交劉實甫領回李德裕交差候欠洋還淸方准領女（車） 
[著名西報訪員來滬]  
　　字林報云倫敦泰晤士報駐北京記事瑪禮孫博士近由漢口起程取道長沙桂林東京赴廣州游歴事畢乘英公司輪船那爾號於昨晚抵滬卽行回京 
[英界火警]  
　　昨晚十點逾十分鐘英租界山東路即麥家　綺園烟間後面某洋貨店樓上失愼由救火會西人驅車救熄（莊） 
[三萬昌因賭發封]  
　　美租界吳淞路三萬昌茶烟肆聚賭由捕房派捕看守各情迭詳本報昨日山由公廨發出封條飭差協探將該肆發封爲違章聚賭者戒（西） 
[購緝逸盜]  
　　奉賢縣待質所押犯董義和夏綠池村阿小三名於去臘卄二夜三更時乘看役熟睡挖穿墻洞除鐐脫逃旋由警察勇丁拘獲杜阿小一名尙有董義和夏綠池二犯迄未弋獲茲待 
 
 

Page 18

 
 
懸賞緝拿如能將盜犯董義和夏綠池二名拿獲者每名賞洋三十元知鳳報信因而拿獲者每名賞洋十元昨將此項賞格移請上海縣飭　協拿縣宰王大令除飭差查拿外已飭地甲將賞格分貼通衢矣（哲） 
[拘獲聚賭]  
　　東區分辦處巡長偵悉小南門外小閘橋張寳生家有人聚賭因於前晚率同巡士破扉入内拘獲賭徒十六名解至總工程局陳叅軍訊知有南區巡士賈玉昆在内同賭判責五十下記大過一次蔡洪生等八名各罰洋五元王金福等八名各罰洋三元均開釋賭具銷毁錢洋充公（永） 
[復訊縱火圖賠案]  
　　美租界西華得路洋貨號主胡雲培卽胡蓮卿於去臘十二月二十四夜縱火圖賠後經禮租老公茂等各保險行投公共公廨禀控曾於新正將胡提案判押捕房訂于前日午後會訊屇時捕房將胡蓮卿解案候示先據高易幇辦　司律師投案稱捕房代表爲此案之原告次則愛禮思律師稱爲各保險行代表再次担文幫辦雪門律師稱爲汪榮生張鍚範二人所延之代表再次爲博文律師爲被告胡雲培即胡蓮卿到案代辯　司律師又兩二爲冒收公平洋行賠欵二千五百兩三爲瑞記之保險銀一萬八千五百兩以上均經各行查實証據其西華得路被焚之屋茲亦打有圖樣呈察雪律師辯稱捕房控串謀之人並不指出名姓汪榮生等二人請爲交保候訊五十四號西探馬克濤供稱卄四夜失愼後卄五夜傅胡詢問詎胡　夜來家賄贈金銀飾物並許銀五百兩因此拘解請訊並查明歴次縱火是實保宏保險西人投控胡於火焚後開賬來領保險銀兩迨往查看並無貨物請爲究辦訊至此時已薄暮關太守商之巴君判汪張二人准各交銀二千五百兩人銀並保胡還押捕房候再復訊（莊） 
[上海縣案]  
　　祝嗣豐前赴臬轅控通濟公棧主囑夥陳竹三縱火圖賠並牽涉經手代保之羅榮生該棧司帳殷瑞文等一案由公共公廨將案中人証函解到縣業經分别訊押前晚王大令提羅復訊羅供在虹口鴻文書局爲夥通濟公股東靑浦人王允吉與小的素識因托小的代向三并洋行保火險銀二千两常時同洋東到棧看過生財等物磪値此數今被祝嗣豐上控小的知情串謀實係寃誣曹之由供執業於城内　永順廣貨店今願保羅出外料理如奉傅訊准卽交案大令准之○陳仲山因北新涇巡防局勇丁被人毆傷斃命牽涉到案屢訊不認判暫收押前晚大令又提訊問陳堅執前供大令判仍還押再訊（車） 
[總工程局紀事]  
　　住居西門外之馬伯華去處因欠葉味生房租被控總工程局奉判交保按月拔還茲因抗延昨解復訊奉判押令限日遷移○東洋車夫徐德興招留尋親不遇之江北歸人張郁氏强逼成婚由鄰居劉寳山張路通代爲購物爲巡士所知拘解到局孫明府判徐戒責一百下張氏交伊　失丁姓具領劉張無干斥退○同泰羊毛店主朱子祥疑石銀桃竊取小洋七十八角控　南區解局陳叅軍判押候交保查核○鹽碼頭划船戶呂戴虚因時常失物查獲周才寳一名由埠頭送案牽判戒責二百下押辦○陳松年失竊鍚燭台一副因女傭梅馮氏葛李氏失於覺察扭控至局奉判賠洋一元（永） 
[公共公廨早堂案]  
　　王金標前與顧長根將王小　之男孩拐賣無蹤經解報捕先將王金標獲案奉中西官判押西牢兩年茲包探顧子藩又將顧拿獲於昨山前騙胡福泉之羔羊皮統控奉中西官判押追當本洋六十四元昨已逾期迄未繳洋由捕將陳解訊供稱現已措洋四十五元所少之數求寛免明府判再押捕房一禮　開釋○張三寳竊取馬長太家衣服報捕解究明府判押西牢半年○粤人謝藻亭在香港　　婦孫季氏來滬工作前晚不知因何　將氏　出昨由捕解案明府判誤押捕房追繳所欠三月工資洋十八元給領外再給船票令氏回籍以免流落○馬華曾竊取洋人金練两條報探李星福拿獲據供贓存法界萬安小客棧主沈子香處昨解沈到案供稱實被誣指並未收贓明府以供詞各執判押候移請法公堂派探查明沈棧是否規正再行核辦○著名沈氓顧福生犯案逃往蘇州經包探楊掌生將顧母胡氏拿獲一面由公廨出票派差赴蘇將顧拘解來申奉中西官判押候再訊昨楊包探將顧母胡氏解請訊　襄　王明府以案未訊結判伯還押候禮拜五訊核○劉阿龍以出售僞晉隆香烟爲晉隆洋人報由捕房請公廨出票將劉解究明府判押候禮拜三再訊（莊） 
[公共公廨晚堂案]  
　　王富泉控計顧氏籌拐賣伊妻張氏曾奉訊供押追向晚由差將兪計氏張阿大解訊兪張同供張氏現在嘉定疑地方訊之計顧氏供奉押已久茲始由捕將兪張獲案請追太守判計顧氏交保兪張押候補提人証再訊 
[法租界公堂案]  
　　舊貨店主唐褡　收安慶船主所失花瓶二只被控到案奉判罰洋两元○徐子卿王賢生串竊電燈公司煤斤送案請辦判各押七天○竊賤吳正福陸阿磊持有兇刀經探拘獲吊出洋　衣服解請訊究判陸押二月吳押一月○徐有德吳雙喜竊立茂輪船綢布衣服拘獲送辦判徐押一月吳押卄天○饒云亭控潘喜云行竊車輛奉判交保查明再核○袁潤生擔保張靜卿白煤定銀一千两因張逃逸控奉公堂判令賠償袁除繳銀五百兩外餘置不埋昨原告又投案求追奉判候着保交案訊追○閩人陳天水前被戎懷書等控欠奉判交保料理茲因陳抗不理處昨日原告又投案求追奉諭傅保人到案嚴飭將陳交案下期訊究○陸安松弟兄二人前因租地紏葛與唐桂山　訟奉判陸償還洋二百元在案昨兩陸投案禀稱洋已遵諭交呈捕房所有方單地契求請給領奉判下期傅唐到案着交單契（契） 
[美租界捕房事]  
　　北四川路潘寳初昨投捕房報稱前晚突被後鄰七十八號門牌某西人無端將門總　毁請究捕頭飭包探宋掌桂查明核辦○張光林報稱在吳淞路被流氓王阿三陳阿四軋入烟間訛詐洋元奉飭包探將王　拘入押究○昨由五十五號西探恊同華探奉有廨票往滬南拘獲收贓之曹銀至趙春林二名帶回押究○顧某走失八歲男孩一口昨在葉阿中家尋獲將葉扭交七百十九號捕帶入捕房據葉聲稱前見此孩沿途啼哭帶回家中暫留並非拐匿奉飭孩由顧領回本報附印之棲霞女俠傅小說自第一章至第二章均未見有棲霞之名至昨報而始揭出然棲霞之行由固已躍躍於前數日報帋矣不善讀小說者或以爲狡獪伎倆而善讀小說者又以爲譯本慣技本館乃以全書赶付鉛印裝訂成書卽日出售俾閱者於片刻之間即知棲霞之究竟豈不大快故北後不再附印棲霞女俠傅當另以他小說易之 
 
 

Page 19

 
 
   
 
 

Page 20

 
 
   
 
