# 1918 - 4 - 4916127

 

Page 1

 
 
   
 
 

Page 2

 
 
時評 
[推想（二）（冷）]  
　　今又傳言將决裂矣决裂云者不能調和而交戰之謂也然試思今後果决裂其有能以一方面之勢力消滅他方面之勢力而有成功之望者乎則所謂决裂之限度其大小可知也 
　　今之相爭者庸人也其所爭之故庸人之觀念也其名雖有萬千而其實不過權與利權利之爭烏能有大計劃大勇敢大信用而其成就必可想見也故今之各據勢力而不能相下者必將更歷若干時代若干時代之後苟能收拾殘局必另有人而此輩則將於此擾擾攘攘終也故今日所傳一時調和一時决裂之信均無足輕重者也 
[命令]  
　　一月三日大總統令倪文翰授爲陸軍少將劉鍾清授爲陸軍步兵上校並加陸軍少將銜此令 
　　又令內務總長錢能訓呈准浙江省長齊耀珊咨請任命王嘉曾爲餘姚縣知事牛蔭　爲嵊縣知事陳毓康爲泰順縣知事張鵬爲靑田縣知事均照准此令 
　　又令署司法總長江庸呈請任命張允同劉含章劉以茀署京師高等審判廳推事李時品爲京師地方檢察廳檢察官均照准此令 
　　又令署司法總長江庸呈署直隸天津地方審判廳推事屠銓直隸天津地方檢察廳檢察官龔世昌署江蘇上海地方審判廳推事曹育材署陜西長安地方審判廳推事戴錫衡綏遠都統署審判處審理官范潤書均懇請辭職應照准此令 
　　又令署司法總長江庸呈請任命史悠產署四川高等審判廳書記官長應照准此令 
　　又令陸軍總長段芝貴呈請授馮家俊爲陸軍砲兵中校並加陸軍砲兵上校銜應照冷准此令 
　　又令陸軍總長段芝貴呈請將熊偉錢光華均加陸軍步兵少校銜應照准此令 
　　又令陸軍總長段芝貴呈請任命韓保泰爲陸軍第四師步兵第八旅第十五團團附江中泰爲步兵第七旅少校副官均照准此令 
　　又令王恩貴劉嗣榮李鳳樓李宜倜梁鴻志方先亮徐鎭淮院肇昌均給予二等文虎章趙學方梁敦卓王鈺錦馮嗣鴻賀得霖李天復周錚宋彬齊振林均給予三等文虎章恩秀周振清路孝忱邱震葛祖炳李恩重韓誠王蘭芬張璧孫以驤王耀梓姚受唐錢選靑欒汝霖吳經明汪韜齊星棟吳廣啓周培炳黃業復叚昭德均給予四等文虎章此令 
[專電]  
　　北京電吳光新冬日兩電告急有腹背受敵語參陸處三時會議决令曹司令就前敵抽三營無分晝夜迅援宜昌（三日下午五鐘） 
　　北京電外傳陸榮廷六日復電桂軍允撤回但必岳陽北軍同退出湘境方可照辦（三日下午五鐘） 
　　北京電和議又形破裂昨發兩密令一致奉督張作霖仍照前議準備出師一促魯督張懐芝派出軍隊即日開贛進駐南昌以重防務（三日下午五鐘） 
　　北京電政府命章行嚴往迎岑西林再派張耀曾張子貞三日由津南下與岑商决大計 
（三日下午五鐘） 
　　北京電豫南防務吃緊巳令吳鎭使充臨時警備司令 
　　（四日下午一鐘） 
　　北京電湘人多主軍民分治王總理亦贊成此議現擬譚專任督軍仍以劉人熙爲省長 
　　（四日下午一鐘） 
　　北京電府院通電各省及西南要人速派代表來京舉行和平會議（四日下午一鐘） 
　　北京電張懐芝電請派軍艦兩艘護送魯軍入贛（四日下午一鐘） 
　　北京電閩督電告方臧兩軍巳在詔安血戰一日速示機宜以資接應（四日下午一鐘） 
　　北京電政府刻接十五省區長官聯名長電由曹錕領銜對國會一致主用新法改選和議又生障碍（三日下午五鐘） 
　　北京電粵龍濟光電告六日赴港籌商海軍進行（三日下午五鐘） 
　　北京電李根源將被聘爲公府軍事顧問昨上解决時局意見書一件批交參陸處彙核 
（三日下午五鐘） 
　　北京電第五旅新兵一連招到發南苑訓練（三日下午五鐘） 
　　北京電農部派定專員會同外內財所派人員在部合設巴黎糧食會議籌備處現將組織成立（三日下午五鐘） 
　　北京電黑督鮑貴卿電告克復多倫請賞十萬金（三日下午五鐘） 
　　北京電馮訂明後日開公府宴會分宴各機關及外交團 
（四日下午一鐘） 
　　北京電六年度鹽稅收入達八千萬比較五年盈及一成 
（三日下午五鐘） 
　　北京電清室代表載濤等四人宴參議員於惠豐堂要求參院選法加入滿洲王公二名那副議長代答願由審查會合併付議（四日下午二鐘） 
　　北京電外交後援會昨開特會討論山東日民政署事結果除通電各省合力抗爭外公呈政府嚴重交涉務達取消目的 
（四日下午二鐘） 
外電 
　　北京電伍連德醫士率醫員若干携帶藥品今日啟程赴綏遠調查疫情設法防範（三日） 
　　北京電美國商務隨員安樂爾氏今日赴滬參與修正海關稅則之會議（三日） 
　　北京電官場否認印度中國輪船公司（即怡和洋行所經理者）與大英輪船公司歸併之傳言（三日） 
　　哈爾濱電哈埠與俄羅斯之電信今仍不通本地報紙登載傳聞之消息謂加里定將軍已奪獲薩拉土夫又高加索戰地之兵十萬人準備響應並謂過激黨領袖里林氏與特羅資基氏巳在俄京被一醉漢所殺聞伊古資克情勢不定過激黨常得克拉斯諾耶斯克地方之接濟至於哈爾賓與沿鐵路一帶則皆安靖（三日） 
　　以上路透電 
　　北京電唐繼堯於二日由李純轉寄電報於馮國璋聲言不恢復舊國會不能承認總統馮於三日發覆電由李純轉致唐繼堯云約法雖無解散國會之明文但亦並無繼任總統必須恢復巳經解散之國會之規定况舊國會之分子係自棄其列席權故不能恢復之（四日） 
　　北京電李烈鈞部下滇軍勢將侵入閩省昨日馮總統巳發電詰問陸榮廷（四日） 
　　漢口電天門縣方面有民黨約一千人突然出現於漢水上游之桃鎭襲擊該處水上警察奪去砲船二十隻小銃百桿舊式砲二十尊佔領該鎭王督軍已派由北方抵漢之第三師第十團往討之（四日） 
　　北京電馮總統因李純與南方接近以致與中央缺少意志之疏通擬於今明日派專使至李純處說明意見（四日） 
　　北京電綜合各方面之狀况目下北方依然派兵南下陸續不絕南方亦因中央之停戰今始終未曾貫澈一致而益堅武備不　廣東派主張恢復舊國會即陸榮廷唐繼堯等亦主張之而立於調停地位之李純於此點亦表贊同因是馮總統最近以懐疑態度對李純故調和之前途甚黑暗南北兩方或再决裂正未可知（四日） 
　　北京電有三四日內將再發第二次停戰令之說（四日） 
　　北京電中國要求日本預付幣制借欵日金二千萬元日本方面業已允許大體業已决定不日或將交付（四日） 
　　南京電張懐芝之副官長楊叔堂昨日到浦口預備設兵站部事宜（四日） 
　　南京電向駐朝天宮之第十六師第三十一旅定明日移駐巴圖山（上二字譯音）（四日） 
　　南京電李督軍因西南絕對要求恢復舊國會政府又斷不承認之已介於其間兩面受逼已决計將辭去關於調和之一切責任據一般之觀測恐將不免於决裂云（四日） 
　　東京電倫敦來電云俄國過激派因德國對於波蘭里斯亞尼亞里加等態度太強硬巳破裂媾和談判離勃列司得流斯克（俄德會議之地點）（四日） 
　　東京電日本十二月中發行之小額紙幣計有一千二百三十九萬四千元（四日） 
　　南京電本日關東都督府發布告示自元旦日起至十日止在關東州南滿洲及其附近舉行七年度徵兵檢查（四日） 
　　以上東方通信社電 
戰電 
　　俄京電過激黨通行社消息述及白里斯特里土夫斯克大會之媾和條件請十二月三十日所傳之第一第二兩條乃由德國提出未經俄國代表承認俄國代表曾發表文告宣布意見其措詞實已承認十二月三十日電傳條件之一部分俄國代表之文告曰俄代表乃主張應切實保證公民大會必須自由外兵應完全退出惟俄代表允派特別委員會協商公民大會事宜及定退兵之時期云（二日） 
　　俄京電過激黨通信社宣稱烏蘭國會願依過激黨要求不施行或協助反抗過激黨之軍 
事計劃惟過激黨須以欵助烏克蘭及正式承認烏克蘭民國據基夫來此之過激黨代表聲稱烏克蘭如不禁止運麥至大俄羅斯則可望照此辯法和平解决（二日） 
　　俄京電過激黨外交總長羅特資基氏發表公報謂比薩拉比亞曾槍斃革命黨數人羅馬尼亞曾以平安證劵給予至若西之革命委員乃一至該處即被拘審幾遭鎗斃羅馬尼亞任意虐待俄羅兩國之革命黨與社會黨俄政府不能默忍苟長此不已則無論違法者處何地位必以極嚴厲之方法對待之云云（二日） 
　　倫敦電海軍部宣稱上星期內英國各港商船之駛入者共二千一百十一艘出口者共二千零七十四艘被沉一千六百噸以上之船十八艘一千六百噸以下之船三艘被攻而得脫險之船共八艘（二日） 
　　巴黎電上星期內法國各港商船之駛入者共七百三十六艘駛出者共七百五十六艘被沉一千六百噸以上之船九艘（三日） 
　　羅馬電上星期內商船來往意國者被沉一千五百噸以上之船一艘又百噸以上之帆船一艘（二日） 
　　華盛頓電駐美英國大使斯泊林　愛士爵士之辭職巳確英國對美政策不因以稍變官中宣稱美國參與巴黎大會之代表報告政府謂美國今急宜源源派兵至歐洲戰線商船建築工程宜加速進行各交戰團宜更親切相助云 
（二日） 
　　倫敦電公報云飛行部明日成立置部長一　飛行參謀總長各一員飛機工程督辦一員及其他屬員（二日） 
要聞一 
[新借欵將成之西訊]  
　　大陸報三十一日北京通訊云今又有一日人借欵行將告成據某某華字報云此借欵業已簽定實則不確債額爲日洋一千萬元以振起中國銀行之鈔票價値爲用途當交通銀行向日本資本家借定日洋二千萬元後財政總長即向銀行團磋議借欵以振興中國銀行之營業銀行初允磋商嗣因國內政局不寗此議遂寢今時局稍有安靖之象銀行團乃轉交日人銀行辦理故此次借欵雖屬銀行團之名義而出資者則日人也擔保品未經决定大納將　定徵收稅項之小機關若干處以作抵押至於地稅一層則須留作將來大借欵之擔保品故今日必不致以此爲抵以意度之　次擔保品或爲烟酒專賣局耳詳細條件迄未議　　以外間尙無所聞據一般人推測利率至少當爲常年七釐縱令發行債劵毫無折扣然在中國一方面察之究不得謂爲利於中國蓋以目前金賤銀貴之時代中國雖借一千萬圖然以目下滙率計之中國實得六百五十萬圓而已中行票低落如果須借外欵以抬高之尙望中國善用此欵勿使有一文移作他用斯可矣今日街中兌錢每一現洋可換銅元一百三十枚若兌一元之鈔票則儻得銅元七十五枚北京官場薪俸二成爲現資八成爲中交鈔票故薪俸一百元者實得僅六十元左右　現在磋議之一千萬圓日人借欵將於一星期內簽約云 
[東報論南滿幣位與海電]  
　　日本廣告報載二十九日東京消息云中村子爵於十二月二十日行抵大連發出下述之談片日政府擬在南滿施行金本位之意已可於此見之其　曰余在東京時向余言及南滿幣位以便兌滙之問題者頗多其人政府意見似以爲採用金本位之辦法在今日已不得謂爲時機未熟一般輿情贊成反對不一其致但今可　言者銀本位之繼續時期决不 
 
 
 

Page 3

 
 
　　能持久耳安山鋼廠之建築工程行將按照原定計畫努力進行至於下届會計年度預算表中能否列入建築鍊鋼廠之預算經費會經議及而建築材料能否採備之問題亦經討論第一經　愼硏究之後卽决定進行建築工程南滿實業與敎育兩項亦須振刷云云又據滿洲日報云日本擬在日本與滿洲間續設海電線以期消息無阻郵務總長加藤氏曾向該報發表意見曰日本爲增進日本與滿洲間現有之電信交通起見擬於一九一九年會計年度內在釜山與下關設一海電線而在一九一八年內則擬增設釜山與韓城間及東京與下關間之電線郵務總長巳規定辦法欲增加大連無線電台之電力較前約大數倍庶大連可用無線電與東京直接交通新電台之地點約在星浦與沙河口之間就財政上察之此事之實行當遲至一九一九年他日遞信省所規定於長崎與釜山間安置海電之計畫旣巳實現而東京至韓城經過下關之直接電線及日本與滿洲間之無線電信俱巳告成則目下所常有之電線中阻與夫消息遲滯諸端皆將成過去之事實矣今日本發來遞往遼陽以南之電信皆由大連佐世保之海電傳達而遞往遼陽以北之電信則由朝鮮經過使此兩路電線有一阻斷則其他一路難免無電信積壓不及傳達之虞若新定計畫一一見諸實行日本與滿洲間之電報組織將無缺點矣云云 
[北京特別通信（一百四十）（萍）]  
　　余之新年旅行 
　　稱病中之蘇督 
　　張其煌所述之條件 
　　南北空氣之不同 
　　愚於前年八月由滬來京覺居滬行之所聞與來京後所見者有大相懸殊之處乃知政治界中之空氣南北兩方成分不同若蟄居於一處空氣之中任意呼吸久而久之且成肺癆之症此余所以於新年休息之兩三日內有最短時期之旅行也 
　　愚自京啓行之日爲新年一月一號之晨自京而津而徐州蚌埠至二號下午三時乃達於爲今日南北調和中心之南京途中所見非災民即兵士耳加以天寒地凍景物蕭疎令人生無限凄凉之感老子有言（大兵之後必有凶年）果如所云民巳不堪命矣不謂數千年後之今日大兵與凶年同時並至不知今後此兩種互爲因果之慘劇何時休息則朝野之政治家所宜稍稍加以注意者也愚到南京住華洋旅館陸榮廷氏所派代表雷彭兩君行李尙在其人巳遠據南京政界人言兩君將赴西南面陳來寗以後南北接洽之成績而愚亦接京寓之電催促回京遂不能前往上海僅就南京一觀現象而巳 
　　今日南北所注目之調和中心人物李秀山督軍近方以神經衰弱爲言不見賓客　愚見其批答各處來書囑幕府中人作覆者有﹃精神恍忽﹄等　李督自知爲精神恍忽即精神健全之一證惟鬱鬱寡歡對於時局無甚樂觀之處或有之耳據其左右親信者爲愚言調和時局極有進步惟西南聽受調和之言甚多而北京政府則遲疑審顧聽受之言反爲少焉故調人頗陷於困境卽如一方停戰一方派兵在中央因有不得已之苦心而西南一向調人詰問其理由則殊爲難爲圓滿之解答現在陸幹卿以外唐蓂賡亦已對於調人表示息事寗人之意至於湖北方面現當决無戰事發生石星川與黎天才其宣告自主原因固甚複雜（與編制軍隊及軍官將來位置皆有關係）然最近已再三聲言决無進取之事如大局得有解决之法則自主獨立立可取消在王督軍（占元）現以所有軍隊足以維持地方所謂一日數次告急者現在已無其事所難者北方之對付北方不能自相諒解貽誤大局殊爲不少云云 
　　愚於南京某機關中得晤譚浩明等新派來寗代表張其煌（其名片上書湘粵桂護國軍聯軍總司令部高等顧問官陸軍中將某某）張君字子武桂林人愚乃叩以西南現在之眞意張君答曰西南極愛和平自李陳王等長江督軍出任調停而後西南方面甚尊重其意見故岳州有可圖之機明知北方兵力財力皆不足以當一擊然南軍圖岳决然中止不爲也非不能也（愚按張君此言尙有可以疑問之處但此係張君之見解）愚又問以湖南督軍問題現已何若張君云以現勢論可爲湖南督軍者僅有譚組庵與譚月波然組庵之不赴湘任似有决心而月波亦决不肯就湘督之任此項問題誠爲難决然此猶其小焉者耳．．．．愚又問以國會問題如何張君答陸唐等之意見絕對不贊成臨時參院亦未斷言非舊國會恢復不可此亦不算難决之問題西南今日之所欲問者惟在政府之誠意若能開誠布公國事直可數言而决愚乃問曰然則重要之點安在張君狀似憤慨答曰第一爲段祺瑞參戰督辦之任命第二爲令龍濟光接任巡閱使希望廣東內部不靖以便其私是皆政府毫無誠意之確證故苟此兩問題而能解决則時局之解决不難其餘如派兵遣將在在爲無誠意之表示今且勿復言矣云云 
　　張君言此自謂不僅譚浩明等之意見西南各方之意大槪如是愚姑據以記之亦可見南北空氣之不同有若是者不知此種論調北方之某某等派聞之又將如何鼓噪而大駡西南之無誠意也愚於三日歸京途中所記如此餘俟續告 
[杭州快信]  
　　新任外海水警廳長來偉良於前日交卸一旅旅長來省寓大通旅館昨赴各署辭行由紹赴甬履新 
　　楊督軍指令第二師以前據摺開師附尉官丁志存體弱多病　予撤差遴員另委接督 
省署第一科長黃慶　至今仍未到杭昨又電促起程 
　　靑田葉秀齋搶收振文學校租穀致釀風潮　省長已令敎育廳派員查辦一面限縣嚴追 
　　財政部電浙以六年五月以後印花稅月報各冊迄今未據報部現在亟待考核應卽趕速編送又各縣局所欠解稅欵亦限於七年一月內悉數彙總解部省廳巳通令各屬遵照 
　　前寗台鎭守使顧乃斌有俟病痊後赴東瀛遊學說高檢廳通令各屬嗣後如遇烟案發生槪照部頒新令辦理不准改科易刑 
　　嘉興知事張昌慶嘉善知事孔憲煕昨均因公來省謁見省長面陳一切 
[南京快信]  
　　雲南第一師師長張子貞昨出京來寗李督因病未能見客由何參謀長王副官長代表接見已於昨日乘車赴滬 
　　譚浩明代表張其煌昨又由滬來寗住下關招商旅館何參謀長昨晚邀張到署商榷一切張卽於昨日晚車回滬 
　　江寗齊鎭守使昨巳銷假聞海軍饒總司令病亦就痊 
　　聞李督擬任馮玉祥爲津浦鐵路南段防守司令 
　　南北和議近日又巳停頓因某方面又發生重大阻力 
　　西南因北京政府對於和議尙無具體辦法宣布連日廣東莫榮新來電探詢確息 
　　中央不允撤消孫文吳景濂等通緝案聞岑西林極不滿意 
　　李督電中央舊國會議員實無要求在寗開會之說 
　　各機關自今日（四日）起已照常辦公 
　　李督派劉玉珂仍爲駐京代表劉巳於昨日北上倪嗣冲參謀長李玉麟昨偕馬聯甲統領過寗赴蚌 
　　省警廳長王桂林昨召東西南北中五區署長曁各區巡官到廳會議省防 
　　聞張敬堯近己與徐州鎭守使張文生聯譜感情極洽 
　　章行嚴昨巳由寗乘車赴滬 
　　聞浙鄂兩省議會昨巳復電蘇議會贊同在寗組織省議會代表會議 
　　省署政務廳長蔡寶善昨已由滬公畢回寗 
　　贛北鎭守使吳金彪派伊弟來寗接洽要事昨巳回潯 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[周吳逃去後之川東近况]  
㈠渝城渝城自熊克武出任維持後銀行與郵電兩局以及九城門鎖鑰多歸黔軍掌握自九號起不准携衣箱包囊出城檢查甚嚴熊氏曾一度宣言願卸鎭守使權責旋被商會挽留未經實行聞滇黔軍索生銀百萬始能出城駐紥城內只設立兩機關渝商會於九號開會議决中國銀行出四十萬商會出三十萬交通銀行出二十萬濬川源銀行出十萬共湊足生銀百萬分期交付不知後事又將如何也頃者渝總商會宣布各商云啓者此次滇黔軍到渝紀律嚴明目所共暏日昨顧師長王總司令先後入城與熊鎭守使接洽滇黔大隊槪不進城其前隊之在城者亦陸續開出至軍人所持兌券亦經會同各長官議定照市合價决不致有齟齬凡我商人自應各安生理希即一律照常開貿母得輕信謠言是爲至要云云惟聞滇黔軍帶到滇黔紙幣甚多故渝城市面不甚活動旣而黔車陸續開出街上行人漸多黔軍師長王文華駐對岸山上老君洞架大砲向渝城居民仍不免懐疑滇軍紥二郞關有將民房拆去以燒火禦寒者此有關軍紀之一問題矣熊克武之第五師現巳編足一師之數所奪獲吳光新周道剛之利器一律發與兵士黔軍開一支隊由江北去取合川熊師二十團亦隨開去川北恐不免有戰事也 
　　熊克武入渝本以五師師長名義維持秩序旋於十一日後通電就鎭守使職其電文云克武待罪巴郡一年有餘蜀中多難殫盡心力前奉大總統令調任川邊以鍾體道署重慶鎭守使旋於十一月艶日由鍾鎭守使派旅長陳經濟入渝先行擔任當經克武完全移交並通電卸職在案嗣奉院電從緩交代克武以交卸在前不便復回視事當卽電達鈞院諒邀俯察突於江夜吳周出走陳旅長棄職潛逃文卷悉行散失印信遺在通衢合城驚惶僉請維持克武遂以五師師長名義勉維秩序應付各軍仰托威福闤　無恙旋奉大總統電令渝城爲川東重鎭華洋雜處一切地方事宜應由該使與紳商隨時接洽共維秩序力保治安等因邇來人民請求遵照大總統國務院電令兼任鎭守使職以便事權各屬亦已安帖克武不敢以地方要職久致虛懸始於十二月眞日啟用重慶鎭守使關防勉承其乏以副鈞念仍懇迅簡賢員俾免隕越臨電無任迫切待命之至重慶鎭守使熊克武叩眞 
　　㈡夔萬吳光新自渝城逃出時隨行有五六隻商輪皆滿載北兵行至萬縣該縣乃知渝城不守請留北兵兩營以資防禦五號吳軍即乘輪東下到夔州府城（現奉節縣）時居民大驚恐是日夔城電報上與渝城不通下與湖北不通六號原駐　之湖北軍隊巳還湖北是日所新開到之北軍乘大川輪上溯齊紥夔城旣而大川輪行至雲陽突遇萬邑開下之北軍頗爲錯愕先是四號川束道尹修承浩乘蜀亨輪船下宜昌奉節劉知事赴輪面謁修道尹云印交黃成璋廳長代理余赴北京云云 
　　㈢合永熊克武之第五師軍隊已進駐土沱（江北屬距合川城一百一十里）其前站將抵草街子（合川與江北交界處距合川五十里）沿途如鴛鴦轎悅來場陸路如桃子埡等處皆有該師軍隊駐合川之周道剛第一師第三團軍隊多已派出分扼各要隘當水路之衝如沙溪廟當桃子埡之路如楓木埡等處各有兵數連駐防周道剛日前由合川縣往永川隨行者有王參謀及共少子某在合川銅梁交界之地爲股匪截去經數日乃得出險匪首爲著名之瓷器羅漢與長脚蚊當由城中派軍隊前往聞瓷器羅漢已於火線中擊斃而長脚蚊亦負傷甚重云代理東川道尹黃成璋擕印到合川初欲就勸學所中隙地（爲蠶務局所有）組織道行署顧屋僅兩間不敷用隨欲就商會組織亦以有礙而未果現已擇定不二天（節孝祠之類）爲道行署地點惟着手組織一切不備忙碌數日尙未就緒也十號合川縣城門始有軍隊守衛每門四名凡出入有包裹者必查看必問共來歷甚詳商肆受軍事影響巳大停滯惟布店鞋襪店頗見暢旺以軍人到此購買最多之故城內各學校尙勉強維持現狀惟謠言頗盛人心驚惶多走避於四鄉學生頓形減少矣 
[宜昌吳石兩軍之戰訊]  
　　武漢連日紛傳荊宜兩軍已演出激烈衝突昨據軍界消息亦謂戰事業已徵實兩軍勝負如何尙未明晰惟交戰地點確在南津關之上水道距宜僅一大站（九十里）陸道則僅一小站（六十里）鎗砲聲已震動宜埠致市面狀况愈趨險惡前二十三號由宜商會商團局自治會敎育會各法團會議維持要求兩軍將領將宜埠劃作戰線以外水陸戰均須在三十里之下以免商場糜爛 
　　頃據二十五號由宜返漢之某商人云兩軍交戰已歷三次愈演愈烈已成不可掩之事實其交戰日期交戰地點兩軍部屬均極明瞭至勝敗情形傷亡大槪則未履火線莫能偵悉第一次交綏確係十七日荆軍司令孫國安指揮一混成旅先從宜都進發陸行數日由猫子磯渡河適爲宜軍第一道防禦線正渡河時宜軍開鎗轟擊荊軍舢板砲船沉沒數隻損傷頗重據宜埠人傳說荆軍已淹沒百餘人然大隊仍已渡過陸戰直至燃燈兩軍始息鎗砲第二次爲十九日指曉時分荊軍南津關陸道三路進攻兩軍野炮機關槍之聲震轟數十里外至午後即已休戰誰勝誰敗尙無所知第三次爲二十一日荊軍副司令朱兆熊率到援備隊加厚兵力約共兩混成團外尙附有敢死遊擊等支隊直向大庾嶺礬子窩等山衝𨦟攻擊黃泉寺該寺高立山項扼宜埠第一門戶與武昌之金口形勢相若距宜僅六十里宜軍早已建築壕壘架置大砲居高臨下故荊軍奮力撲攻激戰一日夜之久仍未攻破兩軍俱有重大之死傷二十二夜休戰一宵二十三日正午又聞砲聲大作至下午輪船開時仍未停息戰况若何無從續探惟據聞荊軍兵力仍在增加較宜軍雄厚宜軍前敵係吳光新所部之奉軍第一混成旅及輸送隊數千名與武漢隔斷接濟困難其駐宜之近畿二師第四旅僅有第七團且有出防施南利川者該軍尙在後方專供城防之保障然停戰命令業已發表想雙方均應遵守靜候解决俾大好商場不致化爲焦土也 
　　又據某方面消息胡廷佐所部之荊州軍爲數約計一梯團昨因奉命往駐宜昌詎料行至古樓背（距宜六十里）適與吳光新軍相値兩不讓道遂至開始射擊迄今對峙巳五日仍未少歇附近居民莫不驚惶萬狀間有遠道奔省者顚沛流離極爲傷心 
　　三十日午前得沙市消息荊州獨立軍與宜昌旅長朱廷燦大戰於枝江縣屬之白洋地方獨立軍方面旅長朱兆熊逃胡廷佐陣亡死營長五人軍官佐數人兵士數百人潰逃兵千餘人傷者不計宜昌軍方面略有死傷爲數至尠一說吳軍死傷六百餘人石軍死傷二百餘人幷傷下級官數人接仗地點在宜昌與沙市毗連之虎牙灘云 
[荊襄自主中之聯合]  
　　荊州獨立襄陽繼之而軍書傍午地域遙隔各自爲政衝突時聞如遠安知事已由荊軍派員接任未幾而襄陽復又派人安陸船關先由荊軍提去稅欵未幾而襄陽亦派員守提各印委莫辯眞假即不知孰當從拒政出多門實難應付茲悉黎石兩氏派員會議將外交軍事民政諸問題實行統一探得內部情形如下 
　　㈠外交總代表石氏前曾於沙市設立交涉專署茲因荆襄聯合外交益繁持擴充權限公推前外交部顧問官石龍川爲聯軍外交總代表以沙市爲華洋商埠仍駐沙辦公巳照會宜昌沙市各領事及老河口沙洋樊城各外人對於旅居荆襄區域內外人生命財產聯軍應盡力保護此後發生交涉由該代表負責辦理請注意接洽 
　　㈡統轄第三軍當荆襄未獨立之先王安瀾以鄂北護法軍總司令自行號召黎石極不謂然蓋黎石以現握軍權之師長而王乃手無寸鐵之退伍中將反稱總司令殊屬不合卽荊襄獨立後亦鼎足而三與王仍無聯絡刻經唐克明藍天蔚二人再三接洽始得統一改定編制定名湖北靖國軍以黎爲荊襄聯軍總司令兼領第一軍石爲第二軍總司令王爲第三軍總司令（除去護法名稱）自改編後王安瀾所需餉欵與一二兩軍取同一之待遇均歸財務局供給禁止其自由籌餉提取稅欵併責成王嚴束部下不得有搶擄勒捐等事 
　　㈢民政辦公處黎石二氏以荆襄區域最廣民政殷繁自主期內應有統一機關實行軍民分治刻已議决以荊門州爲中心點就此設立民政辦公處舉定劉□□爲正處長楊□□副之有管理五府（即襄鄖荆安德）一直隸州（即荆門州舊管當陽遠安二縣）用人行政全權其荊州所設民政廳舊有襄陽道尹均歸節制該處以下另設財政總局荆襄各設清理財政各局凡知事局長等差均由該處札委業已刋用荊襄民政辦公處木印（徽幟上加臨時二字）組織成立其布告已分貼範圍內各縣鎭矣 
[停戰令下後之鄂防佈置]  
　　停戰布告發布後前敵各軍應取收束主義惟鄂省當局以近來各屬時有不靖消息攻城陷邑地方安寗常虞不保軍事上仍在嚴密布置茲將最近所得消息彙誌如下 
　　岳州方面近畿二師駐岳之第三旅及馬炮工輜各團營昨聞王督軍電令王耀庭師長全部撤回專固省防巳由武岳路局備車二十輛即日開始運輸 
　　廣孝方面劉家廟總兵站業已撤去實爲停止北軍南下之結束至虎威軍已到之第十六旅已奉電防堵廣水黃孝一帶不再前進 
　　黃武方面駐黃第四團長謝超對於石星川氏在荆自主極不贊成曾電呈王督自請解散王氏未允惟該團兵力僅有二營（該團第三營前在漢川譁變）實難固防前請增兵王督軍恐滋該軍隊監視之疑迄未派往刻因武濟匪徒嘯聚故曲從共請聞在衛戍司令部內抽調一營開往武穴田家鎭增防以鞏固鄂岸門戶 
　　沔漢方面沔陽漢川當襄河之衝自梁鍾漢變亂後當經派兵馳往鎭攝近來餘燄仍熾人心恐慌昨聞王督復飭二十一混成旅長孫傳芳氏由漢調派一營馳往沔漢扼要堵剿以清亂源 
　　京漢方面京漢鐵路自武勝關至漢口計武勝關一團廣水一營安陸一團孝感一團祁家灣一連灄口一營劉家廟兩營漢口一旅 
　　武岳方面武岳鐵路自南湖至羊樓峒計南湖一營二連新市二連山坡一連咸寗一營汀泗橋一連官塘二排蒲圻一團羊樓峒一營 
　　長江方面長江一帶自監利至黃州計黃州一團團風一連葛店一連陽邏一連新河兩營二連金口一營簰州一連嘉魚一營新堤一旅二營朱河市一團監利一團二營一連 
　　上游方面武昌至咸寗蒲圻羊樓通城岳州以上至鹿角嶺共計四百餘里所有防軍不下六七萬人其最要區有連營十里者所有各軍隊大槪如下㈠爲范國璋所部之二十師㈡爲王汝賢所部之第八師㈢爲援湘之皖軍十五營㈣爲商旅長所部之晋軍一混成旅㈤爲直隸之第二混成旅㈥爲張敬堯所部之第七師㈦爲李奎元所部之第十一師㈧爲王金鏡所部之第二師㈨爲劉躍龍所部之第二混旅㈩爲寇冠英所部之暫編混成團以上十軍分防沿江各埠者不過二成共餘均集中武岳要隘茲聞當道以戰事停止主客軍雲集所有上游各要區防務已足警備昨特將近畿第二師五八兩團調回以省防第五團一營業於二十八日上午十一點鐘抵省另派他軍塡防矣 
[龍濟光謀粵近訊]  
　　龍濟光自宣布就任巡閱使後所有瓊州各軍俱山其子龍體乾管轄並由參謀長呂嵩壽策劃一切己則潛回某地嗾使其黨暗設機關利用綠林以圖擾亂粵局聞瓊州兵已渡海出發者共分三支隊陽江一路係馬如驤陸朝珍二人分統由某處機關部用重金購收恩開台及兩陽電白信宜等土匪約明俟軍隊到時即行會合打振武軍旗幟以張聲勢陸朝珍一路擬取道那扶襲台山縣之新昌埠攻江門以謀省垣馬如驤一路擬自儒洞方面進攻電白聯絡馬踏之許國豐餘黨以襲水東而圖高州其安舖徐聞兩路由李嘉品爲總司令聞其主要目的實欲取遂溪爲根據自石城突入廣西因遂溪咫尺即廣州灣租界後路無虞事縱不成亦可遁避現聞各路土匪如台山之梁恩兩陽之水東四高州七等雖領鉅欵仍絕無行動祗作其向日生涯因龍軍各方面兵到不多且日來爲海軍截擊後援不繼龍氏機關聞耗甚形焦急已紛紛派人入內地各綠林催促綠林中人無有應者龍不得已乃急電回瓊飭即派人分向儋崖兩縣招募土人用大眼鷄民船偷入徐聞安舖二處又一消息則謂龍軍原擬分兵三路自被海軍將其運兵船艘紛紛截獲輸運中斷上岸各軍勢陷窮蹙不敢輕進遂溪徐聞兩路已爲隆有興胡漢興兩統領擊退惟不敢輕離防次追擊故龍軍尙未完全他往現該兩軍一在安舖一在卯灣仍係候援但瓊州出發軍隊鑒於海上被捕不敢出海增兵甚難現聞閘坡龍軍日來改向儒洞方面欲得高雷爲根據地相機由信宜竄擾博白出潯州以斷桂邕聯絡現高城防務極形緊急隆鎭守使已將水東所駐一營加派兩連前往以厚防力其餘內地駐軍亦調回城守禦聞莫督昨已商請某鎭使帶兵由海道馳往某處先行將其主要　粵龍軍痛擊即迅馳赴高城會同隆鎭守便相機辦理又據海口通訊龍軍迭經海陸各軍分頭攻擊着着失敗頃慮省軍乘勝直臨瓊崖連日特以納順洪梁金文普懐安各部龍軍分守瓊島沿岸一帶以防海軍襲擊並以十四生巨炮兩尊（係年前由粵省搬往者）架設秀英砲台藉以控制入瓊海要道海口一埠異常戒嚴商民紛紛遷徙一若戰禍將至聞龍氏並委馬如驤爲戒嚴司令官執行各種軍律日昨已經實行矣 
　　龍濟光以粵桂各軍聯合拒絕昨亦通電聲明以武力對付其措詞略謂濟光　授兩廣巡閱使迭電懇辭未得如請此次就職派兵分道出巡係遵大總統命令爲維持地方治安起見並無絲毫權利思想可質天日准陸前使刪電宣布解職並稱呈報中央在案現查莫榮新等咸日通電略謂奉陸前使電濟光在瓊就職嗣後各事均由新任辦理等因查兩粵尙在自主時期段內閣之任命龍濟光爲兩廣巡閱使即爲非法命令擬請一致反對一面仍懇陸巡帥收回卸任成命又查莫榮新等銑日通電略稱龍氏承受段內閣僞令破壞大局已屬悖謬又復派隊分道而來顯係擾亂治安行同寇盜我粵海陸軍警務當嚴陣以待龍軍入境勒令繳械等語慨自兩粵自主以來久已不 
 
 
 

Page 7

 
 
　　知名分爲何物此次陸使之卸任與濟光之就任均係恪遵中央命令實爲兩粵取消自主之倡亦即爲兩粵正名定分之導今莫榮新等旣悍然反抗中央又何必爭持中央規定之名義若輩自由行動無論濟光遵令受職固可弁髦即陸使遵令卸任何關輕重而必斷斷要以收回成命厚誣陸使俾同陷於不義居心尤爲狡詐濟光奉命派隊出巡該電謂爲擾亂治安行同寇盜甚欲解除武裝以國家堂堂正正之師何至懾彼虛聲放棄責任總之莫榮新竊踞粵督自恃天驕肆彼野心發爲謬說殃民誤國黷武窮兵置大局於危亡陷粵民於水火該電所謂擾亂治安行同寇盜不啻自宣罪狀咎果誰歸陸前使持正無私萬流宗仰不爲僉壬所惑自當敵愾同仇粵桂各軍深明大義本屬國家干城之寄豈爲私人權利之爭自應服從中央保全天職苟有抗命當予嚴懲並由名鎭道將領各縣知事分別傳諭軍民人等一體遵照龍濟光　 
[粵省會議員除名之波瀾]  
　　廣東省議會日前議决議員陳鴻銓等冒名發電提付懲戒一案（詳廿九日本報）當由該會將陳等應得除名處分咨請省長查照傳補現經李省長咨復不以除名爲然其咨文云准貴會咨開本會議員陳鴻銓莫泰安黃蓉第王鴻鑑謝榮森吳紹華因事除名遺缺應歸第一區候補第五名孔繼猷第六名林邵庭第七名陳逸邨第五區候補第四名周承誥第五名葉文興第七區候補第五名蔡純遺挨補相應咨達貴省長查照請煩通知各該區候補議員孔繼猷等並發給證書俾其早日到會以憑遞補至紉公誼等由准此正核辦間復接陳君鴻銓莫君泰安王君鴻鑑吳君紹華謝君榮森黃君蓉等等函稱鴻銓等備員省會數年於茲凡所陳議無不以國利民福爲前提前因貴省長辭職鴻銓等以個人名義分電大總統挽留議員楊吉吳偉康提議懲戒內稱我粵宣布自主爲西南義師之倡所以擁護約法保障共和國體攸關何等重大故自通告全國以後百粵人士堅持斯義對於非法政府絕不與通護法討逆人同此心心同此理乃有議員陳鴻銓莫泰安王鴻鑑吳紹華黃蓉第謝滎森等冒用三十八人名義竟敢於自主期內私電中央顚倒是非淆惑觀聽在平時已覺其荒謬在今日則包藏禍心破壞我粵自主即是破壞西南義師亦卽破壞中國大局人之無良莫此爲甚等語資格審查股報告承十八日大會交到懲戒議員陳鴻銓等六人懲戒書一件即於本日十二句鐘在本股開會審查僉以陳鴻銓等冒用三十八人名義通電中央業經議員林樹墉君黃森 
然君在議場證明屬實違法招搖已無可諱應照暫行法第三十四條情節較重例懲戒將陳鴻銓莫泰安黃蓉第王鴻鑑謝榮森吳紹華等六人依法除名是否有當仍由大會公决可也當由 
　　鴻等提出答辯書內稱查粵省自主由前陳督通電宣布其主張係不奉非法內閣命令大事則秉承大總統辦理通電之後並未變更旨趣是則自主期內不與大總統斷絕關係七月四日陸副議長在議場動議依照約法電請馮副總統代行大總統職務出席七十三人表决通過是本會亦未嘗與大總統斷絕關係義甚明瞭議員等電請馮代總統令李省長留任係在本議會議决挽留之後並未與本議會議决案相違背亦非先事有所主張對於議會挽留原案祇有贊助而無妨害况此電係議員等個人行動就令與議决案有所出入究亦不外發揮個人之意見並無受議會法限制之條例且本會以個人名義發函發電指不勝屈自有先例可循議員等對於此案自問並無不合至謂原電冒用三十八人名字不知當時來去電以前經林議員樹庸提倡簽名拍電挽留李省長者不一時即簽至三十餘名之多字跡尙存豈能冒用乃楊吉等一則謂通電馮代總統爲非法政府旣未查本省自主原案之本意再則謂冒用三十八人名字爲招搖又未知各議員自行簽名之筆跡猶存徒欲顚倒是非任意誣衊在議員等固不足與辯論竊恐是非不明淆亂衆聽用特提起答辯書以明是非而正輿論應請併案公决二十日開議鴻銓等均未列席頃接省議會函開逕啓者議員楊吉等提議懲戒執事一案據資格股審查報告應得除名處分即日開會依法討論修正依細則第四欵第五十一條辦理表决通過理合奉達等情准此查省議會暫行法第三十四條規定以省議會名義干預外事者停止到會其情節重者除名鴻銓等以個人名義按諸條文已不適合該資格股審查報告之理由絕對不能成立因改議事細則第五十一條表决然其議决之理由及其程序亦屬極端違法查廣東省議會議事細則關於議員資格之事件難於分別列舉然卽第五十條凡補缺議員須先交資格股審查之規定爲觀察則惟相當於省議會議員選舉法第五條第六條第七條第八條第九條第十條第八十四條者云謂之不合議員資格若鴻銓等則並無上列各條情事無所謂不合議員資格且依省議會議事細則第四十七條之規定凡關於議員資格之事件一律發交資格審查會審杳而由省議會議决之凡議員對於他議員之資格有異議者得與本細則定數之贊成者作聲明書二通叙述原委及證據署名蓋章交付議長議長以其一通付之資格審查會以一通送達被議議員定期使送出答辯書被議議員如能證明因天災事變或疾病不能於期內送出答辯書議長得再定日期使送出答辯書今二十日之所謂不合議員資格者不過臨時之動議並未聲明提出亦並未定期使鴻銓等爲答辯遽爾宣告除名在手續上尤爲極端違法查省議會暫行法第三十九條省議會之議决省行政長官如認爲違法時得咨議會撤銷之該議决案之違法旣如上述鴻銓等爲尊重法律起見用特函請貴省長咨行撤銷庶法律不至等於弁髦也等情前來查省議會暫行法第三十二條議員違背議事細則者停止到會其情節重者除名又三十三條議員無故不到會延至十日以上者除名又三十四條議員以省議會名義干預外事者停止到會其情節重者除名各等語依此規定自以是否有上列各條之行爲爲準大咨祗謂陳鴻銓等六員因事除名果係根據省議會暫行法何條辦理文內未嘗言及則遺缺遞補一節未便遽予執行至陳君以改依議事細則第五十一條表决及僅臨時動議並未有聲明書提出亦未定期答辯認爲違法所請撤銷之處似亦尙有理由相應咨請貴會查照辦理見復爲荷 
　　聞陳鴻銓等於函達省長請求撤銷議案之外尙有一通告書發表其中措詞於粵局內幕頗有關係茲爲節錄如下竊鴻銓等忝厠議席忽忽數年處雷鳴瓦釜之中舉坐糜廩粟無補地方規復以來乃値政潮澎湃時局糾紛方正有見嫉之虞唯阿又導災之線笑啼皆罪進退無方爲良心所爭持不欲靦顏於議席久矣省長問題發生後一方將植黨以營其私一方則防微以杜其漸理欲宣戰暗潮颷發蓋數月於茲對於省長旣無選舉權對於列席亦違定數乃以利誘勢迫豪奪巧取衆目睽睽任意妄爲道路驚歎會法蕩然尤可駭者議場表决通過挽留李省長答允之覆電暮來而談話之通佈朝至竟敢以不滿三十人之會議送第二次請任書於胡漢民此兩日間忽而留李攀轅之願已償忽而任胡推轂之聲又起以省長問題之重大立法機關之尊嚴如是反覆蒼黃淆亂黑白倘使胡君不懐讓德李君狃於事實已成必致政令紛歧危害秩序兩議長之肉其足食耶惟羅議長知其然也深自引咎迭次面催函逼自書應行懲戒理由屬鴻銓等屬草提出鴻銓等亦謂不如是不足以計將來而議會法權將爲議長個人之私蓄物乃議長方亟於自承而議場偏不令通過爲議員者苟夜氣未盡牿亡宜如何慚汗亦何至以通電行政立法雙方承認之馮大總統爲鴻銓等懲戒之理由迨知計不得行又以鴻銓等冒用三十八人字樣電京挽留爲破壞他人名譽發洩一方私忿之圖不知以私人名義挽留初由林議員樹墉以地理關係聯絡肇陽羅議員行之由林議員親書簡端曰公認簽名電留李省長者列後云云分請各議員連署嗣因他屬議員請求加入作爲私人團體拍發電京電肇林議員苟有意見署端時何所憚煩而不加聲明電留二字究意作何解釋又經泰安具書聲明幷無三十八人字樣在連署諸君有疑義時儘可發電聲明即趨極端亦祇適用普通法律提起訴訟議員楊吉提議書及資格審查股報告書均以暫行法第三十四條爲根據嗣因爲議場指駁均不能成立臨時動議條正適用細則第五十一條適用條文旣已變更當然依懲戒之手續由議長聲明限期鴻銓等提前對於五十一條之答辨書乃幷不依細則辦理擅行表决手續上亦屬極端違法乃議長自承違法顯然適用暫行法三十四條而認爲適法鴻銓等否冒用係屬個人行動會法並無正條議會偏越法濫權代爲裁判兩案相衡明明一是非易地之反比例有此昏天黑地濫權違法之議會將來異己者曷非鴻銓等之續須知此次懲戒案純由省長問題胚胎而成以保持地方秩序之安寧杜絕暴烈擾害之萌孽意外得此甘之如飴且或免於民國二年解散時之流離蕩析然個人之進退不足言而公共之是非不容沒我父老昆弟目見耳聞心識自有眞正輿論誰毀誰譽祗有聽諸自然爲罪爲功或者人心不死如欲鴻銓等受一方面之指揮汨良心上之裁判不循法律不顧地方雖刀鋸在前鼎鑊在後亦所不顧區區議席何加焉 
[贛省會討論代表會議]  
　　贛省議會因日前接山東省議會來電主張由各省議會舉出代表選定適當地點開代表會議解决時局（原電見前報）顏歐兩議長當日卽發出通告邀集在省議員准（二十九日）午後一時開談話會討論此項問題屆時議員到齊顏議長復略述前事各議員遂以無統系的自由發言謂紬繹來電言大而夸似非省議會所應出且證以該省督軍張懐芝平日藐玩議會情形愈足見此電之出於被動即使此項主張能成事實亦恐難收何種良效果本會似宜沉機觀變姑置不覆邱漢宗亦云現時南北當局對於和戰問題尙不敢輕出諸口省議會毫無實力開會何爲而况國會現尙集議於粵省議會之有是舉豈非抺煞一切越俎而謀陳承志云見報載該省督軍張懐芝竟詈議員爲鳥即此一端已足見其驕慢無禮該省議會對於是等長官不能提出彈劾是自墮身價已全失議會獨立精神以後該會有所要求本會應槪不承認嗣尹士珍巢廣源等云代表原可緩派電報則不可覆尋又討論移時始經决定先覆一電以觀究竟旋由顏丙臨就席起草擬定電文如下﹁山東省議會公鑒宥電敬悉深表贊同何時何地集合續請電告贛省議會﹂定稿後經顏朗誦一過衆無異議遂散會 
　　又前日該會發出主張召集舊國會電（原電已錄三日本報）因稿經數手改竄塗抺且晚間匆匆發出以致漏一舊字次日因見者懐疑向顏歐兩議長質問始又補發一電糾正前失茲錄其電稿如下各省議會公鑒感電文內依法召集舊國會落一舊字特此聲明贛省議會顏丙臨歐陽莘儉 
[江省東荒多事矣]  
　　營長反抗旅長 
　　黑龍江自李慶祿繼英順接任陸軍第二旅長後部下天邊羊營長不承認李爲旅長全隊拉出爲匪近已聚集胡匪千餘名欲效孫學武第二勢甚猖獗據東荒來人云天邊羊現往來於綏化海倫慶城呼蘭之間不刦商民專刦官項曁知事稅局鹽局等官銀錢機關 
　　天邊羊譁變時李旅長慶祿並未報省近則聚衆巳多疊出搶刦稅局重案遂電致鮑督請兵往剿鮑督對於天邊羊非常痛恨除派張魁武爲總司令督師征剿外又派新招各蒙軍曁新編巡防韓帮統建甫統兵協剿 
　　李慶祿繼任第二旅旅長後奉命回防裁改各營即有該旅營長六人不承認李爲旅長勢將反抗鮑督以該營長等反對甚烈又加裁兵辦理不善激起天邊羊譁變擬免李職惟繼任尙未物色有人故未發表 
[徐州短簡]  
　　張敬堯有於新曆元旦運兵三列車南下之說今日並未實行頃訽之路政人員張確曾扣車六十輛未知何日應用 
　　昨（新曆除夕）盛傳毛兵有不穩消息一時人心恐慌運物遷避者紛紛皆是南關一帶尤甚 
　　昨夜北門外又有數家被搶失贓約共四百餘金又南關五公和鐵路店接匿名信一封令備銀八百元約於某時來取結果如何現尙未悉 
　　新年放假兵士冶遊者尤多各旅館妓女巳逃避一空 
地方通信 
[蘇州]  
　　整頓公賣稅收烟酒公賣局彭局長查得各縣分局報告酒作釀缸數目逐漸減少恐有弊端非竭力整頓不足以昭核實昨特通令各區烟酒公賣分局於七年份調查釀缸時務須認眞稽查勿使隱匿朦混如能增加三成由省給奬倘短少者卽　定章第十六條之規定懲辦蘇州第三區分局吳局長奉文後已遵　辦理 
[無錫]  
　　學校舉行元旦慶典無錫首市第二國民小學校元旦日舉行慶祝典禮上午九時全體學生集於校中整隊至公園於多壽樓前竪立國旗學生環繞一周向國旗行三鞠躬禮又行新年　拜禮一鞠躬職員及學生三呼萬歲唱慶禮元旦歌二闋出公園學生携舊式鑼鼓執國旗游行街市間藉以喚起社會新曆觀念縣立乙種實業學校亦於是日舉行慶祝典禮並請商界名人來校演講商業情形俾學生得略知商業狀况云 
　　楊知事禁烟得功齊省長以無錫楊知事夢齡辦理烟禁頗爲盡力爰於前日記功兩次訓令遵照略謂蘇省禁種烟苗迭經飭令各印委認眞嚴禁以期凈絕根株業於本年四月間經英員會同部員來蘇查勘實已一律肅清自應考查成績分別給奬查該知事辦理禁烟不無勞績應即記功二次以示鼓勵 
[清江]  
　　警長被控案淮安縣警僃隊長關振榮違法呑公疊由人民控告前淮揚道尹左杕周任內曾委員查明訓令許代知事撤換左氏臨去之際示恩僚屬仍令復職王道尹下車後復由該隊目兵唐漢臣等九十人臚陳劣跡請求查辦當經訓令馬知事佳績查明具復嗣據目兵王文登等繼續呈訴又經令催旋據馬知事詳復以所控各節查無實據迨傳該目兵唐漢臣到案訊問據云被人揑名當庭具結詳請將案註銷乃王文登等昨又在道公署具稟王道尹大爲詫異已嚴令馬知事傳王澈究虛實以明眞相 
[鎭江]  
　　公賣稽徵兩局之暗潮鎭江烟酒產銷兩稅初本由商向第一區分棧包辦在鎭設立支棧徵收現又由省委李君來鎭另設稽徵局於新河街照章徵收捐稅茲聞公賣局以一埠而設有二處同一性質之機關殊於辦公權限有所窒礙擬設法歸併以便統一稽徵局亦抱此義故雙方暗潮甚烈 
[揚州]  
　　軍警會推舉職員揚州軍警會議所職員本爲各機關要人據任現副會長張沛如執行員孫似松交際員顧南超調查員機士香均已去職昨日（二日）開第三次通常會公推趙　裳知事爲副會長縣署一科主任鍾劍靑爲執行員一等警佐陳均爲交際員三等警佐翁明鏡爲調查員嗣由趙副會長提議冬防會哨辦法議决而散 
　　鎭守使令彈回防淮揚鎭守使馬伯良現由省回防並領子彈數百箱備剿沭匪之用道經揚地因河凍路阻遂雇人力車二百餘輛載回清江 
[嘉興]  
　　禾城歲首狀况嘉興於陽曆歲首軍政各機關均停止辦公三天司法機關亦於元旦日起停理訴訟三日中西各學校放假五日各機關門首均於元旦起懸燈結綵並升掛國旗三日以資慶祝惟民間仍重陰曆故商界曁居民方面此數日中無甚舉動不若陰曆歲首之停止營業休息數日也 
雜評一 
[時局破裂說（庸）]  
　　以南北當局無誠懇之表示無悔禍之决心僅僅一紙停戰空文卽謂時局日趨於穩固吾人本亦未敢深信但停戰令旣經千迴百折歷無數之阻撓卒至實行發表似政府中人對於和局必已稍有把握即使磋商偶然停頓亦未必貿然備戰致有反汗之嫌而不謂布告之頒尙未浹旬時局竟又有破裂之說也 
　　曹錕三營開赴宜昌尙得曰抵禦石軍爲湖北一部分之事也張懐芝軍之集中南昌張作霖兵之準備南下政府皆一一督促宛似戰事卽在目前此種行動是否爲停戰時內所應有况以南方而論攻岳圖閩之聲浪旣已寂然無聞以北方而言曹張主戰之運動亦不如從前之劇烈政府果何所感觸而軍事上忽又積極進行爲破裂之準備是眞不可解者矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀修改稅則委員會成立大會之參列]  
　　修改進口稅則委員會正主任會述棨函請協約各國領事及商務委員等訂定五日（即今日）下午二時假總商會樓上開成立大會所有到會之協約各國領事委員銜名經紀前報茲悉前載到會各國人員現在略有變更且又添增商務委員多名茲再將今日到會各員銜名詳錄如下比總領事薛福德絲蠶業委員戴納格利英總領事法磊斯英國參贊委員傅□委員伯萊德委員□□美總領事薩門司美國主任委員安立得委員賽格秘書傅爾屯法總領事韋禮德遠東商務委員林乃德上海法國商會總理馬鐵日本總領事有吉明副領事岸倉松稅關監察官早川繁雄農商務技師大仙清一郞俄總領事格羅思海參威海關監督拉脫金丹麥總領事樂斯考委員葛南錫（上海寶隆洋行總理）和總領事雷斯委員克恩（好時洋行經理）義總領事德樂時絲蠶業委員德乃驥腦威代理總領事納恩瑞典總領事何德門日斯巴領事柏郞西葡國總領事奧利維拉委員羅沙巴西正領事賚益斯又聞今日會場招待西員一席業由曾主任函邀交涉公署交際科譯員楊筱堂擔任云 
[津浦路局派車運貨之敷衍]  
　　旅滬各省客商因津浦鐵路車輛減少以致商貨擁塞銀根呆滯現在陰曆年關將屆深恐商貨金融週轉不靈有碍大局故特公函各團體電請交通農商兩部及各省督軍省長設法挽救以維商務已迭紀前報茲據北地來客述及該路局現已陸續派車裝運商貨惟仍是敷衍塞責調查各貨物堆積如山如未能抽撥大批車輛趕緊暢運亦屬徒然是以各客商尙須請求設法疎通云 
　　附江蘇李督復上海總商會電總商會鑒三十一電悉商貨阻滯聞之惻然其在蘇境者本督軍力所能及自當隨時維持以恤商艱除函知津浦局趕先裝運外特復李純江 
[德人違背處置敵僑規章]  
　　德國人白利夫史即傅立佐近由日本來滬寓居西華德路日本豐陽旅館內被總巡捕房西探目祁文司查悉以其未經中國政府允准擅行來滬違犯處理敵國人民規章第七條稟明刑事科請公共公廨出單昨將該德人傳案請究先由捕房代表牛門律師上堂聲稱此次被告由日本國遞解回籍並未帶有護照亦未奉中國政府允准擅來滬上僑寓日本旅館內有違處理敵國人民規則請爲發落並由西探目祁文司投案稟明前情當經關讞員向該德人略詰一過以此事應由中國長官主持遂商之英卓副領事會同簽判云該德人未奉中國政府允准來至中國境內應即詳解護軍使署處置此判 
[德華銀行房屋准許出租]  
　　本埠德華銀行清理處擬將德華所有漢口路B字一號房屋租於德商經交涉署電奉外交部電復該德人如確係安分商人可准租用聞交涉署已函轉清理處請卽遵照矣 
[巴西公使由日來滬之先聲]  
　　江蘇特派交涉公署昨接外交部來電謂新任巴西駐華公使由日本乘亞西亞皇后號郵船來滬於六號晚在新關碼頭起岸轉乘滬寗車北上希即妥爲接待一面函致滬寗鐵路管理局俟巴西公使起乘時預備花車恭送云云現薩交涉員已遵電辦理矣 
[小輪船照常開行]  
　　邇因天氣奇冷四鄉河港大半冰凍以致開往杭嘉湖及蘇州常熟蕩口等處之小輪船暫停行駛至前昨兩日稍見和暖崑山之靑陽港業巳解凍是以蘇湖兩埠之小火輪已定於今日起照常開班 
[營基退還地主之籌備]  
　　南市滬軍營舊址現駐陸軍第四師砲兵第四團所部第二營及該團本部惟該營基地係於前清光緒初年由蘇松太兵備道稟准督撫向民間租賃築造泥城駐兵防護光復以後仍爲駐軍之處嗣因該處市面日漸繁盛該地主擬將營基收回改造市房曾經稟請松滬護軍使飭將現駐該營之砲四團第二營等移往別處以便收歸業經批准所有砲四團二營移駐地點查有高昌廟砲隊營外面之操場地址甚廣堪以劃出二三畝建造房屋以資應用估計工料約需一萬餘金一俟造成即將砲四團二營遷入俾將滬軍營舊址退還業主改造市房振興市面昨盧護軍使巳飭砲四團王團長傳諭工匠預備購料開工矣 
[擴充電車軌道之規畫]  
　　華商電車公司在老西門至滬杭火車站一帶擴充軌道以免旅客繞道滬南便利交通已迭紀前報茲悉該公司此次規定路線不僅由老西門接至滬杭車站且由滬杭車站直達高昌廟（卽製造局）之廣東街爲止其所需路軌業已製備妥貼不日即可開工惟　頭尙未定妥因四站太近三站嫌遠必須從長計議也 
[檢查民局信件包封之不便]  
　　淞滬警察廳長徐輔洲前奉盧護軍使令飭檢查民信局遞寄各種信件包封當經徐廳長轉令該管第一區警察署董警正派王石兩巡官於每日午後四時起率同巡長赴各民局詳細檢查在案茲民局代表以各民局遞寄信函其中有客家滙票等件或轉遞郵局之包封均由外洋輪船帶去時間有限倘經逐件檢查不免多所阻滯當經具稟警廳請爲維持此後對於檢查一項能否歸信業公所負責如有違例之件當然扣留等情徐廳長據稟前情批飭不准惟察核該民局包封等件大都轉託郵局遞寄似可變通辦理嗣後即歸郵政司擔任檢查業已傳知董警正飭傳該業代表到署面詢辦法以便實行 
[警廳嚴禁假冒偵探之布告]  
　　淞滬警察廳發出佈告云據偵緝隊隊長翟世清呈稱竊職隊各探職司偵緝舉凡搜查證據逮捕人犯關係綦要每當服務時均持有鈞座所發執照原爲愼重緝務起見近查本埠冒充偵探者實繁有徒敲詐商民擾害地方一而不足循是以往若不加以查禁實於本廳名譽有關擬請示禁不法之徒僞充偵探此後倘有未持本廳偵探執照擅自捕人者准該人民向附近崗警報告帶區究辦俾此種惡風稍弭是否有當理合具文呈請鑒核示遵等情據此查本廳管轄全區幅員至爲遼闊南北與英法兩界接壤東西與上寶兩縣毘連居戶日繁緝捕尤關緊要故編制地方偵探一隊藉供搜查逮捕之任各探均約束綦嚴並經給有執照以昭鄭重乃近據偵緝隊舉發冒充偵探李阿虎串同倪偉之等藉口代張茂春查訪逃婦關說警局詐欺洋五十元業經發科訊明移解法庭嚴辦在案此係事機敗露得以置諸刑章然冒名婪索之人其無人告發者尤恐不可枚舉若輩城狐社鼠逞其爪牙茶毒人民深堪髪指該隊長呈請查禁洵屬正本清源亟應照行除指令並分行外合亟佈告居民人等一體知悉須知本廳偵探均有執照爲憑如無執照即係假冒無論有無索詐情事均准隨時報警解究即本廳僱用偵探亦皆潔己奉公按月給有薪餉倘有不守本分之輩亦准隨時指名呈候查核惟不得挾嫌誣訴致干反坐本廳長爲杜絕奸宄保衛閭閻起見故不憚言之諄諄其各遵照切切此布 
[頒發工藝品暫行奬章]  
　　上海總商會昨接蘇省實業廳公函以奉農商部令本部現訂定暫行工藝品奬章所有關於發明及改良工藝品呈請奬勵之案均應按照此項章程分別辦理並附章程到廳等因奉此除分行外相應函達貴會即希查照嗣後如有應行奬勵之品卽按原章報廳呈候核辦 
　　附錄暫行工藝品奬章㈠本章程稱工藝品者爲發明或改良之製造品㈡自己發明或改良之製造品得向本部呈請奬勵但左列各欵之製造品不在奬勵之列（甲）鐵匠品（乙）醫藥品（丙有紊亂秩序妨害風俗之虞者（丁）同樣品呈請在先者　㈢欲得奬勵之工廠或製品人應將所製之品添具製造說明書及圖式模型在京呈送本部在外呈由各地方行政長官實業廳長轉送本部㈣發明或改良經本部認爲合格者分別等差給予奬勵其法如左㈠營業上之奬勵給以執照許其製造品於五年內專賣權（奬勵年限自給予執照日起算）（二）名譽上之奬勵給予褒狀㈤軍事上應守秘密之物品本部依主管官署之請求得不予狀勵或予之而加以限制其已受奬者亦得限制之或取消之但應酌予相當之報酬㈥領有執照之工廠或製品人在專賣年限內應受該管官署之檢查（執行前項檢查者應執有正式證明書）　㈦自發給執照之日起逾一年未用於營業或專賣年限內無故休業至一年者其受奬勵權應歸消滅㈧專賣年限滿期時本部應即公示 
[公廨移提巨騙之周折]  
　　巨騙周廷湘與陳振鏞丁益齋常寳裕龔三元（卽龔學貴）等在南京路二百四十二號門牌虛設萬利豐股票公司串騙季福生余德桂馬林泉胡其壽等値洋四萬元之北京交通銀行鈔票分投逃逸業經老閘捕房包探沈阿岳姚錫卿西探奎兒將陳振鏞緝獲解送公共公廨訊悉丁益齋巳經上海檢察廳拘獲周廷湘與其家屬及常寳裕龔學貴等逃至溧陽縣境被丹陽縣公署偵探緝獲寄押溧陽縣知事署判陳押候分別函請上海檢察廳及溧陽縣知事將丁周等送廨質究在案茲因原告懸有二千元之賞格發生問題該廳署等不將犯解廨質訊是以昨晨復由捕房將陳振鏞解廨請究即據中西包探上堂稟明前情請示辦理並由原告代表律師投案聲請再函該廳署等將獲犯送案以憑質究中西官判陳帶回捕房候再函請上海檢察廳及溧陽縣知事將所獲人犯解滬訊核 
[攬修小輪之欺騙]  
　　浙江省長公署機要秘書彭彝前日將劉金康扭至閘北四區警署控稱劉家住閘北在老垃圾橋南開設機器廠前來浙省攬修小輪船多艘取去銀八千兩約期開工詎竟一去不回有意欺騙請爲字究追署長諭將劉金康押候訊核 
[假名圖詐之懲治]  
　　皖人金繼串同劉毅卿假民黨首領柏文蔚名義迭至公共租界江西路二百三十三號門牌振盛棉紗號迫令號主李某經理劉裕夫至法租界明德里二十六號門牌圖詐巨欵前日經劉報請總巡捕房飭派包探邵仁初協同西探將金與劉毅卿一併提獲押至昨晨解送公共公廨請究先由原告偕證　道洪汪聲亮投訴前情並稱被告等用種種威嚇手段逼令同往法租界當因拒絕不去被告等稱有相當封付恐遭陰謀是以控究云云訊之金繼供稱柏文蔚前在安徽都督任內原告受過許多恩惠此次柏令往邀原告等至法租界寓所叙談並無別故亦無威逼之事求察又據劉毅卿供認至原告店內兩次且與原告同鄉並無惡意云云中西官以被告等不應恐嚇圖詐判金繼押西牢九月劉毅卿押三月分別示儆 
[賣藝人中毒之結果]  
　　靜安寺路福源里二十五號門牌吳海仙卽揚州阿二家有向在新世界游戲場唱大鼓調之天津人皮恩榮劉玉長賀楚財揚國棟杜長卿王坤山羅相卿鐵小峯李通林及女子劉小香等同居在內皮等曾至新閘捕房指控同居之祁萬鵬王二將紅砒暗置飯鑊內圖害性命由探將祁王兩人拘解公共公堂訊供判押各情已迭誌本報前日午後由捕傳同人證將祁等解廨經王崧生襄讞會同美領博君升座刑庭復訊先由工部局刑事檢查科代表牛門律師上堂譯明案情並稱各原告食剩之飯巳經衛生科西醫化驗明晰確有人暗置紅砒應請訊究繼據見證吳海仙投案聲稱被告與我素無仇隙此次飯鍋中所置毒物是否被告所爲我不知悉惟此案發生後由我報捕是實並稱被告祁萬鵬之女雲仙由我介紹至新世界承包唱曲所訂合同將屆期滿每月包銀一百七十元嗣祁欲其女繼續唱曲被我拒絕諒必因此懐恨等語又據錢正榮投稱十月十一號午飯由我煑成其飯米係由吳海仙之子交我云云並據西醫梁某上堂聲稱當時各原告到院醫治惟皮恩榮受毒最深卽經研究均受紅砒之毒我遂因解毒藥醫愈等語被告祁萬鵬延律師到堂辯稱原告所控各節被告均不承認且無確據證實應請將案註銷當經中西官會商之下以此案毫無證據遂判將案註銷如將來覔有他種證據准再起訴訊核 
[秘密賣烟之敗露]  
　　汕頭人陳玉珠租賃湖北路三百四十三號房屋以開設烟紙　爲名私售三砲台牌號之烟膏又陳禮浩在九江路一百六十號門牌私賣季吾氏牌號烟膏又陳炳興在廣東路四百十四號屋內秘密賣煙又王印星在廣東路二百五十六號門牌私賣醉翁牌烟膏均經老閘捕房捕頭偵悉前日派令中西包探分往各店搜出煙膏連同陳等帶入捕房准各存洋保出咋經公共公廨將陳等四人傳案訊實以其故違禁令判各罰洋一百元充公煙膏送往海關銷燬 
[攫取購買烟土之鉅欵]  
　　粵人蘇樹楊燦李興陸世英與在逃之某某等及黑白兩西人以兜售大宗烟土爲由於前日午後設計將同鄉人陳澤誘至虹口崇明路七十六號門牌冠鴻樓酒館內將陳所帶之現洋鈔票九千九百五十元攫取逃逸經陳報告美捕房派令中西包探協同前往將蘇等四人緝獲拘押昨解公共公廨請究即據西探堯克華探江標侯松山相繼上堂稟明前情並稱尙有同黨數人在逃請爲出票按名提究云云並據原告代表梅吉言律師到堂聲稱敝律師甫經延爲代表案情尙未硏究請爲展期研訊經李萼仙襄讞商之英白副領事判蘇楊李陸四被告押候補提人證再訊 
[迎提夥刦常熟當舖之盜犯]  
　　湖北人瞿正雲日前至芝罘路一號門牌王炳生烟紙店內混用銅洋被王察悉鳴捕拘入老閘捕房在瞿身畔搜出銀飾十餘斤詢知瞿於陰曆本月初十日糾合同黨在常熟城內夥刦裕興當舖等金銀飾物現洋得贓來滬迨後解送公共公廨訊問瞿又供爲兵士近在湖北湘潭地方戰敗糾搶元豐等三家當舖得贓逃滬等語判瞿押候查明再核在案茲經常熟縣知事得悉該盜就獲特於前日備文派警帶同事主陳某來滬同往老閘捕房認明原贓故昨日又由捕房將瞿解廨復訊即據中西包探上堂稟明前情該縣來警與事主亦投案候示經中西官向瞿硏訊一過以瞿在內地糾黨搶刦屬實判令押候備文連贓併交來警帶回常熟縣知事署歸案訊辦 
[紅十字會加撥徐水賑欵之復電]  
　　本埠紅十字會據徐水放賑員蔡吉逢報告以徐水災情重大除放棉衣及原定五千購糧散放外其留養習工等舉尙須請欵接濟當由沈會長復電加撥三千元巳誌昨報茲接該放賑員回電照錄如下紅十字會沈會長鈞鑒冬電悉徐賑加欵福我災　地方觀感淪肌浹膚當卽迅速進行務期實惠普及以達　人救徹之目的欵仍乞滙津分會蔡天泰叩支 
[護軍使擬爲屬員請奬]  
　　松滬盧護軍使以滬地戒嚴以來各軍隊長官督率士兵日夜遊巡頗爲勤奮茲擬將所部出力各員擇尤請奬以示鼓勵業已令飭各員查造履歷送核矣 
[兵工廠休假期滿]  
　　上海兵工廠謝總辦以各工匠新年給假休息三天已屆期滿茲查部飭七年份應造之山陸兩種快砲爲數甚多各項材料業已配置完備亟宜開工免誤限額故已傳諭砲廠各工匠昨日（即四號）爲始照常工作矣 
[疏附縣放行洋工程師之覆音]  
　　瑞典工程師惠忒前往新疆因未領護照致被疏附縣禁阻業經瑞典總領事函知交涉署於護照上簽字一面電請迪化交涉員飭屬放行聞前日接到復電云該瑞人於二十六日由疏附縣放行前往莎車縣工廠去訖昨薩交涉員已函瑞典總領事請爲查照矣 
[軍人照常訓練]  
　　步兵三十八團馬團長三十九團張團長及砲兵第四團王團長三十七團第三營王營長昨日通傳所部各長官以新年給假現已屆滿所有該士兵等應行練習鎗砲各項操法應於四號爲始照常調練各課講解日期亦應妥爲規定由該管長官按期詳細講解切勿懈怠云云 
[毀賣公產之興訟]  
　　本邑公民蔡爾康等前因得悉西門內學宮照牆及後面基地均被公欵公產經理處主任丁賡堯擅自毀賣故特具呈省公署請爲澈究以保公產去後茲悉此案已經齊省長核准批回並卽日委派專員來滬調查眞相以憑核辦云 
[浦東花邊公會呈請立案]  
 
 
 

Page 11

 
 
中華民國七年一月五日星期六申報第三張舊曆丁已十一月十二H ] 
　　浦東花邊公會會長謝源深陶思孝昨日分呈上海南滙川沙三縣知事文云呈爲創設公會籲請立案並出示曉諭事竊浦東一隅女工之所恃者厥惟士布商界亦以此爲大宗運銷北省年來日人在東三省倣造土布挨戶兜銷而土布之行銷遂滯馴至商輟於途婦歎於室生計之蹙年甚一年不意前年川境女界發明一種手工名曰（非列）俗名花邊以洋線結成之細綱復在綱上挑結各種時花行銷美洲紐約克等各埠已荷各界歡迎不及三年遍及浦東上南川三境統計每月出貨價格已達五六萬元之譜當土布垂盡之秋亦女界生計之一線惟是工業甫在萌芽商界苦無統系以致對內則互相傾軋對外任意兜銷女工則肆意要求貨物則漸趨低下若不亟行整頓深恐遺笑外人爰於本年陰曆十月間在陸行鎭爲東西適中地點創設公會公舉職員主持會務業已稍有頭緒惟事屬創舉且工商兩界知識短淺深恐對於維持公益之謀轉多誤會爲特抄錄簡章十條除分呈□□兩公署外伏祈批示立案並出示曉諭俾衆週知以安工業而圖久遠實爲公便謹呈簡章列下㈠定名浦東花邊公會㈡宗旨本會聯絡同業整頓貨價議决統一進行辦理㈢區域浦東上海南匯川沙三境㈣會所本會現設陸家行鎭都川小學校㈤職員本會設正會長一人副會長一人會計庶務書記調查外交各一人曁分部部長各一人㈥會期常會月開一次以第二星期爲會期大會每年一次以陰曆正月第二星期如有特別事件得由會長召集㈦報名如有新開花綱手工公會須將該公司牌號及開設地點等事預報公會經公會議决方准開設惟該公司須遵守本會章程照繳會費得與舊設公司享同等權利㈧工價花工　工及穿花洋線之價値照市定價山常會議决施行㈨會費各公司擔認月費洋一元嗣後倘經費不敷由同業酌量補助㈩罰則如有違背會章及高抬工價等事得部長及調查員等報告由常會議决處罰 
[再誌光怪陸離之遊藝會]  
　　中國精神硏究會鮑芳洲博士章蔭亭學士陳女醫士潔芳何女醫士慧蘭於昨日（星期五）假北四川路虬江路口上海大戲園實地試驗各種催眠方法及其現象並有韓敬文之文武大幻術已紀昨報聞昨日該院觀者甚衆鼓掌若雷皆謂奇妙異常令人不可思議今日（星期六）下午一時半後仍在原處各將生平硏究所得之絕技盡行貢獻其門票售洋五角云 
[紙廠營業之發達]  
　　本埠造紙廠以龍章出貨爲最多華章寶源兩廠次之自歐戰到今外埠紙料來源日少價格日增本廠乘此時機大有進步近聞各廠因訂購者日益增多故均增添機器以應需用計華章增加製造油光紙機器一部龍章則添製造包紗紙機一部每機逐日可出紙一千二百令並聞新機出品較前益覺光亮結實價格亦廉從此精益求精擴充出品其挽回利權當亦不少也 
[麵粉廠催促出貨]  
　　本埠麵粉廠共有二十餘家日出麵粉麩皮爲數甚巨上月間各路客帮爭先購運價格增漲近因天氣奇寒河道氷凍非但購者清淡卽訂存廠貨者亦藉口不克轉運停止出貨故近來市面異常冷淡價亦隨跌聞預訂廠貨未出者計有十餘萬包之多各廠已發通告並請公會轉知各購戶於二星期內如數出清以便結束若再置之不出祇可照單代客轉存洋機所有棧租保險等費應令購者擔負云 
[虛設字號之騙局]  
　　寗波人李長興（卽謝松林）串合同黨在寗波路二百四號屋內虛設信泰恒裕興等字號先後騙取出東路三百五十四號門牌愛多亞路一百二十六號門牌直隸路一百五十六號門牌雲南路二號門牌四洋貨店內値銀三百餘兩之線襪等物逃逸前日由探將李緝獲拘押捕房昨解公共公廨請究經中西官略訊一過判李押候查明再訊 
　　又寗渡人王繼生方蓮靑前在南市太平弄賃定某米行之餘屋開設益和字號誑騙同康鹹貨行義源德水果行德泰銅器店王生和帽店周興隆笆斗店等數家貨物約値銀千餘兩挾貨潛逃後經二房東胡珊順同被騙各人報告第一區署請爲飭緝迄逾兩月未經破獲茲由胡珊順之棧司某甲在途遇見前在益和字號內爲棧司之崇明人陸紹洲即行扭住送請該署究追董警正向陸盤詰據供前爲益和棧司迨益和閉歇後即至法租界永昌旅館當茶房惟悉方蓮靑於益和號逃出後改名姚仲芳又在公共租界福建路（石路）地方開設滙綸字號向南市阜昌參號騙取鹿茸三副計銀一千餘兩逃逸旋由包探沈阿岳將我緝獲作爲線人四處緝拿當在法租界餘慶里緝獲後給我洋一元放出現在方已拘押捕房等語當飭留候傳同各原告帶往捕房指認後候申詳警廳備文派探至公廨請將方移提歸案訊辦 
[私接電線之懲儆]  
　　英美工部局電燈公司西人馬番指控住居海寗路二千一百四十三號門牌之婦人沈王氏私接電線偷用電汽等情業經捕房將氏拘解公共公廨訊供收押在案昨晨復訊先由工部局代表牛門律師上堂陳述案情繼由西人馬番投案證明被告比隣之房屋先時由被告之姊妹行居住裝有電燈嗣經電燈公司將火表拆去詎被告令人在馬路電線上私接電線應請訊究並由九十八號西探上堂稟明被告所居之屋係向人轉租等語訊之沈王氏延律師到堂代爲辯護中西官以氏不應舞弊判押女所三月以儆 
[書記打駡法警之下場]  
　　新建上海地方審檢廳中附設之捕獲地方廳書記某甲日前將地方審檢廳所置之檯櫈各物誤收應用經地方廳林檢察長查悉飭令看守法警前往索還詎該書記不服竟將法警掌頰辱駡事爲林廳長察悉以該書記舉動野蠻即向捕獲廳莊廳長交涉等情已紀前報茲悉莊廳長對於此事頗爲抱歉除將該書記嚴加申斥並將所取檯櫈𢘻數歸還外昨又備函答復林檢察長聲明道歉云 
[白雲觀後面之火警]  
　　昨日下午三時許小西門外白雲觀廟後面面南東洋式房不戒於火時適北風甚緊轟轟烈烈頃刻間兩面延燒雖經各區救火會紛紛往救直至四時許方始烟消火滅計共焚燬樓房十餘幢平屋七八間事後經二區警署余警正派警前往調查一切並將起火之人拘局候究聞當火熾時一區救火會會員王某及某甲等在場救火奮勇直前忽被屋頂倒下壓傷頗重當由同伴雇車急送紅十字會救治未知能保無碍否 
[鄉民放火洩憤]  
　　楊樹浦平凉路曹家宅鄉民曹小山因有應得之方單被其族兄曹根林曹許氏夫妻掯不交出懐恨已久遽於前晚將引火之物堆置家內縱火欲將房屋焚燬被曹根林曹趙氏曹王氏曹兪氏等得悉帮同撲滅報告楊樹浦捕房派令中西包探將曹小山拘押昨解公共公廨請究先由曹根林等上堂稟明被告縱火焚屋情形訊之曹小山供稱因曹根林等將我應得之方單呑沒是以放火將屋燒燬中西官以曹小山不應縱火判押西牢五年以儆 
[客棧起火受罰]  
　　法租界西新橋街老永發客棧於某日晚間失愼延及左右貼鄰共燬房屋三幢後由捕房查得該棧保有火險銀一千兩當飭包探將該棧主婦高朱氏帶至捕房諭令交保候訊在案昨將朱氏傳至法公堂詰問朱氏供稱因樓上房間內張李二寓客潑翻火油燈以致肇禍張李二人現已乘隙脫逃求宥中西讞員判罰銀一百兩充公以儆 
[大宗烟土被匪奪去續紀]  
　　粵人某甲此次由香港來滬帶有烟土五十七只雇令駁船前往接運詎在陸家嘴對岸被碼頭匪徒搶刦一空已誌本報茲經水巡捕房梅捕頭查得此事係由浦東某公司小輪老貴松華糾同滬南某船塢小輪舵工混名柴蜈蚣等駕駛小輪搭載清口匪徒六七人冒充水巡跳上駁船盤杳乘間搶去當以販土鎗土均非書類而該匪等膽敢冒充水巡沿江掠奪尤屬目無法紀業巳飭探嚴拿務獲解究 
[警廳招領迷路女孩之傳單]  
　　爲招領事案據四區二分所呈稱十二月二十五日夜九時許據崗警查見迷路女孩帶所前來訊據女孩供稱姓孫名阿二十一歲鹽城人住唐家弄里名門牌均不得知在永泰絲廠打盆父母俱有父名阿九推小車爲業等語查該女孩面孔方長有辮身穿花柳條布褂內着花柳條布棉䙞外束靑布圍子柳條布棉褲脚着靑布鞋子除將該女孩暫送閘北寄養所留養外理合呈報鑒核等因據此合行通傳仰該女孩家屬前往認明來廳具領可也此傳 
[瞽目香工第二次之呼籲]  
　　上海城廂內外香業瞽目工帮全體前舉代表楊俊效趙章卿等在上海縣公署稟控慶雲齋香店主李少琴串通把作陳三郞等違背行規等情經沈知事訊明判决將該店發封責令李陳遵章入行方准營業在案茲悉此案自判决迄今爲時已久李少琴陳三郞等仍陽奉陰違而同業效尤者更日見增多各瞽目工人以似此抗違縣諭我輩殘廢工人生計將絕乃於昨日下午聚集瞽目數十人復至縣公署要求維持前諭一時瞎七瞎八瞎鬧不休後經科員一再安慰諭令散去切勿聚衆胡鬧各瞽者始彼此牽拉而散 
[乘車失洋之爭論]  
　　川沙軋花業商人蔡文才昨日來滬向某處領得現洋一千元携帶回川因內地水道氷斷故至滬南董家渡渡浦後雇坐錢英之小車所有銀洋置諸車上詎行至塘橋鎭地方車上銀洋忽然失去四百元蔡疑車夫所竊該車夫則誓不承認以致互相衝突扭控淞滬三區三分駐所經王警佐詰問以兩人供詞各執判解警廳司法科訊辦 
[測字人爲人醫病之意外]  
　　江北人邳廷萬僑寓义袋角恒壽里前日扭測字人王少卿至四區二分所控稱弟媳吳氏懐孕七月近患牙痛由王施治不料服藥後即腹痛分娩刻下嬰孩雖尙無恙而產母奄奄一息勢甚危險請爲究辦即經趙署員訊據王少卿供稱所服之藥醫治牙痛與胎氣無關有藥方呈請察核趙署員諭令併解司法科訊核 
[失竊小車之追究]  
　　王福堂家住閘北王家宅前日扭張小丫頭至五區二分所控被竊去小車一輛請爲追究當即解經司法科訊明判移地檢廳核辦 
[法公廨訊究擲包匪徒]  
　　擲包匪徒楊阿大陳長林兩人日前在法新租界施其伎倆騙取婦人楊羅氏唐胡氏金戒兩只金耳環一付而逸後曰兩氏報告捕房飭探楊振富將楊陳兩人拘獲吊出原贓帶入捕房昨解法公堂原告投訴前情請究詰之楊陳兩人均供認騙取不諱中西官判各押一月贓給原告具領 
[破獲布莊竊案]  
　　法馬路恒興昌布莊遣夥陳裕標至法捕房報稱店中雇車裝運灰色小布數百疋至某處詎被竊賊乘隙竊去一百疋請爲查緝旋經包探查獲竊賊沈長林並吊出原贓二十三疋尙少七十七疋已無着落昨日將沈解至法公堂請究原告投訴前情並請追吊餘贓詰之沈供認行竊不諱並稱餘贓實被同黨桂生徐金生等取去現逃何處實不得悉中西官判沈押西牢六月贓給原告領去 
[買客乘隙行竊]  
　　周子慶日前至法租界小東門大街長泰昌洋貨店內以購買貨物爲由乘隙竊取灰色線呢一疋而逸該店當即報捕由探將周拘獲吊出原贓昨解法公堂請訊該店遣夥投案申訴前情詰之周供認不諱中西官判周押三禮拜贓給原告領去 
[擅開汽車之闖禍]  
　　法新租界某汽車行夥李任才日前乘洋東出外私開汽車馳至法馬路西新橋街口因不諳司機致將黃包車撞壞坐車人從車中跌出當爲巡捕查見將李拘入捕房昨解法公堂請訊先據捕頭稟稱撞壞之黃包車現已由該行洋東賠償應請堂上將李懲辦等情詰之李供認私自開車不諱中西官判李押十四天以儆 
[洗浴失落鑽戒]  
　　本城野荸薺茶食店小主陳湘伯前晚偕同友人施煥文王寶安等至十六舖玉潤池浴堂內洗澡後因失去鑽戒一枚値洋二百餘元當向値堂人張寶榮張廣濟陳啓業等追問推託不知陳卽鳴警一併拘至第一區署經董警正詰得張等供多推諉而失主則要求追賠惟事無確證飭將一干人解送警廳司法科訊核 
[無賴擾累行人]  
　　無賴柯寶林昨在虹口元芳路誤疑行人徐奎祥身畔帶有烟土突然上前將徐攔住週身搜索徐卽大聲喊捕由探薛正昌將柯拘入捕房稟明捕頭押候解廨請究 
[銅匠店主婦擊斃學徒續誌]  
　　美租界克能海路十六號門牌胡隆泰銅匠店學徒根福被店主婦胡馮氏用鐵錘擊傷頭部斃命經鄰入報請滙司捕房飭探陸連奎與九十八號西探將尸舁入驗尸所並將該氏與其夫胡士夫一併拘入捕房分別押候公廨中西官蒞所相驗再核各情巳誌昨報茲悉前日午後由兪奠孫襄讞會同美柯副領事蒞所驗得死者手腕課骨均有傷痕兩足似已潰爛多時後腦雖被擊傷腦壳未碎究竟是否因傷身死尙須剖驗方可證實因卽同坐公案將胡士夫夫婦帶案略詰一過諭着分別押候西醫剖騐再核 
[蕩婦害人性命三誌]  
　　蕩婦王沈氏在閘北大統路安祥里三弄五百二十二號屋內開設台基並由住居义袋角擺渡口之朱李氏卽阿翠專事勾引工廠女工與年少光棍至該處苟合致皖籍女子方喜珍懐孕打胎身死已兩誌前報茲悉此案雖由死者之母方褚氏求銷免究而四區警署姚署長以王沈氏朱李氏如此行爲殊與風化有碍故王朱二婦各處拘留半月期滿驅逐出境 
[再誌處女私奔之追究]  
　　小西門外帽作主袁紀仁之十七歲女兒鳳香近被作夥張嘉興勾引私通以致懐孕經袁察悉後將張停歇其女亦卽失蹤前日袁在途將張尋見扭控一區二分駐所並將該女傳提到所押送地檢廳訊辦等情己誌昨報茲悉此案昨午經檢察官提案隔別　訊並據袁紀仁投案請求究懲問官諭飭張嘉興袁鳳香分別收押聽候核辦袁紀仁退去候示 
[戳破燕子窠]  
　　蘇州人裘阿泉近在北浙江路二百十六號屋內私設煙具容留外人開燈吸烟被滙司捕房華探目馬阿美與包探金福壽查見將裘連同烟具二副帶入捕房稟明捕頭押候解送公堂訊辦 
[鵲巢鳩佔]  
　　住居九畝地地方爲報關行生理之黃炳生今年二十二歲前曾憑媒聘定淘沙場何姓之女何索貞爲室黃因無力迎娶曾於今春效搶親俗例將素貞搶回成親後甫及四天素貞即去如黃鶴並一再致書乃夫堅欲離婚黃失妻之後找尋無着茲探悉素貞被向爲輪船生理之張春江佔爲己有匿居淘沙場相近昨日黃偕其母盛氏按址尋獲將素貞與張一併扭交巡警押送一區二分駐所王警佐以案關姦佔有夫之婦着即移送地方檢察廳訊辦 
[美醫別開生面]  
　　自無藥療病法發明以來醫學界中頓放異彩吾國人士雖習聞其事而未克躬親試驗實大憾也頃有美國人施刋德籃得勝兩醫學博士設上海養身療病醫院於靜安寺路戈登路口一百六十二號其治病專用水治療法電氣療法以及各種物理療法不用藥石聞伍廷芳博士夫人之筋骨酸痛某醫士少君之瘰癧皆爲中西醫士所束手者入院醫治不旬日均大見奇效云 
來函 
[振堂洋布公所來函]  
　　啓者今閱報載洋貨業對於裁釐加稅一則內有振華堂各董於昨日午後假商會邀齊同業公同會議互相討論之下先與各洋商磋商辦法等語實屬纏悞查敝公所前由總商會函囑調查成本物價特於昨日邀齊同業假總商會開全體會當時推定審查員二十位定於本月七號柬邀各員在敝公所事務所開審查成立會以便進行特此奉布卽請登入來函欄內俾閱者咸知敝公所開會之宗旨實紉公誼振華堂洋布公所謹啓 
[松江鹽務稽核分所來函]  
　　逕啓者前讀本月一號報載有財政部查得兩浙緝私營及蘇五屬巡營士卒多不足額特派沈竹賢來滬秘密調查一節事實略有不符蓋沈君竹賢名有林係敝所詳准派駐營部爲稽查員專司稽核造報帳目及關於巡費等出入事項並非特奉部派點驗各營士卒况點驗職務係屬行政範圍向由松江鹽運副使及兩浙緝私統領按月抽調點驗沈稽查員不過隨同視察而已應請貴館更正登入來函一門以免誤會松江鹽務稽核分所啓 
雜評二 
[派車運貨之敷衍（步陶）]  
　　滬商對於津浦路運貨之呼籲道路傳聞似已漸有可達目的之希冀吾人默觀各地商况之蕭條市面之疲　固甚盼派車運貨之速見諸實行也顧以事勢考之倪電謂未扣一車李電允爲維持張電混言照辦曹則尙無消息然則此三月之停運其扣車舉動之發自何人與見諸何地蓋可於言外得之矣 
　　吾儕小民有何權力以往三月之停滯究爲誰何所遺誤且不敢一一追溯以爲窮究但使京部與各督從今而眞發慈悲勿令任何部份之車站再有停滯未載之貨物如山斯積是即無異對我奄奄垂斃之商民生死而骨肉之矣所慮者貴人事忙運兵籌餉星夜趕辦猶虞不及安復有暇以顧及汝無權無勇之小民哉 
　　然而商民之貨物在在皆血汗之金錢年來各地兵災水患以及一切不測之損失旣已感受無窮之打擊茲更進貨也一惟現金運貨也竟委棄如泥沙是何異奉金錢以易泥沙而聊自兒戲耶嗚呼吾民雖愚要不能並目身血本而不一爲切實之籌畫也 
[本館啟事一]  
　　本館本埠訪員王佑之自陽曆一月一日起業己辭退恐未周知特此告白 
[本館啟事二]  
　　各界投稿本館素極歡迎此後各機關各圑體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[某將軍傳] [  天際孤鴻]  
　　將軍某談者忘共姓氏惟世人恒以曹達名之或謂卽曹將軍也（曹達英名Sodium又名鈉蓋德文Natium之譯音也）世居黃金世界（金屬）而亞爾加里族（Akalies）之一系也（曹達與鐸LithiumKalium鉀Robidwm　Rubjswm鏭Uaeaium同爲亞爾加里族）其種族繁衍廣佈於水陸動植之間（水之味鹹陸地泥土及砂石中以及動物血內植物體內皆含有曹達之雜質）其先祖有名蘇打者（Soda卽炭酸曹達）當一千七百九十四年法國革命時代有代破太生加波萊氏之功（Rklas　inmOaIbonate卽炭酸鉀）蓋破氏於服務社會間外兼居軍事重要位置法人以戰端旣啓破氏勢難兼顧苟有遺誤關係匪淺（炭酸鉀法人初用爲澣衣繼革命事起以之製火藥而徵新法以代之）因要其獨秉軍政遺職因路勃南氏（Lablano)之請謂蘇打才侔破氏堪承其乏復經路氏竭誠三聘始充出山相助（路氏之發明製造炭酸曹達也須經三次化學變化）由是聲譽遂著於世及至將軍秉性殊類乃祖如烹調醃漬製造繪事以及　影醫治等無不優爲之（此指曹達之雜質之功用）較之乃祖猶有加焉惟將軍固未服務於行伍亦稱爲將軍無乃大謬實以將軍性情暴烈有如煤油之燄雖注以水猶一時浮動欲燃（曹達入水後能浮游水面發黃色焱燄）且易爲氣沮一有抵觸赫然色變芥蒂橫生永不消釋也（曹達　氣即酸化表而生銹）世人懾其崛強以爲有將軍氣槪因名之此將軍之目所由來也素惟與族人加里（kalium）相處極得且二人形性逼肖有如同胞衣履易着時雖家人亦莫之辨特加里之性尤烈接見之頃不無示人以異耳（加里之形性極類曹達且能互相置換以應需用惟加里所生之化學作用較強烈耳）將軍雖不喜近武事然有時與那脫利阿昔（NitIcacid卽硝酸二者化合名硝酸曹）相從事於軍旅作其友白蕭（即朴硝英名RotassjumNitrate)代時雖成效不敵亦有可觀（朴硝爲製炸藥之用以硝酸曹達代之亦可惟爆力不強）將軍雖身居黃金世界顧素不置產特有奇術能致多金而不慮貧困也聞其所操之術髣髴今世之騙取云（曹達混汞可以提金採金者恒行之）天際孤鴻曰某將軍余素不之　又何以悉其爲人近因與不知何許人接見道及將軍遂得其生平大略繼細推將軍之所爲及性情有類似今之所謂將軍者之點可見爲將軍者固不貴有其實但得其彷彿亦足以自豪而爲人所稱道不置也因傳之　 
家庭常識 
[已潰凍瘡] [  賊] 　　 
凍瘡已潰肉爛流膿最爲疼痛治方雖多見效者少余曾得友人傳授一方靈效異常用黃柏三錢向香油燈上燒成枯炭（黃柏藥肆中售）用鷄蛋靑少許醋十餘滴調敷患處厚塗俟稍乾用軟紙貼上切勿洗去二三日後即可下水此時緊貼肉上　作如常雖下水亦不落約十餘日脫一硬殼瘡處巳平復如常余曾親試並歷授多人皆獲奇效如瘡處部位大即多加黃柏炭 
[凍瘃] [  山安] 　　 
凍瘡潰爛剪貂毛敷之隔宿卽結痂而愈或用柿子皮煨灰存性熟菜油調敷日換二三次一星期後脂水出盡即愈但不如上法之妥速而潔淨耳又凍瘡未潰時用磚瓦八九片投火中煨之更以木桶盛水置爐旁及磚片煨紅拑出投入其內則水自温煖搽洗患處如是二三次可保不潰 
[又法] [  馬宗耀] 　　 
用生由　半斤左右磨爛爲膏敷於患處以布裹好（惟痛癢難當無碍）越二三時洗去則漸漸全愈此法試之頗驗四五日後行動如常矣（不受酬） 
新酒令 
[女子唐詩籌百種（續昨）] [  雪香]  
　日分飛倘相㥃（將遠行者飮）窄羅衫子薄羅裙（衣服最窄小者飮）露微羅　垂芳袖（袖有絲邊者飮）照耀金釵簇　　（髪上御金首飾者飮）繊腰宛約步金蓮（纏足者飮）　雲欲渡香腮雪（梳長髢者飮）羅機金蓮阿寂寥（襪履無彩色者飮）綠雲鬟下送橫波（覆髪長過眉者飮）擘破雲鬟金鳳皇（髻左右分者飮）瘦去誰憐舞掌經（身瘦者飮）也　眉黛托腮愁（手托腮者飮）譎來塵世未爲男（合席各飮一杯）輕梳小髻爲慵來（梳輕便髻者飮）滿身蘭麝撲人香（有香氣者飮）不敢公然仔細看（偷看人者飮）輕笑自然生百媚（輕笑者飮）朱唇掩抑悄無聲（不語者飮）鮫綃霧縠籠香雪（手帕外露者飮）何必珍珠慰寂寥（身佩珍珠者飮）蜂鬚蟬翅薄鬆鬆（前髪覆額者飮）爲我殷勤送一杯（合席送酒與得籌者先送至者下次免飮）兩朶芙蓉鏡裏開（面紅者飮）（未完） 
集益錄 
[答第七十四問] [  和聲] 　　 
凡製洋菜宜在冬令利用天然寒冷使之凝結若用冷藏法藉人工之力以使凝凍者乾後往往變黑品質每易過硬今胡君所述請煑後變黑則情形與此不同大槪其中雜質未能除盡所致至於凝結不堅必因入水過多而然苟能蒸煑稍久使水化散若干卽無此弊又按近時有人發明用藥漂白原料而後從事製造則無論何時均無變色之忠總經仿行成績頗佳法以漂白粉三磅清水六升鹽酸七兩（或硫酸五兩）互相混合另取原料（石花菜）十二斤除去夾雜物浸於此液中迨其固有色素逐漸消失時移浸石灰乳液中約經一小時取出用清水冲洗極凈然後入器蒸煑依常法製之即成（製法已見家庭當識第三集）依此製造所費固較常法爲多但漂白極速（尋常藉日光漂曬至白需時頗多此則僅一二時耳）而溶化至易（蒸煑五時已盡溶解）製成之品且潔白異常故所得必可　其所費也 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷中第十章（三） 
　　頃之史蒂爾始曰卡登汝忠爲人謀而拙於謀己爲計實左設汝而能以我爲式則亦可以自立矣卡登哇然笑曰吾學汝耶夫汝所以行佳運者賴有我耳我而學汝我又安從覔得一我而爲我之僱傭史蒂爾曰孺子誇矣須知我之占優勝者亦以奮力爭而得耳若自暴棄如汝則我亦如汝矣卡登哂之旣而歎曰史蒂爾汝語亦良信蓋吾二人同在學校中時所處地位汝卽優勝於我其後同在巴黎習法文而汝亦在在受人優遇若我則落落寡儔惟覺世人皆可層也吾亦自知將終窮矣史蒂爾曰此咎果在誰哉卡登曰此咎吾乃不得不歸之汝也惟汝善於鑽營凡事喜佔人前我途不得不落汝後蓋前途之路巳爲汝一人所塞我又將奚從而進者雖然天且明矣徒言往事適引牢騷願汝易以他語佐我下酒史榜爾曰然則卽言庭審之事如何吾觀今日之證人殊美安琪兒殆不過是矣汝以爲如何卡登舉其杯酒冷然曰汝言誰哉史蒂爾曰謂密斯曼萊也其人美乎卡登目注其杯似於杯中有所見者夷然曰美汝以爲美乎史蒂爾詫曰汝以爲不美耶是眞違心之論矣夫今日滿庭觀者孰不嘖嘖稱道其美而汝何卡登曰吾則以爲其人乃如木偶無足憐愛史蒂爾曰汝果不憐愛耶然則當其暈時汝又何以首先見之卡登曰然則有人將暈於對座之間乃必藉望遠之鏡而後見之乎先生休矣我倦欲眠且圖再見史蒂爾一笑起立秉燭送卡登出門則曙光已發曉風冷然砭人肌骨淡黃之天色欲明不明遙望河岸亦罩重霧人家林樹在隱約之間似天地亦含愁死之氣塵沙如海時挾曉風撲人枯颯之狀乃類沙漠卡登滿腹牢愁至是乃凝而成塊眼前起爲幻境似見樓台金碧中有美一人向己招手而祗園之中愛菓方熟希望之水噴爲明霧卡登之身栩栩乃如登仙特惜曉風吹之腦海忽醒所見之樓台實即陋巷中之破屋三椽朝霞映之乃成金碧耳時卡登已至庽所推門而入冷氣逼人和衣登榻則覺枕函如氷蓋昨夜無名之涕涙至今猶未乾也（第十章完） 
 
 
 

Page 15

 
 
   
 
 

Page 16

 
 
   
 
