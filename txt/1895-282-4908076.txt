# 1895 - 282 - 4908076

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○　園三十六種洋五元○刑案匯覽洋七元○　治新書碼洋一元五角○潘頤福咸豐朝東華錄實洋一元三角○玉益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季稗史　洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○　家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼　三侍○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[新印醫學心悟雷公藥性賦解出售] [  圖書集成局代啓]  
　　醫學心悟一書爲天都程鍾齡先生所著先生精於醫理上闡仲聖心源旁及諸家雜說是書所論證治病情條分縷析後坿外科十法誠醫學之津梁文瑞　主人覔得原本倩本周用新鉛字排印成書每部洋四角○雷公藥性賦藥性解兩種爲業醫者必讀之書刻己印成每部洋二角請向蘇州察院廿上　　繼街文瑞樓購取 
[答同中西醫學之異同]  
昨報紀北洋　醫院剏設至今歴十餘年大小各症日治數十人雖不能手至病除然究不乏起沈疴而免登鬼籙者前年復大　爾宗添設西醫學堂使後起有人庶醫學不致中墜有客閱而善之問於執筆人曰我子於壓綫之餘時時推年復大　爾憲添設西醫學堂使後起有人庶醫學不致中墜有客閱而善之問於執筆人曰我子於壓綫之餘時時推闡軒歧秘奥近更旁及泰西醫法窮年矻矻略無厭倦之容敢問中西醫學源流同乎抑異乎果西醫之勝華醫乎抑可以並行而不悖乎執筆人答之曰中西醫術雖不同然其存心活人則歸於一致中國古者名醫迭出鍼茒徙柳佳話斯傳橘井杏林流風未艾降而至於丹溪肯堂之輩以及國朝之沈魯珍薛一瓢葉天士徐靈胎諸君亦無不著手成春奇效昭著及近日而醫道日衰市上懸壺者惟知以江河訣騙錢絶不計及人之生死以致人有沈痼難治者反改而求西醫顧西醫之與華醫有殊途同歸者亦有意義各别者蓋華醫惟以望聞問切爲事往往墨守成規西醫則以剖解見長部位獨辦之眞碻如肝也華醫以爲其位在左西醫則謂其居於右邊心也華醫以爲居心坎之中西醫則謂略偏於左位居左乳之内寸許脾也華醫以爲佐消食之用故脾不健則食難化西醫則謂脾主藏肝之餘血與消食無與其他如嬰孩在母腹中倒植華醫獨謂其生時本正臨産始轉身而下心主收發全身之血華醫獨謂其主忠慮脾連甜肉一條華醫獨謂無之凡若此者皆緣部位未明以致與西說大相剌謬其治疾也感冐則主疏散虔弱則主滋補食滯則消之滯下則止之經閉則温通之淋濁則斂嗇之此中西醫法之大略相同者也獨至中風之症西醫謂血妄行入腦入腦體者立死入腦膜者或癇或癱瘓其治法當猝然跌仆時急解鬆頸間鈕扣以冰置頭上敷芥末於胸間用熱水濯其足俾引血下行人卽淸醒華醫偏不信此說進以人參紫河車琥珀犀黄等品謂虛弱之人雜以稠疫以致如此試思凡患中風者其人必身胖頸短面紅反是者無之而可指爲虛弱乎更有傷寒一病華醫謂北地苦寒致成此症南方人患此者謂之類傷寒有强作解人者見患此而言語昏憤者曰走頭傷寒兩肋作痛者曰擦肋傷寒大便洩瀉者曰漏底傷寒上海諸庸醫知少年子弟每喜躤柳眠花遂另剏一名曰夾隂傷寒然雖議論紛紛而攻補兼投皆無一效西醫測以寒熱表始知此爲熱病並不關乎受寒其熱層累而高如梯之有級當未發病之先一禮拜内自覺精神不適筋骨酸痛至七日後而病乃作矣及病作精神已被熱氣灼乾須進葡萄酒以補之然後徐圖用藥且此爲傳染之症病者腸内有微蟲作患易於傳及無病之人誠不可不謹愼者也至於痴病華人或疑爲邪鬼所附醫家則言痰迷心竅遂致胡言亂語以故有諱言之曰痰病者有文言之曰心疾者於是或導以消痰之劑或飲以鎭心之陽西人則分而爲三者曰狂曰癲曰癇呌呼跳躍爲狂語言錯亂爲癲神志呆鈍爲癇狂者初時略有知識每喜怒駡揮拳癲者初起卽略迷冡久之而性靈全汩癇則時露驚恐之狀後則官骸運掉不靈大約狂癲二者或有因妄想專久而致　或有因鬱抑太過而致者或有因意外驚憂而致者或有因狂飲傷身而致者癇則苟非父母貽累則必因曾犯男色或要淫以致積漸而成治法輕者惟事安神補腦或貼斑蝥膏引血下行重則須薙去其髮以冰帽置頭上再服有凉性之冩劑大抵初病時卽宜療治否則二三月後狂者將變而爲癲癲者益全失靈明記憶矣總之中西醫術各有不同然亦各有妙處中醫於虛實之際辨之獨精微惟部位不克認明時有悞會之處西醫能深明部位然治華人内症或亦有影響模糊者獨有時下諸華醫則旣未克淹貫羣書又未得名師指授幼不能搦管學爲文字以冀見賞於宗工更不能操奇計贏降而爲商賈之業徒以無衣無食不得已略讀湯頭脈訣便出而爲醫一旦時運忽來病人麕聚卽高其身價胡亂開方勒索重金視人性命如兒戲不特無從推闡軒歧秘奥且亦爲丹溪肯堂及沈薛葉徐諸氏之罪人誠何怪西醫之生面别開人皆信服哉客聆一席話不覺首肯者再執筆人乃於其去也作是說以列之報端 
[本館接奉電音]  
　　昨日午後京師飛電傳來上諭三道敬謹譯登○八月二十三日奉上諭福建候補道楊汝翼藉口欠餉抗繳軍械前經邊寳泉奏叅革職兹據該督奏稱查明該革員遣散營勇辦理乖方幾釀事端似此居心狡詐之員亟應從嚴懲辦已革福建候補道楊汝翼著永不叙用以示懲儆該部知道欽此同日奉上諭陜西漢中府知府員缺著常裕補授欽此同日奉上諭王文韶奏北洋事務殷煩請調文武員弁差遣各摺片雲南補用道翁壽籛湖南補用道張鴻順候選道左孝同孫寳琦雲南候補知府韓銑雲南補用知縣陳時福雲南補用副將黄呈祥浙江海門鎭標右營水師遊擊歐陽慶湖北補用遊擊龔先第湖南補用都司李洪斌均著發往直隷交王文韶差遣委用准其擇尤保奬該部知道欽此 
[英電譯登]  
　　本月二十三日倫敦來電云日本已計定如中朝償銀三十兆兩則於收楚後三月之内卽將遼東各地歸還 
[臺電譯登]  
　　臺灣來信云八月初旬日兵大舉以攻臺南路遇大河水流甚急船不能渡軍士中有泅而過者被水淹斃頗多馬匹亦有隨波逐流以去者統兵官遂喝令且止閱數日水稍退乃結筏渡登彼岸旋將兵分爲三隊兩隊由陸路前往一隊則用船航海聞劉大將軍有勇士五千人駐紥臺南府另有五千人駐紥安平其餘各路或三四百人或六七百人合計共一萬餘人據云日兵之由陸路遄行者節節有小河阻隔頗費跋涉之勞不知日後交兵果孰勝 
 
 

Page 2

 
 
孰負也 
[津信譯登]  
　　天津來信云目下英國因古田教案請中朝褫閩浙總督之職倘中朝不允則將以兵船從事於閩洋又云皇上已派李傅相在總署會同日本公使林氏名董者商訂通商和約並賞頒木質關防且准調隨員八人 
[姑蘇火警]  
　　蘇州訪事人云本月二十三日午後五點鐘時省垣蓮溪坊巷某銀樓爐中遺火延及積薪以致勢若燎原冐穿屋頂警鑼報處各水龍奔馳而至灌以源泉祝融氏無計可施命駕而返計焚去房屋四五椽 
[揚城火警]  
　　揚城徐凝門外爲南北官商碼頭居民鋪戸鱗次櫛比報往跋來極形熱閙本月二十日午後兩點鐘時接宫廳東首某姓家遽爾失愼濃烟赤焰猛烈非常城外各水龍聞警均風馳電掣而至印委汛弁亦陸續臨塲幸水口便捷指麾灌救無殊萬斛銀泉從空飛瀉又令撓鈎手拉倒房屋拆斷火路祝融氏始敗興而回聞共燬居民鋪戸瓦屋草房約十餘家至上燈時餘燼猶未盡熄當火熾時各戸以四面皆無隙地搶出物件無處安放一時情急咸棄於河内迨火後往撈已所餘無幾蓋已順流淌去也並聞被災人家有某氏婦患病岌岌可危今受此驚雖經人設法施救得出恐難保無性命憂是時適值北風河南岸柴篷林立却當下風柴堆上火星火鴉飛積無數幸在白畫邀約多人預爲灌水保護尚稱無恙然已受驚匪淺至起火之由聞因某姓家長咸出留一小孩炊爨鍋内湯沸孩手慌脚亂以致遺火致肇此災云 
[樂歸故土]  
　　去歲日人犯順各省調兵禦防安慶之練軍調去四營駐紥山海關並未出關禦敵自和議告成各省之兵紛紛遣撤皖省之練軍後右兩營已由圖南兵輪載回已紀昨報今又續到公平輪船裝載前左兩營各兵登岸搬運軍裝器械樂歸故里無不色舞眉開也 
[新令行程]  
　　前辦皖垣軍械所吳春農司馬乃斌曾辦蕪湖保甲兼士樂洋務總局凡一切洋務土稅及中西交涉事宜均能處之裕如兩不相悖爲中西商民所愛戴今又委署盱眙縣事刻已禀辭出省想彼都人民逖聽先聲早已歡迎道左矣 
[豸節過揚]  
　　淮揚海兵備道謝子受觀察上月杪因公晉省兹聞業已公畢言旋於本月十九日舟過維揚本郡府縣各憲均各出城恭迓接見有差憲駕隨命輿入城一一答拜回舟後小泊一宵於翌晨解纜北上○前直臬周玉山廉訪馥夏間開缺由北回南小住邗城東圈門公館旋將瀛眷移居淮安兹聞廉訪因有要公亦於本月十九日乘舟抵揚小泊河十卽行晉省矣 
[江寗試事]  
　　金陵訪事人云江蘇學政龍大宗師湛霖於八月十六日由江隂起節翌日卽抵江寗十八日黎明閱視圍墻旋詣文廟拈香在明倫堂宣講　聖諭講畢遂鳴騶回試院循例放告次晨牌示轅門略謂是夜亥刻開試江寗府七邑生員經古題爲周興嗣投宿逆旅遇異人賦以世居姑熟傳學善文爲韵擬張仲素穆天子宴瑶池賦賦得秋月臨高城得城字獅子山下新開馬路七古周禮春官小宗伯之職兆五帝於四郊解儀禮燕禮朝服於寢解易經感之也解兌說也解書經一日二日萬幾解怠棄三正解詩經羔裘豹褎傳衰猶祛也解所謂伊人傳伊維也解禮記昔者仲尼與於蜡賓解周旅酬六尸解小學方言十二佻疾也解釋名釋天水準也準平物也張衡祖冲之論北史儒林傳書後漢官制由剌史而至郡守者試舉其人本朝諸儒補史志者幾家何書最精漢末三北海賛幷序廣寒淸虛之府記擬崔子玉座右銘釋不同心天釋太陽無正交行句弦較五十六股弦較七依項錢塘術求對句對股兩角度分杪句弦和三百股和四百八十六依項錢塘術求對句對股兩角度分杪及案出駢文正取一名經解備取一名田其田六合黄承壽府學詩賦正取十名陳漳江浦夏仁虎府學侯必昌府學張汝芹江寗王恩綸江寗鄭鍾琪溧水徐潞上元翁長芬江寍金世和上元王家槐上元備取十六名劉爾熾府學孔慶雲江寗梁聚官江寧田德嶼府學侯際昌上元傅宗俊府學孫濬源府學厲式金六合朱慶璋六合邢輝棟高湻汝霖駐防孫啓椿上元賈治邦府學王履康六合駱文華句容王友恭江寗小學備取一名汪昇遠六合史學備取二名楊垚甫高湻薛萬育溧水算學備取一名普恩槐江浦示期二十二日覆試 
[武林仕版]  
　　頃接學憲隨同出棚之人來信云徐季和宗師考試台郡現在文塲已畢武童大約中秋節後亦可竣事卽當按臨東甌也○補授嘉松分司胡分轉汝翼於十八日午時接印是日辰刻高副轉派委仁和塲邊鹺尹將印信齎送前去分轉接受後隨上院赴運署叩謝○電報局員巢大令鳳儀現奉防軍局委赴天津公幹於十九日起程至滬附輪前往○黄道關厘局委員現當瓜代之時已奉牙釐總局委候補知縣陳大令正榕接辦蟹浦厘局委縣丞孫二尹傳淓接辦常山厘局委大挑縣李大令思敬接辦○浙省採訪局務現委候補道蔣幹臣丁碩甫二觀察督辦於十八日下委 
[錢江觀潮記]  
　　杭人相傳八月十八日爲潮神生辰是日潮汛極大杭人咸往觀潮官憲例須致祭兹值致祭潮神之期仁錢二邑尊備具牲牢祝帛請杭府陳六笙太守親詣江干潮神廟致祭居民在塘上觀潮者約有二千人時交正午遥見白光一道其細如線從鼈子亹穿入至龕赭二山之間爲山石所激驟分爲二濤頭漸大飛擁而來如萬馬奔騰繁聲震耳江上迎潮之船約有三十餘隻俱已開至江心直向潮頭迎去初見者皆詫爲奇事豈若輩有定潮珠分水犀耶未幾潮已至前渾若雪山一座駕六鰲而來江心之船霎時不見皆失聲曰翻矣翻矣大潮前來皆知避匿若輩何苦自尋死路少頃潮過見前船有一二隻於洪波巨浪中銜沬而出復用猜曰此類想是空船故翻身後仍能翻轉然船中人必後三閭大夫遊矣及潮平水落但見前船仍一齊排列江心大爲驚異未幾皆蕩漿如飛而回詢諸父老始知爲迎潮之船是老舟子專門擅長之技無足怪也時弄潮兒咸至江畔撈模魚腥方共喧笑取樂又聞江水怒號潮已自東轉西弄潮兒皆飛奔上塘大呼曰回潮來矣因回潮之勢較來時更爲猛烈波濤澎湃滔滔滾滾衝入内塘塘上觀看之人衣服均被濺濕迨回潮過去江水漸平而遊人亦紛紛散去是夜月明如晝觀夜潮者尚不乏人聞子潮到時月光照耀水晶宫無此明亮惜城中人爲重闉所隔不獲再開眼界耳 
[司道接印]  
　　浙江藩憲胡蘄生方伯陞授陜西巡撫經廖中丞委員署理藩臬道三篆已登前報兹悉臬憲聶仲芳廉訪於十八日已時接受浙江布政使印杭道王心齋觀察同日同時接受按察使印陳觀察則於是日丑時接受杭嘉湖道印聶廉訪署藩土觀察署臬皆是駕輕就熟定卜布政優優陳觀察特邀憲眷委署首道想必能大展長才爲三郡屬僚之所矜式也 
[重修馬路]  
　　金陵訪事人云由督轅四街至下關開築馬路告成後在上海購得馬車三十輛往來馳騁甚爲便捷詎知路工不甚堅固一經車碾沙土卽低陷數寸甫月餘下關一帶其地已凹　不平董其事者遂飭工數百名日夜取土修治 
[盟堅同穴]  
　　姑蘇倉橋浜有名校書張瑞香者年纔瓜破貌並花嬌娬媚天成一洗俗艶問柳尋花之客無不以一見爲榮震澤某氏子見而艶之欲以四千金納諸簉室鴇母唯唯應命孰意校書早與銀號中某乙訂終身約雲天雨地鍥臂盟堅且甲貌醜而麻　下鬑鬑有如羊肚石倒栽浦草不若乙之翩翩摻緑美秀而文遂力拒甲謀就包衙前另築香巢杜門謝客而乙則仍如梁間燕子自去自來鴇惡之促令重操舊業校書以死自誓鴇促之急竟於某日潛取阿芙蓉膏和入酒中吞服迨毒發求之不及不逾時卽玉碎花殘訃至乙家乙哭之慟急備衣衾棺殮舁回葬之并延僧道諷經超薦以免再墮廻輪噫如乙者亦可謂多情種子矣校書　知可以無憾 
[劇賊伎倆]  
　　烟臺潮州會館牆垣高峻前於某夜忽有梁上君子欲施其胠篋之術適爲值夜者所覺急起追拿而其人民飛躍登屋不知所往按烟街五方雜處雖竊案頻仍不過是鷄鳴　盜之輩今該賊有如此伎倆恐坐擁厚資者皆不能高枕無憂矣○又聞有某衙署前數日 
 
 

Page 3

 
 
間失竊被賊由窓櫺攫去朝珠一掛雖經比捕緝拿至今尚未破案云 
[絪臺紀事]  
　　福建會館十餘年尚未落成所有戲資一概移補於工程項下故雖值端陽中秋亦偃旗息鼓絲竹無聞惟有慶會戲班於中秋飾前演唱數日究不知何人心願也○諺云早黍晚麥十年九不得蓋以麥苗得重之早晚可預卜收獲之豐歉今年伏雨滋透土脉通融於午社前後已勾芒靑翠緑遍平畦老於農者知來年之豐稔必較勝於今年也○月之十五日爲中秋佳節天后宫及潮州會館皆演戲三日慶賞中秋夜間仍演燈戲燈光月影甲舞丁歌觀者不啻到廣寒宫廟聽霓裳羽衣之曲也○十五日某妓家出一命案該妓與一客皆仰臥在牀胸腹洞傷血跡模糊似屬自剌情形當經報官請騐究不知因何事故致自尋短見也○有威海人來烟述及近日到有倭兵千餘名俱在威海灌駐札民間騷擾在所不免然就目前而論似比當日駐札之勇稍覺安靜云 
[院示照登]  
　　欽命兵部侍郎兼都察院右副都御史江蘇巡撫部院趙爲曉諭事照得本部院恭膺衙命巡撫江蘇自蒞任以來惟日兢兢實事求是期於挽回積習有碑地方而整軍經武尤爲安内攘外急務查蘇屬各管自防務裁撤後新招勇營所存無幾餘皆舊有之營積習甚深推原其故多由各該營將弁躭於安逸不能認眞訓練並有貪劣之員祗知空額扣餉於兵事毫不謿求以致軍威士氣日趨疲弱卽如中管一營近紥本轅之内箭道宜如何紀律嚴明隊伍齊整以爲各營之望乃聞營中各勇多染緑營惡習甚有在外滋生事端實屬不成事體其他各營情形概可想見本部院於爾將弁勇丁一切弊端洞若觀火惟未經告誡不忍遽加徵創兹特先行釐定章程開列條欵通飭遵辦除分行外合亟出示曉諭爲此示仰將弁勇丁人等一體遵照爾等須知時事艱難餉需支絀朝廷多養一兵卽當多收一兵之用何可酣嬉怠惰耗餉悞公自示以後務宜恪遵後開各條實力奉行以期兵無濫設餉不虛糜勉成蘇防勁旅庶無負本部院練兵之至意各該營將弁久在行伍同受國恩尤當振刷精神力圖報稱是所至望倘仍陽奉隂違故蹈前轍一經察出定卽分别從嚴叅辦絶不姑寛勿謂言之不預也其各凛遵毋違切切特示今將各規條開列於後計開一勇數必當足額近來營官每多私吃空名與哨弁通同一氣朋比爲奸嗣後各營如查有空額情弊不惟將哨弁革辦押追空餉並將營官嚴叅如該哨官長等能先期來轅自首免其革辦並記功加奬倘查有挾嫌禀訐情事仍予究懲一營官領餉到營卽行傳集各哨點名眼同按發不得延擱及妄行尅扣每哨官長出具報領一紙註明餉項如數發訖並無空額匿餉字樣繳由營官備文報明發餉日期卽將各哨報領彚送備查如哨勇有空額若干名短發餉銀若干兩該哨官長卽在報領聲明不得徇隱致干咎戾一補勇須由營官掛牌何日補名卽何日起餉哨官等不准有私派報効名目一各營每日早晚二操統領營官均宜親到實力訓練練兵之要不在鋪排門面須擇臨敵簡便切用之法使勇丁操練極熟總期易于移動而不亂速于排開以　敵每操一事營官與弁勇詳細講明俾知臨陣有何利益可以因地制宜隨敵應變庶幾日有成效如遇隂雨則在營端架並於閒時練力練走練跳勿令懶惰偷安一營勇宜常時打靶練習准頭槍線偏正尺碼高下藥力遠近均須細心理會至於天氣之隂晴風勢之順逆日光之早晚更一一講求挂線之法聽候定期按閱凡官弁教練兵勇以中靶之多寡爲勤惰分别賞罰兵勇打靶有能三次迭中全紅者夥勇升正勇正勇升什長什長升哨官以示鼓勵一各營須每月造送花名淸册本註明實在年歲籍貫箕斗不准虛揑謊報該勇弁等每日打靶工夫有無進益並著該營官於册上註明優劣以憑按時考閱一弁勇禁食洋烟禁賭博禁無事出營凡勇丁上街買物須身穿號衣手持號簽早晚二次點名更於各哨置一簽筒不時抽點悞點者責一養兵本以衞民不准騷擾百姓如有私入民居横行不法以及與鋪戸交易逞强訛索者一經查出或被告發定卽街重究辦營官慢無覺祭一倂撤叅一軍中以樸實勇敢爲上兵勇不准穿長衣綢衣鑲鞋一營中領用槍砲宜乎勤擦每遇放響打靶尤宜將内外膛口一律擦洗乾净該管官弁於此等事務當留心查察一營中起更後立卽關閉營門禁止出入各哨不准容留外人住宿以免游勇會匪暗地勾結 
[吊查膏簿]  
　　兩江督憲張香帥日前電飭本埠道憲黄觀察上海縣黄大令舉辦烟膏捐一事迭紀前報兹悉黄大令據董事鄭學書顔樹等會議每烟膏一兩收捐錢二十文以該店每月出膏若干而定捐數之多寡自非吊帳稽核不足以杜弊竇等情禀請核示黄大令據禀後卽飭差頭薛貴恊同城廂内外各鋪地甲將各挑膏店並烟間吊取閏五月及六月流水簿查簿取齊呈送膏捐局以憑會查數目畢後亦卽發還該差遵諭奉行矣黄大令昨晚又接督憲電催定於九月初一日起捐 
[總巡回滬]  
　　保甲總巡竇甸膏明府日前因奉上憲札委查核震源錢莊倒閉之案晉省禀復已見前報明府兹已事畢昨日返棹回滬卽至縣署與黄大令商談良久辭出後命駕回局 
[散勇來滬]  
　　記名總兵李總戎春海由厦門押解前從臺灣散到厦門之遊勇數十名來申遣散昨日抵埠登岸後命駕准城至縣署投剌黄大令延入花廳晤談良久而出假滬北營華棧小住並聞李總戎請於黄大令將該散勇資遣回籍大令卽飭差役看管聽候核示 
[恊查散勇]  
　　本縣黄大令昨接駐紥滬南之督標奇兵營管帶鄒燮祥軍門來文内開近有散勇潛跡西門外日暉港一帶租住民房往往滋生事端不免養疽成患應請飭差恊同營勇前往彈壓驅逐務盡等因黄大令奉文後立飭高昌廟巡防局委員魯介朋二尹西門外巡局委員蔡蓉卿二尹嚴密巡防一百派令差頭薛貴全順帶領夥役恊同該營勇丁前往驅逐並將出示嚴諭此所謂消隱患於無形也 
[英廨晚堂瑣案]  
　　二百八十二號巡捕解在路吵擾不休之周阿四周陳氏至公堂屠别駕庭訊之下周供稱小的係嘉定縣人向開飯店娶妻陳氏已歴十有餘年生有一子邇來忽與胡寳生私姘前經小的捉獲扭控案下蒙大老爺給小的領回管束詎料妻子性情刁狡仍與胡姦宿是以扭乞訊懲陳氏供稱丈夫不顧家用小婦人不得已而挈子出外傭工而丈夫猶時來滋擾以致忿爭别駕判令掌頰二百下復將周掌頰五十下○某號巡捕解失路孩子朱寳生至公堂别駕向之研訊朱供稱小的年一十有五歲浙江寗波人由胞兄挈至羅店鎭習錫　業道出滬胞兄忽失所在别駕飭暫請棲流公所留養待家屬來案認領 
[英界公堂瑣案]  
　　包探陳阿九禀稱龜奴王金寳私取美仁里娼婦謝素英之金釧珠花翠飾共三十九件寄存某烟館值堂人王金山處當經倡傭馮阿素查知投報捕房捕頭遣小的將二王解請訊究阿素蓮船盈尺欵步上堂稱小婦人在素英先生處傭工曾付帶擋不料素英先生心存叵測商同金寳將貴重之金珠首飾私寄金山處意圖將帶擋賴去幸卽知覺拘獲請懲金寳供稱所有物件由素英倩小的寄交伊母别駕與單繙譯官再三商議謂此事未便含糊遂判今將各物暫留候提到謝娼再行訊奪○一百六十號華捕解馬夫沈阿四至公堂禀稱此人駕車不愼以致撞傷陳阿生并壞及未洪如之東洋車經小的解請訊斷陳受傷不能投案朱訴稱被壞之車約須費修工二三圓沈供稱小的已老於執鞭矣實因馬性不馴以致肇事别駕判令酌賠修車洋銀一圓再罰三圓○三百六十六號華捕解車夫陸福泉陸桂泉昆季二人至案禀稱小的見伊等停車碍路喝令移開非但不依反與小的滋閙以致衣鈕被伊等扯去兩枚幸由翁阿文代吹號呌喚他捕到來襄同拘獲今特送清究懲福泉供稱小的見此捕欲將胞弟兇毆故出爲襄助並非有意與之爲難桂泉供與略同别駕判令各管押四日○流氓應存法至楊樹浦陳德金小酒肆沽飲不付酒價以致忿爭正在將陳扭毆適三百四十八號巡捕得得而來拘解到案陳投案申　前情應俯自無詞惟求恩赦别駕判令笞責一百板○包探張阿五禀稱昨日周蘇寳朱永林至虹口周金林酒肆中開懷暢飲約需錢二百餘文分文不付酒保向之索取周等 
 
 

Page 4

 
 
反將肆中酒器毁壞一空兹經小的拘送請究金杯訊稱周朱至小的肆中飭酒强欲賒欠小的以素未識面對周大言曰我等皆虹口著名人爾竟敢如此無禮耶遂將櫃上大磁盆擲碎其二幸包探到來拘送案下周朱同供稱小的酒醉糊塗以致如此嗣後不敢滋事矣别駕判令以銀一圓賠償毁物再各罰十圓○四百六十五號華捕解郁福香至案禀稱此人沿途大便小的向之喝止竟將小的扭毆郁供稱小的不知捕房規矩故在路便旋並不敢與捕抗拒别駕判令管押四日以爲不受巡捕約束者儆○二百四十四號等華捕先後解駕車礙路之馬夫謝道卿沈阿來至案别駕判令各罰洋銀一圓 
[美界捕房紀事]  
　　前晚七下鐘後有一年約五六齡之女孩行至天潼路沿途痛哭一百十九號門牌屋内某姓見之恐爲匪徒所掠携至捕房捕頭撫慰　言令暫留俟領○前日下午鄉人某甲荷蘆柴至北蘇州路被九十五號印度捕拘送捕房捕頭令罰洋銀若干卽行開釋○前晚有偷兒至源芳躇毁居民高福泉家之門潛身入内竊取綢衣若干件負之而出途遇包探張阿五拘送捕房捕頭令押候查明犯竊幾次解送英公廨請辦○前日北河南路篷路轉角處遺有孩屍一具四百零三號巡街捕見之歸報捕房捕頭傳頭圖地保孫順和至令備棺收殮舁至義塚掩埋 
[心香敬爇]  
　　昨日錫山沛國氏貽書本館恊振所云諸位大善長大人台鑒春間老母大病時醫悞投寒凉之劑病勢極危適聞奉省奇災因虔誠祈禱願竭力措洋十圓寄飭振濟是夕卽得微汗病勢漸輕遂不復服藥而愈兹將數月節縮衣食之資湊成十圓由局奇呈伏祈撥入奉振項下是爲至禱幷望附列我報章掣給收條瑣瀆諸惟原宥又存心堂助振捐洋銀五十圓之二君者雖所助之數多寡不同然同一善心必同膺福報種豆得豆種瓜得瓜積善餘慶羲經豈虛語哉謹代千萬黎爇心香以祝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瘋子雉經]  
　　昨報湖北人周慶山因患瘋狂取菜刀自劙其頭面復投美界捕房喊寃捕頭倩某號華捕送至同仁醫院療治至晚忽　腰帶自縊隨卽氣絶身亡院主急飭人知照捕房捕頭擬倩地保爲之粒理旋由同鄉人柯雲山　棺殯殮舁至義塜暫厝 
[法界公堂瑣案]  
　　法界火警已紀昨報幸施救得力旋卽撲滅事後查悉學徒爭毆潑翻火油燈所致經包探將　　　八十四號燈　店主徐定行及八十五號八十六號嫁粧店沈長興並徒張阿榮等四人一併拘入捕房昨禮拜六堂期解請鄭大令祁繙譯會訊先　徐定行　樓面轉借向爲英巡捕之嚴如福隔壁卽嫁粧店　面其時但聞人聲鼎沸知係失火赶卽出視火已不可收拾質之沈長興供當時並不在店　向學徒張阿榮等詰問包探禀稱當時西捕來報據云目見燈籠店樓上起火徐供嚴如福租住樓面帶有家署大小共七人當日八點鐘搬出　點一刻鐘卽起火小的店中只有二人火從樓上燒起大令著將徐定行交人保出沈長興等交皮箱店具保候提嚴如福到案研訊再行核奪　董仁記投案遞禀控施永福卽水永福姦佔捲巡等情婦人張羅氏亦遞禀以董借洋不還等情控訴大令閱視先訊水永福供稱小的被毆受　當卽投報捕房蒙送醫院療治又間張羅氏是否立有婚據嫁與董小狗爲室張羅氏供丈夫在日與董係朋友並未嫁過董供有婚據爲証且　媒人陳金福現住法界東新里大令問高升係何人倂供並無其人媒人係金福與仁福二人張羅氏供被董借去衣服首飾共十一件開單呈　大令問七月十五夜爾家因何有打架情事供稱是晚二點鐘董邀來多人因又麻雀起釁水供是晚三　鐘伊等在張羅氏家内賭錢小的在　觀看董糾領多人指爲捉奸將小的綑縛被毆張羅氏供時已深夜小婦人已就寢因伊等要架喧嚷聞聲起祝董指爲奸情大令問爾夫已故　否再嫁他人供稱丈夫在日薄有資財生有五歲之男孩董係夫友前四年十二月初一日同住至今每月貼還房租與水永福各出錢三百文　令與祁君會商著將男女三人一倂押候提到媒人陳金福復訊○錢佩生禀稱去年四月二次代徐奏琴借銀一千兩言明繳利一分陸續收　尚少四百廿餘兩清帳呈電求請究追小的代徐轉借現被債主逼迫徐竟置身事外叩求嚴追質之徐奏琴供向在小東門開洋廣貨店現已　歇欠銀屬實求請寛予限期陸續交還錢稱徐家有恒産非無力者可比故意刁玩大令謂欠銀理應歸還著押候交銀釋放○顧吉記禀稱在　城河浜設攤售衣雇作李阿銀爲夥十三日進店十九日被竊小洋數十元大錢九千九百文兹邀同薦保許行生將李解案請究李供向章五日交清帳小的經手帳目尚未交清卽指爲竊顧又禀尚被陸續竊去衣服十七件一去不回李供十九日出去還錢至昨日始回大令著將李押　傳到佩蘭再核○王九蓮禀稱雇用楊錦堂爲夥每日工錢八十文欲向小的支取工帳因伊並無鋪蓋是以不付旋被楊在小孩手上竊去手　一對並衣服等件出外典押查獲人贓解案請訊質之楊錦堂供欲向店主借錢贖取鋪蓋不敢行竊大令以東夥罪竊賊可比著將楊交人保　與店主自行理處○陸有扭禀被車夫陳蘭寳竊去東洋車一輛至西門外尋獲原贓兹將陳解案請究陳蘭寳供停車在巡防局傍邊小的代爲收管陸又禀被竊後小的已賠洋二元大令著將陳押候笞責八十板東洋車給還失主○莫福壽禀稱用顧錫卿爲夥裁剪零星衣料七月二　六日被竊去縐紗馬甲女夾襖衣料二件尋至前日將人拘獲解案請訊質之顧錫卿供認不諱已當錢二千三百文尚有衣料一件押在同春　烟間大令著禁押十五天吊到原贓追還當本○包探禀稱陳阿來在江天輪船窮取洋傘一柄當場拿獲人贓解案請訊質之陳阿來供認不　著押候笞責五十板贓存待領○包探禀稱王德五卽小廣東至王金鳳花烟間内尋歡乘間竊去元縐女襖一件押在十六鋪經先主贖回將人贓一幷解案請訊質之王德五供潮州人同蕭阿孟至花烟間内開燈起意行竊大令著押候笞責一百板贓交失主○王慶昌禀稱在裕生祥海味行爲夥被顧福榮竊去海帶菜一捆重六七十斤當塲拿獲人贓解案請辦顧福榮供坐於海帶菜上並未行竊大令著押候笞責一百板贓還失主○五十八號華捕禀稱巡至新北門外見車夫王寳榮停車碍路喝阻不理反敢逞兇將號帽打落幸有旁人帮同拘住解案請究玉寳榮供東人住城内係候補人員囑小的停車城外不敢行兇大令著押候枷號七天以儆○趙周富禀稱去年四月間被車夫葉子香竊去東洋車一輛已逾一年有半昨在新北門外尋獲人贓扭案請究葉供趙係車寓主小的虧欠車資恐被毆打將車停放門外而遁旋被他人竊去小的實出不知大令謂事隔一年當時何不投報捕房且租車必有保人著一并斥逐出外自行理處○包探禀稱俞錫古古持衣包一个内有皮衣二件躑躅街頭形迹可疑拘案請訊兪供湖南人向在某營當差現在高昌廟東卡父親兪古琴處父親每月工錢八兩因用度不敷擬將衣服當錢使用並欲回湖南大令著押候查間高昌廟東卡有無其人再行復核○命提積竊熊老和卽張漢卿及李少山二人一并移送上海縣備文遞解回籍○積竊劉寳交英包探黄四福探夥帶回捕房研究辦理○鴻昌木行江子春控王季木欠銀一案業經理算明白原被各具銷案切結大令准之 
[金陵官報]  
　　八月初九日揚州保甲局候補道王辭　下文巡捕道庫大使何英琦叩謝奉委釐捐局差遣藩庫大使鄒恆勵銷藩署監印差主簿葉煒到藩署監印差湖南縣丞馮汝梅請假卽辭回廣西○初十日徽寗道袁傳見卽辭候補道袁炳楨由蘇回銷差署九江鎭宋聲平貴州古州鎭丁槐由北洋來知府沈桓由滬回總統南洋兵輸前　　截缺海壇銀吳寄勳蕪湖回南瑞兵船李由湖北回山西直隷州單熙昭由京來丁憂候選通判馮寳墀由滬來管帶章字前營世襲雲騎尉木冠標帶隊來寗世襲騎都尉北洋武備學生周行恕奉調來甯准補安東縣王樹鼎叩謝楝選縣蘇晉叩謝委上海機器局隨同總辦稽查各厰差○十一日徽寗道袁辭統領廣東常勝萃字左軍前營廣西候補道馮相榮署九江鎭宋聲平貴州古州鎭丁槐總統南洋兵輪前福建截缺海壇鎭吳寄勳辭囘下關代統章字等營譚會友知府朱滋澤山西直隸州單熙昭統領廣東常勝萃字中軍左右各營兼理營務處分省直隸州蔡其銘駐津探報委員江蘇候補知州汪喬年專　湖北軍裝軍火所事務同知李紹遠到奉湖北督憲委赴上海公幹直隸候補縣王豐鎬均見淮揚道謝辭知縣黄在福到则高湻公幹回新選江甯府檢校馮驥由京來繳憑到省○十九日江南提臺譚宫保到會署巡道桂新授蘇糧道陸元鼎辭赴蘇籌防局候補道沈候補道程儀洛李鎭帮支應局江西候補道惲均見安徽巡檢金頤增見奉委轅下文巡捕卽到差禮部儀制司主事李秉瑞到由滬來統領正字等營鄧正峯辭卽用縣劉允恭由蘇解餉來江西知縣梁霞齡湖南來均到○二十日署皖南鎭任祖文升補安徽撫標中軍叅將齊金鰲由京引見回同知鄭孝胥由蘇回泰賢縣金元烺交缷太倉州事並　　飭回泰賢縣本任知縣王錫齡由淞滬釐捐局解餉來鹽經歴何慶堮由揚解餉來祥雲輪船李家泰由湖北裝礮回均到○二十一日内閣中書况周儀到由京來候補道錢德培謝委會辦氷師學堂又李鎭郭謝委赴徐州公幹丁憂候補道朱漕謝委會辦金陵機　局知府沈敦和禀知德員並二十人俱到省安徽候補巡檢李藻直到由皖來鹽巡檢周永淸奉示騐看淮揚鎭左營漁溝汛右哨把總侯葬辭回清江 
[蘇省官報]  
　　八月初十日遇知王秉恐　感冐假二天知州朱之模銷假正任奉賢縣金元粮禀辭赴寗委署吳江縣鄭仲和禀辭赴任知縣趙鴻禀知奉藩憲委赴上海公幹卽辭又王錫齡禀辭回松滬局又戴光禀辭赴寗再制憲又周淸溱展假五天又何榮烈展假二天正任吳江縣縣丞邵霖禀謝委署鎭江府經歴事縣丞管運森禀銷江南箋餉捐輸差巡檢吳晋禀銷代辦上三段帮巡差管帶撫禦湘軍左營都司黄得陞禀知赴吳江公幹○十一日知府羅道源巡查各卡回知縣程南金由錫金釐局來文林祖蔭由昭文查勘荒熟田畝回又兪世球銷假縣丞戴修肆禀銷武陽縣捐差又王樹聲由寗來○十二日同知倪啓佐　銷海運津通局差通判牛漢奎　辭赴常州就醫知縣王寀禀辭　崇明釐局差又方道濟服　由京領照回省禀到又藍鏞禀知奉委江江北緝捕卽辭又何榮烈銷假准補崇明縣縣丞趙鶴雲禀謝奉飭赴任巡檢吳從先禀知丁母憂撫轅　示八月二十日換戴暖帽藩轅膺示照得寳山縣知縣馬海　病故遺缺查有卽用知縣鄭仲和堪以酌補 
[上海虹口元濟善堂閠五月至七月經收施醫藥欵清單]  
　　閏五月分李氏中吕宋禀頭彩還願洋五十元無名氏黄德廣黄結開梁冠卿四戸各二元萬寳源一元是月共收洋五十九元○六月分經運珊翁規銀五十四兩八錢伸洋七十二元六角衍慶主人廿元惜隂庽齋十元吳保安堂陳花仔五元黄陳氏五元盧氏五元　西夢蝶生四元陳　治三元泰亞　二元李杏鈴二元梁冠卿二元鄭氏二元陳三元廣榮安朱鶴生梁麗霞四戸各一元仁盛號十元謝朱記四元解履記陳運記各二元是月　　洋一百五十四元六角○七月分周東生　元周日本一元信女一元無名氏一元黄宏軒募郭賜堂十元黄華瑛翁募茂泰號十元古鑑氏二元盧黄氏黄觀賜各一元鄧濟廷羅裕衡石氏黎　德堂黄彬宜翁募洗柳亭女史五戸各丑元吳保安堂陳三花女二戸各二元李明軒一元余應乾念元無名氏三角是月共收洋九十七元三角 
 
 

Page 10

 
 
   
 
 

Page 11

 
 
[光緒二十一年八月十七日京報全錄]  
　　宫門抄○御史楊奏各省添設待質公所請飭裁除摺○大臣奎奏隨員銷差緣由片○川督鹿奏委辦鹽局事務片○又奏大員借支公費無力繳還懇恩豁免摺○又奏核减鹽務公費撥捕渝釐摺○直督王奏飭運司赴任兼辦各局事務片○八月十七日内務府國子監侍衞處值日無引見○瑞洵假滿請安○延茂前往黑龍江請訓○帛公續假一個月○召見軍機延茂員鳳林○皇上明日用膳辦事後至頤和園皇太后前請安畢還宫○○山東道監察御史臣楊福臻跪奏爲各省添設待質公所多損人命請旨飭令裁除以符定例而保民生恭摺仰祈聖鑒事竊維監禁以待罪人而無罪之拘留苦更加於監禁刑具自有定式而無刑之凌虐酷彌甚於施刑近年待質公所尤屬慘難言狀臣恭讀道光十六年七月上諭近來外省州縣竟有設立班館覊押人証甚至經年累月隨意拖延以致胥役勒索民冤莫伸不可不嚴行查禁以靖閭閻著直省各督撫督飭各州縣毋得設立班館審理詞訟務須遵照定限卽行審結等因欽此訓誡煌煌問刑各官固當永遠遵守乃近年各州縣多設待質公所一切干連人証及輕罪人犯悉拘押此中問官不卽審結彌月經年飢寒交迫疫癘頻生家人不許通問差役横加需索稍不遂意卽加凌虐或將辮髮繫於穢桶引其兩手懷抱使穢氣衝入口鼻或置於木盆而繫之樑上另以繩索使捭簸令其眩暈嘔吐或繫兩手大指於高處令其兩足離地經數時之久手指長至數寸或以烟薰鼻使之刻難忍受其他凌虐尚多皆屬不可思議被押者多至瘐斃聞之惻然臣念如此虐政創自何年溯查乃知係原任貴州巡撫黎培敬據前兩淮鹽大使湯用中原議具奏於光緒二年閏五月經刑部議准刊入通行章程名曰添設待質公所通行各省臣核其原議係爲臬司提案押斃人命因設此所以期杜弊意固甚善無如所議仍不離乎拘押則弊且益滋臣請一一剖析陳之原議設人證覊押公廨無以營生官捐數十文典守者恣情尅扣宜聳藩庫撥欵每名准支口糧不知差役貪酷萬古不多出自官捐者尅扣撥從藩庫者卽無尅扣乎原議設派委丞倅專司其事舊押新收造册詳報其所以處此舊押新收者何若不得而知也原議謂疾病死亡造册詳報其所以致此疾病死亡者何故又不得而知也原議謂以瘐斃之多寡定委員之功過夫監斃罪囚當有處分瘐斃無辜僅止記過足以示懲儆乎原議謂凡待質之人經發該所是恐無妥保也而議中又有疾病取保醫調一條豈未病時無妥保致病時卽有妥保乎旣有妥保矣則何不取保於未病之先必待其覊押旣久釀成疾病而後取保仁耶不仁耶總之一經拘押則授權差役雖設嚴法萬難杜其弊端譬之付羊豕於虎狼而戒其忽噬其可得乎無論聽斷不公致多寃抑卽使訟而得直而彼此拘押固已蕩産傾家且查當日定議祗爲臬司提案而設不知何年各州縣提審本地案件亦多倣此辦理致使普天率土之民遭此慘酷甚非所以體我皇上好生之德也查例載内外大小問刑衙門設有監獄除監禁重犯外其餘干連並一應輕罪人犯卽令地保保候審理如有不肖官員擅設倉鋪所店等名私禁輕罪人犯及致淹斃者該督撫卽行指叅照律擬斷等語例文防患甚周故除監禁重犯外其餘皆令保候審理若設所拘押是監之外又添一監顯與例禁倉鋪所店之義相背不知當日刑部旣欲杜囚押斃命之害但遵保候審理定例則諸弊不杜自除何以於例所嚴禁之端公然添設轉使各州縣從前私押猶有顧忌今則視爲宜然明目張膽莫敢究詰若不立卽裁除恐銜冤之民無所託命伏懇飭下刑部將通行章程内添設待質公所一條删削仍遵保候審理定例並乞諭令各省督撫府尹迅飭臬司及各州縣凡有持質公所立卽裁除永遠不許復設其應審案件隨卽審結有必須候質者遵例取保候審不得拘押違者嚴叅庶差役無從凌虐億萬赤子咸荷仁恩得慶更生矣臣爲愼重民命起見且有稽查刑部之責用敢縷晰上陳是否有當伏乞皇上聖鑒謹奏奉旨已錄○○奎煥片再奴才前於光緒二十年正月内會同前任帮辦大臣延茂奏調四川試用巡檢張鳳德調用府經歴符霖候選從九品何蔭靑赴藏差遣嗣於四月二十八日奉到硃批著照所請吏部知道欽此欽遵恭錄行知在案旋於是年五月該員等均以在藏不服水土請假回川就醫富卽隨同延茂赴省銷差理合附片具陳伏乞聖鑒謹奏奉硃批知道了欽此○○鹿傳霖再四川官運鹽局前總辦道員夏峕因查辦案内部議革職交卸經前督臣劉秉璋札委候補道文天駿暫代總辦題奏道王季寅暫代會辦嗣因文天駿愁急自盡復委題奏道王季寅代理總辦裁取道殷李堯代理會辦先後奏明在案臣到任後察看題奏道王季寅辦理鹽局精細核實應卽飭委充當總辦以專實成至代會辦截取道殷李堯現據陳請改省卽暫行委員會辦以期節省理合付片具陳伏乞聖鑒謹奏奉硃批知道了欽此○○頭品頂戴四川總督臣鹿傳霖跪奏爲大員借支公費因病出缺及調任罣議均各無力繳還可否准予豁免恭摺仰祈聖鑒事竊查前准戸部咨飭四川官運局開支各官公費其中或有借支未還行令查明數目一律扣還專案報部並彚入季册内報撥等因經前督臣劉秉璋轉行去後兹據代理總辦鹽務題奏道王季寅代理會辦鹽務截取道殷李堯詳稱遵查前總辦夏峕呈送甲申綱清摺内報支前成都將軍岐元借支公費銀七千兩旋於光緒十七年因病出缺又於乙酉綱報支前成都副都統拖克湍預支光緒十三年春夏二季公費銀二千兩隨於是年調任齊齊哈爾副都統嗣後因案罣議所支公費俱不能繳還可否懇予害免詳請具奏前來臣查前成都將軍岐元在任因病出缺身後蕭條經前督臣率同司道妥爲料理其子始能扶柩回旗前成都副都統拖克湍在任七年缺分著名淸苦迨經調任齊齊哈爾副都統竭力摒擋甫克成行旋罣吏議以致偕支公費均各無力措繳委係實在情形合無仰懇天劯俯念前成都將軍岐元公忠體國宣力有年在任積勞病故前成都副都統拖克湍久任瘠區業已因案罣議所有該故員等借支公費從寛一並豁免出自高厚鴻慈如蒙兪允應請敕部核銷以淸欵項除咨部查照外是否有當理合恭摺具陳伏乞皇上聖鑒訓示謹奏奉硃批著照所請戸部知道欽此○○頭品頂戴四川總督臣鹿傳霖跪奏爲核减鹽務公費撥補渝厘恭摺仰祈聖鑒事竊查前督臣劉秉璋任丙接准欽差大臣裕德等咨另片奏稱川省鹽局平餘一欵旣作道府各員公費卽爲　公所不能無該省又别無他項取給仰懇天恩准其仍舊支給惟將軍以及道府中支數較多者應稍加裁减又鹽茶道公費如何裁减均應由督臣查核辦理酉陽一州湖北施南府縣擬卽停給等語欽奉諭旨均著照所請行等因欽此竊查光緒四年前督臣丁寳楨遵旨裁革道府一切節壽規禮在官運鹽局平餘項下議設公費旋又匀撥將軍都統公費誠以各官廉俸扣减平票内外實領無多又有向應捐辦本省各項經費公私支用甚繁裁革陋規不得不優予公費今若驟停統减折令辦公竭蹶謹飭者不足自給庸下者漸失廉潔似亦非聖主澄叙官方厚恤臣工之至意卽裕德等亦深知此項爲各官辦公所必需臣到川後體察情形酌量核减查丁寳楨從前核給公費皆就各道府缺分之繁簡定銀數之多寡歴經支發十有六年此次按照原奏悉心核議如督署公費雖經歴任督臣减定尚存萬六千兩現擬每年再减銀四千兩將軍公費减數亦同其都統道府均酌减二成約留八成其中略有增損期歸允恊現在官運濟楚擬請循舊鹽蔡道公費未便全裁亦予核减至湖北施南八州縣本係川鹽引地其府州縣文武正佐等旣責以防護緝私等事似未便全裁致令辦公無資又酉陽州缺本瘠苦從前已將其鹽務陋規革除净盡擬請仍减給公費合計通籌共核减銀四萬一千六百二十七兩謹將原定及裁定各銀數繕具淸單恭呈御覽此項節省銀兩已飭該局自本年秋季起悉數撥補渝厘以裨正欵嗣後實事求是共矢潔淸該道府等公用不致掣肘亦可專心民瘼正已率屬尤於吏治大有裨益是否有當理合恭摺具陳伏乞皇上聖鑒訓示謹奏奉硃批著照所請戸部知道單倂發欽此○○王文韶片再調補長蘆鹽運使李希蓮現已到津自應卽飭赴任並照案飭令總辦天津籌賑局事務會辦支應工程各局事宜除檄飭遵照外理合附片陳明伏乞聖鑒謹奏奉硃批知道了欽此 
 
