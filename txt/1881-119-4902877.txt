# 1881 - 119 - 4902877

 

Page 1

 
 
[俄邊善後第七]  
　　治地方者以正民俗為首務而欲正民俗必興文教古制　矣以今日而言文教惟學校之是賴矣然以邊疆之外從來未治之地而驟仿内地學校之制其勢又輒病未能蓋地處散漫無從下手也　祖　宗之朝不憚兵力之眾饟犒之費以爭地於西北邊外而粗具規模不遑營繕者為其為中國之藩離地愈廣愈邊固也若得其地而以治內地者治之則富庶之象慮强隣所窺伺設有警急轉覺難於捍禦矣譬如人家築室自門外以達於寢處每進一層則俞見華麗而銀錢珍貴之物必藏於室內若堂上不過鋪設器物而笨重殊甚有不能便於取携者至庭中門內則更布置粗具無甚値錢之物蓋以防外人之覬覦而治內外有一定規矩也我　朝二百餘年新疆地方遼闊任其荒曠不如内地之治豈全盛之世竭中國之財力不足以經營乎亦治外與治内之势不同焉耳雖然時異势殊至今日而有不能拘守成法者矣夫俄之為我隣也自征蒙古征回疆以來亦已久矣從前立石定界各守邊圉載在盟書至今未改何以塊然之石頓覺南遷數百里而邊防大臣漠然不知耶卽此可見俄之窥伺於我已非一日而我之陰受其欺者正以廢置其地不事營繕之故有弗及覺察耳卽囘人之叛亦未始非我之立法弗如内地之精密因而外人得而誘惑其心也試思地方數十里僅於各要隘著名之處派大臣鎮守或曰辦事大臣或曰参贊大臣或曰領隊大臣通計新疆不過三四十員此大臣者以餉項為食以駐防為事於所統轄之地未嘗躬歷卽有所宜興之事亦不敢遽言數年差滿但使邊烽不起可稱厥職矣窮謂今日之势正不能不以内地之治法治之戶口卽不甚多當擇人煙稍稠之處設府州縣治以教其民而屯田水利亦卽使地方官管理興養立教皆有人焉然後風俗可以漸變而滋生招徠數十年後卽可成一重鎮統計新疆如此者當可經營數十處以邊陲之外而有數十處重鎮豈非捍禦之大者乎願其教民之法尙當審度乎地勢民情而以内地學校之制參酌而行之其民之種類不能不分漢回也目前俄人所欲要結留伊犁一角之地以處之者第叛逆之餘耳此外回民之良者生長其地　聚州處雖經離亂豈無孑遺從前不見内地政教無所感發斯亦率其强悍之性耳居常不知耕稼獵獸為生食肉寢皮已成習慣今以屯田之法行之於兵則亦教其民為耕稼之事而漢與回皆各授田其旣有恒產卽有恒業子孫相承豈無秀出其間者於是而教之讀書獎以考試人才且輩起矣第學校之設以教取進之人才而行之於邊外當先教其幼者且並教其愚者而後可也大抵義塾之設所以開學校之先路輔殳師之不及内地之教不專恃乎義塾者以人家皆自教其子弟也今為新疆計當先多設義塾而學校尙可遲之十年也又凡州縣中派耆年儒士講說鄉約此亦維持風俗牖啟愚蒙之意　聖論孝經諸書皆切於民生日用人苟聽之終身行之不盡無如内地治平日久往往盧應故事或數月一講或講　人聽積習相沿地方官亦難挽回然新疆正可藉此以厚風俗蓋從來未有行之者一旦舉為成例人必樂趨耳故興立學校尤以此二事為根本也迨至風俗旣純漢回一體而長莠亦合同而化然後創立學校誘掖獎勸以收人材而邊地無異於内地矣抑又有望焉叛回之餘所以不欲從中國教令者以向來中國棄之勿治而俄人市恩從旁噢咻之耳彼見中國且以治内地者治之有不革面洗心願隸於良回之籍者哉是又可於數年之後致其歸附之誠也 
[巴國近闆] ○呂宋新聞紙言巴西國君欲至中國親来察看議募華人往巴國情形云按巴國有使臣來肇商議立約自當俟使臣復命之後再行妥議國君何必親來察看或者巴國君意在遊歷故欲來華一觀風景亦未可知然究不敢謂此信之確也 
[土日交聯] ○日本使臣前往土國節經列報近聞日使在土耳其詳細察看揆度日國所產之物可能在土行售與否俟察閱既畢再赴澳國現勘得日國所出之茶漆絲三項可以在土銷售獲利土王亦願襄助觀土王敬待日使情形土日兩國當不日立約通商邦交因以益固矣 
[将換新約] ○晉源報載中美所立新約刻經美國眾官詳核眾情允洽已奏知總統以為可以允行想不日即當將和约互換從此中美兩國益加輯睦矣 
[東洋雜間] ○中國駐紮横浜之領事官近日出有示論以　大行慈安皇太后升遐論令該處華民於百日内不得薙髮婚嫁作樂云又日本達格西麥地方之煤礦前係哥多索計羅所開每日約出煤一千墩光景現在巳易其主由三菱公司開辦而每日不過出煤三四百墩想係開煤之人以主人另易生手故百事懈弛刻聞三菱公司欲延華人前往挖掘矣又云阿薩格地方有一老翁年六十三歲名朱智德以開設帋舖為業其妻年四十八歲人皆知此老頗有積儲前月二十日朱舖寂不啟戶其對門隣居以為朱老向來早起何以今日獨遲往敲其門亦無人應大為詫異高聲疾呼眾隣開聲畢集並邀朱之親戚前来維時適値巡街捕巡查至此眾人告知此事共入門内騐視則見夫妻兩人皆為人殺死屍臥血泊中家中所有掳掠一空其家有一石池朱老貯銀於罐埋於池下亦為掘去想當報官緝捕未知其能破案否而朱老夫婦之死苦矣 
 
 

Page 2

 
 
[撞船待訊] ○和眾輪船與拉不暈兵船相撞一節屢列前報現悉該兵船已於前月二十八日行抵香港該船亦有損壞之處所傷輕重刻下尙難詳晰須俟至船廠細加察看方可周知聞和眾船遭撞被失約値十五萬銀現須經官審問故英水師提督令拉不暈船主卽赴上海以備質問云 
[京師雜聞] ○國襄例禁婚嫁剃頭都中自三月十一至十四四日内官民之辦喜事者日數十家薙髮者亦爭先恐後整髮店應接不暇按例十一日卽當禁止乃竟延遲至十四日尙敢公然鼓吹娶親已屬有千例禁詎十五日仍有用音樂嫁娶者遂為坊役訪問將其喜轎執事悉數打壞吹手夫役及娶親男婦人等亦均被獲送城照例懲辦又各城違禁剃髮之人暨剃頭匠拿獲至四五十名之多云於是前車是鑒 
莫敢違例矣○洋烟最忌人血沾之有大毒吸者遽死不救因忌臭蟲蚊蟲以嘬食人血也此說相傅巳久然究未見有因此而死者乃近聞前月都中崇文門外某姓竟受此害盖京師蠅蚁臭虫甚多某素嗜鴉片不料虫竟入於槍中某不知吸之遂至畢命死後週身色黑如墨形同服毒家人疑為吞烟然毫無緣故嗣有細心人檢點某之烟具見其家臭虫甚多疑焉遂将烟槍用水澆灌則見有數死虫體水流出方悟某之身死為虫血所毒也有烟霞之癖者尙其愼諸○京城內外近因查夜停止盜賊復肆閭閻頗受其害前月初南城草廠十條胡同松姓於夜間被盜竊去銀數百兩衣物無算其隣居某姓亦於是夜失物値銀數十兩次日均赴坊署報竊因之查夜之舉連日又從新整頓每夜十二點鐘聲柝相間云○本年春季京師未得雨澤麥旣枯槁改種殺田尤非透雨不為功茲聞白麫每斤需大錢六百餘文各色糧價亦有增無减惟據晉省人言該省平陽府一帶刻下白麫價値十分便宜每斤僅需制錢十五文大災後得此豐年民氣其庶幾復乎 
[孀婦自盡] ○皖垣孀婦某氏年約四十餘性極忠厚夫早故有子三人長二十餘歲次十餘幼僅八齡住東門內城邊茅屋中長子喜遊蕩不治生業婦以縫紉浣衣度日艱苦異常幼子日為一算命瞖者引路畧博工値日前隨至一家算命乘間竊其家紙扇一柄墨一錠旋變賣與某公館少爺將錢買物食之次日行過某家又為呼入算命童復竊銀針花一枝質錢二百文將票棄去其母分毫不知是晚某家人至瞖者處追問言昨日失物疑及爾童未敢指寔今又被竊是無可疑須為索還不然惟爾是問瞖者喚童盤詰不認將加賣打始吐其實瞖者帶童至某公館詢以墨扇詎所謂少爺者指為訛詐喚地保驅去瞖者恙甚心生一計令孀携子到公館索銀針花彼必叱詈可與拼命婦固長善者流不能從命瞖者怒罵而去婦以兒輩皆不習上兩日水漿未沾前月二十三日瞖者又至婦處硬將童手反綁將送往公館索詐令婦同去婦云爾可先行我隨至俟瞖及子出潛投入水缸淹斃瞖在外久待不見其出令童入視童見狀哭喊眾入拖起則氣息已絕不能救矣婦之伯叔得信齊至皆云婦孀子幼被逼淹斃將控於官瞖者及某少爺願出殮費保隣調處尙未停妥此事固不得全非瞖者然聞此瞖者平日恒串謀滋事盖敗類也 
[狐仙放火] ○金陵新橋馬怡順雜貨舖近日疊受祝融之警幸皆立時撲滅不致成災一日又兩受虛驚盖先則店夥見樓梯火着赶緊救熄僅柱子上有盌大火痕一塊繼而對面隣人大呼有火群見樓窓俱着火勢炎炎附近水龍均已馳至該舖方照常易並不知火從何來聞人呼喊始登樓查看但見窗前舊賬簿堆內有烟冒出翻看僅一本帳簿內燒去兩頁窻紙上亦僅有火跡一塊而已於是皆以火為狐仙所放馬某乃擇吉立壇建醮並於樓上除一淨室設立狐位朝夕焚香供奉其患始止金陵友來函言之確鑒爰照錄之是眞仙人施狡獪矣 
[雨阻進香] ○昨日相傳為佛生日本埠靜安寺每年是日進香者遊玩者十分擁擠車馬雜泴粉黛如雲昨更逢立夏節良辰勝境更當熱鬧逾常乃雨意薅人致阻佳興往者甚屬寥寥云 
[友誼克敦] ○禮拜二法公堂據粵人黃麗田遞呈稱友人何宋臣在浥娶潘氏為妾生有一女名冬彩已十餘歲去年何宋臣回粵一去不來疊次函問亦無回音去臘潘氏染病醫藥罔效臨死時將冬彩拖其寄姊李盧氏照顧并囑其傭婦袁阿蘇好為調護俟何到申再為料理潘氏死後殮靈無着李盧氏向我商酌我願念友誼借彼洋三十五元將何潘氏棺柩寄於廣肇山莊一面又發信去追問何宋臣來浥詎回信仍無今忽有同鄉人名錢阿靈者起心騙佔人財欲將冬彩販賣知何宋臣不到卽自稱潘氏後夫竟往廣肇公所領得柩票欲取潘氏遺物並欲將冬彩領去我聞信向伊理說詎竟一味逞蠻求為訊辦等語翁太守准詞傳到錢阿靈冬彩李盧氏及傭婦袁阿蘇等一干人証研問原告黃麗田及求追經懺資之粵東羽士譚阿瞞一併投案黃麗田照前伸訴李盧氏亦陳明一切據錢阿靈供冬彩並非潘氏親生亦係買得我以何宋臣已不到潘處故于去年九月間與伊來往今將寄棺票據并冬彩原來身價憑據各一紙呈閱翁太守問與該氏如何認識答稱該氏原係何妾去年隨何到粵因彼家大婦兇悍不能相容故仍回上海而何被妻禁住無從願及潘氏是以與我認識太守又問與何宋臣相識否答稱從無一面太守謂人家之妾卽不認識何可乘間犯姦殊為可惡論黃麗田曰現在冬彩年歲尙幼亦不便斷定何人收管今可暫送善堂俟何宋臣到滬再作定奪所有彼家物件看爾誠實可靠着與李盧氏錢阿靈等前往眼同檢點當面開單暫着爾將物件收存赶緊發信到粵促何來此再為核辦黃麗田禀稱恐錢到家吵擾請筯具結太守謂此可不必如伊滋事汝可投訴定予提辦卽筯護勇將冬彩送堂安置傭婦袁阿蘇恐冬彩無人照顧情願偕往太守亦俯准所請云按黃某誼篤又生保其弱息傭婦情深故主戀此遺孤均世俗之所鮮已 
[搶帽送究] ○昨日法公堂據張仲卿訴稱在南貨店為夥昨傍晚時坐於櫃內被人從外伸手入內將我所戴小帽搶去追赶越二十餘家門面方始獲到一人然帽已不知去向諒必授與他人計我自幼以來共經被搶帽子已三隻矣翁太守謂三次失帽未必都係此人所搶其人供名張阿榮亦作南貨店生意現今失就昨晚在西罵路行走聞後面有人喊捉搶帽者我立定觀看彼等即誣我搶帽竟為交捕實情冤枉太守問其險阻何處答稱住小東門外客寓中並無定所乃筯將張阿榮暫押俟查明後再行核辦 
 
 

Page 3

 
 
[借貸恃蠻] ○紹興人王方才赴英公堂禀稱為蠟燭店生意舆王幅長同鄉同業却非一宗伊近失就會屢次向我挪借昨又欲借洋一元不允詎恃蠻吵鬧拉破馬褂並被毆打適逢巡捕到來拘住送案求為懲辦破衣呈閱王幅長供王方才係我姪孫我失業無錢欲謀返里苦無川資故向商借洋元云王方才又稱已被疊次纏借今尙敢妄稱我為姪孫口佔便宜情實難甘陳太守謂王幅長向人借錢不遂逞橫扯 
衣情固不合姑念窮苦從寬免處論以後不得再向纏擾斥釋 
[還物賠洋] ○樓明揚呈禀英公堂聲稱同妻氏開設老虎灶茶館餬口我因中年瞽廢照料難週店中時失桌凳無從查辑昨妻至隣居山東婦人王氏家見方檯一只長凳一條的係失物有店號字樣可証向取不還尙敢紏同無賴十餘人前來逞兇又被毀壞檯凳是以訴捕拘獲王氏起到物件一併送案求為究辦王氏供曾向樓姓借用檯凳索還廷殳因起口角是實並無行竊逞兇各事陳太守判王氏賠毀物洋一元起案之桌凳一併交樓某領去 
[薄懲小竊] ○開客寓之林小山投英公堂票稱前日寓中失去煙鎗一只烟燈一盞茲由捕獲到人贓求為給领該竊許長庚供煙鎗煙燈係友人竊来交我變賣者此友已不知去向求恩寬宥陳太守判押許七日以示薄懲起案之件交失主領去 
[勸揖撫卹揚州山西一帶被旱饑民啟] ○敬啟者上年西北各省旱潦為災南中諸君集資住賑乃有誼關桑梓而小民困苦人所不知哲揚州之西山是也西山地處高原一遇兩澤愆期則饑饉立至數年來夏秋亢旱收成歉薄民間本少盖藏而以去年為尤甚特其地處偏隅聞者不甚介意今春甘邑尊桂公有議借耔種之舉同人至該處查給乃知西山災歉情形有出人意料之外者據云離城十數里外已覺野無青草一片荒涼與天長工界地方則有室如懸聲民多朵色直舆两北諸省略同去冬雨雪稀少各鄉二麥多未播種間有種者苗多萎敗是春收已屬無望矣春初雖得大雪塘水依然枯涸倘一月内不得透雨不獨無水插秧卽子秧亦無可灌浸即使雨暘時若亦須五月之久秋稼方可登場當此青黃不接閭閻日食無貲嗷嗷待哺無衣可典無物可賣即借與籽種亦豈能枵腹力田若不及早篝濟則秋收仍属無望此西山等處荒歉待賑之實在情形也刻下何太尊朱恭戎江甘兩邑侯均捐廉倡率諸紳士亦慷慨解爨已集四千餘串但地段太廣需欵孔多必得巨款方可集事竊思诸大君子能救灾於數千里外豈誼關桑梓之邦而獨忍秦越視之耶伏乞慨發慈悲廣為勸募庶北人聞之不至謂南中善士有忽近圖遠之譏也幸甚謹啟　　揚州同人公具 
　　此啟係揚州歲佑之明經李韻亭觀察寄示嘱為集募理宜代為勸篝惟同人數年來經勸賑捐但效收解之勞未嘗躬自募勸誠以捐者不待勸亦未必捐也此次旣承委屬必思有以報命然賑捐一事聞者旣視為故常言者亦颇難啟齒惟有照抄登報以待好善君子自為解囊郵寄揚城東關街李公舘代收轉交嚴君查放是所切禱　　原辦收解賑欵各公所同人啟 
[光緒七年家慈重逢辛己喜於元旦甲子朔次兒均驤生因成一律以誌之] ○難得萱堂花甲臻擬呈椒頌慶長春親恩未獲酬金誥天意何圖賜石麟四字吉祥符瑞兆　子於去歲臘月望日拾得字紙一張上有除夕生兒四宇　一番歡喜此良辰但期母壽兒能育安度年華不怨貧　　桐鄉綠橘軒主榮勳呈草 
[登弄珠樓] ○余白庚甲歲因避寇氛圖徙滬上巢鷯屢易幕燕頻更二十年重返梓鄉曷勝渺若河山之感辛巳暮春掃墓後放棹臨流 
　　登樓眺遠是日也風清日朗柳暗花明率爾操斛偶成一律 
　　不盡滄桑感里登湖上樓巒光晴翠擁塔影晚煙浮遠樹連雲合孤帆入鏡收凭欄吟眺處幽與渺汀洲　　[  槜李畹雲女史金芳荃未定草]  
[喜晤沈氏諸表弟妹] ○乍覩翻疑夢重逢淚滿襟半生違故里十載隔知音把袂譚離緒挑燈剖苦心芝蘭欣競秀玉樹漸成林　兩妹膝前均為子女　　畹雲女史稿 
[敬讀先舅氏沈蘭卿先生紫茜山房詩鈔撫今追昔為之泫然率賦長歌一首以弔之即示少蘭表弟時年八齡頗能辦韻也] ○歲年羈旅嘆滄桑而今扁舟一葉歸梓鄉風景殊堪戀親舊殷勤欣覿面堂前瞻拜訴離愁蘭帷姊妹開清讌憐余勞瘁劇堪嗟作客申江感歲華吟到曇花悲碎玉汲來江水映朝霞追懷舅氏音塵絕感逝傷離空掩泣白雲村舍訪遺孤尙餘鄴架頻翻閱珍重琳瑯一卷詩風華文采想當時騷壇振袂欽僊吏兩處黎民頌去思　舅氏歷官疁城南武等處均卓著循聲　十年名宦猶名士彩毫揮灑無餘子雄辯讀譚玉屑霏庚申紀事詩兼史　集中有庚申紀事詩數十首　長歌奇幻金銀臺明霞繚繞青寫來短吟梅蕊清芬拂恍若身游眾香國或如神龍夭矯翔雲際變化無窮得仙意或如鳴琴響徹空山中其聲盤旋上下一氣凌蒼穹讀公遺集如公在荏苒星霜已六載　舅氏歿於丙子初夏　當年聞訃頻揮涕可憐孤兒幼弱憑誰倚今來幸喜漸成人家學淵源見性眞悽絕寒燈同課子茹水嚙雪兩慈親　弟係庶舅母所出　鵬飛期爾家風振豪邁詩章先後競他年雛鳳清於老鳳聲料得九原含笑應無恨吁嗟乎遽廬身世悵悠悠興廢存亡一瞬休鶴化蓉城悲不返羊曇空自働西州　　槜李畹雲女史金芳荃未定草 
[新設直賑核獎分局] ○啟者晉直賑捐前奉　直督憲李晋撫院會先後奏准核獎在案滬上會設立核獎公所於城內海防暑土地詞巳列前報今奉直錢籌賑總局派委來申在四馬路同豐棧設立分局以期迅速歲事巳於四月初六日設局開辦矣　　滬上籌賑核獎公所同人啟 
[光緒七年三月二十六日京報全錄]  
　　宮門抄○交職單○論旨兩道錄前○湘撫李　奏擬請暫行停止分發摺子○晉撫衛　奏為改請獎敘夾片○東撫周　奏籌解京餉夾片○湘撫李　奏請補道員缺摺子○又　奏委署知府夾片○又　奏甄別知絲夾片○晉撫衛　奏甄別盬大使摺子○又　奏據詳代奏片 
 
 

Page 4

 
 
○大臣杜　奏為陳明片○三月二十六日○召見軍機○○光緒七年三月分教職單　正諭　直隸東光張德成順天山東榮城岳暘沂州山西渾源柴淇平陽河南河内程雲衢歸德甘肅中衛徐芾蘭州浙江諸暨洪倬雲寍波江西上饒羅汝霖瑞州湖北石首童紹元黃州廣東連州周仁山瓊州俱舉　訓導　順天房山潘昌祚天津山東臨朐劉廷樞萊州河南林縣王俊懷慶俱舉福建閩清裘朝鐘建寍挨廣東封川林 
晉堃高州拔新興温見心嘉應乳源羅兆棠廣州鶴山楊近仁廣州俱舉四川酆都刁起鳳成都挨　復諭　順天平谷陰步雲保定副由東冠縣耿十英濟南附陝西與平王金鑾鳳翔恩甘肅武威徐際春平凉拔湖南湘鄉謝鼎卿衡州副廣東新與潘念祖廣州副廣西灌陽覃守文柳州舉四川榮經張杰忠州廩遂寍詹炳文酉陽廩雲南麗江陳清雲南舉　復訓　直隸邢台閻鳳韶河間歲山西潞安劉子琛平定恩浙江金華向濟川紹興回廣東嘉應姜自騮陽江舉四川瀘州楊承樹成都附　○○湖南巡撫臣李明墀跪　　為湖南候補人員擁擠擬請暫行停止分發以期疏通而清吏冶恭摺仰祈　聖鑒事據湖南布政使崇福詳稱　查湖南道府兩項請　　旨缺多選補缺少頻年難出一二缺同通州縣祗有八十餘缺佐貳雜職亦祇有一百餘缺每年除部選外請歸外補正印佐雜至多不過十數缺現在綜計湖南候補道府三十餘人同通州縣數逾三百佐貳雜職将及五百人湘省昔辦軍務多年在營出力保留立功省分人員甚多近年他省請停分發因而改指湖南者更復揍接踵而至每月必有數員到人浮於事悉賦閒居非特補署無期即差委亦難偏及類皆隨班聽鼓苦累不堪甚至與借俱窮饔飧莫繼湖南本係瘠苦省分官常局面逼仄此時需次逋負過多異日得缺難清官宿累既不能內顧無憂更何能盡心民事若不亟思變計設法疏通勢必愈來愈多無所底止不獨吏治難清抑且窮阨可憫再四籌維備有奏懇　天恩俯准將捐納勞績兩班自道府以至未入流指省簽製人員一併暫且停止分發湖南二年庶已到者稍可疏通而未來者免再擁滯實於地方吏治大有裨益至簽製分各員內如卽用大挑拔貢優貢俸滿教職教習期滿截取進士舉人孝廉方正舘班議敘京員截取均非捐納勞績可此應請照舊辦理如有捐指分發者亦照捐納人員辦理如有保請分發者亦照勞績人員辦理至先經指分保留湖南尙未分發到省人員如有情願改發他省者擬請准其免繳離省等項銀兩以示體恤容俟年限届滿仍請照常指捐分發等情詳請具　奏前來臣覆加查核湘省自前年停捐以後指發到省人員絡繹而至委覺事少人浮該司所詳係為整筯吏治起見理合會同湖廣總督臣李瀚章恭摺具奏伏乞　皇太后　皇上聖鑒筯部核覆施行謹　奏軍機大臣奉　旨吏部知道欽此　○○衛榮光片　再榆次縣舉人揀選知縣白生華因自備資斧勷辦該縣捐賑事務自始至終不辭勞苦經前撫臣會國荃窠案保以知縣分發省分補用嗣准部咨查白生華係由勞績保舉分發省分應令按照章程補交班次銀兩等因當經轉筯遵照去後兹據善後局司道詳據前署榆次縣知縣候補同知陳學富稱查白生華家本寒畯應補班次銀兩實在無力湊交惟既經因勞得獎未便因前項銀兩無捐致令向偶可否改以知縣不論雙單月歸部選用以酬勞勛等情由護撫臣松椿移交前來臣覆核無異合無仰懇　天恩俯　將揀選知縣白生華應得獎勵改以知縣不論雙單月歸部選用　勅部註冊之處出自　逾格鴻慈是否有當理合附片具陳伏乞　聖鑒謹　奏軍機大臣奉　旨該部議奏欽此　○○周恒祺片　再據藩司詳報籌借本年第一批京餉銀五萬兩又籌上年七八兩月固本兵餉銀一萬兩委候補縣丞王成駒候補從九蔣慶恩管解又籌本年邊防經費銀兩二萬兩委候補知縣恭會管解均赴戶部交納又籌直隸河工二萬兩委候補知縣方蔚林解赴大順廣道衙門交納又據監運使詳報籌措本年第一批京餉銀二萬兩加平銀三百兩飯食銀三百兩委候補盬經歷李震棟候補盬大使王國實解赴戶部交納又籌直縣剝船生息銀五千兩委試用盬大使周文保解赴天津道衙門交納分咨謹附片具陳伏乞　聖鑒謹舉軍機大臣奉　旨戶部知道欽此　○○湖南巡撫臣李明墀跪　奏為揀員請補苗疆道缺以資治理恭摺奏祈　聖鑒事窮照湖南辰永浣靖道陸增祥告病遺缺於光緒六年十二月初四准吏部　文知照聲明係十月二十日奉　旨照第五日行文之例按湖南省程限減半計算扣至十一月二十九日接到作為開缺日期歸十一月二十日截缺咨部在案查辰永浣靖道遺轄三府一州四直隸廳　係苗疆要地政務殷煩民俗強悍又有經營屯防練勇在平時鎮壓撫綏亦以非易矧値黔亂初平伏莽未靖尤須精明幹練之員方足以資治理伏查例載苗疆繁要最難缺出在外揀選題補又應　題選缺出先儘候補正途人員題補各等因臣與藩皋兩司遵例在於候補道員班內公同揀選查有候補道童大野現年六十歲浙江山陰縣人由監生中式道光丙午科舉人考取教習充左翼宗學漢教習期滿引　見奉　會以知縣用欽此咸豐二年壬子　恩科會試中式進士　殿試二甲　朝考二等以主事用簽分戶部廣西司兼雲南司行走丁本生又降服憂起復派捐銅局行走八年十二月奏留九年隨同赴天津騐收江浙海運漕糧事竣保奏奉　旨以主事遇缺補派軍需局行走隨同赴天津騐收江蘇商運米石奏署坐糧廳監督十年騐收浙江海運漕糧事竣保奏奉　旨着俟補缺後以員外郎遇缺即補先換頂歲十二月補四川司主事十一年三月升福建司員外郎泒捐納房行走隨同赴甘肅查辦事件奏留襄辦剿撫事竣囘京奏保隨營出力司員九月奉　旨以知府用十一月升陝西司郎中同治二年正月選授湖南寶慶知府六月到省五年丁本生母降服憂起復勸捐出力保奏奉　旨賞加道衛欽此八年報捐分發指省湖南引　見奉　旨着發往湖南以知府歸候補班補用欽此九年三月到省十年補浣州府知府十一年六月調補長沙府知府八月丁嗣母憂克黔省丹江凱里各城出力保奏十二年十月二十五日奉　旨着俟服闋後以道員留於湖南歸候補班補用欽此十三年因前在長沙府壬內勦辦土匪出力保奏奉　旨賞加盬運使銜欽此服闋起復光緒元年七月初一日蒙　欽派王大臣騐收放領照起程八月二十五日到省苗疆肅清案內保奏光緒三年七月十八日奉　上論賞戴花翎欽此該員年健品端精明穩練習仁苗疆實缺知府且係正途人員以之請補辰永浣靖道缺洵堪勝任與例亦屬相符相應專摺湊墾　天恩俯准以湖南候補道童大野補授臣永浣靖道缺寶於治理有稱如蒙　俞允該員係候補道員請補道員銜缺相當毋庸送部引　見亦毋庸列叙恭罰所有揀員請補苗疆道缺錄由謹會同 
 
 

Page 5

 
 
湖廣總督臣李瀚章摺具奏伏乞　皇太后　皇上聖鑒敕部核議施行謹奏軍機大臣奉　旨吏部議奏欽此　○○李明墀片　再衡州府知府劉　現據具報丁憂業經另疏題報在案所遺篆務應行委員接署查有候補知府周圖麟年富才長堪以署理據藩皋爾司會群前來除批筯遵照外理合會同湖廣總督臣李瀚章循例附片具陳伏乞　聖鑒謹　奏軍機大臣奉　旨知道了欽此　○○李明墀片　再勞績保歸候補班人員應於到省一年後察看甄別歷經遵辦在案理查有同知銜候補班前補用知縣萬啟莊年四十七歲江西豐城縣貢生於光緒四年三月二十日到省扣至五年三月二十日一年期滿又同知銜候補班補用知縣孫兆桐年三十六歲四川成都縣附貢生於光緒五年九月二十八日到省扣至六年九月二十八日一年期滿均例應甄別據藩皋兩司會群詳前來臣詳加察看該員萬啟莊年壯才長孫兆桐年強才裕均堪留省照例補用除將詳細履歷咨部查照外理合會同湖廣總督臣李瀚章附片具陳伏乞　聖鑒謹　奏軍機大臣奉　旨吏部知道欽此　○○頭品頂戴山西巡撫臣衛榮光跪　奏為盬庫大使期滿甄別恭摺仰祈　聖鑒事窮查同治五年欽奉　上論外省試用人員着各督撫於期滿時考以大清律例察其能否熟悉分別煩簡補用等因欽此又准吏部咨同知通判運同運判管官凡係補缺應行具題者試用期滿亦應甄別具奏各等因歷經遵辦在案茲查試用盬庫大使廷良丁憂起復　省試用一年期滿應行甄別據河東道咨由藩皋爾司遺具歷經言語清册會群請奏前來臣到任未及三月例不加考面加考試尙能通曉例意堪以本班照例補用除將履歷清册送部外理合恭摺具　奏伏乞　皇太后　皇上聖鑒謹　奏軍機大臣奉　旨吏部知道欽此　○○衛榮光片　再據導縣知縣寵朝言詳轉據前任貴州學政翰林院皆讀張登瀛家人會升呈稱伊家主張登瀛前由兩廣督臣張樹聲東撫臣裕寬代奏奉　旨允唯續假兩個月回籍省母當即由粵起程因在途風雨阻滯始於光緒六年十一月十二日行抵山西啍縣原籍容俟假滿即當人都覆　令供職合將到臺日期報明等情由署藩司學椿詳情代奏前來臣覆查無異除分咨查照外理合附片代陳伏乞　聖鑒謹　奉軍機大臣奉　旨知道了欽此　○○杜嘎爾等片　再查烏里雅蘇台官廠備差駝隻如不敷用例由學生駝廠內奏調歷經遵辦在案查前於光緒二年間因官廠駝隻不敷各差使用奏由孳生駝廠內調過騸駝二百隻除歷年倒斃及應放各項外現巳所利無多不敷支應各差攥請援案由孳生兩廠內調取大騸駝三百隻歸入官廠以資應用除俟年終造册報部查核外理合附片陳伏乞　聖鑒謹　奏軍機大臣奉　旨知道了欽此 
[浙省撫環抄] ○四月初三日知縣龔鍚銘禀見銷餘姚沿海保甲差　記名總兵湯兆雲由湖南來浙禀到城守記拔把總徐華桂由福建公幹回省禀到　補用縣丞吳佑孫禀銷嘉善催六年分冬季匠糧差　新選東陽典史王懷清由京騐放來省禀到 
[蘇省撫環抄] ○四月初五日前任漢陽縣訓導王萃元辭赴上海主簿程聯棣辭回海州得勝新營差　從九孫樹相吳嵩年馮用皆均禀知奉節派差委又丁士駰徐振常均禀知奉節派審差委　未入孫其勛禀知派審差委節辭　○初六日　示委署鎮洋縣任奎禀辭赴任　正任溧陽縣朱畯謝節知回任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
