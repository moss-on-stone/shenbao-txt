# 1894 - 314 - 4907749

 

Page 1

 
 
[名手分書戒士千字文寄售助賑] [  申報舘謹啓]  
　　名手分書戒士千字文引証一書專爲勸善　著又得精於書法者工楷分寫付之石印不但可以興起善心而且可以仿模筆法眞善本也計書一本每洋一角乃好善之士寄售以助賑欵者兹託三馬路申昌書畫室出售好善劬書世不乏人請速賜顧爲幸 
[新印資治新書出售] [  圖書集成局啓]  
　　資治新書爲李笠翁先生所蒐輯共中羅列有明諸大老及國初名公鉅卿奏牘文移遺聞軼事門分類别令閲者如登　風面採玉泛滄海以　珠不特什版中人可資考証卽茶餘酒罷藉此以消遣閒愁亦屬相宜本局印以新鑄鉛字刷以雪白紙張計初集十四卷二集二十卷訂成十二本裝以錦套每部碼洋一元五角　顧者請移玉三馬路中昌書室各埠申昌及售申報人購取可也此布 
[新印繡像醒世姻緣告成] [  三馬路申昌書室啓]  
　　是書爲西周生手箸雖倣章回體例而和平中正絶無　褻情形時而寫才女之綺思時而傳佳人之閨怨時而記名臣之功績時而狀俠士之行繪影繪聲各極其妙誠小説中出乎其類者也更延名　史績成　　冠諸卷端不特　　如　抑且　　畢現兹已告　每部分裝十本釐定碼洋一元四角诸君子盍亦於酒尾茶餘藉此作掃　之　乎 
[論守]  
　　有以守爲守者有以不守爲守者有先守而後不守者有先不守而後守者有敵在近而守在遠者有敵在遠而守在近者有攻之緩而守之急者有攻之急而守之緩者兵江之神妙固不可令人測識然卒未聞以棄爲守以逃爲守者有客猝然問曰以棄爲守者古有之矣堅壁清野使之進無所掠退無所歸而後蹴而覆之苟非先此之棄安有後此之捷或者有地無　出兵力太單則暫時棄而不守棄之者所以餌敵也敵旣深入而後出奇以擊之設伏以擒之此中神機妙算不可思議奈何言斷無以棄爲守者乎卽以逃爲守者亦何嘗無之或以佯输詐敗望風先逃故作轍亂旗靡之狀使敵人乘勝長驅深入腹地而我預先設伏以待之或埋地雷或設陷阱皆足以制敵人之死命而使之不敢進攻此皆善於守妙於守神明於守之上策也余曰以棄爲守必其地之無可守者也以逃爲守必其謀之先已定者也若明明有險可守而指爲無可守初未預有所謀而倉皇見敵而遁是之謂怯敵兵律怯敵者殺無赦且所謂無險可守其義已屬不通天下之地蓋無有不可守者特本有險要則守之易地無險要則守之難初非謂無險可守之地决决乎不必守也决决乎不必守而且可以棄之而逃也易曰王公設險以守其國可知險之設原在乎人爲非專恃天塹雖在平原大野四戰之地而善用兵者當此自必有深謀奇計所謂以守爲守而遠近緩急無不布置周密籌畫精詳地雖四達而敵不敢近也卽用奇出險所謂以不守爲守者要亦與以棄爲守以逃爲守者大不相同蓋今之棄也者不能守而棄焉者也今之逃也者不能戰而逃焉者也國家養兵千日用在一朝旁有善謔者應聲曰就今時而論則養官千日用在一逃嗚呼是眞可爲痛哭流涕者矣誰非食毛誰非踐土孰不願本國之勝而不敗守而弗失一聞捷音歡然樂道一聞惡耗惄然不安此固無一人不然出於本性無非一片忠君愛國之心且不僅爲身家商務起見也然所樂聞者爲捷音捷者在乎人也所惡聞者敗信而敗者亦在乎人也自倭事初起論兵論餉言將言械爲之籌謀前後以效鉛刀一割之用希冀乎言之而或有當焉則採而用之未始不可以分國家之憂爲民生之福殫心竭慮不遺餘力而默觀於各處戰守之文武各官則實有不能滿於心者君子居是邦不非其大夫古人之爲此言者殆不過暫居之國耳若居之旣久則與我大有休戚之相關又安忍坐視其所以致敗之由而但粉飾爲報捷之信蓋欲爲之除其弊者正欲爲之興其利也此次倭人以保護朝鮮爲名而挑中國之釁中國不早厚集兵力於牙山致孤軍力弱爲倭人所逐此所謂失之東隅者也自此而凛遵宜戰嚴諭各振精神奮力禦敵尚可爲桑榆之收而乃平壤一退義州再退直退過鴨緑江此則諭旨已明言之定帥依帥已均交部議處不必言矣最可怪者退過鴨緑江之後自必扼守九連城而乃以爲九連城無險可守當退守鳳皇城抑亦思鳳皇一城其大如斗止有東邊道駐紥而城中並無居民是獨可守乎九連城者卽鳳皇城之險隘也可守而不守遂至九連鳳皇先後失守而遼陽營口同時告警然則棄地而逃者其肉尚足食乎聞某處重地爲倭人所覬觎勢所必攻而此時敵尚未攻其水陸營務處某觀察與統領防軍某軍門已早見幾而作不俟終日則雖有險可守誰與守之夫中國朝廷深仁厚澤久在人心除貪利而爲漢奸者不在人數此外則莫不欲中之勝而倭之敗者而司軍事者獨矯然自異於凡衆若此可勝歎哉雖然勿謂此患必不能去而中國竟無可守之地也夏書曰威克厥愛允濟愛克厥威允罔功 
[本館接奉電音]  
　　昨由京友電傳上諭五道敬謹譯登○十月十五日奉上諭今夏畿輔一帶雨水過多閭閻困苦迭經賞撥倉米交孫家鼐等散放並令户部將順天府解存捐欵銀十五萬兩卽行發交備用復准孫家鼐等所請將撥歸順屬之湖南漕折銀兩及各省應解備荒經費飭令赶緊籌解以資賑撫現在天氣漸寒小民生計維艱朝廷倍添厪係著孫家鼐陳彝將籌欵辦賑事宜妥爲經畫並督飭各地方官認眞辦理務使實惠均沾不准稍有弊混用副朝廷軫念災黎至意欽此同日奉上諭緜宜奏因染時疫觸發陳疴請假回旗調理一摺緜宜著賞假三個月准其回旗調理欽此同日奉上諭直隷布政使著陳寳箴補授欽此同日奉上諭李鴻章奏東明黃河伏秋大汛獲慶安瀾一摺直隷東明縣黃河南隄上中下三汛頻年險工迭出本年伏汛盛漲掃叚時有蟄陷經李鴻章督飭文武員弁竭力搶護現在節逾霜降仰賴神靈默佑獲慶安瀾實深寅感著發去大藏香十支著李鴻章祗領交大順廣道吳廷斌虔詣李連莊高村黃莊大王廟敬謹祀謝以答神庥餘著照所議辦理欽此同日奉旨德克津布著賞給副都統銜作爲錫伯營領隊大臣就近馳驛前往毋庸來京請訓欽此 
[螭珥筆]  
　　日本間諜到處皆有京城内各地方官奉文舉行十家門牌並於庵觀寺院鋪户嚴取保狀不准容隱閒人如有留宿親戚鄉人等立行呈報而地方官弁亦不時往察如人數與保狀不符立卽拿獲誠恐倭奸匿跡也○吏部爲批示事據指分浙江試用道何福海呈稱湖南廪貢由廣東潮陽縣知縣候補直隸州知州復保以知府在任候選今遵新海防例報捐離任加捐道員指分浙江試用呈請騐看分發到部查該員係現任廣東潮陽縣知縣尚有十 
 
 

Page 2

 
 
八年經徵地丁錢糧初叅未完一分以上之案例不准捐離任所有本月分騐看暫行扣除應俟展叅議結再行核辦相應批示可也○哈密回子親王沙木胡索特遵奉理藩院行知隨帶護衛官員恭齎祝嘏貢品業已到京照例於宣武門内石駙馬後宅回子館住宿當卽報知理藩院除由院派員赴館照料外咨行内務府支給供應移會步軍統領照例派撥弁兵於館門首支搭帳房妥爲彈壓○兵部爲知照事武選司案呈現出江西撫標右營守備一缺照章應歸九月分由部推選按奏定及變通新章應用漢藍翎侍衛人員查有托金阿年三十二歲福州駐防滿洲廂黃旗人由己丑科漢藍翎侍衛行走二年期滿咨部以守備選用應將該員擬選是缺相應知照貴領侍衛内大臣處查照並轉飭該員於九月二十五日赴天安門外本部朝房聽候掣簽萬不可悞○皇太后六旬萬壽並天同慶自十月初七日至十三日在寍壽宮演戲七日所有内廷王公大臣蒙古王公大學士尚書外省將軍巡撫提督内廷翰林回子親王朝鮮使臣皆令於閲是樓逐日隨駕聽戲並按日賞食酒飯由奏事處行查各銜名以便繕單奏呈懿覽○年例仰山窪八旗合操應由左右兩翼前鋒護軍統領奏派四人分率兩翼各旗官演交衝馬本年仰山窪八旗合操經景運門將前鋒護軍統緑頭簽呈進請派仰山窪合操交衝一摺於九月二十五日具奏奉旨派出廂黃旗護軍統領謙光正黃旂護軍統領色楞額正白旗護軍統領奕劻正紅旗護軍統領賡音布欽此得旨後卽由景運門傳知各該旗遵照預備矣○兵部示傳此次武殿試以侍衛用之張鴻翥等五十五名務於九月二十九日卯刻衣冠前赴西華門外都虞司兵部公所内報到聽候帶交侍衛處認差是日不到卽行扣除○神機營爲咨行事案查八旂各營官兵仰山窪合操於同治年間經本營奏准由存公項下分别官兵給予津貼錢文以示體恤歴經辦理在案本年八旗仰山窪合操在卽相應咨行各旗營卽將本年仰山窪合操計實入操官若干員兵若干名共應領津貼錢若干詳細分别造册卽日咨送本營以憑覆放○南城捕皂官役於宣武門外騾馬市大街果子巷洋肉胡同訪獲日本間諜三人易以華帽内用網結髮辮肖南省人並有隱匿倭奸之某署吏謝某一人一併拘往坊署訊問口供屬實加派人役看禁立詳城憲聞已奏交刑部訊懲矣 
[慈輦還宮]  
　　皇太后六旬萬壽於宮中受賀定於初二日還宮十七日還海初二日由西苑椒園門乘金輦皇上率王公文武百官跪送前行出東三座門皇太后御金輦走北長街覽視治途點綴各景戲臺上優伶演戲經臺上緇流番僧皆誦壽經過街牌坊懸燈結綵鐘鼓樓下擺設祝嘏黃牌景物樓下點綴各景左右游廊高擺筵桌沿途廟宇旁建坐落棚内設寳座結綵懸燈五光十色蓋以備拈香少坐也鋪户亦懸燈綵輝煌燦爛幾疑天半朱霞所有外省來京祝嘏之督撫將軍藩臬副都統提鎭曁隨同班列之道府協佐將備等員各依省分次序在道左排班跪送呈請祝嘏之大小官員舉監耆民人等在各省之次内外蒙古呼圖克圖回部人員朝鮮使臣隨員西藏貢使等皆依次於道左分班跪送北長街自福佑寺以迄於南但見萬人如海熙熙然有登臺之樂皇太后乘金輦進西華門走熙和門經由太和門前出協和門徑北繞御箭亭後至錫慶門外所搭綵殿内下輦乘轎皇上率王公文武百官跪送皇上前行皇太后在後進寗壽宮門皇太后還　寍壽宮宮中滿懸燈綵徧設各色鮮花花朶結成萬壽無疆字樣其他各種景物亦皆典麗新奇非人世所有受萬國之貢珍隆一人之孝養唐哉皇哉美矣備矣 
[請添兵械]  
　　京中來信云總統神機營馬步各軍桂爵帥祥連日由山海關馳發奏報馳報前敵軍情曁籌備防剿事宜並請飭撥軍火及酌添防營以固後路而資扼守 
[倭報譯登]  
　　倭報云奉天省城異常鞏固城墉約高十丈且復厚甚非砲火所能洞穿如欲往攻不知應費藥彈若干死士卒幾許計惟有用雲梯扒上庶可成功然恐碧血靑燐滿目皆是刻已預備一切務必一舉成功他日兩軍相見之餘肉薄血飛並天下從未聞有若此之大仗也 
[遼東軍報]  
　　本館以倭奴事起軍情瞬息千變特添派友人往奉直一帶專意偵求蓋以　報局旣不允日報館傳遞軍情是以不得不詳加探訪也昨午後得來信云宋祝三宮保駐軍摩天嶺親臨前敵據聞倭兵刻又抄出小高嶺宮保遂退保遼陽一帶然恐傳之非其眞也○劉子珍軍門所統銘軍十一營呂鎭軍所統盛軍飛騎馬隊五營自九連城潰後風流雲散迄今尚未取齊○賈制壇軍門現統新勝八營駐紥山海關内洋河口刻聞前敵敗耗卽上書李傳相屢請行邊傳相以洋河重鎭逼近雄關嘉其志而未許其行也○桂公統師駐紥山海關一帶刻已因事回京矣 
[補述大連灣失守情形]  
　　本館特派赴烟臺偵訪軍情之友人來信云有大連灣附近之人因避倭亂來烟者述及鎭守大連灣口之統領爲徐姓軍門倭人旣佔據金州卽悉衆來犯軍門率領所部與之搏戰無奈衆寡懸殊勢不能敵不行已飛咨砲臺某統領借兵士二營接濟某統領以防守倭艦却之軍門只得獨力支持及倭艦入口並未聞砲臺上施放一砲軍門見後路砲臺已失深慮倭奴前後夾攻因之突圍而出撤隊退回然已受傷沈重矣又有英國兵船來烟言及金州城業已失守十一日倭船駛入大連灣並不見有華軍阻截倭奴心滿意足卽高懸旂幟燃砲九門旋在口門外安放水雷以禦華軍攻入 
[慷慨誓師]  
　　本館特派赴旅順專訪軍務之友人來信云本月十三日旅順口各統領得倭奴占據大連灣之信深恐彼族長驅直入因集兵士而誓之曰前途水陸要區已盡爲倭人所扼目下情形戰尚可望得勝不戰則惟袖手待斃不若背城借一以報國恩兵士諾聲若雷誓死殺賊忠勇之氣上薄雲霄旣而宋宮保聞倭人分宼金州恐旅順岌岌可危急派劉統領星夜來援於是防務加嚴人心遂定 
[大言不慚]  
　　昨晚上海西字報登倭京來電云此間謡傳大連灣於本月十一日由倭酋大山巖占據倭兵艦遂入口内停泊所有中國泊水雷船之處及軍火若于大連灣各處地圖均被倭奴所得并得大砲八十尊德律風線不計其數嘻此亦倭奴大言不慚之故智耳有識者烏能信之 
[示期接印]  
　　調署兩江總督張香濤制軍行抵江寍文武各官齊赴下關迎迓已詳前報兹接金陵來信云香帥於十一日一點鐘抵埠建勝營督中左右營城守營新兵營均鳴鎗恭迓下關砲臺升砲三聲各官齊登鈞和兵兵艦呈遞手版香帥一槪擋駕卽乘轎入城上江兩縣早將奇望街行臺修葺一新一點半鐘時進行轅小憩卽赴督轅拜會劉峴帥暢談籌備海防各要事十三日發出紅諭擇於十六日巳刻接篆聞劉峴帥擬挑選兵勇中之年力精壯武藝出衆者八百名爲衛隊尚有怖置緊要海口數處因此數事未了多留數日候香帥接印後起節北上前報紀香帥十三日接任傳聞之悞也 
[署缺有人]  
　　金陵訪事人云署江寍府陳太守宗藩於本月初九日十一點三十分時因病出缺署江寍藩司胡方伯立卽面禀劉峴帥旋於初十日九下鐘時牌示委候補知府唐昆華太守光照署理 
[烟臺防務]  
　　昨接本館常駐烟臺採訪時事之友人來信云辦理登州等處海防之前署東海關道李觀察因事撤差所遺防務經李大中丞另派夏統領接辦而以署登榮水師恊鎭李協戎爲之帮辦○登州防務業已就緒日前李大中丞親臨閲視以衝鋒禦敵砲火爲先因札飭東海關道將前者太安兵船運到之大小鋼砲六七尊舁置砲臺之上○軍務孔亟海口戒嚴李大中丞擬調河工練勇數營駐紥烟臺以厚兵力 
 
 

Page 3

 
 
[土匪蠢動]  
　　蕪湖訪事人云本月十三日官塲傳言廣德泗安一帶現有土匪斬木揭竿謀爲不軌勢燄彌熾附者甚多蕪湖道袁觀察立卽遴委保甲武員曾雲亭都戎星夜束裝馳往偵探一面札催駐蕪鎭標練軍右營從速拔隊往剿按廣德州距蕪湖二百七十里泗安去廣德州又五十里中間爲安徵與浙江分界之區山嶺崎嶇向多伏莽又與浙江所轄之孝豐縣犬牙相錯會匪每嘯聚其間今兹未知從何處發難想數日後必有確音也 
[蘇州火警]  
　　姑蘇訪事人云本月十六日午後五點鐘時撫轅前蜜蜂洞某姓家忽然火起霎時間黑烟密布赤燄橫飛報警之鑼聞於遠近各水龍卽星馳而往吸水狂噴地方文武官員亦次第到塲悉心彈壓閲一點餘鐘之久祝融氏始稍稍霽威是役也除某姓外復延及近鄰十餘户共燬房屋十三四間某姓甫於是日上午遷居於此吳俗凡進屋時必焚香楮以祀路頭神忽起狂風致肇此禍云 
[吳儂軟語]  
　　蘇州訪事人云皇太后萬壽聖節普天同慶薄海臚歡江蘇巡撫奎中丞預飭地方官將元妙觀中所搭草篷一律拆卸以便懸燈結綵華祝嵩呼并令將觀内戲臺細加髹飾演劇十日以樂昇平○撫轅牌示云恭照光绪二十年十月初十日慈禧端佑康頤照豫莊誠壽恭欽獻崇熙皇太后六旬萬壽是日五鼔齊赴萬壽宮慶賀自十月初一日起至二十九日止俱穿蟒袍補褂掛朝珠○前報紀封門内嚴衙前李質廷軍門之女孫經傭婦抱出驀被拐匪攫去云云是日軍門立飭親兵二十名分布各城門守候匪將孩抱至楚庫巷中孩極聲啼哭百般哄誘啼聲益高匪見勢不佳將孩棄置某姓門前飛步逸去旋經某姓送回公館軍門喜出望外酬以番餅三枚○上月三十日午後有著名流氓數人向某甲購黄頭鳥一頭論價不諧竟將籠中之鳥悉數放去甲扭住其一不肯干休各流氓振臂一呼揮拳毆擊甲手無縛鷄之力一任若輩行兇惟有大聲號救而已幸海防營勇巡查過此各流氓始一哄而散僅將爲首之三人獲住想不能免於重懲也○省垣流氓之多甲於他處近來又有一種年逾弱冠足穿薄底鞋口唱淫詞結隊成羣游行廛市或冐稱縣役或假託局丁魚肉鄉民無恶不作一日午後葑門外鄉民李某携一衣包將赴城中某處道經王廢基正在踽踽獨行突來小流氓數人自後曳其裾大聲曰爾衣包從何處竊來我等奉公差遣頃者從葑門尾隨至此爾將何往可速從實招來否則解汝到官當以汝作巨竊辦也李驀聆是語不覺目瞪口呆隨被若輩擁至言橋小茶肆中將衣包攫去李慌甚號咷大哭飛步窮追幸有某翁曾有一面緣者詢悉原由喝令將衣包還李李乃向某翁再三稱謝垂頭喪氣而歸 
[勁旅星馳]  
　　揚城近來時有大軍過境初十日晨又到有安徽練軍三營水陸並進昕夕　程統領者爲宋佩珍軍門據聞係奉天裕軍憲所檄調軍憲因刻下奉省防務吃緊招募新軍操練需時憶前撫皖江時深知皖省練軍技藝嫻熟足稱勁旅遂電商皖撫福中丞檄調赴防計共五營日内尚有續至者十一日晨又有兩江督標親兵數營銜枚疾走由瓜洲口抵揚類皆身材雄壯由某統領督帶穿城而過秋毫無犯傳聞係隨同江督劉峴帥北上者先至袁浦恭候節麾戾止護衛北上 
[鄉鎭團防]  
　　揚城團防早經設局開辦兹聞江甘兩邑宰以本届冬防較往歲吃緊城内防維一切業已布置而鄉鎭地方遼闊亦應律嚴防遂各委捕廉轉諭各鄉設立民更舉辦團防以收守望相助之效此舉係爲自保身家起見想該鄉民等聞之當亦樂於從事也 
[巡防嚴密]  
　　浙省保甲提調張蒓生太守到差後每夜於二砲時出巡至五鼓方回如有巡更不密及各巷栅門有不及時上鎖者卽查取該叚委員職名分别記過故近日夜行者不敢過遲也 
[甬鄉屢火]  
　　十一日下午五點鐘寍波北門外柏樹橋地方某姓家失愼烟霧四塞赶卽鳴鑼報警城中水龍因相距較遠並不往救惟寍防局之洋龍飛馳而至吸水噴射得以漸息共燬小屋十餘間十二日下午西鄉後孫地方又火此處並無水龍約焚一點餘鐘共燬大小房屋數十間 
[寍郡辨志精舍冬季課題]  
　　漢學申易虞注至臨爲下臨義申詩毛傳終風爲終日風義申記鄭注曾无稱夫子爲卿義○宋學通微生于思説讀朱陸太極圖説辯書後論水心學術○史學兼掌故海戰不如海防説元代西北疆域考略增設東三省郡縣議○天文兼算學土圭致日景長景短説今歲十月十九日太陰與木星合度其緯差度幾何於恒星當何宿度試推以時憲術繪圖誌之釋四元正員○輿地比景北景辨二不羹攷問孫子所稱九地能臚采史事以證之歟○詞章　澼百金賦以有善爲不龜手藥者膰韻含黃伯傳約同人消寒小啓讀孫子讀吳子讀司馬法讀尉繚子各七律一首 
[江南武闈餘聞]  
　　江南辦理武闈已詳前報兹悉於初八日開考提調馬觀察派武弁竪立馬靶三起相離各三十五步用弓量準執事官派兵升砲禀請主考各官升座外正監試陳太守因病未至由副監試與司馬會同供所官分送正東西三闈點名册正闈代辦主考署藩憲胡方伯家楨同考官湖口鎭總兵官柳總戎金校閲道錢觀察德培東闈提調督糧道馬觀察恩培署中協劉提督靑煦趙觀察爕西闈署巡道李觀察廷簫署城守副將袁軍門劉觀察秉　巡捕官請令旗其月臺下招展鼓棚内升旗鳴砲諸生以次聽點每十人一排先在闈外由點名州縣官令兵書門斗在旁識認點入闈中開具片單轉送入闈主闈書吏挨次唱名諸生應點侍立十人點畢接點二排頭排退至發馬處挨次騎射掌號官催令發馬每射三箭共射二次初八初九兩日馬箭試畢　有州府屬武生由馬上跌下不能行動人咸謂如文闈中之有陰隲也常州府屬一生鹵莽過甚將弓套人别生之頸一躍上馬飛馳而往欲射則有矢而無弓令人捧腹初十日恭遇皇太后萬壽停試二日十二十三十四十五等日接試地毬步箭弓刀石三塲入貢院默寫武經 
[明府謝步]  
　　寳山縣馬漁珊明府僑寓上海美租界爲其喆嗣完姻本邑各同寅均衣冠往賀昨日明府赴道轅禀見後卽往各衙門謝步禮也 
[種火宜防]  
　　日來有匪徒在本邑小南門外張家弄左近屢次放火圖財某晚又以油抺某孝廉之門劃自來火爇之經人知而救熄後更在某委員家遍灑洋油尚未引火適有行人過此計不得成前晚二十三七鋪地甲某姓家竹籬上忽然火起聞有洋油氣知是若輩所爲家中人急取水潑之而火已延及柴堆炎炎直上幸衆鄰襄同救滅行免戚災寄語近處居民尚其格外留心莫恃巡勇團丁可以高枕而臥也 
[記蕩婦]  
　　慈溪人陸小法向在上海縣署當某捕班夥役旋因犯事兎脱携妻潛匿虹口正豐街日昇里中引類呼朋抽頭聚賭有錢某者屢經入局與陸妻眉挑目語遂成露水因緣陸雖了然於心然礙於孔方兄之面情祇得將一頂緑頭巾牢牢戴上錢卜居百老匯路興慶里氏戀姦情熱近更遷往同居將陸腦後置之不復憶及問煖嘘寒曾作有情之眷屬矣陸饔餐不給不行已在各碼頭充野鷄小工以餬其口前在日錢處遇氏不覺忿火中燒順手取切菜刀向之直刺氏驚駭欲絶奔訴捕房捕頭遣包探傳集一干人詰問情由著投英公堂求宋老爺辦理旋有某乙出爲排解令陸以洋銀四圓給租房之值將妻領回 
[記騙子]  
　　楊某向在某公館當長隨近與無錫人顧某賃屋法大馬路西首股開烟膏店藉芙蓉孃子以博蠅頭本月某日突有二人鮮衣華服携一僕從定購烟膏二百兩並囑買烟灰數百兩約計值洋銀二百元楊欣然允諾約至某烟館開燈呼吸二人言及帶有縐紗數十四出售於人擬收得此欵先付洋銀五十元楊唯唯二人隨飭其僕往收楊遂握别回家湊得洋銀一百十圓乖二人付下五十圓卽同往土行中定貨 
 
 

Page 4

 
 
旣而二人偕僕至手携寳銀兩錠謂楊曰縐紗客並無洋銀付下奈何可否移玉至西門外惠順里兌取楊曰諾卽隨之而往至則先有數人在彼賭博慫楊入局楊亦技　難熬連頷其首二人乃將金四條置諸桌上及局终計帳楊贏得洋銀一百數十圓忽五木無靈反勝爲敗致將洋銀輸罄二人以條金借作孤注又三戰三北負至洋銀一百餘圓二人乃偪令出立期票事後察知金條寳銀均係贋鼎二人實賭棍預設此局誘楊入其彀中不覺懊惱萬分尋至開燈之處見其僕尚在詢以主人何往一味支吾遂將僕扭住言欲控訴捕房旋經僕　相識者邀同至法大馬路某烟館互相商議許償還六十圓其事始寢 
[覆舟小誌]  
　　甲乙等五人駕一駁船滿載樹柴自吳淞口迤西陳家行駛至虹口金記碼頭適遇晚潮全船傾覆四人遇救登岸一已溺斃波心其妻聞訃而來撈之不獲臨流痛哭幾不欲生聞死者姓沈名秋喬年三十五歲 
[押候護解]  
　　南匯縣汪蘅航明府前曾拿獲盜犯韓阿銀供認行刼崇明縣境陸起華等家當卽收入獄中申詳上憲旋奉批飭解省勘訊昨日由南匯押解來申過站上海縣黃大令飭暫寄外監俟撥派兵役護解到蘇 
[愼防間諜]  
　　本邑各租界中每有倭奴受廛服賈前經江海關道劉觀察委駐日大臣叅贊四川候補道劉子貞太守按名點騐給發門牌護照俾便稽查毋許漏泄軍情私出境外前日觀察恐仍有倭奸潛行來滬因札飭上海縣黃大令派差常住北市專查一切倭人如有續來者著卽傳諭報名以便分别給照倘不遵照卽照奸細重懲大令奉文後請太守到署會商旋飭差役薛貴捕役趙金隨太守至公館專意稽查○中倭啓釁以來時有朝鮮人在各内地販賣人參頗覺行蹤詭秘屢經地方官護送來滬請黃大令妥爲安揷或資遺言旋大令查有朝鮮董李君承鳳常寓天寳棧中是以凡有各處解到之朝鮮人卽轉送李君收管邇者朝鮮人之持人參求售者依舊如前大令因於昨日函請李君至署商議一切所商何事非外人所得知也 
[嚴諭團董]  
　　日來南市各民團局時有團勇在外間肇事二十三七鋪巡防局委員劉穆亭二尹特於昨日飭勇持名片邀請團董奚某諭以各處團勇務宜隨時約束不准在外滋生事端如敢再蹈前愆定將該勇從重懲辦奚董諾諾連聲而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英國電音]  
　　英京電報云倭議員會奏倭主言此次務宜痛懲中國使其嗣後不敢擾亂封疆又言今我朝廷可無庸各國干預此事以阻我此次用兵高麗之初心觀其所言何等心滿意足一種驕矜之氣不禁可笑而亦可憐夫以中國廿一行省之大四百餘兆人民之衆豈日本寥寥數島所能與之抗衡乃彼族以虫語冰以蠡測海遂執其坐井觀天之見以爲中國果可欺也而遂大言不慙豈知此等妄言誠不值識者一笑試觀日前英京來電所述歐洲各國已莫不勘破倭奴之遇事夸張更明知中國之大可以駕馭日本而有餘乃若輩尚欲掩耳盜鈴爲此饑作飽聲之語所言務宜痛懲中國使其嗣後不敢擾亂封疆僅就一面之詞觀之方以爲倭奴實具一片維持昇平大局之心不知中倭啓釁之由固天下之人所共聞共見姑無論垂涎高麗暗中預備者已有年卽以近事之顯然有據者觀之如東學黨之亂擾及中國藩封朝廷字小爲懷興師戡亂此固分所應爲之事天下萬國誰議其非乃倭奴妈亂起爭派兵前往其初亦未嘗不知於理不順本心難昧故詐言曰倭兵之出不過欲保本國商民卽此一端而兩國之曲直是非已覺顯然可見若華軍則用以奠藩邦而平叛逆名正言順何等堂皇此大師之有名無名已覺顯相判别更觀此次中倭之戰處處均倭倭奴挑釁其中各事均有中西諸日報可稽乃倭奴反以中國欲行擾亂爲詞其誰欺殆欺人耶抑　欺其生耶乃若輩又不善自掩飾方謂中國欲爲擾亂旋又曰勿聽各國干預以阻我用兵高麗之初心然則一片貪橫無理之念已不覺流露於無意之中乃猶欲巧語飾非强詞奪理適足以形其醜耳曲直所在勝負攸分敬請諸公拭目以待凱歌之唱 
[火災兩誌]  
　　廣東高要白土墟華光廟每十年輒賽一大會并演戲以樂神　本月初二日爲賽會演劇之期共招菊部兩班大爲元天樂一爲頌堯天班至初五晚四鼓後司理人抺牌爲消遣計偶遺星火漸致燎原火旣生風風又助火凡戲　醮壇以及附近房屋皆被華光神一齊攝去一時男啼女哭人聲鼎沸墟中鋪户百餘家旣一掃而空火復蔓延入村始行止熄約計燒去房屋三百餘間燒斃者不下數十人倉卒遁逃致被踏傷者尤不可指屈嘻此殆華光神之善於湊趣歟○本月初七日新會禮樂鄉白米洲某家偶爾失愼燒去房屋百餘家有某甲者年已八十餘龍鍾不能行遂葬於火窟 
[再訊吉安輪船案]  
　　臺灣後路糧臺局所轄吉安輪船失事後迭經英讞員宋莘樂通刺會同江海新關河泊司畢君士璧在理船廳研訊前日午後三點鐘時通刺又傳齊應訊各人會同畢君細加推鞫徐雲　供稱小的係寍波人在吉安輪船爲掛得買司之役小的棄此者已十五年向在怡和洋行某輪船上長江及外洋各口亦皆走過未經到過臺灣及本年七月二十二日經人薦至吉安是日由鎭江裝兵至臺灣行經定海下碇約六七點鐘時隨卽開船禄八日下午風浪甚大小的落班後卽至房中安睡聞人言船中有水恐將沈下旋駛至慈　沙釣坡山左近忽攔於礁小的經漁船上人救登彼岸見有二三人溺死至第二日十點鐘時有五六十人浮在水面少頃衆勇將小的痛毆傷及足　以致不良於行且有五六人攫取船中諸物旣而將小的拖至離灘五六里之不知名廟中吊打小的在船每月辛工洋銀二十六元曾經船主發給十三元厲阿　供稱小的亦寗波人在吉安輪船當雜小的在海面營生已二十年此次在鎭江裝兵赴臺灣行至定海船已滲漏旋　釣　　外擱礁當時小的睡在牀上聞許多勇丁吵閙言船已撞壞及小的上岸約在十二點鐘時因夜已深者不清人溺死至次日九點鐘時漁船上人救小的至灕釣坂山四五里之老山中小的與船主並不相識蓋由葉愛友雇用故也張順友供稱小的係寍波人在吉安輪船當第二缺司機之職釣坂山擱礁時小的睡在房中並不見有人溺死官問爾知此船堅固否答稱以前小的並未到過此船故不知其細柴金林供稱小的亦寍波人在吉安輪船當火夫往來海面已歴十年臺灣之駕時斯美二輪船皆曾當役是日擱樵之後見有六七人溺死屍乃浮在水面小的由漁船救起與船主素不相識餘供略同史信財曹來順同供稱小的等俱寍波人在吉安輪船當水手俱不見有人溺死當會訊時畢君恐應訊之人過多不免有爭執情事預喚水巡捕到堂彈奛迨訊畢已鐘鳴六十矣通刺遂將各人帶回公廨朱寳隆則仍管押候將各人供辭譯出申詳上憲再行定案 
[賭棍罰鍰]  
　　陳阿九秦少卿沈金隆杜云卿四人皆英包探也昨晨同投英公堂禀稱昨晚捕頭遣小的等會同中西捕役至棋盤街捉賭見賭徒陳阿常等二十餘人正在興高采烈當塲拿獲賭首陳阿常賭徒徐阿生陳阿明曾阿蒂張阿夫陳阿二喬桂全翁阿大翁阿松翁阿六文金榮郭阿福郭阿黑郭阿七陳喜温阿林張清王阿三趙阿七張阿四劉阿木王阿福應阿江張阿人李阿四陳阿三江必卿共二十七人及至捕房阿常以洋銀一百圓爲質得以出外今將其餘各人解請訊斷阿天供稱小的入内閒觀並不賭博通刺問其中究以何人爲首供稱聞保出者卽爲首之人阿四阿明阿生俱一味游移不肯供認通刺商之薩副領事以阿常旣未到案著卽將洋銀罰去阿生等二十六人各罰洋錢十元充某處醫費如不能繳則管押三禮拜○三百四十五號華捕解虹口賭徒陸阿松陳阿八請訊陸陳同供稱小的等向來小本營生偶然以葉子消遣求賜宏恩通刺著發還捕房押至月杪然後枷號五日 
[英廨晚堂瑣案]  
　　四百零九號華捕解送王阿巧王徐氏至公堂晚間宋通刺提訊之下王供稱小的係蘇州人務農爲業妻子徐氏忽於正月某日逃來滬上與人私識至四月小的來滬訪尋消息杳然盤川已盜不得已小販營生前日始偵知妻子與人賃屋某處遂訴知巡捕拘解捕房轉送案下王徐氏供稱小婦人年二十四歲丈夫不務正業家中度日艱難不得已來滬傭工現在城内三牌樓某姓零剪店爲傭所得工資按月由丈夫收去前日主人遣至北市途遇丈夫怱交捕送案通刺交伊夫領回嚴加管束○一百六十五號巡捕解在路爭毆之吳徐氏徐阿金至公堂通刺升堂訊問徐供稱小的係丹陽人向作餅師三月間同業吳永泉供去洋銀四元現在小的急欲回家向之索取吳妻陳氏一味恃蠻意圖乾没求恩訊究俾得早日遄回陳氏供稱小婦人家在金陵上年冬徐失業無依丈夫留在家中數月後復爲之舉薦生理徐竟忘恩負義乘丈夫外出屢次來家調戲是以交捕送案訴至此有吳永泉者投案聲稱小的與徐同業上年冬伊失業後棲身無所由小的留住數月徐恩將仇報乘小的外出屢將妻子引誘意圖姦宿並欲騙令捲逃幸妻子素來　厚未墮彀中通刺著徐具改過切結存查 
[英界公堂瑣案]  
　　包探江阿三解沈培蘭胡王氏林長壽至案禀稱本月初四夜虹口錢震記糖食店火災延燒各戶事後沈唆令胡王氏等多人向震記索詐洋銀一百四十餘圓震記主人不允以致吵閙不休經小的拘解請究震記主人錢中投案申訴前情林供稱震記失愼致被延燒旋由沈爲首勸震記主人出洋銀十元略爲貼補俾免凍餒之憂胡王氏供稱小婦人家雖被延燒並不向震記索詐實因沈糾人强使小婦人吵閙總之俱受沈之愚沈供稱小的係寗波人被火後曾勸令起火之家出資建醮並非訛詐錢　宋通刺著將沈發還捕房管押二月○包探張阿五禀稱沈阿迷竊取陳竹卿家衣帽臂釧田單旋經小的緝獲查得臂釧已售與大興銀樓得洋四圓五角是以連銀樓主黃阿清一併送案竹卿投案訴陳阿迷認竊求恩阿法供稱不知是竊贓是以收受通刺著賠竹卿洋銀六圓五角再罰十圓阿迷發還捕房管押六禮拜○野雞游倡王小妹沿途拉客污穢不堪經二百二號華捕拘解公堂通刺諭令自行回籍○前者英商立發洋行主投該管領事者控華商唐錦記定買靑鉛轇轕唐錦記以所定靑鉛曾付過銀三十兩並支單一紙計銀四百兩而其鉛均是小條照市價只值銀三十兩故　支單註銷登告曰於各日報兹者立發尚欲向唐錦記算取贏餘銀因延卜易狀師聲請追繳唐延狀師小威金生代爲申辯通刺諭令出外各邀公正人理處○喴喱洋行買辦謝元生控大豐烟店夥陳炳南收用逃夥吳子卿竊出之莊票一紙計銀三百六十五兩通刺諭令俟緝吳到案再核現在吳已由包探沈金隆拘獲昨晨訊供之下陳延律師禀稱帶舌人申辯謝訴稱吳與大豐素有往來先被虧空洋銀後無以歸還竊取行中銀票交陳陳知票係竊來投信怡和行代收種種情形非知情而何吳供稱小的私取銀票付與大豐現願設法措還陳供稱素知吳是喴喱洋行司帳人故不之疑且去付洋銀時先將票至莊查對謝旣知失竊何以不先掛失言已呈上帳簿一本通刺查得簿上並無收吳票銀三百六十五兩字樣著暫存公堂飭邀錢業中公正人理處 
[法界捕房紀事]  
　　偷兒某甲掩入城下某楓木棧竊取松板五方肩之而過弔橋經某號巡街捕拘入捕房克捕頭遣包探將人贓移送巡防北局請懲○前日有乙丙二揚州人持洋銀三十圓至帶鈎橋北首顺源小錢莊兌換及二人去後檢點洋銀忽變爲鉛餅始知其爲掉包之賊無如人已去遠追緝無從不得已投報捕房請爲查緝 
 
 
 

Page 10

 
 
   
 
 

Page 11

 
 
[光緒二十年十月初八日京報全錄]  
　　宮門抄○諭旨三道錄前○浙學政徐奏叩謝天恩摺○大臣文奏敬陳巡查火道情形並回署日期摺○護豫撫劉奏查　被災各屬分别蠲緩片○前湘撫吳奏委購營馬緣由片○大臣增奏揀委營官片○鄂學政孔奏請奬教職各員片○河督夏奏核明河工用銀總數摺○十月初八日刑部都察院大理寺正紅旗值日無引見○剛毅謝候補侍郎恩○牛師韓謝授寗火鎭總兵恩○恩普等得賞謝恩○鍾靈謝授詹事恩○關防衙門奏十五日大高殿拜表慶王行禮○内務府奏派致祭神廟派出增潤○召見軍機麟中堂張蔭桓牛師韓皇上明日辰正二刻入座聽戲○大理寺卿浙江學政臣徐致祥跪政奏爲叩謝天恩恭摺仰祈聖鑒事九月初八日接准吏部文稱内閣抄出八月初一日奉上諭本年值更換學政之期浙江學鳳徐致祥毋庸更換欽此跪讀之下慚悚莫名竊臣資性愚蒙學識淺陋本年正月奉命視學浙江非分之榮懼弗勝任兹復渥承無綍賜予蟬聨命錫自天感深無地惟聖代文衡寄重馳驅倍戴夫生成微臣望闕情殷依戀時縈於寤寐疉膺使節曾上一得之長重汰皇恩更許三年之住臣惟有力加整飭益矢愼勤以冀仰答高厚鴻慈於萬一理合專摺叩謝天恩伏乞皇郡聖鑒再浙省每逢正科鄉試之年府縣考向在冬間考試事竣已届封篆是以歴任學臣年内均不及出棚次年開篆後以次按試各合併陳明謹奏奉硃批知道了欽此○○奴才文瑞跪奏爲敬陳巡查後龍火道地方安謐情形並回署日期恭摺仰祈署聖鑒事竊奴才於本年九月初十日具奏巡查火道起程日期一摺十五日接到原摺奉硃批知道了欽此奴才卽於十六日自　起程由鮎魚關大窪老廠溝窄道子板谷嶺黑峪關曹家路吉家營牆子路鎭羅關將軍關黃崖關靑山嶺黃花山一帶營汛　歴查看後龍風水　樹番茂地方安謐所有火道共計三百餘里寛二十丈經各營汛芟割潔凈對面紅白椿安豎整齊撥汛弁兵亦　足額惟查有黃崖　千總盧承恩調署鎭羅關把總劉振綱地面廢弛未便姑容應請一併斥革以示懲儆所遺之缺奴才卽　派幹練　弁前往認眞整頓併嚴飭各該汛官弁不時嚴密巡邏毋稍悚懈奴才巡查畢於本月二十五日回署其内火道距署較　奴才　　隨時前往查看俾昭愼重謹將巡查後龍火道辦理情形並回署日期恭摺具陳伏乞皇上聖鑒訓示遵行謹奏奉硃批知道了欽此○○劉樹堂片再豫省本年夏秋之交雨水較多各屬均有　水濬縣内黃等縣積潦尤甚被淹较重　撫　裕又山　　後據報飭司委員分投查勘臣到任後接據各該縣續禀復經批司飭催勘報業於七月分月摺内陳明在案兹據　　　　　　　　印委查明濬縣瀕臨衛河七月間連得大雨河水本已平槽詎山洪暴發上淤之湛丹等河水勢並漲奔騰入衛宣洩及　　漫　　淹之處俱水深四五尺以上一片汪洋田禾淹没民房間有坍塌人口尚無損傷當經該縣雇覓船筏周歴拯救散　　餅衛輝　知府曾培褀聞報卽在光緒十八年衛屬振捐餘剩榖價内發銀六百兩旋值撫臣裕寛北上道經該縣捐銀五百兩該縣　　　銀二百兩勸諭鹽當大户捐銀五百兩共湊集銀一千八百兩並酌動倉榖散放急振共計災民四萬一千九百一十七名口現生水　　　　　曰寺等七十一村莊被淹最重道口等四十六村莊被淹次重共計一百一十七村莊成災伍六分不等應請照例撫卹又據查訪内黃縣地本窪下七月初間積雨經旬河渠盈滿復因上游山水下注漳河湯河同時漫溢水性就下先及該縣之西北鄉下地水深三四尺至七八尺民田盧舍悉被淹浸塌房頗多淹斃男婦十六人繼亦衆流交匯水勢益大淹及四鄉縣城亦被水圍該縣蒯　　　　城又武先將附近災民援救入城一面雇船紥筏分投拯救妥爲安揷捐廉撫卹尚無失所旬月以後城關水始消　現在四鄉　　　木全涸勘明西北鄉之永建等一百二十二村莊被災最重流村等一百一十八村莊被災稍次統計二百四十村莊男婦人小災民二萬餘口擬請動用倉榖漸資賑濟各等情由司核明呈請具奏前來臣查濬縣内黃縣因積雨以後山水暴發河流汎濫以致　河及窪下之區猝罹巨浸田禾被淹民房坍塌雖係一隅偏災小民蕩析離居情殊可憫相應仰懇天恩俯准將各該縣被災村莊無論極貧次貧槪行撫卹一月口糧以卹災黎而廣皇仁臣惟當督飭藩司責成各該地方官覈實散放務期實惠　民不使一夫失所一面除將成災地額應徵錢漕出示停徵分别蠲緩另行照例核辦理合附片具陳伏乞聖鑒訓示謹奏奉硃批知道了卽著飭查各該縣被災村莊發給二月口糧毋令失所欽此○○吳大澂片再臣統帶湘軍十七營并魏光燾所募六營及親軍衛隊各哨陸續北上均無馬匹所有營哨各官每營約需用馬二十餘匹擬派員弁前赴張家口喇嘛廟一帶選購高大臕壯戰馬五百五十匹押解回營以資應用除咨明兵部查照信票并咨張家口監督照例免税放行外相應附片陳明伏乞聖鑒謹奏奉硃批兵部知道欽此○○增褀片再鎭邊軍水師一營向駐荿興三岔河現准將軍依克唐阿咨調該營官德英阿前赴行營已飛飭押解軍火馳往聽候差委惟查黑龍江人員向習騎射於水師素不通曉所遺營官一缺接替實難其人且所部隊伍分紥於七八百里氣勢不能聨絡荿届封凍船已停泊奴才擬將該營酌留一哨看守船隻兼扼要路其餘四哨先行調省親督演練無使餉項虚糜至船質應如何堅固駕駛迅速非另調熟悉水師之員詳加講求尚恐難爲江面禦侮之資俟咨商海軍衙門酌定再行具奏除將該營官一缺先行揀委以資教練外謹此附陳伏乞聖鑒謹奏奉硃批該衙門知道欽此○○孔祥霖片再臣聞師道之興替學術之純疵皆風俗人心所繫是以三年視學加意勸懲無不存循名責實之心尤必以崇樸黜浮爲本所有訓迪無方衰病不職之教官隨時記過撤任不守臥碑之生員分别斥革注劣外竊維聖恩高厚例准學臣考查文行俱優之員擇優保奬以勵其餘兹臣查有揀選知縣黃岡縣訓導傳上瀛廉靜端方言辭爾雅司鐸八載成就甚多最爲士望所歸擬請賞加五品京銜恩施縣候選訓導王承度學術純正至性過人該縣地本僻陋文風遠遜江漢下游而士習敦樸得該員爲之矜式近亦人才奮起風氣日開擬請賞加京銜仍以教職選用又查有沔陽州優貢考取八旗官學教習王家鳳治經能通大義根柢閎深志行尤爲堅卓安陸州廪生郭拱辰經術淹通尤精小學篤志闇修人言無間江夏州廪生呂用賓謹言眞行志量宏遠學問亦極博通以上三員擬請賞以教職選用該教官廪員等經臣細心考查均屬學行粹美名實相副堪爲士林坊表不同俗尚浮華合無仰懇天恩優奬以昭激勵之處出自逾格鴻慈臣爲興材勸學起見是否有當附片具陳伏乞聖鑒謹奏奉硃批另有旨欽此○○頭品頂戴河東河道總督臣許振褘跪奏爲核明光緒二十分黃河兩岸七廳歲修土埽磚石各工並河防局委辦工程用銀總數一律截清恭摺具陳仰祈聖鑒事竊照豫省黃河南北兩岸各廳歲修經費自改章後每年准由司庫歲支額欵銀六十萬兩爲常年修守之需内以四十八萬兩歸七廳分次支領另提十二萬兩委員辦工四年來試辦有緒所有本年各廳應辦工程業經臣先後將辦理情形節次陳奏在案現核光緒二十年兩岸七廳歲修土埽磚石各工約共用銀四十八萬餘兩内用本年南岸上三誀採辦割隄葦草刀工銀五百六十餘兩向在河工銀内支發又用七廳四次歲支司庫銀四十八萬兩内除現存南北兩岸七廳剔存石甎兩項值銀五百餘兩留工備用外實用司撥銀四十七萬九千四百餘兩又河防局委辦土石各工約共用銀十二萬兩有奇内除修築下南廳屬祥符上汛十九堡土格等工用銀一萬一千四百餘兩外餘俱槪民買石加抛统核本年各工所用銀數较之奏定額欵六十萬兩計尙稍有不敷　臣核明細數再行奏明率屬彌補辦理以上各工銀數臣逐欵確查再三核减委係實工實用無可釐剔除分飭七廳赶將用銀細數分别切核另造詳案印册詳送核辦清單並飭河防局迅查辦工底册勘騐後赶造銷册呈送另摺開單奏銷外所有核明光緒二十年分黃河兩岸七廳歲修土埽磚石各工並河防局委辦工程用銀總數一律截清緣由理合先行恭摺具陳伏乞皇上聖鑒再公費銀兩照章於六十萬兩内隨工去給合併聲明謹奏奉硃批該部知道欽此 
 
 

Page 12

 
 
[光緒二十年十月初九日京報全錄]  
　　宮門抄○粤督李奏查辦匪鄉認眞搜捕摺○又奏拿獲江西逃匪就地正法片○閩督譚等奏揀署通刺摺○護豫撫劉奉分布各軍續派管帶片○皖撫德奏被叅知縣請仍以原官留省補用片○十月初九日推班○馬丕瑶謝授廣東巡撫恩○崇光因伊子署堂郎中謝恩○山西正考官高熙喆到京請安○徐郙等得賞謝恩○内務府呈進九九盒○召見軍機馬丕瑶高熙喆皇上明日已初至呈極殿行禮已正入座聽戲○○太子太保頭品頂戴兩廣總督臣李瀚章跪奏爲查辦南韶匪鄉獲犯多名並斬擒著史匪首現仍認眞搜捕請將尤爲出力人員一併存記彚奬恭摺具陳仰祈聖鑒事竊查上年冬間匪首蕭金煌在韶州屬英德縣之羅坑地方聚衆滋事南雄州土匪相繼蠢動經臣遴派管帶安勇營官鄭潤材等馳往勦捕業將勦平全股搜查匪鄉各情形繕摺奏報在案嗣　光緒二十年六月初十日接准部咨四月初二日奉上諭李瀚章奏韶州南雄等處匪徒滋事派隊剿捕請將出力營官勵一摺辦理尚爲妥速儘先副將南韶連鎭標中營遊擊鄭潤材著以總兵補用其餘出力員弁准其擇尤彚案請奬毋許冐濫仍著李瀚章等飭令該管地方文武員弁認眞巡緝毋稍鬆懈等因欽此伏查南雄韶州各屬伏莽甚多必須澈底查辦始足以靖閭閻而弭後患臣前次具奏後仍卽督飭該管官等及地方文武員弁上緊辦理以追捕責之防軍以堵截責之團練以舉保引拿責之紳耆並嚴飭各縣確　匪蹤所在躬率差勇會營嚴拿或設法掩擒或督兵圍捕相機妥辦總以多獲匪犯勿擾民間爲要數月以來拿獲南雄州匪徒鄒命明等十四名始興縣匪徒黃興昧等六十八名曲江縣匪徒賴明古等五十三名著名匪首賴亞蘇陳觀賢二名翁源縣匪徒何澤惠等五名仁化縣匪徒張添養等三名英德縣匪徒鄭潮盛等六名乳源縣匪徒陳細貞等三名共獲匪犯一百五十四名已經訊明正法者八十六名餘俟審明核辦另有著名巨匪謝正隆黃黑錫何亞仁三名兇悍異常無惡不作先同在逃之蘇亞溪各糾夥黨與蕭金　並起尋復散去今又潛歸匿於翁源縣之壩子地方山内翁源縣知縣劉秉奎偵知之會同安勇營委員辛光萃哨弁陳和督帶差勇驰往圍　該匪拚死抗拒當將黃黑錫何亞仁二犯格斃生擒謝正隆訊明確供禀經臣批飭就地正法該三匪皆稔惡渠魁當此查辦嚴緊之時　敗相率灒回同匿山内其意甚爲叵測若不速行拿辦恐各屬匪徒必以該匪等所匿之處爲逋逃藪日聚日多又將爲地方之患知縣劉秉奎等出其不意馳往嚴拿三犯無一漏綱又將羅坑匪李集芹曾廷惠先後拿獲實足以寒賊膽而快人心而各屬陸續獲匪百數十人萑苻斂迹商民同深欣悦同知銜翁源縣知縣劉秉奎署始興縣知縣候補知縣蔡簡梁廣東候補府經歴縣丞辛光萃同知銜署曲江縣知縣會同縣知縣陳志　實心任事若意經營緝匪安良地方陰受其福擬請與出力營弁一併存記彚案請奬現因海防緊要酌調安勇回省仍留三百人飭守備劉居德管帶將各屬匪村逐一查辦並飭各營縣隨時會同認眞辦理不准稍懈務將在逃匪首蘇亞溪及各屬餘匪搜拏凈盡以冀消弭後患所有查辦南韶匪鄉獲犯多名並斬擒著名匪首請將尤爲出力人員存記彚奬各緣由理合繕摺具陳伏乞皇上聖鑒訓示謹奏奉硃批該部知道欽此○○李瀚章片再准部咨光緒二十年三月十三日奉上諭德馨片奏廣東南雄州匪首劉呌妹夥黨數百名突至江西大庾縣地方搶刦經駐防勇丁剿捕退回粤境等語此股匪徒現在勦辦情形若何著李瀚章等據實覆奏並飭該府縣防營認眞巡緝迅圖撲滅等因欽此臣查竄至江西行刼者卽係此查辦之南韶土匪聚則爲盜散則爲民並非久聚多人已成大股上年歲底甬克蕭金煌賊巢聞有匪徒竄至江西臣卽飛飭安勇營官鄭潤材馳往剿捕匪已逃散拿獲夥黨數名訊係劉呌妹爲首偵緝未獲將夥匪譚辛材等解交江西大庾縣歸案審辦經臣於前奏剿辦南韶土匪摺内聲明在案嗣又據鄭潤材會同署曲江縣知縣陳光喆拿獲匪犯劉午仔吳水養劉高盛張石古朱車古賴呀古等六名訊認聽從劉呌妹至江西大庾縣地方行劫得財不諱又拿獲劉高倫一名尚未訊有確供其首犯劉呌妹經南雄差勇分投跴緝復逃至大庾縣三凌地方卽恊同江西防軍將該犯拿獲解往南安府因傷在途身死據署南韶連鎭總兵朱國安署南韶連道顧元勳禀報前來臣仍飭該道等督率防軍營縣上緊查拿務期有犯必獲至所獲劉牛仔等六犯若解大庾縣歸案辦理殊覺路遠未便且同時獲犯甚多一經訊明卽行嚴辦而該匪等轉以解審稽誅亦恐未足示儆現已批飭就地正法庶使惡悍之徒聞風知懼化莠爲良理合附片具陳伏乞聖鑒謹奏奉硃批刑部知道欽此○○太子少保閩浙總督臣譚鍾麟頭品頂戴福建臺灣巡撫臣邵友濂跪奏爲揀員請署海疆通判恭摺仰祈聖鑒事竊案查准署澎湖通判代理宜蘭縣知縣蕭贊廷於光緒十八年閏六月初九日在任見喪丁母憂經臣濂具題開缺照例以丁憂本日作爲出缺日期業歸十八年閏六月分　缺案内咨部在案所遺澎湖通判係　疆題調繁難中缺孤懸海中島嶼羅列撫綏巡緝均關緊要非精明幹練熟悉情形之員不足以資治理臣等督同臺灣司道於閩省現任通判中揀調非現居要缺卽人地未宜一時實乏堪調之員復于候補試用通判班内逐加遴選查有現署澎湖通判試用通判陳步梯年五十三歲廣東大埔縣監生籌餉例捐典史指分福建儘先補用咸豐九年到省歴署漳汀良興湖口古城各巡檢遵例加捐通判仍指福建加提舉衔光緒五年七月領照到省委代清化縣試用期滿甄别留閩補用考試取列三等調臺差遣委署安平縣丁父憂可籍守制服闋在京起復抵臺繳照禀到委署澎湖通判光緒十九年十一月十八日任事臣等會查得該員陳步梯心地樸誠辦事勤愼在臺年久情形深爲熟悉現署斯缺辦理裕如以之請署澎湖通判洵屬人缺相宜且與變通補署章程亦相符合合無仰懇天恩俯念海疆員缺緊要准以試用通判陳步梯署理澎湖通判請署通判銜缺相當毋庸送部引見淮係捐納出身人員應令試署期滿另請實授并免核計叅罰據臺灣布政使唐景崧臺灣道兼按察使銜顧肇熙會詳前來臣等謹合詞恭摺具奏伏乞皇上聖鑒僅部覈覆施行謹奏奉硃批吏部議奏欽此○○劉樹堂片再前因豫省防營全數奉調北上經臣先後奏請添募勇隊三營並三鎭添挑練軍三營均奉諭旨允准在案現三鎭新挑練軍業已一律成營勇隊三營每經陸續募齊來省臣卽分咨三鎭查明嵩　威靖鋭各軍前劄處所酌派新舊練軍分别前往塡劄復派新募勇隊一營駐劄考城專辦東路巡緝事宜以重邊防其餘兩營暫駐省城外嚴飭該營官等認眞訓練聽候調遣至前募營經臣奏明以記名提督武朝聘記名總兵李家昌各帶一營續募勇隊現派記名總兵郭廣泰管帶俾得各專責成所有分布新挑募各軍並續派管帶緣由理合附片具陳伏乞聖鑒謹奏奉硃批該部知道欽此○○德壽片再據改選教職前來安縣知縣黄筠年禀稱該員前在來安縣任内首先拿獲鄰境盱眙縣盜犯李孛仁等十二名解歸盱眙縣訊明擬辦現在爰書已定可否仰乞恩施准予從優奬叙俾得奮勉圖功等情臣查該員黃筠年前因辦事疏忽不洽輿情經前撫臣沈秉成奏叅以教職歸部銓選其在來安縣任内拿獲鄰境盜犯李孛仁等十二名業經盱眙縣提訊供認夥刼事主於錫越雜貨店得贓拒傷於宗民等平復不諱將李孛仁潘開機徐葆堂王會桃陳詠林周幗連六犯審　强兴律各擬斬立决加批梟示並將李鐘鳴等六犯分别擬以杖徒由鳳頴道勘訊移司核議詳經臣覆核具奏並將獲犯應叙職名隨案開報在案伏查定例州縣拿獲鄰境斬决盜犯三名以上者准其送部引見今該員黃筠年拿獲鄰境斬梟盜犯至六名之多自應破格優奬以示鼓勵當　人材難　似宜　瑕錄用舍短取長臣詳加察看該員年力强壯尚　造就旣有前勞足錄未便湮没弗彰致令暴棄可惜據該員禀由藩臬兩司會核明確具詳請奏前來合無仰懇天恩俯准將前來安縣知縣改選教職黃筠年仍以知縣留於安徽原省補用俾勵前功而策後效之處出自逾格鴻慈除咨部查照外謹附片陳請伏乞聖鑒訓示謹奏奉硃批吏部議奏欽此 
 
 

Page 13

 
 
[光緒二十年十月初七日京報全錄]  
　　宮門抄○將軍裕奏對調知縣摺○將軍長奏酌補試用人員片○又奏銷槍械銀兩片○晉撫張奏徵收賦税委員循例比較摺○江督劉奏委統領并調員扼守要隘片○護湘撫王奏監臨試事入闈出闈日期摺○皖撫德奏在夭提督服滿赴都片○十月初十日推班○翁同龢等得賞謝恩○吏部呈進冬季搢紳○召見軍機皇上明日辰正二刻入座聽戲○○奴才裕祿跪奏爲現任官姻廻避改員奏請對調恭摺仰祈聖鑒事案查通化縣知縣咸斌因與新補興京撫民同知達崇阿兒女姻親通化縣歸興京同知管轄呈請廻避當經奏請以昌圖府屬之奉化縣知縣徐鉞與通化縣知縣咸斌互相對調兹准吏部以通化縣係沿邊題調繁疲難要缺奉化縣係沿邊題調繁難要缺缺项不同核與定例及歴辦成案不符等因議駁光緒二十年七月十四日具奏奉旨依議欽此欽遵劄知前來自應遵照另行揀員對調奴才於通省缺項相同之知縣内逐加遴選查有鳳凰廳屬之寛甸縣知縣劉繼勳年六十二歲順天府宛平縣監生遵例報捐府經歴分缺間選用同治七年投効奉天軍營疉次剿匪出力經欽命督辦奉天軍務將軍都興　奏保十二年正月二十二日奉旨以本班留於奉天儘先補用欽此同年五月赴部騐看閏六月到省十三年十月委赴海關道當差因辦理通商事務出力保俟補缺後以知縣用光緒二年九月十三日奉旨依議欽此六年三月奉文補授錦州府經歴九年三月試俸三年期滿十年七月請咨赴部引見九月初一日蒙欽派王大臣騐放奉旨照例用欽此是年十月仍回錦州府經歴本任以知縣在任候補十二年正月歴俸六年期滿遵例報捐離任回省歸知縣班候補因歴次拿獲馬賊出力案内奏保賞加同知銜循例甄别十七年正月委署奉化縣知縣旋因獲盜出力案内保俟補缺後以同知用是年八月十八日奉旨依議欽此十八年六月請補寛甸縣知縣奉部核准十九年六月交缷奉化縣篆七月初二日至寛甸縣接印任事該員歴任各缺措置裕如以之與咸斌互相對調人地均屬相宜寛甸縣係鳳凰廳所屬沿邊題調繁疲難要缺通化縣亦係沿邊題調繁疲難要缺缺項相同與例亦符合無仰懇天恩准以應行廻避之通化縣知縣咸斌調補寛甸縣知縣咸斌所遺通化縣知縣一缺卽以寛甸縣知縣劉繼勳對調如蒙兪允該員等均係實任題調要缺知縣照例揀員對調毋庸送部引見將來另有升調之處均各按本任俸次扣算以昭核實除將該員等履歴咨送吏部查核外理合恭摺具奏伏乞皇上聖鑒敕部議覆施行謹奏奉硃批吏部議奏欽此○○長順片再前奉部咨吉林奏留試用人員無選缺可補者如係得力之員於試用期滿先行奏明立案候補委用無人准其酌量請補等因在部議試用章程雖未議及佐班而佐班試用人員事同一律當經查明吉林佐班吳茂書等六員咨請立案在案兹准吏部以吉林選缺巡檢現有四缺留省試用巡檢趙仙瀛等五員係有選缺可補之員不得請補要缺所請遇有要缺出時候補委用無人准以趙仙瀛等酌量請補處應毋庸議其餘留省試用縣丞借補府經歴吳茂書一員應另該將軍按照章程奏明辦理等因咨覆前來奴才查試用縣丞借補府經歴吳茂書精明幹練熟悉邊情想應請旨飭部遇有要缺出時如候補委用無人准其酌量補用以昭劃一謹附片具陳伏乞聖鑒謹奏奉硃批吏部知道欽此○○長順片再署伊退州知州劉釗甲撤省另候差委遺缺查有准補該州知府書瑞應卽飭赴本任以重職守據署吉林分巡道文韞詳請具奏前來除檄飭遵照外理合附片具陳伏乞聖鑒謹奏奉硃批吏部知道欽此○○長順片再查前因吉林練軍勦捕馬賊需用槍械大半損壞委員赴滬採辦快槍三千桿請由山東河南欠解吉林練餉項下各籌銀三萬兩江寍籌銀一萬三千五百兩作爲應購槍價若待各省解到再行購辦復虞緩不濟急暫由本省徵存大租項下提銀三萬兩派員赴上海先行採購馬步快槍一千五百桿酌撥各營應用旋奉户部咨覆議令由南洋提撥洋槍三千桿内發給吉林二千桿以資應用並令河南等省按照所提之數速卽解赴吉林以便歸還借用俸餉勿誤要需各等因奏明在案兹據全營翼長富興等委員料桐孚等購到各項快槍子母並運脚等項共計需用銀三萬二千零二十六兩一錢一分此項銀兩業蒙飭由庫存俸餉項下先行照數借動應俟各省恊餉解到卽行歸還原欵等情造册報部覈銷前來奴才詳加覆覈委係實用實銷並無浮冐除將購買槍枝子母各項斤重數目並需過價值運脚等項銀項逐一分晰照造細册咨報户兵工部查核外理合附片具奏伏乞聖鑒飭部覈銷施行謹奏奉硃批該部知道欽此○○頭品頂戴山西巡撫臣張煦跪奏爲光緒十九年分應徵舊賦完欠數目明列上三年比較循例繕單具陳仰祈聖鑒事恭照道光二年十月初七日奉上諭户部核議御史劉尹衡奏州縣錢糧責成該管上司實力催解一摺著照部議設立比較之法於奏銷題報外照例具奏開單明列通省三年比較或贏或絀一一註明等因欽此嗣奉户部定章比較上三年分數各按十分計算註明或溢或少於奏銷截數後開單具奏已完數下註明造入春撥若干秋撥若干耗羡雜欵毋庸開列新賦歸上下忙案内考核舊賦將積欠帶徵已完未完比較上三年之數按年專案奏報等因歴經遵辦在案兹據布政使胡聘之詳稱遵將山西徵收光緒十九年分新賦錢糧統歸上下忙案内考核其光緒卞九年分應徵舊賦已未完數目並比較光緒十六十七十八等年徵收舊賦各分數截至各年奏銷止造册呈請具奏等情前來臣覆覈無異除清册咨部查核外理合循例繕單具陳伏乞皇上聖鑒謹奏奉硃批户部知道單併發欽此○○劉坤一片再各省防營如有更換員弁或移紥他處前於光緒十五年十月間欽奏諭旨飭令隨時奏聞等因歴經遵辦在案兹查有督標右營遊擊金國治管帶之督標新營改委署理江寍城守副將袁大升管帶袁大升原帶之督標親軍副左營飭委補用總兵戴盛寛接帶遠大升並節制新兵前營又管帶老湘左營記名提督吳隆海管帶督標水師左營記名總兵李運春均隨江蘇臬司陳温招募新勇北上吳隆海所遺老湘左營營務飭委原帶老湘前營記名提督賀長發接帶遞遺老湘前營營務飭委記名總兵姚桂林接帶李運春所遺督標水師左營營務飭委補用副將李光裕接帶又管帶太河水師右營補用副將夏有篤應行撤差所遺營務飭委補用遊擊劉榮盛接帶又管帶督捕親軍哨隊兼帶督標親兵水師右哨候補道羅廷玉管帶督標親兵水師左哨候補道馬聲煥現均丁憂羅廷玉所遺營務飭委候備道譚信榘接帶馬聲煥所遺營務飭委候補道于寳之接帶又前因防務戒嚴飭令記名提督萬本華招募一營業經成軍卽飭萬本華管帶名曰護軍左營又遊擊朱公遠所帶之護軍營或爲護軍右營該兩營均歸署中軍副將楊金龍節制又記名總兵劉光才所統之親軍營名目不一飭將親軍正左營改爲中營副左營改爲前營正右營副右營改爲後營並將督標奇兵中營改爲親軍左營歸劉光才統領以歸劃一而專責放又駐紥句容之督標新兵後營調赴江寍鎭江交界地方扼要駐紥又江西協防之振武營現經調赴上海飭與忠信等營合力堵守以重防務除分别飭取履歴咨部查核外謹附片具陳伏乞聖鑒謹奏奉硃批兵部知道欽此○○二品頂戴護理湖南巡撫按察使臣王廉跪奏爲恭報微臣監臨試事入闈出闈日期恭摺仰祈聖鑒事竊臣恭逢本年甲午正科湖南鄉考循例入闈監臨試事臣於初六日率同提調監試各道員及正途考取各簾官次第入闈卽日派定内簾外簾各司其事嚴密關防各屬士子有志觀元共計一萬二千二百餘卷三塲完竣均極安靜恪守塲規臣於體恤之中嚴加防範出入門禁不敢稍鬆彌封謄錄各所隨時稽察尚能杜絶弊端堪以仰慰宸厪業於二十五日將三塲試卷督飭委員對讀完畢一律封送内簾收掌官分撥各房臣卽於是日出闈除恭疏題報外謹將微臣監臨試事入闈出闈日期繕摺具奏伏乞皇上聖鑒謹奏奉硃批知道了欽此○○德壽片再據阜陽縣知縣蕭先鎬詳稱前任湖北提督程文炳前於光緒十九年六月初一日在任聞訃丁本生繼母韓氏降服憂當經咨由湖廣總督臣張之洞奏請開缺旋卽起程於八月二十二日到阜陽縣原籍遵例守制兹扣至光緒二十年八月二十二日降服一年期滿例應起復赴都陛見等情詳請奏咨前來除咨兵部外理合附片陳明伏乞聖鑒謹奏奉硃批兵部知道欽此 
 
 

Page 14

 
 
[光緒二十年十月十一日京報全錄]  
　　宮門抄○大臣福奏據情代奏摺○滇撫譚奏石屏等處被灾勘撫情形片○直督李奏彚報交代已未結各案摺○又奏陞補都司片○又奏請准補守備片○又奏借補守備片○又奏借補都司片○又奏搶修樁料用欵摺○大臣長等奏蒙古郡王續請展假摺○十月十一日推班○孫家鼐等得賞謝恩○召見軍機○明日卯正入座宗親宴○廂紅旗滿洲都統大學士管理户部事務奴才宗室福錕等謹奏爲據情代奏請旨事今據奴才等所管廂紅旗滿洲已革兵部委署主事筆帖式廷憲呈稱廷憲因在龍沙久戍悉諳邊情前以從伍微勞幸得蒙恩番宥竊思先世兩朝假鉞四代服戌以湮没殘生感國恩之世受亟思効命自恨無由兹聞倭人渝盟海疆多事情願從戎致身竭力圖報等因具呈前來懇祈奴才等代爲轉奏伏查廷憲前因瘋疾爭襲妄控緣案發遺黑龍江到配後因瘋疾痊愈投營効力贖罪隨隊剿捕成股馬賊異常出力因已到配十年期滿經該將軍依克唐阿奏請釋回在案現於六月二十四日到旗兹值邊防呼緊之際廷憲所呈悉諳邊情懇請從戎報効洵屬情殷奴才等不敢壅於上聞相應旨可否發交黑龍江將軍依克唐阿軍營効力之處恭候欽定爲此據情代奏伏乞皇上聖鑒謹奏奉旨已錄○譚鈞培片再據石屏州禀報該州六月十五日後大雨傾盆湖河各水泛漲異龍湖東南並寳秀鄉沿湖依河田畝盡被淹没又　續報七月二十五日後雨水更大赤瑞湖水並大松樹一帶谿谷各水並下以致衝决河堤沿河田畝淹没成災又據建水縣禀報七月初九初十等日晝夜大雨拖泥壩等處蛟水陡發衝倒堤埂三十餘處淹壞五十餘村寨坍塌民房屋宇三百餘間淹斃男女二丁口田榖牲畜盡被淹没又據江川縣禀報入秋以後雨水過多海水漲發致富榮等六鄉近海田禾多被淹没房屋亦有傾倒又據永平縣禀報六月二十八日夜風雨交作縣屬梅花村後黃莊坡山自頂塌下寛約三十餘丈長約百丈覆壓居民彭萬春等三户均全家壓斃共計二十丁口糧田四十餘坵及所種山地槪被覆壓錢糧無著各請委勘等情臣據報後因建水災情較重石屏次之當經行司會同兩次籌發建水縣銀六千兩石屏州銀一千兩江川永平兩縣亦酌籌銀兩分别委員馳往責成該管道府督飭印委各員逐一履勘妥爲賑撫賑欵如有不敷俟禀復到日再行酌核接續籌發務使災民不致失所並令督飭農民赶將衝决河堤被壓被淹各田及時修築挑修疏消積水補種雜糧以資接濟被災錢糧分别村庄區圖成災輕重造册詳俟核辦兹據署布政使岑毓寳會同署糧儲道李肇錫詳請具奏前來臣覆查無異除咨户部查照外所有石屏建水江州等州縣被水並永平縣山塌覆壓民居田地成災委員勘撫大槪情形謹會同雲貴總督臣王文韶附片具陳伏乞聖鑒謹奏奉硃批著卽飭屬妥爲撫卹毋任失所户部知道欽此○○大學士直隷總督一等伯臣李鴻章跪奏爲光緒二十年上半年直屬各州縣已未結新案交代起數繕單恭摺仰祈聖鑒事竊據藩司裕長詳稱直屬各州縣交代前奉部議自光緒八年起依限交收清楚先行先册結報半年彚奏一次業將光緒十九年交代開單詳請奏咨在案兹自光緒二十年正月初一日起至六月底止又届半年彚報之期該司將各案交代分别已未清結彚開清單已結者造具妥確册結咨部二叅限滿尚有交項未完者詳經專案叅追其未滿二叅各案歸於下届彚案辦理至上届奏叅勒追兩案一係逾限未完已詳經叅辦一係依限交清已奏請開復均於單内分晰叙明等情前來臣覆核無異除將送到詳細清單恭摺具奏伏乞皇上聖鑒敕部查核謹奏奉硃批户部知道單併發欽此○○李鴻章片再准兵部咨宣化鎭標蔚州路都司王本奇病故遺缺輪用衛守備升用都司人員該省有衛守備俸滿升用都司王承陛一員應令照章先行請補等因自應遵照辦理臣查王承陛年五十歲直隷武清縣人由武童報効陜西撫標親兵營迭次隨剿回捻各匪歴保以衛守備儘先卽選並戴花翎加都司銜選補安徽新安衛守備三次俸滿照章開缺送部引見奉硃筆圈出發往直隷以都司升用光緒十八年十二月十七日到標該員精明勤愼以之請補蔚州路者司員缺核與定章相符除飭取履歴咨部外理合附片具陳伏乞聖鑒勅部核覆再直隷提督葉志超統師東征所遺篆務係開州恊副將卞得祥暫行護理無庸會銜謹奏奉硃批兵部議奏欽此○○李鴻章片再泰寍鎭標紫荆關守備尚慶祿病故遺缺應用期滿差官人員經臣以期滿差官儘先守備王振邦奏請補授接准部咨以該員到標名次在後應令另行揀補等因臣查期滿差官到標名次在前雖有張鳳翔吳重倫二員惟現時均未在標應仍以其次之王振邦請補該員年四十五歲直隷交河縣人由武舉充補差官効力期滿奉旨以營守備用又留差一年作爲儘先嗣因辦理軍機處保伊補守備後以都司補用先換頂戴分發直隷督標候補免其試用該員年强才練以之請補泰寍鎭標紫荆關守備實堪勝任亦與例章相符應請准其補授以裨營伍除履歴册咨部外理合附片具陳伏乞聖鑒勅部核覆再直隷提督篆務係開州協副將卞得祥護理毋庸會銜謹奏奉硃批兵部議奏欽此○○李鴻章片再天津鎭標壩州營守備誠福調補朝陽營守備經部核准所遺壩州營守備係屬推缺應用儘先人員查有儘先都司滄州汛千總劉長發年四十七歲安徽人投効軍營隨剿髮捻各逆迭著戰功歴保儘先守備奏留直隷補用借補滄州汛千總嗣因辦理海軍出力保准以都司儘先補用該員勇敢勤能以之借補天津鎭標壩州營守備員缺實堪勝任亦與例章限制相符應請准其借補以裨營伍除飭取履歴咨部外理合附片具陳伏乞聖鑒敕部核覆再直隷　督篆務係開州協副將卞得祥護理毋庸會銜謹奏奉硃批兵部議奏欽此○○李鴻章片再泰寍鎭標沿河口都司博羅克休致遺缺前請以提標燕河路都司林清明調補經部議駁應令另揀儘先合例人員請補等因查有花翎儘先游擊督標前營左哨千總葉椿年四十一歲直隷清苑縣人由武童投効滇省軍營隨剿賊匪出力保以把總儘先拔補歴拔督標前營左哨千總嗣因辦理海運漕糧及勦辦熱河教匪出力洊保儘先遊擊並戴花翎該員辦事勤奮以之借補泰寗鎭標沿河口都司員缺實堪勝任亦與例章限制相符應請准其借補以裨營伍除飭取履歴咨部外理合附片具陳伏乞聖鑒勅部核覆再直隷提督篆務係開州協副將卞得祥護理毋庸會銜謹奏奉硃批兵部議奏欽此○○大學士直隷總督一等伯臣李鴻章跪奏爲光緒二十年附近省城堤河歲搶修工每丈尺動用銀數繕單恭摺仰祈聖鑒事竊照保定省城附近河道隄工或工叚綿長或地居險要皆關民生利害前經奏定每年於清河道庫河淤地租垡船　夫生息項下撥銀三千兩爲各工採購料物搶修之用免其造册報銷經工部復准仍令工竣開單奏報嗣因地租生息不敷動支奏准於藩庫旗租項下湊撥在案光緒二十年開凍後卽飭照數撥給購備椿料伏秋屢次大雨各河異漲險工林立隄壩坍塌岌岌可危經清河道　駿德督率印委分投搶護平穩兹據該道將工叚丈尺動用銀數照章詳報前來除民夫土方等項仍歸民辦外所有搶修椿料用欵理合開具簡明清單恭摺具陳伏乞皇上聖鑒勅部知照謹奏奉硃批該部知道單併發欽此○○奴才長庚鍾亮跪奏爲蒙古郡王患病未痊懇恩展緩年班並續假三個月俾資調理恭摺仰祈聖鑒事竊查烏訥恩　珠克圖舊士爾扈特東部落盟長札薩克郡王巴雅爾前因赴京年班差竣旋回沿途感觸寒暑兼之右脚面上得思無各腫毒步履維艱懇請給假三個月俾資調理經奴才等奏奉硃批著照所請該衙門知道欽此欽遵恭錄行知在案兹准該郡王巴雅爾呈稱現奉照會准理藩院咨調赴京年班自應遵照起程赴京年班叩賀皇太后萬壽聖節以展微忱無如患病尚未痊愈脚面腫痛如前步履仍屬維艱實難馳驅就道理合出具印結懇請續假三個月以便調治等情前來奴才等派員查騐屬實合無仰懇天恩俯念該郡王患病未痊准再續假三個月展緩年班俾資調理之處出自逾格鴻施除由奴才等遵例出具印結咨報理藩院備查外理合恭摺具陳伏乞皇上聖鑒訓示謹奏奉硃批著照所請該衙門知道欽此 
 
