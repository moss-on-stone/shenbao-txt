# 1887 - 217 - 4905145

 

Page 1

 
 
[石印增廣詩韻合璧後兩檢韻出售] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腋典腋誠韻學之善本也厥後翻本迭出增補不一或文選解　賦彚録要或盧字韻藪初學檢韻兹合各家互見者悉爲增人復以子史題解增列　四層卷尾書眉幾無餘紙尤爲　而能賅用宋字依原本行列重鈔再三洋校石印成書較之他本韻脚顚倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文压芸湘萬卷各書坊均有寄售蠆者從亷請至千頃堂面議 
[添印小題宗海出書告曰] [  點石齋代啓]  
　　文匯舘向本齋添印小題宗海刻已一律告竣紙張墨料較前更勝凡初印時字跡間有不匀稱者盡行重抄重校以期精益求精云爾價洋六元五 
[論日人勿輕視中國]  
　　前讀中日難和一說而歎日之媚歐而輕華其害爲非淺也何則亞洲之中中國爲大日所當聨爲唇齒而結爲　車者也乃偏生忌嫉之心時肆藐視之意而獨於數萬里外之歐洲諸國趨承奉事之不暇盛其供帳備其禮儀一切則准命是聽焉彼以爲近時之所謂中國者固懾於泰西列邦之兵力而不能一旦奮然自　　也嗚呼彼不思　利堅與之通商立約非先之以干戈而繼之以玉帛乎捐夙嫌締新好以和輯其民人招徠具商賈立國之道固應爾也獨怪其與中國素無嫌怨而所以欺凌輕藐我中國者不一而足一而再再而三三而四矣臺灣中國之疆圉也乃諉以討罪生番爲名竟以五千之師久駐其地進勦生番肆其殺戮他日書之於史必曰日人侵我閩疆所不得辭琉球中國之藩屬也備我共球列我屏翰已二百數十餘年朝聘往來史不絶書此固天下之所共知乃諉爲日本之所自出視之爲内諸侯而翦滅之併縣其地名曰冲繩然而日人辨論雖狡他日書之於史滅國之咎亦所不得辭朝鮮君臣不和臣下各結黨羽而生異心以肇内亂中國方且爲之保衛而維持之乃日本諸人反從中惩惥逆黨以成其亂誅殛忠良不遺餘力天誘其衷浹旬之間罪人斯得日之陰謀秘計乃無所施而國賴以安誰爲厲階難逃衆論　三者猶得諉曰在外者也世之狡焉思啓封疆者何國蔑有苟利於國家不復顧其害卽明知其犯大不韙亦姑爲之略跡原心尚可爲之曲恕長崎固諸國通商之地也中國兵舶游歴　此方爲發軔之始日人而固力敦和好也禮亦宜之乃必預設網羅潛張坎阱騶而入其中佯作門毆剸刃於其腹而甘心焉試問彼黨數百人豈一時所能呼集乎哉其必謀定而後發有可知也彼日人之意以爲彼旣有兵舶之名於初至之時先挫其威而折其銳乃始快然自足於心毫無所憾易曰履霜堅氷至非一朝一夕之故所由來者漸矣日人欺藐凌侮之心蓄之於中蓋已久矣是役　問官模棱了事故至今而拔刃也剪辮也入室毆人也遇事生釁以華人爲魚肉問地方有司誰爲之持平公斷也乎長崎爲華人始行通商之所業經二百餘載尚且如此則他埠可知矣此四者令他國處此能忍乎不能忍乎必曰是可忍也孰不可忍也乃中國仍以包容寛大之懷臨之如天之福兩國相見仍雍容揖讓於壇坫之間玉敦珠槃之會聲色無所忤辭問無所加固大有造於日本也何日人而猶未之知也日人雖事事效法西人而西人之與隣國交始終持之以信日人則不能也往往朝許而夕變暮四而晨三惟利是視鮮有成德若是則不逮西人遠甚近日日本國中其官民分爲兩黨一曰維新黨一曰守舊黨維新黨則講　西學崇尚西法肄習其語言文字所行一切皆西國之法制禁令也今之在位執政者大半其黨之人居多守舊黨仍讀漢人書籍悉循往制無所變更然兩者所持雖異而其輕視華人則同特尚不如彼之甚耳兩黨之中復有創設興亞會者意欲聨中日而爲一惟惜有其名而無其實近亦以絀於經費廢不復舉日人與泰西列邦通商在久大年間華商之旅居長崎者惟購銅海舶一二艘而已同治初元悉溺於水其爲贸易往諸埠者咸附名於西商逮同治十年秋始得訂立和約而自立門户焉於是簡遣公使設立理事文牒往復禮讓爲先至今而已三易使臣矣瓜期旣届代者有人務以敦篤樸誠爲尚自能勝於其任然則我朝廷之所以講信修好睦隣柔遠者不於此可見哉我甚惜日人昧於遠略僅顧目前不知亞洲之大局惟便一身之私圖彼妄以爲我國家屢置之不與較者特畏其兵力懾其國威耳不知其所見者謬也所思者左也以中國幅員之大人民之衆財力之富物產之庶苟欲自强何向不濟况近今奮發有爲百廢俱興創海軍建鐵路開諸礦皆所以立富强之基也區區東瀛一小國何足與之頡頏日人之崛强自恣箕踞西向適足爲泰西列邦笑其不知分量耳傳有之曰我得天我且柔之矣我之待日本亦猶是也譬之有人焉日在帡幪覆幬之中而不知日人之於我何以異是要之前事不忘公議具在日人庶幾改其初衷去其故轍而與我中國協力同心以期共濟也哉 
[本館接奉電音]  
　　昨接在京友人發來電音有本月二十三日上諭一道敬謹譯登○六月二十三日奉 
上諭雲南雲南府知府員缺緊要着該督撫於通省知府内揀員調補所遺員缺着慶勳補授欽此 
[捕房命案]  
　　本月十七日午後照料馬塲之某小工以有人抽去塲上四圍竹笆報諸巡捕由捕赶往拿獲一人其人身無寸縷倔强不依覊押一宵不知如何僵斃押所其人李姓籍隸孝感縣年止十八九歲奉母避水而來暫棲篷内曩日曾隨某顯宦至齊魯任所充當廚夫是日經捕房禀明領事府照會華官至四點鐘時漢陽縣林邑尊帶同刑仵書差親臨相騐淸軍府厲司馬都閫府胡都戎帶勇丁數十名先去屍塲伺候諸委員亦皆到塲檢騐之下仵作喝報該屍右肋並右頸項有兩傷隨飭棺殮安埋屍母哀泣不已邑尊以好言慰之聞諸市人謂官欲飭捕房交出兇手照例究辦捕房則尚未預備也 
[莊號倒閉]  
　　漢口小夾街有某甲者原籍常德資財素不充裕曩年因得吕宋票大彩頓獲數千金遂在漢鎭立莊辦　旋又有常德某錢莊託甲在漢代理一切以故長袖善舞氣象益豪上年該莊另派人到漢經理甲遂無能爲計東扯西挪至本月十三日被某莊索銀緊迫中卽遁去聞共虧一萬有奇乙丙兩莊爲數最巨約共八九千兩更有某字號亦以辦運雜貨同時倒塌約共虧銀三千兩之譜云 
 
 

Page 2

 
 
[京師紀事]  
　　京東玉田縣雅風橋有河一道來自口外水流甚急下歸於海月初何西某村演戯酬紳河東附近村庄男婦老少前往觀劇者實繁有徒是日向晚濃雲蔽天大雷電以風看戲男女紛紛歸去小渡船雖有數隻風大水急莫敢解纜維大渡船一隻尚可駛行各人爭先上船計有舟子七人搭客一百三十餘人自西岸解纜後河水暴漲舟行益慢及至中流旋風倐至船遂顚覆舟中男女悉入波心僅逃出舟子一名後經會中人聞之打撈屍首僅有七十九具餘無下落吁　矣詹事府招考供事一事已綴前報兹聞某詹事晤商各堂　風聞本府考取供事從前有紅卷黑卷之分大率書差丁役設此名目以爲需索作弊地步此次考試悉革從前一概積習憑文秉公録取以拔眞才嚴行禁止書差約束家丁不准藉紅卷以訛索應考之人倘查出定行嚴懲等語觀此足見各堂嚴杜弊端力挽積習聞考期約在八月上浣云○京師自上月二十七日大雨後迭降雨澤幾於無日不雨順屬地方已得霑透京内雨較大十五日午後又降大雨溝澮皆盈平地水深過　直至次午始放晴光○前報曾紀正紅漢協尉官廳樓房悉付一炬暫假對面冰棚辦公一事兹聞該官廳本以西四牌樓東北角樓房爲公所而樓房三四十楹工程較鉅雖報工部請脩而部示尚未接准皆未知何日估勘况　棚堆房非可久假經該協副尉步軍校等籌商擬將官廳辦公之所移於西安門外路北大堆二間以西一間爲官員值班之房東一間爲辦公平餉之處所有兵丁則併於街堆俟原處修好冉行搬回○惇親王於十六夜丑刻自邸乘轎至　天監　救護月食禮畢仍進内廷俟散值後方回本邸十六日爲惇邸千秋令節近支王公以及廷臣前往祝嘏者甚多大内亦遺内侍　齎壽字縀綢等物赴府頒賜○現奉旨派善都統慶尚都統宗瑞於十七日前往昆明湖騐看天津呈進之小火輪船砲艇在河内演試一切以便舉行　練水師事宜○京東數州縣濱河一帶各村因近日大雨山水暴發河流並漲雨近田禾淹没房屋樹木冲没甚多間有淹斃人口牲畜者傳聞水淹各處以香河寳坻三河爲甚而通薊寧武密等處較輕該處水患頻年小民困苦流離自不待言想地方官定必安爲撫恤也 
[邊關岑寂]  
　　客有來自關外者云肅州嘉峪關自適商後設立監督以管榷政凡洋貨土貨出入稅課皆歸其稽徵非徒擴充餉源且招徠華洋商販期於商務興旺近又經總稅務司遴派洋員駐　彼處　理榷政無如地當邊徼出入華商寥寥無幾卽洋商之因貿易進口出口者亦非連帮而至聞三个月之久經徵稅銀僅數百兩現在情形如此不知日後有起色否 
[遣使恭賀]  
　　朝鮮國遣使臣四員均乘朝鮮國四人行轎隨帶馬步從人二十餘名於十五日進京赴正陽門内東城根四譯館内暫駐蓋因大皇帝親裁大政初届萬壽聖節是以遣使恭賀云 
[盜犯正法]  
　　彭雪琴宫保經過鎭江時暫駐幨帷於瓜洲丹徒縣王明府親解攔江搶劫要犯六名經雪帥訊明六人中有李全勝李三鳳何老五勝周保等四人概定斬罪其餘二人係舟子朱斬再行按律定罪另有江都縣拿獲徐福范長海二名乃與四人同案亦定斬罪卽於十六日天甫曙時在接官廳旁隙地斬决籍將首級六顆發交地保懸杆示衆另有告條六張上書欽差大臣彭示訊明供認攔江搶刼拒傷事主盜犯其一名且曾充陸營勇丁當過鹽快知法故犯更宜加等治罪積案害民直認不諱實屬惡貫滿盈未便覊誅已正軍法特此示衆發落畢各官齊至吳鎭憲衙門用早膳比及各官復至雪帥官舫而雪帥已乘小長龍船出口順流下駛於是文武各員俱乘紅船道隨護送赶至焦山方見雪帥憲舟揚帆前駛隨有雪帥差官立於船頭傳諭曰衆官毋庸遠送大人已進丹徒口由裏河赴蘇矣各官遂遵諭而回 
[九江茶市餘聞]  
　　九江各茶商自去年虧耗茶本後有戒心者均改絃易轍不復往浮梁作客惟有碩腹買十餘家别有肺腸以爲不怕負錢只怕斷賭今年更東借西挪醵巨資爲孤注以冀失之東隅收之桑榆不料今年茶市一蹶不振　九江一隅打算聞虧至六十餘萬兩且　城内外各錢號被茶商拖累者聞有數家左支右絀外强中乾無不同聲呌苦惟招商局碼頭豫康錢莊主與各司事審勢知機量入爲出不敢多放茶帳得免虧累比誠潯市各錢業中之佼佼者矣 
[潯城失愼]  
　　二十日已刻九江西門内烏龜廠某豆腐店不戒於火一時烟燄騰空火光燭於霄漢城樓卽燃五砲鎭道府縣各官以及選鋒新勁等營兵弁均至火塲督率各水　極力灌救幸該處取水甚便約兩點鐘之久卽已撲滅計焚去瓦房七八家被營兵拆毁三四家以斷火路不致蔓延 
[䢴水秋鱗]  
　　本月十九日薄暮時灣子街某烟膏店潑翻櫃上洋油燈燃及櫃下所儲衣物祝融氏卽乘興而來登時烟霧迷漫遍地皆火赶急呼人澆灌而洋油著水其燄愈張嗣經鄰人用稻草灰罨之并罩以絮被火燄始稍稍就衰又某日晚某錢店亦因壁上洋油燈燃着燈旁所掛葵扇延及板壁頃刻鳥蕉幸赶卽撲滅不致成災云○平山堂畔有觀音山焉精舍數椽中供普門大士六月十九日俗傳爲大土證果之期先是十八夜皓月揚輝長空如鏡善男信女結隊而來春風十里中車水馬龍不足喻其繁盛河下則蘭橈畫舫欵乃聲喧鬢影光中流容與間有於鷁首懸各種彩燈者掩映波心尤覺光明璀璨騷人墨客或踏月銅街藉消綺思或于小金山畔法海寺前嘯侣命儔狂歌豪飲亦一年中樂事賞心也是夜天甯門徹夜不扃文武衙門曁保甲局均派員督勇彈壓游人說者謂本郡各菴觀香火之盛當以此山爲首屈一指云○十七晚教塲南頭某京鞋店夥某甲沐浴納凉擬俟北斗闌干南斗斜時進香禮佛未及三鼓遽得急痧斃命又東關街某姓女郎嫁有日矣一晚庭院納凉忽覺腹痛不及歸房卽已香消玉殞十七日下午一男子行至明瓦巷口猝然倒地一息奄奄嗣有好行其德者携藥灌救不識能更甦否 
[襄垣雜爼]  
　　蕪湖大關凡遇客商運貨駛抵卽派巡船抄號隨由商赴關報請簽量然後納稅掣票相沿已久百弊叢生近有已革巡丁楊某在江口以開設茶肆爲名暗地包完厘稅經雙錫五觀察訪悉立刻提揚到案責懲一面飭稅務委員文華廷直剌妥籌良法直剌擬改新章凡遇貨船抵埠卽由本關巡抄號巡船在船尾書明月日貨名卽由該商自持號條赴關報明貨數觔件立卽點派書簽查明納稅給票放行免予簽量以致累商病國該商等嗣後亦不得擅請簽量託人包攬以圖取巧朦蔽違者同科說者謂經此番整頓商旅當亦樂出其途矣○雙觀察出示嚴拿著名靑皮當由保甲局巡勇先後拿獲徐得友方世昌等送請縣署懲辦時適錢明府因公出境經邵少泉少尉升堂代訊各子笞責數千枷號游示期滿責釋遞解一時土棍咸聞而股栗云○錢孟超明府訪悉訟棍黄彩勤更易姓名爲高廷傑舞弄刀筆教唆詞訟並據職員吳祖培指名禀控亟思竭力剪除以免風俗人心之壞除飭差保嚴密緝拿懲辦外復出示諭俾諸色人等嗣後務各安生業勿聽若輩教唆以致屈膝公堂廢時失業並准被黄指使苦受諸累之家速卽赴案禀報以憑懲辦云 
[萬壽停公]  
　　二十六日恭遇皇上萬壽聖節官塲中于前後三日均穿花衣江海關及各銀行皆停辦公事一日已列前報兹聞上海縣及英會審公廨皆停辦公事三日已由蔡太守飭知捕房併歸二十八日解訊 
[機船新製]  
　　湘中魏温雲觀察熟于機器夙嫺製造之法張朗齋中丞巡撫山東卽調辦營務處倚之如左右手近觀察念黄河之患無法消弭特出新奇倩滬上發昌船廠製一新式扒沙船昨日告蕆試行本館友人承方君道侣孫君壽軒之招驅車而往至則觀察已在船拱候茗談之次更以酒菓相欵鐘鳴五下起椗展輪破浪乘風迅如飛鳥其扒泥也以銕製混江龍安置船後深可二丈將泥逐漸扒　自能隨潮擁出盖黄河湍急與他水異故濬之之法亦與他項挖泥機船不同也船名泰通長七十尺闊十五尺中用雙暗輪一點鐘可行三十里每日需煤約二墩 
 
 

Page 3

 
 
許方君之言曰當製造時俱用華人故其駕駛也亦不須西人爲船主計成本銀萬餘兩而定價祗七千數百兩非甘折閱也聊盡區區報効之忱耳語次舟至董　渡迤南夕陽已下崦嵫乃命轉舵而回至萬安樓浦灘相將登岸閱觀察明日將啓行行見疏鑿功成黄流順軌非觀察之精心獨運何以成此而發昌之價廉工美報効情殷亦足多已因挑燈而略記緣起如此 
[木船被撞]  
　　廿一日下午朝漲時有金駿發木船由吳淞進口駛至張華浜對面適怡和洋行北藉利輪船鼓輪出口致將木船船尾及後艙全行撞落截然兩叚霎時沉擱淺　幸水手人等皆獲無恙聞木船主以全船資本喪先甚鉅俟該輪由汕頭回滬當照章控賠也 
[商船遭碰]  
　　聞招商局之江永輪船由長江來滬行至江陰所屬洋面因順流水急與台州商船相碰商船遂有損傷江永船立時停輪並放杉板將台州船上一切人悉　救至輪船載回上海現暫住於洋涇浜長春棧内并聞該商船係由温州裝連紙紥等貨一經着水便無所用聞已具禀於招商總局未諗如何料理船雖遭碰人得更生亦不幸中之幸矣 
[諭領物件]  
　　有陸吉順沙船於四月間自上海裝大有號貨物開往天津纔至崇明洋面卽觸暗礁霎時間有漁舟數十艘麕集該沙船旁將貨物及帆檣船板等件搬取一空船主陸玉甫具詞控於崇明縣當經簽差將該漁户等拘案究辦并追物件然值價較貴之件並不數案所繳者惟竹帚草把板片等物而已現經崇明縣移文上海縣請傳大有號主趕速到崇具領蒯虎臣大令接文後于前日簽差單傳該號主到案諭令赴崇具領云 
[香市熱閙]  
　　昨日相傅爲雷祖誕辰小東門内丹鳳樓雷祖殿香烟繚繞燈燭輝煌進香者自廿三日夜半起攘往熙來異常熱閙殿前香燭攤莫不利市本倍豐隆君之爲人敬重固如是乎 
[厝火宣防]  
　　昨晚二鼓後城内太平街晉源銀匠店遺火灶下燃及積薪一時人聲鼎沸滚滚濃烟自樓窓噴出幸人多手雜立卽灌熄惟焚去稻柴數捆耳 
[英界公堂瑣案]  
　　西人别志控侍者馬春生吞没金表馬春生供洋東有金表交美記洋行修理交來時因伊熟睡未告代爲簽字收表後卽登樓交伊有别旭之侍者來生眼見代爲簽字亦所常爲洋東性本善忘來生則稱曾見馬春生持表登樓未見其交洋東蔡太守飭將馬春生暫押查明再訊已列前報昨據代理總巡捕頭鉛門到堂稱西人别志控侍者馬春生吞表一事實因該西人善忘所致今已查明表交美記行修理後送由馬春生簽字轉交該西人該西人又因弄碎表面復交　記行裝配又已交到請將馬春生開釋太守聞之謂該西人豈容冐昧控人飭將馬春生帶案謂曰爾被洋東控吞金表業由鉛總巡捕頭查明的係爾洋東善忘所致爾且出外俟本分府將情告知英領事候示馬春生稱洋東常誣人行竊今不願再做侍者惟尚被欠工洋四元有零應請追給太守謂工資理合照追○順成鈇行之梁阿長報失鉄輪盤等件由包探陸阿長緝獲許阿坤包順寳則稱各鉄器均賣在浦東爛泥渡舊鈇鋪中解由蔡太守訊供飭將許包押候簽票派差恊同包探前往吊贓已列前報昨據該包探禀稱奉飭派差協同帶領許包二人至浦東又據許包言托張阿林價賣得洋七元及同至舊鈇行交出各贓亦言向張阿林價買遂將張阿林交出此時又見鈇箍四個係工部局報失之贓一併帶回詢知舊鈇行係該處地保莊念所用之副地保葛　　所開專收竊贓而取厚利請爲提案究其鈇箍向何人買來許阿坤包順寳各執前詞張阿林供許包二人到浦東不知舊鐵行在何處囑爲領往賣鐵不知是竊贓太守飭將許包仍行管押張亦管押俟補提收贓之葛月樓到案再訊起案之鐵輪盤等件先交梁阿長領去銕箍暫存捕房○包探姚邦稱　人鄔成祥原籍寧波前在東洋患瘋乘輪來滬曾　送案安置今見其祗穿布褲髮辮已經剪下口中喃喃在路作種種醜態因又送案鄔成祥惟合掌叩頭蔡太守蔡得鄔成祥與前次送案時形容更覺憔悴殊堪憐憫在滬並無親屬姑飭差收管俟函送城内普育堂醫治并諭董事酌給布衫以示矜恤○一百六十九號華捕稱吕雨生被蔣金福打傷頭顱當將吕雨生送仁濟醫院今不能投質惟將蔣金福送案蔡太守命將蔣金福押候受傷之吕雨生投案再訊○王金堂稱失竊衣物報由捕房緝獲葉阿得今已送案葉阿得供並未行竊惟知係阿四所竊蔡太守飭將葉阿得押令將阿四交案再訊○楊王氏稱在妓院爲傭前失衣服八件不知何人所竊遺有押票備本贖得四件今始知係同處爲傭之祝益連所竊又將餘贓典押報捕吊贓送案祝益連供因小姐要掉頭另有女傭楊家媽囑我將寄存楊王氏箱内之衣服典押銀洋誤取楊王氏之衣今求施恩祭太守隨判祝益連管押二十八天贓交該氏領去○三百四十二號華捕陳金榮訴稱落差後經過四馬路西首聞喊救命聲查得潘全貴徐文元被徐文才等毆打喝阻反遭行兇打失時辰表拉碎衣服潘供外甥徐文元與弟徐文才分家口角徐文才供遭兄文元糾纒被捕毆打受傷蔡太守以該捕落差後不應擅管閒事旣稱失表碎衣亦屬咎由自取不准究追至徐文元之家務着自理處已列前報昨據徐文才卽徐阿才投案禀稱現在四馬路西首吳家宅地方開設徐順興米鋪自幼來申在輪船爲小侍者未成丁時父已去世至十七歲時母亦去世家中有兄文元及妹均賴工資養活後來兄娶妻妹出嫁又賴我湊借銀洋立有收據奈兄不務正業與流氓爲伍吸食洋烟屢來詐擾居心實爲險惡故邀同宗族及素稱母舅之潘全貴等公同分家立有分據共費洋三百餘元始得分居潘自幼賣與楊姓爲子今被兄糾同尋釁圖奪已分之產心何以甘請爲提究太守飭候訊批示 
[法界公堂瑣案]  
　　能忍一時之氣可消百日之災若以區區一錢而管押捕房兼受笞責眞大不合算矣有江北人王言增者在滬作小工度日身畔有錢一百數十文不知其何意將小錢五文向紹興人朱小寳所擺舊貨攤上掉換大錢宋祗肯換二文王必欲換三文遂致爭執各不相下朱年稍長於王力則不能敵頭顱受有微傷鳴捕將王管押於昨日解案朱以布包頭投案請爲驗傷王司馬詰問之下謂事起細微不應逞兇着將王言增笞二百以儆○法包探於昨早行經城河浜見一人赤身無鞋惟穿破舊單褲一條手中却携包一个怱忙入小押店中包探隨卽踵至押店夥已將包裏打開其中有元色及藍紅緑楊妃色靑蓮色等洒繡戯袍七件盤問之下知係竊來隨將人贓解案王司馬研詰之下據朱寳生供寧波人現在無事亦無住處夜間露宿城中四牌樓地方有戯衣店不知招牌該店學徒名阿三不知其姓是蘇州人此人前竊洋四十四元逃回蘇城今復在該店爲學徒衣服由伊從後門偷出囑我在新北門吊橋守候伊偷出後共計八件將七件交我另將一件携到英界石路天仙茶園間壁付質得洋二元押票及洋均在伊身畔我未用分文王司馬着將衣服暫存捕房飭法包探且將朱寳生帶往四牌樓查間有無其事再行核辦○昨報列搶扇一節已於昨日解訊據王瑞林供雇車行經城河浜手中所執羽扇被搶當卽下車喊追幸有西捕來將其人攔任扇在伊手爲此送案王司馬詰之搶扇人據張阿金供揚州人扇是别人所搶被其喊追將扇丢下我卽拾取及巡捕至謂我搶扇將我拘案王司馬謂人贓並獲尚敢强辯着將張阿金責一百板以儆○前報列裕愼祥烟館堂倌張阿咸控稱弟張四福在延生烟館被吸客葉福生打傷一節王司馬着張阿咸將弟傳來詰問昨日堂期張四福供訴緣由并稱葉是開花烟館者爲伊帶婦女來店吸烟恐致閙事故不肯開燈致相爭執被其毆打葉仍照昨供并稱從不闖事王司馬謂姑念初犯從輕發落着將葉福生責二十板完案　婦女入館開燈前已禁絶現在日久玩生聨袂而來者時有所見爭閙之事卽由此而生也 
 
 

Page 4

 
 
[振務彚登]  
　　北市杭州信局收信友人助洋四元委充賑項查信局凡遇賑務不取信資多歴年所今且自行助賑洵爲罕覯苦心孤詣奚敢湮没不彰特請登列報章以伸謝悃○洞庭東山孫湘荃兄係鴛湖王秋言高弟子現寓北市淸遠里慶泰絲號内日前光臨敝會館交到畫潤大小角洋合成二十元移助賑捐據云内有戯鴻堂經手十四元四角得月樓經手三元六角尚有元大亨經手畵件尚未繪齊倘欲得其妙繪者請就近送交慶泰號戯鴻堂得月樓元大亨均可○漢鎭諸善士以戯資移助賑捐除支用錢二百六十七千一百三十二文外由本埠永安街同安里怡和泰號内元豐昌漢號汪蘭生先生交來第三批錢一百千文合九八規元六十六兩七錢二分委助直東撫欵除將各善士助資另列淸單求登申報外謹抒蕪詞藉希藻鑒用伸謝悃共仰仁帡[  上海北市絲業會館籌賑公所愚弟少欽施善昌謹誌]  
[上海四馬路高易賑所撮要]  
　　近困連接東省告災急電皆謂决口新灾上下千里盡成澤國悲慘情狀實從來所未有囑速設法籌欵解濟經將原電疉登日報諒邀靑鑒兹敝所於本月望日隨報分送萬家生佛康字册荷蒙好善諸君子陸續賜還原册或節日用或省浮費或求父母增壽或保合家平安或求子嗣或求病愈而隱名行善不求聞達者尤爲欽佩如十八日隱名氏助洋二十元十九日無名氏助洋三十元念二日寳善書屋助洋一百元念三日致中堂助洋五十元計數日間捐集英洋八百餘元足見善有同心尚稱踴躍諸君子救災恐後慷慨輸將必邀神佑而心中所求無有不如願者螽斯蟄蟄福壽綿綿可爲諸君操左劵除將逐日經收捐户數目照例備録淸單送登報章外敬誌數語以冀聞風興起源源樂助是則災民幸甚同人幸甚[  教小弟李朝覲秋坪氏頓首謹誌六月二十四]  
　　輓李少芋李芋仙直剌之哲嗣也自前歲扶柩回江西哀慟逾恒時以不獲葬父　恨詎料今年五月廿六感受暑熱一病不起上有七 
[旬老母下有寡婦孤兒身後蕭條賴二三孰友以殮傷哉]  
　　廿年家計苦支持負謗含寃僅餘此幾卷詩書半床圖畫八口生機無倚賴弔喪慰死有誰問章江飄泊蜀道艱難○又父喪未葬母老何依家計更蕭條罹此鞠凶有孤兒寡婦笑駡任人毁譽弗恤中懷多憤激能盡其性則孝子忠臣 
[李智儔拜輓]  
[與紉秋館主人吳蘭仙茶話卽次惜紅生夜遊西園原韻]  
　　金盡床頭索笑無冶遊豪興勿嫌孤飄零香海鶯聲老憔悴花林鶴影癯寳瑟動翻春曉曲小欄悄展午晴圖君有小欄花韻午晴初手卷題者皆名下士年華老大皆堪惜决計歸家著布襦○喜晤嘯溟生相逢難得便相親湖海同心有幾人塵世交游誰巨眼天涯奔走剩孤身客中事擾難逃俗篋裏詩多不算貧莫學揚州狂杜牧流連花事損精神梁溪瘦鶴詞人稿 
[和張景芳茂才見贈元韵]  
　　知交雅喜結名流况復同登王粲樓小有洞天堪偶憇不妨醉裏發淸謳久推有鶴立雞羣拔幟先登輙冠軍温只八又曹七步才思敏捷孰如君[  小樓主人初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　以琴川女子張善貞小影裝潢成帙首唱五言白韻録請　山舊主石鼓山樵鏡緑詞人聽濤軒主雙松居士玲環卿釣雪翁師竹生夢畹 
[生同賜題]  
　　聞道更憔悴獨居長泬　屏閒金翡翠門鏁碧芭蕉風靜波生幔　淸瓦覆橑孤寒甘自耐貧病苦兼撩頓憶香巢改因看艷幟遥桃根歸别院薤葉捲　寮畫永朱　倚秋深緑　調裙腰分蛺蝶亷額隱蠨蛸何幸沾芳澤虚勞盼早朝荻蘆商女怨蘭芷郢中謡蓮豈蒙泥涴桐曾有火燋自然相愛惜不盡感飄颻夢已春前斷魂從别後銷又園淹宿雨妝閣隔層霄便覓游鱗寄難同逸翮超花邊交舄阻　下欵襟遼那得飛芝蓋何由駐桂軺荒鷄啼喔喔歸鴈度嘹嘹勝友晨星散殘冬暮雪飄病軀支繡榻酸淚漬瓊簫旣許心期托寗嫌鬢彩凋持枰量水藥璧岕點　椒慰問逾旬日勾　又幾宵催人驚臘　失路覺懽消蹤蹟成黄　風塵敝黑貂囊空顔自赧鐘盡腹仍枵目極佳人院身覊下客僚樂昌思鏡合韓壽怨香焦離緒紛如綫悲　殺以噍亦知凝　久莫赴小鬟邀負負纒頭錦悽悽掩綃顧余　薄倖餘子况輕佻鳳律三陽轉鴛儔兩處漂相思縈渺渺度曲罷瀟瀟彼此迴腸　渠儂積恨饒酒懷憎落拓鳥語伴凄寥自是芳塵闊誰爲雜佩　同儕偏有興偶爾破無憀挈榼嬉游競題衿意氣驕畫樓搴翠　綺陌響鸞鑣香霧雙丫髻斜陽九折橋微波通薢茩丰韻度颼飂一瞥眞忽遽狐蹤又蕩摇將離吟芍藥得所寄鷦鷯夢底緾綿訴雲中大小招章臺迷亂絮海國逐浮薸别　誰能致行裝只自料生涯依筆硯性命託輪船子野淸歌闋丁沽旅寓僑推牕聞浩淼倚枕看嶕嶢感遇詩空賦躭疴酒懶澆倘　邀俊賞何以滌煩歊小隊森瓊樹芳名刻琬苕同車多衛玠擫笛盡劉瑶宛轉歌金纓矜嚴挿翠翹蘭儀呈紫畹蓮臉暈紅潮侍從都嫻雅追陪悉窈嬈交親雖落落笑語自嘵嘵異服安王粲私恩寵孟姚不愁團扇掩只願瓣香燒便對何平叔寧忘宋若昭閑眠常類魘渴想欲成痟枳棘傷雌鳳風雲盼倦雕索居常默默芳思正迢迢矧以秋風緊還兼急雨跳銜蘆飛早雁　柳咽殘蜩擊筑聲慷慨停杯意悵怊留詩題敗壁揮淚趁歸橈膽落天浪心驚截道　幸逃身世刼重聽市廛囂書劍趨郵館笙歌鬨麗譙却從三鼓斷憶共一燈桃細語營巢燕閒情亂局猫　今餘艷蹟觸處長愁苗可奈參商久空憐大小喬鎩翰猜孔雀慕類比文鷮有恨成崔護無言慰楚嬌籬荒殘菊艷户掩小桃妖問訊虚憑竹昇仙漫羡蕭魚更傳緩緩蟲語雜喓喓信漸催刀尺靑旋轉斗杓折梅逢舊影倚竹挹淸　凡骨曾應　眞容不　描底須吟荳䓻何忍當芻蕘差慰量珠願奚須引玉彫裝潢成秘帙點綴付詩　還怕烟雲換難留雪月嬌擬敎周昉手摹出小蠻腰媵以篇章麗親之體熊夭　雙誇國色第一屬仙韶往事輕相負餘生太　聊枉抛知已淚恐礙合歡條緑鬢將催老朱絃欲斷么魂疑離倩女書莫誤洪喬劍胆卿能照琴心我不恌襪寒塵漠漠袖薄影翛翛消息花猶勒光陰草又葽華年偏易悮艷福况難徼結愛兼痴騃緘情守暮朝好償鈿約偕隱傍漁樵[  玉琴仙侣太痴稿於挹翠詞菴]  
[奉題海天三友圖呈請高昌寒食生大吟壇誨政]  
　　大地渾無際烟波萬頃連扶粲來上客友竹數高賢志遠觀光切心虚禮士偏岸君純古貌鷗所綺華年水部才名盛瀛洲景慕䖍海天三雅集中外一家聨邂逅原非偶中孚具有緣形神忘爾汝文字動坤乾縱論邦交固紆誤國是先唱酬成鼎足揖讓話隨肩盤敦昭盟好箕疇化懋遷江濱詩酒會姓氏競臚傳丁亥立秋前一日莘溪閒農子梅鄭其裕拜稿 
[偶成春閨怨秋閨怨二律索驪睡軒主和録請高昌寒食生削正]  
　　雞塞連年信未通秋風吹罷又春風聽殘玉笛渾無主卜盡金錢總是空草色葱龍薰陌上花光爛漫照閨中幾時勒向燕然石解甲歸來說戰功聞道黄龍未息兵悔教夫婿事長征霜封鴛瓦人初靜淚濕鸞綃月自明金齒哀笳催萬騎玉關羌笛咽三更可憐寂寞紅閨裏欲寄音書鴈不鳴[  武陵漁隱初稿]  
[上海三馬路與昌協賑所陳竹坪經收山東直隸賑捐六月十七八日第七百廿至廿一次淸單]  
　　靈字册緣字第七百號新塍泰來典洋二元又募春容書屋祈保人口平安桐蔭書屋松蔭書屋衆信士善緣子常　主人福緣善慶七户各洋一元有心無力士鋤經書屋二户各洋半元以上十户合來洋十元由全盛局來○又册緣字五百六十八號杭省廣業堂李寄來李門古氏酬媳嚴氏分娩平安洋二元李伸山酬室人分娩平安嚴隨雲預節日生之用二户各洋一元以上三户共洋四元○又册要字五百四十六號黎里耕禮堂寄來惻然氏求父病速愈勉力子合記二户各洋一元無力氏裕卿各錢四百彭　氏求定安錢三百文河間增奎求安氏各錢二百文鄭宅高平范延陵氏安定無名氏各錢一百文誰氏六十文以上十三户共洋四元○本埠恆豐瑞洋貨號交來雲間數尊氏求孕得子洋四十元合盛祥緞號交來南京無名氏洋十元川沙隱名氏洋三元黄秋馥生先交來平江劉養田先生楷書潤資移助洋二元南橋不留名洋二元彭森泰花號朱坤德洋一元靑浦縣儒學正堂陳子愚先生書潤移賑錢六百文○作善降祥册九千六百四十一號閔行同源典續募西爪移東賑洋三元自愼居洋四角保平安以口易口二户各洋三角程牖氏洋二角勉力居士思成堂張門心堂吳聚粟軒四户各洋一角不餘遺力氏錢二百文遺忘氏錢一百文無名氏錢一百十六文以上十二户共合來洋五元○新册六萬一千九百三十二號寗波正和局來聚康莊洋一元○康字册四千二百九十四號慶泰絲棧交來吳興槐留名求母宿疾速愈卽占勿藥洋五元○馮佐記洋十元同德銅洋五元垚記求咳嗽諸症全愈洋二元隱名氏洋一元王銅洋一元陳笠菴先生畫潤移助洋一角半○本宅桶捐散英洋五元散銅洋三元散小洋十七角散錢二百廿一文紅紙包洋四角保合宅平安錢三百十一文靈字册機字九百另四號吕坤和錢四百文免力氏程康仁各錢二百文無名氏邵洪記各一百以上五户合洋一元又册錯字七百另二號東海氏八齡童子求聰俊平安二角又册錯字四百四十九號沈子芹二角李學軒王全英各一角李福生祁先記錢兩湘王阿培沈福珠蓮記各一百文以上共洋四角錢六百文又康字册六千七百八十號凈達一角○蘇州太湖救生局交來徐寶棨求生母瘧愈二元獲龍街祥符寺巷公醮餘洋一元以上共洋三元○二天共收英洋一百另九元銅洋九元小洋廿九角半錢一千七百三十二文合併聲明 
[上海三馬路與昌恊賑公所陳竹經收東直隸賑捐六月二十日第七百廿三次淸單]  
　　靈字册現字九十八號泰州億大局來承福堂因子病求早復元洋十元該蔭書屋求病早除根復元長力洋三元以上二户共洋十三元○又册要字二百四十九號杭州許笙翁寄來八齡童子許實謙節省點心許何氏慈恩二户各洋二元三錫堂李許微生二户各洋一元許之琅許之璐許之瑋許之順四户合洋四元胡來祥錢四百文許寶衍嘉定周謝王氏王陳氏四户各錢二百文金慕陶錢三百廿文以上十五户合來洋十二元由全盛局來○又册緣字七十一號泗涇同天壽仁記袁金聲先生經募梅玉書猪約園二户各洋一元袁金聲洋九角梅漱芝姜次璜楊質卿洪生四户各洋二角陸小亭江又齋戴鑑堂錢益夫戴蓉塘徐順興陳文魁唐錫圭李稔秋丁學成不留名强摺臣王桂元十三户各洋一角以上廿户共洋五元○又册要字五百五十二號湖州同裕布莊各友洋一元又銅洋一元又募許敬亭錢四百文金生錢一百三十文尹少蘭稽蓮靑嚴若生吳楫生莫吟濤各一百文以上九户共合洋二元銅洋一元○作善降祥册第五十號毘陵如必遺人寄來西江善士經募善堂贑郡居士保安齋積慶山人崇善處士五户各洋一元又册第五十三號滋德堂茹古上人二户各洋一元如心道人洋二元又册五十二號尹寅淸洋二元樹　山房積德堂䖍州山人三户各洋一元以上三册共來本洋十元英洋四元○新册六萬三千四百廿八號徐先生交來不留名十五户共洋一元又康字册不留各十五　共洋一元以上共來洋二元○受福册虹口沈錦榮先生交來亦可居士助京錢六千文李府助京錢二千文正大局掭助京錢一千二百文以上三户共來紋銀二兩錢九分申批見規銀二兩八錢七分七厘○康字册蕪湖政大源局來丁近仁洋五角夏履安洋三角汪文卿汪炳衡李盈秋無名氏隱名氏君記碧記七户各洋二角以上九户共洋二元二角○寗波新關文案處朱餘庵先生寄來仁和朱慶元因路上遇險許愿助賑果獲平安無事完愿洋五元○西河氏洋四元又銅洋一元毛源順病愈完愿洋二元小廣寒内王阿大錢七百廿三女陳笠菴先生畫潤移賑洋三角綠蔭室主人書潤移賑洋一角○本日共收英洋六十一元内本洋十元規銀二兩八錢七分七厘銅洋二元小洋六角錢七百廿三文合併聲明 
[上海四馬路文報局内恊賑公所經收賑捐六月中旬淸單]  
　　十九日使君受福册本埠愼裕莊交來池寗緝私總局吳子豪太安經交徐錦文守府募沈天球四元二角蔣光洤陳尚友二户各二元八角汪聲名二元二角譚磚緝私三元嚴理堂等廖靑山等周丹臣等三户各二元五角譚磚汛香山楊瑞泉紫元堂徐焦村卡綬村平汪盛宗王煥文文八八户各一元姜維幹二元恆昌恊和同茂廣和源昌敦和六户各五角恆記永記二户各三角洋棧卡一元五角益生萬生二户各二角以上共捐本洋三十八元伸合實收英洋四十五元○又册虹口思少生四元又交來隱名氏祈雙親福祉助原金戒一只計重四錢○又册乍浦許大隆號募來孩病卽愈兩元力不足齋省瓜資求合家健補遇子四户各一元○湖北松縣朱家埠劉智泉舒煥亭兩大善士募合盛典恊同盛典四户各四千文臧興順三千文張豐盛聚大永揭順昌三户各二千文晏恆發余新順吕復順彭新盛劉宏順田云公田郭衣七户各一千文以上共捐三十二千文合計沙市銀兩另一錢六分内扣除信力資銀一錢六分由本埠蔚泰厚票號交來沙銀二十兩伸合九八規元廿一兩一錢五分○李更初善士爲祖父瘧疾日久未愈復求神佑祈卽速痊助洋十元○本埠愼裕庄交來愼六生齊病愈還願十元○福和輪船帳房醉樓先生交來漢口益記茶棧庄仲榆先生求身體安痊十元○馮子盤先生交來潘樹福善士爲求妻平安一元世德堂陳二元○杭城劉善士交來雲問無力子求妻平安一元○寗郡川織雲氏二元○無錫林營橋巷　公舘銅洋七元○無名氏一元○有惑斯通　功字蘇城許履安先生交來百勉芹香六元　耕齋二元○又册德字寶應福興潤信局季少芝先生交來朱孟餘先生　朱意誠三元朱叢桃馬元二户各一千文無名氏二百文朱軒一百文實收洋五元又錢一百九十文○又册黎里鎭毛且安先生交來經禮法有餘張　人十元○又交來遇字册長田傳臚第殷殷芝募殷願二元殷葆元祈慈親健殷金生祈康健殷叔堪祈免禍三户各一元殷福生祈康健五角○作善降祥册蘇城顔家卷夏公　募禮耕堂一元寅豐煤店任三百十二文○又册本埠恊昌源茶號一元○又册新場正順園募不留名無名氏董少鵬戚耀庭四户各二百有心無力一百正號一百四十實收洋一　○救命單周浦榮泰衣莊曹星岩先生募紅杏居秉椿承吉三户各二元仁記一元○本日共收英洋一百三十元銅洋七元盧對一個親元廿一兩一錢五分錢五百另二原舊金戒一隻計重四錢 
[上海四馬路文報局内恊賑公所經收賑捐六月中旬淸單]  
　　二十日作善降祥册浙紹百宫曹江司署蔣養翁大善土洋二十元銅洋一元○有感斯通册緣字松江婁縣署虎尾春氷子募萬松後生龍眠山樵一粟生三户各一元○使君受福册蘇城車坊鎭同興號葉城山先生募濟成氏一元葉城山四百七十五文葉汪氏四百文陸心齋一百六十文實收兩元○江永輪船房交來湖北江村恊賑公所募交應城縣鹽局手雙堰背助錢十千文合交九八半平銀五兩七錢五分又手吳春泉四千文吳春航二千文吳禄生吳王氏吳楚生吳陳氏吳張氏五户各五百文吳及新吳佩之二户各四百文吳冬生三百文吳李氏吳丁姑二户各二百文頃計捐錢十千文　來九八半平銀六兩二錢又手湖北淮軍轉運局經交無名氏九八半平銀六兩二錢三共來九八半平銀十八兩一錢五分佑見伸合規元十八兩八錢三分六厘○常郡募譙居士爲家慈肝病猝發立願病愈十元○碎石泉唐善士交來退省廬室濟陽氏免害人助銅洋二元○黎里汝韻泉先生轎子出租與王經伯將債資移賑一元又募王訪記一元屠天效五百十五文張彥邦三百文實收洋二元又 
 
 
 

Page 12

 
 
錢八百十五文○本日共收英洋三十七元銅洋三元規元十八兩八錢三分六厘錢八百十五文○本旬共收規元五百六十八兩九錢八分六厘英洋一千另八十七元花本洋　廣十四元兩共計規元八百另一兩五錢二分八厘銅洋廿六元烊見規元三兩七錢八分六厘原平銀四兩批申規元十四兩六錢六分三厘原舊金戒一只計重四錢兌見規元九兩四錢六分四釐虚對開十二個足對開一個兩共計規元三兩八錢五分八厘小洋廿二角計規元一兩六錢另一厘錢五千五百三十九文計規元五兩八錢二分○九項共合規元一千四百另七兩七錢另六厘○連前共收規元三十七萬三千另四十四兩另另二厘○連前共解遇規元三十七萬七千二百另五兩四錢九分六厘○實墊解規元四千一百六十一兩四錢九分四厘合併聲明 
[上海四馬路文報局内協賑公所經收賑捐六月下旬淸單]  
　　廿一日作善降祥册杭省厚記實莊由本埠恆利莊交來永康縣署募徐春林求嗣助洋二元袁桂亭何炳　趙禄記李美楨陳三妹陳茂隱六户各四百文琴鶴堂陳佛登林隆貴三户各三百文愼餘堂並育堂桂有心洪鈺亭沈雲樵林春泉胡德甫徐錫三應廷賢徐拱祥徐克修徐柳軒徐竹三吕襄玉蘇兆魁董國賢潘世昌徐景文王理淸吕徐起施馬雲程氏林建興胡新科朱同發徐施氏徐景芳二十七户各二百文梅天長一百文徐禮人二百四十文永安二百八十文實收英洋十一元○又交到厚記寶莊募萬家生佛册夢海居士一元王子珊玩石隱者二户各五角徐效金鄭振章渭南何來卿無名氏愛吾軒六户各二角周蘭如鄭晚香慈永保母平安許惠堂王子襄戚藴巖項子封周成章八户各一角○有感斯通册過字福州李逢鑒先生五元○本埠大成寶莊交來王安壽善士求病速愈十元○招商總局交來　蘭生善士祈合家平安十元○無名大善士二元○救災單松江華　公堂募王秋　求室人腰痛速愈陳留氏求平安王玉生求父母康健三户各一元馮佩靑求父病全愈二元馮梅英求父病全愈無名氏胡雪之高松林高岱雲應配庭六户各五角○又單甬江鹽棧子公策先住募任國寶五角沈佩銓二角姚日生祥興管廷琅雀裁記王瀾記姚松成陳衞薌李承連李厚仲王全貴十户各一角庄長生杜維熊杜維王郁阿友周五十宋水林六户各五分于公策一元○本日共收英洋五十三元 
 
 
