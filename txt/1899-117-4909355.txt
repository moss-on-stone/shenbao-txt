# 1899 - 117 - 4909355

 

Page 1

 
 
[翹盼仁施] [  申報館協振所謹啓]  
　　天災流行國家代有然從未有如去年山東諸郡縣之甚者山東地居北省田疇瘠薄小民本貧苦不堪平時終歲勘　猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不特田榖顆粒無收卽雜糧亦無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽烏蔦甚至家有小孩欲易數百錢而不可得傷心慘目莫過於斯本所籌振有年雖極艱難斷不忍半途而廢正在羅雀掘鼠支絀萬分而皖之鳳潁毫渦江北之徐淮海諸處又洊飢疉告其慘象竟與山左相同籌振之艱至斯而極因延名手繪成災象印册勸捐於二月十一日隨申報分送所望寰中義士海外仁人减日用之資爲行善之舉多則盈千累白少至百文數十文但祈早沛甘泉卽可多拯垂斃飢民之命眼前功德食報無涯他日者五桂三槐公侯萬代實本所所馨香以視者爾肅此布陳伏維德鑒 
[禁售洋槍以淸盜源議]  
　　自弓矢變爲槍砲而天地之殺機啓焉當夫兩軍相見猝焉一發殺人盈野殺人盈城塗炭生民仁者咸惻然心動顧有國者方藉此制勝疆塲雖明知刼運方興而實有不得不用之勢乃流弊所極民　睚眦之怨亦動輒釀成械鬥槍彈所至死者紛紛此風甚於閩粤而延及於西北各省然猶曰私鬥雖干例禁而一時激於氣忿彼此攻擊互有死亡其禍固有所自取也若夫吳越之間民情良懦且皆恪遵禁令從未敢私藏軍火而沿海一帶私梟充斥殺人越貨視爲常事每當搶刼之際無不先開槍示威事主恐攖凶鋒往往任其擄掠不敢與較歴觀報章所載各處盜案無不如是雖經刑部定有新例凡强盜持有洋槍者當塲恪殺弗論然良民向無火器豈能以空拳與之相格故定例雖　而盜風仍未稍息竊謂欲淸盜賊之源必須嚴私造洋槍之禁查例載凡私鑄紅衣等大小砲位及擡槍者無論官員軍民人等及鑄造匠役一併處斬今民間私行鑄砲者雖尙無所聞而各處銅匠假修理洋槍爲名因而私造者所在多有地方官習於寛縱從不過問致若輩益肆無忌憚如本月二十日本報紀禁售洋槍一則云金陵城内府東街一帶每有銅匠製造洋槍私售與人當安徽臬司李筱軒廉訪任江寗府時曾出示嚴禁並將各鋪一律發封人始肅然不敢違犯乃近日各銅匠故智復萌仍有私售者事爲劉嘉樹太守所聞特頒告示禁令重申如敢故違從嚴懲辦所以淸盜源而靖地方者良有司固已餘力不遺然若輩貪圖重利愍不畏法必須治以重興或可稍知儆懼否則禁者自禁造者自造言者諄諄終無益也若夫槍彈之由營勇竊出者尤須仿照近日鎭江辦須勇丁某甲之事鎭江訪事友來函云駐紥郡城北門外之江勝中營後哨勇丁某甲日前將營中後膛洋槍竊出意圖暗售被哨官所知將甲拘住始將洋槍藥彈交出檢查之下尙少洋槍數杆詢悉已售與鹽梟某乙得洋銀若干元遂由哨官告知營主轉禀長江水師提督兼總統江勝全軍黃芍巖宮保宮保以擅竊軍火罪不容誅遂於十二日發出令箭飭營主將甲綁赴荷花塘校塲正法並將首級懸示營門從來辦理私竊軍火之嚴無過於此果使各處防練諸軍均能似此雷厲風行則匪徒旣不能定造亦且無從購買失其所恃當不敗肆意鴟張卽有犯案而拒捕傷人之事究可稍弭盜賊之源可因此而淸乎或曰軍火之禁本極森嚴然所禁者惟良民耳匪人私相買賣終未絶迹嘗讀漢吾　壽王上武帝疏曰法令禁民藏弓知者爲盜賊之有攻奪也攻奪之罪死然大姦之於重誅固不避也臣恐邪人挾之而吏不敢近良民以自備而抵法禁是擅賊威而奪民救也議論明快固是通達時務之言今宜略仿其意特弛私藏軍火之禁民間可以購備庶一遇賊盜不至束手無策或亦可備一時權宜之計不知弓矢雖亦足以傷人然究與軍火有間故尙可聽民自備若槍砲則物至凶險恐未得防衛之益先受傷人之害故毋寍禁之而不使有弊多利少之譏殆亦有國者斟酌輕重而始定此例乎然則欲淸盜源固舍禁售洋槍而别無良法矣有位君子幸毋忽之 
[德人恫喝]  
　　天津國聞報云德兵占據沂州府後其管帶官函致山東巡撫請將與德人爲難之土民速行交出其辦理不善之地方官吏須盡行革職能否如此辦法限十日函覆此亦外人虚聲恫喝之故智也不知撫軍將何以答之 
[意人可笑]  
　　日本東京日日新聞云近日意大利國政府籌備塡築浙江之三門灣港口費需用意銀八百萬利路合之英金計三十二萬磅嘻其殆如西諺所謂虎尙潛伏深山而獵者先在市中謂有虎皮出售乎其亦可笑之甚矣 
[德藩抵漢]  
　　武昌采訪友人云前者湖廣總督張香濤制軍接得總署來電内開德國親王亨利游歴長江一帶將抵鄂垣爰飭洋務局備辦供張嗣兩江總督劉峴帥電知亨利已抵金陵因諭令馮司馬秉鈞將行臺内外粉堊一新又以洋務局總辦王雪岑觀察熟悉外交　會同江漢關道岑馥莊觀察商訂接待禮儀二觀察擬援照昔年俄太子來游時成案辦理制軍韙之本月十九日已刻亨利乘德國某兵船乘風破浪而來就漢皋下椗兩岸防營鳴砲致敬德兵船亦鳴砲以答少焉制軍乘小火輪船渡江登舟相見亨利欲在兵船小住以免供億之勞制軍地主情殷訂期在睛川閣張讌洗塵并請詣省城閲視護軍營洋操從此玉帛聨歡邦交當益形親密矣 
[九龍近事]  
　　昨得廣州采訪友人來書云自九龍劃歸英人管轄大憲委王觀察存善及祺大令沈叅戎往香港會同英官辦理一切刻已回省禀覆其調往彈壓之建字營及廣榖軍亦由伏波廣庚兩兵輪船載回想地方可相安無事矣至連日謠傳英兵與土人交戰土人死亡甚衆云云傳聞異詞諒係子虚烏有惟聞由省派往之營弁抵埠時土人詢以君等來此助英人乎助土人乎營弁答以兩無所助我等實奉大憲之命來此解勸以此地欽奉朝命劃歸英人爾等與之爲難竊恐有損無益土人以其言似有助英之意聨合各鄉人阻不許登岸至英官則於竪立國旗之後釐養六畜及屠房街市領牌鴉片潔淨身體房屋註生死册是也第二欵設立新界衙署之例擬在新界内審度合宜之訂章程三欵黏貼通衢第一欵本港則例内有二十二條以之治理新界未能合宜將來新界中可將此例免如豢養六畜及屠房街市領牌鴉片潔淨身體房屋註生死册是也第二欵設立新界衙署之例擬在新界内審度合宜之地設立三等分署以辦理瑣屑之案凡禀控錢債銀數不及一百圓刑名案罰銀不過十圓如係再犯每日罰銀不過十 
 
 

Page 2

 
 
圓監禁不過一月笞靑不過十二藤條者俱由三等分署審判另設一二等分署如有上控之案可由三等分署而至二等一等申詳巡理府以達督轅又本港總督有權在定例局設立　例治理新界地方及保護居人身體等事又可議立抽收差餉及分派一二等官妥爲辦理如有抗違此例者准其訊明科罰又議行第十八條擅發假誓則例第二十八條紳　曁更練收受私規則例按照一千八百九十八年本港第三條則例辦理又議行二十九條抽收雜税地税差餉等例第三欵議及治理新　善法並著議例局酌定抽税善法毋令該處居民懷疑生事又有權可將販賣盬酒鴉片等項　定章程如果准行限以一年爲期滿期再議後又附載中英所訂約章云西歴一千八百九十八年六月初九日中國與英國訂立約章允將香港附近之英國屬土展拓界址兹將英國所頒諭旨錄如左一所訂約章内抵期所勘定之展拓界址聲明係屬於英國香港之地與原屬香港一律相視無有區别二香港總督令該處地方照香港一律安靜整齊及施行善政三自香港總督定期頒行告示之日所有香港現行之律例卽於是日爲始爲展拓界址之律例至英國或本港總督與議例局員將例文更攺删除之日止四旣訂以上三欵惟九龍寨城内外地方仍屬中國官員自治倘有關礙保護香港兵事不在此議 
[日界未定]  
　　厦門采訪友人云日本人前擬開闢租界西自虎頭山起東至厦門港沙坡尾水操臺左近　至海埏北至山蔍又將鼓浪嶼之厝澳圈入界中惲心耘觀察履勘之下告以厝澳一地各國均不允從至於虎頭山冡墓纍纍數以五六萬計一朝掘毁恐百姓激而生變致勞兩國官吏爲難當中詳總理衙門將海邊灘地塡高作爲租界不知日人將何以答之 
[皖省計典]  
　　安慶訪事友人云本年安徽撫憲鄧筱赤中丞舉行大計典禮計薦舉卓異官五員　安疉府方連軫通達政體切近人情允孚表率鳳陽府馮喣學道愛人整躬率屬無忝循良宣城縣陳兆慶請求吏治百廢俱興太和縣顧懷壬事必躬親才堪肆應阜陽縣黃家徒勇於任事瞻識俱優不謹官二員寍國胡樂司巡檢祝楨英山教諭張際昌年老官一員頻上縣馮繼昌有疾官一員燕湖縣訓導崔國幹 
[解散哥匪]  
　　鎭江訪事友人云本月二十日長江水師提督總繞江勝全軍黃芍巖宮保常鎭通海道長久山觀察會銜出示曰照得地方匪徒糾會樹黨陰作記號滋擾地方實屬有干法紀本軍門前因沿江一帶哥匪各處放票糾人當經分别曉示開導飭拿匪目多名隨時訊明正法在案現聞又有安淸道友糾得黨羽編立排行口號暗作記認四處滋蔓亦屬法所不容自應嚴行查拿究辦惟念此等匪黨之中多有係屬鄉愚無知誤入不教而誅良有不忍應卽會銜出示開導爾等須知創毆名目編立排行糾衆結黨卽非安分良民法紀森嚴豈容輕身嘗試前次迭獲張泰山等各哥匪正法卽係因其結黨致遭刑誅爾等均有身家務各以此爲戒及早攺悔自行解散勉爲良善毋犯刑章自示之後倘執迷不悟則是自貽伊戚一經查獲定當盡法嚴行處治决不寛貸凛之切切特示 
[松試十四誌]  
　　松江采訪友人云本月二十二日爲府試終覆之期黎明時松江府濮紫泉太守點名扃試至亭午卽放牌是日共命五題甚一而補不是其二溥博淵泉其三惟士爲能其四孝弟也者其五君子上達 
[鄂省官塲紀事]  
　　武昌訪事友來函云湖北候補府朱惠之太守當長樂匪亂時經上憲札委督勇往剿現在匪已肅淸地方寍謐遂於日前回省銷差督憲張香帥接見之餘大加獎勵聞已專摺奏保矣○宜昌鎭某鎭軍總　宜昌土藥局凌晴　觀察同於某日乘快利輪船來省赴督轅晉謁張香帥面禀要公○江蘇候補道王觀察志淸籍隷鄂中　奉劉峴帥檄委湖北督銷淮鹽局　　里從公堂開晝錦聞者榮之○湖北候補府郭少藍太守昔官京曹曾充會典館差著有勞績近奉行知已奏保俟得缺後以道員在任候補　赴督撫轅禀知官塲各同寅皆往道　○湖北各衛所錢糧攺歸州縣代徵已有成議惟荆州沔陽等衞向歸湖南管轄未便兩岐現由張香　電商湖南巡撫俞中丞酌度從違尙示知如何攺定也 
[贑省官塲紀事]  
　　南昌采訪友人云江西藩憲張筱船方伯禀明撫憲松鶴齡申丞仿照前者翁筱山方伯所定新章細核州縣各班次序開列輪委淸單黏貼官廳以杜鐕營之弊所有三月輪委單計第一卽用班劉橒壽第二新班向冠羣第三插班實缺同通第四舊班雷樹人第五卽用班朱紹文第六拔委班呂敬直第七正班孫啓瑞第八新班石守謙第九卽用班張之鋭第十新班汪培○江西撫憲松鶴齡中丞查知大小各班之聽鼓省垣者多至千餘人是以奏請暫停分發二年以免擁擠太甚 
[潯上官塲紀事]  
　　九江采訪友人云岳武穆之太夫人殁後葬於德化縣西南鄉離城七十里之城門埠年久無人修葺以致磚石傾頽邇日潯上各官捐廉修砌工畢之日咸往致祭衣冠車馬絡繹於平原芳草間○本月初八日爲九江鎭宋佩珍鎭軍之夫人設帨良辰文武各官咸往拜祝○本月某日盛查蓀京卿札委解太守茂承會同九江電報局員汪芑孫明府盛京屏中翰赴德化縣境城門埠踏勘礦苗十三日汪盛二君在局設筵公讌本處紳士會議山價以便興工 
[皖山選勝]  
　　安麙訪事友人云阿屎巷周公館傭婦某氏年逾大衍本月十四日登樓曬衣失足隊下觸破頭顱腦漿迸裂主人見勢危急倩人舁送回家行至中途遽爾氣絶旋經其子奔至周處理論旁人一再調停給償椬殮費洋銀三十元始寢其事皖岸素產蘆葦樵子每用舟裝載麕泊江干求售本月十七日有董某者登舟取柴偶不經心墮水而死迨家人聞耗奔至臨流痛哭隨雇划船朾撈屍身草草備棺成殮吁慘哉 
[北固望江]  
　　鎭汪訪事友人云鎭郡地廣人稠流氓痞棍遇事生風藉端勒索甚或冐充公聞申人恣嚇不惟平民遭其凌虐卽紳士亦有橫受其禍者道憲長久山觀察嫉惡如仇札飭丹徒縣曁保甲局水　總巡文武巡員嚴密訪拿從重究治復由王伯芳大令訂立新章凡正身捕役均給火烙腰牌無腰牌者卽係冒充一經察出准卽扭送嚴究似此竭力整頓宵小或不敢以身試法矣○丹徒縣王伯芳大令前赴蘇垣禀請賞假數月回籍省親已蒙上憲允准本月二十日大令乘舟返署未悉接署者另委何人也○鎭江府許太守紹翯於月之十九日午時排導詣皇華亭碼頭乘官舫赴金沙考試金壇溧陽二縣文童瀕行時各官咸赴碼頭恭送○七濠北首紅橋鎭農民某甲早歲失怙事寡母尙馴謹數年前娶鄉間某氏女爲室年逾而立　極乖張入門後與姑時相勃谿甲懾於閫威雖心非之而無如何也某日姑媳又因事口角互詈不休甲母忿甚悻悻出門謂生而辱不如死而安我當身赴淸流免致遭人壓秉也子與媳並不勸阻未幾忽聞門外人聲鼎沸高呼曰爾母投河矣急出視之已隨波逐流不知所止遂雇人竭力援登彼岸則已大腹膨脝氣絲不屬鄰人咸抱不平鳴知地保將甲及氏看管一面赴縣禀報旋經邑尊臨塲相騐仵作唱報委係投河溺斃並無傷痕隨將甲夫婦及婦族鄰右諸人帶回縣署聽候訊辦 
[上海官塲紀事]  
　　前日奉賢縣金苕靑大令因公來滬命駕進城先詣道轅謁見李健齋爵觀漂旋赴各衙門拜會至縣署時王大令延入花廳叙談良久而别至昨日卽赴各署辭行○日前江蘇督糧道羅少耕觀察因公赴金陵日内將次回申上海縣王欣甫大令聞之卽飭辦差人役預備赴馬頭迎　 
[濬河築壩]  
　　昨日爲本城疏濬護城河開工之期淸晨卽由董事偕地甲督率民夫在小東門一帶破土築壩一俟水涸卽可從事畚鑃 
 
 

Page 3

 
 
矣 
[履勘河工]  
　　本邑城内河道淤塞有碍水利前經紳士禀請擇期開濬昨日轉元堂董事曹君寄耘會同水巡委員沈某督率十六鋪地甲由十六鋪橋陸家石橋一帶履勘直至城内香花橋爲止勘曅一一註册禀請上海縣主王欣甫大令核奪 
[致祭天后]  
　　昨爲天后聖母誕辰淸晨九點鐘時上海縣主王欣甫大令委縣丞劉耀廷二尹主薄孫立幹少尹典史周頴伯少尉分詣南市浙寍會館朝惠會館商船會館等處拈　致祭 
[迎神入廟]  
　　南市海神廟自去冬工竣後廟貎一新規模宏麗昨由董事王介眉飭人恭迎偶像入廟松海防同知劉乙笙司馬海運局總辦張子虞太守先後命駕而往竭誠致祭禮也 
[春一志]  
　　紅稀緑暗春筆將闌寓滬西人例有賽馬之舉閨中人方料理鳳頭鞋子準擬六萌車駕游　　郊前晚忽　溜琤淙蕉心滴碎竊以爲圍塲十里泥融草　無復能夕陽團扇細步芳塵矣乃昨晨雨霽雲開嫩晴微露及至槐陰轉午而　輪照耀菊扇塵香於是燕趙佳人金張貴胃衫輕杏子扇籎桃花紅樓紫陌之間車如流水焉如龍大有花月春風之盛直至虞淵日下燈火萬家而花明枊暗之中猶有遺簪墜珥誠一年之勝事也是日共賽十次第一次十六馬互賽怡和洋行某洋人先到第二次九馬互賽瑞記洋行經理保火險之某洋人代沙遜先到第三次十九馬互賽順全隆洋行某洋六先到第四次九馬互賽瑞記洋行某洋人代沙遜先到第五次十一馬互賽立豐洋行某洋人先到第六次十五馬互賽吳淞練軍教習某洋人先到第七次十三馬互賽洋人小可子氏先到第八次十馬互賽順全隆洋行某洋人先到第九次十二馬互賽會德豐洋行某洋人先到第十次十一馬互賽裕泰洋行某洋 
[上海巡局瑣案]  
　　前晚南市高巷頭屠夫涉掌生行至王家馬頭見洽順肉住夥劉阿狗肩荷鋪蓋疑係竊贓卽自稱捕役陳金之夥上前盤詰劉怒甚扭控於十六鋪巡防南局局員鍾偉臣二尹提案研訊劉禀稱小的有棉被一條由友人處取回凌疑係竊贓　然盤問小的與之爭辯伊竟欲令小的置備香燭泥　負剕以此兇横實出意外叩求究辦凌供小的並不充當捕夥與劉素識故向戲謔不料伊竟認眞二尹判令掌頰二十下從寛開釋○前者張和卿卽水果了頭向淮陽公所莊姓處租屋一椽以棲梅鶴積欠房租洋銀五十二元因保租者爲城門弁兵沈某故向沈理論沈置若岡聞莊怒前日率領數人至沈處坐索沈無奈將張扭控十六鋪巡防南局局員鍾二尹訊悉情由判將張掌頰四十下交保出外措還欠欵 
[馬路工程局瑣案]  
　　前日無賴李桂華行至董家渡適與周阿菊遇强借洋傘不允致相口角由二十三號发街捕拘入捕房轉送工程局禀請會辦委員司徒貽芬司馬提訊周訴稱小的家住浦東龍王廟左近尙爲木工前日往龍華寺進香 
内探望友人時李正在沽酒獨酌邀令同飲小的以素味平生辭之李卽索借洋銀二元小的告以囊内空 
來拘解案下叩求重辦李供小的本邑人駕舟爲業昨日正在獨酌無親因與周有一面之緣故邀之同飲並不强借司馬謂祭爾形狀 
良民受害者當已不知凡幾今旣到案尙有何辭遂判令重責三百板枷號示衆李一再哀求司馬著具呈攺過切結交保開釋○前日午後 
靜溪者不知其姓在新馬路公義馬頭　彭春生小車裝行李至十六鋪橋倉卒間失去雨鞋棉鞋各一雙疑彭所竊扭交三十八號巡街捕 
捕房捕頭禀知工程局會辦司徒司馬司馬諭令彭賠洋銀一元 
[法界公堂瑣案]  
　　崇明縣舉人蔡霽峯因售沙田涉訟牽涉洋商信孚洋行主卽法界工部局　　蒂羅訴諸該管領事咨照讞員朱森庭明府飭提到案迭次訊供以此案尙有不盡不實候提原中到案覆訊昨日包探傳到原中顧耀卿郁載揚孫雨康周榮等四人連買主谷寳　失主蔡霽峯解請明府及何繙譯會訊郁載揚等同供稱光緒二十二年十月某日經賣沙田一千畝立契兩紙尙未塡注四址至光緖二十三年另立一契將四址塡明所有前契本應交還因所買之祇交田七百畝尙有三百畝未交是以買主未將前契交出明府謂谷曰爾將田契向洋商抵銀一萬兩如果屬實應有道契經領事簽字何得影戤洋商冐味涉訟　與蔡霽峯因售田糾葛應赴有司衙門具控何得涉訟公堂殊屬不合本當照例懲辦姑全體面著交保出外將洋商押欵措還蔡霽峯交愼康錢莊暫行保出原被告素稱莫逆出外自行理處倘執迷不悟本委惟有照例懲辦何繙譯謂谷寳瑞不應匿契不還著將第二次買田一千畝之原中交出倘不能指交則前契作爲廢紙請將原被一併管押候下期覆訊核奪明府允之○掮客毛德生代人經售牛皮買主因與原樣不符不肯出貸毛以此貨係拔維晏洋行買辦姚守貞所賣由姚訴知洋東投控該管領事咨照讞員朱明府飭提買主陳榮碌到案質訊陳榮碌供稱購買牛皮十五件看明原樣言定每擔價銀十七兩七錢不料送來之貨來涉沙泥且已朽敗與原樣林不相符是以退還明府謂陳榮碌不應將毛等扭至八仙橋巡局控訴著交原保人保出下期傳案候核○王紅甫前控木作頭朱福記將合同抵押米欵欠銀四百八十兩經明府訊供押候交保出外理處迄今已逾多日無人具保昨日堂期飭傳原告到案謂本委已查訪明確爾店開設虹口原被均非本租界中人何得來案朦控本當照例懲辦姑從寛宥著一并斥逐不理○創成烟館主彭晶記扭控姚阿桂鄭廷元呑没所寄烟膏七十兩及鋪蓋簍子等物經明府訊供姚等不肯承認因飭押候嚴比昨日堂期捕頭將原告並姚鄭解案彭晶記求卽嚴追姚鄭依舊矢口不承明府著押候查明復核○范三和酒店保有火險銀六百兩本月十六夜不戒於火致兆焚如昨日店主范石生由寍波來滬經包探傳同交保出外之方阿文及焚斃學徒周祥寳之兄金寳解案鄰右彭晶記投案遞禀示給撫卹銀包探禀稱祥寳棺殮之費尙無著落明府著范石生領到保險銀兩來案候核○包探禀稱沈阿炳徐德成薛福泉竊取永興里萬元祥東洋莊燈罩七十枚當塲拿獲傳同失主解案請訊明府判各責四百板贓給還失主○賭徒劉世榮沈雨生在洋涇浜設攤誘　被巡捕拘案請辦明府判劉責一百板沈責手心一百下○吳瑞生至羅公興購皮絲烟調用銅質僞洋銀由包探拘請究辦明府判責一百板銅洋銀存候銷燬○包探禀稱偷兒王毛毛屢次犯竊管押英界捕房甫經釋出又至本租界行竊是以拘案請辦明府判責二百板 
[美界捕房紀事]  
　　昨日江北積竊諸炳全竊取西華德路某姓家衣服正欲付諸質鋪經包探劉阿炳查獲吊出原贓帶入捕房捕頭令押候解送公堂禀請讞員翁笠漁直剌辦訊○江北南通州人祝三仔竊取外虹口某碼頭所堆舊鐵持之而出被管碼頭西人當塲拘獲送入捕房捕頭令押候解送公堂禀請訊辦○昨晨偷兒俞阿二竊取租界中某姓家衣服携至吳淞路茉押鋪質錢適爲某包探所見卽將人贓帶入捕房捕頭令押候解送公堂禀請究辦 
[刻骨銘恩]  
　　　前日本館協振所承洞庭無名氏節省生辰費用洋銀一百圓助徐淮振欵求保延年益壽又　興信心堂助鳳潁毫渦振捐洋銀九十圓又太倉金史氏求病愈產安助振捐洋銀九十九圓又湖山小築主人助洋銀二十圓又執玉軒來函云寄上勇江厚恒號十五日票兩紙共洋三百圓以二百圓助淮徐鳳潁毫渦振以一百圓　懇赶速附寄嚴善士專助淮徐收養子女祈卽付收條兩紙并請卽日一并登報以杜弊端本館除掣奉收照外卽以一百圓遵奉嚴善十似此勇於爲善巨欵疉頒不特災民感戴鴻施卽本館諸同人亦無不敬爇心香望雲默祝矣至昨報所登必邀神佑一則來條字蹟模糊特其致將慶祥悞作嚴祥合并聲明以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者顧蔣氏投縣控稱兒子顧洪士被水果全全等戳傷前晚縣主王大令升堂提訊顧蔣氏供兒子洪士於上月某日被全全戳傷控蒙大老爺騐明送至仁濟醫館療治後以流血過多日覺危殆求將全全究辦水果全全卽顧全全供稱小的向以興販水果爲生上年被顧洪士拔刀戳三下前月某日伊又與人打架小的憶及前仇亦用刀向戳兩下吳桂生沈阿會張阿根均供小的等向不與全全爲伍此次實未帮兇叩求明鑒大令喝令將全全重責一千板吳鞭竹梢二百下沈鞭竹梢三百下張鞭竹梢一百下責曅將吳沈張三人槪行開釋全全還押俟顧傷痊再行核辦○日前總巡局戴司馬函解金炳春瞿妙生高杏生方福康張阿土等五人到縣至晚王大令升堂提訊金供稱小的向業漆匠學徒高杏生在瞿妙生所開箍桶店爲夥上月某日有婦人到店買桶高正與之論價比鄰某酒店學徒方福康忽來饒舌致交易不成高以方不應多事略與爭論而散午後忽有流氓黑炭長生及水果全全等至酒店飲酒得悉其事糾黨六七人蜂擁而來將高毒毆迨傍晚瞿回店知悉卽訴知小的同往酒店理論旋由酒店主婦深自引咎小的等遂不復有言至翌日全全長生命人邀小的及瞿至某茶肆啜茗稱已知錯卽由伊等付給茶錢後又堅邀小的等至某飯店飲酒小的等堅辭不獲無奈同往旋有羽黨十餘人陸續到來圍坐共飲計酒菜飯錢二千餘文勒令小的等付給小的等不允突被蜂擁攢毆全全長生又硬欲借洋銀十元小的等懼伊兇横湊出洋銀一元六角付之彼等依然不肯干休不得已投總巡局控告飭拿未獲現在全全已因别案在押長生亦被巡局拘住前日小的行經小東門外見張阿士悞認爲黑炭長生因卽扭入捕房解至總局始知錯誤今亦移送案下叩求恩釋瞿高二人所供相同方福康供寗波人年十九歲在酒店學業前月有婦人到桶店買物未成高與小的略爭後被水果全全等所知私往尋釁訛詐實非小的聳　求鑒張阿土供稱小的向業鋸匠被金無端悞扭叩乞釋　大令以方福康多言肇釁從寛申斥免究張阿士無干省釋餘人一槪叱退長生旣由巡局拘拿未獲候移提到案與全全一併究辦 
[英界晚堂瑣案]  
　　周克明扭控王福泉騙取洋銀前日之晚讞員翁笠漁直剌倩張司馬提訊周訴稱小的原籍蘇州府屬某邑年三十有一向在某洋行當細崽福泉卽妙吉曾有一面之緣上月某日向小的言及招商局江永輪船買辦黃吉雲需用茶房惟須先付押櫃洋銀五百圓小的信以爲眞貸之親友如數付與福泉囑其轉付與黃旣而福泉稱黃令小的於三月初一日上船執役不料二月杪忽避匿不見至本月某日始遇諸中途盤詰情由佯稱黃已逃避小的謂洋銀付與爾手黃旣逃避爾須照賠福泉一味遲延至今分文未付不得已控請大老爺究追福泉供稱小的素與周相識上月某日周偕黃至小的空騙去田單一紙小的並未騙伊洋銀况與黃素昧平生安有薦伊當　房之事目下周時至小的家滋擾求恩訊究並著交還所騙田單司馬著將兩造一併交人保釋候傳黃到案質訊察奪○晉康錢莊執事人蕭雲卿控裕源號主凌孟調圖賴往來銀二千四百餘兩前經翁剌史訊供屬實限兩禮拜内淸理凌至今挺押不繳前晚張司馬升堂提訊凌供稱小的管押翼房無從設法曾浼顧桐豐水果行主顧　標作保叩求恩准以便出外理淸顧供稱小的與凌素識願作保人限一月内料理淸楚司馬飭差往顧處查明禀覆核奪○當鄭瀚生大令權理讞政時有沈臻理者呈控張勝泉欠洋銀五十圓大令斷令每月拔付十圓旋由顧家眉具保出外避匿無蹤前日沈呈請訊追翁剌史飭差著顧將張交案顧尋張不獲剌史乃飭提顧押追○王炳奎訴稱董仁昌木作主董配仁結欠監生銀若干叩求追給剌史飭差將董提案管押候訊 
[英界公堂瑣案]  
　　包探張阿五禀稱賊犯王三元陳阿二案發之後曾解經鄭大老爺訊懲今又串同陸金氏混入招商局往來寗滬之江天輪船上竊取某客所携綢布衣服八件金鑲鐵珊瑚管釧一雙報捕後捕頭令小的拘獲吊出贓衣解請究辦王陳同供稱小的等確曾串竊所有臂釧現存陸金氏處請大老爺向氏嚴追可也陸金氏供稱伊等行竊得贓者存小婦人處惟臂釧由丈夫收管俟丈夫到案當可繳呈襄　讞政之張司馬商諸白繙譯官然後判令將陳王各笞責四百板遞解回籍陸金氏押候其夫到案再訊○包探倪　泉禀稱孫金寳趙和尙二賊犯串竊徐富根之薙髮擔沿途求售適經小的查見連贓解入捕房今者捕頭令送案請究徐投案訴稱小的係江寍府屬句容縣人在治下爲　髮匠伊等將擔竊去致小的無以爲生今旣緝獲原贓叩求給領孫趙皆供認行竊毫不隱瞞司馬判令各笞責一百板贓給徐具領○包探秦少卿禀稱歹人李阿三屢次犯案解經歴任大老爺訊懲遞解令又潛來適經小的查獲帶入捕房告知捕頭送請究辦李供稱小的係鎭江府屬丹陽縣人來滬覓就不敢犯事叩乞格外施恩司馬判令笞責五百板再行遞解回籍○包探徐榮珊禀稱陳連山陸月春姚松全三棍徒曾向黃家庫翁正興烟館訛詐解經前任鄭大老爺笞責管押今者押期　滿張記牛奶棚主張益祥願爲具保是以捕頭令小的送案禀請核奪陳陸同求恩釋張稱小的願作保人司馬謂若輩均非善類爾須浼殷實店鋪連　具保以免株連張唯唯而退司馬飭將陳陸仍嚴行管押○四百三十四號華捕解歹人張永卿何小漁到案禀稱昨日伊等向女郎陳雲珍訛詐洋銀十四圓爭閙不休小的聞之拘入捕房今者捕頭令送請訊究雲珍花枝招展步上階除徐吐鶯聲將前後情由歴歴細訴張供稱小的在野雞倡院當龜奴雲珍小姐積欠房飯洋銀十四圓是以向之索取並非訛詐實被悞拘何供稱小的隨張龜往索欠帳何得指爲拆梢司馬判罰張龜洋銀五圓叱令何退去○包探金立生禀稱賊犯王金山不知在何處竊得水烟袋一枝適經小的拘獲解入捕房今者捕頭令送請究辦司馬判令笞責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十五年三月十四日京報全錄]  
　　宮門抄○諭旨一道錄前○都統文奏爲將軍因病出缺歴陳生平勳績並代遞遺摺緣由摺○三月十四日工部鴻臚寺正白旗値日宗人府引見六名吏部五十六名廂白滿十三名咸安宮二名○漙植安護西陵請訓○湖南藩司錫良請訓○江西臬司恩壽到京請安○鴻臚寺奏派揀避官缺派出敬信○召見軍機溥植錫良恩壽○○奴才文興跪奏爲將軍因病出缺歴陳生平動績並代遞遺摺緣由恭摺仰祈聖鑒事竊查盛京將軍奉天總督依克唐阿體質素弱而志氣甚雄邇年來雖時有疾痛遇事必躬必親不肯稍耽安逸聆其言論每以爲時艱孔兢　宮帝室宵軒囊勸凡爲臣子豈容片刻偷安奴才因公會晤見其面容　瘦幾同削瓜驚詫久之因勸其節勞調養爲國保身而終黽勉從公不　寢處也上年杪感冐風寒臥病數日旋聞其服藥就痊新年晤　言語如舊步腹相形艱澀正月二十六日親往機器局查看物料意在籌備攻戰之具久坐冷屋致爲寒氣所中回署昏暈半日始蘇腹痛作嘔飲食不進服藥轉劇並觸發從前軍營所受槍傷疼痛致裂奴才與良弼等急往看視依克唐阿但口稱當此時而死實屬　負皇太后皇上厚恩伏枕嗚咽不能盡言奴才等俟其痛處旣平神氣稍復各散回署詎料三十日丑時痛忽腹作氣逆痰壅至辰時溘然日　奴才聞信之時不勝悲愕當經奴才良弼將將軍總督府尹各印及養息牧勘荒大臣關防封固牧存一面電奏旋由電奉旨盛京將軍著文興護理等因欽此欽遵在案伏念依克唐阿純誠體國忠勇性成奴才與之共事有年事事以崇儉樸爲心時時以圖當强爲念謹舉其生平勳績並就聞見所及者謹爲我皇太后皇上覼縷陳之查依克唐阿自咸豐二年由披甲出征江南揚州轉戰安徽江蘇湖北湖南山東等省屢佔要隘連陷賊營迭履名城再擒逆益征戰十餘年粤捻漸平調回吉林剿辦馬賊積功得保至花翎協領副都統銜蒙賞德什尙阿勇號並奉旨以副都統記名簡放其攻剿粤捻也先隨副都統都隆阿在沿江浦口六合等處與粤逆接仗迭獲大　連奪九优洲寳塔山柳樹　各要隘復隨副都統伊興額赴皖時凉州鎭標營被圍甚急依克唐阿先以百餘人衝入立解其圍並克復石集橋等處六年正月調河南剿辦捻匪行抵安徽宿州南平集地方與張洛刑相遇在大回村濉溪口打仗數次大挫賊鋒嗣攻破王家留子賊圩張七數賊營時村寨永固寨閭家牌坊趙家七屯八年三月間在江蘇蕭縣宿遷縣並山東沂州一帶剿獲全勝旋復回河南占奪油炸子湖平安集賊營數座攻克靈環集智河集多年賊巢連破賊壘五十餘處並在尙水縣老虎坡連援勝仗追殺三畫夜十一年歸忠親王僧格林沁調遣在山東東平州莒州江蘇邳州河南温縣唯州屢獲勝仗又攻破新集老巢迭次進攻西小套湖北德安府等處殺賊無算粤捻之亂本同流宼而捻尤甚最悍之酋動聚十數萬人到處剽掠一空且專以裹脅爲事賊首李越張洛刑兩股勢甚鴟張各相援助依克唐阿旣於陳家集設法擒獲李越復隨同僧格林沁於攻破新集時拿獲張洛刑賊燄爲之一熄依克唐阿與博崇武皆以善戰稱而宅心尤厚每破賊壘遇有俘獲不肯妄殺故被脅良民全活甚衆而最膾炙人口者以五百人攻破時村永固兩寨救出黃茅頂山上被圍難民數萬又在蕭縣高皇山石山子獲勝救出被圍難民數至盈萬又在宿遷以四十餘騎救奶奶山周姓寨難民十餘萬當玉石俱焚之際卒能保全民命論者多之且其人弱不勝衣一遇交仗勇氣百倍受刀矛傷無不裹創力戰卽在江南浦口被困時伏淺水内一晝夜次日依然臨陣在河南尉氏縣打仗左脅受擡槍傷甚重調治半月扶傷上馬其勇如是然屢瀕於危而不死議者謂爲不妄殺之報其剿辦馬賊也時在同治四年吉林遍地皆賊烏合之衆動以萬計伯都訥廳先陷長春廳被圍省　危若纍卵依克唐阿以數百人衝突其間所向披靡平時每喜夜戰故往往以寡勝衆相傳雙楊通一戰殺賊數千立解城圍實繫全省安危前署吉林將軍德英實倚賴之先是依克唐阿由豫撤回率所部百餘人行抵吉林之業赫站投店造飯見門庭懸彩詰之店夥詭以迎官對其實欵賊也食畢賊首徐占義率衆賊大至號稱半萬聞隊在店不進屯紥道左依克唐阿神氣自若羣勸繞道避其鋒不爲動仍循大路行與賊遇徐占義叱衆賊紛紛下馬立依克唐阿策馬前進曰今日我出征回籍非殺爾等也爾等下馬當道欲步戰齊徐曰否然則降乎徐亦曰否吾敬公服公瞻壯也他日相見遂揮衆退迨依克唐阿帶兵剿辦時與他賊接仗賊必指曰此徐占義所敬服者也望風先遁由是威名大著與各將領同心戮力塵戰二年全省軍務爲之肅淸此則依克唐阿隨剿粤捻出力並剿辦本籍馬賊之情形也同治八年奉旨簡放墨爾根城副都統整頓旗務修繕甲兵以防外侮十一年署黑龍江將軍旋調黑龍江副都統駐愛琿至今該處商民猶稱道之光緖五年調新設呼蘭副都統政令嚴肅未及一年境内大治六年夏丁母憂回旗守制九月奉旨著依克唐阿招募滿漢獵户勇兵成軍總統前往琿春一帶整頓邊防欽此　年五月調新設琿春副都統十年五月奉旨著派依克唐阿隨同吉林將軍希元帮辦軍務事宜欽此十一年奉旨會勘邊界在琿春十年每交冬令親赴三姓寍古塔吉林烟集　校閲防軍一次布置營防修建砲臺士卒精鋭紀律嚴肅三邊重鎭屹然中外界限爲之一淸十五年正月奉旨簡放黑龍江將軍到任以後講求墾務安揷流民淸理庶獄並因兵力單薄奏裁原有精鋭另設鎭邊軍十八營以節省之餉購備槍砲並製造小火輪兩艘游弋嫩江上下以淸盜氛五年之久軍容　整百廢具舉二十年秋間遵旨馳赴奉天防剿師抵蒲石河收復古傼子等處十月進蒲鳳凰城十一月遵旨前往遼陽會同前吉林將軍長順嚴防遂與長軍遵旨回援遼陽蒙賞頭品頂戴旋補授廂黃旗漢軍都統九江簡放盛京將軍到任以後正値遼南初復民氣彫殘各屬衙署監獄悉遭摧毁先後奏請撥銀二十萬兩賑濟修工一面就地勸捐以補不足從來辦善後者動支經費百餘萬拖延十餘年尙難就緖依克唐阿以十數萬金賑濟窮餓使千里無悉苦之聲以十數萬金修復工程俾七屬有觀噡之地不及三年地方氣象复舊其居恒常撫　太息每謂帑絀民貧損下以益上終非治安之策惟有淸查税厘剔除中飽不取諸民而取諸貪吏奸商之手於是遴派妥員分往各處設局會徵先從東邊各税增出銀數十萬兩繼於鹽厘糧貨斗秤各捐共增銀亦如之近來通盤核計每年增出銀七八十萬兩餉源充俗從前閩粤兩關協餉悉行歸部提用凡有益於國無損於民皆不辭勞怨破除情面爲之自遼南各軍遣散以後散勇無歸流爲盜賊地面不靖依克唐阿以爲除暴安良非整軍經武不可於是將從前各營名目悉行奏裁化散爲整攺爲盛奉兩軍　定營制勤加訓練故大股馬賊一　卽滅不致蔓延近又添設敵愾仁育兩軍新舊各軍其五十營餉項悉由本省籌發設非整頓税厘其效曷克臻此平日隱憂時事每欲毁家紓難效　古人故在前敵時自捐駁價銀三萬兩上年報効昭信股票銀三萬兩又自捐槍價銀四萬兩其急公報効之忱早在聖明洞鑒毋事贅陳而爲奴才所深佩者該將軍憂憤成疾實其忠愛之念所迫而出非可僞爲也此則依克唐阿三十年之事功政績皆奴才耳熟能詳而又目擊存之者也方今論天下大勢以東三省爲重要而三省又以奉天爲吃緊依克唐阿鎭守此間開誠心布公道養民以惠治盜以嚴待士卒則恩威並用其壽謀之遠任事之勇不特朝迁深資倚畀卽諸軍百姓以若有所恃而不恐此摺未完 
 
 

Page 14

 
 
[光緒二十五年三月十五日京報全錄]  
　　宮門抄○諭旨四道錄前○續前摺○尙書崇奏爲審明從宗室女主使拷打民人致死按律定擬摺○三月十五日内務府國子監正紅旗値日無引見○啓秀等謝抵銷處分恩○廣東高州鎭總兵王連三到京請安○察哈爾總管哩克濟布謝恩○候補知府沈傳義謝恩並預備召見○溥侗續假五日○恩壽預備召見○掌儀司奏十八日祭奉先殿濂貝勒行禮○召見軍機沈傳義恩壽○續前摺不謂措施未竟名城遽頽遼瀋之間殊覺牆然大色聞其臨危時猶念念不忘君國家人環泣輒揮而遠之幾有宗澤三呼過河之慨謹將其遺摺繕呈御覽依克唐阿無子過繼堂姪花翎副都統協領兼雲騎尉富隆額爲嗣孫恩貴年甫十歲現承廕一品廕生盛京將軍一缺責任重大雖蒙簡放有人應請旨飭速赴任以重職守所有將軍因病出缺歴陳勳績並代遞遺摺緣收理合恭摺具陳伏乞皇太后皇上聖鑒訓示再署副都統晉昌尙未到任故未列銜合併陳明謹奏奉硃批另有旨欽此○○經筵講官太子少保刑部尙書臣崇禮等謹奏爲審明聽從宗室女主使拷打民人致死按律定擬由咨攺奏仰祈聖鑒事光緖二十三年十月間准步軍統領衙門咨送朱玉報伊主宗室女保姓等將朱結巴毆傷身死一案當經臣部督飭司員會同宗人府章京傳齊人證逐加研鞫緣保鶴係廂白旗恩榮佐領下已故輔國將軍宗室質善之女並未許字文興係廂白旗蒙古桂鈞佐領下馬甲劉唐氏王四張二均籍隸大興縣與已死朱結巴卽朱舜均素無嫌隙文興雇給保鶴家經理帳目劉唐氏亦在保鶴家傭工王四係劉唐氏妹夫朱結巴向給倫姓看守祠堂光緖二十三年二月間保鶴　得倫姓祠堂後進房屋帶同劉唐氏等搬往居住三月初七日夜保鶴家被賊入院將劉唐氏箱子打開竊去衣服銀錢併保鶴衣物報經官廳查無竊賊出入形迹向新雇僕婦趙周氏查問因趙周氏言語含混將其呈送步軍統邻衙門轉解到部訊無實據取保釋放劉唐氏憶及搬家時曾令朱結巴挑水朱結巴問過箱子是何人之物並因前趙周氏同主傭工不甚和睦卽以必係趙周氏勾串朱結巴夥竊之言向保鶴告訴九月間保鶴令人將趙周氏找至盤問並同劉唐氏各將其掌毆趙周氏仍未承認當交原薦媒人領回嗣趙周氏復往保鶴家央取鋪蓋適保鶴出門劉唐氏又向趙周氏查問並由身上搜出當票二張見係趙周氏自當衣物暗將自已當票三張一併裝入趙周氏衣兠内希圖日後保鶴查出以爲趙周氏行竊有據定行給伊取贖趙周氏當時並未理會隨往伊女家中取出當票見多出三張不知是何緣故卽交伊女收存後保鶴又遣人將趙周氏找至究問並令劉唐氏邀人帮同毆打劉唐氏卽將王四呌來保鶴令文興王四將趙周氏捆縛用皮鞭毆傷其腰骽等處趙周氏疼痛難忍説出有當票在伊女家收存保鶴遣人取至查看見内有三票係劉唐氏衣物更疑趙周氏有勾串夥竊情事趙周氏分辨保鶴不信令劉唐氏將朱結巴呌來追問未認卽王　文興王四亦將朱結巴捆縛各用皮鞭毆傷其所臂劉唐氏亦向其掌毆經房主倫姓勸阻解放十月初二日保鶴舊日僕婦朱劉氏前來探望在門外被人搶去銀簪疑係附近之人初四日保鶴等將朱結巴找來追問劉唐氏向其掌毆朱結巴不服保鶴令文興王四併團邀得張二將朱結巴捆縛柱上又興用皮鞭毆傷其左右脅左右臀王四張二接過皮鞭輪流毆傷其左右臀保鶴又取木棍遞交文興連傷其左右骽骽肚左右臀右腰眼等處朱結巴顔色攺變當卽解放救治詎朱結巴傷重逾時殞命報經步軍統領衙門飭委東城指揮騐明屍傷塡格錄供分咨宗人府臣部會同蕃悉前情嚴詰保鶴供認主使文興等將趙周氏毆傷後復將朱結巴捆毆致傷身死委無起釁别故亦不知劉唐氏給趙周氏裝掖當票情事質之文興等供俱相符覆騐趙周氏傷經平復臣部以已死朱結巴身受各傷惟文興所毆腰眼等處爲重第文興等係聽從宗室女保鶴主使按照刑例應以主使之人爲首下手傷重者爲從擬將保鶴依威力制縛人拷打致死律問擬絞候文興依爲從律减等擬流商之宗人府意見亦尙相同惟據片稱該府則例宗室犯尋常命案照平人一律問擬斬絞監候定案後解交盛京牢固監禁俟届朝審由盛京將軍恭進題本並無宗室女犯死罪作何科擬明文亦無辦過成案可否比照光緒十八年宗室溥武之　溥趙氏毆傷張六身死成案擬流收贖等語經臣部查張六係毆斃溥趙氏之夫案内餘人罪應擬徒在逃未經到官溥趙氏心懷不甘糾同徐六等毆打洩忿致將張六毆傷身死是死者本係罪人毆由痛夫情　情節本有可原且案係糾毆并未當塲主使喝令將該氏照原謀律擬流收贖甚得情法之平今保鶴主令文興等將朱結巴捆毆斃命與溥趙氏之案迥不相同刑律旣有治罪專條宗人府則例亦稱與平人一律問擬并無犯係宗室女量予减擬明文未便舍歴聖手定之律文援近年未經通行又未恰合之成案似應將保鶴仍擬絞抵等語片覆去後疉飭承審司員與該府章京和衷商確該府堅持前議覆與臣部嚴懲威力主使及嚴禁引用成案各條例文顯相牴牾是以未敢遷就定讞旋據報文興王四先後在監病斃知照查監御史騐無别故塡格附卷正在飭催間經宗人府仍援溥趙氏成案將保鶴擬流收贖並聲明案内人証應由臣部另行覈辦等因於二十五年二月初八日單銜肯奏奉旨依議欽此抄錄原奏咨行到部臣等查主便捆毆朱結巴身死罪應擬絞之宗室女保鶴旣據宗人府奏准擬流收贖自無庸拘泥律文再行置議其案内人證聲明由臣部覈辦應卽據供擬結查律載威力制縛人拷打致死才絞監候若主使他人毆打者以主使之人爲首下手之人爲從減一等又例載主使數人毆一人致死者以下手傷重之人爲從其餘皆爲餘人又律載共毆致死者餘人各杖一百又斷罪無正條援引他律比附加减定擬各等語此案文興等聽從宗室女保鶴將朱結巴捆縛疉毆致傷身死訊係文興所毆傷重自應按律問擬文興除毆傷趙周氏輕罪不議外應革去馬甲合依威力制縛人拷打致死者以下手之人爲從减一等律於絞監候罪上减一等擬杖一百流三千里劉唐氏因與趙周氏不睦輙暗掖當票以爲行竊證據跡近裁贓并以必係勾串朱結巴夥竊之言向保鶴告訴致釀人命僅照共毆餘人律擬以滿杖似覺輕縱自應酌量加等問擬劉唐氏合依餘人杖一百律上酌加一等擬杖六十徒一年王四張二聽從拷打均合依餘人杖一百律各擬杖一百文興王四業已在監病故均毋庸議劉唐氏係婦女照例收贖追取贖銀入官張二折責發落趙周氏訊無夥竊情事其所受傷痕業已平復亦毋庸議餘訊無干槪行省釋各屍棺分别飭屬領埋行竊及搶奪正賊飭緝獲日另結冉此摺因宗人府業經單銜具奏是以未便再會合併聲明抑臣等更有請者我朝明罰敕罰一秉大公雖律有議親之文至民命攸關從不因天潢而稍撓成憲是以宗人府例載宗室犯尋常命案照平人一律問擬斬絞監候立法至爲美善併無因犯係婦女量予末减明文檢查光緖九年間臣部審辦宗室婦德蘇氏聽從訛詐一案照光棍爲從例擬絞監候朝審時與民人余之淦一體予勾其同案從犯張文溥等且邀恩免勾仰見皇太后皇上至公至明天下臣民同深欽佩今宗室女保鶴主令文興等將無辜平民朱結巴捆縛拷打致斃其命情節極慘照威力制縛爲首律擬以絞抵似亦罪所應得宗人府因例内漏未載明宗室女有犯與宗室一律科擬遽請將保鶴减流收贖仰蒙恩旨允准在該府係酌量辦理在朝廷實法外施仁第恐無知之徒一時誤會以爲定律係虚設曠與可濫邀相率而無顧忌水懦民玩於國法人心大有關繫臣等至愚極庸不敢因案已奏結緘默不言應請嗣後遇有此等案件仍遵照律例定擬此案不得援以爲例是否有當伏乞皇太后皇上聖鑒訓示謹奏奉旨一道 
 
