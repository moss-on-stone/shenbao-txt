# 1934 - 1 - 4908518

 

Page 1

 
 
[校宋本黄帝内經靈樞王氷註告成] [  圖書集成局代啓　　内經素問爲醫家之祖卽秦越難經亦發明是書之旨皇甫甲乙經惟撮是書之精要邇岐黄家所讀馬元臺注素問厭其繁雜汪氏素類篆惜又太略板且漫灘誤字亦多吳門汪氏藏有宋刻王氷泩内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排印用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏戶禮兵刑工爲六門首列學術治體舉凡經世之學可謂賅括無遺其中登　諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國弳野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[論小火輪拖帶行船之險]  
　　中國自開海禁以來凡洋商之至華貿易者皆以輪船載運貨物附搭行客行駛旣速水脚又輕商旅咸樂其便中國恐其利之獨擅爰特創設招商局自備輪船往來於江海各埠以分洋商之利二十年來獲利甚厚顧輪船身大載重吃水尤深祇能於江海之間運行無滯若中國内地水勢繚曲江道淺狹斷非輪船之所能行於是創爲小輪船專在内地一帶按期開行或有專載行人者或有兼運各貨者分别其類開往繁盛各城鎭生意之隆日新月異滬上本爲環地球通商大埠之一輪船麕聚於此無論貨物之來自外洋者雲屯山積卽如閩廣各省之貨亦皆取道於海以上洋爲總會之區官紳商旅于于而來軌轍所經接蹤錯武故小輪船之駛行内地者亦獨多若蘇州若杭州等處皆有小輪來往或百里或數百里不過半日一日間已可直抵旣無風水順逆之慮又無晝夜停駛之分任意而行尅期可至較之内地航船其行之遲速奚啻倍蓰殷富之家不屑附趁於小輪之上而又喜其便利無阻囑令將坐船拖帶而前其始不過因有緊要急務恐致失期用小輪拖帶則可免濡滯誤事之慮故小輪之設當時實因接送官憲而始自後改以爲商而來往民船有便道可令拖帶者費洋數元卽可以繩索繫諸小輪之上隨之而行價旣極廉人多可辦往往有無甚要事祗以行程迅速而亦令拖帶者民船上人於喚舟時必先問明用小輪拖帶與否用則價值略可通融招攬甚力否則必昻其值甚有不願去者坐客以截長補短核計船價相差不甚懸殊而又得迅速之益故多樂從之亦有喚舟時小輪帶費卽爲民船上人包去者亦有先時並不言帶而長年貪省駕駛之力途遇小輪必慫恿坐客用小輪船拖帶之便者種種情形身歴其境自能知之而小輪拖帶之船於是遂多或帶二三舟或帶四五舟甚有帶至六七舟類皆以繩索銜尾相接聨貫而行前船與後船相去奚止一二十丈小輪以帶船過多轉運亦不靈便失事之慮雖未必時有所見而亦每有所聞昨閱本報紀將星殞水一則知嘉興協副將費恊戎就醫滬上返棹時用小火輪拖帶行至閔行鎭相近因所繫之繩索忽斷其一遂將座船傾覆協戎及僕從舵工人等均罹於厄經後帶之船大聲呼救小輪始知僨事急喚人鑿破船底救出協戎及僕人一名然恊戎雖灌救蘇醒惟以病後受驚回轅卽逝一僕得慶更生而其餘水手從人皆已悉數淹斃現尙在失事處打撈死屍究不知共斃若干名未據訪事人報悉以意度之想總在十餘人左右非常之禍雖出意料之中然亦可見小輪拖帶其險有不可思議者證以歴年所聞失事大小縱有不等然亦常有之事並非創聞特協戎適當其厄而其禍尤爲慘烈耳因思小輪行駛各埠載運人貨是其應得之利若拖帶民船乃額外利益爲民上者不妨出示禁絶祗准行客搭輪而行不准以民船帶於輪後則不測之禍庶可以免如此法礙難准行亦宜妥立章和以除此禍一小輪祗准拖帶一船不准多帶蓋諸船雖各以繩索聨絡而行然首船著力較重繩索不固易啓不虞此次之失未始不因帶船之多所致一拖帶行船祇准在白晝不准在昏夜其有路途較遠非一日所能至者卽不准帶或計一日之時刻算准路程限拖帶至某處爲止過此卽由民船自行如犯察出後將小輪嚴罰一繩索須由小輪置備近日拖帶行船均用民船繩索一有敗事亦係自取之禍不能與小輪理說若繩索四小輪置備則或有斷索等情卽係小輪之咎可科以罪如是則不期其愼而自然知所警懼苟能依是三者其於救弊之法當可稍有裨益而小輪拖帶行船之險亦庶幾可泯矣 
[本館接奉電音]  
　　昨日午前京師飛電傳來諭旨三道敬謹譯登○十一月廿六日奉上諭悳銘奏假期届滿病仍未痊懇請開缺一摺察哈爾都統悳銘着准其開缺回旗調理欽此同日奉上諭崇歡等奏已革盟長假公攤派請旨懲儆追繳發還一摺已革盟長札薩克鎭國公阿育爾色德丹占札木楚前任盟長時於十七十八兩年因辦公攤派各旗銀八千餘兩現據崇歡等查明並非各旗差費實係格外私攤平日控告累累無非婪索肥已所有現存之各項銀兩着崇歡等按照各旗分攤數目一律發還如有不足仍責令該公補繳阿育爾色德丹占札木楚着交理藩院嚴加議處以儆貨黷另片奏阿育爾色德丹占札木楚私赴庫倫經崇歡等遣人追至交界處該公抗不肯回等語着庫倫辦事大臣查明阿育爾色德丹占札木楚如尙在庫倫逗遛卽行催令速回烏里雅蘇台毋令任意延宕欽此同日奉旨密雲副都統着蘇魯岱調補正黄旗漢軍副都統着永隆調補廣州漢軍副都統着春齡調補欽此 
[順天府尹堂胡辦理順屬冬賑奏稿]  
　　再本年順直水災仰蒙聖恩賞撥截留江南北漕米十萬石凡在災黎莫不同聲忭舞臣等查歴次奉撥米石均按順四直六分撥匀放當以本年順屬災况較之直屬爲重商之直隸督臣王文韶爲酌盈劑虚之舉擬順直各半分撥略敷散放王文韶深顧大局照議核撥隨卽遴派員紳赴津領運旋據禀稱本年河運漕糧遲至九月十五日以後到津十月初旬甫經領到時交小雪北運河水勢日見淺落駁船未能多載陸運又值永定河甫報合龍沿途積水尙未全消大車推挽維艱運脚不免加重核計耗費不少禀請可否援案變價等情前來臣等公同商酌本年順屬被災之區情形雖重而未經被災各州縣槪行豐收高粱一切價值尙平不若就津變價併作賑銀另由災户自購雜糧計一石之米可得雜糧一石三四斗旣省運費且於災民尤多裨益通盤籌畫甚爲合算查歴届奉撥京倉米石以挽運不易曾經奏明變價有案除大宛兩縣業發運脚銀四千兩先行領米起運無庸變價外其餘被災和縣自應准其變通辦理以廣皇仁而順輿情理合附片具陳伏乞聖鑒謹奏謹將順屬各州縣冬撫銀 
 
 
] 

Page 2

 
 
米棉衣數目繕具淸單恭呈御覽計開大興縣銀一萬五千兩米八千七百石棉衣七千件宛平縣銀一萬一千兩米二千三百石棉衣三千件永淸縣銀六千兩米二千石棉衣四千件東安縣銀二萬二千兩米一萬石棉衣八千件武淸縣銀一萬兩米一萬石棉衣六千四百件霸州銀六千兩米一千石棉衣二千件大城縣銀八千兩米一千五百石棉衣二千件保定縣銀一千兩米三百石棉衣五右件文安縣銀一萬二千兩米四千石棉衣三千件通州銀二百兩米二百石棉衣一百件寳坻縣銀六千兩米二千石棉衣二千件寍河縣銀三千兩米一千石棉衣一千件以上共撥發銀九萬九千二百兩米四萬三千石棉衣三萬九千件查寳坻縣撥發銀六千兩内有五千兩係本年春間動撥挑挖薊運河工嗣因香河民情未順工未興辦除該縣急撫動用銀三千兩外餘銀提回湊撥冬撫之用又奉撥江南北河運漕米五萬石除撥放四萬三千石外餘米七千石留備明歲春撫撥發又南省各善士捐助棉衣先收到四萬四千件除撥放三萬九千件餘衣五千件擬運京留備城廂内外散給無告貧民並各屬續請添撥之需理合登明 
[呂宋近情]  
　　本月二十六日小呂宋來電信云二十五日日斯巴尼亞將軍李沃士在巴黎納克地方與亂黨相遇見亂黨人數甚多防守頗固遂設法分兵猛撲血飛肉薄銳不可當其所用毛瑟槍靈捷異常亂黨勢不能支死傷甚衆餘者紛紛逃散然仍能將屍骸負之而行尙存死體三百餘具經李沃士飭兵士爲之瘞埋是役也日兵死傷者祗數十人至前報所譯爲首之醫生利格利被擒後已於二十六日淸晨處以銃刑臨刑毫無懼色而觀者反色然以駭面若死灰云 
[古巴近况P ] 
　　美國來信云日斯巴尼亞屬地古巴亂黨叛逆日廷已於數月前調兵往剿迄今尙未敉平美人互相籌議欲助古巴人總統格拉爲倫氏不依意欲力保太平之局而各日報之立論甚爲不平恐明歲新總統踐阼後不知有何意見也 
[扶桑冬景]  
　　日本長崎埠鎭西日報云東歴十二月十八夜十二下鐘時大阪火車由梅山火車塲開往神户中途道出神崎忽遇來車不及退避以致互相碰撞龍頭略受損傷搭客因在後故得無恙亦云幸也○十九日淸晨本埠得東京來電云昨夜中國駐日大臣裕星使庚設宴節轅柬請内閣總理大臣松方氏外務大臣大隈氏宮内大臣土方氏及各國使臣筵宴賓主勸酬盡歡而散○二十夜十下鐘時熊本縣屬所駐團步兵第四十六聨隊内第二中隊營中忽然火起其時風勢甚猛頃刻間卽延燒四十六聨隊本部及第一大隊第一中隊第三中隊各營計共焚去五處迨至天明祝融氏始興盡而返爲暹羅與日本擬立條約二十一日暹羅大藏大臣某氏乘輪船至神户旋赴東京與執政者面議一切○二十五淸晨東京電致各埠云今日爲日本議院開會之期各府縣議員均在院中聚集日皇亦命駕遙臨頒賜勅語一道并欽派從五位鳩山氏和夫爲衆議院議長 
[烏革翬飛]  
　　日本友人來信云中日和議告成之後裕星使持節東渡旅日商民重覩漢官成威異常踴躍去冬横濵華商已將領事衙署繕修完固今夏神户領事署亦鳩工庀材至日下長崎正領事張子豫司馬已持檄而至領事署亦大興土木云 
[潯陽魚素]  
　　九江訪事人云本月十五日西風怒吼刮面如刀龍公忽然試手翦成六出飛花飄飄亂舞占騐家均以爲瑞雪知時明歲必然大有○十七日冬至合節道憲誠果泉觀察鎭憲宋珮珍軍門曁府廳營縣各宫均於天未黎明至萬壽宮行朝賀禮威儀肅穆虎拜揚休頗極一時衣冠之盛○輪舶往來每有宵小混入其中肆其胠篋手叚日前稽查輪船委員吳儀生明府在某輪船拿獲扒竊周源一名旣笞其臀復荷以鉅枷發碼頭示衆使若輩觸目警心不敢履其覆轍亦加惠行旅之意也自設電線以來不論公事私事凡有緊急之信瞬息可達官民咸以爲便惟電桿矗立路隅雨淋日炙年久每有損壤之虞總辦九江電報局汪芑孫明府盛景屏二尹爰飭令所屬之長江五六兩叚巡弁各將應換之電桿開明數目以便及時修換 
[閩事紀聞]  
　　福建采訪友人云福州南營人羅稷臣觀察豐祿前隨李中堂出使各國及回卽拜出使之命本月十五日乘康濟兵輪旋閩梓鄕故舊欣慰異常○侯官縣境某某二鄕溪山匯流之所舊皆有橋以濟行人兹者傾圯已久詩歌匏葉咸興揭厲之嗟偶遇風雨之時溪水横流每致悞傷性命往來士女遭其厄者已不知若干人矣邇經陳翊臣貢士李希皋茂才倡首募捐約得數千金雇工興造閱十餘月始告成遂禀請督憲收工邊制軍批其禀尾云具禀大坑遠濟橋工竣具見樂善不倦實堪嘉尙仰福藩司速卽派員勘騐分别核奬具覆勿延黏抄圖并發仍繳○邇日米價甚昻每石較前須增一百餘文薪柴尤騰貴異常每把須錢數文緣被漳泉之民販運而去以致物罕見珍也○福州行用小銀錢民皆稱使近經省紳出貲設局開辦鼓鑄龍文小銀錢字畫分明銀色有七成之譜事方經始卽有奸民以假銀私鑄現經地方官先後緝拿擬治以軍徒之罪不知能懲一警百否 
[西泠雜誌]  
　　杭州采訪友人云本月二十一日浙江藩司丁方伯牌示奉化縣典史缺飭准補是缺之吳安保赴任台州府經歴缺以新海防先遇缺卽用經歴方朝陽請補玉環廳巡檢馮正焜病故遺缺以議叙班前用巡檢秦豳署理景寗縣典史宋榮淸委赴津通辦理海運漕糧遺缺委候補從九品龔之樂署理○杭州自開埠通商之後文人學士大都崇尙西法不復如從前之囿於詩賦時文其工於牟利之徒集資開設製造各廠及輪船礦務等局以冀收回固有之利權刻又有陸某熊某等人擬在江干湖墅創立東洋車行業已禀請准行藩掾某甲等更欲興電氣燈擬在城外立一總局上達江干下至大關中通城内刻已具禀到院不知在官人役可准其與民爭利否也○浙省舉辦海運已將總辦會辦及差遣委員名單登諸前報兹又由儲憲鄭芝巖觀察會同藩司丁方伯委候補同知姚司馬景夔管解滬局經費赴申備用又委杭總捕同知孟司馬方帮同封雇寗船兩司馬奉札後隨往各署謝委卽日起程到差○浙省舉辦米捐以賑順直湖南甘肅各省飢民每百捐錢十六文以一年爲限杭地捐項由藩司委趙大令長保會同仁錢二縣勸辦○長至節後峭砭嚴寒天公釀雪未成而各鄕均已得積雪數寸至二十二日凍雲四合風聲大起頗疑滕六君將遍施六出之花矣○浙省藩署設立官錢局兌換銀錢以紓民困定章每日上午兼兌制錢下午專兌銀元嗣因民間欲易錢者無不赶早赴局局中兌錢每日祗有五百千文故未及日中早已兌罄日前有一糧署差役持洋二元赴局兌錢局中司事答以制錢兌罄差以時未及午何以不肯易錢正在爭論之際適某錢店有預先換定之錢前來携取差役見之因此大肆咆哮硬欲將錢取去司事等不知爲糧署差役卽將其人送交仁和縣署審究經伍邑尊訊問後知係糧憲内署所差當堂釋放而糧憲鄭觀察已訪知其事遣人至縣查問伍邑尊隨禀明錢局總辦向子冕太守同赴糧轅謝過鄭觀察笑而置之○永寗街恒有益綢莊之後靠河結屋以便泊舟上月有賊以洋油浸紙草將後門燒一巨孔伸手拔去門楗側身而進適執爨者起身小便聞開門聲驚而喊呌賊鳬水遁去於是將後門重行修整加意隄防不虞本月妙手空空兒又毁前門進内竊去絲經五百餘兩時莊夥均已深入黑甜鄕未曾知覺比賊去後始由巡更者報知查點失物於次日開單赴巡防局呈報并請將更夫究責局員據禀立傳更夫到案重責數百板革除其役一面飭地保差胥會同捕快嚴緝務獲究追未知能合浦珠還否 
[四明寒翠]  
　　寗波訪事人云天寗寺官粥廠仍循曩例已於本月初一日開杓施放惟是窮黎固賴此惠政爲充飢果腹之資而每有不知廉恥者並非家無擔石亦復持甌而往欲乞杯羹大槪不過爲節省粃糠餧飼六畜之用府憲程太守惡其有妨善舉出示申禁大略謂如有此種貪小之徒冐充飢民赴廠領粥一經查出無論男女立卽驅逐該飢民等每日持籌食粥亦應靜候挨次給發不准擁擠喧嘩如敢抗違立提嚴 
 
 
] 

Page 3

 
 
究不貸○欽加二品頂戴署理浙江寗紹台兼管水利海防兵備道杭嘉湖道王爲出示曉諭事照得寗郡城廂内外及江東江北岸地方現届冬令防範尤宜嚴密以靖閭閻所有六柱保甲武弁已照案添設除咨呈提軍門曁轉飭府縣並行寗防營及諭巡捕房一體認眞遵辦毋稍寛懈外合行出示曉諭爲此示仰寗郡軍民人等一體知悉其各聨絡守望愼密防維毋違特示○陳革專以誘賭爲事居人之被其陷害者已不止如恒河沙數兹又在北門外某處地方招引博徒呼盧喝雉被人密禀於縣當經楊大令飭役密拿到案發押所拘禁想當盡法懲治之也 
[上海官塲紀事]  
　　江南機器製造局江海關道劉康侯觀察麒祥擇吉十二月初十日午刻接篆十三日開關視事○官塲傳聞署江海關道呂鏡宇觀察接奉兩江總督劉峴帥札飭卽赴常鎭道本任擬於十二月初旬起節十三日接篆○指分安徽試用同知劉司馬堃及候選縣文明府小峯先後來滬命駕進城赴署關道行轅叩謁呂鏡宇觀察○議叙鹽大使詹聽秋鹺尹樹森及襄辦洋務委員花翎留關儘先都司易都戎雲棠均於昨日抵滬偕赴敬業書院署關道行轅謁見呂觀察 
[歲除停訊]  
　　昨禮拜四法公廨堂期值西歴歲除且捕房案牘寥寥捕頭飭探咨照中西問官停訊一期下期係履端之第二日例應停訊所有應訊各案歸下禮拜二彚解公堂集訊 
[西節停公]  
　　今日爲西歴一千八百九十七年元旦寓滬西人照例停公海關亦封閉一日昨日薩副領事照會英界公堂停訊兩日至十二月初一日又爲禮拜之期一應案牘須積至初二日方能訊判云 
[禁烟傳聞]  
　　香烟一物邇來銷路日廣卜至工作之人咸欲一領個中滋味亦中國一　漏巵也近有某醫生察騐烟葉中和以嗎啡勃蘭地等物其性甚烈食者不特易於成癮積久能釀成肺癰肺痿之症擬請當道禁止以後不准進口果爾亦救時之善政也傳聞如是未知確　 
[航船肇禍]  
　　昨有南橋航船由萬裕碼頭開回浦左駛至龍華相近之長十八浦中忽狂風大作白浪滔天舟子無力支持船遂傾覆計船上壯載棉花百餘包餘貨不計其數船中搭客三人一同入水餘由他船援起至今三人屍首尙未撈獲船主土保生現已聞信前來矣 
[棍黨成禽]  
　　著名巨棍張桂卿一案署江海關道呂鏡宇觀察飭城廂内外總巡鍾壽百明府會同上海縣黄愛棠大令及發審委員蔣壽林刺史迭加刑訊本館已備錄讞詞矣兹者奉觀察面諭如在案諸人與案中大事無關不妨從寛省釋故前晚訊供時已將李金土祝富林二人釋回惟李虎林卽小虎林尙未釋出并聞前日縣署捕役柴樛在楊樹浦二十三保四七圖拘獲張棍餘黨陳景坤及賣糖阿大二人解送至縣大令飭暫行看管俟禀請觀察核奪 
[上海縣署瑣案]  
　　張松濤控稱張阿忠借洋不還前晚由蔣刺史升堂集訊張松濤供年五十有一向以耕種爲生張阿忠會向小的之弟友濤借洋八元屢索不還反將友濤吊於樹上誣以强姦伊妻等情後經地甲蔣一林出爲排解令友濤出洋十八元了事友濤無法命人喚小的去調度爰將方單一紙抵洋十元尙有八元將所欠之洋抵過並備酒一席邀同地甲勸和此事不料阿忠忽又改變糾合張木全等十餘人至小的家打毁一空並將門窓盡行取去以致失去糧串數張叩求究辦張友濤供今年廿三歲餘供與松濤略同張在香供是該圖董事伊等捉姦一事並不在塲惟於次日張松濤備酒一席邀小的與地甲同去料理當時友濤許出洋十八元了事後忽翻悔故阿忠將伊家門窓搬來都藏在小的家中並無糧串求察蔣一林供是地甲本年四月初七日張阿忠至小的家言張友濤姦佔伊妻被伊捉住小的曾說友濤係五圖中人素來不法此次不可輕放早由伊兄松濤央懇備酒請罪並許出洋十八元了事當時付洋十元卽由小的過付是實尙有别情小的不知其細求察張阿忠供稱並未向友濤借洋惟於四月初七夜間友濤闖入妻子房中圖姦當被母親所見遂卽拉住呼喊由小的將伊綑綁據情訴知圖董地保後其兄松濤出爲理勸出洋十元因小的妻子曾被張友濤騙去首飾等物故以此爲抵搬伊門窓自知理虧求恩張阿全供今年廿四歲帮工度日四月初本半夜時張友濤推門直入闖進嫂嫂房中母親聞聲呼喊因偕兄阿忠將友濤捉住弔在樹上後由伊兄松濤備酒出洋了事至阿忠搬取物件原有不是惟求恩黄張林全供開設小烟館爲業張友濤與張阿忠暗昧之事小的一槪不知此次實被誤拘來案求釋蔣刺史得供之下以張友濤圖姦實屬喝責二百板松濤本應懲究念其鄕愚無知從寛斥釋張阿忠將所搬物件歸還了案○昨報紀准詞相騐一則兹悉前晚黄大令升坐花廳命將兇手沈連生提案略訊再行赴騐先據沈春山供云小的當二十七保十一圖地保今日早晨行經吳淞港見有浮屍一口當卽查問始知該屍係余敬甫無錫縣人向在裕源紡紗廠爲夥因查其何以落水身死皆云廠中前有小工沈連生者與同伴口角訴知爲余敬甫將沈連生驅逐出外沈因是銜怨後與全不期而遇爭扭之下兩人同跌入於河中沈則鳧水而起余則卽時斃命是以將沈連生拘送案下請訊質之沈連生供小的係紹興人今年三十歲八月間到上海有友人唐姓薦在裕源紡紗廠充當小工在該廠隔壁賃屋居住有同廠小工將棉花任意抛棄小的命其拾起以是口角小的自念並無不合而余敬甫反將小的逐出不許到廠做工昨晚十下鐘時小的出外買菜途遇敬甫求其放小的入廠不料余將小的髮辮扭住痛毆無可如何互相毆打以致落河其時適值潮漲小的在水中扒起當卽打撈余已不知去向今日始知溺死實出無心求開恩　蔡太令得訴着卽退下飭沈甲准備屍塲以便赴騐遂於昨日下午一下鐘時帶領刑仵書差人等命駕出北門赴屍塲相騐 
[英界公堂瑣案]  
　　包探何瑞福禀稱竊犯王阿三前曾犯案迭次送請大老爺懲辦近又竊取林晉祺王味蒓朱阿三等家𦀯布衣服及金銀銅器爲數甚多報捕後捕頭令小的緝獲分别吊到各贓今特解案請辦林等各失主投案領贓王供稱小的係浦東人歲暮天寒衣難蔽體偶然竊物藉以易衣叩求曲賜鴻恩聊全蟻命生生世世佩德弗諼矣屠别駕商諸衛繙譯官然後判令笞責一百板枷號一月期滿之後管押一年各贓給各失主認領○包探陳阿九禀稱竊犯主坤餘與許餘亭同居伺許不及隄防潛入房中開箱竊物兹經小的緝獲送請究懲許投案領贓並訴稱小的憫此人窮苦異常是以留諸家内不料其竟敢乘機行竊求卽究追王供稱小的係浙江寗波府屬某邑人實因烟癮過大無力支持不得已而竊取零星以贈芙蓉孃子别駕判令管押二天迨探捕押之而下已烟癮大發涕泗交流矣○包探石金榮禀稱竊犯邵榮福湯孟即施阿三二人互相串合竊取施阿五家竹布三匹報捕後捕頭遣小的緝獲人贓送請究辦施投案領贓邵等同供小的等三人皆籍隸崇明向以驅車餬口因貪小利致冐賊名如荷施恩以後不敢再犯矣别駕判令各笞責五十板○包探張阿五禀稱縫工胡連林向在虹口李天順裁縫店爲夥此次私取店中縐紗二丈餘質錢使用報捕後捕頭遣小的緝獲弔出原贓解案請辦李投案領贓胡供稱小的係蘇州府屬某邑人壓綫依人貧無聊賴手藝人聲名最要求大老爺姑全體面俾得謀一枝棲别駕判令笞責五十板贓給還失主○一百五十三號華捕解瘋人任阿才至案禀稱此人向患痴癲時在街坊胡閙昨日鬧至某洋人宅前洋人指交小的送請安揷任供稱小的係浙江甯波府屬某邑人胞兄任香財卽任阿連現在某洋行當庖丁小的並不瘋癲叩求明察别駕着押候伊兄來案領回管束○包探黄四福禀稱昨日張阿二羅阿四二賭徒又在四馬路胡家宅糾人賭博呼么喝六顧忌全無適經小的查知上以連賭具解送發落張羅同供稱小的等皆在某洋行執役西人過年之際行中無所事事因之相約賭錢今旣由大老爺訊明只求恩典别駕判令各管押兩禮拜賭具存候銷毁○包探趙銀河禀稱賊犯陳根法竊取陳安甫家綢布衣服共六件報捕後捕頭遣小的緝獲人贓解請究辦安甫投案領贓根法供稱小的係蘇州府屬吳縣人落魄此間旣寒且餒欲回原籍故竊 
 
 

Page 4

 
 
物以作川資别駕著卽遞解回籍贓物給還失主○包探孔阿才禀稱施祥山手持一銅壳對時表至某押店質錢小的以其形跡可疑拘案請究施供稱小的係太倉州屬崇明縣人向在治下以小車裝物藉博蠅頭對時表在途間拾得並非竊自客人别駕判令管押一日贓存捕房待失主認領○一百三十九號華捕解楊桂林至案禀稱此人向當小工藉扛挑以餬其口昨日在怡和碼頭竊取舊鐵十餘斤適爲小的所見是以拘送請懲楊供稱小的係江北某邑人不敢行竊只乞施恩别駕判令笞責五十板 
[作善降祥]  
　　書日作善降祥所謂善者不一而以救災活人爲至大之善所謂祥者亦不一而以康疆其身爲實在之祥兹本館協振所承善姓雲氏助洋五十元求病速愈想天道報施毫厘不爽勿藥有喜卽日可占爰綴數言以爲左劵之證 
[解欵聲明]  
　　啓者前奉奉天依軍憲電開大東溝營口等處海溢成災飭籌賑欵接濟當因無欵可籌曾電請墊發五千金擇尤散放兹訐葛友梅兄電請營口餘慶公匯解營平銀五千兩已電請山海關道廷觀察就近騐放轉解歸墊應合規元若干候接回信再行補列是批計申報館撥元一千兩仁濟堂撥元二千三百兩其餘當由敝所照數撥解又去秋今春江西萍鄕縣被旱成災奉劉峴帥電飭撥濟亦以無欸請墊兩萬金除解還一萬兩外兹又續還規元五千兩卽就近交黄愛棠大令兌收轉解是批計仁濟堂三千兩敝所二千兩合併聲明伏祈公鑒上海北市絲業會館籌振公所制施則敬子英甫謹啓 
[嗷鳩叨惠]  
　　謹啓者敝堂施粥乞食較多需費益鉅兹蒙前蘇松太道黄幼農觀察曁嚴筱舫善士各助洋一百元葉樹德堂七十元　茂枝善士五十元譚幹臣善士三十元潘鶴琴善士二十五元全亨號麥桂潤堂韋文圃周蓮塘善士四户各二十元陳桂植善士十五元春華祥敦怡堂大豐號源和號同泰號陳善亭甘翰臣善士七户各十元張堯初善士六元李愼遠堂隱名氏全信質隱名氏廣患和廣泰祥老悅生永餘成魁盛隆仁和長元興縣厚記華彰號關植生善士十四户各五元廣揚興廣有餘光裕全德義生接元堂泰和珍記昇記號九章號介福號黄毓齋善士十户各三元無米難炊補助正呼將伯發棠普濟恩施咸拜仁人除擊奉收條淸單細數另列報章外䖍申謝悃並勸同緣上海虹口元濟善堂同人謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭拘棍黨]  
　　小南門外桑園左近著名流氓名生進者不知其姓向與巨棍張桂卿爲伍狐假虎威無惡不作刻下張棍已由呂鏡宇觀察拘拿在案刑訊之下將生進供出遂於昨日飭上海縣黄大令簽差恊同二十七鋪小甲陶衡方至桑園拘獲解縣 
[法捕房紀事]  
　　裕興外國饅頭店有餘屋一間轉租於某報關行每月租洋廿元言明退租須一月前關照該行以生意不佳擬欲閉歇前日將屋内生材物件先行搬出翌晨始向屋主告退屋主以其背約將行主某甲扭送捕房捕頭交人保出著認還房租一月如違解送公堂請問官判斷○小東門醉白園街某押店夥某乙至近處某烟館吸烟計需烟資錢九百餘文不名一錢揚長而出爲值堂人扭送捕房翌日經捕頭訊問著如數給還卽予釋出 
[美捕房紀事]  
　　長洲人席阿大未悉其操何生業亦不知現居何處忽於昨午至蘇州河白大橋岸側投河自盡二百六十四號華捕見之急喚人救起得不至命赴黄泉旋送至捕房捕頭詢其有何寃抑遽萌短見詎席痴若木雞俯首無一語乃卽飭送英公堂核辦○寗波人沈金法前晚至天潼路樂正大新衣店稱欲定製袍褂掌櫃者卽以縐紗絲絨等貨付其觀看沈乘其不備竊取絲絨希圖潛遁當被察出扭交包探洪阿寳送入捕房押候解案訊究○王紀春胡阿福二寗波人同居周浦路二百廿七號屋内日昨胡因事他出王潛入其臥室竊洋若干元衣服數件後胡歸察知被竊奔告捕房捕頭遣包探張阿王將五拘至捕房詰問王堅不承認爰飭押候查明再核○寗波人董掌生前晚溷跡裏虹口地方意欲一肆胠篋手叚經包探張阿五拘入捕房詰問之下知犯竊案數起計贓甚多捕頭飭押候吊贓查明失主然後送案究辦○武昌路三元宮側興造房屋未向工部局領取執照經二百十一號三道華捕查悉將工頭拘至捕房候核○前晚　昌自來火廠後棄有孩屍二具爲四百十五號華捕所見報知捕頭飭傳二圖地保姜坤寳備棺收殮 
 
 
