# 1918 - 105 - 4916228

 

Page 1

 
 
   
 
 

Page 2

 
 
   
 
 

Page 3

 
 
邊軍情（二十日下午三鐘） 
　　香港電劉司令電告廣州謂十八日佔領高州李烈鈞亦電稱二十日克復化州傳說北軍先鋒隊於十八日佔據南雄滇軍退至始興當道已調北江各區境之大軍進援南雄數日內將有大戰（二十二日下午二鐘） 
[外電]  
　　哈爾濱電滿洲里禁止出口品後運貨至中國江口頗多周折致輪船皆無貨可裝赤塔來電謂火車今每星期開行三次至波爾齊止旅客可由該處乘馬車至滿洲里車站需費須一百二十盧布駛抵哈爾濱之各火車皆由白旗軍檢查因外間有大批過激黨將潛入哈埠之說俄員並設法阻止該黨由水路抵哈（二十一日）字林報 
　　漢口電段總理於本日下午八時三十分率隨員財政次長吳鼎昌交通次長葉恭綽曲同豐等及護衛兵五百名乘京漢鐵路專車抵漢口鄂督王占元宣撫使曹錕及其他武漢官民至車站恭迎者甚衆段總理抵漢後即在車中接見王曹諸人有所協議段氏之來漢雖係豫料之舉然與湖南方面之形勢遙遙相對頗爲一般人士所注意（二十二日） 
　　北京電全國商會聯合會於二十一日下午二時假天津直隸省議會樓上開會各省商會代表出席者五十餘人主席者演說曰今日不可不息內爭除民間疾苦圖發展商業伸張國力云云（二十二日） 
　　北京電二十一日以命令發布僑工出洋條例及取締招工規則（二十二日） 
　　漢口電王督軍派參謀一名副官二名軍樂隊一隊護衛兵兩營至廣水車站迎迓段總理（二十二日） 
　　漢口電聞漢口會議之議題關於軍事者四件關於外交者四件（二十二日） 
　　漢口電徐樹錚已於二十一日上午四時半乘專車到漢口擬與曹錕王占元二人開豫備會議（二十二日） 
　　東京電北京記者團昨日視察日本遞信省及其餘各處今日離東京赴日光遊覽 
（二十二日） 
　　東京電日來逗留東京之中國交通部人員及實業家等二十五名於今日下午二時啟程回國（二十二日） 
　　東京電中國章公使今日由箱根回東京 
（二十二日） 
以上東方通信社電 
　　東京電張繼由滬至東後唐紹儀繼至又次湯化龍林長民相率由燕京而至與日本朝野之士相過從故南北妥協問題之中心宛若移之於東京者然頗若內外之注視然張唐與湯林無論未嘗見面即與日本政黨實業團等之互相歡讌亦各自爲之又如東京商業會議所與政友會之招宴張唐與湯林亦各異其日故毫不能見有進行妥協之事實惟茲有可注目者卽小川平吉氏之介紹湯林二人於東京之重要新聞記者而後更欲介紹張唐二人故推測此後二派之意見或可介有力新聞而漸得疎通（二十二日） 
共同通信社 
[戰電]  
　　倫敦電今晚海格將軍報稱戰局無變動各地點敵軍砲隊頗活動英砲隊曾轟擊里斯戰線後諸路進行之敵兵與運輸隊（十九日） 
　　倫敦電今晨海格將軍報稱英軍戰於斯加泊河南面獲勝俘敵數人獲機關鎗九架且在該處擊敗回攻之敵軍一次昨夜英第一師克復星期三日敵軍所得奇文希與菲斯土白里周圍防務諸地點且加以重創英軍盡得諸目的物英軍在羅白克東南激戰敗進攻之敵軍今晚報稱英軍在希白台爾勒南面與斯加泊河南岸小戰得利稍將陣線前移俘敵三十七人獲機關鎗三架（二十日） 
　　倫敦電今晨海格將軍報稱英軍在斯加泊河南岸敗進攻之敵軍敵軍在伊泊爾東北前進爲英砲隊所阻英軍戰於羅白克附近殺俘敵兵多人獲機關鎗數架昨日下午及昨夜敵砲隊於松末河安克河拉巴塞運河境猛轟不已 
（二十一日） 
　　巴黎電今晚公報云今日無步兵戰事加斯台爾與格里凡斯萊境及末斯河右岸砲戰甚烈（十九日） 
　　巴黎電今日下午公報取拉細尼與洛瓦容間雙方砲隊甚爲活動法軍襲敵數次俘獲若干人敵軍進攻者爲法軍所敗今晚公報云昨晨敵軍在聖米葉爾東賡一基洛邁當之陣線進攻在法軍前鋒戰濠數處得有立足地法軍即從事回攻逐出其一部分（二十日） 
　　巴黎電今日下午公報云亞佛河左岸及芒第第愛與　瓦容間有砲戰聖米葉爾東面之戰事夜間仍在進行法軍所 
失之地幾全克復美軍曾與法軍在該處合力擊敗猛攻之德軍一次（二十一日） 
　　巴黎電今晚發表之半官公報云前二十四小時內英法軍陣線之戰事殊形沉寂殆係里斯河大戰暫時休輟而非停止之謂德軍旣與康美爾山及佛南至奇文希線前爲英軍大敗必將重整各師以圖再舉此種攻勢攻者之損失輒較守者爲 
巨豫料新攻勢必甚劇烈此番大戰德軍如不能得必要之勝利則其進攻力必致大減但德軍未必竟能獲勝故法國輿情現安心靜待前敵戰事之進行深信此番英軍必較在敵軍大攻勢之第一幕處境爲優云（二十日） 
　　俄京電伏羅里虛新姆白斯克羅斯圭夫有無政府黨與過激黨交戰維波格北面有白旗軍與紅旗軍交戰紅旗軍所佔芬蘭重要之鎭僅此而已（十六日） 
　　莫斯科電愛沙尼亞臨時政府抗議里伏尼亞與愛沙尼亞議會近今通過之决議案即主張波羅的諸省與俄羅斯分離另設波羅的帝國而與普魯士聯合是也臨時政府謂此舉不過爲波羅的諸省三五德國貴人及其徒黨表示要求而已 
（十九日） 
　　倫敦電德國公報云德軍已佔據托里達（黑海濱之俄省）之恰泊林加與米里波蘭二地（十九日） 
　　倫敦電土國公報云土軍現逼近加爾斯土軍佔據恰羅克蘇吉土軍於巴士姆俘軍官六百員兵二千五百名獲砲一百五十尊（十九日） 
　　倫敦電愛爾蘭領袖昨在杜白林開會議决所收國防費之欵應交由每區敎士收管每區應組織國務幹事會並决議草擬愛爾蘭反對强迫軍役文布告全球另請杜白林市長赴華盛頓以此文呈諸威爾遜總統加森爵士致書貝爾法斯特各報曰吾人淸淨之責任爲一面贊助前敵吾人之勇士一面抗拒使烏爾斯太墮落之自治議案云（二十日） 
　　倫敦電下議院國民黨議員五十五人在杜白林開會由狄倫氏主席議决留駐愛爾蘭組織反對强逼軍役事務工業聯合會代表一千五百人在杜白林市長邸開會議决允竭力抗拒反對强逼軍役並定二十三日停工一日俾工人簽名贊助此舉愛爾蘭修理鎗械店之軍械子彈及修理器具均經警察取去西貝爾法斯特國民黨議員台夫林氏今日在貝爾法斯特演說勸愛爾蘭人勿報名充兵役（二十一日） 
要聞一 
[哈爾濱近信]  
　　海參崴埠因俄國過激派擾亂市面各國海軍均登岸保護僑民乃俄京激派多所誤會以聯軍係有意反對特通電該埠兵工委員會速向聯軍質問登岸原由該會接電後當致詞於日本水師提督實行質問日提督拒而不納未悉過激派將何以對待也 
　　現據由滿洲里站到哈者云滿洲里外之鐵路雖已修理照常通車奈激派仍任意阻止搭客刻由哈埠赴俄之搭客已有五帮截留於滿站不准徑入俄境致搭客等進退維谷然哈埠火車站仍日日出售車票并不聲明在滿洲里站有何種困難也 
　　北滿日報云海蘭泡之過激派曩經擾亂後對於反過激派之來攻防備極嚴於市街之東西迤及西南掘成巨塹近頃復得大炮機關鎗約五十架並來多數援軍守禦殊堅 
　　聯軍陸戰隊在海參崴上陸後勞兵會將武器鐵類運出崴埠致貨品槪行停運刻中東公司對於由哈運崴之小麥大豆等貨除俄國糧食委員會之物品外不供貨車其或該公司所兼營之鳥蘇里線使用貨車過多不敷支配歟抑恐車輛貨品被激派刦奪故謝絕輸送歟理由未明而一般商界蒙被損失已經不淺默揣大勢激派殆因烏蘇里之哥薩克羣起爲難各地反過激派之熱度次第增加兼之各國陸戰隊上陸背後殊覺不安將與海蘭泡聯絡退出崴埠因將必要品運去也 
[段總理出京前之所聞]  
　　段總理南下之說至十八日似將中止至十九日而又復活蓋段總理之南下原於曹使請假並請班師張師亦折回萍鄉前敵方面似無再接再厲之意因欲赴漢一行以鼓動軍心得達其武力平南之目的也惟因段君左右如靳雲朋曲同豐諸人閣員中如段陸軍總長諸人皆不以總理親往爲然故前日閣議討論之結果先致電曹使說明計畫而赴漢之行乃以暫緩至十八日夕徐樹錚氏來京赴段宅談話後而總理赴漢之說又起據新聞交通社消息段總理赴漢一節前經國務會議席上各總長多半不表贊成更有另以重要人　代往之建議當時遂公推段香岩總長一行段合肥雖未立時允准似有首肯之意旋有某要人仍力促合肥南行謂他人必不足勾當此行之任務迄十九日午後四時餘决定二十日乘京漢專車南行十九晚先由路局預備一切間至多一星期即可旋京院中例行公事業經籌備送府蓋印按日照發國務會議仍舊開議决由錢內務總長主席 
[北京之陸榮廷死耗]  
其信然歟 
抑傳之非其眞耶 
　　據陸軍部所得駐港韓副官之電告謂陸榮廷於十五日病歿武鳴茲復探悉京中得陸氏病歿之電耗尙有五件 [T13 ]一 [/T ]十八晚二鐘餘政府接有龍濟光秘書處正式電報內稱陸榮廷前患重病養疴武鳴日前病勢忽劇已於十五日病故特先電聞等語 [T13 ]二 [/T ]同時政府又接香港特派員要電一道亦係報告陸氏確在武鳴病故之電 [T13 ]三 [/T ]政府十八日曾接得廣州李耀漢來電謂陸榮廷已於本月十五日因嘔血在武鳴病故 [T13 ]四 [/T ]李耀漢之秘書某十九日亦有電致梁士詒氏通知陸氏病歿 [T13 ]五 [/T ]香港交通銀行行長梁士訏（梁士詒之弟）致其兄梁士詒私電係由什錦花園關冕鈞宅轉交所報告陸榮廷病歿之期則爲十六日與他方報告微　歧異由以上五種消息觀之則陸氏之死似屬確耗惟據政府某當局言陸榮廷病逝一節各處雖有報告到京然某方面則盛傳此事係龍濟光因戰事失利特造此等謠言以爲惑人聽聞之計亦屬近是又查前日香港電訊曾言陸氏巳於眞日（四月十一日）行抵廣州并謂巳與蒸日（四月十日）行抵廣州之譚　菴接洽要務何故忽於刪日（十五）病故武鳴（武鳴爲桂地離廣州甚遠）此中大有研究之餘地也 
　　又一方面云陸榮廷之死耗連日都中業已盛傳有某歸自廣西者言與陸榮廷晤談數次言此次南北紛爭之因果與南方未來之想像均至有趣味因並及之其言云陸氏上年來　客以與陸有素交曾進陪晨夕某日陸進謁合肥畢嘗出與客言芝泉爲人無愧戇直吾甯友此戇直者而不願與機巧者相周旋客聆此言默誌諸心今度即還以詰陸答曰吾論交友之道終無惡於芝泉而爲大局計實不得不反對之者以其事事過於專擅有同古代之權臣客進叩其詳陸則曰金永炎嘗語我芝泉竟無一事將黃陂放在眼內云又云本年二三月間京滬各報篇向廣西政變其故以陸氏致疑省長李靜誠暗通北方有欲　諸法而李氏懼禍即已棄官逃赴上海之說客抵廣西之時李氏儼然在位固知報載之失實而究何以有此風說因進叩陸氏陸答之曰吾甚不願君提此事但君旣詢及吾不可無言吾於此事實耿耿於胸常有餘憤潔齋（客謂即李靜誠字）從吾二十餘載吾之左右惟潔齋最可靠君所深知目前子誠就巡閱使職吾本有電承認子誠通電至桂潔齋因電賀之此原屬應酬虛文乃至湘中前敵諸將所聞聯銜來電嚴斥潔齋謂其通敵有心背叛卽請吾立置潔齋於法此電僅月波一人未列各吾當時以若輩驕橫至此憤恨巳極因一面召潔齋至武鳴面加慰藉一面電覆諸將謂李某業經拿獲應如何處决當用鎗斃抑以刀剮請諸公明示以便遵行等語吾此電去後諸將續來電謝鹵莽之失此事遂了而奸人即變亂事實騰入報章非吾所知耳君平心論之若輩此舉豈不在謬已極耶 
　　又去陸氏此次侵湘逐莫（擎宇）拒龍用兵三省添招軍隊自必甚多又曾面詢其確數陸答之曰吾桂軍隊丙辰以前本僅二萬君之所知丙辰一役添招二萬分布桂粵兩省自上年援湘起陸續至今計共添九十四營照巡防隊營制人數即不下三萬新舊兵額合計約七萬人以老弟兄不足用不得不選新進爲統將現時年未滿三十而身爲統領者已共有三十餘人即如愼堂（馬濟宇）之弟今年僅十七八往日常在吾左右伺候君當尙記憶之此人現亦已爲某營統領矣此一般孩兒吾在尙不免時露驕橫之態吾死眞不知如何底止故論目前戰事勝固可喜（按其時南軍未失岳長）而日後之安頓收拾正自不易况老弟兄中如舜卿（陳炳焜字）近亦與吾鬧意見試問處友難乎不難吾年已六十更屬多病能有幾日在世倘吾一旦畢命眞不知若輩如何相處矣客爲詞以慰之按客與陸氏本有數十年之深交且曾共事至密故能盡得其肺腑語此亦爲一有價值之珍聞也 
[京中要人之來去消息]  
　　徐東海出京徐東海出京一節已誌昨報茲聞東海於十九日晨九時許由五條胡同乘坐汽車到站乘十時專車啓行同行者除朱桂莘外尙有項城展墓委員童薩甫及隨員鄧榮光二氏送行者除陸子欣劉資頴傅沅叔三總長以事未到外其他閣員以及府秘書長張仲仁皆赴站至回京之期東海已經表示謂須俟項城忌日過後方可動身查項城忌日係在端午節後則東海此行當勾留輝縣兩月左右也 
　　梁士詒出京梁燕蓀十九日赴津聞同行者有周自齊任鳳苞兩氏據財政界某要人云三君此行與某項問題有關係梁期於二十二日再行來京周則定於二十五日將其夫人遺柩運至都中暫厝東城某寺以便擇日在西山營葬是日到站送行者頗衆惟梁氏臨行時對人宣言謂於一月以內苟無臨時事故决不再入都門致受各方面之疑謗云 
　　蘇鄂代表到京據政府某要人傳出消息蘇督李秀山鄂督王子春兩氏最近曾派代表到京蘇李督所派者爲江蘇督軍公署參謀長何恩溥鄂王督所派者爲湖北督軍公署軍務課長楊文愷楊代表於十八日謁見總統何代表於十九日謁見總統均蒙總統傳見并聞兩代表到京之任務蘇則係專與馮總統接洽某項問題鄂則除向中央催撥軍餉外於簡放鄂省省長問題亦有關係往謁馮總統後曾分謁段合肥總理及政府某要人 
　　章行嚴到京章士刈由申來京十九日下午三時晉謁馮總統於辦公室據問總統諮詢章君邇來岑西林在滬起居如何及岑君對於時局有無新政見經章氏一一答陳最後總統將近日南北謀和不易及時局混沌可虞情形詳告章氏茗談至四鐘二十分章始興辭出府 
　　霍爾瓦特到京中東鐵路辦事長官霍爾瓦特中將確於十九日上午十時半由哈爾濱來京據聞霍氏此次來京負有兩項重大責務一爲解决中東鐵路問題一爲與我政府磋商組織西伯利亞問題同來者有隨員六名到京時至站迎迓者有道勝銀行經理霍伊雅氏及俄使館員等現暫寓六國飯店至霍氏此行之任務聞除關於中東鐵路事及組織西伯利亞政府外並於中日共同出兵問題將與俄使有所晤商云云 
[兩日之府院政紀]  
　　十九日公府消息總統於十九日正午十二時二十分臨居仁堂辦公室披閱文電三時傳見章士釗四時二十分章氏退出後元首休息一小時遂延見段總理七時四十分總理出府總統始歸內宅用晚餐九時又至寳光門內辦公室傳見顧鼇垂詢要政下午四時許復接見蘇督代表何恩溥氏密談良久至下午五時以後始由辦公處退入內室張仲仁秘書長則於上午十時照常到府辦公直至下午七時出府又聞段總理於十九日下午六時七分赴公府請見總統卽在居仁堂辦公室延見會晤後密談近兩日來川粵方面軍事變遷情形合肥並帶有某某省密電數通呈與元首核閱嗣又談及總理親赴漢口武昌等處慰問各路軍隊及符親身犒師之宣言聞總統對於合肥赴鄂絕無反對之意且謂予（總統自稱下仿此）早擬親赴湖北犒師只緣種種牽制迄未實行老兄（指段公言）代予履行前言予心甚感惟現值謠諑繁興之際莫如行期暫緩以資維持一切段以此行關係綦重似難延緩仍擬照與某要人所磋商者而行談至七時四十分段始興辭出府又據府中消息馮段兩公交談時即屏退左右因之詳情不易深悉云云 
　　二十日國務會議二十日星期六之閣議仍照常舉行茲將預悉之案略紀於下 [T13 ]一 [/T ]接濟湘省特別需費問題 [T13 ]一 [/T ]續議接濟兩湖舉辦淸鄉經費問題 [T13 ]一 [/T ]趙豫督電請新募精兵一旅要求中央擔任軍費問題其餘關係外交者一件軍事者二件均歸臨時動議又一消息二十日國務例會方立之秘書長十九日午代定議案聞列入日程中之稍爲重大者 [T13 ]一 [/T ]爲續議第三批獎勵克復岳州長沙得力軍官案 [T13 ]二 [/T ]爲添設無線電台案 [T13 ]三 [/T ]爲管金聚旅長請擴張軍隊問題 [T13 ]四 [/T ]籌撥赴閩之浙軍移駐石首公安等地之馮軍旅費案 [T13 ]五 [/T ]爲任命官吏案其他如外交陸總長之中日交涉情形報告陸軍段總長之軍事計畫報告均定爲臨時提出之　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津調和大會開會確期]  
　　全國商會在津開調和南北大會茲經探得確息該會事務所巳完全成立均已籌備妥協定於二十一日下午一時舉行開會式惟此開會大旨有三一爲全國商會第三次之大會一爲全國商會改選大會一爲調和南北時局大會各省代表於十八日晚至十九日上午到會報到者如下陜西聶允文張紹庭直隸高冠甲冉鵬飛宗景鏞張呈瑞王香庭張吟淸馬崇本卞月亭李樾臣浙江周運杓費俊鏞甘肅雲雅亭新疆張嵩山湖北汪得深殷友于段作楫張文錦賀翊賢大阪賀英偉北京高金釗王元貞綏遠賈永茂山東宋懷瑄賈毓驥黑龍江高景韶江蘇馬炎文王文典庫倫高啓運貴州廠毓崑張維鏞安徽盧治安北京王訥四川胡炳堃甘肅賴恩培郝登五湖南李國琳周國鈞湖北楊震亨呂超伯 
[湘鄂川陜之兵禍聲]  
　　曹張近日之意見曹錕欲調第三師返漢口而張敬堯欲留第三師於湖南意見不同互有爭持經政府從中調解令第三師在湘再駐一月然後返漢茲聞曹錕巳將第三師第六旅開駐岳州並擬將直軍第一第二第三第四第五混成旅及第三師全部調回漢口政府於十八日夜十二時六分接到湖南督軍張警堯萬急密電計一百九十三字略謂第三師第六旅刻下又有北旋之意惟現值湘中亂事日亟之時原有軍隊尙虞不敷分配防戰事宜倘再抽去一旅殊堪憂慮除電達曹使要求暫緩開拔外理合懇請轉電曹使萬勿抽調該旅以重軍備等語又於十九日上午九點五十分接張敬堯正密特萬急電報告曹使欲調回直軍及衡山不易進攻之情形至下午兩點又有正密特急電至京亦係報告曹使調兵之事並請政府指示辦法聞十九日晚車陸軍總長段芝貴赴津與曹祈接洽請其轉勸曹錕能否有效殊未可知也　　調傅往湘之不准湘督張勛臣氏因湘西匪亂猖熾擬調前湖南督軍傅良佐氏赴湘助理剿匪事茲據政府某要人傳出消息段總理接閱張勳臣督軍此項來電後曾提出星期四之閣議討論完全通過後段總理以此事關係甚重宜先請示總統遂由是日入府報告閣議之朱劉兩總長請示馮總統謂此事旣經閣議决定余（總統自稱）似無建議之必要惟諸公旣須請示於余以余個人私見所及前次張懷芝督軍等請將王丕煥調至前敵襄助軍務中央比以案情重大未經照准傅良佐旣爲交法庭查辦之人值此尙未到案之時其罪狀輕重如何未能預斷如竟聽其自由供職前敵似與張懷芝之情面不無關係無妨覆議一次如諸公均謂爲可以照辦余亦决不阻止等語段總理意以爲此事原定請示總統總統之意旣謂不然即作罷論云 
　　劉存厚之告急劉存厚困守川北迭電請援近又致電政府報告危急情形錄其原電如次（銜略）頃據綿陽第三師長鍾體道第三混成旅長田頌堯第四混成旅長賴心輝報稱職師職旅駐綿瞬將兩月我勢日窮敵氛益熾此消彼長緩暫難堪現據各方面探報　意北犯準備完畢該軍謂職師旅等旣不受編顯係仍受劉督節制有碍北伐勢將以武力對付民軍各項隊伍紛向東北兩路開拔巴中新漢集隊日多咄咄逼人行將决裂抗拒則餉彈兩絀引退則梓劍不通鈞座駐節廣元消息靈通切懇飛電中央鄰省催請餉彈援兵以救眉急事機危迫立候示遵等語除飭該師旅長等聯絡友軍協力堅守以待增援並掃淸梓劍之匪用利交通外迫請中央俯念川艱速撥援兵餉彈隣省諸公篤顧唇齒就近迅予援助以維川局而遏寇氛毋任企禱未盡川情續派本署顧問鄧孝可兼程進謁面陳一切並以奉聞切盼示復劉存厚叩四月眞印 
　　管金聚之態度日昨各方面紛傳陜西旅長管金聚與陳陜督嫌怨日深態度將有不穩一節茲據公府某要人云管旅長十八日尙有密電到京力辯與陳陜督無齟齬情事請求增編軍隊一節則實有之其原因蓋該旅駐紥陜甘川三省之通衢各方面亦有戰事發生均欲藉該旅爲援助軍隊過少實屬難於分布管旅長此種苦衷中央尙能鑒察至外傳該旅長態度將有若何變動之說恐係不確也 
[長沙風聲之險惡（長沙通信]  
　　近日以來長沙風聲又極爲險惡以永豐醴陵等處戰事北軍旣均失利而謠風又復蠭起也據外間所傳消息謂永豐方面之北軍在洪落廟等處已連次敗挫損傷頗多衡山方面則已有北軍一旅被南軍勒令繳出鎗枝全行解散醴陵方面則被南軍用餌敵之計殺傷甚多且有千餘人不知下落其旅長某亦於是役陣亡云云此等消息雖未必一定可靠然日來由湘潭等等處運來傷兵則爲數甚屬不少張督並於十三 
十四等日紛紛添派軍隊開赴上游是則北軍敗挫一節可無疑義又前敵執法處長殷鴻壽亦已於十四日親赴前敵關係因前敵軍士退縮者多遂請殷氏前往監視如有再行退縮即以軍法從事 
至外間種種謠傳雖多絕無根據然商民屢受驚恐故一聞謠說即市虎杯弓疑神疑鬼加以省城各商戶以北軍肆行滋擾之故已多數復行停貿人民不知所以疑爲已得惡耗以故愈爲驚恐甚至有南軍巳追至長沙離省城僅數十里之說其實前敵所駐北軍人數尙有數萬之多即使連次失敗南軍亦不能遽到長沙也 
　　北軍在各鄉肆行姦搶亦足使人恐懼一般鄉民因被逼自盡者不可勝數聞前年曾任湖南民政廳長之吳紳嘉瑞（爲前淸翰林素治佛學其文章道德爲湘人極所稱許）其眷屬已移至河西鄉住居日前因北軍在該鄉按戶姦淫搶刧其眷屬恐其惑被姦汚於是全家婦女相率自盡其男丁睹此情形深爲不忍遂一併自盡以殉計吳宅全家男女共二十七口均遭此刦噫慘矣（以上十四日發） 
　　湘省軍情近已愈形緊急省城情狀亦益形恐慌張敬堯以迭據探告謂省城巳伏有南軍不少且前次湘軍之未經集合者現亦伏處長潭一帶預備於聯軍進攻長沙時爲之接應南軍旣有埋伏則隨時均可發難此時防務實不得不益加嚴密因卽頒發命令自十四日起每晚至十句鐘後即一律斷絕交通省垣各城門亦須仍前關閉以免此項伏兵乘隙而起致有擾亂秩序情事也 
　　前敵北軍確已迭次失利十五日下午又由上游運到傷兵甚多且十四日晚三句鐘後駐省軍隊忽紛紛開赴湘潭曾於半夜時在省城各轎行擄去夫役不少現在省城甚屬空虛卽代行警察職權之第七師第二補充團亦有一部分調往潭邑且啟行之時甚爲匆促是則前敵軍情之緊急已可想而知又據路界傳聞謂在醴陵方面之北軍所有鎗砲武裝已被南軍奪去甚夥近以又遭挫敗遂將現有之大砲多尊於十五日由長株火車裝運到省當卽移至小吳門外之兵房安置以免再爲所奪 
　　北軍旣已迭次敗退而謠諑又復紛傳故張大督軍亦甚爲驚惶竊恐北軍再敗則長沙必難保守萬一伏兵內應尤覺對付爲難故每至晚十時即出城至兵艦駐宿（計張自抵長沙後未嘗駐宿署中特十四十五等日出城尤早耳）其驚惶又可想而知矣 
　　十五日下午某方面傳出消息謂南軍之在正面者現已進駐湘潭之花石一帶云云甚有謂南軍已至茶園舖者故遷往滬漢之人民較前尤衆此等傳聞恐亦不免過甚也 
　　聯軍總司令職務聞已改派李烈鈞氏譚浩明已奉令調回廣西至程潛被殺一節現聞尙不確實因在前敵打先鋒者仍爲程氏蓋陸氏已許其戴罪圖功也 
（以上十六日發） 
[衡長間之外報消息]  
　　英文楚報四月十日衡州通信云上星期聞有湘兵五人桂兵二十二人因犯姦搶按法伏誅內有數人聞係在長沙湘潭行刦者由此察之統兵者今似有整肅軍紀之决心衡州城內一切寗靜四鄉亦尙安好惟偶有不幸之變端耳近數日來南軍順流下行其數頗多聞皆開往衡山查南軍陣線起於寳慶至衡山下三十英里而止復由衡山展至攸縣三星期中傷兵至醫院求治者逾一百六十人所患多係舊創上星期衡州泊有小輪約三十艘今大半已裝兵駛赴衡山亞細亞火油公司之經理人乘小輪由長沙來此沿途未遇危險目下現洋一元可兌現錢一千五百三十文紙幣一元僅兌得五百文千文錢票兌二百二十文食米一石合一百八十元售錢八千文陰雨十餘日河水大漲氣候頗寒農夫頗以田中稻種腐爛爲慮今日天氣稍好云 
　　英文楚報十六日長沙通信云長沙附近兵士淫掠之報告逐漸稀少惟四境距省二十里至五十里者仍受苦未巳省垣已設立軍事法庭受理軍人犯事案件雖未必追究前事然此後軍人或不致任意妄行張督頗欲結好於紳士當其初到省時湘人公推紳士四人爲代表進見張督嗣後張督逐日延見四紳遇事輒與之商酌近日謠言頗盛兩日前當道規定夜間十時後街中不許人行去年傅良佐以八時爲靜街時限逾二三日傅卽宵遁今年譚浩明亦限定九時靜街甫一二日譚亦離省此次張督限十時禁絕交通故有人謂此乃張將遠颺之先聲於是北軍敗北之說遂附會而作矣湘潭衡山之間小有衡突聞南軍誘引北軍深入而襲其陣後殺死軍官三員內有一田姓者民間遂有田旅長陣亡之傳說北軍死傷爲五十三人惟道路傳言則謂死傷數百甚有謂死傷數千者又有人謂北軍第三師因恨第七師殘暴不法將攻之此說不盡可恃非至見諸事實時無人信爲確也紙幣一元前可換錢票二千五百文今忽驟跌可換錢票一千二百文官場出示維持已漲至一千七百文但錢舖不開門營業幣政問題已成嚴重之事云 
[李國定之護法電]  
　　廣州國會非常會議同人鈞鑒開會在即國定軍書旁午不克首途職務未終心焉滋疚然定亦議員一分子也有所主張何敢緘默竊本會爲立法機關當以法律爲根據查團會組織法及兩院自身法開會由兩院自行召集閉會亦由兩院自行議决民國二年袁氏以非法解散國會兩院並未表决開會五年國會恢復當時即應繼續開第一次常會表决第一次常會閉會宣告第一次常會閉會繼續第二次常會乃第一次常會并未宣告閉會五年即宣告開二次常會是默認袁氏之解散國會爲合法放棄兩院之自主權爲之說者謂二年開會七月已逾法定期間當然作爲第一次常會告終殊不知會期久暫由兩院自行規定非政府所能干涉開會七月被政府非法解散即認爲閉會設開會一日二日卽被政府非法解散又將何說之辭倘不根據法律以力爭是法律上所予國會之權責已自行放棄於政府何尤六年督軍團脅迫大總統又以非法解散國會國會非常會議組織軍政府完全爲維持法律此次自行召集開正式國會即應繼續開第二次常會證明政府之解散國會爲違法使天下後世知國會之不可以武力干涉也然後足以保重國會之尊嚴民國取內閣制內閣對國會負責國會議决案當由內閣呈請大總統執行今正式內閣旣未成立大元帥是否能代行大總統職權法律上無明文規定如認大元帥不能代行大總統職權凡議决案皆無執行之機關如認大元帥能代行大總統職權是南方以少數議員選舉之大元帥能代行大總統職權北方以多數議員選舉之副總統又何不可代行大總統職權同一違反法律尙何護法之可言今大元帥任免文武官吏直代行大總統職權倘不據法律以匡救北政府以子之矛攻子之盾則南方義師法律上巳無立足之餘地大元帥之職權在興師討賊國會開會凡屬軍事範圍議案可議决咨大元帥執行非軍事範圍議案卽當從緩議庶國會不違法軍政府亦減少違法命令南方不失護法之主旨救亡之術未有逾於此者定正簡練士卒準備北征望我同人保持法律無任盼禱李國定叩四月四日 
[成都軍政界之近狀]  
　　長岳惡耗傳到成都遂起種種謠言茲將謠言中之熊克武近狀述之如下川省靖國各軍熊總司令前曾通電以總司令名義兼攝軍民政務茲探悉軍民兩機關均併設總司令部內除民政方面政務廳長任命劉光烈外其餘總務敎育內務實業各科長科員均未更動至軍政方面仍照從前軍署各處課組織惟職員階級則略有更易近聞各處課主任官長業已委定其姓名探錄於下參謀處參謀長但懋辛前任第五師參謀長第九旅旅長秘書處秘書長黃鵠顯曾任前民政府辦公處參事副官處副官長張冲前任靖國軍第一游擊司令官軍務課長傅常前任重慶鎭守使署參謀長軍需課長吳景英現兼造幣廠長軍法課長熊嘩曾任前督軍署軍法課長軍醫課長蔡幹卿現兼軍醫院長 
　　陸軍測量局局長鍾體乾辭職後當道有擬委前測量局局長郭季吾（延）接辦消息郭曾任羅前督參謀惟現巳任黃復生司令之軍事顧問官起程下渝矣又重慶電政局長一職近聞當道確已委孫鏡淸擔任靖國各軍總司令部現委王恕爲靖國軍招討軍五梯團第二團團長聞王已奉到委狀現正調集舊部銳意北伐 
　　熊總司令以此次川中之戰乃二三軍界長官薰心利祿阻撓義師所致與服從命令之士兵毫無關係日前特派員分往四聖祠英國醫院及平安橋法國醫院北門外張家巷法國醫院包家巷陸軍醫院等處調查傷兵人數不分一二三師均與五師傷兵一例優待住院者每人發給劵洋三元俾作零用傷愈退院回籍者每人給路資三元以示體恤昨已分別照辦矣 
　　康定來電云成都熊總司令省議會各報館鑒朱團已將甘孜至德格糧道擊通乞勿念惟據漢源急電郭文卿率少數滇軍入建夥同地痞燒殺擄掠無所不至錦川橋受禍尤烈該軍并倡言欲侵犯漢源阻遏邊地糧道遐齡深恐援昌士兵逼處危境齡罪甚矣乞公嚴電開導駐建漢軍并電懇唐繼堯司令實行阻止以安前方軍心而固國防臨電不勝迫切齡現正準備各支隊曁調集士兵親率出關謹電馳聞遐齡叩東印 
　　熊總司令前派曾子玉趙鐵橋等到自井商議鹽欵事已得兩種結果（一）收回滇軍所設臨時軍費徵收處（二）張月笙經理來省已商妥每月鹽稅交一百二十萬到省聞臨時軍費徵收處係滇軍原設保護鹽載機關每月可收八十餘萬元熊總司令擬將所收鹽稅作爲兌換基金 
[福州之警備近訊]  
　　拘捕別有天之座客二十夜省城妙巷別有天飲食店方上燈時有一席坐者六人僅列四生菓十二碟中有兩人猝起擒住四人其一人勃然變色問何事擒者即出手鎗示之巳而外間擁入身着軍衣者十數人將四人捉將官裏去據查此四人乃廣東方面派來在福州設機關者於未到閩時有在粵者函告李督軍略謂保護桑梓感不可言茲有身着何色衣及面貌何似四人赴閩圖謀起事厦輪到時須十分注意督軍閱此知係旅粵閩人所告發因傳集偵探多人諭以此信限其於一星期內破獲如不能破獲必加以奉公不力之罪各偵探因於大江汎一帶或駕小舟到處查察或在道頭專伺厦輪到後有高等偵探二人見此四人形跡可疑於其入柴店時尾之有意與之隔座　以寒喧互相通問及此四人投於旅館又卽往該旅館佯作覓友狀相見時如舊相識從此或酒肆妓館戲園六人均同往一若同志者然周旎數日尙難看出破綻不敢下手及十九日六人在廣資樓痛飲四人爲東二人爲客酒酣耳熱有一人於脫長衣時短袂前露出徽章爲偵探所見遂訂明日在別有天還敬廣資樓一席不過七元五角別有天一席竟以十二元答之故此四人不疑而來聞此四人一操楚腔一操粵語二係福州人四人中只知有一人劉姓究竟是否廣東方面派來之人或偵探之誣陷不得而知有云由警署長問後送於軍署有云已由軍署軍法課長審問矣 
　　監視方聲濤之故宅住粵滇軍師長方聲濤世居北門九彩園方之妻子均在粵省住九彩園者皆其從堂之叔伯兄弟最有名者號守理爲商界中人開張鼓樓前雅記京果店及陸經茶葉店於逐什一之利外不知何謂時事更何論黨派自防粵以來方守理自問無他故不避嫌疑詎四月四號夜間八時突來巡警多人將方守理之住宅前後門防守極爲嚴緊至五號早街談巷議目爲抄家余乃訪之方之住宅前門在內九彩園門首有朝元方家澍之金字　額一望而知爲世家果見巡警七八人或坐或行似監察其出入方宅頗大後門有花亭魚池園丁花匠住店於此巡警駐紥較前門尤多探其鄰里則有數說甲說本禮拜二海壇到閩方宅有自粵回者二人及數挑行李適是夜別有天破獲黨人四人因而疑與方宅之自粵回者有關或云自此四人中供出乙說方聲濤秘密回家潛匿家中政府所以有此防守丙說方聲濤之弟漢範運動蕭奇斌由蕭運動軍界事爲陸軍偵探所知所以圍住方宅窮究漢範並涉及蕭奇斌蕭於光復時任省城軍務長後充馬江船政局長現充督軍署高級軍官與劉冠雄一流人物又何至被人所運動此殆外間揣測之詞以余所見方宅不外爲官廳所疑若果有如何之事必至於搜查或曰將有待上峯之命令不知近在城內那有巡警自昨夜八時防守前後門至今日二三時毫無動靜之理總之偵探多嫌疑而當局者之所以如此亦有備無患之政策而已 
[皖省近事]  
　　皖督倪嗣冲前擬添招新兵八營將鹽斤加價二分作爲軍餉其軍械已要求中央撥給聞不久卽委員招募矣 
　　省議員寶延年提議一五加征續征三年作爲開辦銅官山礦經 
 
 
 

Page 7

 
 
費一案昨經該會審查以一五加征本係苛稅業經本會公决改歸地方收入咨請省長在案至今未見答覆茲復議此欵爲開礦之用於前案抵觸應從緩議云云 
　　今日省公署接霍山縣夏知事來電謂現有士匪數百人入城舉事立派警察衛隊嚴加防禦當獲首犯二名即時正法現地方安請如常 
　　省城西門外西工藝廠自開辦以來每歲所需經費約三萬四五千元而收入不及三分之一出品亦不見佳現胡議員子正建議擬將該兩廠合併改爲模範工廠藉節經費並請當遣派員調查原有基本成本開支收入存貨原料盈餘各若干詳細列報以備着手改組 
[山東之泰安茌平失守說]  
　　前昨兩日濟南至兗曹各屬之電報忽有多處不通夫土匪竊割電線本屢發生惟今日竊割區域如此之多其必非泛泛小竊可知乃果於昨日遽有泰安失陷之耗該邑密邇省垣爲附近諸縣精華薈莘之區突有如此駭人聽聞之大變動殊令人不敢以尋常匪亂輕視之也據傳該縣失守之原因爰匪徒扮作陸軍裝式於十七日淸晨八鐘整隊直入將四門佔據鳴搶大掠知事逃避無蹤詳情若何尙未探悉官府方面所得消息如何亦未有所聞惟該城防務當局向未輕視兗州新編陸軍現駐該城附近者已有兩團之多即匪勢重大詎不能背城借一何至一朝掩至即如入無人之境此亦事之大可異者又聞數日前大汶口商會即接匿名信件限日交欵某山中不然必以大軍臨之又城內陸軍亦迭據偵探報告匪黨謀城計畫觀此種種則匪黨之圖謀一逞爲日已久軍警又豈能不稍爲設備然而今竟失陷者益令人悚然以懼矣惟另一消息則云此說實屬子虛緣該縣警備某隊長勇敢善戰日前在泰萊兩界之安家莊率隊勦匪鏖戰數小時除陣斃及潰逃外並生擒六七名即行斬首在該莊懸竿示衆匪等以梟首之律久經廢除今該隊長大築京觀未免不留餘地揚言將襲攻縣城以示報復該縣人民遂一夕數驚而失陷之風傳於是發生云云未知二說究竟孰是也 
　　某方面傳來消息茌平縣亦於十七日被匪攻陷焚燒刧掠慘不忍聞知事不知下落云云又聞茌平縣城確於日前被匪攻入肆行刦掠省公署已接來電矣 
　　張帮辦以本省土匪猖獗日甚現有軍隊實不足以防勦擬將現駐九江之暫編第一團調回以固本省軍防昨已據情致電張檢閱行營至能否邀准尙未接有覆電又聞張帮辦以近來土匪蔓延幾遍全省又兼軍力單薄不足分佈曾迭電張督軍請求指示方略頃聞張督現已籌有治匪辦法特派軍事諮議胡嗣球由贛回省與張帮辦協商遵行 
[沭陽通信]  
　　江北之沭陽與泗宿接壤土匪蔓延已非一日入今年來燒殺抬架尤爲特甚正月二十九日田玉盤家被搶擄去父子二人至今未回又徐廷佐家亦同時被搶一空最烈者湯家㵎徐增祥有圩一座防禦素嚴突於二月二十四日黎明有匪百餘人越溝入圩開砲轟門幸敵樓有人互相攻擊閱八九小時斃匪七名圩丁中彈死一名四面鄉團聞聲援應匪恐被困乃向徐增祥住宅及檜坊各處施油縱火搶奪騾馬數匹架抬商舖四人衝往武家河而去維時火已爆發不可撲滅計燒去瓦屋一百二十餘間草屋若干間死人一名其他物件均付焚如事後報告到縣而瞿令亦束手無策而已 
[杭州快信]  
　　二師張師長載揚前日親自赴紹慰勞第六團隨同出征官佐士兵宣布訓詞昨已公畢旋省 
　　第四旅長潘國綱亦隨童氏出發赴閩又砲兵一團一營副官祁榮祖昨由滬運到引火等器具多件解赴童營收用 
　　京直奉水災春賑游覽會擬仍仿上届辦法每劵售洋一元惟新增贈彩名目其會場原議設前二師司令部舊屋現恐臨時不敷已改指西湖公園 
　　浙省七年度各機關預算案昨已由省署彙齊一律移送省議會核議 
　　皖省來電皖北匪警衆皆烏合剿辦甚形得手指日可告肅淸　　吳興知事强運開（分浙道尹）昨向省署聲請辭職 
　　各鄉鎭廟戲抽收警捐案現巳確定實行昨頒發章程九條 
　　日來杭地天氣和煖龍井茶市出產漸旺價亦跌至每兩二角駐山各行日可收入七八千兩之多 
[南京快信]  
　　段總理昨晚來電個日（二十一）下午四時抵漢 
　　聞李督因病初痊擬派江寗鎭守使齊燮元即日赴漢晤段總理代表一切 
　　漢口各省區代表會議聞因曹錕王占元主張不一致故各代表紛紛赴贛與張懷芝接洽李督代表王鐘則由漢乘江輪回寗　　軍署參謀長何恩溥前日由京接洽事畢回寗李督擬再派何赴贛晤張懷芝協商一切 
　　蘇商會代表昨由津來電稱聯合會定個日（二十一）下午一時正式開會討論一切 
　　贛督陳光遠來電稱據吳鴻昌來電報告前隊已由大庚嶺開始攻擊南雄乞酌派勁旅協助攻粵 
　　岑西林代表章行嚴日前過寗沿津浦車北上昨章由京致電李督云到京面謁馮段和局頗有佳兆 
　　參陸處電李督酌派勁旅助魯剿匪 
　　齊省長以各屬匪警頻聞昨派警備隊會辦李明遠赴各屬調查警備隊對於職守勤怠以昭鄭重 
　　聞徐州鎭守使張文生迭電中央辭四省剿匪督辦兼職 
　　楊士琦昨乘津浦車南下過寗赴滬 
　　敎育部派僉事吳雷川來寗調查學務狀况昨與符敎育廳長晤談一切 
　　實業廳召集螟蟲考查團會議會期一星期各屬團員到五十餘人自今日（二十二）起開會討論一切撲滅螟蟲方法並請美國李士偉先生蒞會演說 
　　省立第一農事試驗場長王某因案被控撤差省署批令實業廳改委朱兆芝接充 
地方通信 
[北京]  
　　淸華學校之新分食法北京淸華學校爲派遣學生留美預備而設該校爲講求衛生起見久有分食之議惟以一船所行分食方法設備需增用度餔餟又費時間若添置公匙公箸則排列縱橫旣嫌錯亂彼此遞取益覺紛繁近該校新創一法無上述諸種困難而能獲分食之利益即將飯菜及匙箸碗碟照常羅列而略改食法如下 [T13 ]一 [/T ]需菜時用匙取置於小碟或飯碗內 [T13 ]一 [/T ]需湯時用匙挹注於飯碗內 [T13 ]一 [/T ]箸勿與公菜接觸 [T13 ]一 [/T ]匙勿與口舌接觸上法簡便易行自實施以來學生無不遵守現已成新習慣焉爰誌之俾他校得所借鏡焉 
[厦門]  
　　華僑熱心興學華僑陳嘉庚及其弟敬賢福建同安籍向在新加坡經商素具愛國熱忱於民國二年挾資回國在本籍集美社建設一兩等小學校民國五年復在社中添辦女子小學及通俗敎育社六年又獨任巨資私立一師範學校命名曰福建私立集美師範學校聘江蘇人王丕嘉擔任校長於七年二月開學學生共計二百餘人悉免校費按月經費約二千餘元開辦費及建築費兩項約計二十萬金總計其所費之敎育欵自民國二年至七年間共有二十五萬元之譜並聞現正添建校舍擬廣招生徒誠可謂熱心敎育與浙之葉澄衷蘇之楊斯盛後先媲美矣 
[濟南]  
　　飭繪匪災區域詳圖軍署奉政府電令以東省匪勢蔓延急須痛加勦辦免致有害大局現巳電令直蘇豫皖四省各派軍隊前往協力會剿以期肅淸迅將該省匪人竄入擾亂區域繪成詳　呈送政府查核以便指示勦辦機宜等情軍署奉令已飭各道屬速繪匪域詳圖以便呈送 
　　擬辦牲畜落地稅商埠劃爲特別徵稅區域後縣署曾招商承辦牲畜落地稅近有公民李文有具呈徵收局擬交年稅三千元試辦商埠牲畜落地稅該長已咨會歷城縣署商埠商會查照該民所請有無窒碍妥議具復 
　　農場育蠶之籌備農事試驗場前遴派技師七人設備蠶室二十間選種桑秧一千五百株俟屆育養期專飼各屬呈送到場之最優蠶子以資考驗成績云 
　　敎育界之悲觀高唐一縣素稱學務發達之區前淸變法之初學校林立民國初年進步尤速設有高等小學六處師範講習所二處乙種實校一處女學七處初等小學二百九十八處統計學童不下三萬二千餘人近來土匪蜂起到處搶掠全縣八百餘村鮮有不被害者甚至焚燒學校擄掠學生等事時有所聞富家子弟多以入學爲戒貧乏兒童亦皆視爲畏途因是鄉間小學紛紛解散即未解散之處亦惟學童三五人更有敎員一人守校而并無學生者殊可浩歎 
　　礦務近訊泰安縣商人劉錫慶以尤莊西煤礦極盛集資開採按照公司章程呈請立案日昨已奉農商部核准發給執照矣又章邱埠　莊西礦地極夥有李某者集資千串試行開採動工月餘化欵五百餘串已將礦子採出驗得較博山尤佳云又萊州近城有雲母石礦石質最佳近有該處化學家陶若愚擬集合同志將此石改良製造可輸入美境云 
[安慶]  
　　蚌埠擬擴張商業蚌埠地方近來軍警林立商業日漸繁盛近聞倪督軍在蚌山南勘定隙地廣約十餘里擬建巡閱使署周圍築以營牆中間開闢馬路兩道以便交通并廣建市廛以振興商業惟聞該地多係民產擬發價購買針來興工後地方必煥然改觀云 
　　道署修費不准攤派頃蕪湖警察廳及縣知事會呈以道尹公署與皖南鎭守使署同在一處房屋窄狹不敷辦公擬修復舊道署以便遷移惟經費難籌請令道屬二十三縣在地方稅內攤派奉駁令該道尹自行籌措照宣城等縣修公署辦法按在任月日分年攤還 
[揚州]  
　　輪船烤燬郵袋鎭江揚子公司往來仙女鎭之恒大小輪日昨載運郵政局信件郵袋堆於該輪煙囪之旁行至中途因遭火力烘烤以致焚燬幸未波及乘客行李聞鎭江郵局已向該輪公司交涉矣 
　　警員騐勘女屍揚州鈔關河內二十日發現無名女浮屍一具年約三十餘由該坊保報告該管警區張玉芝區長前往驗明生前遭人謀斃備棺收殮招死者家屬具領矣 
　　規定視學細則江都縣公署現奉齊省長令開謂據敎育廳規訂縣視學視察細則十一條（全文冗長略）設施完備仰即飭遵以資進行云云趙知事奉此業飭縣視事李伯樵遵照辦理矣 
[鎭江]  
　　王副使查勘砲台長江巡閱副使兼四路要塞總司令王廷楨君以時局糾紛防務戒嚴擬於日內親赴鎭澄淞等處查勘炮台以重國防駐鎭陸軍十九師兼鎭江要塞司令楊春普師長得此消息已通飭象山雩山圖山焦山都天廟各砲台守台官弁預備一切矣 
　　嚴查旅館東夥履歷城廂內外各警備區同日奉警察總局倪訓令略謂大小旅館慶由該管警區查明地點牌號館主姓名籍貫以及館夥姓名塡表送局備查近來各區不免疏懈此種應塡之表久不塡送殊屬非是仰該區長於奉令後五日內趕造呈送毋再延緩現值戒嚴期內各旅館難保無匪徒混跡應責成區員每夜親往詳查如區員奉行故事或並不往查即由該區長據實呈請　戒毋得徇隱 
[無錫]  
　　美敎士熱心籌賑聖公會牧師慕高文發起籌募順直水災春賑並函請各界贊助已先後將所收賑欵陸續交滙豐銀行滙解北京華北基督會轉交災區查戶散放前日又有商會正副會長孫鶴卿蔡兼三二君各捐助洋一百元由慕敎士收轉統計一月之內共集得賑欵洋二千三百餘元慕君之慈心好善誠爲可欽云 
　　緝私統領過錫鹽捕緝私營統領宋明善於日昨帶同隨員數人及護兵多人由蘇乘特別車來錫抵站時有駐錫緝私營兵士一連在站迎迓並預備綠呢四人大轎宋統領下車後卽乘轎至西門外緝私營本部暫駐當晚寓居新世界旅社翌日上午即乘快車赴寗矣 
[蘇州]  
　　李經羲到蘇李經羲於二十日下午三句鐘乘無錫火車到蘇寓城外惠中旅館二十一日親赴各機關拜客聞須勾留數日遍遊吳中各處名勝云 
　　公賣支棧經理之競爭武進酒公賣支棧經理前奉第三區公賣分局長錢遵訓坐辦吳琪會令按照去年所認比較增加四成業已來蘇具呈認加奉批轉呈省局查核再行飭知近又有沈兆九欲充經理以前經理本未確定設法進行聞該分局以武進支棧已照數認加惟本城各分棧均藉詞推諉殊與整頓前途有關擬撤換經理以示嚴厲云 
[松江]  
　　召集省會議員省議會現定五月二十一號舉行省會臨時會以便編制七年度地方預算已由省署行文各縣令即轉囑各縣議員依期赴會本邑李縣長奉文後業已通知在籍議員沈思齊閔瑞芝李芑香三君矣 
　　宣示選民辦法本邑歷届辦理選舉事務每於調查完竣後將選民姓氏榜示各處惟本届辦理國會議員選舉事宜因時間已迫而經費又極不敷故現雖調查蕆事並未依例榜示祗將選民名册封送各市鄉自治委員辦公處聽令選民入內翻閱遇有差誤應行更正時現定本月二十一號至二十五號向縣署直接聲請云 
　　呈請禁止賽會金山縣人兪阿福近在該邑子母鎭倡議迎賽劉猛將會無識鄉愚附和甚衆該鎭紳商沈綱朱紫貴沈兆春等以其借端歛錢爲害鄉里聯呈縣署請求禁阻業經詹象九知事據情令行張堰市警佐徐亞伯就近派警查　聞徐警佐奉令後已將兪阿福拘案訊究矣 
[杭州]  
　　省議會談話會浙江省議會二十一日下午二時開談話會議員出席者六十八人由秦副議長主席首議本届開會係屬第三年第一次會期未有不開常會先開臨時會之理况本届任期至七月底已滿自應改開常會以符法例惟談話會人數尙少公决俟第一日開大會决定此項問題並推秦副議長先謁齊省長磋商次議開會式日期因議員報到者不足法定人數一時未能確定松决至二十二日止如簽到議員有四分之二以上即於二十三四日舉行開會式云 
　　金華道道尹易人金華道道尹沈鈞業呈請辭職業奉指令照准遺缺於二十日由齊省長委派前甌海道尹趙曾蕃接充聞已呈請中央任命矣 
　　小學聯合運動會紀事二十一日爲舉行杭縣小學聯合運動會之期七時前會長景毓華知事副會長朱汲民錢墨卿兩君均到會而督軍署代表張鏡如君敎育廳長代表張華靑君亦先後蒞止各校亦陸續到會遂於七時半開會首奏軍樂次由會長讀開會詞再次由會長率領各職員向國旗行三鞠躬禮再次各校學生齊集運動場唱歌畢開始運動是日天氣甚熱在場運動各員受病較易故往衛生部就診者約二十餘人場中秩序雖有警察在場竭力維持惟來賓人數過衆終不免稍形紊亂閉會時奏軍樂會長及全體職員依次在司令台前正立率領全體職員及學生內向運動場正中竪立之國旗脫帽行三鞠躬禮全體左轉由會長導引全體繞場一周回原位後脫帽三呼中華民國萬歲云 
　　浙省留日生學科比較浙江敎育廳伍廳長現查本省留日學生合新舊學生實在留學者計官立大學十二名內分學醫者七名學礦者一名學工者三名學法政者一名特別四校七十八名內在商等學校分習預科曁一二三部者二十八名在高師者十二名在高工者二十七名在千葉醫專者十一名其他高等專門學校四名內學商業者二名學工業者一名學醫者一名私立大學四名內習法政商業者各一名習高等預科者一名實習生五名內習醫者三名習工者二名女生三名內習女醫者二名習音樂者一名統共一百零六名以學科比較之計學醫者（內含高等學校第三部）三十名學理農工者（內含高等學校第二部）四十九名學師範者十二名學法政商業者（內含高等學校第二部）十三名學高等預科者一名學音樂者一名 
雜評一 
[若存若亡（默）]  
　　今人之心變幻不定主和者忽而又主戰主戰者忽而又不主戰主與西南一致者忽又主贊助中央甫宣言若是而行動忽又相反此即所謂人心之變幻不定也至於今日非特人心變幻不定即人之死生亦變幻不定程潛被殺傳之久矣而現尙傳其在前敵李嘉品被捕鎗斃亦傳多日矣而昨復傳其爲不確然竟究存亡若何則今猶未能證明豈不可異陸榮廷之死說果亦如是否耶 
　　嗚呼今日國家在若存若亡之間故人之生命亦若存而若亡歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[飭配砲彈接濟前敵]  
　　松滬盧護軍使昨接參陸辦公處電略謂准湖南督軍張敬堯電開各路攻擊衡山軍隊業已次第齊集開始總攻惟該處山路崎嶇地臨險要須藉重砲方能遙擊請速飭撥七生五過山砲彈五千發十二生的野戰砲彈五千發解鄂備領等因特電希即迅飭兵工廠趕速酌量配置解鄂俾應前敵云云盧使接電後當即函轉兵工廠謝總辦查照 
[續誌援閩浙軍添配軍人]  
　　浙軍第一師奉楊督軍令出發援閩已由童師長親率一混成旅渡江逕赴閩省惟所部之砲兵第一團因缺乏快砲上之引火尙未出發特派委祁副官來滬請領等情已誌前報茲悉上海兵工廠謝總辦以援閩軍火事屬緊要特在造存項下檢配引火一千個交由該副官祁榮喬於前日上午裝軍解浙並預先函致滬寗杭甬路局請爲備車運送 
[閩省新兵又來一批]  
　　閩省李督軍復派員前往北地添招新兵前日有李委員經招之新兵二百四十名南下抵滬暫駐龍華操場守候輪船往閩等情已誌昨報昨日（二十二號）上午十時又有陸軍第十混成旅二團三營十二連排長周承修經招津魯等處之新兵四百名分乘火車九輛由寗直至龍華下車同駐操場候輪偕往並聞閩省李督軍此次添招之新兵係再欲擴充軍隊增厚兵力故須再行募招步兵一團計一千餘名日內尙須繼續到滬云 
[縣商會籲請照舊徵稅]  
　　上海縣商會顧蘇兩會長用快郵代電呈江蘇財政廳長文云本年一日實行江北各釐局裁免捐卡改收貨稅一案涉及變更稅率問題一般業商頓起恐慌紛集敝會提出新舊稅則比較茶葉上中下三等扯計向徵一元五角四分今改二元四角羊毛向徵一角五分今改二元米爲民食所關流通本省由五分增加一角五分麥亦倍蓰增加他如豆油加收三分花生油芝麻菜子等每加七分凡此數種均與平民生計有關南市毗連租界平時商業巳不如北市之盛若再加擔負商人最工趨避舍南就北影響且及於地方值此時局多故市况凋零譬如人已病瘵藥石難療今又從而摧折之無益於公徒病夫商後患何堪設想敝會忝領商場苟有見聞不敢壅蔽伏乞廳長鑒核維持准將各貨稅率照舊徵收商業幸甚地方幸甚盼復上海縣商會顧履桂蘇本炎叩養 
[稅所扣留土布之電部呼籲]  
　　上海縣商會致農商部財政部電云江蘇財政廳限制土布免稅辦法一案前准通崇海泰總商會通告案經農商部咨請財政部電令江蘇財政廳遵照部案辦理並錄電稿後開查土布免稅本係國務會議議决之案按部定標準以舊式土布及手工棉織爲限所免稅釐似屬無多仰仍遵部案辦理以昭一律而免枝節財政部眞等因具徵大部尊重院議維持國貨之至意乃據上海布業公所先後報告閔行管轄之嚴家橋稅所對於應免土布勒稅十三元有奇檢其稅證請電財政廳令飭發還去後僅據復稱令行閔稅所查復核奪又無錫之黃婆墩稅所於滬商啓成號運布亦仍勒繳稅欵又恒乾仁號由平湖運滬土布一百三十四件行經五厙分設之胥浦塘稅所被扣多日迄未發行其他尙有多起或隱忍遵繳或相持不下積怨成憤保無意外風潮敝會爲商請命前電財廳旣無效力爲此迫求鈞部轉請主持電令江蘇財政廳勿再抗令橫徵保土貨即所以保國脈也並盼復遵上海縣商會顧履桂蘇本炎叩 
[洪述祖引渡北京訊辦]  
　　謀刺前農林總長宋敎仁案內之要證洪述祖迭經公共公廨預審明晰因中西官意見不同將洪寄押滙司捕房候會商判决而上海地方檢察廳林廳長以此案原因雖發生在北京暗殺地點係在上海且兇犯武士英應桂馨等均歸檢察廳訊辦洪係共同犯亦應由檢察廳訊奪迭次函請公共公廨要求引渡不果復稟請北京司法部一再力爭迄未解决詳情已屢誌本報茲悉此案前日由北京巡警總監派員趙梓嘉來滬逕投公廨與原審官王崧生襄讞磋商原陪審西官美副領事博金式君准照前斷辦理洪述祖解北京巡警總監訊辦商妥後並不將洪帶堂即由來員至滙司捕房聲明捕頭准即將洪交來員帶回歸案訊辦 
[赫林里舊案重提]  
　　前年閘北巡警在赫林里開鎗擊斃中西人士多名致成交涉案內之王文濤當時亦因伊女等被鎗致斃迭次至淞滬警察廳具禀請求伸雪日前王文濤又續呈一禀昨經徐廳長批示云查此案前據該民人具呈到廳節經一再切實批示在案茲續閱來呈自知不願假借外力足見愛國熱忱惟查本案久懸兩載受傷初非限於一人一事不第該民盼望結束情念甚殷即本廳亦同具此心須知現在案旣由部交涉其如何處分即非本廳所得 
主張將來全案告終定有劃一辦法凡屬案內關係之人本廳於奉到後自當一一傳知遵照該民人縱屢屢呈催本廳力與願違亦難擅違處置惟該民人計仍俟全案結束候示遵行大部辦理一秉至公當不致使該民人獨抱向隅也合再明晰批示仰卽知照此批 
[盜匪發回犯事地方鎗斃]  
　　盜匪戴立柱王年春胡月山王見喜李長林等五名去年冬間行刦虹鎭地方公益染坊長盛雜貨店及沈竹琪等三家當被閘北五區四分所長警拿獲解經護軍使署軍法科訊明屬實於昨日下午發回犯事地點執行鎗斃淞滬警廳長徐國樑特委司法科長劉春波四區署長余炳文游巡隊長郝采章爲監刑劉科長等各率長警隊士會同通班偵緝隊用水巡隊小輪將各犯解至閘北押令游行各街市然後至犯事處鎗斃所過之處觀者如堵 
[盜匪候解護軍使署懲辦]  
　　盜匪王錦芳陸根生糾黨先後持械搶刦公共租界大通路居人潘晉之及法租界貝勒路王姓等金珠飾物現洋經新閘捕房中西包探將王陸兩人與跡涉嫌疑之王小山陳達富林少星等一併獲解公共公廨迭經訊供明晰判王等押候會商核辦在案昨由捕房將全案人證押解公廨請示據嫌疑人王小山之代表海德禮律師上堂譯稱此案迭經堂上訊明王小山並無關係應請省釋並據法捕房包探方福林等投訴王陸兩人所刦法租界居人王姓衣飾業已查到原贓要求帶回訊究等語經王襄讞核供商之英卓副領事以王錦芳陸根生糾黨搶刦罪巳成立判一併押候備文詳解護軍使署按律懲辦王小山陳達富林少星均無關係一併釋放 
[探目偵獲盜黨]  
　　派駐老閘捕房專查特別事件之華採目李星福鍾星南石金榮等偵悉同居虹口東有恒路二千零十八號屋內之奉天人郭迺緒蔣朝貴伍友聲周少山郭阿三等均係盜黨爰於前晚協同西探目壳羅香密往將郭等 
五人拿獲搜出手鎗兩支鎗珠十六粒一併拘入捕房押至昨晨解送公共公廨請究據中西探目相繼上堂禀明前情並稱住居法租界巨籟達路十五號門牌郭等同黨王某業巳拘獲寄押法捕房應請出票以便提回歸案訊辦等語經王襄讞核供商之英卓副領事判被告一併押候移提同黨到廨質訊 
[撞翻划船之慘劇]  
　　太古公司新寗輪船此次由香港裝來大宗香蕉於昨日（二十二）上午十時許在浦東華通碼頭雇工起卸時落於浦中甚多各划船舢板等貪圖小利爭先前往撈取有江北老嫗王氏所駕之划船內載婦女小孩共八人亦往浦中打撈香蕉適有往來浦東西之班頭小輪迎面駛來停車不住該划船避讓不及致被攔腰猛撞一下截爲兩段八人同時落水當經隣近划船夫王金寳等當場救起四人其餘四人沉沒無蹤旋用滾鈎撈獲屍體三具一係楊得山之女小龍年十五歲一係周小老海之妻一係陳小如意之妻均住浦東陸家渡駕划船爲業尙有施姓十三歲之女扣弟屍身迄未撈獲一時觀者甚爲擁擠而各屍屬號哭之聲慘不忍聞事後由三區警正解輔宸委派巡官劉恩誠前往調查失事情形詳報警廳核奪 
[大雨中之搶案]  
　　前晚三句鐘大雨時滬寗鐵路北首寶山縣境吳元盛小雜貨店被盜刦去現洋金飾值洋三十餘元事後由店主投報寶山縣署請求跴緝 
[補紀官商歡宴法使之頌辭]  
　　日前法國新任駐京公使赴京過滬時上海官商曾於本月十四日午後七時假座蘇州河北上海總商會設筵公宴觥籌交錯杯酒言歡頗極一時之盛茲將是日沈聯芳君之頌辭補錄於下今天蒙柏公使光臨非但敝商會之幸即上海華商全體亦極榮幸并悉公使今夜已有別處之宴會顧念中法兩國感情之好特意辭却別處而光臨到此尤爲本席列位主人以及　會長會董全體感幸惟今天是中國官商兩界公請公使不過聊盡地主之誼表示區區之誠意請客不多所備酒席亦極菲薄不敢作正式之宴會所以未備演說祗能作爲少數人之談論無非請求公使維助我中法兩國商情上聯絡融洽使得將來中法商業更加發達此番公使到上海後明日早車即須動身赴北京公使之任敝會今日之請一方面表示歡迎之意一方面表示祝賀之意歡迎者歡迎公使之來中國祝賀者祝賀中法兩國感情今後更加親密前星期五蒙法國正副領事見招已將上海之中法兩國官商平素感情略爲陳述今天本可不再表明何等之意見但是柏公使到北京公使任之後凡在中國法商商業無論何省何縣均有管轄之權敝會處於上海地點上海又是中國通商總口岸所以不能不陳述幾句通商的意見歐洲戰事發生以後中國商業已經受虧不小將來戰事平定之後預料德國尙有一番商業上之戰爭此我各國商人不可不預先防備假如關稅釐金以及製造土貨鐵礦取鐵煤礦取煤種種實業均有極大關係能得先有一番預備實在有利而無害假如今日上海中國商會與法國商會已極融洽將來如有商請柏公使協助之處務請柏公使格外維特記得一千八百九十四年即我國前淸光緒二十一年係中日兩國議和訂立和約之時允許日本至江蘇浙江兩省各內地開設工廠中國政府先令本國人民各於內地自行組織工廠其時江浙兩省民非常踴躍不料營業不佳受虧甚重此種舉動恐非確切之辦法大約將來在於各通商大埠鍊鐵造船開礦設廠是我協約各國商人正宜趕緊想法尙有一事雲南緬甸與法國交界相近雲南已聯合貴州與北京政府反對四川廣東廣西隨同附和今日之雲南貴州四川廣東廣西共計五省商貨不能通行非但該五省土貨不能出運即各國進口之貨亦不能通行敝會在商言商以爲政治關係本與商業無關該五省之各國領事似乎可以會議通商章程路上商貨往來應由該五省軍隊負保護之責實與該五省軍隊亦屬有益因貨物停滯捐稅無着軍隊之餉亦是無欵可籌此乃敝商會專指商貨流通起見實與政治毫無干涉倘蒙公使注意非惟中法兩國商人受公使之惠即別國商人亦受公使之惠頃間陳述各節意旨簡單恐不足以當諸公之意所備酒席亦極無葉恐不足以適諸公之口惟有敬上一杯之酒恭祝柏公使路上安寗身體康健大法國大總統萬歲中國大部統萬歲法公使柏君即席答辭略謂鄙人到滬辱承諸君厚誼寵錫盛筵不勝感謝承囑襄助上海中法商業一節自是當今急務亦爲鄙人分內事一俟到京任事之後諸凡關於中法兩國商業者均願竭力爲之以期商業日漸發達略副諸君雅盼云云 
[敵僑違背定章之訊罰]  
　　僑居虹口東有恒路之奧國人克利滿拉因私自遷居復擅自離滬茲又潛回經工部局敵僑註册處西人安司查悉以其故違處置敵國僑民條例咨照捕房轉禀公共公廨出單於昨將該奧人傳至公共公廨請究先由捕房上堂譯訴前情訊之克利滿拉供多推諉經王襄讞核供商之英卓副領事以其違章屬實判罰洋五元充公論後遵章辦理 
[善堂欵提充築路費之函商]  
　　上寶兩邑所轄衣周塘馬路工程因籌欵維艱延未興建曾經盧護軍使飭令閘北工巡捐局會同兩邑紳董磋商籌欵方法從速興築在案茲悉閘北工巡捐局業已迭次邀請上寶兩邑紳董籌議籌欵方法或主募集公債或擬向善堂假公產抵欵磋商數次仍無眉目近由某董提議將引翔鄉厚仁善堂所管虹口下海廟西義塜地三處經英美工部局開闢馬路佔用給償之價提充該路工程費上海縣沈知事以此項路價雖屬善堂公欵仍提公用尙無不可惟須徵該善堂各董同意故亽日前將情函致厚仁堂請爲查照復候核辦該堂接函後擬於日內遍邀全體堂董會同磋議再行呈復云 
[輪船員役夾帶烟土之嚴禁]  
　　江海關韋稅務司昨派洋稽查員四人帶同譯員二人分赴滬南浦東兩處各輪船碼頭向大達靑島香港及各外洋輪船上通告中西船員不准私帶煙土嗣後如被查出須照章嚴懲云云故各輪船買辦業已會同磋議自卽日起各輪內倘有船員茶房水手舵工伙夫等夾帶煙土被關員搜獲立時解送官廳重究並永遠不准他輪雇用以昭炯戒 
[輪船上查獲大宗烟膏烟土]  
　　太古公司新寗輪船此次由香港開駛來滬於前日（二十一）午後五時抵埠停泊浦東華通碼頭經海關扦巡洋員登輪搜查當在該輪厠所下面抄出大批銅罐烟膏一蔴袋計共三百餘盒（每盒重一兩）價值五千餘金同時又在無人看管之行李內抄出大土十三只價值七千餘金銁據該輪水手云此項行李係搭客粵人某甲置於此處渠見事敗露已由浦江雇舢板逸去云云該關員等即將烟膏烟土連同行李帶回海關存儲候燬一面報告稅務司通函各機關飭緝販土之人務獲解究 
[陸軍監獄建築問題]  
　　上海陸軍監獄建築新監一事日前報載謂已動工云云茲悉此事尙未見實行所云已經動工者並非陸軍監獄係砲兵四團新建營房一百二十餘間近已一併竣工經盧護軍使派員驗收後將滬軍營四團官兵等遷入新屋駐紥至於陸軍監獄之建築問題原因頗爲複雜民國二年八月間前故鎭守侃鄭汝成函請將陸軍監獄附設於上海地方監內以省經費嗣由官產處將舊上海縣基地全部售與興市公司監獄地址亦在其內故高等檢察廳呈請司法部撥發巨欵在本邑漕河涇鎭購得民地八九十畝另建一新大監獄而陸軍監獄之附設與否尙須另行規畫上年八月間該監典獄長敖雲亭將遷徙監獄曁騰讓舊監各情形親赴使署面禀盧護軍使詳述一切經盧使諭令籌畫建築辦法呈候核奪敖君返署即命各科長籌議一切旋召匠估計除辦公等室一律借用外所有添建囚人雜居監房十二間計需洋五千數百元除由敖君商請南商會會長顧馨一補助洋二千元外實需三千數百金如再將舊監材料拍賣若干所缺不多嗣有某工頭等多人認爲一種大工程逕赴使署招攬開價多至一萬數千兩盧使遂命副官處嚴加考核飭令該匠人等從實估計不准任意浮開以故迄今半年仍未解决辦法但興市公司方面以地方審檢兩廳及看守所均次第遷讓獨上海監竟置不理特請商會會長顧馨一向敖君催促敖君答以上年承催後即於八月二十四日繪具圖說檢同估單並聲明蒙貴會長轉商官產處補助遷徙費二千元一併呈請護軍使核奪在案如何辦法迄今尙未奉到指令無從預計惟司法監一部份已在進行不久可達到遷讓之目的云 
[黃泥灣添設稅務稽查分所]  
　　江海關監督馮國勳近據孟河分關收稅委員羅以煌呈略稱近因轉運公司將各貨由火車運至奔牛站者即在該站附近之黃泥灣改裝民船出小河口以赴江北繞越取巧以致稅收短絀殊與關務不無影響爲特呈請迅於該灣設立稽查分所以塞漏巵而裕稅源等情當經馮監督審度情形除此准開辦外昨特函請江蘇水上警察第二廳趙廳長飭撥師船常川駐灣保護 
[浦岸公所開幕]  
　　近有人在南市組織浦岸公所舉陳湘濤爲董事擬章呈奉上海縣公署及淞滬警察廳批准一面雇用挑夫數百名發給號衣自十六舖至兵工廠曁滬杭車站等車輪各埠搭客之行李等件俱歸挑運如有中途失少由該公所擔負責任今日爲該所開幕之期徐警廳長預派偵緝隊士數名在所保護又令第一區署董警正特派長警前往一體照料 
[路員儲金之仿辦]  
　　滬寗滬杭甬路局接交通部路政司函云國有各路員司儲金辦法各國鐵路類多行之在個人得享儲蓄之利益在鐵路得收保證之效力法良意美裨補實多前迭經提議迄未實行殊爲缺憾茲據道淸路局擬呈路同儲金章程業奉第七三八號指令詳加改正發令遵照辦理在案茲聞各路現亦多有擬議及此者特將該章程備函附寄以備參考並希酌核將辦理情形見復爲盼除分函外此令道淸鐵路員司儲鑫章程（第一條）本路員司應遵左列規定按月儲金月薪二十元以上五十元以下者每百元儲金七元五角月薪五十元以上一百元以下者每百元儲金十元月薪一百元以上者每百元儲金十二元五角月薪不滿二十元者如自願存儲時每百元儲金五元於以上各項所列數目外願增儲者聽（第二條）員司月薪有增減時儲金數目亦應比較增減（第三條）路局應於發薪之日預將儲欵扣存彙送銀行列賑前項送到銀行之日期至多不得逾五日（第四條）儲金自送到銀行之日起以半年計息其利率以存儲銀行允准之率爲度（第五條）路局應製備儲金簿將儲金人姓名薪額及每月所扣儲金額分別列入（第六條）路局　發給儲金人儲金計數摺一本將每月儲金之數登入如有遺失時經本人聲明繳銀五角得領取新簿依第七條提取儲金時應將各該員司提取之數目分別將本利算淸登入（第七條）路員儲金滿五年後准其提取三分之一以內依前項規定提取儲金者應呈明局長核明代取不得遞向儲欵銀行支領（第八條）路員辭職或免職時儲金本利全數退還（第九條）存儲之欵除第七第八兩條外無故不得提取（第十條）本章程自公布日施行 
[令飭軍隊保護沿鐵路電線]  
　　浙省楊督軍近以滬杭沿路設立之電話電報兩線係爲傳遞緊要消息而設值此時局不靖深恐匪徒偷割自應妥爲保護除咨請駐滬第十師轉飭沿路各軍嚴防外並於昨日令飭駐於浙境各橋梁之第四師各防軍妥愼防範 
[路電兩局接線遞電之收費辦法（續十七日）]  
　　路局電局接線遞電曁結算報費通則 
　　一國內傳遞電報或特准他人傳遞電報乃國家之獨有權利由電報局（下文簡稱電局）代爲執行 
　　二鐵路局（下文簡稱路局）證立電線係專爲傳遞本路公務電報之用但交通部直轄各鐵路與電報同爲國有事業交通部因便利鐵路客商通信起見特准國有各路依本通則之規定代電局收發電報 
　　三電局路局認爲必要時得將彼此電線啣接互相傳遞電報事前應會訂合同呈由交通總長批准施行 
　　四電局路局互遞電報應依照左列各項辦理 
　　（甲）凡路局各車站接收之電報如其拍發及投送地方均有電局者應由收電車站將該電就近拍發接線之電局遞寄投送 
　　（乙）凡路局在未設電局地方之各車站接收之電報發往已設電局地方或發往與電局有交接之外線地方者應由路局轉交與最近接線之電局轉遞投送 
 
 
 

Page 11

 
 
　　（丙）凡電局遞交接線路局車站轉往未設電局已有車站地方之電報路局應照電內註明之收信人住址投送按照里數遠近酌收送力 
　　（丁）凡路局各車站接收之電報如其拍發及投送地方無電局電線可通者得逕由路避電線傳遞 
　　（戊）凡路局各車站接收之電報如係沿追送某列車某人或某某車站留交某人其報底上註明收報站名在二處以上者無論發報收報地點有無電局均得逕由路局電線傳遞但此項電報須送往路局車站以外者仍照甲乙兩項辦理 
　　（己）凡電局以自己線路阻滯遞交路局轉往已設電局地方之電報應由該電局在電信餘言欄內註明交某局字樣路局應卽照轉但轉報過多路局可借電線與電局時將線開放由電局自行拍轉此項車站并以與電局接線者爲限 
　　（庚）凡路局線路阻滯須由電局轉遞者應在電報餘言欄內註明交某處車站字樣電局應立卽照轉惟此項車站以與電局接線者爲限 
　　五電局與路局互遞電報應照左列各項算費 
　　（甲）路局所收電報應照電局定章一律收費電局亦不得於報價外加收路線費 
　　（乙）電局遞交路局轉由未設電局地方之車站報房遞送之電報及由電避遞交路局轉往電局之電報無論華文洋文明語或密語除外洋來報槪不計費外應由電局於報價內分給每一路局過線費如左 
　　通常商電每字銀元二分 
　　華官電新聞電每字銀元一分 
　　加急商電每字銀元六分 
　　（丙）路局遞交電局傳遞之電報照電局所定報價代收電費無論其電報係華文洋文明語或密語應於報費內扣除每一路過線費如左 
　　通常商電每字銀元二分 
　　華官電新聞電每字銀元一分 
　　加急商電每字銀元六分 
　　（丁）路局在車站報房接收之電報如其拍發或投送地方已設電局者或拍發與投送地方兩頭均有電局者其徵收電費辦法與丙項同 
　　（戊）路局車站報房收發之電報如拍發及投送地方均無電局者或如第四條戊項由鐵路電線傳遞者應照電局所定國內電報本省隔省價目收費該電費均歸路局所得　　（巳）電局路避因公所發之電報彼此槪不計費此項公電須用明語否則照商電算費 
　　（庚）電局路局對於振務氣候及紅十字會電報爲慈善起見如經交通部核准彼此傳遞槪不收費 
　　六電局所定報價如有增減路線費亦應同時增減 
　　七路避收發電報不得減價或用他法與電局爭奪利益 
　　八電局與路局各應專立賬册逐日核對 
　　每月賑欵應由電局與路局在所訂合同內指定地點結算一次賬目如有不符彼此可派員調查 
　　九路局於經理傳遞一切電報應照萬國電報通行條例及電局章程辦理 
　　十路局於如與他路避接綫通電應呈由交通部核准施行 
　　十一此項通則由交通部核定後凡各鐵路局與各電避所訂合同內條文辦法與本通則抵觸者應一律廢止另行修正呈部核定 
　　十二本通則施行後如遇有修正之必要時得由各路局各電局陳述意見於交通部由交通部核奪 
[紗價驟漲之原因]  
　　滬上棉紗市面在陽曆二三月間大有蒸蒸日上之勢一般紗號掮客之買空賣空者無不興高采烈詎近兩星期間市面漸平而花價通州花衣每擔仍須四十二三兩本花衣亦須四十兩左右故紡成紗一包須合一百七十餘兩近據研究該業之狀况者言市上拋盤售出卽以東方紗廠所出之十六支文明結婚牌而言於本月份到期者各紗號掮客賣出其有六千餘包該廠開出及棧單祗二千餘包計實在空四千餘包此項棉線現爲日商茂木伊籐等買進故於昨日打票向賣者出貨打出實在祗八百餘包一時售空各家異常恐慌皆須補眞空盤市面遂紗起一二兩現距月底祗一星期卽屆賣空者勢必爭先抵進故價必有抬高之望即別項牌子與上項相似者亦復不少也 
[訊究被控唆衆罷工之女工]  
　　楊樹浦路三新紗廠東廠女工奚媛媛因拔升爲西廠細紗間女工頭目各女工不服全體罷工經該廠總理將東西兩廠女工頭趙翠媛奚媛媛及罷工鬧事之女工四十餘人槪行停歇並報請捕房將唆衆罷工之女工頭朱張氏拘押候究等情屢誌本報昨由捕房傳同見證盛桂生錢雲蔡屏之須子仙劉晋臣等將朱張氏解送公共公廨請究先由捕頭强生與中西包探相繼上堂稟明前情繼由總工頭沈鶴瑞投訴被告唆衆罷工滋擾致損壞值洋一百元之裝修貨物等語並由盛桂生等分別上堂證明當時目覩情形訊之朱張氏延律師到堂代表辯稱被告不過隨衆停工並不爲首滋事按照法律所載工人與廠主如未訂立年期合伺隨時可以停止工作原告不能指爲唆衆罷工且被告家內上有七旬邁姑下有六個月之小孩請堂上格外原諒云云張襄讞核供商之英白副領事判朱張氏還押候禮拜五再訊 
[涵德學校之春季遠足會]  
　　新閘派克路口涵德學校男子部於前日舉行春季遠足會上午十一時由敎員引隊出校計共五六十人徒步至北火車站乘火車直抵　臺灣休息多時年幼諸生敎員即挈領回滬高級生餘興未盡由敎員率領至寶山城內游覽一週繼沿海灘循行至吳淞鎭迨乘車返滬已近昏夜翌日女子部旅行至康腦脫路入徐園游憇茶點移時興盡而返 
[振中學校演劇籌欵]  
　　新垃圾橋中公益里振中學校興辦以來已有四載成績尙佳惟該校經費頗絀不敷開支茲定於陰曆三月十七日假座亦舞臺演劇一天所得劇資除開支外悉充校用以補經費之不足 
[松江旅滬同人懇親會定期開會]  
　　松江旅滬同人懇親會定於下星期日上午十時（卽原曆三月十八日）假座邑廟勸業場開春季大會徵收本年常費及叙餐攝影費各一元所發通告即可作爲入座劵不另購劵其提議事項如左 [T13 ]一 [/T ]添舉正副會長並照章重選職員 [T13 ]二 [/T ]更改常會日期 [T13 ]三 [/T ] 
宣布本會决算 
[愛儷園書畫籌振會將次開彩]  
　　去歲九月間上海愛儷園開倉聖救世籌振汴晋湘魯秦鄂水災會時適承京直奉開會之後售劵非不踴躍而開銷一切賸欵無多經哈同姬覺彌兩君竭力籌捐先後由濟生會分解各省數已逾萬但各省仍函電紛來求振已窮應付海上題襟館書畫會哈少夫爰約同吳昌碩何詩孫王一亭諸君籌議發售書畫劵二千張由同人擔任彩件務使劵劵有彩彩彩從豐劵價僅兩元而贈品每超兩元以上其中如康南海吳昌碩何子貞鄭蘇戡李梅庵曾農髯王一亭沈濤園喩志韶左子異李平書哈少夫楊小川羅叔言鄒景叔高𪩳之伊峻齋潘蘭史張硯孫楊竹　張韋光兪達夫倪墨耕葉指發耿道冲陸叔同程瑤笙諸君皆當代書畫家傾其珍藏揮其墨寶在平日有出重金求之不得者此次則可以極微之代價得之茲已定於夏曆三月十五日下午在愛儷園開彩聞彩劵已將售罄癖嗜書畫者其從速往購之 
[溫州同鄉會開會紀事]  
　　温州同鄉會於昨日（二十一）午後三時幹事會商議撈獲普濟被難之無名屍辦法即經各幹事議定所有無名屍當將所穿衣履及面貌年歲身材逐一查明登報招領如過時無人認領卽由會代爲埋葬標明普濟被難之塜以慰幽魂並推定黃敏之陳幹夫爲經收該會會員常年捐及入會捐之主任云 
[通俗宣講社紀事]  
　　南市宣講摘要通俗宣講社於前日（二十一日）下午三時假南市貧民學校開宣講會先由袁頌豐君報告次由顧霖周君講演貧民生計問題略謂生計之要素端賴勤儉無論農工商學苟通勤儉即成爲富富而不勤儉即成貧民貧富互相爲表裏者也云云講畢由該校學生練習講演方法如盛善友之孝親唐海齡之衛生李金寶之求學周世福之淸潔張金泉之惜物頗爲來賓贊許至六時乃給發印品振鈴散會 
　　夜課定期開學該社露天學校二處前已照常開課惟夜校尙未開辦故議定五月一日假南門水神閣通俗園書館餘屋爲校舍由顧翁周兪元爵袁頌豐單貽孫四君擔任敎務實行上課　　學生擔任負販少年宣講團定五月五日下午假愚園開會是日由該社露天學校選派年長學生數名擔任校外負販藉資練習 
[調查江浙印花稅現狀]  
　　江蘇印花稅分處駐滬辦事處郭炎君昨接蘇分處來函云頃接財政廳函開奉財部令近查江浙兩省印花價額參差不一易滋敝　茲爲整頓印花起見特派僉事陳遵統分赴江浙調查印花現狀希即查照 
[函詢鹽棧需用印花數]  
　　寶山縣張知事昨致各鹽棧函云案查印花一項旣足保證人民契約復可捕充國庫收入東西各國認爲最良之稅源我國施行已久　著成效正宜策勵進行前奉省令派銷印花稅票年額並稅法條文凡提發貨單銀錢收據一律均須貼用所貼票內加蓋縣戳以示識別免致境外衝銷等因節經通告在案茲查貴鹽棧運銷食鹽素稱發達印花用處爲數較多營業地點旣屬於本邑轄境範圍對於蓋有縣戳之印花自必樂爲貼用將來設遇檢查亦不致增障碍惟每月需用若干相應專函奉詢即希查照通籌全計按月酌數即日據實見復以便核發銷用可也云云 
[船廠請警駐防]  
　　浦東陸家嘴華商林發記船廠邇因承造船隻浮橋碼頭等工程內雇小工百餘人頗爲忙碌茲該廠因時常失竊材料等物故特函請三區警署派警駐紥經解恩桂警正委派劉巡官前往察勘一過以該商所請尙屬可行故就近商請游巡四隊杜隊長遴派巡警四名前往駐紥以資保衛 
[幸未成災]  
　　前晚閘北滿洲路興順里楊阿裕家不戒於火即經衆鄰居帮同救熄幸未兆禍昨日四區一分所王署員飭派探警調查失火情形再行核奪 
[再誌半時兩告火警之可疑]  
　　閘北庫倫路永興里口南京婦人張秦氏所開之碗店內於日前晚間七時後未逾半時灶披鼐後樓兩告火警均經後弄鄰居趙月波蔣如卿帮同撲滅趙蔣二人因察破其樓上被褥蚊帳遍澆火油當以該店保有火險七百兩實係縱火圖賠遂投報四區一分所將張秦氏及二房東張謝氏拘獲解送司法科訊究等情已誌前報茲悉此案業經司法科段科員分別研訊據張秦氏供其夫向爲輪船生意店務係婦人經管云云遂判案關縱火連同二房東一併送淞滬警廳訊辦 
[車夫被人擊傷殞命]  
　　黃包車夫謝鳴標被同伴李厚昌在新記浜路持鐵棍擊傷頭面由捕將李拘押謝送醫院醫治候愈再核在案茲悉謝傷及腦部醫治無效延至前晚身死由捕將屍舁入虹口斐倫路騐屍所於昨報經公共公廨王襄讞會同英卓副領事蒞所驗明委係生前被人擊傷腦部身死塡明屍格諭令屍屬陳氏具結領屍棺殮聽候公堂傳證質訊再行核辦 
[檢廳員相騐女屍]  
　　昨日寶山縣吉一圖地保陳友卿至上海地方檢察廳稟稱閘北華界北四川路竇樂安路間有日本商人住宅中所雇女傭凌徐氏係安徽滁州人今年三十歲前晚（即本月二十一號）不知因何被姘夫吳寶和用刀戳傷右乳旁當時由警將該氏車送仁濟醫院醫治無效而死屍送斐倫路騐屍所該兇手已於當晚由四區警署拘獲收押並命地保來廳報請相驗等情昨日午後該廳委派李檢察官沈檢驗員等前往相驗矣 
[婦人自縊斃命]  
　　滬城三舖地甲黃邦達昨至地方檢察廳禀稱舖中蘇家弄一千四百八十三號門牌之居婦朱兪氏於前晚背人懸樑自縊而死地甲因事關人命爲此來廳報請相騐該廳正擬派員往驗間即據死者之弟兪土有到廳具詞聲明並無別情我姊實係自盡而死與人無尤請求免驗自願棺殮該廳准如所請着具結送查 
[同室操戈]  
　　浦東南滙縣屬召樓鎭南北錢家宅鄉民錢姓兄弟二人因意見不合早經分居各炊兄性好賭致家產變賣殆盡弟耕種度日家尙小康日前兄因賭輸向弟處借貸不遂據用切菜刀將弟手指砍下二節足指砍下三節血流如注昏倒於地旋兄見肇禍即將自己草房縱火焚燒而弟之瓦屋與之毗連亦同付一炬鄰居目擊情形大動公憤上前追捕已被越浜逸去昨由該處地保據情投報該管警區蒞場勘驗一過詳報南匯縣署通緝兇犯務獲解究 
[兩汽車互撞]  
　　義國婦人莫叔波前日午後乘汽車駛至靜安寺路馬霍路轉角適八百九十二號汽車疾馳而來不及避讓互相碰撞致該西婦跌出頭面受傷所乘汽車之玻璃窗亦被撞碎當經八百零五號華捕查見即將受傷西婦車送醫院醫治並將司機不愼之汽車夫李雲林帶入捕房留至昨晨解送公共公廨請究經中西官向中西探捕及見證李年芳略訊一過判李年芳交五十元人洋並保李雲林押候原告傷愈再核 
[强欲學習駕駛汽車之判罰]  
　　某洋行於日前招募習練駕馳汽車之華人若干人一俟純熟即行放洋等情曾誌前報昨日由該洋行西人本福而（譯音）至法公堂控稱有張洪章龔金生兩人前來習練屢敎不諳故於日前不准伊等再來習練詎張等强欲學習故此扭案請求訊究詰之張供認自知不合以後决不再往求請恩宥龔金生供實係張糾 
同前往是實中西讞員判張罰洋二十元龔罰洋五元充公以儆 
[行兇搶洋之拘究]  
　　無賴韓維怡糾黨二十餘人至虹口元芳路碼頭搶刦某甲身畔之現洋兩元並將甲攢毆受傷被美捕房包探候松山與一百九十號西探查見鳴由站崗華印各捕到來將韓拘入捕房禀明捕頭諭飭押候查明解廨澈究 
[茶館內之兇劇]  
　　江北人夏益甫楊得才糾黨二人在東楊樹浦路二千九百四十六號門牌茶館內將何開田毆傷被探程明德與一百八十二號西探查見將兩造一併帶入捕房捕頭諭着押候解廨請究 
[革警攔刦金飾五誌]  
　　已革巡警李魁山（即李槐山）紏合王錫堂手持手鎗在浦東洋涇鎭陸家宅白晝搶刦婦人楊沈氏金飾由警將李王拘獲申送警察廳傳到見證發科訊實候示在案昨日午後徐警廳長諭飭備文將李王兩犯轉送地方檢察廳訊辦下午由檢察官提案研訊一過判令分別收押候傳各證人到案再審 
[茶碗劃破頭顱]  
　　大南門內白漾弄中爲小本生理之王本有被友人劉繼德虧欠會欵洋二元數角屢索不付昨午兩造又在明月茶樓交涉始則口角繼則互毆劉之頭額受傷流血由警拘送二區二分駐所經該茶樓堂倌王小弟到署爲見證證明劉之傷痕爲自己將茶碗擲碎劃破頭額等語孟警佐飭將兩造並該證人一併函送地方檢察廳訊究 
[打傷頭顱]  
　　泰州婦人鮑顧氏前日向同鄉吳顧氏索討會欵無着被吳糾同毛景齋等打傷頭顱流血不止當由閘北四區崗警一併拘解司法科訊辦 
[流氓攫取金挖耳]  
　　流氓金阿林串黨在虹口漢璧禮路攫取行路婦人朱張氏之金挖耳一支圖逃被捕追獲帶入捕房經捕房略詰一過諭飭將金押候查明解廨訊究 
[油炸檜成紅土四誌]  
　　徐生道控北四川路四百二十九號門牌某西人家庖丁榮炳永與無領事管束之西人强可將油炸檜與料子做成之紅土騙洋九十元等情由捕將榮與强可先後拘解公共公廨訊供分別收押已三誌本報昨晨由廨復訊原告投訴前情請究經中西官向被告等分別研訊一過判榮與强可仍分別押候禮拜三再行訊核 
[挾資逃匿之偵獲]  
　　陶墨君向在黃浦灘一號門牌俄國快船公司執役因陸續侵吞賑銀三千餘元挾資逃匿北京茲經該公司偵悉報請總巡捕房轉禀公共公廨備文派探前往北京會同該處警察將陶緝獲帶回滬上昨晟押解公共公廨請究原告延律師到堂代表請追經中西官向陶略詰數語判令押候照會俄領蒞廨會審 
[購貨不付價銀之追究]  
　　滬北大安洋行夥沈光耀赴南市一區一分駐所聲稱日前有法租界同安里新錩洋貨店主王維臣來行購取洋針三十萬又砂紙一箱共合價銀三百零九兩七錢五分當時派人將貨如數送往查收後旋向收取貨銀詎王已不知去向至今招尋無着現悉此項貨物由周阿三托南市公義碼頭福泰公皮桿店內兜銷請傳該店主澈究追查等情張署員准即派警往傳僅將店主婦陳康氏帶所詰問供詞含混飭送警廳司法科訊究 
[欠欵尙須查閱賬簿]  
　　瑞昌祥米店主裘晋祥前至法公堂控王福亭虧欠米洋六百元求追等情因原告患病未到判着原告自行投案再核在案昨日届限傳訊被告王福亭供認欠洋並稱商人前與楊殿英股開永興米店後因被司賬胡任福虧空賬洋受虧閉歇爰將生財售洋三百元歸還原告尙欠三百元因胡任福虧欠永興賬洋將方單抵與楊殿英旋即轉抵與原告由商人爲中後欲借洋三百元向原告贖回故此欵已經料理淸楚請求查察據原告稱自永興　歇後先歸還三百元後由胡任福因虧欠該店銀洋故將方單　與楊殿英惟並未抵與商人後楊祗還商人洋二百元除收外凈欠洋一百元求向王訊追並延律師代辯一切中西官判兩造供詞各執着各退去候將賑簿呈案察閱後再行核奪 
[欠租房客棄物潛逃]  
　　新瑞和洋行遣收租人至法公堂控房客梁伯華虧欠租洋八十四元逃避不見棄下物件報經捕房前往檢點所值無幾請求核示中西官判生財拍賣作抵餘欠俟被告出面准予隨時扭案訊追 
[長警查獲賭窟]  
　　閘北大統路安祥里王沈氏家近來時常糾衆聚賭抽頭漁利前晚被四區署長余炳文查悉飭派長警前往拿獲華成才王利生陳阿炳華沙氏等十八人轉解司法科核辦 
[押犯期滿逐出租界]  
　　甬人王阿才在虹口公和祥碼頭將戴吉甫推入浦中逃逸經人將戴救起報捕將王獲解公共公廨訊實判王押西牢二年期滿帶堂再核在案茲王在押期滿昨由捕房解案請示經中西官會商之下判王逐出租界 
[路釘被竊之查緝]  
　　滬寧路局訓令駐滬警務公所文云據洋總管函稱二月二十七夜本路淞滬段第二英里至二英里四分一地方軌道被竊去狗頭釘八枚請飭查嚴緝俾將人贓並獲等因據此查道釘關係行車極爲重要亟應嚴防竊取以免危險令仰該總巡等迅速遵照督同偵探長警密訪嚴查務獲懲辦以儆將來而維路政是爲至要切切此令 
[偷牛賊禁押三月]  
　　浦東楊家宅鄉民楊金龍家於上月初十晚被賊張阿三等竊去大牛三頭牽至法新租界向某牛作求售適爲包探查見將人贓帶入捕房旋解法公堂詰據張供認在該處竊來判候傳失主到案再核在案昨日捕房將楊傳至法公堂請訊據楊禀訴被竊情形求究詰之張俯首無詞中西官判張押西牢三月以儆牛給原告領去 
[淞滬警察廳批示三則]  
　　華子香批據呈曹金生藉端逞兇致民傷害各節如果屬實實爲兇悍之尤仰候傳案訊明解辦可也此批 
　　周維善批察閱呈詞殊多不實不盡之處所請各節未便　准此批 
　　　大豐永批呈悉准即來廳具領可也此批 
雜評二 
[平民生計（訥）]  
　　平民生討最有影響於國家者也今日世界之擾攘無一不由平民失其生計而起故謀國者當先有以維持之而維持此平民生計宜首注意於稅率其一尋常日用之物稅重則物價必昂影響於平民至鉅其二稅率不平均則商人有所　避趨避而不得則易激起風潮其影響之所至尤不僅在平民矣是故當局而見及於此則對於縣商會之呼籲　弗平心以處之哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[徵收忙漕之弊] [  四百]  
　　國民完納賦稅本爲應盡之義務以我邑而論二忙一漕年相若也國民果能及時完納徵收員夫復何弊病之可言乃事竟有大不然者試就鄙人所知略舉四則如下 
　　（一）遲發由單由單由徵收員分發各鄉催科吏復由催科吏四散於各業戶業戶接到此項由單循例當在開徵之前自開徵日起二個月內人民必須完納逾期則每銀一元須加徵利息二十分之一（即五分）仍以兩個月爲期如再逾續限二個月則每銀一元須加徵銀十分之一（即一角）由單上均有紅戳使人民知所利害立法不可謂不善待人不可謂不寛而孰知如此辦法適足爲徵收員與催料吏通同舞弊大開發財之門乎開徵已久業戶之由單猶未領到縱思完納則又無單不收及至限期已邇催科吏始將由單分發各戶城廂內外尙能趕完距離稍遠勢所不及此種無名之額外加徵謂非遲發由單之害乎 
　　（二）完納不收遠鄉業戶自接收單即行投櫃完納吾邑雖小共計一市三十三鄉以各鄉分發由單之期無甚先後故投櫃完納者亦無甚早遲限滿將屆人多於蟻櫃書人少完納人多請其結 
女不能與壯年相角逐者坐待其期滿加利不亦寃之尤甚哉 
　　（三）署役需索限期旣過復有續限之兩月也但須加納二十分之一仍不得謂之滯納而予以處分者也乃徵收員即向署中聳說擇續限中票面銀數稍大而其人爲無能者飭役傳提每傳一戶除供奉旅費飯食外復需索下鄉費自數角至數元不等夫限期未納官懸明明允准續限二個月且有五分之酬報不應傳提也明甚乃一經舞弊則此下鄉等費又苦我民矣 
　　 [T13 ]四 [/T ]催科得利業戶旣得縣署之傳票惶恐無地乞憐於催科吏求其緩頰催科吏復多方推諉終以金錢不幸任其獨算强半飽入私囊蓋客歲夏秋間曾籖提積欠數年末納分文之蠻戶勒令一朝淸算復皆賞責手心而回欠五元者責五板欠十元者責十板故業戶一聞傳提皆戰慄而不敢到署矣催科吏正利其不敢到署乃能得此意外之利益 
　上述僅就其外貌至內幕之弊則非身歷其境者不知矣（六） 
家庭常識 
[爨魚湯法] [  葛燦] 　　 
人家以生魚爨湯往往有苦味若用牛奶加白糖少許其湯白而味美 
[洋繡球變色法] [  筱芳] 　　 
洋繡球花根株不高花色潔白裝作盆景頗爲精緻若於栽種時置洋紅於土中則開花卽成紅色置洋藍於土中開花即成藍色俗名鴛鴦串此二法施於栽洋菊亦可 
[鳥類肉之險查] [  翼翼] 　　 
鳥類肉之筋肉繊維槪皆細美肉色暗赤因種類而有深淺脂肪帶金黃或橙黃之色病死之鳥肉冠脫色鼻孔及嘴端漏有粘液在患病時宰殺者槪多瘦瘠身體諸部有血溢斑其肉帶汚黃色或多汁而有不快之臭肝部肥大充血臟器潮紅溢有血斑其病鳥在生活時間放血者創緣及其他周圍組織有血液之浸潤雖洗以水不能滌除然在死後所開之創卽無血液之浸潤又靜中之血液充滿者爲未放血之特徵 
工業須知 
[亞麻之栽種及製造法（二）] [  張靜生]  
　　亞麻繊維細長柔韌光澤美觀歐洲以之爲織布Ｌinea等品之原料價值較大麻爲稍貴其油亦爲工業重要原料之一種需用極廣故已成重要之物產則亞麻在現世界已佔優勝之地位不言可知查近世各國種植亞麻之情形俄國爲最盛美奧德比法意荷蘭愛爾蘭印度阿根廷等次之而比法意荷蘭愛爾蘭產者富繊維印度阿根廷美國產者富種子俄國產額雖多而品質殊不良也茲將亞麻組織成分分析列表如次 
　　吾國亞麻之產額及廢棄吾國直隸河南山西陜西甘肅四川浙江湖南新疆等省悉產亞麻以面積計之據農商部民國三年之統計表爲四十萬六千九百一十八畝年產額爲三千八百四十五萬二千九百餘斤僅爲大麻百分之四爲苧麻十分之一又三分之一之比例且吾國所種之亞麻但知其種子爲製油之原料從未研究其莖部繊維之用途故無有用之者於收穫亞麻種子之後其莖部祗存之以供燃料而已夫亞麻一物其繊維之價值數倍於種子今僅取其次而舍其長以貴重之原料等諸廢物其損失寗可以數計爲今之計宜速倡製亞麻繊維使出產亞麻之地將其一部供製麻之用（種子繊維不能兼取詳後）爲農產物中增一新出品也 
　　吾國亞麻繊維之優美吾國所產亞麻繊維品質最佳者其長度可達華尺七尺有餘直隸工業試驗所曾將山西豐鎭所產之亞麻桿試驗精練其光澤韌性漂白染色諸事成續殊優按亞麻於種子成熟時其繊維之優美已遜據所試騐者已爲取過種子之廢莖其成績已蔚然可觀設專備製麻之用不俟種子成熟割之於繊優良之候更可以種種方法專發達其莖部則其優美將更增數倍而不止矣（未完） 
集益錄 
[第九十八問] [  張翼鴻]  
直隸濱海一帶荒城土地甚多不生草木惟產小鹽（色白結晶小不甚鹹味略苦俗名之小鹽）因禁止民人燒製故棄之無人過問若以之製炭酸鈉及苛性鈉實爲興闢利源之一道特未深悉用電解食鹽溶液製苛性鈉之法若何及製炭酸鈉除利用阿奠尼亞水外有無他種善法乞知者賜敎是亦提倡國貨之一道也 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第三十九章（八） 
　　另一行曰日來握筆益覺困難鉛尾又盡但以燐寸蘸炱書之作日一頁甫着筆即被獄卒搜去幸不與前書相連否則全功棄矣今日寒威更甚於昨十指屢呵猶自崛强今且展吾舊紙更續前書當時門外尙停有美澤之車中坐孺子淸秀可愛見夫人出即下車歡迎呼之曰母夫人乃含淚以向予曰博士此吾子也今年三歲矣予欲小行其德冀贖其父之愆毋使食報於孺子乃竟不可得也言次唏噓則以手撫兒之髪曰吾親愛之嘉生吾甚願爾日後長成勿蹈乃父之轍務宜施惠貧民使前之困頓而死者其子孫得少減衣食之憂上帝仁慈或能曲宥否則汝無倖矣孺子仰面向母似亦解其辭旨兩頰展爲笑容以手捧母裙緣上車而去吾目送車影去遠覺愛芙孟一家怙惡獨此兩人尙有天性耳然而積惡之家必有餘殃吾祝上帝勿令此無辜之兩人亦遭罰也是日予親以繕成之狀投之郵筒靜待變兆蓋知貴族勢力方熾因此得禍亦意中事耳然而苟遇廉明竟予審判亦未可知是日爲十二月三十一日晚九句鐘予方讀書吾妻則坐爐畔調弄女嬰爐火照二人之面皆作欣喜之色而孰知禍水已滔滔而至矣嗟乎吾妻吾書至此寸心碎矣吾今在鐵獄之中恍惚見汝悽慘之而終日凝首以盼吾歸嗟乎汝以英倫淑女嫁我窮醫結　未及兩載訣別竟已十年此恨綿綿更將何以爲情哉然我在獄底必時時祝汝康健汝當好撫吾女或有爲我雪寃之一日未可知也其書至此又斷（未完） 
 
 
 

Page 15

 
 
   
 
 

Page 16

 
 
[精華]  
分公司漢口　汕頭　南京　分公司　廣東　長沙　厦門電話一二四二 
中國精華眼鏡公司　開設上海南京路六十九號 
[内服聖藥海草精]  
崇明平安鎭朱標君證明功效節錄左方 
素諗貴藥房之海草精有清血解毒之功客歳倩夥到申批貨便購十瓶以備施送并自防不測適有舍親包某傳染梅毒百方療治卒難奏效贈以此藥服未兩瓶病己霍然又鄉人趙德元徧體癬疥幾無完膚醫用外治之法非惟無效且反加劇亦贈是藥一瓶服未過半病己就痊故特繕片鳴謝并乞登報傳揚隂二月廿九日海草精不但善治梅毒及癬疥等皮膚類病時下風熱大頭瘟症小兒痄腮或項間耳後結核腫痛諸瘡復發服之均有奇功每瓶洋一元六角每打十六元上海總發行所中英大藥房外埠各本分號各大藥房均有發售 
[急告外埠始祖楼品芳秘製槍上自由穏妥戒煙留心戤冐]  
鄙人研究自由穏妥槍上戒烟費十餘年苦心始得完全盡善盡美向在寗波靈橋門内設局戒除頗多早荷各界贊許無庸贅述是民國元年移申貴州路三號門牌設局投戒之人頗覺踴躍後遷移勞合路長吉里歷有年所現有某某社但敢照敝局依樣仿登戤冒槍上戒烟反誇狂言僞藥害人豈知鄙人槍上秘方戒法不傳與人在申懸牌七年但滬上人士早己共鑒况鄙人前己登載聲明戤冒警告外埠戒烟諸君切勿受愚此輩無恥之徒略知皮毛藉登廣告欲騙人財鄙人爲愼重生命起見特發急告倘恐外埠未行察核眞假難分請問久居滬地人士須知鄙人的係始祖秘製槍上戒烟良法也○附啓戒者先呑尅烟丸仍舊照常吸烟七八天老癮十餘天見烟自厭即服消癮藥水數天烟漬從便而出照常辦事安然斷癮永無後患外埠函購槍上尅烟丸每百粒五元消癮藥水每瓶三元詳章函索附郵票三分英界勞合路北口長吉里回春醫藥老局戒烟醫生樓品芳啓 
[表照對借貸行銀業興江浙]  
號一十三第告公　告報届一十第己丁　借貸 
現欵　＄１.６５６.７３４　４５ 
期　票　Ⅱ６３，６９７　７６ 
存放他銀行及錢莊　Ⅱ　３.６６８.５３５　９１ 
準備金Ⅱ２.150.000　00 
押欵　Ⅱ１.９２７.９７６　７７ 
拆票放欵Ⅱ５７０.５４０　５３ 
往來透支Ⅱ７２８.１３９.　３０ 
信用放欵Ⅱ１.２２９.４８１１３ 
過期放欵Ⅱ101.210　21 
有價證劵Ⅱ449.532　03 
各種股份Ⅱ20.352　24 
外國貨幣Ⅱ606　82 
房地産及器具Ⅱ568　749　12 
没收抵押品Ⅱ9.514　94 
委託各行代收欵項Ⅱ69.436　94 
押租Ⅱ1.704　32 
暫欠Ⅱ　193.906　34 
合計＄13.410.118　81 
股本總額＄　１計。０００。０００　００ 
金積公别特Ⅱ１７６。２３４　０２ 
公積金Ⅱ５５。１５１　５７ 
備抵呆帳Ⅱ９０。９３９　６７ 
定期存欵Ⅱ２。５５６。５８２　０６ 
各種活期存欵Ⅱ５。65669　14 
各種票　Ⅱ43.130　07 
兌换劵Ⅱ21.50.000　00 
各種暫存欵Ⅱ1.393.8510 
各押户租户押租Ⅱ51.002　77 
代收欵項Ⅱ69.436　94 
未付紅利Ⅱ747　35 
暫核利息Ⅱ20.083　70 
本届純利 
上届結存＄1.648.41 
本届純利Ⅱ138332.41Ⅱ139.980　82 
合計＄13.410.118　81 
[救國者其爲振興國貨乎]  
雙妹老牌雪花膏紅大號五角小號三角白色大號四角小號二角五 
雙妹老牌花露水各洋廣貨店均有代售 
搽過雪花膏的面容更艶 
花露水妹嚜花露　 
大號四角二號二角五三號一角五四號一角總行所英界大馬路棋盤街交通路廣生行啓 
[婦女閉經丸活人無算乾血癆第一聖藥]  
此藥專治婦女衝任損傷及腎虚血枯血少血閉而或憂鬱思慮過度而經不行則中氣益損隂氣益乾致成瘀血凝聚癆療險症本齋世祖秘傳良方久己馳名活人無算無論男女老幼遠年初起一經服此聖藥三日立刻健脾開胃養血滋陽重者服藥二料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋舗設上海二馬路西鼎新里内京都天寳齋 
[祖傳王蓮初]  
祖傳專門鐵打刀傷鄙人醫法比衆不同貧乏無力槪可相就如不全愈分文不受醫所設在上海江西路寳善里聚源號 
[三星帆布]  
宜彰帆布公司於民國初元在天津創製中國防水帆布第一家並製皮革箱篋以及衣包一切物美價廉誠實無欺行銷北洋不計及南洋各埠亦行銷數載於兹敢云守信守誠無虧商德故以信用换來今日之美滿名譽今後精益求精以副光顧諸君之雅意更祈於購貨時務必認明三星商標爲要庶不至誤總批發處天津宜喴商行上海總經理處法界天主堂街同順長記各大都會商埠均有代售海代理處寳善街福興立號 
[西醫侯光迪]  
防疫公專内外科新法戒烟限日斷癮諸般疑難雜症仍寓大慶里畢回申治花柳科著有預防法一書兼行各種注射各種喉症及傳染病三弄電話一八一九時間時門診餘時出診急診隨請隨到早晚及路遠面議 
[上海商業儲蓄銀行開股東常會廣告]  
啓者本銀行定於陽曆五月四號即舊曆三月念四日午後二時在上海寗波路允號本行開股東常會凡有股諸君届時務希早臨與會如有事不能親自到會請具委託書託人代表其代表人姓字祈於開會日一星期前函致本行以便接洽特此布告敬祈公鑒上海商業儲蓄銀行董事會謹啓 
[鍊雲大葯房盖世耳聾還聰丸]  
凡世人患耳聾之症甚多市上所售該藥林立不少然往往不得方法萬尀收效然患耳聾皆因腎水下虧相火上炎鬱火傷肝以致耳聾目昏聽視不靈隂虚飛虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞隂生津液除浮火退虚熱妙在服後神清氣爽身體强壯永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾還聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊凡購此藥必須認明牌號不致所悞勿效退洋以昭信實○上海三馬路大舞臺對面鍊雲大藥房謹啓 
 
