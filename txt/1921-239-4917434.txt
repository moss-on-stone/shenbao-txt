# 1921 - 239 - 4917434

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[海軍閥（老圃）]  
　　舉國皆駡軍閥蓋陸軍閥也然海軍閥之闤茸幾駕於陸軍閥海軍閥之喪盡愛國心亦不亞於陸軍閥是陸軍閥難爲兄海軍閥難爲弟 
　哉　軍閥　　而後開　　管而後傳　民國以來之戰績旣如是向者海軍部勾結外人訂喪失國權之約亦屢遭抨擊今又有包賣漁權之事人之無良其海軍閥之謂矣 
海軍閥重鄉誼唐朝宦官多閩人海軍閥似之此次主賣乃安福某魁之姻亞牆茨不　風吹又生　中達者亦視同不齒也 
[命令]  
　　八月三十一日大總統令陸軍總長蔡成勲呈請任命王用世爲陸軍第二十六師步兵第一百零一團團附應照准此令 
又令陸軍總長蔡成勲呈陸軍第十三師騎兵第十三團第二營營長董效尹另有差委請免本職應照准此令 
又令陸軍總長蔡成勲呈請任命王鳳羣爲陸軍第十三師騎兵第十三團第二營營長應照准此令 
又令陸軍總長蔡成勲呈暫編奉天陸軍第一師步兵第二　第一　營長朱玉書另有差委請免本　應照准此令 
 
 

Page 8

 
 
   
 
 

Page 9

 
 
   
 
 

Page 10

 
 
專電 
　　北京電前月十五所訂包銷十年公債合同因税務司不擔保基金故附件不能簽字合同不能履行曹汝霖主張銀行公會及税務司共管基金卽照整理公債辦法京銀行團含活動意滬銀行團一日覆電謂果能擔保確實用途正當未嘗無磋商地但要求十年公債專作整理外債用免失國信招致華盛頓會議干預財政頃予訪安格聯所述如此（三日下午二鐘） 
北京電阿卜脱住北京飯店語人云此來清理烟酒借欵絶無投資意味（三日下午二鐘） 
北京電國際交通會議通知交通新約以簽字之先後分爲締約國贊成國兩種我自處於締約國列九月五日提請修改舊約已趕不及卽派顧維鈞充全權代表宣言於十二月一日以前簽定新約 
北京電交長提出應付太平洋問題七欵交審查委員陸夢熊關賡麟分派各員研究（一）共管鐵路問題（二）中東路問题（三）新銀團問題（四）客郵問題（五）外人電線問題（六）航權間題（七）膠濟路問題（三日下午二鐘） 
北京電關賡麟奉徐諭赴鄂回復湘鄂路原狀關昨日行 
北京電中東路技術部對行使懋業紙幣提三條件要求懋業承認後實行（三日下午二鐘） 
北京電王瑚電江蘇銀行有津浦德債劵請電英發還本息未奉復事關蘇行資本損失不資請電顧使登記付還本息（三日下午二鐘） 
北京電外部復日使改善南潯事已由交通部函知新任該路總理蔡樹楷切實整理矣（三日下午二鐘） 
北京電蘇同鄉反對七省漁業借欵呈文頃送院但林葆綸莊景珂連日召集四部合組委員會仍在進行院則否認（三日下午二鐘） 
北京電小潘將蘆綱公所借押元年公債二百萬提回變賣作國際聯合會經費美金二十萬零九百十三元匯瑞士（二日下午二鐘） 
北京電吉黑兩督與奉稍忤遼海派主張作相督吉張學良督黑内潮未已（二日下午二鐘） 
北京電閣議决定蘇皖督眞除令卽頒（三日下午八鐘） 
北京電一日京漢第五次客車與六一六次車在孝感互撞損失待查（三日下午二鐘） 
北京電靳意任吳佩孚兼領湘督電吳徵同意并謂俟秩序稍平蕭調湘吳兼鄂（二日下午二鐘） 
北京電吳佩孚趙恒惕在英水師提督艦上會面訂停戰條件九項九月一日簽字（三日下午二鐘） 
北京電蕭耀南之參謀長原爲鄂人俞鵬舉吳佩孚近突然下條撤換改派張聯棻（二日下午二鐘） 
北京電吳佩孚覆院湘督留爲統一兩湖條件佩實不願奪此位置吳電由岳發長沙克復説不實北京電陷（三十）院電曹錕吳之感電廬山會議是否政客假借名義請查覆曹覆該電此間未曾接到容電詢吳究竟外再聞（二日下午二鐘） 
北京電吳電直贛軍會攻長沙不日卽可陷落嗣後擬與馮玉祥部先攻四川以期削平西南實行統一（二日下午八鐘） 
北京電曹電董旅二十九佔領崇陽葉夏等部均向羊樓洞通山一帶遺逃（二日下午八鐘） 
北京電滬海關改任陶瑗以姚煜調鳳陽關倪道烺爲皖省長風潮主動免職李兆珍有調長閩議 
北京電甘陸請以敦煌俄黨遣送回國（二日下午八鐘） 
天津電天津各團體聯合會公推張彭春爲太平洋會議國民代表哈爾濱電四站電謝軍軍官因窮困無餉開會决議服從崴政府謝本人擬赴外國並有仍回大連參與日俄會議説（三日下午五鐘） 
漢口電外傳廬山國是會議規約原電查係漢口某外報勘（二十八）日登出電尾並無吳佩孚感印等字樣卽該報首端按語亦謂爲吳授意所發表可見廬山國是會議尙非吳之斷然主張一説此電吳並不知 
漢口電趙恒惕陷（三十）離省到靖港收拾宋魯殘部長沙由參謀長唐義彬維持沈鴻英所部約兩旅駐小吳門外老營房外傳直贛軍入據長沙等説均不確但城内秩序不佳流氓紛索鄂人仇殺東（一日）晚吉和輪由湘到漢内載鄂民黨及湘軍旅團長多人當轉日輪下駛湘人來漢避難亦衆夏斗寅部死傷殆盡夏失蹤一説自裁漢口電武昌軍事去車直達黄沙街吳世（三十一）夜親赴黄沙街查防又組游擊隊搜岳境潰軍秩序漸復東夜電蕭在岳辦理善後暫不返漢 
漢口電現直軍駐株林湘軍駐白水待和 
漢口電院派諮議祝某來鄂勞軍冬（二日）晨到漢 
漢口電德安縣城世晚經周團杜營攻克馬某率自治軍渡河北竄（以上二日下午八鐘） 
漢口電張紹曾冬（二日）在漢通電發起廬山國是會議解决時局公約十四條與報載感電略修正並加國民有提案於國民會議權及至遲須在雙十日開會聞張承吳意先有接洽已得直魯豫蘇皖贛鄂新隴秦晋十一省同意 
漢口電吳趙東（一日）在岳晤面屏退隨員扃門會議良久始訂約停戰並定先由吳趙聯銜通電贊成廬議故張紹曾張一麐陳定遠冬晨自岳趕回漢口張紹曾通電冬晚八時半卽送局拍發覆電現改由漢口各團聯合會代轉以示非吳所包辦 
漢口電蕭冬日派張聯棻代表赴岳參與和議 
漢口電奉軍冬晚運到五十列車約一旅暫駐劉家廟將開赴宜昌防川 
漢口電蔡成勲第一師共到兩團一團駐鮎魚套一團擬調漢陽保兵工廠 
漢口電杜錫珪冬日派淺水艇魚雷各一赴宜（以上三日下午五鐘） 
香港電聞陳炯明行營電粤據黄會辦敬（二十四）電稱馬濟等部現經就範繳械候編保無枝節等情除飭林陳兩團長嚴視並分行知照外特聞云云惟聞粤軍將領葉洪魏熊鄧陳翁黄鍾等儉（二十八）電陳稱珪軍頑抗力請主攻 
香港電昨胡漢民汪精衞鄧鏗等應陳召赴南寗聞關粤桂政局（以上三日下午八鐘） 
[公電]  
　　太平洋問題討論會等來電各報館公鑒自太平洋會議問題發生京外各團體莫不各本愛國之熱誠爲精密之研究誠以此次會議於我國有利害切身之關係則轉禍爲福不可不有出死入生之决心凡我國民皆明此旨目下正式邀請已達北京政府代表不日選出竊意此項會議我國各團體均宜詳加考慮預爲籌備參與藉作外交當局之後盾并以示眞正民意之所存擬請各團體各舉代表分途赴美參預其事以資聯絡而壯聲援應如何籌畫進行并乞裁酌示復無任盼禱太平洋問題討論會太平洋協會北京教育會京師總商商京師農務總會京兆農會等同叩敬 
世界路透電 
[倫敦之失業示威]  
　　二日倫敦電倫敦各處同時發見失業者之示威運動顯有人從中指揮其目的在要求多給津貼但未有暴動示威者由辦理失業津貼之官員向之説明津貼一項爲數已極鉅大再爲增多難乎爲繼之情形後即紛紛散去倫敦工黨幹事已函致首相喬治氏論失業問題主張立即召集國會時别會議就國家範圍辦理現有之嚴重時局勿仍將救濟責任諉諸各區致使貧瘠區内之納税人受極大之痛苦白楊鎭議會不遵法庭諭將捐税繳付倫敦州議會之命令其所持之理由以爲該會籌給賑貧經費擔負太重此項經費應由倫敦全州各鎭平均任之法庭以其抗税特發逮捕狀拘白楊鎭議董三十二人昨晚有九人被捕今晚復有三人繼之失業者集衆向被逮議董歡呼 
[愛爾蘭議和之覆文]  
　　二日倫敦電英相喬治氏以昨晚在蓋洛區所接之愛爾蘭國會覆文送至倫敦以便交閣員傳觀喬治氏以事關嚴重定星期三日在英佛納思市議廳召集内閣會議而英皇亦將駐於附近之摩益廳接見首相據唐林街消息伐勒拉氏致喬治氏之覆文數日内不致發表 
[印度叛變近聞]  
　　二日印度拉化爾電警察發見印人之隂謀志在推翻英政府暗殺官員多人被告數人已成告密者該案不久開審其情節必甚重大 
二日印度加里克特電聞摩浦爾族不允以全行繳械爲條件與當局開談判 
[雅泊島問題之解决]  
　　二日紐約電據東京消息雅泊島事端大約不久可以解决雅泊島至瓜姆島之海底電線及雅泊島埠頭完全由美國管理美國則承認日本受託代管雅泊島雅泊島至米拉杜之海底電線由日本與荷蘭政府協商處置辦法據此間荷人方面消息此不啻許荷蘭有海底電線雅泊盡端一部分之管理權 
[德國之内爭]  
　　二日柏林電德政府之告誡不爲巴伐里亞邦所贊同以爲此舉應先商諸聯邦國會警備委員會集議時社會民主黨狄特蒙氏指末尼區爲帝制黨之總機關巴代里亞之議員則反駁此説謂巴伐里亞向來受治於末尼而非受治於柏林尚望柏林勿張之太緊總理韋士氏以其詞含有恫嚇性質發言責之謂工黨與右黨之緊張已甚孰負其責願國會查明之 
[美國棉花收成]  
　　二日倫敦電據華盛頓農務局報告觀之美國棉收之低落殊出人意料估計可收七百零三萬七千包七月杪估計可收八百二十萬三千包一年前則收一千二百七十八萬三千包蓋因上年餘存之棉尚有九百萬包故今年减收不致有大影響 
一日紐約電今日棉市開盤漲高一百四十五至一百六十八磅音因農務部宣布南北加羅里亞兩州及喬其亞州亞坎薩斯州台克才斯州棉收減色之故本年之歉收實由蟲患及天時不正所致 
[法國航空業]  
　　一日巴黎電法國航空事業賴陸軍航空處及私人建造家之輔助現有最高度之實力一旦有事可立集飛機四萬架未來之巴黎航空大會其主要目的之一爲開關長距離之航空線聯接倫敦巴黎開羅孟買雪梨等處 
[各國近事記]  
　　三日倫敦電每日電聞報探悉英國與阿富汗商訂締交條約之談判業已决裂 
三日瑙威京城電瑙威與俄國今日簽定商約内容與英俄商約大致相同規定不得作宣傳運動 
一日巴黎電萬國救濟俄災委員會現正考慮派委員會赴俄調查俄人眞正之需求及應付需求最適實際之方法將請勞農政府予委員會以種種利便 
二日海牙電萬國法學會曾討論國際公法關係私人之各節 
二日紐約電國際聯盟推羅特氏爲萬國法庭裁判員羅以年老致書意代表蒂洛尼氏力辭受任蒂乃推舉美國著名法學家前曾充副國務卿之摩爾氏代之 
二日墨京電墨總統於國會時致詞論外交事務謂與美簽定條約旣不可能且非必要又稱此種條約違背墨國憲法上之訓詞蓋將使美人享有特别權利也 
太平洋路透電 
[鄂省戰事記] 　 
　　二日漢口電據確實消息桂軍佔據長沙之説實無根據惟桂軍曾在赴長沙途中醴陵見戰吳佩孚已與趙恒惕會晤聞會晤之處乃在英軍艦美格諾里亞號彼此允暫時停戰航路與鐵路之交通今均恢復鄂劉省長復向吳佩孚辭職吳已允可且保舉湯薌銘繼任三日漢口電據此間所接美人無線電報稱宜昌已發生戰事各砲船已派兵登岸保護外人詳情未悉 
[漢口近事記]  
　　二日漢口電美使休門博士昨夜乘火車赴京楚報代表曾謁見休門博士據稱漢口所處地處地位足爲將來商業之中心點彼信不久將發達成一東方之芝加哥休門博士啓程時中外人士送行者頗多惟未見有外國官員二日漢口電孝感有客車一輛與貨車互撞客車中有由鷄公山歸來之歐人十二名均受微傷車頭受重損 
[東俄近事記]  
　　三日海參嵗電謝米諾夫國財政支絀决議退出此間將部下殘兵交海參嵗政府指揮據勞農俄羅斯逃來之難民聲稱上烏拉爾斯克境反過激黨之事變確已日盛回敎徒之叛軍曾戰勝勞農軍數次圖們境已編成反過激軍聞其數共有四萬人伊希姆彼得巴夫洛夫斯克沃木斯克境集有叛兵甚衆 
三日東京電日太子已回抵此間大受歡迎 
國外要聞 
[美國通信（志希）]  
　　維持北京國立高等專門以上學校之建議留美同人因不忍國内高等敎育長此殘破聯名發表一（維持北京國立高等專門以上學校建議）主張敎育經費獨立有國民信託之基金董事會以維持之俾一方面將北京撥定之欵有確切保管監督之機關一方面使各省協濟及私人捐助之欵有所寄託得謀發展蓋默察國亂尙非一時所能已執政者無維持敎育之心更無待問若待時局平定而後言敎育將恐不待希望之來而民族託命之敎育已告絶命敎育絶命民族隨之夷考各國良規董事會制實爲切實可行維持敎育之基本辦法希望國内敎育家出而提倡之兹錄原文如左 
維持北京國立高等專門以上學校建議自北京國立高等專門以上學校停頓以來全國敎育中心已告破産爲世界羞而十年六月三日之事變竟以軍隊殘害學者慘無人道不特國人之有血氣者皆痛心切齒即友邦輿論亦皆斥爲野蠻爲無人性爲怪異之政府且以我國民政治上旣無自覺自衞之能力而對於敎育在人類社會中所佔之地位與價值亦未了解不然何以在今日民治國家中竟有如此摧殘教育之事實發現何以有之而其國民不能爲實際之維護此舉在北京執政者不啻自供其暴行而我國民不能自身了解其地位與責任致少數執政者敢肆而爲此亦豈得辭過此實國民人格之試騐急起直追時在今日除迫令北京當局懲辦軍警向北京敎職員及國民謝罪速撥經費恢復敎育原狀外並望對於國家高等敎育之基本問題謀澈底之解决同人等身處他邦心懷國難籌思再三對於維持北京國立高等專門以上學校根本計畫有不能已於言者同人等默察國内現狀以爲喪亂尚非一時所能已前途危險恐更有不堪言者敎育爲立國命脉將來新中國所託命國人於目前政府絶望之餘苟不欲斷其命脉自不能令敎育因喪亂而有停滯且當有協力之組合謀其獨立之發展若徒以須待時局底定有維持敎育誠意 
 
 

Page 11

 
 
與擴張敎育計畫之政府而後爲中國談高等敎育則恐希望未來而全國文化已告絶命况敎育爲全體國民生活之重要部分孰不當問者同人等以爲國人當先謀北京國立高等專門以上學校之發展求根本解决方法者正爲此但根本解决首在有確切明了之主張而後目標純一衆力約而趨之同人等以爲今日國人對於敎育確切明了主張當爲（無論政局之變亂如何國民當協力以有組織之機關自行維持國家高等敎育不使停滯且能獨立發展）以北京敎育界如此重大之犧牲若僅得交通部按月協濟敎育部費二十二萬元以爲北京高等專門以上學校經費且包括北京師範及公立中小學校等經費在内遂以敎育界根本安全問題已了則我國民實太易欺夫交通部不過北京政府内部機關之一其協濟敎育部與否純係内部行政之支配問題政府若欲以政府之名義自居則其每月支出二十二萬元之敎育經費實其對於國民應有之義務此與敎育基金絶對無涉况此欵亦絶無安全性質可言凡事之屬於行政者在中國鮮不因政局轉移而改即使現政府而能履行則遇其本體發生問題時國人安得不先慮及以全國託命之高等敎育歷如此之敎訓而仍付諸敷衍解决之途是不啻欲建重樓於果卵之上而想像他日落成後之安全也今國人有覺悟於敎育之重要而創議維持者但維持必有切實可行之方法如停税或截納租税由國人直接交與八校雖爲國民正當之主張但恐手續繁重非倉卒所能行若議將八校遷出北京則適墜武人官僚之術中於彼等寗不大快况每月之二十二萬元敎育經費更可供其揮霍國人當知此費非他乃北京當局自承爲政府取於國民而當爲國民支付者何可棄之今維持之法當在一方面能使政府按期支付此欵而不爽且一方面能使全國有力者能力者能有自由補助敎育發展之機緣與憑藉行之非艱但在乎有確定組織之制度當知凡主張無相當之組織以實現之其主張即爲空論故敎育基金苟能成爲確定之基金當有獨立機關負監督保管之責而後得以鞏固完備今欲成立相當制度以監督保管敎育基金而能維持高等敎育者惟有由國民速行組織（北京國立高等專門以上學校基金董事會）國内要聞 
[直軍克岳後之湘鄂形勢（漢口通信）]  
　　直軍攻克岳州後右路即無戰事中路湘軍在五里牌以上被圍者三十日亦經解除武裝岳州以北已無湘軍踪跡湘鄂人士爲欲早一日息爭即早得一日安寗少受一日痛苦之故和平空氣瀰漫於方城漢水三湘七澤之間即吳佩孚因先有攻下岳州便行停戰宣言此時亦不敢遽冒不韙黷武言戰惟湘省在此停戰三日（自二十九日起三十一日止）期内並無確切表示趙恒惕個人此時亦失其代表全湘之能力不便有所主張而北京政府因抱武力統一之迷夢前於攻下岳州後即接續來電主戰現因停戰期滿湘省態度未明决以武力平定聞昨三十一日已有討湘令到鄂促吳迅速督隊進攻長沙以恢復衡州原防爲止吳蕭鑒於和平空氣之彌漫湘鄂名流之忠告主張愼重三十一日在岳州召集各師旅長開軍事會議蕭亦趕赴岳州列席討論對湘方針結果决自一日起繼續停戰七日當派二十四師長兼前敵總指揮張福來率衞隊五百名赴長沙勸趙恒惕迅速北歸當代維持其地位如仍猶豫不决則遵中央命令督隊進攻至前途接洽如何刻尙無所聞知據某方消息援鄂贛軍蕭安國所部由株萍路進攻長沙其前隊已佔醴陵沈鴻英抵長沙後見趙恒惕已失勢擬取趙而代之趙已退至湘潭現長沙極混亂土匪又乘間滋事互相仇殺鄂籍民黨被害頗多並有張福來與沈鴻英發生衝突之説此問外人方面接到長沙無綫電亦謂長沙已混亂請速派艦赴長沙保護昨三十一晨英日各派軍艦一艘由漢上駛是長沙不靖之消息諒非子虚以長沙目前形勢測之張福來蕭安國沈鴻英三派皆欲取而置於自己勢力之下即趙恒惕亦非至勢窮力蹙决難恝然而去而湘中將領宋鶴庚魯滌平輩尙各有其一部勢力無論誰派欲取得長沙地盤斷非垂手可得故今後湘境戰事决難倖免不過其動機尙在醖釀中耳至直軍攻下岳州後吳佩孚於中右兩路布置極爲周密並親赴各地視察蕭耀南劉承恩三十日亦偕至前敵勞車劉因歡宴美使休門昨三十一晨先行回省蕭由羊樓司轉赴岳州參與軍事會議畢於今晨六時半始乘車回署刻下湘軍駐桃林直軍據黄沙港各守防綫兩不相侵中路湘軍則多折至臨湘扼險待命（九月一日） 
[北京通信（穆）]  
　　鄂湘戰事之形勢吳佩孚赴鄂以後汀泗橋咸寗兩方面之戰線並未移動雖報載各軍捷電所謂鏖戰幾晝夜者亦只自保防綫未嘗收復失地也惟沿江一帶以艦隊之助竟復新堤有人得前綫軍官私函謂並無何等大戰然今日消息則二十六日下午吳佩孚確已下總攻擊令矣前綫各路如何配置未得詳報但聞沿江一路吳仍自爲總指揮耳 
此一戰也直軍殆以全力赴之大似去年段祺瑞與吳戰之情狀計直軍之全力爲二十師（閻相文）二十四師（張福來（二十五師（蕭耀南）二十六師（曹鍈）第三師（吳佩孚（第七師（吳新田）第十一師（馮玉祥）及王用中等四旅（王承斌之第二十三師經保定迭次兵變已名存實亡）今則二十師七師十一師在陜不能抽動而其餘已陸續調赴湖北以爲大戰之準備矣吳氏猶恐其不足乃更調蔡成勲之第一師陸錦之第九師續往第一師自第二旅變亂所存不足一師九師亦然然前日之開拔者第一師之第一團尙未全往而待開拔費之籌措是在湖北之戰鬭力已不啻直軍之全部吳氏出此孤注一擲之舉勝固宜然敗將一蹶不振矣 
請更言援軍之力所謂援軍者只張克瑶一旅在新堤趙傑在咸寗附近靳雲鶚一旅在汀泗橋陳德修在武穴附近除張旅尙無甚謡諑外陳旅爲皖軍接近奉系本具有觀釁之心自抵鄂境即始終逗遛不進趙靳皆在前綫然其戰也皆以直軍之扼其後路欲退不能然靳旅在此數日内已損失機關槍十二枝大砲四尊步槍無算所有官兵亦死亡過半其實已不能軍趙傑則早傳有不爲吳蕭盡力之説而其兄趙倜則直密電乃弟宜取冷靜勿過開罪鄂人此間所聞則吳氏用意先以援軍爲犧牲而自養其兵力則是援軍之不足恃又令人代吳擔憂况當吳令進攻城陵磯時而艦隊忽返鮎魚套裝煤以致不能進攻外間遂紛傳海軍中立之説於是吳氏用賣預約劵之手段以岳州鎭守使許杜錫珪以期得其助力尤非赤心相助乎 
此專就軍隊一方面言也在京之鄂籍軍官近來已多不見其踪跡即參陸兩部之鄂人亦多請假出京不知去向此其所往已可揣測而知湖北人對於吳蕭大槪謂以軍閥易軍閥爲不滿意且皆有力爭自治之决心加以吳氏决金口堤武泰堤以灌敵軍沿堤各處之居民死亡無算家室蕩析鄂人對於此舉謂不滅王占元部下武宜兵變之暴頗有言之切齒者至北京一般人聚語向之崇拜吳氏者今則不曰吳氏不應赴鄂即曰吳氏不應主戰否則曰吳氏如此直不啻兩三年來之假面皮揭破依然爭地盤之軍人而非眞主自治又或謂吳氏逆潮流而戰終必大販噫人心如此又何殊去年之段派耶抑吳氏更有隱憂焉孫傳芳爲王占元舊人大有復仇之念近羅致許多鄂籍軍人期與鄂自治軍通聲氣外傳孫之計畫在由武穴以與棗隨黄梅各方之自治軍聯絡以包直軍之後路二十五日廣水劉躍龍部下之變即此計畫發動之一斑幸而剿平然醖釀依然未已孫又與陳樹藩聯絡約陳由漢水而下或則豫南而入以成一長蛇之勢此輩狡計在乘直軍總攻擊時斷其歸路如此計果成則吳氏之危更不在前敵對湘之勝負也至於關外之張固有内憂然究不忘情於倒直據聞凡不利吳軍之事於張皆有關係而在湖北後路之趙倜原已與張相結更足爲吳後顧之憂據奉人所言張之計畫在俟吳敗以後執中原之牛耳以稱霸北方而吳一意對湘竊不知其戰略何在矣（二十七日） 
按此訊之發尙在岳州陷落以前故所述情勢逈異然當上月二十五六之交湘鄂戰局直軍確無顯著之進步可言岳州之驟告陷落是否直軍力戰之功抑如蓮報所傳湘趙與吳因有諒解掣前方之肘致湘軍不戰而退至今猶爲疑問且海軍之態度初亦不無暗昧故漢報曾有海軍將守中立之説其後攻岳忽告奮勇未必非别有所覬兹併錄二十八日北京晨報消息如次以供參證海軍第二艦隊爲直軍助戰忽有宣告中立之説或有謂因索餉不遂故以此要挾者據自鄂來京某要人所談則其實殊不盡然蓋直軍自度兵力對付湘軍無完全把握自始即抱定宗旨無論如何必將海軍拉攏以厚勢力故對於該艦隊餉項異常盡力自戰事之起曹锟即向中央代索四萬元又自籌四萬元先後匯交杜錫珪欠餉雖未一律發清實已較平常待遇大有加禮曹錕並爲以後之餉項確實起見曾切電蘇皖兩督極言海軍關係長江之利害如何重要不可不合力維持於是齊燮元承認籌五萬元張文生二萬元該艦隊每月餉需各項合計不過七萬元得此已足大償其願吳佩孚又曾許攻下岳州之後以杜錫珪爲鎭守使則於杜氏尤無所謂不足是則艦隊之忽然宣告中立其不專爲餉項問題可以槪見據在事某君言海軍此次加入戰爭意在貪功貪餉固無可諱言而在各軍官衣心上亦不欲過與湘軍爲仇其意只須將湘轟退不必多所殺傷故在新堤白螺洲等處對湘軍攻時率多放空砲事爲吳佩孚所覺視爲與其决堤殺人之宗旨相反大不滿意突然派出軍官若干人分登各艦執定非指揮海軍作戰不可杜錫珪已中官財兩迷對此舉雖然不敢表示反抗而以下之大小軍官則異常難受以爲陸軍軍官指揮海軍實爲海軍非常之辱於是全體商議主張宣告中立直軍本恃海軍之力始得在水路略佔優勢海軍中立當然於直軍不利數日來直軍頓兵於城陸磯之下不能前進原因雖不止一端而海軍不爲所用實爲最大原因聞吳佩孚現正謁力疏解能否挽回尙無確訊也 
[閻相文死後之陜局陳樹藩大活動]  
　　閻相文之死因至今尙未鑿然明瞭聞京中方面日昨曾接陜省長劉鎭華及馮玉祥等來電二則劉電係宥日由西安拍發原文謂閻督到任以來驅隊殘暴保衞地方遴用賢能整理内政近以匪首郭堅擾陜數年所過爲墟综其罪狀擢髮難數爰商各軍設計誘殺人心爲之大快商民感頌不置惟陜局擾攘禍機四伏閻督苦於勘定之不易統一難期乃於廿三夜自吞毒藥以死報國鎭華聞信趕到督署閻督已不能言語僅在室中捨得遺書一紙雖寥寥不及廿字而求死原因已大明瞭此件確有宣布之必要現正付印一俟印妥即行呈閲至陜省地方自當會同各軍實力維持請紓厪　等語另一電係馮玉祥張紀吳新田張錫元四人於宥日拍發全文大意與劉電相同惟將閻之遺書錄在電内其文云（我本願救國救民奈陜局不能統一無顔對三秦父老）此二電雖極力證明閻氏之死由於自殺而非被人謀害我而（全陜不能統一）何以閻氏即非死不可實終不免莫明其妙而陜西私人方面電報謂閻氏於二十四日召集各軍官宴會協議改編軍隊間題議尙未終忽有投降之某軍官（係陳樹藩部下）挺身辯閻以其出言不當加以呵責某軍官遂出其密藏之手槍向閻射擊閻胸間中彈倒地復向于佑任轟擊繼又擊斃兩軍官姓名未得其詳大槪凶手必爲陳樹藩所指使云云則不但死非自盡並且亦非服毒比之官電所傳相去太遠亦未免離奇難信據某方面消息閻相文噩耗傳出後同時得諜報稱陳樹藩已將原有軍隊重行編制成師以劉世龍張金印等爲師長並另編三混成旅設置漢武軍六路司令日前曾密派代表張秀赴川遊説劉湘陳述漢中一切情形要求援助然則閻氏雖不必直接爲陳樹藩所害而陳樹藩之利其死而有所舉動則可斷言矣 
[華盛頓會議後援會宣言]  
　　北京在野名流汪大燮孫寳琦等發起華盛頓會議後援會兹錄其宣言如下（宣言）輓近歐洲在戰犧牲無數生命耗盡無量貲産已使全世界咸曉然於戰禍之慘烈與其破壞人類文明之可懼故現在國無論東西其衷心渴望不止者惟在如何可以弭兵之一點適於此時美國哈丁總統有召集華盛頓會議之舉此誠允協羣望之鴻籌永立和平之初基吾人所深信不疑者也中國爲列强所虎視者爲日已久或事誅求或協以謀我咸思逞志於闢地攘利自一八九四年中東戰事以還列强知我國積弱眞相遂相繼規畫其所謂勢力範圍當時東識者覩列國力爭蠶食之局勢早慮其以利益之衝突釀交爭之巨禍設不幸竟有此日列國旣各被其害即欲自悔設謀之拙措施之謬抑已晚矣是故欲圖全球人類之安寗歐洲列國及我東鄰急應省悟局勢之阽危以最大之努力謀消禍於無形此尤未可須臾忽者也哈總統之召集斯會其於上述局勢必已瞭然於心而英日及其餘諸國立應其請曾無異議亦足見保持遠東之治安皆具同情蓋保持遠東之治安不徒爲遠東計亦所以爲全球計也就遠東局勢而論中國實居重要之地位故於中國之問題亦即關於全球之問題設無公允妥洽之理解必起國際之糾紛是以全球政治家尤須竭精殫思無偏無黨務獲解决遠東局勢之長策夫限制軍備信今日重要之問題然遠東問題實爲未來之亂源不塞亂源而徒以裁减軍備相勸勉舍本逐末其何能濟吾人對於太平洋會議謹以滿腔之熱忱致其祝賀並盼其克奏膚功而於遠東問題則尤望舉行大會之始即共議定合於國際正義之規則庶幾萬端繁難或可迎刃而解焉夫時移勢異今之中國已逈異於往昔十年以來人民備嘗險阻皆警惕於所處之局勢自覺其國民之職責雖内部政爭時所不免而維護主權之念實屬舉國一致且於世界大局尤爲留意故其重視世界問題未嘗後於國内諸問題也本會組織新成其主旨在援助我國外交並鼓勵我國赴會代表務求上述諸問題皆得愜意之解决旣無黨派畛域之分惟冀發抒國内賢達之所見共同主張是用謹代全國人民爲此宣言諒世界湛深文敎之民必皆表示同情並贊助其意旨者也 
[京敎育費漸告解决]  
　　八校敎職員因政府拖欠敎育經費數月不發特於二十六日推舉王兆榮等四代表同往財交敎三部接洽一切情形已詳前報兹據國務院消息自各校校長因六七月薪水未發八月分薪水未確定暫將招考期限延長後馬敎次深恐無期延期有誤青年子弟特與財交兩部切實妥商業由財部將六月份全薪於二十八日發出至七月份則潘次允於中秋節前發放若八月經費則因敎職員以財部失信要求直接交由敎部發給業由馬敎次特呈手摺經由靳氏批准將前次國務會議三條變通辦理由交部每月直接撥交敎部二十二萬經費並已由敎部以正式公文咨請交部查照施行馬敎次又親向張交長再三懇求設法張已允於八月三十日實行發給八月份全薪是敎育經費可謂完全確定故日來敎職員多數主張從速招考定期開學免致學生再遺誤最寳貴之光隂至於學生聯合會方面以敎育經費當局旣允竭力維持自應從速預備招考開學手續免致久曠學業加以各家長對於子弟失學其爲憂慮二十八日該會開會討論結果特舉出劉蘅靜曾作忠鍾少梅周茹芝四代表即日再往財交兩部詢問一切以明眞相一面並推舉王孝英何玉書陶銓顧庭傑封庭楷劉炳鄢祥　王麟昌八人於二十九日出席敎職員聯度會議提出三事徵求敎職員方面意見（一）如八月三十一號交部撥欵照撥敎職員對於其他條件能否讓步（二）設不幸一切條年均不能辦到是否長此聽其停頓抑尙有其他方法能以挽救（三）學生方面總希望於九月初旬内實行開課及辦理招考新生一切事宜敎職員方面當由王兆榮馬叙倫譚熙鴻等相繼答言謂開課與否全視政府如何辦理若至八月三十一日政府有滿意之辦法則九月一日自當開學毫無問題如届期政府無圓滿辦法或竟出於不維持之手段彼時又當另行設法並與學生校長各方面會商妥當辦法此時即自定開課日期倘至期毫無辦法終歸無效故不如儘待三十一日之限期至期無論如何總當有一種表示並與學生方面共同商榷云云各學生代表乃表示滿意而退 
[旅京皖人反對李兆珍大會]  
　　二十八日下午二時旅京安徽同鄉爲安徽省長問題在後孫公園安徽會館開同鄉全體大會到會者數百人公推會長江朝宗主席報告開會宗旨略謂此次政府任命李兆珍長皖實遠皖人治皖之本旨凡我皖人務宜一致反對請政府收回成命鄙人以閒逸之身絶無私意存乎其間請同鄉討論對待辦法張超起謂皖事緊急不可稍緩宜速合力進行先請會長表示辦法江氏沉思者再當請張東野報告前次赴津面阻李兆珍赴任情形旋即宣布本省各團體反對李氏長皖來電詞意均甚激烈劉清泉謂自李氏長皖令下後同鄉會推二十代表赴府院請願迄今多日尙未見政府有何答覆予（劉自稱）意此時宜组織一固定團體推出文牘會計分負責任外推代表若干人每日分班赴府院請願若政府竟置不問是親吾皖於化外應即通電本省以罷工罷市不納税爲最後之對待吳天眞主張（一）推舉在京津同鄉中可以與政府接洽者向政府切實請願收回李兆珍長皖成命且不得以陶鎔李維源李大坊張文生代理或兼任（二）在今日到會同鄉中推舉若干人催促所舉之代表迅與政府接洽定名曰代表後援團援助各代表辦理一切（三）上呈府院請收回李氏長皖成命並請勿以陶李李張代理或兼任（四）推舉代表赴李兆珍宅一面並以同鄉會名義致函李氏請其决心辭職速回天津主席乃將四項辦法付表决一致贊成遂公推江朝宗李國筠等十三人爲向府請願之代表張東野劉清泉等二十五人爲代表後援人五時宣告散會 
尚有要聞二及地方通信轉入後頁 
雜評一 
[廬山眞面（默）]  
　　數日前盛傳之廬山會議未幾而寂然今則又大活動矣然主持者究係何人或云吳爲主動或云吳並不知政府且慮爲政客所假借而查詢其究竟是否即爲前倡國民大會之化身抑亦爲歷次督軍會議之變相均在疑神疑鬼之中故廬山會議之眞面目如何尙未易測度也 
其實欲知廬山會議之眞面目當以吳佩孚之態度證之欲削平西南實行統一非報載吳佩孚最近之主張乎如廬山會議之説而確則决不再有此武力統一之主張如武力統一之説而確則决不再有此廬山會議之主張此兩種主張絶對相反故欲知廬山會議之眞面目須先知吳佩孚之眞態度 
 
 

Page 12

 
 
國内要聞二 
[中俄間之新問題]  
　　北京搜查俄代表行李事件上月中旬北京東車站軍警搜查優林秘書格雷行李一案赤塔代表已四次向我抗議外交部日前特發出非公式通告説明此案眞相略謂格雷旣未有合法之護照又非赤塔之正式使命於其來北京之前亦未知會外部則格雷之在中國由中國政府視之實與平常俄人無異其所携行李亦與常人所携者完全相同北京警察於事前得有確實之報告謂格雷氏箱篋中之文件含有政治上宣傳之性質故認爲不得不加以相當之查驗况赤塔政府並未經正式承認其使命亦只爲討論通商問題而來則優林及其代表當然不能享有外交上之權利中國政府之所以優待優林等乃純係親善友邦起見但假若利用此待遇而暗謀不利於中政府之事實爲國法所不許即按諸國際法亦不能容也優林於去年致外部信中曾允在中國領土内不携帶不合於中國國情之政治上宣傳此種違法公文之發現實與優林承諾之言大相矛盾照此論結中國政府根據法律確不得不有此舉以維持本國之安寗秩序云云以上爲外交部發表之理由惟據某通信社與某使館館員西人之談話則外人方面對此似抱不滿某西人云貴國政府日前檢查俄代表文件之舉似未免予人以難堪蓋赤塔正欲以好意與中國通商而貴國反報之以惡意在貴國政府以爲未經正式承認赤塔遂以爲對於赤塔所委任之外交人員不能享受外交人員特權未免過於誤解蓋國交雖未成立而其未磋訂商約者乃外交總長之資格而爲專使也抑更有言者俄國連年變亂迭乘物力凋敝不得不求一地大物博如貴國者以得通商之地前此優林數來貴國其唯一之任務不外力謀兩國通商觀其願以從前所佔領中國之領士及現在爲蒙匪佔領之庫倫並在中國已取得之一切權利歸還中國以爲通商條件則赤塔急欲與貴國通商亦可想見詎不邀貴國政府之諒解諸多爲難今復將赤塔之代表文件施以檢查從此兩國間感情將陷於危險狀態然俄國在今日誠有不得不求與他國通商之勢已如上述中俄通商已成絶望不得不去而之他連日報載優林在大連與日人會議大約不出通商範圍然此非赤塔政府之本意誠有實迫處此之勢蓋某國前年藉口俄國内亂駐兵赤塔視赤塔爲囊中物赤塔人民恨之剌骨故不欲與某國通商寗願犧牲種種之權利求與貴國通商某國聆此消息恐中俄實行通商於自己權利大受影響於是施此種種手段挑撥中俄惡感此次東車站檢查之事余（某西人自稱）雖不敢謂某國人從中作崇然某國人定必洋洋得意告厥成功矣惜貴國政府及一般國民不甚明白外交大勢他日赤塔成爲某國之勢力範圍或被其保護則中東路及庫倫恰克圖種種權利亦必展轉入於某國之手皆此次檢查文件一事有以致之也 
[魯代表抵京後之言論]  
　　山東因警察督練公所事推舉代表十人來京向政府請願撤銷已於二十七晚到京庽西河沿燕台旅館二十八日分頭向各報館接洽徵求意見並聲請贊助據某代表云山東各界對於魯案仍持最初拒絶直接交涉之主旨無論如何東人决不變更惟京滬間竟有主張直接交涉之報紙與通信社實非常遺憾五四以來對外交涉稍有喘息餘地者全賴報紙爲眞正民意之宣導今竟變幻至於此極極堪浩歎同人等此次來京即擬切實調查主張直接交涉之報紙其内幕是否有他項作用然後將聯合國内各社團聯名予以警告至請願一節因警察督練公所爲二十一條與魯案都有關連魯人對魯案旣如此堅决對督練公所之撤銷請願當然視力之所及爲最終之限度如政府必違反民意魯人亦祗有起而自决而已然此事終始仍願輿論界爲充分之援助也同人刻正召集警界人物組織一警察協會爲撤銷警察督練公所後接護鐵路之豫備田中玉亦頗同意政府如與日人無他項糾葛自不難槪允撤銷任東人好爲之但内務部現正向魯人摇舌謂報紙喧傳不足據是其心已早不胃輿論此次請願之結果已不妨預斷然魯人已羣起自决如政府必違民意則魯人亦不至無對待之預備云 
[南京快信]  
　　泗陽農商紳學全體電稱匪患平水災踵至蕩析離居將無噍類公懇振恤以救民命齊督以該縣匪患之後繼以水災殊堪憫惻旣有特别情形似非優加撫恤不足以謀救濟昨已函商王省長會核辦理矣 
胡翔林徐鼎康電告高郵今日（二日）水誌又長三分存水一七八寸八分 
淮屬省議員馬甲東等揚屬省議員任桂森等沐陽省議員程　等均因水災奇重紛電軍民兩長請賜拯救並呈中央請斷續代徵郵航等振捐又興化縣知事張鑄電勘近南新之壩全啓漫田横鋪到境水流尙未盈尺無如底水充溢附郭屋舍已在水中耆民預計水滾須在五尺以上地居釜底歸海高遠田河一帶防務加嚴除妥籌防護隨時具報外謹肅電聞 
段書雲黄以霖昨午謁齊督商辦急賑 
省署對於幣制局取締銅元辦法五條决定駁復略謂蘇省銅元過多自經本署核准給照方可起運之例頒布後雷厲風行兑價每元仍在一千五百文以外兹當水災匪患相逼而來萬難使市面稍有摇動貴局所訂辦法實於蘇省有碍恐滋流弊實難飭屬遵辦云云 
吳江縣盛澤商會會長沈鵬呈軍民兩署蘆墟米石運滬航路須經過浙境請飭縣頒給護照以便沿途呈騐南門外江寗糖食公會昨開成立大會選舉王道源爲正會長趙鐘英周延之爲副會長 
省立各學校自一日起已一律開學惟學生因雨阻來省者尙少故未上課 
地方通信 
[松江]  
　　市鄉委員曾議情形二十四市鄉自治委員於二日下午二時在欵産經理處開臨時會首由沈岫芝知事將金山縣咨請松江縣派員監拆金山衞城將磚石售價撥作兩縣公益用欵之金山各團體議决案交會妥議處分辦法討論結果主張保留城垣以順興情當推朱鶴蓀周西亭張蔚丹陸伯良等代表前赴金山縣協商保城辦法次議劃分附税問題决由欵産處向縣催追未經劃出之四千餘元尾欠惟各市鄉應得附税及盈虧數目一時未易查明擬即組織兩星期之清理會由各市鄉委員自行清理以便劃清界限至向由縣附税項下劃撥之警餉一千零五十元在此清理期内仍援案照撥云 
[南滙]  
　　敎育及河工南匯縣各公團於前日開義務敎育期成會公舉朱叔源爲會長陸秉淵楊而墨爲副會長顧旬侯徐耐氷馬亦昻許庸謹陳賡甫倪楚翹等二十人爲幹事聞已另徵畝捐積極進行又南邑西鄉各圖議浚沈莊塘榦河公推朱祥緩杜猷告爲河工局總董業經籌備主任呈報縣署矣 
[蘇州]  
　　鄉民紛報水災入秋以來風雨爲災河水暴漲各鄉低田盡遭淹没故連日已有農民來城報荒前昨兩日又復大雨傾盆蘇常道尹王可耕特於昨晨督率警察廳長吳縣知事等親詣郡廟關帝廟拈香祈求天晴刻下米價因受天雨影響每石已增加三角若再不放晴則尚有繼續之勢故一般貧苦小民莫不憂形於色分所長之大更動吳縣新知事郭曾基已於前日（一日）接任視事除内部承審員及各科主任已經更委發表外各市鄉警察分所長之更調者有西山警察分所長本由該處行政委員劉澍兼任現以木瀆分所長吳子襄調充所遺木瀆一缺另委白某接充又東山分所長俞同甫撤差改委陳珍接充 
商團歸併商會蘇城各部商團春間即擬歸併總商會接辦當因商會並無準備故一再延緩兹商團公會已將各部團員名額及槍械子彈等分别造册送交總商會核收特定於本月四日下午三時召集各部部長會議移交手續及改編辦法 
[無錫]  
　　澄錫輪船中阻無錫至江隂輪船每日有上下午兩班交通頗爲便利現因天時久雨河水頻漲所有澄錫直塘河道兩旁圩堤岌岌可危故澄錫下輪改爲單班又因錫屬楊家圩等處農民恐被浪衝倒圩堤出而反對故由錫之輪船祗可開至白蕩圩由澄之輪船祗可開至石幢爲止其半途不通之處再用民船接送因此輪船到達須遲兩三點鐘聞河水若再繼漲不已該輪祗可停駛以免肇禍 
紗市飛漲今歲風雨爲災棉花大受損傷通州花祗有分半收成紗市因此飛漲近星期中漲起十五六元而各廠之十四號紗現貨尚難覓處日内尚有續漲之勢兹將前日市價錄下廣勤織女牌十四支紗二百二十八元十六支紗二百三十八元業動勤昇平牌十四支紗二百二十四元振新團鶴牌十四支紗二百二十三元寳成如意牌十六支紗二百二十八元申新人鐘十六支紗二百二十七元 
[鎭江]  
　　江北水患近訊江北一帶連日狂風驟雨晝夜不止湖河水勢有漲無已洪澤湖附近各莊圩堤間時被水冲决者計有二十餘處廬舍淹没人畜傷亡損失財産不可勝計災情之重數十年來實所僅見至於運河來源甚旺洶湧異常雖開三壩宜洩不及河水仍有漲無消恐高寳束提亦有潰决之虞蓋水與堤僅離數寸設風浪一湧掀過堤身則堤束數百萬生命財産盡付之東流現經河工局各員督同兵夫加高堤身晝夜搶護不知能保平安否 
米價因兩飛漲鎭地因水災迭告秋收無望加以連日大雨災象益有擴大之勢現米價每石已漲至十三元小民難以度活丹徒縣知事特於二日召集米董等會議設法平價以安人心一面出示嚴禁囤積居奇及私運出口逾即罰辦但來源稀少恐亦未易平也 
[揚州]  
　　籌辦渡船東鄉萬福橋本極巧壞日前復遭洪水冲斷數丈現已不能通行聞邑紳錢瑞生等議租揚子公司小輪一艘駁船數隻在該處濟渡行旅預算一月經費約需一千四五百元除自籌五百元外不敷之數擬在縣署徵解運河工程局畝捐項下借撥一千元一俟籌有的欵再行撥還日昨特呈請縣署請予分别轉呈河工局及訓令永鎭仙女兩鄉警察分駐所派警照料以重交通 
[嘉興]  
　　鄉間又遭暴雨嘉興於八月内疉遭大雨河水陡漲六七尺四鄉低田早已淹没雖經農民竭力戽救亦無效果連日某署接收荒稟已積成盈尺汪知事定於日内親赴鄉間履勘詎本月一日午刻及二百申刻又疉遭暴雨水漲一尺餘農民冒雨力作圩岸以防高田沖没然仍無濟於事淹没者又多處北鄉一帶阡陌不分一片汪洋甚至農民居宅亦多淹没尺許鄉民哭聲振天慘不忍聞且雨勢尚未定城内街道起水者亦有多起現汪知事己徇各農民之請於二日起在郡廟設臺祈禱並令屠户斷屠三天以期早日放晴 
警佐升任所長嘉興警察所長向由知事兼攝現奉省令另派專員辦理以專責成城區第一警察分所警佐張光烈業由警務處委任爲嘉興警察所長張奉委後已於一日接事並將任事日期分别呈報矣 
 
 

Page 13

 
 
   
 
 

Page 14

 
 
本埠新聞 
[津浦路今日照常通車]  
　　昨晚滬寗滬杭路已售通車聯票滬寗滬杭甬路局昨接津浦路局來電云被水冲壞之處業已修妥四日起照常通車惟在門台子車站相近泥土鬆動故往來乘客須步行半華里二方換車所帶物件由該路局加派夫役照料列車到兩方終站時約遲時四點云故二路車務處昨已致電各大站於昨日（三日）晚起照常出售通車聯票矣 
滬寗鐵路代理車務總管通告云啓者津浦鐵路現已修竣准於本月四號起照常通車但旅客抵門台子車站須步行一里許路再登車北上惟在津南下之特别快車僅能與本路南京所開之夜快車啣接餘均照常此佈 
[大雨冲坍泥山壓斃鐵路橋夫]  
　　滬杭路莫干山旁黄家村地方之黄泥山前日因被傾盆大雨冲激忽然倒塌壓傷鐵路所用之橋夫十餘人並壓斃一人該叚辦事員除將受傷人送杭州醫院外已有電來滬報告路局矣 
[南洋公司資送學生已過黄濱]  
　　南洋兄弟烟草公司此次資送滬港兩處學生嵇儲英等十五人赴美留學上月二十二號乘俄羅斯皇后號郵船放洋已迭誌前報兹悉本埠考送之學生嵇儲英馬景行李安王家驤周厚樞張澤文張潤田倪尙達潘序倫祝隆恩等十名昨自日本横濱途次致函該公司總理簡照南報告行程並致謝忱原函略謂生等啓行之時旣辱明敎復飫珍饈更承公司諸執事先生殷殷招待生等自慚庸陋曷克當此惟有努力前程以期不負我公之期望即所以報厚惠於萬一耳生等登舟以後即遇香港選送諸君請君皆英年俊秀生等得與相處甚獲切磨之益此舟於二十二日行抵長崎二十三日行抵神户今晨已到横濱中途天朗氣清絶無風濤之苦知關遠念謹以奉聞生等一俟抵美入學再當詳陳一切云 
[陳國瑞保外就醫]  
　　閩粤籍學生劉開祥等因案久覊滬廳迄未發落自王希昻病故後各該同鄉對於在押病重之陳國瑞極力籲請保釋當經法院允准昨午由福建同鄉會毛一豐親往領出醫治並加蓋嚴鴻發店號圖記以符定章 
[航務消息彚紀]  
　　法國郵船公司之高爾提挨號業於昨晨七時三十分拖進吳淞口現將入廠修理該輪自八月二十日在洞沙擱淺至今共經十四天之久聞後艙與發動機等均已受損云 
英國新派驅逐艦兩艘開來上海一爲愛爾九號Ｌ９一爲愛爾十五號Ｌ１５均於昨午十一時三十分進口現暫泊浦港蓋近來英國駐滬各艦因英商輸在揚子江上游迭遭軍隊轟擊均開赴宜昌重慶間保衞航路上海已無英艦停泊是以特開二艘來申云 
[杜錫珪電告湘鄂戰事之經過]  
　　海軍總司令公署昨接岳州海軍第二艦隊司令杜錫珪來電報告關於湘鄂戰事經過情形略謂二十八日珪與吳使同乘楚振軍艦並率同江元江貞楚同楚泰等艦直駛道人磯與敵距離一百碼敵軍即開火轟擊砲彈極爲猛烈楚泰楚同兩艦均各受傷珪項際腿部亦受微傷當於下午一時開砲還擊混戰一小時敵軍遂潰敗向北竄逃於二時將岳州完全收復吳使於三時率同衞隊一營登陸追擊敵軍紛紛後退直軍亦遂前追現駐岳州城外雙方停戰議和除電部外知念電陳錫珪叩世 
[大條銀進口之預報]  
　　銀行消息云本埠滙豐麥加利兩銀行現將有大條銀六七百條由某公司船自外洋運到禮拜一或禮拜二可以進口現在滬上各銀行大條銀尙存有一千四百餘條將來大德昌續有運往廣東熔銀以及江浙各造幣廠之用現洋市面連日亦平穩惟花布米三業將届新貨登塲用途漸廣雖收成較往年減色不若歷年之湧然洋釐一時亦難看小云 
[昨日車運進出之銀洋]  
　　昨日（三日）滬寧路大通運銀公司由南京造幣廠裝來新洋十七箱計八萬五千元又鎭江裝來現洋三箱計一萬五千元均於昨晨到滬又該公司承運中國銀行寳銀二箱計重六千兩又交通銀行二箱計重六千兩又鹽業四箱計重一萬二千兩均裝至南京造幣廠 
又同和公司承運中國銀行寳銀四箱計重一萬二千兩交通四箱計重一萬二千兩日夜鹽業二銀行十七箱計重五萬一千兩均裝至杭州造幣廠鼓鑄新洋又現洋七箱計三萬五千元至嘉興昨日（三號）由杭開往之一百零三號早快車在杭州造幣廠裝來新幣十二萬元分裝二十四箱係上海日夜銀行四萬元中國銀行二萬元交通銀行二萬元惠興銀行二萬元鹽業銀行二萬元又滬嘉區間車在松江運松江銀行交上海商業儲蓄銀行之現洋一萬五千元又甡沅運交上海鴻賚鈔洋二千元以上共計銀洋鈔票十三萬七千元均運抵上海南車站卸車 
[一週間之金融狀况]  
　　本星期中金融狀况惟洋價趨向甚疲其餘均屬平靜銀拆因大火賠欵已出市面較前鬆動先令掛牌縮一辦士大條略趨縮風標金價略回軟市情尙定今錄詳情如後 
洋釐本星期中洋價迭趨低小頗出意外自七錢二分六釐七毛五跌至七錢一分三釐五説者謂新棉用途瞬將當令洋價應看漲勢乃自本星期來反迭見回疲考其原因進口並不豐厚其供給大約由本埠交易所交割時期賣出售户過盛洋價致低落新棉今年收成欠佳不過及往年十分七八故近來洋用亦屬有限且連朝隂雨交易益寂來星期洋價大致仍持此狀未必有十分漲跌也進口以南京杭州造幣廠略有來源餘無供給出口則内地有零星裝去云 
銀拆本星期一大火保險賠欵已由銀行先付四百餘萬兩當時拆息曾暴鬆至二分惟其後即又回高至二錢餘蓋此項出欵各錢莊因現時銀拆平鬆大譜轉存中國銀行故拆息反逐步漲起前昨兩日香港有電滙銀得百萬兩左右前日午市拆息已跌至九分市面已呈鬆象查本月份來銀拆異常低小平均在一錢左右本月份錢莊拆息大約總開三兩五錢本週中現銀出口以南京杭州二埠爲多云 
先令大條本星期先令市面平靜星期一因保險賠疑四百萬兩雖曾結價掛牌曾改縮一辦士市面較上週疲軟最近掛牌計三先令七辦士内盤大譜結三八大條略趨縮短掛牌計三十七辦士七五較上星期縮二五市况異常平定來星期大條大都看長先令市面可望轉硬云 
標金本月份中標金因先令及東洋匯價均平定市面亦異常平穩惟趨勢略向低小星期二東洋價漲一分二釐半金價曾由三百四十四兩漲至六兩其後即又跌至四兩左右現在東洋掛牌計七錢二分二釐半來星期或當跌小十月份標金開盤三百四十六兩五錢前昨二日已跌至五兩左右云 
[華絲在美法之最近市况]  
　　近來華絲洋莊銷路甚形活動美地市價遂亦略高聞紐約絲市近已久無開出最近八月四日開出市價計廣東生絲十四至十六條份五元九角五與七月份價相同上海廠絲雙金鹿牌價六元八角五較七月一日市價漲角五里昻市面疲弱已久近亦稍臻活動最近廣東頭號生絲價一百六十法郎廠絲一百九十五法郎又查紐約絲市今年三月份時上海廠絲雙金鹿牌市價不過五元七角廣東絲四元九角今漸次漲起可知市面已有轉機里昻則三月份時市價極疲廣東絲價僅一百三十法郎廠絲一百六十法郎與目前市價比較相差達三十餘法郎之巨云 
[再誌通花漲價之影響]  
　　上海物品證劵及棉業兩交易所中通州花期貨買賣因價格驟漲自九月一日後市起停止新買賣追繳證據金由來業已三日物品方面追加證據金聞已追齊而棉業方面尙未完備現聞兩所因通州棉花爲天時關係出數勢必大减將來交割賣空者必難應付故暫時尙未能開拍已有結價之議惟多頭與空頭雙方不能接近故一時亦難以實行昨聞通州張季老有電致物品棉業兩交易所理事長大意謂通花市情瞬息千變恐買賣空盤危險殊在請持平酌量辦理俾多空兩方滿意解决不致偏倚並有警告該所等愼重營業以袪除賣空買空之弊云云故棉花一項尙未能議定開拍時間也字林報略云棉業交易所與證劵物品交易所皆因通州棉價迭漲停止棉花營業以待買賣者雙方之結算自美國煤油大王子路克佛羅氏肖影 
路克佛羅氏（或譯羅基菲勒）偕其妻女於八月十三日由西雅圖乘亞后號輪船出發旣抵日本即直赴北京參與北京醫學專校之落成禮校由路克佛羅基本金部駐華醫學會所辦 
上圖係路氏紐約中央大站瀕行時所攝 
華人以通棉爲投機之物後雖通棉並無銷路而竟繼續漲價縱本埠紗廠轉向美國印度購入棉花然華棉價格漲起之趨勢仍不因之中止投機者之賭熱病如是之强固絶不注意於尋常經濟律也近數星期來發生一重要特色即壟斷通棉是也聞壟斷者存有四萬擔通棉推存上海等處而通州植棉人似亦爲壟斷者後援以致買進者之地位大爲堅固聞自八月至明年一月抛賣之數達十七萬擔而八月底結算者僅三萬擔市價日起空頭補進之困難乃日甚迨至本星期作空頭者乃大受作多頭者之打擊矣上一星期棉價約爲三十二兩本星期則漲至三十五兩較諸尋常漲高百分之三十然價格猶不似止於三十五兩而一般空頭頗有不入市塲之意故事態頗險苟無以調解之則事將趨至無可救藥之惡境於是交易所停市非至設法調處之後未必即復業也聞談判進行擬限定一種交割之價格目前之停市不過暫時事但今所結算者僅三萬擔此後直至一月應結算之抛出通棉尙有十餘萬擔交易所前途之多難已可顯見聞通州植棉人投機於多頭方面大獲其利云 
[棉花收成之鋭減]  
本年松太屬一帶産棉之田本可獲十二分之收成不料於將收之時經兩次風潮摧殘現據植棉農民報告大勢剩五六分可望浦東上南川各花田今歲預計亦可十分收成自被水淹又遇大風水十餘日未退而大雨又降水反增多數寸農人蹙額憂悶大約祗乘半數可獲云 
[最近之米市]  
　　本埠米價昻貴一般人咸望新榖登塲時可以平鬆兹閔行新粳已見市兩三日頭盤開價十元零八角身骨尚堅故兩日内銷路甚佳昨日售開十一元聞該處伍家橋一帶收刈甚早未經風雨本年尙有六七分年歲浦東新粳則到頭稀少皆被雨水所阻價又漲起四五角市上破礱等貨價亦堅固大約須待蘇同青角大帮登塲後價方可鬆跌也 
[本星期進口之印日紗]  
　　本星期中進口日紗計七百七十二擔印紗無進口自元月迄今進口總數計印紗八萬零三百五十八擔日紗九萬九千七百四十三擔本週中已出者計印紗四千一百七十九擔日紗一千六百七十七擔計運往南京印紗二百九十一擔蕪湖印紗七十五擔日紗二十二擔九江印紗二百十擔漢口印紗二百二十五擔日紗九十四擔宜昌重慶印紗七百四十一擔高州印紗四十五擔日紗三十一擔烟台印紗一百二十擔天津印紗一百二十擔日纱七十九擔牛莊印纱一千四百九十九擔香港印紗三百二十八擔日紗一千三百零一擔本地印紗四百五十擔日紗一百五十擔其餘别處印紗七十五擔本週止本埠計存印紗一萬一千零三十一擔（尚有五千四百零七包在船未出）日纱十萬零七年九百七十三擔云 
[本星期洋布運往各埠之調查]  
　　本星期運往各埠之英美日本本廠疋頭其花色計有原色市布白布漂白標布等共計十五萬九千六百零五疋較上星期數額爲减計運往寗波三千八百九十疋鎭江四千四百七十八疋南京五千六百九十四疋蕪湖八千九百二十疋九江四千八百三十疋漢口一萬九千六百零一疋宜昌重慶一萬五千八百三十四疋高州六千四百二十六疋烟台五千八百九十五疋天津一萬二千三百三十八疋牛莊一萬零五百二十七疋濫州六千零八十疋大連一萬三千七百九十六疋福州一千二百十疋香港七百二十五疋日本二千九百二十五疋蘇州四千零八十五疋本地三萬一千一百二十疋其餘别處一千二百三十七疋云 
[商請通用閩省新鑄角洋公函]  
　　松滬何護軍使昨致南北市兩商會及銀行公會等公函云逕啓者頃准福建督軍兼署福建省長李咨開案據閩省錢决厚坤瑞裕隆和久和瑞坤各莊僉呈稱竊閩省當前清時代曾鑄角洋流通各省嗣因民國元年鼓鑄之洋成色參差漸致窒滯商民大感困難自蒙督軍兼省長洞悉商情改良鑄法諭飭製造局劉總辦就局附鑄小洋以維市面歲餘以來所造銀角頗有益於商市每届發給兵餉軍士持以購物到處歡迎以商等之愚以爲成效業已卓著惟是閩省海道交通輪舶往來幾遍通商口岸而與上海交易尤鉅其内地又與浙贛等省接壤查上海通行銀角除江南本省外如湖北廣東浙江等省銀角一律通用從無歧視緣銀角但求成色充足本無省界區域之分現在我省新鑄銀角其成色確有七成迭經化驗並無絲毫減少與蘇浙通行之小洋比較成色過無不及竊料一經用慣必能到處爭求殊於閩商實爲利便可否仰懇鈞座據情咨明松滬護軍使查照通函上海南北商會曁銀行公會遇有閩省新鑄角洋到滬時請其知會銀行錢莊及各舖户切實化驗照常使用並分咨浙江江西督軍省長查照一律施行似於閩省金融商業經濟兩有褲益等情前來查核所呈係爲調劑金融便利商民起見尙屬可行除批示並分咨外相應咨請貴護軍使查照希爲轉達商會公會知照各銀行錢商舖户遇有閩省新鑄角洋到地切實化驗照常行使以昭信用而便流通等因到署准此相應函達貴會即希轉告各銀行錢莊一體知照爲荷 
[聖保羅學校音樂游藝大會紀]  
　　募得學校經常費一千餘元聖保羅堂附設之聖保羅學校因公欵有限學校經常費用不得不預爲設法籌畫遂於昨晚八時半假座博物院路十九號大英戲院舉行音樂遊藝大會贊助此會者（以筆畫多少爲序（紀之如下王正序牛惠生李諅任禝生汪新昶周彬文俞國珍鄔志豪張嘉甫徐婉珊徐永賢徐振東陳招悦夏夫人郭秉文陸質雅許秋颿楊筱堂曾勉濟勞敬修蕭英倫鄧夫人錢新之譚竹馨怡和洋行高福洋行開會時先由楊筱堂君主席致開會詞代表該校致謝來賓與贊助員等並謂此事純爲公益宜其贊助者衆如籌得多欵除供該校經常費外尙可辦一義務學校務望諸君熱心贊助云開會後（一）廣東浸禮會音樂隊奏樂（二）張廷榮夫人等合唱（三）盧女士奏鋼琴（四）聖保羅堂唱詩班唱詩（五）徐女士等合舞（六）胡博士夫人獨唱（七）湯藹琳女士張廷榮夫人等合唱休息十分鐘（八）李暮朱俊明君等合演唱一劇（九）王文生君合奏音藥（十）張廷榮夫人獨唱（十一）湯藹琳女士等合唱（十二）音樂隊奏樂（十三）唱詩班唱詩旣畢已十二時遂散會聞共募得學校經常費一千餘元云 
[商校學生政省長電]  
　　南京王省長鈞鑒自更換本校校長令下疉經生等請求收回成命未蒙允許現届開學之期生等均已到校而校長問題猶未能俯諒下情爲此電請鈞座飭敎廳即令黄校長速行蒞校視事生等學業攸關乞垂念焉臨電無任盼禱省立第一商校全體學生代表田預鈞王煥照陳其熊池廷顯瞿秉坤殷輅龔楠章昌煜熊景陶張啓元張柏生屈均畹徐在在崗汪兆龍劉樹濤鄭增甲唐孝仁徐善昌程志祥馮兆雲叩江 
[海盜擄刦貨船紀]  
海盜在洋面擄刦貨船近仍時有所聞前日有某江北船裝載猪隻百餘運申缷儎行經洞沙洋面突遇盜船攔阻各匪持搶登舟搜括財物未滿其意將數十猪隻刦去揚帆而逸又昨日進申之浙紹　簟船許永和號前次由浙滿裝柴爿運滬交缷亦於是日駛過澗沙洋面被盜船遥見追趕至崇寳沙相近由匪船六艘四面圍繞盜匪站立船面各執槍刀棍棒躍登該柴爿船入艙抄搜有船夥某甲遭盜匪手搶擊中左臂洞穿一孔旋經吳淞西醫療治尙無大碍云 
[匪徒開槍拒捕彈傷軍車搭客]  
　　昨夜八時許有各穿藍白布短衫袴身懷凶器之匪徒二人自華界漸入法租界爲大自鳴鐘法捕房包探查見以其形跡可疑上前將其身檢查兩匪反身奔逃由典常街出民國路包探等飛步追趕匪徒遂開放手槍拒捕適有自西門開往小東門之電車停止老北門車站搭客沈長明正在下車被槍彈擊中面部左額上穿入腦壳當即痛倒盜匪乃乘間混入人叢中逸去失其踪跡旋由二百七十三號包探雇車送沈長明往仁濟醫院醫治須臾華界保安隊法租界中西探皆携械蒞塲閒人亦多聚立路側觀望逾時始各散去聞沈長明紹興人年三十餘歲爲地方廳前成興染坊染工所傷甚爲危險云 
[運酒船遭風被搶]  
　　浙紹滷簟船洪興號前裝載本埠王寳和之紹酒六百餘壜駛運來滬經南滙縣境海面時適第二次風潮之際陡遇颺風猛浪該舟難以自主被風吹至王家灣地方詎料該處土民蜂擁而至當將船上之酒悉數刼掠船上器具雜物亦被搶去當由該處地方警士在塲彈壓土民竟聚衆拒捕聞士民方面一人墮水淹斃一女悮中槍彈該舟至今尚在該處所受損失爲數不少當由船夥將情報告上海業經據呈具稟該管縣署辦理矣 
[美盛公司棉市報告]  
　　中美新聞社譯美盛公司棉市報告云一星期以來棉市狀况尙見穩固現貨三兩遠期貨價當有增加至棉産收穫江蘇省頗注意於通州方面或當可觀以江蘇全省論則因風潮而漸起怨聲然較之去年收穫自以今年爲佳云绵紗市况近遠期亦均穩固價自六兩漲至七兩利物浦棉布現貨一○三六紐約棉布現貨一七五○孟買棉布九月份貨四二○盧比上海棉市通州棉三四兩半上海棉三十兩太倉棉三一兩華棉出口總額自去年九月至今日共十六萬六千一百六十一兩 
[物華絲織廠股東臨時會紀]  
　　虹口塘山路物華絲織廠現因推廣組設第二廠事全體股東於昨日午後二時假盛涇公所開股東臨時會到者數十人由會長孫吉孚報告開會宗旨並謂本廠自丙辰年十月成立由陳保欽君經理共設機三千只戊午年又添三十只至庚申年再添一百五十只又在分水廟設立繅絲廠自繅廠絲所出物華葛亦爲華絲葛中之特優品並陳述歷來成績現各股東發起組織第二廠就於本廠左近購地繪圖建築云云並經總理陳君等討論進行辦法隨由各發起人爭先認股當場認定者已將足额並訂於初五日下午仍假盛涇公所再開會議商决第一期收股手續及辦法至六時散會 
[詭設學校騙錢之揭破]  
　　江蘇省敎育會接陳熊祥張烈二君先後函述有羅棟胡迪之二人詭設德謨英文專科學校誑取招考敎員證金情形會中已復以此案如必欲澈究應由受害人向法庭起訴兹將陳張二君原函登錄如後 
陳君原函江蘇省敎育會會長會員諸執事先生鈞鑒逕啓者竊聞啓迪營生本職司之正當詐欺取財有刑律之科條蓋申江當全國要衝固不無狡童歷聚然學界居四民首領豈可容蝥賊猱升兹有德謨學校者實係羅棟主任也溯其創辦發起人所叙又有崔燮胡迪之其人祖述東陵兼精念秧之術嚶鳴西席妄詠伐木之章始焉登新聞發簡章大張聲勢招攬師徒變則收證欵改校址故事變更遷延時日孰知盍簪其僞廋屨其眞因而委蛇其期鬼蜮其行假尼山之木鐸效漁父打盡一細攫浙水之金錢步晋軍退避三舍故如國僑者數十人同受圉圉洋洋之誑且破工夫者幾三月徒作咄咄負負之呼大憝滔天彼心死矣斯文掃地吾道非邪雖覆簣成山吾儕何恤乎區阿堵但濫觞入海貴會當防乎活活懸河誠以小大學校之模型關乎億兆人心之趨向折矩周規十年養成而不足倒行逆施一旦破敗而有餘竟任其鼠藏兔脱成事不追則後之牛鬼蛇神效尤加厲陽借切磋琢磨之團體隂設誘騙盜竊之機關將來賓師人格咸有戒心嗣後敎育前途不堪設想爲此殷抱把憂專呈台端敢煩高懸秦照力挽頽風牿童牛之元吉易象曾戒因循去害馬以安羣周言不皆荒謬見義勇爲諒不介懷於此疆爾界集思廣益定能勝任於補敝救偏欲識魑魍魉之情狀非禹鼎無從考稽 
 
 

Page 15

 
 
不拘東西南北之述逃惟竪步不難查究倘或徹開黑幕幸沐光天化日之功是常懲戒黄巾永銷漫霧彌雲之快庶幾聚歛之盜世寒心破膽盡令逢罹之多士吐氣揚眉朂哉夫子不妨赫怒安民俟厥良辰還祈好音惠我特兹推赤務望垂青舊學界之一份子原籍浙江上虞縣人陳熊祥字榕甫鞠躬上言八月二十四日謹將該校事實略可作偵探之材料者約舉數條於後（一）該校校址向在上海老西門文廟路一號門牌至八月三十日始遷校址（二）該校開辦日期自去年冬季起至今年上學期止（三）該校之校長羅棟或説是上海著或説是安徽人其　在住處有人説在法租界打鐵浜相近地方但不知其底細此外崔變是南京人胡迪之是蕪湖赭山人（四）該校於八月十三日以前尙以法租界貝勒路四百十九號信德里二號門牌内爲暫時通信處理已消滅（五）該校招聘英文中文算學三種敎員在本年六月終七月初之日期登新聞報徵求類内（六）該校黑吞各教員之保證金每敎員銀圓五元共五十人計銀圓二百五十元至於各學生之報名保證金其定章每學生銀圓三元據該校登報自説已報名之學生約有八百餘人則保證金計銀圓二千四五百元之譜張君原函啓者兹有騙犯羅棟胡迪之二名本年春夏間詭設德謨英文專校在上海老西門夢花樓路一號七月初撰就聘請敎員簡章登諸申報招考敎員凡應試者均須滙寄説洋五元烈本浙人離滬較遠一時不諳内容即將説金五元由郵滙寄報名届時赴試試後由該校校長羅棟署名聘請聘請函中曾説該校改遷法租界辣斐德路惟該房須八月二十後方可竣工暫以貝勒路四一九號爲通信處此時九月已届滬上各校均已開學惟德謨專校不知去向遍查辣斐德路並無德謨專校影踪及詢貝勒路四一九號羅棟胡迪之二人早已逃之夭夭惟留羅棟諉罪條一紙德謨學校章程一册此種行爲純係以學校爲騙局無論烈個人受其損失此風一倡滬上一般無賴咸將先後效尤拐騙學堂勢必至疊牀架屋蘇省敎育前途何堪設想爲此理合請求會長一面通告蘇省各校自後羅棟胡迪之二人終身不得充任全蘇中校敎職一面咨請上海地檢廳迅緝獲羅棟胡迪之二名懲辦以整敎育而儆奸騙專此敬呈江蘇省敎育會會長浙江張烈啓九月二日 
[學校消息兩則]  
　　聖瑪利亞女校聖瑪利亞女學校定此星期内開學六日試騐中文七日試騐英文八日上課該校藏書室已於暑假時重行整理並將盧公勉氏所助之新式書桌安置室中頗覺氣象一新上届清華考試游美學生該校女生與選者爲桂質良張繼英等三人而名列首選者即爲桂質良按該校女生考取第一者今已第三次矣 
清心實業學校大南門清心實業學校開辦以來六十載於兹中西兼課成效桌著去秋以來重加整頓本學期又添加圖畫珠算二科以求完備於是聲譽遠播各地學生往該校肄業者日見衆多今該校已於本月二日開學聞新舊學生已達三百以外一年以來較之往昔幾加四倍可謂發達之連矣 
[寗波水災急振會成立會紀]  
　　寗波水災急振會昨日下午在寗波同鄉會演講廳開成立大會到者達九百餘人二時開會公推副會長謝蘅牕主席謝君宣布開會詞略謂吾鄉對於救災恤鄰向來勉力將事此次災皮桑梓自必格外出力救援今日之會請共抒高見云云次由同鄉會理事長李徵五報告急振會之成立緣起及其經過情形詞畢隨由毛濂卿盧壽金應美布諸君先後報告在奉化及鄞江橋各處查災時目擊情形聲淚俱下慘不忍聞復由袁履登俞宗周王東園唐愛陸諸君相繼演説畧謂我等甬人向來凡有解囊槖輸鉅欵以賑他府他省他國之災不圖今日桑梓亦以大災見告現在惟有各本良努力自救父老兄弟相勸相朂先求諸己而薄責於人行善積福不必遠往佛寺建水陸道場但能救此大災功德無量至論及久遠之計於造林禦水改良橋閘等事尤三致意聽者均大感動最後議拯災募捐辦法適接天津華北義振會來電詢寗波被災情形公議决據實電復俾得指撥該會振餘欵項又議決請本會會長傳筱庵商請浙江盧督軍寗波王鎭守使派兵改復災區道路（兵士酌給津貼）以蘇民困並由本會電請浙江軍民長官要求政府速撥振災附加税以濟寗波水災云討論旣事到會者爭先認捐自數千數百以迄鉅萬莫不盡力輸將自捐而外復紛紛向會中索捐簿任勸募之役甬人急公好義於此可見 
[頒給借漕收條]  
　　財政廳息借本年冬漕上海縣應照附税定額撥借六萬元業由沈知事函致南北商會曁當地各紳富勸借在案兹由上海縣商會轉向南市錢業公所建帮董事銀行等合借一萬元照章扣息後如數繳呈縣署昨由沈知事查照債權各户姓氏頒給收條到會後已由會分别轉送各該户收執矣 
[閘北米業開會紀]  
　　閘北經售米糧公會昨日下午三時開常會到者正副長陳叔敏范和笙曁曾董會員等過三分之二即由會長提出各議案經衆討論决定如下（一）本會會董兼坐辦莫錫春病故查有候補會董朱雲之升任本會會董所有坐辦暫請正會長兼代（二）時值新貨將登忽遭天雨米價反大本會通告同業勸各平價出售（三）目下各貨來源頗少所到者都是船米在途礦白因爲滬廠各費浩大故由敝會與碾米公所公函仁榖堂轉告南市各米行廠米斛力仍不可加於客家以招廠棧來源備爲民食仁榖堂向收客捐定能爲客設法將來該堂講事各客旣盡納捐義務亦應有代議權（四）舊曆中秋同業休息一天下届十六日常會併於出月初二開會議畢五時散會 
[刻字增加工資之議决]  
　　本埠南北市刻字舖共一百二十餘家僱用刻字夥友達四百五六十人所給工資向係以錢碼計算計件論值本年春間因米珠薪桂工資不敷開銷當經東夥議定將錢碼改爲角洋藉資彌補今各夥友因所加有限仍難敷衍特集合同業向各店主要求增加工資各店主允之經雙方同意特於舊曆八月初一日休業一天在城内邑廟文昌殿齊集東夥兩方開會商議辦法經衆公同决定嗣後刻字工資除將角洋一律改爲大洋外每件各加大洋四分（例如刻一木戮向收主顧大洋一角者今加四分合爲一角四分其餘依此類推）即日實行故昨日各舖仍一律照常營業矣 
[中西區清潔捐招商投標]  
　　上海中西兩區清潔事宜向由陸兆珍承辦於去年十月間呈奉滬南工巡捐局照章投標認定捐數月繳一千五百六十三元扣至本年九月三十一日期滿預由姚石蓀局長擬具招商投標章程詳奉松滬何護軍使核准照辦在案昨奉何使指令准如所擬辦理當即布告仰熟悉捐務之殷實商人來局届時照章投標並投標日期以九月六日起至九月十日下午兩時在局開標當投標時應先繳足保證金一千元（現洋或鈔票）如得標後照章預繳捐欵三個月以便十月一日起實行交替 
[證劵物品交易所消息]  
　　證劵物品交易所市塲揭示第三百六十七號云第八十九號經紀人盧舲蓀君來函請求將證劵部商號連同附帶權利讓渡與趙柏友君承受業經本所承認自九月五日起第八十九號經紀人盧舲蓀君停止證劵定期買賣趙柏友君准予補充第八十九號經紀人專營證劵定期交易 
[遠東眼鏡公司開幕紀]  
　　大新街中國遠東眼鏡公司係褚子民所創辦聘有多人製成科學鏡片並罫有騐目儀器數部以便騐光配鏡本月一日爲該公司開幕之期特放盤一月以作紀念 
[携帶烟膏之押儆]  
　　粤人羅永祥於上月二十七號私帶鴉片烟三百零七盒經過黄浦灘被一千零四十五號華捕查獲拘解公共公廨奉飭押候訊辦在案昨晨由廨提訊據包探周志仁上堂稟明前情將烟膏呈案訊之羅延律師到堂辯稱此項烟膏係在逃兩人所帶並非被告之物應請將案註銷經中西官核供以羅不應携帶違禁物品判押滿一禮拜示儆烟膏送海關焚燬 
[浄桶内抄獲烟土之科罰]  
　　法租界霞飛路捕房探目徐阿東偵悉敏體尼蔭路德順里第五號門牌張炳衡家私藏烟土故於前晚稟明西探前往該處在床底下抄出兩浄桶烟土計值洋二千餘元當將張一併帶入捕房諭令交保候究昨日傳至法公堂請究先由西探上堂稟明前情並將烟土呈鑒詰之張炳衡供此土係朋友在福建地方帶來藏在民人處餘供支吾中國讞員判張罰洋六百元充公烟土没收 
[鄭平山改交五百元舖保]  
　　虹口百頓路康利洋行内之廣東人鄭平山被日本人某在公共公廨以刑事控事騙去值價日金三千元之二十箱猪鬃提單一案業經訊諭被告交一千元舖保候訊等情已誌本報昨由陸襄讞會同日副領事田中氏升座飭將被告提案續審即據甘維露律師聲稱被告被捕後因無律師代表辯護且保數亦大無從覔保故迄今尙在押捕房前日其友委託敝律師爲之代表惟以案情多不明瞭請求堂上准予向被告略問口供以便研究當由問官許可該律師乃向鄭平山詰據供稱業出口生意本年四月二十六號原告日人來稱因哈味洋行託彼代收猪鬃故向我轉購當時訂就華文合同載明現錢交易彼先付我定洋一百五十元我將猪鬃二十箱交彼報關出口其税餉銀一百數十兩由關報行代墊旋因原告無欵償還代墊之關税該報關行乃將關單等據扣留作紙嗣後原告忽持日文電報一紙來稱彼已得到日本來電知欵項就可滙到請我將所欠關税代爲設法籌還我對於日本文言俱解惟其電報號碼不悉但以信任原告故當爲設法借得三百元交彼轉付該報關行有收條爲憑而原告付我之定洋一百五十元原屬支單一紙迄未得欵仍在我處故原告所控之二十箱猪鬃提單即係前交與原告之貨計價二千四百元分文未付復被借去三百元等語復由原告律師向鄭駁詰良久甘維露律師續稱此案實係原告虧欠被告之欵請將其控案註銷被告即須起訴云云問官核供諭被告改交五百元銷保候下禮拜六再核 
[代雉妓院行賄之提訊]  
　　老閘捕房一千一百零一號一千三百十九號兩暗差華捕指控甬人徐成生代雉妓院龜鴇運動囑勿干涉沿途拉客妓女行賄大洋一元小洋一百二十三角等情一案昨晨復奉公共公廨張襄讞會同義副領事羅君提訊即據捕房代表律師上堂譯訴前情並詰據一千三百十九號華捕供稱上月十八號在貴州路遇見被告彼即託我運動本捕房全體暗差華捕不干涉沿途拉客雉妓如能辦到約定翌日仍在原處交欵迨至次晨遂據情稟明毛正巡官諭拿行賄人解究回至捕房向捕頭聲明奉派一千一百五十二號一千三百十六號便衣華捕同往原處被告已在守候彼即將大小洋一包置我衣袋内當將被告連同洋一併帶入捕房是實又據一千一百零一號華捕到堂證明前情並據九十號西探投訴被告帶至捕房後在其身畔搜出字條一紙所書均係雉妓院門牌旋向各妓院調查均不承認代託被告運動之事等語訊之徐成生亦延律師到堂代辯並向原告及見證等逐一盤詰良久及據二號捕頭開立根投稱於上月十九號得到一千一百零一號等華捕報告即與華副捕頭言明遂令捉拿被告拘案請究中西官核供判被告仍交二百元舖保候服期再訊 
[誘良押娼禁錮半年]  
　　皖人鄭鳳山因誘拐宜興人張榆大之妻李氏押入山西路一百十一號門牌雉妓院鴇婦韓徐氏家賣娼被張偵悉報捕先將先將李氏韓鴇拘解公共公廨訊明判韓鴇罰洋三十元李氏交張領回嗣經包探范德孚將鄭續獲解奉公廨訊供收押在案昨由范探傳同韓鴇將鄭解送公堂質證即經范探上堂稟明前情並據韓鴇投訴張李氏係被告鄭鳳山領來押娼取去身價洋一百五十元是實訊之鄭鳳山供詞支吾經中西官核供以鄭誘良押娼罪已成立判押西牢半年示儆 
[鴇婦交保候原告至廨起訴]  
　　普慶里三百三十號門牌雉妓院鴇婦卞大娘因被婦人王袁氏在上海地檢廳呈訴於去年冬間在小東門開花烟間時逼令伊女王念筱賣娼等情奉該廳照准於昨備文派警報請老閘捕房加派中西包探往將卞大娘傳至公共公廨即據來警上堂稟明前情呈文聲請引渡訊之卞鴇　律師到堂獄稱被告係在租界内開設妓院非内地官廳管轄要求將案註銷中西官核供判被告交五十元舖保着來警通知原告於一禮拜内來廨起訴 
[指控騙取金飾]  
　　電軍公司查票人周長林前投法捕房控稱同事之洋人如勒麥代拉於日前乘民人出外之時至家中騙取母親周顧氏金戒金壓髮等物價值頗巨請求查緝現由包探張鏡波偵悉該洋人匿居英界北四川路二十號門牌内當即前往將該洋人帶入捕房昨解法公堂請究先由原告周顧氏聲稱是日被告到來騙婦人出外取火油迨至僻靜之處被告即令婦人將金飾如數捋下否則以激烈手段對付婦人畏懼無奈如數將金飾交與被告取去今蒙拘案請來追究繼由見證朱三囝王阿三等投稱目見被告騙取是實詰之被告如勒麥代拉供不承認中西讞員判各退去聽候查明實情再行核辦 
[童子渡浦溺斃之蒞騐]  
　　住居浦東爛泥渡之范春生上月二十八日携其十一歲之子名太根子來滬買物當晚九時許在江天碼頭雇划船過渡經過旁泊孫柏生之花衣船詎大根子忽失足落浦溺斃范情急喊救打撈無着事爲水巡查悉將牽涉之孫柏生拘獲移送地檢廳一面央人打撈前日將該童屍撈獲帶至南碼頭稟請相騐昨晨委派郭檢察官沈檢騐員等蒞塲騐明已死大根子委係溺斃判令棺殮郭君返廳命提孫柏生至案研訊據供該孩溺斃實與民人無涉實被拖累問官判令還押候查明再核 
[女屍驗係勒斃]  
　　新普育堂大門煤屑路旁發現女屍一具經二十五保十二圖地保報講地檢廳相騐已紀昨報兹悉王檢察長據稟後立委張檢察官沈檢騐員等蒞場相騐當據該地保稟稱查此處馬路周圍並無巡警崗位想該女屍係從别處移屍到此張君得供即騐得該女屍年約二十餘歲身着白洋紗衫内襯白洋布衫白洋布馬甲下穿柳條布褲半小脚足家灰布百頁底鞋頭梳辫子髮髻周身無傷實係頸項中用繩勒斃惟動繩已經解釋委係被勒致斃塡明屍格旣無屍屬判由堂棺殮發封厝壇候示召家屬認領 
[鐵錨撞斃輪船搭客]  
　　昨日下午一句餘鐘黄浦灘新關碼頭招商局接客小輪船開至江中有搭客北方人楊洪林年約四十餘歲坐於船艙外忽被公鳳祥小輪船頭上鐵錨撞折腿骨血流不止當時由該小輪船送回浦西即舁至西華德路同仁醫院醫治逾時因受傷過重斃命事爲該管捕房所知即派人將屍車送斐倫路騐屍所候稟請公堂相騐 
[請驗汆來男屍]  
　　西鄉徐家滙迤西朱家池河中昨晨發現汆來男屍一具形跡可疑當經行人知照該圖地保張裕卿查無家屬於下午投地檢廳報請相騐王檢察長諭候派員往騐 
[夫婦口角之釁端]  
　　住居閘北藥水廠舊址之揚州人夏有華前日與妻孫氏細故口角其妻母孫李氏妻兄孫全祥得信趕來婿家爭論之下毆傷夏姊張夏氏之面部由崗警一併拘入四區候訊核辦 
[昨日公共公廨訊案紀]  
　　昨晨公共公廨民四庭由李襄讞會同美奥副領事訊理各案彚紀如次（一）劉錫記訴賚美律師處繙譯葉耀東衣爲律師掮客之張景培不理擔保奚鶴鳴押欵案英耀東之律師以葉對於本案無關兹故到堂請求註銷並命公廨專管傳提事宜之探目邵錦春上堂證明本案之主債務人奚鶴鳴及張景培據原告云均非住於租界故無從查傳祗葉係賚美律師之繙譯業已持傳單前往訪律師事務所令葉簽字到案云云原告代表律師即表示對於葉之律師請求極端反對當今原告上堂據供奚鶴鳴素不相識祗認得葉耀東張景培奚以方單抵押完全信任葉張擔保有葉自行簽字之名剌爲憑並有抵押據後因奚不取贖屢向葉催索六月五號葉耀東之妻偕兩和解人持現洋二百元支單兩紙一計七十元一計七十四元至明泉樓花館向我料理當因其利息分文俱無支單又非現欵而我業已起訴故遂不願和解等語並將名剌俱據一併呈案請察質之葉耀束供名剌上之字的係我簽緣從前贈友人花圈取名剌簽字送去該片上墨寫之字則非我親筆奚鶴鳴素不相識原告所供完全是虚云云而張景培亦延律師到堂代辯一結果）暫行註銷俟原告在内地官廳起訴第一第三兩被告判决後再核（二）甘維露律師代表陳禮庭聲請免予交保案由該律師陳明陳被邢其其控告掯贖方單緣該方單係邢之先人抵押延不取贖受主早經稟奉公堂給諭管業云云一結果）准被告自行具結出外候訊（三）甘維露律師代表婦人陳周氏聲請給諭新民銀行禁止陳瑞衕等支取財産案（結果）准照甘維露律師稟中第二欵結諭新民銀行遵照（四）永益五金號聲請破産案（結果）中美貿易公司代表律師反對破産稱理賬員未曾通告等語候改期一禮拜再核（五）洽和公司訴鄭福泉霸屋不遷案一結果（再寛限一個月着被告仍遵照前判付租遷讓（六）章佩生訴章廷撫遺産糾葛案（結果）改期核奪（七）洪義記訴黄漁亭不還借欵案被告延許理律師要求復訊（結果）着被告連本息共給還洋五百元完案 
[介紹新刋]  
　　（大中華農業史）係靖江張君援所編起神農迄清末凡歷代農政農學農田農器以及農林畜産水利河患等均搜羅詳載共分三編十七章一百六十節足供農家參考亦足備農學敎科之用全書一册定價一元寄售處上海商務印書館及南京分館 
[誌謝]  
　　昨承中華圖書館惠贈第一百二十五期（禮拜六）兩册又中華書局惠贈第一百二十三期（英文週報）一册又新世界惠贈八月份游劵十紙又小世界惠贈二十紙誌此併謝 
[來件]  
[上海房客聯合會宣言書]  
　　吾華自開弛海禁以來商業之繁盛莫若上海居民之衆多亦莫若上海此實由上海官廳曁租界工部局保護治安良法美意有以致之也前清庚子年間外埠人民羣來滬地及辛亥革命來者益衆目下湘鄂子爭奥桂之鬭及其他種種風潮因而遷居上海者幾難揷足洋塲十里廣厦雖多在房産主人視之旣人山人海樂得别開生而以施聚歛之方於是高抬租金也索取小租也（庚子以前無小租名目）加租之後不數月而加又數月而再加甚至假使指有人謀挖甲屋於加租之外巧取外費（俗稱運動費（甲如無力以償勢必束手被遂然而不得不再向其他房東覓怪而其他房東亦對付以同樣手叚展轉受困一籌莫展其地點緊繁盛之區竟有勒取至數千金者房東享利而房客苦矣居民進欵有限何堪受此刮削同人等僑居滬上旣久蒿目時艱集組是會思有以維持之爰擬辦法數端如下（一）（房東宜崇尙道德也）夫寳本家坐擁富厚置有房産正應公平取租濟助平民問心旣屬安恬名譽更覺隆重苟或反是即不啻爲非義之財理難久享抑或貪婪太海甚受空屋影響嘗見繁區店空屋有關累月經年者皆由貪索太奢之故其損失亦殊不值（二）（公家宜竭力輔導也）置産有權理固一定惟房東畢竟富鐃固非平民日謀升斗者可比目下房金已貴至極點嗣後宜限制不許再加或更勸其酌量低廉以輕平民　負（如現今香港加租問題英政府已限房東不許再加）其房東因太貪而空關房屋者公家除向房東徵收工巡捐外更須酌量示間再代公擬租額發放聽租以興市面其小租名目則禁止之設遇加租問題房東房客齟齬之際公家宜輔佐房客而勸導房東庶幾不致發生意外問題（三）（房客宜安守本分也）吾儕謀食滬地事蓄維艱然孰不須租賃一椽以蔽風雨資本家購地建屋成本攸關在房客良心問題自宜洒掃潔淨保護房間旣壯觀瞻且重衞生更母拖欠租金房東感受同情自然格外見重萬一不諒任意加租其力有餘裕者則遵從之力所不速者儘可商由本會轉呈公家（即官廳或工部局曁納税華人會）文明解决幸勿舉動陋劣貽譏大方同人等組設是會無非謀益公衆尊重治安起見擬即分别稟陳本埠官廳與租界工部局立案海内之乏明哲倘蒙集思廣益以匡不逮則尤幸焉用是宣言尙希公鑒中華民國十年八月日籌備人許冀公陳逵鴻胡道南舒天爵王均鳳一鳳 
雜評二 
[代表資格（訥）]  
　　各團體研究太平洋會多注意出席代表之資格吾謂於此代表資格外尙須注重兩資格其一爲國民外交之資格代表之出席會議須以國民外交爲後援後援有力量代表斯有力量故國民應先研究持何種態度採何種方針而後乃能見重於各國而後乃能與各國國民有同等之力量此其資格在國民自求而不在代表其二爲國家外交之資格代表之出席會議須以完全國家之資格爲根據國家有完全資格代表斯亦有完全資格故今日應先研究以何法謀統一何術理内政而後國家乃能取得完全資格而後乃能與各國國家有同等之地位此其資格在國家自修而不在代表若徒以合格之代表參列於太平洋會議其成效有幾可哉 
公布欄 
[江蘇高等審判廳]  
　　民庭判决韋儀卿與析壽臣等爲損失賠償涉訟控訴一案（判决主文）本廳民國十年四月九日撤銷控訴之决定廢棄之原判關於駁回韋儀鄉對於柏壽臣訴訟及訟費部分撤銷柏壽臣認爲衡記燈罩店店東其他控訴駁回韋儀卿對於赔償房屋損失並欠租部分應由江寗地方審判廳依法審判錢競標與顧陸氏等爲抵屋糾葛控訴一案（判决主文）本件控訴及附帶控訴均駁回本審訟費歸控訴人及附帶控訴人平均負擔陳月娥與陳龍孫爲遺産涉訟控訴一案（判决主文）原判撤銷陳龍孫在第一審之請求駁回本案訟費歸陳龍孫負擔宋瑞堂與盛義昌等爲欠欵糾葛上告一案（判决文文）原判撤銷本案發還上海地方審判廳迅予更爲審判巫永厚與巫永錄爲嗣産涉訟控訴一案（判决主文）原判撤銷巫永錄在第一審之請求及其附帶控訴一併敷回本審及原審訟費歸巫永緣負擔何殷氏與何永美等爲賣産及人事訴訟控訴一案（决定主文）原判無效本案發還上海地方審判廳迅予依法審判程克發與鄭日昌爲股欵涉訟上告一案（判决主文）原判除駁回鄭日昌反訴請求部分外撤銷發選江寗地方審判廳更爲審判鄭石庵與黄紹洽爲選舉訴訟一案（决定主文）本件控訴狀撤銷控訴審訟費歸控訴人負擔以上九月三號 
[江蘇高等檢察廳]  
　　批示藥安泰狀悉候送同級審廳核辦此批南俊峯狀悉前經明白批示毋庸多瀆此批陸文元狀悉准再令催南通縣知事迅予依法辦理可也此批謝惠興狀悉准予上告此批張品生狀悉此案旣經該縣飭董調查并無不合該民如有若何理由儘可向縣直接申述毋輒來廳越瀆此批李　山李玉璋狀悉甯等果無放火嫌疑縣何致率行覊押惟據狀稱管收後將近半載僅審理一次等情是否　實姑候令行泰與縣知事迅予依法核判此批宋永賢狀悉候提卷核辦此批張卓雲對於周文逾案率傳聲明呈遞一狀袁榮生對於張渭川案據實聲明等情呈遞一狀以上二狀業經本廳查閲函送同級　判廳核辦　即知照此示以上九月三號 
 
 

Page 16

 
 
   
 
 

Page 17

 
 
   
 
 

Page 18

 
 
家庭週刋第四號 
[改良家庭之要點] [  楓隱]  
　　改良家改良家庭之聲浪喧傳於吾耳鼓久矣雖然際此新舊過渡時代舊家庭之制度一時未能全行改革新家庭之學説亦未必推行盡利無已其惟有去泰去甚取舊家庭制度中最腐敗之點先行革除之然後逐漸推及其餘可乎所謂舊家庭中最腐敗者何在余試不揣固陋爲之摘錄數條如左 
（甲）蓄妾制蓄妾制度之弊在端有五試分述之（一）妻妾不和足以破壞家庭之幸福 
（二）蓄妾則多糜費中人之家易釀破産之憂 
（三）老夫少妻尤多無窮隱患 
（四）輕視女子人格與新學説中所提倡之男女平權女子解放等主義大相背馳 
（五）外國人常以纒足吸烟及一夫多妻制爲中國未開化之證今纒足吸烟二弊可漸告廓清乃猶存此蓄妾陋俗實足爲國體之玷 
（乙）遺産制遺産傳子制度其弊亦有五試分條述之 
（一）足以長子孫依賴之性 
（二）足以開子孫驕奢之習 
（三）有遺産而無子孫者足以啓族人覬觎爭奪之漸 
（四）年來我國武人官僚政客奸商所以貪而不知止者皆欲積財以貽子孫耳故無論一切害國殃民之事皆不恤名譽而爲之遂以釀成今日之時局 
（五）我國慈善及公益團體所以不能發達者皆由有錢之人欲保存其家産不肯出財以捐助之耳如是則一切公共事業永遠不能舉辦而所謂地方自治者將徒託空言而難以實現 
（丙）早婚制早婚之弊約有四端試述如左 
（一）早婚之人尚無自立能力旣婚之後經濟必感困難正如作繭自縛末由擺脱 
（二）早婚則生子必早父母尚無自治學識何能敎育其子女 
（三）早婚之人身體必衰弱而生子女何能發育實足爲傳種改良之大障礙 
（四）邇來盛倡自由結婚使行早婚之制則青年男女尙無擇偶識力必致動於一時感情輕易配合釀成中道仳離之歎 
以上三者皆舊家庭制度中最腐敗之點而亟應改良者也嗚呼吾國今日所應改良者固千端萬緒而家庭改良實爲最要即家庭制度中所應改良者亦千端萬緒而此三者實要中尤要然則有志之士不言改良家庭則已如言改良家庭必先就此三者人手則不獨家庭可得較圓滿之幸福即社會與國家亦間接受其益矣 
[婆媳列傳（家庭苦惱史之一）] [  瞻廬]  
　　（四）大家庭之婆媳有某姓者夏屋渠渠爲城中著名之巨室一帶繚垣幾占半卷人口衆多里巷豔説遇有婚喪事重門洞開由大門而儀門而轎廳而大廳均作一直缐形氣象之雄俯視一切結婚時新夫婦行家人相見禮宅以内之老年夫婦凡三四雙中年夫婦視老年而三倍之少年夫婦視中年而五倍之出殯時送喪之女轎由老太太而少太太而少奶奶轎與轎接綿亘可半里許行人駐足一致歎美曰好大福分好大福分其家除男子不許外單論婦人之有婆媳關係者已覺指不勝僂有一婆而數媳者有一媳而兩婆者有婆之上復有婆者有媳之下復有媳者似此複式家庭合一爐而共冶之頭緒紛煩描寫亦至非易易而吾亦避重就輕以節省吾之筆墨焉里有業醫者恒出入於某姓之家一年收入以某姓所送之醫金爲大宗醫與余善嘗謂余曰某姓之家庭善病之家庭也一年三百六十五日平均計算至少必有一病人而所病者又恒爲婦人大約少奶奶之患病者居多數少太太次之老太太又次之余問以病之起因醫曰是不難辨聚多數之婆媳於一宅則不能無勃谿勃谿者致病之因也某姓招我往視病什九皆肝氣胃氣大約婆受媳氣者少媳受婆氣者多少奶奶者恒處於媳之地位者也故多病焉少太太者對於上則爲媳對於下則爲婆者也故病較少焉老太太者恒處於婆之地位者也故病又加少焉某姓不但多耗醫金即藥資亦耗費不少每逢節關藥舖結脹之總數動輒六七百金世人恒識大家庭之制度不良然在醫生與售藥者之眼光中觀察之則惟大家庭之制度爲最民蓋大家庭之效力足爲吾輩廣營業也余聞醫言憬然有感嗟乎今人豔美之大家庭其不爲醫生藥舖推廣營業者幾希矣 
[客中離恨記] [  九江溧陽生]  
　　余續娶蕭氏小字琴仙嗜書翰能吟咏惟體極孱弱欲使椎髻操作而前殊不能媲美梁鴻婦天生弱質巾幗中固多有不任綺羅者前妻楊氏生子四長入吾邑西人所立之某學校次殤家中僅三四兩子琴仙視若己出撫養備至針黹餘暇課三子以初等國文喃喃上口儼然有一良好家庭景象余亦竊竊自慰以爲續妻若此可稍减鼓盆悲古人所謂將縑來比素新人不如故之語殆未可盡信而余於初娶琴仙時曾詠有（慚愧藤蕪山下路夢中長跪問新人）之句亦未免唐突琴仙矣客歲夏間就滬上某報館聘爲生活問題所牽掣遽離此已死復活之新家庭貿然來滬上然每於館中人散寓裏燈明之際言念家庭神爲黯然蓋婦弱子幼中心殊難恝置所介介者此耳未幾秋飊乍至索寞之境與蕭瑟之氣鎔愁鑄思念家庭彌甚此時直欲請假歸視然以到館無多日即言歸實期期不能出諸口館主人識余意勸以歸即挈眷來余亦思一心兩地抑塞誰語縱年或一歸而老猿念子未足使啼腸不斷也遂去家挈琴仙及二子至居無何琴仙謂余曰滬上屋宇連雲四周無隙地空氣中含有炭氣極不合衞生且筆墨生涯亦殊爾爾不如歸休之爲愈余曰然但與該館訂一年約約滿即賦歸去偕子返舍於廬山脚下學古人閉門種菜以求適合於亂世之生活可乎琴仙聞余言色頓愉快余於是决然有歸志孰意造物弄人欲歸者竟不得歸耶冬盡春殘光隂迅速首夏旋至約期將滿於斯時也琴仙病矣初病時即臥牀不起嘔吐呻吟狀極狼狽當驅車至斜橋伯特利醫院求診該院爲九江石美玉醫生所創設因其有同鄉誼往就之醫生診視畢謂係有孕以體弱須住院調治琴仙乃獨留院約兩星期病少减詎琴仙急欲返寓請於醫生醫生不得已給藥數包藥水一瓶而歸所以然者實因琴仙迷信中醫歸而另覓中醫中之三折肱者求速愈爰覓得某中醫登門市方服數劑病加劇迨再進醫院則膏盲二竪侵害已深竟溘然逝嗚呼琴仙死矣撫絃再斷倚尸三號不自知其悲慟今者旅雁覊鸞哀情當倍於昔而欲頭下筆作一沉痛語用悼我琴仙撚斷吟髭若不能屬其殆不言而神傷乎客中無賴夜闌人靜泚筆記此以誌離恨 
[結婚趣話] [  沈求已]  
　　晚近之世新舊過渡風氣似未開百事無一定之標準即結婚一端往往趣事百出就余之所聞見錄成若干則亦足以一資捧腹也 
族弟某略識之無而胸竅閉塞自命新人其父腹笥與子等而意見則相反痛惡人之談新其歲某結婚父逼命其品頂緯帽成大禮某不敢違父命勉從之中心以爲大恥婚後乃堅不與新婦宿或宿於父母處或宿於叔嬸處父責之答曰阿父好談道德兒亦守道德耳他人問之則曰我父命我行奴隸式之婚禮我若再與新婦宿是自某於奴隸也一夕家人相約閉之室外其祖父年邁閉門稍緩某遂入祖父房祖父生一計曰宿我處亦佳但無被奈何其至新房中取被來某從之往祖父隨其後及入反閉之明日某日午方起自此始不再言他宿矣 
某甲面麻而黑年十八卒業於某中學其戚某以冰上人自薦事垂成矣甲謂其父曰兒本意非自由婚姻不可但父命不敢違惟新婦須得先一見合兒意者娶之不合則作罷父允請於戚戚商諸坤宅亦允乃約期相見女固美甚甲一見大樂告其戚將訂日納采詎明日戚忽來辭曰女見新郎醜號泣不願特來告罷甲遂大懊喪 
[生不如死] [  朱冰蝶]  
　　程君吾婚後的兩個月接到一封信立時笑臉歛藏鎭日嘆道生不如死朋友們見他這般一半見猜道怕不是新婦没張明華般温柔纔説生不如死一半兒却猜道君吾捫心愧對明華有時還要受娘和新婦倆的嘲笑生趣毫無纔説生不如死吧 
明華的爺娘天天抽烟不管事對待他倆獨生的掌珠却有求必應十二分的寵愛明華讀了幾年書思想很清醒自己的事不容别人作主他的爺娘無可無不可摸不清女兒的心事便白落得省力由着他去閙一九一九那年認識君吾不到一年兩下裏情愛拌得火般熱他怎曉得程氏的家庭一切思想恰巧和他成個反比例呢 
君吾課罷常到張家找着明華談心一天同在園子裡散步夕陽照在明華的臉上和天上的影霞地上的玫瑰花一樣罩紅滿腔的愛不覺突喉而出明華道只要你家二老應允我也不吝這一諾 
一間黑暗的斗室裏桌上點着一盞火油燈君吾的爺一手拿只烏角梳梳他灰白色的鬍鬚一手摸右邊的酒瓶自斟自喝娘比君吾的年齡大一些裝的花般一朶膝上坐個三歲的孩子他一手拍孩子一手拿筷子揀碗裏精緻的菜送到孩子嘴裏君吾在下首坐手兒捧着飯眼兒望着菜心裏却不住的打算娶妻明華二老應允酒瓶裏酒賸薄薄的一層了君吾的爺兩頰微酡看着君吾道君兒這樣大了什麽女子配得上他近地竟選不出一個娘聽了放下筷子捧了孩子睨着老兒的烏角梳在灰白鬚裏上上下下君吾不期脱口説道明華他的爺放耳酒瓶拿一只空碗向廚房去好一刻纔盛滿飯出來手指間還挾着個梅紅帖兒他放下飯碗取過帖兒掏出幾枝安息香和紅綠絲線穿的太平福字錢最末抽出一張面上寫全福兩個字的紅紙送到君吾面前道君兒早已替你定下了娘睨着老兒進去老兒出來老兒把紅帖兒送到君吾面前眼光纔隨着紅帖兒射到君吾手裏一聲不嚮君吾聽説早已定下不禁心裏一樂連忙翻開仔細看却不料紙上黯黯顯着何門長女好像頂頭打了個悶雷手一鬆紅紙落在桌上險些給三歲的小兄弟立起搶來撕掉娘接過紅紙遞還老兒兩眼翻白鼻子裏哼道什麽明瓦亮窗這模樣大的女孩子能認識你顯見是不長進的丫頭讀幾年書便要娶個女學生愧你不知羞可懂得女學生只能夠寫情書没力量料理家事的爺和娘替你揀個無才有德的好女子不是易容的事倒害你這般喪氣你讀書讀的什麽可懂得娶妻娶德這句話何小姐有什麽大錯處難道便可無故退了婚不成君吾靜靜聽後母的絮叨眼睜睜望他爺把安息香銅錢和紅紙袋進封套小兄弟却還在膝上跳着嚷着要取了撕他娘忙拍着道好孩子不要吵過一兩年也代你找個好面貌的玩玩説完便哄壁上的人影兒他看 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第一百零一期） 
星期增刋 
一週間國内外時事撮要 
[本國之部（庸）]  
　　湘鄂戰局自上星期日（二十八）直軍攻克岳州後中右兩路湘軍不能立足紛紛退却其在沔陽公安監利嘉魚各屬之自治軍亦受牽動相繼退走現鄂境已無湘軍踪跡五里牌以上被圍湘軍亦於三十日繳械解散吳佩孚於二十八晚在岳州開軍事會議結果直軍停進三日一面致書趙恒惕勸其北歸三十一日又開重要會議除吳蕭杜錫珪張福來外並有湘軍代表葉開鑫王首斌及京津和平派代表張一麘程定遠張紹曾等協定湘鄂和平條件四項（一）岳州臨湘一帶歸直軍防守（二）平江臨湘以南爲湘軍區域（三）維持趙恒惕地位及湘省自治（四）湘鄂聯防照舊繼續吳氏並派張福來赴長沙與趙恒惕接洽自一日起繼續停戰七日趙氏旋於一日乘英輪至岳與吳面訂暫時停戰辦法九條雙方已否安洽尙無所聞惟北京政府近方催吳氏進兵長沙信使往來不絶並有討湘令即日頒布之説吳氏能否尊重和平不抱武力萬能之迷夢目前尙未敢斷言至長沙形勢近日頗形混亂流氓紛索鄂人仇殺鄂民黨及援鄂湘軍要人多乘外輪離長避難長沙城中秩序現由參謀長唐某維持沈鴻英所部駐紥城外外傳沈軍及贛軍方本仁部佔據長沙之説雖非事實但沈氏此次援湘據粤中所傳係桂派一種策劃欲乘機襲取湘省地盤以保持桂系勢力且早與北方訂有密約方本仁本曹錕舊部且與蕭耀南同里外傳蕭氏曾密派代表運動方氏由萍鄉方面進兵湘境以襲長沙故今後沈方兩氏態度亦大可注意且湘中政潮迭起程潛譚延闓一派倒趙之聲不絶於耳當兹援鄂失敗之際反對趙氏者更難保不利用機會實行倒趙手段趙氏爲圖固地位起見或降心與直派謀和以求託庇或竟爲反對者所推倒均未可知此後鄂省固將完全爲直派之殖軍地即素標自治旗幟之湘省恐亦不免濅入於直派勢力範圍中也 
[世界之部（圓）]  
　　本週間海外電訊竟無提及太平洋會議者前傳共同管理説吾人早已斥其無稽今據駐美施使電彼中政府絶無此意東方局長并謂如有爲此非分之要求者美國猶當竭力反對之駐京美代辦亦已接到華盛頓政府訓令正式否認此説對吾已有表示矣吾國赴會代表問題因政府有北京廣州之歧異故猶未派定然吾人民固猶是南北一家也二十五日廣州國務會議有否認北政府有派遣代表資格之决議字林報廣州消息有旅美華僑將乘代表來美時示威反對之説在此千鈞一髮之時機如果有此貽羞世界自拆自臺之舉誠不知其居心之何居矣 
國際聯盟行政會受高等議會之委託處置上西萊西亞劃界事宜已自二十九日始在日内瓦開會初由石井子爵任主席提出上西問題之報告書次日即由吾國代表顧維鈞博士繼任主席是月一日决議以最後考慮上西問題之任務委託比利時巴西日本與吾國四國之非常駐代表得有充分之行動自由可請當地德人及波蘭人供給消息然截至昨日所得之電訊猶未有何等解决之消息也 
[太平洋之現勢與將來（倫敦通訊）紀鴻七月十四日]  
　　英國自握海權以來已爲世界軍事政治之中心例如德國賠償問題乃大戰後之結題文章而其構思處則在倫敦近兩月來英日續盟問題較之德國賠償問題更足引一般之注意表面上雖僅爲英日兩國之國交問題而實際上則太平洋之問題也太平洋問題蓋即（三大）ＴＨＲＥＥＢＩＧＰＯＷＥＲＳ（指英日美）角逐之焦點而將來東方大戰之引線也日美已成對峙之勢操縱其間者殆爲英國無疑矣 
日本地小人稠情勢差類英倫故亦效英所爲亟謀拓殖且本遠交近攻之政策尤不能不以英國爲良友英人欲在遠東擴張勢力故亦樂與之携手此英日聯盟之所以成也太平洋之主人原爲中日美三國中國棄而不顧英國斯取而代之俄據遼東半島德據膠州太平洋之勢力始由三而歧爲五及日本結歡英國一敗俄羅斯再逐德意志於是英日美三大鼎立乃成太平洋之現勢矣 
歐戰以來英之與美日之與美利害各相衝突而以美國爲中心美國乃爲英日之公敵日本以美國地大物博又收對華政策之勝利如欲在經濟上箝制其發展殊不可能乃用昔日對俄德之方略轉以對美是以乘歐戰所獲之利益大修軍備有陸軍二七三○○○人海軍則頭等戰艦十艘巡洋戰艦八艘滅魚雷艇九十艘潛水艇四十艘目前猶謀擴充未已單就海軍軍費言已達六二○○○○○○鎊當其歲入三分之一美國海軍有頭等戰艦十艘巡洋戰艦六艘輕巡洋艦十艘滅魚雷艇十五艘潛水艇四十一艘每年軍費計二三○○○○○○鎊軍費雖超過日本而實力並不相若蓋美國之巡洋艦與滅魚雷艇皆少於日本也美國太平洋沿岸缺乏戰艦製造海港苟在戰時亦頗不利且美國爲素抱民治主義而儘量發展物質之國家人民孜孜牟利厭棄兵役一般觀念希望世界永久和平而欲在商場上一决雌雄所謂兵備云者適如富室家丁足以保高樓大厦之莊嚴於平時而難防羣賊流宼之凶横於倉卒也日本情勢反是疆土有限而人口境加未已日思未雨綢繆野心自不容稍息故舉國競尙軍國主義上下一心如已臨背城借一之危境其處心積慮固無日非置生死於度外先發攻人而往往獲利者也證之中日日俄青島諸役之往事無不如是今之結厚援於英國並非仰望英國之武力援助其目的亦不過望英之不助美攻日而已一旦日美開戰英不助美則日本已可操勝算矣自大戰以來唯日美富强更增英國創痍未復休養生息之不暇弄兵之云何故今日太平洋風雲純爲兩雄所激成雅泊島問題加里福尼亞日僑問題山東問題皆爲近日太平洋之重大問題然亦可謂美日兩國針鋒相對之爭持問題也 
美國財富超過日本海軍雖衆寡相敵而實力與形勢則當甘拜日本之下風然則日本將以軍備實力制勝美國而集中太平洋之主權矣乎萬一不幸而戰日本果將處於若何之地位此雖太平洋將來之風雲然亦可當於今日預先測度者也 
歐戰以來日本與南北美及澳洲關係日密日本郵船開往堪拿大者年二十六次往南美西岸者年二十四次往澳洲者年十二次於是澳美皆受日本移民之侵入在日本一方面誠爲發展之佳運然在澳美各國方面即存敵視日本之心故太平洋之勢力就表面觀可云由多而約少然就裏面觀亦可云由少而添多也 
堪拿大與澳洲皆英領殖民地也戰前内政外交悉聽命於帝國戰後則各謀發達統治情形大變今日堪拿大澳洲之與英倫母國不啻爲國際上分庭抗禮之關係不列顚帝國云者即稱之爲（不列顚的國際聯盟）亦不爲過其他英屬殖民地若南菲若紐芬蘭若紐絲蘭形勢皆相若不僅堪拿大與澳洲而已不過爲切題起見僅及此兩地也 
堪拿大與美國同文同種而又唇齒相依近且同受日本移民政策之影響更不能不同抱敵視日人之心顧以母國外交若明若昧於是親美主義竟成彼獨立之政策今且進一步而在華盛頓設堪拿大公使此與獨立國家何以異堪拿大爲顧全自己利害計當然親美美國爲切己之保障計亦必力保堪拿大之獨立故今日之堪拿大與一千七百七十五年之美國幾無殊也（按一七七五年美國對英獨立革命此言今之堪拿大亦若脱離母國關係矣） 
堪拿大旣萌獨立之意志并欲進而取得美國之地位則具同情之澳洲亦何獨不願自由發展觀本年六月之（帝國會議）而不列顚帝國之統治力亦可槪見矣南非洲之施莫芝將軍ＧＥＮＥＲＡＬＳＭＵＴＳ堪拿大之美恩ＭＥＩＨＮ與澳洲之休士ＨＵＩＢＥＳ三人勢力之威重每若吾國昔日之三藩今日之曹張王不過此（三藩）者乃代表三部分眞正之民意以力爭自治權之擴大是又與吾國之（三藩）僅代表三個（私意）力爭個人之地盤者判若霄壤也美恩氏來英即發表厥志反對英日續盟而喬治極意周旋以爲可以軟化至本月初旬美恩益積極反對宣言曰（堪拿大爲維持正義起見若强其參預英日新約必將宣言脱離新約關係云云）於是休士亦表示不參預新約之態度此兩種表示若謂英日新約朝成則堪拿大夕與不列顚帝國脱離關係而獨立自主也帝國政府爲維持大一統體面計遂將英日續盟案交法院核定從緩同時英國駐遠東商團紛紛自上海來電備告中國輿論情形即與遠東商業有關之各會社亦極端從國内輿論界上活動續約之擱淺此或亦一重要原因也 
美恩氏宣言一出英日續盟在七月十三日期滿之時雖不即死然已沉寂無聲至月之十二日首相喬治忽在國會演説歡迎美總統哈定召集裁減軍備會議喬治并宣布對太平洋政策大網四條（一）與美國聯和（二）保持對日交誼（三）維持中國門户開放並保障中國進步之機會（四）保衞不列顚帝國在太平洋之特殊利益此四大政策爲何如之政策乎質言之蓋即維持英日美遠東均勢共同以經濟政策侵略中國而不取中國土地與從前之均勢政策二而一者也 
十一月十一日之華盛頓會議其結果何如亦可得而猜測之今日倫敦之輿論界及其政府當局固極讚美哈定總統之創舉然以深沈之英國外交當斯關繫世界全局之大問題則巴黎會議之往事未始不可實現於華盛頓會議在英國政府未嘗不知日本勢力之不可助長然而日本一衰美國將無敵於全球此自英日之所以必需續盟方面着想也聯日以覆美日本亦將高視闊步敝屣英國此自英美之必須聯歡方面着想也聯日拒美太平洋大戰瞬息構成不第美敗將不利於英而堪澳分立更將危及英國之國本英國何樂而爲此故英國之太平洋政策不僅今日不願戰即將來亦不願見美日之用武蓋英國利用兩雄相爭而不使其成爲戰事美日相爭而不戰彼遂可得兩面操縱上下其手故爲英日續盟之動議於先而應華盛頓之招致於後美國豪氣已先低減一度而日本氣燄亦不致大張英國正可於其間獲得優勝此近日英美日三角同盟形勢之所以造成出雖然太平洋十數年後之命運恐亦终難保其康寗如欲蘄其康寗則惟藉堪澳之無獨立與俄國之進步而後可 
記者於此篇通信標題曰（太平洋之現勢與將來）實則太平洋云者不若簡直謂爲中國之切當也太平洋之問題即中國之問題英日美邦交之問題即爲對付中國之問題英日美之海軍即爲解决對付中國問題之刀斧添造海軍案即各藏利器以嫉妒的手段解决中國之先聲裁减軍備案即共修友好以和平的手段公共的解决中國之表示從前謂中國有如一瓜記者謂中國今日適如一女子三大强國適如求愛之男子即便一吃醋（的意氣不逞而（共妻）制殊亦不利於吾人記者望吾中國即轉爲（男性的中國）蓋不僅保障自己之國際地位即太平洋亦且眞成太平之洋矣 
[人種平等要求與撤廢領事裁判權]  
　　密勒評論報卜德ＷＳＡＰＯＴＴ（通一譯）太平洋會議中要案之一利用種族平等主義以開拓權利爲現今外交界中最饒趣味而最形詭譎之迷離現象凡爾賽和會中日本假此主義攫得多種權利今復施其故技用以混亂開放門户政策與治外法權之意義矣種族平等主義苟含模梭之界説則其影響於世界政局者甚大今大多數人民對此主義之眞諦與重要皆尙未有明確之瞭解種族平等一語已習爲口頭禪而此含混之口頭禪已得有科學的勢力故有作此語者人每昧然以誤解爲正解因界説之差亂而是非之顚倒於以起矣槪括言之種族平等即谓凡屬人羣自本能言無有軒輕之分於是人進而解釋之曰現代之各民族雖有顯著實在之異點存乎其問而律諸上項界説確處於平等之地位以此似是而非之見解用帶有科學臭味之邏輯訂定一半眞半假的主義以解决各項國際問題於是世事益紛危象叢生終則皆以其自身國家之利權爲前提凡有爭端莫不文飾而進掩之其所惹起之紛亂初實皆可以明瞭之判决力消靡之者也 
人種平等主義之於民問題中亦嘗與門户開放主義作牢不可解之紛糾此種紛糾乃有意構成而毫無根據者也開放門户之爲義毫不容假借簡言之即各國對華當有商業均等機會之謂也倡開放門户主義者乃欲假是以阻遏各國爭奪讓予權而構成勢力範圍也是以萬不能藉口於此主義而令美國將其口岸全行公開任僑民蜂湧入境而置影響於美國之流弊於不顧也故若以此主義作解放僑民解者非爲見理上有害人的錯亂即爲藉此以蒙蔽人聽聞淆惑人觀念之外交手段美國首倡此義遵行而篤守之者亦已有年然因日人私以僞義爲之申解其言行於是一若有自相矛盾者矣美國所倡之開放門户主義或海約翰主義與日人爲美國爲全世界所解釋之開放門户主義大相懸殊以人民移入一經濟狀况極爲發達之主權獨立國爲一事使各國對於一經濟狀况未曾發達之國享商業上均等機會爲又一事二者毫不容混淆者也 
近則此種族平等之空泛無實魚目混珠之界説轉而加諸廢置各國在華領事裁判權問題矣其陳義旣泛幾若何往而不可適用者然而對於廢置在華領事裁判權一問題尤能起模棱兩可之解説據可靠消息謂日本將以遠東領袖國自居並將在太平洋會議中提出廢置在華領事裁判權之議案日本新聞界翕然和之大阪有勢力之某日報力主日本當竭力助中國廢棄領事裁判權恢復其關税主權以示日本維持中國穩象而保護其主權之誠意此等言論人都目之爲狂妄蓋友誼其名而實則仍爲舊式外交家之伎倆也 
中國固未嘗不願廢除領事裁判權也此等志願頗合乎情理且中國人民之國家觀念旣日見澎漲圖謀保持其統治權之完全乃勢所必然者也當凡爾賽和會時中國重要人民甚望該會能從其代表之要求除改訂關於許予外人以領事裁判權之條約外其他條約亦當更定之當時公然以此情由陳之和會者亦頗不少今日利用中國人之心理大倡亞細亞乃亞細亞人之亞細亞亞細亞當另倡一門羅主義之説其間藏有外交上機械的作用深願華人置此等邪説於不問不聞而母於此時昧然以撤消領事裁判權爲請也凡以中國之福利爲懷者誰不表同情於其圓謀收回此項主權之志願哉然亦實不忍見其高尚之心理種族的偏見爲人所利用因取消領事裁判權之問題而在太平洋會議中遭失敗也 
中國取消領事裁判權之請求將遭拒絶爲意料中事日本之是否見及於此吾不敢必然此項提案或得接受或遭拒絶對於中國撤消領事裁判權之前途必皆有莫大之阻碍也苟遭拒絶日本在華之地位毫不爲之貶損且或因之而得邀協助中國廢除領事裁判權之功使其在華地位更形堅强聯合而得與西方白人抗衡則於其控制東方之政策且可更進一步矣至從中國方面着想苟此項提案竟遭拒絶則其疲弱之狀紛亂之象將完全暴露於世是則中國要求取消領事裁判權之有百害而無一利於此可見矣反之若各國竟徇中國之請撤消其領事裁判權而處中國於法治權之下則照目前情狀推測他日必有一國或數國藉裁判之不愜己意起而加以干涉者自中日歷來邦交而論有何事實足以證明日本之誠願中國爲强有力獨立而不受他國節制之國家者乎日本之以金錢濫借於中國以惹起内亂與分裂之舉動亦曾稍見其停止乎日本亦嘗改易其乘種種機會以軍隊駐守中國各地之手段乎此等疑問雖貌似突兀然未嘗與本題無相關之處觀此疑問吾人可知苟中國以取消領事裁判權一案提出於太平洋會議則其結果受莫大之損失者爲中國而得最大之利益者爲日本也外人在華有領事裁判權固爲華人可羞之事然須知一方面此亦爲防止中國主權母更受他人侵佔之利器也當一八四三年創設領事裁判權之時各國固未嘗料及其有維持中國主權之効能也然自一八四三年來發生之事實觀之確誠有保持中國主權之功我故謂領事裁判權不可輕易取銷也日本侵掠中國之行動律諸往事斑斑可考今若忽變其態度願與中國親善而爲之越俎代謀以保持其主權今昔言行之相背誠難自圓其説二十一條要求之英美日三國海軍力比較圖 
第一圖第二圖第三圖 
現在之海軍力 
在建造計畫中之海軍力 
海軍計畫案完成後之海軍力 
英國一五八八四四二噸美國八二一○九英國一六六五三三二美國七七九一七五日本三八四六○美國一六二一二八二日本五○○五九六英國七六八九○日本六六九○五六第四圖五大國之陸軍力 
法國八○○○○○人日本六○○○○○人 
英國六○○○○○人意大利三○○○○○人 
美國一五○○○○人 
意旨豈得與希望中國脱離他國覊絆之誠心相調和哉故日本即哉對華有誠意協助之表示中國尤當小心翼翼以應付其所施之政策也 
本文之作不專論中國民刑兩法之是否已經訂立妥善審判制度之是否已與西方相齊一而後能撤消領事裁判權也此等問題應由法律專家論斷之雖然自一九○二年訂定新法律以來中國法制已有偉大之進步一九○七年定法院編制法一九○九年定民刑訴訟律同年復有刑律之訂定一九一八年設立法制局對於民刑兩法及訴訟制採各國最良之法制爲根據而又加以改善數地已設有審判專廳然此制尙未遍及全國在縣治區域之内司法之權仍操諸知事主手惟無論其所立法令之爲優爲劣實行程度之若何而與中國有友誼關係者必以爲對於撤消領事裁判權一事中國尚未有充份之準備也中國尙未訂有永久之憲法南北尙未純一黷武腐敗之督軍尙未剷除新訂之法律雖極完美而誰可以保其得執政者之尊崇而履行之哉英美日與瑞黄四國前曾申明苟在彼等觀察以爲中國之法律施行之手續與其他事端足以令各國滿意而使之自願放棄領事裁判權時則彼等必當放棄之今日中國之所以尙不能取消領事裁判權者蓋所謂其他事端者爲之梗也 
現在中國紛亂之象大足爲中國廢置領事裁判權之梗各國對於上文所謂其他事端一語之解釋或公或偏雖不一致然其對於撤消領事裁判權一層固皆嘗先經允許而無容置疑者也惟其撤銷之時期則尙未確定耳中美邦交素形敦睦苟美國能爲各國倡倣近與暹邏所訂之約規定一時期合中國於此時期之内試行治外法權中國若能於規定時期之内以西方各國爲模範改革其法令切實奉行之而得各國之滿意則各國自可將其在華之領事裁判權廢棄之矣中國人現正積極整理其國政此等約言在足以啓發其勉勵之念旣予以上進之門徑而又能藉是以覘其能否履行其所允爲之事此等約言爲有條件的允許然亦爲友誼的行動與美國提倡門户開放主義退還庚子賠欵之主旨亦相吻合雖然此祗可爲中美兩國間容或議行之事端至在太平洋會議中領事裁判權問題仍當暫置不論萬不宜因任何一國之慫恿而遽行提出之也總之協定領事裁判權之條約較日本與中國所訂剥奪中國權利之諸約爲舊故爲已成事實之案件且與裁減軍備問題絶不相涉若以此問題提出於太平洋會議祗足以關外交上之歧途藉種族平等之美名以助長國際間可免之仇怨也 
[世界海軍消息拾零]  
　　英人論日本之盛置軍備爲自殺政策倫敦亞細亞評論報載英人麥金齊ＦＡＭＣＫＥＮＺＩＥ一文痛詆日本軍閥略謂日本政局現雖操諸自由派之手然其軍閥之勢力仍極偉大蓋觀其海陸軍費較前大增而可知也現在日本以其國庫收入百分之三十二即四九○○○○○○○日金撥作擴張海軍之用若目下所定之海軍計劃完全告成其特别費用當增至八○○ 
 
 

Page 23

 
 
○○○○○○日金十五年前日本海軍力足以敗俄之時其常年之海軍費僅爲四八○○○○○○日金陸軍費之增加率與海軍相等 
據上所述猶未完全包括一切海軍費用數月之前英倫得日本建造秘密潛水艇隊之詳細報告今則此項報告已公然散見於日本之各報矣此項報告眞僞之程度余無法知之然觀此等報告之得以泄露於世即可知日人對於軍權之膨漲尙抱極高之熱誠也 
日本雖因大戰而驟獲多金然其窮乏之狀固盡人所知者也今之竭力擴張軍備已咬緊牙關拚命以爲之矣嘗稽往史凡於軍備耗過分之用費者終必出於戰爭之一途故爲世界大局計當設法袪除日本之懷疑態度使無不安侷促之狀而緩和其積極籌設軍備之運動否則日本軍閥必將作戰以稱霸於亞洲大陸或其勞働界因擔負過重而起革命二者必有其一矣 
[法報所載之五大國海軍力比較表]  
　　法國通信報ＬＥＣＯＲＲＥＳＰＯＮＤＡＮＴ載法政府所編海軍統計謂本年法國海軍部已得國會允可添建巡洋艦三艘魚雷驅逐艦六艘魚雷艦十二艘潛水艇十二艘法國此數遠遜美英意日四國蓋法國財政旣不勝興修鉅大海軍而又不抱帝國主義故其政策至爲平庸云五大國海軍其大槪如左 
巡洋艦大魚雷艇魚雷艇潛水艇英六○二四三五○一○六英一○○二八○一三九意四一○五二六八法○○三一二四日一四○六七二九 
[英人自述之海軍政策]  
　　倫敦半月評論報載赫德ＨＵＲＤ一文詳述英國過去二三年間之海軍政策其大綱如左 
（一）近五年來英國未建一大戰艦自前年休戰以來未建一巡洋艦毁滅艦或潛水艇 
（二）休戰之前政府曾訂造軍艦六百十七艘及休戰條約簽定則合同悉行取銷其建築材料均改爲經濟上需用 
（三）各種廢朽軍艦之改作他用者已在二百艘以上（四）一九一四年海軍官員兵士共計十五萬一千人在本年度年終將减至十二萬一千七百人 
（五）一九一四年英國有大戰艦三十八艘今僅賸十六艘（六）南美洲大洋中之艦隊均經召回南北大西洋之巡洋艦亦均廢除 
（七）皇家海軍造船廠閉其二所一曰本泊羅克ＰＥＭＢＯＫＥ一日霍爾索林ＨＡＮＬＢＯＷＬＩＮＥＯ 
[太平洋會議聲中之日本輿論（一）]  
　　其一代表問題（葛錫祺） 
日本朝野對於此次太平洋會議異常注目故對於代表之人選其議論亦頗分歧兹就日本報紙所見摘其大要如次 
（一）此次太平洋會議開係日本至爲重大所派代表確須有全權之資格否則郵電往返旣費時日又損代表精神英法兩國旣均由首相親自出馬則日本爲抬高自己身分及免去事事仰國内訓電起見亦應由首相原敬氏親自出馬 
（二）英國國情與日本不同英首相負政治上完全責任同時亦爲有權力者國家大方針往往得由首相一人擅斷之此蓋由其慣例使然也日本則不然遇有外交上疑難周題所謂位居首相者非先與元老輩外交調查會及陸海軍關係者預爲磋商不能决定方針故即使首相出馬遇有困難之處亦非仰國内訓電不可用是不如派素有外交經驗兼熟悉美國情形之石井子内田伯幣原侯加藤諸人爲宜 
（三）軍備縮小問題爲歐戰後之宿題太平洋會議對於此項宿題之研究旣極鄭重則日本自不應派遣舊式政治家及軍閥中人追思歐戰後在日本首先提倡縮小軍備者爲尾崎行雄氏英雄所見超出凡人則此次代表自以派尾崎行雄爲最宜 
（四）此次太平洋會議範圍甚廣其與日本關係尤爲重大故除政府派遣代表外民間亦應有使節出席 
（五）日本提出議案須具自主的精神不必顧慮他國如何故所派代表祗須堅持本國主張以始終一貫之態度臨席設或不能通過宜立即脱離會議誓不與不同道者爲謀用是所派代表必須壯年英俊不宜如前次和平會議西園寺之老朽無當也（下期載日本之提案問題圓附告） 
[坎拿大之反對英日續盟論（圓）]  
　　純從已國利益着想倫敦泰晤士報坎拿大通信云坎拿大人民自大體上觀之極端反對英日續盟者也反對之理由雖有多端而綜其大要則有三端（一）坎拿大西部之英屬哥倫比亞省因日本經濟勢力無孔不入近且變本加厲移民逐漸增多故對於日本立國之政策非徒懷疑亦且厭惡之（二）英日締盟之目的與其用途今已失其憑依故據新國際主義已不復有存在之必要（三）英日同盟苟或賡續則其結果將使坎拿大與美國有競爭軍備之必要坎拿大將有竭其國力整飭國防之虞在此三層理由中後一層最爲重大蓋坎拿大人民於坎美間歷來之友誼信仰極深移國用作軍費當然憤疾尤甚壞上旣與美國毘連對美關係自更密切其對外之商業合各國之總數無若對美者之大美人之習性意旨又所熟知且以爲地球上盎格魯撒格遜民族之各支派應使密切聯接世界之永久和平與减輕軍費之負擔其唯一希望即在大不列顚帝國與美利堅合衆國之協力合作與推誠了解 
坎拿大人旣抱此見解今遇此案在彼觀察設或告成非徒其對美之協作將爲之梗阻且足令其耗全部國力於海陸軍費則其反對續盟自亦無疑矣若謂大不列顛帝國之公共防務坎拿大對之甘心冷淡不加贊助則誤矣坎拿大之所切望者謂規定帝國全部政策須儘量減輕帝國各份子之軍費負擔也凡對於從前大戰費用及其他公共費用之爲謀帝國利益者其爲坎拿大應負之部分固從未輕定諉缷也喬治前曾微露責備之意謂坎拿大尚未盡其能力而應更有所負擔此則坎拿大人所不敢承受者也蓋坎拿大之能力初不能與母國之能力同日而語也英國今尙不失爲債權國而坎拿大則仍爲債務國去年對美之債務竟在五千萬鎊以上此自負債方面言也再自國家歲出上觀察英國國富五倍於坎拿大則其歲出亦當五倍然在事實上則英國之歲出平均人民每口佔二十磅而坎拿大亦須十六磅且英國之歲出用之於全世界之半包人民四萬五千萬人坎拿大之歲出僅用之於本國人民九百萬人是故自歲出上觀察美國之負擔實遠在坎拿大之下也復次自歲入上觀之去年英國歲入十四倍於坎拿大故今年英國將實行減輕税率坎拿大則反增重税額至二千萬磅之鉅英國有此多量之歲入故其國債爲之減輕坎拿大則乞假於他人初未稍已國債自亦增高也最後研究商業問題則英國之商業東通中國印度西達南美四海之内無遠不届海外商業旣若是其廣自須有强大之海軍利害相關之同盟以保衞之坎拿大之商業大都在本國境内之鐵道上其對外商業半數爲對美的故無需耗巨費興海軍以保衞之也夫坎拿大歲出多於英歲入少於英税率日增負擔較重在商業上更復利害不相關今有此新提案焉其結果將使之更增重負擔是其反對英日同盟之賡續亦勢所然也又此舉足以減損其自主權力坎拿大人民因是不勝其懷疑此亦爲反對續盟之一重要原因 
[英人之主張英日續盟論（通一）]  
　　披露中國之弱點可使吾人猛省主張英日共同改革中國政治倫敦觀察報載白朗氏Ｔ·Ｏ·Ｐ·ＢＬＯＮＤ一文云當今大不列顚政府外交問題之最重大而複雜者莫英日聯盟若各屬地頗有以新條件續訂此約之傾向日本政界及言諭界所見亦略同於此英日兩國輿論咸以爲現有之盟約須行改訂其中數欵並宜得更確實之解釋方可以期適用而垂永久能與遠東已改變或正在改變之局勢相適合自一九一一年第二次盟約訂定以來太平洋兩岸已屢經大變當一九○二年正月間第一次同盟所由釀成之各種形勢大半已歸消滅而莫可追索故驟視之同盟似已不適於現今之時勢其賡續之必要或賡續而是否得用吾人幾不能下明確之斷語矣 
凡對於英日續盟持懷疑態度或反對之者咸以爲自英日兩國所贊同之國際聯盟誕生後世界政潮已呈劇變一切國際間攻守同盟之約已失其効用矣或又謂第一次盟約之成爲防制俄之侵印度與東亞以維持和平也今俄已不足爲忠則此約無賡續之理由矣雖然俄國武力之衰落祗爲近十年遠東局勢劇變之一端耳德國東方海軍之悉被驅除也日本財力與商業之因歐戰而驟形增盛也美國之决心以海軍爭雄也巴拿馬運河之開通也中國政府之墮落也蒙藏之圖謀獨立也及世界各地經濟之日形窘迫也凡此皆近今世界政潮之大變化也因此種種問題之發生而世界之政治與經濟中心遂自大西洋而移於太平洋焉 
根本事實以有此種大轉移於是世界上發生一種新局面將來紛爭之新種子即胚孕於此新局面之下而此後之遠東亦將再度爲各國不相容之利權互相傾軋之塲焉故在國際聯盟會對於世界政治未嘗建有一有勢力之仲裁機關之前英日兩國自當互相提携以誠意的共同經營合法之商業協訂一盟約交相遵守也 
吾人依據當今時局而論英日續盟問題之時萬不可置已成之事實於不顧此等事實容或可令吾人生悲觀然爲研究計不得不主意之也現在之困難問題不可爲不多然求解决之道吾人萬不可祗以口頭禪或以無謂之方程式推測而敷衍之也今日遠東根本事實之足令吾人不勝其憂慮者（一）爲中國軍備之積弱財政之窘困與政治之無組織（二）爲日本在華政治經濟勢力日見膨漲與其以和平手段侵人滿蒙之政策（三）爲各國（以美爲最）漸認中國爲將來之大商塲並將爲世界經濟之中樞 
先例近十年來日本在華所得之優勢及藉此優勢而釀成之結果當别論之今吾所欲言者爲中國十八行省目前之實况吾所舉事實務以不褊不激之旁觀眼光所能承認者爲限據此等事實以推測則當知中國在近時期内必不能在北京建設一穩固之政府或造成一經濟永久的均勢也觀此現象並亦可知英日同盟即或續訂亦不足鞏固遠東之和平或調和各商業國不相容之利權也然締約國兩方苟能對於原約中擔保中國主權獨立領土完全及維持各國在華工商業均等機會之兩層竭其誠意重復申明以保持列强之公共利益則遠東和平未嘗絶望也 
試觀高麗之歷史與一九○五年樸資茅斯條約雖經申明保障中國主權而終竟失其効力之情形則可知在此種條約苟締約國不爲保障永久共同權利之精神所激動或不互認限制其權能而不使之逸出範圍則斷不足恃之以貫澈實行其所曾許誓之仁慈目的也故如欲使此盟約眞能造福於中國藉中國之福利以維持和平發展國際貿易則締約國須先將共同利益之性質與範圍詳確規定其關於共同利權之條文務求槪括並當與現在時勢不相衝突而不侵犯公理正誼之根本主義者爲適宜近今新銀行團之條文即本斯義以造成者也故新銀行團之組織即可認爲實行此義之第一步當四國締造銀行團時所有對於中國現狀之討論皆能詳盡而不稍隱諱咸願予中國以經濟的助力以和衷共濟相助爲理的行爲消除前此互爭互奪之狂熱惟維持各國之均勢保障遠東之平和不得以此團之組成而謂已告成功應舉之事尙多應革者亦屬不少也 
無能爲之少年中國稽考中國近史自辛亥革命以還最顯著而無容置疑之事實爲其政治機關腐敗萬端非惟不足以保障主權維持獨立且凡所施設每竟自貶其獨立之資格自損其主權之完全吾人論及中國問題此層定不可不加之注意當歐洲困於大戰之時日本利用時機以侵入中國於是歐美輿論不加詳確之考察竟茫然認日本之行爲與英日聯盟之文字及精神若相背道而馳須知一九一五年五月以來日本在華所享良好之侵略機會苟中國腐敗之官僚不予之者日本定亦不能得之也中國人民對於此等情狀知之甚熟他國人民則因中國宣傳家與著述家之以民治國體爲標幟爲少年中國共和政府作種種游説運動是以往往得錯誤之影像自辛亥以還中政府皆擇曾受西方敎育而長於應變材者爲其外交人員凡爾賽日内瓦諸會議中莫不逞其智能以使各國人士對於中國之現狀與前途得極錯誤之見解故中國之政府雖腐敗財政雖已近於破産人民雖日受兵災匪患而彼等則仍能運用其材能使各國誤信其自由主義日形昌明民主組織日見擴張之幻象也 
紙上空談之改革現代經濟家咸認中國對外貿易 
 
 

Page 24

 
 
   
 
