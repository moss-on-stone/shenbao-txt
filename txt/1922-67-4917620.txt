# 1922 - 67 - 4917620

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[翻雲覆雨（冷）]  
　　今日各首領之態度無異近時之天氣陰晴無定冷煖無常忽而一方强硬忽而一方軟化忽而一方喧噪忽而一方沉默忽而彼此易位忽而前後異轍此伸彼縮此屈彼張參差錯落於其間而使人莫可測度是誠所謂滑稽之劇也 
於是乃能使其所關係者忽而憂忽而喜忽而去忽而來忽而哀乞忽而驕人謠言百出調停萬方事内之事永無頭緒事外之事愈演愈多而其要竅之所在實無一人能知其究竟也 
嗚呼觀茲時局如聽口技如睹幻燈徒使人耳目紛亂而已豈眞有其實在哉 
[命令]  
　　三月十四日大總統令調任鄒日煃爲江西贛南道尹此令 
又令調任高蔭昌爲江西實業廳廳長此令 
又令農商總長齊耀珊呈甘肅實業廳廳長長司徒頴懇請辭職司徒穎准免本職此令 
又令任命洪延祺爲甘肅實　廳廳長此令 
又令署司法總長董康呈奉天高等檢察廳檢察長張務本懇請辭職張務本准免本職此令 
又令任命趙梯青署奉天高等檢察廳檢察長此令 
又令參謀總長張懷芝呈請任命吳涵爲陸軍第二混成旅參謀長應照准此令 
又令陸軍總長鮑貴卿呈請將冀南鎭守使署副官長吳永昌免去本職應照准此令 
又令陸軍總長鮑貴卿呈請任命張榮勝爲冀　鎭守使署副官長應照准此令 
[國内專電]  
　　北京電今晨曹銳由津電府謂張使見吳使蒸電曁元首眞電頓現好感謂本人絶非護梁且毫無野心繼任内閣由元首主持怎辦怎好本人不持異議（十五日下午八鐘）北京電梁士詒派史久光代表赴奉張作霖甚爲優待並屢次延入密談此次梁續假之呈係張意史轉（十五日下午五鐘） 
北京電財部函津商會本部並未向電車公司借欵勿誤會 
北京電大中京行報告部欠未償兌換劵陸續收回封存尙餘票額七萬二千二百五十元不日定期全數兌現並非停止營業 
北京電蒙古總理勃氏被攻擊去職繼任總理希吉農氏爲滿洲式之官僚旣向赤塔及莫斯科送欵曲又復表示内嚮政府派陳問策疏通西蒙派張某疏通東蒙 
北京電陸軍大學日本敎員中島氏期滿回國校中欠薪一萬餘無着東乞彦將以外交手續提起詰問顔急命鍾次三日内籌出 
北京電黑河電伯力巳完全由新黨設防阿省電局凡往伯力之私人電報已照常接收（十五日下午五鐘） 
北京電外部將滙十萬美金交唐在復繳國際聯盟會費 
北京電英使館息洋文參贊哈定將爲喀什領事由印度越雪嶺赴新以一年爲期由甘肅回京 
北京電許世英受張文生逼電請辭職頃院覆電挽留（十五日下上午十二鐘） 
北京電加拿大周領事向新總督提議修改中加移民條約并取消八項特稅及荆僑人口限制交涉霮 
經過良好（十五日上午十二鐘） 
北京電參謀部局長黄慕松赴英調查軍事缺費駐代使朱兆莘電請參部速滙（十五日下午五鐘） 
北京電財部函償債會（一）鹽業金城代借比金三百萬法郎合同請列入審查中（二）敎育金庫劵二百萬敎部擬掉鹽劵希核覆 
北京電黑督電院擬築濱黑鐵路因前與俄亞銀行所訂合同尙待研究茲派闞金參預計畫請將此案交闞（十五日上午十二鐘） 
北京電徐召田中玉入京 
北京電十四閣議增加改良京兆司法預算又内長提整理内政由關稅增加項下月撥若干均决鍾世銘今日出席閣議談財政無從設法先籌治安所關軍警餉 
北京電今日（十）（四）幡訪外長談膠濟日兵四月一日撤退事宜日政府派定青島駐屯軍參謀中田氏將來京與政府接洽換防辦法 
北京電法使館息唐繼堯軍轉敗爲勝佔領開化府之文山 
北京電交部呈院川路股欵百萬充川省東西留學費一節本部無經可撥（十五日上午十二鐘） 
北京電外部致使團信改稅則會日期爲三月三十一日與稅務處議定之四月一日差一天 
北京電黑督電部將省城俄領事館改爲公園（十五日上午十二鐘） 
北京電吉督電部延琿和汪兵警已敷分布日人飾詞聳聽留警有意侵我主權請嚴拒（十五日上午十二鐘） 
北京電墨西哥駐京公使萬瑞賚博士云本人被召回國現在墨政府派諾維克巴君專任駐華公使不兼駐日公使（十五日上午十二鐘） 
北京電芬蘭駐日代辦函請政府在中芬商約未訂以前先派領事一員駐上海（十五日上午十二鐘） 
北京電顧維鈞電院部英東方股長來訪請中英兩方公布退還威海衞換文已允雙方同時公布 
天津電舊金山組織商團一百五十人及工程司等將來華視察工商業曁巿政交通情形 
天津電交部派員密查津浦各站積弊（以上十四日下午八鐘） 
漢口電保定元（十）（三）解到現洋二十箱當轉車運岳發放二十四五兩師欠餉 
漢口電鄂軍一旅一團一三兩營元日調防廣水應城圻水武穴原駐圻水武穴一團二營調省 
漢口電聞巴東防務吃緊各軍索餉甚急孫傳芳由宜乘鴻順輪赴秭巴查防兼安撫各軍文已返宜漢口電川訊劉湘壟斷鹽欵熊克武甚憤已令第一軍集中準備攻劉劉亦令第二軍防禦雙方前線接近預料夔萬間將有戰事 
漢口電官錢局函吳請將京漢南段收入撥還墊欵 
漢口電漢商會推舉汪得琛爲代表出席上海國是會議 
漢口電鄂省自治章規經蕭劉呈吳吳准元日由省署咨達自治籌備處循序推行（以上十四日下午七鐘） 
香港電黄毓成有繼任滇省長希望聞黄卽日首途回滇 
香港電桂林知事以各軍將離桂北伐昨電馬君武請蒞桂鎭懾香港電總商會再呈省署請速核准前議决限制加租辦法三條 
香港電粤當局接劉湘電派尹昌衡代表來粤已首途 
香港電外交部因辦事處被焚决遷入交涉署（以上十五日下午十鐘） 
蕪湖電方抨超删（十）（五）日過蕪赴省查辦盛事（十五日下午五鐘） 
 
 

Page 5

 
 
   
 
 

Page 6

 
 
特約路透電 
[南非罷工大戰記]  
　　十四日約翰萊斯堡電戰事沉寂現信斯末資將軍志在使罷工團無條件降服不欲先以大軍攻伐俾免流血政府軍今日占據白拉克班巳以哀的美敦書致福特斯堡罷工團如不退讓陣地卽將發砲轟擊 
十四日約翰萊斯堡電今日飛機開始攻擊福特斯堡（距約翰萊斯堡西約十二哩）擲下傳單限於晨間十一時退讓該地昨日騷亂極甚城心有散漫之槍擊傑泊斯鎭東郊槍砲聲甚厲里夫境他部分均已安靜上述之槍砲聲大約乃革命黨最後之活動據昨夜公報觀之政府軍之戰事進步頗佳今已占據朗特東部諸礦俘革命黨一百五十八名包圍運動除約翰萊斯堡外郊外現已告成後備兵已有餘故已停止募兵據斐人消息星期日飛機以炸彈襲擊革命黨死者頗多被擒之警察八十六名均已開釋 
十四日約翰萊斯堡電政府軍現正以機關槍戰車砲隊猛轟福特斯堡 
十四日約翰萊斯堡電政府軍猛轟福特斯堡七十分鐘之久黨人樹白旗降服現有步兵廓清各街道 
十四日泊里十里亞電飛機在機在福特斯堡天空擲下傳單後婦女離境者甚衆拘禁該處之警察均已開釋難民避居約翰萊斯堡者實繁有徒 
[英外相之孟太格案演說]  
　　十四日倫敦電今日上議院甚擁擠旁觀席皆滿外相克松發言其聲因怒而顫謂渠爲外相値將赴巴黎討論東方問題之時乃首蒙孟太格駭人舉動之累但渠爲之驚愕者則據孟氏之言渠實與聞此種妨害公共利益之舉動查三月四日閣員接印度政府請准公布電文之電渠以爲孟氏在未提交六日閣議核議以前必不致准許公布繼與孟氏作數分鐘之私人談話始悉孟氏已准之渠大爲驚訝旋談話中止渠復出席閣議假令孟氏當時稍有發電阻止猶可收回前命之表示則渠猶可在内閣提議之但渠固以爲電文業已發表不及阻止也印度輿情因孟氏之舉動大爲擾動渠函致孟氏批明私人函件函内責孟氏之舉動並戒其此後勿復如是此函純爲私信與孟氏前所致渠之種種私函同一性質至於孟氏私函之内容渠甚不願效孟氏之所爲而公布於衆也孟氏並未答覆但於其選人之前出譏刺之言冀將其辦事不善之責卸諸他人之肩克松言至此乃言讀向孟氏索還之函件函曰「印度來電君竟以准其公布爲是縱原電曾經修改余深不謂然設余爲印度總督時而敢在印度公布政府在歐洲之對外政策余必被召回無疑余前曾於演說中涉及歐洲政策卒受政府譴責今晨余因首相未到商諸張伯倫渠亦與余完全同意但今亦太晚矣余赴巴黎會議而遠在六千哩外之英政府附屬機關竟欲以其視爲在近東所應行者指揮英政府爲之一此殆使余甚難忍受但印度所欲爲者或印度於種種事件中所許爲者非余所能了解若印度政府因管轄一大部份回敎徒而可表示何者爲吾人士在士麥那與塞拉斯所應行之意見並公布之則在埃及蘇丹·巴力斯坦·阿刺伯·馬來半島·及其他回敎徒土地何爲不可如法泡製耶是以印度政府此舉亦甚屬危險之創例也余望不幸之公布此後不復有之但苟有所圖尙望君於核准以前至少予余以在内閣發表余意見之機會」克松又謂孟氏近稱渠請孟氏嗣後與之商榷此種單獨行爲而不提交内閣實則孟氏所稱與事實適相反蓋渠僅請孟氏予以機會俾於閣議以前表示其意見耳此中事實畢述於此前印度事務大臣之公私行爲是否爲更不可解更屬駭人余猶不能以此决定之余用「不可解」與「駭人」狀詞余竊以自己温和爲異云云 
[美參院之推廣四國協約提案]  
　　十四日華盛頓電參議院今日辯論太平洋公約時議員美克姆白氏援引共和黨選舉總統時所定黨綱主張建設列國聯合會以求世界和平之一條提出草案規定締結組織該會之條約英美意德奥日俄西班牙諸國均當加入如遇任何爭端足以引起戰禍者當彼此相商如有開戰之勢則當寛限六個月從事查究美克姆白氏謂四國公約不過爲有限制的列國聯合會志在維持太平洋之和平渠今議擴張之 
十四日華盛頓電聞美克姆白氏倡議組織之列國聯合會未以比國列入表内據政界推測美氏僅擬集合大國或有大殖民地諸國組織該會 
[英國機師與工廠停工事件]  
　　十四日倫敦電各區技師會議通過决議案促請職工會聯合會取嚴峻行動抵制僱主摧殘勞工機關但職工會聯合會今日在倫敦開會仍决議請政府設立法庭按照工業爭端條例查究停工原因 
[俄國災狀與國情]  
　　十四日巴黎電里加來電紀加爾柯夫災情如下三月七日露天會議通過决議案以荒災歸咎於勞農政府後即有紅軍騎兵當塲拘去若干人翌日勞工聯合會宣布總罷工羣衆攻擊糧庫刦奪糧食 
[英國進出口統計]  
　　十四日倫敦電商部報告二月份出口品共値英金五千八百二十五萬鎊入口品共値六千九百二十五萬鎊較諸一月份出口約减五百萬鎊入口約减七百萬鎊轉運出口之品共値一千萬鎊較諸一九二一年一月增多二百萬鎊 
[各國近事記]  
　　十四日巴黎電美國要求將美國之來因地佔領經費二萬四千一百萬元儘先歸償協約國財政大臣答稱美政府應向各協約國政府解决此問題 
十四日雅典電斯特拉土士氏組織内閣已遭失敗十四日紐約電匯興銀行决議清算其故未悉大約乃因遠東商業狀况不値繼續營業之故 
十四日約翰電保證信託公司議購荷屬東印度新債劵美金四百萬元 
十四日巴黎電英國竇比爵士今日抵此將與北巖爵士會談 
[公電]  
　　湘省各團體電吾湘苦兵禍久矣流離轉徙民不安居廬舍爲虚巿廛蕭索近復水旱迭告饑饉薦臻湘省素稱産米之區今則蓋藏久空米價突加一倍邊遠之縣甚至斗萬錢無從乞糴不特賣兒鬻女之事時有所聞而麻陽芷江一帶有直接烹食兒女者湘民何辜罹茲浩刼方冀秋收有望救此孑遺乃者南征北伐之聲喧傳不已湘民驚弓之鳥聞茲警耗無不轉相告語謂大禍之將臨非不知南北兩方救國大計各省所持原非一省所能阻撓惟湘省兵荒屢遘元氣大傷黄臺之瓜豈堪再摘與其犧牲一省將來收拾爲難何若稍忍須臾舍武力而另圖解决邇者滬上商敎聯合會發起國是會議敝會等及各省公團均已推舉代表與會所有一切問題自可藉茲討論歐洲大戰猶待和會仲裁况國内戰爭儘可開誠相見實力留爲後盾豈必决勝疆塲民意自有依歸何堪折衝樽俎敝會等用敢代湘省三千萬災黎請命於我南北當軸諸公之前伏乞體上天好生之德施止戈爲武之仁尤望各省公團一致贊成電致南北當局預銷戰釁力主和平延湘民一線之生機感諸公再造之功德迫切陳詞敬候明敎湖南省敎育會總商會工業總會律師公會叩歌印 
張謇通電申報館時報館新聞報館鑒昨見報載錢君基厚等論段山夾公電一若甚虎虎然僕甚憫之易曰躁人之辭多詩曰無易由言禮曰疑事母質似諸君者都未知之而急欲逞快毋乃自以爲不疑而躁易也昔江陰段山北夾事利江常而害通如爭持數年圖册案　盈尺是非曲値燦然明白諸君未知也南夾之說萌芽於治江胚胎於荷英工程師测量之後其說必先測量而後治江使江流順軌其法必先於江如之間築揵揵定流　而後築揵於通常之間闢河於江常之間而後閉南夾揵以束流流以攻沙閉南夾猶揵意也其序略如此誠亦有人欲先閉南夾以弋速利者此諸君所謂沙棍行爲通如以其害尤甚於北夾也持之未許此亦沿江九縣公開公議共見共聞之事諸君又未知也比屬南通保坍會盡抉北夾之案披露俾如諸君者得一睹曙光矣諸君曙後若復有言庶免於妄若云借言導淮釀江北水患不知去年水患因淮導崦致乎未導以前有水患乎抑淮不必導但爲是一言而患即隨之而釀乎釀非一日事諸君知釀之情狀若何乎五十年中倡言導淮者僕其一也極願聞此新奇之論其他無禮之言不答太湖事有主者在不代言張謇删 
國外要職 
[倫敦通訊（一月十三日）（紀鴻）]  
　　吳稚暉與留學界之談話吳稚暉氏以「移家就學」倡家居倫敦之西南有年矣去年由國内送學生赴法國里昻後旋遊德奥轉至英倫吳氏刻苦勸世洵足以現代墨子稱之同學多仰其堅毅之風前倫敦西南俱樂部北大同學會皆先後歡迎之西南俱樂部爲留寓倫敦西南（或曾住西南）之中國學生最近所組織租有少屋一間（專爲聚會之用）每逢星期日聚會一次由午後三時至十時聚會並不拘形式不過「談天」或偶奏國樂是區（指西南中國學生所住之地）不接近城心空氣自然比較城中清潔房屋悉爲近代建築式尤多中下人家至便學生生活故留學生寄寓此區爲數最多惟人數旣多則交際間不免有些麻煩俱樂部之組織或爲减少個人間之應酬而增加社會生活之趣味也 
一月八日歡迎（西南俱樂部）吳氏之會無歡迎會之任何形式吳氏談話極長不復完全記憶但撮要書之於次 
（一）里昻中國大學詳述里昻大學附設中國大學之由來及其經過與現在情形關於過去事實國人或早知之不必再贅茲僅吳氏所述圖創此舉者之三個不同的志趣與法人方面赞助之三種不同的觀念及日前里昻中國學生之情形里昻中國大學最初一步爲「海外大學」之運動乃吳氏所倡議而蔡孑民李石曾兩氏力贊其成此三人即爲圖創中國大學附於法國大學之内之發起人發起人同謀一事而志趣各殊吳氏意在製造空氣一方面使中國多收西洋空氣一方面使法國多顯中國空氣原擬在巴黎大學附近造一大厦用東方之建築式如煤油大王所捐建之北京協和醫科大學形式然使歐洲人望而知有中國文明不致爲皮肉顔色之隔膜蓋歐洲人每見中國人極易聯想到電影所見之中國人或長袍短褂而辫髮之前清官僚或衣衫襤褸之貧人致發一種不可思議之自然隔異凡初來歐洲者尤感觸特甚惟附中國大學於法國或可漸次得互相之諒解又中國須改革之處至多而應適用西方之方法尤不少增進留學之便利亦即增加留學之人數將來回國造成西洋空氣而影響於中國建設事業總之吳氏所謂製造内外空氣俱以遍及爲目的也蔡孑民氏之旨趣則爲貫通東西文化而在學理研究上並且望多造成學者與吳氏爲特殊與普遍之異李石曾氏則以宣傳勞動主義爲主義此發起人三種不同之志趣至於法國人方面贊助者第一種人俱極高潔之思想爲世界進化努力胸襟坦白毫無國界之成見惟此項人物凡百赞助人中難得一人但此等人在實際上努力特甚第二種人爲法國大學敎授以中國自遠東來法設立學校倣法法國爲法國文化上增光故極熱心贊助凡百贊助人中約略二三十人第三種人則爲數極多大概爲政客商家之類以日美之効果爲其志願蓋圖經濟上之利益的結果也至於現在里昻情形則因各方經費無著（此一層之經過極長）致前途之發展有限而與最初所籌計相差更遠去年送到學生一批就中雖純雜不齊但可造者當亦不少惟初到歐洲未通習慣致服役者深苦華人之麻煩其初抵里昻時最困難一事推預備房間位置法人預備皆照歐俗幾人共室共書桌而中國人唸書多不喜與人共席此之設備大與中國學生習慣不合多自由占據房間而不願人加入籌備者一時備受困難至學生求學情形則目前正從事語言文字之凖備每日以四小時之課堂專敎授語文以準備入里昻大學（二）勤工儉學生勤工儉學生之提倡爲吳氏與李石曾氏兩種志趣之合成吳氏謂麟「勤工儉學生多駡提倡者以廣告騙人誠然不錯提倡者自然必用廣告不過廣告性質原來是騙人如不騙人廣告便不能發生效力勤工儉學生如果皆遵照必需條件而來或有相當之語言程度或有相當之技能或耐苦則未必不能支持今日勤工儉學生旣大多數不合條件而所要求者又與原旨不符初來時原爲求工以學旣來後則完全爲求學勤工學生中可以求學以云深造者自然有人而不堪造就者大概總有一半不堪造就　之輩姑即全給以留學經費亦殊可惜故今日維持勤工生之經費當從如何分配着手而分配便爲極難之一問題在法國方面勤工生情形無人敢去分配如有人能處分誰應受留學費則辦到官費或半官費或亦可能總之其尤難處在出錢者中國政府寗願養兵不願培育人材如果政府能裁兵兩師其所省經費已足維持全部留法勤工儉學生而有餘一切困難問題皆可迎刃而解矣」 
（三）留學地點吳氏謂今日留學地點自然以德國爲最便但原來學於何國尙待成就者不必輕易更動中國人往往挾一「三年有成」之觀念急切從事而終於不成在戰前有時倫敦生活程度反較歐陸爲低則一時情形本不足爲長久計若常時遷移地點或改變學科皆足致成功之累也 
一月十二日北大同學會歡迎吳氏於中國樓北大同學在英倫者爲數約近二十人以在倫敦者爲最多同學會之組織在去年一月内組織法最簡單僅有書記一員（今年改爲二人）旣無常定會期亦無一定聚會地點自去年蔡校長（孑民）來英聚會後僅有此會是日（一月十二日）較西南俱樂部稍爲不同因此處係一中國餐館自然備有茶點坐離亦守通常習慣也學傅斯年君起致歡迎意略謂同學歡迎吳先生不是因吳先生對於北京大學精神上表同情乃敬重吳先生之人格特歡迎之也吳氏答辭中其勉吾人之處雖多客氣話但亦有足述藉知吳氏個人之懷抱者吳氏最注意特殊人才自謂與李石曾先生但求「勞工神聖」不同蓋吳氏旅歐多年深知西人待遇華人之心理故其富强思想至濃厚謂「目前歐人對於中國外交官或有虚與周旋有時敷衍面子不過或以其應酬上不討厭而歐人裏面仍然隔着一層在」故深盼多出特殊人才爲救國根本之圖不專空望於外交並謂英國敎育發達先由大學進步以大學高深之人才多各適用其能力而應用於社會用於敎育則貿易發達用於實業則實業發達用於政治軍事則政治軍事改良殆與吾國之先求國民敎育再求中學敎育再進而求大學敎育方盼望實用之人才爲先後之不同吳氏以爲不先圖大學之發達智識普及之運動究竟遲緩而一切建設事項收效極遲至於尤特殊人才轉易空氣至易尤爲其所盼望云 
[菲律賓通訊（文初）]  
　　遠東敎育大會之言論菲島伍德將軍欲爲今年嘉年華會鋪張起見於開會期内并柬請遠東各國敎育大家在馬尼剌開會一則爲嘉會增聲價一則會中有敎育出品陳列二十年菲人敎育成績可爲遠東各國告也會塲在師範大禮堂開會三日其末日各國大敎育家之演講可得而紀焉 
菲大學校長湯彬氏講演敎育進化可分爲三時期首爲心理時期第二爲職業時期第三爲專門時期在第一時期敎育家用盡心思如何可管理學校如何可使學生進步在第二時期專務於職業敎育第三時期則視敎授爲一種專門學爲敎員者非僅以其能識幾個字經過幾年學校便可了事必以敎授爲其一生之專門事業而後可氏并言職業敎育須與學問敎育並行而後可不可僅有職業而無學問或有學問而無職業末又希望遠東敎育家協助進行共同造成一眞文明世界次菲國民大學校長烏時夏氏演說發揚國粹表揚民族之特質爲學校敎育責任之一然非僅如是而足必更須採取别國之國粹而利用之欲達此目的非各國交換敎授互送留學生不爲功次日本領事演說謂日本進步得力於小學敎育之普及現小學校生徒百分之九十皆六歲至十四歲間之孩童次香港敎育局代表哀爾文演講香港英人敎育之制度及華人敎育程度之比較次中國代表雷沛鴻演講敎育理想主義及其方法并言南北統一之希望在於敎育各代表演講之後繼以隨意討論會中所提出最重要者爲敎員聘任時間問題敎員養老金問題遠東職業敎育問題敎科敎授時間問題最後通過三案（一）明年繼續開會地點定在中國時期由幹事員酌定通知（二）恭賀華府列强會議成功希望維持世界永久和平（三）鼓勵萬國敎育界提倡敎育發揚文化與遠東與會各國共同自勉 
國内要聞 
[混沌中之財政大參案]  
　　財政界大參案之名詞發現於新聞紙上迄今不過旬日然其内容之複雜派别之歧異不陰不陽之狀態幾於與時局同一糾紛但此事不發生則已一發則必難收蓋財政上之弊端威年以來驟然增積高如邱山苟過西長安街之部門聞某代部之聲氣覩其出入車馬之繁鬧設一廻念及國民經濟之枯瘠公家奇窮私家奇侈凡有氣血孰不思一洗其垢汚故財政積弊必當清查此一語在今日中國之人民斷無可以反對之理且此一事早晚亦必實行譬如今日之大參案被三五官僚私人强行彌縫過去司法馼面假令軟化國民方面假令被金錢收買武力屈伏之後然一旦國會成立則此積年無决算種種損公濟私之案件議員代表豈能放鬆卽假令政治上永不能上軌道國會不能成立然此種多行不義之官僚豈能無自斃之日深藏固閉之罪案蓄之愈久一旦發覺愈無倖理再假令此種狼狽爲㚥之官僚財閥根深蒂固永據計府然以彼等之狂貪巧剥之結果日日加害於國民又豈有不引起産業界之革命之理以上所述雖皆爲揣測之談然此種事理皆爲談因果律所必有故財政界大參案一事在國民眼光看來可謂業已成立不過發表時期是否在於今日抑爲明日後日而已至於此案最近情形以愚所聞官廳方面確有軟化趨嚮而以事實具在不能將天良抹去而敷衍審查者亦殊有其人昨日國民財政大會代表數人赴地方檢察廳催問該廳對於前次所提之訴訟案已進行至於何程度該廳答以現正在各方搜查證據積極進行關於該項問題誓必按法辦理絶不稍存姑息並云午後即傳大中銀行經理孫中山到廳質問該廳對於該案似甚認眞將來或不至含糊了結且聞財政大會又搜集潘復任内各種證據已於昨日再行提出第二次之訴狀至該會第一次所控告者確爲七人（業經地檢察廳受理）此七人中有一代部·一總長·一次長·二司長·一關監督一銀行經理現地檢廳正在審查事實尙未出票傳訊昨有某外記者往司法部訪問當由秘書處某君出爲接洽某記者云現在貴部董總長以兼任償債委員會會長之資格審查財部賬欵極爲認眞中外人士莫不欽佩並甚盼澈底清理掃除一切積弊貴國財政從此公開果能整理得法大可日臻富强惟聞有少數人以一己之利害關係從事破壞指修正官吏犯贓條例爲違法意欲推倒董總長究竟董總長態度如何某君答云敝　董總長之所以如此嚴查者實因全國國民羣求財政公開服從民意不得不然且以歷年財部積弊之深亦實有清查之必要决不因有少數人之反對稍涉停滯董總長昨曾對人宣言云予（董自稱）本寒士孑然一身毫無顧慮除元首免職外餘無論反對者如何攻擊决不因以退縮如謂修正犯贓條例未經國會通過爲違法則自國會停頓後政府頒布條例甚多如民事刑事各條例等無不可以指爲違法語氣極壯可見董總長勢非堅持到底不可况元首與顔代揆對於董總長之辦法極爲贊成曾請認眞辦理某記者云貴部董總長旣抱定始終不變之宗旨不但貴國人民多數贊成輿論界協力襄助即外國報界亦深欲竭力鼓吹以達到貴國財政公開之目的也云云據此則又似董氏未嘗軟化矣 
又所謂大參案者外間多并短債與九六公債爲一談此實上某一派之當而爲吳佩孚一派電報所誤蓋九六公債現在尙屬未定只有應發行不應發行之問題其中並非甚深之弊竇而財政部之弊竇則在於短債即去年一年間某某任内鹽署及財部種種重利借欵之黑幕此與九六公債爲兩事而其審　檢舉之權則在於委員會内之委員及法官不過地檢廳昨日曾以公文分咨各機關詢問各機關所收政費是否與政府公報所披露者相合務希示覆云云此則與張弧有關耳 
[鍾世銘辭代理部務]  
　　鍾世銘代部命令發表後財長繼任問題暫告一段落但聞鍾氏昨日尙未到部就職據政界消息鍾因財政毫無辦法不願肩此艱巨祇以公府方面殷殷勸挽不得不勉强承諾然果否就任固仍猶豫未定也前輵復接到關外來電内容大意謂側聞執事職繼財長至慶得人惟鹽務關係綦要現在全國大部支出胥仰給於此執事旣稱熟手仍望專心其事長久治理以策巨效等語其用意所在至爲明顯故鍾氏於代理部務一節尙在躇躊之中昨日且已遞呈公府辭却原呈如下呈爲瀝陳下悃籲請收回代理部務成命恭呈仰祈鈞鑒事竊本月十二日奉磊總統令財政次長兼鹽務署署長鍾世銘着暫行代理部務此令等因奉此世銘猥以疏庸謬膺識拔自承乏鹽務務以來値國事艱虞之會軍儲交迫逋欠環追内而整飭鹺綱外而維持國債業已心力胥瘁憂懼交縈今迺再荷榮施飭權部務在鈞座殊恩疊沛寵睞頻加而世銘駑質自慚悚惶彌甚伏念財政爲 
 
 

Page 7

 
 
國家命脈所繫而人選以望實相副爲宗際茲時局阽危庫儲匱乏源泉有立涸之懼海宇多責雞之聲清積弊則　可爬梳謀新機則奚從萌茁似此任繁責重遺大投艱自非具專門之長而有肆應之術者不足預謀宏濟翊贊中樞此爲鈞座所深知而亦國人所共喻世銘以鹽署庶僚洊陟今職受知彌重銜感愈深苟有尺寸能濟之才敢蓄絲毫畏難之念惟以鹺務積况雖略究心而財政宏規實非素習倘使不權利害遽躐崇階誠恐智乏兼人才疏共濟小則素餐遺誚無以紓同僚責望之殷大則覆餗蒙譏且上累鈞座知人之鑒匪遑遜謝實懼愆尤再四思維惟有仰懇俯念世銘才力不勝准予收回成命另簡賢員以重事權而免隕越不勝翹企迫切之至所有瀝陳下悃籲請收回代理部務成命緣由理合繕呈具陳伏乞鑒察訓示遵行 
[閣事仍無發展]  
　　鮑貴卿將回京内閣問題仍回復十日以前狀態顔惠慶昨日（十三）照常到院辦事代閣現狀自可暫時維持聞東海昨晨接到鮑貴卿來電語極簡單僅言「元日（十三）准可由奉天乘專車回京一切統容面陳」等語並聞鮑氏到津時略有停留今晚（十四）或明晨（十五）當可抵京東海因鮑將速回顔亦不去心中已不如前日之悶急凡有關於内閣一切問題已概行擱置俟鮑氏到京再議顔代閣之各閣員除財政部外均能暫時維持現狀張弧因受大參案及各方面之攻擊萬不能不去昨日地檢廳已行文内務部及統計局並電新疆楊增新督軍詢問張氏揑報謊賬之實在情事以爲提起公訴之證據上海商敎聯合會代表江湘浦穆湘瑤等昨亦致函董康請其對於償還短債項目與欵數嚴重審查現在證據確鑿國民監督甚嚴恐張弧未必能免惟聞張氏已由津赴奉矣 
[奉張厲兵秣馬之外訊]  
　　大陸報山海關九日消息云凡旅客之過山海關而赴奉者蓋莫不知奉張春間將有出兵之舉近兩星期之中關外各車站均陸續堆聚大批草料每鄉均須供給此項草料六萬擔聞係備軍馬食料之用各草堆每日夜均有軍士駐守預防火災及竊盜此外並有大宗柴火之積聚沿鐵路各城鎭無論大小半月以來悉有奉軍前往測量水井客棧堆棧房屋之數調查後均一一列成表册募兵站亦已設定人民咸慄慄危懼惟恐戰禍之至關内各地則一無凖備作戰之景象似奉張於作戰之初即擬取猛撲之勢焉 
[國民財政會討論鹽餘問題]  
　　北京國民財政大會日昨通函各機關云本會前派代表赴鹽務署調查鹽餘實際情形當據鍾署長答稱鹽餘項下每月約計三百餘萬内中正式押借債欵僅一千四百萬鹽餘國庫劵一宗其餘雖有由財政部指定抵押之欵均未經鹽署及稽核所簽字且最近英公使根據大借欵條約提出抗議無論何項借欵概不得以鹽餘作抵即已指定各欵亦應另籌抵押等語足見每月鹽餘三百餘萬除正式抵借一千四百萬鹽餘國庫劵每月應撥七十萬外尙餘二百餘萬此二百餘萬自潘種代理部務以來濫借短債違法指定鹽餘爲之撥還因此短債銀行勾結財政當局於鹽餘項下每月運動四國銀行團之買辦代爲扣留殊屬違法已極况此項短債業經償還短債委員會發現弊端不勝縷舉即應由財部另籌解决之法萬萬不得再將確實在宗鹽餘以供短債銀行之盤剥置國家重要機關政費於不顧京師警察經費每月一百萬已有定案指定鹽餘撥付應即按月照支以維治安此外尙有敎育行政司法等經費皆可定案在鹽餘項下分配付撥救濟目前且財政當局往往口稱鹽餘抵押借欵業已超至數年之後皆係對付各機關哄騙搪抵之語絶非眞正之事實不過借此匿存鹽餘與短債銀行朋比瓜分現在中央政費困難至此鹽餘黑幕情形又復如彼自應羣策羣力將國家正式之鹽餘充作國家正式關之政費光明正大毫無可議如果此次將各機關經費確定以後長此維持决不至時時鬧餉鬧薪終歸無效惟此事進行急須共同討論以定辦法茲與各機關已派代表會商决定本月十五日（星期三）下午二時在中央公園水榭開京師各機關經費問題代表聯席會議敬請推舉代表屆時到會是爲至盼 
[北京大中銀行擱淺]  
　　此次張弧上台主張發行鹽債本欲給一般銀行大施恩惠乃不料惠未曾施而張氏關係最深之大中銀行却是大受其累業於昨日（十三）停止兌現大中銀行本行設在重慶在京行充經理者爲孫仲山此人本有活動能力與張弧素有往來張又任該行董事長故於大中銀行關係非淺張登台以後該行即充財部之機關銀行該行原曾取得紙幣發行權去臘發行紙幣八十餘萬後因巿面不大信任衞戌司令又加干涉當即收回五十餘萬本年正月又收回二十萬現在巿面流通者不過十數萬元而已去臘過年之頃張弧因應付軍餉起見指定以鹽餘公債作抵由該行出具定期存單百六十萬元發給各處其期即在正二月之交不料鹽債各方反對未得發出該行所出存單遂無抵欵不能照付而軍隊手持存單向該行坐索無法應付而奉軍二十萬元尤爲吃緊因此該行遂於昨日停止兌現該行甫於去冬加入銀行公會聞公會定於本日開緊急會議商議維持之法但聞公會之力祗能設法代兌流行巿面之十餘萬紙幣以免牽動巿面而於該行之根本維持則固力有未逮也又聞一般銀行因鹽餘公債問題亦將大受影響現在鹽餘公債之存在銀行公會者約有五千餘萬現因審查會反對不能出售市面然銀行界固尙欲終達發行目的張弧又已赴奉自必有所進行此項公債果終得停止與否尙屬一疑問也 
[八校長請維持增費原案]  
　　張弧存心破壞敎育擅自變更增加敎育經費十萬之閣議其情形已誌前報昨日八校校長及京師務局長復上呈府院及敎育部請仍照前次閣議辦理其呈敎育部文略謂查本年二月一日奉大部訓令第三號准國務院第二六七一號函開俟華府會議加稅案定後北京專門以上各校經費每月增撥十萬元一案經國務會議議决照辦等因奉此按照閣議原文俟華府會議加稅案定後卽應按月指撥而八校前呈請於實行値百抽五時增撥已屬萬分顧慮事實不敢爲拘牽文義之要求惟讀大部第三七二號指令准財政部咨稱（原文見十一日本報）忽變爲實行二五附加稅時始行增撥傳誦之餘不勝駭異查閣議增撥之數本係政府灼見北京各校之困難爲拯溺救焚之計若據閣議精神加稅案一有成議卽應照撥不必待諸實行加稅以後縱或退步立言關稅旣經實行値百抽五在事實上業已增加當然履行閣議財政部似無中途變更成案之權且實行二五附加稅時稅額增收若干應如何分配之處事涉國際觀瞻八校固不能單獨主張政府亦不能任意處置財政部咨文所稱實行二五附加稅時按月撥給以符閣議一層不獨有罣一漏萬之嫌抑亦有閉門造車之感此校長等不能不爲之惶惑者也至各校經費二十二萬元請於關稅項下直接撥充一層財政部諒亦深知交通協欵不能如約之實情而於各校所請求亦認爲維持久遠之計自應之予實行以昭大信如有窒礙亦應切實示明理由俾袪各校之惑乃不加可否忽作遠颺之筆以中法銀行股息爲京師敎育基金推誦再三實有文不對題之苦查該項股息性質如何爲數若干何時始可應用一切均須審度若以縹渺之詞爲慰藉八校之計校長等雖係書生易於嘲弄但亦久知西江之水不能蘇涸轍之鮒故此節自應另案辦理不能併爲一談校長等反覆籌商惟有合詞請予查照前呈除自關稅實行値百抽五時每月照院議增撥十萬元外並請將每月經費二十二萬元自本月份起卽由關稅項下直接指撥以維久遠各校爲大部直轄機關扶危濟傾自係大部專責財政部雖於各校前呈未盡了然大部似應立予咨回詳加解釋一面根據閣議竭力主張庶幾對内對外保留信用除呈府院外伏乞迅予明白批示祇遵 
[京敎育界索薪未解决]  
　　京師男女中小學校敎職員索薪團現仍宿於敎部大禮堂並未散去每日開會時有糾察員梭巡會塲四外不准部員驻足或入内旁聽據聞昨日（十三）上午陳垣入部辦公其辦公室即爲索薪團之男女代表所包圍曾有宣言如次長無切實辦法决不解除包圍式之形勢又索薪團代表人數頗多以大禮堂不足容納擬再借用敎育調查會·義務敎育研究會·國語統一會·兒童玩具審查會之屋惟陳以各該會場均須辦公故未允許又恐各代表强行入内故上例各會業巳加鎖所有人員雖到部亦無公可辦 
中小學經費昨日各校已領得一個半月因此中學擬驈暫行開課惟以北京師範此次旣同時發起聯合索薪而該校獨無所得故爲援助該校起見中學開課之說恐難實現至小學敎員以此次催索費急氣力僅得若許暫濟眉急終非永久辦法决議非貫澈初衷勢不輕出部門又以陳氏對於十月分經費尙毫無辦法並示意庶務科不爲索薪團備飯自前日起每日兩餐均由小學校長聯席會私人集欵勉爲籌備各校敎職員因此愈形憤懣故决計堅持最初宗旨並議决食飯問題此後不讓校長等擔任 
國立八校經費積欠三月之久敎職員前函致敎育當局請於十五日以前將積欠完全撥付現期限將滿仍無絲毫着落昨日各校敎職員均各開大會討論對付方法據聞多數對於停職一層主張暫時從緩另籌較有力量之辦法又各校代表定於今日（十四）午後在美術學校開會報告各校昨日開會情形並商决最後之辦法 
[海軍餉將由鹽署直接撥付]  
　　海軍總長李鼎新爲海軍餉項事昨上一呈於公府云竊拋海軍總司令蔣拯等電稱海軍的餉業經財政部聖奉大總統核准指定鹽餘項下每月撥給五十萬元垂爲定案竊念國家支放餉需允宜迅捷用示政府重視國防之意以免軍人瞻前顧後之憂惟鹽稅一項自以鹽務署稽核所爲總彚之所海軍餉項旣指定由鹽餘撥付自可即由該署所按時撥發而此案奉准後第一期僅允撥四十萬元所短十萬元之數尙不知從何方接洽且併此四十萬元至今並未發出推原其故皆由財部支配轉折較多之弊應請卽由鹽務署稽核所每月在鹽餘項下儘先劃出五十萬元直接撥交鈞部以期支欵領欵雙方便利較之財部指定銀行輾轉交付爲簡捷懇乞呈請核准施行等情前來竊查海軍餉項業經財政部商定由鹽餘項下提撥五十萬元並指定銀行交付呈奉指令核准在案茲據該總司令等所請逕由鹽務署稽核所按月在鹽餘項下儘先劃出五十萬元直接撥交本部實爲便利手續起見尙屬實在情形理合據情具文呈請鑒核施行聞該呈已奉諭交院署照撥 
[北京之平民生活問題]  
　　内務部籌畫貧民生計救護團舉辦四郊平糶内務總長高凌霨爲籌辦京師貧民生計昨上一呈於公府云竊前年春夏之交北省亢旱成災情形慘重災區旣廣振濟維艱除會同前督辦振務處分途設法籌欵分别發放外更由國務會議議决由本部會同財政部設處舉辦義賑奬劵分期發行所有收入除奬金及開支外悉數撥充振撫之用當經呈明在案查該項奬券自九年十月開辦起截至十年六月除已陸續撥濟振撫外維時北賑將次結束而查北京地面八旗人員以及各處災荒流移貧苦人民日益增多考其生活狀况實屬可慘當又指定將此項奬券餘欵均改充北京貧民救濟之需計自十年七月起至年終爲止切實撙節除去一切開支約計贏餘十一萬餘元專欵存儲至於救濟事項前經由部設立籌備救濟京師貧民生計處統籌辦法現擬即飭該處先就此欵籌辦貧民工廠·貸本處·職業學校·職業介紹所等項俾各無業貧民均分别習藝自營生活現可免凍餒之憂且於治安實業前途似均不無裨益現在業將警察廳代辦之游民習藝所收歸部辦切實整頓徐圖擴充並已設立貧兒收容所暫資救濟所有設立貧民工廠及職業學校各事項現正覔定相當地址次第籌畫進行一切開辦經費即由此次奬劵餘欵内分别提用以期事歸實益欵不虚糜嗣後該奬劵餘欵除補助蘇振每月二千元京師貧兒院每月一千元外仍陸續撥充上項機關開辦之經常費用俾維進行是否有當理合將辦理情形呈請鑒核施行 
近來京師糧價奇昻平民生計爲難萬狀昨有京師地方救護團總董錢能訓·理事長江朝宗等具呈政府擬籌備資本開辦平糶以維民食其呈文略云京師城廂内外人口總數達百餘萬而食力平民實占多數民國以來漕運停辦全恃商運以維民食米商資本短絀大都利於速銷用資周轉是以據調查所及京師城内外囤積餘糧爲數無多不足一月之用即有資本雄厚商店囤積稍多者又不免惟利是圖往往視巿面情形壟斷居奇以圖厚利是以糧價日漲京師地面去冬雨雪稀少四郊春麥均悉能播種今歲春熟已無希望轉瞬三四月間已達青黄不接之際糧價飛漲自在意中貧苦小民將何以堪京師爲根本重地治安所繫能訓等不揣棉力設法籌借的欵於京師地方救護團内附設糧食救濟會委派妥員分赴豐鎭包頭奉天各埠購辦小米雜糧運京分四城擇定地點設立平糶局以資救濟至大秋後糧價平落爲止一面分呈財政交通各部分别懇請豁免釐稅運費以期成本稍輕平民沾惠稍厚所有籌借資本開辦平糶以維民食懇請備案各緣由理合呈請鑒核施行 
[美報之中國勞動問題觀]  
　　督促當局注意密勒評論報云受蹂踐工人之呼聲在西方各國東響西應已歷多年今已傳至中國矣香港一埠於前數星期間發生華人船員罷工之大風潮沿海沿江及過海客船貨船因無水手作工而覊留於港内者不知凡幾旋因有用斐列濱人及中國北方水手以代粤人之計畫罷工風潮似有最後告終之象不料香港西人住宅之侍者廚役及苦力等又以同盟罷工聞其運動頗爲齊心幾爲東方從來未有之事尤堪注意者則彼等之罷工並不在要求加薪而在表同情於各海員爲之後援此項事情大足以鼓舞美國勞動界或工人之熱心並足見西方理想傳至東方後東方之勞動問題大有日漸緊迫之勢香港已成爲此問題發展之中心距今一年前該埠公共便利機關之雇員亦曾同盟罷工今之罷工範圍尤大成效尤著其要求之大部分已被承認矣 
遠東勞工多而傭値廉世人夙視爲工業擴張之最大塲所熟練之紗廠工人每日工資祗三角以至五角此爲世界任何他處所無其工作資能自與西方工人不同據一紗廠中人言一外國工人所爲之成績須華工三人方足以舉之但以目前匯價計之以三華工抵一外工照外工傭値算每日須美金七角五分而華人工資固不到此數也况華工所處情形而與外工不同惟上述各節均係現時情狀此後熟練工人之要求愈廣地位愈高則彼等亦必續續要求增加工資無疑 
此次罷工海員曾旅行外國目覩西方勞動界情形遂亦要求增加工資與改良生活狀况且得如願以償事實至此是中國之勞動問題或勞動運動已具雛形特尙未有全國偉大表示之傾向爲中國計當及今急起行動思患預防乘潮流尙緩之際借鏡於西方之經騐亟加補救其道在審察中國勞工界之需要爲之綢繆未雨弭患無形中國新工業日益發展工界問題日見嚴重當局者宜及早加之意也 
[日人發展南滿敎育之計畫]  
　　日本侵略南滿根本之政策厥惟敎育此種侵略性的敎育近年來著著進行不遺餘力大有一日千里之勢去歲在奉垣曾開過一次全日中學會議對於南滿之中等敎育計畫最要之點（一）將奉天之南滿中學及旅順中學校之中學部大加擴充以爲南滿中等敎育之中心（二）各公學堂力圖增加學額以爲擴充中學之預備並擬將來中學招生以公學畢業者爲限又開過一次南滿醫學會議計畫將南滿醫學堂改爲南滿醫科大學此一種計畫今春開學已逐漸見諸實行觀於各公學堂及奉天旅順二中學大事招生及南滿醫學堂之屢開醫學會議籌備進行事宜已可概見乃最近滿鐵早川社長又擬聯合奉當局創設東洋文化大學現在雖未著手將來必不難見諸事實又旅順工科學堂日當局已决計改爲工科大學自本年四月改組其學科一仍舊有之機械電氣採鑛三部在改組期内該校改名工科專門部仍暫設於大學内並不改歸大學各科該大學有預科三年畢業後始入大學本科此種預科以畢業於日本中學校及南滿中學旅順中學爲限此外更專爲我國人附置預備科一年畢業畢業後始得入大學預科是將來日本在南滿又多一大學矣雖然日人在南滿敎育目的不外侵略者的敎育及被侵略者的敎育之兩方面種種大學之設原專爲侵略者敎育的發展但附帶的又兼收中國學生者乃純爲發展其被侵略者敎育之計劃也何則中國學生如能入其大學必先入其中學及公學在中國學校畢業者殆極難也此種作用本極顯然吾人决不能因其口頭上說是共謀發展中日文化與學術遂信其此種大學之設眞與我有利耳 
[津人平民敎育之運動]  
　　舉行大游巡 
前日（十二）下午二點天津青年會社會服務團舉行平民敎育大游行由青年會出發服務團皆手持白旗維持秩序按所定路線依序前進非常整齊每行數十武即行停止由各講演員分途演說觀者人山人海途爲之塞是日雖有颶風而各校學生及服務團團員仍精神奮發毫不畏縮並沿途大呼提倡平民敎育敎育救國普及敎育等口號實爲空前之大運動其游行秩序（一）天津平民敎育運動大旗（二）營務處小學校軍樂（三）各學校代表（四）花車（五）水産學校附設兒童義務學校（六）維一社女子兒童義務學校（七）維一社少年義勇團（八）天津學生同志會第一二三各義務學校（九）花車（十）青年會職工部國民學校（十一）沈王莊基督敎通俗夜校（十二）新學書院學生公立培華義務學校（十三）國民生計學校（十四）花車（十五）社會服務團（十六）花車（十七）汽車各車皆紥彩綢及紙花等物極爲壯觀第一花車前竪一圓旗上書天津應受學兒童十二萬八千已受者二萬三千等字樣車上並有水産學校附設兒童義務學校數人表演算術認字第二花車内有一人扮作村婦形像並有幼童各一人皆從事工作表明未入學校之困苦第三花車内有一人扮作冬烘模樣並有學生數人皆手持課本任意嬉笑表明我國私塾之腐敗情形並有甲商學生徐維謹張學增二人在車上用問答演講極有趣味最末爲汽車前有横旗一方上書生死之門四大字後亦有横旗一方上書生死之門說明受敎育者能入活門享快樂不受敎育者就不能活受痛苦如同死亡所以人人全要盡量的受敎育等等字樣並有清華學校學生何紹周身穿白袍頭戴高帽上書生活之神四字且手執國旗又有服務團團員張書林扮作乞丐形像手提飯桶及棍棒沿途演說謂因幼年父母不信駇學校所以流入乞丐之列現已悔之無及請有錢者速立平民學校有子女者速令入學讀書云云觀者無不感動車中並有廣北學校學生音樂團隨時奏樂助興至六點餘鐘始散會 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蘇賑與麫粉麩皮免稅照費（一士）]  
　　旅京蘇人組設水災籌振會對於麫粉麩皮免稅照費問題迭具公文呈請財政部並一再與南京江蘇賑務處往返電商辦法從前因聞財部對於撥交湘賑之欵已停止也曾有文遞財部請即以撥湘之欵改撥於蘇且以麫粉公司多在蘇省爲理由嗣知該欵撥湘並未停止因又改定辦法請財部再加照費四分合成一角以六分撥蘇蓋原數係六分除撥交湘三分留充海關辦公費一分所餘二分已有酌量撥交蘇省之說而該會同人則以二分爲數太少因請再增四分爲一角即以一角中之六分如數撥濟蘇災茲錄其原文如次「呈爲蘇災奇重春振需欵迫請增加麫粉麩皮免稅照費撥充救濟事竊本會前以蘇省災情奇重籌振維艱曾經呈請鈞部准將麫粉麩皮免稅照費撥充賑欵在案現查該項照費共數六分除撥湘省三分留充海關辦公費一分外所餘只有二分以蘇省災民之衆災區之廣春賑需欵旣鉅且殷僅撥此數用充蘇賑爲數未免太微爲泚續呈鈞部敬乞俯念蘇災過重准將麫粉麩皮免稅照費增爲一角即以一角中之六分撥交蘇省以便趕辦春賑如此旣於舊有用途無所侵佔而蘇省垂斃災民亦可多沽實惠迫切陳詞伏乞鑒核迅予批准實爲公便謹呈財政部江蘇水災籌振會」同時並有庚電致南京江蘇振務處其文曰「南京江蘇振務處鑒前奉鹽電敬悉查麵粉麩皮免稅照費共數六分以三分撥交湘省一分留充海關辦公費僅擬以二分充蘇振爲數實屬太微現本會已呈請財部增爲一角除湘振曁海關費外即儘六分統撥蘇省籌辦春振乞貴處查照上開數目即日電請其迅行定案無任盼禱江蘇水災籌振會庚印一惟蘇省籌振會同人對於增加照費之舉因體察商人情形恐難達其目的而對熊秉三所議核減海關手續費五釐並由湘認二釐五之費以爲如此則蘇振各得二分七釐五較諸原數有增頗表贊同之意業已電商財部因有眞電復京籌振會茲並錄如下「北京江蘇水災籌振會鑒庚電悉藎籌至佩惟蘇省麵粉應徵免稅附捐二成上海麵粉公會尙以迭捐災振擬援上届成案免徵一再駁查迄未就緒仍由財廳轉請部示辦理此項照貼能於原收六成外再加四分合成一角誠於振需有裨第該商對於應繳附捐力請援免原有照貼再議增中加能否承認殊費研求至湘振尙未停止迭接熊督辦函議减海關手續費五釐並由湘省認二釐五之費如此蘇振與湘振各得二分七釐五較諸原數有增巳電商財部核復爲得寸則寸之計謹查案奉復仍盼明敎是荷江蘇振務處眞印」據聞旅京蘇人日内將因此事特開會議决定辦法或者有其他主張亦未可知 
[濱江通訊（鴻）]  
　　特别法院監獄暴動詳誌日前（六日）道裏俄國監獄忽然發生暴動之事此殊出人意料之外記者得此消息甚早惟未探其詳不敢輕於著墨茲向各方面詳確調查始悉底藴事關管押外人獄政與將來收回領事裁判權前途極有關係故特詳誌於下暴動之舉醖釀已非一日故今日即能倖免於暴動而他日亦必難免蓋在昔特區法庭未收回時俄監管理本極腐敗幾視吾國舊監獄而過之推厥原因實以俄幣低落職員薪水更形微薄乃不得不於弊竇中討生活久之且成習慣自吾國司法派員接收以後因觀瞻所繫頗注意整頓顧爾時監獄囚糧咸取給於鐵路公司故吾國所派監獄職員爲遠嫌起見遂置不聞不問去年冬日鐵路公司截止支給監獄經費完全由吾國擔任吾國所派職員始稍稍實行其整理計劃按俄監囚糧本定每人每日麵包兩磅半牛肉半磅俄人食胆素宏然亦不能盡此常出其所餘與看守人共享利益換取紙烟及酒類一切違禁物品此則不特耗費經費抑且易生危害監獄職員爲釐剔弊竇起見遂設一公共食堂輪流會食設有餘者不准携出此例一行俄犯與看守人（看守皆係俄人）大感不便遂成此種暴動之因最近又盛傳長期罪犯有移送北京監獄執行之說俄犯異常恐慌以爲北京監獄無論辦理如何完善必不能盡用俄看守一切習慣皆不能如此間舒適好事者復煽惑其中而暴動之禍作矣當禍作之先獄吏已早有所聞當暗派警士多名秘布監獄四週預防危險不意六日午餐會食時忽有一俄犯將所剩麵包遞與俄看守爲警士瞥見上前干涉彼此口角而俄犯遂掀案競起一蠭而出當由警士手中奪去槍兩桿奮欲突門而出一時槍聲四起人民主驚皇牆外守備警士亦放槍示威中國大街途爲之塞時六日午後三鐘也俄而獄犯子彈用罄遂各歸監房事乃寢聞當抗拒時斃俄犯四人内三人本判無期徒刑傷巡士數人而俄看守長馬子葛爲愛受刺刀傷一處並誤傷交涉局附近一老媽及一幼孩云 
[蕭耀南赴岳之觀察（漢口通信）]  
　　向張福來解釋意見 
蕭耀南岳州之行在四五日前卽已有所準備乃行期屢愆直至昨晚（十一日）始决定今晨八時專車啓行軍署事委由參謀長張聯棻代拆代行武漢防務亦責成各軍警長官認眞辦理今晨軍政兩界高級長官各機關領袖曁軍署職員百餘人又蕭所直轄二十五師步砲兵各一營與軍樂隊均齊集鮎魚套站鵠候恭送蕭督八時半乘轎出署八時三刻卽到站登車隨員有參謀周燮斌等三人副官周道仁等三人承啓戴安和等二人秘書二人調查四人差遣六人憲兵六人衞隊一排分乘花車一輛頭等車一輛三等車六輛開赴岳州至其赴岳原因一謂因孫文高唱北伐前線防務吃緊急應親往查視以昭愼重一謂本月十五日爲蕭四十晋八壽辰（前傳十六日非是）蕭爲避壽故親自出巡據某方面秘訊上述均係蕭氏之面子話而其出巡主要目的則在解釋張福來之意見蓋蕭張同係師長去年蕭率師援鄂垂手而得鄂督張則轉戰川湘備嘗艱苦而其未來希望則在湖南督軍故处磁伐消息傳出後張卽思乘機進據長沙取趙而代蕭則恐促起戰端雅不願直軍之前進因是雙方不免稍見隔閡一月間張曾語人我替蕭衡珊守大門殊爲不値張之不願久困於岳及其不滿於蕭皆可於言外得之也現北伐聲浪漸傳漸緊張極欲佔此先着屢請移軍入長蕭不爲動日前張派十四混成旅長彭壽莘到省仍申入長之請蕭又不之許彭因赴洛請示於吳蕭亦電吳力陳不可於是蕭張間益欠圓滿日前張自湘陰到岳召集軍事會議將各軍大隊集中汨羅以北之黄沙街桃林寺一帶己部二十四師則逾汨羅江準使前進外傳張部已有千餘人進駐長沙志外或卽因此蕭見張躍躍欲動旣恐促起戰端又慮激成張怒因藉查防避壽爲名决定赴岳並約張至岳相晤解釋一切初擬初七夜間啓行因事不果旋又接張來電謂如有軍務可派員接洽不必枉勞督駕蕭遂欲行又止並派參謀季祥齡先行赴岳疏通仍擬十日午後專車前往乃復因事遷延今晨始克成行臨行前尙分電沿途駐軍聽候檢閱並擬赴岳後親赴黄沙街前線一帶視察俟在岳與張接商妥洽後卽擬能艦回省便道考察江防顧張欲移軍入長意極堅决蕭氏此行能否收有效果要爲一大可注意之事聞曹吳兩使亦已窺見張氏用意已會保張爲兩湖巡閱副使以安其心一俟中央核准卽可明令發表另據一訊謂吳電囑蕭督親自赴長以覘湘省情勢藉與趙恒惕面商維持湘局之辦法蕭不欲親往擬至岳後卽電約趙氏來岳一晤此說果確湘局之變化殆將於此决之矣（三月十二日） 
[贖路會山東事務所成立紀詳]  
　　贖路集金團體各地風起雲湧均先山東成立濟南雖早有此種團體之發起然因各方形勢參差不免稍遲時日一再籌備至昨日（十二日）始在總商會開成立大會到者地方士紳如孟　川何春江毛稚雲陳偉卿及各界到者有百餘人官廳方面有田兼省長黄道尹高警廳長施交涉員周財政廳長施司令張烟台鎭守使唐路政局長等數十人均蒞會中與議至三鐘開會依次入席首由石商會長報告本會經過情形畢當請何春江孟洛川兩副會長就職衆鼓掌歡迎何春江君先謙遜一番繼述到津見吕鏡宇情形再陳個人竟見請大家研究報告畢由名譽會長田督軍演說大致謂本會今日開成立會之日即着手籌備贖路之日敝人旣被推爲名譽會長躬與盛會非常榮幸按鐵路日本軍警至四月即行撤退我國雖盡接防責任然管理權經濟權仍完全在日人掌握此五年中我國不過只盡打更之義務至五年後交欵與彼取消其車務總管總會計然後該路之主權始完全收回今當此集欵時切莫以五年之期尙遙應認爲贖期即在目前積極進行乃克收效再如法國交還廣州灣英國交還威海衞均須看我收回青島之情形如何方肯放心交給我言民必須一致努力携手同行萬不可自分畛域再此次贖路集欵我以爲應仿財政廳攤派一百七縣均擔一百八十萬金庫劵之辦法我自己擔任在軍政界募集四十萬其他如烟台濟南青島周村濟寗五處亦可擔八十萬再如靳翼青潘馨航亦可擔五十萬吳子玉盧子嘉張子志及各同鄉總計三百萬尙非甚難此次應爲國民爭人格國際爭信用云云何春江君又略致答詞遂振鈴閉會共同攝影崦散今將會中各部分職員姓名彚錄如下「中華國民贖路會山東總事務所職員表」正會長吕鏡宇副會長何春江孟洛川名譽會長兼勸募總幹事田藴山王子春張子志盧子嘉吳興權吳子玉潘馨航何茂如名譽會長張振卿趙次珊柯鳳蓀靳翼青馬錦門名譽會長兼勸募長毛稚雲評議部評議長勞遜五評議員鄭幼亭張公制許德一戴白它張子衡陳　卿朱桂山方雨農張星五郝雲生張竹銘車百聞石紹先馬惠階常勉齋唐蜀眉陳今僧劉向忱張采丞朱藴韜總務部總務長車百聞總務主任石紹先副主任許德一劉向忱文牘股長孫衆範文牘員吳儒範于翰青杜星北袁紹梁會計股長嚴翰臣會計員孟蔭軒庶務股長韓純一庶務員朱藴韜編輯股長周朗山編輯員朱薇生交際股長唐蜀眉交際員徐冠生胡漸逵侯鴻丞勸募部勸募長毛稚雲勸募主任馬惠階副主任陳今僧朱藴韜勸募員莊式如嚴彤臣穆伯仁于耀西曹善卿李仲侯姜振卿李椒山張晋階楊謙齋鄭雪舫張問山劉海峯調查長嚴翰臣調查主　常勉齋副主任張采丞調查員苗星垣劉佐廷 
[魯聞紀要]  
　　日昨魯省軍界發出通電擁護田督據聞内幕情形田督因開缺之某旅長聯合軍界在京呈控故易督之聲浪日高田乃召集軍事會議先將電稿擬成迫令師旅團長簽名拍發第五師師長鄭士奇等傳閱該電後將激烈語句删去由田敊發出中下級軍官皆謂鄭師長未免太看情面矣 
田督旣借重軍界通電擁護反對派議員亦即發電排斥以示旗鼓相當之意其電文如下田督駐魯數年劣跡昭著凡所設施惟利是圖其縱匪殃民蠆售縣缺漠視河工操縱選舉借債營私蹂躪議會各端迭經東人臚列事跡陳請查辦有案不惟不知悛改更復變本加厲前曾不待中央命令先以省令調委私人周家琛爲財政廳長黄樸爲濟南道尹以便狼狽爲㚥故周等到任未逾一月虐政旣巳百出始則以威權干涉議會使其不能成立繼則藉口河工需欵不待議會議决即以省令濫增地丁附稅並將鹽斤加價以便從中漁利近且以償還舊欠爲名將全省丁漕預征一年共計八百萬餘元又藉口政費無著擬在朝鮮銀行借欵百萬以供揮霍伏思東省水旱連年凋敝之餘休養生息之不暇豈堪再事剥削今田督不惟不察閭閻疾苦籌畫人民生計以冀稍舒民困竟復殘民以逞悍然不顧倒行逆施無所不爲似此喪心病狂倘使其長據此邦魯人將　　類伏懇迅予罷斥另簡責能以救東民地方幸甚山東省議會議員王在福等七十八人同叩 
此外尙有一事足紀者宫家河工合同原定十日簽字乃銀行界以河工附捐曾經議會反對故不願作此擔保銀行界旣不擔保建業公司即不簽字河工合同旣不簽字日本銀行即不借欵故田督連日與各銀行及省議會迭開會議十一日晚十二點山東銀行經理曹世卿交通銀行經理姜馨甫均在督署會議田氏大發雷霆謂銀行界如與我爲難我自有辦法遂由電話傳警察廳將曹世卿姜馨甫押禁看管姜馨甫等見勢不佳乃婉言請求謂本行借與政府之欵已達三百餘萬利息尙不能付遑言還本長以往本行將不能周轉又安能再作擔保時某議員在座謂督軍如此辦法未免荒謬銀行不作擔保即將經理看管若借欵人不能借欵即可將借欵人槍决矣（運司夏繼泉高審長張易吾擔任借欵亦在座）田氏亦自知錯誤遂又向在座諸人自行認罪眞難乎其爲督軍矣 
[港工潮解决後之附帶問題]  
　　沙田傷人案請釋陳炳生案米業罷巿案海員工潮自解决後前昨兩日各海員巳紛紛赴港開工查前日（八日）搭香山海生廣西等船赴港者數達三千餘人昨日（九日）搭金山廣東永安等船赴港者又數千人而各招待所現在亦巳取銷至此次海員之接領各界捐助欵項及海員工會所存之數目亦已從事結算有餘則仍存工會作爲預備金此外分駐省外各口埠之海員尙多未知昨辦事處特將解决條件分電汕頭北海瓊州江門各海員同志一體知悉着卽於八日起一律自由復職無庸來省處集合以省周折聞駐在潮汕瓊州廣州江門之罷工海員約有二千五百人料接得此消息後各地交通瞬卽恢復矣此次本港總罷工人數近向各方面調查分别紀載如下（海員）二萬三千餘人（協進統工會）三千餘人（洋務總工會）六千餘人（肉行持平總工會）一千二百餘人（洋務文員）三四百人（煤炭總工會）三千餘人（煤炭判工寄閒社）一千七百餘人（海陸理貨員）一千八百餘人（同德總工會）三千五百餘人（卸貨工會）八百餘人（帆船工會）一千三百餘人（晏店工人）六七百名（公平公會）二千二百餘人（羣賢西男服工會）一千餘人（公誠女服西衣）六百餘人（牛奶義和工會）二百五十餘人（縫衣西福堂）一千一百餘人（菓菜行）三千餘人（燒臘行）二千餘人（電車競進工會）二百八十餘人（車衣公會）一千餘人（茶葉工人）四五百名（沙籐平樂工社）二三千人（牛羊業工會）一千三四三百人（鷄鴨行工會）八百餘人（華人機器會）一萬二千餘人（剪髮煥然工社）二千二百餘人（景源印務工社）一千一百餘人（海面貨船）一千四百餘人（茶居總工會）三千餘人（酒樓工會）二千餘人（叙藝西廚）七八百名（酒樓公餘工社）四百餘人（木匠工會）二千餘人（鮮魚行）二千餘人（鹹魚信義工會）六百餘人合共罷工人數不下九萬一千七百餘名然此僅爲調查所及或更有無形罷工欲不罷而無事可做者不知凡幾可謂空前未有之罷工潮也以外尙有與工潮連帶三事而現未了結者 
（一）沙田傷人案本月三號早因有工人千餘名欲步霮 
行返省行至沙田附近大埔路地方被軍警阻止前往遂不免衝突致成四命八傷一案昨日下午活裁判司陞坐正堂偕同陪審員三人研究其事先將死者譚樹標一名提出研究共招特别陪審員六名活司先對衆言曰今日研訊者係關於近日海員罷工情形而發生此命案問題今日上堂爲陪審員者若於禮拜六禮拜兩天曾有參議海員罷工大會者可以不當陪審員之缺云云至是周君少歧起言伊曾參預海員與船東叙會惟今日患痔瘡痛頗劇請准其告退陪審員一席活司准請遂選定西人陪審員三位國家律師域文代表政府到堂山頓狀師則代表警差一方面與此案有關涉者胡警察司京副警司巴調第三位警司均到堂國家狀師域文氏起言政府之意欲將此不幸之事盡　研究至尋覓各方證人以供憲台及陪審員各位之研究係爲予應盡之職務是以須向有份同行之人尋覓證人如憲台同意望憲台在堂上宣佈如有華人當日係有份步行到大埔路者可到本法庭將當日情形述出作爲口供並概不究追以往之事使勿畏懼此案本應早行開審但因罷工風潮各證人多因事不暇故遲至今日也活司問曰暫時尙未接到詳細報告乎答曰未也活司遂照適間國家律師所請在法庭宣佈謂如有人能將大埔路發生之事到本公堂述出詳情極表歡迎云云至是先傳九龍大醫生士摩利君上堂證稱騐得死者譚樹標其槍碼由左便大髀打入其致死之原因係受槍傷及驚恐過甚所致吾曾在廣華醫院爲其割治但兩天後已逝世又答山頓律師之問云吾經騐過四個屍首皆有傷痕似可由一粒碼貫穿一人而間接傷及别人者因此等快槍碼子最爲鋒銳云云先頓律師將快槍碼一粒呈堂問醫生曰死者之受傷或者由第二個人先被碼子打傷貫穿身體而穿過别人處則所傷之多人均由四粒彈子所傷理或然歟醫生答曰然也活司錄醫生口供畢問域文國家律師師曰本司以爲應先偕同陪審員到遇事地點先察騐一遍然後再進行如何國家狀師答曰最好先錄副警司京君口供方知此案詳細官遂押候禮拜一下午再行研訊是日死者之親屬并未延律師到堂或者以此研究會來得倉猝外人皆未知之在堂觀審者亦祗數人而己 
（二）請釋陳炳生八日海員以罷工風潮解决返港復職是日舉行大巡行計聯隊送行并參加大巡行各工團數共二萬餘人繞經各馬路巡游當行至高等審判廳前附近其前隊海員直入審判廳内大堂要求提釋前海員會會長因案被逮在獄之陳炳生出堂與返港各海員相見該廳各法官初以人多擁進法庭不知係因何事亦未見有請願意見書呈遞當即出堂傳詢叩以來意即由現充海員會長蘇兆徵及謝英伯翟漢奇陸常吉林偉民盧俊文等陳述請見陳炳生之意謂海員返港復職願與陳炳生一晤面而别并擔保决不發生暴動各法官當允所請卽飭由廣州看守所將陳提出由司法警察數人押出大堂與各海員晤面時陳尙上鐵脚鐐各人要求法官請去脚鐐各法官答以此係刑事應受處分法官無權飭去脚鐐如欲免去脚鐐除非去要求省長下訓令到廳方可辦到各人遂無語蓋陳此次犯案一殺妻二持兇器傷法警屬刑事罪犯例當上脚鐐也陳炳生對各人亦勸不可暴動并向法官要求給予十五鐘時間對衆演說贈别并致勸勉時法官未及答覆謝英伯言此可不必余當代汝（指陳）演說即向衆代陳致勸勉之詞數語各人遂聯隊出大堂去各法官亦即飭法警將陳拘回看守所監内查是日陳之侍妾梁金嬌亦在列隊巡行之内在法庭與陳獲一度之晤面另一消息駐廣州海員全體同人因不日赴港復工擬要求法院立將前會長陳炳生開釋以便同行并謂如不放陳炳生則不復業等語遂於八號下午時列隊分兩路一由榨粉街一由倉邊街同赴司法公署代表謝英伯擬謁法官因各官員此時已離署未獲晤面旋由値日員電稟長官陳融陳亦未便爲之解决當即轉電由總司令部派出大隊憲兵五六十名到塲糾察是時海員同人人數衆多語言龐雜聲勢洶湧復聞有槍聲連續多響附近惠愛中東路一帶店户慮有意外紛紛閉門謝英伯大呼謹守秩序直至夜分後一點鐘聞謝代表向衆聲稱明日再告遂收隊各回公寓九號早法院已即加意戒備即將倉邊街横門關閉禁止交通前門則加派憲兵一班武裝警察數十名守衞大有戒嚴景象一說謂大隊工員到後先由代表　英伯晉謁廳長曹受坤陸志曾請准陳炳生出獄與諸海員話别當經曹廳長答允令法警提出至大堂與衆見面是時秩序井然惟當時有一身穿黄斜獵裝面　酒意之會員意欲挾陳同出突出手槍欲向監視陳炳生之司法警務長林祥安轟擊一時頗現紛擾之狀經謝英伯竭力制止陳炳生亦卽向衆點頭告退隨同法警回　此八號午後一時事也又一說謂入號晚八時許忽有海員四百餘人馳至法院門前聲勢洶洶稱要將陳立予釋放始能回港復業初因院内長官均已外出無人主持祇將轅門鐵閘緊閉加派兵士扼守惟各海員羣欲推開闖進愈鬧愈兇院兵乃即向空開槍示威始略退去無何復有多數團聚果將鐵閘推開院内職員見勢不佳即電省署請示旋陳炯明派副官何紹祥會同張繼謝英伯等到塲極力勸慰至一時半始各散去 
（三）省城米業罷巿問題本月七日米埠行商因與貨船工人會議衝突竟致發生罷巿風潮茲錄其情形如下先是貨船工商協會於前二月十五日曾向米埠資本家提出加薪條件各店未即答覆理貨船工人於是實行罷工至昨初七日雙方特在工會辦事處開始磋商各欵結果東西家意見不洽竟致衝突而貨船協會工人决議舉行示威運動當塲集合約二三百作排隊出發巡行沙基黄沙一帶各工人手持白旗書有（警告米埠資本家）等字樣詎行至沙基兆豐祥糠米行時不知何故竟與店夥口角各工人同聲喝打遂一擁而入將某夥毆擊其時秩序混亂行人紛紛奔避而各米埠亦一律關閉門户旋由米埠行先派傳單囑各號全體停業各米機工塲因有同業關係故又加入罷巿團體綜計米埠沙基一帶糠米行罷業者約七十家所有永安堂養和堂宏遠堂米機公會各份子均包括在内是日城内各米舖前往起貨者悉遭拒絶故巿民頗爲恐慌致各米舖之米有立時搶買淨盡者又聞米埠及工人兩方面昨均已呈請官廳籲懇維持陳省長已電令巿政廳轉飭米埠各商先行開巿以免妨礙民食然後召集雙方妥爲協議務使完滿解决各息爭端 
[廣州總統府之火]  
　　廣州消息九日午前二時總統府後座電火宣洩致兆焚如府内外交部財政部内務部秘書廳參軍處各機關盡付一矩幸所有重要文件印信均獲保存聞初被火時謝秘書長（住會議廳右便）首先聞警急使人報知伍總長趨避并即親督府内員役施救時衞士隊從山上望見火光亦紛紛下山赴援但俱無救火器具致不能迅速撲滅直至五時許各路消防隊馳到盡力灌救始將火平熄查起火原因由於後座右便樓下傍邊某勤務兵室洩電被延所致現被延燒之各部均遷前座照常辦公被火地方已飭員趕測圖式即行建築限一月内竣工又聞昨早城中各機關長官均已趕往問題候一切昨早省長公署發出通電云各省總司令督軍省長鑒上海天津各報館鈞鑒庚夜大總統府因走電失愼延燒辦公室一座重要文件毫無損失誠恐訛傳失實謹聞陳炯明叩佳 
[杭州快信]  
　　敎育廳昨開預算會議列席二十餘人由夏廳長主席報告預算改定方式預備十一年度執行新學制組織預算委員會經衆通過推定葉墨君（女師）馬彝初（一師）王卓夫（體專）陳伯沅（安定）四校長爲起草員 
杭總商會昨呈軍民兩長貨稅附加振捐原定一年期限政府曾有無論如何决不展長宣言現限期已届當然停止徵收此案業蒙兩長會同咨部並令財廳通飭各捐局暫時停止茲各局仍有强迫徵收者各商業來會陳述羣情憤激一致反對敝會勸導無效請再轉飭停徵 
司法部特派來浙調查監獄狀况之王文豹（監獄司長）昨晚車抵杭庽清華旅館今午（十五）赴第一監獄及看守所察勘一周 
浙江中國衞生分會籌備會昨在青年會開會伍承喬主席推定路局王醫官醫專郭敎員爲起草員二十日下午開成立大會 
 
 

Page 11

 
 
杭州女青年會十六日下午在大方伯協和講堂舉行正式成立典禮江蘇省童子軍聯合會亦函浙請發起浙省童子軍聯合會 
浙閩幹線兵工修築省道即日實行沈省長昨委章嶸充第一工區工程師胡國鈞充第二工區工程師黄慶慈充第三工區工程師 
[南京快信]  
　　省署定昨日下午一時開自治籌備會因各參議到會太遲延至四時餘開會討論甚久未有結果改今日接續開會討論 
一農學生聞省敎育會長黄任之君於今日（十四）來寗遂於下午二時選派代表薛池王詩傑井仲先郝錦濤邵世桂顧煥章張成林章元瑾周國銓姚爾覺趙如鑫陳璘赴滬寗車站歡迎各執小旗一方上書「如望雲霓」「速解倒懸」「救星來了」等字樣時約三時半黄君始到以同行人多未能接談學生知黄君往省署開會旋即趕至省署立候數小時迨會議散後將出議事廳學生等即歡呼舉旗當經黄君温語慰藉而學生以校事迄未解决官廳言不顧行堅不任黄君走出並請其今夜留寗代謀善後黄君答明日滬上又開國是會議須回滬學生謂今日固不可留但在本星期以内先生能於何日專爲農校來寗一次黄答你們再去找官廳若官廳眞不肯誠意維持你們寫告訴我我卽可來寗於是學生遂相率歸校時已九點矣 
兩長昨准皖張文生咨復金陵關在德和輪船查獲皖兵邢富臣私帶土藥計重十七斤一案又第七路第五營見習生汝俊德私帶土藥三斤八兩一案查無其人嗣後如再查獲皖軍私帶土藥請即將人扣留解交訊辦以明眞相 
浙省長電兩長請飭滬關驗放醫校藥品兩長咨復略云江海關扣留浙省醫校藥品旣經尊處核明給照係供實習試驗之用已飭該關監督查照驗放特復 
鍾湯馬路總會辦王桂林陶保晋呈請設立工巡捐局抽收車驢捐王省長以範圍太廣諭令另行核議 
卸任邳縣知事李時亮昨已解交警廳看管一俟高檢廳復查確實即依法懲辦 
上年軍械局因拆卸子彈釘箱失愼致遭爆發炸傷員司工人一案齊督當時以該局長楊汝欽疏忽特記過一次現事隔經年楊對於局務進行深知奮勉齊督昨令將前記過之案即予銷去以昭奬勸 
齊督前派參議馮錫庚赴直謁曹諮議趙學濂赴洛謁吳昨均事畢返寗復命 
齊督昨傳見本署諮議馬孟驤張金甌尹扶一聞擬派赴鄂贛等省公幹 
義振會長唐宗愈特派閩鄂皖禁烟大員王大貞浙督署諮議許翥鵬均由滬來轉車赴京 
地方通信 
[松江]  
　　小學敎員罷敎風潮松巿小學敎員力爭膳費一事曾經第一區學務委員吳子祥接洽巿經董閔瑞芝允予每敎室每年津貼敎員膳費洋二十元雙方約定於本年第一期發放學欵時將膳費隨同發給昨（十二）爲散放學欵之期吳學委以閔經董在寗未歸聲明展期補發各敎員認爲有失信用遂於十三日實行罷敎以期貫澈主張勸學所聞訊即通知各校長勉力維持上課不可停課致駭聽聞但敎室較多之學校校長一人無能維持仍有不得已而放學者縣敎育會會長張蔚丹對於此事力主調停曾於午後商請小學敎員代表錢選青尹明甫朱萃栢天一等展緩至二十日發給各代表答稱代表等原無成見但須取决多數方能答復旋即邀集各敎員開會集議公决認張會長之調停爲不得要領仍主繼續罷敎並約同全體公爲城内城外兩部互相巡察藉查有無背約上課之人至吳學委見張會長調停無效後業已乘十三日夜車赴寗追請閔經董回松解决以免風潮之擴大續函云十四日各敎員仍繼續罷敎不納縣敎育會長張蔚丹等之調停辦法現各敎員又開會决議學委及經董旣允於二十日發給膳費敎員即於領到後之翌日上課如二十日不能發給則直須待至發出後始行上課各激烈分子並主張以後學委經董即使如期照原議發給每敎室膳費二十元但各敎員仍不得即行聞課必須再增每敎室二十元以爲行政人員無誠意之懲戒如果主張不能貫澈即提出全體總辭職不復從事敎育云云此外另提建議案三件（一）遵照省令學校財政必須公開（二）向例上課一小時給代價一角二分五此後必須破例增加（三）敎員薪給均須作十二個月計算故從事調解者頗覺爲難至學委方面原議允給之每敎室膳費二十元合全巿計算年增八百數十元聞經董允於巿慈善欵下籌撥四百元學租項下加支二百元餘二百元則須取給於城内之茶捐但城内祗有茶館三家生意極爲冷淡故此項恐難辦到是已經允給之欵眼前亦未完全有着豈能再行增加是以各敎員之罷敎風潮恐非一時所能解决也 
[蘇州]  
　　肉業選舉屠稅認商蘇城肉業自將屠稅新認商襲黼卿推翻後即議由業内自認屠稅嗣因業中之殷實者咸觀望不前昨日特在夏候橋敬業公所召集全體肉商用投票方法選舉並約定選出後不得推辭是日投票畢即行開票結果徐允卿得一百十一票俞玉峯得七十一票徐坤泉得十七票魏耀卿得十四票陳恒德得十一票張直甫得九票沈雲卿得十票倪松坡得五票尙有廢票二紙當以徐允卿當選認辦此項屠稅 
縣署飭造蘆課銀串蘇埠舊吳境蘆課田畝應徵銀兩向例與田地山蕩各别現郭知事仍照舊例日昨特令朱徵糧員轉飭各該都圖經造迅將是項田畝户册單串編造送縣以便徵收聞各該經造奉飭後業已趕造日内即將送縣蓋印 
[嘉定]  
　　組織星期講演會嘉定縣勸學所爲增進敎育界各種最新敎育學說起見擬組織星期講演會敦請名人分門講演現正從事籌備訂定辦法 
[鎭江]  
　　請求流通米榖近聞江北高寳等處産米之區有截留出境之說鎭埠到頭恐有斷絶之虞昨經米業董事曁商會于會長等會議擬即具呈省長請通飭産米各縣本省照舊流通勿遽遏糴以維民食 
省委清理田賦財政廳長委陸振聲赴溧陽縣清理田賦該委業於十三日到溧與該縣知事接洽矣 
布船突遭盜刦有王姓布船由鎭開往東台十三日行經江北二蕩地方天尙未明穾遇匪徒將該船攔刦所有布疋均被刦去 
[嘉興]  
　　省委督催糧賦嘉興縣丁漕自入春以來收數異常寥寥豐經官廳諭令催征吏赴鄉催科而收數仍難起色現省中已派羅委員來縣督催該委員到禾後即督同催征吏往城内外各業户催收明日將赴新塍鎭督催後再赴四鄉肉科以便彚解 
學欵改折支給嘉興縣立各高小校經常費向恃縣稅爲大宗去歲因遭災歉縣稅收入無幾即學田租息亦多未收起因是學所長莫其瀾對於各校支領經費大有無米爲炊之勢近特勸商各校長於二月份起改爲九折支領以資維持暫以六個月爲限一面另行籌欵墊補已得各校長同意矣 
屯糧照例升科嘉興縣署前奉省信双縣屬屯田雖己登記尙未升科應自十年份起一律升科曾由縣佈告各屯户週知茲聞屯董魏道清日前具呈縣署請求暫緩當奉汪知事批駁不准仍限令該屯董尅日轉知各屯户將執照契據繳縣註册以憑升科徵稅 
[湖州]  
　　絲商請停振捐浙省絲經附收五釐北方振捐截至本年二月末日止己届一年期限但各處絲商探詢就地統捐局迄未奉到廳令停徵深恐本省官廳繼續徵收羣情惶急故由杭嘉湖三舊府屬絲業代表往返函商决定推由硤石絲業公所主稿電請省長財政廳查照部令通飭各統捐局一體停徵以恤商艱設或不得效果准再召集各處同業赴省力爭茲將原電錄下杭州省長財政廳長鈞鑒本省絲經附徵五釐北振自十年三月一日起至十一年二月末日止部令一年限期已滿去年敝代表等晋謁鈞廳當蒙再三申明此項振捐一年限滿决不繼續用特電請鈞長查照部令尅日令行各局所一體停徵實爲公便浙江絲業代表吳清李培鍔周廷翰蔣世芳徐兆熊陳翰臣趙培堂沈鑑等叩虞 
省委蒞湖催賦財政廳陳廳長現以本省應付軍政各費支絀異常而各縣局應解各項捐賦又不源源報解查浙西各縣局數額較多欠繳尤鉅若不派員分赴查催不足以資應付特派委任用知事李祖怡蒞湖會縣督同徵收人員將歴年項積欠賦稅實力整頓嚴行追繳隨收隨解無得延誤該委業於前日到湖假榻縣署以便遇事隨時商洽 
[溧陽]  
　　省視學來溧視察新任省視學蔣拱辰日前來溧視察學務初九初十兩日在城中視察一週十一日赴鄉間視察事畢返城第一女校特請蔣君開談話會研究設計敎學并報告歐美敎育新潮以資促進 
雜評一 
[廢總司令（默）]  
　　西南各省督軍之名早廢而内部之相爭如故湘則如程潛等之圖倒趙滇則如唐繼堯之圖驅金川則如劉存厚之圖回川而劉湘與熊克武間又發生意見是可知督軍之名雖廢而總司令之名仍爲相爭之目的物也 
雖然卽如李執中等所請并廢總司令職仿桂制祗設一省長其爭亦豈能遂已耶桂在今日何以紊亂而不可治馬君武何以亟欲卸長省之責任蓋以桂雖無總司令之名而武人之勢力仍在措施仍多牽制是故兵之實力不去而僅去擁兵者之名則一名去而更有一名以代之與實際初無關係今之有心人果欲謀國家安全當竭全力裁兵以削除擁兵者眞實之勢力勢力旣去則空名自無人爭雖然以今日而言去兵亦未免太迂矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議開會式紀]  
　　此後定名爲「中華民國八團體國是會議」 
先開組織大綱會議 
全國商敎聯席會議所發起之國是會議於昨日下午一時在上海總商會舉行開會式至四時復開組織大綱之第一次會議議决自昨日起定名爲「中華民國八團體國是會議」卽行通電全國催請各省區之省議會·省敎育會·商會·農會·工會·銀行公會·律師公會·報界聯合會·八種團體速派代表來滬以便舉行正式大會在未開正式大會以前先開組織大綱會議茲將開會式及組織大綱之第一次會議情形詳紀如左 
開會式情形各省區代表列席者如黄任之·沈信卿·李登輝·楊春綠·李俊夫·秦禊卿·盛竹書·邱心榮·陳柏鵬·邰蘭波·湯　之·馬炎文·王先庚·吳啓瑞·崔藩·張一麐·喬麗泉·徐瀛·陳家燦·孫增大·何積煜·葛光宇·何飛·李昌·秦聯奎君等（一）奏樂開會（二）全體向國旗行三鞠躬禮（三）公推臨時主席黄任之君經衆推爲臨時主席先請書記長王中丹君報告贊成之省區數目及報到代表數目計來電贊成者共二十一省區十二僑埠總計七十五團體舉定代表二十一人已到滬者四十五人（四）主席乃致開會詞並述六種感想如下（一）凡人皆應隨時勢而盡其責任羣衆所欲爲之事總須憑良心做去至於成敗利鈍皆不必顧慮及之也（二）本會議之組織頗有人相猜測惟吾人已經在滬之代表前次已共同發表宣言聲明本會議係根據約法主權在民之規定集議適當救國之辦法不爲任何黨派及軍人所利用由此可知各代表係根據法律上應有之權力以盡國民之責任斷不受任何方面之支配也（三）吾人現居上海每易覺社會人士皆有安居樂業之現象須知凡爲中國人民皆應縱觀全國不宜局於上海一了隅當此天災人禍流行之秋吾國同胞羣居水深火烈之中可痛實甚尙安可不急起共謀拯救之方耶（四）吾人又應爲外人之希望吾國者設想蓋友邦人士甚多殷殷相望吾國速能自强如余日章君近自華盛頓歸國其言論中有一段最爲沉痛謂曾有友邦人士先詢云中國切思美國扶助究竟中國人民自己有無能力余君答謂中國雖現有兩政府但人民純粹和洽毫無二致友邦人士乃又詢云中國人民旣能如此何以尙不能造成純粹民意之政府統一全國以救危亡余君謂聞此質問時則不能再答矣此實至可思也（五）此後本會議之全體代表皆宜具光明正大懇切之態度無論何事何意一律公開並竭力公開各以良心示於羣衆當可共見共諒而無絲毫之誤會也（六）本會議全體代表當會議時請各將其思想儘量發揮無或偶蓄抑而不吐卽有互相辯難雖到語態激烈力求其是一旦議畢出塲相逢儘可握手歡然了無芥蒂蓋吾人本皆爲公益犧牲於個人本身絶無關係也鄙見如是今請共抒偉論甚幸幸甚（衆鼓掌）沈信卿君登壇演說謂本會議發起以來各省區僑埠贊成者已甚衆吾人對於有猜疑之念者殊不必鰓鰓過慮吾人先應想及所共負之責任如此其重對於紊亂阽危之國家亦惟有所謂死馬當活馬醫耳凡組織本會議者跡其存心均爲救國救同胞起見絲毫無他見羼雜其中此實可相慰且慰國人全體者也嘗謂從前國會等之無結果其最大原因皆爲互相猜疑浸假而相排詆·相搗亂終則同歸於盡是誠可惡且可痛者人旣先猜疑他人則又安能保其不見猜疑於他人情理之常固無或爽竊願本會全體代表皆以誠意互待將來代表範圍愈擴則議塲之困難勢必愈多然若能互相推誠復何所慮哉吾國人士每苦有迂曲之性習或猶疑或因循種種劣象緣之以起吾人現應竭力思慮共盡應有之職分更應詳細審察發見國家之病根以期對症發藥根本救治也更有一層爲　人所應努力共勉者即良心不可爲金錢等買去須知今日賣良肊明日卽定賣國矣吾人現當注意力行兩事（一）先能自省而自信（二）不畏人之妄行猜疑毁譽均不管也今日之會吾人尤可念及美國之曾以二十五人製憲法故無所用其不滿意今日何日吾中華民國搗亂已十年不有共圖之維救前途尙忍設想耶（衆鼓掌）李俊夫·丘心榮·崔　菴·馬息深君等亦相繼登壇演說均係誠懇勉勵之意（衆鼓掌）主席復謂商敎聯合會駐滬辦事處對於到滬諸代表尙愧未能招待妥適希共亮之（五）奏樂散會時巳四時許矣 
組織大綱之第一次會議情形開會式旣畢代表等稍休憩片刻乃假總商會常會室開組織大綱之第一次會議列席代表共二十二人黄任之君推請李登輝君爲臨時主席李君致謙詞衆乃仍推黄君主席（一）沈信卿君提議二事（一）廢除談話會名稱作爲開始討論組織大綱之會議（二）用表决制度孫增大君附議楊春綠君對於表决制度亦謂可適用李俊夫君主張（一）發 
[國是會議開會式攝影]  
　　通告至各省區名稱暫假定此後即須議定有誤會之省區更宜寄函告知請其代表速來（二）組織大綱草案由委員會議决仍須大會决定沈信卿君贊成主席謂請先討論名稱沈信卿謂宜先開國是會議組織大綱會議次開國是會議孫增大·李俊夫二君主張定名爲中華民國國民代表會議楊春綠君主張定名中華民國八團體會議秦聯奎君反對孫李二君之所定名並主張用中華民國八團體國是會議馬息深君等附議張仲仁君謂可先請到會代表表示願改原名國是會議四字與否再經將來大會通過主席遂以修改國是會議四字付表决列席者時爲二十一人赞成者十二人遂通過修改原有名稱（二）主席以孫·楊·湯·秦·四君所提議定名付表决結果贊成用「中華民國八團體國是會議」者十一人多數通過（三）主席以開會討論組織大綱之日期付表决結果多數贊成每日開會（四）陳家燦君主張每日下午二時開會沈信卿君贊成主席付表决多數通過（五）主席以每日開會至下午四時止詢衆意多數通過（六）李俊夫君主張將改定名稱等通電各省區催請代表來滬並推起草員起草登報之公告衆推主席與沈信卿君起草經衆通過如下「中華民國八團體國是會議組織大綱會議公告本會業於三月十五日行開會式報到者十一省區四僑埠計四十五人到會者二十六人公决改名「中華民國八團體國是會議」在原定七團體外加入工會先行會議組織大綱俟决定後公告現每日午後二時起開會尙望各省區及僑埠代表從速蒞會爲盼」至此已六時乃散 
[淞埠局招商承辦碼頭之規程]  
　　吳淞商埠局招商承辦沿浦公共碼頭一切辦法巳咨行各部備案茲聞埠局所定此項暫行規程如承辦者爲建設及營業上之利益而碍於公衆之方便者儘可在承辦之先聲明理由請求修改規程錄下 
吳淞商埠局招商承辦公共碼頭及附設物暫行規程 
第一章總則第一條本埠界内所有公共碼頭及其附設物之修築業經咨部核准由本局招商承請一切辦法均根據本規程辦理第二條承辦人不論法人私人俱以中華民國國藉爲限第二章承辦手續第三條自本局通告之日起承辦者須提出左列各項文件及圖樣請求本局核准後即行按照本規程開始修築一承辦者及工程師之姓名·籍貫·及履歷二承辦機關或公司之所在地及其組織並資産各情形三承辦者之企業計畫書四建設物之地點·種類·位置·能力·數量·構造五營業之種類·範圍·方法·組織六工程費之概算及營業基金並籌集方法七收支概算第四條凡經核准承辦者由　本局給予許可證書並揭示公告第五條承辦人領到許可證書之日起於一個月内須向本局繳納工程費百分之五以内作爲證金此項證金由本局轉存國家銀行生息於建築物完全工竣後本利一併發還第六條承辦者自領到許可證書之日起三個月以内須提出詳細計畫書及各種圖樣及說明等第七條本局對於前項之計畫認爲不適當時得令其全部或一部之改易或增减 
第三章工程執行第八條承辦者須依其計畫書及本局改易或增减之指定執行工程第九條承辦者須於指定日期之内將所承辦一切建設物之工程依限執行逾期者本局得斟酌情形取銷其承辦權並核其情節酌量罰欵充公第十條承辦者於其所承辦建設物之全部或一部動工時須呈請本局派委專門人員加入監工落成時亦應呈由本局派員檢查認爲合格後方准竣工第四章關於建設之責任第十一條承辦者當常注意維持其所承辦之各種建設物及其附屬物務使勿論何時均可供用第十二條遇有建設物不能供用時經本局限期督促尙不整理者本局當代爲維持而使承辦者負擔其用費第十三條承辦者之範圍内及其附近一千英尺以内之道路皆歸承辦者出資維持勿令毁損至工程執行之時務須注意交通勿使有所妨碍並於完工之後修復原狀第十四條因承辦建設物而致公益及其他建設物有所影響時須迅速設法補救或賠償其損失第五章建設物管理及使用第十五條承辦之建設物由承辦者自行管理業受本局之監督第十六條建設物應供給公衆使用惟承辦者有優先權其使用及優先權之制限範圍竣開業時另定細則呈由本局核准施行第十七條凡承辦之範圍内經本局認爲交通必要之部分不得拒公衆之使用並不得徵收費用第十八條凡經本局認爲危險或不合法時得令其停止使用無論承辦者或使用者均不得要求損失賠償 
第六章使用費第十九條凡使用者無論其爲承辦者與否均須繳納使用費第二十條使用費徵收之實况詳細記載按期送本局核考第二十一條使用費之征收細則另定之第七章承辦範圍内建設物之增加及變更第二十二條本局認爲必要時得限期令承辦者增加某種建設物苟逾限不行本局得另行招人承辦並與以由所增加建設物而生之權利第二十三條本局因公益認爲必要時得商令其將旣承辦之建設物之全部或一部酌量變更第二十四條因前條之變更而受損害本局應酌量補助但對於水管煤氣管等及能移設他處之建設物不在此限第八章附則第二十五條承辦者於承辦以前或以後對於本局隨時通告揭示等均應一律遵守第二十六條承辦者對於本規程有疑義時得於未經核准給證之前詳叙理由聲請核辦第二十七條本規程得由本局隨時改訂 
[外人論中國商人道德之墮落]  
　　從前中國商人之忠信如其所訂之合同 
今日道德墮壞有一落千丈之勢 
世界新聞社云舊金山日報TheSanFranciscoTournal載有美國人克利富特福克司氏CliffordFox一文題曰「中國人忠實今不如昔　論中國商人遺德之隨落頗爲痛切足爲吾商界人士之棒喝特照譯如左 
近來中國商人紛紛設立所謂證劵物品交易所如發狂熱然其結果於一切出口貿易大爲不利茲述一事爲證有某華商棉花行去年獲利二十萬元本年售出遠期貨旣而巿况陉變倘履行合同將損失四十萬元彼乃盡變賣其可賣之財産携欵遁入内地又上月有雜糧行三家因爲交易所之賭博大失敗其兩家損失三十萬元一家損失二十萬元從前西人有恒言「中國商人之忠信一如彼之合同」今不復能爲此言凡負責任之行家今多不敢作交易不獨上海然外埠亦然據青島威海衞消息該處有大商行兩家因怵於現狀皆暫停營業云 
上海各交易所額定資本共一萬八千萬元其賭博之巨可想因失敗而自殺者已不乏人有一著名華商近以滑稽口吻語人云目下僅有一種有利營業即中國報紙訪員是凡交易所中人有自殺情事皆賂訪員使勿紀載俾不知内容者仍盡力購買交易所股票此等交易所之營業全係賣空買侬譬如有一人可以售出雜糧或棉花數千噸其實彼手中並無一噸之貨如是外國商人大受其影響例如有華商自承有貨一宗可以出口外商信之電告其海外主顧倘主顧接受而請其交貨則有絶無貨物可交者總之中國商人從前著名之道德與信義今已一落千丈今再述一上海近事爲證 
某著名華人商行向外商定貨樣一宗口頭說定價銀六十三元已而巿價跌落該行遂并此貨樣不出亦不付價其理由則謂當時並無書面合同故不生效力此外中國商界又有一新恐慌卽出口貨中攙雜劣品最近有山東猪鬃一批共數千箱因攙假之故擱置上海棧房中無法出脫又如府綢一項去年所出之品遠不如兩年前其他類此之例不勝枚舉中國商人道德之墮落實令從前慣與忠實華商往來之外商不勝憾惜也 
爲在華外商利益計應設法調查將作弊失德之華商行家名稱編一清單分布與各外商俾勿與交易此外並設種種方法務使華人覺悟信實兩字究爲最良之策華人交易所之弊害不但止於毁壞上海等埠之出口業且間接使雇用中國勞工之外人受其影響蓋交易所所賭博者多半卽爲中國勞工所恃以生活之糧食等以致物價飛漲勞工不勝其苦紛紛要求雇主增加工資其影響於一般生活者誠非淺鮮交易所中之賭博直如發狂絶不顧及貨品之實在價値中國政府亦嘗企圖取締然以一紙命令行之毫無效力亟謀補救是所望於租界握權之當局也 
[太會代表團員今日北上]  
　　王寵惠暫時留滬 
前日由美歸國之太會代表團各員均定於本日（十六）赴車北上惟代表王寵惠博士尙擬在滬小作勾留王雖經梁内閣推爲司法總長現在梁閣已不能存在故王氏之就職與否已不成問題云 
[兵工廠仿辦抽薪贖路]  
　　籌欵贖回膠濟鐵路一事自松滬何護軍使擬定抽薪備充贖路辦法後卽經分函各機關仿辦滬南兵工廠謝總辦接函後以此事關係國際權利官民皆有應盡之天職無論如何應當踴躍輸將現特傳齊各廠主任提議抽薪辦法當卽議得全廠職員無分薪水多寡一律仿照辦理 
[提存軍火已交兵工廠存儲]  
　　上年粤桂戰爭時北京政府曾以大批軍火交由小川丸裝運赴桂道經滬埠爲駐滬粤商知悉請求何護軍使致函海關將前項軍火提存浦東關棧早誌報端昨聞此項軍火已由總稅務司令行滬關稅務司將提存關棧之軍火交與陸軍部上海兵工廠收儲日前由何護軍使委派洋務委員陳世光·副官李幹卿詣關接洽後當卽渡浦將關棧内軍火一併點交李副官收領云 
[疏濬蘇州河之請願]  
　　新閘蘇州河爲米船叢集之處近因兩岸日漸淤塞行旅往來殊多窒碍閘北巿經董錢貴三君特於前日致函滬北工巡捐局轉請吳淞港水利工程局自新閘橋東迤西至义袋角止從速疏濬俾利交通云 
[寳山縣民控浚浦局之交署批]  
　　寳山縣民人凌鴻治等具呈交涉公署以高橋鄉黄潼港被浚浦局塡實等情昨經許交涉員批示云呈及圖樣均悉候令行寳山縣知事查勘明白具復核奪 
[改革司法制度之促進]  
　　上海律師公會昨接杭縣律師公會快郵代電略謂敝會馬日關於全國司法會議代電諒蒙鑒及茲奉北京司法部東電開杭縣律師公會鑒馬電悉我國司法制度揆諸國情不甚符合自應改弦更張冀推行之盡利本部對於此事正在詳細考慮之中如有妥善計畫無論爲公共團體抑爲私人著述均所願聞自可各抒所見逕行達部以資採擇所擬由部籌備會議之處未便照辦等語我國司法制度部中亦認爲應當改革乃又不允籌備會議僅准各抒所見以資採擇是仍牢抱一官廳自有權衡之故見一肯取决衆議實違反世界公理敝會前電本慮及此是以有請上海律師公會主辦之議現奉東南大學政法經濟系江蘇公立法政專門學校及開封律師公會等復示對於敝會馬電均表示同情其餘道遠尙未復到惟司法改制不能稍緩特再奉詢如貴處以敝會馬電辦法爲無庸修正即乞明示并乞貴會籌備開會地點一面推舉代表於本年五月一日至上海律師公會報到定期開會是所切盼杭縣律師公會代電蒸 
[奉張派人來滬練習製造槍彈]  
　　張作霖因奉天軍械廠製造槍彈乏人工作特由奉天派軍工八十九名均着藍呢軍服來滬至上海兵工廠練習須三個月方能回奉已於日前（十日）由奉天乘京奉鐵路南下轉津浦火車至南京換乘滬寗鐵路火車於昨日（十五）上午抵上海北站轉掛由杭來滬之一百零三號特别早快車抵上海南站下車並隨帶行李百餘件當日下午三時均往兵工廠與謝廠長接洽　 
[航務消息彚紀]  
　　港粤各埠近需用生銀現欵故本日又有大批銀洋出口計錦經綸托招商局之新昌輪運粤者有大條銀二百二十二條總計當有二十五萬兩足紋銀又怡和洋行之阜生號本日亦有現欵五十箱計二十萬元運去尙有官升輪赴烟津本埠亦有現洋十一箱計五萬五千元裝至烟臺至進口者祇有綏陽號由港裝來銀元三箱　 
美國之美孚·德士右兩公司有大批煤油·機油·汽油等裝天祥之康摩力號·福來之斯堵慶號從紐約金山運來在明後日即可到申不下一百數十萬箱均皆起卸於上海云 
昨日法郵船亞摩巴士號由法裝來之貨完全爲洋靛青共計有三千桶左右又安德來朋號今次往法上海有湖絲二百件絲頭百餘件裝出 
華僑協記公司前購之德商輪三艘除小吕宋號一輪已由烟臺政記輪船公司購去外現在周發號一輪亦已標售聞業經恒昌祥機器廠標得矣 
怡和洋行之外洋商輪東京城號自在日本損機後聞須經八十天之修理方能完工但由美裝來之商貨各客家均須起用勢難久延故該行已電令已抵日本之亞倫城一船代裝該貨來滬云 
中國郵船公司現自尼羅號復航太平洋線後所有自上海赴舊金山之客票價目重行訂正此次中國·南京·尼羅號等票價以艙位之大小優異分定之茲據該公司發表各輪票價如下（甲）南京號特等艙位有浴室者計美金四百零四元無浴室者爲三百四十六元又頭等艙二百六十九元（乙）尼羅號頭等艙二百六十九元二等艙一百七十三元（丙）吵　國號頭等艙亦售二百六十九元二等艙則爲一百三十五元由美回滬亦照此計算即自本月二十四日南京號出口時開始實行云 
此次寰球學生會游學部代赴歐留學生購定法郵船安得來朋號艙位共計九人内郭霖·蔡光黄·余家菊三人赴英國留學故到馬賽後尙須轉往倫敦又朱公謹等六人赴德國柏林留學故此次並無赴法生云 
[江蘇自治之鼓吹聲]  
　　上海縣議會副議長李右之君茲因促進江蘇自治通函全省六十縣縣議員云敬啓者江蘇全省縣議事會於民國元年强半成立經硏年袁政府非法解散議員未滿任期及至共和再造國會省會同時恢復繼續有效已成先例彼時吾蘇各縣議員曾組織江蘇縣議員聯合會於上海推舉代表赴京請願未得要領事遂中輟民氣消沉於今九稔本年大總統特頒明令恢復地方自治蘇省自治施行限期四月一日敝縣敎育會商會及各公團業經電請省長援國會省會先例恢復三年三月非法解散之縣議事會以符法案　順輿情爲特專函奉達敬請貴縣迅行電請同時恢復以項促進自治蘇省幸甚再江蘇縣議員聯合會於民國五年設立於上海至六年請願無效暫行停頓今者自治復活復活吾蘇議員亟應繼續前會以資討論茲假上海英租界福州路新清和一弄達成礦煤公司爲江蘇縣議員聯合會事務所敬請貴縣推舉代表到滬接洽無任盼禱上海縣議事會副議長李味青右之謹啓 
[各團體會議成立記]  
　　國聞通信社云中華民國各團體會議昨日下午二時在貴州路逢吉里一百四十五號内舉行正式大會代表出席一百餘人公推楊春若主席熊本旭紀錄首由全體向國旗行鞠躬禮主席宣佈開會詞略謂本會以改革内政實行民治爲宗旨次報告組織該會經過情形次汪劍農蕭劍秋黄宗漢鄧嘉縉等相繼演說大致謂今日爲本會正式成立之日本會旣名爲名團體會議而所議之事皆爲吾國根本問題今自外交失敗後當道愈鬭愈糟吾人皆應抱一非改革内政之意志以救國民今軍閥攫據政柄非空言「理」者所能解决必須選擇較良者以爭公理本會同人認明此義確實進行以盡國民應盡之天職云云次公推孫鏡亞起草通告成立電文電文次决定本月十八日爲第一次正式會議之期最後茶點攝影宣告散會附錄通告云各省各特别區蒙古青海西 
 
 

Page 15

 
 
藏海外華僑留學生各團體各報館並轉各界均鑒本會於今日在上海貴州路逢吉里一百四十五號行開會式以改革内政實行民治以救危亡爲宗旨謹此奉達諸盼共策進行上海中華民國各團體會議删 
[護軍使覆兩商會函]  
　　爲振捐改徵爲漠事松滬何護軍使昨復滬上南北巿兩商會函云逕復者昨接貴會公函以上海附加振捐改征爲募一節業經推舉代表赴京請願嗣准代表函復迭與當道磋商以上海一埠認爲有特殊情形准予通融改附征爲自由勸募請卽轉電中央分電蘇省當道停征滬埠附稅等因查此案旣經貴會先後電爭並推舉代表磋商就緒本署自應據實轉陳以資結束而歸劃一除分電内務財政部請即轉電江蘇省長曁財政廳停止散收附稅外相應函復貴會查照爲荷 
[振捐改征爲募後之紗業消息]  
　　上海紗業附加振捐一事前經縣商函致該業代表以改附征爲自由募集請該業查照上年募集辦法仍按額勸募等情當經該代表邀集同業會議間又接征收紗稅委員袁光裕函知以滬埠旣巳指爲特别區域准予通融改征爲募省署訓令指日可到至於募集一項如果實行應歸敝局彚解以符手續該代表接悉後已據情函復縣商會請爲查照並聲明敝同業不能列入募欵云 
[爲米貴代商民呼籲]  
　　法租界商業聯合會昨致總商會公函云逕啓者近日米價飛漲已達十二元五六角之巨一般升斗小民莫不憂形於色敝會會員亦時相駭告懇請函致貴會設法維持以保民食竊查報章所載此次米價暴漲茯原因無非在産米之區打包囤積或私運出口所致時僅二月中旬已有如是米價奸商之肉其足食乎讀今日各報貴會已電王省長請爲查禁私運固屬切要之圖殊堪欽佩務望始終不懈並轉請省長對於私販囤積奸商嚴厲偵查繩以重法庶幾稍有顧忌則米價可望略平而治安亦可預定矣再者米行公會擬請官廳通令蘇省各産米之地准予本省流通復於外洋安南等處採辦接濟望貴會督促而維持之社會幸甚小民幸甚云云 
[維持民食圜法之省令]  
　　本埠徵收稅務各機關接江蘇省長訓令内開案據蘇州總商會冬代電稱竊維米糧爲人民第一生命貨幣爲平準巿價要需二者必互剖於平而後社會免恐慌之險是以蘇省禁運米榖出口限制銅元入境均歷奉飭遵在案近查米價逐步騰昻而銅元充斥低落新春開巿未久蘇埠如此他邑可知來日方長杞憂曷釋恐難保無私運米食出口及販運劣幣入境之事敝會管見所及合先密電謹陳伏乞鈞座鑒核可否迅赐通令所屬水陸軍警關稅局所各縣知事申明舊禁嚴密查扣從重罰辦以儆效尤俾維民食而肅圜法地方幸甚全省幸甚等情查蘇省米糧出口及銅元入境迭經分别申禁限制各在案茲據前情當此青黄不接民生凋凋之時不容再有前項各私運情事發見合亟通令仰即一體遵照分别嚴行查禁具報案關氏食圜法母稍視爲具文切切此令 
[縣署選舉欵産經理處副董紀]  
　　沈步瀛當選上海縣知事公署於昨日午後一時爲公舉上海欵産經理處副董特開行政會議計十九巿鄉經董二十三人到者爲陸崧侯·李逖先·劉子瑜·戴梅峯·趙志熙·趙鏡芙·施安志·沈肇剛·劉擷雲·唐步洲等十人縣商會敎育會正副會長四人到者爲姚慕蓮賈督香曹幹臣等三人當由沈知事主席報告照章選舉欵産處副董情形决定投票選舉結果沈步瀛得十票當選爲欵産經理處副董另有三票計姚子讓得二票李逖先得一票（沈步瀛係前任省議員現任欵産處董事會董事）及散會已三時半矣 
[長安里盜匪擊斃華捕案續誌]  
　　包探偵獲孫康連 
十三號夜半楊樹浦路長安里發生盜匪圖刦未成一盗開槍拒捕擊斃四百三十八號華捕胡維周逃逸由二百六十四號華捕當塲拿獲盜黨陳連芳拘押捕房並經官廳驗尸等情巳詳昨報此案發生後捕房查緝兇盜異常嚴密前日包探錢連奎徐德森偵知孫康連亦係同黨協同西探奎爾將孫拘獲昨晨連同在押之陳連芳併解公共公廨由陸襄讞會同英赫副領事略訊之下以此案驗尸係美領陪驗遂諭將陳孫兩被告帶回捕房押候美領堂期解訊 
[西華德路商聯會調停加租]  
　　聯合通信社云西華德路商界聯合會三月十四日開第四次常會計到會者二十餘人當有虹口有恒路鴻順里房客五人到會報告謂鴻順里共有念一幢房屋去歲歸東三福記經租每月不過收得一百十八元二角自去歲八月份賣與老閘唐家弄陶誏卿後假大加修葺之名每户計收小租七十餘元不料其收完小租繼擬大加房租較老東加倍有零現月租共收一百六十一元如此横加過度各住户萬難擔負故向貴會呼籲該會以爲照此過分加租大有關碍巿面致違公法决計爲之兩造調停議畢散會時已十下鐘矣 
[上海畜植公司之内容]  
　　畜牛···畜豕···畜鷄···植草比年以來國人鑒於民生之凋敝皆由百業之不振致使利權外溢經濟窘拙故莫不踴躍投資從事實業就畜植一業而言滬上一隅範圍較大者推上海畜植公司爲最紀其内容如下 
（一）資本與牧場上海畜植公司由林君礎堅等集資二十萬元在江灣購地約百畝關場畜植建築最新式之牛棚·豕棚·鷄棚·草場·池塘·及職員辦公室·寄宿所·製乳室·花園等四面臨空不僅觀瞻清雅實爲畜植適宜之地也 
（二）場舍之支配全塲計四十道每道畫作一字計長約二十丈佔地六十畝左右除去職員辦公室及製乳室寄宿所四道以外其餘三十六道爲牛棚豕棚鷄棚進門首爲花園次爲辦公室寄宿所製乳室再次爲鷄棚其四爲豕棚其五爲牛棚處理甚爲清潔 
（三）畜植之種類牛皆花旗種之黄牛計六十三頭内有公牛一隻强壯高大價値二千餘金尙在幼年正欲長大鷄種有中國花旗二種花旗種皆白羽母鷄每隻每年可獲産蛋三百枚豕近有四百餘頭 
（四）空場之植草全場除去房舍所佔地畝外四圍空場均植鮮草此草種來自美國專備畜牧者便於豢養牲畜之用耳 
（五）生産之發達上海畜植公司初出牛奶時不果百餘家之飮户迄今未及數月增至一千餘家之飮户且每日大瓶可銷至六百瓶之譜豕自豢養以來已銷去二百餘頭其大者有四百餘斤之重量鷄蛋與鷄銷數亦颇旺惟花旗母鷄祗能産蛋不能哺充雛鷄則以人工機器代之約十九天或二十天即可由蛋而雛故今日觀該場生産之發達可謂盛矣 
[昨日之金融巿况]  
　　昨日上午銀幣巿價爲七錢二分五釐三七五與前日收盤相同午後七錢二分五釐五較午前大一二五三月底期洋午前七錢二分五釐七五下午收盤七錢二分五釐八七五較大二五銀拆平穩無升降各銀行收欵百餘萬兩江南廣東小洋皆六錢三分零二五跌去七毫半市面均甚平穩 
[昨日之匯價與金巿]  
　　昨日星期三近期大條銀縮一二五遠期價亦然先令掛牌勿動印匯小一羅比美匯大半元港匯小二五羅卜大一萬馬克大十個其餘咸無更動上午期金開盤三百三十五兩五錢先令未開之前曾漲至三百三十六兩七錢迨開出各國匯價之時小去七錢旋悉各外國銀行初次結出本月份先令價三先令二辦士八七五買進爲三先令三辦士美金賣出價七十元零二角五分買進爲七十元零七角五分東匯結出價六錢八分買進爲六錢七分七五又四月份先令結出價三先令二辦士七五買進爲三先令二辦士八七五美金售出價六十九元五角買進價七十元東匯賣出價六錢八分二五買進價六錢八分其時金價又回高至三百三十六兩七錢嗣因各銀行先令結價四月份賣出有三先令二辦士八七五買進爲三先令三辦士且大連帮賣出期金一千餘條價三百三十五兩所以五月份先令結出亦可三先令二辦士八七五成交買進之價與四月份相同五月份美金賣出六十九元六角二五至六十九元七角五分又買進價七十元零一角二分半於是人心回軟多頭者大半出攏期金價最小跌至三百三十四兩五錢又因買者稍旺收盤時高至三百三十五兩午後每逢星期三例無揭曉故期金開盤平平華商扒先令者寥寥金業中人預料大條與先令尙有放長之勢以是期金價三點三刻時最低到過三百三十四兩零五分俄而收盤爲三百三十四兩一錢預測今日（十六日）大條銀價長多縮少然業此者無論多頭空頭均不易下手也 
[昨日怡和呌莊之巿况]  
　　昨爲星期三輪値英商怡和洋行拍賣泰西緞羽毛羽綾嗶嘰毛呢羽綢寗綢毛布原布巿布洋標漂布等疋頭之期共排列一百十七件計五千三百五十六疋内有三十二件計一千四百三十六疋因貨價不合未成交拍妥者八十五件計三千九百二十疋較上屆少拍十二件計四百八十二疋客帮買進者仍推牛莊烟臺天津等北帮爲多數長江帮亦拍進若干其次爲本街及内地各客帮所拍之價較上屆略見起色 
[沙船夥要求加資]  
　　南巿新幻正康錦記永同昌和愼昌等各沙船字號共有南北兩帮沙船二十餘號現該船等各夥（該業謂之單分）以近來米珠薪桂百物昻漲各船夥終日航海度日艱苦萬分父子家室難以贍養特於前日約集議决向船主耆民老大等請求每一次增加工資五元請於五天内答覆如不能見諒逾期之外擬一律停工要求云 
[友華銀行滙巿報告]  
　　昨日友華銀行滙巿報告云十四日倫敦大條銀價近遠期各跌一二五紐約銀行縮至六角三分一二五倫敦紐約間滙價曾跌至四元二角八分收盤時復升爲四元三角二分半巿况有不定之趨勢今晨此間各國滙價僅美金漲至六十八元五角巿况與昨日相似開盤見硬收盤堅定早晨英鎊成交價四月份及五月份三先令二便士七五美金成交價三月份六十九元八角七分五四月份六十九元五角收盤時英鎊舊開價三月份及四月份三先令三便士五月份及六月份三先令二便士八七五美金售開價三月份七十元一角二分五四月份七十元昨日倫敦巿塲歐洲有少數現銀售出收盤巿况頗堅紐約巿况亦見硬 
[籌建中央大會堂之進行]  
　　募建中央大　堂一舉自經潑起人等在嶺南樓開會一時踴躍輸將者實繁有徒聞該會堂即日接由杭州督署滙來千元係由盧督軍捐廉贊助者又爾日開會時當塲認捐者有恒永堂五百元王紹坡二百元陳公哲二百兩黄宇平鄧華石吳應彪各一百兩認募者林澤豐陳公哲各一千兩王昆西一千元鄧華石五百兩最熱心者有簡氏照南個人認捐五千兩以上統計現在募得之欵爲數已超過原預算建築費之半日内即由籌備員召工估價訂約興築云 
[愛國女學童子軍旅杭預誌]  
　　海寗路天保里愛國女學組織之童子軍創辦至今一載有餘成績卓然近以户内之敎授不足以舒發共天性爰於春假期内作旅杭之行藉此演習野外課程并考察動植物生活狀態及搜集各種標本由該校正敎練張英榖女士率領前往又聞該校本級童子軍訂於本星期日（十九日）與城内梅溪學校童子軍假梅溪三層屋頂訊號台舉行訊號比賽其一切比賽規則由愛國專科敎員陳庭楨君擬訂云 
[神州女校近聞]  
　　北四川路神州女學校今日請瞿世英蒞校演講哲學之派别近又添聘李石岑任繪畫科美學謝六逸任文科哲學聞二君皆具有專長學生亦日臻發達云 
[童子軍之春游樂]  
　　昨日下午二時中華職業學校童子軍整隊至半淞園茶話討論團務進行方法並請前任敎練員顧君眞來演說茶話畢各童子唱軍歌划小船融融曳曳其樂無窮迨夕陽西下始興盡而返並聞該校童子軍定於四月初旬携帶營帳獵槍等具作武林之游屆時行獵於靈隱山野游泳於西子湖濱訪逋仙之遺跡謁武穆之忠魂更有一番樂趣焉 
[南洋兄弟烟草公司股理會紀]  
　　昨日（三月十五日）南洋兄弟烟草公司在東百老匯路第四工廠開股東常會到會股東共四十一萬四千二百三十股權下午一時開會公推簡照南君爲主席即由簡君報告略稱今日爲第二届股東常會之期計此年度中百物騰貴成本日重而因商戰競爭之故製成品之售出價格轉廉香港及南洋羣島先後增加烟稅内地亦加徵印花等稅費稅率愈重利率愈輕益以是年湘鄂等處迭有兵事各處商務多歸沉寂而本公司營業總額比較第一年度增至七百餘萬元純利仍達四百萬有奇實收海内外同胞愛用國貨與各股東鼎力提挈故能有此效果此本屆贏利之大概情形也吾國貧民生計日艱非多設工廠不能救濟本公司第一届股東會開會時論及擴充計劃曾以此事爲先着現上海第四工廠香港第五工廠均已完工添置機器增加製造河南許州山東坊子等處收烟葉廠亦已大加擴拓自茲以往出品當可日增營業可期發展此擴充營業之大概情形也至若辦理社會公益除籌辦各省賑災及各種敎育慈善事業外資送歐美留學一事尤爲本公司所注重上年因金鎊價漲較預算學費時超過一倍有奇惟事關造就人才對於國家社會均有莫大利益前經酌定學額無論如何必當竭力籌辦此辦理各項公益之大概情形也以後更當力圖進步俾營業日臻發達挽回利權增進羣益以無負我殷東之期望所有第二年度决算賬略及純利益分配表已照章造具應請董事勞敬修君報告云云即由勞君報告略稱溯自上届報告第一年度决算以來又届一年茲將自民國九年十一月一日起至十年十月底止營業狀况造具資産負債表損益表紅利分配表等並詳赴賬略爲我股東諸君陳之（一）第二年度盈餘凈利爲四百零四萬一千七百七十八元八角三分（二）照章提凈利百份之五爲公積金得二十萬零二千零八十八元九角四分連第一年度共存公積金四十四萬四千九百九十五元六角六分（三）股利照章八釐均派共應派出一百二十萬元正（四）照章除公積金及股利外應提凈利百份之三十爲特别公積金得七十九萬一千九百零六元九角七分連第一年度特别公積金除去職員恤養金一千九百五十元外共存特别公積金一百八十三萬零六百六十元零零七分（五）開辦費三萬八千八百一 
在盈餘滾存項下一次撇除之（六）股東應得紅利由董事會議决通過按八釐均派共應派出紅利一百二十萬元正尙餘凈利十一萬九千八百四十四元九角四分併入第一年度盈餘滾存除去開辦費三萬八千八百一十二元四角四分共盈餘滾存六十六萬九千三百二十元零三角五分歸入第三年度計算（以上所述皆按滬洋計算）至本届股息及紅利照章經股東會後即登報定期分派云云次由主席提議公舉開軌及監督開票員當由股東陳青峯君等推舉徐冠南黄式如君爲開匭員張蘭坪陳益南彭華絢何覲林君爲監督開票員衆贊成旋由各股東投票開票結果簡照南黎宋卿陳炳謙簡玉階勞敬修簡孔昭陳輔臣簡英甫周壽臣得票最多當選爲董事陳廉伯簡東浦當選爲監察人 
[絲繭交易所所員之請願]  
　　日昨上海廠絲乾繭交易所所員集議於二馬路天香閣到者五十餘人當推定柋表十人往該辦事處交涉由奚陳二理事答稱所員苦衷早經洞悉今日理事會即當提議終宜提早定當代表乃返告各人想該諸理事明於世故當能體貼所員必能美滿解决也 
[浦東花業交易所之結束]  
　　浦東花業交易所近以潮流不順宣告停業昨假法租界鴻運樓開臨時股東會股束到者一萬數千權推黄濟北主席首由理事長秦介侯報告經過情形次討論清理辦法公决組織清算處當場推舉黄濟北湯秀岩李頌夫奚爕生爲清算員張尙律師爲公正人即日着手清理以資結束 
[丈量九畝地之日期]  
　　汪膞江蘇全省水陸台營官地總局昨接上海縣沈知事函開本年三月三日奉督軍令開案查清理該縣九畝地一案前由本署函飭該縣知事申具意見去後茲據擬具丈量辦法各案前來經逐加審核所擬各節多係依據原定尙屬妥洽應准照辦著由該知事按照原摺所述布告會同委妥愼辦理至補契繳價等則仍由局擬定呈明核定再行飭辦以資結束除令台營官地局遵辦外合行令仰該知事即便遵照辦理等因奉此相應抄錄原摺函請查照即希訂定開始丈量日期函知俾分别令行布告爲荷云云黄局長接函後當即會議妥洽訂定四月一日開始丈量除呈報總局派委測繪員會同清丈外昨已函復沈知事請即分别令行布告俾衆周知矣 
[王道尹銷假]  
　　滬海道尹王賡廷前因丁艱回籍料理喪務曾經呈奉王省長令委上海縣沈知事兼代茲已事畢於前晚由寗乘車到滬昨經沈知事將所兼之道尹印信送王道尹接收矣 
[水警會議减餉辦法]  
　　江蘇水警趙廳長近奉省長訓令接准部咨以邇來國家財政困難已達極點不得不將各機關員司及水陸各警之官警月餉設法裁减以資節省等因令仰酌減等因故趙廳長擬將所部各區隊之師船巡官曁水手舵工巡警名額酌量裁减並須重行改編以期撙節開支惟省長意見擬在水警廳一部份每月照原領减去一萬之譜奈水警官警之月餉已屬迭次减發旣奉令飭再行撙節又 
當應遵辦業已令傳外海内河各區長於前日到廳會議减餉辦法矣 
[官廳强禁老虎灶加價]  
　　南巿水爐同業前因擅自加價曾經上海縣沈知事出示告限令仍照前定章一文一杓各情迭誌前報茲悉沈知事查得該同業仍未减售顯係藐視官廳昨特飭傳杭國治至案派吏會同分赴各老虎灶限令先將布告張貼務照定章售水倘有抗違及私將前年所定之半文水杓朦混售水情事立將該爐主帶回以憑究辦云 
[奇異之蘭花共有八瓣]  
　　法界褚家橋朱君槙得異蘭一種其花共有八瓣而無頂瓣外則四面皆一瓣内則正中上下各一左右各一色如翁蓊翠世所罕有現將此蘭送往城内點春堂比賽以供衆覽 
尙有本埠新聞等轉入後 
[雜評二]  
[忠告參與國是會議者（旡用）]  
　　慨時避之糾紛慮和平之無日國民自决宜有團體於是商敎聯席會議發起所謂國是會議其意固欲憑國民之意之力而改造疑莫能明之政府打破擁兵自衞之軍閥也經過焐實爲期匪遙吾人當能記憶 
乃不圖此國是會議四字適與張紹曾所倡之廬山國是會議名稱雷同論者遂疑此國是會議或與彼國是會議暗合議論紛紜幾難歸宿今幸於此國是會議之上加「中華民國八團體」七字爲記則前此疑團宜若可以頓釋而平心靜氣以討論國是矣 
夫我國國是欲期政府解决政府不但無此能力抑且無此意思無已其由國民自决乎國民自决初無現成機關勢必另行組織組織此種重大團體欲面面俱到人人而悅亘千百禩而弗能若是圓滿則今所舉之八團體要皆法定重要人物正當職業類已包及設於此而猶吹求挑剔吾人不敢謂其必有解决國是之眞心且局外之評　可引爲參考不必視爲從違苟參與其列者不存私見不鬧意氣則此國是會議縱未便遽懷莫不之希望小小效果容或可得所冀同舟共濟者無猜疑無掊擊事而濟共受其福不濟共蒙其辱明斯義守此志庶可與談國是已 
 
 

Page 16

 
 
本埠新聞二 
[義振正劵開奬記]  
　　昨日爲第十三次義振有奬正劵開奬之期午前在西門外共和影戲園内舉行茲將開出之五大奬及經銷各票號錄下頭奬二萬八千四百六十號漢口振華公司二奬九千七百十一號本埠萬寳源三奬三萬一千二百七十七號漢口振華公司四奬一千一百零八號漢口振華公司又四奬五千五百二十七號杭州兆元又四奬一萬六千零二十二號北京華生錦五奬六千三百二十八號本埠善利全又五奬二萬四千一百號東三省分所又五奬三萬二千一百三十六號漢口振華公司 
[义袋角火燒木行煤號]  
　　本埠閘北义袋角河浜邊洪昌木行突於前晚三時許不戒於火遽肇焚如頃刻冒穿屋頂因風勢猛烈無從施救所有房屋木料均付一炬並延及對面之義泰興煤號附近崗巡聞警急報救火會驅駛皮帶車到塲施救緣該兩號均係引火之物加以風狂勢猛雖各救火會員盡力灌救一時竟難着手直至昨日午後四五時尙未熄滅該管警區誠恐發生意外特派長警到塲彈壓並有憲兵四名步臨察勘聞是役諸兩號之損失達數萬金之上亦可爲巨災云 
又函云新閘义袋角鴻昌木行於前晚夜半二時許其棧房樓上忽然失愼霎時紅光燭天不可嚮邇該棧係與行屋並峙其中尙無客貨惟自存木料及棧屋全部悉付一炬幸在清擋損失尙輕棧之樓上本係空屋祗有木花殘料等存放不知因何遺火並延燒隔壁義泰興煤炭店焚燬樓面及炭數百件經救火會救熄聞鴻昌曾向某公司保存火險義泰興未保現正飭查起火情形方能議賠償云 
[閘北洋棧房告火]  
　　救火車撞倒一人前晚二時半閘北光復路漢中路轉角第八十四號門牌甬人張泉水所建之洋棧房棧内僅有木料無多不知如何忽然起火各叚救火會聞警駛至奈該處並無自來水大龍頭施救極感困難以致該棧房全遭焚燬延及對面義泰興煤炭棧房昨經該管四區二分所倪署員傳到張子宗銘訊問之下據云迭遭竊賊撬門圖竊等情奉諭暫押聽候偵查核辦聞起火時有某段救火汽車經過共和路撞倒形似車夫之某甲碾傷甚重由四區車送醫院療治矣 
[焚斃老婦之檢驗]  
　　西門外南中華路十五號門牌因失火焚斃婦人宗某氏（即章李氏）由警拘獲二房東奚財發（即徐全發）並飭該處地甲報請法庭詣騐等情已紀昨報茲悉二區二分駐所警署昨將徐全發押送地檢廳預審收押旋據二十舖地甲邵梅生投地檢廳稟請相騐而屍夫章仁才同子阿寳投廳具詞聲稱紹興人年四十九歲向爲酒業民妻李氏今年五十七歲邇來忽患痴病時發時愈禍於昨日（十四號）下午二時許民等均已出外民妻臥于家中不知如何燃着床帳被褥以致民妻燒斃迨民等聞耗趕回察視屬實伏思民妻業已慘遭燒斃如果再騐心實不忍爲此請求免騐孫檢察官據稟後誠恐别有隱情不准所請乃於下午率同沈檢騐員等前往屍場相騐孫君旣蒞屍塲即傳詢左右隣人當據顧阿多及婦人薛顔氏等投稱與死者爲隣死者確有神經病或晝或夜輒將洋油箱亂敲被其滋擾不堪此次確由該氏房中起火自行燒死是實又據二房東徐方氏供稱丈夫徐全現押案下惟此次之火係由章李氏臥床上所起當火發時氏登樓察看但見房門緊閉氏情急招呼隣人並救火會到來救熄但丈夫無辜被押請求釋放孫君諭飭沈檢騐員將已經燒斃章李氏之屍體騐明無訛諭令章仁才章阿寳具結棺殮其在押之徐全發候回廳察核辦理 
[苗二毆斃楊生大]  
　　塌車夫搶生意之結果塌車夫常州人楊生大前日在塘山路南洋兄弟烟草公司貨棧與同類苗二爭裝木箱冲突被苗兇毆致楊受傷倒地當經一千二百二十二號巡街捕查見將苗拘入捕房稟明捕頭諭將楊生大車送醫院醫治無效旋即殞命遂將尸體舁入虹口斐倫路騐尸所稟請英公廨陸襄讞與英赫副領事蒞所檢騐未明升座公位即據尸妻楊季氏投稱死者係我丈夫現年三十五歲今慘遭苗二毆傷身死請爲昭雪等詞中西官核供判被告苗二押候西醫剖騐楊生大尸體有無傷痕抑係因病身死着報告公堂再核 
[鄔小茂自戕續誌]  
　　法新租界愷自邇路第二百零五號張記水菓店夥鄔小茂於日前晚間不知因何自戕已誌前報昨由捕房將該店主蔣阿友及人證一併傳至法公堂請訊先由捕房上堂稟明前情並將兇刀呈鑒旋由陸馮氏投稱是晚二點餘時婦人女兒因患傷寒症故至張記水菓店内購買水菓行至該店門口已經收巿即有行人藍柏林帮同將門敲開入内購買時聞櫃内有呻吟之聲當由該店主入内觀看始知鄔小茂自戕等語又證人藍柏林供詞相同詰之蔣阿友供死者鄔小茂在商人店内爲夥已有五年素來安分此次因何自刎不得而知中西讞員會判以訊得死者係屬自戕與人無尤將案註銷 
[行仁弄口之男屍]  
　　滬南十六舖裏街行仁弄口昨日上午有一無名男子在彼倒斃由崗警查知後回報該管第一區警署王金山署長飭地甲往查死者年約十五六歲衣衫破舊形似丐子因無屍屬常即投報善堂給棺收殮厝壇召認 
[洪萬春雜貨店被搶]  
　　民德路洪萬春雜貨店前晚被盜匪五六人持械入内嚇禁聲張當被刦去大洋五十五元小洋三百五十角銅元二十三千文迨五區二分所警署聞警派警往拿該匪等早已逸去昨晨該署詳報淞滬警察廳徐廳長通令所屬各區所隊及偵緝隊一體上緊查緝務獲解究 
[陳阿龍搶飾押二年]  
　　西婦白克氏去年十二月三號在虹口百老匯路被匪徒陳金生糾同陳阿龍攫取金表練等飾物金生業由捕房獲解公共公廨訊明押辦阿龍始於前日由包探譚鳳池江標查獲昨晨解廨經中西官訊得除本案外尙犯路刦案五起應予從嚴懲辦判决陳阿龍監禁西牢二年期滿永遠逐出租界 
[女孩迷路]  
　　昨日午後有一年約十歲左右之女子形似江北籍在南巿大碼頭地方迷路在途啼哭爲該處第三崗守望警察查見當向謁問住址姓氏均不能答當即帶入第一區警署由王署長飭着暫行留養以待牌示召其家屬認領 
[傅琳祥控立興船公司案]  
　　洋人傳琳祥昨延賚美律師代表投法公堂控稱原告於上年間駕游船一只至平望地方旋托立興輪船公司拖回是日該公司共拖輪船數只原告係在末後第二只駛至龍荆河地方忽有中間之貨船卸下其時原告之船被貨船軋住不能前進不料立興公司之輪船不放汽笛驟然開駛而去當時原告輪船上之老大陸福林急即解纜以致跌傷脚骨當即不省人事嗣後原告祗得將輪船自行駛來上海將陸福林送往醫院醫治迄豟已有六個月現由醫生將陸福林之脚截去已成殘廢不能行走所有陸之用費均由原告供給實係受損甚巨請求傳該公司主到案再行核奪 
[破獲棋盤街販土機關]  
　　棋盤街四十一號門牌門首懸有陳雲記祥豐等牌號實係販賣烟土機關前日被總巡捕房華探目夏廣林偵悉稟明捕頭協同西探堯克華探周志仁前往搜獲烟土當將其主潮州人張銀泉·夥友洪志亭·林松如·陳一金·二房主婦人鄭王氏一併帶入捕房分别拘留昨晨押解至公共公廨第一刑庭先由中西包探上堂稟明前情將烟土賬據等呈案請察訊之張等延律師到堂辯護而鄭王氏亦延甘維露律師到堂辯稱被告將餘屋租人開設字號並不知其私賣烟土請爲鑒核經俞襄讞核供商之英包副領事以被告等故違禁令判張罰洋二百元洪罰洋一百元一併充公餘人無干開釋烟土送海關焚燬並諭鄭王氏以後不准將屋轉租與人爲水正堂之營業 
[罰儆燕子窠之主客]  
　　蘇州人趙福慶在唐家弄三百號屋内私售燈吃洋烟前日招致烟民趙阿二趙阿三趙五月許阿五等在室内開燈吃食鴉片被匯司捕房中西包探查悉前往將一干人拘獲連同烟具昨解公共公廨經中西官訊得違禁屬實判趙福　罰洋三十元餘人各罰洋三元充公示儆煙具銷燬 
[俄人騙取脚踏車]  
　　共騙三家 
俄國人某甲騙取快利·雲飛·如雲三家車行之脚踏車三輛質洋化用案發被捕解由公共公廨押候查究在案該被騙之三車行除雲飛如雲兩家係設在公共租界外快利行址在法租界菜巿街法捕房爲管轄問題昨晨派探投廨聲請將該俄人移交法公堂訊辦中西官磋商之下諭將被告俄人交法包探帶去訊明後仍送回本廨判决 
[馮氏一門之纏訟]  
　　爲廚房細故也 
曹家渡鄉民馮毛弟前日扭同族馮子卿馮季生至四區四分所控稱家中廚房係數房公用今被族伯子卿鎖閉向論遭子卿季生兇毆等情經李署員質訊之下子卿供去年被毛弟之父盜賣公産田一畝二分田價盡被知没屢向理論致成嫌隙今日爲廚房細故彼此口角爭論並無行兇情事奉判併解司法科訊核 
[公共公廨訊案彚錄]  
　　昨晨公共公廨民四庭由關讞員會同美丁副領事訊理各案如次（一）裕商股票號主顧秉南延許理律師聲請破産案債權方而有雷聲布等律師到堂申辯結果改期十四天着修正請求狀再核（二）婦人張王氏聲請給諭派伊爲其子張龍寳及財産之監護人案結果旣據登報無人來案反對准給諭該聲請人張王氏土 
爲張龍寳及其遺産之監護人（三）開姆布西女士延許理律師訴華利汽車公司孫榮生錢金福賠償損失案結果被告孫榮生着於三日内交一千兩保錢金福具結候訊（四）益興號延朱斯芾律師訴周路青違背售煤合同請追損失案被告亦延許理律師辯護結果照抄合同函致煤炭公所查明去年饒州炭巿價復廨改期十四天續訊（五）奚仙嵩訴奚鴻鑫等不理擔保借洋案結果此案據原告證明被告曹全福王餘慶業已付清擔保之欵陳文卿迭經飭傳迄未到案應判奚鴻鑫胡芝青陳文卿按照契約各償原告銀九百十六兩六錢六分張錦堂因病未到改期三禮拜再訊（六）喻鴻泉訴顧少岸藏匿息摺請追損失案顧延梁棣佺律師辯護結果應由原審公堂訊理民三庭由張襄讞會同俄員儀君訊理（一）　拉西摩佛利哈須愛夫延雷聲布律師訴麥克博爾阻止搬運物件請追損失案結果被告請求復訊不准限七日内仍照原判還原告洋一百元（二）古文會訴俄國義勇艦隊郵船公司欠欵案結果改期再訊交涉公署函由俄陪審員帶去 
又午後民二庭由張襄讞會同英日義三國副領事包田費三君訊理徐根生訴徐火生等不分家産案結果改期再核民四庭由李襄讞會同美約副領事訊理陳怡記訴沈寳源不還存欵案結果被告已折還洋六百元據各證所供理由較爲充足應即註銷摺還原告借據塗銷附 
[誌謝]  
　　昨承商務印書館惠贈第三三六號「英語週刊」曁第八卷第三號「婦女雜誌」各一册誌此鳴謝 
來件 
[謝蘅牕敬告上海煤業交易所股東文]  
　　去秋同業受潮流激　紛議設立交易所蘅牕曾發表意見奉告同業欲辦交易所似宜兼籌煤礦公司凡購煤業交易所股份者必須兼購煤礦股份庶幾産銷相濟方足以垂久遠否則自身無産貨後盾虚擬價格從事買賣恐未能操有勝算當時同業以煤鑛事大諄諄以交易所先行成立再籌投資煤礦相屬蘅牕迫於衆議勉隨諸公之後集資組織乃時未數月趨勢大變恐無進行之餘地不幸言中深爲愧恧此次交易所籌辦半載同業諸公勉黽從公開支甚儉所受損失爲數尙微蘅牕尙有意見貢諸左右者即請將交易所股份改附長興煤礦股份是也查長興煤礦距滬密邇煤質精良藴藏豐富現在添招資本用拓規模今若乘此機會將交易所股份改附該礦股份擴張實業宏啓利源實與同業根本上有莫大關係試舉其優點臚陳如左（一）各號營業均係販賣機關自身無産貨之後盾購甲售乙所獲甚微近年以來碼頭棧租日益增加運滬堆存利率奇重巿况滯銷不特無以圖利且恐大受損失今若在長興煤礦附有股分可與長興訂明條件所産之煤即由同業代爲推銷如此辦理實與煤業有互相維繫之益應請改附股分之理由一也（一）我國産煤各礦以山西直隸兩省爲最富均以相距太遠運費過昻天津一埠爲運煤必經之会陸運則車輛缺乏水運則因大沽口淺苦無相當輪舶冬季需煤甚廣津埠封河相率停運有此原因致未能運滬推銷此外則零星小礦産額甚微祗足供就地之需長興煤礦地近而運道較易費省而銷路可推資本旣充産额必增推銷旣廣獲利自豐應請改附股分之理由二也（一）天下事難於圖始而易於守成我國雖地大物博即使具巨大資金欲擇一煤質較優含煤較豐運道較便之礦投資開採必非咄嗟所能立辦長興煤礦經營已久成效已著同業附股其間必可大操勝算應請改附股分之理由三也（一）潮流二字變遷甚速祗可目爲投機爲一日計非百年計也今交易所之現狀如此諸公高明亮均鑒及中興賈汪各煤鑛每年獲利爲數甚鉅查上海航業工廠全年支出以用煤項爲最鉅無論巿况如何變遷而煤鑛絶不稍受影響可見投資實業無冒險蹈空之弊應請改附股分之理由四也以上四端均於同業有重大關係全賴通力合作方能聿觀厥成管窺之見是否有當惟識者正焉 
來函 
[上海縣第五警察分所來函]  
　　逕啓者昨閱貴報新聞欄内載有浦東之盜賊横行一則查本月五日夜敝所轄境三林鎭並無盜案發生惟住居本鎭趙家弄之歸彭氏曁西鎭王管氏家曾被竊包金小鐶小金戒及銀洋等物旣未明火執械爲數亦屬無多事主於失竊後之明日來所報告敝所以一夜之中出有竊案兩起尙屬成何事體除呈報縣警察所外立派巡長分别前往履勘委係被竊當即嚴令長警趕緊緝拿務獲究辦事實彰彰詎能掩飾責報所載或係傳聞之誤用將詳情函達即希更正以昭實在爲荷上海縣第五警察分所啓三月十五日 
公布欄 
[江蘇高等審判廳]  
　　民庭判决蔣陳氏等與蔣沈氏等爲分任債務及分配房租地價涉訟控訴一案（判决主文）原判關於駁回蔣沈氏等分任沈餘年借欵洋一千四百元翁蓉溪借欵洋二十元及駁回蔣陳氏等返還房租洋一萬三千九百六十九元七角二分之請求並訴訟費用部分撤銷蔣陳氏蔣瑞英應按照原議成數分還沈餘年借欵本利洋八百七十元零二角四分翁蓉溪借欵本利洋一千六百三十二元蔣沈氏蔣培杖應返還蔣陳氏蔣瑞英房租洋一萬三千九百六十九元七角二分由蔣陳氏蔣瑞英按照原議成數配分本案訟費蔣陳氏蔣瑞英負擔五分之一餘歸蔣沈氏蔣培杖負擔厲林青與厲鄒氏爲承繼及賬欵涉僪控訴一案（判决主文）原堂　撤銷確認厲鼎彬爲厲存祜嗣子厲鄒氏應就厲胡氏遺産内付還厲青林　洋一百八十二元四角四分小洋五十三角錢七十四千一百十一文厲胡氏所有契據三十五紙應由厲林青交還厲鼎彬收執本案訟費兩造平均負擔陳麗生與吕紹實爲貨欵涉訟控訴一案（判决主文）原判撤銷吕紹實應還鎭東錢莊体洋三千一百四十九元零六分二釐利洋三千一百四十九元零六分二釐由陳　生具領認定吕紹實於鎭東添庚記時業已退股其他控訴及其他附帶控　均予駁回本案訟費吕紹實負擔四分之三陳麗生負擔四分之一（以上三月十四號） 
 
 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀油畫記（二十）] [  汪笑謝女士]  
　　此室游覽畢即見第四室之門遠望可見來勿兒所畫耶蘇之變化Tramsflgaradin今從左方記起　 
一馬利亞圖爲來勿兒二十六歲時所作上繪馬利亞坐雲端耶蘇坐其膝上馬利亞着天藍色衣四週繞以天使下方左面爲來勿兒友人之像其後爲求來哥右爲約翰中爲一天使手捧樂器 
二馬利亞加冕圖亦爲來勿兒壯年時所畫爲此室中最佳之作繪馬利亞受冕天使奏各種音樂天色清朗可愛下方繪諸門徒驚異狀以墓中竟空無所有且有玫瑰花等生長其間也 
三馬利亞與四聖圖此爲不來其奴最佳之作繪馬利亞抱耶蘇像四聖立其旁 
四耶蘇之變化爲來勿兒最有價値之油畫世上殆無能出其右者圖分兩方上爲變化下爲星期日之醫病上方繪耶蘇在雲中全身光亮過於日光衣白於雪左右爲摩西及以利亞三使徒彼得約翰約各各臥山頂上下方繪一年輕者因受魔引誘由其父母獻於耶蘇 
軼聞 
[天韻樓雜記] [  萱百]  
　　合浦還珠白狼之亂某縣諸生江鳳威被掠至賊營任以書翰事頗優待江以家破無所歸姑棲息其中資餬口而巳旣而移館山城城爲賊帥金常勝所據江即隸其部下也一夜星月皎潔秋風初動獨信步出游轉數街巷至一處小有園亭之勝高閣俯溪短垣繚之榆柳梧桐相掩晤佇立久聞閣中有絃歌聲倚牆而聽觸其所好也俄而少寂旣又聞有獨奏洞簫者聲頗習諦聽半晌悲從中來不覺失聲哭守卒啓園門執以入見主帥則金常勝也以㚥細白金故坐堂皇鞫之旣見則訝曰乃江先生門者未識誤犯勿罪江心始安錢問何爲至此則一一述之謂因聞簫聲頗似小妾蘭珠所奏不覺觸動悲懷失聲一慟乃爲門者所聞耳金卽引江登閣果蘭珠在旣見相抱而哭金亦爲之灑涙遂以還之二人拜謝金使卒護送之還鄉里贐以多金鳳威友人某艶其遇贈以詩有函關完璧非奇事合浦還珠有異恩述此事者曾誦全章余以健忘不及記矣又聞好事者將爲之譜合浦珠傳奇尙未成也 
曲話 
[西崑雜憶顧] [  蔗畊]  
　　前日所錄董詞實爲北曲西廂之藍本沈氏南九宫譜選曲有古西廂傳奇疑即是詞逮元人王實甫始著才子佳人西廂記蓋北曲也然北曲音促宜用弦索斷不宜被笛色故世稱北西廂爲弦索西廂至明人李日華感於北曲之不宜南歌始將西廂記傳奇易北爲南然後可譜入笙笛蓋北曲祇宜於弋陽俗腔而南詞始可譜入崑曲雅奏故以西廂譜入崑曲自明之李日華始日華之改西廂爲南詞頗煞費苦心以北曲之句讀改作南詞之音律其間借宫集套凡北曲詞牌爲湳詞之所無者必擇南詞詞牌之相肖者以爲之替代（如北曲寄生草改爲江水兒之類）雖勉强脫胎然出宫犯調諸弊乃層見疊出以至所譜諸曲高亢不倫浙人李笠翁謂日華之改譜西廂爲功魁罪首堪稱允當 
上述西廂詞曲之易北爲南僅於工尺譜曲中易之於詞句未嘗少更也清人金人瑞鶩迂好遠於元人詞曲初未攻涉其評西廂也專尙詞藻於胡元之方言曲調之白描其佳處初未領略故凡涉詞藻之處無不濃圈密點而於白描處輒加醜詆蓋南詞温柔典雅與北曲之徒尙方言别具蹊徑金人瑞祇攻及案頭之曲初未涉及塲上之曲更未獵涉胡元方言井蛙之見轍加誇口此爲無恥之尤故凡西廂中關漢卿續作諸曲均爲元人專尙本色之詞而人瑞淺見多怪殊無謂也 
一言以蔽之今世案頭之西廂無工尺者初無南北之别凡一涉工尺而演唱於場上者均係明人李日華改正之作至無我則人服 
其間賓白之欠雅馴者率係後世伶人隨意添入者於當世作家初無稍涉故世人之治西廂者當博通諸藉否則偶一啓齒輒貽笑方家矣 
雜錄 
[麗湘閣雜掇] [  陳家慶]  
　　蓉姊徵姊同日返湘余隨定姊送之登輪河梁泣别黯然消魂余因塡浣溪紗二闋以誌臨岐之痛詞云携手河梁涙共彈碧天風冷正宵殘幾回無語怯衣單惜别怕拈紅豆子傷離愁到綠楊灣斷腸恰是月初三鷗外孤帆掛碧天東風吹散酒邊筵幾行紅涙濕花前客裏相逢渾似夢愁中惜别渺如烟江鄉何日慶團圓 
夜寒如水月滿樓頭小病經旬閒愁萬疊並憶芷姊遠隔津沽宵深無寐起而塡此調寄采桑子其一云東風料峭深深院月浸梅花燭冷窗紗寳鴨氤氲篆字斜閒愁萬疊消難盡病裏年華夢裏韶華幾度傷心獨自嗟其二云春寒望斷津雲碧怕倚高樓那忍凝眸萬疊雲山萬疊愁斷腸時節消魂景靜數更籌冷勝三秋欲遣情懷不自由其三云紅欄搖碎寒花影風也潇潇夢也迢迢珠涙安排似海潮流年看看隨春去别後魂消病後香消愁上心來洒不澆信手拈來不自知其言之哀也 
小說 
[社會小說人間地獄（五二）] [  娑婆生]  
　　第九回室邇人遐遺書零落鐙昏語黯好夢忪惺姚嘯秋道你怎麽反怪起我來呢柯蓮孫這時在匟上一骨碌坐起來道好了不必提罷總算我是個書獃子下次再也不向風塵中求文字的知己現在我明白了古人書上什麽詩妓大概一大半全是騷人墨客傳會其詞按之實際恐怕全與這位謝玉英差不多不過後人讓前人瞞過嘯秋道後人也不是讓前人瞞過因爲這種事死無對證後人也不拆穿前人的西洋鏡樂得留一兩個詩妓在字裏行間供人談助譬如你和玉英現在我們三個人是曉得底細的如此這般倘使你始終認定他是個能詩能詞的風雅校書又認定他和你文字上有知己之感再加上些青衫淪落紅粉飄零的惆悵點染鋪叙起來做上幾首玉英曲或則塡上幾看懷玉詞那謝玉英不是藉此傳播藝林了嗎這是高一等的和簡一點的辦法再不然你便替他做一部小說將自己穿採其間說得玉英怎樣怎樣的能詩善畫慷慨多情再將你自己描寫得怎樣通天地人之學懷才不過以致買笑倡家結一個風塵知己說得未嘗不有聲有色也足以澆自家的塊壘聳看客的觀聽柯蓮孫搖頭道嘯秋你這裏辦法我不贊成我自恨第一没有做小說的本領第二没有做小說的功夫倘若能執筆撰著我一定就我所聞所見的老老實實寫出來何必矯揉造作自欺欺人天下事是眞的寫來一定不吃力而且一定耐看那東塗西抹但憑臆造的時常要露出馬脚豈不無趣所以現在書坊店裏出的五顔六色小說我愛看的很不多姚嘯秋道照你這樣說法小說家要没飯吃了你想一個人一生能有幾件可歌可泣的事足以譜入小說若不點綴起來怎能掙到千言萬語褒然成帙呢你這話又是書獃子的見解太把小說當作一件聖經賢傳看了話猶未了門帘一掀那謝梨鵑出局回來了程藕舲子細打量一番覺得人材確在他姊姊謝玉英之上姚嘯秋見他回來忙問從那裏回來謝梨鵑道從庭筠里憶寳寳家來蓮孫忽然想起來問嘯秋道你剛纔不是說到這裏來告訴我憶寳寳的事麽被這本撈什子的書到忘却談起這事現在你可以和我說了姚嘯秋道憶寳寳的老太爺向來是做廚子的平時積蓄也還有幾個錢他生了十一個女兒憶寳寳算是頂小的了他一想這十一個女兒嫁起來一個一個到很費事單是賠奩一項算一算十一份到很可觀呢這點小積蓄也决不彀的於是便想生財之道他的朋友勸他還是找内行的事做銅錢可以穩賺的 
[餘藩] [  李野航]  
　　雨潤芳原千畦一碧鶯啼鳩喚柳嫩花嬌登小樓閒眺把酒吟風胸襟爲之一爽初不知雨絲風片中僕僕行人大有魂斷天涯之嘆 
 
 
 

Page 19

 
 
   
 
 

Page 20

 
 
常識 
常評 
[非選舉（一）] [  老圃]  
　　鄉舉里選世所謂至公也而吾以爲至私均是人也智力不同道德不同經驗不同其和去之遠不可以道里計雖敎育普及之國所不能免也若用人之標準取决於多數人之投票則多數未必是少數未必非以多數壓少數乃取决於勢非取决於理世但知少數壓多數爲專制面不知少數與多數不過算學上之區别其爲專制則一也但憑算數之多寡而盲從其多數猶之抽籖者但憑偶然之運而盲從其偶然然　抽籖亦至公至平之法何以選議員者不以抽籖之法選之舉大總統者不以抽籖之法舉之抽籖雖無理猶可超然於黨派感情之外多數投票同一無理更受黨派之牽制異黨者無一而是同黨者無一而非此亦東西諸國之所同是投票之法更不如抽籖也今有病者求醫則在文明諸國皆就醫於得業之醫士試問此醫士何以得業則以其醫學上之學問經驗異乎常人也又試問何以知其學問經驗則以其曾經考試爲科學專家所證明也 
果爾則所謂醫士者乃考試出身非選舉出身也使國家用多數投票之法選舉醫士則多數選出者未必能醫使病者用多數投票之法自選醫士其多數選出者未必不殺人政治之學猶醫學也議員官吏猶醫士也即以一鄉而論凡農田水利諸事業豈策士所能空談其大者無論也而盡舉以聽於多數幾何而不殺人也 
衞生 
[有了小孩没有奶的人可以不用着急] [  瞿絶衡]  
　　只要把自己的奶擠一些出來往皮肉裏註射一下就多起來了 
喂養嬰兒的法子有人工營養和天然營養的兩種用牛奶或種種奶粉喂養的就呌人工營養法用人奶喂養的就呌天然營養法人婬又分自己母親的和奶媽的兩種這幾種法子裏頭自然以自己母親的奶爲最合式其次就是奶媽的奶那種人工營養的法子是十分不得已的時候才用的什麽呌做不得已呢譬如自己緈親死了或者身體虚弱或耉奶水不夠或者因爲心臟病腎臟病脚氣病癆病梅毒或者因爲要常出去打牌游逛或者因爲别種緣故要僱奶媽也僱不起或者僱不着的時候但是奶媽對於嬰兒將來的關係是狠重要的要是奶媽有梅毒癆病或頑癬等病的那麽將來這小兒也要受他的傳染要是奶媽身體虚弱奶水不夠那麽這小兒就一天一天的瘦下去了所以現在許多講究的人家要僱奶媽的時候多要先請醫生查一查奶媽的身體有没有毛病但是大家只曉得查他身體却不去注意到他奶水的將來夠不夠喂養等到幾個月後小兒的食量一天比一天的大了小兒也慢慢的認人了到這個時候奶媽的奶要是不夠那眞就要急死人了還有一層就是挑選佷媽的時候往往不是東家的意思不合便是奶媽的條件不對弄得揀了幾十個奶媽也没有一個合式的我今天說這一套話並不是别的意思不過要告訴大家現在外國的醫學名家呌做倫乃Lonne發明了一種增奶的方法這個法子雖則普通的人是辦不了的然而只要請托了醫生就一點兒没有什麽難處的我的家裏原來有兩個奶媽那頭一個到不差但是第二個到了五六個月的時候奶水忽然减少起來了要想再換一個可是小兒已經認人了於是只好買一點兒奶粉來貼補貼補他的不足可是這個小兒的身體已經不及那幾個的强健了新近又添了一個小兒又要僱一個奶媽但是這一次因爲受上一次的虧所以格外的挑剔了因爲這個緣故看了二三十個奶媽竟然没有一個合式的到了後來有一個身體性情倒多合意然而奶水不多就是什麽掛麵鷄湯肉湯給他吃了許多也不中用於是就和那奶媽說明了這個道理就把增奶的法子給他試了一試不料隔了兩天那奶竟然湧湧的多起來了我想這個法子因爲發明的日子還不久恐怕不知道的人狠多所以要把他公開公開 
這個法子是很簡單的就是先把奶頭洗得乾乾凈凈再用消毒的藥水把他好好的擦了然後把奶擠在預先消毒好的玻璃瓶子裏頭拿這裝奶的瓶子擱在水鍋裏蒸等他開了之後大約六七分鐘就將這瓶子拿出來用已經消毒的注射器抽他進去把這抽進去的奶注射到他自己身體裏去那注射的地方或者臀部的肉裏或者上膞的皮下注射的分量第一次一個半格蘭姆或者兩個格蘭姆第二次三個格蘭姆第三次四個半格蘭姆或者五個格蘭姆注射的日期隔一天或者隔兩天一次那注射用的奶自然每回都要新鮮的注射的以前須要把注射的地方好好的消毒注射之後也要把那針眼用橡皮膏封貼起來這個法子有的人頭一次注射了不要一半天的時候那奶就覺得澎脹起來了然而也有不能十分奏效的總之這個法子就是不得效果確也没有一點兒痛苦也没有一點兒壞處的所以不定是奶媽就是人家太太自己也不妨試試（不受酬） 
道德 
[奢侈戒] [  德英]  
　　民國建立巳十一年進步最快的就是奢侈我敢說這奢侈的禍害可以亡國可以破家可以傷身可以遺害子孫 
大家都說現在社會上道德眞是墮落到極點了人心眞是險毒到極點了然而道德的所以墮落人心的所以險毒都從奢侈上造成的罪孽 
我國最近情形可稱民窮財盡而奢侈的惡風正在你競我爭蒸蒸日上這豈是好現像麽唉丨我眞抱着無限憂慮 
富的因爲錢多無論男女老少飮食衣着樣樣窮極奢華窮的要撑空塲面免了人家輕視强做豪闊人物如此不經濟的舉動一天又一天富的降而爲窮窮的降而爲極 
當交易所事業狂盛時代貧者暴富的狠多而若輩的奢侈更甚絶對想不着往日貧困時如何未來失敗了又如何到現在大多數暴富富翁爲了虧折站不住脚服毒畢命的也有逃走的也有坐牢的也有這眞是奢侈的好敎訓 
「崇儉」「節用」是立身的大本和奢侈却是反比例我就將這二語做忠勸深望崇尙奢侈的國人快快覺悟（乙種酬） 
 
[舊商店之陋習不思特創專事假冒可南]  
法制 
[普通法與特别法之區别] [  周姫傳]  
　　凡法律之頒行所以爲一般人民之奉行而非一部之特定者爲普通法否則專爲特殊人民之規定或祇爲通行某地而非普通一般之規定者爲特别法論其概要可分爲關於人種區域事件三者析之如下 
一關於人之範圍而規定者法之效力所及可以拘束一般人民者爲普通法適用於人民中一部分者爲特别法二關於區域廣狹而規定者法之頒行爲通行於全國各地者爲普通法專爲國内特殊之一部分而始爲制定者爲特别法 
三關於事之種類而規定者凡規定某種事件一般所適用之法律爲普通法至指定其某種事件中之特殊部分始適用者爲特别法 
普通法與特别法之區别範圍卽如上述我國之憲法民法適用於全國人民者普通法也蒙古待遇條例祗適用於蒙古一地者特别法也（乙種酬） 
市政 
[市民應有之覺悟] [  李育萬]  
　　今恢復地方自治之呼聲日高我蘇省又有四月一日實行之　議一般巿民咸欣欣然而相慶曰地方自治者巿民有自治其地方之權之謂也自治恢復則政柄收還我國民可以伸張權利安享共和之福矣余曰此特樂觀者之囈語未嘗一察我國情者之言也夫以我國國民精神與態度而論地方自治實現後如不知振作吾恐不釀成惡紳專政之風必且成暴民盲動之果福利云胡哉是以我國果欲實行地方自治者當先養成一般公民必要精神與正當態度欲養成此精神與態度當知公民之義務犧牲供獻奮鬥負責等皆我民族所缺乏而應盡之義務也我巿民不欲享地方自治之福則已矣不然者捨由此無他道焉故吾恒曰地方自治果實行非我巎民幸福開始期正我巿民憂患開始期非我市民權利開始期正我巿民義務開始期也能勝憂患乃能得幸福能盡義務乃能享權利責之對地方自治抱無上之樂觀者不識以爲何如（乙種酬） 
雜錄 
[奇異之植物] [  謝澤民]  
　　植物種類千差萬别形狀亦各各不同其中具特别狀態者不一而足茲述其最奇異之數種以增閱者之興味 
旅人樹 
　　旅人樹産於非洲海洋中之大島爲彼發達之區其葉似芭蕉屬於芭蕉科雄蕊六雌蕊一雌雄同花花色純白果實有鮮藍色之肉質葉可製墊幹可爲板土人多採用之 
旅人樹之奇處在於葉部遠望如孔雀之尾極爲美觀每幹之頂生葉數十枚作射出狀葉長丈餘下有葉柄亦長丈餘柄下有肥大之物中蓄多量清水破之則流出飮之甚甘凡旅客覓水不得時若遇此樹之水飮之有如救命之湯也 
眞樸 
　　眞樸産於非洲之大陸性喜乾燥凡沙漠及不毛之地愈見彼之發達使終年不降雨水實彼所歡迎高不逾三寸而幹之直徑在四尺以上形如大圓桌面有碗狀之穴甚多穴之周圍有綠色之葉硬如皮革蔓延地上形如大帶每葉之邊生枝甚多枝上有小球即於此處開花花中有小蟲爲之媒助植物學家稱爲最奇之植物云 
榕樹 
　　榕樹産於熱帶印度及我國閩廣常見之實如無花果故與無花果同類彼亦開花但外部不能見葉形如卵其色鮮綠樹高達十丈幹如大圓柱枝向四面開張其形如傘幹枝之間生肥大之氣根下垂於地與幹無異氣根分布甚速千萬成羣不知者以爲多數榕樹集而成林也枝葉重疊上蔽天日走入樹下不辨朝夕樹之大者周圍約二百丈下可容萬人故榕樹爲印度之美景亦世界奇樹之一也（乙種酬） 
 
