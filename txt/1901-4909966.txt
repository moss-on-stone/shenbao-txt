# 1901 - 11 - 4909966

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華　實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾　豐朝東華續錄實洋二元五角○左文裹人奏疏碼洋四元○隨園三十六種　洋五元○刑案匯覽洋七元○景岳全書碼洋三元○責泊新書碼洋一元五角○繪圖三國演義碼洋一元六角○駁案彚編盋洋二元○明季南北咯碼洋一元二角○欽定六部處分則例碼洋一元二角○補註洗寃錄碼洋六角○康熙官典碼洋二元八角○三家醫案碼洋三角○醫　　　碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會　碼洋一元六角○何典碼洋一角一分○六科準繩六套實洋六元○醫門法律碼洋一元○醒世姻綠碼洋一元四角○繒芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌　書室或申報館帳房可也此佈 
[答客問回鑾事]  
　　昨爲執筆人休沐之期方圍爐斗室藉筆墨以陶情有客敂關而入一揖就坐卒然而問曰自聨軍入京六飛西幸由太原以達西安行將遷鼎關中爲築䣓宅酆之計而各省疆臣以西秦雖漢唐舊都迄今時閱千年王氣已漸衰歇且關河險阻轉運爲難爰合詞恭請回鑾以定人心而固根本皇太后皇上亦旣俯如所請特沛綸音一俟和議吿成卽行返蹕邇者慶王李相與各國使臣折衝樽爼重訂約章行見易兵車以衣裳化干戈爲玉帛議和喜電傳遍寰瀛薄海人民無不翹盼翠華以爲回鑾有日矣而外間傅述轉有謂皇太后皇上將西幸成都或南幸武昌者敢問此說果有徵乎執筆人曰朝廷舉動自有深謀草莽小民固未易仰窺高遠然以鄙見觀之則二說皆必無之事也夫遷都之說自古有之然必須在國家强盛之時物力豐盈之日始得從容布置俾成萬年不拔之基若近於强敵之逼處堪虞遽謀移徙則根基一拔必至人心渙散國本愈岌岌可危况陜西旣因僻處西陲輓粟飛芻殊不易易若成都雖有天府之險而水則有峽江之湍急陸則有劍閣之崔巍運道之艱當更倍於秦省况地益偏僻消息遲延斷不足以控制東南顧瞻全局武昌濵臨大江北據漢沔南瞰衡湘地處中權形勢似較爲雄壯然荆襄之間自古爲戰爭之所故河山襟帶爲創業所必爭而欲正位宅中則形勝亦未必利便此固在中國自爲之計而皆有所不宜者至各國尤必以此舉爲不然蓋目中外通商而後凡訂立約章之國例須簡派使臣駐紥中國都城以便彼此商議交涉各事建立使館所費不貲若皇上一旦遽棄舊京另建移都之策使各國使臣移其旌節同賦鶯遷則從前由津門至京不過水陸程途二百餘里而今夏拳匪變起竟至救援隔絶大受驚危若更遠徒他方則與海口相隔益多呼應尤爲不便設有緩急其何以爲自保之謀或皇上鸞輅南行而各使臣仍其舊貫則旣與駐　京師之約不合而歲時覲見儀文曁平日與總署商量各事其將何所適從故以愚見料之必朝廷先下回鑾詔書然後和議可定或曰京師係萬方根本必須鞏固森嚴始免人心欵慮今各國所訂和約綱領内旣欲將大沽口砲臺及由京師達海口之砲臺一律剷平而沿途又須派西兵設戌若是則藩籬盡撤門户洞開臥榻之旁悉爲他人　睡萬一彼此稍有齟齬則西人卽長驅直入何堪令乘輿再受震驚不知皇上若旣定計回鑾則西兵設戌之條當亦可與之商量徐謀更易各國以交誼爲重或不致固執不通且西人果逞其雄心欲不利於中國則　程途遠阻險要可憑而恃其堅甲利兵何處不可深入語所謂我能往彼亦能往者誠係洞中竅要之言故愚謂和議而不能遽成也則已和議而果成則回鑾之期當必不遠矣客曰子言亦良有見於其去也適手民以本日報首論說請爰詮次其語畀之 
[本館接奉電音]  
　　昨日午前西安行在飛電傳來上諭四道敬謹譯登○十一月十六日行在内閣抄奉上諭正紅旗護軍統領著全欽補授欽此同日奉上諭善豫著補授订黃旗蒙古副都統正監旗蒙古副都統著溥興補授欽此同日奉上諭據崑岡等奏遵旨續查被難各員名懇恩賜卹一摺當諭令軍機處酌核具奏兹據該大臣等開單呈覽或臨難捐軀或闔門殉節允宜特予褒揚以彰忠藎世襲三等公葆初著照例賜卹伊長子候選員外郎廉定著照郎中例賜卹次子候選筆帖式廉三了候選筆帖式廉密四子廕生廉安均著照主事例賜卹伊堂弟初沛廣東鹽大使受恒著照知縣例賜卹葆初之母瓜爾佳氏妻宗室切子婦巴爾查氏女二口並受恒之妻李氏女一口均著准其旌表正藍旗蒙古副都統兼公中佐領耆齡者照都統例賜卹伊子户部候補主事崇綬著照員外郎例賜卹三等侍衛崇坤著照二等侍徫例賜卹耆齡之妻並子婦二口孫一名孫女二口均著准其旌表湖廣道監察御史宋承庠著追贈四品卿銜從優賜卹驍騎營叅領兼公中佐領賜敉著照副都統陣亡例從優賜卹伊弟及妻那氏妹一口子太光奇生二名女一口均著准其旌表鑾儀衛冠軍使文　著照副都統例賜卹伊妻氏妆王氏女一口均著准其旌表兵部候補郎中魁麟著照四品例從優賜卹兵部候補主事王鐵珊刑部主事韓紹悳均著照員外郎例賜卹工部候補主事百慶著照員外郎例賜卹伊妻劉氏子聨泉女一口並著准其旌表副將用京城營叅將兼署雲騎尉王長蔭著照總兵例賜卹奉恩將軍宗室公埵但領扎閻阿著照三品例賜卹伊子宗人府筆帖式樸誠著照主事例賜卹子婦舒覺羅氏女一口孫女一口均著准其旌表舉人宗室恕煦伊子宗學副管繼勛四品宗室楙勳伊姪啓勳世勳均著照四品官例賜卹伊妻禹佳氏女一口啓勳之妻宏章氏均著准春旌表叅將世襲骑都尉兼一等雲騎尉京城左營游擊王燮著照叅將例賜卹候補知縣劉恭辰著照直隷州知州例賜卹驍騎校海敬著照佐領例　卹妻何佳氏著准其旌表護軍鳳來著照護軍校例賜卹伊弟親軍鳳鳴著照親軍校例賜卹鳳鳴之妻趙門佟氏並鳳來之女三口均著准其旌表鑾儀衛鳴贊官英瑟著照六品官例賜卹該衙門知道編修支恒榮之妻樊氏及伊予懋慈著再行查明具奏欽此○十八日行在内閣抄奉上諭大理寺少卿著張享嘉補授欽此 
[簡員襄議]  
　　昨日滬上官塲中人得京師消息知欽命議和全權大臣慶王李相奏請飭下前蕪湖關道出使高麗大臣徐進齋星使壽朋曁直隸藩司周玉山方伯馥迅速赴京襄辦議和事件 
[日法兵鬨]  
　　本館派赴日本訪事友人馳書相吿云東歴去年十二月十八號有從中國山海關來者述及此次日法兩國之幾至幾至釀成事故因大沽旣遭兵燹又値殘市景寂寥荒凉特　法兵之駐彼者因之移赴山海關一 
 
 

Page 2

 
 
帶某日有法兵數名至某店沽飲醉後將酒保任意痛毆店夥訴諸日本守備隊日管帶親往彈壓法兵竟將某中尉擊仆於是日兵皆奮勇直前與法兵酣鬥幸有俄兵到來始得解散是役也日兵之負傷者三名法兵則負傷七名 
[法日索地]  
　　新加坡日新報云法人以近來三合會黨在粤省擾亂法水師曾助官兵剿捕因之向兼署兩廣總督德靜山中丞要索附近沙面之地展拓租界事爲日人聞知亦欲索取一地刻尙未見中丞回覆也 
[聨軍剿匪]  
　　字林西報云本月某日有英日德意等國馬步砲隊約三四千人迤邐出彰儀門西去聞因某處尙有拳匪未靖故赴彼痛剿也本飩按此或和議未成以前之事今則樽爼折衝已化干戈爲玉帛凈洗甲兵長不用當不復如茶如火耀彼鷹揚矣 
[英搭軍情]  
　　英京倫敦來電云澳洲及細蘭芝各處團練兵預備前往南非洲者不下數千人又云自好望角派兵設戌之後英國練兵四千人得以暫時休息又云搭軍現在舉動甚秘外人幾不能揣測行蹤 
[會匪圍城]  
　　新加坡日新報譯登某西報云惠州府屬河源縣有一雜貨店係三合會黨所開店中藏有火藥數桶毛瑟槍彈數箱約一千五百粒上月某日被差役查悉報知縣主某大令大令立傳捕役二十人協同差役馳往連店主解縣行至半途黨中人率衆截奪並將各差痛毆所有火藥槍彈仍由會黨運往他處縣主怒飛禀上憲會黨一聞此信遂將衙署兠圍聲言如有官軍前來剿辦卽將縣主戕害相持半月迄未敉平 
[錢局暫停]  
　　廣州訪事友人云前者大憲以錢價日昻設局府署前添鑄當十銅圓藉以補其不足每龍銀一圓兌當十銅圓一百枚每人只以二圓爲率嗣以此項銅圓行使巿廛大可獲利爭相羅致非强有力者幾至無從兌取某日藩憲丁方伯查悉此中弊竇擬卽妥爲整頓爰飭暫行停鑄一面懸牌示衆云照得官鑄當十銅圓以補制錢之不足前經派員在府署前設立錢局以便居民兌換行使原爲維持圜法有裨貧民起見乃木司目覩該局情形地方太嫌窄隘而豪强之輩攔門擁擠更番易換得以藉此牟利大失本局立法之意亟應暫行停止俟另設法籌辦總期便民利用合行示諭爲此諭仰軍民人等一體知悉所有現設日沽錢局定於本月初十日暫行停止另擇寛敝地面妥定章程再行知照特示 
[龍銀贬價]  
　　金陵訪事友人云前者省垣仿照粤鄂兩省設局製造銀圓每圓以七錢二分爲衡與墨西哥銀圓同其輕重蓋藉以濟圜法之窮也無如巿中奸儈多方阻撓任情貶抑雖經各大憲嚴申禁令諭飭通行而市廛交易終不能免於畸重畸輕自冬至以後龍圓聲價益貶墨西哥銀一枚可兌九八五制錢九百四十文龍圓則只兌九百文有維持商務之責者可不亟思設法以劑其平乎 
[解糧赴陜]  
　　漢口訪事友人云漢口轉運局憲惲莘耘觀察因秦中待食孔殷將第十四批糧米漕米各五千石委賴明府汝驥押解西上已於本月十二日取道襄河望三秦停發矣 
[甬試六志]  
　　寗波訪事人云寗波府高嶼卿太守考試闔屬文童計鄞縣多至一千一百餘名一切章程仍循曩例已冠首題爲指之不若人也至拱把之桐未冠首題適楚三飯繚通塲次題以幣詩題賦得山色蒼寒天釀雪得寒字五言六韻 
[實事求是]  
　　漢口訪事友人云鄂省由红關至靑山一帶土堤綿亘三十里前者大憲飭屬分叚興修兹已　竢本月某日湖廣總督張香濤制軍勘得堤身尙未十分鞏固復委彭太守覺先估計工程重行修築誠實事求是之至意也 
[柏垣禁賭]  
　　杭州訪事友人云署浙江臬司許星友廉訪查知每届三冬賭攤林立呼么喝六爲害閭閻爰　各總巡督飭分巡隨時嚴密查拿無任漏網并出示曉諭曰賭博之害小則廢時失業大則蕩產傾家甚至飢寒交迫短見輕生或入於下流甘爲賊盜若不嚴加懲治何以鋤奸邪而安良善除飭地方官會同保甲局訪拿外合行出示曉諭爲此諭爾諸色人等一體知悉務各痛攺前非切弗重蹈故轍致干罪戾倘有不遵定當重究决不姑寛毋違特示 
[冬夜聞雷]  
　　安慶訪事友人云本月初六日之夜忽巨霆怒發迨十四日天將破曉又聞雷聲隆然居民皆從黑甜鄉中驚醒意者如月令所謂冬行春令乎 
[浙省官塲紀事]  
　　杭州訪事友人云錢塘縣沈大令擇吉本月初九日開徵冬漕仁和縣陳大令因倉厫修建未竣遲至十二日始開徵○撫標右營把總缺奉撫憲札委候補把總富勒赫署理○撫轅箭道前演武廳年久失修漸形頽圮邇由防軍局憲札委候補縣鍾大令靈前往勘估以便卽月興修 
[皖省官塲紀事]  
　　安慶訪事友人云安徽撫憲王芍棠大中丞以目下鑾輿西幸需餉孔殷兼之陜境奇荒小民待振尤亟除籌備京餉銀若干萬委候補知縣蔡大令錫元押解外另籌振銀若干委候補通判郭别駕森文管解藩司湯小秋方伯則令附解部飯銀若干已於本月十五六日禀辭首途矣○省垣南門保甲委員何少尹慶雲以時届冬令宵小最易竊發防範不可不嚴爰每夜微服親查不稍懈忽蓋亦實事求是之道也 
[上海官塲紀事]  
　　德國使臣所挈隨員某某二君由本國乘某輪船來滬擬赴天津昨日命駕赴蘇松太兵備道轅拜會道憲余晉珊觀察○昨日本邑官塲探悉新任蘇松太兵備道兼江海關監督袁海觀觀察準於本月二十一日淸晨八點鐘時抵埠因各整備迎迓○升任湖南布政使現任蘇松太兵備道余晉珊觀察原示期本月二十日課試葉珠書院肄業諸生昨適别有在公委松海防同知劉乙笙司馬代庖○本城同仁輔元堂果育堂普育堂以及在籍各紳董以升任湖南布政使正任蘇松太兵備道兼江海關監督余晉珊觀察將次交卸感懹德政情不能忘爰特公製匾額一方文曰澄淸江海普育堂留養之孤貧男婦亦公製萬民傘一頂昨日各紳董整肅衣冠導以鼓　恭送至轅觀察謙讓再三而後受 
[體恤商情]  
　　本埠各貨所輸落地捐前於光緖十七年由籌餉貨捐局總辦某君明定章程凡有認捐公所司董查獲偷漏由同業出爲籲懇了事者應罰各欵悉歸公所收解其由局丁查獲解局認罰乾正欵仍歸公所罰欵存局報銷彚解歴來遵辦在案邇因各業紛紛包繳落地捐各自設立公所雇用巡丁專查偷漏不問有無捐票一律拘留議罰以致民怨沸騰日前總辦林質侯太守訪悉其情爰卽出示曉諭各商人等嗣後運貨到埠務各遵章納捐領票毋蹈偷漏積習並飭各司董嗣後如查有漏捐鉅貨仍歸局中辦理不得藉端議罰等因是亦保民恤商之至意也 
[飭解徒犯]  
　　前年浦東鹽梟郭松林被孫竹卿姚阿石姚長根葉關林康介堂等戳斃棄屍浦江時千任道憲黃愛棠觀察方綰上海縣篆飭差拘獲兇犯訊明口供通詳督撫旋經議定罪名除孫瘐斃不議外姚長根葉關林康介堂三犯分别杖責姚阿石擬定徒罪發泰興配所近日署江蘇臬司朱竹石廉訪查核案卷札上海縣主汪瑤庭大令迅速起解大令奉札卽於前日飭經承備就文牘派出差役民壯四名立卽押解登程 
 
 

Page 3

 
 
[英界火警]  
　　昨日天將破曉英租界九江　平原里第三百五十五號門牌某姓家不戒於火致兆焚如瞭望臺上西人見之立卽鳴鐘報警救火會各西人急驅皮帶車前往吸水噴射得卽熄滅僅焚去披屋一間 
[美界火警]  
　　前晚九點半鐘時美租界新記浜甬人劉利中所開浣衣作内潑翻燈内火油火隨上熾霎時濃烟四佈幾致不可嚮邇幸作中人竭力施救始得熄滅祗燬去草屋半間然左右鄰已飽受虚驚矣 
[新界火警]  
　　昨日午後三點鐘時瞭望臺上又警鐘亂鳴旋卽每擊六下知係新闢公共租界中突肇火災逾時訪悉愛泥路天主堂西首成記木作附近荒地上江北人所搭草屋内不知緣何起火所有毗連之草屋七間霎時一掃而空迨救火會中各西人驅皮帶車赴救則早已火滅烟消矣 
[訓練華捕]  
　　昨日午後一點鐘時英美租界工部局西人督率華捕百餘名至貴州路捕房曠地上操演戰陣約逾一點鐘之久始操畢而散 
[蕩婦呑烟]  
　　法界升和里三十八號門牌某氏婦與王阿寳姘識有年前晚因事口角被阿寳窘辱遂潛購阿芙蓉膏呑服迨毒發呻吟施救不及延至天明氣絶身死屍屬投報捕房捕頭立派某包探將王拘獲押候報請上海縣汪瑤庭大令相騐旋由屍子投公堂籲請從豐棺殮免子報官不知能俯如所請否 
[上海巡局紀事]  
　　有高慶雲者耶穌教申人也前將其女許字凌某之子爲室邇來忽又攺字胡洪生正欲擇期行聘凌偵知向高理論旋互扭至十六鋪巡防中局控訴局員苪衡堂二尹著候函送天主堂請司鐸理處○前日有杜姓女郎在浦東老曰渡浣衣偶被擔水夫吳玉奎相撞遽效女嬃申申之詈其兄杜道元聞聲而至將吳扭住攢毆吳情急奔赴斗姆堂巡防局喊控局員程二尹研訊之下判將女掌頰二十下道元責手心二十下吳責一百板各具切結呈案然後開釋○前日朱大雙扭　雙元至斗姆堂巡防局訴稱被徐積欠麫粉洋銀六元　索不還求爲追給局員程二尹命徐如數付還然後覔人保釋 
[英美租界晚堂瑣案]  
　　宏茂昌襪店主韓茂春控徐恒順冐牌隱戤請提訊究前晚讞員張柄樞司馬飭提兩造研訊韓供小的開設宏茂昌襪店已閱多年光緖二十二年因有射利者私冐牌號曾具詞禀請備案並給示諭禁止以儆效尤不意比鄰徐恒順竟敢冐充老宏茂昌字號當經據實控陳奉諭派差禁阻無如徐抗不遵攺叩乞究懲徐供小的開設襪店已閱五年字號雖同另自加記不得指爲冐牌司馬喝令掌頰四十下押限三日内更易招牌違干嚴究○張侯氏控陳張氏借銀圖賴司馬研訊之下張侯氏供前者陳張氏因有急需倩小婦人轉借洋銀五十元嗣以本利未償被債主屢次催逼小婦人不得已墊還洋銀八十元至今已閱四年彼竟置之不問叩乞究追陳張氏供小婦人已將利息陸續照付現因丈夫生涯寥落無力歸還叩求恩斷司馬限年内先還洋銀十元餘欠每月拔還十元至明年五月一律還淸兩造遵斷具結而退○前者湖南人叚桂秋控龜奴彭漢生拐騙姪女四寳偪令在美仁里賣娼并更其姓爲武字曰林仙司馬訊知四寳由桂秋抵押遂判令押繳身價洋銀一百三十元一而令彭龜交出四寳前晚彭龜將四寳交案司馬向之研詰四寳供稱年十有一歲由叔父桂秋携至彭處抵押洋銀一百三十元桂秋堅稱小的並未將姪女押令賣娼司馬判將四寳發堂桂秋押候十日内繳銀餘人斥退嗣以桂秋在押所大聲呼寃任情滋擾命提至案喝令重責五百板交原差帶同四寳移送上海縣署請縣主汪瑤庭大令究辦 
[法租界公堂瑣案]  
　　王阿狗控紅帮裁縫奚愛棠借去洋銀三百元圖賴不還昨日讞員杜棧園大令飭包探傳齊原被升堂研訊王偕原中陳芳庭遞呈借據訴稱小的向索欠銀反被批頰叩乞究追陳供小的爲奚作中是實奚供光緖二十二年四月某日小的借王洋銀三百元至次年卽如數歸還收回借據八月二十三日被賊行竊將據遺失曾投縣存案有批示爲憑大令閱得原吿具控在先被吿存案在後且不向本公堂存案更屬可疑著將借據發還飭原中調處明白禀覆核奪○英界某綢莊失竊藍寍綢十四匹報捕查緝旋經包探在小東門外寳泰質鋪查獲原贓將竊賊張阿勝解案英界包探陸阿九偕失主陳恩崎投案禀請帶回歸案辦理大令准之飭連原贓並洋銀二十一元七角五分交陸探帶回○小偷陸桂生撬取人家門上所釘保險牌售與舊貨攤主沈子修張阿華經包探拘獲解案請訊大令判將陸枷號一月責四百板沈枷號一月責三百板張枷號半月責一百板○包探禀稱積竊陳阿二在英界犯案禁押一年甫經釋出又至法界行竊衣服茶壺地枝等物今特解案請辦大令判枷號二月責五百板贓給失主具領○包探禀稱偷兒楊和尙在某輪船行竊皮馬褂一件解案請辦大令判枷一月責三百板○包探禀稱車夫洪巨坤驅牛至招商局金利源馬頭撞破油簍漏出油數十斤被管馬頭西人拘入捕房今特解案請訊大令著罰洋銀二元○法商瑪納與利喴洋行主人投本管領事署控華人蔣文明蔣文達弟兄開設慶昌祥裕源恒兩廣貨店積欠貨欵四千餘金迭經大令訊供莉將文逹押候嚴追文明另案被人控諸英美租界公堂張柄樞司馬飭提管押因派差移提到案略加研訊勒限半月將慶昌祥店貨拍賣歸還並令店夥金鑑廷赶緊收帳旋仍將文明送歸英美租界公堂迄今日久延不理淸昨日大令移文將文明提案訊追文明供慶昌祥已被張大老爺發封抵償别項欠欵此欵容俟回籍變產料理大令謂爾於英美租界公堂控案已還過數千金何得於本公廨任意玩延實屬可惡著連文達押候追繳金鑑廷仍交原人保去○永興里德興王棧執事人高松友控夥鄭玉山串同庖人陳阿敖竊取寳銀洋銀等情迭經大仅研訊將鄭交人保出諭令協同查緝嗣是陳屢訊不認惟稱鄭曾在英租界洽豐土棧犯竊昨日保人將鄭交案棧主高子鴻偕高松友投案求追鄭供當失竊時小的衣服亦被竊去以致不能起身小的潔身自愛安敢作此不端之事大令謂爾在英界犯過竊案尙得謂潔身自愛乎鄭供當時因虧欠銀錢涉訟公廨不得已而出此大令著送縣辦理諭令原吿自行投案備質鄭一再懇求稱小的願將賊犯帮同查緝大令准之仍交原保人保出陳還押 
[籌辦陜振十三誌]  
　　啓者則敬前因陜振急迫曾商懇邢厚莊表弟慨助庫平足銀一萬兩計收規元一萬九百六十兩當經電禀岑雲帥云浙江烏程人花翎三品銜公部郎中邢傳經處境不豐性極好善已勸令變產助庫平銀一萬兩查光緖十八年有三品銜刑部郎中龐元濟捐助順直振銀一萬兩蒙李傅相以升銜頂戴無可再加奏奉恩旨賞加四品卿銜有案今邢傳經官階捐數相符伏求迅賜援案奏請奉准並乞電示東南紳富較多必有聞風興起較零星募助裨益更多施則敬叩○又電致户部軍機連聰肅同年云烏程人花翎三品銜分部郎中邢傳經捐萬金已電禀雲師請援龎萊臣案入吿求兄先禀夔相并懇雲帥速奏則敬○接復電云行在無卷可查龐案何年月日奉准有無 
明諭乞速示冲又電致孫慕翁夏厚翁連聰翁云龐案查傅相原奏云部定振捐章程捐銀至萬兩以上准其專摺奏明請旨優給獎查部屬等官因勞績保舉歴蒙恩准賞加四五品卿銜該員龐元濟敦善行於鄉里出巨資以恤鄰志在救民惠能濟衆其功自不可泯惟其升階頂戴均無可加可否仰懇天恩俯准將該郎中龐元濟特旨賞加卿銜以示優異而照激勸出自逾格慈施等因十八年十一月二十八日奉硃批龎元濟著賞加四品卿銜謹電陳求轉禀夔相雲帥示遵則敬○十八日接岑雲帥電云邢事入吿奉旨賞加四品卿銜欵速解濟振仍祈廣勸煊嘯○當卽電致邢厚莊表弟云承助庫紋萬兩十八蒙陜撫憲具奏奉旨著賞加四品卿銜謹電賀則敬上海六馬路仁濟善堂盆湯弄絲業會　奏辦陜西義振總局施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡員獲賭]  
　　前晚本邑南巿十六鋪巡方北局委員文韻松二尹率同勇甲往各叚　　巡至施相公弄聞顧姓家有人　　　　　往叩門雙厞甫　一擁而入各賭徒猝不及避得以一鼓成擒當將顧阿六余理門王阿四宋裕生　宗仁王阿五張阿法七名帶回研訊　供小的向以販售水菓爲業不敢聚賭二尹判令連余等六人各責一百板押候禀請保甲總巡傅星崖明府核辦 
[上海縣署瑣案]  
　　官渡船户周桂山與民渡船户周庭山爭奪碼頭互控到縣前晚縣主汪瑤庭大令升堂研訊周桂山供小的係浦東周家渡人在南馬頭公濟馬頭周家渡高昌廟馬頭等處駕官渡船自設立民渡船以來時相爭奪去以致枝節叢生叩求恩斷大令謂官渡民渡均屬善舉何得妄爭爾屢次阻止民渡顯係不安本分判令掌頰五十下周庭山供小的時被桂山霸阻並將馬頭拆毁撕去吿示求鑒大令判南馬頭周家渡歸桂山渡客公濟馬頭高昌廟馬頭歸庭山渡客并著桂山將所毁馬頭修好如再爭奪定提究辦○前日鄒福泰控江少甫積欠會欵洋銀汪大令研訊之下鄒福泰供前由江少甫合會至今春散去被欠洋銀四百餘元叩求追給江少甫供鄒福泰應收會欵非小的一人所欠尙有張姓半股求鑒大令飭交人保出限十天内先繳一半張姓欠欵候飭差提案訊追○李公館家丁劉春控潘慶冐收洋銀汪大令質訊之下飭差督同結帳在案前晚復訊劉春供稱小的前因有事回籍倩潘慶代收各户租金竟被呑用數十千將租摺匿不檄還叩求追繳潘供小的代收房租時因租户疲玩投總巡局控吿費去洋銀數十元今特開帳呈閱至租摺前已繳還求察大令飭掌頰五十下諭令從速回籍不准逗留租摺給劉春具領 
[英美租界公堂瑣案]  
　　前日某西婦投捕房報稱失去洋傘二頂値洋銀二百元請爲查緝捕頭允之倩某包探查得此傘在吳淞路翁某所開押鋪内僅押去小洋銀六角因於昨晨禀請讞員張柄樞司馬傳翁訊究司馬准之○朱阿春竊取張阿泉家衣服七件經包探趙銀河拘案請辦司馬商之白繙譯判責二百板贓給失主具領○美總領事署某西人投捕房訴稱細崽范燭貴竊取鈔票金錢等物捕頭卽派包探王湘舟將范解案請訊西人投案訴稱署中所用僕人均歸范管轄前曾失去銅錢數十文查究無著昨又失去鈔票金錢等物命范查究諉爲不知是以送案請究范供稱小的在洋人處服役已閱年餘在洋人房内停出者共有三人此次失物小的實不知情叩求明鑒司馬著王探帶回捕房交人保出俟查明再核○前日張阿坤行至某處被唐全春所拽貨車撞仆碾傷足指四百零一號華捕見之將唐拘案請訊唐供稱貨車載重一時避讓不及求恩鑒宥司馬著帶回捕房押候張醫愈後再行訊核○烟妓邱王氏不知因何與流氓邱春生將錢榮生毆擊六百五十五號巡街捕見之一并拘案請訊錢供小的在馬路中閒行伊等無故尋釁以致受傷求恩究辦邱王氏邱春生供詞一味支吾司馬判將氏掌頰二百下邱笞臀三百板○顧桂寳竊取方潘氏洋銀二元小銀錢一百二十角銀臂釧一枚經包探趙銀河拘案請辦司馬判責手心二百下贓給還失主○野雞流娼陳阿寳强拽包探李四春至家李探不允陳娼反肆行辱駡遂被拘案請辦司馬判令掌頰四十下○李祥卿竊取四馬路四海昇平茶樓水烟袋一枚經包探胡瑞龍拘獲解案請辦司馬判責一百板贓給還失主○周阿德竊取姜陸氏家衣服十一件棉被二條經五百二十五號華捕查獲解案請辦司馬判責二百板贓給還失主王桂生竊取陳恒泰家烟槍一枝經包探張寳成拘案請辦司馬判責一百板贓給還失主○黃桂福竊取吳榮林家衣服二件經包探劉光震拘案請辦司馬判令用木凳重責手心一百下贓給還失主○洪榮生訴稱張阿四陳阿二因向小的訛詐不遂將皮馬褂及帽攫去現經某包探拘獲送案求恩嚴辦司馬判將張陳各責三百板管押捕房五月贓給還失主○周阿生竊取胡在才家銀質對時表一枚經包探邊槐洲拘案請辦司馬判令爲木凳重責手心一百下遞解回籍贓給還失主 
[美租界捕房紀事]  
　　日前江北某邑人張扣保投英美租界公堂訴稱小的所私蕩婦馮李氏與浪子李三寳有私將家中器物衣服席捲而逃避匿裏虹口某里求恩訊辦讞員張柄樞司馬允之立卽飭差至捕房協同包探倪順泉將氏與李拘入捕房捕頭令押候轉解公堂請訊○前晚九點鐘時有一法國水手至司各脫路某粤妓家酗洒滋事適爲巡察兵所見向之喝阻反敢行兇因卽拘入捕房捕頭令押候解送統帶處禀請訊辦○本邑人蔡正全在西華德路新菜巿設攤售豆腐工部局立有章程每至午前十點鐘時卽須收市蔡自晨至夕並不收攤事爲藍副捕頭訪知特於昨晨令包探李佩芝前往驅逐 
 
 
