# 1892 - 97 - 4906814

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印文已出書自三月初一日起每部　價洋五十六元如欲精研乙部者請移玉申報館帳房購取可也此布 
[廣廣小題文府小題一字文準啓] [  點石齋啓]  
　　小題文府一書風行海内不脛而走　搜羅旣富其中傑作亦多閱者猶以題未備重文太多爲憾　有續集之　　寥寥數　　不足　兹由敏求書屋主人敦請名　廣搜名稿及各書新出課藝試草窻稿加以釐訂聚成鉅帙其有未備難題復請名宿　　　是　於正　之小題文府則無　篇之重一藝之復也計文六千餘首經本齋代印成書名曰廣廣小題文府每都洋二元四角如與正續小題文府合而購之成爲數萬首之鉅函　題中無出其右者如前巳買過正續文府現須再購廣廣小題文府方爲全璧零躉批發請向上海江左書林可也并新出小題一字文準每部五　一字之題聚而成帙者向所罕見且所印不多斷速購爲盼 
[徐園書畫會記]  
　　上海爲江海通途商賈之所薈萃仕宦之所經由往來於兹者大都名利中人而巳問有一二雅人相與命儔嘯侣作文酒觴詠之會近來益復寥寥徐園鴻印軒主人性躭風雅每於新春之際但遇星期大關雅會或琴或棋或度曲或集　畫之會以故園中所懸書畫無非名人之筆夫以書畫售藝於海上者不知凡幾而欲得主人青睞亦殊非易易盖主人於會中事均屬精明賞鑑書畫尤爲獨具隻眼而又酷嗜此亦其性之所近也清明後六日余與抱月山人偕游主人見之亟招手曰子來正好請君一觀乃相將入讀畫樓下闢其窗則見四壁所懸者琳琅滿目行書則有壺天老人衛君　生虚谷上人金君吉石閔君吟椒免癡道人黃君靜園蒲君作英葉君小漁陳君濬卿周君紫垣篆書則有毛君華生陳君維祺陸君子萬朱君岳生隸書則有申左夢畹生漆書則有吳君渭聘楷書則有徐君澍亭錢君翥漢錢君少伯而弇山兪君則獨題徐園雅集圖畫則有朱君夢廬之月季作君俾年之雞楊君佩甫姚君棲谷巢君子餘士君新甫孫君　泉徐君曉嵐張君遂生之山水郭君少泉之博古盆花韋君子鈞之松菊人物吳君秋農之山水人物何君研北之春燕花卉徐君小滄之博古蒲石蔣君鶴年張君子靑之雙鈎翎毛查君掄先之蘭莊君圃香及一泉上人之竹宋君石年之秋菊雄雞曹君蟠根之人物周君英甫之木蘭從軍圖邱君竹薌許君清芝沈君沅之花卉夏君少麓之歲朝圖潘君雅聲尤君笠江奚君頌南之士女孫君守伯之松菊猶存圖張君彝頌之梧桐翎毛主人亦自作乳鴨紫藤余姪石菉之以介眉壽圖亦厠乎其間余於其書畫則見而知之於其欵識則皆問而知之洋洋乎大觀也哉余於此事爲門外漢惟覺其光怪陸離目迷五色而巳主人曰此皆今春書畫會中之所得也余憶是日天氣清麗主人折東招余至園中相與鑑賞余亦與抱月山人偕往旣至見有對客揮毫者有握管凝思者有信筆直書者抱月山人曰此中無我輩揷足處盍出散步乃至烟波畫舫抱月山人弄琵琶余彈琴更唱迭和頗足自娛旣而主人以照相之具至曰今日雅集不可不留影請諸君咸入圖中可乎爰至又一邨藉草地而坐余置琴膝上仍鼓梅花三弄之曲主人卽以古銅爐置余前曰庶足點綴也會中人或彈棋或飲酒或讀畫或觀書或倚樹徘徊或吟肩高聳而次子雨文亦以侍立余後附入圖中抱月山人立稍遠而神氣宛然照畢主人邀飲余以有事固辭不獲乃命次子與石　姪領其情此情此景尙在目前而倐忽已兩閱月矣前年書畫會主人屬余爲之序余曰以不能書畫之人而爲書畫會之序不亦貽人笑柄乎主人曰能書畫者或不免有所阿比其褒與貶未必悉出至公惟不能書畫者則此中空空洞洞絶無偏倚譬之於鏡中無所有則妍與媸無所遁影譬之於秤本無一物而以物加之未有不平且準者余遂勉爲序之曾幾何時而相隔已兩年前年亦曾照一相以視今年所照則余之面已增此　　者矣觀乎此而悟人生盛衰之理雖有壯年終不免龍鍾之一日雖有强力終不免衰邁之一時轉不若及此時而快然行樂怡然自適之爲得且人生不朽之業最爲難得而獨法書名畫則流傳永　愈久愈珍是眞不朽之業也主人設此雅會欲使在會諸君不但留其形影而且留其翰墨俾會中人皆得以永垂不朽主人之用心不亦深且遠哉主人曰請子筆此語以作此次書畫會記何如余曰諾壬辰三月望日古越高昌寒食生記 
[遼陽錦字]  
　　營河向例於小雪後凍河春分節開河船隻不出進者至多不過百天近十五年來皆於冬至　左右封河去冬封河較早今春開河更遲至三月初八日清明節河氷始泮此爲亘古所未有○今春開河較　年約遲半月市廛貿易未免暗受虧耗所最難堪者肩桃食力之人三冬苦守滿望開河時輪船進口可以趁錢乃遲之又久而輪聲帆影　舊杳然能無懊喪更有山東津衛各處人不遠數千里而來　身無地旅費難籌此時此境輙喚奈何若山東人向在城營業或在邊外淘山於春季回家皆主營口附搭輪船遄回烟臺以春分節船多價賤無不及早偕來東西營旅舍幾無容隙地此次船到較遲徒耗半月旅費而輪船水脚又貴於前阮囊羞澀者不免望洋興歎矣○有小雜貨鋪數家當未開河之前將所剩次貨仿吕宋票法開設彩會以五百號爲額每票有售四弔者得頭彩物件約值廿餘兩有售十弔者得頭彩物件約值六七十兩一家倡之衆人和之某洋行有花旗布廿件亦仿此法關彩二次每次八百三十票售錢二吊頭彩得花旗布四十疋以次遞减至十彩僅得布二丈開彩後諸人各肩白布以去一望如雪旬日之間總計費錢七萬吊之譜買票者多係各店夥云○右營管帶程春山副戎於二月廿九日病故由上憲札委金叅戎德鳳接帶○後街餘愼成鋪内學徒孫姓於初三夜定更時提燈至貨屋自縊於梯上旋經夥伴望見燈光急趨視見孫搖搖若懸旌手中之燈尙未滅也呼人集救則巳魂歸地府查孫係本地大石橋人家頗充裕年纔十九上年成婚後伉儷情深不忍須臾離父母以兒女情長未免英雄氣短逼令就業小夫婦卽同飲阿芙蓉膏欲相從於地下幸卽知覺灌救得生近因其伯父出殯請假五天不料回店後遽爾縊死嗚呼亦太癡矣○初七日早輪船進口者六艘因永多當卽退出初八日復銜尾而入雙輪展處白浪翻空初十日臺灣輪船又到共二十五艘云 
[營口火警彚誌]  
　　二月廿五夜半橋南孫家柴欄失火焚去秫稭三萬餘梱○三月初四夜大街元茂德銀爐因燒坑失火焚去廂屋一間幸人手衆多又有水機灌救回祿神未敢猖狂水會人等尙未散去又聞警鑼亂鳴係報雙 
 
 

Page 2

 
 
廟子某姓家起火水會飛馳而去當卽撲滅只焚去小柴垜一個○初六日下午東盛和後櫃失火焚去貨屋三間其中堆積洋線麻袋三四萬隻素無人出入不知火從來幸水機洋龍齊集灌救始得火滅烟消至初七晚七點半鐘院中火光又熾廂屋及所堆火油箱棉花包大垜均已燃著加以南風甚勁火勢愈覺披猖至八點半鐘忽轉北風繼又轉西風再轉東北風時已十一點半鐘風力漸緩火勢乃衰共焚去房屋四十餘間糖貨千餘包棉花數百包是日所到建廣兩帮號客二十餘人衣箱行李半付刼灰本櫃搶失貨物不計其數左右鄰雖未殃及然踐踏拆毁損傷亦殊不少矣○初八上燈時恒利德棧房柴垜起火幸水會赴救甚速得以立時撲滅誠大幸也 
[保案述聞]  
　　去年朝陽建昌等處土敎各匪紛紛起事貽害地方由古北口提督葉曙卿軍門率兵協剿凱旋後業將麾下有功將士隨摺具保兹復分别前敵後路文武各員酌量具保繕稿後面呈傅相懇請代奏傅相見其開列人數稍多謂勞績固不容泯没　名器亦不可濫邀飭令重加裁汰軍門對以開列在前者固屬戰功卓著而附保於後者亦屬情面難辭傅相笑謂君或碍於情面我當一筆勾銷或竟雙管齊丁是以此次名列剡章者並無濫竽充數之弊足見老成謀國具有櫂衡非尋常所能企及也 
[上相撝謙]  
　　潘文勤公靈柩於初五日抵津卽在舟次受弔初六日乘輪南下公之介弟刑部郎中祖年請　十日送柩來津旋卽回京供職其未就道也晉謁傅相　者請落官廳正郎頷之而未下輿瞬息間忽聞傳呼開門迎迓閽者大驚蓋節署體統凡開煖閣門戈什等均須站班於是翎頂煌煌者咸侍立兩　儀容肅穆正郎謝不敢當仍由角門而入傅相接見唁生弔死意氣懃懃懇懇暢叙逾時始興辭而出正　年祇二十四已補實缺郎中將來歴官願要自當克繼家聲也 
[津水春鱗]  
　　天津文武各官例於季春擇吉致祭先農壇行古禮也今屆於三月初五日舉行武自鎭軍至城守營文自司道府縣教諭訓導以至佐雜各員均穿花衣恪恭將事分别主祭行三跪九叩首禮焚香讀祝奠爵獻帛畢鎭道扶犂邑令叱犢布榖旣畢進田家飯各官舉　訖但見鸞旗影颭鼉鼓聲喧報道禮成各官始鳴　而返○去冬雪澤雖有如無今春六出花飛半被微風颺去旋落旋融土脈未能滋潤麥田間有枯稿迄今望雨殊殷而雨師自入春以來迄未一稅郊原之駕春麥旣經播種秋麥出土又搖曳風中緣不得雨澤致已種者並不滋生已苗者復形憔悴且不止津郡一隅盼雨也七屬亢旱大槪相同倘雨再愆期恐不免旱乾之歎今年麥秋不堪設想矣好雨知時不禁禱祀祈之○民非水火不生活然狎之足以害人觀吉盛香店某甲之死亦可以爲殷鑒矣吉盛香店開設於東門外之溜米廠其作坊卽在店之後面北地風氣儉樸香之名目無所謂沈檀聲速不過高香長素短素數種面已甲卽製香之伴侣也凡香店作坊均有爐灶安設鐵鍋大而不深護以木欄欄高三四尺以人較之當在肩以上月之初一日煎湯正沸尙未抽薪舀以澆香非翹足俯躬勢難汲取詎腰經過折而足立不牢不覺倒栽鍋内同伴某乙驚惶失措急於湯鍋内緩之以手甲固額爛頭糜乙之兩手亦復皮焦肉脫亟請傷科療治乙不難尅期痊愈而甲則閱兩日後竟登鬼籙當由鋪主報案大令正擬往騐屍身而甲之家屬謂死生有命與人無尤遂具呈攔騐旋由鋪主從豐棺殮其事遂寢○地扒車運貨起於去冬任載甚重最易壞路其行甚緩每致擁塞衢道前有人控於工程局　示諭於三月初十日起每輛每月捐錢六千爲修道之費以示公平且抽捐旣重日後或當不禁而自絶也 
[草船失火]  
　　月之初間不記日期有草船一艘泊於天津河北關上晚間失火船纜中斷隨波逐浪以去時有藥材船一艘下　河南聽候關役查騐藥材旣易惹火而包裹之物非蒲卽葦尤覺　火卽燃草船放乎中流火星迸射樂材船遂被蔓延瞬息之間拉朽摧枯片板無存貨物盡付一炬而眷口亦焚斃數人經事主報縣請騐屍身且以禍由草船而起禀請提案訊辦云 
[甌江桃浪]  
　　温處道李　齋爵觀察將屆及瓜紳耆公送萬名傘德政牌以伸臥轍攀轅之意○李觀蔡交卸在卽自捐鶴俸創造兵船三號調派水師若干名巡緝洋面○署温州衛楊敬莊守戎庖代有人交篆伊邇　民公送牌繖并倩文人製爲德政頌蓋亦宦海中所不可或缺者也○甌海關新任稅務司阿岐　於上月二十七日乘某輪船至甌接辦榷政○防營統領黄清亭鎭軍於客歳奏調來甌暫駐試院近以縣試伊邇急宜詩賦　遷并聞新任趙觀察日内亦將榮蒞擇定試院爲行轅鎭軍因筮期三月初八日移駐府前倉保甲局而以開元寺辦理保甲事務云 
[鎭江近事]  
　　某　錫鋪主金姓老翁有事至上海本月初五日附招商江裕輪船遄回更鼓三敲船方到埠執事人童姓默念居停年已老邁在在需人照料深恐學徒難於得力遂親自往馬頭扶金　躉船復返身檢查行李不覺失足墮水自分已無生理適兩手攀得輪葉急义兩臂緊抱之大聲呼救比人聞而援起臂間已擦至血肉淋漓矣正喧嚷間復聞砰然一聲似有人墮水者衆人爲之救起則一中年婦亦於過船時失足入江云○上　前後天氣晴暖景物鮮妍至初九日黄昏忽風雨交加雷聲隠隠洎晨起推窗四望則又痴雲盡掃江山如在畫中矣○本月初一日鎭江府王太守考試丹徒及駐防文童初三日接考丹陽文童首題人不間於其父母至白圭次題邇之事父詩題未詳初七日招覆丹徒及駐防文童四書題人之所貴者一節經題風雨如晦三句詩題賦得蘭亭修褉得軍字初九日招覆丹陽文童四書題夫苟不好善至至矣經題遐不作人三句詩題未詳十二日考古學賦題宦遊直　江入海賦以題爲韻詩題賦　石泉槐火一時新得時字春日游竹林寺不拘體韻○有綢業中人集貲賃中街梅姓家開設小江綢　已有年矣某日號中顧姓小夥及王姓學徒竊携花素冲綾六匹織就衣料五叚乘間潛逃執事人及各股東四處找尋終未見面噫人苟稍有一材一藝何處不可以餬口養家何致昧已瞞天效鼠竊狗偷之伎倆哉若顧王者夫亦可謂不知自愛巳 
[武林軼事]  
　　前報紀浙江金衢嚴道唐觀察升任貴州臬司因有公事牽纒復回本任兹聞金衢嚴道一缺已由崧振帥另委候補道黄觀察署理想唐觀察卽可筮期交卸豸冠嶽嶽當輝映于甲秀樓邊矣○杭州府張太守舉行府試初七日先考旂籍及仁和錢塘海寗三州縣初八日接考富陽餘杭臨安於潛新城昌化六縣同日惠都轉考試商籍文童一時雕龍名士繡虎才人無不向六橋三竺間各獻其錦繡文章以冀金篦刮目云○日暖風和正是暮春天氣叚家橋畔蘇小墳頭鬢影釵光往來如織某氏者蕩婦也貌頗嬌妍惟不甚白晳好事者戲以墨觀音呼之某日偕三五少年至鄂王廟兩宜樓飛觴覔醉靑衫紅袖掩映於雙隄烟柳之中圖畫天然幾非食烟火者所能描繪待至夕陽西下不覺玉山漸頽旁人急　至舟中偶一疏虞墮諸水次幸卽呼人援起僱輿送歸而上下衣裾早已淋漓盡致矣 
[甬東紀事]  
　　寍郡某醫生之子某甲早擷芹香有聲庠序因繼母悍　常抑鬱不樂日前不知何故大起波瀾甲諫之不聽阻之不得頓有輕生之念遂覔速死之方竊取父所吸洋烟驀地吞服家人不知也迨毒發急爲灌救則已口吐曰沬體軟如綿挽回無術矣甲妻以藁砧旣死不忍獨生當夜亦吞洋烟相隨於地下有知者謂某醫生之次子被繼母所逼亦吞阿芙蓉畢命今長子長媳事同一轍爲之父者一任河東獅子嚙噬摧殘曾不稍加禁止是眞别有肺腑者矣○寍波廿四間舊有社教堂早被地方官查拿禁止堂址雖存而教黨已風流雲散近有寍海某嫗寓居於此其孫年尙幼穉出外習業日前嫗因乃翁百歲冥壽延僧誦經親族畢集該處地保聞之以爲有隙可乘招集無賴輩擁至嫗家誣嫗爲 
 
 

Page 3

 
 
社教之首嫗力辯其誣地保不由分說將嫗扭住並將所誦經懴所懸先人遺像收拾而去送交保甲局請辦局員展閱之下以其並不犯禁卽行釋放地保尙敢百般恫嚇詐索洋銀嫗自知力不能敵隠忍而罷聞者咸爲之不平 
[嶺南雜志]  
　　廣東來信云距省垣正東二十里許某鄉有陳李兩姓聚族而居近因爭取河水灌田以致釀成械鬥各邀黨類四面環攻槍砲隆隆如臨大敵邑宰聞報立卽帶領兵差馳往未悉能息事寍人否也○東門外　水坊某甲家有一婢女年方二八姿態嫣然某日因購物出門一去不回杳如黄鶴鄰人某乙無賴也佻達性成素行不檢疑其乘機誘匿遂卽赴訴琴堂想秦鏡高懸者終能使事無遁飾也○某大令隨班聽鼓已歴多年羞澀阮囊苦難度日正不第浮沈宦海如鷗鳥爲足尚其情形也近蒙大憲垂靑許給予超委一次滿望署事有日可以稍展愁眉不料前日忽染暴疾而終身後蕭條無以爲殮幸諸寅好解囊佽助始得置備棺衾噫慘已○每日香港輪船開行時均有營勇稽查以杜匪人溷迹某日有二拐匪誘得幼孩數口欲附某船往香港營勇見其不倫不類形跡可疑盤詰來由一匪鳧水遁去一匪奔逃不及經勇擒獲解交南海縣訊懲○何某家在帶河新街素行無賴日以賭博爲生涯年來家業蕩然饔飱不給惟賴其妻以女紅供衣食遇人不淑苦可知已某日敗北而歸又向妻索錢作孤注妻無以應卽勃然大怒奮老拳毆之妻自　命薄生不如死遂取烟吞膏服迨毒發時何始知覺然已灌救無靈木及片時香銷玉殞矣何至此方自怨自艾向親友多方告貸始得備棺成殮噫賭之害人竟如此哉○游匪地痞多設局河南新廟前糾賭騙錢害人不淺雖經官吏出示諭禁而若輩置之不理依然蝶閙蜂喧一日有營勇向索陋規賭徒靳不肯予口角之下竟致鬥毆營勇人數無多寡不敵衆三戰三北受傷數人營官聞之赫然震怒立卽移請縣署將賭局查封勇則荷以巨枷以爲不守營規者戒○徐花農宗師於上月二十二日按臨肇慶羅定等屬舉行歲試合城文武官員及水陸各營均赴河干恭送○某日臬憲飭赴南番兩縣獄提出斬犯數名押赴臬轅逐一勘訊旋飭如法　縛舁至法塲行刑聞數犯皆係明火行刼之徒臨刑猶談笑從容毫無懼色嘻是眞别有肺腸者歟○由省垣來往香港之輪船碼頭向時賃與旗昌洋行當議立租約時言明如旗昌歇業卽將碼頭交回中國現在旗昌早經倒閉自應照約收回李筱荃制軍因札飭南海縣藩子玖大令前往勘視撥派差勇看守不准仍前灣泊輪船是以各船均下　海中客商須雇駁船轉運云○日前漢口輪船由香港來省有某客被竊衣箱一口内儲洋銀數百圓迨登岸時始知覺急爲查訪蹤跡全無聞客向在外洋貿易此次滿載而歸積之半生失諸一旦情何以堪○某日白沙海口浮起男屍一具鄉人見其體有傷痕似係被人謀害者旋撈置岸側備棺成殮以待親屬尋認 
[懸示衆]  
　　會匪頭目金老五由蕪湖保甲局弁兵追至大通擒獲解赴安慶省垣正法本月初四日首級遞解至蕪湖懸挂江干以爲作奸犯科者儆聞懸過三日仍須函封遞解金陵傳遍各埠云 
[劉乙笙司馬課蕊珠書院題]  
　　子曰關睢樂而不淫哀而不傷哀公問社於宰我宰我對曰夏后氏以松殷人以柏周人以栗曰使民戰栗賦得　枕芸香春夢闌得春字五言八韻 
[示期試士]  
　　欽加四品銜　用直隸州正任南　縣調署上海縣正堂袁爲歲考事奉本府正堂恩札奉督學部院溥札開照得該屬文武生童業經通飭取考在案今本閣部院試畢太倉卽按臨松郡所有取齊日期定限於三月二十三日齊集松江聽候先試文生次文童再次武生童切毋　悞等因行府轉飭到縣奉此合行曉諭爲此示仰與考文武生童一體知悉遵照示期齊集郡城聽候學憲按臨考試均毋遲延自悞切切特示 
[控姦縣]  
　　西人尊柏曾娶粤婦某氏爲妻生有三女幼名寳玉年祗八齡一日察得下體受傷因情西醫騐明被人姦汚旋知由廚房内火夫張松泉及張阿龍卽張阿冲誘姦遂報明英捕房拘二張至公堂蔡二源太守研訊之餘不肯招認此皆已列報章者也昨日覆訊包探顧福亭禀稱小的奉諭盤查仍不招認尊柏之子聲訴前情西女某氏訴稱某日爲妹子寳玉洗澡見其下體受傷詰得曾被二張行姦二次復情西醫騐明姦汚情眞寳玉訴稱某某等日二次被松泉抱住令坐伊身邊致傷下體後又被阿龍拽令仰臥樓梯下地上姦過二次雖然疼痛不敢聲張松泉供稱小的係浦東人年十九歲在尊柏處司執爨之役並不行姦猶憶是日寳玉至廚房索食物小的告以祗有鮮魚隨抱伊至廚中携取或者因此帶傷下體阿龍供稱小的係江北人在尊柏處當車夫暇時帮辦廚房各事年已四十餘顪家有妻女伺候尊柏已有九年决不犯姦叩求明察蔡太守再四研詰寳玉所訴情節未多含糊又詰二張同供稱或者寳玉被伊姊逼令混指亦未可知太守以事關姦汚幼女情節非輕非送縣騐明不能定讞隨飭將二張備又送請上海縣騐訊賢玉著其姊帶同投質 
[店主被拘]  
　　前日本埠同新醬圜出店人某甲挑貨行經篾作街某竹器店前悞碰竹竿戳傷左足痛極倒地鮮血淋漓旁人見之將甲扶起回至醬園内訴明情節立卽控諸巡防總局帮辦總巡朱森庭明府帶勇至是處勘得竹竿堆滿街頭行人實爲不便命勇將店主吳姓及鄰店乙丙丁等帶回局中一面令甲自延傷科醫治 
[上海縣署瑣案]  
　　糧米經承吳長榮控船戶張德才盜賣米百餘石袁大令提訊之下將張收入所中候提卜三再訊此已記之報章矣前日差役將卜拘案晚間大令倩帮審委員宋莘樂二尹升堂提訊吳投案請追張供稱小的操舟爲業此次承裝武進縣糧米一百八十餘石迨抵埠私將百餘石售與王家碼頭某米行得洋銀五十四元卜分用二十二元餘由小的用罄現在無力歸還惟求恩宥卜供　小的素來小本營生與張素不交談豈有分用洋銀之事二尹著將張還所卜訊無實據姑從寛宥交人保去旋有徐金標者願保卜出外安分營生二尹准之○浦東二十四保二十三圖地保楊顯華拘獲强搶閨女之洪阿德鼓手羅阿華解至巡局局員傳集原告章社和一倂送縣前日袁大令倩帮審委員宋二尹研訊章訴稱小的係徽州人現在醉白園酒館營生前年娶郁治良之長女爲室因無房産暫住岳家去秋岳父母相繼病亡遺下二十餘歲之姨妹尙未字人本年二月淣和尙來爲魏求婚姨妹以魏年逾半百不允所求甚至欲自尋短見小的屢次勸阻始得無事前日忽洪等前來强搶幸小的預期知覺將姨妹深藏適有地保到來拘洪等入局中轉送案下楊禀稱前日小的聞有搶親之事正在查訪適見洪等糾衆圖搶因卽拿獲送請究懲洪供稱小的係本邑人在家耕田爲活前日行經郁家門外悞被拘拿羅供稱小的向業樂工前日由魏所雇不知其中細情二尹謂洪曰爾係當塲拿獲豈容抵賴卽著收入所中限三日内將魏交案羅暫行交保章叱令退去聽候覆訊核辦○著名蟻棍楊聚痒糾同棍徒龔毛毛强刼孀婦王丁氏迫令與龔成親已紀前昨兩報矣昨日楊家渡巡局委員將楊拘獲午後三點鐘時備函飭勇解送到縣袁大令飭差看管候訊 
[英界公堂瑣案]  
　　賊犯張阿二竊取周沁香家衣飾旋經包探唐寳榮張九意拘獲解送公堂蔡太守訊取口供飭候查到失贓冉行解訊此皆前報所已紀者也昨日唐張二探禀稱小的等查明張所竊各贓内有珠壓髮簪一枝外包金皮之銀臂釧一雙銀挖耳簪一枝於本月初一日質在松江西門内某典鋪請大老爺移文往吊張供認前情略不諱飾蔡太守問質劵何在供稱當票共分三紙旣得錢使用隨卽抛棄河中至典鋪牌號刻已忘懐請押同前往指明吊取可也太守飭押候備文派差帶至松江華亭縣署請添差協吊原贓再行核辦○包探黄四福禀稱 
 
 

Page 4

 
 
竊賊李小根曾在寳善街某鞋店竊取買鞋人銀表一枚刻經小的查獲盤問之下復稱月初由金陵附鄱陽船來申中途曾竊某客銀表一枚如今均已付寳云云兹將原贓布出惟均不知失主姓名蔡太守捷李嚴訊李供稱小的係蕪湖縣人年十四歲父母俱亡家中更無親屬向在金陵某烟館執役被清江人張五賓等五六人誘至上海由張嗾使作剪給生涯現不知張往何處矣太守問金陵烟館是何牌號館主何人關在何處答稱烟館係楊洪泰開在十里長街店主爲廣東潮陽人太守判令　手心一百下發樓流公所安揷贓存捕房給還失主○包探顧阿六禀稱昨日施阿東糾人向陳榮陽索欠賭負之錢互扭至山西路打架不休是以送案請訊施供稱小的係寍波人偶與陳賭博被欠錢文是以向之索取陳供稱小的亦係寍波人確曾與施聚賭然並不欠伊之錢石寳生石寳元張連寳問供稱小的等皆籍隸寍波惟在塲解　而已並不助施逞兇蔡太守判令將施陳各管押五日石等交人保釋諭以如再鬧事定干重處○包探顧阿六禀稱尤秀堂曾竊友人張全桂之哆呢坎眉一領今經小的緝獲人贓解送案下尤供稱小的係浦東人向爲道士現在只乞施恩蔡太守判令管押十日贓存捕房以待給還失主○包探孔阿才禀稱小的緝獲　　顧春元誥知近又竊取法租界清芬堂烟館水烟袋二枝今特吊贓送案顧供稱小的係松江人連次犯竊自知罪戾難寛乞賜宏恩終身感戴蔡太守飭送法公堂請葛同轉究辦并就近傳失主領贓○張和尙訴稱小的係蘇州人與胡阿二相識不料竟被竊取水烟袋一枝今得拘獲人贓父捕送案胡供稱小的係蘇州人初次悞犯尙求格外施恩蔡太守判令管押十日贓給張領去 
[法界公堂瑣案]  
　　湧泰廣貨店主張金生虧閉逃匿經燮昌自來火行等四十餘家赴法公廨控告當將張妻錢氏提案訊押其詳已紀前報張金生自避匿後迄今音信杳然燮昌等號復於昨日赴案禀追欠銀共七千餘兩並稱憑同行公議估得張金生所開湧源湧泰兩店生財貨物約共值洋一千七百餘元請將生財召盤燮昌行之宋懐仁稱查得帳簿上於二月二十七日付過壽記名下銀三百零六兩壽記實係張之外甥程金壽卽阿　問爾等何以知之供稱有湧泰店夥沈永春卽榮祥可作見証同轉問程曰壽記之欵卽爾否供稱是日小的並未收過銀兩此欵不知　與誰人况小的亦有存項洋一千元存在該店當據周梅泉卽白囡禀稱小的有存項洋六百元正月二十日搖得會洋二百七十元亦寄存張湧泰店内欲作日後正用在會之人皆知之程復稱存項洋銀本有簿據目下被宋懐仁將簿據藏匿不肯交小的等查看宋接口稱未見存項帳簿同轉問正大恒夥曹正法曰據原告等具禀張金生本係爾店中執事人當未逃之先上月二十七八等日曾有貨物運至爾店果有是事否答　張金生於去冬歇手共結欠銀一千餘兩二月間向伊索討伊言尙有存貨甚多於上月廿五日止所有收付貨欵均抄清幃止上檢呈到案求請　核除往來帳外尙被借去銀六百兩宋稱張金生旣借正大恒銀六百兩因何不早日具　曹稱有帳簿可查張金生現雖避匿　有出面時可以質對况欠戶數十家别家均可公同理帳惟我店之帳不由查看未知是何意見旋據日新增夥畢姓帶同湧泰夥沈永春卽榮祥到案爲見証同轉詰問之餘沈供稱上月廿八日下午兩點鐘時店主張金生喚至茶寮啜茗問其時有何言語供稱因大塲鎭有人購定自來火五箱計價洋十一元業巳付下膚主令小的將自來火送往大塲同轉謂令爾啜茗必有肺腑之談供稱不過令小的在鄉小住五六天然後回申迨小的回時店巳閉歐間爾知湧泰帳簿係誰人所寫供稱去年之帳係金壽所寫自今年起一切帳目均由店主自管另有貨物進出歸跪街倪裕昌經管問爾知倪現在　處供稱小的下鄉時傀尙在店中此後不知何往旋有祥和泰布號王瑞茂禀稱二月二十八日湧泰學生持店内憑條來取顔色布七十五疋合計價洋四十四元當命出店送往及回來時據言貨到時有學徒卽欲開視嗣有夥友言次日再看至次日前去見布疋業巳運出諒店中人有串通情弊况有客買去貲物查簿據上並未書明收價若干程稱此貨由小的經手售與某客且現銀交易帳簿上書　收付可以查閱周梅泉等仍請追究存項宋懐仁禀稱存款收取利息厞買貨可比請將存款留待張金生到案再理同轉謂存項亦係他人血木未便置之不理若謂收取利息　遷有無何一詐爲求利起見乎著宋等退去程及張錢氏暫行交保店基准其先行召盤○某署差役蔣慶倌　稱經過法界彩視街有小流氓　長德等將小的推至婦人身畔卽誣小的調戲拉入茗香園茶肆中勒惠茶鈔當將小的所穿棉馬褂一件剝下押錢四百給還　票小的實不甘心將　扭案請究同轉詰間之下鄭一味抵賴蔣稱衣服由鄭兄持去押錢鄭將小的扭辮毆打務請究辦同　著將鄭押候苔　一百下再核押票暫存○協順魚行夥葉阿南控魚販李和尙擅將魚取去情同行竊送案請究李和淍供稱　協順魚行　買　魚九斤計錢五百四十文給洋銀一元作　後又取麫條魚計錢二百八十文　將　找清回家後秤見斤兩不符遂向協順理說再取魚三條忽被誣　行竊務請明察旋有同業彭　開　　禀稱此事已由小的料理明曰求請銷案同轉允如所請著一倂退下○大方棧司帳周正明控接客夥劉恒順去年　棧中洋十餘元一去不回正月間又　兠得客　洋十餘元反將客人送往别棧居住本月十三日由薦保人陳和亭帮同在南誠偮理論所欠之洋共三十一元八角令伊先還一半劉不服一味凶横是以送案請究同轉詰訊之餘劉供稱所欠之洋均有手摺可查請帛手摺　　再行理　同　著　候吊摺再　○通事禀稱游勇許德勝持刀將老嫗刺傷將許送案請究　供　老嫗欲向小的索詐揮之以拳並未用　同轉　然則此刀　用供稱刀係廚灶所需不敢行兇問爾向爲何事供稱先當營勇繼開山東饅頭店現拉東洋車度日同轉著押候笞責二百下傳到車主再核○通事禀稱　　胡永江在租界中違章騎馬送案請核胡供稱在徐子蕃老爺處爲長隨馬向跟班處借骑　知礼界規矩　恩釋放同轉謂本應究辦姑念不諳規矩判罰洋一元片送電報局交其主人管束○包探郁庭湘禀　李宗林竊煤百餘斤送案請究訊諸李宗林直供不諱同轉謂爾行竊斷非一次判押候笞責一百板以示懲儆 
[海門乞賑來書照登]  
　　少欽人善長大人閣下敬啓　海門下沙一帶與崇明北境諸沙接壤向隔一江自新洲迭漲距江益遠洩水愈難以致十數年來水患頻仍上年梅雨大行該處復罹其扼八九月間陰雨兼旬農由均被淹傷而釜底之形小安沙爲尤甚入冬以來風潮大作麥爲滷　幸逢廳憲關心民瘼卽予緩征命啓祥帮藩親往災區分别察看　其野則濘塗凹凸潦迹尙　　其　則衡茅腐敗不見牽羅補屋之家瞻其田則蔬菜俱消黄茅白葦滿目荒凉過其市則貿易蕭條紗布難營薄利雜糧乘隙居奇詢其被災之時　地水深數尺浸灌四十餘天出入非舟不可床灶皆在波中聨桌以睡嬰兒淹死者不一而足疉甑爲炊飲此穢濁不分之水痢疾死者不計其數種種情狀慘不忽言自今饑寒之戶　以豆渣糠粃度日行乞必至數十里外賣女鬻子流離失所者比比皆是世豐等分投勸募殷富禀請詩撥　榖公　計共一萬串之則　查散放無如貧戶多而　餉少車薪杯水分派不匀又苦土痟民貧籌欵難乎爲繼伏念大善長太邱道廣飢溺爲懐　否　　設法籌貲若干以潤枯涸感激不獨數十萬災黎已也兹蒙王友翁盛情用敢冒昧瀆陳附呈災區圖一紙敬請善安伏兾慈照晚生黄世豐張　劉啓祥茅邦藩倪文潤黄國柱施文奎陸壽祺仝百叩 
　　附啓者海門下沙一帶毗連崇明十餘年水患頻仍民不聊生去秋甚至顆粒無收今春又復霪雨爲災不堪　狀今接該處紳士公函繪圖　災乞賑令人不忍卒讀殊難坐視無奈善昌爲山東小清河工賑熱河兵災籌欵萬難昨儀徵十二　火災二千餘家　急之書甫至今海門　賑又來值此籌捐弩末疲於奔　顧此失彼咎實難辭惟有據情請登報章代叩各省仁紳義商解囊拯救以目下時　艱難助賑功德比之往時倍蓰伏祈公鑒不勝急　待命之至[  上海六馬路仁濟善堂籌賑公所施善昌等謹叩　]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　二月十五日候補巡檢蔣爾昌禀知委錢局文案差十六日卽用縣馮如衡禀知委後瀝厘廠會辦差十八日候補直隸州嚴開第禀謝酌委繁要缺一次十九日大挑縣蕭錫壬禀知委查江西引地二十日補用縣張璿禀知委會審番禺縣積案差二十一日試用縣陳善慶禀謝委辦佛山補抽釐廠差補用守備李芝禀謝委隨營辦理洋務二十二日試用縣王其恒稟謝委白沙釐廠差二十三日候補縣奇拉布禀謝委水東釐廠差二十四日補用副將高朝　補用遊擊朱長發俱禀謝委營務處差遣同日藩憲牌示羅定直隸州缺委同知陳壽椿署德慶州缺委同知劉忱署萬州知州缺委通判向熙署感恩縣知縣缺委補用縣蔡光岱署澄邁縣知縣缺委試用縣兪煐署順德縣典史缺委試用巡檢張南星署開平縣知縣缺請以進士卽用知縣劉盛唐題補准補惠來縣典史黎世紳飭赴新任 
[蘇省官報]  
　　初五日知府潘兆芬禀謝給咨赴都引見卽辭知縣葉大莊由江陰盤查積榖差來禀知奉藩憲飭知常鎭道調委帮審案件差未入馮和根禀謝奉委齊門旱關盤查差初六日正任清河縣趙受璋交卸署江寗縣事來謝委調署銅山縣事從九陳時夏禀鉛松滬緝捕差並謝奉委常熟縣保甲差卽辭初七日前任高廉欽道陸心源由京來候補道福盛辭行赴蘇松常鎭等處盤查積榖葉大莊禀辭赴鎭江帮審案件差許慶春禀知奉委赴新陽騐收倉工差初八日同知熊良瑞禀辭解京餉赴都調署銅山縣趙受璋禀辭赴任縣丞趙雲倬禀謝奉委丹陽縣保甲差程濟時由山東河工差竣回省並謝海運出力蒙保加六品銜初九日知縣沈熙廷徐錦華均展假五天初十日浙江候補道陳乃瀚由湖南籍來典史楊世輔禀謝奉委保甲總局文案差十一日分發江蘇試用縣丞劉長德浙江人龔世棟江西人均由京騐看來省禀到巡檢延禀　知前在湖南恊黔捐局換花翎指分蘇試用 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年三月初八日京報全錄]  
　　宫門抄○發抄硃批五道○閩督卞奏各省保奬武職人員請由原保大臣核給文劄片○監　　　奏爲　例奏聞摺○三月初八日内務府國子監廂紅旗值日無引見○裕德假滿請安○堃岫謝議叙　恩○陳夢　　　侍講　恩○重燠謝授四川雅州府知府恩○奕年請假十日○　儀司奏初十日十一日祭奉先殿澍貝勒瀾公行禮○召見　　　重煥○發抄李鴻章奏請將捐修文廟之天津紳士黄嶲賡奬叙奉硃批着照所請該部知道欽此○又都司許連升　　　　　　硃批兵部知道欽此○又記名總兵余嘉鰲補易州營遊擊奉硃批兵部議奏欽此○又縣丞職銜書吏魏炳等仍照原　奉　硃批該部議奏欽此○又奉天海運米豆出力各員請奬奉硃批吏部議奏單倂發欽此○○卞寳第片再准甘肅提督臣　　武咨具奏匪類私刻印信售賣假札投標屢滋事端請旨飭下各省一律嚴查俾免假冒一摺光緒十七年九月二十三日　　硃批卽著移咨各省督撫提鎭詳查辦理該部知道欽此恭錄咨移到閩自應欽遵辦理伏查自軍興以來各直省保案迭出奬劄　多魚目混珠原所不免臣歴任封圻於武職員弁投標之案靡不悉心考騐詳晰咨查以分眞贋而重名器前署湖廣總督任内有已　總兵周正球保劄滋事一案業經查明按律懲辦光緒十七年間復有儘先都司劉爲美呈騐奬劄請收閩標一案咨准甘肅提臣周　武查覆武字老營原有升用總兵劉爲美於同治七年在陜西沔縣地方因傷身故等語臣隨密飭營務處將該犯劉裕山卽爲美拿獲札發福建臬司督飭讞局委員研訊確情錄供詳辦去後竊謂此等奬劄僞造固多卽眞正保奬員名繕寫錯誤呈請奏咨更正者亦復不少時隔一二十年孰僞孰眞卽使認眞推求辦理仍少把握推原其故皆緣奬劄内並無籍貫年貌以致私相授受冐名頂充莫可究詰臣愚昧之見擬請嗣後無論何省何項保奬由原保大臣核給文劄應飭查詢各正身籍貫年貌逐細塡寫蓋印發領仍俟全案告竣造册咨部庶當時易於辦理後亦易於稽查贋眞不致混淆卽眞才可期簡拔於營政不無裨益除將劉裕山假冐一案另行訊明擬辦外臣謹附片陳明伏乞聖鑒勅部議覆施行謹奏奉硃批該部議奏欽此○○張家口監督奴才端方跪奏爲遵例奏聞仰祈聖鑒事竊奴才荷蒙　天恩派管張家口稅務於光緒十七年三月二十四日到任接前任監督榮安移交前任監督宗室宜烈代徵自光緒十五年十二月初二日起連閏扣至十六年三月二十三日止計一百四十二日稅銀一萬七千五百六十五兩四錢二分零星稅錢九百九十三千六百文前任監督榮安於光緒十六年三月二十四日到任接代徵起至十一月初一日止計二百十八日稅銀二萬五百六十八兩六錢　分零星稅錢二千三百二十九千三百五十文等因復准另文移交自光緒十六年十一月初二日起至十七年三月二十三日止代奴才代徵後任一百四十二日稅銀一萬七千五百六十四兩四錢三分零星稅錢九百九十五千五百二十文各等因奴才除將另文移交代徵後任銀兩錢文循例歸入後任報銷外所有接據移交自光緒十五年十二月初二日起連閏扣至十六年十一月初一日止前任代徵計一年關期共徵收正額銀二萬四兩二錢八分盈餘銀一萬八千二十九兩七錢五分制錢三千三百二十二吊九百五十文遵查前項銀錢内發給察哈爾都統衙門十二個月行糧銀一百八十兩内除案准察哈爾都統來文核减五成銀九十兩另欵存儲解部實發過銀九十兩居庸關稅課大使俸薪等項一年應支銀四十八兩五錢二分奉文每銀一兩折給制錢一千五百文共折發制錢七十二吊七百八十文抵銀四十八兩五錢二分外節省制錢二十四吊二百六十文另欵存儲解部運送工部年例並添解大馬皮共四千五百張武備院大小馬皮三千張大小牛皮一百八張車脚銀二百九十九兩七錢三分六厘奉文每銀一兩折制錢一千五百文共折發制錢四百四十九吊六百四文抵銀二百九十九兩七錢三分六厘奉文每銀一兩折給制錢一千五百文共折發制錢四百四十九吊六百四文耗銀二百九十九兩七錢三分六厘外節省制錢一百四十九吊八百六十八文吊欵存儲解部呈報錢糧解送銀兩盤費騾脚銀七十兩奉文每銀一兩折給制錢一千五百文共折發制錢一百五千文抵銀七十兩外節省制錢三十五千文另欵存儲解部奴才衙門書巡工食心紅紙張等項應支銀二千一百五十三兩三錢六分五厘除搭放制錢二千四百二十一吊四百五十文抵銀一千六百十四兩三錢外實支銀五百三十九兩六分五厘餘剩稅錢六十四吊九百八十八文照例作爲巡查各口往返盤費並署内飯食以及差役巡查各小口盤費動用訖戶科考核並一年飯銀三百七十四兩再准前任監督榮安移稱戶部來文内開直隸總督李鴻章遣員採買軍需馬九百四十匹免稅放行所有免稅銀二百七十四兩二錢准其作正開銷理合聲明又准前任監督榮安移稱辦解武備院光緒十七年分年例羊毛六萬斤又添羊毛五萬斤二共羊毛十一萬斤實因毛價並未見减援照上年成案每斤以九分開支共銀九千九百兩嗣奉戶部劄開准其作正開銷至奴才任内應辦武備院光緒十八年分羊毛查本年毛價仍前昻貴應如何開支之處已援案呈請戶部俟劄覆到日在於代徵後任稅銀内遵照動支歸入後任報銷理合聲明兹准察哈爾都統來文内開奏撥光緒十八年分有閏之年軍台官兵俸餉等銀二萬三千五百一兩五錢五分應令該監督照數解交等因前來案查前准戶部來文所有軍台俸餉奏明自道光二十七年爲始每年祗令解銀二萬兩其餘正額銀四兩零以及停解盈餘二千兩仍由該監督按年解部等因前來又查光緒十七年預解光緒十九年分察哈爾都統衙門軍台官兵俸餉等銀前經解交在案今奴才應解光緒二十年分軍台俸餉等銀二萬三千五百一兩五錢五分自應遵照撥交奴才將光緒十五年十二月初二日連閏至十六年十一月初一日前任代徵計一年徵收正額銀二萬四兩二錢八分並於盈餘銀内動支銀三千四百九十七兩二錢七分二厘軍台俸餉銀二萬三千五百一兩五錢五分備文解交察哈爾都統衙門查收再查前經移交軍台官兵俸餉每年祗令解銀二萬兩是以將其餘正額銀四兩零以及停解盈餘銀二千兩除解部庫兹察哈爾都統奏撥軍台官兵俸餉等銀二萬三千五百一兩五錢五分旣將正額銀二萬四兩二錢八分全行撥父又動支盈餘銀兩所有攺解部庫正額盈餘銀二千四兩二錢八分無欵解交理合聲明以上各項並免馬稅曁發給毛價以及移交軍台官兵俸餉等項共動支正額盈餘統共開除銀三萬四千七百六十八兩八錢一分五厘開除錢三千三百二十二千九百五十文核减存儲解部銀九十兩節省制錢二百九千一百二十八文俟奴才任滿後易銀解部再准察哈爾都統來文内開商都達布遜諾爾大小馬皮六千七十張大小駝皮二百四十七張太僕寺左翼大小馬皮二千六十二張太僕寺右翼大小馬皮一千二百七十六張達里岡崖大小馬皮二千二百十六張大小駝皮五百八十九張以上各牧羣光緒十七年分共倒斃大小馬皮一萬一千六百二十四張大小駝皮八百三十六張除解交工部年例並添解大馬皮共四千五百張武備院大小馬皮二千張大小牛皮一百八張外其餘馬皮五千一百二十四張駝皮八百三十六張查馬皮每張照例變價銀五分駝皮每張照例變價銀一錢五分共得變價銀二百八十一兩六錢照例交廣儲司查收共核减銀九十兩節省制錢二百九千一百二十八文另欵存儲俟奴才任滿後易銀隨核减銀兩另文解交部庫所有光緒十五年十二月初二日起連閏至十六年十一月初一日止前任代徵計一年關期共徵收正額銀二萬四兩二錢八分盈餘銀一萬八千一百二十九兩七錢五分制錢三千三百二十二千九百五十文除動支並核减曁移交軍台官兵俸餉及以錢抵銀外實存盈餘銀三千三百六十五兩二錢一分五厘循例暫行請存奴才衙門俟奴才任滿親齎回京應交何處另行具奏理合一倂陳明伏乞皇上聖鑒謹奏奉硃批戶部知道欽此 
 
 

Page 13

 
 
[光緒十八年三月初九日京報全錄]  
　　宫門抄○發抄硃批六道○蘇撫剛奏恭報海運漕米頭批放洋日期摺○江撫德奏代報燒造各項瓷器名目件數片○黔撫崧奏審明定擬摺○閩督卞奏請免土布進口再徵稅厘片○三月初九日理藩院鑾儀衛光祿寺正藍旗值日内務府引見十名○睿王等場差完竣覆命○張百熙耆齡顧璜各假滿請安○岑春煊服滿請安並謝補用五品京堂恩○侍衛處奏派補進内大臣班派出文秀○崇文門呈進黄花魚○提督衙門奏拿獲交拿要犯馬俊等三名請交刑部○召見軍機松森崇禮希朗阿現換銀鼠褂白袖頭皇上明日卯正二刻進内至建福宫行禮畢還海○發抄崧駿奏漕船頭批放洋日期奉硃批知道了欽此○又正月分海塘沙水情形奉硃批工部知道單圖倂發欽此○又解地丁京餉銀兩奉硃批戶部知道欽此○又解籌邊軍餉奉硃批戶部知道欽此○又解内務府經費奉硃批該衙門知道欽此○崧蕃奏新海防捐第六次請奬奉硃批戶部議奏欽此○○江蘇巡撫臣剛毅跪奏爲恭報江蘇省海運冬漕糧米頭批放洋日期專摺馳陳仰祈聖鑒事竊照蘇州松江等五府州屬光緒十八年起運十七年分冬漕除酌提河運漕糧一十萬石其餘漕白糧米仍由海運業經臣酌定辦理章程開單會摺奏報一面飭催各屬上緊徵收並令折色縣分妥速辦齊米石提前運滬盤騐兌裝各在案兹據蘇州藩司鄧華熙臬司陳湜糧道景星會詳據海運滬局委員詳稱本年蘇省起運米石遵經招雇沙衛東船取具承攬核給收費飭令赶緊修艌堅固停泊候兌嗣據各屬陸續剝運漕白糧米到滬除白糧全數並分撥漕糧正耗米石交招商局輪船裝運外其餘漕糧就已到者隨時督飭斛兌配撥沙衛各船承裝現計兌竣頭批米船六十隻共裝交倉漕糧止耗米一十四萬三千二百七十一石零並隨裝經剝食耗等三欵米三千八百二十一石零沙船耗米一萬一千四百六十一石零當卽發給水脚等銀取具該船戶等領狀互保實裝米數各結查明水手籍貫携帶器械塡給聨單於二月初五日起委員押令陸續開出吳淞駛至崇明十滧海口候風放洋等情轉詳請奏咨前來臣查本屆江蘇省海運漕白糧米照案招雇沙衛各船並分撥招商局輪船分運承裝抵天津後仍由南省糧道自行運至通州交兌所有天津雇剝轉運一切事務繁重均應提前赶辦俾得如期運兌無誤交倉兹據詳報頭批放洋日期應照案咨會總統南洋兵輪前壽春鎭總兵郭寳昌派撥輪船出洋巡護催趲並分咨本省鄰省沿海水師按叚防護仍飭滬局催提其餘米石赶緊剝運兌裝接續放洋並催令招商局輪船赶緊分批裝運開駛外謹將海運漕米頭批放洋日期會同兩江總督臣劉坤一漕運總督臣松椿恭摺由驛四百里馳奏伏乞皇上聖鑒謹奏奉硃批戶部知道欽此○○德馨片再據九江關監督李希蓮詳稱每年九江關燒造大運琢圓瓷器及傳辦各項瓷器向係繕造件數黄册恭呈御覽兹查光緒十七年分燒造大運上色琢器八二件上色圓器一千二百四十件又奉傳御茶膳房需用各瓷及泰東陵孝東陵西陵孝陵坤寗宫等處祭器並上年奉旨傳用二尺二寸各大盤等共計上色三千二百八十二件已於十月二十五日照章附搭輪船由海運京解交瓷庫騐收以期妥速查例支窰工銀一萬兩十七年共支給物料工價等項銀二萬八千七百三十四兩二錢八分四厘六毫四絲八微計不敷銀一萬八千七百三十四兩二錢八分四厘六毫四絲八微循照舊章在於盈餘項下動支湊發除分别造具工料細册呈送内務府曁戶部核銷外謹繕造各項瓷器名目件數黄册詳請代奏前來臣覆核無異理合附片陳明並將黄册一本敬呈御覽伏乞聖鑒謹奏奉硃批該衙門知道册倂發欽此○○頭品頂戴貴州巡撫奴才崧蕃跪奏爲審明殺死一家四命兇犯照例定擬恭摺仰祈聖鑒事竊據桐梓縣何宗輪詳報縣民王大佑毆死緦麻服兄王大選並王大選之子女王丫頭等一家四命一案當卽批飭審解兹據該縣審明解由署遵義府知府楊熙瑞審轉解司經臬司黄槐森解勘前前奴才親提研鞫緣王大佑籍隸該縣係王大選共高祖緦麻服弟素睦無嫌早年王大佑將田業一坌先當與王大選耕種光緒十七年七月間王大佑又將此業就當作賣憑中議價銅錢一百八十千文立契售與王大選管凿交價時王大選聲稱扣除往返酒水錢二千文王大佑不允彼此口角各散十月二十六日夜二更時分王大佑獨自踵至王大選家復向索補錢文王大選仍不應允王大佑用言詈駡致相爭鬧維時王大選之妻王李氏抱其幼子王長生走出扯住王大佑衣服勸令轉回王大佑一時氣忿順拾地上木棒向毆打傷王長生顖門接連額顱並傷及王李氏額顱倒地王長生跌落地上登時殞命王大選赶攏救護王大佑憶及王大選扣勒錢文實在薄情又以王長生　經身死終須抵命起意將一家致死洩忿卽用木棒毆傷土大選頂心接連偏左仰跌倒地又致傷其左眼胞接上唇吻並見王丫頭王受連在旁哭喊又用木棒連毆傷王丫頭左額角左頷頰王受連顖門接連左額角均各倒地身死去棄木棒逃避經該縣訪聞會營詣騐獲犯訊詳批飭審解兹據該縣覆審由府審明解司勘轉前來奴才提犯親訊據供前情不諱詰因索補田價起釁臨時獨自起意故殺一家四命並無同謀加功之人矢口不移案無遁飾查例載殺一家非死罪三四命以上者兇犯依律凌遲處死妻女攺發附近充軍地方安置兇犯之子實無同謀加功查明被殺之家實係絶嗣將兇犯之子年未及歲者送交内務府閹割奏明請旨分賞又殺一家三命以上兇犯審明後依律定罪一面奏聞一面恭請王命先行正法各等語此案該犯王大佑因索補田價不遂臨時獨自起意殺死王大選及其子女一家四命查故殺緦麻服兄罪應擬斬惟一時逞忿復將王大選之子女王丫頭等一倂殺死其王丫頭等與該犯已無服制應同凡論自應仍照殺凡人一家科斷王大佑合依殺一家非死罪三四命以上者兇犯依律凌遲處死例擬凌遲處死奴才於審明後恭請王命飭委臬司黄槐森本標中軍叅將尙宗光將該犯綁赴市曹凌遲處死傳首犯事地方梟示以昭炯戒犯妻王錢氏於該犯犯事之先並無知情同謀情事應照例緣坐攺發附近充軍地方安置定地發配該犯之子王三辛年未及歲查被殺之王大選家實係絶嗣亦應照例緣坐送交内務储閹割奏明請旨分賞惟查王三辛甫生五月旣難離母存活亦未便照例辦理例内亦無此等緣坐幼犯作何安置明文擬請將該犯王三辛暫行同母發遣將來再由配所呈請送交照例刺字該犯王大佑並無財産無從斷給取結附送無干經縣省釋各屍棺已據飭屬領埋兇器木棒案結銷毁除全案供招咨部外所有審明殺死一家四命照例定擬緣由謹恭摺具奏伏乞皇上聖鑒勅部核覆施行謹奏奉硃批刑部議奏欽此○○卞寳第片再閩省瀕海土田磽确小民生計維艱異常貧困而於種棉織布之法素未講求全賴江浙布商販運來閩歲耗金錢百萬以致生機日戚臣與在籍紳士籌商於省會創立織布局招集織徒市購織具量給火食限以三個月學成領機歸織數月之後每徒每月率能織布二十餘疋試騐已有成效其局用經費由臣題銷籌發並各紳士湊集股分公同製辦現經設局兩年城鄉多仿照辦理每年約出布四十餘萬疋窮民執業賴以資生從此逐漸推廣織務可冀日盛據各紳士禀稱土布爲洋紗所織貨粗價賤行銷本滯現旣收其進口之紗稅又徵其口内之布厘是一徵再徵價值因而愈增銷售必至愈阻籲請免徵布疋進口稅厘等情具禀前來當飭稅厘局司道核議去後據禀織布官局所出土布此時未旺暫行免徵其民局運往各處土布請照六折徵收等情具覆行之將屆一年官局售布已有利益民局售布尙少盈餘似不得不酌减稅厘以示體恤伏查上年廣西撫臣馬丕瑶奏勸辦蠶桑請免稅厘一摺謂官設機坊原爲民倡須令民間自織利乃廣遠所出綢疋應請槪免出境稅厘關卡騐行無滯通商正以利民等因奉硃批廣西所出綢疋着免稅厘欽此仰見皇上痌瘝在抱念切農桑凡屬利民之舉無不立沛恩施四海臣民同深欽感兹閩省民業艱難特勸廣興織布冀收什一之利藉免饑寒况布疋較廣西毌疋價值爲輕織布之洋紗進口旣經徵稅可否仰懇天恩土布進口免其再徵稅厘其運售出口土布减爲四折徵收出自鴻慈臣謹附片具陳伏乞聖鑒訓示謹奏奉硃批著照所請戶部知道欽此 
 
 

Page 14

 
 
[光緒十八年三月初十日京報全錄]  
　　宫門抄○發抄硃批四道○大臣毓奏因病未能速痊請開去差使調理摺○滇撫譚奏查明石屏尋甸等州被災田糧懇恩豁免摺○大臣祥等奏旗民口角紛爭聚衆鬥毆地方官呈報情形互異派員會同訊辦摺○粤督李奏叅革東安縣豐史片○護晋撫胡奏遴員請補知州摺○粤撫劉奏查明學政閱文幕友姓名籍貫摺○晋撫奎奏飭知府赴任片○三月初十日吏部翰林院鑲藍旗值日無引見○麟書假滿請安○召見軍機麟書○發抄崧蕃奏試用同知任萬清期滿甄别奏硃批吏部知道欽此○又順直賑捐第三次請奬奉硃批戶部議奏欽此○王文韶奏請以王用梅補威遠營叅將奉硃批兵部議奏欽此○裕寛奏請將弓馬漸熟之内黄營都司任萬元給還頂戴奉硃批著照所請兵部知道欽此○○奴才毓橚跪奏爲因病未能速痊懇祈天恩開去差使調理事竊奴才前因感受風寒又兼左腿生疥引發臁瘡之症屢蒙天恩賞假一月有餘現在假期已滿病勢未减步履維艱據醫云症係纒綿一時未可就愈伏思奴才世受國恩涓埃未報今又仰蒙天恩派奴才西陵守護差使聞命之下悚惕彌深又因奴才病體纒綿未能速愈五中焦灼寢饋難安奴才再四思維惟有仰懇聖主恩施俯准將奴才差使開去停領俸祿俾奴才得以安心調理一俟稍愈卽行銷假當差以期圖報高厚鴻慈於萬一所有奴才因病未能速痊懇請開去差使停領俸祿緣由伏乞皇上聖鑒謹恭摺具奏請旨奉旨己錄○○頭品頂戴雲南巡撫臣譚鈞培跪奏爲查明石屏尋甸等州被災田粮籲懇天恩准其豁免以舒民困恭摺仰祈聖鑒事竊查上年石屏州先因雨澤稀少後至五月得雨節候已遲勉强栽揷苗根旋腐夏災已成六月間白花竜河水暴漲兩岸田禾被淹尋甸州上年七月間大雨傾盆河水陡漲沿河一帶田畝亦被淹没臣據報卽飭司道分别籌欵委員會同各該州查勘撫恤赶緊籌修及查明被災田粮應否蠲緩詳候核辦並將大槪情形奏報在案兹據布政使史念祖會同粮儲道英奎詳稱據署石屏州知州王培心會同委員補用知州李春霖又代理尋甸州知州晏端溶會同委員補用知州王朝楨各將勘明被災田糧造具册結由該管道府核明層遞加結會詳請奏前來臣查石屏州屬共被災田四百五十六頃三十一畝八分三厘應徵秋糧米五百四十七石七斗九升五合五勺四抄米折銀七百六十三兩七錢六分八厘七毫一絲條公等銀二千三百四十五兩九錢六分五厘三毫三絲官莊銀六十五兩三錢六分六厘六毫尋甸州被災田四頃一分應徵秋糧米六石四斗一升五合二勺九撮條公等銀十四兩九錢五分七厘二毫二絲六忽均係十分成災若仍照常徵收民力實有未逮合無仰懇天恩俯念民情困苦准將十七年分應徵前項銀米如數豁免以舒民困除册結分送部科查核外所有請免石屏尋甸等州被災田糧緣由謹會同雲貴督臣王文韶恭摺具陳伏乞皇上聖鑒訓示謹奏奉硃批着照所請戶部知道欽此○○奴才宗室祥亨奴才瑞興德祿謹跪奏爲旗民口角紛爭聚衆鬥毆地方官呈報情形互異照案派員會同訊辦恭摺奏聞仰祈聖鑒事竊查本年正月二十五日酉刻據步營協領桂林曁左司協領寳俊等禀稱本日草市泰山廟演戲旗丁間有看戲者午未時分忽見台上口角紛爭不料本村地痞程大程二程三邱大邱二邱三郭三郭四等二十餘名趁此鳴鑼聚衆各執鐵尺乂棍扁担尖刀將城内男婦老幼人等逞兇毆打搶奪衣物等語奴才等當卽札飭左司步營協領會同荆州府理事同知緑營前往彈壓解散次日左司協領會同理事同知帶領仵作逐一相騐旗丁被毆成傷者共四十七人於二月初一日據荆宜施道方恭釗來禀查得二十五日草市泰山廟演戲酬神有旗兵欲上台觀看該處民人攔阻致相口角爭閙是日晚間旗兵邀約多人手執刀槍前往爭閙該處民人亦乂棍等件抵禦互有受傷者據草市保正等報民人郭光煥王大富均被旗兵毆傷越日斃命等語兩造呈報情節不符查荆州府地當冲要沙市草市爲水陸碼頭五方雜處良莠難齊地痞土棍繁多時常滋生事端雖經歴年札飭府縣拿辦總未凈盡根株此案是否痞棍藉端搶奪抑或旗　别有起釁緣由案關旗民交涉亟應澈底根究以期無枉無縱奴才等照案札飭理事同知會同江陵縣知縣傳集兩造人証秉公詳訊確情將起釁滋事首要各犯嚴拿務獲訊明按律懲辦以昭炯戒而息釁端並咨明湖廣總督湖北巡撫查核外所有旗民互鬥各情形謹恭摺　奏聞伏乞聖鑒謹奏奉硃批此案情節重大亟應認眞查辦著知照督撫迅派道府大員會同秉公確查一面嚴拿要犯務獲懲辦欽此○○李瀚章片再信宜縣孀婦楊劉氏遣子京控東安縣人楊子鑾等毒斃業師一案該縣知縣蔣模因楊子鑾在逃將其父楊祿學傳案發交該縣典史阮鋆看管勒交嗣楊祿學患病該典史並不禀縣提騐徑准店鋪覃文興保出醫調楊祿學及保人潛逃無蹤該典史派役往查將店内什物點交地保看守該地保因遺存猪隻無人喂養禀明該典史變賣銀兩存儲據覃文興之父覃啓周控經臣檄飭肇陽羅道就近委員澈查屬實據藩臬二司會同詳請奏叅前來臣查該典史擅將奉發看管要案人証交保致被脫逃復聽地方將保人覃文興店内遺存猪隻變賣銀兩存儲並不禀縣傳主給領殊屬謬妄未便姑容相應請旨將東安縣典史阮鋆卽行革職以肅官方除飭縣將前項銀兩提交原主具領一面勒緝楊子鑾等務獲解訊外謹會同廣東巡撫臣劉瑞芬附片陳明伏乞　聖覽謹奏奉硃批着照所請該部知道欽此○○護理山西巡撫布政使臣胡聘之跪奏爲遴員請補繁缺直隸州知州以重地方而資治理恭摺仰祈聖鑒事竊照解州直隸州知州姚官澄丁憂業經具題開缺並截缺咨部在案所遺係繁難中缺例應在外揀選題補該州管轄四縣政務殷繁且地近鹽池督率緝私尤關緊要必須精明幹練之員方克勝任晉省候補直隸州知州雖有　記名分發勞績候補班前候補本班並現任知縣保舉以直隸州知州在任候補曁應升應調人員非初登仕版卽人地不宜未便稍涉遷就惟查有在任候補直隸州知州寗遠廳撫民通判張喜田年四十六歲浙江錢塘縣監生遵例報捐通判指分山西試用光緒元年十月十五日經欽派王大臣騐放堪以發往十六日奏奉　旨依議欽此十二月十七日到省期滿甄别留普照例補用旋丁嗣母憂回籍守制七年三月初一日服闋旋晉十年七月奏請試署寗遠廳撫民通判十二年二月十九日到任一年期滿題補實授嗣因墈辦薩拉齊廳土默特六成官地押荒出力奏保以直隸州知州在任候補經部議覆奏十五年三月二十五日奉　旨依議欽此照例應以十五年四月十四日作爲候補直隸州知州到省日期該員試俸早滿三年並無違碍處分以之請補解州直隸州知州實堪勝任與例亦符經臣於藩司任内會同按察使張汝梅詳請具奏撫臣奎俊旋以入都展覲未及核辦移交前來臣到任尙未三月例不加考合無仰懇天恩俯念員缺緊要准以在任候補直隸州知州寗遠廳撫民通判張喜田補授解州直隸州知州洵於治理有裨如蒙　兪允該員係實缺通判勞績保舉在任候補直隸州知州請補直隸州知州銜缺相當應俟接准部覆循例給咨送部引　見至應補交捐免保舉銀兩已飭赴部呈繳所遺寍遠廳撫民通判係屬衝疲難兼三要缺容再另行揀補謹將遴員請補繁缺直隸州知州以重地方緣由繕摺具陳伏乞皇上聖鑒勅部議覆施行謹奏奉硃批吏部議奏欽此○○廣東巡撫臣劉瑞芬跪奏爲查明學政閱文幕友姓名籍貫循例具奏恭摺仰祈聖鑒事竊照乾隆三十八年欽奉上諭學政閱文幕友極小省分亦不得不及五六人着各督撫留心稽察隨時據實奏聞欽此又道光十六年欽奉　上諭學政幕友不得專用本籍之人致滋流弊等因欽此欽遵在案兹新任廣東學政徐琪於光緒十七年十二月初九日到任將閱文幕友姓名籍貫開列咨送前來臣覆加察核所延幕友八人俱係分隸各省並非專用本籍之人除仍隨時留心稽察外謹繕列該學政幕友姓我清單循例具奏伏乞皇上聖鑒謹奏奉硃批知道了欽此○○奎斌片再新授承德府知府崇祥於本年正月二十七日到郡當卽飭赴新任以專責成其兼署承德府知府熱河道廷雍業已交卸府篆除分檄飭遵外理合附片具奏伏乞聖鑒謹奏奉硃批吏部知道欽此 
 
