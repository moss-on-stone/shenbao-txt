# 1911 - 86 - 4913701

 

Page 1

 
 
   
 
 

Page 2

 
 
上諭 
[監國攝政王鈐章三月初四日内閣奉]  
　　上諭前經會議政務處議覆聨豫奏請裁撤駐藏帮辦大臣改設左右參 
 
 
 

Page 3

 
 
賛兩缺業經照准羅長裿著補授駐藏左叅贊錢錫寶着補授駐藏右參贊欽此 
上諭四川提法使着常裕補授欽此軍機大臣署名奕劻毓朗邢桐徐世昌 
宫門抄三月初四日召見軍機善英董玉卿楊芾 
[交旨]  
二月二十三日軍機大臣欽奉 
諭旨大學堂總監劉廷琛奏新律關繫重要請申明宗旨以定國是一摺又奏請飭禮學法律兩館以大清律例爲本參考各國法律以維禮敎一片着該衙門知道欽此 
二月二十四日軍機大臣欽奉 
諭旨憲政編查館會奏議覆程德全奏上海商埠照章增設高等審判分廳一摺着依議欽此 
二月二十五日軍機大臣欽奉 
諭旨御史麥秩嚴奏司法警察關係重要請飭認眞整頓一著該部知道欽此 
二月二十六日軍機大臣欽奉 
諭旨載振奏奉命專使英國酌調隨員一摺著依議又生奏開用關防曁備贈國禮各等語均知道了欽此 
二月二十七日軍機大臣欽奉 
諭旨農工商部奏彙核各省辦理農林工藝情形開單呈覽一摺知道了欽此又奉 
諭旨郵傳部會奏洛潼路線擬請援案穿過新安城垣一摺着依議欽此 
論說 
[論樞臣阻止資政院臨時會之非計（醒）]  
近者各省諮議局及資政院議員。因外侮侵迫。大局動摇。紛紛籲請資政院速開臨時會。籌定救亡大計。誠最有關係之問題也前。任總裁倫貝子以國勢之瀕危。輿情之難違也。亦屢請命於樞臣。乃樞臣始終出以反對。且以倫貝子之不能抑止議員之要求也。竟撤其總裁之任。而代以老耄無能之世續。嗚呼諸公謀國不臧。而又仇視國民之出而贊助。其將以國家爲孤注之一擲。而任其淪亡不之救耶。是亦大可異已。 
一國辦理交涉。貴在迅疾。義取秘密。故均爲政府所主持。不容人民參與其間。此固各立憲國之通例也。然各國辦理交涉。雖爲外部之專職。然亦常有議院議員質問外交政略之事。而外部大臣或外部次官亦常有出席議院。答覆質問之事。且報館記者亦常有造外部官署或外交官私邸。探詢外交消息以及忠告外交方針之事。而在辦理外交者。亦必從實宣告。或虚心採納。是則各國之辦理交涉亦。非盡由外交官獨任其責。而不容人民預問其事也。蓋辦理交涉在在與國土民權有密切之關係。縱當局者力任保持不虞損失。然旣爲一國之國民。則痛癢相關。未有不顧慮及此。而思効忠於政府者。故人民參與外交事件。在當局者亦未能拒之不理也。而况各國辦理交涉。均恃武力民氣爲後盾者乎。由是可悟我國際此危局。極應速開資政院之理由矣。奈何樞臣竟置此而不顧耶。 
若謂一開資政院。卽有萬全方策。呈報政府。可與英俄諸國議結交涉。不虞損失。固無是事。且亦無是理也。第以我國今日之情。勢而論。海陸軍毫無預備。武力虚空。幾等於無。列强知我隱情。故敢肆其無理之要求。蓋不以軍備爲辦理外交之屏幛。徒恃二三大臣依據公理。按照約章。與人爲口舌之爭。殊難操必勝之權。此其所以着着失敗敗。除退讓外絶無對付之方針也。今欲辦理交涉之獲有勝利。當以擴張軍備爲第一要義。第擴張軍備。措置甚非易易。且一時亦難求速效。不得已而求其次。惟有憑藉國民之聲援。以爲外交之助力。是或可稍戢列强之野心耳。蓋衆怒難犯。勢所必然。在一味逞强者。亦未始不因此而有戒心也。夫而後與之辦理交涉。或能稍認退步主義。亦未可知。但欲表示國民一致之團結力。非有代表之機關不可。今我國旣無國會。惟有暫推資政院當之耳。是則速開資政院臨時會。誠急急不容緩矣。非有善計妙策忠告政府也。不過藉此表示我國民之意嚮。使列强有所顧慮。以冀辦理交涉之稍解困難而已。奈何樞臣夢夢。竟不諳其中關係之大也。 
且外交之困難。固必藉資政院以求解免。卽關於内政之重要問題。亦將藉資政院有所迫促。庶可期其推行無阻也。蓋當此敵氛方熾之際。全恃樞府一德一心。力任其艱而後始可挽救於萬一。若此推彼諉。人人以苟安旦夕爲計。則國事將不可問矣。第欲明功過而專責成。非速立責任内閣不可。此固今日唯一無二之要政也。乃自去歲降旨减縮國會年限後。組織内閣之聲時觸於耳。迄於今非特無組織之期。且并内閣官制亦未卽日。頒布當事。者之任意。遷延尤非忠於謀國者所應。出此餘若新官制之頒行。歲出入預算之實行等。均將有待於資政院之維持也。是則臨時會之一舉。又與籌備憲政之重要問題有密切之關係者。安可不力促其成乎。奈何樞臣竟梗阻於其間也。卽云外交事件。不容人民參預。然當此國勢瀕危之際。不必劃分内政外交之界。但召集資政院議員。一决存亡大計。亦理所當然。諸公亦何苦以數人之仔肩。支此危局耶。若仍營營於私利私權。以爲資政院一開。又將與我爲難。不若及早阻止開會之爲得。忍置國事於不問。則我國前途眞無望矣。嗚呼樞臣之用心若此。尚何言哉。 
專電 
[電一北京]  
 
 

Page 4

 
 
監國閱覽内閣制度嫌與各國懸殊恐貽譏爰除行走以軍機處改秘書廳名目現以總理無人擔任故緩宣布 
電二（北京） 
樞臣進弼德院制設秘書廳辦事不另設閣（此四字不解）不調外員 
電三北京 
資政院總裁昨赴軍機處商開臨時會事各樞臣互相推諉并囑世相駁斥不准 
電四北京 
憲政館奏准以文華偏殿爲編纂憲法所 
電五北京 
某國駐使昨謁那相謂大清銀行關係各國財政甚鉅應由政府擔任 
電六北京 
張允言降改爲大清銀行提調樞府擬奏派盛尚爲督辦大臣除監督名 
電七北京 
樞電駐俄薩使交涉棘手應竭心磋商方資倚重毋萌退志 
電八（北京） 
開海鐵路總辦有更調消息 
公電震澤 
各報鑒二月二十四報載震澤縣米令吏舞弊一節訛傳失實五都區伸辯 
按前電係湖濱自治公所所發此電又係五都區具名爲米令一面說法内容究竟如何容探明續錄 
緊要新聞一 
[揭破俄人之大奸謀伊黎眞危急萬狀矣]  
日前伊黎有俄兵三十餘人潜在那喇特山口測地經我守兵衝散搜獲地圖數部兵丁册一本圖中將俄人後日攻伊犁進兵之路用朱色綫標明約分三路（一）西北路曰奎屯河經霍爾果斯及廣仁城而至綏定（一）西南路由哈什經霍諾海渡伊犁河經寗遠而至綏定（一）中路則溯伊犂河而上與西北西南兩路相合乃與綏定原有之俄兵同由精河南下直抵省城而先在托霍木圖伏兵一隊以絶我精河之援又於哪喇特山口伏兵一隊以絶我焉耆之援至各路駐營貯糧之處皆用黑點標明其册上所書之名即測地諸兵之名也中有響導八人皆甘州之商人流落於伊犁者故樞府前則催袁大化之速行今又欲派吳綬鄉往伊犂蓋爲布置一切防禦之計也 
[日俄外交家之成功一]  
　　竟欲盡東其畝乎 
北京某報云日俄兩國對於東三省將實行其佔領政策己昭昭在人耳目茲又得一警告云該兩國現又聨合會議將各埠領事一律加郡區長官銜並加派警務長一名於各大埠所有僑民無論在租界内或與華人雜居皆須按市町區制度編成俾官制與地方自治可以同時并進並聞俄國擬改黑龍江總督南移吉林以便控制北满特誌之以觀其後 
[日俄外交家之成功二]  
　　請看協以謀我之政策 
北京某報云某某兩國對於日俄在满洲種種設置始則極端的反對目下因日俄兩國外交家以其最靈敏之手叚竭力運動卒使某某兩國亦就其範而一切異議竟同泡影依據協約秘密條欵内有一條云俟佔領地所有一切官廳成立時各國之保商領事即當一律廢止改設商務委員長某某兩國極表同情惟其他各國尚未認可故一時難得實行 
[片馬交涉亦可望了結矣]  
　　試問所保東省者何在 
中英片馬界務交涉英人堅持勘劃界限須以彼國所據之地圖爲證并要求滇黔兩省路礦權利如果一一照准卽允先行撤兵政府意在遷就承認奏請監國寄諭滇督申明此次交涉之退讓實係爲保全東三省及西蒙各邊大局起見務須開諭滇民仰體朝廷爲難情形切勿輕舉妄動等語聞李仲師奉到廷寄又密電政府並不承認退讓各欵力底外部喪權誤國且謂政府卽欲敷衍了結而滇省民氣激烈斷難順從萬一釀成意外羲實不能任咎云云又聞片馬交涉現英人已允暫行撤退駐兵共同勘界日前己由駐英公使留玉麟電告政府政府以勘界一節李制軍未便兼任擬派秦樹聲耿葆奎爲勘界大臣以龔心湛署理滇臬 
[資政院果有開會之望否]  
　　我將以占世議長之意 
刻聞資政院藍票黨議員所發起之政學會與白票黨議員所發起之帝國憲政實進會現擬聨合一致冀得過半數之議員要求卽開臨時會聞現在已得過半之數政學會已在八月琉璃井開會商議開臨時會之辦法帝國憲政實進會亦爲此事開會商議現 
 
 

Page 5

 
 
已合同提出請求書矣 
政學會政憲致實進會函云本會於二十二日開會研究資政院臨時會問題僉謂最近外交問題政府久無解决辦法國民迷惑大局可慮凡資政院議員亟宜照章聨名請開臨時會共圖補救爲此函請貴會酌定日期知照本會以便聨合開會共商簽名上書事宜 
近日江西安徽山東湖南四川雲南貴州廣東廣西各諮議局又繼陜西等諮議局後電致樞府稱外交日迫人心惶恐懇請召集資政院臨時會議以爲國家後盾 
[資政院更動議長原因眞相不外乎此]  
此次倫貝子補授農工商部尚書而以世相國接充資政院總裁以李柳溪副之此種變動雖出人意料之外然就調查所得者可分爲遠因近因兩種當去年資政院未閉會之先政府對於倫貝子之感情卽不甚善某樞邸曾對人言議員之囂張由於議長之寛縱此等亂閙實非國家之福等語倫貝子之不能久任議長此時已伏其機况因二次彈劾軍機案之表决倫貝子大受政府之斥責某樞相并謂倫貝子有意與軍機大臣聞頑笑倫貝子雖强爲辨白然已失政府之信任此一因也至今年議員等以政府外交失敗羣議主張即開臨時會倫貝子立於最嫌疑之地位左右爲難而政府力持强硬反對主義前次倫貝子召見時已在監國前面陳一切爲難情形并力陳才微望淺難當此任監國已有允意次日樞臣遂合保世保以繼其任監國猶豫不决意似别有所屬後經樞臣一再保薦并保李柳溪爲副事遂成議故日前各議員謁見倫貝子倫貝子概不接見蓋彼時倫已得確實消息也有知其事者謂今年若不要求臨時會倫貝子雖有更動斷不於此時發表此又一因也至沈子敦本無更調之必要但以倫貝子之關係不能免正留副至其開去法律大臣差使則以有他種原因與此事不相干涉又聞李柳溪近來爲政府第一紅人此次樞府之保世相固利其老成持重然明明以資政院畀之於李柳溪世相不過爲其傀儡而已 
[陳應禧之國事談十年寒蟬一鳴驚人]  
御史陳應禧十年未上一摺昨日忽遞封奏一件政界羣爲詫異探其所陳大略請各部院之奢侈無益於國事内閣及國家一切舊制皆不可輕於更改等語摺上留中未發 
[京報之罵曹汝霖]  
　　盍自返而省諸 
去年資政院爲於東三省事件開秘密會時曹汝霖到會演說略謂從前東三省已入日俄二國之掌握中外務部費無窮交涉始事事漸就範圍言次極表現其外交得手之狀並謂此次尤賴諸議員能熱心愛國曲體當局辦事者爲難之苦衷相與維持黎議員尚雯即起而駁之謂東三省交涉無一度不失敗通國皆知而貴大臣尚自誇其功不已卽此一端足見毫無心肝且貴大臣果熱心愛國者外交何肯失敗至此至於吾輩愛國與否實不待貴大臣之訓誨以吾輩無論如何其愛國心决不較貴大臣尤低下也曹耳紅面赤默默而退 
近聞曹當俄國送致哀的邁敦書之日尚在日本某銀行别墅筵宴此與某侍郎當安奉鐵路自由行動之時與隨員等招致日妓取樂同一無心肝誠可謂無獨有偶矣 
又聞敎民某與道敎某之妻私買眞武廟改作北館俄敎堂旋有道敎某之親族在審判廳及内城警廳起訴經已訊實判令敎民退回俄使請外部行文干涉卒以理屈作罷後俄敎堂又與一女尼購買眞武廟前空地一塊此地據該女尼稱係某施主所捐毫無憑證其實確係公地有印契可據乃俄敎堂將買契請俄公使轉交外務部札飭大興縣印税嗣經業主在審判廳呈契起訴並將該女尼送交内城警廳訊辦審判廳與警廳以兩契均大興縣印税正行文該縣查覆而曹汝霖竟以個人名義函囑審判廳謂事關俄公使託外部札交大興縣照辦之件區區一畝地不妨退讓免滋交涉嗚呼亦可異己 
[留學生攻揭吳振麟之納日婦]  
　　我亦曰可享闔房之福矣 
東京公函云留日全體學生等爲私婚倭婦妨害外交公呈外務部文云竊學生等僑居日本每見我國情勢毋論鉅細輒爲日人偵出揭之報端一若紹介列强羣起以抵我之隙也者不禁私心駭怪以爲日本併韓之後野心愈熾挾其故智内以維持和平之說籠絡我無意識之學生爲之喉舌外而密派多人入我腹地或假名商販或托詞游歷與我不肖官民相周旋就裡偵察陰以制吾之命近來情見勢絀致外交生種種之困難大都日本爲之倡率學生等每念及此未嘗不太息痛恨於賣國奴以爲虎作倀也不謂駐日之外交官其心跡乃更不可思議現使署參贊官吳振麟先曾留學該國及奉參贊之命重 
 
 

Page 6

 
 
來遂與日本貴族院議員伊澤修二之女乙建女子結婚（伊澤惟二與著支那處分案之戶水寛人爲密友近日同樹政黨之幟）此事喧傳已久彼都人士對此頗有惡言近據東京發刋之婦人世界第二號云已生女矣日本國籍法日本女與外國人爲婚姻時卽失日本國籍是乙女子已出彼入此固無疑義然而婦女天性恒偏袒其所自出床第之歡愛不能强而奪也日俄之戰某報載日本一妓素爲俄將所嬖卒以國際感情盜其軍用地圖以去俄以是及於敗夫軍事外交同一秘密而妻妾則較外寵爲習近以習近之人預秘密之際已難不保洩漏春光况與宿學貴女共晨夕其人所見所聞在在關係其祖國誰無水源木本之思能始終爲我守秘密耶竊恐吳振麟謀之帷幄而不足乙女子敗之袵席而有餘且參賛爲使署重要人員際此國步難難凡稍有心肝者應如　勤愼乃事上報國恩乃振麟則於東郊外築一别墅以藏嬌大有菟裘終老之意圖一已之安樂置國勢顚危於不顧振麟其亡韓李宋之續乎春秋之義大夫無私交所以嚴内外而防人臣懷貳心也今振麟納婦於持節之城非販鬻祖曾即私通外國此風弗剪恐媚外者相率而爲外人之入夫養子國勢將愈不可收拾學生等以事關外交緘默非計除函登各報外謹據實呈請前來乞太部速籌善法俾振麟得長日家庭飽享閨房之福公私幸甚大局幸甚 
[大清銀行將來之計畵]  
　　忙殺一般財政家聞政府近擬另籌的欵三千萬將大清銀行改作中央銀行即以幣制大臣盛杏蓀尚書爲監督全國國幣統歸該行出入一俟奏准即可開辦自大清銀行監督張允言得降調處分後遺出此項優差接辦之人懸未發表於是一般對於財政機關有關係人員莫不垂涎極力運動此缺現聞度支部左丞陳宗嬀運動尤力昨日堂議已允以陳承乏不日卽將出奏 
時評 
[其一]  
　　江蘇諮議局之後來 
江蘇諮議局未開辦時紛然有兩派之議論甲主張分局者乙主張合局者當時蘇屬人亦咸以乙派之說爲長而力主合設以爲合設則力厚而事易舉不料由今觀之則有大謬不然者記者不能不服主張甲說者之知幾也自諮議局開辦後於事實上感覺合局之不便者甚多而尤以寗蘇意見不能融洽爲進行之一大障礙現即能調和於一時而此後安保不因他事而復生意見者故記者之意與其合在形式而分畛域於精神孰若并分其形式而各自協謀之爲愈目今新官制未布江蘇省之爲一爲二本未確定寗蘇合局可也分局亦可倘此後外官制發布而蘇撫仍不裁撤則是明認寗蘇爲兩省於理於勢諮議局自應分設爲便蓋此本非一成不變之局也竊願寗蘇兩屬各審其利害而圖維之 
[其二]  
　　危哉自治之前途 
松屬紳民衝突之風潮可謂烈矣華亭也川沙也南匯也金山也其近因雖各不同而遠因則終不外乎民窮財盡四字在辦理地方自治者則曰我輩爲地方謀公益則地方應擔納捐之 
義務此言固甚正當而鄉民則謂我輩權利未享而義務先增加無已於是兩相鑿枘而衝突以起然鄉民亦非不知他日自有權利可享第迫於貧窮之故不得不借此言爲反抗之口實 
嗚呼可憐矣哉他縣我弗知即以某縣城區自治局論自開辦至今八閱月中之費用觀决算表約四千四五百元而用之於 
公益事業者僅四百餘元而已此外皆用之於薪水裝飾及一切雜用之途所謂用之於公益事業者不過築一模範路及修一二橋脚而已而所謂模範路者石子稜起平民怨聲載道咸謂不如不修之爲愈自治如此而欲愚民之歡然無間豈可得耶竊願此後之辦理自治者切實撙節不求形式量力而後動庶可以弭禍亂而望發達倘方針常此不變則非但風潮不絶日恐大吏疑我民程度之不足而起擇地緩辦之議萬一此議一旦實行則聞風而停辦者必將踵至自治大局立可瓦解所關詎淺鮮歟有自治之責者盍三思之 
[其三]  
　　中國之戶籍法 
在前世紀排外時代不欲以本國籍與外人故無歸化之例自近世紀各國多取内外人平等主義不問人種宗敎之異同已皆許外人自由歸化俄之芬蘭雖尚以宗敎爲限制美國雖亦有以種族爲區别者而實則皆有准人歸化之條例也所不許外人入籍者惟中國而已然近自激於外國人之譏誚侮辱而亦頒行戶籍法矣乃聞近有韓人請求入籍而官吏仍隱然拒之者何歟豈所謂中國之戶籍法尚未頒行乎嗚呼異已 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直督奏陳預算不敷之理由]  
　　爲某督作後勁直督陳夔龍昨有摺奏到京詳陳預算不敷理由略謂資政院核减之欵如綠營餉項三十六萬八千兩防軍餉項六十九萬六千餘兩此事已奉諭飭會同陸軍部體察情形權衡利弊將來何時裁撤須與部臣商酌辦理本非立時所能裁减至軍事交通司法等費在院議均應裁减而按諸事實皆各有不能裁减之勢此外并逐項指陳理由恭候欽裁 
[黔粤兩省之告警]  
　　法人又看英俄樣矣 
某報載外務部日前接黔撫來電略云黔省礦脈綿亘平遠縣霧山之雲母礦印江縣獅毛山之銀礦磨嶺之鐵礦皆與法人立約早己逾期作廢今省紳聶樹奇等招集股本組織公司開採磨嶺鐵礦乃法人出而爭持無理取閙但磨嶺之礦權失則黔省之礦皆非我有請大部查照詰問法使某報又載粤督近有電致京云法人現有大兵集於文淵（譯音狀元關外）猛開（欽州之 
東興對面）兩處其沿越邊各地均有兵隊惟數不甚多 
[黔省兵農衝突之風雲]  
　　惡現象好結果 
貴州來函云接到安順府（離貴州省城二百里）報稱該處種烟農民因禁内國種植不禁印度輸入近起反對禁烟又有土匪乘機煽惑遂與官兵大起衝突勸業道王玉麟親身下鄉察看情形并申明禁烟情事有烟農某遵示停種鄰舍恨之處以私刑一面聨合反對官吏本月上旬有兵隊行抵石窰地方陡遭遊民開鎗轟擊未幾卽鳥獸散然匪首卒被擒獲一一詢明正法蓋種烟農民多半係屬苗子彼等叛亂性成但經此次挫折諒亦稍知退縮想禁烟前途當無窒碍矣 
[東督薦舉趙爾巽自代原電]  
　　其如他人不願何 
東督錫清帥因决意乞休特舉賢自代其致樞府原電云竊謂外省官制現正協商釐訂論者僉謂邊省總督責大任重必須加重事權而東三省總督一缺所處地位關係尤爲重要非有聲猷卓越洞悉内政外交之大員不足以資鎭撫查現任四川總督趙爾選魄力雄厚素著公忠前仟奉天將軍日俄戰後收回主權創辦要政勳績昭著其才望實勝錫良十倍久荷朝廷洞鑒錫良爲東省地方重要起見謹本以人事君之義冒昧奏陳伏乞朝廷特降恩命俾令督東該督必能勝任愉快而錫良近因防疫事起元氣虧散萬難支持懇恩開缺稍事調養一俟痊可仍當泥首宫門藉圖報國 
[俄員又有違約賣礦者]  
　　奈何遷就了結也 
東清鐵路公司擅用公司名義將札賚諾爾湖煤礦暗自租與俄工程師士基節列斯基招股開採並每年供給後貝加爾鐵路三萬兆鋪得近爲江撫查知札飭鐵路交涉局與東清鐵路公司交涉俄員達聶爾引鐵路合同第四條准其價售左近店民爲詞承認納税交涉局員據情呈報江撫核奪江撫似有遷就了結之意此礦距满里西僅百餘里産苗極旺前東清鐵路公司要求江省大吏派員開辦原祇供該鐵路之需今竟擅　與俄丁程師開採則天然大利又爲俄人攫去矣 
[慘哉俄人驅逐華僑之手段]  
　　萬勿貪利　往新任阿穆爾俄行政長官關達基氏前充調查邊界專員時凿於沿邊情形最稱熟悉當未到任前曾條陳俄政府謂阿穆爾沿邊移住之華人已達六萬五千之譜至沿海洲亦有六萬九千餘人皆以開礦耕地或大小營業及私販貨物爲生更有迫不得已流爲賊匪貽　地方者查伯人之移入該省較之華人相去遠甚倘一朝遇有事變又將何以對待條陳上後深蒙俄政府嘉許遂藉口防疫一律驅逐出境已不下數萬人以故近來華界之内甚形擁擠 
阿穆爾省衞生長有照會致黑龍江巡撫聲明限制華人入境計匶八條極爲苛嚴並有如違章入境當格殺勿論之語當由黑撫電告外務部乞向俄使交涉並電告直隸山東等省屬其飭知各屬曉諭民間暫勿前往 
又琿春來函云俄人藉口防疫擬將埠内華工一概放逐出境中國領事反對甚力俄人置之弗恤刻擬將此項工人及該處囚犯數十人一并運往上海該埠華人異常鼓噪因體面商人亦目之爲失業苦力被其捉去不少云 
分類新聞政界 
[上四鄉自治苛派之危機杭州]  
　　杭屬錢塘縣所轄之安吉長壽定南定北四鄉俗稱上四鄉自上年籌辦自治鄉區各議員因經費無着分區攤派冬臘等月忽有著名地痞開棚聚賭計桌輸金揚言撥充自治費致賭匪與鄉民衝突釀成械闘巨案近日各該鄉議員因籌辦進行需 
 
 

Page 11

 
 
欵浩大遵卽集議揚言奉各大憲批准將四鄉各村落祠廟庵觀田産房屋種種一律清查悉數提充自治經費由議員俞成等列名通告致各鄉聞風大憤業於前日召集三十餘村蓍老會議對付謂吾輩選舉議員原欲其保衞鄉里詎自開辦迄今除勒派苛歛以外别無何種政策則亦何賴有此自治會且各村社廟爲父老汗血捐助之欵數百年相沿春秋報賽更何得恃勢强估决議前說果實行自當協力抵抗以保公産 
[太守對於自治風潮之忙碌松江]  
　　松府戚太守日前晋省本約五六日始返嗣因謁晤蘇撫程中丞時中丞以松屬目下多事飭速回郡以資鎭懾太守　諭後卽於初三日午刻馳返郡城當以金山吕港紳民由八代表率赴議事會詰問浚河經費之　互起爭執兩方面皆文明人儘可從長計議遂飛函約定初五日視往該鎭會同兩造互議以衷一是而是時川沙又解閙事人犯夏才生張紹文袁小洲徐阿發徐元元徐阿六張芝山張阿虎陸阿大徐和尚十名到郡當奉内諭發華婁兩縣管押聞袁頗有身家某紳瞰其富因羅織之不知然否 
[續派法官分赴各廳學習蘇州]  
　　蘇提法司左廉訪續派赴各廳學習各法官開列於後正七推檢候補官商建中尚鰲文派赴高等審判廳學習劉丕公派赴蘇城第二初級檢察廳學習玉晋昌派赴蘇城第三初級檢察廳學習曹元朗白源澂派赴江寗地方審判廳學習孟廣鐸李敬之派赴江寗地方檢察廳學習李國權派赴江寗第一初級檢察廳學習王淦派赴江寗第二初級檢察廳學習徐植春派赴江寗第一初級審判廳學習葉葆彝派赴江寗第二初級審判廳學習 
[樊城商會請抽附捐不准湖北]  
　　樊城爲襄河上游商務最盛之區近該處紳董孫履吉等因創辦商會苦難籌費擬請在樊城統捐局抽收落地百貨税捐項下帶征附捐已商允該局委員姚令維鐘通詳督院請示奉批飭藩司勸業道核議復奪昨該司道等議復以農工商部奏定章程第二十一欵内開商會原所以保商而辦公經費不可不先事籌計今擬酌輸於商而仍從保商之意者如下列三項此外該商會不得於定章外别立名目再收浮費一註册費二憑據費三簿册費等語久經通行在案無如民智尚未大開視此三項並非必要卽有一二所收甚微商會僅恃此以爲經費恒難支持是以職道（勸業道）於上年詳請酌予變通另籌公欵旋奉大部復准限以由入會之人量力樂輸不得巧立名目藉端苛歛以杜紛歧蓋會員享會中之權利卽當負納費之義務世界各國公例無不然也今該官紳等所請在落地捐内附捐一成不惟格於部章似於情理亦有不合未便照准瑞制軍昨已飭令轉行該官紳等遵照矣[水巡警與小輪水手已成交涉蘇州]  
　　蘇垣水巡警與内河小輪船局衝突情形已記前報茲悉此次輪船水手與水巡警互有受傷均甚輕微輪局玻璃窗等略有損壞已由駐蘇日領事向撫轅交涉蘇撫程中丞以此事究竟當時如何啓釁因何爭鬥究竟曲在何商面應候飭查明確分别核辦等情當飭令巡警道汪觀察詳查禀復其戴生昌等各内河小輪局滬杭各班均於日昨照常開班矣 
[鎭郡官商歡迎振糧美艦鎭江]  
　　美國第一聨隊陸軍運送艦名蒲福載有大宗振糧航海來華於本月初二日上午十時駛抵京口下椗江心維時鎭道代表洋務局委員李澍生大令曁駐鎭美國各敎士美商男女人等均詣艦中歡迎由該艦長陸軍太尉葛利雅君延入客座欵以茶點當該艦過象山圌山時各砲台均鳴砲致敬是日午後一時先卸江北各種振糧次卸牛奶火腿牛肉麵包等物聞均係散給被災婦女生産所食以示體恤至該振糧刻均由駐鎭江皖賑務轉運局用小輪船連往淮徐海等處散放拯救災黎初三早該艦啟輪上駛逕赴金陵浦口卸皖北振糧云 
軍界 
[炳昌公然有脱罪委差之望武昌]  
　　第八鎭三十二標一營管帶炳昌去歲因帶隊出防宜昌縱令弁兵滋閙娼寮且擾及洋商住宅日前撤防回省被宜昌道府據情禀揭鄂督即飭將炳昌差使撤去與該營前後兩隊隊官徐桂森楊得勝排長孫紹元及兵士周武等二十餘人分别發交執法處看管收押聽候究辦聞迭次在軍事審判庭訊供該管帶一味推諉卸責於兩隊官面兩隊官則謂炳使酒任性衆心離叛所以不服約束又謂有某妓者爲炳所眷欲勒令閉門謝客妓不從炳卽嗾使衆兵抄毁其室此事且有某軍佐爲証照軍法論須革職徒流乃有兵備處某總辦力爲緩頰張統制董執法碍於情面遂將此事抺去私改供詞一概歸咎於楊隊官竟謂炳毫無過失撤差足蔽厥辜詳復鄂督先將該管帶釋出聞不日卽有委充督隊官消息矣 
[江督通飭嚴拿梟目鎭江]  
　　常鎭道林梅楨觀察現奉江督張制軍密電昨准蘇撫密電有梟匪首領葛明交又名葛三在揚鎭地方肆行搶刦民不聊生電請尊處密飭駐鎭巡防隊統領陸副將設法嚴拿務獲到案懲辦以除民患除電飭陸統領飭弁迅將該匪首獲到訊辦外電到即飭各營並地方各州縣一體嚴緝拿辦 
[宜黄新軍管帶易員江西]  
　　贛撫馮中丞札知兵備處云據督銷淮鹽局記名簡放道曹樹藩禀駐紥東陂墟緝私新軍營陳管帶承昭請假辭差所遺緝務請委試用巡檢張衍洪接帶自應照准除分巡曁札委張衍洪遵照刻日前往宜黄縣屬之東陂墟接帶該緝私新軍事務並將軍裝鎗砲等項逐一點騐接受清楚分晰造具清册呈送查核一面督率哨弁勇丁勤加操練實力巡緝毋稍疎懈 
學務 
[蘇提學派員赴鎭視學蘇州]  
　　蘇提學使樊文宗前委省視學員吳亮欽君赴鎭江查視各學堂成績情形嗣因吳君另有他委不克前往昨經文宗札派候補直州同陶懋鑫前往代查各學陶州同即於日昨禀辭就道 
[王提學整頓學風之嚴厲湖北]  
　　湖北各學堂學生往往開學後遲不到堂積習已久茲王提學以此風不早整頓學堂難望起色特派員分堂點騐所有現時未到學生自應一律開除其有因事請假者除因父母重喪寛免置議外均按照定章每曠課十小時扣本學期總平均分數半分如假满尚未到堂仍卽按照情節輕重分别降班開除此係本學期初次稽查格外通融如下學期仍有不到堂者無論曾否請假均即開除以肅學風茲將本學期開除未到學生名數列後兩湖師範仁齋學生范榮綬等七名漢關道師範學生徐桂芳等十名第一中學吕肇瑞第五名第二中學李業恩等十七名南路高等小學陸明哲等三名北路宋子英等二名存古學生池澤民等二十一名農業高等學 
 
 

Page 12

 
 
生魯宗英一名蠶業中等學生陳之騏一名中等農業學生周郁一名工業講習所李汪之等三十五名中等商學譚承宗等五名商業講習所葉子芳等七名兩湖礦業學生劉世英等三名漢口商學其吳道政等十二名陽夏農工中學盧鳳翔等十三名（以上均卽開除）兩湖師範學生劉汝霖聶守經及第一中學堂叚吉彬張中冕均因剪髮未曾入堂應停罰一學期功課降班計開除者二百零五名降班者四名 
[皖省又將開辦存古學堂安徽]  
　　皖省籌辦存古學堂業經招考學員評定甲乙分别錄取目下該堂開辦在卽由朱中丞札委提學司兼任該堂監督以便督率執事人員悉心籌畫認眞經理俾資尅期開辦吳文宗奉札後卽擇吉蒞堂視事頃已將啟用關防到差日期詳報撫台查考矣 
實業 
[裕興餅油統税業已批准鎭江]  
　　駐鎭安徽穎州裕興餅油公司前經端督奏准出洋之貨由鎭江關完一五統税分撥寗蘇皖三省關局去年經淮安關程道和祥聨合各關局會詳江督以税釐吃虧頗鉅請據情專奏翻案重訂加徵數目以維餉需否則將來士法製造各公司紛紛繼起成本無多得蒙頗格優待餉需短絀誰任其咎制軍准文後擱置數月未加可否刻以海豐麵粉公司一案蒙摧殘商業之名更難徇該關局等之請昨特批飭仍照原案切實稽徵未便翻異致千部駁云 
[貧民社會謀生艱難之狀態漢口]  
　　漢口勸工院於上年夏間奉飭停辦改組貧民大工廠因官紳合辦之章程未經定妥廠中經費又極支絀原有藝徒工匠人等伙食薪工均無欵支給乃暫將各藝徒一律遣散刻該廠因經濟問題已經决定暫由售賣官地項下動支開辦將來成效漸著由紳籌資接濟以符慈善事業之旨昨勸業道特出示招募該廠藝徒額定五百人只供飲食不給衣履亦無辛工聞數日之間報名者竟逹三千餘人之數貧民社會謀生之艱於此可見一斑 
雜記 
[眞相露不得蘇州]  
　　蘇省禁烟公所查得現辦閶壽釐局委員府經范家祺現辦虎邱釐局委員巡檢姚祖詒候補主簿冷繼書候補巡檢沈紹勛四員均有烟癮特飭一併調所查騐日昨由調查科長李振鐸太守總務科員劉直刺澍二員傅同該四員進所監同查騐矣 
[官署修不得杭州]  
　　紹屬批騐所大使馮國珊具禀浙撫謂衙門地近海濱入春以後風雨飄摇致内外墻垣紛紛倒塌房屋半被殘破竹木朽爛委屬安居爲難業由該大使籌欵墊修現已完竣計共用洋一百六十九元另核作銀百另六兩事屬因公可否卽在鹽大使報效歸公欵内如數劃抵俾資歸墊等情詎中座閱牘大怒謂時事艱難庫藏支絀之際該大使輙復擅興士木特於本日嚴詞批斥查修理衙署局所例應先行禀請核辦以杜冒濫等弊該員事前旣擅自興修事後復請將報效歸公銀兩劃抵歸墊碍難照准仰鹽運司轉飭遵照 
[娼妓宿不得湖北]  
　　武昌前寓貢院街附近之何玉喜何金喜姊妹二人賣笑爲生一時遊蜂浪蝶無不趨之若騖經巡警後區迭次驅逐乃移至西川湖第十二號門牌彭鳳開民房居住有某區區官者詎與該姊妹久遂一箭雙鵰之願上月二十六日又至該姊妹家三人淫宿適值撩雲撥雨之時被巡勇查覺邀集巡勇多人撞門入室將該區官捉獲痛肆唾罵並欲扭禀巡警道該區官恐慌無地磕頭乞憐始行釋放 
[戲禁開不得江西]  
　　臨川商民酷嗜演戲並藉此以爲斂錢之具自戚升縣擬提此項糜費補助學欵後此風稍息王升府蒞任復將撫州會館改辦商務學堂自是笙歌絶響行之數年矣詎今春城外某富商邀集同業數人密訂戲班開臺演戲興高彩烈遠近來觀者大有人山人海無地容足之勢商會總理鄭權覩此情形恐釀事變提議禁演夜戲不料是夜人叢中卽有竊賊混跡偷去商務學堂某敎員曁某學生衣物多件次晨該總理召集商董諸君公同協議比將梨園子弟概行遣散矣 
清談 
[敬告今日籌辦自治者]  
近日自治風潮。層見迭出。辦理雖未就緒。而各地風潮如出一致若以此課自治成績者者然。華亭也。川沙也。南匯也金山也。陽湖也。鄞縣也。錢塘也。無一地不衝突。無一役不因自治而起。銅山東崩。洛鐘西應。大有不期然而然者。嗚呼異矣。 
謂爲官吏之不善乎。曰官吏固不善也。謂爲愚民之無識乎。曰愚民洵無識也。 
雖然辦事諸紳自亦不得辭具咎以諸紳忝居四民之首。膺鄉里之選。夫豈不知愚民之疾苦。知識之缺乏者。而乃平時。旣不爲開導。臨時又出以强權迨至星火燎原。不可撲滅彼爲紳董者。身罹其災。而鄉閭。之元氣亦大傷矣。 
然則人亦何樂乎自治也。吾願亟望諸紳董。改絃易轍救官治之敝。以開風氣之先。勿兢兢以籌欵。爲要。圖務刻刻以懷惠謀利。。樂也雜錄 
[程雪樓中丞法學名著序]  
　　法律者。一般國民應具之常識也。初非限諸法。曹顧。法曹崇職守兼。裁察。卓然負獨立之概必專精學詣特出於人人庶幾當之面無愧。如或衡量常識無甚　密淺深高下之殊。世又曷需此法曹爲耶。 
國家鑒於古今中外治亂之本原。圖維人民生。命財産之鞏固。詔示天。下袪故釐。新庚戌之冬。海内各行省高等審判開　。同聲齊致。爲司法史上闢新紀元。厥典甚鉅。而憲政單内府廳州縣各級審判廳課程壽備者亦。復期至促事。至夥也。於時德全忝撫三吳。躬覽斯盛經營擘畫昕夕靡遑顧前茲。研究。者少。今則取用也宏。博采。兼收。猶不免乏才之歎。朝廷方且設科。目以選之。隆階級以。榮之。天下之士。稍稍騖。於法律。矣商務印書　默察趨勢。遠企鄰風延晉名流。蔚成盛業。編課法學名著一書。用以嘉貺學者斯誠渡津之寳筏。照夜之明燈。也夫法學界說綦嚴。理論微奥。民刑商。及訴訟各法號稱難。治東西洋專學大家。淬畢。生精力鑚研討。論　或發明新義。舉世景。然　之。然求最適用於吾。國者尤莫便於。東瀛。則以。維新來頒布法。令多採取日。本所。從出。也吾國際此時會朝野上下無不渴望憲政之。進行而法律修明實以鞏固憲政之。基礎。雖然。良法。美意。不足以。徒行也。自以陶育。司法人才爲。要素。陶育人才。不可無趨的也。故須蒐集專門學說爲依。　斯編所輯。　日本當代法學名家箸述旣精。抉擇尤當。學者從事於此思過半矣竊意法界前途。一且。獲　。枕秘。羣相講求。造就。日富。應時任使。將沛然面有餘。更進而法。律智。識普及於國人。神州大陸。駸駸焉。變爲法治國。顧不偉哉。然則斯編之出也。如彼其果效也若此。世之覽者。愼勿獺祭蠧殘視爲。免園册子。掇拾青。紫之具。　無。以體朝。廷注重司法之盛心。殆不。免爲東　著。者所　。笑也歟。爰拈此旨。以詔法曹。是爲序 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[陸軍部會奏遵擬陸軍部暫行官制繕單列表呈覽摺]  
奏爲遵擬陸軍部暫行官制繕單列表會陳恭摺仰祈聖鑒事竊臣等會奏釐訂陸軍部暫行官制大綱一摺内稱各司處科員以次員額曁一切詳細章程應由新授陸軍大臣等會同妥愼籌商另行奏明辦理等語宣統二年十一月初三日奉上諭陸軍部總持軍政責任宜專所擬各節尚屬周妥當此整軍經武之際該大臣等務當認眞整頓切實進行母負委任餘著照所議辦理等因欽此仰見朝廷注重戎行綜核名實至意欽服莫名臣等竊以更訂部章原冀推行盡利非因時通變無以爲整頓之資非居簡馭繁無以立進行之準溯自光緒三十二年改設陸軍專部舉兵部練兵處太僕寺三署事務合併組織以爲全國軍政總匯機關所設兩廳十司分掌兵馬曁關於軍備諸大端新舊兼賅義主融貫過渡辦法不得不並顧通籌現在陸軍部一切職掌凡與軍事行政無涉者已逐漸劃撥管理全署機關自當務極簡括方合立憲國軍署編制臣等疊經集議熟商擬分設承政軍制軍衡軍需軍醫軍法等六司並陸軍審計一處暫設軍牧司軍學處爲將來改建軍馬總監及軍學院基礎此外設參事檢察專官參訂一　法律章制檢察軍隊局廠學堂並設部副官以備使　分派調查員駐紥各省隨時監察報告補中央耳目之未周均直接大臣各專責任至舊設之軍實司前經奏明應併入軍制司辦理舊設之捷報處馬館事涉驛站亟應一併劃分擬俟新舊事項辦有端倪卽奏明實行裁併至從前廳司事務繁賾員額較多今職掌旣多歸併自宜實力核减當由　廕昌等督飭各司處長酌擬員額一再减削計全部應設員司實較舊設减少三分之一將來各司應行剔出事項逐漸劃清尚可再行删减各司處長以次職員應以何項官階補充亦經按照陸軍官佐　級分别擬訂現在陸軍人員尚形缺乏自應暫以階級相當著有成績之各項文官酌量參用以期分布得宜茲謹繕具職掌清單並列清表進呈御覽如蒙俞允即由臣廕昌等欽遵辦理再此次所擬係屬暫行官制嗣後如尚有應行斟酌損益及按照各部官制通則應歸一律之處由憲政編查館會同陸軍部奏明更訂請旨遵行所有遵擬陸軍部暫行官制緣由是否有當謹會同恭摺具陳伏乞皇上聖鑒訓示謹奏宣統三年二月初九日奉上諭已錄 
本埠新聞 
[外部力爭主權之一班]  
　　華人犯案告發後照章應由地方官衙門牌票差傳到案質審迭經滬道照會領袖領事磋商力爭在案日前外務部重申禁令以華人每遇涉訟勾引洋人出爲干涉須牌票送往該管領事衙門簽字方准差提解案該領事動輙爲難不允簽字以致案懸難結殊屬不合查前經華官會同領袖領事議定提人辦法條欵内載明華人應田地方官自行飭差憑票拘提洋人不得出爲干預等情業由本部據情照會領袖公使核示請爲諭知各國領事照章辦理以保國權等因刻已行知滬道查照矣 
[華界地産不得轉換道契]  
　　滬埠近有一種地販勾串董保將華界地産價賣洋商轉換道契以圖漁利事爲滬道所聞以事關華人國權亟應切實查禁昨由劉觀察會商領事官嗣後凡有華界地産價賣洋商不准轉換道契以清界限而免藉口當由道分飭縣局隨時查禁矣 
[源通銀號歸併後之辦法]  
　　滬道劉觀察諭飭源通銀號云照得源通銀號現奉度支部飭令歸併大清銀行接辦已定期三月初六日交接所有上年九月十一日本道接任以後該號經手税餉等項由監收陸委員督同管事張仲謀交接清楚其上年九月初十日以前之欵仍由該號商歸入源豐潤倒欠案内一併清理合亟諭飭該號即便遵照現聞該號管事仍請張道安（即張仲謀） 
經理 
[義善源債戶集議辦法]  
　　初三日義善源各債戶假商會議事計分債戶三股日本票股日往來存項股日各處匯兌股即將各股被欠銀欵數目詳記登簿並當衆公舉代表沈鏞（卽沈聨芳）尤森庭賈煥章夏玉峯等六人並議在外另立債戶處召集公舉債戶預備對付辦法 
[江督札飭整頓各關税政]  
　　江督札飭滬關文云照得本大臣訪悉向係各項貨物過關卡應由行主投請釐局照章抽收釐税近查各項貨物時有行主勾結關卡扞巡人等賄通舞弊茲將貨物件數多數少報以省釐税業經本大臣訪明屬實嗣後凡遇各項貨物經過關卡看該管司員先將報税單騐明件數隨卽親往逐一查點是否相符如或件數不符者立行扣留解送地方官衙門照例從重罰辦倘再關卡司員得賄庇獲一經查出定惟該司員同問聽候查辦除通飭查究外合亟札查札到該關即便遵照分飭各關卡一體認眞稽查毋稍疏怱 
[山東帮廣源盛呈商會節略（爲支票紏葛事）]  
 
 

Page 19

 
 
敬略者敝號廣源盛以山東帮駐滬辦貨與盤記時有貿易上年六月間由盤記友人到敝號聲言現有廉價之蔴袋躉貨以貨主急欲脱售介紹於敝號友定購於六月十四日成交訂明於十日　將貨備齊當由敝號付與十日期支票詎到期裝貨前途支吾未交敝號援照向章留根不解并知照莊家止付一面向前途交涉不知如何所有支票已輾轉而由慶餘落於洽餘莊之手六月二十四日洽餘持敝號無根止付支大慶之六千一百十一兩一紙並不向上家退票遽至敝號交涉敝號當詢以票自何來又告以此票因定貨未交已留根未發咨莊止付矣寶莊須照大市行例速退上家云云乃洽餘莊堅執私見至商會控埋至八月二十四日承商會邀集詢理當時因議董林君未到又兼語言不通諸多隔膜茲將在會洽餘莊及敝號彼此所陳之理由略述此事頗關大局於通市莊號各業票欵俱有千係茲條列於左請鑒察焉 
一洽餘執定光緒十九年成案爲敝號理應付銀之據查十九年原案黄大令示謂如到期向兌原根並　存銀不能照付或遇用票之人倒逃不論該票是否借調其銀有無付存定惟出票之家是問等語是明明指定兩層一請所支之莊並無存銀二謂用票之人倒逃無跡始向出票之家是問今敝號之票則因貨未收到故特行止付又用票之人如盤記慶餘東夥均在儘可斧鑿相尋將該票退至盤記自向敝號理直 
一洽餘又執以錢業現定行規第十條伸脚圖書一言爲證查第十條所云以後各號支出銀洋支票倘到期不付必須向出票之家理直以杜借票取巧等弊云云所謂理直者不過謂可向出票之家理論如果於理應付即須照付今敝號則以貨未收到照通行無聨單支票之辦法逕行止付與規條第十七毫無觸碍 
一洽餘莊收受此票時必向大慶莊照票大慶莊必答以聨根未到此票不能作數儘可即退上家乃强謂信用敝號牌號爲辭竊思敝號與洽餘素無往來何忽而承其深信特以與慶餘往來今慶餘倒閉施其捉生替死之手段遂假信用之說欲令無辜商家爲之間接賠償虧空耳 
一洽餘莊謂此票不付以後當聨各莊不用山東帮支票敝號則謂此票不應付而付必致　起而攻敝號正以不應付而不付故揆諸倩理實無不合也 
一洽餘莊謂不問此票之有根與否而但問押脚圖章　眞是假此對待莊家本票而言否則大市又何必行莊票耶目下際此市面極壞之時維持調護端賴商會領袖諸董及商界明逹諸君决不能任以一已之私而遂其捉生替死之手叚擾亂大局詳列貢聽正不第爲敝號區區六千金而瑣瑣凟焉已山東帮廣盛謹略 
[札飭依限造報政治册表]  
　　松府戚太守札上海縣文云宣統三年二月十五日奉提法憲左批該縣詳送上年十二月分政治表由奉批據送册結存候彙核詳辦枊松江府飭仍按月按欵依限核實造報加結通送毋延仍候兩院憲曁各衙門批示繳等因到府奉此合就札飭札到該縣卽使遵照仍將按月應塡册依限送核毋稍逾延 
[商民請留黄正巡官之批示]  
　　巡警總局批長綸絲廠等禀云據禀己悉黄正巡官在四路分局先後四年尚稱得力此次調往三路當差同爲公家辦事本無彼此之分乃該商等維縶殷殷情固可感惟現已分飭到差所請應毋庸議希恒豐華純各絲廠商號等一體知照 
[西巡捕房捕頭交替彙誌]  
　　公共總巡捕房捕頭麥突生君供差期满請假回國已於日昨將捕房一切事宜交卸暫遷虹口茂海路一號洋房内勾留月餘卽當　國所遺總巡捕房捕頭一缺奉卜總巡諭飭靜安寺捕房捕頭麥搿來特君接辦至靜安寺捕房捕頭一差奉諭虹口嘉興路捕房副捕頭辦理所有嘉興路捕房副捕頭一缺奉諭飭老閘十七號三道頭西捕愛思升充嗣經工部局西董以愛思資格太淺即令新閘捕房七號三道頭西捕麥道暫往代理 
[改過者何如是其多也]  
　　改過局督辦田寳榮會辦馬鍾珣具禀滬道聲稱該局覊押人數按月造具清册報查在案茲自本年正月以來由各署局所陸續判送雖有開除現在人犯已增至一百七十餘名之多所有號舍八號已覺擁擠異常如各處再有續送實無可容之處知縣等一再籌商擬請援案暫行停收三月以期疏通爲特禀請俯賜察核轉行浦東二路分局兼總巡局一路分局總工程局上海縣署並請移知巡警總局查照是否有當伏候鈞裁未知觀察如何批示也 
[處分竊犯未免太辣矣]  
　　陸奎郎黄福郎潘毛頭等三人混至製造局船塢圖竊被獲吊打陸毆傷斃命黄潘受傷甚重昨由該處地保報經田大令往騐諭飭將陸棺殮將黄潘二人帶回研訊黄潘同供前爲小工現因生意清淡入不敷出由陸起意糾同前往圖竊被獲將小的三人用繩吊起毒打二時之久陸被毆斃身等雖未打死然已受重傷求恩寛辦判押候查明行兇之人再行核辦 
[城内]  
吞銀不還○張潤之昨投上海縣　控以曾曾出資與王文卿合開元仁米行被王侵吞銀六百兩求爲追究判張退去候核 
誘拐覇領○浦東人錢孫氏到縣　控以兒子已故媳陳氏不守婦道被内姪孫書卿引誘拐逃茲已尋見向領被覇求究判候查明再核 
道批○南洋中學校董王維泰民立中學校董孫文詒務本女墊校董李鍾珏等禀批該校等應　補助費前因庫帑奇絀致未照發據呈前情候將本年正二兩月分領欵分别核發至上年短給之欵實因積虧過鉅無可動支將來能否　補容俟察看情形再行核辦併即知照此批家丁黄安禀批此案現奉蘇撫憲批准備　業經轉行仰上海縣遵照另札飭知摺抄發 
官事○棲流公所兼保安堂董事陸文麓試用巡檢　祖蔭昨均到道禀見候補府經歷陳翰章昨飭丁到道請感冒假三天 
[南市]  
驗明浮屍○救生局巡船撈獲無名男屍偕十六　地甲喬忠報縣請驗後由田大令於昨日旁晩時蒞驗委係墮浦身死頭角有磕傷微痕因無屍屬由堂收殮厝壇召家屬認領驗畢遂塡明屍格鳴騶回　 
移提被告○美商同孚洋行在公共公廨呈控北市同康洋燭廠股東王康伯等定貨 
不出不認虧欵一案由滬道劉觀察批廨復訊等因昨經美領事致函公廨訂期會審查王康伯朱錫蕃朱衡宜稽計松等被告四人俱住南市前已移　在案昨廨員寳大令又派差持文至南市裁判所禀明前由請爲協同催傳迨派探往傳未獲裁刋員諭着來差帶同原告來南指提以便歸案 
夤夜私賭○南倉街同興洋貨店每夜紏人賭博呼么喚六聲達戶外經憐居密報當派巡長往拿該店閉門抗拒巡長回報後移請裁判所派探查提究罰 
拖累保人○北市嘉興路誠記木行執事黄藴瑜投裁判所控西門外俞克昌於光緒三十四年間担保姪孫俞全慶來行習業因用空洋一百七十餘元延不料理經陳裁判傳訊俞供未立保單一味推諉判予限十天交到伊姪雲亭候訊 
跡近誘拐○鎭江人趙某養媳蔣小丫頭私逃來滬前日復與崇明婦人蔡張氏乘輪至崇明被鄉人許鳳鳴瞥見扭控裁判所蔣 
 
 

Page 20

 
 
小丫頭供年十四歲前次由胡姓絜帶來滬住居滬北川虹浜地方蔡張氏供由對隣王姓託帶該女至崇明交其親戚並非誘拐判一併留候許投質再核 
收受賊贓○積竊王永生等串竊某輪船公司棧房芝麻三十七斤賣與老白渡南德潤麻油店内得錢二千九百文由探夥一併獲解裁判所研訊王維賢供詞狡賴判罰洋十五元充公該竊戒責一百下押半月 
[閘北]  
欠租張明生投四路分局控徐慶生裘松徐起榮等三人各欠房租洋三元當奉蕭正　官諭各先繳洋一元餘飭交保分期拔還 
賭博○周阿三楊阿三等五人前日在川虹路賭博由巡士拘入四路分局當奉黄正巡官諭各罰洋五角具結斥釋 
私用自來水○永順里李榮生及李周氏因私用自來水被該公司西人查見報局拘究奉蕭正巡官諭各具改過結斥釋 
[英租界]  
整頓值差華捕○英美捕房華捕張正巡官昨日示云照得公堂訊案時凡在差華捕理宜肅靜無譁不得任意閑談本正巡查華捕在公堂值差時屢有喧閙情事嗣後有干犯者定必懲　不貸仰各凜遵 
修理斷　電線○昨晨南京路福建路口之電車電線忽爾斷墜當經巡街捕查見暫阻車馬行人往來以免危險外即奔訴捕房轉知電車公司立派工匠前往修固 
華探升遷彚誌○虹口哈爾濱捕房七十一號試用華探昨奉卜總巡調赴靜守寺捕房當差又楊樹浦捕房四十八號試用華探於昨亦奉卜君調往新閘捕房承值又總巡捕房六百七十三號華捕因辦公謹愼昨奉卜君諭升爲七十二號三等華探着仍留本捕房當差 
華捕升遷紀聞○哈爾濱捕房一百二十五號華捕因辦公得力昨奉卜總巡諭升爲七十一號試用華捕仍留本捕房當差又楊樹浦捕房三百三十九號華捕亦奉卜君諭升爲四十八號試用華探飭赴新閘捕房承值又新閘捕房七百四十五號華捕因追獲路刦匪徒有功經華捕張正巡官查悉昨奉諭　該捕下級升期提前三個月以示奬勵拍賣○浙江路五百二十六號宏大昌洋貨店曾向泰隆新晉隆等保有火險銀二千兩近因縱火　賠未成被捕房查悉該店東夥即相率逃逸涇老閘捕房派捕看守在案昨由自來火公司派人將該店内所裝火管盡行拆去捕房以該店虧欠房租等費即禀請公　給諭將生財各物拍賣賠償 
竊物○竊賊徐金如昨在南京路摸竊西人袋内物件當被包探姜喬喬拘獲即帶入捕房押候解究 
竊椅○浙江路四百二十一號某姓家失竊紅本椅兩只於昨報請捕房派探王梅生查緝 
竊首飾○甬人朱悅生竊取北京路住家值洋二千二百元之金飾逃逸經事主報請捕房查緝未獲昨奉卜總巡開明年貌並懸賞洋二百元諭飭各捕房捕頭轉飭中西探捕人等一體偵緝務獲解究 
竊皮箱○山東路公餘總會茶房李阿才失竊皮箱一只内有現洋二十餘元並綢布衣服等物昨報捕房派探周志仁協同八十二號西探往查當將可疑之茶房李阿忠周阿榮姜阿　三人一併拘入捕房奉飭押候解辦 
竊乾繭○雲南路一號絲廠失竊乾繭三十一包昨報老閘捕房派探朱阿巧偵緝 
[美租界]  
無恥之尤○無賴陳阿生張阿三前晩在途引誘某洋人作不端事被該洋人鳴捕拘入捕房押候解辦 
尋覔逃婦○舟山人金阿毛之妻周氏背夫逃來上海匿居武昌路昨被金尋見喚捕拘送公廨押候訊辦 
莽撞之極○王金郎昨拖東洋車至外大橋將行人鄭丙炎撞跌受傷由印捕併送捕房飭鄭送醫院療治再核 
兇横之至○陳興章張福林二人昨在西華得路互相兇毆由一百七十號西捕併送捕房押候查辦 
一雙小竊○朱　根昨竊兆豐路某洋人家什物又張阿福竊揚子路某洋棧之舊鐵由捕拘送捕房押　究辦 
[法租界]  
捉鼠寵○法工部局衞生部各西員以北方鼠疫劇烈本埠亟須設法防範前曾將隢諭居民多蓄貓隻整理房屋等之傳單按戶給發茲又製就捕鼠鐵絲籠數百只分給各捕房試用以便續行置造給與各居民試用活　獄○小東門外花烟間鱗次櫛比房屋尤爲不潔殊與衞生有害茲經工部局派員前往命各家拆去床帳洗刷牆壁再用除瘟藥水澆洗以免疫癘 
壞馬夫○某馬夫前日駕車由龍華馳回行經法界某號　捕上前查看捐照該馬夫心滋不悅迨行近帶狗橋與英界毗連之處即放聲詈駡駕鞭向英界疾馳英界巡捕又以該馬夫快馬違章拘入捕房捕頭詰知有罵法捕情事遂飭送法捕房押解公堂訊辦小竊賊○積竊陳四寳王阿福徐小泉竊被頭衣物江阿仁偷鞋子等件均由包探破獲押入捕房候解公堂併辦 
[海上閒談]  
○余每坐東。洋車擇車夫精壯者。弗與較價值。取其跑路之快捷。今日到老北門雇車。見一年在二十許之車夫。驅幹甚偉。兩足又長。便一躍上車。頗自得也。豈知徐徐而行。比余鵝行鴨步。實勝無多。益恍然於以貌取人之不可恃。 
○日本之考察我商業也。上自工廠。下至小販。莫不盡得其内容。外自商埠。内至腹地。莫不盡得其眞相。今者我國商界之赴日考察者。將集於滬上而出發矣。我願我國之商界。極力研究。悉心討論。務得日本之内容眞相而後已。尤宜切戒不規則之行爲。致被外人輕視。此則記者之所祝禱者也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[上海城自治公所辛亥春季議事會議决事件（續）]  
上海城自治公所道路工程項辦理路燈規約 
第一條本公所於道路工程項分設路燈辦事員專辦各區路燈事宜第二條本公所於各區馬路街巷分設電燈及煤油燈 
引三條各區馬路街巷如須添設路燈或須改設電燈之處由路燈領辦員察酌辦理 
第四條各區電燈每夜派員查察如有昏黑不明及斷線碎泡脱落遺失等情立卽開單報明路燈辦事處以便轉報電燈公司派工修程第五條各區煤油燈每夜六點鐘起派員帶同燈夫頭携帶燈义量瓶漏斗等具按段抽查如有减油不點及燈罩玻璃破碎不換汚穢不揩火光低暗者查出究罰勤務者酌賞 
第六條各燈夫點燈派定地叚每日午前須先將燈罩玻璃揩清煤油加足其上火時刻逢十一十二正月准下午五點二十分鐘二三四八九十月五點四十分鐘五六七月六點鐘不得遲延 
第七條各燈夫承值點燈每名以四十盞爲限燈罩約計每三盞月換一只多少準此類推燈心每根四寸五分月換一次另給揩燈洋布一方均於每月十五日照發 
第八條路燈火光七成爲度每一小時約需煤油三錢按夜時之長短開火之遲早定油數之多寡以三兩至三兩六錢迭爲加减逢五十期各按燈數發油 
第九條路燈及玻璃燈架等件倘有破爛折斷者由該燈夫報明隨時修換 
第十條燈夫工食每月分兩期按名給發 
第十一條各燈夫均給號衣一件編列地叚號數以便識認每年更換一次 
第十二條如有未盡事宜隨時修正 
來件 
[東陲公報被封之悲憤錄]  
哈爾濱之東陲公報於二月十二日晩十二鐘由吉林交涉使兼署西北路道郭宗熙飭警局諭令停刋當由主筆周浩訊問獲罪之由謂係俄人要求致是夜卽派警兵多名將館内外把守白晝手猶持槍如對待就擒之鬍匪不許編輯房之人出門有誤犯者卽以鎗指其身而發攔阻之詞友朋過訪復不准入免致走漏消息此亦封禁報館未有之怪相也郭宗熙封禁報館傳諭者係傅家甸巡警二區區官王武功至十三日全館之人因不能出外購買柴米以禦飢寒由周君電話問錮閉之理由王當赴防疫局見郭宗熙（郭是時適在防疫局平日畏疫症傳染住在俄租界）請示辦法郭曰俄人現在痛恨若輩欲得其肉而食之倘令若輩外出俄人得知必與政府交涉且我之出此原以俄人將電報擬好立欲向北京發去幸我得信尚早故先行下手今稍姑息則前功盡棄不得任人之歡心則未來之事蓋難言矣寗可使文士埋寃不可使外人生氣汝可飭巡警戒嚴晩間尚回租界與俄人會議對待若輩之法王奉諭後卽赴館轉告周君少安毋躁周君答曰吾輩或打或殺郭宗熙何不自行主持乃欲聽命於俄人凡有血氣者聞之俱必羞死王默默而退不知若何回復郭宗熙 
俄人在北满之勢極以哈爾濱爲集中點官府昏昏國民昧昧俄人種種之陰謀毒計及違背公法之蠻行從無人道破自東陲公報去年九月出版抱定對外宗旨記事立言俱能搔著養處於是俄人畏之如虎其國首相屢次發電東清鐵路總辦問東陲公報探有俄人秘密消息否彼國阿爾穆邊防軍派人赴蒙古招選蒙兵以作奪取蒙古之前導取道哈爾濱直問呼倫貝爾而趨忽爲東陲公報揭載立將所派之人撤回然此猶事之隱而弗彰者也去年疫禍傳至哈爾濱俄人幾將中國在傅家甸防檢之權獲去東陲公報拒絶之詞紙爲之满激動官民之心不肯退讓俄人始行作罷惟其心終未甘租界内有遠東報者爲俄人行使强權之機關由東清鐵路公司年擲數萬金錢以維持之其主筆爲浙江錢塘人連夢淸（名文澂曩在上海辦埋南方報事阿附奸人爲公論不容遁至哈爾濱）俄人遂嗾令日作詆毁東陲公報之詞無如理不能直東陲公報駁之輒敗北延至臘月乘東陲公報在年假休刋之際連夢清忽大發謬論謂主權輕而疫禍重儘可與外人合辦防檢之事今正東陲公報續刋復加痛斥並將連之歷史和盤托出連遂日請其外國主人翁要求郭宗熙從嚴干涉之東陲公報編輯人員不受全體告退郭宗熙陰喜其省事蓋報旣無人辦而媚外之道盡矣無如議事會及董事會羣起挽留編輯人員記事立言之宗旨仍不稍改日撰有討遠東日報奴檄文一篇甫及三日而封禁遂實行矣（未完） 
小說 
[言情小說投海孤兒（三十四）]  
　　最後有水手名布禮勃者。向與愛力森不睦。見此二人携手作密語。則驟視馬利亞之面。至以爲異。且深妬愛力森之豔福。乃能動此美人。刹那之頃。布禮勃己力奔而去。旣下甲板。卽遇船主於餐房之外。布禮勃曰。頃有一事。方欲舉白船主。事乃至怪。愛力森乃與密司富士傾談至久。吾亦不知所談何事。請船主一往視之。吾甚虞愛力森之開罪於密司富士也。船主聞言。即立蹴甲板而上。縱目引望。果見愛力森方與馬利亞比肩而立。語至稠密。船主大怒。縱步立前。欲呵叱愛力森。忽見愛力森忽忽遽去。馬利亞目遂其行。船主遂面馬利亞脱冠爲禮。敬謹言曰。密司富士。幸恕吾之冒昧。頃與吾船水手愛力森所言何事。能否告之一走。以水手而陪侍。 
 
 

Page 27

 
 
尊客。寗非嫚客之事。馬利亞怡然不屑。僅作簡語答之曰。密司脱愛力森前日以拯我於險。已身幾　墮海。吾乃甚感其人。其人蓋君子也。船主聞言意沮。即鞠躬曰。詎密司前日乃瀕於險地耶。馬利亞曰然。吾前日爲巨浪所激。勢將入海。果無密司脱愛力森拯我者。吾命亦殆。吾思此事船主必當知之。或知而故問耳。船主聞言。乃遲不能答。蓋愛力森之拯馬利亞。船主及水手輩固未嘗弗知。其所以駭詫者。以爲愛力森雖力　馬利亞。亦爲水手分内之事。决不能力破階級之樊。而任令帆布爲衣之水手。與富家閨秀抗禮。此著直爲大謬。至於恩怨之分。朋友之誼。彼輩蠢蠢。又何知者。 
船主聞馬利亞之語。張目欲答。而格格不能遽吐。久乃言曰。愛力森力拯密司於險。吾固知之。其下尚欲有言。而馬利亞厭其喋喋。即曰。船主知之甚善。吾方盛懑。不能酬答。幸船主恕我。語已。竟携威耳行矣。船主心雖不懌。而無如何。立視馬利亞之去。馬利亞旣偦船室。卽告弗倫富士以頃間之事。弗倫富士矍然曰。此人非卽前日援汝者耶。吾昨日方欲躬謝其人。乃爲迭克司所尼。出種種恫嚇之語以試我。强我所不欲聽者以必聽。心藴如霉。直忘前日之事。此壯士乃能舍其生命援汝。吾乃深感其人。語時。弗倫富士之手忽顫。馬利亞大驚曰。爸爸恙復發乎。弗倫富士摇首不語。有頃顫定。始曰。今吾輩已處艱危之地。更何恙之足云。 
 
 
 

Page 28

 
 
[東亞皇后雪茄烟公司廣告]  
啓者本公司開設上洋十餘載專製辦各種吕宋雪茄烟久已馳名膾灸人口毋庸贅言價廉物美　仕商賜顧者請至虹口西華德路三十三三十四號門牌或請五馬路茂和經理處亦可　茂和洋行謹啓 
[大兆公司遷移廣告]  
敝公司向設九江路八號三層樓上以諸多不便故今遷移在二馬路Ｂ字八號如蒙　惠顧請臨該處可也特此奉聞　本公司謹啟 
[賞格聲明假冐]  
近有無恥之徒假冐本行肥皂牌號製造市上混售務望客商切勿受其欺朦以購僞皂本行查訪冐牌子人察出立即究辦如有再冐製本行肥皂在市混售等情有人能指出冐造肥皂之處或扭送售賣肥皂之人知照本行隨即酬賞蓋本行所造肥皂係用特别方法擇其頂上料質製造日久則直而不灣分兩尤不至輕减所用質料均極潔凈本行之皂每條每塊上均有樹牌 
[固本自製]  
爲記兼固本字樣必須認明牌號以辨眞僞勿爲假冐者之所欺朦也製造固本肥皂廠駐滬經理上海瑞嘉洋行謹白 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
