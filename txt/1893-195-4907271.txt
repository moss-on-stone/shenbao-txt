# 1893 - 195 - 4907271

 

Page 1

 
 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取值過巨非塞士所能購致本局以新鑄聚珍活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔口之　者請認明本局所印與蠅頭細字者有天壤之别售處在申報館帳房及各處申昌書室 
[十三經註疏變價助賑] [  申報館恊所謹啓]  
　　不書名書局以晉省災民嗷嗷待哺不忍坐視慨捐石印倣宋刻阮本十三經註疏五十部原價四元今减作每部三元三角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方使事孰有過於此者乎如蒙購取請移玉本館帳房爲盼 
[書暹法開兵電音後]  
　　本館於暹法齟齬一役每有所聞輒登之報牘盖以暹羅雖蕞爾彈丸得失不足爲輕重然介在炎荒實爲南洋之關鍵未可以甌脫視之故旣采所聞復著爲論說以與留心時事者相質證前日駐滬法總領事接法水師提督來電謂法兵船英貢斯打及格曼脫於初一日將晚由美南河駛入直逼暹京次日接倫敦電信則言暹法交轟兩軍互有死傷暹京戒嚴而駐紥暹京之法欽差轉同暹廷揚言謂此次開仗法兵官實有不是以未奉國家號令又接初四日倫敦來電謂法廷諭令駐暹欽使轉詰暹廷何故砲擊兵船云云合三電觀之而知暹事誠岌岌矣夫以素稱瘠弱之暹富氣焰万張之法此猶以石敵卵勝負之數固無待乎蓍龜今者雖有砲臺而不足恃雖有兵士而不能用坐使法兵船鼓行而前突入美南河下椗於暹京之前藩籬旣撤堂奥堪虞正不知暹之民人若何擾攘暹之君臣若何布置然吾獨不爲暹人憂而轉爲法人惜何惜乎法人惜其以堂堂大國不守公法不遵約章不畏清議而徒博此多行不義之名也溯法之所以與暹齟齬者原欲索取湄江左邊口岸以自廣共封殖順索之不得則以逆施之理喻之不得則以威刼之始則由越南載兵以去繼則招募暹羅土人爲以矛攻盾之計開小仗者已有數次今則竟以大兵船二艘長驅直擣使暹人不得不出其力以相拒然後還兵攻之則已不居開釁之名且可委其咎於他人嗚呼法人之計可不謂狡哉公法兩國如有齟齬例得請局外之國品評曲直夫湄江左邊之地固暹人所受之宗祖守之子孫不敢或墜焉者也法人無端而索取此地使暹之君臣苟能仗義執言馳告天下萬國曲直所在當有不待辨而自明者法人不獨不顧公法抑且不顧約章查英國與暹羅訂立和約第七欵内載明别國兵船不得駛進内河直逼京城下椗如欲進泊須先移文暹廷待共允准方可進泊法之與暹亦曾訂立和約其詳雖不可得而知然通商各國所立和約大略相同則法與暹約章内想亦載入此條乃未聞以一字片語先向暹廷告知而遽鼓輪進口所向無前此其心目中豈尚有約章在耶夫以法勝暹是猶以堂堂七尺之偉男搏甫離襁褓之稚子雖勝不足以賈勇現舉動不由正軌專尚詭謀其能免爲天下萬國所笑乎夫法之索地於暹無非爲挑釁計耳卽使低首下心舉其地以相贈亦不過暫偷片刻之安積而久焉法必將指别地以相索與之則暹地有盡時法人之婪索無已時不與則法得藉端以逞其謀武之計必致疆圉蕩搖宗社邱墟生靈塗炭而後已故暹之不允其索地者非失於計較也論勢論理皆有所不可也暹之放砲攻擊亦非輕於開釁也實由法人步步緊逼迫之以不得不然也夫使暹人而出於不得不然則法之所以處心積慮者至此而始得一逞而反明告暹廷謂開釁之咎實出於兵官且謂何故礮擊我船强詞奪理無過於此且法之以兵船闖入他國險要也亦不自今日始矣昔年因越南一役與中國搆釁突以兵船闖入馬江寂然不動惟每日視其潮汐之漲落船身之旋轉以測其砲準之中否必持一月之久審視已明測量已準於是不告戰期乘人不備忽焉而開砲轟擊忽焉而縱兵登岸此豈堂堂正正者之所爲乎今者剿襲故智突以兵船駛入美南河度其計亦惟是先靜而後動察其河流之盈縮量其城郭之高低　之又久然後放巨礮以擊之審若是則暹京不誠有累卵之危哉暹羅國小而民貧竭其全力固不足以拒法加以晏安成習武備廢弛聞警倉卒始搜括府藏向他國購置槍礮不辨良楛鹵莽從事人不習器適足僨事其往來水道者僅有小火輪數艘載兵運械尚有不敷禦侮折衝奚能爲力故暹之不能敵法無愚智皆知之法人旣已不顧公法不守約章敢於冐天下之不韙欲取則　取耳乃猶遲徊其計掩飾其詞不以明取而以暗取不以正取而以詭取昔試之於越南今施之於暹羅巧則巧矣如他人之議其後何天道好還殷鑒不遠吾故不爲暹羅憂而轉爲法人惜也 
[上清銀榜]  
　　考試漢廕生一事業將欽派閱卷大臣銜名錄登前報兹已由徐蔭軒等三堂憲評列等第詰朝覆命計考取一等第一名正一品漢廕生李惟仁福建人世襲三等伯李惟實之弟考試一等第二名正二品漢廕生孫寳琦浙江人已故户部左侍郎孫詒經之子考取二等第一名正一品漢廕生曾廣鍾湖南人世襲二等侯曾紀澤之姪考取二等第二名從二品漢廕生賈厚墉江西人安徽布政使賈臻之孫考取二等第三名從一品漢廕生李意官安徽人湖北提督李長樂之孫○太醫院左右院判曁西苑門承值御醫吏目醫士共十有四員或曠班悮事脉理平庸上月十八日奉懿旨罰俸半年罰錢糧六個月内有一員只罰錢糧三個月事後復召見莊李二院判大爲申飭嗣後如再荒疎若此定當責革不宥○理藩院爲移會事王會司案呈五月十六日由内閣抄出料布多叅贊大臣魁福等奏杜爾伯特左翼副盟長一缺開單請旨簡放一摺五月十六日奉硃筆圈出杜爾伯特左翼副盟長員缺著札薩克多羅郡王那遜托克托扈補授欽此欽遵到院相應移會科布多叅贊大臣查照○吏部爲曉諭事所有五月分月選知縣丁秉乾蔡如景周應溎張若金等四員相應出叙傳令各該員於二十四日赴部過堂二十五日黎明赴天安門外本部朝房聽候掣簽如是日不到定行指名題叅○兵部爲移咨事職方司案呈所有卓異張家口廂黄旗協領玉璞一員本部於五月十八日帶領引見本日奉旨玉璞著准其卓異交軍機處記名欽此欽遵到部相應移咨察哈爾都統查照○户部爲知照事所有奏請給奬雲南運銅委員知縣用雲南南安州諤嘉州判宋惠芳一員本部於五月十七日帶領引見本日奉旨雲南運銅委員宋惠芳著該部照例給奬欽此欽遵到部除咨雲南巡撫查照外相應知照吏部查照辦理○佳貴妃金棺奉安慕東陵寢劵曾迭次恭錄報章惟寳座位次應由禮臣援案酌擬請旨遵行所 
 
 

Page 2

 
 
有慕東陵隆恩殿寳座位次謹擬孝靜成皇后位中南向莊順皇貴妃東首西向彤貴妃西首東向成貴妃東次西向佳貴妃西次東向和妃東又次西向祥妃西又次東向常妃東再又次西向等情奉旨依議欽此刻已行知各衙門查照辦理矣○翰林院奏充日講起居注官已於五月二十日將翰詹人員帶領引見本日奉硃筆日講起居注官著詹事府右庶子宗室崇寛充補詹事府右庶子徐致靖著充署日講起居注官欽此○户部示傳盛京請領毡條銀兩委員榮椿等所領銀兩本庫於五月二十八日開放爲此傳令該委員務於是日辰刻以前赴庫承領○兵部爲知照事武選司案呈現出有陜西神木營叅將一缺按限應歸五月分由部推選按照銓選及奏定新章應以漢頭二等侍衛以叅將用俸深人員推選查有楊廷弼年四十五歲河南人由癸未科武進士漢頭等侍衛行走三年期滿引見奉硃筆以叅將用欽此嗣因大婚典禮慶成保俟選叅將後加副將銜在案應將該員擬選此缺相應知照貴領侍衛内大臣處轉令該員於五月二十五日晨赴天安門外朝房聽候掣簽萬不可悮○户部山東司示傳吉林請領練餉銀兩委員佐領勝安等所領銀兩本庫定於五月二十八日開放爲此示傳該委員務於是日辰刻以前赴庫承領 
[陜西災况]  
　　四月初四日陜西漢中府南鄭縣風雨交加夾以氷雹止又大雨如注勢若倒瀉銀河山洪河流奔騰而至法慈院等村落平地水深數尺村民吳三保住居適當其衝被水衝去雜物及男女幼孩皆斃於水此外被水衝激房屋倒塌亦復不少牲畜物件漂没甚多人口間有損傷情事田苗悉爲馮夷君捲去地方官赶急撥借義倉米糧先辦急賑並飛禀撫憲鹿中丞中丞得報後念小民罹此奇災情殊可憫立飭該管道府先行出示停征以紓民困其被災分數應否蠲緩是否需賑委員馳往清查禀覆核辦日内已將此情上凟宸聽矣 
[法不服暹]  
　　初四日倫敦來電云法廷寄諭駐暹欽使謂暹人何故砲擊我國二兵船此事旣失禮且毁約心中甚爲不服云 
[闈撙節]  
　　江南文闈供給所向例五月間卽傳司事入所辦公今科總辦羅太守敖司馬務求欵不虚糜事歸實在是以時已六月尚未延致幕僚須俟月杪月初方一律延之入所大約祗七八九三月滿開薪水餘惟酌留數人而已如二公者眞善於籌畫者哉 
[定海苦旱]  
　　浙江定海廳雨澤甚稀早禾枯槁農民咸鷺翹鶴跂以盼甘霖人心皇皇有朝不保夕之勢廳尊徐乳羔直刺因齋戒三日自具血牒虔禱於城隍神前願减已齡以蘇民厄越日卽上天降澤四野均沾羣黎無不歌功頌德曰是爲我父母之至諴感神 
[獅林玩月記]  
　　蘇州閶門内西街鴇婦陸姓人皆以陸姐呼之近由蟻棍某甲以陳姓女質去銀若干摀遂偪令作皮肉生涯言明每月給以包帳洋銀十圓女年甫及笄未諳送舊迎新之事枇杷花下車馬寥寥鴇惡之恒以鞭笞從事上月二十八日正在施以楚毒適有客欵門而入鴇卽令掃眉掠鬢强作歡容客見其眼角隱隱有淚痕談笑之間未免時含幽怨詢知其隱不覺跌足咨嗟及客去鴇更怒髮衝冠取籐條儘力鞭之迨至遍體鱗傷復以烟籖烙紅刺其下體女異常狼狽痛極聲嘶幸某客又偕友人來目擊情形大爲憐惜渾身細視見有烟籖穴八處鞭痕不計其數登時勃然大怒飭人喚地甲至將鴇送往縣署請懲○某日有營勇四名相約至府署左近賭塲中藉端滋擾賭首某甲婉言勸解四勇不從甲遂大肆威風將四勇盡情毆擊四勇寡不敵衆忿忿而回翌日紏合二百餘人擁至賭塲紛紛騷擾甲亦聚集二三百人以禦鷹瞵鶚瞬大有滅此朝食之心後有人竭力調停勸兩造至鳳來閣茶寮令甲給以洋銀若干事始得寢○某甲向操顧綉業上月之杪手持綉袋一包行至麗邱坊巷欲向某乙家結算帳銀適乙在某茶寮甲尋蹤而往至則乙方被衆流氓圍住兇毆甲遂上前勸解衆流氓遷怒於甲乘間將包攫去各自散歸甲素知衆流氓姓名次日開單赴總巡局控告聞所失約值洋銀數十元○某日有甲乙二人偕至黄驪坊橋某扇鋪欲購四十方杭扇鋪夥答以僅有三十六方者甲謂乙曰將就購用可乎乙曰可遂出資二百文購之而去逾時復至謂鋪夥曰汝家太混帳矣頃言明四十方者何以竟將三十六方之扇混充耶鋪夥謂先生當塲選購何謂混充甲大怒曰先生是爾喚者乎鋪夥曰旣如此則當改稱少爺甲亦不以爲然鋪夥曰然則稱爲老爺如何乙曰亦非也夥曰然則大人呼乙曰若此庶乎近矣於是大人長大人短低聲下氣極意奉承而甲乙尚胡閙不堪官話連篇有心尋釁旣又喚地甲至聲稱欲送縣究懲經地甲勸鋪夥出資數百文備香燭服禮甲乙始悻悻而去○上月二十八日之夜有賊掩入湯家巷趙姓家竊去衣飾零物約值洋銀數十元清晨家人見前後門洞開始知其事遂開單赴總巡局報請緝查 
[鷺島延凉]  
　　前任福建水師提督彭紀南軍門於同治十三年蒞任至去秋丁太夫人艱始缷戎符各營將弁迴思遺澤在虎頭山下起建生祠三月間將栗主迎入以香花供養兹奉大憲批飭將所書彭公祠三字改爲兩湖會館冠冕堂皇較前更爲得體○按官廳本在提督路頭後經彭軍門將房屋基地售與民間另在海濱度地鳩工建造廣厦爲送往迎來之所委某千戎總其成於去秋報竣迄今不滿一年圍墻已裂樓柱將欹地面鋪磗亦崎嶇不平日前文武各官送楊西園軍門巡洋覩此情形卽擬查照包固憑約責令修造以免倒塌○某千總各充提轅巡捕兼署各汛近由楊軍門訪悉劣跡多端撤去巡捕一差聽候叅辦以肅戎政○前去兩年厦門錢莊紛紛倒閉虧欠各票號之欵大半以業産作抵綂計約值十餘萬金管業者若照定例應在泉州府署呈報詎意荏苒兩年絶未聞有投報者經府署稅契房查悉禀明府憲出示曉諭在厦各業商人遵章完稅粘貼契尾管業勿得抗違于究 
[瀋陽雜志]  
　　營口信云招商局普濟輪船於上月二十一日進口據云因中途機輪稍壞是以當日卽回滬興修○今歲奉屬山花甚好海中多蝦而少魚禾苗葱蘢暢茂秋收可卜豐盈矣聞之山東人謂齊魯之交麥亦大熟○鎭東輪船本定於上月二十五日開至上海不料啓碇時機軸忽然損壞是以暫停修理須再閱一日然後出洋○某日大雨傾盆東忘八街某妓寮忽然坍下有小孩一口壓斃其申某妓方留客爲歡聞椽柱格格作聲急赤身提褲而出雖不死於非命然亦已驚駭欲狂矣○地方官示禁小錢定期上月二十三日起闔市通行二八百不准强用私鑄亦不准憑帖查取清錢厘捐局總辦福太守樹滋時時親出嚴查倘有不遵者卽以匪棍論從此地方生意可望日上蒸蒸矣 
[俄政尚猛]  
　　俄國近築西卑里車路因作移民實邊之法常將重犯移往安置兹接聖彼得羅堡來函言現在業將此事革除不復載運獄囚前往矣又言俄邊常將罪犯移置塞希倫地方近來諸犯因不堪有司之虐逃竄山間荒島窮林無從得食饑餓萬狀以至析骸而炊有司在山林内查獲遺骸甚多均肢體不全蓋已供諸逃犯之朶頤而棄其餘於此也噫俄犯狼狽情形一至於此實深可憫俄政尚猛於此亦可見矣 
[西事譯存]  
　　舊金山各學堂總辦人員議令寄寓此處之日本人嗣後如有子弟年近成童者須赴學堂學習語言文字日本人獲聞此說皆有不悅之意現經日本領事及士商人等繕就呈詞欲向政府駁止其事特未曉能轉旋否耳○英京電報云英國籌辦銀市各人員近日出有佈啓必欲將印度抽收銀稅之新例力爲拒絶務使金磅價值日益增漲此事於商務大局極有妨碍刻下市塲疲滯皆由於此未曉各員若何居心也○法國電報云美國所議停鑄銀圓之例刻下决意廢除經美國下議院再爲酌核均無異議然則美國鑄銀一事不久當再舉行也來電又云英國因暹法近有爭端再調兵船一艘往駐濱角以保護英人商務不日又派一船前往合三次計之共派往兵船三艘旅居暹境之英商庶可有恃不恐矣○葡國屬地有名地摩者前有匪徒肇亂澳門獲聞消息卽調撥砲船一艘駛往彈壓兹聞澳門葡官接地摩電報言此處亂黨已由山巴刺國王用兵掃平前者調往之雕砲船不日可復回澳地洵可謂迅奏膚功云 
 
 

Page 3

 
 
[集議敎案]  
　　瑞典二敎士在麻城縣宋埠地方行敎被土人所殺此已屢紀報章兹聞此事各國西人大爲不服因於昨日在上海禮查客館集議議時大衆甚抱不平請工部局首董禀陳各國駐京欽差請中國朝廷嚴行辦理俾以後西人之入内地者可以保全云 
[襜帷過滬]  
　　常鎭道黄觀察因奎中丞太夫人壽誕赴蘇恭祝事畢來滬於昨晚七點鐘時泊舟江滸縣中辦差人等已在碼頭伺候俄而文武各員投刺晉謁觀察當卽登岸在英界泰安棧暫駐行旌 
[伺迓旌麾]  
　　關道憲聶仲芳觀察前赴蘇城恭祝奎大中丞太夫人八十壽辰昨日上午道轅探悉觀察業已在蘇起程約當晚七點鐘卽可低滬執事差役人等均赴新閘碼頭迎接 
[鄉人猝斃]  
　　陳雲亭者係南匯縣周沛鎭人年僅二十有二前日有事來滬摒擋旣畢日已沈西不及歸家遂在南市瑞豐碼頭同興客棧投宿棧中以素無一面緣必欲央人作保始肯下榻留賓陳不得已卽央族兄陳春山作保棧中方允留宿百尺樓頭　騰一覺次晨紅日射窓依然未起值堂人呼之不應推之不動急告棧主喚春山來視則樓上客已作泉下人矣遂鳴地甲令春山催陳父惠卿母舅周雲慶來滬備棺收殮生有地死有方詎不信哉 
[姦夫跌傷]  
　　閩人某甲在輪船上爲掛得買司今春曾出洋八十元娶蘇婦某氏爲室寄居小東門外戲館街順興客棧内甲自謂温柔鄉裏足老一生孰料氏素性輕浮不異風前飛絮乘甲出門時與寍波人某乙作待月吟風之事近日甲始回家盤桓數日忽謂氏曰輪船將開我去矣爾看守門户尚其努力氏唯唯甲甫出外卽招乙至棧以續舊歡及甲至船適以他故忽改行期乃折回家中乙大驚失色欲去無門遂從窓口躍出跌於石條上昏迷不醒旋經巡捕至將甲乙與氏送入捕房捕頭訊知事關曖昧麾之使去未知乙一蹶之餘尚能再振否 
[猶有童心]  
　　鄉人盛寳升居於龍華附近擁田數十畝東作西成頗堪自給桑麻雞犬而外可不問世間理亂事其子名慶慶喜與無賴爲伍於嫖賭烟三字色色精工如囊中告罄則將家中物件付諸長生庫以供揮霍父雖屢次戒責終不改也日前又將機中織成之布箱内存放之花運藏外府乘隙來滬售得錢二十餘千遂與某鄉婦姘識賃屋西門外水紋深處鴛翼雙棲昨日其父跟蹤尋至在某飯店相遇令其回家慶慶猶倔强不依其父訴諸旁人咸爲不平曰何不送往巡防局慶慶見衆怒難犯始隨父回家 
[錯瓶打碎]  
　　有金發者捕夥也向與滬北福臨里順記小烟館孀婦某氏有染嗣因厭故喜新另與德仁里開野雞妓院之愛寳結歡喜緣春婆有夢夏日如年自以爲此樂殆非他人所能及愛寳夙有偏心知金發尚有外遇懼其以愛已之心轉而愛他人卽唆使其弟阿福奔至順記烟館欲得孀婦而甘心嗣經鄰人邀至某茶肆代爲解勸愛寳阿福金發等大肆咆哮將茶碗擊毁無數店主見而不平將一干人拘送捕房阿福等願償洋七元而孀婦不肯干休已赴英公堂控告矣 
[女兵直搗]  
　　下海浦東北鄉人聖金者不詳其姓日以犁雲鋤雨爲事被同村人秀寳拖欠會洋屢索不還前日又因索欠互相口角經旁人勸散秀寳之妻某氏以爲是可忍孰不可忍男子碌碌受人欺侮煩老娘自行耳河東獅大吼一聲遂糾合娘子軍及無賴數十人馳至聖金家將門窻物件搗毁一空聖金不能以力敵尚欲以理爭已於昨日投虹口圓通寺巡防局控訴劉月樵遊戎准候飭差提訊 
[嚴懲巨騙]  
　　著名騙子朱東生經法包探拘獲情形屢登前報昨日葛同轉飭提至案聞合興石作主聞松林遣夥朱佩根訴稱某日朱至作内自稱吳淞電報局司事欲建石磡二十四丈并雇小工若干名約需銀一千八百八十餘兩作主貪圖生意卽同伊至龍飛馬車行雇坐馬車論價不諧復至公一雇一輛計洋銀四元馳至下海浦北首先約鄉人四名在彼守候以便派充小工頭後回至大橋借石主作所佩銀表據云　有喴牌號忽稱欲往自來水公司拜客暫假一用卽飭鄉人錫林偕作主人至匯豐銀行取鈔票銀一千兩再需洋銀十元伊在愚園等候及至匯豐取銀無着疑爲鄉人串騙扭押美捕房今朱業已到案作主因遣小的投案領贜朱供稱小的前在八仙橋與聞鄰居此次向借銀表雅扇不敢行騙同轉謂爾係著名巨騙尚敢圖賴不承遂判令押候笞責五百板枷號三月期滿再辦贜給朱領去 
[初訊賭犯]  
　　法界三道頭華捕張湘寳訪悉昇平里有人聚賭輸至洋銀二千五百元因將賭棍薛心齋王少蘭及唐某一併拘送公堂葛同轉訊究之餘薛心齋供稱係德安里貴州巡撫潘中丞硝磺局内當司事家住治下升和里與王少蘭素來相識一日王少蘭來借捐　因失眼鏡欲報捕房聚賭事情並不知悉通事禀稱上月二十六伊投捕房報稱在昇平里内輸去洋銀二千五百元張姓稱實只一千三百十五元唐遞禀訴稱家住治下昇平里去年十月王少蘭等在英界普慶里倡婦李文玉家碰和小的與王少蘭向不相識由開槽坊之陳阿方糾同往賭三四次同轉問是何賭法唐供稱或碰和或叉麻雀王少蘭供稱唐向係賭匪專以誘賭爲生唐供稱小的等所賭者係十元一底並非大賭同轉怒謂本委訪知爾等均非善賴何用多言遂飭將王少蘭管押三日諭令薛心齋以後不得再將捐票借給薛唯唯而退唐交原保人保去聽候示期覆訊 
[捕役吊贜]  
　　浦東張家樓地方張姓家被賊竊去綢布衣服等物查知押在滬南老白渡永泰押店中張卽投縣禀訴黄大令飭捕頭柴樛至該押店將張姓失贜吊出帶回禀覆轉給失主具領 
[船埠受責]  
　　滬城内外河道大加疏濬將次竣工所有淤泥由各船埠頭雇船駁運以免碍路前日水利局查知灘船埠頭發慶　船埠頭喬足山連日不放駁船裝運延悮要工遂於昨日移送十六鋪保甲局請究李蘭史二尹判將吳喬各責數十下並具切結存局備考 
[解犯回滬]  
　　嘉興周宦家刼案内之曹松茂陳高林二犯由上海縣捕役趙金柴樛拘獲黄大令卽令幹捕解往嘉興歸案訊辦已紀前報兹悉該捕等抵禾後卽將二犯解至秀水縣署劉大令飭將二犯分别收禁一面給發回文該捕等已於昨日回滬赴縣禀覆 
[巡局瑣案]  
　　滬南十二圖同元染坊失竊後由廿三七鋪巡防局比捕限緝迭紀報章昨日限期又届二尹將該捕夥提案重責一百板再限五日如仍不獲眞贜須責一千板○福根者本邑人也與其弟和尚同居在滬南三泰碼頭麃箎迭奏和樂且耽惟與嫂氏不睦未免如劉季之轑羹陳平之食糠投閒抵隙詬誶時聞昨日又相口角詞鋒並鬥之餘遽批嫂氏之頰爲其父賣鷄阿虎所知遂投廿三七鋪巡防局控告戴意珊二尹以和尚不應辱及長嫂秉性兇横已可概見飭勇將和尚拘案懲辦諭令阿虎靜候質訊○梁步雲者廣東人也在滬南開設小烟館積銖累寸銅臭薰人遂以洋蚨一百翼貸於沙船夥湯星田言明按月支利不料母去而子亦杳然荏苒年餘絲毫未獲前日相遇於途遂卽將湯扭往卄三七鋪巡防局黄衡堂二尹訊問之下梁聲請押追湯稱一時無力還洋求恩寛限二尹著湯交保限於四日内將洋繳案○法界後新街二弄内開花烟館之羅巧雲卽羅王氏於三月間將前夫所生之子炳生方三歲寄養於滬南萬瑞碼頭　船户沈永發家上月廿七日欲往領回忽失炳生所在一再訪查始知被沈永發之子阿全誘領出外該氏遂於前日將沈扭至十六鋪保甲中局請訊李蘭史二尹升座訊問羅王氏伸訴前情沈供情願出外將阿全及炳生尋交到案二尹准其覓保出外限十日將阿全炳生交案旋有　船管帮喬芝山投案將沈保去 
[英界公堂瑣案]  
　　水巡捕禀稱昨日見王阿來裝載淤泥傾　浦中是以拘送案下王供稱小的由水利局雇令裝泥原定棄諸楊家渡 
 
 

Page 4

 
 
實因風利不能搘拄溜至法捕房斜對浦中小的等船上共有四人給工資洋銀五角連日擔擱用度不敷只得就近傾棄波心向求恩赦蔡太守著移送水利局發落○包探黄四福禀稱小的緝獲竊賊尤金星詰知行竊張阿榮等三家衣物今已吊出原贜解送案下張及陳子福莊鍾氏男女三失主均投案領贜尤供稱小的係寗波人連次犯法罪不容誅素仰大老爺愷惻慈祥伏乞曲爲寛宥蔡太守判令管押六禮拜期滿遞解回籍賊給三失主分别認領○某包探禀稱積竊朱錫壽經小的拘獲詰知又竊源陞棧客凌啓臣之衣服是以送案請究凌投案領贜朱供稱小的係松江人自知命犯賊星專喜偷雞摸狗尚求恩典以全餘生蔡太守判令笞責一百板遞解回籍贜給失主領去○怡和碼頭西人某甲訴稱華工陸阿炳陳阿四竊鐵三條阻獲人贜送案請辦陸陳同供稱小的等在碼頭上做工偶然貪小犯竊惟乞寛恩蔡太守判令各笞責五十板贜給西人領去○十七號西捕禀稱馬夫徐阿松用新馬駕車以致東撞西歪不遵規例今特送案務請罰鍰徐供稱小的以後不敢若此矣蔡太守判罰洋銀二元當卽如數撥充西醫院經費○三百廿一號華捕禀稱野雞馬夫張良春王阿炳因分派錢五十文在路爭毆爲此拘送案下張王同供稱昨日小的等分錢口角如今只乞施恩蔡太守著卽行開釋 
[萬家生佛]  
　　昨日本館恊振所蒙　君之棠慨捐洋銀二十四元無名氏延康莊交來指捐山西洋銀五十元湖州義昌由永泰豐局交來種痘平安續捐洋銀十元又妊婦捐十元任君耀交來嘉善孫景翁得子捐洋銀二十元山東黄縣富臨號捐九八元三十兩七分山東濟寍州尚志堂茹九八元十兩數君者或兼泉分沛或義粟遙頒或欣燕玉之投或兆蜯珠之結各施餘蓄廣結善緣苟非其博施濟衆之懷者烏能若是謹拜首稽首祝公侯萬代子孫繩繩焉 
[經募振欵]  
　　立大莊諸君子以菩薩之慈心運蓮花之妙舌向各處募集振欵交本館協振所彚解災區固已久荷仁施同欽義聞矣兹又承頒到振洋一百七十七元俟解欵時彚久解放分赤仄於奚囊拯蒼黎於瘠壤瓣香願祝曾南豐敬爲諸君子誦之 
[萬里慈光]  
　　謹啓者敝堂蒙簧振彖郭輝庭林鶴照三大善士憫念晉災待欵甚急函託新加坡林光銓大善士代爲勸募集有捐洋三百七十二元三角四分第以路隔重洋匯寄不便昨承振興號陳慶端大善士好義急公慨然代墊以七錢二分核計規元二百六十八兩零八分五厘俾得迅速救命諸君子善善交孚後先濟美仰見志同道合業廣功崇天佑善人千祥百福望洋叩謝無任欽遲上海六馬路仁濟善堂施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　楊阿林於前夕三鼓時在南市施家弄某姓空房内圖竊被比隣某甲拘獲扭送巡防中局李蘭史二尹　　訊之下楊供此次尚未竊　　　行　城内七鋪地方某姓家被面衣服廟西九鋪地方首飾等物二尹以失主均在城内遂於昨日午後將楊送縣黄大令著看管候訊○本　　　文明在滬城登雲橋開設正源小錢店前晚有潘子亭者乘醉而往以八開洋一枚兌錢張見有藥水痕遂扣去廿餘文潘曰旣有藥水扣去　文足矣何以扣去廿餘文之多張不肯加給又不允給還遂致用武衆夥奔出齊奮老拳鄰人林阿狗馬和尚見而不平上前助陣張見勢凶猛遣人投總巡局禀報張牧九司馬卽飭勇丁將潘林馬等拘獲於二鼓後移送上海縣黄大令飭分别管押候訊 
[法界公堂瑣案]  
　　收買舊貨之周炳坤娶妻趙氏傭於租界中某姓家周每當深入窘鄉輒向索取鷹銀以供烟賭之費一日趙氏不允以致互扭入捕房葛同轉提訊之餘趙氏訴稱小婦人向藉耕織爲生生有三小孩俱賴小婦人撫育上月某日丈夫忽不許小婦人飲食立時攆逐出門不得已依某姓爲傭丈夫亦蹤跡而來曾行吵閙周供稱前者妻子乘間逃出昨經小的尋獲同轉謂爾旣是男子理應將妻養贍今旣無以自立致妻出外傭工尚欲向索洋銀試問有何顏面乎又問趙氏爾家内尚有何人答稱尚有伯伯及哥哥同轉飭將周管押三日著趙氏邀到伯伯哥哥再行核○前報紀偷兒深夜溜入三德堂大門由管門人扭獲押解分堂葛同轉升堂訊案時徐生才訴稱小的在三德堂管門兼業縫衣前晚三點鐘時小的聞有開門聲急出稽查見偷兒王阿大已在屋中因卽拘送案下寳興里施公館主遣僕陳阿林投案禀稱上月杪家主被賊竊去水烟袋一枝夏布袴二條今知賊已追獲求卽給還某包探禀稱水烟袋已吊到尚有夏布袴二條據王稱質在西門某押店同轉飭將水烟袋給失主具領王押候比追○金步侯欲覓枝棲被大埔人羅炳堂騙去洋銀三十二元後將羅扭送捕房解送至案葛同轉訊問之下過付人孫永祥投案訴稱金欲謀就緒羅稱大東門内廣源昌烟膏店需一司帳人惟須付押櫃洋銀三十二元金卽如數措齊由小的付與羅手約日進店豈知竟一去不來前日遇諸路間是以交捕解送案下楊計氏訴稱小婦人生有七齡之女孩小字阿心羅以饅首誘去當時卽投報捕房今知羅已到堂叩求究辦羅供稱小的係大埔人向爲燒酒業楊計氏之女孩實由伊子阿寳領去今已乘某輪船往廣東矣楊計氏稱並無兒子女孩被拐後小婦人找尋無著後有人告知被羅領至裹虹口乘廣利輪船往廣東同轉問羅曰爾騙取金之洋銀三十二元現在何處供稱已被阿寳携往廣東問孫等曰有阿寳其人否孫答稱當晚食炒麵時阿寳亦在其内惟洋銀確交羅手同轉飭將羅押候交到阿寳再行訊核○陳玉山訴稱小的在護城河畔開設成衣店雇用縫工陳年莫因無鋪蓋與學徒陳阿高同榻不料年莫竟誘與雞姦阿高訴稱五月之杪天明時小的與年莫同眠被伊誘姦以致血流不止問姦過幾次供稱伊本有病求恩明察同轉飭某包探將一干人移送上海縣請黄大老爺照例懲辦○招商局三號巡丁吳阿榮禀稱前日清晨十點鐘時有漢口客在碼頭上斛收小麥九十六石附海晏輪船往大津被竊米賊王阿四乘間搶去一袋小的上前拘獲交捕解送案下請懲王供稱小的向在碼頭上挑賣水菓是日被吳將擔踢翻小的罵之因此懷恨誣竊葛同轉諭令暫行管押飭某包探持名片至招商局帳房詢問細情再行覆核○宋華郎被翁姑凌虐逃至租界中沿途哭泣經巡街捕送入捕房捕頭請葛同轉妥爲安揷同轉飭送城内普育堂留養此光緒十七年十一月事也前日江北人陳富金偕其妻陳徐氏子陳順郎投案訴稱小的家中有田三千步尚可藉以度日華郎係幼時童養在家逸去後久無信息今始知蒙大老爺送入善堂求恩給領華郎泣稱小婦人不願從翁姑回去同轉問是何意見供稱翁姑偪令敲石子且欲以鞭撻從事小婦人苦難忍受同轉謂陳夫婦曰爾等旣是翁姑不得凌虐媳婦以後不得再使敲石子當好好看顧陳夫婦唯唯稱是同轉飭華郎速寄信至江北告知其母限一月内來案候核○包探見孟阿四形跡可疑拘送案下禀稱孟前被捕役大阿連之夥扭送捕房早經辦過孟供稱小的在八仙橋保甲局内趙大老爺處當地甲夥葛同轉飭包探帶至八仙橋局中查問明白禀候核辦○林長生江文利連次犯竊逮案後葛同轉飭管押捕房以便遞解回籍昨日提林到案訊供林供稱小的係青浦縣人旣而提江研訊則稱家在湖南湘鄉縣同轉卽飭某包探一併移送上海縣請黄大老爺備文遞回原籍○某處經租帳房收租人某甲控房客顧阿賢積欠租屋洋銀二十四元吳大坤欠三十元葛同轉問欠數對否二人同供稱數雖不差然皆由從前陸續積欠求恩寛限措還同轉著交人保出限五日内付清顧陳遵諭而退 
[分發人員驗看名單]  
　　新海防掣籖分發郎中曹中裕山西李鍾豫江蘇張書年河南宗蔚正黄主事楊紹震湖北沈偉浙江内閣中書馬希援山西○保奏掣籖分發員外郎四品銜聨恩廂曰主事四品銜馬廷亮廂黄四品銜丁永焜正紅五品銜毛鴻遇廂藍○新海防掣籖分發知縣鈕承植浙江○鄭工指省分發縣丞方裕森安徽甘肅典史汪紹楷江蘇湖南○新海防指省分發同知汪鴻年浙江廣東翁傳煦湖南福建章廷綸浙江廣東知州張桂林山西四川通判陶聞遠浙江福建知縣黄國瑄貴州直隸沈兆蕙貴州四川李馪江蘇廣東劉昌恒陜西四川袁乃虞四川湖南壽慶慈浙江江蘇查亮采浙江江蘇李瑞麟直隸四川鹽大使金振直隸廣東龍覲光湖南兩淮劉廷錫雲南兩淮吳體芳江西兩淮按經歴王言綸浙江江西直隸州州判胡宗俊浙江江西府經歴呼延杰山東直隸張盛楷湖南四川鍾慶燮浙江直隸吳文煥浙江江西縣丞藍翎黄誠沅廣西雲南王維琛山東直隸劉品銘湖南江西甲羣英湖南江西凌維戊安徽直隸李贊廷安徽直隸孫孝藩安徽四川張榮祖江蘇北河朱宗烈安徽江西袁家聲安徽四川沈肇基浙江江蘇張繼曾浙江江西馮承熙浙江北河吳通浙江廣東楊豫善浙江江西鄭祖庚江蘇浙江鹽知事劉傳鴻安徽兩淮許玉齡江蘇長蘆州吏目吳昌傑湖南貴州周世源江蘇雲南羅國英四川陜西道庫大使趙鍾文山東江西府照磨何曾慶湖南江西周最孫浙江江西鹽巡檢王振業安徽兩淮巡檢佈克坦正紅廣東徐士珍湖北陜西王汝杲江蘇江西胡紀彤貴州雲南許子銓浙江江西徐懋璣浙江福建周德林浙江福建錢錫元浙江山西從九品林華福建浙江馬祥麟順天江西羅雲翰湖南湖北席承訓江蘇北河程肇錫江蘇廣東惲錫麒江蘇廣東戴仁溥浙江山西張如馨江蘇江西徐仕清浙江四川楊廷鍔順天四川典史馬廷琛安徽福建楊爵修雲南江蘇汪福鈞江蘇湖北曾焜雲南四川李宗泌江西湖北何增榮四川湖北王紹陜西江西施伊慈浙江江西李鍇四川陜西周和貴浙江直隸潘漣清浙江四川陸慶藩浙江廣東江桂林四川雲南未入流王濟源順天四川張賡元直隸山西王文蔚安徽江西劉作良四川山西周懷恩河南東河徐之楠浙江江蘇李國墀浙江江蘇朱文錦河南東河○海防指省分發巡檢韓汝恒山西湖北○籌餉指省分發　道二品頂戴陳壽庚廣東江蘇知縣于　陜西山西鹽大使余錫祥順天浙江府經歴裘紹箕浙江江西縣丞邵澤民順天四川○特旨分發道花翎三品銜李肇文河南直隸○勞績掣籖分發知縣六品頂戴周炳奎湖南○勞績指省分發道花翎三品銜楊文駿雲南廣東知府孫葆珪福建江蘇蔡增光江蘇浙江同知葉元芳江西浙江知州霍勤煒陜西四川知縣吳以本湖南四川李汝霖江蘇直隸五品銜常瑾芬安徽直隸同知銜蔣澤煦湖南陜西縣丞徐耀賡湖南江蘇趙鶴雲湖南江蘇潘誠志江蘇浙江○截取呈請指省分發同知沈璿慶福建南河議叙指省分發縣主簿朱鳳鳴江蘇湖北○進士掣籖分發知縣王景檀山東○敎習掣籖分發知縣韋繡孟廣西○應補呈請分發鹽提舉鄭永齡四川雲南知縣寗本瑜安徽浙江曹和瀚江西四川陳鳳樓四川廣西從九品徐佐清江西廣東未入流熊瀚江蘇江西 
[桃隝瀘州晉義公信信昌復昌蘇電蘇賑八處公所晉振記廿六]  
　　五月下旬藩署及八公所共收銀洋錢合漕紋二萬二千四百十七兩八錢七分八厘細數另列清單○潘君振聲來函云諸大善長大人閣下前接電函當經奉復承籌鉅欵源源而來第一二批已由津門解到三批至六批當已起解在途邊氓食德没齒難忘計自去冬至春死絶逃賣十去二三弟初到時死亡載道販鬻盈途情形幾不忍寓目幸賴諸大君子多籌鉅欵始敢儘力辦去與官捐相輔而行災民大有裨益現在田雖耕種秋收必須七月嗷嗷待哺爲日正長壯夫爲人力作每日工錢不過五文而雇者寥寥卽一飽亦殊不易婦女掘食野菜和以粟麵方能免病而妙手空空欲求廾合亦覺爲難現在官賑已將停止若義賑亦截然而停窮民必仍塡溝壑是以五六兩月擬并給每口豐錢八百文合制錢六百五十六文俾災黎便可少買糧食多和野菜卽可度命以待秋收惟豐　兩屬災民總在二十七八萬計○在津門所解之欵不爲不多然尚短數萬金現已致書相催如果欵項卽日到齊六月中旬當可放畢應州山陰懷仁大同等邑災况亦重尚未放過義賑必須兼濟俾免向隅惟賑欵必須早到方可應急宋大善長未知雅篆欽佩莫名桂公蔚章係何處人何號亦望示及肅泐布臆敬請善安愚小弟潘民表頓首五月十五日○敝處准於六月初十日二十五日起解十一批末批銀兩如蒙善士助資務　早賜惠逮俾應急需至盼至禱[  桃塢散人述]  
[壽筵移賑]  
　　謹啓者敝堂接奉昌國劉東峯大善士五十生辰壽筵移助晉賑由朱葆三仁翁交來洋一百元免供刀匕體天地好生普 
 
 

Page 10

 
 
　蒼黎爲親朋造福劉君素性好義無善不從更得樂善之朱君善善交孚贊成救命功德造無量福益無量壽眞是同善共濟敬拜下風莫名頂祝謹特登報叩謝慈雲上海六馬路仁濟善堂籌賑公所施善昌等謹誌 
[廣東官報]  
　　五月二十日代理惠州府熊世池禀謝委清化司裘士瀛禀謝委禀辭赴任缷瓊山縣丞董　輝禀到缷事回禀謝飭知准補韶州府經歴補用同知玉書　謝委石角緝私差○二十一日候補同知沈鴻壽禀到服闋由京來缷惠來縣雷裕綸禀到缷事回從九品陳　曾禀知委石龍水南緝私差禀辭赴　○二十二日候補通判宗振禀到服闋由京引見回○二十三日陵水縣許方亮禀到缷事回 
[金陵官報]  
　　委辦周圩港厘捐知縣李作霖代理江淮司巡檢委署江都縣萬壽司巡檢何漢均謝委知縣羅宗美謝委靖江厘捐差縣丞吳金城到交缷瓜州司差卡回○二十七日候補縣孫慶璜禀知奉厘捐總局委稽核差葉保慶服闋回省○二十八日知縣孔廣仁通濟門稽查兼保甲差○二十九日直州王茂中謝委神策門稽查兼保甲差巡檢曹登瀛由皖奉撫憲給咨起服回省到知縣丁經三謝委丁堰厘捐差卽辭○六月初一日城内保甲總局馬缷差丁到差均禀知張景祜謝委府發審差代理如臯縣葛毓　銷城外保甲總局提調差知縣李文耀豐縣任内交代清楚均禀知○初二日署理上元縣王任事陶缷事均禀知候補縣趙調鼎銷上新河保甲差委署江都縣萬壽司巡檢何漢辭赴任 
[蘇省官報]  
　　五月廿二日同知鄭述祖禀知奉委文闈搜巡差知縣姚詩聲解淮餉赴揚州回並禀知奉札委辦例木差○二十三日試用知縣胡保聯由京領照到省○二十四日新任丹陽縣郁保章謝飭知赴任簽掣江蘇候補班補用知縣李弟愷河南人到省○二十五日藩轅牌示照得丹徒縣高家司巡檢姚鏞聲堪與丹徒縣丹徒司巡檢程鑅生互相調署從九陳占祥禀知奉委松滬貨捐局查騐差○二十六日候補道吳承潞由京回○二十七日華亭縣王禀知賑捐案内核奬花翎禀到正任無錫縣吳禀知算清南匯縣交代結報禀到○二十八日蔡國熊瀏　厘局來禀銷三年期滿差○二十九日知府林文炳銷海運津局總辭差並禀知謝委内簾監試差奉賢縣金禀到禀知徒陽賑捐　奬花翎知縣邵承灝奉委蘇滬採辦由南京來○六月初一日候補道吳承璐通知本日到牙釐善後局差知府余慶祺禀知順直賑捐案内奬叙花翎凌邦蠶禀知臬憲委發審局差分發江蘇試用縣丞袁國鈞湖南人到省 
[䢴江官報]  
　　二十日王鹺尹鍾貴委赴泗源溝䢴私李鹺尹有林回寳帶橋差次○廿一日户部郎中繆正郎幼孫辭行赴都海分司徐分轉禀知回署存别駕亷由京回揚禀銷解餉差童鹺尹守誠赴三义河差次分發新班知事薛鹺尹文煥禀到○二十三日府憲許太守由下河公幹回轅○廿四日許刺史之琦委解京餉差○二十五日葛分轅廷輔由省回王營叅將楊參戎得勝到揚○廿六日宿遷營湯游戎榮恩過揚吳鹺尹大椿委查通泰水務分發經歴徐鹺尹榮鎭禀到鹽漕守備陳守戎兆連委高寳船私高尹鹺崧委坎家菴船私委派船私各員均禀知起程赴差 
[申報館恊賑所經收順直山東河南山西賑捐五月廿六至廿九日止第十七次清單]  
　　五月廿六日隱名氏洋二十元薛　氏順記洋廿元京都同德堂藥局孫鏡湖洋十二元阮雲章洋五元蕪湖恊興昌來無名氏吳奶奶袁奶奶肆好堂丁紹文張麗亭積書齋七户各洋一元無名氏洋六元不書名洋二元陳奶奶張奶奶洋一元無名氏洋六元王文記進記洋一元洪花献洋一元二角力薄子洋兩元無名氏洋三角瀏河寳順局來不具名洋兩元○廿七日無名氏王桂生求妻身體平安各洋十元諸善士十八户洋二元范陳鳴洋一百元無名氏洋一元三角半揚州乾昌來馬雲洋一元鎭江全昌仁來　池乘槎子求神祐免二小兒難災洋十元智記銅洋八元立大莊經募洋二百六十二元四角○廿八日彭琴舫保小兒災疾平安洋五元周必禧洋二元無名氏洋四元八角隱愈人洋五元翠竹山房補過子洋五元蕭門王氏洋五角鎭江老福興來愼修堂洋三元六個姓洋一元無力子無名氏張明書無名氏赤松堂洋五元無名氏二户洋一元吳城太古晉來無名氏洋六元竹蔭山房錢一千文漢口全泰盛來景賦堂洋十元小蓮花吟館洋十元惟日不足齋酬心愿洋十元○二十九日有心無力洋一角守株子錢一百文冶坊洋三角福同康洋兩元埭漢全盛來繆山氏洋五十元隱名氏洋五元魯耕堂蔡寅堂洋一元俊卿洋二角陳錦華洋三角朱學昌洋二角章厚德堂洋十元各善士小洋四十九角虚對洋一元蔚泰厚遞來長白山人長白散人綏安洋三十元浙紹敦益堂孫余安軒毘陵大水堂秦南軒洋十六元榕垣守拙子阮王氏貢生黄興周而潯洪喜等洋八元阮文烺安姑洋四元黄爲梁無名氏聚星堂洪寅亮林彬龍長白山人松波居士陳三山鵝經堂林村林葆森無名氏計十一户各助洋一元宜子孫主人代募各户墊付洋三十二元厦門全泰成來王質堂養眞堂洋三元五角王亨金簡清　花洋二元心殷力拙人花洋十一元洋九元以上總共收洋七百三十八元零五分花洋十三元虚對洋一元銅洋八元錢一千一百文 
[上海六馬路仁濟善堂籌賑公所施少欽經收山西山東賑捐五月初一至初三日清單]  
　　　隱名大善士助規銀七百兩　省無名氏二百兩裕記一百兩無名氏二十一兩一錢一分復生氏爲子彌月筵資移助紋銀七兩另二分義記祈水陸平安莘樂耕堂繼述齋沈鴻熙四户各洋一百元蘇寳森爲胞姪喜筵移助六十元生記祈各處清吉無名氏祈諸事順遂隱名氏完願昆陵隱名氏四户各五十元龍坪福記四十元對薇軒主人續助三十三元劉懷古堂求腿疾速愈陳生二户各三十元李智記祈合家　次平安沈留桂軒求生産母子平安二户各二十元御書堂祈合家平安何怗氏爲父陰壽懺資何恃氏爲母陰壽懺資有鰥氏爲妻陰壽均移助資冥福蘇城無名氏心願氏悟生氏　胡氏隱名氏有心無力人善與同人聚福堂十二户各十元徐道榮求病速愈張亦魯二户各六元李愼遠堂蕪湖無名氏隱名氏保安氏四户各五元汪桂森爲父求病速愈孔璘　敬愼齋劉敦厚堂薄植氏保赤氏壽記氏七户各四元求是堂江蘇丁勝基蘇城陳鎔經山左溪南氏培元氏小吉氏杏記氏七户各三元李松泉祈裁培根基彚豐當求四季平安懷欣室完愿德潤堂福記山左恆祥號同茂號元生號晋泰號三合號同順永朱同和朱義泰蔚泰曹錦雲　鎭慶丁玉麟沈九成章燦生杏手求平安人天津人青署金栗氏無名氏理齋氏金栻氏求安氏同居氏廿七户各二元陳有餘四角葉梧舫求病速愈徽歙朱鉅氏求姊病速愈邵餘慶保合家平安胡少記求平安王維善王維義唐雲槎楊蘭秋楊浩端顧伯英楊寳清余子鎔余全福王壽山沈文翰胡鏞春朱少甫胡贊臣華子英瑞星馮耕香清愛堂懷德堂程和軒陳藴記祿堂手求安生梅過子東德記號永增號同順號不留名合平安人保平安人孟不書名須不書名回不書名書不書名胡不書名永不書名無名氏無名氏無名氏無名氏無名氏無名氏泰興署無名氏保安氏慶記氏鳳記氏財記氏　氏五十二户各一元張不書名黄不書名不求人知人保母平安人有心無力人康鏞雲堂不留名王維屏王靈舟王維翰王家麟王蘭和張聯珠陳錫勳楊庭選龔心培潘紀之李錦雲施松濤十九户各五角邵久安祈青雲直上陳洪知康瑞堂王葉封知悔子不留名六户各三角張氏求孕育李升初莊子美王湘泉陳善堂求平安人求平安人汪保平安人八户各二角謙盈未天住失業心無力二户各一角半保平安人徐謝氏候王氏不留名神明知天地知四知者無知八户各一角顧紹成銅洋八元楊德義熊善士二户各銅洋二元不留心于求消災　晦無名氏二户各銅洋一元金叉新錢陸百一十文愼德堂四百文以上共收規銀一千另廿一兩一錢一分洋一千一百五十五元二角紋銀七兩二分銅洋十四元錢一千四十文 
[上海北市絲業會館籌賑公所施少欽經收順直山東河南山西賑捐四月十三至十七日第三千三百五十八至六十二次清單]  
　　十三日吟芳廬潘洋十二元元記十元太倉武佩記洋五元懺心居士三元嘉禾不立名來免災悔四元三元莊二元○通州乾復典募無力人寳善堂平安氏明經堂酬愿子免災氏五户各洋一元逸仙氏錢五百文祈安氏四百文祈求安二百四十文不能人樂安氏免禍氏三户各錢二百文無民氏無力氏各錢一百五十文祈安子四十文共十四户合洋七元○十四日三槐堂王由永豐莊來洋六百元不留名求舊恙永不再發續助由泰源莊來洋二百元秉禮堂山晋泰來洋三十元江北衆商預將冬季祀神欵節省先籌移助洋三十元通和誤看銅洋二元徐少　求差使順遂洋二十元江西臨城厘卡誠心子爲母求平安　壽十元　善居士四元隱名氏二元白茆山塘卡二元○十五日嘉郡思補過齋募同志十位合洋一百元亦德堂陳由萃昌順來五十元夏心香還願洋五十元紹興黄燧臣求父親清災增福病體速痊洋三十元不留名由惠泰莊來十元無錫趙旭昇十元丁厚生一元小洋十角甬東力　子求身體强健洋十元陸金寳十元陸昭容四元胡門信女求病愈延年洋十元無名氏求平安六元附驥子求遂意不留名氏非羣氏子求病愈三户各一元無名氏三角海昌有心無力人銅洋廿七元○滸浦裕通曹雲溪募虞西人金吟香七峰丙　氏種痘平安七峰無名氏四户各洋十元曹齒德堂五元曹衡記二元潘菊記潘寳記蔣韵記孫啓明陳仲記五户各一元○十六日不書名洋三百元南潯杞記六十生辰將素筵資移助洋一百元蘇省大中丞第洗蕉老人求保子蘭生媳錢氏病愈身安延年益壽洋五十元惲小宜求目愈身安惲　如求合家平安各洋十元　峻九今春到滬承諸契友惠送隆情應傭筵相酬現將宴席費移助爲諸君祈福洋五十元又近年奉家兄命每件提費一分充作善舉今將春夏之費預提洋五十元禾郡思補過齋王續募二位合洋二十元川沙司獄署王楊氏爲兒百齡求寒熱速　完愿四元金和隆四元嘉郡姚家埭放生室求郤病延壽二元蘭邑半香氏二元郭柏年求四季平安二元許公若病齒服符止痛一元無名氏銅洋一元○松江沈仲起募劉棣華求子及保一路平安洋十元唐沈氏求體健沈卵東各五元顧王氏四元王味義二元王裕記求隱一元○十七日䢴東隱名氏由潤昌棧恆裕和莊來規銀五百杭州移産助賑氏洋二百元海門求安氏求恙全愈洋十元周雲記十元嘉定祥　木號端節中秋筵席費移助六元銅洋十四元無名氏由廣生來洋五元又二户各一元蘭溪厘捐中卡馮梓良求恙早痊五元隱名氏手釧變價由如臯洪曉江寄來銀六兩九錢一一分洋一元葉氏三元周姓保事家平安二元敬義堂敬善居無名氏三户各二元侣竹居一元泰源錦記求内人痴病速退合宅平安二元銅洋一元隱名氏洋二元文元堂無名士不留名無名士馬吉堂五户各一元無名氏一元大豐洋布號一元敏愼堂思维軒各一元公平經租帳房銅洋六十九元汪文選洋一元紹芬堂愼思堂無名氏遺德堂四户各五角無名氏二角無名氏銅洋七元無名氏銅洋一元○老太古募陳善亭洋九元陳管乙六元五角簡綺堂洋四元三角陳岳樵吳子璣各三元無名氏一元四角梁誠謙卓俊基各一元卓紹雲五角卓月亭三角共十户合洋三十元○裕祥米行募平安氏洋十元豫章氏無名氏俞各一元隱名氏張四角隱名氏顧隱名氏陳各三角共六户合洋十三元○鄧仁泰洋五元又募樂源昌五角鄧啓記泰昌號趙氣昌樂和房四户各一元楊梅生逢吉周唐翁姚清生一元共七户合洋十元五角○寳餘莊洋一元又募邱姓力不從心陳徐姓吳姓四户各一元兩人自愿有心無力人無名氏三户各五角共八户合洋六元五角 
[上海六馬路仁濟善堂經收南北兩市各米寳行米麥雜糧捐三月十一至二十第四十四旬清單]  
　　　祥寳行錢七千四百二文永愼和六千七百八十五又裕祥五千二十六文恆祥四千六百四十二文同順四千五百四十一文元昌豐三千四百九十三文萬順公二千七百廿九文同泰公二千五百九十文豐和二千四百五十文同吉泰二千三百七十一文愼茂豐一千八百六十八文乾利一千七百八十文豐記一千五百九十九文生源一千二百三十七文聚源一千十八文萬源九百二十四文振豐七百二十五文元生長六百十六文永順五百九十一文德盛五百七十五文潤元五百四文錦祥四百九十九文同德四百八十一文拾興仁四百四十一文義記公三百八十九文義生三百五十三文萬昌三百二十七文德太二百七十四文恆源二百七十一文勤記二百三十七文三和二百二十七文晉泰一百七十文咸茂一百五十五文恊豐一百五十二文恆裕一百三十一文唐永愼七十八文天成義七十文同發五十五文錢恆泰一千一百五十六文恆隆七百九十四文源順恊七百六十四文大興合六百六十文新興和一百九十一文同興七十文裕昌七千五百六十二文寳泰五千二百八十三文正義　四千六十八文元吉泰三千一百三十五文長豐二千九百二十一文松盛二千二百五十四文衍源一千六百九十文仁和利一千五百十五文萬隆一千三百五文元長一千一百九十七文葆生一千九文餘大九百二十六文震大九百二十一文萬生八百六十一文潤泰七百五十一文元和七百三十九文生大七百二十四文萬祥昌六百七十四文潤和六百六十六文天和五百八十二文三泰五百六十二文南元昌三百六十一文天元三百二十五文聚泰二百九十六文元泰二百七十六文同泰二百五十七文愼餘二百七十一文　興二百四十七文　生二百四十五文和記一百六十九文新興一百五十四文萬盛泰一百三十六文甡義　百二十六文愼益一百四文義記九十八文萬成六十一文萬祥四十五文以上八十一户共收錢一百三千九百二十七文 
[上海虹口元濟善堂施醫給藥一文愿第五次清單並附二月份常捐]  
　　吉祥樓號來　　　英洋十二元萬安樓棧來福建鹽署張留餘堂經募譚臥雲堂葦胡氏譚　餘堂譚黄氏李金氏李際唐無名氏補過子甦菴李毅安無名氏林江氏崇禮堂少雲氏嚴醒齋龍詠清陳呂氏謝得勝龍靜吾饒玉興李墉黄有陞張日新張留餘堂張劉氏張煥 
 
 

Page 11

 
 
祖李賓門張李氏蔣三益堂蔣樂善堂蔣九臯林翼侯三十二户計三十四愿合洋十二元永豐錢莊無名氏四元梁氏二元錢儀和棧大通同孚謝福記　禮恆吳積善堂新太古有來無名氏六户各一元永興士店楊蘭成楊蘭章楊羅氏眉山氏粱福壽六户各五角楊邱氏順軒二户各二角餘姚厘局來朱敦甫張瀛洲嚴惠民胡夢麟江蔭人朱炳軒六户合二元恆和經募椿記省烟資力與心逹求順利省戲資朱集記有心無力松記八户合洋一元一角不再害人銅洋一免遺害人山陰知愚氏二户各銅洋一元守拙生四角祿記二角恊成乾票號來成記求生意順　白如記求保平安二户合洋一元○以上共英洋四十四元一角銅洋三元○又經收二月份各善士常捐○源搶號五十愿二月份錢一千五百文梁日三念五愿七百五十文九章號禮和帳房二户各念愿各六百文賴仁新拾六愿四百八十文華榮和永義源怡珍居戚益齋湯鴻賓小舫主人巢子餘巢潘氏延壽堂潤德堂鎰記十一户各十愿各百文廣和記致寳長洗亮光三户各七愿各二百十文至義居六愿一百八十文華榮昌殷茂庭殷守泰殷守源殷許氏殷恆懷讓德堂湯雲亭八户各五愿各一百五十文乾元押裕祥莊源遠誠記靜怡軒程茂生五户各三愿各九十文華克濟靜慮居衆友康健棣秀堂陳四户各二愿各六十文楊方氏楊柳塘錢紀堂孔匯生守綱子陳鳴齋陳樹春陳岐峰陳少　陳守菴陳家慶陳吳氏陳王氏陳邱氏陳沈氏陳錫媚陳玉媚陳蔣嬛陳淑貞十九户各一愿各三十文鄭程先廿愿正二月份錢一千二百文陳震記五愿正二月份三百文沈公舘二愿正二月份一百二十文以上共收大錢一十二千一百二拾文合併聲明 
 
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年五月二十八日京報全錄]  
　　宮門抄○湘撫吳奏恭報校閱省標三營並調閱岳州營伍情形摺○又奏拿獲醴陵縣刼獄首匪照章懲辦片○晉學政王奏歲試完竣情形摺○護江撫方奏更換防營管帶員弁片○五月二十八日工部鴻臚寺廂白旗值日無引見○山東學政華金壽請訓○詹事府代奏右贊善李昭煒謝恩○松溎請假五日○倉塲奏漕船五日回空○召見軍機崑岡志顏華金壽○○頭品頂戴湖南巡撫臣吳大澂跪奏爲恭報微臣校閱省標三營並調閱岳州營伍情形恭摺仰祈聖鑒事竊臣先於正月二十七日出省前赴常辰鎭　沅州等處按臨閱看事竣於三月初九日回省旋於三月十八日起程接赴省南衡永各鎭恊營次第校閱完畢於四月初八日抵省均經恭摺奏報在案兹臣先期扎調附近之岳州營官兵來省隨於四月十八日調齊臣標左右兩營曁長沙協營練軍營官兵合演陣式次日校閱馬步箭接看洋槍打靶並駐防省垣之親軍前後營曁衛隊營及挑選赴省之三營弁勇均經一併閱看技藝其槍砲技藝較優之弁勇兼打一尺見方之鐵靶以期精益求精至二十五日竣事所有各營官兵馬步弓箭臣標左右兩營均在七成長沙恊營岳州恊營均在七成以上各恊營及陣軍官弁馬戰守兵丁兼習洋槍並挑赴之振字營勇丁中靶均在九成以上親軍前後營衛隊營勇丁中靶均及九成五分自去冬至今臣督該弁勇接習後門快槍數月以來頗有明效俟將後門洋槍購到分撥各營認眞演練半年以後必可一律改觀各營會演三才八卦等陣或及馬上雜技籐牌刀矛破打均尚步伐整齊進止合度查驗兵丁糧數皆係足額馬匹器械亦皆臕壯鮮利所有材技出色將弁兵勇當塲酌加奬賞馬步中箭較少者勒限學習仍責成該管將領隨時察看分别勸懲所有臣閱看省標三營並岳州營營伍日期及各員弁弓馬槍技優絀情形理合恭摺具奏伏乞皇上聖鑒謹奏奉硃批知道了欽此○○吳大澂片再會匪散布各方幾如蔓草欲凈絶其根株必殲除其首要近來如勾通私買軍火案内要犯匡世明曾鳴皋均經臣會商湖廣總督臣張之洞設法購線拿獲解往江南審辦上年七月間湖南醴陵縣會匪刦獄拒敵臣隨督飭文武將首要各犯拿獲懲辦當經　奏明在案光緒十八年十月初六日奉上諭卽著將匪首李金山等嚴拿務獲毋任漏網等因欽此臣查此次起意糾衆刦獄抗拒官兵係李金山與鄧海山爲首鄧海山已經江西拿獲正法惟李金山在逃未獲若不設法殲除必致釀成大患臣密諭防綠營弁購綫跴緝兹於四月十五日據臣標親軍後營揀發都司劉高照禀稱商同署左營守備千總李洪斌選派兵勇分路緝捕經護兵晏洪彪購得眼綫晏桂嵐探悉李金山上衡岳一帶逃往湖北江西游弋無定旋回湖南跟蹤掩捕誘至省城南關外拿獲當經臣發委長沙府提審去後旋據該府禀訊據李金山供醴陵縣人與已獲正法之鄧雲輝鄧海山及被官兵轟斃之羅翊庭均認識交好伊先在山東軍營充當勇丁請假回籍在濟寗州途次會遇柳必魁糾邀入會領得票布四百零八張到處陸續散放所散之人不能記憶姓名光緒十八年五月羅翊庭在醴陵縣監寄信央懇會黨前往援救六月初接鄧海山信約定七月十三日各自紏邀夥伴赴縣刦獄届期伊邀同已獲正法之文仁順等各執器械行至八里窪地方鄧海山亦帶有二百餘人前來會齊黄昏時一同擁進縣署打開監門將羅翊庭鄧雲輝等刦出嗣羅翊庭探知被獲夥黨在縣收禁約會再往刦獄八月初五日伊騎馬執旗帶領二百餘人鄧海山亦帶五六百人與羅翊庭等一同在萍鄉縣屬之湘東市地方分途駐紥官兵掩至伊率衆抗拒經官兵奮勇攻擊羅翊庭中砲身死會黨不能抵敵始各逃散因捕拿嚴緊由衡岳一帶逃往湖北江西各處躱避均未久停本年三月二十五日潛回醴陵欲往湖北當勇行至省城南門外卽被拿獲等語臣復飭臬司提訊無異查李金山入會領票輾轉散放多張實爲會匪渠魁並敢與鄧海山等合謀刼獄迨官兵掩捕復敢倚衆拒敵實屬愍不畏法未便稍稽顯戮當卽查照奏定嚴懲會匪章程就地正法傳首犯事地方懸竿示衆以昭炯戒該匪行蹤飄忽到處皆有黨羽日久漏網必至流毒無窮該員弁多方購綫跟蹤跴緝得以就擒除厥根株洵屬有勞足錄揀發都司劉高照請免補都司以遊擊儘先補用並加叅將銜署左營守備千總李洪斌請免補守備以都司儘先補用相應仰懇天恩准照所請給奬以示鼓勵除飭取履歴咨部查照引綫晏洪彪等由臣酌給奬賞外所有拿獲醴陵縣刼獄首匪李金山照章懲辦及保奬出力員弁緣由理合會同湖廣總督臣張之洞附片具陳伏乞聖鑒謹奏奉硃批著照所請兵部知道欽此○○山西學政臣王廷相跪奏爲歲試通省完竣謹將北路按試情形恭摺具陳仰祈聖鑒事竊臣於正月二十二日出省按試北路炘州次代州次寗武次岢嵐州調考嵐興兩縣及保德州屬次大同調考朔平府屬並豐鎭寗遠二廳各棚嚴密關防士子一律安靜文武童生均各如額取進豐鎭寗遠各照部章取進文童二名武童一名其由歸綏道代考旗廳各屬綏遠駐防取進文童二名武童五名歸化取進文武童各二名薩拉齊取進文童一名亦係遵照部札托和二廳文童及和廳武童謹遵諭旨各取進一名並飭該學諭令各廳生童仰體皇仁勉圖精進現計通省歲試完竣卽循例由大同府起接辦科試依次而南查本届北路應試生童寗朔保德人數較少大同一屬斐然可觀炘代兩棚亦多佳卷武風則挽强命中以北路爲優臣發落之日其學業較深者勉以篤志精求以圖遠到其少年聰俊則約以研經讀史篤守廉方使之開拓才思養成眞氣以爲效用之資各屬武生亦皆朂以安分勤業總期儒風振勵士習循良以仰　聖主作育人才至意再臣經過各屬地方所見災狀前已附片上陳自抵大同後雨澤如期該府所屬被災處所疉次賑撫民情安謐堪以仰慰宸厪所有歲試完竣情形理合恭摺具陳伏乞皇上聖鑒謹奏奉硃批知道了欽此○○方汝翼片再查案准兵部咨光绪十五年十月二十八日欽奉上諭各省設立防營如有更換管帶員弁並著隨時奏聞等因欽此欽遵辦理在案兹查湖口炮隊營管帶九江前營遊擊周步雲調回九江前營遊擊本任於光緒十八年十二月二十五日交缷所遺湖口炮隊營管帶事務委南昌城守營記名總兵候補　將洪福勝於光绪十八年十二月二十五日接管遊擊高同科於光緒十八年十二月二十八日交缷所遺九江選鐸左營營官事務委九江前營遊擊周步雲於光緒十八年十二月二十八日接管又節制湖口炮隊營長江水師提督銜江西湖口鎭總兵丁篆方於光緒十九年正月初二日病故所遺節制湖口炮隊營事務歸護理長江水師江西湖口鎭署湖口鎭標中軍遊擊王洪陞接管又督辦軍裝所管帶壯勇委員候補知府歐陽鴻濟另候差委於光緒十九年正月二十四日交缷所遺督辦軍裝所管帶壯勇事務歸候補知府　求於正月二十四日接辦又吉字營與親兵右營互相調紥其親兵右營記名提督撫標左營候補副將方正興管帶弁勇於正月二十五日到萍鄉縣蘆谿市等處駐紥防守又吉字營總兵銜南昌城守營候補副將楊樂賓管帶弁勇於二月初十日到省城外駐紥防守又内河水師前營營官副將銜儘先補用叅將張國柱另有差委於二月十九日交缷所遺内河水師前營營官事務委升用提督記名簡放總兵唐怡全代理於二月十九日接管又管帶吉字營總兵銜南昌城守營候補副將楊樂賓另候差委於二月二十二日交缷所遺吉字營管帶事務委江軍水師右營營官補用總兵李茂乾於二月二十二日接管又江軍水師右營營官補用總兵李茂乾於二月二十五日交缷所遺江軍水師右營營官事務委遊擊銜儘先補用都司項世雄於二月二十五日接管又贑州鎭標選鐸右營營官贑標左營遊擊王振邦於三月初一日交缷選鐸營官差使所遺贑州鎭標選鐸右營營官事務委贑標後營都司國興阿於三月初一日接管又振武軍後營營官副將銜儘先升用叅將撫標左營候補遊擊劉福松請假回籍修墓于三月初三日交缷所遺振武軍後營營官事務委遊擊銜儘先補用都司劉洪鶚於三月初三日暫行接帶據善後總局司道具詳請奏前來所有各營更換管帶銜名並調防移駐處所緣由理合附片具奏伏乞聖鑒謹奏奉硃批兵部知道欽此 
 
