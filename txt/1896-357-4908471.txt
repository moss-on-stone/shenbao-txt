# 1896 - 357 - 4908471

 

Page 1

 
 
[新印德國軍制述要借箸籌防論略合編] [  圖書集成局代啓]  
　　二書爲德國子爵來春石泰游戎所箸而鄞縣沈仲禮觀察譯作華文者也歲乙未兩江總督張香帥延游戎至江寗訓練自强軍而以觀察經略夙優委令總理營務游戎講武之暇箸錄成編將德國軍制縷析條分繒圖貼說呈之當軸俾得借法自强又以中國二十一行省中防務不可稍懈因爲之從旁借箸籌畫精詳觀察讀而善之謂此皆經世之要圖謀國者不可不讀爰悉心繙譯核對無訛各圖另以華字註明俾盡人可以披閱邇經以人覔得原本由本局排印出售以廣流傳每部碼洋一角二分世有慕游戎及觀察偉猷者請向本埠三馬路申報館帳房申昌書畫室及各外埠申昌購閱可也此啓 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[中西奢儉辨]  
　　客有問於執筆人曰中西風俗不同性情各異子亦知西國之人儉乎中國之人儉乎執筆人曰西國之人儉中國之人奢客曰以余所聞則異是執筆人曰客試言之以附盍各言志之義客曰泰西國富民殷凡一切費用均較中國爲鉅故行之於西國似不覺其奢而一與中國相比則其奢立見而中國猶覺儉德之可風焉姑就其淺顯者言之卽如一富室也泰西則重樓疉閣高及數尋有五六層七八層甚至有十餘層者碍必實砌窓必玻璃粉染之光平如鏡面塵垢之滌潔似水精模規壯麗工費料堅中國則繩樞甕牖者居多不過聊架數椽取蔽風雨卽有紳富大家高其閈閎存其牆垣府第沈沈可進美輪美奐之頌然千百家中不得其一且較之西國則終不如故西國造屋一間之值以中國房室計之可造六七間其費相懸如此之甚夫居處但求足以安吾身而已而西國之人必求其美中國之人則惟以衞公子荆苟字之法了之豈非西奢而中儉之明證乎又如衣服所以煖吾體也而西國婦人則貂毛灰鼠幾視爲尋常之物中國則不能人人盡穿羊毛昔浙中一富家嘗以狐貉之皮爲婦女褻服貂鼠諸毛盡以爲障幔此其暴殄天物固非西人之所願爲然數百年來祗此一家不可執以概通國在抵中國服飾遠遜西國中國平常人家皮衣不過二三十洋棉夾單衣不過十洋十餘洋西人豪富相尚聞其子弟有以五六金置一綢韤者至婦女之華麗甚有衣裙一襲需費百金僅服二三次已嫌不鮮又易新製此其奢靡較中國爲何如耶若夫飲饌之精西人僅以供一身者中國則可以養一家嘗聞西人言饔飱之費省之又省每日每人非洋半元不辦中國有此半元在中等人家足供四五人之使用前李傅相因賀俄皇加冕環游各國曾有某西人設筵欵待費至數萬金中國縱極盛筵從未聞有如此鉅費如是而猶以西人爲儉子其謂之何哉執筆人曰此實不得謂西人之奢其風土習尚有以使之然也夫奢與儉之間皆有一不中禮之謂故齊晏嬰一狐裘三十年而不易祭則豚肩不掩豆澣衣濯冠而朝君子議其不當漢公孫宏位在三公而爲布被汲長孺斥之爲詐此無他蓋人必有境當素位而行旣爲富貴之家則不得下伍齊民諸事均宜稍從豐腆若仍居處湫隘麤食敝衣非作僞以鳴高卽慳吝之成性西人房屋之高大子但見於鬨市之區拘拘於眉睫間以爲論定不知市盛則居人必多居人多則地價昂貴故西人房屋必有數層一則欲省買地之費一則雖有錢而亦無地可買此正西人之善於撙節也試觀西國鄉間豈盡翬飛鳥革上出層霄耶西人衣服工費而料貴故所值每較中國爲鉅性又好潔多洗濯而易舊論其大概一衣亦不過數金若五六金置一韈百金置一裙乃不經見之事以西國之異常與中國之平等相提並論宜乎以爲奢也攝生之法西人又最所講究故飲食必求精潔其所常食之牛肉已非若中國猪羊魚暇之賤而又烹調必善遂致需費較多我中國食不厭精膾不厭細聖人亦嘗垂之爲訓誠以飲食爲生人之本不可苟且致生疾病也必欲人人居陋室食麥飯服垢衣如是以爲儉則亦非得中之道余所謂中國之奢者正不在此也每見紳富之家子弟驕奢淫佚縱情賭博役志烟花雖古人之摴蒱一擲腰纒十萬均無以過衣服則光怪陸離見之者不徒有不衷之歎咸欲以人妖相　飲食則匪夷所思大有日食萬錢無可下箸氣概揮金如土互相爭豪至其婦女之華侈則亦駭人耳目首飾之費非萬金不能辦服用所需非千金不能辦試問西人有如是之豪侈無度者乎然此在富貴人家多錢善賈猶可言也乃余觀於閭里細民亦復奢華成習衣必綾羅綢縀食必犬肉肥魚是舉通國之人皆習於奢也通國之人皆習於奢則民安得不貧國何以能富語曰國奢則示之以儉今中國之奢甚矣留心國是者當先示之以儉庶幾可與西人爭富强之術乎 
[松江試題十二志]  
　　松江采訪友人云江蘇提督學政龍大宗師於本月初八日考試第一塲各學優生首題使於四方不辱君命次題不以文害辭二句是晚放頭牌時頒發華亭婁縣青浦提覆牌計華婁各提四十六名青浦提四十八名旋於初九日午刻赴轅覆試通塲題目不患莫已知各作破承起講不膚撓不目逃各作後二比 
[松江科試正案]  
　　松江采訪友人云江蘇提督學政龍大宗師於本月初四日覆試松屬八學一等生員至初八夜二鼓時將一二三等試卷發交提調官松江府陳蓉曙太守拆對坐號繕成長案黏貼府學明倫堂東廡下兹將閱屬一等諸君名姓備錄左方府學謝葆鈞朱祥黻宋經湛夏景仁戴鳴鳳馬超羣項文瑞朱玉書張作楫唐元斌顧薰陳金鑾張祖熊沈致實張紹賢沈銑顧壽萱徐彭齡徐應聘潘應鰲盛繼曾陳修琦葉壽祺黄應昌董人鑑陳乃績孫承綸唐宗義吳振寰顧德棻王祖玨華亭張葆馨蔡勤恪葉人騄張祖蔭錢尚廉金佐宸顧禮模顧烺奎李邦翰張葆培周以南楊文鳴吳前楣許紹根葉人駿鍾鏡寰宋良士周鉞張文閔瓛嚴翰章高崇珩沈琨楊士元奉賢阮惟和郁文盛廖光裕莊仁鴻莊禮柔吳士璋羅輝祖朱贊臣周士濵瞿志鵬張祖培莊仁秉鄒士琦胡心培婁縣胡常惪沈和敬張錫謹倪廷樑孫觀瀾范豫樟倪宇梁李芳謩杜炳鍔濮煥章許毓麟侯鎭潘湯銘張楹朱德淵侯功叙諸階祥杜葆璠朱錫祺俞一夔金山黄家驊薛宗濓徐法祖葉秉常俞秉鈞程宗洛王平格金鍾英陸朝棟葉心嚴吳文達何汝模顧騮俞廷颺 
 
 

Page 2

 
 
上海顧樾王宗毅趙世修王維泰李鴻膏黄錫恭張在新曹棅孔憲和徐鍾瀛劉志濤陳思謙楊元海徐揆大王豐曾吳鍾英張恩煜徐頌增錢允中王植善李宗鄴張楨趙光垣唐祖繩主國賓孫承鼎南匯千鬯徐守清朱貽翼王汝舟馬文堯傅時駿顧德鈺張維徐世傑王曾毅周承燕胡咸亨陸志清沈厚堃盛家愷程祖光王曾頤張尚純顧淇青浦張家鎭蔣壽祺錢學乾項鍾華陳華標葉其章孫召棠李青藻程其昌潘其魁唐賡颺席淮李樹棠趙鴻書盛廷猷葉其方金鬯朱宫泮沈彬王鴻鈞徐奎照徐宗　案旣出宗師卽牌示轅門云督學部院示金山縣文生葉秉常覆試抱病出塲一等一名著改作四名上海縣文生曹棅因母病未行覆試一等四名著改作八名婁縣文生俞一夔因病未行覆試本應降等惟念該生錄取經古姑寛仍著附一等末仰各學遵照特示又上海二等及三等前列十名案錢椒劉增祥唐在復吳馨楊辰劉至信聶孝賢劉世杰汪永思沈雲峯王納善陳運標楊振銘徐鍾恒陳有常葉芬葛尚質楊秉汶黄藝錫陸培業方文杰朱洞賓萬鏡氷朱孔文陸熙順艾棣青金祖圻馬恩培單慶銘謝肇昌陳漢英張秀芝朱寳璜陳董衡汪增祥王豐章張彦魁葛尚冲葫恩培陸定三等王琪穆湘瑶黄宗麟陳銘桂蔣廷珍周文治張景韓葉承壎戴邦藩李宗佑 
[温郡試事]  
　　浙江學政徐季和文宗定期於上月二十四日考試温郡前已錄入報章兹據訪事人云宗師於廿六日考童生經古經解題莧陸解浮于濟漯解何以舟之解古學題魚苗初上小如鈎賦以題爲韻賦得本牛流馬得侯字算學題今有等邊三角形一邊十寸於形内任一點作至三邊之垂線其三垂線之和若干弧三角求中垂弧其法若何性理題擬周子太極圖說賦得四象生八卦得生字補生員經解算學题爻例稱賓客主人解哉生魄解辟雍頖宫制度考　圜形於周任一點作切線其法有三一用算一用量試作圖解設有任幾何之四乘尖錐積令與底平行截作等高兩叚又另截作等高三叚問所截之兩上一叚及兩上叚之數各爲全積幾分之幾性理主刑者民之司命也論禮儀三百威儀三千論補考四書題愼思之二句經題任賢勿貳二句詩題賦得十月納禾稼得禾字廿七日樂清平陽童正塲題巫矢人章次題當在宋也詩題賦得道遠知驥得知字廿八日考優題子曰不有祝鮀之佞三章賦得箕能翼舒京得京字貢監錄科題用之者舒則財恒足矣策題問温州山川形勢扼要賦得勤能補拙得勤字廿九日瑞安玉環童正塲題瑞安接輿至夫執輿者玉環得其門者通塲次題濁詩題賦得五音迭轉得音字初一日覆試樂清平陽新進題以不教民戰初二日永嘉泰順童正塲題永嘉庖泰順廐通塲次題舍矢詩題賦得林間雙塔夕陽紅得雙字本屆搜檢極嚴點名甚早塲規較前尤爲嚴肅與考生童均按部就班銜枚白戰惟瑞安臨點時拿獲槍手一名係括倉人幸在提調官前認獲廪保尚無大碍隨發交提調枷號示衆○樂清生員正塲案以曹文昇爲第一曹文昭爲第二兄弟齊名一時有郊祁之目聞曹係樂清東鄉人其尊人名應元本科應貢成均老儒名宿家學淵源文昇已經食餼本科滿望選拔文昭又頂補廪缺都人咸爲之艷羡不置不料覆試時文宗見文昭舉止輕浮文理荒謬隨懸牌示以詩句俚鄙文亦遠遜正塲著附二等末聊示薄懲其兄亦大爲掃興○本屆業奉奏准寗缺毋濫以故衡鑒益嚴平陽缺額四名樂清缺額二名瑞安缺額五名均係空在撥府學内惟永嘉未經出案未知能一榜盡賜及第否至平邑招覆後文宗懸牌曉示謂該縣題旨題神概不講解責令師保父兄務先讀書明白題理不知縣屬文風豈皆俗所謂盲人騎瞎馬者耶抑皆以牛鬼蛇神眩人眼目耶○學轅某僕因患秋症藥石無靈竟於上月廿七日溘然長逝隨將考棚後牆拆成一竇拖出屍身在倉坦棺殮○上月廿七日有瑞安童生某甲在五馬街口永益布店購毡帽論價不合互相口角甲恃考勢糾合之乎者也諸黨將店内櫃檯欄杆等打毁街鄰見而不平羣將甲扭送琴堂葉大令傳廪保著令服禮修賠了事廪保推諉業師業師又不遵斷堅請照例究辦葉大令乃將該童掌責發學扣考 
[皖臬回轅]  
　　安徽省垣采訪友人云臬司趙廉訪爾巽於上月初旬赴金陵研訊曹秉權控已革元和縣葉懐善挾妓飲酒圖賴欠銀一案事畢後於本月初四日午後回皖輪船旣下椗江干僚屬卽呈遞手版謁見亷訪旋卽命駕入東門呵殿回署有知其事者謂廉訪至金陵駐節貢院訊知曹並非道員實係報捐員外郎前已因案革職乃飭掌頰五下擬以徒罪葉懐善於花叢被困出票解圍確有其事惟其數只四百圓乃禀請劉峴莊制軍入告九重請旨定奪其說與前者報章所紀雖不盡脗合然亦大略相同乃昨接金陵采訪友人來函洋洋千數百言與前大異標其目曰洗寃實錄將從前歴次所報一洗而空嘻異哉其果爲實錄乎哉究竟此案如何且俟峴帥奏陳當有邸抄可按也 
[四明火警]  
　　寗波采訪友人云郡城小教塲後智慧橋畔由徐阿培賃屋作棧滿積薪蒸餘屋一椽租與李森源布頓店堆貨本月初八日午刻布堆中無端火起一霎時黑烟潑墨紅燄堆霞鄰近急出鳴鑼卽有靖安會水龍飛馳往救及到而火已熄滅乃卽奏凱言旋至晚間八點鐘時藥行街石板廟比鄰寳和藥材行棧方又遭火患毒烽上徹星月韜光遠近水龍及寗防局洋龍聞警馳來爲之救護銀濤十丈噴薄周遭約焚半點鐘時燬去樓房數幢幸四面均有高墻阻隔不致延及鄰家然所儲之玉札丹砂青芝赤箭已無不化作刼灰矣 
[玉京瑶簡]  
　　京師采訪人云琉璃廠某絲絃鋪掌櫃某甲挈其梅鶴同住鋪中甲之徒某乙學藝有年人頗勤愼甲以其老成也不令與内眷作尹邢之避面詎料乙與甲女早已目成心許豆蔲梢頭不知春風幾度久而事洩甲以中篝之言揚之可醜逐乙而隱其事不虞女早訪緑葉成陰子滿枝之句且與乙兩情方濃驟被蓬山之隔未免中心如焚九月十四日乙來甲鋪尋甲而索其女腹中之子以辱甲甲不能忍揮鋪夥羣毆之折其兩脛置於鋪門之外兩日後有願作調人者安息其事始舁乙而去○有某甲者於九月中旬娶某氏女郎爲室洞房春煖其樂可知入洞房燕息旋知新娘與母家親串某乙曾有桑中之喜因憮然不悅而新娘嬌啼求隱遂置其事京師風俗凡婚嫁者皆於合卺後擇雙日吉辰岳家接女偕壻同來謂之回門是日女家必延戚友陪壻飲食新娘家居崇文門外堂子胡同某日女之兄接女夫婦同歸入門壻談笑自若比親串到齊甲蹤跡某乙適在其中潛出白刃刺乙殺之他客大譁鳴諸官縛甲去女之兄恥醜事播揚乘間自服阿芙蓉膏而死刻案已送刑部聞女至公堂並不靦顔猶服華服云○前報醇府太監護衞等充軍一案牽涉開槓房之玉某嗣悉玉隱匿他處迄未獲案前所獲者玉之弟也九月十八日步軍統領衙門將玉家産查抄封錮所開之玉豐槓房亦没於官○圓明園附近有高臺爲從前列聖閱兵之所近來坍圮已甚其故址則巋然尚存刻皇上屢幸園亭詢知此地爲當年閱武樓意欲興修復故以備他日閱兵兵用然尚未見有諭旨也○九月十七日神機營　操閱兵營中翼長隊長等均於前一日督率兵弁齊赴南苑紥營前門外大街車馬往來竟日不絶十七日清早閱兵大臣親至南苑升帳閱操洋槍洋礮隊伍嚴整合營將弁咸踴躍從事 
[北通州近聞]  
　　訪事友人來函云江北頭帮河運於九月二十一日抵壩嗣後江北大帮連檣北上陸續報到二十四日江安糧道馬植軒觀察曁勷辦方司馬抵通謁見倉廳各憲二十六日倉憲祥仁帥廖仲帥率同寳湘石李茀亭二廳憲先後出城各登官舫提騐江北第一帮河運漕糧二十七日提騐第二帮二十八日提騐第三帮二十九是提騐第四帮米色一律乾潔騐訖斛收江蘇河運勷辦王幼賡司馬於二十八日抵通謁見倉廳各憲是日江蘇頭帮河運報到○東路廳劉雨田司馬仲瑊今年適逢周甲九月二十三日爲懸弧之誕闔城文武紛紛登堂祝嘏○前報孫眉生直刺帶同眼綫親督兵勇前往于家府抄拿賊窩彼時賊夥竟敢持械拒捕槍傷兵目及直刺之跟班幸兵勇奮力爭先當塲格殺 
 
 

Page 3

 
 
賊匪一名拿獲正犯夥犯七名内有盜魁二名一名尹棉褲一名王老賞兒直刺回署後連日刑訊王老賞兒供認今年二月初五日槍斃大肚市余老一案尹棉褲供認夥刦並姦斃處女等案刻已擬定罪名抄錄供詞通詳上憲聽候定讞矣○與斬犯聶九兒同案搶刦之田某尚漏法網日前下道練勇由北鄉空廟裏拿獲送官當堂供認搶劫各案想亦當盡法懲治也○霜降後居民率多醃菜現值新菜上市之際價廉物美欲嘗菜根滋味者正宜解杖頭錢爲旨蓄之禦不意市面窘世購買者亦屬寥寥以致賣菜傭均不得利市未免停擔而歎○前數日天氣略暖人多易棉爲夾幾忘時將入冬矣九月二十七日晚密布彤雲大有遠色蒼茫釀雪天之意夜半狂風大作寒氣驟臻次早陽烏韜光天色昏暗封家姨肆虐愈甚大已衣輕裘圍獸炭居然畫出一幅消寒圖景象矣○北后街潞河醫院爲美國洋醫建立每日午晚後門施醫給藥求治者男婦接踵日有百餘起遇急難等症隨手奏效人皆稱之有老者膀胱内生石淋小便枯澁幾瀕於死舁至醫院求治西醫探知病源　以迷蒙藥令其吞服隨用小刀從小腹下割開一口後將膀胱剖開取出石塊以藥綫縫連數日大愈似此神效華陀妙術豈得專美於前 
[東湖霜月]  
　　宜昌訪事人函云土藥局委員喬觀察近以趙觀察顔賓來宜接管局事遂於卸差後卽乘快利輪船晉省○日前由快利來宜之東湖縣許大令已於初一日接篆視事矣○近日水勢漸退前次湖南米船不能進口俱灣泊在虎牙灘下鼓樓培地方不敢過虎牙灘之檢近以水退月初皆開駛來宜約有八九隻現米價不能不稍跌矣○城内慶升文錢鋪開設將近二十年生意亦旺官局洋行俱有往來發出在外錢票亦頗不少不料店主於今秋八月間病故無多親丁嗣子年小不能守其箕裘本月初二日晚尚有人兌換交易詎料初四日早門卽封閉門上貼字一紙云本鋪欠外面票錢帳項共計六千數百串外面客家共欠本鋪銀錢約計二萬數千之譜今暫閉數日一俟收齊帳務再行開發票錢凡持票者可無他虞等情於是見者爭持票往取鋪中人等皆藏匿不面門已關鎖尚未加封惟各洋行所存錢票甚多不知他日如何開銷了結也 
[祝釐停訊]  
　　昨日皇太后萬壽聖節法讞員鄭景溪大令理應隨班祝嘏五鼓時敬詣城内萬壽宫隨同道憲曁營廰縣文武各官拜牌叩賀法公廨讞政例應停訊一期 
[滬上官塲紀事]  
　　補用知縣徐李同大令樾由吳門領運軍火乘坐官舫抵滬日昨命駕進城各當道延見有差○總鎭銜管帶自强軍兼營務處張騰蛟總戎華龍日昨因公蒞申乘輿進城詣各衙署拜客○管帶華福兵輪廖守戎文佼前日蒞申趨赴道轅叩謁繼至縣署拜謁黄大令飭丁擋駕 
[丈勘漲灘]  
　　裏虹口迤北胡家橋地方有漲灘一區係包姓煥榮茂祥新寳昆季三人之業其方單所載祗四畝有零而田有九畝餘之多上海縣黄大令訪悉前日下午飭差薛貴並丈書人等至虹口愶同二十三保二圖地保前往丈量旋丈見的有九畝餘因以四址地圖呈請黄大令核示聞大令日内須親臨勘視然後照方單如數劃付與包餘者一律充公 
[繳洋免閉]  
　　仁大源來兩典前因王金氏一案經公堂判令各罰洋五十元不意該兩典有意延玩至今未繳屢次傳催終置不採捕房惡其刁狡特於昨日傍晚時新巡捕房惠副捕頭帶同包探前往意欲將兩典閉及至該處據執事人言業已由某狀師如數繳呈英領事事已由領事轉呈英公堂故得照常開市云 
[何故輕生]  
　　前日本邑南市二十三鋪所轄之萬裕碼頭栅欄上忽有自縊男屍一具年約三十餘歲形類生意中人不知因何短見栅夫瞥見立報二十三鋪地甲錢昇投縣報請核奪 
[拆梢受責]  
　　滬南萃豐碼頭船户張桂生被流氓王東生借去鷹洋四元昨忽邂逅相遇向王索取前欠王非但不理反出言無狀糾同羽黨多人將張軋往南市得月樓茶肄大肆咆哮意圖訛詐張聞言佯爲允許潛至十六鋪巡防中局喊請究辦局員李蘭史二尹提案研訊張供小的係本邑人在萃豐碼頭撑駕駁船載蓮米麥以資餬口本年五月間有相識之王東生向小的假洋四元言明一月歸楚詎料至期不付前日偶遇於道向其催索竟敢糾黨滋詐不得已來案探陳請爲追究王東生供係龍華鎭人向在織布局當小工刻已辭歇與張素來認識前曾借洋四元當時言明有借欵可以抵過前日張又向小的索欠故向理論二尹謂爾不應糾黨滋詐現操何業從實供明王供刻因失業實無枝棲二尹大怒以王形同拆梢深爲可恨喝令重笞一百板具呈改過切結覓的實保人來局具保開釋 
[袁公壘畔尋詩記]  
　　昨晨十點鐘時某馬房馬夫駕馬車至英美會審公署前馬忽驚躍馬夫無力控馭致將購買食物之寗波婦人某氏蹴傷足髁旋由一百十一號印度捕將馬夫拘入捕房捕頭著押候解送公堂禀請訊核受傷人則舁送仁濟醫館療治○新閘一帶少年喜事之流結隊成羣麕集繅絲廠左近遇有女工自廠中出卽肆行調戲穢褻不堪爲害地方實爲可惡前日四點鐘後有一女郎出自振昌繅絲廠翻沙匠某甲向之囉唣旣而同業某乙怒思無禮面斥其非甲非甘居人下者遂致反顔相爭旁人見之據情告知巡防局勇丁勇丁一若不聞也者任若輩囉唣多時始一哄而散 
[上海縣署瑣案]  
　　地販祝承桂卽少筠購買王凝遠堂地畝延不立契致王另售與李姓祝乃投上海縣控王悔議前晚蔣刺史升堂提訊祝不到案遣程紹昌卽心濤赴質程衣冠上堂跪稱小的蘇州人向來販掮古董與祝爲貧賤交前者祝不得意時通融有無目下祝發財在後馬路開怡豐洋貨店今令小的前來代審刺史問爾頭戴金頂有何職銜供未有職銜因見人家多戴頂者是以倣照刺史怒命除去旋供稱祝買王姓地計一畝六分說定每畞四百四十元付過定洋二百元尚未立契成交由張樹和王明楊爲中後竟另賣與李姓因之涉訟蓋四圍有地六十畞祝已定買此地適居其中務在必得王愼餘供是文童寳山人家有生母與昆季三人祝要買地先付定洋二百元議定每畝四百四十元久擱不來立契往催不理及欲退還定洋又說暫放因此無法適值急需祗得售與李姓計每畝銀四百兩共一畝六分計銀六百四千兩求斷令將定洋取去李益君稱是職員寳邑人現遷鐵馬路憑中買得王地早經問明有何糾葛王說並無始敢買進當日中明契正旋因不合用分讓與海寧劉廣文及朱孝亷亦已完稅過户承糧萬難索回况祝王旣未立契何能算數其事更與職員無干程堅求斷令讓地刺史謂契尚未立不過議定後付過定洋自已躭誤致另賣與人何能拘執本委今將定斷爾可作主否答不能做主刺史謂若然則爾亦何必來此程聞言起而欲去刺史怒謂爾何如此放肆喝令跪下拍案申斥程始知畏連連叩首求恕冐犯刺史乃霽威判謂此案看來只能王吃虧還定洋外略償洋元以全顔面土已遵斷程猶嘵嘵刺史怫然飭令退去俟商請本官親訊核斷○劉威方控丁福村等盜票冐收洋銀等情前晚亦由刺史訊問劉供在元義糖行執事同事丁福村吳如太於上年擅取行票向潤章和太各莊取去銀一千六百七十八兩因辭丁等生意除丁胞兄代償銀二百四十兩外餘求追給丁供年廿八歲票係吳取囑寫向收旋於上年十月十三停生意吳供年廿七歲本邑人此事由丁所爲丁借與小的銀九百廿兩令赴東洋坐莊小的於正月初五停生意刺史判將丁收押吳交的保限十天清理○女尼順泉前投縣控女尼勝福掯贖菴産等情前晚黄大令傳集人登亦倩蔣壽林刺史提訊順飛膜拜座前供女尼蘇州人年六十三歲披剃已十八九年在新閘之北福慶庵内焚修原有庵屋兩埭女尼續自添建三埭共有七間連佛像裝嚴共用洋三千餘元後一并抵與勝福計抵得洋二百五十元憑孫蔣氏及老尼瑞雲爲中目下地價昂貴備齊原價 
 
 

Page 4

 
 
向贖不放求斷勝福供廣東順德縣人傭工來申積資向順泉抵下廟基另外田地在内計洋二百五十元陸續修理又花去五百餘元如要贖回應求斷償孫蔣氏瑞雲同供經中是實惟兩造說定後再請作中一切不知細底地保沈春山供順泉於光緒四年進庵後因虧空將庵抵與勝福陸續修理花用不少的係實情此菴並無出息自已開銷每年亦須二三百金刺史得供謂勝福抵得此菴用洋屬實兩造所爭只在庵内之田目下價昂不無垂涎兹姑准令放贖著順泉共出洋五百元交勝福方單庵宇由勝福交還兩造泥首而退○前者韓慶良上控洪金金掯贖田單等情節經黄大令提訊著韓將單繳案前晚帶案追比韓邀陸惟生投案供單已轉抵與陸往取不信求鑒陸呈上方單刺史謂尚須原契韓稱尚未尋出刺史因將單暫交與陸隨時提案著韓赶檢原契呈核如違于比○昨晨妓女花彩林卽張沈氏至上海縣署喊稱在英界東棋盤街長仙堂么二妓院被惡龜毒鴇逼勒有年苦不可言兹願從良竟遭掯匿乘隙奔求超豁並乞提龜鴇追造孽錢小妮子願求發堂婚配黄大令准之飭候訊提發落 
[英界公堂紀事]  
　　昨日上海縣移文公廨内開現有闕觀耕在縣控徐金如圖賴欠銀查得徐居英租界内移請協提屠别駕立卽簽差協同縣差提徐暫押候備文移送到縣歸案辦理○昨日方雲章卓鳳生陳朱氏袁阿林等男婦四人扭袁阿高羅元仁袁阿元等三人至公廨同訴稱曾與阿高所開小京貨店往來被欠貨價今忽倒閉故特扭案請追旋有人出爲調停令阿高折償了事兩造道爲之肯卽具結求銷○宋子雷與妻張氏及徐阿生等三人不知因何口角爭毆適爲一百九十七號巡街華捕所見一併拘入捕房轉送公廨别駕飭分别押候訊核 
[法界捕房瑣事]  
　　泰來洋行細崽隨洋東出外房内失去各物旋在出店某甲鋪蓋内搜獲甲知事不得了先已逃逸遂將薦甲之某乙拘送捕房著交某甲捕頭命押候堂期解訊○法大馬路信裕烟紙店被賊竊去香烟一箱當塲拿獲人贓扭送捕房捕頭命押候解堂訊究○江北小車夫某丙有洋十四元寄存後新街某小客寓被司帳人某丁用去向索不還扭控捕房丁兄稱願代償求將丁釋出捕頭准之○蘭芳里某花烟館妓女被近處已歇小烟館夥某戌竊去綢袴一條當塲捉獲解送捕房捕頭命押候堂期解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[美界捕房瑣錄]  
　　昨報天潼路永興祥新衣店主陸懐卿串同龔阿根許阿竹拆梢余萬銓洋銀經余投訴捕房昨晨四深石　　　　懐卿等查獲解入捕房余亦投案伸訴前情陸等情虛畏責再三求寛余亦以仇怨宜解不欲赴公堂備質捕頭以兩造皆願思事不予捕房　　斥釋○西人斯哈那住居吳淞路日前有書信一封囑細崽張壽生送往順泰碼頭某輪船遞寄信内有金戒指一枚捊前日午後斯哈那知　　之信金戒並未收到因投捕房控被張壽生竊去請提究追捕頭飭包探石金榮將振拘至捕房押候送公堂訊核○本邑人許阿　　知　　　所前晚由法界繞道英租界至虹口漢璧禮路猝發急症倒地而臥經人急爲扶起豈知已足軟如棉不能起立旋經四百十七號走街捕送　　房捕頭令解送英公堂請屠别駕妥爲安推○前日下午天潼路有唐姓人家走失男孩一口經三百五十五號華捕送至捕房捕頭誨　名氏口　粤音答稱十二歲小名阿順問其現住何處則不知所對因令暫爲留養候人認領○崇明人劉阿招前晚至北河南路　興烟館領略　霞　味正在一榻横陳吞雲吐霧突有不知姓名之某甲昂然直入與劉同榻而臥呼吸之際互相　談俄而甲忽起身携取烟槍一枝而去烟館主見劉尚在亦不之疑劉烟隱已足倦飛知還向櫃上交付烟資館主向之索槍劉愕然罔知所對館主疑其串同作竊而劉則堅稱與彼素不相識因是扭入捕房捕頭細爲訶　知劉寳被誣指遂一併揮之使去○前晚有劉阿高袁阿輝二粤人在北四川路路互相兇毆經一百六十一號華捕併拘送捕房捕頭詰　之下知爲錢財瓜葛立飭送至英公堂禀請訊核○前晚有寗波人某甲在篷路與同鄉某氏婦互扭一百九十八號巡街捕見之拘送捕房捕頭詰問原由知事由曖昧而起立命解往英公廨請訊○本邑婦人陳王氏居乍浦路前日傍晚時走失男孩一口年四　經三百十九號華捕將孩送至捕房旋經氏得知消息投捕房欲爲領回捕頭允之氏欣喜挈之而去○北山西路有女孩一口年約五六歲迷失路途四百三十四號華捕送至捕房歴久無人認領卽飭送往英公堂請讞員安揷[  ○]  
 
 
