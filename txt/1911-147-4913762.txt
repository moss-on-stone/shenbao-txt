# 1911 - 147 - 4913762

 

Page 1

 
 
   
 
 

Page 2

 
 
上諭 
[五月初六日奉]  
上諭王人文電奏據四川諮議局呈稱川省紳民自奉鐵路改爲國有之　命紛紛函電請飭暫緩接收並請緩刋謄黄等語覽奏殊堪詫異鐵路　改歸國有乃以商民集款艱難路工無告成之望川省較湘省爲尤甚　且有虧倒鉅欵情事朘削脂膏復歸中飽殃民誤國人所共知朝廷是　以毅然收爲國有並停收租股以恤民艱旣經定爲政策决無反汗之　理該省諮議局不明此意輙肆要求並有緩刋謄黄之請是必所收路　欵侵蝕己多有不可告人之處一經宣布此中底藴恐不能始终掩飾　難保該局非受經手劣紳之請託希圖朦混爲延宕時期接續抽收之　計不然前降諭旨指明停止租股並飭妥籌辦法何至誤爲捐欵强詞　奪理情僞顯然該署督目擊情形一切弊竇應所深悉乃竟率行代奏　殊屬不合王人文著傳旨嚴行申飭仍着迅速刋刻謄黄徧行曉諭並　隨時剴切開導俾衆周知至己收租股並着趕即查明由度支部郵傳　部督辦鐵路大臣會同該督妥籌切實辦法請旨辦理欽此 
上諭張英麟等奏山東安境州縣被災甚劇重以江皖飢民紛擾懇恩頒　發帑項舉辦速賑一摺山東連歳歉收物力困敝今春雨雪彌月農田　初淹尤以兗沂曹三府濟寗州各屬爲最重小民流離困苦殊深憫惻　除前經除寳琦籌銀五萬兩並電飭江皖籌賑大臣盛宣懷等撥銀二　萬兩分投振濟外着再賞銀三萬兩由度支部給發該撫迅即派委妥　員切實查明散放以惠灾黎欽此 
旨庫倫辦事大臣着三多補授欽此監國攝政王鈐章奕劻那桐徐世　昌署名 
初六日召見内閣總協理大臣誠勲恒文毓麒榮厚張鍇李回 
交旨 
[五月初一日欽奉]  
　　旨貝勒載洵等奏謹陳現修崇陵工程情形一摺知道了欽此 
 
 

Page 3

 
 
論說 
[閣制對於君主負責任之質疑（帝）（民）]  
　　夫吾國今日所當改。革之事業不一。而改革政體。實爲編制上之第一綱領。故欲暫脫專制政體。以蘄躋至於立憲政體。舍建設責任内閣其道無繇。雖然。斯時組。織此機關者。若仍懷抱專制主義之政見以行之則必不能臻於純粹的立憲之政局。此所以號稱法治。而上下享和平之幸福者。除歐美先進數國外。而君與民相搏於血腥恐怖慘劇中之不絶於世也。今吾國旣隨大勢之所趨。而不得不改革政體。以適於國家之生存則。當。此内閣誕生之初。不可不先畫一界說以明之。爲問所欽頒之閣制。果採立憲之制度乎。抑仍含有專制之性質乎。欲明此兩方之疑。就其所規定之責任以觀之。眞令草莾小臣所大惑不解者矣。夫内閣爲執政之機關而議院爲監督之機關。君主則超然於兩機關之上質而言之。君主爲無責任者。執政機關爲負責任者。監督機關爲乣責任者。此立憲政體精神之所萃也。是以創設内閣之主旨。亦曰改革無責任之政府。使變而爲有責任之政府故也。唯所謂責任者。非對於君主負責任。乃對於議院負責任。若僅以對於君主一面。而即認爲負有責任。則向之專制政體上之執政大臣。亦安見有不對君主而負責任者。而必多。此一大改革。亦復何爲乎。君主之思得良執政以代負其責任固亦甚願。而不知卒無由得者。則以靡論何國之執政機關。非有監督機關。以與之對峙。莫能起而促之使負責任。何也臨於其旁以糺責任之果克負與否。不過君主一人而己。以君主一人之智。則其監督之術。必不能周且審。而欲望執政大臣之不逃其責任。豈非難哉。於是君主監督之權。付之於議院。然後執政大臣乃無復有可卸責任之餘地迺吾國之閣制。第三條曰國務大臣輔弼皇帝。擔負責任。是對於君主負責任。而非對於議院負責任。則今欲改革政體仍不脫專制時代之餘習。而终與立憲政體之原則相戾。如是將來之大臣非唯依然不負其責任。而仍得諉其責任於君主。使君主當政治之衝。而於以謝吾人民於不知不覺之中。大臣不負責任之根源。又伏於是矣。此根源不拔。則將來立於一國中心之政地者。终不能有所變易而進於良此所敢斷言者。吾不知亦安用復改革。以涣汗大號。若幡然改圖。而與民更始。爲耶。 
觀憲政館會奏内閣官制順摺云。吾國憲法大綱。統治之權。屬諸君上。則内閣官制自以參仿日德兩國爲合宜。夫立憲諸國。無不以議院爲監督政府之機關者。其監督之法有三。曰彈劾條例。曰信任投票。曰課稅拒絶。夫彈劾條例。英爲之初祖。雖不足垂爲訓典。如今日亞美利加合衆國之憲法第一條之第九。節且規定具永無此制然若大臣之進。退非以議院多數者爲之權衡。則其政治之設施。必仍屬於少數者之行爲。故對於政治上之責任。不得不設此條例以規律之。 
譯論 
[記俄相司徒列賓之爲人（續）（選）]  
司徒列賓之臨國會。其來其。入捨秘密巡警外。蓋莫不知者。然有時亦知其連日。踡伏於國會之内。數宿而猶未出。藉以避門外之革命黨。俾不爲所狙擊。及其旣出則亦不徑返於邸。而司徒列賓所宿之處必有軍警一小隊徹夜防守。論者於此蓋不能不嘆權勢之在人竟足以使其性命冒如是之危險也。 
當前相高門金之在議院也。一言不合。則議員且羣起喝之竟有斥之使退者矣。然而司徒列賓。則無是。當其洋洋陳說時。曾不爲絲毫之聲息所間斷蓋司徒列賓發言之時。卽議員心寒胆落之時也。此等催眠術殊屬不可思議。否則彼懷抱革命主義之反對黨。儘可大聲而呼。亦不妨羣起以攻。彼首相何嘗縣一　明示若輩之物。其勢力足以拑制若使弗敢爾耶然而首相之五官固極其端美。惟活潑嚴重之氣。則不可磨滅。其頰骨隆然高聳。以是而其光。芒射人之黑目。益令人對之。如見深谷中睒。睒外望之。猛獸其髮黑而丰其長髯。倍足增其威燄。昔成吉思汗當暴怒。之時則其殺人且無藝。然在今日凡東方帝國中。苟欲擇一威怒而能鎭定不稍假借之人。恐未有如俄羅斯帝之内閣總理者也。 
司徒列賓當含怒之時。輙或露其堅而且白之齒。其音吐殊沉著。然憤極則粗暴如獅吼。俄國千九百六年至七年革命一起。血且成河。固非此人不足以鎭伏之矣。是蓋俄國之卑士麥。無怪俄帝深倚之。然而此次波蘭自。治議案之爭持。則雖司徒列賓亦無如何。是可知其凌厲威猛之氣。或不適於用立憲政治之國也。（完） 
專電 
[電一（北京）]  
　　内閣電致趙爾巽川省反抗路事著兼程赴任悉心籌畫又電署川督幹路收歸國有朝旨必行著卽督員愼密布置妥爲勸散設有變端惟該督是問 
[電二（北京）]  
督辦川粤漢路端方有三事密商内閣（一不任解勸） 
 
 

Page 4

 
 
抗路風潮（二）不受郵部節制（三）遇有外交隨時調員襄贊并懇電致沿路各督撫務須和平母專制强硬以致激變 
[電三（北京）]  
郵傳部奏郵電路政收回部務甚繁請調員委用奉旨依議 
[電四（北京）]  
聞慶邸自請辭退内閣總理之意己决此事定於資政院常會前發表以免叢謗而卸責任 
[電五（北京）]  
旅京江蘇官紳因諮議局事催請陸中堂盛尚書迅卽奏明請定辦法否則資政院江蘇議員亦祇可辭職緊要新聞一 
[又將協以謀我矣]  
　　閣臣曰且俟慶賞端陽後再說　　國民曰推原禍始誰之界耶聞駐俄欽使薩蔭圖電告閣臣自四國借欵。定議後某某兩國即提起協約現在俄京會議數次甚爲秘密探聞内中條件多不利於滿洲并謂以前該兩國在滿洲各實業仍須互相扶助自由進行大局愈急新督東行於用人行政兩事必先設備云云今聞閣臣尚未定有對付辦法豈眞束之高閣耶 
[電查庫倫外國軍隊]  
　　又是因循敷衍之手段 
日昨政府有要電一件致庫倫辦事大臣探聞係因前次三多電調軍隊駐庫一節刻己與陸軍部籌議惟廕大臣以目前若調軍隊前往不但易啓人民疑慮且於交涉前途大有關礙祗可從緩再商并飭該大臣將某國駐庫之兵隊究有若干速行詳細查明秘密電告以備另籌辦法 
[鐵道國有風潮未己]  
湘鄂兩省反對鐵道國有風潮迄未平息瑞督楊撫屢有密電致京慶那徐澤諸公日來深爲焦慮端督辦亦甚憂懼上月二十四日後連日在内廷及慶王府會議此事端之意見力請和平對待卽慶那等亦無敢主持操切者惟盛尚書雄氣勃勃謂路歸國有爲各國通行政策且國是主於朝廷若聽其把持而遽變方針將來民氣囂張大事愈不可爲。况三楚實力决不能担任自修縱有風潮亦不過少數人之鼓動萬難持久午橋到任儘可放心做去嚴辦一二不馴之徒留心黨匪勿任勾結自可戢然無事端聞之愈增憂慮惟欽命在身不得不勉强南渡聞其行期己擇定本月初八日云 
盛尚書日前復有電致鄂督謂鐵道幹路見己明定辦法無識之徒往往借路亡國亡之說鼓動風潮聞湘中抗拒尤甚至於要請代奏楊俊帥在湘言湘原無足怪我公威望素著想能相機鎭壓或應由部派員前往辦理之處均請卓覆旋接瑞督電覆云鐵道國有鄙人素所主張極佩偉籌湖北現尚安靜應再飭屬妥爲防範母令稍滋事端湖南聚衆開會情事己由鄂派營前往彈壓刻據楊俊帥電風潮漸就平息可母庸由部派員矣 
政府日前廷寄湘撫有格殺勿論之諭兹悉此事實因鄂督有電到京力言此次湘人拒欵其中併無公正紳士在内皆係無知匪民鼓動煽惑而成非繩以重典恐風潮不能遽息故政府有此嚴厲之命并聞湘撫亦有來電謂湘省士民反對鐵道國有開會演說語多悖逆桂警道親往解散該民等反肆毆辱聲勢洶洶恐有意外請示辦法慶邸接電甚怒爰請廷寄飭湘撫豈切曉諭如再不服約束格殺勿論 
湘鄂京官前己迭次開會近因廷寄湘撫有格殺勿論之諭各京尤形激昻日昨在湖廣館會議均謂朝廷執意如此必至激成大亂誼關桑梓不忍坐視不救擬俟都察院代奏後如無後命仍當聨銜上奏不逹目的不止雖加嚴譴亦所不惜 
又聞湖南鐵路公司因楊撫出有示諭極其嚴厲中有如再抵抗嚴懲不貸等語而公司具文呈辨亦不得請湘人知事己决裂無可挽回現舉定代表數人即日來京哭訴於監國之門以期挽回天聽鐵道國有政策定後即由郵度兩部分電川鄂粤湘四督撫飭轉知各公司并商善後湘撫楊文鼎以代奏收回成命大觸樞府之怒而粤督張鳴岐接電後隨亦覆電到閣大致謂接奉電示卽招集股東等以朝廷謀國體商之意剴切曉諭各商民皆無異意靜候部中議定辦法按股給與公債股票樞臣大悅皆曰張堅白畢竟能幹 
前借六百萬磅係指定爲湖北境内川漢鐵路湘鄂境内粤漢鐵路之用現聞廣東境内粤漢鐵路目下確在磋借外債且四川境内川漢鐵路亦議另借外債一大批事極秘密因恐外間得知又起反對風潮云 
上月二十九日四川旅京政商學界在全蜀會館開大會議某君報告開會宗旨謂川粤漢鐵路通貫川湘鄂粤四省今湘鄂兩省己具公 
 
 

Page 5

 
 
　　呈不認國有粤人亦表同情我川人自應共同一致籌議辦法救鐵路以救國家當時該省議員某某等先後登台演說皆謂川人與鐵路之關係不必贅述惟收歸國有旣不利於湘鄂粤三省又何利於四川杜主政德輿謂鐵路國有旣奉明諭定爲政策吾儕小民何敢與抗惟旣收爲國有是此路即與吾民絶無關係吾民從前舉辦此路時一切耗用款項自當由國家歸還方與國有政策符合倘家不肯歸還只竟吾民未竟之功是卽强奪吾民財産故吾民今日只須公呈都察院請其代奏索還吾民原有之資本及利息而己衆贊成并議即日公舉起草員遂散會 
[中國鐵路種别之調查]  
　　中國官辦商辦鐵路極爲複雜兹據本館調查所得者紀錄如左 
（一）官款官辦萍昭（一部開通）京張（己成）長綏（未著手）京漢（己成） 
（二）借款官辦京奉（己成）正太（己成）滬寗（己成）汴洛（己成）道清（己成）廣九（一部開通）津浦（一部開通）粤漢（一部開通）吉長（一部開通）川漢（未成） 
（三）借款商辦滬杭甬（滬杭間開通） 
（四）完全商辦潮汕（己成）江西（九江南昌間開工）安徽（未成）同蒲（未着手）浙江（杭州楓涇間己成）福建（厦門漳州間開工）西潼（未成）新寗（己成）齊昻（輕便己成）滇蜀（未着手）江蘇（上海楓涇間己成）桂全（未着手）廣西（未著手）洛潼（一部開通） 
[此亦弼德院人才之一]  
　　笑煞七千人 
内閣中書殷濟前在大學堂及工巡捐局等處供差均未终局撤差後又以運動得調會議政務處其卑鄙情形久爲同人所齒冷此次會議弼德院官制殷於摺稿未奏之先即預爲排印凡有弼德院院長資格之大老均奉送一分陸中堂其一也揭曉後陸果得院長殷卽具衣冠前往叩賀陸接見後殷即自稱此摺係伊手筆陸贊賞不己面約其幫忙殷遂調弼德院矣次日陸相面詢劉若曾始知奏稿非殷所擬惡其紿己也於是又告田智枚轉逹殷濟以後勿庸到院旋得旋失殷固咎由自取惟殷運動力極大現又鑽營新内閣調用己逹目的其手叚之敏捷如此 
[聨合會聨合進行]  
直省諮議局聨合會會員到京以來無日不開會議事惟該會嚴守秘密主義不易偵悉内容兹又設法探得近事數則如下 
（一）會員到京以來首即提議所有會中事件概守秘密故開正式會議共只三次餘皆每日開談話會以拒旁聽而防洩漏 
（二）該會辦事處設松筠菴規定每日午後一鐘到會近因各員中有不能如期到齊者羣坐延候開會時刻稍遲議事時間遂隠隠减少現經改定嗣後己届開會時間無論人數多少决不延候己於昨日通知各員矣 
（三）該會原定五月四日爲閉會之期近因所議事件尚多未結爰照會章展期十日延至本月十四日始行閉會 
（四）決定公呈都察院代奏聞其呈中宗旨係請實行内閣官制撤銷暫行閣制内有皇族内閣其流弊更深於專制時代恐亂黨利用藉口煽惑愚民無知傾心附和内訌旣起外患乘之國家前途不堪設想等語 
（五）各會員以會期迫促即令照章延會十日亦覺時光有限前曾公决就會員中公推六人向總協理大臣各部國務大臣及次官直接談判一面開會研究議案聞上月二十八日各代表遍歷七處曾見過外部曹侍郎談及親貴總理及籌辦民兵兩事曹說話極爲圓滑又見世伯軒中堂世開口先門總諮議局設在上海麽衆答未設隨談親貴總理一層世云現在不過試辦未能完善談民兵一層世亦贊成又二十八九兩日開會研究民兵議案審查報告爭辯甚力現仍推張君國溶另行起草 
[京師近事]  
　　此次吉省火災經内閣總協理度支大臣議向大清銀行息借五十萬兩分别拯濟己於二十八日具奏奉旨依議澤大臣因錫督奏請百萬今祗有五十萬恐官力有所不逮現又劄飭大清銀行令其赶將錢票曁銀銅各幣速運吉省交吉林分銀行查照巿面經濟之現象與需要供給之實情分别酌濟并電飭吉林官銀號設立臨時維持事務機關與大清分銀行合力併作使商民有所依賴聞己於上月二十八日分别電劄矣　　陸軍部近接滇督密電略謂滇省大理府地方時有匪徒出没忽起忽滅更兼附近番族不靖屢派官兵往勦不甚得手擬派新軍一標常川駐紥以固邊圉聞該部以大理爲滇省西陲要隘非派重兵駐紥不足以資 
 
 

Page 6

 
 
鎭攝昨己電覆該督准如所請 
　　陸軍部爲劃一各省軍械起見特將各省製造局收歸部辦己紀前報兹聞部中己頒最新槍械式樣自宣統三年起飭各廠一律仿造限期告竣由部派員檢驗合格即行發給各鎭一律使用再議在山海關曁張家口兩處各創一大製造廠遴派專家監督一切所需經費擬在各省裁撤綠營經費項下酌量提用俟與軍諮大臣會商妥協卽行入奏 
　　駐日汪星使此次回國本不願再回使任嗣因外部各堂不以爲然恐遭日政府疑忌仍促汪使速回本任汪不獲己勉强請訓出京聞汪使曾語人曰日使一席無論何人不能久居交涉之棘手固不待言最難對付者莫如留學界中人余此次回日擬稍留數日即行奏請開缺等語觀此可知汪使此行仍須請退必不能待至任滿也 
　　度支部大臣澤公謂國幣將次鼓鑄其成色公差非派員抽查化騐難得實據因飭通阜司司長奎濂在該司隙地建築化驗所遴選精於化學之候選佐雜林先民楊貽謀保誠等三員調入該所充專門化騐之事 
　　内閣總理大臣上月飭人赴津特召新劇優人鐘聲來邸演劇二十五日鐘聲抵慶王府第後卽面呈一書内分三段皆現時大政方針約數千言聞慶邸接閱後頗加獎許人謂此乃新式運動法云 
時評（東吳） 
[其一]  
　　因天災而米貴。因米貴而民亂。因民亂而匪黨乘之。釀成焚署 
　　燬巿之奇變。其事固因緣而起者。也 
　　今官吏一聞亂事。必先調兵勦匪。次則飭拿民間肇亂之人。又 
　　次强勒米店平價。事急治標。固不得謂其手續之謬。而於事前。　　獨不聞有一人。籌及預防災祲之法者。所以近十年來。大江南。 
　　北。奇灾疊見。而亂事亦無平定之日也。 
[其二]  
　　不論新舊衙門。不論大小政務。一經舉辦卽不患無人才。甚矣。 
　　古人才難之說之不確也。 
　　殷濟本一舊内閣中書。忽而大學堂。忽而工巡局。今則忽而弼 
　　德院。忽而新内閣。外國人謂中國官員多萬能。不其信耶。 
　　記者曰。我未見官員萬能。我祗聞運動兩字而己。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂湘兩省對於鐵道國有之態度]  
　　督辦之措置督辦川漢粤漢鐵路大臣端侍郎現准於端節後出京乘車來鄂瑞制軍昨得京電後己飭鐵路局鋪陳八旗會館爲行台以備駐節聞侍郎所帶隨員有前吏部左丞陳煊及郵傳部右丞李經楚等十餘員以便分派赴粤川湘各省清理路務湖北丁憂知府陳樹屏係鄂中著名能吏久爲張文襄所倚重曾委充粤漢鐵路分局提調前歳鄂路改歸商辦由郵部前尚書徐相檄令撤局銷差在案兹聞端督辦擬仍委任該守充湖北分局提調以資熟手但該守現在藩署充機要科長綜核全省理財行政事務紛繁而又與余藩意氣相投聞有不願就此難差之意以免有傷鄂人感情 
[鄂人之態度]  
　　鄂人對於鐵路國有一事異常漠視並無绝大疑慮雖有文電交爭不過一二熱心之士所爲而各股東則以股款不至落空皆噤口結舌不敢顯違朝旨又加以鄂督出以强硬手段申言如有人開會煽惑卽令軍警逕行拿辦各界人士均以身家性命爲重故無有倡議開會者昨日商辦公司接奉勵業道移知清查路股並令將商辦字樣取銷所有攤租派股一事亦飭遵旨作廢總理黎玉屏京卿當卽往商巡警道謂此事非開股東會不能决定警道以召集股東未免跡近聚衆不允所請黎總理不得己特專集各董事開會提議所招商股是否附入官股或别築枝路或男開合宜礦産或逕由公司退還（因所招股本未曾動用也）俟决議後再將辦法知會各股東云至此次郵傳部盛大臣現擬將鄂境川漢路線改由京漢鐵路幹路接修即以廣水爲起點直趨襄樊由荆門當陽入川聞漢口總商會總理蔡文會觀察與各商董會議以此路線直接廣水距漢太遠將來漢口商務必形衰落爰擬聨合各圑體電致郵部並上書端督辦力爭仍照張文襄原勘由劉家廟接京漢線免碍漢口商務蓋己默許鄂路之歸國有矣 
[湘吏之倉皇]  
　　湘人反對國有鐵道迭開會議異常激昻湘撫楊文鼎恐釀事變前攎諮議局呈文代奏一次日昨己奉明諭申斥在案兹悉當未奉諭之前楊撫又允公司之求力任代奏並發出示諭一道文云照得湘省鐵路自歸公司承辦集款興工成效漸著吾湘人士經營慘淡之苦心本撫院實所深悉迭經陳奏竭力維持現奉諭旨幹路均歸國有事關全局非獨湘省一隅爲然兹聞諸士紳擬開大會討論如果確有實在爲難之處及必須陳說之情儘可公舉代表詳具理由呈請本撫院必爲上奏聽候朝命但必須出以和平萬勿徒恃一時意氣激烈陳詞轉礙在局合亟剴切曉諭又於是日致公司總理余肇康書云昨承惠顧聆教爲快（下與示文相同從略）尚乞我公明日蒞會宣布鄙意今晚己繕辦示諭俾衆週知弟於路事最爲注意迭次陳奏不遺餘力當爲諸公所共鑒也其時湘省人懚激烈新署提學使黄以霖亦出示諭文云照得學堂禁令學生不准干預國家政治奏定章程載有明條頃訪聞有因鐵路之事擬將學堂罷課之說查鐵路收歸國有係奉諭旨辦理况撫憲昨據湘路公司陳述意見己允代奏將來自有辦法本司前權湘學深知湘省學風素稱安靜諒不至誤信人言致有顯背學章之舉惟本司旣有所聞不得不預爲誥誡云 
[寗波大風潮將次平定]  
寗波地方審判檢察兩廳人員因初二晨行政官立斬判决待核兇犯方得勝事全體電省辭職行政司法兩界遂至大起衝突詳情己誌昨報兹復將近情探錄如左 
[撫院復電]  
　　浙撫自發第一次復電（己誌昨報）後初三日撫院又有第二次復電文云寗波審判檢察廳均鑒東冬各電均悉案經詳叙各情電閣代奏己另飭地方文武各官嚴拿毁廳搶店之首要各犯按律懲辦並彈壓地面務保治安惟法官逐日有應卽修整廳署照常開庭所請全體辭職碍難准行院江印 
[提法司覆電]  
　　地方審檢兩廳同鑒三電均悉法官按律判决愚民無理取閙業經撫憲電閣代奏並飭地方行政官廳嚴拿毀廳搶店各犯懲辦法庭遵章辦公並無失錯應請母庸辭職速修廳署照章開庭司支 
[審檢兩廳之遵飭任職]  
　　地方審檢兩廳自奉撫院江電法司支電不允辭職後當即修整廳屋全體人員照常辦公然以司法前途困難情形己可預慮因即具略條陳謂寗郡自審檢廳成立以來人民習於慣常訛傅新署概從寛典免除死刑甚至盜刦案發亦多歸咎本廳法輕有以釀之遂有五月初一日巡局解送游勇方得勝一犯頓起無謂之風潮行政文武各官始則沈機觀變以當爲而不爲陷本廳於危地旣則侵權違法以不當爲而爲廢本廳之威信由是人民等因本廳不能遂其要求而輕視本廳之心益堅嫉視本廳之心以啓况檢察廳平時出門勘驗輿從清簡每遭要挾侮慢等情自經挫衂以後危象百出恐難爲繼至於逮捕匪犯本無不照章分别移知協緝乃似前日之毁廳不護調警不來何啻置本廳於孤立地位機關不靈己成 
 
 

Page 11

 
 
麻木威信全失羣起挪揄强制執行等事難保無掣肘無從實行敷衍疲玩奉行具文殊非國家尊重法權之至意故本廳辭職原因並非權限上之意見實爲職務上之礙難現旣遵奉諭飭趕即修整辦公惟職務推行必期無阻謹就管見所及條陳數端伏乞電飭施行 
[官廳之風聲鶴唳]  
　　前日晚曞城巿本甚安靖詎於八點餘鐘鄞縣初級審判廳有人報告據云今夜突有南鄉蠁民多人來城拆毁該廳等語一時廳員聞警當卽通知五區巡士以及巡防營勇多名到廳防範廳中員丁即將衣箱等貴重物件搬運他處鄧太守聞信立卽傳諭各城門加鎖嚴閉不准夜開并聞觀察爲預防計用德律風通告鎭海王總鎭帶領軍士多人到郡商議辦法擬多派官軍保護地方初級各衙門並飭防勇澈夜嚴查然至天明毫無影響始知謡傳不足憑信 
[商民之沿途勸說]  
　　郡城自初一日搗廳搶米後人民别無風潮至初二晨方犯正法後風潮轉在官界人民安分營生並無無野蠻舉動昨日午後有某商年約四十餘自鼓樓前大街向東渡門出城沿途大聲演說勸諭人民謂我等民人須知守法搗衙門搶米店是犯法之事切切不可受人煽惑至盜賊本有殺罪旣經捕獲到官自然按法絞决聚衆要求就是野蠻舉動現在方得勝殺後道台及審判廳己起交涉此不是人民聚衆要求激成麽言次即袖出抄錄告示一紙（係奉化縣魏令在奉化璄内示民者）沿途請人觀看聚而觀者頗衆多稱其言甚是聞該商口操奉化音出東門後又謂初一日被方犯戳傷之鮑仁寳其勇敢實與前年上海黄勲伯無異我等應捐助他醫藥費讀書之人應作文章贊頌以勸後來衆皆稱是後見其向濛河頭而去 
分類新聞 
政界 
[行政經費支出規則之駁復杭州]  
　　浙撫劄行諮議局交令復議文云查地方行政經費預算確定以後財政衙門自應負籌備支給之責任惟按照所擬定期支出之欵須於每月支給期前彚交銀行不定期支出之欵須分上下半年兩期及預算成立後十日彚交銀行除按月支出者本應按月籌計外其預備臨時等費大抵爲多額之支出以庫中陸續分收之款而欲爲兩期彚總之交付並於預算成立後而爲一次彚總之交付此必庫儲充裕乃能行之若如現在情形統年收支相抵預算尚多不敷每值籌撥要需勢不能不酌劑虚移緩就急欲求存蓄之盈餘此則事實上所不能必其有濟者至統一國庫章程曾經資政院會同度支部奏定以大清銀行爲管理之機關惟因事屬創舉關繫重大尚須由部將施行細則詳愼擬訂並飭銀行籌備一切再行奏明辦理現當　經舉辦之時是根本問題尚未解决僅以一部分之地方經費先行試辦亦未完全雖藩庫釐餉項下收支之欵亦有分交銀行代爲經理者然係隨時由司核飭收放與此項規則性質亦復不同經會議廳審查科公决以爲尚難實行應照章說明原委交令復議 
[皖餉又需請撥公債餘銀安慶]  
　　皖省財政局困難情形己逹極點所有軍需一項計共陸續撥用公債庫平銀五十八萬七千七百七十餘兩現值應發防陸各營四月分餉項財政公所因虧短甚巨無可通挪只好仍由公債餘銀六萬兩項下由官錢局如數撥付以濟餉糈刻己呈請皖撫核示祗遵矣 
[鄂督改建審判廳之政見湖北]  
　　馬廉訪因漢口審判廳房屋窄隘曾詳請督憲核准改地建築奉批查漢口地方審判廳基地忽舍忽用業己兩易其議不料時閱年餘又復翻變原案棄其己築之基己定之圖而另行覓地難易遲速且不論即建築之費尚須以添修江漢初級廳之欵撥資補苴非特轉多耗費抑亦不成事體當兹財政奇窘之時百舉應從撙節楊革令所塡基址旣不適用覓地别建又需費浩繁資政院於審判廳之設置本有撥用官廨母庸特建之議似不如不建爲是鄂省綠營佐職現擬裁汰漢口必有應裁文武官廨可以改作廳署即由司會同藩司江漢關道查明擇定酌量修葺庶費省而事易辦理較爲得當漢口初級廳原建房屋限於地勢添建旣難完善儘可不必添建亦覓空餘官廨或如來詳照日本辦法與地方廳合併一處則添建之費亦可省也至江夏初級廳所借官房規模旣屬宏敞應准永遠作爲廳署其原建江漢初級兩廳房屋及原塡漢口地方廳基地迅速一併召賣變價備充籌辦司法經費原請添修江漢初級廳樓房銀兩亦即移知藩司母庸籌撥仰即遵照辦理 
外交 
[海盜刧失洋商火油查辦情形杭州]  
　　浙撫增中丞前據浙洋水師王分統禀報在南田林門洋面拿獲盜船裝載美孚洋油及散艙油洋鎗五支船夥嚴有林等八名一案嗣據上海美總領事函開有紹興經理人裝載虎牌煤没一千五百箱在乍浦相近洋面被刦多數請飭查辦經併案札行交涉司迅速派員馳杳遵卽密派司署秘書科員徐宗德大令前赴台屬會同臨海縣程令　悉心研訊禀復到司昨由王署司具詳撫院内稱被獲船夥嚴有林等確係出洋賣網被海盜所擄復在寗波洋面刧得煤多數裝入該船此次被獲實無爲匪情事且漁船每值春汛出海例得携帶槍械並在寗關道請有炮照籍以自衞所供被盜年月地名洋油數目歷歷如繪矢口不移續双據該處紳商學界聨名具呈到縣咸謂嚴有林等委係良民在洋遇匪再遭寃累情實可憫環請保釋前來且查美領事函報失事年月地名貨數概與是案不符多寡更屬懸殊惟虎牌美孚油到處通行實未敢據以爲證孰虚孰實尤難臆斷 
軍界 
[高雷陽道請兵防匪之規畫廣州]  
　　高雷陽道易道具禀督院略稱匪巢在茂信之間現竄北流絶好機會若於信茂北三縣交界厚集兵力堵截要隘斷其歸路三縣諒可肅清吳鎭忠能有餘惟兵力單薄且緩急未宜查十四十七兩營現尚在信伏懇密飭該鎭速將兩營各調一半 
 
 

Page 12

 
 
分紥三縣邊界並嚴定靑成如匪由某界竄回卽惟某界營弁是問必能制匪死命機不可失伏求鑒察 
[贛撫戎裝點騐新軍記事江西]  
　　贛省巡防前路改編陸軍步隊五十五標以本月初一日爲改編之始馮撫特戎服乘騎蒞德勝門外銅元廠舊址該標本部點驗途次陸軍警察曁衞隊警衛隊等前後護衛秩序并然到塲後略息片刻齊集該標官兵行點呼式進退禮節尚不過於紊亂目兵精神亦尚可觀惟點備補官伙夫時受點者學目兵受點時喊令敬禮錯亂無章令人發笑點呼畢全隊集合芝麻田操塲行分列式馮撫復集合全標官兵授以訓詞大旨謂自今日後須各去其舊染之污不可因驕惰而失舊日耐勞美法並須各具恥辱觀念互相激勵其忠君愛國之忱以母負新陸軍之榮譽統帶莊直剌守忠當率全標官兵謹具答詞以明相期無負憲望之意是日天雨淋漓馮撫冒雨馳驅毫無倦意在塲官兵亦無苦雨之態殊難得也 
學務 
[優級師範愼重國文之通飭安徽]  
　　學部近日咨行皖撫以優級師範學堂各科課程均應按照定章切實講授以後無諭畢業或覆試等項國文一門不得要求免試以重定章朱中丞准咨後即行知提學司轉飭優級師範學堂遵照辦量矣 
[測繪學堂又有小風潮湖北]  
　　鄂省測繪學堂開辦以來各學生等與該堂管教各員屢有衝突日昨下午五點鐘該堂開晚飯時因廚房所辦菜飯惡劣己極不堪入口各學生等勒令該廚房换菜該廚房不但不允反肆呌罵各學生大動公憤齊將飯棹碗菜一并翻倒摔碎兩下大起衝突經該堂監督詹貴珊查覺暗派護跟楊某稽查閙事始末查出爲首碎碗者係老班學生楊國昌繼而翻棹者係新班學生潘祖謨該監督以此事關擊重大不敢擅自作主特禀該堂總辦劉驤逵觀察斟酌辦法詎經潘某查覺當至總辦室大閙謂總辦監督辦事不公爲首碎碗翻棹係楊國昌一人引起楊某罪有應得何能率及别人該總辦以潘一學生竟敢任意咆哮若不從嚴究辦不足以警效尤當即懸牌將爲首肇禍之楊國昌凌辱總辦之潘祖謨一并飭繳學費革出堂外矣 
雜記 
[社會主義豈得容於今日耶杭州]  
　　浙撫增中丞札提學司文云爲札飭嚴禁事照得惠興女學報第三十八期載江亢虎語說代論一篇又另刋社會主義與女學之關係一篇本撫院披閱之下不勝駭異查代論一篇乖謬誕妄之詞指不勝屈尤甚者爲破壞家庭主義而以造就淑女賢母良妻詆爲社會附屬品又以夫死不嫁爲悖中道以婚姻爲非刑之别種謂女子必廣交遊不必爲名節計於未嫁一條主張戀愛自由以絶家庭之覊束於依賴一條斥三從爲妖說自稱雖蹈非聖無法之誅而不惜職工一條謂政府家庭皆無久存之理種種鼓吹莫非壞法亂紀之淫辭惑世誣民之邪說閱之令人髮指靑年之女倘爲此種淫邪演說所灌輸豈惟女學前途潰敗决裂勢且名教蕩然人道漸滅先儒有言禍不下於洪水猛獸此類是矣至於社會主義爲東西各國所禁日人幸德秋水己伏上刑江亢虎輙復爲之倡導試問居心何等似此猖狂恣肆之徒旣爲教育前途巨害斷難稍事姑容爲此合行札飭札到該司卽便迅速派員查明所印演說十萬紙現存何處立刻調取送院聽候銷燬並移曾巡警道立將江亢虎驅逐出境不准稍事逗遛其初五六兩日惠興女校開會並由該司遴委妥員監視江亢虎倘敢濳往演說卽飭巡警入校拘拿枰稍寛徇一面由司查明江亢處是否職官立卽申復以憑咨請學部核辦至惠興女校名譽夙優本以造成監母良妻爲教育宗旨乃該校總理此次誤延邪妄之徒到校演說且爲登入女校報該總理附記一則雖略有辯難而語涉依違大屬不合應田該司嚴行申飭並諭以此後來賓演說務宜格外審愼倘再任聽邪說灌輸痡毒女界恐該總理不能當此重咎并由司傅諭各女學堂一體遵照 
[立憲時代乃有如此吏耶直隸]  
　　廣平府劉太守年邁龍鍾迷信鬼神日禱於城隍廟以祈福佑所可笑者前竟札飭所屬一州九縣諭令各地方官募化紳民廣行布施州縣奉上官之命遂迎合太守雷厲風行勒令紳民各捐京錢二十串至一百二十串不等每村地保各攤京錢一串至十串不等無一能逍遥事外者現聞太守己遍貼傳單限於五月二十六日開工重塑城隍金身矣 
[清談]  
　　嗚呼今之所謂籌邊大臣者食人之祿者事人之事。旣不可以。畏難而苟安。復不可以有挾而要君。乃以余所聞今日之各大臣。則大異於是。 
當其未得之也。則不惜重金以運。動之。司道望　撫矣。閒散覬要津矣。邊瘠求。上腴矣。若人人挾一致。君澤民之志。而惟恐其。不見用於朝廷。欣焉遂挾資以自見矣。 
迨其旣得之也。則又。量其地之難易以爲他日要求之代價。今日謁閣老。明日訪部臣。用人需。特權矣。行政求特旨矣。巨欵請立撥矣。苟投。大遺艱於其。一　身。若不如此。即不足以展吾籌邊之長才者。滇督如是。東督如是。即至。伊犁將軍亦無不如是。 
嗚呼吾不識朝廷何貴有此遲遲吾行之大臣。設使。曾胡左李諸公。復生今日。而其定倾扶危之作用。則又何如。且其所處之瘡痍滿目。敵騎壓境。以較之滇奉新伊諸邊境。其難易緩急抑又何如。 
[雜錄]  
[龔定庵佚事]  
外間近日競載載。龔與明善堂主人事。主人名奕繪。號號大素。爲榮恪郡王縣傹之子。封貝。勒著明善堂集。側　晉。者即太清西林春者天游閣集。者也太清。姓顧。吳門人才色雙絶。貝勒元配福晉殁後。寵專房。貝勒。由散。秩大臣。管宗人府及御書處又管武英。殿修書處旋改正白。旗漢。軍都。統性愛才。座客常滿。其管。宗人府時。龔方。爲宗人府主事。常以白事詣邸。中貝勒愛其。才尊爲上賓。由是得出人府第。與太清通殷勤。時相倡和。龔雜詩所謂一騎傳。箋朱邸。晚臨行遞與稿衣人。即指此 
事聞太。清好著白衣故云。然太清貌絶。美嘗兵。貝勒雲。中並曫　西。山作内家妝。披紅　蓬。於馬上撥鐵琵琶。手白如玉見者咸　。王嬙重生。又貝。勒所作詞。名西山樵唱。太清詞名東海魚歌。當時特取其對偶云。 
[顧二娘端硯]  
康熙間。吳門顧二娘善視硯。以足尖試石之良否。無或爽者。何春巢在金陵。得一端硯背有絶句云一寸干將切紫泥。專諸。門苍日初西。如何。軏軏鳴機手。割徧端。州十里溪。跋云吳門顧二娘。爲製斯硯。因贈以詩。顧家於專諸　里。時康熙戊戌。秋日也。春巢得此硯。自題一剪梅詞云。玉指金蓮爲底忙。昔贈劉。郎今遇何郎。墨花猶帶粉花。香製自斷房。佐我文房。片石摩　古色　。顧也茫茫何時携取過吳閶。唤起。情郎。訪爾秋。娘其曰劉。郎者蓋並詩爲劉慈所作也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏議覆直督奏順直燒鍋仍照歷年現行章程辦理摺]  
　　奏爲遵旨議奏恭摺仰祈聖鑒事直隸總督陳夔龍奏順直各屬燒鍋仍請查照歷年現行章程准其隨時報開以保稅額一摺宣統三年三月二十四日奉硃批度支部議奏欽此欽遵由内閣抄出到部原奏内稱查度支部人奏順直各屬新開燒鍋以截至宣統二年年底止己經領照者爲限嗣後不准續開一片奉旨依議欽此咨行轉飭遵照在案兹據直隸財政總匯處詳稱向章順直燒鍋祇准歇業不准新開固以保衛民食維持部課然實祇近畿地方資本充裕之同人切實遵行其距京稍遠及零星燒户則領照者絶少光绪二十八年五月間直隸開辦籌欵局加征酒稅奏　章程第一條内開燒鍋無論新開舊設但請領籌欵局門牌執照即爲官燒等語雖與向照不甚符合然俯順商情實爲籌款一大來源因而歳收六十餘萬兩之鉅欵兹復奉飭以民食爲重燒鍋祗准歇業不准續開本應欽遵辦理惟是酒稅一項歳收鉅欵供支餉需光緒二十九年十一月間欽奉上諭直隸烟酒稅額每年應派八十萬兩等因上年酒稅共征銀六十萬餘兩按照烟酒稅額八十萬兩内酒稅一項實未足額若限定燒鍋家數稅收恐益形短絀惟有據實詳情奏咨准令順直燒鍋仍照歷年現行章程准其隨時報開以保稅額仍由司隨時察看遇有災情較重地方即將某處酒商酌令停開等語臣等伏查上年十二月間臣部具奏順直新開燒鍋以截至該年年底止己經領照者爲限嗣後不准續開等因奏准行知尊照本爲愼重民食起見兹據直隸總督奏請將順直各屬燒鍋仍照歷年現行章程隨時報開以保稅額等因奉旨交議查燒鍋損耗民食未便漫無限制惟旣據該督奏陳限定燒鍋家數恐稅收益形短絀臣等詳加查核尚屬實情所有順直各屬燒鍋自應暫准按照歷年現行章程辦理以維稅課仍由該督隨時體察情形如於民食有妨卽應嚴行限制總期於國計民生兩有裨益是爲至要所有遵議緣由理合恭摺具陳伏乞皇上聖鹽訓示遵行謹奏宣統三年四月十七日奉旨依議欽此 
[湖廣總督瑞澂奏遵議裁撤土藥統稅局善後辦法摺]  
　　奏爲遵議裁撤土藥統稅部局善後事宜辦法恭摺仰祈聖鑒事竊照度支部且奏裁撤土藥統稅各局請將善後事宜責成各省督撫辦理一摺奉旨依議欽此欽遵由部錄奏咨行到鄂臣細繹原奏係因各省禁土出境入境於禁種當有把握而起查鄂查種煙之地從前以鄖陽宜昌施南三府爲多迭經嚴飭各該州縣認眞勸禁拔毁並派員分往密查勵之以褒獎繩之以峻法己據先　具報凈盡似尚可信但須堅持不懈無虞毒卉復萌惟舊存之土爲數當尚不少在日謀升半之家自早陸續售盡而富紳大賈囤積居奇穟室深藏搜查非易加以鄰近川陜黔晋等省均爲著名産土之區源源外運無不取道於鄂指運鄂省者尚可嚴加限制而運銷他少者勢難禁其往還沿途透漏防不勝防若隨在設卞堵緝經費不貲尤屬無此財力故鄂省禁運一層一時實無把握再四思維祗有以征爲禁之一法尚可漸遏來源現經督冋司道　議擬卽責成通省州縣會同地方自治會紳董　將本省囤户之土實地清查一次無論其留備自吸及存儲待售凡未經報稅者均令按照度支部新訂稅則尅日措繳一律將土寄儲公棧或殷實行店不准再行在家囤積俾使數有稽考藉杜私售私吸之弊此後設再查有私囤除將起獲土藥充公銷燬外仍照禁煙條例從重懲罰一面通咨各省示諭土商凡販運土藥外銷務須先將該商姓名運銷應所及土藥件數斤重報由起運地方塡發執照爲據始准入境不論其爲專運鄂省及由鄂經過運往他省之土但入鄂境均由入境首境騐明照貨相符按則完稅發貼藩司印花以杜影身灑賣之弊所有運赴他省之土仍由收稅處另给兩聨憑單預先知會出境關局俟此項土藥到時騐放截取一聨送回原處查核此後不准因他省價低銷滯請改落地以免取巧而防倒灌至商土旣入他省以後如何辦法應俟各該省酌定總須彼此大致相符庶足巴通力合作之效似此變通辦理旣可無須多設緝私局卡而禁運亦差有歸宿仍將吸户牌照隨時實力整頓總期於征禁兩途均有裨益以仰副朝廷銳力國强愼重禁煙之至意除再督飭司道妥擬接辦詳細章程咨部核明轉咨督辦土藥統稅大臣柯逢時將收稅事宜移交接辦外所有遵議緣由是否有當理合恭摺具陳伏祈皇上聖鑒訓示謹奏宣統三年四月二十七日奉硃批該衙門知道欽此 
本埠新聞 
[商圑是歟警界是歟]  
　　南巿商圑公會會友陳子卿陳善生二人於初三夜在大馬頭地方先與人力車夫張阿四口角爭鬥繼又與四十四號崗巡大起衝突不知誰曲誰直日來警界與該圑兩方面爭論甚力昨日午後二時自治公所董事特囑該會公舉代表到所集議當由公所總董即商圑正會長李平書君擔任與顧馨一君等先行調查於三日内解决此事按此事發生後本館屢得報告一偏之詞均未敢信今仍未經解决故僅參酌略紀以觀其後 
[上海縣瀝陳窘情形]  
　　本縣田大令禀陳滬道略謂知縣所恃以辦公者忙銀平餘漕米公費二者之外毫無盈餘現在忙無平餘漕無公費筋疲力盡生計窮矣知縣點金乏術無非向錢店認息借用虧累甚鉅利息愈滾愈多債台層疊而上實成不了之局且錢莊將本求利前欠未償此後再向通挪斷難應允爲日方長何以爲計或謂此邑係著名大缺何至如是棘手不知缺大開銷更繁捐欵亦因而多缺旣豟非昔比而一切支應猶是當年景象此中苦况外人焉得而知總之無米不能爲炊息借萬難持久知縣苟可免强敷衍决不敢上　憲聰第 
 
 

Page 19

 
 
艱窘情形至此己極此時若再自安緘默設將來虧及公欵卽治知縣以革職查抄之罪亦己晚矣轉輾籌思别無善策惟有仰乞憲恩另遴幹員接署俾知縣稍舒喘息云云 
[滬道預禁夜花園]  
　　滬道劉觀察札行縣廨警局並照會自治公所略謂每逢夏季商人喜尋空曠之所避暑乘凉冀得空氣以舒暢其胸襟夫固法所不禁乃牟利之徒往往踵事增華在草地上蓋造房屋數椽雇唱淫書招演影戲帶售酒食各項玩具爲引人入勝之意甚至男女混雜通宵逹旦車馬驅馳徹夜不絶非但傷風敗俗莫此爲甚抑且風露侵逼大碍衛生况有等不肖敗類更有勾結外人爲護符者若不申禁在前恐一經組織完備徒損資財本道體卹周至先事通告如臨時仍有不逞之輩貪財嘗試决不稍事寛容卽飭凛遵母違 
[中國國民會之進行]  
　　中國國民總會自事務所成立後諸事漸將就绪兹聞留日中國國民會深恐此後事日繁重二代表應接不暇爰又添派章君木良於日前來滬賛襄一切 
昨日又有留日浙江國民分會代表詹慶來俞景朗李復眞李砥吳玉陳欄六君雲南國民分會代表李曰生陳廷楷二君同時到滬聨絡旅滬同鄉圑體數日後卽各回本省力圖見諸實行并因北京諮議局聨合會議辦全國民圑合發一電以爲聲援其文曰北京直省諮議局聨合會鑒全國民國存亡關係請速决務底於成某等謹代四萬萬同胞請命留日浙滇歸國代表公叩歌 
[組織星期體操圑]  
　　商餘學會通告商界略謂時局艱危日甚一日凡有愛國之心者咸視體操爲强國之基礎近觀商學界中人頗有此志因各有事業不能自由惟星期日或有閒暇得以研究體育敝會有鑒於此爰特組是期體操圑俾資練習以慰諸君之熱忱云 
[閘北電燈自來水展期開辦]  
　　閘北華界創辦電燈自來水定於六月間開幕曾誌前報兹悉該公司因起水龍頭及燭卣尚未竣工須展期三個月方能開辦 
[核准東涇蒲淞鎭自治總董]  
　　本縣田大令昨奉蘇屬地方自治籌辦處札開奉撫憲程批該縣申復東涇蒲淞各鎭鄉舉定總董鄉董等姓名摺由奉批詳摺均悉該東涇鎭董事會總董應卽以擬正之劉志濤充任蒲淞鎭總董應卽以擬正之顧鏡清充任仰蘇屬自治籌辦處先行存記俟各屬一律舉齊再行詳請加札彚咨並先飭縣遵照仍候督院批示摺並發彚册仍繳此批等因奉此查此案前據報處當經核飭在案兹奉前因除存記彚詳外合亟札飭札到該縣即便遵照 
[圖董仍難卸責]  
　　浦東廿四保十六圖地保陳臨周病故後該圖董事陳逹卿欲令許月堂接充因許不願禀奉本縣田大令提訊許供圖内舊例畸田逾二十畝者應得入捆今小的祗有田十六畝零不應輪充地保大令謂該圖董事謂爾有田三十餘畝何以規避許供並無此數實被硬派大令判暫退去一面諭飭該圖董事查明具覆並謂地保有催糧之責未可久縣究應何人接充責成該董即日妥選以重正課至欠解漕糧仍著該董催令速繳如再逾期定惟該圖董是問 
[又有謀斃人命之重案]  
　　二十五保四圖地保林蘭泉昨至上海縣署報稱新法租界岐桂山路旁樹上有年約二十餘歳之無名男子自縊身死求請相騐田大令卽於午後帶同刑仵人等前往相騐據仵作喝報死者身有傷痕且縊斃之繩結於腦後委係被人毆傷身死後用繩勒住移置樹上爲掩飾之計大令親視無悞卽諭該地保曰爾圖内出有謀斃人命之案並不據實報告有意朦混實屬可惡姑寛暫免懲責如不能緝獲兇手决不能置身事外諭畢命駕返署卽著差役前往恊保查緝 
[妖婦與哨官爲難]  
　　滬軍營管帶去冬奉滬道飭知撥派前哨兵丁十餘名赴浦東南匯縣境保甲局駐防後因鄉民爭門前往彈壓致有兵丁曾松麒等四人各受刀傷調回醫治旋由該營前哨哨官何篤臣倩高昌廟旁湖南湘鄉婦人劉熊氏用符籙法水異術醫治前日該氏因索取醫資洋八十元無着守候何哨官出營時與其夫及夫弟等上前揪扭當由巡士帶至南區一併移解裁判所請爲訊核 
[華界並無疫症]  
　　巡警總避派員會同公立醫院醫生在天保里左右毗連租界處調查鼠疫己紀前報兹悉該局係派衞生課員沈祺年帶同地保與該院醫生等挨户查騐業己數月並無疫症發現云 
[包探查獲匪船]  
　　昨晨自來水橋河畔泊有匪船兩艘經水巡捕房包探何阿春查見是船盤查抄獲火藥數包洋槍頭刀一把食米兩擔衣飾多件並扭住匪徒張阿桂陳阿才等三人一併帶入水巡捕房經捕頭詢據張等聲稱兩船係巨棍毛相由嘉善地方雇令來滬現毛相等均己上岸不知作何勾當捕頭著將兩船扣留張等三人解送浦東總巡局押候訊究 
[再誌公廨差夥之疏忽]  
　　公共公廨差夥張岳金蔣阿生奉諭帶同蟻媒沈謝氏赴金山縣屬朱涇鎭指提串拐潘謝氏案内之同黨松江老太婆因該差夥等疎忽被沈謝氏在該鎭客棧内逃逸張先回滬業己奉諭收押昨日復由警役沈勝將張蔣兩人解案請究著均管押捕房諭限沈勝於一月内將沈謝氏與松江老太娶交案如違併究 
[英丹兩國之慶典]  
　　今日係英皇誕辰又值丹國君主壽誕駐滬兩國領事署昨己預備備張本埠官塲均擬前往道賀以敦睦誼 
[謝劵]  
　　城自治公所議事會夏季開會自五月十一日起每日以午後五時至八時爲會議時間昨承惠贈旁聽劵一紙書此誌謝 
[城内]  
[跳出火坑]  
　　西四區解送烟妓姜小寳至一路分局經德區長升訒姜供稱江西人年二十四歳自光緒三十三年被人誘拐來申賣於法租界蘭芳里李姓花烟間爲娼因被　婦時常凌虎求恩超豁德區長命即發堂以三個月爲限如無家屬認領再行擇配 
[走失男孩]  
　　南京人方某昨至一路一區報稱家住三牌坊浴堂弄第十七號門牌今午走失男孩一口名巧忠十四歳右目不明請飭查緝德區長准即諭飭長警留心找尋 
[道轅紀事]  
　　新簡日本欽使汪大爕由津 
 
 

Page 20

 
 
來滬暫駐洋務局昨日命駕進城至道轅拜會前山東布政司朱其煊到道拜會從九品葉建桐到道禀見 
[南巿]  
[其可再乎]  
　　去冬有經收烟膏捐司事季心田紏同守府署馬夫邢阿毛等多人至西門外張復興酒店内沽飲旋以該店前開烟館指其仍有私吸遂進内搜查將臥室内之烟具及枕畔所藏之大洋四十二元小洋二百角取去後經店主張春生張金生兄弟二人追獲邢阿毛一人送由西區移解裁判所訊明責押後即交保着交季凡田在案前日季又至該店强取烟具任情索詐當被扭至西區移送裁判所訉不承認判留候邀同見証十圖地保來案質究 
[限期清理]  
　　王家碼頭同昌傘作主方阿根虧欠同業順記泰和正和同順等八家貨欵洋二百餘元於上月間私逃經曹阿明等各户將其所遺雨傘六十一頂送至裁判所請追在案兹將方及同股之陳趙氏扭案請訉供認不諱判一併交保限半月内清理然後將傘給領 
[乘隙國搶]  
　　成衣匠陳扣寳前日向森源小錢莊强借銀錢乘隙圖搶當被扭控裁判所由湯裁判訉明姑念貧苦判戒責五十下從寛逐出 
[閘北]  
[禁錮積竊]  
　　閔行鎭積竊吳阿二犯案纍纍日前由巡警查獲後該鎭自治所即函請重辦當由該區將吳及另案窩賊之陳鑑堂解至總局昨經裁判官孫大令訉供不諱判吳發改過局禁錮半年陳拘留兩月期滿核釋 
[廚役竊米]  
　　天保里黄公館廚役二寳因將訜米偷出被主人查悉扭至四路二區移送分局轉解總局由孫大令訉判拘留七天以儆 
[英租界]  
[騙案訉實]  
　　河南路和盛米店控王茂生揑造往來帳摺向江西路益順盛報關行騙取米洋一百三十八元被探查獲昨晨解至公堂經寳讞員會同英康副領事訊供屬實判王押四月洋交原告領回又俞桂生私刻天津路志仁信票號圖章向河南路有隆洋貨號騙取線襪香皂等物由探拘入捕房昨解公堂訉明判俞押六禮拜 
[循例捐照]  
　　金隆街十九號同和公棧因不繳工部局捐費由廨將該棧經理湯純記傳案諭令存銀十兩候查明祥裕公等有無此項捐費再行核奪在案昨日復訉據包探禀稱各家均有捐照判湯罰洋十元充公並着補捐執照 
[失於教養]  
　　劣　汪阿興在山西路攫取周阿二家小孩金耳環由探查獲昨解公室訉實　汪孩押改良所半年示儆 
[追獲搶匪]  
　　楊福良因攫取浦東婦人高陳氏之銀挖耳被捕追獲昨解公堂訉明判押六禮拜示儆 
[投河遇救]  
　　住居楊樹浦茂興街之浦東婦人王李氏前日與其夫口角氣忿投河由捕查見救起送至公廨昨由官媒將氏解案訉悉前情判令開釋諭後勿再輕生 
[兜銷淫畫]  
　　無賴陳金郎在租界兜售淫畫被印捕查獲昨解公堂訊實判押三禮拜淫畫燬去 
[妻妾爭執]  
　　德華土棧夥鎭江人沈晉卿之妻王氏與妾許氏同居北山西路某號屋内前因許氏囑令王氏回籍不允在路爭執由捕一併帶入捕房昨解公堂經德襄讞會同美盖副領事訊得氏等在籍尚有爭奪田産紏葛判一併留候備文移解丹徒縣訊辦 
[貧不欲生]  
　　甬人樓小芸因貧不聊生於前日投河圖盡由捕救起帶入捕房昨送公堂訊悉前情着令開釋自謀生計 
[串竊僧衣]  
　　張阿桂張阿四串竊西鄉法華寺僧人雪江之衣物來滬消贜被探查獲昨解公堂訉明判一併解送法華司署訉辦 
[冀免積壓]  
　　駐滬美副領事蓋君以禮拜二係美國節期禮拜四又值中國端節業己停訉兩期深恐捕房瑣案積壓故於昨日英領陪審之期蓋君亦蒞廨會同德襄讞升座小公堂訉理各案 
[須問地保]  
　　西人矮白控錢道生以假單騙洋一百四十一元己由公廨訉實判錢押西牢半年繳洋開釋在案昨晨該西人投廨禀請照單管業孫襄讞准即將錢提案復訉據供此單係由金姓向伊抵洋六十元轉抵於該洋商不知其地坐落何處判錢還押候傳該圖地保到案訉核 
[尚難定斷]  
　　粤人盧阿六與粤婦唐銀彩因虐斃七歳幼女唐瑞蓮由廨將唐婦交保盧押候函請上海縣將驗屍單送廨再核在案昨復由捕房解究判唐婦仍交原保盧還押候函催上海縣赶將相驗情形復廨再核 
[曾否發封]  
　　營業公司控福興圓作主唐木生欠租逃逸一案昨由捕房解究訉據唐供因店被發封遷居城内並非逃逸判押候查明該店是否發封於下禮拜二再訉 
[茶館聚賭]  
　　虹口嘉興路小茶館主趙小文江連生均因聚賭違章昨由捕房將二人傅至公堂訉明判各罰洋十元充公賭具燬去如無力繳洋改押七天並着具結存查再犯將屋發封 
[美租界]  
[向無此例]  
　　昨有甲乙丙三日人至吳淞路四十號某押店聲稱失竊皮鞋什物硬索該押店帳薄閱看店主余良成向之阻止致起衝突扭控捕房捕頭將三日人申斥了事 
[傭婦被疑]  
　　秋思威路二號某西人昨疑傭婦陳高氏行竊銀洋唤捕拘送捕房請查核辦 
[碾傷行人]  
　　林阿林昨經西華得路被馬阿虎之東洋車碾傷足背由捕併送捕房經捕頭訽明斥釋 
[法租界]  
[艱窘己極]  
　　馬梅記虧欠房租洋四十三元延宕不還由收租人報明捕房傳至公廨判令交保料理在案嗣因無人作保在押多時分文未了昨又解訉據稍實因無力並非有意抗違聶司馬以馬所供尚是實情准予從寛開釋設法理償 
[客棧賣烟]  
　　丁王氏所開之客棧内私設烟具售賣洋烟兹被包探查知將氏送捕解廨請究判罰洋十五元 
[口角用武]  
　　楊生明前日與　四泉口角互扭將劉打傷由巡捕拘入捕房解送公堂請辦廨員判楊押候受傷人醫　再　 
海上閒談 
　　端陽已過。中秋未來。一般荷花大少。又將出現矣。試爲支配其　　用途如左。 
[必不可少者]  
　　汗衫一件一元紗馬甲一件三元紗短衫褲一 
　　套七元紗長衫一件七元（夏衣早晨洗滌中晝即乾故均祇須 
　　一件洗時可仍穿破衣）草帽三元象牙骨白紙小摺扇三元 
　　鞋襪紗巾等物六元統共三十元 
[可有可無者]  
　　鍍金邊眼鏡三元蜜蠟烟嘴二元滑頭鑽戒三元 
　　（游夜花園用日間不可顯醜）香水一元白蘭花每日兩朶約共 
　　一元統共十元 
以上二者兼備。亦祇四十元。以棉夾衣服。付之長生庫。推陳出新。約能敷用。有此一筆生財。則花園可游矣。大餐可擾矣。花酒可以鑲邊。馬車可以寫帳矣。荷花謝。桂花香。爲期尚遠也。何庸慮。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局辭職議員呈内閣資政院憲政編查館度支部督撫院文]  
　　江蘇諮議局辭職議員張謇等百二十人爲呈明事竊謇等自呈報辭職後接諮議局辦事處通告奉兩江督院劄開案據江蘇諮議局因爭執預算案憑常駐議員協議具呈辭職緣由經本督院於本年四月初七日電請軍機處代奏兹於四月十一日承准軍機處蒸電開奉旨（見前報從略）欽此爲此劄行諮議局欽遵查照等因奉此曷勝惶悚竊思諮議局議决各案均係遵守定章毫未踰越權限實堪自信此次議决預算案究竟兩江督院之意以何欵何項爲不遵定章以何欸何項爲踰越權限兩江督院並未遵旨明白宣諭亦未將電奏原文鈔發正苦無從推測嗣據上海報章登載兩江督院致憲政編查館軍機處政務處度支部辰電（見各報從略）謇等益深惶惑查諮議局於去年十月十六日奉資政院鈞院咸電内開各省本年預算歳入旣未劃分則議决歳出宜以督撫現交預算案之數爲準此中移緩就急酌盈劑虚目屬諮議局分内之事等因諮議局當即據以爲審查標準寗屢預算去年年會議决案曁本年臨時會覆議之議决案均照兩江督院交議册劃定的欵總數毫無溢出其有所删减正諭旨所云實在浮濫之欵有所移補即奉資政院鈞院咸電移緩就急酌盈劑虚之意初不自知其遵章越權之所在今兩江督院電奏指明窒碍者僅各國留學經費一欵上江公學經費一款請就此兩欵剖晰言之查上江公學一欵原案開列共庫平銀一萬四千三百十一兩審查收入之欵係田租二千八兩學生納費二千五百九兩又兩江督院交復議原案說明皖籍鹽商捐二千九百餘兩皖紳捐四千九百餘兩除上兩項捐欵餘數並未叙明外共計收入己得一萬三百三十七兩另有月撥補助費三百兩以十三個月計得三千九百兩此欵據兩江督院交覆議原案說明係於奏定南洋大學專款内挪移連前共得一萬四千二百三十七兩核之原案開列數目則知上兩項捐欵餘數共應七十四兩此諮議局審查所得之細數也查皖籍紳商自行捐辦學堂本係私立性質所撥官欵亦係補助名義而兩江督院交議册列作官立學堂其謬一也官款補助但有三千九百兩之數乃竟混將田租紳捐等私欵並作行政經費計算開列浮至三倍有餘其謬地屯此项三千九百兩係奏定興辦南洋大學之欵經諮議局質問用何法撥還原數兩江督院劄復則謂將來再行設法是編製預算之時己置奉旨交部議准之案於不顧興辦南洋大學竟將消滅於無形其謬三也諮議局删去一萬四百十一兩係審查官款私款性質分别界限以袪弊混删去三千九百兩係遵照奏案保全南洋大學專欵均無不合此其應辨明者一此次諮議局所議係地方行政經費歳出册遵照資政院鈞院通電交議册總數爲劃定收入的欵而凡决議改入國家改入自治者於該項下删去若干即於劃定收入的欵總數内扣除若干並未將所删之款移撥他用故執行者斷無爲難之處此次復議上江公學改歸自治删去出欵一萬四百十兩而删去入欵僅二千五百三十七兩者實因鹽商捐款皖紳捐款兩項共計七千八百七十四兩曾將兩江督院交局參考之歳入册經常門學堂經費（第七類第二欵第十九項）鹽務收欵（第九類第一欵第十一項至二十五項）臨時門紳商捐（第四類第二項）詳細檢查均未開義是此項七于八百七十四兩之入欵實係原册漏收並非議局漏删總之所删一萬四百十一兩但於寗屬地方行政經費預算册删去具所列之條項而上於江公學之收入依然如故並無絲毫之損此其應辨明者二至三千九百兩之所以删去者是爲鄭重癸案專欵之故别無他意而兩江督院電奏語氣視爲蘇皖爭欵無論南洋大學之款仍係蘇皖共同即論寗屬地方教育亦豈能將旅居子弟劃出况公學收生今無籍貫限制乎皖人因未悉議案内容或有誤會兩江督院正當宣布明白以釋其疑奈何轉藉爲口實若以兩省之挑戰爲得計乎此其應辨明者三（未完） 
來件 
[餘姚汝湖農業學堂本年春蠶成績表]  
種類蟻量收繭量每斤顆數對蟻一錢之收繭量靑桂一兩二錢二七五斤四○○　二一斤一五兩弱諸桂　一錢　　　二一斤一○兩　　三八二　二一斤一○兩龍角　一錢　　　二一斤　　　　　三八四　二一斤 
轟靑　一錢　　　二六斤四兩　　　四一○　二六斤四兩 
强姚　一錢　　　一九斤五兩　　　三五五　一九斤五兩 
三眠緋紅二分　　三斤一四兩　　　四八○　一九斤六兩 
諸夏一化五分　　九斤一五兩　　　五六○　一九斤一四兩 
國外新聞 
[英議院問答日本租地問題]  
　　初五日倫敦電云英國外務部大臣葛雷君在下議院答某議員問日本永遠租借地問題據謂英國及其他數國現正與日本商議調停如此項交涉不能於西七月間議結租地人之地位决不致因此而受影響云 
[公斷條約之進行]  
　　初五日倫敦電云據華盛顿電稱德國旣允與美締結普通公斷條約現望尚有他國亦與美國商訂此約故美國與英法所訂之約大約須延至冬間始能成立 
[美國脫拉斯前途可危]  
　　初五日倫敦電云據華盛頓電稱美國檢事長威金生君在國會股員前演說意欲實行反對脫拉斯律之尊嚴以監禁爲最有效力之法股長問政府何以不羅織刑事控案以禁美孚煤油公司及烟草脫拉斯威金生君答稱政府於前兩星期内始將該兩案决意見即此可知大概云（以上譯字林報） 
[日本禁遏社會主義之政策]  
　　日本内務省現正 
 
 

Page 27

 
 
鼓勵恢復敬祖之風並嚴訂管理軍火炸彈之警章藉以禁遏日本社會主義之膨脹據東京最近消息官塲己决議將疑爲社會黨之人編册藏於全國各警察署並諭警察嚴察若輩舉動隨時報告警察總署官長（譯泰晤士報） 
[摩王暴虐國民]  
　　初六日倫敦電云據晤士報湯其愛爾電稱英國保護之摩民近日大受疾苦摩王似存復讐之惡　番士城解圍之夜城中法將統帶之戍軍忽出枝隊出掠城外里姆塔之腴壤有婦孺八十名竟被被在巿售去 
[德法政府更正流言]  
　　初五日柏林電云德法兩國政府均曾聲明兩國並未開議摩洛哥問題以闢報章所載之流言 
[葡萄牙大局之恐慌]  
　　二十九日倫敦電云葡萄牙民間現恐保皇黨起亂故富民遷移出境者甚衆政府現己嚴加防備派四聨隊携帶大砲赴北保護邊隆並派戰艦六艘開往北方說者謂最可危者係陸軍人員恐其背叛以助彼黨云 
[英議員毆擊裁判員]  
　　初六日倫敦電云保守黨議員金君因聽斷選舉愬案後未以座位予之故裁判員下裁判所時均爲毆擊（以上譯文匯報） 
小說 
[殖足小說華僑涙（二十九）]  
到了晚間。德律文同著鄭國昌在外面回来。范鳳洲把這件事情和他們說了。德律文聽說是個中國女子。便抛過一邊。並不放在心上。鄭國昌聽了是個同國女子。又生得這樣的容華絶代。都麗無雙。便也個愛慕的念頭。同著范鳳洲兩偲悄悄的走到隔壁房間的窗下眇著眼晴細細的向内窺探。雖然窗上擋著窗簾。那窗原是漏空的。看甚是清楚。只見這個少年女子。呆呆的坐在椅上。雙眉蹙蹙珠涙盈盈。不知在那裡想些什。麽果然生得天香國色。雅麗無儔那一種悽惶慘淡的樣兒。眞覺得可憐可愛。鄭國昌和范鳳洲看了多時。方才輕輕的回到自家房内。覺得看著他那股模樣。一定有天大的委曲說不出來。都覺得心上好生不忍鄭國昌光吟了一回。低低的向范鳳洲道。可惜我們不知道他的來歷。究竟這般悉苦。是息樣的一回事情。若是知道了他的事兒。或者我們兩個可以帮他一下。也未可知。范鳳洲道。且等到了明天。再設法探聽他的來歷如何。究竟爲著什麽事情。探聽得了。再說别的話兒。鄭國昌也不開口。只點一點頭。坐了一會。也就睡了。范鳳洲心上還在記念著隔壁的那位女士。翻來復去的睡不著。好容易矇隴睡去。忽然心上一驚。又驚醒回来只聽得隔壁房内還有哽咽的聲音。范鳳洲一欲錄坐起身來。側耳細聽却聽不出什麽别的聲息。聽了一回。忽然聽得那女子自言自語的說道我如今還有什麽面目再生人世。范鳳洲不聽這句話兒猶可。聽了這句話兒。不覺大大的吃了一驚。連忙披了衣服跳下床來。輕的開了。房門走到方才竊看的地方。順著眼光望去。只見這個女子。依然坐在椅上些兒都没有移動。啼妝狼藉粉面闌珊。怯不勝衣。嬌如欲墜。别有一種含愁歛恨的丰神。范鳳洲伏在窗外不敢開口。只靜靜的看著他一會兒猛然見他立起身來。拭了涙。口中說道。我也顧不得許多的了。說著把右手向懷裡一伸。早取出一支光輝奪目的手鎗來。 
[來函]  
[愼食衞生會來函（勸戒紙烟）]  
啓者本會於初八星期日下午兩鐘特假張園開勸戒紙烟大會業己登報佈告並請熱心研究家蒞會演說連日接奉覆信己蒙多數贊成届時共蒞會塲各抒宏論凡願力戒紙烟或並戒盡一切烟類者分别各自簽名一體作爲會員不收會費然聽諸君自便並不相强當塲公舉會長一人副會長會董書記會計庶務各數人均盡義務不取薪資再願充作宣講員者到處分發會章廣爲勸導臨塲各自擔任兼請報界諸君來會記錄詳情刋登報紙庶可並及寰區則本會有厚望焉所有本會會員贊成員亦希先時到會帮同照料是所盻禱 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
