# 1881 - 116 - 4902874

 

Page 1

 
 
[論周浦門案]  
　　人有飲酒微醺頹然就睡一切人事均所不問鼾聲雷動怡然遊於黒甜之鄉忽焉家遭盜劫妻子皆逃搜括一空拆屋毀物舍　如掃迫至席捲而去家人潛歸搖之以醒告之以故而彼乃揉眼欠身倉皇四顧張空拳於空中嚴門鍵於事後此時之情形一何可笑向便不飲醉則不至於昏睡不昏睡則盜之來也或有所警覺而可先事為防卽不幸而賊衆我寡不能抵禦而仍遭刼奪以去則亦必無此倉皇可笑之情形為旁觀之笑柄當其酣睡時固自以為適心快意置世事於不顧天下之樂無逾於此矣而孰知大不樂之事卽隨乎其後噫嘻是可慨已吾觀於本報所載詳述爭　私鹽事而不禁喟然以興焉曰地方官之可笑何至此耶夫黃孔分黨爭保私鹽互相仇殺各有死傷此皆無賴亡命者之所為不足為怪所奇者如此一塲大門而僅於踏勘之時笞責地保責以不卽報案之罪罪之固誠當矣第不知地保之於地方上事其關係與官孰為重輕也意者藉地保以自卸其遲遲吾行之咎乎觀於衙役等勒索地保碼頭之費豈不可笑之甚不卽報案則地保有可責之道踏勘碼頭地保有應出之費然則地保之所以不卽報案者殆為圖省此費起見而孰知費仍不可省而責之反有詞也雖然地方官究亦不能亂其責矣私販本為國家所禁凡有出鹽之地除府縣衙門鹽捕之外又有武營以為恊捕其地關緊要及私　出沒之區或特派重兵以資緝禦其法至周且密今該處私鹽膽敢藉匪徒保衛之勢公然肆行則平日之捕務亦可概見而匪徒之保衛私鹽者又各樹其黨各逞其雄以至互相仇殺不啻兩軍對壘鎗炮互轟明目張膽而無所顧忌此其視官府蔑如可知也迨至兩相攻擊一勝一敗勝旣得志以去敗者亦不能軍皇皇　逸而民間猶莫敢誰何斂錢以資其行此固由於該匪等積威所致而官府之有以釀成之者實匪一朝一夕之故也且夫該匪互鬥雖其勢洶洶不勝惶駭然茍閉戶避匿不至誤受池魚之禍其於民間尚無甚大害也至官府踏勘之後而地保之碼頭費不能免矣為地保者豈果家道殷實有以賠墊公費乎官役責之地保地保仍斂之民間是民間遇該匪尚有倖免之路遇官府反無倖免之緣矣或謂衙役兵丁等勒索費用文武官弁未必知之如知之亦斷不聽其勒索然衙役兵丁之所以胆敢勒索者亦早知官弁之素性如以高竿繫燈能照遠而不能照近故毅然行之而無疑卽此一端而其平日之張牙舞爪遇事生風盖亦可以類推矣官未知則任匪徒之兇闘雖死亡枕藉而黒甜鄉裏充耳無聞官旣知則循踏勘之故事以聽官役之騷擾而　　轎中熟視無睹如是而欲求地方之安靖匪徒之斂迹又可得乎其不能整頓捕務於平日而任私販充斥互相闘殺而末由知之此正如被酒而臥雖遇盜刼而昏然罔覺其會營踏勘無濟於事反以擾累地方此正如酒甫醒時聞報而倉皇四顧嗚呼地方將何賴矣或又曰此事亦不得僅責諸地方官蓋緝捕私鹽本有統帶之武員該處向來雖係私販出沒之處然猶不敢明目張胆公然為此自近來始愈覺胆大想因統帶之員近易新手不若前任之加意認真督飭不能勤勉故該匪等狎而玩之因而無所顧忌以至於此若僅責諸文官則太偏矣余曰唯唯乃皆筆而存之 
[好雨知時] ○本年　城府屬田疇雨水　足現值插秧之際農人將以桔　戽水適數日來夜雨書晴甘霖疊沛是以高下均沾莫不欣慰將來可卜有秋也 
[服毒遇救] ○寍城某姓婦日前與夫口角婦卽仰食鹽鹵富經其夫知覺正在張皇無措忽有一僧自外入曰可急取豆漿灌之　得豆漿則凝漿為腐可無大礙也如法試之果騐某欲酬謝僧故却而去 
[考留學生] ○福州船政局派員赴香港招募學生十一名於正月到閩已列前報茲聞黎星使前月在學堂考校取留八名其三人已附琛航輪船返粵矣 
[負屈吞烟] ○杭垣鐵佛寺橋地方某姓公館數日前被竊計　物約值數十千文次早週視門戶牆垣絕無形跡報捕視之亦以為內賊所竊無疑統計公館上下人等不下二十餘口惟男僕甲乙二人跡稍近似然究懸揣之詞並無證據且兩人中為甲為乙亦不能指定只可付諸莫須有而已主人初意將兩僕一概回去旋因甲服役多年頗得主人意旨遂躊躇而不果焉不意有多言者私告主人曰前所失物確係某乙所偷緣是夕行竊而出適為某所眼見某以行遲但見其背然所着衣服及頭上小帽皆能認識也主人聞而大怒　將乙開發而甲仍留焉乙性木褊急當羣疑衆謗之時卽已忿不顧生然其時尚有甲可分罪聊以自慰今突見主人留甲而去乙是則罪有專歸而其事已不待明言矣一時含冤莫白抱屈難甘遂密購阿芙蓉膏錢許私自吞服蒙被而臥夜半毒發而斃次早同伴見其不起呼而推之徧身已冷於是奔告主人主人見事已犯　不能掩飾急傳地保報官請騐一面着中人通知其家　眼同盛殮上月念五日上午錢邑尊帶同刑書仵作人等當場檢騐的係服毒自斃着卽暫行收斂云 
[買票受辱] ○楊城同益典被焚奉憲示令照賠各情疊經列報前月十六日起該典黎明開門發錢照票全賠不扣利息甘泉縣及保甲總巡周司馬皆逐日帶領兵役梭巡彈壓另於五台山駐防營內調練勇二百名携帶器械排列典鋪門首恭府朱君率之以防無賴滋事質戶先於典東小門入由識字之勇　票無訛乃得放入又於二道 
 
 

Page 2

 
 
門口領一竹　始能上櫃　票領錢後從典之大門交　照出失籌卽不得出矣井井有條安靜無事不料有二人圖小便宜八九扣各買得一票一已於去年掛過失票一係上過利者過期已十三天賣票者於上利月分中改加一个月二人不知欣欣然持往取錢典中查破卽由彈壓官飭役重責枷示門外云 
[貞女守節] ○江都黃輝山茂才為邑名士饒于資經術詞章之外精通岐黃長子某及冠上月十七日為瘋狗所傷而死闔城醫生束手無策茂才亦無可如何先是黃　一小犬牝也愛之甚禁不令出戶詎當春求偶之時被禁成瘋一日黃子正與客小　食點心犬忽至不知其已瘋也投以點心狗不食而奔人將黃子脈門一口咬定羣僕力擊犬始釋急視咬處上下四孔一齊噴流黑血呼痛不止醫藥罔效逾半月而死其聘妻金氏堅欲過門守節父母翁姑嘉其志從之兩家皆詩書望族禮節周備親友盈門比成禮後女更凶服觀者靡不流涕然兩家雖後遭慘變有此貞女足為門第光矣 
[看戲受驚] ○入園觀劇所以遊目騁懷也乃竟有至驚心喪魄者蘇郡　門外戲園房屋皆係包工赶造均不堅固屢至坍塌生變上月二十五日山塘金桂戲園演洛陽橋燈彩新戲是日園中觀劇者蜂屯蟻集多至一千餘人比見燈彩登場陸離閃爍方共嘖嘖稱奇目不暇給忽聞金鼓聲中突如霹靂震地盖正樓之　柵已斷由是觀者咸恐樓坍傾跌倉皇趨避如山崩潮湧有　履者有脫帽者指不勝屈樓上下數百人挨擠出園莫不相顧失色雖未顛蹶受傷而虛驚固已不淺矣 
[輕生忿] ○蘇閶外某姓女幼學彈詞長適某甲為妻伉儷甚得女有姨母某氏於女　字之先屢為執柯者為女梗旣歸甲後氏亦常往女所葢將煽惑女志而使之琵琶別抱也女固不以青眼相加甲亦時以亟至生厭上月下旬氏携燒餅兩枚突赴女處且啖且詈女初不知何意嗣見餠中有烟膏流出當急奪餠呼救詎方藥雜投毒發甚驟竟死女所死後棺衾皆甲與女出資料理所費甚鉅氏以執柯不遂積忿輕生而甲與女雖費多金未遭訟累可知緣由前定孽由自作欲使合者離而先見生者死世之覆雨翻雲移花接木而轉輾以　媒為事者亦可以知所鑒矣 
[荒誕不經] ○禽獸或具靈性故有義犬為主復　者然係生犬著異未聞死犬現形也如昨漢鎮友述及一事則真奇而又奇矣據稱漢陽陳某者本開燒臘鋪曾有一黃犬入鋪覓食被打而逃後犬又至值陳據案宰肉隨手砍之悮斃其命當將犬屍棄置陰溝此乃四年前事今陳　業開設豆絲鋪於縣署對門前月初旬見一老翁坐於門首陳意買食者問以於買多少詎答云吾非買食特來尋爾陳云尋我何為老人云自作之事尚不知耶爾竟安然無恙使我遭三四年之困今旣會面豈能放過語竟飄然而逝傍觀者不見此老惟見一犬向陳張牙舞爪大為詫異陳卽覺頭暈目眩趕緊回家則身熱如火譫語無倫旋大言曰吾乃南京省離城六十里黃土坡人姓周因生前有罪罰投湖北為犬不料被爾傷害棄屍陰溝累三四年不能翻身今幸修城清溝魂　得出往訴　羅謂爾尚無大過此屬　傷不得償命再三　訴斷准　二差帶同前來不要爾命不要超度只要多給冥錢資用并須爾在武漢三鎮將此事親口　喊並刻刷送人以為勸誡使我得轉輪　爾亦可以邀福矣語畢陳卽豁然蘇醒其病若失家人皆　勸陳照行一切前月十六日陳同其戚渡河在漢鎮宣揚戚擊鑼陳隨其後陳羞于啓齒囑戚代喊喊無數聲陳覺犬負其背抓咬竟倒于地乃令戚先行　喊自臥道旁私禱明日定當親喊决不　代迫日　始能起立在戚家寄宿一宵次日渡河回家料理刊刷宣勸並在四處親喊云據友人言目　其人而聞其喊故照錄之然按諸情理誠不可解也 
[路劫斃命] ○　裏村金陵西南鄉之一鎮也距城四十里屬江　縣鎮上貨物悉由城中運往本年正月間該鎮某雜貨舖因缺貨特囑店夥某甲携洋三四元赴城購辦約定次日便回不料某甲數日不返東人頗深疑訝來城催促比至各處訪問　云甲於某日回去如何至今未返舖東愈疑料途中或有不測事然雖山路亦往來大道何至傷命於是由城外沿途蹤跡迄無影響及　至距鎮不遠之山凹間果得甲之屍身登時鳴知地甲一面赴縣報案控緝顧邑尊帶同　作往　的係路劫斃命因懸　賞購凶近經某快役訪得該鄉來有海州一帶客民三人搭棚野處來歷本不甚明　緣近村某姓前曾雇彼幫工耕種田畝言定二月初旬到工不期在此案初出後該三人不招自來某姓方深疑訝謂距約定之期　早若輩何得自願到工旣念或因省伙食起見亦未可知坐是遂不介意而該快役在附近訪緝此案查究所搭之棚究係何人居住遂追究到此三人身上於是某姓始悟其早到工者或係借此遮掩耳目遂格外留心察其舉動旣見其小衣上均有血跡更深疑惑快役因直向此三人下手旣拿獲後雖未查獲贓物而小衣上血痕均係宛然遂解案請訊然至今尚未供認此固在疑似之間承審官正不得鹵莽從事也 
[石幢加記] ○英人馬嘉利在雲南騰越廳地方為人戕害業經於事後優加撫卹上海各西人又於本埠大橋旁建立石幢一座以旌表之然幢中尚無字迹也近由英國將其事跡備載一鐵牌內寄至滬上刻已釘入石幢藉資表揚有熟諳西文者定必以先覩為快也 
[新船下水] ○怡和洋行在祥生船廠新造一船於本月初三日下午下水觀者甚多命名曰太和與公和福和兩船大致仿佛惟較為加大艙內可裝搭客一百八十人不日卽將試行聞俟試行三禮拜後卽當駛行漢口其下水時船上扯有各色旂號英美各國及中國號旗並 
怡和本行號旗五色陸離光彩奪目觀者皆為喜悅有舉酒以賀該行主人者想將來生意必然興旺也 
[賽馬例誌] ○昨係西商賽馬之第一日午後半點鐘起五馬同跑半圈先至者為香港客著名常勝之馬名勃蘭鴿薩登第二次四馬跑半圈乃梅卜閣之馬奪標此馬去冬亦稱頭等第三次新馬比賽其彩最大共馬十九匹亦跑半圈最先者為白拉太黃馬名非司敲乃脫次為海琛　馬三為滙豐銀行大寫黃馬第四次三點鐘起五馬跑圈半又香港客之駿馬奪魁第五次四馬跑兩圈半係恊隆洋行馬得勝第六 
 
 

Page 3

 
 
次三馬跑全圈又白拉太馬在前第七次五馬跑半圈係畢得衛公司東風馬首到第八次十二匹馬跑全圈勝者又白拉太之馬此馬半日共勝三次洵為追風逐電之材矣昨日天氣寒暖得中薄雲斂日故觀者頗形擁擠桃花扇暖杏子衫輕一若洛陽春日云 
[洗煤公控] ○寶山縣境之　　　潞等投道轅公稟稱上海縣二十三保一二圖之裏虹口地方有寍人王發高徐長發施阿順王爵等股開公興煤屑局專收輪船燒過熟煤在河淘洗其碎屑流入寶山縣境以致內河淤塞今當田間需水之際大為不便伏求札縣諭令讓等情奉劉觀察批飭上海縣會同英會審員履勘查辦卽經陳太守帶同薛捕頭履勘並據薛捕頭稟稱該煤屑局前開在虹橋地方因煤冲流至浦江不准在彼開設是以遷移至此云昨陳太守飭差傳到王發高等四人諭以紳董控告及札委履勘情形並謂煤屑冲流田河均爾等作何計議王等同供現擬另購地基掘河為洗煤之處太守謂另行掘河亦不准　水至官河至購地在於何處須得知照地保繪圖稟候示云紳董嚴潞等又投公堂申訴前情王等稱寳境內河並未淤塞該紳董向我等捐錢不允挾嫌誣控嚴潞稱並無其事紳等實為農務見太守謂該紳董果有不合爾等亦可呈控今伊等所稟情節實屬公事令王等交保具遵諭切結備考 
[挾嫌逞兇] ○富捕頭赴英公堂稟稱華捕王瑞生於前夜落差時在法租界遇已歇指華捕李阿土紏衆阻路逞兇王之腰間受鐵傷二處頭顱受刀傷二處當被遁逃未獲經人　王回捕房詢得前情送仁濟醫院醫治一面飭包探姚阿二緝獲李阿土送案請究王母王氏呈稟公堂稱兒子在捕房當差年久從無差錯曾與李阿土小有口角豈今逞兇若此兒子現在醫院難保無虞求為訊辦　語官訊李阿土供稱並未糾衆毆王前夜我因有事在鴻運樓請酒被向有嫌隙之包探姚阿二拘入捕房云陳太守飭捕將李帶回俟察王傷勢如何再行究辦理 
[附識] ○昨日本報諭及禮節異同有友疑之謂外國下旗之日上海官員猶鳴金紅傘而出恐無是事以官場于奉到省中行知之固皆一律遵照也但此論原言官場消息不靈耳意謂輪船到上海時已知天津於十四日下旗而上海是日猶無消息也且下旗本在天津非上海宜乎其不知也因恐語意不明致滋疑竇爰附解數語於此 
[更正] ○昨報陳姓出殯一事陳君春城原係華記行買辦並非義記排時錯悮而又失於精校茲用改正 
[庚辰除夕書懷呈吳悔先生] ○瞥眼春鴻秋鴈過一年何事又蹉跎飄零我輩鍾情少嘆息人間好俠多曾誓胭脂收北里不嫌影弔東坡請纓無路着鞭晚長物還餘硯可磨　海內英才幾少年江南物色占誰先秋心磨　人應惜春意纏綿我亦憐枕畔相傳曾有秘前索解在無絃騷壇執耳心傾久祭到新詩愧　仙　懶禪氏稿 
[和作] ○逝水流光一擲過蕭　三十悔蹉跎莫言客邸歡悰少自覺窮鄉冷趣多壯歲豪情銷化海頻年春夢醒東坡鏡中元　知昔底事人還被墨磨○滄海桑田閱幾年劫棋一着讓人先翻飛倦鳥猶難返瑟縮寒蟲亦可憐聊遣旅懷憑酒盞偶聯神契到琴絃平生已心肝盡不把黃金鑄浪仙　悔　氏稿 
[悔見和原韻疊韻呈教] ○曾向李膺門下過品題當日悮蹉跎半生球友如鶯少幾輩懷才似鯽多笑我留連高士宅賴誰妝點兒坡光陰百歲仍如此不受　牢受折磨○敢期萍合結忘年博物于今屬茂先無意似曾窺有意自憐端不解人憐漫勞他日酬詩酒且　芳春入管絃海岱偶留清士轍瓣香祝到玉堂仙　懶禪氏稿 
[再疊前韻留別悔庵] ○佳日無端客裏過海隅歸計肯蹉跎　時客定海之蓬萊鄉　感時桃李春光早貺我芝蘭喜氣多送別可青到柳還家且喜綠盈頗觀書　　非君比閉戶從須歲月磨○慚愧終軍弱冠年心雄事每讓人先艷聞日下蜚聲早懶乞風流薄倖憐入久無靈運句移情自有伯牙絃此行翻恨蓬萊住錯把詩仙認絳仙　懶禪氏稿 
[疊原韻酬別] ○懶向旂亭載酒過一春心事總蹉跎萍飄大海閒蹤散柳折長堤別緒多且任勾留住蕭寺相期翔步到　坡蓬萊小謪禪無賴浪把壺中日月磨　時同客蓬萊鄉○西泠鴻爪印年年却喜君歸在鴈先竹葉清宜供客醉梅花瘦不受人憐俊游村郭聯裙屐飲湖山屏管　別後新詩倘重賭更誰才調若飛仙　悔　氏稿 
[十日春寒雨繼以雪偶作短歌] ○瀟瀟三日中新詩頗懶誦昨宵雨尤酣歡臆萬民貢我亦開笑顏欲上為霖頌今朝睡起遲梳洗因倥剪風逼簾旌水雲壓簷棟樹老遠欲無鳥寒飛若重翻然拂幽情吮　復不用徐呼小婢來且把旗槍供　衣上高樓屈戍如鎖鳳香撥鴨　硯滴玉蜍凍霢霂未能休苦為造物弄老天誠解人知我性情縱頃刻散瑤花飛舞殊快痛我時此何如襟推復抱送莫笑不勝蕉可試春　作歌聊自娛用示竹林衆　懶禪氏稿 
[滿庭芳　對雪偶成兼請諸詞壇拍正] ○玉笛飄梅銀絲剪絮縱橫一片樓臺琪花瑤草一霎倚蕓栽隱隱曲闌干畔因風起點絕塵埃珠簾　　貂半擁還自撥新醅　輕寒消瘦慣小窓凝盼沒個人來笑芳樽淺醉無意敲推儘着天公游戲兒家只庭院堪堆春燈早深深悄立低訝水仙開 
[去杭言別] ○書劍遨遊從此始功名齷齪逼人來祇期再給東方札自可重携北海杯雪併雨添行色惱天教花看客時開鴻泥去鷗波蹙小住輪他雁未回　余自新正十四回杭今復去甬僅留廿餘日耳　懶禪氏稿 
[蘇州桃花江浙敗解賑欵公所停撤啓] ○啓者敝同人自光緒三年五月設立賑捐公所收解賑欵以來仰蒙　江浙各大憲勸捐發解民　因而觀感樂輪之欵源源而來自今三月底止共解過山東河南山西直　四省江浙賑欵銀五十八萬餘兩茲者直賑粗竣同人亦俱星散於三月底將公所停撤所有未盡事宜聲明登報以供衆覽　一山東河 
 
 

Page 4

 
 
南山西三省捐欵早經將收解查放之數編刊徵信共計九本業　分送無遣助捐諸君如須披　請向蘇州元妙觀內得見齋書坊購致至鐵淚　等板片亦存該坊可以刷　如一直　賑欵共經代解銀二十二萬三千七百六十三兩五錢另三厘捐戶細數　先自五年十一月起六年九月止編錄徵信尚存數十冊交存桃花　張君亮甫處善士可向索　其六年十月起七年三月止所收捐欵因恐上憲發解河工賑欵尚有未盡　　五月以後直隸河工事竣再行編刊　一公所停撤後同人旣經星散捐欵無可接受如蒙善士助捐只能原封退回至上憲發解河工茶米捐欵諭發某人代解者應由某人接解　一直賑捐欵凡須請獎者　經稟明有案凡已捐一百兩　找捐十六兩照例核獎同人已將捐戶底冊分致浙江佑聖觀　同善堂上海海　　署土地　揚州東關街李公館內三　核獎公所代為收核如有善士核獎請　四月分以前前赴核　遲則無及　一凡輪捐善士及經　善堂紳士捐欵在五百兩以上如需請給匾對者卽　於四月分以前函致桃花塢張君亮甫轉交原辦賑捐之人　案請發至經收茶米捐欵各善堂紳士係　　　勸辦應請將官銜姓名一并開示以便稟報各憲　一疊次賑捐均蒙各省大憲查詢經　　士銜名　案請獎各善士好義性成紛紛辭獎筆墨往　恐嫌跋涉此次經　直隸賑捐善士凡募捐在千兩以上者除已經稟報直督憲外如願得外獎者尚乞預示亦　四月中函交張君收轉以便將來直省開時卽　稟復至由譚　憲在護蘇　院護　部堂任中諭勸之欵前已稟明直督憲咨請譚憲將經募善士查明酌保應請照案稟辦不必再行開示　一敝所收解賑欵時閱五載各處經募善士何止千人輪捐善士何止萬人竭萬千人仁心仁術以有此舉敝同人仰承信任委為轉輪清夜捐心殊深惶恐惟有捐掠美之心避不　之　以為知我用我者報耳如疑此次籌賑同人之　居多則此後試以籌欵相屬不論事之大小欵之鉅細視其能否報命便知此數年來因人成事實非讓美不居也　一疊接揚城王君步洲嚴君佑之李君　亭來函知揚州西山一帶上年苦旱現在待賑囑將善土以後賑欵勸其改助西山借給　種之用此事實為兩便務祈助捐善士凡有賑欵本寄敝處者改寄揚州左　街元亨利錢莊或東營五巷王公館或東關街李公館轉交嚴君佑之散放真所謂眼前功德也　原辦桃塢收解賑捐公所同人　啓 
[光緒七年三月二十三日京報全錄]  
　　宮門抄○發抄　旨六道○都統恭　奏平反冤慘巨案詳細具陳摺子○都察院宗室麟等　奏為請　旨摺子○又　奏為請　旨摺子○大臣定等　奏據情奏　聞夾片○三月二十三日○直隸總督李中堂到京請　安○宜振續假二十日○召見軍機　李中堂○皇上明日夘正二刻至　觀德殿　禮○發抄　李文敏奏補行大計舉劾各員奉　旨吏部知道單併發欽此○文琳奏接管江南織造印信　期奉旨知道了欽此○定昌奏交卸江南織造印務日期奉　旨知道了欽此○岐元等奏請將振祚坐補催長奉　旨知道了欽此○希元等奏江京兩營添練洋槍奉　旨知道了欽此　又請免殉難馬甲分　造冊奉　旨着照所請該部知道欽此　○○二品頂戴烏魯木齊都統奴才恭鏜跪　奏為平反冤慘巨案詳細具陳龥懇　天恩准將冤殺之義民優　附祠並將反賊祖父追奪　對廕貽悮大局之已故大員撤銷卹典以雪奇冤以紓衆憤以昭烱戒以褫濫名恭摺仰祈　聖鑒事竊維節　大於忠義惡莫甚於叛逆過莫重於貽悮大局忠義而慘遭殺戮叛逆而不奪　對廕貽悮大局而冒為節烈實人心之所公憤而彰　之所宜先奴才自抵任以來訪求烏魯木齊從前失事之故由於提標中軍叅將索逆煥漳之首為反謀提督　布冲額之毫無覺察迨反形已露　勇朱小桂赴官喊報而業布冲額聽信索逆誣陷之言謂朱小桂誑報軍情立卽處斬無何而索逆遂反　城遂破官紳商民遂慘遭屠戮附近各城遂相繼淪陷謹將訪查眞確各情為我　皇上陳之方業布冲額之為烏魯木齊提督也惟中軍　將索逆煥漳之言是聽索逆遂引用同教回民分據要差管馬廠者金玉管　庫者沙金秀守北門者馬良守東門者馬順穆献汶及提督之傳號戈什伴當馬　佘祿等又數十人皆回黨也自關內逆回馬化隆倡亂之後關外回民騷然思　玉門縣逆回楊春遂至庫車勾結回目黃和卓等乘機謀變同治三年五月初三日夜半亂作庫車陷　喇沙爾聞變征兵於烏魯木齊楊逆亦潜來烏城求援於索逆索逆陰與定謀假以綠營兵　猝難　集為詞勸業布冲額稱疾不出都統平瑞檄協領穆克德肯佐領佟瑞都司張維　率滿兵五百名　檄庫爾喀喇　蘇領隊大臣交　率漢兵一千名遣犯數百名往援喀城索逆乃與楊逆約　官兵拔隊乘　作亂復遣逆黨馬如智等先　庫車吐魯番各處布散流言謂官兵南下不分良莠惟分漢回以激怒回衆令其　伏以　五月二十五日官兵開拔前進適遣勇朱小桂行落後見迪化南關各巷回衆已整隊持兵　奔而返赴提督衙門喊報亂壯索逆向業　沖額力辨其誣謂朱小桂誑報軍情　赴　曹立卽處斬迫都統平瑞由　　城遣人索之已行刑矣援喀之軍行至烏什達拉遇伏賊全軍覆沒領隊大臣文永等皆死之信至烏垣官民震　索逆乃結楊逆　赴南山達坂一帶紏東西兩溝回黨數千於六月初十日陷達坂城而業布沖額猶謂索逆必無異志　用益堅是月十二日二更迪化南關亂作守東門之馬順穆獻汶開門納之業布沖額倉猝調兵無一應者城陷索逆將業布冲額父子携至城外逆黨焚提督公署業布冲額　屬同時自焚賊屠城都統平瑞由鞏　城遣兵五百名來援皆戰沒業布冲額之子向業布冲額泣曰事至此兒不能久待矣遂自殺業布冲額旋亦自盡賊移兵圍攻鞏寗城九月初三日鞏寗亦陷而昌吉綏來阜康奇臺古城濟木　各城皆相繼失守此同治三年烏魯木齊失陷情形也奴才伏查朱小桂以遣犯從軍　知反狀赴官喊報意在弭亂機先其有關於新疆全局者甚大不聽其言且誣以惑衆立卽　誅戮實為異常冤慘索逆煥漳為烏魯木齊提標中軍　將其父索文原任甘肅提督曾請三代一品　對典歿後　賞贈太子少保銜雲騎尉世職似此受　恩深重乃敢首先謀反攻陷城池屠戮官民實屬罪大惡極雖本身已死眷屬淪亡而其父索文　封贈襲廕尚未追奪不足以誅旣任而戒將來業布冲額以專　大員平日信任逆回迨變生肘腋毫無覺察復聽信　言殺戮忠義致令各城淪陷生靈荼毒廼猶隨索逆　身城外及聞眷屬自焚又見其子殉節不得已而後自盡其昏庸乖謬流毒全疆一死不足以塞責原任烏魯木齊都統英　訪查未確於光緒三年十一月為業布冲額奏請　恩　聞者無不憤　奴才於光緒四年到烏卽聞朱小桂之忠而被戮緣一時未悉細情故先於彚奏官弁兵民殉難摺內聲請議卹上年三月前署鎮迪　　崇傳請將索逆祖父　對贈世職奏請註銷奴才又以事之始末無案可稽恐傳聞或有未符未敢遽行上請迄今又逾一年屢經密訪衆論　同若必以案牘為憑而新疆各城失陷十有餘年案牘千不存一何從稽考此案情節　　之民無不周知其未輕遇難員弁亦言之歷歷實屬毫無遣義案關公憤自應里子平反以示勸懲合無仰　　天恩敕部將冤殺之遣勇朱小桂加等議　並　准其附祀原任烏魯木齊都統平瑞專祠出自　逾格鴻慈至索逆之父索文前請三代一品封典　賞贈太子少保　雲騎 
 
 

Page 5

 
 
尉世職及業布冲額所得　卹典並請　飭部一併撤銷使天下之人知忠魂冤魄因禍而轉被光榮逆　庸臣雖死亦莫逃　　上以體　盛 
世褒忠之意下以　斯人向義之　奴才不勝待　命之至其赴援喀城遇伏殉難之庫爾喀喇烏蘇領隊大臣文永烏魯木齊協領穆克德肯 
佐領佟瑞都司張維　等四員歷經請　　在案合併附陳所有平反冤慘巨案各緣由謹會同署理　欽差大臣督辦新疆軍務通政使司通 
政使臣劉錦棠恭摺具陳伏乞　皇太后　皇上聖鑒　訓示遵行謹奏奉　旨已緣　 
　○○都察院左都御史臣宗室麟書等跪　奏為奏　開請　　事據直 
隸民人賈榮升以挾仇　害等詞赴臣衙門呈訴臣等公同訊問據賈榮升供年五十二歲冀州衡水　人緣光緒四年大旱放賑賈允元等私吞身弟賈榮泰理飭成隙滴賈允　等家中失火　匪賈朋受等送縣幸免硬將身弟榮泰填案刑斃棄屍身由　上控批縣究辦反將身　押身母向賈允元家理諭被賈紹良等重毆投井仵作相驗不實等語餘與　呈大略相同臣等查該民人賈榮升控稱前因賈允元等吞賑伊弟賈榮泰理斥成仇允元等家中失火誣控榮泰刑斃棄屍伊由　上控批縣究辦反將伊鎖押伊母又被賈紹良等重毆投井仵作　驗不實等情控關慘斃二命含冤未伸虛實亟宜嚴切根究謹抄錄原呈恭呈　御覽伏乞　聖鑒調示再據該原告結構在本州及　司衙門各控告一次均未親提合併聲明為此謹奏奉　旨已錄　○○都察院左都御史臣宗室麟書等跪　奏為奏　開請　旨事據直隸　婦　張氏遣抱張夢花以殺逼斃命等詞　臣衙門呈訴臣等公同　問據　告張夢花供年二十五歲冀州武邑縣人崔張氏寫呈　　求　便悉查原呈內　緣氏夫崔永福與堂嫂崔于氏夫婦析產有　伊子崔金明設計謀害光緒五年十月十七日晚賄領崔會唐旺各持　械　至屋內幫同將氏夫殺斃報縣　明稽兇無獲氏夫弟崔口在案扭獲　旺送縣供稱伊與崔會係崔金明賄買作幫嗣將崔金明拘案其父崔洛月信託賄改　旺口供氏向呈　　稱唐旺前供不足為憑崔金明回家向罵聲言崔四難保性命氏姑崔吳氏驚嚇斃命控縣不理　兇崔會並不差緝盡憑張士　張洛　內外賄弄控省均未親提不得已遣抱來京　　　語查該民婦崔張氏遣抱呈稱伊夫崔永福被堂　崔金明挾嫌謀害光緒五年十一月十七日晚賄約崔會唐旺作幫將伊夫殺斃報　差緝未獲經伊夫弟崔　扭獲唐旺宋縣供係受賄幫兇嗣將崔金明拘案復被賄改前供崔金明回家聲　肆害伊姑驚嚇斃命等情控關挾嫌謀害賄串改供如果屬實亟宜嚴切根究　抄錄原呈恭呈御覽伏乞　聖鑒訓示再據抱　　稱崔張氏在何衙門控告及呈內所控之事均不知悉合併聲明為此謹　奏　　旨已錄○○定安等片　再奴才等前經具奏呼蘭所屬地方突有馬賊滋擾當經官軍　　並生擒賊匪趙西林供出匪首王白眉被擊敗　等情一摺奉　旨知道了匪首王白眉等究竟曾否　斃如尚在逃未獲　卽　密搜捕毋任漏網欽此　遵當卽檄飭　呼蘭副都統成　督飭派出官兵嚴　上緊搜捕並咨會隣省一體嚴緝去後茲准三姓副都統長麟咨稱上年十二月初五日巡緝官兵在江北小古洞溝霍家木營生擒受傷匪首汪停　卽汪白眉一名　據供認於光緒六年六月間帶領　匪四十餘人到巴彥蘇蘇　青　地方曾向鋪商索得銀錢馬匹又至木　達喬家小鋪等處搶劫錢財拒　官兵後被擊敗　至小古洞山裏　匿今被拿獲等供據此正在核辦間該匪在監因傷斃命隨卽派員監視戮　懸竿示衆等因知照前來查奴才等原奏係王白眉今三姓拿獲係汪 
白眉各處錄供王汪未能分析亦因各犯　　不同惟所供月年搶劫情形相符自係王白眉卽汪白眉無疑理合據情附片奏　聞伏乞　聖鑒謹奏軍機大臣奉　旨刑部知道欽此 
[江督轅門抄] ○三月二十日　　道未　　　　○二十一日高郵州劉德銘　省發審通判何耀良均到　○二十二日巡　　自械換　　委　洲司巡緝陳謝委　　轅牌示江都　洲司巡緝樓汝　丁憂缺以試用從九陳　田　辦　○二十三二十四日戶部主事曾繼志湖北來　胡汝純謝留通　門差　　　方希　　委　　門稽查差　巡檢吳廷　換　　○二十五　安徽蕪湖縣　土玉　　　茶厘知縣　德衣　同知阮祖棠由蘇分　均到　知縣侯紹　稟知奉委營務處文案並銷保甲文案差　○二十六日　署聚寳大使吳向春　事　胡受年　事均稟知　○二十七二十八日　源茶厘知縣黃德衣辭　○二十九日從九張　起服來　○四月初一日知府陳　蕃　服回省縣丞　夢　奏善後局委查漢西門差　督轅　示於本月初五日換戴　帽 
[省撫抄] ○補四月初二日撫轅牌示照得本月初六日換戴涼帽業經牌示在案惟現值　大行慈安　太后大事未奉　遺誥之前素服期內應　雨纓帽　○初三日牌示照得蘇州府照磨余臨兆叅革遺缺會查有銀捐候補班　先　　　從九品馬繼曾　以請補　同知張亦賢銷解京餉差並引見回省　知縣張大任辭赴津　差　縣丞葉承霖稟知奉委木瀆絲捐差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
