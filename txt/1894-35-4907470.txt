# 1894 - 35 - 4907470

 

Page 1

 
 
   
 
 

Page 2

 
 
[年牘] [  申報館主人拜手]  
　　甲帳春回靑帝布乘時之令午躔景麗黃人呈捧日之祥値鳳琯之更新喜鴻鈞之乍轉瑤階仙仗待漏趨　朝　玉案爐烟霏香染袖靑鸞捧出齊稱萬壽之觴丹鳳銜來同拜九重之詔侍楓宸而舞蹈鵷鷺千行望芝盖以歡呼貔貅萬隊許向金門射策揆文則鰲頂標名還看玉勒爭馳校武則虎賁入選連朝賜酺歡騰亥巿之謠比歲蠲糧喜動丁男之色春臺共上夏甸咸欽本館志切葵傾才慚葩艷開八荒之壽域願效山呼値萬歲之昌期永留春住淋漓手筆愧無驚世之鴻文焜耀頭銜默祝羣公之燕喜看此日春來天上好重賡獻歲之謠待他時瑞滿人間且共奏祈年之曲肅脩小牘虔賀新禧順請均安惟祈霽鑒 
[恭擬慈禧端佑康頤昭豫莊誠壽恭欽獻皇太后六旬萬壽頌幷引]  
　　今歲恭　慈禧端佑康頤昭豫莊誠壽恭欽獻皇太后六旬萬壽皇上以孝治天下將率內外臣工臚歡祝嘏特命在廷王大臣辦理慶典援照乾隆年間成案禮文必求其備制度必求其詳而內外臣工躬逢盛典無不踴躍歡欣鼚鼓軒舞爭欲報効銀兩以盡媚茲之忱並求在京師賞給地叚點綴景物冀鸞輅經過時得以仰邀觀覽皇上尊親備至命欽天監選擇吉期定於八月之望崇上徽號於是垂紳搢笏之臣博帶峨冠之士操奇計贏之侶耕田鑿井之氓獻琛納書之儔航海梯山之輩莫不聞風望景效嵩祝而獻衢歌草野小臣幸生盛世沐浴膏澤有不能已於言者夫伊古以來母儀大下夏有塗山殷有有城周有太任尚矣降及後世非無懿德之昭垂然未有若我皇太后之功無不立澤無不被量無不包明無不燭也自來宼亂之興固天之所以試聖人也故有阪泉之戰而後衣裳可垂行三苗之誅而後于羽可舞曩者赭宼起自粵西捻逆擾於齊豫回匪熾於西陲兵燹頻年瘡痍滿目老弱苦轉輸少壯罹鋒刃於斯時也神州鼎沸大地陸沈羽檄晨馳烽烟夕警岌岌乎不可終日於是深宮赫怒遣將四出天戈所指如風掃籜如湯沃雪曾不數年而草薙禽獮次第削平使林林總總者得以重見天日迄今二三父老猶能追憶當日攻戰之跡口講而指畫謂此雖由於士卒之用命將帥之協謀然皆仰承懿訓故能運籌帷幄之中决勝千里之外此則功　不　也以中天之文德光被猶不免洪水之儆以有殷之齊聖廣淵猶不免桑林之禱災祲之來又天之所以啓聖人也曩者山右苦旱赤地千里自時厥後若豫若齊若閩若燕以水旱徧灾告者靡歲不有困鱗嗷雁仰望恩澤如赤子之望慈母疆吏體朝廷視民如傷之念每遇災歉無不飛　入告聖恩汪濊動發內帑銀若干萬爲振濟灾民之用遂使含生負性之儔咸得以生以養熙熙然如登春臺蹶者復起散者復聚一若　知災　之足以爲害也者和風所被槁木回春甘㴻頻霑委苗亦茂補造化之缺立生民之命此則澤無不被也周王布化越裳重譯而來賓漢使宣成天馬　驤而入貢荒服之至又天之所以佑聖人也曩者海禁大開與英法德美俄奧諸國立約通巿使彼泛　逐利者咸得受廛爲氓孚以恩信聨以情意駸駸乎有賓至如歸之樂國家懐柔遠人無微不至每遇西國有喜慶事則命使臣代達德音於以通中外之情而永冠裳之好西　使臣遇中朝有喜慶事亦各致其國主之命歡抃陳詞當歸政禮成時曾命總署王大臣盛設筵宴欵待各國使臣並賜珍玩各物今者恭逢萬壽則各國使臣當更效歡呼舞蹈之忱而朝廷之行慶施恩亦必有加無已此則量無不包也泰山不擇土壤故能成其高河海不擇細流故匪成其大術藝之微又天之所以牖聖人也曩者泰西諸國知蠶桑之足以獲利相與購蠶子選桑秧梱載而歸擇地栽種漸有成效洋絲之出產者日益見多華絲之出口者日益見少宵旰勤勞念蠶桑爲中國固有之利未可任其廢弛遂以　親蠶爲天下倡詔下浙撫命選嘉湖一帶蠶婦送至京師俾在宮中育蠶又念醫學之不競命太醫院選擇後來之秀試以論說評定甲乙使濫竽者無從施其訃脫頴者可以見其長此外一物一藝之微一經督照無不怡然理順頤養深宮不自暇逸此則明無不燭也自來惟有大德者必得其位必得其祿必得其名　得其壽今以皇太后之至德皇上之大孝遇千載一時之盛會舉錫類推恩之令典綸綍光昭德施洋溢儒臣弭筆而紀盛事父老扶杖而觀土風雍容揄揚詠仁蹈德洵足垂鴻號於無窮小臣管窺蠡測誠不足形容聖德於萬一竊附巷祝衢歌之義謹拜手稽　而獻頌曰一人有慶壽無疆兮欣逢嘉會樂且康兮瑤池西母捧霞觴兮餐綏山桃餌瓊漿兮金枝玉葉萃天潢兮和鸞協節佩玉鏘兮閶闔九天普祥光兮百僚師師樂賡颺兮天子曰兪錫鸞章兮聖澤如春被萬方兮和風在野甘露瀼兮我儕小人慶豐穰兮願天不老日舒長兮於萬斯年坐明堂兮 
[諭旨恭錄]  
　　十二月十二日奉上諭廂白旗滿洲都統符珍等奏革員傷病身故籲懇恩施一摺已革烏里雅蘇台將軍托克湍前赴烏里雅蘇台將軍任時勒索騷擾被人叅劾經奎斌等查明覆奏當經降旨革職托克湍獲咎情節較重該旗輒爲奏懇恩施殊屬非是所請著不准行欽此○十五日奉旨國子監司業員缺著吳樹梅補授內閣中書二缺著伊凌阿堃厚補授內閣中書顧英曹鍾英東城兵馬司吏目楊昌壽　夏將軍衙門筆帖式景壽俱准其補授保舉新疆補用知府聨恩著照例用分發山東同知直隸州知州宋桂彬山東同知張曾科江西同知胡上襄廣東同知趙從芾廣西同知李家駒山東知州謝庭芝長蘆鹽運司運判駱育瀛北河通判王士暄廣東通判徐祖年江蘇知縣陳崇　山東知縣郝崇照雲南知縣王福訓奉天知縣鄭錫華直隸知縣趙映辰山東知縣張之河石振堤山西知縣王寳璐河南知縣費堃邱銘勛陳經武從超趙完浙江知縣強紹嵩沈錡廣東知縣方模哲山東知縣陳思孝梁石甫叚蔭棠山西知縣來維禮河南知縣周寳琦杜樹勳馬九和湖北知縣文尉四川知縣鍾慶熙陳亘廣東知縣童立喆黃雲飛鄒蘭生福建鹽大使金家杰山東鹽大使李忠浙江鹽大使徐浚章俱照例發往鮑祖恩著以主事用欽此同日奉上諭禮部奏明年正月慈寍宮筵宴事宜一摺朕欽奉慈禧端佑康頤昭豫莊誠壽恭欽獻皇太后懿旨正月二十五日皇帝率領王公百官詣慈寍宮筵宴二十六日公主福晉命婦詣慈寍宮筵宴又該部另題正月初十日應　禮儀一本著於正月二十七日在外公主福晉命婦均在內殿筵宴欽此所有二十五二十六二十七等日一切應行事宜禮部會同各該衙門詳議具奏欽此 
[九天閶闔]  
　　吏部爲移咨事考功司案呈本部議覆湖南巡撫吳大澂題請湖南道州學正傳維新六年俸滿循例保薦咨送吏部帶領引見等因一疏覈與例章相符自應准其保薦一本於光緒十九年十二月初一日具題初三日奉旨依議欽此欽遵到部相應抄黏原奏移咨湖南巡撫查照辦理○新放右翼監督載榷使瀾照例應行奏派隨同辦事委員以便常川入署稽徵稅課茲經載榷使瀾擬派吏部郞中漙興充爲奏派隨同辦事委員已於去臘初八日謝恩時繕入摺內奏聞矣○新任刑部尚書薛雲階大司宼允升涓吉於十二月十三日午刻進著履新視事行拜印禮經司務廳示仰闔署官員書吏以及皂役禁卒人等知悉至期一體分班謁見各宜凜遵毋違特示○兵部總理額筱　相國與司馬各堂憲商訂於去年十二月十三日辰刻舉行京察過堂以憑分別保留列等出考册送吏部考功司照例覈辦已由派辦京察處分行知照旗漢實缺候補郞中員外郞主事司務筆帖式等官是日咸穿補褂進署伺候過堂毋悞○前誌戶部擬將八旗各營兵丁月支餉銀折放制錢一千文內改爲每分放制錢五百文仍折給銀一錢五分一則茲悉經戶部業於去臘分行八旗各營卽自光緒二十年二月起應行弁兵月支錢糧數目餉册內每名支領制錢改給五百文支領餉銀內加給一錢五分等因遵照辦理惟聞庫儲制錢雖按卯鑄交實不敷用一由於新鑄制錢漏出四外城內反不見流通一由於他處交部之制錢卽就京內購買以省轉運之艱因此頓形缺少云○管理太常寺事務禮部尙書臣宗室崑岡等謹奏爲題奏請旨事恭照光緒二八意正月初三日高宗純皇帝忌辰應　　員恭詣裕陵讀文致祭謹案臣寺祀應由陵上守 
 
 

Page 3

 
 
護公等中題遣一人就近恭往主祭准宗人府將守護公意普光裕等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此題奏請旨於光緒十九年十二月初九日奉旨遣奉恩輔國公意普行禮欽此○張家口監督宜　使烈現屆一年差滿照例應行更換經戶部將刑部郞中覺羅明照等六員於光裕十九年十二月初十日帶領引見奏請更換張家口監督奉　　　圈出這張家口監督著刑部郞中覺羅明照去欽此○吉林將軍長軍憲遴委五品頂戴驍騎校常和恭齎進貢葠枝來京已于去臘報　　　　廣入內廷至總管內務府堂上交納貢葠分盛二匣俱用黃綾裝潢上黏將軍印花計大枝山葠八苗中枝山葠十有二苗重八兩四錢　　　堂郞中騐明後呈堂奏聞交付茶庫收貯聽候傳用○俄羅斯新年各國使署挂旗伸賀前已列報茲悉總署王大臣與大學士各部院堂官于嘉平十日午後分作三起親往俄國使署拜賀新年彼此皆以吉語相稱頌俄公使敬以茶酒點饌欵洽異常邦交輯睦于此見之○廂藍旗漢軍吉副都統恒于十二月十三日辰刻在西單牌樓堂子胡同寛街本固山公署內挑補本旗五個甲喇領催四缺馬甲七缺敖爾布三缺養育兵二缺已由印房各傳該各佐領飭知應挑人等務于是晨進署預備莫悞○禮部爲移咨事儀制司案呈本部題覆廣東巡撫剛毅題請將年逾百齡親見七代五世同堂之廣東東莞縣壽婦劉張氏旌表一疏覈與例案年限相符應請　旨准旌　賞給上用縀一疋銀十兩等因一本于光緒十九年十一月初十日具題十三日奉旨張氏著冉加恩賞給上用縀一疋銀十兩餘依議欽此欽遵到部相應抄黏原奏移咨廣東巡撫查照 
[預推月蝕]  
　　欽天監友人云光緒二十年二月十五日壬戍旣望京師月食初虧亥初初刻十二分食甚亥正初刻六分復圓子初初刻一分錄此以質占天家 
[鐵路述聞]  
　　客有自山海關外行抵北通州者言天津鐵路公司已由天津接修鐵路直達山海關車行如電運貨載人咸稱便捷刻由關外接修大里河計三百五十里築成土道一俟倔春再行鋪石安置鐵軌卽可開車附近有大山一座用炸藥開成山路以利車行惟大里河河面甚寛擬修石橋一道刻下石料積累如山但工程浩大非旦夕所能奏功再往北三百里名柳河溝附近有西門屯衙署鋪戶林立溝內有泥　爲崇臘底平地水漲五六尺衙署店鋪全被淹沒適遇天氣嚴寒層冰凝結商民皆稱不便再往北百餘里卽至瀋陽矣 
[寍波火警]  
　　嘉平二十七日上午九點鐘時寍波郡廟後太監弄張姓老屋中進之周姓柴間不戒於火烟霧四塞各處水龍局聞警之下各舁水龍星馳電掣而至各出全力吸水澆灌文武官員亦到塲彈壓約焚一點鐘時共焚去樓房一進約計十餘間而前後兩進均有高墻阻隔得保無虞然亦險矣 
[嚴比捕役]  
　　去冬寗波城廂內外竊案頻仍鮮有破獲者捕役輒將形迹可疑之犯拘獲送縣爲搪塞地步其情罪重大之犯並無一起人贓並獲鄞縣楊大令恐該捕役等得規包庇定於每月初六十六廿六三期將全案捕役提比一次俟地方竊案肅清方免提比想該捕役等聞之當知儆惕矣 
[瀛眷過鎭]  
　　出使英法義比等國大臣龔星使之瀛眷由宜昌乘快利輪船行抵漢皋已見前報茲得鎭江信云星使瀛眷於去臘廿三日乘招商局江裕輪船抵鎭文武各官齊集江于迎接至魚更初躍始啓輪而駛瀕行時寳蓋山新兵各營因天色已晚黑雲迷漫未便振隊出郊皆連升三砲燃放排槍以伸敬意 
[錢店倒閉]  
　　金陵新橋恒升錢莊忽於臘月廿六日上燈時倒閉店主及夥伴等逃遁一空所出銀票尚未知其的數惟印板錢票約有八九百千至其因何倒閉俟有續聞再錄 
[愼重河防]  
　　析津信云筐兒港减河南北兩堤前因大水爲災北堤决口而南堤亦殘破不完曾經傅相飭將北堤堵築並將南堤撥欵修補以期鞏固兌免河流泛溢去冬經武淸縣紳具禀傅相以北堤合龍已久而南堤依然缺陷一交春令河水暴漲河堤或有疏虞恐於春耕有礙已奉傅相批候札行承修鎭將明白禀覆如未修培候札武淸縣督同紳董撥欵興修至於北堤頻年决口顯係防守不嚴被人偷挖亦責成該鎭將督率弁兵認眞防守倘再失事卽將該弁兵斥革究懲已分別行知遵照矣 
[嚴辦淫僧]  
　　杭州訪事人云淸泰門外有某甲者在省中某醬園爲夥終年作嫁壓線依人其妻夙與某僧通甲雖有所聞尚無實據臘月望日忽惘惘然歸謂其妻曰園中命卑人往各鄉收帳約二十六日始回家中敬神諸事勞卿代爲布置可乎妻曰郞君於何時動身甲曰　日乳鴉初啼明星掛樹卽卑人就道時也妻信之甲出暗伏左近窺探至十七日傍晚見有一僧經過兩目灼灼然頗露賊相卽尾之僧果入其　甲遂邀集十餘人於二鼓時分投把守前後門已則毀扉而入將僧及婦雙雙綑縛次晨通知地保押解入城至縣署控訴適朱邑尊往糧署伺候撫憲盤庫由門者分別押入班房十九日邑尊親坐花廳提訊立將僧重責一千板發遷善所拘禁一年限滿勒令還俗婦掌頰二百下問甲願領回否答云不願遂著官媒發賣甲乃具結而退 
[日報雜譯]  
　　上月二十三號爲日本皇太后設帨良辰各大臣及宮內省高等官咸於午前十點鐘時赴靑山御所祝賀太后受賀後賜以酒饌至午後二點鐘皇后由皇宮赴靑山御所高倉典侍陪乘香川皇后宮太夫及侍醫女官等一路供奉直抵靑山離宮至五點鐘還宮○滋賀縣屬愛知川警察署長池田政定忽於上月二十二號將懐姙之妻及三小孩刃斃旋復操刃自戕蓋病狂也○上月二十號以後越後園大雪由柏原開往直江津之火輪車被雪所阻乃於車首裝除雪之機器始得開行旣而雪下愈大抵得將自長野至柏原之客車暫停鐵道局出示云當今柏原至直江津間各驛皆降雪非常之大往往列車定時運轉難致故現定不論何時何地氣車一槪停止往返此示令旅客各自注意勿悞○北海道洋面今夏患霧冬患雪輪船往來苟非船主之善于行駛者往往忽地遭災上月初以來自箱館出口之各輪船大都遇雪折回郵船會社酒田丸於十七號自橫濵開赴箱館途中大雪漫天船主以水程莫辨悞覆海中幸近某口船中人得以救起○上海禪臣洋行寍波輪船售與日商改換船名往來大坂神戶各內地十二月二十三號在北海道失事登時沈沒船中人悉數遇難以致久無消息直至本月始有人訪知其事 
[無賴打店]  
　　私開烟燈本于例禁然小民藉此餬口其情亦覺可憐豈無賴輩所得而魚肉哉金陵淮清橋潘姓上元縣人開設烟室歴有年所臘月二十日三鼓有靑皮七八人醉眼模糊叩扉欲進店主告以遵奉憲示十點鐘後槪不交易諸公光降請明日早些來靑皮不聽剝啄之聲愈急竟有握磚石以當拳者店主置若罔聞吹息洋燈隱示以高臥之意門外漢見板縫中燭光頓然昏黑益怒不可遏謂彼延不啓扉已屬可惡竟敢滅燭就寢是明明拒我輩於千里外也此憤烏可不洩於是數脚飛來轟如雷嚮門面板折斷乘勢擁入黑喑之中不辨何人遇則飽以老拳亦不辨何物觸手卽拋擲地上烟缸烟鎗紛紛墮落店主與二夥知寡不敵衆惟大聲呼救命而已居隣畢集喝開衆人方得住手燃燈徧照乃知橫行者非他人卽本街之無業游民也店主見面無一不相識者嗅之酒氣薰然知今夜必難講理遂將所毀各物一一告知隣人請作質証明日不會於茶肆中便會於公堂上請勿畏縮衆靑皮酒已微醒自知理屈不復强辯惟挺身而出曰明日領教歪歪斜斜掉頭不顧而去內有一人額角血流束以手帕蓋誤被同夥以撑門棍擊傷也次日經人排解令靑皮償店主十分之七言歸於好毋啓爭端店主恐結怨此輩日後諸多未便勉如所請計折耗錢四五千云 
 
 

Page 4

 
 
[挾仇行刦]  
　　石叻人宋某在本城小東門外洋行街方地開設鴻興洋行家住浦左陸家渡相近生二子一女其子在臺灣貿易主則於前年憑羅姓爲媒許字滬城開金鼎齋香店莊姓之子爲室三生有約百兩相迎方謂向平之願從此已了詎意莊子不務正業且吸洋烟宋心滋不悅謂有婿如此何以爲懐遂將女領回家中莊子敢怒而不敢言今年元旦宋有事未回室中祗存婦女忽聞叩門聲甚急宋女啓戶視之忽有二人入內各執利刃大呼拼命言未畢又有匪類一百餘人奔入內室將金銀衣服攫取一空婦女不敢攔阻任其呼嘯而去迨宋回家查點所失約値三千金宋已隸西籍稟請領事照會華官究辦外間傳說該匪等由莊子糾合未知然否 
[定期進省]  
　　關道憲聶觀察定於本月初七日乘舟赴蘇恭賀各大憲新禧 
[暫緩履新]  
　　新任江海關道魯公甫觀察伯陽將次履新上海縣黃大令預飭家丁在本城也是園預備行轅觀察本擬月初來滬旋接蘇藩司鄧方伯電令至省謁見撫藩二憲商議要公觀察因定於今明由金陵起節赴蘇來滬之期大約在元宵前後矣並聞兩江總督劉制軍欲與觀察商辦洋務飭知現任江海關道聶觀察暫緩交卸傳聞如是確否未敢知也 
[讞員庖代]  
　　英廨讞員蔡二源太守於去冬十二月二十八日赴道轅請假二月往蘇省就醫聶觀察俯如所請立卽札飭宋莘樂二尹代理公廨事務太守隨預備交卸事宜元旦書役人等遞呈手版叩賀二尹新禧二尹旋擇於今日卯時接印昨夜鐘鳴二下書役人等至西門內公館迎入署中 
[局員改委]  
　　去臘本邑浦東爛泥渡巡防局高介臣二尹縱容局勇妄責無辜偪斃民婦江海關道聶仲芳觀察飭城廂內外總巡葉臨恭司馬查得事皆屬實未便任其稔惡殃民遂於二十八日撤去差使另委南巿二十三七鋪局員黃衡堂二尹前往接辦三十日二尹赴道轅禀見謝委觀察著卽日到差視事二尹奉諭後往滬城各巡防局及紳董處辭行午後一下鐘時由十六鋪乘舟過浦郷民咸鵠列浦濵燃放鞭爆迎迓二尹旣蒞局卽傳齊各圖地甲諭以本委奉道憲大人札委到此整頓局務嚴緝奸宄保衛良民前委高老爺因任性妄爲致釀巨禍爾等自後切不可營私作弊事無大小務須據實禀明不准在外招搖生事致鄉民有冤莫訴怨氣彌天如敢故違定卽送縣重辦各地甲唯唯遵諭而退諭畢一面飭傳向在本局之門丁倪某倪早已懼而逃逸二尹乃赴各董事處投刺拜會至所遺廿三七鋪巡防局差觀察札委貨捐局帮辦鄭春尉二尹辦理亦於三十日到局 
[元旦慶賀]  
　　元旦黎明時關道憲聶仲芳觀察提右營廖楚材叅戎松海防劉乙笙司馬上海縣黃愛棠大令守備程守戎城汛李千戎糧廳呂二尹水利廳兼攝典使林少尹等齊集西門內半叚涇萬壽宮行慶賀禮濟濟蹌蹌誠盛典也各員入官廳稍憇略用茶點旋卽分道往各廟拈香然後命駕回署午後各官均用全副儀仗往來道賀並赴道轅叩賀新禧 
[西員賀歲]  
　　元旦及初二日駐滬英領事德君美領事易君法領事呂君法繙譯官祁君董家渡天主堂主教倪君及各國領事各帶繙譯乘輿入城轎前均有中西巡捕護衛詣道廳營縣各衙門拜賀新禧各員迎入花廳欵以茶點叙談片刻興辭而出 
[迎春紀盛]  
　　去臘二十九日係立春令節先一日由地方官舉行迎春典禮是日十點鐘上海縣黃大令率同糧廳呂二尹水利廳兼攝典史林少尹各乘顯轎排齊全副儀仗除旗鑼傘扇外尚有萬民傘廿四頂萬民衣一襲德政牌四十六對並有奉　旨加奬銜牌皂役對馬家丁對馬各四匹頂馬一員　勅印馬劊子手勛勇民壯等簇擁而前春官頭戴凉帽身穿線縐外套高坐竹椅內以二人舁之沿途口唱吉語各憲出署往南太卿坊出大南門至迎春廟其時學師宣廣文己在廟中伺候大令等降輿向太歲行三跪九叩首禮遂與春牛迎入轎中大令廣文等由廟往東過佛閣倉橋花衣街郞家橋進大東門經道轅迤邐往北過太平街三牌樓穿邑廟大堂過海防署益慶橋東街往西老學前直至縣　廣文先回學署大令率同二尹少尹在大堂舉行春宴禮畢入內所有桌上陳設果品一任民間攫取太歲秃頭著鞋春牛藍頭紅角紅耳黃頸紅背白肚紅尾黃腿黑脚均安置土地祠及交廿九日寅時大令飭發三梆與二尹少尹等同至大堂上差役預將太歲春牛舁至大令等復行三跪九叩禮手執春花在春牛左右繞行一周行打春禮大令等甫退堂各差役卽一擁而前奪取春牛若得牛首可卜一年利市此風由來久矣 
[滬濵年景]  
　　去歲除夕東棋盤街長仙堂倡婦高桂仙及某處野雞流娼雲仙德仙以負債纍纍謻臺白級託言訪尋狎客乘間脫逃又石路普慶里長三倡婦張純卿及武琴仙卽文月仙亦皆不知去向龜奴鴇婦西出偵求蹀躞街頭足爲之繭○除夕十二下鐘後愚夫愚婦之至英大馬路保安司徒廟禮佛者爭先恐後幾至塞途捕頭恐肇事端派中西捕爲之彈壓 
[春江紀勝]  
　　新正初五日俗傅財神誕日居民鋪戶例於初四夜祀以牲牢迎神送神每有燃放鞭爆者英捕房麥捕頭爲愼重火燭起見預飭各抱探一體知照不得燃放違則罰銀○元日之夜浦江中所泊各船一律懸燈結彩招商局各輪船上更龍旗招展五色相宣駐滬各國領事署中亦皆升旗以誌慶賀 
[南市瑣談]  
　　本年新正初一之晚廿三七鋪巡防局員戴憶珊二尹督率局勇出外巡查行至施家弄口見柵門尚未下　立傳栅夫至喝令笞責栅夫一再苦求二尹諭此次姑寛免究以後如再違犯定予重懲栅夫唯唯而退○獻歲以來賭風甚熾或推牌九或擲骰子私街小巷密布如林前晚王家碼頭街上小賭多至二十餘處有薙頭阿根者在某中處賭博輸去洋銀二元囊已罄矣腹更枵甚欲向暫借點心錢甲吝而不與以致互相口角毆鬥不休旋經旁人勸開始免肇禍 
[帽作虛驚]  
　　去臘廿八薄暮時滬城西唐家弄某姓帽作因煮晚膳遺火積薪作中人均未覺也未幾濃烟縷縷將穿屋頂諸夥始大聲呼救汲水澆灌適該處地甲在門外經過當卽鳴鑼報警及遠近救火者紛然馳至則已火滅烟消矣 
[英界火災]  
　　新正初一夜八點二刻時本邑英租界大馬路北首老閘大橋之西沿河萬生公興二煤炭店合租地基存積煤炭樹柴之處忽然火起各洋龍如飛而至以路途曲折無從爲力不得已將皮帶放入吳淞江吸水噴射計焚去煤炭及柴約値洋銀五百元附近之人疑出店人携燈前去鎖竹籬門燈火焚及竹籬以致蔓延無際詢之店夥則言並無此事疑事前曾將竊賊獲交捕房送辦或者懐恨種火云○是日下午五點鐘時北香粉弄西首某姓老虎灶烟囱中烟霧迷漫勢將火起經老虎灶主及夥設法救息不致成災意者其爲回祿神之先兆歟 
[虹口火警]  
　　本邑美租界北山西路德安里第十弄第一百八十三號房屋係蘇州米客徐釗亭所住去歲除夕因煮晚膳燃火過旺以致火星噴薄而上焚及露臺上所堆稻草霎時紅光四射勢若燎原捕房聞報之餘鳴鐘告警少焉救火會中人驅皮帶車至裝諸自來水龍頭上竭力施救幸免成災然附近居民已警惶無措矣 
[新年禁賭]  
　　每歲新年數日內捕房暫弛賭禁喜作牧猪奴戲者無不通宵達旦擲骰抺牌無賴之徒籍此以滋事故拆梢打架無日無之今歲美捕房黎副捕頭特飭各包探預先知照茶坊等處不許設檯聚賭如違送辦决不姑寛是以納汚藏垢之區至此咸不敢公然　溥而著名賭窟及行號娼寮依然一擲千金肆無忌憚不知捕頭其亦有所聞耶 
 
 

Page 5

 
 
[瘋僧肇禍]  
　　去臘二十九日清晨十點鐘時有陳友亮者髠其頂若秃驢瘋瘋儍儍行至虹口新記浜北見小家婦楊吳氏曉妝甫竟對鏡調口　杏臉桃腮丰神絕世不覺瘋性大發脫下倜衫露體赤身肆行狎抱婦駭甚大呼救命隣人聞聲而至喝令釋手陳竟持禪杖亂擊傷及婦之頭顱吹彈得破的臉兒頃刻血汚狼藉隣人怒甚將陳扭交四百四十號華捕拘入捕房捕頭令送婦至醫院敷治醫生告　須閱兩禮拜始得告痊乃將陳押候解送公堂判斷 
[老嫗騙錢]  
　　去臘小除夕有某氏老嫗持洋銀四枚向法租界公館馬路寳興里某肉莊兌換制錢議價不諧索還原物行未數武重復折回願以前價易錢而去其時肉莊適勿忙急遽無暇覆估迨經司帳騐知贋鼎而嫗已不知去向立刻投報銀捕房頭皮飭探緝查遇諸內邑廟在近嫗知事難遁師自願如數賠價探遂持洋銀而去 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[頑徒拔刃]  
　　滬城西唐家弄口扇骨作有甲乙兩學徒年未成丁去臘廿八日偶在門前嬉戲頓生嫌隙中竟入內取出洋刀一把向乙隨剌乙避讓不及左手被傷血流不止作主告知乙父出爲理說旋經人調處令甲倩傷料醫治幷備香燭服禮其事始寢 
[船婦呼冤]  
　　小除夕有划船婦四人至縣署喊寃聲稱被划船埠頭沈錫卿勒索年規不遂將櫓取去無以謀生情急喊控由値日差禀明黃大令著該差帶往料理該差遂同至沈處理說沈堅執不認該差於大除夕回署禀覆黃大令著俟新正初六日研訊 
[輕罪省釋]  
　　行竊製造局楊樹之湯海榮及攫米船戶卜金虎等約十餘名均經縣署訊責枷號嗣因年關在邇黃大令請帮審委員葉司馬于小除夕提訊逐一點名釋放 
[總巡禁賭]  
　　元旦以來本邑城廂內外開塲聚賭密若魚鱗有劉盤龍之癖者相率趨之呼么喝六之聲通街接巷初三日經保甲總巡葉司馬飭各地甲挨叚傳諭於今日起一律停止如違提究 
[聚賭受責]  
　　十六鋪巡防南局鍾偉臣二尹於除夕督同局勇地甲出外巡查行至集水街地方見某甲所開小烟館公然開賭二尹喝令拘拿當將甲及乙丙等拘至輿前二尹提訊之下著各責數十板從寛斥釋一 
[訟藤已斷]  
　　陳阿榮偕子毛毛投縣控弟婦李氏遭卜茂生奸佔墮胎身死求請檢騐黃大令以無証據著不准理惟稱覇佔李氏及行中事務一節候提卜到案訊究已紀去臘報章嗣由大令飭差朱慶將卜提到正欲訊問卽據兩造親族出爲解勸令卜將帳務交出並延僧道誦經二日爲李氏超度陳父子爲之首肯遂於小除夕上燈時投縣求銷大令准如所請 
[斷分家產]  
　　曹徐氏與鄰人鄭步雲犯姦被夫兄曹騮拘獲送局解縣訊供之下兩造又具禀爭奪家產迭經黃大令訊供未結著兩造將家產細帳呈候覆訊其詳已見前報小除夕二鼓時大令升坐花廳提訊曹騮供稱前堂奉諭後監生已將男女衣服及金銀首飾並恒和元源等錢莊典當存銀摺扣呈案請斷曹檀供係曹氏族人朱世和陳會卿同供小的等在曹氏之夫曹韻樓所開萬泰順萬愼恒兩南貨店爲執事萬愼恒店內有存銀七百餘兩曹忠渭供稱騮係小的本生父自韻樓逝世後由小的爲兼祧子曹徐氏供稱丈夫故後夫兄曹騮屢將家產浪費並將衣服銀飾暗中典押况丈夫在日費用並無如許之多自去世迄今爲時未久銀洋被騮用去不少且呈案之物均不値錢如珍珠四百三十八粒約値洋四百元金鐲三雙其餘零星金飾尚未報明叩求追究大令問騮曰金釧何在答稱韻樓初故時已兌去其一徐氏又稱自丈夫故後小婦人受夫兄欺凌一言難罄今忠渭雖嗣與小婦人爲子然夙有嫌怨日後豈能相安大令曰爾之苦况本縣早已深悉但此案懸宕已久時値年終何不將就了事徐氏供求恩斷騮供稱忠渭旣作韻樓之子嗣父雖死忠渭年未成丁總煩嗣母教訓大令衡情判斷著將萬愼恒等二店交曹張氏經管朱陳二夥仍著帮同辦理所有男衣判歸忠渭女衣及呈案之小皮箱一隻內有零星金銀首飾均歸徐氏具領恒和元源等存銀二千四百兩以一半歸忠渭暫交曹騮收管俟忠渭成人再行交付尚有一半劃歸徐氏曹騮等遵諭具結大令問徐氏曰舍缺爾願管否供稱不願經管大令判將舍缺交騮收管徐氏供稱小婦人吃虧太甚還求斷返金釧一雙大令允之騮又稱金釧已兌去可否折還銀兩大令著騮再貼還徐氏銀二百兩原被均遵斷具結而退 
[限交僞照]  
　　鄉人孫寶春在縣誣控顧關珍糾衆攫物黃大令提訊之下孫自稱監生大令詰問由何處報捐答稱向秦杏屏買來大令查騐監照知係揑造遂將杏屏提到供稱由胡銀泉囑售並牽涉伊叔秦冬餘大令飭將冬餘發捕廳看管杏屏及孫分別收禁胡收所候訊其詳已登去歲報章至去臘底又經大令提訊孫供稱浦東人向以耕田度日此次實受杏屏之愚出錢三十千文買得空白監照冐昧赴案誣控顧關珍攫物現蒙訊明叩求恩宥大令曰本當將爾嚴辦姑念鄉愚無知且係初犯著罰錢三十千文充果育堂善舉孫俯首遵諭大令問何時交案答稱求寛限正月間交案大令准之著當堂具明私買僞照誣控切結仍飭還禁押繳孫稱時將歲暮可否求恩交保大令准如所請著交差帶出覔取的實在城在鄉兩保人來案作保大令復詰杏屏供稱由胡轉托胡供稱此照在大馬路五福弄口拾得駁詰再三供認如前大令判將杏屏還禁胡還所又提冬餘研訊供稱杏屏作事不端文生平日失於覺察亦難辭咎現求交保歸家料理年事大令曰交保一節本縣難以專主須稟明道憲核示冬餘再三苦求大令不准仍著交捕廳看管限於新正初三日交照候示 
[縱妻滋閙]  
　　滬南潮惠會館空塲有擺湯團攤之王洪三於去臘二十九日向鄰攤錢和尚借物口角繼以爭毆王之頭額被錢擊破王不肯于休扭至十六鋪巡防中局請訊局員李蘭史二尹提訊之下以事起細微飭將錢薄責三十下一併逐出詎料錢妻費氏䏣敢在局中胡閙局勇以好言解勸該氏倔强不依局勇稟明二尹飭將王錢及該氏一併移送上海縣訊辦晚堂由黃大令提訊王供稱小的係湖南人在會館門前擺設湯團攤今晨向錢暫借斧頭一柄爲劈柴之用錢不允反將小的辱駡與之爭論竟被持柴擊破頭顱心不甘服扭局訊供蒙局員訊明斥釋不料錢費氏膽敢吵閙是以送案請辦錢供稱無錫人擺麫攤度日王係土棍小的素不與伊招呼近日王常來寄物小的不允因此懐恨今日清晨回家見王與妻調戲是以向論擊破伊頭錢費氏供稱松江人嫁錢多年今晨王乘夫他出前來調戲適被丈夫瞥見因此毆打小婦人並未在局吵鬧大令一再駁詰兩造各執如前大令間十六鋪地甲裘鎭曰伊等究因何事起釁答稱兩造來局控告經李老爺訊明以事起細微著令出外安分謀生不得滋事詎費氏反敢吵閙不已因此送案錢和尙又稱小的尙被　毆傷腰肋大令飭仟檢騐唱報無傷大令謂錢曰些微之事已由局中訊釋尙敢縱妻滋鬧且於到案之後裝傷朦控實屬胆大妄爲今日本當重辦姑念年關在卽從寛發落著將錢費氏掌責四十下王供三亦非安分之徒因念稍有皮傷免其笞責均交該地甲保去俟新正開印後一併備文遞籍 
[法界捕房紀事]  
　　永安街德順昌烟館對門福建人設攤賭博圍而觀者密如堵牆擾擾紛紛聲聞遠近適包探夥至此諭以毋許喧譁賭徒倔強不依始則舌劍唇鎗繼而拳脚交下探夥寡不敵衆大受傷夷迨巡街捕上前亦被若輩毆辱後捕頭聞知其事立飭包探帶同通班夥役並申西各捕將各賭徒九人一齊拘入捕房押候解公堂研訊○前日下午三點鐘時有一中年婦行經公館馬路西驀來丐子攫取頭上挖耳簪幸爲巡街捕所見拘入捕房捕頭命押候送究○有蔡姓者積欠新沙遜房租洋銀十餘元年終無以應付收租人將其妻拘入捕房妻適懐孕彌月觸動胎氣腹痛難熬殆經人保出則小孩已死腹中雖勉強取出閱日卽血溢而亡蔡痛切鼓盆籲乞捕頭伸雪捕頭告以事關人命應投縣署禀訴蔡乃忍氣吞聲自行棺殮 
[申報館恊賑所經收順直賑捐十二月廿一至十二月三十日止第三十八次淸單]  
　　十二月廿一日恆豐莊交來南溪縣李大令經募票元六十八兩七錢四分九江怡和帳房銅洋六元○廿二日有心無力子洋二元蘇城成裕號票元一百兩○二十三日省過軒洪洋五元○二十四日沈樹廷洋二元蘇州全盛來各善士四十一戶洋四元○二十五日浙省無名氏病愈還願洋十元無名氏銅洋二十元無名氏洋六角○二十六日古吳稼記因近隣失愼幸獲平安洋四元枷楠香朝珠一付洋五十元對聯二付洋六角扇面一把洋五角○二十七日姚姓洋二元蕭虞初席資移助洋廿四元○二十八日彩旗綢十九塊洋八元浙西求壽主人洋十元章姓屋內六戶洋三元無名氏洋二角永寗道周叙卿善士經募二百五十一戶計錢二百零九千四百廿文合銀一百三十兩零八錢九分來票元一百三十二兩大團日生盛來湘波散人酬愿洋一元無名氏洋五元○廿九日陳德豐銅洋十五元形源莊銅洋八元何嘉熹病愈還願洋二元鳳城布衣人經募三十八戶銀二十兩合洋廿七元五角五○三十日無名氏洋一元江西福興潤來務本堂洋一元董雨生錢三千六百文來洋三元虛對洋一元嶺梅外史虛對洋一元刼餘生經募袁金亮等二十七戶錢五千六百文刼餘生經募培風書屋錢六千文共計錢十一千六百文合銀七兩六錢九分申二錢五不書名銅洋四元各善士二十三戶洋二元三角元記洋十元以上總共收洋一百七十八元七角五分票元三百零零七錢四分紋銀七兩六錢九分申二錢五虛對洋二元銅洋五十三元 
 
 
 

Page 10

 
 
   
 
 

Page 11

 
 
[光緒十九年十二月十二日京報全錄]  
　　宮門抄○諭旨一道錄前○直督李奏大員迭捐鉅欵援案請奬摺○又奏紳商捐創書院請旨建坊片○蘇撫奎奏縣丞遭風殞命懇恩議卹摺○將軍慶奏揀補口外要缺知縣摺○東撫福　奏步練軍報銷銀數摺○直督李奏徵解各欵銀兩片○十二月十二日內務府國子監侍衛處値日兵部引見五十六名正白滿六名正白蒙一名廂白蒙二名正藍滿五名圓明園四名健銳營六名○繼公李端棻各假滿請安○掌儀司奏十五日祭　奉先殿溥僎行禮○召見軍機敬信克們泰車林端多布皇上明日用膳辦事後至皇太后前請安畢還宮○○大學士直隸總督一等伯臣李鴻章跪奏爲大員迭捐賑欵爲數甚鉅籲懇天恩俯准援案給奬恭摺抑祈聖鑒事竊查本年二月間山西邊外七廳因旱成災欽奉　諭旨飭臣恊籌賑撫旋據二品頂戴辦理臺灣墾撫事宜太僕寺卿林維源捐銀二萬三百兩六七月順直大水又捐銀二萬七千六百兩先後解直兌收轉撥濟賑並據該京卿以受恩深重情殷報効不敢仰邀奬叙等情由籌賑局司道詳請核奏前來臣查林維源前因履次捐助軍需鉅欵仰邀恩奬洊擢京卿每遇各省水旱偏災無不慷慨好施捐資濟助卽現辦臺灣墾撫事宜常年需用經費不下數萬兩亦皆自行捐辦公忠體國海內所稀本年晉直兩省猝被重災需欵孔亟正値連年勸捐物力疲敝之餘累寸積銖尙難籌集該京卿兩次捐銀四萬七千九百兩全活災黎無算實屬志切救民功能濟衆有裨大局匪添雖據稱不敢邀奬而捐數較鉅未便壅於上聞該京卿係現任三品大員階銜均無可加自應照例准其移奬查光緒十六年順直水災浙江烏程縣廩貢生候選郡中龐元濟捐賑銀二萬兩十八年江寗等處旱災廣東南海縣貢監生周長華捐賑銀三萬兩經臣及兩江督臣先後奏蒙　特旨賞給舉人准其一體會試欽遵有案今林維源之子候選知府監生林爾嘉讀書敦品有志上進可否仰懇天恩俯准援照龎元濟周長華成案賞給舉人准其一體會試以昭激勸出自特恩臣亦知科第爲士子進身之階本不應破格陳請特以林維源獨捐賑銀至四萬七千餘兩之多好義樂輸實非尋常所有且捐數較龎元濟等尤鉅若蒙恩准所請旣足勵急公嚮上之忱亦無慮援引冐濫之弊是否有當理合恭摺陳請伏乞皇上聖鑒訓示謹奏奉硃批該部議奏欽此○○李鴻章片再據廣東澳門紳董候選道何仲殷候選同知宋紳補用守備張定邦同知職銜葉成琛等呈稱紳等於同治十三年間在澳門地方創立鏡湖醫院延醫捨藥周濟仇民前山東山西河南廣東省遇水旱災荒均經邀集同人勸捐助賑光緒十六年順直水災曾捐賑銀一千二百兩本年順直續被水患又捐賑銀一千九百兩先後匯解天津交收濟用此項捐欵例由在澳紳富商民分投募集不敢仰邀奬叙等情請奏明前來臣查該紳等僻處海濵咸知慕義所設鏡湖醫院廣行善舉惠及窮黎歴屆捐助本省外省賑欵爲數頗鉅順直兩次被災共捐賑銀三千一百兩實屬念切痾瘝深堪嘉尙雖以欵係零星湊集碍難核奬而該紳等急公好善之忱亦未便壅於上聞定例士民捐助賑銀千兩以上例得奏請建坊合無仰懇天恩俯准該紳董於澳門鏡湖醫院自行建坊給子樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○頭品頂戴江蘇巡撫奴才奎俊跪奏爲現任人員遭風殞命懇恩敕部議䘏以慰幽魂恭摺仰祈聖鑒事竊據江陰縣知縣劉有光禀稱該縣縣丞陳彝德到任後常川駕舟沿江巡視不辭勞險從無貽誤光緒十九年八月二十七日天明後赴江巡查甫出黃田溢口陡遭風浪覆舟赶卽撈起救治無效卽於是日身故等情造具履歴淸册並由蘇州藩司鄧華熙核明詳請奏咨前來奴才伏查該故員陳彝德係廣東澄海縣人部選江蘇縣丞於光緒十七年二月內到任平日居官勤愼毫無貽誤此次出江巡查遭風覆舟以致殞命情殊堪憫合無仰懇天恩勅部照例議䘏以慰幽魂除將淸册咨送吏戶禮三部查照外謹會同總督臣劉坤一恭摺具陳伏乞皇上聖鑒訓示謹奏奉硃批著照所請該部知道欽此○○奴才慶裕跪奏爲揀員請補口外要缺知縣以資治理恭摺仰祈聖鑒事竊查承德府豐寍縣知縣何希遜前報因病出缺當經奴才奏請以候補知縣霖康補授嗣奉部覆該員奏留熱河補用係在出缺之後核與定例不符行令另揀名次在先合例人員請補等因自應遵章揀員請補以重職守查部定章程內開嗣後灤平豐寍二縣缺出毋庸定爲一調一補由該都統會同直隸總督先儘口外揀發及勞績保留熱河補用人員按照名次先後請補又新章內開已經揀發及保留熱河人員一切補署各缺仍照舊例辦理各等語今豐寍縣一缺自應遵照駁飭在於熱河揀發及保留各員內揀員請補查有揀發知縣文星現年五十歲係廂紅旗滿洲長海佐領下人由　生中式光緒二年丙子科舉人於十二年丙戍科會試後赴部註册投供揀選嗣於揀發熱河州縣案內經吏部帶領引見奉硃筆圈出文星著以知縣發往熱河差遣委用欽此十七年正月領照四月到郡嗣因朝陵教匪倡亂派委糧臺並理刑司當差軍務肅淸案內奏保加同知銜十九年八月委署豐寍縣印務於是月二十六日接印任事查該員才具明敏辦事認眞且現署縣於辦理地方事宜均無貽誤以之請補豐寍縣知縣員缺實堪勝任與定例新章亦屬相符據熱河道廷雍具詳請奏前來奴才覆核無異合無仰懇天恩俯念邊缺緊要推以揀發知縣文星補授豐寍縣知縣員缺洵於地方實有裨益如蒙兪允該員係揀發知縣請補知縣銜缺相當照口外章程送部引　見所有遵駁揀補豐寍縣知縣員缺是否有當謹會同大學士直隸總督臣李鴻章合詞恭摺具奏伏乞皇上聖鑒敕部議覆施行謹奏奉硃批吏部議奏欽此○○尙書銜山東巡撫奴才福潤跪奏爲報銷步隊練軍第六次收支銀兩繕具清單恭摺仰祈聖鑒事竊山東綠營步兵前經奏准練成步隊兩營委曹州鎭總兵王達三統帶除底餉仍由藩司照章給發歸兵馬奏銷案內造報其津貼等項銀兩在於裁兵節餉項下動支由善後局專案辦理已將收支各欵截至光緒十八年十二月底分作第五次奏銷在案茲據善後局司道詳稱自光緒十九年正月初一日起至六月底止支發薪津等欵應作爲第六次報銷查兩營守兵各四百名統領營哨各官及夫役兵丁應支公費薪津口糧等項悉照定章給領提解報銷飯銀外下餘銀兩同四分扣平一併列收作正開銷製造軍裝器械均照例價請銷五成幫價由現扣攤廉銀內支領另册報部減平餘平銀兩入正作收核計共用銀一萬五千八百二十一兩七錢三厘二毫七絲查收欵項下共收銀一萬五千七百八十兩四錢二分六釐二毫三絲不敷銀四十一兩二錢七分七釐四絲應請按數撥還開造總細各册詳請奏咨前來奴才覆核無異除淸册咨部查照外所有山東步隊練軍第六次報銷銀數謹繕具清單祗呈御覽爲此恭摺具陳伏乞皇上聖鑒謹奏奉硃批該部議奏單併發欽此○○李鴻章片再據長蘆鹽運使季邦楨詳稱光緒十八年額徵在京各衙門連閏帑利銀十九萬六千十兩九錢二分八厘內除奉部覆准减停京引二萬道應减徵利銀六千三百二十三兩二錢四分九釐又尉氏扶溝兩縣因鄭州黃河决口被災奉准停引四千一百五十七道應减徵利銀一千三百一兩九錢九分一厘尙應徵銀十八萬八千三百八十五兩六錢八分八厘先因上年正課緩至十月奏銷接徵帑利爲日無多不克全數徵解本年春間運務緊要勢難兼顧旋經該司不拘卯期嚴行比追除懸引無徵及累商未完共銀四萬八千五百六十兩七分八厘實徵完銀十三萬九千八百十八兩六錢一分又應解戶部紙紅飯恊餉飯隨解銀山東飯六分扣平內閣飯共銀八千九十四兩六錢四分六厘又應解內務府筆帖式護軍校修理衙署攤繳參價等欵共銀三萬六百七兩七錢三分以上帑利並年例等欵共銀十七萬八千五百二十兩九錢八分六釐內戶部紙紅飯山東司飯等欵並內務府內殿廣恩庫步軍統領鑾儀衛太僕寺等處帑利銀兩已於光緒十八年十二月派委官吏分別解次共應解戶部各欵帑利銀兩亦於本年十一月初七日委解起程交納聲明累商未完之欵續徵補解等情造册詳請具奏前來除分咨查照外伏乞聖鑒謹附片具奏奉硃批該衙門知道欽此 
 
 

Page 12

 
 
+ 
[光緒十九年十二月十三日京報全錄]  
　　宮門抄○諭旨一道錄前○東撫福奏核明登榮步隊練軍第一次收支餉需銀兩摺○直督李奏揀員借補守備片○河督許奏查明豫東黃運兩河各項工程動用銀數摺○又奏防護凌汛並催辦甲午年料物緣由片○又　奏查明本年動用磚方銀數片○豫撫裕奏查明上忙完解丁耗銀數分數摺○直督李奏叅革知縣片○又奏長蘆補欠積欠二欵勢難補徵請再推展五年摺○十二月十三日理藩院鑾儀衛光祿寺廂黃旗値日無引見○巴克坦布色楞額各假滿請安○張中堂等同鄉官謝恩○翁同龢等同鄉官謝恩○賡音布謝准其抵銷恩○召見軍機○○尙書銜山東巡撫奴才福潤跪奏爲核明登榮步隊練軍第一次收支餉需銀兩繕具淸單恭摺仰祈聖鑒事竊山東登榮兩營水師前經奏請挑留戰兵伍百名作爲練軍駐紥烟臺餉需由裁兵節餉項下動支經部議准照辦按半年報銷一次所有官弁兵丁及應支餉需各數目均經咨部在案計自光緒十九年二月初一日起至六月底止薪糧馬乾等項悉照定章支發每兩扣平四分又扣一分平餘除提解報銷飯銀外下餘銀兩同四分扣平一並列收作正開銷製造軍火器械按照例價請銷五成幫價由扣存攤廉銀內支領另册報部减平餘平銀兩入正作收核計共用銀一萬二千七兩二錢八分七釐四毫三絲查收欵項下共收銀一萬一千九百七十八兩六錢四分三厘七毫一絲不敷銀二十八兩六錢四分三厘七毫二絲應請按數撥還據善後局司道開造總細各册詳請　奏咨前來奴才復查無異除清册咨部查照外所有登榮步隊練軍第一次收支各項銀數理合繕具清單祇請御覽爲此恭摺具陳伏乞皇上聖鑒謹奏奉硃批該部議奏單併發欽此○○李鴻章片再宣化鎭多倫恊左營守備楊林珍病故遺缺前請以儘先守備楊常泰補授經部議駁令揀合例儘先人員請補等因查多倫恊左營守備一缺孤懸塞外汛地遼闊蒙民雜處盜賊出沒靡常緝捕巡防極關緊要非精明幹練之員弗克勝任查有花翎儘先補用都司宣化鎭標右營千總馮凌昌年五十三歲直隸宣化縣人由行伍歴拔千總因歴年剿辦口外馬賊及熱河教匪出力洊保以都司儘先補用並戴花翎該員精嫻紀律熟習邊情以之借補多倫協左營守備員缺實堪勝任亦與例章限制相符該員籍隸宣化距斯缺計程七百里且多倫爲口北道所轄與隔府之例亦相符合應請准其借補以裨營伍除飭取履歴咨部外理合會同直隸提督臣葉志超附片具陳伏乞聖鑒敕部核覆謹奏奉硃批兵部議奏欽此○○頭品頂戴河東河道總督臣許振褘跪奏爲查明光緒十九年分豫東黃運兩河辦過歲修掃磚土石等工及奏咨各案工程叚落銀數遵照新章分繕清單彚案恭摺具陳仰祈聖鑒事竊照道光十五年九月內接准部咨奏奉上諭嗣後每年彚奏清單務遵奏定限期無論奏咨各案彚爲一册其比較上三年之數原從淸單而出毋庸分爲兩事致滋歧異等因欽此所有光緒十九年分豫東二省黃運兩河各廳辦過歲修掃磚土石各工及奏咨各案工程銀兩均經臣分別具陳在案溯查從前黃運兩河每年奏辦掃磚土石工叚丈尺細數淸單向分四條核奏其咨案清單另行附片具陳同治二年前署河臣譚廷襄奏請將運河奏案暫行停辦幷將咨案一併列入分作四條同治四年分試行河運復將奏案列入分作五條開列至黃河搶修工叚丈尺錢糧亦請彚列淸單一併歸入比較上年經臣奏明停辦並將另案搶修工名槪請免造照歲修磚掃土加廂補廂拋護碎石增培土工等欵目奏送淸單茲擬仍分五條開列以便稽查　一歲修磚掃加廂補廂等工豫省黃河南北兩岸上南中河下南黃沁衛糧祥河下北七廳共計二十一案統共用銀四十二萬三千三十四兩八錢三分已將例價時價逐案於單內比較　一歲修增培土工豫省黃河南北兩岸上南中河下南黃沁衛糧祥河下北七廳共計土工十三叚壩工三叚統共用例津二價銀二萬四千八百二十二兩四錢五厘一歲修拋護碎石工豫省黃河南北兩岸上南中河下南黃沁衛糧祥河下北七廳共計七案統共用銀三萬三千五百一十四兩一錢二分三厘一運河奏另案各工光緒十九年東省運河道屬運泇捕上下泉六廳計八案共用銀五萬五千五十七兩五錢九分一運河咨辦各工光緒十九年東省運河道屬運泇捕上下泉六廳計十五案共用銀六千九百四十七兩四錢一分六厘以上各工辦理情形俱經陳奏在案除袞沂道現係乾河未辦工程外所有光緒十九年黃河兩岸七廳並運河道辦過歲修奏咨各案工程動用銀兩緣由先後據道廳等分案造册詳送前來臣覆加確核工叚丈尺用過銀數均與原報相符理合遵照新章分繕淸單彚案恭摺具陳伏乞皇上聖鑒飭部存核施行再光緒十九年比較上三年銀數已另摺具奏合併聲明謹奏奉硃批該部知道單五件併發欽此○○許振褘片再黃河防守桃伏秋凌四汛同關緊要現在節逾冬至天氣沍寒河內漸有冰凌下注誠恐凝結逼近壩掃剷傷掃根壅遏爲患已經臣先期通飭兩道七廳並河防局印委各員豫加防守將迎溜掃叚相機加廂密掛逼凌樁木層層撐護多備船隻派令兵丁看守遇有氷凌近掃立卽敲打推行使之順流而下暢行無阻至稽料爲修防根本更宜及早赶辦業經行司催撥銀兩勒限年內購足庶來春水長不致臨時周章以期仰副聖主厪念河防之至意所有防護凌汛並催辦甲午年料物緣由理合附片具陳伏乞聖鑒謹奏奉硃批知道了欽此○○許振褘片再案准戶部咨行令嗣後奏報動撥司庫銀欵摺內應將動用歴年舊年舊存磚方銀數詳細聲明以憑核對等因查奏報光緒十八年收存動支司庫銀欵總數摺內奏明黃衛祥下四廳用存磚塊値銀一百一十六兩六錢一分四厘是年南岸三廳並無用存磚塊亦無磚工所有光緒十八年北岸四廳用存磚値銀一百一十六兩六錢一分四厘光緒十九年動用無存核與奏報銀數相符理合附片陳明伏乞皇上聖鑒飭部存核施行謹奏奉硃批覽欽此○○頭品頂戴河南巡撫奴才裕寛跪奏爲查明光緒十九年分上忙完解丁耗銀數分數考覈藩司功過恭摺仰祈聖鑒事竊前准部咨各省錢糧考核藩司督催功過奏令豐年以額徵爲準蠲緩之年以應徵爲準上忙勻爲三分下忙勻爲五分於徵收截止後上忙限當年十一月底下忙限次年五月底分晰成數奏報等因歴經遵辦循辦各在案茲據布政使廖壽豐將光緒十九年上忙完解丁耗銀數分數造册開單詳請　奏咨前來奴才覆查無異除清册送部外謹循例敬繕清單恭呈御覽爲此恭摺具陳伏乞皇上聖鑒謹奏奉硃批戶部知道欽此○○李鴻章片再據藩司裕長詳稱卸任豐潤縣知縣郝增祜未淸交項除完尙欠未結正雜糧租並耗共銀六千六百九十五兩一錢六分五厘屢經嚴催迄未完解現在二叅例限已滿現任無憑造册結報由該管署遵化直隸州知州馮淸泰揭由通永道張紹華咨司轉請叅追前來相應請　旨將豐潤縣知縣郝增祜暫行革職勒限兩個月照數追繳倘逾限不完或完不足數再行從嚴叅辦除咨戶部外理合附片具陳伏乞　聖鑒訓示謹奏奉硃批着照所請該部知道欽此○○大學士直隸總督兼長蘆鹽政一等伯臣李鴻章跪奏爲長蘆補欠積欠二欵勢難補徵仍請照案推展五年以紓商力恭摺仰祈聖鑒事竊查長蘆應徵補欠積欠二欵係嘉慶道光以前叅商欠項於道光二十八年淸查案內議令現商按引攤交前因商累已深奏准自同治十三年起停徵五年嗣於光緒四年十年十四年三次奏准推展各五年在案扣至十九年十二月限滿據鹽運使季邦楨詳稱多籌一分進欵卽多濟一分之用此項補欠積欠但可設法啓徵斷不任藉詞請緩惟自道光二十八年增定科則以後又加徵復價加價等欵核計每引交欵過多商力已形竭蹶加以直晉災賑迭捐巨欵及公捐報効京餉又不下數十萬金更屬筋疲力盡且直豫引岸迭遭災歉鄭州决口之後民氣未復而順直各屬連年大水銷數日形壅滯本年北海决口水道淺阻京商引鹽多未抵岸落廠陸運所費彌多商情極窘若再將遠年叅商舊欠責令代還其力萬難支持必致有礙現課據通綱商人情籲請推展該司詳加體察不得不從緩議徵請照案自光緒二十年起展限五年俟限滿再行察酌覈辦等情具詳前來臣查現課本較舊欠緊要必先顧現課庶無悞京協各餉近年災歉頻仍衆商於運銷艱絀之時仍竭誠迭捐巨欵應完正雜引課近數屆又係照額全完實屬勉力輸將勢難責令再還舊欠應懇天恩准如所請辦理藉恤商艱所有長蘆補欠積欠二欵仍難補請照案再展五年緣由理合恭摺具陳伏乞皇上聖鑒訓示謹奏奉硃批著照所請戶部知道欽此 
 
 

Page 13

 
 
[光緒十九年二月十四日京報全錄]  
　　宮門抄○諭旨一道錄前○川督劉奏升補涪州知州摺○又奏請將同知開缺另候補用片○江督劉奏金陵製造洋火藥局支用經費第九案報銷摺○直督李奏徵補長蘆引課一律全完摺○十二月十四日吏部翰林院正黃旗値日吏部引見六十五名戶部三庫三十九名刑部六名理藩院二十名侍衛處四名正白漢九名正紅滿二名兩翼二十一名欽天監二名○福中堂等謝准其抵銷恩○英侯因伊弟以侍衛用謝恩○前任額魯特領隊大臣依楞額謝恩○陜西儘先副將顏咸吉謝恩○詹事府代奏鮑臨謝授右中允恩○徐郙請假五日○恩輝善耆明秀明桂各請假十日○興伯續假五日○內務府奏派犧牲所値年派出容貴○內閣奏派稽察本章派出三德○召見軍機長麟裕德阿克丹○○頭品頂戴四川總督臣劉秉璋跪奏爲升補涪州知州要缺以資治理恭摺仰祈聖鑒事竊照重慶府屬涪州知州楊鞏於光緒十九年七月初九日在省寓聞訃丁親母艱應以聞訃丁艱之日作爲開缺日期當經臣具題開缺並聲明涪州知州缺係衝繁難要缺例應在外揀員調補在案查例載各省州縣應調缺出俱令於現任人員內揀選調補如無合例之人准以候補人員題補如候補無人亦准於應升人員內揀選題升又州縣以上應升缺出將卓異引見回任候升人員先儘升補又州縣以上應升缺出該省無卓異合例人員始准以勞績應升之員及循例應升之員照章升補又各項開缺令各省於每月截缺一次自初一日起至三十日止俱作爲本月之缺如缺項相同者籖掣缺之先後按班序補係應歸酌量者仍由該省酌量補用各等語查光緒十九年七月分僅出涪州知州一缺係衝繁難要缺應歸酌量毋庸掣籖自應照例揀員調補查涪州濵臨大江幅遼闊政務殷繁治理不易且近接黔邊爲官運鹽務口岸緝捕巡私尤關緊要非精明幹練之員不足以資治理茲據署理布政使文光署理按察使張華奎詳稱在於通省現任府屬知州內逐加遴選非現居要地卽人地未宜實無堪調之員其應升內亦無卓異引見回任應升人員各項候補及勞績應升人員均與是案不宜惟查有富順縣知縣陳錫鬯年五十一歲係江西新城縣人由監生於同治二年遵籌餉例報捐縣丞指分四川試用是年七月初八日至省八月經前陜西撫臣奏調隨營差遣三年十月丁繼母艱旋因隨營剿辦蔡啓兩逆獲勝案內出力保免補本班俟服闋後以知縣仍留四川補用並賞加五品銜四年十月十九日奉旨依議欽此五年正月接丁生母艱六年正月由陜請咨回籍守制兩次服滿均經在籍報明併案起復九年四月由籍請咨赴部九月十一日經吏部帶領引見奉上諭著免補本班以知縣留於四川補用並賞加五品銜欽此九月領照起程十年四月初一日到省光緒元年題補江安縣知縣三年七月二十日調署犍爲縣知縣八月初三日到任四年二月在山西賑捐局報捐同知在任候選五月調署富順縣知縣是月十九日到任是年八月調補富順縣知縣五年二月因籌辦晉省賑捐出力保俟選同知後以知府用六年舉行大計保薦卓異十年於保薦人才以備任使案內保薦於十月二十六日奉上諭着交軍機處仔記欽此十三年調署成都縣知縣十四年二月到任十五年三月交卸飭回富順縣本任四月初二日回任該署臬司張華奎到任未及三月例不註考現署藩司係由臬司署理查看該員陳錫鬯精明幹練政事勤能以之升補涪州知州實堪勝任該員正署各任內並無降革留任展叅及承緝盜刼已起四叅案件亦無經徵錢糧不及七分其餘因公處分例得免議且歴俸已滿年限係循例應升人員照章升補惟調缺請升例應專摺奏請等情詳請奏咨前來臣覆查富順縣知縣陳錫鬯安詳明練係循例應升人員以之升補涪州知州要缺實堪勝任合無仰懇天恩俯念員缺緊要准以富順縣知縣陳錫鬯升補涪州要缺知州洵於地方大有裨益如蒙兪允該員係卓異人員俟奉准部覆後卽行併案給咨送部引見所遺富順縣知縣缺係衝繁難要缺例應扣留外補是否有當除分咨查核外理合恭摺具奏伏乞皇上聖鑒訓示再此案應以光緒十九年九月二十九日截缺之日起限按照酌改題缺定章四川限七十日除小建一日應扣　十月初十日限滿該可等於九月初十日詳員請補係在限內合併陳明謹奏奉硃批吏部議奏欽此○○劉秉璋片再越嶲廳同知係屬邊缺時有番夷事件撫馭實關緊要茲查得實任同知傳廉因循玩誤難膺邊要之任未便姑容相應請旨准將越嶲　　知傅廉開缺專以簡缺補用以肅官常再越嶲廳同知係題調缺例歸外補合併聲明理合附片具陳伏乞聖鑒訓示謹奏奉硃批著照所請吏部知道欽此○○頭品頂戴兩江總督臣劉坤一跪奏爲金陵製造洋火藥局支用經費第九案造册報銷恭摺具陳仰祈聖鑒事竊金陵製造洋火藥截至光緒十九年十二月底止支用經費業經列爲第八案造册奏銷在案茲據該局道具蔡世保詳稱光緒十八年係有閏年分應行加增經費前經奏准部覆在案計自光緒十八年正月起截至是年十二月底止舊管上屆實存庫平銀二百十九兩有奇新管金陵防營支應局撥欵湘平折合庫平銀五萬三千七百四十八兩有奇開除各欵遵照部議報銷章程各歸各部核銷計應歸戶部核銷庫平銀一萬三千五百九十三兩有奇兵部核銷庫平銀二千九百九十七兩有奇工部核銷庫平銀三萬七千一百三十五兩有奇統共請銷庫平銀五萬三千七百二十六兩有奇實存庫平銀二百四十二兩有奇歸於十九年分舊管項下滾接造報造具總散各册詳請奏咨前來臣覆核無異除將送到淸册分咨總理衙門曁戶部兵部工部核銷外謹會同江蘇巡撫臣奎俊恭摺具陳伏乞皇上聖鑒勅部查照謹奏奉硃批該衙門議奏欽此○○大學士直隸總督兼長蘆鹽政一等伯臣李鴻章跪奏爲徵補長蘆光緒十七年引課一律照額全完恭摺仰祈聖鑒事竊查光緒十七年長蘆引課應於十九年五月奏銷因商情困苦援案奏准緩至十月辦理並查歴屆奏銷迭經戶部飭令將懸岸未補銀兩妥籌歸補經飭運司體察商力竭蹶難再增引加課未便任聽虛懸擬請嗣後縣岸引課除照案將歴年捆運交欵及津武口岸商人代銷懸引交欵儘數歸補外其餘短欠課銀卽於運庫支發各欵極力節省量撥彌補詳經咨部旋准部覆令此後籌補懸岸歴年未完引課卽於節年商課册內分年報收不得仍抵現年歸補之欵等因行司遵照又光緒十八年十二月間商人桐興義認辦靑靜滄鹽慶等處引岸案內該岸係汛務引地與津武口岸情事相同近年銷數尙暢擬令自光緒十九年起每年除額引外如能溢銷准其請領懸引援照天津口岸之例交納課欵照案彌補懸課按屆歸入奏銷造報詳經咨部復准各在案茲據長蘆鹽運使季邦楨詳十七年分正雜引課銀四十五萬七千四十五兩五錢一分二釐內除尉氏扶溝二縣被災停徵銀二千八百五十一兩五錢六分四厘凈銀四十五萬四千一百九十三兩九錢四分八厘內盧龍等七州縣官辦引鹽額徵銀一萬一千八百五兩四錢八分七厘又宣化府屬官徵包課銀二千五百九十四兩四錢三分三釐除將歴年捆運交欵遵飭列入節年商課册內報收外應將天津口岸及靑靜滄鹽慶商人認銷懸引並武淸認領懸引交課銀一萬六千五百二十三兩三錢三分七厘照案歸補其餘銀六千二百二兩七錢五分四厘在於庫支節省項下設法籌補清完至現商應完銀四十一萬七千六十七兩九錢三分八厘均已按額掃數全完以上統計徵補銀四十五萬四千一百九十三兩九錢四分八釐查本屆奉撥打牲烏拉等處癸已年俸餉銀四萬九千七百六十八兩七錢五分三厘除動用餘平外計動撥光緒十七年引課加課銀三萬六千六百九十一兩四錢四分二釐尙存銀四十一萬七千五百二兩五錢六厘卽歸撥解京外各餉之用等因造冊詳請具奏前來臣查長蘆鹽課關繫餉需多徵一分卽多濟一分之用豈容絲毫蒂欠惟蘆綱各商素稱疲累近年順直連次大水受災極重引銷甚滯商力益覺不支該司自十月開徵督飭委員綱總等按卯催徵不遺餘力所有京外各商竟能勉力輸將按額掃數全完洵屬辦事認眞催徵得法除將清册咨部曁另疏題報外理合恭摺具陳伏乞皇上聖鑒飭部查核再長蘆現充綱總商人一名楊成源一名德興裕應交正雜引課均係首先全完合併聲明謹奏奉硃批戶部知道欽此 
 
 

Page 14

 
 
[光緒十九年十二月十五日京報全錄]  
　　宮門抄○諭旨　道錄前○江督劉等奏揀員調補知州摺○桂撫張奏甄別各員片○蘇撫　奏已故道員專祠落成請准列入祀典片○又奏請准已故提督專祠列入祀典片○又奏請准旌表片○江撫德奏請准已　廩生仍留世職片○十二月十五日戶部通政司詹事府値日値年旂引見九十名○容貴謝管理犧牲所恩○李端棻謝轉補刑部左侍郞恩○龍湛霖謝授刑部右侍郞恩○澤公由東陵回京請安○齡公假滿請安○召見軍機慶福龍湛霖○○頭品頂戴兩江　督臣劉坤一頭品頂戴江蘇巡撫臣奎俊跪奏爲揀員調補沿河要缺知州恭摺仰祈聖鑒事竊邳州知州王肇震告病遺缺於光緒十九年三月十二日奉旨後第五日行文按照限减半計算應扣至四月十二日作爲開缺日期所遺員缺係衝難潘河要缺例應在外揀員調補該州地方遼闊民情強悍政務殷繁必須精明幹練之員方足以資治理臣等查江蘇省並無簡缺知州應調之員卽候補正途出身人員內亦難其選惟查有現署斯缺之候補前先知州陳道濟年五十五歲湖南監生投効湘軍於上蔡等處疉獲勝仗案內保以州吏目不論雙單月遇缺卽選同治六年遵籌餉例報捐州判指分湖北試用七年於捻匪全數蕩平案內經陜甘督臣左宗棠保奏八月初六日奉上諭湖北試用州判陳道濟著免補本班以知州仍留原省歸候補班前儘先卽補欽此十年遵米捐例報捐運同銜十三年於蕩平西寍等屬肅清邊境案內保戴花翎光緒五年因湖北停止分發由部改發山西十一月初十日蒙欽派王大臣騐放十二月到省期滿甄別堪以知州留省照例補用嗣因親老多病請假回籍終養十二年三月丁父憂十四年六月服滿起復請咨赴部遵鄭工例報捐改指江蘇十五年四月到省新章考試取列一等嗣因前在山西甄別堪以留省照例補用未經分別繁簡字樣復經詳由前督臣曾國荃甄別堪以繁缺留省補用附片奏明在案覆查該員吏治勤明河工熟悉現署該州篆務辦理裕如以之請補是缺洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯念員缺緊要人地實在相宜准以現署是缺之候補班前儘先知州陳道濟補授邳州知州員缺實於地方河工有裨如蒙兪允該員係候補前先知州請補知州銜缺相當毋庸送缺引見亦毋須查造叅罰謹會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○張聨桂片再前准部咨道府州縣毋論何項勞績保舉歸入候補班補用人員令該督撫卽以此項人員到省之日起子限一年詳加察看奏明分別繁簡補用又同知通判等官試用期滿詳加甄別具奏等因在案茲查補用知府朱蕡王方田補用同知蔣志持均已試看一年期滿據藩臬兩司出具考語詳請留省補用前來臣查補用知府朱蕡穩練精明通達政體王方田力果心精體用兼備補用同知蔣志持年強才練精明有爲均堪留於廣西遇有缺出照例請補除將各該員履歴送部外理合會同兩廣督臣李瀚章附片陳明伏乞聖鑒訓示謹奏奉硃批吏部知道欽此○○奎俊片再已故元和縣紳士布政使銜原任浙江寗紹台道顧文彬乞師剿賊功在桑梓於光緒十五年在籍病故經直隸督臣李鴻章於光緒十六年五月初三日奏請在原籍捐建專祠奉硃批著照所請禮部知道欽此鈔奏恭錄諭旨移咨到蘇卽經前撫臣剛毅轉行欽遵在案茲據紳士前貴州巡撫潘霨等呈報該故道專祠經該紳等在蘇州府吳縣半十九都北元一圖尙書里地方購地捐建現已落成公懇奏明列入祀典由地方官春秋致祭等情前來奴才覆查無異相應奏懇聖恩俯准將已故布政使銜原任浙江甯紹台道顧文彬專祠列入祀典由地方官春秋致祭以彰藎績而慰輿情除咨禮部查照立案外謹會同兩江總督臣劉坤一附片具陳伏乞聖鑒訓示謹奏奉硃批著照所請禮部知道欽此○○奎俊片再原任直隸提督李長樂轉戰各省所向有功於光緒十五年十一月十七日在任出缺經直隸督臣李鴻章專摺具奏二十二日奉　上諭李鴻章奏提督積勞傷發在營病故臚陳戰績請旨優䘏一摺直隸提督李長樂前在軍營轉戰江蘇福建河南山東直隸等省所向克捷卓著戰功擢授湖北提督調任湖南直隸提督歴任整頓操防訓練營伍均能稱職茲聞溘逝悼惜殊深李長樂著照提督軍營積勞病故例從優議䘏生平戰功事蹟宣付史舘立傳並加恩子諡原籍及立功省分准其建立專祠伊孫李承謙著俟及歲時帶領引見該衙門知道欽此恭錄移咨到前撫臣剛毅轉行欽遵去後茲據常州紳士前署浙江按察使記名道盛康等呈稱常州府爲該故提督李長樂立功地方自應遵旨建立專祠經紳等會商該家屬在常州府城內河南廂東下塘購地一區鳩工庀材建造專祠一所茲已落成呈請奏明列入祀典由地方官春秋致祭並稱該故提督之妾李王氏以身殉節經直隸督臣李鴻章於光緒十五年十二月初六日奏奉諭旨准其旌表伏查前任直隸提督郭松林之妾記名提督陳振邦之妻先後殉節均經奏冡允准祔祀各故提督專祠有案今李王氏情事相同可否援案轉請祔祀等情由武進陽湖二縣曁常州府詳經蘇州藩司鄧華熙核明具詳請奏前來臣等覆查無異相應奏懇聖恩俯准將原任直隸提督李長樂常州專祠列入祀典由地方官春秋致祭並准將該故提督之妾李王氏祔祀專祠以彰忠節而維風化除咨吏部查照立案外謹合詞附片具陳伏乞聖鑒訓示謹奏奉硃批著照所請禮部知道欽此○○奎俊片再據常熟縣孀婦黃錢氏同子思承稟報故夫監生黃嘉柱世居常熟大義橋早年失怙矢志讀書未獲一衿光緒十八年春病篤遺命在祖遺分授田內提撥一百四十畝五分四厘七毫計絶契價銀一千六百三十二兩創立大義橋鎭義塾歲收田租以充經費併捐祖遺坐落該鎭舊宅一所計二十餘間作爲義塾屋宇命氏禀明氏姑黃陶氏亦卽允諾兹氏謹在祖遺田內如數提撥創設義塾以慰故夫未竟之志呈請奏懇旌表立案等情經奴才據稟飭行常熟縣確查取造田號義塾規條各册結詳請具奏前來奴才查士民捐辦善舉銀粟准値千兩以上例得請　旨建坊旌表今常熟縣已故監生黃嘉柱數載讀書未擷泮宮之秀早年殞命曾垂鄉塾之型捐田宅以定成規厚里黨而徵善舉其婦錢氏同子思承恪遵遺命洵懿行之堪嘉創立宏模自孝思之克盡洵屬後先濟㺯任恤可風相應請旨旌表立案以維風化除抄奏咨明禮部曁將田號規條各册結咨移部科核查外理合附片具陳伏乞聖鑒訓示謹奏奉硃批著照所請禮部知道欽此　○○德馨片再查興國縣已革廩生兼襲雲騎尉世職土鴻書其父原任湖北來鳳縣知縣王頌三咸豐十一年九月十五日因逆匪竄擾來鳳督同團勇剿賊陣亡經部議給雲騎尉世職襲次完　給予恩騎尉世襲罔替同治三年經前撫臣沈葆楨彚案奏准以該故員王頌三嫡長子王鴻書承襲雲騎尉嗣王鴻書於同治十年應試取入興國縣學文生光緒元年歲試補廩經前撫臣劉秉璋奏請改以廩生兼襲世職照例支俸等因經兵部於光緒三年三月十九日議准具奏奉旨依議欽此欽遵在案嗣王鴻書書以王佩生卽文中捐監後冐應童試並據王乃心以王鴻書拂訛阻考互相攻訐由縣訊明斷結王乃心旋又翻異上控經前任江西學政臣梁仲衡以王鴻書控案纍纍不守學規咨准禮部咨覆將其廩生衣頂斥革除名其由廩生兼襲雲騎尉世職應否准留咨准兵部未覆行令按照定例酌覆案情奏明辦理等因臣伏查定例發標學習期滿保送隨營候補之漢世職有弓馬生疏營伍未諳並無行止卑汚別項劣迹經督撫劾叅者革去隨營候補仍留世職准其支食半俸又世職恩騎尉學習期滿拔補千總若因私罪革退將世職一併斥革另議承襲報部若因公罪革退職任准留世職頂戴勒令回籍支　半俸各等語今已革廩生兼襲雲騎尉世職王鴻書詳核所犯案情並非貪汚行止不端應請仍留世職支食半俸據前署布政使事按察使福裕轉據該府縣具詳請奏前來護撫臣方汝翼未及核辦旋卽卸事移交到臣合無仰　　　恩俯念已革廩生王鴻書所犯並非貪汚行止不端准其仍留世職支食半俸以慰忠魂而　　裔出自鴻慈逾格所有　　廩生王鴻書請仍留世職緣由理合附片陳明伏乞聖鑒訓示謹奏奉硃批兵部議奏欽此 
 
