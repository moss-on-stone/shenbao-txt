# 1917 - 246 - 4916012

 

Page 1

 
 
   
 
 

Page 2

 
 
時評 
[可惜（二）（冷）]  
　　船之在今日爲一世界最需要之物也中國不能盡力造舶以占今日及日後之權利固已大可惜矣乃僅僅收沒德奥數艘之船出租以覔蝇頭微利可惜亦復可憐矣然更以租船之故復起紛爭紛爭不已遂使此世界最爲需要之物世人視爲有利之圖遷延遷延而不决此非可惜而尤可惜者乎 
　　嗟乎收沒敵國之船原爲時間之權利其結果尚非今日所能言也今乃國人不知利用此權利反紛紛以妄費此時間斯我對於國人之知職而不能不更有所可惜者 
命令 
　　九月九日大總統令參謀總長王士珍呈黑龍江督軍公署參謀長李景林因病辭職李景林准免本職此令 
　　又令任命張恕爲黑龍江督軍公署參謀長此令 
　　又令財政總長梁啓超呈武昌造幣分廠廠長蔡康另有委用請予免職應照准此令 
　　又令財政總長梁啓超呈請任命金鼎爲武昌造幣分廠廠長應照准此令 
　　又令陸軍總長段祺瑞呈准正白旗滿洲都統志鈞咨請以年緒承襲世管佐領應照准此令 
專電 
　　北京電聞西南有贊成臨時參院意惟必須於民國七年改選大總統以前召集正式國會 
（十日上午十一鐘） 
　　北京電段又囑由宗龍電慰唐督共扶危局并言國會召集時必請求再行通過閣員 
（十日上午十一鐘） 
　　北京電十日銀團代表與梁在財部商大借欵進行明日閣議即報告此項談判内容秘密 
（十日下午七鐘） 
　　北京電租船案交部知不能貫澈目的有暫擱再提出閣議廢棄前合同公開投標分租商人消息明日當爲閣議議題 
（十日上午十一鐘） 
　　北京電日人言法國希望我出兵三十萬（十日上午十一鐘） 
　　北京電山東禹城變兵現復聚集鳳凰山到處搶掠 
（十日上午十一鐘） 
　　北京電政府任汪大燮陸徴祥 
爲與協商國共同提案之全權委員（十日上午十一鐘） 
　　北京電蘇齊省長調直以戚揚長蘇說復盛（十日上午十鐘） 
　　北京電今日特開閣議討論外交（十日上午十鐘） 
　　北京電馮夫人今日下午四時半逝世（十日下午十二鐘） 
外電 
　　哈爾濱電昨晚九時哈埠大街中又發生殺人越貨之駭人重案被殺者昔充警官曾爲商人聞擁有鉅資被盜開鎗追擊當場斃命刧去之資確數不詳大約在俄幣三萬盧布以下被害者與一友同行赴大街上之商店俱樂部賭博近斂星期中賭風大熾輸贏頗巨上星期遇害者贏資盈萬每至俱樂部輙帶現欵不少此爲衆所共知之事昨晚行至半途時忽有不識姓氏之暴徒三人當街擋阻令其獻資遇害者卽將錢袋交出乃暴徒接資後仍放鎗轟擊立斃其命同行之友未遭毒手衆意殺人兇犯乃深知遇害者行動之惡黨其所以槍斃其人者蓋恐事後被捕也暴徒現未就逮而同行者且未能說明其面貌（八日） 
　　哈爾濱電麵粉之價大漲多因華商抛盤所致行政委員會决議發麵粉劵每人每月限購麵粉一波特（三十六磅）該劵須向巿政局領取無劵之人不能購買麵粉（八日） 
　　以上字林報 
　　北京電星期六日外交團至外交部以前傳所許中國之各條件通告外交總長今晨内閣開會聽外交總長報告一切（九日） 
　　北京電廣東李省長來電報告與陳督軍籌商戒備之情形中央政府現信粤事已有轉機（九日） 
　　廣州電此間當道現開始將軍隊移至城外減小戰態以釋羣疑廣州現局安靜（九日） 
　　以上路透電 
　　北京電改訂關稅緩付庚子賠欵中國兵隊通過天津租界等三條件國務會議定於明日討議據聞關稅現實五分一節中國政府似尚不甚滿中云（十日） 
　　北京電北京德華銀行總辦德人庫爾秩司因藏匿該銀行之簿據昨經中國政府捕獲收禁惟該銀行之副總辦阿吉林被逃目下正在搜索其蹤跡（十日） 
　　北京電法國駐京公使康悌今晨八時半由北京啟行赴滬馮總統段總理之代表及各部總長中外官民等送行者非常之盛（十日） 
　　北京電江蘇省長齊耀琳有調任直隸省長消息（十日） 
　　北京電馮總統周夫人病勢危篤今日午後人事不省旋幸蘇甦然恐生命終屬危險 
（十日） 
　　東京電張繼戴天仇二氏九日至盛岡訪問現在歸鄕之政友會總裁原敬氏聞張戴二氏擬於十四五日啟行回國途中尚須訪問各處名士（十日） 
　　東京電東京朝日新聞今日論中國參戰之條件謂此三條件較諸參戰之效果誠優厚之報酬中國今竟逹此目的人咸慶其佳運無不佩服其外交之手腕可謂中國政府外交之成功云云（十日） 
　　東京電日本駐漢口總領事瀨川氏前者請假回國兹擬明日（十一日）午前由東京驛首途歸任（十日） 
　　東京電大坂實業界之元老土居通夫氏於八日逝世（十日） 
　　以上東方通信社電 
戰電 
　　阿眞廷京城電美國大使署巳徴實關於瑞典使署態度之電文及此間德國代使致德政府勸令擊沉阿眞廷船舶勿留痕跡之電文此項消息使各處必爲震動當道豫料將有排德之暴動巳命警察嚴備一切要求召回魯克斯堡伯爵或兼及瑞典公使衆皆視爲不能免之舉惟阿眞廷與德國之邦交不致决裂蓋德政府並未依從魯氏之言行事故也（九日） 
　　倫敦電里加陣線德軍意志今仍未明德軍如繼續前進則佛里特里區斯太特與特文斯克二鎭恐不可保雖德軍之進俄軍除後衛外均不加以抵禦然觀德軍今惟活動於短狹之陣線且時近冬季似無大舉進窺俄京之意大約德軍佔據里伏尼亞省或伊斯索尼亞省於海濱設立根據地以釋鐵路上之壓力後即將滿意現信俄軍將扼守佈置巳久之防線該防線或爲德軍於冬季以前進行之止境（八日） 
　　亞姆斯特丹電柏林電稱亞爾登將軍已任爲里加總督（八日） 
　　俄京電當局恐德軍由里加深入腹地故巳命國家銀行及砲隊司令部移至尼内洛夫哥羅城（距莫斯科東二百七十四英里）里區報載稱政府現議移設莫斯科（八日） 
　　俄京電各報懇求全國同心一致以救國難且稱政府决議於俄京設一特别民政機關維持秩序及阻止受敵侵逼之各處難民擁入俄京舊朝諸顯貴現覊禁於彼得保魯砲臺者大約多將流逐 
 
 

Page 3

 
 
國内米恰爾大公與保魯亞力克山特羅維區大公均在其列云（七日） 
　　俄京電政府舉定辦事長一員設法阻止外省人民擁入俄京議員巳出示勸告居民如非必須居於俄京者宜陸續離城蓋恐敵人將施天空襲擊而城中糧食有不足用之虞也（八日） 
　　倫敦電俄國公報云里加境戰局未有變動 
敵飛機以炸彈擲擊加柯白斯太敵飛機五架以炸彈擲擊里加灣之俄魚雷艇隊未得利（八日） 
　　巴黎電今日下午公報云德軍回攻昨日法軍在福塞與柯里愛萊二業林所佔之陣地甚爲劇烈爲法軍砲火加以重創雙方於數地點戰關至猛迭爲賓主然法軍卒能扼守諸陣地星期日所俘之敵兵巳增至八百人法軍斥堠隊進至福塞叢林之外估計敵屍散臥於法軍陣線前者其有千餘具之多末斯河左岸雙方砲隊交轟甚厲惟無步隊戰事（九日） 
羅馬電惡劣之天時妨礙意軍戰事天降大雨小河成爲巨流平原成爲沼澤戰地且有煙霧瞭望維艱然意軍仍在從事砲轟且奮勇襲擊（八日） 
倫敦電裴克好士氏巳任爲法境華工總理（七日） 
華盛頓電威爾遜總統禁止於九月後運錢幣或大條出口惟領有執照者不在此例以期保留現金蓋日本墨西哥西班牙近來由美運去之金數甚巨故也（八日） 
巴黎電李博氏巳　組織新内閣（八日） 
公電 
　　四川省議會來電大總統段總理　務院各部總長督軍省長省議會都統護軍使各報館　　戴禍川罪不容誅善天率土罔勿聞知戴戡以邊夷牧豎　時隊會洊任封圻始捐佐雜在滇借鎭招摇羣目無恥辛亥黔中反正戴志失志間關哭秦借宼滇師假途北伐焚屠黔人無算帝戰旣興借兵入淪取得省長排羅撥督多方煽惑一釀川滇之戰焚數千家戮數千人阻兵中立不一審顧功耶罪耶兼攝三印　巳足矣野心不死算計鋤劉乘復辟僞諭密電滇黔大隊　川　即先發制人猛攻川軍立燬官舍軍民血博十晝夜刦數千萬財産斃數千百生命開城縱出猶復沿余燒殺功耶罪耶嘗成都激載正在烽火彌天血肉塗地滇軍乃乘陷仁壽三路進攻軍民痛　創深虞欲寢皮食肉卽或李　野臥農于勸誅皇天后土實共殛之亂軍之中是否詐亡尚無鐵證乃局道剛稱係川軍轟擊查戴戡率隊出城健兒數千漢師百里豈易聚殲敗退川軍不暇逃生豈能攻人戴柩現停望江樓毫無故　純由夢想自矛自層苟　富貴無責焉耳世無放任殺人放火之法律亦豈有奬勵殺人放火之國家今周道訓悍　以非法結　奸中央普然以非法風天下能此則爲政府爲　官反　　否是率天下而殺人放火也一戴戡之身慷慨帑金萬元而不之惜　　十餘萬災黎空言二十萬元交吳光新而不之與前清專制無此兇横野蠻猙獰無斯黑暗哀我蓉民其苦何極戴戡信　騙錢拜門求官也而曰見義勇爲持正不阿勾引滇軍遺毒桑梓也而曰聯滇定黔參贊獨多西南政策破壞統一也而曰擁護共和厥功尤偉殺人放火兩次殘民也而曰安民戢暴懋著勸勞　人焚殺阻兵中立也而曰調和維持備當艱　　倒是非拂人好惡古今中外無此奇聞以爲中央命官當保尊嚴耶黄陂元首何可推翻以爲川軍果犯上作亂耶滇人濁立何無責言犧牲川人覊糜南方至愚極　無逾於此如斯民賊尚宣史館大盜羣起國可無人尤可怪者查辦之令甫下優卹之典頻頒重前令歟是非未明則優卹爲妄予重後令歟功罪已定則查辦可撤銷一令未行一令又起匹夫猝怒急遽無倫推其用心一列門牆遂成神聖一以招來黨羽一以要結腹心國家刑賞之權竟爲師生贈酬之具貂瑞之禍復見於今宜南方之反對頻仍國種之崩亡不免也非法政府夫復何言妖人妖政霅與天下共棄之禍至無日力圖自衛天日在上竟此淪胥四川省議會叩 
要聞一 
[英美迎拒華工之外訊]  
　　上海泰晤士報載美國報云斐列濱栽種製糖植物家主張招致華工開種蔗田其辦法擬締結切實合同註明傭工期限期滿遣回中國就日前現象觀之農會似將贊成取銷華工入境禁例之决議産糖諸省之人對於華工入境問題極爲注意著名糖業家近向某報代表論及此事其言可視爲斐島糖業中人多數之意見略謂産糖諸省需工甚亟因目下所有之工人實不盡可恃也彼等來去自由其顧念一己安樂較顧念主人幸福爲甚余意　列濱政府必須准華工來島從事糖業擬定合同期滿許其回國若華工工價稍低則斐工自必奮勉謀生經營各事自將格外勤懇斐島荒地不少惜無工人以開墾之土地地肥饒凡有資本而有工人者前途機會頗大斐島農夫尚須增多出産尚須擴充世界旣需吾人之物産則今日實爲吾人應即出力以從事於世界食物競爭之時期斐島有糖而無工有貨而無船改府宜即實行設法以救時艱不可徒託空言並宜寛籌經費以眞水利俾農田可一歲兩熟或三熟焉以余察之農會當可通過議案准許華工入島從事　田云云招募華工不獨斐島有此意見即美國亦有人抱此主張美國茶商諾登氏近着手於報章鼓吹大倡招募中國農夫五十萬人入境之說其主張之點大旨如下世界農夫以中國農夫爲最優勤勞安靜故中國田地耕種不知幾何年而地力猶未盡美國食物難題惟賴招致五十萬華農而解决之美國可用之荒地甚多苟招致華農令其携妻偕來售與田地歸其耕種則荒廢之地不難成肥腴之田諾登氏之意見如是前駐華美總領事威爾德博士亦馳函贊成其議又載英國報云英國伯明罕工會巳上書軍械部反對華工參預該處工作謂羣情激昻苟不立撤機廠之華工將有反對華工之堅决舉動刻巳有一處罷工查華工之在伯明罕者約二百五十人所做之事多屬粗工旣爲要品而英國工人又不敷用故暫用華工俟覔得可代華工之人時即　將華工遣回此　華工多係船上水夫因船隻爲魚雷擊沉乃不願再從事航業聞軍械部擬扶助工會以得美滿之解决 
[各公使會議與國務會議]  
　　協商各使近兩次在法使館開會協議我國之希望條件巳經略誌昨報兹據外交界確息此事業經分别議决不日卽將通知我國外交部其决議大要如下（一）庚子賠欵展緩五年各國均贊同外傳意使反對殊非事實惟賠欵數額俄占總數百分之二十六爲數獨多俄國財政近甚窘急此欵又專供遠東政費礙難全部展緩故僅允展緩百分之十其餘之十六仍照收（據共同通信社消息則　俄占全額百分之二十七今僅允展緩百分之九大要當以前說爲確）（二）改正關稅實行值百抽五各國均贊同惟須先設一委員會由我國及協商國各出委員若干人公共調查標準價格然後再行釐定稅則（三）天津駐兵及軍通過事各國均允於中國政府有駐兵之必要及通過之請求時即予照辦此外並曾議及會審公廨問題惟尚未决定凡此皆七日所聞之大槪情形也越日各公使又在法使館續開會議將前敷次未决之問題决定三項如左（一）庚子賠欵緩付五年（惟俄國僅能緩付三分之一）（二）關稅定爲實行值百抽五（三）中國軍隊如有必要時得經過天津租界議决後即於下午三時偕同前往外交部（惟葡國公使以事未往）謁見汪總長當由法公使向汪總長報告决議一切情形且對於每項均有詳細之說明至四時始行辭出汪總長接到此項通知後即於下午五時半謁段總理於府學胡同報告一切至此項賠欵之數五年統計可得八千七百七十八萬零八百五十八兩有奇列表如下 
國名一年之數 
俄國七○九三二八二兩七五七日本一八九二三二七兩七一七英國二七五四一八五兩一一三葡國五○一九一兩七七三比國四六一六二○兩○四意國一四四八一八九兩八三七法國三八五六三七四兩八三七總計一七五五六一七七兩○四九國名三年之數 
俄國二一二七九八四八兩二七一日本五六七六九八三兩一五一英國八二六二五五五兩三四二葡國一五○五七五兩三一九比國一三八四八六○兩○四○意國四三四四五六九兩五一一法國一一五六九一三四兩五一一總計五二六六七七二六兩一四五國名五年之數 
俄國三五四六六四一三兩七八五日本九四六一六三八兩五八五英國一三七七○九二兩五七○葡國二五○九五八兩八六五比國二三○八一○○兩○六七意國七二四○九四九兩一八五法國一九二八一八七二兩五八五總計八七七八○八五八兩五四二以上之數俄爲最鉅法次之故俄僅允展限三分之一若以表中除去俄國額數三分之二卽得五年緩付之欵數也 
　　日昨（七日）爲照例國務會議之期段總理七時卽行到院十時各部總長到齊照常開會除將調停西南時局門題略有討論外卽將各省敎育實業兩廳廳長之人物决定最後則提出財政外交某項問題略有討論即行散會又一消息云昨日（七日）星期五爲國務例會之期因敎育實業兩廳官制業經公布亟應簡任人員迅速成立以便積極進行遂由敎育農商兩部提出兩項廳長人員均經審議通過除各省敎育廳長巳於昨日下午發表外其實業人員今日亦即發表又關於西南方面之敎育實業兩廳長皆頗審滇以現在該處度不至於反對者充之尚有預定梁財政總長報告關於財政之要案因時間匆促俟下次再議其餘屬於秘密者未能宣布次日星期六例無國務會議惟因星其五之國務例會内　關於財政之重要報告一案因時間匆促未及議决故今日又召集特别會議續議此項問題惟財政政策動與外交有關今協商各使旣巳會議决定各項問題我國亦急宜謀財政政策與外交政策相吻合今日之特會似爲下星期與協商公使方面開正式談判之預備其事甚關重要直至午後二時方散前傳昨日會議將再提租船問題則國務院於前星期審查交通部所提出之各項會同决定租與大逹公司以後並未有關於此案之提議也 
[大借欵與政府財政]  
　　大借欵問題自上年共和再奠卽屢經交涉然久無成此次新内閣告成雖未續開正式談判但私人之接洽聞巳有多次對德奥宣戰協約國方面感情益佳一千萬元墊欵訂明大借欵成立可以劃還可見其機巳動聞昨日加班閣議中亦曾及此大約不日可繼續爲正式談判前次陳錦濤長財政部時交涉大借欵問題實因銀團要求以地租爲擔保品而停頓現雖未開正式譚判但揣度銀團方面似亦知地租擔保一層爲决難辦到或者不至堅持惟現時金賤銀貴如惜外欵而充作行政費用殊覺虧耗太鉅據政府中人言當局於此頗具决心如果大借欵告成絕對不以之作行政費用或將留存外國爲實行金匯兌制度之計劃云云但事實如何現尚難於期必耳 
　　京津泰晤士報載我國政府財政上之消息三種照譯如左（一）日金一千萬元墊欵成立一節迭誌前報兹悉此項墊欵係分五星期交欵每星期交二百萬元其所以不一次交欵者爲限於現時銀根奇緊之故也（按墊欵確分五星期交付但所紀之數似未確）（二）關稅餘欵三百萬將交於中政府一節久經喧傳前因意使梗議以致稍爲延遲兹亦將交於中政府矣（三）除上述兩項外尚有鹽稅餘欵七百萬元亦巳交付於中政府云 
[傅吳分赴湘川之近况]  
湘督傅良佐抵鄂以後湘省各界派歡迎員一致懇其勿帶北兵入省傳氏以同鄕關係自不能說必須挾兵前往故雖面允僅帶衛隊赴任實則不敢輕履險地逗遛鄂垣幾歷一星期於六日之夜七時始乘武岳路專車前往岳州聞其起程之前一日段内閣因粤桂援湘軍業巳入湘衡永郴桂皆有粤桂軍馬足誠恐湘軍得援形勢變化復來電促傅迅速入湘相機前進傳因礙難再延特於五日遍向各處辭行並於是晚假鄂軍署會同王督軍召集新來北軍及鄂軍諸將領開軍事秘密會議决定於六日傍晚乘車赴岳察看情形再定行止惟因在鄂迭接黨人投函恐嚇誓　炸彈相饗不能不嚴爲之備爰揚言由水路入湘命軍需處備辦楚華官輪一艘停泊於文昌門外鮎魚　江岸以待乘座並請海軍司令處命令江元聯鯨二艦護送實則武岳路局前數日缷巳奉命特備花車於　魚　車站伺候如此布置疑陣使人不可捉摸亦足見傳氏鄭重矣六日自晨至午各文武官員卽鵠候恭送直至六時半傳氏方由軍署辭出乘馬車至江干沿途軍警護衛備極森嚴所經過城内外之街道槪斷交通不准行人小官員之送行者乘轎至警衛線均須下轎只實任者可以通過挑運行李之夫役亦發號牌無非防　混入行剌耳王督軍與各廳處長均至車站送行吳光新司令是日適由京返鄂范國璋師長亦由岳來因會商公務之便俱在歡送之列傅氏至車站與王督等略爲周旋即飭開車護車兵隊約三百人隨員則有十餘人楚華輪亦於同時開駛出口聞第八師長王汝賢係座該輪並附載有各隨員及軍官家眷曁子彈若干箱現軍界傳言傳氏將在岳州接湘督軍印暫不入長沙以各軍官多携卷入岳證之似欲在岳久駐則傳在岳接印之說或可信也但湘軍現巳紛紛遵令向衡常調防一旦長沙空虚傳氏必率兵直入故亦未能必其永駐岳州現惟抱一相機而進之宗旨耳至隨傳天湘之兵日來猶有過鄂上駛者六日由水路用拖輪往岳之兵約有三營七日又開去一營刻下岳州城所駐北兵共十餘營學校廟宇駐紥爲滿乃租民房數十棟以容之 
　　吳光新此次入京巳與政府將入川計畫籌商妥善昨由津浦路返鄂入川之期想當不遠前此開赴岳州之范國璋所率第二十師原擬留一部戍岳兹聞須全師隨吳入川岳州則由第八師塡防近日消息謂吳因由宜昌至重慶之險峻道路已爲熊克武設防决計改變入川路程擬假道陜西漢中棧道業請陳督籌設兵站此說恐屬不確蓋吳所調各軍　巳聚集於鄂之施宜距淪已近若改道陜西則須繞鄖陽方出漢中此路殊難行走如由京漢路入陜則前抵施宜之先鋒及現駐武岳之後隊皆須退出鄂境需費旣巨軍隊亦不勝其勞現吳旣抵漢當必仍由宜而渝也吳軍司令部人員在漢者甚夥前日忽出冒名術騙之交涉案緣有某甲着陸軍少將制服帶同形似差弁之二人至英界惠司吞洋行購買白金線云爲入川作戰埋地雷之用計價三千元由該行命人隨之同往取欵詎至大旅館該騙徒將物攫去不知何往大旅館本爲吳之隨員聚集地刻該行巳請領事向吳交涉並命捕房查緝矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東報論南方形勢之歸結]  
　　九月四日大阪每日新聞以南方之結束如何爲題發表社說云（上略）段内閣巧乘良機蹶起津門優佔地步日來勢力漸臻旺盛業如吾輩迭次之評論北方派或終欲壓服南方派亦不能斷言其無此意趣也惟段總理之武力解决方針因馮總統之平和解决主張有所緩和段總理之召集參議院計畫因馮總統之召集新國會意見有所遲延而幾欲與南方之恢復舊國會說發見何等妥協之途徑也夫段總理之南方壓迫策斷不能如意進行即令如意進行然西南數省遠處邊隅地便形勝亦恐鞭長莫及終歸於失敗耳廣東自宣言自主否認段總理就職以來至今尚未改其態度滇督唐繼堯之强硬反對北方態度亦毫無變改四川無論矣即湖南福建亦幾成爲南北兩派之盛衰關鍵現廣東巳開非常議會舊議員之聚集廣東者巳有八十餘名選舉元帥進而擬組織政府矣第粤督陳炳焜黔督劉顯世滇督唐繼堯兩廣巡閱使陸榮廷等掌握軍財之實權誠爲南方派之最有力者果能與此軍政府同一方針同一計畫互相提携協力進行與否尚屬疑問馮總統與段總理之關係不顯其親疏則馮總統與南方諸有力者之關係亦難明其究竟耳所可惜者南方派當黎總統解散議會時未克猛然蹶起揚反抗之氣熖即南方議員亦無一人殉難者荏苒流光逸此良機至今日北方形勢日趨優勝始行組織軍政府而軍政府與自主各省又不一致不能不謂其爲非常之弱點也至於外交問題不制機先惟步北方派之後塵尤不能不謂其更加一弱點假令南方派以爲段内閣之鞭長莫及長此繼續不統一之形勢則自主固自主矣然北方之離間懷柔威壓諸術策必接踵頻臨使南方日陷於不平不振之境遇耳而南北勢力之互相交錯各地之紛爭亦將不絕矣此豈獨中國國民之大感痛苦妨害國家之發逹即貽累於鄰邦之通商交際上亦復不鮮也故南北調和之議萬一不行速望南方能成立一有力之統一政府至被認爲對於北方之交戰團體使中國因民本的主義改良進步使南北妥協於立憲的基礎上行有力之交涉即各友邦亦必一視同仁公然援助出而爲適當之調和此固事有必至理有固然者也吾輩之所以大聲疾呼南北分立之形勢不巳者亦實在此乃返觀南方對於北方自主的計畫至今尚遲遲不進又表現極不統一之現象殊令人悶悶不樂也南方之形勢所以如此者雖資金缺乏所致然使其能具備獨立政府之機關完全統一之形式則資金之募集固不可謂無望以吾輩所見南方民黨之急務在統一也在機關之具備也然後再從事資金問題中日國民協會反對供給交通系資金一事固大可表示吾儕之態度使南方派能識其急務之所在具備機關力謀統一則鄰邦人士不難供給資金在比較給北方以上之數也南方派果能力行此願使中日國民協會之同情不歸泡影乎惟日望之云云 
[戰時之籌備譚]  
　　俘虜情報金融審議　　陸軍總長段祺瑞以陸戰法規第十四條規定開戰之始在各交戰國及有收容交戰者於其境内之中立國設立俘虜通信局一所承辦復答各種關於俘虜之請求書函收接同事各役所關於拘禁遷移立誓釋放交換脫逃進病院死亡之各種知照及他種需要消息故世交戰國家莫不有此項通信局之設立或稱情報局蓋係公法所規定各交戰國負必須設立之義務其組織亦大致各國皆同現在中國旣巳對德奥宣戰並拘有德奥俘虜此項機關自應及時設立以便辦理關於俘虜各事而符公法規定當經繕具編制呈奉大總統指令照准兹將其編制錄左第一條俘虜情報局直隸於陸軍部其職務如左一關於俘虜姓名年日期並查得各種特别情形之記載事件二關於各俘虜收容所報告拘禁遷徙交換脫逃進病院死亡及他種需要消息之接收事件三關於俘虜請求書之答復事件四關於俘虜所遺一切用物契約信札等之接收彚集及遞交與該俘虜有關係者事件五關於俘虜之遺囑身故證明書及埋葬文件之收受並繕寫事件六關於外人寄贈俘虜信件及俘虜寄發信件之承收檢查轉給並代發事件第二條俘虜情報局爲盡其職務得呈請陸軍部飭令各俘虜收容所詳報並辦理關於俘虜一切事件第三條俘虜情報局應設職員視俘虜人數之多寡情報之繁簡臨時酌定第四條局長一人總理局務監督所屬職員第五條局員承局長之命掌理第一條所列及文書事務第六條副官承局長之命掌理收發文件會計及庶務第七條俘虜情報局爲繕寫文件及其他庶務得酌用辦事員及雇員第八條本編制自公布日施行 
財政部擬設戰時財政金融審議會一節外問早有所聞兹探得部中所訂此項審議會規則計十三條照錄如左第一條本審議會掌審查評議關於戰時整理財政金融事宜第二條本審議會附設於財政部第三條本審議會置會長一人副會長二人審議員無定額皆以財政部内人員充之第四條會長由財政總長兼任副會長及審議員由會長指任第五條本審議會置名譽顧問及顧問均無定額由會長酌行聘請第六條會長總攬會務分配審議事件會長有事時得囑副會長一人代理第七條審議員分專任兼任二種任審議事務第八條名譽顧問得到會發表意見第九條會長視爲必要時得函請其他機關派員到會第十條會長視爲必要時得指令財政部所屬機關人員到會第十一條本審議會置事務員若干人由會長委任掌文牘庶務等事繕寫文件得用雇員第十二條本審議會人員槪不支給薪水第十三條本規則自公布日施行 
[周熊對於川局之京訊]  
　　川省代理督軍周道剛前曾電京謂滇軍進川恐難平和了結並巳預備作戰等情兹聞周代督昨又有急電一件到京略謂滇軍雖巳陸續入川然巳於前日與川軍第一師（劉存厚軍）交換意見决定自本月六日起彼此換防靜聽吳查辦使到川依法處置當無異議等語又一消息四川方面前日又有電來羅佩金業允退讓退出之地囑周道剛所統軍隊前往換防似有妥協之望又聞國務院於前日接得重慶周道剛來電略稱頃接滇軍司令羅佩金電稱政府如將召集臨時參議院一事作罷而召集新國會則在川滇軍遵奉中央命令不敢違抗望將此意轉逹政府等語請即賜覆以便遵照辦理另一電略稱滇軍雖巳入川佩金已力任調解之責以待解决於中央决無袒滇攻川之心理並望電飭吳查辦使早日赴川又據共同通信社接重慶電云劉存厚與唐繼堯議和業巳成立唐督軍巳命令進攻成都之軍隊中止進行而劉存厚亦巳令由陜入川之援軍停止前進又聞中央昨接四川查辦使吳光新由漢口來電略言光新已於支日（四日）上午十一時抵漢口比即渡江晋謁王子春督軍及傅清節督軍會商川湘鄂三省聯防計劃略有頭緒巳由王督軍派遣陸軍第二師第四旅第七團軍隊（原駐宜昌）移駐四川萬縣並遣施南所駐之步軍第三營移駐利川藉資防戍以扼川東咽喉免致熊軍部下阻遏北軍西進之路一方面已令行鄂屬當陽監利石首公安松滋枝江各縣調回岳州司令部所派出分駐之各軍隊俟其齊聚後卽當率帶入川大槪一星期内即可就道云云聞吳氏所率入蜀軍隊刻在宜昌向重慶輪船公司徴集船舶以便運兵前進其所定計劃係先令掩護兵在三峽地方上岸然後再輸送大部軍隊據聞吳氏兵力自率者爲兩師與巳抵川境之陜西援軍一旅再合劉存厚所部兩師半約五萬軍隊吳仍恐兵力不足擬從湖北借兵一師刻正邀求政府照准其雲南軍之兵力目下在川者有第六七八三師與川邊鎭守使殷承瓛之一旅並貴州援軍約一師再與第四軍合亦約六萬軍隊兩軍之力相伯仲此際周道剛及熊克武之向背如何與兩軍勢力之消長大有關係故二人之行動極堪注目又據國務院消息日昨政府接到周道剛急電略稱唐繼堯續派第四五兩軍於上月二十八日侵入川境直指叙瀘其目的所注已不在成都而在重慶日内雙方恐出於激烈戰鬭懇中央迅調勁旅以爲後援等語又熊鎭守使雖經中央慰留勉任現職其態度仍傾向南軍所轄重要地點連日分布軍隊扼險嚴防萬一滇軍來渝内應與否尚不可知聞叚總理鑑於川局變遷擬俟星期五日國務會議後再開特别會議然後將决定方法電覆周氏遵辦 
[川湘問題之鄂訊]  
　　湘省不稳謡傳巳非一日據一方面所述洞庭湖方面巳被梗阻交通不便而商界則云商輪往來如常眞相安未知若何也新督傳良佐以武漢方面發生謡言恐一部分湘人不免有所誤會前日特召集僑居武漢之湘人詳細解釋並發表其對湘方針並聞傳氏即將赴湘履任但因湘事紛煩擬請政府畀駐紥岳州之范國璋（二十師師長）以會辦湖南軍務之職藉資臂助至湘省方面聞上月杪岳州主客軍隊之少數人因事爭執稍有衝突旋即調停和平刻巳安靜如常又聞傳督軍刻巳行抵岳州暫行駐節布置一切不日即乘輪赴湘履任 
　　四川查辦使吳自堂司今由京回漢籌備入川計畫巳紀連日報端兹聞吳司令前駐岳州設有兵站司令部一處現在擬將該司令部遷至鄂垣安徽會館原駐安徽會館之輸運處則移至大朝街巳租就民房準備遷移其行軍兵站則歸陸軍部經理又聞吳之此舉以期湘事早日敉平將來任長江上游總司令卽以安徽會館爲根據地以便部署一切也 
[山西勦匪軍隊近訊]  
　　字林報八月三十日山西絳州通訊云剿匪軍隊刻由西山回來將在此休息數日然後回省各方面消息皆證實大批盜匪巳被痛剿之說雖軍隊所用戰法不盡爲國際公法所許可然兵士似頗以此役之結果爲滿意查盜匪最後所據之地在大甯附近之山中山境荒野人烟稀少雙方輸運皆甚爲難此次亂事實由政黨爲之厲階晋省南部要求在官場中多佔勢力此即禍亂之主因中國旣巳加入戰局協約國卽可有機會籌定實用方法以爲中國農工界之眞正助力森林水利道路諸端需費較繁姑不置論至於改良棉花與果品之種植利用猪鬃羊毛羽毛等之廢物輸入有益之工業等事則皆可辦到者也 
[陸榮廷率兵來粤說]  
　　陳督軍前以粤省裁兵之後軍隊不敷分布電請調撥桂軍二十營來粤分防一面在粤招集被裁桂軍又得六營聞此二十營桂軍已於八月中旬陸續抵粤分駐西江三羅及廣寗四會一帶現沙路砲台附近一帶亦由該軍駐紥其撥赴高州之六營巳由龍州於二十六日開拔前往替防至林虎所部已有兩營及砲一連於九月二日抵省駐紥於小北門外現在省地防務嚴密異常謡言漸息而富室之搬遷者亦漸少頃據某方面消息謂陸榮廷日間將率新舊桂軍六十營兼程來粤助防其前軍二十營昨已行抵蒼梧備船東下云云此說未知可靠否也 
[廣東之麻雀捐]  
　　廣東弛賭一事紛擾久矣麻雀爲賭類一種而又爲近時最通行者兹旣徴捐助餉則此後之日益發逹自無待言兹錄廣東全省籌餉局之佈告哪下爲布告事案據利源公司商人陳瑞年呈稱竊查麻雀牌之設濫觴於滬浸淫於粤近數年來家喻戸曉相習成風遂爲一絕大之消耗費而必設麻雀牌之地則莫如娼寮妓艇及有花筵之酒樓飮艇其次則各界消閒之俱樂部遊客寄寓酒樓旅館與夫巿上之酒館茶樓夜以繼日幾無此不成問題顧禁之則過拂人情縱之又漫無以締則似不如寓禁於征取消耗之費稍裨餉需查西省對於此項麻雀牌費業經開抽係先於最爲繁盛之南寗梧州兩屬着手試辦商等現擬仿照辦理承抽麻雀牌經費年認餉額四萬元先承省河佛山潮汕三處承辦以三年爲期如辦有成效再行加餉推廣全省抽收之法除家常消遣及正當營業之商店逢場作興者免抽以省騷擾外其餘分三等抽收一切章程另列呈核似此酌取消耗之費各界人等亦當樂從况查民間各項消耗品例當征及而其他消耗尚屬日用之品物力之征此則取於消耗之費與抽及苛細之品物不同且出於賭彩角勝之心征之者祗乘其便納者亦無所吝而化無益爲有益未始無裨益餉需於萬一也爲此認定餉額承抽省河佛山潮汕三處麻雀牌經費伏祈迅賜核准牌示給諭開辦等情計繳章程一扣擔保切結一紙按禀憑單一紙到局據此當以據呈認繳歲餉四萬元承辦省河佛山潮汕三處麻雀牌經費分甲乙丙三等抽收以每日每台計算甲等收銀二元乙等收銀一元丙等收銀五毫其人家住屋及正當營業舖戸逢場作興者免抽以承辦三年爲期并以批准之日先繳按預餉銀各一個月給示日起扣足一個月作爲起餉日期以後餉銀按月匀繳等情查抽收麻雀牌經費係取諸消耗費之意事尚可行應准照辦即經批示飭將按預餉銀各一個月刻速呈繳以憑分别呈報立案給示開辦去後兹據該商將按預餉銀各一個月共銀六千六百六十六元六毫清繳到局應即給予令示俾資開辦除分别呈報咨行立案保護外合行布告爲此布告省河佛山潮汕三處各界人等一體遵照此布 
[鄂省會質問象鼻山礦案]  
　　湖北省議員劉君亮對於官礦督辦以官錢局票本自由開採象鼻山礦一事提出疑義數端質問省長公署連署者計葉蘭彬池澤民熊周屏唐文德湯永鎔黄文潤童序壎郭際雲李慶申九人其質問書如下爲質問事竊維鄂省比年以來財政困難已逹極點所恃以維持現狀者厥惟官錢局所恃以補濟將來者厥惟省有各官礦總司其事者應如何集思廣益並顧兼籌俾全省公共財産日臻發逹庶有以減輕三千萬人民之負擔而促吾鄂財政上積極之進步乃近聞湖北官錢局兼官鑛督辦高松如自礦局開辦迄今前後動用官錢局欵已近百萬此次竟又於象鼻山官礦自由處分妄以其所掌機關爲可直接中央遂乃不計全省之利害不待本省这取决逕行詳請部示籌備開辦該項官礦其擬定資本二百萬亦係擅行動用官錢局票本如果確有此種事實則推其流弊勢非陷我金融前途於絕大之危險不止議員等愚慮所及疑義實多有難以自安緘默者請爲貴兼省長縷晣陳之查官錢局爲省立金融機關官礦如象鼻山等處亦均係省有財産依照省議會暫行法第十六條第五項本會對於本省財産有議决處分之權高督辦旣有此計畫應先經由交議之程序方能决定進行之方針如謂閉會期間無從諮詢同意則關於本省財務行政及實業行政事項本省行政長官當然有指揮監督之權即應先行秉承省公署俟本會開會再行請求追認於法定手續方爲合法高督辦名義上雖自以爲直接中央實際上則所用欵項所辦礦産無一不屬於省有範圍以内斷不能任聽高督辦上下其手内外相蒙旣假鄂欵而曲邀部准復藉部示以擅 
 
 

Page 7

 
 
辦鄂礦利則與地方不相聞問而害則將使全省受其影響權利不明弊混易滋斯則吾鄂人民所萬難承認者究竟高督辦先後動用官錢局欵項以及最近主張開辦象鼻山官礦是否曾經省公署核准此不能無疑義者一也開辦礦産以路煤鐵礦成本爲最鉅象鼻山礦質鐵最稱著高督辦此次以官錢局票本二百萬爲開辦該項官礦資本究竟曾否實地測量足資敷用設有不敷高督辦豈尚另有把握抑竟半途中止竊慮其創始係藉於救濟官錢局票本者或反以此損及其固有票本且聞官錢局票本現亦僅存二三百萬即令籌辦該項官礦足資敷用而官錢局巳有破産之虞設資本倘有不敷則鉅資投罄實利虚懸吾鄂金融前途詎堪設想此種重大責成誰任完全擔負此不能無疑義者又其一也謹依據省議會暫行法第十九條之規定提出質問盼於五日内答復藉釋羣疑須至質問者按此案巳由省長署函致官礦署即經根據開辦原案答復矣 
[山東之最近敎育計畫]  
　　日昨魯省公署訓令四道道尹及各縣知事云查東省敎育數年以來積極整頓力圖進行所有高等小學以上各學校無論公立私立類能粗具規模略著成效惟國民敎育進行計畫迄無確切辦法恐難期敎育之發展兹特酌量全省現時情狀並按照部頒義務敎育施行程序切實計畫約分三端（一）籌集　欵以東省各縣學欵除舊有學欵外以敎育附捐爲大宗此項敎育附捐各縣辦理頗著成效其有未辦各縣應責令妥籌舉辦並令各縣知事酌量情形征收學費及其他公益捐（一）造就師資查各縣小學師資就現時狀况尚稱敷用一經擴充學校則師資立見缺乏應令四道師範酌量擴充並令各縣師範講習所設法整頓外由敎育會附設師範講習所量加擴充以儲師資（一）擴充學校查東省各縣學校雖林立而財力不足或師資不良難期成效甚或春季成立秋卽消滅徒言擴充無補實際應斟酌情形分别次第招集各縣勸學所長妥商辦法就各縣學區學董詳爲規畫依程遞進庶成立一校卽得一校之實用積漸推廣成效可期合行訓令該道縣仰即遵照合力進行毌得視爲具文 
[許蘭洲離江問題]  
　　黑龍江省鮑督軍前電中央請大總統收回任許蘭洲爲將軍府參軍成命仍請留江襄助兹准電覆云該師長久任邊陲熟習邊情本大總統有諮詢事件仰速令該師長尅日赴京勿再遲疑云云許旣不願赴京乃允赴奉要求帶兵數營前往鮑督軍但求許氏離江不計帶兵與否惟各軍不直許之行爲頗形反對擬俟發表時即出反抗聞張團長濟元及張營長砲隊某隊長等已首先反抗許氏大怒當將張濟元等四員先行免職藉以示威惟軍情愈不服矣奉天張督軍擬以許蘭洲調任鳳凰鎭守使以馬龍潭調充江省陸軍師長巳徴求鮑督軍同意鮑巳電允會請中央核示督軍署近爲許師長去留問題開會巳有十餘次許雖允許離江然猶游疑未决其部人員爲飯碗起見亦不願許氏去江故有無變卦尚未可知 
英巴兩旅長曁各團長以要求許蘭洲去江現尚未逹目的故各處警備駐防均未撤退須俟許氏去江後始行取銷前令騎兵第一團團長張魁武現經鮑督軍保授軍職現頗不滿於許之所爲宣言保護督軍服從命令他事不敢預聞云云 
　　中央特派員羅翽聲於九月三日派人到哈拍一急電報告中央（江省電局由許派人監視故不能拍發）有人往訪羅氏據稱羅於八月三十一日抵江甫下車許即命馬團長將羅監守不許自由行動至九月一日許始接見突然對羅云予巳有生力軍二千名足以縱横北滿中央對予思用調虎離山計其亦左矣羅反覆陳說終格格不入彼所謂生力軍者即海拉爾招降之蒙匪現皆屯於省城將來許氏雖去此項蒙匪亦殊難安揷也 
[皖省近事]  
　　倪嗣冲近因病勢沉重特向中央請假三個月並保薦淮泗道尹黄家傑代理省長 
　　安武軍第二路秋統領昨巳抵省現會同馬少甫統領籌商善後事宜 
　　皖省近日地方秩序巳恢復其第八路一三五各營現由第一路統領勒令繳械預備遣散惟該營變兵現己逃竄皖北桐城舒城各縣沿途肆行搶刦 
　　第八路統領李良臣此次遇害其凶手業巳潛逃現由倪嗣冲通令懸賞緝拿以憑究辦 
　　馬聯甲統領近對於省城防務頗屬認眞辦理除分派第四路一二營巡緝外並加派第八路二四兩營協緝以資防範 
　　警廳巡官宋海泉前假稽查名義在外招摇並無故毆辱商民現經代理廳長周芝潤查實巳將宋撤委藉以懲戒 
[杭州快信]  
　　黨人嫌疑犯王占祥係退役軍官案發後經楊督軍飭緝該犯巳因略誘案在杭縣古蕩鎭被獲更名汪少山經杭地審廳判處徒刑送監執行昨特電知高檢廳派警將該犯提出押送軍法課訊辦 
　　杭關監督程恩培由北京來信已丁父艱回浙頗需時日故沈監督接任之說尚遥遥無期 
　　督署參謀長范毓靈奉飭赴滬致祭前參謀長趙禪昨巳旋省 
　　各縣警佐被控之案近來層見迭出警務處夏處長擬分别派員切實查辦 
　　鎭海砲台司令官張伯岐請假來省面陳要公准今日回防 
　　大嵩場鹽警長余星燦前因所屬天童地方添設鹽警分局被梟匪徐阿六等糾衆焚毁掳贖鹽警一案冒暑奔走積勞成疾現經身故該場王知事昨特詳請省吏優予撫恤　　蕭山惠濟協鹽店因私自開設被諸義浦富四邑鹽民聚衆拆毁迭經省吏查辦現該鹽店主魏震疑其比鄰徐同泰醬園煽動特爲指控巳飭縣查明覆奪 
　　浙江民報奉楊督軍批准昨巳重行出版 
[南京快信]  
　　法國駐京公使康悌定今日（十日）出京乘津浦車南下李督軍齊省長昨巳通知軍警長官派隊預備歡迎以敦睦誼 
　　政府昨電李督軍令於每一星期電告五省（皖浙贛閩蘇）聯防辦法 
　　李督軍對於軍費一項擬加裁減署中冗費聞每月約可減去四千元並擬飭知各軍事機關從事撙節 
　　憲兵司令部陳調元昨奉李督軍交下編制員兵名單共計每連添設員兵二十名所有以前之副官書記等均減薪二成 
　　李督軍以省防緊要特令省垣各軍隊長官除有特任務外至下午八時起一槪不准出營海軍部顧問王子岩奉部令南下查勘要塞不日抵寗 
　　齊省長定考察知事成績辦法六條以爲糾舉之依據 
　　省署今日開全省實業校長會議 
江蘇各稅所紛紛送員來省赴財政廳聽候試驗財政廳以烟酒牌照新章統歸烟酒公賣局征收以專責成 
　　省署牌示宜興縣知事鍾興催征不力撤任遣缺以現任溧水縣知事陳善謨調署陳未到任以前以吳鵬代理所遺溧水縣缺以准補金壇縣知事沈德基署理 
地方通信 
[松江]  
　　敎育界近聞今日（九日）爲縣敎育會改選後第一次職員開會之期會長姜揆勳因事由副會長吳致祥爲主席計到會職員十九人經主席提出修改該會辦事細則案因會中辦事細則自元年沿用迄今諸多未合且本年起評議員須分股辦事自應重加修改通呈立案經衆討論之後即公推會長擔任修改俟下次常會提交本會議决呈報行政長官備案次議公推各股評議員案旋即公決由各職員自行認定凡各股發生事件先由各股决定辦法經全體職員通過再交會長執行今先以到會之十九人自行分認當由杜希房葉伯廉錢魯詹王佐才葉晴川王希祥張兆元認定爲學校敎育股評議員懷守良陳念慈王慕吉錢天聲張破浪倪鳴臯姜伯明認定爲社會敎育股評議員袁蓉生沈玉璇姚德風吳致瑞俞廷堯認定爲經濟審查股評議員其餘未到職員十五人决俟下次常會時邀請到會補認繼又提議小學敎員研究會應如何設法維持案議决由會通知各小學校征集關於敎育上困難問題各具議案交會討論俾期盡善議畢卽振鈴散會又縣視學倪伯英於本年上學期視察城廂各校後業巳各加評語呈請知事令行學務委員吳致祥轉知各校依照評語分别改良至城廂各校中之成績最優者爲葉晴川所辦之第十一校及懷守良所辦之第十四校其最腐敗者爲私立之孤貧兒院倪評語中有該院歲費巨欵係各慈善家所捐助今辦理如此腐敗該敎員等於心忍乎等語 
　　修志局會議本月九日下午修志局開職員會李知事與局董纂修分纂收掌文牘各員均先後到會其未到者祗纂修朱似石王斗槎及分纂錢小齋等數人當由起草體例之纂修沈師徐君將所草體例交議各職員討論後雖稍有更改大旨均仍照草案通過繼又將纂修朱似石對於沈君所草體例發表之意見書交議聞該意見書内容約分爲三一須避清廷廟諱二前清所罹文字獄各人其中非盡屬善良不應照沈君體例槪予表揚三前清城鎭鄕自治係屬弊政卽所選議員亦劣董居多應删除不錄云云經各員逐項研究均謂朱君所提意見觀念太舊且其間不無有矯枉過正之虞故俱不贊成應毌庸置議次又提議纂修王斗槎君辭職事刻下縣中雖循例挽留然王君去志巳决故各纂修分纂等正擬提出繼任之人時適知事匆匆告辭是以不及旋推舉分纂閔瑞之張嘯眉雷繼興姜揆勳等四人起草該局辦事細則遂宣告散會 
　　縣校長易委縣立第一高等小學校校長陳錫朋因就南京之聘曾向縣提出辭呈並保該校主任敎員錢魯詹接任校長兹聞縣署巳於昨日正式委任錢君爲該校校長矣 
[鎭江]  
　　騎砲團奉令改編江蘇李督軍爲劃一軍隊編制起見昨特電令駐鎭陸軍第十九師兼要塞司令楊師長飭將該師部所屬之騎砲團改名爲第十九團以符大部定章所有該團官佐士兵悉仍根據舊制編定職權其薪餉及公費等項亦照章毫無增減楊師長奉令後巳行該團長遵照辦理矣 
　　前鄂巡按使過鎭前湖北巡按使段書雲因伊長公子奉令充淮揚遵尹特前往代爲聯絡一切業於昨日上午乘車蒞鎭假館江干萬全樓暫駐襜帷惟本埠軍警政各界官員均先後投剌拜謁今晨八句鐘巳換坐招商快輪渡江北上 
　　帆船遭險昨日下午二句鐘時聞有帆船一艘懸帆南來行經本埠江干郵局左近忽遇狂風波浪大作船小力不能勝又兼出於不意未經預防竟爾全船翻入江中當經經船猛力前行救護當撈獲四五人其溺斃者亦有三人云 
[揚州]  
　　爭執房捐邵伯鎭房捐本由自治經費所撥用迨停辦後移歸地方公益繼又撥歸保衛團前該地警區長蕭溎以警費不敷呈請縣署改爲警費周知事據詞批准現保衛團總丁策以警局自有肉捐等項補助在縣署力爭周知事以雙方理由各執特函請該地紳士查復核奪 
　　長警被毆本邑西門外念四橋鄕民搭台演唱香火淫戲觀者甚衆該管警察五區徐區長以其有干例禁派長警前往阻止詎遭會首侯正隆毆打現該區長巳報縣請示究辦 
　　鎗斃盜匪本邑鈔關外漣家窪朱仲和及西鄕七里甸馮廷兩家被刦刀傷事主所獲要犯邱照芳顧洪喜經周知事奉省令於昨日（八日）執行鎗斃矣 
[江北]  
　　官場近事新任淮揚道尹王曜巳於九月六日晨乘戴生昌拖船抵浦定於七日上午十時接印視事左道尹即於十一時乘輪赴甯轉由津浦車北上第一混成旅二團團長馬玉懷奉命赴歸仁集一帶剿匪於九月五日晨八時在清江南門外試演野戰大砲 
　　函請籌設分廳浦中農商敎育會公函江蘇高等廳請卽派員來浦籌設分廳並公推前分廳錄事王登瀛面陳一切并表示歡迎 
　　呈報焚燬烟具淮陰縣公署焚燬五年三月起至六年六月止查獲烟具列表詳奉省長指令照准並委揚衆釐捐局長孫念祖蒞場監視巳於九月五日晨七時在縣署大堂舉行特曾銜呈報省公署查攷 
[杭州]  
　　敎育曾開評議會全國敎育會聯合會定於十月十日行舉浙江省敎育會會長經亨頣君特於昨日（九號）下午召集陳孟恢宋知方等二十餘人開臨時評議會議决推定經子淵孫庚三羅颺伯三人爲代表惟羅君係敎育科科員應由會函逹省長轉行知照次議預備議案許會員緘甫云本席關於工業學校議案有兩件可以提出各席公擬本届開會請於各省設立大學預科當請代表起草所有議案定於下星期六以前交到會中於本月十六日開臨時會决定並定主幹一人另行聘請副主幹二人以駐會幹事充之又臨時幹事四人書記速記由會長指派 
　　紀警察協會之常年會浙江警察協會於昨日（九號）下午一時舉行常年大會會員到者三十餘人正副會長因事缺席公推楊紹庭爲臨時主席繼由劉君報告帳目報告畢選舉正副會長開票結果夏定侯得二十六票當選爲正會長徐則恂得二十二票楊紹庭得二十四票均當選爲副會長又選舉評議員二十人團票結果劉銘損林映清李蔭梧方尚先徐士瀛毛銳順昌齡林蓬仙伍承喬鄭丙文余庭棟洪鈞歐陽友焱楊永熙魏佑孚陳世　葉競許家熊施國屏毛國祥均當選爲評議員選舉畢約略演說即振鈴散會 
[嘉興]  
　　師範校長被控嘉興省立第二師範學校校長孫增大近因建築校舍擅拆嘉邑學宫牆垣並用聖殿方磚致將聖賢栗主移往他處欲將聖殿拆毁經禾地耆紳電禀部省各長飭令停止拆毁並呈請究辦現已將此事刊刷傳單遍貼各處又定於十六日開會向孫質問 
　　選定名譽調查嘉興禁烟善後事宜業由張知事訂定辦法責成各區自治委員督同警察查禁並規定每區推選名譽調查員一人以輔警察之不逮兹悉第一區自治委員陸耀清巳遵章選定（城區）莫少齋（東栅）萬選清（雙橋）顧允若三人呈請知事核委不日當可發表 
[山東]  
　　齊河之匪大股土匪自禹城馬後莊突團而出分爲兩股一股西入高唐一股約二百餘人東竄齊河境之李捨莊（距城三十餘里）近又移據某莊焚殺淫掠極爲慘毒而該縣城内只駐防新軍一連但任城守尚恐不敷故在城中非常恐惶大有朝不及夕之勢至於四鄕之糜爛更無人過問矣 
　　岱南之匪毛思忠竄回嶧縣政府旣不准招撫毛匪且添兵助勦以期早日肅清張敬堯氏接得復電後即調派軍隊進勦頃由兗州傳來消息前日徐州派往碭山剿匪軍隊遇匪於縣東東流集雙方對擊三小時賊勢不支向北逃竄經徐州軍隊追剿數十里方回聞駐紥滕境之五師偵悉刻該匪已入懌縣之大泉鎭特調集各路軍隊扼駐韓莊預備痛剿 
　　高密之匪柴溝集係高諸毗連之地素爲盜賊藪近來益肆猖獗駐高陸軍五連赫連長於三月三十一號晚親督本連士兵五十餘名赴該處查拿該匪聞風移至柴溝南張家屯藏匿赫又派兵十餘名將賊窩圍攻該匪等由窓戸施放盒子砲至一小時之久匪勢不支乃開門逃竄官軍急進捉獲窩主看守票人及匪九人并解出被綁架者之單氏塋丁莊某王某等一併押解來縣開陸軍兵士某身受刀傷司務長某肩中鎗彈均不至殞命 
　　鄒平之匪鄒平縣境九龍會仙兩山一帶徑路崎嶇林樹茂密近有大股土匪藉此聚集肆意刦掠附近鄕民受害者頗多兹鄒平縣知事巳選派幹練警隊五十名前往駐防巡緝矣 
雜評一 
[敎育實業上之人才（一子）]  
　　今果以實心實力振興其所謂敎育實業者則此次廳制之發表固亦深合時勢之需要而前途大有希望者也所慮者政府未必有此决心僅欲藉此以安排個人之位置而所發表之廳長中富有學識經驗者亦逆料政府之本意不在搜羅眞人才而在以一二輿論所歸之人物先爲嘗試實際上之預備必另有其人故遂亦望望然法之避之惟恐或凂於是能勝任者去而不能勝任者來結果徒添一耗費之機關於敎育實業上非特毫無裨益且使官廳與官廳間辦事上多一製肘嗚呼使我言不幸而中則不僅耗此有用之經費爲可惜而坐失此振興敎育實業之機會爲尤可惜也 
[毌徒恃官力提倡（默）]  
　　說者謂敎育實業兩廳長以本省人充任爲宜蓋以其情形熟而關係切也今乃格於定制不能以本省人充任殊爲憾事吾謂此猶恃官力之說也敎育實業兩事關係人民自身最爲切近應由地方人士自謀之地方人士能聚其精神財力以共謀建設則基礎固而收效亦易若徒恃官廳之提倡則無論本省人與非本省人所得助力其有幾耶 
　　嗚呼國人而知此然後可以言敎育然後可以言實業 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十七）]  
　　德員離境之催迫荷蘭總領事函致交涉署略謂前德總領事克尼平離華一事現尚未能代領通行劵又前重慶德領事署書記邸勞璧恐不及啓程等語聞交涉署復以德總領事克尼平等遵奉部令轉促離境中國政府對於德國在華各官吏旣决不欲其再事逗留則連該德書記邸勞璧亦應從速預備啟程務即成行免與中國政府之意相違背請即查照轉知云云 
德僑來滬之諮詢江蘇特派交涉員函致厦門交涉員略謂接奉函開德僑勞克特（譯音）由厦來滬待輪回國希即照料並給通行證等因查該僑究於何日來滬乘何船隨行有無眷屬行李仍希電復云云 
收管汽船之要索德人卡爾拔哲日前致函交涉署謂有自置汽船一艘名瑪爾泰原泊南京路碼頭業於本月一日爲中國官吏收管請轉向收管華官代索該汽船收據等語交涉署以滬上所有敵人各小輪前奉部令知照統由海軍司令處管理該德人所稱之瑪爾泰汽船是否經司令處收管如何情形應侯函致海軍司令處查照以憑轉復 
新建軍艦之工程江南造船所承造之永健永績二軍艦自對德奥宣戰以後海軍部曾電令該塢趕速完工以資調遣兹悉該二艦工程均巳將次蕆事現正趕配砲械及艙面藥庫約一個月内即可完全告竣云 
[維護商業發殿經濟之條陳]  
　　全國商會聯合會昨將評議員會議决對德奥宣戰後關於維護商業發展經濟條陳國務院財政部農商部之原呈抄送各省總分商會備考兹將呈文錄下爲呈請事竊維對德奥宣戰一案曾經本會抗議於前誠以兹事體大關係商務尤重未敢輕予贊同致滋危險此中苦情當爲政府所共諒近讀八月十四日大總統布告業經實行宣戰是我國巳處於戰爭地位正舉國上下合力禦外之時豈獨關乎商民一部分之利害惟交戰各國當軍事倥偬急不暇擇之會對於國内商業之維持戰後經濟之發展莫不兢兢注意未或稍懈我國旣巳牽入戰團自宜體恤商艱力籌保護爲商民存一線生計即爲國家留一份元氣此本會所以瘄口嘵音對於政府不能不有所要求者也除通函各總分商會徴集意見外謹將先由評議會公决數條分别爲鈞院大部陳之 
　　（一）糧食歐戰四稔各國咸苦糧食之缺乏我國毅然宣戰旣與協約國取一致行動即雙方有維持之義務採購米糧勢所不免惟目前糧價巳昻繼續增漲正未可量兼之今復霪雨爲灾江河汜濫湘豫直奉等省荒象巳成匪但不能供協約之求並無以應國内之急萬一戰期廷長運輸過多價格騰貴民食維艱麫包風潮行將再現於我國應請政府准協約國採購之時先由當地長官會同商會通籌合計酌允若干否則禁行不得强迫此其一也 
　　（一）金融自中交兩行停止兌現以來金融阻塞巿面停滯商民困苦逹於極點兹當復辟打消宣戰繼起驚弓之鳥咸多戒心富者裹足不前貧者稱貸無門閭閻蕭條生意冷落推其極必至因金融而困及商務因商務而危及稅源不早爲圖國商交病應請政府對於此次大借欵告成之時除中交兩行一律兌現外於各省大埠撥放巨欵維持巿面再查去歲出口現銀逹五千七百萬兩以上漏巵不塞恐慌立見聞政府現巳慮及於此將嚴令禁止出口亦請從速實行以免現發貨外溢而防國内之銀荒此其二也 
　　（一）棉花民間製造衣服棉花乃所必需不可或缺近因歐戰延長外多購爲軍用品之原料出口旣多價值頓增查去歲棉花百斤約十八兩左右今則一倍有餘以致各埠花行停止營業者十居八九若仍令外人任意採買其害胡可勝言應請政府嚴重交涉禁止出口以重民衣而維棉業此其三也（一）稅釐出口稅釐轉運亦艱致令土貨不能外銷商務不能發展巳重違保護商業政策之原理應請政府趁此時機將應行推廣出口之土貨稅則均爲減輕運費槪予低廉凡百商業日有起色至宣戰之後各處關卡勢必藉口戒嚴盤查加厲尤應限定時刻完稅放行不得故意留難致礙運輸此其四也 
　　（一）工廠自遭復辟影響停業不知凡幾半由金融阻滯半畏兵匪横行須知一廠之歇停業者數百人一工之歇斷炊者三五口生計旣絕弱爲乞丐强爲盜賊應請政府一面調查歇業工廠立令開復一面籌欵開辦實業地方各銀行貸欵興復遇有特别困難不妨酌給津貼庶實業可望發逹洋貨因以抵制戰事終了經濟事業亦不落人後矣此其五也 
以上五端經本會各省評議員公同討論一致贊同認爲必不可緩之政策倘蒙政府毅然施行匪獨商民感其賜國家實攸賴之矣所有呈請體恤商艱力籌保護各緣由理合具文呈請鈞院大部鑒核批示施行 
[再誌巳經過去之狂風]  
　　本埠自八號起氣候轉凉天色陰霾至九號風伯肆威入晚尤爲猛烈直至昨日黎明始稍平靜浦江中船隻因得海關船舶司之知照預爲戒備故臨時失事者尚鮮兹就調查所得彚錄於下 
　　前日午後二時許有江北船戸姜鳳章之碼頭船裝載煤炭二十六噸駛經黄浦碼頭浦心適風浪交作一時支撑不住被浪激沉當經新關水巡捕房巡江小輪經過由華捕陸森濤鄭阿四等帮同將船夥三人救起幸免滅頂 
　　前日午後三時許有江北帆船一艘係屬空船駛經東洋公司碼頭適有福康兵輪擬開赴外埠迎面駛來其時風浪交作該帆船不及避讓致被攔腰猛鐘一下立時傾覆由新關水巡捕房巡江小輕到來將舟子人等救起事後回禀梅捕頭飭派探目何春生前往調查失事情形以憑禀復核辦 
　　前晚狂風劇烈之際鄕間建築物及凉棚破屋吹坍甚多本埠招商局虹口中棧之圍牆亦被風吹坍數丈昨由該棧經理報告總局雇工修理並由虹口捕房派捕前往看守以免宵小混入行竊 
　　前日有莫阿毛陳加生兩船滿儎白米由嘉善來滬駛至閔行相近狂風大作不及收江竟至全船覆沒又有黄慶瀾之船滿載桐油棉紗糖貨自滬運往浙省駛至汆來廟地方亦遭覆沒尚有停泊滬南浦江中之米船十餘艘花衣船兩艘雖未全數沉沒所裝之貨均被風浪打濕非但飽受虚驚其損失亦巳不少 
[戒嚴區域嚴禁夜行]  
　　松滬護軍使署昨日發出布告云照得戒嚴期内防務最稱重要倘稍不注意或有宵小暗肆其奸爲患正不堪設想本使爲保護治安起見不得不特别規定以遏亂萌自本日起夜十一鐘以後至翌日早五鐘以前龍華兵工廠附近馬路及徐家滙至斜橋一帶之局門橋新橋魯班橋打捕橋潘家小橋西廟橋豫豐橋天鑰徐家匯橋聖母院橋慈雲橋等處一律禁止通行如各該處商民人等遇有不得巳之事件必由該處經過須手提燈籠以資識别惟各該守衛兵士高喚止步時該行人等卽行停以便盤詰倘仍前進各該守衛兵士按照衛兵章程開鎗射擊用昭嚴重除傳知軍警遵照外仰該商民人等一體凛遵勿違切切此告 
[南黄浦禁止夜行船隻]  
　　本年夏間滬上雖宣布戒嚴浦江中往來船隻入夜後仍通行無阻乃日來謡言復起陸路上戒嚴區中域如龍華兵工廠望道橋斜橋日暉港一帶巳不分晝夜一律防備所有水路之南黄浦自周家嘴迤南直逹白蓮涇港及夏家嘴等處亦均劃入戒嚴區域業由護軍使署於前日令飭水巡隊並水上警察傳諭經過船戸每日午後七時起至天明五時止不准來往行駛如敢故違定須嚴究云 
[浦東兵警之特别戒嚴]  
　　駐紥浦東其昌棧陸軍第三十七團二營營長任學剛自本月八號奉盧護軍使特别命令戒嚴後當即傳諭所部各連長排長轉飭兵士不准外出一律在營聽候調遣前日星期六亦不援例放假且於每夜六時起至天明六時止分班出巡適近日時有風雨各兵士頗爲勞苦云 
三區警署解警正查得陸家嘴爛泥渡等處均爲華洋廠棧林立之區際此謡諑繁興之時自應嚴行防堵除分函所屬各分駐所警佐以及遊巡騎巡二隊長督飭長警按段防範外並傳諭本署各長警於每晚九時後遇有形跡可疑之人務須盤詰來歷以杜匪徒混跡 
[探報黨人運動青紅帮]  
　　淞滬警察廳長近據偵探報告謂南北巿等處青紅兩帮匪徒充朱軍警司法各界以及一般勞働入黨者爲數極衆即紳富子弟亦間有入黨者統計本埠巳有二三萬人兹有民黨首領來自粤省聞係伍姓余姓等匿居虹口以金錢運動青紅兩帮希圖乘間起事應請防範等語徐廳長以旣有謡言不得不防巳於昨午派員嚴密查察以憑核辦矣 
[江浙會剿梟匪之集合地]  
　　江蘇水警第二廳長趙會鵬浙江内河水警廳長徐允中以近來蘇浙毗連各縣境屢有土客梟匪搶刦肆擾雖經迭次剿捕乃因地連兩省此拿彼竄頗難一鼓盪平自應互相痛剿俾使無可竄匿兹查蘇之震澤梅堰與浙之烏仁南潯壞地相接此次會哨應至南潯集議出發業經趙徐兩廳長訂定於本月十號會齊一而分飭各專署長督所部水警師船速往南潯聚集候令現二廳之第一專署長沈葆義巳率同第二分署長沈兆榮第三分署長王壽良各帶師船二十艘於前日出發駛往南潯浙省内河水警徐廳長亦巳與第二區區長余肇桐督帶師船四十艘於昨日到潯會商辦法着手會剿 
[强盜攔刦金條四誌]  
　　公共租界南京路山西路轉角大豐永金舖於本月一號午後將金條十根計重七百兩雇令馬車運往滬西小沙陀路同豐藥水廠鎔化詎行至戈登路勞勃生路左近突被五百十五號汽車攔住躍下盜匪五人開放手鎗跳上馬車將所有金條悉數刦去仍乘汽車逃逸事後由該舖經理施善畦報告捕房派探追拿未獲旋由汽車夫劉炳榮將該盜等所給車資之金條一根送至捕房經捕頭詢知該汽車係劉之同業王阿四代雇劉或知情是以將劉解送公共公廨經中西官諭着押候查明再核在案兹經捕房查得五百十五號汽車當時換釘一百零一號假照會希圖朦混劉炳榮似亦通氣故又於昨晨將劉解廨卽據三十六號西探殺竦文投訴捕房對於此案非常注意曾向各方面調查尚未得其眞相請爲展期研訊中西官判劉帶回捕房候查緝同黨到案併究 
[持械夥刦案預審終結]  
　　杭州人章鑑於上月三十號下午六時糾合同黨三人持械突入北四川路一千九百六十號門牌粤人黄麗川家圖刦財物未成當被美捕房包探王賜福譚鳳池拿獲搜出勃朗林實彈手鎗一支解至公共公廨經中西官訊供不諱判章押候會商核辦在案昨晨復由捕房將章押解公廨經會審員王肇之君商之英白副領事以章曾經承認夥刦罪巳成立判章押候備文解送護軍使署按例懲治並飭偵緝在逃同黨到案併究 
[抛擲炸彈之牽涉]  
　　寓居公共租界西華德路寳和里十四號門牌之河南人黄步洲因爲豫園勸業場被人抛擲炸彈一案牽涉前日由淞滬警察廳備文派警帶同關係人唐玉文郭麻子等請由美捕房加派中西包探將黄拿獲暫押捕房昨解公共公廨請究先由中西包探上堂禀明協同來警將黄步洲緝獲情形次由唐玉文投訴炸彈係黄製造指使我等至勸業場抛擲圖詐是實又據郭麻子投稱炸彈確係黄步洲所造囑我持至勸業場内抛擲訊之黄步洲供稱與唐郭兩人素不相識此次伊等被捕由我帮同拘獲因之挾嫌誣攀求察中西官以案經預審明白判黄步洲交來警帶回歸案訊辦 
[第六批赴法華工之行程]  
　　本埠並益洋行所招第六期赴法華工一百十三人曾於上月二十三號乘依爾培斯郵船出洋兹悉該船業於本月七號行抵星加坡各華工均甚平安即於九號下午由星加坡開行向蘇彝士直往法國昨巳由駐京招工局電致普益洋行梁總理知照矣 
[修築阻遏海潮之堤梗]  
　　濬浦總局曾於西曆一九一三年在陳家嘴與引翔港間塡築堤梗一道照吳淞水平線計高四英尺此次該局測量隊在陳家嘴一帶測量潮流見左邊一段巳漸低陷僅有二尺六寸該隊員回局後即報告海工程師海君以陳家嘴與引翔港間之河道船隻往來甚多所築堤梗一經衝潰浦江潮流必受莫大影響自應趕緊修葺恢復原狀估計修費約需規銀千餘兩業巳商由局長允如所請鳩工興辦矣 
[軍艦抵閩之報告]  
　　閩省防務緊要曾由海軍部電調海籌海容應瑞肇和四軍艦於上星期由淞駛閩經紀前報兹悉閩督軍李厚基巳於前日電致饒總司令以海籌第四艦均經抵閩巳派往各要隘防禦請卽報部查考云 
[再誌破獲私造僞幣之機關]  
　　杭州人（前報所載爲福建人不知孰是孰非）王阿文串合同黨在虹口梧州路一百三十　四號屋内私鑄鉛質小洋被美捕房中西包探查獲搜出模印四副及乾電池鍋爐等物連同鑄成之僞四開六枚僞八開八枚帶入捕房昨解公共公廨經中西官訊供不諱判王押西牢五年抄獲之僞小洋與製造器具一併銷燬 
[工商研究會選舉大會續紀]  
　　中華工商研究會前日開第二屆選舉大會所有會場情形及正副會長票數巳紀昨報兹將選舉各職員姓名票數繼續錄下郭建侯六十五票沈卓吾六十三票王漢强五十八票徐慶華四十七票 
徐豫發四十六票王子子十五票楊公炎三十八票徐春榮三十七票平永泉三十五票沈佩蘭三十五票陳厚載三十四票王文典三十二票陳君略二十八票陳良玉二十六票沈邁士二十五票鍾汝霖二十五票項松茂二十二票李惺庵二十一票卓健伯二十一票其餘在二十票以内者爲朱堯臣吳衡之黄少齋金子兼孫宏文 
洪善長周浩盧星階楊公亮游蔭橋陳耀卿舒車楨謝碧田穆藕初楊獻夫林煒南程士安卓伯言丁福保屠士襄胡超然 
[西江學校始業式]  
　　江灣西江學校創辦至今巳十有一載近二年來學生異常發逹前日舉行秋季始業式男女兩部舊生新生到校者逹二百有奇該校注重職業敎育校長董春蓀以校舍湫溢巳商由學董别謀建築聞不久卽可動工云 
 
 

Page 11

 
 
[盧護軍使集議賑務之通函]  
　　松滬護軍使盧永祥昨致官商各界函云京直奉諸省洪水暴發陷成澤國田廬蕩析家室飄零惟彼哀鴻嗷嗷待哺聞之令人心悸永祥迭接電耗勢難膜視爲此敦請於陽曆九月十二日卽星期三下午三時惠臨靜安寺路哈同花園籌議辦法務乞光臨是荷 
[再誌大世界之救護燈會]  
　　本埠紅十字會爲順直水災籌捐特假大世界舉行救護燈會其燈彩之秩序巳記昨報兹聞該會添置龍船西瓜石榴十二花神各種燈彩另有蘇州游湖燈船於晚晚舉行而共和廳瓜會所供之紅白梅花兩盆係仿北宋徐崇嗣南宋馬麟畫稿紥成裝於乾隆窰松綠色大花盆内松樹一株係仿宋馬遠畫稿所紥至並蒂荷花則仿本年普益習藝所所開之花紥成裝以雍正仿守均二尺圍圓之盆花之姿態旣有盡意而盆之古雅尤爲絕倫其兩旁所供紗燈二架則爲退思齋仿宋人李龍眠洗觀圖係照英國博物院在華以五千金所購之畫稿所摹工細異常又仿仇十洲畫唐明皇同楊太眞沈香亭賞牡丹圖以希世之畫糊作紗燈故日來文人雅士聯袂往觀皆嘖嘖稱道其餘燈彩亦復雅俗共賞惜昨晚微雨濛濛風又大作以致觀者未能盡興云 
[典質業學校開學]  
　　老北門内私立典質業兩等小學校其經費由各典當同業捐助成立以來畢業者頗不乏人兹於昨日行開學禮學生到者百餘人校董來賓來校參觀者亦爲數甚衆現該校高小各級尚有餘額聞由典當同業介紹者可得免費云 
[八月份帶徴之濬浦經費]  
　　浚浦總局開浚黄浦一切經常費用前與各國領事協商由江海關於經征華洋進出口關稅時隨正帶收按月解局應用兹悉該局接海關稅務司威厚瀾君移解八月份此項捐欵計關平銀三萬七千五百十三兩六錢四分九釐業巳掣給收據劃付滙豐銀行收儲陸續撥用矣 
[米巿貨多價賤]  
　　本埠南北米巿因值新陳交接之際巿價上落頗不一定兹自浦東周浦馬橋閔行一帶新粳上巿以來巳有十餘天逐日到貨頗爲擁旺無如銷路疲滯價遂頻跌調查最初新粳開盤每石洋七元五角昨日巳跌至六元二角雖較前跌去一元三角之多而銷路尚難暢旺各米店尤大都觀望不敢向行家躉購不過照逐日門巿所銷數目購進而巳至破礱羅秈兩項銷路亦甚清淡價格亦跌落五六角查此一星期中浦江各路米船共到三百七十三艘蘇同青角松江泗涇等貨（名曰南帮貨）佔有六分常錫崑山一帶（名曰北帮貨）僅有四分其中以中次貨爲多高貨甚缺現因銷路疲滯浦江中到貨祇銷去十分之三四停泊待售者尚有二百十餘艘而青角泗涇蘇同一帶之新綆（名曰西新）據各處來函收成甚佳大約下月中亦可上巿届時米必再跌落再調查四處報告今届秋收均極豐稔照此情形今年米價最高之貨亦不過六元左右矣 
[新任海關監督行將蒞任]  
　　新任海關監督馮國勳聞俟寗關曹監督履新後即可交缷麥滬接任其公館聞巳賃定陳家浜黄姓住宅其眷屬人等日内卽須來滬云 
[孤兒院開會一星期]  
　　龍華孤兒院創辦以來敎養兼施歷年成績炙膾人口旣立其督敎循環復由夏粹芳夫人倡建粹德堂對於留養之男女生德智體三育精神完備兹該循環同人於昨日起在該院開會一星期每日研究敎養之方法並討論會務之進行至十六號方始閉會 
[補給印諭之爲難]  
　　羅傑律師日前函致交涉署爲代表禮泰洋行控追魏元珪抵押房屋其方單被焚請飭縣補給印諭等情巳登前報兹聞上海縣巳具復交涉署大致謂查抄單内載二十五保五圖各田並非均係魏姓之産不能按照抄單之數補給印諭該地坐落内地非洋商可以管業應仍照廨判由禮泰洋行變價出售將來該屋有華人承買按照基地畝分由縣過戸給諭管業可也 
[交涉員宴客]  
　　江蘇交涉員薩福懋君訂於今日（十一）下午在北巿某西餐館設籩柬請滬上官紳及商界領袖等會宴藉以聯絡感情并會商發展實業諸要務思届時必有一番熱閙也 
[華界加增車捐]  
　　工巡捐局朱局長現飭工程處將城内外各處道路重行修葺以利行人一面加增車捐補助經費議定以十月份爲始凡大貨車向捐兩元五角者今改征三元人力車向捐八角者改征一元現巳飭知捐務處按照新章征收矣 
[跨龍路亟待修築]  
　　大南門附近之跨龍路爲通逹要道且該處學校林立每日往來學生甚衆惟該路年久失修每逢陰雨積水盈渠行人頗爲不便現該處紳董巳公函工巡捐局請爲勘明撥匠修築未知能早日興工否 
[嚴禁建醮迎賽]  
　　淞滬警察廳長徐國樑以現值特别戒嚴防務非常吃緊所有民間建醮迎賽等事均應禁阻以免匪徒乘機擾累故巳令飭所屬各區署所一體遵照務於即日爲始實行查禁如敢故違定予究罰不稍寛貸云 
[擾累絲廠之查禁]  
　　南巿施家弄商人施其錦前曾發起醵資在閘北華界彭浦鄕譚子灣迤北譚家橋地方購買民地創建三元錦記絲廠業於今春落成卽行開幕詎自開工以來屢被該處流氓土棍前往肆擾或恃强闖入該廠尋釁每遇放工之時又沿途攔阻女工恣行調笑乘機攫物近更在廠旁迭次開鎗與同類械鬭勢將肇禍施其錦爰特呈請寳山縣知事曁淞滬鬱察廳嚴行查辦當由徐廳長令飭該管第四第五兩區警署及巡邏隊偵緝隊騎巡隊等嚴密查拿務獲解究並發出布告略謂絲廠係振興國貨豈容流氓地痞向該絲廠藉端滋擾開鎗械鬭殊駭聽聞自應嚴行查禁嗣後該流氓等倘被仍前滋擾定行拘案嚴懲不貸云云 
[婦人爲偵探一試手段]  
　　現充本埠某機關偵探之虞某前日因受友人之託携帶現洋一百元往浦東周浦鎭購辦貨物是夜假寓該鎭某小客棧内翌晨檢點衣包失去大洋一百元金戒二隻旋經探悉係婦人瞿小妹所竊當卽跟蹤至大團鎭將瞿小妹尋獲扭交該處水警分所經李蘭亭署員訊據瞿供認行竊不諱惟所竊之洋巳用去七十元飭將金戒二隻大洋三十元先交該探領去餘俟押追再行給領 
[小販猝然倒斃續誌]  
　　大南門内胡家弄口有賣粢飯之王梅生於前日收攤之時忽然倒斃由二十舖地甲投報地方檢察廳禀請相騐等情巳紀前報兹悉屍妻王陸氏在南滙張江栅家中聞耗趕於次日來申查明因病猝斃並無别故遂協同該地甲投廳具禀請求免驗林廳長准如所請諭令具結呈查迅速備棺自行收殮 
[對於烟禁之藐視]  
　　福建路鄭家木橋北首十五號門牌德康烟膏店主范雲山（即范阿昌）因私賣烟膏被捕查獲帶入老閘捕房存洋一百元保出候訊嗣因范臨訊不到判將保洋充公詎范以所存保洋旣巳充公事即了結前日又私將烟膏賣於王福仁復經捕房得悉派探曹錦珊張炳成前往搜獲烟膏兩缸並將范帶入捕房仍飭存洋一百元交保王福仁留候解送公共公廨訊究 
[控告騙取方單之不實]  
　　姚桂和前控劉伯華騙取方單一案兹巳由檢察廳將劉傳案訊據劉稱此項田單經姚於前清光緒三十年間輾轉抵押我處計洋四百元並無欺騙情事問官以此案係屬民事原告所控刑事不能成立當庭却下着赴審判廳起訴並聞劉係商界中人前報謂曾充前清上海縣汪令家丁係屬訛傳云 
[續控僞術欺騙之道批]  
　　滬海道公署昨批公民胡瀛濤姚琪光等呈爲函授僞術騙取金錢由呈悉查此案前據來呈並奉省長訓令業經令行法公廨委員查明究治具報核奪在案據呈前情候再訓令該公廨委員迅卽查明實情依法究治具報 
[圖刦與行騙尚須調查]  
粤人姚有卿林世昌張少山偕證吳馬氏趙鼎卿指控李福林曾韓氏於本月四號午後七時持械入室圖刦等情業已由捕將李曾二人拘解公共公廨訊係局賭騙洋判將李曾收押姚林張等各交五百元人洋並保在案昨又由廨傳訊兩造各延律師到堂辯論良久中西官判李曾二人帶回捕房姚等各交原保候查明實情復訊核奪 
[拐匿小孩之蛛絲馬跡]  
　　住居閘北龔家宅均吉里之彭榮舍有一男兒名鴻興年十三歲日前被匪拐失四尋無着彭於各處通貼尋人廣告旋有侯連和石全福二人至彭處報信謂王家宅顧關海所開之水木作内有一學徒面貌與廣告上所載相符等語當卽偕往顧處查詢據顧答稱日前由王官官薦來一孩現適外出待其歸來認明是否爾子再作計較詎彭守候良久不見蹤影遂將侯連和石全福顧關海王官官四人一併扭控五區二分所轉解司法科經段科員質訊一過判移地方檢察廳訊核 
[婦人擅駕汽車之懲罰]  
婦人徐玉英（卽前在日新里賣娼之春鏡樓）因在黄浦灘自駕汽車疾馳被捕查見以其未領開車執照有違定章將徐婦拘入捕房解至公共公廨諭交一千元人洋並保在案昨晨由廨傳訊經三十七號西捕上堂訴明前情請究訊之徐婦延律師到堂辯護中西官以徐婦不知危險擅自開車判押女所七天再罰洋十元充公以儆 
[匪徒攫取金鎖片]  
　　匪徒范阿榮前晚串黨在美租界克能海路攫取婦人陳沈氏所抱小孩胸前之金鎖片圖逃被探陸連奎查見追獲人贓拘入捕房經捕頭略詰一過諭飭押候解廨請辦 
[流氓搶取茶葉]  
　　流氓潘阿三昨在北蘇州路糾黨搶取喬寳明小車上茶葉一包圖逃被探譚鳳池查獲人贓拘入捕房押候解送公堂請究 
[竊取橡皮雨衣]  
　　虹口茂海路八號門牌内雇役湖北人伍國振竊取劉啓惠值洋二十元之橡皮雨衣一件質洋化用被劉報告捕房飭探將伍拘入捕房押候查明有無他案再解公堂訊究 
[火車上拘獲竊賊]  
　　朱瑞庭（綽號高歹子）昨日午前在由滬赴杭之三等客車内竊取搭客陸葆仁所收絲繭賬欵洋一百元車抵新龍華站時該竊正欲下車逃逸爲路局王巡官查見立飭隨車偵探丁順人贓並獲解送上海地方檢察廳訊辦贓給失主先行領去 
[偷竊銅元之蝕本]  
　　李嘉興日前至小東門外法租界向錢淦城所設之水果攤購買水果乘隙竊取銅元數十枚逃逸錢察悉後立卽鳴捕將李追獲當在身畔抄出大洋二十八元拘入捕房由捕頭詰問此項銀洋從何而來李支吾以對昨日解至法公堂先由捕頭禀稱查得李曾在英租界同個犯竊案辦過數次請察詰之李嘉興供認此洋係在某處竊來請求恩宥中西官判李押西牢一月抄獲之洋一併充公 
[烟紙店學徒迷路]  
　　前日有烟紙店學徒丁福根在閘北迷路由四區一分所崗警查見帶回該分所轉送司法科訊供丁供年十三歲家住徐家滙父名菊生因店主囑令出外收兌小洋不記歸途致被帶案叚科員諭令暫行留養候領 
[搶物匪徒監禁五年]  
　　匪徒夏阿榮張連生先後在西藏路湖北路等處搶取婦人李張氏女子邢秀貞金鐲金挖耳圖逃均經包探追獲昨解公共公廨經中西官逐一訊明判夏張各押西牢五年期滿一併逐出租界 
[吃講茶被警干涉]  
　　南巿一帶居戸每遇喜慶喪事有業紅白帖者前往承包應用工役由其召集工資亦任其支派前日午後五時有西南兩段之帖目蔣阿三趙實生二人因分給工資不匀各召集多人至小南門外大街城南雅叙樓吃茶評論幾致用武該處崗警喝阻不服卽鳴笛轉告隣崗報區經巡員率領巡警至該茶樓將兩造共十八人連同館主帶至一區三分駐所由宋警佐逐一研詰分别交保斥釋 
[妓院容留幼女之發覺]  
　　浙江路同春坊八百十四號門牌妓女天香閣家容留幼女張阿大朱阿三王小媛經人函告總巡捕房派探前往將鴇婦葛沈氏連同三幼女二併拘獲暫留昨解公共公廨由中西包探上堂禀明前情並將原信呈案請察訊之葛沈我延海德禮律師到堂代辯並請展期開審中西官判葛沈氏管押本廨張阿大等三女併留濟良所聽候查明於下禮拜一再訊 
[巡捕照料菜巿]  
　　法新租界菜巿路新築之小菜場業於九月一號開幕各商販設攤營業頗爲發逹兹法總巡施君恐有宵小混雜施行摸竊手段特派華捕越捕多名前往該處彈壓以資保護 
[包車夫違章受罰]  
租界各馬路往來車輛照章須在路之兩旁行駛詎前日有吳寳裕所拉之某姓包車在法馬路中行走被十九號西捕查見上前干涉吳置之不睬故於昨日將吳傳至法公堂訊問吳供以後當遵章行駛不敢再違求宥中西官判吳罰洋二元充公以儆 
[過犯重入租界]  
　　過犯陳才寳前晚至法新租界善鐘路地方圖竊適包探巡緝到彼將陳拘獲帶入捕房昨解法公堂請究陳供實因有事經過該處不敢行竊求察中西官以陳不應逐出復來判押一月期滿仍永遠逐出租界 
雜評二 
[商會聯合會之條陳（步陶）]  
商會聯合會之條陳五事頗有利用歐戰以振興工商百業之旨趣政府對之能否盡如其言以相提倡此爲另一問題第就事論事似中國商人巳漸知世界經濟戰爭之非可忽視矣夫中國内地商人雖在今日其不知中國外更有如何世界者當不在少數今商會中人能見及此自以通都大邑見見聞聞較諸邊陲内地者迥不相同之故然亦見中國商人之本質非不可與於世界商戰之林特質美未學不能運用其天然之知能以趨赴於世界日新之機會耳兹者其機旣動其緒易啓奬借而善誘之一方維護現時之狀况卽一方於商學力事灌輸安見數年而後世界商戰之舞臺上不將赫然見我國商人之旗鼓也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[書家庭常識後仿李去非書洛陽名園記後] [  楓隠]  
　　家庭處社會之中爲國家之影乃家人所集處而家政所從出蓋衛生必講之地也社會無疾疫則巳有疾則家庭必先預防予故嘗曰家庭之文野社會盛衰之源也我二十二省之間人烟稠密自國都逹乎四境者號億萬餘戸觀其平日於凡居家之道其起居飮食調衛失宜致釀爲疾病醫藥治療方法不合或喪其生命皆無普通之學識以致此也予故嘗曰常識之有無家庭文野之基也且社會之盛衰覘乎家庭之文野而知家庭之文野由乎常識之有無而别則常識集之編夫豈徒然哉嗚呼學士大夫方進乎朝侈談國利民福大吹之而忘社會之要圖欲與語此屑乎今之偉人是已（五） 
家庭常識 
[製瓜果模型]  
天産之瓜果用桑皮紙撕作小塊用水濕透一一貼於瓜果上用簿糊先裱二三層紙並以硬板刷四圍匀敲便瓜果之紋一一透形紙面再裱紙數層仍以刷敲明曬乾以利刀連果剖開取出中問果實將製成之紙壳以紙封合外塗相等之顔色與眞者無異如欲多製可以製成紙壳灌入熔鉛結成模型依前法製之免費瓜果惟鉛面裱紙不易分離須在鉛模上刷雲母粉一層方能脫壳 
[蠟造瓜果] [  蓉軒] 　　 
此法較紙製爲易惟不甚堅牢耳法用鐵絲一根簽鮮瓜果於上入熔化之洋燭油中蘸匀出鍋使凝再入鍋蘸之逐次加厚冷定剖出中間之瓜果將剖口烘熱粘合外塗顔色卽成 
[衛生坐墊]  
　　凳椅面板宜用小板留縫匀排略彎轉邊上之板則通氣久坐而無碍若獨木實面之坐具則反是兹有補救法如下（甲）暖天可另加竹面木匡之墊具以坐之全墊長十一寸闊八寸高一寸邊楞木四根墊面用六分闊一分厚竹片十二枚排列兩端裝入邊木孔内孔離邊木面八釐鑿成二十四個裝成用上等廣漆或洋漆塗之雖日夜長坐無汗疹淤血等患且能令素患坐癬臀濕病者不致重發鄙人患坐癬甚劇賴此瘥愈故詳述之（乙）寒天則改用漆皮面絨布裏之坐墊内用麥草等易散熱之物匀舖縫之墊之中央用線匀分五處縫連其兩面之一點則縫處凹下不縫處凸起使臀部坐下不致全行着墊立起則凸處彈起其利益亦夥 
[靈秤] 　　 
秤鈎孔與第一紐孔過於偪近其秤出之分量必呆滯難準反是則異常靈活錘紐繩宜用光滑之藤毛秤物者注意焉 
[複寫墨水] [  徐斌如]  
以適宜之洋白糖塊溶解於通常寫字之顔色墨水中書字以未寫之紙浸濕置於其上覆以滲紙自上壓之可得原書同樣之複寫物 
[書] [  廣東]  
洋裝之書紙多潔白而邊之三方常用之漸發灰色殊不美觀可用木賊草擦之即復潔白 
聯話[  蕞競]  
　　鴉片一物至今始悟爲下流之品戒之惟恐不浄詎知在二十年前雖文人學士往往癖好於是而以爲入時故烟館中亦肯留題余在金陵曾見某烟館有聯句云得意烟雲鶴將遠避無聲簫管客亦横吹又集句云重簾不捲留香久短笛無腔信口吹余見烟客素疾之若讐獨於此聯頗謂其有雅人深致 
余鄰里有挽余作三世佛聯句余欲切三世偶得三生石上舊精魂之句思欲屬對又得一粒粟中藏世界句以爲工巧遂書以與之後過通州見一寺宇門前亦貼此句始知語非己出未有不蹈雷同之弊也 
　　余邑石塘灣車站旁設有茶肆爲行客往來停憩之所有好事者爲書其店號爲者者軒人莫解其故而不知其有藍本也昔鄭板橋先生宰灘時所過酒肆額署雙者軒詢爲某學究所書呼而問以命名之意曰不過取意近悅遠來云爾先生命取紙筆爲題一聯云門前有客皆雙者座上無人不四之學究請問四之何意先生曰亦取四書手舞足蹈之意耳余當時爲者者軒題一聯云座上有人皆者者門前無客不之之或謂之之僅有兩之似不合手舞足蹈之意余答曰吾取旣來則安之意云爾 
華陀師對於曹孟德之語其爲醫國醫病不得而知然後之作廟聯者無不貼忠於爲漢一面說惟筆致跳脫者亦少先父曾說於避難江北　見有一聯甚佳聯云大儒以胞與爲懷小數得名乃其術耳漢室有腹心之患神針莫救豈非天哉以較諸揚州華陀廟中有聯云元龍幣聘以來澤被廣陵到此日青囊未燼孟德頭顱安在烟銷漳水讓先生碧血常新似乎更上層樓 
　　題髮匠聯句之佳者有云大經濟從頭做起好消息自耳得來尚不如磨厲以須問天下頭顱幾許及鋒而試看老夫手段如何之一聯爲痛快 
長篇小說 
[社會小說貪嗔小史] [  常覺小蝶天虚我生合譯]  
　　第七章（二） 
　　白倫見有人至則𨺗然一驚亟以所檢之物納入囊中舉其冠曰姑娘晚安吾今日乃越界至此殊歉而擅擷花草尤犯地主之禁例願姑娘恕之因從袋中出其野花就鼻而嗅似不勝其欣愛者口中言曰鄙人愛花成癖適見佳卉遂不暇念越界之嫌納蘭曰此野卉耳先生不妨儘取以供清玩白倫因鞠躬爲謝滿面盡展笑容曰姑娘誠具淵谷之量者吾乃幸得爲隣然尊甫安乎吾久欲見訪而尊甫輒以他出爲辭遂致相左明日者猶擬造府以謝今日之過意尊甫當不我却矣納蘭笑而謝曰盛意至感唯家君正有小恙他日者吾當奉父造謁不敢有屈先生也白倫曰旣如是且俟他日再圖相見今日天氣殊佳姑娘亦出散步乎納蘭曰否吾來視吾羊耳先生且自便吾當少别遂一笑下山而去白倫目送其遠一手尚按衣袋蹙額言曰險哉此女亦見吾所爲否然彼縱聰且明亦必不能料及吾事吾何憂者言時仰望天末見夕陽巳在山背廻光射天赤如霞錦暮鴉逐隊而歸繞巢如陣白倫曰歸矣以鴉之拙而猶能佔鵲巢吾其不如鴉乎 
　　納蘭行下山坡見有乎蕪一片葱綠可愛因藉草而坐彼之出游本以鬰悶滿腔欲藉散步以爲排遣特是愁中景物轉足以棖觸生悲則不禁支頣默想念此家難迭乘加以揮霍無度破産可立待矣然欲免除此禍亦殊無術以納蘭一人之手腕豈足以扶雙斧交加之危木則撫其犬而爲長歎顧犬耳忽豎目注樹陰之後欲躍而去納蘭愕然廻首視之則依洛克巳展笑而前握納蘭手曰君何爲哉吾頃在樹後窺君巳久見君方有所憂故不敢遽出擾君然君果何憂哉亦能使僕聞之乎納蘭自思家事豈能語之於人然見依洛克誠懇之態則中心亦不無忐忑因曰君自何來吾無所憂恃細故耳依洛克曰否君試告我果有何事或爲微力所能助者亦未可知納蘭聞語勉强一笑則微歎曰事亦瑣瑣蓋吾田今歲歉收債台且復日積而家用亦日見浩繁吾籌乃莫能展難乎其爲巧婦矣依洛克曰君誠苦矣君家近况吾亦略有聞知夫使男子而當此潦倒亦且有所不勝况君爲一弱女子乎因歎曰惜乎吾雖有願助之心而無能助之力使吾而在奥洲之時代則但請於吾父不難指囷爲贈而今則爲同病之人矣納蘭聞語頗感因曰吾乃恨無兄弟如君者否則亦可得一臂助之人依洛克曰然則吾即君以爲姊可矣嗟乎吾蓋亦畸零之人也君其許我否乎言時不期亦就草地而坐二人之肩相並乃不盈寸納蘭此時悲感交集一任依洛克吻其素手亦不拒久之忽一驚則有轔轔之車聲穿樹陰而過廻望林中但見夕陽照其鞭影車巳掠樹影馳去乃不辨爲何人納蘭因起立曰别矣明日再圖相見依洛克亦珍重而起曰願君珍攝毌忘今日之言苟有奔走之遣雖赴湯火亦不敢辭納蘭點首起立以指理其巳棼之髮 
 
 

Page 15

 
 
   
 
 

Page 16

 
 
   
 
