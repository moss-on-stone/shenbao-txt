# 1887 - 57 - 4904985

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選居帙以供揣摩未免闕如茸城頌萱室住人　　憾焉爰　同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准己十二月十五出書每部分訂八本定價洋四元四角在上海南北申昌及各書坊外埠申昌發售如願躉售　　　大馬　南申昌面讀價從格外此布 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文科初二集二本額之曰雲程必備至選校之精美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四是去年十一月廿三出書倘蒙日惠順祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武美殿刋板初印本民副向不多見自經兵燹尤如吉光片羽彌希彌珍而四海臣民轉無以窺建極之　心　缷治之謨不著今退補樓主人出其家贏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌庥學中此書由元入明遞有修補有間板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯陽并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外打磨廠西頭路南聚通恆號天津北門外針市街聚通恆號蘇州掃葉山房躉售向法馬路南申昌面議 
[書戸部覆陳維持招商局疏後] [  局外冷眼旁觀人稿]  
　　輪船招商局之設原欲收外洋之權利歸諸中國十餘年來洋商之待華人漸有不同裝貨搭客皆願自减水脚動多遷就而不敢如從前之傲慢形於顏色蓋欲與招商局互相傾軋冀廣招徠此其失利之情形顯然可見而華商於中已隂受甘益而不知且也同一裝貨搭客以其半歸諸招商局中局中雖不卽有贏餘而其利自不外溢招商局毁設不獨便於商亦便於官洋人行船載貨皆持定例届期起程一準晷刻毫不稍示通融而於顯宦貴官動多藐視自有招商局船送往迎來悉遵指示體統自尊近年國家海疆有事載兵士裝器械連餉需皆由招商局船以供驅遣便利不可盡述誠使招商局日盛一日富强之效未嘗不根首此何以言之英人之至東南洋也未立領事先設東方貿易公司其通中國實自此始今招商局船所至雖止盡中國江海之利而不及外洋然安知後日不漸及乎外洋則全在乎國家有以實力維持之也竊嘗論之泰西立國首重商務商富卽國富商之所至兵亦至焉凡國中一切大工役如開掘諸礦興築鐵路其始皆由商辦以開其端糾衆集貲通力合作成則國家共享其利如有折閱及傾跌者則國家遣官核察捐帑項以助之務使著有成效而後已凡民間有以新法製器而因以毁家失業者國家亦必加以資助俾其器得臻成備以利民生以供國用如火車輪舶電標等其初皆由民間創造而後歸之於官者也蓋西國於商民皆官爲之調劑翼助故其利溥而甲無不足我皆聽商民之自爲而時且遏抑剝損之否則動拘成例輙掣其肘故上下交失其利今欲收泰西之利權而歸之於我則莫如自維持招商局始招商局自乙酉夏間向旗昌洋行收回後李傅相派員督辦興利除弊蒸蒸日上倘能如從前運漕不减水脚公帑不計利息竭力扶持必有起色畀以運漕所以廣轉輸之益助以公帑所以冀資本之雄長袖善舞多財善賈而招商局之利藪可以獨擅也今讀戸部覆奏南北洋維持招商局一摺而竊有不能已於言者一曰於運漕則减水脚也運漕水脚每石比向章减去一錢五分又扣回銀一分及三分較之從前每年少給漕脚銀十萬兩左右按近年泰西各國通商中士輪船日多行駛於天津廣東兩處者尚有贏餘自餘他處已難操劵通盤籌算全在運漕一節藉資補苴今既若此雖裝載客貨尚可勉力與怡和太古兩洋行抗衡而運漕則並無利益矣試思一歲中驟减水脚銀十萬兩則欲藉他事以爲之彌縫者不甚費力乎哉一曰以已緩之息銀作官股而仍欲徵息也部議應還官本七十七萬餘兩由光緒十三年起分作五年清繳並飭查明前後八年所緩息銀共計若干作爲官股應於某年起息查閱歴年局帳公欵一百九十萬兩未見提存絲毫利息前既未嘗提存則後又從何追扣將當局者代爲之償乎查前還之官本實係改借洋債然則挹彼注兹本尚未拔利將安在戸部欲於責令歸本之外將前八年所緩息銀一併作爲官股并徵其息誠如是利上加利追算何止一百餘萬兩曾見招商局總帳實在股本只有二百萬兩除舊日總辦繳回三十萬開平搭入二十萬實剩股本一百五十萬兩而已今若欲算還官息八年則商本僅敷充公法人滋擾航海者事介兩難旗昌一出一入均屬商人認虧商人無利可沾已三年矣今一難甫脫一難又逢商人亦綦苦矣哉况股票輾轉售賣今日之商並非昔日之商人若欲令以後之新商代以前之舊商賠繳八年官息此冤從何處伸訴乎哉一曰每歲造册報部將商事變爲官事也部議每年所得運脚若干開支員董薪水輪船經費若干造册報部如是則以後商人資本變爲官事一切駁詰更張將官持其權而商人不得預聞乎以視怡和太古兩行商之難易又何啻霄壤乎哉夫 
 
 

Page 2

 
 
所謂維持之者乃官爲之助而非官爲之主也局中督辦總辦皆係道員則官也而非商也然其辦事接衆與商周旋未嘗以官之面目向人未嘗以官之事例繩人則仍商也而非官也蓋介於商與官之間而通其隔閡也且夫貿易塲中持籌握算操奇致贏固繫乎人事之克盡然有時亦非人事之所能主也洋商思深慮遠推爲傑出而近年來致歎折閱者所在多有誠以贏絀無一定也要之輪船招商局之規模卽英之鐵行公司日之三菱公司也雖由民辦商辦而必賴官以力爲維持其大旨毋使以利權授人而已如謂欲收利權而反借資於外則在欲廣遠其規模勢不得不擴充其資本也倘以後遵是成規而益加撙節焉毋好大而喜功毋愼始而怠終毋狥情面毋多冗費毋涉更張毋矜意氣上下一心和衷共濟兢兢焉勉勉焉實事求是各勤其職各守其業行之十年招商局不駕西人公司而上者吾弗信也 
[揚城火警]  
　　本月初七日黎明四點半鐘時揚城左衛街東首某姓棉花店失愼其時天氣甚早居民多在黑甜鄕裏迨驚覺鳴鑼告警火已冐穿屋脊炎炎直上猛烈非常幸新舊城各水龍一聞鑼聲如飛麕至散布四隅合力澆滅僅延燒近隣鞋店一家其餘雖被焦灼尚不致遭池魚之殃按該處向爲熱閙之區棟宇雲連商賈霧集此次若非各水龍布置得宜立時撲熄其禍當不堪設想事後思量誠不能不以焦頭爛額者爲上客矣至起火之由傳聞遣火洋油箱内所致未知是否 
[定期賽會]  
　　甯波壓塞堰之東嶽宫每逢二月間奉東嶽大帝曁王天君出巡係鄞慈鎭三邑鄕人會聚而成卽向所稱之永昌會是也聞今歲擇於月之十九日祭旗二十日出殿二十一日先巡鄞縣江北岸等處二十二日巡鎭海白沙等處二十三日巡慈溪樟橋等處想届期必士女如雲均以先覩爲快也 
[火神陟降]  
　　北通州來信云北關三官廟年例正月初十至十三日演戲四天敬祀火神十二日適演夜戯一時鑼鼓喧闐魚龍受衍正在萬目縱眺之察忽聞廟西觀音庵旁蘆蓆鋪起火出外望之但見紅光燭天響鑼四起鑼夫喧傳觀音庵失愼未詳地址以致東關水會誤奔西門外新城水會誤出東門擾擾紛紛莫知所在直至夜半各水龍始齊集火場竭力撲救得以熄滅計燒去灰房三間蘆葦兩堆夫演戯所以邀神佑也乃歌舞未終而紅髯赤面者已率百萬火龍風馳電掃而至豈在事者未竭眞誠致動神怒耶抑此地應遭厄運非禱禳所能免耶安得各回祿君而一問之 
[津門談屑]  
　　天津縣姚鐵珊明府以禮去官由天津府汪子常太守札委吳雲遲大令國棟代理是缺經列前報時適宫玉甫　刺昱晋省賀年藩憲接姚明府丁憂之信遂委直刺署理雲遲大令原定于正月十八日接篆嗣悉署理有人且不日到津遂辭不赴日玉甫直刺有二十日回津二十二日接篆之說聞其在縣署讞案有年地方情形最爲熟悉畀以煩劇之任必能游刃有餘也○紫竹林法國租界自去臘起加收鋪捐較前時約增三倍道旁所擺售物之小攤以及零星負販並車把人等無不收捐鐵悉靡遺上月十九日由法捕督同華捕先　將小經紀人二三十名拘入捕房被拘者茫無頭緒嗣送法領事署由副領事安迪君一一究明姓名事業諭以租界新章着繳捐項從寛斥釋衆人始恍然而悟緣先事未經出示曉諭也翌晨復將已捐某雜貨鋪之菜攤打翻苛薙頭鋪之水桶傾去大有踢翻鸚鵡洲搥碎黄鶴樓之意居民均敢怒而不敢言照此辦理何以使商賈願藏於其市行旅願出於其途哉○藩憲札開天津縣屬去秋被水成災光緒十三年春徵新賦正雜糧租其歉收三四分村莊緩至麥後啓徵歉收五六七分村莊緩至秋後啓徵以紓民困　札天津縣出示外彚案詳奏俟奉到恩旨再行刊刷謄黄張貼曉諭○豫河北岸十三村經楊糾襄成請欵賑濟及除夕閙賑情形經列前報其未經放竣者尚有王莊及大小梁庄等四村於正月十八日請差彈壓補行放給以免向隅正奏手間詎又有鄕愚執持利刃向莊頭王某力砍倒地當由差役協同地保獲送縣署以候懲辦夫放賑之事原所以保全民命今乃不知感恩戴德而反乘間逞凶是眞自外生成者矣○正月十六晚東門内三義廟西田六家失愼被燬南房西房各二間十七晚東南城根趙家氷窑被燬草棚十八間其勢甚疾無異槯枯拉朽並延燒民房二十五間田大之隣韓二於初十日曾被人種火未成此次被災疑同前轍至趙家則有己歇帳夥去年被趙毆之折　現在斷者復續未釋前嫌趙更疑某縱火業投道轅具控然毫無憑據與杯弓蛇影將毋同 
[都門賸語]  
　　皇上親政之期駐京各國使署均高挂國旗以申賀悃各欽差則次第備柬遣役齎送總　呈遞該署土大臣亦以名片答之中外輯和於兹可見○德前鋒統領福行至内廷右翼門南護軍營值班毡房中小憇該班正黄旗委護軍叅領素不相識貿焉並坐統領怒其目無官長諭令聽候叅辦該旗印務章京聞知急至統領宅央懇冉三統領遂改由本營記過以爲疏怠者戒神機營震字砲隊駿驤馬隊捷勝精銳步隊奉文於正月十九日清晨列隊出德勝安定二門外齊赴兩黄旗教塲開操演練卽由該管各官會同閱看○部議開鑪鼓　制錢除四錢局外另行添設一局以期迅速成功其新局擬設在東長安街不日卽當籌辦矣○正月十七晚有二婦聯袂觀燈蟬鬢輕籠蛾眉淡掃燈前月下尤覺妖冶動人行入人叢中不免扭捻作態無賴見之知其可狎也摟抱於懷恣情調笑二婦情急聲喊適遇謨貝子府馬號多人代　不平急揪倒無賴二人贈以老拳一頓毆畢拉交本地方官請辦二婦則送回南池子家内所有珠翠自飾忙亂中失去無蹤未免逢鬢飄蕭花容憔悴矣是故女子以輕出閨門爲戒○日前各鋪恭讀更易制錢之諭一時買賣俱用官鑄大當十錢稍小者卽不行使凡購一物挑剔良多銀價亦形跌落每兩少易京蚨百餘文惟貨價仍不稍減云 
[揚州官塲紀要]  
　　邦上官塲接豫省來信云新任兩淮運司賈贊亭都轉世恩刻已交卸署篆擇　本月十五日由河南啓節南來先至金陵謁見曾爵帥然後來揚履新屈計清明前後一路福星當照耀於綠楊城郭　　又聞正任揚州府宜子望太守霖去歲以俸滿引見晋京刻已料理行裝出都回任亦有烟花三月下揚州之信冠裳薈萃同在一時北馬南舟當有一番迎送之勞也○新任　泉縣公館已由辦差書吏在新城玉井地方賃屋伺備張燈結彩布置一新兹聞大令與瀛眷同來辦差者恐所賃之屋湫溢難容又在大地藏庵内另賃房屋陳設公座以備訊案辦公及幕友等屋住其玉井公館則專住瀛眷聞大令於初八日定　抵揚初九日接彖視事 
[秦淮春信]  
　　金陵滿城之雪悉融化流入秦淮河内數日間水溶溶頓添四五尺不待巴蜀雪消春水已來而憑欄水閣者已覺船唇逼人眉睫其坐船中者風鬟霧鬢恍惚天上神仙枝頭梅杏全不把玉臉氷肌向探花使作一分媚態廿四番風雖次第飄動而所謂豔陽天氣者屈指九九消寒圖上尚未染到八十一瓣終覺料峭風尖花信仍寂寂也勾欄例重迎春係該管衙門之差役於立春後倣春牛之毛色剪繒綵貼成向色藝冠時之簾攏用鼓吹送之討一年利市送之日麗者必邀其平時之憐我憐卿者爲之盛設筵席於洞房君姊妹叙齒圍坐互爲兩人把盞其年稚而未得重名者必早凝粧爭先入座以待有姗姗來遲或玉樓春倦者必罰以金谷酒數以爲笑樂間有自顧貎不如人往往攬鏡自照恨不以桃花靧面是日主席者一夕之費可十倍於常時然欲博玉人歡必如是而後可以壯其豔聲享其豔福前日有某姬以送春午者衣帽不鮮潔賞以萬錢令易佳者來毋塵汚我脂盝粉奩詎此人持錢去仍作羊公不舞鶴姬怒乃擲牛於地以弓屧蹴之時檻外水影湘紋蕩漾一色見誤跳牛於玻璃界底於是陪坐姬齊向主席揶揄曰請君入甕矣主席者早踧踖不自安至是益郝顏無地願效鄭和破衲不唱蓮花落以贖罪而姬猶連呼悔氣不已習俗之移人如此誠可笑也 
 
 

Page 3

 
 
[發封棧房]  
　　張懷三控開義興洋行之意國人　已義欠洋由意國德領事請英會審員蔡二源太守會訊判令折償張不服欲再上控各情已列前報兹悉張懷三已赴道轅控告一面請大訟師樂皮生至意國領事署辨論業由領事飭將義興行之棧房發封着令趕緊措辦銀洋料理欠欵 
[敬業書院甄别題]  
　　生題或謂孔子曰兩章詩題賦得大小二篆生八分得分字五言八韻童題與其奢也詩題同上五言六韻 
[拜謁皇孫]  
　　德國皇姪孫廉波親王於前日抵滬已列昨報昨日海關道龔仰蘧觀察提右營陳鈺卿叅戎松海防劉司馬上海縣莫善徵大令洋務提調陳寳渠太守英法會審員蔡二源翁子文兩太守等於十一點鐘先在官銀號聚集旋赴德領事署拜謁廉波親士共道契闊禮意殷勤小坐片時隨卽辭出龔觀察訂于明日午刻請廉波親　至匯業公所宴飲以伸東道之誼云 
[遄返故都]  
　　去歲底本埠查到拐賣來滬之越女三人由法公堂前後訊問疉列報章前日法公司輪船開放經法公廨繙譯官祁君商之會審委員翁太守派法包探將該越女三人送至輪船并開明該三女名姓住址囑於船到時詳細詢明交伊等父母丈夫收管不可草率了事中　官又互商于舟資外酌給旅費以備途中應用嗚呼明妃環佩空留青塚之魂蔡女胡笳尚費黄金之贖而此三女者暫時離别家鄕終得團圓骨肉其遭際勝古人遠矣 
[披雲見月]  
　　租界之中粉白黛綠列屋閒居名爲熱閙之歡塲實則逋逃之淵藪繡閣名姝一爲奸人引誘往往沈溺其中藉非有人焉爲之超拔何以撥雲霧而見青天哉昨有梁神父至法捕房稱南橋地方某姓家走失十八歲女郎訪查之下知被匪人鬻於滬上青樓中請爲嚴查等語備捕頭卽飭法包探嚴頌眉認眞查緝該包探帶同探夥人等先在法界各花烟館逢一查問並無其人嗣經緝得該女郎被住居英租界潮陽樓茶館相近之某嫗買得嚴包探卽至該處訪得某嫗住在寳善里内隨尋至其家某嫗自認買女出洋六十圓某署中當差之人亦所知曉如不信可以往問包探急問如今女在何處嫗稱在清和坊李琴書陸巧珠妓院内可以同往包探聞言知此事已有頭緒隨促　嫗領至清和坊第一弄第四家嫗先入内包探亦卽隨之而進說明來意鴇龜等知爲捕房中人詭言女係出洋一百圓買來者現住小房子内此問常有英界　名望管閒事某某人等進出如有說話當請彼等來包探謂曰我奉捕頭之命到此查人不與此等人相干正言間外面走進一人大摇　擺氣勢昻然妓皆呼曰乾爺至矣其人見包探不爲稍動其意似欲覇阻包探亦無暇與之辨論隨着探夥人等看守門戸自至英巡捕房訪明情節并稱今人已在某處查到請爲派人往拘英捕頭卽派捕協同法包探復至清和坊妓院該女郎卽在樓頭乃悟頃者龜鴇等言在小房子内者僞也見捕至女始從扶梯姗姗而下包探卽將該女郎及妓院老媪并住寳善里之一嫗計共三人協同英巡捕一併拘入法捕房管押其詳候訊後再述 
[會訊西商控案]  
　　英人司道而司控陸驛梅將房屋基地抵銀由朱錫鈞作保延不加利請爲追償等因經蔡太守會　賈副領事庭訊將陸驛梅押令赶備本利贖産已列前報昨午後二點鐘時又經太守會同賈副領事覆訊司道而司申訴前因陸驛梅　交保出外措辦銀兩並請寛限半年朱錫鈞仍執前詞司道而司稱設寛限半年則可惟此半年之利銀一百六十兩保險銀三十兩務請先追太守謂買君曰可　而司於去年十月間控陸管押迄今已有三月其間利銀應准寛免現在司道而司請先追償利銀保險應自今日起算買君然之陸認繳利息保險銀惟求交保出外太守隨着陸先行繳銀一百六十兩交保後再繳三十兩○司道而司控王松年將房屋基地抵銀一千五百兩延不取贖又不加利請將産業劃歸等因疉經蔡太守會同賈副領事集訊着司道而司呈出抵契合同再訊已列前報昨又覆訊司直而司將合同呈案買副領事謂合同載明欠利過七日則房歸司道而司收管王松年稱此處房屋買來時出銀三千五百兩及抵與司道而司時邀西人金世美估價值銀三千餘兩司道而司亦所知曉今請寛限半年另行兠攬主顧向贖司道而司稱現在房屋地價大不如前寛限半年則可惟半年　利銀一百二十兩保險銀二十三兩應令認償否則照契管業王松年稱如半年内兠有主顧願認此欵如仍無主顧將産推與司道而司此欵似可寛免司道而司稱論理應得管産再遲半年原屬從情毋論贖取與否利息保險總須由伊認償太守謂如泉將來王松年仍不能取贖着償一半利息保險何如司道而司堅不遵斷王松年稱然則聽憑管業可也太守亦照此斷結 
[誑取衣裳]  
　　前日滬南廿三鋪巡防局解送一起人至上海縣署下午經帮審委員宋二尹研訊據陳瑞生訴稱在某姓衣莊爲夥正月中旬有天德堂藥材店夥余再生來取皮棉衣服計洋三十元有零當由該藥鋪口立收條爲憑及至月底向收銀洋詎店主胡雲舟謂余私取不肯付洋及詢余余亦推諉爭執間扭訴巡防局中奉移案下二尹將情詰之胡雲舟供稱余向該衣莊取衣我未得知店中圖章亦伊私自盜用余於正月因賭虧空是以作此勾當余供與店主胡雲舟共賭胡因欠我賭錢囑我去取衣服押洋十八元劃付賭欠此洋應由胡料理二尹謂　中糾葛甚多不予深究惟以生意中人竟敢賭博本當先治賭博之罪今姑從寛着胡余兩人於五日内將衣帳理楚如敢不遵定行究辦兩造均願具結而退以貿易中人而竟公然行誑騙之計則信義全無廉恥己喪然非賭負何以至此花骨頭之害人眞淺哉 
[女騙受責]  
　　前紀某氏婦向滬南成衣店主吳姓之婁哄騙金飾皮衣等物送局請究云云前日經馮蓮士刺史集訊成衣店主吳裕卿之妻投案訴稱本月初四日該氏來言伊夫丁海金欲與友人合開土棧資本已向某公館太太借成惟尚未取到刻有急需懇暫借洋數十圓翌口卽行歸趙我並無現洋故將金押髮一枝皮衣一襲銀手鐲一隻荷花板一枝令其抵用迨携物去後次日又來借去金押髮一枝此事暪着我夫豈料該氏一去不來祗得將情告知我夫四處找尋杳無蹤跡至前日始尋見該氏之夫丁海金由丁在城中大　弄徐媽媽　尋到該氏用特扭案叩求追究丁海金供向爲小販餬口該氏是我之妻騙物之事小的並不知情該氏卽丁李氏供稱所借吳姓物件確有其事然金押髮祗有一枝己典押洋十八元本欲婦還無如被徐家媽媽留住不放我出外洋係寄存徐媽媽處共有三十二元被其吞　以致吳姓之物不　原璧歸趙刺史以其供語刁狡着掌煩一百下仍執前詞旋據地甲禀稱當日丁李氏在徐家奴奴家尋出現在徐家媽媽並伊婿陳文杰亦均帶案請訊刺史隨命帶案詰問據徐媽媽供確曾與李氏相識當日伊夫丁海金等來尋時該氏亦來祗有一刻光景安有吞没伊　之事實被誣控刺史謂人在爾家尋出此事諒非無因着將徐媽媽與李氏發交十鋪地甲着管限五日料理明白延干嚴比伊夫丁海金亦着看管候核女騙子之神　雖極廣大然自已既受掌頰之辱其夫又遭管押之累該氏於此當知騙法之不及官法矣 
[白食難吃]  
　　前紀流氓某甲至本城登瀛橋某飯店硬欠不依爭閙扭局一節前日經馮刺史研訊甲卽秦德福俯首求恩馮刺　訊得秦疉次犯案未便寛容着從重笞責三百板着具改過切結備查始予釋放當日杯盤狼藉此腹得丁便宜今時竹肉齊鳴尊臂受了冤苦然則曰食豈易吃哉 
[不認行竊]  
　　前紀勘界大臣周生霖星使乘輪抵埠時有甲乙兩粤人闖入星使房艙中圖竊拘獲送縣一事前日經　審委員未二尹研訊甲卽陳阿三乙卽陳阿德同供向在虹口廣東街賣蔬菜餬口不敢行竊前日係友人倩我兩人上船找物誤入星使房中求恩明察一尹得供後着將二陳交差看管候再查明核辦 
 
 

Page 4

 
 
[招認浮屍]  
　　謹啓者初十戍刻援奉大團士義隆號曉春先生來函云敝處東灘有浮屍數口因思萬的青失事較　情屬可疑是以　卽收埋今文訪之土人據言蘆葦中共有十五口有似官員者有似軍弁者不等人面略可審識頗與報上所載相同如有親屬妥認識者可带到大團察視然後敝處收埋等情爲此立卽登報望各親屬於十一午前到敝所報明以便一同往　萬勿遲誤特此佈聞三馬路　賑公所竹坪陳煦元謹啓 
[上海北市絲業會館籌賑公所施少欽經解順直山東兩處賑捐啓]  
　　謹啓者敝公所本年第一次正月十八日由旱班解順直輪船解山東賑捐兩共四千兩○今二月初七日第二次由海晏輪船解順直第五批公砝銀二千兩○初八日由海定輪船解山東第十一批庫平銀二千兩○公砝匯價一零六六庫平匯價一零九三○兩共解出規銀四千三百十八兩○山東公文匯票仍託東海關登萊青道憲轉遞撫轅飭交潘振聲孝廉領放順直公文匯票託楊殿翁轉遞飭交子英四小兒領放合併聲明 
附啓者頃接子英四小兒在順直由旱班發來賑務要禀寳坻寍河兩縣被災最重急需接放春赈追欵接濟原信甚長容再抄錄山東亦赶有信來春賑待欵急迫萬不得已今趕頭班北上輪船湊解一批欵少災重無補於事然來源已竭勢有顧此失彼之慮咎實難　叩求各省大善士再發慈悲隨緣樂助集腋成裘庶得補救災黎於萬一也曷勝代禱乞命之至[  教弟施善昌頓首]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[好客被累]  
　　甯波西象鑑橋徐某有孟嘗之妤座上之客常滿也今正與甲乙丙丁四人游遂在家爲馬吊兒之戯丙性素剛烈動輒用武丁因出牌偶有錯悞内欲冋丁包算丁言戌等朋友逢塲作戯　得過於認鎭内言賭令如軍令非包不足以昭炯戒於是兩相口角丙卽將茶椀向丁飛擲其勢甚　正申丁之頭顱血流滿面渾如雨後桃化幸在塲之已乙二人上前　勸未致釀成　禍旋卽鳴保丙欲赴縣喊冤徐念一經涉訟則與賭之人均有未便再四懇情許以酒醴南詞服禮始得寢事否則賭博行兇又多一場官司矣惟徐因好客而反爲客累亦足爲濫交者戒也 
[捉賊受傷]  
　　圍城必缺窮宼勿追用兵之道如是捉賊亦何獨不然寗城南門外某甲家因屢遭宵小胠篋加意防守前數夜賊又鑿壁而入甲在床知覺立卽起身追捕賊已奔逃甲窮追勿止將就獲矣賊勢已危迫卽取鐵尺向甲亂擊甲雖受傷尚扭賊之髮辫大聲喊救隣近聞聲咸出甲獲賊而　毆之甲受傷處作青紫色奄奄一息賊之等傷更重故不送官而自行釋放矣 
[邗江官報]  
　　二月实姑日草埝塲臨興塲均辭回署初四日泰分司沈子丹分轉赴省公幹江甯督糧同知祝司馬赫到揚初五日徐星槎分轉紹垣中省回 
[天鑒不遠]  
　　世俗有天誅地滅之說向謂是警世語耳今觀某甲之事而恍然於天鑒之不遠矣甲在湖州界南潯鎭協防汛張公館作廚役調和五味厥有專司知其曾有隱慝也正月二十五日忽被神物攝至雲霧中幾跌下其頭落在鎭東清風橋側其身體落在某姓家門前其兩脚落在該公館廚房前植立　不倒其時　公館中人及左右鄰男女見之大爲驚懼幾於塊不跗體内有胆大者至其處視之並無血跡該公館又　使女名同時殛斃附近人家並未聞有雷聲亦未見有疾風猛雨斯亦奇矣先是該公館後進房屋數間存儲火藥數桶忽被神物懾去片瓦無存　屋不知墮落何處一時喧傳以爲怪事後有知其底　者謂甲於上年十二　初九晚某姓家失火時搶刼烟筒店主婦手中首飾　匣並於人叢中將該主　擠倒遽行踏斃其時該主婦手携男孩一名且　中已經懷孚是甲一舉手而連斃三命天故誅之以彰顯戳當甲將首飾拜匣擔　時寄存　使女一處故亦受株連之禍此說係嘉興人函述蓋卽張營失火之事而訛以傳訛耳然亦足以警世姑仍錄之 
[上海陳與昌協公所賑務要略]  
　　謹啓者慈谿縣　堂趙於去年曾將敝所募賑册代爲勸諭早集成欵寄下兹值縣試復勸前列文童以贄儀助賑共洋二十元一併惠寄除照擊收票具復外按戸備登報章竊喜桃李盈門樹人而更爲樹德我知春　得　者當無時不體此心以爲心　共成　國之善士也○萃昌　洋貨號周守愼先生交來陳鶴汀善士　洋三十元並惠函云　年届四旬承親友光賜隆儀理宜答筵鳴謝而諸君子每談及賑需之亟幾於食不下咽故特將此欽移作賑捐以伸謝悃諒爲諸君子所樂從也捧讀之下知賢主嘉賓相得益彰矣竹坪陳煦元謹誌 
[蔣君霞生吳人也善繪墨蘭頗超塵俗見者皆嘖嘖稱羡昨蒙賜繪摺扇賦此奉酬卽請指政]  
　　瀟湘烟雨釀花天楚客狂吟思渺然一卷離騷言未盡好憑妙手把神傳香草臨風似不支是誰墨妙快臨池石　已往板橋遠惟有先生筆一枝澹定室主人拜手 
[上海四馬路高易公舘内籌賑所李秋經收直順山東元月廿六至廿九等日賑欵清單]  
　　恊源庄交來壽字册遂園主人湊募洋一千元○廿六日惜衣士二元○壽字册九章綢莊節省酒席十元勉省氏五元○恊大局交來金澤公義典募壽字册李寳本堂吳致和堂各一元補過軒焚香氏勉力氏艾清淦堂李素位堂各半元瑞芝堂無名氏各二角五分共洋五元○無名氏　叢過齋一元○廿七日永義昶信局交來福緣氏一元畹香堂省吾居氏無名氏各半元菜根香三百八十文省點村二執云堂各三百又保釐堂惟善餘德堂各二百文共洋四元○全盛局交來節省年資求平安無事人一元○永泰豐局交來呆小補夢麟氏各二元錦芳閣張法賈各一元共洋六元○陳律齋二元何椿壽堂何瑞芝堂欽福守源昌洪暢庭鄭錫貴吳春洲各一元徐天美鄭念兹高寳春吳錫球馬鑒清查錦南各半元孔彬卿三角鍾懷珊阮開泰各二角江則平丁洪湧秦柳堂各一角共洋十三元○壽字册蕪湖隆泰昌米店新張節省酒席移賑洋三十元點山之農了心願各一元延陵子一元慚愧人不留名負粒氏無名氏無名氏平陽氏各半元共洋三十侂元○葉永延等二十戸一元○恆昌典募壽字册　始泉　萊山各千文吳眉森六百文葛耀堂汪寄圃各五百文倪馥庭玉杏記各四百文新善三百五十文陳竹記盛羹梅沈耕漁海洋逸士各三　文程　修　善盛並茂沈遠慶臨軒氏無力人各二百文葉梓園一百文無名氏一百文共捐錢七千五百五十文伸洋七元○廿八日豐泰錢莊交來壽字册無名氏等八戸共助洋二十四元陳松房七元陳沛記三元陳畢氏陳寳記陳祥記陳吳氏老五陳傑陳黻記各二元陳鳳記陳蘭記陳萊記陳棣各一元以上合洋五十元○祥元正銅洋二元○鹽官贖過子祈平安一元○春山　求病愈一元○廿九日恊源局交來石門縣寳成典募壽字册至善爲銅洋十元海陽思補軒銅洋四元蔣克齋銅洋一元莊敬齋五百文李芳春三百文沈加祿查肇楨項汝山曹氏各二百文生遠堂陳再山九錫堂徐祥之承松堂各一百文以上共助銅洋十五元錢二千一百文伸洋二元○鴻源局交來江隂恆吉莊募不書名求病愈十元盛大號二元○挽蔭堂宜男堂各一元○政大局交來清江鼎成新莊募壽字册保康氏等廿戸合助錢二千五百文懷德堂一千女正氣堂慕賢堂養氣堂種德堂鼎成新號留春閣修德堂宜　室思賢堂四勿堂各五百文席甫　三槐堂志雲堂各四百文陳郁連三百又黄子明鄭鎰齋各二百文以上助錢十千零四百文伸洋十元○求保平安　人二元○以上統共收洋一千一百七十二元銅　十七元 
[上海四馬路文報局内恊賑公所經收捐二月上旬清單]  
　　初六日柱恕齋沈通煤二翁送吳芳翁文卽湯餅移賑一元○初七日京册天順祥號交求都門全芸軒先生顧景翁先生二君經　平安善士京平銀一百兩知不足齋京平銀廿兩歸桐廬東海繼述堂徐楊氏渝平銀十兩實收　元一百三十四兩三錢七分老福興　局交都門全芸軒先募惜分書屋祈安氏知不足　思四戸各京平銀五兩實收規元廿兩另七錢○江册四明鼓樓前清一齊藥鋪交來問必居募靖思過人求財源興二元松記一元求利必應人十六洋三十個知過子知足人二戸各十六開洋十個求保平安十六開洋二個○壽字本埠公益興木行免害人銅洋八元○初八日江材恊賑公所交來湖北全省提督軍門程從周軍續募原平銀二百十五兩另七分估見批申實收規元二百四兩四錢七分九厘紬戸清單另登報章○蘇垣文報局募交第四十四次賑欵吳郡求平安善士洋一百元寳應朱紫若善士經募朱卾儒堂二十元沈筠生善士四十七元六角合計角西錢五十千文無名氏銅洋二元隱名氏求第身康生意長久二元徐少銘善士太夫人洋二十元○金閏福幼册抱芳閣交來合肥王俊之先生募隱名氏二戸各十元隱名氏六元隱名氏三戸各二元無名氏一元○江册全盛局交來寗波大善士甬上湯二元師竹廬王舍古香室王存心室發願齋鎭邑張氏五戸各一元慶全銅洋一元○三大共　英洋二百三十三元規元三百七十九兩五錢三分九厘銅洋十一元十六開洋五十二個小洋六角 
[上海北市絲業會舘籌賑公所施少欽經收山東順直賑捐二月初七日第一千二百八十次清單]  
　　培桂軒洋二百元自知氏一百元居易老人一百元耕心氏求妻郝氏病愈一百元代求頴川老人帶病延年一百元敬心氏求平安一百元萱記四十二元明甫十元以上八戸合來英洋七百五十二元○浙寗鄭萼生四十大慶承各友惠賜隆儀六十元主人俯念災區故亦自備折席二十元一并移賑共洋八十元周　轉十元樓昌盛二元汪壽堂玉餘慶二元以上四戸合來洋九十四元由太古昌棧周楨轉交來○德善信齋規銀二十兩湘上寄　規銀十九兩九錢一分六厘　汛記規銀二兩五錢以上三戸由凌湘泉兄交來規銀四十二兩四錢一分六厘○浙江慈　縣宏度子泰康求保平安洋五十元鎭海范法延賓資移助二十元○桐城裕泰經募同字第一次二百三十五册二戸張泳花軒求病速愈十元又程克成洋五元省過軒信果于助順直洋十元同善局效生資移助十元陳琅求合家平安十元○仁和樂安氏永春求子立願節省二月分洋五元由杭州正和局來程志奎洋五元由武穴全泰盛局來栽柳主人求雙親康勝一家安樂五元蘭陵生求關煞開通三元無名氏求病速愈四角以上初七日 
[上海北市絲業會舘籌公所施少欽經收山東順直賑捐二月初八九日第一千二百八十一次清單]  
　　范大源洋五十元平湖隱名氏捐直隸洋三十元由同裕庄寄全盛局來陳竺記二十元山隂補願堂十元恆利庄交來無名氏十元太原氏求岳母戲門陳氏病速愈十元積記子十元包德澗爲妻病愈完願五元壽玉仙舘許完心願求四子聰慧洋四元葛謝氏求夫病卽愈三元由宜興全盛局來時　善士經募求閣第平安洋二元由無錫通裕局來以上初八日○甬蒙氏完心愿十元吳鼎盛十元由蘇州全盛局來全陵崇德堂求子病卽愈完愿十元由政大局來求免悔齋　人七元無名氏六元○退省居士六元觀桂主人壽分移助二元補過子書籍變價移助洋一元二角以上三戸蘇閶天益　金鋪寄協源局來洋九元二角三停　省日日用洋四元山胡卿函寄杭州福澗局求天水氏求病速愈二元無名氏求子病速愈二元沈養定求長子病速愈二元壽　道人完愿一元由漢口老福局來范聖潔一元無名氏銅洋　元由浙寗劉聚興寄廣大局來以上初九日 
 
 
