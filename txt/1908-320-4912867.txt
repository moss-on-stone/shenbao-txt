# 1908 - 320 - 4912867

 

Page 1

 
 
   
 
 

Page 2

 
 
   
 
 

Page 3

 
 
論說 
[論本埠商界舉行國哀（叔）]  
　　昨日商務總會刋發傳單。招集商界。在白雲觀恭設大行皇帝大行太皇太后龍位舉哀。到者六千餘人。南北市及城内各商家皆停市半日。門首大書國制停帀。屋頂　懸黃龍商旗。上加白帶兩條。并有特製白旗懸挂者。如白雲片片。飛揚於空中。令過之者忠愛之心。不覺油然而生。此皆我大行皇帝大行太皇太后遺愛在民。故人民之愛戀之者若是其深。然當此國運迍邅之日。而我海上商民獨能抒其忠君愛國之心。有此萬衆一心之舉。不可謂非商人智識增進之見端。而與我國强弱之機大有關繫者也。 
　　昔西人以我各省督撫之不相聯合。而譏我爲十八小國。以我國商人之各自爲謀。而譏之爲一盤散沙。此言也。我嘗竊竊憾之。然我國人民無圑結力。無愛國心。習慣相沿。已經二千餘年。誠有不能爲之諱者。直至庚子以後。各種圑體。始漸次成立。各處總分商會。亦漸次告成。而以上海總商會組織爲最早。發逹亦最速。顧商人智識。未能齊一。入會者雖蒙利益。不入會者猶多觀望。且在租借地内。處領事裁判權之下。往往以爲華官政令所不及。其行事多喜無限制之自由。而不願受圑體之束縛。此固商界之缺點也。不意今日。痛逢國變。各商家以哀戚之甚。竟犧牲其利益。而有一律停市半日之舉。則不能不頌商會誘發之功。亦不能不謂商人圑結力與愛國心之增進。有一日千里之勢也。 
　　夫圑體者。保護人羣之要素也。古人防護盜賊。必取守望相助之義。誠以集千萬人而人各一心。一遇外侮。摧折立。盡矣有圑體則可以摧一人者。不可以摧一羣。一人不能抗者。一羣足與相抗。以一羣之力而成此圑體。即以圑體之力而保護一羣。此商會之所以設立也。顧商會者。猶爲一部分之小圑體。推之學界有學會。工界有工會。集各種之小圑體。而後成一大圑體。乃藉大圑體之能力。而保護各種小圑體。是即今日所謂國家。國家者人民集合而成者也。國家賴人民而成立。人民賴國家而保護。此愛國主義之所由生也。向日人民不知愛國之義。遇困難之外交激烈之戰爭。往往以爲帝王家事。與人民無絲毫之關繫。不知無人民之集合。不能立國家之基礎。無國家之保護。不能享人民之幸福。相維相繫。至爲密切。今商人因知商業利益之保全。實托賴於商會。遂知各種圑體之保護。實托賴於國家。於是愛國之心。不覺油然而生。而今適逢兩宫大喪。遂於此一發洩之。不然。商人惟知嗜利。孰肯犧牲其利益而停市半日。即偶有停市者。他人方欲掇拾其所遺。以與之爭利。而安得有此萬衆一心之舉耶。此商人。圑結力與愛國心之增進。實有可爲我國前途慶賀者已。 
　　歐美諸國之富强。不在器甲之堅。物產之阜。惟其圑結力强。故能禦外侮。愛國心富。斯能固國本耳。今我海上商人旣如此。則内地何復多讓。商界中人且如此。則各界尤必興起。自此而後。我國之國事。或能稍有轉機。他人之舉動。亦將稍加敬禮。而富强之圖。基於此矣。此我大行皇帝大行太皇太后在天之靈。其亦輾然。含笑者歟。 
專電 
[電一（北京）]  
　　今午（初二日）攝政王及各樞臣進見太后密商要事 
[電二（北京）]  
　　樞臣因各國公使入宫弔唁議特派大臣赴使署道謝 
[電三（北京）]  
　　寄諭沿江督撫嚴防匪黨内渡煽惑滋事 
[電四（安慶）]  
　　亂兵擊退後分竄樅鎭練塘兩處勒借洋二百元又至桐城縣借五百元沿途由隊官熊成基率領黨羽昌言革命號召索食不遂其意卽野蠻驚擾二標二營郭隊官帶兵追 
 
 
 

Page 4

 
 
勦沿途拾獲亂兵所棄槍械百餘枝郭隊官跟蹤追逐至桐城縣境始回亂黨大潰 
[電五（安慶）]  
　　二十九夜謠傳馬營弁兵因吳排長已斬憤憤不平故省城戒備尤嚴 
[電六（安慶）]  
　　前日端督提訊已獲亂兵異常秘密 
[電七（安慶）]  
　　三十日午刻端督朱撫出城巡查 
[電八（安慶）]  
　　皖撫發行八百里緊急釘封公文並分電各省各屬嚴拿黨首熊成基及逃兵 
[電九（安慶）]  
　　黨首熊成基係南洋砲兵學生揚州府甘泉縣人懸賞銀二千兩 
[電十（安慶）]  
　　太湖寗軍陸續來皖鄂軍亦未回人心漸安 
[電十一（安慶）]  
　　巡道出示嚴禁造謠 
緊要新聞 
[關於安慶兵變之電旨北京]  
　　十月二十八日軍機處致沿江各督撫曁清江長江兩提台電云奉旨朱家寳兩電奏均悉安徽營兵叛亂戕傷營官撲攻省城實屬異常兇悍亟宜迅速撲滅著朱家寳重懸賞格激勵將士奮力勦捕務期全行殲除就獲各犯所供黨夥或另有外應均須立即認眞追究緝獲不准含糊了事並電知各處嚴密防範太湖所遣援兵即日可到諒不難尅期肅清也至沿江伏莽素多人心浮動並著端方陳夔龍岑春蓂馮汝騤朱家寳陳啓泰王士珍程文炳會商妥籌切實嚴防相機設法安定人心勿得稍涉疏虞儻各省再有乘隙煽亂情事以致牽動大局恐該督撫等難當此重咎也欽此 
[蘇省各圑體電請恭慰聖孝]  
　　自廿一廿二兩日上海各圑體疊接兩宫升遐電耗驚悼異常即集議舉哀并電致政府恭慰聖孝嗣以此事無例可循均各開會集議未能即日舉行廿七日預備立憲公會先行舉哀并公擬一電請江督代奏嗣敎育總會商務總會蘇路公司各圑體亦陸續舉哀發電足見東南人心愛戴朝廷之意茲將電文錄左 
　　江寗江蘇諮議局請江督代奏恭慰聖孝電南京端督帥鈞鑒大行太皇太后大行皇帝先後升遐攀號莫及追念八月一日籌備立憲之諭首以諮議局爲始基及讀兩次遺命猶諄諄申誡哀慕之思終天曷已今籌辦伊始庶政方新我皇上純孝至仁攝政王忠清閎亮爲立憲前途所仰賴伏願節哀順變以繼志述事上慰兩聖在天之靈不勝喁喁企望之至所有哀慕愚忱曁恭慰聖孝各情伏乞代奏江寗諮議局張謇仇繼恒夏寅官許鼎霖叚書雲周鉞江蘇諮議局鄒福保王同愈王清穆蔣炳章等同叩 
　　商學公會商務總會請江督代奏恭慰聖孝電南京端督帥鈞鑒兩聖升遐攀號莫及追念十年間設商部立商會定商律勤恤商艱無微 
不至感深骨髓悲痛靡涯皇上純孝性成胡能自克但商等伏願皇上以繼志爲孝攝政王以述事爲忠勉節哀思力遵遺命不勝喁喁企望之至所有哀慕下忱曁恭慰聖孝各情謹乞代奏上海商務總會周晋鑣李厚祐等商學公會王震胡琪等同叩 
　　蘇路公司請江督代奏恭慰聖孝電南京端督帥鈞鑒兩聖升遐普天悲痛重念兩聖策勵交通保全商路感蒙溥利哀戀尤深皇上紹膺大統攝政王翊贊宸謨爲薄海臣民所仰賴伏冀節哀順變鞏我皇圖區區籲禱之忱謹乞代奏蘇路總恊理王清穆張謇王同愈許鼎霖等董事周廷弼李鍾鈺等同叩 
　　江蘇敎育總會請江督代奏恭慰聖孝電南京端督帥鈞鑒大行皇帝大行太皇太后相繼升遐普天悲痛追念兩聖疊詔興學謀敎育之普及黎民赤子共荷陶成哀慕之思昊天罔極皇上仁孝性成攝政王公忠素著海内士民靡不仰賴伏祈節哀順變育我蒸民不勝哀慕籲懇之至伏乞代奏江蘇敎育總會全體會員張謇王同愈等叩 
[國恤彚紀十]  
　　駐杭各國領事於廿七日上午十句鐘至撫署弔唁文武各員在喪棚 
 
 

Page 5

 
 
兩旁排列撫台及洋務局總辦在靈前行握手禮 
　　杭州廣濟西醫學堂監督梅謄更君曁敎員職員學生又男女中西敎士產科女學堂全體人等四百餘人於二十九日下午三舉時哀會塲中懸設素燈白綵花圈等行禮時均穿素服 
　　杭州王夔石相國府第内外一切舖陳槪換素白公子輩均終日服白布袍繫白帶下垂相國哀痛殊甚 
　　杭州砲工學校於二十九日起由金總辦率同職員敎員等舉哀三日　　杭垣天主耶穌兩敎會聯合赴禮拜堂設座行舉哀禮 
　　南通州張殿撰致江督端午帥電云鈞電照轉先接滬電知各圑體均於開會舉哀時已議及此請公代奏矣謇卅 
　　蘇省官塲連日舉哀臬司左廉訪糧道惠觀察每次必號咷大哭甚爲悲傷 
　　蘇垣各剃頭店一律停歇逐日工食由各店主照常給發 
　　松郡官紳於上月二十七日起在普照寺舉哀三日學界同人於初一日起在明倫堂商界在商會均舉哀三日其餘大小各學堂各就堂中設位成禮耶穌敎民亦在西門外樂恩堂行大公祈禮 
　　上海商務總會昨日邀集商界同人在西門外白雲觀行舉哀禮商界到者約五六千人官紳兩界亦均蒞止城内南市閘北及英美租界各店舖一律懸素南京路河南路一帶素旗飄展尤覺慘淡午後各大店鋪均停市半天銀行錢莊暫緩出票當舖停止收贖 
　　上海縣李大令昨日出示云恭照本年十月二十一日大行皇帝龍馭上賓二十二日大行太皇太后仙輅升遐業經遵奉行知曉諭在案倘有愚民無知違犯禁令本縣自當查辦訪聞有等棍徒藉稱服式輙即在途剝奪假公移私實屬可惡合行出示曉諭爲此示仰保甲諸色人等知悉自示之後如有無賴棍徒藉詞剝奪衣服許卽扭送來縣以憑究懲 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[詳請延長法政學期浙江]  
　　浙省提學司詳浙撫文云准法政學堂咨開據本堂舊班學員汪綬卿等禀稱學生遵章于去年二月來堂肄業法政一律作爲講習科二年畢業本年底已届畢業之期第學生等念法政一門其學理精深旣非淺嘗所能窮其奥範圑廣博尤非短期所能竟厥功惟有仰懇曲意栽培詳請咨部立案所有志願延長者一律改爲别科三年畢業俾克研究法理蘄底完成至是否一律畢業再行延長或逕改爲别科之處出自鈞裁等情呈請轉詳准此查法政學堂舊班原定簡易科今奉頒别科分配講授時間似有不同如延長一年須另開特班今該學員等以願授簡易科事年底畢業請改别科延長一年原爲研究法理力求精進以期完備起見惟調查該堂舊班學員前禀志願請延長者共六十二人内隨宦班九名紳班五十三名官班則無之尙有禀請取消者按之該堂講授每班各額原定以百人爲率今志願延長者不成一班殊覺有所參差且查現在官班應入學堂者實不乏人該學堂僅有講堂四所本年簡易科兩班畢業後來年開辦新班遵照部章凡官班到堂應講習科别科兩班並授不得有所軒輊今若許該學員等延長一年合之本年下學期新班兩班均未畢業來年僅騰出講堂一所若照章講習科别科兩班並一講堂無從支配是爲該學堂官班到堂時設想實有此爲難情形第旣據該學員等禀稱向學情殷未便壅于上聞應否准予延長之處理合據情詳請察核 
[變通秋審辦法蘇州]  
　　法部咨各省督撫文云據前護理川督趙咨變通秋審辦法如舊事緩决及免勾並情實改緩各案未經議及應否祗叙某縣絞犯已入幾次秋審奉文緩决免勾改緩以清眉目不必叙具大勘小勘再加出語其例應情實及介在疑似矜緩者仍照舊核辦至人犯解勘已等具文應否造册送司核轉免其解勘等情查舊事緩決及由實改緩者自可照准至免勾與緩决及改緩者不同仍應照舊例緩之犯祗叙小看加具出語係爲節省繁文起見亦應照准並免解勘其餘應入册内核辦者仍應一律照舊辦理以後如有未盡事宜仍可次第咨商相應咨復該督並通行各直省一體遵照以昭劃一 
[催造歲出歲入欵項册蘇州]  
　　蘇藩接奉撫憲札云准度支部咨前經奏請通行各省將前年各該省歲出歲入各欵無論外銷内銷欵項逐一造列表册在案迄今數月仍未據各該省依限送到相應咨行催令迅速造列前項表册送部核辦勿再遲延方伯接文後隨即飭催本署財政統計總局迅速造報 
[頒發刋印違警律蘇州]  
　　蘇臬左亷訪昨奉江督札准民政部咨開憲政編查館核定之違警律條理細密解釋稍岐即滋貽誤現經提議各條擬定施行咨行辦法以備參攷此後各省如於本律遇有疑義須隨時告明以本部解釋所定者爲準庶免紛岐等因當卽札行該臬司分發各屬通飭照辦 
[徵漕仍抑洋價蘇州]  
　　蘇垣長元吳三縣應徵本年漕忙地丁銀兩業於上月二十四日在署設櫃一律開徵惟近來洋價日長民間持洋上櫃完納者每元照市抑短百餘文之譜前日首府何太守恐民力凋敝曾諭飭該縣本年須照市價作錢不得有意作短以示體恤詎該令等貎雖唯唯而近日所定櫃價仍每元祗作錢一千二十文合之市上每洋須虧蝕一百四五十文 
[通飭豫算决算辦法蘇州]  
　　藩撫陳中丞接憲政編查館咨文略謂豫算决算雖在一年然必先有豫算方有决算不能同年舉辦此條係指總挈辦法而言謂自是辦起不得因此誤會自應按照清單於三十五年先將各省歲出入總數由督撫責成調查局詳細調查以便三十六年覆查確實編定豫算案交諮議局議决是爲試辦豫算之事次年再行接續試辦决算庶幾辦事次序不至紊亂至交諮議局議决豫算事項應以各本省之地方辦事爲限國家行政費不在内除咨各省督撫查照外咨請貴撫一體遵照 
[嚴拿舞弊漕書杭州]  
　　前署嘉興縣丁爕具禀撫藩略謂知縣在嘉興署任内應徵三十三年漕糧例應冬收冬兌不容絲毫蒂欠而仗恃衣頂包攬不完者亦復不少以致今夏辦理奏銷欠數甚鉅不得已籌欵墊解清楚現查欠完各户尙多觀望卸篆人員催征不易懇飭現任胡令嚴追再漕書虧欠漕折洋九千餘元屢催不繳甚至濳逃實屬玩法並請通飭一體嚴拿訊辦顏方伯已准請札飭現任嚴追一面通札十一府一體嚴拿漕書許國華等務獲訊辦 
[警察現辦情形浙江]  
　　湖州警察局巡士站崗人雖不多規模頗稱完善現又建造待質暫押處招用局差二名每人月給薪水工食洋八元至儀鳳駱駝二橋面之小菜塲局中員紳共同商議擬於兩傍建造洋鉛架篷租給各小販貿易其租資可作局中經費惟篷外不准再擺攤塲 
交涉 
[議處湖州辦敎人員浙江]  
　　湖州海島爭地及美敎士柏高德等在城内購地各案業經議結現聞增中丞已飭令洋務總辦王觀察迅速查案核明詳請奏咨至辦理不善之丁令朱令及史典史柳千總等應如何分别懲處由局查明確情擬議詳辦 
[飭查澳門水陸交界情形廣東]  
　　澳門勘界一事迭經咨粤酌議辦理現聞政府擬先將彼此界限地勢先行查明以憑核議昨復由外務部咨行來粤請將兩國交界之旺夏及過路環九澳十字門與夫澳灣瑤頭等水陸地方分别查明前後情形曁兩邊界線詳報核奪 
軍界 
[槍划營迭獲盜犯浙江]  
　　禾郡鎗划營管帶陳游擊德懷巡防緝捕不遺餘力於九月初十日拿獲行刦泰順昌帳船案内首犯萬有慶孫阿球兩名解交桐鄉縣收訊十三日拿獲行刦嘉興徐姓米行案内盜犯林岩蓮一名解交嘉興縣收訊又拿獲行刦嘉善上河村李姓案内盜犯 
 
 

Page 11

 
 
袁阿大朱仁弟兩名解交嘉善縣收訊二十三日又拿獲行刦嘉善顧志堂案内盜犯汪老三老良李得元卽李老三汪老么等四名本月初六日又拿獲行刦秀水林姓案内盜犯徐阿二一名十三日又拿獲行刦秀水吳家經金姓案内盜犯黃三元一名均解縣收訊計兩月以來所獲案犯不下十餘起云 
[蘇潘批駁陸軍學生赴部考驗蘇州]  
　　蘇垣速成學堂步兵科畢業生吳炎等前赴藩署禀請赴部考驗從速議復茲奉瑞方伯批云該生等有志觀光自未便阻其上進惟所請給咨赴考每各需銀五十兩以全體八十二人計之加以委員伴送所需不貲當此時艱財匱庫空如洗何從籌此鉅欵前奉撫憲批飭核減即經本司會同督練公所酌定改銀爲洋每名各給洋五十元先以一半發交委員攜滬分給再俟考過補給一半有一不到或到而不考即應按名追繳以重庫欵而昭核實已於半月前籌議詳復並不爲遲祇以未奉批示從緩宣布該生等何竟迫不及待率爾躁瀆况現值國恤期内部署大事日不暇給即使早日首途恐亦無從考驗與其赴部候考廢時曠學何如仍遵前次院批先行入營見習較爲有益此中得意適成一反比例該生等幸熟籌之 
[甘督電催協餉湖北]  
　　鄂督昨准甘督升吉帥電云黨匪内訌邊防益棘餉源不濟譁潰堪虞貴省本年應協餉項至今未到希飭電催以濟眉急旋經陳小帥復電鄂省應協甘餉已飭司局籌欵滙解現已在道不日即可抵甘 
學務 
[蘇藩飭追學務經費蘇州]  
　　蘇藩昨據留日學生黃煥鼎等以楊家沙義渡公田請撥學費經袁梓臣吞没不交等情禀請飭追當經瑞方伯批云此案迭經飭縣傳集人証提同袁梓臣澈底訊究該縣迄未提訊豈該縣何令果廻護前任陳令耶殊堪詫異袁梓臣作奸舞弊斷難稍予寛容仰太倉州迅速弔齊縣卷傳提人証查照節次批示秉公澈底訊究從嚴追辦 
[籌措敎育會經費寗波]  
　　鎭海縣敎育會經費奇絀經該縣鄒令查有南北兩岸營基數處其中原建兵房久已坍塌僅存壁壘亦非完全其在由嶺磽确之區固不必論若在平地向係民田似可墾復收租撥作該會經費不無小補業已禀請上憲俯准照辦 
[附屬小學移歸師範學堂浙江]  
　　浙省師範學堂王監督咨呈學憲謂准高等學堂移請將附屬之小學堂移作敝堂附屬查敝堂附屬小學本爲師範生實練所必需本擬明年招生開學茲將高等學堂附屬之小學移作敝堂附屬事屬兩便等因學使以高等學堂附設小學本屬暫時之舉現在師範學堂附屬之模範小學堂校舍旣已建築已商准自明年正月起即將高等附屬之小學移歸師範接辦誠爲兩便已詳移撫藩查照 
[添設小學附科湖南]  
　　湘省巴陵縣高等小學堂係就南城圓通寺改造基址寛廣前由該堂堂長尹莘儒禀請縣尊梁令添設小學附科以爲選升高等之預備已就該堂餘址添築校舍現在已經落成一俟招取成班即行定期開學 
實業 
[整頓兗州農業學堂山東]  
　　兗州府農業學堂歷次堂長視爲利藪歲領經費五千兩多半侵蝕現經學憲訪聞札飭兗州府查明經手各人歷年虧挪各欵并飭嚴行追繳將劉吳兩敎員一併撤退札文略云該堂辦理數年公欵之糜費已多學生之程度極淺皆因創辦之始未曾切實籌畫所致自非大加改良無以補救桑榆爲今之計首宜將農會劃出由該府另派妥人經理以清權限而免糾纒堂中祗設堂長監學中文農科蠶科敎員各一人其職任早經派定至校長坐辦司事等一律裁去以節糜費學生俟乙班畢業後增十名共五十名常年經費應减爲四千兩除去以前虧挪各弊實報實銷核計端無不足之虞又聞該學堂堂長孔慶遹素以壓制學生吞蝕公欵爲唯一之目的日前被該堂敎員學生等告發種種劣迹經學憲派員調查申詳撫院核示尤可異者該堂出欵表内有孔少占太史之三少奶奶支銀七百兩一條公然作正項開銷其他如姪少爺等所支者更難枚舉故潤太守面數孔曰此非國家造育人材之學堂乃君家供給内眷之帳房耳學堂中有如此堂長眞可謂無奇不有 
[蕪米運粤奏准免釐廣東]  
　　粤督札平糶局文云粤省各屬本年三次遭水遭風收成歉薄民食維艱擬赴蕪湖運米四十萬石陸續運粤專爲平糶之用當經奏准免納稅釐除分别電咨兩江督部堂安徽撫部院轉飭關釐各卡遵照外合就札飭札到該局即便會同布政使欽遵查照速即由局妥辦執照緣定每張購米若干石印發救災公所紳董飭選妥實紳商前赴蕪湖採購米石陸續載運回粤舉辦平糶沿途關卡驗收放行以運足四十萬石爲度不得逾額多運其米本即在前發該公所存儲之官欵及紳商募集各項支發仍會商紳董妥訂平糶章程連護照式樣先行列摺詳候核明飭遵 
[蘇股東對於總辦之惡感蘇州]  
　　滬杭甬鐵路總辦施肇曾於廿六日當哭臨之時偕一外國工程師至滬杭甬之火車站將頭等車乘客盡行逐下自居其中頭等車客盡飲恨而去各股東聞之以鐵路公司係營業性質火車往來無論官紳士商軍民均當一體看待不分軒輊若如施總辦將頭等車客盡行逐下於營業前途有無關係且蘇路總理平時究屬應否伺候總辦及洋工程師於公司方面有無窒礙現擬俟初五日開股東會時赴會詢問其事 
[銀行基址尙須更換杭州]  
　　杭省大清銀行前已定期開辦茲悉該行總辦劉煒臣觀察因遇國喪未能正式開辦擬於下月初三日先行開業俟明年再擇吉日正式開辦惟所租東太平巷張姓房屋尙嫌狹小不敷居住門前亦欠宏闊街道逼仄車馬難停聞俟明年尙擬另遷 
[競業工藝學堂禀准立案浙江]  
　　金郡舉人虞廷以本年二月由留東體育畢業生黃在中等發起在下城大東門直街鎭海試館内組織競業工藝學堂一所推虞總理校事經費由衆分任現開辦將届一年請爲立案頒給戳記等情禀奉提學司批云浙省實業敎育待興甚亟該紳 
 
 

Page 12

 
 
毅力維持於染色機織應用化學等科先設簡易科一年變通辦理應無不可准如所禀立案頒給戳記至完全科入學資格及學科自當遵照定章不容參差 
[漢口巨倒閉餘聞湖北]  
　　漢口怡和興等號虧欠一節茲聞某糖棧李某虧欠該號等約十八萬金經夏口廳覊至江西會館押追又該東所設江西怡生厚錢莊牽倒之後有新泰厚等四家控該莊夥雷漁笙吳學稷倒騙二十四萬餘金吳已濳逃湖北由贛憲電致鄂督札捕業由小帥通飭各屬嚴緝至怡生隆虧倒巨欵曾經天順祥等禀請道憲將該莊怡福公司等地皮備抵齊觀察己札飭夏口廳查明核辦並勒拘該莊東夥訊辦所有晋祥虧倒之後當由商會移交夏口廳核查帳目聞其管事有吞烟自盡之說又聞怡和興等三家計欠湘局銀七萬二千六百兩怡生隆八萬兩經湘撫岑堯帥電咨鄂督請速飭夏口應及商會追繳至荆州被倒公欵現查有南京中正街及全福巷兩所房屋亦係黃氏產業約值四萬金業由小帥電致寗藩查封備抵荆欵聞該兩所房屋一租興方言學堂一係其親戚居住刻經藩司電覆已飭縣註册封抵該四莊等虧欠之數現旣得大略惟清查底藴須延老練商人逐一盤算關道齊觀觀特照會蔡葉二紳詳細調查並將怡和利怡生和管事人家產查封衣箱等件點驗登册如有契據等項尤須詳明報告 
[派員會勘澳淡鐵路廣東]  
　　惠州歸善縣屬西江淡水墟離澳頭二十餘里張弼士太僕招集股份創辦澳淡往來小鐵路其股份早已集足嗣因事阻止延遲至今尙未開築現經督憲派委湯令祖翼會同張太僕前往查勘一俟查妥即行開築 
雜記 
[學使催纂山東通志山東]  
　　提學使札行各屬略謂山東通志自光緒十六年創議重修嗣蒙前升撫楊設局籌欵延聘通才分門纂輯復奉札轉准陸軍部咨取飭催在案原冀早日成書進呈上備國史之採下資文獻之徵茲事體大凡分纂各員紳宜如何悉心將事黽勉程功乃自創始爲時已二十餘年之久糜欵不資事同築室迄用無成推原其故固由分纂者心力不專亦由平日功課散漫並無一定規程之所致若長此悠悠曠時糜費更無底止本署司現奉撫憲札派該司監修時與總纂討論及此焦灼實深亟應仿照向來纂修官書繳呈功課之例責成各分纂專勤編輯按月將纂成各門底稿若干卷呈報本署司彚送總纂鑒定一面分發繕校付諸剞劂庶蕆事有日以臻妥速而免煩費至各屬之採訪册每月錄報到局者甚屬寥寥間有一月内全無錄報者任意玩延尤屬不成事體亦應一併飭催赶送以資採輯合行札飭札到該提調即便查照分别轉飭分纂各員紳並各屬採訪員一體迅速遵辦毋得視爲其文仍前延岩 
[退還貢品之爲難蘇州]  
　　長元吳三縣前奉大憲飭辦上用柔軟鹹菜早經派人赴滬訌購羅漢菜及玫瑰乳腐等十二種解回請驗適遭大喪難以起解昨由採辦人商懇退還原貨酌給津貼據云此項貢品貨物旣多價值亦鉅所懇退還之處實難應允不在區區津貼云 
[信局划船遇盜松江]  
　　初一日黎明自硤石開往上海之全盛正和合記林仁記四局合雇之划船駛至松江北門外五里塘地方突遇匪徒刦去衣包兩個布疋兩件洋封綢疋均幸未失惟舟子俞阿生抗拒被擊傷及面部及臂膊業已投報婁縣請緝矣 
[鐵路工頭爲盜松江]  
　　新橋體育會前日拘獲三盜解請亭縣張大令審訊據王金桃供認實名蕭連魁又名蕭老大爲鐵路第三叚土方頭目家住秀野橋迤南所刦者係沈𡉑王臥舟家除銀洋衣服外另有玉花藍時辰表等物大令得供判釘鐐收禁 
[請派委員會審盜犯寗波]  
　　鎭海縣鄒令日前又提押犯王之法江昌明二名到案逐加研訊供認不諱爰即禀請派員會審明確再行分别詳辦一面選派幹練兵役分投嚴拿首犯陳阿三等務獲究報 
[批飭拿辦藉學逐僧杭州]  
　　浙属臨平鎭沈少蘭等藉學逐僧敎釀命案當經敎育總會據禀轉呈提學憲核辦曾誌本報嗣仁和縣李令又具禀學轅略謂據僧靈寶禀稱伊師起見向在寗波香山寺上年有臨平鎭紳士因廣嚴寺乏僧請師住持不料九月廿一日有沈少蘭等來寺聲稱辦學將歸逐出痛毆卽服洋藥斃命叩請驗究等情除飭提沈少蘭等訊辦外禀祈察核現奉支提學批云此案前准總敎育會咨呈到司當即札行該縣在案茲據各情仰卽嚴密勒提訊究詳辦 
文苑 
[大行皇帝（華）]  
　　驀聽霜天鶴語寒。星沈帝座朔風酸。早開和緩徵求急。却奈膏肓瞑眩難。八柄舊章公袞攝。九年新政委裘看。攀髯無計悲何極。率土臣民涕泗瀾。 
[大行大皇太后]  
　　聖母多因悲聖子。相隨天上未移時。暮年不倦垂簾治。薄海同依覆幬慈。振古徽音少倫比於今國步正艱危。故應清瑤池夢。尙念蒼黎輾轉思。 
紀事（續） 
[亷夫人吳芝瑛傳（侯官嚴復撰）]  
　　光緒三十四年九月。果有御史常徽。奏請平秋瑾之墓。並將吳芝瑛徐寄塵等。嚴拿懲辦。廷旨交浙撫察看辦理。於是一時羣議。大爲不平。中外報章。多爲論說。而江蘇紳士尤憤激。爭署名上書江督端制軍。蘇撫陳中丞。爭其事。爲辯誣。當此之時。夫人方病略血。臥上海德國醫院中。爲治療。聞此。乃遄歸其家。曰。吾不願更居洋場醫院間。若託異族保護然。以爲不知者詬議也。其始終爲導守法律國民。臨難不幸苟免又如此。北京公理敎會。協和女書院院長。美國麥美德女士。與夫人當庚子義和拳之變。爲患難交。素稔夫人行誼。則大敬愛之。聞其事。意夫人素剛皦然。必不肯往對薄。恐事急。萬一前死焦然大戚。馳書諄誡夫人勿爲諒。且以國家大義責之。其語絶痛。又自任凡可免夫人於厄者。願盡力。無不爲。則先於西報述夫人事跡梗槪。欲使中外咸知其詳。且將有所合力。已而事稍稍解。麥女士寓書亷郎中。曰。宜使侯官嚴復爲之傳。故傳之如右方。 
　　嚴先生曰。吾國禁女子于外事者。四千餘年。干外事者。微論惡也。即善有不可。世變大異。至今思想議論。乃略殊前。顧女子行事。稍稍露鋒頴。循常之徒。輙相視大詫。甚者以爲宜誅。嗟夫。使吾國禮俗。長此終古。則亦已耳。必以進步爲期。凡此皆所必至應有者。也又何訝乎。亷夫人者。吾友摯甫先生猶子。平生多聞長者精至獨往之言。故能不循常自樹立如此。嗚呼男子。可以興矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇寗屬 
　　江寗籌辦處致各廳州縣函云本處籌辦諮議局選舉各事宜業經派司選員馳往各處輔助敦促並將選舉章程詳細規則刷印多部分携前往所有辦事程限日期一並列入規則之内以期尅日准行毋稍延緩現在疊遭國諱地方官如禮舉哀例行事件或稍從緩原屬出自至情惟恭讀大行遺詔諄諄以實行憲政爲訓誠以茲事體大内爲薄海人民所企望外爲環球島國所觀瞻如能早日告成正可慰兩宫在天之靈爽且本處前以選舉章程内有半涉疑似之處條舉電呈憲政編查館請示旋於二十四日奉到來電（原電己錄前報）逐條答覆可見志在必行即輦轂之下亦未能一日暫從停擱由此類推則凡負地方監督之任者其責備益見其嚴其期限即愈形其迫除已電致該管府轉行外用再專函奉佈伏望督會紳員迅速實力進行國制哭臨自有時日愼勿藉口推延以致牽累大局至盼至盼 
[士民動議調查]  
　　江蘇寗屬（揚州泰州） 
　　泰州諮議局選舉調查事由商學會公同組織秉承州尊設立事務所於城内察院連日擬定簡章推舉辦事職員分劃區域斟酌調查手續並商請州尊出示曉諭周知大約十一月初旬即可查遍城鄉矣（簡章續登） 
　　浙江（寗波鄞縣） 
　　鄞邑紳商學界於上月二十九日在高等小學堂特開大會提議諮議局應辦各事是日到者約計三百餘人邑尊蕭别駕亦即蒞會先由邑尊宣開會詞次由勵建候報告情形次由章許泉宣布草章次提議分區調查之規畫次討論經費問題議决由官紳合力担任 
專件 
[福建諮議局籌辦處期限表]  
　　一設立籌辦處八月二十一日二頒發曉諭告示解釋章程各州縣設立預備選舉事務所九月初一日至十月十五日三調查選舉資格編造選舉名簿十月十六日至十二月初十日四初選監督審查編定選舉人名册十二月十一至十二月二十日五宣示人名册十二月二十一至十二月三十日六選舉人呈訴初選複選監督之判定正月初一至正月二十日七督撫分配議員額數榜示各複選區初選監督分劃投票區張貼選舉告示正月二十一至二月初十日八複選監督分配初選當選人額數榜示各初選區張貼選舉告示二月十一至二月二十日九複選監督頒發投票紙初選監督頒發投票簿投票匭等二月二十一至二月三十日十初選投票閏二月初一日十一初選開票檢票閏月初四日十二重行選舉閏月初七日十三重行開票閏月初十日十四知會初選當選人閏月十三日十五初選當選人呈明情願應選閏月十四至二十三日十六給與執照榜示姓名閏月二十四至二十六日十七申報複選監督閏月二十七至三月初六日十八複選監督造複選人名册頒發投票紙投票簿投票匭三月初七至三月十二日十九複選投票三月十五日二十複選開票檢票三月十八日廿一知會複選當選人三月十九至廿八日廿二複選當選人呈明情願應選三月廿九至四月初八日廿三給與當選人執照並榜示姓名四月初九至四月十四日廿四申報督撫四月十五至四月三十日廿五諮議局成立九月初一日 
[江寗諮議局籌辦處章程]  
　　第一章宗旨 
　　第一條本處專爲創立諮議局而設俟諮議局成立後卽行裁撤 
　　第二章職員 
　　第二條本處所設職員如左一總辦一總理一會辦一協理一科長一科員 
　　第三條本處分爲四科如左一法制科掌解釋章程編纂規則等事一文牘科掌撰擬公牘檢存文件等事一司選科掌選舉調查并派員分詣各屬督促輔助等事一庶務科掌處理庶務及欵項收支等事 
　　第三章職務 
　　第四條總辦總理統率各科辦理本處一切事宜 
　　第五條會辦協理商同總辦總理辦理本處一切事宜但總辦總理有因事不能到處時得代行其職權 
　　第六條各科長商承總會辦總協理率同本科科員辦理本科事宜 
　　第七條各科員商同本科科長分理本科事宜 
　　第八條司選科除留處辦事外應分赴各屬督促輔佐各地方官籌辦調查及初選複選一切事宜 
　　第四章期限 
　　第九條以遵照諭旨諮議局限一年成立爲標準其辦事時期另訂日期表依限進行 
　　第五章經費 
　　第十條本處經費分爲開辦費常年費二種由本處豫算呈院指撥 
　　第六章附則 
　　第十一條本章程以奉文日爲施行之期 
　　第十二條本處辦事規程另定細則施行之 
　　第十三條本章程有未盡事宜應行修改者隨時擬具草案呈院核准施行 
本埠新聞 
[滬道移商會文（爲補助華茶會社經費事）]  
　　奉督憲札開准度支部咨筦榷司案呈准督理稅務大臣咨稱據署總稅務司申稱查倫敦華恭會社請准輔助一事現復據該社上海分會函稱刋印廣告不敷尙鉅再請設法轉請政府輔助俾期振興茶務等因查倫 
 
 

Page 19

 
 
敦華茶會社刋登告白專以表揚華茶爲務其於銷路不無裨益惟常年助欵碍難籌措已詳前咨茲復代申前請本部擬照漢口福州兩處茶會捐助銀數加倍付給一次銀一萬二千兩由兩江湖廣各總督轉飭上海漢口兩關道各於關稅項下撥給二兩平銀六千兩就近發交該處分會承領作爲公家輔助之欵以示提倡相應咨復稅務大臣轉飭稅務司查照並咨行兩江總督等因轉行到關奉此旋准江漢關移詢以漢口並無倫敦華茶會社分會前項助欵無從提給可否解滬彚交咨關查復照辦等因當經轉移貴總會查詢茶業董事蔡正蒙函復轉託新降壽茶棧金介堂詳細調查據稱上海分社在北京路第六號門牌協和洋行内該行主壓活威君係上海漢口兩處之會董至補救公欵如何交付亦經函該漢口稅務司轉請漢關道將欵滙滬彚交此項漢滬兩關所撥之欵應歸該行在滬一併承領等語移復核辦前來亦經轉復江漢關查照辦理在案查華茶會社助欵滬關奉撥二兩平銀六千兩按照二兩平章程每兩庫平扣銀六分現由貴總會函請撥付自應照撥茲於關稅項下動支庫平銀五千六百四十兩合二平銀六千兩除詳報督撫憲核咨外合行前項銀兩備文移送貴總會請煩查收轉交該社分會協和洋行收領並希飭取收條送道備案至漢關撥欵應俟解到另行暫送合併移明 
[江蘇敎育會之選舉]  
　　江蘇敎育總會初一日開常會先報告事件次公决修改章程初二日通過章程畢選舉正會長張謇得四十六票當選自行布告辭職全體會員依據章程仍請爲正會長次選舉副會長王同愈八十五票許鼎霖五十九票當選又次舉幹事員雷奮七十四票沈恩孚袁希濤皆三十八票田北湖二十六票孟昭常二十四票黃炎培十九票方還十八票仇繼恒十六票王清穆十五票蔣鳳梧楊天驥夏藹如陸壽山劉永昌皆十三票龔傑十二票吳馨馬良皆十一票陸瑞清程先甲趙鉦鐸皆十票張曾璧周綋順皆九票王義成夏曰璈嚴保誠包公毅費元煴皆八票王景曾七票以上二十八人當選時晚散會今日下午一時仍在事務所續會提議會議事件 
[蘇狼福三鎭定期會哨]  
　　南洋外海各島海盜充斥會票各匪羽黨亦頗不少江督端午帥爰飭外海水師曁蘇松福山狼山等鎭迅即定期會同江浙道員巡查會哨現三鎭台議定於本月十五日在大羊山洋面會哨昨已分咨甬滬兩關道届時派員前往巡緝 
[蒲肇河暫緩開濬]  
　　西門外蒲肇河淤淺已久前經城鄉紳董姚文枬顧言王豐玉顧鏡清等議於今冬開濬業經禀由縣尊詳准在案惟此項經費雖曾禀請滬道撥借公欵待明年收徵忙銀分起拔還以資濟急現因疊遭元源晋益升等各莊號先後倒欠官欵爲數甚鉅以致道庫無欵可借聞開濬蒲肇河之舉今冬不及赶辦矣 
[元源莊股東之諉卸]  
　　上海縣李大令昨奉道憲札開元源錢莊股東莫枚所有省垣顯子巷住宅一所業經元和縣吳令吊契封存派差看守勿任搬遷在案茲據元和縣吳令禀據莫枚家丁高升禀稱伊主與該莊往來實係存欵並非股本等語究竟所禀是否實情飭將該莊主沈上之提案訊究等因李大令以莫枚是否股東應將該莊賑簿查核方能水落石出現已飭差吊查並提沈上之訊究矣 
[催解旗營興學習藝經費]  
　　江寗駐防旗營興學習藝經費前經江督奉准再由江海關撥銀一萬兩茲因此項經費待用孔急由端午帥札飭滬道迅速籌解以濟要用 
[利濟公司衝坍沙田]  
　　滬道蔡觀察昨出牌示云據寳山縣老鼠沙業主朱庭壽禀所圍落沙圩田迭受衝沙坍没傷殘禾稼洋工程師償洋不敷佃户向隅可慘請飭逾格理償俾安農業等情當經飭查去後茲接好稅務司復稱經本稅務司飭查據復所有老鼠沙衝坍該業户前項沙田乃係爲利濟公司之事與浚浦局無涉並悉現已由該公司逕與該業户商明理償了結等語函復前來合行牌示仰該業主知悉 
[收回拘解花行股東之牌票]  
　　公廨讞員致捕房卜總巡函云案據南北市各錢莊聯名具控人和永花行股東吳祥麟等倒欠鉅欵一案據經飭提未到茲接錢業董事林世傑等來函以據各原告聲稱此案現承邵琴濤虞洽卿金琴孫三君担承出面登報招伊來申理帳該莊等均已允從請將牌票收回前來除照准外用特據情函告即希貴總巡查照並將牌票交給去役帶回爲荷 
[函復邱潤初到案緣由]  
　　公共公廨寳讞員函致上海縣李大令稱英副領事面稱南市元源莊倒閉案内有牽涉之邱潤初本住租界照章應由縣備文至公廨移提現邱潤初被人誘往十六舖由縣差拿獲解縣殊屬有違定章囑即移請開釋等情李大令接函後查得邱潤初係於十月初九夜由元源莊扭解到縣控其欠銀七萬三千餘兩訊據邱潤初供認不諱並非由縣派差拿獲英副領事似有誤會業已函復公廨轉致英副領事查照矣 
[批駁請給委員薪水]  
　　南滙縣境滙角海灘議設巡局由該縣官紳禀請滬道籌撥委員薪水已誌昨報茲蔡觀察以該巡局委員係由縣丞移駐兼辦所需薪水由藩支給廉俸似可無須另給業已批飭遵辦矣 
[薙髮匠滋事可慮]  
　　昨晨八點鐘時有薙髮匠一百餘人在英租界三馬路萬祥春茶館邀集行頭會議國制停工辦法因議無端倪羣起毆擊致將張老三王老四頭角擊破旋由巡捕查見將爲首行兇四人拘至老閘捕房一併收押候飭探查明起釁情由再核 
[城内]  
　　縣署開訊○本縣李大令昨日而諭各差役所有應訊各案定於今日起照常解訊 
　　道批○大慶莊等禀批已據情詳請兩院憲電咨江西撫憲嚴飭劉矞祺刻日來滬妥爲清理如再延宕准即參追以重欵項至各該莊所製本票應否作廢應以執票收銀人之來歷是否分明有無寄頓情獘爲斷候傳知各銀行並分行縣廨隨時禀明本道分别核辦可也黏單附 
　　一路警局批詞○凈土菴住持衲尼興蓮禀批查該竊賊業由本路四區巡警獲案送究當即訊明重責併鎖往該菴門首及余公館一帶示衆七日復送改過局拘押五個月業經盡法懲治飭即遵照 
　　官事○湖北候補道柯欣榮樹木捐局委員候補知府駱騰衢昨均到道拜謁綢捐北卡委員鮑德和禀謝三年期滿比較有盈仍飭留辦 
[南市]  
 
 

Page 20

 
 
　　榜示罰欵○工程局裁判所孫明府昨將九月份起至十月份止各案罰欵計大洋三百九十三元小洋四角開單榜示以昭信實 
　　禀請銷案○南市電燈公司管門人前因喝阻小孩入内閑游被旁人顧保生代抱不平上前毆傷經該公司函請工程局提究在案茲已傷愈顧於昨日央人勸息到局銷案 
　　口角扭毆○烟間夥王福生前日在某飯店與承裝新大雜貨船户口角扭毆由巡士拘解當值處收押三天 
　　查弔賊　○南區偵探前日帶同積竊陳春山至總工程局請爲飭探帶至各押店查弔原贜 
　　並非搶奪○昨記匪徒搶奪曹雲龍之子洋卅元刻由南區查悉實係曹子自行失落朦告伊父並非搶奪 
[閘北]  
　　巡警總局批詞○四班學生李亞東禀批據禀原領畢業文憑在堂遺失查核尙屬實情候飭警學科塡給補領至所請更名李爲之處亦應一併照准仰即遵照三班優等畢業生汪汝霖稟批據禀已悉仰候函訽南市工程局該生是否因病銷差再行酌派差事前三路二區巡士蔡春煦禀批禀悉候飭警法科查明前在三路分區是否請假省親再行酌補一路巡士劉萬霖胡志毅等禀批禀已閱悉候調回總局另派差事可也 
[新租界]  
　　不守婦道○新閘路同昌里一千三百六十六號門牌錢啓保之妻薛氏前日被蟻棍蔣士德引誘成姦錢察破後向之詰責反被兇毆乘機逸去次日錢因事出外薛氏竟捲取現洋二百餘元並衣飾等物逃逸無蹤當即投報捕房飭探查緝 
　　撈獲孩屍○曹家渡渡船被柴船撞沉溺斃二命已紀前報前日由屍屬將十二歲之孩尸撈獲借棺收殮 
[英租界]  
　　查究起火○南京路何怡豐中西衣店前日失愼已略誌昨報茲悉尙有救火會華人張交寳王金寳陳阿榮王阿毛等四人亦被坍屋壓傷現送仁濟醫院醫治捕房以該號保有火險昨日復飭包探往查禀候核奪 
　　倒斃免驗○福州路西安坊弄内二百四十六號妓院門首前日倒斃唐煥樂一名由捕禀知捕房飭保報縣請驗在案昨屍屬唐阿二求免報驗捕頭准之著即自行棺殮 
　　吞烟自盡○松江人王某庽居北海路十六號小客棧内前晚不知何故吞烟圖盡旋經棧主唐雲龍得悉報知捕房送往仁濟醫院醫治不及遂即斃命捕頭飭保報請上海縣蒞驗 
　　消息靈通○福建路二百三十三號妓院龜奴楊根寳與鴇二姐容留十四歲幼妓大飄月紅十三歲幼妓小飄月紅懸牌應客經人函訴濟良所轉報捕房飭探往查詎已寄匿他處未及查獲又汕頭路六十一號妓院龜奴王金生鴇歸金姐將妓女老二老三凌虐爲濟良所查悉報捕往查亦已藏匿遂將不愿爲娼之妓女王愛寳拘入飭送濟良所留候解廨訊奪 
　　彈唱淫詞○探夥顧阿炳在福州路開設留春園又在福建路開設明園容留蘇人朱耀笙王綬卿開唱倭袍等淫詞昨經工部局查悉知照捕房派探查禁 
　　巡捕升堦○福州路總巡捕房華捕王桂林昨日升充包探派赴楊樹浦捕房當差又三百四十四號華捕升爲三道頭華捕 
　　追究保人○芝罘路四十三號門牌某姓家被乳傭王李氏竊去值洋二千餘元之金飾等物昨報捕房飭探將荐保吳桂山王金林拘入押候追究 
　　西人行兇○前晚有酒醉西人在江西路毆打車夫顧阿三由印捕將該西人拘入捕房捕頭飭顧自投該管領事署控告 
　　姦佔婦女○王阿毛陳菊初於西歷六月間由南京誘拐陸士州之妻王氏來滬被陳姦佔爲妻茲王向陳借洋不允訴知氏夫於前日來滬投報捕房飭探將王阿毛陸王氏拘入收押陳則逃匿未獲 
　　查獲秋蓮○江西婦人李饒氏之女秋蓮被龜奴沈雙林誘拐來滬逼令爲娼經氏控奉公廨將沈拘獲訊押限交在案前日由探邵阿金在福州路將女查獲解入捕房捕頭飭送公廨交官媒管押候訊 
[美租界]  
　　求免相驗○啞子陳雙喜被四十一號電車碾傷斃命已紀昨報昨日屍戚顧忠信偕同地保朱兆金投縣求請免驗李大令准如所請知照捕房准由顧忠信備棺收殮 
　　男婦互毆○蔣梅林唐福郎昨與婦人王李氏王沈氏蔣顧氏在舟山路互毆由捕并送捕房飾各存洋保出候訊 
　　日人行竊○前晚　子路廿七號洋房被賊竊去銀器等件約四百餘元報由捕房飭探拿獲日人一名帶入捕房押送日署訊辦 
　　快馬違章○馬夫朱小大昨日駕車至百老匯路縱轡疾駛由捕拘入捕房經捕頭詢明住址暫時釋出候廨出單傳訊 
[法租界]  
　　警服改良○法界各華捕所帶警笛向無劃一儲放之處一經聞警倉皇摸索頗不靈便茲麥總巡特飭各捕於號衣左邊另置一袋專儲警笛並以號衣兩义太長露見内衣甚不雅觀諭令一律改短勿逾二寸茲各華捕均已遵辦 
　　少女何往○天福堂藥材號主王某之女年未弱冠前日往新租界游玩一去不回王找尋無蹤想爲匪徒拐匿於昨日投報捕房飭探查緝 
　　自取其咎○戴榮桂虧欠協興牛行洋三百數十元茲由行主張某控奉公廨飭探往拘未獲而戴之妻弟某甲竟出爲抗拒當被帶入捕房飭先罰洋十元充公取保出外限將戴交案嚴訊 
路股報告 
[松江商會林錫田先生經招蘇路股份清單]  
　　吳勉之吳碧松吳治平同康典信元典鼎豐典啓新典全大典陳敬仰以上各一百股恆和典鄭可齋以上各八十股仁康當仁泰莊牲源莊恒公記王寳書以上各六十股公和費幼梅費稚鶴張友萇峯大典馮靜岩陵敬心朱奇峰葉樨松鄭聚慶以上各五十股仁康典正和莊德裕莊恆公記以上各四十股鄭春江昌記通源莊惠大莊蔡順寳以上各三十股奚虞生陸觀瀾奚哲夫以上各二十五股黃樹德全交二十股鄭子松鄭遇文春記陳菊生朱子受孫文彬祥元豐周鐵橋宋紀忠鐘芳記程頴女士黃墨君陳萬順泰潤衣莊諸伯記戴鳳麟梅竹友李德茂陸念樁邱書紳徐文記徐信記徐　雲封石羹吳賛庭以上各二十股朱成美十三股張成泰彭恆義姚奇夫以上各十二股王協記十一股開智學堂全交十股蘭記傑記方記德　泰問心章仲屏鮑善初范陽居士葉德裕金海琴徐錦帆信源徐晉芝胡秀龍徐蔭林李恆茂潘松年陸錦峰陸鶴州王槐孫潘應麟莊醒黃陳也亭張蘇華沈菊英莊朶紅褚君竹王華　諸引記陳啓章盛德記陸漱芳雷振記程少記陳青蓮朱婉芳周梅溪韓雪記何　岩陳正記秦仲記陸景記翁幼卿張炳坤田清甫葉思賢林照生席少雲吳伯陽王梅生張寳安堂鄭墀生張祥記丁乃記陸瑞記王振之王復之李元良吳伯筠壽文卿孫訪漁蔣祥生郭雙愚陳龍衢陳悟言陳源常陳同泰陳世德義記朱婉苹以上各十股朱麗　馬良慶木寳成金良傑浦江颿許慧英程逹記永長興陳恆和元記洽源泰孫禮記李智記周信記吳　　鄭良記王恭記馮德記陳讓記朱伴生朱順芳陳也亭王杏林趙仁記錢義記江隆興森公記陸秋波陸柏卿朱耕甫葛福記費伯言戴關永陳可生陳谷香朱菊生姚保清朱蓉初張雲發林順金郎悅藩鄭怡生陳望生陳寳記黃玉潤沈鴻生許王畏許小弟費錫麟沈紫飛任伯賢周月蟾春風草廬顏伯漁葉選青計鶴山劉逹泉顧昌輝以上各五股汪祥記程月英以上各四股滕笋候鄭同璧鄭彬士以上各五股陸喜新　淑儀趙鴻　諸仲箎以上各三股楊杏山沈虬文周求志朱寳善鄭合茂徐恒記郁文珍　　玉張賢貞陸吕亭王梅舫王葆貞沈啓　　振新陳少泉河間魯國黃齊棅邱桐妍朱恒義　　　姚恒源顧恒茂朱百川曹五觀存　書記周海源喬銀和趙思九劉瑞劉　仙劉亞鶴徐道軰徐景誠以上各二股姚國粹全交二股郁　珍四股程啓全交一股周清潤李慶華邵德王炳文張三　學淵陶學明王桐侯朱梅生　六觀夏郁記夏存記夏槐記夏桂記夏蔭記夏怡記沈新元王耀奎王永慶劉壽廷金韻文朱耀斗朱省吾以上各一股 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[學校管理說（續）（婁縣陸瑞清）]  
　　高等以上之大學專門學生。除無規則之學校。躐等而進之學生外。其心性經各級學校之陶練。已粹然而入於正。其品行經各級學校之約束。已歛然而就於範。故不必再加以嚴厲之取締。管理法自可從寛。 
　　今之辦學堂者不然。其處置小學生也。或嚴或寛。均不得當。其命令也。不以理而以勢其訓練也。不情感而威逼。學生畏管理員也。毒如蠍。而管理員之自待也。放浪於理法之外。校中且每餐飲酒。在外之沈酗無論矣。對學生恒謔浪笑敖。閒居之無所不至無論矣。其他種種悖謬之事。不勝枚舉。學生實積不能平。而彼猶龐然自大。謂此種權利。唯管理員獨享。小學生母得問鼎也。於是學生之懦者。遂敢怒不敢言。其黠者乘隙力攻。管理員自反不縮。遂箝口結舌。不敢言管理。而學生乃視管理員爲贅旒。益肆無忌憚矣。 
　　其對於中學生也。學齡旣長。不便欺詐。乃一切出於敷衍。凡學生有所要求。無弗遂。學生有所更張。無弗從。一任其放浪恣肆。吸烟飲酒。遲臥晏起。曠課私出。及種種破壞規則之舉動。苟不至爲外人所聞。而可以彌縫無事也。無不曲爲遷就。爲學生者。深知辦學者之用意。乃益無顧忌。而爲所欲爲。此種學堂。雖日日授課。季季試驗。人人皆畢業。歲歲無風潮。而製造此不規則之人才。其成蹟可想而知矣。盡我國之學生而皆乃爾焉。國家前途。庸有希望乎。此可爲痛哭流涕也。 
　　嗟乎。學生之成就與否。旣全係於兩等小學及中等學校。則此種學校之管理法。宜如何整頓嚴肅。各學生處此成敗之機關。賢不肖之門閾。則一言一動。宜必糾而使合於規則。以生其好學之心。而植成人之基礎。則善良之管理員。宜如何扶助之。化導之。循學生不得自由之例。勿使軼於範圍之外。久而久之。成習慣爲天性。則非特學生一人之前途。有無窮之利益。且於敎育前途。國家前途尤大有關係也。主持學務者。可不於管理法注之意哉。 
　　注意之法奈何。曰令行之效。必先正身。正身之基。必定戒例。吁、管理員必自定規則也。其規則奈何。曰、除出校酬應外。毋飲酒。除指定處所外。毋吸菸。除有恙外。毋晏起。毋晝臥。且也其平居毋看不正當之書。毋施無理由之罰。毋爲學生所不應爲之事。之數者。平易淺近。盡人可爲。俾學生皆效法焉。服從命令焉。近以視泰西學堂例。遠以儗古時弟子職。庶幾近之乎。學界前途。其有豸乎。 
小說 
[短篇小說鐵血姊妹（四）]  
　　兩醉漢狂呌時。眉稜若雲峯突起。毛髮逆竪。涕涙交頣。白沬自唇角流出。如毒龍吐嫠。腥穢至不可近。士女駭散狂奔。若有鬼卒逐其後。或自怨誦法文不敬。觸塔神怒。 
　　醉漢見衆人避之。餘怒未渫。拔栅上鐵柱撞搭轟其一角。蓋醉漢素崇信希利尼敎。希利尼敎。貴獨立。賤卑屈。崇視精神上之活潑自由。忌拘攣如木人土偶。故一見莫斯科人作此卑伏迷信之狀態。輒目之爲妖。 
　　當醉漢暴亂時。有武員戎裝騎馬。率鐵騎蜂擁至。命捕暴徒。執醉漢。反接其手。縛之如縶豕。并逮綠香館主及阪井紅兒兩女士。 
　　兩女士之被拘。在一千八百七十一年八月十五日夜。距今日跛足老人立談時。遠在十年前。跛足老人語及此。眼眥露凶稜。面包青綠。作夜义狀。厲聲曰。汝前日刺人如刺豚犬。致勞吾皇購女頭萬金。今日五步之内。當以頸血濺吾杖頭矣。 
　　球塲中羣兒聞跛足老人語。若腦際觸電。驚踣於地。或急趨内庭。飛告主人薩氏。薩氏出揖客。問客所以。 
　　老人乃對薩氏重述前事。醉漢之始被逮也。兩女士在側。面叱俄國武員堂堂官吏。羅織文法以誣陷兩醉人。與盜賊刦奪行人於路者奚異。 
　　武員怒兩女不遜。謂兩女黨附暴徒。並逮繫女士。問官旣定醉漢以非法不道。判令重禁錮二十年。次問女士。女士則大言兩醉漢無罪。國家立法。當使人人知所遵據。不當如靈符秘籙。使人望之若神鬼。今莫斯科政府。虔劉民命若草菅。顧多立名目。以紥縛司拉夫民族之手足。而鐫塞其口鼻心知。吾觀莫斯科城中數十萬居民。皆無耳目百體。粗具形式。若荒原叢祠中。數千年前塵封之寓龍。乃爲狐鼠所憑。可悲慘莫是若。設問其主者。罪有所歸爾。 
來件 
[皖路意見書]  
　　安徽駐滬路礦公會諸公賜鑒敬啟者竊維吾皖路礦發起則最先而効 
 
 

Page 27

 
 
果則最後此固吾皖所公認毋庸自爲深諱者也然數年以來時期不可謂不長工程不可謂不久總理一機關迄今且三議選舉矣迺於路鑛事實効果如斯果何理由哉或歸咎於遞換總理之複雜致事權未能斠若畫一似也爕不敏竊以爲不盡在是巧新婦不能爲無米之炊而欲於茲素無財力之路礦不其難哉不其難哉經濟學家言生產三要素曰自然曰勞力曰資本三者具備而後生產之收益迺宏今吾皖路礦有自然有勞力而單獨歉缺者厥惟資本以吾全皖之衆其中詎之絶大資本家乎無如其不肯擔任也自此以後路礦縱不能兼辦而路事决不容不急辦且不容不求速成欲急辦以求速成則前此所招之股本不敷勢必續行招股無疑即有𤍽心公益慷慨擔任若干勢仍必續行招股無疑續行招股大宗不外茶米鹽等項曾亦知茶米鹽各商其以前者所認人之鐵路股金遷延數載未覘成效不免有觀望弗前之意一任唇焦舌敝響應必罕無他失信用之故耳二十五會塲上有蕪湖某君提議信用二字甚中招股要素爕不敏私甚韙之然以吾皖今日之路股而求各商之信用殆難言矣路礦之辦也已數年以毫無影響滋各商之訾議者無論已昨讀皖路芻議有云茶米鹽三宗旣爲保息之用卽不能給股票給股票卽不能保息此事似未公允試問股票何用乎股票所以爲保息之根據所以貴有股票者有不欲貪取目前之保息而欲以保息迭換爲股本者矣若無股票何由迭換乎又有有股票者而或有無從取償保息者矣况無股票乎曰招股有保息方能取信於人有保息而無股票恐未必能取信於人也如此以爲保存信用之標準也得乎無惑乎擔任鉅欵之無其人且續行招股時而茶米鹽各商未必如響斯應也豈眞吾皖省之人之智識之𤍽心公益不及他省乎意者於信用之處有未足以感之也爕不敏以爲欲昭信用所最先最重最宜注意者在查帳一事耳查帳一事有雙方之關係一主觀之關係也細别之一可以知前此辦事之　劣與路礦無効之原因一可以爲後此接辦者之抉擇語云前事者後事之師也豈不洵然一客觀之關係也客觀之關係即查賑後公布其利弊得失俾茶米鹽各商皆曉然於前此者之所以劣敗而逆覩後此者之必能優勝庶不至各懍前車而袖手旁觀也惟然而謂查帳員無　任查帳員正非絶對的無責任也查帳員是猶行政之一部分補助機關也然亦不可無司法上之精神固非等諸機械的使任也雖不必發表於執行事務時之批評究不可無皮囊春秋之把握否則查之一字無　着手矣查帳後另以暗記簿先與接任總恊理等斟酌抉擇草案然後開一延　大會宣布公决登之各報公之求覽令茶米鹽等各商昭然於心目向之疑懷莫釋者今則信用彌堅也各商旣信用再刋布變通招股章程續　招股或者如影之隨形鉅資易集未可知也吾皖鐵路速成之望庶不虚乎至於借欵本以濟招股之窮急則治標有何不可但此中有界限焉商欵可借而洋欵不可借且商欵亦不可久借也招股借欵可並行焉一面借欵急辦一面招股還借借欵先得招股之用招股即可履行債務之地隨借隨招隨招隨還似亦順序之一辦法也若未經清查帳略切實公布遂言招股其有應者與否則愚不敢知也謹陳管見質之高明以爲何如鄉愚晚俞爕謹上 
國外新聞 
[奥國學生决鬭]  
　　初一日倫敦電云奥京維也納大學校意德兩國學生昨日因事爭執互行毆鬭傷者十九人該校現已罷課閙事學生已拘獲二十三名 
[英國籌議擴充陸軍]  
　　初一日倫敦電云英國勞勃斯議員近呈遞議案謂須擴張陸軍軍力須將陸軍增至一百萬名始足敷用勞君謂國防全恃海軍殊爲危道並述德國陸軍强盛將來恐必有與英開釁之日故不可不先事綢繆上議院議員贊成此議者七十四人反對者三十二人嗣議長等因歐洲時局近正不靖咸謂目下未便討論云 
[近東大變局四十四誌]  
　　初一日倫敦電云據俄京聖彼德堡半官公牘宣稱俄國並不因奥國歸併巴斯利亞與赫在戈維拉兩地而欲在波斯阿齊培琴省求獲領土之賠償 
[共和黨選舉費總數]  
　　初一日倫敦電云美國共和黨選舉運動費共計美金一百六十五萬五千五百零十圓羅斯佛總統助洋一千圓塔孚脫之兄助洋十一萬圓其中尤以高平君所助最巨 
[美艦隊駐吕宋近况]  
　　三十日小吕宋電云美艦隊駐此不准員弁水手告假登岸大約正式歡迎之日可以結隊同往各艦現已定期於本月初八日開赴可倫坡 
[菲列濱商務問題]  
　　三十日華盛頓電云裴恩君已允將菲列濱商務問題在臨時國會提議 
[日報論德皇談片]  
　　初一日東京電云東京有報數種皆謂紐約所載德皇之談片頗爲確實日本雖對德友誼一守恒狀而德皇一再耽溺不仁之舉殊可爲憂至日本政治家多謂日本今此熱誠歡迎美艦隊可阻德皇之野心云以上譯字林報 
[不允重翻美孚罰案]  
　　初一日紐約電云美國檢事長巴萊派脫與高等裁判所聯名上疏抗拒重翻前芝茄戈裁判長藍提司判定美孚火油公司罰洋二千九百萬圓一案譯泰晤士報 
[波王反對立憲無效]  
　　初二日倫敦電云波王宣詔反對國會後卽經俄政府行文抗拒故波王現已將該招撤回 
[德皇不豫]  
　　初二日倫敦電云德皇因有寒疾臥床未起 
[德法交涉近聞]  
　　初二日倫敦電云德法已將關於茄塞勃倫開交涉之公斷條約簽定該案明春將在海牙租平會開議○初一日栢靈電云法國黃皮書對於德法未了各交涉問題措詞頗爲和平 
[委總統將游柏靈]  
　　初一日栢靈電云委納瑞拉總統開斯屈洛不日將抵柏林有所營謀 
[法德派員學習製圖]  
　　初一日柏靈電云法德兩國互派官員多名交換學習製圖術以上譯文滙報 
 
 

Page 28

 
 
   
 
 

Page 29

 
 
   
 
 

Page 30

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 31

 
 
   
 
 

Page 32

 
 
   
 
