# 1911 - 182 - 4913797

 

Page 1

 
 
   
 
 

Page 2

 
 
交旨 
[六月初六日欽奉]  
諭旨本月二十八日德宗景皇帝聖誕着派睿都王魁斌恭詣梁格莊行宮暫安殿敬謹行禮欽此又奉 
諭旨榮慶等奏估修文廟工程擬定做法估計錢糧開單呈覽一摺又片奏監督修飯食紙張等項請領經費等語均着依議欽此又奉 
諭旨禁烟大臣奏調驗大員烟癖己除請飭照舊供職一摺着依議又片奏揀員接充提調等語知道了欽此 
論說 
[讀初十日上諭謹注（靜）]  
諮議。局聯合會兩次呈奏皇族不宜總理内閣遲遲不發表海内臣民正在惶惑揣擬。迫切呼號之時忽奉朝旨解决此重大問題是固吾民之所殷殷屬望者也然恭繹綸音於皇族是否宜於總理内閣置之不提但云黜陟百司係君上大權以爲一筆抹煞之計。是眞大背吾民之初意矣夫黜陟百司之大權操諸君上。固君王立憲國之成規不容輕議變更者然朝廷行政俯採輿論人民參政竭誠請願亦君主立憲國恒有之事是此次聯合會之呈奏亦得附於人民請願之列。人民旣有請願自必出於全體人。民一致之意念斷不能由少數議員之意念而擅行請願者也朝廷對於人民請願悍然不以爲意。在表面觀之雖若僅拂少數議員之意而論其實際不啻違忤全體人民之意念也然立憲國之君主亦斷不能違反全國之輿論而行其所有之大權。卽使君主之大權不容人民干涉則凡由大權所行之事極宜光明正大不予人民以可議之點。如對於此次聯合會之呈奏理應將簡派皇族組織内閣之命義從實宣布。以示朝廷一秉大公之意今乃含糊其辭聲東擊西徒使天下臣民愕然而不解其用意之所在。是則此次拒絶聯合會之請願仍未足以塞悠悠之口矣夫所貴乎立憲者以人民得參與國家政事耳而人民之所以必欲參與國政者誠以一國之君主大臣究。居少數其思慮材力未必有過人之量則。種種籌畫亦未必能悉合於軌範於是乃藉全國人民之共同計謀。冀可無虞於隕越。此實世界各國推重立憲之本意而我國仿行憲政要亦不能越此程式而獨樹一幟者。乃返觀近年朝廷對於人民之手段仍有擁護專制。不甘掃除之勢詎非立憲時代之怪現象乎大抵人民偶有請願之事倘不合朝意未能允准者。則不曰朝廷自有權衡。無容爾等干涉卽。曰君主立憲政體先朝欽定憲法大綱所應爾爾要其用意惟在仗少數人之意念把持朝政不容人民參預其間耳逺者姑不論。如前年各省人民請願速開國會。去歳資政院彈劾軍機。今年資政院請開臨時會以及此次諮議局聯合會呈奏皇族不宜組織内閣匀屬關係重大之事試問何一不遭朝旨之拒絶乎。數年以前人民奔走呼號。倡言立憲朝廷俯順輿情。亦卽下詔預備立憲開君民一體共治國政之先聲。實爲數千年来揭開黑幕。重見曙光之盛舉。初不料朝廷以人民要求立憲而欲得參政之權利。者即以立憲名義剥奪人民參政之權利。一則曰君上大權再則曰憲法大綱。聆其辭旨固絶好之立憲口吻也。人民用以要求朝廷者朝。廷還以施諸於人民固不患不能箝塞其口矣一言蔽之朝廷三數有權勢之大臣蓋將借立憲之名。行專制之實耳然吾民受眞專制之害尚有限量且不難反抗之至若被假立憲之禍則種種束縛一言難盡且不能公然起其反抗之行動斯眞呼籲無門不得死所矣。語云徒法不能自行誠哉是言世有種種良法徒以行之者非其人。致反受種種苦累者何可勝數。我國今日仿行憲政亦猶是耳他國實行憲政而人民得莫大之權利者。移而施諸吾國則貌襲立憲隂行專制吾民非特不能享立憲之 
 
 

Page 3

 
 
幸福反。得立憲之苦累亦以主持憲政者之。非出於本意不過藉此爲敷衍搪塞之計。而吾民乃爲空塲面之立憲國民矣論其實際固猶是專制時代之人民也吾。民酣夢未醒一經驚覺能不呌寃乎 
且朝廷對於人民之請願動以朝廷自有權衡先朝憲法大綱爲詞以爲箝制輿論之計。亦曾念及先朝確定立憲政體之詔勅有大權統於朝廷庶政公諸輿論之二語乎所謂大權統於。朝廷者即統一國家政權以免紛歧也所謂庶政公諸輿論者即國家執掌之政務必視輿論之向背以定施行之方針也然此次聯。合會之呈奏即所以表明全國輿論之趨向者乃朝廷嚴詞拒斥之但顧朝廷大權不問人民輿論詎非違背先朝立憲之本旨乎抑。組織内閣係出於庶政之外而别爲一種特别國政不必採及輿論乎對於人民責其確守先朝諭旨而。朝廷不惜反汗先朝之諭旨母乃躬。自薄而厚責於。人乎現在國會未開凡屬諮議局資政院均無完全之權力偶遭挫折尚得聊以自解苟將来開。設國會後凡議員有所建議有所陳請均藉口憲法所載君上大權等詞而一一拒絶之則我國立憲不將等。諸幻夢乎是故此次聯。合會之呈奏不必問其所請命者爲是爲非但。問當此立憲時代是否容吾人。民有發言之權若不容吾民發言則不若收回。立憲成命反可省却許多煩擾也 
来稿 
[美洲留學生工學會扄啓（中文書記李鳴龢）]  
世運之。變也亟矣學問之邃也至矣匪學無以應世變。亦匪世變無以勵學問今日。之所謂學者非可蹈虚尚奇亦非可膠守一家之成見也夫我國積弱。之原由於實業不講固國人所公。認而爲實業之根本者則又舍工學末由我國伊古以来非。不知工藝之學爲羣倫生計所關先哲王之竭力於。水火工虞者良有以也自周官失傳。而考工一記徒供士人誦讀之資雖長垣峻。宇建築久精鹽鐵銅山煎鎔有法要不過爲君主游觀之所豪强兼并之資。求其普利斯民爭長外國。殊未能語於一二也海通以来外貨内輸西法。流入士大夫。皇皇然以實業工藝之要。奔走號呼於國中者己數十年。於兹其間辦有成效爲人稱道者縱有數廠而一蹶不振或因循而難拔起者則又時有所聞夫我國與外人互市己數十年派生出洋亦。二十年農工商部之設立亦將十年然迴顧中國。實業之窳陋工程之幼穉誠吾儕學生所可。恫心者也學問以研究而始精知識以匯通而益廣工學會者將。討論其短長襲取其便利以貫輸於我國之。實業界也夫不。知其政者觀其禮不知其德者聞其樂不知其國之實業工藝者不能不考其學會。之報籍今我國實業學堂己林立於各省。留學實業於歐美者亦不下數十而區區討論之所匯通之。機足以合吾國學子工師之聲氣如所謂工。學會者則未之。前聞斯固吾儕學生之大羞而亦吾儕學生與有責也。同人有感於此於去歳暑假之暇組織斯舉幸而成立舉定職員議定會章不日且將刋發。學報同人所恃而不恐者惟此耿耿之心幾微之學勉。竭愚誠於萬一以爲千鈞一髮之支誠欲留他國之學生返祖國之同。志以及國内工商。諒其提倡之苦鑒其惓惓之忠作以先援繼以後盾。庶斯會之不僅限於美洲留學。生也必謂留美學生能擔此重任挽回祖國實業且輸新學於。我同人則不特重視斯會貽吾儕誇大之譏亦且誤會斯心爲我國前途之障蓋吾儕之所翹望者欲以斯會嚆矢於美洲而大成。於祖國也夫歐美工學會社誠不知其幾千百而每月刋發之書報亦。不知其幾千百必謂一留美之工。學會刋行數百頁之學說即可與之抗。衡豈不傎哉夫必我有所學而後可及於人人亦必人人入學會而後能裨於。實業界二萬里外與吾。儕同此志而能相助爲理者盍聞風而興起乎世變亟矣學問邃矣人之欲善誰不如我有興起而援助者又不。特爲吾儕之大願也神州莾莾。棄寳於山工賈林林求資何地歎良工。之難得人同此心慨藝學之式微誰振其。緒爭長市并惟資一撮絲茶角巧鄰封何可久輕製造。呼助予之將伯當爲海内交矜謀富國之逺謀願得聞聲相和 
專電 
[電一（北京）]  
聯合會員見初十日諭旨引用憲法大綱不准干請組織内閣議卽根據欽定憲法大綱詳晰解釋并引先朝庶政公諸輿論一語作三次呈請之舉 
[電二（北京）]  
李家駒素主張減削資政院諮議局權限故某邸甚倚重之此次不准聯合會干請組織内閣之上諭聞係某邸囑李所擬 
[電三（北京）]  
内閣承宣廳擬傳前取章京襄訂廳局細則 
[電四（北京）]  
郵部新派四川電局總辦因川人反對撤去前總辦事謂 
 
 

Page 4

 
 
前項路事電報係我等迫勒拍發如派人来接替必置之死地故該總辦逗遛不敢出京 
[電五（北京）]  
直督陳夔龍請爲鹿傳霖建立專祠經内閣議奏奉 
旨依議 
緊要新聞一 
[革命黨又嚇張鳴岐]  
　　張鳴岐怕死 
　　岑春煊不怕死 
廣州之役革命軍未獲勝利退歸舊巢其心不死現粤督張鳴岐據該省派赴南洋偵探報告謂革黨現正訓練海陸軍隊號稱四十萬己向某國購造兵艦二艘如趕造不及即向該國租借應用其經費由華僑擔認預備今年十月大舉入粤等語張督聞之大懼深慮步葉名琛之後塵聞己派遣親信人来京運動他調如不達目的即行托病乞休决不願身蹈險境并聞該督有致内閣密電一道稱述革命軍籌備情形備極張皇以冀遂其他調之計閣臣譯閱後以廣東密邇香港爲革黨叢伏之區本非幹練大員不足以資控馭岑春煊督粤最久治盜最勤廣東情形亦所熟悉今張鳴岐旣願請退不若勸岑出山令再督粤或可挽救于萬一故近不起用岑春煊之說又起惟張鳴岐官興素濃乞退之說恐係飾詞或謂其意在運動兩江云 
[監國召詢澤公四大政]  
初六日澤公於三所召見奏對時間約有六十分鐘之久是日監國垂詢事件極爲繁夥約可分爲四類第一鐵道借款用途必須周詳審愼無貽國民口實第二幣制借款關乎國家財政主權訂約時己授人干涉之柄現時各國匯兌此欵有無節外交涉第三長蘆鹽務若何結果現旣將最累商岸收歸官辦總以不致苦累商民爲是第四明歳預算案萬無贏餘將以何欵抵補澤公奏對頗能稱旨惟若何措詞無從探悉第聞監國對於預算一節頗覺憂形於色云 
[新内閣種種]  
初六日星期五總恊理大臣初次接見各廳局正副局長及法制院使籌商一切聞對於各局接收案卷劃分權限問題業己議有端倪一俟吏部接收竣事即行分科辦事又聞叙官局文選計分四科考功計分二科 
内閣協理大臣那徐兩相與洵濤朗三邸會商新内閣成立後仍暫借軍機辦事處辦公而各國務大臣均在西苑門朝房聽候宣召遇有會議諸多不便日軍機辦事處房屋僅數十間軍諮府及海軍司令部又占去一半實不敷用當由洵濤朗三邸允將軍諮府及海軍部辦公處移至西苑門内南書房舊址其軍機辦事處全數讓與新内閣俟慶邸銷假入值再議另覔地址建立新署 
一廳四局之假定辦公處略誌昨報兹並調查確實法制院及統計局仍假舊日之憲政編查館其門首貼有紅條法制院條闊而長統計局條狹而短說者謂觀其門條之尺寸可以占該二處内部權力之大小云 
汪榮寳此次未入新内閣傳說不一有謂其以恊纂憲法大臣不能位置者有謂其自己不願就者兹聞汪實與李景鉌在憲政館時意見極不相融屢次衝突有不能兩立之勢故該館人預知汪李皆可入新内閣而汪李决不能同時並入新内閣卒因李之運動力絶大汪亦不敢與之競故李入而汪出矣或曰旣生瑜何生亮惜汪李非瑜亮耳 
舊軍機處人員值日本分頭二兩班頭班值兩日二班值兩日故四日中頭二班人皆有兩日休息自改新内閣後舊軍機處人員歸入承宣廳承宣廳辦事地方分爲二處一在舊日西苑門内之軍機處一在舊内閣内之漢本堂如頭班在軍機處則二班在漢本堂以是輪流值班竟致不能休息遂全體協議禀明總協理改爲在漢本堂值班者二日僅值一日例如頭班在軍機處二日二班僅在漢本堂一日二班在軍機處二日頭班僅在漢本堂一日凡四日中頭二班皆可休息一日以示體恤己由總協理允准照行 
内閣四局所設僉事將視事務之繁簡定額缺之多寡聞己議定制誥叙官兩司其額較多統計印鑄兩局其額較少 
[葉恭綽亦根據閣制立言]  
葉恭綽之行事素不理於衆口前日忽呈請都察院代奏一摺外間頗滋疑竇傳說不一兹聞其所陳者實係根據閣制立言錄之亦不以人廢言之意也全摺共分四節一國務大臣副署之例宜加改定大致謂有關國務之詔旨該管大臣皆應署名其署名與否應以詔旨内事項有無涉及該管者爲斷而非以是否由該管大臣奏請者爲斷一總恊理入值時刻應行酌改大致謂閣臣應於每日上午九時入值處辦各例行事件十一時入對十二時休息下午一時延見各國務大臣或其他職員討論一切政務三時散值一國務大臣宜不任非國務之兼差大致謂管理園苑等事一律不派國務大臣兼充 
 
 

Page 5

 
 
至朝祭行禮等項差使除國家隆重典禮應行參預外此外尋常故事皆别派國務以外人員一内閣日行事務宜速謀畫一大致謂今所屬各局似應於扼要綱領先予規定此外各項公牘之名稱格式及公布之手續施行之効力皆應有畫一之規定云 
[外官制又加暫行二字]  
外官制現己會議數次大致均己就緒各省同城州縣及州縣佐貳一律裁撤另設州縣佐治官但管行政事務以保審判廳之司法獨立教官改爲奉祀官執掌孔廟典禮蘇杭兩織造局同時裁撤嗣後御用衣服歸内務府衣緞庫承辦各省將軍暫時不裁須俟八旗生計籌辦妥協再行定議聞此項官制名爲暫行外官制云 
[新銀銅幣將着手改鑄]  
度支部幣制局現與英商訂定合同購買銀塊計值一千萬元爲改正幣制之用計分南京造幣廠五百萬元湖北奉天兩廠合五百萬元現頭批銀塊己運到南京其二批不久亦可運到 
又該局前向日本古川公司訂購精銅三百噸三菱公司二百噸計五百噸乃爲改造銅幣之用本月初三日己在北京訂立合同聞新鑄銅元本位每元重庫平二錢二分較舊銅元增重二分其幣之正面統用大清銅幣字樣舊時銅幣逐漸收回鎔銷聞將改作生銅出售矣 
[法部竟得籌欵新法]  
　　以官爲市法部經費支絀向爲各部最近因改革官制分别加薪又驟增出欵不少紹大臣輾轉籌思苦難應付乃創爲招考承發吏須交押欵之法以資挹注其法由該部出示招考承發吏後如經錄取分爲頭二三等一等交押金三百元二等一百八十元三等七十元均存儲該部嗣後各吏期滿保奬即分發本部及大理院審判廳等當差如各吏因事半途撤革原金由部發還其有自行辭差或因事他就者即將押金充公計此一舉可獲二萬餘元現己出招考惟報名者不甚踴躍云 
[陸軍大演習之異聞]  
各國不惜鉅欵舉行大操者蓋欲練習上級將校運用軍隊之本領中下級將校指揮軍隊之能力及觀察軍隊之籌備完否教練之精粗以爲將来整頓地步故一切籌備計畫純以本國將校爲之向無有謀及外人者乃聞我國本年大操其所定方略頗似當年保定軍官學堂某國教習所行之戰術實施並聞暗中有某國人指導一切此說果確則我國費此鉅欵調集數萬軍隊上下紛忙數個月不啻爲某國人作傀儡也鳴呼異矣 
[京師近事]  
欽天監向爲獨立衙門徐定時憲書外無所事事現聞編訂新内官制以時憲事應歸民政擬將該衙門職掌歸併民政部辦理不日將有明文學部唐大臣以新官制將次發表所有隸屬本部之國子丞理應裁撤己飭承宣廳繕稿轉行内閣辦理并將典簿典籍奉祀通贊各官大加甄别以定去留 
陸軍部月初所遞封奏之内容聞係擬實行甄别各省提督以下各武職員弁凡非陸軍出身及非老於營務素著資望者均一律開缺而以各省陸軍畢業人員隨地選補監國閱奏後己諭令照此實行大約日内即可發表 
陸軍大學基址己勘定於崇元觀地方兹聞軍諮大臣以預備大學畢業後即須開辦陸軍大學所需校舍急宜早爲建築特飭包修該府某國工程師核實估計約在二十萬餘金俟奏准後即當開工矣 
内廷各禁門駐屯之第一鎭宿衞兵現由軍諮府陸軍部議商因該鎭全軍有秋操大差應將此項宿衞各營一律撤回本鎭以便預備秋操其内廷之宿衞事宜改派禁衞軍接替駐守己擬定於月之十六日爲兩軍瓜代期 
桂林軍隊排長韋棟材前因抗拒命令辱罵長官經沈秉堃奏請革職解回原籍交地方官嚴加管束奉旨着照所請該部知道事下陸部該部以韋棟材抗拒命令究係何種命令辱罵長官究係何人原奏未曾詳及軍人最重服從長官命令僅予革解不足以償其罪應交陸軍審判廳定罪當即電咨沈撫去後旋據電復謂韋棟材不服管帶周鳳山命令並罵其糊塗經管帶禀明協統罰交營倉拘留途中韋棟材之友人韓某丁某（均保定速成學生充排長）要截被護兵力抗乃止現己遵旨起解己屬從重懲治加以桂林陸軍審判尚未成立應請旨免予審判云云又奉旨着陸軍部知道矣 
督辦鹽政大臣澤公以各省辦理鹽政各員腐敗異常宜亟加淘汰特於日昨密派本處親信司員九人分赴各省秘密調查然後再事淘汰以爲振理鹽政之第一着手 
督辦鐵路大臣端午橋未出京之前其宅中連接匿名書緘不下百餘 
 
 

Page 6

 
 
封大致皆反對鐵路國有并謂如出强迫手叚則人民必當有所對待語涉恫嚇率皆来自湘省故此次端大臣出京到津拜見陳制軍後即行起程并未勾留其意擬俟到漢之後觀察動再决定辦法云 
内閣總協理大臣與外務部鄒大臣於初二日在辦事處恊議良久當時關防極爲嚴密兹據個中人傳述是日所議之事確爲關係國際上某項最重大最棘手之問題决定所有駐各國之欽使無論任滿與否十月以前暫不更動 
變通旗制處開辦數年迄無成效其爲八旗所籌生計不過七八工廠而己日前那桐侍議時監國詢及該處所辦之事大不滿意且云八旗生計若不速籌滿人勢將凍餒以死那桐默然而退 
時評（希夷） 
[其一]  
中國立憲之巧巧在兩方面俱有說法。一方面予人民以參政權。曰可以彈劾糾舉一方面則爲政府自固之計曰黜陟百司係君上大權於是人民無論援引何種。條文以責難政府者而政府總可。以君上大權四字駁斥之諮議局也資政院也聯合會也迭次請願之理。由未嘗不依據章程確遵規範。而政府無一次。不責以踰越權限無一次不加以嚴詞拒。絶然則所許人民參政之權者果何事也 
嗚呼。政府之自爲計巧誠巧矣然而巧計不。可屢用夫索性堅守專。制而不立憲則人民本無妄想。今旣陽以參政權予人民矣而隂又靳之則。人民之積怨將愈甚旣招之使言旣懸其的誘之。以希望旣開其門引之以請救迨人民言之希望之請求之而。反盛氣責之曰議論囂。張曰率行干請人民雖愚甘任受此播弄乎 
或曰中。國之人民政府早己料到無論若何。壓制若何愚弄固皆俯首聽命者也 
[其二]  
萬。國人種聯合會諸君子抱消弭種族競爭之宏願發。世界驟進大同之偉想欲聯合環球各色人種研究其性質之關係藉以啓發智。識而增進人類之感情誠盛舉也惟記者則深有感夫一國之中尚不。能消除種族之成見上與下各私其種族競爭劇烈而。不能出以大公嗚呼萬國云乎哉萬國云乎哉 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[沅湘逆流病民之現狀]  
　　洞庭湖周圍竟澤屬矣 
[長沙]  
　　省城濱臨湘河連朝大雨而西湖水勢仍復下趨河身旣淺宣洩無從以故湘河水綫乃連日增漲至一丈有餘沿河居民皆紛紛遷徙各鄉田產之在河濱者亦被浸殆徧目下尚有漲無退 
[湘潭]  
　　潭邑與省城同臨湘河下游水線漲發本屬無妨因上游水勢亦漲建瓴而下與省河来水相激反致逆流上行該縣因水勢大漲沿河房屋多被衝倒河街之被水者己有多處 
[常德]  
　　常德大水己迭紀前報兹聞該縣水勢雖退而詳細調查損失尚鉅如武陵之秋冬藏閏四字號圍隄因白沙村城頭村等處均以龍陽大小汛洲潰决水由内隄翻過以致如此該府劉太守以連年水旱元氣久傷情形極爲可憫爰電禀撫院懇予辦急賑一次以惠災黎 
[龍陽]  
　　龍陽縣當沅水入湖孔道居益陽沅江之上游與常德府城斜對此次常德大水下趨入湖即蔓延該縣旋因益陽沅江水漲常河綫波始及龍陽而益沅之水復逆行向上兩水相激致該縣乃受絶大之鉅創水勢怒號奔騰衝倒田廬無數人口牛馬亦傷損極多居民流離困苦哭子痛夫慘不忍睹該縣己具禀常德府轉禀省台懇發錢三萬串散放急賑 
[温州閙米風潮將次平定]  
　　至此應亦悔之己晚温郡貧民搗毁米店闔城罷市一案迭誌前報兹悉當初三日貧民糾搶吳福昌家積榖時被拘三千人送至審判廳由庭長秦肇煌升座審訊供不吐實各責籐條二千以儆效尤衆貧民大憤咸謂吳福昌輦金運動庭長威責逼供又謂此案因由檢察廳起訴審訊時當搜求証據今秦庭長如此濫刑實爲不規則之審訊於是一唱百和衆貧民竟將庭長拖出東效拳毆交下道府縣聞耗赶往解散衆貧民要求一概免究减定米價道府縣無可如何當塲俯允懸出牌示云旣往不咎每升米四十支衆貧民始各星散而去初四日通城各店始一律開市照常貿易四城並添設平糶局每人以五升爲限其紳富家之囤榖經永嘉縣陶令連日勸諭和盤托出其由上海商會購米四百石己裝普濟輪船運到派赴松陽之辦米委員不日亦將裝到頃道府己委員查明闔城貧户人口若干以便計户平糶矣 
東三省通信 
[吉會鐵道開工之提議]  
　　中日合辦之吉林會寗間鐵道目契約成立後因中國財政困難故開工期迄今未定近因中國新借欵成立吉長鐵道己由趙督限定明年竣工通運日本政府因又向中國政府提議將来吉會路綫開工須用朝鮮總督府技師及滿鐵公司技師數名測量查勘現此項路綫定於下月初旬商議開始未悉趙督何以對待之 
[葫蘆島商港形勢]  
　　葫蘆島原係端王府地屬王府莊頭孫金堂所管人民之在該平島居住者止張劉羅三姓共十五家地臨連山灣距京奉鐵路連山車站南方二十五里葫蘆島分東西兩灣統稱連山灣此次擇定築港地址則屬於西灣由葫蘆島之獅子頭恆高文垜畵爲半圜形朝東開口全島圜周約二十里長約六里半横闊二里半共狹處尚有不及一里者據斐里斯氏（曾於秦皇島之建築時有經騐者）之規畫則須於獅字頭南方一千八百尺之處築造五千尺之長堤以禦風浪而便於舟船之灣泊（德人在膠州灣築港亦用此法）隄内之水當潮落時深至二丈六尺至二丈八尺故可以容鉅艦至冬天氷凍時在近岸之處雖略有結冰而港内全部則向無堅冰封鎖之患止須預備破氷船一艘則冬時港内出入可以毫無阻碍故外國人稱此地爲半不凍之港闢爲港口洵稱合宜惟謂此地亦有缺點之處因葫蘆島地勢狹小而岡陵起伏在其腰部南北兩端平地均不過五六耶哥若欲建闢街市其地基實不敷展布須將朝北方面淺水之處墊平以補足之此地苦無良水泉或鑿并或由逺處引水来則可無虞缺乏矣 
[疏濬遼河辦法内容]  
　　疏濬遼河辦法向經駐營各國領事與關道及中外紳商代表會同磋商現己告畢所擬章程共二十欵不日即將簽押隨交北京外交圑會議以便决定兹聞該章程内容大要疏濬經費共需六百萬元自河口起以外國輪船流行之處共數英里爲區域除向設奉天工程局外更設工程局以備專管此項工程由各國領事營口道及外國商會總董等監督工程期以兩年竣工云云聞一俟交北京外交圑會議如邀贊成則大約於明年開河時起即可興工矣 
分類新聞 
政界 
 
 

Page 11

 
 
[自治研究會定期成立常州]  
　　武陽各鄉因城鎭鄉地方自治成立者己居多數第自治章程法理精深地方習慣頭緒紛繁擬設一研究會以收集思廣益之效聞簽名入會者己達二百餘人現定於本月十四日下午二時開成立大會（會所假西廟溝敬節外堂農會）研究進行方法並選舉正副會長及各職員云 
[自治公所派員稽查河工捐鎭江]  
　　鎭郡城河及金山河每值潮水退落之時均須雇工挑濬以免淤塞致碍航路所需經費係由各業出捐歸縣署派人按季抽收每年約二千元之譜現鎭城自治公所調查各項公欵以近數年来河道並未挑濬一次而各店舖出捐如故此項河捐究歸何人承收貯藏何處其中究竟有無侵蝕情弊應須一一稽查以重公欵不日卽派員切實調查矣 
[鄂藩推行印花稅之政見武昌]  
　　湖北開辦印花稅己歷兩年收數甚微本年因預算不數曾議整頓此稅冀增銀十萬兩兹鄂藩調查近年收數無多民間信用未彰值此財政困難若不亟籌進行何足以資挹注業己酌定整頓辦法通飭統捐籌餉各局分任兼辦並分飭己經承辦之各州縣切實推廣惟此項印花信用雖在民間而進策機關則操之自上查原列定章多關銀錢交涉地方官果能隨案逐一研究何患信用不孚現今武漢沙宜等處審檢廳均己成立詞訟甲於他處特咨請高等審判廳丞分飭各審檢廳凡遇田產銀錢糾葛案件務先飭令呈騐契據簿摺如無黏貼印花照章駁飭罰辦並將罰辦原由懸牌宣布俾民間傳播周知以便推廣印花之作用 
[統一國庫後之關稅收儲漢口]  
　　江漢關道齊觀察前奉部飭統一國庫章程所有漢關稅欵應歸漢口大清銀行在該關附近設立征收稅欵處經收刻己照會該關稅司定於二百零四十一結西七月一號（即中六月初六日）起該關華洋稅款均歸銀行征收不由有成等銀號經手並聞大清銀行現己在花樓口稅關隣近之地租房設立代收關稅處蓋以該行距關甚逺報稅者往来不便也 
[警道不用外籍警生之命意湖北]  
　　巡警道祝書元以警務人員必須熟知地方風土人情而後可以因時制宜外省警學畢業生多與本地人情歧異且未能周知地方情形其辦理警務必多不合况本省畢業生尚多未經派事安能溥及外人故日来各省警務畢業生之来投効者均經嚴爲拒絶即賫有大老薦函来者亦祗捐廉送其往来川資概不任用以期人地相宜而免辦事隔閡 
外交 
[日輪行駛城河之交涉杭州]  
　　日清小輪前因駛入湖州城河湖郡紳民激忿經府縣竭力勸諭並電禀省憲主持照會稅司廳諭各輪限日遵辦以免暴動各節業誌本報兹聞日領事昨又函致地方官略謂湖紳李塏等因各輪行駛城河鼓盪冲激城垣橋梁田堤大受損害關係水利禀請示禁一律停泊城外等情查湖郡行輪五年前己有成案此次湖紳實因甘棠橋年久失修藉以禁止各輪駛入城河現據日清各輪禀湖紳興修甘棠橋應即繞道長橋駛入城河不致有碍橋工顧全水利豈有不顧交通之便利也所有禁止駛入城河碍難飭遵請札該府縣轉諭地方紳民爲要昨經司道會商稅司禀請院示按照該府縣電禀紳民忿激恐釀事端照復該領事定期中歷六月二十日爲限無論華洋各輪一律不准駛入城河史致事端倘各輪抗禁挑釁激成暴動地方官無從保護並一面電飭該府縣轉諭紳民勿生暴動矣 
軍界 
[測繪學堂歸併之規畫江西]  
　　贛省陸軍測繪學堂業經馮中丞於五月十五日召集司道在會議廳决議附設陸軍小學堂内以節公欵所需講堂校舍己委王大令珍督匠估工建築完竣需時該堂總辦吳道慶燾己奉委署南贛道篆務所遺總辦職務關係緊要在該堂未併之先總辦一職萬難虚懸現經馮中丞札委督練公所軍事參議官張道季煜兼理以重學務云 
[巡防隊派員教練新槍長沙]  
　　湘撫以各路巡防隊向未練習新槍前次由鄂所購之快槍雖己分别領用而於練法則均未熟習爰飭各管帶分别選用陸軍畢業員一二人認眞教練期成勁旅聞各營現己遵照辦理矣 
[王管帶赴京教氣球湖北]  
　　工程營帶王君永泉月前奉司令處行知陸軍部蔭尚書電飭進京教習氣球比因部員檢閱在邇擬於檢閱後再行北上兹聞蔭尚書日昨又有電催該管帶己奉行知飭令卽日北上刻己預備率領此項學兵十二名不日即行起程矣 
學務 
[懲罰毁學劣紳之手續浙江]  
　　長興初等小學校長前被該邑紳王香翹唆使鄉民聚衆毆毁等情當由該縣申文銘大令具詳提學司呈請核示旋經特派委員秦大令文棣會縣訊究業據會銜禀復頃奉袁文宗批云禀摺均悉該縣前此鄉民毁學一案該職員王香翹教唆惑衆推原禍始本應從嚴懲辦惟既據該令等禀稱此次會同覆訊各節該職員深知悔過願出鉅欵以償損失並經紳董蔣玉麟等均各出具切結允協了案姑准免予深究仰該縣申令迅即遵照此次議斷各節妥辦復奪 
[法政監督抗騐眞相浙江]  
　　東湖法政學堂監督陶濬宣以嗜好未除曾經禁烟分所禀詳撫憲警道由學憲警道札府飭縣查辦陳大令奉到公之業己多日一味敷衍並不據實查覆初八日爲該校會考畢業之期府縣等均到堂會攷而於監督吸烟一事若罔聞知陶亦靦然若無事者即該校之教員學生亦全受鴉片監督之範圍云 
[實業學堂發給旅行川資長沙]  
　　湘省高等實業學堂礦科學生現己將次畢業該堂監督擬率領各生前往鄂省至各工廠游歷以廣見聞而資研究己禀田學司批准先行電告湘省旋鄂各學堂以便招待並每生發給川資二十元聞將於日内首塗矣 
實業 
[研究農田害蟲之先聲常州]  
　　蘇省農工商務局日前委鄭陶兩君来常調查白秀害蟲兩君抵常後即赴蟲災最重武進之棲鸞大有鳴鳳尚宜各鄉實地調查現將竣事擬於十三日下午三時就農會特開大會召集各鄉董耆老農將有害農田各物公同研究以便預防 
[大生紗廠將設紡織傳習所通州]  
　　通州張季直殿撰創辦大生 
 
 

Page 12

 
 
紗廠後十餘年来成效昭著近復調查各國輸入紗布兩項每年直達一萬八千餘萬兩亟須設立布廠紡織洋布以事抵制擬先就大生廠内附設紡織傳習所學生額設一百二十名延聘黄秉洪君爲主任教員俟一切事宜布置周妥卽行招考擇期開課矣 
[取銷樟腦專賣局之顚末浙江]  
　　浙江諮議局第二次常會由官廳提出專賣樟腦總局試辦章程一案當經諮議局詳細討論照章反還以原案謂樟腦係製造火藥原料應援硝磺禁令查樟腦並非專製火藥前經外務部駁復有案若照原文理想則凡棉花木炭等物概在禁賣之列矣總之採樟腦熬爲金衢嚴處各府小民生活之需爲民生利不可與民爭利若杜外人之覬覦則當以福建之日商三五公司侵入内地爲戒母徒限制人民也等因即經批發勸業道飭令修正再行提出惟該局說明書有外部駁復一語浙省未奉明文特派審查科員到局詢問據云係江西現辦之案復由該道詳奉撫院咨查贛省原擬於本年臨時會重又提出嗣經該省復到聲稱江西樟腦專賣局辦無成効業於光緒三十四年奉文裁撤且製造洋土火藥不需樟腦無烟藥亦無是項原料更無外務部駁復之案等因到院即於前月札飭勸業道查照核辦去後現經董觀察具詳中座請將此件議案全文批銷矣 
[礦務公司札委監督長沙]  
　　湘撫以省城礦務總公司事務殷繁現當整頓礦務之時函應添派大員經理一切俾臻完善爰札委劉健之觀察充當該公司監督以便隨時督率員紳隨時研究聞己於日昨到差視事矣 
雜記 
[紹興府幾成會世界浙江]  
　　會稽花會盛行如東鄉里家浦嶺下大山下大田羅化地頭下公村等六處久己時人耳目兹又調查該縣稽東鎭金家山地方稽山鄉裡山一帶稽山鄉宗祠内及湯浦鎭等處均盛開花會並有自治副議長在其中而會嵊兩縣交界之王成地方自朱海山金連榮開設花會以来獲利頗巨致各處棍徒相率效尤幾有遍地皆是之勢前經增撫訪聞札飭會嵊兩縣會同防營嚴密緝拿懲辦在案近有職商陶壽鴻等具禀撫院奉批略謂據禀朱海山金連榮等有室有家玩差受賄包庇府縣因循不拿恐非無因該賭棍等開設花會有五六月之久各紳等禀究至九次之多府縣各官竟置於不見不聞之列試問該文武等所司何事言之實堪痛恨仰紹興府立即移營會縣嚴密緝拿勒限文到十日内務將朱海山等獲解懲辦一面先提玩差金城等到府嚴究以爲包庇花會者戒如敢抗縱定將該府縣撤參不貸 
[蘆林湖又釀械鬥風潮湖北]  
　　沔陽州屬蘆林湖人民素稱强悍去冬當道爲消弭積水爭端强欲開挖下渣河該處下垸之人因利害所關迭起抗拒沔陽州牧羅慶昌不順從民意惟下兵力威嚇近因湖水頻漲新河並無宣洩之效上垸之民又糾集千餘人各持器械挖堤以淹下垸之人亦集衆抵禦互相械鬥雖有四十一標二營羅管帶鴻陞率軍駐紥該地彈壓兩垸之人恃衆毫不爲意羅州牧時飛奔前往開導聞及槍砲喧嚷之聲該耍爱回現在兩垸己經接戰二次傷亡甚多駐防各軍兵單力薄祗好作壁上觀日昨羅州牧等電省請援瑞制軍即會商軍事參議官鐵忠檄派混成協四十二標第三營前隊隊官饒鳳祥拔隊乘輪前往並飭令須受原駐彼處之二營羅管帶命令調遣以期得力以派候補道袁勵楨等前往查辦但聞該下垸之民因開河事與軍隊結仇甚深此次既與上垸械鬭若調停不洽勢必羣起直撲軍隊矣 
[京山警學界又起冲突湖北]  
　　湖北京山縣城巡警開辦未久執行警章甚屬認眞紳商多被罰辦不免退有怨言有該縣當選之諮議局議員蔡中爧者自以爲係一省人士之代表在鄉里中頗有氣焰其弟蔡中煌在縣城高等小學堂肄業少年無知尤爲狂妄遂故意當街便溺意以巡警必不敢干涉庸知崗警不畏勢力竟將其帶區致起冲突蔡生惱羞變怒當邀集全校學生張兆林等數十人成羣結隊分途見警便毆復擁至颧前搗毁門窗什物不少經該縣陳令及校長等聞信赶至諸生始各自散事後縣令恐開罪蔡議員且恐激成停課竟置之不問警務長葉緯年當以此事不辦人民未免啓輕視巡警之心遂電禀警道自請辭職署警道祝書元觀察以蔡中煌等置身學界如果實有其事顯係故與巡警爲難現城鎭警察甫有端緒正值鄉鎭警察急謀進行之時如不嚴行懲辦警政阻力必多遂據情咨請提學司會同列銜電飭該縣查明實情秉公處辦 
清談 
[我疑]  
我讀誥誡直省諮議局議員之上。諭而我不禁有所疑 
國會議員類。有推翻焉府之能力。此亦立憲之通例也。而今則曰黜涉百司係君。上大權一若組。織内閣爲議員不當呈請者然我不識他日。國會成立設有援立憲國成例以爲推翻政府之舉動者朝廷於。此將謂之何 
庶政公諸輿。論此乃先朝之明諭地而今則曰率行干請曰漸近囂張曰議員不得干預曰載在先朝欽。定憲法大綱一若組織内閣不例政治範圍者然我不識他日國。會成立設有援先。朝諭旨以冀與聞國政者朝廷於此更請之何 
然即吾國果立。憲乎曰預備矣曰自專制而進於。立憲矣我不識預備何語君主立憲何名乃自先朝。明定政策以来孕育胚胎。返至今日各。議員尚不得與東西各先進國享受同等之利。益耶且失朝諭旨。明明曰庶政公諸輿論而今則。乃若僅知君上之大權不知庶政之輿論矣悲夫 
雜錄 
[述孤異]  
士大夫不。言怪異此其常也然。有時亦述怪異記者當。見董圯述東游紀異一事頗有足動人聽聞者圯之言。曰正德庚年六月乙己予與南。安黄子員出遊循玉河而東見車馬旁午由。夾道直趨東華東華　天子之禁門也外多富人居予。二人私訝遊者　衆也乃連騎　其後。是日微露濡衣黄子笑曰詩所謂畏行多露殆不其然予。曰彼女子也丈夫猶畏濡。乎俄頃霧四塞咫尺不辨人馬行半里許。失所謂東華者隂風疑。人鬼魅交道予愕曰此非人居。也胡爲有是念己不得歸路復前行十。餘步見一巨室棟宇宏。麗金碧交瑛方凝視焉忽羣孤躍。出若將邀余二人入者即却走。欲避然己爲第孤所持予。乃喟曰霧嚴不吾濡然誤予者非霧也耶遂隨狐入及門門者狐狐人語。曰錦衣不可以入吾舍不得己復。易素衣而進及堂堂者狐狐拱而前若與人揖遜狀及室則見。數十孤噭噭然環一孤而號予。微問旁立者曰是老狐今斃矣老狐常。人形出游見衣冠者流生有居死有藏有慶吊之。禮習而歸輒以教羣狐其斃也號曰若屬毋以狐死我也。於是羣狐相與謀以人。禮喪之然而狐也卒莫爲弔焉有白額虎是穴之長也電。目而深居好噬人不食獸類上帝命之長白獸焉辜狐乃相與訴於虎虎怒曰彼薄。吾獸馬耶於是不狐弔者輒噬之乃。今弔者如市焉若己誤入速與狐爲禮不者虎且噬汝（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇藩司移上海商會文]  
　　派員清查裕蘇局舊帳據上海城自治公所總董李紳鍾玨南市商務分會總理王董震禀稱前准上海商務總會公舉調查前裕蘇局坐辦李革守厚礽經手帳目迭經来省一再妥商僉以設立清查裕蘇舊帳處爲入手辦法前經面禀蒙准照辦在案現己遴派熟諳帳理之妥友方夢周王賡九二人常駐清查帮同清理並據李革守派定劉子玖陳文甫二人隨同憲委逐欵清查理合禀請迅賜派委開辦清查裕蘇舊帳處以便將李革守經手各款分别公私有無澈底清查以昭核實而生公欵等情到司據此查此案准上海商務總會公舉李紳王董来蘇調查商辦卽經飭據裕蘇局員查造蘇滬鎭浦總分各局存放抵押各欵清册禀奉撫憲批行遵照並由司批示在案卷查光緒三十三年八月李革守禀擬裕蘇局查照商業辦法推廣章程第十一條叙明各省官局商號盈虧均有通行大例局中坐辦即商號之總經理倘有虧耗如係因公應請准照通例核辦如係徇私自應查明確實着落坐辦照賠至局中各執事旣歸坐辦一人派用若有虧耗亦應照賠各等語兹閱册列經放各欵公私夾雜枝節叢生押存各件尤多弊混不特該革守虧挪之欵爲數甚鉅甚至局中夥友丁役幾於無人不有關係糜爛至此殊堪駭詫自非選派專員會同李紳王董切實查軋不能得要領而清界限兹據李紳等以派定妥友常駐清理並由李革守另派二人隨同清查請派委開辦清查舊帳處等情具禀到司應即尅日成立查有現辦裕蘇局馮丞汝禧堪以派充清理舊帳處專員會同李紳王董商辦清理並加派候補縣丞洪玉麟隨同馮丞稽核清查藉資臂助除札委呈報並照會李紳王董查照仍分飭前辦李吳兩守遵照一面飭由馮丞會商李紳王董妥訂辦事章程報明核奪外合亟移知爲此合移貴商會請煩查照施行 
[餘姚富家之野蠻舉動]  
　　有財有勢無情無理 
[上海商會致餘姚商會電]  
　　滬全泰美號倒欠莊款己越三載各莊迭禀滬道移請甬道札縣關提股東陳芝生延抗不到本月各莊又禀道移提並派友坐索頃據来會聲稱接去友兩次急電陳宅先於飯菜置毒繼竟糾合百餘人持械打逐行李被毁同業大憤卽開公所集議乞速維持等語查滬莊赴姚索債曾禀滬道先期移追而所派又皆莊友乃竟置毒謀害糾衆械毆出乎理法之外殊非富紳所應爲本會與貴會同有保商之責事關商務大局懇速剴諭陳宅迅速了結並查明電復以便核辦滬商會個 
[餘姚商會復電]  
　　個電悉全泰美案遵即告知陳宅據稱陳芝生在滬具呈滬道並電禀敝邑尊經敝會遵電剴勸該家屬現允挽理請致各莊派代表来姚細情理後牒復餘姚商會漾 
[上海商會照復餘商會文]  
　　查全泰美磚灰號股東陳芝生毆逐滬莊索債夥友一案前准貴會電復（中略）等因當經抄電轉致去後兹據錢業衆商曁壽康恒德等莊先後復稱全泰美欠案訟經三載芝生係該號巨東姚邑首富人所共知屢經滬道移請寗道憲札縣飭傳並兩次委員至姚關提均未到案乃忽於各莊友赴姚之際不先不後突自来滬投案其誰信之况姚會来電謂據稱己具呈滬道並電邑尊而於聚衆械逐之事不着一字是該家屬尚未知悔過尤屬顯然滬市錢業以寗紹帮爲多前次赴姚各友十七人棧司五人内寗蘇夥友祗六七人餘悉紹友而餘姚籍尤居多數陳芝生彼時如果出理早可了結今以同鄉人而作此野蠻舉動不特貽禍大局且更貽笑外帮以後錢業何能立足現在事己在官惟有聽官辦理不能再派代表往受毆逐等語查此事自各莊友被逐回滬南北錢業大動公憤業經一再集議僉謂錢業以出放巨欵流通商市爲營業若放欵而不能索則錢莊血本日處危險金融機關全遭失敗大局何堪設想業己公禀部院憲曁道府各憲籲請嚴追懲辦矣除由各莊友詣前面陳外相應據情照復爲此照會貴會煩請查照 
[永禁勢豪欺壓佃户]  
　　本縣田大令昨日出示云案奉松江府憲戚札奉提法憲左札奉撫憲程批錫金紳士廉泉等禀爲明詔停刑勢紳私刑環叩札飭各州縣永逺勒石示禁一案奉批查私刑拷打嚴禁律有明條地方鄉紳擅責佃户亦顯干例禁據禀錫金紳士因佃户抗租濫用私差傳舖擅自鎖鍊私行拷打以遂其任所欲爲之意實屬違法妄行所請札飭各州縣一律示禁具見公議可風應准照辦仰提法司迅即申明定律定例仰各屬一體示諭不准擅自差捕佃户私行拷打如其抗欠租項應送本地方官或審判廳照例處治俾知儆惕即刋碑國學 
門永逺遵守嗣後如再有不肖紳士仍蹈前轍一經本撫院訪聞查明定干究辦切切仍飭將出過告示並摹碑呈送查考繳等因到司奉此查律 
 
 

Page 19

 
 
載凡兩相爭論爭吵應赴宫陳告若豪强之人於私家拷打監禁者不問有傷無傷處八等罰又例載地方鄉紳私置板棍擅責佃户者照違制例議處衿監革去衣頂處八等罰該地方官不預行嚴禁及被害之人告理而不爲查究者照狥庇例議處等語誠以國家設官所以治民民間如有此風無論是非曲直自應告官裁决照例處斷豈容恃其權勢私自拷禁至田主之於佃户分尤親切更宜格外優容果因拖欠不還欺慢田主例有處罰明文儘可告官追究乃竟私自鎖責視貧民身命無足輕重似此忍心害理實屬有干例禁合亟抄禀札飭札府迅即通飭所屬一體示諭自後不准擅自差捕佃户私行拷打如其抗欠租項應送本地方官或審判廳照例處治俾知儆惕即刋碑國門永爲遵守自示之後如再有不肖紳士仍蹈前轍輙一經記聞查明定干究辦地方官不卽嚴禁或告而不究亦卽照例參處仍飭將出過告示並摹碑通送查考母違等因到府奉此合就抄黏轉飭札縣卽便遵照憲札辦理有將出過告示並摹碑通送查考母違此札抄發原禀等因到縣奉此合行出示嚴禁爲此示仰闔邑業户人等一體知悉母得故違致干查辦 
[公廨女犯果自由若是耶]  
　　本星期工部局議事報告載有代理總巡報告會審公堂女獄及女押所種種腐敗情形其大旨如下女犯有錢者凡所欲得之物均可携至獄中官媒事事索賄女犯可携兒女同處獄中今有數孩己在獄數年女犯常在窗口大呼詈罵路人賭博及吸食鴉片視爲常事毫無懲罰 
[浦東學友大會預誌]  
　　浦東學友會發起以来會員日見增多兹定於十四日午後一時在西門外林蔭路江蘇教育總會開會請楊心一君演講美國學生社會情形並於是日議决暑假調查隊事宜計分四部部舉隊長並印有調查表式以便調查員取用並於明日午後二時在南市萬聚碼頭信成銀行樓上浦東同人會開職員會 
[此婦果受驚致死耶]  
　　西門盤皶勇丁劉玉成寓居學宮左近前晚回家就寢詎至夜半突有竊賊挖洞入内竊去衣箱一只劉覺察後即從床上躍下覓取腰刀趕出追捕其妻某氏謂時在深夜不知竊賊究有幾人萬一衆寡不敵必遭不測竭力阻止劉不允持刀奔出其時賊己逺颺無從追捕及回至房中連喚其妻不應撫之己殭想因驚嚇過甚以致猝斃云按傳聞之言如此尚多疑竇詳情容俟續探 
[李東升之譸張爲幻]  
　　本縣田大令批京江公所董事袁恒之及敦仁里住户朱福全沈有福等公禀云糞叚爲向来習慣清潔一事從前瑞升道憲任内因鄉民未洽致未興辦上年城自治公所續議設局亦因各糞業集衆阻碍致未實行王道不外人情辦事必求輿論該公所收租人王馬山前被各鄉民扭案供明糞由收租人改歸李東升之子承包每節收洋五元等語顯爲漁利起見其包與李東升之子不過欲藉李東升流氓勢力壓制鄉民不知糞業爲鄉民生計奪其生業勢必拚命前次被扭紛紛擾擾本縣不予深究原爲顧全該公所體面且以該鄉民結成圑體當亦知難而退矣今以公所董事出名率同住户呈禀竟以清潔衞生之大題而用之於賣糞圖利之小事旣屬名實不符且即以清潔論豈有不察輿情不奉官判而可擅自興辦乎此案前次訊明由於王馬山等招包圖利前日李東升之子李榮全具禀復嚴切批駁現復唆使該董事出頭顯係李東升譸張爲幻候專提訊究嚴辦該公所如聽唆固執萬一鄉民不服再啓釁端則違斷生事咎由自取本縣不任保護之責倘鄉民倒糞不遵警章時刻自有該地巡警干涉亦非住户一面之詞便可作準也特斥 
[仇忠漢抑何狂妄]  
　　截髮中國裝之本地人仇忠漢目稱爲某會會員前日在四馬路二百零一號酒店内沽飲以開設皮鞋店爲由請擺設扇子攤之湯洪園爲帳房圖騙押櫃洋五十元繼向同桌之李祥祥硬寫某會捐欵遂致爭執扭至捕房捕頭飭將仇收押李等開釋昨解公共公堂請究李湯二人上堂訴明前情訊之仇供在某公司爲夥此項捐欵均有會中收條並非哄騙供至此即將捐摺呈案孫襄讞閱摺大怒曰堂堂文明中國均被爾等一流人敗壞名譽若不嚴行澈究不足以昭炯戒遂商之美郭副領事判仇押候查明有無别案再訊核辦 
[鄉人貪利受欺]  
　　青浦縣屬章堰鎭人浦文奎章成名等前由沈南屏介紹與王樹榖認識由王紏合入股接辦閘北清潔事宜浦等己付過股本洋四百八十元當經王樹榖出有親筆收據載明如四禮拜内事不成就如數交還乃過期己久屢索不付前日在城内遇見即被浦等扭送縣署禀明候訊詎昨日忽由德領師謀君致函縣署謂王係德商用人且住租界照章以原就被不應由縣訊理田大令接函後即在簽押房飭傳王樹榖詰問王供欠洋是實情願出外籌還大令諭曰旣有筆據自當出外理結遂令原被退去如不速理應赴公廨控告 
[船户起意搶刼]  
　　西門外斜橋野三官堂迤西沈姓祠堂看守役人某甲略有積蓄前日夜半突来匪徒七八人破門進内將甲捆縛翻箱倒篋刧去衣服及銅錫等器約舉洋二十餘元當時甲大聲喚捕由村民齊集兜拿早己竄去旋有同黨陳某手持油燃掩匿該祠附近被西區馬巡拘獲解區詰問供認由南馬頭運糧船户混名小桃子者起意共有七人同往搶刧因卽飭派區探將小桃子獲住送區拘留候解裁判所訊究 
[廣益堂添醫施診]  
　　滬北廣益善堂自新正開診以来請有男女内外諸科十五人現届夏令病症較多每期到堂就診者不下六百餘號實有應接不暇之勢因又陸續添請内科徐少范章納川蔣雲洲徐少圃内外科巢仰峰華正輔侯鶴亭諸君每逢單日到堂診治醫藥兼施 
[湖北難民過境]  
　　昨有湖北難民謝正國等男女老小六十八名到滬羣赴道轅求給川資回籍即奉劉觀察飭差羅榮押至上海縣署經田大令飭差暫送西門内關帝廟安插聽候資遣回里 
城内 
[驗明孩死]  
　　蘇州婦人金鳳日前在縣控告瑿髮匠陸坤榮將前夫所生四歳孩子擊傷腦部致命一案現經本縣田大令移請南匯縣賴大令驗明移復謂浦東龍王廟左近田内確有孩屍腦部受傷惟因日久屍身腐爛究用木器抑係鐵器擊傷雞以分别田大令接文後飭差傳到原告聽候質訊 
[巡士記過]  
　　一路一區牌示云照得本區站崗巡士熊幼廉在差擅自毆人經己查實本應飭革姑念苦求從寛記過一次 
[道轅紀事]  
　　新委滬軍營管帶洪遹聲昨 
 
 

Page 20

 
 
至道署禀知委赴各防卡查察回滬銷差 
南市 
[愼重衞生]  
　　猪行同業豫和等禀奉城自治公所批示云禀及抄黏均悉舊照文義甚明如實係軋傷果滯之猪應准照章運送出境仍不得私行零售若係瘟病紅臭之肉即當由該商等妥爲掩埋以重衞生候知會警務處轉飭長警人等知照可也 
[降級記過]  
　　城自治公所警務處昨出條諭云查得東區巡長陳德勝馭下不嚴肆意欺朦不勝巡長之任着以巡士降補月給餉糈十元又巡士程洤廷聽從朦混應記大過姑念知悔苦求從寛記中過一次 
[騙案要証]  
　　法捕房昨日派探持法公廨讞員聶司馬公函至南市裁判所禀稱查得僞票騙貨案内有孫炳奎之父孫老二係在南市開設裕昌皮毛雜骨店請爲移傳歸案訊理當經裁判員准予派探傳案命孫自赴公廨候質 
[控追房租]  
　　劉姓經租人張光源至裁判所呈控王家碼頭太三居茶食店主沈文卿虧欠房租洋三百十元有零延宕不　嗣沈抗傳即提司帳沈黼康至案供稱向歸曹槐江經收平日付租因彼此素来相信有時不批摺上並未欠租今曹旣歇去應請傳訊判沈交保限三天尋曹到案並傳沈文卿候訊 
[拆卸牆垣]  
　　城自治公所路政處查得新闢福佑門内胡姓家面北兩處房屋牆垣凸出有碍公路因飭北三舖地甲傳諭該業主限於本月十八日以前拆去 
閘北 
[追繳身價]  
　　蟻棍王七郎與沈毛氏等串拐銷如林之妻唐氏賣於瀏河鎭施姓家得洋一百三十元被趙偵知投局告發後經司法科飭探前往將王及毛唐二氏逮案昨奉陳裁判提案訊明判唐氏給趙領回管束二蟻媒押追身價再行核辦 
[爭奪蕩婦]  
　　華興坊剃頭店主周雲才前日與余春寳因爭姘蕩婦韓嚴氏扭至四路二區昨解分局由蕭區長略訊一過以兩造均屬無恥判分别交保開釋 
[如何誣衊]  
　　婦人　三寳在四路分局控告内姪林長六因硬借衣服不遂挾嫌硜衊經蕭區長訊得供詞各執判一併交保候查再核 
[串竊衣物]  
　　四路二區巡士汪道榮被該區巡弁送至分局稱被汪與其友吳桐串竊衣物經蕭區長提訊屬實判吳押一月汪不認串竊還押候查 
[撞傷小孩]  
　　江北人范惟林之男孩前日下午在總局路被陸毛毛之脚踏車撞倒受傷由崗巡併送四路一區昨經蕭區長訊明判罰養傷費洋一元給范具領了案 
英租界 
[跑街害人]  
　　英商義源洋行控鉅源綢莊股東方楚漳等不理抵欵一案前日午後由廨會訊原告代表律師高易上堂請追抵欵銀八千七百五十兩方延羅律師辯稱此項抵欵係由跑街王沛生與原告接洽現王己捲帳逃逸與方無涉孫襄讞會商英康副領事以方係股東未便推諉判交原保候傳齊人証再訊 
[有何益處]  
　　新　路萬興鷄毛棧主吳金海之次媳何氏因洗衣失足落河溺斃業己撈獲屍身備棺收殮兹悉該氏母屬以氏身死不明向氏夫吳福相理論後由親友出爲排解令將氏生前所有值洋數百元之衣物悉行焚燬始寢其事 
[寄贓誣害]  
　　英商祥茂洋行控楊樹浦義昌烟紙店主方寳玉出售冒牌肥皂一案己由捕房查係甬人王松根圖得賞洋寄贓誣害昨晨由探姜喬喬將王與見証徐正林朱岳卿等解廨質訊明白判方開釋王押兩月 
[揑詞妄控]  
　　龜奴何阿根之姘婦陸老四近往牛莊賣娼被何偵知係由顧阿二周王氏方大阿姐楊阿二李炳生等介紹即至捕房控被顧等拐賣由探將各人一併解廨訊明原委中西官以何揑詞妄控判押一月餘人開釋 
[婦人私逃]  
　　王梁氏背夫私逃被捕查獲昨晨解送公堂訊明判交其夫王金生領回管束 
[女孩待領]  
　　蘇州女孩冬香前日與楊姓由蘇乘輪来滬半途失散由捕送廨經中西官詰知前情着即留廨候懸牌召領 
[因案牽涉]  
　　英商羅白臣控地販葉薇生抵單不贖案内之葉信卿昨由差探傳至公堂判令交保候今日午堂會訊 
[兜銷淫畫]  
　　陳芝榮在租界内兜售淫畫被捕查獲昨解公堂訊實判罰洋十元充公如無力認罰改押十天 
[女子受愚]  
　　紹興人李阿桂去年在太倉州屬石橋鎭誘拐姚正初之十八歳女兒華寳先回原籍繼與其母王氏將女帶至滬上匿居雲南路六百十五號門牌王曲氏審内串同蟻媒李蔡氏圖賣被女得知訴由鄰女許月寳報知濟良所轉告捕房派探將各人一併查獲昨解公堂經孫襄讞會同美郭副領事訊明以李王氏縱子誘姦處女着押女所一月蔡曲兩氏各押三月並飭補提在逃之李阿桂究辦女暫留本廨候移傳家屬来案再核 
[不認行騙]  
　　南市慶豐米店夥陳厚齋控蔡天壽騙米三石昨由捕房將蔡拘解公堂訊供不認判交保候查 
[跳出火坑]  
　　丹陽女子王四寳被其伯父得洋一百八十元賣於汕頭路觀盛里八十八號雉妓院内爲娼該女因不善逢迎時被鴇婦顧蘇氏凌虐突於前日逃入濟良所昨晨送至公廨經中西官研訊一過判仍留濟良所候補提人証再訊 
[淫棍收押]  
　　葉立生控薙髮匠姚阿標姦拐其妻張氏昨由捕房將氏與姚並姚之店主吳阿炳一併解至公堂訊明判吳無干開釋姚押一月期滿交保如張氏再有逃逸情事惟姚是問氏押女所七天期滿交其夫領回管束 
[烟賭俱全]  
　　江北人黄三與妻王氏住居楊樹浦路某號屋内私售燈吃並聚賭抽頭兹被捕房查獲昨將黄夫婦併解公堂訊明屬實判黄押一月期滿具結存查再犯將屋發封王氏斥釋烟賭具一併銷燬 
[自尋煩惱]  
　　甬婦張氏與樹德公司帳房湯佑運私識九年近因氏也外不歸並將衣飾藏匿由湯報知捕房於昨日將氏解廨與湯質訊中西官以事屬暗昧斥釋不理 
[註銷身契]  
　　河南路四十二號住户譚祝氏因將十歳婢女雪喜凌虐被捕房查悉昨日將女與氏並氏夫譚雲甫併解公堂訊明屬實姑寛免究着將賣契註銷女發幼女所留養譚夫婦開釋 
[限期竣工]  
　　美國榮女教士控本作頭方春泉造屋抛工一案昨經公堂傳訊判方交保限七十天完工所需造價准予赴案聲明陸續具領 
美租界 
[妨碍衞生]  
　　東華得路磨坊橋浜内有糞船多艘久泊不開昨由該處居民十餘家投報捕房請爲驅逐捕頭准之 
[葡人逞兇]  
　　甲乙二葡人昨至北四川路廣東飯店内午膳忽與店夥屠阿吉口角擊傷屠之頭面由捕併送捕房捕頭飭訪葡人等償還養傷洋五元 
[狎客稱火]  
　　北四川路一百五十五號粤妓院鴇婦莫梁氏昨晨投報捕房云前晚有狎客五人投宿院内黎明同去詎被於被褥内種火幸即覺察救熄請爲辦法租界 
[自縊遇救]  
　　朱順安未知何處人近因落魄無聊遽萌短見於前日在某弄内解帶自縊幸有巡捕撞見立即解救送入捕房轉解公堂請示中西官惻然憫之當堂賞給川資洋兩元着即回籍 
[償還醫費]  
　　白三狗前在飯店與同桌之包仁發口角被包將碗擲破頭額等情曾誌前報兹白己醫愈昨由捕房將包解廨請爲訊究包一味求恩聶司馬姑念收押多日從寛着交醫院費洋一元八角開釋了案 
[負欠纍纍]  
　　天源肉莊主曹立生虧欠猪行主楊寳初洋五百餘元棄店逃避由楊禀奉公堂詢候提究在案兹經捕房將曹拘獲解訊楊亦投案請追質之曹供計算祇欠二百七十一元並無如許之多原告又稱曹於今正尚託親戚前来商勸陸續拔還數目相符今忽狡賴請傳其戚作証嗣又據捕房報稱曹尚欠宰牲公司宰猪費洋若干元併請嚴追判曹交六百元人洋兩保候原告携帶 
帳簿並邀証人到案再核 
 
 

Page 21

 
 
[又想酬勞]  
　　曹嘉榮家今春走失養媳後由郭二索酧洋五元尋回詎前日曹媳又同貼鄰高殿奎家之小孩走失查知實破郭二所拐因即報捕拘送公廨經聶司馬訊明原告所控不虚判郭押候澈究 
[更正]  
　　報載江西路泰安棧寓客傅光華控該棧接客何小六串竊一節兹復經調查何係太安棧接客並非泰安棧合行更正 
[海上閒談]  
吸烟領照法施行之處己不少然皆視爲具文鮮見有實行者此。等愚民豈知有中英條約之關係者哉不過希圖掩飾與吝惜小費而己今蘇撫通諭接收牌照捐。而斤斤以愚民誤會中英條約領照觀望爲慮實未知愚民之心理也夫愚民之心理旣。在彼而不在此則所以爲禁煙前途計非僅僅一紙文告所能獲效。要在各分處嚴行查察而己然。尤非僅僅庽禁於徵所能奏功。要在以利害多方勸導而己 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[四川京官甘大璋等公呈稿（五月二十日遞）]  
爲川省租股籌集維艱懇請將收支虧存各欵分别澈查一律劃歸國家路股以釋羣疑而留民利事竊川路抽租作股比於加賦平日追呼敲剥竭數百萬家之膏血始裒積成此巨款時閱七八年僅築就宜境數十里耗費己數百萬虧倒又數百萬凡屬川民莫不惟心疾首呼籲同聲上月念四日宸斷毅然收爲國有迭奉諭旨停止租股减輕小民負擔己收之款查明妥籌辦理不使絲毫虧損失信於民各等因仰見朝廷燭照萬里軫念邊黎謄黄之詔一頒保赤之心如見歡聲雷動禁令風行此後全路有告成之望即全欵不致有無着之虞祗聆之下欽佩莫名職等以爲路歸國有自屬國家應行政策然民間疑慮旣失股東之利於前又將擔其借欵之害於後前此己收租股或卽如數發還而中飽侵漁層層朘削較初收時尤甚欵未下逮己歸烏有仍與虧倒無異竊維該路收回國有本欲策路成功並非與民爭利查各國鐵路通則官辦國有之路可以不收民股亦可附收民股均由國家規定今租股係先集之民欵自應予以共享之利益且川路公司規定原有正式募股其願照認股如數交欵者亦應利益均沾在國家帑藏空虚築路一事與其多借外債曷若分利與民停其按畞抽租仍存正式募款則隱寓實行國債票之策非預爲備款贖路債之資爲國爲民兼全之計莫善於此應請飭令部臣曁督辦大臣四川總督轉飭各廳州縣各局所將川路四月以前己收己支及現存之欵未解之款分别查明册報一律歸爲路股換給國家鐵路股票並請照官督創辦時定章仍存正式募款招集商民認股售票以示朝廷與民共利至公無私一轉移間則羣疑盡釋大信昭然抑有請者從前公司失敗川紳商民尚有會議查詰之權今路歸國有則局用之浮濫經手之侵欺虧倒之追繳鄉人不能過問應請嚴旨按律勒追或另籌抵補務令出此千數百萬之民人均得處於完全鐵路股東之地位則全川士庶頌皇仁於無旣矣爲此聯名環懇除具呈度支部郵傳部外伏乞鈞鑒據情代奏謹呈 
来件 
[寗波旅滬同鄉會附設免利借錢處簡章]  
第一條　本處專爲旅滬同鄉負販乏本備款接濟起見以憑保借錢免利還本爲大綱故定名曰免利借錢處 
第二條　本處係寗波旅滬同鄉會剏辦即附設於同鄉會内凡有事務均隸屬之 
第三條　本處基本金由本會發行債劵籌集專款定洋銀三千元先行試辦 
第四條　本處開辦經常各費均由本會另欵支給不動基本金 
第五條　本處設置辦事一人專任收發 
第六條　借錢人之資格如左（一）旅滬之寗波人（二）借作負販之資本者（三有本會會員會友之保證者） 
第七條　借錢人之限制如左（一）非旅滬之寗波人不借（二）爲不正當之負販者不借（三）爲農工商業及以人力人工爲業者不借（四）無保人不借（五）違章不借（六）保證人逾保證定額者不借（七）一人兩借者不借 
第八條　保證人之限制如左（一）本處及本會辦事人員不保（二）會員己保五人會友己保二人者不保（三）非本會會員會友不保 
第九條　借額暫以一千名爲率每名暫定小洋三十角收發均以角洋爲準不起利息 
第十條　本處收發每月以一六爲期每期以午前七時午後四時爲限逾期逾限概不收發 
第十一條　到處借錢先由借户於一日前將姓名籍貫年歳住址負販何業保證何人具報到處候查明准借即偕保證人来處簽字塡寫借據届期由發錢處給予執照按照發欵但其欵必親自面領不得託代 
第十二條　借户還欵分爲六期每期五角一月還清但還欵時須帶呈執照旣還蓋戳於執照有戳登收於簿册簿照兩清聽其續借或原保或改保臨時核准辦理 
第十三條　借户還款願併還兩期以上者聽之 
第十四條　借户逾三期不還者即由本處函告保證人請其按期如數賠償 
第十五條　借户經借三次能按月按期還付不誤者若再願續借准其於第四次起每次加借原額之半（即加十五角合爲四十五角）其第四次以後經第五第六第七第八五次借欵還付不誤者得於第九次以後加借原額一倍（即三十角合爲六十角）但以一倍爲限不再加借其加借還付法依原額分期攤加計算之 
國外新聞 
[英議院討論海軍問題]  
　　初十日倫敦電云下議院防軍預算股員集議時里君貝爾福及其他諸員均謂英國所有巡洋艦不敷巡邏貿易諸道之用海軍部大臣麥肯萊君答稱海軍部以爲暫己敷用惟俟来年添造並謂今奪雷諾脫式戰艦所置之軍械將使其力能禦長距之水雷云 
[英國又有貨車御者罷工]  
　　初十日倫敦電云孟哲斯脫有貨車御者一萬名因見水手罷工亦同盟罷工昨日希圖阻止輸運製造品警察以刺刀禁之疊次衝突至深夜始止兩方面受傷者甚多 
[摩事確聞]  
　　初十日倫敦電云巴黎接湯其愛爾電稱阿千提爾地方現極安謐估計德人在該處之利益共值英金三千磅（以上譯字林報）同日柏林電云法國報所載英政府亦擬派艦赴摩之說實屬不確 
 
 

Page 27

 
 
[德皇己赴腦威]  
　　初十日柏林電云德皇己啟程前往腦威 
[法總統受荷歡迎]  
　　初十日柏林電云法總統及外務部大臣己在荷京大受歡迎德國各報皆痛駁離間之謡言謂法總統赴荷德國殊爲不悅而各報都望一切典禮能安靜而過云 
[俄國首相患病不確]  
　　初十日柏林電云外間謡傳俄國首相司徒来賓君因患病告退其說實屬子虚 
[亞拉伯大學成立]  
　　初十日栢林電云巴格達特己設立亞拉伯大學一所 
[大掌教調和爭端]  
　　初十日柏林電云斯克塔里大掌教現居間調和土耳其與阿爾巴利亞亂民之爭端 
[俄奥意三國之同意]  
　　初十日柏林電云俄奥意三國政府均謂彼等對於巴爾幹問題意見均同巴爾幹諸邦欲圖利用時局遂其私謀均爲彼等所反對 
[葡廢王之祖母逝世]  
　　十一日倫敦電云葡國逐君曼吕爾之祖母己在杜林逝世（以上譯文匯報） 
小說 
[殖民小說華僑淚（六十三）]  
范鳳洲想了一想道萬一個尋着了地方中西各國都不肯承認又怎麽樣呢莊仲山道這個容易得狠只要你們多出歳個錢報効中國政府只算這個輪船公司是中國政府的營業只要有了錢没有辦不到的事中國旣然和各國通商各國有航行中國海面的權利中國也有航行各國海面權利况且我們的本意只要在中國海綫裡頭開闢地新航行南洋各埠原不過是個名目歐美各國斷不能違約干預的鄭國昌道雖然中國的一方面不須顧慮但是還有歐美各國的一方面没有妥貼萬一他到了那個時候一定不肯承認又有什麽法兒莊仲山道這個是不怕的我們所怕的是中國不肯承認不合法律只要中國承認了就是合於法律的舉動你想中國政府的輪船在本國海綫以内發現殖民新地那裡有第二國可以强行干涉的道理只要應許他們開埠通商他们己經是心滿意足的了斷没有什麽意外的變動你們只顧放心木植之聽了這番說話忽然說道但是這個裡頭還有一重天然的阻隔我們這班華商是到南洋各埠去遷就他們的如今我們改了地方只伯他們未見得肯来遷就我們罷范鳳洲聽了點頭稱是道這個問題却也是不可不防的莊仲山道你們諸位這般多慮未免膽怯了些據我想来是一定不至於的爲什麽呢若是那班西人當眞的不肯遷就合力抵制我們這班中國的僑商我們就是生生的挨着釘在那裡也是不中用的旣然他們肯這般的遷就我們就是换個地方也是一樣這個裡頭有個正式比例的譬如有一擔米在西人舖子裡頭去買是二十兩銀子在華商舖子裡頭来買却只要十五兩銀子那班西人自然貪着這點兒便宜大家都情願要和華商交易如今要是從此島移至彼島每一擔米要另加運載的水脚費五兩銀子若是仍舊要賣十五兩銀子一担那班西人自然是不肯的了只要把這五兩銀子的水脚費合在米價裡頭去止要十二兩銀子一担合計起来除了水脚之外還比西人的價值便宜三兩銀子這些西人那有不来遷就的道理我們自己闢闢了個殖民新地却就比不得僑居他國一切稅費都要節省好些只要把這一筆稅賦的錢做個不足的補助品己經是有餘的了 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
