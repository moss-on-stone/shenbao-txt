# 1888 - 99 - 4905383

 

Page 1

 
 
[新印解酲語出售] [  申報舘主人啓]  
　　是書係近時人所著事實旣新奇可喜筆墨亦秀雅出羣較之坊間說部塵羹土飯陳陳相因者眞有下上牀之别本舘不惜重貲購得藏稿用新鑄鉛字排印以公同好准於卽日出售每部二本價洋一角八分售處仍照曩例 
[大題觀海告白] [  點石齋主人啓]  
制藝之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人　數途並進而以科名爲重試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇概從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則剛繁補缺題必求全刋譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢六言必須原本經術近時墨裁聲調高朗之作未甞不瓣香於先賢韜山隨園秋谷犢山諸家則又句梳字櫛其源出於劉熊諸前輩故　山振幾社之聲金　接柳潭之武尋源溯委亦如詩家之三昧也此編體旣别裁篇又浩博多寶船家有其書矣然篇目不及文彚之多文彚多矣面又不及文府之備文府備矣而觀海視文府又多十中之四定於四月中出書定價若干且俟成書後再登此白 
[備荒新說卜]  
　　一曰保商古時人占百畝以自給後世則富者田連阡陌農夫無田往往佃人之田具牛種納租稅身其餘幾而都邑富民安坐而食其租太半務爲纎嗇操其有餘之勢以規倍稱之息而農民於是益困救其弊者欲使畫井授田各得其分勢必有所不能欲務勸分發粟以損有餘事又有所不便前人所以有安富救貧之議爲通變之方者卽重農積榖之微意也顧吾以爲今之富户大半在貨殖而不在農田平日積貯倍息操其奇　藉有資財要結當路有尋常富民所不能爲者富商毅然爲之當道卽藉其力以成大功卽如前年左文襄出師西征餉需不給藉富　胡道設法接濟克底於成推此以論水旱偏災暫借富商之力辦一方之賑亦復何難苟得秉政諸公誘掖有方奬勵有法安有不以爲榮而裹足不前者雖然富商之慷慨者豈易得哉不孚以情而操之太蹙則怨咨交作矣不量其力索之太奢則靳　其　　此保商之所以不可不講也聞歐洲各國以商務爲本上下一心盡力保護並設商務大臣專理其事所有商埠要區俱設領事屯泊兵船以資翼衞而壯聲威所以商民踴躍日臻富强今中國於商情尙多隔膜亟宜以禮貌相待以信義相孚以紛華相戒以忠捆相勗旣培植於平時卽可效指臂於臨事此備荒之微權也一曰治河天災流行國家代有固非人力所可挽回若夫歴代河决之患其故不由天而由人禹之治水順水之性行所無事人固無不知之者水性就下不能强之使順吾意人又無不知之者乃何以今之治河不因水性之自然而惟藉人力以制之狃目前之利而貽無窮之害昔漢賈讓治河下策云繕完故隄增卑培薄勞賈無已數逢其害當今治河以此爲上策竭天下之脂膏給河工之煩費國病而民亦病焉更可嗤者官員藉河務而升遷吏胥藉河决爲利藪故寗使水患之頻興而不顧民生之大計功利之中于人心其害有不可勝言者居今日而籌水患必求至當不易之策爲一勞永逸之計度量地勢之高卑尋求水所歸宿山陵當路者鑿之城郭受衝者遷之宣洩積潦排决歸路不與水爭咫尺之地而後民安其居水歸其宅然此未可貿焉從事也必用測繪之法徧測近河各州縣廣輪高下合爲一圖應請照前議繪圖策於直隷山東河南安徽江蘇五省詳細測繪平面圖又輔以直剖面圖則河道之分合水面之高低上下曲折之形勢顯然可睹而河工亦有所藉手矣此備荒之大計也一曰蠶桑賈子論積儲曰一夫不耕或受之饑一女不織或受之寒漢景帝詔曰農事傷飢之本也女紅害寒之原也古人論備荒者未有不飢寒並計農桑並重也吳中田賦之重甲天下夏秋二稅之外加以漕糧之費民無餘蓄幸有蠶桑之利實佐事畜之資自海禁旣開西洋番舶貿遷何啻百萬吳絲衣被天下其利無窮逮道光已酉咸豐丙辰水旱迭至之時吳越之民禾榖盡罄勢已岌岌不旋踵而已安定者識者謂蠶桑之利實有轉移之力焉顧吾考古人所言蠶桑之利如書詩孟子及春秋傳所載皆在鄭衞晉楚齊魯之間未嘗及吳越也而何以今昔之情形不同若是謂地無遣利耶則西北諸省千百里彌望平原任其荒蕪何多也謂人力不遑耶則今江北惟通海尙知紡績耳至淮揚之間婦子終日遨嬉仰一人而食者比比然也謂其事之不習耶則鄰壤相望止須傭蠶婦並種樹之工教丁男童女爲之初無南北風土之隔也欲興其事宜官爲倡導擇地之稍高宜桑者募嘉湖人教以種桑育蠶並仿製機具給民募江南人教之織鄉一人數年之後民稍獲利將不待勸戒而趨之者多矣此備荒之兼務也一曰製造周書曰農不出則乏其食工不出則乏其事周禮太宰掌建邦之六典六曰事典以富邦國以任百官以生萬民又九職一曰三農生九榖五曰百工飭化八材古聖王興造事業爲民開衣食之源則工與農又並重也顧吾考三代以後工雖居四民之一而視農爲尤輕惟考工記一篇專補司空事官之屬其後管子言定民之居工立三族後世營造之書寥寥罕覯豈非以工爲末技而賤之乎然而未可畸輕也天生五材民並用之貨惡其棄於地力惡其不出於已百工者能飭力於五材辨而用之與農夫之飭力以長地材無二理也中國與泰西交涉以來見其鐵艦輪船槍砲之利設廠製造以圖自强而製造洋布開礦諸機器無暇講求不得已購自外洋漏巵莫塞識者病焉或又謂中國生齒日繁小民藉各藝以謀衣食若改用機器製造必致奪其舊業轉以病民不知創行新法皆中土本無之事與尋常之工作無關况洋布羽呢本係外洋進口之貨仿之可興民利開礦則取地之寳藏以供人用如疏通水道則有挖泥之機船平曠之區可用風車等法以代人力之勞遇旱則掘深井以桔橰取水灌溉田疇遇潦則開水道以汽機戽水導注江湖此各項機器如能專力精思不惜工本自行製造則於國計民生大有裨益又泰西定例凡能别出新裁製造奇器實爲有益者則必給以保單限以年數准其獨造期滿之後他人始可仿製創始者名利兼收故不惜苦心孤詣鬥巧爭奇中國能踵而行之必有才智之人出乎其 
 
 

Page 2

 
 
間此備荒之旁職也按　八者宜與古人成法相輔而行古來如農務倉儲荒政惠卹諸大端皆有實效可收惟能豫備於平時卽爲後日之補救計而臨事之補救大半從平時之豫備而成所可恨者古人良法美意多敗壞於因循廢弛之人耳趙君又言曰水荒與旱荒異旱荒數十日而後成其發也漸所苦者貧民耳富民衣食必有存餘尙可勸分平糶爲補苴之計水荒則一二日可成其來也速洪流所至破隄防毁廬舍無論貧富頃刻蕩然卽使苟延殘喘而隣省衣食不濟惟有坐以待斃耳雖有金銀飢不可食寒不可衣直與無此者等然則汎舟乞糴曷可緩哉所見皆切實可見諸施行毋徒作備荒文字觀龔仰蘧道憲原評援古例今剴切詳晰間參西法無畸重專注之失筆氣勁達迥異庸腐是錚錚佼佼者 
[本館接奉電音]  
　　昨接駐京訪事人電傳本月初四日諭旨二道敬謹譯登○三月初四日奉上諭陳彝奏衞守備短交銀兩逾限未完請旨拿問監追查抄一摺已革安徽安慶衞守備調補浙江杭州衞守備武壽齡前在安徽衞任内短交徵存各項銀兩爲數甚鉅除已交外尙短交銀二千九百三十餘兩迭經勒追清繳迄未完解實屬玩延武壽齡着卽皇問監追提集經手家丁書吏人等嚴訊是侵是挪分别辦理著直隷總督將該革衞守備家産嚴密查抄備抵一面查明歴過任所庽所有無資財寄頓一律查抄以重庫欵該部知道欽此同日奉旨内閣典籍著吳震補授山東霑化縣知縣著聯印補授山西屯留縣知縣著周士奇補授廣東海豐縣知縣著萬琨補授山西靜樂縣知縣著王崎璐補授山東德平縣知縣著凌錄祺補授廣西容縣知縣著榮謙補授雲南彌勒縣知縣著姜鵬程補授貴州綏陽縣知縣著朴興文補授浙江永康縣知縣著李健爲補授翰林院筆帖式著松齡補授禮部筆帖式著阿克逹春補授太常寺筆帖式著文凱補授中書科筆帖式着景煦補授通政司筆帖式著文敬補授户科筆帖式著崇本補授盛京刑部筆帖式嵩慶着准其補授周天霖吳澍霖張士瑛郭澤禧俱照例用奉天府軍糧通判耆齡着准其升補翁植着照例用華祝三着回任加一級註册候升歐陽烜著准其開復原官照例用中書科缺着文年補授欽此 
[七十二沽觀海記]  
　　天津府城西稽古寺住持僧不務清修惟以嫖賭吸烟爲事去歲紳董公議逐出寺門旋禀諸道府各員將寺改爲稽古書院專課策論以崇實學胡雲楣觀察諭令寛籌經費妥議章程現經紳董捐建學舍規模大備於二月二十三日請李傅相命題開課傅相俯如所請課以經文策論各一委觀察領題詣院點名給卷限三日内繳納逾限不收是日應課者共二百餘人○各省之解新鑄制錢入京者道出津門源源不絶○通永道許仲韜觀察於二月二十三日因公到津禀謁李傅相假河北工部暫駐襜帷旋於二十六日仍回本任○正任津海關道周玉山觀察由塘沽向唐山進發查騐沿途鐵路工程約本月回津仍履本任○天津縣宫玉甫大令于二月二十二日卸事闔城紳商士庶敬送牌傘由堂皇以達廳事輝煌金碧密比如林○天津鎭鄭一峯軍門疾終任所所遣篆務暫由前敵營務處吳崙峯軍門署理二月二十三日爲鄭軍門開弔之期闔城文武各員無不親臨祭奠○新任天津縣孫筱坪大令於二月二十二日接印視事當日卽謁廟祭門巡城閱獄示期二十八日放告 
[皖山翠黛]  
　　二月十八日二更後安慶省城北門外南莊嶺韓家廠某姓家失愼草屋兩椽付之一炬查起火之由因作夜膳遺火積薪以致登時上熾幸是晚風不甚狂兼之人手衆多得以卽時救息云○委辦支應局提調彭受臣太守祿赴巢縣交卸厘局事務訖於上月十九日抵省赴各大憲署禀安然後接辦局事○安慶人某甲年近五旬祇生一子年甫十餘齡客秋失去遍覓無蹤近來刻成招帖招人找尋不知一顆掌中珠藏埋何地也○上月二十二日有一青年婦女沿街擊小鑼珠涙盈盈愁眉雙鎖問之云失去一六歲女孩是以出門尋覓云 
[維揚風月]  
　　前報紀泰屬東臺塲大使因病出缺鹺憲於上月杪札委周望之鹺尹希成前往署理新興塲沈純伯鹺尹繼祖忽染沉疴於上月某日出缺上憲檄飭劉庄塲温鹺尹兼署均已先後奉札分往履新矣○張屺堂廉訪督辦下河工程事竣後自東臺起節至鹽城伍祐一帶海口估得長約百餘里連夜赶造估册劃分叚落派委興工王事靡盬不遑啓處其廉訪之謂歟○南門外某鄉近忽有狼出没每至夜分卽聞四野咻咻然鳴聲互答鄉民咸有戒心薄暮卽𢾅門不敢出或謂儀徵城外夙有狼患人家牲畜時被吞噬是鄉距儀徵甚邇狼或由彼而來歟 
[禾中紀事]  
　　嘉興府宗太守乘舟親赴海鹽縣公幹於初二日回禾至時顧邑尊尙未聞知迨官舫已傍碼頭始得信而往投遞手版職名蓋太守不欲以供帳勞屬員故先期並不傳示也○嘉興池灣鎭後石匠浜沈甲之妻因事紛爭被叔母將繩縊斃時甲方出外迎會事畢回家則叔母已不知去向無奈飛報岳家岳父母聞信咸來奔至叔母之母家騷擾其家央人調處出洋二十元爲棺殮之費屍父終以忿無所洩將壻略毆幾下旋至鎭上自縊於坑厠中經人見之報知伊壻飛奔至厠解救則已氣絶身亡矣甲驚悸成病回家臥床其性命亦在旦夕并聞甲妻死時懷孕數月釁起家門數日間竟傷四命嗚呼慘哉○前報紀宗太守拘拿本署書辦張某發交秀水縣管押云云兹聞太守係奉蕭廉訪密札故所爲何事卽署中人亦不得知事後各書吏禀求太守親提研訊然後解赴省垣太守允之上月二十九日午刻升堂訊究張始供出前年八月爲雙橋鄉民徐某作伐以致釀成人命太守乃提訊屍親徐某之姪及張委作月老之某甲徐姪供稱叔死不干張姓事甲供事不知情太守飭掌頰二十下復訊得徐家尙有媳婦因飭提到案再訊張仍發秀水縣管押 
[鹿門望海]  
　　臺灣訪事人云現任宜蘭縣羅大令於前數日仙逝遺缺由藩憲札委辦理艋舺鹽館之沈大令賛臣往署所遺艋舺鹽館一差委現辦滬尾鹽舘之王貳尹秉壽暫行兼理○省帥隨員鄭子垣都戎之封翁一峯軍門病故天津任内都戎接到電音當卽遣家丁禀報乘輪赴津○全臺所辦清賦現己將次告竣各處仍須委員復丈惟彰化一邑經李幹臣明府總辦大憲深信無疑謂可不必復丈矣○日前劉省帥接到金陵府第發來電音謂女公子於二月廿四日病殂當飭差官回里部署一切○臺北電線通至福州川石山地方日前線忽中斷卽飭飛捷兵輪沿海修接現已工竣於二十九日由滬尾開至基隆裝煤後卽開往上海 
[臺南試事]  
　　臺北府考於二月十七日終塲院試新奉部議改歸巡撫兼理一切應由劉省帥主政惟省帥之意臺南各屬科試已於去夏由唐薇卿觀察主政此次臺北仍委觀察代考下屆始照部議改由巡撫命題扃試觀察遂於上月十九日按臨擇期二十一日首塲隔日提覆二十八日終覆連日城中新進生員輿馬紛紜往來拜客衣冠蹌濟文物昌明于此可見一斑已 
[小姑春浪]  
　　九江信云江水自二月望後迄今漲起丈餘兩岸沙洲俱已淹没波濤滾滾勢若建瓴誦春潮帶雨晚來急之句此時風景彷彿似之○潯城岳帥門外某姓婦因事與藁砧反目遂潛服阿芙蓉膏迨毒發難熬呼人灌救則香魂一縷早已飛上九天矣吁慘哉○某公子衞玠璧人風流自賞揮金如土好作狹邪遊一日呼某錄事典酒籌酒緑燈紅金迷紙醉公子樂甚意欲入迷香洞裏枕設神雞而錄事身價絶高久已目無餘子拒之甚峻幾投謝女之梭公子無可奈何不歡而散然受其奚落心不能甘次夕預約惡少三五人仍招錄事侑觴酒酣耳熱之餘憤火中燒遽作灌夫之駡座龜奴稍稍開罪公子卽持茗盌擲來錦繡綾羅淋漓濡染錄事懼遭强暴宛轉嬌啼幸龜奴見幾叩頭陪罪事始得寢說者謂以眠香偎翠之塲而作打鴨驚鴛之舉公子之性情粗魯蓋已可見一斑然如該妓之色藝自矜裝腔做勢氷顔對客白眼凌人受此催殘亦其自取也 
[蕪湖官塲紀事]  
　　前湖廣總督李小荃制軍挈同瀛眷自珂里乘坐長龍船起程並有杉板多艘護送因在巢湖阻風於上月廿七日清 
 
 

Page 3

 
 
晨始抵蕪湖一時水陸各防營咸紛紛排隊升砲恭迎文武各官則皆脚靴手版詣舟迎謁制軍一一接見旋命舟子駛進内河灣泊下水門碼頭未幾登岸在介弟穉荃觀察第中暫駐襜帷夫人公子亦次第乘輿登岸翌日制軍乘緑呢大輿遍拜城中各官紳冠蓋往還一時稱盛制軍年已六十有八黑髮烏髯精神矍鑠聲音洪亮步履軒昻眞所謂龍馬精神海鶴姿也聞須在蕪勾留數日一覽江山之勝始行起節晉京○調署旌德縣事建平縣崇明府福自省會謁見大憲來蕪勾留數日旋卽回署俟交卸後再由旱道赴旌德履新○調署建平縣事楊明府霈霖自皖垣禀辭各憲乘舟至蕪晉謁道憲并拜各寅僚小住數日卽赴建平新任○原任直隷宣化府知府章琴生太守洪鈞安徽績溪縣人也寄居涇縣由甲戌翰林授職編修在直隸襄佐李傅相戎幕丙戌夏簡授宣化府莅任後循聲卓著輿論翕然忽於上年十二月染患時疫遽賦仙遊年方四十有六聞者無不惋惜現由其公子扶櫬南歸靈輀由津航海至滬搭江永輪船於上月廿六晚抵蕪當卽换船同鄉官紳咸詣舟次吊奠小泊數日卽須掛帆向内河進發至涇上謀安窀穸也 
[皖垣官報]  
　　二月十八日藩轅牌示准補無爲州州同蔣應龍着卽赴新任供職二十二日藩轅牌示本任阜陽縣知縣調署宣城縣知縣李應泰飭回本任供職准補舒城縣知縣劉承祖署無爲州准補毫州知州陳晉准補定遠縣知縣忠明准補鳳陽縣縣丞高矩曾均飭赴新任 
[上海縣署瑣案]  
　　包林氏控女婿狄雨村紏衆毁屋并有夫姪包正甫帮同胡閙云云前日裴邑尊飭傳包正甫質訊林氏稱小婦人生有女兒嫁狄爲室去年因夫妻反目而歸旋卽回去前日狄忽糾領多人蜂擁到家正甫亦在其内誣稱女有不端之事將房屋肆行拆毁正甫稱伊等曖昧之事小的不得而知卽狄之拆毁房屋小的亦不在塲惟曾冋之解勸耳邑尊謂爾旣經理勸何得諉爲不知須從實供因何起釁正甫所供含糊邑尊喝令笞責二百板枷號示衆諭令包林氏明白補詞呈候訊辦○江幹榮汪時平互控一案迭詳前報裴邑尊傳江并司帳人程啓淵于前日晚堂質訊江稱職員向開茶棧此次汪茶被焚汪客自盡後職員願將所付之銀五千餘兩不向索償并出資代購棺衾成殮資助屍子盤柩回家豈知屍子尙欲藉屍滋閙程所供略同汪稱生員並非藉屍圖詐惟茶由江運不應遭焚後推在先父身上以致憂懼輕生朱有慶所供略同邑尊向兩造再三開導諭令程會同安徽董事黄爕秉公調處俾全汪之體面江程遵諭而退汪朱仍還押○山嘉大送房客陳阿方至案裴邑尊質訊之下一并管押前晚復訊山稱監生素來安分並無賭博事情此次實係被誣叩乞交人保釋邑尊謂爾年紀尙輕務須規矩山唯唯遵諭邑尊准子交保開釋○昨報紀葉長秀具詞投縣裴邑尊飭令管押云云前晚庭訊之下葉之表姊丈王炳昭投案訴稱葉祖漢章前充廿五保五圖地保咸豐五年僱沈長生爲僕至十年以長生誠實可靠遂撫爲孫改名鳳祥爲之娶妻將家務交其管理時長秀年尙幼是以收租等事均由鳳祥經理嗣漢章去世同治二年八月長秀母錢氏亦病重遂邀小的至床前囑以長秀年幼恐鳳袢吞産須立遺囑俾免紛爭小的以情關至戚義不能辭當卽繕就遺囑存在小的處錢氏隨於十月間病殁鳳祥雖獨掌家事然並不欺凌長秀旋因小的年老返紹興原籍鳳祥於光緒十一年病故因無子嗣由女婿徐銳峯顧兆榮偕長秀料理喪葬事事後徐顧竟將長秀驅逐出門去年七月復出洋四百五十元交付長秀言葉姓産業均由岳父經營而得今旣去世理歸女婿管理長秀性本懦弱隱忍不言小的聞信到來長秀方將前後吞産情由詳細訴說小的乃將遺囑交彼具詞投控小的年逾七十素不作虚妄之事且有畫錦牌樓巿房十一間之方單是葉長秀户名叩求吊單騐明究辦邑尊以遺囑不可靠且事隔久遠何不控之於前着王具揑據切結違干嚴辦葉仍還押○昨報列裴邑尊詣裕伯題橋致祭秦公祠有陳姓喊控吳邱等籍索烟錢圖詐云云前晚邑尊庭訊之下陳伸訴前情叩求究辦吳邱等四人一味推諉邑尊喝令各笞四百板荷枷示衆 
[撞船兩志]  
　　前日本報記招商局廣濟輪船展輪出口時未黎明昏黑中撞沈載石船一事事經江海關查悉恐碍民船出入因之商諸招商局出洋十八元僱工設法撈取沈船所有碰撞一節須俟廣濟船回來再行核奪○昨日黎明時招商局普濟輪船開赴天津天浦江撞沉一載泥船丹中人幸經救起諒尙須理論也 
[妖道宜懲]  
　　去年蘇松各處有敎匪裝束類道士手銅錢劍求售後經破獲正法數人若輩遂匿跡銷聲無從蹤跡邇來滬上城廂租界又外來道士賣藥賣劍自稱來自茅山一日法界西新橋南首睦和里口某飯店主之子年甫五齡在比鄰錦文里門房中偕羣兇嬉戲忽來一道士將兒抱在手中飛奔而去幸經飯店中人望見大聲喝住道士稱因見此兒傾跌爲之攙扶店中人謂旣是攙扶爲何抱去隨呼巡捕至將道士拘送捕房捕頭着押候解案想王司馬一經訊實定必盡法嚴懲也 
[口角輕生]  
　　前日下午四點鐘時有一中年婦人突至鄭家木橋躍入河心隨有一男子赶來爲之援救時適潮水甚急兼以不諳水性以致身不由主載沉載浮幸經船户慌卽打撈始得同登彼岸問其顚末云係夫婦口角故欲輕生云 
[滬濵途說]  
　　前日有一丐婦手足殘廢躺臥街上哀乞布施巡捕見之舁送會審公廨蔡太守飭驅逐出境○英界禁止婦女入館吸烟以後烟館生理大不如前因之别出心裁分送彩票日來城中某麵館亦效其法吃麫一椀送票一張頭彩得麫五百椀以次遞减并聞英界某茶樓亦將仿而行之云 
[取洋送捕]  
　　某甲投法捕房訴稱日前在小東門外某烟館吸烟身畔有洋八元被同榻某乙取去今日途遇拉住向索祇得五元捕頭詰問之下乙稱前日拾得兠肚内有洋元捕頭着押候解訊 
[閱災紀略並擬籌欵接賑說]  
　　客秋豫省鄭州黄河决口三百餘丈正溜直達吳皖統計數十縣無論官商貧富子婦丁男流離顚沛慘不忍言繼聞决口處所漸消漸闊決開五百餘丈則水頭愈大被水地方愈多災黎愈廣不待言矣此僕訪聞被災之情形也今年春僕適値公幹旋里詢悉壹是被災情形始知前聞確切並無一字之虚越三日僕由舍之桃源之懷遠之蒙城之永城之亳州之柘城之杞縣一帶上至汴梁下至洪澤探悉水勢日夜加長其洪澤沿湖一帶不特狂風陰雨陂滿横流卽天朗氣清之日待到黄昏時候潮送風濤踰堤而過舉此一端其他可知也至於鄭州決口之處始聞三百餘丈繼聞五白餘丈僕詣該處未諳量法不敢親嘗口門寛窄但探聽該處人言及問悉該處工程局據云刻下口門日漸加寛計闊不下千餘丈如何修法如何合龍尙無頭緒至於被水災黎與波臣爲伍者固多卽印委差官偶不小心頓遭淹没者亦不知凡幾其災况之浩大直令人書難罄狀聞而流涕不已者此僕親歴决口災區之實在情形也刻下如此轉瞬桃汛黄水愈加勢横其患豈堪設想哉僕籌思至再無策可陳惟思春浦商賈薈萃之區名甲天下雖蒙仁人君子好善樂施無如災區太廣需欵甚鉅且青黄不接之時待賑孔殷較禦旱災更爲急務此時難集移時更難接濟欲得持久之法如蒙地方父母懸一勸賑大示殷勤開導以補籌賑董事之不足或錢莊或典業或土棧或賈商每日或捐數十文或數百文取不傷廉與不傷惠補救於人便是修德於已諸商諒亦樂輸而募捐者或一月一收或每日一收集腋便可成裘多一文錢便多救一人命似此辦法鉅欵最易彚成救人實屬不少其功德豈淺鮮哉有父母斯民之責者盍請亟爲圖之 
此稿乃友人交來不署姓名惟自跋云僕投筆從戎歴今十載明知語多鄙俚不合觀瞻亦不過略紀數言以明災况云云讀之殊爲惻然亟錄於報以供衆覽[  本館附識]  
 
 

Page 4

 
 
[敬神戯筵資助賑小引]  
　　敬啓者月之廿三日恭逢天后聖母神誕歴年來敝號等招集梨園詣廟演劇以答神庥凡在交往之各莊號均有致送香燭者故於是晚肆筵設席藉散神福而聯友誼爲年例也去歲敝省水災曾移此項以助賑需今年則豫皖之災較重需欵更大爰商諸同人仍將戯資筵費洋一百元送交陳與昌彚解災區雖屬杯水車薪於事無濟然有聞風而起者則於賑務不無小補焉想神　鑒此微忱定能默佑在交往諸君省兹一夕口腹俾救無數災黎種福正復不淺也謹書小引用登報章山東瑞生祥瑞呈祥瑞蚨祥瑞林祥謙祥益同啓 
[遐方勸賑]  
　　金山總領事署程甫堂太守募來九十四户賑欵合鷹洋四百八十四元匯豐銀行番票一紙由本埠天保棧朱煦庭兄交來出使俄德奥和大臣洪文卿閣學横濵理事羅少耕神户理事蹇虚甫兩太守疉次募賑匯來早登申報似此駐節遐方情殷爲善除請登日報外惟有望雲泥首叩謝恩施而已[  上海北巿絲業會館籌賑公所愚弟少欽施着昌謹誌]  
[天后宫施醫局清單]  
　　於二月初二日增設義塾又二月十五日添設鄉約期逢一五日宣講又將本年正二兩月各善士愿助數目開列于左唐茂枝十二元陳善亭十元何天生高易李各六元王松堂五元徐俊良四元陳詠潮三元吳榮坡宋晴川闕鳳書譚幹臣黄佐卿徐棣山朱寳珊各四元張金和周蓮塘各兩元楊榮山一元半共收洋七十九元半[  虹口鐵路橋下天后宫施醫局謹啓]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[助賑摭要]  
　　閒讀申報遊梁客善士勸續賑篇援古論今治聞殫見殊令人勃然興感焉災區需賑孔亟所賴各處善士濟世多方俾疾苦者得延殘喘戴德實深澄江敬業居士募詩義堂善士洋一百元江陰楊逸興善士奉尊堂遺命節糜費移助以資冥福洋一百元又爲抱孫願助祝保幼年安康洋五十元莫釐清河季子爲六十壽辰蒙諸友賜儀理宜酬謝將答席資移助洋一百元又求平安益壽洋一百元蘇州潘仲溪翁募汪潘氏求病速愈由寳和號來洋一百元鎭海内閣中書余善士燦爲尊堂王太宜人七十冥壽洋三十元又爲叚宜人六十壽辰蒙友姻惠臨理宜伸謝奉命將資移助洋一百元山東丁悅生堂善士募三十二户由趙郁堂翁父來黄平銀一百七十五兩四錢三分批見規元一百六十一兩另九分二厘又不批銀十二兩九錢五分各户另登按日清單黄小舫善士爲肝腎疾氣喘夜不能眠等症求速愈由泰源莊夏春培兄來規元一百兩仰日堂善士由春源倪德明兄來規元五十兩浙江玉環廳者覺因道人募壽蘐堂善士爲尊堂七秩稱慶介壽祈年洋七十元無錫王源隆王詠軒善士祈康健平安闔家迎祥洋一百元周松仙善士求病速愈由日昇昌來洋二百元厦門福義號由啓昌糖行來洋五十元長沙朱善士恩紱求尊閫病速愈由協源莊來湘平銀二百兩合規元二百十兩另二錢二分三厘澄心書屋善士求身體康健洋五十元蕭山縣署蕭文斌善士求病速愈洋一百元体寗不求可達人續助由俞雪材兄來洋一百元心願子求平安由錦章洋貨號來洋一百元容解災區或爲萱榮而種德或爲蘭茂以行仁或爲妻病以拯飢或冀身康而甦困不求聞達慷慨傾資廼祝案眠肫誠恤患羡肥甘之並汰福壽綿長瞻勸募其多方語言透澈胥增鼓勵用特表揚[  上海北巿絲業會館籌賑公所愚弟少欽施善昌謹誌]  
[趙子進茂才以其尊甫伯遲明府所畫山水八順屬題因賦一律]  
　　使君餘事稱三絶時輩何人出一頭慘澹經營疑白石憑空結撰若丹邱矜奇自得詩中意神妙都從象外求有此溪山無此筆披圖令我豁雙眸[  吾谷山人衞鑄生]  
[上海陳家木橋電報總局豫皖賑處二月上旬初六至初十收解清單]  
　　常册錢槐卿交來江陰縣正堂許募第二批祝塘鎭各姓名捐洋一百元青暘鎭各善姓廿五户共洋一百四元三官鎭各善姓十户共洋五十六元三共合洋二百六十元又武陽保嬰局來第廿一批募循理鄉三十五都四圖六户洋六元惠化鄉廿四都三圖廿户洋九元錢七百六十六孝仁鄉四十七都五圖四户洋三元錢三百北直坊廂四十三户洋三十三元懷南坊廂汪三先生洋廿二元旌十户來孝坊三十六都三圖六户七元棲鸞鄉三十五都五圖十户洋三元錢五　依惠鄉三十八都一圖十七户洋三元又使君受福册百五十八號六户十二元又百七十號册兩户洋五元祥字捐册兩户洋一元錢五百十户洋八元連前實收洋一百十三元内有銅洋兩元又錢一千零四十六○蘇册蘇城知非子以錫箔灰變價助賑資先人冥福洋十二元得見齋來第七批洋九元三角盛澤王夢軒第四批十一户洋十七元○凝册常昭凝善堂募四十四批蘇州同裕布莊募八户洋七元銅洋三元平友山募二户錢五百八十須翰清募十九户洋一元朱寛甫募十三户洋廿二元錢三百徐祥隆募八户洋三元錢二百陸逸夫募六百洋兩元吳堅夫募十五户洋七元錢一千十文李振卿募十八户洋五十六元銅洋一元錢三千九百廿湯黎仙募十一户洋四元錢二千各散捐十户計洋二十元錢三千八百四十以上實收洋一百三十三元一角銅洋四元虚對開一個○杭册杭城同善堂募第七批洋一百四十一元銅洋六十元捐户零登報章○嘉册嘉興鹽釐厘楊羲臥太守募第十九批南偃各善士洋十四元爐胚洋六元小砂錢三十一千四百○湖册烏鎭杜善士募兩户洋十三元銅洋四元○鄂册湖北公濟益銀號來第七批方子厚募六户洋十一元○粤册汕頭電局不列批潮郡白蒲花雨堂得子助賑爐胚　十元○寗册金陵恊賑公所第八批募洋一百廿九元銅洋五元錢十六千四百七十八細户零登報單戲鴻堂來黄愼之殿撰楹聯助賑洋十元○寶册宜昌電局同人助洋一元○本旬連前五天初一至初十止共收規元一百三十七兩八錢六分三厘曹平紋四十兩申元四十二兩五錢湘平紋五十一兩八錢申合元五十四兩七錢七分半洋一千五百四十元三角六分爐胚洋十六元虚對開一個銅洋七十六元合元一千一百廿九兩七錢三分七厘又錢十七千九百廿四文合元十二兩七錢一分二厘砂錢三十一千四百合元十一兩一錢三分半以上九項共合規元一千三百八十八兩七錢七分二厘連前共收規銀三十萬二千零六兩三錢五分六厘解至第十批止共計規元廿九萬九千五百六十七兩七錢五分實存規銀二千四百三十八兩六錢零六厘擬於卽日續解十一批以濟春賑之急需合併聲明 
[上海陳家木橋電報總局豫皖振所二月中旬十一至十五次解清單]  
　　絲册絲業賑所第六批規銀一萬兩○與册與昌賑所第八批規銀五千兩○文册文報賑所第十批規銀一千兩○高册高易賑所第十三批規銀三千二百八十八兩○藥册愼記純陽正氣丸一千服高易賑所甘露午時茶五千六百包紅靈丹一千二百瓶痧藥二千九百瓶太乙丹一千粒藿香正氣丸二百包絲業賑所純陽正氣丸二千五百服痧藥一千二百服○揚册揚州恊賑公所第四批規銀一千五百兩揚州電局交來第三批東台縣署募葉劉氏十元○淮册鹽城和豐號募六户七元七百九十○太册太倉童馥堂繆李豐募第四批三户二元銅洋二元一千六十六○松册大團鎭元昌店吳敬修募同人兩元○寗册金陵機器局第三批王楚賓募七户二十元○常册武進縣正堂金募三十五户四十五元二百四文江陰春字左營幕友王之瑞募五户十元常州益豐豫木行募七户七元銅洋六元無錫知仁庄來廿九批募楊佩記五十元○救册蘇城太湖救生局徐十翁廿二执義大桶捐　辰庚二元鼎記一元銅洋一元無名氏六百八十文百年長桶捐無名氏十元九百守之二元錢榮初陳若記各一元吳蘭庭王心田兩户各半元松茂室桶捐心耕主人一元五角無名氏五百文郡廟桶捐無名氏三百太和堂桶捐無名氏五百七十得見齋桶捐無名氏三元一千七伯七十五文安節局桶捐一子生廿元無名二百八十一○蘇册金小蘇募第四批三十八户十元二百五十八又蘇城得見募八批秦宫記二元戲鴻堂交來春清俞太史楹聯助賑二元常熟永益珍來力不從心二圓○凝册常昭凝善堂四十五批昌盛經募七户一員一千七百六十蔣石翁經募琴川安定號第因母病愈五十員隱名病痊還愿五十員○杭册浙江軍支應局文案貢建候募廿三六十五員○嘉興局第十九批楊義臥太守來王店厘局胡經募說家一千四百七十一號八十五員三十又說字一千四伯七十二號海鹽城各鋪户八十一户十九千三伯又祥册一萬二千五十四號募三十二户廿一員祥册一萬二千六十五六七號募五十四户六元三角十六千五百文銳册一千四百六十六號五二圓五角矣收洋一伯五十○湖册湖州仁濟善九批錢海珊守戎募廿五三十六圓五百○金册蘭溪電局郭來第六批署浦汎余五圓洋册莫倫使署洪君松年募廿一英金十磅十先今合規銀五十八兩三錢八分四厘○卾册漢口電局第五批募規元廿兩一錢九分四厘○直册州電局吳君保　募七户湘平安四十六兩合規員四十七兩八分二厘洋六元○皖册遇縣署募爛本洋十一圓銅洋一員一伯　十又來殷家匯鄒小方四圓○由册無名二圓讓之節食移賑一員存之節省戲資一員江夏張逝川一元廣和糖行來馬誠堂七元南巿章蔭萱子安氏規銀一百兩○爲衆乞命無力人二角吳榮金不留名無名氏周阿二韓姓五户各一角○爲善最樂册興化縣慶恆號募九户十一元○救灾圖單册蘇城筆畊齋居士三圓○保册宿遷培德堂募三十五户十元蘇城迴龍閣陳募二元林嚮記銅洋一元周沛然一角以上十五日止 
[上海家木橋電報總局豫皖賑所二月下旬收數清單]  
　　與册與昌賑所第九批規元五千兩○絲册業賑所第七批規元五千兩○文報賑所第批規元一千兩○粤册香港東華醫院第三批規元三千兩又第四批規元一千五伯兩○樂册菱湖厘局陳募二十户十四元○直册都門全芸軒董子餘二公同募第十二批京平銀廿兩申合規元廿兩另六錢四分第十三批京平銀一百五十兩申合規元一百五十三兩六錢○鎭册雲南臬署從善堂鄧募第一批雲平銀一百另一兩六錢甲合規元一伯另七兩二錢九分○皖册桐城不書名五元安廣電局來無名氏銅洋二元○閩册福册福州從居土英三元爐坯四員○救册太湖救生局第廿四批無名求内病速痊十元徐賜齋四元味根堂四行堂安主人范劉氏四户各二伯遷善改過人詠笙氏邑雲山舘無名汪陳氏六户各一百共收洋十五元二角錢五十二文[  此高未完]  
 
 
