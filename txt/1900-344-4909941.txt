# 1900 - 344 - 4909941

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論余晉珊方伯札飭停撤淮揚公所封閉龍華禪寺事]  
　　公所義舉也寺院佛地也官斯土者苟知爲義舉則必護持之見爲佛地則必敬禮之乃一則札飭停撤一則札飭封閉豈升任湖南藩司今蘇松太兵備道余晉珊方伯不欲人創善舉以普慈惠不欲人履佛地以結善緣乎嘻我知之矣今滬上各項善舉夫豈少哉城内則有普育輔元淸節諸堂租界則有廣益元濟仁濟諸堂新閘則有樓流庇寒諸公所而電報總局絲業會館源通官銀號以及本館所設協振所則專籌各省振捐近更創爲救濟濟急協濟三善局厚集捐欵以拯北省被難官紳善氣彌綸亦已中外無間矣乃貧無聊赖者時或賃得一椽小屋門懸匾額僞托善堂爲濟爲恒爲永爲淸爲仁爲益陽稱行善陰實私肥又以租界例不得募捐則串通略知文墨之歹人披閱申報所登各振所淸單見有慷慨樂輸者卽修函勸募或稱施醫施藥或稱施粥施衣以及掩埋暴露屍棺留養殘廢幼穉甚或勾通胥吏朦請縣諭懸諸大門堂哉皇哉幾令人莫辨眞僞而勇於爲善者每悞入其彀慨解腰纒矣彼淮揚公所未必如是不堪且旣據城董曹君奉諭往查覆稱所收之捐充施醫給藥購地葬棺諸善舉則其非盡歛錢入已似亦可深信不疑特所謂所董劉子音者平時旣無樂善之名遇事又不孚衆望彼傭工食力之輩終日停辛伫苦博得百文錢仰事俯畜之不遑安所得而樂輸於公所矧諭禁未久卽另有人巧立名目依舊收捐其爲陽奉陰違已可概見意者曹君當往查之際不欲結怨於若輩故曲爲之掩飾彌縫耶抑曹君係忠厚長者之流悞受若輩欺朦遽信以爲確係行善之地耶方伯旣下札撤之且復出示林之今而後淮揚各邑小民當免受勒捐之苦而心香一瓣頂祝弗諼矣若夫龍華寺建自有宋志乘昭垂固數百年古刹也住持釋子苟淸修梵行不染一塵則紺宇琳宮亦足爲名區點綴乃自廿年前奸僧海峰淫風大煽腥聞穢蹟流布無垠迨被逐遠颺繼其後者仍復肆無忌憚每歲暮春時節桃花盛開卽大啓山門任人隨喜於是大家閨眷小户嬌娃菊部俊僮靑樓艷妓履舃駢集車騎如雲而少年佻達之儔日徵逐其中評頭品足恣情狂蕩無所不爲甚至稔惡秃奴隱藏蕩婦無遮會啓肆意宣淫儘有富室名門掌珠身價一朝失足貽玷終身者噫吁嘻淸凈法塲竟變爲昏沈世界彼沈迷於燒香禮佛者當可鑒及前車而秃奴之敗檢踰閑至此而極僅予將寺門封閉方伯亦可謂格外從輕矣或曰滬上澆風不一而足撤一淮揚公所而凡類於淮揚公所者僂指難終封一龍華禪寺而凡類於龍華禪寺者不一而足且安知淮揚公所之旣撤者日後不重復收捐龍華禪寺之旣封者日後不重興佛會可奈何曰是在方伯之堅持定力而已方伯而欲除僞善舉當飭各圖保甲具結備查以後境内如再有此等事情惟伊是問方伯而欲洗禪林穢蹟則龍華寺標封之後當援照昔年葉顧之觀察辦理三茅行宮成案將院宇改爲公局或義塾醫院之類所需經費卽以寺中田產充之一切寺僧勒令還俗如此則名區不致遽廢而淫風穢俗自不致死灰復然今者方伯將榮蒞湘藩矣側聞新任備兵使者袁公嫉惡如仇風行雷厲所願於此二事永久堅守不移庶各善舉皆實力奉行無復如淮揚公所之被人指許而奸淫秃子不再敢倩錢神之勢夤緣爲奸乎跂予望之　　 
[本館接奉電音]  
　　日昨午前西安行在飛電傳來上諭五道敬謹譯登○十月二十二日行在内閣抄奉上諭内務府六庫郎中增崇著補授堂郎中欽此同日奉上諭太常寺少鄉著鐵良補授欽此同日奉上諭太僕寺卿著古布補授欽此同日奉上諭光祿寺卿著明啓補授欽此同日奉上諭直隸永定河道員缺著張蓮芬補授欽此 
[議和喜電]  
　　自合肥傅相由滬秉節入都後東南黎庶無日不翹首跂足盼和局及早告成至昨日午後二下鐘時本館派赴京師采訪友人發來要電急取譯之内係和定二字欣知慶王李相已折衝樽俎重訂修好約章矣薄海人民當亦喜而不寐乎 
[用寳要電]  
　　本月二十四日本報曾登西安行在來電敬知十八日奉旨奕劻李鴻章全權勅書用寳卽著照所請辦理欽此迨昨日午後二下鐘時得本館派赴京師采訪友人所傳電信欣悉本日慶王李相所奉全權勅書業已恭鈐御寳矣 
[福軍分駐]  
　　廣州訪事友人云劉淵亭軍門所統福軍全隊刻已返旆省垣大憲札飭分調二營前往惠州歸善等處擇要駐紥力扼匪人叧以二營駐紥增城龍門等處一營駐紥江浦至柯弁壬貴所部之開花砲隊則檄令駐紥猪頭山要隘以期崇墉屼屼固若金湯 
[統領易人]  
　　杭州訪事友人云省防統領張觀察雲逵現奉撫憲惲菘帥札委辦理江蘇督銷鹽局所遺統領一差委現統乍浦防軍之王副戎立堂接任副戎奉札後卽趨赴撫轅謝委隨於本月十九日禀辭回乍交卸營務然後到防 
[榮辭軒冕]  
　　姑蘇訪事友人云前任浙江巡撫劉景韓中丞樹棠以衢州教案辦理未合機宜奉旨開缺旣將巡撫關防交卸卽擇吉本月二十一日由杭垣鼓棹至蘇州省中文武官員咸以禮迎迓中丞登岸後卽假葑門内某姓房屋安頓琴書聞將於此營菟裘爲娛老之計不復以軒冕縈懷矣 
[升調述聞]  
　　姑蘇訪事友人云近聞省垣官塲中人傳述上海縣知縣汪瑤庭大令懋琨業經上憲保升道員 
 
 

Page 2

 
 
行將開缺歸原省候補所遺上海縣知縣一缺以現署吳縣之田春庭大令寳榮調署遞遺吳縣篆務則以正任常熟縣知縣現署江陰縣之朱大令鏡淸調署然尙未見明文也 
[派勇捕盜]  
　　寗波訪事人云寗郡西鄉大嵐山向有盜黨窟宅其間糾衆刼掠出沒無常地方官畏其凶頑祗得任若輩四出縱横不敢覷以正眼邇者浙江提署接奉閩浙總督許筠𤲅制軍札文知盜魁名象山阿五擇於本月十六日完姻提督余軍門以爲機有可乘當卽派撥駐防大教塲之勇丁四哨隨同城守營項守戎左營劉遊戎鄞江司劉少尹前往彼處分駐各處要隘不意事機不寗爲盜黨所悉卽時逃逸無蹤現擬設法或絶其糧或焚其穴未知果能一律肅淸否也 
[大風覆舟]  
　　昨得九江訪事人來函云本月十八日亭午時有一划船由小池口載客十一人赴九江行至江心忽遇狂風舟子力不能支船遂傾覆義渡局鍾程二紳見之飛飭紅船馳往撈起五人其餘六人已杳無跡矣 
[武林火警]  
　　杭州訪事友人云本月十八日天將破曉省垣下城登雲橋堍桃花弄内王姓錫箔坊工人悞遺星火於灰房中被風所吹以致死灰復燃及板壁一時吳回震怒烈燄飛騰幸坊中工匠衆多急將披屋垃坍汲水救熄迨晚間八點鐘時下城洋市街程某家又被祝融之禍計焚去房屋三椽始經各水龍夫竭力噴澆得免蔓延無際事後訪查肇火之由云係潑翻燈内洋油所致現在亢晴已久風乾物燥火患宜防居家者可不愼之又愼耶 
[粤省官塲紀事]  
　　廣州友人惠書云候補知府秦子質太守炳直奉委統帶巡哨各江水師需員辦理文案大憲札委候補知縣鄧大令炳春鄭大令榮候補鹽知事張鹺尹錫齡候補巡檢史少尹蓮鴻程少尹起雷隨同前往○省垣白貨釐金旣歸官辦各廠須派員監督以專責成現聞河口釐廠已由上憲遴委候補知府吳太守尙恭辦理矣 
[潯郡官塲紀事]  
　　九江訪事友人云本月十八日正任江西巡撫調補江蘇巡撫松鶴齡中丞由南昌省城啓節二十日道經湖口潯城文武各官聞之均往江干迎送如禮○日前正任九江鎭總兵調補安徽壽春鎭總兵宋佩珍鎭軍乘舟赴南昌恭送松大中丞行旌旋於十七日遄回鎭署○總理九江營務處督辦團練事宜兼定字營統帶孫詞臣觀察於日前赴省恭送松大中丞行旌已於二十日乘舟遄返矣○九江城守營守備遺缺經前撫憲松中丞札委候補都司石傑豐都戎寳靑署理擇吉本月十八日履新視事○九江關道明華亭觀察近見貧民困苦堪憐慨捐廉俸置辦棉衣三百件妥爲散給俾得實惠均沾○德化縣獄犯蔡添蝠因病斃命經禁卒禀知縣主沙珠垣明府本月十七日有府委典史熊雲峯少尉前往相騐 
[鳩邑官塲紀事]  
　　蕪湖訪事友人云江干駁船鱗次櫛比向由關道憲委員稽察邇者吳季卿觀察札飭前辦是差之蘇少尹調辦冬防事宜遺差委候補巡檢陸秋帆少尹接辦已於本月初一日到差視事矣○向例鈔關徵收户工各稅凡徵銀不滿一兩者歸便商完納免徵銅斤水脚等費今春道憲吳觀察檄委巡檢張和賓少尹辦理以來收數尙優商情亦能融洽至八月下浣差期届滿觀察詳請上憲准予聨差　月以示鼓勵現又届瓜代之期詳請以府經歴陳晴溪叅軍接辦 
[邗上官塲紀事]  
　　揚州訪事友人云兩淮運司柯遜𤲅都轉前以下河等處梟匪衆多緝私勇丁不敷分布禀准督鹽憲劉峴莊制軍添募勇丁一營名曰兩淮新勝虎軍遴派某武員統帶仍歸長江水師新勝前營統領徐寳山都戎管轄日内都轉忽將虎軍某管帶撤差另委任弁春山接帶有知有事者謂某管帶因前往下河等處巡緝私梟所獲私鹽甚夥未曾盡數歸公近被統領查悉故有是舉也○兩淮泰分司所屬新興塲大使瞿鹺尹經原任運司江蓉舫都轉札飭與草埝塲大使繆鹺尹互相調署刻届期滿柯遜𤲅都轉詳請督鹽憲劉峴莊制軍可否札令各回本任旋奉制軍回批准如所請都轉接閱之下隨於本月十八日牌示轅門一面分飭各員遵照適瞿繆兩鹺尹因事到揚奉札之下卽趨轅叩謝擇日履新 
[烟海寒濤]  
　　烟臺訪事人云時届嚴冬風雪交逼避寒所定期本月十五日啓門凡貧民之欲入此棲身者須先期至巡檢司署挂號領牌以便届時騐牌收納○本月某日有某國兵艦上西兵乘醉至海關向某西人滋擾巡街捕勸之不理幸爲艦中洋弁所見扭之回船始得無事○某姓婦頗工心計尤善居積數年來停辛伫苦儼成素封惟性極兇頑時以呑服紫霞膏爲制人之計本月某日與人口角故態復萌人以見慣司空亦不之異不意受毒過深竟爾返魂無術語所謂弄巧成拙者此之謂歟○福建會館北首有寳棚數座劉盤龍一流人終日趨之若鶩本月十六日之夜棚中不知因何遺火致焰焚如一刹那間附近各棚均付之一炬幸移時卽熄並未蔓延說者謂烟地力食者流不下千百輩日得靑蚨白翼皆輸於若輩之手今得祝融氏大發雷霆將一切賭攤悉數收拾凈盡豈非一時至快之事哉 
[白門冬柳]  
　　金陵訪事友人云本年夏秋之交天氣亢旱上元江寗兩縣境内收成大歉各鄉民咸赴縣署告災上元縣龍硯仙大令赴鄉查勘見各處塘壩溝澮大半淤塞知爲致災之由爰爲毖後懲前之計通飭各鄉董傳諭鄉民略謂溝洫係各人私產應自竭力挑濬官塘官壩利與衆共須合力興修限年内一律工竣俟來春逐一親查如有仍未開通之處惟鄉民是問詩曰徹彼桑土綢繆牖户大令其知此道乎○省垣地方遼闊每届十月初旬例由保甲總局憲札飭各叚分局委員會商地方紳士責令分叚籌欵添設民更以衛閭閻而防盜賊本届局憲以各處皆有商團擬暫緩籌辦冬防以紓民力然論者謂商團大率有名無實惟當鼉更初起時率衆巡綽一週自此卽蹤跡杳然以爲事已了矣故日來居民皆望局憲之遵守舊章力行弗輟也○省垣爲六朝名勝之地南都粉黛自昔豔稱邇來曲院中各校書大半來自玉鈎斜畔以及裹下河仙女鎭等處上焉者入秦淮水榭嫓風流於桃葉追陪達官名士文讌之游次之則　杳巢於上新河待碩腹賈之物色若石城橋畔茅詹逢户棋布星羅抺粉塗朱倚門賣笑者則烟花禪之墮落下乘者也此外石壩街四福巷東花園諸處大半土娼私窠嫫母無鹽倚門障袖評花者更等諸自鄶以下從未有浮家泛宅如浙江之江山船粤東珠江之花舫嬌藏一舸移巫山於洛水之中者乃日來石頭城下忽有鹽城阜寗艒艒船數艘停泊河濵中載好花數枝新妝臨水冶態撩人頗覺别開生面一時尋燕獵豔者多舍陸地而趨水程豔幟連穡眞所謂風流藪澤也重來崔護能無盛衰今昔之嗟乎 
[華亭鶴唳]  
　　松江訪事人云華亭縣林霨生大令訪知著名士棍王某及阿四等擾累鄉閭魚肉良善飭差先拘阿四到案笞責千板荷校頭門示衆繼復派差拘王而王已聞風逃逸某夜濳返郡城在婁境長壽橋南某點心店飽啖不意爲差役所知馳往拘獲解歸華署大令立卽升座命重笞一千四百板荷以巨枷亦發頭門示衆○西南鄉汆來廟楊姓家財雄一鄉前詣華亭縣署呈控土棍封某私通光蛋訛詐鄉里林霨生大令飭差拘封至案發交化莠所管押旣而提案訊鞫見封恂恂儒雅不類匪人詢知曾習舉業應試未售現攻西書父兄皆操儒術爲張石鎭望族爰擇五經令各背誦一叚一字不遺復出子謂公冶長單句題令作一講亦援筆立就乃詰問與楊某如何搆釁封遂將田土起釁情由就講後繕明呈上大令乃令退出覓人來案具保一面提原告楊某到案質訊○西門外東嶽廟賭局前經婁縣屈吉士大令示禁後多年銷金窟一旦鏟除民間皆爲歌頌今雖日久玩生個中人復萌故智然旋作旋掇尙不敢明目張膽近日復有細柳中人來此糾賭本月十八日午後營勇某甲與梵人李乙因索借起釁互肆鬥爭乙非甲敵顚仆丈外隨由同伴勸甲退走詎乙順手掣　小刀向甲猛刺不中遂自劃其面鮮血涔涔時茶客 
 
 

Page 3

 
 
滿座見勢兇惡均奔避一空兩造乃偕入城中邀人評理事爲中軍張華垣叅戎所聞立飭親兵四名拘甲乙入署研詰起釁情由以甲則與賭乙則逞兇均有不合判責甲軍棍四百乙笞臀四百令各痛改前非麾使退出 
[上海官塲紀事]  
　　前晚蘇松太兵備道兼江海關監督余晉珊觀察就署中肆筵設席柬請太常寺少卿盛杏蓀京堂讌飲筳座者爲江南製造局總辦潘芸笙觀察淞滬釐捐總局督辦錢怡甫觀察𩶸籌交錯賓主言歡直至斗轉叅横始盡驩而别○日前蘇松太兵備道兼江海關� 
監督余晉珊觀察札委南市馬路工程局總辦程雨村大令曁籌餉貨捐局委員吳大令押解餉銀若干兩至西安行在交納所遺工程局務另委江蘇候補同知葉司馬兆綱接辦前日局中書吏差役人等均赴滬北觀音閣馬頭晉陞棧司馬公館叩賀如儀聞司馬定於昨日赴蘇謁見省憲然後回滬擇吉到差 
[預備開徵]  
　　本届漕糧册已由各圖册書陸續呈送縣署昨日縣主汪瑤庭大令傳諭户科各書照册赶造易知由單及漕糧版串刻日竣事傳令地保給發各花户以便擇吉開徵 
[設局籌捐]  
　　昨日辦理山東海防捐輸分局委員盛觀察移文上海縣署内開奉山東撫憲袁札開案照本部院具奏餉需緊要請添設海防捐輸分局一摺恭奉硃批著照所請該部知道欽此德州烟臺兩局應照原奏分飭督糧道及東海關道承辦所有上海一局必須熟悉情形練達時務大員方能勝任兹查該道才識諳練爲守兼優堪以委派除分行外合行抄奏札委札到該道卽便遵照在上海設立山東海防捐輸分局廣爲集捐所頒章程現已飭由司局議詳一俟復到卽與應用關防一併另文續發毋違此札計黏抄原奏一紙並准山東善後總局咨送捐例實收請速籌辦以濟餉需等因業經遞到關防一顆刊列新章備發卽定於本年十一月初一日在上海英租界大馬路泰和里内設局開辦相應備文移會貴縣查照施行須至移者 
[新娘服毒]  
　　划船户某甲之女小字小毛前曾許字本邑南市萃豐弄順泰小烟館主之子某乙爲室成親甫經數日不知因何竟於前晚濳取阿芙蓉膏呑服未幾卽毒發呻吟乙察知有異立卽設法施救無如受毒過深以致無可救藥不逾時一縷芳魂竟向枉死城去矣亦慘矣哉 
[新界火警]  
　　前日午後四點鐘時裹虹口胡家木橋左近李阿毛所設船廠不戒於火焚燬草屋三間是處係新闢公共租界尙未開通馬路且無自來水故雖由五百六十二號華捕投報捕房並未鳴鐘告警 
[上海縣署瑣案]  
　　今春嚴海林投馬路工程局控陸阿囝賣船不交總辦程雨村大令訊明判將陸管押至前日有彭陳氏者將嚴扭至縣署訴稱陸係小婦人女壻之弟被嚴誣控寃押至今至晚縣主汪瑤庭大令升堂研訊彭陳氏供此船係女壻陸阿鶴之產向托陸阿囝經管從無出售之說不意嚴竟至工程局誣控且賄差私押迄今尙未釋出求恩判斷嚴供小的憑李吉甫介紹價買陸阿囝之船言明洋銀一百七十元當時先付一半其餘候交船時付淸詎知陸收到洋銀後置之不理意圖呑沒故扭控工程局蒙局員大老爺訊押求恩明鑒大令飭交人保出諭令彭陳氏暫退候函致工程局提陸阿囝到縣訊核○日前蕭許氏控葉盛氏賴婚經縣主汪大令訊取口供將葉盛氏發官媒管押限交其女到案前晚葉盛氏之夫葉小松投案叩求保妻出外并稱小的願將女嫁與蕭家大令訊詰之下葉供女兒許字蕭姓小的本無不願因妻子聽人唆使以致遲疑不决旣而蕭姓言欲搶親是以妻子益不願意今蒙訊押已知悔悟可否求恩保出擇日將女遣嫁大令准之○前日三林塘巡防局員函送鄉民湯春泉控兒子阿江違忤一案至縣縣主汪大令研訊之下湯供小的與長子耕田度日次子阿江向習薙髮業甘與下流爲伍小的恐其流爲匪類時加訓斥無如終不悛改前日又在外滋事向之訓戒非但不服反敢將家中什物擊毁甚多并扭住小的兇毆幸旁人拽開得未受傷是以送局移案求恩重微阿江供小的並不違忤父親與長兄欲將房屋出賣小的阻止不許長兄遂唆使父親誣控大令喝責二百板收押改過所半年 
[馬路工程局瑣案]  
　　前晚有閩人林阿爵者徘徊於南市泉漳會館左近馬路中巡街捕見其形跡可疑上前詰問林不服與之爲難被拘至捕房轉解馬路工程局總辦程雨村大令向之研訊林供小的駕杉板船爲業被捕擊傷兩臂求鑒大令命押候飭差查明核示○前日陳金泉與吳子文在馬路中爭閙由十九號巡街捕拘解捕房轉解工程局總辦程大令研訊之下陳供小的有田單一紙計地八分坐落二十二保四圖因有要需倩吳向人抵押銀錢詎料被吳呑匿不還求恩追給吳供此事在英租界五福弄某茶樓啜茗時曾書立借據爲憑呈請電核大令著赴英美租界公堂禀請訊追 
[英美租界公堂會訊案]  
　　德商特門赫控花衣掮客陳子松欠銀一百兩洋銀四元延不淸還迭經讞員張柄樞司馬與德員佛爾克君會訊押追前日原告復投案禀催司馬飭提覆訊陳供小的無力淸償惟有麻袋五百口存原告處作抵求恩寛限司馬商之佛君判將麻袋抵洋銀一百元餘三十四元書立與隆票交原告收執○德商裕豐洋行主控易雲齋欠銀一千兩已由保人劉玉林賠出六百兩尙餘四百兩迭經司馬訊追旋由中保唐炳奎等調停再繳銀三百兩司馬遂商請佛君諭令原告遵照前日由唐等繳到銀兩叩請銷案原告堅不允從司馬復與佛君互商諭於禮拜二覆訊 
[陸純伯部郎致上海救濟善會第七號公函]  
　　諸大善長均鑒樹藩於九月二十四日由津起程二十九日抵都一路尙稱平順因封河在卽未便久留旋於初十日由京護送南省被難官商三百餘人到津此項人士均係濟急會所不及護送出京者因津京一帶内河均已結凍只得在京懇請美國提督派馬隊百名由早道護送出京惟經過地方自遭兵燹後民盡逃亡日間僅以粥餅充飢夜間車圍露宿塵勞之狀匪言可宣其保定所救南省被難者亦約三百餘人均由法提督派兵護送到津登輪赴滬所有避居彼處附近州縣赶來不及者業已預備房屋留住並請法提督給照保護待開河後派輪運滬核計前後報名南渡者約有五千餘人封河前當可赶運完結樹潘亦擬於日内返申津局酌留數人辦理平糶施衣等事京中請鐵雲辦理此次不自揣量冐險遠行幸援救多人暢行無阻未始非天佑斯民克成此舉樹藩創設救濟善會志在濟人不求名利今已如願相償心焉少慰値此時局大變令人萬念俱灰每念中國之病病在上下不相通貧富不相顧若求自强非遍開各學堂廣設工藝院開通民智造就人才不可目下北省慘遭蹂躪復元尙在需時南方烽火無驚集議想非難事况衆擊易舉獨木難支諒海内不乏賢豪當必聞風興起但願智者匡勷才力富者踴躍輸資衆志成城未可料量樹藩出京時蒙李傅相稱許辦事能幹頗有膽識嘉奬逾恒實深慙赧此後益當任怨任勞實心實力以期無負憲恩耳手此敬請善安[  陸樹藩頓首]  
[泰順又旋]  
　　泰順輪船於本月二十四日晚由津抵滬載來救濟善會援出被難官商一百四十四人經會中派友送至各棧房暫駐以便分别遣散此外尙有十六人已在烟臺登岸矣[  上海慶順里救濟善會總局謹啓]  
[小孩待領]  
　　昨日係本堂施診之期人數衆多不堪擁擠迨人散之後遣有女孩一口約四五歲在門前啼哭詢其姓名住址不甚淸楚只得留養在堂倘有親屬來領須報明衣貎籍貫併覓確實保人免致　悞特此佈知[  滬北天后宮前廣益善堂啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局批照錄]  
　　廣州訪事友人云廣東鉅商岑敬輿本有家資一二十萬近復糾合親串集資一二十萬禀請承辦合省釐金以爲可獲厚利詎知開辦數月成效毫無非但資本蕩然更復虧欠鉅餉刻已革退改歸官辦岑以欠餉無可彌縫具詞投又向釐務總局禀訴旋經局憲批示云查該商首等前於五月内因繳餉不前當奉前閣爵督憲李面諭卽將該商等革退按餉充公飭局上詳辦理經本司道會議以該商繳此鉅欵若卽時詳革恐受累過重力固不支而商情不無可憫是以多方維特姑待該商等試辦數月　　　　　　　 
果能辦理得法商情允給便可無事更張亦不致負累無告豈知自六月間辦至九月底止共計五個月徵餉不過十數萬兩本局不　　　　　　　 
將按餉扣抵正餉則每月應支亦餉協餉軍需等欵從何處發出耶欠餉至七八十萬自牌示之後僅繳銀五千兩爲搪塞之計事關奏案本司道豈能爲該商擔此重任自去年擬辦至今已逾一年之久猶謂使民無所措手足然乎否乎自謀不臧不知感悟復以無賴之詞嘵嘵瀆凛殊可笑矣此批 
[上海巡局瑣案]  
　　前晚本邑大東門外升吉里姚公館内被賊行竊單夾衣服二十餘件昨日事主開列失單遣人投十六鋪巡防中局禀請緝查局員允之○前日午後有陳姓者在南市大東門外大馬頭某洋貨店購物正在論價之際被妙手空空兒乘間將洋銀十二元竊去迨陳察知卽奔投十六鋪巡防中局禀請飭追不知能否秦庭璧返也○日前南市大南門外馬家廠順泰石作被賊竊去衣服四件迨報知二十三七鋪巡防局卽由捕役拘獲竊犯曹阿四解局研訊曹供稱小的同黨江河阿三匿跡浦東爛泥渡左近局員邱友林二尹遂函請爛泥渡巡防局員徐二尹協緝徐二尹限令捕役拘拿至今並未解案前晚二尹嚴諭捕役如不從速拘獲定行比究○本邑浦東二十三圖民人奚東林娶同村陳張氏之女爲室如魚得水和好無間言邇日不知因何反目奚遂奔赴岳家滋閙不休被其岳扭控斗姆堂巡防局局員程二尹研訊之下將奚大加申斥諭令兩造和好如初毋庸妄起爭端兩造允之各具切結而退 
[英租界捕房紀事]  
　　甬婦王裘氏在某繅絲廠工作近與廠中人某甲有私被其夫偵悉欲挈之回甬以絶其情氏不允遂於前日持并州利剪向喉際亂戳殆欲爲挾制之地幸其夫奪去不致殞命旋經捕頭查悉立派包探張寳成舁送仁濟醫館求治醫生騐得傷尙無碍約二禮拜可痊○前日午前　點鐘時浣衣婦吳王氏手持布被兩條布褲兩條路過洋涇浜突被惡丐小黄牛之黨搶去情急投訴捕房捕頭派通班包探往緝旋經包探張寳成拘獲混名大眼睛李阿全及孫阿信曹和尙帶回捕房捕頭令押候解送公堂禀請讞員張柄樞司馬懲辦○前日騙子沈長壽至四馬路胡家宅金波玉泉樓與張炎生同座品茗抵掌談心十分契合旣而沈以張所穿皮袍式樣甚好向之暫借以便倩縫工照式剪裁張慨然給詎料沈一去不返張候久始知被騙因卽投報捕房請爲查緝捕頭立派包探張寳成往查旋在途中拘獲送入捕房捕頭令押候解送公堂禀請究辦 
[法租界捕房紀事]  
　　南市二十三七鋪恒順舊貨店主喻寳元因向良濟藥房西人借洋銀二百九十元日久不還被控於法界公廨讞員杜枝園大令研訊之下諭令交妥實人人銀並保赶緊淸理昨日有王某者投捕房爲喻具保捕頭計之○偷兒陸阿四不知在何處竊取古畫一幅售與張慶才經包探拘獲吊出原贓帶入捕房捕頭令押候解送公堂禀請訊究○賊犯王阿三竊取某姓家布衣二件持至某押店求質經包探查獲送入捕房捕頭令押候送公堂禀請訊辦 
[美租界捕房紀事]  
　　昨日天將破曉時積竊馬阿三闖至吳淞路第一千一百七十九號門牌屋内竊取綢衣十餘件携之而出適爲三百五十五號巡街捕所見拘入捕房捕頭令押候轉解公堂禀請讞員張柄樞司馬懲辦○前晚魚更　轉時偷兒劉四炳混入外虹口楊樹浦路第二百二十七號門牌甬人某姓家行竊布被二條布衣二件翌晨携至百老匯路某押店求質適爲包探張阿五所見帶入捕房捕頭令押候解送公堂禀請訊辦○昨日亭午時小工吳阿桂在西華德路某烟館與同帮人張某結算工資語言不合以致爭毆某號華捕喝阻不依遂一并拘入捕房捕頭詰知事起細微令各押乞丐牢半日以儆 
[救濟善會紀事]  
　　敝善會昨承蘇臺必如意人助來歴代畫册一箱計八本並謂得來價洋一千二百元乞卽變價行善但不可賤售云云敝同人展觀一過知自晉至國初丹靑名手眞蹟咸留璧合珠聨並皆佳妙現珍藏會中以待善價好古者倘欲得此至寶不妨移玉來觀也書此鳴謝並吉同仁○敝善會創辦京津各處善舉以來辱焦舌敝勸募萬方而南方之力將窮北地之憂未艾敝同人思猶已溺事藉人爲疉承四方書畫名家分硯田之餘潤活涸轍之枯魚造福無彊萬民感戴昨承狎鷗子大善士願以山水潤資移助會中且照例减半冀廣善緣其用心之厚尤高人一等謹綴片言於報牘樂觀興起於同仁上海慶順里求濟善會陸樹藩番炳南丁紹芬等謹誌 
[蘭州官報]  
　　閏八月十六日督憲牌示詳請委署督標前營把總弁缺之經制額外李俊等知悉照得本督部堂定於本日在内箭道考騐該弁等槍靶弓箭仰卽預赴中軍衙門報名造册聽考靜甯州知州李篤慶委皐蘭縣帮審差大挑知縣王人騏由西路查驛站回管帶督標親軍中旗馬隊遊擊章志傑陝西採買官糧委員州判石懷璋長安縣丞秦書紳巡檢叚子廉俱進省管帶　軍簡練副左營遊擊馬騏禀辭帶隊赴○路十七十八日督憲牌示分發甘肅試用縣丞何秉澄府經歴馮丙麟二員本日騐寫履歴藩憲牌示徽縣歲貢生蘇又坡本日騐看缷辦馬家河厘局補用知縣朱進賢署紅水縣丞戴光站試用主簿王恩湛均由南鄉查收成分數回借補肅標左營遊擊米萬榮由京來署陝西提標左營守備蘇金傳請餉俱　大挑知縣王家彦委皐蘭縣帮審差補用典史　傳時委赴秦州聽差叩謝咨文皐蘭縣訓導沈珍禀知兼攝敎諭篆務十七日西安來電聖駕十八日抵平陽十九日督憲牌示莊浪恊副將員缺委平涼營遊擊穆振鐸署理所遺平涼營遊擊員缺委慶陽營遊擊劉鈺署理所遺慶陽遊擊委陝萬標中營參將兪陞科署理署莊浪恊副將金蘭益回任委赴行在解餉銀委員筆帖式裕端陝西試用從九何厚堉委署安定縣敎諭劉兆庚赴秦州俱禀辭大通縣知縣提鍾騄署涼州右營遊擊高慶署同心城營守備陶慶林缷任鄜州城守營都司潘從顯俱進省二十二十一日督憲牌示署靖遠恊中軍都司袁以升署事期滿遺缺查有儘先補用都司廖昇如堪以委署署　夏鎭標右營守備武揚德署事期滿遺缺查有儘先守備牟鎭疆堪以委署署陝西固原提屬秦州營守備江德禧署事期滿遺缺查有督標前營守備王大興堪以調署遞遺前營守備員缺委陝西撫標中營千總張家駿署理藩憲牌示新選高台縣敎諭叚維翰飭赴新任候補知縣李支芳委調幫辦四關保甲並兼辦河北保甲用知縣如慶委辦太淸宮保甲差候補知縣王肇基禀知勘估源源倉工試用典史葉祖紱委護解新疆官犯差幫帶西標練軍左旗馬隊守備楊際春由西甯詞餉進省涼州後營都司楊培源赴南路措資署紅水縣丞戴光玷回任試用典史陳邦基回秦州委署玉門縣典史嚴炳赴任俱禀辭二十二日督憲牌示甯夏鎭屬洪廣營守備伊通布撤任遺缺委儘先守備黎寳瀛署理諭督標中軍副將知悉照得現届秋操之期本督部堂定於九月二十二日臨大敎塲閱親視督標五營並　州城守營大隊陣式技藝馬隊打靶二十三四等日在東箭道閱看各員弁步鎗準頭又諭督標無差鎭副叅遊都守各員知悉照得本督部堂酌定每月加課一次茲擬於本月二十七日在内箭道考騐各該員鎗靶準頭仰卽預赴中軍衙門報名聽考卽用知縣陳良均禀銷幫辦四關保甲並兼辦河北保甲差缷任涇州直隸州賈勛管帶宣威中旗步隊遊擊温澤林缷辦碾伯厘局典史范雲章俱進省陝西採買官粮委員知縣陳丕業長安縣丞秦書紳州判石懷璋巡檢叚子廉四員回陝西俱禀辭二十三二十四日委幫辦四關保甲兼辦河北保甲知縣李支芳禀銷太淸宫保甲差委辦太淸宮保甲知縣如慶禀知人獨大通縣知縣萬鍾騄　涼州右營遊擊高慶均回任委署狄道州吏目劉兆乾赴任陝西補用典史祝祖祐赴陝俱禀辭缷辦洮州厘卡典史余樹聲涇州直隸州學正李蔭桂俱進省本日西安來電岑中丞二十五日在潼關接印 
 
 

Page 10

 
 
[金陵官報]  
　　十月十七日丁憂湖北候補道李宗棠辭城守恊蔣謝壽知縣尹佑湯到交缷署寳山縣回十八日江南提憲李軍門會辭行統領新湘等營陳基湘到見候補道會紀壽叩謝辦湘捐蓉湖南撫憲保加一級記錄二次委辦上海輪船支應所兼燮灘地事宜知府王仁東辭赴差開濟兵船李田由上海來寳山縣金元良到叩謝知縣陳崇煌禀知淸河縣署任交代於初限内算淸 
[蘇垣官報]  
　　十月十二日撫轅牌示十月分候補同通州縣直隸州州同州判各員月課定於十三日考試正任溧陽縣曹請假赴鎭江知縣舒昭　禀辭解餉赴淸江縣丞楊寳書禀謝奉委婁門水關差十三日藩轅牌示十月分候補佐職月課定於十六十七兩日考試震澤縣王禀辭新陽縣胡禀到通判陳　禀謝奉委調　　胥門外添設總巡差知縣鄺兆雷禀謝奉委督審局差李樂善由瀏河厘局來張孚襄由同里厘局來卽辭施以鎕由瓜泗厘局來富光祖禀知由紳富捐案内核奬花翎直州判徐熙元前撫憲鹿至山西回並銷行營官醫差署震澤司巡檢王登瀛專丁來禀省禀謝飭知二十五年分夏防案内蒙給予勞績班前先委署一次記功一次十四日藩轅牌示照得吳江縣汾湖司巡檢榻夔福病故遺缺查有准補斯缺之鄒慕賢堪以飭令前赴任署東山司巡檢白福元年滿遺缺查有正任斯缺之瞿傳墫堪飭回任署丹徒縣高家司巡檢孫鑑儕年滿遺缺查有請補斯缺之吳瀚堪以飭令先行赴任署下　司巡檢鍾國賢年滿遺缺查有輸委到　之試用巡檢朱逢裕堪以委署署長洲縣典史祝鵬年期滿遺缺查有輪委到班之試用從九品萬毓桂堪以署理常州府照磨馬時　病故遺缺查有輪委到班之試用典史張勤堪以署理署無錫縣典史沈承裕年滿遺缺查有輪委到班之分缺間補用未人流壽紹琳堪以飭委署理請補桃源縣武麟禀知交缷署金山縣任事回省前署浙江嵊縣知縣陳常鏵辭行回杭國子監典薄銜分發委用訓導張文鳳江陰人由籍來奉撫憲考騐註册管駕靜平輪船把總簡傳斌中營水師右哨三隊哨官把總袁紹箕均禀知護送貢品赴淸江十五日河南儘先卽補知府楊廷杲辭行回滬丁憂候補知府舒體元由江西籍來同知鄧文　禀辭回松滬局巡半知縣施以鎕禀辭回瓜泗厘局鄺兆雷禀知到督審發審局差金山縣衞城司巡檢　雋江禀辭赴任花翎儘先　　　　　　　 
推補副將徐光　由崑山來 
[邗江官報]  
　　十月十四日伍祐塲顧鹺尹禀辭嚴鹺尹毅投考十五日南掣金司馬署南批騐江鹺尹均禀到查鹺尹振采銷南掣監秤十六日李分轉以收由高寳差次到揚公幹凌鹺尹恪銷楊莊卡蘇鹺尉履升辭赴屬杳鹽色十七日南批騐江鹺尹禀辭調署河垜塲章鹺尹禀到 
[上海六馬路仁濟善堂籌振公所施子英經收山東福建安徽陝西賑捐九月初一至三十日第七十次淸單]  
　　初一日東海仲子善士洋銀一元○初八日懺悔子　　愈洋十元胡熙垣求足疾速愈洋五元恆孚銀樓來公司小洋十四角吳淞求合店諸友順遂人十一角孔純記蕊記各洋一元○十二日熙求痊氏洋五十元○十五日丁子　　病愈并求合宅平安洋十元小洋一百角○十六日求孫女消災人洋二元○二十日錫堂求母康健兒女免災易養平安靜修子各洋十元陸省三洋二元高鴈賓李春亭　　一元朱燮堂五角高吟樵金少安金衡甫三户各三角戴鶴亭曹蓉锠周月江楊耕山陳振樸朱錦山許子香志道堂八户各二角○廿四日顧綠琴洋五元○廿七日求痊　　　元福慶氏佑安氏各洋十元○廿九日顧仁壽堂洋十元○九月份共收洋一百五十九元七三五申元一百十六兩八錢六分半小洋一百五十五角六四五申元九兩　　　分七釐以上共收元一百廿六兩八錢六分二厘連前共收元十萬零八千八百六十五兩七錢零九厘除解各處振欵外凈存元一千二百五十二兩二錢八分七厘銅　　　五十四元四角 
 
 
 

Page 11

 
 
   
 
 

Page 12

 
 
   
 
