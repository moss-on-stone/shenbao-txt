# 1920 - 290 - 4917126

 

Page 1

 
 
   
 
 

Page 2

 
 
   
 
 

Page 3

 
 
時評 
[趨向不同（冷）]  
　　凡兩方之人趨向相同者則能入於一途否則無論其意若何相合其言若何相近而終必愈趨愈遠而至相反之地位也 
　　今之官民即犯此病聽其言固相似也問其意又相若也然而觀其趨向則有大異而特異者非其意與言之不由乎衷即其所行之事非其本意而爲人所强迫然而言意之效僅能敷衍於一時而行爲之徵實實能使有知覺者所同感故趨向不同之結果斷不能因人聽其言諒其意而不終於睽離也非我好言不祥由今之道而不改民與官衝突之期又非遠也 
 
 
 

Page 4

 
 
   
 
 

Page 5

 
 
 
 
 
 
 

Page 6

 
 
申報第二張 
命令 
　　十月二十一日大總統令任命趙榮華爲施宜鎭守使劉躍龍爲蒲通鎭守使杜錫鈞爲漢黄鎭守使此令 
　　又令任命郭承緒爲國務院印鑄局參事此令 
　　又令署司法總長董康呈　任命單毓華署大理院推事應照准此令 
　　又令署司法總長董康呈請任命石福籛爲京師地方審判廳庭長應照准此令 
　　又令審計院院長莊藴寛呈協審官夏辛銘因病懇請辭職應照准此令 
　　又令署内務總長張志潭呈准新疆省長楊增新咨請任命熊鶴年試署綏來縣知事應照准此令 
　　又令署内務總長張志潭呈准安徽省長聶憲藩咨省會警察廳試署警正蔡繼培懇請辭職應照准此令 
　　又令署内務總長張志潭呈准安徽省長聶憲藩咨請任命黎在符試署省會警察廳警正應照准此令 
　　又令署内務總長張志潭呈准察哈爾都統咨請任命劉起元試署察哈爾警察廳警正應照准此令 
　　又令參謀總長張懷芝呈請任命蔡朝一署陸軍第四師一等參謀官應照准此令 
　　又令兼署陸軍總長靳雲鵬呈請任命胡潔潤爲陸軍第十一師步兵第二十二旅少校副官應照准此令 
　　又令兼署陸軍總長靳雲鵬呈請將陳孝基授爲陸軍砲兵中校虞賓張學典均授爲陸軍步兵少校王德文授爲陸軍砲兵少校寗慰曾授爲陸軍三等軍法正曾廣譽授爲陸軍三等司藥正王佩瑶授爲陸軍三等獸醫正龍郁文授爲陸軍三等軍需正均照准此令 
　　又令兼署陸軍總長靳雲鵬呈請任命胡忠俊爲陸軍第十一師輜重兵第十一營營長應照准此令 
　　又令兼署陸軍總長靳雲鵬呈請任命李鑑爲陸軍第十一師步兵第四十二團第一營營長應照准此令 
　　又令吉田彦治滂堂高象均給予四等文虎章此令 
專電 
　　北京電蘇鄂兩省廢督代表訂今日午後二時假公園爲正式會合協商進行（二十二日下午三鐘） 
　　北京電皖代表五人謁府院請願廢督由吳郭兩秘長代見允轉達（二十二日下午三鐘） 
　　北京電鄂自治法草案要點省長民選國稅與地方稅劃分由會支配（二十二日下午六鐘） 
　　北京電修正交部官制第五條技正十四人技士二十八人由敎令公布（二十二日下午六鐘） 
　　北京電國院用公函致王瑚述奉總統諭催令赴任孫振家日内到京王擬下星期四出京 
（二十二日下午三鐘） 
　　北京電琿春事件引起全國公憤徐昨召靳面諭交閣議悉心討論結果抵琿日軍由外部負責與日使嚴重交涉務令撤回未開到者由奉吉長官先向日領勸阻 
（二十二日下午三鐘） 
　　北京電日本以我取消俄使領待遇運動海參崴上烏金斯克各俄政府亦取消我駐在之領事歐美對此極爲注意（二十二日下午三鐘） 
　　北京電張一鵬電告沿中東路設廳庭監獄需費五十萬先商借由部還（二十二日下午三鐘） 
　　北京電王正廷主席和約研究會對魯案力主提交聯合會具有四大理由轉電和會代表速準備提出（二十二日下午六鐘） 
　　北京電交部派定李郁等四人赴歐出席交通會議並分任考察路電郵航狀况（二十二日下午六鐘） 
　　北京電外蒙訂借日欵六百萬已在哈埠交付（二十二日下午三鐘） 
　　北京電陳毅請任徐佐成爲鎭撫使（二十二日下午三鐘） 
　　北京電公署秘書長黄成序王國琛龔驤爲内務交涉財政司長（二十二日下午三鐘） 
　　北京電豫趙督爲靳雲鶚請奬中將（二十二日下午三鐘） 
　　北京電蔡元培昨由京首途赴法考察（二十二日下午三鐘） 
　　北京電閣議（一）浦口商塲督辦派孫多鈺（二）琿春案由外部提出抗議已到日兵卽日撤退末開到者停進（三）蘇財廳長嚴家熾通過（二十一日下午七鐘） 
　　天津電美國駐菲律賓海軍勸募美玉米五千石衛生衣千三百件呢絨毯七百條襯衣五百套襪子三千雙皮鞋三千雙已由軍艦起運感（二十七）日可抵津（二十二日下午八鐘） 
　　天津電日觀察團神户商會長田村新言等十八人養（二十二）抵津官紳假商會歡迎（二十二日下午八鐘） 
　　香港電莫昨飭申葆藩赴惠督師因李根源須往韶與沈鴻英謀拒李烈鈞楊魯諸軍故以申代惟李所部仍留東江原防並不隨往（二十二日下午七鐘） 
　　香港電海軍官佐全體嘯（十七）質問林葆懌大致海軍統一如何接洽條件如何訂定茫無所知不敢緘默自貶人格（二十二日下午七鐘） 
　　香港電虎門自林發統一眞（十一）電現由要塞總指揮官龔振鵬仿戒嚴例凡艦出入非准必擊（二十二日下午七鐘） 
　　香港電湯開艦缺現艦長海圻爲林永謨楚豫鄭疇綱肇和鄭祖怡惟飛鷹李國棠因爭人格决辭職（二十二日下午七鐘） 
　　香港電外僑在粤財産約植七千萬已由各領先向莫警告（二十二日下午七鐘） 
　　香港電聞臧致平派十一營今日由汕赴虎門（二十二日下午七鐘） 
公電 
　　北京蘇同鄉來電南京省議會並上海各報館轉六十縣同鄉公鑒李督自戕可見督軍不獨爲人民所厭惡即其自身亦覺痛苦遺言甚哀乘機廢督正合全國人民心理旅京同鄉已於元日開臨時大會不期而到者數百人全體一致主張我蘇督軍再無另簡之必要與南方同鄉所倡若合符節當時推定代表張一麐君等八人分謁府院陳述意見詎數日以來未得要領羣情憤激兹事體大非全省同鄉南北相應合力進行無從貫澈廢督之目的以樹民治之先聲務望我蘇父老昆季一致奮進堅持到底爲代表後盾無任切禱我蘇之幸亦民國之幸也廉南湖許卓然湯中季龍圖解樹强蔡培等同叩十八日 
世界路透電 
[英國礦工罷工之議會討論]  
　　十九日倫敦電今日下議院議　白萊斯於工業部大臣賀恩陳說政府地位後起而發言謂鑛工不願有實業裁判機關鑛工亦不贊成計産給資之議因産額之多寡其權操諸鑛主且恐産額增而礦工將裁减也今宜立卽設法解决此事一二日内定有解决機會但若失此機會則解决將更難政府固能打倒礦工但此舉將破壞增多産額之希望爲今之計宜於十二月底以前設立工資會以便規定礦山工資似可集合礦工礦主與礦務司之代表合組委員會共同决定煤礦盈餘礦主鑛工如何攤分之方法在國定工資之計畫未解决時宜加給兩先令之工資鐵路工人領袖湯末斯勸政府採納此議謂鐵路代表大會近雖否决罷工之議案然反對方面僅多一票今若再遇同樣議案則恐爲同類感情所驅而有與前相反之結果首相喬治答稱果覺白萊斯之建議稍欠明顯渠意酬勞苟不與增多産額有關則無論如何報酬之方法胥未能發生必要之結果目前計資辦法可謂不良蓋工資雖增而産額則減也白萊斯之建議頗多弱點如採納之則徒使罷工展緩三個月而後再起耳世界煤産將見加多目前煤價或難久保至於淹没煤鑛之說是無異永毁煤礦彼資本家將不願投資再開闢之政府於此惟有盡力防其破壞耳礦工聯合會如續有提議政府願考慮之甚望國會與國民信任政府爲之而勿抱草率解决之念無論何種解决凡承認政府視爲無理要求而無增多産額之充分擔保者必屬大錯終將傷害礦業及其他社會也工黨議員亞丹森主張召集礦主與礦工之會議以討論白萊斯氏之提議或其他之解决法首相覆稱如鑛工願以政府主張爲其討論之根據即加給工資與增多出産有連帶關係之主義則政府願與周旋云云旋宣告休會工黨方面初以爲白萊斯之建議可使政府與鑛工復開磋商繼聞首相答詞乃大失望因政府仍堅持其加資必以增多出産爲基礎之成見也首相發言之前曾與閣員集議故其言可謂爲閣員之公意鑛工聯合會書記謂首相之議論殊無趨向解决之望 
[英國礦工外之罷工動機]  
　　二十日倫敦電今日鐵路聯合會各級代表六十人開會以决定路工對於礦工罷工之態度依照該會章程六十代表如多數贊成同情罷工則六十萬路工不須投票即可罷工故衆極注意之再運輸工人之態度亦復可慮其幹事員已發警告曰除奮鬭無他法 
[國際聯盟會消息]  
　　十九日巴黎電國際聯盟行政會定期本月二十日在比京開會由比代表海滿氏爲主席法英日意西班牙均派代表希臘代表尚未派定國際聯盟議會全體大會由威爾遜總統召集定期十一月十五日在日尼瓦開會 
[俄波戰事與立陶宛]  
　　十九日倫敦電十七日華沙公報紀波蘭軍續向里特倫邊界前進情形明斯克方面之波蘭兵支隊現退至豫定之線彼等曾暫時佔據明斯克鎭奪獲機關槍數架續來消息徵實紅軍所稱佔據該鎭之說 
　　十八日紐約電波蘭軍已委棄明斯克鎭紅軍復佔據之 
　　十八日紐約電紅軍兩聯隊爲藍格爾將軍擊敗後因缺乏衣鞋開會議决投降藍格爾將軍聞紅軍因不堪冬戰漸有瓦解之象過激黨已不自隱諱 
　　十九日巴黎電駐立陶宛京城維爾拉之協約國文武委員團均已前赴柯夫　惟法領事仍駐該埠聞維爾拉諸均安靜 
[愛爾蘭之忍餓者]  
　　二十日紐約電據柯克消息自菲士傑拉爾特氏餓斃後一般忍餓者狀况皆轉惡劣菲氏出殯之際有軍隊隨行以阻愛爾蘭義勇隊之加入衆殊憤懣不平 
[各國近事記]  
　　二十日紐約電共同通訊社柏林訪員電稱德内閣否認曾揑造莫斯科發生叛變之說 
　　十八日紐約電國務部宣稱日大使與國務部次官關於加州土地問題之談話因兩員參與交通大會殊形忙碌故進行不無稍緩但頗形順利 
　　十九日巴黎電法國北部之鐵路於戰時被毁者共長五千六百基羅邁當今已完全修復 
　　十九日巴黎電法國各報載稱土耳其大馬德内閣業已辭職現信杜維菲克氏已受命組織新内閣 
　　十八日紐約電共同通信社羅馬訪員電稱無政府黨曾攻擊哇里良城附近之砲臺爲兵十擊退 
　　十九日倫敦電路透電社巴格達訪員電稱美索波太米亞之庫法鎭自七月間被圍兹已於十月十七日解圍守兵皆安好 
　　十八日紐約電紐約講演報西雅圖訪員電稱坎恰特加帆船已抵該埠船長謂瑞典探險家亞孟特森氏八月七日傳來海電報告陷於塞巨角冰山船長之意若亞氏之船不能及時脫離則恐將被覊一年之久按與亞氏同行者有男子三人女子一人 
　　十九日巴黎電希王病勢無增减惟仍危篤 
太平洋路透電 
[蜀中之現局]  
　　十九日成都電蜀境滇黔軍隊完全失敗趙又新被殺顧品珍被困蜀軍已在老鴉塘攻入滇境並攻打永寗本月十五日蜀軍奪復重慶蜀省現完全傾向北京劉存厚與熊克武已集議蜀事善後辦法 
　　二十二日北京電重慶軍界來電謂十九日舊國會議員一百七十五人於蜀軍未入城時已離重慶乘外人小輪他適 
[北京近事記]  
　　二十二日北京電今日有齊燮元實授蘇督之說齊請以王廷楨爲江寗鎭守使 
　　二十二日北京電北京大學校長蔡元培昨日出京赴滬將乘輪往法考察里昻大學 
[日蒙借欵記]  
　　二十二日北京電晨報稱呼圖克圖與日本銀行家於九月二十八日簽定借欵合同借欵已由三井洋行與日人龍口銀行交付 
[琿春日軍近狀]  
　　二十一日東京電據官場文告因日兵與亂徒屢次交戰之結果琿春附近之間島現已肅清亂徒死亡與被擒者不少日兵奪獲槍械數百及彈藥若干並搜獲文件亂徒根據地既已打破日兵已回琿春 
[日本近事記]  
　　二十一日東京電報紙載稱明年海軍預算共日幣三萬四千萬圓但大藏省擬核減 
　　二十二日長崎電朝日新聞云日船約有二十艘刻在英國口岸因煤礦罷工不能開行 
　　二十二日神户電爪哇銀行家植糖家及官員若干人來游東京今日抵此東京已籌備歡迎日本銀行定星期二日設筵招待 
[東俄近事記]  
　　二十一日海參崴電官場雖否認外貝加爾境内黨人活動之消息但現據可恃方面云加浦爾與謝米諾夫部下之軍隊皆失利 
　　二十一日海參崴電由海參崴赴哈爾濱之載客火車中途遇險死百人内有遠東馳名俄人演劇團之男女優伶數人 
國内要聞 
[北京通信（直言）]  
　　蘇代表見靳之談話 
　　魯人軍民分治之運動 
　　蘇省請願廢督代表張一麐等七人於今日（十九）下午四時赴靳氏約同造靳氏私邸以是日靳氏見客太多故待至六時許始獲見代表初至靳宅時靳方送程雪樓出次即接見李長泰蘇代表與馮玉祥同在一客廳於無聊中迺互相聚談馮氏言報載彼軍駐觀音堂者非事實其軍全駐漢口左近之孫家磯至於改旅爲師之說亦未之前聞云云馮去而梁士詒忽至繼梁而見靳者爲山東代表蘇代表在其後其坐守之無聊可見矣六時二十分靳入接待室先由張仲仁述蘇人主張廢督之理由與蘇省廢督之時機靳對曰（諸君來意政府極表同情惟政府之目的有二（一）保人民生命財産之安寜（二）求達目的苟能保地方之安寜又能達目的者政府無不爲之余之政策原欲使軍人守軍人本分政治上政治軌道今之軍人無守本分者余既有是政策必求達此目的但事不可求速速則不達終期目的能達而地方復不受犧牲方爲上策人民但以此責之政府苟政府之主張與人民同則其所用以求達目的之方法如何時間如何可以不必過問）代表謂（總理統籌全局人民固甚敬佩惟此時蘇督方出缺正可乘機廢督政府既主廢督何妨於蘇省首先施行以爲試辦）靳謂（吾愛蘇人不願以蘇省人民生命財産爲犧牲惟有待其瓜熟蒂落）代表謂（總理愛蘇人蘇人固甚感惟此事萬不可延緩倘因延緩之故致激成禍亂人民所受損失或且甚於前於此一點還祈注意）靳謂依吾個人目光觀之在十年之内蘇省内部决不能起變亂現政府尚在飄飄蕩蕩中稍加傾推卽將倒隕其力之薄弱何可諱言依吾之策略惟有籌南北統一統一而後兵士無所用於是中央迺得以分割豆腐之方法支配一切届時法律既定督軍無保障去之易易也代表中有言廢督非廢其名迺求廢其實者其意原爲反對任何與督軍類似者而靳迺乘機改其口吻曰（此說甚是當求實不必問名吾前爲魯督時餉皆由省長發給不干涉民政今各督軍若皆不干預民政則人或且觀迎之此非制之不良人之不良也廢督之後其相隨而起者卽爲裁兵問題廢督不裁兵與不廢等然欲裁兵尚需借重軍權重者必使執兵柄者之權更大於今日彼知裁兵之爲己事不裁地方之餉不敷彼自爲不得已而實行裁兵故軍權重輕可以爲善可以爲惡惟在擇人如何耳代表王某於發言時有希望政府即令齊氏永遠代理勿再任他人爲督軍意張代表以大會但主廢督未尚允保留督軍人變相者故向靳聲明大會所認决之案爲廢督爲改制問題非對人問題旣不甘中央另簡督軍亦不願保留此代理督軍務達廢之目的始已靳氏則認此時尚爲一醞釀時期人民方面可爲廢督之醖釀云云辯論至八時是日靳大宴各部總次長不獲己辭代表迺無結果而散（十九日） 
　　山東議會向分王鄭兩派積不相能凡鄭之所爲王輒弗謂然王所主張鄭復常反對以故考察魯省眞正民意之所在者苟非深察其内幕莫由得悉而此次魯省之軍民分治運動迺大殊於前此諸事魯人之初爭者爲以魯人爲財政廳長其舉動固爲步趨蘇省者而在其本省之情形則實有致之者在魯省軍隊凡一師九旅全師月餉合特别費計之當得十五萬年百八十萬旅 
半之當八百十萬合共九百九十萬魯省本非富省曷以堪此故魯省金融年不足二百萬此二百萬之年虧中央初不能以他省之有餘者補之蓋他省亦皆爲軍費所困也魯金融狀况既如此而軍費復不容不給不得已遂有今年田中玉發省庫劵四百萬以爲救濟之舉迺發行纔八十三萬市面已大恐慌遂爾中止魯民見金融狀况之無法整理勢非取以自理不可而兵不裁則金融終難整理故裁兵與爭財長迺魯人一致之主張王鄭兩系皆相聯合以共爭田中玉亦知欲治魯省非裁兵無術然裁兵則己之實力減少將來外力侵入無以爲抗迺乘機取警備隊以自益魯省素號多盜魯人恐一旦有事督軍以警備隊自保地位益置地方於不顧而盜賊蠭起迺無術以自衛故亦羣起反對初非黨於省長也顧不右省長以抗田則此事必至實行而右齊左田之舉迺起齊氏得民助益堅持己見不肯讓步竟至有辭不至魯靳爲右田計遂以長與田使兼之魯人聞訊復加派代表赴京力爭王鄭兩長與各界代表遂有十九日同赴靳宅請願之舉五時許靳出見其時閣議已决田兼省長矣代表陳述軍民分治之必要靳謂（軍民分治余極端贊成余之素願軍人當守軍人本分政治當上政治軌道國家之亂實由於軍民之治不分督軍及諸擁兵者有財以自養迺益目無政府一意横行果能軍民分治則治軍者於練兵而外不能有所動作國之安即可期余抱統一之願懷統籌全局之計當使舉國共進於民治之實軍民分治必蘄其實現）代表言 
 
 
 

Page 7

 
 
申報第二張 
（總理意甚善顧今日曷爲又於閣議中通過田氏兼長）靳曰（此卽余所謂軍民分治之預備　田於軍民事皆至稔使之整頓二年以爲軍民分治之預備於軍民兩方界限先行劃分在一人治下當然較易逮各方皆已整理再實行軍民分治自然事半功倍）代表與力爭靳始終持此語代表復請裁兵使魯省但餘一師四旅俾金融不致益難收拾靳謂裁兵極贊成魯代表請其速行之靳曰（諸君但問我之宗旨與諸君相同否以期將來之結果其中辦法如何及何時舉行可不必問吾必魯民今固執政然必有下野之一日吾與魯民所患者等耳魯民所苦余亦苦之苟有可行之時機余必從速實行諸君當與我以廻旋之餘間）魯代表以靳言無誠意大譁與抗辯甚力而靳卒漠不爲動至六時十五分代表迺聲明如果田兼長令下魯民誓不承認而散二十日各代表與蘇代表接洽商聯合進行辦法下午田中玉電請王張等代表至其私宅有所商晚間潘復請客亦爲作和事老但兩方皆成騎虎殊非空言數語所可解决也（二十日） 
[旅京隴鄂人士之自治運動]  
　　各省自治潮流奔騰潮湃旅京甘肅人士亦受其影響前日午後一時甘肅自治促進會在南横街吳公祠開全體大會到會會員有百數十人至一時半由幹事長柴東生主席報告開會理由及本會恢復以來經過之情形遂據前次大會表决之議案組織評議部當經多數表决以選出評議員十二人組織之票選結果選出火燦包述侁聶守仁張履中等十二人爲評議員後經幹事長提　幹事部每科增加二人助理一切經全體一致贊成由各科主仟提出二人全體通過嗣經討論一切進行方法張成之發言以本會名義連絡地方各法團先呈請府院要求軍民分治將地方敎育交通水利土木工程工業衛生及慈善事業等爲民政官辦理但現時軍民合治實爲地方自治之大障碍非將此種障碍排除自治必難進行所以本席主張首先要求軍民分治以促自治之進行繼蘇本如提議以本會名義對於名縣市鎭村之熱心地方公益及素有聲望者去函聯絡喚起一般人之注意亦爲初辦自治必要之手續後有幹事長動議以此次自治講習所畢業諸君及熱心自治之本會會員回省分頭組織各地方自治機關以期實現所有提案經大衆討論結果全體一致贊成交經評議部詳細研究妥善辦法交幹事部執行時已五時隨宣告散會 
　　二十日上午九時鄂省各縣代表齊集湖廣會館開始討論該省自治法案公推馬德潤　士席高維崑鄭毅權爲書記審查員駱繼漢報告審查情形彭漢遺動議標題（湖北自治草案）自治二字之上宜加省）字付表决衆贊成遂討論第一章各條議决（本省以現制六十九縣爲自治區域）（本省自治權屬於全省人民）（本省自治制度於不背國家憲法範圍内悉依本法行之）謝伯進陳定遠提議須規定（特别市）爲自治區域各人對於規定（特别市）爲自治區域一層略有爭持卒議决不規定於第一章總則之内而與第七章縣自治合併爲一章遂繼續討論第二章各條議决四條（本國人民在本省繼續居住三年以上者取得本省之籍者皆爲本省人民）至第五條原文爲（本省人民之權利除憲法規定外有生存勞動等經濟基本權）當時羅琢章陳定遠高維崑等均相繼發言略有爭執周澤春主張人民權利須列舉之付表决通過主席遂指辷羅琢章周澤起草時已到法定散會時間主席遂宣告自明日（二十二日）起繼續討論隨孔庚報告自治運動决非一省可以成功之事而且蘇閩豫陝皖各省均願彼此聯絡本省似亦有推定代表與各省分途接洽之必要全體贊成即日推代表以利進行比遂公推駱繼漢孔庚馬　潤陳定遠羅琢章周棠饒漢秘朱和中　炳蔚高維崑等十人爲代表以便與各　分途聯絡推定代表後主席即宣告散會 
[最近南北和議之價值]  
　　自廣東軍政府分裂以來岑春煊陸榮廷之不足代表西南業已衆目共見至近日粤桂戰起陳炯明節節進攻陸榮廷之實力即欲連綴粤桂兩省亦已不能遑問西南全體然而桂派人物猶自挾其軍政府招牌日與北方言和章士釗文羣輩近且紛集都下四處兜攬在常人眼中以爲此種和局卽勉强凑成亦毫無實際岑陸輩日暮途窮急於就勢下臺其出此一想情願之活動雖不足怪而中央政府果欲收統一之實則此時必不重視此零星貨物矣乃内幕則不然據個中人云廣東軍政府雖事實上已無復價值然在外國則猶認爲西南各省之共同機關即國際法上所謂交戰團體者其資格非重慶之軍政府所能比儗目前南北兩方俱爲經濟所窘而北方尤甚對外借欵外人則每以南北統一爲條約近頃有總稅務司及廣東稅務司某外國人從中斡旋以爲但能將老牌之西南政府（即岑陸之廣東軍政府）在電報上宣言取銷即可持對外的統一之名義開始議借大宗外債再圖政局上之發展至於實際上統一與否及統一後與國家人民有何利益最初本不爲兩造所注意此時則更無暇計及故目前之廣東軍政府雖在人民眼中不值一錢而中央政府則仍視爲有收買之價值岑陸派更樂得倒盤出售大概日來議價已確有眉目其辦法即放大之（海軍統一）不久必可於電報上實現日昨章士釗與人談話亦不否認此說并謂雖明知此種和議無甚價值然目前只好如此云云則近日之所謂和議之眞相可以知矣 
[京聞紀要]  
　　吳子玉之民生計劃　軍界消息吳子玉師長近在洛陽每日除竭力訓練所統之軍隊外於民生問題亦頗注意刻已在洛陽籌設各項工廠及提倡採掘某處礦産以便安置該處附近之災民並聞吳師長對於民生之計劃（一）籌劃官商合辦各種工廠（二）提倡墾植籌辦森林牧畜（三）呈請中央積極開採各省礦産 
　　政府對新銀團態度聞政府方面以紐約新銀團决議條件對吾異常嚴酷决不先行啓口投資以免其束縛擬將銀團問題提出國際聯盟財政股得有保障方能承受因國際聯盟規約第十條規定凡不適於義務之條約及其當事者所能承受之條約得提出於聯盟云云故新銀團之條件政府非俟諸國財政股加以保障後絕對不談大借欵云 
　　黑督電請交涉航權當局於前日接黑督孫烈臣巧日來電以松黑兩江航權爲中俄重要交涉之一現東俄各政府既經承認優林爲代表似宜將此項交涉提前解决以免稽延日久政府已有利益爲第三國　攫取連日迭據海蘭泡裘領事來電亦以此爲請並擬具交涉進行辦法頗合機宜應請速開談判免誤事機 
　　吉省會反對所得稅財政部提倡實行所得稅以來各團體紛電中央表示反對聞吉省會有删電抵京懇請取消成議原文略謂報載中央實行所得稅商民聞之不勝惶恐如果實行深恐釀出意外紛紜懇乞取消此議以固國本而恤商民 
　　和約研究會之進行和約研究會會長王正廷業已到京前日外交部總次長設宴洗塵至和約研究會事務定於本星期五開正式常會（以前所開三次爲預備會）聞常任委員爲施紹常周傳經熊垓刁作謙唐在章夏清貽徐新六錢泰徐兆熊章祖申尚少名由王會長保薦亦於本星期五决定 
　　廟街難僑安抵哈埠當局接吉督鮑貴卿巧日來電内容略云接哈埠紅十字會電稱前此派赴廟街之救濟船由伯力起程後於十六日平安抵哈所載　僑數百人均經照料下船由警察妥爲安　刻正趕辦　後救濟事宜云云 
　　實行地方自治先聲聞政府决定於下月實行地方自治以本年七月一日起至本年十二月三十日止爲籌備時期明年一月起爲試辦時期明年七月起爲實行時期至民國十二年十二月爲普及時期内務部已預備順序施行計畫並於九年度預算增加地方自治之經費 
[琿春交涉之危殆]  
　　政府之東手日本藉詞出兵琿春一案外交部與日本使館已兩次照會往復彼聲明必達目的而後已外部第二次拒絕照會去後日本方面尚無何等回答此案外交上幾已陷於絕地而日軍之向琿春出動者源源不絕未嘗以我國阻止爲意 
　　張使之警電東三省巡閱使張作霖前日續有急電到京大意謂日存琿春借剿匪爲名累次進兵自由行動經霖再三阻止未生効力頃復據張旅長陶道尹等密報日軍又開來三百餘人建築營壘有久居之勢等語應請由部再向日使嚴重交涉務令即日撤退以重主權 
　　華人之困　琿春初次發生匪警日軍卽有所准備故能迅速應援　日軍入城分布崗區大事搜索一面通知中國各官吏退出官署並將電報局佔領現城中雖無匪人踪跡而日軍對於中國居民行動取締之嚴厲已不堪其擾 
　　我軍之行踪我國派赴琿春之援軍計奉軍一旅及吉軍五營並程急進現已經過綏芬日内當可行抵琿城惟日人方面聞中國大軍將至守土有人頗生疑忌故向一般居民散布流言謂現在匪雖遠颺華軍開到恐亦不能保衛地方其用意實願堅其依賴之心而已 
[東三省通訊（隱）]  
　　間島二字之用意 
　　延邊情勢之急迫 
　　吉林省之延吉汪清和龍地方因宣元圖們江界務條欵之關係國際上對於日本具有一種特别性質日本對於該處强名之曰（間島）當年吳祿貞督辦邊務時悉力爭持未遂日人之志然日人對於該處仍以間島爲名者蓋有深意存焉我國官廳對此邊務不加注意即本國報紙欲有探訪亦必秘而不宣以致外間不明此種眞相亦共以間島稱之此次琿春鬍匪攻陷縣城誠屬一件重大之事然自東三省觀之鬍匪攻陷城池不足爲奇日本年來正注意延邊故借題發揮說甚間島長間島短無論某電社某迪訊以及東報之所刋載要爲日本方面一面之詞眞相如何不但歐美各國人士不能明白卽我國内省官吏及報館記者亦不甚了了也記者負有確探責任用是不憚辭費首將日本用間島二字之意一爲說明更就延邊現在急迫之情勢爲我讀報諸君言之 
　　現在我　所稱之延邊即延吉和龍汪清琿春四縣也以我吉政治中心論當推延吉蓋陸軍二旅二團團長卽駐該地延吉道尹亦駐於此至日本人之勢力中心在延吉縣屬鄰接和龍縣三六道溝（卽日人名曰龍井村）日本總領事駐此距朝鮮之會寗僅一百五十里一日餘可達是琿春地方就延邊全局論似非要樞不知琿春南接俄境西與韓連由俄至韓雖有可以直接通行之地究不若假道琿春之　故前昨兩年日本屢向我國當道要求給予軍隊通過權我當道卒未全許僅許於必要時得以不過十名之日軍從速通過日人總覺未能進退自由日前第一次胡匪攻琿只到縣城之内不及西關商埠地方日本官商毫無損失在彼熱中擴張權利之日本人亦自無從藉口不圖至十月二日胡匪第二次又來分兩路夾攻日本簡陋之領館被焚數椽日本商民亦被殺數人日人於是大張旗鼓以爲時不　失先後開至琿春者截至十月　慶日前後已有步隊九中隊騎工砲各一中隊並有機關槍等此外更有特種砲一中隊以狙擊迫擊各砲泯合編成者又有衛生隊半部日本軍官既有大佐牧野復有十時中佐安部少佐而以磯林旅團長駐琿春任指揮延邊各軍隊蓋琿春在前清爲副都統所駐地可算東南重鎭日本將旅團長駐此其用心可概見已據政界方面稱該處現在日人之狀態已有越爼代謀之勢到琿日軍編組討伐隊三隊分至各處搜查韓黨此等行動我國官吏亦無如之何不但此也延吉縣境之天寳山爲日人爭得開辦銀銅礦兩年以來日人僑此不下數百人前年又决在此建築一天圖（天寳山至圖們江）鐵路是天寳山之重要亦可想見最近聞有胡匪欲往攻襲以致日人慌恐競欲逃避而汪清縣境本爲胡匪韓黨聚集之地近亦傳有胡匪千名不日進縣日商已經逃盡日本領館人員亦欲躱避縣知事不敢在署住宿聞日本亦調隊前往駐紥至和龍縣地方日兵又衆據某君接該處友人來函述日人之行動至詳附錄如次自六道溝至和龍途中日軍源源不絕步騎砲隊俱全大約并三千人之譜刻和街日軍自由駐剳無人過問聞該項日本軍隊由六道溝赴延者不少而琿春方面聞由慶源穩城渡江而來者尤多日人早思自由進兵今則有機可乘矣吉林匪之由來甚爲複雜一爲俄過激派之招募也二爲日人勾結以騷擾中東路者也三爲韓之獨立黨招以助其聲勢也四本年被裁之兵也有此四者匪患已不可收拾而各處駐防之陸軍不甚純粹以致今日爲兵明日爲匪此種言詞軍界中所公然稱之者也 
[川省最近之戰事]  
　　川省政治因戰亂未息一時無從說起兹只將最近戰事述之如左（一）中路戰事川省此次戰事已經一月有餘中路軍隊除在成都城外經過一番大戰事外現尚未聞繼續激戰東路簡資内隆等處滇軍並未抗拒即行退走故無戰事顧趙諸軍自在附省西河青龍各塲敗後實力已虧現爲縮小防區集中軍力計已將大隊退聚渝濾各處川軍收復隆昌後即計劃進攻瀘縣第九師師長楊森所部之唐營偕同各軍於九月三十號取得隆昌前方之玉蟬關前敵各軍總指揮劉湘已由隆昌前進頃聞楊師長又已統率全師軍隊猛攻滇軍滇軍向瀘退却楊師昨已佔領瀘縣對岸之五峯頂現正計劃攻取瀘城劉軍長因楊師長由玉蟬關追擊滇軍即由隆昌率大隊前進現軍部駐玉蟬關以便指揮各路軍隊（二）右路戰事右路自井方面之滇軍經川軍第七混成旅陳國棟所部之叚朱兩團及任支隊長跟追後紛向富順及白花場白馬廟各方潰走九月二十八日午前川軍已將自流井完全佔領沿途俘虜甚多陳總指揮現更令朱團及任支隊分道向富順之滇軍火速尾追並飛請八師陳洪範所部迅攻叙府中路各軍迅向瀘縣方面進逼以便聯合攻瀘（三）左路戰事此次戰事中右兩路均頗得手惟左路前因兵單稍稍停頓現聞靖川軍總司令劉存厚已派川北邊防總司令賴心輝率隊增援與熊克武之軍聯合收復川北攻擊聯軍石青陽所部并相機規取合川重慶賴軍奉命即於十月三日由綿率隊舟行到潼劉甫澄軍長復將袁旅撥歸賴氏指揮袁旅長斌日前率領所部攻擊黔軍甚力黔軍不支向合川方面逃去袁旅仍駐遂寗城中待援隊到後即行前往攻擊省中某軍事機關接到順慶探報侵入該處之黔軍已引退十月二日仍由熊部江防軍總司令余際事率兵佔領并派兵追擊黔軍上述三方情形川軍均較勝利惟戰事究　如何解决尚須待最後之一戰也 
[川中滇黔敗兵擊傷西人案]  
　　大陸報二十一日北京電云亞細亞火油公司職員柯威爾在重慶爲華兵放槍擊斃一事英使　須俟重慶英領事　告到京後始向中政府交涉聞柯威爾與西友數人乘馬達船渡江適滇黔軍爲蜀軍擊敗渡江退走敗兵向往來船隻開槍亂擊柯氏是否爲流彈所中抑退兵有意轟擊之今尚未詳柯氏中彈後當即殞命 
[莫榮新眞電發表後之各界]  
　　　　靳　　　　　電爲强硬之表示後　方面皆　　大之影響兹將所聞錄下（一）聯軍方面李魏兩司令及湯督代表特於十三四等日在河南福軍統部迭開會議討論應付眞電方法魏之態　最激烈主張急進欲取斷然之手段以期粤局得早日解决惟湯督軍李登同兩人則極爲持重力以保全省會爲宗旨非至萬不得已無可轉圜之時斷不輕於啓釁故議定此事仍待和平會議解决對於眞電暫不理會（二）調人方面見眞電發表後和平會各代表大爲恐慌細譯電文意旨與莫氏日前宣言逈乎不同未悉其中有無僞冒及改變方針特議定再派代表四人於今日往見莫榮新詢問莫氏最後意見曁眞電目的（三）商民方面粤垣商民初以爲桂電開拔費籌足二百萬莫氏卽可實行交卸粤局必可達和平解决之途詎眞電披露後各皆索然意盡咸抱悲觀前之準備復業者至是竟成絕望而以大南門一帶情形爲最慘十三四日各店夥伴紛紛逃徙鎖閉舖門者觸目皆是計由天字碼頭起直迄省長署前千餘舖户營業者當不上五十家也 
[江西民食問題]  
　　米價飛漲之可慮 
　　江西自上年陳光遠因籌軍餉抽收特别米捐宣布弛禁後米糧搬運出口不下五六百萬民間積穀售賣一空一般富商又以屯糧待價而沽爲惟一發財之秘訣今春官廳雖准各公團請求查禁出口將從前弛禁令廢止乃不數月張宗昌一師及潘張兩旅軍隊由湘退駐袁萍陳督無法對付遂又以弛禁收捐爲籌餉妙法蘇浙皖各省派員來贛採辦米糧者亦日有所聞今夏各屬水災甚重民間收成殊不見佳如此情形官廳曾不稍謀維持之法祗謂有捐可收不顧將來飢荒實屬非是近者北省旱災内務部有電商贛省放米接濟之明文救災卹鄰義不容辭贛人尚無若何不滿而本城每日銷米恒在萬石以上現因各屬來源甚稀米價飛漲較之前月已加一元尚有看漲之勢次米最低之價已在六元以上聞米業公會昨又議决自陰曆初八日起每石再漲銅元四十枚旬日之間米價三漲勞働界已不勝其憂懼據商界人云年内米價必達八元之數贛人從未食此重價之米勞働界每日所入不如蘇浙遠甚乃使之同處於生活程度最高之境軍界無事游民又多近日熱鬧街市攔路刦財之事數見不鮮實爲生計艱難之所致十八日下午四時南昌商會以現在米價飛漲事甚可危議决呈請軍民兩長及財政廳長預爲設法救濟以免險象環生惟陳督平日行爲獨斷獨行未知果能俯如所請否也 
　　尚有要聞二及地方通信轉入後頁 
雜評一 
[似巧而實拙（默）]  
　　今日之政府專以敷衍應付各方對滇川敷衍對桂粤敷衍對其他西南各軍又皆敷衍而南北間之不和不統一如故也對奉派敷衍對直派敷衍對其他各督軍又皆敷衍而督軍問之不平不相讓如故也對蘇鄂人民敷衍對魯皖人民敷衍對其他人民爭自治廢督者無一不敷衍而人民間之不滿不相諒如故也此外對於外交如琿春事件對於内政如救荒問題萬不能以敷衍出之者而皆無一不敷衍而又皆無一不引起責備 
　　世界各國之政府從未有專事敷衍耐能永久者倘不毅然下　决心幡然一變其手段則非特無以平各方之所爭定各事之所紛擾而　局諸人之用心亦太勞而太自苦矣吾故曰敷衍之手段似巧而實拙甚 
 
 
 

Page 8

 
 
申報第二張 
國内要聞二 
[江蘇軍費之調查]  
　　江蘇人民提倡廢督幾於全省一致其故因近來軍事費逐年增加人民實有負擔不了之勢當馮河間在蘇督任内軍費增至五百萬元視民國初年幾加一半今則全省歳入除鹽關兩稅悉歸中央外其餘一千七八百萬元軍費古至三分之二以致各項事業無力進行即已辦者欲求維持現狀而不得蘇民汗血之資既爲武人敲剝殆盡而江北匪盜横行如故省垣時出刦案被禍者匿不敢報報則輙遭不測之禍蘇人痛念武力壓迫之苦遂乘李督自戕之機要求廢督無非爲根本解决之計非得已也兹將蘇省支付軍費情形調查如下蘇省支付軍費大别爲二（一）額支軍費在本省國家費預算項下開支年約六百數十萬元（一）額設以外軍隊及軍事臨時費用由本省暫時墊付以應解中央之欵劃算但截至現在爲止計本省省長墊三百餘萬元　央迄無分文撥還 
　　五年以來軍費實支數一併開列如下五年度共支五百八十三萬五千餘元又代中央劃撥二百六十萬三千餘元六年度共支六百六十五萬八千餘元又代中央劃撥三百四十五萬餘元七年度共支六百三十四萬六千餘元又代中央劃撥三百十萬七千餘元八年度共支六百三十四萬四千餘元又代中央劃撥三百三十三萬六千餘元本年度從九年七月起每月銀七十九萬餘元（駐蘇軍隊舊額新增均在其内）又烟酒分署另撥五萬元此外臨時費用係特别指撥數無一定 
　　江蘇人士見此軍費之浩大稍明事理者莫不　廢督爲常今之急務不料議會中少數議員受人運動倡軍心動摇之說以恣其鼓惑官中人又從而附和謡言四布無非爲齊燮元達實授之目的若輩將恃翊戴之功以擴張個人之權利中央不察頗涉游移其實軍心動摇之說不成問題夫軍以餉爲命脈督軍雖廢而餉仍照發軍心何至恐慌如謂寜垣軍隊與齊有關係或將代鳴不平不知齊卽不作督軍而師長巡閱副使依然如故軍心何至動摇且近來軍人開通者多不易爲人利用少數野心家欲張大其詞以要挾中央不知適以厚誣軍人以爲有功於齊不知適予人以齊氏熱中太過之疑齊而明白事理者當能猛然省悟而一以鎭靜之態度出之矣 
[蘇議會紀事（七）]  
　　二十日下午三時開大會出席八十七人鮑副議長主席計討論七案（一）省長交議江蘇省施行義務敎育計畫案付審查（二）省長交議江蘇省徵收敎育特捐暫行條例案以敎廳長不出席無從知其用意决移人下次議程先訂期請敎廳出席說明再議（三）省長交議查照前次擬訂江蘇省補助各縣小學敎員遺族恤金暫行辦法迅予議决案付審宣（四）省長交議追加添設第四女子師範學校九年度預算案　孫儆等提議南通女子師校應改歸省有名第五女子師範以期振興而免向隅案合併討論付審查（五）省長咨詢議决删減馬路工程處衛警之經費應行專案追加案付審查顔作賓請將本員提議咨催查照成案尅日改修江北裏運永安閘以利農商緊急動議案變更議程提前討論衆反對之（六）徐堃錫提出籌辦積穀建議案衆以其昩於各縣情勢卽僅就江寜言亦未必合於事理請其自行撤回（七）屠宜厚請將本員提議電　政府裁撤蘇皖贛巡閱使以免軍閥覬覦牽動大局緊急動　案辯論頗多屠宜厚朱積祺龐振乾王鴻藻等主立卽日發電任桂　張援王發蒙等主緩日建議蓋慮　廢督案冲淡也王鴻飛王宏業黄守孚等主先徵皖贛同意亦緩日建議之變相也相持不决至四　三刻卽有離席而去者人　下多　宣告散會聞第七案提案之意係以巡閱目標較大齊燮元之見嫉於贛者實爲此故放齊有請廢巡閱使之電逕致中央而屠等爲之和調云未知確否廢督電文亦於是日開　前通過發出（電文見前報）　股審查員决算審查員均經委　二十一日下午關各股審查會到者甚少惟敎育股過半數舉張援爲審查長周嘉詠爲理事兹錄審查員名單　左（内務審查員）郗大純龐振乾金樹芳錢鼎居保第鍾善道朱祥紱葉理封錢淦陳大猷胡紹瑗黄江朱翼雲蔡鈞樞龔翼之陶鍾箎夏嵩馮士奇王師曾武同棨葛錦城（財政審查員）施文熙張存英龐鴻淵馮世德張書紳謝慶榮王鴻藻錢銘銓沈惟賢黄守孚金其源鄭立三周承基榮宗銓王詠梅于樹深瞿名川高元陞薛文奎張福增黄次山盧瀚蔭張仁普楊秉嚴秦炳章（敎育審查員）朱積祺孔昭晋王鴻飛任桂森周嘉詠徐承禧黄炎培趙文郁張援吳福康胡允恭梁鴻卓沈貞壽楊體仁朱紹文孫翰宗董仙衢張宏業王發蒙（實業審查員）屠宜厚徐鳳標成啓昌劉文輅陸以鈞龔廷鶚榮棣輝徐瀛霍仁泰祝光樾劉啓佑郝應泰劉伯昌趙品茂劉振殿（請議審查員）張肇炘屈嗣奎朱德恒朱世瑾楊霖戴鐵齡張達材朱際雲趙錫棻（决算審查員）施文熙張鍾祁夏鴻儀徐堃錫屠宜厚宋銘勳朱毓賢邵玉銓周積偉楊彦凌恩錫薛鈞培任桂森王鴻藻孟鈞顔作賓陳大中章紀綱黄申錫陸以鈞盛元音黄炎培錢銘銓沈惟賢錢淦戴恩恭龔滌瑕江湛榮棣輝華鼐范循廉吳福康錢鼎奎施以成王詠梅朱翼雲荆保宸王撰曾瞿名川高元陞黄其彦沈貞壽郝應泰胡毓彬朱紹文陳伯盟朱際雲　錫榮係紹祖張宏業黄　出劉　　李廷　夏宗翰朱　愚羅會莊王發蒙沈蕃秦炳章楊　嚴 
[南京快信]  
　　贛紳商　界昨公推　紹箕寗代表弔李故督 
　　寳山開闢　　齊省長派候補知　張某會同賓山縣察勘情形呈復核奪 
　　財廳通令各縣務將國省兩稅劃清不得任意移挪 
　　各省商　復電寜總商會反對　得稅請一致　行 
　　齊代督病已愈昨照常見客批閱公牘並聞昨有電致中央推曹銀任和議總代表 
　　齊代督昨出安民佈告並宣布已於前日接篆　　地方治安負完全責任 
　　各縣警佐被人在警務處控告者不下二十餘人王處長批各該縣知事秉公查明具復核辦 
　　新疆省議會電告第三期常會本月十一日開幕 
　　英國哲學家羅素准今晨偕其門人濮拉克女士山滬來甯聞高師校長郭秉文女師校長張默君擬請其勾留一二日在校演講聞羅君在滬已首肯 
[杭州快信]  
　　省議會常會原定二十日召集至今日（二十二）調查簽到簿僅三十四人周議長赴滬促議員返現亦回省敎育會經費支絀歷年虧墊用欵已達千五百元復因房屋坍塌除飭原匠賠修外經中西建築家察勘應將全部屋頂改造免再發生危險另估工料三千元連同壓損器具亟應購置者又需千元現陳請省會在省稅臨時門内一次補助三千元不敷由會設法捐募 
　　杭總商會昨電院部云浙省頻年災歉農産損害甚鉅益以外省時起戰端商賈相率裏足市面彫敞一落千丈欲籌保護維持正苦無術救濟奉頒所得稅施行辦　省垣各商業曁外縣各商會函電紛至僉稱　力負擔節經開會集議一致請求展緩非不知中央財政困難然於商民疾苦當亦蒙格外矜憐仰懇逾格體恤准予展緩 
　　高檢廳陶廳長定二十六日出巡所帶隨員爲監獄科主任丁峙白錄事李鳳樓汪溟南廳務暫由首席檢察官左賦才暫代 
　　北地旱災浙省水災待賑孔殷現由紳商潘赤文等發起組織菊花大會售劵助賑俟擇定地點卽日開幕 
地方通信 
[蘇州]  
　　振興電燈公司之爭點蘇州振興電燈公司經理祝大椿近見市立新電氣廠在城内外各處雇工陸續植桿具呈道尹公署謂係違抗部令請予飭速停止昨奉批示候令縣查復等云不識縣署奉文後將若何處置也 
　　籌備省會選舉决議吳縣公署爲籌備第三届省會選舉定於本月二十號邀集各市鄉董事開談話會一節兹悉是日下午二時各董均先後蒞止討論結果僉稱仍照上兩届成案先從調查選民入手由各董擔任承辦投票區域亦循舊劃作九處以蘇州市爲第一滸關市爲第二湘城市爲第三陳墓鄉爲第四郭巷鄉爲第五横涇市爲第六光福鄉爲第七木凟市爲第八東後山鄉爲第九議畢各興辭而散一面山縣呈報省公署備考 
[宜興]  
　　提倡廢督之公電北京大總統國務院鈞鑒廢督之說風動全國今李督出缺請勿提繼人蘇省輿論尤爲一致仰懇鈞座俯順民意實行廢止蘇省幸甚全國幸甚宜興羣益公會路彬任援道朱棟吳子政路苞奇徐模蔣鐘嶽路鳴善同叩 
　　各團體攻訐縣知事宜興縣敎育會縣商會市政公所羣益公會範正　國民銳進社等因縣知事陳善謨凟職殃民與論大譁其摧殘敎育縱容胥吏種種違法行爲尤屬罄竹難書節經地方各機關及公民張洵等先後列　罪狀電請省長撤懲乃陳善謨不知引咎去職反赴省竭力運動希圖打銷控案現經省署特派尹榮修赴宜密查未卜此事如何了結也 
[鎭江]  
　　租界創設厠所鎭郡租界向無厠所兹由工部局於銀山門太古碼頭鎭屏山下義渡碼頭鎭江關等處創設衛生厠所五處每日所出之糞已有華人承包挑取每年繳納每厠二百元 
　　米價又見鬆動鎭郡米市近日江北上江等處之米船到鎭甚夥銷路不暢最高貨身昨日開盤每石已跌至七元五角惟利是圖之諸奸商又擬收買囤積待價而沽云 
　　創設製鈕公司羅甸鈕扣銷路甚廣惟市肆所售者多係舶來品利權外溢殊爲可惜兹有商人王某等爲振興國貨起見特在鎭城小碼頭租定洋房創設製造羅甸鈕扣公司現正組織一切准於出月一號開辦云 
　　派委調查實業山東省中華實業會近派柴君子偉吳君望亭等爲江蘇全省實業調查員業於二十日午刻山寗乘車蒞鎭暫駐行旌二十一日該委同至城内參觀各處工場並調查各實業事項一俟查竣即往他處 
[揚州]  
　　籌設工振分會鄂湘西皖及濟南淮南各塲食在揚商人因准上海北方工振恊會函知在揚籌設北方工振協會分會函知揚州商會加入一致進行該會遂集典錢綢布各業董於二十一日上午在會會議一切各董均贊成加入當場推定與會代表十六人函復場運食各商各該商訂定二十四日假塲運食商事務所内開成立會討論進行方針聞鹽商方面以捐足十萬元爲數云 
　　發起追悼會蘇李故督靈櫬北歸在即此間各界人士感李有功於蘇特發起追悼會擬假天寗寺爲會塲警商各團體現正從事籌備一俟佈置就緒即當擇期舉行 
　　銭價跌落影響寗垣銅元局開鑄運來揚地之新銅元甚多以致充斥於市價值逐漸回鬆已由五錢三分跌至四錢九分有零淮南場商及本城以錢本位之商人咸大受影響擬設法電請南京當局停鑄並限制搬運人境云 
 
 
 

Page 9

 
 
   
 
 

Page 10

 
 
申報第三張 
本埠新聞 
[納稅華人會選舉理事揭曉]  
　　王正廷等二十七人當選 
　　上海公共租界納稅華人會前日（十月二十一日）在四川路青年會由各選舉人投票選舉該會理事二十七人已紀昨報昨晨九時復在青年會童子部舉行開票式公推袁近初　主席分爲七組開票各組舉主任一人如下（一）金馥生（二）王才運（三）沈佩蘭（四）唐祖鎰（五）胡熙生（六）余仰聖（七）楊枕溪其監察管理各員如袁履登湯節之江湘浦包世傑俞國珍鄔志豪朱賡石吕靜齋張炳榮鄭鷓鴣劉成璋周渭石等共二十人主席先將公同議决之檢票規則（附後）宣示大衆嗣由交涉公署特派來會之朱斯芾律師出鑰開櫃將票檢交各組逐一唱報登記前共發出總票數一千五百餘張實投到票數計九百二十七張直至下午六時檢算始畢（結果另錄於後）遂當塲攝影並將票仍存櫃由袁近初江湘浦朱賡石袁履登俞國珍五人另行封固請青年會暫代收存即將開會情形專員報告交涉公署查照該會之出席工部局顧問五人定即於日内開理事會複選七時許始散兹將開票結果及檢票規則分錄於左 
　　　票結果（一）以最多數當選爲上海公共租界納稅華人會理事者二十七人王正廷（六百六十一票）聶雲台陳則民宋漢章余日章伍朝樞史量才包拯袁履登袁近初錢新之俞國珍朱賡石田澍霖陸文中穆藕初謝永生朱成章徐靜仁周渭石勞敬修樂俊保秦潤卿吕靜齋陳光甫湯節之鄭鷓鴣（二）以次多數作爲候補人者十五人鄔挺生吳寄塵虞洽卿霍守華潘澄波簡照南陸費伯鴻鄔志豪張炳榮朱少屏王才運項松茂許建屏錢達三方椒伯（三）得票在九十票以上者爲鮑咸昌金馥生馬玉山張讓三張慕曾馬倬雲等 
　　檢票規則（一）添註者作廢（二）塗改者作廢（三）名號通用（如王正廷王儒堂之類）（四）姓冩錯者作廢（如余日章冩俞日章之類）（五）音同字不同者只限於名字可以通用（如田澍霖冩田汝霖之類）（六）名字倒冩而字不冩錯者有效字若冩錯者作廢（七）選舉逾額者逾額之人作廢（如二十七人冩二十八人則一人作廢）（八）選舉逾額而其額内所選之人作廢時則在額外者可依次補入（如一票共舉二十八人論理末一人作廢但其前二十七人中若有一人姓字冩錯或添註塗改等以致作廢時則末一人即行補入作爲有效）（九）當選人留次多數十五人以備候補（十）選票不足二十七人者其所選各人當然有効 
[曹慕管致各省敎育會代表函]  
　　請提倡國民大會 
　　澄衷中學校長曹慕管昨致全國敎育會聯合會各省代表函云任之信卿先生曁各省省敎育會代表諸公均鑒日昨奉柬知全國敎育聯合會不得開會於廣州而猶能開會於上海甚幸甚幸雖然慕管不知諸公因此而作何種之感慨也昨報載黄先生致開會詞述近今問題應注意者四端讀之至堪欽佩然尚有一端爲黄先生演詞之所未有不知諸公亦曾感慨係之否慕管不得不爲諸公告焉夫慕管之所謂一端者何也年來敎育界之痌瘝胥發端於政治者是也五四以來學生罷課者兩次豈怠於學耶以外交之失敗政治之不良也北京敎職員同盟輟敎者一次各地小學敎員亦有躍躍欲動之勢豈怠於敎耶東修不付生計困苦不過爲其表面之觀察而其裏面之眞因實緣於當軸漠視敎育也每歳各著名學校招考應考學生少者數百名多者至千數百名而以經費支絀限制學額之故僅得收其十分之一二致使莘莘學子有失學之憂而各督軍之請餉動輒千數百萬而政府不敢不付也内地私立學校前受商家津貼者今以内亂頻仍商業凋敝前認之欵多難應付以致停歇者亦復不少何莫非政治之過也就其最切近者而言之全國敎育聯合會定期開會於廣州一極善且極尋常之事也乃行者趦趄往者留港到者折回勞矣苦矣不得如期集會於廣州而託庇於租界以過渡其難關者亦云辱矣然而推究厥故雖不欲歸咎於政治而不可得也且貴會舉行者於兹第六次矣貴會所議决交諸敎育當軸而應施行者幾案已行者占其幾未行者又占其幾慕管竊不忍爲諸公枚舉焉雖然中國之官壞者居多而敎育當軸尚可比較的稱爲好官也敎育當軸對於貴會議决案未始不欲施行而卒不克遂其願者亦格於政治現狀故耳綜上所述年來敎育界之痌瘝學生無罪也敎職員亦無罪也創舉者更無罪也如諸公之賢勞貴會之主張可謂至善尤其無罪也即敎育當軸雖無甚新建設之可言似亦無罪也罪在政局而已罪在政局而已夫吾人既知敎育界之痌瘝在於政局則我敎育界同人於壹身咕嗶絃誦之餘正當厚集其力思所以救治之方而在慕管之愚見以爲救治之方不外於二途一曰制定憲法勵行民治二曰廢督裁兵大興敎育而所以致此二者莫善於提倡國民大會國民大會者國民應國家之危急而同謀解脫之方法者也所以産生法律而非爲法律所産生者也今中國舊國會失其時效而新國會又屬於非法恢復舊國會既爲時勢所不許而依舊法改選議員在法津上又毫無根據但號爲共和國家者不可無人民之參政機關而憲法尤不可少今欲補其缺陷當然非開國民大會不可時賢論此者甚多以諸公之明達寗不知之慕管今姑置是不贅但問諸公國民大會始自去年留東學生近經吳子玉師長提倡業已造成一種强有力之與論矣而時局日非各種解决之法已窮舍國民大會其道無由勢必有成就之一日貴會爲各省省敎育會聯合而成而省敎育會又世所稱爲法定機關者照吳子玉師長宣佈國民大會組織法大綱各省省敎育會儼然得派代表列席於國民大會今當國民大會未成立之前又適逢各省代表會集之時是否應加熱心提倡否則將來國民大會告成各省省教育會代表安然列席其中豈不差當世之士耶餘不白惟諸公審愼思之祇頌台綏曹慕管謹白二十二日 
[浦東同人會之要電]  
　　（一）致正定王士珍快電直隸正定王聘卿先生鑒報載北京政府徵召吾公出山任蘇督兼蘇皖贛巡閱又載齊督蘇公巡閱蘇皖贛我國武人亂國禍民中外皆知天人共憤謂衛國則失地喪權日蹙百里謂保民則兵事之外黄巾遍地今廢督裁兵已成天下之公言而懷利之徒猶覬覦權位冥行不已先生秉性謙冲持躬恬退數十年來社會早有定評尚乞以不就巡閱督軍之志倡廢除巡閱督軍二職先生之榮中國之幸也浦東同人會叩 
　　（二）致江蘇六十邑快電各報轉蘇省六十邑父老鑒報載保定會議聚爭權攘利之羣武人共議處分蘇巡閱蘇督事目無政府罔論吾民尤可笑者師袁氏國民會議故智欲召集國民大會閱討段文告徵今之所行矛盾自欺擇言而肥已如此而國家用人行政横加干涉又如彼若輩得志吾民必無瞧類江蘇全省非武人爼上肉務希鼓再厲之精神抗萬鈞之壓力救國救民胥在此舉一心一德速起而圖浦東同人會叩 
[桂人自决之先聲]  
　　旅滬桂人王乃昌馬君武吕鐵三鄧孟石周公謀梁烈亞雷在漢謝尹等昨致同鄉通啓云我廣西自軍閥專政以來人民痛苦罄竹難書現自决之潮全球瀰漫廢督之說舉國同聲如湘粤鄂蘇皖魯閩諸省已風起雲湧各有組織同謀廢督籌商自治皆有端倪滇黔兩省且已實行惟吾桂人尚無表示兹特擬集合旅滬同鄉研究本省人民自决方法訂於十月二十四日（即星期日）下午一時假座英大馬路馬玉山翁事樓上茶會討論一切凡我同人務乞届時惠臨不勝盼企 
[開浚商港計畫之飭查]  
　　江蘇齊省長近令滬海道尹略謂准内務財政外交等部咨據榮宗銓等呈擬組織公司將縣轄境原有水道加工開浚辦理商港事宜檢同原送計劃書曁章程圖　請查核辦理等因分咨前來查核原擬各節自　爲發達内地實業起見不無可採惟土地收用法雖經公布依據該法第三十八條所載本法施行細則及日期以敎令定之至今未奉敎令該公司未便卽行援用且浚河一事關係滋多原擬計劃　否合宜此項河道支港紛歧實行開濬究竟於附近農田水利有無影響至該處延長三十餘里毘連租界將來水陸警察及稅捐交涉似應預爲籌及應請貴省長轉飭滬　道尹將原呈所陳各節曁該公司内容分别詳查籌議如果事屬可行别無流弊卽由貴省長妥訂辦法咨請開闢該港仿照山東龍口商埠成案容納公司投資俟主管各部會核呈准後再行籌辦等情合行令仰該道尹即使遵照辦理云 
[西報紀法董局要求改良水電]  
　　大陸報云法租界公董局已函致法商電車水電公司限令於十二月九日以前設法切實整頓以便擴張電車事宜及自來水與電氣之供給務使供給與分配足敷需用否則公董局將撤銷其執照收回自辦按法租界要求水電改良之呼聲初夏時即已發生公司與公董局因此屢有函牒往來公董局近派委員四人調查具報本月七日公董局開會討論委員會之報告當即决定以上辦法函中並謂須與華官接洽定立合同庶自來水總管可以安置如公司不能辦到則公董局當代爲之所需費用概由公司擔任云 
[英總領事夫人贊助女青年會]  
　　本埠英總領事費夫人（LadyFroser）爲贊助女青年會種種事業起見於昨日下午五時半特在私宅開會請女青年會諸幹事演講　中情形到會者除女青年中西幹事外有本埠英僑婦女數十人首由梅華銓夫人報告開會宗旨後請姜恩仁女士略述女青年會在中華民國之境内事業與上　境内之事業如敎育事業女子修養團女子寄宿舍社會服務等次由MissNorman奏琴奏畢請顧恩慈女士演述近在歐美參與美國女青年會全國大會與瑞士之世界女青年會大會等事女士極抱樂觀態度因知世界女子於歐戰後具有一種新思想新思想爲何即多抱世界觀念且具有苟欲利己須先利人之念已非似昔日之思想狹窄常惟一己之利是圖矣女士又婉言勉在座諸美國女子與中國女子携手俾造成一新中國云末由主席梅華銓夫人致謝散會時已七句鐘矣 
[美國艦隊司令明日返滬]  
　　美國艦隊司令格里甫上將乘汽油船赴杭已誌本報兹聞滬杭路局接浙盧督知照預備花車駛杭迎接故昨日（二十二日）由趙局長派花車一輛掛在快車上到杭以迎格君明日返滬 
[僑美華人尸骨運回改葬]  
　　大陸報云華盛頓州之華拉華拉境内共葬有華人屍骸二百具今將檢骨裝以鉛箱運回中國改葬以符華人歸正首邱之習慣云 
[護軍使署查禁謡言之通令]  
　　松滬護軍使署昨日通令防守司令榮道一警察廳長徐國樑上海縣知事沈寳昌文云案准國務院電開近有不逞之徒造作種種謡言希圖煽惑人心擾亂大局甚至竟敢語及元首政躬牽及中國國體生心搗亂深堪痛恨若不嚴行禁止恐無知之徒爲所愚煽其害不可勝言應由京外軍民長官轉行該管官署嚴　查禁如確實查出造謡生事之人立予嚴拿究辦母少姑息等因准此除分行各官署嚴切查禁外合亟令仰該司令如遇上項造謡生事之人應立予嚴拿究辦母稍玩忽以定人心而平謡諑切切此令 
[宣傳過激主義之查禁]  
　　松滬　護軍使接盧浙督函云　偵探報告訪悉過激黨首領陳獨秀　與俄國該黨首領名保寳福者携帶巨欵潛來滬上以金錢運動上海　大工廠之工人而勞働工界之被誘人黨者已有萬餘人之譜該黨宗旨係屬均産主義亟應嚴密查究並速分函各大工廠經理妥爲勸戒各工人勿爲煽惑悮入該黨免致後悔等因何護軍使接函後除分令所屬各軍警注意查緝禁究外並於昨日轉致商會傳知本埠各工廠經理愼加勸戒矣 
[棉紗市面之轉機]  
　　滬上棉紗市價日前逐步低跌緣紗業預先得日本消息正金住友等銀行將有大批押欵到期恐東紗運華市面一落千丈故前日本紗每包跌去三四兩不等昨日某洋行接日本來電悉此次到期東紗業已拍賣結束無運滬之意各華商紗業聞此消息漸抱樂觀且三品紗來電近期漲起（日幣）十三元遠期漲十元以是交易所棉紗部雲鶴標準亦見堅漲如同昌紗廠之二十支電車前價開一百五十二兩者昨有人往購需價一百六十兩未得成交據是以觀則紗市將有轉機之希望矣 
[鄧脫路發生搶案]  
　　前晚七時許有頭戴西式呢帽身穿藍布短衫褲口操北音之盜匪五人突至提籃橋相近鄧脫路一號洋房某西人家後門僞作找尋西崽陳某乘間一擁而入袖出手槍利刃嚇禁該西人及傭婦人等聲張將值價數千元之現洋鈔票金鑽飾物等件搜刮一空呼嘯而逸事後經該西人投報該管滙山捕房捕頭　畢生立卽率同通班中西探捕四出追拿無獲遂據情禀請麥總巡通飭各捕房中西探捕　等一體留心偵緝 
　　英文滬報亦載有鄧脫路一號搶案之情形所述略異據謂二十一夜有口操北音盜匪五人内有一人携帶手槍突入鄧脫路一號行刦該屋係元芳洋行買辦之住宅盜匪由後門進内奪取屋主少子之時計及女僕之銀簪並將屋内諸人驅至一室禁其聲張旋即翻搜衣樹幸有人敲門盜始嚇走 
[華特路越貨傷人案續聞]  
　　楊樹浦華特路高郎橋西首許家宅小雜貨店主胡玉全二十日下午十一句餘鐘被匪戳傷頸項喉間身死並被刦去大小現洋銅元香煙各物報捕派探將屍舁入斐倫路騐屍所候禀公廨中西官相騐各情尸誌本報兹悉死者家屬因胡年已六十二歳横遭慘斃本擬要求免騐嗣悉免騐與緝兇問題有關故直至前日午後（二十一號）始行報請公廨俞襄讞會同美領丁君蒞所檢驗死者係因年老出血太多致命塡明屍格升座公位先由中西包探略述案情繼由屍子胡子春（即和尚）投求伸雪並稱出事之時伊因不在家中故當時情形並未目覩又據死者之弟胡見全（即阿福）投稱是晚因死者出外大便門未關閉盜匪三人先來購買香烟係山東口音二人執槍一持尖刀其時我睡在床舖被嚇不敢聲張除將現洋銅元香烟搜刮一空外並將我所穿之衣服三件剝去我兄回來被匪戳傷我等先未知悉直至盜匪去後一小時始敢出頭查看奈兄已出血過多氣絕身死云云中西官得供遂諭令屍屬具結領屍棺殮聽候緝兇解究 
[盜匪拒斃水警五誌]  
　　江蘇水警總廳第匹區所派探夥徐袁郎在浦東三不管地方被匪砍斃並溺斃水警多命一案兹悉此案自發生後所有水陸兩警並行政司法各方面議論不一而承辦此案之檢察官魏昌亦據情面禀譚檢察長由譚廳長備文詳報蘇州高等廳請示一面備文移請水警廳趙廳長究懲高等廳據報後昨備文令飭譚廳長派員率警密查此案究竟以備獲解訊究 
[更定印花稅額之省令]  
　　銀錢支票貼用印花 
　　憑摺賬簿改貼一角 
　　　　　　公署訓令財政廳長文云案准財政部第四七四八號咨　　本部呈請將銀錢支票貼川印花並更定憑摺帳簿稅額一案於本年九月二十三日奉大總統指令准如所擬辦理即由該部轉行遵照此令等因除分行外兹特抄錄原呈咨請通飭所屬曁各商會遵照將關於銀錢支票及性質類似支票之憑證貼用印花一分憑摺及帳簿各改貼印花一角即自十年一月一日起一律實行有不遵貼者依法處罰以資推廣至此項支票貼用印花手續按照稅法第四條之規定應由存户於使用支票時貼用其稅欵由本存户負如銀行爲便利存户起見或於發給存户支票簿時先行代爲按張貼用由銀行自行負擔亦聽其便相應咨請查照一併轉飭遵行可也等因准此合行檢抄原咨附件令仰該廳即便查照分别咨行一體遵照辦理母違此令（附件略） 
[南洋學生催派正式校長]  
　　南洋公學學生委員會於二十一日開第一次會議决議三事如左（一）致電交通部促速派正式校長（二）照同學大多數意見呈文中祇說明催派正式校長之理由及新校長之資格不列擬定新校長之姓名及其他意思（三）派代表二人向凌代理校長聲明本校同學態度如常並無他意兹錄其致交通部電如下交通部總次長鈞鑒唐校長已完全交卸凌敎員又祗照部令代理本校不可一日無正式校長乞速簡思想新穎辦事幹練明敎育原理富工業學識者來校接任餘詳呈文上海工業專門學校學生江祖岐趙曾鈺等五百十人養 
[水産學校之新發展]  
　　吳淞砲台灣江蘇省立水産學校創辦有年成績卓著歷届畢業生除任職於本省敎育實業界不計外其餘如浙江之水産模範工廠定海漁業技術傳習所及台州海門甲種水産學校等各機關均有該校學生擔任重要職務上年福建厦門私立集美學校添設水産科其主任敎員亦由該校薦往并聞今夏集美校主陳嘉庚氏函商該校設計造船豫備明春放洋爲海上之實習現正在積極進行中上月粤省大埔何士果潮安楊開智等發起組織汕惠富利漁業公司集資二十萬電請該校校長張公鏐君商議辦法張君乃於月抄偕教員曾沙二君前赴汕頭實地調查地點定潮陽縣屬之海門設計建造漁船二艘爲對網漁業之用又以該地附近産鮑甚多同時擬開設鮑魚罐頭製造廠兼營貝扣工廠規畫已定張校長等乃於本星期日搭廣生輪船遄返淞校聞該公司需用技師技士等水産人材有四五人之多云 
[各方面之籌賑聲]  
　　華洋義振會華洋義振會昨接山西旱災救濟會電謂奉圖兼座交下貴會元一二兩電囑將敝會所收本省軍界助賑之舊軍衣褲兹經同人議定應將單棉舊軍衣褲共撥四千套以助散放之需該會常即致電閣督軍云承將舊軍衣褲四千套撥給災民仰見憫念哀鴻之至意無任欽佩是項舊軍衣褲請轉囑貴處旱災救濟會運交天津海大道華泰洋行敝會振務員孫仲英君經收何日起程並希電知以便電致孫君接洽用特具電並達謝忱云云又接邱問清連茹毓庭月生百書來函云夏正九月十四日爲家嚴少嶽公七秩壽辰本擬薄具桃觴東邀親朋共伸慶祝祗因家嚴慨念各省災情重大飢民數千萬待哺嗷嗷囑盡將筵資等項移充賑飢之用誠爲實濟並諄諄以節愛爲誡於是源等仰承嚴命即提壽筵應支等費約計洋五百元敬助貴會彙解災區切實施放爲家君壽即爲諸親友造無量福尚祈察收賜覆乃禱再親友儀資集有成數再當奉上云云具見好生之德勇於輸將拯災黎登諸袵席功德豈有涯涘又四馬路長樂茶社堂館前拾得茶客遺失金洋一枚小洋十四角即交存賬房登報限期招領刻已期滿無人過問長樂茶社已將此件移撥該會助振洵爲難能 
　　紅十字會中國紅十字會今日爲籌欵助賑事特請著名票友及各藝員於天蟾舞台會串一天所得劵資全數充作賑捐樂善君子　住觀乎 
　　滬寗杭甬兩路局滬寗滬杭甬兩路局長昨奉到交通部電令嗣後凡山南邊各省裝運整車之糧食前往北方被災各區者倘有交部所發照者准予半價收費兹以災區待賑奇殷若待交部執照殊恐躭延現暫從　辦理凡有糧食由南省運往下列規定各路各站者凡在九月二十七號至十二月三十一號期内可免交部執照亦准減半核收運費兹將規定各路各站列後京奉路天津與北京間各站京漢路鄭州與北京間各站津浦路濟南至天津間各站京綏路清河至豐台間各站惟米麥不限於各站凡災區以内均可該局長奉電後已函飭車務處遵照辦理矣 
　　廣濟會北京路中國廣濟會以迭接直隸義振會及曹省長來電請派醫隊出發療救患病災民當於日昨開董事會議到者爲朱葆三王蔭亭宋德茂洪文廷趙芹波裘蕉蓀諸君由該院長顔伯卿報告開會宗旨諸董公議從速組織醫隊出發當經裘蕉蓀君助洋二百元王蔭亭認墊洋五百元捐助棉衣一千件洪文廷趙芹波二君各認捐洋一百元現在籌備一切公舉王紹裘君携帶棉衣振欵先往事埠施放急振醫隊陸續出發並在滬設法籌募捐欵云 
　　民國路商業聯合會民國路商業聯合會昨爲籌振事特開臨時職員會列席者二十二人公推吳亮生君爲主席先由住會書記報告災區調查員陳樂山君來函三件及商界籌振協會來函一件募捐册一百六十本報告畢即由主席略謂北方災情觀陳君來函確是哀鴻遍地嗷嗷待哺若不火速救濟恐將皆成餓莩揆之人道豈容坐視商界籌振協會議决各路聯合會組織募捐隊本會亦屬商界一份子理當照辦以盡天職諸君以謂然否周新初君附議隨通過當即宣告成立定名曰上海商界籌振協會民國路募捐隊舉潘伯良爲正隊長徐菊如吳亮生爲副隊長隊員共計四十人俞德鑫君提議未到職員是否有隊員資格討論結果凡係職員均爲隊員今晚未到者應具函連同捐册送交代募繆季英君提議照籌振會規則募捐與收捐需經兩次手續事實上頗覺不便可否另備收條議决暫以本會收條收捐將後再換籌振　正式收條爲憑隨散會已深夜一時許矣 
　　海上題襟館發起書畫助振會海上題襟館發起書畫助振會拯救直魯豫晋湘陝閩浙各省水旱兵災現承海内書畫名家揮助傑作及鑒藏家慨助什襲珍品共計二千餘件擬即發售振劵每張銀幣五圓約期摇彩劵各有贈品兹將新舊書畫名目開列於左（以各家先後認件爲次）吳昌碩君篆行書屏二十件畫條四張何詩孫對十付屏八張伊峻齋對册頁十件周雨卿舊畫一百件姚虞琴新舊畫三十件徐竹賢畫六張石熾君　十張屏四張吳鐵珊對四十付中堂二十張李平書君舊書畫值價一千元程瑶生畫三張翁印若畫四張對十付何熙伯扇七張書畫三十件曹恂卿書畫三十件管西園書二十件畫十件郭和庭畫四件屏八張符鐵年畫二張對三十付趙叔孺對三十付吳東邁篆屏二十件鄒適廬冩拓二十件王一亭書畫三十件黄克明書畫三十件葉指發書畫三十件沙輔卿畫十六件丁輔之印泥二十兩會中印刷品唐吉生畫二十件對十付潘老蘭單條四張吳子茹畫十件對十付毛子堅書畫二十件吳石潛書畫二十件徐軒對十付馬腫背畫五張高得齋對十付費友石畫十條卞公弢草書二十張王季眉對五副哈少甫新舊書畫五十件凌卓英對十副鄭蘇戡直幅二十件對十副李竹叟畫屏六條直幅十二張孫友三畫十件秦清曾書畫二十件朱少岳扇二頁錢次言盡五張汪仲山畫十件方逋菴對十副畫五張汪鷗客扇八張屏八條張寳書扇四頁對四副屏八張趙雪侯扇三十件屏八條對五副俞語霜對五副立軸三十張趙子雲畫四十張任董叔對十副金夢石畫五張楊耕雲對十副屏八張金壽石畫五張吕選青畫二十張徐在廬對十副賀天健畫十張譚瓶齋對十五副蘇髯孫畫五張對十副曾農髯書三十件劉玉菴對十五副唐曲人對五十副錢瘦鐵畫五張吳岱秋畫數件黄賓虹畫二十張對四十副沈山莘書三十件許清之書畫數件王愈慈畫十件扇五頁金頌清舊對十副碑帖十件夢松山人書件嚴誦三畫十三張張聿光畫數件中華書局印刷品謝之光畫數件王冠山對十付姚叔平畫十件潘敬齋畫十張莊黄對二十件陶松溪屏十三張高欣木對二十付屏十張朱古微對二十付沈墨仙畫二千張張繼卿屏八張高雲麓對十付屏十張魏拜雲屏對二十件洪麗生直幅四張蕭蛻庵書畫十件朱良材中堂二張對十付蔣孟蘋對三十付吳三痴對八付畫四張羅叔言篆條十件横額十幅隸扇十頁童心安中堂十張丁夢松對五付童旭滄對二十付吳樹人對二十付條五張楊少川對十付顧帙庭對二十付俞粟庵書二十件康南海對六付中堂二張姚伯鴻軸三十件楊東山中堂二張對十付陸伯龍畫十件葉崔儕對十付徐竹賢又畫十張顧鶴逸中堂二件江子誠書畫三十件陸廉夫中堂四件朱遯炎扇三十頁左子異書件二十件張蔭椿　十付馮夢華書二十件張肇頌畫五張翁紹文書三十件張念遺對二十張丁雲軒扇十張弋藴文女士中堂二張立軸二張弋氷若女士立軸四張陳容庵中堂十張朱小汀書五十件楊實甫扇五柄 
[各輪船運貨進出口消息]  
　　國内輪船 
 
 
 

Page 11

 
 
申報第三張 
　　寗波昨日太古輪船公司之新北京號自寗波來申裝來之貨爲芝茶二千二百十九件土酒五百壜蠶豆五十一包竹頭三百三十件杉木二十根藥材三十四件錫箔十六件該輪當日裝出之貨有棗子四百八十包白糖三百包鮮蛋一萬一千枚洋皂二百箱粉絲七十五件生油二百八十八簍栗子二百包藥材八十六件皮油七十五件白臘二十件生漆二十六桶雜貨六十件又新寗紹輪船裝出之貨有皮油五十桶棗子六十七包瓜子七百包麩粉一千袋花生四百包餘爲鋼鐵洋紗及糖云 
　　長江昨日招商局之華大輪船從長江各埠來滬裝來之貨有磚茶一千三百五十六箱瓷器一千二百六十三件黄豆五百六十三包茶葉八百八十六包烟葉二百七十八件小麥二百零四包綠茶二百九十五件機花一百二十件麵粉三千一百袋紙頭一百七十件皮油桐油醬油一百十桶芝蔴二百二十八包苧蔴一百十四梱湖北布一百件銅條四十件紅棗六十包皮蛋五十　黄白絲二十件生漆雜貨四百六十件又三北公司之華利輪船亦自長江來申裝來有白米九百二十包小麥二千六百五十三包黄豆一千二百四十一包綠豆七十六包麫粉六千袋麩皮九百包烟葉二百九十九件皮油二百四十簍蓮子五十五包木耳二十三件綢一百二十一件紅棗六十七包官布五十件野絲五件冬菜十件繭壳七件香粉一包共一萬二千六百十九件 
　　烟津太古公司之順天輪船定本日開赴烟台天津及威海衛昨日先裝之貨有麫粉四千五百包棉花二百件柴油五十桶小麥四百包神紙二百四十件酒五百壜日本貨九十六箱其餘各貨均須於今晨續裝又招商局之同華輪船明晨開赴天津昨日備裝之出口貨中有麵粉二千包玻璃五十件其餘均須至今日加裝云 
　　福州招商局之飛鯨輪船昨由福州來滬運來之貨有金條一箱茶葉三千二百七十二件紙頭一千二百四十件青菓一千三百七十件松香一百十六包笋乾一千一百二十四件紙簿二百五十五件洋莊茶十六箱花乾七十四件監菓四十七件生羗二十九件香菓二十七件藥材雙連雜貨一百八十一件所裝之笋乾中有六百零八件須裝赴漢口三十五件轉運至九江一百三十件裝至烟台餘悉存棧云 
　　港粤太古洋行之德安輪船昨自青島來申裝來之貨以小箱之馬口鐵爲最多餘爲水果及醃猪等項現定本日開往香港廣東厦門昨日先裝之貨有麵粉四千袋花生仁一千包桶油五百桶棉花五百件棉花三百包一豆餅二萬七千零八十三塊餘爲醃魚木耳金針菜等項本日尚有大宗貨物繼續加裝云 
[國外輪船]  
　　中美提督輪船公司之愛而提南Elden已於昨日開赴紐約尚須先赴小吕宋一帶裝貨此次在上海裝出之貨僅有麫粉雜貨一百餘噸又愛備卡　號Abercos亦於昨日開赴波特蘭其裝出之貨則爲大宗麫粉又南求斯號Nangus於本月十八號從檀香山開行大約出月中句可以抵申又太平洋公司之貨船西那愛號WestNiger自本月五號離開新金山取道日本來申已定十一月三號進口四號即開往小吕宋香港二十五號還申再回美國又中國郵船公司中國號前於九月二十八日由上海開行取道長崎横濱火奴魯奴已於十月二十日行抵舊金山 
　　歐亞法國郵船公司之包島斯號Porthos自由馬賽來申後即開赴日本卸貨現定十一月五號由東洋回申定七號開赴法國又有寳隆洋行之巴拿馬號Panama從丹麥瑙威芬蘭等處來申已於星期三到香港大約本日離開香港來滬即日可以進口又維昌洋行之貨船日本號Japan自星加坡等處開來將於本日到香港約下星期二抵申又好時洋行之Amested從德國横堡取道荷蘭之矮姆司得旦來已於昨日抵埠該輪尚須開往東洋大約出月二十號方可回國 
[友華銀行銀市報告]  
　　中美新聞社譯友華銀行二十二日報告云昨日倫敦銀價當地漲一零八分之七便士遠期漲二便士紐約銀價漲至八元六角又八分之三倫敦紐約滙價跌至三四三此間定價與昨同市况終日穩定收盤　稍鬆動交易價金鎊五先令三便士又四分之一至五先令三便士半金元九二至九三出口交易絕少投機家賣出不大商人亦鮮要求倫敦銀價之漲因中國印度皆買銀所致 
[美盛公司棉市報告]  
　　中美新聞社譯美盛公司報告云近來世界棉市大跌有一時不易改變之勢兩月前之市價年内恐難恢復棉紗市面數日來頗鞏固每包漲價二十五兩上星期約存貨有八千包現已盡罄恐價將再漲聞印度現向此間定購大批華棉云利物浦紐約市面皆鞏因孟買無電訊 
[板箱作夥罷工續聞]  
　　滬城板箱作夥友罷工問題漸趨嚴重聞各夥友必欲以錢碼改作洋碼而各作主祗允每工加錢二十文各夥友以相去太遠頗不滿意昨午後又在本城虹橋附近某茶肆會議各夥友聲稱日來罷工者尚係一部分少數夥友若今天再不解决惟有明日（即十二日）全體罷工云云時雙方各存意見不相接近故議至六時仍未解决 
[縣商會請變通任期之省批]  
　　上海縣商會會員改選呈請變通任期一案上海縣沈知事奉江蘇省公署指令文云呈一件爲縣商會會員改選請求變通任期據情請示遵由據呈已悉候轉咨農商部察核辦理並仰呈報實業廳查考此令沈知事昨已將奉到指令緣由函致縣商會請爲查照矣 
[禁發驅逐温宗堯之印品]  
　　温宗堯近在廣東閱見上海散佈之白紙黑字印品標題爲（驅遂温宗堯）五大字下叙文言則係宣佈温禍粤罪狀署名者爲旅滬粤東工業聯合會温以其譭謗名譽拍電來滬延佑尼干律師報由捕房查明該項油印品係虹口武昌路五百二十二號門牌中華全國工界協進會所分發是以該律師之帮辦赫格孟氏昨晨將該傳單一紙連同請求狀持至公共公廨第四民庭要求給諭禁止當經張襄讞察閱之下商之美副領事　瑞門氏即判准給諭中華全國工界協進會以後不准再散 
[同仁醫院添設外科]  
　　虹口同仁醫院近又添設肛門科門診特請著名專家主任其事專治痔瘡痔漏脫肛便閉便血及一切近肛門雜症於十月二十六日起每逢禮拜二四六上午九時至十一時爲門診時刻云 
[南京路聯合會改選正副會長]  
　　昨日南京路商界聯合會爲二届當選之正副會長均以事務殷繁不遑兼顧向會告辭一事特假大東旅社二廳舉行新舊職員交誼會是晚到者三十餘人推陳則民爲主席陳亮公紀錄首由主席報告正會長辭職情形應以鄔挺生君推補衆鼓掌咸起立表示歡迎次鄔挺生答稱僕見識經騐均屬有限如遽負此重任深恐難免隕越但望主席時加指導俾得仍循王才運君昔日辦法蕭規曹隨勉力做去並望在座諸公共同協助遇事指敎實深幸甚次由在座諸君就席間票選孫紫臨余華龍二君爲副會長二君當選後均有謙遜之辭遂由陳亮公起立謂孫君爲張裕公司主任於學問經騐均屬宏富且熱心公益穩愼著名余君爲中華皮鞋公司經理曾肄業於滬江大學辦理本會義務敎育成續頗多僕素所敬服今日二君當選爲副會長職實爲本會前途之幸衆鼓掌是夕潘勵紳王才運倪念先諸君均有演說旋由王 
議定於本星期日再開職員會解决一切散席時已鐘鳴九下矣 
[函請保護長途汽車測量員]  
　　邑紳李顯謨等所發起之由滬至閔行之長途汽車除由滬至新罷華已造馬路無須築路外惟由漕河涇經顓橋塘灣北橋至閔行之路線均未築有馬路現在創辦長途汽車已得各鄉士紳同意爰擬先派員測勘路線所有經過上海縣境之各鄉鎭曾函請上海縣署出示曉諭在案惟朱家行地方因屬松江縣轄境深恐測繪時或生障碍故由李紳於前日函請松江縣署出示通告並飭警區派警隨時保護測量司員以利進行云 
[浦東小雜貨店被搶]  
　　浦東二十四保二十四圖小石橋莊家宅鄉民莊珠生向在該處開設小雜貨店近年稍有積蓄致爲匪徒垂涎前晚（二十一）夜半一時許突來盜匪十餘人口操客音各執刀棍掃門入内嚇禁聲張當被搜刦去金銀首飾及銀洋銅元等物約值百餘元携贓而去翌晨經該事主投報三區警署奉諭飭警跴緝務獲解究 
[昨日公共公廨訊案記]  
　　昨晨公共公廨民四庭由張襄讞及美丁副領事會訊（一）　女潘啓雲訴鴇婦蘇阿秀威迫爲娼請求回復身體自由案被告屢傳不到即由潘妓之律師令潘妓上堂訴明現願嫁人結果以被告臨訊不到准給諭原告自由（二）董耀庭訴陳仲記不理地皮押欵銀一千五百兩案雙方律師請求改期結果改期七天再訊（三）甡泰米店主王滄洲訴鮑維養陳輝庭喬松生以損壞汽車混售請求追回價銀一千五百兩案被告欲將該汽車駛至公堂請騐因執照未曾領出故其代表律師商諸原告律師同意請求改期七天再訊結果照准 
　　又午後民四庭由俞襄讞會同美約副領事訊理（一）姚錫生訴姚祥堂地單糾葛案被告不到原告代表律師聲請給諭該圖地保禁止變賣所爭之地結果准給諭二十七保八圖地保姚福卿將原告律師所聲請被告應得三分之一之地皮禁止出售（二）杜炳釗訴夏興甫等違背租約案原告律師未到結果改期七天再核（三）張榮齡訴韓榮生損失案原告律師未到結果改期七天再訊（四）山東高等審判廳咨請協傳該廳受理黄志清一案内要證陸葆潤到廳質證案據陸所延律師上堂譯稱陸無暇前往敝律師已將山東來文令陸閱看囑其對於該案有知之者逐一供述錄有供詞呈案請即以此文復該廳間官命陸上堂供稱呈案供詞無一虚語問官又命簽字畢退下結果將陸葆潤所呈口供兩份一份函送山東高等廳查照一份附卷備考（五）張永昌訴丁文若不出定購棉花請追損失銀九千六百八十七兩案據原告代表律師上堂陳述張前因不明管轄權限故向被告原籍奉賢縣官廳起訴今已自請註銷證據携回應受貴公堂審理云云並據張供此項交易實在租界做成等語被告不到雖延有律師但照章無發言權結果以訊得原告張永昌供稱與被告丁文若賣買地點在租界範圍以内等語應由本公堂受理並函致奉賢縣查照（六）奚德記請求給諭證明所購二十三保十三圖之地皮内並無墳墓案自奚登報通告後即有周銓福具禀到廳謂該地上有伊家先塋業由廨於九月三號判限周於一個月内到該地找尋棺木遷移在案至今已有月餘周並未照辦故奚之律師兹又到廨聲稱周之不遷或係經濟困難現奚願爲代遷應請給諭云云而周之律師稱周並非因經濟困難不遷緣該地周昔年曾與人訟於上海縣署當西曆一千九百零三年五月二日判决派何某代爲保管因係墳地故周至今並未變賣或係保管者勾通該圖地保盜賣等語結果以該地所有權奚德記已由合法手續取得再限周銓福於十四天遵九月三號堂諭辦理否則由奚德記將該地上之棺木三具代爲遷至内地安葬 
[學徒失蹤之查究]  
　　西門外唐家灣林瑞齡之子偉權年已弱向在城區王醫馬弄時文祥所開玉器作爲學徒今年舊曆八月二十三日忽然失蹤經時各處找尋無着乃始報告其父而　瑞齡早已查悉伊子失踪實遭其師虐待所致故於昨日向時理論時以其藉端滋擾置之不理林不服與爭忽有時夥姚長榮爲之帮助一時互相扭毆由警到來拘送二區一分所經馬警佐訊得林偉權尚無下落判將雙方函送地方檢察廳訊辦 
[小浜内發現男屍]  
　　二十四保二十四圖地保陸佩生昨午投地檢廳報稱浦東爛泥渡吳家廳西首小浜内今晨發現無名男屍一具查無屍屬爲特請騐等因下午奉譚廳長委派魏檢察官沈檢騐員等渡浦前往相騐矣 
[擅開汽車肇禍之罰賠]  
　　魏元泰昨投法公堂控稱商人日前雇用吳榮卿前來修理汽車詎吳私行將車開出誤馳入小浜内以致車身均被撞損當時尚有商人姪兒坐在車上跌仆受傷現送醫院醫治尚未痊愈請求重究詰之吳榮卿供民人實不諳司機致肇此禍求宥中西　員判着吳罰洋十元充公外賠償原告損失銀二十五兩以儆 
[鴇婦收買幼女之科罰]  
　　十二歳女子吳彩娥前年被父母價賣與貴州路四十四號門牌鴇婦張吳氏所開之雉妓院内蓄養預備爲娼前日爲專查妓院之三十五號三道頭西捕八百二十五號三道頭華捕查出將氏及女一併拘入捕房分别收押昨解公共公廨經中西官訊明張吳氏收買良家幼女留住妓院均屬違章科罰洋五十元無力改押女所一月示儆吳彩娥着發濟良所留養 
[拐賣女孩分别懲罰]  
　　住居法新租界南諸家橋秉安里内盧子香家之五歳女孩瑞弟於上月十七日被拐匪魏炳耀汪阿林兩人誘騙出外串同孫宏緒葉阿裕等售賣與公共租界脚踏車行主婦胡吳氏爲女兒得身價洋五十四元化用當經原告報捕請緝在案現爲包探張鏡波梁大寳將以上各人一併拘獲吊出女孩帶入捕房昨解法公堂請究先據原告投訴被拐情形詰之魏汪兩人供認誘拐不諱孫宏緒供女孩由魏等拐來後寄在民人家言係魏之姪女因貧無奈托民人代覔主顧故由民人轉挽葉阿裕售與胡吳氏事後民人祗分用若干元求宥葉阿裕供民人與孫係朋友日前由孫托民人將女孩領至胡吳氏售賣實未得分文求察婦人胡吳氏供認收買女孩中西　員以魏誘拐女孩罪已成立判押西牢二年汪押一年半孫押六個月葉及吳氏各間洋二十元充公以儆女孩交原告領去 
[私賣鴉片之罰儆]  
　　夏金生周戴氏施張氏男婦三人在南京路香粉弄二百十六號門牌屋内合夥私設燕子窠供人購吃洋烟前日被老閘捕房中西包探查悉往將以上三人及烟客十六名並烟　煙具　回收押昨解公共公廨由中西官訊悉前　以夏及兩氏不應破壞烟禁判各間洋三十元無力改各押一個月煙客張貴川陳有峯夏金大楊紹生潘三寳蔡桂福聶銀山夏小毛　阿生王桂芬陳生寳張桂生王阿文沈奎林陸葉其傅金福十六名着各罰洋三元充公烟膏烟具銷燬又河南人劉長九亦在虹口愛爾拷克路十六號屋内陳設鴉片烟具供人開燈吸食前日爲該管捕房包探查獲昨晨解請中西官訊實科劉罰洋二十元無力改押三禮拜烟具銷燬 
[過犯攫珠花押年半]  
　　過犯常熟人陳阿福因復回租界被包探王金壽查獲詰悉陳於陰曆八月三十日在山西路（即盡錦里攫取行路婦人綴有珍珠三十六粒之珠花一朶質洋化用該探乃索出當票吊出原贓連人解由公共公廨命押候查傳失主到案再訊兹悉失主當時被攫並未報捕以故無從調查昨晨將陳解廨禀請中西官質訊之下以陳屢犯不悛判押西牢一年半期滿逐出租界珠花暫存捕房候失主認領 
[災民滋事之取締]  
　　自稱北省災民之某甲在大東門外携其幼子三口坐地求賣旋有過路之某氏婦向之購取最幼男孩一人爲子給予洋十元而去甲忽反悔追上欲將男孩抱還中途忽被人阻擋以致不能追得既而誤指鹹瓜街口程裕新茶葉店之徽州人胡成模爲阻止人即向要挾索交買孩之婦一味據擾不休山警帶入該管警所申解警廳後即由縣商會函廳陳明原委徐廳長准予覓人將胡保出各情已紀昨報兹悉此案昨經警廳司法科帶案預審之下即將案註銷判着該災民揮之出境外業已由廳通令所屬各區署所一體遵照嗣後凡見災民在道旁停頓呌賣孩子者應着崗警嚴行阻止令其他往不准托足境内以免滋生事端 
來函 
[穆藕初覆嚴莊李協吳聘儒書]  
　　上海申報館轉嚴莊李協吳聘懦諸先生均鑒頃自觀音堂至潼關查勘災區回展閱報載大函藉知諸君子對於鄙人擬以工代賑興修自陝至潼之大道意不盡然欲以修路工賑移浚陝西涇陽三原高陵臨潼富平渭南朝邑大荔蒲城澄城等十縣水利具見桑梓關懷良深欽佩惟查大函所稱各節有與事實不盡符合者既辱見告兹縷陳之（一）查自陝縣至靈竇計路六十里　寳至　鄉六十里閔鄉至潼關亦六十里共計路祗一百八十里此路鄙人於查勘時旣曾挈同前洛潼鐵路工程師親歷且曾視時錶計里數每句鐘約行十里是與其他之道路計里相同並無三百餘里之多大函謂爲三百餘里者蓋泥於土人大里之說爲之倍而計之耳又此路經工程師沿途查勘計自陝至潼修路一百八十里約須費洋二十萬元已可敷川惟鄙人現以自觀音堂至陝縣之鐵道雖有即日興工之議但有建築橋樑開闢山洞之種種工程非刻日所能觀成爰將修路計畫改自觀音堂至潼關爲止查觀音堂至陝縣計路一百里加以陝縣至潼關路一百八十里共計路二百八十里路線雖加長將來以一錢作一錢之實用不事鋪張約計須費洋三十萬元大函謂自陝至潼修路費非四十萬元不可此蓋計里誤會所致耳（二）陝縣至潼關盡屬土山路多在溝中誠與大函所稱相同惟此項土山本係高原自路面計至山巓其高至百尺者有之若在二百尺者則所經之路未之前見自陝至潼雖僅此一路將來興修時自上而下將土挑鋪原上即不致有斷絕交通之虞固無庸重行闢山也原有之溝悉仍舊貫將來並擬於路邊添掘溝道以資宣洩亦無事墊溝爲也（三）陝西棉花是否盡由黄河運出姑不具論惟入口貨物是否亦盡山黄河上溯而至陝西諸君子陝人當能盡知母待贅述鄙人此次途中所見輪送藥材布疋等貨均係儎諸大車騾駝遵陸往來祗以路窄陂偏常受壅塞之苦人畜並困良用慨然無論洛潼鐵路達至潼關尚無時日舍曰鐵路通車試問能盡舍大道而不行否東西各國軌道縱横幾同蜘網而國路猶不廢棄我國朝野現亦正倡修闢國路之議是觀潼大道不論在現時或將來均有與修之必要無患乎鐵路能宪不見車塵馬跡也（四）大函所計畫之水利僅陝之十縣而自觀音堂至潼關之大道則關係秦晉隴新及蜀北之交通現既克以工賑豫西一帶之災民且能謀數省商業之發達其輕重大小諸君子細思之當亦善與人同爲公衆謀利益也（五）秦晉隴新蜀北豫西出産之豐不僅區區棉麥兩項歷來貨物之滯積良由於交通之艱阻如能將自觀音堂至潼關之大道修整暢行則將來出入貨物自必益形發達於商業之營運民人之生活咸有蒸蒸日上之樂觀是觀潼大道之修實爲切要之圖並非擲黄金於虚牝也（六）陝豫雖同受災荒而輕重有别既擬以工代賑自應從重處着手鄙人興修觀潼大道之議原爲謀數省之交通兼爲豫西災民就近易賑起見並非專爲運棉花而設雖前陳八利之中有運棉便利一條此乃舉一反三之說餘可類推請閱全文當能曉然且陝西災情固不全繫於旱魃而兵匪交乘實爲一大原因陝之内地雖不盡知即以潼關而論區區之地已有七司令之多其保衛地方情形諸君子當已詳知不勞詞費即使涇陽等十縣水利興修恐民之災困仍不能舒應如何爲陝民籌根本安全之計還請諸君子圖之謹復所見即請諒察並頌公綏穆湘玥謹復十月十九日 
雜評二 
[國民大會之奮興劑（訥）]  
　　轟轟烈烈之國民大會國人淡然忘之也久矣今者吳子玉忽又於保定會議席上鼓吹之裒然列於各重要議案之首國民聞之得母又服一奮興劑而復將轟轟烈烈歟 
　　夫奮興劑之効力一時者也國民之國民大會熱必待吳子玉之鼓吹而後奮興則其奮興也微矣一時奮興不一時又如前時之冷淡徒多此一番之熱鬧而於事終無成則不如其已必賴人鼓吹之力而行者事縱成亦難免於爲人利用則更不如其已 
　　總之國民大會所謂自决者也自動者也非他人所能强阻亦非他人所能强成若國民無自决自動之氣力而借助於人言以壯一時之氣力其能持久也歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生團紀程（三）] [  趙迺傳]  
　　又至淺草公園散步其間花樹　差珍禽上下游人如鯽意興甚豪此外又經日比谷公園上野公園帝國大學乘車疾馳而過不復停留左顧右盼目不暇給同人蓴鱸念切咸欲一嘗故鄉風味乃至會元樓飯莊已届萬家燈火時矣莊爲揚州某甲所設已納日女爲婦奉天留日學生李德新陳章吳家龢三君先在相與縱談日人對待我邦情形不勝唏嘘蓋奉天久在日人勢力範圍之下三君所感自較吾人更進一層也莊中所備肴饌甚夥烹調亦頗得法八人飽餐其間樂甚餐畢已鐘鳴九下矣改乘電車至東京車站又乘火車至横演下車後入咖啡館飲汽水冰其林躑躅街市約二十分鐘復乘摩托車返舟 
　　晝間三小時之（唖旅行）雖屬走馬看花了無足紀而觀察所及感觸多端草木青翠風景秀雅一也街道清潔寛闊二也男子短小精悍儉樸耐勞三也舖夥半係婦女作業甚劇自居甚卑四也屋字低窄而陳設整潔五也以上五者爲余游東京之感想若夫敎育之發達交通之便利實業之振興則夙昔已習　之此行爲時過短不及考察而眼簾所觸亦覺所聞之匪虚矣 
劇談 
[芳訊（二）] [  夢華]  
　　十九日晚午後雪芳由永安公司之大東旅館遷至廣舞台後面之樹福里抵廣舞台甚近雪芳在八時一刻已至後台治妝 
　　昨晚爲雪芳重來海上之第一夕演劇所演爲水漫金山頗賣座午後五時許月樓包箱皆包定一空後來者已無座位西人定座有二十餘人 
　　水漫金山一劇雪芳出塲在九時半由白娘娘與金山寺高僧鬥法演起雪芳飾白娘娘前段由陳湘雯飾白娘娘李秋紋飾青蛇李炳輝飾許漢文 
　　金山寺鬥法一塲雪芳表演白娘娘憤恨高僧情狀令人動容加之錦衣彩舞尤屬形容妙肖 
　　昨晚全劇以祭塔一幕更爲特色雪芳自塔内出衣冠及雷峯塔均以五彩電燈紥成玲瓏奪目演到母子相會一段崔笑儂飾許仕林與雪芳搭配白娘娘曁仕林見面時哀情苦緒悲感並至頓時嗓音清潤衷氣充足雪芳演此一叚約費半句鐘一時彩聲雷動 
雜錄 
[梁溪煙水錄] [  媚香主]  
　　楊秀英部天香閣自吳門徙此自負歌喉與姊妹行爭纒頭然去歇浦曲院中亭亭蓮第媚蘭輩尚遠梁溪差强人意者二人曹愛仙與金媛媛耳笛聲乍起愛仙　宛轉和作曉風殘月之音吳中舊樂尚流餘韻金媛媛雛毛方燥擅　黄不作時流響亦難能也往年尤有雪兒者以歌馳名北里兼能粉墨擅琵琶記飾五娘能終全曲悱惻其音聞者流涕端陽薄暮自慧山返棹至黄婆墩雲擁風起大風繫舟觸墩石舟碎沈於水雪兒遂絕今知者鮮矣喧歌醉舞咿唖悉成妙音追想陳人令人有飄零法曲人間遍誰付當年菊部頭之感相傳慧山之麓有老人掬第二泉水製酒殊佳老人有女字花彫生之日精製三十石曰以奩吾女花彫生而美老人絕嬖之年十八且論婚嫁而女遽夭老人嗟傷哭泣喪其炯炯不能作業漸貧困乃以亡女名其三十石售諸市花彫之酒名大噪遠近爭沾之三十石罄老人投水而死今所傳酒曰花彫者存其名耳實則所謂花彫者三十石後無有矣燈紅酒碧時遐想惘然 
新聞拾遺 
[新郎失蹤] [  丕丞]  
　　蘇垣宋仙洲巷汪某年届大衍祗有一子名桂生乃擇定吉日爲桂生結婚届日花輿臨門新郎忽不知去向遍覓不得合家駭異尋於某茶館内尋獲勸其返家桂生謂非有意作難實因所賺無幾無法贍家故出此下策經衆人再三勸慰始回家成禮云 
[菩薩賜病] [  陳志範]  
　　浦東高橋鎭東市有一三官堂平日素寂寞近有愚夫愚婦焚香點燭日夜叩頭每日除三餐外未嘗稍輟甚至目赤舌枯釀成寒熱口中尚喃喃然或問其故答曰吾輩所誦名超度經再求菩薩保佑吾輩後世開銀行設典當然須叩首成病方稱誠心云云由此觀之則可謂菩薩賜病矣 
[花會害人] [  倍陰]  
　　滬城新北門内某姓家道小康夫妻相好忽於月前有航船陳阿三者前往誘打花會其妻固舊家庭女子未受普通敎育一時受愚衣服典質　盡及其夫追問根由無以爲答是夜人靜後懸樑自盡以表心跡上有老姑下有幼兒一家爲之不安花會之害人誠毒如猛獸洪水也（却酬） 
餘興 
[雋語] [  紅蕉]  
　　痴情都有無可奈何處 
　　春愁有梁燕話盡秋恨隨塞雁俱來崎愁萬千其如清風朗月何 
　　花晨月夕與知心人相對未獲小坐清談實較離别爲苦 
事隨思異境視心遷卽山雲竹樹風沙烟鳥亦都足牽人愁悶 
小說 
[社會小說衆醉獨醒（一七三）] [  瞻廬]  
　　第二十九回便園居士提倡風雅高鄰公所召集詩人若問翠娥因甚請假翠娥讀書本是一種掛牌主義請假不請假打甚麽緊不過此番請了一個月長假卻也有所藉口一來四月十六日是邦平的祖母尤氏九十歳陰壽也是尤氏五十年前的死忌（壽母墜樓至是巳五十年）二來四月二十四日是翠娥的祖父用賓七十生辰這兩椿事並没有甚麽重要關係然而翠娥借此請假從四月一日起至三十日止足足請了一個月的長假畢竟翠娥在家做些甚麽事咳說也希奇這時的翠娥已做了（吳中詩社）裏的女詩人（果然希奇）這吳中詩社畢竟何人發起翠娥有何本領怎麽掛着女詩人的頭銜其中也有一番交代原來這位女學敎員方厚卿先生自從擔任了平江女校的國文功課便覺胸有千秋目無一世他是素來崇拜袁隨園的暗想隨園老人的詩名蓋世雖出於天分高超詩筆優美然而也是借着許多女弟子的著作標榜鼓吹才享受那千秋盛名我方厚卿暮景桑榆偏碰着這般好機會有許多掃眉弟子傅粉門生伴着我白髮衰翁咿哦誦讀有了隨園老人的一般遭遇不可不有隨園老人的一般詩名我方厚卿今年六十一歳夕陽雖好紅不多時便是活到七十歳也不過八九年在世這般難得的機會稍縱即逝怎便可以蹉跎過去我方厚卿千秋詩名須在這八九年内掙扎到手有了這許多女弟子烘托大約隨園第二便要輪到我姓方的身上自古道牡丹花好全仗綠葉扶持我只放着膽老着臉的做去古有袁隨園今有（方便園）吾何畏彼哉 
自由談之自由談[  鵑]  
　　菊在東籬之下冲澹高遠自饒雅骨迨一入大腹賈手位以玉盎列之華堂便覺其俗故知士君子處世亦當善自擇地寗作東籬之菊母入華堂玉盎而與媚人妖草同其價值也 
大昌煙公司徵文揭曉（丙等） 
[大小嬰孩牌香烟竹妓詞] [  尖鳳] 　　 
　　小嬰孩又大嬰孩携汝共和廳上來鎖片赤金縷五彩管敎奪得錦標回 
　　大世界羣英會在共和廳舉行最優等者得赤金鎖片五彩長命縷等物 
　　錦　繡褓人人愛粉頰朱唇個憐記取兩番開盛宴大家來擲洗兒錢 
　　色眞香靜味逾廿勝似龍　雀舌含更有令人心喜處蘭　佳兆說宜男 
　　一索生男再索添喜他震象竟重占昔年答案今應解小大剛成一字尖 
　　大昌公司前年曾以尖字問題徵求答案當時作者雖琳瑯滿目美不勝收然實未知爲發行大囝牌之先兆也 
　　一片紅光滿眼中香孩出世事堪回誰知頭角崢嶸甚墮地居然已兩雄 
　　大囝牌發行　分大紅蛋廣告俗傳宋太祖誕生紅光滿天太祖故有香孩兒之稱 
　　抽　不道籤籤中摸彩還敎彩饒珍菓香糖堆滿几也如湯餅設三朝 
　　大世界商塲每購嬰孩牌香烟輒有贈品 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[不一致之害] [  不冷]  
　　凡爲一團無論其範圍之大小其團體中人最要之條件其唯一致乎蓋惟一致所以有團體既不一致復何用此團體爲也 
　　然而今之團體則爲以不一致著名者也且因不一致故而後相爭相解團體乃有事可爲不然團體且將無所事事矣故中國之團體又可謂生存於不一致之中此乃證諸近日之團體歷史非怪論也 
　　夫團體不一致之原因其故蓋有二一爲有意之不一致一爲無心之不一致有意之不一致大抵由於好行己意意見不洽而生無心之不一致則由於組織團體之方法尚不完備而中國人好自專斷之積習尚未能改故往往有事發生而一團體中主張互異其始雖各行其是而已使他人對之無所適從其後或積嫌生隙遂使團體之分子顯然分裂此其害實與有意之不一致無所分别而其結果亦非至發生有意之不一致而不止也熱心團體之人其亦愼以補救之哉 
經濟 
[生計程度之判别] [  方]  
　　生計程度之高低可由日常生活費之支出及所依以爲生活者而判别之日常生活費之支出約分六項一日生存必須費卽括衣食住及慶弔餽遺等費而言之也二曰義務費即括納稅捐助等費而言之也三曰生産費即括器具之購入及補充費而言之也四曰改進費即括敎育與研究等費而言之也五曰貯蓄及保險費即括爲自己爲家族之貯蓄保險費而言之也六曰娱樂費即括自己社交公共之娱樂等費而言之也生計程度高者六項均含有之愈高則支出愈大低者所含不完全愈低則支出愈少所依以爲生活者約分三級一曰依於資産以生活者二曰依於勤勞以生活者三曰依於勞力以生活者依資産以生活者收入多而消費力少且有貯蓄之餘地故其程度爲最高依於勞力以生活者收入少而消費力大難得貯蓄之餘地故其程度爲最低依於勤勞以生活者收入不多而消費力不大頗有貯蓄之餘地故其程度居二者之中然山社會變遷之情狀而觀之則程度之高者或寖變而低程度之低者或寖變而高其原因雖頗複雜大抵由高而低者因拙於生計消費太巨而逐漸墜落也由低而高者因工於生計節儉得宜而逐漸振興也貧富無常惟人自召程度高者其母自恃以流於失敗程度低者其母自棄以終於困窮哉（乙種酬） 
衛生 
[肝之功用及養肝法] [  成]  
　肝之功用甚大其最著者有四分列於左 
　　（一）製造人身之廢料使成爲有用之品肝收儲食物廢料中之鹻汁蓄之膽囊中由細管通入小腸用以助消化使食物中有用之料起同化作用融化於血中爲身體所收用 
　　（二）消除體内之毒質吾人食物大都稍含毒素以肉類爲尤多而此種毒質進人體内經胃腸之血滙入肝内即被收取消滅不能流行於他處毒質之不能即害人者良有以也 
　　（三）製造人身需用之色料人體中之赤血輪其壽甚短爲時不過月餘每秒鐘約計死者八百萬枚肝即運用之取其鹻質製爲膽汁取血輪之色料用以染毛髮皮膚及眼球之黑衣於是血輪雖死尚爲有用之物此藉肝之功用也 
　　（四）製造體内之釀料食物中之小粉至腸胃卽變爲糖運行於血中自腸而入肝肝則取其一部復變爲小粉貯之肝中因糖若一時盡入血中則有過多之病爲血輪之害肝中能發生一種釀料再變小粉爲糖隨時放出以補不足增加體肉之膂力有時肝能發生一種釀料改變體内尿酸之質不爲害於體因蛋白質在體内消化之時發生尿酸尿酸有毒積於體内則必致疾藉肝之作用始得無害 
　　至若肝之保養法雖非一時所能盡述然亦可以提要言之養肝之法以二事爲要（一）節食蛋白質富足之物如牛乳雞卵肉類大豆等皆宜少食（二）戒食多有刺戟性之物如酒烟胡椒芥末等他若濃茶咖啡及辛濃之味以少食爲是因肝易受傷而變爲肝症能明乎此則養肝之法已得其要領矣（乙種酬） 
法律 
[防衛權] [  黄魁]  
　　國家制室法律所以懲奸邪而扶良懦故無端而受人加害也則鳴之官廳自有相當處罰足以殺凶人之勢奪奸人之魄然此乃指過去或將來之加害而言若對於現在不正之加害則依上所述有迫不及待之勢是防衛權之行使即根據於是故防衛權之界限限於現時不正之加害而防衛自己權利之行爲刑法學上謂之正當防衛權吾國舊制亦常散見於各種規則之中且防衛權之行使不專限於自己并可及之他人即如他人遇有不正之加害將損失權利者見之者亦可代行防衛之權是爲法律所深許蓋加害於人而損失他人之權利者不妨視爲社會上之公敵有人人得而誅之之義而一方奬勵代行防衛之義俠亦即鞏固人民團結力之意惟於此有最宜注意之點即無論防衛自己或他人若防衛行爲而超過必要之程度則以暴易暴又背立法之本旨例如遇有小竊或設法驅逐或執送司法衙門均已達防衛之目的若進而私刑拷打或殺傷之類則又不能不負刑法上之責任矣（乙種酬） 
工藝常識 
[捕蠅紙及紅藍墨水製造法] [  葛承德]  
　　十月十七日省敎育會理科敎授研究會請留法化學工程師楊子嘉先生講授捕蠅紙及紅藍墨水製造法德曾往學習自行試騐結果頗爲滿意兹將筆記製造方法錄出以供同志研究 
　　捕蠅紙製法 
　　原料松香一百四十克（Gramme克蘭姆） 
　　萆麻油八十克 
　　如松香含有水分甚多其分量亦須加多 
　　先以萆麻油置鍋内燒至沸度去其油之惡氣 
　　松香用杵舂碎分三次加入（第一次融盡第二次即可加 
 
 
 

Page 18

 
 
入第三次亦然）加入時須以玻璃管攪之 
　　用文火緩緩加熱如火力太猛至一百八十度（攝氏）則松節油蒸散松香因之鬆脆（松香與萆麻油化合之熱度爲一百五十度） 
　　時以玻管挑試於紙上觀其已化合否 
　　大約六小時必已完全化合待其冷塗於紙上卽可出售 
　　注意紙最好用Paperporchemin 
　　紅墨水製法 
　　阿尼林紅Anilinered二五克 
　　樹膠二克 
　　搿利散林Glycerine二克 
　　酒石酸Partaricacid○五克 
　　水楊酸Snlicvlicacid○五克 
　　淨水二○○立力釐（ＣＣ） 
　　先以阿尼林紅溶　少許熱水中如質不凈則濾之 
　　樹膠先溶於少許熱水中濾淨用以增加紅色之濃度 
　　酒石酸溶少許水中用以增厚其美麗之色澤 
　　水楊酸亦溶於水中用以防腐 
　　搿利散林用以保存其潤度 
　　將以上數種次第加入水二百立方釐中加熱力攪匀之即成 
　　自來水筆藍墨水製法 
　　自來水筆管孔甚細用普通墨水易致管孔閉塞此種墨水顔色鮮明質地純良不特爲自來水筆所必需普通用之亦甚相宜其製法如下 
　　阿尼林藍二五克 
　　炭酸鉀○二克 
　　糖二五克 
　　搿利散林二五克 
　　水楊酸○二五克 
　　凈水二○○立方糎 
　　先以藍溶於少許熱水中濾淨 
　　炭酸鉀用以使墨水深入紙裏固其久存之力 
　　糖用以濃厚其液 
　　搿利散林用以保其潤度 
　　水楊酸爲防腐劑 
　　以上各種以水少許溶解（搿利散林可直接加入）加入淨水中加熱攪匀之卽成 
　　（注意）墨水製就後可靜置一二日俟其沈澱然後裝瓶（乙種酬） 
[香精檢騐法（下）] [  祖英]  
　　（二）檢騐香精中攙和FixedOH法 
　　（甲）溶香精於强酒精中而振盪之倘含有該油者則不易溶解 
　　（乙）但上法有時不能應用蓋萆麻子油者雖屬Fixedoil之一種然能溶解於酒精中因此爲難非常當滴香精於白紙上設純粹者則香精發揮而紙成半透明矣反之則紙上留有萆麻子油痕跡一滴雖加熱力不能去之 
　　（三）檢騐香精中攙和酒精法 
　　（甲）注香精入蒸溜水而分解之則香精沉在底部而酒精浮於水面也 
　　（乙）應用分溜法（參觀物理上檢騐法第一項中丙條） 
　　（四）檢騐香精中攙和石蠟鯨蠟法 
　　應用分溜法（參觀上項乙條）（乙種酬） 
農業常識 
[養白蠟蟲法] [  按]  
　　白蠟蟲介殻蟲之一種也寄生於女貞樹上吸其液汁而泌爲蠟迨所積既厚乃採而製之即爲白蠟吾國川滇湖廣諸　業此最盛至於蘇省初固未之知也余自曩年在蘇農校發見後始知此蟲繼以調查乃知其爲用頗廣而利息綦厚日爲吾國輸出品之大宗因從事研究焉兹述其方法於次以爲有志斯業者之借鏡 
　　（一）蠟子培養白蠟蠟子最要故宜熟知其體態方可以云培養考其成因殆爲雌蟲之體當雌蟲與雄蟲交尾後也雌體即漸肥大至翌年一月長可分許三月則達二分餘其體更肥形如半球色綠而微黄褐上現黑色小斑下端泌蜜液斯時也易遭蟻害樹身附近最宜清潔過此至五月長闊愈加腹牢長枝上背部隆起色褐而有光黑斑龐雜面略被白粉是卽所謂蠟子也蠟蟲之卵卽在其内數約五六千過此不採以繫於他樹即將孵化故養蠟者多於此時採之以供繁殖 
　　（二）寄子寄子之先先採蠟子惟蠟子腹都牢長枝上免强剝下不甚相宜故以連枝截下爲適然後截每粒爲一段合三四粒以鐵紗包之於立夏前三數日繫於樹枝上如天氣過熱子最易化尤宜速寄寄之枝條須擇如指大者爲適且宜寄於隱處以防鳥類之啄食是不可不注　也此後卵子自化可十日而樹枝漸被白花即可將鐵紗包取去任其自繁此時所當留意者即清潔樹身附近勿使野草叢生致蟻類有侵襲之由爲要 
　　（三）整樹寄子之冬青（俗名也）或採子自下或由外購來植宜疏便寄放樹枝大如指卽可寄子收時離根二尺處剪下即下肥冬日復壅之來年長新枝去其密者令枝條直冬月再壅及翌年仍放蠟子迨收蠟仍剪去間年一放至樹老力衰爲止 
　　（四）收蠟收蠟約九月下旬（卽夏歷秋分後）過早過遲都不宜何則早則雄雌未及交尾有妨蠟子之滋生遲則風雨頻侵蠟多蝕耗採收之法有二種一就樹剝下一將枝剪下然後剝之然余所行者則爲後法因行前法時蠟　墜地者多不特多損失且製時亦費手也而剝之之先又須洒以水否則牢固樹枝頗難剝落是不可不知也如是採收之後即可以供製造矣大約蠟子十二兩計價一元由此所生之蠟合三斤餘核以市價計值四五元（乙種酬） 
識字捷法 
[應用字] [  濟滄]  
　　兒孺子也家篆文作　从儿　象小兒頭骨未合之形又子也又實字之襯語通俗文中常用之 
　　（附記）本欄各字微覺難識者此後一一加以聲讀其極普通者仍不列入應閱者之要求也 
　　肩在項之下膞之上曰肩篆文作　从肉　　肩形　俗肩字從户又克也任也勝也言能擔荷也又獸三歳曰肩 
　　胃受食之府也篆文作　从肉　象胃之外形　則所受各種之食物也 
　　足脛以下謂之足篆文作　从止　象脛骨與止相連續也又滿也無所欠缺也又可也又音沮過也 
　　眉目上毛也篆文作　从目　象額上之紋　象眉形 
　　又邊側也又書之上端曰書眉 
　　函舌也篆文作从　　音含象艸木之華含苞未叶時形亦以狀舌體　象舌形又象花蕊形又包容也又鎧甲也又封套也如函札書函之類是又匣也 
　　函函之俗字 
　　只語已詞也篆文作　从口　象气下引之形音紙又俗若讀質作惟字止字解 
 
 
