# 1917 - 3 - 4915769

 

Page 1

 
 
   
 
 

Page 2

 
 
時評 
[動與定（冷）浙江風潮之明證]  
　　或問去年之末子言中國時局箝制而不能動今年之始子又言中國時局運動而不能定旣不動矣何謂不定旣不定矣又何謂不動豈子之說自相矛盾也耶 
　　曰否我所謂不定者亦一不動之原因也子不觀浙江之近事乎浙前督之去警察廳長也爲欲有所動也然爲軍警派所箝制而致辭職矣軍警派之攻擊前督也亦欲有所動也然又爲人所箝制而不能逞自舉督軍省長之志願矣此卽箝制而不能動之說也探其原因則有運動以謀警察廳長者運動以謀督軍省長者階之厲也此又運動而不能定之說也 
　　嗚呼運動而不能定譬如隨濁波之流隨波以上下其動非身所自主也箝制而不能動譬如啣劣馬之勒受勒而束縛其定非心所能甘也中國今日政界之情况如斯而已夫豈我說之矛盾者哉 
命令 
補十二月三十一日大總統令特授王文華熊其動以動四位此令 
　　又令鄭沅劉春霖王壽彭沈祖憲唐浩鎭朱思浩吳璆形吉樟均給予二等大綬嘉禾章此令 
　　又令孫發緒陶雲鶴陳儀均給予二等大綬嘉禾章此令 
　　又令江天鐸給予二等嘉禾章此令 
　　又令陳康伯給予二等嘉禾章此令 
　　又令庾恩賜張子貞劉祖武由雲龍籍忠寅均給予二　嘉禾章黄德潤李修家鄧長泰楊蓁錫世銘李友動馬爲麟錢開甲馬驄繆嘉壽楊驥段廷佐戢耀翹均給予三等嘉禾章施繼伯蘭馥馬梁徐振海周宗濂陳維庚林桂清均給予四等嘉禾章此令 
　　又令孫道仁王文錦鄧玉麟唐犧支吳兆麟均給予二等文虎章此令 
　　一月一日大總統令邵章周紹昌盧弼晋給二等嘉禾章此令　　又令順品珍殷承瓛均給予二等嘉禾章趙參新給予二等文虎章趙鍾如熊克武何海深均給予三等文虎章此令 
　　又令岩谷孫藏給予二等嘉禾章紐倫克特來均給予四等嘉禾章此令 
　　又令蔣拱林永謨音給二等文虎章周兆瑞鄭祖怡魏子浩劉秉鏞晋給二等文虎章楊樹莊王梓陳鵬翔晋給四等文虎章孫輝垣湯之瑞給予四等文虎章此令 
　　又令文羣給予三等嘉禾章此令 
　　又令陸定晋給三等嘉禾章此令 
　　又令王其康晋給三等嘉禾章此令 
　　又令丁乃揚劉文揆胡思義均給予三等嘉禾章此令 
　　又令吳迪翼晋給三等嘉禾章此令 
　　又令吳煦賀兪延鴻馬德潤鄭言楊彦潔蔣邦彦李　晋給三等嘉禾章此令 
　　又令孫潤字黄贊元夏同龢給予三等嘉禾章此令 
　　又令劉器鈞給予三等文虎章此令 
　　又令曾述　給予等文虎章此令 
　　又令劉馥晋給三等嘉禾章陳承修晋給四等嘉禾章此令 
　　又令曾瑞祺林建章鄭滋樨謝葆璋晋給三等嘉禾章鄭祖彝鄺國華馬誠鈺黄履川給予四等嘉禾章此令 
　　又令黄德章晋給三等嘉禾章席聘莘汪祖澤麥鼎華均給予四等嘉禾章胡祥麟沙亮功晋給四等嘉禾章此令 
　　又令譚瑞霖林繩武克克圖給予四等嘉禾章此令 
　　又令春壽給予四等嘉禾章此令 
　　又令兪人蔚裴景元均給予四等嘉禾章此令 
一月二日大總統令余建侯晋給二等嘉禾章唐桂馨閻毓善均晋給三等嘉禾章劉保廷晋給四等嘉禾章此令 
　　又令陸夢熊權量姜可欽王家儉均晋給二等嘉禾章曾毓雋給予三等寳光嘉禾章廖世經給予三等嘉禾章徐世章高恩洪盛文頤均給予四等嘉禾章此令 
　　又令任承沆晋給三等嘉禾章此令 
　　又令胡效騫給予四等嘉禾章此令 
　　又令賓士禮給予四等　虎章此令 
　　又令嚴鷗客給予四等嘉禾章此令 
專電 
[北京電]  
　　楊齊發表後浙人有來電反對者某鉅紳請齊與戚揚對調不准 
[北京電]  
　　浙事發表及内務總次 
長易人之命令以近值年節均未經國務會議 
[北京電]  
　　内部前因孫掣肘繼因無人副署省長空缺十餘人范兼署後將有大批發表 
[北京電]  
　　范源濂堅辭内務兼職 
請卽以張次長代管部務 
[北京電]  
　　張志潭定支日（四號）到部承段意將從甄别參事秘書着手改組 
[北京電]  
　　粤朱省長十月間編有警隊三十營現忽增加一百營與粤事極有關係 
[北京電]  
　　湘督定吳光新 
[北京電]  
　　桂劉省長元旦接任 
[北京電]  
　　王芝祥電告昨抵資州 
[北京電]  
　　財政當局有更動說 
[北京電]  
　　院秘書長定靳雲鵬 
[北京電]  
　　周村軍民飛電政府請飭吳大洲速回以維現狀 
[北京電]  
　　鄂議會歲除仍未將參議員選出王督軍電告江日 
（三號）舉行 
[北京電]  
　　此間盛傳南京祝壽各省代表齊集尚有關於國會等之會議事件 
[北京電]  
　　佛教總分會電請以佛教爲國教定入憲法並取消三十一條限制恢復總會原狀 
[北京電]  
　　府秘書長元首屬意張一麐電馮轉徵同意一說由馮推舉 
[北京電]  
　　國家派方面議决對於議憲讓步期兩個月内制定憲法 
[北京電]  
　　岑西林因病不能來京黎總統贈醫費萬元前日滙滬 
 
 
 

Page 3

 
 
外電 
[北京電]  
　　新年第一日黎大總統在懷仁堂受文武百官祝賀是日又爲南京設立臨時政府之紀念日市中商民均各懸旗以表祝意官報及各華文報均休刋五日駐京各國公使於今日（二日）午後三時分三班晉謁黎大總统祝賀新年第一班爲日英俄法意等聯合國第二班美國等中立國第三班爲德奥等國（二日） 
[北京電]  
　　黎大總統今日開新年談話會招待段總理及各國務員明日午前招待衆議院議員午後招待參議院議員後日則招待總統府各官吏（三日） 
[北京電]  
　　據某要人言此次浙江省之事變實因該省當局者自制心不足之結果政府旣將善後事宜託諸馮副總統當能圓滿解决云云（二日） 
[南京電]  
　　馮副總統壽辰新年第一日在署内稱觴本日午前十時開公式之祝宴中央及各省代表等皆參賀（三日） 
[南京電]  
　　張勳旣薦康有爲爲國史館長而馮副總統復推薦章太炎故張頗滋不悅（三日） 
[南京電]  
　　陸軍步兵上尉黄恩溥呈請設探訪局馮副總統不允所請事遂中止（三日）以上東方通信社電 
戰電 
[西班牙京城電]  
　　西班牙因美總統公文過早而無益於事不加贊助威爾遜總統已發出第二公文解釋前一公文今尚未遞交交戰國（三十日） 
[倫敦電（無線電）]  
　　德國公報宣稱德軍奪獲哇桀土斯山谷俄羅兩軍之陣地麥剛森元帥在里姆尼克薩拉遇猛烈之抗拒但仍奮力攻入敵軍陣地激戰後得有土地俄國公報宣稱哇桀土斯山各有劇烈之戰事敵軍得援屢次進攻佔據數高地敵軍刻在摩爾達維亞邊界奮力攻擊其在塞維桀西北所取之攻勢已失敗羅軍獲勝捕虜甚多浦特拉上游之高地屢次易手今仍在敵軍掌握俄羅軍逐走波台斯吉之敵軍敵軍在布成至福克薩尼鐵路西北擊敗羅軍杜白魯加之敵軍第三次在白萊拉東南進攻佔據俄軍陣線中央之高地一處（三十一日） 
[倫敦電（無線電）]  
　　德國公報宣稱德軍奪獲俄羅軍所守烏士與浦特拉二山谷間之山地數處敵軍猛力回攻復遭挫衂德軍復擊敗北伐拉幾州之俄軍且在里姆尼克薩拉與福克薩尼之半途迫敵退走布德軍在杜白魯加瑪新東面捕虜千人 
　　奥國公報宣稱奥德軍今在柴巴拉拉魯加浦特拉三山谷上部取路前進同盟軍步兵大隊相繼攻破拉魯加境之陣地敵軍抵禦甚悍逐步退走 
　　俄國公報宣稱俄軍在平斯克南面擊敗德軍之攻勢敵軍猛攻摩爾逹維亞邊界東面加齊洛河南岸之羅軍羅　被逼在巴特洛魯境向福克薩尼西面退走俄軍佔守福克薩尼與多瑙河間新陣地數處未受敵軍壓迫敵軍圖在羅國白萊拉西面前進爲俄軍機關鎗隊所擊乃紛亂退走壕而守敵兵二十三大隊攻擊杜白魯加俄軍之中央迫令俄軍退至第二陣線（一日） 
[倫敦電]  
　　羅國摩爾達維亞陣線之戰事日見重要德軍之計畫顯欲同時攻擊正側兩面其側擊者大約尚未完全發展但哇桀土斯山谷境戰事甚烈哇桀土斯山谷與鄰近諸山谷皆集合於特洛土斯山谷卽俄軍前月所奪前鋒陣地之處也敵軍因俄軍於此與羅軍相接故乃擇爲攻擊地點蓋羅軍佔守烏蘇爾山谷而俄軍則佔守哇桀土斯與南面諸山谷也德軍自星期日至今似尚未得進步是日羅軍雖失高地數處泰半已於次日奪回（三十日）以上文滙報電 
[柏林電]  
　　德軍大本營十二月三十一日公報拉巴塞運河以南時有猛烈砲戰松末河兩岸及萊姆西北之戰事亦頗活潑安克河南岸之敵軍軍火局爲德軍轟炸起火者數處（西歐戰况）德軍佔領烏蘇山谷以北之俄軍高原陣地俘軍官員兵八十人哇桀土斯山谷兩岸之羅俄軍陣地亦被攻陷數處德軍現正進行於柴巴拉山谷（東歐戰况）羅俄軍隊被却於白萊拉橋端砲台德軍大得進步杜布魯加境内瑪新以東之俄軍根據地已被德布土軍隊佔領（羅境戰况）作戰於斯特魯瑪之布土巡邏隊頗稱得利（馬其頓戰况）（一日） 
[柏林電]  
　　四協約國之答覆書柏林人士視爲堅决之拒絶意却語繁而冗美洲人士則以該答覆書尚留有磋商之餘地俟彼等答覆總統威爾遜牒文時必有把握也維也納工人大積會致電美總統極表感謝之忱（二日）以上德文電 
公電 
[杭州吕公望來電]  
　　各省督軍省長巡閱使都統申報轉各報館均鑒奉大總統令浙江督軍兼省長吕公望准免本職又令特任楊善德爲浙江督軍齊耀　爲浙江省長又令齊耀珊未到以前着楊善德兼署省長各等因公望服務梓桑於今五年幸得退歸林下休憇塵勞聞令歡忻感何可喻浙局安靖如定現正凖備交卸一面電請中央轉催楊督軍從速履任藉得早卸仔肩謹電聞吕公望叩江 
[上海電報局致交通部電]  
　　北京交通總長鈞鑒各局均鑒東電諒達現時前鄰餘燼已熄本局照常通報謹聞滬洋東二 
要聞一 
[美使送交政府之牒文（續昨）]  
　　他日所施行之佈置以確保世界將來和平者美之人民與政府與有關係焉其關係之利害與直接正不遜於交單國不僅此也他日所採用之方法以保衞世界弱小人民而抵禦强暴者亦美之人民與政府所大注意而不減於任何人民任何政府者也是以美之人民與政府不獨準備而且亟願於戰事停止之後以其權勢能力所能及相助各國達此目的然欲逹此目的必須先止戰爭至於停戰之條件美國未便有所獻替惟總統自覺權利所在責任所關不可不指陳美國與停單之密切關係蓋恐時機稍縱卽逝此後雖欲成就惟停戰始可有爲之大事業將有時機太晚之悔且恐中立國之地位今已極難支持後將萬難忍受尤恐文化一經破壞莫可補救也總統用是自覺有充分理由建議一刻不容緩之時機以比較各交戰國對於停戰之條件此條件者必須先行提出而後始可有最後佈置以獲全世界所企望之和平且此世界和平者固中立國與交戰國人民所願盡其責任心之要務也苟戰爭必欲繼續進行以赴無定限之目的輾轉銷磨俟一方力竭而後止苟億萬生靈仍必前仆後繼盡成犧牲俟一方面戰士悉喪而後止苟雙方之進行必至怨毒日熾不可消釋絶望日深不可救藥則世界和平與自由人民情願提携之希望將盡成畫餅矣今全世界之生活已大受影響人類之於空前戰事莫不肩荷其擔負感受其痛苦世界各國未有能超出其影響之外者然而所以交單之具體的目的則從未經切實聲明也交戰國當道曾有以概略的名詞表示其作戰之目的者惟觀其所言雙方適同至若究竟欲得何種目的始可引爲滿意則雙方有責任之領袖無一詳切言之者徒使世人紛紛懸擬何者爲切實結果何者爲互換保障政治或土地如何變遷戰事如何勝負始可使戰局結束而已和局之期或較吾人所知者爲近雙方所視爲媾和必要之條件或不若吾人所慮其不相合者之甚而雙方意見之互換或能開會議之先路使各國之永遠和諧成最近將來之希望使各國之握手提携立成事實是皆未可知也總統今非提議和局亦非自任關停不過謂宜探試各國之意見俾中立國與交戰國人民得知人類所切望不置之和局相距究有若干遠耳總統信其發言之精神與其所求之目的定可爲有關係各國所共喻並切望各國予以可使世事放一新光明之答覆焉 
[中日最近交涉之東報觀]  
[鄭家屯案談判之進行取消興亞借約之抗議]  
　　大阪朝日新聞北京電謂第十二次鄭家屯案交涉在二十六日下午三時半至七時伍總長謂設置警察及招聘顧問二事固無損中國主權然易使一船華人發生誤解尤以滿洲居民爲甚萬一有意外事變誰負其責故難承諾云云日本方面之主張猶昔是日不得結果而散又東京電話謂本案於年内不能解决須俟來春日本要求之要點爲警察權及軍事顧問問題二者形式上日本示以大讓步事實上並不撤回當初之要求每日新聞北京電謂以第十二次會議爲止中國承諾者三端（一）聘用警察顧問（二）謝罪（三）懲戒暴行隊長然關於警察權軍事顧問之要求中國依然反對雙方主張不能相容遂陷於雖再交涉並無裨益之狀態又電云軍事顧問及警察權問題中國閣議絶對拒絶現在已達日本將如何保存其面目之地步而伍總長仍不表示妥協之態度也二十六日之會見商議旣决諸條件發表之形式又電云二十六日國務會議伍總長報告鄭家屯案交涉之經過商議中國政府對於警察官問題最後之態度决議認日本之要求有傷獨立國體面斷然拒絶伍總長乃歸外交部向林日使聲明此意中國之所主張爲確認日本之領事裁判權然配置警官於滿蒙一事違反條約斷難承認滿蒙地方日人之犯罪者由華警逮捕引渡於日本領事此與旅行内地者同一之辦法也 
　　朝日新聞北京電云北京財政部已正式向興亞公司取銷合辦水口太平二鑛山之約並請協議他項擔保品該公司代表於二十七日提出抗議書申述取消之不當云 
[陽曆元旦之都門狀况]  
　　昨日爲元旦佳節並爲南京臨時政府成立之記念日黎大總統照常例在懷仁堂受賀第一班乃段總理各部總次長各局長參謀部及各特别機關各武官分左右班向中恭立奏樂大總統入禮堂百官向大總統三鞠躬大總統還禮如儀而退同日載洵代表淸皇室晋見大總統恭賀元旦並祝大總統及中華民國萬歲行禮如儀禮畢内蒙古活佛獨行叩賀畢蒙古王公晋賀今日下午三句鐘駐京各國公使帶領隨員分三班覲賀第一班英法俄日意各協約國公使第二班美國荷蘭等中立國公使第三班德奥等各同盟此都門政界新年景象之一班至於都市之間則春回歲轉萬象更新市面衝要街衢皆以松花彩綢電燈結成五光十色之牌樓以爲慶祝新年之點染凡各商舖於此年節因商務關係故皆振作精神懸燈結彩同伸慶賀卽於日昨正陽門外大街馬路兩旁已張掛連珠式之紅燈數萬盞直逹珠市口西則延長至順治門外丁字街東則延長至崇文門外丁字街光輝燦爛頗壯觀瞻而投遞賀年信函之郵差人等尤形忙碌頗饒新年興趣惟有一事美中不足未免令人又抱悲觀卽此新年中行放假停止辦事而錢業奸商把持錢盤跌漲自由大多數人民難逃苦中之苦也又聞警察廳以陽歷新年照例在各處佈置松彩點染年華届期游人必形熱閙恐有不肖之徒藉端滋事攪擾安寗故爲保衞治安起見於昨除在各衝要街衢加派崗警彈壓外並又調撥警察消防第二分隊携帶救火器俱在新華門外駐紥以防火隂云 
[核減預算之爲難]  
　　近日國務會議迭次討論預算問題蓋全國軍費政費出八不敷至一萬萬元陳總長乃開列清單提交國務會議計全國歲入共四萬萬元歲出共五萬萬元此不敷之一萬萬元一方面議增加收入一方面議枔核減支出增加收入不外增收各項新稅核減支出不外裁減軍費政費而最困難者爲各省之裁兵前淸定制全國練兵三十六鎭當時各省全鎭成立者不及一半自辛亥革命以至袁政府全盛時代全國養兵之數計八十餘鎭視前淸定制多出一倍有半至此次帝制之戰爭兩方用兵已逾一百餘鎭計全國支出之欵軍費佔十份之八此無量數之兵費皆吾民所負擔也預算超過之數非從裁兵入手不可然此事又非怱遽可以辦理至核減政費一層若各部於其所轄各機關力除糜費亦可減去極鉅之數主管者或偏徇其本管之機關不肯力爲剔除徒然就表面上之員司薪俸核減成數所減幾何聞此次核減財政部所屬機關議減去二千餘萬夫此二千餘萬之可以減去則前此之濫費可知然財政一部可減此鉅額則其他各部之可裁減者其數亦必其巨但不知各主管之部長肯和盤托出否耳昨日又得最近最確消息現在各部預算大略議竣惟餘各省軍事費一項尚待審查陸軍部所管項下聞已減去五千餘萬元教育農商兩部亦少有核減此項會議二十八日已停止尚有四十餘萬之歲出入不敷云 
[議員質問中行兌現事爲兌現凍死者請命]  
　　日前有議員艾慶鏞提出中國銀行辦理小民兌現質問書曾見報端茲聞議員李振鈞亦以此事爲質問其文曰爲質問事中行兌現佈置失宜致一時陷於窮境無可諱飾現有最難堪者各兌換所開兌時間有限辦事人少兌換人多聞竟有十餘日而不得挨上一兌者故各兌換所門前每夜自十鐘後卽擁擠非常希冀插足排班在先翌日或可兌換值此冰天雪地露守終宵兵警撤夜護持旣慮滋事尤恐宵小溷跡其間報載前數日有手持紙幣受凍而死者凄慘之狀實世界之所罕聞財政總長與中行總裁或未能灼知此等况味而夜深行路之人稍具天良罔不目擊心嗟言之酸鼻未議政府究竟有無救濟之策或從便利計畫另籌改良辦法謹依法提出質問書請咨請答覆 
[杭州快信]  
　　軍警風潮由張載揚師長等調和現已平靜 
　　昨日各機關嚴密戒備已經一律撤銷人心大定張載揚師長之病稱係咯血延中醫沈少珊診治略愈 
　　前第四團派兵往昭慶寺保護砲團業已調回 
　　杭垣藥業聯絡醫界創辦中國醫藥學校規模宏大内分預備正科呈請省長咨部立案 
[南京快信]  
　　馮副總統昨又派王參謀赴浙謁吕公望接洽一切 
　　陳其采奉馮副總統派赴浙江公幹今日早車已回寗 
　　今日（三日）爲馮副總統周夫人雙壽誕日軍政紳商學各界均於午前十時赴副總統府慶賀 
　　馮副總統特派兪紀琦趙國琛吳其昌曹豫謙梁玉書李文濱在府招待省議會議員 
　　倪嗣冲定明日午後三時偕徐樹錚張鎭芳陸建章張文生等乘車赴徐 
　　淮泗道尹黄家傑前日由皖隨倪嗣冲來寗黄已於今日先行回蚌 
　　寗　仇徠之等籌辦施粥廠聞本月中旬卽可開辦國貨維持會長王文典昨日出京來寗住中西旅館江蘇官産處長曾樸已出京回寗 
　　省會警廳昨通告定一月五日起檢查印花凡未經貼用印花之簿摺票單各項憑證務須遵守稅法實行購貼免致查出罰辦 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[實行改良監獄之籌備]  
月前司法會議對於改良監獄曾經議决辦法四條茲聞司法總長昨已令行京内外各司法機關遵照籌備實行其文曰全國監獄除京外都會新設各處外其餘各縣爲數甚夥亟待改良然苟無確定方針一致進行恐難收圓滿之結果故本届司法會議將關於改良監獄應行斟酌事項提案諮詢用以微意見而謀進步旋經該會議多數議决答復前來本總長詳加披閱所有議决各項大都切實可行除關於釐訂章程曁變通舊案各節另行查核令遵外茲將核定各項開列於左仰卽遵照籌辦切實施行幷將籌辦情形詳細呈報該檢察長　長職權所在尚其竭盡心力俾得日起有功本部有厚望焉云云所有辦法四條計（一）　頓舊監推廣新監二者固不可偏廢伹權衡緩急尤以合數縣或十數縣而建一新監爲宜應先側重推廣新監冀達完全改良之目的（二）推廣新監應擇適宜地點此次　决在各縣適當之處不必拘定舊時府治或現時道尹曁審檢廳所在地方則自由選擇阻力無自發生道里平均遞解亦無不便應准作爲定例（三） 
現在京外新監獄有以縣名者有以府名者亦有以第一第二名者名稱極爲不一應照此次議决辦法將各省會之新監獄改爲某省第一監獄其他推廣之新監獄按照成立之次序名爲某省第二第三第四監獄其未經改良者均仍舊稱以示區别而資振作（四）新監優於舊監之點甚多而設科分職權責分明實爲顯而易見倘容囚不多則設置必欠完備若力求完備則需費必至繁多以後籌建新監應照此次議决至少須容三百人犯庶幾費省事舉至各省會之新監仍照舊以五百人以上爲合格 
[順直移民墾殖會之由來]  
　　順直省議會咨京兆尹公署文稱覽五洲能立國於二十世紀競爭劇烈之秋者必有其立國之特色否則未有不隨天演之公例敗亡以去者吾國自古以農立國今雖大倡工戰商戰之說究其實終莫重於農以工商之原料品大半出自農産故也　與吾國對峙於新大陸之美國之歷史可知矣間嘗圪究此事振興農業之道不一端在吾直省當務之急尤莫過於移民實邊北臨滿蒙縱横數千里肥沃之地未調墾者所在皆是加以外力侵入如奉天吉林黑龍江及東内蒙古國家主權以徒有其名使於此時急起直追移民墾殖將立國三要素中之土地人民竭力保守其已失去主權之一部分或可望有恢復之一日否則殆矣况所失去之主權實雖亡而名尚存正與吾人以恢復之餘地亦視此後吾人之經營力何如耳其他如察哈爾及綏遠區域所屬之西二蒙現雖尚無外力侵入然京綏鐵路逐漸告成張家口及綏遠商埠亦次第開放將來外人之經營商業及游歷調查者必接踵而至使吾人對於此至可賓貴之之土地棄置不顧東三省及東内蒙之殷鑒固非遠也至吾直省地瘠民貧人烟稠密豐收之年得一　　亦非　事一遇水旱則饑寒　之前以民風閉塞之故出外謀生者甚尠與南省人民之遠渡重洋求生活者不可同日而語故此事如倡之於十年以前必多礙難然自火車四通八達而後吾直民風亦因之丕變靑年子弟因感於生計之困難欲求衣食於四方者所在多有特患提倡引導之無其人耳如有人倡遵其從之者必如水之就下可斷言也是以邊地情形論之必須移民實邊始足保我利權旣如彼以吾直省現狀考之尤賴擇地墾殖方免人民凉餒又如此然則有鞏固國權造福人民之責者其必有以處此無已惟有創辦一順直移民墾殖恊進會然此事體大非官紳同力合作萬無違到圓滿目的之望故本會對於此事擬設總會於天津卽以省長充任會長省議會議長副議長充任副會長凡省會議員及各公署職員之屬直隸民籍者爲會員其他有志　殖贊成本會宗旨者皆得入會爲會員在津選一適宜之地爲總會事務所所内雇用書記一人管理本會一切來往文件設分會於各縣卽以縣知事爲分會會長縣議會議長副議長爲副會長縣會議員及各機關職員各村村正村佐爲會員其他有志墾殖贊成本會宗旨者得入會爲會員與總會同分會事務所卽附設縣議會内其書記亦可由縣會文牘兼任酌給津貼至本會總分會應舉幹事各若干人及其他職員各若干人應俟本會成立後由總會會長副會長指定起草員擬定章程時再行酌定其總分會事務所開銷及一切費用或由會員捐助或由會長設法籌撥亦應俟本會成立後再行開會公决所以必須省長充任總會會長省議會議長副議長充任總會副會長縣知事充任分會會長縣議會議長副議長充任分會副會長者以此事實行後有必須偕官長之力辦理者亦有必須紳界提倡聯絡者如往各邊地墾殖之團體或箇人經本會證明後可直接由省長發給護照在各縣者卽由各縣知事轉請發給再者如與交通部交涉火車免票或減價咨請農商部在各邊地設立農業銀行以資補助及咨請各邊地長官設法保護等事實有非省縣長官卽礙難辦理者此所以總會會長必須省長充任分會會長必須縣知事充任也然此事又非本省紳界聯爲一氣竭力提倡難望辦有成效而聯絡全省紳界舍省會縣會莫屬此又所以總分會副會長必須省縣會議長副議長充任也至本會成立後有必須辦理者二事一則附設順直移民墾殖雜誌月出一册專載各邊地情形及順直移民成績並研究各國墾殖歷史以資仿照而策進行一擬在何處移民卽在何處設立順直移民招待所求吾順直人民已先在該處農商政學各界歷有年所者辦理之以移民始到各處對於各該處情形必不熟悉著手墾殖未免困難如立有招待所可持本會介紹書到招待所詳細詢問以免困難除詳細章程應由該會自行擬定外所有本會議决創辦順直移民墾殖恊進會緣由相應咨請貴京兆尹希卽查照辦理云云並聞京兆尹公署已令行各縣知事照辦矣 
　　按西北各邊地久爲外人所注意其秘密進行移殖之政策蓋非一日矣順直省議會今始籌議及之其他邊省之有同一主張者復寂寂無所聞覩焉從形勢上觀察中國全部之移民殖邊將來效果如何正恐不無問題顧就直論直省議會旣從詳籌議京兆尹復頒布實行就中所具辦法要自不可謂非亡　　牢之一策惟是今日世界乃優勝劣敗之世界中國邊地又爲多人注視之區域所有移往之人民雖以多多爲益　主持者奬勸之方法雖宜循循而善誘而尤要者乃在支配之人物須有民國國民應具之知識勿如明淸初　移民之僅以佔地爲方策斯於實　上乃有裨益蓋農事戰爭亦須有最近科學之資助也 
[歸綏勦匪之軍費]  
　　歸綏不靖去歲關於剿匪之文電時有所聞而其地人民之爲匪所蹂躪者尤所多有究竟現在是否已經　淸尚未得有確耗而軍費開支之報告已在四萬元以上矣日昨陸軍總長段祺瑞已爲特呈大總統其文曰據前會辦歸綏剿匪事宜多防鎭守使蕭良臣呈報於本年一月間奉令率隊赴歸綏剿匪抵綏後復奉令節制援防各營當以事權麕集軍務殷繁電請組設會辦處軍事總稽查處俾資佐理所有該兩處經費卽由軍事費内開支事後核實具報均經前統率辦事處轉呈前大總統批准在案又查各軍與匪接戰傷殘士兵過夥原有陸軍醫院醫員不敷調治由多防軍醫處酌調醫員來包鎭組設多軍醫院而該院　司仍準前剿辦蒙匪組設之前方病院辦法酌給薪津以資辦公於齤送會辦處稽查處編制表時業經聲明並此次赴綏所有軍隊開拔等用欵曾經電陳以去冬剿辦蒙匪軍事費餘欵挪用抵包後此欵旋卽用罄當復電請再發軍事費二萬元奉批令軍需局照發派員赴領迄未發給彼時正值軍事旁午各項開支不容稍緩隨卽由商挪墊七月　回防往返百五十餘日計薪餉電報購置物品及運費工程犒賞亡兵棺殮費火車上給養傷兵火食陣斃馬價並文具消耗出差旅費收撫蒙人所發槍價等十四項共用銀圓四萬一千三百四十二元九分二釐八毫除以前剿辦蒙匪軍費餘欵一萬八千八百九元一角七分六釐開支外尚不敷銀圓二萬二千五百三十二元九角一分六釐八毫繕具淸摺印領表册並檢同商號單據請核銷發給等因到部經本部詳加審查該使所呈各節尚無不合摺　册領所列總散數目核與各項單據亦均相符擬請准予熙支以淸案欵理合具呈伏乞鑒核訓示遵行謹呈五年十二月二十七日已奉指令知 
　按中國邊省之軍隊日日言剿匪而匪之猖獗日日如故地方人民旣受匪禍之蹂躪又受軍隊剿匪之騷擾國家財力旣耗於軍隊之餉糈又耗於剿匪特别之費用是故中國之事不必言他卽剿匪一端已足使上下交困主持軍政之人平日軍紀嚴肅留意事前不使盜匪勾結爲患釀成變故者爲上事起倉猝而能一舉肅淸不使滋躉者爲次乃今日邊省之軍隊卽欲求其次而亦幾不可得吾誠不能不爲中國之軍隊羞雖然政事不學生計日促製造盜匪之原因多而剿亦不勝其剿則又非軍隊一方面之責也 
[吉省會否認李哲濬借欵案]  
　　吉省議會日前提請前財政廳長李哲濬兩次押借中國銀行小洋先後二十四萬元認爲違法舞弊咨請省長取消借欵合同其咨文云本會前提議李哲濬在財政廳任内以官帖三百萬吊押借殖邊銀行小洋十五萬元一節業經公决咨請取消合同並限期答覆在案茲查該前廳長李哲濬於十月二十日又由官銀錢號提出官帖一百萬吊日幣二萬元俄帖二萬元作抵押品向中國銀行借小洋十四萬元十一月二十六日又由官銀錢號提出現洋五萬元作擔保品借中國銀行小洋十萬元兩次共押借小洋二十四萬元均未交本會通過擅訂合同茲經全體提出認爲議案查官帖一百萬吊日紙二萬元俄帖二萬元按當時市價自能購買小洋十四萬元何必假該銀行之手以換取小洋乎乃以十四萬元之現欵押借十四萬元之小洋又爲之八釐行息稍有經濟知識絶不出此該前廳長處分吉省財欵如糞土欺弄吉省人民如小兒任意顚倒公欵掩人耳目以便從中漁利此等無道理之借欵合同應請作速設法取消將所借之欵由抵押品項下抵銷至提出現洋五萬元作擔保息借中國銀行小洋十萬元亦顯有情弊何則旣有五萬元現洋儘可再息借五萬元卽能足用何必將五萬元斷送於銀行甘負十萬元之債務此等處分財政方法實屬毫無心肝再三籌議惟有將五萬元扣抵取消原訂合同其餘五萬元另籌抵押辦法再行核議且議决省庫有負擔之契約爲本會特權當兩次借欵之時均在本會開會期間竟不交由通過擅自訂結未審居心何在所在兩次借欵之合同旣經否認均請立予取消其取消前之利息應責令李哲濬擔負地方概不承認除該前廳長押借中國銀號大洋六十萬元准公署咨交另案提議外茲經公决相應咨請貴公署查照辦理幷希於二日内賜覆施行 
　　近來各省借債懼省議會之反對而秘密立約已數見不鮮然未有如吉林之駭人聽聞者官帖百萬吊日俄紙幣四萬元據省議會計算謂照當日市價已足兌小銀元十四萬元以同價值之鈔票押借同價值之現銀已爲可異然猶得曰紙幣呆滯兌滙現銀一時無受主也若五萬元之現銀而抵借十萬元之小洋虛擲借欵半部之利息是直敗家之子所不肯爲者而堂堂財政廳長乃甘心爲之使非精神錯亂知識出於敗家之子之下則雖欲不謂之舞弊亦不可得矣吉林有此財政廳長無怪吉省財政之紊亂而不可理也 
[黑省當選議員之弊竇發覺者]  
　　黑龍江省議會選舉參議員員演出種種弊端致引起社會之攻擊聞選舉之前政府曾密電高等檢察廳長楊光湛嚴查流弊當卽密派檢察官及書記官十二名嚴密偵查果查出種種弊竇先在廣興客棧拿獲當選議員趙某之内兄徐亭貞確係爲趙運動選舉有某錢舖係趙所開運動各費係動用公家存欵二十餘萬吊法廳會同警察在趙寓搜出未發信一件係致省議員某氏者信之内容大致謂欵項備齊卽行呈報云云當法警會同搜檢私信之　又搜出鴉片若干烟藥若干楊廳長已將烟案另交地方廳按法訊辦又聞某議員與某當選人關係至親原購票價二百五十元一半金錢一半義務及受趙之運動票價增至七百餘元金錢力大宗旨變更竟票舉趙某現被人舉發無顔見人日前竟脫逃矣此次新選參議員趙某學識尚佳靑年有爲聞於此案關係甚重政界擬爲之分辯 
[川議會大搗亂後之茶話]  
　　十二月十二號川省議會大閙後議員相繼退入集合室休息已去多人唐議長遂搖鈴開茶話會首由劉揚發言謂今日之事爲各位所共見本員爲維持秩序起見不能不出而干涉惟雷灃掀桌在先胡作荃又口出胡言並以亮鍾相恐嚇高培英又從而附和拍桌大駡胡作荃當時亦持兩凳還擊請交付懲戒田良楨謂本席在當時係聲明意旨動議不動議表决不表决皆無所可否且動議時並無先後之可言陳秉堃與劉元杰同時起立陳遂讓劉先說楊有成與冉錡銳又同時起立冉亦讓楊先說楊彭齡起立原與諸議員同時因有幾位發言故動議在後本席在十二號亦未多所發言不過因戴戡在渝截留國家稅欵阻塞金融劃地分治並以戴係進步黨故胡作荃不服出爲無理之干涉郭湘謂各議員均係人民所舉出原望多議重要議案以解地方之困今竟搗亂若此何以對鄉中父老據本員意見大家將案和衷共議搗亂者任他們搗亂衆皆贊成林毓樸謂外間言議會犯了天殺星是要閙纔消得了郭湘謂本員今日說個天理良心的話議員不應受他人支配凡有袒護戴戡羅佩金者皆不合公意謝聯輝主張不交懲戒免傷感情從明日起文明開會本會自開會以來並無懲戒之案今日若將此案提出則不免留一汚點嘗云梁山寨上兄弟愈打愈親熱似不必過於吹求袁顯仁主張依法付懲戒郭湘謂拍桌子胡作荃在先雷灃掀桌在後本員不說打了牙齒和血吞的話應都付懲戒謝聯輝謂若照法律解决本員亦甚贊成李文耕請於明日提前討論此事郭湘等均贊成劉西池亦云議事還議事唐議長宣言請各議員明日按時而至本會後日卽届閉會之期如何解决還望大衆研安遂搖鈴散會 
[再紀湘議會改選參議員之經過]  
　　湖南省議會改選參議員譚心休席業曾繼梧三人當選大略已紀前報茲再將經過情形詳紀如下此次參議員改選三分之一湘省應行改選者三人范代監督查照内務部通電於本月十八日舉行因此次改選逐鹿者多一時組織殊難成熟故十八日開會議員簽到者不過二十餘人十九日開會議員簽到者不過六十餘人兩次皆以不滿法定人數不能開會至二十日開會再選則以各議員均已協商妥洽且有顧全大局者以開會南次不足法定人數在面子上說不過去遂從中調和互相聯絡是以本日十一句半　各議員之簽到者卽達八十餘人范代監督卽振鈴開會查點人數舉按名發票計到會者八十七八共發出八十七票照三分二法定票數應得二十九票方爲當選范代監督依法報告後卽陸續投票至十二句三十分鐘始行投畢開票結果譚心休得三十九票席業得三十四票均超過法定票數認爲當選其餘則曾繼梧得三票章士釗得二　楊勉之王璞貫齊璜等九人各得一票此時固各議員紛紛退席遂宣告散會　　湘省此次選舉參議員賣票之說到處喧傳並有謂每票已由二百餘元漲至六百元價值可謂大昂昨竟有因此發布傳單攻擊省會之舉其傳單内容則極言省議員之溺職謂戕以手鎗炸彈施之會場云云觀此亦足見當日之情形矣 
　　二十日下午忽有某軍人亦出而運動勢力旣大金錢亦多且立志頗堅必欲取得此參議之頭街此次湘省改選參議員旣祇三缺而譚席二人又已各據其一所餘一缺本擬畀之章士釗此赳赳者出章君勢將掏動是日下午雖因議員簽到者不多未能開會而外間一般人之揣測已早知此席必屬於赳赳武夫之輩越日又開會結果乃屬曾繼梧當選云 
[閩聞紀要]  
[日人設警之近聞]  
　　自日人謀設警於厦門之說起莆人紛紛開會討論抵制方法特先電達政府請其嚴重交涉莫稍退讓其電文云北京國會大總統國務院外交部各報館鑒日人在厦設警侵我主權乞嚴重交涉此間人民誓死爲政府後盾莆田教育會商會農會中學校小學校公益社實業研究會總代表關陳譽叩又閩省議會致各省電云日人在廈設警門外大書日本領事館厦門警察分所字樣迭經電請協爭名義雖已撤銷而實際仍行使警權除電政府嚴重交涉外應請協電政府主持以保主權閩省議會叩 
[莆田江口之罷市]  
　　駐防莆邑江口鎭之軍人前日於市上買物向挑蟶者欲以折價勒賣該商不允竟被毆打急逃入道生機内該軍人並欲入内搜擒棧主力勸乃止時商人目覩情形不勝憤懣遂將該軍人毆打該兵奔歸率二十餘人復來後以衆寡不敝被商人所逐廼召駐鹽場之兵四十餘輩來向該商店開槍並掠二人而去商家大憤遂釀成罷市風潮云 
[浦城會館之風潮]  
　　旅省浦城巨商德成信棧東徐綏之年近古稀爲人誠實十數年來歷充總商會商業研究所會計議董其人精於稽核上杭街浦城會館係浦商所建各商帮特舉徐爲董事而徐抱定一去虛糜求實際之主張所有演劇等費均爲節去留作添置水龍等救火器具並儲爲修造會館之用詎料近有浦城人李某徐某等以借貸不遂勾串數十人（或謂浦籍軍人或謂省警備隊）突於十六號在南台浦城館内集議並傳徐到館責其侵吞公欵不由分說竟欲將徐綑縛卒以威迫勒款逼立票據迨軍警聞耗畢集解散始去現商界各團體憤憤不平咸謂浦城會館經理賬目有無侵吞不難查明澈究豈容如此蠻横故南台六十餘商帮各舉代表在商業研究所集議具呈指控於軍民兩長徐君則自行起訴地方檢廳矣 
[閩省議會之閉會]  
　　十二月十九日福建 
 
 
 

Page 7

 
 
省議會第二次會議届滿之期舉行閉會　式午後一時議長議員齊集議會招待員引督軍省長及行政官入議場就席議長讀閉會詞並省長演說外議員演說者爲鄭元楨鄭豐稔二君語皆勗勵同會議員之意並希望政界尊重民意至男女來賓除政界軍界人員另有專席外其餘到會參觀者均列坐於旁聽席人數頗多秩序亦極嚴肅 
[蕪湖快信]  
　　倪省長由省乘安豐兵艦於三十一日夜過蕪赴寗祝馮副總統壽 
　　海軍第二艦隊司令饒懷文乘江貞兵艦由鄂下駛於三十一日過蕪 
　　安武軍第一路統領馬聯甲日前因公晉省三十一日乘招商輪船返蕪 
　　蕪湖縣知事余詠南前接旅滬皖人陳召吾余濤平來函擬在蕪組織善會提倡慈善事業特於三十一日午後二時邀集地方紳商三十餘人到署討論辦法 
　　蕪湖明達電話公司三十一日開創立會公推林　　爲總理揭愼五恊理葉受之經理 
　　倪省長通令各縣恢復勸學所蕪湖縣已委縣視學王迪成兼勸學所總董 
　　蕪湖前日到有鳳台縣難民百餘人逗遛兩日業已出境日昨又有湖北蘄縣難民一百七十人來蕪均庽白衣菴余知事特派衞隊多名妥　照料 
[皖省近事]  
　　安徽倪省長近因省議會業已閉會凡關於行政方面一切要政早已提前辦結於是乃有回蚌之意日昨特召淮泗道尹黄家傑來皖詳細訊間各災區現在情形幷與商辦要政一切進行手續因年内晉京往返尚須時日故連日在公署籌畫完畢卽於今日七時仍偕黄道尹同乘安豐兵輪起節先到南京爲馮副總統祝壽後卽行回蚌在省各官廳長官及各統都軍長均赴江干歡送 
　　皖省各縣知事及各處釐卡年來並無大更動所有在省候補各知事無日不以得缺得釐卡爲望詎昨今兩日改委知事及釐卡共有十數處之多其所委者多非在省候補人員以致一般轅門聽鼓者不免大失所望茲將連日牌示照錄於下 
　　太湖知事宋蔚人地不宜調省遺缺委兪道暄署理巢縣知事祝鑫回因病辭職遺缺委王曜署理英山知事王紹烈辭職遺缺委候補道尹劉鎬署理和縣知事裴景宋調省遺缺以現署宣城縣知事金保調署遞逍之缺以候補道尹高培德署理全椒知事劉兆熊辭戰遺缺委現署渦陽知事張其濬調署遞遺之缺委唐豫桐署理 
　　烏溪釐局程藩和全釐局劉昂馬頭釐局方鳴臯滁縣釐局吳庚街口釐局陳奎章太白釐局昝雷合肥釐局李慶梅洪河口釐局趙其昌金家賽釐局朱錚界首集釐局馬奪　 
[江北雜述（冷香）]  
　　第一混成旅長馬玉仁於二十六日午後乘寗徐官輪赴寗爲馮副總統祝壽 
　　第十九師長楊春善奉調駐防泗陽四該處爲海州鎭守使白寶山所屬之第四十營營長朱緒東駐汛楊率命後曾派員前往接洽白氏力任平匪之責已命某某兩營開赴泗陽故楊暫時不來江北 
　　日昨第一混成旅軍隊在淮安縣境拿獲拖辮二人聞爲徐屬匪黨張勳有電令解徐訊辦消息 
清江各圩外一入晚間槍聲隆隆時有搶刦之案發生 
　　某軍隊在漣水各處拿獲私鹽二十餘包昨晚運浦行經河北雙棋杆爲兩淮緝私營兵士查知勒令將鹽充公雙方衝突不知如何了結 
　　浦垣日來天氣甚寒寒署表已降至三十度河中已流氷塊帆船停泊橋梁數處均已暫時撤去 
地方通信 
[南通離奇之暗殺案]  
　　白　鄉醫士胡橋生性剛直對於慈善事業尤能極力維持頗爲地方人士所稱道日前與鄰近之郁姓緣債務紏葛致起衝突郁因恃有某士豪勢力百船辱駡一時哄動多人咸爲胡抱不平責　無禮郁自知衆怒難犯憤恨而去不料是夜　橋生之死屍忽發現於該鎭南鄉之圖面橋河下其頸上受　刀　數處血跡尚存確係生前戳斃死後抛屍於河者胡橋生之子秀文痛父慘遭暗殺遍思父素無仇隙何致受此奇禍惟昨晨曾與郁某衝突因此不能無疑各親屬亦多聳令往郁宅調查胡子乃往果見伊父之手杖藏在郁姓房内且地上有血點多處當卽鳴探證明據情報告警區轉詳縣署核辦盧知事以事關人命立委徐承審員馳往履勘郁因胡姓已報請官廳勘驗勢難私了遂不惜犧牲金錢運動某土豪代爲緩頰刻聞承審員已由肇事地點詳細檢驗塡明屍格返通報告矣 
[嘉興減收征收費之請]  
　　嘉興縣議會以抵補金正稅已減而征收費仍照舊征收殊不合法特於日前陳請省議會公决核減略云征收費乃隨正稅而征收現在正稅旣經輕減則征收費亦當隨之輕減前抵捕金征價爲每石五元以百分之三計之故征收費爲一角五分今抵補金正稅爲每石三元以百分之三計之則征收費當改爲九分殊無疑義茲抵補金開征在卽此項征收費是否隨正減收尚無明文是不可不早爲明定便官民均有率從裨益非尠云云 
[會議支配學費方法]  
　　嘉興城區小學經費向恃扺補金附稅爲大宗自去年袁前知事將該項附稅暫免後征存之欵現已支配告罄自治委員陸　卿因無籌措特於三十一日下午一時邀集各校長在辦公處集議維持方法經公衆議决維持現狀爲正當辦法民國六年一月起各校經常費仍照向章支配其學生之多寡概置不問以免無欵應付如再有不　之處當呈請知事酌最撥給 
[揚州整頓烟酒公賣]  
　　第四區烟酒公賣袁局長近以北京督辦處將委黎逹夫來蘇調查各屬公賣情形特行文知照揚八屬各分棧及各支棧從速整頓以備調查 
[增設晚廠施粥]  
　　新舊城瓊花觀石塔寺兩處粥廠係於淸晨放粥現又由魏仲蕃籌欵在新城三義閣及舊城皇宫添設晚廠兩處自昨日起於每日午後五時放粥以便飢民晚餐 
[核議歲修圩費]  
　　運河一帶圩堤每值水汛泛漲時各公司小輪鼓浪行駛不免潰决之虞現由省議會議决内河小輪照章提繳圩堤歲修經費昨經齊省長訓令江都縣周知事查照議案妥速核議具復以憑核辦 
[鎭江慶祝南倡義紀念]  
　　十二月二十五號爲雲南起義紀念日鎭郡紳商各界發起慶祝大典舉行提燈會異常熱閙城内外各商舖亦一律結　升　以　慶祝焦川象山各砲台　　泊江中各兵艦均扯彩旗迎風招屢並升　　二十一門此外軍政警　各機關　於是日給假一天 
[聖日佈道大會]  
　　二十五號爲耶蘇聖日鎭郡大馬路　會堂主教馬司德發出通告於是日舉行佈道大會特延道德深粹之教士入席宣講天道並召集教中兄弟及各校學生到堂與會 
[知事下鄉查烟]  
　　丹徒縣章知事以禁烟期限業經中央議决不再捕展爲時漸迫亟應内外一心從嚴查禁惟窮鄉僻壤恐不免仍有偷種情事因於日昨親往東南各鄉查勘以期淨絶根株 
[籌設水産試驗場]  
　　金陵道尹署昨轉令　屬五縣知事云　齊省長令准農商部咨請於蘇省各屬地方先行　說水産試騐場以期漁業逐　改良仰卽一體遵照 
[女學舉行五週紀念會]  
　　鎭郡西鄉高資鎭坤維女學校附屬小學定隂曆十二月初十日舉行五週紀念會展覽各科成績並於次日午後一句鐘開第五届懇親會其秩序如下（一）校歌（二）紀念會歌（三）歡迎來賓辭（四）校長宣布宗旨（五）經理報告（六）職員演說（七）教員演說（八）贈給學生成績再（九）本科附科各生學藝（兩日九十六種） 
[潤州又雪]  
　　鎭郡於日前得雪四寸已紀報端茲悉連日以來天氣仍未放晴北風凛冽寒氣侵肌南門京畿嶺兩處乞丐凍斃者已有數人迨至一號晚間又下雪天明始止計續得三寸有餘 
[杭州浙公民請維持省會暫行法]  
　　浙公民葉景僖等致北京大總統國務院電云國務院馬電内開省議會職權與各省行政長官對待並無行文各部之權嗣後省議會如因必要事故須達部院者均由省長核轉等因竊思共和時代人民對於國家利斃　可發表政見直達部院省議會爲全省代表機關若每事須由省長核轉下情何以上達利斃何以週知窒礙良多殊非明目逹聰之道且顯與省議會暫行法第十七條　觸政府未便以命令變更法律請通電取消以符法案不勝迫切待命之至浙民葉景僖等叩感 
[濟南諸城之鬼]  
　　諸城縣此次革命殺戮太過幾於白骨滿地碧燐徧野當緊急之際凡有形跡可疑之人多半執行死刑該縣西南城門外爲法場附近居民每於夜深之際時聞鬼哭夜行人常覩鬼怪於是相戒無敢過者該處民軍旣經結束編爲防營於前晚九鐘時分巡夜馬隊十餘名行至該處見對面亦有十餘人戎裝跨馬問之不答人行旣近見有一人無首而人行於是相譁以鬼倐急之間各鬼皆無首該隊開鎗擊之欻然而滅衆以爲不祥回營報告昨日西南門外沙灘内（該處有河一道）鳴鐃擊鼓有僧道多人誦經懺悔超度寃魂並有軍隊監臨至爲鄭重聞係劉統領約集本地士紳延聘僧道超度寃魂云 
[聊城之錢荒]  
　　聊城行使銅元最早所存制錢本已無多本年夏秋間外人多方搜羅計先後運去者約在百萬斤以上以致市面制錢愈行缺乏人民旣知其可貴卽間有制錢亦祗嚴密保存以待善價而沽絶不肯用以購物故現在城鄉無論何種交易制錢均絶迹不見制錢旣少來此收買之外人亦漸絶迹現在祗有齊魯銀行一家委托梁朱二君在西南鄉于家營一　坐莊收買每日約購入四五百串其價格則每百斤值洋十五元五六角云雜評一 
[政務進行（一子）]  
　　陽曆新年中央各機關在假期中政務暫停今三日之假期滿矣一切政務其將於此日發展進行乎吾謂進行之最要者首在進行去歲之所停滯内務總長未决而停滯者也法日外交未决而停滯者也憲法爭議未决而停滯者也此外府院間軍民間議會行政間停滯而未决者其多將此未决之事逐一解决是爲進行之第一步 
　　然而内務總長問題已於此暫停進行之三日中發表以教育范氏兼署是第一問題已露不能速决之意矣民國五年之政務已停滯一年而民國六年之政務仍將如民國五年之日日在假期中乎國民之失望爲何如 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中美友人之親密]  
　　昨午美總領事薩門斯君在禮查旅館　請美國政客牟道克氏美國會總董麥克密基爾氏美興公司主要職員威廉斯氏基根氏柯爾曼氏大陸報主筆及游歷中國之美人柯芬氏等與唐紹儀朱葆三諸君薩君卽席演說略謂柯芬君等行將離滬余怱促設筵餞行爲時太短不及多請陪客吾美人在上海所以能自置領署之地基者實由參議員瓊思氏之力瓊思氏爲上海之友而柯芬君又爲瓊思之友今日中美友人聚集於此誠爲樂事唐紹儀朱葆三威廉斯牟道克皆允發言示吾人以商務之思想尤足欣幸言畢唐君紹儀起言略謂余遍觀座客面目各不相同然面目雖異感想則一自薩領事來滬後常使中美人民互相親近不因而目互異而致疎遠諸君暫游上海知薩君之爲人或不若久居此者之深余知諸君此行必挾有上海有此代表至可敬慕之觀念而俱去也以言中國利益吾人實有屬望於美人者商務當求雙方之利益如僅利於一方則終無互相提携之望云云朱葆三君演說略謂美國大商家來滬經商者頗多如美興公司者卽其一也商業發展中美人士咸獲其益蓋中國出産極多可供美國製造也云云威廉斯君相繼發言略謂戰爭非振興商務之道卽以今日戰局而言縱令交戰國各達其所抱之目的然歐洲所得之實惠恐不及循尋常商務塗徑而得者百分之一余今有一言爲中美兩國商人告者美商當邀華商赴美游歷余在紐約未嘗遇見由中國來之商人他國皆有而中國獨無要知可以聯合各國者不爲外交術而爲商務與商人也中國苟發展其工商業則以其五萬萬之人民與其天然之物力定可成一極大輸出國而不爲輸入國迨旣成輸出國則美國將爲中國之大買主矣然則中國詎不宜與美國聯絡使其助中國發展俾可陸續還清債務乎云云最後起言者爲牟道克氏略謂因避國内政治來游中國北至燕京西抵巴蜀起初對於中國頗抱誤念今始知平素所聞有不盡然者華人實爲可驚異之人民勤儉非他國人所可及且性情良善恪守法律中美同爲民主國美人對於中華民國定可予以美感美國今成鉅富將來商業必膨脹於遠東其着手之策第一在多建船隻以運商品第二在結交華人以厚友誼若利中國土地之心則非美人所有惟有一事余不能不爲中國告者卽中國發展繫於政體是已中國必須永成民主國以求民主國之良果美國以民主國而臻富强中國又何　不可如是耶云云 
[講演共和國之教育]  
　　美國普仁斯頓大學政治歷史教育講師北京淸華學校特請中美交換講員麥顧黎博士現由北京來南江蘇省教育會特開講演大會二次請博士分期講演昨日爲第一次會期於下午四時半開曾聽講者係本埠各中小學校教職員及該會會員黄副會長報告畢卽博士講演題爲共和國之教育由余日章君譯華大旨爲共和國之教育須養成共和國人民之資格欲養成共和國民資格須使國民發展生産能力欲使生産能力發展莫若注重農工商教育用科學的方法以處理之此爲中國立國上最重要之問題實爲今日最宜注意之點云云講畢已六時乃宣告散會第二次已定於本月十二日下午四時開會講題爲中美開國之比較是日專邀中等以上各學校學生聽講云 
[軍警兩長官果均調浙耶]  
　　松滬護軍使楊善德調任浙江督軍已見明令茲調查楊君簡歷如下楊君字樹棠皖人由北洋武備學堂出身前淸歷充北洋陸軍第二鎭步十營管帶第四鎭十三標第四恊恊統浙江第三十九混成恊恊統雲南普洱鎭總兵民國成立充近畿陸軍第四師師長松江鎭守使松滬護軍使勛二楊善德君肖像 
　　位二等文虎章上將軍陸軍中將現特任浙江督軍尚未赴任 
探聞浙江督軍吕公望已於昨晨趁滬杭火車到滬卽詣松滬護軍使署謁見楊護軍使會商浙事及交接辦法吕督軍卽庽護軍使署並不另外借庽以便就近與楊君籌商一切 
　　昨日本埠官場傳出消息謂淞滬警察廳長徐國樑現奉馮副總統保舉調升浙江全省警務處處長兼浙江警察廳長所遺淞滬警察廳長則以蘇州警察廳長崔鳳舞調任或謂以前蘇州警察廳長石守成繼任兩說未知孰是姑誌所聞俟探明再錄 
[川南奉三縣均無烟苗]  
　　省委候補知事龔應鵬來滬赴浦東奉南川各縣調查烟苗已誌前報茲悉龔君渡浦後卽赴川沙南滙奉賢等縣相繼調查當由川邑趙知事南邑葉知事奉邑雲知事等會同前赴沿海一帶各市鄉曁各縣交界之處詳細調查並傳見各圖董保詳詢境内有無毒卉發現諭令具結存案以昭愼重業已調查竣事浦東各縣均告肅淸毫無寸卉 
龔君除詳報滬海道尹外已於昨日晋省禀復 
[五誌貨單抵欵之大騙案]  
　　公共租界愛多亞路江西路附近長耕里大豐永雜糧號主張禹門僞造滬寗鐵路車站等假棧單向華洋各商騙抵銀三十餘萬兩逃逸業經各原告控請公共公廨先將大豐永及大豐永所存白克路一百七十二號門牌洋棧内貨物發封備抵在案茲悉張之同伴鎭江人沈石菴匿跡法租界内被德昶潤所延之代表律師偵悉於前日報告總巡捕房派令中西包探投請法捕房加派中西包探協同前往將沈緝獲當卽提回押至昨晨解送公廨請究據德昶潤代表律師上堂譯稱被告串同在逃之張禹門等七人僞造棧單騙取華洋各商巨欵棄店偕逃原告亦被將僞棧單騙去銀四萬七千餘兩查此案原告以德美兩商居多應歸德美兩領事陪審云云會審員王肇之君商之英白副領事判沈石菴押候展期兩禮拜再核 
[晉泰土棧被刦]  
　　昨晚六句半鐘有身穿呢大衣之盜匪三名各執手鎗突至英租界福州路（卽四馬路）東公和里晉泰土棧擁入店堂出示手鎗將賬檯上現洋鈔票約四五百元搶取而逸迨該土　主王裴臣用電話報告老閘捕房飭派中西探捕馳往兜捕匪已遠颺該探等遂據情回禀捕頭轉禀麥總巡通飭各捕房一體留心跴緝 
[前夜發生之刦案]  
　　前晚七時半美租界北浙江路晉壽里第一家三百零八號門牌某姓家突來盜匪四人各執手鎗入内刦去金飾綢皮衣服計值五百餘元後經事主開單報告滙四捕房捕頭派中西包探至失主家察勘一週聽候緝拿究辦又黑獅路第一百十四號門牌某姓家於前晚上燈時亦有暴客三人入内圖刦經其家主某甲大聲呼喊一時鄰衆畢集匪等未搶一物而逸當卽投報捕房捕頭諭飭探捕留心查緝 
[再誌南市典當之遇盜]  
　　南市泉漳會館前振大典當被盜搶刦已略紀昨報茲悉該典是晚正在結帳突被身穿灰色布棉袍等衣服之盜匪六名闖入櫃邊三盜把守前後門戸尚有三盜躍進櫃内出示手槍恐嚇將桌上所陳之洋銀一百零六元及銀表兩枚一倂搜刦各盜疑典夥羣相上樓必打電話報告警區於是未敢闖入包房携贓逸去故抽屜内所放之鈔票六七百元幷金銀首飾未被搜括旣由典中執事汪某開具失單報告第一區警署董警正立派巡官王琴軒帶同長警前往追捕未獲當場進内勘明形迹據典中人云及盜匪進内俱未開口年均在二十左右形似汰兵惟當時有一某甲在彼質物被盜阻止在内迨盜匪去後始得奔出該處附近崗警俱未聞知故巡官等到場盜已遠逸並經董警正調查典業定章本於傍晚五時後收歇閉門該典本係質當所改故須開至晚上七八點鐘始行閉門昨卽據情詳報淞滬警察廳適徐國樑廳長晋省祝壽未返卽經總務科長趙殿英立飭本廳偵緝隊各隊士上緊查緝趙總務科長並因邇來華界時有盜案發生昨特傳知本廳偵緝隊隊員傅明業郝彩章迅行傳集各隊士每人給予手鎗一支鎗子數十顆隨身佩帶於每晚五時起至天明六時止分别擔任地段輪流巡邏如有疏忽惟該隊士等是問以輔警察之不逮云 
　　據另一訪員報告謂振大典當被盜搶刦共有盜匪七八人俱穿愛國布棉袍進内僅止三人餘則把守典門及會館弄口等處俱不開口該典中人初以爲當物者正欲詢問該盜卽揚示手鎗嚇禁聲張躍入柜内將兩典夥先行撳住架以手鎗不許喊呌有一典夥見勢不佳逃至樓上密打電話向一區第一警察分署報警該盜見票檯上存有現洋卽行攫搶携贓逃逸該典前後門左近雖有崗警因照章站定一處並不往來梭巡故未覺察迨一區第一分署王巡官帶同警探到來查　緝捕該崗警始得知悉並聞當搶刦時有一蹺脚某甲將物當得洋六角正欲出門該盜恐被通風將甲阻住直至各盜去後方得出門事後該典執事汪寬也查點被盜搶去現洋一百零六元有喴表二只已於昨日將被刦情形開單禀請淞滬警察廳請爲嚴緝矣 
　　又聞淞滬警察廳總務科長趙殿英以振大典當被刧一案該區崗警毫未覺察殊屬疏忽昨命一區董警正將疏防崗警先行革儆王署員之功過俟徐廳長由寗返廳再行處分現董警正已飭王署員將二至六差之該處崗警二名先行斥革矣 
[盜案嫌疑犯還押候判]  
　　虹口梧州路五百八十六號門牌同泰鑫烟紙店被盜刦去現洋銅元三十餘元報捕請緝後經中西包探查得同居北山西路八百八十一號門牌陳阿滿成衣店樓上之台州人章士來吕子寳楊阿寳陳鴻生林兆根等與此案有關將章等各人連同陳阿滿及抄出之手鎗子彈一倂解至公共公廨迭經訊供收押在案昨晨復由捕房將章等六人解送公廨請究關讞員與美卓副領事會判章等仍帶回捕房候會商堂諭於禮拜五宣佈 
[兵警嚴防水盜]  
　　駐滬水警第三分署長王壽良第四分署長李耀樑以川沙南滙兩縣各鄉鎭之航船因舊曆年關在邇來滬裝貨運回川南各鄉者甚多惟該船戸等裝貨往來必須經過南黄浦之長十八泫灣及夏家嘴等浦面而入閘港或由白蓮涇進港回至川南但長十八灣與夏家嘴沿浦灘兩岸爲盜匪躱藏之所每遇航船裝貨駛回黑夜經過該盜匪等往往暗發口號各駕小划船飛駛突出持械攔刦且聞該盜匪等俱係浦灘兩岸之鄉民佯爲捕漁故船戸被刧案件殊難破獲爰特議定自一月一日爲始由三四兩分署各派師船四艘分駐南碼頭及閘港口兩處分爲日夜二班於潮漲之時以師船四艘由南碼頭出發保護各航船駛往閘港又於落潮時派師船四艘隨同來滬各航船由閘港出發護送到滬再以師船四艘分泊閘港及白蓮涇兩處亦分日夜兩班乘潮往來梭巡昨已將派船保護航船辦法會同呈報廳長查核矣 
　　又聞鈞和遊巡艦長　董仲發訪悉南黄浦長十八灣及夏家嘴兩處浦灘均爲水盜潛匿之所擬請上海縣警佐所轄之第三第五兩區員於本届冬防期内派警馳往沿浦灘兩岸各鄉村調查戸口查詢作何營業如人口較多形跡可疑者須有聯環保結方准居住以弭隱患一面田艦派令士兵登岸時往各鄉嚴密巡查業於前日函請縣警佐著迅飭該二區員遵辦矣 
[烟酒捐稅之擾累]  
　　全國烟酒聯合會昨接山西臨汾縣商會來函幷附八鎭酒行等來函内開近年捐稅之繁多閙卡之林立偶一不愼加重徵罰關卡旣多經費自不能少商民受莫大之剥削政府仍所得無幾今衆議院爲商請命完全通過上可補政府之稅源下可延商商之殘喘正是我兩業絶處逢生之候查臨汾襄陵棉烟一項從前每年可行銷三萬斤自稅捐加增近又印花牌照公賣等實行之後較前　少十之八九八鎭公賣自去年隂曆十一月間傳商等到會磋商未得要領越五日局長卽邀功遽報成立扣貨重罰運城一帶尚有蒙城隘口兩卡每每遇事挑剔卸簍過稱不問成本若何目由估價抽捐雖屢經呈請縣長及貴會代訴商苦均無效果故一合何皆慮虧本已盡行歇業矣尚祈貴會切實進行務必剷除惡稅以死相誓云云安徽江浙等處來函亦皆稱自衆議院將請願案通過後公賣益見滋擾大有倒行逆施之概務望要求政府迅予豁除苛稅否則天下擾擾民心安賴等語現該會主任金拜宸已轉告京師代表團矣 
[工巡捐局更改路線之窒礙]  
　　城内大東門至西門一帶街道向極狹窄曾經前城自治公所議事會議决以此路作爲丙等幹路放寬至二丈居民造屋每次收進二尺以收至二丈爲止 
 
 
 

Page 11

 
 
不再收讓歷經照辦有案現自肇家浜塡築以後坐南房屋均可退至浜基此路寛濶已二丈有餘惟工巡捐局長朱壽臣以原案所定路線尚嫌狹窄飭令路政處重行規定將街心展至三丈兩旁各留街沿五尺統計須將路線放至四丈並令下岸房屋限日退至浜基不敷若干由面南房屋於翻造時一次讓足其多者須收讓丈餘少亦六七八尺不等各業戸聞之羣相惶急遂組織房産維持會由徽寗思恭堂董余之芹曁四明公所王明善堂等業戸七十餘戸蓋章聯名具呈工巡捐局請求仍照原案規劃以保産權聞自各業戸遞禀後簽名八會者又有三十餘戸之多未識朱局長若何批示也茲將原禀抄錄如下稟爲路線窒碍請求仍照原案規劃俾保産權而昭公允事竊查改良路政端爲交通權利人情要當兼顧上海爲通商薈萃之區華洋毗連觀瞻所繫路政良謀議有成例溯宣統二年分冬季經前城自治公所議事會議决規定本區域内幹路章程第四條路旁房屋翻造時每次收進二尺以收至規定之界線爲止如一次未及界線自願卽收至界線者由本公所贈以名譽證劵以示優異又第六條規定各等幹路之界線自公布之日起以三十年爲限又城區域内業經測定各幹路淸單内東西幹路第三線（丙）自大東門口起經大東門大街彩衣街果子巷太平街杜家灣穿心河橋西門大街西門止應寛二十尺鐵案不移久成定例六載於今遵守弗替路政成效在居民亦莫不樂觀厥成詎今前案未竟新政重興廼聞貴局因退建浜基而謀及北首收地者各業戸奉聞之下以世業産權無端剥奪不惟人情不甘且爲法律所無奔走呼號君相惶急查是項路線中段迤西咸皆零星小戸鰥孤寡老藉租度日業祇破産一二間設收至丈餘所餘數尺之地欲造不成生機頓絶亦有欠借出抵將來翻造或竟收地無餘債權仍負抵物已無生命相繫倒懸可慮想我局長下車以來興利除弊久已有口皆碑得失權衡籌之已熟爲爵毆叢常人所不爲而况痌瘝在抱賢如局長者乎假如因謀興市而放街道則查照原案逐漸進行讓至二丈營業交通便利已極如街心而讓至三丈增設電車則反不若二丈而不設車軌之寛裕矣比較利害盡人可知雖然增設一路電車在鈞局可多一份之報酬補助經費在人民亦輕一分之負擔然而公司營業之利固屬有加無已奈如犧牲衆産供彼徵收人雖至愚萬難承認况本邑北市道路之善車軌之廣雖達極點亦皆逐漸進行有史可循至於謀拓商業擢殘民産異族不爲况乎同胞且查塡築肇家浜原案係因與開浚經費的比較權衡便利議决塡築當時旣不議及退屋更未着手設車今旣進行至於退屋則二丈幹路常必綽有餘裕如再不敷則令面南之屋一次收至規定之數最爲允當之芹等與地方盛衰休戚相關利害相繫再四思維不得已而據情再陳迫請局長傭順輿情保全民産准予查照原案規定丈尺辦理庶路政産權雙方獲益並懇出示佈告以定人心而昭公允迫切上呈 
[贊成請願速復自治之復函]  
[直隸長垣縣議會復函]  
　　江蘇縣議員聯合會鈞鑒接讀來示敬悉一是共和再造恢復自治機關自應提前請願貴會首先提倡遞次電請政府參衆兩院期達目的熱心毅力爲我同胞共謀幸福曷勝欽佩囑令聯合團體公推代表赴滬協商進行鄙人等極端贊成刻已函請敝省各會速派代表如約以期速逹目的藉償宿願是所切盻 
[河南南陽縣議會復函]  
　　捧讀公啓及電文三通卓識偉論至紉欽佩共和恢復半載有餘形式雖具精神全略言念及此良深浩噫卽如自治機關爲立法基礎直接民意關係密切數月以來國會開幕各省議會相繼成立惟各級自治均付缺如貴省爲文明發達最早之區諸先生熱心毅力關於恢復自治登高頻呼天下繼起響應者無不異地皆然深表同情敝省各縣舊有議會均有旗鼓重振再接再厲之勢惟一致進行尚少聯絡現敝會同人商酌擬步貴會後塵業已通函各縣俟組織就序卽當公舉代表恭備馳驅專此佈復 
[又安陽縣議會復函]  
　　敬復者前接貴會公函敬悉諸君熱心毅力欽佩莫名敝所對於回復地方自治問題已派同人赴汴聯絡各屬同志籌商請願茲承諸君登高急呼敢不極力贊助勉效馳驅昨已函知在汴同人就近公推全省代表抵滬協商進行矣專此敬復 
[絲廠女工之苦楚]  
　　某絲廠女工王劉氏近至工黨總部面稱本埠各絲廠工作時間無分冬夏一例於午前六時上工午後六時下工但夏令天時較長早晚尚不爲困冬令爲日苦短早晚六時皆在黑暗中往返之艱苦不堪名狀且夤夜出入時常發生意外事端務請設法議定作工時間以恤苦工等語工黨當卽派員前往調查旋據調查員程寳鈞報稱上海女工以各絲廠爲最多該女工純屬貧家婦女邇日朔風凛冽啼饑號寒爲生計起見勢不得不出外工作各工廠定規甚嚴上工時間洵如該女工王劉氏所云距離工廠較遠者每晚四時許卽須起身梳洗粗具夜食往外行走仍在明昧之間是以攫物强姦之事層見疊出不惟有關治安抑且有傷人道照本黨黨務第五條似應代爲設法補救云云復經多數職員評議擬先以工黨名義分函各廠廠主謀酌予變通或將冬令工作縮短一時以資體恤不知各廠主能樂從否 
[組織揚州八屬公所之進行]  
　　揚州八屬公所自由沈鼎臣王有希劉乙靑王蔭蘭諸君繼續發起以來連日八屬同　赴芝罘路二號事務所探詢辦法者絡繹不絶聞該事務所已先捐得洋四千餘元在閘北太陽廟附近添購地皮五畝餘以便建築公所昨特通告各同鄉略謂上海爲通商鉅埠託足謀生者紛至沓來人數旣多則貧富自不能免故各省紳商士庶咸集資以謀公益或分省會或聚數府或集數縣設立會館公所平時則聯絡感情有事則藉策君力其有流離失所疾病死恨者必安集而資遣之或醫調而殯葬之務使桑梓覊人無或失所法至美也吾揚八屬距滬較近來此謀生者就目前統計不下十餘萬人鉅商大賈無多勞働家十居八九往往竭日力所獲尚不足以贍身家如有疾病死亡困苦卽不堪設想同人有鑒於此擬就從先原有未經成立之揚州公所增購義地建設殯房及辦公等屋續成其事惟事當伊始籌欵維艱旣無大業以抽釐復少鉅紳之慨助現雖邀集同府旅滬諸君連開茶會擬章進行已蒙熱心諸公量力輸助惟杯水終莫能濟集腋始可成裘用特具柬奉申務祈吾鄉同府諸大先達無論紳商士庶凡具熱心皆允援助百千不厭其多一文不嫌其少先籌創辦之資繼謀常年經費務使吾揚旅滬同胞安富者得以聯絡感情貧苦者不致流離無告則諸君嘉惠皆將馨香頂禮以祝之云云 
[龍華國民學校之遊藝會]  
　　滬西龍華國民學校於元旦日上午九時起開懇話曾兼表演游藝雖逢隂雨來賓及學生家屬到者有千餘人學生成績　滿三間其游藝節目爲振鈴開會報告宗旨唱游藝及歡迎來賓歌修身作法筆算演講圖畫國文讀法地理商業練習書法歷史學生演說拳術男生之瑞典式連續啞鈴女生之圓舞踏雪尋梅又特請南洋中學俱樂部部員串演教育新劇教育鏡義俠新劇盜盜又學生唱歡謝來賓歌卽振鈴閉會時已下午五時會場秩序甚爲整齊來賓及各家屬亦皆盡歡而散並聞該校定於月之十五日舉行寒假休業並奬勵優異學生是日仍請各家屬蒞觀云 
[華童學校定期開學]  
　　北海路之格致書院今歸工部局改爲華童學校定期二月七日開學教授中莫文字課程與東北西三區内華童學校相同主住教員定於二月六日午後四時至五時半在校考驗新生考取者先繳半年學費二十元咋工部局已出示曉諭居民矣 
　　又楊樹浦培開爾路之聶中丞華童公學定於一月五日卽星期五下午三時舉行正式開學禮昨已由工部局教育部董事柬邀各界届時前往參觀 
[通俗宣講社北市宣講記]  
　　通俗宣講社於前日午後在北市英租界愛文義路池浜橋東堍啓明小學校（卽北市通俗宣講所）　第一百期宣講會是日適逢南市改良學塾集益社邀集北市各學塾如啓明新民振新務本求實培本益智志新八校學生約二百餘人在此會考至三時半考畢後卽開宣講會並招往來之路人到會聽講先由發起人袁頌豐報告繼由徐惠施講勸人求學要旨朱文華講爲人宜重信實其他如顧翕周汪春鑑馬織裳周少葵瞿愛棠諸講員亦繼續戾止因爲時已晚由該社語顧君等下期再來擔任宣講遂搖鈴散會 
[再誌浦東塘橋之火警]  
　　浦東塘橋鎭嚴幼山家於隂曆十二月初六晚九時失火延燒房屋多間已見前報茲悉嚴幼山向在滬上營業並不在家是晚因伊姪金泉之妻丁氏囑女煎肉造火當時不敢喊救遂致不可收拾迨後鳴鑼集衆該鎭又苦無洋龍等救火器具無從施救當時嚴姓親友以及當地士商因嚴姓門面租開定和代當一經延燒鄉民被累不淺卽協同該處三區第三分署王俊舟警佐督率長警與鄉民取水趕救言始熄滅惟該代當門面五間及嚴姓後埭三進計屋二十間連同器具物件已焚燬無存約計損失有三萬餘金嚴姓家道頗豐除房産物件外尚有單契以及鄉里各債戸抵品等類亦間有焚燬者昨已分别調查以便禀請官廳備案 
[失火卽熄]  
　　滬城舊校場中油炸檜店樓上某姓家前日夜半時遣火積薪濃烟四佈幸沉香閣火會各會員近在咫尺立時趕往汲水灌救不致成災 
[多一機器鋸木廠]  
　　本埠機器鋸木廠自祥泰久記鼎豐等廠開辦以來頗爲發達繼起者接踵而至邇又有新閘醬園弄義昌盛木行在叉袋角鼎豐廠西面義泰興堆煤棧之隙地建築機器鋸木公司業已動工大約陽曆三月間可以告竣其一應鋸木機械已向洋商訂購矣 
[木業添購地畝]  
　　滬南木業董事干蘭屏以各木行之木排現因濬浦局迭次飭催不許停泊浦灘故由仁豐裕昌聚豐三木行先在龍華港口購地四十餘畝預備停泊木排之用惟所購之地尚屬不敷須在龍華沿灘添購民地約六十畝之譜所需地價應歸各木行公共攤派業已議决派人前往覔購矣 
[抽調駐紥南京之營兵]  
　　松滬楊護軍使以所部第四師各營步兵分駐松滬楓涇一帶尚不敷用擬於駐紥南京巴斗山第七旅所屬之十四團該管三營内抽調一營派駐松滬各處要隘以資鎭懾聞已令飭該　夏團長遵辦矣 
[分發易知由單]  
　　上海縣知事沈寳昌因舊曆年關將届飭將民國五年份冬漕趕緊開辦一面將易知由單分發四鄉各圖地保具領着卽轉給各花戸收執以便自行赴櫃完納 
[浦江船隻稅招商投標]  
　　工巡捐局布告云照得浦江船隻稅向係招商包認收繳以一年爲期現届期滿應行招商接替如有熟悉船捐事務情願認包者查照後開辦法到局投標聽候當衆開視以最多數者得標合行布告各商民人等一體知照此布計開投標辦法一投標認繳每月捐欵至少以二千五百七十六元爲合格一投標日期定陽曆一月五號起一開標日期定陽曆一月九號下午三時一投標人須開具姓名籍貫住址職業一投標人須隨繳保證金一千元由局　給收條如無保證卽阻止投標一投標人須寫明認包數目親自封函投箱届日由本局長監察當衆開視以最多數者得標一得標人應自開標日起限三日内出具認包切結加具殷實商號保狀並預繳三個月稅欵逾限取消將保證金充公歸次多數接辦一次多數保證金於開標三日後發還其餘不得標者保證金當場發還原給收據繳銷 
[矜恤獄囚之美舉]  
　　法新租界薛華立路西牢囚押犯每届陽曆歲首例有恤囚之舉法公堂讞員聶榕卿君爰於前日會同法副領事德賚沛君駕蒞西牢升坐公案由管牢捕頭顧才君將押犯四百餘人之名册呈案經中西讞員察閱後卽將各犯點名擇其在牢守法工作勤愼案情稍輕者開釋十八名以示寬厚云 
[捕房解訊刑事之改章]  
　　公共公廨向章凡各捕房每晨解訊刑事案犯祗須經辦之中西包探到堂禀明調查手續茲由麥總巡通諭各捕房捕頭自西曆本年正月起每晨解訊刑事案犯務須該管捕房捕頭親自到堂承值俾堂上詢問情由可以隨時禀復以免隔膜云 
[巡官拖欠店賬]  
　　浦東楊家渡三區一分駐所巡官陳桂庭因積欠滬城大東門内某米店賬洋二百餘元不理被探警廳經徐廳長查明屬實以陳身充巡長爲長警之表率乃竟積欠店賬延宕不理實屬自失警官資格除勒令償還該米舖賬銀外並飭將該巡官撤差以示懲儆所有該分駐所巡官遺缺特調王錫恩前往供職昨已分别飭知遵照矣 
[搜獲私藏紅土]  
　　湖北人雷春亭在滬西卡德路九十號屋内私藏紅土前日被洋藥公所查土人查悉喚同四百三十一號華捕　雷拘獲搜出私土帶入捕房昨解公共公廨請究經會審員王肇之君會同英白副領事向雷略訊一過判押候下禮拜一再行訊核 
[報告拐匿之不實]  
　　江北人任大發住閘北藥水廠地方草屋内前日報告四區崗警謂其鄰居梁林芳近從原籍誘拐婦人李陳氏一口來滬現藏家内等情當由該警將梁及李陳氏一倂拘署經姚警正判解司法科質訊梁供該氏是伊姪女因在家與夫口角來滬帮傭任大發因圖詐不遂揑報崗警云云質之該氏供與梁同判氏交梁領回將案註銷 
[女孩被拐無蹤]  
　　住居浦東陸家嘴怡和里七十號門牌之揚州人王靠山有一女孩名喚阿兎年十四歳向在附近某香烟廠爲女工前日（二日）午後兩時該女在廠算得工資洋三元數角出外突被匪徒誘拐無蹤王於傍晚不見女歸倩人招尋杳無蹤影昨日開明年貌服色報告浦東第三區及南市一區署一分駐所等請爲派警查緝並聲明該女臂上有銀鐲項間有銀練身穿格子布罩衫藍洋緞夾褲該區署所除派警查緝外並卽詳報淞滬警察廳派令偵緝隊士從事偵緝 
[祇認爲人撮合]  
　　車夫邱阿四江北人家住閘北新民路前日扭鄰居同鄉人馬阿福至四區警署訴稱民人之妹張邱氏年二十五歲日前出外不歸四尋無着昨日歸來向之盤問據云被馬誘往法租界小客棧内姦宿請爲究辦當經姚警正研訊馬祗認爲該氏撮合與徐正明私姘等語判解司法科押候究辦 
[婦人袒護所私]  
　　潘德祥前至法公堂控被陳才法誘拐髮妻曾氏向之追索不肯交出請求追究等情陳供曾氏自願與民人私姘於前月某日間同至客棧住宿兩夜曾氏言欲回家卽行出外現在何處實不知悉並非民人藏匿判交人銀兩保限將曾氏交出在案昨日曾氏自行投案供稱丈夫前與陳才法同事故此認識婦人於十月間自願與陳私姘此次因被丈夫毒打故此出外至親戚家暫住實非被陳拐逃判曾氏與陳才法各押十四天期滿後該氏交伊夫領回管束 
[拐賣江北女孩之結果]  
　　江北女孩趙娥子前被拐匪誘至上海由徐王氏爲中售於鄭晋臣爲使女後被該女孩之父趙羣偵知報告捕房將王氏拘獲吊出女孩解送法公堂判交伊父領去王氏不能將拐匪交案着賠鄭晋臣所出身價洋八十元又損失洋二十元再罰洋五十元充公迄今挺押不繳昨由鄭晋臣投案求追王氏供實因貧苦無力措繳求宥判押三月了事 
[母女恩斷義絶]  
　　鎭江女子陳珍子被隣女小弟子誘拐來滬串同康鐘實張俊臣押入浙江路六百四十八號門牌鴇婦沈張氏雉妓院内爲娼陳女於某晚在福州路拉客適被其兄陳守玉撤見鳴捕將女與沈鴇一倂拘解公共公廨訊據沈鴇供稱陳女係由其母陳孫氏抵押判沈鴇收押陳　暫留濟良所候陳孫氏到案再核在案昨晨由廨復訊原告陳守玉與母陳孫氏偕代表律師上堂聲明被拐情形求究訊之沈鴇與張俊臣同供陳女實由其母立據押去洋一百三十元中西官以陳孫氏將女押娼已恩斷義絶未便將女給領判陳珍子發濟良所照章擇配沈鴇身價不追與張俊臣一倂斥釋 
[妓女請超豁]  
　　濟良　昨解不願爲娼之烟妓吳小賓至公共公廨請示據吳妓供稱淸江人被人拐賣於法租界洋行街十一號門牌花烟間内爲娼因龜鴇勒令接客不願逃出請求超豁中西官判發濟良所留養 
[迷路小孩待認]  
　　昨有頸戴銀項圈身穿柳條布棉袄藍布短衫蘆蓆紋布單袴之男孩在法租界内迷途啼哭爲捕查見帶至法公堂訊問據供台州人年七歲名游子又名阿大父亡母在餘事不知蘇送善堂留養候家族認領 
[崗警查獲烟犯]  
　　五區崗警在滬寗火車站查獲烟犯高子培一名抄出烟泡二枚解送司法科判送地方檢察廳訊辦 
[婢女被撞跌傷]  
　　粤婢陸大廈年十一歲住北四川路靑雲里前日出外購物被電車撞倒跌傷頭面手足嗣由同伴僱車送入捕房捕頭飭送同仁醫院醫治候查 
[凍斃病夫]  
　　閘北公益里附近昨晨倒斃無名男尸一口該處二十七保十二圖地保查　家屬投報地方廳委派楊檢察官沈檢驗員等蒞場驗明該尸委係病　因凍而死餘無别故判由善堂棺殮發封厝壇 
[冒名行騙之懲治]  
　　河南路二十五六號門牌烟紙店夥胡錦堂控陳仁法張菊生冒用印刷所主宋小榮名義騙去值洋九十五元之紅白紙六梱半等情昨由捕房將陸張二人拘解公共公廨經中西官研訊屬實判各押西牢三月　儆 
[日人控告受騙之辯論]  
　　日本人水野正太郎至總巡捕房指控住居愛而近路二百五十號門牌之蘇州人陳蘭廷騙銀一萬零二百六十一兩五錢昨由捕房將陳傳至公共公廨訊究先　原告代表日本律師上堂譯訴案情要求將本案改歸日領陪審訊之被告亦延律師到堂辯稱被告在公興銀公司爲夥係華人與華人錢債糾葛乃壓民事並非刑事且並無日　牽涉應請准將被告交保候訊中西官判候會　再核 
[今日尚有新聞轉入後幅第十二版]  
 
 

Page 12

 
 
[作頭違章之諉卸]  
　　法工部局打樣處西人至法公堂控稱作頭鮑左春包造新租界某姓房屋不照原繪圖樣建造有違章程並經查得鮑前因造屋違章已罰過一次請察鮑供圖樣領出開工後商人因事出門托監工人經理因其不諳章程以致改樣今當仍照原樣建造求宥判罰洋二十元充公 
[債務人被傳到案]  
　　黄震之在公共公廨呈控邱啓華於陽曆去年十二月二十日欠銀四千九百兩延不料理等情由廨請飭捕房昨將邱傳至公堂請追中西官判被告交五千兩人銀並保候訊 
[匪徒搶取衣服]  
　　匪徒周桂寳前日午後在楊樹浦路攫取李萬氏所携衣服一鉛桶圖逃經氏懇求行人王坤泉陳長林等帮同追獲連贓交捕帶入捕房昨解公共公廨經中西官研訊屬實判周押候查明他案倂究贓交原告領回 
[兩個家賊]  
　　蕪湖路六十四號門牌某客棧小主費利生前日夜半與其族叔費阿冬串竊乃父費順興所儲木箱内之現洋鈔票銅元烟膏雇乘黄包車經過北山西路被九百六十四號華捕查見詰悉前情當將人贓一倂帶入捕房昨日傳同費順興將被告二人解送公共公堂經中西官研訊屬實判費利生費阿冬各押西牢半年贓交原主領回 
[謝劵]  
　　英犬馬路西首新世界遊戲場佈置極精遊人莫不贊美昨承以觀覽劵四紙見貽書此誌謝 
雜評二 
[告肇家浜業戸（庸）]  
　　肇家浜業戸抗議之結果如何兩方爭持之點其是非曲直如何我今勿論我欲爲業戸告者則今日之工巡捐局非從前之市政廳可比（總工程局及城自治公所同）市政廳爲自治團體其行動必取决地方大多數人民之意思工巡捐局則純粹官治機關一切設施除受該管長官之指揮監督外局長有自由執行之權固非若自治時代之總董尚須聽小百姓之說話也 
　　自治公所所規定之例案自治取消以後人亡政息早已隨其自治機關而俱去卽偶有存在亦出於接收者之自由選用何能以此拘束故余之芹等認今日之工巡捐局猶是往年之市政廳者誤也認往年市議事會之議案有能拘束今日工巡捐局之力者尤誤之誤者也囑呼自治不復地方人民對於地方事業安有妄參末議之地雖以切膚之痛　口陳情而亦未能動當局者之心意豈獨一事一地爲然哉 
氣候報告（上海徐家滙天文臺） 
[已過者之報告]  
　　一月二日中國大陸全境除宜昌氣壓徐降外餘均上升天氣曇而晴海濱一帶冬季信風淸爽三日氣壓繼續升漲全海濱一帶北烈風如昨三日下午四時前二十四小時内上海氣候温度至高三一丶三至低二三去年同日至高五六丶五至低三二 
[未來者之推測]  
　　三日下午四時三十分豫測本區天氣晴寒海濱一帶冬季信風甚烈 
來函 
[松滬護軍使署來函]  
　　逕啓者頃閱本月三日貴報本埠新聞欄内載有馮副總統派四團禁衞軍赴浙道出滬江又楊護軍使委第十師十五十六幷三十三等三團士兵連同砲隊等拔隊赴杭彈壓十六團昨已由滬首途餘於今日開差等語查浙事業已平息寗垣幷無派令四團禁衞軍赴浙道出滬江之事第四師亦未開拔一兵赴杭彈壓此種傳聞全屬子虛當係採訪失實用特函請貴館迅賜更正以免擾惑人心至紉公誼專此順頌日祺松滬護軍使署啓一月三日 
來件 
[女子高等專修學校章程]  
　　宗旨本交由學界同人組織而成本歷年經驗所得删訂科目加添鐘點精心教授期養成女界專門人才使能充分適用爲主科目本校先辦國文英文德文圖畫洋琴五專科附設打字一科手工及風琴唱歌可於課外授之其餘各科俟後擴充 
　　班次分正科預備科特别科附科四班 
　　畢業期限（國文）正科三年（英文）預備科一年正科三年特别科照程度酌定（德文）預備科一年正科三年特别科照程度酌定（圖畫）預備科一年正科三年（洋琴）正科照程度酌定（打字）附科三月 
　　授課鐘點（國文）正科每日授課半日（英文）預備科正科均每日授課半日特别科下午四時始六時止（德文）預備科正科均每日授課半日特别科下午四時始六時止（圖畫）預備科正科均每日授課半日（洋琴）正科每星期授課二次練習每日一次（打字）每日授課二時 
　　入學咨格（國文）正科須高小畢業或有相當程度（英文）預備科初學者入之正科讀本須完第二本文法須完第一本特别科不論淺深或初學均可（德文）預備科初學者入之正科須德文或英文略有程度者特别科不論淺深或初學均可（圖畫）預備科初學者入之正科須略知普通畫法（洋琴）正科深淺均可（打字）附科須有英文根柢本校功課繁重來學者卽專修一科每日預備時間亦已不少體質較佳者至多再兼習一科故進校之先宜自定方針庶可得益　英文德文特别科專爲在他處有事之人員而設教法亦可通融辦理較爲便利（未完） 
專件 
[公共租界西區地價表（續）]  
[作頭違章之諉卸]  
　　法工部局打樣處西人至法公堂控稱作頭鮑左春包造新租界某姓房屋不照原繪圖樣建造有違章程並經查得鮑前因造屋違章已罰過一次請察鮑供圖樣領出開工後商人因事出門托監工人經理因其不諳章程以致改樣今當仍照原樣建造求宥判罰洋二十元充公 
[債務人被傳到案]  
　　黄震之在公共公廨呈控邱啓華於陽曆去年十二月二十日欠銀四千九百兩延不料理等情由廨請飭捕房昨將邱傳至公堂請追中西官判被告交五千兩人銀並保候訊 
[匪徒搶取衣服]  
　　匪徒周桂寳前日午後在楊樹浦路攫取李萬氏所携衣服一鉛桶圖逃經氏懇求行人王坤泉陳長林等帮同追獲連贓交捕帶入捕房昨解公共公廨經中西官研訊屬實判周押候查明他案倂究贓交原告領回 
[兩個家賊]  
　　蕪湖路六十四號門牌某客棧小主費利生前日夜半與其族叔費阿冬串竊乃父母順興所儲木箱内之現洋鈔票銅元烟膏雇乘黄包車經過北山西路被九百六十四號華捕查見詰悉前情當將人贓一倂帶入捕房昨日傳同費順興將被告二人解送公共公堂經中西官研訊屬實判費利生費阿冬各押西牢半年贓交原主領回 
[謝劵]  
　　英大馬路西首新世界遊戲場佈置極精遊人莫不贊美昨承以觀覽劵四紙見貽書此誌謝 
雜評二 
[告肇家浜業戸（庸）]  
　　肇家浜業戸抗議之結果如何兩方爭持之點其是非曲直如何我今勿論我欲爲業戸告者則今日之工巡捐局非從前之市政廳可比（總工程局及城自治公所同）市政廳爲自治團體其行動必取决地方大多數人民之意思工巡捐局則純粹官治機關一切設施除受該管長官之指揮監督外局長有自由執行之權固非若自治時代之總董尚須聽小百姓之說話也 
　　自治公所所規定之例案自治取消以後人亡政息早已隨其自治機關而俱去卽偶有存在亦出於接收者之自由選用何能以此拘束故余之芹等認今日之工巡捐局猶是往年之市政廳者誤也認往年市議事會之議案有能拘束今日工巡捐局之力者尤誤之誤者也嗚呼自治不復地方人民對於地方事業安有妄參末議之地雖以切膚之痛　口陳情而亦未能動當局者之心意豈獨一事一地爲然哉 
氣候報告（上海徐家滙天文臺） 
[已過者之報告]  
　　一月二日中國大陸全境除宜昌氣壓徐降外餘均上升天氣曇而晴海濱一帶冬季信風淸爽三日氣壓繼續升漲全海濱一帶北烈風如昨三日下午四時前二十四小時内上海氣候温度至高三一丶三至低二三去年同日至高五六丶五至低三二 
[未來者之推測]  
　　三日下午四時三十分豫測本區天氣晴寒海濱一帶冬季信風甚烈 
來函 
[松滬護軍使署來函]  
　　巡啓者頃閱本月三日貴報本埠新聞欄内載有馮副總統派四團禁衞軍赴浙道出滬江又楊護軍使委第十師十五十六幷三十三等三團士兵連同砲隊等拔隊赴杭彈壓十六團昨已由滬首途餘於今日開差等語查浙事業已平息寗垣幷無派令四團禁衞軍赴浙道出滬江之事第四師亦未開拔一兵赴杭彈壓此種傳聞全屬子虛當係採訪失實用特函請貴館迅賜更正以免擾惑人心至紉公誼專此順頌日祺松滬護軍使署啓一月三日 
來件 
[女子高等專修學校章程]  
　　宗旨本校由學界同人組織而成本歷年經驗所得删訂科目加添鐘點精心教授期養成女界專門人才使能充分適用爲主科目本校先辦國文英文德文圖畫洋琴五專科附設打字一科手工及風琴唱歌可於課外授之其餘各科俟後擴充 
　　班次分正科預備科特别科附科四班 
　　畢業期限（國文）正科三年（英文）預備科一年正科三年特别科照程度酌定（德文）預備科一年正科三年特别科照程度酌定（圖畫）預備科年正科三年（洋琴）正科照程度酌定（打字）附科三月 
　　授課鐘點（國文）正科每日授課半日（英文）預備科正科均每日授課半日特别科下午四時始六時止（德文）預備科正科均每日授課半日特别科下午四時始六時止（圖畫）預備科正科均每日授課半日（洋琴）正科每星期授課二次練習每日一次（打字）每日授課二時 
　　八學資格（國文）正科須高小畢業或有相當程度（英文）預備科初學者入之正科讀本須完第二本文法須完第一本特别科不論淺深或初學均可（德文）預備科初學者入之正科須德文或英文略有程度者特别科不論淺深或初學均可（圖畫）預備科初學者入之正科須略知普通畫法（洋琴）正科深淺均可（打字）附科須有英文根柢本校功課繁重來學者卽專修一科每日預備時間亦已不少體質較佳者至多再兼習一科故進校之先宜自定方針庶可得益英文德文特别科專爲在他處有事之人員而設教法亦可通融辦理較爲便利（未完） 
專件 
[公共租界西區地價表（續）]  
 
 
 

Page 13

 
 
   
 
 

Page 14

 
 
自由談 
游戲文章 
[擬新選議員謝財神疏] [  小孤山人]  
　　新參議員當選人金有效錢萬選等謹以元寳百錠餅洋萬枚致謝於總管選舉全權事務之尊福財神曰蓋聞四大莫尊於神靈其威福足以轉移世界萬物莫貴於財幣其勢燄足以顚倒賢豪苟財力不足以廻旋欲交易則空言無補或神力不與爲扶助欲運動則寸步難移况值黄金走運之時决無白手成名之望無一事不須破鈔無一人不愛尋錢此議員等所以乞靈於我財神也伏惟財神以趙公明之後身與孔方兄爲至友執金鞭以求富騎黑虎以招財殁作錢神掌地下金銀之庫生爲財主照人間財帛之星默運神功悉從人願邇者國會重開議員改選人爭逐鹿誰獲探驪一票貴千金莫問非常之價值一員花數萬洵稱難得之功名旣經買賣公司過付仍須回手還仗交通團體從中各要分肥本來賄賂公行純屬金錢主義其或蘇秦金盡阮籍囊羞身邊不名一錢手上倂無半鈔縱使滑摸脚板沿門如走狗之勤尖削頭皮鑽路若神龜之妙而黑心之錢不用赤手之拳已空莫解慳囊徒摸仄路安能使兩三是人之衆擁戴同心五六十票之多投歸一致乎殊不知營營者非公自至熙熙者爲利而來行非盜賊亦見財而起心誼縱親朋仍見錢而瞎眼有選舉一好題目須做成中彩文章登議會一大舞臺莫放過發財機會書名三字居然銅臭熏心出席一場豈身寳山空手此固上流社會中之習慣而亦選民心理上之觀念者也議員等初懷希望默察情形深知惜費之無成早見投資之有效得賍賣票在諸君爲找紅錢舞弊營私在吾輩終需黑費出一紙銀行之幣皆將色舞神飛分十成寳足之銀孰不歡天喜地徒利己而不徇人守財奴何足算也祗花錢而不費力阿堵物殆其神乎凡此勝利之可言要由神明之有主幸財神有求必應使我多財利用萬貫之家私收取一時之效果縱使魔高十文得錢自可通神便教險過千重用錢眞能使鬼黄白米威靈顯應暗中全賴扶持紅黑路勢利分歧到處皆須呵護似此神通廣大富家翁何等榮華看來手段高强窮措大殊無志氣當此日仰叨魔力敬燒路頭三百炷之香願將來大發奇財倍償會外五千元之俸謹伸私意無任神迷（四） 
笑話 
　　先生謂學生曰古人有言己所不欲勿施於人爾曹其識之學生曰然則夏楚之威亦先生所欲乎不然何常施於吾輩也 
　　一人手執民國五年隂陽合曆大呼曰怪事或詢其故曰本年隂曆十二月只有七天豈非怪事[  胡我生]  
小說 
[言情小說妍鏡（廿二章一）] [  常覺小蝶合譯天虛我生潤文]  
　　予自返鴉巢村於茲已二月矣時予方跌坐於火爐畔地毯之上卽就爐火微光爲愛葯縫綴舊襪窻外秋風吹樹林葉　　作細響予離去此屋雖已兩月而風景宛然尚如舊日迥念倫敦之事大似惡夢唯吾新愛之老父不再歸耳至於曼睞彼雖仍依姑母而居不願再歸然予有時於萬無聊賴之中亦復遙念及之特曼睞未必念予耳今日者又爲亞琪假日故於午餐之後卽已荷獵鎗而出愛菂則往牧師白雷之家學習音樂家中唯留予一人頗覺沉寂實則予亦自愛此沉寂耳否則予亦可至桐樹莊盤桓當數日前予亦嘗與嫿娜偕游且居其家多日直至勞倫司自楷福堡來後予乃始返蓋嫿娜婚期已近卽在十月之間且勞倫司已襲其兄爵號在理亦宜成家故予與勞倫司益如避面參商心中極願忘却此人而眼簾所幻輙見其頎影風吹樹枝亦大似其温婉之聲而亞琪尤時時向予讚勞倫司一若世界之大更無人能及之者嗟乎予心痛且碎矣幾欲泣懇亞琪令其勿言而亞琪不知吾心猶言之不已此實不啻日加我以酷刑也時爐火漸熄不復能事針黹遂亦罷之倚身椅足曲肱自枕其首蓋予無聊之心緒又復馳念於十字坡風雨之中矣頃之窻外忽有彈指聲予意必亞琪來矣則曰汝乎長窗固未鍵倘汝足沾泥不多者可踰窗而進言次窗卽呀然開空氣隨之而進則聞一人言曰但願我足白頭偕老子　 
泥不多弗致汚君淸潔之室予聞聲一驚蓋來者乃勞倫司也倚鎗窻次欲進又止狀甚躊躇言曰柰梨汝乃一人在耶吾來殊擾君淸興予仍坐爐次曰楷福耶吾初以爲亞琪耳勞倫司曰我也予適過窻次見有爐火之光故斗膽叩門而進言次又强笑曰吾乃大似無家之流民見此温靄之爐光能無油然而慕家庭之樂柰梨吾誠羡君等之家庭矣予微笑曰君少坐吾當往取燭勞倫司亟曰否吾愛此爐光也柰梨汝近狀當適予不禁仰面望勞倫司此時一炭忽熾照及勞倫司之面則其憔悴蓋甚於前因曰謝君嫿娜佳乎勞倫司不答但點其首予曰君渴乎吾當爲君煑茗勞倫司曰否我無需此吾今此來蓋欲見詢一語言時聲至焦急予乃顫聲一笑曰勿問卽問者我或不答（未完） 
（更正）昨日游戲文章第二十行『當道』誤『打道』『大政』誤『政大』第二十六行『繼』誤『幾』第二十九行『鶩鳬』誤『鳬鶩』『渺渺』誤『眇眇』三十三行『析木』誤『大木』又格言彚錄天鋒君誤爲天絳合倂更正 
　　昨日揷畫爲『裁兵爲中國難題』七字組成 
　　閱者諸君注意今日新自由談印在後幅 
 
 
 

Page 15

 
 
新自由談 
短篇小說 
[教育短篇靑年鏡（頑鐵）]  
　　短籬之内矮屋數橡一老嫗謂其子曰今日寒雲密布勢將降雪我家須儲數日糧方免凍餒汝今日可至校中請假盡一日之長以售角黍待阿母盡一日之長以製之兒曰校中功課甚繁輟學一日卽少一日之進步猶之我家生活一日不售角黍卽缺一日之飯資故兒必仍往校中讀書明日雖天降大雪兒仍可於雪中討生活望阿母勿懸懸也兒爲誰苦學生王祿嫗其母也 
　　王祿六齡而孤其母於四十五歲生禄自祿父去世以來藉售角黍以度日於茲三載瀕於凍餒者屢矣今則祿兒已九齡年齡漸長一切衣食之費亦不免略增嫗漸有不給之虞乃定一規程上午八時至十二時下午一時至四時爲祿入校求學之時上午七時至八時下午四時至七時爲祿托盤出售角黍之時嫗則終日沿街設攤以售之雙方並進母子衣食賴以無缺 
　　翌日天果大雪平地盈尺祿於進校之前出校之後仍托盤出售角黍洎其返家手足　　然亦未嘗有怨言而嫗則未免心傷出涕耳 
　　朔風狂吼歲聿云暮嫗謂兒曰汝父去世以來從未一祭今汝年略長當於歲除時聊具粗饈以祭之以盡孝思奈何我家生活所得一日之利勉支一日之費何來額外存儲以祀汝父兒曰母勿憂兒當勉爲之 
　　十二月二十日校中放假王祿之報告書上其評語爲勤愼謙和四字學業操行俱列第一校例首列者奬銀牌一方祿持牌向校長曰銀牌於我苦學生無用可否破格易以銀幣以度歲關校長卽以銀幣一枚易之祿携歸交其母度歲之資以得 
　　母子二人年復一人藉售角黍以度日處之怡然越三載祿於初小畢業轉入高小肄業一切需費又不免略增則與其母勉力營業以濟之又三年而高小畢業之期又届校長以其學行俱嘉卽留爲助教月給薪金十餘時祿祗十五齡之童子也至是祿棄其舊日之生涯而其母則仍於角黍中討生活非祿之吝於其母實嫗之克勤克儉也 
　　祿年十九向之短籬矮屋已易爲廣厦崇垣時則已由助教升爲正教薪金亦倍於前女學生秦萬貞與祿年相若蠻腰素口儀表類天人曩曾共學常携手以偕行於芳草塢中比肩而立喁喁喞喞未免有情遂於是冬行結婚禮於邑之明倫堂校長卽一對玉人之撮合山也 
　　不一年祿一索得男命名小祿祿乃苦勸其母棄昔日之生涯而享含餂之福云（完）（三） 
謎話 
　　方君松雲爲予述謎甚多有以尺素射藥名十二者頗佳妙其詞云五月十五日（半夏）得郎惠書（寄奴）隨卽裁答（旋覆）千里寸心（遠志）相思子機糜爛矣（豆腐）然而苦心自耐（蓮子）螺痕不減新描（靑黛）草草連編（稿本）蠶繭已成陳跡（故紙）尚宜及時返斾（當歸）重聯久絶之歡（續斷）否則牀頭人未免小梗中懷也（荆芥）其復函云貽來雙鯉（帶魚）貺我聰明（益智）一紙眞誠（楮實）芬芳如寄（香附）卿旣守十年之戒（女貞）　敢忘四勿之箴（防己）所幸蟾窟香分（桂枝）鳳池職晋（薇銜）將謀舍舟而前（育陸）共圖暢會也（合歡）廿一日（三七）憨夫走筆（莽草）可謂綺思巧合文情相生者矣（代山農夫）（二） 
　　十年前某司馬于役袁江喜爲廋詞之集一時佳搆如林以『一片翻時花半落十分滿處月初斜』射字一某君以『蔣』字應中句旣不俗對仗亦工且無一筆虛着又同學維揚杉原出示乃翁北漩先生謎豪中有『杜麗娘』射四子（戒之在色）『太公九府』射古人『吕布』皆裹面自然如天衣無縫此外佳者甚多惜未能記憶也（能寒）（二） 
畫謎揭曉 
　　畫謎之七本意爲『小孩兒口没遮攔爭些兒把奴挑犯教小姐隔窻兒險化做望夫山』陳華傭君作『幼女孤兒恰纔向碧紗窻下手兒相持』朱濤君作『恰纔向碧紗窻下你心中畏懼老母威嚴定要我緊緊摟定』胡駢吉君作『手兒相持繞窻紗姐姐呼之』柏枰云『我但出閨門你是影兒似不離身行一步定要我緊緊摟定』林菊人云『小梅香伏侍得勤數着他脚步兒行投至到櫳門前面』汪伯衡云投至到櫳門前面你自年紀小立又不穩定要我緊緊摟定』筱茅云『你自年紀小到廊下踮着脚尖兒定要我緊緊摟定』翼之云『小孩兒口没遮攔我待緊磨櫳將他攔縱只怕是漏洩春光與乃堂』王春暉云『可憐愛弟親　兩个手兒相持我把你做心肝般看待』阿紅云投至到攏門前面没揣的見你那可層提起來將脚尖撞』何讓之云『只是他女孩兒家隔窻兒叉手躬身拖逗他胡行亂走』陳鈞石云『綠窗人靜　兩个手兒相持我把你做心肝般看待』幻生云『到廻廊下没揣的見你那可憎定要我緊緊摟定』蘭階云『恰纔向碧紗窗下畫了雙蛾小孩兒口没遮攔說甚麽你嫁得個油　猢的丈夫』均妙造自然情景貼合至深欽佩各贈小說一册函索卽寄 
[徵文條例]  
（一）諧文分五等酬自六元至二元（二）小說需要短篇以一二千字者爲宜分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不受酬）（五）來稿無論刋否概不寄還如投稿時附入郵費者不合卽退編輯部啓 
 
 
 

Page 16

 
 
   
 
