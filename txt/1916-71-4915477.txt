# 1916 - 71 - 4915477

 

Page 1

 
 
   
 
 

Page 2

 
 
時評 
[誠與僞與疑與信（冷）]  
　　古人有言爾毌我詐我毌爾疑所謂相見以誠也若我以僞待人而望人之以誠待我此必無之事也更有進者我以僞待人且亦常恐人之以僞待我故時有疑人之心我既疑人則人亦决不能信我於是遂交相疑焉交相疑焉更交相詐焉蓋既疑其人决不肯以誠心相示此又勢之所必然者也故誠僞與疑信其道相因而至非可强爲也而今日中國之大勢適如上述 
　　我嘗窺測中國之前途而爲之斷曰將來之大局非國内之戰也非國外之壓迫也即此僞與疑之不可收拾也今已漸見其端矣 
[命令]  
　　三月十五日政事堂奉策令國務卿奏請將政事堂參議吳鼎昌叙列二等應照准此令 
　　又令司法部奏請任命翁鞏試署僉事應照准此令 
　　又令兼署奉天巡按使段芝貴奏卸任鳳城縣知事朱蓮溪因病懇請免職等語朱蓮溪准免本職此令 
　　補錄三月十二日政事堂奉策令董康給予一等嘉禾章此令 
　　又令俄國國務正參議拉特慶給予三等大綬嘉禾章此令　　 
　　又令朱深余棨昌均給予二等嘉禾章此令 
　　又令馮巽占給予四等嘉禾章此令 
　　又令李銘楚晉給四等嘉禾章此令 
　　又令姚震汪議芝均進爲授上大夫此令 
　　又令任命林長民爲立法院秘書長此令 
[專電]  
　　北京電陸榮廷電已抵柳州現大軍集中該處 
　　北京電陳宧電請舉辦全省副稅不准 
　　北京電擬設岷江警備司令 
　　北京電定臨時募兵法重在就各省退伍士兵儘先收錄 
　　北京電財政部定各省烟酒稅每斤再加三釐四月朔實行 
　　北京電倪將軍請將立法院删去皖省軍費之欵仍飭追發 
　　北京電昨交議政治討論會兩案（一）厲行印花稅（一）整理常關歲入 
　　常德電馬司令繼增作古議論紛紛莫衷一是茲探得馬司令因前敵失利中央督責軍士要求甚奢有此三原因以致憂憤自戕故死後殯殮異常草草中央至今又無明令發表再二十師范師長國璋已於歌日到岳眞日開拔至辰谿 
　　綦江電綦江現正雙方决戰黔軍約一萬餘北軍約一萬五千餘附近居民逃避一空北軍李炳之力守城池齊燮元在左翼掩護以待八師援兵 
　　香港電聞廣西十五號午刻宣布獨立 
[譯電]  
　　北京電袁總統以私欵購内國公債五十萬元各官員共購三百萬元江蘇省解洋二十萬元至京以充兵費華字報謂責任内閣大約將命朱家寶組織之以朱爲滇人也朱如� 
力辭則此任必屬陸徴祥但新内閣於四月初旬以前不致召集云（十五日） 
　　北京電重慶北軍非法舉動日見其甚三月五日重慶涪州間之長壽地方有日人三名爲北軍所攻均受重傷（十五日） 
　　廣州電順德與廣州間之交通已於十二日恢復原狀黨人此次攻擊順德及附近諸鎭志在刦奪巡警局與兵營内之鎗械且圖奪取砲船數艘但僅刦去鎗械若干枝並未得有砲船黨人與官兵交戰後即逃亡雙方死傷各約三百人聞當地居民頗怨官兵之無行及不能防堵黨人之襲擊惟官場則稱良民並未受殃被捕之鄕人數名陸續開釋（十四日） 
　　廣州電順德知事報黨人已經逐出界外 
境内秩序已復（十五日） 
　　北京電黎副總統辭受王俸已邀准（十六日） 
　　哈爾濱電東淸鐵路協理温齊爾君擬親由俄京赴東京參與鐵路大會該會定四月十四日開議日貨取道西伯利亞鐵路運至俄國各地點問題及運費新章問題均將於該會决之（十五日） 
[東方通信社電（日本人組織）]  
　　濟南電山東沂州府地方土匪紛起勢極猖獗有江蘇省海州有力之革命黨爲之操縱事勢甚爲重大山東將軍據報已增派軍隊馳往討伐（十六日） 
　　濟南電濰縣中國兵隊暴行事件現經日本嚴重交涉其結果允由第五師第二十團長陳謝其非行處罰有監督責任之中隊長並將暴行兵士處以嚴刑遂告穩便解决（十六日）　　 
　　東京電日本外務省昨夕發表英艦臨檢問題經過公報如左 
　　英國軍艦近於東亞海面臨檢帝國商船事件關係商船之數已約十艘至惹中外之視聽其天洋丸一件當時即經駐在東京英國大使注意最近由該大使將英政府之辯明書提出我外務大臣其說明中謂英政府現亦徴集詳細報告惟因日本頗生物議故對本件亟先表極遺憾之意至該問題兩國政府尙須層層交涉 
　　天洋丸以外之商船臨檢問題帝國政府現亦已對英國政府交涉查臨檢一事國際法上交戰國軍艦認爲適法行爲故帝國軍艦亦已行使臨檢搜索之權現在正對各國商船施行英國船已受臨檢數次故有相當理由之際他國軍艦亦可實行右之權利帝國政府並非於法律上爭該權利之有無也一面就英艦頻行搜查商船之不得已事由有應考慮之事情伏在述之如次即繫留上海敵國商船近有買賣之議如果則敵國船舶如出外洋之際避難該港之他敵船難保無乘機變裝脫出之事且敵國濫用他國國旗亦已數見不鮮若用如斯手段一旦脫出則該敵船必整武裝於近海肆其暴威如彼美維號安姆登等同樣之行動可無容疑如斯危險之事我聯合國方面最要注意也 
　　又如去年末在柴根海面爲法國軍艦捕拿目下由法國官憲審查之我國以呂丸有德國領事漢司克潛伏該船密企渡往盤谷之事實英艦之臨檢即恐有如右之情事我帝國政府關於本件當力擁護帝國臣民之利益固無待言惟有如前所記之點日英兩國政府間交涉之際對本件之成行須要鎭靜考慮判斷云（十六日） 
　　東京電關於英艦臨檢事件之說明書一般人多不滿意以日英之國交上爲聯合國照日本交戰之地位及東洋之現狀一切事情英艦一概無視盲然臨檢實爲有害無益輿論對於此點須得英國之了解至臨檢於國交上是否違法抑爲適法尙係小問題今惟就法理論而已又臨檢爲英艦之權利一事並無何等論難若英國信賴我國海軍止其濫行臨檢之過舉兩國政府之協議成立輿論可以滿足云（十六日） 
　　東京電派赴靑島之外交官全部撤回（十六日） 
　　東京電首相爆彈事件係爲告密者詐欺賞欵之誑言（十六日） 
戰電 
[其一（英人路透電）]  
　　巴黎電今晚公報云敵軍於末斯河西岸以重砲加力猛轟自白桑柯爾至克米愛爾之法軍陣地下午敵軍進攻該地甚爲悍猛但未得利且受重創僅在白桑柯爾至化末山間法軍戰壕兩地點得有立足地末斯河東岸及華愛佛有活潑之砲火惟無步軍戰事聖米葉爾北面法排砲猛轟敵兵露營且使華愛佛瑪爾歇車站及軍火庫起大火法軍轟擊勞蘭台爾末東北之敵縱隊伏斯巨雙方砲隊甚爲活動愛恩河德軍三次希圖攻入蒲台叢林法軍戰壕未果亞貢法砲隊轟業芒伏公敵軍之鐵路及防務甚力法飛機十一架擲重炸彈四十二旋於白勒萊車站凡爾登境有天空戰爭多次德機三架曾落於本軍陣線法機一架與德機四架交戰擊落其一安然飛回（十四日） 
　　巴黎電凡爾登戰事稍寂陣地未有更變與九日前無異德軍今尙有十萬生力兵供德皇指揮法軍料德軍攻勢必未中止故靜待其行動法國軍事家謂德軍正面攻擊既歸失敗或將出奇兵襲擊兩翼今陣地最扼要地點有二西爲化末山東爲杜哇芒德軍在化末山之外線白桑柯與柯爾波森林兩處雖得若干進步然未侵及化末山之主線再杜哇芒方面之德軍目下正在力爭凸角（十四日） 
　　巴黎電法公報云德人所稱凡爾登俘虜之數較諸法兵死傷被擄者之實數多至一倍法軍僅失砲八十四尊内有廢砲頗多而德砲之被毀者爲數亦鉅（十四日） 
　　倫敦電海格將軍報稱敵軍在拉巴塞運河南面及新福音堂附近兩處各轟發地雷兩具僅有一具略損英軍戰壕小凸角英軍轟擊伊泊爾北面敵軍之戰壕英軍炸彈隊及機關鎗隊昨日逐走敵工兵若干蘭斯西面敵砲隊大爲活動（十四日） 
　　羅馬電意公報云伊森沙陣地大雨如注霧氣迷漫意步隊仍在數處奮勇進攻以聖瑪狄洛境爲最勝利該處意軍於重砲猛擊之後衝鋒而進奪獲一要壘並俘其防兵又在聖瑪狄洛東南奪得一要地共俘敵兵二百五十四名並獲機關鎗兩架（十四日） 
　　羅馬電波洛那總督稱十三日奥飛機來攻擲落糖菓多包取而化驗之查見含有傳染症之微生物（十四日）　 
　　倫敦電埃及京城官電云今日英司令白登少將佔領埃及與特里波里邊界上之蘇魯姆鎭聞穆網德之營壘空無人住大約英軍進行當無抵抗附合謝愛河麥之比杜英兵懊喪饑苦已無戰志薩維特已降阿拉台里族之領袖來營乞赦特里波里之比杜英族由謝愛阿麥領入埃及境内者苛待當地之比杜英族搶其所有以致受其荼毒者咸率其家屬至英軍戰線内乞食並求保護（十四日） 
　　羅京電羅國柯拉比亞防兵司令於巡閱多瑙河時爲布軍所捕羅國刻正調查此事（十四日） 
　　彼得格勒電波斯財政大臣希英森氏去年三月間因德人陰謀辭職告退今波斯政府復起用之（十四日） 
　　倫敦電外相葛雷今日在下院報告葡國没收葡萄牙領海内德船之合法謂開戰之初葡國曾聲明無論如何葡國决不放棄英葡舊盟約之責任今德國指斥葡國破壞中立要知德國先自侵犯葡屬安戈拉領地並擬煽惑葡屬東斐之亂事英國與協約國必盡力贊助葡國之所爲葡國可有恃無恐云云（十四日） 
　　倫敦電財政大臣今日在下院宣稱政府决計不發行有獎債劵（十四日） 
 
 

Page 3

 
 
　　倫敦電首相愛士葵刻患氣管炎症暫時不能蒞下院（十四日） 
　　倫敦電荷蘭籌募戰欵英金一千萬鎊之議案已在下院成立（十四日） 
　　亞姆斯特丹電君士坦丁電稱布國政治家突夫克希夫即主張希土同盟最力者已於十日在布京遇利殞命（十四日） 
　　基納伐電奥國已召回駐葡奥使並以出境護照給予駐奥葡使令其出境（十五日） 
　　其二（德人德文報專電） 
　　維也納電奥軍大本營十四日公報云伊森沙陣線大戰現正在發展中意軍以大隊進攻處處敗還土爾滿橋端之敵軍僅發砲轟擊敵軍於泊拉夫圖毀奥軍障礙物未果戈爾士橋端之意軍兩攻杜白杜陣地一攻魯西米洛奥兵固守之橋梁均未得利績又進攻杜白杜高原數次均爲奥軍擊敗桑瑪蒂洛附近之意軍襲擊七次屢遭挫衂受創甚重　 
要聞一 
[字林報論取銷帝制問題]  
　　字林報三月十三日北京中國訪員通訊云聞諸要津京師内外所倡調停之說今已中止其故有二即蜀桂官軍已得勝利與滇省完全取銷帝制之要求碍� 
難應允是也北京政府志在設立君憲而滇黔所� 
要求者乃爲恢復籌安會未發生以前之舊狀雙方意見不能一致據官場云若從滇黔之要求則中央威信墜地無遺而現今行政元首之地位與其政府亦必因以推翻故和解一層困難良多今官軍屢勝叙府納溪瀘州嘉定雅州盡歸官軍掌握蔡鍔席捲長江之謀已成畫餅意者滇黔黨人其將停止干戈以就中央之範圍歟此官場之言也又某要人接東京私電據稱日政府刻正秘密與各協約國會商關於日本在中國特殊地位之間題日本將尊重中華民國領土之完全而以精神上助力給予中國人民以組織眞正民主政府云云 
　　字林報繫以社論曰此函所云可謂代表帝制派之態度矣若輩陷總統於煩惱之境擾亂全國之和平今猶昧於國民解體之所在而矻矻爭論於調停一說之不可以爲北軍得勝無調停之必要黨人要求尤乖謬不可行苟從其言而遽取銷帝制則元首之威信與現政府之命運將隨之消滅實則前兩日本報北京專派員曾言所謂調停者非中央與滇黔間之調停乃袁氏與段祺瑞黎元洪梁啟超馮國璋諸人間之調停若袁氏能推誠布公聽從段黎梁馮等之計畫則滇黔之事不待戰而自消帝制派知之恐其有成乃爲個人利益起見不惜巧言如簧務欲淆惑事實之眞相袁氏於此能脫除侫人之勢力抑遏一已之奢望歟此問題即外人之愛中國者亦急欲知之不獨華人已也今北軍勝利確可爲政府圓滿解决此問題之絕好地步蓋政府於革軍提出形同均等條件之要求以與政府搦戰時所不能爲者不妨於革軍失利後爲之而不損及顏面故取銷帝制於既勝之後與前淸瀕死懺悔者不可同日而語目下革軍已由蜀退回矣其希望之根據亦失其一矣政府苟於今日决然取銷帝制寗獨不傷顏面且可增政府對於内外之威信焉袁氏一日不打銷登極之妄念則一日予國民以革命之口實終必至全國沸騰爲衆共棄而後已即使當此時代未便聲明帝制之永遠取銷然政府又何妨一面宣布歐戰未了國體不宜驟改以爲下台之計一面召回段黎梁馮等出山供職以示維持共和之决心耶苟若是則滇黔黨人不能立足而中國亦可復入修明政治發展事業之途矣 
[汴人對於時局之精神]  
　　京津泰晤士報三月八日懷慶府通訊云汴省一切示文皆用洪憲年號民國二字已不復用政界中人之心目中民國已爲廢物矣余（通訊員自稱）嘗與有思想之華人談論此事乃知一般國民初不作新朝業已成立之思據謂此次改革國體非全國之公意汴人表面雖若承認洪憲年號而於精神上尙須有待蓋待南方戰事之結果耳南方苟能得手則汴省極願響應今隱忍不發者蓋汴省距燕京甚近不得不謹愼將事耳總之滇黔諸省今既未就範圍洪憲二字無寗作廢之爲愈也政府黨之軍官似皆以爲北軍既抵戰地即能控制一切京漢鐵路近來輸運兵隊及鎗砲等物異常忙碌屈指計之皆可盡達戰地吾人不日或可得聞大戰消息革軍之勝敗端賴領袖是否得人爲轉移黃興已不能勝領袖之任其濫用公欵一事國人猶未忘懷孫逸仙亦爲失國人信任之領袖間嘗思之黎元洪今日苟能自由大足號召全國然北京當局早已料及不使與黨人交接黎與其他得衆之領袖三四人今皆嚴受看管不能出國門一步也 
[南軍得手於湘西之别報]  
　　英文楚報三月一日常德通訊云馬繼增部下之北兵與黔兵交戰大遭挫衂繼乃退至辰谿豫先佈置之防地北兵既抵辰谿不受約束四出刦掠且焚燬房屋數所天主敎堂亦被搶一空掌理堂務之神甫時適他往接信之後即電告北京馬將軍因以受政府譴責未幾即有溘逝之消息馬之死官場指爲出於自裁謂馬自知無力約束部下且無顏以對政府故乃以一死塞責然此　 
中頗有疑點據他方面傳稱馬乃死於其部下之手蓋怨馬疏忽無備致受戰敗之辱也麻陽洪江沅州數役北兵所受損失似甚重大至其實數無從探悉惟就種種事實觀之南軍於湘西確已得手矣 
[東報紀瀘州之戰（飄萍）]  
　　十三日大阪每日新聞載某機關接到詳電云雲南軍自二月二十三日起從事於攻擊瀘州在猛雨中惡戰苦鬭二晝夜之後奪取自第一至第三之各防禦線更薄於城下包圍攻擊之日夜繼績不休因守兵亦强硬抵抗不能達其目的於是熊克武之攻圍軍一變作戰計畫爲持久之策蔡鍔恐北方援軍之將至四日之晨率兵二千加入攻擊於砲兵掩護之下全軍大舉突貫北軍之本壘激戰數時遂佔領之北軍死傷甚衆其僅存者潰走於納溪方面南軍尙在追擊之中云云 
編輯餘談 
[革命時陸戰法規之適用（三）（飄萍）]  
　　其六戰時佔領　關於戰時佔領國際戰爭與國内戰爭不無差異之處當政府軍侵入革命軍所有土地樹立勢力恢復自己之威權此時與敵地之佔領有異但依内亂特别之狀態有視爲敵地者適用國際法上戰時佔領之規則革命軍侵入政府軍所有土地苟視爲敵地時適用戰時佔領之規則然有不視爲敵地者則不適用 
　　國際法上所謂佔領乃於一定之土地内排斥原有之權力事實上置於自己權力之下故佔領者爲事實上之主權者既爲事實上之主權者則對於其地之秩序與人民之生命財產皆有恢復保護之權利與義務而佔領地之人民亦有服從佔領軍命令之義務 
　　然則對於佔領之地不能無行政經費故可徴原有之租稅而注意於人民之痛苦乃第一最要之事至若掠奪姦淫則絕對爲法律所不容爲人道所不許識者可於此卜兩軍之 
文野與最後之勝負焉 
　　附錄　關於俘虜之規則余已略述於前但本報昨日北 
京電知北京政府已定待遇俘虜之條例此又默認雲貴軍爲交戰團體之一種表示也苟未承認爲交戰團體則無所謂俘虜所謂俘虜乃國際法上對於敗者之保護換言之即不得視爲罪犯而尊重其人格無論解至京師拘留何處在法律上不能加以待遇罪犯之行爲此北京政府所宜知者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘桂川之戰局觀察]  
　　兩軍集中湘西之趨勢湘西各處軍事仍甚緊迫政府現正趕籌一切連由軍務處密議戰略昨聞星期日下午一點餘靖武將軍湯鑄新曾來萬急軍電一道略稱湘西現在各官軍之兵力僅足以資防守尙不足以進攻請即調得力軍隊以厚兵力又稱湘中人心不定黨人多藉端搖惑請予以變通懲辦之特權又稱湘中防攻兩 
項均極重要請即特任總司令專任進攻之責該將軍則專任防守之責等情據某日報載稱沈叔占巡按使曾密電政府陳述湯氏頗有獨立之意故有添派安武軍八營及駐魯第五師第十旅同時入湘分駐長沙常德之議一以備作李長泰之後援一以防範湯氏之獨立云云惟聞政府所調之山東第五師内之第十旅全部業經泰武將軍靳雲鵬氏覆電暫難應命赴援其原因係魯省兵力祗有第五師及混成旅與警備隊去歲因上海不穩蘇州亦甚危急時曾已調去一旅駐蘇而此外津浦路北段亦係由魯軍保護故請暫緩抽派至於浙江徐州中央所令再行抽調赴湘之軍隊聞亦尙未接有朱張兩將軍之覆電未知其意向如何又據十一日天津日報云蜀省自叙州收復以來頗能保其小康蓋因南軍向他方面活動南軍似向湘省西部集中兵力北軍亦選精銳注集勢力於該方面與之對抗本月二十日前後將見兩軍之大衡突此次戰事爲運命分歧之點故兩軍大爲注意云 
　　各界注意桂省之態度　政界消息公府内昨發出主座親擬電稿交由軍事處拍致貴州宣撫使陸榮廷聞其内容係指示進兵黔省一切緊要機宜並責其督飭全軍專攻黔省同時又致兼護督理廣西軍務陳炳焜將軍電諭一道飭其除督飭軍隊協攻黔省之外並將該省防務兼爲籌畫不得顧此失彼云云惟聞革軍已有侵入廣西之聲勢陸將軍刻經電報中央桂北各要隘一律施行戒嚴該省一般人民急思歡迎革軍軍人之意亦無贊成帝制者陸將軍雖父子封爵恐不能强迫其軍人之意向政府昨得秘密探報内稱南省某某將軍多已通滇陸氏實在其内已派人潛往窺探茲據個中消息云政則不滿意於陸榮廷之要點略有四端（一）所有桂省拍來各項電報無一明瞭者（二）桂西與漢黔兩省毘連各要區竟任革軍隨便入境（三）前由中央指定征滇軍隊迄未起程（四）該省商會三番五次來電力阻官軍入境故擬日内再密派陸軍中將劉某暗赴桂省偵探陸榮廷龍覲光一切舉動以備籌劃防範辦法至於龍覲光氏之近狀官場電報亦曾一度有桂邊之捷音聞政府現以龍氏電呈刻已督隊入滇亟應授予開武將軍實職以崇體制而專責成明後日當有明令發表然外間一般傳說則有言其已回粤者有言其尙在百色者而較爲近似者則謂龍覲光已决計在梧州靜觀陸榮廷之態度一俟陸氏態度顯明渠之傾向亦即隨以轉移此雖未來事以今日之人心大勢觀之當亦相去不甚遠也 
　　北軍在川進取之爲難　官場既得有叙納等處捷電後政府即擬乘勝進取直攻滇邊已連次電催前敵迅速進兵昨聞張敬堯周駿曹錕三總司令均有密電覆陳進兵要略張司令所報者係北軍酣戰數日兵力未免疲乏不得不暫行休息又稱敵軍現仍急圖反攻尙須特别防範且沿途山路奇險敵軍設伏尤多北軍地理尙未精熟斷不可輕忽急進致遭敵算周曹兩司令所報者亦頗相同當局查閱後當即批示略以所陳各節係爲特别愼重起見固爲行軍之必要惟亦不可過於延宕致張敵燄即責成各該司令審查機宜酌核辦理云云此爲川中戰事近日尙在沉寂中之一項官場消息是否南軍另有行動足以令北軍有所顧慮不敢輕易進取文電檢查嚴無從得軍事眞確文報據道路傳聞北軍之開往黔蜀各邊者爲數日多而水土不服瘴橫侵殊難持久加以道路險峻行走艱難久練之兵固屬不少而新招者亦屬繁多故兵士之逃亡者日見其多政府爲防止起見刻已擬定逃軍治罪法十數條其内容極爲嚴厲已呈請核閱不久即將公布然於防止之外一面又於戰地之各軍隊設法獎勵其儲金日昨特發出軍人儲金帳簿萬本寄送軍前以令將士臨時儲金關於此事都中人士紛紛猜測或謂政府愛惜兵士不忍聽其浪費金錢故代爲儲之或謂政府託名令軍士儲金實欲將發給軍士餉金取作他用究之孰說爲確蓋難判定也 
[西報述湘西行軍之困難]  
　　京津泰晤士報十二日北京通訊云據湘西傳來之消息觀之官軍仍未得利前星期曾聞官軍戰於湘西者因山嶺險阻輸運不便且須保護交通線以故行軍諸多困難而以長沙赴戰地者爲尤甚聞入湘之軍亦遭意外阻力不能速進以救爲革軍緊逼之枝隊云 
[某歐人之中國戰事一夕話]  
　　順天時報載旅京某歐人對客談話云日來觀北京政府迭次發表四川湖南各戰地之北軍捷報聲勢震赫一若深信南軍敗亡在近者然據吾輩接到確電所傳之内容考之南方形勢依舊岌岌可危日前北軍雖獲勝於叙瀘方面然是不過南北開戰以來北軍所獲之頭次勝利耳似未能與去歲以來南軍屢次所獲之大捷相較也蓋北軍僅恢復川南一二地點猶未能進擊雲南一步加以滇省山巒重疊道路險惡以昧於地理之北軍勿論擁有如何精良武器終難期攻略滇境也吾輩刻接重慶來電備知該地商民迄今猶恐慌異常閉門歇業者甚繁開業者寥寥無幾即此已可知 
川省人心兢兢之現象矣更觀湖南方面南軍依然確據辰溪沅州黔陽等處重要地方北軍雖有恢復麻陽之信而該地在軍事上無甚價値若中央政府苟目覩湘省内地各處土匪蜂起暗應南軍長沙城中人心慌恐商業殆有奄奄欲斃之實狀吾知雖欲樂觀亦不得矣復觀廣西方面北京政府將恃陸榮廷爲長城然而吾人則深恐不久將有意外事件發生且最當注意者即爲武漢之運命據日前由南方來京之某巨紳所談歷來長江以南各軍隊之師長每月俸薪不過六百元然北方各師長則月俸千元復有公費五百元上下刻聞政府對於武漢等處之師長及高級武官立約嗣後必給與北方將校相同之薪俸等語可知北京政府因用斯種方法始克彌縫一時耳然若通論大局現勢則長江一帶反對中央之暗勢惟有日增其程度之概焉要之中國各地如長江以南各省之輿論其一致反對帝制尤形激烈設中央政府當局者迄今尙不覺悟天下大勢依然戀眷其高位竊恐禹域全土鬱憤之氣必將勃發而不可救藥矣元首煌煌申令不云乎以國家爲重以愛民爲宗旨等語昭懸象魏遐邇週知若果然實踐斯言則當及是時速籌善後以救危機一髮之國家爲宜耳云云 
[帝制派又大活動]  
　　兩派主張　十二日政府爲帝制前途問題又開重要會議是日所議之件聞係對於京内外文武官吏前此呈遞各條陳作種種之審核俾資決定聞當集議時當局者對於再行宣佈一層約有兩派之主持甲派主持宣布其理由略以日來外間自得帝制動議取消之信息後地方人民非常浮動是必須再行剴切宣佈一次以維人心否則影響大局不能言喻乙派則主持不宣佈因其中有種種不能明露之原因若一經宣佈轉致發生難以挽回之危象俟萬全妥定後再行宣佈亦未爲晚此兩派中以乙派頗佔優勝 
　　各方運動　昨聞政府某人云政府自去歲滇事發生後關於籌備帝政各事業已着着停止而登極之典亦聲明延緩乃近日疊接宫電報捷一般帝政派興致復又勃勃故連日各項命令如頒爵條例之公布洪憲新幣之催鑄各項考試之趕辦又有急速進行之態度深信此項勝利足爲前途無虞之保證而對於政府取消帝制之說則甚不贊成力陳應積極前進不可却步之種種理由并擔任爲各方面之運動聞關於外交方面梁燕蓀擔任多方疎通關於滬上召集國會人物方面孫少侯擔任調和關於雲貴方面則有内史數人擔任前往勸解惟能否有效則未可知　　催請登極　聞參政院長溥倫於十三日曾由秘書廳分知在京各參政預定本星期内特開秘密談話會一次聞爲討論應若何措詞不背前頒申令再請元首早日舉行登極大典之意見並研究對於外交上之應付政策建議政府密呈採擇又聞當局對此問題尙未即執一定意見日前曾特派某要人出京察視一般人民情况頃聞十二日已得一報告據聞即爲特派出京之某要員關於國民對於帝制情形現露態度概要之覆報該件内容略謂近查國民對於帝制前途之觀念尙極冷靜未見有何評論且地方官吏締禁綦嚴故未有敢道及隻字者遇人詢問亦絕口不談只是希望戰事早了云云 
　　催選議員　十二日下午三鐘時陸國務卿在政事堂函邀朱桂莘梁燕蓀顧巨六及楊左丞等數人開政務茶話會據聞是日提出討論者確爲催迫各省選出立法院議員從速一體到京以便早日成立及一切手續上應辦要件之問題畢議後即飭顧巨六通電未得覆報議員何日到京之各省再行催令切實報明並飭將選得各員之資格先期覆京以備交付審查又聞十二日有某要人對於立法院議員深恐有黨人混入特陳請元首須令找有切實可靠保證俾昭鄭重等情惟是否採用現尙未知 
[秘密借欵與責令報効]  
　　某津報載稱某部人云政府因軍事起後府庫已羅 
掘一空不得已秘密借欵與聞其事者僅財政部及某督辦三四人其數爲一千萬元利息七釐兩方面會議已有頭緒惟中有兩事未能解决者一爲擔保品一爲倒塡年月擔保品指定兩種須俟外人調查淸楚聞月内可畢倒塡年月因洪憲元年外人既不承認惟有倒塡民國四年十月分以冺痕迹惟外人之意既係倒塡則利息應照十月分算起核計三個月爲數頗巨因此兩方面尙在磋商中債權國實爲美人此事嚴守秘密故外間絕少知者但能否成立尙未可知又云滇省事起調兵發餉北京財政當局遂有捉襟見肘之勢不得已乃有責令鹽商報効之議函電交馳唇焦舌敝始勉强應命惟各省領袖鹽商意中均視兩淮之報効多寡爲凖連日鹽務署派員向周緝之總長商榷已有眉目不日可望解决聞俟鹽商報効定局後即續辦富商報効已電令各省詳細調查某政客謂此事頗難緣自改革後富人均匿跡於租界恐未必有效云 
[戰事緊急中之鄂省消息]  
　　連日以來川省官軍屢報捷音鄂中官廳特將各電及總統頒布之申令出示廣布各處解釋並因接統率處佳電以據探報漢口謠言甚劇希飭切實查禁云云特飭由漢口警廳傳諭各報 
館禁刋風傳之消息及不穩之情形但漢口各華字報向來處於官廳權力之下决不敢率然登載即或已見於外埠各報亦不敢照樣轉載此次警廳又諭其紀事須格外謹愼以後對於西南戰事祗專紀官電捷音亦可謂禁約之嚴矣惟在漢口發行之和文日報於革軍行動每每有所紀載傳聞之說多以該報爲根據官廳以其爲外人所組向不過問茲中央來電意在設法取締該報又苦無相當手叚乃將該報逐日所載川湘各地之消息作爲該地方僑寓漢口之商民公具來函送請各華報刋登聲辯然有此一舉彼不識日文未閱和報之士亦間接得窺知革軍一般情形矣 
　　武漢市面近雖稍呈活動現象惟官錢局鈔票則因銅元缺乏不能兌現仍作九三四折行用現當道因鑄造銅元不勝虧累之苦已商准財政部趕鑄一二角銀元流行市上以爲輔幣而代銅元然亦非一時所能奏效又聞中央現亦因財政支絀發放川湘鄂各處軍隊薪餉亦無現貨俱係中交二銀行紙幣惟恐各軍在外縣行使窒礙已通電來鄂轉飭軍隊經過及駐屯各縣知事一律設立代兌所准許軍人持票兌換銅元零用並令曉諭商民須視紙幣與現貨一律勿得故意留難 
　　鄂軍第一師出防各處之軍隊自聞南湖警變後深恐波累全軍致被解散於是皆以捕拿黨人土匪爲求信任之計連日如第一旅出防沔陽之軍與出防京山之軍均先後以捕獲黨人擊散土匪聞其在沔陽新溝地方所獲黨人劉繼良等已解送來省由陸軍審判處訊據供稱係劉星源爲首組有義勇團機關結合裁兵土匪甚衆已編成師旅團營等名目因乏軍械故未起事等語至京山所擊散者爲花台山一股其爲首者名鄭漢卿聚衆數百人盤踞該山祖師廟内近經黨人連合擬刦京山駐軍槍械爲軍隊先期偵知出其不意率隊入山攻擊該股衆恃有手鎗炸彈出而抵抗被官軍擊斃十餘名紛紛逃竄往鄰邑鍾祥隨縣之深山中避匿聞王將軍已飭查取該出力官兵職名酌給獎賞以示鼓勵又該師第二旅駐防黃州之第四團謝團長亦拿獲黨人田桐派往之運動軍隊之 
劉步灜袁之彬二名訊據供稱在黃岡縣新洲設立機關招致退伍兵士並來城運動軍隊不諱刻已錄供詳報將軍批飭處以死刑此外駐防荊州沙市宜昌各鄂軍俱報有拿獲黨人之案觀此情形鄂省黨人之圖謀進行屢蹶不已已可概見現王將軍見該師頗忠於政府祇將前滋事之砲隊全體解散另募徴兵補充其餘各團營均留之防守地面惟聞王將軍又以近來黨人每以軍餉南輕北重藉口運動今後欲杜絕鄂軍異志應以加餉與北兵一律爲最要聞已電商陸軍部統率處轉請加餉以戢不平之氣未知能達到目的否 
　　漢粤川路督辦近據湘鄂段總辦詳稱據第一段工程處報告武昌通湘門外至余家橋鐵路時有軍隊在軌道上行走甚爲危險該處武建營西首爲打靶場一所係軍隊練習之區往來軍人頻繁難以人人講解日前有一騎馬軍人行於軌道之上適有搖車駛至該馬匹見而受驚幾遭危險此等意外不可不防應請設法阻止等情據此伏查該叚軌道現正轉運材料機車搖車往來絡繹行人若在軌道上行走偶不經心爲禍甚烈除飭該工程處廣置布告警戒 
行人外應請函致襄武將軍通飭各軍隊凡往打靶場者不若仍在通行大路上行走必須沿鐵路而行亦當在鐵路兩旁餘地上行走不可走入軌道之上庶免涉及危險致生意外云云刻已由該督辦咨請王將軍轉飭各軍隊一體知悉矣 
[奉省拘禁押牛商之交涉]  
　　華商楊秀峯汪蔭庭等創立和義公司與哈埠俄國商人那夫達鬧也赤代購牛隻三千頭訂立合同訂明在長春車站内交割領有定錢計小洋一萬元由省城天利公司承保前次楊秀峯包儀亭與天利公司夥友曲某劉某四人帶現洋數百元又天利公司期飛洋一萬六千元到法庫城内客棧居住派該處友人向康平西北境蒙民家收購牛隻楊包等在法庫無所事事終日花天酒地當地警兵因其揮霍甚豪一再盤詰言語支離警察所長疑爲黨人遂將包曲兩名拘去送縣署看押當時在其身上搜出期飛一萬六千元並行李等物餘無違禁之品經該縣楊知事集訊始供認代俄商收購牛隻乃該知事恐與中立有關且其往來友人中曾受黨人嫌疑是以押候電請省示當經省公署飭由警廳查明其友夏某並無黨嫌惟包曲二人收押日久請求保釋依然不准楊秀峯遂告知俄商呈報駐奉俄總領事謂包某帶有購牛現欵七千元被法庫警署收押請求追給等情昨經俄領據情向特派員署提出交涉矣 
[歐陽浩在梧被捕]  
　　黨人歐陽浩當光復時曾任安徽第一任臨時大都督日前由東京挾帶鉅欵率領隨員四人前赴雲南取道兩廣五號晚行抵梧州爲粤使張鳴岐預派親軍統領商聚金截獲解省七號晚先將歐陽浩由天橋提往軍署龍將軍在龍王廟監視密訊供辭未悉其隨員四人亦於八號早解交軍署提訊聞當道先接東探密報黨人密謀派遣歐陽浩等挾欵赴滇云云當預派李國治赴港商聚金赴梧偵候先由港偵悉電梧截拿兩統領遂獲全功聞獲票單銀元共約二十萬元委狀五紙係大元帥岑字樣不日當有詳情發表 
　　粤省爲黨人之出產地每日被捕者久已罄竹難書然重要之人甚少惟前日巡按署衛隊統領商聚金所獲之歐陽浩則重要人也粤報有載爲歐陽武者實爲錯誤歐陽浩江西人與李烈鈞交情最密聞中央曾懸賞格二萬元偵之歐年三十餘歲美丰儀在客棧中服用甚華歷自被捕後歐曾賦詩以言志政界中人多傳誦之其書法極佳好事者且具紙墨索書彼亦揮灑自如有評之者謂其書法酷似前淸欽廉道員郭人漳云現歐陽氏雖囚繫然當道欵待極優此人情節重在於黨人之規畫必有與聞大約將來須解中央辦理矣 
 
 

Page 7

 
 
[粤黨人最近之舉動]  
　　粤巡按飭各道尹文稱現據探報近日黨中情勢蠢然欲動已由鋤龍黨首廖轟在港委死黨前來内地又委任張我國梁瑞朝往惠州起事此二人曾經懸紅通緝有案又委任丘錦芳在番增交界地方組織暴徒數百人并在澳門機關大集同黨開會决定先在惠潮及四邑等處起事仍在省城放火接應即以大和市之匪徒由沙河直落小北門用炸箭焚燒重要機關衙署等情雖未必盡有其事惟防範自應從嚴云云觀此則知黨人圖粤現正在急進時矣 
　　順屬樂從墟鄕落環峙人口衆多向爲黨人注意之地曾飭警衛軍統領賀文彪派兵分守要隘在案頃悉該墟日昨忽有黨人乘夜張貼告示旋由賀統領派人撕毀一面派探四出偵查故該處人民一時非常惶恐 
　　江門陳村等渡被刧一案未破頃悉警衛軍潘統領昨據探報查得該案黨人現有多數嘯聚南屬平洲一帶特派副營長陸澤率隊馳往平洲五斗口地方圍捕自晨至午劇戰多時始行解散 
　　英德浛洸鎭商務分會禀稱近有大股屯聚沙河新洲一帶意圖蠢動請即派兵剿辦龍將軍據報立飭英德淸逮營縣趕緊協同防堵 
　　陽春鳳田堡聚集黨人千餘約期肇事經人密告肇陽羅鎭守使李耀漢派軍前往截剿黨人聞信遂糾集陽江著匪先據該處之鴉髻嶺并在嶺東小道斬除荊棘以爲攻繫之預備刻聞已他去矣 
　　廣庚兵艦調回省河駐防未久現大吏迭據探報謂有黨人偷運大帮軍械潛進省河而潮汕地方實爲必經之口岸特飭令該艦出巡汕尾一帶認眞防 
緝昨已啓輪 
[南京快信]  
　　鄂省大局岌岌此間謠傳日必數起警廳爲維持地方人心起見責令各區長警加意查察以免搖動人心 
　　中央前爲愼重滇事起見曾令馮國璋張勳龍濟光三� 
上將軍有參預軍事特權自馮將軍請假後此項特權似已無形中消滅現馮已銷假一星期而關於此項軍事之各種計畫及川湘前敵軍情中央仍無來電諮詢聞之張勳親信人云該處亦然江蘇全省駐防軍隊調查軍署册報陸軍部總計確數四萬三千五百人現抽調二千五百名援湘尙有四萬一千分布防務兵力頗形單簿 
　　張勳來寗說不確 
　　龍濟光來電通緝逃亡兵士 
　　南京造幣廠長夏習宸已奉命飭匠停鑄新帝國銀元 
　　官產處曾處長減成出售官產得二十五萬元 
解京以濟軍需 
　　六釐内國公債蘇省派認八十萬齊使現正督飭財廳籌議責令各縣認購數目 
　　東台縣美華洋燭廠仿冒英商船牌製造洋燭出售現駐鎭實英領事函請鎭江交涉員詳請齊使飭縣查辦詳報以憑函復 
地方通信 
[蘇州]  
　　蘇垣政務彙記江蘇候補知事第二工場長貝祖善爲推廣蘇州鐵機緞消路起見具呈財政廳請豁免用絲稅項昨奉批駁不准　水警第二廳長前組織之水警傳習所係選擇第一二三專署各分署巡官入學肄習定六個月畢業現已届滿擬於日内行畢業禮俟畢業後各回原署汛地就職　上年冬防陸警添補臨時警察三百名發往各區隊服務刻因冬防已解此項臨時警察本應裁撤茲悉崔警廳長以西南戰事正劇防務頗爲緊要故特上呈殷道尹請緩裁撤以資輔助　江寗地方廳長昨日乘火車來蘇謁見高等審檢兩廳長 
[揚州]  
　　游緝隊破獲黨人駐揚游緝隊馬統領玉仁日前在鹽城興化兩縣地方破獲黨人機關當捕得黨人何漢臣李正芳等計十一名訊明確供派隊連同搜出之空白委任狀及關防等一併解送江都鹽城兩縣收押一面并電禀將軍巡按使核奪 
　　商團員撤消防務揚州商團體操會去歲因届冬防暫行停操編隊巡邏現冬防已過該團總司令劉漢詳報縣公署及駐揚混成旅縣警察所撤銷防務並通告各會友於本月十四號始開操敎練 
　　隄工局招收學生高郵縣城内前由隄工局設立湖海工程測繪養成所招收學生因各縣送考者寥寥難以足額刻由馬士杰總辦具禀巡按使飭行各縣知事署選送學生前往肄業以補缺額 
[山東]  
　　烟酒商呼籲迭來濟南旱烟商恒祥義春和三和慶等號具 
禀公賣總局籲懇將各該商前赴兗州採購之烟葉所有追增新稅請寛既往而責將來等情該局批云該商赴兗運烟究竟如何情形局難懸揣候飭行三區分局查明飭遵 
　　公賣總局昨據高密縣酒商利泰福昌等號禀訴該縣公棧經理檢察勒派懇請鑒察准予歇業等情該局批謂按觔貼照按價征費乃公賣之規章並非浮收可比如該經理人到莊檢驗酒斤以少作多該商等儘可據實告明眼同過稱若欲以征收局數爲比例部章無此規定礙難准行至該商請求歇業應赴征收局禀請示遵不必來省越訴云云 
　　濮工春廂之估定濮陽大工善後經費原估定三十八萬元現在節逾驚蟄各段埽壩及前後大隄亟應及時興修以禦汛漲聞已經該處工汛長程長慶切實勘估共估添築堤身加高倍厚需土八萬餘方加廂埽壩應需稭科除前已購齊二千垛外尙須添購六百餘垜以俟購置齊備日内即行動工 
[廣東]  
　　取消牌捐之原因自黨人謀襲肇和艦後龍張恐各牌館溷跡歹徒現已飭行財政廳出示將牌捐一項即日取消四城牌館亦於九日下午一律禁絕日昨財政廳蔣廳長飭行牌捐公司云查省垣地方户口繁雜良莠不齊且現値戒嚴時期尤當加意謹愼所有該商承辦牌捐在省城開設之牌館均應尅日歇業以免别滋事端此係維持治安起見除咨行示諭外爲此飭仰該商即便遵照　 
　　茶居罷市之損失省佛茶居行目品茗捐核准後歇業月餘現由行衆推算各行損失約數如下豬肉行廿三萬元屠捐七千二百餘元茶葉行十九萬餘元白糖行十八萬餘元麵粉行十六萬餘元糕粉行二萬七千餘元豬油十一萬餘元柴炭行十三萬餘元鷄蛋一萬二千餘元生油三萬九千餘元大光燈一千五百餘元自來水七千餘元梘水醬料一萬九千餘元失業工人二十一萬餘元統計損失一百三十萬有奇 
[東三省]  
　　慶豊厚錢舖被刧榆城南大街路東慶豊厚錢舖於初四日被匪搶劫聞其原因緣當日適有戲班子進城内有坤角數名姿色甚佳商民三五成羣跟蹤觀看匪徙乘此熱鬧之際混跡入城當夕陽西下時先有二匪至功成當購貨植夥見非善類託言無有適有陸軍二名亦在櫃購買貨物二匪見勢不佳即轉身出門至慶豊厚叩門該櫃王某將門開放一匪進門王即將門關閉該匪身穿靑布皮袄口吸烟捲突進櫃房手持自來得槍望空亂擊各櫃夥各處亂竄掌櫃蔣某即由後門逃出報告警區該匪又開門放入三人店東李老景見匪開門即馳至東屋取出八門里鎗以備抵禦被匪連擊三槍斃命内櫃王某亦被鎗斃其餘受傷者五人當被刧去銀子一大塊官帖三千餘吊八門里鎗三桿迨警 
兵趕至將前後門把守進院搜查匪已逃去多時矣 
　　盜賣八王寺田園奉省大北關外八王寺爲奉垣名勝之區 
井泉甘美較之城南萬泉河水尤勝一籌該寺房屋甚多自日俄戰時被俄人付之一炬該寺住持僧承棟年已八十餘前年物化徒僧不守淸規被地方公民禀請驅逐有案乃該僧近忽將寺外田園出售於日本人事甚秘密附近四鄰均不知悉日昨該日人按照契約前往淸釐界址測繪畢即在四至豎立界標鄰人往詢則稱該寺僧業已得價出售衆鄰以事關重大報告省會警廳核辦現經警廳派員調查詳情以便提出交涉 
來函 
[黎宗羲來函]  
　　逕啓者頃閱貴報南京快信欄内載烟酒督辦鈕傳善派黎宗羲又來寗調查菸酒公賣情形等語查鄙人於上月二十一日由寗至滬調查近日惟往松江蘇州無錫等處嗣後並無到寗情事况鈕公與鄙人並無戚誼内載鈕之妻弟尤係傳聞之悞用特函請更正不勝盼禱之至 
雜評一 
[瀕死懺悔（步陶）]  
　　西報以淸室對付辛亥之役爲瀕死懺悔而字裏行間尙無貶詞君子樂與人爲善之道固宜爾也 
　　死者人之所必有而悔者不必盡人所能知苟一息而猶未至於死則上焉者幡然自悟前愆寗無晚蓋之希望次焉者棒喝當頭天良終有不盡冺滅之斯須乘其機而力自克復凡戕賊我身之一切魔厲胥毅然斷然斬除凈盡庶吾臨命之頃猶得還吾靈魂於皎潔之天地以自慰藉而天下萬世之知人論世者當亦不乏今此西報記者之論斷然而滔滔今世知此者其有幾人哉知此者其有幾人哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西捕要求加薪之理由]  
　　大陸報云公共租界之西捕及三道頭西捕今擬聯名要求加給薪水蓋自上次增薪以後至今已十有餘年今昔物價相差倍許其已婚者贍養家室更形艱難他部職員已有增薪者未　獨令警部向隅且年來警吏回國從戎者實繁有徒留滬者責任愈重宜有以鼓勵之此爲彼等提出增薪之理由也按一年前彼等曾提出此請維時當事者以不及列入預算案爲答今本年預算案業已編定對於此事仍付闕如以故　部中人皆爲忿忿不平多謂今惟以辭職爲對付方法此舉關係匪淺能否挽回當視本月二十一日租界納捐人大會會議情形爲斷 
[私運制錢之懲前毖後]  
　　江海關施監督昨奉交通部飭開案據吉長路局詳稱本年二月十七日本路頭道溝站有口商貿易公司由吉林運來貨物十四件每件重一擔有奇聲稱碎銅伹捆束甚固形跡可疑經站長慮濬淸會同貨主代表拆驗除碎銅兩件重二擔半外餘皆制錢貨票不符且係禁物正在籌畫辦理間又接該商從吉轉運來廢銅二起共二十八件再與拆驗純係銅錢並無護照計前後運來三次共四十二件除二擔半碎銅外其餘銅錢共五十一擔以銅錢一千作六斤半計五十一擔約七千餘萬枚之多實屬駭人聽聞且事關外人交涉請迅示辦法等情經部咨請財政部核復准咨應即轉飭路局援照各路迭次成案辦理將是項口商私運制錢悉數扣留充公並分咨外交部轉飭吉林交涉員知照以便接洽去後茲准外交部復稱查此案本部前據吉林交涉員來詳請示辦法經部電飭按照成寗辦理等因核復前來查奸商市儈私運制錢出口曾奉明令嚴禁前准財政部咨迭經飭行在案嗣後凡遇上項情事應即按照此項成案詳請轉咨財政外交兩部核辦除由本部會同財政外交兩部分别咨行各省各特派交涉員暨咨飭稅務處各路局外合亟飭仰該監督一體遵照以重約章而維圜法切切此飭 
[黨人潛襲崑山之假托]  
　　本月十三號夜黨人潛襲崑山迨軍隊馳往黨衆已散大略已誌昨報茲悉此次之事實係太湖鹽梟郭得勝宋老五子等聚集黨羽六百餘人駕船一百餘隻先於十一日在太湖内取齊開往崑境靑陽港洋澄湖等處停泊託名黨魁鈕永建圖刦水警第二廳第二分署駐紥該處師船之軍械乘機起事經該分署署長得悉當會同緝私第二營各哨槍船共二十餘隻開往兜捕與鹽梟對敵良久各梟船勢漸不支竄往太湖一帶而去現聞南翔車站附近地方已由軍警 
捕獲此項鹽梟四五十名解往蘇常鎭守使署歸案訊辦 
[水面防務之嚴密]  
　　本埠軍警署兩因迭據探報潛伏滬地各黨人因滇� 
事緊急亟圖響應故已命令水陸軍警加意防範昨又傳諭駐泊浦江之鈞和巡艦及水警第三分署務於晚間自六時以後無論何項船隻不得駛入軍廠防線以内並令派撥巡船通宵梭巡以防不測 
[檢查私運鎗械]  
　　宣武上將軍訪悉近有梟匪在太湖之夫椒山私藏快鎗以備舉事曾經通飭蘇滬軍警及各處關卡一體嚴查在案茲悉水警第二廳長趙雲生以私運鎗械必須裝載船隻業已分飭第二專署長師蘭亭第三專署長仇志鵬等責令駐泊太湖各要隘之師船凡遇民船及小輪駛過防地命其暫停派警檢查以昭愼密云 
[嚴緝刦械販私之著匪]  
　　浦東南匯縣境祝家橋附近邇有著匪邱順良聚黨滋擾經該縣葉知事飭派衛隊往捕竟敢抗拒刦奪兵士鎗械逸往海灘大團泥城一帶販運私鹽即以所刦之鎗預備拒敵茲爲兩浙緝私第二營魏營長查悉以該匪邱順良刧械販私實屬兇橫已極已於前日飭令隊長張占忠迅即率兵前往緝捕務獲懲治 
[尼庵被盜搶刦]  
　　前晚八時有盜匪七人同至英法交界長浜路陸家觀音堂以燒香爲由賺開山門一擁而入女尼根林見勢不佳大聲叫喊一盜即袖出手鎗嚇禁聲張餘盜闖入各尼臥房内搜刦幸一幼尼從後門逃出喊捕該盜等始情虚逃竄是時新閘捕房　 
一千零三十號華捕聞警趕來適一盜携一鐵箱迎面而來該捕即開鎗轟擊該盜棄箱而逃旋經中西包探攔獲連同鐵箱帶入捕房詰據該盜聲稱本地人名周阿金餘語支吾押至昨晨解送公共公廨請究即經中西包探上堂禀明前情王襄讞商之美領郭君判周還押候補提同黨於下禮拜四解究　 
[送還嫌疑盜犯類誌]  
　　阜寗人陳長林因被搶刦泥城外卡德路黃寳和京貨店大小銀洋銅元之盜匪許吉成等牽涉經新閘捕房中西包探將陳拘解公共公廨經中西官訊判與許等併解護軍使署懲辦在案茲悉許等認刦不諱均已鎗斃陳因堅不承認於前日午後送回新閘捕房昨晨解送公廨先由捕房代表牛門律師上堂譯稱被告兩次解送軍署均得釋回第一次因雲南路全昌金鋼鑽號被刦案内牽涉解送軍署後即保釋此次又與許吉成等搶刦黃寳和京貨店又經捕房拿獲解奉判送軍署許等業已鎗决而陳又送回據陳聲稱軍法科訊供後仍准交保其一次係由皖省水利局測量所長陳伯明將伊保出此次租界江淮寄廬旅館亦顧爲之擔保云云繼由中西包探投訴各節與牛律師所述略同訊之陳長林供稱在軍法科供明向在安徽臨淮關水利局測量所長陳伯明處辦事於去 
年十二月初九日奉所長委送禮物來滬一送與白克路某公館一送與圖書公司至初十上午在西門外即被拿解到案此事實遭寃累且租界内亦有店舖擔保請爲明察關讞員商之美郭副領事即會同簽判云被告押候函致護 
軍使署司法科長轉飭阜寗來探於下禮拜四來案作證陳長林供稱兩次由廨訊解軍署均由軍法科判决准予交保等語並請將訊供詳情復廨核奪此判 
　　匪徒陳阿二（即張小川）經淞滬警察廳偵探查與滬城紫金路陳維州家被刦巨喊並擊斃陳母陸氏一案有關協同捕房將陳拘解公共公廨迭經訊供判解淞滬警察廳如訊有關係仍送回公廨核奪在案茲已由警廳司法科研訊數次陳堅不承認故於昨晨將陳送回公廨請示由警廳偵探上堂禀明前情關讞員商之　郭副領事判陳還押候會商核辦 
[園丁解釋嫌疑]  
　　楊樹浦大隆鐵廠用人嚴阿根之包車夫江北人李松濤家居楊樹浦倍克爾路於本月六號夜被盜匪破扉入内各出刀械恐嚇刧去現洋二元銀飾數件當時報捕請緝未獲嗣在地上檢得洋刀一把交與伊主認明該洋刀係看花園人嚴阿道之物報捕將嚴拘解公共公廨訊供管押候查在案昨晨復訊原告偕證李陸氏等上堂證明前情並稱李陸氏當時被盜戳傷面部請究訊之被告供不承認並由見證嚴裕堂投訴被告素來誠實諒不爲非中西官以既據見證證明被告素來安分且察核所呈洋刀係普通物件遂判將案註銷被告開釋 
[地方廳復訊盜案]  
　　盜犯張德生張得勝江九羅丁懷實胡明才胡德才李德才楊金標王得勝九人前因紏衆持械在公共租界内搶刦經公廨中西讞員訊判解送上海地方檢察廳曾經該廳研訊並傳到公共捕房中西包探證明各節判將張德生等一併重押候示在案茲悉該廳堵宗推檢兩官復於昨 
午開庭飭提張德生等到案隔别詰問並據選任義務律師文超出庭爲之辯護質之張等仍供實係誤拘請求查明省釋間官會商之下以此案關係重要判仍還押候會商辦法再行開庭宣判 
[羅律師痛陳酷刑逼供之無益]  
　　虹口鄧鐵路三百五十三號門牌理髮店主湖北人蔣順臣（即蔣漢卿）因被蕭美臣劉星球二人在松滬護軍使署軍法科供與亞細亞報館被人抛擲炸彈一案有關咨照捕房飭探將蔣拘解公共公堂訊判解送護軍 
使署訊供後仍請解回公廨訊辦業經軍署解回公堂訊據供稱被軍法科酷刑逼供以致手臂等處受傷奉判押候醫生驗明復核在案前日午後由捕將蔣解廨經關讞員會同美博副領事升座復訊先由捕房刑事代表牛門律師上堂詰據蔣漢卿供稱前年光復時我在敢死隊劉福彪部下當庶務長所有手鎗係當时發給各兵士餘下儲放箱内迨解散後因忘記交還遺存至今至蕭美臣係於去年同押法捕房時互問姓氏始行認識蕭因炸彈案逮捕後我想其亦被極刑拷打逼招同黨蕭因熬刑不過誣指我爲張漢臣致被拘案移送護軍使署審訊四堂拷打軍棍六次於第二三堂跪鐵練六時並用蔴繩套住下頦將兩手反縛扳弓拽吊呌我供出同黨及私藏軍火所在與同黨住居地點如不供承再用刑責我是時痛極恨不速死祗得妄供同黨趙高兩姓軍火私藏浦東以上供詞皆由軍法科長敎我承認云云繼據見證華文記上堂聲稱被告所住之屋由我轉租至今十餘年向來安分惟被告於民國元年出門至次年四月歸家以後日在店内營業並據西探目壳羅香上堂禀稱將被告解至護軍使署訊問時我在旁觀審見被告站立中央由兩旁兵士三四人將實彈洋鎗直對被告面前然後訊問云云即據被告代表羅禮士律師聲稱被告係一庸賤之人中國政府竟小題大做將這無知愚民指爲黨人首要欲傷其命實與國家毫無裨益即使此人私藏軍火必須證據充足解由公堂訊明始能引渡乃護軍使署竟酷刑威逼被告妄供全無根據之詞希圖提歸懲辦然被告並無實在犯罪證據不能解送内地官廳訊究况且雲南政府業已成立大局未定尤未便引渡應請堂上明察是時中西官退入憇息室磋商良久旋復升座判令被告還押候會商堂諭宣佈飭遵 
[棉花與疋頭之近况]  
　　棉花因上年迭遭風災收成歉薄以致市價昻貴近來鄕貨到者極少門市收價每担三十三元南通貨亦甚缺乏有時偶來二三百包各廠爭購不敷分派印度貨因航路阻滯近亦無貨到埠花旗貨五月份定貨昨開一二零一十月份貨開一二三四均比前加漲六個磅音 
　　疋頭業因航路阻滯近無來貨各號雖有積存意在居奇不肯輕售最近市價白貨每疋比紅盤價漲起四錢花色貨每箱漲起五十二三兩各路生意尙好惟無大宗交易其故由於號家居奇故客帮不欲多買 
[德醫士參觀澄衷中學校]  
　　十五日午後三時德國衛生學及微菌學博士道而特與德醫學士邵驥至虹口塘山路澄衷中學校參觀盛稱該校設備完全敎課認眞德國學校亦無逾於此及觀操場内網球隊球各種器械星羅棊布而一般小學生之體操精神活潑復盛稱該校之注重運動繼又驗視學生齒牙無不淸潔尤極佩該校之注重衛生云 
[靑木中將又將來滬]  
　　日本靑木中將前此來滬赴京現又南下已在途中昨駐滬楊交涉員接外交部來電謂該中將抵滬應仍照約保護楊君當即分函各機關一體查照並聞靑木中將如在寗無甚躭擱今明即可抵滬云 
[塡築駁岸之進行]  
　　南市浦灘自大碼頭迤南至董家渡爲止由工巡捐局推放岸線建築輪埠業已開工堆築泥壩並預備按段安排四尺園徑之瓦筒所有各處碼頭暫搭浮橋以備行人及運貨上落茲經朱局長查得沿浦等處自動工築壩以來各商家起卸貨物諸多不便且每逢陰雨各船户人等上下行走不免傾跌之虞爰特傳諭承包此項工程之久記商人務於一星期内將沿壩一帶之泥從速塡竣其塡泥之法即就浚浦挖起之泥用小輪拖駁運進後再藉機力排塡一面在壩外釘列木椿以便於塡泥完竣後堆砌石駁其岸外再加石片斜式出水小岸以免浮泥淤積云云 
[染業又起衝突]  
　　本埠靑藍淺批染業同行向有大帮小帮之分前因各存意見並 
以小行經董馬尙傑有侵呑公欵情事稟准上海縣沈知事將馬撤退另易陶某承辦在案不料前日大小兩帮又因收取捐欵起衅各糾同業爭鬭將縣知事所發示諭扯毀復將陶某揪扭當爲崗警所見立將爲首之人拘送淞滬警察廳由司法科訊供之下以案關刑事移送地方檢察廳訊明核辦 
[楚豫艦入塢修理]  
　　海軍楚豫砲艦近因輪機損壞業經詳奉該部批准已於昨日駛 
入江南船塢修理 
[日商恢復招帖]  
　　去年中日交涉風潮發生後曾有人倡議抵制日貨而一般好事之徒即將華界各處電桿上日商所釘之仁丹及各種丸散洋鐵招帖潛行揭去所存者已寥寥無幾茲該日商等以風潮早息此項招帖仍應照舊至華界標帖故已呈明該管領事照會駐滬楊交涉員分飭行政機關及警察廳轉飭各區署所一體保護昨日午後該日商已將大批招帖送請工巡捐局驗明尺寸照章納稅按段張貼矣 
[小流氓大砍斧頭]  
　　小流氓包阿囡與無賴朱子貴包顧甫有隙糾衆報復已有多次昨午阿囡又身懷利斧在小東門附近與包順甫朱子貴二人遇見阿囡出其不意持斧亂砍致將朱等二人頭顱砍破血流滿地事爲巡警查見當將阿囡追獲一併解送一區二分駐所轉送地方廳經檢察官驗明傷痕判將朱包二人發送新普育堂醫治包阿因收押候辦 
[旅客猝然斃命]  
　　四馬路某旅館寓客某甲年約三十左右身穿靑洋布棉袄褲元色花緞棉袍於前日猝然身死報由英捕房將屍送入驗屍所因無屍屬來認昨飭二十五保二圖地保報堂收殮厝壇候認 
[多妻之累]  
　　卡德路八十七號門牌居户吳瘦樓偕證朱才源控第二妾趙氏之弟趙阿五迭次函借洋三十元不遂於前日糾同天津人石文田冒充偵探來家嚇詐等情昨由捕房將趙拘解公共公廨經中西官訊實以趙不應嚇詐判押西牢兩月以儆 
[塌車碾傷小孩]  
　　廣茂木行塌車夫曹登善俞麗堂前日推車至閘北共和路撞倒鄭三之子雪根碾傷足骨由崗警拘入四區警署暫押受傷小孩送往醫院療治 
[新衣店失愼三誌]  
　　福建路五百九十四號門牌裕和祥新衣店起火由捕將該店主周會剛經理顏阿土解至公共公廨訊供收押在案昨晨復訊由十五號西探目依克偕捕房代表牛門律師上堂譯稱查得該店保有火險焚剩之木箱板壁均驗有樟腦氣味查樟腦最易引火情有可疑惟此案見證有七八人之多供詞甚長一切手續亦未調查完備應請展期訊究被告延律師到堂辯護聲請交保中西官判周顏兩被告帶回捕房候再訂期研訊 
[婢女亦解自由]  
　　丁候甫控甬人李阿桂誘拐十八歲婢女春喜等情昨由捕房將　 
李與春喜一併拘解公共公廨經中西官訊據女供此事出於自願求恩成全判李從寛開釋春喜發濟良所留養 
[拐案無須再問]  
　　過玉山因誘拐安徽婦人許陳氏之七歲孫女小裕子男孩小蘭子被該氏報告捕房將過拘解公共公廨訊供不認判押候查王案昨經中西官復訊之下以過前在法租界犯過命案决非善類判過押西牢半年示儆 
[拐匿有夫婦女]  
　　寗波人陳慶鴻行醫爲業前日扭王何氏陳立仁二人至閘北四區警署控稱伊妻陳李氏被該氏等串拐藏匿請爲究辦姜警正諭令收押候訊 
[召認被拐小孩]  
　　淞滬警察廳昨出傳單云爲招領事准厦門警察廳函開本年二月二十七日在鐵路局後獲一迷路小孩訊據供稱姓名蕭斯幹上海人家住西門内離城約一里路家有父母兄弟父名蔚金郎開雜貨店母舅名楊張張伊因出城買物在一家門前聽演留聲機器被人騙上輪船載來此處等語所供是否實情應將小孩拍相一張函請貴廳飭警查傳該孩家屬認明相片希即備函一件交該家屬來厦領回等因准此合亟傳單招領 
[究竟是否同類]  
　　任新即前日扭徐子山至閘北四區警署控稱徐在英大馬路摸竊行人鈔票一百元由華探張天林託伊找尋今在閘北茶館内遇見因即鳴警拘案請究訊之徐子山供認行竊不諱並稱與任同類求察姜警正諭令收押聽候查辦 
[英副按察使蒞任]  
　　英政府新任駐滬副按察使湯南君於前日乘輪抵漢昨已受任視事 
[澈查合做生意之虚實]  
　　沈梧齋至法公堂控稱前與朱碎貴合做烟土生意後朱將値洋七百二十元之土暫寄孫姓家中被孫用僞土掉換涉訟案下業蒙向沈追償洋七百二十元其洋商人應得一半詎朱開來一賬謂涉訟時某某等項用去洋六百餘元所餘無幾實係有意呑没惟合做生意有周姓及合同可證請求訊追朱供與沈素不相識豈有合做生意之理沈呈案之賬亦非商人所書惟前此涉訟時由洪姓伴同商人至沈梧齋處又由沈偕商人至某處代寫禀帖沈即借此誣控求察聶讞員判退去着沈交周姓到案訊明核辦 
[私收賬洋案尙須復訊]  
　　乾　東洋雜貨店經理石恒山偕證胡石氏在公共公廨禀控歇夥俞文德私收賬洋四百元昨晨由廨復訊兩造均延律師到堂代辯中西官判俞仍交保候再復訊 
[經理獨自負責]  
　　萬隆松盛洽興裕豊榮昌泰乾康成康頣康醬園等各户同至法公堂控恒三泰酒店經理張祥源前與各户往來計共被欠貨洋一千三百零四元店已倒閉張雖拘案惟該店尙有股東四人請提各股東訊追張供從前實係合股開設後各股東均已拆股推於商人獨開欠洋數目與賬相符現在祗有生財可抵别無他法判交一千五百元人銀兩保出外先將生財拍賣候再核辦 
[查究白米來歷]  
　　法捕房捕頭昨日移送肩負白米一袋形迹可疑之浦東人楊扣忠至南市第一區警察署請爲問明發落當經董警正詰據楊供此米實係在浦東某木作内胞兄處取來並非行竊諭飭留候查　明實情再行核辦白米亦暫留署 
[遼東灣撤去警鐙之通告]  
　　中國各口巡工司通告航商略謂查津海關稅務司所屬界内遼東灣萬里長城隅堡砲臺下向設之警船鐙現訂四月一日撤去不用各處船隻務宜留心詳記以免疏虞云云 
[德成皂廠但完正稅]  
　　江蘇財政廳通飭各處捐稅局所云本年二月二十九日奉巡按使飭開准稅務處咨開准農商部咨開准江蘇巡按使咨據滬海道尹詳據德成皂廠兩合公司經理沈慶桂禀稱竊於民國三年組織德成皂廠兩合公司購備機器製造各種香皂及洗衣皂等即經將章程商標等禀由寳山縣署轉詳咨部註册業奉農商部核准發給執照查機器仿造洋貨准完値百抽五正稅一道各處關卡一概免捐歷届辦理有案德成公司事同一律請准予將各種出品報由江海關完納植百抽五正稅一道各處關卡概予驗收轉詳咨部核辦等情據此經批以案關稅務各出品所用原料及製法並機器式樣購自何國抑中國仿造應即分别繕具詳細說明書禀候核辦批示去後茲據該經理遵批繕具出品製造說明書並機器等項淸册禀請轉詳理合檢同原送淸册據情轉詳核轉等情相應連同淸册送部轉咨稅務處察核辦理等因查德成皂廠兩合公司業經本部核准註册給照在案所請援照完納正稅一道不再重征與成案相符應檢同原送淸册咨請查核辦理等因前來本處查德成皂廠兩合公司既經農商部核准註册有案其說明書所載製造各種香皂等方法實係用機器仿製洋貨應准據照機器仿製洋貨完稅例辦理所有該公司製成之各種香皂等准其報由江海關完納切實値百抽五正稅請給運單沿途各關卡驗明單貨相符並無影射夾帶及漏稅等情弊即予放行所領運單限以十二個月繳銷逾限無效此係現行稅法如將來中英續訂商約第八欵内第九節實行或機製貨稅法另有變通之處該公司均應一律遵辦除分行外相應摘抄該公司說明書中所載各種香皂牌號咨請查照等因並附單准此合行飭仰該廳長轉飭所屬一體遺照辦理等因並抄件到廳奉此合行抄件通飭各該局長一體遵照 
 
 

Page 11

 
 
[調停水爐業爭端之牌示]  
　　上海縣公署昨出牌示云案照潥水帮水爐業薛萬煜等禀訴業 
董徐順卿等貶價私售把持公欵一案業經本知事傳集全案人證於本月七日訊明先將徐順卿看管着潘有耀將存銀據及存控繳案保釋一面由本知事將繳案各項簿據詳細審查聽候判斷在案查溧水帮水爐業義塜基地涉訟已歷多年業經盈尺核其情節雖屬異常複雜要亦不外同室操戈互爭權利言之殊堪痛恨自民國元年七月由該業代表潘可尙徐順卿等開會公决發起請給存案方單售地遷葬經吳前知事核准批令責成潘可尙徐順卿陳秉隆等妥愼規畫該業董等自應善體維持之意力顧公益將善後各節邀議具復乃不意甫經核准即據徐順卿以潘可尙等揑名朦禀希圖領單盜賣來縣具控並赴地方審判廳起訴單之應領與否必須庭訊當將原案送廳核辦三年十月間水爐業陳宏柏等又以潘有耀等朦領田單盜賣等情禀奉滬海道尹批縣查復經洪前知事飭據該業董徐順卿禀則謂同業潘可尙等發起在審判廳請領存案田單因未得多數之同意特開臨時大會重行討論一致贊成書名簽允投票選舉潘有耀等四人主張其事均無異議此次在審判廳領單所轉道契仍以存仁堂名義過户並非朦領盜賣業經洪前知事詳復嗣又迭據該業董徐順卿及代表潘有耀等禀復均稱事經和解請予銷案轉詳並稱舊有義塜及公所基地約三畝有零每畝價銀五千兩約共一萬五千兩除在日暉港預購塜地三畝足敷遷葬外再在溧水原籍另行購地爲盤葬旅櫬之需又於南市適中之處購置房產爲水爐事務所兼作水爐小學堂之校舍並將餘屋召租充䘏嫠施醫等項善舉經費開具預算細表送核前來當經本知事以此案同業互爭權利前後牽延每有同一人名而所禀無異或稱揑名或稱朦禀現在事經和解已無另有糾葛詳奉道尹批准銷案自此案自始至終對於原有義塜及公所基地既經吳前知事批准於前徐順卿陳宏柏等請求和解於後且爲時勢所轉移於事實上萬無保存不遷之餘地與其將來代遠年湮或歸銷滅曷若售地遷塜猶不失保全之初意即核之前次該業代表陳宏柏薛萬煜等請求飭令徐順卿將公所歷年收支帳册及此項轉契洋商掛號收條連同寫給謝姓賣地定票底稿一併交出以便公舉廉正人員分别查對收存仍俟邀集全體將該塜地應否變賣訂價若干以及易地遷葬並改良公所辦事規則各問題另議解决之詞意固亦明知此項塜地之不易保存也乃此次薛萬煜等來禀仍斤斤以保全塜地爲詞殊屬非是須知此案售地遷塜係萬不得已之舉徐順卿潘有耀等經理售地遷塜有無侵冒公欵是一問題董事公所經理歷年收支各欵有無侵呑情事係又一問題前於堂訊時已明白諭知該代表等亦俯首無詞總之此案對於售地遷塜既已早經定案斷無再有發生悔議之理由惟自售地之後究應如何規畫所售之價於時値及核除租地年限之利率相合是否不致虧損徐順卿潘有耀已領之定銀及兩次向謝姓預領之地價及此次所領之地價除有銀四千兩已將存摺繳案外其餘用去之銀二千兩支出各欵有無冒濫及侵呑情弊其存銀據未領地價六千餘兩遷費五百元及繳案存摺計銀四千兩又潘有耀繳案帳册截至陰曆二月初二日尙餘銀幣六百餘元總計尙存地價銀一萬一百餘兩銀幣一千一百餘元將來辦理公益作何支配現在存案之預算細表對於該業全體是否果屬一體贊成該業董徐順卿潘有耀既屬不洽與情已失代表該業資格自應另舉經理惟該業涉訟多年兩造相爭無非私人權利倘再令預聞銀錢欵項勢必剝蝕凈盡終無了局自非另由公正人出爲公斷代行保管不足以昭折服應將此案始末情形叙案連同徐順卿潘有耀繳案各項簿據存摺一併函送上海南商會審查公斷如果徐順卿潘有耀果有貶價及將前項已領地價查有冒濫侵呑情弊自可逐欵查追原送預算細表應辦各項公益如果均屬核實自宜次第舉行務使所得之價欵不虚糜以該業之公產作該業之事業勿令私人絲毫侵潤庶不負前人艱難創造之苦心應由該會邀同該業全體各捐私見公衆計議隨時函縣核奪其現在應領存欵及遷葬等事亦由該會妥愼辦理以淸糾葛至該公所歷年收支有無侵冒情事係另一問題併由該會秉公審核另案核辦可也自經此次明白示諭之後該業代表人等自應靜候審查以憑公斷如果再有藉口保塜滋擾情事一經查實定當提案嚴辦决不寛貸仰各遵照母違切切特示 
[縣知事公署批示二則]  
　　梳粧公所行頭朱鳳掦等禀戴順興破壞行規請傳訊諭禁由禀及粘單均悉查洋鏡業梳粧公所雖禀准吳前縣給示有案惟所呈作場同業行規祗爲整頓收徒用夥入行起見並不涉及店帮營業範圍茲據禀稱店舖戴順興裝出之貨賤價售賣指爲破壞行規拘解公所處罰請傳訊諭禁等情並察閱我呈之行規九條大都皆取締店舖售貨之辦法輒以處罰爲事無論此等規章並未禀准有案豈容擅行使用且以作帮干涉店舖之業務沿途勒扣貨物强迫認罰似此蠻覇行爲殊與商業治安有碍正批斥間復據該店商戴順興等禀訴前來本應飭提該作主等到案究辦今從寛着將扣留之貨物立即交還戴順興等收回免予深究嗣後店作兩帮對於業務如有應行改良之處務各和平商榷彼此均不得軼出範圍仰各遵照 
　　紅木洋鏡業店商戴順興王永興禀作帮擾亂店業扣貨勒罰請查追嚴禁由禀悉此案先據業作帮朱鳳掦等以店舖戴順興裝貨賤售破壞行規扣留處罰等情具禀到署本知事以作帮侵碍店舖營業越出範圍已嚴詞批斥着令朱鳳掦等速將原貨交還該商收回矣嗣後該店舖對於各作帮仍宜和平貿易勿存 
　見致碍雙方業務是爲至要 
[誌謝]  
　　靑年會體育部聘請美國體育專家敎授各種健身運動成效卓著頗受敎育界歡迎茲定本星期五六即陰曆二月十四十五兩日開第三次體育游藝大會除由全部會員試演各式技藝外並有游泳池游水競爭及各種雜耍皆有益於人生體育昨承惠贈入覽劵二紙書此誌謝 
氣候報告 
[（上海徐家滙天文臺天氣測候報告）]  
　　已過者之報告三月十五日反旋風消減其力止於江蘇氣壓復升相差甚鮮凉風柔弱而無定向天陰　十六日氣壓復升氣候和燥天氣稍朗　十六日下午四時前二十四小時内上海氣候温度至高四八·六至低三六·三去年同日至高四七·六至低三五·六 
　　未來者之推測十六日下午四時三十分豫測天多雲而寒惟稍晴朗海濱一帶冬季信風頗烈 
雜評二 
[小題大做（宇）]  
　　蔣順臣之供詞謂自解送軍署後除責打軍棍以外尙有跪鐵練扳弓弔等種種名目是皆前淸專制時代殘酷不仁之手叚也不圖其流毒竟至於今日雖然蔣順臣之言有無虚揑尙不可知而僅就西探自觀審時目覩之兩旁兵士各以實彈鎗口對凖被告之面亦已嚴肅甚矣夫以一庸愚下流而到此威風凛凛之地其戰懼　觫已不知若何情狀亦尙何求不得耶宜乎羅律師之謂其小題大做矣 
來函 
[字林西報代收仁濟醫院捐欵報告（德記洋行交來）]  
　　林協記洋二十元　周澍三洋十元　趙俊三洋十元　林大昌洋十元　楊啓鵬洋十元　永益洋二元　同昌紙號洋十元廣益洋十元　劉顯堂洋十元　鴻餘洋五元　鑄記洋十元 
章福記洋五十元　樸修洋十元　天實書局洋二元　周仲若洋十元　源來洋十元　馬學餘洋五元　意新洋五元　王肖堂洋五元　成豊洋五元 
[松滬護軍使署來函]  
　　三月十六日北京統率辦事處通電如左 
　　湘路戰况隨聞如下三月十一日劉團長占標率隊由高沙追剿黔寇該處山險惡寇衆節節負嵎抗拒　戰終日昨夜我軍分途抄襲同時并進一再猛攻至十二日早三時寇力不支向安江武陽潰退昨役斃寇百餘名寇首一名云處咸印松滬護軍使署印 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代阿木林致謝湯森氏書] [  天虚我生]  
　　密司忒湯森氏大發明家鑒僕　報端讀貴大藥房之四大告白久矣極欲一試改頭換面之奇藥以博女界之歡迎特苦定價太昻各購一瓶已不啻虚擲一場和酒下脚乃惟托之夢想未獲問津昨晤天虚我生謂僕酒剌滿面纍纍如癩蝦蟆殊不雅觀盍用湯森氏面皰藥水治之僕因告以前故渠謂兩月以前曾購此藥未用當以轉贈予乃大喜亟向取得試用以仿單中載須將此水搽之患處經宿乃效予因搽之滿面蒙被而臥翌晨早起挽鏡自照則予面竟發奇彩色黃如金吾妻見而大駭以爲吾人患黃疸病矣予告以故殊不信蓋予面上酒剌固未減少一星也第此黃色盥之勿去凡費眱皂一打碱末半磅依然如烟薰太歲乃大窘天虚我生適至因求解法則曰然則當用皮膚白色素治之勸予試購一瓶予初不欲嗣經吾妻慫惥乃試購之依法敷用不意奇效立見雖非何郎竟如敷粉顧影翩翩覺小白臉之雅號今當屬之我矣惟有一事不無欠缺蓋吾之眉竟如馬氏季常化爲鶴鶴擬倩吾妻用烏鬚藥水畫之而渠以爲其父昔嘗試之殊不靈驗且足以沾惹牀褥必勿許予意乃大恚已而思之吾眉之白乃因白色素之作用度不可以復黑不如購拔毛藥拔之去更搽生毛藥使之生庶可復我本來吾妻亦頗贊成此說乃亟購備兩瓶依法試用初以拔毛藥試拭雙眉居然應手而落予大驚異復以生毛藥搽之則葺葺之毛亦意應手而生於是狂喜不能自持手忙脚亂不意眼眶額角亦均沾染殆遍瞬息之間則覺頰上添毫爲狀乃如㹳狌大駭即以手抺之則又應手而長一如告白上所言長可數尺黑而有光吾妻大駭以爲吾人已成活鬼則立以拔毛藥兜頭灌注痛快有如醍醐事亟引鏡自照則區區之頭已如牛山濯濯成爲不毛之地爲狀乃類秃鶖吾因喜曰三千煩惱絲一併去盡亦大快事而吾妻則蹙額曰奈何竟成此狀　睡時爲人所見不將詫爲······予曰無傷果欲其生者則尙有生毛藥在因以生毛藥搽之滿頭予髮亦遂種種特以手勢不匀歷亂乃如剌毛之栗欲拔去之重行改造則拔毛藥　告罄矣吾妻因曰是不妨明日再爲改造夜深矣不如睡休予曰吾眉　拔不可不使復生惟吾手拙不能畫爲巧樣煩卿爲我畫之吾妻無奈乃取牙刷蘸藥爲我細畫吾則仰面承其芳息覺其吹　如蘭心頗油然及畫竟吾乃情不自禁立親其吻吾妻亟避不虞其鼻適觸吾額而吾所畫眉痕竟已印其櫻唇之上成八字形急爲拂拭則曰應手而長長亦數尺黑而有光其形狀絕類端午門所演之武則天也吾因而歎湯森氏四種奇藥之靈實爲世無其匹吾妻嘴上生毛得以上婏武壘成爲帝皇之相此實出於湯森氏之賜也爰囑天虚我生作書致謝並爲證明吾聞藥房中證書最喜誇張以裝門面此書雖近滑稽然而矜遽功效乃有如此倘亦爲實羅公司所歡迎者歟 
詩選 
[乙卯舊臘二日爲先中議公忌辰書此寄感] [  虚潛叟]  
　　見昔嚴親十八年鬚眉正氣尙巍然遙瞻祖墓歸吾土（先始祖墓前隙地於乙亥年讓與他姓已酉年歸我先中議公當快然矣）特立宗仿宅爾出（先二世祖墓田迺先太高祖漢陽公捐置先中議公遺命笑支祠今迺成之）主靜齋中留墨跡（先九世祖烈愍公於城南御史第築主靜齋燬於粤氛今未規復）尊經閣上簿靑氈（先漢陽公建尊經閣於文廟之北遺命重修）每逢家祭無忘告自懔遺言涕淚漣　 
　　親若生存壽百年（先中議公生於嘉慶丁丑卒於光緒戊戌）一 
思往事一凄然裳衣未設遺空笥黍稷非韾祭有田幼子瞻依呼負襁（今年得少子呀呀解語）長孫拜跪學鋪氈泰平已定屯蒙局乘馬何須泣血漣 
　　生我恩勤五十年（先中議公生我時已五十我今亦五十）我今生子又依然内庭世守先人宅　粥家傳附郭田自種𥟇　須釀� 
酒已消冰雪豈餐氈試尋河上逍遙樂春水方生碧且漣 
憶珠樓筆記[  天白]  
[折獄]  
　　鳳陽富室秦某病革時子尙幼託其貲於子之婦翁蔡秦卒子遂依蔡而居及長既成昏蔡尙無返璧意且御秦子極苛其女以爲言蔡怒逐婿及女秦子訟之官官以蔡受秦貲無左證斥弗理時鄰邑宰晉陽許公折獄如神秦子往愬焉公嫌越俎還其牘秦子涕泣伏公庭呵逐之終不肯去公憐之謂曰余姑爲爾緩圖之牘則非例所當受也會捕得某案從盜罪不至死者公於密室中鞠之囑盜指鳳陽蔡某爲主藏當減其罪盜欣然從命公遂移牒鳳陽拘蔡某至則頓首呼寃公曰吾觀爾之爲人亦非作姦犯科者盜言妄也行將釋汝矣因從容詢蔡生平蔡以身既免罪官又假以辭色則大喜過望自道其行車惟恐弗詳但不及婿家託　事公忽拍案怒問曰爾自言初爲窶人子繼作小負販牟升斗利免凍餒而已安能驟致鉅富不爲盜主藏亦必多行不義趣就三木蔡大懼崩角於地具言秦某託資顧顚末公曰汝言烏足憑趣書狀吾牒鳳陽縣察之蔡書訖公閱狀曰果爾汝婿已成立胡不返其資曰固將授　渠蓋爲賈未歸也公曰汝婿若歸即授之乎曰然公笑曰爾婿待爾久　時秦子實在旁聽鞫公喚至前蔡見婿大駭秦子尙欲有言公止之曰若翁已允歸汝資勿再絮絮令若翁無顏且若翁撫汝十數年汝亦當有以報之命秦子以其資五分之一贈蔡即命書劵交換訖釋蔡令歸蔡始悟爲公所紿然亦感公義下堂即絜其婿及女歸和好如初焉 
小說 
[俠情小說紅蘩蕗别傳] [  天虚我生]  
　　第二十一章（續） 
　　其時雨已漸止重雲之中微露天光一線安特魯乃見白拉根内顏色灰白已如燼餘紙箔其重垂之目亦復深閉初不注視一物泥汚染其兩腮尙未盡去衣裳亦檻樓如丐狀乃奇醜安東尼低聲曰亞猛現狀不甚險耶白拉根内微微點首即曰在理亞猛當完全信我一如我之信彼乃以少待不至立即轉念不䘏自投羅網以速其死在彼之意以爲紅蘩蕗營救太子且不暇安能救彼之白浪琪哉不知吾引白浪琪出獄猶在太子之前蓋吾爲獄中筦鑰之人欲引一人出獄其事直如反掌矧白浪琪又爲女郎獄中不甚注重故吾飾爲蒲伯之女引之出矣安東尼曰然則今在何所白拉根内曰今在附近聖裘奶一小屋中倘使亞猛不復入城不引起舒勿林諸人之監視則白浪琪此時早已隨侏儒之蒲伯而往曼台而彼乃不予信必欲自投羅網以重予憂予誠未如之何言時狀至失望蓋其初心滿擬此事告成即可歸與其妻永享家庭之福今若此知危難猶未艾也故其心中煩惱至不可名安特魯乃自往取馬駕諸煤車之上且言曰白拉根内君將如何白拉根内曰吾當反走入城尙有二馬今無所用祇好任其在此倘有亡人得此馬者則吾願上帝助其鞭策趣出巴黎毌遭虎狼噬也至於阿卸吾但能再俟機會賠償其損失矣安特魯時已駕車乃曰白拉根内願君此行趣告成功白拉根内無語但背手佇立目視其患難與共之愛友徐徐行入曉烟而滅 
[神怪小說罕登返魂記英國蓓生原著（四）] [  新]  
　　次日朝餐之後復往見博士則少年方與博士共飲咖啡且曰汝之貓奈何不見又曰飛飛亦何往言次忽以手扶頭曰吾頭沈沈頗思得一寗睡言次逕就室隅一榻口中作歌俚鄙無倫已忽中輟呼之不應搖其肩亦不覺知藥性已發急延利德入室時方亭午盡垂四隅窓幙令黯吾儕三人仍依次坐博士曰利德先生願君爲我召此少年驅壳中魂靈居間人正色曰汝爲此事爲惡乎爲善乎抑兒戲乎博士曰吾欲返其原有之魂靈耳居間人點首似許可飛飛則蜷伏桌下有頃陰風起自榻下奇冷砭骨飛飛乃唁唁而吠厥聲至慘博士呼洛路之名曰願汝顯形此言出屍身乃大牽動肌肉盡縮似有無限痛苦至中大震少年之面忽起綠光高如柱愈高愈濃遂成一人影裸體虬筋醜乃萬狀博士厲聲曰死者聽之吾奉上帝之命令爾去此裸人聞語陡怒世聞大聲猝發震若霹靂繼有火光一團直破窓檻而去室中復入寂靜廻視少年則偃臥榻下口垂目閉蓋已死矣而居間人亦醒搓子言曰事了矣汝不見少年手足已牽動乎言次少年果動已而目張飛飛乃一躍而前直登　榻歡呼不已晚燈既上茀郎克罕登已完全復其原狀飛飛亦親之如親主人博士自搓其手曰茲事誠萬幸吾初不料洛路之去乃如是之速也（完） 
 
 
 

Page 15

 
 
   
 
 

Page 16

 
 
   
 
