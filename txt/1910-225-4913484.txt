# 1910 - 225 - 4913484

 

Page 1

 
 
   
 
 

Page 2

 
 
[宮門抄]  
　　七月十七日召見軍機王曾綬 
論說 
[論鹽斤增價之害（再）（續）（寒）]  
　　英國初改革時。其類於吾今日之鹽政者。不一而足。卒之無一合理。罔不窒礙而難行此。大堪證明鹽斤增價之有害無利也。更試條舉明之。英當一千八百三十六年。各新聞紙館出報一卷。公家必收英金四辨士之稅。小民力能閱報者。通國不過三十萬人。且有私自購閱者。遂致。報雖見多。稅反見少。大吏察知其弊。定减稅新章。報館乃遂林立。至印報所需之字。本亦有稅。更盡除之。於是報館乃日見興盛。此可証鹽價之必不宜增者一也。 
　　英之郵政局。向歸官辦。取價甚昂。約華程一百五十餘里。已需英金八辨士。於是儉約之家。不能常通書札。其貿易中通信者。亦簡而又簡。或私相授受。或以函札雜入官文書中。故郵政局雖占利藪之名。而所入終寥寥無幾。一千八百三十七年。有羅蘭希利者。出一法。爲公家先製小票。售諸民間。每票取英金一辨士。每信一封。約計路之遠近。酌定一極廉之價。即取此票黏於信面。少或一張。多或數張。送至郵局。即爲代寄。此即今日郵政之權輿也。至一千八百三十九年。英始批準。舉國大便。旣而泰西諸國。皆仿照辦理。所獲之益。不勝僂指。即以英倫舊時匀計。一年之内。一人慬寄信四封。改法而後。匀計一人三十三封。另有不加封套之。信僅收半。價是年共有一千兆紙之多。又新聞紙及書籍等。有二百五十九兆封。共計英金五百五十萬磅。除局費外。計獲一百八十萬磅。誠公私交便也。此可証鹽價之必不宜增者又一也。 
　　英國向例同一物也。售於他國。必使從賤。若購他國之物。必使昂其值。積之旣久。本國之物不敢出口。他國之物無人顧問於是有人倡議詆之。謂民間通用之物。公家忽設一法。使之騰貴。將欲以保本國之業。不知保一業。即害萬民所謂保護貿易。乃愚之甚者。也此議一出。和之者多。至千八百四十九年。英廷體察民情。卒命删除。英民大喜。是謂自由貿易。查是年英之船隻。運載各貨物。合計僅重英衡四百九十萬墩。至一千八百七十四年。增至六百萬墩。船中水手。共二十五萬人。可見改律者之無害而又有利也。此可證鹽價之必宜增者又一也。 
　　夫。稅輕而其業發達。則以輕而積多。稅重而其業萎縮。則以重而减少。重稅者。消極的主義也。輕稅。者積極的主義也。是故收稅要義。苟非。日用所必需。而屬於奢侈品者。雖重稅而不爲苛。苟爲日用所必需。即使輕稅。稅不因之而减。國家誠欲增價而於鹽求多乎。恐將適得其反比例是增之適以減之也。欲救其弊。宜取鹽政之害。一切摧陷而廓淸之。鹽之害在私。則求所以去其私。鹽之害在官商之蠧。則求所以去其蠧。鹽之害在增。價則求所以輕其價。語曰琴瑟不調者必。解而更張之。乃可鼓也。今鹽政之害。宜解而更張者也。當更張而不更張。雖有良工。焉能善調也。而沾沾於鹽官之。增設章制之紛更。抑末矣。乃今之從事於鹽政之改革者。徒聞易。 
 
 
 

Page 3

 
 
官制。添冗員。而於弊之所在。尙絲毫未議及。其將審愼鄭重以出之。故遲遲不一發表乎。抑别有計畫乎。吾知宰臣謀國。必有以體恤民生。斷不忍因循以坐誤者予日望之。（完） 
專電 
[電一（北京）]  
　　新疆財政監理官急電度支部新疆兵變聯合窮民與官爲難焚燒官署局所撫台聯魁已遠避 
[電二（北京）]  
　　吏部奏變通大計及卓異辦法又奏籤分民政部員外唐植運出身不符請銷捐案 
[電三（北京）]  
　　度支部議覆甘督長庚奏上海紳商協助甘賑請奬一摺謂須按照新例補足四成實銀方准給奬 
[電四（北京）]  
　　浙撫增韞奏覆嘉善紳幕被參各欵請將劣紳已華江西知縣余官濬永不叙用江西候補同知史增美即行革職一併押解回籍交地方官管束李士棻及刑幕藕農均驅逐回籍嘉善縣知縣徐寳棻開缺另補奉旨依議 
[電五（北京）]  
　　學部昨出牌示留學生應考時應各繳相片無相片者扣不準考 
[電六（北京）]  
　　軍機處議領班章京另改升轉一事殊多窒礙屢議未决 
緊要新聞一 
[諮議局聯合會第三次開會北京]  
　　各省諮議局議員聯合會於初六初八日兩次開會均誌前報初十日又在石橋别業開第三次會議是日到會者三十二人一句鐘開會第一簽定會員議席第二由主席宣言本會發起之原因及其性質地位與其宗旨第三主席報告到會會員三十八人共十九省各省諮議局委任議員到會函電已收到者共二十省第四報告聯合會應提議案議題公推起草員如左（一）請速開國會案推張君國溶起草（二）請組織責任内閣案推雷君奮起草（三）請速定官制提前施行案推孟君昭常楊君廷棟起草（四）諮議局章程解釋疑義解决案推劉君崇祐湯君化龍起草第五交付審查員各議案（甲）預計地方自治經費釐訂地方稅界限及請開國會提議案（乙）變鹽法提議案（丙）改訂全國鹽法提議案（丁）照約速定裁釐加稅提議案議畢四鐘散會 
[攝政王愼重借欵問題北京]  
　　十一日早晨度支部尚書澤公正擬赴陵忽蒙召見蓋因盛宮保來京目的本在借欵修路而度支部曾有限制借貸外債之奏在先是以攝政王著與盛宮保同時伺候以便詳詢借欵利害賢王之愼重國政於此可見一斑 
[攝政王將次校閱禁衛軍北京]  
　　禁衛軍大臣濤貝勒等以上年十一月初一日挑定禁衞馬隊一營已入南苑訓練均有成效昨下堂諭飭該隊營軍於本月十八日即行撤回來京歸西安門内更番所聽候派差並聞濤貝勒擬俟該軍調京之後卽行奏請監國定期親臨簡閱以勵戎行刻正與軍諮大臣會商預備之法以便先期具奏 
[旅東日商竟不納稅矣北京]  
　　外務部日前接東督錫制軍電云東三省改微統稅原爲汰繁就簡起見現查日本商人多不遵章繳納不服檢查亦不請領免徵單等項不惟有損主權且恐各國援爲口實於稅務前途關係重要請即由部與該公使交涉鄒尙書當與各堂會議决將此事佼入東三省未結中日交涉案内以便提議 
[度部何伸於外省而屈於各部耶北京]  
　　度支部澤尙書以外省冗員冗費節經分電飭裁惟中央各部費用之浮糜差缺之冗濫不特毫未裁减且較前尤甚無怪各省違言台諫彈劾因屢與樞府會商擬先將各部人員之薪津酌减成數並裁撤飯銀等項已有成議詎各部院人員聞之大憤擬即聯合圑體要求本部院堂官與度支部反對而郵傳陸軍等部抵抗尤力澤尙書亦無如之何度支部伸庝各省而屈於各部亦足見中央權力之日張矣 
[沈侍郎獨不鑒呂尙書耶北京]  
　　津浦鐵路弊端百出前督辦呂海寰尙書曾以包庇私人獲罪乃該鐵路頽風莫挽依然如舊南叚總辦陳道前在湖北聲名本極平常近充此差變本加厲劣跡益著郵傳部曾飭人淸查經某委員將確有憑據之事呈堂候核奈徐尙書一聽沈侍郎所爲沈一味包庇不但不予以重懲旦反罪及查辦委員不應如是冒昧擬即參奏說者謂津浦弊竇殆皆郵部養成之 
[商辦鄂路奏派總理已准北京]  
　　鄂境鐵路借欵英美德法四國銀行代表在京催促簽押甚急鄂省旅京同鄉因公舉吳海陳惠愷兩君回鄂聯合各股東急設公司以圖抵制初四日下午衆股東及各圑代表紳商軍學均會於黃鶴樓之奥略樓援照江浙各省成案 
 
 

Page 4

 
 
公舉柯遜菴中丞逢時爲名譽總理黎玉屏京卿大鈞爲總理昨日瑞莘帥已有電到京據情奏准立案矣 
[台諫對於禁烟大臣之指摘北京]  
　　前成都將軍玉崑奏參防營戒烟不力之鑲紅旗蒙古佐領長松正紅旗滿洲驍騎校錦河請旨一併開缺恩騎尉紹恒文煥請旨即行革職禁烟大臣以其未遵新章任意變通僅奏請更正前護理雲貴總督沈秉堃奏參吸食鴉片各員亦係未遵新章乃禁烟大臣竟特摺奏參請將沈秉堃交部議處同罪異罰事出兩歧現某侍御對於此事大不滿意謂禁煙大臣純以私心用事擬即行據實紏參云 
[廕尙書電告抵京確期北京]  
　　新授陸軍部尙書廕午樓日前有電到京已於中歷七月初二日呈遞辭任國書初九日起程返國大約二十五六日可以抵京云並聞廕午樓尙書此次由德辭任時德皇赠與頭等紅鷹寳星一顆其餘隨員亦各奬賞有差按此則可與昨報專電參觀 
[商人呈請編練師圑之謬妄北京]  
　　本月初九日有嘉福行商徐冠軍者持一條陳呈於農工商部其内容係請於南洋擇定要隘設廠造船編練師圑以資鎭懾並定有翼長司令長參謀長等名目溥仲璐尙書因其荒謬絶倫嚴行斥駁並擬偵其行踪從嚴澈究 
[鄂督電參作僞騙欵之道員北京]  
　　鄂督瑞澂電參候補道謝紹佐業已奉旨革職茲將原電錄下查漢口一帶近年地價昂貴許僞百出往往揑造契紙盜抵欵項遂致商民受害獄訟煩興然操此術者初謂地痞奸商耳不圖湖北候補道謝紹佐竟亦塗改印收局騙洋行鉅欵瑞澂密嚴訪察始得其詳緣光緒三十四年五月間由湖南官礦處送來後湖淸丈局印收三紙一係湖字三百零五號業户金華堂計地二萬七千餘方一係湖字八十五號業户寳興堂計地一千五百方一係湖字一千九百八十二號業户常漢滔計地四千八百餘方係由尹湘琳出名將此印收三紙託官礦處紳士傅紹巖代向禮和洋行押借欵項結欠本息銀六萬餘兩該洋行因到期未贖知有弊端遂將官礦處銻價劃扣作抵迨追查淸丈局底案傳同業户常漢滔等質訊乃知金華廷一户原係監生楊廷楨之產輾轉押與該道謝紹佐並無二萬七千餘方之多祗向抵銀二百兩方數係該道塡改寳興堂一户即該道謝紹佐之花名淸丈局印收存根載明麥地兩廂合地一斗而查騐印收竟將兩廂改爲兩大塊一斗改爲一千五百方墨跡顯然一望而知至於常漢滔一户之地該道自謂向杜姓價買因常漢滔爲該道經手購地送給以酬其勞故報領印收係常漢滔户名後由淸丈局查明一地兩契另有糾葛常漢滔不能執業退還該道接收淸丈局正在追繳且查原給印收係地三斗五升該道亦改爲十三石五斗計地四千八百餘方凡此情節業已訊供確鑿夫印收蓋有印信爲基地執業要據該道竟私自塗改以少作多已屬膽大妄爲况此項印收三紙全在該道手中何以由尹湘琳朦混抵欵屢經江漢關備文追詰該道前後復文一味支吾而於如何塗改如何押欵各節置之不答可見作僞騙欵悉出該道一人之手銀行抵欵之時雖由尹湘琳出名安知非該道譸張爲幻揑名僞託縱有其人亦屬串通局騙毫無擬義該道身爲大員竟自塗改印收誆騙洋商累及湖南官欵幾釀交涉實屬衣冠敗類瑞澂旣訪察確實未便稍涉寛縱已密飭江漢關道先將该道看管澈究作僞情弊務令水落石出嚴行追辦惟係監司大員應請旨將湖北候補道謝紹佐先行革職以便歸案澈究 
[度支部議駁捐欵移奬之理由北京]  
　　江督張制軍奏皖紳李宗棠捐欵興學懇予移奬一摺茲經度支部議奏略謂查原奏内稱據江寗安徽兩提學會詳准安徽敎育總會寗垣事務所咨稱潁紳江蘇候補道李宗棠在潁州府東鄉倡設千倉義塾現届第七學期其開辦費除祠租外該紳自捐現銀三千兩其常年費除祠租族捐膳費外該紳共捐銀九千餘兩宣統元年二月該紳復在江寗設立千倉師範學校其開辦費由該紳自捐銀五千兩其常年費除所收學膳費外本年自捐銀二千一百餘兩核其常年進欵即以祖遺田地七千餘畝所收租課全數辦學不敷之數仍由該紳籌助應請移奬其子弟以爲後此振興之觀感又據該校册報宣統元年下學期經費外該紳復捐銀二千二百八十餘兩合之以前用過欵項實共捐銀二萬一千三百餘兩擬請奏奬該紳長子江南高等學堂畢業生京師大學預科學生李潤官以員外郎分部學慴該紳胞弟初級師範畢業生兩江師範學生李壽翔南洋方言學堂學生李壽翥江南模範學生李壽者均以通判不論雙單月分省補用等情前來查江蘇紳士翰林院修撰張謇創辦通州師範學堂安徽紳士候補四品京堂蒯光典創辦上江公學江蘇紳士河南布政使朱壽鏞創辦敦睦小學堂均捐欵至一萬五千餘兩經督撫先後奏請移奬實官均奉硃批著照所請今該紳捐銀二萬一千三百餘兩核與張謇等三紳事同一律合之籌餉舊例報捐十成銀數亦屬有盈無絀仰懇准予移奬俾昭激勸等語臣等查自停止實官捐輸以後各省官紳報効賑欵或報効學堂經費銀兩雖經各該省奏請奬給實官有案均係欽奉特旨允准其奉旨交議之件槪由臣部查照奏定振捐及報効學堂各章程飭令請奬銜封等項不准請奬實官歷經辦理在案此次該督原奏所援張謇等 
 
 

Page 5

 
 
創辦學堂捐助經費移奬實官均係欽奉特旨允准今李宗棠捐助銀兩旣經奉旨交議自應查照定章辦理所請移奬實官之處應毋庸議請飭該督轉飭提學使遵照新章查明李宗棠捐助欽項是否屬實出具切結即將此項銀兩按照新定賑捐成數請獎銜封等項俟查明聲覆到日再由臣部核辦奉旨依議 
[江省添撥调查局經費北京]  
　　黑龍江巡撫周中丞片奏云江省調查局額定經費曾於宣統元年三月間分别奏咨在案查該局於光緒三十三年冬間成立開辦之初事務極簡用費無多雖有規定數目并未照數支銷近年以來調查事件日益發生編輯法制範圍旣廣甄綜實難而統計一項表式已極紛繁期限又復嚴迫憲政所關旣未敢稍有延誤承辦員司自非仍前簡單所能將事該局節請加添薪公漸至超過原額經臣查核屬實均予照准飭由民政司隨時撥給俾資辦公惟現正淸理財政赶辦預算自應將該局添派員司及酌加局費薪資各項重行釐訂專章以便遵守而免紛歧其從前用過欵目仍請實用實銷以昭核實據民政司詳請奏咨立案前來除分咨憲政編查館曁度支部查照外理合附片具陳 
[湖北水泥廠延請敎習之鄭重北京]  
　　學部片奏准湖廣總督咨據商辦湖北水泥廠補用存記道程祖福禀稱湖北水泥廠奉奏准設立在廠内設水泥專科實騐講習所須延敎習以資講授查有内閣中書麟趾攷究水泥具有心得堪充水泥專科學堂敎習茲查上年學部議覆御史趙煕奏試學入官宜名實相副一摺内開游學生授職後准各省學堂局廠及官私已經成立之公司遇有需用此項人員開列人數由部請旨發往該省委用並聲明不扣資俸等語今職廠需用此項人材所有訂定該敎習一員禀請咨部照章辦理等情咨請查明辦理等因到部查内閣中書麟趾係在日本肄習窰業專科畢業以之敎授水泥專科自屬相宜旣經該督據情咨請自應查照臣部奏准議覆辦法請旨將中書麟趾發往該省委用不扣資俸如蒙俞允即由臣部分行遵照辦理奉旨依議 
[京師近事]  
　　吏部尙書李殿林昨諭丞參廳嗣後各司掌印以下各項鳥布須將全部人員開單呈堂點派不准私行擬派呈堂畫諾此亦李尙書收回政權之一端也 
　　禁烟大臣恭邸連日在公所與丁大臣振鐸秘密會議探因貴胄中某某公爵仍有嗜好未除故擬設法偵其實據以便紏叅又聞某兩侍郎亦屬形跡可疑已飭密爲偵察矣 
　　庫倫辦事大臣三多久有更動之說茲經詳細調查知主張更動者爲理藩部而樞府諸公多不謂然樞府之所以袒護理藩部之所以主張更動者聞其原因係三大臣至庫後力反前任延大臣敷衍之習於各喇嘛多所不利故運動理藩部謀以去之即前被御史奏參烟癖甚深一節亦係喇嘛所揭發該大臣自知難安於位故運動某某兩相爲之護符云 
　　滇藏邊務大臣趙爾豐日昨電致理藩部云藏中乏才請由殖邊學堂内遴選十數人遣派來藏任用俾收指臂之助理藩部當即札知該堂遵照矣 
　　學部爲統全罭敎育經費起見前曾擬定表格行知京師督學局各省提學使一律按欵塡報限於六日内送部現已逾限多日尙未據各處册報到部事關統計未便任意遲延故昨又分别嚴催迅速造送以便核辦 
　　代表團昨假事務所開會討論三次請願日期及各省舉定人數四川代表圑君孝可當衆宣言辭職并歷舉代表現在無事可辦如决定明年二月請願則待至明年二月再舉代表亦不爲遲又言現議三次請願準備多令人難以索解語極痛快非傷心人不能道其隻字 
　　學部現擬咨行民政部請飭京師各警廳及各省民政使巡警道將關於籌集敎育經費之各項彩票迅即查明無論其利弊若何一律飭其停辦以杜弊端而重學務 
　　大理院承審奉旨特交之廣東已革協統張哲培及標統劉雨沛兩犯已過三堂供認不諱按律應得絞監候罪名定正卿擬於日内具覆移交法部執行 
　　德國商人日前來京向郵傳部呈請在北京安設無線電報通逹上海俾利交通當由郵傳部咨商江督查復俟得覆後再行核定 
　　郵傅部交通傳習所暑假旣滿已於初八日開學是日該部堂曁各司員親到所中演說訓詞勉勵諸生諸生分兩旁排列肅聽所有禮節均甚可觀 
　　軍諮處本定全國綠營統限於宣統六年一律盡茲又續議裁盡後善後辦法擬將所節省之餉項全數撥歸新軍應用被裁官員飭令考入講武堂肄業畢業後酌量任用其兵丁中之年力精强者酌挑入伍年力已衰者給予恩餉一年各謀生計 
　　北京三益金店店主勾通吏部司員王憲章等盜賣難廕被逮情形迭誌本報現三益主人之家屬因法部對於此案主張盡法懲治乃决計以 
 
 

Page 6

 
 
巨金運動某當道冀將該店主救出聞已人有允爲設法從輕罰辦 
　　軍諮處王大臣奏派吳祿貞馮耿光赴德法兩國閱操已誌前報茲聞該大臣等已於初九日請訓十一日出京搭輪前往又聞兩大臣蒙恩特賞一等第三寳星及二等第二寳星已於請訓時兼謝特恩 
　　大理院衙門即以大理寺舊址改造其馬號即從前鑾儀衙門也此次改造係仿照各國制度估價共二十八萬卽日開工 
　　軍機王大臣日昨會議以理藩部整頓蒙藏事務殷繁擬仿照外部添設會辦大臣並力保肅邸恭邸堪勝其任日内卽當請旨定奪 
　　學部唐尙書近擬改譯學館爲圖書館而將譯學館遷至舊日醫學館内聞不日實行 
　　前陸尙鐵寳臣自乞休後終日家居情技師數人拍板淸歌或乘自由馬車遨遊于萬壽山之間大有泉石山林之樂有偶與談及國事者輙顧左右而言他 
時評 
[其一]  
　　資政院爲上議院基礎。繫各國之觀瞻。關全國之要政。當若何鄭重者。昨有自都中來者。云聞資政院協理帮辦各員。意見不一。籌備開院事宜。亦未能周到夫意見不一。則籌備必至多疎天下無論何事。未有意見不一。而可以得完善之結果者掃除私見而。但謀公益則意見消融。而和衷共濟矣。如述者所言。吾欲以無則加勉。有則改之告諸公。 
[其二]  
　　京奉鐵路。以積弊日深。致爲胡侍御所奏劾。一切要政方苦無米難炊。籌措無策。而爲鐵路總辦者。尙令弊竇滋出。糜費鉅貲。有查辦之責。者其可不認眞從事乎。 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督籌補常平倉穀之偉畫武昌]  
　　鄂省常平倉穀近年所存不過三四千石每届冬令即以之撥發囚糧貧米因祇有此數故不能散放振糶至漢陽府縣從前曾勸集紳富捐銀五千餘兩糴穀二千石存倉嗣因倉朽穀爛賣穀得價銀一千二百兩存典生息息銀歷充城工歲修經費挪用已經完罄而漢口則因地廣人稠不便建倉以故向無積穀統核三鎭情形如此故一遇米糧來源衡少立有恐慌之象現鄂督以籌備積穀欽奉明諭飭辦要政武漢爲全省樞紐亟應將倉儲籌備充足以爲各屬之介惟現値公家財力奇絀實難籌措巨欵因以事關公益以武漢之大自不乏殷富好義之士紳踴躍輪將以輔助救荒之要政爰飭藩司會同鹽法漢關巡警勸業四道首先勸導刋發捐簿兩册札飭武漢二府會同商會分投勸集其能獨力捐至千石或五百石以上者詳請酌給獎勵以昭激勸並以三鎭雖同爲大縣然係省會要區人口繁庶爲外屬大縣所不及應各積穀三萬石分三年籌齊至漢口因人烟稠密火警時聞不便設立倉儲所有勸捐米糧或歸併於漢陽一倉或先在省倉附儲須待積有成數再行核定此外各府廳州縣亦統限三年大縣積穀二萬石中縣一萬六千石小縣一萬二千石以實倉儲而維荒歉 
[紅燈會匪首訊供詳情武昌]  
　　紅燈會匪首方斡臣本係著名積匪此次被拿解省後業經首府連訊三堂第一堂一槪不認第二堂仍一派支吾及至初九日第三堂趙太守督同委員徐令冠瀛等將該匪等六名一併提案囑令柯玉山勸其實招該匪始則支吾繼則辱罵柯玉山終竟一語不發雖用刑棍夾靠自午前十一時起至午後四時止該匪年近七十神色不變仍無一字確供嗣經趙太守見該匪供情狡詐身體强大當於是晚諭令將刑具上閂催緊至夜八點鐘時始略吐實供云前在家時曾入哥老會開堂放票實有其事嗣因出門在蘇淮一帶小貿多年家中之事一槪不知此次柯玉山被訪派差緝拿其綑毆差役以及官兵到時盧萬和主使開鎗拒捕伊實不知云云嗣經趙太守詰以搶犯吳有元前在通山行搶之案據供爾爲該會匪首是否確實該犯答以吳有元前本認識至爲該會匪首實無其事且吳有元行搶通山縣案時伊已出門多年一槪不知太守以該匪現已略供實情當諭徐令等勸其將平生所作之事曁此案始末逐一實供詎該匪自此供後仍然一語不發惟開堂放票四字直認不諱趙太守以該匪旣認從前開堂放票已屬罪有應得似不必再求深究且於初八日第二次刑訊該匪首堅不認供惟云請辦而已趙太守當於是日一併據情詳請督憲瑞莘帥核奪聞莘帥有請辦就辦毋庸要供之說惟通山搶案該匪是否在内似應究出特飭再行復訊一堂如該匪認此搶案則懲辦更爲有名萬一不肯承招則卽以前供定讞云云趙太守奉諭後當於十一日早八句鐘時飭將匪等一併提案督同徐令冠瀛等研審至四小時之久並賜該匪等每名饅頭三枚以當早餐是日統未用刑據柯玉山等供與前同一字不易及至盤詰方幹臣伊云實供已於初九申訴並未留有餘地請賜早辦以免受苦等語趙太守以此次提訊係奉憲諭專究搶案一層若非澈底訊明何以復命當諭徐令等婉言勸認而該匪仍堅不承招趙太守以該匪既不肯招則以前供擬辦已奉督諭特擬定將該匪首方幹臣柯玉山柯春山等三名先行一併正法其餘從匪柯靑山等數名統俟盧萬和解省後再行訊明分别擬辦 
[兩湖移民進退維谷黑龍江]  
　　兩湖難民移往黑龍江省各地者約有一千三百餘人近因冷暖不時又兼連日大雨濕氣蒸鬰各移民多因水土不服致罹疾病日來死者甚多生者亦頗有洶洶不安之勢聞有難民四百餘名擁入公署警衞隊阴止不聽繼起衝突幸經撫台派員婉詞慰藉始克散去現該難民等大都不願再留江省若即送還湖廣亦頗不便昨公署已電禀錫督從速照會湖廣總督妥籌善後之策矣 
[過路環事之餘间嫋嫋廣東]  
　　路環賊匪脫逃之原因路環賊徒自乘巨風脫逃以來業爲港官拘獲十三人疑即路環之賊内有一人聞係賊徒之管庫及辦事者或云路環賊匪之在港島附近地方者於某日約計有九十名之多帶來被擄待贖之童尙不在列聞當葡軍在路環捕擊時某日轟斃賊徒約一百五十餘人之多領袖老賊經此大創已盡失望欲行投降惟年少諸賊聲稱寗願死戰終不投降一日適當巨風之際有渡船兩艘驶近路環爲賊之助遂有賊九十人分坐兩船而逃先到香洲復分小隊乘坐小輪來港多在筲箕灣匿居中國水師總兵吳敬榮知賊徒脫逃到港遂帶線工十四人前來協同港官嚴密查緝矣 
　　粤人提議事後之防維過路環一事粤人憤激異常七月初二日香山勘界維持會適開尋常會到者甚衆又經提議過路環事是目共議案四條（一）葡攻路環無良無莠回罹慘禍前經函各埠同胞合電政府維持今事機危迫應用電催函催請公定公議應即函催各埠同胞助電務逹維持目的而後已衆贊成（二）路環事起各鄉見葡殘虐被殃及人心震驚現仍紛擾異常應否　請政府派輪駐紮灣仔前山海面以資保護請公定公議即電政府請飭粤督水提派輪分駐灣仔前山海面俾安人心衆贊成三四係提議本會收支徵信錄及催繳認捐各事不備錄 
 
 

Page 11

 
 
[易道佈置西江防務之周密廣東]  
　　肇羅易道以肇羅兩屬均當辦理淸鄉自應統籌兼顧前因羅定匪擾先後調撥多營嚴行勦辦現在匪風已戢仍應酌派營隊淸辦以絶根株惟肇屬西路一帶匪風素熾且沿江西海等處匪黨出沒打單均在於此雖經分别設防而兵力終形單薄又應兼籌並顧水陸設防以免顧此失彼現特責成隆統帶於六步三峽六都一帶切實籌防其東安高明封川開建各路亦須撥勇扼紥並派弁率線嚴行跟緝并飭配長龍十號隨時往來查巡以重防務昨已禀明粤督請示辦理矣 
分類新聞政界 
[對待抑勒洋價之新法浙江]  
　　錢糧折收洋價劃一浙省經諮議局議决於開徵之前二十日分邀城鎭鄉紳董會議按照城鎭兌換店鋪牌價議定劃一價目由地方官照議定書刋印告示分貼城鎭鄉以徧及爲限未發告示以前不得開徵現聞鎭海崇邱鄉鄉約紳董以目下上忙開徵已久而告示並未分貼平民輸納每元僅作九百五十六文其能讀議案者又未肯受抑勒勢必延待出示是非特吃虧平民亦恐有誤國課日前特開會議决印刷通告分貼各村内稱詳查藩憲頒發徵糧洋價告示内開示仰闔屬官釐曁糧户商賈人等一體知悉嗣後花户納糧商賈完釐每大銀元一枚准作實足制錢一千文大龍元一律通用不折不扣小龍元照市申算免虧正賦又六月二十九日四明報載奉化趙紳等禀控浮收錢糧奉撫憲批該縣徵糧洋價何以並不遵照通該辦理仰布政司轉飭寗波府查明禀復一面速飭奉化縣遵照前次通飭每元作錢一千文不得稍事短縮以恤民隱而昭一律是洋價每元作錢一千文疊經上憲通飭縣主雖無明示然各屬一律斷不至於我鎭海獨異凡各糧户須属遵通飭每元作錢一千文小龍元照市申算章程隨徵卽解無庸必待縣示致誤國課倘或差保抑勒可各就本區董事報明該董事隨即登記滿十户爲一起照串備齊應輪數目報局核對由局陪領投櫃可也 
[鄂省督審處之新組織武昌]  
　　鄂法司馬廉訪現詳准督院將發審局改爲督審處以爲審問各屬上控提審之機關所有前委承帮審讞員有三十餘人之多徒耗薪夫公費刻僅留長於聽斷者八員以二員爲正審六員爲帮審並派武昌府充當提調旋以該府因籌辦新政事極紛繁且本處現正淸理歷年積案須另派精明强幹之員佐理特委候補知府雙壽爲審長位次在提調之下其權限則似各局坐辦以資助理而期得力 
[贛撫札司查明兩道控案江西]  
　　江西禁烟公所原係總辦施觀察之瀚專辦其事責任重大辦理不嚴人言嘖嘖遂經馮撫札委巡警道爲總辦以致權利獨歸警道致施道别生意見互相禀訐馮撫大怒立札施道銷差迭經劉方伯上院轉圜不獲刻聞馮撫已札委提學司王同愈查明互控案情呈院核辦 
軍界 
[浙省新軍秋操近聞杭州]  
　　浙省秋操原定於八月二十七日轉瞬間操期已届一切均須預備撫憲增中丞昨特諭令楊樹　協統早爲計畫以免臨時局促楊協統已會商二標標統蕭星垣君一標三營管帶張載陽君隨同督練公所派委之員弁定期於十六日由省城起起查勘沿江海塘行軍駐紥處所直至許村地方爲止繪具圖說呈復中座察核辦理綠營裁撤巡防隊尙未完全而寗波温州兩府地居海濱防堵尤爲緊要聞浙撫增中丞深恐寗温兩處兵力不足擬將新軍營隊一標移紥寗波定海二標移紮温州樂淸惟因秋操在即一時未克舉行擬俟操事畢後再行决定 
[鄂管帶遇事振刷之一班湖北]  
　　陸軍步隊三十標一營郜管帶翔宸原來對於軍事本屬廢弛以故陸軍長官每以遇事敷衍四字目之詎自該標調駐湘省後該管帶奉委代理統領有管轄兩標之全權終日兢業從公不遑暇食時而巡視各營時而督習操練其對於該營未出發各隊則每星期除晝間操課打靶之外尙規定夜間行軍二次或三次均由該管帶披星帶月徒步率往蓮溪寺洪山一帶演習夜間實行戰鬭各種方法其於该協軍紀風紀該管帶則尤爲認眞整頓不遺餘力 
[陸軍第三標募兵防匪江西]  
　　江西陸軍第三標業經劉方伯會同籌妥的欵將次成立所有挑選兵士一千五百名不日出示開招馮撫誠恐匪徒混迹投充致碍軍政特札兵備處轉飭該營官長預先籌防加意偵察如有可疑之人隨時禀承辦理以免後患 
學務 
[咸寗令詳請核辦誣控敎員湖北]  
　　咸寗十二都紳士周鳳歧爲人公正廉明爲闔邑士紳所推許前在該縣開辦高等小學有敎員曹健以不稱職失席由是挾嫌蓄怨誣控周紳鳳歧魏紳子奇侵蝕賓興經闔邑人士算淸賬目呈請息銷在案詎曹詭詐百出近復以侵吞大題赴學司衙門具控當由學司高文宗飭縣查覆周魏以公欵爲闔縣所攸關特邀請紳學兩界在縣城自治公所開會算賬各紳等以周魏所算賬目毫無含混曹屢次揑誣上控實屬無恥之尤聯名據情禀請縣令轉詳學司高文宗究辦錢大令昨已將情詳請學憲查核辦理未知如何結局也 
[暑假各校紛紛開學松江]  
　　松郡各校暑假將滿紛紛開校府中校十七日華婁懷新淸華各十八日其振德所改之崇眞亦十七日尙有顧念劬君籌創之孤貧院額定三十名與上海貧兒院聯絡一氣亦定於十八日開幕 
實業 
[會議規復長江釣船利益杭州]  
　　弛禁長江釣船建議案由諮議局呈請撫院咨商江督查復等情迭誌本報現勸業道董觀察據調查釣船委員王令廷杰禀稱知縣馳赴寗波鎭海定海象山台州海門温州等處查得原有釣船約五千艘舵工水手近十萬人現存者約有千隻而能 
 
 

Page 12

 
 
往長江一帶貿易者共計一百八九十艘皆由江蘇封禁釣船無以爲生以致日形减少查釣船營業以米木爲大宗猪隻紙貨次之板炭雜木冰鮮又次之其往長江者大半運木前年運米而回自鎭江禁米無貨可以運回故失業甚多莫不日盼弛禁如禁例一開釣船某業自可蒸蒸日上以收沿岸貿易之利查鎭江上海等處能否弛禁在江蘇轄境權限之内本省未便擅主特移商藩司顏方伯妥議詳辦矣 
[木行倒閉鉅欵鎭江]  
　　鎭郡市面之壞已逹極點日昨金山河大生恒木行因周轉不靈遽爾倒閉計虧欠本埠各莊欵約二萬數千金鎭和莊八千六百餘兩福昶四千兩永源三千兩永裕七百兩源長四千兩現各錢莊對於此事多有難色未卜如何結果也 
[勸業道飭斷茶業股份糾葛湖北]  
　　瑞馨泰茶葉店股東程光照呈訴經理人塗改帳目拆換簿據一案當經高佑諸觀察飭縣訊斷大致以該店旣係集股夥貿如果曹雲卿實有朦混侵蝕情事應不僅該生一人控告且案經涉訟公庭此等顯弊何以水立時判决反令邀中理處其中恐有隠飾情事已飭江夏縣傳集人證調齊簿據核明訊斷以免久延滋累 
雜記 
[江北濱運各州縣大水可憂揚州]  
　　楊州府嵩太守現以江北高寳運河與湖水相隔僅一西隄茲因連日暴雨秋汛復漲河湖相連東隄一帶绵長二百餘里危險暴常特於日昨據情電禀常鎭道劉襄孫觀察轉商鎭江關稅務司德君示諭駐鎭華洋各小輪公司於十六日起往來淸鎭長班各小輪一律暫行停駛以保隄岸並於日昨乘舟親往邵伯高郵各處沿途查勘水勢以便增修隄防現聞裡下河各州縣鄉間農户均赶收稻子雜糧恐有開壩之舉免致臨時不及云 
[高安縣賭風復盛可傷江西]  
　　江西高安縣賭風極盛一般賭棍幾於項背相望前經舒大令嚴行查禁拿獲多人責罰並用各賭棍望風逃逸賭害爲之一淸詎近來發生一種新賭具美其名曰竹戰一般閒員幕友以及富紳巨贾無所事事咸以此爲消閒之具朝夕從事於斯輸赢動輒數百金計以致衙署局所鉅莊大號幾成秘密賭塲較之下流社會有過之無不及也於是一班賭棍見獵心喜咸思尤而效之特邀集同黨竊竊私議除鄉間會塲仍舊其在城内一律改換麻省革去牌九骰寳免遭禁令故刻下城廂内外轉成麻省世界無敢過而問也 
[孟蘭會糜費革除可嘉武昌]  
　　鄂省各署局所積習相沿每届七 
月半中元節期即延和尙道士大做孟蘭勝會而尤以藩臬兩署紡紗織布布铜幣銀元各局爲最熱閙每處竟糜欵至一二千金之多其餘各署局之節儉者亦須耗費數百串茲爲瑞制軍所聞以現值財政支絀民生凋敝此種迷信陋習無論其欵出於公家亦或出於在公差役工匠均應禁革以免虚糜特於月初通飭各署局所一律嚴禁其已籌措有欵者移辦地方善舉如有差役工匠人等陽奉陰違即責成該颧巡警拿辦不准徇隠以故近日各紙紮店所紥神馬皆銷售不出堆積無用咸擬於十五日後舁往城外自行焚化云 
[廣文學堂開設花會可誅杭州]  
　　温台匪民創設花會久爲民間大害雖地方官嚴行拏禁此風究未革除近年水旱頻仍賭風愈盛匪盜亦愈熾前有温屬永嘉縣劣紳王庭傑等以創辦廣文學堂經費無着爲辭竟敢開設花會種種荒謬爲害閭閻迭經紳商學界王侃王紹志等聯名電禀各憲環請從嚴拿辦各情即經增中丞電飭府縣查究該劣紳恃有學堂爲護符匿不出頭而花會期開如故日前復濳蹤來杭具呈撫轅飾詞辯護當奉憲諭批斥一面仍飭臬學二司轉札府縣查明提訊實究虚坐不得再有徇延 
[紹屬水災慘酷情形可憐杭州]  
　　紹屬諸曁縣各鄉本年五月兩次被水災重區廣已爲數十年來所僅見湖鄉農民迭次來省呼籲環請工賑並以舊存賑餘巨欵被官紳幕吏朋比私吞雖各界開會公請澈究而官樣文章迄無着落不料六月二十四五等日上游東浦諸縣山鄉出蛟洪流橫溢續又冲决湖埂十餘處中湖早稻揚花結實（按諸曁湖田早新均在六月底收割）慘被漂沒黃稻田（俗名將割之際謂之黃稻田）九千數百畝房屋牲畜事尤細微農民遭此重災哭聲遍野業由新任秦令馳報上峯撥欵急賑日前七十二都湖外畈下南鄉三十一都南鄉三十二都三十一都五稻各莊七十二都大園莊等處災民張蓮選等不約而同公舉代表五十餘人紛赴撫轅呈訴被災慘酷情形環求賑撫增中丞閱呈後惻然憐憫親自出堂按名傳詢温諭慰藉並云本部院早據秦令禀報業已派委妥員帶欵馳往會縣勘辦汝等迅速回鄉勸慰同村設法補救靜候賑撫可也 
文苑 
[讀史]  
　　以堂皇之禮部。而有盜祭品之司貢。以莊嚴之警局。而有盜槍械之巡士。是何盜之多也。不平生有感而作情見乎詞。殆亦切於憂世者歟緣錄之如左。 
　　陛盾諸郎氣如牛。高墻屹立猿攀　。宮門畢鍵秦王臥。夜半失却白狐裘。羣譁有盜盜何有。謂迹可尋竟否否。微塵不驚自來去。何殊言食不由口。咄咄斯事良足奇。恰如博浪沙中椎。又如妙手空空兒。去來不令一人知。王大索裘赫斯怒。竊藥疑是月中兎。此事問誰眼獨明。偵破賊去賊來路。蛇行出入肩相摩。此間狗竇由來多。自開狗門揖狗入。狗今已去奈若何。 
瀛談 
[羅馬訪古錄一]  
　　羅馬古大國也。文化早開。富有勝區。今則廢墟故址。荒烟蔓草。不免有麥秀黍離之歎。然其中尙有若聖彼得寺。若法王宮。宏莊華麗。至今猶稱偉觀。其餘頽壁殘礎。足藉以觀前古興亡盛衰之跡者。雖一柱一礎。亦三千年來遺蹟。上承希臘文物之精華。下啓歐洲近世之風尙。現代學術技藝無一不發源於此。然爲蠻族所蹂躪。全都榮華。付之一炬。蕩然無存。物換星移。法王佔據。擅威福者千年。其間英雄屢出。爭奪相踵。離爲割據。合爲聯邦。其極也。至馬尼葉爾。遂肇一統之基。西村氏週游環球。枉路過羅馬。俯仰古今。慨然有感。憑弔陳　。紀載甚詳。譯錄一二。以告世人。 
[福額拉木廢墟]  
　　墟北丘上巍然高聳者爲今羅馬市。其下有九大柱。皆白石削成。乃阿勃羅神廟址。其側又有三柱。爲伯斯巴夏尼廟。九大柱之東南。隔路有大石門左右各竪兩柱。柱下礎石三面。彫刻人物。大門左右又有小門。小門内又開小門。與大門通。凡門皆用白石構成。大門上刻女神捧军旂狀。其額。勒文字。乃紀厥功。蓋西歷。二百三年間。塞伯留斯王與波斯。阿拉比。亞諸國大戰獲勝。因建門以銘功也。門洞穹　。上劃數格。每格彫花環。築造之功。彫鏤之。精實爲後。世所取法。一千七百年前之妙技。目前完好。可稱鴻寳。門左又有八殘柱。此爲　丹廟址。此地古有十二神廟。今唯存二三殘柱斷礎而已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[理藩部會奏遵議察哈爾鬍匪惠菳生等照 
章懲辦摺]  
　　奏爲遵旨議奏恭摺會陳仰祈聖鑒事内閣鈔出察哈爾都統溥良等奏審明拿獲着名鬍匪惠菳生等五名照章懲辦並聲請緝拿此案出力各員弁會同民政部擇尤酌保等因一摺宣統二年四月二十一日奉硃批准其會同擇尤酌保餘著該衙門議奏欽此欽遵當由理藩部電行該都統將全案供招錄送備核茲准照錄咨送到部臣等謹會同大理院查開原奏内稱宣統元年十二月二十一日奉上諭理藩部奏札薩克輔國公巴彥濟噶爾勒由游牧起程行至中途被刧一摺著溥良通飭所屬一體嚴拿務獲從嚴懲辦據實覆奏原摺著鈔給閱看欽此欽遵寄信前來查該匪首惠菳生怗惡多年屢犯有案節經嚴飭購綫蹗緝先後在北京會同民政部緝捕探訪局順天府督捕局拿獲匪犯惠菳生王秃仔馬廣仙于菶先劉星宬仔等五名並起獲贓物多件由民政部奏交移解歸案懲辦當經札飭提訊據匪犯惠悳生即馬蘭亭又名回菳生供認從前騎馬持槍結夥爲匪刧掠次數太多記憶不淸於宣統元年十一月十一日起意糾邀劉星宬仔王秀仔于菶先馬廣仙在逃之馬漢章蕭洛三各騎馬携帶快槍在口外三台子地方攔搶不知字號京莊鋪馬匹駱駝銀兩皮張等物又於是年十二月初十日復糾邀原夥在哈嘛鳥蘇地方攔搶蒙古公衣帽銀兩等物將馬匹駱駝皮張變賣得財分用在京避匿旋被訪獲所有起獲之繡龍喇嘛帽綢片皮張即係贓物等供質之王秃子即王寳亭馬廣仙即馬　鳴于菶先即涂海憘劉星宬仔即劉二等供詞亦復脗合均供認惠菳生起意糾夥連年在口外搶刧多次並究出匪犯惠菳生於光緒三十四年十二月間夥同王秃仔于菶先馬廣仙並在逃之馬漢章蕭洛三等在大靑溝地方槍斃蒙古兵三人棄尸井中調閱原卷核與屍親呈報情形相符又究出王秃仔于菶先馬廣仙供認另有夥同在逃之不識姓名及馬漢章等五人於宣統元年十二月間在哈喇鳥蘇地方攔搶不知字號京廣鋪駱駝珊瑚等物賣錢分用當將起獲各案贓物飭傳事主分别認領委係被刧原物覆提該犯等一再究詰矢口不移經該都統將該犯惠菳生等按照嚮馬强盜例擬以斬梟遵章改爲斬决並援照前都統悳銘奏定成案請旨准將該匪犯惠菳生等五名就地正法以昭炯戒其在逃之馬漢章蕭洛三等餘犯當仍飭屬嚴緝獲時另行究辦等語臣等查蒙古則例内開民人在蒙古地方犯事照依蒙古例定擬又辦理蒙古案件如蒙古例所未備者准照刑例辦理大院理查現行刑例載嚮馬强盜執有軍器白日邀刧道路贓證明白俱不分人數多寡曾否傷人擬斬立决等語此案惠菳生糾同王秃仔馬廣仙干菶先劉星宬仔迭次騎馬持槍白日邀刧蒙古公等過客得贜係屬贓證明白自應按現行刑例問擬該都統將該犯等擬以斬梟改斬决係照舊例辦理應即更正惠菳生卽馬蘭亭又名回菳生王秃仔即王寳亭馬廣仙即馬　鳴于菶先即涂海憘又名于秃仔劉星宬仔即劉二均合依嚮馬强盜執有軍器白日邀刧道路贓證明白不分人數多寡曾否傷人斬立决例各擬斬立决又原奏内稱該都統會同民政部將該匪犯惠菳生等在京緝獲請將出力各員擇尤保奬等語欽奉硃批准其會同擇尤酌保等因欽此應由該都統會同民政部欽遵辦理外所有臣等遵旨會同議奏緣由謹恭摺具陳伏乞聖鑒訓示再此摺係理藩部主稿會同大理院辦理合併聲明謹奏宣統二年六月二十一日奉旨依議欽此 
本埠新聞 
[海軍大臣抵滬]  
　　海軍大臣洵貝勒奉命赴日美兩國考察軍政業已請訓南下昨由鎭江乘滬寗鐵路專車於午後三句二刻鐘抵滬本埠中西官紳均赴車站迎迓貝勒便服下車換乘紫韁雙馬車前導有閘北騎巡隊護衞逕至滬南製造局海軍籌備處駐節聞明日即須放洋 
[陳逸卿少一門路]  
　　倒欠鉅欵案内之北市正元莊股東陳逸卿曾經滬道蔡觀察親提研訊以陳自稱能將各欵設法淸理諭仍發回公廨收押候示在案茲悉陳與怡和洋行素有往來經陳禀明寳讞員擬與該行洋東面商一切昨奉派差帶陳至怡和洋行内詎該行洋東已返英國仍由該差將陳帶回收押至其妾許王兩氏業已暫行交保矣 
[騙取存欵之牽累]  
　　河南路鼎餘錢莊因騙取協昌發協泰祥信泰等各號存欵洋一千六百餘元經各存户報知捕房將該莊夥李淸甫解廨收押並將該莊房屋發封飭提經理人俞召棠等解辦在案昨由總巡捕房包探李星福將該莊主范吉甫並將巡警局拿獲之該莊出店陳玉堂一併提入捕房押候解究 
[蒙學堂果腐敗乎]  
　　無賴陸子卿即前開陸同慶堂藥店之陸正海前因勾引婦女經四路分局懲辦釋出未久前日復在四路二區境内張貼揑名學務大臣之文告申斥天保里私塾改良蒙學堂之種種腐敗被崗巡查見拘解一區由黃正巡官研訊一過押候懲辦 
[水巡警將次開辦]  
　　總工程局各董事議設水上巡警已由警務長挑選巡長巡士練習一切現又備就船隻停泊浦江俟水上有事就近接洽不日即須開辦並備杉板船兩艘專司巡察 
[邑紳出殯]  
　　昨爲邑紳姚伯欣開吊之期親朋之往吊者絡繹於途至午後舉殯滬上圑體執紼相送連親屬友朋及執事人等約有千人沿途設祭者有多起頗極一時之盛 
城内 
[局差索詐]  
　　船户陸永升前日投縣喊控總巡局差白脚阿土痴子勝葵楊桂等向索詐酧勞經田大令提訊陸供日前有同業陳和尙失去油布曾到水巡捕處控告後由友人勸妥息事今該差等向小的需索酧勞求請究辦判令退去候查明再核 
[串通一氣]  
　　泰興縣黃橋鎭順記乾德裕 
 
 

Page 19

 
 
寗元大等四錢莊經手殷煥文等將黃鍚恩扭至縣署控被黃串通開設同義葷油棧之江村如倒欠匯票銀六千兩曾奉提訊判黃收押在案前晚又復提案田大令以黃顯與江村如串通判仍還押昨日飭差將同義棧發封 
[發封房屋]  
　　奚懋孫與姚雨亭房屋紏葛一案曾由本縣田大令准詞　訊諭將姚雨亭之房屋發封乍經原差持諭至三牌樓地方將姚所開之源興洋　店封閉遂即回縣禀復 
[聚賭罰洋]  
　　登雲橋西首大街剃頭店内聚衆賭博前晚被西區長查獲將店主顧老天賭徒七人帶回局中判顧罰洋六元與賭之七人每人各罰二元一併斥退 
[儘可報告]  
　　城自治公所衛生處日昨發貼通告云照得城内小便處每日掃洗澆洒藥水係本處經辦隨時調查尙稱淸潔與城外無異惟恐夫役有　惰遺漏之處前經通告居民鋪户人等報告本處即飭役前往整理茲聞尙有未潔淨處四處調查莫得處所除嚴督夫役格外動奮外合再通告各住户知悉倘有小便處汚穢及有他項妨譺衛生者一經報告本處無不立即整理須知地方自治道在通力合作事關保衛生命幸勿觀望是爲至要至小便處掃洒後頑户即將瓜皮堆積垃圾其中並有傾倒便桶者嗣後查出立拿送究 
[勒詐地價]  
　　住居吳家弄之小林寳前日因其子患病身死倩鄰居龍寳將孩尸裝盒出城掩埋龍寳遂將孩尸葬於某姓地上詎有流氓小福元等將龍寳攔住勒詐地價洋五元旋由龍寳訴知小林寳扭至南區　明屬實判該流氓等罰洋三元斥釋 
[劃淸界限]  
　　張陳氏控朱招福朱毛囡朱潘氏等佔地不讓昨經一路巡局德正巡官審訊張陳氏供朱招福朱毛囡向氏栕得餘地計租錢十四千文立契爲憑今届期滿向索不還尙有朱潘氏私佔空地闊二尺長五尺將地打笆圍住向論蠻覇請究訊之朱根福等供詞支吾判將所佔之地仍照原契劃界以免訟累 
[道批兩則]  
　　謝鑒林等禀批此案前據縣請將此款移給和豐當經批飭妥辦旋據胡振網請將該欵及和豐控案一併移交商會妥理又經批縣核辦在案據禀前情仰上海縣即遵前批核明妥辦具報毋任訟延劉保昌等禀批减讓房租一事上年曾據法界衆商公禀節次移行照會勸諭普减迄無效果誠有如廨批所云祇可婉勸非可强迫者來禀所請來道勸諭一節於事無裨不如各租户自向房東懇切商减之爲愈耳仰公共租界會審官傳諭知照抄黏並發 
南市 
[預防危險]  
　　總工程局路政處查得西門外萬生橋堍張萬吉香店起至義弄面東六十七號門牌止共有樓　數幢均已尖修勢將傾圯昨特知照西區派探協同該處九圖地保傳知各店赶緊興修以防不測 
[控追借欵]  
　　協生洋貨店夥王德友昨與徐吟泉同扭燒　公所司事楊其玉至工程局控稱去年九月間由徐爲中代楊借去銀二百兩以該公所五百兩之股單一紙暫抵逾期不理經陳裁判訊明判楊交保赶緊理處 
[小販强横]  
　　水菒公所函致工程局稱大馬頭小販侯竹山往往至各水菒行逞兇把持前日又將寳成行夥毆打請爲查究等情局中准即提訊屬實判侯戒責二百五十下鎖發犯事處示衆兩天期滿再核 
閘北 
[傭婦行竊]  
　　伶人李福海家之傭婦薛陳氏竊取金飾現洋約値洋二百餘元逃逸昨日被周尋獲搜出原贓扭控四路分局經黃巡官訊明屬實判氏還押候氏夫到案再行核辦 
[僅認行竊]  
　　朱桂生拐匿李文才之子和尙已記前報昨經四路一區黃正巡官提訊朱供認向爲扒竊李孩實被同類某甲所拐小的並未預聞判還押候查再核　 
[索租被毆]  
　　許子高因向左阿四索討船租洋五元致起衝突由阿四之兄榮金帮同將許毆傷頭面許投四路一區控告由黃正巡官質訊一過判左收押候提左榮金到案再行核辦 
[勒交被告]  
　　職商姚竹琴前至總局控溝泥匠作頭唐德盛圖賴瓦筒洋三百五十元經孫裁判訊實判限一月繳洋當由十六　地保唐友梅保釋詎唐保出後置之不理刻已逾限多日姚復具禀請追昨奉警法科飭傳原保勒令將唐交案押追如違嚴比 
英租界 
[客棧售烟]  
　　山東路六十二號門牌才記客棧内私設烟榻售烟被總巡捕房一百五十一號西探查獲當將烟具兩副帶入捕房禀明捕頭請廨飭傳該棧主婦王季氏到案訊究 
[流氓攫物]  
　　流氓陳阿金在四川路搶取宋陳氏之金挖耳圖逃當被包探徐阿華追獲拘押捕房候究 
[幸遇同鄉]  
　　拐匪蔡某近在湖北誘拐女孩張九二沈桂英二口來滬圖賣昨在河南路行走被該孩等同鄉人李壽山所見上前盤詰蔡情虚逃逸李卽將兩孩送入總巡捕房經捕頭詢明飭送濟良所留候解廨訊核 
[包探竊賊]  
　　松江路住户陸癸池昨日失竊木箱等物報知捕房派探鍾星南將竊賊范文台查獲拘押捕房候究又徐阿永竊取福州路平和洋行麻袋布當被包探何正喜拿獲拘入捕房押候解究又李　二竊六馬路陸安記家木門數扇　至法租界圖消被法包探查獲送至總巡捕房押候究辦　　又棋盤街三十八號邱瑞生家失竊綢衣等物由探將竊賊王阿水查獲拘入捕房收押 
美租界 
[乘車跌傷]  
　　高阿順昨乘某號電車至吳淞路蓬路轉角處跳卜跌傷足骨由捕車送同仁醫院醫治 
[情節離奇]  
　　田阿敎昨至捕房報稱姘婦方氏被母領往李處價賣請爲查究捕頭准之 
[所托非人]  
　　吳淞路德成祥洋貨店主諸某昨投捕房報稱日前遣夥某甲赴杭州收帳日久不歸茲探悉被甲收得帳洋數百元逃避請爲查緝捕頭准之 
[姘夫不情]  
　　張鄧氏昨投捕房控稱姘夫某甲欲將婦人賣入妓院爲娼捕頭允爲查辦 
[形迹可疑]  
　　成衣匠趙阿忠昨携綢長衫多件至吳淞路某押店押洋巡捕以其形迹可疑拘入捕房聽候查核 
法租界 
[乞兒搶飯]  
　　法界永興里德銘里洋涇浜等處時有年未成丁之乞兒俟包飯作工人挑飯經過被等即上前索討或竟硬　茲爲副捕頭親自查見特派暗差巡捕前往各該處查察若再有前項情事立拿究辦 
[取締押店]  
　　法捕房查得近來界内所有新開押鋪往往于招牌上書有押當兩字押字甚小刋在上面當字較大刋在中間冀與當鋪混淆此等刁徒有意取巧實與典當營業有碍故特派探逐户知照如有隠　刋用當字者一例剔除如違提究 
[乘隙行竊]  
　　鎭江人王純旧借庽三茅閣橋堍老誠濟堂藥店樓上近日收有帳洋四百餘元儲諸箱龍内不意爲該店用人王連生偵悉乘隙箱龍内不意爲該店用人王連旋從樓窗跳出逃走當被英界包探獲住知失主住在法界故即送往法捕房收押訊辦 
[禁止停車]  
　　捕房以黃浦灘南首一帶各洋行門口時有各項車輛停駐實于往來人等多所阴礙爰飭包探前往傳諭自後無論何人之馬車人力車須一律停在靠　灘一面不能任意亂停如違拘究惟解送匯票匯欵之車暫停片刻者不在此例 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[雲南諮議局通函各屬地方官及自治公所 
勸學所文]  
　　雲南諮議局爲通告事案查滇省礦產事務自去歲本局成立遵章開會承護督部堂沈照章以本省權利事件應由本局議决遂將礦產一件提作議案當經本局研議磋商僉稱滇勢危迫民生困頓非振興實業不足以救患圖存而實業尤注重礦產外省均汲汲開辦我滇民窮財匱重以外人之爭奪凡屬滇人自應協力同谋實行採掘其關係較他省尤甚特將此案細心研究不求理想之驚之只期實事之有濟查隆興公司約章第七欵載公司勘指礦山道路凡有礙房屋田地墳墓風俗及中國國家商民現仍開辦原有利益各礦產公司槪不開辦侵佔永杜侵擾等語乃議設一礦務總會以爲實行抵制辦法詢謀僉同并舉定總副理各員呈請在案復披瀝陳詞報告各屬務懇從速調查列表送局并冀收納羣策易逹保存滇產之目的早在全滇父老洞鑒今春二月本局議員等復以鐵路旣通礦權更岌岌可危屢開協議調查黔晋兩省礦務章程由本局會商勸業道擬定雲南礦產官督紳辦由省設立總會各府屬分設分會先將礦產之處調查註册標記即行集股實地開採使官紳聯絡提介維持以促進行所擬草章呈請實行各在案此本局自開幕以來對於雲南礦務所悉心籌畫之情形也本局爲採取輿論機關有言責而無執行惟礦務一件内係滇民生命外關國際交涉本局議員等責任所繫經營組織不敢即行宣布者愼重圖事也實事求是之策亡羊補牢之計似近迂圖不敢求諒於衆亦不肯求諒於衆迺者紳商各界熱心毅力組織保礦會忽變爲礦務研究會於六月初四日傳單邀衆會議於省垣龍廷新館又於六月十一日傳單邀衆會議於建陽會館甚侄陸軍小學堂學生亦於是日結隊同到本局注意礦產多主請廢前約死力求爭語雖激烈其心可諒本局議員等平心息氣衡其理論妨礙甚多未便於衆議沸騰之中一一宣示爰與明訂是晚願書到局即當呈請行政長官從速辦理乃陸軍小學生結隊來局之第三日始將願書送局本局以列名代表均未簽押實與局章未合繼又易呈更屬可擬代表人旋即來局詢其是否據稱該願書實未與知如欲呈請詞多未洽必待修正遂將願書携去至今尙未交局此本局所不可解者也六月十六日三迤紳耆馬鎭軍柱等亦携願書到局擬設三迤礦務商辦總公司并面商各節頗有理由當即協議備文呈院在案此數日内各代表開會與本局協議之情形也第各界代表及陸軍小學生本局議員等固可以温語接待力爲排釋而省城人類繁雜衆心易惑誠恐一髮全身牽動巨禍非地方之福亦非該發起會議代表之福也近五六日内謠言四起有謂八月初一日洋兵到滇者有謂各界將别有舉動者士夫且然愚民何知省城如是外屬尤甚擾害生計於政體民情關係至鉅詢其謠言之所自有謂其係開會演說者有謂其得諸傳聞者一呼百噪婦孺皆驚究所從來莫衷一是倘因此不經之談而生意外之虞非保存之上策實斷送之厲階非本局所忍言也因思吾滇人士果眞知灼見事在必行造滇幸福本局對於此事雖海外同胞猶函詢辦法外省礦章猶悉心審查豈於桑梓父老子弟反不爲之呈請辦理且本局可置勿論督部堂蒞滇以來以體恤民情振興士氣爲亟亟其於礦產重件尤深籌熟慮冀得國家主持挪欵辦理免滇人之拮据無措騰諸奏章海内所共見共聞者也日來滇省情形隠患交迫惟恐造言生事者於礦事無濟於大局有礙爰慮及此不得不將近情縷晰陳之除呈督部堂巡警道外爲此通告函到務望隨時隨地據理解釋弭患無形則地方幸甚全幸甚 
小說 
[情小說玫瑰淚（四十二）]  
　　明日露第果至女郎許。詢其曾否與哈蘭訂婚。女郎慚不可仰。露第曰。吾與密司初見。不應如是之冒昧。然吾之來。實爲密司。密司幸告我。女郎者。與哈蘭克雷生至洽。然尙未訂婚。見露第意至懇切。於目光中。全露其精誠。則誠語之故。露第遂舉已身所遭歷之事實一一告之女郎。女郎乃大悟哈蘭爲卑鄙之小人。自此露第。與女郎爲至交。而哈蘭克雷生之蹤跡。不復再見於賽雅娜之室中矣。 
　　賽雅娜既與哈蘭絶交。後此乃不審何故。社會中人。咸讅哈蘭爲僉猾之浪子。無人肯與結交。貴女命婦輩。向之見哈蘭而笑靨歡迎者。今則人人見之走避。若避毒螫。哈蘭雖百出其跳舞音樂等諸技。以媚悅婦人。顧乃一無所濟。至哈蘭之若何痛悔。吾書亦無筆墨。足以形容其人。長日自撾其胸。自咎絶此富人。愧悔逹於極地。有時竟閉户而哭。明日乃目腫如桃。綜言之。哈蘭之一生毁矣。哈蘭者初意欲娶一至富之妻。以供其一生之揮霍。今已矣。匪特富人之女。不可得。即窮人之女亦不可得。哈蘭貧甚。無已則爲小學堂之敎員。修脯至微。窘不可狀。 
　　吾書至此將與讀者諸公别矣。然尤有一事。吾書必當表而出之。以免讀者之詈吾疏漏。蓋約翰伯森之妻麗娜格林。者實爲托而根同母異父之妹。托而根之母。卽爲瑪沙利罕。自改嫁格林公爵後。乃生此女。於露第爲姑姪行。故兩闪之丰貌至似。露第自經赤利伯爾之告語。方知約翰之妻。竟爲已之姑母。而侍女蘭尼者。當日去華福而至他許。今則仍爲露第服役。露第至愛蘭尼。蘭尼亦忠於露第。主僕之情至愜。露第自經爾許風波。對於華福之愛情乃益摯。如化學之融和。乃不能分析其彼此之原質。而華福之待露第。亦在在露其。精誠加以愛戀。此夫婦二人。倡隨之樂。直無物可以比擬。 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
　　　 
 
 

Page 32

 
 
   
 
