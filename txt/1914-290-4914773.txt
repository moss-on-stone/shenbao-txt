# 1914 - 290 - 4914773

 

Page 1

 
 
   
 
 

Page 2

 
 
時評 
[奮進（冷）]  
　　美國報界記者在北京演說謂中國若不於此三月至六月之内奮進則後恐無振興之望嗟乎奮進我意不如謂奮退之較適也 
　　財政用收縮法司法用收縮法敎育用收縮法自治用收縮法一切以前所謂新建之事業今皆以收縮法對付之是非奮進而奮退之謂也 
　　且更以實際言之使此奮退之法而果能實力行之又即奮進之機也爭權之人而能奮退則權平矣鑽營之徒而能奮退則吏治清矣貪利之夫而能奮退則積弊清而財力紓矣好亂之黨而能奮退則國家定而人民安矣故退一步言之奮退已可何勞奮進進一步言之奮退且難何能奮進 
[命令]  
　　三月二十六日大總統命令任命宋聯奎會辦陜西軍務此令 
　　又令前據奉天北路觀察使王秉鉞電稱奉天内務司長榮厚擅權違法勾結舞弊等情當經電令奉天民政長張錫鑾秉公查覆茲據覆稱案經逐欵查明皆係憑空誣指等語該觀察使越級妄陳已屬不合又復顚倒是非任情搆陷尤爲謬妄王秉鉞著即解任并交文官高等懲戒委員會從嚴議處以爲弁髦法紀者戒此令 
　　又令兼代陸軍總長周自齊呈據黑龍江護軍使朱慶瀾電稱江省防軍第三路第三營管帶陸軍上校銜郝鴻業私吞賄欵棄職濳逃并有虧空公欵情事現已派員拿獲請先行褫革原銜並褫奪勳章歸案訊辦等語該管帶郝鴻業身充軍官竟敢吞賄潛逃復虧巨欵實屬藐玩已極現旣拿獲到案應先將陸軍上校銜及四等文虎章一併褫奪交由該護軍使嚴行訊辦以伸法紀此令 
　　三月二十七日大總統命令代理國務總理孫寳琦内務總長朱啓鈐呈據江蘇民政長韓國鈞呈請任命徐國樑爲閘北警察分廳廳長應照准此令 
　　又令據署江蘇都督馮國璋呈稱前江南第三師旅長陸軍少將伍崇仁於上年江寗獨立時曾曉諭全軍官長先行反正似尙非甘心附逆且所部各軍已遵飭一律投誠現據該少將自行投案聽候處分略跡原情尙堪曲諒擬請量予寛免等語伍崇仁應得罪名從寛免予置議仍着褫革陸軍少將以示薄懲此令 
　　（按尙有命令數道明日補錄） 
[專電]  
　　北京電　徐世昌定三號自青島來京將來制度國務卿仍兼部徐恐將兼内務 
　　北京電　張鎭芳長財政說作罷梁士詒謂張在汴任時事物議未息且終任僅借給中央二十萬其財政手腕可知 
　　北京電　周學熙堅不肯來京周馥將來 
　　北京電　本月中央支出袁總統批定二百萬内百十萬爲皇室費軍警費等餘供各部太少故擬一律减其公費之半法部以該部公費大宗爲囚糧無可减反對其收入則交通月認五十萬魯認解百萬蘇三十萬 
　　北京電　保息及植棉製糖奬勵基金袁已准交財部妥備 
　　北京電　商會聯合會無法律核據部擬定商會法保障之但聯合會名義恐難成立政府對該會尤頗菲薄謂其舉會長則周晉鑣講商法則滿口習慣爭公文程式則至痛哭令人齒冷云云 
　　北京電　報載張紹曾被綏遠聯合會長雲亭控十三欵最重者謂其引用津人數百背反輿情强迫駱捐釀成罷市 
　　北京電　尹昌衡可望無事 
　　北京電　昨美米沙利新聞大學敎習威廉偕恐魯社員東納在報界同志會演說東謂中國不於此三月或六月内奮進則愈趨危境後恐無振興之望威謂報界應貴有高尙之人且知報爲事實的而非理想的中國報宜汪意實業若偏於政論則徒養成官僚彼謂將於明年組一世界新聞大會於巴馬三藥恐思可彼被推爲委員長望諸君届時推代表赴會 
　　北京電　政府又飭各省都督民政長防範黨人 
　　天津電　灤縣屬大清河口距城百五十里近聞聚有海盜三百餘人蠢動 
　　張家口電　前被官軍擒獲吉喇嘛之第四喇嘛率黨衆一百餘名在圈吉廟地方盤踞張旅長九卿當於卽日派六圑劉圑長德掄統率所屬前往勦辦 
　　古城子電　察罕通古新疆軍隊已退駐元湖惟阿城俄兵布爾根河蒙兵聞均未退 
　　打箭鑪電　川邊境界自前清趙爾豐奏定西界至江逹爲止現藏番盤踞拉里碩搬多桑昂等處日聚日衆張使電請中央飭陳使與英交涉着藏番退出江逹 
　　西安電　白匪又竄回内鄉其又一股已前進西安省之老君谷張都督已抵黑龍溝不日卽有大戰鬭 
　　洛陽電　趙護軍使倜將日内出戍潼關 
　　徐州電　黨人擬以徐宿爲起事地鳳臨爲根據地張巡閱使已派霍邱閻管帶回駐鳳臨調殷榮先回駐蚌埠兼顧鳳懷 
　　廣州電　廣東欽廉州等處黨人勾結土匪紛紛四起大股千餘人小股數百人不等龍都督電請中央速接濟現銀否則軍心搖動恐誤大局云云 
　　杭州電　外傳吕師長將北上赴軍事會議今探悉並無其事 
　　杭州電　體育學校於二十九日行畢業禮畢業者約百人 
　　杭州電　總統府警察顧問卜君於昨日來杭調查警務 
　　南京電　都督省長電請拆城振興商埠已得中央覆電未允 
　　南京電　此間得美國勸導員勘日（二十八日）到寗電馮督韓省長馮交涉員總商會准備歡迎并聞總商會蒐集南京特產品陳列省公署備美員參觀 
[特約路透電]  
　　天津電　路透天津訪事曾謁警廳長楊以德楊即否認被拘之謠且謂趙秉鈞實死於積痼其僕無一被疑就逮者 
　　漢口電　據荆紫關來函白匪忽主排外以擊殺外人毁其財產爲宗旨數月前秦省變叛之陸軍一圑亦附從白匪此次攻入秦省沿途蹂躪慘無人理 
　　成都電　聞越雋縣境之洛巴（譯音）蠻民現起風潮因有遣散之兵一隊竄入該境之故 
　　成都電　成都現開財政會議第一條乃議將各處積穀倉之米售去十成之四以欵收回紙幣議會已請財政部示明能否實行 
　　東京電　今晨十時吳軍港行戰鬥巡洋艦扶桑下水禮伏見宫親王亦往觀禮 
　　東京電　聞皇太后昨夜未能安眠病勢沉重未見輕减 
[譯電]  
　　北京電　謠傳政府因財政支絀請五國銀行圑代表每月付銀五百萬兩候第二次大借欵訂成照數扣除 
　　北京電　約法會議大約五月一日可以竟功 
　　北京電　徐世昌今日啓程赴京擬先在津勾留數日 
　　北京電　内務總長採取日本報律擬定新報律呈袁總統核奪 
　　北京電　據北京日報載稱甯波至長沙之鐵路合同昨已簽定 
　　北京電　駐德顏公使電告政府外國聞里區君及費萊倫博士兩敎士遇害消息大爲震驚請速平亂以保國威 
　　北京電　德皇以二等普魯士皇冕勳章授予稅務司德人哇爾曼君 
　　倫敦電　俄國禁馬出口德報大施抨擊 
　　比京電　比國國會兩院已通過保存華特羅戰場以免建屋成市議案 
　　柏林電　俄國國會陸海軍委員會允築行軍大道通至西部邊界俄國内閣已在國會提及禁止由西部邊界及黑海各口岸 
[衣服特别大减價廣告]  
准于今日起在石路中市裕生衣莊原址拍賣　上午起至晚止拍賣一月風雨不更 
兹因裕生衣莊各股東不願開張情愿將所存新原粗細皮貨綢緞棉夾單男女衣服共有數萬餘金今特挽中統盤與泰昌提莊向售每兩一元價碼之公道精工之重料巳蒙各界所賞悉現照原碼再打七折拍賣絲毫無讓總之暢銷底貨爲宗旨非圖利者可比倘蒙紳商各界惠顧小莊無不歡迎欲得便宜請捷足登先幸勿失此機會也泰昌提莊經理謹啓 
[注意花柳專科惟我一家惠和堂老醫局啟]  
本主人治毒專家聲振海外無論男婦新久梅毒透頂遍身潰爛瘋癱鼻削一切紅白痛濁淋症下疳横痃極重惡毒人人全愈個個除根生育照常雖滬上醫士林立實專科海上維我獨步包醫出立保單限期保愈如過期即還原洋及醫金藥資分文不取請試便知各種靈藥秘寳萬金難得並非誇言實出祖傳神方遠埠函購即寄楊梅瘋癱丸病愈重效益速每料洋十四元珠黄花柳掃毒丸能掃淨一切危險梅毒永不復發珠珀掃毒白濁斷根丸止痛止濁早服晚效立止腎虚淋濁丸獨秘靈藥蓋世無雙以上每料二元單料一元珠黄下疳散每罐一元專搽男婦小便腫痛潰爛立能退腫去腐生肌始終聖藥横痃魚口立消膏每張一元又立消丸每料二元其内外夾攻無不全消近有假冒凡吾同胞注意購服可稱悮中得福也設舊址英界三馬路大舞臺戲館對面便是 
[請看地保骩法]  
去冬身父李四金被族叔祖李耕餘誣　借欵一案訴辯後耕餘早巳氣餒適 
深恨耕餘之周内異常怨懟迄今數月久己寂無聲韾不料本圖地保張銀　 
言需洋五十一同進城可以了埋身父當置不理但以案未傳訊何由判斷深爲駭異乃一再赴　呈訴均 
堂帶同夥伴突至身家將父騙出至眞如鎭私行拘留揚言即須解至寳山一味恫嚇之詞令人駭絕如果審 
恐民國無此法律必係該保狐假虎威串同嚇詐爲此登報廣告以見該保目無法紀魚肉善良鄕民呼籲無 
[招請買辦]  
啟者今有一資本偉大之洋行係辦理進出口貨生意極旺並有外國著名鑽石廠運到最晶瑩寳貴之鑚石多種有重至數十卡勒者現欲請一買辦酬金從豐佣錢極厚如有願就斯職者請到四川路四十五號洋樓代爲接洽可也 
[好事多磨出版預告]  
是書係（鵑痕君）之傑作經（沁堂君）疊次校正内容極備完美寔可稱哀情小說中之皎楚凡靑年才子閨閣淑媛不可不閱全書約四萬餘言洋裝一厚册封面特請美術大家繪彩色美女妙肖撫媚尤爲優點准陽曆四月中旬出版定價每部銀一圓預約七折愛閱者速購預約劵初版無多幸勿交臂失之外埠函購者寄一分郵花八十五枚出版後須照原定價總發行所長浜路潮州坆山對面九十七至九十九號文粹編譯社啓 
[辭職聲明]  
鄙人參蒙延豐益壽保險儲蓄會社聘爲總經理兹因另有别就不克兼顧祇得辭　深恐諸親友未能週知特此布告鄭崧生謹啟 
[最新最完全的　民國元年一月起至二年十二月為止的　新編現行中華法令全書出版全書三十四冊半價四元]  
本書編輯二年來中央政府頒布法律命令各項規則共計一千餘種凡官廳律師議員商店及政學各界均宜購置現自三年一月起至三月止之法令全書裝訂四冊定價五角業巳付印卽日出版 
總發行所上海寗波路中旺弄一百九十五號共和編譯局啓寄售處上海中華書局●中華圖書館鴻文書局●會文堂書局 
 
 

Page 3

 
 
運馬出口議案 
　　倫敦電　今日盛傳陸軍大臣西萊君復上辭職書平民議院休息室中之意西萊君或將與殖民大臣哈考特君對調惟殖民副大臣愛穆特君亦有繼任之望自由黨數員有議以商部大臣彭斯君調補者昨晚謠傳亞爾特畜特亦有軍官多人辭職據特白林及克拉電稱多數騎兵軍官皆言寧願辭職不願壓制曷爾斯特昨日各各大將在陸軍部開談話會聞全體之意陸軍之共同責任並未受礙愛爾蘭多數步軍軍官頃知調軍赴曷爾斯特乃出英皇之意始允首途早日舉行國會選舉之朕兆今更可恃 
　　倫敦電　今日平民議院重行開會異常擁擠閣員無一出席由財政部某員宣稱内閣仍在集議首相愛斯奎土君將於今晚出席宣言休息室中之意内閣集議若是之久且召陸軍參謀總長費蘭巨上將與議首相之展緩宣言皆足爲重起風潮之徵統一黨領袖議員預料内閣或將辭職 
[公電]  
　　宜昌電局來電魚日夜一句鐘突來匪徒數十人撞入司令部搶刧軍械希圖舉事幸由喻司令率隊擊散當獲匪徒數名請示正法現段都督派來軍隊及兵艦均於昨日抵宜地方安靖秩序如常特此奉聞 
要聞一 
[再誌司法之前途（三月廿五日）（本報駐京記者遠生）]  
　　余前錄載今司法總長章宗祥氏之手簡讀者當已知司法前途之岌岌矣蓋自梁任公爲司法總長時代已感知潮流之亟故乃有臨去時之條陳看似限制司法實乃爲司法預佔地步也前直隷都督趙秉鈞通電已請廢止審檢各廳尙未實行齎志而殁今則有朱家寳氏領銜各省都督民政長聯銜呈請之咸日電報已奉令交政治會議矣 
　　原電略謂司法獨立固屬憲政精神顧必審國家財力如何人民程度奚若而後因地因時循序漸進乃能推行盡利不致病國害民我國近數年來效法泰西侈談美備藉口法權專工舞弄甚且審判案件任意藐法數見不鮮糜國家無數金錢反增吾民無限苦痛今就經費而言熱河一省轄縣十四歲費二十四萬有餘江西尙未遍設法庭歲費七十餘萬各省槪可類推更就人民趨向而言熱河蒙漢雜居新疆回多漢少固難驟進文明即内省居民習慣亦只知赴有司衙門今者政體更新負屈含寃幾至無從呼籲况河南舊年因財政困難呈准中央將八府設置之地方初級審檢兩廳及各縣之帮審員一律裁撤四川因法庭輕縱亦經電准專責知事治理某等僉以爲地方初級審檢兩廳及各縣審檢所帮審員均宜暫行停辦應有司法事件胥歸各縣知事管理以節經費至交通省分及通商口岸仍設高等審檢兩廳以爲收回領事裁判權之預備其偏僻各省及邊遠地方暫行停辦即以最高級之公署爲人民上訴機關暫設一二司法人員專司其事以熱河論向由中央每月恊濟九萬五千元若减去此項司法經費每月即减少四萬七千餘元此外各省所减當數倍於此至於刑律太輕匪徒無所忌憚亟宜釐定請將所陳發交政治會議速予議决云云先此司法總長乃擬呈各省設廳辦法六條以爲對待略謂忝長司法備位閣員辦事爲難情形固所深悉然主管司法職權亦應計及云云（此呈係本月十六日所遞）又此項都督等電呈旣發去後章氏乃復續一呈謂前列舉辦法六條呈請大總統批示遵行在案茲閱咸電一件奉批交政治會議等因查原電所陳有與宗祥前呈辦法相同者然其中亦有不同之點自係尙未深悉司法情形一時不免誤會宗祥深慮辦法兩歧有關政體擬請檢閱前呈如以爲可行仰蒙批准卽請將各省此次咸電毋庸發交會議以免歧異或鈞意以爲不妨仍交會議以資研究則宗祥前呈與咸電不無有互相關係之處亦請一併發交會議以得劃一之效云云措詞極爲可憐卽奉大總統諭併交政治會議核議呈復故合以任公前此條陳與此項咸電及章呈共爲司法前途運命所關而一係於政治會議之手也茲將章氏所擬辦法六條開列於後 
　　（一）各省高等審檢兩廳一律仍舊（咸電則限於交通便利之各省） 
　　（一）各省已設之高等審檢分廳除係距省會較遠或訴訟較繁者一律仍舊外其有應行裁併者由部隨時辦理至重要地方應設高等分廳而尙未成立者仍應陸續籌設（咸電與之相反） 
　　（一）各省省城地方初級各廳一律仍舊（咸電與之相反） 
　　（一）各省商埠地方初級各廳已設者仍舊未設者籌設（咸電主僅設高等） 
　　（一）東三省已設之地方初級各廳一律仍舊其理由以該省設廳最早且時有日俄交涉辦理尙稱得手相沿日久已稱習慣（咸電則東三省都督民政長皆列名其主裁可知） 
　　（一）各省除省城商埠外之已設地初各廳仍應設法維持（咸電與之相反） 
　　讀者觀上所云可知今日司法當局與各省所主張者根本不同究竟何者主張勝利則不可不覘政界之眞相及政治會議意見之一斑 
　　此次各省電請似係各省自行主張大總統之意似不以將已設之高等審檢各廳　行淘汰之說爲然故在今日作一樂觀則各省及商埠之高等審檢各廳或能一律保存其他則難言之矣據政治會議中消息云李經羲氏卽力主裁撤司法機關之人故頗欲就任公條陳發揮其主張卽如任公原議略復笞杖者不過以抵刑罰之一種而議者乃至欲恢復刑訊此案付審查時議長指定審查員有多數皆曾爲積年州縣者及推起草員你推我讓卒以許世英氏資格最老乃推爲起草員許氏起草之文頗爲司法留餘地李氏甚不謂然至多數議員之意嚮至今尙難確定大約如前所云能將各省（邊僻省分在内）曁商埠之高等審檢各廳保留者卽爲美滿之結果矣 
　　財政總長因於財政自然亦主張裁撤者傳聞某日財政會議秘將司法經費裁去大半不令司法總長聞知即此間所傳各省消息並非一律支絀乃有時有款而對於司法經費亦刻意留難因此章宗祥氏日來意氣極其消沈 
　　律師自本月廿一日起已停止給與證書及限制登錄其以前登錄者仍照舊營業大約甄别懲戒之法雖將訂定而梁任公所擬以前律師一律考試之案可不實行云 
[雜評一（無名）]  
　　徐世昌徐世昌將到京就職矣大約以國務長而兼内務部者其將來之位置也徐世昌之到京可謂請之再三今若就職其果有補於中國之前途耶 
　　夫今日之中國非有毅力猛進之人决不能肩此重任徐之就任其殆自信能肩重任歟不然旅進旅退非特今日在職之人類能之前次亦何必推辭也 
　　我嘗聞之易進者必易退若徐氏難進若此殆能不忽登忽下隨總統而爲終身國務長歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南潯鐵路調查記（本報旅行記者抱一）]  
　　南潯鐵路爲以商辦名義借用外債而未經收歸國有之一路記者親爲一日之乘客以從事實地調查報告所得如左 
　　就商辦鐵路比較先後此路發起獨早而現所告成之路線僅九江至德安一叚長一百六里又百分里之八十耳據鐵路中人言若工事不停則今年四五月間可築至建昌明年下半年可築至南昌是路以商辦名義集股聞僅得百萬左右中間不知經歷多少曲折延擱多少時間至去年乃獲與日人訂約借得日銀五百萬圓年息六釐工事始得漸次進行但借欵現雖尙未用罄而欲直築至南昌則萬萬不敷善後之計將安所出談者竊爲當路者危 
　　江西爲木材產出地德安以上軌道枕木採土產松术參合用之省費不少橋工之最鉅者爲山下渡一道今尙未能着手建築有養路工程師日本人一名現在行用之客車係購自上海興發榮廠各站辦事房及其他設備皆甚簡樸雖以九江總站之規模尙不得與滬甯小站比僅類似京奉津浦間小站而已 
　　其管理則車房尙整潔雖不及滬甯實遠勝於南京城内之甯省鐵路從多數乘客之所好僅掛三等車雖備頭二等車而未之用每日九江德安間往返各開一次時刻不甚準有較表開時刻相差至一小時以外者 
　　開支甚省自九江至德安六站大者不過職員四五人小者二三人除養路費暫歸建築部不計外一切費用每月約二三千元所收乘客票價平均每月約三千元貨物運費二千餘元雖有贏餘但其數亦細甚 
　　德安一帶土貨以米麥爲大宗次則桐油菜油之類皆裝車運九江輸入品以煤油洋貨爲大宗若開車至建昌則土產較富茶紙漆蔴夏布等物皆將出於是途現在均走吳城水道有一事足以告慰者則自九江以至德安遠近山坡徧種林木生機蓬勃記者自甯鎭溯江而來眼簾已飽映枯槁若死之景色至此忽逢一線之春不覺爲之一快耳 
[增修約法案已提出約法會議]  
　　昨日（二十四）約法會議急於開會臨時分發通告又兼午前雨雪　至下午一點五十分始行開會議長孫毓筠主席議員到會者四十餘人依議事日程開第一案卽增修約法案（大總統提出）首由大總統特派委員司法總長章宗祥君報告大總統對於約法之意見如下章君略謂此次約法會議之組織因爲臨時約法束縛政府過甚頗有礙於政治之進行且正式政府而受臨時約法之箝制於事實尤多窒礙大總統萬不得已始有增修約法之提議而遂有約法會議之組織現在約法會議已正式開會故特提出討論修正辦法惟是手續繁難恐議員諸公矯枉過正纂改過多轉失大總統之初意故希望諸公斟酌施行苟能不礙於政治之進行均可暫仍其舊其太妨害於政治活動者則不能不爲修正以期逹到最初之目的云云報告畢梁士詒鄧鎔相繼發言均謂約法之必須修改並詳言修改約法之手續衆議先交審查審查後再行起草議長指定鄧鎔王劭廉陳瀛洲馬良王揖唐趙維熙嚴復曾彝進梁士詒那彥圖等十五人爲審查員散會時二點四十分鐘 
[懲戒委員會長之條陳]  
　　日前文官高等懲戒委員會委員長董康呈總統條列目前切要事宜三項聞其中前二項已經總統批准照辦其末項應由内務財政兩部會商具覆再行核奪茲將其條列事宜錄誌於左 
　　嚴杜干涉國基肇建法紀未張因之攘臂言利結黨背公上下浸成風氣政府特建是官以拯此弊所以策國家庶務之進行並非便長官一人之予奪本會繩治愆違是非悉公輿論瞻聽所繫力戒黨阿然不先事申明難免臨期嘗試擬請於懲戒審議時如有請託諷示或刺探案情及本案關係人私以函電隱語主張辦法一經察出准呈明連帶懲戒再已付懲戒之案悉由主任委員秉公審查如有疑義准由本會知照本人提出答辯書以資參考若並無疑義本人希圖飾辯狡脫或唆使本省紳商連名代訴或勾通報館記載簧惑者應請一併嚴禁 
　　參用成法高等文官懲戒執行令尙在編輯頒布需時付懲戒之案源源而來未便懸案久待致滋積壓法制局懲戒法草案所定褫職降等减俸申誡四項範圍過寛如即據以定擬固不足以昭示奉法之愼且無以服被議者之心蓋失入則摧殘賢者失出又惡吏滋嫚均之弊也查前清處分則例官等雖異今制而權衡輕重尙稱縝密擬請於執行令未頒以前審議各案酌核事理暫准參照前項則例改就草案所定處分先行議决師其意不襲其名庶有所凖則不致誤爲出入 
　　撥給官屋本會職司糾繩理宜嚴密開辦伊始因委員長係大理院長兼充暫借院署閒屋本一時權宜之計乃近自司法部遷入復附以法律編查會地窄人稠本會若再雜厠其間非惟廨宇布置彼此不敷兼之吏役紛龐關防匪易擬請飭知内務部撥給閒空官屋一所以足敷本會辦公爲度决不稍涉鋪張如暫無官屋可撥惟有請飭財政部籌給銀圓五千元將都察院故址售出之舊署餘屋現未拆卸者由本會備價購回最加修葺若實不敷用擇要增置并酌建牆垣使不與部院混合用便稽察 
[宦海升沈中之動機初見者]  
　　饒漢祥襄辦秘書總統府秘書長梁士詒此次當選約法議員袁總統器重其才未允開去秘書長職務仍令兼任但府中政務日益怱忙而梁又出席於約法會議故秘書長之缺雖未開去日昨總統已調饒漢祥到秘書廳襄辦一切矣 
　　沈京兆名列第四順天府尹更換已見明文新任府尹爲沈金鑑現充内務部高等警察學校校長驟躋此任外間多莫測其由來茲聞沈在前清久官奉天受知於徐東海曾被密保洊署安徽臬司目前徐東海保荐人材單内沈京兆名列第四故得邀此簡拔云 
　　姜桂題辭熱河都統說熱河都統姜桂題以熱河事務繁劇且衰老之身實難支持已據情呈請大總統辭職聞總統已有允其辭職之意唯以熱河爲内蒙之鎖鑰當京師之屏藩地居邊要目下設法籌防非得一幹練大員不易勝任因刻尙未選得適任之人材故暫緩發表云 
　　回族挽留楊都督新疆地處邊陲介在兩大種類龐雜治理不易前因報紙有楊督調京之說該省回族聞之特舉哈得爾爲回族代表在蒙藏局遞呈挽留茲探得呈文如下新疆回部赴京代表四等嘉禾章停職參議院議員哈得爾爲呈請事頃接焉耆府總阿洪大毛拉噯里迪化府商總克立木吐魯番總阿洪托和提公民等來函云現在新省等處各界謠傳該青天楊都督有調京消息回部各界聞之日夜不安前清時代官員壓制回部牛馬看待魚肉回民迨民國成立後大總統任命楊公督新以來免去各項十分重視格外維持回部人民安堵新疆回族人民十居七八再得楊公督新十年生聚敎訓必能致富致强爲我國西北保障裨益匪淺我新省之有楊督如天之有日日不可無楊督亦不可無請具呈蒙藏事務局呈遞大總統俯念邊陲人民之意嚮俾楊督不離新疆人民方能安心不愕等語竊念議員旣已停職不應再言然以國家大計匹夫有責不得不爲之呈請耳再聞新軍定邊馬步統領馬福興彈壓地方純用和平手叚頗稱得力合併聲明爲此呈請總裁鑒核轉呈副總裁大總統施行謹呈 
[老河口刧後談]  
　　湖北老河口此次被匪擾亂精華盡燬現已半月之久商店猶未開市蓋因無力復業者居多且懼其復轉竄回也日前都督省長所飭撥振五千元係由樊城稅局就近劃撥無如無家難民太多卽收埋爲匪擊斃與餓死之屍亦須大宗經費敎千元豈能濟急故鄂北觀察使朱佑保光化知事方以南等電懇當道請求多撥振欵以救災氓昨省長都督已會飭國稅廳籌錢二萬串解往一面電令該觀察使督同商會速辦急振以資救濟聞漢口商務慈善會諸董接閱河口紳商函電亦極憫惻刻正籌募捐項并先籌墊洋若干匯往散放 
　　河口稅捐局長陳君呈報國稅廳謂該局查騐員司被匪擊斃三名受傷者十二名以護兵扞手巡丁居多局中及各卡遺失大票共數百張并開列各票號數呈核至存欵被掠共有一萬四千串之多該廳長刻已委員前往調查其損失是否確實其擊斃員司各賞撫卹一百元受傷者則飭送往醫院診治惟大票之失恐别有情弊因匪人搶去無用難免非局中員司藏匿賴爲賣與商人漏稅地步除將該票號數通告各稅局認眞稽查作爲廢紙外並飭查辦委員清查眞相以憑根究云 
　　河口禁烟查緝處長袁德焜昨呈行政公署報告該處亦被匪刧文卷欵項蕩然無存職員司役被殺害多人餘被擄去不知下落務懇遴員接替以便從新組織且謂該處人員之被害實因與本地烟民結怨所致當時匪衆已將退走突來土匪地痞逢人便殺該處長身命亦幾莫保故决計請退聞吕省長因該鎭新遭此難未便更易他員業已電令慰留仍飭接續舉辦以重烟禁 
　　河口駐防寗軍亂時只有五百人附匪者竟逾其半餘兵自不能抵禦該營長許某當已被戕現聞都督因奉總統命令飭查疏防文武從嚴懲處擬卽將甯君圑長趙榮華逮案究辦但趙自謂有收復河口及堵截竄襄之功究不識功罪奚若也又駐泊河口水警砲船張區長余段長督率水警在水面堵擊其搶刧船隻并扼守東河殺口不令渡河斃匪十有餘名較之陸軍之不戰附匪者誠爲難得刻水警廳長已請都督省長從優奬勵矣 
[北京順天時報被檢閱紀]  
　　前日順天時報被檢閱事據北京日報所載二十四日四時有我國巡警多名因有公事前赴化石橋順天時報社當先通知該報社長龜井氏及至該社門首已有日本兵多名强行抗拒不准入雷池一步彼此勢將用武我國巡警爲顧全邦交起見遂讓步而去據日本報紙則云係我國憲兵十數名侵入順天時報社因該報登載不穩之記事欲押收當日之新聞該社卽電告日本警察署及憲兵遣派所派來憲兵對抗作罷云云兩國新聞所載彼此雖稍有出入而其要點總不外我國方面對於該報之新聞欲有所檢閱查日本居留北京人民從事於新聞事業者兩家一爲順天時報一爲日刋新支那順天時報之主任現爲龜井及村田諸人創辦於前清光緒末葉及今已十年餘當時北京日報與中央大同日報因順天時報受該國公使之保護往往同一新聞順天時報載之則安然無事他報載之則不免清政府之干涉營業上不免有所損失嘗與順天時報爲筆墨上之爭論社會亦知爲日本人之報紙可以覘外人一部分之輿論頗注目焉新支那報係民國元年出版原係周刋後改爲日刋且係日文設在前門外香爐營而順天時報則設在正陽門内化石橋近日關於檢查事其主因相傳不一或云該報因地位之關係措詞每多激烈往往他報他不能言恐警廳之取締者該報往往言之例如日前關於逮捕黨人案警廳先日知會各報館比次日則順天時報揭出北京報界同志會因此函詢警廳數次在政府方面以爲該報應與中國人所辦報館受同一之取締近日或因該報連日登載某某之事遂於二十三日派人檢查旋由日本公使館衛隊并參贊三人亦赴該報館兩方面并未衝突遂由外交部與日公使直接談判在日公使方面以爲該報之設立係前清外務部之許可對於檢查事件頗不以爲然一面報告該國政府一面與孫總理及曹次長等談判現聞已和平解决矣 
[山東西最近之兩暴動案]  
　　盂縣人民抗稅案盂縣人民因新契納稅事聚衆要挾爲縣知事鎗斃四十人曾據官府文報略紀片面情槪茲得續函較前爲詳惟於槍斃四十人之當時情狀猶未述及或仍爲一面之詞亦未可知茲據有聞必錄之例姑彚誌如下（一）原因盂縣知事米庭珍徵收客歲錢糧甚屬急進民人苦之遂聚衆變亂聲勢洶洶旋見該縣所轄之慶豐一二三都人民見神池村董張功保蔴黃鎭鄉約楊玉培爲官府所獲更成暴動情狀米知事委派警長屠忠實下鄉切實解勸該民等要挾免稅種烟等事經警長勸諭遂即解散　（一）槪情上月煤釐局委員到卡民人因草捐事令爐窰罷工並傳知各村將應交之稅錢均交伊手違則焚燒重罰該知事赴省面呈都督請兵鎭壓都督特派副官隨緝探隊前往彈壓該知事由省回縣後該暴民復聚數千勒逼良民强派米石并焚燒前議長李華齡房屋旋進縣將行政公署焚燬勢甚猖獗米知事藏匿縣城遂爲亂民把守尋米知事據情轉報都督經都督派敎導二圑圑長劉文后三圑三營營長吳載洲副官周克寛率該營十一十二兩連官長士兵上正太火車前往該縣彈壓鎭攝並命該圑長勸諭和平了局勿致殃及善民蹂躪地方（一）調處内務司長崔廷獻以該縣鄉民聚衆實由議長李華齡私徵草捐所致今軍隊前往彈壓該司長不忍袖手旁觀特於（十三號）上午八鐘乘正太火車親赴該邑調和此事務使鄉民解散以安善良米知事當晚有電告都督以暴民等當省兵未至大有開槍堵禦之勢不意一聞省兵到境卽四散逃竄只查獲首領王志宵等三人暫行鎖押云云（一） 
結束盂縣人民聚衆已解散惟匪首張功保等畏罪遠颺迄未弋獲聞該縣知事已將首犯楊某等拿獲二名派警解送省垣呈請懲辦行政公署當將該匪等函送高等審判廳按律訊辦云 
　　樂安縣戕官案山東樂安縣知事王君因騐契事被民人戕害日昨政府接到山東靳都督來電據稱已將爲首之張景三等八名拿獲訊明正法當經國務院復電嘉許其電略謂皓電悉據陳樂安縣戕官匪犯張景三等八名業經訊明正法深堪嘉慰出力人員准予奬叙 
[迪化又有華俄兵警交涉]  
　　迪化楊督電稱據楊飛霞電稱有俄兵二名酗酒持槍闖入華商屋内肆行騷擾該商請俄阿克薩哈勸解俄兵兇極放鎗亂擊將我警兵擊斃乘機遠颺伏於蘆葦内向我兵射擊我兵迫於自衛還擊斃俄兵一名等情據此除飭由許觀察使查覆至日再行呈報外謹此電陳 
[湘省戒嚴最近消息]  
　　黎錫圭案湘省當戒嚴期内密派軍警到處搜獲黨人機關數處惟辦理異常秘密外間不得其詳本處報紙不准登載此事必須先日送稿核閱始准刋行近據個中人云日前拿獲黎錫圭之事黎錫圭名尙仁人指爲洪會首領去年湘省獨立黎曾附助黨人早在通令拿辦之列此次又有人報告黎在省城設立機關與黨人暗通消息湯都督得信以爲此人係前國會議員黎尙雯之弟立派兵警至黎尙雯住宅查拿據黎宅聲稱黎錫圭與本宅早已分居並未在此當由兵警搜查徧覓不見亦未得何種證據始相率退出嗣經探得黎錫圭現在某客棧寄寓卽往該棧偵查棧主答以並無此姓寓客各兵警以無從辨識將欲出門旋見外間房内有一人據案觀書神色不動因入内盤詰其人自稱爲黎錫圭爾等何事問我兵警聲稱我們亦不知何事但都督早有命令要我們在外訪查今日旣已查得可隨我們去見都督遂卽將其扭解到府聽候審訊其同日在大吉祥旅館拿獲之十餘人據稱亦係該黨之秘密機關並聞前日又在湘潭縣金臺旅館拿獲四人解省訊辦惟審訊時關防極爲嚴密外間無從探悉但據傳聞所有拿獲之犯已將證據確鑿訊有實供者已槍斃數名其毫無証據者則開釋六名又一說則云黎自發交軍法處嚴訊後其兄黎元龍曁其族人黎恩湛等均先後具結呈明都督力稱黎錫圭實未謀亂懇求開釋都督以該案情節重大正在嚴行訊究何得遽請保釋所請已批飭不准矣 
　　楊家塘案十九號小吳門外分路口楊家塘師克勤家發現炸彈已誌前報茲聞是日午後三時許師克勤家之子在園中見有甲乙二人由城而來走至楊家塘邊皆立定不走甲三十餘歲身着藍領褂白色罩袍乙五十餘歲身短有鬍鬚着青領褂藍罩袍各在身旁拿出黑物二個擲於塘中隨返原路而去克勤之子撈起一个其形圓稍長大如茶碗當有四人圍看因不識何物内有一小兒年八九歲拾石擊之遂發炸四人均受傷惟師宅雇工戴冬生吳保生二人受傷最重 
　　僞紙幣案湘省前因僞造票幣各犯牽涉黨人迭經拿獲數十名聞於日昨又經探訪隊拿獲楊坤厚一名當卽解送都督府轉發地方審判廳一併究辦 
　　防範情形現警察廳長張樹勛以日來迭次發見炸彈要案實由於稽查不能認眞所致特嚴令各署長曁探訪隊長轉飭所部謂嗣後務須嚴密巡查對於旅館尤宜特别注意每稽查一次須由本人捺印於上擔負完全責任倘日後發生危險卽將該稽查人撤差究辦以爲敷衍塞責者戒云云湯督復通令各城守城軍官凡車轎行李入城務須細加查檢又飭陸軍稽查處長胡長標加意梭巡胡乃沿街偵察凡茶寮酒肆客舍劇園并偏僻之區無不嚴密探視云 
[湘督讌别王湘綺紀事]  
　　王湘綺君爲湘中碩學湯督敬禮有加王君本已任國史館長之職以道遠多亂尙未就徵日昨總統又復電促詞意誠懇都督亦再三敦勸王君遂允於日内首途湯都督以王君此行所關甚鉅特於昨日在府内盛設筵席爲王君祖餞各界重要人物齊集稱觴一時軍樂大作賓主交懽并即席攝影以作紀念說者謂讌會之盛不减於洛陽耆英會聞王君已於昨日起程抵漢口後將略作勾留本月二十五號准定由漢啟行北上云 
 
 
 

Page 7

 
 
[賽會勸導員蒞寗紀]  
　　巴拿馬賽會美勸導員今日下午一時乘特别快車蒞寗江蘇籌辦事務所總幹事季銘又君曁幹事員黃揆百君周華生君陪同前往明日協會在寗開歡迎大會並由都督省長指令沿滬甯車站各埠車經過時一體歡迎此次美勸導員男三位女二位本日一點五分快車至甯定星期一下午由寗乘津浦快車北上云 
地方通信 
[鎭江]  
　　東洋交涉再誌鎭江日清公司與大舞臺衝突致惹起交涉一節已紀報端茲悉此案經劉知事與水陸總巡吳君極力辦理始得完結劉知事以警察第一區近在該園咫尺臨時不能保護著卽撤差又聞施鎭守使以陸警務長動輒惹起交涉且保護不力亦有撤差之說 
　　開徐路工紀聞聞開徐鐵路駐吳家莊第一段工程局長宋君自接事以來對於路工督催甚力計所管土路已於陰曆年前一律工竣惟各叚橋梁尙有多數未修現正招工投標月内開標興築預定於陽曆八月前第一段全路一律告竣俾符全線預定通車之時期云 
　　日兵艦返甯南京日領事因接鎭江日清公司電音謂夥友在大舞台觀劇被警巡等毆傷致起交涉云云故特派兵艦一艘來鎭以憑鎭懾於日前抵埠時該交涉已經劉知事邀同張金門吳小亭妥爲解决故該兵艦遂於日昨仍行駛回矣 
[揚州]  
　　嚴防竊割電桿縣知事奉都督令准交通部咨以各處竊割電線電桿之案層出不窮若不嚴行取　殊與軍國要務大有妨礙特定立章程四條（一）凡遇竊割電線桿人犯訊實不誣應以妨害交通例從嚴處治（二）無論何項人等指拿竊割電線電桿人犯一名訊實不誣者賞洋一百元誣則反坐（三）附近電線村莊應責成幫同看護如距某莊最近桿線被人竊割或正犯由某莊緝獲者莊長隣佑均以匿匪議罰如能報告破案准予免議（四）附近村莊地保看護不力致出此等案情應由縣先予笞責給限協捕跴緝逾限不能破案從重責革云云頒發到縣現謝知事已遵令轉行各市鄉董事約保隨時保護矣 
　　破獲侉棚軍火縣署偵探吉潤於廿四日在寳塔灣下口捕獲曾充牌長現爲匪徒之沙某一名由縣知事訊出該匪在寳塔灣左近侉棚藏匿軍火並有同黨多人當晚派出警衛隊前往捕獲計獲得軍火二十餘箱除匪已聞風逃竄矣 
[四川]  
　　雙流知事之發　公文四川雙流縣知事劉鋒昨呈送該知事曁佐治管獄各員履歷表於民政長竟於年歲欄誤塡數目後經行政公署批示駁斥頗可發噱茲照登如下據呈報該知事曁佐治管獄各員履歷各表均悉查來表年歲欄内均首尾列一數目中列一圈共計三數殊難索解如該知事所塡年歲爲四○四以算術例推之則爲四百零四歲蓋下數爲單位二數爲十位三數爲百位之故彭祖以還人物想難再有此等高壽若或以下四爲小數中○爲單數上四爲十數則又成爲四十歲零四小歲世界上又似無此奇怪稱謂總之凡畫一圈卽爲零數符號此一定不易之理來表所塡之四○四無論文理類推均難解釋若冐昧照轉必貽笑柄茲將原表一併發還仰另妥爲塡報若該知事確係四十四則直四十四或四四均可餘類推並嚴斥主稿人員嗣後塡表勿再疎忽爲要仰即遵照辦理云云 
[安慶]  
　　鎗斃帮匪三人皖北六霍毗連之三流集一帶近有大股土匪約期舉事經六霍兩縣知事偵悉隨卽商請巡緝營營帶王傳祿率隊前往當即捕獲匪夥陳白林陶以得梁錦貴等三名惟匪首孫亞峯吳鳳藻等已聞風遠逃當時并搜出僞示曁委任狀等件隨將陳白林等訊明確供立予正法至在逃之孫吳等已令飭通緝矣 
[雜評二（默）]  
　　趙爾豐之宣付史館前此趙爾巽爲其弟爾豐辨寃說者謂趙任清史館總裁故爲其預留地步將來於清史上生色也然昨日昭雪趙爾豐之命令謂其贊成共和有功民國且僅言宣付史館其爲清史館歟抑民國之史館歟以前說言似宣付清史館也以有功民國言是宣付民國之史館也此可疑者一也趙爾巽旣長修清史而王壬秋今又爲長史館事進京然則王所長之史館其爲民國之史館歟抑清史館之易趙而王歟吾又不能無疑 
　　懲戒委員會之條陳懲戒委員會爲一種特别法庭必有獨立之精神不撓於外誘不屈於勢力秉公心以持法律之平而後可謂盡職該會之第一幕爲汪瑞闓案初則未嘗不示人以嚴厲迨其後或云爲有力者斡旋或云可設法復職人言紛紛而究竟如何懲戒迄今猶未宣布然則該會果有獨立之精神耶若無獨立之精神而斤斤於嚴關防也杜刺探也防請托之函電也參用前清之成法也抑末矣 
對門不悮函購即寄郵費自理外埠各藥房均有寄售種德園謹啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡送美國勸導員離滬]  
　　美國巴拿馬賽會特派勸導員愛旦穆司徒斯維爾頓諸君等來滬備受滬上各界歡迎已誌本報茲悉該員已於昨午（星期六）由滬寗鐵路局特備之專車赴甯頻行時滬上中西人士如楊交涉員美領維利德及政商各界均往車站歡送當諸君上車時均一一握手爲禮汽笛聲喧始各言别並聞籌備巴拿馬賽會監督陳琪君陪往南京不日卽須回滬又上海楊觀察使昨得江蘇韓省長來電云甯省已派專員預備招待並飭津浦路局預備專車以便該員到寗後隨時遵陸北上 
[又有黨人來滬消息]  
　　鎭守使署偵探日前得密線報告有黨人從外洋隨帶巨金並危險品物來滬經偵探轉報鄭鎭守使派探守捕前日傍晚眼線探知該黨人已經由某公司船抵滬在小西門鴻雲里左近覓屋隨即帶同偵探三人往捕該黨人見有人來捕在懷中取出手鎗向探示欲擊狀該探不敢遽捕且覩該黨人揚長而去 
[研訊盜案彚誌]  
　　盜匪虞阿安（卽馬夫阿安）王阿五（即王老虎）俞阿龍等持械夥刧法租界敏體尼蔭路新有慶里十三號門牌史瑞雲家金飾鉅贓經法捕房將虞等男女盜匪二十人一併獲解法公堂逐一訊是首從判分别申送押辦逐出在案後經英美總巡麥高雲君查得該盜等曾於本年二月十六號夥刦泥城外大沽路七百九十二號門牌謝王氏家值洋三千餘元之金飾各物商准法公堂中西讞員將全案人証帶至總巡捕房迭在大寫字間秘密詢供各情迭誌本報茲悉已由事主至捕房認明虞阿安王阿五俞阿龍均在場搶刧故於昨晨將虞王俞三人先行押解公共公廨請究先由中西包探禀明前情訊之虞阿安等三人同供是日均在浴堂洗澡由天津人張二來稱友人之姘婦與人姦宿糾往捉姦迨至是處始知行刧我等均在門外把風此案實係張二與小桂子小勝福麻皮掌掌等爲首堂上詰問是日幾人持有手鎗前項贓物係何人代銷虞等答稱是日張二與小桂子均持有手鎗贓物悉被張二取去我等與張生有四人共分得贓洋六十元是實王襄讞得供商之德領師君以虞等三人已供認不諱判一併函送觀察使署轉解内地法庭懲治又盜匪劉小四子因與同黨錢晋發等六人持械夥刦唐家弄九百七十九號門牌沈雲生錢兆生家衣飾錢等六盜匿居四涇路越台旅館内已由捕房獲解公共公廨訊實判均解送内地法庭訊辦嗣由捕房將劉續獲解廨訊押在案昨晨由廨復訊據二十七號西探目華探趙和鈞光後上堂禀明劉於去年正月三十號與已解内地訊辦之同黨錢晋發等夥刦唐家弄沈錢兩家已由事主錢兆生認明請爲核辦並由事主沈雲生之妻母到堂證明當時被刦情形訊之劉小四子供稱拉車度日不認夥刧中西官得供會商之下以劉旣由事主認明判送觀察使署轉解内地法庭按例處治又長江積匪李阿二（卽吳阿生）於正月初二晚糾同在逃之打不死阿發黑皮根泉等多人在新閘孟納拉路弄内各執兇器攔刦袁厚之值洋三百餘元之狐皮袍子青種羊皮褂以及金表金表練等物逃逸經捕房飭緝未獲嗣復在法租界糾黨犯案由法捕房緝獲訊明押辦在案茲經新閘捕房捕頭查悉派探投請法捕房提回並傳原告袁厚之到捕房認明無訛吊出原贓於昨解送公共公廨請究由原告投案証明當時被刦情形並稱被告面目上部雖因帽遮蓋而下頦等處我實認明無訛云云詰之被告俯首無詞惟求寛宥並稱家有七旬老母求請格外矜全孫襄讞核供與德領斐君　商之下判李禁押西牢三年期滿逐出租界贓給原告領去旋由典當代表程某投稱前項贓物係從内地弔來應請追繳當本洋六十餘元孫君諭案係截刦如無各當舖爲消贓之星閭租界治安何致如此擾害且原告失贓頗巨未便再令繳還當本惟據該代表所陳各節從中不無爲難之處姑着原告酌償當本洋二十元將贓領回 
[鎭守使署行政經費歸省支撥]  
　　上海自設置鎭守使以來所有署中行政經費均由中央按月撥發茲經財政陸軍兩部議定以鎭守使受都督節制係地方官並非直隸中央所需政費應由本省支撥日前來電飭自四月分爲始歸江蘇省庫支領矣 
[工巡捐總局裁併分機關]  
　　上海工巡捐總局開辦以來經楊局長將各處分機關設法歸併以節經費業將南區歸入總局辦理在案茲聞尙有城内中區亦須歸併定於四月一日起一切事務併歸總局辦理 
[商會領袖籌辦工藝傳習所]  
　　上海南北商會總協理周金箴貝潤生顧馨一蘇筠尙等見滬上年輕子弟游蕩失業旋致落魄者甚多甚至流而爲匪實由失於敎養之故是以會同各業領袖仿效前貧民習藝所辦法擬在滬南僻盡處所創設普益工藝傳習所收留一般失業貧民或年輕落魄流蕩無依者入内敎授各種工藝以全生計聞須需用開辦費二十萬元擬分招十萬股每股兩元業已訂有專章定期開辦昨日特假滬北宴會由各紳商蒞場籌議内容辦法及擔任招股事宜以便進行 
[節裁駐浦步隊第一營P ] 
　　駐浦步隊第一營營長廖守忠昨奉江蘇陸軍第二師朱師長令云現奉中央嚴令裁兵節餉歸併全師所餘各營均應裁遣以節餉糈查該營亦在裁減之例惟念駐紮浦東歷有年所巡防緝捕尙資得力而於訓練敎育亦頗認眞若遽爾裁撤未免没其功績致使將士灰心茲特將該營編入步兵第七圑匀派節裁併成三連每連分爲三排每排三班每班士兵夫役十四名所有裁缺官佐除本月全餉照發外另發恩薪二個月裁缺之士兵夫除本月全餉外另給恩餉一個月令仰立即遵照等因茲悉廖營長業已遵令裁遣編併就緒呈報各上級查照矣 
[劉元俊由蘇解滬]  
　　上海鎭守使鄭汝成君昨准蘇州殷鎭守使派員由内河淺水兵輪押解劉元俊一名在製造局西碼頭上岸赴署投文呈請騐收聞劉前在吳淞鄉間被獲解往蘇州旋因係淞滬事宜應歸上海鎭守使辦理故送請鄭君發落當奉鄭君諭飭軍法科押候訊辦 
[續獲鹽梟]  
　　上南川鹽巡隊官張占忠督帶師船兜捕鹽梟前在浦東楊師橋附近擊斃四匪並獲住黨匪金雲山諸根祥扣住私鹽船十二只及私鹽千餘包一併押解回滬暫行看管鹽送上南川鹽公堂充公當據金諸供出梟首朱關桃姚應堂吳阿關未友生小金全唐瑞生等多名在案茲由該隊管帶吳樹滋復帶同兵士於昨日馳往補拿各梟卽將朱關桃姚應堂吳阿關等三名帶回寄押在第一分署一面因吳管帶電禀省長請示核辦 
[偵獲圖刦未成之匪類]  
　　前晚有婦人林氏投法捕房報稱家住西新橋街一百六十九號門牌開設成順雜貨店今有匪類六人突入樓上欲圖搶刧婦人喊捕始各逸去旋卽送來字條一張上書借洋若干如若不允定須置之死地等語後患　虞求請緝拿等情捕頭立飭包探嚴查當卽偵知該匪徒等匿跡在洋涇浜新新旗館内前往拘獲爲首之莊重奎吳紀舟王友舟王大有陳漢等六人尙有同黨三十人亦匿該旅館中故一併拘入捕房搜抄各人房中及身畔並無器械犯禁品物捕頭飭令管押　候盤問實在情形解送法公堂訊辦 
[押儆無業流氓]  
　　無賴朱阿三李德三張阿寳周來法徐阿金吳阿培張阿雲王阿根馮阿三吳三寳周松泉陸阿四宋連生王連生洪琪利等十五人均匿居松江路二百五十號門牌胡同興木作内經麥總巡查悉恐於界内被刦各案有關飭探將各人一併拘解公共公堂訊供押查在案昨晨由廨復訊據一號西探與華探朱阿巧上堂禀稱查得朱等與界内被刦各案均無關係惟均係無業流民且往拿時均在該屋内聚賭應請核辦中西官得供會商之下以其均非安分之徒判各押捕房十天以示薄懲 
[拘送半夜叩門之巡捕]  
　　北京路顧家弄鐘秀里七十三號律師陳志剛家於昨晚十一點四十分鐘時有人來叩門經陳家人詰問何人並將門開啓見係五百五十三號巡捕一人後帶十餘人問其來此何事據云内有賭博云云經陳家人鳴警將該捕拘住該捕帶來多人即行逃去遂將此捕拘往捕房請究 
[軍士往遊龍華之約束]  
　　現駐製造局之第七旅旅長　和齋君以滬西之龍華寺每届陰曆春季迷信婦女前往進香者絡繹不絶現奉鎭守使命令以龍華火藥局業已開工且有軍隊駐紮其間茲當各省裁汰軍人之際誠恐匪類散兵勾結爲患自應禁止進香曾經令飭第六圑龔圑長派兵在於該寺門首站崗嚴禁入廟燒香在案尤恐本旅所轄各營以及到滬新軍或有請假外出私往該處游玩者故於前日令參軍王雅泉君暗派差遣員往查昨由王參軍呈復謂補充兵第六圑所部各營均駐龍華寺内廟門之外站有衛兵邇日並無男女入廟門禁甚嚴亦無軍人私往閑游云 
[雇用軍樂隊須先報明]  
　　製造局駐防之第七旅所部各步兵營近因訓練新軍每日由營排隊出操皆以軍樂爲前導在於操場敎練各種陣式亦用軍樂傳敎號令惟高昌廟一帶商民每有喜慶婚喪等事均用軍樂一經吹號軍營每多誤會故由海陸軍警察隊王隊長傳諭高昌廟附近各商民嗣後凡有喜慶婚喪雇用軍樂隊者務先報明以便預爲通知而免軍隊誤會 
[紅十字會紀事]  
　　紅十字會理事長江趨丹君前因皖豫賑務及本年舉行十週紀念大會事晋京與總會協商一切復因前派顧問福開森博士前往歐美各國調查紅會事宜沈副會長特請江君前往接洽茲聞江君可於陰曆初四旋滬 
　　該會揚州分會業已成立并設醫院療治内外科病症揚地自入春以來天花流行該分會已開種牛痘藉防天花傳染 
　　廬州分會來電云紅十字會總理沈仲翁鑒賑員張瑞臣等昨日安抵敝處明日請兵保護赴六特奉聞乞轉知夏君玉峯廬州分會楊興樑寢 
　　六安州致全皖同鄉會電云全皖同鄉會諸公鑒讀致竇子翁電敬悉六遭浩刧仰蒙厚賑官民同深感激刻預備歡迎來員盛杏老紅十字會並祈代逹謝忱知事吳奉恩紳王蘭庭等叩 
[通俗宣講社宣講]  
　　通俗宣講總社定於今日午後二時假西門外肇周路南陽總弄内西區宣講所開第四十二次宣講會敦請王立才君宣講衛生方法袁頌豐君宣講勸除迷信曹伯良君宣講勸人讀書徐惠施君宣講戒吸紙烟葛雲韶君宣講勸孝父母届時有各種通俗印品分贈刻由理事周君筱亭預備一切矣 
[實業觀光圑之姓字錄]  
　　杭州總商會組織赴日實業觀光圑來滬寓居英租界孟淵旅社内已誌昨報茲將該圑姓字探誌如下　袁家逹　張晋　許炳坤　周錫經　曹牖　王爰斯　周正　吳錫蕃　黃侗　韓本道　壽衡　阮性存　鄒迺斌　徐弼　趙元燦　江延　任大成　朱彥翀　丁禹謨　朱鴻儒　吳宗洛　單謙　陳光祖　徐可權　王慶　　何樹榮　曹嘉謨　鍾司民　劉肇周　胡仁清 
[衛生醬油預備赴賽]  
　　前省會議員朱愷儔以外國醬油一物非辣即酸未能盡善是以精心研究製　在北浙江路創辦中國衛生醬油萬餘瓶運往賽會昨已報告上海分會出品事務所先行註册矣 
[更換獄官]  
　　上海地方檢察廳所屬獄所典守各官現奉高等檢察廳令一律更換所有模範監獄正典獄官委吳鴻翰充任以鄢傳卿副之第一看守所所長委敖雲亭充任第二看守所所長委寇堅充任均已陸續抵滬接差視事矣 
[開會追悼顧丹泉]  
　　顧君丹泉於二月七日作古學界代表姚文枬等以本邑學務開辦之際皆賴顧君周歷考察殫心擘畫不辭勞瘁功在全邑爰於三月三十日（卽舊曆三月初四日）午後三時在尙文路六十二號上海縣修志籌備處開會追悼以誌哀忱 
[調查户口之白話布告]  
　　閘北調查户口編訂門牌二項經徐警廳長曾萃薩督辦批准通令各區署分署遵照舉行已詳前報茲悉廳長恐居民悮會致生梗阻用特頒佈白話通告一道云照得開　巡警原爲保護你們衆商民的不過地方上共有商民多少家某家有多少人口作何職業家道如何必定要調查明白　可以對於善良的格外保護他對於形跡可疑的隨時糾察他然後善良商民可以安居樂業而一般歹人便没處立足了所以東西洋各國莫不看得調查户口是第一最好的政事卽我們中國從前也有調查户口的事不過調查的法則不狠完全所以没甚明效大騐罷了現在本廳長特訂調查單數種發給各警察署由各警察署選派老成的巡警穿着制服挨家順户的發給你們你們接到調查單後應當詳詳細細實實在在的按照調查單上所開各項逐項塡寫塡寫好了仍將調查單交還原來的巡警帶回警察署登記如若你們不會塡寫祗要巡警逐項問你們時你們明明白白的回答就由巡警代你們塡寫也是一樣的再替你們門口釘上一塊門牌並不要你們出一文半鈔以後親友來看你們或是外路親友寄信給你們有了門牌便一望而知不用東尋西找的了總之本廳化了許多錢費了許多事調查户口無非爲保護你們並無别的意思旣不是報你們捐又不是要納你們稅你們是應當知道的倘有不安本分的人造言生事從中作梗那是一定要重辦的其各遵照勿違特此佈告 
[警察敎練所操場規則]  
　　上海地方警察敎練所操場規則八條照錄如下一凡上操時服裝須整齊尤宜便利徒手體操祗朿皮帶持鎗敎練時須配子彈盒及刺刀二凡上下操場時均以哨音爲主上操時吹哨音三次各長警一聞哨音卽便集合不得延誤時刻三上操時精神務宜振作不得嬉笑欠呻卽口令及動作有不明白處祗准於稍息時請問敎員四在操練時間不得擅離操場如有不得已之事須報告敎員准許方可出列他去五操練時不得吃食雜物及呼吸紙烟六操練時不准任意咳嗽卽不得已必須咳嗽者仍不得高聲並不得以大小便爲名擅離操場七敎員所敎之動作及所說之講評務須牢記不忘八各長警對於敎員務須服從不得傲慢無禮 
[拘押虧欠忙漕之地保]  
　　本邑西鄉二十八保南十二圖地保張嘉祥虧欠忙漕銀數百元迭奉上海縣知事洪君飭吏嚴催置若罔聞是以洪君諭飭催征吏下鄉於昨日將張拘獲正擬押解回署詎張之同族率衆追來意圖刧奪幸該吏曉以利害若輩始不敢嘗試該吏遂將張拘解到署禀奉洪君諭令收押候示 
[縱子竊取單契之糊塗]  
　　住居滬城商民王承曾之子王祖鈞竊取家中單契逃出當經伊父查悉找尋無蹤邇因王承曾得悉縣公署正當騐契之時遂投該署開明被竊單契畝分號數懇求若逢該單契到署呈騐請爲扣留等情洪知事得禀後大爲詫異以王祖鈞所竊單契在於去年二月間事閱一年該商民不究於前反究於現在騐契之時况騐契一事日來投騐者異常擁擠一時不易核對號數所請扣留之處碍難照准仍飭自行尋子根究 
[爭奪祖墳]  
　　浦東二十四保二十一圖洋涇鎭迤北有墳地一方計三畆數分爲鄉民趙丫頭之產邇因該墳地爲洋商購建洋棧趙即將墳遷移忽有楊文榮出場認該地爲伊之祖墳兩相爭執楊卽控訴第一初級廳由檢察官將趙傳案於前日下午預審各執昨日午後備文將兩造一併解送地方檢察廳訊辦 
[形似拐帶]  
　　山東人戴金榮張少山偕婦人周王氏挈領幼孩兩口由金陵乘大貞丸輪船來滬當被該輪茶房以其形似拐帶立卽扣住送由第一區警署移送第一初級檢察廳嗣以拐案非初級範圍轉解地方檢察廳核辦 
[縫窮婦險被拐賣]  
　　揚州人計珍龍因於前日將住居東嘉興路二百另九號之縫窮婦人計周氏誘至楊樹浦碼頭某輪船希圖拐往外埠販賣被氏察破鳴捕拘獲昨解公堂經中西官訊悉前情判計珍龍發押西牢一年示儆 
[大丫頭不願還家]  
　　蘇州婦人宣尤氏串同伊夫宣金生及顧炳祺周子雲誘拐大沽路一號居人沈友蘭家婢女大丫頭并唆使捲取其主值洋九百餘元之金銀飾物逃匿希圖串賣分肥被沈控由捕房將尤氏夫婦並顧周與婢一併查獲吊出原贓解廨訊判分别押候查核在案昨晨由廨復訊因贓物尙未吊齊奉到大丫頭交保餘人分别還押候下禮拜六再訊詎該婢聞諭誤爲交伊家主領回卽向堂上求恩改判並稱倘隨家主回家恐有性命之虞遂判退去如無人具保着卽收押候示 
[串騙小土之受罰]  
　　福州路二百十八號門牌九華旅館司帳鎭江人趙友邦串同錢少卿趙瑞林高壽松以代銷土爲名騙吞寓客錢明謙值洋一百六十八元之小土三斤被控捕房派探拘獲解廨訊判各存洋五十元交保候訊錢少卿因無洋收押在案昨奉公堂復訊被告均互相抵賴並由趙瑞林所延律師到堂辯護並稱被告趙瑞林係楊樹浦大德榨油公司趙步鰲之弟係體面之人云云中西官核供以供證確實遂判錢少卿賠洋七十元兩趙與高合賠洋九十六元一併給原告具領所存保洋發還 
[客棧賣烟]  
　　小東門外洋行街人和客棧專在密室私設烟榻售賣燈吸前已罰過詎前晚故技復萌爲探偵知前往起獲烟具多副昨將棧主竺寳民傳解法公堂請究竺供係寓客挑膏吸食並非商人私售求宥判以烟具確實豈容抵賴着罰洋十元充公再犯重究 
[轉租房屋案上訴之辯論]  
　　潘連生前在初級廳禀控房客程永泰延不出屋曾經該廳訊判程永泰卽行遷出程不服判决借同律師金鴻翔投地方審判廳上訴昨日午後該廳傳集一干人證由審判廳長張清樾君會同吳王兩推事官特開法庭審訊程永泰延金律師出庭伸訴被告潘連生亦邀沈豫善律師出庭辯護原告程永泰因事不到由管少卿爲代表投案訴稱在程永泰號内爲執事店主名氏亦爲永泰該號開設多年向與房主相安無事後因店中生意清淡故由號主與他人合股附設協源永皮店於號内不料房主潘連生以不應轉租與協源永定欲勒令遷出但恊源永不過附設在内而程永泰牌號並未消滅請求察核高祥元供在潘處經收房租當開設協源永之前程並不知照事後經民人調查得協源永每年租金三百八十元而程永泰每年交納房租祗洋二百五十元顯係轉租潘連生供程永泰目無房主是以不願租與請求堂上着程赶速出屋後經兩造律師辯論良久張廳長諭謂此案辯論終結聽候送逹判詞於是退庭 
[欠欵案一束]  
　　吉和誠洋紗號主黃吉人經理羅葆楨結欠日商日信三井湯淺三洋行定貨虧銀共計二萬餘兩互相推諉不理被控公共公廨傳案迭經會訊候核在案前午後聶襄讞會同日副領事西田君升座特别公堂復供各原告之代表律師均各上堂請追黃羅二被告亦各延律師到堂代辯彼此推諉如前奉判仍各交原保候再復訊 
　　怡昌祥洋貨號倪察甫不理結欠志大餘大兩錢莊往來銀兩被控公共公廨迭經訊追限理在案前晚由廨復訊孫襄讞因據原告律師函稱被告已央人在外料理應請展緩一個月俾得從容理楚云云即與觀審西官奥克副領事判倪交原保候核 
　　已閉山東路和記字號棧房主蜀人周文舫不理虧欠同鄉人謝頴夫賑銀一千餘兩被控公共公廨訊追限理嗣因逾限傳訊不到故將保人式式軒酒菜館經理羅文堂傳案交保祗因無保押交在案茲周於前晚自行投案候示並經保人羅文堂聲請退保孫襄讞准之卽與觀審西官奥領克君判羅文堂准千退保周文舫着另覓妥保候訊 
　　前清江蘇藩署漕總蘇州人汝問軒在申開設鉅源洋貨號虧欠華洋鉅欵被控公共公廨押追在案茲因虧欠林漢文貨銀一百六十餘兩逾限挺押不理故經原告禀奉公堂於前晚飭令帶案比追乃汝以該欵應歸股東兼經理之唐秉生料理推諉不認孫襄讞核供商之觀審西官克君以案經判决判仍還押候追 
[難女投河獲救]  
　　南京女子胡巧珠年約二九於去夏隨嫂避難來滬寄居某客棧近日伊嫂　失所在舉目無親旅費去乏故於前日至天妃宫橋堍投河圖盡由捕查見救起帶入捕房轉送公廨於昨送案訊明前情並據供稱母已故世父兄均在原籍奉判留候函送江寗公所安插 
[幸未成災]  
　　前日傍晚時蓬路廣興里二弄第三家二千一百三十七號某粤人家樓上不戒於火旋由救火會西人到場救熄僅焚板壁什物等件未致成災 
[法公堂瑣案]  
　　鞋作主顧友生前投法公堂控跑街夥趙順福經手售貨往營口結欠洋二百零九元停歇後趙將洋私自收用向論游移求追等情奉判人銀兩保限交迄今挺押不保在案昨日顧又投稱訪聞趙私收之洋尙未用去有意不交求請嚴追訊之趙供一時實難措交求恩釋出陸續拔還判還押展限一月交清 
　　流氓李阿虎綽號抖亂阿虎專在東西新橋一帶地方向妓院小客棧索詐爲生日前被人報告捕房飭拘到案訊不供認判候押查在案昨由捕房復解法公堂禀稱現雖查無索詐實據惟實係辦過之流氓請爲發落判逐出租界 
　　周錫根前將田單托徐文甸周關順向周榮堂抵押至今不贖核計本利四百四十元由徐周如數賠清後仍置之不理被控法公堂除交外尙少洋一百五十元今徐等又求訊追周將洋交清判田單洋銀分别給領完案 
[謝贈]  
　　昨承日本田邊爲三郎惠贈碧堂絶句一本特此鳴謝 
雜評三（訥） 
[工藝傳習所之提議]  
　　中國今日之危險不在政局之紛爭也不在外交之困難也亦不在内亂之迭起也而在人民之無敎無養無敎無養則地方青年子弟失職無業之人皆將趨而爲匪今日之中國已無地無匪矣若再日日製造之而不急爲之所則卽匪之一物已足亡國而有餘又遑論其他哉吾嘗論敎養之道其最切要者莫如廣設工藝傳習所搜羅多數失學之青年子弟及無職業之人而納諸其中使其人不致終身成爲廢物而室家有所倚賴人道藉以維持一利也减少地方匪類而絶其流入之途二利也所出工藝品將來能逐漸改良亦未始非興利之一端三利也今兩商會總協理提議及此豈非今日急要之圖哉雖然創辦是舉須得熱心任事之人切實進行非可敷衍以博虚名者吾且執筆以觀其後 
專件 
[約法會議議事規則（續）]  
　　第四章　討論 
　　第二十九條　討論須就本議題發言 
　　第三十條　議員欲發言時須先起立報號請議長許可 
　　議長於議員發言之許可依起立報號之先後爲序二人以上同時起立報號者由議長指定之 
　　第三十一條　發言須登演壇但簡單之發言及質問答覆喚起注意或經議長許可者不在此限 
 
 
 
] 

Page 11

 
 
　　第三十二條　議長欲自與討論時應就議員本席由副議長代行主席職務該議題未議决以前不得復議長之席 
　　第三十三條　凡一議題經議員討論後議長得因便宜宣告討論終止 
　　議員提起請求宣告討論終止之動議時有五人以上之附議議長亦得宣告討論終止 
　　第三十四條　宣告討論終止後無論何人不得再就本議題發言 
　　第五章　修正 
　　第三十五條　議員對於議案提出修正案者須有十人以上之連署具理由書於每讀會前交由議長宣付會議不得以臨時動議行之 
　　第三十六條　由政府覆交本會議修正之案其程序與初交議之案同 
　　第六章　表决 
　　第三十七條　表决前議長須命秘書將在場人數查點明確宣告之 
　　第三十八條　表决時議長應令以爲可者起立檢查起立者之多少宣告表决之結果 
　　宣告表决結果後議員認爲有疑義時有五人以上之附議議長應令以爲否者起立反證之 
　　反證表决後議員仍認爲有疑義時有十五人以上之附議議長得命秘書長點唱議員席次再行起立表决 
　　第三十九條　同一議題有數個修正案時其表决順序由議長定之 
　　第四十條　表决人數依約法會議組織條例第十五條之規定但無關約法會議組織條例第一條之事件得以出席議員過半數議决之可否同數取决於議長 
　　第七章　紀律 
　　第四十一條　議場秩序由議長維持之 
　　第四十二條　開議時議員須按時入場各就本席 
　　第四十三條　會議中議員非經議長許可不得任意退席 
　　第四十四條　議員有事故不能出席時應先期向議長請假 
　　議員請假賡續至五日以上者議長須諮詢會議决定之 
　　第八章　附則 
　　第四十五條　本規則有疑義時由議長諮詢會議决定之 
　　第四十六條　本規則自議决之日實行 
來函 
[凌鉞自東京來函]  
　　貴報新聞載衆議員凌樾爲白狼參謀長又譯電云林越赴白狼處各等語因樾與越字均與鄙人名字不同固當置之不辯惟貴報旣稱衆議員河南人凌樾確指鄙人無疑鄙人自民國二年七月十九日由衆議院請假赴津養疴旋因津醫罔效於八月二日由津赴滬至十月初間始癒十月十五日買舟東渡志在求學旣不與聞國事何以不根之謠憑空飛來尙望查明更正爲要 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夜舞臺賦倣阿房宫賦體] [  慨風]  
　　晚餐畢遊魂集馬車關風頭出兜過公陽南里儼同白日馬路北繞而西折鑼鼓開場兩脚慵慵　進腰牆或覓廂樓或登高閣清茶漫品瓜子細啄香烟一包點心三角絹頭焉烟嘴焉挨挨擠擠正不知其幾時脫落走廊一帶條凳如龍彩旗五色高掛如虹茶房招待南北西東某唱老生喉囒圓融某做正旦情　悲淒包廂廳座樓上樓下而喝采不齊小姐姨太浪子瘟孫狐羣狗黨都聚於斯名爲看戲來覓情人明星熒熒金剛鑽也綠雲擾擾東洋頭也細點漂來噴香水也東斜西横做俏眼也香氣撲人風吹過也轆轆我心魂不知其所之也一肌一容盡態極妍攢頭覓縫而吊膀焉有稱老蟹者四十六年打扮之妖嬈衣服之漂亮體段之風流粧腔作勢勾引得人依戀如娘一刻不能忘隔壁房間眼波眉黛鬢影衣香惚恍迷離釘梢跟之亦所不惜嗟乎一臺之戲千萬人之戲也婦女看戲引郎至其家往往要好如伉儷用錢如泥沙以附骨之疽對於結髮之親夫眼中之釘加於親生之兒女拼頭難拆勝於醫病之藥粒相思不斷比於貼身之衣縷露水恩情高於半空之城郭黃昏密約訂於牀頭之私語彼僕婦之流不敢言而敢怒秘密之事以爲穩固日久長機謀露公堂一控姦情盡吐嗟乎看夜戲者非看戲也調戲也蕩婦看戲者淫也非懂戲也使婦女各愛其身則足以拒淫若復愛浮薄之人可自一個而至百個而俱來安得而不敗也若輩恬不知恥余作此諷之倘或見之而痛改之亦使諧文而有益社會也 
[醉鄉遊記] [  叔良]  
　　朔風凛冽圍爐不温正苦消寒無術同人忽折柬招予作醉鄉之游予耳醉鄉名久矣然足未嘗一至是日應友人之約欣然同往行未百武忽至一村柳暗花明芳香馥郁和煦之氣恍若暮春頓覺心曠神怡回憶吾鄉雪　茅檐嚴寒徹骨相去霄壞矣村人男女衣着悉如外人容貎和靄有怡然自樂之狀惟大都赫如渥赭不及吾人白晳耳友告余曰此即所謂醉鄉也古來曠逹之士多隱於此惟夏禹纓情富貴峻拒儀狄未肯來此一遊至若晋唐之高士則咸卜居茲土劉伶李白其最著者也言已至一處則曰此昔畢吏部臥遊之所也俄頃又至一處則曰此鄭伯有之窟室也沿途風景世罕其匹而風和日麗島語花妍尤令人徘徊而不忍去余喟然嘆曰樂哉遊也人間有此樂境何必更求世外之桃源耶昔樂天一守杭州眷戀西湖猶流連不去假令余作宰此鄉眞南面王所不易豈不勝西湖百倍耶友大笑曰子誤矣子眞爲功名所迷矣當知此鄉民俗醇厚無儇巧欺詐之風民性和易無忿戾爭攘之患民好安閒無奔走夤緣之習用此民間無競爭訟獄之事自生民以來從未有所謂守令長吏者至於王侯卿相則更不知爲何物矣故能無催科之擾無徭役之勞昔宋蘇軾偶來此鄉妄作封侯之想至今爲鄉人所鄙子今又有作宰之念耶况功名之士必不來此即偶欲一遊鄉人未必拒而不納余笑曰有是哉余方樂而忘返友忽長嘯聲震山谷余大驚轉瞬失友所在屋宇田盧悉化烏有惟餘香馥郁尙畱衾枕間也一燈熒然　雞報曉矣 
尊聞閣詞選 
[游港口李氏園應主人之請留題人絶] [  天虚我生]  
　　畫堂西去接平橋橋外垂楊綠萬條幾日東風連夜雨桃花紅出蠣牆腰 
　　入門風景便清華一帶廻廊抱水斜花鳥與儂若相識曰誇生長笠翁家 
　　玻璃窗檻淨於揩　閣涵花面水開坐久却疑身入畫四廂花氣撲人來 
　　湖山小疊太玲瓏曲折高低上下通一角危亭貯雲氣敲棊　坐碧芙蓉 
　　隔花亭館綠窗低叢桂扶疎葉正齊我有詩情消不得一竿閒立釣魚磯 
　　翡翠欄杆孔雀櫳暖香薰透牡丹風春光只在青溪曲幾種山花一例紅 
　　曲徑遮花宛轉通石欄亭子水當中欲從此地過僧夏消受荷花四面風 
　　領略閒情物外身瑯環福地隔紅塵（背山小閣榜爲小瑯環極幽邃）耕餘小憇能如此願作烟蓑雨笠人（園門題爲耕餘小築故云） 
[上己賦并序] [  跫廬]  
　　鄭國之俗上已之辰釆蘭水上士女相謔譜爲詩歌賦詠其事孔子删詩存而不去者正欲使後世人十讀其詩而知其俗於此知所警戒焉今者春申潮流濁於溱洧風流佳話甚於贈芍目電心犀交換於萬目睽睽之地恬不知羞行所無事際此美景良辰春光明媚龍華道上紅桃與綠柳爭妍鶩秃叢中蕩子與淫娃競會尤爲滬濱一春之勝事焉嗚呼廉恥道喪四維不張渺渺前途滅亡無日屬辭比事作爲長篇其亦古詩之遺意也歟 
　　三月三日天氣新春申江上多颺人楊柳有情籠翠靄桃花無主逐　塵芳塵如麴撲人衣陌上花開緩緩歸鬢影雲垂低不墜衣香風送遠猶飛值采芍之良辰約尋芳之舊侣搴珠箔兮相逢綴羅巾兮延佇扇裁月魄兮含　車走雷聲兮通語凌波來洛水之名姝解佩遇漢臯之游女軟語聞吳細腰　楚駕油壁兮微行碾麴塵而緩步一鞭馳騁斜暉十里朦朧香霧禮佛來鶩秃之叢獵艶競龍華之路粉醉金迷桃夭梅妬萃北里之鶯花聚南都之紈袴眉欲語而故顰心已許而佯怒游興初闌歸歟載賦車如流水馬似游龍齊誇捷足追逐芳蹤旣超乘兮先着又緩道兮再逢幸青垂兮一笑如丹詔兮九重濃香戀蝶醉紛迷蜂綠珠消怨恨碧玉鬥怀　燈火城　樓臺弦管玳瑁筵豪葡萄酒煖鄉入温柔情徵美滿曲巷營鶯燕之巢旅邸結鴛鴦之伴水性輕浮風流放誕天留淞浦作情河人勝蓬山得仙館兒家生小自情鍾疑雨疑雲髻挽慵韶秀可餐眞絶世俜伶都道不如儂只恐春殘催夏至爲憐人意未天從紛紛兵火已經年國債新添幾萬千商女　知亡國恨吳姬猶自泥人憐 
自由談話會 
　　儉德會規則　一不狎邪　二不賭博　三不必以酒食結交　四不必華服　五不輕寒素 
　　入會者慈谿陳權　餘姚何鈞　當熟計珍寳　莫釐金啓福　吳興沈仲康　潘少葊　花縣梁客坡　洞庭賀璞青　朱彩寳女士　閩杭薛特廬 
醫話 
[安眠法] [  丁福保譯述]  
　　叙曰安眠法旣脫稿余校閱一過蓋不禁三復而太息也曰嗟乎安眠之不能實行也久矣彼竟夕不眠第五倫之有私也（後漢書第五倫傳）十日不眠阿那律陀之啼泣自責也（　嚴經）昔昔夢爲人僕啽囈呻呼徹旦始息尹氏之心營世事形神俱疲也（列子）是知心有所累者入夜則往往不眠或雖眠而不能安此皆失眠之本意而其天不全矣吾嘗讀古人之詩而知其所藴者深有非淺夫小儒所能解者鼓腹無所思朝起暮歸眠此陶淵明之安眠法也旣得安穩眠亦無顚倒夢此白樂天之安眠法也主人勸我洗足眠倒牀不復聞鐘鼓此蘇東坡之安眠法也放翁不管　間事睡味無窮似蜜甜此陸放翁之安眠法也吾願世之研究安眠法者兼師淵明樂天東坡放翁之胸懷淡定則藝也而進乎道矣然此豈近世之士夫所能行哉此余之所以三復而太息也 
[睡眠之研究]  
　　睡眠一事歐洲學者多調查而研究之實爲吾人生活上所不可缺者也人生一日三餐苟或缺之則覺飢餓而妨其活動食物之重要如此而睡眠者自古與食物並重合而謂之眠食者也其關係亦可不言而諭 
　　身體及精神疲勞即思休養者自然之勢也故運用精神勞動身體後必思睡眠解其疲勞蓋與飢則求食者同一原理睡眠則已疲之神經及筋肉始漸恢復其作用迨睡眠適可而醒覺則動作一新有全身輕快之樂焉 
　　以睡眠爲休養神經及筋肉之不可缺者舊說也最近之學說則謂吾人運用其身體體内即生有害之疲勞物質此疲勞物質必藉充分之睡眠始得排出於體外由是而有一新發明之說其說維何即腎臟之休養是也 
　　腎臟之功用無論何人咸謂其晝夜無頃刻之休養者而孰知其不然蓋腎臟至夜亦圖休養者也 
　　故夜間睡眠不足翌日必覺精神恍惚身體倦怠而全無生氣申言其理則以睡眠不足腎臟亦隨而不眠腎臟不眠即不能繼續其次日之動作前日生於體内之有害物質不克排出體外而積至次日次日復有有害物質產出於是積二日分之有害物質循環於體内故精神之作用身體之動作無不懈且鈍焉由是觀之睡眠之於人不綦重哉 
小說 
[言情小說臨去秋波（六）] [  瘦鵑]  
　　流年似水轉瞬間柳綿颺雪荷扇搖風已是初夏光景學　都放假了褚靜臣蟄處家中杜門不出鎭日價長吁短歎百無聊賴每每懷念佳人心焉如擣只是在他母親跟前不得不勉强裝着笑臉使老人家安心其實他的涙湖裏正在那裏起暗潮呢一天飯後褚靜臣呆呆坐着兩個眸子　　的望着梁上燕子窗外蝴蝶一點露犀正不知着在那裏望了一會不知不覺的微喟一聲他母親聽得兒子歎氣便着了忙立時趕將過來說道靜兒爲甚麽好端端歎起氣來你總要尋些快樂纔是倘然天天鬱鬱不樂鬱出了病來又要急煞你老母咧褚靜臣急道阿母孩兒没有甚麽不快樂剛纔的歎氣也不過觸景生情歎光陰易逝罷了王說時忽見外邊走進一個白髮盈顚的老婆婆來一壁走一壁笑着喊道褚家太太好幾年不見了一向可好啊褚母也立起來說道呀可是張媽麽今天息麽想着來張張吾們幾年不見你頭髮已雪白了這張媽原來是褚靜臣父親在世時所用的女僕倒是個忠心誡厚的婦人服役褚家已有二十年了只爲後來褚父一死節省用度褚母便辭歇了他七八年前曾來過一回算來有四五年不見了這時張媽又向褚靜臣瞧了一瞧說道這位便是大少爺麽好幾年不見出落得這樣體面長得這麽大了怪不得吾老太婆牙齒落頭髮白咧褚母道正是呢光陰易過你出吾家以來差不多有十二個年頭了那時你遠領着大少爺薄暮時出去閒逛和他高唱月亮亮呢張媽道正是吾雖然老了回首從前却還似昨天的事如今少爺小姐都已長大吾老太婆看了也歡喜倘使老爺在着見了恐怕笑口要合不攏來咧褚母聽得他說起亡夫禁不住掉下涙來錯錯落落好似斷線珍珠一般褚靜臣也在那裏無言揾淚張媽道太太少爺不要傷心你們再哭吾也要哭了說時兩行老淚早已緣頰婆娑而下停了會兒張媽纔收涙問道太太兩位小姐和小少爺怎麽不見褚母揩了眼淚答道他們都在隔壁李家和他家的幾位小姐在一塊兒頑呢張媽你現在那一家服役張媽道我幾年來也不知換了多少人家換來換去總覺得不及太太家裏好近　的兩個月在一家邱公館裏這幾天正忙的不得開交他家的小姐八月裏就要出閣褚靜臣猛聽得邱公館三字好似觸了　氣渾身血脉直跳起來卽忙插口問道你說的邱公館可就是南門街上那個邱公館麽張媽點首笑道一些也不錯那邱公館是在南門街上有名的家產足有好幾十萬邱老爺膝下但有一男一女那小姐長得天仙女也似的一個吾老太婆幫　半世的人家却從没有見過這樣美麗的姑娘今年還只十八歲合家上上下下都喚他做芸英小姐爲人非常和氣就是待吾們用人也十分要好有一回吾在老爺書房裏灑掃一個不留心把紅木架子上供着的一隻青花古碗打了個粉碎吾嚇得魂靈出竅半條老命已經不在身上虧得室中没有别人只有小姐一人在着小姐不但不駡吾反來安慰吾說不打緊你别慌等老爺出來時說是吾打碎的便没有甚麽了後來老爺出來小姐就上去說了果然一響也不響這一下子直使吾感激涕零背地裏吾常常稱他做大慈大悲觀世音菩薩呢褚靜臣連連點首道世界上竟有這樣賢德的姑娘眞是絶無僅有的了張媽道小姐非但麗質天生并且聰明絶頂一向在女學堂裏讀書筆下着實來得就是針線書算也無一不精聽說他還能念外國書彈外國琴學堂裏考起來第一名總拿得穩的因此老爺不重生男重生女平曰最愛小姐眞如掌上明珠一般從小許給本地鄉紳傅松雲老爺的公子那公子今年二十歲也在甚麽大學堂裏念書學問平平娶老婆的心却已急得了不得所以八月裏就要成婚咧褚靜臣聽了這一番話好似背上澆了一桶的冷水兩頰上的紅色漸漸兒消歸烏有頃刻變了一張死白色臉兒心裏湧出一種異味覺得又酸又苦却還勉强鎭定着說道那傅松雲的公子是不是喚做士英的麽吾也認識他吾也認識他他是吾多年的老同學····說畢忙把手捫着胸膛三脚兩步的奔到書室裏去倒在椅上覺得喉間習習作癢不由得哇的一聲吐出一口鮮紅的血來慌忙用紙拭去了一聲兒不響捱到榻上倒頭躺下那時靜臣的心好似被人家寸寸切碎說不出的萬般痛苦一個身體好似沈在北氷洋裏冷森森地發起顫來 
 
 
 

Page 15

 
 
   
 
 

Page 16

 
 
   
 
