# 1915 - 132 - 4915182

 

Page 1

 
 
申報ＳＨＵＮＰＡＯ中華民國四年西曆一千九百十五年五月二十號星期四舊曆乙卯四月初七日今天四張售大洋三分第一萬五千一百八十二號本館開設上海望平街第一百五十八九二號電話九十五號 
 
 
 

Page 2

 
 
時評 
[今後之時局（冷）]  
　　旣痛苦而訂不得已之條約則今後之國人無論上下莫不當茹苦含辛以自振作方有一線圖存之希望此世人所公認者也 
余今且退一步勿求如何振作苟能於此交涉定局之後我國上下可以不必有而有之事勿再出現按步就班直向應行之事以進則中國之幸福已無多求矣 
外患漸平而國内之爭奪也相殺也無昧之虚榮也不必之變動也紛然而起者此中國之常態也故我敢爲此言以預爲之戒非幸我言他日之言而中也 
[命令]  
　　五月十八日大總統策令江蘇巡按使齊耀琳呈試署武進縣知事王堯因病辭職試署泰縣知事白廣厚丁憂回籍請予免去署職等語應照准此令 
五月十八日大總統申令據内務財政兩部會呈遵核湖南省民國三年被災田畝請將應徵正賦分别蠲緩一案擬懇准如所請照數蠲緩等語上年湖南長沙等縣或被水旱或被蟲傷收成歉薄若將應徵田賦照常徵收民力實有未逮著將本年應徵征賦按照各該縣災歉分數分别蠲免緩徵以紓民困該省巡按使即將詳細數目刋刻布吿通行曉論俾衆周知務使實惠均霑用副國家軫恤民艱至意此令　　又令　據湖南巡按使劉心源呈稱續查湘省醴陵等縣民國三年被水冲廢田畝擬請將應完正賦租課豁免並具册結呈覽等語湖南上年夏秋之間迭遭水患醴陵等縣被災奇重該屬各區處地畝或冲刷成河或堤垣久廢旣據詳加覆勘實屬無從墾復未便賦額虚懸著將各該縣此項被冲廢田應完正賦租課自民國三年起准予一律永遠豁免以紓民累該巡按使卽按照册開細數通行曉諭俾衆周知用示國家軫恤民艱至意交内務財政兩部查照册結併發此令 
[專電]  
　　北電昨日使日置益與外交部陸曹總次長在迎賓館磋商新約各條項字句皆經雙方同意簽押之期擬在二十日舉行 
　　北京電袁總統以此次交涉迫於國勢已擬就一長至千餘言之命令詳述此次交涉委曲求全之苦衷友此後上下自强救國之責任詞極沈痛將於條約簽字正式宣布之日一同頒布 
　　北京電各省設敎育廳議現又經全國敎育聨合會通過一俟敎育部呈報後當可解决 
　　北京電　敎育部前以擴充北京師範呈請當經袁總統自捐經費一萬元並飭財政部年撥二萬元並在琉璃廠撥官地一區以資擴充 
　　北京電　敎育部現有自編敎科書之議已聘專任員十人月定經費三千元將來與坊本並行 
[特約路透電]  
　　北電　中日條約明日尙不致簽定因約文中需修攺處甚多例如中國所允展長租期之旅順與大連二處日人欲以遼東半島數字總括之袁總統因日本要求中曾列有關於中國警政一條故已命内務總長先與奉天福建山東吉林黑龍江將軍巡按使商辦整頓警政事宜然後次第整頓其他各省警政開日本要求漢口暴動損失賠償洋四十八萬元查華界僅有日本商舖二家破玻璃約十二塊傷店夥一人此外損失則在英俄兩租界内非華官權力所能及也參謀部因南苑飛船學校辦有成績决計在武昌廣州南京奉天西安開辦飛船學校（十九日） 
　　漢口電昨夜漢陽華人攻繫日本棉業公司之棉花榨油廠撞開辦公房之門窗奪去棉花數包華兵旋即趕至驅散衆人日兵之派出者刻已撤回大局安靖（十九日） 
[譯電]  
　　北京電外交總長陸徵祥已任爲中日條約署抑全權代表（十八日） 
　　北京電中日整埋約文字句諸多周折日本所用之名詞顯係故意爲之如南滿東蒙等均爲其特創者也（十八日） 
　　北京電小幡氏昨至外交部與陸總長整理條約文字英文北京日報及京報載有日本政界消息謂明日簽約之說料之過早故簽約之期大約須延至本月二十五日以後（十八日） 
戰電（英人路透電） 
　　巴黎電今日午後公報宣稱比境德軍棄死屍二千具及來福鎗甚多於伊塞爾河左岸法軍已從事鞏固近所得之地昨夜德軍以砲與炸彈轟擊後回攻極猛受挫而退沙歇境之德軍回攻兩次均爲我軍砲火所阻法軍夜攻奪獲亞白萊房屋數所亞拉北面全陣線砲戰晝夜不休德軍尤注意轟擊亞拉今日我軍復在比境俘敵兵若干德軍在貝里約巴克境希圖進攻殊易敗之（十八日） 
　　巴黎電今晚公報宣稱自星期一晚起天雨不止且有濃霧阻止戰事即炮火亦殊荏弱（十八日） 
　　倫敦電法國北境訪員紀英軍凖備攻擊番斯土倍爾太斯情形稱爲此次戰爭中砲隊最優之成績英軍砲火擊敵軍鐵條障碍物甚有效力以故兵士損失得較預料者爲輕德軍初意英軍缺乏炮彈故突聞砲聲隆隆頗爲驚詫近十四日内德軍常由戰壕中大呼日（待至十五）敵軍顯謀實行猛烈之襲擊詎意至十五日徒見砲隊被制陣線被破其所受損失異常重大僅前次伊泊爾一役共有十五萬人之衆其援軍無從調撥故德軍謀略遂致失敗英軍自九日失敗後按兵不動審愼計議後决意冐險夜攻英軍連日從容轟擊全未露有進攻之氣象星期六日下午費蘭巨元師騎馬經過軍中大受歡迎乃發數語鼓勵軍士士氣大震一切行動悉於黑夜爲之星期夜適無月光十一點三十分鐘時英軍左翼之大部分開始以槍刺及炸彈進撲德軍陣線旣而左翼中央以槍刺衝鋒奪獲戰壕線二道左翼極端因當麥肯沁砲火受創甚重惟該方面之印兵乘左翼中央所開之隙擁入將英軍攻擊起點面前之防務圍而破之拂曉時德軍後隊砲火甚爲猛烈但即爲英軍重砲所制晨間三點鐘英軍可畏之戰陣線由右面開展戰至十一點鐘時深入德軍陣線一哩許（十八日） 
　　倫敦電法國北境傳來之非官場消息謂齊泊林飛船一艘爲法國魚雷驅逐艦擊中落於海中在格拉林斯外沉失飛船中人皆溺斃齊泊林飛船一艘爲加萊砲火擊毁落於登扣克二哩外飛船已損壞飛行家四十人悉被擒洛特丹電稱有齊泊林飛船兩艘星期夜飛過佛勒興向海而去今僅飛回一艘（十八日） 
　　彼得格勒電據公報宣稱夏夫爾境戰事仍在發展利於俄軍俄軍在杜比薩越河進攻德軍轟擊戰濠俘敵兵若干人俄軍在譬列加河及維斯土拉河上游中間取一新陣線俄軍突然回擊重創敵之前鋒俄軍且在哇巴土夫猛攻迫令敵軍退走七哩許自維斯洛克河口起至泊里齊米塞爾止有劇烈之砲戰俄軍在斯特里其及杜里拉加重創於敵俘敵兵若干人泊魯資河之敵軍屢在特拉崖與柯洛米亞之間密集進攻均爲俄軍擊退俄軍復獲重砲四尊進至該河以外（十八日） 
　　彼得格勒電公報謂布哥維拉奥軍完 
 
 
 

Page 3

 
 
　　全潰散致使西加里西亞奥軍所獲之暫時勝利悉歸無效刻里斯特河至泊魯資河之全境皆在俄軍勢力之内奥軍於惡戰之後刻方紊亂逃竄奥軍已委棄其延長一百英里之要地敵軍前防守其地曾犧牲生命金錢不少成洛維資已爲俄軍所得奥軍殘兵向泊魯資河奔逃俄軍奮勇追擊加以重創俄軍俘獲日有加增布齊維拉省最可注意之一處爲柯洛米亞境敵軍已得援兵力守其地因柯洛米亞爲極重要之鐵道中心點也奥軍之失敗乃指顧間事此後奥軍將不能在布哥維拉全境續有抵搞力矣（十八日） 
　　倫敦電陸軍大臣吉靑納今日午後在貴族議院演說謂德軍施放煤氣吾人如不設法則有重大不正當之損害故英法政府已知必須充分保護其兵士以防敵軍用同一方法放出之毒氣至於軍火接濟一事英國不久即可處於美滿之地位今加里波里半島傳來之消息極可滿意法軍在亞拉北面已獲勝戰俄軍刻據守西加里西亞之要地並在布哥維拉回擊甚力該處德軍已受大損失德兵未受傷而爲俄軍所俘者頗衆波薩將軍在西南斐洲之戰功亦極司嘉云云吉靑納續募兵士三十萬人以編新軍（十八日） 
　　亞姆斯特丹電德首相在國會中演說謂奥國已竭力與意敦睦邦交願以伐洛拉之主權鐵洛爾河及伊松查河西岸意國部分讓與意國且願將特里斯特攺爲意城又允不預聞阿爾巴尼亞之事務特别尊重奥國意人之利益大赦割讓地内之政治犯旁聽員多數之意謂意奥戰事終不能免（十八日） 
　　羅馬電意人排德日甚市政局提議攺德文之街名各街道多懸有意英法俄國旗（十七日） 
　　亞姆斯特丹電最有勢力之德國報章皆謂意奥戰事今難倖免且謂意國首相及外交大臣已與三協約國商定條約聞意國已召集軍隊一百七十五萬人（十七日） 
　　倫敦電議院議員室中近傳說混合内閣行將成立統一黨領袖三人今日與首相愛斯葵會商實在職役之分配今尙未决定但聞貝爾福氏波納勞芳氏張伯倫氏斯密斯氏與德比伯爵將入内閣而大法官哈爾丹子爵樞密院長波張姆濮子爵農部大臣魯開斯氏殖民部大臣哈柯特氏愛爾蘭大臣比里爾氏將辭職衆知海軍第一司令佛施爾已辭職海軍部大臣邱吉爾亦出海軍部但仍在内閣辦事貝爾福在任海軍部大臣之說（十八日） 
　　里斯本電據最近消息此次内訌共死二百人傷五百人以共和衛軍居多城中今已安靜且懸掛旗幟各街道有兵士及水手巡羅政府已出示擔保保護生命財產（十七日） 
　　瑪德里電葡首相恰加斯赴里斯本時在途中火車站爲人狙擊受傷甚重兇手就戮（十七日） 
　　倫敦電令晚下議院現一怪象有一戴緞帽不知姓名之人衝入議院奪警木而大聲呼喊其語不可辯衆逐出之聞闖入下議院者乃查林敦氏卽倡反對戰爭時足球會之人（十八日） 
[東方通信社電（日本人組織）]  
　　東京電日本輿論以漢口排日暴動之際日本駐漢軍隊不取機宜之處置頗爲非難（十九日） 
　　東京電政友會對於大隈内閣對中交涉之失敗及責任支出案疑在議院提出彈劾政府刻正計畫一切（十九日） 
　　北京電北京因漢口及漢陽第二次排日暴動恐將生惡影響日置公使俟奉加藤外相訓令將發嚴重警吿（十九日） 
　　北京電小幡高尾兩書記官今日往訪外交陸總長修正新條約之字句聞今後再會見一次可望調印（十九日） 
　　東京電反對政府黨以政友會國民黨爲中心欲以攻擊政府之外交運動彈劾政府其勢現已漸盛如昨日精養軒之聨合會該派之演說爲最著以犬養及床次氏等爲其代表而立陣頭該派各首領攻擊政府之主旨以漠然困難中日將來之提携爲詞其言殊難得其要領惟就交還靑島之件而加攻擊尙易入一船民衆之耳或且少有反響然此與内國之政治問题可無顧慮而實際與中國問題有關係者欲乘此機企謀中日提携經濟的發展尙不少云（十九日） 
要聞一 
[參觀克虜伯砲廠紀]  
　　大陸報四月十五日紐約消息云波德氏爲美國海軍人物曾任紐約世界報主筆二十七年近從德國歸來著克虜伯砲廠遊記一篇如下愛森克虜伯鋼鐵廠趕造軍械及海陸軍大砲日夜工作星期不停從事其間者有工人回萬六千人各鋼製烟通皆黑烟直起濃密如雲平日製造鐵軌等工程今皆一律停止專力於軍械一項其中以各種砲彈爲最多德國之精於製砲者刻方絞其腦力創造新異利器他日德軍用此新砲以擊聨軍時世人必爲之驚駭橋舌不下也克虜伯廠秘製之四十二生的大砲即德人所謂白砲者能毀最新式砲台即世人所謂不可擊破之堡壘亦復在此戰爭中失其效力今德國除造成臼砲許多外並製更有力更凶險爲砲術家從未夢見者之新奇戰具克虜伯廠製造軍械極爲械密此爲世人所共知者平時該廠即不許外人參觀今日外人雖欲入其大門亦不可得蓋克虜伯廠防衛綦嚴較之軍營爲尤甚也廠内外兵警巡邏極爲認眞凡局外人不得廠中主任職員之特許者無從混入外人一至愛森即有偵探追隨其後政府保護鐵廠之規則極爲周密而兵警亦奉行惟謹不敢稍懈愛森各旅館於生客到後二十分鐘内即須報吿警察否則吊銷旅館執照克虜伯廠爲德國不可少之重要機關無克虜伯廠則德軍即不能作戰德政府之防衛砲廠無微不至良有以也余爲世界報派至德國研究一切情形不獨能遊歷愛森且得參觀世界最新式之砲廠焉常余從柏林出發時駐德美員等咸戒余勿往愛森以免煩惱余不之　乘車直　愛森下車之際率站密佈兵警氣象森嚴並有穿便　者數十人排立站前察視下車之客極爲注意余後知此輩穿便服者皆秘密偵探隊中人也余下車後即至警察總局見局長愛克斯納氏出華盛頓國務院所發之護照美總統秘書署名之文件紐約市尹蓋印之公函及他種證據相示局長疑心遂釋余即吿以此行之目的局長曰愛森爲德國名城世人皆知之何異於柏林君旣以一見克虜伯砲廠主人爲榮吾試爲君謀之言畢即致電話於砲廠總經理吿以詳情並謂紐約來人亟願瞻仰砲廠如荷許允則彼將以其所見者轉吿其國人庶美國　民藉知吾國内情並不若外間所傳之惡似此事於吾國亦有裨益云云該廠總經理似已首肯局長發電話後囑余速往謂炮廠當歡迎惜廠主出門未回余日余不便獨往能派人同去否局長以爲然即派一精通英之局員偕余同行並在余護照上加愛森警察總局之鈐記焉余等車行近砲廠時種種保衛砲廠之方法掩映眼簾沿途兵警警窺視余車者實繁有徒但一見警察局員之招呼即不攔止故得暢行無阻際此軍務吃緊時代外人之能駛行於砲廠兵警區域之内者蓋鮮余此行可謂不可多得之旅行矣少頃車至砲廠内門余等遂下車而入局員語司關者曰此君乃總經理所欲見之人閽者曰美人乎局員頷其首旣入又遇衛兵兩起各有詢問之語導途等入招待室室與數小屋通隔以玻璃門門口半埀淡靑綢簾裝飾華麗楹柱各懸巨鏡室中先有二人肅余等入一穿軍服一着便衣似有所待彼此相對默無一語（）未完 
[德國貴族爲國捐軀之多]  
　　柏林日報論德國將校損失之情形曰今茲一戰吾國貴族損失甚重觀其情形俟戰事完 
結後大有民主將校煥然一新之勢相繼而起據吾人所知現在戰地之封建團十團即專由歷代勳爵世家之士所編成者已喪失其將校之大半若就將校損失表觀之則畢士麥毛奇畢羅等世家之姓氏皆在焉而畢羅氏一家於今一役陣亡十人之多現今北德各省貴族多有全家男子從軍出征者於是可見德國貴族爲國捐軀之踴躍矣 
[丹麥食物輸入德國與潛水艇之關係]  
　　華德日報曰今若就一月十日至十六日一星期間丹麥出口業之統計表而觀之可見丹麥運銷大不列顚之農產爲數甚鉅絶非平時所可同日而語據所統計丹麥運至大不列顚之物品一星期間計有火腿十萬七千五百九十擔奶牛油九萬二千四百五十二擔人造牛酪三萬四千一百五十八擔牛奶餅三萬六千一百九十一擔精煉牛乳二萬零三百六十六擔雞蛋四千零三十四萬六千枚及至德國宣布封鎖英國海港丹麥此項輸出遂斷絶去路焉故二十八日至二十四日一星期丹麥有牛奶油十萬三千擔業已裝箱預備出發竟不得運銷大不列顚也顧丹麥農產雖不得運銷英國而在德國當今戰時一切食物之輸入皆免繳關稅則足有銷場蓋以德意志帝國疆域之巨加以德軍所佔敵境准保丹麥物產全能銷售也現在德國以丹麥牛奶油與雞蛋之輸入源源而來價甚平穩此舉於德國誠有益無損蓋其一切食物之輸入旣有接濟則不難克服英國所施餓斃德人之戰也 
雜評一 
[日政黨與政府（無名）]  
　　無論政府若何勝利國民必有不滿之處此國家所以能進步也日本此次交涉其視中國得失織殊矣而政黨尙有參劾政府者况乎中國乎政府亦以爲可異否 
 
 
 

Page 4

 
 
   
 
 

Page 5

 
 
申報第二張中華民國四年西曆一千九百十五年五月二十號星期四舊曆乙卯四月初七日共四張 
 
 
 

Page 6

 
 
要聞二 
[中日交涉之連帶問題]  
　　英議院之質問英文京報接十三日倫敦電云英國自由黨下議院議員易君詢問格雷外相可否指定一日將關於中國近事各報吿交與下院以便各議員研究其實判又電云英國自由黨議員渥資魏脫君質間二事一格雷外相不能將日本要求通吿下院是否係政府一種政策對於根本妨害英國利益之事亦爲他國政府嚴守秘密二中國初不肯承認日本要求經日本以最後通牒恫嚇而後始行勉允此事是否與保全中國獨立及維持機會均等主義之英日同盟之精神相衝突又英政府曾否向中國聲明英國仍堅守上二主義云云 
　　新交涉之密約十五日日刋新支那報云此次中日交涉解决之結果中國政府所承認之事項由日本政府與中國政府商妥作爲條約及附屬公文宣言書三種日本外務部按照以上三種形式業已製定全文書於十一日提出仙閣會議通過十二日電致日置公使令其遵照辦理聞該公文書原　日文應由日置公使譯成漢文須時故至十五日方與中國政府協議其協議决定之時准由日置公使會同中國代表簽押但其公文書之交換不在北京而在東京大約一星期左右常見正式之發表又聞此次中日新訂條約中之一部分應作爲一種密約不發布之云云 
　　俄外交之斷起日來各外報紛紛傳說中日交涉簽字後俄國將起而要求在滿洲有與日本在南滿之同一特權此事似爲旣定之事實又傳俄國外交界中人云日本對於裁判之件何故不貫澈其完全治外法權之主張耶俄國在恰克圖會議於此點一步不肯讓近所解决者爲關於滿洲五年來之懸案倠終不能以領事之觀審爲滿足云云 
　　中英間之藏議中國政府鑒於此次中日交涉日人藉口於解决懸案故懲前毖後所有國際間一切懸案亟待解决中英西藏問題遂爲中政府所注意亟欲在倫敦或北京會議此項問題以期早日得有親善之解决駐英公使施肇基氏已奉訓令於英外部將西藏問題重行開議或即由施公使與英外相葛雷交涉或由中政府另派專員與英政府交涉或逕由中國外交部與英政府直接交涉均無不可惟不欲達賴喇嘛之代表參與以免無謂之枝節而致遲延歲月西藏班禪喇嘛自入民國以來始終効順中央頃亦有電到京請政府速與英國解决西藏問題然後西藏行政可以次第攺革云云又達賴嘈嘛屢次煽誘靑海併入該喇嘛治權之下頃聞靑海王公無不反對此事 
[京商會討論救國儲金事]  
　　昨日（十五）京師總商會約請報界同人等假座本商會後樓上特開茶話會討論救國儲金事宜自下午三時始至五時終當日報界同人之赴會者約有三十人首由商會馮總理述開會詞畢卽委托胡君演說報吿救國儲金會經過情形及進行方法（一）本月十一日在中央公園第一次開會之成績（二）定於二十三日仍在中央公園第二次開會之預備並云本商會提倡救國儲金之舉幸得各界贊成昨於十一日在中央公園第一次大會各界賁臨儲金輸欵者異常踴躍成績卓著實賴報界諸君熱心鼓吹之力爲多此誠本商會所感激不置者也茲即救國儲金之性質爲我國人解釋之我等此舉純屬國民一種自衛之凖備無關政府無涉外交而又與曩日之國民捐愛國捐等有始無終者大不相同必始終一貫以達其目的而後已此事本商會已經决定主意通電聨合各省商會一致進行仍祈報界諸羣子極力鼓吹并隨時賜敎爲幸云云最後又議定儲金成績報吿辦法中國交通兩銀可所收救國儲金之數准由商會按每星期或每月核第報吿一般社會該報吿書除中國交通兩銀行各收存一份外另送報界一份以便各報登載而徵信仰 
[閩巡按徵求衛國意見電]  
　　昨福建巡按使許世英通電各省將軍巡按使徵求意見略謂此次中日交涉發生後世英將其要求條件逐一指駁并附陳得失利弊各大端懇請中央力行拒絶之電凡八嗣見事將决裂復聨同各省將軍巡按使主張宣戰之電凡三乃政府復電一則曰本部自有權衡再則曰可望和平解决以爲將來定可統籌兼顧不至辱國喪權自貽伊戚豈意惕於日本最後决書之恐嚇遂將全案悉予承認誠非初意所及料噩耗傳來閩省士民異常悲憤紛紛來署懇請代表輿論致電力爭世英經用好言安慰深恐此時民心過於激昂不免口出怨言詆毁政府辦事之未當而一般亂黨必至乘機布散邪說藉口攺良政治以實行破壞民國之野心則於國體治安均有妨碍現在一面安慰民心一面防範亂黨實爲緊要之圖但條件一日未布民心一日未安謠言一日不息各省將軍巡按使有保持大局之責應請會銜聨電大總統曁外交各部陳述衛國意見並請迅將此次承認條件明白宣示以息羣疑而安大局云云 
[膠濟間近事懹瑾通信]  
　　靑島引渡馬賊審决詳情靑島日軍引渡馬賊案情形已略紀前報刻經濟南軍法課委員龔積義君訊得劉殿臣吉林人年二十二歲五文才奉天人二十六歲干海川金州人三十八歲供認於五月四日深液往搶城陽中國郵政分局經日本守備軍截獲不諱由生田憲兵中尉羊判送引渡者判决無期徒刑 
程管等二十名王漢義等十八名蕉明金等十名均臂上繪刺龍紋確實胡匪無疑且各供認不諱惟均稱誤受尹大麻子之愚聲稱日人招兵而來等語中有女胡匪二名年均二十左右甚爲嬌健毫無畏功之態應按治匪條例處以死刑遂於十一日早七時綁赴南關南圍子外山水溝一例槍斃 
紀長新供於四月九日夜掩入四方町撬開葛姓蔬菜舖之門竊得賬箱中皮鞄一只銀洋鈔票共計一百五十元而逸事後經憲兵營前田大尉部下大西特務曹長捕獲等情供認不諱判決有期徒刑三年 
餘則民刑訟案均在搜證時期緣靑島日軍規則凡判决三月以上拘押及三百金以上罰金爲日人則送佐世保判罰爲華人則引渡交華官處治也聞須待靑島設立民政廳後方能受理重案耳又聞馬賊首領如尹大麻子貴庭芝吳佐洲劉大同輩並未一一引渡也 
　　李統球氏招撫同黨詳情隨劉藝舟來京投効獲赦之李統球前曾自願往靑島招撫胡匪及同黨於四月二十日帶隨員四人及京畿軍政執法處偵員一名並執法處衛兵二名抵濟後庽後宰門泰來棧翌日往謁見泰武將軍大加讚賞並贈津貼金三百元逗留三日方附膠濟車至濰縣又往見第五師張樹元師長亦有饋贈獎語二十四日方擬乘膠濟車入靑島卽被前同黨及胡匪首領尹大麻子貴庭芝吳佐洲等三人並日人宫崎滔天等上車聲言截往坊子日本第四十聨隊司令部及到坊子下車勒往某屋談判或則向索前遣發同黨川費或則出示親筆黨證黨令向之要挾日人則或向索取代印假中國交通等銀行鈔票印費或索保護金或索代購軍械炸彈尾找金帮匪中則責以賣黨求榮等語聞上項種種交涉半屬與張堯卿劉藝舟等在日本同事黨務時事件雙方擾攘李統球格於同黨人多口衆無從勸導被彼輩圍禁二天勒令逼寫永不賣黨洩漏黨中秘密切結然後又將腰纒搜索罄盡始行釋回濟南此爲李統球始念所不及料者當李吿奮勇時自謂可以招撫同黨而明心跡今乃爲彼所弄嗒然而近及車抵濟南並不逗留即匆匆上津浦快車回京故近在京庽有憤欲自殺之舉並聞自李等投効時由東一路有日浪人及同黨跟蹤偵察故信息甚靈云 
　　商董呑匿賑欵案前山東都督余則達去年任山東賑務局長時由濟南撥滙靑島賑欵二萬元交商務總會收存囑僑紳調查附近災民分别放賑近日靑黃不接災區難民將採野蔬靑草而食而該項賑欵詎知已被某商董販運玻璃私挪五千元自營商業被日人偵知將餘欵一萬五千元囑正金銀行扣存致無欵發放任令飢民宛轉呼號置諸不顧冀　自私自利致受外人守備總司令神尾中將干涉於五月十一日下軍令澈究噫可歎也 
　　日報洩漏秘密案遼東新報社長末永節（即末永嘯月也）與中國黨人關係甚深中日交涉事起擬藉胡匪爲戰端密派同黨作種種之布置遂於遼東新報上得意忘言不稍守秘密直書微功盡情提倡致將日本事機密洩漏無遣乃於四月二十四日即修正案送達中政府日經靑島守備司令官下第三十七號軍軍令禁止郵送購賣違者科以五十元以下罰金及五月十日中日交涉終結又下四十五號軍軍令廢止云其守備軍軍令通吿二通）係貼粘通衢者式樣新奇較諸各省將軍巡按使檢查郵局小封條更小可謂公布吿示中之最小者亦奇觀也 
[下關塡土記（五月十五日）岐逸]  
　　下關商埠之繁盛市場自江邊大馬路移轉於惠民橋堍大馬路以來地價昻落不一江邊駁岸工程如能建築則南北之勢平均而商埠區域照原定條欵東至石營盤南至新開河甚爲廣漠現在所成熟之市街之市街不過占其五分之一其他地段所以不能發達者交通隔閡地勢低窪爲之也欲闢新市街當自開通新馬路及塡平低地爲要圖金鼎任商埠帮辦時首持此議先開城門以爲取土運輸之便且爲縮短路程便利行旅其塡土辦法係就新闢城門旁之土山爲材料塡地方針以先闢新馬路爲第一步塡砌路旁公地爲第二步蓋無路則無地也 
塡土工程自去歲五月至今正一年除新闢海陵門工程外塡成道路一條即原來之小南河其兩旁皆官地與新城門及江岸均甚聨絡工程至本年三月即竣工總經費爲一萬五千元闢城門支一千五百元塡小南河爲一萬二千元總共塡平二萬七千方 
塡土辦法係由前疏濬秦淮河工局之挑泥機器並鐵斗軌道等具詳請領彼時本省軌道本有兩副一爲省有一爲商有商有物又與洋商有糾葛故商埠局旣領軌道後爭者羣起禀求甚多蓋浦口塡地非此不可事爲馮將軍知悉以軌道鐵斗與軍用有關特飭商埠局於工竣後尅日歸還以免爭奪商埠局不得已攺爲借用而軌道鐵斗實非軍事所有馮將軍此舉頗有排解調停之妙意云 
土爲官有機器亦爲官有故二價極廉只有運費而已每一鐵斗之土泥由商人承包一里以内三角一里以外三角五分塡土方實用一萬元又遷墳搬費等用有千餘元現在塡工吿成擬自新成之小南河街做溝砌路連結運水橋永寗街氣脈流通地得實益於平匀地價頗有影響路工正在進行商埠局百凡措施均有掣肘莫不失敗而塡土之舉乃商埠局唯一之大政而有成功者也 
[廣西之兵變與匪亂消息]  
　　粤東通信云廣西不靖消息此間報紙屢有所載昨日各報又載詳情云廣西桂林地方向有警衛軍十營在此駐紥陳步衢統領管轄五營陳炳堃統領管轄五營陳步衢平日治軍素嚴軍隊甚爲敬畏詎近有黨人約同蒼梧土匪起事並向軍界運動欲乘中日交涉時機藉端倡亂前晚佯稱陳統領將各軍人虐待致有軍士二千餘名同時譁變擁至警衛軍營本部將統領陳步衢戕害（陳係廣西桂林人爲前淸文畢）復向各處搶掠尙幸陳統領炳堃所部各軍士深明大義不肯附從立將亂軍擊散陣斃及生擒者約有三百餘人城池無恙至各叛軍現在逃往八排一帶蒼梧土匪知叛軍經已失敗因之四出搶掠現陸將軍張巡按嚴飭軍警分路剿截並電咨來粤兩省協防故龍將軍特飭肇陽羅鎭守使加意防範以免蔓延粤省云云據余調查此叚事實甚確惟官場則辨言謂實無其事因恐其擾動粤省軍心故於卽日飭令各報更正矣又聞廣西匪徒並有越境肆刧情事現悉此帮悍匪約有二千餘人俱攜駁壳鎗械到處刦擄刻又蔓延靈山一帶經欽廉鎭守使隆世儲調撥大軍前往圍緝并由龍將軍咨會陸將軍飭行鬰林南甯各縣督軍兜截矣合浦知事昨晚有飛进到省謂西匪兇悍越境肆刧現在勾通土匪盤據屬内之綠秀嶺爲巢穴知事叢經督飭郓警前往圍捕但兵單力寡不數分配懇速調撥大隊赴縣剿辦以靖地方封川知事日昨亦有電詳當道略謂蒼梧土匪自眞日繫散後因皇江以上大兵雲集多數逃竄下游幸縣屬界首各地經李統領預伏大軍堵擊各匪不敢竄入陸續逃竄撫河現在縣屬以下各鎭耕市不驚請紓匿念云云 
[粤中蔣廳長與輿論平生]  
　　粤海道蔣繼伊署理財政廳僅及兩月而粤中輿 
論譁然蓋因此兩月中弛賭禁之聲個中人言之鑿鑿故惹起京滬粤人紛紛電詰蔣氏究不免帶有嫌疑也將離任時曾旗警廳長費尙志到報界公會陳述表明無主張弛賭之意請報界爲之更正報館中人以一笑置之而蔣氏之爲與論攻擊者尤以品茗捐及酒稅二事爲最此二種捐務不取明投而暗爲說合入言嘖嘖均謂此中有曖昧情一故蔣又上詳文請派員查辦其斤斤致辨頗爲有趣略謂廳長奉職無狀除引咎負責外夫復何言惟自念糼承庭訓頗習詩晝名節所關尙知自愛但閱世未久　氣未醇往往勇於任事而疏於避嫌忠於奉公而拙於弭怨故責廳長爲理財無術則咎戾誠無可辭必疑廳長爲借案取財則不肖尙不至此鈞智周萬物鑑空衡平一切爲難忱久已曲蒙諒察惟行誼能見信於鈞使而不能見信於人人究不免内疚神明外慙淸議惟有懇鈞使特派公正大員將廳長任事以來一切興革事宜澈底查明有無舞弊營私貪贓枉法情事庶外　杜悠悠之口内以安耿耿之心感荷矜全其有極云云旋奉巡按便批云三復來詳感喟無已該署願長任事以來甫逾兩月先後裁撤各直轄委員至二百餘人年省經費二十餘萬金釐金收數認眞考核當此歐戰未靖金融枯澀之時全省收數照定額九十萬所短僅止千元爲宜充辛亥以來所未有酒稅攺歸商辦苦心敏腕增收尤鉅果使久於其任粤省財政進步當有可觀該署廳長任事之勤斷制之勇律已之嚴本巡按使實所深信面尤所佩慰者財政廳長一缺業經奉簡有人該署廳長猶復晰夕進行始終不懈不以五日京兆稍涉諉卸瞻徇似此實心實力任怨任勞本巡按使每與僚屬言及嘆爲難能乃浮滑取巧者可得美名而認眞任事　動遭疑謗社會之是非與個人之功遇適成一反比例天下事之不平甯過於此該署廳長自請查辦以明心迹具見苦衷惟酒稅品茗捐兩項均係本巡按使批准非盡由該署廳長專斷禮義不愆人言何恤　苡之謗日久自明忻請派員查辦之處著勿庸議 
[湯總長决意辭職]  
　　頃聞敎育總長湯化龍氏已决意辭職總統知湯氏已無意再留故有允准另覓替人之意現在政府心目中所擬議最適當於此而之人才實爲嚴修與蔡儒楷二氏嚴旣宣言不再人政界而蔡亦巡按山東此際已無調其内用之必要而政府又思將此席仍屬諸新人物乃屬意於梁啟超氏據云政事堂已電致梁氏促其從速回京惟近聞湯氏第三次辭呈昨日提出後政府又將命傅增湘暫代矣 
[知事試驗第一二試之江浙題名錄]  
　　第四届知事試驗之第一二兩試已於十五日揭曉計錄取者現任四十四名京兆二十名直隸五十八名熱河三名奉天二十五名吉林二名黑龍江一名山東一百零四名山西二十五名河南九十一名江蘇五十二名安徵五十一名江西六十八名福建四十三名浙江五十一名湖北七十五名湖南九十二名陜西十七名甘肅九名廣東六十五名廣西二十四名雲南十二名貴州二十九名四川三十七名旗籍十三名特送二百四十名免甄錄試四十名所有以上錄取各員自十七日起分日舉行口試俟口試取定後方爲最後之全案茲先錄江浙兩省取列第一二試員名如次 
江蘇　振榮　　陳昌淦　命際虞　賈治邦　袁紹倫黃景琪　楊彙貞　劉　雲　劉鴻藻　陳錫鈞　馬文森余宜官　李鳳璘　章　炯　吳運昌　洪廼文　曹翰才張肇口　國文鑫　章鴻遠　吉憲曾　曹振飛　高賡聽蔣嗚元　張開圻　劉榮椿　蔣　杭　朱晉庥　張頡時翟士勳　李　昌　張　濓　沈維誠　汪　濓　吳　栻楊衍瑞　王家錦　黃咸康　方觀洛　厲蓉靑　金　鵬夏惟默　徐金熊　朱恩湛　王　怡　陳苑芬　王登瀛秦銘壽　孟　晉　陳文楷　秦　鏡　周曾錦　五十二名　　浙江　樓金鑑　秦炳漢　潘　瀛　杜煒綸　楊潤芳駱　愷　張應辰　李春樓　沈廷琦　陳寅亮　孫昭謙張夢奎　應福謙　沈寳鋆　汪崇先　李　素　酈耀南蔡　瀛　王嗣旦　徐祖耀　余信芳　周世棠鄭汝璋蔣智亞　徐瑞騏　李士元　施典常　鄭　辰張宗弼陳　胄　王家　　姚　桓　馮文梀　莫　載孫瑞元馬國華　王蔚驊　劉任濤　吳喬年　程虚白婁彜程祖伊　蔣燿琮　黃渭淸　毛有輝胡人欽馮傑許殿掄　江錫爵　欺欲仁王斌五十一名 
[道尹出巡條例之核定]  
　　巡按使出巡之例各省業已實行惟道尹分治一方亦應隨時出巡察屬吏善惡知民疾苦日前内務部已核定道尹出巡條例頒發各省已由各巡按使轉飭遵照其出巡條例如下（一）定期出巡爲每年三月與六月兩期臨期出巡則限於 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 7

 
 
有特别事務時（二）定期出巡每期巡歷所屬各縣之半如屬縣少得於一期内周行之（三）出巡經費由道尹於　道槪算總額内匀節開支四）巡歷各屬如需用測繪技術人員准其携帶惟不得多挈僕從（五）巡歷所得之事實及出發返還日期均須臚報巡按使備查 
[京南破獲著匪]  
　　黑李六者京南著名之巨盜也在京餘匪約數百名前曾爲步軍統領招撫旋又逃去仍行搶刧事爲總統所知大爲震怒交諭京兆尹步軍統領嚴行剿辦經京兆警備阻東南兩路司令率隊往剿擊斃餘匪甚多而首要之黑李六竟行逃竄日前經京兆　訪隊偵悉黑李六在京南靑雲店窩藏會同南路司令圍剿該匪開槍拒捕經警備隊探訪隊於十四日當場將黑李六格斃官兵受傷一人京兆尹特派專員往驗屬實確係正犯昨日京光尹沈金鑑赴總統府而陳一切聞出力員弁准其擇尤保獎以示鼓勵 
地方通信 
[蘇州]  
　　陸軍監獄長投江駭聞蘇常道尹殷獻臣君近聞陸軍監獄連斃數犯恐有時疫傳染前日特親自前往舊長洲縣監獄（卽陸軍監獄）親察情形當殷君入内時有數監犯跪求救命並指該獄長任君刻扣口糧等情殷道尹聞悉立傳該獄長罰跪十分鐘任君在前淸時在蘇警界當差充東路署長光復後在陸軍第二師部受職由此而得充陸軍監獄長不料被殷君如此對付心不甘服即沽高粱燒酒數百文痛飲後喚籘轎抬至胥門外停轎在即在胥門萬年橋堍投入胥江希圖自盡幸有該監獄之某書記見其狂飲决非善念乃跟蹤至胥門突見其跳入江中即大喊救命幸有紥防該處水巡隊竭力打撈起水時奄奄一息隨由水巡隊報吿警廳及縣知事立刻將人送往醫院醫治 
另一訪函云蘇垣陸軍監獄係民國元年就舊長洲縣監所攺設監内房屋窄狹　又潮濕不能多通空氣於衛生大有關碍迨後犯人日多甚致無行動餘地近日得病者頗多因病而瘐斃者亦有數名茲經蘇常道尹殷君擬實行攺良特於五月十六號上午九時帶同副宫一員衛兵數名前往該監獄由監獄長任笠漁迎進察看即有前外海水師統領王道煌及各犯等一百多名跪訴監獄長尅扣飯食及平時虐待情形道尹聞之已有怒容當即轉詰任獄長一時無言可答道尹又詢問監内共有多少犯人所犯何案有疾病者幾入任又茫然不能答復道尹乃大怒立喚衛隊取軍棍來責懲任苦苦哀求並經某副官從旁緩頰道尹始允從寛罰任跪一柱香仍俟查訊明確再行撤辦道尹返署後即命執法員謝葆華前往該監訊取各犯供詞並查訊看守人等供詞一併送候核辦事後任心甚憂鬱無計可施遽萌短見當晚卽獨自飲酒酩酊大醉後竟潛赴胥門外碼頭投入胥江幸被該處水巡　士撈救喚轉送回醫治至今尙未痊可 
　　盗案　見水警第二廳長趙雲生君昨接偵探隊報稱洙涇有大帮盜匪劫掠警局鎖械然後行刧該處典當趙廳長據報後立刻派水警遊緝隊長李標勝率領划船十四艘配足子彈前往兜捕矣又前夜上海開駛來蘇之英商老公茂順利小輪拖帶公盛公司船並袁根福之無錫快駛至三江口外茭白港地方遇有匪船兩艘上前阻住去路施放手鎗數響示威匪徒十餘人一擁而上在三般内掠去三千數百元復連放手鎗數響呼嘯而去　　蘇鄉蠶家近狀蘇州　蠶各鄉推木瀆光福爲最鉅日前各蠶家因連日降雨氣候　寒上簇之蠶並有數處大眠者均受有損傷近日天晴温度上升又覺太熱故養蠶家皆憂形於色恐今歲繭價定行昻貴矣 
　　商團救國儲金熱蘇垣商團第二支部地點在元妙觀東西會員大半珠竇金銀顧繡書莊錢業皮貨洋貨及食物等大商號昨日該部全體會員在本事務所開　話會提議救國儲金各會員爭相解囊　内當集數送往中國交通兩銀行存儲逆料吾蘇之商團各支部相繼發起　必大有人在也 
[鎭江]  
　　組織墾牧公司徒邑荒山曠地所在多有面鄉民又　惰性成廢棄地利實爲可惜茲有李鳴臯者以開墾畜牧實爲現時救貧急策因邀集同志十餘人發起墾牧公司廣招股本就南門外九里山一帶劃出地點作爲模範墾牧　擬召集農工商學各界擔任集股事務並訂定章程呈請行政公署立案不日即行開辦　　防範黨匪嚴密金陵道尹俞君近因時事多艱恐黨匪混入寗鐵内地　亂除咨飭寗鎭各軍警嚴行防緝外又飭丹徒縣章知事諭令各警區留心查崗凡夜間至十一點鐘後有人在街行走者均須嚴密盤詰如有語言支吾即帶至區署俟天明送歸一面又出示曉諭民間不得有意抗違致干懲罰 
　　商會集議公債鎭江商會昨准縣知事署發給第二次公債票應由各商公同擔任吳會長爰於十七號上午十時召集各　董事等會議惟鎭城商情淍敝各項捐欵負擔甚重辦理殊覺困難云 
[杭州]  
　　屈使三次出巡屈巡按使因巡視海寗塘工特於昨日（號十八）上午八鐘率帶本署衛隊由杭州城站乘坐花車附掛三號快車至長安站送行者有政務廳長吳佩璁錢塘道尹丁傳紳高審廳長莊環珂高檢廳長王天木警察廳長夏超杭縣知事周李光使署秘書陸懋勳等並由該區六分署趙署員率全隊警察荷槍在站外侍衛及汽車開行始各星散一面由海寗縣知事劉蔚仁塘工局長陳廷緖曁士紳徐光溥孫元珍等在站歡迎花車停後先由陳劉諸君上車招待立談片刻相偕下車兩旁巡士各舉鎗行禮男女觀者途爲之塞 
　　證劵抵押所開幕浙省證劵抵押所經理孔然齋業經籌足股欵分存中國交通浙江三銀行定於今日（十九在上祠堂巷正式開幕咋已邀請財政廳長各銀行長商會總協理等届時蒞臨觀禮並提現欵五千元以備交易之用又以浙東寗波華洋通商銀行林立市面極爲繁盛擬先派員前往尋覓房屋設立證劵抵押分所至嘉湖蘭紹等處須暫緩籌設 
[廣東]  
　　通飭電局不發關於交涉電文龍將軍李巡按使昨准内務部電開略謂此次中日交涉當磋議旣終約未簽字之際如有人民詆毀交涉失敗電京者暫爲擱置云云龍李兩當道卽飭廣州電報管理局查照辦理十二號晚兩粤電政監督馮應楷復奉交通部電開謂如有人民拍發電報凡關於中日交涉案件者槪不收受馮監督奉此即日（十三號）由廣州管理局通電粤桂兩省電報局一體遵辦矣 
　　西濠口勸業場辦法巨商陳君亮爲振興國貨起見特在長堤西濠口組織勸業場該場地址爲省城水陸交通商中之處凡欲在此營業者不用租銀及頂手祗收桶銀所定辦法賣貨皆定實價各商售賣品物須將物價標明實價不二不能超越市上價格以廣招徠并不得攙雜僞貨假冒商標其招商售貨每行祇招一家以免爭奪另設代售場一所如不願自設商店而欲銷流貨物者可將貨物交到代售場發售共桶銀以雙方合意爲定又設拍賣所一區招人携物到場拍賣該場酌收桶銀所有拍賣章程由賣貨人自定場主槪不干預亦不負責任到各行貨物溢利本輕重之分故桶額亦不能畫一該場擬定每行收桶底價定期有月底開投以桶高者得至某日開投某行届時先行通吿凡在該場營業者應繳保證金保證金額分爲兩等甲等六百元乙等三百元視其商業之大小而定倘有沽貨暪桶等弊照桶植處罰五十倍罰欵在保證金内扣除如保證金不足仍要該店補足若再犯此弊卽將舖位取回無得異議該場每樓專設收銀處場内各號沽出貸物應由收銀處收銀用三連根一交買客一交貨主一存收銀處以昭核實每日收場時將各店沽出貨銀核計照章除桶外卽如數交還以便週轉至各商有欠外間賬揭等項惟經手是問槪與本場舖位無涉各行舖内貨櫃已經該場設備至店中應出傢私什物則均由該商自理云 
[天津]  
　　儲金團開會之通啓直隷救國儲金團業經舉定幹事多人昨特函知各幹事開會文云竊維我國自前淸季世國勢日難庫欵支絀恃外債爲生活如飲酖以止渴迨至民國締造承積弱之除又迭遭大故降至今日財政艱難已達萬分國勢岌岌不堪言狀目覩時艱匹夫有責同人等始有救國儲金團之發起各盡其力共挽時局素仰執事熱心公益當公推執事爲本團幹事茲特肅函奉達務希俞允并於本月十七日即星期一日下午准三鐘假天津商會開幹事會籌備一切進行敬懇届時賁臨幸勿推却破壞新幣之可惡自造幣廠所鐼新幣發行後各界頗爲歡迎各路月支現欵亦以新幣發給故各内地流行漸廣惟近有匪徒每將前項新幣浸以鏹水蝕輕重最現爲該廠張韜樓監督查悉詳請財政部通咨各省飭拿匪徒嚴辦以維圜法 
　　誘拐婦女之神通近來每有匪徒由滬上誘拐年輕婦女附輪來津轉赴奉天營口哈爾濱等處價賣情事實已數見不鮮聞該拐匪神通廣大故能屢達其目的云 
雜評二 
[漢口事件之道歉（默）]  
　　前此南京事件我國曾向日本道歉矣今漢口事件又向日本道歉此次道歉之故由於商民聞日人開提燈會消息一時不能止遏其感情所致也此感情不能遏止之故誰不謂我爲愛國心所激發日人苟稍念國交者必能曲爲鑒諒然而日入絶不少假借曰警吿曰鎭壓曰相當處置於是我政府又不得不道歉矣日人獲偌大之權利未聞有一物以償我乃此傷及細微之權利即曰賠償賠償找國蒙偌大之損失未聞日人表示其歉意乃受此細微之損傷即曰道歉道歉我國人此後愼之又愼勿以愛國之故而使政府賠償道歉致我國辱而又辱也 
抑記者更有爲國人吿者此次漢口之事日人無端牽及京商會疑爲排日之因其有意誣我不足論也蕪湖商民因憤恨新稅罷市詳情雖未悉當必與外人無關而路透電亦謂有仇外之意當此時事艱危之際國人之一舉一動極爲外人注目稍不分明即滋誤會故我望國人之愼之又愼也 
 
 
 

Page 8

 
 
   
 
 

Page 9

 
 
申報第三張中華民國四年西曆一千九百十五年五月二十號星期四舊曆乙卯四月初七日共四張 
[注意國貨崔氏驥製半夏]  
吾國自海禁大開之後事事以西法相尙即藥品一項而論亦必以西來者爲優聞者不察隨聲附和以爲西國藥品必係奇異珍貴之物質所製非比吾中藥以金石草木爲用也豈知西國所用之藥料大半皆由中國採運而去調查海關歷年册報藥料爲出口貨物大宗之一足見各種西藥原料皆由中藥提煉而成若能如本廬之驥製消痰半夏修合得法配佐相當其奇功速效固有遠出於西藥之上者非普通流行藥品所能並駕齊驅也半夏一物本爲治痰良劑古訓昭垂由來已久唯此藥有三禁三忌須製煉得法輔佐相宜始克有百益而無一弊再以西法提取精液汰盡渣滓務使温凉適宜攻補兼施性味和平不燥不烈無偏無倚功能止咳化痰平氣定喘淸心潤肺滋陰降火解渴治煩利膈寛胸無論老年氣急痰嗽夜不安杭少年勞傷吐血吼哮喘咳驚搐痰嗽等症均能藥到病除立刻見效連服數天永遠除根業已風行四遠名震環宇誠爲前無往古後無來者中西各藥莫可與京之惟一聖品也邇因外埠僞藥淆混故改用五彩洋鐵盒裝盛仿單上有南洋勸業會嘉奬硬印方是的眞小盒銀幣一元二角大盒二元四角每料六大盒實銀十三元二角起碼門市二角 
上海盆湯弄絲業會館北甯波路口五開間門面崔氏瓣香廬總發行所啓本廬分設Ｃ南京花牌樓○杭州陳列所天津北門忠成棧○無錫北門外江陰巷 
[中國公立醫院之良好]  
凡人生疾病之最危險者莫若時疫發生極速纒染堪虞稍一疎忽身命難保我國舊家婦女每慮醫院習俗相違致生疑懼初發起時不願投院及至中醫束手九死一生方始入院然病到至危之境恒多不治吾同胞失策於此者不知幾許人矣中國公立醫院係中國慈善家集助而成起居飲食悉照中國習慣醫生手腕精良司事和靄可親看護照料週到鄙人爲小女曾患喉症入院醫治三日即愈鄙人目擊情形故敢登報敬告同胞該醫院專醫時疫如天花　痧暑天痧氣等症特白滬南黃耕伯謹啓 
[樂極悲生破涕爲歡]  
照登謝函六馬路朝陽茶樓斜對門存濟醫局周文卿先生包醫男婦花柳毒門乙卯三月初五日崇明沈景山鳴謝務祈注意文卿先生鑒僕好挾妓飲酒在上海時每逢禮拜必做闊少情場作樂習以爲常不料樂極悲生忽染梅毒歇業回崇經年不愈百藥罔效今春大發幾無生全之望胞弟髮妻亦患此症日坐愁城相與涕泣待斃而已幸胞弟至申得聞　先生大名到局就診内服外敷不旬日而大愈欣然返舍僕與内人見而異之胞弟即出先生所製神效藥品兩種即珠黃掃毒丸花柳五寳丹及用剩之敷藥名珠黃下疳散告僕治愈之故服擦之法僕與内人共試之未及半月内人已動作如常僕囑胞弟添購敷藥續服丸丹亦即漸廖淸明掃墓斑疤盡脫矣因思如此三人險症竟得合家破涕爲歡共相感激　先生再造之恩秃筆難罄本擬登門叩謝適以胞弟吉期在即不克抽身特爲登報揚名藉告世之同病者果能日後不發行育照常當再代印傳單十萬到處傳揚决不食言專此道謝務祈　公鑒 
[懸賞五百元購拿徐聯庭]  
徐聯庭名慶棠年五十餘湖州口音面瘦長紫黃色無鬚語言口吃向做絲繭生意兼充本典經理去臘舞弊潛逃並有私刻典戳冒借鉅欵情事除在吳興縣將帳目存案並訴請嚴緝外如有人將徐聯庭扭獲送案酬洋五百元知風報信因而拘案者酬洋二百元儲欵以待决不食言◎湖州梅溪鎭壽豐典啓 
[賞格三千元捉拿李筱山]  
法界永安街鼎新糖行股東當事李筱山又名允奎鎭江丹徒縣人爲局騙財貨逃匿圖賴業已控告公堂追緝爰再登報懸賞捉拿歸案如能將李筱山指交英巡捕房逮案者謝洋三千元知蹤報信因而得獲者謝洋一千元貯洋以待决不食言上海建源德大炳記美記建記同啓 
[此種靈藥能使白濁斷根]  
余貪慾忍精致患白濁遷延不治竟變血淋險症委頓床褥痛苦異常小溲一次尤刺痛不可忍各種丹丸藥水服遍罔效延醫診治暫止即發且每發一次病勢必更沈重危殆萬分計無所出當日病迫姑爲郵購上海河南路彭壽堂珠珀白濁丸以試服之不料此種靈藥其功力非常浩大頃刻之間濁止淋通痛除腫退不數日其症盡愈步履如常妙在迄今半年未發一次是獨奏效奇速爲從來所未功有其力深厚尤爲别藥所不能及喜極且感何忍秘而不宣特將實情佈告用作指南之一助焉嘉興錢應瑞拜誌附價珠珀白濁丸雙料每大瓶二元單料一元 
[廣告照相玻璃乾片零躉批發]  
逕啓者英國依爾福而獨廠製造一種阿來以恩司照相乾片此片行銷歐美各國名馳遐邇因念此片中華全境未悉内容故特專運來滬上海歸敝店獨家專售現貨業已到申倘蒙　惠顧其價無不格外克已祈請　移玉至敝店看樣購試方知予言之不謬也上海棋盤街北謄寫堂支店啓 
[立愈肝胃氣痛將軍丹]  
此丹並治九種胃氣痛服則立愈○如吃過别藥不愈者請來一試方知實濟○不效還洋○以昭信實 
肝氣之症婦女最多或因怒氣傷肝或因氣轉不舒致傷肝本從此觸怒即發甚至氣逆不下肝堅如鐵食不下咽坐不安席若不早治且他年正氣一衰其發更甚每有因此殞命者古力有左金丸治法試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇驗未敢秘藏特登報布告俾患斯疾者皆得解脫呻吟床蓆之苦則幸甚矣○每瓶寔洋一元每料六盒洋五元又秘製百試百驗養津玉液膏專治咳嗽痰喘功能補肺養津效驗非常每盒洋一元每料大盒洋四元遠埠信購原班囘件○原處翻造房屋仍遷上海三馬路大舞臺對面鍊雲大藥房謹啓 
[協昇外國紙行]  
本號自運各國名廠各種粗細紙料歷有年所頗蒙　各界信用現到模造紙紙地圖紙道林紙銀行紙楷片紙畫圖紙棉料紙銅版紙瑞典紙書面紙臘光紙光油紙五彩紙各色花紙等隨時到申應有盡有名目繁多不及細載兼售西洋石印鉛印各色油墨如蒙　各界賜顧無不歡迎零躉批發價格從廉外埠函購卽班奉樣報關裝運均可代理特此佈聞上海東棋盤街第八十號門牌電話三七八六號 
[四川繆復泰範記秘製化痰止咳半夏麯廣告]  
此方係繆氏於康熙年間秘製世傳二百餘年馳名海内前淸例年貢獻有案專治男婦老幼五勞七傷中風中痰咳嗽氣喘久咳成癆老年多痰以及風火寒濕諸痰症不論年久日深服下立奏奇效咳止痰消氣平二百年來治咳除痰推爲第一靈丹比年各碼頭分銷日廣竟有無恥之徒胆敢製造假麯冒充範記一經誤服有害匪淺凡　仕商賜顧認明範記圖章不誤向歸上海寳善街王大吉藥舖一家經售並無别家分售特此申明每兩大洋三角批發面議 
[西醫許曜南來滬]  
曜南先生畢業南洋陸軍高等醫科實習和屬爪哇菲爾尼醫院蘇州慈惠醫院任事有年臨診旣多經騐自富今由同人等勸駕來滬凡治一切疑難雜症無不立奏功效兹將各科略列於下　内科外科　花柳　皮膚　耳目齒鼻　婦科　幼科　種牛痘　戒烟　急救各種服毒新藥注射各菌病症　門診半元上午十時起下午二時止　出診兩元下午三時後急症隨請隨到復診半價電話號　寓英大馬路親仁里　呂永淸沈挹靑　邵廷玉　汪子然　謝子良　葛耀祖　同啓 
[美生外國紙行廣告]  
本行自運外國名廠各式紙料現到各磅模造紙唐林紙夫士紙銀行紙西洋名卡片帋以及各種建籍印報紙等逐期到申名目繁多不及細載兼印中西文字外國賬簿精製象皮圖書一應文房雜貨俱全承蒙　光顧請移玉上海四馬路五百八十五號門牌卽老巡捕房對門特此佈聞　電話二四四三　本行主人謹啓 
[瘡毒斷根]  
彭壽堂執事台鑒僕苦外症久矣前五年時結納好恣揮霍偕瀏陽顧君東莞沈君需次武昌暇時常冶游尋樂興高采烈漁色自喜未幾而淫毒染就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒凡能將骨節宿毒搜括剷除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復　迨至上年金陵大會因差來江南即與二三知交傍花隨柳一時失愼又墮　中故熊復萌流連不已一誤遂至再誤始而作癢繼而微腫正擬購藥施治　本省上峰札來急速囘省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發皮爛筋脹不能步履因急向寳堂購得雙料化毒丹四大瓶雙料下疳散四瓶藥盡即愈奏功神速兩次試驗不爽毫釐今春不再作難矣感謝靈丹急登廣告以報救命之恩○蘇州盤門内李公館謹啓上海河南路七號彭壽堂照錄 
[介紹王蓮初跌打刀砲傷良醫]  
王君蓮初廣東人祖傳專醫跌打刀砲傷外科藥到立能見效屢奏敷功滬上人士就醫而全愈者已不乏人醫法妙矣醫品良矣皆由其家學淵源眞傳獨得加以富於經騐研究功深所以百發百中但王君商務殷繁本無暇懸　濟世現經同人等再三敦勸始蒙允許行道用特介紹俾患跌打刀砲傷者得知所問津焉醫所在上海江西路自來水塔斜對門六十三號聚源號介紹人王文典　張樂君　黃少岩　梁綸卿　馬玉亭　陳翊周　易季復　李若渠尤森庭　郭若雨　劉少溥　温宗堯　黃式如　傅綉綸　周淸泉　李照松 
[支票作廢]  
啓者新源書莊支臺灣銀行第五千七百九十八號陽曆五月十六期計九八元六百四十三兩正此票係該書莊付與小號當由小號復付與衡元錢莊詎該錢莊業經倒閉且有虧欠小號本票銀兩故將該支票咨照前途止解倘各　寳號已將此票收用望即退還原根恐未週知特此登報聲明永遠作廢林協記謹白 
[德醫張近樞遷移至華英大葯房廣告]  
先生醫學精通治有實效　邇馳譽今定陽曆五月一日即陰曆三月十八日自四川路遷移至四馬路老巡　房東首設診於華英大藥房内道路交通病家稱便○診例門診一元號金一角○時間上午九時至十二時在北四川路崇德里北弄林家花園住宅内○下午一時半至四時在四馬路華英藥房○出診五元號金二角○時間下午四時後至晚十時前皆可應診如逾所定之時診資加倍○電話住宅四二三六號藥房二六七號又四一九一號李葭琯章顯達同啓 
[赵首其老存濟堂劉氏獨創眞秘製玉樹神油]  
神效卓著世無其匹風行十四載早已名馳天下到處歡迎本埠祇此一家並無支店分出亦無一處寄售茲因假冐接踵造謠本堂遷移大街之說本堂仍在六馬路西首老仁壽里四十三號門牌交易茲特證明老牌鉄據防弊四大要于後賜購者務請切實注意勿爲滑頭所愚則幸甚矣○一本堂招牌係老存濟堂最要緊者存字六筆要記得淸辨得明絶非仁濟切記勿誤○二本堂在滬二十六年不可謂不老不意近有無恥之徒甫經出現謊稱曰老其意何居無非朦混本堂老牌希圖僥倖究之眞假虚實豈無分别設或尋錯被其所惑只須騐其店堂内外所懸招牌新舊爲斷如一律全新者則胃充無疑舊牌則眞老店也情眞理實不辨自明○三本堂舊仿單年久字跡模糊内藏暗記有老存濟堂玉樹神油八字亮處一照即明○四舊年壬子中秋起凡本堂藥油罐蓋之上以及新添仿單紙内一律均印本主人肖像爲記以别眞僞而杜假冒俾購者一望而知如無以上四要證即是假充要而言之購藥非購物比關係何等重大若悞認買錯懊悔於後何如細心詳察於前旣不負友人之重託又不致虚擲洋鈇幸何如之如蒙遠近賜購無論託人遣僕來購務請開明本堂詳細地址切囑防悞爲至要本堂開設在英租界六馬路西首並非東首格致書院對面並非隔壁萬森醬園弄内老仁壽里四十三號門牌三開間朝南高大石庫門便是並非單幢小屋外埠由民局寄購必須另發郵片關照爲妥玉樹神油爲家居必不可少必備之良藥治症甚多價値大瓶一元小瓶五角一打十元批發七折三打起码探聞近來有無恥之徒在長江各埠招謠撞騙私貼招條希圖張冠李戴冒充本堂遷移之謠按本堂貨眞價實前後廿六年從未在外兜攬生意諸君切勿受愚合併聲明 
[京都天德堂包醫]  
○來堂包治○出立保單○本堂每見滬上售花柳醫藥頗多考其有效者甚少不是○過期不愈○即還原洋○混用倒提薫項凉藥就用江湖生意一門套流品說的天○醫金藥資○不也分文○花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋精濁十五元○魚口便毒横痃四元○已潰久不收口十二元○小便腫爛五元至十五元○婦女花柳毒症八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠○備有男婦○養病房間○函請包治訂期不誤劣藥害人雷殛火焚患病同胞幸勿○代煎湯藥○藥不忌口○自誤請認明本堂牌號庶不致誤○局設上海四馬路羣○不誤公事○隨便往來○仙戲園東隔壁平望街内便是 
[癬瘡水疥瘡散白濁丸白帶丸]  
風癬濕癬虫癬金錢各種頑癬堂場止癢三天好全每瓶六角疥瘡從手足四肢發起痛癢難忍此散並治毒瘡熱癬每三角五淋白濁小便刺痛無論新起久病包愈妥而不發大瓶一元赤白帶下婦女常有不治變病此丹神騐且能調經大瓶一元上海盆湯弄即山西路人壽醫藥室秘製 
[雙龍洋行]  
本行開設多年貨眞價廉四海馳名今新到金銀各種名表金銀時式手表大小千里鏡風雨表行船器畫圖傢伙皮壳鐘巡更鐘金銀時式眼鏡騐光吒力克鏡片代客修整鐘表均可保用如蒙賜顧移玉爲幸英大馬路念三號 
[王喬松]  
星卜家仍住三馬路同安里仁和公又茲有在外冒名朦混妄言苛利者祈諸君注意 
[羣仙茶園初七日（大减價）正廳一角]  
小菊仙金枝玉葉小勝奎斬單雄信小鳳仙花園贈珠陳菊仙劉璋讓位李寳奎小春來水上飄花永福▲白水灘▲（沈月琴）（蘇三）（起解）雲寳芬小鳳仙探母囘令花鳳雲（西）（湖）朱瑞雲（陰）（配）（陽曆五月二十號舊曆四月初七夜起大減價頭等正廳一角）小雪仙●戰太平陳菊仙●搜田府沈月琴●三官堂（小桂芬）（浣紗記）小蓮英朱瑞雲花鳳雲賽勝奎花鳳仙小蓉仙小蓮英花鳳麟翁梅倩雲寳芬●鴻鸞禧▲▲▲▲大溪皇莊▲▲▲▲八義圖草上仙草上飛陳善甫李寳奎（遺翠花）（失街亭）吳新寳小蓉仙林黛玉小來全杜十娘 
[法界新開朝陽鳳舞臺（男女合演）夜戲頭等包廂二角]  
初七夜戲特别包廂三角頭等正廳二角二三正廳一角三層廂一角小穆子●鎖五龍馮春奎○反長安陳紅玉謝秀鳳應月樵張志文小崑崙張慶龍（▲）（明）（月）（珠）鼎足三分（小月紅小桂紅）汾河灣（小玉琴）（●）（下）（河）（南）六陣風應寶蓮周福全▲▲義▲▲旗令小雙鳳（小菊芬）王玉廷西湖借傘陸菊芬白呂布葛玉廷（應）寳蓮妻黨小阿四陳燕奎同恶報 
[愛華社]  
▲▲女子新劇假座民鳴社▲▲月影月蘭如明自遊自憐儂影蓮英天韻天樂醒儂優迷秀寳少峰桐影文英天吾心聲蘭生再民雪梅腴紅敏生優義月梅夢蘭月新月樓四月初七日准演前本百花台 
[愚花園園大門北首進]  
本園風景爲滬上名勝之區際此羣花爭艶大好韶光足助淸興園内點綴煥然一新兼備應時炒點聘請范少山灘簧新到奇人以及各種玩幻戲法兼設彈子以鼓游興務請各界紳商閨秀名媛早臨敝園賞鑒無任歡迎本園内有店屋餘屋出租避暑最爲相宜靜安寺路 
[善治各種毒症]  
余旅遊滬江悞狎邪僻引入柳巷花天泍地詎樂極悲生竟染楊梅毒瘡痛苦躉分眠食俱廢甚至穿頂爛鼻全勢形脫延醫均云無救合家驚絶僕不信遍嘗各藥俱無少效幸聞友人言及前患是症曾服上海河南路彭壽堂犀黃化毒丹而痊盍往試之僕以服過各家諸藥對友曰該堂方眞藥妙絶非有名無實可比僕卽命購雙料化毒丹下疳散各四瓶依法搽服果然大見奇效最奇者服藥後即覺腫痛均止陽處發癢生肉胃納日旺不一日陽復原形照常生育而周身瘡疤脫落無痕足見善治毒症與衆不同患毒者幸勿交臂失之花柳悔過生誌謝 
[周珊山（改）良新曲]  
承蒙贊美故聯名家倘有喜慶堂唱到府七元六角鄙人親到價洋九元六角請至胡家宅德人里六十號接洽 
[鄭少賡新曲灘簧遷移廣告]  
貴府相邀格外從廉奉送名家京蘇戲法請至英大馬路巡捕房背後牛莊路北面第五十三號半接洽 
[第一聖藥鹿芝館馳名兒科回春丹]  
專治小兒急驚傷風咳嗽哮喘吐亂日夜啼哭無涙寒熱往來瘧疾痢疾撮口臍風與及一切疑難雜症之書所未載醫所未諳萬病一切藥到囘春神效無比●五粒囘春丹●八寳驚風散●珠珀保嬰丹俱每丸大洋一角●琥珀抱龍丸每丸大洋一角●三粒囘春丹每丸六分●珠珀點眼藥每瓶一角光明眼藥每瓶五分●茄南氣痛平安丸每大瓶洋二角●立止牙痛散一角●立止腹痛丸每丸五分上海老巡捕房對門廣東鹿芝館●分設蘇州閶門中市 
[新舞臺新茶花前十本]  
佈景齊全即日起演滬上新劇盛行各矜奇異實本舞臺爲之先導也其發人觀感變化性質令人百讀不厭之良劇亦本舞台居其多數而尤以新茶花前十本爲最有價値劇中有英雄有兒女有家庭瑣事有軍國重情有科學戰術有兵艦火車能令閱者驚魂動魂不論男女各界幾乎有口皆碑雖别家　意摹仿終覺望塵弗及故函請本舞台重演此劇者實繁有徒即本舞台各藝員亦皆躍躍欲試非本舞台故拂衆意實緣新茶花之所以受社會歡迎者一在各藝員描摹情景各盡所長一在逐節佈景翻陳出新均非急切所能齊備斷不敢潦草塞責以負諸君子之雅意本無台之苦心如此茲幸劇中重要人物散而復聚佈景又竭力改良務求確當稍寛數日定當從頭開演合先佈告以聞謹啓 
[懷德堂王雨香治毒專家老醫局大醫士治下疳血淋白濁横痃聖手]  
余酒後誤入靑樓致下身染毒初則下疳腫痛白濁淋漓繼則漸漸沈重因誤請劣醫症勢反覺比前增重甚至寒熱大作飲食不思兩傍起横痃便毒堅硬異常十分疼痛日甚一日危險之極○幸友指示六馬路中朝陽萬年樓西恒和油酒店西隔壁懷德堂王雨香先生包治○内服先生靈丸靈藥外搽先生靈丹當日止痛未及半月下身馬口新肉漲出皮亦生好先愈横痃魚口亦消散如此險症竟獲全功眞名醫也○蓋上海治毒之醫甚多售化毒丸之店如林欲求實效甚難惟懷德堂王雨香先生功效首推第一也○先生在申已經三世臨症七十餘年見多識廣精益求精無論極重極險毒症四肢風痛損形塌鼻小便爛斷皆可醫治全愈活人無算名滿申江○每日門診隨到隨看並不遲誤醫資從廉○先生誓不用水銀輕粉倒提毒藥如用天誅地滅雷殛炎焚不效還洋此先生之眞心濟世也○患毒症者幸勿交臂失之也○先生秘製拔毒止痛丸○珠黃止痛止濁丸○珠黃生肌散每盒一元　後馬路興仁里錢業李竹溪拜謝 
[杭州西湖新舞臺]  
開設舊旗營延齡大馬路小賬不取分文初七夜特别正廳色廂八角頭等正廳包廂五角二等正包廂三角張春海▲司馬逼宮唐靜庵（行善）楊月樓（得子）小桂和華雲招親▲▲小▲▲桂春大金錢豹余瑞廷過滑油山●●蓋●●呌天武松打店馮子和張桂軒（遊）（龍）（戲）（鳳）李德山蓋呌天張英俊收關勝 
[小洋一角杭州第一舞臺小賬不取分文]  
（民國四年五月二十號）夜戲（舊曆乙卯四月初七日夜戲） 
劉壽山▲岳雲習武時玉奎掃北認子●●孟●●鴻羣●●戰●●長沙芙蓉草鐵弓結婚李蘭亭七歲紅（雙）（四）（杰）（村）劉慧霞八十八扯時慧寳桑園戲妻吳小石于振廷▲▲毛▲▲韻珂孟鴻羣毛仲琪●●●●●●●●▲全本警世慘劇　黑籍寃　 
[虹口活動影戲園]  
開設在美界乍浦路中西書院北首第一百十二號門牌 
陽曆五月十八號十九號念號戲目伊如何安置他密乾氏當兵母舅滑稽大片暴亂頭二本男女戀情有些神經每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止價目登樓三角頭等二角正廳一角 
[在美界海寗路愛倫活動影戲園鳴盛梨園原址]  
每晚七時起十一點半止輪流排演二次禮拜二五更換新片禮拜日加演日戲二時半起至五時半止▲今夜戲目▲ 
湊巧愛情失意智慧詼諧滑稽尋丈夫謀佔飾物結愛情一再市恩林達氏快樂過度防强盜巧設機關華夫而夫妻重和享現成疑人爲怪艶情頭新片二本刁傭婦阴撓吉期價目注意登樓正廳特頭頭二等等三角二角二角一角 
 
 

Page 10

 
 
本埠新聞 
[遠東運動會第四日比賽紀事]  
　　昨日爲遠東運動會在滬比賽之第四日來賓較前三日更多約有萬餘人於下午二點三刻先由上海聖約翰大學華童公學靑年會諸童子　　　　　　　　　　　　　　　童公學靑年會諸童子軍及廣東童子軍與柏登童子軍上海童子隊（均係西人）入賽跑場操演操畢再由南洋公學靑年會中小學生演習柔軟體操均甚可覩旣畢由各童子軍於三時起習演築橋步射搭篷測檜模範飛艇急救負傷放風　白話傳放舞劍引火燒水諸術至六時由中國童子軍會長鍾文耀君勉勵給獎得獎者爲華童公學童子軍獎品係一種楯式之銀牌（此次操演之成績華童公學居第一靑年會居第二聖約翰大學居第三廣東居第四）次給西人童子軍紀念品各一件遂各退此僅就童子軍一部分而言也至於運動團所賽各節另列於下 
（一）半英里替換賽跑與賽員中國日本菲律賓各四人其結果菲律賓列第一（時間一分三十六秒五份之二）中國列第二日本列第三 
（二）一英里替換賽跑與賽員中國日本菲律賓各四人其結果日本列第一（時間三分四秒五份之二）菲律賓列第二中國列第三 
（三）二百二十碼泅水第一優勝者中國李羅伯（時間三分二十七秒五份之二）第二優勝者中國蔡文炳第三優勝者菲律賓邦乾 
（四）一英里泅水第一優勝者日本鵜飼（時間五十一分五十九秒五份之二）第二優勝者中國李羅伯第三優勝者中國黃彬 
（五）二百碼替換泅永（此項分數首名作五分二名作三分三名作一分）與賽員中國菲律賓各四人弟一優勝者中國蔡文炳楊錦輝林福李羅伯（時間二分二十五秒五份之四）第二優勝者菲律賓某君（六）手球中國與非律賓比賽中國勝 
（七）網球日本與菲律賓比賽日本勝三次菲律賓勝一次其結果尙未决定 
是日各項比賽之結果中國得二十一分連前共得八十七分菲律賓得九分連前共得六十五分（昨實得五十六分本報誤爲五十四分） 
日本得八分連前共得二十八分 
前日中國與菲律賓兩次比賽足球首次爲中國勝二次不相上下前誤爲已有决勝之結果今知尙欲覆試一次方可定决以現勢觀之此次最優勝之地位祇中國與菲律賓相爭日本似已難望所望於今明兩日十種運動運動之時禹能占得優點則此次中國能獲最優勝之榮譽矣茲將十種運動秩序附列於下百碼競走遠跳擲鐵球高跳四百碼競走二百二十碼欄跳擲鐵餅撑篙跳立跳一英里競走 
今日尙有自由車競走公衆籃球棒球足球 
此次比賽以今明兩日最爲緊要因所賽十種運動均由個人演全故也 
[毌忘國恥紀念日之通函]  
　　江蘇省敎育會致各縣敎育會函云敬啓者中日交涉雖已解决然國恥所在我人民當永久不忘聞京師商務總會通電各省激勵商人情詞極爲切擊吾學界同具愛國熱忱義無多讓昨經敝會幹事員公同集議廳即通知本省各學校以每年五月九日爲國恥紀念日是日載敎員等定時集合各學生將此次中日交涉情形講述一過并加入學曆以免中輟此係吾人創鉅痛深爲發愤自强之計與敎育行政並不相侵各師生當心知其意用亟函達貴會即祈轉致縣市鄉各校一體查照至所盼禱云云 
[不忘國恥之函稿]  
　　昨有公民諸宛明致函國貨維持會略謂閱報載貴會會員吕葆元君擬以京商會國恥紀念通電一則請工於書者繕錄一份縣諸座右一節此正鄙人早有之患想也鄙人曾於前日特購白磁茶壼一把託敝友賈君將此電鐫刻於茶壼之上以誌國恥紀念蓋鄙意此次交涉失敗實爲民國第一幕之大紀念欲使國民時時不忘人人皆知應由貴會將國恥電及日本之最後通牒文各繕一份轉付照相館攝影多張分發各會員懸諸室中並商請照相館多印張數廉價出售俾得推廣於公所團體公署學校茶坊酒肆以及住家舖户等無不以此照爲懸掛品作唯一之紀念如暮夜之鐘聲以資感觸再有進者貴會中磁業商友勸其將此電並日本之最後通牒寫鐫茶壼花瓶插瓶上（鐫刻竹器業亦可倣效）即商務書館之寫字模範本亦可請工書者照繕俾小學生日日臨摹觸起後學者之愛團精神又夏季所用扇子可即首先實行且每當用扇之際即五月八日國恥之時也以上數業所出之貨旣趨時尙銷路必廣生顧同一購用物品可爲家庭間子弟之良師亦何樂而不購照此行之可使國民心目中各具此次紀念而提倡者亦不費多資也云云 
[救國儲金紀要]  
　　第三十五日之收數日昨（十九日星期三）爲上海開收儲金之第三十五計中國銀行收銀洋四千三百三十四元又交通銀行第九次收欵計銀洋二千三百八十七元兩共洋六千七百二十一元連前併計已收到銀洋五十萬零二千九百二十一元銀三千零四十八兩三錢二分八釐 
　　外埠儲金之響應漢口來電云儲金團事務所公鑒篠日在劉園開儲金全鎭大會各界到者達三萬人綜計當場認儲各數達二十餘萬金分歸中交兩行儲存对勸募月薪房租亦在賡續提議簡章郵寄先此電聞漢口儲金團事務所李凌等巧吳江震澤鎭醒世新劇社畢秉鈞等日昨投函儲金團云僕等生當國家多難之秋組織劇社歌以當器儲金救國極端贊同爰將警世新劇編演數天各界連袂來觀除去必要應用計凈得洋二百三十元又蒙諸君特别儲洋一百十元併於今日匯儲中國銀行聊盡國民微意請爲存記云云松江泗涇鎭儲金同志便投國傭金　云交涉雖已了結而救國儲金　係吾　將來殊匪鮮淺自宜益加奮勉猛力進行泗鎭除各學校已集一百七十元外特再聨合紳商學界於本月十六日開救國儲金同志會經當塌認定儲金二百餘元其中勞勸家之投儲者亦不少候彙繳中國銀行存儲後再行續募先此函吿云云日昨儲金團總事務所接有常熟分事務所之旬報云分事務所接商會收欵處報吿自五月一號至十號止一旬間共收儲金四百十二户洋二千一百十元零五角銀十六兩五錢已於五月十一號逕解蘇州中國銀行收儲昨已接到銀行掣回特别存單四百十二紙除廣吿換執外合行報吿備考再本日假邑廟開會勸吿候有佳果另行布聞 
　　白貨疋頭市併之抽助日昨渭記號虞和慶孫孝緖兩君投函儲金團云儲金一事關係國脉小號同人除已量力繳儲外茲擬籌辦市併抽助存儲吾業疋頭統年約計不下數千萬苟得全體贊助亦可收集腋成裘之效茲將小號正二三月共收市併元二十二萬七千兩每千兩提抽五錢計元一百十三兩五錢首季先行送往存儲以資提倡以後按季彙解終期達到目的而後止數雖微末尙望花色疋頭各業諸君仿而行之則五千萬之定額有遇之無不及可斷言也云云 
　　儲金之存記紀仲記經租帳房日昨投報儲金團云刻承敝東知照將侯在里除空屋外三月分房租計洋五百十六元又小東門童涵春藥棧房租九十六元一併解儲中國銀行計共六百十二元又一言亭番菜館同人日昨投函儲金團云敝館除將星期五（二十一號）一日餐資門市悉數歸入儲金外敝同事願將月薪充作月薪儲金祈入册又王吟雪君投函儲金團報吿同業信康號介儲中國銀行三千六百零一元申報館同人集儲洋二千元正裕木號二百元又正裕號同人二十二元 
[盜匪拒捕傷人四誌]  
　　十六號晚公共租界老閘捕房中西包探協往西棋盤街雙慶堂么二妓院妓女高筱紅房内捉拿專搶公共租界内各當舖之盜匪被盜首袁文標（即王和尙）開鎗拒捕擊傷四十號西探潘林士該匪首亦遭還擊彈中肚腹因傷斃命業經中樝廨員驗明棺殮標封厝壇諭令捕房趕緝同黨併究各情已三誌本報前日午後捕房將已獲盜匪陳三實（即陳灿泉）藍長生（即周正貴）王福生（即朱萃林）張江才等秘密研詰均已供認與在逃之某某等持械搶刦各當舖不諱遂分别錄取口供聽候解訊並悉該盜匪等在浙江紹興等處迭犯搶案故由紹興縣知事前日特派警探王掌品王寳珍持文至老閘捕房聲明該盜等在紹興搶劫情形均懸有賞格計已死之袁文標（即王和尙）與在押王福生（即朱萃林）每名賞格六十元餘均賞格三十元請爲轉禀公共公廨照章引渡等情業經捕頭禀知代理讞員王肇之君以中西包探捕盜奮勇可嘉且四十號西探身受重傷傳諭該警探等回禀紹興縣知事將前項賞格寄滬分給中西包探以示獎勵並候從齊同黨預審明白再行核奪 
[緝拿帮匪之糧台]  
　　長江張巡閱使因帮匪二虎八龍十三彪糾集黨徒在長江下游一帶擾害行旅特會同沿江各省將軍通飭各屬一體查緝在案淞滬警察廳徐廳長自接到會飭後即轉令偵緝隊協同巡閱使署駐滬偵緝員李蘭廷等密查因偵得上海地方向有范管兩人爲該帮中之糧台范名老大住張家浜管住义袋角均備有座船一隻以爲事急潛逃之用近聞幫首張春山曹有山等因被巡閱使部下巡緝隊搜查緊急已於本月四號在江陰地方附搭長江商輸潛逃來申避匿於范管兩糧台處故已由偵緝隊等分赴閘北浦東兩處會同當地各警區嚴密查拿矣 
[鎭守使通緝劇盜]  
　　鄭鎭守使近因本署軍法處研訊各盜時據供近來華洋各界所出重大刧案多由劇盜廣東桂林（即王桂林）張嘉寳兩人所指使王自上年在淞滬警察一區三分署張在英租界掃房先後逃出後即竄往外埠紏集江北帮匪胡八子趙小扣子光小和子等來滬肆行搶刧各該匪等均身帶白郎林新式手鎗或潛居船内或匿跡浦東若不按名查緝到案嚴行懲辦何以靖盜源而安地方除飭駐防浦東之陸軍查緝外昨特飭令淞滬警察廳一體偵緝務獲解究 
[槍斃盜犯五名]  
　　上海鎭守使署昨日（十九號）午後三點二十分鐘時飭派衛兵在拘留所内提出判决死刑之盜犯五名押送西炮臺鎗斃茲將罪狀錄下上海鎭守使鄭爲示諭事案據法公廨聶委員詳解拿獲搶刦愷自爾路泰昌祥洋貨店並槍傷店夥王根荃鄰人高金榮等一案之盜匪戴如山楊長林陳才華戴立言徐壽仁楊如元等六名並在陳才華家起獲手鎗兩支子彈二十一粒除戴如山一犯訊係江北巨匪犯案纍纍已解往江北犯事地方按律懲辦外發交軍法處研據楊如元供認夥同陳萬木楊三臘子陳才華楊長林徐壽仁等搶刦得贜陳萬木楊長林各帶手鎗等語質之陳才華徐壽仁楊長林所供相同提訊戴立言供伊與搶刦一案實不知情正核辦間適據公共公廨關委員詳解强盜殺人犯陳萬木即陳惠謀楊三臘子即楊正開張恒泰張五李三及　疑犯陳昌林等六名到署亦發軍法處併案審訊除陳昌林一犯訊係江北派令來滬辦案之眼線實係誤拘交保省釋外訊據楊三臘子陳萬木兩犯供認與楊如元等夥刦法界泰昌祥洋貨店該犯陳萬木有有開鎗拒捕情事並同供以前迭與戴小五子韓立山等持鎗搶刧南陽橋趙萬茂米店又愛文義路押店楊樹浦魯毛毛家染坊福建路松江路兩錢店均得贓分用又搶刧西藏路全昌金鋼纘店打傷印捕各情提訊張恒泰供認於去年陰歷六月間先後夥同逸犯沈季寳等持槍搶刧麥根路米店及小沙渡吳姓民人家兩次得贓分用並拋楊正開張恒泰供有共同拒捕開鎗繫傷包探田廣林曹瑞坤身死情事又訊據張五李三兩犯供認去年九月初十日聽從陳萬木邀約夥搶虹口魯毛毛空染坊得贓等語各不諱查該犯楊正開即楊三臘子陳萬木即陳惠謀二名於夥刧泰昌祥洋貨店一案槍傷至二人以上並先後迭犯夥衆搶刦南陽橋米店等案六次楊正開又另犯拒捕鎗殺包探田廣林等身死一案係犯刑律三百七十四條三百七十三條之俱發及三百七十六條各罪兇惡昭著法無可寛應照懲治法第三條第一第二第五各欵一併處以死刑張恒泰一犯先後夥衆搶刦麥根路米店及小沙渡吳姓家兩次並拒捕鎗殺包探田廣林等身死各案係犯刑律三百七十三條俱發及三百七十六條之罪應照懲治法第三條第二第五兩欵處以死刑又楊如元陳才華楊長林三犯爲搶刦泰昌祥洋貨店槍傷二人之共同正犯係犯刑律三百七十四條之罪該犯事前同謀起意臨時入室行刧情眞罪當法無可寛應照懲治法第三條第一欵一併處以死刑又張五一犯供認持鎗夥衆侵入魯毛毛家搶刦得贓係犯刑律三百七十三條之罪應照懲治法第二條處以死刑又李三一犯係夥刧魯毛毛家之共犯徐壽仁係夥刧泰昌祥洋貨店之共犯該犯等或未執持器械或在外望風情罪稍輕均可免其一死應照刑律三百七十三條判處徒弄又戴立言一犯訊無爲盜情事惟在該犯屋内起獲手鎗及子彈亦屬違法應即發回公廨另行發落業經詳奉江蘇馮上將軍復准照辦除陳才華楊長林兩犯前因在押患病曾送普育堂醫治無效業已病斃免予執行外應將楊正開即楊三臘子陳萬木卽陳惠謀張恆泰楊如元張五等五盜依軍法執行鎗斃爲此示仰軍民大等一體知悉此示 
[敎育行政會議之議案]  
　　上海縣公署日前開敎育行政會議提出議案十四條照錄於後一縣立學校經常費三市鄉立初等小學校經常費三市鄉立初等小學校開辦經費四市鄉立單級小學校裁撤助敎五閽於小學敎育統計之簿籍六縣視學學務委員視察各校時應特别注意之點七已設之學校應如何切實整頓擬設之學校應如何逐漸推廣八小學校成續展覽會九通俗敎育演講員講演條例十組織學校參觀團及其經費十一小學校應注重體育十二倡導課業用品應用國貨十三通俗演講當注意鄉田並勸令須知農學十四學校狀况之報吿 
[續誌推放沿浦馬路之預備]  
　　十六舖迤南楊家渡至萬裕碼頭以義碼頭一帶漲灘由工巡捐總局長籌議推放馬路建造碼頭等情曾紀前報茲悉朱局長業與濬浦局會議妥貼指日開工先行塡築漲灘除推放馬路之外餘地出租建設貨棧聞碼頭共造六七處仿照大達公司式樣其餘地出租章程槪仿大達公司每畝每年約取租一千兩附近各商聞此消息禀請鎭守使公署願爲承租者已有多起中日實業公司亦擬相度該處地勢租賃碼頭以便該公司商輪在彼停泊至沿浦附近各行商恐碼頭建築後上落貨物不便故亦相繼詢問工巡捐局請爲兼籌並顧免阻商業朱局長已定不日將該碼頭造築圖式及章程等明晰宣布俾衆周知矣 
[分飭各警區保護繭商]  
　　繭業現將開秤各處馬頭均設分莊收購鮮繭滬地爲轉運要區且華洋各商俱從内地搭車乘輪往返絡繹凇滬警察廳徐廳長昨接滬海道尹飭令保護繭商爰分飭該管警區及水巡隊如遇繭商在境設莊開秤者須先詳報愼加保護其繭商携帶銀兩搭車乘舟沿途馬頭上下尤宜詳加查察實力巡護以防匪徒刧掠 
[公宴遠東運動會員預誌]  
　　遠東運動會會長伍廷芳君與滬海道道尹楊小川君擬於本星期五公宴中西與會人員昨已備柬邀請並函請在滬官紳陪宴届時杯酒聨歡想必有一番盛况也 
[勸購四年份内國公債]  
　　民國四年内國六釐公債曾經南北商會知照各業領袖轉勸購認日前駐滬經理處與上海縣沈知事均接財政廳飭知着轉飭商會統限五月底一律將認購實數詳細彙報當卽轉飭商會廣爲勸吿茲聞南商會顧總理首先認購五千元各商界亦有陸續　定者推絞諸止届稍有　色云 
[縣知事保送警員]  
　　日前内務部因京師設立地方警察事務所特通飭各省轉飭各縣保送警務人員前往該所以資編練上海縣沈知事奉飭後查得地方警察敎練員董成昌董兆祥二員堪以保送除詳請巡按使請爲轉詳外即日飭令該員赴省聽候給憑前往投到 
[德大紗廠定期開幕]  
　　華商德大紗廠係由邑紳穆湘玥等發起招集股欵在楊樹浦　地建廠規模頗爲宏大現廠屋業已落成内部組織均已就緖經各股東公决諏吉於陽曆六月一日開幕届時當有一番熱閙也 
[研訊甯波輪船之刦案]  
　　寗波岳陽輪船於去年八月間被刧一案經該處偵探帶同眼線周金龍在法新租界壽康里十七號門牌拘獲張德元解經法公堂訊供不認判令來探馬和於十四天内查明復訊在案茲經捕房飭探將張解譸旋有侯記法投案供稱是寗波警廳課員携卷來申呈請核示聶讞員查該處緝獲要犯尤升官搜出張德元一信最關緊要遂商之法副領事德君判張還押諭令來探於十四天内邀同事主并帶是案確實證據到廨再行質訊核奪 
[檢驗病斃盜犯之尸首]  
　　前在法租界迭次行刧之楊長林曾經法公堂訊實申解鎭守使署懲辦嗣因林犯在押患病發交新普育堂醫治無效延至昨日斃命由堂報吿鎭署轉請地方廳林檢察長委派樓檢察官沈檢驗員等蒞堂驗明委係因病身死並無别故判由善堂收殮發封厝壇騐畢樓君將驗尸情形禀明林廳長申覆鄭鎭守使查核 
[匪徒攫洋]  
　　匪徒王子雲前日午後在北河南路同康錢莊門首見某烟紙店學徒包國銓持有小洋三百餘角向同康莊兌換大洋突至櫃上將大小洋攫取飛逃當經同康莊學徒謝業儒等帮同追至北蘇州路鳴捕將王匪攔獲昨晨押解公共公廨請究經俞代襄讞會同英領卓君研訊屬實判王押西牢半年期滿逐出租界 
[不認攫取金環]  
　　匪徒百阿慶前日午後在浙江路攫取王陳氏金環圖逃被包探沈阿岳追獲昨晨押解公共公廨請究原吿偕證胡毛頭及三百零五號華捕上堂禀明前情訊之被吿供不承認中西官核供判白押候查明再訊 
[冒領工洋之被控]  
　　蘇州路十九號門牌日商第三紗廠控馬富年私毀工人勤怠簿冒領工洋二十八元五角等情昨由捕房將馬拘解公共公廨請究經中西官略訊一過判馬押候照會日領訂期會訊 
[保釋冒名騙洋之妓傭]  
　　妓女林媛媛之已歇女傭錢靜珍（即阿秀）因冒林妓名義向河南路楊慶和銀樓夥馮春連騙取値洋一百六十三元之金鐲銷贓於同豐永金舖被馮控經公共公堂訊明判押女所六禮拜如能還洋准予酌核在案茲由其戚將洋如數措交並以被吿將期分娩等詞呈請公堂核釋昨經中西官飭將被吿帶堂開釋繳案之洋交原吿具領 
[妓女請求超豁]  
　　妓女琴舫向在羣仙戲園附近福致里惡鴇錢竇姐處爲娼近因被該鴇凌虐受苦不堪昨日托名入城赴邑廟燒香乘間奔入地方檢察廳署喊寃當在該署聲稱小女子係常熟人今年十七歲父名高全囡於十三歲時被母親領到上海在是年十二月内將我賣與錢竇姐處爲娼共計身價洋二百元至今已有四年近來該鴇以小女子不善接客時遭凌虐苦不堪言爲特來案請求超豁林廳長諭飭補詞候訊 
[鴇婦坐索夥妓欠租]  
　　小東門外花烟間鴇婦高王氏前憑王陳氏介紹招留妓女邵老四爲包房間夥妓近因邵妓虧欠租金潛回城内劉家弄伊母家内避匿昨爲高王氏查悉協同王陳氏登門坐索一言不合兩相兇毆當爲守望巡警一併拘入一區二分署逕送上海地方檢察廳訊辦 
[拐賣同鄉婦人之被逮]  
　　住居北市义袋角之阜寗縣婦　張嚴氏被同鄉人拉車爲業之夏德章勾引至南市滬軍營地方串令郭胡氏販賣該氏不願訴 
 
 
 

Page 11

 
 
由崗警將一干人拘獲解至一分署詰明事關拐賣飭送警廳司法科訊究 
[拐匪押候懲辦]  
　　蘇州小孩許和尙今年十一歲由伊父許六言帶同來申住新閘路源來客棧内被拐匪王海生設法誘拐出外當爲閘北巡警查獲送由警署於昨日將王並該孩一併押送地方檢察廳午後經檢察官預審明確諭許和尙候傳伊父來案認領王犯押候懲辦 
[斥革藐視官廳之地保]  
　　前有一身着西裝之華人溺斃浦中報經上海地方檢察廳派員驗明並查明孩尸身有鈔票洋一百餘元由廳諭傳二十五保頭圖地保陸保順來案以便將洋交給代購上等衣棺棺殮詎陸保屢傳不到林檢察長大爲震怒據情函請上海縣知事請爲究懲沈知事查得陸保順藐視長官非止一次乃於昨日出示斥革再候提案究辦 
[覆訊火腿公所爭董案]  
　　火腿公所積善堂司董自公舉胡祥鈺之後有同業張瑞年黃曉城蔡春林等心不甘服在地方審判廳具禀控吿迭經該題開庭辯論尙未訊結前日午後又由曹推事官研訊胡祥鈺訴稱火腿公所積善堂昔由戴順昌萬有全萬生瑞等三家組織而成歷年捐欵支持在前淸光緖二十九年間曾呈蘇松太道轅備案等語張等訴稱積善堂火腿公所我等同業亦有捐欵爲時已久故我等於公舉司董一事亦可與聞云云並據兩造律師互相討論問官諭兩造暫退候調查前案再行覆審 
[了結定貨抛盤案内之節外枝]  
　　油荳餅定貨抛盤結價衝突一事迭經商會等出爲理勸和平解决惟源升號之葉庚三等與劉松琴夏元祥朱榮庭當時彼此各因被毆受傷分投地方檢察廳各以刑事起訴在案現在根本問題旣經解决所控刑事自應請求撤消故葉庚三劉松琴等於前日各投該廳訴稱所有此案當時事實尙有錯誤請求撤消云云林廳長准如所請作爲了案矣 
[閘北之烟禁]  
　　閘北檢察分庭前日將訊實烟土犯分别起訴經審判分庭孫推事判决沈金發帶烟膏一盒烟泡三個罰洋一百元李小桂帶土三兩半皮二兩罰洋八十元龔竹生帶烟灰一兩八錢烟八錢罰洋五十元蔣仁春帶土三兩烟二兩灰七兩半罰洋一百二十元周阿媛帶烟十二兩皮三兩罰洋一百八十元劉鴻源帶烟泡少許罰洋四十元陳正卿帶烟泡六錢罰洋一百元黃甫元即黃希賢帶土八錢灰二兩罰洋十元一併還押聽候繳洋開釋 
前日五區警署又在滬寗車站查獲烟土犯趙泰祥張三大王阿生鄭生林金榮生楊林仙徐宗祺等七名抄出膏土共約二三十兩一併移送檢察分庭預訊還押聽候起訴公判 
[鄰居人請禁聚賭]  
　　新閘淨橋南堍某米行隔壁陳姓家邇來糾集一般無賴賭棍抽頭聚賭輸贏頗巨前日有流氓阿發邀同黨羽數十人至陳姓家冒充捕房落差巡捕向之索餞陳見人數甚鐕遂以閉門羹相餉該流氓等大怒摀門而入聲勢汹汹幾釀大禍嗣由某賭棍出場排解始得寢事該處鄰居黃某等以陳妨害公安後患堪虞昨日特投該管捕房報請查拿以戢賭風 
[巡官捉賭]  
　　南市第一分署巡官安義泰查得滬軍營附近有崇明人某甲所設之小茶肆内時或招留外人在内聚賭抽頭漁利爰於前晚帶同長警前往查拿拘獲賭徒陳阿三施金全陸金荃施企橋王再祺范彩郎李子祥王金海毛金狗蘇仁卿等十名連同賭具解署由署員問明判各賭徒各罰洋五角一併斥釋賭具銷毀 
[失主覇阻房屋]  
　　寡婦王李氏昨投閘北檢察分庭訴稱伊夫王雪琴在時憑中價買眞茹鎭楊姓家房屋一所空廢多年現欲遷居該屋前日雇匠前往修理詎失主楊福生患同該鎭圖董洪藕樵恃蠻覇阻希圖訛許將砌好牆壁拆毀并擊壤門窗等件謂爲傳訊究辦云云李檢察官諭候批示核辦 
[串竊自來火管之判斷]  
　　自來火公司控朱阿四與鎭江劣孩丁正奎患窮廣東路一百四十號門牌空屋内自來火管昨晨由探將朱與丁孩一併獲解公共分廨訊明朱係六次過犯判押西牢一年期滿遞回江北原籍再來定予嚴懲丁孩着　上海縣知事署轉送丹陽縣知事查傳其父丁遠堂認領 
[混用鉛質小洋]  
　　閩人鄭炎森先後將鉛質小洋持向虹口西華德路二百三十九號門牌洋貨店内混用前日被店夥包梅春察出鳴捕將鄭拘入捕房當在鄭身畔搜出僞小洋二十枚奉飭收押昨晨押解公共公廨研訊屬實判鄭押西牢四月僞小洋銷燬 
[法廨註銷歧控案]  
　　郁培卿前控陸秋岩不還貨洋其二千二百十七元有零請爲訊追一　被吿奉訊不到判攺傳爲提再訊在案昨日法捕房將陸提解公堂研訊先據郁供此欵雖在審判廳控吿仍未判决因陸寄居法新租界故投案下具控請爲譸追陸供此欵已經前淸上海縣訊斷令葉阿華歸還有堂諭抄呈請閱中西官以原吿供認前淸縣署判斷有案况現在已赴審判廳起訴遂判將案註銷 
[新劇藝員欠欵糾葛]  
　　陳烈夫前控新劇伶人周孟不還借洋二百元請爲訊追嗣周抗傳不到奉判攺提到案訊核昨日由捕房飭探將周孟提解法公堂請訊先據原吿供稱周於去年冬間往杭州開設新劇社乏資製辦化粧品前來借去洋二百元立有筆據拔摺爲憑况周並非無力實屬有意圖賴叩求嚴追供畢遂將筆據呈案訊之周供借洋有之惟當時並未交與商人由陳自賈化粧品因陳亦係股東不能出商人還洋且陳尙借商人衣服數件請察聶讞員以筆據確官豈容推諉判押交妥保限十四天交洋陳借之衣服亦限兩禮拜交案 
[被吿押繳欠欵]  
　　劉仁山在公共公廨控茅廷貴不理往來銀五千八百二十餘兩一案由廨訊判候邀公正人算明賬目再核在案前日上午俞代襄讞會同英領卓君研訊據原吿代表律師上堂聲稱業經公正人算明與原吿所控數目相符所有理賬費銀二百五十兩應由被吿擔任訊之被吿亦延律師到堂辯稱被吿有公大廠基一所計銀四萬除兩現抵與天主堂計銀二萬五千兩擬將此項廠基本所變價料理等語中西官核供判茅押候將原吿控數繳案再核 
　　更正儲金團來函云十七日（星期一）抄送各報之儲數連前三十三日共收洋四十八萬四千零三十三元又銀二千八百九十八兩三錢二分八釐其銀洋零數三千三元誤作四十三元致與銀行總數不符請爲更正 
雜評三 
[竊比於我車夫（訥）]  
　　本館同人於個人認儲外復集合二千元投交銀行此二千元雜諸諸君子踴躍輪將之中不過一絲一毫耳一絲一毫何足道然而天下至鉅之財力莫不由此一絲一毫所積大官富商十萬百萬不爲多而小車夫一元數角亦不爲少故我同人願隨小車夫後以盡一絲一毫之義務尤望人人隨小車夫後而盡其一絲一毫之義務也 
[救國儲金]  
　　五月八日中國銀行收欵淸單（此爲第二十六次報吿） 
第三十一册二十八號馮錫瀋元十兩 
第二百二十三册六十八號至一百號莊實鋪四元纆少雲一元朱梓安一元汪忠榿五元張雲坡二元顧杏春十元葉柏生三元張根林二元朱福增二元張鴻芝一元毛文正一元袁昌寗一元胡秀榮一元李燕全一元朱阿堯王不顯一元邵左宸一百元杜文根五元陳松堂一元徐祖根一元姚馥蓀一元朱勤甫三十元高連生一元徐立祥三元龔士賢三元趙長壽二元王植軒一元林維多二元陸巧貞二元郭本擱一元張糼權五元女學生吳秀芝一元又彭雲英一元　俊德一元 
第二百二十四册二十五號主一百號 
諸維照一元陳關與一元陳邦　二元尹桂生二元柯子微二元洪灜泉二元方宏奎二元陳雲史二元李守淸二元莊福元二元周明伉二元李樹聲二元盛軼羣二元王昌來三元鄭渭東四元朱侍庭五元林誠甫十元朱祥芝十元陳享剛二十元林大成六房布號一百元田少山一元周世禮一元邵雲福一元王壽根一元虞阿寳一元劉金實一元馬士林一元陸松壽一元莊福根一元劉源根一元丁耀卿一元張德慶一元彭鴻卿一元徐竇生一元蔣阿　陳阿天劉金海蔣小毛劉福順董阿虎袁柏榮馬阿二戎阿滿徐阿其陳仁義張德榮梅祥林周雙喜馬士坤王和尙張炳如丁水康以上共十八號　號一元孫厚生五元魏有林五元曲愼修四十元王松坡二十元林瑋卿二十元王琨卿二十元王少南二十元王搏元二十元通德號二十元杜孝萱十元李耀堂十元高友三十元信成號十元劉德亭十元鄭雨亭十元楊涌卿十元萬興湧十元于夢松十元曲幹臣十元任蘭亭十元焦政之十元黃春甫十元高善卿十元王如增十元 
[第二百二十五册五十五號至一百號]  
　　莊炳生二元潘與隆二元舒同壽堂各友十元舒同壽堂十元同仁堂十元樂錦泉二元顏良濟堂四元葉澍德堂各友十元董天頣堂各友五元錢種德堂同人五元董瑞庭五元董天頣堂福記十元盛在餘五元葉澍德堂二十元沈慶祥十元錢種德堂十元延壽康堂二元陳錦川一元莊紹淸三元陳順生一元莊明五五元莊兆熊一元楊士章五元莊來順一元莊鏡蓉一百元高煥章一元莊同順五十元洪國榮一元俞純卿莊杏生一元葛茂庭二元錢秀和二元　名妓王雲竇十元　又李玉潤二十元　江媽一元　吳菊竇一元　徐氏女士二元　袁迎春女士二元　徐氏女士二元　巡更虞雙求一元　陳全瑞一元　陳德型一元　陳運發二元　楊桂生五元　陸阿康二元　劉阿才二元　茶房四美一元 
[第二百二十六册十四號至一百號]  
　　德昌號七元錢錦元一元　仁泰洋貨號五十元毛濬湖五元　鄭協大布號三十元楊曙靑二十九元　姚永毛三元蔚康布號二十五元同福甡布號六十元劉福卿五元　義記布號二十五元林大成金慶布號一百元錢繹如五元　協和各友十元大同興布號二十元郭益元六元　協和布號二十元　永和布號二十元鳳辛釗七元張子卿一元王錦福一元　汪澄字十二元徐金生十元　耿衍生二十元褚本全二元許良惠二元　陸祥記十元　王炳森二元孫肇棠一元陸永福一元　陸子祥六元　華慶公司鐘表號三十元林忠震二十元　吳仲平二十元　金太享二元　邱阿來一元　柴芝芳一元　邵光奎二元　老朱愼昌五元　邵孝懋二元　張仁全一元　夏光甫一元　張香蓉五元　李齡生六元　夏連生十元　汪壽生一元　汪堯欽一元　翁平甫二元朱永賚二元　沈松盛二元　鄭恒記十元　義記十元　源昌十元　豐茂四十元　費永愼十元　金秦愼五元　裕興十元　鄭源興五元　董源興十元　朱愼昌北號四十元永泰五元　鄭鐘鉤一元　周捷元一元　孫紀來一元　王阿南一元　王恒紹一元　樂如洪一元　何石麟一元　吳科發一元　金會榮一元　樓家茂一元　樓永標一元　蔡阿浩一元　戴竇豐一元　陳永富一元　邵阿桂一元　林德興一元　華忠祥一元　烏光榮一元　鄭鐘鑑一元　邵善俊一元　新記二十五元　協記三十元　鄭連川五元　鄭源泰三十元　介順一百元　張鶴林一元（未完） 
來函 
[朱家角鎭商民來函]  
　　敝鎭朱家角邇來流氓等在鎭東市兩等學校附近用大船聚賭傍附有似賊非賊之船十餘只可稱大賭現已有一星期之久尙無嚴辦消息國家危險之時於救國儲金等事置之不顧而反以聚賭爲榮且農人正在春熟忙碌之際因賭而廢農業者不少土匪聚集地方更覺不安仰即登報以望官長之拿辦也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[中法戰役時之將略（希光）] [  ]  
　　中法之役劉壯肅王德榜寗裕明李壯烈高隲雲陳英諸人皆一時名將（事實已先後見本報自由談愛國叢談欄内）然當時尙有孫開華彭剛直岑襄勇諸鉅公同時籌辦邊防以及作戰計畫共愛國熱誠溢於言表皆足爲中法戰史之實錄惜廷臣主持和　割地立約忍辱含羞遂至諸將之偉略湮沒無傅詎不惜哉茲就所知者綴述於左 
孫公開華字　堂湖南人咸豐同治間從鮑忠壯公超轉戰楚北江南江西有功累遷至總兵從克嘉應州光緖初調至臺灣甲申之役法人來犯公守淡水砲台以火藥不足不用大炮令軍士盡伏臺後法兵官禮始卑士從鐵艦開放大砲二百餘門公臺土寂然無動法人以爲我守兵已散走放舢板驅兵登岸公伏起斬級數百蹙之海濱擊沉舢板四敵艦一三戰三捷而劉壯肅公銘傳李壯烈公雲耀共守基隆亦以公善戰依爲臂助直相策應楊勇憗公岳斌奉命幫辦軍務率師入閩由泉州附漁艇渡臺灣與壯肅壯烈籌戰守屢勝法軍 
時彭剛直玉麟亦奉命督辦軍務調湘軍四千由海道往粤審度形勢以虎門爲第一重門户由虎門而進左則漁山珠山是爲北路右則海心岡大黃潛是爲南路剛直無事駐大黃　有警則駐虎門時議以虎門遼闊難守不如棄之而退守黃埔剛直大不以此議爲然察虎門以外即零丁洋大海浩瀚無涯屈曲淸流止一線無論帆船輪船必循此一線而進進必經沙角山下乃發健兒鑿山石爲砲洞兵隱其中敵不得見九年民間爭傅法軍將以明年正月犯粤剛直自往山上令幕夜不得有一舟入口至除夕有舟入發砲擊之帆桅俱斷於是遐邇咸知所守實扼險要其後法兵窺福建浙江而虎門不得近虎門以外尙有橫門岸門及虎跳磨刀諸門可繞至省城之右剛直編沙户船船數千艘分駐而守瓊州者近接越南尤爲法人所必爭乃令道員王之春率兵駐守焉 
法入初攻淡水三戰三北亡軍官三人兵百餘旗幟二面鎗枝數十桿帳篷十餘架戰艦二艘知不能獲勝利乃增兵轉攻月眉山着雨衣更番迭進而壯肅壯烈拒戰五日忍饑冒雨月眉山卒不能破敵軍又不得逞進窺廣東爲剛直軍所擊敗不得已始注重陸路由越南進攻鎭南關焉 
游戲文章 
[哀的美敦解（覺迷）] [  ]  
　　可怕哉哀的美敦不祥哉哀的美敦强國因哀的美敦而攫得人土地攘得人權　弱國因哀的美敦而受人壓制被人恐嚇强國因哀的美敦而益强弱國因哀的美敦而益弱何物哀的美竟有如此之魔力也耶夫以字面解之哀可哀也的目的也美美滿也敦敦體也强國以自的要求弱國目的不能達不滿足則出哀的美敦而可哀之弱國一得哀的美敦束手無策俯首聽命强國旣得美滿之要求交涉乃自此了矣邦交亦自此敦睦矣嗟夫世界上自有哀的美敦而弱國不亡於哀的美敦者幾希矣可怕哉哀的美敦不祥哉哀的美敦 
十八日勾踐敬吿國民書勾踐爲排字者誤排句殘堪發大噱特正於此 
譯叢 
[北美洲之女巫（美人丕列司脫筆記之一）（續）（木）] [  ]  
　　呶嚇特拉之視婚姻不啻吾人之研究科學樂此不倦其人曾嫁四夫俱已死亡四人死事殊奇讀者當知呶嚇特拉旣負重望故於家庭操作之事悉委之於夫設共夫一旦不勝任則其人之名位即隨生命而俱去故死者已至四人今有一人呶嚇特拉將夫之第尙在候補期内如樵柴汲水漁獵等事在理悉爲印　安土人婦女之事呶嚇特拉悉委任此候補夫操作而爲練習候補人果能嫻熟則此著名女巫將正式夫之而此人之榮譽陡增一旦不能從事操作則此候補人者將往村後之山巔而爲四人之伴侣而此人之名亦永留於印第安土人之腦筋矣蓋曾爲呶嚇特拉之夫墓上必立特别標識生前係著名女巫呶嚇特拉之夫云讀者乎惜此老婦未知我文明國離婚一條之法律果知之者則此老婦婚事之手續必不如是之繁複矣然此老婦雖嫁四人從未生育土人詫其有此絶大之魔力也呶嚇特拉之名遂大噪得爲阿拉斯拉最高級之巫師上所述者純爲其個人關係吾且爲諸君述其施行法術時之手續可乎 
栩園曲鈔 
[南商調題徐澹廣梅花山館讀書圖（天虚我生）] [  ]  
　　東風峭綺窓前梅花開了紙帳生寒初睡覺梨雲夢影夜來偷過谿橋一度沈吟添懊惱沒情的枝頭翠鳥絮嘮叨把倩女離魂驚斷難招（二郎神） 
心香預備一瓣燒待今夜明朝趁月地雲階人悄悄不嫌他水遠山遙迥廓繚遶博取個簷前雙笑端正好莫放那咏花人到（集賢寳） 
書味樂陶陶讀書聲未敢高憐伊怯膽生來小脂容粉態心頭細描書中自有黃金窖買珠寮幾生脩到來結歲寒交黃鶯兒）紅袖太妖嬈怕孤山處士嘲粉裝玉琢琉璃罩向中間起一座花神廟剪生綃細推敲若畫個美人兒忒煞嬌若畫個女仙兒忒煞俏烘雲托月輕匀淡描偎香傍玉情眞意高因此上寫一幅徐陵照（鶯簇一金羅） 
山窻外雪未消小園中月正高痴心但願花長好沒畫夜無昏曉不辭勞漢書讀罷還肯讀離騷（簇御林） 
欄干閒靠詩思正如潮何用珍珠慰寂寥冷香圍暖瘦郎腰須敎件個夜夜無眠坐到深宵（琥珀貓兒墜） 
玉臺畫本天然妙添一卷廣平詩　却不要夢入羅浮將他手倦抛（尾聲） 
自由談之自由談[  尹公] 　 
　　自愛國布出愛國之士羣曰國貨咸樂購用愛國也然試問愛國布之原料紗果中國貨乎抑攙以外貨乎我願織是布者當講求名符其竇 
哀莫大於心死救國儲金就上海一隅日儲萬元足見中國人心敦尙未死也我願同胞常存此不死心 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十八章（續） 
　　嫣紅言至此忽爲一叩門之聲所阻道柏斯則已出而應門蓋知嫣紅之家除配新司外直無一客來者必爲密昔司理斯客耳及門啓則大失望曰密斯特理痕耶理痕頷之復曰密昔司好禮倍登在乎道柏斯怫然曰汝自往視之吾不能知也理痕入則嫣紅已出室而迓理痕乃曰主人之意此後威廉除星期六外夜間均不必入廠治事工資則仍照前嫣紅乃大感激頌安西來之聲竟不禁脫口而出日復一日已至六月中旬嫣紅縫手套之藝亦較前爲速每星期已可得十二先令合之威廉工資與房租中所餘之先令六枚共得二十枚有奇以視前時之窘迫直可謂今已大富然而富者之用途亦不復與窘迫時相同凡孺子衣服敝者當易以新破者當補綴故入欵雖有此數而所餘亦復幾微然嫣紅之心則殊感謝上帝不置知自後漸入坦途矣雖然嫣紅薄命人也苟從此而履康莊則吾書亦不得名之爲刦蓋於此時復有隱隱之黑影縹緲於前途矣一日旁暮嫣紅方爲小愛克補襪忽有極重叩門之聲直達耳鼓此蓋道柏斯特别記號示人以至者嫣紅乃開　迓入道柏斯亦不持嫣紅語逕自就一椅坐詢曰密昔司好禮倍登汝見小嫣紅日來如何嫣紅曰如何吾未之見也道柏斯曰果耶然則汝儕之目殆生而盲者即吾主母亦如此然而予目固明予能决定小嫣紅邇來身體必不適也嫣紅遽停其針曰道柏斯汝作何語耶道柏斯聞語不遽答旣而曰夫人汝殊謙下及並稱呼亦不知汝當知我道柏斯三字之上尙有柄也嫣紅急曰密昔司　柏斯恕予無禮予蓋熟聞密昔司理斯之呼故亦不禁脫口而出道柏斯曰此吾不能恕汝惟汝能記道栢斯之上尙有密昔司三字者則吾深幸矣嫣紅夫人吾試問汝邇來小嫣紅之頰與其手掌胡爲頳頳若是且瑩而有光彼又告予謂每夜必煩熱而發汁故衣服恒濕在汝意必以爲天氣使然而予則知其種病已深蓋人之疾病其來至漸每易忽略而父母之於子女尤其甚乎蓋溺愛過甚水欲其病故雖病而亦以爲不病也實吿汝汝再不爲之醫治者小嫣紅苟不隨其阿父而去則雖斷吾之頭吾亦不信嫣紅聞語至此頓如冷水沃背遍體咸失知覺方欲有語而道栢斯已續言曰明日吾往市場吾必携之往見醫生令爲證治即可證實予言 
偵探小說 
[我子之一原名ＯＮＥＯＦＭＹＳＯＮＳ] [  東埜譯]  
（二）家族醫生（續） 
吾遲疑半晌就問旁人道密昔司其拉司今還在堂麽那人狠狠看吾一眼冷然說道你從何處來一切茫然密昔司其拉司棄世已十五年墓木拱矣吾暗想那老人的遺書不是給他夫人的了略一回首見一個僕孩立在庭心那邊一扇門外門的裏面彷彿是一間大餐室他神色不寗把視線釘在吾面上後來見吾有些覺察就微微咳一聲嗽吾見他是個老僕鬚髮花白又聽得他咳嗽便走上去他略施一禮低聲吿吾道這裏聚訟盈庭惟先生舉止鄭重爲雞羣之鶴請先生以見證人的名義禁止他們勿把吾老主人屍身移勤其他一切事務均不許做靜待密司脫來頓回家他是這家屬中的聖人吾道是那女孩子的父親麽老僕點頭那時滿屋的人個個屏息靜氣萬籟都寂陰森森如在墟墓之中吾跟着衆人只揀僻靜的壁角落裏立着專等那家國醫生到來久之久之電鈴一響衆人各擔一重心事出去張望只見一個僕夫長把門旋開向來者一鞠躬原來衆人所延頸企踵的那位勃奈醫生到了吾和勃奈見面非止一次從沒有像這回的嚴肅他和少年醫生及老人的兩個兒子進入房中幾分鐘後重新出來滿面疑慮之色他的舉動却是竭力鎭靜向吾等招呼辭嚴義正的說道列位這事情可憐密司脫其拉司因多服格魯林安神藥以致不救吾等須請驗屍官來然後可以移動屍身他話未說完忽聽得吾背後那間大餐室裏豁朗一聲却是那僕夫長從壁爐架上取出一只酒杯失手墮地跌得粉碎勃奈醫生走到他身邊問道這是什麽東西僕夫長俯身拾那碎片回答道這是密司脫其拉司飲酒的杯子在半點鐘前令倒酒與他吃過先生問話咄咄逼人令吾驚恐勃奈醫生道你勿動讓吾來拾取僕夫長退下勃奈醫生拾起那碎片一看却是乾的可見得這杯是只空杯他回身轉來把銳利的目光望着𢌞廊下吾輩一羣人問道那一位是密司脫其拉司埀死時的見證人吾向他一鞠躬心裏極厭他問話然吾旣不能使老人再生明明白白的替吾代說吾就無法自避只好靜待他發同了 
痴情小說 
[美女花] [  小山梅郞合譯] 　 
　　第八章（續） 
都而奈勒自侯爵有意辱已則竊笑其愚於是置紙幣於不顧任其墮落於地從容答曰侯爵汝今日之惠余實已多矣不以余爲不才且深信之而下問及余此卽余今日所受極大之惠也余果能使汝快意而達余初計者則余尤幸余惟竭誠相待余心可表天日亦終余身而不貳侯爵自今以後設汝於余計尙有未明瞭之點而欲垂詢余者第一言見吿余必立前重爲汝一詳述之快哉今日何幸余乃見信於汝而視余爲密切之友得與聞汝家庭之事使余一効勞焉侯俯岸然曰良是汝心實過善而惠余者亦過多余福薄實不克受也都而奈勒曰是何言歟余以汝已不在自已家中旣乏田宅復無園林塞里愛氏之舊居無復有汝駐足之處便余頓觸狐兎之悲始以赤心與汝而代汝籌挽救之策也汝雖遭逢不幸不自知來日之何如而余之視汝固猶是塞里愛侯爵也苟余政　上之觀察爲不認余且將助汝以避禍余願以此心屬汝汝亦不可無一患難之友也 
 
 
 

Page 15

 
 
   
 
 

Page 16

 
 
   
 
