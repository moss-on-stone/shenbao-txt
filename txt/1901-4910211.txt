# 1901 - 189 - 4910211

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有　之學不得仍以時文小楷爲工迨七月十六日又奉綸昔明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政術亦何以　源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至蝗上六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以　時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源　書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書　江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購賀異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[恭讀上諭准福建舉人邱煒萲銷除黨案推廣言之]  
八月初六日欽奉上諭張之洞奏出洋華人表明心蹟請准銷案免緝並予褒獎一摺據稱福建舉人内閣中書銜邱煒萲向在南洋新加坡一帶經商素爲華商之望上年唐才常在漢口破案供有邱煒萲資助謀逆之語經該督通緝在案兹據該舉人禀稱初與康梁二逆往還嗣聞其藉會歛錢聚黨謀逆立卽痛恨絶交實被株連懇子自新奏明銷案免累並報効振捐銀一萬兩等語康梁二逆逋逃海外煽惑人心藉會歛財出洋華商不免被其誘惑旣據該舉人投誠悔悟具見天良未泯邱煒萲著加恩賞給主事並加四品銜准其銷案以爲去逆效順者勸欽此蟣蝨微臣敬謹譯列報端復拜手稽首颺言曰大哉皇仁其眞能周乎罔外哉夫康梁諸逆其結黨謀叛亦可謂柢固根深矣始而創興保國會繼復攺名保皇會終更有獨立會自立會之設人無論達官顯宦儒士豪商下逮哥匪紅帮游兵革勇一經煽惑卽不惜性命不吝貲財入其黨中日濳謀作亂犯上中間詆聖母斥宫闈指瀛臺養疴爲被囚誣聖躬不豫爲中毒以及朝政之窳敗者詬詈之大臣之異已者株連之逆蹟昭彰足令人聞而眦裂閩人邱煒萲者字菽園以舉人操計然術經商於南洋新加坡平時好爲大言日以維新號召其黨類黨類咸推令主牛耳盟康梁旣事敗脫逃隻身過南洋與之聨縞帶交頗有相視莫逆之槪洎乎唐才常謀亂於漢口未及期而敗　搜獲逆據所謂正龍頭者一十有三輩邱名居第十二當事者遂按圖而索幾難爲漏網之魚迨今年陶芷芳制軍開府粤中邱遂畏禍輸忱上書自白兹又禀請南皮制府封章入奏銷除黨籍錫以崇銜執筆人向未識邱爲何如人旣未能保其决不與康梁共逆謀亦萬不敢周内深文確指春爲康梁死黨第南皮固今之棟梁器也旣己上陳黼座懇予自新則不妨以信南皮者信邱而知其實未嘗同謀作亂繼自今身覊海國心繫闕廷闡發新機講求實學感當途之援引念宗國之衰孱嘉謀嘉猷以時上獻邱其勉爲維新領袖而不致蒙兩截人之譏嘲乎或曰邱旣恩准投誠矣並奉旨優加錫賚矣如康梁二逆者其虚名較邱爲重其邪才較邱爲長其事敗逋逃所倡保國保皇諸謬說亦較邱迭次印行之論說易於感惑人心他時當路者因邱而念及康梁或亦可冀薦剡同登許其去逆效順乎曰是必不能原邱之附名正龍頭與唐才常等揭竽起事蹟尙涉於疑似以故朝廷得寬其旣往以厲將來若康梁則初旣謀圍頤和園繼復痛訴皇太后其所箸清議報戊戌政變記保皇會規條狂悖之詞連篇累牘近且種種陰謀詭計次第宣發無遺始而其黨王照之筆談繼而其友邱煒萲之論說盡情指出無殊鑄鼎象形魑魅罔兩之形容畢現於燭照犀然之下使此而猶可赦宥則凡弑父弑君之巨憝無一不可曲爲之原矣天下有是理耶且人之悞信康梁者信其自稱爲新黨耳誠亦知國勢固不可不維新而民人則萬不可結黨自古黨人之禍無一不足以亡國喪身矧康梁惟結黨以叛朝廷烏在其能行新政彼特借維新以陰行其叛亂之計致不明順逆者悞入其黨不吝駢首市曹豈眞足以闡新理明新法助我國家革故而鼎新哉請以二語斷之曰康梁去而新政台可暢行新政行而康梁决不能錄用 
[本館接奉電音]  
　　昨日午後西安行在飛電傳來上諭三道敬謹譯登○八月初五日行在内閣抄奉上諭額勒和額著補授黑龍江副都統呼蘭副都統著果政補授欽此同日奉上諭鈕楞額著調補盛京副都統阿勒楚喀副都統著達柱調補欽此同日奉上諭造就人才實係當今急務前據湖南湖北四川等省選派學生出洋肄業著各省督撫一律仿照辦理務擇心術端正文理明通之士遣往學習將一切專門藝學認眞肄業竭力講求學成領有憑照回華即由該督撫學政按其所學分門考騐如果學有成效卽行出具切實考語咨送外務部覆加考騐據實奏請奬勵其遊學經費著各直省妥籌發給准其作正開銷如有自備旅資出洋遊學者著各該省督撫咨明該出使大臣隨時照料如果學成得有優等憑照回華准照派出學生一體考騐奬勵候旨分别賞給進士舉人各項出身以備任用而資鼓舞將此通諭知之欽此 
[預備要差]  
　　京師訪事人云皇上恭奉皇太后回鑾時順直各州縣沿途御膳及隨扈臣工供給曾由順天府府尹某大京兆傳派櫻桃斜街東麟堂飯莊承備莊主某甲以慘遭兵燹無力墊辦爲辭遂攺派宣武門外車子營閻姓庖人總司其事此外一切要差亦均次第派定觀此則廻鑾之期當不再易矣 
[大興土木]  
　　京師訪事人云正陽門敵樓業於七月二十左右將斷瓦零磚逐一釐剔現已竣事大約不日即可興修至禁城以内各項工程亦均逐漸修葺大清門遴派華兵日夜駐守禁絶車馬往來惟行人尙未一律阻止 
[商請撤兵]  
　　京師訪事友人云欽命議和全權大臣李傅相現向各國駐京使臣商請自華歴七月二十五日起限十日内統將順直境内應撤未撤之軍依限出境聞各國已允爲照辦矣 
[繪圖分贈]  
　　京師訪事友人云月前慶親王特派内務府司員慶筱珊部郎招集精於繪事之人摹　親王貝勒貝子輔國公將軍諸親貴補服式樣計十四册分贈各與國俾將來皇上特遣親支游歴時可一望而知爲中 
 
 

Page 2

 
 
朝貴胄 
[慘甚大招]  
　　京師訪事友人云去歲七月二十一日洋京入京經過東便門外二閘沿河居民不及逃避或被槍斃棄屍水中或畏懼投河自盡致屍骸縱横河水盡赤迄今時越一載土人傷心浩劫議於上月二十一日延僧超度沿河焚化紙錢一時母哭其子妻哭其夫哀慘情形不堪入耳 
[京師盜案]  
　　京師訪事人云七月二十六日張燈時五城所派巡勇方回局歇息突有强徒闖入前門大街益泰錢店開槍威嚇劫去白金三百兩有奇現經報案緝拿尚未弋獲禁城之内匪徒若此横行眞有出人意外者矣 
[馬軍移駐]  
　　京師訪事人云義和拳匪雖經中外各兵迭次痛剿然餘孽之負嵎自固者至今猶未盡絶根株七月杪馬軍門玉崑統帶部部各軍由保定移駐京西長新店以資彈壓得此荼火軍威若輩當濳鱗戢尾矣 
[招撫告示]  
　　總理淮軍樂字馬步全軍兼督標親軍水師等營前敵營務處袁爲出示招撫以開生路事照得本營務處現奉軍門梅憲諭飭以去歲拳匪倡亂藉仇教之名蟲惑多人肆行無忌迭經嚴緝懲辦而漏未弋獲者實繁有徒家中房産地土均已抄没賠償被害教民因而無家可歸無地自容飢寒交迫流而爲匪恃匪首爲護符終身爲盜回首無期良爲可惜我軍門憲深悉隠情時加憐憫諭飭本營務處出示剴切勸諭爲此示仰爾等有願攺悔投誠不敢出頭者准其轉託親友來營陳明呈繳槍械由本營務處行知地方官槪不究其旣往有業可爲者仍安本業無爱無室自願從軍者准其留營當勇本營務處自當分别安置斷不准教民再行尋仇妄告即使呈控到官官亦斷不准理爾等當知入夥爲盜天理難容王法不赦豈能長久温飽早晚官兵一到不遭槍砲轟擊卽被擒獲正法屍骨無存身首異處慘不忍言六月十二日官兵剿辦濰縣王家塲土匪有本營洋號房隨隊剿賊偶因腹痛臥於高粱地内適與賊遇該賊詢知其病不肯殘害反以騎騾送出迷途指告方向回營並云不敢與官兵抗拒叩其姓氏則曰任邱縣城内人也足見其天眞未冺斷非甘心從賊亦斷不止一人如此六月二十四日任邱縣軍莊一役該匪棄馬丢槍死亡遍地當亦早爲寒心目下賊之所恃者不過以高粱茂盛藉可隠身再遲一月禾稼收割無處躱藏將如之何况官兵子彈用之不盡爾等子彈用盡又有何處接濟早晚同歸浩劫豈不可慘望爾等及早回頭倖免於死至於奉教之人亦是我中國子民何必藉奉教之名故意欺壓本國之人况泰西各國傳教均是勸人爲善爾等擄掠抄搶甘心爲惡大失傳教司鐸之本意如再有結夥成羣持械抄搶者一經官兵拿獲本營務處定照强盜例從重治罪决不寛恕民教皆朝廷赤子經數百年教養食毛踐士具有天良自當仰體軍門好生之德信聽良言自示之後均各悔過爲善從賊爲匪者限十日内無論首從赶緊來營投誠呈繳軍械棄惡爲善如不敢前來迅卽託人陳說本營務處斷不相欺皆有安置爾等從此出頭保全性命顧養身家日後生機正未可量務當再四籌思及早醒悟萬勿觀望自遭慘劫予實有厚望焉切切特示光緒二十七年七月日 
[兵船又减]  
　　天津直報云邇者駐泊大沽口内外之各國兵艦運船日漸减少就七月三十日計之祗存二十一艘其中英國五艘美國一艘德國二艘法國五艘俄國三艘日本國三艘義國二艘 
[奏免米釐]  
　　南昌訪事友人云江西在籍紳士前護理陜西巡撫李薌垣中丞目擊本省水災甚廣非寬籌振欵恐不足起溝壑而奠厥居爰邀集各紳禀請大憲開倉平糶並招商販運免徵米榖釐金大憲准之發出倉榖二萬石交在省官紳另發榖五萬石交南昌新建官紳分别平糶並蠲免米榖釐金兩個月以恤商艱旣而朱學士益藩復邀同在就同鄉官奏奉恩旨發帑五萬兩以振災區米榖釐金則奏請豁免兩年聖意已准免一年而江西大憲以此项係奏明指還洋債專欵未便久虚准以半年爲期連前兩個月應再展限四個月說者謂顧全國課之中仍寓寄恤民艱之意亦足見其斟酌咸宜已 
[法攘郵利]  
　　香港循環日報云粤省自官設郵政避以來所收各處書函日不可以數計法人見其利之溥也特於月前在沙面西橋法租界内設立法書信館凡由内地寄南洋各埠之信買有印花粘諸函面卽以寄往不虞雁杳魚沈隨又在城西十八鋪附近海關稅館設一信箱使人投函其内未幾又在海關稅館斜對門分設一局並倩城廂内外各行店代理收信事宜噫西人經營商利細大不捐以視中國官塲凡事因循苟且者其相去爲何如也 
[緝獲梟匪]  
　　紹興訪事友人云浙省餘姚上虞兩邑毗連之莊家埠濱臨大海素爲梟販出没之區近爲巡鹽水師管帶所聞前往巡緝適與匪遇因卽四面兠圍梟匪力不能支鳧水逃逸被勇丁砍傷兩名擒獲一名事後鹽丁及居民鋪戶慮其報復請留勇駐守以備不虞大約不難俯如所請也 
[越中火警]  
　　紹興訪事友人云上月二十八日之夜西門外沿城下兪姓茅屋中不戒於火致兆焚如彼處茅龍鱗萃時適久晴風燥一經延及勢如拉朽摧枯轉瞬已燬草房五間當火熾時兪從夢中驚醒急挈婦子倉皇逃出衣髮皆焦其幼子尙在襁褓中竟至葬身火窟誠可慘也 
[越郡官塲紀事]  
　　紹興訪事友人云浙江新昌縣境大嵐山一帶崇山峻嶺時有盜匪出没其間自去歲李鳴九觀察率勇剿平後上憲深恐死灰復然特委候補縣丞劉二尹冕協同陳都戎帶領新前軍左營各哨駐紥其間以資鎭懾月初某日二尹來郡禀見府尊熊再靑太守旋卽赴省叩謁大憲面陳要公○署理　縣學訓導高廣文現屆期滿藩憲誠果泉方伯委吳廣文光宸瓜代大約桂魄團轢之候卽當秉鐸剡城矣○前年正任新昌縣侯緯辰大令因公調省察看遺缺委伍景塘大令署理迄今已逾兩載蒙藩憲誠果泉方伯傳問地方情形大約日内可有回任之望矣○山陰繭捐局委員伍大令近以繭市已畢將所收捐欵報解清楚撤局回省中途忽患足疾不良於行遂禀請上憲給假調理聞本屆繭捐收數較之往歲多二成惟絲捐略絀緣今夏鮮繭市價甚貴故各蠶戶皆不欲自繅也○現署浙江嵊縣侯在令已屆瓜代之期而正任是缺之丁大令於前年因案調省未便飭回本任署藩憲誠果泉方伯因札委候補縣徐紫若大令接署刻已行知到紹矣○紹興協萬雅伯副戎于上月某日赴省禀見新任巡撫任筱沅中丞聞因紹屬沿海一帶防務緊要雖有緑營鎭守恐難嚴密周詳故擬將營務大加整頓云○今春正任蕭山縣李香畬大令因案調省接任者爲瞿萼馨大令現聞李大令案已了結大約冬間卽可鳬舄飛回矣 
[瀛洲仙跡]  
　　日本長崎訪事友人云當日本維新之初每年向泰西購置軍械及製造兵船建築鐵路所需經費幾不可以數計至明治三十三年以後漸次减輕然核計本年每月開支尙需洋銀一百五十萬至二百萬元之譜亦可見欲圖自强不能惜此巨費也○農商務省大臣於東歴八月之杪派員詳察本年農務旋報稱此後倘得風雨郮和無虞水旱通國可收米四千三百萬石若稍有不測則减收三百萬石然亦不失爲中稔之年也 
[洪都客述]  
　　南昌訪事友人云前聞省垣籌餉新捐局議飭各店鋪分上中下三等輸捐上戶捐銀六十兩中戶四十兩下戶二十兩以致貧苦人民譁然鼓譟嗣查局中定章原係中戶捐銀二十兩下戶槪行豁免因被地保誤傳致滋口實日前已由南昌縣陳明府新建縣孔明府 
 
 

Page 3

 
 
會銜出示曉諭矣○袁州府屬宜春縣倉董虧欠倉榖案發經江西臬憲柯遜菴廉訪遴委馬鏡秋明府往查各董願將倉榖如數買補惟所辦平糶之事終不肯將積榖帳檢呈明府爰禀知廉訪將案卷人證一併解回廉訪隨發交南昌府查太守秉公訊辦太守以兩造皆爲公事起見均准人保出候審○江西金谿縣縣丞某二尹近因某案向縣主杜豫堂明府多所干求明府不允二尹竟拂衣而起擊破茶甌刻經明府據情通禀各大憲恐二尹不能免於被叅矣○剛字後營駐紥萍鄉閱時已久將士習于酣嬉幾不知紀律爲何物事爲上憲訪聞札委某某二弁馳往查辦乃二弁未至而營官復因查封煤井之事放槍擊傷縣役五名上憲聞之勃然震怒加委某弁馳往稽查恐難含糊了結也 
[湓浦秋濤]  
　　九江訪事人云江北難民嗷嗷待哺雖經道鎭府各憲捐廉以振終未能普濟郡生吉安鄒殿娌部郎憫之捐銀三千兩禀請鎭道府各官發交體仁堂紳士散放○前山西提督學政劉幼雲太吏於上月某日拜會九江關道憲明華亭觀察及九江府孫景裴太守商議濂溪書院一切章程蓋因朝廷舉行新政首重實學故書院亦須攺訂章程也○郡城平糶米價每升收錢四十二文現在秋稻登塲糧價漸貶府尊孫景裴太守遂於某日出示每升减收錢三十八文 
[磯玩月]  
　　蕪湖訪事友人云安徽徽寍地太廣兵備道吳季卿觀察目擊蕪湖此次水灾哀鴻遍野籌撥米三百石以拯民生飫其恩者歡聲雷動○蕪湖關稅務司赫君目擊災情不忍坐視慨捐洋銀二三千元分别極貧次貧妥爲施振併電告各西商解囊佽助亦可謂好行其德矣○本屆水災自麻埠圩鳳林圩衝破後江邊小圩保全者甚屬寥寥惟某圩内有田六七千畝農民用稻草數千束貫以巨絙四圍堵禦竟獲無虞誠保圩之良法也 
[上海官塲紀事]  
　　昨日震澤縣夏芝蓀明府因公來滬命駕入城趨詣蘇松太兵備道轅謁見道憲袁海觀觀察旋復至上海縣署拜會縣主汪瑤庭大令大令延入花廳茗談良久而别○昨日城廂内外保甲總巡朱森庭明府因有要公命駕至上海縣署拜會縣主汪瑤庭大令晤商良久始一揖而别 
[札勘馬頭]  
　　英商中庸洋行主赴英總領事署禀稱信安小輪船公司現歸行中經理仿照内河行駛章程往來各内地擬在南市馬路三十一號房屋對浦建造馬頭請卽照會道憲飭工程悞妥爲照料等情總領事霍君准之據情照會蘇松太兵備道兼江海關監督袁海觀觀察觀察札委浦江水利局總辦司徒貽芬司馬勘明究竟有無窒碍等因昨復行文馬路工程局著總辦翁子文太守屆時會同司馬前往勘騐明晰限卽禀覆查核 
[示禁私宰]  
　　特授江蘇松江府上海縣正堂汪爲查案嚴禁事昭得私宰耕牛律有明　若開設圈店盜取宰剝厥罪尤重禁令煌煌豈容輕犯查本邑有等無賴棍徒借名洋人食牛設盆私宰列肆售賣實屬顯違禁令有害農功迭經各前縣諭禁在案兹屇秋令農作將罷之時訪聞該棍徒復萌故智除飭差查究外合行出示嚴禁爲此示仰誠鄉軍民保甲人等知悉爾等須知農民耕種全資牛力牛旣有功於人何忍殘殺自示之後務各另謀正業勿以宰牛爲事倘敢設盆私宰一經訪實定卽立提到案照例嚴辦地保容隠包庇察出一併重懲决不稍寛其各凛遵毋違切切特示 
[暫緩引見]  
　　江南機器製造局總辦毛實君觀察前經兩江督憲兼南洋通商大臣劉峴莊制軍札飭領咨赴行在引見等因本定于上月中旬溯上駛江邇忽接制軍來札著暫緩入秦大約須俟皇太后皇上回鑾然後入京展覲矣 
[奬勵哲匠]  
　　江南機器製造局各廠工匠前經總辦毛實君觀察以次考騐分别去留邇復將各工匠之精於製造者開列名姓牌示頭門增給工資以示奬勵 
[受傷送縣]  
　　前晚江北某邑人張寶珍周士喜及某甲相約至南市太平弄口同興居炒麫館果腹不知因何與值堂人口角館主婦陸謝氏雌虎也聞聲而起率同義子費珍寳肆行毆擊致張額角受傷旋互扭至十六鋪巡防北局控訴局員蕭子文二尹研訊之下飭移送上海縣署請縣主汪瑤庭大令騐訊核辦 
[姦僧滋事]  
　　凡游方僧在租界中賃屋一椽供設佛像滬人士名之曰佛店若輩大都招徠婦女誘騙資財甚至勾引狂且壞人名節前韓古農觀察攝江蘇臬篆時沿悉情形嚴行查禁此風爲之稍息迨觀察去任奉行者不能實力從事若輩遂不免故態復萌邇者姦僧海淳在公共租界新閘左近開設佛店不知如何向英界泰和里洋貨掮客某甲之妾錢氏誘取金戒指一枚左近衆流氓聞之羣向海淳訛詐後經已革劣探孔阿才之夥方阿四排解將金戒指質錢俵分始得了事旣而海淳忽又砌詞投報捕房捕頭派包探張天林徐榮珊一併拘獲昨晨解送英美租界公堂讞員張柄樞司馬研訊之下海淳供金戒指係香客所遺僧人突被方糾衆索詐叩乞究懲方供海淳向有姦淫婦女情事前日錢氏至伊處留贈金戒指致被流氓滋擾小的今已出家因念香火之情爲之調處不敢滋生事端叩求鑒宥司馬商之偉繙譯以若輩均非善類判責方五百板管押捕房半年勒令還俗海淳驅逐出境金戒指發還質肆候錢氏備價取贖 
[光緒二十七年七月分教職單]  
　　教授直隸河間賈國楨錦州甲廣西鎭安黄佐臣桂州舉正諭直隸定州谷春芳遵化宣化康材桂深州山西忻州劉廷開平陽河南安陽王國祥開封甘肅山丹苟萃珍鞏昌浙江嘉興徐智光紹興長興蔡協唐寗波湖北恩施杜鍾福漢陽棗陽熊飛黄州湖南祁陽楊昌謨長沙廣西富川周維宗潯州雲南新興孫麗金雲南昆陽彭湘永北俱舉訓導安徽靑陽戴邦楨寍國盱眙楊逢春安慶山東陵縣李坊萊州陜西延長陳進鉅興安平利王鎮西同州甘肅環縣李盛生鞏昌江西定南曹九成南昌廣東增城林望歐潮州四川中江莫致中重慶平武謝彬重慶俱舉湖北南漳姚汝說武昌歲復諭順天三河倪瑞書河間廪直隸博野郝增灝奉天優山東陵縣都湛慶東昌貢莘縣馬凌霄臨清廪山西河津趙昌燕太原舉河南魯山李瓊林汝寗廪浙江遂昌陸費煦嘉興廪江西新淦王慶韶饒州舉瀘溪宋煥章袁州附廣東海康余之璧廣州附復訓直隸高陽李潤順天增江蘇高郵謝環常州廪山東兗州趙湘三登州廪山西襄陵李仲大同歲榆次叚紫綬絳州附湖南芷江詐鎭嶽衡州舉四川忠州余繼曾成都廪雲南石屏王純雲南歲昆明蔣如槐瀓江廪陸凉張必元永北拔 
[新書快覩]  
　　地理問答一書分上下兩册係王君蓮溪譯著倩美華書館印以行世者也中間詳論五大洲形勢以及山川人物花木鳥獸宫室園林之類繪圖貼說瞭如指上之螺今者綸綍屢頒詔多士研求新學芸窓雪案正宜昕夕揣摩不翼而飛可操左劵日前承友人周君携以見貺披覽再四爲跋數語以報之 
[施當其厄]  
　　昨承壽康莊交來湖州同仁集助順直秦晉振捐洋銀四百元祗領之下當卽掣取收條卽日彚解災區幸飛蚨之慨擲惠澤咸周喜涸鮒之能蘇仁恩普被休徵畢集左劵可操特誌數言代災民九頓首以謝 
[勸節中秋筵資以充善舉說]  
　　桂子香飄中秋又屇喜人月之俱圓值主賓之歡會美景良宵得未曾有則一席之周旋誠所謂食以時而用以禮也但使稍節筵資以充善舉旣醉旣飽仍無損乎衆賓利物利人實有望於賢主敝堂需欵孔殷屢呼將伯際兹佳節之將臨敢竭愚忱以相告惠而不費此之謂乎想樂善諸君子必不吝兹區區也滬北天后宫前廣益善堂司董嚴信厚施則敬朱佩珍唐榮俊等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者歹人卜小毛持刃行兇劫取駁船戶陸福生所裝秈米六石被拘到案縣主汪瑤庭大令訊不承招因飭收押所中前晚飭提復詰卜初仍狡賴大令喝令笞臀二百板鞭背一百下掌頰二十下始供小的與陸福生素來相識有寍波連發者與陸有隙某日糾得張阿弟唐松林張阿寶分駕划船二艘渡至陸船訛詐洋銀二元陸不允連發遂拔刃將陸戳傷復命各人劫取秈米六石售得洋銀二十一元分給小的四元阿弟阿寳各七元自得十元唐雖到船先行逸去故未分得洋銀大令研詰再四堅執前供因飭還押候核○前日趙閔氏投縣控請騐傷大令研訊之下供小婦人在某鄉鎭開設染坊雇學徒金奎經理帳目今正月金奎自行辭歇年查核帳簿缺少某姓托染之藍布數疋向之索取伊浼陸杏坡擔保約定端午節交還至期無著以致某姓來坊索擾昨日路遇金奎向之催索被伊推跌以致腰際受傷爲此控求騐明究辦大令飭仵役騐得氏受傷屬實諭令退卽去候提金奎到案讯追○曹友堂投縣訴請騐傷汪大令向之詰訊曹供十年前由陳述甫糾合一會每會洋銀十元小的已交二百餘元今會忽散去理應向陳理算陳置之不理今日向索一味逞蠻口角之餘突被毆傷叩求騐明究辦大令飭仵役騐得右後肋有拳傷一處諭令退去候飭差查明核辦 
[英美租界公堂瑣案]  
　　月前寗波路南首顧家弄左近孫愼仙家曾因積薪過多星火猝發幸卽施救得熄近復不稍加意捕頭因於昨晨派包探趙銀河傳案請訊讞員張柄樞司馬商之偉繙譯官判罰洋銀一百元以儆○包探趙銀河傳陸倬甫到案禀稱此人賃居九江路家中薪如山積致肇焚如故由小的傳請訊罰陸供小的所積之薪不過三擔某晚實被匪人穴壁縱火致肇焚如司馬判罰洋銀十元○前晚福州路羣仙女戯園演唱賣胭脂淫戯經包探金立生查知禀請司馬出票將園主某甲拘案研訊判罰洋銀五十元○吳海泉竊得朱裕祥家錢二千五百文洋銀二元報經包探陸阿九拘獲解案請訊司馬判責三百板逐出租界○某日本人控賣鷄蛋之陳裕坤等七人爭論價值擊毁玻璃窓司馬判令合賠洋銀六元七角○流氓許裕發陸金堂奚四福向小工頭目周關生滋詐持刃戳傷其腿報經包探劉森堂解案請辦司馬判各責三百板○有鄒寳生者历在姑蘇犯案匿跡滬上經大憲札飭營縣一體協拿日前營宫郭秀峯帶同勇丁趙寶順陳永祥來滬偵緝前晚趙遇諸英租界四馬路佯與殷勤邀至某酒肆潛喚令四百八十五號巡捕拘送捕房甫及門鄒卽乘間逃逸昨晨郭投案聲訴前情旣而巡捕解趙到案禀稱趙喚小的往拿時不將實情告訴小的以爲偶爾口角一併拘拿稍不留神鄒卽兎脫司馬商之偉繙譯官將趙開釋 
[法租界捕房瑣案]  
　　榮華棧夥車阿連以李六寶竊取某客所携洋銀三百元逃回蘇州控請讞員杜枝園大令備文關提迨包探到蘇李嗾令姑丈沈三霸阻因投吳縣署禀請沈拘獲帶回大令訓供之下著押候嚴比昨日命提復訊沈供李現在避匿溧陽大令著還押候核○周蘭生薦傭婦某氏至陸子雲家服役旋竊取金練一條值洋銀一百餘元逃逸無蹤陸遂將周送案大令訊取口供判賠洋銀六十元旋經周妻某氏措繳五十元尙少十元求恩寛免大令不准限五日内繳案給陸具領○周王氏控吳阿全誘拐養媳并竊去衣服首飾等情昨日大令命提研訊吳供小的實不知情求恩明察大令飭交人保出限址日内繳賠洋銀八十元給氏具領○車夫周小順串同流氓朱福林强刼陸邱氏所携洋銀六十四元控經大令迭次訊供比責昨日飭提復訊周狡展不承大令著重笞二百板還押再比○積竊劉德勝王阿炳流氓金阿海前由包探解奉大令訊供判各枷號一個月昨已期滿命將枷開去各笞三百板然後釋出○陸阿根吳阿全前曾竊取某姓家布數十疋報捕後除追到原贓外尙少十一疋解經大令訊供押追在案昨日飭提復訊陸吳同供餘贓被同黨取去實難交出大令著各笞三查反然後釋出 
[美租界捕房紀事]  
　　昨日午後粤人韋阿週不知因何與僑居天潼路某巷之董林氏口角旋竟肆毆致氏身受重傷一百八十五號巡街捕見之將韋拘入捕房捕頭命押候解送公堂禀請讞嗣張柄樞司馬訊辦○昨晨本邑人徐海五投捕房訴稱歹人王茂祥藉端詐去洋銀十餘元並遭毆擊捕頭令包探劉光震拘王詰問王願將洋銀如數付還捕頭令從寬釋出○前晚漢碧禮路九百零五號門牌某姓家被小竊撬開後戶蛇行而入竊去衣服若干件天明事主投報捕房捕頭令包探劉光震至吳淞路某押鋪將衣服如數查獲交失主領回候將竊賊拘獲解送公堂禀請懲辦 
[光緒二十七年七月分缺單]  
　　知縣山東趙城王國鐸近湖北來鳳金文藻近鄖縣曾郁藻革興山崔長文降直隸州州判陜西乾州王鴻賓升縣丞浙江安吉彭飛霖逾限典史廣東文昌沈明德近 
[光緒二十七年七月分選單]  
　　知縣湖北鄖縣謝增齡江西拔山東趙城鈕福安浙江副湖北來鳳黄　芬江西甲四川興文許鈞鴻廣東監湖北興山樓汝濟浙江附直隸州州判陜西乾州吳世愷四川拔縣丞浙江安吉袁雲章四川監典史廣東文昌陳觀淦四川附 
[金陵官報]  
　　七月二十八日江甯縣孫禀知赴南鄉勘災二十九日知縣黄傳粮程慶明均奉府委發審差三十日廣西侦探委員候選道嚴開第辭委署江浦縣盧運昌辭知縣林士菁禀知赴六合查勘田畝八月初一日藩憲牌示請補寳應縣槐樓司巡檢陳嘉澍病故遺遺缺查有請補白茆司巡檢遇缺先巡檢徐瓚堪以更補鏡清兵船徐振鵬辭赴江陰裝自强軍赴瓜洲江都縣湯曜專丁禀謝昭信股票案内案内蒙奬道員在候候選知縣黄裳治禀知到西北路保甲總巡差又李德馨奉府委發審差保民兵船楊永年由滬裝散勇來攺派辭赴江陰裝自强軍赴瓜洲初二日糧道效由鎭江回統領盛字營班廣盛淞北恊劉長春均到策電輪船史建中辭赴江陰初三日　憲牌示徐州府經歴楊元勳丁憂遺缺查有遇缺先補用府經歴顔松慶堪以請補知府未其昌坐辦事務知縣沈兆禔正辦文案主簿朱錫甲巡檢沈鍾瑾帮辦文案奉派辦處司道札委差均叩謝鈞和輪船馬廷樹奉籌防局派接替保民兵船裝上海護勇裁勇兩營赴漢口卽辭初四日淮北鹽務候補道程龢祥統領盛字等營班廣盛均辭補用典史張榮溥禀知到省初五日知府孫明亷交卸大勝關厘捐辭赴海門厘捐差縣丞楊治善禀知過知縣班州判華桐府經歴祝薰望巡檢積杲均奉藩憲代騐看試用府經歴汪書祥巡檢周美禀知到省借補鹽捕營左哨千總劉福春叩謝保舉奬札 
[姑蘇官報]  
　　七月二十九日湖南大挑知縣李師藩禀辭回湖南指分江蘇試用從九品王萬徹浙江人奉撫憲騐看到省三十日知縣龔鴻揆由丹陽沙洲差次專丁來省禀銷查勘各洲水災賑差　八月初一日藩憲牌示照得署靑浦縣　山司巡檢汪聿桐年滿遺缺查有請補斯缺之吳廷芬堪以飭令先行赴任又署華亭縣典史申士林年滿遣缺查有請補斯缺之吳近義堪以飭令先行赴任巡棆劉鴻圖禀知在順直捐局報捐議叙本班儘先補用並免試用補用典史熊飛由京起復驗着領照回省禀到初二日五品銜試用通判朱正輝五品銜候補班補用知縣何金凱均禀知引見回省並銷管解京餉　從九王章會禀知奉飭派甯留蘇差委記名提督陜西補用總兵略勇巴圖魯董朋知謝委帮帶蘇防右營差初三日同知吳源由上海綢捐南局來知縣楙　知由川沙金山公幹回鍾進賢禀知赴鹽城公幹卽辭府照磨姚佐廷禀知赴滬見道憲初四日同知鄧文堉由吳松江釐局來花翎儘先候補遊擊遊德鳳謝委帮帶撫標親軍中營差管帶練勇營前任泰州營都司署狼山中營守備兩江補用遊擊何復勝湖南人由狼山來 
[上海北市絲業會館籌賑公所施子英經收順直秦晉浙江賑捐六月廿三至廿九日第一百次清單]  
　　廿三日屯溪程蓮舫爲荆汪氏五十壽辰將筵資移助洋廿元朱左侯守如居士戴蒓甫三戶各十元無錫正大行來脫貨得利五元不留名四元○廿四日無名氏汪由無錫達源莊寄福康莊來洋四十元勒彌氏十二元隠名氏求病平安二元○廿五日延陵求安子續繳賑願求家口平安洋五十元又續繳賑願求三弟信甫病體速愈廿元孫崔氏爲子病愈完願廿 
 
 

Page 10

 
 
元錢蕃昌求自己病愈十元鄷雲祥誠心了願一元○廿六日無名氏洋一百元戴德章同弟元章綬章求母病速愈廿元湖州適安居士求兒宿疾全痊十二元紫陽氏節省湯餅資十元秦長灝求合家和順大小平安十元蔣朱氏十元程姓二元○廿七日顧渭記洋五十元南匯張雨田子病速愈廿元濟直堂省醫藥費移助十元乍浦紀紹箕祈　子病痊十元常熟徐又新爲子求病速痊十元金毓秀爲母阮氏求病愈十元梁溪趙翼笙爲孫急驚求平安龍洋五元英洋五元省香室主求室人病愈二元又求合家平安一元○廿八日顧渭記因女急驚續助求速愈洋廿元河南補過氏求次女病愈還願十元又求慈母康健十元甡記求人口太平四元鼎記烟棧銅小洋四十四角○廿九日仁和朱枕湖日本洋九元爛印日一洋十一元秘圖山人願弟傷速愈英洋二元吕坤和謝如川柳祝三蔣逢初葛品三五戶各一元王炳　費賡華合一元○六月份共收規元一千一百三十一兩四錢六分内二月初一茶業衆商助規元二百兩於六月廿一日索還洋七千零四十元扯七三八合規元五千一百九十五兩五錢二分龍洋七十八元日本爛板安徽洋廿三元對開洋一元扯七三合規元七十四兩零九分五厘小洋六十八角扯六九二合規元四兩七錢零六釐以上除茶業衆商索還規元二百兩外共收規元六千二百零五兩七錢八分一釐所收藥力已託張仲儒帶至北京散放矣銅大洋四十三元銅小洋八十八角連前共收規元廿九萬二千八百四十四兩五錢六分六厘銅洋一千零八十八元八角碎銅二兩五錢砂錢六千二百文仇畫卷一册畫絹三幅殿板宣紙廿四史一部圖書集成醫部兩箱福報錄五千本字軸三頂畫軸一頂 
 
 
 

Page 11

 
 
   
 
 

Page 12

 
 
   
 
