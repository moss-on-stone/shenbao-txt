# 1893 - 37 - 4907113

 

Page 1

 
 
[勸募山左汴梁急振啓] [  申報館協振所同人拜手]  
　　前者順直洪水降洞爲災猝不及防以致生靈塗炭敝協振所己印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顛沛更甚於前噫胡天之不佑斯民至於此極耶所望　諸君子之接到敝所捐啓者時艱蒿目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益　他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心謹校排印成書紙張旣潔白無瑕墨　尤光潤可愛分釘四十八本盛以全椐木箱刻己告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[各國鐵路攷略]  
　　天地之運日新不己狃於故常斯少所見而多所怪矣古時舟楫之利以濟不通自泰西人製爲火輪船而渤澥重溟瞬息千里官商來往便利良多然惟水道可行陸路則猶苦阻滯也未幾又有火輪車之設凡海道所不能直逹者安設鐵路以便車行逐電追風莫可喻其迅速五大洲内幾於無處無之獨中國則成見是拘或謂風水攸關或謂攘奪舟車之利以致昔年由吳淞口至上海旣經剏就旋復棄若弁髦臺灣雖己創行尚未遍設惟由開平以逹天津各處遄行無阻往復如梭目下雖西法流傳漸推漸廣而一語以鐵路之利益疆臣卽信以爲實部中尚有扞格之虞甚矣習俗難移古語豈欺我哉泰西初築鐵路小民亦多有起而阻撓者今則故見漸除輪路密布試詳加攷据綴之於篇其中道里之多首推英國度以英制得一萬六千四百四十九里每里造費英金三萬七千一百十八磅以民均路每路一里得民二千人歲得之利以成本約之爲四分四厘九毫其次德國計長一萬四千七十七英里每里造費英金一萬八千二百三十三磅以民均路每路一里得民二千九百十六人歳得之利以成本約之爲六分六厘又次爲法國計長一萬一千五十英里每里造費英金三萬七百四十六磅歲得之利以成本約之爲十分七厘四毫由是而爲瑞典計長六百九十五英里每里造費英金四萬五千六百七十八磅以本均利官路歲得三分三厘商路歲得六分三厘其商路之所以獲利倍於官路者蓋國家所築者皆崎嶇山路不若商人之出於坦途也俄國輪路計長四千七百英里每里造費英金二萬一千八百四十六磅奥國輪路計長九千九百一英里每里造費爲英金二萬五百十二磅歲得之利每本一百磅獲利六磅奥之南意之北另有奥公司輪路長二千六百十七英里意國輪路計長四千二百二英里西班牙輪路計長五百二十五英里葡萄牙輪路計長三百十五英里比利時輪路計長一千九百五十六英里每里造費爲英金一萬三千二百八十一磅此外各小國共得輪路五萬九千三百三十七英里此統歐羅巴一洲計之也至美則雄長於亞美利加洲雖華盛頓開基迄今只一百數十載而輪路日新月盛計長至七萬一千五百六十九英里每英里造費爲英金一萬一千三百十四磅歲得之利以成本約之爲六分一厘以民均路每一英里得五百四十八人又亞細亞洲中英國各屬地如印度等處輪路共長六千三百五十五英里亞美利加洲英之屬地輪路共長四千四十九英里奥削尼亞洲卽華人所稱新金山者英之屬地輪路共長一千六百二十一英里亞非利加洲英之屬地輪路共長一百三十三英里合天下各國輪路計之共長十六萬餘英里嗟乎火輪車創始至今僅四五十年而輪路之多幾致星羅棋布苟非獲利之巨左劵可操則西人烏肯以無數金貲憑空一擲今者亞細亞洲中日本一國火車四逹殆遍國中去年又議從神户築至長崎以通貿易我中國地大物博甲於五洲自招商之局開而輪舶飛行己漸漸收回江海之利何爲獨於火車一事不思效法乎西人且邇者各處開煤逐一振興礦務苟無火車轉運則仍棄之於地雖開一如未開我知袞袞諸公必有圖之於豫者因攷其大略綴之報端獻曝愚忱或亦謀國是者所有取乎 
[江城臘鼓]  
　　蕪湖於上月大雪後卽放晴光庭前所堆雪彌陀似不忍坐視衆生寒冷終日涙零旋卽舍身以去負販小民遂謂從此銅鉦高掛我輩歲暮生涯當可無往不利矣詎料本月初六日以來復見雲霾四野雨絲成片空階滴瀝愁醉郷心初八日晴曦微露翌晨又霖霢終朝黄昏變而爲雪推窓四望但見梨花萬片密舞低翻次晨呼僮縳帚以待騎驢客至煮茗清談此時階除己積五六寸是日午餐時又見瓊英大放宛如粉滴酥搓連宵逹旦直至十一日夜半始止有如王子猷之訪戴者言郊外約積一尺二三寸不知滕六君肯卽返駕否所幸連日氣候平和寒暑針惟初十低至廿餘度餘皆三十四度左右故聚星堂下伤作禁體者尚不至冰透詩腸惟江干負米小工飢腸鹿鹿奔馳於風雪中宛轉致斃者仍不絶於道安得樂善君子速籌急賑或卽用本報所論挑熱粥擔法隨處賑救其食報豈有涯涘哉○臘八日各菴僧尼以五仁煮粥令香頭肩挑入巿沿門分送謂之臘八粥小兒食之却病延年以故人皆樂受盤中返以錢米若干道家則又别開生面挨家餽青菜一盤符籙一張愚民亦相率給以銀米惡鶖惡秃歡喜無量獨不念巷底窮民僵凍垂斃不以半甌施食而獨施於遊手好閒之僧道是何善念之左哉○譚馥亭軍門管帶老湘後營駐紥蕪湖己閱年餘地方人士見其紀律森嚴秋毫無犯且於地方善舉及救火等事該弁兵無不拔幟先登一以當百冬夜宵小亦賴巡邏嚴密不敢竊發因此人人感戴載道口碑入冬以來城郷人士之餽贈牌傘以誌弗諼者己有兩起臘月初八日廣帮購米各號公製萬民傘一柄上繡細柳風高四大字匾額一方文曰惠及遠商附以商民感戴軍令森嚴中江保障湘水流芬等牌由首事劉君禮南梁君述之衣冠鼓樂送至營中軍門謙讓再三然後受之茗語片刻興辭而返○楚人秦某以成衣爲業一家四口寄居城北某巷内初十夜因寒威凛冽特取煤炭燃於榻前暖氣融融不啻春生黍谷無何舉室昏暈一縷遊魂恍隨警幻仙子遊於太虚清境踏　觀雲目不暇給良久覺心胃翻攬　然大吐睜目四顧猶在窮廬而妻孥俱鼻息全無不覺大驚急叩鄰媪之門用薑汁和開水灌下俄而喉中格格有聲子女皆得無恙一再尋思始悟煤烟悶塞之故然非秦先自大吐則舉家將一夢不醒矣煤炭氣足以害人居家者不可不知○臘鼓方喧雨雪載 
 
 

Page 2

 
 
道郷人之入城購物有苦於泥涶裏足不前以致巿景清寥店鋪之赴郷收帳者亦有行不得也計　之　倘不早放晴光則歲暮生涯必有因而减色矣○今年粤帮米巿甚形暢旺出口米共四百萬石有奇近日米價驟漲銀一二錢購者娇稍形冷淡想因年關在邇欲蓄銳氣留待新年再張旗鼓耳○本年鎭江揚州附屬各邑旱魃爲虐民生失所經督憲劉峴帥奏准仿照順直捐賑章程就江寍上海設局勸捐今冬賑雖有就緒來年春賑爲日方長特加札兩淮運憲轉飭卾西湘皖各岸督銷勸募俾有志顯揚者隨處可以上兌皖岸督銷丁蘭生觀察月前特頒告示懸掛蕪湖鹽局門首並令委員分别激勸又長街某錢鋪門首亦懸掛江蘇賑捐分局牌想係當局者展轉委辦以廣招徠然聞實收仍須由局員塡給云○近來巿中錢色愈低聞因太郡寗國灣沚和州各處一律禁止私販無從銷運遂以蕪湖爲壑而蕪地又有擺錢攤及名小錢店爲之轉售因而愈聚愈多小本經紀者日逐蠅頭百數十文仰事俯蓄胥賴於是而鵝銀青砂必居其半鹽米各鋪素不收用以致貧民吃虧實甚安得賢有司厲禁重申使奸商私販無所施其剥削哉 
[孝行可風]  
　　陶孝譜者蕪湖縣六年前○旌表之孝子也生長畝畝不識一丁字而天性純孝有異於恒人聞其丁年喪父以漁樵養母如得甘旨懷歸以奉高堂己則糠粃不飽紅巾擾亂負母而逃忍飢數日間關跋涉卒免於難論者謂爲純孝之應光緒九年母殁哭泣盡哀視殮後卽厝於縣南七十里之蕭隄結廬居墓側風雨寒暑不忍片刻離如是者三年光緒十二年皖南山洪暴發沿河圩隄冲决殆盡蕭隄亦在其列濤頭萬丈洶湧而來郷民咸蒼黄逃命陶獨繞柩號泣呼聲慘切無何水忽璧立不流且反退焉郷民大異之爭相奔集重行堵築是年遂獲有秋後及聨名禀縣由大憲上聞得　旨旌表並賞銀三十兩建坊陶不欲沽名故其銀至今猶存縣署當時邑宰爲錢孟超大令丈驥覩詣其廬勸之下山沐浴薙髮賞牌四對並以所乘官輿護從導之入城遍遊城廂以勵晚近大令之勸孝可謂獨切矣此後陶歸田里以躬耕度日素髮鬑鬑足跡未履城巿王瑞臣廣文慕其爲人特策欵叚數顧其家聆其言論益深欽敬以孝子無力建坊特索廉囊撰文勒碑設於文廟若廣文者眞能以激揚風化爲己任矣 
[揚城火警]  
　　本月十三日下午兩點餘鐘揚州多子街十三灣巷口斜對面劉恒泰帽店失火轟轟烈烈冐屋冲霄時屋上積雪甚厚奈火勢過猛雖經融化幾同火上澆油各善堂洋龍水龍一聞警報爭先馳出無如太平缸儲水久己堅凍幸左近有井急令人分投汲取竭力澆灌始得熄滅計燬該店樓房兩間右間壁成衣鋪樓屋一間左右居鄰皆係鉅鋪究因屋面有想雪掩護得保無虞然己飽受虚驚矣當火熾時地方文武印委各官均到塲彈壓尚無乘火攫物等事至如何起火該帽店與成衣鋪互相推諉孰是孰非目擊者自可洞悉也 
[宦途苦况]  
　　兩淮聽鼓者以經知大巡四班而論己不下千餘人其終年偃蹇典衣鬻物告貸無門炊烟屢斷者不知凡幾卽如某鹺尉到省己久差委毫無近來窘迫愈甚鹺尉不得己見有客官過境無論識與不識皆往河干投遞手版盖謂世不乏鮑叔或肯垂青不愁無瞰飯處前數日有某觀察入都道出淮上印委各官鳴金呵殿而來脚靴手版紛紛不維鹺尉聞之亦貿然往謁苦無隨役只得一身兼作僕　遞銜名甫上跳板忽聞扑通一聲跌入水中岸上見者大聲譁噪觀察在艙内一聞喧嚷急於窓隙觀之見一頂冠東帶者在水中央左手猶高擎手版觀察急飭人援起扶以登岸至小茶館内飲以姜湯一面詢其來意惻然憫之旣而觀察登岸拜客小作勾留揚帆而去兹聞鹺尉己奉差委舉室欣喜之餘不禁有飲水思源之感絶處逢生否中得泰皆水中一跌之力也然則遇合亦何常之有 
[演戲酬神]  
　　去冬雨雪稀少以致今秋飛蝗遍野層出不窮然所過之處有嚙食者有未嚙者冥冥之中一若有神爲之主宰今冬神霙疉沛先後約得尺許秋間蝗集之處縱有遺子經此大雪定可殲滅無餘揚城各憲遂在南門街八蜡廟招雇優伶演戲三日以答神庥是日自都轉以次均往拈香並聞城外某郷刻亦醵金演戲以謝蝗神並祈來歲豐稔云 
[宵行宜愼]  
　　痲瘋大疾累及終身少年無知往往被人所陷此前人戒賣瘋文所由作也聞有一婦圓姿替月潤臉羞花每在珠江之南肅肅宵征或言失路求借宿於今宵僞托迷途乞周行之示我搔頭弄姿藉以惑人緣有某中向操工藝居於龍田郷前數月夜候出遊道經寳岡時則魚更迭報燐火紛飛路乏行蹤户皆寂掩瞥覩一婦姗姗來遲娉婷問訊謂纔由郷落到此訪親偶爾出遊竟迷返路乞示指南中信之致爲所陷詎未幾身體不寍寒熱交作面目如掛𪩅絲不數月而臉泛桃紅眉如葉落頭面擁　手足拘攣始知前生孽帳至是了結乃甲不自悔悟以家有山妻何妨效彼前轍以致血氣未定之人多有蹈前車之覆者彼夜行者可不愼哉 
[邗江官報]  
　　十一日沈分轉述曾銷淮北總巡十二日金鹺尹兆榮委新城查騐十三日笪鹺尉均委南掣聽差陳分轉其儀由姜埝差次來揚 
[蘇省官報]  
　　十二月初一日同知趙曦耿銷代辦南路總巡差並禀知奉委海運滬局差卽辭通判管清佐謝十四年海運蒙保四品銜金兆熊到南路總巡差知縣郭冏委解壇溧兩縣賑撫銀兩卽辭准補黄泗浦司巡檢祖能辭赴任巡檢姚鏞聲銷清訟辭赴滬局張繼勲銷中一叚巡查差卽到葑門水關差丁憲顔到東一叚巡查差初二日縣丞王祖望禀知留蘇差委初三日通判劉晉祺辭回寍藩轅學治館本月十八日停課來年二月初三日開課廿二日制憲劉廿八日臬憲陳均壽辰初四日縣丞王祖蔭銷閶胥門外保甲差李惟豐謝飭知捐免騐看奉部核准註册差委初五日縣丞劉長德無錫專丁來蘇禀知奉飭换蘇差委巡檢李濬禀知奉飭派蘇差委初六日知縣江錫珪禀知糧道委赴震澤守提漕項辭鄭學書謝奉委解棉衣赴鎭江藩轅牌示卽傳巡檢吳樹德於初九日來轅新章考試初七日五品頂戴候補班補用知縣汪鳴鳳浙江人禀到從九吳光煜銷東路二叚編查差初八日知縣諸可寳委催辦蘇鎭太各屬志書初九日縣丞楊挽瀾禀知准换蘇差委初十日曹日新由海口釐局專丁來省禀謝飭知十四年海運案内蒙保同知銜又前辦上游釐局比較記過一次准以獲漏記功一次抵銷從九陳履泰禀謝飭知咨補陽湖縣馬蹟司巡檢缺十一日湯州府陳到十二日同知張福謙金壇查案回十三日候補道沈玉麒上海回記名提督郭寳昌辭行回南京揚州府陳辭通判毓錦禀知派蘇差委汪國奎禀知江北十六年海運案内保加四品銜道庫錢昌訓由滬專差來省禀知銷虹橋分卡汪懷十四年海運蒙保補缺後以縣主簿用帥保清禀知准調蘇差委十四日同知朱文熈宜荆釐局解餉來並奉委兼辦順直賑捐差知縣趙鴻南京來禀知奉飭派蘇差委指分江蘇試用府經歴朱寳禾禀到巡檢畢承禧山東人由京騐看到省從九吳晉蒙准换蘇差委 
[粤東官報]  
　　督憲牌示黄崗協右營守備缺委督標中營儘先守備王本華署理澄海右營守備缺委督標中營儘先都司古隲芳署理儋州營水師守備缺委督標中營儘先守備何玉順署理琼州營右營守備缺委督標中營儘先守備陸鳳崗署理電曰營守備缺委廣協左營儘先都司陳怡龍署理水師提標中營左哨千總賴兆恩南澳鎭右營右哨千總蔡英才瓊州鎭左營右哨千總鄭家聲赤溪協左營左哨存城干總沙兆鵬均飭回本任又藩憲牌示東安縣西山司巡檢缺委試用巡檢錢維廉署理 
[行路難]  
　　時届年終匪徒之攔路截刦者更多於平時雖經地方官實力整頓嚴密巡防然荒辭之處官府耳目所難週不法之徒終不能根株盡絶有某姓婦年方花信家住横涇之右其夫向左蘇城某布莊爲夥本月十三日婦奉姑命偕鄰人某甲同至藁砧處取得洋銀十餘枚 
 
 

Page 3

 
 
又購零物一包事畢言旋時己下午不料甲甫出城卽有親友以要事相邀遂别婦而去婦不得己將包背負踽踽獨行距家四五里時己暝色蒼茫正在心驚膽怯忽道旁雪堆中躍出一長大漢子手執巨棍大喝一聲欄住去路婦慌忙跪下口稱好漢饒命該匪大叱曰好好將買路錢取出饒汝性命否則兩拳一棍　教汝立見閻君婦再四苦求堅稱並無財物該匪大怒卽將婦推倒在地搜其身畔剥去外衣將洋銀包裹盡行攫去婦伏施痛哭不能行動旋經途人瞥見詢其居址婦具以告之始送之歸 
[舟子逼奸]  
　　厦門雙槳小船無惡不作遇有婦女孑身附載不免見色而起淫心將船蕩至海邊逼與姦　婦女孤掌難鳴雖欲　脫而無從本年春　小船上人吳理强姦郷婦經該婦喊控總局許觀察曾將吳理重實發站籠示衆迨期滿時發交同安縣永禁曾未匝月己登鬼籙似此從嚴辦理方謂此風可以稍息而孰知竟有不然者本月初一夜九點鐘時寮仔後街粤妓某在媽祖宫路頭搭李姓小船擬渡遇鼓浪嶼泉洋行就宿李甲欺其幼弱釁至鼓浪嶼後沙坡尾人跡不到之處行强暴事粤姣自知力不能爭因以甘言餂之謂舟中局促不如移就沙灘李以爲眞相與携手而登妓以爲此處離人叢不遠遂大聲喊救彼此相持約半炊時聞附近洋樓有人聲望見燈光隠約恐有援兵李始釋手妓卽狂奔逸去至次早妓至媽祖宫路頭尋李欲扭赴官署控告李反携其衵服加以污衊見者均作壁上觀妓無可如何痛駡而去勾欄中人雖無名節之可完然舟子乘危逼奸此風斷不可長懲一儆百是所望於爲民父母者 
[皖山積翠]  
　　初八日亭午時廣豐輪船駛抵皖埠下椗後划船齊集爭先載客有某客怱怱走下偶一失足墮落波心旋經洋划水手瞥見登時救起一息奄奄載以上岸舁至洋棚將濕衣脫主置於棉被中烘之以火始慶更生○城内御碑亭地方爲乞丐棲息之所初八日有一丐年甫四十餘身患疾病凍餒交加一縷幽魂遂赴枉死城中是亦慘矣○安慶自上月二十六日得雪後復於本月初八日二更時渥霈祥霙扯絮槎棉紛紛不己平地約積一尺許米價炭價以及蔬采魚腥無一不缺卽無一不昻開門七件事大非容易 
[請辦糧書]  
　　福建安溪縣糧房劉某等包徴錢糧縱差擾民浮收勒索民不聊生經闔縣紳耆聨名赴道轅禀控許觀察准詞卽札委港仔口委員王少尹赴郷密查渠有浮收情事每兩折錢三四干至五六千不等另有外費串票條油硃名目滋擾多端少尹據實禀復道憲大發雷霆卽用排單札調該書至厦門嚴訊旋經某司馬從中緩頰求免派委員提解並代糧書夤缘暫不通詳省憲許觀察於上月二十三日因公晉省該糧書卽於二十七日隨帶安溪縣公文一角自行投到旋由道署懸牌批示札委厦防廳集訊辦理安溪紳衿聞而譁然復邀集耆老數十人待許道憲於初六日附搭商輪返厦卽於初七日午後壞跪道轅聨名具禀求甦民困而救民命永除浮收之弊免使闔縣農民塗炭許觀察接收禀詞諒能認眞辦理爲民除害也 
[賢宰關防]  
　　初用府候補清軍府並襲雲騎尉代理淡水縣正堂翁爲關防詐僞事照得本縣家世書香壯登仕版心存利物志切愛民曩者篋仁滬江遇事不假人手今日宰兹淡水敢云負厥初心勤愼持躬清廉勵節事無鉅細悉出親裁政有權衡毫無旁貸幕客皆敦行之士取友必端家丁供驅策之勞用人惟謹至若山人墨客術士星師尤爲素性所深憎豈容竿吹之濫托惟是地當省會人雜五方誠恐不法匪徒譸張爲幻外來流棍機械相乘或詭托親朋誇聲求之必應或附名胥吏逞鬼蜮以相欺爰申告誡之文用破愚民之惑除飭差密訪查拿外合行出示曉諭爲此示仰闔邑軍民人等知悉爾等須知本縣夙凛四知常存三畏苞苴固所必絶請托亦所不行狼跋鴟張設羅自戢鼠肝虫臂入鑑俱銷各安分以營生毋妄爲而取戾倘有前項棍徒在外招摇撞騙一經訪聞或被告發定卽按律治罪决不姑息相容本縣言出必行教而後責愼勿視爲故事敢以身嘗務存革面之心毋貽噬臍之悔其各凛遵毋違特示光緒十八年十二月日繪 
[千戎溺斃]  
　　蘇州閶門外楓橋汛某千戎於前日入城赴親戚家質喜雇坐扁舟揚帆直駛行至離城四五里狂風忽起將船吹翻别船見之上前援救舟子六人得慶更生惟千戎己肚腹膨脝從伍大夫去矣慘哉所遺之缺經上憲懸牌以吳秋槎千戎署理千戎奉札後卽赴轅謝委束裝就道 
[婦女受騙]  
　　蘇州郡廟前洋鏡鋪於半月前有甲乙丙三人口操湘音至該鋪購洋鏡其時鋪主因事出外鋪夥適又他往惟鋪主婦與一學徒在焉三人當卽選定大洋鏡四座小洋鏡二座講定價洋十八元旋於身畔取出二十元交學徒持往估看回稱均係好洋三人卽謂婦曰此係公館太太所買當持往一看將洋爲質如不合式於三日内歸還原物取轉原洋如合意則我三人中不論何人來取還洋二元庶幾兩無所憾婦曰諾當卽將洋包裹貼封置諸櫃内三人持鏡而去行未數武忽轉身曰汝將原洋取出容我畫一花押婦允之甲欲拆開一一簽字乙内在旁促之曰時己晚矣君所爲似覺太煩曷若於封皮上總簽一字不亦便乎甲猛省曰善遂於包面大書一字而去詎一去半月杳如黄鶴繼念不如將此洋用去拆封細視則皆贋鼎也方知被騙蓋其轉身畫押時己以僞亂眞矣此等騙術雖亦平平然稍一疏虞卽男子亦有墮其彀中者遑論婦女哉 
[皖垣官報]  
　　十二月初七八日改發安徽新海防遇缺先補巡檢蔣之樾到浙江人指發安徽試用布經歴許葆翰到浙江人指發安徽新海防試用典史劉煒到河南人合肥縣知縣屈承福辭淮北牙厘局委員知縣李蕚華至解銀來省委辦祁門倒湖厘卡知縣李占鰲到候補知縣曹敦鋮奉委赴涇縣提漕折並赴望江公幹候袖巡檢沙厚滋奉委赴南陵提漕折候補巡檢黄萬增奉委解東三省俸餉赴金陵并屯米折價差候補典史談而安謝酌委一次缷署南陵縣典史張寳琛到 
[江西官報]  
　　袁州府買孝珍禀到旋回署寗都州吏目李昭鳳據報病故以從九易紹先署理瀘溪典史朱式雲飭赴新建典史新任所遺瀘溪典史以胡時汴署理又委署南豐龍池司吕維翰無力赴任以正任安義縣丞朱葆清調署東郷縣文廣由新海防捐在任候選知府建昌同知陳希曾由山東賑捐奬换花翎准補德安縣朱士林禀謝行知李光表解釐金進京通判樂業解八批漕折進京張學培由山　卡解釐金來省由順直賑捐奬换花翎胡欽由山東賑捐奬加同知銜接辦城外釐卡府照江壽椿聞訃丁父憂委署德化城子鎭巡檢陶鈺無力赴任以文揚藻署理署長安府王之藩缷事禀回臨江府本任知府斌鑑由涂家埠卡來省分發知縣許寳蓮禀到係浙江監生徐垚麟委辦牙釐局務王祖蔭委辦善後局務 
[封印大吉]  
　　昨日午刻爲光緒十八年封印吉期松海防同知劉司馬上海縣黄大令英讞員蔡太守法讞員葛同轉及縣丞主簿典史各員集赴道轅恭賀各武員則叩賀提右營封篆之喜及聶觀察傳參　行封印禮畢各員均回署俟次封印然後彼此往還道賀禮也並聞開印之期擇於明年正月十九日卯時云 
[騙術愈奇]  
　　有某甲者寗波人也詭言父親病故央某乙向寗汲會館乞取副號棺木一具並向木一具並向各同郷募得洋銀數元倩人偕乙將棺舁至十六銷陸家渡碼頭唤一葉扁舟欲至浦東將交成殮舟子正欲開行甲謂乙曰岸上忘却衣包一個我往携取少頃卽來乙信之守候良久查無跡影上岸招尋中途遇見甲父擲躅行來始知甲設計拐騙旋將甲壽獲扭送法公堂訊供管押而該舟子是日守至晚不見甲乙前未遂知 
 
 

Page 4

 
 
照渡夫頭目將空棺載往陸家渡浦灘暫停以待原主認領夫拐騙之事亦正多術矣甲竟以父死爲名向人歛錢忍心害理至此而極尚得　於人類乎 
[竊傘被拘]  
　　本月十六日上海縣黄大令循例　春迨事畢將大紅縐紗萬民傘數頂置於堂上前日夜半時忽有揚州人爲成衣匠之陳渭義混入二堂將紅縐傘竊取一頂正欲逃出被看守捕役所見追至宅門外始將陳拘獲帶回候示 
[解犯赴南]  
　　王維垣王沈氏向某姓女逼索錢洋以致該女墮河身死經南匯縣吳明府將王夫婦拘提到案訊實解府己列前報兹悉王等抵松後經恩詩農太守提訊因供詞翻異立卽發回前日解差經過滬上赴縣署投文值差禀明黄大令飭令收禁聽候備文護解至昨日太令將文備齊卽令解犯起程 
[限激票洋]  
　　生泰米店主馮汝洲掯付票洋由土棧夥俞彭年謝松亭扭送保甲局經局員備函轉送縣署己紀前報前晚黄大令升堂提訊俞供稱在英租界土棧爲夥有無錫船户向載麫粉之某甲前來購土付下生泰期票一張計洋銀十五元向對無錯届時持票往收履　延約不得己扭局控告轉送案下叩求訊究期票呈閱謝供稱與俞同業甲前來買土計洋十元亦付生泰期票一紙向索無著求請嚴追票呈閱馮供稱在鐵馬路開生泰米店向與某甲往來此次甲懇小店出立本票二張計洋十五元言明往無錫裝麵粉來滬售與小店以抵票洋之　詎　爲時己久甲尚未來一再探聽始知甲在籍遭回禄之災一時不能來滬叩求明蔡大令問此票是否爾店所出馮答稱是大令曰旣是爾店所出未便置身事外著出外限於明日如數付洋期票二張當堂給還兩造遵斷而退 
[放水被押]  
　　租界中自來水鐵管日前被冰損破漏甚多一時難以修全然鋪户茶寮不能一日無水是以每日按時開放數次餘時依然關閉以便修理前日法界寳興里相近某鐵店某甲擅用銕鉗旋開總門便人汲水閱數刻鐘尚未關閉水勢滔滔適經租人行過恐積水成窪墻垣易於坍塌將甲扭送捕房捕頭令甲關閉龍頭縱之使去 
[英界公堂瑣案]  
　　王永耀控傳安泰欠銀不還請爲追繳蔡太守准之飭差提傳候訊○魏渭耕控楊雨亭屠敬德等欠銀不還請爲追繳蔡太守准之飭差提楊屠候訊○有葉姓者控無職員備有烟館生財租與吳姓被欠租值洋銀一百八十餘元曾致信退租請追取租金并將生財追給蔡太守准之飭差傳吳到案委宋二尹訊供葉申訴前情吳供稱租葉生財另添若于且復改造門面嗣因生涯清淡致欠租金容卽措銀繳案若欲將生財追給則年關在卽務乞寛以限期二尹謂曰爾旣欲收回生財理合將租金酌讓葉稱吳自己退還現己有人接租務請照追租值吳稱情願如數繳租惟求寛限二尹著將吳交人保出具限繳租并將生財歸還 
[法捕房瑣事]  
　　方元成前在法公廨控稱家有女孩患痘恐延及别人故將妻女携回寍波及痘愈返滬查點箱中衣服均被同居之黄子生竊去逃往寍波故將保租人王阿林送案同轉以王阿林願往寍波追尋黄姓准卽交保前日王阿林由寍波將黄夫婦並被竊之原贓一併追回送入捕房候解公堂請究○東洋車夫某甲與同業某乙在小東門外爭拉坐客互相打架甲之手指被乙咬傷勢將拚命適有巡街捕呈將甲乙一併拘入捕房昨經捕頭訊明原委以乙不應下此毒手仍行管押甲釋出自行醫療○積竊某甲經捕房一再拘辦詎料賊星照命終不悛改前晚又至法租界彩視街西首挖開某姓家門户將桌上所擺三牲禮物並盆鉢一併携出安放户外轉瞬入内　開臥房門欲竊箱中物件適有捕房包探帶問夥役經過此處見深夜門户洞開屋内並無燈火甚以爲疑近前諦視見門前安設三牲悄步而入聞臥房中　聲大作包探知有賊令夥役守住門户取火搜查當在箱廚旁將甲查獲一時人聲嘈雜失主從夢中驚醒不解其故包探告以前情乙始　然稱謝不己包探遂將甲送入捕房管押○某丐前晚在法界浸會教堂行竊門銷一枚經堂中人追獲人贓送押捕房○法界蘭芳里相近花烟館龜不　揚州誘騙女子來滬逼令爲娼經女子家屬在揚州具控由地方官移文來滬關提女子昨由縣差持文投法總領事公館蓋印　字協同包　前往拘提該龜奴己有風聞將女藏匿縣差遂將龜奴帶往縣署聽候發落○某竊於前晚携帶器具欲在法租界中行竊被包探撞見拘入　房　行 
[贈牌鳴謝]  
　　中西大藥房主人顧君松泉研求西學所造甚深橘井杏林久傳芳譽近以歲將更始製就華英合歴牌以貺同人口前承貺數禎五色陸離輝煌奪目懸之座右頗覺雅觀然則如顧君者正不第邃於西國方書卽此一物之微而亦見其專心致志矣因特書此鳴謝 
[壽儀移振]  
　　田嵩岳觀察於嘉平十六日四十初度同人醵資公祝各出洋陋元假座江南春番菜館除開銷外尚餘洋九元二角不便派還諸公由經辦人湊足洋十元交本館恊振所彚解災區以祝田君福壽是俾　戬穀之意也 
[葛韓二君壽儀移助第四批照登]  
　　謹啓者葛韓二君壽儀移助善舉第一二三批己照登報布陳公鑒今又奉到馬漁　翁洋十二元上海縣正堂黄八元恒泰木行六元鄭錫廉翁五元蔡二源翁葉成忠翁曹潤甫翁席子　翁王增禄翁竇甸高翁　玉鑑翁劉正泰八位各四元蔣挹之翁三元席子眉翁徐棣山翁袁聨清翁李得吉翁姚鼎銘翁徐蘭齋翁吳瑞生翁蔣立懷翁丁純增翁黄省三翁嚴應君翁謝筱珊翁孫光坊翁孫光圻翁陳渭翁陳連城翁陳鉅美翁陳玉麟翁陳篤卿翁十九位各二元陳煒翁程子泉翁韓文藻翁吕慶堂翁　金階翁胡方　翁馮本初翁張藕衫翁陸桐華翁陸豫寀翁袁松濤翁楊子萱翁楊筱川翁楊榮卿翁黄廷玉翁徐子才翁葛維卿翁葛祥熊翁十八位各一元萬鍾安翁萬鍾元翁二位各五角葉成忠翁席子珊翁王增禄翁公和祥號黄省三翁五位各四元曹潤甫翁黄鳳儀翁二位各二元楊子萱翁一元是批共收洋一百四十八元歸入山東賑項下仰見賓主合德救鴻嗷之垂危壽考同登定鶴算於無疆再請登報謹告同緣上海六馬路仁濟善堂施善昌等謹誌 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十二月初一日京報全録]  
　　宫門抄○諭旨一道録前○發抄硃批四道○接續前稿○陜撫鹿奏校閱省標各營官兵摺○總兵吳奏報接署鎭篆日期摺○陜撫鹿奏揀補直隷州摺○臺撫邵奏知府飭赴新任片○豫撫裕奏彚報委署知縣片○十二月初一日户部通政司詹事府八旗兩翼值日無引見○福中堂等謝管理處所恩○鍾靈謝授侍講學士恩○唐景崇謝授右庶子恩○户部奏派管理三庫之大臣派出徐郙○内務府奏派雍和宫熬粥之大臣派出松森○關防衙門奏初九日大高殿拜表慶王行禮○吏部呈進月官卷○召見軍機崇禮○發抄胡聘之奏請將經徴錢糧九年全完之榮河令王希濓獎勵奉硃批著照所請該部知道欽此○又請將經徴錢糧六年全完之遼州直隷牧李羲佑獎勵奉硃批著照所請該部知道欽此○又屯留令周士奇等署曲沃等令奉硃批吏部知道欽此○譚鈞培奏借撥琅鹽井柴本銀兩奉硃批户部知道欽此○接續前稿逸犯經齡象齡聽從其母賄仵揑傷復屢呈誣指並不阻攔究屬不應應請飭緝獲日另結至石詳伸所得賄錢據供原贓銷盡照例勿徴除營官永山揭禀綽勒洪阿失查設賭並陳貴喊控搶去伊妹各情均係營務事件應請由營務處另行辦理外至牽涉之營官永山隊官綽勒洪阿己革什長興陞阿同訊無不合之復騐官凌善聶車布英壽扎拉豐阿及兵隊通徴壽亮吉拉春依車布全勝盛玉應訊之楊有胡秀山博勒和圖陳國禮高升李純田簣茂等均無可議送到全案卷宗仍包封發還在案所有審擬除營官揭禀哨官綽勒洪阿失查設賭並陳貴喊控揄去伊妹所關均無重情應由奴才督飭營務處究辦外惟查此案旣經奴才奏請部員審辦所有部員審辦定擬各情相應請旨飭部核議以昭愼重除將全案供招照録咨送刑部查核外所有部員審辦按律分别定擬海祥屍傷全案各緣由理合恭摺具奏伏乞　皇上聖鑒謹奏奉硃批刑部議奏欽此○○頭品頂戴陜西巡撫臣鹿傳霖跪奏爲校閱省標各營官兵秋操情形恭摺仰祈聖鑒事竊查省城撫標三營並城守恊營兵丁例應春夏合操去歲春秋操臣因出省巡閱及辦理科場未克舉行本年春操又因天時亢旱乾州等處居心破毁電杆派令各營分路彈壓未能閱操兹值秋操届期臣於十月初四日親赴教塲將撫標中左右副中並城守各營同新改之撫標前旗及練軍馬隊調集合操先演香山雙龍速戰等陣隊伍步伐整齊比較刀矛　牌施放連環槍砲噴筒火彈均屬技藝嫺熟聲勢聨絡洋槍陣式進退如法前旗及練軍馬隊馳驟衝突均能合宜各營弁兵擡槍鳥槍洋槍及箭射准頭均在八成以上臣當塲擇其技藝較優者酌量獎賞間有未能嫻熟者勒令演習復按册點騐兵丁器械馬匹俱屬精壯伏思關中地處邊疆保衛巡防武備最關緊要臣惟有督飭將弁加意操練務使一兵得一兵之用以期悉成精銳仰副聖主整軍振武之至意所有微臣校閱省標各營秋操情形理合恭摺具陳伏乞皇上聖鑒謹奏奉硃批知道了欽此○○署四川松潘鎭總兵記名提督奴才吳奇忠跪奏爲恭報奴才接署鎭篆日期叩謝天恩仰祈聖鑒事竊奴才光緒十八年七月内在署重慶鎭總兵任内奉督臣　　瑋行知松潘鎭總兵夏毓秀丁憂遺缺奏委奴才署理遵將重慶鎭篆交缷馳赴松潘署任於九月初九日行抵松潘廳城准總兵夏毓秀飭派署鎭標中軍遊擊吳嘉春將松潘鎭總兵官關防一顆曁文卷等件齎交前來奴才敬謹恭設香案望闕叩頭謝恩卽於是日接管任事伏念奴才陋質庸材知識淺鮮上年渥荷聖恩署理松潘鎭總兵旋署重慶鎭總兵涓埃未報感激難名兹復署理松潘鎭篆沐恩施之逾格俾專閫之常膺午夜捫心競惕倍切竊查松潘鎭轄境界連隴右懸處夷疆控馭巡防在在均關緊要奴才惟有勉竭駑駘益矢勤愼隨時隨事禀承將軍臣督臣指示辦理並督率將弁認眞整飭營伍實力訓練兵丁俾得咸成勁旅保衛地方以期仰答高厚鴻慈於萬一除將接署鎭篆日期循例恭疏題報外所有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○頭品頂戴陜西巡撫臣鹿霖跪奏爲揀員請補要缺直隷州知州以重地方恭摺仰祈聖鑒事竊照鄜州直隷州知州周銘旗捐升遺缺於光緒十八年八月二十九日奉准部咨坐八月初五日行文陜省照限减半計算扣至八月二十九日作爲開缺日期係繁疲難兼三要缺例得在外揀選請補該州地處北山界連甘肅路當孔道政務殷繁一切彈壓撫綏均關緊要非精明幹練之員不足以資治理臣與藩臬兩司在於通省簡缺直隷州知州應調及現任同知府屬知州知縣卓異勞績循例應升各員内逐加遴選非現居要缺卽人地未宜一時實乏堪以升調之員惟查有記名分發候補直隷州知州勞啓恂現年三十九歲湖南善化縣監生於同治十二年十二月初十日由主事銜因祖父崇光病故經吏部帶領引見奉旨勞啓恂着以主事用欽此十三年五月簽掣户部派分廣東司行走光緒五年十一月授工部營繕司主事十二月十五日到部六年九月派充土米倉監督七年二月丁父憂九年五月服滿十年五月回京供職六月奏留工部補用十一月派充黄藍布城監督十二月補授營繕司主事是年　京察二等經工部堂官照例保送直隷州知州十一年四月經吏部具奏奉硃筆圈出記名以直隷州知州用欽此呈請分發省分歸候補班補用簽掣陜西五月初十日蒙欽派王大臣騐放堪以發往十一日覆奏奉旨依議欽此六月二十一日領照起程十二年四月初四日到省查該員年力富强才具明練現署潼關廳要缺同知辦理一切俱臻妥恊以之請補鄜州直隷州知州實堪勝任惟調缺請補與例稍有未符而人地實在相需例得專摺陳明據藩臬兩司會詳請奏前來合無仰懇天恩俯念員缺緊要飭部核覆准以候補直隷州知州勞啟恂補授鄜州直隷州知州實於要缺有裨如蒙俞允該員係候補直隷州知州請補直隷州知州銜缺相當毋庸送部引見且係由曾任京官實缺主事分發人員例不甄别合併陳明謹會同陜甘督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○邵友濓片再臺灣府遺缺知府陳文騄先經委署臺北府知府並以臺灣首府揀調乏員卽以該員請補在案查該員陳文騄通逹治體任事實心臣自到臺以來深資臂助現接部覆准補臺灣府知府應卽飭赴新任供職並飭調署臺灣府知府吉昌仍回臺北府本任各專責成吉昌未回任以前所有臺北府篆務委令知府銜候補同知龍景惇暫行代理據藩司唐景崧會同臺灣道兼按察使銜顧肇熈具詳請奏前來除批飭遵照並咨部外謹會同閩浙總督臣譚鍾麟附片具陳伏乞聖鑒謹奏奉硃批吏部知道欽此○○河南巡撫奴才裕寛跪奏爲遵章將委署知縣員缺按三個月彚報一次恭摺仰祈聖鑒事竊准部咨各省州縣缺出委署班次併出缺日期應令每届三月彚報一次知州委署名次比照序補之例酌委知縣要缺亦照舊例酌量揀委其知縣選缺應以正途勞績試用三班爲一輪按照出缺先後輪流委署至裁缺撤回留省廻避各員亦照序補之例酌委如有因差勤給獎者仍於本項到班時先儘委署各等因通行遵照當經前撫臣飭司參酌豫省舊章議請嗣後知縣應選缺出先酌委正途外獎一人次酌委勞績外獎一人次酌委試用外獎一人再委正途班一人勞績班一人試用班一人各歸各班以三缺爲一輪按出缺先後輪流委署並因候補同知通判知州均係缺少人多本項之缺輪委無期各准各班揷委知縣員缺又知縣正署到班遇有叅撤之缺應在本班人員内酌量揀委以期得人如遇同通知州揷委到班亦於同通知州班内揀員揷委倘不得人另揀實任人員調署卽以同通知州頂署所遺之缺若仍揀委知縣本班人員抵署續有缺出仍委同通知州一人均經歴次奏明辦理在案兹據布政使廖壽豐將光緒十八年四月起至閏六月底止委署過知縣員缺造具清册聲明並無越次攙委等情詳報前來奴才覆查無異除册咨部外理合恭摺具陳伏乞皇上聖鑒謹奏奉硃批吏部知道欽此 
 
 

Page 10

 
 
[光緒十八年十二月初二日京報全録]  
　　宫門抄○諭旨兩道録前○發抄硃批三道○直督李奏遵保搶辦永定河合龍人員摺○又奏文安等縣分别蠲緩錢糧片○又奏旌表孝烈片○又奏北洋升署人員改爲實授片○豫撫裕奏甄别州縣片○十二月初二日禮部宗人府欽天監侍衛　值日吏部引見二十一名國子監八名○額中堂等謝賞福壽字恩○張中堂等同郷官謝恩○徐郁謝管理三庫思○　候請假十日○召見軍機崑岡李鴻藻裕德○發抄譚鈞培奏試用道錢登熈等期滿甄别奉一硃批吏部道欽此○譚鍾　奏在籍知州鄭文禧等　墾荒田銀兩並書院膏火請爲故父建坊給予急公好義奉硃批著照所請欽此○又張金鑑補汀鎭左營守備奉硃批兵部議奏欽此○○大學士直隷總督一等伯臣李鴻章跪奏爲遵保搶辦永定河合　大工出力人員擇尤酌請獎叙繕單恭摺仰祈聖鑒事竊查永定河南上汛漫口大工前經臣將搶辦情形合龍日期專摺奏報並將會辦督辦各員分别保奬聲明其餘出力員弁俟善後各工完竣再行擇尤請奬奉旨允准欽遵在案兹據存記道桂本誠候補道張蓮芬永定河道萬墻因查明應奬員弁具詳前來臣查此次南上汛水口工長一百五十餘丈北二上北三兩汛旱口工長四百餘丈引河挖長二千七百餘丈取直二千六十餘丈裁切輭灘九百餘丈添做掃叚九百八十餘處兩岸四百餘里同時興作水口大溜洶湧靡常　廂隨蟄旱口　沙淤積進占難以生根工程艱鉅籌辦殊爲棘手該道等督飭員弁分投購料廣集人夫畫夜催䟎毫無停待前後三十八日卽己合部堵築之速爲歴届所未有在事各員胼胝經營履危蹈險俾要工尅期告蕆力挽狂瀾實屬異常奮勉有裨大局前己奏明按照河南山東河工合龍章程給奬自應查明核實辦理所有出力稍次各員由臣另給外奬謹擇尤酌擬奬叙開單恭呈御覽仰懇天恩俯准照擬給奬以昭激勸除千把等項照章咨部註册並飭取履歴送部外理合繕摺具陳伏乞皇上聖鑒訓示謹奏奉硃批該部議奏單併發欽此○○李鴻章片再文安永清東安武清天津等縣大窪積澇地畝應徴糧租歴係查勘有無收成分别徴减蠲緩兹據藩司裕長詳稱查明光緒十八年永清東安武清三縣前項地畝或未被水或己彚入秋災案内辦理毋庸再　外其文安天津窪地連次大雨歴水匯歸田禾均被淹浸應分别蠲免减緩糧賦計文安縣蘇橋等五十一村大窪民糧一千一百八十八頃十二畆八分六厘額徴光緒十八年有閏糧銀五千七百九十五兩七錢三分三厘内除永蠲十分之三銀一千七百三十八兩七錢二分實屬應徴七成銀四千五百十七兩一分三厘内馬務營等十五村情形較重應徴銀一千二百六十兩八錢七厘二毫請照水大年分之例全行　免又界偉等三十六村情形次重應徴銀二千七百九十六兩二錢五厘八毫請照水小年分之例减免一半銀一千三百九十八兩一錢三厘其餘一半銀請緩至光緒十九年秋後啓徴又天津縣趙沽里十村糧地三百頃九畝六分四厘毫六毫六絲七忽額微光緒十八年有閏糧銀七百四十七兩四錢請照水小年分之例减免一半銀三百七十三兩七錢内除未被災以前花户長完銀一百三十五兩四錢四分抵作下年正賦實計减免銀二百三十八兩二錢六分其餘一半銀除己完外未完銀一百八十四兩九錢八分二厘同節年糧銀均請緩至光緒十九年秋後啓徴據該府廳督同該縣等勘明由司請奏前來臣覆核無異除應行蠲免錢糧己近傷先期分晰　諭停徴外相應仰懇天恩准將文安天津二縣窪地應徴光緒十八年糧銀分别蠲减内有花户長完銀兩抵作下年正賦减勝一半銀兩除己完外其餘未完銀兩同應徴節年糧銀均緩至光緒十九年秋後啟徴以示體恤除飭取册結咨送户部外理合附片具陳伏乞聖鑒訓示謹奏奉上諭李鴻章奏查明大窪積澇地畝請蠲緩錢銀等語本年直隷文安天津二縣窪地積水田禾均被淹掃若將應徴糧賦照常徴收民力實有未逮加恩着照所請所有文安縣蘇橋等五十一村大窪民糧地一千一百八十八頃十二畝零額徴光緒十八年有閏糧銀五千七百九十五兩零除永蠲十分之三銀一千七伯三十八兩零實應徴七成銀四千五十七兩零内馬務營等十五村情形較重應徴銀一千二伯六十兩零着全行蠲免又界偉等三十六村情形次重應徴銀二千七伯九十六兩零着减免一半銀一千三伯九十八兩零其餘一半銀着緩至光緒十九年秋後啓徴天津縣趙沽里等十村民糧地三伯頃九畝零額徴光緖十八年有閏糧銀七伯四十七兩零着减免一半銀三伯七十三兩零内除未被災以前花户長完銀一伯三十五兩零抵作下年正賦實計减免銀二伯三十八兩零其餘一半銀除己完外未完銀一伯八十四兩零同節年糧銀均着緩至光緒十九年秋後啟徴以舒民力該督卽刊刻謄黄徧行曉諭務使實惠均霑毋任吏胥舞弊用副軫念民艱至意該部知道欽此○○李鴻章片再據大順廣道羅錦文等禀稱孝烈婦金陳氏係四川重慶府江北廳監生陳汝經之女年二十歸巴縣人直隷大挑知縣金德鈞爲繼妻生子六人女三人事翁姑以孝聞光緒元年氏姑病篤割右臂和藥以進三年翁病痿痺又割左臂和藥以進族黨賢之居兩喪哀毁盡禮德鈞委辦大名厘捐氏寓居郡城十七年十二月初三日德鈞猝患瘟症氏禱於天願以身代隂巿毒物藏之初五日德鈞殁氏亦毒發而殞時年四十三歲長女年二十當德鈞病革時割臂肉入藥德鈞夫婦旣殁女仰藥求死遇救得生孝烈之行秉於母教又據天津河捕同知馮清泰等禀稱浙江嘉善縣烈婦陳李氏係前任獻縣知縣陳復恩之妾家長病篤叩禱中宵籲天求代迨至病故稱疾絶粒家人等屢以湯米勸進堅不肯食陳復恩殁於二月二十七日相距祗十四日時年二十四歲該員等因原籍無人呈報不忍聽其淹没各造具册結請奏前來臣查金陳氏陳李氏孝烈性成深堪敬憫例得由直隷具題請旌惟至行奇烈不比尋常自應彚案奏請合無仰懇天恩俯准勅部旌表以維風化除册結咨部並咨四川浙江督撫臣外理合附片具陳伏乞聖鑒訓示謹奏奉硃批著照所請禮部知道欽此○○李鴻章片再本年直屬災區甚廣工賑需欵浩煩官欵不足勸捐接濟據湖南瀏陽縣人前署直隷津海關道李興銳遵其故父從一品封職李錫祺故母一品命婦李周氏遺命捐助直賑銀一千兩又廣東南海縣人候選郎中黄紹賢候選直隷州州判舉人黄紹憲遵其故父二品封職黄玉璸故母旌表節孝二品命婦黄盧氏遺命捐助直振銀一千兩先後解津濟振洵屬克己救災善承先志所捐銀數核與建坊定例相符由籌振局司道詳奏前來應請旨俯准李興銳爲其故父李錫祺故母李周氏黄紹賢等爲其故父黄玉璸故母黄盧氏各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○李鴻章片○再北洋海軍升署人員前經兵部奏定章程自升署之日起抽滿三年奏請改爲實授等因業將署期届滿海軍副將方伯謙等六十四員奏請改爲實缺由部换給劄付奉旨允准在案兹查續請升署海軍都司許啓邦等十員自光緒十五年九月二十八日奉旨准其升署之日起扣至十八年九月二十七日止三年期滿巡防出力應照部章改爲實授據北洋海軍提督丁汝昌呈請核辦前來臣核與奏定章程相符合無仰懇天恩俯准將該升署都司許啓邦等均改爲實授由部换給劄付並照章支領實缺俸餉以重職守除將各該員履歴分咨海軍衙門兵部查照外理合繕單附片具陳伏乞聖鑒訓示謹奏奉硃批該衙門知道單併發欽此○○裕　片再查道府州縣保歸候補班人員無論何項出身到省一年後詳加甄别歴經遵辦在案兹查有代理祥符縣事准補内黄縣知縣在任候補直隷州知州傅橒中牟縣知縣在任候補直隷州知州朱驥候補通判靈浩候補知縣龔文明張廷　孫官雲周桐豫等七員均試看一年期滿據藩臬兩司會詳前來奴才逐一詳加察看該員傳橒才識優畏朱驥才具安詳靈浩樸誠謹愼龔文明才具開展張廷　才明年壯孫官雲才識深穏周桐豫明晰穏愼均堪以原銜分别繁簡照例補用除履歴咨部外理合附片陳明伏乞聖鑒謹奏奉硃批吏部知道欽此 
 
