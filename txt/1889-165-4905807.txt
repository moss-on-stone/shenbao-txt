# 1889 - 165 - 4905807

 

Page 1

 
 
[招請金陵訪事友人] [  申報館主人啓]  
　　本館向用金陵訪事友人近已自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採擇合意者卽當專函奉訂不合意者來函恕不作答以免煩瑣特此布聞　　　 
[附送募捐啓]  
　　四月瀘州於三月十三日大八計焚一晝夜共毁三萬六千另十七家屋共八萬七千餘幢焚斃男婦老幼及擠踏死者一千六百餘人是誠非常之災也現有災民十七萬餘人露宿風餐其苦萬狀非得鉅欵不足以解倒　是以上海盤記棧刊有募捐啓託本舘於今日隨報分送務祈各發　心傾囊佽助實爲無量功德幸甚禱甚 
[出售俞曲園太史時文告白] [  點石齋主人啓]  
　　德清俞曲園太史經術文章久爲士林山　去歲偶成時又二十篇每篇用意無不精絕洵足羽翼經傳裨補注疏而股法句法仍極合時下墨裁現寄點石齋銷售每本價洋三角想諸君子有意揣摩者自當先覩爲快也此佈 
[點石齋售書啓略]  
　　經策通纂○是書　羅宏富取用不　　此應試可咄　辦然門徑非由　紙臨事　　張　　　案頭隨翻隨　則臨用之獲益更多而人　我　矣今定碼洋卅五元○大題觀海初二集○實文三萬六千篇本届各省鄕試題十得八九謂予不信可覆按也今定碼洋廿五元○五經文　○　文一萬五千首其中向無陳作而特搆者不下萬首新頴美　無　於此碼洋八元○五鳳　試帖○得　一萬二千頁塵　土飯概不　入碼洋二元○御纂七經先印五經○直行宋字精按精印碼洋八元○廣治　略○妥輯史事有體有用洵經世必　之　碼洋一元其除種類繁多不能　　本埠外埠俱有分鋪士商就近購取可也此佈 
[師辨]  
　　有滑稽生造予廬而清談曰今者午夏梅雨蒸人子何不尋風亭水榭而納凉乎而猶團聚學徒使之吚晤一室乎子曰僕讀書而不能上進不得已而爲村學究有初識之無者焉則必一而再再而三告之間有字音之佶屈𤘒牙者不憚舌敝唇焦必辨止平上去入而後止有讀四書五經者焉爲之講解意義發明句讀此外温書温字批字出對功課層出不窮雖至日暮徒散蚊巿成雷猶須燃如豆之燈出及門之所作起講半篇全篇者蜷伏案頭盡心删改鼍更二下精輝憊矣睡魔乘矣以故自朝至晚竟無片刻之閒更何暇尋清凉世界哉所望若輩中他日有博得科第者足增村塾之光且學生之朝而來也必鞠躬長揖其暮而去也亦必鞠躬長揖尊師之道必敬必恭而謂爲之師者敢有負於學生乎生啞然而笑曰子誤矣子之所言是今之所謂先生也非今之所謂師也予瞿然曰先生與師有異耶生曰有異設館授徒是今之所謂訓蒙先生也今之所謂教書先生也今之所謂改文字先生也今之所謂師者是薦卷房師也是取中座師也是閱卷恩師也先生之稱在此師之稱在彼子無夜郎自入儼然以師道自尊遺笑世俗焉可予曰不然子不見捷鄕會試者刊刻硃卷履歴而後卽繼以受業師從未有見爲受業先生也若受知師則瞠乎後矣誠以受業師晨夕相依聚首已久勸勉兼至化導極深著受知師則非有故舊之交相知之素不過閱卷三塲爲時甚暫裝批取中用心亦淺故一朝得志重視久與深之受業師而列之於前輕視暫與淺之受知師而置之於後也生曰硃卷之刻受業而亦名之爲師相沿已久特未有作俑者爾試觀得志諸君遇曩時之先生仍稱之曰先生遇後起之老師必稱之曰老師是先生老師稱謂不同之明證也雖然先生之稱未必卑於老師姑勿深論至子所謂重視受業輕視受知是眞迂闊之談有大謬不然者矣受業受知不敢顚倒前後者惟防物議耳至用情之厚薄則更大相懸殊世人通籍之後有時擁座高談必誇於衆曰其長吏是房師也某逹官是座師也某顯宦是恩師也而先生則不掛齒頰焉其由原籍入都必多備家鄕珍品盛箱满簏分送老師以爲此土儀也必不可少試問出京時亦帶有物之多且佳者曾分贈頭童齒豁垂暮之先生乎無有也其登科甲而現官州縣者時近歲闌老師處分送炭敬或數十兩至數百兩不等要皆在遠不遺有語以鄕里先生生徒寥落饔飱不繼豈肯分西江之水以潤涸轍之魚是願爲老師繼富不願爲先生周急也雖區區財物不足介懷然卽小可以見大至入詞林而得試差學差者文人際遇倍極顯榮則曰得遇知已老師至有今日不曰非賴善教先生何以成名至若有故家居老師或外任封疆隔數千里發一紙書招之使來欣然就道卽有航海之險亦所不辭而先生則望衡對宇近在咫尺間或慇懃招致雖亦勉强一行然私心忖度必謂先生之妄自尊大由此觀之而謂先生重乎抑老師重乎不但此也更有希慕權勢挾其厚贄拜認老師形跡親密幾同家人父子使先生而亦介乎其間則相形之下孰輕孰重奚啻百鈞一羽哉然則子之高足猶幸未曾顯逹耳未曾顯逹是僅有先生而絕無老師尚能垂念先生倘顯逹之後則子僅先生也豈得與房師座師恩師及拜認之老師等量而齊觀乎予默然無以辨徐起而言曰有是哉使天下之先生懶於訓誨而誤人子弟必自子之言也雖然昔人有言任人負我無我負人予之一心教讀但求無愧於心卽可無負於人遑問其他客曰子眞村學究之識見然不愧今人中之古人也言盡辭去深思滑稽生之言然耶否耶予世務不諳未敢臆斷走筆誌之敢質諸當世之得志於時者 
右說爲松華吟館主人交來云係友人所作披閱一過多諷世語誠不愧滑稽二字然諷世之中實寓警世之旨挽狂瀾於旣倒續墜緖於將亡意在斯乎意在斯乎亟錄之愧當世之知勢利而忘本原者本館附識 
[本館接奉電音]  
　　昨接在京友人發來電音有本月二十日上諭一道敬謹譯登○五月二十日奉上諭給事中　恩溥奏各省營員緝獲著名巨匪請照軍營章程保加升銜等語着該部議奏欽此 
[蘭掖清風]  
　　貴州正主考陳太史如岳副主考劉太史名譽於五月初由翰林院出咨向户部支領路費銀二百兩旋經户部照禀减成發給實銀五十兩○漢京官春季米折銀兩經户部銀庫於五月初十日一律放支聞共折銀五千餘兩云○前任張家口監督英榷使啓將光緖十四年免徵英俄各商由津運口茶葉等貨册籍賫送户部查核當經户部查明共免稅銀一萬三千餘兩是否與津海關查騐相符無從考核遂於五月初將原册咨送津海關令其按欵查對以便年終彚銷○直隸各州縣亢旱異常不但麥秋無望并恐禾田亦少收成矣河間府屬已於四月下旬得雨一 
 
 

Page 2

 
 
晝夜天津府屬鹽山縣忽有無數窮黎搶掠鎭集多處云○前門外大栅欄爲京師最繁華之處向來並無水會四月某日中正司蘇君因近處屢有火警乃面諭街上各鋪户仿照他街水會章程捐集千金派人赴天津購得汲桶五架安置臨汾會館命名義善水會二十六日蘇君親率各會首擇寛敞地方試演演畢齊赴燕喜堂演戱恭祀火神○四月初六日崇文門外羊肉口内雷家胡同油漆匠劉姓家失愼水會未及到來已由左右隣人奮力撲滅事後訪悉房屋並未被焚只燬桐油三簍○前報紀彰儀門外立成當鋪被盜一案當時拿獲兩犯内有一犯因傷而死其一解歸北署刑訊邇日復經右營遊戎弋獲六犯有何口供尚未有聞悉也○五月初某晚夜已半矣忽聞南西門外餃兒鋪地方有人連呼救命當經好事者張燈往視見一人仆于道旁面上鮮血淋漓詢之稱係海子内某村庄布鋪夥由京置貨負歸路經此地忽遇隣村孫騾子者彼比閒談忽萌歹意袖出短棒撃翻道左復向頭上連毆數下以致昏迷不醒包裹被刼一空好事者乃再三慰藉而去次晨赴永定門外南城外坊禀報○五月初旬李傳相咨行户部略稱鎭海輪船於光緖十三十四兩年應需煤價銀一萬六千餘兩可否准於津海關洋藥厘金項下核實支銷請大部核覆以便遵行連日該部悉心斟酌至准否尚難預卜也○五月初旬雲貴總督咨行户部内開查得雲南省蒙自縣建造關道衙署所需工料經費銀擬請在藩庫作正開銷當經户部與工部會商不知如何定奪也○五月初旬熈少司農敬　户部銀庫發放各旂錢糧迨放畢尚未出庫門忽一焦姓家人揪住庫兵永德之髮辫任意兇毆銀庫諸司員怒其藐法一面回禀司農一面嚴加訊究嗣聞訊得焦以平日借貸不遂怨恨甚深故是日任意恫喝訛詐也○五月初六日三更向盡梁家園水局練勇在街巡緝行至前門外迤東小觀地方瞥見一男一女满面血痕互相撕扭乃一并扭交中東坊署次日經坊官研訊痛笞後有知者謂女爲小觀土娼瓣子五兒男者乃無賴之徒因吃醋撚酸致有此事耳○京師惟中城地面無義塾四月中旬中正司蘇君倡捐經費復由本地富户紳士籌集巨資約共三千金禀明城憲擇中正司署對而寛敞地大興土木建造房屋二十餘楹聞不日將延師教讀矣○五月十一日午前刑部綁出斬犯三人擁入無圍車駛宣武門赴菜巿口處决聞三犯一爲拐騙孩童者兩俱明火刼物之盜云○工部因大内太和門工程需用布疋甚多飭承修木廠核明數目咨詢户部縀疋庫現在庫儲充裕與否請詳細查明咨覆過部該庫連日檢察庫存細縀等布各數目有否充裕尚未得聞云 
[京江雨雹]  
　　五月十三日爲關聖誕辰鎭江之廣東會館年例必貲雇梨園演戲以答神庥俗傳是日得雨謂之磨刀水可免一年瘟疫讕語無稽不值一噱而寡識者偏深信之本届午後細雨廉纎入晚而勢若傾盆雜以氷雹大者如椀小者如拳屋瓦窓櫺觸之卽碎直至更魚兩躍始雲收雨歇李左車亦命駕而回當風狂雨驟之時紫電飛馳雷聲怒發江中白浪高矗如山舟艦之斷鍊走錨者不可以數計有某甲者泊舟新河口被風吹覆連婦孩溺入波心同占滅頂順流氽去載沉載浮救生紅船見之赶急將甲援登彼岸倘所謂絕處逢生者非歟租界徧植垂柳緑葉成隂一望無際每有小鳥棲宿其間至是被雹撃斃者何止以千數霽後時有小孩拾歸烹調作饌云 
[東甌巿景]  
　　温州小南門街德大布店開設二十餘年生意素極興旺端陽節忽然倒閉逋負一萬五千金在奇又通道橋春元百里坊益美第二橋益昌和三布店亦先後倒閉誠足見巿面艱難操奇計贏之非易也 
[潞河近信]  
　　每逢科歲兩試應試士子安分守已者固不乏人而恃考滋事欺壓鋪商者亦每有之近有寗河縣某童向聚珍樓定穿珠花一對因逾期尚未穿好致觸某童之怒將貨架影屏打碎一空當經該鋪赴州喊控某童之師聞之向該號婉言服禮並允賠償被毁貨物始寢其事○何小亭京兆卜馬後認眞考試痛除弊端訪聞有江西賣磁器陳王李三人在外煽惑士子串通鎗冒弊丞憲牌諭提調官迅速嚴拿按例究辦○順天學院周大宗師聞定於六月初一日按臨通州惟未見明文也○城東南隅有文昌閣高聳雲霄每年端陽節都人士相與結伴登臨一開眼界今届因試則在卽多有裹足不前者○前由通壩奏撥粟米一千石留連煮粥散放曾經列報南關士恕園於五月初六日開村每日領粥人多係山東難民逃荒來　者○端陽前一日烈日當空忽聞警鑼四起探悉悟仙觀香廠失愼水會聞警紛紛馳至拆斷火道登時撲滅計燒去灰房兩間香廠距尚中倉中隔一道得保無事誠幸矣哉○前北關會館演戲時某職員與某教職因事相爭幾釀事端幸張璞君司馬前署東路廳時聞知暗倩素有重望者數人極力調停秉公排解始能言歸於好遂於十一日在教子胡同晉翼會館廣開筵宴公請兩造赴席杯酒從容解紛釋怨人咸服張司馬之處置得宜○回教戴某素行不法前日拐去十二歳幼童藏匿磁器胡同烟館内被人查知拿住一併送官究辦三尺法具在當不能爲此輩寛也○五月初一日倉憲提騐江蘇第二十一起漕糧浙江第十七起漕糧初二日提騐浙江第十八起漕粮山東粟米十四票初三日提騐江蘇第廿二起第廿三起漕糧初四日提騐浙江第十九起漕糧山東粟米十四票初五日循例停騐一日初六日提騐浙江第二十起漕糧江蘇第廿四起漕粮初七日提騐江蘇第廿五起漕糧初八日提騐浙江第二十一起漕糧山東粟米十票初九日提騐江蘇第二十六起第二十七起漕糧初十日提騐江蘇第二十八起漕糧 
[江右紀聞]  
　南昌府崔第春太守上月赶辦府試塲規嚴肅認眞考校前已列報現在試事告竣於初二日黏貼正案各案首及前十名皆係一時翹楚緣太守多延文章巨手在幕中襄校鄭重分明絕無草率瞻徇之弊太守又總其成玉尺金箆無遺無濫宜士林中之同聲稱頌也○江省義成集成兩質鋪倒欠巨欵迭經列報兹經德曉峯中丞勸諭紳士徐蘇朱喬熊萬各姓等承頂架貨承買鋪屋現已過割價楚其架貨僅照當本不加貫息以原當者中有虧損也其鋪屋僅作五折不照原本以修建者中有虚帳也義也原牌改爲均和集成原牌改爲壽康並遵新章領帖改質鋪爲典鋪其取利及讓利一月兩月限满仍候取贖月分悉照向章辦理○相傳德勝門外五月五日午時地産仙米食之消滯化氣鄕人往挖者人得斗許初不之信旋有人出米相示自稱出錢五十文售得一升察其色則焦黑也辨其形則粗糲也嘗其味則清淡也大抵射利奸徒用粗米炒緊假冒仙米哄騙人財食之斷不能消滯化氣或謂端節前後麫包角黍雜投肉魚雞鴨並進積滯難化自所不免老輩相傳茶葉内須和山查麥芽不時飲之少寒加生薑可免生病蓋山查治肉魚雞鴨之滯麥芽治麫包角黍之滯或亦有理也　　 
[鹺務述聞]  
　　每逢大比之年兩淮通泰海三屬及外江各隘口均派員設卡查緝船私蓋恐有不肖舟人夾帶私鹽運往金陵販賣也向例自五月朔起至十月底止所需經費向由塲運各商每年按引呈繳積至三年可成巨欵故歴届辦理皆無支絀之憂本年恭逢已丑恩科鄕試距上科未及一載所繳經費僅得三分之一運憲以不敷應用大費躊躇擬以減月章程禀請上臺核奪日前奉到批回着減去一個月自五月望起十月望止聞卽此一月所省之費已有孟嘗君門客之數本月十三日札委文武員弁計共百數十人當未下札時外間謡傳此次上憲意在矜恤貧員非眞正窮苦者概不派委迨札下貧苦閒員殊多失望聞有某君自念遭逢不偶衣食難圖遂於是日晚潛吞烟膏欲圖自盡幸家人驚覺解救得生其他搔首問天窮途痛哭者更不知凡幾蓋鹽務各差皆有挨委定章不容紊亂到省之後先有數載賦閒者惟此船私差尚可希冀然在上者非無菩蕯心腸無如一滴楊枝不能遍大千世界宦途之苦概可見矣 
[口碑載道]  
　　九江大東門外至五里橋一帶山徑崎嶇頗難行走每逢霪雨泥濘没踝行人視爲畏途關道李觀察特捐廉俸購辦石塊朱軍門調選鋒新勁營弁兵除荆棘修道路畚挶如雲現已工竣十三日潯城鎭道府縣遊守等員以及選鋒新勁石楊陶三營官詣大東門外履 
 
 

Page 3

 
 
勘俱已化險徑爲康莊該處男婦老幼感頌憲恩歡聲雷動又江北桑落鄕一帶江堤風浪剥蝕欲興修以防夏汛工程浩大該處地瘠民貧經費無出經關道李觀察捐廉銀數百兩府縣官遴委幹員督率民夫將各堤身加高培厚德化縣金明府明日渡江騐收異常鞏固連日該處鄕紳醵資公製德政牌傘衣冠濟楚鼓樂喧闐送往道府縣衙門觀者如堵頗極一時之盛又九華門内至都府巷經朱軍門捐廉購石鋪墊街道現在紳耆不忘憲德已倩工匠鐫德政碑一方竪立九華門内豐碑矻矻軍門之德政入人者深矣 
[機船妙製]  
　　新任常鎭道黄觀察前辦湖北督銷局時有周守戎德標及其兄德明繪呈八槳砲船式其船内裝暗輪機器烟從船旁噴出被水冲去略不眯目觀察轉呈裕制軍制軍深爲嘉許隨由觀察給守戎銀五千兩泝江來滬托南巿陸家浜廣德昌機器造船行寗人何德順購料製造業已竣工出塢取名先鋒暫泊小東門外金利源碼頭觀察得禀卽移請江海關道龔觀察定於十四日親臨察看招商局各輪船主見之均極口稱佳升砲誌賀昨日比船移泊三馬路口招商總局碼頭友人前往詳觀見此船有篷有槳乍看幾不知其用機輪長西尺六丈五尺闊一丈三尺中艙内裝設機輪氣筒則如西人所用鐵火爐之烟囱由中艙轉從船邊通至後梢其口向水俾水得以冲去其烟入水三尺半每一點鐘時行三十餘里用煤不满百斤後梢會客廳一　西式工時適招商局總辦沈子枚觀察及總船主某西人往閱各種機器詢問一切情形及去又有祥生船廠西人及某船主某製造師相繼到來觀覽莫不言華人仿造輪船以來此船實爲首屈一指當客至時守戎備有香餅酒雪茄烟歀留談及輪船每有乏煤之虞此若無煤則旣可使風又可打槳船上約可容兵丁二十餘人設或駐泊何方有事可立時調往每船可拖帶砲船五艘惟經費浩繁八槳砲船一時不能盡改此式云 
[憲眷抵申]  
　　原任廣西巡撫調任安徽巡撫沈仲復中丞之瀛眷乘招商局江孚輪船於前日下午抵滬暫駐天后宫側行臺道署及護軍營均派勇丁爲之護衛 
[災民有幸]  
　　東水旱鉅災朝廷發帑截漕官民捐銀助鈔爲數實屬不少而民間掘草根食樹皮者如故盖由災區太廣此廿餘州縣内待哺者約有一千餘萬口每日需糧十餘萬石商運米麥價值太高各省善士賑欵已成努末非悉籌平糶萬難有濟前聞上海關道憲翼早見及此曾與徐子靜太守籌商徒以經理難得其人遲遲不發然以張朗帥之誠信感人虚懷下士天下之情殷報効者實繁有徒故蔡和甫觀察由閩請假至滬偶發墊欵採辦之議而首先提倡者卽有李朗民曾衡甫兩觀察兹聞朗帥電請關道憲督辦採買事宜委蔡和甫李朗民曾衡甫三觀察總辦並聞三觀察籌借十萬現欵在後馬路先行設局開辦兼有樂善不倦之裴邑尊徐太守附欵相助此外聞風而來者頗不乏人局中總辦及司事人等均向神前焚疏各明心迹從來辦賑未有如此之踴躍認眞者將見平糶之糧周而復始青萊之民死而復生幸莫大焉不禁於欣喜之餘懦筆誌之 
[善士舉襄]  
　　寓滬陳竹坪大善士仙逝後定於昨日下午一點鐘時舉襄先是各官紳之執紼以送者衣冠濟濟麕集寓前觀者如雲路爲之塞及發引先有清道旗肅靜廻避三品銜奉旨嘉奬等銜牌繼以對鑼軍健提爐按步徐行整齊嚴肅忽有花衣頂帽怒馬高騎者則頂馬也由是而蘇松太道洋槍隊四十名西樂一班僧道若干人鑾架若干件其次則以四人肩舁黄亭内供御賜心存濟物匾額一方中鈐光緒御筆之寳殿之以容亭魂轎由是而靈柩則用獨龍杠舁以二十四人五彩灑金柩罩孝子三人徒步於布幃之内眷屬則乘素輿沿路嚶嚶啜泣當行過英大馬路時前讞員陳寳渠太守及董事瞿君開桐等在保安善堂設案路祭孝子稽顙鳴謝另有祭筵多處亦如之隨從石路迤邐向北至絲業殯房暫寄以待扶返珂鄕當善士在時憫浦以東川沙一帶沿海農民時苦海潮冲刷因捐資築護海塘數千丈俾得安堵無虞農民感之供奉長生禄位今兹驚聞噩耗由九叚董事徐君頌山率領至滬泣拜靈前洎靈輀就道時咸草屨短衣執　遠送扶老携幼相屬于途約計有三百餘人之數苟非平日樂善好施孜孜罔倦全人性命餘力不遺何以得此善士有知當亦含笑于九泉之下矣 
[米價略平]  
　　上月下浣以來天氣暢晴農禾憂旱米價因之飛漲每石售至洋銀三元八角至前日下午大雨傾盆鱗塍沾足鄕農歡聲雷動咸謂碧翁翁惠我無涯米價遂稍稍從廉昨日北巿每石减至三元六角云 
[靈輀過滬]  
　　原任太常寺卿邵京卿曰濂病殁京邸其靈柩由眷屬扶之南下於昨日二點鐘時由招商局豐順輪船運滬暫寄金利源棧中陳寳渠翁子文兩太守俱在碼頭迎接聞定於明日附江天輪船運往寗波然後遄返紹興珂里云 
[西人設會]  
　　寓滬各西儒就英大馬路戒酒會創設一會講求繪圖照相二事定於今明二日舉行與會者咸携筆墨及脫影機器互賽高低蓋亦於游戲之中寓實事求是之意也 
[讞員未莅]  
　　昨日禮拜三葛同轉應臨法捕房發落各案嗣以因公未到各案統歸禮拜五發落矣 
[上海縣署瑣案]  
　　前年無錫人榮義坤控同鄕丁鶴皋潘鶴洲虧欠米銀四千餘兩向之索取出立票銀一千八百餘兩言明分四期歸楚到期無着叩乞提追前邑尊以兩造均係無錫人一併移歸無錫縣訊辦兹無錫縣仍將榮丁二人送移上海縣裴邑尊提訊之下榮稱前開米行丁與潘合夥關協裕沙船號積欠米銀出立期票到期向索一味游移丁稱小的從未與潘合開沙船號潘前曾具詞投案訴明今榮知潘已身亡無從對質胆敢來家撃踞滋擾不堪且更揑票圖訛朦控案下邑尊以兩造供詞各執飭候諭令商船會館及錫金公所各董事查明實在情形禀覆訊斷董事以事跡離奇遲遲不覆前晚邑尊升堂訊究兩造照前伸訴邑尊謂此案供詞歧異本縣不能憑虚判斷着榮邀請公正人自向丁姓理明毋庸多瀆○賭徒徐東海韓阿福黄胖金生等由法公堂笞責送縣訊供發押云云已登前報前晚裴邑尊升堂覆訊徐等一再求恩邑尊謂爾等枯惡不悛若不從嚴懲辦無以戢賭風而儆匪徒乃飭釘鐐收禁以候重懲○楊朱氏控唐阿狗搶孀逼醮等情曾登前報前晚裴邑尊升當訊究朱氏訴稱寡媳謝氏苦守在家唐胆敢糾衆强搶偪令成親且現在不知藏匿何處叩乞訊追唐供稱小的不敢强搶實因該氏自欲嫁人現在不知逃往何方小的並不藏匿邑尊謂搶孀逼醮律有明條爾胆敢横行若此實屬目無法紀飭差鎖押着交謝氏再行訊辦 
[英界公堂瑣案]  
　　公平洋行經收虹口房租人孫金仁訴稱租户王萬順家烟囱時有火星冒出因之飭匠砌高對隣粤婦黄麥氏以爲有碍伊家風水阻止不從王遂來行告知及往勸令該氏不得阻撓該氏仍恃蠻紛擾且持樹柴毆撃急忙閃避致將旁觀之寍波孩子朱寳廷頭顱撃破是以報知捕房經包探王阿二拘該氏送案該氏素來兇横向收房租時受其辱今請諭令遷移所欠房租洋一元五角亦來追繳該行西人所訴略同朱請騐傷王伸訴前因該氏遞禀聲稱丈夫在輪船爲厨司現已出洋王姓加砌烟囱小婦人不敢攔阻實因孫將小婦人辱駡故與理論孫不自知其理屈又掌小婦人之頰小婦人忿極還毆以致悮傷孩子現在情願遷移不再借居此屋矣蔡太守判令该氏給洋銀兩元爲養傷費再令交保付租定日遷讓○胡關甫訴稱新開現兌錢莊張阿大等用紅紙包裹錢文聲言須兌月銀一元至少八角與論逞蠻幸經巡捕拘案張供小的不敢犯法惟見伊新開錢店欲討些便宜耳汪瑞林姜阿仁同供小的在彼閒觀竟被巡捕拿押胡稱伊等實是一起捕頭稱張前曾犯事蔡太守判張管押一月汪姜各押七天○包探沈金隆禀稱何增友素以東洋車租賃與人報失車照二紙查得由嚴寳富竊取因卽將嚴拘 
 
 

Page 4

 
 
獲起出車照一紙尚有一紙尚無着落細查其故因嚴拉車載客時有客遺忘包内洋銀二十元被何告知失主勒令交還以致懷恨於心竊照抛棄何稱所少捐照須待至下月初補捐受虧捐照洋銀八角敢俯首求恩蔡太守判管押十四天并着繳賠洋銀八角連捐照一紙交何領去○一百零四號印度捕禀稱鄕民張寳和牽一水牛行至中途牛忽奔逃撞壞陶善鍾所駕馬車是以將張拘獲陶不欲索賠故未投案張供牛性極劣以致奔逃祭太守謂原告旣未到案將張開釋可也 
[上海四馬路陳春記内協助奉賑公所接楊殿臣先生自遼陽來函]  
　　少欽詠南逢辛心如蓮山子萱勤澄衷蕃甫純齋葆三春瀾仁兄善長大人閣下前月廿六日曾肅第八號函内附入批解欵收條一紙諒邀公鑒初二日奉到六號公信並由春記號匯來第九批銀一萬五千兩祗收拜悉卽轉解災區初四日又接到手示聆悉一一田莊台紅糧已放查得一萬二千四百八十九户大口二萬九千三百四十九口小口二萬五千三百九十九口每大口放東斛一斗小口减半共放紅糧東斛四千二百零四石八斗五升遼陽查放將梭已查者三百餘屯計一萬一千餘户大小口五萬九千餘口所帶一萬六千金悉行放訖尚剩百餘屯被災尤重之處未能遍及其已賑飢民雖稍救垂斃然不過苟延殘喘權濟目前而尚有未賑及之大沙嶺一帶待賑嗷嗷甚至久食樹皮草根遍體浮腫死亡相繼異常慘目見此情形何忍删除不給其望賑之亟朝不保暮若不一律查放何堪設想是以函商朱叔翁等添欵五千兩仍行補放以拯倒懸第現在所放牛莊田莊台遼陽盖平廣寍新民各邑若僅此一賑終難濟事奉省向來麥秋所收式微麥子播種已須在三月間今春自三月廿一得雨後亢旱至今青青薺秀多屬蔫萎麥收無望紅糧荳子須至八月中秋始克有收此賑所領升斗紅糧攙糠和草不過暫度一月此後正值青黄不接六七兩月終難苟活　紅糧價昻漲至河斗六吊三四飢民何以爲生務於六七月間再放一賑庶幾始終成全否則所救數十萬受賑飢黎仍爲餓殍豈不全功盡棄弟明知南中勢成弩末搜羅殆盡惟仰體諸善長一片婆心更不敢緘默不言有負好善仁人之至意勢在岌岌不能不作無厭之求爲災民請命耳新民廳已請鑑湖黄君帶同梅詠芝等前任查放接辦廣寍此兩縣亦災廣人衆所剩之銀不敷尚鉅務懇於九批之外迅籌續解一二萬金以資接濟至於二賑一節叩求諸善長救人救澈於無可設法之中廣施法力會商以定電示遵辦東災雖廣已蒙　聖恩優渥駸帑截漕更有張期帥關心民瘼振臂疾呼不患無援奉災　亞　東南獨爲艱窘弟左支右絀殊爲棘手伏望諸善長鑒此苦衷不遺餘力源源接濟不勝急切待命之至手肅布逹卽請善安愚小弟楊培頓首五月初六日九號遼陽發 
[更正捐數]  
　　五月二十一日報刊文局賑所四月三十日旬單内本旬共收銅洋廿七元烊見規元四兩另一分二厘誤刊四兩另九兩九錢二分四厘又漏刊本旬十項共收規元一萬八千一百八十四兩三錢另七厘連前共收規元五十二萬三千五百另九兩九錢二分四厘合亟更正 
[奉題陳哲甫叅使蓬島採芝圖卽請指正] 　　 
　　世人不獲見蓬島每至海上輙傾倒羽車飛輪遲不來瑶草琪花都縹緲側聞神山仙藥多黄精祝餘交枝柯靈芝爚爚五光見服之仙壽逾姮娥太邱後人性至孝棒檄不眙毛義笑乘風直抵瀛海東不豕使星誇焜耀惟念有母常倚閭當時臨别牽衣裾駐顔何處覓靈藥方壺回首感居諸裹糧入山窮搜索不懼幽巖與絕壑採芝藉博北堂歡並祝遐齡齊鹿鶴君家芝本牛庭階秀靈鍾毓天所荄栽培祗須在心地何必奔走天之涯其奈高堂期望切時乎時乎不可失回翔中外展新謀顯揚之志酬此日藥籠中物載軺車叅機賛畵芬齒牙東人見之輒起敬　中錚錚蓬生麻披圖默會命名意乘槎賛使向足異芝草無根倘可求庶幾一慰曰霎思高昌寒食生 
[氣短英雄蔣君受之善書畵工鐵筆昨承以手鐫石章見貽賦此謝之]  
　　莫笑嵇生常懶曾向柳隂同煆下筆總千秋刻盡赤文青簡希罕希休道英雄氣短右調如夢令[  古越高昌寒食生倚聲]  
[贈澹定室主人卽呈斧政]  
　　萍水論文卽起予先生才已足三餘虞翻天幸功名薄阮籍誰容禮法疏小飲共談唐陸羽新詩突過魏黄初紗籠雪壁光輝在欲報瓊瑶愧不如君以佳章見賜予張之壁上[  吳陵竹所居士漫稿]  
[浙省撫轅抄]  
　　五月十二日候補道任差人禀知本日聞訃丁母憂禀銷督查城門差卽日起程回籍守制儲家藻禀知藩司委署義烏縣事禀見叩謝○十三日候補縣將清翊禀知藩司委署武義縣事禀安叩謝驛丞丁建基禀知交缷江山縣典史回省禀到○十四日准補嚴州府鶴山禀知藩司飭知赴任禀安叩謝候補府潘祖頣蘭谿錢溯時寗郡俱禀見叩辭赴厘局差戴爕元禀知厘捐局委接辦提調差禀見叩謝運副貝澂禀辭赴嘉秀石桐查醬缸差同知朱錫傳禀知厘捐局委王店厘局差禀見叩謝正任仙居縣寗本瑜禀知藩司委調署永嘉縣禀安叩謝○十五日候補府常安禀知藩司委管解京餉差禀見運副程汝鏡禀辭赴善平海查醬缸差准補縉雲縣陳其昌交缷常山厘局回省禀到禀知藩司飭知赴任叩謝○十六日張冕禀知防軍局委辦軍裝局務禀謝同知陳文璣禀辭解餉赴都調署仁和縣高禀知藩司飭知准補仁和縣缺禀見叩謝並禀知糧道飭知十三年冬漕案内保准以同知在任儘先補用叩謝署武義縣蔣清翊禀銷發審差禀見叩辭赴任義烏縣儲家藻禀見叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[波王出游]  
　　波斯王於四月二十三號從退海蘭地方起程巡歴歐州取道大暴利枯司欺夫利司經蒙司古赴聖彼德堡俄皇待以上賓之禮勾留五六日然後啓行經槐魯沙逹栢靈六月取道荷蘭到英國二十五日卽賦言歸折至巴黎瑞西經君士旦丁等處預定九月間回國于所帶情員自首相官吏外有王子一人共四十一名云 
[給貧修理]  
　　某日有一官舫道經京口時適水勢溜急舟子某甲捩舵不住悮觸某乙所駕大划船中篙檝桅檣諸多損壞當將官舫扣住堅索賠償甲非但不依反扭乙過船驀出老拳奉敬嗣經洋務局委員胡君聞悉親自登舟與某官相見令甲出洋銀數元給乙爲修理費其事始寢矣 
[小秦淮泛舟記]  
　　揚州西北鄕亢旱多時經甘泉縣一再祈禱至十六日晚間雨師梲駕簷溜隆淙迨十七清晨更覺大雨時行淋漓盡致直至上燈後始止統計一晝夜約得雨五寸有奇下隰高原咸歌沾足在城在野莫不喧笑歡呼頌賢令尹一念精誠所格云○東關街某錢鋪忽於本月十四夜閉歇店中什物搬運一空據聞店中應付存票爲數並不甚多惟存欵數千多由婦女零星存積人傳店主具有天良當必設法清理也 
[温郡官塲紀事]  
　　温處道苑秋舫觀察於初十日辰刻出轅由内河赴古鰲頭會哨須歴旬日始可回轅○永嘉縣恩綽亭大令於初九日帶同刑仵胥役赴新橋相騐溺斃屍身六具並詣十五都啺嶼踏勘 
[查緝船私員弁銜名單] 　　 
　　總辦船私江蘇候補道士克齋觀察翬翎楊子穆觀察鍾琛兩淮運司福餘安都轉派駐五臺山總局委員副將　良星曁淮南總局沈李周鄭四分轉隨局大使　祖護經歴趙爾旅盛曾緖巡檢張堃又案大使金宋保監印經歴王與晉分局孔涵叅將曾紀常分司魯光圻大使李崇業經歴虞際唐孫尚圻知事陳元章白塔河分司吉昌知事張之溶巡檢吳之林之乏橋分司凌樹模經歴徐瑞芬知事方臻碩老角分司吳用賓大使崇璋張紹棠知事江南墉巡檢歐陽訒三江營分司楊永錫高寳分司梅長林守備楊永勝大使陳儒璋知事龔毓恒沙漫洲大使吳明鈺七濠　大使會家産經歴萬　曾攔江壩經歴蔣拭沙頭經歴沈榮善巡檢丁榕泗源溝知事方效忠璧虎橋知事周資楨以上係查緝外江各隘口已於本月十五日開局至通泰　三屬内河各卡尚未派定人員也 
[德惠頻頒]  
　　盖　爲善有終必膺福報療人疾苦莫大隂功敝堂倡勸施醫藥一文愿疉蒙各埠大善士心存利濟澤及瘡痍計由四月廿二日起至五月初七日止繳還　册三埂二扣共收到紋銀二兩三錢六分英洋五十元另二角五分錢二千八百十七文際此籌募維艱忽拜仁人之賜望雲泥首祝露傾心惟現在溽暑　蒸而食力窮民尤易染患疫症苟無醫藥必至死亡倘荷樂善君子轉相勸募惠助源源俾得貧户病黎藥到冋春　德此功實非淺鮮爰泐數語用誌奉揚[  上海虹口元濟善堂同人趙歧峯陳德薰麥業卿何芸思等謹啓]  
[毗陵吳晉壬太守書名夙震寰宇間更嘗以詩酒飾吏事眞近今不可多得之賢大夫也兹由栝蒼榷差代歸過滬訪余楊柳樓臺殷殷話]  
[舊出示蒼山錄别詩卷並以長句見貽讀罷敬步原韵奉酬卽止]  
　　久膺墨妙駸入古詎僅酒龍更詩虎卅載名塲譽益隆大哉手筆嫓燕許久别重逢手一編知從蒼缷仔肩道出五淞返三竺訪舊殷勤獨　先脚鞾手版尚揮翰堆床縑素殊浩漫似此風流有幾人允宜所至稱名宦　握牢盆鄙　餘折節下士禮法疏報最歸來清似水一肩行李惟琴書瞬看疆虚前席爲聽甘棠歌召伯最難三載此氷心猶自家徒如立壁植品併力爭上游公餘嘯傲凌滄洲門誔桃李勤嘘拂春華秋實一網收商旅騰歡漫驚怪同被仁風大無外攀轅臥轍出至誠此種離情難寫畫知公意亦重留連詩成留别句欲仙此詩伊誰能抗手此才洵可稱濟川更貽長句妙若此上口琳瑯心輙喜卓卓詩壇老斵輪目前餘子斗藩耳我乃部民欣承顔置身偏在吏隱間睥睨時流如糞土於公何敢觀等間[  倉山舊主醉稿]  
[陳佑同硯入上海縣學賦比賀之]  
　　檍昔師門結契年曩同學于歸少蘭夫子相推向學志彌堅多君已捷風雲路獨我徒聯翰　緣况值畫眉誇彩筆君入泮親迎定教折桂證蟾圓他時看　鵬程展珠玉琳瑯逹九天[  品珊周忠鋆拜手]  
[徐園二首錄呈海上諸詞臺粲正]  
　　乘興徐園去閒遊豈偶然鼎彛饒古致竹石締新緣此地堪逃俗其人勝是仙縱觀書畫璧眞箇米家船曲徑通何處標題又一村名茶煎小灶美酒泛清樽夕照茅亭暖風生竹院喧重來還有待認取武陵源苕溪蒹葭舍主誾如未是艸 
[天貺卽偕王蘭畦部曹訪名花於滬上奏雅韻於房中於是麗質芳容品評殆遍而予所心許者惟賽飛燕一人而已其餘概不涉筆爰成]  
[四絕誌韻事錄請高昌寒食生霧裏看花客太痴生諸大吟壇政和]  
　　評章風月古今難各具丰神各眼看我自胸中有成見不隨蜂蝶逐花團趙家小妹色倾城乍見難禁繋我情一曲歌來鸚鵡調笑他羣蛤𠯈無聲半老徐娘不必論生來性格恰温存雙蛾鎖住無窮恨尚帶張郎彩筆痕惱人多半是嬌痴綺语柔情總不知若使范蠡曾見此當年何肯載西施[  苕溪半日醉齋主人誾如待定草]  
[識梅館主以執玉雅照寄題率成兩絕應之卽希指疵]  
　　裙屐翩翩妙譽馳崑山片玉桂林枝少年未遂凌雲志獨立蒼茫自詠詩成句卞和不識　眞賞抱璞空山恥自　莫向風塵怨遲暮側聞廊廟正需才[  海昌杜求煃拜稿於龍游秋樹齋]  
[蒙苕北花隱寄惠律詩和原韵誌感卽請高昌寒食生削]  
　　區區心事訴君知貧窘謀生强自支梅子含酸都有意楊花墮溷本無思惹人取　惟錢債終日澆愁仗酒巵度此光隂如度歲脫離苦海在何時[  公陽里張小紅呈稿]  
[上海元濟善堂經收造堂捐欵五月初七日至十五日止第七次清單] 　 
　　陳詠南翁募宇字十八號蘇仕昌翁助英洋三百元蘇傑生翁助英洋一百元七宇字十五號盧桂園利昌店黄潔卿黄疉生盧子崑黎煥墀黎簡卿蕭植樵崔香甫九户洋三十七元楊符三鮑亮宗蘇酸聲鄭逸心蘇敬文郭阿安陳有年李鳳林江怡啓九户洋四十二元蘇以宗吳大告陳子彬李漱池簡永瑞羅京瑛陳旭昇關銳堅鄭元幹九户洋十元吳義順吳肇煌蘇其釣許昭良林紫垣吳德逹鮑懷宗張建韶曾瑞琪九户洋十六元張繹本林北泉黄玉章鄧次顔四户洋十六元天津開平局來景星氏唐郁君陳子珍粱炎卿楊不忮求齋嚴小長蘆舘黄鶴亭黄梯雲山舘馮商盤唐錦籌鄧毅亭十一户洋一百七十九元立大莊交來東陶　碧湖通隱程仲華耕本堂存悔道人敦陸堂深柳書屋汪寳華椿榮書屋東台塲署各房友十户洋五十元福鼎縣寄　順信局來康遠齋神自知王鳴率錢壽山陳恩培李義和朱宗友陳金漢林彩南朱養十户花洋五兩五錢宿遲沈天和寄政大源記信局來朱亨朱熈朱逵朱洽爲母平安四户洋一元兩塘寄全盛和記信局來純錫堂寄軒小留村民家雲樓四户洋一元怡和洋行桑春源胡秋亭胡鳳祥三户三元五角田永記祥記廣復興祥源宗士松粱履記陳聚源寳盛祥謝雲記金錫記十户洋十五元無名氏求其痣盡其心愧不如母慕各如不及求其是專以誠當爲何爲量而行十户洋十一元三角桂子堂王　之趙延齡劉鶴雲河武巡公曹武巡公碧雲山舘七户洋八元于來亭敦義堂張嚴興管洪源俞景西王鐵梅藩錫堂旋治源八户洋四兩峰書室芝玉山房户各一元履門合心意鷺江存善堂一户各二元仁記有心無力張氏痣記勉力子三户洋三角錢九十文王朱氏沈春生二户各一元不詳各洋四元内悮銅洋一元邱呆生求平安洋一元蘇桂山洋四元愼竹堂洋四元陳廷源堂洋二元元和甡號洋一元以上共收英洋八百一十八元一角大錢九十文銅洋一元花洋五兩五錢合併義明 
[上海虹口元濟善堂施醫給藥一文愿第九次清單]  
　　福興潤局來泗州署李士卿翁本洋十六元無名氏十元免厄室亡自窮人文銀一兩八錢九分李錦芳黄漢昭馬澤洪三户合三元茂泰號來漢口震昌祥二元茂戊顯德興帳房二户各一元鄭清卿蔡湄生鄭業亮三户各五角黄桂泉四角譚姓三角吳德記二角李爽堂二角五分李幹舉二角織布局一元饒久友堂四角王子謙十德堂林李朋臣孫竹琴桂芳五户各一角初屏翁募黄亮臣羅士勳合二元錢四十文胡貴星蔭槐堂王金逹三沈永昌四户合一元黄雨卿汝明亮何氏三户各一元許佩齋募十户合錢一千五百二十七文陳阿雙李財發時發三户合錢四百五十姚潤安龍德和屠桂孫劉維軒王堯琴龍杏彤劉竹溪無名氏彭俊卿袁少吾袁耀廷信泰森劉玉田余頣和光新堂袁谷生朱松亭湯遠卿黄明海無名氏周雨亭徐福亭陶治軒無名氏二十四户合洋六元文銀四兩錢分楊松基祥記二户各錢四百文○以上共收文銀二兩三錢六分洋五十元另二角五分大錢二千八百十七文另無名氏助吕宋票六月分條頭三萬二千八百五十六號一條合併聲明 
[上海四馬路盤記盧州火災恊濟公所五月十一日至十五日止五天第五次收捐清單]  
　　洋貨業衆商經募怡和豐裕和洋行三户各捐銀五十兩信和銀廿五兩福興祥號廿元永逹仁號來公記十四元又銅洋一元陳起鳳翁十一元留樸堂陳宅求人口平安吳城翁代募福記虞文翁代募合記四户各捐十元無名氏七元永興棧來吉林吉慶堂宋又代解山東吉慶堂宋震興永興棧四户各捐五元揚州聚盛來吳名氏錢雲山翁來小河王錫文求子祥康免灾晦二户各捐洋四元左月春蘇袁氏求病安二户各三元丹陽廉吉來廣福堂三元榮陽潘扶風馬昌記匯記泰記户各一元隱姓氏林慶榮二户各二莊元顧莊欲一元一角僕友香白洪逹尚志書屋亮泰躍邵門倪氏四户各捐一元無名氏隴西二户各五角大團無力空空子錢四伯以上共規元一百七十五兩英洋一百四十李四元一角銅洋一元錢四百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
