# 1901 - 4 - 4909959

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[各國禁運軍火進口説]  
　　自中外開釁時逾半年人民之死亡資財之損失非特中國大受虧損深願和議速成卽各國人民亦無不以商務難興惟期易兵車以衣裳化干戈爲玉帛俾薄海内外咸得重覩昇平今幸彼此捐棄微嫌再敦和好日前喜電傳來知各國使臣已與中國議和全權大臣慶親王李爵相開列議和綱領十二則或償前此之所虧或防將來之隱患在各國懲前毖後固不能不乘此機會爲一勞永𨓜之謀而中國或迫於勢所難堪或由於力所未逮周旋樽俎者固不可不力與磋磨惟第五欵所載議和之後禁止一切軍裝及製造軍裝之材料運入中華各海口愚以爲此卽外人未必力爭而中國亦亟宜允許何則各國之意以爲此次北省釁生倉卒駐京使臣及各處經商傳教之人大受亂民擾害憂危驚恐終日在藥雲彈雨之中溯其來源槍砲之向他國購置者多由中國自製者少此時痛定思痛不得不絶其販運之路以免再蹈危機而世之論者每謂外洋軍火之精遠勝中華數倍故自來封疆大吏無不以購買軍械爲自强之要圖雖糜巨金亦所不惜今一旦禁阻入口深恐此後在人則利器有資在我無一長可恃其何以振國威雪前恥哉而愚獨以爲不然蓋自中外通商以來各項銀錢之流入外洋者每年固不可以數計而軍火尤爲一大漏巵一砲之費貴至數萬金一槍之費貴至數十金且此時以爲新式者彼時又以爲舊觀此國以爲奇製者彼國又以爲無用人則思慮日精我則步趨終後迄今數十年來耗費帑金不知其幾萬億而一經開釁曾未聞困此而藉振軍威不特此也中國呼省會匪梟匪到處充斥若輩知耰鋤棘務不足示威也相率勾結嗜利之徒向各洋行購取洋槍以資自衛甚有叛逆之流如孫𨓜仙其人者從前竟購運軍火由香港來華以圖不軌幸卽緝獲否則禍機一發後患何堪然則購辦軍火之舉在各國每歲固可大獲厚貲而中國則徒有講求軍政之名並無絲毫實益且令謀逆者得以展轉影射向外人私相購置而禍患濳伏於無形由此行之非特無望自强且恐因之而滋亂抑又聞之人惟心無所恃斯精神足以淬厲而智慮得以漸生向惟恃軍火可購諸外洋故南北洋各局中不過循舊法製造並未嘗心裁獨出力求制勝之方今若外洋旣絶來源則不得不就中國所有之廠逐漸擴充廣求精於格致之人竭慮殫思研究機器之學數年之後雖耒必能與泰西諸國齊驅並駕而智慧生於憂患或亦不致如今日之頽廢自甘是則呼國以此列入約章固足啓中國發憤之機並非阻中國自强之路也或曰各國使臣因爾時使館被攻積憤已極故立此條欵以免將來再觸危機然此實事起非常未必常常如此而此約一定則此後泰西製造各廠必致每歲坐失億萬利源商人惟利是圖恐亦以爲不便故度理揆情或此欵尙有再議更易者是説也未嘗不在情理之中然就事論之則各國禁運軍火一事在中國未必受虧而大可　然允　者也質之明於時務之君子以爲何如 
[譯法國畢大臣致外務大臣書]  
　　本邑徐家匯報云近得法國駐華使臣畢君致外務大臣書訊而登之留心時務者其亦先覩爲快乎其文曰西歴一千九百年六月二十日起至八月十四日止各國使館恒被敵兵圍困縱火穴地槍砲兼施而使館中僅有洋弁洋兵四百零九人圑練西兵八十人所用者皆係鳥槍惟意兵有一口僅三十七米釐邁當之小砲及瑪克細砲一尊奥美二國各有連環砲一尊意日俄三國藥彈甚少敵兵多至五六千人所用皆毛瑟槍砲位亦多藥彈不可數計拳匪工役羣然助之在京軍械庫任其取携不稍限止其攻使館時先後用去砲彈三千五百包槍彈多至數百萬粒吾儕徼倖未亡實係天緣非人力所能亦非意料所及也西歴六月二十日總署請各使會議德使赴召被殺若各使俱往則必無一生還矣二十二日法德俄美四國之人齊至本使館分兵駐守作犄角之勢若執前議羣聚英使館必不半月而失陷又安有今日哉被困之初偶於鄰近空屋中搜得米麥甚多足資使館中九百人及教民二千四百人兩月之用不然吾儕必餓死無疑敵軍中亦有能發砲命中者幸已往天津使館墻垣木栅均不甚高倘敵人冒險踰越吾儕寡不敵衆勢必被其殄滅無遺至七月十七日起敵人始間日來攻誠爲幸事否則藥彈早罄安能坐待救援洋兵於八月十四日入京倘再遲二十四下鐘時吾儕已皆殞命因敵人掘一地道在英使館屋下計長五十四邁當此道一發定殺百人婦孺輩麕集鄰房必無所逃命從此攻入俄法美三使館亦甚易易往年西歴七月爲京師多雨之時大軍難於調動今年除小雨數次外連日晴明凉爽故聨軍得早入京師是役也日人之功最著聨軍來京指引一切耆日人使館被圍設法通信天津者亦日人回溯聨軍陷北倉後尙待增兵日人慫恿之始决意直達京邸京中教民被難之苦甚於西人意法英三國之兵合力救護而日兵先之日總兵某君才略過人洵堪推重兹將死傷人數列後計英人八十二員名口死三人傷十九人俄人八十七員名口死四人傷十九人美人五十八員名口死七人傷十人德人五十一員名口死十二人傷十五人法人四十八員名口死十一人傷二十二人奥人三十五員名口死四人傷十一人意人二十九員名口死七人傷十二人日本人二十五員名口死五人傷二十人共計死五十三人傷一百十九人又圑練西人死十二名傷二十三名此外分安北塘之法兵三十名武弁一員死五人傷九人又有守護仁慈堂之意兵十名武弁一員死六人傷三人目下事機未定未便磪指壹是但知首禍三人一端王一董福祥一剛毅尙有從而和之者如李秉衡瀾公莊王之類自七月二十日起至八月十四日號令全出拳匪之手在在恣行焚掠慘殺教民卽安分平民不願入其黨及不肯輸貲者皆遭荼毒拳匪分贓不匀亦復互相殘殺津沽失陷後華官之悞信中國力足以敵天下者至此亦皆惶怖慶王榮祿向重邦交雖挽救有心而不敢出首因見許景澄徐用儀以棺殮德使獲罪袁昶聨元立 
 
 

Page 2

 
 
山以不攻使館受刑故也畢君之言如此其中稍有觸目之處執筆人略加删潤竊附於古人爲尊者諱之義知我罪我聽之他人可也 
[俄人掠地]  
　　昨得本館派至日本采訪友人手書云俄國所占遼東各地刻已簡派叅謀士官十一員隨帶可殺克護衛兵二百名陸軍若干名前往各地編定區制約於年内告竣 
[俄軍撤退]  
　　日本訪事友人云占據山海關天津等處之俄國陸軍現已陸續向遼陽撤去計至西歴一千九百年十二月十一號止山海關一帶只存俄軍五千八百餘名矣 
[遼東苦况]  
　　日本訪事友人云日本農商務省接牛莊來信謂彼處自圑匪蜂起後各商遷避市面蕭條華商義順號將貨物盡數運往蓋平中途突遇圑匪致數十萬金盡歸烏有目下圑匪雖已平靖而俄兵蹂躪不堪居民困苦顚連殊難言狀也 
[日人加税]  
　　昨得本館派赴日本采訪友人手書云曩者伊藤春畝侯相議增貨税刻已釐定計造酒税照前加銀貨三圓麥酒税加銀貨七圓砂糖税自一圓起至二圓八十錢海關税則中酒藥火油烟葉四項亦次第議加考日本烟酒各税向來祗十取三三今則加至十取六三矣 
[日艦告成]  
　　昨得本館派赴日本采訪友人手書云日本政府倩英國某廠定製戰艦一艘名曰三笠刻已告竣擇吉西歴一千九百年十一月八號試行然後駛回國本國攷此艦容積一萬五千二百墩長四百尺闊七十六尺深二十七尺三寸暗輪兩具馬力一萬五千匹配置十二寸口砲四尊六寸口速射砲十四尊十二封度砲二尊十三封度砲八尊二封度半砲四尊潛水雷發射管速力十八節能裝煤一萬四千墩自管帶以下連兵丁水手共七百三十人 
[奏陳祭奠藎臣摺]  
　　直隸布政使護理總督奴才覺羅廷雍跪奏爲遵旨奠醊藎臣覆命恭摺仰祈聖鑒事竊奴才於光緖二十六年八月二十一日准大學士榮祿咨開八月十六日准軍機大臣知會八月十三日欽奉上諭崇綺著照尙書例賜䘏任内一　處分悉予開復應得䘏典該衙門查例具奏並著加恩予謚入祀昭忠祠派廷雍就近前往奠醊靈柩回旗時沿途地方官妥爲照料等因欽此同日又奉上諭李秉衡著照總督例賜䘏任内一切處分番予開復應得䘏典該衙門察例具奏著加恩予謚入祀昭忠祠派　雍就近前往奠醊靈柩回籍時沿途地方官妥爲照料等因欽此恭錄咨行前來奴才當卽欽遵辦理查已故户部尙書崇綺靈櫬浮厝保定省城廟宇奴才遵於　月二十一日潔備牲醴前往該尙書靈柩前宣旨奠醊以慰忠魂其已故巡閲長江水師前四川總督李秉衡前於七月二十三日到省奴才率同城文武親往祭奠該家屬旋於二十七日扶櫬回河南安陽縣寄籍安葬欽奉前因已咨行河南撫臣轉行該家屬欽遵在案伏思崇綺李秉衡均係忠淸亮直中外交推此次取義雖各不同而完節之槪則一渥叨賜奠優䘏仲見聖主褒忠勵節扶植綱常之至意除俟崇綺靈柩回旗時再飭沿途地方官妥爲照料外所有遵旨就近奠醊並陳明故督靈柩歸葬寄籍各緣由理合恭摺覆陳伏乞皇太后皇上聖鑒謹奏奉硃批知道了欽此 
[恭迎粤督]  
　　鎭江訪事友人云正任陜甘總督調補兩廣總督陶子方制軍模前由行在陛辭南下遵襄河至漢皋定於日内道經京口前赴粤東統領新湘全軍陳宇山軍門接到鄂中電音卽於本月初十日飭辦差人役將東馬頭鋪設一新隨督率新湘各營列隊江干鵠候 
[將星匿彩]  
　　福州訪事友人云本月某日統帶内河水師砲艇潘雨亭軍門忽爲造化小兒所苦未及旬日遽隕將星督憲許筠帥聞之卽遴委馮智軒軍門前往接帶 
[委訊教案]  
　　漢口訪事人云蘄水黃梅二縣閙教之案迄今尙未訊結上憲恐稽延時日枝節叢生特委馬明府士慶彭明府溥孫任明府本垚悉心研訊務劑其平 
[湘省鑄銀]  
　　漢口訪事友人云前者湘中大憲因省會制錢缺乏委員設局鼓鑄銀圓嗣以經費不敷忽爾中止現又規復舊制擇吉開爐所鑄之銀每圓重庫平一兩未知果能通行無碍否也 
[紹郡試期]  
　　紹興訪事友人云紹屬縣試自上月十八日開考後日内將次竣事府尊熊再靑太守定於本月望日舉行府試先期派員督匠修葺考棚以重掄才大典 
[黃陂命案]  
　　漢口訪事友人云本月某日湖北黃陂縣境朱家灣鄉人朱某肩負靑錢一千文獨行踽踽途中突有數無賴蜂擁而上攫取其錢朱靳而不與若輩遂拔刀猛刺朱疉飮數刃傷重而殞事後屍親奔赴縣署報案縣主聶明府福田立卽臨塲相騐飭差嚴緝兇手務獲究懲 
[示禁詐擾]  
　　寗波訪事友人云日前鄞縣徐蓉齋大令發出告示一道飭保粘貼通衢其文曰爲出示嚴禁事照得鄞邑風俗遇有自盡及鬥毆命案屍親糾集多人或到兇手家逞强搗擄或喧閙屍塲實屬不成事體除遇案懲辦外合行出示嚴禁爲此示仰闔邑軍民人等知番爾等須知命案兇手止准照例科罪例禁藉屍擾害至於官司相騐全憑屍傷如有吵閙屍塲尤爲厥罪匪輕自示之後遇有命案止許投肿報案聽候騐殮緝兇究辦不得再有前項情事倘敢仍蹈前轍定卽嚴提到案從重懲辦不稍寛貸本縣執法森嚴愼毋嘗試自貽後悔其各凛遵毋違特示 
[武林得雨]  
　　杭州訪事友人云浙省自入冬以來晴曦久駐麥畦菜圃望澤孔殷本月初七日天氣較暖至晚陰雲四布雨師惠臨惟尙未甘霖　沛至初九日歌沾足而天氣亦已轉寒矣 
[閩中火警]  
　　福州訪事友人云本月初三日之夜二鼓時省垣楊橋頭慶記油燭坊忽兆焚如之禍時東南風甚勁回祿神乘勢疾馳上燒至達明河橋下燒至郎官巷泉興橋石鋪河沿某柴房囤積木料約値千數百金亦遭殃及當火之熾也福勝營保甲局及文武各官均臨塲救護然已焚去居民鋪户一百數十家矣眞巨劫哉 
[浙省官塲紀事]  
　　杭州訪事友人云前省防統領李副戎成林本温州鎭劉吉園鎭軍祥勝舊部去年鎭軍駐紥石浦待調副戎襄理防務旋委管帶海門防軍現因乍浦統領王協戎移統省防各軍所遺營務由撫憲惲菘耘大中丞札委副戎接統本月初八日交卸來省投撫轅禀見面陳要公至初十日由　馬頭登舟前赴防次○本月初四日新任撫憲惲菘耘中丞遷入撫署後卽排導至各國領事處拜會初八日日本領事山崎君桂親詣撫轅答拜中承大開正門迎入花廳茗談良久而别○本月初八日内河水歸管帶于守戎光武奉統領王副戎委赴下河一帶　察各營防務順道校閲水師 
[甬上官塲紀事]  
　　寗波訪事友人云本月初四日署理浙江提督余瑞廷軍門乘超武兵船巡洋屬下弁兵均往江北岸碼頭恭送○鄞縣典史因病出缺後縣主徐蓉齋大令暫委甬東司巡檢汪少尹承謙兼理擇吉月之初十日接鈐 
 
 

Page 3

 
 
[紹郡官塲紀事]  
　　紹興訪事友人云紹郡曹娥釐捐局員某君前經前藩憲某方伯留辦二次近日又届瓜期榮伯衡方伯札　候錢大令汝安前往接辦擇吉本月十三日蒞局治事○原任新昌縣典史賀少尉寳忠因病出缺後先由府尊能再靑太守委員接署隨以前雲和縣典史董少尉人俊詳請撫憲題補尙未奉到部覆而接署者已届瓜期藩憲榮伯衡方伯爰委試用從九品褚少尹芾棠庖代日前少尹已奉　行知行將接鈐視事矣 
[皖省官塲紀事]  
　　安慶訪事友人云日前安徽南陵縣縣丞缺出經藩憲湯小秋方伯擬以候補縣丞紀二尹觀海補授泗州吏目缺出擬以候補吏目鈕叅軍士傑補授已會同聨廉訪申請撫憲王芍棠中丞具題矣○候補巡檢劉少尹家揀經藩憲湯小秋方伯委署廣德州廣安司巡檢缺少尹接奉行知卽趨詣憲轅謝委○候補通判敦别駕文森經藩憲湯小秋方伯委解部飯銀前赴陜西行在户部交納特於本月某日趨詣憲轅謝委 
[金閶雜爼]  
　　蘇州訪事人云前年趙殿撰以炯奉太夫人來蘇假寓衛前街某姓家旣而太夫人因病而殂殿撰遵制治喪筮期本月初四日扶柩叵貴州原籍當舉殯時沿途執紼者多至百餘人可謂盛矣○上月某日之夜震澤縣境平望鎭殷姓家被盜行劫報經縣主王竹甫大令履勘屬實會同各營汛懸賞緝拿旋由捕役詷知盜黨三十餘人分駕二舟濳泊附近某處某日見有一盜登岸銷贓遂號召其徒悉數就擒并在舟中搜獲婦女三口一併送縣訊供○前充馬路工頭之甘子綬誣控商務委員李子馨大令呑没公欵等情署江蘇臬司朱竹石廉訪飭吳縣田春庭明府訊究明府訊明甘索詐不遂誣控長官詳請廉訪科以軍罪本月初四日午後飭差解至蘇州府署禀請府尊濮紫泉太守過堂聞已認供畫押矣 
[挾纊騰驩]  
　　本邑城廂内外各叚管栅夫役類皆鶉衣百結裋褐不完向章時屇隆冬由道憲捐廉製就棉衣分給今屇蘇松太兵備道憲余晉珊觀察仍循曩例飭保甲總巡傅辛崖明府轉飭十六鋪二十三七鋪各地甲將栅夫花名造册呈局以便按名給發棉衣彼瑟縮若寒蛩者當驩聲若雷羣頌賢監司德惠矣 
[招商運米]  
　　日前護理江蘇巡撫聶仲芳中丞接陜西巡撫岑雲階中丞來電内開陜省乾州長武兩屬奇荒馬牛羊草早已盡絶以致飢人相食慘不忍覩請飭上海縣招商採辦米糧及早運陜以蘇民困等因因卽札行上海縣遵照辦理縣主汪瑤庭大令奉文後已於昨日出示曉諭各商矣 
[政重催科]  
　　昨日上海縣主汪瑤庭大令飭傳本邑各圖地保到案諭以今年冬漕將届開徵著赶緊傳諭各花户預備乾潔之米届期完納入倉毋得臨時觀望各地保唯唯遵諭而退 
[移文緝盜]  
　　日前上海縣署接金匱縣某大令來文内開本月初五日之晚民人呂繼生家被盜搶劫金銀首飾衣物計價甚鉅併拒傷事主弟兄兩人携贓遠𨓜據報後會營往勘屬實迄未弋獲一犯轉請協緝等因縣主汪瑤庭大令披閲之下立飭差頭薛貴捕頭徐文各帶夥役� 
分投跴緝務獲歸案照例嚴懲 
[准領犯棺]  
　　昔年僞造中國通商銀行鈔票之匪犯劉明山經前縣主訊明下獄聽候詳請上游核奪迨汪瑤庭大令蒞任後劉卽瘐斃獄中禀請蘇松太兵備道兼江海關監督余晉珊觀察札委前寳山縣尹輔卿大令蒞獄相騐將屍棺暫厝邑屬壇近日屍戚董麗釗繕具狀結投縣禀請領棺安葬大令准之 
[諭禁收贓]  
　　本邑城鄉等處時有人設攤收買舊銅廢鐵藉以利覓蠅頭邇經上海縣主汪瑤庭大令訪知以若輩所收類多人家所失竊贓不塞其源恐宵小益有恃無恐爰於前日特飭捕役徐文赴各鄉鎭嚴密搜查如有犯者連贓解縣訊明盡法懲辦倘敢狗私匿報一經察出與受同科 
[少尉比捕]  
　　月前本邑大東門内公估局被竊巨贓禀請上海縣汪瑤庭大令委典史趙敬臣少尉往勘屬實飭捕嚴緝迄今日久尙未破獲昨日少尉以捕甲緝捕不力傳至案下判令各責一百板勒限務獲以便究懲 
[鐵販興訟]  
　　本邑南市新馬路增祥馬頭懋昌成彩票店主韓靜齋將舊鐵一千三百八十餘磅售與鐵販朱小珠價已諧矣韓忽叧售與虹口人朱阿彩小珠聞之向之理論韓不服遂喚令某號巡街捕將韓拘入捕房捕頭禀請馬路工程局總辦葉孟紀司馬核示司馬諭令各具切結存案從寛開釋 
[意外相逢]  
　　湖南某邑民人叚漢卿之妹名四寳者幼時被匪人誘來滬上賣與英界三馬路美仁里龜子彭漢淸所開妓院中昨日漢卿偕其叔桂秋遇諸中途其時四寳方乘轎應某狎客之召花團錦簇艷若天人洎回漢卿及桂秋尾隨至院各道姓名悲喜交集彭龜恐被領去逞兇攆逐出門漢卿忿不能平扭入捕房備訴一切昨晨捕頭令包探趙銀河解送英美租界公堂禀請訊斷漢卿供訴前情彭龜俯首無詞讞員張柄樞司馬商之美繙譯白君諭令押候過堂覆訊 
[西兵毆捕]  
　　前晚十一點鐘時有某國兵士結黨成羣在美租界司各脱路中譁囂滋擾一百九十一號巡街印捕見而喝阻各兵非但不依反將捕毆擊捕急吹號呌召集他捕四面兠拿各兵見勢不佳紛紛逃𨓜未經拘獲一名祗得捕奔赴捕房述知一切捕頭令查明何國所派之兵以便請營官核辦 
[上海巡局紀事]  
　　有蔣阿海者賃居本邑南市徽寗馬頭以販賣鷄鴨爲生暇時輙招集同業中人在家賭愽前晚董事秦某偵知遣人將蔣及與賭之張錦和等拘解二十三七鋪巡防局局員邱友林二尹向之研訊判令各笞責一百板將張開釋蔣則押候交出同賭各人再行訊辦○前日通茂竹行執事人某甲投十六鋪巡防南局控陳爕全積欠貨價洋銀三十餘元局員陳禾亭二尹提集研訊限陳於年内先還一半餘俟明年措還陳唯唯遵斷二尹著先具呈甘結然後交人保去○前日烏山船户何阿翠吳建郎二人在裏馬路某酒釀作内口角爭毆旋互扭至十六鋪巡防北局禀控局員文韻松二尹飭押候訊究 
[申報館恊振所經收陜西振捐十一月初一日至十一月初十日止第三十四次淸單]  
十一月初一日傅根賢銅洋五元全昌仁來揚州俊德堂洋四元○初二日武林經遠堂沈洋九元小洋十二角湖州隠名氏洋三元協盛乾票號交來無名氏洋二百元○初三日無名氏銅洋一元滌非代汪錦詹仲洋十元海門補過子洋八元隱名人祈消災洋六元顧沈氏有恙候愈洋一元沈樹庭洋一元江西全泰盛來都昌了願人洋十一元小洋卅角　花洋三元○初四日無名氏洋十四元○初五日平江居士洋五元王姓洋十元○初六日泰州恊興昌來儒學吳英洋二十元顔四勿堂龍洋二元朱甲昌陳祖培徐　王廷琥徐定求李毓彬高淸盧廷槙盧廷楷盧廷模盧廷梀宮同甫沈秉乾顧問陳焱章葉晉丞以上十六户各英　一元高强恕堂沈夔繆耀庚費楹吳寳森以上五户各　　一元陳煥章馬在坰宮柱翟念時葉承年以上五户各六角高玉樹康讌文吳寳和盧長林以上四户各五角紀金聲尤汝楫高文炳陳祥麟費樟費樨陸畹蕙堂陳鍾　費　費楠費棟以上十一户各四角吳寳甲劉允成以上二户各三角錢兩文楊　基以上二户各二角洙徑全盛來吳興　客洋五十元○初七　臥齋氏求妻喉病速愈　七元趙淸　　洋十元衢州恊泰森來　錫堂主人節省資移助洋四元○初八日力　人洋十元　九日　州森昌來挹翠山　小洋四百角　見　毋　元　泰銅洋　元○初十　平順成來東湖曹李卿小洋四十角以上總共收洋四百七十三元　角五　　三元　　　元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爭認包釐]  
　　廣州訪事友人云承辦釐金商首岑敬輿等前因欠繳餉銀爲數過鉅經大憲撤退易人承充不意岑等復於上月二十日邀集七十二行商人聨名具禀藩轅請准接辦丁方伯接閲呈詞略詰數語諭候批示至二十三日又有商首率同三十二行商人向方伯呈請如前方伯詰以前次七十二行今又改稱三十二行究竟孰眞孰僞商人答稱商等磪係三十二行大人如傳喚可以隨時到案　轉禀督憲准予蟬聨未知方伯如何核示也 
[上海縣署瑣案]  
　　前日鄉人鄭子聰訴稱從弟源泉聽從前地保顧掌生唆使掘毁祖墳將欲地永遠租與洋商向論被毆叩求察騐當晚縣主汪瑤庭大令升堂研訊子聰供昔年父親將墳地向源泉抵錢四十千文今由顧起意租與洋商將墳掘毁小的聞而理論被源泉糾衆毆傷叩求騐明訊究大令飭仵役騐得子聰傷勢頗重諭令自行醫治候提到源泉再行訊究○前者孟金定被顧爛頭小老槍生瘡麻子等人戳斃汪大令飭捕先後緝獲各兇人訊供收禁前晚飭提覆訊小老槍供是日小的與顧等至英界泥城橋畔閒遊意欲入某飯店果腹忽間生瘡麻子大呼曰孟金定乘車至矣顧卽喝令下車正爭論間車夫索取車値生瘡麻子代給錢二十文旋由顧將孟扭住逼令歸還前欠孟四顧　逃小的當胸扭住生瘡麻子執其髮辮寗波瑞生拔刀亂戳生瘡麻子亦持刀砍之旣而顧復喝毆小的恐有巡捕到來出外探望並未加功生瘡麻子供小的並未戳孟大令惡其刁賴喝令鞭背一百五十下掌頰五下下始稱小的戳孟腿際二下大令著與小老槍一併還押旋查得顧拿獲時奮力　捕以致受傷姑飭還押候傷痊刑訊○今春陳煜堂被寗波杏生等在船中謀斃抛屍浦江控經汪大令飭捕緝獲帮兇之蘇全生等迭訊不招　晚提案復訊蘇供小的與陳本係親戚素無嫌怨是夜寗波杏生邀陳及小的到船欲往某處賭博小的不疑有他正與林福福搖櫓忽聞陳不　中大呼杏生哥饒命未幾卽被杏生砍斃小的實未加功求鑒大令著仍還禁飭差赶緊緝獲寍波杏生等人訊究○月前陳根大冒充巡丁向　熟米船帮誣指漏捐勒索罰欵經貨捐局總辦拘獲送縣汪大令訊實口供判令枷號近已期滿公差解請核示前晚大令略訊數語飭收改過　三月 
[英美租界公堂瑣案]  
　　張餘卿行竊張海林家衣被等物經包探石錦榮拘案請究餘卿堅不認竊讞員張柄樞司馬判掌頰二百下笞　三百板贓給還失主○甬人王阿寳竊取林記號洋銀十元衣服四件經某包探拘解公堂司馬判責五百板遞解寗波原籍贓給還失主○陳　三屢犯竊案遞解多次今又來滬經包探拘案司馬判責五百板管押捕房半年期滿遞解回籍○任阿如竊取毛阿孝趙雲守家綢皮衣服五　經包探徐榮珊拘案司馬判責五百板遞解蘇州原籍贓給還失主○程阿三行竊陸阿和李興祥翁桂芳等家衣服首飾經包探張才寳拘案　馬判責三百板管押捕房二月贓給還失主○江小坤張阿毛馮寳寳周天壽等四人在虹口攫取酒醉西兵身畔金錢四枚經包探劉阿炳拘　請究司馬判各責五百板管押捕房半年○西人威禮姆疑細崽陸餘茂王桂生行竊鈔票訴之捕房經包探張阿五拘案請訊陸王同供小的　在威禮姆處執役已歴年餘今欲辭歇致被誣控小的等不敢與較願賠洋銀十三元惟威禮姆尙欠小的等工値十二元求恩追給司馬著呈繳洋銀然後開釋○余掌生向范長生訛詐不遂拔刃行兇經包探劉森堂拘案請究范供俞向小的訛詐并用刀亂戳叩求究辦俞狡不供認司馬判責六百板管押捕房三月○顧阿金行竊姚景淸家衣服三十餘件經某包探拘案司馬判責三百板遞解回原籍贓給還失主○前晚積賊陳阿大至某姓家撬門圖竊經四百九十四號巡捕拘獲解案司馬判責三百板管押捕房三月○李阿林李瑞生行竊費倍生陳生堂龍月舟三家衣服十餘件經某包探拘案司馬判各責四百板遞解回籍贓給還失主○周寳山行竊無主衣服三件經某包探拘案司馬判責一百板贓存捕房待領○陳長根周趙氏串竊唐少甫家衣服四件經包探拘案司馬飭押候過堂比追 
[法租界公堂瑣案]  
　　法商踏飛脚踏車行主某甲投本管領事署控永泰銅器店主金榮汀賒欠貨物計洋銀六百零五元法總領事白藻泰君據情照會讞員杜枝園大令大令飭提訊追昨日包探將金解案請訊金供小的在踏飛洋行執業前者行主令小的將各貨運往漢口求售閲時未久卽被控告父親情急囑小的回申小的急於登程致各貨未能一律帶回今先將帶回者繳呈小的曾與行主當面結算帳目共該洋銀二百四十元應給小的工資並未算入求鑒甲稱除退還各貨外金尙欠洋銀三百八十六元大令與費繙譯會商之下著交原保人保出限一禮拜内歸楚○偷兒趙厚卿周　金串竊某姓家皮箱一口旋經包探將周拘獲詰知趙已逃回揚州此箱曾寄朱友林所開薙髮店内遂連朱拘案大令訊明一切口供諭令押候拘趙復核昨日包探將趙解案請訊趙供此箱在北京輪船上竊得内有衣服數件連箱共售洋銀二十元帶回揚州早已用罄求恩寛免大令訊得朱並無分贓情事著先行交保趙周押候嚴比○德順祥洋貨店夥王仁生訴稱對買賊張寶榮來店選購洋貨乘間竊去羽綢一匹此人前次曾竊去絨毯一條今旣查獲叩乞嚴懲大令判責二百板贓給失主領去○包探禀稱長江積竊王德生陳阿三送次犯案解經大老爺懲辦近日故熊復萌送案請究大令著押候嚴比○包探禀稱偷兒陸經常因在英界犯案逃至本租界中由小的拘獲解案請示英界廨差役案禀請帶回歸案訊辦大令准之○周仁福訴稱小的向在英美租界公廨當役流氓沈阿寳前因犯案經本官大老爺遞解回籍邇又來滬匿跡治下前日小的因事行經公館馬路沈糾同流氓十餘人手持利刃將小的拽至玉露春茶館欲與爲難旋經包探到來沈尙敢冒稱探夥藉端訛詐爲特拘案請辦大令判令枷號一個月責三百板○丁連元禀稱小的主人張春發家住治下菜市街合興里近被已歇傭婦王張氏將婢女冬喜誘出報捕後由捕頭派人至盛京輪船查獲今知解案是以禀請重懲大令判將王張氏掌頰二百下冬喜准丁領回交主人管束○大昌洋行失去洋酒六箱値洋銀五百五十元報捕後捕頭派某包探查獲竊賊華慶和詰知洋酒已　與南市楊小狗家爰將原贓吊回給失主領去昨日將華楊二人一併解案請辦大令判將華枷號一月責三百板罰楊洋銀四十元押候繳案始准開釋○唐家林訴稱小的在　闢租界内開設柴行前晚因事出外倩學徒　來全應門賊犯陸怡林乘間掩入竊去洋銀十元五角爲特送案請辦　怡林供小的實未竊物　時被唐拘住處以私刑無奈應許賠償求恩明察大令判將二人押候呼賠洋銀五元 
[美租界捕房紀事]  
　　前日外虹口靖遠街某姓家雇匠人吳阿根修理房屋悞將碎瓦擲下適中垃圾車夫王達雲胸際痛極暗地昏不　人旋由某號巡街捕一併解入捕房捕頭騐得王肋骨已斷令人舁送同仁醫院求治吳押候解送公堂禀請讞員張柄樞司馬訊究○前日　　户楊友才應招商局北棧之雇裝運紅多羅呢若干箱至某處交納乘間竊取一箱適爲包探張阿五所見拘入捕房捕頭令押候轉解公堂禀　懲辦○昨日淸晨偷兒楊翠濤混入北吳淞路某姓家竊取衣服携之而出適爲包探劉光震所見拘入捕房捕頭令押候解送公堂禀請訊辦　東洋車夫陸阿二寄居新記浜同鄉某姓所開車寓中昨日忽失去布衣若干件疑同寓之顧某所竊扭赴捕房聲訴捕頭詢　疑竊無憑不予　理 
 
 
 

Page 10

 
 
   
 
