# 1896 - 394 - 4908508

 

Page 1

 
 
[新印素靈類纂汪注出售] [  圖書集成局代啓]  
　　素問靈樞爲醫學家之鼻祖後世方伎之　雖汗牛充　　不　出　範　休寗汪訒菴先生嘗手輯素靈類纂一編以意　合條分九類而参酌　注尤爲詳略得宜誠黄岐之功臣靑　之寶筏也　原叛　　　考　之茲有人倩本局代印出售紙墨精良校　愼密裝訂兩本定價碼洋二角四分欲閱者請向各書坊購取可也 
[翳林指月出售] [  圖書集成局代啓]  
　　醫林指月一書爲胥山老人王　崖先生所輯計言十二種曰　學　傳曰質疑錄曰醫家心法曰易氏醫家曰芷園　草存案曰敖氏傷　金　錄曰痎瘧論疏曰達生編曰扁鵲心書曰本原　原曰侣山堂　　曰學古診則集前明及國朝諸名醫　述彚輯成編誠醫學之準繩後人所宜奉爲主　省也原板久巳模糊茲本局承博文書局之　排印成　錫購者請臨上海博文書局揚州點石裕記選取可也計書八册每部價洋一元六角 
[再論嚴治流民事]  
　　本報前紀巨憝成擒覆訊巨棍兩節曾著爲論說夫曰巨憝巨棍者卽虹中楊樹浦八十個黨七十個黨流民之頭目張桂卿也說者謂張桂卿一虹口之流民耳卽爲頭目亦不過不流民耳上海流民之多指不勝屈流民之犯事亦指不勝屈每見流民犯事爲人控告或投報捕房或訴寃巡局事情稍大者則赴縣署喊控捕房則派捕探獲之巡局則飭局勇拿之縣署則簽票差役會同捕探協拿之無論縣署巡局捕房拿獲流民之後輕則責之押之重則枷之然責不過數十重則數千枷不過數日重則數月終必釋出釋而又犯則枷責如前亦如學生受師長之夏楚治之者若行無事犯之者亦若過而不留此種案件差役探夥巡勇等久視爲尋常之公事卽問官亦久視爲尋常讞訊而署關道憲呂鏡宇觀察蒞任以來無多旬日卽徧懸賞格并傳諭縣署捕役及楊樹浦巡防局員務獲究辦及拿獲之後意必交縣訊辦耳而必親自研訊且於本月十三日下午四下鐘傳上海縣黄愛棠大令總巡鍾受伯明府至行轅會訊鞭責至數百研究通宵并聞是日觀察傳諭各城門嚴禁啓閉故是夜進城者城門兵弁概不肯開卽不對牌者亦不肯通融向例有對牌者出入可以自如卽無對牌者不至十分更深亦可啓閉而是夜鎖鑰如是之嚴人皆莫明其故竟有守至更深而不能越雷池一步者詰問所以則以是夕道憲鞫訊張桂卿故夫張桂卿不過一流民耳治之之法亦不過責之枷之禁之而已卽重治亦易易耳亦何必如此鄭重出之哉不知凡事豫則立有備而無患事後若爲多事若無備而有患則其害尚可勝言耶說者又謂張桂卿非尋常之流民可比觀其所犯之事無不爲之髮指且其羽黨之多聲勢之大爲觀察所盡知故不肯稍事寛縱稍懈防微此觀察之精詳非觀察之好事也若以張桂卿爲尋常之流民而僅枷之責之禁之則又蹈養癰成患姑息養奸之轍矣故觀察不肯輕易視之也惟觀察不肯輕易視之故當時捕役各差皆惴惴焉惟恐不獲致遭憲責後之就擒雖由捕役之能亦所謂重賞之下必有勇夫也以此觀之張桂卿决非易擒之輩若非觀察懸賞嚴緝恐至今仍爲漏網之魚逍遙事外以張桂卿如是之不易擒而謂觀蔡能輕視之乎就案論案張之惡固難輕恕以案及案張之罪屬難寛昨報紀鄉民曹瑞卿洪雲福茅登發等投美捕房控被張桂卿勒詐　縛等情經黎捕頭送請英讞員訊供曹供張糾羽黨各持凶器蜂擁來家將兒子無端刼去吊打央人說情被詐去洋二十元洪供今年五月初八日路過楊樹浦忽與張週張喝公羽黨金三達三六眼等將伊吊在樹上勒索洋五十元酒筵十席允出洋三十元始得脫離虎口茅供五月間與張路遇張喝令羽黨六眼宇春等將伊拉去吊打勒許洋廿五元并有金約指時辰表被張搶去或畏張之燄不敢控告或控縣批斥或控捕房僅獲餘黨現聞張巳逮案環求伸雪屠别駕著明白補詞移縣核辦移縣之後張桂卿之罪不更重乎張桂卿兇横有年受其勒索恐尚不止此數苟非呂觀察雷厲風行其魚肉鄉民伊於何底一家不哭必至一路器子産治鄭尚嚴而孔子稱之爲惠人觀察其亦今世之惠人歟 
[本館接奉電音]  
　　昨日午前京師飛電傳來上諭二道敬謹譯登○十一月十六日奉上諭馮文蔚現補内閣學士兼禮部侍郎銜仍著兼署都察院左副都御史宗人府府丞欽此同日奉上諭御史王鵬運奏請將捐納實官一項全數停止並請將江北漕糧改爲海運各摺片著該部議奏欽此 
[示减油厘]  
　　廣東訪事友人來函云省垣油務抽厘改歸厘局帶抽以爲從此油價可以日下不謂刻下油價每埕三十斤漲至銀三十三兩五錢局員候補府王太守存善以此舉未爲盡善禀請總局擬減四成出有示諭照錄於下現據省河補抽厘總辦補用府王存善禀稱竊查油斤經費一項自改歸官抽以來每埕三十斤價驟减四錢有零商民咸頌憲恩約計官收每日可得二千兩左右惟其中尚有無變通盡利者二端一則收數太重從前商收每埕四分暗中均有折减以冀招徠今官收四分反重於商收殊非上憲惠溥商民之意應請憲局詳明出示减去四成僅收六成每埕三十斤收抽銀二分四厘抽數愈輕來者愈多價愈可平此其一也一在商民畏難從前東西北三江各鄉油　油船至省均係賣與大盈等十家今改歸官收不必十家皆可買賣而油商向十家往來圖其速售至省十家不買别家零買則躭擱時日耗費本錢若立過載行代爲買賣又恐蹈把持之轍卑府再四思維得一良策查省城各善堂最爲商民所服現已商明各善堂紳董函達各江各鄉油商勸其放心來省如十家不買由各善堂代覓九八行代售亦請憲局詳明出示聲明以免阻撓此又其一也如此收數旣輕又有善堂紳董出頭代爲承售各商　不致聽信謠言畏難裹足卑府爲仰體憲仁力全大局起見除照會西關愛育堂廣仁廣濟壽世各善堂外是否有當伏乞迅賜核辦批示祗遵實爲公便等情到局據此查省埠生油砲臺經費前由明德堂大盈等十家抽收每埕三十斤抽經費至四分經署南海縣黄令禀查該商等囤積擡價輕出重入把持壟斷有碍民業於本年八月間詳明撤退改歸省河局帶抽解繳在案前據該局禀請將省埠油斤經費减收四成并照會各善堂代售以廣招徠而免阻撓係爲變通盡利於商民兩有裨益自應如禀辦理除詳報兩院憲察核及札省河補抽局遵照外合行出示曉諭爲此示諭省埠油行各商販人等知悉爾等須知省埠油斤砲臺經費現在核减四成每埕祗收至二分四厘以舒商力他埠情形不一不能援以爲請嗣後東西北三江各鄉油船至省倘十家油行刁持不買准赴各善堂報明代向九八行銷售此乃恤商便民起見所有省埠油船一經完納經費之後卽可任便銷售不能把　愼勿聽信謠言致生疑阻各行店等務將油價平减以便民用毋得囤積民奇致罹重法各宜凛遵毋違特示 
 
 

Page 2

 
 
[彝陵火警]  
　　本月十五日得宜昌采訪友人手翰云十月三十日之夜十二點鐘後忽聞警鑼震耳報稱郡城大南門外招商局後街天主堂前某牛乳店突遭回　之災是處離漢景帝廟非遙水龍向在廟中龍夫聞信而來飛馳赴救幸風力不大不移時卽行撲滅止燒去牛宫一椽 
[豫章火警]  
　　本月十六日得江西采訪友人手畢云哉生明之夕麗譙更鼓已報三通順化門内唐王廟前某油鹽鋪中人尚圍坐作葉子戲學徒某甲少年好弄爭取頭錢悮觸火油燈火星爆烈延及引火之物以致轟轟烈烈飛散如蝗鋪中人四顧驚慌不暇與迷龍神互相鏖戰急推局而起各將貨物搬移惟時警鉦亂鳴各洋龍聞信到塲爭先激射而毗連三四十户已悉化昆明池刼後之灰幸東南北三方皆有碍墻阻隔祝融氏不能飛起始曳兵棄甲而歸亦巨災也 
[粤東火警]  
　　本月十七日得廣州采訪友人手　云初六晚玉階虬箭已遞四聲大新横街相公巷某烟寮忽遭火刦一霎時延燒左右鄰店十餘户時則星稀月黑路少行人直至報警鑼喧傳始各水龍夫奪勇馳救銀泉百道灑自半空火勢得以漸衰不至燒出街外迨水龍奏凱而返則已寒鴉啼徹窓紙微明矣 
[吳山立馬]  
　　杭州訪事人云杭州府林迪臣太守以天氣寒冷宵小易生特飭保甲局傳諭更棚等夫加意防範并出六言告示徧貼通衢其示云現因時屆冬令宵小故智復萌計及巡防守望莫若徹夜交更雇夫按户捐費愼弗吝惜錢文又須梆鑼各備遇警分叚齊鳴聞聲互相救應羣集相助弗停示後各宜舉辦城鄉一律遵行捕保緝匪懈怠嚴懲决不容情特此諄諄勸諭以期保衛居民○杭垣自入冬以來雨少晴多天時燥烈菜畦麥隴均待沾濡上月二十七日大雨如注土脉漸鬆生機勃發屈指旬日又復陽光皎潔乾燥非常本月初八日傍晚屏翳君忽然稅駕如酥如織一望迷漫入夜雨更滂沱蓮漏聲竟與簷溜聲互相答應直至五更時風聲驟起掃盡浮雲次日又放晴光紅曦高掛此次雨澤雖未沾足然以之潤物亦不無稍有裨益地○本月初十日爲嫁娶周堂吉期馬市街朱姓擇於是日爲子娶婦綵輿入門附近男女咸入内觀新人交拜此係俗例不能禁阻有一妙手空空兒混入其中將堂上小銅香爐及水烟袋竊去藏於身畔復欲拔取鄰婦銀簪適爲茶司看出破綻立卽扭住搜出各贓主人以迎娶吉辰令免送官究治且所失各物原璧俱在命卽釋放賊乃抱頭鼠竄而去○杭州拱宸橋地方設立洋關征收稅餉每虞繞越之弊蓋乍浦一帶沿海俱有小口嘉郡又多支港是以洋務提調余司馬乾耀會同稅務司李君前往相度情形擬設巡卡俾免偷漏○時屆冬令巡防嚴客各烟館均限於二鼓以前閉門日前皮市巷口某烟館因未熄燈爲巡查委員某二尹所見當卽破扉而入幸烟客已散僅有東夥二人横臥榻上二尹隨將門牌查對欲行吊銷封閉東夥等再三叩求遂從寛免封各責二百板以示薄懲 
[九山梅信]  
　　温州訪事人函云宗湘文觀察因溪山地方所創設之接嬰局離郡窵遠中途或有凍餒豈非爲德不终擬捐鶴俸設法保嬰以盡誠求之義堂董聞知卽仰體憲意預備棉裕襖及抱裙各十襲飭送接嬰局存俟接送時得以襁裹禦寒一面囑令局董雇倩乳媪抱送庶沿途不至疎虞可見上憲一念之誠卽上天好生之德其裨益夫豈淺鮮哉語曰仁人之言利溥信然○樂清縣何勉之大令因民間素有紅封名目各花户自封投櫃無利可沾本屆擬將每兩額銀加徵八分地衿等紛紛上控新太守接閱禀詞知各存挾制因於初三日傳訊情節開導一番内有周茂才之弟被押在縣籲求飭釋不允太守諭令具結出釋○月之初六日爲温州鎭劉吉園軍門懸弧令旦麾下將弁咸製壽嶂慶祝軍門却之並擬乘小火輪出洋以避是日之稱觴焉○上月廿四夜魚更四躍後招商局普濟展輪出口早已高懸號燈詎料將出未出間適有括蒼載貨小艇從東門浦底開出不及讓避致被輪船撞截兩叚艇卽沈下溺斃舵工吳某一人幸吳子臥在煤油箱上遇救三人中得生其二時普濟因碰沈商艇停輪一點鐘許刻聞吳之家屬擬轉向普濟理論云○上月廿七早有美國巡洋白輪駛進甌江在永清門外下碇水手兵丁均於午後登岸入城遊覽至鐵井欄口汪雲從洋行沽飲沈醉玉山俱頽回輪時沿途傾倒渾如飛燕欹斜過永寗巷口見錢攤上之錢卽奪之散擲於地使途人搶拾以爲笑樂有四洋人惡其胡閙在洋關前互相毆擊致傷鼻梁血流如注復以四人扛一醉漢划回白輪而去次日杳無上岸者矣○上月三十日申刻有老者安步當車行經虞師巷萬茂門口猝然跌仆不省人事須臾卽上望鄉臺去 
[甬上雜識]  
　　寗波采訪友人云本月初十日俗傳城隍神誕辰先期廟中值事香工陳設輝煌以冀新人耳目並徵召梨園子弟曲奏琅璈逸響遄飛雲爲之遏寗波府程太守率同僚屬詣廟拈香○邇來油價漸昻民間所用豆油及落花生油皆賴營口載運而來兹者北河已冰來路斷絶恐其價尚須層累益高也○郡城制錢缺乏以致洋銀價值漸低每圓不足九百文之數推原其故半被奸商裝運出口半被刁民鎔化爲銅現在市中銅價每斤值洋銀二角三四分制錢一千權之約重十斤鎔化之餘可易洋銀二圓三四角說者謂若欲銀價見昻必須先貶銅價是在爲民上者維持之耳○履霜堅冰至貧民已瑟縮不堪一至臘鼓敲殘必更有　地冰天之苦近聞仁安公所施送棉衣棉褲統係新製俾貧民得以挾纊騰歡宜乎受賜者之頌聲載道也 
[禾中人語]  
　　嘉興采訪友人云本月十三日凌晨有鄉民携物入市經由祥順弄底突見某姓園中桑樹上縊一男屍駭極狂呼羣往察視中相識者大　曰嘻此塘灣街某飯館夥阿六也何爲而效匹夫匹婦之自經耶爰亟走報館主雇人往訃伊兄爲之購買衣棺妥爲收殮○　繡五紋添弱綫吹葭六管動飛灰長至光陰滿擬寒颷漸至矣乃日來天時晴煖無論騰六君絶未一移玉趾卽素娥靑女亦不肯於月中霜裏共鬥嬋娟向之雙聳鳶肩者至此皆喜溢眉梢頌碧翁翁之惠我無疆普賜黄棉襖子連日有冰鮮黄花魚登市彼老饕一流人物又得於紅羅帳裏擊鮮命酒樂此殘冬正不第如黨太尉之一副金眼睛爲足驕人白日也 
[沙渚寒波]  
　　沙市采訪友人云三清觀對門某雜貨鋪後某姓家有童子年方舞象出就外傅一日忽如黄初平之牧羊不知何往家人追尋殆遍蹤迹杳然僉謂其已入奸人之手卽上窮碧落下黄泉亦無益也至十月二十七日所如丁令威之化鶴歸來詢之則云某日歸自塾中突被奸人以迷藥拭其口遂不醒人事隨行至宜昌郡借民舍投宿主人問以何不宿客棧答云厭喧囂耳非有他意也問以所帶何人泫然曰此猶子也不幸幼失怙恃故提挈至此欲覓居進習經營耳主人云此子貌頗不惡宜善視之答云微嫌口吃期期艾艾似欠大方且生見生人輒　　不作一語眞恼人也主人心竊疑之伺其睡熟密推之醒依然如醉如痴主人益大駭潛移置他處飲以清泉忽恍然大悟曰此何地也子胡爲乎來哉主人曰此宜昌也汝從令叔到此何幹曰彼非吾叔予家在沙市某處偶自塾中歸忽遇是人挈之以行一時口噤不能作聲至今始如夢初覺彼得無非拐人乎主人搖手曰止止毋聲張俟予送官懲究可也詎料彼早已從黑甜鄉中驚醒知事敗露翻身如黄鵠之高飛矣越日主人乃覓妥人送之返家父母聞言喜出望外厚酬送者○每屆冬天粥廠一開江南岸就食此間者夕往朝來如魚之貫江于雖有義渡船數號究如公孫僑之以乘輿濟人難民之咏匏葉詩者每駕一葉扁舟滿坐十餘人蕩漾而至本月初四日西山日下忽有難民十數輩挈　而歸舟至上流水甚激急適昌和輪船由宜昌下駛進寶塔灣測探洪溜加足火力一往而前難民欲避無由以致翻没中有作人隨波臣以去其餘幸脫蛟宫○粥廠之設原以振濟窮民定章每碗納大錢三文每人得取粥十碗以其家有老幼不便携帶而來也先以錢取籌再以　換粥發籌發粥分設兩處以免弊端有某甲者以爲奇貨可居買積百餘籌轉賣與貧户每籌以紅沙錢四文鄉民皆樂就甲購甫一刻而籌已空又有某乙者肩兩桶每 
 
 

Page 3

 
 
次取粥十碗貯之繼又如是桶滿挑回匪惟食家中之父子亦兼顧室内之鷄豚後爲邑令查知拘甲乙各責六百下令荷校游街示衆○沙市開關已兩月餘出口貨惟河溶絲與棓子兩項進口貨亦時有時無恐稅餉不能興旺也○上月下浣英商怡和太古兩洋行執事者偕　沙市旣而怡和行鄭姓由漢口來太古行某姓由宜昌來暫與日本領事比屋而居門首高懸太古洋行太古渝莊怡和洋行怡和渝莊牌　齊齊整整　漆一新○督辦荆沙土藥局劉伯聃大令現奉憲札移辦川鹽沙局所遺土藥局委川鹽局程司馬懋昭接辦 
[神山寒柝]  
　　蕪湖采訪友人云鈔關稅務廳朱蕙卿大令前此代理縣篆賠累幾一二千金交卸後百計張羅至上月始克交兌清楚本月初四日接得珂里訃電驚釆封翁在籍仙遊不禁一慟幾絶立飭家丁赴道轅禀報丁艱一面星夜奔喪回籍所遺鈔關稅務一差道憲遴委現辦新關北卡張筱衫大令接辦遞遺新關北卡一差委巡檢張少尹接辦○委辦蕪湖洋務局王正甫直刺以事多棘手於月前赴省辭差撫憲准之所遺局務由蕪湖道札委洋務會辦饒芷薌刺史兼攝○制錢奇絀民不聊生太平府當府試之時當蕪繁三縣童子軍逐隊而來皆以洋銀爲旅費郡城市面甚小泉源益枯窘不堪某日繁昌童生數人持洋銀向清和街萬源錢莊兌換低昻不就遽爾棄文用武頃刻聚集百數十輩勢甚洶洶以致店堂擊毁一空莊夥盡皆辟易旣而附近某鋪亦因兌銀之事被考生蹂躪摧殘事聞於郡尊文太守立飭繁邑送考教官查明爲首滋事之四童生迅速交案訊辦至錢價飛漲之由亦應隨時稽察 
[吳宫衰草]  
　　姑蘇采訪友人云金匱縣知縣王大令念祖前者因病請假所遺篆務經上憲札委候補知縣吳大令熙代理迄今王大令　於二豎政躬尚未告痊特於某日扶病詣藩轅禀請開缺吳廣涵方伯准之卽於本月十三日牌示金匱縣知縣缺卽以現代斯缺之吳令改爲署理○本月十一日長洲縣署捕役禽獲巨竊三名縣主王雲莊大令飭卽收禁候辦聞之公門中人云三竊皆係常熟縣境某鄉人積年行竊案牘如山此次由常熟雇舟至姑蘇刺篙胥門外馬頭之畔蓋瞰知王姓祠中祭器皆貴值兼金意欲一試其穿　手叚也事爲某捕所悉密禀縣尊率同夥役多名前往捕掩捕得三竊併船中賊具一併解歸閱日大令提訊之餘三竊供詞皆游移不定大令怒甚飭釘上脚鐐暫押刑房候再嚴刑推鞫 
[九峯睡影]  
　　松江訪事人函云數邑陸吊灣賭匪唐秀根夙　　　魚肉鄉里近處有賭博情事每推唐爲領袖必飽其腰纏而後已日前經某紳士禀呈府憲札飭數縣查辦葛豫齋明府適有丈地之便親往是處密派幹差誘唐登舟拘獲到署並將地保某甲帶案一併收所某日明府提案訊鞫飭傳承發房書吏陸某詰以包庇唐某聚賭情由陸堅稱並無其事明府怒喝令答責陸供書辦歴來辦事謹愼從不敢一事妄爲老爺若有所疑請卽斥革卯名書辦不敢有怨明府乃叱令不去牌示革退現聞唐巳堂訊二次略認犯賭至如何究辦尚未定讞也○糊裱匠某甲年周花甲家甚蕭條賃佛字橋相近諸姓房屋居住有年本月十二夜不知何故忽自經於諸姓廳堂及諸姓知覺急爲灌救無奈已體冷於冰氣絲不續翌日倩地保遍訪親族虚無一人當卽備具衣棺妥爲收殮噫其殆迫於有所不得已耶以老年人而猶輕身若此其愚不可及其死亦可哀已 
[朝賀盛儀]  
　　昨爲長至令節上海縣黄大令松海防同知劉司馬英界讞員屠别駕以及提右營叅將廖叅戎以下諸武員均於天未黎明時隨同江海關道呂觀察趨詣萬壽宫行朝賀禮蹌蹌濟濟穆穆皇皇誠盛事也及各回本署署中書役人等亦備具手本入内叩賀署前則由各地保懸燈結彩煥然一新 
[題主識略]  
　　前任江海關道憲黄幼農觀察祖絡之太夫人在署仙逝觀察恭請前兩廣督憲季小荃制軍瀚章題主制軍於昨日清農乘緑呢大轎排列全副執事命駕由二馬路公館迤邐入城旣抵道署升砲三聲由署關道呂鏡宇觀察盛杏蓀京卿及製造局總辦新授關道劉康侯觀察松海防劉乙笙司馬文武各印員迎迓入内獻茗畢制軍卽升公案黄幼農觀察身穿孝服捧神主至案前俯伏於地俄而樂聲響處制軍卽提毫題點黄觀察乃將主位恭送神龕各官員以次行禮畢然後設筵恭請制軍赴席至午後一下鐘制軍命駕出城各印員亦先後辭出是日禮典矞煌往觀者絡纆於途咸以爲非常盛事 
[上海官塲紀事]  
　　奏派駐紥朝鮮總領事三品銜候選知府唐少川太守紹依由京至天津乘輪來滬昨日命駕進城赴敬業書院署江海關道行轅拜謁呂鏡宇觀察延入花廳晤談片刻然後辭出○前署甘肅敦煌縣知縣龔明府寶琛昨日進城赴敬業書院署關道憲行轅拜謁呂鏡宇觀察面談一切○候補道前正陽關總辦陶榘林觀察之公子由湘中來滬假寓滬北泰來洋行昨日命駕入城赴署關道行轅及上海縣署拜會按公子通曉西國語言文學早年勵志聰慧絶倫爲織布新局總辦唐泉伯觀察之快婿聞擇吉臘月初旬就甥館行合𢀿之禮云○寶山縣知縣沈大令佺昨日命駕入城赴敬業書院署關道行轅謁見呂鏡宇觀察以有要公面禀也○昨日係長至令節本城文武各員旣赴萬壽宫行禮然後至各寅僚處互相拜賀冠蓋往來輿馬絡繹關道行轅前　辰至午未停宦轍尤爲熱閙異常 
[融齋書院課題]  
　　昨日松江府陳蓉曙太守以本月融齋書院望課題頒行上海學署合卽照錄左方○性學陽明良知之說著力在致字論明道譏上蔡爲喪志晦庵以伯恭爲眼粗論○經學魯定公爲昭公子說經正則庶民興論○史學書明史宦者鄭和傅後黄道周劉宗周論書明史閹黨傳後○算學陸桴亭謂算田不過積步開方自漢以二百四十步爲畝而算法始繁若依古法百步爲畝則止用乘法盡人可曉矣其說是否書近人李壬叔所箸書後限十日交卷作算學者不必更作他題 
[函請緝盜]  
　　甲乙丙三猪販均隸南通州所屬泰興縣籍此次由原籍販得猪百餘頭來滬來售共得銀蚨七百餘翼及回至泰興縣境天鏡橋左近離家約三四里之遙忽來强徒十餘人手執鋼刀攔路行刦甲向之抵禦竟被刃傷斃命乙丙亦被連砍數刀受傷而遁各强徒遂奪取所有向南呼嘯而去旣而乙丙匍匐至縣禀報情形縣主准詞函請上海地方官飭捕役包探留心恊緝不知能否弋獲也 
[附控巨棍]  
　　昨晨美界包探施奎江送常州府屬無錫縣人　阿桂至英輹公堂禀稱黎副捕頭奉大老爺飭查被巨棍張桂卿索詐擾害之人兹查得此人於夏間由原籍挈妻來滬赴楊樹浦大純紡紗廠做工張棍見之指爲誘拐婦女前後兩次共被詐去洋銀六圓事後鄔據情告知廠中執事者曾函致上海縣請黄大老爺查辦事爲張棍所知又迭次向鄔尋釁致鄔夜宿廠中至今不敢出外今知張棍　由道憲大人拿獲始告知黎副捕頭送至大老爺案下控告屠别駕諭令鄔明白補詞候送縣核辦 
[浮屍待騐]  
　　新閘路大昌烟紙店迤西有小河焉止水一泓清可見底前晚忽有一無名男子倒斃於中有見者謂死者年約三十左右並無屍屬往認想地保必報縣請騐也 
[浮生若夢]  
　　昔人謂人生如朝露蓋以塵夢易醒朝不知夕不及百年同歸於盡故達者每不以爲忻戚然潦倒半生猝然垂斃旣不知其室家之有無又不知其姓名籍貫可憐可憫未有甚於此者昨滬南洽興街有無名男屍一具藍布緊身足穿快靴倒斃於路側並無屍屬前來認領十六鋪小甲因卽報知善堂想必亟爲收殮必不令其於冰天寒日中久於暴露也 
[索借受罰]  
　　有孔友梅者前日向其葭莩親吳靜溪借洋數元吳不允所求孔遂老羞成怒奮力將吳毆打幸有人出爲勸解未受大創 
 
 

Page 4

 
 
吳以無端遭此辱侮心實不甘倩人將孔扭至十六鋪中局請究李蘭史二尹訊問之下以事起細微判令孔出洋一元作養傷費了案 
[不准停棺]  
　　下海廟西首有義塚焉地頗寛廣近鄉民家之有停柩者咸得安厝其間邇者工部局董事以地在租界之内不准浮厝屍棺遂飭捕頭派捕前往巡視並雇匠圍以竹笆 
[馬車僨事]  
　　昨晨有一馬車由英租界北泥城橋飛駛而東適一老者手提竹筐彳亍於路被車所碰趺仆街心頭破血流慘不忍睹比及起立則馬夫已加鞭疾走不知所之矣 
[法界捕房瑣聞]  
　　新北門外天主堂街源泰豐　蔴店主湯老五與嘉興航船唐福春素來交好托唐代買　麻歴年以來積欠貨欵洋約共七百餘元作爲存欵本年六月間湯唐二人相繼逝世店夥姚某與航船夥毛阿狗串同將存摺藏匿希圖吞没唐妻陸氏遂投公堂據情具控鄭大令收閱禀詞准卽出票拘提到案研訊核奪○薙髮匠闞三揚州人與同鄉婦某氏有染氏寄居法界菜市街與一姓劉婦人同住一室闞則日在丹桂樓薙髮另租小屋欲與某氏同居蓋以一對野鴛鴦苟能另結香巢出入較爲穩便也不意氏以羅敷自有夫不肯隨之而去闞以大拂其意將氏扭出沿途攢毆爲巡街捕所見拘入八仙橋捕房捕頭以似此齷齪之事不能管理因卽驅之使出○前日有天津孩子年約十二三歲在途啼哭巡街捕見之恐入匪人之手帶回捕房經捕頭詰問據稱爲匪徒誘來迷失路途是以啼哭捕頭命暫留捕房候堂期解請問官安插 
[美界捕房紀事]  
　　本邑人李江氏家居武昌路第二百九十九號房屋某日倩寗波某邑縫工王寶福縫製狐皮衣服王持往密勒路作塲中裁翦及至前日往取作塲已閉詢知王早經質物而逃遂據情投控捕房昨日上午捕頭遣包探竇如海將王查獲押候解送公廨禀請訊究○江北某邑車夫吳阿三誘拐鍾健山家婢女鍾報捕後捕頭遣包探倪順泉將吳拘獲解經公廨讞員屠别駕訊明判令遞解回籍昨日午後捕頭遣倪探將吳帶往吳界某照相店映成一像然後送至法界招商局金利源馬頭押上江孚輪船解往原籍○昨日午後閔行路公順里某姓家因有喜慶事飭傭人施放鞭爆是處與捕房相近捕頭聞有　剝聲以其有違工部局定章遣值差華捕將某姓拘至捕房罰出洋銀一枚始得開釋○有地名趙家堰者爲二十三保二圖所轄堰之左近有一水池前晚浮出年約二三歲之孩屍一具事經二百零八號華捕所見報知捕頭捕頭令傳二圖地保奚坤寶將屍撈起棺殮掩埋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣署瑣]  
　　鄉人楊海海扭控堂　楊王氏霸吞房屋等情前晚黄大令倩蔣刺史　訊楊海海供　年四十一歲向爲　　匠堂叔楊金和去世無後當田小的承繼遺有市房一間半在沈家行地方其時小的年幼契據託堂兄暫執小的出外學業豈知堂兄將堂叔遺下房屋活賣與羅姓得錢一百餘千事被小的得知當向堂兄理說伊許小的長大再行贖還奈堂兄亦已故世堂嫂　氏將屋價找絶小的冋說支吾故此扭案請斷楊王氏供稱年五十三歲丈夫新新故世已十餘年叔公　金和故後無嗣當由丈夫出繼與海　毫不相關上月廿八日小婦人備酒欲向羅姓贖回房屋詎料羅姓向小婦人勒索修費一百餘千　不許贖致被堂弟扭案求察蔣刺史謂兩造所控毫無証據未便訊斷著邀同親族理楚禀覆○前日野鷄妓女周寶卿投上海縣喊稱不願爲娼請求安置蔣刺史升堂提問據稱楊州府　東臺縣人氏今年十八歲尚未　人家中尚有老母並幼弟二人十四歲時被父賣在揚州某妓院爲娼嗣被龜奴轉賣來滬在　北榮錦里張姓妓院爲娼小婦人因思久墜烟花　　　局是以投憲大老爺案下求請超豁公侯萬代蔣刺史得訴緣由甚爲可憫著發善堂暫爲留養俟擇良匹配周妓叩謝而退○地保朱順堂扭送伊姪朱洪發至縣禀稱子姪在外不守本分膽敢私領婦人曹施氏到家藏匿致所駕之船失去等情將刺史審究枷責在案前晚堂期刺史提案覆訊洪發供稱小的私領婦人自知悔過小的所駕之船由朱炎　私行撑去現蒙大老爺提炎寶到案炎寶愿將所撑之船交還求請免辦朱炎寶供稱本地人向爲舟子洪發之船係向伊借用現在願還求請免辦朱順金供稱炎寶旣肯還船求恩免究刺史飭炎寶將船赶急撑還准求免辦洪發以後務守本分著具切結一併釋出了案○鄉人盛日彩在上海縣控告胞兄日晉霸阻吞産等一案前晚由蔣刺史升堂集訊先據日彩供稱小的弟兄四人長兄日晉小的居次胞弟日均日照父親在時於光緒六年分將家産均分小的分得田地四十畝長兄日晉生有一子故連長孫一分得田五十畝日均亦得四十畝日照於十五歲故世除所分之外尚有田六十畝房租八十千爲父親日用之需其後父親於光緒八年間病故所有遺下之田房被日晉霸住小的欲冋瓜分被伊毆打無奈投案控告况日晉素不安分前曾攫取母親之衣物等經母親投告在案下已蒙懲責後又犯事數次現求公斷日晉供稱監生弟兄四人光緒八年分家監生連長孫一分得田五十畝日新日均各得四十畝日照因早故未分除所分之外尚有四十餘畝當歸四房日照名下且父親故後一明喪葬之費均係監生所用尚有田二十餘畝由母舅張望卿　去姑母出嫁亦係監生獨力費亦不少又母舅張薈芳取去包袱二個約值二千餘求斷張望卿供稱日晉等皆係外甥伊家於光緒六年分産　晉連長孫得由五十畝日新日均各四十畝除所分之外尚有餘田一百餘畝伊繼母故後除抵出田若干畝外尚有六十餘畝房租錢八十千　　　據均日晉收執職員代伊借錢五十千及外間所借三百餘千均未還過此次日新向他分産不允所以控請訊斷張薈芳供稱日晉是外　　　　　袱兩個由盛小茅盛掌生挑來内係棉紗及布並無别物日晉竟誣控值洋二千餘元實屬可惡况伊父親五七之期曾與伊代借棉　後還時亦　　　　　　　鑒察盛小茅盛掌生同供稱小的等送包袱兩個及棉被四條至張薈芳家包袱内皆棉紗布疋並無别物是實蔣　史以所控分産　事不得牽涉别須情事旣尚有遺田四十餘畝理應分給日彩十二畞所有房租則給日彩二十千文兩造各具完案切結　 
[督轅門抄]  
　　十一月初一日新授徐州鎭劉靑煦到見轅下武巡捕陳麟書叩謝奉飭升補岳　荆州營右哨都司員缺○初二日惜陰書院山長鄒先舉會前江寗　　　　　　洲緝私候補道丁到新選六合縣嚴義豫由蘇回○初三日城守恊楊統領新軍老湘等營新授山西大同鎭劉均見新授江寗府遺缺知府劉名譽見補昨日前江寗　　　見辭赴揚委署龍江關大使朱儀謝委禀知任事○初四日中恊王禀知拜本畢通判陳文鄔到山東來起服回省○初五日新授湖北臬臺糧道馬叩謝奉到文憑委署海　直隸州知州吳增僅安東縣趙從鼎沭陽縣周楙謙均謝安○初六日候補道馬聲煥謝委總辦城内保甲局補用道黄承乙到由蘇來到省上元縣張禀知赴南鄉相騐委暑　　縣周楙　銷轅下發審差知縣周瀛煥謝委轅下發審卽到差○初七日將軍豐會上元縣張禀知鳳城鄉相騐補昨日上元縣張禀知赴南鄉相騐卽日回○初八日蘇省牙厘　　候補　朱之榛辭知府許　書奉委查上海寶山灘地祥雲輪船李家泰辭　○初九日藩臺桂見沙漫州緝私候補道丁辭首府柯禀知扁門考試官醫生委署安東縣　從　銷城外保甲提調差沭陽縣周楙　辭並銷善後局差遣補昨日下關　騐候補道蔡到由上海辦結敎案回儀　縣朱江辭○初十日直隸州方臻　銷江北河運　辦差回叩　二十年保奬知府銜辛未科翰林院朱琛到上海來 
 
 
