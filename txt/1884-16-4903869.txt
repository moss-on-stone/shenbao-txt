# 1884 - 16 - 4903869

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣身擺版之大字樣各印一紙隨信分寄有股諸君　憑違　現計巳有一半回信寄到皆以大字樣爲醒目　　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉至覆音者　知信被浮沈抑係公務怱忙無暇作荅但本齋急欲開印未遑久侯兹　截至年底爲止如諸君仍無回玉諒必均以大字爲佳可無疑議矣再此書股分前雖塡至一千四百股及向各外埠收回票根知遞數尚未塡出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍寳津貼故此後入股者如　在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐　週知特此預布伏希垂　 
[任伯年繪山水總神圖出售] [  點石齋啓]  
　　歲序將闌凡店戸居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可養山水之間統雲四布長松插天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發越又左有杏花臺右　石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書書室發售計墨色者價洋五角着色者一元巳裱者另加裱工洋六角正此佈 
[譯述中法大臣議論越事書後]  
　　前見法京畫報有曾襲侯持繩縳法國外務大臣巴禮之象意存嘲訕事涉詼諧雖不必果有此語而卽是以知越事之開釁當法廷聚議之日通國之人皆有不悅之意及李威利兵敗被僇凶耗傳聞法人無不歸咎於大臣之失計焉蓋泰西國俗朝延有大舉動必由上議院發諸下議院聽衆論之是非然後抉擇以行所謂三人占則從二人之言者法軍初與越人開戰並不由衆議而始定故國人藉爲口實假使聽衆可　而後出師則越地必不至若是糜爛而中法亦何綠失和彼此皆處不得已之勢乎卽事權屬於朝廷攻克東京管轄全境經營通商盡收紅河兩岸之利法國之人皆沾其益巴君志在富國兼以利民原非一己之私無不可以對衆人者然所恃者法軍强武横行歐亞之間人無敢敵而越南貌小孱弱必且朿手聽命中國保有藩屬亦僅徒托空言此行也奄有全越大拓利權東道之通從此與英人撫有印度並擅其利豈不足以張國威　商務哉是以不待計較而毅然從事也然黑旗久處越南其軍深得地利選精銳以　操練志在保障一面以報越王而衞中國法人豈不知之而乃輕心玩敵視若無人至於此極也耶顧法人白謂善於用兵器械精利劉軍雖强究非我敵法固不之一慮而以李威利驍勇寡謀之將坑於陷穽亦可漸知黑旂之利害而乘使放手乃巴君始終固執不以衆口非謗爲疑復竊竊焉揑飾中國之情以瞞過議院諸人之耳目何其愚也夫李威利授命之後法軍喪敗不復能攻而劉團亦顧地利未肯輕出追逐相持不動者曾已兼旬累月而中朝此時正特派李傅相來滬就近與法使德理固妥商自是絶好機會得罷便罷事意傅相老成持重雅不欲與法人見仗幾番會晤不聞决裂和好之意若德君稍肯退讓兵事何必不免卽使畫定界限彼此遷就定可勉從乃至計議月餘絶無挽回之語譬如布局者子子相接不肯放寛一着及至傅相啓行德又鼓輪北上嚴陳兵衞謁傅相於津轅草草數語一見卽辭遂抵京師總理衙門大言恐嚇而出其辭氣柳何囂囂其神情抑何洶洶噫嘻内有巴大臣外有法公使越事可危法事亦可慮也今觀李威利敗亡之後法國闢門聚議籌兵籌餉衆意甚滋不悅而巴君於坐間取出德公使之書對衆宣讀此書之來爲德之僞語歟抑巴之權術歟竊疑此書正在與李傅相商議不洽之後發至巴黎斯京城者德君始與巴大臣表裏深恐國中衆議不允餉款無出攻越之役或至半途而廢故爲此書以教巴君紿諸議員但慮諸議員羣疑中國出兵助越事處其難或有懈意故以此言解之耶夫中國之習事機秘密矧在軍國之重彭大司馬奏請出師之前法越之事朝廷並無一言宣示然曾襲俟出使海外苟非朝命其肯自出心裁與法大臣爭乎可知法京日報訪事人在倫敦求見曾侯曾侯告以法必强侵越南中國衞藩之軍必出此意在中朝固早有之曾侯接有明文然後坦然無疑與巴君力辨然則函中之語其爲僞造以愚衆無庸疑也中朝保泰持盈甚不願輕啓釁端然保藩屬而衛邊圉無日敢忘前者法人踞有西貢亦因索賠越南兵費質地行成故得踞而有之及兵費償完越人索地而法頓食言是法之在越本屬䁠得其地於理不順中朝爾時不遑他顧越人又難于力爭然曲直是非自在人心倘中朝必欲爲越南以相詰問卽西貢一埠亦不能盡依法人措置不過租地造屋如各海口通商巿面而已何况全越土地將爲法人所有而謂中國勿問乎哉所失計者日本夷滅琉球羣議紛紛終於不舉一事之弊遂爲成例致法人藉口茵視中國以爲必無出師之事耳巴君德君之相爲表裏以釀成兩不能下之勢者盖未始非因琉球之故而誤會中朝之意也雖然法亦雄國其行事自宜光明磊落乃至以詭計詐術自愚其國人嗚呼用心亦苦矣哉 
[德國郵音]  
　　香港報登有西歴十一月二十七日德國咸北遞來信息云接士的甸處郵筒據稱中國所定造之鎭遠鐵艦現經竣工業已下水前赴士雲門處矣此船與定遠戰船同一式樣工料甚爲堅固機器亦極靈動洵稱爲水師之利器焉信息又云中朝前有文書向德國請水師官弁夏勝忌理華前到中國以敎習施放水雷炮之法蓋因邇來在德國購買水雷甚多而未得其人精於施放深恐臨時有悞故特聘夏君來充教授俾學者得精其技百發白中用收臂指之效也論者謂觀中國之籌備海防不遺餘力若此句能藉水雷以守衞河道敵軍雖有戰艦恐亦不能任意闖進如入無人之境也聞夏君接到文書時中法尚未决裂故得束裝徑赴中國此以見中朝之謀國者慮周而謀密也 
[倫敦郵音]  
　　中外新報載有倫敦信息云中法二國於東京之事以久未獲妥恊現聞擬請英廷爲之從中調處俾得言歸於好免失和氣致動干戈也惟此說得諸道路傳說確否究難臆斷若兩國果有悔禍之心力請英廷調停英廷自必獨肩此重任務使兩國釋嫌怨而以玉帛相見也蓋英國通商中土其利甚大若中法搆爭不已商利必致大損固欲邀如天之福使兩國不以一矢相加遺也 
[越南戰事補述]  
　　循環日報云昨晤友人談及法軍與黑旂開仗情形據稱前月二十九日由海防啓程回港 
 
 

Page 2

 
 
時見有戰傷法兵載回海防醫理爲數甚多呻吟之聲痛苦之狀所見所聞無非敗亡之徵而法人禁人傳遞消息故無從悉其實耗或云宣泰城業經黑旗收復法軍　退守河内俟新兵到然後再賈其勇與黑旂决戰友人所述如此是事經目擊較確於耳聞也爰補錄之以慰留心時事者諒不嗤爲失晨之鷄歟 
[法船赴越]  
　　倫敦氈　報云現聞法國又遣花思砲船前赴越南以助戰爭焉 
[法京近聞]  
　　英國軍報述及法國巴黎斯向有城垣城濠現在法人擬爲隳頃塡塚之舉緣前次普法相戰京城被圍法人欲發兵相拒而大隊兵不能驟出由城門出隊殊爲不便故兵部大臣議將城濠墳築城　拆卸而於新築砲台地方添置軍壘八座又於舊砲台一帶建築城墻其牆周圍四百五十里核計需費四百萬佛郎云 
[舢板傾覆]  
　　福州西字報云本月初十日福州有人雇坐舢板往馬尾地方船中本有一婦一男孩一女孩及搭客共四人行至半途男孩忽然失足落水三人者正欲設法撈救不意船身遽側三人因皆落水幸有别船經過將搭客及一婦救起其二小孩則已與波臣爲伍矣欲救男孩而反喪女孩死生果有定數歟 
[西人傳言]  
　　滬上西人傳言接到電音稱有本埠素著名望之華人因在廣東與某洋行買辦通同販運軍裝被大吏查破立正軍不西人傳言如是本館則並無所聞恐所言未必確也 
[火災疉見]  
　　漢皋於月之十二晚至十三日晨共計九點鐘時而火災之成與未成者凡三見先是十二夜十點鐘漢皋新開河對岸篷屋失愼各龍局聞警赴救皆從半途折回盖因素不渡水赴援也約燒不及半點鐘隨卽撲滅共燬七八家此後各龍局方預備上街巡查時已十二點鐘不意堤口之堤街又災火勢蔓延通鎭龍局皆魚貫而至文武官亦相繼帶隊彈壓是夕東北風交作街屋繁密巷路湫隘難於舒展馳救約焚一點半鐘計長百餘步闊六七十步而被災之戸巳百十家矣上至十人館新棚口爲止下至龍家巷住宇屋背面與錦春醬園圍墻爲止東出大街口之處燒至坑屋而止西至宏源銅器作爲止其中灾戸多是小店作坊或釘鐵燈籠椅墊角貨贊珥靯拔毛刷骨器鉛銅帽花銅鎖鐵鎖銅水烟袋銅絲銅器作坊以及茶室烟室等餘則住宅也十三日早七點鐘戴家菴後某住宅因早炊遺火於花砲藥線失事幸人多手衆登時撲滅尚未成災云 
[協戎起節]  
　　淞北營葉恊戎於初十日薄暮帶領砲船行抵無錫會晤邑尊後復於是夜帶船向江隂一路而去聞因冬防緊要倍於往年恊戎此行係商辦地方案件云 
[懷遠輪船失事餘聞]  
　　懷遠輪船失事後招商局卽派海宴輪船前往石浦洋面察看情形此已列報兹聞海宴船於十六日十一點鐘動輪有粤人梁識南之親戚朋友五人并懷遠船之司帳及水手人等家屬計四十餘人附輪前往船中帶有棺木四十具以備收殮屍首之用旣到小嶼山測得懷遠船沈没水底有十八托深約十餘丈光景艙中卽有屍身亦無從設法撈起水淺時僅露桅杆二尺若潮汛漲盛則一望汪洋幾不辨爲失事處是以捉魚各船恐其誤行觸碰遂用長竹杆紥於桅上竹梢繫以紅旗俾可辨認聞匯豐銀行有洋五萬元在懷遠船中同付波臣現擬設法雇舟再往失事處拖起沈船也并聞小嶼山左近居人陸續憦起屍身三男一婦均己叢葬於山麓矣噫嘻埋骨荒山招坂何處親友聞之能無揮淚而其他之飄泊大海者更無論矣此皆昨晨海宴輪船回滬所述又聞關道憲昨派澄慶兵船前去矣至昨報招商局得信後不卽發船往探此原由粤友來說今悉招商局於初六初八十一等三日先後有富順利運鎭東三船自滬赴粤局中總理人再四諄嘱沿途訪察無如茫茫大海未易尋見此亦無可如何之事於該局乎何尤又聞海晏船前往察看時曾遣人至小嶼山上訪問遭難諸人下落不見隻影而回大約均葬魚腹約計水手搭客及西人等共有二百餘人之多洵屬意外之變是以本埠招商局之各輪船均扯半旗以誌哀云 
[剪破馬褂]  
　　英法租界新設圈套賭其式樣已詳前報又以其罔利害人剪綹等賊每於人叢中巧肆伎倆遂著著說以警之而好鑽圈套者仍趨之若鶩至有凝神注視而不知馬褂之被人剪去者可謂愈出愈奇矣據湯伯勤投法公堂稱作錢店生意昨日看擲圈詎所穿之小呢皮褂被人將　面剪去及知覺回顧始見背後一人將剪刀擲去據聞此人做成衣匠當時捉獲送案馬褂剪刀呈騐翁太守詰之王錦榮不認做衣匠太守着其伸指騐看　痕宛然卽着將王錦榮管押候辦 
[招領股本示]  
　　總辦順德銅礦局務三品銜特用道候補府正堂宋爲通知事照得本總辦前奉欽差北洋大臣李給發川資偕同外國礦師親赴順德地方踏勘有礦諸山五金苗線據該礦師聲稱惟銅礦苗線實有可靠曾閱邢臺縣署歴存封禁私挖各案卷如係官辦無不可行嗣因另奉委札出差未克舉辦上年道出申地因各礦風氣大開申巿衆商極爲踴躍白願集股官督商辦稟請爵相台前當蒙批准試辦並行文該處文武衙門一體保護時間集有成數因商欵巨大稟請經會辦一手經理銀錢此乃殷實衆商素所信股者卽本總辦由津招集股銀一併親白帶交經會辦在申生息如山局管理銀錢帳目之司事稽查一切事宜凡屬局用另當出票匯提洵屬責無旁貸本總辦及身奔走經營請到西洋著名礦師到山勘看所指礦穴察其意必須先定年限先付展年薪金並保用三年每年連火食非七八千金不可旣已如此重俸必須出實在把握保結然後興工據云若要得礦須看一二年後有礦方可出憑如此云云碍難遽允但請姑行試辦看有無成效再定章程所挖數山苗綫雖佳毫無實在本總辦心焦愈甚此番開辦無非仰體上憲心關國計民生加以衆商若此情殷理合取天地自然之利以圖酬答每閱外洋所報礦務强國富民推究其原貴在以實心行實事凡各　有名礦師無不着意訪請本年秋間續聘到東洋礦師一同到山逐細履勘歴看前礦師所挖之處苗質極佳按實仍係苗支雖挖至二三十丈一旦停工自是正辦獨看至將軍墓迤西十五里地方山名遮扈苗長十餘里線寛八尺據云該國亦無如此旺苗倘再無成他處無須另看本總辦亦請先立憑據後動大工該礦師亦知局中相待甚厚只因初到中國不諳十性立據一節似覺爲難旋云有極近辦法只須綫中對穿可以事半而功倍請限一月如有把握立堪奏效爾時再當立據云云于是激勸工人日夜趧做先後二十餘天線中亦已穿過乃線上寛八尺挖一丈四尺竟窄至五尺再挖一丈竟窄至二尺有餘如此情形順德各山五金苗線均是走線外旺而内難靠實縱或見砂難償工本其不能保旺必矣查本總辦白開辦以來雖不經手銀錢而所付各欵每囑司帳者必須核實不可以天下人之銀錢昧盡天良浮銷浪費兢兢自守先後年餘略無私毫效騐愧對殊深今惟經會辦所收全股本銀在申生息綜計應得之數核諸礦師及紳商司事等薪水南北往返川資兼之土工山價定購物件等項尚可抵銷理宜及早收塲免虧商本當於本月二十四日禀請中堂停辦各還本銀于二十六日荷蒙批准速還原本不得扣折等情查全股息項應得規元不下二萬二千五百兩之譜而順局用欵以及上海墊匯各項自應貼還回息除此仍應得二萬餘兩此應盡在用欵項下支銷津局提到之銀除此約尚存規元一萬五千兩現當劃還股本之際原股票銀均存上海理應由 
 
 

Page 3

 
 
上海過割惟津局尚有存欵刻屇封河本總辦體貼商情起見除股内在津各親友業己當面交還外恐别有在股諸商難以周知着限十日内覓同的保持票　前來津局兌交遲則各司事均返南方斷難延候邇時只嵬各赴上海由經會辦處　本也爲此通知各無遲至特示 
[續獲逸犯]  
　　法捕房逸犯七名除獲陶金榮飯店金生二人外今由英捕房續獲積竊小蓮生知係法界所逸之人因送法公堂法包探將其所偷之竹布吊到四十疋并押票數紙並稟稱該犯逃出後又犯竊六處翁太守謂其不法已極着先笞責三百板再爲核辦 
[失竊香水]  
　　西人格得昨投法公堂稱有三打花露水三十六瓶連箱失去故將侍者唐阿二包車夫周阿二送案尚有木匠張鶴生在行做工祗來兩日恐被侍者等牽涉故一併　到其實不干伊事翁太守詰以三打花露水值價若于答稱照價三元一打我係拍賣所得故祇每打出洋一元翁太守詰之　者唐阿二答稱我不在該洋人處爲侍者因舊東去世所有底貨均由該洋人　去是以軀擱彼處從未見花露水及詰之周阿二則稱早去晚歸不能偷物太守又詢該洋人周阿二除拉車外尚作何事答稱現在兼做出店太守謂此事周阿二大半有分著卽管押唐阿二張鶴生交保出外限兩日查明稟覆 
[查吊贓物]  
　　前日虹口捕頭查知吳淞路某國西人所開之外國舊貨鋪慣收竊贓富飭包探仇金水徐少亭二人往看如見西人進内卽行歸報該包深去後旋見一西人開門進内立卽飛報捕頭捕頭隨帶同三十六號西包探往查搜出白絨毯兩條銀盆兩只刀父十餘件牛乳杯一只當票六張一併取入捕房並派西捕看門不許進出貨物聞有一票當洋十五元已向該押舖吊贓皆係西婦金銀首傭等物其餘尚未吊齊聞係某輪船所失之物諒當解該管領事署查辦也 
[自行清理]  
　　粤人許桂圃投英會審公廨控被元芳洋行買辦鄭程先欠銀三百餘兩此項銀兩係往來結欠開呈細帳請追翁太守查得鄭程先在元芳行爲賈辦該行係美國商人所開爲函致美領事署傳鄭候質昨午前元芳洋東帶同鄭程先到案許桂圃亦候訊太守會同哲領事庭訊許則申訴前因并稱與鄭好友曾被四次借銀陸續收過銀兩均有收條今結明被欠銀三百餘兩向索無着只得控請究追細帳收條均已呈閱　供許初曾存我處銀四百兩旋被二次收去銀三百兩又零碎付彼之洋總核銀有百兩外旋因許虧倒各號銀兩被控在縣發交捕廳看管許又函囑設法繳洋由我墊交捕廳署洋三百元并與作保得釋實在我被欠銀原函收條早巳遣抱呈案許又稱捕廳署中係我自巳繳洋完結執有捕廳收條亦已呈案我雖函托係借洋代繳然伊並未代我繳洋太守鑒閱兩造所呈帳目收條情節支離殊難核斷且許鄭旣有友誼毋庸擾訟着自行清理否則再候訊斷各帳收條存堂 
[復論紅光]  
　　連讀貴報所載之紅光幾於八亦一凡說不一說足見奇材異能之士遍滿寰區如鄙人之質樸無文原無庸援筆以書作當今之辨論也然讀至本月初十日管見談天一事論及上蒼降祥旺氣溢於寰宇等語可見關心君國其言甚大非鄙人所敢置喙然言九月朔日五星聯珠日月合璧於壽星之次其言失之欺人予適於九月初九日夜四更之初親見歲星在鬼宿之西熒惑在鬼宿之東大有相持不下之勢此固天象之昭昭非可謊語欺人也且其中有自相矛盾之語旣云九月十六日木火通明於太微垣夫木星卽歲星夫人而知之乃又云十一月二十後木躔井宿火躔柳宿豈非矛盾之甚哉其中又云歲星仍守太微愈覺可笑之甚夫歲星一年移一宫舊歲在觜　今歲在井鬼吾邑三尺童子皆知之乃云歲星仍守太微夫太微爲翼軫之宫是歲星連跳兩宫有是理乎且壽星卽角亢之宫九月初一日土躔畢四度木星躔井末度近鬼宿火星躔鬼一度在鬼東何得云五星聚角亢乎刻下土星退至昴宿東南四度歲星退至井宿三十度熒惑留於柳宿末度直望軒轅第十三星太白在女宿南一度辰星與日同躔於斗宿非可目騐至太微垣中並無歲星惟有青天而已吾輩談天憑諸實測實騐原不敢學宋臣之謟媚以祥瑞歡當世之人亦不敢學漢室之郎官以修禳惑朝廷之聽總之遇災而懼則災可爲祥遇祥而驕則祥可爲異叔向所謂在其君之德者可服膺而　失也偶讀尚湖漁隱勸人修德之說此言可謂萬世無弊爰將鄙人所測之紅光以爲後來之龜鑑南至日紅光聚於南方上有黑雲下如喋而則法敗未必無因亦可以見我朝忠厚修德之報然必謂蓄久思啓積弱見强是直欲鷸蚌之相爭陷斯民於水火無乃非長算乎二十六日太白爲紅光所衝暗小無光以遠鏡視之中有血點亦殊可異本月初八初九兩日太白留於牛宿八度小　無光舉目皆知本月十二日初昏太隂在昴六度鎭星卽土星在昴四度月東土西鎭星得月愈覺黄大而明西方南方尚有紅光衝起其色漸淡質諸高明未知以予言爲何如[  虞陽退士手編]  
[上海北市盆湯絲業會舘主施少欽經收順直山東江浙等處十二月十一日第一百五十八次賑捐清單]  
　　汪逹生由塘西汪合興號寄永和局來捐洋三十元不留名金山人由洙涇中憲第吳寄順成局來廿二元鋤經書屋鄭由南市協記士棧交來十六元海寗馬麋東爲求子許愿得子由嚴緇僧太史交來還愿十元○胡菩記高吉記張維記方頌記顧春記陳水記翁少記邵郎記丁雅記郭耕記共十戸各捐一元陳小記沈酒記劉松記胡敏記徐久記陳定記吳子記吳恕記虞守記趙楚記葉少記陳都記陸慕記沈煥記錢菊記沈厚記賡記邦記沛記勳記共廿戸各半元以上三十戸由南潯沈君酒舲面述此單在南巿惜字筆内檢出富貴源頭同字第三千二百十九號因念祝君一片婆心棄之不仁代爲勳募共合來洋二十元○蘇州子純寄托王瑩生兄交來無名氏捐顧炎武先牛日知錄一部計十六本指直隸又交來無名氏捐困學記一部計十二本指山東海上張不留名捐來萬國公法一都計四本詩韻集成一部計四本春秋體註一部計六本詩經體註一部計四本硤石周小泉兄助來人生必讀書一部計八本以上書七部俟估價歸併助賑彩票冊内○助賑彩票第四日出售南潯沈酒舲兄代友一伯十二號陸任記一伯十三號王順記一伯十四號王濟記一伯十五號榮子記一伯十六號周晉記一伯十七號張笙記一伯十八號永大正號代嚴橋一伯十九號新北門内雷姓一伯廿號王姓一伯廿一號太東門城内梅庵一伯廿二號四馬路三易氏一伯廿三號大英公司行朱姓一伯廿四號南巿協記士棧鄭姓一伯廿五號一伯廿六號魏塘金養志金許氏合買一伯廿七號共售十六張計洋三十二元合併聲明 
[上海北巿盆湯衖絲業會舘主施少欽經收順直山東江浙等處十二月十二日第一伯五十九次賑捐清單]  
　　太倉補過齋寄永義昶信局來十元崐署聊盡我心人續捐寄全盛局一元不留名一元萬航渡約翰書院學生桂軒主人托同門施樂三交來一圓○四齡童子厲隅氏揖小銀鐲一雙重一兩零五分俟估價歸併彩票冊内○漢口鎭永吉錢唐黄小舫兄經募耕心書屋捐九八錢十千文俞德翁九八錢六千文合來英洋十四元又虚對洋一元○江孚輪船帳房經寡曾柳堂由春華祥漢庄交來洋六元李竹堂求病速愈兩元彭玉堂捐九八五它紋十兩無名氏捐九八五它紋五兩無名氏錢四伯文以上四戸程賛翁交來○第五日出售助賑彩票甬江陳心農兄經手買一伯廿九至三十二號止共五張升和錢莊董元兄川沙梅花書屋西湖散人崑山漁隱蘇婁大儒巷種福堂程虹口申昌鐵號謝蘭肈郭蘭記松江府橋南街李公舘一伯三十三至四十號共八張永大正綢緞莊一伯四十一四十二號兩張共售十五張計洋三十元合併聲明 
[上海北市盆湯衖絲業會舘主施少欽經收順直山東江浙等處十二月十三日第一百六十次賑捐清單]  
　　南市順元錢莊楊君桂生代募第二次捐冊三千九百零四號人壽堂指捐東賑洋一伯元三千九伯零五號隱名氏捐洋四元寗波醋務橋童雋記代募諸友捐洋六元又吳珊記捐洋兩元童雋記自捐一元以上三戸寄正大局來鎭江胡節記一元屠蘭記三元又錢六十文邵耀宗二元○無錫榮不留名代募祝同心先生同字第二千五伯九十五號冊隱名氏二元不書名一元無名氏一元蔣寳元半元榮順法三角榮炳泉半元李德福半元沈良珍半元黄清記半元無名氏半元謝仁記半元陳永福半元晋成越三角聚星堂半元無名氏三角榮元記半元榮文培半元徐和堂半元榮誥忠半元黄潤之半元張芝珊半元隱名氏半元龔鑑山半元黄振寳半元榮維記半元馮春記半元至德堂半元無名氏二角無名氏半元虞司務四角以上三十戸共合來洋十五元虚對洋一元四開四元八開二元○第六日售出助賑彩票誠德堂戒烟丸店一伯四十三號一伯四十四號二張官銀號一伯四十五號一張鹹瓜街王良叔一伯四十六號一張全盛局來盛澤恆茂綢莊一伯 
 
 

Page 4

 
 
四十七號一張同康錢莊一伯四十八號一張汪榴生一伯四十九號一張縵雲閣姚姓一伯五十號一張協源局來泆涇黄承啓伯記一伯五十二號一伯五十三號兩張共售十張計洋二十元合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月初一日京報全錄]  
　　宫門抄○上諭四道錄前○給事中鄧奏請旨責令貪吏罰捐巨欵摺○又奏請泒員查究大員存欵片○大臣吳奏特保賢才摺○江督左等奏委署知府片○陜撫馮奏恭報交卸篆務日期摺○著陝撫葉奏恭報接篆日期摺○又奏委署司道府員缺片○署陜蕃張奏恭報接篆日期摺子○十二月初一日禮部宗人府欽天監廂藍旗值引無引見○祥麟謝賞何忽等物 
恩○儘先副將姚應啓謝恩○内閣奏派騐放之王大臣派出豫王瑞聯畢道遠廖壽恒○吏部呈進月官卷○關防衙　奏初八日大高殿拜表濂公行禮○順天府奏忠義局第一百二十二次請卹○召見軍機○皇上明日卯正二刻至大高　枯香○○戸科掌印給事中臣鄧承修跪奏爲請旨責令貪吏罰捐巨欵以齊要需事竊臣恭查乾隆年間遇有貪吏無不罰令修城修河以重庫欵如敢規辟譴責從嚴具欽聖世懲貪垂誡後來之意廣東向稱繁庶十數年來貪吏輩出朘削百姓館歸私家者不知凡幾臣愚以爲國家財賊所入祗有此數東挪西補其勢易窮若責令貪吏罰捐巨欵以備不虞持論旣公于理亦順且使通省大小官員各知儆戒不蹈前車豈獨廣東臣民之幸哉臣謹就平日所聞贓私最著者如巳故總督瑞麟學政何廷謙前任粤海關監督崇禮俊啓學政吳寳恕水師提督翟國彦鹽運使何兆瀛肇羅道方濬師廣州府知府馮端本潮州府知府劉溎年廉州府知府張丙炎南海縣知縣杜鳳治順德縣知縣林灼三現任南海縣知縣盧樂戌以上各員皆家本寒素自官廣東後遂得巨資若非民膏卽是國帑馮端本寄住京師置買房屋百數十間劉溎年張丙炎何廷謙之子均在揚州天津充商辦鹽崇禮俊啓皆窮極奢侈在人耳目凡此皆該員等貪劣之朝証粤之士民婦孺無不周知痛恨若使安坐無事淫享終身不特無以伸國威亦無以抒衆憤應請物旨責令各該員及故員家屬分别罰捐巨欵交該督撫存收姑免嚴譴以示朝廷寛大之恩以備邊防緩急之用方今時用日匱吏冶日渝臣目擊時艱内有天良外采公論固不敢輕加誣陷亦不肯稍避窓嫌用敢據寳密陳仰懇宸斷如以臣言爲過伏乞特派大臣密查將該員等在粤居官聲名若何在籍寄居有無屯積資財廣置産業如臣所叅據實覆奏請旨核辦責令罰指巨欵以裕餉源以懲貪吏臣無任迫切之至伏乞皇太后皇上聖鑒訓示謹奏奉旨已錄○○給事中鄧承修片再臣風　阜康銀號關閉恊辦大學士刑部尚書文煜存銀至七十餘萬之多都下喧傳詫爲異事伏查文煜歴任内外恩遇優隆二十餘年毫無建樹議者謂該大學士才識　闇尸位無能而己今贓私已露欵項纍纍顯係貪污所致核其情狀非止庸闇巳也朝廷若謂大臣養尊處優自應致富臣不敢知若欲整齊百辟使大法小廉則文煜身任恊揆有表率庶潦之責此事豈可不問伏覩近日言事諸臣搏擊貪私不遺餘力然皆以無據率覆今文煜所存該號銀數至七十餘萬之多有帳冊可稽諒難欺飾相應請旨特派大員查明確數究所從來據實叅處以爲大臣貪庸溺　者戒謹附片陳明伏乞聖鑒謹奏奉旨已錄○○督辦寧古塔等處事宜通政使司通政使臣吳大徵跪奏爲特保賢才懇恩破格擢用恭摺仰祈聖鑒事臣竊維人才之難不難於用人而難於知人知之不明卽用之不當魁韋傑出之士遺大投艱而措之裕如者其才固不易得卽州牧縣令中盡心民事爲守兼優一官一邑克稱厥職亦未能數數覯也臣在吉林防所三年之久所調隨營差委人員大率平易樸實不尚才華泛泛來營投効之人多不錄用所委營務文案糧餉軍械文員尚能馴謹無過其最爲得力者有同知銜汪啓才大心細遇事周詳任勞任怨綜核名實尤能匡臣所不逮該員平日究心水利學有淵源於吏治民生關係重大之務均能切實講求洞知窽要惟淡於仕進不以功名利祿爲懷因與臣相知有素不憚數千里跋涉而來委以總理行營支應事宜實力實心歴三年如一日衆論交稚翕然無間特念該員以有用之才沉淪不遇未免可惜查本年順天直隷各屬徧地水災署直隷總督臣李鴻章亦以積潦未消有妨耕種爲慮州縣親民之官刑名錢榖各有專長往往於水利未必通曉如汪啓之熟悉河工廉明篤實於直隷瀕河各州縣尤屬相宜合無仰懇天恩准將同知銜汪啓以知縣發往直隷交李鴻章差遣委用俾資歴練於畿輔地方不無碑益臣爲人才難得起見謹繕摺保奏是否有當伏乞皇太后皇上聖鑒謹奏奉旨已錄○○臣左宗棠臣衛榮光跪 
奏再蘇州府知府畢保釐因病請假醫調所遺蘇州府係屬省會要缺政務殷煩時有發審案件且值開辦冬漕之際員缺未便虚懸查新授常州府知府桐澤現已領憑到省堪以飭委暫行代理據潘臬兩司會詳前來除批飭遵照外謹合詞附片陳明伏悸聖鑒謹 
奏車機大臣奉旨知道了欽此○○陝西巡撫臣馮譽驥跪奏爲恭報微臣交卸陝西巡撫篆務日期叩謝天恩仰祈聖鑒事竊臣接准吏部咨光緒九年十月初六日奉上諭陝西巡撫着邊寳泉補授未到任以前着葉伯英暫行署理等因又恭閱邸抄同日欽奉上諭馮譽驥着開缺交部嚴加議處等因欽此伏念臣以庸質供職詞垣疉晉清班歴司文柄嗣經典　江蘇文闈仰蒙簡授陝西巡撫受恩深重報稱愈難計自光緒六年二月到任於兹三年有餘凡吏治民生要務亦思黽勉講求而任重材輕心長效短愧封圻而竊忝積歲月以多愆有辜高厚之恩　切昕宵之懼兹者渥荷聖慈不加重譴僅千開缺嚴議實出逾格鴻施感激涕零悚惶無地遵將任内經手一切事件料理清楚於十月二十九日將陝西巡撫關防王命旂牌文卷　籍等件飭委署西安府知府李希哲撫標中軍叅將胡得成送交新日暫署撫臣布政使葉伯英接收任事臣卽於是日交卸擬卽起程回京聽候部議除將交卸緣由恭疏題報外所有微臣交卸陝西巡撫篆務日期起程回京各緣由並感激下忱謹繕摺叩謝天恩伏乞皇太后皇上聖鑒謹奏車機大臣奉旨知道了欽此○○者理陝西巡撫布政使臣葉伯英跪奏爲恭報微臣接署撫篆日期叩謝天恩仰祈聖鑒事竊臣於光緒九年二月二十六日准前撫臣馮譽驥咨開十月初六日奉上諭陝西巡撫着邊寳泉補授未到任以前着葉伯英暫行署理等因欽此兹於十月二十九日准前任撫臣馮譽驥委署西安府知府李希哲撫標中軍叅將胡得成將陝西巡撫關防並王命旗牌文卷齎交前來臣當卽恭設香案望闕叩頭祗領任事伏念臣皖江下士知識庸愚由農曹出襄戎幄巡方畿輔久任河防秉臬闕中洊膺藩翰荷隆施之稠疊愧未報以涓埃兹復渥奉宸綸暫權疆寄自天錫命伏地增慙查巡撫統轄全秦陝西界連邊塞兵祲而後地方未盡復元别賢否以肅官常崇核實以培民氣以及懇荒籌餉整伍防邊清訟捐厘一切應辦事宜在在均關緊要如能欞昧深懼弗勝惟有殫竭而誠認眞經理督率僚屬共矢公勤遇有重大事件仍當咨商督臣妥籌辦理斷不敢稍形懈忽以冀仰酬高厚鴻慈除將接署撫篆日期恭疏題報外所有微臣感激下怃理合繕摺具奏叩謝天恩伏乞　皇太后皇上聖鑒謹奏軍機大臣奉旨知道了欽此○○葉伯英片再臣仰蒙恩命暫署橅篆所遺布政使印務應卽委員接署查有現署按察使實任陝安道張端卿器局宏通才識精敏堪以署理所遺按察使印務查有現任潼商道劉志沂老成練逹熟悉刑名堪以署理所遺潼商道印務查有同州府知府文啓心地樸實辦事安詳堪以護理所遺　州府知府行司飭委候補知府劉鳳坟署理除檄飭遵照外謹附片具奏伏乞聖鑒謹奏車機大臣奉旨知道了欽此○○二品銜署陝西布政使陝安道臣張端卿跪奏爲恭報微臣接署藩篆日期叩謝天恩仰祈聖事竊臣於光緒九年十月二十九日在署臬司任内接署陝西撫臣葉伯英行知欽奉諭旨暫署撫篆所遺布政使印務委臣接署　將藩司印信文卷等件於是日移交前來當卽恭設香案望闕叩頭祇領任事訖伏念臣滇南下士知識庸愚由編修薦陞右春坊中允蒙恩簡授陝安道曩歲巡方涓埃未報邇來權臬隕越時虞兹復暫绾藩條益覺難勝重寄查藩司乃錢粮總匯陝省爲關輔要區偏灾未盡捐除民氣尚應培養舉凡興利除獘用人理財地方一切應辦事宜在在均關緊要如臣　昧稱職爲難惟有勉竭愚誠力求整飭遇事稟商督撫臣認眞辦理斷不敢因　時權篆稍涉因循以期仰答高厚鴻慈於萬一年有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
