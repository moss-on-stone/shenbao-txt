# 1914 - 449 - 4914932

 

Page 1

 
 
   
 
 

Page 2

 
 
時評 
[法國遷都波杜（冷）]  
　　余嘗謂此次歐洲戰事存亡之戰而非强弱之戰也强弱之戰勝負分而强弱見卽有議和之機會存亡之戰勝負即分非至力盡無可再戰之時勢必不已 
　　比人兵敗敵將壓京而即遷都法人兵敗敵將入境而亦遷都法人之遷都雖與比不同比之遷被逼而遷也法之遷備戰而遷也其處境雖不同而其用心則一其用心維何不過示敵以續戰之决心無議和之機會而已 
戰事要電 
　　其一（本館特電） 
[北京電]  
　　青島歸客言英艦隊已接近砲臺德艦隊亦出動發炮日本行動已否開始則不明但均駐地平線外英艦隊未到港内前日有飛行機從滬飛來往來該島方面以偵察日本軍人上陸 
[北京電]  
　　青島近信云日本艦隊六隻在港外遊弋背面攻擊消息如何現尙未悉連日德人架設鐵條網地雷火並與各處接續電信 
[北京電]  
　　沈瑞麟電告奥外部照稱比以兵力協助英法並待旅比奥匈人民有違人道主義奥匈與比同處决戰地位 
[北京電]  
　　俄調駐伊犂軍隊回國 
[北京電]  
　　日艦及運送船共十九隻運送陸軍在萊州之龍口登岸 
[北京電]  
　　傳稱黨人以七十萬賣遼東 
[北京電]  
　　海軍部派司長蔣拯科長王傳炯赴滬帮總司令辦中立一切 
[北京電]  
昨日置謁袁晤談極暢 
　　其二（英人特約路透電） 
[倫敦電]  
　　法政府已移至波杜（三日） 
[倫敦電]  
法政府布告民衆謂政府之移波杜全爲軍務起見蓋巴黎今成用兵之要點該城雖不致卽爲攻擊之目的此舉似不致有惟巴黎周圍將爲大軍運動之地故政府以遷地爲良俾便施權全國云云（三日） 
[巴黎電]  
　　據昨日發出之公文宣稱德國馬兵一軍團向康班業森林進發與英兵交戰獲砲十尊尙有德兵現沿沙瓦藏斯向安齊納夏托進發納台爾及末斯境内之敵軍未見活動（二日） 
[倫敦電]  
　　星期一日法國公文現已到此其中新鮮之消息僅有一條日吾軍已在斯班柯爾特及龍韋境内擊敗德國皇儲所統之大軍 
[巴黎官電]  
　　法兵今在納台爾境内阻住德兵進行中央大局並未變動左翼法軍已棄南面及西南面之地以避與敵軍交戰蓋所處地勢不便禦敵也俄軍在萊姆堡獲勝消息已確（二日） 
[倫敦電]  
　　據法國官中宣稱伏斯巨斯及勞蘭之現局毫無變動（二日） 
[倫敦電]  
　　據官中宣布英國遠征軍馬兵一旅又三師團（原缺一旅）死傷將士人數如下軍官死者三十六員傷者五十七員失蹤者九十五員兵士死者一百二十七人傷者六百二十九人失蹤者四千一百八十三人失縱者内有一大部分因受傷送往鄕間目下尙未查明其中或尙有未受傷而被俘及走失者若干人以此劇戰而死亡此數可稱不多（二日） 
[倫敦電]  
　　官報局宣稱英軍確已獲炮十尊英軍曾擊退敵軍目下陣線一帶幾全在交戰（二日） 
[倫敦電]  
　　齊泊林式之飛船一艘復於今晨三時出現於安都厄爾比天空比軍炮火齊注該船詳情未悉（二日） 
[彼得洛格拉特電]  
　　俄國陸軍參謀部宣稱東普魯斯省之德軍忽得援軍之助擊敗俄軍此純爲一處地方之戰事俄軍數寡且因德軍解到大砲以故受挫俄國援軍已馳抵前敵（二日） 
[哈爾濱電]  
　　據培洛斯托克電稱俄兵在普魯斯戰場受傷者現多運抵該處其中受特姆特姆毒彈傷者頗多（二日） 
[哈爾濱電]  
　　據彼得洛格拉特電稱德國仍由西部前敵運兵至東部前敵（二日） 
[彼得洛格拉特電]  
　　據俄國官中宣稱俄軍已在萊姆堡附近格里拉里巴大獲全勝俄軍曾掩埋奥兵死屍四千八百具獲旗一面砲三十二尊俘敵甚衆内有大將一員俄軍且在華沙獲勝獲炮三尊霰彈砲十尊俘敵千餘人據另一公文宣稱俄軍已在慈洛克沙（萊姆堡之東）擊敗奥國第十五師團俘軍官百員兵四千名獲炮二十尊第六十五聨隊旗一面奥軍司令亦死於是役（二日） 
[哈爾濱電]  
　　據聖彼德堡電社電稱奥軍在格里里巴河所佔之地位極爲鞏固因地勢旣優砲台亦佳奥軍由里特區側攻以阻俄軍進行毫未得利俄軍在慈洛克沙獲勝之消息已確（二日） 
[倫敦電]  
　　俄軍已圍攻哥里斯堡（二日） 
[彼得洛格拉特電]  
　　據官中宣稱昨日距萊姆堡十英里之大戰已止俄軍擊敗奥兵三軍團獲砲一百五十尊敵軍死亡甚衆（二日） 
[北京電]  
　　俄使署通告路透電社謂俄皇曾接俄國陸軍總司令尼柯拉司大公爵電報如下臣欣能以羅斯基大將所統之軍在萊姆堡附近大勝奥軍消息奏皇是役也連戰七日奥軍紛亂逃亡内有數隊遺棄大小炮炮隊軍需運送器具甚夥奥軍大受損失吾軍俘敵甚衆羅斯基大將之軍接戰七日之内獲砲四十四尊機關鎗多枝來福鎗刀械等物不計其數（三日） 
[哈爾濱電]  
　　據聖彼得堡電社薩洛尼卡電稱希臘艦隊共輕快兵艦十二艘已向逹纳爾海峽進發（三日） 
[哈爾濱電]  
　　聖彼德堡電社哇特蕯訪員電稱據君士坦丁消息土耳其仍在迅速召集陸軍現逐日有德國軍官及專門家並兵士槍礮子彈抵土輿情多主嚴守中立因首相安佛之政策或將令土耳其帝國淪於覆亡之地位俄法電報發至土京者檢查極嚴終日惟聞德軍大勝之戰報土耳其最後之政策將俟太太特由羅馬尼亞京城歸來時决之目下仍在該處與布加里亞羅馬尼亞希臘協議各事（二日） 
[倫敦電]  
　　殖民大臣哈考特君曾電賀攻取德屬土哥倫之聨軍（二日） 
[倫敦電]  
　　英國柯克地方開愛國會議各黨各員到者甚衆即急進黨亦有到者曾通過决議聲明愛爾蘭願竭其全力輔助政府演説者促請人人投効陸軍（二日） 
[倫敦電]  
　　加拿大亞爾白太邦以麥五十萬蒲虚爾（量名）供給英國陸軍圭培克則供乳餅四百萬磅以賑受兵灾之民國會各黨領袖已組織聯合會襄辦募兵事宜（一日） 
[東京電]  
　　外交省宣布德國遇待日僑情形公文謂自八月八日起德人卽偵察日人之舉動日本代理公使曾命本國人民離德遵命啓程者頗不乏人哀的美敦書满限之日德人拘捕日僑五十人置之於獄德國當道謂此舉乃爲保護若輩起見曾准日本代理公使至獄視之惟陸軍官員獨不之允獄中之人姓名未悉美國大使已代日本提出抗議日本代理公使謂德人遇待日人之態度令人頗多觖望文中又謂日本大使所乘之火車離維也納時曾有人拾石擲之玻璃盡碎蓋由維也納各報任意詈罵日人故有此舉此文宣布之後輿情大震蓋德奥留日人民日人頗加禮遇故也（二日） 
[倫敦電]  
　　日軍已佔據膠州外之七島移去附近水雷千枚（二日） 
 
 
 

Page 3

 
 
　　其三（英人字林報專電） 
[北京電]  
　　據聖彼德堡一日官電俄軍仍在東普魯斯省北部進攻俄軍已毁蘭特斯堡、里塞爾、比畜浦斯田之車站及海爾斯堡、秦台、巴台斯坦、哥尼斯堡之鐵路東普魯斯省南部之德軍得援軍之助合出精兵攻擊俄兵兩軍團維斯土拉河最近之砲台亦發猛烈之炮火致俄軍大受損失薩姆沙洛夫大將亦在陣亡之列俄軍今仍與敵軍接觸且有援軍開往前敵（二日）按海爾斯堡巴台斯坦蘭特斯堡秦台均在哥尼斯堡之南一距四十英里一距三十五英里一距三十英里一距二十英里 
[北京電]  
　　據聖彼得二日官電伐沙南部前敵復於八月三十一日接續大戰奥軍屢次進攻均爲俄軍擊退俄軍獲砲三尊機關槍十枝俘敵千人據若輩聲稱奥軍死亡甚衆俄軍仍在東加爾西亞省進攻劇戰之後已佔據基拉里巴河據俘囚聲稱奥軍以爲所佔地位堅不能拔不意竟爲俄軍攻陷茄里的虚之奥軍圖阻俄罼進攻經俄軍擊退遺棄死屍四千八百具被俘者甚衆内有大將一員俄軍並奪獲炮三十二尊大旗一面火車一輛（二日） 
[倫敦電]  
　　據毛爾太電稱斐洲特里波里之德領事因運動土人排意已爲當道拘獲解往意大利（二日） 
　　其四（德人德文報專電） 
[烟台電]  
　　龍口中國電報局似已爲日兵所佔日兵在該處登岸者不满千人其餘消息無從得之（二日） 
[北京電]  
　　據國權報載稱外交部前向英使抗議英國破壞中國中立英使覆稱威海衛香港之英員並未破壞中國中立將來亦無此種舉動云（三日） 
[北京電]  
　　内務總長命警務員在使館界周圍增設警局（三日） 
[北京電]  
　　據華報載稱伊犂俄兵現方撤退（三日） 
[北京電]  
　　大阪日報載稱日政府决議將攻擊青島兵費由日洋十五兆元增至三十八兆元（三日） 
[北京電]  
　　蔭昌上將已赴山東（三日） 
[北京電]  
　　直隸奉天山東江蘇將軍奉命派兵協助警察防衛津浦京奉鐵路（三日） 
[北京電]  
　　中政府已與美國銀行訂定借欵洋三千萬元現惟候美政府之批准耳（三日） 
　　其五（美人大陸報專電） 
[烟台電]  
　　今晨九時日本運送船十一艘在龍口運兵登岸尙有滅魚雷艇及軍需船多艘與之偕來（二日） 
　　其六（日人上海日報電） 
[東京電]  
　　内閣明日開會將决議以日洋五千三百萬元作爲兵費其中用於海軍者將佔三千九百萬元（一日） 
專電 
[北京電]  
　　將創辦一十萬之儲蓄券還本不還利頭彩十五萬元 
[北京電]  
　　將創辦中華錢局發行銅元票財政印刷所已在印刷中以馮曉欽及宜興朱某爲經理 
[北京電]  
　　任公請假五日將續假三月 
[北京電]  
　　田文烈辭職 
[北京電]  
　　呼倫貝爾取銷獨立曁阿爾泰撤退俄軍二案日前外交部又與俄使交涉以俄使另有要求仍未得要領 
[北京電]  
　　陸參二部職員已議定認購公債票辦法凡薪水满一百元者購買四十元其不满一百元者聽其自便 
[廣州電]  
　　龍濟光將軍派探在澳門會同葡官破獲黨人猛進會機關當場起出軍用票十萬元槍件二百支子彈十箱炸彈四箱黨徒已早得信濳逃未獲一人 
[開封電]  
　　田將軍爲軍民分治問題特派王汝勤參謀長晋京會商一是 
要聞一 
[青島戰事談（八）]  
　　大陸報三十日青島訪函云日本東京已將攻擊青島消息傳播全球且預論其結果然距愛的美敦書满限之日及今已一星期吾輩所聞見者不過東洋艦隊駛進膠州灣及該艦隊司令官加籐宣告封鎖之無線電而已此乃二十七日晨間之事也後此聞砲聲者似僅一次或爲兩軍相見之禮彼此聊以致意耳（砲臺發砲較多防敵軍進口也）日軍除轟擊附近小島外僅發一砲先是日本小號巡洋艦兩艘兼程並進及近青島又即退出中有一艦發一砲而去據言該兩艦　得安然引去洵爲大幸之事從此不敢再行冒險矣有一德國後備兵云日軍延長一日吾輩即多一日之凖備吾輩多一凖備日軍須多死千人矣此種論調固屬乘興所至約而言之惟日軍如果久延不進德人正可乘機作種種完全之凖備可斷言也如後備軍得以熟操而免疎荒之弊打靶以及用鎗各法亦可藉以温習熟悉再就工程方面而言埋伏地雷裝配鎗械建築濠壘安設電話等均可及時預備以便防禦日積時計多一日即無異多建一重堅城也也近日電汽車隊各處奔馳非常忙碌其爲用極大如傳遞要件載送軍員及搬運軍需物品等往來道左形極熱閙凡此皆防守青島重要之準備也以上所言乃指男子一部分其實駐青婦女入紅十字會充當看護之職者亦有種種凖備青島戰局了結之日此輩婦女之功績要亦歷史上一種重要綱目也青島現時高懸紅十字旗者極少計有五處糧食軍械以及種種日需各物均極充斥所苦者即各種游戲開懷之舉幾於無聞夜間萬籟都寂燈光皆熄如坐黑幕之中間有所聞不過邏者足聲及小隊兵士操練之步伐而已此外尙有禮拜堂中大鐘叮噹之聲每一小時或半小時必鳴一次質言之青島夜靜如是吾輩咸欲噤如寒蟬不敢作聲也 
[德人之戰事談（譯華德日報）]  
　　日兵在龍口登岸九月二日北京來電曰日本軍隊昨由大連出發時據言至山東北海之萊州灣登岸今證之以烟台來電果有日本運送艦十八隻載兵至龍口上陸之事實矣以此而言可謂陸路方面攻擊青島之第一步已經見諸事實而日本縱隊分水陸兩路夾攻者亦當逐漸逼近德國租界明日必有專電到來報告日本行軍之狀况惟青島後路據云時値大雨盛行如運送重砲子彈火藥以及糧餉等類軍用品恐不免甚形困難耳然此皆傳言究竟其地雨水如何則尙無可靠之消息也至於中國方面對於日本破壞其中立之舉如何則有下列北京二電可以參觀（一）凡派赴山東之華軍將編一混成軍團由陸軍上將王士珍統率之而海軍林司令所轄之艦隊則悉至烟台保守中國海面（二）中立事務處通電各省文武長官嚴禁各國外人測繪中國地圖苟遇外人携有測量儀器者即沒收之以證示其罪云云若就此電言中國嚴守中立决無可疑矣惟有日本軍隊登岸於中國地方實行抗拒否則無一言耳 
　　法境之戰報茲讀九月一日紐約來電據法人自稱左翼聨軍已經敗退右翼法軍决取攻勢中央各軍則現正鏖戰而路透電所傳播者除巧言奬語其同盟軍之一切浮詞外亦大約相同於是可見德軍業已行抵法國第二層要塞之主要根據地即東翼德軍已至拉飛里拉安理姆斯等最堅固之要塞戰線是也法軍右翼據法人自稱是已取攻勢面片面言之結果縱有亦不甚大可斷言也且據路透晚電言德軍已過路克雷查路克雷爲法國之一小要塞在末斯河之西相距有十啓羅密逹鄰近比境在曼齊之北總而言之現在之戰爭於法境野戰軍嗣後之類末事實甚形重要閲者若欲知其詳情宜將近二日來之電報合併參觀否則斷難一目瞭然也然目前由巴黎所來之論調並無不利於德國也至於目前巴黎之現狀如何則有二事可告讀者一則巴黎人民已預備脱逃以防德軍圍攻一爲法政府擬遷都波杜於是可想見巴黎上下慌恐之情形矣 
　　印度問題日前英人自稱其印度軍見法國用其黑頭軍亦亟欲効力疆場且謂否則恐拂其一片熱誠轉使之向隅云云當時記者即知其説苟非僞造必屬違心之論蓋凡洞悉世故者無不知印度人對於英國之感情如何也今讀本月一日馬尼拉電果有英人所謂印兵赴歐一端全爲子虚烏有之説矣竊此種電報凡不知其内情者見之必驚且問曰此種消息何以能來自馬尼拉而殊不知凡洞悉印人之舉動者皆悉印人志在推翻英國謀復自由幸福之秘密社會有機關總部設在其地焉故凡英人在印度之一舉一動該處無不深悉而英人於此事亦非無所聞知且大加防備焉顧英人在印度之所事所爲雖嚴禁印人或由口述或用書函或用電報傳播海外而印度秘密社會縱遠距其祖國有重洋之隔如在東亞南洋兩美者亦可於瞬息之間得悉其祖國輿情此豈非英人心腹之患乎而且印人深知目前有機可乘以遂其多年之志願焉據該地印人所聲稱英人調印兵赴歐之説如不實行是其幸也若果欲實行則命令一到即决竭力抵抗如其不信則有日前香港調印兵赴青島全團叛變之事實可資爲證至於目前印人之心理則謂英人與其同種之强國爭强鬭勝萬無調用之理蓋印人自加拿大禁止其入境後已深悉英人不以平等待遇也然加拿大英人不准印人四百名登英領之土地一事據云印人不僅現時恨恨不釋即無論何時亦永不能忘緣印人深以英人此種教訓爲莫大之恥也而兵餉一端亦足使印人寒心如印度兵住破板房每月只得餉銀十一魯平（印幣名）尙須自備飮食衣服及至服役十載每月所得亦不過十七魯平而英兵則一入伍除住高樓大厦外每月餉銀即有四十五魯平之多且美衣美食槪出自公帑及至三年役满之後尙格外得英金三十鎊以爲恤勞噫同屬國軍也共衛社稷也而印兵與英兵之待遇則殊有天壤之别洎夫事急時復任意儘先調用印兵勿怪乎印人力謀顛復而聲言曰平時待遇吾等如奴隸牛馬及至事急時復用吾輩二等兵去擋砲眼而反留其頭等英兵安富尊榮坐享厚禄此豈非夢囈歟至若英人能否由印度調其白種英兵赴歐使用則另屬一問題今姑不論然查印度只有南北二軍共計二十八萬九千八百七十七人除英兵七萬五千多人外其餘皆爲印兵但續備軍等亦皆統計在内焉以此而論除印兵外白種英兵當今印度蠢蠢欲動之際非特無餘力即有餘力亦實難盡調赴歐應用然彼狡焉思乘之英人亦絶不能舍奴隷而用其主人翁送死於戰場也而欲用奴隸當今時代亦急切難行於是不得已而思其次焉即亞細亞報所謂借日兵鎭印度而調用印度軍隊是也 
[交戰國與金錢]  
　　大陸報云英法德三國均已籌有的欵决計久戰如英國議院對於戰事費五萬二千五百萬元一案業已通過德國議院正在提議籌備一二五○○○○○○○元作爲戰費一案法國議院則特許法國銀行添發鈔幣自一三四○○○○○○○元至二○○○○○○○○○元爲止且准其停止兑現統紀三國以法國籌欵之法最爲確實其餘兩國到底欵自何來尙不可知數日前銀行家嘗論歐戰必難久持蓋金錢難籌也惟昨據某著名財政家言若論金錢歐洲各交戰國當然自能設法近年來歐洲各國均有堆存金塊之風德俄爲首法奥繼之其處心積慮已非一日矣且戰事之秋儘可加税拿破嵛之戰事支出大半取償於課税之收入至於公債票以及不兑换紙幣不足道也德國近政别 
特别物產税每百抽五一年爲期法國新立所得税亦每百抽五或將增加亦未可量英德現行遞進所得税制度然税率亦可隨時比例遞加且歐民習慣國家有事嘗罄其所蓄獻作公債其熱誠報國固有如是者凡此皆戰欵之來源故金錢問題與戰期之長短關係極微也 
雜評一 
[牽入戰局（無名）]  
　　交戰之國無一不望他國牽入戰局以掣敵國之肘者故近日牽入戰局之信日有所傳雖或爲實事或爲傳言然其熱望固可想見也近今牽入戰局之國除日本已見事實外如布加利亞也羅馬尼亞也土爾其也希臘也皆見諸路透電者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交通部之一夕談]  
　　交通部之人物史 
　　今日國人多注目於世界戰事國内政事多有忽而不問者昨有人自北京來者其語交通部事頗有可聽因記之於左亦留心國事者所當知也以下爲某君之言 
　　交通部梁崧生總長接事後頗有刷新之想唯其引用之人有當有不當故有與其願違者 
　　周萬鵬爲郵傳司司長部事未能熟悉一切公事多决諸電政顧問洋人因之大權未免旁落周近又兼郵政局局長並電政督辦兩差向章司長兼領不能兼俸今周因兼俸問題與梁總長不免意見聞將辭職現已請假一日矣 
　　路政司司長袁齡向在津浦鐵路局充材料處委員近因該路工程已完材料處無所事事乞楊杏城推薦楊嚴拒之且當時交通部早經擬定楊英年公文已備就送交政事堂後經政事堂電話始易楊爲袁 
　　沈琪本路政局考工科科長沈乃天津武備學堂機械科學生路工司一事尙能稱職 
　　蔣尊褘乃前清進士疊充户部主事郵傳部新組派在郵政司爲副司長後在電政司爲司長民國成立疊次辭職楊杏城爲郵傳部時不允施肇基改組交通部時准其辭職惟經手事多故暫爲擔任電政司總務科事務蔣對於部務如郵電航三政尙熟悉唯其人少交際部員人中均以壽頭呼之 
　　王景春爲留日美學生於鐵路會計深爲研究現充劃一鐵路會計局主任頗能專意他日此事若成亦鐵路史第一佳事也 
[關於青島問題之京訊]  
　　戰區條例之飭擬關於青島方面戰事區域限制問題總統已派外交總長與日德兩使會晤接洽茲聞昨又指諭孫總長飭將膠州灣條約提出會同中立處將關於戰事上一切限制地點擬定圖略並即根據該約規定限制辦法照會各該國公使查照履行又統率處昨奉大元帥令諭即轉電山東靳將軍蔡巡按使探其内容係指示青島百里以外左近地點應劃爲警備區域宣布戒嚴令至如何劃爲警備區域及調兵駐紥一切辦法即遵照戒嚴章程及中立條規妥愼辦理倘有疑難之處專電中央商榷云云 
　　山東財政之一斑青島戰局已成總統以魯省地方影響頗鉅極宜籌畫維持之政策因交諭政事堂飭令對於該省財政上一切問題先行提出會議核定辦法後呈由總統鑒定再行照辦又政事堂前以戰事影響財政　行困難業經電令各省迅速協解先後報解不下百餘萬以山東爲最巨該省因青島關係辦理中立在在需欵蔡巡按使獨能解欵五十萬爲人所難已呈請總統傳令嘉獎矣 
　　巡視軍隊之電告山東關於嚴守中立各處軍隊業已布置妥協昨日靳將軍來電一件據聞該將軍擬親往各軍隊駐紥地點巡視一次以昭愼重 
　　遊巡龍口之華艦泰武靳將軍日前電報中央派巡洋艦海籌鏡清兩艘前往龍口梭巡海面查海籌巡洋艦安置六寸徑砲三尊四寸徑砲入尊一寸徑砲四十六尊馬克心砲六尊魚雷砲三尊探海燈兩架鏡清巡洋艦安置七寸徑砲三尊四十磅七尊機關炮六尊探海燈兩架云 
　　青島回津之人數昨聞直隷朱巡按使電報政事堂以青島膠督令中立國僑商人等早離青島現有美商及華僑由津浦車到津者共五百餘人一律安插妥當派兵護衛矣 
　　德人布雷之聲明北京報界同志會政各報館函係關於德人布雷一事謂係在租界以内並無在中立界線之説等語其原函如下頃接内務部警政司函開頃接統率辦事處函送濟南靳雲鵬來電一件内開此間探報德人布雷係在租界以内並無在中立界線布雷之説已飭秘探注意調查矣等語相應函請貴會查照轉知各報館登報聲明可也等語合亟轉逹希即查照登報聲明爲要 
　　奥公使正式照會奥斯馬加國政府已向日本政府宣戰聞駐京奥國公使德福爾氏業於上月三十日午前正式照會外交部聲明現奉該國政府訓令已向日本國政府正式宣戰並斷絶交際云云當日已由部鈔呈總統披覽矣 
　　圍攻青島之外論據北京英文日報云封鎖及圍攻青島之事現已着手當世界眼光正趨重歐洲之際今忽轉集於東亞一般勇敢之士决死拒抗以求最後勝利所在之青島矣其結果可爲悲觀亦不過荏苒陰而已德人之守備兵决意防守各具光明燦爛之精神已無疑義吾曹寗願其局面不稍變遷頗不忍觀東亞和平之被擾害且甚望戰事當局之國對於中國中立之利益及不幸居住作戰地内之中國人民大加顧憫也 
[歐戰聲中之北京觀]  
　　中立處會議條例中立處日來一切事務異常繁要茲由該處釐定會議條例呈由總統核定聞係規定會議日期及各部處出席辦法大略爲每週月矅日專事討論軍事方面各要案届時參謀陸軍海軍等部總長及統率處辦事領袖均應一律出席火矅日專事討論財政事項届時財政總長鹽務署長及財政討論會主席均應一律出席木矅日討論外交方面各要案届時外交總長及外討論會等員均應一律出席金矅日討論地方中立事項所有内務交通農商等總長均應一律出席土矅日則開特别聨合會議所有各部處長官及各討論會主幹均當參與會議核决一切要件又聞該處之組織其中各員多係各現任官之兼任均未支給薪水近日事務繁　各處員夙夜在公非常忙碌且並有擔負之責任未便無所津潤擬請分别給予津貼日内即由國務卿代請總統矣 
　　留法學生資遣回國自奥塞啓　後留學法國官自費各學生異常惶恐屢向使館要求情詞迫切昨經駐法胡公使電逹外交部擬一律分别發給船票資遣回籍應請轉呈核准並由中法銀行速匯川資以便實行辦理 
　　通俗教育會講演北京學務局通俗教育會昨日在天壽堂公開講演會場中之一切布置及秩序甚爲井然所有會場之執事人皆學務局職員開會後即由宣講員輸流講演其演題爲内國公債局外中立露天學校三種而各宣講員對於内國公債一事尤能特别注意提倡内國公債會特約王子貞講演内國公債利益及勸人購買公債演説至一時之久其演説局外中立及露天學校者亦皆發揮盡致演説後由某某兩君合奏風琴最後則演天然戲勸導剪髮其戲目即爲勸導剪髮戲中情節甚爲周密而扮戲之人亦均能唯妙唯肖觀者無不拍掌呌絶此實開通社會最良之方法至散會之時鐘鳴五響　矣 
[吉黑兩省之戰事影響]  
　　（甲）吉林方面 
　　軍界鎭安左將軍署近日對於保衛地方治安事項時開會議大致主鎭靜態度以保衛地面之安全如有造作謠言搖惑聽聞者一經查出必盡法懲治 
　　警察軍人防患警察保安各有專責近日吉省省城警廳所擬查店保安一事現正極力籌計進行聞代理廳長王夢瀾君召集各分署長齊集公廳會議警察方面保安要點併磋商查分區之辦法以查店員額原係臨時添設當經呈請巡按使公署飭由財政廳將此項經費按日照撥以便列入追加預算之内呈請報銷 
　　外交吉省外交發生事項原以日俄爲多如日商之游歷案件俄商對於華工人驗照事項幾於無日無之但近來交涉署人云此種案件漸已減少故辦事各員已不似從前之忙碌 
　　借欵國外風雲未熄所有吉林紙幣借欵一事前經中央電告恐難成立故責成巡按使會同財政廳長由省中設立籌辦國内公債事務所期與中央相輔而行等情現事務所業已成立昨由省公署電覆中央矣 
　　商界當歐洲戰端初起個中消息未能披露真形而好事者每喜誹言故商界中人頗抱隱憂錢商遂將洋價抬高現據殷實商人之調查如綢緞顏料諸種國貨雖遠在内地而輸仍可照常只洋貨商稍受影響故日來人心大靜錢法亦逐見恢復舊觀吉洋每元昨已跌至十三吊八百文云 
　　外商吾國政府對於此次各國戰事曾已正式宣告局外中立對於僑居吾國外商併已責成地方長官妥爲保護故現在旅吉之外商仍照常營業不過各商對於欠債之户現頗催索耳 
　　（乙）長春方面 
　　外商回國法政府現頒徵兵命令年在二十歲以上三十歲以下者均在應徵之列查長春法人某氏旅居爲商頗獲厚利近因該國徵兵彼亦奉命回國臨行時其友送至頭道溝南滿車站登車握手痛哭伊友四人俟開車北上始各回寓所又長春頭道溝日本附屬地内一般僑居日商現因德日邦交决裂日皇下令徵兵南满鐵路公司經理係日人亦被徵在内刻已於二十六號乘車回國登車時諸友送别亦抱頭大哭 
　　調查德人自膠州灣搆兵以來長春日本附屬地内所辦警察手續異常嚴密現又派暗查在北門外商埠調查德國商人姓名年歲及向他埠往來行蹤茲將所調查之德人列下大豐洋行主人巴根和夫天一火險公司執事葛羅夫華盛洋行執事各墨爾又聞各墨爾係英人 
　　官車停運中東鐵路直接歐洲往來官車坐客向來繁多刻因戰事緊急恐各國有秘密偵探往來調查軍事特將此項官車暫停出發 
　　警界會議警察事務所姜伯和局長以現在各國戰爭我國嚴守中立恐有不肖之徒簧鼓煽惑釀出意外事端昨特傳集各區區長巡官等十數人大開會議擬定晝夜防範執行警察手續約三小時之久始行散會 
　　（丙）哈爾濱方面 
　　霍總辦仍未旋哈八月二十五日西路快車到哈時皆喧傳中東鐵路總辦霍爾瓦特中將乘該車抵哈茲經詳細調查是日抵哈者實非霍總辦乃中東鐵路商務公司總辦列撇琛斯基由俄京返哈據云霍總辦現在俄京等候東行快車旋哈之期當亦不遠 
　　猶太人捐助軍費僑居哈埠之猶太人隷俄國籍者頗多近見俄人輸助軍費頗行踴躍遂聨合所有猶太人提議捐助軍費猶太富商甚夥無不踴躍捐輸每人認捐俄洋五百元竟有數十名大約將來所捐之數目必與俄商相埒 
　　海參崴俄報被封海參崴埠俄文日報自歐洲戰事發生添載歐洲專電遂將價値增加被遠東留守關逹基查知勒令該報仍按原訂之價收費該報不遵留守遂將該報館查封主筆解回本國 
　　（丁）黑龍江方面 
　　電令維持中立範圍黑省鎭安右將軍朱慶瀾氏接中立處電大致謂我國係屬中立對於日德此次交涉不准絲毫干預並嚴禁造謠以維持中立範圍云云 
　　阿穆爾省商輸停泊自歐洲戰亂後海參崴即宣布戒嚴凡由崴口開往各埠之輸船一槪停照昨據黑河函云俄阿穆爾省已在戒嚴區域以内近日除兵輸官輸往來於伯力尼古來斯克外商輸等一律停泊 
　　查禁售與戰國糧草將軍府拍發綏蘭黑河兩道尹電大致謂满洲爲產糧最富之區久爲世人所公認現奉中央電令嗣後中國之糧草槪不准售與各交戰國已載明中立條規即希遵照嚴爲查禁 
　　觀戰經費自行擔任將軍府接中央統率辦事處來電謂本處擬定遣派军官分赴歐洲觀戰之條規行將脱稿各省遣派觀戰之員除照規定資格外所需觀戰之經費應由各該省自行擔任仰該省自行籌辦云云 
[粤省之戰事影響]  
　　巡按會晤領事李巡按使以現在歐洲戰禍我國處中立地位凡在粤省各國商民均應切實保護故二十四號上午十時許李使命駕出府親到沙面與各國領事會晤商議維持商業是日李使戎裝佩劍乘坐四人籘兜隨帶安徽陸軍一連並有巡捕十人騎馬之前導由華寗里直出天字碼頭乘江漢兵艦前往迨换沙面之後由電捷小輸登岸遍會各國領事是時和隨者祗有隨員數人所遣軍隊則在水上警察廳守候故下午仍由天字碼頭回署 
　　惠陽電請募兵巡按使昨據惠陽知事電云自香港戒嚴黨人竄惠杯弓蛇影市面恐慌雖綏靖處軍隊防捕警察偵查未敢發難然兵單地廣不敷分布在在堪虞擬請准縣署游擊隊募二十名略厚兵力以資防範可否請示遵惠陽縣黃人驥養印 
　　紅會特開會議粤省紅十字分會接上海紅十字總會來電云青島戰禍已成我會救護等隊將次出發請在貴分會派一素有經騐之員前來以資臂助等語聞分會接電後即開特别會議籌商派員前赴總會會同出發救護 
　　德人接到捷報沙面英界地方有名羣英公司者係各國人士合資組織之俱樂部昨有德人多名入内暢飲談次出該國電報互相參閲閲後歡呼不已有唱歌者有鼓掌者有跳躍者種種歡忻情形不一而足 
　　德員愛國情切交通部前因粤省潦水爲患特派洋員德人碧臣來粤測勘西江河道現寓長堤東亞酒店三十九號房内該員出京之時德國戰事尙未决裂刻因戰事日劇該洋員欲返國以盡當兵之義務該店主告以不能赴輸之故而德人仍欲以部員名義過港店主力勸始作罷論惟其歸心已决不欲久留云 
[戰事影響之華僑狀况]  
　　暹羅華僑昨得暹羅消息云此次歐洲戰端一開暹羅商務大受影響而以我華僑爲甚蓋營商於暹羅一國者以我華人爲領袖華人之中又以潮郡爲多自歐洲啓釁後各國皆自守其國際法商船往來因此阻礙緣航行暹國之輪船以德人經營者爲最多德旣與英法爲敵其船固不能逹香港安南新加坡等處然暹羅之出入口貨俱以香港新加坡爲樞機目下來往於汕港暹之輪船祇有華暹公司兩艘曁黌利行等三四艘而已以故每次開行貨物堆積如山搭客異常擠擁而該公司亦藉此時機船票驟起倍價商務因大受影響除土貨外槪增倍價如罐裝牛奶等從前每罐祇售四十丁（暹幣一丁約當我國小錢八枚有奇）今則增至七十丁有奇觀此足見一斑 
　　新加坡華僑英德宣戰後新加坡異常震驚粤省僑民返里每次輪舶到港幾及千人其無家可歸及年老癈病者現由駐叻領事將人數彚交港督遞送回省由警廳送交華僑安集所妥爲安置 
[粤省大減政續誌]  
　　粤省三年度預算不敷甚鉅經新任李巡按將各項費用厲行裁減曾記前報茲探得續行裁減諸費彚錄於後 
　　裁釐廠辦事官粤省三年度政費奉財政部核減茲聞財政廳長以各釐廠總辦向設有辦事官一員此項人員可以裁撤以節虚糜經已議决將各廠辦事官全行裁去各該廠總辦之下祗設司事若干人云 
　　裁潮瓊關費巡按使現准内務財政部篠電開三年度政費槪算數目計外交部管潮海關監督兼管交涉四千元瓊海關監督兼管交涉三千元東興洋務局三千一百五十七元等因巡按使准此以現在庫欵奇绌應即遵照核定數目自本年九月一日起按月支領不得超過定額以節虚糜 
　　裁孤貧口糧粤省三年度槪算列支政費總數歲共七百五十九萬餘元現部定年共准支二百八十二萬五千三百零三元較原編總數減銀一百餘萬元現巡按使以各縣孤貧瞽目瘋疾各項口糧原有額内額外加額廣額恩額等名稱三年度槪算歲計共列支銀四萬一千餘元然其中屬於捐助地主善舉者已佔正額强半現該欵業已奉裁應截至三年八月底止於九月一日起由各該縣切實查明先經籌有專欵如官紳捐助發商生息或置業收租等類仍循舊章辦理此外無欵可指即於自治經費項下撥給不得再支庫帑 
　　裁提餉輪船財政廰所管善豐善富利濟提餉輪船三艘經巡按署審　三年預算會議决自本年九月一日起應行裁去一艘撥歸水上警察廳抵補待修之巡艦照支原艦薪餉以期節省修費 
　　裁交通局巡按使昨據交通局局長畢登瀛呈稱該局所屬路工車捐在在應需警察協助擬請歸併警廳管理以省手續等情當以所請歸併之處所見甚是應准將此項路工員役卷册等項即日移交省城警察廳接管所有技士測繪錄事人等該廳本有此項人員應飭兼辦交通局移交各員即於本月底一律飭令銷差昨已分别飭遵矣 
　　裁法政學校經費巡按使飭財政廳云照得法政學校常年經費前經核定自七月起每月准支三千五百九十六元分飭遵照在案惟本省 
 
 
 

Page 7

 
 
三年度政費槪算總數七百五十九萬餘元　覆准支二百八十二萬五千餘元出入比較不敷甚鉅各機關預算額非極力節省收支斷難適合再行通艦籌畫核實裁減自本年九月起至十二月底止除每月學堂應繳之學費由該校自籌自支外補助經費二千五百元不敷之數由該校酌量增收學費籍資彌補至所收學費數目仍按月彚列决算册内詳報查核除行知該校外合就飭行爲此飭仰該廳即便遵照辦理此飭 
[浙省維持現狀譚]  
　　請款濟民巡按使呈請總統飭部撥給鉅欵備購浙省米石以濟民食大致謂浙省旱災情形業經疉次電呈在案現據各屬陸續陳報早稻以受傷歉薄平均不過四五成晚稻正在待澤之時近日雖有幾縣得雨苦未沾足而浙省瀕海面山山多田少今又受災如此乏食更在意中不得已督飭財政廳輾轉設法息借就地商欵十五萬元遴委正紳馳赴鄰省產米各地採辦大宗米石冀得輪川販運源源接濟以區區十餘萬之資本應七十餘之供求杯水車薪難於周轉且息借商欵不能有絲毫虧累冀平巿價終覺爲難再四思維惟有仰懇大總統俯念浙民被災困難情形飭下財政部准予撥給巨帑藉備購米平糶之用云云 
　　電文愼重朱軍帥屈巡按昨奉中央中立事務所頒到新式電報密碼一本凡關於外交軍事以及中立事宜各電均以此項密碼拍發朱屈二君已飭發中立事務所陳總處長遵照矣中立事務所陳總處長以日德將在青島　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　以 
開戰中立事務所異常吃緊凡各省及中央關於外交軍事來往電文均關重要如有洩漏貽誤匪淺昨日陳准朱屈二君凡所中辦事各員一律嚴守秘密且均須負完全責任云 
　　劃分權限浙省屈巡按使以中立事務所與外交員權限混淆亟應劃分清楚以免臨時推諉致誤事機特行商明朱將軍所有交涉各案發生於該所未成立以前者槪由外交員辦理自成立日起悉由中立事務所辦理昨已分别飭知遵照矣 
地方通信 
[汕頭]  
　　查禁買空賣空汕頭埠近有業焑商人專事買空賣空假營業之投機角定期之勝負名曰賭期頭實與賭博無異以致牽動金融貽害正業昨巡按使據潮安縣莊友梅等聲請迅行嚴禁以免流毒商場已飭令汕頭警察事務所切實查禁并行高等審判廳轉飭澄海地方廳如有此種債事訟案審明係屬買空賣空除不爲審理外仍治以應得之罪云 
[廣東]  
　　通緝桂省逃員粤省巡按使通飭云爲登報通飭事現准廣西巡按使咨開案照本巡按使呈請將賓陽縣知事李炳垣付懲戒一案於本年七月二日奉大總統申令廣西巡按使張鳴岐呈稱賓陽縣知事李炳垣串同賭棍廖紹華等開放花會私收賭規由馬子青送交典獄何守珩接收均分其於該縣屬境李乃村古辣墟等十餘處搶刦傷人之案均置不理捕務廢弛請付懲戒等語粤西賭盜之風向爲最烈全賴地方官從嚴禁緝庶可以革除陋俗　輯民生該知事李炳垣收規縱賭諱盜殃民殊屬　不可逭旣經該處巡按使查明屬實應即先行褫職交該省法廳嚴行訊辦按律重懲其廖紹華馬子青何守珩等並飭該管道尹轉飭所屬嚴拿務獲究辦以遏澆風此令等因奉此當即電飭解訊隨據龍州縣電稱遵即傳提李炳垣何守珩解案詎料早經潛逃無從提解請通飭嚴緝等情到署除通飭外相應咨請轉飭所屬將　　　 
李炳垣何守珩嚴行查緝務獲解案訊辦實級公誼等由准此除分行外合飭該知事該所長即便遵照辦理此飭 
[江西]  
　　商會請釋涂秉忠南昌洋貨會館前因會長涂秉忠被拘警署除具禀巡按使曁警察廳長申洗外又具函商務總會請其據情轉詳茲聞商會業已具詳將涂秉忠之爲人詳細剖白其詳文案語略謂查涂秉忠素性率直勇於任事在省營業多年頗爲商界所許此次被逮拘留事雖不盡無因尙無妨害實據茲據該會館函請轉詳前來理合詳請巡按使俯賜察核賞准飭廳開釋云　　剖辦九千歲之禀批前有人上匿名信於省城一區二分署謂黃大鵬混名九千歲其子亦有銅頭太子鐵頭太子之稱包娼聚賭無惡不作云云茲聞有恒泰振泰吉益順發等雜貨店上禀該署代爲剖辨頃覓得該署批示云據稱黃大鵬父子向在沙壩營花業有年素安本分尤守法律代爲剖白謗　等語若黃大鵬父子果屬良善之人何至父有九千歲之稱子有太子之號毁謗之來安知無自不可盡謂爲挾嫌誣控者也總之本署以維持秩序保護安寗爲主義苟該民無擾亂秩序破壞安寗之實在證據本署决不忍以含沙射影之詞而入人之罪倘有不法之行爲偵探者星羅棋布恐終難逃法網縱剖白亦無濟於事諺云禍福無門惟人自召仰轉飭該民凛之愼之切切此批 
[寗波]  
　　洪潮爲忠象山縣沿海一帶地方於本月二十三四等日海潮格外增高灌入内地冲壞塘田損失不資如東鄕爵溪潮及十字街心南鄕岳頭潮及距離五里之新碶頭西鄕黃溪潮及路頂者盈尺非特田禾被湮即民房置設器具亦有爲之湮壞云 
　　蓆業受虧鄞縣西南鄕民人多織蓆爲業每年運往外埠者不下百萬元左右近以歐風吃緊南北交通阻梗香港東粤牛莊青島等處紛紛來函止辦以致巿價大跌每條與平日相去角許各機户大受影響云 
[南京]  
　　收回鎭埠碼頭主權韓巡按使以鎭埠沿江一帶灘地前清時代均歸常鎭道管轄自光復後該處官地有私搭房屋開設店舖者有華商假託洋商硬行佔據者而舊時洋商所租之大小輸船碼頭亦不照繳租金於主權大有損失昨特飭令丹徒縣知事劉鳴復將該處沿江一帶碼頭及新漲灘地詳細調查收回管理商洋商所築之碼頭則函請鎭江關監督照會該管領事飭令該至補繳租金以保利權而免損失云 
　　飭發崗警子彈各岡警士前止持鎗未發子彈王廳長因近日謠言四出黨徒思乘機暴動路工災民又　集寗垣難保無不逞之徒混跡其間至生搶刦等事特令各區區員酌發各崗警子彈數排以爲攝匪靖盜之預備云 
　　　兵防守要隘韓巡按使以徐淮海一帶匪氛未靖若不速加防範地方必不堪設想昨已將駐寗警備隊調往該處駐守以資鎭攝 
[鎭江]  
　　守城另募旗丁鎭江鎭守使施從濱君迭奉馮上將軍密飭黨人分路内渡各要塞須嚴加防範等因惟現時駐鎭軍隊不敷分佈所有前派四城守衛士兵應即撤回歸營調撥至守衛各城門另招警衛隊分佈嚴防爰特商同劉知事轉飭安警務長另招募舊旗營壯丁數十名送縣點騐即日撥交警衛隊練習操法分佈四城門防衛 
　　教堂定期祈禱鎭江基督教會以歐戰發生後影響幾遍全球將來之結果實非人所能逆料故該會牧師教士等訂於本月四號下午四時齊集又新街福音堂專爲戰事祈禱冀仰賴上帝之大德保全世界和平之幸福云 
[蘇州]  
　　北寺塔不准啓封蘇垣北寺塔向被警廳封禁日昨該寺僧具禀蘇常道尹求請啓封經殷道尹批示云查蘇城内外名勝敢多虎阜獅峰已足供人游眺此塔植基城北面臨學校倘徇寺僧之請遽予啓封則春秋佳日履寫蹁躚難保無遊手惰民仍蹈抛磚擲石之舊習莘莘學子上課習操跬步即生危險該寺僧享受香資之權利恐難盡保護之義務况該處詎子彈庫不遠當此匪氛不靖之際脱有奸人登高窺伺兾逞其覬觎之心該寺僧何能當此重咎本道尹職兼軍政防患未萌所有北寺一塔應仍照舊封扁以保安寗而昭嚴肅此批 
　　周雨生被捕蘇鄕木凟鎭相近石碼頭地方周仁山之子兩生於光復後曾在前先鋒營統領朱葆誠處充軍需長迨後朱犯附亂嫌疑彼時周已出營故未株連上年春間曾由水警仉督察員報告廳長以周家藏有軍火經盧前廳長特派淺水兵艦同仉督察員至周家搜查並無軍火故未被捕前日周雨生因事到蘇在道前街鳳翔春茶店走出即被警廳某偵探拘去收押廳署迄未一訊周之家屬到蘇央人到廳探詢終不得見面究因何案而被捕亦不得知聞該家屬擬即上禀請示云 
[常州]  
　　宜興開辦貧民小學校宜興私立貧民初等小學校自本年四月開辦已及一學期此校由周蕭士吳少臣二君輸資創辦學生已逹百數書籍及學費等項均由周吳完全負擔可見其提倡教育之熱心矣 
雜評二 
[交通部之用人（步陶）]  
　　交通部之用人於其刷新初志頗有關係今據所聞或當或不當亦未可一筆槪抹以用人者言無所廻護而用當其才則事恒治理以被用者言不自枉徇而學與用作正式之比例則效用自明無古無今無中無外用人之道胥不是外而今茲所記之交通人物則其一端也即此一端言某某學生也其所素習者何科而任之者即以何科職務寄託之某某故吏也其素執者何政而倚之者即以何項連屬之政務責成之雖分道掦鏕所至各不相謀而不至有覆餗之虞則皆可預卜若有所爲而不得不用與用之而才能意見或生問題斯其終爲所業職務之累又可斷言矣然則交通部刷新之希冀效果如何當其用人之初固已種因特至今日而始行昭著耳嗚呼世變日急不戢自焚國無强弱内政外交在在以當局之人物爲準衡而洽術猶居其後焉夫豈交通一部爲然哉特於交通部而有所觸故縱論及之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鐵路管理局履行中立條規]  
　　滬寗鐵路管理局兼滬楓鐵路管理局局長鍾文耀君以本路奉行中立條規無論華洋搭客携有重大行李須於未開車三十分鐘前送站檢查各站一律辦理乃迭據各站報告時有游歷外人藉有護照不服檢查究應如何辦理請示核遵等情鍾君以目下功令森嚴無論華洋各客携照與否均應一律照章辦理除批示外並已咨請楊交涉員照會各國駐滬領事轉飭游歷商人知照矣 
[整頓蘇屬水利之籌備]  
　　本邑公欵公產經理員丁熙咸副經理張信兩君奉縣知事飭開奉江蘇巡按使轉飭開據吳江縣知事丁祖蔭詳稱竊維帶徵畝捐爲整頓水利之用取之於民還之於民凡稍有天良者無不樂於從事爲百年長久之計以此次帶徵爲經營蘇屬全境水道區域包廣綿亘甚長利益均沾各縣義務之負擔亟應分配平均廡將來施工可免捍格爭持之弊擬請飭知應行帶徵各縣推舉地方士紳及縣　行政人員規定地點日期開聨合會議所有帶徵方法將來保管經費實行施工程序妥定規程以謀統一庶幾辦事有所導循各邑不至互相異等情前來察閲所陳頗有可採除扣示外合特飭知飭到該縣即便遵照并將推舉紳員銜名會議地點日期先行詳報備考切切此飭等因奉此杳此案前奉飭行即經函行該處據情具復案奉飭前因除擬定本縣尙文門内也是園爲會議地點九月十九日下午一時爲會議日期詳請飭知應徵各縣推定紳員如期赴議並將行政人員銜名由署開送外合亟轉飭該經理員所有地方士紳銜我應由該處推舉二人從速詳送以憑核轉等因丁經理等現訂於本月七日舊曆七月十八日下午一時在也是國辦公處開會集議推定人員詳縣核轉 
[中央防範黨人之提議]  
　　聞中央政府恐有黨人乘歐戰潮流在租界内秘設機關密謀擾亂特電滬上當道嚴密防範並着與領事團提議辦法四　　錄如下（一）中國擬於租界内加派偵探若干人協同偵查（二）黨人如在租界内暗設機關圖謀不軌一經偵實立即會同逮捕（三）租界内如有售與黨人軍裝及爲黨人私藏槍械及危險物品者應即搜捕訊明懲辦華人引渡洋人送交領事處置（四）租界内如有發　邪説印刷品書籍及焗亂報紙應即查禁 
[曉諭勿爲黨人所惑]  
　　上海縣洪知事昨日接江蘇馮上將軍韓巡按使會銜示諭數道發貼通衢其文云爲剴切曉諭事民國三年八月十六日奉電傳大總統寒日申令（已見前報入贅錄）等因遵此除通飭一體　行外合亟出示曉諭爲比示仰各應紳商軍民人等一體遵照共籌保衛原有民團商團務須認真辦理其未經舉辦而尙未完備者務各體察情形貧者出力富者出資實力籌辦以備緩急遇有黨人勾引痞棍暗設機關立即罷官破獲免致釀成鉅患貽害身家惟須確有證據不得挾嫌揑報致干反坐至邪説流行青年易爲所惑尤應父戒某子兄勉其弟母受愚弄致犯刑章其大中小各學堂更責成各監督教習隨時訓勉各學生務使通曉於邪正之指歸激發其國家之思想期安樂土永奠邦基母負大總統思患預防軫念民生之至意其各凛遵母違 
[皖省請查救國軍機關]  
　　上海軍界各機關接皖省倪安武將軍來電内開據探訪局呈稱在巢縣地方破獲黨人軍人救國軍機關一處搜獲信函徽章委札毒藥炸彈等件並拿獲該機關僞團長崔國棟僞團副官邢家榮等十餘人現經由局研訊供認不諱並供出在上海設有軍人救國軍機關分部等語旣據崔國棟等所供上海亦有軍人救國軍機關設立情事應請轉電上海軍署查照購線查緝等情合行電逹即希分飭各軍隊嚴密查緝黨人所設軍人救國軍機關務獲解究 
[楚泰艦回滬助防]  
　　海軍李總司令近以匪盜蠢蠢欲動浦江流域綿長與浙省毗連水道梭巡極爲重要邇來所泊軍艦不敷派巡故於前日電飭游弋長江之楚泰砲艦回滬助防昨日該艦抵滬禀知李總司令查照 
[調查江灣駐紥軍隊之虚實]  
　　上海鄭鎭守使曁步兵第七旅臧旅長以前日各報紙載有近畿陸軍第四營現已抵滬駐紥江灣等處一節茲因未據報告到有前項軍隊究竟江灣一帶日來有無新軍駐紥亟應調查故於昨日派委歐探員前往調查矣 
[警廳長解繳廢彈]  
　　淞滬警廳徐廳長查得各警區所剩廢壞洋鎗子彈共有二萬餘顆均屬不堪應用自應繳呈鎭守使署請换新式子彈以便長警練習打靶故於前日午後特將廢壞子彈八箱派警解送製造局核收 
[水警檢查行旅]  
　　淞滬警察廳長曾奉馮上將韓巡按通飭以據偵探報告匿居香港黨魁有遺派大批黨人喬裝來滬圖謀三次革命消息飭於該處來滬輪船加意杳緝以杜混入擾亂等情徐廳長奉飭後當飭水巡隊潘隊長遵辦在案昨日午前十一時太古洋行安徽商輪自香港廣東開駛來滬在浦東華通馬頭下　載有搭客甚多潘隊長特派水警十二名小輪舢板各一艘前往逐一檢查聞並無形跡可疑之人云 
[派員移提白雲祥]  
　　已革命軍籍　逃兵白雲祥（即白耀卿）新在滬南私將快鎗七桿雇船運往蘇州車站附近之齊萬里橋浜内當爲蘇垣警察查獲　贓解送蘇常道尹在案茲悉上海鄭鎭守使以此案係由滬地發生亟須提回根究故於前日派委方副　親赴蘇州面商　道尹諮將所獲之白雲祥及起案鎗櫙一併移交來滬俾得研　真相查緝同黨 
[帮匪又被拿獲]  
　　帮匪徐老頭子向在滬地收買鎗枝子彈偷運至鎭江等處接濟匪徒上年六月二十四日曾經製造局前督理陳洛書查有收買局中工匠偷出之鎗枝子彈情事當飭局探在閘北拘獲收押局中旋　乘間脱逃飭緝未獲詎徐逃出後仍前收販前日午間挾帶手鎗子彈四盒計二百粒搭滬寗火車擬往鎭　販賣被北洋駐滬鮑偵緝員在車站查獲就近暫交車站警局寄押候解官廳訊辦 
[管鵬案餘聞]  
　　中央政府控皖人管矖擅辦安正鐵路私偕外債並挪用公欵洋九萬七千一百元一案迭經公共公廨預審屬實並奉政府電令准由會審公堂核斷故由聶襄讞與陪審西官英副領事卓君會商判决發押西牢一年半期满逐出中國領土所有各項憑證存案備查已由捕房將管送往西牢禁錮在案茲悉昨晨聶襄讞會同英領卓君訊理民事訴訟時忽由管之代表德雷斯帮辦莫肅律師並政府代表高易律師相幾上堂據莫律師聲稱被告業已呈案所有安徽都督柏文蔚所給之收條應請發還縱據高律師譯稱此項收條查非柏文蔚所給自應存案備查未便發還又據莫律師聲稱此項收條旣欲存案請將原條給發另攝一紙附卷中西官會商之下諭各退去候會商再核 
[催納第二期烟酒牌照税]  
　　上海縣洪知事昨飭各保催征吏文云照得第二期烟酒牌照税奉省令准展至九月一日即舊曆七月十二日開辦至三十日即舊曆八月十一日截止業經出示遵照在案茲已届征收第二期照税之時一月期間轉瞬即過誠恐各該烟酒業商人未盡知曉致蹈逾期受罰着即知照該管各舖各地保務於所管界内烟酒各舖挨户切實通告並催令卽日來處换領牌照勿任延誤 
[道尹公署之教育問題]  
　　滬海道區域道視學員原義二人刻余芷江一員已詳由韓巡按使委任咨部立案尙有一員其履嚦單已於昨日送省不久即可發表昨楊小川道尹特飭各屬將初高小學及中學女學表册即日呈送以憑杳考聞署中　已設有教育科專司其事云 
[業户通告限期出屋]  
　　小東門内拆屋築路問題第五段陳巿安橋至侯家路各業主均願遵　禀由工巡捐總局日昨奉到批示後復邀集各業主商定以一個月爲　屋之期兩個月爲退　之期約舊曆十月第五段全路完工當將會商遷屋動工恤形禀復朱局長一面通告各租户云敬啓者小東門至紫金路一帶方浜前由巿政廳塡築預備擴充道路曾有益慶橋至長生橋一面北舖户請求將房屋退建浜基以利　通業已奉准實口其餘迤四分段籌辦以歸一律惟敝處陳巿安橋至侯家路口止面北房屋係爲第五段當在退建之例日前開會公决一致贊同禀由工巡　總局批准由業户知照租户限遷讓等因奉此自遵照辦理現定一個月爲限以舊曆八月十五日即中秋爲止即行　笆開　退建除知照匠頭先行趕做長料外相應知會貴租户請煩早爲預備届期了屋報勿遲延是爲至要 
[布莊受騙]  
　　西鄕清河涇某布莊夥唐隷生偕車夫王小弟姜和尙孫阿妙至一區一分署報稱前日　顧某來莊定購白布一千疋値洋五百餘元言明將皆如數車送至滬南積榖倉馬頭多稼里内某號房屋交納取價當將貨物車送到彼迨向結帳時已被將貨運去人亦脱逃無蹤追問管房人周柏生據云顧來租房僅付定洋兩元餘不知情是以將周扭請澈究奉飭將周拘留立即通知房主丁姓嗣派經程人到署聲明未收定洋故已將周移送警廳司法科訊究 
[民立圖書公司欠欵案辨論終结]  
　　前信成銀行倩代表律師孫彭壽在地方審判廳控前民立圖書公司總理于右任將該公司業產並生財機器等立據抵借去銀八萬兩届期不贖到今共虧本利銀九萬餘兩請求訊追等情前經該廳辯論未結昨日復訊中張韜推事官開庭辯論原告代表並該行總理周舜卿及代訴人安士振等均到案伸訴被告不到由代表律師謝健等蒞庭辯訴問官研訊之下卽以今日爲辯論終結諭令兩造退去聽候送逹判詞 
[欠欵限一星期了楚]  
　　喬焕章在地方審判廳控朱敏甫不還借洋一案昨由該廳推事官開庭審理先據喬投案訴稱前被朱敏甫借去洋五十元屢索無着爲此來案請追質之朱敏甫供稱欠洋有之惟前曾還過十餘元現求寛限審判官得供遂判令朱償還喬焕章洋三十元交人銀併保限於一星期内了楚 
[同事控追借款]  
　　朱某喬某二人曾在前禁烟局同事日昨喬扭朱至地方審判廳控追借欵洋五十元經簡易庭推事韓冠南君訊問朱祗認欠洋十餘元喬即呈出五十元借據一紙互相駁詰韓君酌量判斷着朱還洋三十元了事 
[尙不知何時出面]  
　　李偵德前扭朱錫榮至法公堂控稱前有開設聚康南貨店之潘松生將賤價田單兩紙托朱前來抵借洋五百元立有憑據過期不贖核計本利洋七百元置之不理惟此項抵欵全憑朱之介紹請向朱訊追朱供爲中有之中人例無賭洋之理判候補提潘松生到案訊核今李禀稱業奉飭提三次抗不到案訪知人已逃避求請該示讞員以潘旣飭提避園遂缺席判决還洋七百元俟潘出面准予扭案追交又楊德記詢投法公堂控稱前有住居法租界銀和里之康保甫將坐落浦東房屋單契抵押洋三百元立有抵據利息除收過外尙欠一百二十元共計本利洋四百二十元逾期已久向催不理求請提追等情當經飭提在案昨由捕房禀稱往傳數次並不見面讞員即傳原告到案缺席判决照所控之數還洋俟將康尋見准予扭案追洋 
[西園開設茶館之准許]  
　　天津人隋潤田至工巡捐總局遞禀略云商人現在二區警局轄境斜橋附近向張姓租賃已廢西園舊地種植花草開設茶社搬演戲法兼售點心食物香烟等類惟因該處偏僻恐有流氓借端滋據陳請警察廳立案保護奉批所禀及辦法尙無不合仰即逕赴工巡捐局起照開巿等因在案爲亟具陳伏祈局長准給捐照俾便擇日開張至應繳捐費若干自當隨時繳納等語昨奉批示云禀悉該商人　在西園舊址開設茶社旣據禀經警察廳批准仰即來局照章繳費以憑給發執照開設以後務須恪遵警律範園及本局取締章程是爲至要 
[償還日商損失之逼迫]  
　　日商野田耕一在公共公廨控張壽蓀定米價貨樣不符請追損失銀兩等情由廨傳同案中要　袁忠記陶少泉等訊明判决限期繳銀一案嗣因被告抗不遵繳故於前日午後由日領西田君蒞廨會同關讞員九座復訊兩造均延律師到堂互辨問自以此案已於本年六月十一號由本公堂判定被告張壽蓀限於二十日内繳洋二千五百二十三元迄今逾限已久仍未遵繳應將張壽蓀押限一個月遵繳惟袁忠記陶少泉均在存單收據上簽字未能置身事外着交妥保遵限顾同張壽蓀向原告清理完案如冉逾限一併押追 
[不理代賬案闕席判决]  
　　楊子成控嚴振麟不理代帳洋三百十元昨晨由廨復訊因被告與保人均不到堂中西官准予闕席判决諭限兩禮拜繳洋三百十元轉給原告具領 
[併科傷害拒捕罪之刑期]  
　　鞋底匠戴忠鶴戴方婁戴方臺以及在逃之戴招和戴招平等多人與同業王士忠因索錢啓衅將王擊破頭額經王投訴地方檢察廳汪廳長飭派法警陸雲卿等在捕戴忠鶴又敢拒捕當由陸警等竭力將戴忠鶴等三犯拘解到廳經檢察官預審屬實騐明王之傷痕諭令自行醫治一面起訴審判應昨日午後沈推事官會同賀檢察官公開刑庭辯論問官命提戴忠鶴等三犯至案研詰戴等　俯首求恩賀君遂起訴謂戴等傷害王士忠及拒捕等罪均已成立請爲公判問官遂謂辯論終結當庭宣判戴忠鶴戴方婁戴方臺等傷害罪一年拒捕罪二個月各監禁一年二個月以儆 
[流彈擊斃木匠續誌]  
　　木匠姜阿弟浦東人前日在虹口新靶子場後面新建洋房内煑飯其時打靶場有印捕十餘人打靶流彈飛進屋内擊穿左脅報由捕房車送同仁醫院不及救治而斃當將屍體車入騐尸所候騐等情已記昨報昨日上午經中西廨員蒞所檢騐委係因傷身死捕房傳到見證朱武村及管理印捕之西人斐立君至所經中西官研訊一過當飭尸父姜阿華具結收殮聽候該西人禀明工部局酌給撫恤再核 
[頭破血流]  
　　昨有甲乙二人在狄思威路口角用武擊破乙之頭顱血流如注由捕杳見併送捕房捕頭飭將受傷人送往同仁醫院醫治甲收押候辦 
[持刀傷人之罰金]  
　　張阿金前日在白克路祥康里内用刀將江北人陳三之手背戳傷昨由包探將張拘解公堂請究並將兇刀呈案原告偕證陳德先投訴無故被張戳傷請究訊之張供詞含糊中西官以原告受傷尙輕姑寛判張罰洋四元充公再賠原告醫費洋一元如無力繳洋改押一禮拜 
[小車夫誘匿婦人]  
　　日前有江北婦人王丁氏來滬尋夫雇坐季桃郎之小車被季誘至江灣寄養王安章家已經二天欲託蟻媒將氏販賣由六區一分署崗巡查悉一併拘獲移送檢察分庭預訊一過判解地方檢察廳究辦 
[小孩來歷不明]  
　　江北人宋金標近在原籍挈領小孩劉小四子來滬前日經過虹口被包探查見以其形跡可疑一併拘入捕房昨晨解送公廨經關讞員會同美領博君研訊之下以雖無拐賣實據因不能指明來歷判宋押一月劉孩送救濟會代遣回籍　 
[請領婢女之無效]  
　　無錫某米行主高錦川家廿二歲婢女高小寳被土娼王陳氏誘拐來滬賣娼嗣經高戚來申尋獲鳴捕將女與王陳氏一併拘解公堂訊明判氏罰洋五十元充公高小寳發濟良所照章擇配在案昨晨高延律師到堂聲明被拐情由請求給領並由捕房代表牛門律師投稱此案據王陳氏稱係價買並非誘拐旣奉判令發所未便再准領中西官會商之下判高小寳仍留濟良所擇配 
[處治勾引諸客之粤婦]  
　　近有粤人混名老鎗者串黨阿榮阿根等在北四川路崇德里附近開設花會賭博並令粤婦王阿六在該處弄口招呼賭客被捕查見當將該婦帶入捕房在氏身畔搜出誘賭憑證飭送公廨昨由官媒解案經中西官訊供屬實判氏押女所四天或罰洋四元充公 
[强搶煙土之慣技]  
　　捕房解搶取烟土之沈福生張阿林至法公堂禀稱沈等兩人專在各土店門首等候見有外路人購土出外即冒充查土員役指爲犯禁如索詐不遂即將烟土强搶此次搶土一我售與謝才記一併查獲解究沈張二人供認搶土不諱謝供不知搶來故敢收 
買求宥判沈張各押三個月謝罰洋十元充公 
[破獲洋涇浜烟窟]  
　　王六寳在松江路四百四十四四百五十一兩號門牌内私設烟且容留侯阿虎葉友根徐阿坤王作坤陸春林張巧金等吸烟被捕房得悉前日派探將王等各人連同烟具帶入捕房昨解公堂訊供屬實判王六寳罰洋十元無洋改押十天餘人各罰洋三元一併充公如無力繳洋各押三天烟具銷燬 
[閘北屢獲烟犯]  
　　五區警署查獲販土犯六名送請檢察分庭究辦已紀昨報前日下午經李檢察官預訊屬實起訴審判分庭判决馬金生帶土二兩罰洋二十五元唐金奎帶土四兩七錢罰洋三十五元張振軒帶土十二兩罰洋一百五十元周萬興帶土三十兩罰洋二百五十元顧永興帶土三兩罰洋六十元一併還押候繳到罰欵即予開釋惟唐根成一名亦帶土十二兩判解地方廳核辦五區崗巡前日又獲烟土犯史立雅陳永禄王永太沈得貴四名搜獲土十七兩烟灰一兩烟泡二錢五分一併移送檢察分庭押候核辦 
[不見朋友又不見皮夾]  
　　范林甫至法公堂訴稱我由外埠來申帶有大皮夾包裹各一件至有慶里内找尋朋友高友才將皮夾放在客堂内高不在家高妻正欲從後門出外商人入内向之詢問詎有二房東林榮祥出頭强阻商人向林聲明尋友理由非但不聽反動手行兇迨至經人勸散皮夾一只已被人竊去請求向林訊追林供商人臥室在披屋之内范闖入内室故向阻止口角惟范從前門入内時與東洋車夫一同進門迨范與商人相爭車替始去諒被車夫竊去商人在後面並未看見伊之皮夾求請查察聶讞員以所控無憑遂判將案註銷 
[復訊銷售紀念郵票案]  
　　粤人黃添焕（即王耀章）因將來歷不明已奉政府命令銷燬之紀念郵票在虹口西華德路銷售經郵務總局偵探查悉報捕飭探將黃查獲解廨訊供交保在案前日午後經德領裴君蒞廨會同王襄讞升座復訊兩造均延律師到堂互辯良久判黃仍存洋保出候再訂期復訊 
[無心收贓之聲訴]  
　　新閘派克路邱莘農家於本年四月二十五號被劇盜余三龍等刧去值洋四千餘元之金珠飾物内有珍珠十三粒由李慶聚賣與城内珠寳掮客楊小亭得洋一百十七元茲被戈登路捕房包探陳永康將李拘解公堂訊明消贓處所由廨出票移提在案昨晨楊偕代表律師投廨聲稱不知盜贓是以收下今將贓物携帶來案仍求給予領回並請訊明後援照以原就被之例飭令原告至地方檢察廳起訴並據中西包探禀明正欲前往移提被告已延律師代表知照捕房稱被告携帶原贓自行投案特將提票繳銷繼由見證楊德臣上堂證明楊小亭收贓情形俞代襄讞商这美領畢君以被告以供認消贓於楊小亭判仍還押如兩禮拜内檢察廳無公文來廨即行逐出租界贓物暫准給楊收領 
[原告不知何處去]  
　　住居虹口蓬路三百九十二號門牌之甬人費餘慶控王錫波楊蘭禧張嘉法等不理欠欵昨由公堂傳訊原告不到由其戚徐竹卿上堂代表聲稱原告因母病故料理喪事不能到案候質即據二百二十八號華捕投訴此案訂於今晨集訊昨往知照詎原告已經遷居詢諸鄰人咸稱原告因犯某案已遷避月餘等語聶襄讞商之英領卓君以原告不到判即將案註銷被告開釋 
[公共公堂瑣案]  
　　陳方在前日在虹口蓬路攫取陳張氏布裙一條　逃由捕追獲昨解公堂訊明判陳方三押兩禮拜 
　　漢口安德慶錢莊控王藹人不理欠銀三千餘兩又邢焕章控宋炳松不理抵欵銀一千餘兩昨由捕房將王宋兩被告傳案分别交　候訊 
　　陳王氏前日在虹口拾取女子陳阿三之金挖耳不還昨由包探將氏拘解公堂訊明以氏實有不合判押女所三禮拜 
　　蓬路一千八百三十一號門牌小茶館主奚阿三因聚賭抽頭違章被捕查獲昨將奚傳至公堂訊實判罰洋五元充公賭具銷燬 
雜評三（字） 
[貧民流落之可慮]  
　　上海居大不易而一般貧苦之人亦偏欲臚聚上海者蓋以上海謀生之路較他處爲廣耳但人淨於事至此已極果　遂其希望者有幾人哉而欲進不能欲退不得馴至無衣無食流而爲匪者則比比皆是亦誠可憐之事也今因戰事影響之故苦力工人已有人爲之維持生計以預弭隱患矣而若此貧無聊賴之人日多一日不亦大可慮耶滬上夙稱各帮富商薈萃之區且各有同鄕會以籌辦公益似亟應設法資遣以免流落則同鄕之受惠無窮而地方之隱受其益亦非淺鮮矣 
來函 
[一外人來函]  
　　初二日字林報謂英使宣布英德在北海鏖戰德艦沈其二水手淨沈水面經英武官親見德武員曾以手鎗擊死之云云此言恐難甚信路透來電俱請德兵死者甚夥吾人深知德人愛國皆願爲國捐軀謂德武員出具手鎗將落水之水手擊死此誠何故英人之欲戰勝德人德人之欲戰勝英人俱自然之事如按所宣布水手已在水中則是兵船已沉水手固不能放砲爲國出力則德武員而尙以手鎗擊之是誠何所取義恐英官之誤視也開手鎗者正不知其爲何國之人耳 
[嚴龍隱來函]  
　　頃有致蘇路清算處要函乞登入來函一門爲盼啓者今日見尊處告白甚爲詫異蘇路三期應付之欵證劵旣已載明鳥能逾期失信交通儉電旣屬冐昩而尊處並未爲股東力爭當此金融窘迫之際執證劵者指此進欵度日實繁有徒豈可狥交通部含糊專制之電文而不爲股東設想耶抑惑尊處胸有智珠另籌穩當辦法無待股東陳請尙乞明以示之無任感盼手頌蘇路股欵清算處主任先生大案證劵所有人嚴龍隱謹白寓馬霍路進益里七號 
[吳鳳南等來函]  
　　警啓者下列公函請貴報登入來函門内不勝感荷蘇路執有證劵股東並清算處公鑒昨今兩日報載蘇路三期併入四期照付此項交涉發自交通部是否清算處已經明白承認有何理由可以任意剥奪股東權利是否執證劵之股東已有多數允許試問中英公司三百十五萬兩之交欵消耗於何處何以區區三十餘萬元欲食方（中略）尙乞明眼人公同研究設法挽回并望清算處勿過於順從致有放棄責任之嫌也股東一分子吳鳳 
 
 
 

Page 11

 
 
南東銀　高　芝　近　沈仲　同啓寓南成都路一百廿四號 
[節錄黃嵩臣等來函]  
　　此函敬乞貴報登入來函一門以質之有心人蘇路清算處鑒今日得見貴處告白知蘇路三期應付之欵交通部儉電硬令併入第四期支付未知貴處登報後有無良法可解股東倒懸祈即日登報解釋血本攸關幸勿度外置之爲幸蘇路股東黃嵩臣等同啓馬霍路崇仁里三百六十八號 
[神州女界協濟社函]  
　　敬啓者敝校定於五號十時行學期始業式并於是日午後三時開會歡迎女界教育家薛　琴君薛君留學美國多年學識聲　久爲吾人所欽仰茲由大學卒業師國將來有益我女界教育定非淺祥倘有崇拜薛君學識者無論男女俱可赴會以參盛舉地址北四川路德仁里西首本校神州女界謹啓 
[范鎔來函]  
　　敬啓者舊曆七月初九日貴報登載來賢縣二十九日私造銀幣批調一則内列鄙人首名謬請將地保陸雲生摘釋等情此事鄙人並不知情願係有人僞造圖章揑名禀控鄙人見報之後駭出意外除已具禀奉寶縣知事請其轉詳上海鎭守便將揑名禀控之人查明究辦外用再來字聲明望將鄙人原緘登入來函門内以别真僞而全名譽不勝感激之至 
來件 
[中華女子同義鄕間全日半日義務小學校簡章]  
　　宗旨先普及義務教育於鄕間女界同胞漸次推廣以期養成貧寒女子之才能爲間接振興實業之先導 
　　組織分全日及半日義務二班 
　　科目謹導教育部定章 
　　教員均請女界熱心志士擔任 
　　時間除星期外全日義務班每日午前九時起至午後四時止半日義務班每日上下午各三小時 
　　資格身家清白確貧寒而年在七歲以上十六歲以下者 
　　學額暫定六十名 
　　取締由家長照本學校所定志願書中一切爲來學者擔負 
　　經費開辦時先由發起人籌墊以後常年經费用至善之法勸募之 
　　課業用品槪不取費全由本學校發給之 
　　校址法租界貝勒路道德里第一弄五號 
　　附則甲男子在十歲以下者得附學之乙本校另派勸學員在學校附近向貧寒女子之家長勸導之丙本學校辦事處暫設上海法租界貝勒路 
 
 
 

Page 12

 
 
   
 
 

Page 13

 
 
自由談 
游戲文章 
[投稿賦自嘲仿阿房宮賦體] [  詩隱]  
　　早茶畢報紙出附張刻諧文集每篇數百數字五光十色我亦見獲而心悦腹内空空搜盡枯腸忙把書翻又將筆擱幾費躊躇更番摸索好者雙圈改者尖角長長五短短焉幾名幾行正不知其有無錯落某段用意活潑如龍某篇别體變幻如虹引經據典聲西擊東轉潮蘇海聊比淵通廣哀江别無引愀悽一篇之内一句之間而文必對題各省報張多年小説難零狗碎搜集於斯攫精聚華以示同人摺疊張張釘稿紙也書空咄咄揮秃筆也硯臺膠試加墨水也舊案橫陳堆舊本也謄寫清楚校對過也文章天成無非偶爾得之也某篇某段湊足字數安心著间面郵寄焉有不得售者三十六篇抽屉之收藏草稿之經營秘本之精英累月累年投稿之文堆積如山他人不能有胥儲其間文章策論詩詞歌嗣生平心血從頭視之實在可惜嗟乎一篇之稿若干篇之稿出集腋成裘無不節其長自應貯之以錦囊愛之如拱璧沉抄胥之苦妨於看戲之工夫旖旋之詞勝於散花之天女價値之高比於明珠之一粒心思之巧細於美人之髮縷詼諧之妙幻於海上之城郭滑稽之談等於淳于之隱語想主筆之人必歡迎而色舞考列頭等作爲主顧隔三天仍不邓望匪將穿令我呌苦嗟乎想投稿者想酬也非名也得酬者名也兼得利也使每日必登我稿　足以聚錢我即恃游戲之文則自千字積至萬字而總算安得而不樂也他人不知此訣而我獨得之我獨得之而優爲之是以投稿而無須自己起稿也（四） 
[天孫織造雲錦公司特别减價廣告] [  揚州張益之]  
　　逕啓者本公司織造雲錦數萬　年花樣新奇質地堅固顏色鮮明價値公道此乃本公司之特色久爲世界所歡迎現歐戰發生外貨來源阻滯正國貨暢銷之時絲價大落又國貨改良之候本公司所造雲錫仍照原價出售殊非招徠之道今定陰曆七月七日起批發照原價七折零躉照原價七七折以酬诸君之雅意如蒙賜顧請認明織女商標庶不致誤恐未週知特登申報廣告（三） 
小説 
[花木蘭傳奇] [  天虚我生]  
　　第三齣醜令（再續） 
　　（雜）説便這麽説那民家的人不肯去便如何（付唱） 
　　（油葫蘆）俺有了諭旨皇皇在手拿有本領誰招架莫管他富户與貧家有男兒總把他名塡下他聽是從軍遣戍應然怕有錢來把名兒重抹煞沒錢來少不得走天涯這諭旨呵算是个黃金窖裹的敲門瓦俺發出號令去呵算是个百姓門前的報死鴉 
　　（雜白爺這个主意狠好便請爺發令前去編查户口要緊免得有人知風逃　（付）照覊就是這个主意傳里正來（雜傳介）（丑扮里止上） 
　　（天下樂）俺賽過户拜家崇的土地爺嘻也波呀差不差有膽量敢誰來老虎兒頭上抓俺這裹要錢時便打上他个登門卦他那裹沒錢時便賒到我个獨本枷俺不過見官時怕挨打 
　　小老非别這裹商邱地方的里正便是聽説上頭的傳我不知道還是吃打還是領賞力纔兩個眼皮子跳了半天倒有些不穩便（立場作鬼臉介）哪哪這會子又跳了我看來還是不上去的好不上去的妙（欲下場介）（雜扯介）呔太爺傳你敢還那裹去（丑見付介）爺在上小的里正叩頭（付起立介）請起請起在下正有事仰仗大力（雜笑暗　）（付向丑唱） 
　　（哪　令）俺煩你做個搬錢的　笆去把那三通的鼓撾説當朝有一个旨下把特别的威權委爺特教你挨家細查是男兒都休放他去軍前充爪牙去軍前充爪牙違旨的將來殺要斡旋的你便替他來通個手脚 
　　（丑）這个使得麽（付）使得使得你那裹知道 
（鵲踏枝）大凡是做官家别鄕土走天涯須知這足上烏靴頭上烏紗那裹能伸手去沿門募化可不要涎臉向熟店相賒 
（寄生草）便説家私大金銀不厭奢須識得人情面目原來假做清官反被那昏官罵倘來的財物應該咱你去時出言須帶十分誇你回時交銀休帶三分詐 
（丑）爺儘放心小的怎敢奪爺的食（付笑介）這纔是正理你可速去（丑出外大笑介）哈哈誰知道他想出個法子却作成了我呢這呌做屋梁有碩菒猫遣鼠往　猫以爲得計鼠乃腹先果（作　笑下）（付下座立場介） 
（煞尾）俺不是亂胡拿你也休閒磕牙世間上豈惟獨咱多不過怕人閒話將人瞒下似俺呵怕還算清官册上的頭一家 
　　將大指竪起（作勢下） 
（評）第一齣難爲落筆人人皆知不知此本之第二齣更有絶難下筆處再寫木蘭更無可寫若寫木蘭之弟妹又無可動人心目處作者通盤打算前齣已自清描淡寫仿彿如三娘教子一齣小鑼輕板平淡無奇倘此回仍是小劇必令讀者掩卷思睡於是忽發奇想拉一對面陪客登場一齣便足引閧堂大噱然亦苦心孤詣蓋所以出從軍之由也 
寫官場醜態便活活寫煞寫地保口吻又便活活寫煞倘扮演之際俾此兩種人見之當不啻登孽鏡臺自照形狀也余讀此回那不嘖飯數四 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華林竹賢譯]  
　　第十六章（再續）（團點悉仍原稿） 
　　馬儂性質之改變半由於一　己之悔悟半則由於温絲藍夫人之勸導馬嘗返躬三省確斷拈　之法近於遠信　乏實在自嘗之法又絶非公正之裁判乃覺昔日之行反乎天理也是以有寂寞之報幸者天憐余今日有女如玉得以慰娱晚景者亦未始非天之所賜也温夫人之言曰宗教之道總不出乎上帝與良心而已馬先生昔日所敬奉之上帝亦即我辈向所崇拜之上帝人類苟有正當事業勇往直前而爲之以冀上帝之佑則事鮮有不成者馬儂則輙數息曰天道雖無誤而人心竟莫測以余莫逆交尙且辱余夫復何言温夫人因復諫之曰拈　之法偶憑機巧或且有施其奸詐之手段以損人者故其法亦至不可靠雖然世路崎嶇人惟有擇凡事之善者行之則必能邀天之佑信人自信在吾輩能力範圍以内者苟竭力爲之則亦足以受上帝之賜福馬先生使汝而能信人且能自信則亦不致背離鄕井來此萊蕪蘆成一孤苦之織户矣馬儂旣數受温夫人之教悔繼以悟終則竟大悟改輒語夫人曰夫人之言良不誣余今用漸知世界上有所謂善人善事者且知世界上有諸多善事爲余等耳目所不及見聞人力所難爲者拈　自　雖云不近天理然愛璧之來又寗非天之所賜歟 
　　庄璧曾少受教育就讀村塾中人亦和藹可親且秀色可餐村人咸樂與之周旋馬儂雖老有時作少年報附和其間相爲歡矣或有述馬儂昔日之狀况谥愛璧者謂愛璧來笔馬始有家庭之樂愛璧亦果知馬儂非其　父然其愛父之心嘗不因之而少減馬儂愛女之心則且日增愛璧亦知其母如何死於　中馬儂如何拾得之以爲失金復得又如何教育之撫養之故其愛情亦全注於老父一人之身實謂之天下無二之有情人也可而天鬹爛漫有可愛處而無鄕俗氣故謂之美人兒亦無不可愛璧又嘗詢其父母則即馬儂亦不之知何况外人又取忘母所遺鑽戒珍藏錫匣中謂藉此或可以訪得其父殊不知渠父所居不遠荀彼不出以認其女則恐後無復有知愛璧爲誰氏女者矣温絲藍夫人又時顧馬家作伴一片愛愛璧之情漸引起愛璧愛母之心以爲母者天下第一恩愛人也天下當無不愛其女之母亦不應有不愛其母之女故即以其愛母之心移之以愛馬儂與温夫人 
　　一日父女偕行園傍見金雀花亭亭玉立枝葉茂盛愛璧因移之園中以爲其母死節之紀念馬儂擬築短籬以範田舍而苦無材愛璧因指石坑面言曰父不見坑之四周磚石阜積余等可運其小者而令愛郎移其大者則籬亦易成耳是時馬方吸烟因搶烟管而答之曰愛璧吾兒汝豈可以負重者温夫人言汝弱不勝衣而能作粗工耶愛璧不待其畢詞即曰兒雖懦弱尙勝老父語時即就近擇小石一抱之起發满意之音曰阿父：如何：：：嘻老父：石坑積水何竟外流想不久即涸矣馬應之曰然日前晤葛先生渠云欲竭石坑水以灌鄰田果如是則不數日後坑將涸更不致如昔日之污穢不堪矣：：吾兒總之汝非健者今母議此盍往坑邊覓陰少憇於　握手徵語者久之靜坐者又久之馬儂則方吸烟不少息靜中愛璧忽發言曰父乎兒若出閣父能許以吾亡母之鑽戒作助粧品乎馬儂驟聞此驚答曰兒何出此言雖然父愛兒者豈忍逆汝愛璧乃語之曰前數日愛郎嘗向兒談及婚事兒觀愛郎旣得葛先生扶助且又勤儉可靠諒亦非久居人下者故已心許之然兒實不忍離老父想愛郎亦當表同情也馬儂至此始喜曰愛郎固善事余者人品可嘉余當乞温夫之同意以成汝二人事然夫人亦愛汝者諒無不允之理二人復坐談片時即歸 
 
 
 

Page 14

 
 
   
 
