# 1892 - 204 - 4906921

 

Page 1

 
 
　　　 
[石印玉樞寳經出售] [  點石齋告白]  
　　是經爲九天應元雷聲普化天尊講道寳笈世人但冥心默想焚香虔誦自能有感必應爲衆生解釋種種災厄幼孩佩帶並能驅邪逐疫明　宗當御製序文敕爲重鐫今本齋復爲石印首冠以天尊寳相後附篆文數章用文木夾板裝潢精雅每册實洋一角躉售另議准於卽日由分局中昌出售此佈 
[三百零六號畫報告白] [  點石齋啓]  
日本大坂地近有一獸貓首牛尾身大如犢其首有四至脊部合爲一體爲山經爾雅所不載誠可異也至若室女之產石堯峰之毓銀螢火可以騙財人髮亦堪謀利壯士擅騰空之術瞽僧來訪道之車幼孩凌風而獲安衆女懷茶而被辱及新附點石齋叢鈔並册頁等准於初六日出售此佈 
[論名節二字男女並重]  
　　人之所以異於禽獸者恃有名節而己矣名節兩字世但以責之婦女而不知男子之名節更有不容一日忘者以交際而論往來必以誠然諾必以信矢戴笠乘車之誓無凶終隙末之嫌此亦名節之所關也否則我詐爾虞相尋不己交道有不可問者矣以錢財而論不存希冀之心不慕儻來之物不受苞苴於昏夜不索饋峈於私人此亦名節之所存也否則貪多務得醜聲四播行檢有不可問者矣此猶就常人言之若夫身歴仕途名通朝籍則尤當束身圭璧礪志廉隅憶昔聖祖南巡某州牧迎駕奏對時州牧謂人臣貪得財賄猶婦女之失節聖祖頷之旣而諭曰汝言雖鄙俚然能如此存心甚善煌煌天語洵足以激勵臣工垂訓奕禩試問今之紆青拖紫雲路翱翔者亦嘗以失節二字作當頭捧喝耶夫觀人者不問其作事如何當先問其立心如何心中常以失節爲慮則雖不敢自以爲全節而識者己保其無失節之日心中未嘗以失節爲羞則雖詡詡然語於人曰我生平最重節操裝點其詞鼓簧其舌且泛引某事某事以證之而識者早知其所謂節者節其所節而非猶夫人之節也然則失節與不失節豈有他哉亦辨之於心術而己矣古者鄉舉里選以德行道藝爲衡其有不率教者則屏之郊遂使不與四民伍凡所以勵人名節也近世雖重科目然地方耆士苟有不愧孝廉方正四字者例得舉薦榮以頂戴置之仕路其勵人名節之心殆亦猶行古之道也夫男子生而設孤於門左桑弧蓬矢以射天地四方天地四方者男子之所有事也故必先有志於其所有事有事之處無一非名節之所存卽無一不當以保全名節爲事苟能保全名節便不愧爲父母之肖子宇宙之完人不能保全名節則父母旣不樂有此子宇宙亦何貴乎有此人雖靦顏世上亦不過與跂行喙息者同其泯没己耳女子安坐閨門外言不入於困内言不出於梱其所司者大都中饋之事井臼之勞若男子之所有事者女子不得而預之也以女子而預男子之事書所謂牝雞司晨惟家之索詩所謂婦言是用維厲之階古訓昭然有明鑒矣男子喪偶例得再娶不以爲失節女子孀居雖定律不禁其再嫁然而改絃更張重彈别調己不免爲當世所輕謂其不能從一而終也夫天地生人男女並育原未嘗有歧視之心男子再娶不以爲失節女子再醮羣以爲失節者何也盖男子以宗祧爲重孟子曰不孝有三無後爲大舜不告而娶爲無後焉君子以爲猶告也女子既無似續之重便當知從一而終之義定律雖不禁再醮而於青年孀婦甘守柏舟之節飲冰茹糵矢死靡他者例得由家族親戚出具圖結禀請地方官奏請旌表綽楔增榮鄉閭欽式所以勵貞節而挽頽風也且不特朝廷有旌揚之典卽愚夫愚婦素不聞詩書之訓保傅之箴而三代直道之遺未嘗一日稍絶於人心聞某氏婦早喪所天誓守孤貞終身不嫁則相與歎之美之以爲此固人世所難能鬼神所欽重也聞某氏婦良人甫夭不逾時而遽易操持甘心改醮則相與非笑之鄙薄之以爲人之無良於斯己極夫守節與不守節亦何預他人事而顧一則歎之美之一則非笑之鄙薄之者此則公是公非之所在歴千萬世而不變者也以維持風教爲心者憫孤寡之顚連以矜恤爲己任於是有恤嫠會清節堂之設俾青年嫠婦旣無檐石之儲又無親族之倚者皆得羣萃安處於其中而不致有失節墮名之慮此其立心仁厚爲何如者不誠足以彌天地之缺陷輔君相之教化耶然而女子之失節不過改嫁一端而男子之失節則非一二端所能盡女子之失節爲衆人之所不齒而男子之失節不但當局者不自察卽旁觀者亦無指而目之以爲此固不足比數之人也則豈非習俗移人有以汨没其天良哉嗚呼天下滔滔誰爲砥柱此豪傑有志之士所以不可及歟 
[本館接奉電音]  
　　昨由京友電傳上諭二道敬謹譯登○閏六月初四日奉上諭李鴻章奏永定河隄工漫口分别叅辦並自請議處一摺本年六月以後永定河水勢驟漲險工迭出北三工北二上汛先後漫隘現成旱口六月二十四日南上汛灰壩漫口四十餘丈該管各官疏於防範實屬咎無可辭署南岸同知夏人傑覇州州同周蓉第均著革職留任石景山同知竇延馨署北岸同知周起濤良鄉縣縣丞韓傳琦涿州州判唐煦均著摘去頂戴永定河道萬培因著革職留任李鴻章著交部議處該督務當督飭在工員弁將漫口赶緊盤築裹頭以防續塌並迅籌欵項及早堵合其上游各汛並著督飭認眞防護毋得再有疏虞餘著照所議辦理該部知道欽此同日奉上諭胡聘之奏己故知縣虧短交代請革職查抄一摺山西己故夏縣知縣穆長春前在夏縣任内虧短正雜各欵至二萬八千餘兩爲數甚鉅穆長春着卽行革職由該護撫提集該家屬丁書人等嚴訊是侵是拿按律懲辦並將該故員任所寓所有無貲財查抄備抵其原籍家產卽著正白旗漢軍都統一律查封以重庫欵餘著照所議辦理該部知道欽此 
[陶然亭延凉記]  
　　侍衞處爲知會事六月二十三日奉旨朕於明日辦事用膳召見大臣後由勤政殿擔前乘轎出德昌門西苑門進西華門走隆宗門進内右門還宮卯初二刻預備欽此○六月二十四日由奏事處傳出奉旨兵部尚書烏拉喜崇阿現在請假所有派出本月二十五二十六日在閱是樓聽戲著卽撤下欽此○兵部爲知照事武選司案呈現出江南常州營遊擊一缺湖北宜昌鎭標前營游擊一缺應歸六月分由部掣選一缺其餘一缺歸本省按照奏定及變通章程係漢三等侍衞月缺查有李永陞年五十歳河南孟津縣人由辛未科武進士漢三等侍衞行走四年期滿引見奉旨以遊擊用欽此嗣因太婚典禮慶成奏保以本班儘先選用奉旨依議欽此應將該員掣選一缺相應知照侍衞處傳知該員於六月二十五日清晨赴天安門外本部朝房預俻掣簽毋得自悞○正白旂滿洲都 
 
 

Page 2

 
 
統親王銜多羅克勤郡王爲咨覆事印房案稱准兵部文稱肅親王隆懃門上長史廣仁病故遺缺咨取本旗保送三四品人員揀選等因前來查本旂三品頂戴世管佐領秀齡堪以保送入揀肅親王門上長史之缺相應將該員銜名咨覆兵部查照辦理○兵部爲傳知事所有期滿雲騎尉張欽翰等六員本部於六月二十一日發給執照相應傳知該員等於是日辰刻親身赴部祗領勿得遲悞○新調四川成都將軍恭軍帥壽現由陜西交卸篆務遵旨入都陛見六月十九日抵京循例僑寓某處梵刹繕具安摺二分於二十二日子刻齎往西苑交奏事官分行呈遞並將緑頭膳牌一併遞入寅初二刻趨詣西苑門外旋自内傳令恭壽於第一起入見上於勤政殿召詢西安營務軍帥敬謹奏對畢退出西苑門乘輿回宅○六月二十四日由奏事處傳出奉旨大學士恩承現在請假所有派出本月二十五二十六日在閱是樓聽戲著卽撤下欽此○同日由奏事處傳出奉旨所有本月二十五二十六日在閱是樓聽戲著添泒四川成都將軍恭壽在順天學政禮部右侍郎李文轼之次欽此○兵部爲知照事武選司案呈現出有江西吉安營叅將一缺截歸六月分由部銓選照章應用漢頭二等侍衞人員查有金鳳岐年四十歳江蘇山陽縣人由庚辰科武進士漢三等侍衞嗣因大婚典禮慶成保奏請給二等侍衞期滿後儘先選用奉旨依議欽此行走三年期滿引見奉硃筆圈出著以叅將用欽此應將該員擬選此缺相應知照侍衞處傳知該員於六月二十五日清晨赴天安門外本部朝房預備掣簽萬不可悞○吏部爲曉諭事所有光緒十八年六月分月官同知劉國光知州武傳諴各一員知縣沈壽龍楊森二員州同張紳一員相應出叙傳令各該員於六月二十四日赴部過堂二十五日黎明齊赴天安門外朝房伺候掣簽如是日不到立卽指名題叅○國史舘示傳吏部送到漢謄錄朱宗舜蔣壽祖李念先劉錫桐何福均等務於六月二十九日親身赴館騐到毋違○六月十七日晚六點鐘時大雨後宣武門内西城根鐵揷内浮起一孩屍年七八歳衫褲甚爲整潔面貌不甚可辯類若塾中小學生然究不知何人之子因何落水也 
[鶴市新談]  
　　本任蘇州府長洲縣王芸莊大令樹棻前經上憲調署他缺所遺長洲縣篆委沈仲欺大令銓署理邇者沈大令時爲二䜿子所擾病勢纒綿上憲因於本月初三日牌示令王大令仍回本任○蘇州府魁太守於本月初三日赴撫轅請假二日○蘇州自入夏以來甘霖未沛以致田疇龜圻農人以桔橰取水昕夕不休常州無錫等縣各鄉村皆有飛蝗爲患漫天蔽日拆翅有聲本月初二日起蘇州府魁太守率同長元吳三縣宰詣各廟拈香默禱不知碧翁翁肯甘澍宏施否也 
[星火貽殃]  
　　上月三十夜二鼓時有某甲者向蘇州護龍街李恒茂雜貨鋪購取竹纜一條就燈燃點燃之不着澆以火油不虞火勢轟然頃刻燄高數尺慌甚信手抛入火油箱以致烈烈轟轟不可抑遏鋪中人惶急無措大聲疾呼幸鄰人某乙飛步而來一手撩衣一手將火油箱提起向街心抛擲火遂得息然櫃檯門面皆己焦灼不堪乙一臂亦被燃負痛而去甲則乘勢逃逸不知所之當火油箱抛出時適一十歳鄰孩站立街畔不及讓避火及其身痛不可言倒地亂滾旋經其兄扶歸敷治然己火毒攻心延至翌晨呼號而斃慘哉 
[海市志奇]  
　　烟臺西沙旺等區細草如茵久爲附近各村樵牧之所月前忽生𧈢蜡緣延如蟻嚙蝕蘆蒿邑宰急飭民丁合力搜捕無奈蠕蠕者遍地皆是幾苦人力難施日間羽龔漸成漫天飛舞幸西南風大作悉數撩付東流害苗之蟲一掃而盡天之佑我蒸民其眞出人意外哉按𧈢蜡卽南人所謂蝗也○前報紀道憲設壇祈雨云云至六月二十一日之夜某霖普被越日乃止三農方喜溢眉宇雀抃歡呼不料邇日火繖張空又斷雨澤秧田如罫漸覺乾枯何蒼蒼者不念官之致誠民之呼籲乎○六月二十六日恭逢皇上萬壽聖節道憲率所屬文武官弁恭詣天后宮拜牌祝嘏各兵船皆懸旗聲砲以祝遐齡○盛觀察調津海關監督交卸在邇忽有丐子製萬民傘一頂觀察出錢賚之○六月二十八日署東海關道李子木觀察由天津抵烟臺翌日卽接篆任事所屬各州縣之來烟叩賀者冠蓋相望熱閙異常 
[臺疆案牘]  
　　日前署理臺北府陳仲英太守接奉兼署閩浙總督爵軍憲希札文照得閩臺各營文武不相聯屬營中積弊孔多曾經李前部堂通飭各該營於按期校閱之時移會同城道府廳縣親臨會閱具營伍是否整頓兵丁曾否操演有無游惰鬥狼包娼窩賭收受一切規費以及擅離汛守苛派尅扣各情弊按月由文員呈報一次以憑稽核通行遵辦在案無如日久玩生現惟詔安一縣尚係按期禀報其餘各屬並未遵行自應飭令一律遵辦以肅營政合亟申明定章通飭爲此牌仰該府　速督飭所屬遵照李前部堂檄指按期薈同營員秉公校閱操演弁將該處營伍情形有無前項各情弊隨時認眞查察按月具報如有曠悞廢弛作奸犯科務卽据實禀揭切勿扶同徇隱并干未便凛遵切速須牌等因太守奉此刻己一律行文札知所屬各縣仰卽遵照校會武營於按期校閱之時會同秉公校閱操演弁將該處營伍情形有無前項各情弊隨時認眞查察按月通報如有曠悞廢弛作奸犯科務卽据實禀揭切勿扶同徇隱并十未便○船户陳益發等向督辦臺北鹽務總局署福建臺灣布政使可顧緝廷方伯前禀稱各船由内地運載官鹽進滬卽係奉差如轉連貨物田口照規完繳牌金口費空船出口向來豁免自淡廳以至分治閱今無異本年内地鹽價高昻裝運者少經總舘提調疉諭行郊轉著裝鹽來北以資民食今放空出滬文武口更立新章需費將船躭擱風信靡常奚堪留誤仰懇體恤俯准示諭放行恩同覆載等情方伯批示云據禀空船出口向不徼費是否屬實候飭縣查明照章辦理外一面行文札仰淡水縣葉令立卽遵照查明向章辦理毋稍餙延致船户裹足是爲呈要○駐防營勇遇事外出例須禀明該營上司領取長籖冀有稽查而免含混大嵙崁隘勇前營什長李桂通邱仁和等並不掛號擅出營門以致棚内勇丁土定新無人約束出外遊玩被兇番殺害管帶林君福喜據情禀知統領林隂堂觀察觀察批示云什長勇丁擅自離營該管帶漫無覺察營務廢弛己極殊屬荒謬令將李桂通邱仁和兩名年歳籍貫箕斗開單備文核諸淡水葉令請煩飭差查緝務獲解送以便盡法懲辦○六月二十三日申刻臺北艋舺鹽課總館不知因何驚動多人圍繞館門抛磗擲石城門外文武各官立卽親往彈壓衆人猶恃蠻不散嗣經駐紥東門外之棟字左營營官帶隊前往始各望風而潰免釀事端事後查詢根由議論紛紛莫衷一是翌晨委員某君具禀鹽務總局謹禀大人閣下敬禀者竊卑館曁寓所自本年五月下旬以來屢次被竊移縣緝究未獲六月二十三日申刻在鹽館内倉撞獲曾經犯案之積賊王爲一名當訊愼次揭屋頂竊去物件据認不諱以事非重大交哨勇帶往館口用竹篠薄貢其背正擬交捕領去間詎意賊黨衆多乘間哄同懷恨淡館不與挑鹽之林吳二姓劣夫麕集館前抛石喧閙計圖擄掠艋舺營叅將守備及衞隊中軍淡水縣葉令聞報率勇至館會同　壓該賊夫用石擲傷差保恃衆藐視於戌初進館肄行搶掠失去本日賣鹽課釐銀錢及内外櫃家丁糧手等銀洋衣籍各什物外櫃許富上前攔阻受傷被捉經卑職泒勇奪回所有護衞勇夫計受磚石傷者十餘人該賊夫等因未滿所欲蜂屯館内幸請棟字左營賴管帶之隊赶到各賊夫始望風潰散伏查台地民情素稱凶悍艋舺有力夫混雜亡命更多此次乘機夥搶胆敢拒捕致傷差勇若不嚴子律辦恐凶燄日長勢必養癰貽害實於鹽務地方局面大有關碍理合稟請大人察核俯賜飭縣會汛及專札行令棟字左營派撥弁勇責成艋舺黄吳蔡林土五姓總理頭人交出爲首之賊大林打林似林連林你林窟林海林潭林鼻及吳姓不知名各搶犯一面飭拿研訊按律嚴辦以昭炯戒仍留棟字左營兩棚暫駐四館防護實爲公便除賊犯土爲由縣父捕　領去曁開失單移縣外肅此具禀恭請崇安伏乞垂鑒謹禀局憲批示所獲王爲是否正賊藉端滋事之劣夫等究係首提何人据禀其餘各情果否屬實仰臺北府督同淡水縣葉令確切查明分别提訊擬議詳辦仍飭該委員補禀撫憲曁籓司臯道衙門查核批示繳禀抄發 
 
 

Page 3

 
 
[蕪湖近事]  
　　辦理保甲局捐上游改委蕪湖關道楊子通觀察後向各商婉言勸導改爲躉捐一次計廣帮米商初擬照前此抽厘之議以三年積算約捐銀四千餘兩刻己允至二千兩有奇洋油土藥木簰糖米各項亦己次第開議其數總須照前議遞减現雖未盡就緒然各商人皆慷慨樂輸矣○前報紀保甲局所雇綫捕在江隂拿獲哥老會匪龍松年兪甫庭二犯解至蕪湖兹悉解到後騐得龍乃趙姓綽號教師者袁觀察遂發交襄讞委員訊鞫二犯俱供稱早年曾入會近因緝捕嚴緊己將票布燒燬改邪歸正矣委員以其巧於抵飾禀明觀察移送蕪湖縣釘鐐收禁俟再用刑嚴訊又聞龍之正身亦己拿獲歸金陵訊辦矣未知確否年來烟霞窟裏爭尚豐碭所產之土咸謂廣土味同嚼蠟不能使香嗔芙蓉以故皖北江南每年所消甚旺然土藥局稅反不如曩昔之多蓋因　年改定新章就地統捐一次迨連至皖岸僅報落地釐金致稅關司筦籥之人大有者肥今瘠之概洎乎新土己將收刈私販絡繹於途吳春農司馬因整頓緝私以杜奸商偷漏意者稅務其或有轉機乎○老湘後營由金陵移駐加江業經一載築壇建節威鎭江鄉上月二十五日爲營主譚馥亭軍門六秩誕辰文武各寅僚咸製就屏聯以祝南山之壽軍門酬應之暇更與帳前貔虎酌兕言歡雅歌投壺回溯當日戰塲辛苦蓋亦清時之佳話祝嘏之外篇也○六月二十四日道家謂爲雷祖誕市中食物鋪一律閉門醵資演劇酬神互相娛樂其中各茶酒肆分出楊帮本帮縷晰條分不容淆亂江口雙發園本湖南人所設因欵式與本帮一律卽歸入本帮湘帮中以略無桑梓之情卽於次日興師問罪園主亦率同黨羽嚴陣以須兩軍鏖戰多時各逞雄風勢不相下及地保圑總到來彈壓則己傷及兩人隨向兩造中各拘數人交保甲局訊辦○上月二十七日有一木簰順流而下其行如箭略不停留驀碰怡和洋行所設躉船砉然一聲不啻天驚石破躉船水手各逞赳赳之勇欲扭木簰上人登岸責令賠修木簰上自恃衆多將水手三名綑縳吊打洋務局吳春農司馬聞信派人彈壓喝令將水手釋回一面知會領事官請查曲直領事官請展限三日待躉船將貨剥盡然後查明受傷之輕重以定是非○安徽學政吳肅堂文宗按臨廬州府屬己紀報章事竣後於上月二十日起節還轅官舫帶以雲鵬小火輪船由裕溪口渡江回太平府節署聞太郡試院自去冬被燬以後大堂等屋化爲瓦礫之塲現由當蕪繁三縣人民捐欵若干　工重建大約七月中卽可報竣矣 
[嶼官報政]  
　　新加坡報有將檳城叅政所呈一千八百九十一年之報政公文列出用物摘其要者錄於報中據稱是年各項稅餉共進銀一百廿八萬八千二百六十七元各項使費共開銷銀一百廿二萬二千五百四十一元九角一占進口各貨計值銀四千三十四萬一千六百七十七元比之上年少三百四十四萬六千七百廿三元出口各貨計值四千一百四十三萬六千二百廿二元比之上年多八萬六千九百七十五元進口之貨少於往年者係緬甸米石蘇門笞納烏椒及曰蠟暹羅錫斤出口之貨多於往年者係往英國及歐洲美國等處之錫糖烏俶等物是年出入口之船隻亦少於往年或由銀根短絀及有數商號生理倒閉所致現有輪船數艘廢置不用另有一往來蘇門答納各埠之荷蘭輪船公司亦己停歇并將其船艘在日裏投賣嶼埠之危險會黨五間均於本年將數目清算義興一會除清理欠項而外仍存銀七萬元當時議論紛紛未知作何辦理後經議妥卽在該項之内抽出銀三千元捐贈檳城義學另提出四千元捐貧民病院及痲瘋醫院一千八百九十一年共有會黨七十八間具禀呈請註册内有四間國家免其照章紀錄其餘七十四間俱係字姓之會以及各縣會館爲多另國家查出私會四間經將一間之頭人控告其餘三間卽行解散不敢復開保良局捐欵是年共得銀一千九十四元然據華民政務司詳稱則各局員殊乏踴躍之心云是年共到新客四萬九千六十六名然所立之合約則少於上年或由各客館陸續閉歇所致也其略如此爰卽列於報中以備留心時事者一爲省鑒焉 
[火山發燄]  
　　小吕宋來信云本埠所屬之山枝亞地方於去月中旬火山發燄自十三日入夜六點鐘陡覺山中轟然作嚮有若雷嗚俄而見有黑烟衝出上燭霄漢而沙飛石走强如重霧漫空直至次日障翳依然不見蔚藍天色該處附近之多奴拿地方所有村庄屋守盡被沙泥密蓋有因儥壓過重而全屋傾頽者該山迤北之某村亦同罹此患坑中砂石被火勢逼鎔凌空而下無異飛泉倒瀉越日就該處左右尋獲屍身多具其餘死難諸人不知多少當其酷烈時海面舟船皆駛往别處以避至十九日有巨船一艘載運米石往賑被鄉民遥見山頂火光轟轟烈烈祝融氏尚未捲旂而返云 
[預備供張]  
　　請補上海縣黄愛棠大令將次來滬己記前報兹悉大令約日内蒞滬是以縣署辦差家丁及書差人等己在滬城敬業書院陳設一新以備雙鳧涖止云 
[滬語]  
　　滬南小九華地方有某氏者前日向該處某老虎灶之某甲索取宿欠甲囊底空空愧無以應角口之餘繼以用武氏年近花甲一時昏暈倒地良久不醒旁人咸譁然曰氣絶矣氏之族人聞信奔至將氏舁在老虎灶中委之而去直至昨晨氏甦醒旋有魯仲連其人爲之解勸想可免雀鼠之爭也○紹興人王某僑居滬城大東門外向以販賣水果藉圖微利其妻某氏輕薄性成時有外遇去冬王忽患心疾或喃喃自語或咄咄書空氏遂將王送入善堂求醫療治自此暗室携雲陽臺夢雨不復以藁砧爲念而王自入善堂後藥餌有靈夙疾漸愈即於前晚回家直入臥房適氏與所歡某乙比翼雙棲氏見夫回奮然躍起揑住甲之咽喉使不能聲張乙遂乘機逃逸迨氏釋手甲欲得姘夫而甘心己如黄鶴高飛渺無蹤影矣甲懊恨之餘觸動舊疾仍作顚痴故態恐無術以善具後也○日來縣署前有瘋者每日坐在頭門左右見人或罵或毆見物或擊或毁差役惡其吵閙麾之使去無如倔强異常有非可以理喻情遣者往來者被其纒擾殊多不便云○巡防西局委員高小雲二尹昨日出有告示一道照錄於左照得當街跨晒衣服上瀆神明下碍行人甚至官憲往來輿馬隨從因而等候更屬不恭迭經諄諄誥誡不啻三令五申無如日久玩生仍有無知婦女復蹈故轍家長又不約束實屬不知自愛姑再出示勸諭嗣後倘經本委查有不遵者隨時懲辦毋貽後悔切切特示 
[滬濱好雨]  
　　邇來烈日當空纎雲四掃不特憚暑者汗流浹背深願去酷吏而來故人卽出野農民亦以田疇龜坼禾苗枯槁爲慮代理上海縣竇奠高明府爲民請命特於昨晨赴各廟拈香求雨至午後二點鐘時忽見西北隅黑雲墨大有催詩之意俄而風伯先驅雨師並轡跳珠濺簷鐵聲喧雖未能旣霑旣足大慰三農之望然萬頃良苗得以涵濡潤澤自可欣欣向榮尚冀天心仁愛再霑甘霖庶有以大蘇民困也　 
[查獲軍裝]  
　　英包探徐雲香禀稱昨日小的出外巡綽見趙金喜携物一包欲上某輪形迹可疑拘拿啓視則包内係手鎗六枝是以送案請訊趙供稱小的係浙江寍波府鎭海縣人年廿三歳現在本邑洋涇浜法和界瑞生祥洋貨店習業昨日途遇同事八名鴻年者囑代携包中之物過橋突被包探拿獲及啓視始知是手鎗其時鴻年己乘間脫逃不知去向矣蔡二源太守飭連手鎗移送上海縣申詳道憲候示 
[縣案彚錄]  
　　寍波人王阿多被仇人殺斃將屍抛在裏虹口士家宅河内經該處廿三保二圖地保沈泉揚投縣具報由代理上海縣竇明储詣騐屬實著地保於二日内將凶手緝獲解案訊辦並據屍妻王胡氏屍弟王生保等投案求請伸寃明府著退去候示此皆詳列前報者也嗣因該地保限期己届尚未緝獲凶手由原差解案晚間明府升堂訊比沈俯首求因並求寛限明府曰今日本當比責姑念苦求著再限二日如届時仍不緝獲定當血比○朱庭襄控叔父朱洪順覇佔房屋一案由代理上海縣竇明府提訊之下判令庭襄向洪順服禮洪順赶緊將屋交庭襄收管此己列報兹聞此案自奉訊後兩造均不遵斷昨日經原差將原被解案候訊 
[英界公堂瑣案]  
　　包探黄四福禀稱昨日烟鴇何紀氏投捕房報稱張阿榮串同陸寳生向之訛詐洋銀曾浼王海林說情給錢六百文 
 
 

Page 4

 
 
心不能甘請爲查究捕頭命小的獲張送案求卽訊懲何紀氏訴稱小婦人在治下開花烟館以皮肉作生涯張陸來吸花烟强行借貸不遂其欲竟將烟筒折毁及王出爲調處言須給伊洋銀二元小婦人祗給錢六白文伊等怏怏而去猶恐仍來纒擾是以報捕拘拿張供稱小的係南翔人曾與烟娼相識是日因吸烟口角並無訛錢陸供稱小的與張同往吸烟不敢訛詐王供稱小的因張等向鴇兒尋釁是以爲之解勸令鴇兒給錢六百五十文蔡太守判令將張笞責二百板遞解回籍陸笞責一百板王從寛開三十二號華捕稟稱昨日小的見徐彩章調戲婦女拘送案下徐供稱昨日小的行至某處見有馬撤溺偶爾戲言另有人與女子贫爭不于小的之事蔡太守飭交人保出俟查明調戲情形再行核辦○包探孔阿才禀稱沈陸氏投捕房報稱隨母親至軋花局作工母親破人推跌受傷己送往仁濟醫院療治沈陸氏訴稱小婦人隨母親至軋花局局中人以母親年邁不許入門爭論之間突被程蔭甫推跌道旁受傷沈重蔡太守飭差至仁濟醫院問明傷之輕重禀候提究○包探沈金隆緝獲竊賊姚根搜出金銀首飾及洋銀等物解請蔡太守訊鞫姚供稱小的在常熟蘇家尖糜姓家竊來意圖付質太守飭押候移請常熟縣查明再行核辦己列入報章兹接常熟縣覆文内開查得蘇家尖係昭文縣境業己轉移知昭文縣矣旋由昭文縣徐邑尊移文公廨内開失主糜仁熙曾經開單報縣差緝未獲旣蒙拿獲請爲移解歸案太守遂飭沈探將姚及贓解案奬給沈探提洋銀四元隨命將人贓押候派差移送昭文縣辦理○副捕頭稟稱張東全報稱被范慶梅毆傷奉大老爺訊供之下飭將張送請仁濟醫院醫治俟傷痊後再行訊斷現在張傷己告痊愈因將范解請發落張訴稱小的與范偶因細故以致口角不料竟被毆傷范供稱小的無心磕碰如今只乞開恩蔡太守判罰洋銀一元給張爲養傷之費 
[法界公堂瑣案]  
　　張春生控婿李仁壽欲將髮妻出售一案己紀前報昨晨李仁壽邀其胞兄正和堂兄大祥及嫂潘氏等投案聲稱小的現己改過特央親戚來案具保務求恩淮諭令岳父張春生將女交案以便給領同轉問曰爾現在作何項生意因何欲將髮妻出售供稱小的向爲鷄鴨毛掮客因時運不濟屢遭顚沛欠債纍纍不得己逃往江北迄今債欵己由友人帮同料理來滬重整舊業乞從寛典旋據張春生禀稱女兒屢被婿囑託蟻媒欲售與大塲鎭地方某姓家幸女兒性甚貞烈不肯失節是以到案請究同轉謂李曰爾欲領妻回家須覓妥當保人方准具保其妻仍交張春生留養兩下遵斷而退○小烟館主周文彬控稱瞽人陳德意至小店吸烟繼有魏董氏前來不知何故與陳口角竟致用武一時觀者如堵失去烟槍一枝今將男婦兩人扭送案下務求追究同轉訊問之下陳德意供稱小的正在吞雲吐霧無端遭魏董氏辱駡魏董氏稱二月間陳欠小婦人洗衣錢一百四十文此次往索不敢辱駡當據包探王榮培禀查得陳德意與擔保欠銀案乘間逃避之郭大明等同伴同轉向陳訊問陳供稱郭大明開設烟館時小的曾往彼處作烟霞供養郭大明送伊子棺木回籍尚有伊夥鄭世美現往烟臺謀業同轉訊得陳德意及魏董氏等一貧如洗無力賠償著押候各掌責四十下○包探王榮培禀李阿福行竊濕衣被失主追獲解送到案濕衣己由原告領去同轉訊明李行竊屬實判押候掌責八十下○積竊孫相公由包探拘獲送案訊押己詳前報昨晨捕房將孫解案同轉著送縣遞回原籍○周梅泉控稱徐和尚向小的借洋五十元立有筆據此次向索反被逞兇務請提究旋據包探王榮培禀徐知尚己將欠洋五十元如數徼案而原被告均未投質同轉著將洋存案再候核示 
[上海六馬路仁濟善堂恊賑公所接保定電告永定河漫口]  
　　施少翁善長鑒電接固安等處二十日夜永定河北三工漫口二百餘尺河北各村一片汪洋姪許紹猷禀保定六月三十日一點鐘發 
[善士云亡]  
　　寳應明經張鏡涵先生黼原名景文篤於孝行盛德士也生平濟困扶危當仁不讓久爲鄉黨所推重歴年勸募各省賑捐不遺餘力丁亥歳值鄭工决口先生慨念豫省遭災必禍連江皖糾約同志復在通源錢莊設所發棠籌欵至七千餘元之多彚解濟賑非心精力果曷克臻此尤喜教人以善在里中興舉鄉約申之以孝悌忠信之義苦口婆心不厭不倦光緒己丑今浙江學政陳六舟文宗巡撫皖疆曾奏請赴皖宣講聖諭至今淮泗民風爲之丕變以一寒士諸生而具此痌瘝在抱之念民胞物與之懷眞屬難能可貴詎於本年五月十五日忽攖中風病故噩耗傳來殊深悼惜從此宇内又少一好善之士矣同人等不忍其殁世而名不稱爰爲叙述梗概登諸報端以彰善行而資觀感云爾上海仁濟堂申報館恊賑同人公啓 
[第三期講約]  
　　謹啓者本月初三日爲宣講第三期承上海儒學宣廣文不畏熱暑親臨敝堂督同講生恭宣御製勸善要言聖諭廣訓並講勸善各書中感應果報出以淺顯之詞文言道俗聽者絡繹而來均眉飛色舞心領神會可見誠能動物立竿見影廣文之誨人不倦實爲敬佩同深下期十七日仍照前開講特此奉聞[  上海六馬路仁濟堂公啓]  
[熱城彚誌]  
　　謹啓者敝堂昨奉查雪艸堂王人大善士服符病愈完愿樂助熱河賑捐洋二百元又奉鍾春溆大善士求子病速愈請符醫治藥助熱河賑捐洋一百元今又奉德珮女史求母病速愈康健請符虔服樂助熱河賑捐洋五十元祗領之餘謹代災黎望風百叩吉人爲善平安旣如願以償慈孝推恩功德比尋常更倍行見喜占勿藥著手成春永保康彊同臻福壽謹登報牘以誌鴻施上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月二十六日京報全錄]  
　　宮門抄○教職單○楚督張等奏鄂省耗羡收不敷支請將光緒十六年七月試辦土藥新章以前借撥欒稅據實造報概免籌還摺○河督許奏漕船挽過閘日時摺○雲督王奏展緩軍政緣由摺○兼署閩督希奏揀員調補知縣摺○六月二十六日推班嵩山假滿請安○掌儀司奏二十八日祭奉先蓼瀅貝勒行禮○召見軍機皇上明日用膳辦事後還海○光緒十八年六月分教職單教授山東東昌王穫濟南廪廣西潯州黄泌桂林舉四川重慶李開元保寍拔龍安鄧兆麟資州廪正諭直隸吳橋賀繼元深州陜西盩厔史策先同州綏德周斯億西安浙江山隂徐增熙金華俱奉訓導直隸元氏王丙南永平挨沙河翟壽椿宣化舉慶雲雙琦正黄優陜西汧陽林茂興安廣東新寍侯文輝韶州廣西潛江李雲昌鬱林貴州修文瓦光英興義俱挨湖南安化楊光國寳慶舉四川秀山王贊夔州舉復諭順天良鄉楊可恭奉天恩安徽繁昌崔澐寍國河南寍陸張翰英南陽廣東普寍徐來庭廣州俱舉山東新城丁壽朋登州山西繁峙李圻汾州廣西興業陸慶芳思恩俱廪復訓山東滕縣吳立亭萊州舉山西霍州郝濬源平定河南南陽陳寳書開封杞縣高存善衞輝廣東高州周熾臯廣州博羅蒙旅平廣州俱廪福建浦城吳騰璧慶州興化增湖北武昌劉青選荆州挨廣東陸豐陳元耀嘉應優廉州李能枝廣州歳廣西蒼梧胡兆秋潯州舉四川叙州張可均成都優○○頭品頂戴湖廣總督臣張之洞頭品頂戴北湖巡撫臣譚繼洵跪奏爲鄂省耗羡收不敷支請將光緒十六年七月試辦土藥新章以前借撥藥稅據實造報一律免其籌還恭摺具陳仰祈聖鑒事竊查前准户部咨以臣繼洵具奏湖北省光緒十六年稅羡收不敷支請援案在於庫存洋藥稅欵内借支銀一萬一千二百兩一案核與部行前咨不符碍難照准行令　飭該司道卽將光緒十六年分借撥庫存洋藥稅欵内銀一萬一千二百兩遵照前咨卽行提還歸欵並將以前借支銀兩亦卽照數提還等因當經行司遵辦去後兹據湖北布政使王之春詳稱查耗羡一欵專支廪工祭品曁各部飯銀文職各官養廉等項乃係年例應支必不可少之需從前尚有兩淮撥解酌减公費鹽規充公以及武昌廠應解船料盈餘可以彌補嗣因厘費停徵兩淮之帮欵全無廠關正稅儘徵儘解更無所謂盈餘而耗羡額徵之項又因才旱頻仍歴年蠲緩居多每届奏銷不能不援照歴年成案在於土藥稅减半兩欵借支作收方能分列四柱造報查司進欵祗有地丁屯餉驛站雜稅耗羡等欵尤以地丁爲大宗每至奏銷尚需借動節年之欵作收造報其他亦祇敷本欵之用或須儘數報撥無餘是以撥補耗羡總係援照以前歴年借動土藥稅之案借支作收除抵補耗羡不敷外餘皆撥充恊餉及賑濟要工鼓鑄成本更屬無從歸還查前奉諭旨整理土藥稅厘仰荷格外鴻慈不追旣往但責以整頓將來况借撥常年額支及協餉賑工要需湘沿有年似可免其提還蓋外省從前所徵土藥稅多與厘金視同一律撥充餉項各省情節大略相同似惟有以奉行新章以後爲斷嚴立限制勿再挪移至鄂省司庫歴年借撥土藥稅所動係在光緒十六年七月新章開辦以前所收稅項並非新章以後之欵此次所奏十六年奏銷借支藥稅仍係舊欵而非新稅查鄂省自光緒十六年七月奏明分設南北兩路局卡認眞巡緝核實抽收土藥稅項始大有起色嗣届新章試辦一年期滿曾經詳蒙奏報除局用弁勇薪糧奏定槍炮局經費外餘銀四萬六千六百餘兩當經分妥海軍衙門户部在案是新章以後之稅項外間並未稍有擅留新章以前之借撥似應免其提還以示界限而清欵目惟有懇請奏明將光緒十六年七月橷章以前借欵藥稅銀兩據實造報一律免其籌還此後辦理奏銷時耗羡不敷支欵究應如何借欵作收以供支放届時再行設法詳請辦理等情詳請奏咨前來臣等覆查該司所詳俱屬實在情形臣繼洵所奏借支藥稅湊發光緒十六年奏銷耗羡不敷之欵係指光緒十六年七月新章以前所收藥稅而言其奉行新章以後稅項並未擅行動用所有此次借支及從前借支藥稅委實無從籌補合無仰懇天恩俯准一筆免其提還出自逾格鴻慈至此後耗羡支欵不敷應如何借欵湊支己飭司設法籌計另行咨部辦理謹合詞恭摺具陳伏乞皇上聖鑒訓示謹奏奉硃批户部議奏欽此○○頭品頂戴河東河道總督臣許振褘跪奏爲江北漕船十起江蘇漕船八起全帮挽過濟寗大井閘日時恭摺具陳仰祈聖鑒事竊臣前將江北第一起漕船挽入東境黄林莊日期恭摺奏報在案復查本届河運春夏之間雨澤稀少江境河道綿長水源枯弱而東省各湖存水亦屬不寛一切辦理尤應倍加詳愼期無貽誤所有河道閘壩以及勝汛十字河工程均經先期嚴督運河道營務處實力䟎辦完竣循照舊章分塘灌送並派委員會同廳營員弁嚴催後帮各起連檣上挽江蘇漕船八起於五月初五日挽入東境並催跟艄前進不任遲延兹據運河道廳等禀報江北第一起漕船於五月十七日挽抵濟寍後起各船依次飛挽前進截至五月二十三日戍時江北十起　蘇八起全數挽過濟寍州天井閘接續開行北上等情臣復查本年雨澤無多水源不旺啓閉稍有失宜漕船必虞淺阻核計頭帮入東以至全帮過濟尚屬迅利無誤除仍嚴飭司漕文武員弁併力督催䟎挽以期迅抵十里鋪候汛渡黄外所有江北江蘇十八起漕船全數挽過濟寗天井閘日時理合恭摺具陳伏乞皇上聖鑒謹奏奉硃批户部知道欽此○○雲貴總督臣王文韶跪奏爲軍政届期邊防緊要擬請展緩舉行恭摺具陳仰祈聖鑒事竊臣准兵部咨定例緑營武職五年一次軍政今查自光緒十三年軍政以後至光緒十八年又届軍政之期題明通行内外各衙門遵照定例舊章畫一辦理雲南甘肅二省軍務肅清多年應考軍政併令照例舉行以肅戎政等因當卽咨行通省各標營遵照在案臣查五年軍政有關黜陟大典理應按期舉行以符定制惟滇省軍務雖己肅清而緑營弁兵未盡歸伍緣回務初平之日旣改勇而爲兵迨邊防迭起之時復練兵而爲勇溯查中樞舊制雲南額兵四萬七百三十一名現在己復之額兵二萬四千五十二名本不及原額十成之六其中有挑出練軍二十七營計一萬一千三百六十五名實存在標者一萬一千六百八十七名此項練軍以四百二十人爲一營分布沿邊及内地各要隘雖營哨各員弁不盡原營實缺而官隨兵轉出防在外者正復不少定制舉行軍政其副將以下千總以上才技是否優長年力是否精壯均應秉公考核確定去留而西南各防綿延二千餘里游匪縱横實未便紛紛調考致誤邊務盖滇省防營與他省不同以四分計之勇祗居其一而兵實居其三也兹據一提六鎭先後呈請奏緩前來臣覆加查核係屬實在情形合無仰懇天恩俯念雲南邊防緊要將本届應行軍政展至下届再行酌量奏明辦理本年輪應查閱雲南營伍臣恭承簡命遵當擇期出省次第認眞校閱以補軍政之所不及所有軍政届期懇請展緩緣由謹會同雲南巡撫臣譚鈞培恭摺具陳伏乞皇上聖鑒謹奏奉硃批著照所請兵部知道欽此○○福州將軍兼署閩浙總督世襲一等斷勇侯奴才希元跪奏爲揀員調補要缺知縣以資治理恭摺仰祈聖鑒事竊准吏部咨福建詔安縣知縣吳庚揚因案部議隆三級調用光緒十八年正月二十五日具奏本日奉旨依議欽此照例以奉旨後第五日行文按閩省照限八十日减半計算扣至三月初十日作爲開缺日期歸三月分截缺案内咨部在案所遺詔安縣知縣係衝繁疲難海疆兼四要缺例應在外揀選調補奴才督同藩臯兩司於現任知縣内逐加遴選查有崇安縣知縣厲嘉修年三十七歳貴州貴筑縣監生應光緒丙子科本省鄉試中式舉人遵海防例報捐知縣歸新班卽選用赴部投供十三年三月分揀選到班引見奉旨福建崇安縣員缺著厲嘉修補授欽此領憑來閩光緒十四年四月十六日到任試俸三年期滿業經由司詳請題銷查核該員廉明勤樸穏練安詳在閩年久於海疆風土民情較爲熟悉其任内並無己届二三四叅有關降革處分以之調補詔安縣知縣可期勝任與例亦符合無仰懇天恩俯准崇安縣知縣厲嘉修調補詔安縣知縣實於地方有裨如蒙兪允該員係現任簡缺知縣請調煩缺知縣銜缺相當毋庸送部引見並免核計叅罰所遺崇安縣知縣係選缺閩省現有應補人員應請留閩俟准部覆再行照例遴員奏補據福建藩司潘駿文臯司張國正會詳前來除咨部外謹恭摺具陳伏乞皇上聖鑒勅部議覆施行謹奏奉硃批吏部議奏欽此 
 
