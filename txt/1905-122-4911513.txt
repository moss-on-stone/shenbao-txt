# 1905 - 122 - 4911513

 

Page 1

 
 
[電傳上諭]  
　　四月初四日内閣抄奉 
　　上諭潘萬才現在丁憂著改爲署理貴州提督即赴新任欽此同日奉 
　　上諭廣東廣州府知府員缺緊要署該督撫于通省知府内揀員調補所遺員缺著賴清鍵補授欽此同日奉 
　　上諭鹿傳霖著調補吏部尚書仍兼署工部尚書户部尚書著張百熙調補欽此同日奉 
　　上諭增祺現軍丁憂盛京將軍著趙爾巽補授未到任以前著廷杰署理欽此同日奉 
　　上諭廣東惠潮嘉道員缺著沈傳義補授欽此同日奉 
　　上諭廂白旗漢軍副都統練兵處軍政司正使劉永慶著加恩賞加兵部侍郎銜署理江北提督所有江北地方鎭道以下均歸節制欽此同日奉 
　　上諭景陵隆恩殿工程及東西兩陵歳修工程著改派陳璧會同鐵良敬謹承修欽此 
鐵路行車宜除諸弊說 
中國近年以来頗留意建築鐵路蘆溝橋至漢口爲南北幹路之最長者此外若川漢若𠿋漢若滬寗若津鎭若津榆若京津若正太若澤道若九南諸處或甫經倡議或正在動工或己經行車或將次售票總之無論己成未成當事者咸悉心經營思有以達其目的其間蘆漢爲各處鐵路之樞紐縻欵也最巨程功也最難邇者北路己由京師開至河南之新鄉南路己由漢口開至河南之鄭州中間相距不過數百里雖有黄河橋工爲之阻礙然併力經營南北通行之期計必不逺幹路旣就各處支路亦次第告成逐一展接此後十年間行見中國鐵路棋布星羅遍於十八行省凡行旅之往来貨物之轉輸其便捷情形較之從前驟車之僅日行白里著遲速利鈍果何如耶然旣得鐵路之利宜益思袪鐵路之弊其弊奈何一夫役等宜嚴加約束也附火車者必有行李雜物到埠後不得不有人爲之取携輪船之抵岸也由各棧房爲 
 
 
 

Page 2

 
 
之招待行李無論多少一經棧夥承接卽可代雇夫役載運並無遺失之虞故行者無不稱便若火車所經車站雖亦有運物之人然皆性極刁悍棧夥亦呼應不靈故當行李上下之時一失檢而即同羽化且運物價值有人設局以爲把持路雖甚近而價則甚昂其實工人所得有限大半皆爲設局者所侵吞而行旅己大受厥害此鐵路上之所宜整頓者一一所設捐局宜嚴禁侵擾也各處捐局之設司巡人等因無有不擾民者而鐵路旁所設之捐局則尤甚卽如漢口大智門外向設有貨捐局彼處早車開行約七下鐘商民均於六下鐘至站等候局巡人等先時並不過問迨火車將開卽有紅號衣十餘人以查烟膏爲名逐客搜檢遇婦女搜索尤嚴若從速餽以洋銀尚可不誤搭車時刻否則傾筐公篋故事留難有己經購票而不及上車者有遺失物件而無從尋取者有人在車上而行李在車下而不及搬運者受害者以時刻促迫急於登程忍氣吞聲置而不校而若輩之欲則旣盈矣此鐵路上之所宜整頓者二一竊盜之案宜預爲防範也查直督袁宮保所定沿鐵路州縣處分札謂去歳七九兩月之間許州郾城臨潁確山信陽州等處竊盜案多至二十餘起雖被劫被竊者多係工人然似此盜賊横行行旅居民亦必因之波及且聞有等匪人於火車經過時以鐵鈎鈎取車上貨物車行甚捷雖知失物不能暫停而若輩之狡謀遂矣此鐵路上之所宜整頓者三此外購票之宜多設分局茶水之宜廣爲預備凡所以爲便客計者必須爲之留意如此始足利民便商而毫無遺憾今者鐵路大臣盛宮保到漢後聞順道須查閱鐵路情形然後至京倘能舉以上數端而設法整飭焉誠商民之甚幸也企而望之 
[日總領事致上海道袁函（爲請查奸商運煤接濟俄艦隊事）]  
　　啓者日来傳聞有奸商希圖由滬裝運煤斤接濟俄國波羅的海艦隊情事杳俄艦隊現抵粤南如有接濟煤斤等事實屬明係破壞中立應請貴道查照迅查不論華洋商輪如有此項情事立即拿辦以儆刁風而全中立爲耍順頌時祉（濟） 
[英兵輪游弋鄱陽湖詳志南昌]  
　　贛省自上年被德國兵輪不聽阻止闖入鄱陽湖後英國兵艦卽欲接踵而至以求均勢當經九江道竭力勸阻始遲遲未發今三月二十一日英國駐潯領事及兵官德克麥君先電告九江道隨後帶領兵艦三艘一名金沙一名不里末一較小其名未詳由湖口駛入鄱陽湖并往饒州一帶游弋二十三日駛至贛省城下章江領事及兵官隨登岸拜會護撫周瀚帥旋有較小之一艘溯流而上駛至豐城二十四日瀚帥往兵艦答拜後二艘即駛回湖口至二十五日較小之一艘由豐城而下亦即駛去（晉） 
[英人在鄱陽湖要地要求屯煤之處南昌]  
　　贛屬湖口地方爲全省水道門户近有德國人向江督周玉帥在湖口要求屯煤之地而湖口之上康山地方饒州之旁角山地方爲鄱陽湖要衝近又有英國人亦向玉帥要求在該一處屯煤云（晉） 
[萬載縣教案南昌]  
　　袁州府屬萬載縣向無教民亦無教堂自前年始有奉天主教者去年始有奉耶穌教者而今年兩教始起衝突三月二十日左右西城外天主教民之引線莊屋忽然被焚計傷七八人幸均未斃或言係兩教衝突所致然出自傳聞未知確實時縣主張大令之銳奉調親訊京控巨案到省甫一二日經典史何少尉飛報前情想張令即須馳回料理也（晉） 
[奏留武員整頓學堂南京]  
　　南北洋海軍總統葉軍門以水師學堂亦歸管轄特派北洋海軍遊擊蔣超英前来查攷擬擇學生中程度略高者拔送北洋藉資歴練乃遊戎詳考各生堪以遣赴北洋者頗覺寥寥各項課程亦須大加改良因將考查情形禀商玉帥玉帥甚爲嘉許即奉留遊戎充當水師學堂監督以期整頓一切云（豫） 
[將備學堂練習軍樂南京]  
　　江南將備學堂訓練悉依西法現總辦除令肄習將弁照章操練外以軍中鼓樂最足激厲士氣鼓舞人心每日特派鼓樂隊二十人高奏軍樂遍行衢市以資練習且使聞者咸有尚武之意云（豫） 
[國子監議設滿蒙學堂北京]  
　　國子監現議在左右兩翼地方購買巨屋設立滿蒙小學堂招集滿蒙八旗子弟入堂肄習卒業期限奬勵進身己經奏明與各學堂章程一律辦理所需經費田照費内提撥如有不敷應請户部接濟聞不日即當開辦矣（訟） 
[工部將實行裁撤書吏北京]  
　　工部堂官議照吏部辦法奏請裁撤書吏己紀本報現己擬定章程約四月初旬當見實行矣（訟） 
[江督批鐵路局紳董禀請監斤加價江西]  
　　全省鐵路總局紳董四人赴寗面求江督周玉帥俯准鹽斥加價以濟鐵路工程經費並呈禀帖玉帥面諭後復加批示曰来牘閱悉近来利源外溢民生日蹙亟應通力合作廣興路礦以挽利權况鹽斤加價籌辦鐵路係以本省之財辦本省之事不特江西一省受益且於大局有裨該紳等銳意經營力任艱鉅曷勝欽佩惟前據西岸淮商具禀謂一經加價愚民貪賤食私官銷必滯挽回不易似亦未可不慮查江西十三府一州食浙鹽者廣信一府食粤鹽者南安贑州二府寗都一州其餘南昌饒州南康九江建昌撫州臨江瑞州袁州吉安十府皆係淮鹽引地近来袁吉受粤私之侵饒撫爲閩浙所灌建昌一府全爲閩私侵佔數十年来淮鹽片引不銷且逐漸漫入内地淮南官商合力堵緝尚無大效近年銷數得以較前稍增者實因塲私漸少緝拿嚴密又因桂亂未平粤省私梟流而爲匪故粤私略少且本地各商因聞有加價之議預爲私囤者亦復不少本署部堂詳加體察及派員訪查加價之舉西岸商人實多不願且淮鹽自疉次加價後每斤己貴至五六十文而粤浙官鹽連口捐僅售錢三四十文同一官鹽貴賤己屬懸殊今獨加淮鹽而粤浙官鹽並未議加 
 
 

Page 3

 
 
己覺偏重且閩私如何堵截亦未議有辦法現又派員前往查看情形尚未禀覆加價一層此時未便遽辦是以電邀諸紳来寗面商今原禀列名之紳士並未到齊誠恐意見尚有參差希候咨商江西撫院邀集衆紳會議並將粤浙之鹽應否一律議加閩私如何堵拿官紳能否通力合作詳細議定辦法禀由江西撫院咨明粤浙閩三省一律辦理以免偏重並候札飭淮運司派員帶同顧全大局之西岸淮商前往江西與西紳一體會同考論以期早日定議事關鹺綱大局江西全省興利妥致講求不厭精詳本署部堂絶無成見但期無碍商銷不拂民情亟應早日開辦勿得遲疑觀望並候分行江西督銷局查照此復）晉（ 
[湘粤邊防志要武昌]  
　　湖南寳慶府城理猺同知何煒禀鄰縣長安有土匪勾結粤西交界遊匪成羣結隊到處搶掠特會同長安營帶兵往剿并即分防要隘繪呈粤楚交界圖說等情奉鄂督張宮保批據禀長安等處地方空虚與粤西交界該丞與龍遊擊各派弁兵堡卒前往要隘防緝今有土匪百數十人勾結遊匪搶擄牛隻婦女當經管帶文守備督飭弁兵擊斃匪十餘人兵卒亦被傷斃三人將匪擊散辦理尚屬迅速現在該匪等雖己竄逃但山路紛歧匪蹤無定仍應隨時巡防毋稍鬆懈究竟所禀情形是否屬實仰南按按察司會同善後局卽飭寳慶府確切查明以後應如何派兵防緝以固邊隅善後作何辦理應否量給賞需一併妥籌酌議禀由該司局覆核會詳酌奪又署長安營遊擊龍開科禀批己於寳慶府理猺同知何丞禀内明晰批示矣至另單所請守備文得春等奬叙俟寳慶府查覆到日再行核奪所稱墊給兵丁口糧應否酌給仰南按察司會同善後局核議具覆並移該遊擊知照仍督飭弁兵隨時實力巡防毋稍鬆懈）師（ 
[警察局撤用刑杖武昌]  
　　武昌城内警察凡東西南北四局城外上下兩局向来皆有刑杖刻因東局委員陶大令筠孟浪用刑辱及督憲之戚朱某當道勃然大怒除將陶令撤差所有六局刑杖著一律撤去以懲其後）師（ 
[豫撫報効貢院之欵移修景陵北京]  
　　河南巡撫陳筱帥奏請報効修復貢院欵銀二萬兩移作他用己紀本報兹聞皇太后諭令即將此欵撥入景陵工程以濟急需）訟（ 
[官報館專發乾薪武昌]  
　　湖北乾薪之習向較他省爲甚然官報之設原欲開通風氣非爲調濟屬員且該館專欵有限辦事薪水均極廉薄主筆月僅三四十元而坐取乾薪者有商務報主筆陳叔伊大令月支八十元現辦湖南官報沈習之茂才月支四十元編輯委員任叔之大令月支一百四十元更有日本繙譯兩員月支薪水雜費一百五十元皆不預聞報事聞新委總撰述易實甫觀察每月薪水銀一百兩亦無所事事現惟專辦周松甫太守孜孜整理竭蹶萬狀不知能否持久也）師（ 
[提倡女學嘉興]  
　　石門縣自創立縣學堂後其教員韓君與何紳等集欵設一女學堂從學頗衆刻又設一女工傳習所縣主林伯頴大令捐廉提倡不日卽當開辦矣）復（ 
[荷蘭領事赴日漢口]  
　　漢口和昌洋行葛美君兼充荷蘭駐漢領事兹得本國政府之命另有要政調往日本）泰（ 
[咨行萬國商務公會章程廣州]  
　　日前督轅接商部咨文内開光緒三十一年正月初七日准外務部咨稱本年正月初四日准比葛使照稱接本國外部文開一千九百零五年九月在黎業斯會塲舉行萬國商務公會此會首有本國商部大臣總司其事查此會于貴國商務大有裨益請派員前往觀會并寄到章程九本請查閱分行各省等因除由本部咨行駐比楊大臣届時前往觀會并附去章程一份曁本部存留一份外相應將原送章程七本咨行查照分行等因前来查此次比境黎業斯會會塲舉行萬國商務公會係爲考究商學而設相應將原送章程一本咨行查照附洋文章程一份等因督憲岑雲帥准咨後己札司移行查照矣）宿（ 
[委員保護教堂租界鎭江]  
　　駐鎭武威軍裁兵滋事己誌本報兹悉英領事譚得樂君有電致江督請設法保全治安常鎭道郭觀察深恐裁撤各兵雖己押送回湘然難保不再返生事其他各營兵丁亦或不免有滋擾事情爰特札朱委員於凡有教堂處所加意巡防保護并諭水陸總巡周德標參戎力保租界地叚俾得安堵藉免外人口實云）井（ 
[玻璃公司將開清江]  
　　宿遷產土可作玻璃卜内門公司曾購地一區以資製造張季直殿撰許九香觀察亦購地三十餘頃自創耀徐公司俾得挽回利權日前張許二君過浦逕往宿邑布置廠務尅日開辦）夬（ 
[漢口後湖堤工案]  
　　漢口後湖堤工關係九省商務且與京漢鐵路有聯絡之益故張宮保不惜鉅費興此大工兹鈔得案卷分錄如下 
鄂督據署江漢關桑道等履勘漢口後湖長堤鐵路基址丈尺分叚起落工程細情辦法據復分飭照辦札 
爲委修堤工事照得漢口後湖堤工前經飭委署江漢關道桑道寳湖北常備軍第一鎭統領署督標中軍張鎭彪湖北候補知府彭守覺先夏口廳馮丞啓鈞漢鎭陳都司士恒會同履勘測量估工興辦去後兹據禀覆現勘築隄基址擬請自鐵路第一號地名皇經堂之裕豐垸起計長三百三十一丈五尺接築新堤四百四十一丈五尺至長豐垸舊堤復從長豐垸舊堤增高加修至該隄閘口止計長一千三百六十丈由閘口循東北而上自杜家灣經寳蓮菴至觀音寺止計長一千一百丈岡地綿亘較隄外湖淌高五六尺不等築隄均有根據由觀音寺至戚家墩前計長八百二十丈地勢漸低内外湖汊縱横由戚家墩歴小金潭大金潭斜接戴家山西頭長一千二百九十丈係十八淌衆水去路地極低窪外臨捷經河較爲險要戴家山頭長一百五十丈高有數丈十數丈不等不須築隄從該山東尾 
 
 

Page 4

 
 
起過龍骨溝藤子岡前循王家嘴直抵鐵路一百五十號止計長七百二十丈地雖低而水勢平順以上共約六千二百餘丈約三十四里零此勘酌前後所勘擇定上開地叚爲應修之隄址又查得捷經河有一横港向繞陳家墩以至大石橋擬請由大石橋至桃林岡開一馬路約八百丈之譜而於桃林岡築爲碼頭則水漲之時船隻可抵桃林岡起卸水小之時亦可至大石橋灣泊再由馬路而及桃林岡如此雖不能依堤灣泊而有此横港以及馬路無論水之大小均便於直抵桃林岡隄址該處地面可期繁盛等語本部堂詳閱通籌所擬隄工經由地叚均擇地勢較高之處工程較省旣不開通漢水亦不挑引府河但於大智門外自何家墩起修一南北馬路直通桃林岡之萬家墩隄下築爲碼頭再由萬家墩隄外接修馬路面鋪石板直抵大石橋水漲時民船可直到隄根萬家墩起卸水落時由石橋登岸陸行達萬家墩大隄商貨行旅終年無阻於地方商民生計利益甚多洵屬穏實可行應卽照此定議趁此霜清水涸之時赶緊估工興辦查該隄長至三十餘里必須分叚派員承修庶責成旣事竣工亦速兹特派署江漢關道爲總辦常備軍第一鎭統領張鎭爲會辦夏口廳馮丞啓鈞漢口陳都司士恒總司巡察彈壓應飭桑道張鎭等酌量地勢高低工程難易劃分十叚每叚各委一員以便分投雇夫卽日興築今年冬先修土工明年冬再修石工兹查湖北候補直隸州知州張棟試用知縣謝愼典教習補用知縣吕諧弼試用知縣葉爾度夏口廳縣丞楊景薇署督標左營遊擊王學魁管帶鐵路丁營施南都司楊洪淇督標中營候補都司王開甲撫標左營候補守備長升漢陽恊候補千總張朝禧均堪派委分叚承修工程每員每月各支薪水夫馬銀一百元所需局用由桑道張鎭等核給開支除逕委該員等遵照派分地叚聽候桑道張鎭等指示迅速雇募壯健民夫嫻熟硪工刻期興工務須層土層硪修築堅實勿得稍有草率虚報倘有含糊糜費梢滋舞弊或疲玩延緩以致水漲停工定惟該員是問如果工程穏固堅實毫無浮冐並能成功迅速隄成之後亦必酌予奬勵呈所取土方應遵照桑道張鎭等禀明批定尺寸斷不准於附近隄岸挖取以致隄脚受損貽誤全工是爲至要並行署江漢關道桑道署督標中軍第一鎭統領張鎭遵照充漢口後湖隄工局總會辦一面迅速將全隄工料核實估計確數今年冬先修土工明年冬再修石工繪具分叚細圖呈候核定一面先行禀請撥發欵項督同各委員等即日按叚興工隨時督催考核務期工堅料實全隄悉臻穏固並須迅速完工勿待春水漲發致廢全功倘各委員中有草率尅减疲玩延緩不能得力之員並准據實禀請撤換勿稍徇隱並札夏口廳馮丞漢鎭陳都司士恒曁分行合就札行札到該口即便轉飭漢口清丈局遵照此札未完 
[政府又擬設西藏總督]  
　　昨日清政府各大臣會議兵部尚書長庚發議云藏英條約成立時急當施行總督之政治務期實行記者曰己無及矣己無及矣 
[藏英條約尚未决議]  
　　西藏查辦大臣唐紹儀爲磋商藏英條約事電達政府請速示辦法以期妥議速成政府以英國所擬修改各條交瞿鴻禨伍廷芳悉心查考現己將承認之十條電致唐欽使飭令與英使婉商矣 
[英法兩公使要求保護教師]  
　　英法兩國駐京公使昨接四川附近土蕃作亂打箭爐傳道之教士危險急電後兩國公使卽先後至外務部警告該叛匪危急情形要求設法保護英法各教士 
[派兵鎭壓西藏匪亂]  
　　巴塘土匪自殺害西藏帮辦大臣鳳全及其家屬五人外國教士三人後川督錫良卽電請政府派遣川漢鐵道總辦所管率之鐵道守備隊前往己得允可又道員趙某會同四川省軍務提調馬維騏率領常備軍二隊急往鎭壓尚擬續派軍隊會剿 
[德國提議修改商約之宗旨]  
　　清德兩國近議修改通商條約今悉德國提議之宗旨欲照清國與日英美所訂新條約各項同一之利權而於山東省之利益德國須獨占之 
[美人擬取杭州江西間之鐵道權]  
　　美國商人現擬謀取自杭州以至江西省之鐵道敷設權欲照寗滬鐵道同一之運動法 
[日本經營滿洲鐵道]  
　　自韓國義州連絡東清鐵道之滿州鐵道去年經日本專門工程師勘定當局者幾經審度至今日始决定敷設不日卽須派遣各工役馳往實測開辦 
[香港戒嚴]  
　　香港特派員報稱該處恐俄艦隊東来侵害中立措置各種防禦及經營無線電信甚形忙碌又稱香港水道兩端己沈設水雷 
[俄購汽船]  
　　上海特派員電稱俄清銀行己購定武昌合灣汽船二艘譯大阪每日新聞 
[趙爾巽緩赴東三省之原因]  
　　北京訪函云余日昨往訪趙尚書暢談良久據云赴滿洲任現無定期蓋彼曾與内田公使商議公使謂今尚非其時大約克復平和之後方可赴任又云趙爾巽係漢軍白旗滿人均不喜其就任滿洲故有暗中運動以阻其行者 
[阿片烟膏擬歸政府專賣]  
　　北京通信員云清政府倣日本烟草專買法擬將阿片烟膏由政府收買發賣約計每年收入金數可得一億兩以充各國償欵及一切新政之經費云 
[收回澤道鐵路權]  
　　自山西省澤州達河南省之道口鐵路政府前曾以敷設之權與法國者今己購回自造矣 
[俄艦隊準備入廣州灣]  
　　波羅的艦隊己過瓊州觀其舉動有準備入居廣州灣之意此灣前控各島嶼地又廣大誠爲良港曩俄租借旅順以前東洋艦隊議借爲根據地卽此灣也譯大阪朝日新聞 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[槍斃民人定案蘇州]  
　　去冬飛划營艙長劉占春在金墅鎭槍斃吳大成顧繡莊夥陳杏林一案兹悉劉在長洲縣供稱初以陳爲光蛋故開槍轟擊迨後始知錯誤云云時證人徐桂在旁指稱汝將陳擊倒後向其身畔搜得洋銀十六元及金約指一枚其時手上染有血跡即至河中洗去何得諉爲錯誤劉始語塞供認乃詳解到府忽又翻供許太守因卽發囘并委許司馬蒞縣於二十八日會訊劉一味游移大令喝上天平架良久始照前供承認現己擬定就地正法日内即詳請核示矣）隨（ 
[茶市日衰厦門]  
　　厦門各茶莊向在榖雨前後卽赴台北分莊辦茶不下百餘家之多現今立夏將届赴台辦茶者尚無幾家推原其故因該處產茶日少兼之征稅年加茶業愈難得利是以一蹶不振云）蹇（ 
[革令被控案己結廣東]  
　　裴革令景福己擬定發往新疆行有日矣忽有何李氏復禀控裴改換屍格勒交空白掌摹兩個一案經督憲批飭廣州府提訊二十一日陳望曾太守督同發審局各委員會審裴稱空白掌摹兩紙經由番禺送来過硃改塡屍格並無此事試問有證人否至此案稿件係由内稿不闢房書經手等語陳太守即諭李氏謂汝控裴革令並無憑據况照汝原控其罪亦不過革職加重亦不過發往軍台今該革令己發往新疆其罪無可加斷無一身而數罪者總之此案本府必當另行設法爲汝雪寃也氏乃遵諭而退聞裴革令改定二十三日起解云）睽（ 
[登州綢業之進步烟台]  
　　山東登州物產以山綢爲大宗惟向来均用土機織造行銷未廣自上年各繅絲局一律改用新機另出新式花樣銷路驟暢聞改機後己輸出十餘萬疋約值銀二十餘萬兩之譜）露（ 
[請提米釐擴充警察鎭江]  
　　鎭江開辦警察本擬在米釐項下酌提數成以充經費由常鎭道禀准江督憲在案現米糧業己弛禁警察正待擴充道憲爰復具禀周玉帥請照前案准在一錢四分四釐之平糶義捐内提撥幾成以資添募巡勇爲地方保護云）井（ 
[查辦警察安慶]  
　　皖撫誠中丞前曾札飭各屬赶辦警察圑防嗣因舉辦者尚屬寥寥由臬憲濮廉訪特委專員赴各屬查辦其己經舉辦者委候知縣饒國光大令赴　州鄭學尊大令赴廬州高儀亭大令赴天長盱眙五河屈樹培大令赴貴池祁門東流建德等屬均卽著將辦理情形詳查禀覆其未經舉辦者如宣當涇旌太鳳懷宿和含六等屬即委候補知縣黄承祿赴宣城當塗涇縣旌德太平張善均赴鳳陽懷逺宿州張傳鴻赴和州含山濮賢泌赴六安萬雲松赴滁州等屬均飭即速興辦以重警務）咸（ 
[蘇郡府試初志蘇州]  
　　蘇屬府試向分長元吳江震崑新常昭九縣分爲三塲本届許子元太守以人數較少故特改爲二塲初二日先試長元吳江震五縣正塲初四日常昭崑新四縣正塲計初二日長元吳三縣童生共到七百餘人江震二縣約三白人當點名時有吳縣幼童楊某不知被何人將試案取去一時慌急啼哭不止旋爲太守所聞飭吏另備試卷當面給領又金陵人某甲冒試長洲竟被領取四卷旋爲各童覷破當塲曳出併力灒毆甲始抛卷於地抱頭鼠竄而出）隨（ 
[長徐兩大臣奏北洋陸軍學堂成效昭著督辦道員請旨嘉奬片]  
　　再兵隊之進步視乎官長而官長之成就由於學堂保定向設北洋陸軍學堂一所内分數門曰速成學堂師範學堂將弁學堂小學堂經歴年規畫推廣學舍宏啓生徒薈萃綜計宗室八旗滿漢侍衞京旗常備軍本省營隊各學員以及鄰省將弁本省各省學生入堂肄業者除頭二班畢業學員發入各軍差遣曁回原省供差外現共有一千一百餘名臣等周歴講堂操塲齋舍詳視課程凡兵隊諸務洪纎畢舉諸生出操修業旦夕孜孜日有進益其尤者於小學堂教務小官長學問並能研究洵爲成效昭著竊維學堂之與兵隊有最切之關係堂中多一劬學之士卽軍中多一訓練之才振武圖强實其於此該堂督辦二品銜分省補用道馮國璋學識兼優勇於任事不辭勞怨鉅細躬親是以各堂學務蒸蒸日上臣等旣經親歴考察不敢壅於上聞合無仰懇天恩一併愽旨嘉奬出自鴻施逾格其監督提調教習等員臣等擇尤分咨分别記功以資勉勵所有陸軍學堂成效昭著督辦道員請旨嘉奬緣由謹附片具陳伏乞聖鑒訓示謹奏）露 
 
 

Page 10

 
 
[長徐兩大臣奏北洋陸軍三鎭軍官賢能卓着請旨嘉奬片]  
　　再北洋陸軍經督臣袁世凱累歳經營規模宏備久爲中外所推此次臣等前往各鎭逐一考求其訓練之法編制之宜體大思精洵非他省可及而諸軍之進步尤在將領之得人三鎭中賢能卓著者如遷安一鎭統制官二品銜儘先選用道王英楷勇敢樸誠饒有志略自統率新軍以来教養兼施勤勞備至實居諸將之先步隊統領官三品銜儘先選用知府張懷芝謀略夙優臨事鎭定砲隊統帶官副將銜留直儘先補用參將田中玉砲學精深任事勤奮馬廠一鎭步隊統領官留直補用副將威勇巴圖魯馬龍標治軍嚴整調度有方保定一鎭步隊統領官副將銜留直儘先補用遊擊張永成明敏幹練盡心兵事以上五員合無仰懇天恩傳旨嘉奬以示鼓勵其餘各員另由臣等擇尤分咨各記大功一次至各鎭隊自排長間有學問未深經理兵隊内務尚未悉臻精密者己隨時訓戒分飭該管官督令肄習所有三鎭軍官賢能卓著請旨嘉狀緣由謹附片具陳伏乞聖鑒訓示謹奏　（露） 
[推廣俄兵操塲續聞]  
　　推廣俄兵操塲己誌前月二十七日本報兹悉關司馬會同謝明府履勘明晰因該地係某教民之產己掛名高易律師當經謝明府禀明觀察請照會俄領事自向高易律師商妥再核觀察以據禀尚屬近情業己批准照辦矣）土（ 
[刼匪宜除]  
　　浦東二十四保二十四圖洋涇廟地方每有匪徒黑夜狙伏田間遇有孤客劫奪財物前經保甲總巡謝岳松明府訪悉飭提未獲若輩愈覺膽大妄爲逺近人民聞之裹足未識明府將何法以善其後也）土（ 
[竊犯移解到縣]  
　　源興釘鞋店小主行竊鈔票一案現經蘇州吳縣李大令將拘獲之張培福備文派差并起獲原贓一併移解到滬上海縣汪大令諭收押候訊）金（ 
[禀請騐屍]  
　　滬北二十三保十二圖地保徐良圃昨日率同屍親投上海縣署禀稱絲廠小工夏子林被工頭徐良卿毆傷致斃求請驗屍當經汪大令諭俟蒞驗再核）金（ 
[警察獲匪]  
　　警察北局巡勇拘獲匪徒嚴老五一名禀由局員汪二尹親自押解至縣請究）金（ 
[虐女斃命續聞]  
　　鹹貨行主周明桂之女因被後母鞭撻吞烟斃命己紀前報兹悉周妻某氏素行兇悍時將女玉珍毒打或用剪刀亂戳傷痕遍體周亦助妻爲虐玉珍忿無可洩遽萌短見現爲許字之某姓得悉大興問罪之師不知將如何了局也）土（ 
[請點路燈]  
　　本城各街道之路燈每交望日左右並不燃點行者大爲不便故由本城紳士張某等遞禀總局核示）金（ 
[請緝盜案]  
　　前支應局總辦王旭莊太守之叔瑜之向居本邑西門外方板橋前晚忽被暴客多人撞門而入搶去衣飾等物約值二千餘金昨日己開單函請汪大令飭捕嚴緝矣）金（ 
[飭查命案]  
　　福建人某甲向以售賣糖果爲生假法界菜市街二十號門牌某氏擱樓一間爲棲息之所前晚夜半不知因何身死翌晨爲某氏所見以頸項内有刀痕數處血己流枯當卽報知甲之同鄉乙丙二人前来備棺成殮現爲捕房訪聞以人命攸關未便含糊了事業己飭探前往查辦矣）水（ 
[圖逃被獲]  
　　法界菜市街德園烟館主潘仲卿前因縱火圖賠保險銀一千兩爲鄰居察破控奉讞員陳大令訊供判枷三個月管押捕房五年前日清晨時忽然乘間圖逸幸爲管獄西人知覺拘回捕房解奉大令訊供著笞責八百板以儆）水（ 
[舵工毆斃]  
　　甬人沈善榮在會德豐洋行某駁船上爲舵工前日在公和祥碼頭被江北小工多名扭住兇毆遍體鱗傷奄奄一息延至昨日因傷身死爲捕房所聞令包探顧福其前往查明情山再行核辦）火（ 
[英界火警]  
　　前晚一點三刻鐘時英界松江路月桂里第二十號門牌王聚興水木作内廚房失火延燒左右鄰客棧烟館裁衣店經租帳房等四家旋由救火會西人前往竭力灌救得卽息滅計共焚去房屋五六幢）木（ 
[上海官事]  
　　昨日午刻李京卿經邁在滄州别墅設席請本縣汪大令及松江府田太守等飲晏○救生局委員陳鎔鏡别駕昨日由松回滬至道銷差○江蘇候補知縣馬士彬明府昨日投道禀知卽日押解京磚北上○公共租界公堂會審委員屠興之别駕帮審王春舫明府昨均因公到道禀陳一切○南洋大臣隨員兼督轅文案中書科中書温藎臣中翰秉忠昨日因公来滬住長發棧午前到道拜會○督辦江南製造局船廠統領南北洋海軍葉桐侯軍門祖珪前日由江寗来滬住謙吉棧○江蘇候補道鄭蕙晨觀察世璜擬前赴印度昨日道經滬江暫住滬北久成茶棧○松江府田紹白太守昨日因公来滬住杉板廠何公館○上海縣汪瑶庭大令試用巡檢朱森渠劉芝仙少尉湖南候補知縣丁曉嵐明府寅保昨均因公至道禀見○吳淞巡檢沈稚泉少尹耆昨日因病分投道縣署請假三天○本城保甲總巡朱森庭明府前因患病二次投道轅請假醫治刻頒赴蘇又投道轅禀請再假）金（ 
[上海縣案]  
　　單陸氏扭唐連奎到縣喊控拐逃孫女當晚奉汪大令提質氏供唐連奎和婦人門面一間開錫器作婦人孫女名三新今正許字徐姓上月十四日往親戚家後有老鄰王姓来家見唐與孫女同在房内走出王即告知婦人回家將孫女斥責至二十一日孫女逃婦人詢問衆鄰咸稱被唐拐逃唐供三新於念一黄昏時俟陸氏出外隨後亦出小的未便問其何往念二日陸氏命小的同伊至新閘等處找尋毫無蹤跡忽疑小的拐匿大令判控拐無憑著自尋到三新禀請察核○張廷標扭控管生全藏匿逃妾提案訊究張供納某氏爲妾被管兄金昌拐逃查緝日久始知金昌與逃妾俱由生全藏匿及往尋覔生全挺身硬霸扭求追究管供胞兄金昌分居己久况己出門三月斷無拐逃情事大令判管交保限五天將金昌交案訊奪○朱根山控胡文煒覇屋不遷解案質訊朱供有市 
 
 

Page 11

 
 
房且與胡文煒開米店現須拆造令胡搬遷蠻覇不從胡供租住該房己數十載昔被鄰火燒燬由故父墊資重造朱欲加租諉稱拆造各户均加三成惟小的店房允加二成朱猶未足大令判限胡三月後遷出○周虎臣前控孫煜森圖賴銀兩奉汪大令訊斷限繳刻因逾限提案追比孫供己將田產變賣約於本月初十日收價即可繳案大令判交原保再限十天繳銀（金） 
[浦東保甲總巡局案]  
　　浦東金家巷天主堂司鐸朱某函送小竊金永明至浦東保甲總巡局經謝岳松明府提案研訊金供竊取姜金土家衣服數件己質在某押鋪當命汛捕帶往吊獲原贓押候訊辦○浦東張家樓崔司鐸函送拐犯邱石奇邱子明至保甲總巡局謝明府提訊二邱供稱並非小的爲首尚有郁某現匿崇明求恩提究明府命移送上海縣署請汪大令移提究辦（土） 
[公共租界公廨紀事]  
　　蔡海生控孫阿康誘妻逃走奉前讞員逮案訊懲並發改過局覊禁兹己期滿田冋送回公廨屠司馬飭將孫押候再核○嚴柳江控顧蘭亭金振泉等將託抵雙宮棧軍串騙扣舊等情前晚田屠司馬訊得兩造供詞各執著令各邀公正人理算帳目禀覆核奪○老紫陽觀股東徐占鰲席鐵山高卓舟胡祥鷗汪德欽等互控股本牌號糾葛寺情奉屠司馬訊供判令各股東不准私開分店及影戤字樣並不得私借私宕各守店規秉公派分花紅餘利店務仍歸原執事經理亦不得擅目透文化用各具遵斷切結存查完案○上年天福元亨泰来等洋行控李紉闌定貨不出節經前讞員會訊屬實判令各股東照股賠銀了案詎李抗不繳銀因此元亨等又投案請究屠司馬卽簽差恊探將李提案奉諭令押候核奪（木） 
[英界捕房紀事]  
　　騙子王雲泰假寓松江路泰安各棧前日因鄰房失竊寗綢等物見王形跡可疑由失主陳化龍訴諸包探陳金標前往查得王所携皮箱空無一物内實石塊甚多遂帶入捕房押候查辦○吳阿陶行竊永達仁號白湖絲一包爲包探米順拿獲帶入捕房押候傳同失主解堂請究○小流氓林阿二混名挑糞阿二紏同羽黨日在松江路洋涇浜一帶拆梢曾經捕房拘案懲辦前晚有某甲行經該處阿二與同黨數人將甲圍住褫去縐紗長夾襖夾馬甲等甲卽投捕房控訴捕頭立飭包探石金榮將阿二拿獲吊得原贓解入捕房押候解堂訊辦○雉妓洪求卿携同傭婦王陸氏前晚在途拉客爲華捕拘入捕房捕頭令送廨管押候解請判罰 
（木） 
[法租界捕房事]  
　　甲乙二人因事相爭甲出利刃將乙戮傷血流如注爲巡街捕所見一并拘送捕房捕頭驗明傷痕飭送仁濟醫館療治甲押候解辦○某丙住居虹口收買竊贓爲包探查悉禀知捕頭昨投虹口捕房請派包探恊提將丙帶回捕房押候解訊○車夫某丁冐主人之名向某店誑取貨物爲主人知悉拘送捕房捕頭命押候解堂訊究○竊賊戊己二人藉購物爲名至某洋貨店串竊貨物當場察出扭送捕房押候堂期解訊（水） 
[美租界捕房事]  
　　前晚有俄兵某甲醉容可掬在百老匯路手持利刃向人亂刺經巡捕奮力拘獲送入捕房捕頭令押解至駐滬俄總領事署請辦○前晚有俄兵某乙在西華德路乘醉行兇出巡捕拘入捕房押候核○前日旁晚時有白馬一匹不知從向處逸至靶子路一帶經巡捕拘獲送入捕房捕頭令暫時餵養待失主認領（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
