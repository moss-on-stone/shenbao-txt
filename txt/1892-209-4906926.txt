# 1892 - 209 - 4906926

 

Page 1

 
 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐賈行商問不家置一編奉爲枕中之秘惜坊間輾轉翻刻不免帝虎辛羊本局慽焉特豐統印大家排成校對精詳一無訛俱刷印裝釘務　美觀刻　告成分爲雨本每部僅收碼洋雨角誠可謂廉之又　矣諸君子有欲增鄴衆之　　請臨　海申報館帳房及各處經理申報處購取也可　 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白連史校　諦當裝釘精工盛以木箱式亦古雅兹己告竣因將股票停售每部四十本連箱核定實價洋銀七元正由申報館帳房出售所有從前人股者再向申報館繳洋銀三元卽可取書一箱特此布陳伏維　雅鑒 
[聞蘇撫有禁烟之意喜而書此]  
　　昨閱姑蘇來信謂奎大中丞莅任以來振刷精神勤求治理首嚴地棍之禁凡有訪聞悉飭拘拿懲辦而又有擬欲禁烟之舉吾聞之喜而不寐夫烟之爲禍烈矣爲害太矣夫人而知之仍夫人而不知果其不知則又何以人人以吸烟爲諱果其知之又何以人人皆以吸烟爲樂計余與鍾君洪南李君幼仙設立恒濟戒烟局以來凡貧苦之累於烟者按額收戒屈指五年來時瘦骨一把去時笑逐顏開一月之中總有四十人而由余經手之友人不願列名於清單者亦頗有人或自行購藥如法戒除其應果亦如響如余戒烟之時然聞有數人戒己除根相睽三年或數月再見之則又短榻横陳吹簫如故詢之則赧然以對旣戒之後以某日某日得某病幾瀕於死因此仍復其舊甚有變本加厲者余常爲之喟然而歎以彼之所謂病者余前時何嘗不有之惟專心戒烟卽有他病絶不牽入於烟故能决然舍去否則俗語所云熟纸煤一燃卽著其有不繼長增高者幾希矣前此譚序帥開藩於蘇亦昌議禁烟内地固令出惟行不敢有違而租界卽不能行其志人或竊竊焉笑之然吾以爲此亦告朔餼羊也有此一禁而人尚知吸烟爲官所宜禁官所可禁之事較之終日昏昏不治外事一任民之宛轉受害於黑獄之中則固相去天淵矣夫戒烟如此其難也官欲禁烟又如此其不易也然則奎大中丞卽有禁烟之意將從何措手哉而不知禁烟本非難也内地烟館可以禁使勿開内地人民可以禁使勿食所難者租界耳然西人亦明知此物之害人人之受其害者卽成廢物無用故於吸烟之人未始不惡之祗以烟燈之捐爲數頗鉅故梗而不聽華官之禁苟能核計一年烟燈之捐若干由華官付之而請其恊同申禁則未有不相從者或者曰租界房屋其租與開烟館者不知凡幾若一禁烟則烟館不能開而房屋之空閉者多組金捐錢皆將减色恐西人有所不願也顧近來上海地方人烟愈聚愈衆凡有新造房屋百十間往往不及造齊而屋巳租定安有烟間旣禁而其屋無人租賃之理西人固無慮乎此也竊以爲禁烟不難難在持久前日福建郵示謂沈大宗師深惡吸烟之人凡童生有烟霞癖者不子收考此法界行則土類中必可痛除積習此外各分門類如營伍中倘有吸烟者不准當兵官塲中凡有吸烟者不准當差以此類推而吸烟者勢必漸少然而童生可使勿吸烟而生員之吸食如故也兵勇可令勿吸烟武弁之吸食如故也候補各官可令勿吸烟而大員之中以及實缺人員其吸食如故也若此則又何以善其禁哉而不知禁烟之道不在乎嚴厲於一時而在乎力持於久逺無論何項之人凡己吸者旣往不咎但使書名於籍責成保甲局實力清查而另設黑籍以紀之此外卽不准再有吸食者盖吸烟之人往往有小人恥獨爲小人之心見未經上癮之人極喜慫恿且願以己之所食者分潤於人迨旣經上癮則錙銖必較矣此等惡習大抵皆同如無人以引之則彼後生小子亦安得領略此中風味且官府旣有厲禁則彼向無烟癮者又何至以身試法故但當明定章程凡籍上無名之人而有沾染此習者必究其爲何人所引誘初犯則薄懲之再犯則重懲之勒令吸者痛戒有不戒者按律嚴辦决不姑寛而於烟間則亦照此辦理但准舊開數家售賣不准新添此法果能認眞辦理不使冐頂牌子暗中接替則烟間將日見其少而吸烟者亦日見其稀此所謂持之以久之道也然而非認眞不爲功吾見近來一官到任必有幾行條教頒示民間逐項開明一律禁止初時未嘗不雷厲風行漸而日久懈弛遂致多方掩飾而勤於始者乃怠於終此天下之通病也奎大中丞勵精圖治必欲使烟害永除則第一在乎持之以久求諸實不求諸虚斯數百年以來外洋之所以害中國者一朝而去之豈不大快人心也哉 
[甬東氣候]  
　　寍波於本月初二日得雨後每當曉日東昇夕陽西墜一味嫩凉恍似新秋時候不啻於熱閙塲中現出清凉世界以爲避暑臺可以不築矣自初四日交入二伏酷熱異常初五以後火傘高張直欲流金鑠石往來道路者汗出如漿幾等吳牛之喘其有深居簡出曲廊凉室雪藕調冰扇不停揮猶覺蒸悶難熬寒暑表己升至百餘度疫癘叢生民不堪命安得蒼蒼者早沛甘霖庶幾暑退凉生可以離煩惱而登袵席也 
[百花潭影]  
　　本年江西雨水過多晴曦罕露庚伏以後熱如熾炭居民旣受濕氣復爲酷暑薰蒸以致百病叢生呻吟聲聞於比户省垣十餘年來無醫藥官局貧病著坐以待斃殊覺可憐南昌縣汪芍卿明府綬之令藥肆製就菩提丸隨時施送興泰厚棧亦配製數十斤貧民實惠均沾咸拜手以祝曰大富貴亦壽考○江西省城周圍十餘里煙户數十萬家較之古時稷下臨淄尤爲繁庶惟民間不知清潔往往將死貓死鼠抛擲路旁甚至小產死孩亦不瘞諸土内時當夏令日炙雨淋穢氣蒸騰觸之卽嘔近經管帶振武軍後營劉髯仙副戎福松飭隨營餘丁二名每日沿途收拾務使一律潔清又飭一餘丁檢拾字紙蓋亦好行其德者也○上月章江水漲小堤間有衝倒者其時早稻己吐花成實遭此横流汎濫顆粒無收惟晚稻暢茂青葱依舊生機蓬勃意者失之東隅者尚可收之桑榆乎○距江西安仁縣城數十里有地名黄金鋪者一小村落也界連數縣地頗肥饒其民半讀半耕蓋藏素裕上月某日之晚突有外省宼盜糾黨數百名喊殺連天突然而至連刦數户所失頗多臨行又縱火以焚以致化爲焦土事後經苦主據情報縣縣主轉禀省中各大憲札派某武弁前往緝拿想若輩罪惡滔天日久必難漏網也 
[俄榘鐵路]  
　　俄國人現在黑龍江之美歌路士地方興築鐵路以達琿春約於日間開辦此處地氣奇寒一歳 
 
 

Page 2

 
 
中約有八個月河面冰凝舟楫不能來往此路一成則行旅定多稱便且其地多產五金並有美本從來未經採取大工告成之後不獨俄國有事時兵餉易於轉運卽地利之興亦指日可俟云噫俄之厚中之薄也不知袞袞諸公亦曾預籌及之否耶 
[一枝可借]  
　　美國頒行限禁華人之令凡托足其地者皆謀爲樂郊之適其例日益嚴密以致去離美國者日益繁多近聞舊金山有中國鉅商鄭雲江富兩人於西五月中旬往謁墨西哥總統言有數千華人因美國禁令煩苛欲赴墨西哥開墾荒蕪求賜一枝之托總統接見二次優語相答鄭等在墨西哥盤桓十日始返行旌又聞總統於此事甚爲喜悅凝撥給一地俾去美之華人前往開墾其地極爲饒沃以之種甘蔗及各項菓木必能獲利云 
[西事譯新]  
　　英國理藩院行文香港總督將九龍所屬深水埔易名幅全鄉刻己由香港司示諭共遵矣○英國加倫柯輔亞刺干輪船於西六月西號行經蘇彝士河與德之地里鄙士火船相撞德船沈溺英輪亦受重傷○日本某武員由德國遵陸回東行至俄國加山地方所過雪山風洞游興頗佳初無小恙○俄人於琿春創水師船廠該長六百二十尺寛九十尺深三十尺○暹王弟坦郎遊歐洲歸後慕西方公家學塾之美遂於貴胄中選一聰明女子送至英京學習○漢門改抽酒牌由澳官出示著蒸酒沽酒載酒各店速領牌照若過西七月十五號不領者作爲犯例罰洋銀五十元酒盡充公領牌之費或一年繳納或兩年繳納或四季繳納均可領牌人先立一公會以三人爲首異日牌費惟三人是聞違則科罰 
[蝗災兩志]  
　　月前靖江江隂等處蝗蟲飛舞傷害禾苗邇來愈集愈多計自靖江天后宮起至八圩港止其間數十里漫天匝地幾非斗斛所可量准軍統領張軍門飭勇出隊撲捕六月二十七日捕到四十餘石二十八九兩日接連跴擊誓必殄除一時萬姓騰歡同深雀抃謂非仁德之入人深歟又聞安徽池州劉婆磯地方自五月以來徧野蝗飛害及禾麥顧大令飭董給價收買裝袋送署照斤給價並令差役雇到鄉野及鄰縣之敖鴨人駈鴨食之每日每鴨給錢三文是亦賢宰官之實心行政也故類志之 
[索欠兇毆]  
　　寍波南門内有　中平日兇很性成其欲逐逐其視眈眈有南山虎之目閭里咸側目焉有某乙曾向甲暫借青蚨未有以償也日前甲登門向索乙以囊底空空懇商緩約甲勃然曰乃公非放債盤利者汝久假不歸得無謂虎鬚可捋耶一言未畢奮臂毆之乙雞肋不足以當尊拳頭顱破裂血液淋漓氣息奄奄勢將垂斃旁觀者代抱不平欲將甲扭送縣署請爲重辦旋有效蘇味道之摸稜兩可者令甲出銀餅四圓給乙作　傷費始得含糊了事然而山君之威己足令談者色變矣 
[鹿城蘚蹟]  
　　温州府試於上月二十九日四覆永樂瑞平四邑文童各作小講及領題至晚卽發貼全案○候補縣蕭子輝明府奉上憲札委至温州守提京控巨案連日在縣署升堂訊駁大約卽須解省定讞也有知其顚未者謂白泉陳姓生員被人戳死家屬赴京控訴照例發回云○處州府釐局總辦朱鏡堂太守德澄前者綜理温局事務時尚有公項數千兩存在春生銀號邇者春生倒閉遂於本月初六日來甌請追○本月初四現　　東北角火光熊熊上燭霄漢事後查知江北岸失愼焚燬民舍二十餘家○平陽大嶨張某因赴府試僑寓壬子巷吳姓家文戰之暇時向某甲索逋中父年越古稀忿無可洩遂於上月二十二日潛服阿芙蓉膏躺臥張寓所幸吳察知其隱急邀中保婉勸回家夜尚未央毒發而斃　晨屍屬聞風麕至謂吳威逼致命且復移屍其時張己兎脫無蹤屍屬遂大肆威風肆行毁物吳驀遭巨禍幾於心折骨驚後許以番佛百尊厚其棺給事乃寢患然己破費多　矣○瑞安之無常會未知昉自何時每届迎賽時扮無常者以千百計大抵皆鬼頭鬼腦鬼眉鬼眼觀者疑入鬼方國裏與大鬼小鬼新鬼故鬼厮渾一塲眞無謂也某氏婦新產一孩頭長額高兩眼下垂酷似無常模樣廻憶懷妊甫五閱月會觀無常會豈鬼竟入其腹中歟君子曰見怪不怪其怪自敗○武生周士藩赴縣訴稱胞弟周王昇在海塘局報捐監生旋因照己遺失曾經報案咨請補給不料辛卯科温郡中有武舉周王昇其人三代藉費一一相符疑爲盜照冒頂請卽飭查邵邑尊批示云名號偶同事所常有斥退不准王藩乃揭貼寃單自鳴屈抑然其中曲折外人究不　知也○郡城東門内某氏蕩婦素與浪子某甲有染墻頭不掃遂致生茨人之多言頗覺可畏甲遂聞而逺避然　絲一縷依然暗暗牢牽本月初一日氏潛約所歡假燒香爲名在仙巖寺一償夙願其夫聞知尾隨其後甲知事己敗露不能於佛座上參歡喜之禪凶借宿吳埏戚家一啓無遮大會其夫幾被緑頭巾壓殺憤不能平踞坐龍方橋冀阻姦夫淫婦之歸路不料氏海棠睡醒竟隨鴟夷子棹入烟波深處天空海闊無處尋蹤不知其夫悵悵而歸能免網得西施贈與人之恨耶○春生銀號猝然倒閉聞公項尚可布置惟各店鋪存欵及私債若干尚在虚懸無薄云 
[粤東瑣聞]  
　　粤城西杜某當商子也丰姿韶秀惟墮地卽啞故年十八無與論婚者一日隨父外賈爲大風覆舟杜抱巨木流至沙灘得以不死遂迤邐沿岸而行至一花園杜潛匿其間忽有麗人自内出見杜而憐之處以别室麗人者某翁之第三姬也居無何多言者洩其事於主翁翁大怒擒至中堂將施夏楚見其美而悅其哑乃轉怒爲喜令認己爲義父易以女裝雜諸金釵之中緣翁富而無子寵姬五人皆無所出欲效吕不韋故事也未幾翁湯餅筵開震占一索親朋到賀者咸以爲翁厚福之報旣而連舉五子族人始大譁然猶以翁在未之敢發未幾翁殁族人首諸官官盡隸諸姬至見杜而疑之首傳審訊杜至是忽能言一一盡吐其狀官乃以家財判歸族人而以羣姬及諸子歸杜幸諸姬各有積畜杜亦居然成當至焉○邇來拐賣婦女變詐百出更有託爲娶妾以圖拐賣者蓋買妾價廉賣娼價重有利可圖稍一不愼輒爲所欺良家之女多有因此誤墮烟花者城西芙蓉坊周某氏孀而無子膝下祗一弱女母女相依惟勤十指以供兩口及女旣長頗具姿首每欲爲擇婿而身並倚之故不諭嫡庶有能並岳母而養贍之者乃以女歸之適有　嫗言有李某爲綢縀店生理者三管簉室導至看女業己目成媒向婦而艷稱李曰若個大腹賈而以綢縀爲生理若歸以女何愁不揉羅披縠耶婦爲所動索價三百金媒嫗返命李如價相許先交定金百枚餘俟女歸方始交足孀婦許之上月十一日李在花埭之芳村迎女過門從嫁婦四人入門見其家男子五六輩並無女眷一人又無親賓賀喜者因私相細談疑爲騙拐出訪於鄰舍乃知甲方於初五日始僦居於此者也及至日暮並無設筵置酒祗殺鷄宰鴨市肉陳三牲草草祀神而己祀畢晚膳半分饌肉與從嫁婦食之從嫁婦恐其下毒將酒饌藏之而不敢食是夜深時五六男子亦不散去李亦不久臥室與女定情從嫁婦益疑之因出竊聽聞李與諸男子言明夜三更方携之下船可也婦聞而驚白於周女將女扮作傭婦待至五更潛啓其門逃歸母家周婦乃聚其親屬與李理論責其所行情狀非拐而何李以恐嫡見責故諸事從省而飾其詞兹周婦索李以殷實店鋪擔保並須面晤李之伯叔家人與其嫡室方肯以女歸之○城東三十里許地名三寳墟農人某甲居之天性至孝母年七十有餘惟藉力耕以資仰事雖不能旨甘奉養而啜菽飲水亦可娱親其妻早逝遺子女各一貧不能續娶遂以有鰥自安所居老屋一椽四壁蕭條僅蔽風雨上月初七晚戌刻颶風大作驟雨隨之一廬風雨方與老親聯牀夜話忽破屋壁槭槭有聲摇摇欲動甲懼爲傾壓急起負母冐雨奔至墟中覓地避之出未數步忽聞背後轟然一聲屋己瓦解矣方幸己與母能脫險諒子若女破巢中必無完卵矣與母方在痛惜少頃風止雨還奔視之則屋後之小臥室半椽僅存子女猶鼾睡其中急返告母以慰其心復負母歸收拾碎瓦頽垣結茅居之人謂甲乃孝感所致孝子不愷永錫爾類甲子之不死似有鬼神默相之者蒼蒼者天豈晚夢夢而使伯道無兒耶 
 
 

Page 3

 
 
[蘇省官報]  
　　初四日總辦上海機器紡織新局分省候補道唐廉由上海來同知朱文熙由宜荆釐原來通判管江仿禀謝飭知十三年分海運案内蒙保補缺後以直隸州用並禀知奉藩憲札委解餉赴金陵知縣陸嘉榖禀謝飭知十三年分海運案内蒙保補缺後以直隸州用姚詩聲由常昭海口釐局來初五日候補道藩學祖分省補用道唐廉均辭行回滬首府魁展假二天知府吳道中禀謝飭知十三年分海運案内蒙保加三品銜知縣胡鈺請假五天縣丞沈善發禀辭回洞庭山絲捐局主簿郝炳麟禀謝飭知十三年分海運案内蒙保補缺後以縣丞用巡檢羊汝達禀銷海運津局差首府三首縣禀知在滄浪亭設壇禱雨初六日江浙太湖協鎭朱德明辭行同知章乃縉由松滬局解餉來通判許之玨由金陵回正任長洲縣王樹棻禀謝奉飭回任青浦縣錢禀到都可李家相禀知到葑門路巡查差初七日首府魁展假二天知縣李玉方由鎭江上游釐局來姚詩聲禀辭回常昭海口釐局分發江蘇試用巡檢胡寳珩安徽人由京騐看來省禀到補用叅將陳益盛禀銷葑門路巡查差藩憲鄧明日衙期上轅 
[緝案獲匪]  
　　上月下旬某日蘇州府屬長洲縣捕役某甲因緝某案至江隂見江邊來一小艇旣繫纜卽有一長大漢大踏步登岸徬徨四顧形狀慌張不禁心焉疑之意必是緑林豪客遂喚舟子傍上一躍過彼舟見艙中一少婦年方而立丰致嫣然急取桌裙一條藏於被底捕疑愈甚趨上奪取婦窘極大呼救命捕將裙翻閱再三初無所見旋覺裙腰甚厚取剪刀剪破觀之則内藏票布等件蓋卽哥老會匪記號也遂將婦拘住不動聲色靜以候之俄而長大漢果貿貿然下舟遂亦上前獲住一并解回蘇省禀明縣主釘鐐收禁現己訊過三次供詞秘密尚未訪明也 
[雞陂叢詁]  
　　蘇州各官就滄浪亭設壇祈雨雖己竭誠叩禱依然涓滴未施奎大中丞念切民依特於初八日起齋戒沐浴每晨八下鐘及午後五下鐘必親詣拈香并飭縣示禁屠宰○甲乙二人少相狎長相優蓋膩友也一日相約至大井巷某妓家尋歡倦眼麻茶誤闖入王某家内室士婉告之曰此間非枇杷門巷君等得毋錯認爲薛校書家耶二人正在醉中大肆咆哮揮拳肆擊王妻出爲勸阻無意中以麻姑纎爪傷甲面龐二人知事不佳狼狽而去途遇著名流氓某内詢悉情由欣然曰此正我之生意臨門矣遂奔至元妙觀前某茶肆振臂一呼倐來無賴數十人告以故羣擁至王家時適王之房主洪某自外歸喝問鼠　何事到此若輩誤以爲王一言不發遽爾逞蠻曳洪出門攢毆迨遍復横拖倒拽迤邐至北局門前褫其衣襦拳如雨點下洪大呼救命經北局某哨官出爲喝散雇人將洪舁歸據云傷勢非輕急切未能奏效也所失衣物約值洋銀三四十枚○司前街人李某年逾弱冠向在府署當灑掃夫本月初七日家中失去質劵數紙向妻盤詰妻茫然不知李竟頓萌短見潛於午後購取阿芙蓉膏二兩和燒酒服之妻見其面色改變急央鄰人百般施治究以吞服過多延至傍晚而斃魁太守聞之殊深憫惻恤其妻子洋銀五十元夫人亦賞四十元得以備棺存殮 
[鳬爲遥臨]  
　　署理上海縣黄愛棠大令赴蘇領憑先回通州部署行裝再由通州乘輪來滬擇於本月十一日接印等情己登前報前日縣署各書差探悉大令約於昨晨當可抵滬遂協同辦差家丁等於夜半時排齊全副儀仗簇擁出城至法界招商局碼頭伺候江天浩渺輪影杳然至午後四點半鐘遥望天際濃煙縷縷輪船己抵虹口怡和碼頭各書差家丁等飛馳而去登輪迎接大令乘坐肩輿所有執事除傘扇旗鑼外有萬民傘二十頂德政牌三十餘對萬民旗二對萬民衣一襲尚肅靜廻避牌先前補用直隸州正堂　辦揚州提調欽加同知銜賞戴藍翎東臺縣正堂調署荆溪縣正堂署理上海縣正堂等銜牌過大橋由英法兩界浦灘迤邐進小東門入敬業書院暫駐行旌聞大令己擇於今日午時接篆視事想長才素裕必能丕煥新猷以慰士民之望也 
[祈雨續述]  
　　不雨經旬農民望滓孔殷本埠道營廳縣各官設壇沈香閣求雨迭紀本報昨日城廂内外各店鋪均設香案於門前上有黄紙牌位寫五湖四海龍王之神位以祈大霈甘霖而道憲聶觀察徒右營傳叅戎松海防劉司馬等復於昨日早暮二次仍赴沈香閣虔誠求雨未織鑒觀在上者何時始遣風伯先驅雨師灑道藉以盪滌炎氛也 
[縣案彚錄]  
　　著名地棍萬高頭在外肇事由前任上海縣袁大令訪明屬實訊責千板釘鐐收所此己記諸前報者也不料萬自收所後不思改過屢肇事端前日又在所中僻靜處用碎盌片將鐐銼斷意欲混出所門及至待質所總門被看役瞥見上前扭住見其脚上之鐐業己脫落知其圖遁當卽拘獲知照原差由該差據情禀明代理上海縣竇奠高明府請帮審委員宋莘樂二尹於昨午升堂研訊萬俯首求恩並稱以後不敢再季此次念及母親年邁急欲歸家省親致萌逸志惟求恩典二尹大怒喝令重笞二百板仍著收入自新所○新閘巡防局解送竊物行兇之張川保受傷人李卿雲朱慶生並扇骨作主朱正楊烟袋作主王松章等至縣昨午由代理上海縣竇明府請帮審委員宋二尹升堂提訊十圖地保投案候示朱訴稱小的現在治下新閘地方開設扇骨作素來安分不敢肇事前日作中有一學徒急痧身亡當夜雇渾名　梨頭之張川保伴屍至次晨張遽去乘間竊取烟槍己付長生庫中向索畐票約於晚間交還至夜間向索張翻變口角之餘張預藏洋刀向李亂刺朱慶生見而解勸亦被帶傷李朱二人手足均有傷痕用藥封口叩求訊究李及慶生同供稱在朱正楊扇骨作爲夥餘語與正揚略同王供稱現開水烟袋作用張爲夥不知伊犯竊張供稱小的一時貪小順手竊取烟槍一枝業己質錢使用前晚伊等向小的索取當票小的一時情急適洋刀在手遂帶傷李及慶生之手足惟求恩典二尹卽飭仵作騐明受傷屬實著李卿雲朱慶生回家自行醫治張收所俟李等傷痊再行訊辦朱正揚王松亭斥退候示○楊阿福控楊惠卿誘拐姪媳張氏來滬由蟻棍徐海龍爲媒醮與許榮軒爲室由縣訊供著補提阿福之子阿土到案再訊己列前報前日阿土到案由宋二尹研訊許供稱小的係無錫人誤信徐海龍之言出洋九十元娶張氏爲妻尚少十八元今己呈案楊阿福求領身價洋四十一元楊阿土供稱父親向以駕舟爲業小的在家耕種度日此事小的並不知悉請問張氏可也張氏俯首無詞楊惠卿供稱此事實由阿土起意小的前堂奉斷交洋十三元叩求寛限至十四日交洋徐海龍供稱小的應交洋十九元惟求寛限陳阿金張錫榮同供爲薙髮匠此事與小的等無干實被徐波累不敢收受洋銀尚求憲鑒二尹得供判將惠卿及陳張分别交保張氏發堂留養徐還所阿土交伊父楊阿福具領許斥退候示 
[英界公堂瑣案]  
　　包探秦少卿禀稱前月信昌隆等洋貨店失去哆尼六疋印花洋布六十疋原白洋布二十一疋經小的查得各贓皆何亞頭楊阿發二人所竊其間哆呢四胥倩趙連生質諸七寳鎭某典鋪尚有二疋留存趙處印花洋布尚未查明原白洋布由趙售得洋銀五十元祗交何楊九元現在各贓皆司弔出惟質在七寳鎭者須備本取贖蘧供稱小的起意與楊行竊今旣到案尚乞施恩楊供稱小的竊得哆呢偕趙携至七寳鎭質去四疋尚有二疋留存趙處原白洋布二十一疋亦由趙售去小的與何共得洋銀九元小的用去一元何用去二元餘俱被流氓詐去如今事發自知無可掩飾惟求大老爺高擡貴手筆下超生則世世生生不忘大德矣趙卽曹連生供稱小的現在南市董家渡吕子香所開仁昌洋貨店爲夥與何楊素不相識某日携原白洋布二十疋求售不知竊贓是以買下尚有印花洋布六十疋轉賣與不知姓名之過客旣而小的臥病在家聞店中執事人王連生又收買哆呢現己吊出原贓然所缺尚多叩求恩斷蔡太守判令蔣何發捕房管押五月期滿後復枷號半月笞責二百板然後開釋楊管押三月期滿後枷號十日笞責一百板趙押令繳齊缺少之贓再行候示　二百十一號華捕禀稱昨夜小的巡至某處聞陸鴻生在門外言拘獲竊賊捆綁在家入内稽查果見竊賊張德海反綁在地小的以租界規例旣經獲賊理合送交捕房不應擅用私刑 
 
 

Page 4

 
 
是以拘送案下張子堂訴稱陸適患急痧不能投案昨夜三點鐘時竊賊從比隣客寓中掩入小的家圖竊幸卽撞破得以拿獲恐其逸去因與陸用繩捆綁原思送交捕房適有巡捕到來致被帶案張竊供稱小的係揚州府屬東臺縣人失業無聊漸與下流爲伍雖經圖竊尚未得贓如今只乞施恩保全蟻命蔡太守飭押候備文遞解回籍陸旣患病免子深求○包探陸阿祥禀稱小的見費阿泉李金福與陳桂福在途打架因之拘案請訊陳曹氏訴稱小婦人與李爲戚串行被李借去洋銀七十元可索不還以致口角突有費等助李恣横竟將小婦人肆毆陳勸以婉言亦遭毆擊是以報捕拘案並將行兇之鐵器齎呈陳訴稱陳曹氏係小的之叔母是日被李等肆毆小的是以向之解勸不料反被費持茶爐上鐵條毆擊以致胸前腰際受傷深恐伊等尋仇求免深究李供稱小的在治下開茶肆曾向陳曹氏借取洋銀邇日索之甚急約緩不依費來理勸雖曾口角並不行兇費及陸同供稱小的等均曾理勸不敢逞强陳曹氏亦求免深究蔡太守著將費陸交人保釋○包探江阿三禀稱某棧堆裝頭目彭煒生報稱失去洋藥若干疑係劉三和所竊小的查得劉處並無贓証惟憶前曾犯竊送請大老爺訊懲是以今特解送案下彭訴稱小的失去洋藥後知劉曾犯竊是以懷疑劉供稱小的並未到過伊處安有行竊事情諺云捉賊捉贓試問贓在何處還求大老爺俯賜昭雪莫令永被惡名蔡太守飭覓人保釋○副捕頭稟稱王顧氏投捕房報稱被方行清擊傷頭額其實氏及方均非安分之流是以送請訊究王顧氏訴稱方欠小婦人洋銀向索不還反被毆傷頭額方供稱小的有洋銀借與王顧氏意圖乾没故與忿爭伊自己磕傷以爲索詐地步求恩鑒察以儆刁風蔡太守問爾等各訴索欠洋銀可有憑據同稱並無憑據太守謂旣各無憑均不准理判令將方管押一禮拜○八十八號華捕禀稱小的見馬夫侯金福蜷伏馬車中朦朧睡去干違定例送請罰鍰侯供稱小的在某處當執鞭之役時逢炎夏坐客喜向靜安寺外乘凉竟夜馳驅以致困倦蔡太守判罰洋銀三元充某處西醫院經費 
[法界公堂瑣案]  
　　鷄毛掮客沈吉章訴稱小的雇用張阿三當車夫不料竟私將棧貨運出查檢之下計少鴨毛三百二十二斤白毛一百五十三斤今特送案請追葛同轉訊究之餘張供稱小的行竊七次計共鴨毛一百八十斤白毛五十斤均售與老閘迤北某姓鷄毛肉骨鋪得洋銀二十二元同轉著押候吊贓再核○通事稱錢匪陳渭春由寍波販到私錢十七千藏諸網籃之内登岸時經某包探查獲今特送案請懲葛同轉向之研訊陳供稱小的之兄年逾花甲現在寍波作魚販生涯此項小錢陸續積下囑小的帶來求售實非販賣請大老爺訪查可也同轉與祁繙譯官再三商議然後判令將私錢悉數歸公堂鎔毁陳送請代理上海縣竇大令核辦○通事稱周洪貴見有人在門外納凉乘間竊其解下之屨并攫取藍内飯菜等物經某號西捕所見拘押捕房今特送案請辦周供稱屨由垃圾堆中檢出小的並不犯竊尚乞施恩葛同轉判令管押一日○王錫貴奉伯母王趙氏投案訴稱堂弟錫榮不務正業前日私將伯母所儲金飾衣服竊取而逃伯母命小的投報各處捕房今己由某包探查獲特此來案訴陳現在錫榮之岳父某甲亦己來申求卽釋歸送交親長管束葛同轉允之將搜獲之金押髮簪茉莉金簪給王趙氏領去此外押票數紙諭令自行取贖○何探郁庭湘禀稱小竊管天順潛入招商局江永輪船竊取鞋子一雙經小的拘案請究葛同轉飭提訊鞫管供稱小的現在本邑英租界三馬路馬公館富茶房鞋由舊貨攤上購得並非竊贓乞賜開恩曲全體面同轉謂馬公館中何用爾當茶房著押候飭查○寍波人富寳珠訴稱同鄉人戚金和欠小的洋銀二元向索不還反邀集無賴張寳來沈有才二人將小的毆擊旣又倒拽至十六鋪附近幸有巡街捕到來將兩人拘送案下張沈同供稱富屢向戚借錢稍不依從卽藉端訛詐前日中途阻住勢甚洶洶因招呼小的等暫將富圈住然後往伊岳母處告訴意欲送案請懲不料戚良久未來富欲奔逃以致互相扭結同轉以富渾身皮肉俱傷著送往某醫院敷治諭張沈暫行管押○王春狗訴稱小的向戴金福索取所借之錢一千四百文突有徐錫章者出頭覇賴致被擊傷適有巡捕到來呼令拘徐送案葛同轉察得兩造均己受傷著先往某醫院騐明再行核奪○通事稱全埃洋行雇江阿小分送麫包江從中舞弊私將别家之貨攙和其中意圖混售錢文於中取利後有主顧察知其事告諸全埃中人將江送案請辦葛同轉提江詰訊江供小的在全埃行爲夥己歴數年凡事一秉至公毫無私弊現因洋人積欠小的工貲二十二元向索不還反被誣控務求明鑒莫令受不白之寃同轉著押候查明再核○招商局金利源碼頭巡丁陸阿桂禀稱竊賊蔣阿春竊取某客所寄靛青乾一袋　以送案請究葛同轉以蔣稱靛青乾由地上拾得不得以行竊論遂判令掌頰四十下○協成祥烟館值堂人朱阿二訴稱十阿廣至小的處開燈吸烟乘人不及隄防時將烟槍藏短衫中希圖携出幸經覷破拘獲人贓送請訊懲以杜後來之患平供稱小的因烟槍鬱結丕通欲令櫃夥打籖行至半途被朱誣以行竊小的向當夾板船水手素稱規矩尚乞施恩同轉謂爾不應藏有押票遂判令管押一日○某花烟館鴇婦錢陳氏控工頭李莫臣所轄小頭目阿羅等糾衆滋事其中情節己列報端昨晨李將阿羅卽鄭姓交案烟鴇投案訴稱當滋事時阿羅並不在塲後始到來勸令小婦人以香燭清音服禮小婦人未允伊等遂邀集流氓將糞穢擲入小婦人家阿羅供稱小的素來安分不敢與無賴爲儔葛同轉謂小工滋擾花烟館爾等應向保護奈何竟助之爲虐變害花叢乎諭畢著李及阿羅各具切結備查 
[减膳延祥]  
　　延陵維善堂主人棘心盡孝高目憂時當此耔耘歴碌之秋適丁奠瘞俱窮之阨謂砂煎石爍非關𧔥現以成災地赤山焦莫怨龍痴而耽睡自夫人貪口腹庖蓋肥甘屠家椎牛不顧生　之狼藉燔熊炰鼈慘看血肉之模糊須知怒觸上天祗此鯖廚之設倘欲霖施大地宜先　箸之捐遂乃戒廚孃謝屠户晨鳧夕雁切勿操刀野𫃊山殽聊資果腹連朝减膳積成鷹餅十枚逺道輸錢藉備鳩氓一飯本館恊振所鴻施拜受駿祝虔申惟祈誠格高穹灑一滴楊枝之露還望年書大有呈雙歧稻穗之祥特製駢詞以抒蟻悃 
諺云十女丸帶十男女痔斯言信不誣也每聞患痔者大便時往往肛門脫下頃刻難收滿地腸紅萬分痛楚猶如女子難產之勢此中苦况非經過者不知其累推原其故實因腸胃氣虚所致非珍貴道地正藥不能斷根本堂秘授奇方只求靈驗不惜重價購製爲丸無論年久内痔腸紅脫肛等症只須服此丸藥一兩足穀斷根永不再發神效如此故名曰萬金不換丹大瓶兩元足可除根小瓶一元不折不扣服法詳註瓶上再有鎗上戒烟奇藥三日大效七日除鎗速而且妥每兩一元六角副號八角遠處寄信原班回件 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　巡檢張葆和由樂平公幹回省署宜春典史胡其俊期滿更替以長寍典史徐保昌調署所遺長寍典史事務以正任宜春典史朱錫元調署准補石城典史錢志銘飭赴新任通判邵循名委辦九子石釐卡拔委一次未入譚倍基往吉水辦保甲指分縣丞葛慶鍾繳照係湖南人署大庾縣丁樹棠卸事清理交代回省徐致正禀謝咨補東鄉縣丞范壽松禀謝咨補南康典史署新喻典史陸桂森禀假回省就醫以聶保昌署理知縣譚鴻基委解頭批釐金銀進京縣丞葉蔭槐禀過知縣班指分典史姜兆藻禀到係湖南人盧陵永陽司易吉松回籍修墓開缺以從九陳漢清署理 
[上海北市絲業會舘籌賑公所施少欽經收山東順直賑捐六月十九至廿七日第三千二百三十八至四十六次清單]  
　　十九日嘉興隱名氏爲妻病愈完願祈保永不再發洋廿元三雅含爲子華卿患病服藥無效求速愈二元鄧廷貴求心悶嘔吐速愈一元九江同順補過氏一元○二十日林陸氏還願洋五元裘小寳求病愈一元甬江瑞康莊由壽康莊來銅洋四十元○廿一日奉兄命費提由裕公來洋五十元華亭陸張氏求保病愈廿元南匯沈衍九求父病速愈三元厚康莊銅洋一元○廿二日維揚由鄉老人洋廿元滸浦無名氏求父舊恙速愈十六元張三弟求病愈五元仙鎭患貞堂求小孩時患速愈二元楊無名氏一元廬江陳殿元一元無名氏一元通州豫豐莊銅洋四元○廿三百蘇州聶醴銘求父申之諸恙速愈續助洋四十元季孫氏病愈還愿由惠泰莊來廿元又吳大小姐因父病安愈還願十元蘇州沈樹均爲病求愈延年十元　廿四日楊福菴求身體康健洋四元又求合家平安一元四明陳祥滋二元○廿五日汪門潘氏求病速全由泰源莊來洋一百元烟台北洋海海軍採辦所葉茂蕃翁募雙留洋四十元又雍陸氏祈保靈中得男並臨盆一切平安嗣後彌月再當籌賑廿元榮陽榮記保平安八開洋一百元利記號保平安八開洋一百元鎭北陳元盛求家内邪怪平安由沙溪寄來洋三元銅洋一元無名氏銅洋三元銅銀一小塊○廿六日武林伊耕堂由春生鑑來洋三十元江西隱名士九三八平銀廿兩揚州陋巷人爲孫病愈完愿並求家宅平安洋十五元隱名氏代子求病速愈平安由寳和莊來十元盛太太求病愈二元盛頌元病愈還願二元知過氏爲求長子士慶病速愈一元○廿七日南沙宏農氏求病全由振豐恆洋貨號來洋五十元浙紹江秀珊求合家平安廿元海昌朱恂齋爲内人肝氣浙平求脫體全愈由龍游寄來四元蛟川寓公一元延陵氏一元 
[上海六馬路仁濟善堂籌賑公所施少欽經收山東熱河賑捐六月二十一至三十日止清單]  
　　山東節省氏大善士繼述齋二户各助洋二百元藝繭室爲次女病愈完愿二十元金陵留春山舘十五元隱名氏壽神移助隱名氏求保坤琴等五孩身體平安無名氏無名氏湖北候補曹公舘東山朱萱亭馮錦廷七户各十元幼秋弇求妻病愈灌豐公所二户各六元保赤氏無名氏程雲生三户各四元無名氏三元有心無力人病愈完愿無名氏無力氏三户各二元汕頭徐吉垣羅花氏二户各一元余瑞豐銅洋三元以上共收山東賑洋五百四十元銅洋三元○熱河雲露軒孔求母病速愈蕭宏昭求母病速愈二户各二十元華亭張功煥求父病速愈嘉興服符人二户各十元培穉軒四元錫堂氏二元醉經書屋一元以上共收熱河賑洋六十七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
