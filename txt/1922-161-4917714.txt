# 1922 - 161 - 4917714

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[恭賀浙江廢督（老圃）]  
　　南中人民所以深惡痛疾於督軍制者非惡督軍二字之虚名也誠以督軍來自北方皆挾有駐防式之軍隊衣於斯食於斯吸人民之脂膏爲地方之寄生蟲使一切民政皆扞格而不行此裁兵廢督之說所由來也今日浙江首行廢督誠浙民之大幸盧爲督軍中之翹楚記者私心窺測殆有廢督之誠意必能擧浙人所深惡痛疾之北方駐防軍盪滌而擴淸之以乾凈土奉還浙人諒不至徒廢其名以北京任命之督軍一變而爲團體擁戴之督軍固無可疑也且以浙江人民程度之高所謂各團體者必能領略盧公之誠意實受其廢督之惠亦必能獨立表示意思收通力合作之效諒不至徒受其虚名甘心爲傀儡以人民之名義爲之巧立名目助長駐防軍之聲勢又無可疑也至於北京政府之合法與否承認與否此别一問題督之不能不廢兵之不能不裁與廢督裁兵之不能析而爲二此乃天經地義與北京風馬牛不相及不必瞻他人之馬首以爲轉移也　　 
命令 
　　六月十四日大總統令任命唐文溥爲蒙藏院參事此令　　又令任命李振署湖北烟酒事務局局長此令 
　　又令蒙藏院總裁塔旺佈理甲拉呈秘書五翊堯梁秉鑫懇請辭職均照准此令 
　　又令蒙藏院總裁塔旺佈理甲拉呈請任命鄧紹彭佟偉功爲秘書均照准此令 
　　又令司法部呈請任命葉在均孫觀圻洪文瀾王義檢爲大理院推事均照准此令 
　　又令司法部呈請任命胡炳益徐儴胡寳麟錢承愷爲大理院書記官均照准此令 
　　又令司法部呈請任命李昌憲署京師高等審判廳推事鄭矱署直隸第一高等審判分廳推事武鍾臨迮龍山署直隸天津地方審判廳推事徐家駒王寳善署河南高等審判廳推事王鳳禾署浙江杭縣地方審判廳推事王毓崑署甘肅皇蘭地方檢察廳檢察長嚴曾榮署東省特别區域地方審判廳推事均照准此令 
　　又令司法部呈請任命李贊隆署奉天高等檢察廳書記官長應照准此令 
　　又令司法部呈請任命雷光曙署湖北高等審判廳庭長袁士鐔署湖北第二高等審判分廳監督推事李紹言署湖北夏口地方審判廳庭長林大文署江蘇高等審判廳庭長周浩署江蘇高等審判廳推事均照准此令 
　　又令司法部呈請任命姚文楷王登爲山東福山地方審判廳推事趙壽春爲浙江高等檢察廳檢察官周璟爲浙江杭縣地方檢察廳檢察官均照准此令 
國内專電 
[北京電]  
　　今日閣議四要案財政委員會組織以顧爲會長裁兵委員會組織王士珍李烈鈞爲會長擬令陳炯明長粤暫行節制各軍辦理結束先徵本人同意再發又議浙廢督擬令嘉盧以身作則俟董高保歸再發（十七日下午一鐘） 
[北京電]  
　　昨夕顏宴安格聯史國倫寳道董康張嘉璈周作民談財政政府收入每月百萬關稅改正本年可得七百萬兩共千三每月支出三百萬尙短五百萬請銀行帮忙史言半年缺五百萬非難題安言以公債基金停發兩次卽够董言公債信用不能搖動安曰政府欲尊重信用甚好寳云裁兵結果有九千人無差中央旣如此破除情面希望曹吳兩使亦提倡裁兵（十七日下午一鐘） 
[北京電]  
　　黄陂對於廢督事絲毫不肯放鬆現决定第一步將各省省長先行物色妥當東三省直豫陜晋等省正在籌商之中 
（十七日上午十二鐘） 
[北京電]  
　　府覆盧元電自認暫行總統職權並嘉其主張廢督裁兵先見甚盼躬倡至正式國會正待恢復依法解决總統地位元洪歸田之志不後於君希翊贊實行大局賴之（十六日下午九鐘） 
[北京電]  
　　沈鴻烈自稱張作霖代表請黎下停戰令後奉軍卽退但張作霖前次電曹請派直軍接防而奉軍大逆襲故認沈不澈底 
（十六日下午九鐘） 
[北京電]  
　　大連美領電吳佩孚代表與張作霖代表在旅順口外艦中簽停戰約（十七日下午一鐘） 
[北京電]  
　　昨休門宴顧維鈞周自齊王正廷出廣州美領電告孫文乘兵輪出走（十七日下午一鐘） 
[北京電]  
　　顧維鈞今回京顧將不回英任府院暫留爲外交中心先畀以財政委員會長（十六日下午九鐘） 
[北京電]  
　　董康擬長期公債辦法淸理欠薪及欠餉今日申刻偕高恩洪項驤赴保就商曹吳（十七日下午一鐘） 
[北京電]  
　　府息粤事急孫文離廣州浙盧印沈未受請示辦法川劉熊兩軍十四又開戰（十七日下午一鐘） 
[北京電]  
　　榆關奉軍惟李景林部不退昨曹吳派孫岳入府請示應付張作霖辦法黎云張作霖願遵令停戰且有信交沈鴻烈帶來 
（十七日下午一鐘） 
[北京電]  
　　漢船棧監督宋某控前任趙慶華葉兆崧同没手續費靠泊費九五扣三陿規并請革除 
（十六日上午十二鐘） 
[北京電]  
　　陸榮廷今日赴津回桂事已與政府接洽妥當分兩路進兵一湘卽沈鴻英部一龍州須經越南（十七日上午十二鐘） 
[北京電]  
　　黄陂注意外蒙事頃召陳毅入見商辦法陳告黎奉張不去黑龍江不肯出兵單就察哈爾進兵無用（十七日上午十二鐘） 
[北京電]  
　　汪大燮辭平政院長保林長民繼任饒漢祥亦辭橋務總裁將以李欽升任（十七日上午十二鐘） 
[北京電]  
　　保議軍區制度分全國九軍區將提交政府（十七日下午一鐘） 
[北京電]  
　　晋公團電院請專任閻錫山爲省長收束全省軍事 
（十七日下午一鐘） 
[北京電]  
　　政府又派員赴粤歡迎議員北上（十七日下午一鐘） 
[北京電]  
　　府院决派員赴粤迎伍 
（十七日下午一鐘） 
[北京電]  
　　饒漢祥辭僑務總裁并秘長夏壽康亦却秘長願爲秘書哈漢章辭高等武官黎澍辭秘書逃津黎派劉家駒勸不回 
（十七日下午一鐘） 
[北京電]  
　　使團照覆對黎就職表承認意該公文昨夕到（十七日下午一鐘） 
[北京電]  
　　使團息東路技術部開會法代表數舉不能擔保護責應抗議日代表請列國實力干涉俄代請由第三者武力干涉屠慰曾辯一點久始打消十日駐綏芬站護路軍又變進至穆稜縣施梯文質問有無恢復交通把握王景春調重兵前剿擔保五六日内通車恐辦不到（十六日下午七鐘） 
[北京電]  
　　明晨外部會議松黑行船章程各部指定委員均被邀 
（十六日下午九鐘） 
[北京電]  
　　陳光遠楊慶鋆辭職曹保蔡成勳督贛黎電吳謂廢督可自贛始以蔡節制各軍卽任謝遠涵長贛與西南一致吳覆大公無私謹表贊同（十六日上午十二鐘） 
[北京電]  
　　昨午訪美館裴克云十日後榆關戰事不烈報載直軍大敗並無其事又云政府正式通知黎氏就任至十四始到使團似太慢因十一日公府禮官黄開文之通知照國際上不能算正式故是昨使團始討論承認黎元洪政府答覆爲期不遠（十六日上午十二鐘） 
[北京電]  
　　曹保常耀奎爲警監（十六日上午十二鐘） 
[北京電]  
　　海軍總司令改任杜錫珪係吳曹兩次電催（十六日上午二鐘） 
[天津電]  
　　黄陂催兩院議員北上并飭各路妥爲招待 
[天津電]  
　　曹銳因攻擊多又决辭職 
[天津電]  
　　直全省中學會議决實行一新學制二男女合校三英文直接講解 
[天津電]  
　　楊以德派保安隊五百名充府衛士隊（以上十六日下午十二鐘） 
[漢口電]  
　　湘訊沈軍全部删（十）（五）由株萍路開抵萍鄕在萍鄕城設司令部駐七千人餘約三千駐安源鎭常德盛部已抵孝感蔡部駐綏遠第二旅聞銑（十）（六）亦開到 
[漢口電]  
　　劉承恩辭職定湯薌銘繼任俟閣議通過發表聞湯遺之商場督辦由劉繼任（以上十七日下午五鐘） 
[漢口電]  
　　蔡成勳寒（十）（四）電元（十）（三）抵贛垣當派王祖綮視察前線援軍集中高安俟開竣卽親赴前敵指揮陳督辭職請電勸留一說蔡部暫駐高安取守勎另派蕭安國部由豐城新淦襲粤軍後路常德盛仍駐孝感删（十）（五）派參謀孫明茹在劉家廟設前站辦公處 
[漢口電]  
　　沈軍赴贛趙恒惕請復平江防線張福來允退出楊林仍以株林爲界 
[漢口電]  
　　林樹藩删日赴宜昌就任施鶴道尹 
[漢口電]  
　　軍省署通函舊議員刻日赴京各由財廳撥川資二百元並由夏口縣設所招待（以上十六日下午九鐘） 
[成都電]  
　　留川國會議員十餘昨開會議决卽起程到滬待機會 
[成都電]  
　　學潮漸平傷者不致死省議會高師校連日均有軍隊保護各學生多回籍（以上十五日下午十一鐘） 
 
 

Page 5

 
 
   
 
 

Page 6

 
 
國内專電二 
[成都電]  
　　田頌堯部孫縱隊將開拔來省城設聯合處楊森等無回電 
[成都電]  
　　劉成勳通電不就首座各法團又有電挽留劉湘 
[成都電]  
　　鄧錫侯田頌堯劉斌主即開軍事會議解决川事 
[成都電]  
　　此間縣立私立各校今日全體罷課政務廳長向楚召集各校長會議消弭學潮無結果學生受重傷者二十餘人已入醫院 
[成都電]  
　　陳樹藩待渝欵撥到卽拔隊回陜（以上十四日下午十一鐘） 
[香港電]  
　　自昨日起省垣時有槍聲各大商店俱閉門交通仍未復昨日戰死遺屍俱殮軍隊持槍購物今早河南亦有槍聲歷一鐘始止海珠海軍部樹白旗書中立二字有摩托車多輛遊街插白旗書維持秩序等字並散傳單言護法告終請孫下野聞孫下戰艦時卽令開砲惟艦員恐砲台還擊故未果 
[香港電]  
　　廖仲愷在石龍被拘 
[香港電]  
　　昨陳炯明部進攻石井兵工廠與朱卓文陳策所部劇戰衝鋒數次始攻下原駐該廠河面之江大江鞏江固三艦均未發砲同時飛機廠亦發生劇戰隨爲陳部佔奪現長堤航政局水警廳海防司令部省立銀行電報局均爲陳部佔領 
[香港電]  
　　孫文現在豫章艦 
[香港電]  
　　吳禮和諫（十六）電告銑（十六） 
復回虎門長洲要塞司令本職 
[香港電]  
　　粤路總理許崇浩離職由劉煥執行 
[香港電]  
　　徐謙已離粤赴滬 
[香港電]  
　　現總统府由第二師駐紥夏維民在省被拘 
[香港電]  
　　葉舉初擬繳魏邦平部軍械魏聞信往竭葉表示無他願共維治安乃得不繳昨廣九車抵省粤軍約二千餘人（以上十七日下午六鐘） 
[香港電]  
　　今日下午駐省海軍發砲攻東關及白雲山一帶粤軍來港尾車亦擊毁一部由港上省尾車祇開至車陂卽不能前進闻軍隊肆行搶掠（十七日下午十一鐘） 
特約路透電 
[南方政局記]  
　　十七日香港電南華晨報廣州訪員電稱十六日晨五時陳炯明部下之葉舉軍隊與孫部開戰占據砲臺多座聞總統府之衛隊已被解除武裝孫中山已離廣州陳炯明之軍現把守省城各大街阻止行人來往廣州諸軍官要求孫中山退職昨日午後自廣州來港之旅客稱昨晨五時四十五分有中國軍艦一艘開離廣州不知何往謠傳孫中山即乘此艦出亡 
　　十七日北京電中外方面電訊皆謂孫中山因地位搖動曾於十五日邀集同志在廣州開會議决籌欵遣散廣州之陳軍孫並命海軍如陳軍領欵之後不離廣州可開砲轟擊之陳軍聞信大憤乃於星期四夜攻擊孫之衛隊翌晨即控制全城孫於騷亂中微服逃至黄埔京中各國人民聞廣州政變消息異常注意蓋奉直戰事似已最後終止今復有此一擧則統一更可較豫料爲速 
　　十七日香港電澳門政府已答覆廣州政府之要求（一）所指之案乃澳門境内治安問題僅應由葡政府辦理與廣東政府之威嚴毫無關係（二）文武官員現方從事澈查自當嚴主公道（三）政府已輔助桑太加薩慈善會與中國醫院協商安撫死傷者之家屬（四）遣回斐兵一事其權全在葡萄牙民國政府（五）賭博問题澳政府與廣東政府前已議及澳政府仍抱舊日之熊度 
[北方戰事記]  
　　十七日北京電星期四晚停戰命令下後榆關已簽定休戰合同後此未有戰事但奉軍已否退走今尙無消息據半官消息陳炯明與吳佩孚已商得同意故南北統一更有希望據政界述及伍廷芳否認黎總統事謂黎總統與内閣曾電請伍來京就總理任顏惠慶亦電致伍朝樞請代勸駕但伍或因顏任署理總理而誤會且南方檢查函電頗嚴京電或未達伍總之黎總統與内閣邀伍之電確曾發出蓋高恩洪素甚直爽在伍否認電到京之前路透訪員曾見高氏高謂黎與内閣皆有電邀伍就總理任且皆望伍能接受也 
[基督敎之中國談]  
　　十七日倫敦電基督敎昨在斯温維克開會羅克斯碧敎授甫從中國歸來據謂彼爲敎育委員會委員之一委員會深信在華敎會學校之新機會已起刻尙在發展中中國之福音必由華人自已而來華人爲世界中最實踐之人民華人將以效果判斷基督敎此後敎育必不可爲敎會之附屬物但須爲敎會最重要事業之一云 
[中法實業銀行訟案]  
　　十七日巴黎電中法實業銀行董事裴諾特氏在塞勒法庭答辯折兌銀兩與佛郎取巧圖利之控案謂渠於去年初脫離關係其時銀行並不虧空印度支那之代表鄂特萊氏稱銀行失敗由於經濟之恐慌又稱歐人與安南人皆甚欽重裴諾特之爲人據專家會計師意見裴氏雖住法國然贈與金二十萬佛郎係由北京付來裴氏諭令折兌實非其權利所應然 
[海牙會議之秘密]  
　　十七日海牙電新聞訪員初不許入和平宮守門警察且阻止各代表之汽車索閱名片後經嚴重抗議訪員始得入園午後决定許訪員入宮荷蘭當軸之舉動頗爲荷報所詆責 
[意代表之俄事談]  
　　十六日羅馬電華會意代表亞爾白蒂尼氏在參議院演說謂英美彼此取銷債務爲世界擾攘唯一解决方法外相山塞爾氏起而作答謂意國代表現赴海牙與會切望能與俄國商定條約惟俄國必須放棄强施共產原則或否認對歐契約之思想外相又述及意俄條約未調印之理由謂意俄在日諾瓦談判之際莫斯科政務會議議决凡與歐洲任何各國續訂條約惟内有條欵承認勞農政府爲合法政府及承認勞農政府駐外代表爲俄國唯一代表則不能締結此兩項規定渠皆不能同意故意俄條約遂未調印勞農政府打銷談判員已成之事業殊可驚異 
[俄國之裁兵說]  
　　十六日倫敦電莫斯科消息李維諾夫氏提議與里特倫·波蘭·芬蘭·愛沙尼亞·四國集議以比例法裁减軍備之辦法並聲明俄國亦準備與他國討論此問題 
[南愛爾蘭選舉與憲法]  
　　十六日杜白林電選舉日非常安靖惟有數處爲獨立黨候選議員奔走運動者被據去若干並將選舉票付諸一炬 
　　十六日杜白林電選舉監督正欲報告從國立大學選出衆議員四人之結果時忽有武裝者十三人乘汽車而來七人直入參院議室令衆人擧手繼乃將選舉票與選舉案卷挾之而去辦事員已將選舉結果另錄一份 
　　十六日倫敦電英人對愛爾蘭憲法之批評雖不一致然皆認愛爾蘭有此憲法自爲主人翁並謂憲法含括對英之了解想今日南愛人民當無投反對票之問題惟晨郵報則謂觀於目前戰爭狀態憲法與和約同爲讕言不生效力僅取憲法表面察之確與和約不相剌謬惟參院太荏弱無力無異顧問團不能爲少數民族之保障云云 
　　十六日倫敦電北愛報紙以譏剌之論調批評南愛憲法謂憲法理想優於實騐未審自由邦將何以解釋宗敎自由今耶穌新敎徒固未得保護也南愛報紙則甚歡迎憲法愛爾蘭時報稱憲法爲自大憲章 
　　十六日倫敦電南愛斯立戈境内爲獨立黨議員運動婦女投選舉票者若干人今晨被人擄去 
[甘地氏之後繼者]  
　　十六日印度阿米達巴特電繼甘地氏充靑年印度報記者之葵萊希氏因登載煽亂文字被判嚴重徒刑一年並繳罰鍰盧比五百枚發行人及印刷人均受同類刑罰 
[德國之戒防]  
　　十六日柏林電據某報載稱德國各處軍隊現有如近今興登堡慶祝日之列隊示威舉動帝制黨似已準備起事國防部與警務人員亦有與聞者多數社會黨幹事部已通過决議案請社會於六月二十八日凡爾賽和約簽定紀念日帝制黨集衆示威之際特别戒防 
[棉業大會之議案]  
　　十六日瑞典京城電棉業大會今日通過一議案聲稱每週十八小時工制在經濟上殊不健全且有害僱主與工人雙方之最好利益又聲明棉貨契約之爭端以仲裁爲最善解决法大會又議决指派股員會草擬可適用於各國之規則 
[英國顏料公司之報告]  
　　十六日倫敦電英國顏料公司發表一九二一年十月三十一日止之常年報告是年共虧折英金百萬鎊以上於是羣衆更注意近今所傅該公司現與德國顏料製造家協商擬請德國告以製造顏料秘密以爲賠欵一部分之種種消息 
[埃及之棉貨改良]  
　　十七日開羅電進口棉貨常有折疊不合標　不符情節故當軸現發命令規定棉布必照一律尺寸折疊或一米達或半米達或一米達之三分之一或一米達之四分之一但皆一律每疋共長幾何亦須註明於外否則勒令退回 
[英國之糖稅優待]  
　　十七日倫敦電反對以優待稅則加諸帝國所產食糖之代表團往見殖民部次官陳述意見次官答稱渠極力贊成將此種優待之擔保延長十年而西印度糖業尤當優待 
[法國之商船工人制]  
　　十七日波爾都電法國船部次長寥氏昨在此演說謂每日八時工制爲法國船業之恐慌原因如咎國不皆立法規定每日八小時工作則法國航業不得不變法以與外人競爭 
[英法之生活程度]  
　　十七日倫敦電工部統計載四月份生活程度較一九一四年七月高百分之八十一五月份高百分之八十路透巴黎訪電稱法政府報告巴黎生活較戰前高百分之二百十七 
[各國近事記]  
　　十六日羅馬電意外相山塞爾氏今日在參議院稱雖未得正式文件但據間接消息察之俄政府似不願批准俄意商約 
　　十七日倫敦電法總理普恩賚夫婦將來倫敦大約普恩賚將與英相喬治晤商 
　　十六日辛辛那第電某鐵路工團現擬藉工黨聯合會與礦工接洽俾鐵路工員罷工時有一致之行動 
　　十六日辛辛那第電鐵路工團領袖言及鐵路工員減資事謂罷工投票紙大都贊成罷工計各工團會員共一百二十五萬人 
　　十六日海牙電各國皆允參加總委員會惟法國尙未决定 
　　十六日海牙電今晨會議派定三股員會分别討論私產·債務·借欵·三事 
　　十六日貝爾法斯特電貝爾法斯特縱火案日見其甚六月上半月向保險行索賠者共逾英金百萬鎊表内有商店一百三十家 
　　十七日倫敦電昨夜下院二讀通過無線電報記號議案此案乃修正一九○四年無線電報條例 
　　十七日紐約電馬可尼氏已乘其游船由索桑姆頓抵此沿途曾試騐無線電報據稱已發覺無線電環繞地球之可能性 
　　十六日倫敦電英國新定擴張及改良電話計畫共需經費英金三千五百萬鎊今日已由下院議决先撥一千五百萬鎊 
　　十六日巴黎電德國已繳付昨日到期之每月賠欵五千萬金馬克 
　　十六日倫敦電芒茅資夏之礦工已開工 
交通大學無線電 
[海牙會議與記者]  
　　海牙電各國新聞訪員不遵外部所發謝絕旁聽之通告羣集於和平宮之前强自入内求見外相面提抗議警察力勸各訪員退出游廊衆不允警察無奈惟阻其入會場 
[美國工黨之憲法運動]  
　　辛辛那第電美國工黨聯合會大會表示决心擬開始修正憲法之運動規正國會有反决高等法庭判决之權並禁止高等法庭發某種法律不合憲法之言論但大會目前之正式行動不過通過提議案指派委員會以規定其進行之方針耳 
[美議員修正商船津貼案]  
　　華盛頓電衆議員邦克海氏提議修正商船津貼案不以政府經費津貼售酒之商船衆院商船委員會拒絕此提議已請審查長提出津貼案之報告預料國會對於商船售酒問題將有爭執財政部禁酒股法律諮議長樊益斯氏稱財政部今日發表新條例准商船在三哩限度外以飲料供給船客 
[美路局減資記]  
　　芝加哥電鐵路工務局公布自明日起决定裁　　錄生火夫·加油機匠三十二萬五千人之工資年省三千萬元 
[美國大火]  
　　紐約電昨夜長島避暑處阿文地方大火燬屋四百餘所暫時無處棲身者達兩萬人估計損失約二百萬元起火原因不詳 
[各國近事記]  
　　華盛頓電煤礦主及煤商之代表今日與商部總長霍佛氏會商對待不允自行限制煤價各公司之辦法 
　　華盛頓電菲島獨立請願團本定星期五日謁總統遞請願書茲因哈定總統之請改星期六日呈遞 
　　比京電傅聞前比國司法大臣排伊爾氏近往俄國爲革命案件作辯護士者已在莫斯科被人暗殺 
　　倫敦電丹麥京城來電謂勞農俄國已請波蘭芬蘭諸國各派代表會商裁减軍備事 
　　華盛頓電參議員洛志氏召集共和黨議員於下星期一日開會討論兵士酬金案 
　　華盛頓電共和黨議員多人聯名上書哈定總統爲財政部被裁部員白萊爾氏辯護並稱民主黨員把持部務部長梅倫氏稱所指各節虚妄可笑無注意之價値蓋財政部之行政權操諸共和黨員之手其留職之民主黨籍部員不過因資格關係故留用耳 
公電 
[全國商聯會張維鏞等勸告南方國會議員等電] 各報館均鑒頃致廣州國會議員諸公孫中山先生杭州盧督軍上海國會議員諸公一電文曰慨自民國不造南北分裂政府依事實而存在西南執法律以相繩爭持莫决亦固其所今則新會久終東海下野事實上之障碍旣去法律上之爭議自息民國議會行將回復其集會之自由衆有所歸黄陂亦依法而復任此後改造之圖建設之業不難迎刃而解乃諸公未察或則爭持廣州爲正統或則否認復法之大計已見執持殊反民意竊謂盧公果欲維持新統自當爭之於瀛台會議取消新法之日否亦宜勉隨徐靳之後力贊舊法新選之時乃遲廻審愼竟未舉行其維持法統之意已可見至於護法諸公果欲貫澈西南之主張承繼民國之正統則不宜坐視選擧之破壞自陷於紊亂國憲之行爲不宜以少數議員遽行民國議會之職權且旣建號經年國人並未加以質問近忽於全國承認復法之際發爲自是之宣言擧國之大兆民之衆其誰信之諸公若以利國福民爲前提和平統一爲先務亟應取消非常政府及一切特别組織聯袂北來晤對一堂共商大計民國前涂實利賴之至今日國民所承認之國會在以法定之人數依法定之程度行使其法賦之職權而已其他非常之行動及表示無論已往將來在南在北一切認爲議員個人之行爲絕無代表國民之資格對内對外當然不生效力尤本會所又鄭重聲明者也尚希諸公勉持大體毋趨極端服從法律以復統一依據民意以謀建設则諸公之令譽將與民國同垂不朽否則犯衆怒以成專欲竊爲諸公不取也愚戇之言警希宥察全國商會聯合會副會長張維鏞上海總事務所幹事江經沅京兆事務所幹事安迪生及各省區駐京評議員等同叩尤印 
[劉鎭華寒電]  
　　各報館均鑒前奉大總統魚電當即電覆並通電佈　計邀洞鑒頃復祇奉大總統蒸一電諭對於各方覆電贊同極表　冲以救國爲幟志以愛人爲宿必職位問題毫不顧及殊方逖聽感激欲泣鎭華素志革新終始不渝共和鞏固初願已遂方其始以匹夫倡義已置他害身命於不計廢督問題自應力倡裁兵手續尤持猛進之議大好河山實貴晇日急起直追稍縱即逝皇天后土實利臨之議掬血誠期共改造劉鎭華寒印 
[應龍翔通電]  
　　北京參衆兩院廣東非常國會各省省議會各總商會各敎育會各農會各報館均鑒頃讀報載黎大總統蒸日通電訂六月十一日早八時入都暫行大總統職權中樞政本自茲鞏固凡屬含生罔不　親第法律問題蒸電擬俟國會解决意若遽然復職慮生法律爭議龍翔这愚竊謂不然原去民國之顯分南北　端於黎公之去職常其時南詆北爲掠奪北詆南爲割據實則南政府之組織時稱裁時稱總統借少數之推選充一方之盟主北政府之繼承迫退總統改造國會隨羣雄之愛惡定元首之去留綜觀南北分立　期或謂議員即法律或以武力代法律均屬非常動作實爲法律所不許惟我黎公當選於民國二年之總統選舉會以副總統之地位繼任而爲大總統無南北無中外殆皆公認眞備法定總統之資格者退居數載大位懸虚北固不足以言繼承南亦不足以資爭奪我國不謀統一则亦已矣如謀統一當然認定分立時代之總統均爲應時勢之要求而來於法律皆無根據毅然回復分立以前原狀俾南北無所藉口誠以法律正統舍黎公莫屬北之馮徐南之岑孫名義雖可假借資格究未取得南如以黎之任期爲已滿則無以解於護法之主張北如以馮之代理爲合法又何以解於督軍團之譁變値茲東海下野法統中興之日廣州護法時代之陳物尙未隨護法旗幟以俱去伏乞海内宏達羣起敦勸完成統一不使西南政府以護法始者以叛法終尤望國會諸公早日宣言認定黎公復職實循法律正軌嚴萬世之大防致全國於平治不勝馨香禱祝之至謹貢芻言伏維垂鑒應龍翔叩元印 
[泰縣醫學研究會來電]  
　　申報館轉中華醫樂會神州醫藥總會上海中醫學會均鑒敝會對於貴會宣言　表同情定閏九月初二日召集城鄕同人在城北山寺開會研究用先奉聞泰縣醫學研究會上 
國内要聞 
[黄陂出席閣議]  
　　發表停止戰爭明令 
　　組織全國裁兵委員會 
　　昨日（十五）閣議在居仁堂黄陂親自出席特創此舉謂將以是預泯府院之意見聞黄陂蒞時係列首席與顏總理事前似曾接洽惟顏當場聲明元首出席閣議並不加入表决之列黄陂亦深以爲然停止戰爭之命令即於昨日會議中通過關於裁兵問題黄陂亦曾披瀝其必行之意見另一消息是日上午九時四十五分黎由東廠胡同乘紅牌一號汽車由新華門直入公府卽在居仁堂召集各國務員開國務會議於顏總理對面特設一座除由各閣員照例通過各種例案外黎復親行提出四種議案付與各閣員討論（一）取銷七年通緝孫文命令（二）裁减各部按月預算（三）明令各戰區卽日停戰謀和（四）組織裁兵委員會以上四項關於第一第三第四三項者已决定即日分辦理惟關於第二項頗費長時間之討論最後由董財長擬定一單經各問員公同約定其數目約如下（一）公府六處經費每月十萬元（大總統年俸不在内）（二）國務院四局一　經費每月十萬元（秘書廳二萬二千元印鑄局一萬八千元法制銓叙統計各兩萬元）（三）外交部經費每月卅萬元（使領館在内（四）内務部經費每月十萬元（各處檢疫所曁附屬各機關均在内）（五）敎育部十萬元（附屬機關在内）（六）財政部經費每月十五萬元（烟酒署曁印花稅處等均在内）（七）司法部經費每月十三萬元（八）農商部經費每月三萬元（九）交通部經費每月四萬元（十）海陸軍部經費每月各四萬元（十一）京畿軍警經費每月各七十萬元嗣後所有各部各機關收入均應解交財部以一事體並聞黎於十時列席國務 
 
 

Page 7

 
 
會議十二時卽散在南花廳午餐餐後與顏總理復有所討論至二時始命駕出府返東廠胡同休息 
　　其他各議案據秘書廳所公布者如下（一）司法部提議請簡鄭天鍚充修訂法律館總簒議决照辦（一）司法部提議請簡石志泉充修訂法律館副總裁議决照辦（一）司法部提議請簡石志泉兼署司法次長議决照辦（一）交通部提議本部僉事馮懿同升補參事議决照辦（一）議定金永炎爲陸軍次長（一）僑務局總裁郭則澐辭職議决照辦遺缺以饒漢祥繼任（一）交通部提出交通大學校長陸夢熊懇辭兼職議决照准所遺交通大學校長一職請以參事關賡麟充任 
　　星期二（十三日）閣議决定之内務敎育農商三次長及全國烟酒事務署署長四項命令本擬於當晚同時發表嗣因何煜力辭敎育次長一時難覔相當之人而李欽對於全國烟酒事務署署長一席將要求獨立不肯擔任因此有與農商次長江天鐸對調之說前日財政總長董康謁見總統請代勸李氏勿再固辭而李氏昨見總統仍竭力懇辭遂將星期二閣議决定之四道命令完全壓置留俟昨日（十五日）國務會議覆議一次再行决定聞昨日閣議議决改以財政次長項驤兼任全國烟酒事務署長而另以李欽爲市政公所會辦（但秘書廳所公布者未列此項）又農商兼内務總長張國淦氏於昨日閣議席上又催促速將孫丹林内務江天鐸農商兩次長命令提前發表此項命令已與項驤兼全國烟酒事務署署長命令於昨日下午七時交印鑄局大槪可以即日發表又司法次長羅文幹辭職另以石志泉兼署可法次長經昨日閣議决定平政院長一席先本已確定爲饒漢祥嗣因平政院全體職員聞此消息即於十四日上午九時在本院第二庭開全體職員大會由座長邵章主席討論對付饒氏方法結果以全體職員名義致函顏總理聲明拒絕饒漢祥爲本院院長於是平政院長遂改任汪大夑特饒隨從總統多年自不能不予以位置顏總理乃於昨日提出閣議即以饒漢祥氏爲僑務局總裁饒旣有相當位署則府秘書長一席同時不能兼顧大槪當屬之夏壽康氏 
　　此次黄陂出席閣議一說黎前晚向某閣員商量謂予欲爲討論便利起見擬親自出席閣議對於議案之贊否予自願無表决權此項辦法通否某閣員曰如此可省報告手續並無不可商之其他閣員亦無異議黎遂定自昨日起出席閣議但議者均認此舉不甚妥甚此外又有一說謂黎只算旁聽不算出席但如以旁聽資格蒞臨會議似乎不能提案惟提案一說亦有男作别解者謂黎只備咨詢而已 
[黎吳之政局一席話]  
　　吳子玉與黄陂之秘密深談其詳不可得聞惟頗聞曾主張今日旣以促進統一爲當務之急則用人不惟宜不分南北且尤以多用南方人物爲宜並云此次内閣之組織未曾引用眞正南方人物頗爲缺恨自有吳子玉之此番談論於是閣員中遂有主張俟中央局勢稍定再爲自動的作内閣之改造者黄陂本來主張多用南方人物今吳氏主張又如此則現内閣一部改造之實現必爲指顧間事矣吳子玉向黄陂辭謝入閣謂佩孚自願祇任第三師師長即爲已足若萬一有事則直隸各軍向𨽻指揮原不必定須何種名義方能運用軍事也惟黄陂則頗欲援用自已　在湖北遙領參謀總長之例堅欲吳氏遙領陸軍總長謂君之不能長在北京我豈不知但君祇須以總長名義參預國務若部務則用次長代理足矣故結果陸軍一席吳子玉雖有此番謙讓黄陂實决不認可也 
　　參謀總長黄陂亦主遙領聞吳子玉謂不若用李烈鈞爲參謀總長以示無分南北之意黄陂對此生張深以爲然或者不久即將有此項命令發表但李協和之未必肯來似無須討論矣 
　　譚組庵因西南關係不肯來就惟黄陂引重之意頗堅聞不日將派專員赴滬勸駕譚當黄陂將進京前曾有函致黄陂左右謂人生不過數十寒暑可作之事甚多不必定須入政界以情而論不勸黄陂復職但以公義則又當别論云 
　　裁兵辦法吳子玉來京黄陂曾與商及謂不裁則兵多裁兵則匪多擬一面裁兵一面籌畫西北屯墾之策以爲消納之方但各省兵士不必皆爲無業之民若分期遣散與以川資送歸故里則有農可歸者占大多數若屯墾計畫則西北交通未開决非今日所易收實效也 
[江西省已去一督軍矣]  
　　聯絡西南之一事 
　　陳光遠戰敗後自知位署不保業於十日發電來京主張廢督適十三日吳佩孚來京與黄陂密談之結果對於應付南方已議有辦法放有昨日四項之命令發表吳佩孚最近對於南方已决定不唱討伐且暗中交歡各重要人物以减反對者抵抗之力量十三日與黎相晤後雖盛稱此次新閣任命之神速然對新閣員不能多羅致南方人物則甚表不滿並微露此後非多多羅致不可之意黎亦極以爲然對於陳光遠辭職之電即行准免不再任命督軍而特任謝遠涵爲省長（謝本爲粤政府所欲任之爲贛省長者）可以見其意也昨有新從保定回京者言吳佩孚聯絡西南近來頗有成功之趨勢而川湘兩省要人已有電到保贊成其所謂恢復法統吳氏並以兩省來電出示某君又聞袁祖銘入黔吳亦曾有接濟故黔省亦無問題所以吳氏對於統一大抱樂觀惟吳氏對於陸長一席則表示不就且謂遲日將再至洛陽從事練兵吳之態度雖如此然一般人則皆認之爲現在政治中心人物也 
[將設裁兵執行委員會]  
　　有三種組織法 
　　當付閣議取决 
　　裁兵問題爲黄陂復職條件之一故連日以來府院雙方已着手進行委員會惟此項機關之组織有主張附設在參陸辦公處者有主張附屬於陸軍部内由國務院參陸辦公處及參陸海三部專門人才組織之者又有主張將將軍府改爲裁兵委員會者以各將軍多係已卸任之督軍熟悉各省軍隊情形一律派充委員以上三種組織方法何去何從當於日内付國務會議决定並聞經費問題以全國裁兵八十師計之至少須五百萬元始能着手此亦目前一困難之事裁兵之後訓練歸陸軍部兼辦全國軍額大約定爲四十師 
[山海關之直奉戰報]  
　　據前方報告直奉二軍於北戴河左近自十一日下午五點開火至十三日下午八點尙未停息奉軍分三路前進左右兩翼勢甚凶猛中路因直軍陣地極堅不得深入遂向左右兩翼實行包圍聞此役兩方死傷甚多據前方運來之傷兵云目下軍士氣極壯已追過六華里迫近臨榆原原界線山海關各地不日定可佔領蓋直軍因奉軍突破和約軍心大憤刻正奮力反擊且所獲俘虜中有不能華語之某國人四名軍士更爲憤怒大有不斬樓蘭誓不還之槪近則於北戴河一帶挖掘戰壕自山麓至海濱佈署極爲嚴密第三師之一部已離開　州東去以資接援唐沽軍糧城兩處各載兵一列車裝載子彈六車開往秦皇島備用 
　　英文京津泰晤士報載稱據確實消息榆關戰事日趨激烈自不待言直軍節節進攻頗有進步直军道德高尙雖有傷亡未呈搖動氣象即傷兵精神亦毫不沮喪軍火食物均極充足據確實報告直軍傷亡只有一千餘人惟因醫士缺乏療治不當又以傷兵裝置貨車之中曝於烈日之下致死者時有所聞實屬可惜奉軍傷亡二千餘人直軍精神極佳頗饒勇氣兵官行動亦屬護愼足稱指揮之職惟大砲機關槍之術不精奉軍方面縱放一二准確之砲火然外聞多疑外人所發云云據外人方面消息奉直戰事據十四日之形勢直軍已將奉軍完全包圍於山海關故奉軍之或爲直軍俘虜或完全逃回奉天不過爲數日間之問題耳蓋目下直軍已轉主奉軍右翼由北方向山海關開始大擊而張作霖之重軍則即在山海關内之小山上直軍現正爲包圍此山之計畫苟此計實現則奉全軍覆没矣據外人觀戰者之觀察直軍此次包圍之事二三日必能成功也至現在秦皇島方面之直軍第九師之第十七旅現駐高家莊二十三師之某團則爲左翼加入第十七旅之左方計增加部隊約有一師之多俟輸運竣事總計約有五師即第三師之一旅半第九師之一旅第二十三師之一旅第二十四師之一旅並第四第十二十三十四各混成旅及第一二三四各補充團總計共約五師之數又聞往開平之王總司令承斌已飛調二十六師第五十一旅第一百零一團步兵開往前缐由馬廠於十四日上午出發過津而去又第三師亦開拔一部分至前線以厚兵力山海關沿岸又有軍艦一艘協助直軍則奉軍不敢迫近海岸作戰甚爲不便據某軍事機關消息停泊烟台之楚觀海容等艦則先開往靑島停泊一日然後折回秦皇島而去而薩鎭冰鑒於戰事日亟有親往指揮各艦之必要故亦於十五日八時半車赴津即由海道趕赴秦皇島指揮海助戰 
　　據日人方面傳出消息奉軍前線雖在山海關附近作戰而大本營主力軍隊仍集中錦州並設有司令部日前張作霖在該處召集軍事會議吳光新張宗昌張敬堯趙倜張勳等皆派有代表列席即西南孫文亦與張密使往返焉 
　　直奉兩軍續戰奉軍總司令部設於錦州張作霖即在總司令部張在該處之設施（一）總司令部在車站迤北之商埠局地面宏敞現改爲總司令部（二）稽查處鎭威軍稽查處現設城内東街益泰店貨棧内處長楊某每日派兵數名手持令箭背負削刀巡察街面遇有逃兵訊明即行就地正法（三）兵站處現設在大車棧南某舊棧房院内由榆運回及自奉送到各軍需物品均在該處存儲日夜派兵輪守（四）軍醫院東關第四旅旅部改爲臨時軍醫院現在該院調養之傷兵有三百餘名（五）野戰病院設在意源棧西院内有身受重傷之兵士數十名或斷腿或殘背或傷軀幹或損面目（六）子藥庫設在東關關帝廟院内舊有二十八師軍火等物皆在該院存儲吾人就此種種設備觀之可斷定爲純爲作戰之措施也 
　　奉天十四日某外人云余昨訪張氏雖於此次戰爭有得意之色然頻頻洩漏希望外人出而調停之口吻奉天方面希望媾和非自今日始日前張學良由戰線歸奉之際渠因靑年會幹事之關係特别記本地英國宜敎師謝克氏及美國宣敎師普拉特氏力述仰望調停戰局之意嗣後兩宣敎師將此事與英美領事會談但兩國領事確守嚴正中立而謝絕之惟謝克氏等仍本個人資格奔走八日與張學良同道赴山海關至直軍前線與該司令交涉十日直軍前線司令官彭壽辛與張學良相晤於秦皇島附近嗣因前線之繼續衝突致未達目的云 
[北方政局進行之外訊]  
　　大陸報十六日北京電云政府商諸總稅務司撥付關餘五十萬元以作召集國會經費已得同意此舉可視爲顏氏外交大勝利並見列强對華之眞摯友誼現料國會將於三個月内開會 
　　星報十六日保定電云張作霖復求休戰挽外人出爲調停吳氏業已允准其條件以奉軍先退前所繼退興城限七日内完全退淸直軍則將留駐梁林營現雙方戰事已停王承斌及孫烈臣方在秦皇島英艦中商議議和細則吳佩孚反覆聲明不願出任陸長 
[廣東政局急變之外訊]  
　　星報十六日香港電云今晨三時孫部軍隊及總統府衛隊突被陳炯明部下圍攻陳軍係洪兆麟陳炯光關國雄葉舉等部戰事瞬息即定孫部悉被解械島涌魚珠虎門沙威遠各砲台迅入陳軍之手孫氏聞報即遁入沙面某華艦中艦名有稱係永豐者伍廷芳亦離去省公署粤人聞警紛擾殊甚陳軍今在廣州城中戒備甚嚴官中布告稱護法事業因徐世昌去戰黎總统復任業已告成 
　　東方通信社十五日廣東電云孫文要求陳炯明將軍隊撤退今日午後在報界公會開各界代表會議議决（一）派各報記者代表至孫文處請願勿用激烈手段（二）定於十八日在省議會開各界總會决議懇切的調停辦法（按此電係事發前之情勢）又十六日北京電云自孫文有由粤逃遁之報此間有識者多謂鑒於孫之堅持始終一貫說而不屈爲中國及中國國民而粉骨碎身努力奮鬥之過去經歷言之則即使一時陷於逃去而窮困之運命决不喪失其政治的生命將來之捲土重來可翹足待也云云 
[徐世昌向財部索欠]  
　　徐世昌日昨特囑前公府收發處處長朱實仁向財政部催索積欠公府經費共計二百四十二萬七千一百一十七元九角六分請該部即日籌撥茲將前公府收發處致財政部原函錄下逕啓者案查大部積欠前公府收發處應領各項經費截至十一年五月底止計現洋二百四十萬零二千九百八十一元七角八分五釐又鈔洋二萬四千一百三十六元一角七分五釐均經分案函達迄未准撥所有欠發府中各機關職員曁政治軍事顧問諮議各項經費並欠各銀行欵項均以敝處現已卸任紛紛來處坐索無方應付其艱窮狀况不言可知須俟貴部撥給鉅欵庶可淸理相應分晰繕具淸單備函送請察核務望惠予維持迅賜籌撥俾得早日結果紉佩公誼至深翹盼此致財政部卸任公府收發處處長朱實仁啓 
[八校代表謁黎亦無結果]  
　　國立八校敎職員代表尹炎午等十一人應黎黄陂之約於昨日（十五日）上午九時赴東廠胡同謁見黎總統彼時適有熊希齡汪大爕趙爾巽三人亦同時往謁彼等不待傳見卽已逕入因此黎不能出見代表乃派秘書歐陽某出見代表等當以此來係奉總統之約今見失信於敎育界殊爲可惜務請總統賜見歐陽某乃入内稟明旋出對代表言曰總統因十時須出席閣議此時正與熊汪趙三君談話有事請向鄙人言之代表等詢以能否負責歐陽不敢負責代表等甚以爲憾乃卽提出節略六欵請代達總統（一）請頒發明令注重敎育（二）請速籌國立八校基金（三）請擴充敎育預算（四）請速發淸積欠（五）請維持交通部撥欵原案（六）請速撥海外留學生經費歐陽某卽持節略入見總統總统旋卽出見略謂今已九時四十五分不能多談諸位意見余亦甚以爲然惟今乃責任内閣制余無法主持代表等乃請曰交部原案如不維持八校敎育立將破產積欠如不發淸不特暑假後不能開學目今即要關門且已有業經停課者務請總统維持先發積欠三月以爲目今維持之計總統當允提出十五日閣議討論代表等以不甚得要領不得已於九時五十五分退出 
[北京私立中小學請開放北海]  
　　主張以票資爲其補助金 
　　北京私立中小學校聯合會以經費困難辦理棘手呈請將北海闢任公園所得票資擴充各私立學校補助金藉以維持大致謂今擬請將皇城西安門内之北海開放闢爲地方公園仿照中央城南兩公園辦法售票游覽所得票資除開消外撥充私立中小學校經費以資維持并於園内設董事會董理園事組織視察團視察各私立中小學校評定等第按等支給在公家不過將禁閉無用之地開放旣可示與民同樂之意並可藉以維持私立中小學校實屬惠而不費在私立中小各校得此常年補助益當振奮精神日新靡已或者謂北海地處禁城宮廟所在一旦開放恣人游覽殊失瞻觀不知中央公園毘連宮殿社稷先農祈年等壇殿均可聽人游覽卽三殿尊崇尙隨時開放何疑於北海或又謂北海密邇公府開放則游人雜衆保無發生危險殊不知自三座門迤東至金鰲玉蝀實與公府緊接然已爲往來通衢北海尙處其北如果開放並可從金鰲玉蝀橋靠北畫出一段停止游行其公園正門可向北西兩方面開建似無他虞又或以海内各殿宇存儲古物如三希堂碑帖等類恣人游覽恐招損害須知古物保存由典守負責萬無疏虞即將重要部分嚴行禁閉當亦無妨總之所請求開放者北海地勢之幽雅可以恣人憩息所希冀者能積得若干之游資用能維持學校假令私立各中小校直接請求補助亦屬當然恐國家未能膜視今請開放禁閉無用之地闢作公園以爲間接之補助當亦當局之所樂爲奬助者也云云 
[接收外蒙交涉详紀]  
　　關心領土國權者注意 
　　國聞通信社北京通信云外蒙庫恰自被俄國勞農新黨佔據以來我國前曾特設蒙疆經略使專事收撫殊無成效去年政府决由外交手續移京辦理並派李坦爲接收庫恰事宜交涉專使與勞農政府代表巴伊開斯迭開會議終以我國無實力爲後盾而外蒙庫恰復在彼掌握之中勞農代表頗露驕蹇之色幸我國使者折衝抵衡尙稱得手交涉結果决邀請蒙古遣派代表共同協議迄今外蒙代表尙未派至交涉事宜遂以中懸在勞農則利於緩延在我國則不宜再宕將來勞農勢力盤根錯節滋蔓難圖其爲後日北方無窮之隠患者必内外蒙古矣茲從某方面覓得前後交涉詳細情報特爲彙錄於後以供國人公覽（一）李垣與勞農代表在京第一期談判（二）李垣與勞農代表在京第二期談判（三）李垣與勞農代表在京最近之談判（四）李垣上國務院呈（五）李垣上外交部文 
（巴）李垣與勞農代表巴伊開斯第一期談判辦理接收庫恰事宜李垣與俄勞農代表巴伊開斯在北京非正式接洽「第一次談話」（李）敝邦立國素以道德仁義爲本對於鄰邦素以敦睦誠厚爲本諒巴伊開斯先生素所深知此次閣下來華諒亦抱定誠意之親善鄙人甚爲歡迎但有不得不向閣下聲明者今日之談話係作爲個人之談話（巴）鄙人係勞農政府民意代表抱定親善和平主義來華與貴國政府接洽鄙人對於貴參贊所談者均表贊同今欲解决蒙古問題須先組織中俄蒙三國全權委員會凡關於中俄蒙三方問題統交由該會討論解决之（李）蒙古乃中國完全領土豈能容外人參預我國内政閣下所謂組織中俄蒙三方委員會之提議一節當然不成問題至於閣下此次來華究竟擔任何項任務隨帶有無正式全權代表委任書否（巴）余此次來華係奉俄勞農政府訓令專爲向中國政府解决中東鐵路及蒙古問題（李）可否請閣下先將委任書賜予一觀（巴）委任書未能隨帶來京不久卽可由赤塔派專員送到北京（李）閣下旣是勞農政府所派之代表何以委任書由赤塔派專員送來似乎不甚合理（巴）因有某項緣故余將該委任書暫留赤塔料日内卽有專人送到（李）俟閣下委任書送到後再行騐明開始談判蒙古撤退俄兵問題「第二次談話」（李）閣下之正式委任書是否接到（巴）尙未接到想三五日卽可接到（李）閣下到敝國外交部去過否見過顏外交總長否（巴）已經到部與顏總長晤面彼此略談中俄交涉事（李）勞農政府究竟何日由蒙境撤出俄軍（巴）一俟中政府與蒙古政府協議有結果時敝國軍隊彼時卽行撤去（李）蒙古向屬中國所轄閣下所云蒙古政府字樣係何所指再者貴國向蒙境進軍旣爲撲滅舊黨現在蒙境舊黨已然撲滅何以仍不撤兵（巴）現在蒙境舊黨雖已竄散然未能由根本上撲滅之况敝政府在蒙境常以駐紥軍隧乃係蒙古政府請求者（李）蒙古本係中國完全領土自有中國保護何待第二者從旁干預况當勞農政府出兵入蒙時事前並未得中政府允許此等逕自派兵入蒙之舉不無侵犯中國主權之處望貴國政府從速將在蒙俄軍撤出以數將來中俄兩國邦睦誼（巴）俟鄙人接到委任書後當親訪顏總長吾等待下次再討論可也（未完） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[敎育部草擬地方學務規程修正大綱（歸）]  
　　查地方敎育與地方自治有密切關係本部敎育規程關於地方學務之規定均根據於地方自治試行條例現縣自治法及市鄕自治制先後公布原定規章已失依據自應改弦易轍重行修訂惟條文繁瑣其應行修改之處一時殊難備舉茲參酌現行自治法規擬定改正大網數則並撮要說明如左（一）學務委員及學務委員會按地方自治試行條例一縣之中分爲四自治區或六自治區現行自治法規縣自治下復有市鄕自治爲求市鄕敎育之發展不可不有專司學務之人此學務委員之所由設市鄕區域或不若試行條例所定自治區之廣大然斟酌兒童就學情形似亦不可劃分學區故學務委員數額仍以學區爲標凖至學務委員資格不可不嚴爲規定以杜冒濫一而仍付予自治曾以選任之權庶免羣情之忓格而利辦事之進行學務季員會乃討議學務改進之機關以市鄕自治區内之學務委員分别組織市鄕學務委員會其會員之集合甚易需費亦甚簡但市鄕之較小者其學務委員較少不能組織委員會則其應行會議事項即由市長或鄕長與學務委員協議之市自治制第四十一條規定特别市得分區每區設區董一名故特别市學區有時應就市區而劃分學區者其學務委員有時應直接輔佐區董而辦理敎育者此即與並通市不同之點也（二）縣學務局現時各縣設有勸學所於促進敎育似不爲無補蓋關於縣敎育之設施範圍較大固不可無專司機關以資籌畫而市鄕敎育督促宜嚴尤不可無考核機關以策進步故仍保留縣勸學所制因組織稍有變更易名爲縣學務局其職權一面輔佐縣知一辦理縣敎育行政一面綜核市鄕敎育事務縣學務局以局長縣視學及科員組織之查現行之制縣勸學所長與縣視學不相聯屬而勸學所長亦復有視察學校之權未免紛歧淆複茲擬以縣視學𨽻屬於縣學務局長庶事權統一易收指臂之效縣學務局旣屬縣知事輔助機關局長應得縣知事之信任辦事始無掣肘之虞故應由縣知事遴員請任然辦理敎育事宜須有相當學識與經騐是局長資格亦應特予規定此爲愼重敎育起見不得不有此限制也（三）特别市學務局特别市區域較廣人口較繁關於敎育之進行雖有學務委員分負專責然全市敎育不可無一專司機關以總其成故規定特别市設學務局輔佐市長辦理市敎育其組織與縣學務局相類似查市自治制第七十一條之但書規定京都市由内務部監督其他特别市則由地方最高行政長官監督之基於此規定故京都市學務局由敎育部監督其他特别市學務局則直接受監督於敎育廳特别市學務局長茲規定京都市由市長推舉三人請敎育部選任其他特别市由參事會推選三人請敎育廳選任理由有二一局長主持全敎育如純由市自治會選舉恐因地方黨派關係被選者未必諳於敎育二學務局辦理敎育乃市自治範圍之一部以執行自治機關推選執行敎育之人自能協睦共濟而無隔閡參事會雖非執行機關然其組織分子多屬執行自治之人故使該會有推選局長候補人之權至京都市市長本身執行專責且其本身即不由於自治會選舉而由總統任命本案使其個人得推舉局長候補人原期易於得適當人才而免意思龐雜也雖然照上定辦法猶恐有不愼重之虞蓋官廳之選擇權過狹濫冒仍所難免故關於局長之資格不可不嚴爲規定也（一）學務委員及學務委員會（一）學務委員凡普通市自治區或鄕自治區依照所劃分之學區每學區設學務委員一人至二人學務委員輔偌市長或鄕長辦理本學區内敎育事務其資格另定之市鄕學務委員由市鄕自治會就具有法定資格者選任之（二）學務委員會以市自治區内之學務委員組織者爲市學務委員會以鄕自治區内之學務委員組織者爲鄕學務委員會市鄕學務委員會會議時市長市董或鄕長鄕董均得列席市鄕内之學務委員因員數過少不適於委員會之組織其應行會議事項由市鄕長及學務委員協議之特别市依所劃分之學區（特别市分區者即以所分之區爲學區每學區設學務委員一人或二人特别市學務委員輔佐市長或區董辦理本學區内敎育事務其資格另定之特别市學務委員由市自治會就具有法定資格者選任之特别市學務委員會以本市内之學務委員組織之會議時市長佐理員及區董均得列席（二）縣學務局縣學務局輔佐縣知事辦理縣敎育行政事宜並綜核各市（特别市除外）鄕自治區敎育事務縣學務局以局長一人縣視學一人至三人科員二人至四人組織之局長縣視學之資格另定之縣學務局長由縣知事就具有法定資格者遴員呈請敎育廳委任（三）特别市學務局特别市學務局輔佐市長辦理市敎育事務特别市學務局以局長一人視察二人科員二人至四人組織之學務局長及視察之資格另定之特别市學務局長由市參事會就具有法定資格者推選三人呈請敎育廳選任但京都市學務局長由市長就具有法定資格者推舉三人呈請敎育部選任 
[順直各界又請罷免曹銳]  
　　自奉直近畿戰後直隸界一致請免曹銳其後曹氏雖一再辭職然中央仍函電挽留卒無結果現以黎黄陂復職曹氏又上呈懇辭順直各界因之亦上呈黎氏請卽照准今將旅京北大高師商界順直同鄕會呈文錄下呈爲直隸省長惡貫滿盈仍懇罷免以儆官邪而慰民望事竊直隸省長曹銳性極貪鄙任職五載惟利是趨勾結省議會議長邊守靖朋比爲奸枉法營私無惡不作前由旅京順直同鄕會一百三十縣代表宣布曹邊等十大罪狀事實俱在無俟贅陳此次直奉戰禍復爲曹邊所搆煽寇軍初集曹銳乃棄職潛逃暱跡保垣坐觀成敗情亦知罪大惡極必不見容於直人始則託病請假繼則一再辭職前總統徐世昌性本陰柔一味見好曹氏不敢明令罷斥竞爾傅諭國務院去電慰留身爲民國元首上不能誅除暴亂下不能俯順與情惟使詐使貪之是務自敗之道即坐於此茲聞該省長曹銳第三次辭呈又入告矣大總統寬厚嚴明中外翁服環誦魚電仰見大政方針旣以民治爲經國之要圖當視民心爲好惡之取舍况曹銳已旣再三辭職留之則恐激衆變去之則大快羣情至繼任之人尤宜愼選賢良不爲軍閥所刦持亦不爲僉壬所操縱不愛金錢不畏强禦害去其甚利取乎因以期與人民更始則吾直庶有豸乎爲此合詞龥懇大總统毅然迅斷將該省長曹銳准予職簡賢繼任以慰三千萬人民喁喁之望不勝迫切待命至此外尙有旅京滬各界順直同鄕會呈文及旅滬順直同鄕公會請願代表馮錫璜呈文亦請免曹者以太長從略 
[京師軍警大搜私烟販]  
　　泰晤士報北京通信云北京軍警對於私運毒藥向來裝聾做啞不加干涉乃近日對於鴉片嗎啡金丹等物之私運人售户及購吸者忽嚴行搜捕數年以來彼販賣人等所以能明目張膽者蓋由於有兵士爲之保護所販之貨則藏諸某某等高級官吏所據之衙門故軍警不敢將其捕治今則於過去四十八小時内烟土毒樂之販賣人其被逮捕者約百人每人罰五十元至五百元不等再處以短期之拘禁吸食者被逮捕之數約略相等戒煙醫院前本因欵絀關閉今已由警廳重開經費卽由戒烟人分别擔負戒烟方法不盡合乎人道並非卽每日酌减吸收者每日所吸烟藥之量俾漸戒絕但於入院之後完全禁止其吸食因此上禮拜日因而致命者一人垂危者二人再軍警懲罰販賣烟土者之辦法亦不一律由警衛隊破獲者即由警衛隊處以罰金由警察被獲者則送交法庭訊辦云 
[長春通訊（力士）]  
　　中東路治案問題 
　　盧水貴竟成流寇 
　　自高士儐由海參崴抵綏芬河站後駐綏之盧永貴軍隊（山林游擊隊）突然叛變有迅雷不及掩耳之槪吉林軍事當局當卽飛電調回赴奉軍隊三千由張宗昌帶領痛勦因張氏昔年久在小綏芬居住對於東路情形較爲熟悉也惟此項軍隊未調回以前護路軍司令部迫於外交之責難曾於無可調遣之中抽調獨立團一營開赴横道河子站截堵高盧之不得順勢西下直搗哈爾濱者則獨立團截堵之功也迨救援軍隊馳至遂下令總攻擊盧隊皆係鬍匪投誠平日無所謂訓練故一戰而北再戰而潰三日間竟告肅淸交通亦已完全恢復然外交方面已發生重大交涉聞將於奉天解决此事 
　　盧隊雖退出綏芬河而東鐵沿線若滿洲里若札闌屯若齊齊哈爾等處（以上皆係北路）時有俄黨乘機擾亂之耗據實地調查上述各地近日來皆發現多數之無業俄人外間傳說亦不爲無因而碾子山成吉思汗等站（此二站亦在北路）近據路局報稱數日以來發現大帮騎馬胡匪二三百七八百不等曾將路員路工住宅搶刦多次急電求援而苦於無隊可調只好任憑匪人横行致外人提出嚴重交涉此則不能不痛恨於張氏之不顧大局也 
　　另函云盧永貴自海林敗潰後卽回綏芬河站沿三岔河南竄入東密縣境隊尙未散數有千人仍稱奉吳使命令攻取縣城該縣韓知事告急電報數至省垣當電派駐寗安四旅急速派兵往援無如匪勢披猖不可抵禦當於前日（九日）晚爲盧隊完全佔據因之聲勢又漸擴大而各處響應之胡匪蜂蠶而集寗安（寗古塔）已岌岌不可保距寗安西北十餘里樺樹林子等處又有黨盧胡匪千餘人發現不日卽攻取寗安沿道大路盡屬匪人範圍行旅裹足聞駐寧軍爲匪人擄去排長數名其緊急情形槪可想見因此省城戒嚴近日又特别加緊矣 
[贛州攻陷時情形]  
　　江西督軍署於十三晚正讌蔡成勳司令時忽接岳兆麟由萬安來電報告贛州於下午失守同時贛東廣昌（距省六百里）赣西遂川（距省七百二十五里）亦報失守吉安到有沈鴻英軍若干岳軍亦駐萬安良口一帶尙可抵禦廣昌南豐臨川金谿各縣並未設防駐寗都之省防陸軍及警備隊不及百人現已退至臨川粤軍長驅直入僅四日城陳楊昨商蔡司令請派軍隊（由撫州道水陸並進）祭以開拔費及發欠餉至少非二三十萬不敷分布聞蔡部宣言陳軍享福已久應打前敵我等係援南昌云云各縣稅局現無收入稅員知事多已逃避軍需局存欵僅數萬元無濟於事大約又將商銀行團設法或即以商會所籌維持治安接濟警餉之房捐四五萬元提作軍用政務廳長郝爾泰已逃省財實三機關日内將發員司欠薪兩月似有遣散之意闔城恐惶謠諑又起蔡不願接軍署交代亦不准陳辭去省城治安暫可無虞如粤軍步步進兵恐省城近三十里亦將劃歸戰線耳 
[川省制憲又有動機]  
　　川省制憲問題延未解决早已陷於停頓之象前川省總司令劉湘派員調和制憲意見後因各方意見相距過遠久未行適當方法又値劉辭職通電發出而調和制憲之事亦遂無形停擱近成都方面將領如鄧錫侯田頌堯劉成勛賴星輝等在省籌商解决時局辦法咸以川省此後非速將省憲促成使一切政務有所遵守實不足以减少糾紛因此紛紛主張催促省憲籌備員一律就職惟省憲籌備員自經省議會舉出以後除石靑陽外多未表示就職現各縣根據議會議决省憲組織法選出審查員者已達七十餘縣議會復一再函催省憲籌備員鑒於各方情勢難再推諉遂有不日宣布就職之說而省議會方面以制憲問題已有活動之機會亦擬仍根據前次議决辦法繼續進行各惧樂部議員業於六月五日在省垣特開聯席會議意在使各方意見調和以期省憲早日觀成云 
[西南對黎復職之態度（平）]  
　　已有由分而合勢 
　　黎元洪復職已成事實此間對之表示何種態度頗爲社會所注目茲略述如左在政府方面本以護法相號召今直系恢復舊國會徐世昌下野是目的已達若復用兵更無名義且當護法之初曾請黎元洪南下今黎復職似無反對之理由故公府迭開會議對於茲事頗費考慮業經電致滇黔各省徵集解决時局之意見惟西南自用兵以來各省疲敝已極均欲得所藉手罷兵息民故類多觀望未有劇烈反對之表示政府亦以人心厭亂若直系有悔禍誠意未嘗不可携手故迄今對黎尙未有極不滿意之宣言便將來有磋商餘地但如默爾而息則不免示人屈服亦非所宜於是以六省聯合會名義發出通電聲明黎元洪不能復職之理由主張北方承認南方正式政府繼續議憲俟憲法宣佈後再行新選舉此電實爲南方一種應有之文章有效與否本可署之不問也近聞孫中山已派汪精衛赴滬並赴杭謁盧子嘉有所商榷說者謂關於時局問題將於汪之此行决之至陳炯明方面仍爲西南勢力之中心陳之態度如何所關甚大陳曾派古勷勤馬育航赴北對於直系確有願與携手之意且陳對於北伐絕口不談謁陳者每以贛省戰務及許李戰略如何爲問陳均不署答亦始終無一語批評赣粤戰務陳之不贊同用兵於此益顯惟對於統一如何進行南方政府如何取消是尙有待於磋商非一時可能實現耳以大局論已有由分而合之機可斷言也此間議員多屬護法分子當然與北方議員冰炭不相容旣不能移會於北京承認直系之主張又不能變更宗旨趨附北派故惟有始終堅持對於黎元洪之復職極力否認並發通電力數其罪狀以告國人此外並議召集常會續開憲法會議以爲抵抗昨國會中人以此事關係重要究應如何進行不可無一完善辦法故復於昨日召集談話會再三討論亦以召集常會爲切要之圖對於經費一層主張先向政府交涉孫意對於國會絕對尊重此次國會議决召集常會續開憲法會議係屬應時而發當然贊同經費問題已在籌議之中云云無論廣東財力對於國會供給已有難於支持之勢即此急來抱佛脚之舉以人數甚少呼召不起無可諱言惟决不肯遽爾散會大約亦視政府之態度如何而决其命運而已 
[浙省軍政界二次廢督會議]  
　　浙江省敎育會省農會杭總商會銀行公會杭縣議會杭縣敎育會杭縣農會律師公會等代表共計八十餘人於六月十六日上午十時假杭總商會開廢督善後會議公推王湘泉主席報告各法團各自開會情形僉以廢督善後委員會對内維持治安固無不可如其對外殊不足以示尊重有擬推舉盧前督軍爲浙江兵工督辦者紛紛議論不一當推阮荀伯陸佑之二君參照杭總商會銀行公會提出之浙江軍務善後處組織大綱草案及律師公會提出之浙不廢督善後辦法大綱草案起草浙江軍務善後　法數條經付大會通過後推顧子才金潤泉沈復生王湘泉四君與盧前督軍曁各師長接洽定十六日下午四時在省敎育會開大會再集議進行辦法云至下午四時省敎育會開會先在樓上開談話會由上午各團體所推出之顧金王三代表報告接洽情形復經各團體代表詳細討論大致仍决定組織軍務善後處推盧爲督辦廢督善後事宜以六個月爲限制聞盧氏對於善後督辦嫌其有類於督軍之變相不願承認嗣經各代表說明此係着後督辦專辦結束事宜且旣有一定期限並非漫無限制者可比聞盧已有承認之意現已於十六日下午八時將門首督軍署字樣鑒去改組爲軍務善後督辦署所有内部事宜由各處課主任定於十七上午在署集議 
　　浙江省議會爲廢督善後問题於十五日下午九時開緊急會議後即於翌日發出通電云各省議會各法團各報館均鑒法統凌夷海内俶擾軍人干政維厲之階正本淸源厥惟廢督本省督軍盧永祥夙持宏願首樹風聲本月删日當衆宣告實行廢督爲全國模範凡我浙人實深欽感現在善後事宜仍由盧公負責辦理結束地方安堵秩序如常敢告國人同依斯誼促進和平浙江省議會銑印 
　　浙江軍官發出通電云北京廣州府院部各省區巡閱使總司令督軍省長各都統護軍使鎭守使海軍各總司令各省議會商敎農工各會各團體各報館均鑒　公理凱旋强權挫敗和平福音應運而起吾國自建共和十年九亂診厥病源武力爲梗往者盧督軍有鑒於此首倡廢督裁兵之議一言興邦舉國額手邇來武人玩法動搖國本覆雨翻雲刦持淸議我督座惄焉憂之已於本月十五日自行宣告廢督爲天下倡含識之倫靡不傾倒載揚等夙𨽻帡　奉爲模楷於公則欽服高義於私則頓失依歸五中皇皇人思借寇攀挽再三期必得請同人等所以拳拳不已者竊維凡歷史根基之事實其興廢必積漸而來矧吾國向係傭兵與義務兵役嚴定年限者迥然不同患難相從累歷歲月利害關切親如家人我督座洊領師旅歷積資勞上自將校偏裨下逮目兵夫卒類多日久追隨身經百戰一聞主帥解甲則驚走錯愕黯然啜泣寬以時日尙可曲爲撫慰絕裾而去恐以疑慮生心此爲裁兵機宜計不得不愼重也浙中各軍雖籍地不同而袍澤情深畛域胥泯譬諸百川歸海以其浩闊能容衆星拱宸以其各循軌度皆由我督座德感誠服有以致此一旦統馭無人勢必綱維立解軍民各有統系詎能遽奉一尊政治原有習慣更張詎宜操切若欲駕輕就熟仍宜望諸老成此爲地方治安計不能不愼重也竊惟軍事綦重尤貴專一至善後諸事不能一時無領挈之人爰於本日集合全體軍官會議决定公請盧公暫任浙江軍務善後督辦載揚等謹當一致服從保境息民藉抒國難掬誠宣言伏祈公鑒浙江陸軍第二師師長張載揚·近畿陸軍第四師師長陳樂山·浙江陸軍第一師師長潘國綱·浙江嘉湖鎭守使兼近畿陸軍第十師第十九旅旅長王賓·寗台鎭守使王桂林·近畿陸軍第十師第二十旅旅長榮道一·浙江督軍署參謀長范毓靈·憲兵司令官馬鴻烈·鎭海砲台各司令官張伯岐·曁各師旅所屬全體軍官銑印 
[杭州快信]  
　　各法團今日（十七）午後三時柬請盧氏在省敎育會正式公推就軍務善後督辦任沈省長亦陪座旋由省敎育會領銜（共十團體）發電通告全國五時攝影散會 
　　浙江軍務善後辦法昨軍界同人原訂辦法大綱六則今日修正改爲五則 
　　督署全體職員因改組問題今日下午三時在本署續開大會討論一切 
　　嘉湖鎭守使王賓因廢督問題昨晋省有所表示寗台鎭守使王桂林亦定日内到杭 
　　浙敎育廳長夏敬觀决辭職遺缺有以第一師校校長馬叙倫接替說 
　　甬籍議員張天錫昨午後携眷游湖至凈慈地方被身著一中校服之學生口操義烏音者三人疑爲議員陳惠民同黨上前侮辱今日張面請省長查究並報告大會公决辦法 
　　杭餘長途汽車下月十一日開創立會 
[南京快信]  
　　兩長昨電京賀新閣成立 
　　黄陂派赴粤迎中山代表郭同昨晚車赴滬 
　　天津各公團昨函齊督請一致反對曹銳回任 
　　省議員於今晨紛紛赴南通祝張謇壽在省議員不足三十人日内無開議希望 
　　齊督昨日下午一時偕參議梁逢森赴湯山沐浴五時餘返署 
　　滬交涉員许沅昨來省謁兩長稟陳要公 
　　海屬旅京同鄕會邵長鎔等呈兩長云　苻不靖餓莩盈途懇咨交部飭下隴海路局早將隴海路車段路工興築藉以容納貧民 
　　一女師昨（十六）晨九時舉行十週紀念典禮王省長曁胡敎育廳長均親臨訓話十二時散會 
　　今日爲全國學生聯合會紀念日各校均停課一日學生多組織演講團赴各處演講 
　　六師二十四團機連司務長趙良玉因細故口角將同住之張王氏毆傷已抬赴地檢廳騐明恐有性命之憂 
地方通信 
[松江]  
　　糧櫃失竊案之訊究天馬山征收賦稅處被竊公帑洋七百七十四元一案張協征員查得此次失竊係由經賬書記等完全出走所致故須先由負責之經賬張菊生等如數賠繳再行請緝乃張菊生以被竊之時有催征吏何關朱泉之子和尙在櫃上邀友飲酒自應由何關泉同負賠繳責任當由張菊生首先認賠洋四百九十元書記湯蔣兩人合賠三十六元尙餘二百五十元則由何關泉認繳迨認欵分别賠繳後卽由張協征員將跡涉嫌疑之何關泉子何和尙呈縣飭拘於十五下午獲解審訊詎何堅不認竊且稱櫃上失洋時伊在該鎭盛倉舟荼館内吃茶等語當卽傳喚盛倉舟質證盛以和尙於是日下午六七時間來過一次九時後又來一次問官以櫃上失竊係在八時左右故認何確有嫌疑判令押候查究 
　　籌備甲師講習所勸學所組設之甲種師範講習所已决定於秋季始業時開學勘定辛莊之六高校舍一部作爲該所敎室亦已從事修葺經費學額均已支配確定惟所長一職因具此資格者甚多故决採最新之理事制設一理事會或用董事會委員會名目以勸學所長縣三科主任縣視學等爲會員擔負校中立法職權另任一敎務主任爲之執行該主任已聘定蘇州人徐某承乏惟兼收女生一節因限於宿舍不克照辦 
　　改串浮收之呈控天馬山三十七圖地保王彩卿因塗改印串户名意圖浮收化用業經圖民高鏡漪查獲證據呈奉縣署拿究矣 
　　鄕婦謀夫案近訊六十圖鄕婦衛氏謀夫一案十五日下午縣署又續傳衛氏年幼弟妹及六十圖地保到署訊問亦均否認謀害仍乏要領惟死者之胞姊譚朱氏等則已願負責任俟庭訊時具結請騐矣 
　　欵產案卷之解省省長前定之解决松江府屬慈善欵產辦法六條松江各善堂認爲待遇不平延律師陸龍翔向平政院呈控王省長處理失當經平政院行知王省長令其自行答辯昨王省長有令來松調取歷年欵產訟案全卷以憑轉送平政院縣署業經遵令取出全卷四宗一併解省矣 
　　路燈捐欵之解决松江市路燈捐册自經警察所送還市公所後自治委員朱紫绶以捐欵不敷過巨無法賠貼仍將捐册繳還縣署經温知事召集地方士紳集議增捐仍無結果相持數月電燈廠雖未剪綫停火然路燈殘碎失修燈光暗淡市民實感不便即在電燈廠方面捐欵無着亦復捐失不資故該廠自願讓步仍請市公所經收捐欵實收實付不再堅持原價聞市公所已承認經收矣 
[蘇州]  
　　童子軍之衛生提燈會吳縣童子軍聯合會於十六晚七時許舉行衛生提燈會燈式均係長方形紥於竹竿上端燈上所繪圖畫皆指示蚊蠅害處俾人觸目驚心引起其撲滅之心軍樂悠揚燈光閃鑠向觀前一帶游行人數約有十餘團之多云 
　　顏料公所開幕蘇城顏料業集資在閶門外南濠街建 
 
 

Page 11

 
 
築永華堂顏料公所自前年開工建築遷延迄今始克工竣現該公所經理張子英先期邀集各同業議决定於十七日舉行開幕典禮除東邀各界參觀外並佐以新劇影戲以助餘興 
　　豐大房屋啓封豐大銀行自倒閉後其房屋早經各債權團呈請廳縣發封在案茲聞該債權團代表宋肇淇等頃又具呈縣署請將原封豐大房屋卽日啓封謂同人等擬在該行原址組設淸算處郭知事據呈後即函知商會警廳并派委警佐那延齡以便會同警廳商會偕同前往啓封矣 
[無錫]  
　　選舉預算會議長縣公署組織十一年度預算會十六日下午五時在署開會到會員十三人由趙汝梅知事主席報告選舉議長及修改簡章請到會諸君討論蔣仲懹勸學所長謂先選定議長後再由議長召集修改簡章等語卽用記名投票法選舉議長结結果孫鶴卿得十票當選爲正議長楊幹卿得八票當選爲副議長趙主席報告畢卽振鈴散會時已五點半矣 
　　渡船上命案續誌北塘新蓉軒理髮店學徒高林子在財神弄口陸士良渡船上落河身死一事縣警察所主任警佐馬蔭棠君據該管分駐所巡官沈梓莊報告並將兇手陸士良解所後即由侯惕丞警佐略訊一過立卽帶同檢殮吏前往殮明塡具屍格立命該店主備棺收殮當夜卽備文移解司法核辦聞死者年祇十八歲於去年二月間進店與店主爲同族原籍揚州仙蠡廟北鄕父母雙全祇此一子父名高壽福母瘋一手家甚淸苦云 
[常州]  
　　水利會集議商捐武進水利研究會於十六日下午三時召集孟德澡三河全體董事集議商捐問題到者馬伯藩等二十餘人龔主任主席議决案如下（一）帶徵運河經費案議决調查振欵何時平滿再行備文呈請 
（二）孟河糧食捐議决至下半年秋收之後再行勸辦（三）簡灶捐仿照北塘河成案辦理（四）收捐之聯單以新擬者刋刻（五）三河商捐議决逐月徵收一次（六）各河商捐議决自夏曆七月初一日開始起捐每月必須繳淸（七）呈請縣署加委各鎭商捐董事當經推定如下奔牛劉獻廷姚晋山姚祖虞孝西夏墅惲鴻揆殷金生羅墅灣謝菊生于廷俊通江孟河城馬季藩費耀廷王道忠萬稅鎭巢棟臣石橋鎭張守菊循理史墅陳桂生議畢散會已五時矣　　省視學到常省視學費玄韞十六日下午由寗來常先赴縣署與三科王若霖接洽一切十七日視察城内各學校現寓縣横街華商旅館 
[武昌]  
　　武高學潮之結束武昌國立高等師範自六月二日向省長請願後校長經費兩大問題皆已圓滿解决十日該校奉督省兩長公文内開案准敎育文電内開本部擬派張繼煦爲武昌高師學校校長曾於冬電奉達茲因校務亟待整頓業經令該員接辦希就近飭知該員卽日蒞校任事並一面通知該校遵照等因准此除促張校長卽日到校任事外特此函達卽希查照爲荷現聞張校長已於十一日到校視事向該校學生演說略謂以後困難問題自有我負責諸生必不再感痛苦且我在一日卽盡一日力量發展本校適應世界新潮流使文化運動日漸擴張最要還望大家相待以誠云云又該校長到校卽日開敎職員會議力圖恢復原狀已决定於十四日上課矣 
[淸江]  
　　馬頭鄕抬架案紀詳馬頭鄕順興河馬雲棟於民國二年曾爲團練總董其家所藏槍彈甚夥久爲土匪垂涎特以馬避居淸江無從下手又順興河左右皆水往來不便且槍彈收藏極密不易尋搜因此馬得無事夏曆本月十二日馬由淸江回家收麥十三日黎明時突來軍裝土匪三十餘人隊形整肅號聲洋洋至馬宅敲門聲稱借地休息馬以爲官兵放哨者　開門邀入致被架去收租之耿某吳某及馬與兒媳等四人并得去三十年式鋼槍十數枝子彈千餘粒土槍二十餘枝架後齊至順興河當有漁船渡過迨至歐家渡莊子卿門前時天已大亮莊子卿妻在門前掃地有似軍隊三人至莊家云稱要茶喝莊妻隨呼其子莊受先招待故被架去同時又一股匪三十餘人至二莊吳二虚家時二虚暼見多數土匪往家湧來遂開槍擊死一匪回家不及故又爲匪擊死住宅亦完全燒去其子見父身亡登槍樓開一大土砲將匪轟斃二人傷二人匪見勢不敵退去其子意猶未足約其保家夥計馬某出門追匪爲父報仇復遇後批土匪其子與馬某拚命開槍將匪擊傷三人匪怒圍二人其子見勢跑回馬某爲匪彈傷右膀及腿致不能行被其架去此外尙有一批約二十餘人至三莊王心維家將其女及孫某抬去各土匪沿途搶架皆向泗陽李家口而去時各處軍隊聞信馳剿打下肉蛋頗多馬雲棟與兒媳及收租之耿吳二人并莊子卿長子莊受先均在打下之數然馬雲棟已爲流彈擊死刻已抬回具棺收殮王心維之女被匪慘殺亦由家屬收屍掩理據逃回肉蛋云此次剿匪各軍隊最奇者莫過吳大鬍子率兵士十餘人均穿便衣裝成匪形匪與合口令亦符乘其未防備時忽使攻擊死匪十七人生擒一人餘逃散又馬頭鄕保衛隊排長陳占元帶兵士六人尾追數十里至胡家灣大石莊左右擊死匪一人傷二人打下肉蛋周某及十七歲陳姓女而淮陰警備隊泗陽游擊隊追剿亦甚力匪亦有死傷云計此次各股土匪共百餘人死二十人傷十數人共抬肉蛋十數人至其結果祇架去王心維之孫及吳二虚（卽吳俊同）保家夥計馬某二人而已 
[徐州]  
　　醫生反對管理規則此問醫生調内務部管理規則爲苛刻於前日開會到者十餘人一致議决請願通融如不允許一律停診以示抵制 
[揚州]  
　　組設農村師範高實興東泰江　七縣爲第五師範之學區係指定農村師範之一現該校長任誠擬在三縣交界之樊汉鎭·或四縣毘連之永安鎭組設該校擬具計畫書呈請敎廳採納施行 
　　屠宰稅開標紀江都屠宰稅本届投標於十五日開匭並經財廳委吳無爲監視結果張朗芝投包正稅二萬一千五百元附稅三千五百八十三元三角二分季開謨投包正稅二萬一千三百二十元附稅三千五百四十四元四角五分當然爲張包認令其依據手續接辦矣 
　　鹽船加費已解决十二圩十八帮江船户要求運商增加水脚一事現經衡帮董事劉隴西與四岸運鹽事務所人員接洽妥定湘岸照舊價每包加二分六釐合共四錢西鄂兩岸各加一分五釐皖岸則加五釐已於舊曆五月十六日實行鹽釀數月和平了解未始非兩方之幸也 
　　農田久旱得雨新秧待插而兩旬不雨人民望澤甚殷直至十四日下午始雨至晚又大雨達旦計得雨三寸有奇稭秧可栽人心大定又十二圩函云自春徂夏雨澤稀少現下節近夏至而山田無水竟未栽秧致米價漲至十三元八角錢碼跌至一百七十六枚農民焦灼已極直至十三日上午天陰下午三時　前滴瀝十四日上午一時始傾盆大雨得雨四寸早晨天睛縣知事已將得雨情形呈報上官矣 
[嘉興]  
　　春花最近市價今歲春收尙稱中稔刻下蠶荳菜子小麥等市已見樣陸陳行已籌欵收買因客商需貨暢旺故開盤　價格其佳最近市情蠶荳每石四元五六角菜子每石六元六七角小麥每石六元三四角聞日内尙難看賤 
　　縣議會近狀嘉興縣議會前因爭持議長問題開議無期旋經有力者從中調解各議員已有覺悟當推沈益均爲臨時主席有六月中旬開議之說詎近日恢復舊會說呼聲甚高故議員方面竟無所主張一任其潮流之所趨然舊會議員大半供職他方召集亦匪易事不知若何解决也 
[寗波]  
　　翔熊軟席廠之新出品西門外翔熊軟席廠史翔熊君近又新發明一種白席物質光細頗堪耐用織品精良不讓舶來其光彩奪目甚爲雅觀故高等社會皆購作送禮佳品行銷京津滬漢各埠頗受社會歡迎聞其價自十二元至三十二元不等云 
來件 
[太倉縣劉河醫藥會請願書]  
　　當茲國體共和政重自治環願各界均有集今機關如學會農　工會商會等而醫操生死之權民命攸關亦莫大事實竟無總會良堪浩歎今觀管理醫士條例尤深疾首并讀上海鎭江各地之宣言書批駁周詳發揮殆盡敝會極表同情母庸　述總之警廳决非醫學專門人才領照斷非愼重民命起見爲今之計　議各縣市鄕醫界諸君當具堅决心自動力旣有醫曾者選出代表未成立者從速組織同時推舉代表先成全省中醫總會而後集合全國各省代表組織全國總醫會（一）徵集全國醫界同意請内務部取消管理等字樣於本會重訂醫學醫士章程詳部採擇（二）乘此著手建立中醫學校改良中藥「如上海粹華發行中國藥水」可切實發揚中醫保存國學精良中藥充銷國貨「如中醫而明西理西法而用中藥」即此兩端則中醫之前途對於此總會之組織誠刻不待緩而萬不可少者也是以敝會已推代表傅　言爲全省總會之一份子并願請上海醫學會權作臨時集合機關擇定集合日期佈告全國尅日而成全國醫學總會一方面請各省縣速推代表俾便届時集議進行務望全國醫界諸君快自猛醒聯袂偕來曷勝歡迎翹首以待特此宣言緒維公鹽太倉縣劉河醫藥學會全體謹敬 
雜評一 
[廢督後之名稱（默）]  
　　廢督之後如何處置係關軍制問題應確定一全國劃一之辦法非一二省所能單獨解决也若一二省急於廢督而欲暫定一接收機關之名稱則求其名實相符而已足何取乎紛紛聚訟爲也 
　　使今日急　廢督者僅欲廢督軍之稱號預備覔一相當之名詞以替代之則此變相督軍之名詞除襲　總司令外誠屬不易適當倘眞有廢督誠意則其名詞之最適當者莫如裁兵委員長與裁兵督辦等蓋廢督後之所謂善後所謂軍務莫要於裁兵督旣可先他省而廢則兵亦當先他省而裁此固有聯帶關係者也以已廢之督執行裁兵之任務勢順而名亦正故與其名爲善後委員長也無寗名爲裁兵委員長與其名爲軍務督辦也無寗名爲裁兵督辦 
 
 

Page 12

 
 
本埠新聞 
[浙廢督與旅滬浙人]  
　　旅滬浙商朱葆三等一百五十六人昨日發三要電照錄如下（一）致浙江各法團電杭州省議會總商會·省敎育會·省農會·律師公會·沈省長·陳潘張師長·各團體·各報館均鑒盧公敝屣職權實行廢督志節皎然全國欽感但改革伊始舉措宜愼丁此時會正推行省治之時第一要義尤在維持秩序庶集合才智得以從容建置而後裁兵制憲可以次第展布倘如外間所傅根基未固卽有急功之士求爲脫穎之謀勢必假自决之名開紛擾之漸大好機會坐令逸去寧不可惜發軔伊始宜凜歧途諸公宏謀偉論自當洞矚機光應請責成盧公維持秩序從容建置同人旅食滬江目睹商業凋零胥受變亂影響瞻顧桑梓難安緘默用是不避冒凟率責蒭蕘倘蒙嘉納全浙幸甚朱葆三周金箴傅筱庵盛竹書嚴漁三嚴子均方積蕃孫衡甫陳鶴亭徐坤久謝仲笙盛筱珊陳伯剛謝光甫戚少齋賀師章謝永鏞魏廷榕洪應賓王心貫向潛園嚴義溥許正　余俊卿方也廉應瞻德洪筱卿戴允中謝伯殳高馥蓀朱思篆等一百五十六人篠（二）致盧子嘉電杭州盧將軍鈞鑒側聞我公實踐前言履行廢督登高一呼萬流慕義凡我浙人尤深感慰惟地方政治經緯萬端督廢之後如軍隊統屬如何安排眞正民治如何推進非有安全秩序不能從容建置我公治浙數年羣情翕洽浙省治安全賴維護督號旣廢全浙民意歌頌尤殷萬望翊贊民治勉竟全功聞公嘗對人言浙江爲吾第二故鄕缅念德音知難恝置葆三等旅食滬江不諳政治但瞻顧桑梓商業凋零閭閻坐困丁此絕續之際地方治安萬不堪再生變動用特縷述鄙忱務乞俯納爲幸臨電主臣神馳無盡朱葆三等一百五十六人篠（三）致旅京浙江同鄕電北京孫慕老汪伯老錢幹老施省老轉旅京全浙同鄕諸公均鑒盧督實踐主張宣言廢督愛國愛浙與國同欽本省各法團正在共策善後以奠浙局民治前途幸有一線曙光甚望中央此時予浙人以自决機會俾得整理户庭從容改造倘以任何名義派遣軍吏或徵發軍隊乘機紛擾無補國家徒擾閭閻諸公愛護桑梓具有同情務懇發抒偉論指導浙人並乞就近疎陳令中央尊重浙人意志年來商業凋零胥受變亂影響心所謂危不敢不告率爾陳詞維冀朗察朱葆三等一百五十六人篠 
　　國聞通信社云前日下午八時寧波旅滬同鄕會開理事會討論浙局問題議决致電盧子嘉並杭州各法團原電如下（一）杭州督軍署盧子嘉先生鑒側聞我公實行素志宣布廢督言行合一薄海同欽凡我浙人尤深佩慰唯廢督裁兵義相連貫兵若不裁督亦徒廢廢督之後裁兵以前扁舟中路駕駛貴得其宜聞省中有組織裁兵委員會之議敝會甚表同情應請我公加入委員會同法團代表及軍政各界妥速進行以奠浙局則在公得竟素志全浙實利賴之敢布區區維希鑒察寗波旅滬同鄕會叩篠（二）杭州省議會轉總商會省敎育會省農會律師公會沈省長陳張潘師長各團體各報館均鑒側聞盧督實踐主張宣布廢督光明磊落薄海同欽惟廢督裁兵義相連貫兩者並舉則眞正民治庶有可期爲山九仞毋吝一簣督廢之後裁兵以前扁舟中路最慮顚危聞諸公主組裁兵委員會與本會同人宗旨不謀而合應請共運蓋籌妥爲規劃並懇盧公加入委員之列俾竟素志以奠浙局如此不特駕輕就熟推行可以無阻卽吾浙處此時局亦免發生動搖語曰愼終於始又曰毫釐千里吾浙民治已有一線曙光裁兵大業亟宜乘此推行迅盼一致主張候其實現敢責芻言維冀嘉納寗波旅滬同鄕會叩篠 
　　又前日下午二時旅滬浙人褚輔成虞洽卿等在愷自邇路浙江省憲協進會討論廢督善後各問題不取開會形式任意發表意見至五時餘迄無結果所擬定致盧子嘉一電因主張未能一致亦未曾發出至昨日下午始由姚吾側等署名發出一電並由褚輔成杭辛齋等派遣代表二人赴杭與各法團接洽各稱善後問題云 
　　聯合通信社云旅滬浙人對於浙盧宣布廢督曾經一再集商預備應付惟昨日午後又經一度集商對於昨日報載發往杭州之諫電因原稿實未定議未曾拍發正式否認並另行商定一電發往杭州表示旅滬浙人之意志原電照錄如左杭州各報館轉省議會覽盧督删電廢督保留師長又將博得軍士善後處督辦廢督其名不廢其實吾儕小民不知用意反對不得贊成不能貴會爲代表民意機關寗聽軍事當局自爲行動無論用何名義不可出於人民之推戴否則民意難欺人心不死迎合軍閥貽誤浙局不能爲議員諸公恕也姚桐豫陳素子徐聘耕張傅保徐建侯黄銓莊之盤王文慶張宗嶧叩云 
　　本埠紹興七邑旅滬同鄕會議長曹慕管君以浙江盧督决心下野旅滬紹人應各注意而對於善後事宜尤須從長計議方不愧爲公民爰於昨日發出通告畫一通定於今日下午准二時在事務所開臨時緊急會以便紹人發表意見云 
[孫洪伊主討陳炯明電]  
　　南雄贛州探送李部長許軍長各師旅長各司令均鑒得港電陳叛銑日丑刻楊坤如始亂圍公府逐議員總統暫避海軍艦中等語競存此舉顚覆國家立國之綢維破壞人類相與之信義衡之公誼私情均在不宥望速旋師討逆以申大義而定粤局洪伊叩嘯 
[魯人請田中玉實行廢督]  
　　國是會議魯代表之通電 
　　國聞通信社云國是會議山東代表崔潘昨致濟南各報館轉省議會敎育會商會農會律師公會及各團體篠電云連日見田蘊山先生魚元兩電主張廢督以身作則樹全國之模範不屑爲改頭換面之舉動美意殷拳熱心愛國風聲所布無不欽仰惟連年以來主張廢督者不知凡幾而通國未見實行今田先生旣成竹在胸毅然 
通電預備實行且明言不甘居人後固非當年僅居首倡者比矣删日浙江盧子嘉先生已將督職廢去竟使田先生落人一著想田先生當仁不讓卽日亦將解甲歸田但我東自身對於裁兵善後各問題竟略無籌備果田先生倉卒去東地方治安如何收拾萬一稍生障碍豈不辜負田先生愛護國家人民之誠意故特電達卽希各團體共同發起招集地方善後會議研究善後籌備自治制定省憲法以發揚我東眞誠之民治永不令再有類似督軍及督軍相牴牾之名義見於我東如此豈惟我東蒙福受賜亦足以副田先生憂國之熱忱開統一之先聲矣乞急圖之勿再緩自今後我東切不可仍稱田督以尊重田先生切實厲行之宣言臨電急迫警祈鑒察云云 
[總商會選舉開票紀]  
　　本埠總商會此次改選仍用通信選舉於前日晚間截止收票昨日上午十時起開票到道尹代表宋介受及檢票員聶雲臺秦潤卿湯節之方椒伯等由項松茂唱票其開會秩序如下（一）振鈴開會（二）入席（三）會長宣言（四）推檢票員（五）規定次多數人數（六）宣告當選人名（七）規定互選正副會長日期振鈴開會後先由會長聶雲臺報告此次辦理改選情形次卽由各檢票員將投來選舉票一一啓封次由項松茂唱票該會辦事人紀錄復有道尹在旁監察因有五百餘票之多至八時餘始竣事茲將當選姓名及票數錄下 
　　宋漢章二百八十九聶雲臺二百七十一朱吟江一百九十八方椒伯一百七十四勞敬修一百七十四虞洽卿一百七十四朱葆三一百七十四王一亭一百七十四簡照南一百七十沈聯芳一百六十四薛文泰一百六十三吳麟書一百五十一王鞠如一百五十謝蘅牕一百四十九盛筱珊一百四十七湯節之一百四十四傅筱庵一百四十三袁履登一百三十七葉惠鈞一百三十五項如松一百三十四徐乾麟一百三十榮宗錦一百二十五顧馨一一百二十孫衡甫一百十九馮少山一百十八聞蘭亭一百十七田祈原一百十七樓恂如一百十二姚紫若一百十一王儒堂一百零七陳文鑑一百零七潘澄波一百石運乾九十九張樂君九十八莊得之九十五 
　　又次多數徐冠南八十九馬玉山八十八張蘭坪八十二孫梅堂八十葉鴻英八十徐靜仁八十江湘浦八十徐慶雲七十七趙晋卿七十六楊信之七十五謝韜甫七十二劉鴻生七十沈潤挹七十鄔挺生六十七施善畦六十六祝蘭舫六十五謝仲笙六十二嚴成德五十八鄭培之五十八陳雪佳五十六葉丹庭五十六王子崧五十六穆抒齋五十六沈九成五十六周渭石五十五周佩箴五十五盛澤承五十四倪遠甫五十三邱渭卿五十二周金箴五十一 
[啓明與滬江兩校畢業禮紀]  
　　啓明女學畢業者爲中文美術手工法文四科 
　　滬江大學爲社會學敎育學文學道學格致學五科 
滬江大學第九屆畢業生攝影立第一排者自右向左爲華福保·黄富强·周元生·彭三美·郁康華·周雪臣·蔡壽昌·徐松石·錢翼民·立第二排者祝寳慶·杜祖林·施振林·江秉志·譚紹華·祝德明·戴仁賚·陳建勳·坐者馮樹華·趙天生·馮家聲·陳侃謀·蘇燦福·羅希嘏·張勉堅·陳伯康·馮敎準· 
　　昨晨九時徐家滙之啓明女學舉行中文·美術·手工·法文·四科之畢業禮午後二時半平涼路底之滬江大學亦舉行社會學·敎育學·格致學·文學·道學·五科之畢業禮均先期柬請各界士女參觀茲詳紀兩校典禮如左 
　　啓明女學昨晨九時開會行禮禮堂之側有一大室陳列各科畢業生之成績内以法文·圖畫·地理·手工·中文·五種最多佳構書法等次之成績室之前則爲欵待來賓之室列坐者約三百人該校行畢業禮之儀節如下（一）鋼琴四人合奏（二）校歌（三）發奬憑（四）英文游戲（五）發奬憑）（六）金石齊鳴（七）發奬憑（八）法文故事（九）綱琴产六人合奏（十）發西文奬憑（十一）中國故事（十二）體操（十三）發中西文憑（十四）畢業生謝詞（十五）發特别奬勵書（十六）法國歌其畢業生名單如下（一）「得中文畢業文憑者」（甲）本科盛建權衛翠娥以上最優等（乙）豫科劉安生阮文伊以上最優等湯翰芬蔡文貞胡世英以上優等張湘滸韓雅言謝祖玉沈湘雲吳采貞匡秀蓮陳竹筠以上次優等（丙）國民科羅金鈐丁聯珠以上最優等郁柔寳徐文選秦蓮寳陳琴芳王彩娟楊季康沈佩亞錢鳳英以上優等陳素娟吳福英張秀娥楊　眉陳德英錢葆貞張靜娥以上次優等（二）「得美術文憑者」（甲）正科張湘滸最優等蔡文媛優等史鑄心次優等（乙）豫科徐肇盷潘嬌霞沈湘雲孫瑞鳳以上最優等施賓韶譚素輝以上優等（三）「得手工文憑者」（甲）正科西式手工衛翠娥周謙受以上最優寺譚素輝優等張淑娟羅金鈐以上次優等（乙）豫科馬仰班葛懷琛沈雪貞以上最優等倪堃優等鄭惜光沈瀛慶陳素娟吳采娟以上次優等（四）「得法文畢業文憑者」（甲）本科張蘋修孫國英謝祖玉以上最優等胡世瑛劉龍生以上優等又本學年勤凖上課得特别奬勵者如下許麗卿陳媛吳采貞孫振夏劉安生吳福英楊閏康陳德英李桂仙羅金鈴姚秀卿丁聯珠謝桂張家珍馬仰班李鳳仙劉禹生席韻貞張伯瓊宋修慧陳德貞馬景星胡慰心岑德靜孫瑞瑾李崇籓孫淑賢蘇金寳沈雪貞董淑宜馬仰曹高瑞玉張綺梅馮翠娥陳嬙錢嫺 
　　滬江大學午後二時半滬江大學舉行第九次之畢業禮早晨畢業班先開游藝會此次畢業人數計得學士位者二十四人得碩士位者二人行禮時先由校長魏馥蘭致開會詞次由裴理門（Ｆｒｅｅｍａｎ）氏演說謂學生之發展如同科蚪小蟲之長成其所以能變爲田鷄變爲暇蟆者以其由内發育使然初無待乎人工助長之也是以善施敎育與善求敎育者必講求發展言法（Ｄｅｖｌｏｐｉｎｇ　Method）然人人有發展機會必須恃乎已受敎育者之肯提携與犧牲若吾儕獲有學問而不願分給與他人則其罪惡較據有百萬家產而惜於助人者尤大云云演說畢由校長給與體智等育優超者以奬品體育方面以林史光君得奬最多林君曾得八大學田徑賽第一名等奬無數餘如萬燦君等十餘人亦得奬尤可欽者爲畢業級中馮氏兄弟之網球錦標二馮執八大學網球牛耳有年其餘各種運動亦皆擅長智育方面則有馮樹華徐松石二君之藝術與新文化作品二君爲滬大出類拔萃人材故此次得奬實平日成績優良所致也二君非特爲此次畢業班中有數人材即社會出版界等亦斐然有聲也給奬後由中學校長贈給文憑與中學畢業諸君次贈給大學諸君文憑及碩士學士學位其姓氏科目如次（甲）社會學馮樹華·譚紹華·趙天生·馮家聲·彭三美·華福保·馮敎凖·陳建勳·蘇燦福（乙）敎育學徐松石·施振林·羅希嘏·祝德明·江秉志·郁康華·周元生（丙）格致學·戴仁賚·張勉堅·陳伯康·蔡壽昌·黄富强·周雪臣（丁）文學陳侃謀（戊）道學錢翼民·祝寳慶·杜祖林以上諸君均得學士學士學位其得碩士學位者則爲張士章·蔣得恩·二君也 
[交大學潮之昨訊]  
　　昨日（十七日）交通大學滬校學生會接代表團來電云「學生會銑見次長定署假内發表辦法脫離政治關係敎職不受政治牽動董事會組織法望具條陳關長校取何態度請示」 
　　又接北京預科同學會快郵代電一通略云「乃者政變以後校制修改吾校因董事會及校長問題致起京滬同學之互爭各執所見不肯少讓以致罷課相循愈演愈烈然而揆諸雙方同學之用心原無二致同屬爲交大謀幸福爲交大謀進益不過取道各異耳同人等覩此情形以爲際茲交大根本動搖之時雙方同學旣出於愛校之熱誠不宜徒爲理論上之意氣相爭宜謀實際上有益之澈底解决苟長此相持引起意外之變則目的未達險象反成是諸同學之愛吾校者反害吾校揆諸初衷豈如是哉是以同人等一再討論以爲當今之急務須先謀鞏固吾校之根基與求澈底之解决而惟一之法祇有以三校全體職敎員學生名義請交通總長暫代校長以免校長問題之爭執然後召集三校職敎員代表及學生代表同聚一堂共謀校事以解决董事會諸問題如是則今日之紛爭可解而交大之根本立矣」附關賡麟致滬校張貢九主任及該校學生銑電兩則於後「電一」滬校張貢九主任鑒今早與勞次長同晤滬學生代表由次長聲明高總長主意署假期内必將根本辦法宣布董事會之設與否俟根本辦法解决乃能確定總之必以超然無政治意味爲主至職敎員任期亦擬有切實之保障俾永免政潮牽動次長並囑將滬上關於另組董事會辦法函寄參考尙望勸導諸生遵照上課勿再啟明女學之畢業禮堂攝影 
爲逾軌舉動近狀如何盼即電復賡麟銑叩「電二」滬校張貢九主任轉各學生鑒寒電計達鄙人爲主張董事會制之一人此次奉令長校連日與代表諸君晤談一切尙能針芥所有發表意見昨已呈明部長均承表示贊同並面允將來可復設董事會或與之相當之組織但以無政治意味及不使供黨派利用者爲歸宿與諸君所懷若合符節是易人組會兩問題已先後解决即應從速上課恢復原狀至組董事會當廣集衆思冀垂善制鄙人務設法力促其成在根本辦法未解决以前不能無人負維持之責鄙人在校一日當盡其知能必忠必誠爲校謀將來之福利諸生亦宜務其遠大幸勿爭枝葉而忽根本拘手段而忘目的徒快高論而貽方來之悔切囑切盼賡麟删印 
[香港總督返國過淞]  
　　文匯報云香港總督司徒白斯爵士乘俄羅斯皇后號取道加拿大返國於今日侵晨行抵吳淞爵士未曾登岸 
 
 

Page 13

 
 
[李厚基來滬消息]  
　　星報云據報閩督李厚基已啓程來滬至滬後將赴杭會晤盧督今閩省已有獨立景象而李氏適於盧氏辭去督軍不認北京政府合法之後即作杭游尤引起華政客之評論云 
[章太炎十次講學紀]  
　　日昨爲江蘇省敎育會延聘章太炎氏第十次講學之期午後四時仍在該會樓上講述首山沈信卿氏報告今日太炎先生講「國學之進步」章氏遂講云國學之進步要可分爲三種（一）經學以比類知原求進步夫求學而以略明大致即爲滿足此淸代之曾國藩張之洞輩爲官而不能悉心求學者則然淸代所以缺乏好文學家也如欲眞爲學問起見（甲）爲敎員者參考互證析疑問難所謂温故知新而以爲師然此未必有獨特之發明者（乙）學者不僅如上所述必依前人之條理而更有所發明以成新條理使衆人認爲學者夫昔之講經學者要將前人所述之事蹟原理講解淸楚即是其實講經學不可與史學分但究中學而不明經學不能知其情理之所在但究經學而不明史學亦太流於空論不能明其源流也且讀史必讀全史而後能明一代之史經亦史也吾謂比類知原者即究經學時可以漢書等而印證之書各有本如官制之原於周禮儀典之原於儀禮紀事書之原於春秋年表本紀事亦本於春秋又如講地理不可不問沿革蓋知沿革而可以知其所變風俗道德亦變講史學者不可不溯其開原之處經即最古之歷史也如此言之適與泰西之社會學查似然社會學之範圍廣而史之範圍狹此其異焉總之講學最忌第一武斷第二瑣碎必也求明其大體斯可矣（二）哲學以直觀自得求進步晉之淸談理雖高而不足徵宋之理學漸有徵矣然不多讀書而從事注經絕少直觀自得淸代講學但從文字上求之即如陳蘭甫之著書論道德仁義亦僅能說宋儒之錯明王陽明等各本所思而爲學說所想不同而歸宗仍一所謂殊塗而同歸一致而百慮焉西人之哲學佐證極少不過論理圓滿文章周到而較精密耳凡學問之道他種不能走兩極端者獨哲學則可走兩極端然極端之論除講學於學校外無所用之彼講天文者推算太陽之距離速率渺茫難證然亦止可如此若夫心則不然固可印證焉如不求直觀自得恐亦不過如朱子之說書耳（三）文學以發情止義求進步情出乎自然者也義即法制桐城派於文章特立法度如吟詩之有格律亦止於義之道也雖然文有發乎情而不能以法度限者如侯朝宗·魏叔子等明末遺民抑鬰不平其文有情而極少法度者矣黄黎洲·王船山諸氏亦然顧亭林謂韓昌黎欲因文見道夫韓之碑版甚多見道極少然書張中丞傅後爲不得已而作也東坡之文好翻案實則揆諸當時情形未必脗合蓋文章之有情而無規則者極多有規則而無情者亦不少人謂章太炎爲正統派此非余之欲主正統蓋爲文而不先繩以法度恐將書虎不成而反爲狗曾不如守法度而遇情生時下筆爲文則庶幾矣大抵古人情濃故文每見佳近幾年則難及之矣講畢沈信卿氏報告謂本會延太炎先生講學已十次就先生之學問雖講極長之年月不能盡然諸君得此亦可作爲入門之徑由是而購書參閱窮討極研不負先生此次指導之熱誠則無愧矣余以爲求學問須「自已站住脚跟」然後有「我的精神發動」而有「興味」要知先生之受人崇拜不但學問更爲（一）人格上之修養（二）自找頭路諸君其熟察之 
[省敎育會請江亢虎演講]  
　　題爲調查俄國社會情形 
　　省敎育會昨發通告云敬啓者俄國自改革以來其社會情形國人欲得其眞相而無由詳探茲江亢虎先生新自俄國調查歸來本會特敦請演講業荷允許爰定本二月十二（星期日）下午四時假尙文門外迎薫路職工敎育館開講題爲調查俄國社會情形合亟函達務請蒞聽並希於是日下午三時三刻以前到會爲盼 
[粤警與南洋航業]  
　　油港粤一路之南洋航業自上月粤中紙幣風潮致商業市面停頓後上海港粤間及進出口貨之運輸均受巨大影響滬港間之條銀進出當時亦爲之阻滯至本月份内以荷蘭糖入口較少香港車糖始有運滬而粤中老毫洋亦漸有裝來同時汕頭廣東之客商對於花生仁荳子等等遂開始購辦因此怡和洋行之浦口班輸前日特調烟津班輪威升號專赴浦口裝生仁等轉至汕粤太古公司亦於營一路調派九江號北海號等輪於安東班更派廣西號湖北號湖南號等船專事開往裝載雜糧荳子荳餅等貨至汕頭廣東卽招商局亦開牛莊綫輪裝貨轉至汕粤近來港粤汕頭班輪出口上海及轉口貨之裝往者每次均可滿儎南洋航務與商業至斯漸復原狀滬上之現銀及現洋等運往港粤者近來亦有報裝因此本埠各商輪公司僉以蕭條長久之南洋航業今已復盛不度又有警耗傅來謂粤中孫陳决裂雙方已兵戎相見商業市面又起恐慌此間航業界對此頗爲憂慮蓋恐廣東一旦發生兵禍則首先受影響者當在港滬汕粤之商務而南洋航輪更有密切之關係也故滬上粤帮商家咸希望不發生戰禍而輪公司尤甚云 
[航業消息彙紀]  
　　昌興公司之日本皇后號由温古武開來將於明日（十九）晚間十點鐘抵淞二十日開赴香港又該公司之俄羅斯皇后號今日由滬赴温哥式上海之湖絲運美者計有二百餘件聞皆爲上市之新絲云 
　　英印公司之乾河司號郵船由喀特開出後明日可經過香港至上海但因先往厦門故必二十四號進口來滬貨有棉花·印度苧蔴等一千噸云 
　　提督公司之華納溪輪卽瞿菲遜統號今日往西雅圖本埠有新絲二百三十件運去又有大宗鷄蛋白三千零六十五件蛋黄二百五十四桶美毛三百五十件羊皮八十三件草帽邊一百六十箱天津地了毯九十九件猪鬃九十五件木頭二萬一百尺運至日本者其餘雜貨二百四十件 
　　法郵船安瑞合麗杜號現定二十四號由滬開往馬賽上海有新絲絲頭約五百餘件運去又有留德生五名將乘此輪放洋又有第一次到來之香巴特號刻已行過星加坡將於二十六號進口此輪載有五月十九號前之法國寄華郵件船身一萬二千噸現經該公司列入二等船内到滬後留一天於二十七日往日本云 
[納稅會理事提出建議書]  
　　方椒伯君提議譯印公報及調查 
公共租界納稅華人會近來會務積極發展對於舉辦事業已擬由多起預備交理事會議决施行昨該會接到理事方椒伯君建議書一件提出譯印工部局報及調查兩事請理事會公决施行此外對於會務内部討論亦頗詳細并擬有辦法數條此項議案已由該會編入今日（十八日）理事會之議事日程内云建議書如下爲建議整頓本會會務事竊椒伯謬承市民推舉備位本會理事業已匝月自顧粗疎毫無建白良用自愧惟是本會爲公共租界納稅華人之代議機關理事身受數十萬市民之付託負責至重對於界内市民福利事項亟須籌畫建樹本會一應會務尤宜改革進行椒伯環顧現狀有不能言者謹爲理事諸君商榷之（一）關於本會應行舉辦事項（一）譯印工部局公報租界市民華人數倍於西人一切行政關係較密惟行政權操諸外人華市民素極隔膜遇有重要事件誤會業生殊非中外人民之福前工部局議决嗣後工部局會議情形以及董事之提案與意見等均將擇要刋登該局印行之公報使市民得以充分了解工部局之實狀此等舉動用意誠善惟公報文字專用英文對於界内市民殊不普及本會應協助工部局之不及函請工部局將每週編印之公報原稿先一二日錄送本會由本會翻譯同日另印出版本會本有公報編輯一部書記部可負全責辦理此事在本會所費無多在市民受益頗鉅此舉殊爲本會應行舉辦事業中之切要者（二）調查租界户口衆多市面繁盛地方行政旣重且繁應興應革諸待擘畫惟實施基於調查若者宜興若者宜革非有精密之調查作實施之南針則必不能得良好結果本會受市民付託之重對於市民應負保障之責權衡利害相機建議責無旁貸惟其欲所建白必先調查實况若路政火政警政與夫稅額等等皆爲應行注意之點而爲事前所不能不有精密之調查者本會本有調查一部今宜擴而充之若者宜查若者次之權其輕重各立專部分頭調查各事其事得有結果則編製表册印送市民使多數市民明瞭市政之眞相作改造之標準本會則徵集市民之意見博採輿論彙集衆意而研究之然後或建議或糾正按事論是租界市政庶幾有更新之望此亦爲本會應行舉辦事業之一（三）本會應辦事業本多惟因種種關係未能多所設施上列二項爲輕而易舉之事亦爲切要之圖此外事業尙多在本會勉力自進耳 
　　（二）關於本會會務事項（一）理事部本會理事定額二十七人就中正副主任各一人出席工部局華顧問五人對於工部局交涉事項悉由華顧問負其責一應會務則由正副主任挈其綱與理事通同合作定章至善而事實不無困難蓋本會理事諸君悉皆公務瑣繁束西奔波蹤跡無定遇有會議往往不能足法定人數格於會章未能開會致應興應革之事半多擱置此實爲本會未能積極進行之最大原因本屆修改會章就理事中另選相當者五人爲常務理事專任會務此實爲補救之良法惟尙有商榷者二點（甲）常務理事宜速選也本會第二屆改選以來已屆匝月祇以局勢未定會務一籌莫展轉瞬一年期滿又須一番申擾長此因循恐會務終不能有所發展現時華顧問業已選出多日殊宜急行選舉常務理事以專職責此應商榷者一也（乙）常務理事之選舉方法常務理事宜由全體理事公選已被選爲華顧問者其中能常駐辦事亦得被舉爲常務理事總擇其能常任會務者充之不能限定由華顧問兼充亦不能限定在華顧問外選舉蓋依照章程之規定華顧問與常務理事職權不同非劃淸界限不可否則於辦事恐反發生障礙此應商榷者二也（二）委員會會務之應辦理者當務理事固宜積極進行並得於其他理事中特組臨時委員會以資協助而均勞逸且可免各理事對會務冷淡蓋凡爲理事俱應負會務之責不能全委之於顧問及常務理事也以上所述爲椒伯一人之偏見究應如何定奪則有待本會諸君卓見公裁惟選舉常務理事實爲目前不可或緩之舉則可無疑（下略） 
[反對有奬債劵之繼起]  
　　旅滬松人函請一致力爭 
　　聯合通信社云蘇財廳長嚴家熾到任二年虧空甚巨近更在滬發行業經省會否决之有奬債劵蘇人聞訊之餘函電交馳羣起反對近有旅滬松人郁志傑等致電松江敎育會聲請一致力爭原電如下松江敎育會商會轉温棟甫張葆培閔瑞之吳伯庚錢選靑耿道冲諸公均鑒我蘇省財政積虧竟達千萬元以上此皆出於嚴孟蘩一人所致也嚴旣長蘇省財政不知奮發自效爲吾蘇人謀幸福專圖剝蝕我蘇民聯絡武人爲榮譽加璔畝捐擅發奬券拍賣營私作威作福我蘇人之人格將爲之喪矣是吾蘇人應羣起攻之以驅此食人之敗類共謀蘇民之幸福上達台端務祈一致力爭以取消其陰謀嚴處已於銑日去電質問特此奉聞諸候明敎旅滬松人郁志傑魯雲奇等同叩 
[女子救國會先聲]  
　　茲有新自廣東到滬之劉少璧女士在滬發起女子救國會其目的在使一般女子改變向日女子遺棄國家責任之觀念而切實服務於社會刻正向本埠各女校從事接洽其宣言明日續錄 
[英警沙田槍殺華人之交涉]  
　　廣東伍省長電上海廣肇公所云諸君均鑒文日郵電閱悉查英警在沙田發槍傷斃華人多命一案事變發生卽徑陳前省長再三函電查明據理提出抗議要求補卹死傷者懲辦開槍之警兵員弁嗣接港督復文定補償死者五人家屬各一千元等語現經本署再申前議務須懲辦警兵員弁以昭公允函駁港督矣希查照兼廣東省長伍廷芳叩灰印 
[海軍蔣總司令預備交卸]  
　　海軍第二艦隊司令杜錫珪業奉政府任命爲海軍總司令原係總司令蔣拯爲咸威將軍已見命令本埠海軍總司令公署昨日亦已接奉部令飭知遵辦至杜司令升任之原因係爲此次第二艦隊派艦參助直軍與奉軍作戰甚爲得力故由吳佩孚氏保舉畀以總司令仍兼第三艦隊司令之職俾得統率各隊一致行動以免政見歧異發生掣肘蔣總司令接奉部令當即諭令各課整理一切以備交卸 
[新募浙軍陸續運赴嘉善]  
　　駐紥点善之浙軍第十四團砲兵營兵額缺數尙多現經浙江第四師師長陳樂山向山東方面添募新兵若干以補足額此項兵士逐日十餘名或二十名到滬轉乘火車赴浙昨日（十七）下午一時二十五分由上海南站開行之快車復有十八名着軍服者二人料理購票親送上車前赴嘉善備編入營並聞先後到兵約有百餘人云 
[少年宣講團赴鄕鼓吹贖路]  
　　表演新劇 
　　儲金贖路卽所以洗雪國恥增進國際地位故本埠商學報界對於此項鼓吹靡不盡力本埠嵩山路四十七號少年宣講團總部有鑒於斯除特囑游行宣講隊隨時宣講外并委該團化裝演講部特編關於贖路新劇化裝登場俾易激發人心而收事半功倍之效茲據該部消息關於贖路新劇已由該部編演管理谷劍　編就『救亡聲中之賣國奴』及『百萬金磅』『愛國女子賣國賊』三種救亡聲中之賣國奴曾演於南京路商聯會之贖路游藝會後因場内有人破壞秩序之故僅演一幕而贖路運動又屬急不可緩故該團定於本月二十四日渡浦前赴三林塘三林學校仍將是劇表演以期振起國魂唤醒睡夢聞該校是日爲舉行二十週紀念之第二日衣冠濟濟必有一番熱閙也 
[商大贖路會閉幕誌]  
　　昨日（星期六）午後二時商科大學舉行籌欵贖路會閉幕禮先由主席薛福田君致詞略謂此次徵集儲金爲期不過十日同學不過百三十餘人且多係外省人士而結果竞超出預料五千元之外殊可慶幸次由朱胡彬夏女士演說大意分爲三層（一）希望諸君於暑假内服務各種事業以所入作儲金（二）中華民國雖年少而薯氣太深希望諸君努力於公衆事業一洗積習（三）股欵不必求之富户緣中國富人大都爲富而不仁也次黄任之君演說略謂學生辦此種事業可以操練才能况金錢有限而精神無窮諸君其勉之又次馬寅初君演說略謂膠濟鐵路在日人之手則運輸上受其操縱而於政治方而亦感受絕大之影響故贖回之舉刻不容緩况沿路鹽田礦產甚多鐵路不贖回則此等利源盡入日人之手矣末由唐瑛女士給奬團體奬係郭校長所贈匾額一方爲膠州隊所得該隊徵得二千七百餘分超出總數之半個人第一卽爲該隊長陳寳言君個人第二即爲該隊隊員姚鍾壽鮑慶福二君（分數相同）云云 
[萬國拒土會近訊]  
　　先於本星期三開籌備會 
　　萬國拒土會前經董事會决議於本月二十三日假靑年會開各團體聯席會議茲悉該會接到各團體函推代表者已達六十餘人之多並以大會期近已擬有極詳密之辦法一件準備提交大會報告徵求各團體同意並定星期三開籌備會云 
[八誌破獲私鑄銅圓之機關]  
　　上海縣警察所破獲私鑄銅元機關獲犯趙登鰲等十名解送松滬護軍使署訊辦等情迭誌前報茲聞該所主任警佐熊育衡以此案在逃要犯迄未捕獲甚爲注意故密令各警探四處偵緝務期就獲併案訊辦前日有人報告稱顧肖岩藏匿靑浦縣大西門水城口沈姓（前淸廣文）所造之新屋内當卽密令巡長丁霖率同警探八名持文星夜前往靑浦次朝卽抵目的地先將沈姓之住宅秘密看守一面到靑浦縣投文當由蕭知事派警十數人同至沈宅入内詳細搜查並無顧之蹤跡該警探等遂於昨日午後回所報告熊警佐請爲核辦又聞熊警佐以此次破獲私鑄機關時在趙登鰲家内搜出賬簿信函等重要證據因而研究得悉蒲淞市董事沈某顧某及該鄕敎育會副會長某等均有關係昨日派探飭傅沈顧及王某等到案以便偵查一切 
　　又一訪函云松滬護軍使署自據上海縣警察所呈解趙家堰私鑄銅元案内之趙登鰲等十人連同機械快槍烟具等發交軍法課從嚴訊辦聞鄧軍法課長已密訊趙登鰲趙心田等據供此項機械係屬鼓鑄銀元原爲漕河涇某董所購後轉售與顧肖岩等合股營業銅元尙未鑄過惟有王某鄧某等月支乾薪三五百元不等藉爲保險等語並聞军署連日偵查以來已得有確切之報告謂顧肖岩聞風潛逃係帶有家眷數人惟事出倉猝並未携有現欵現正秘密委託某親戚變賣家產以冀遠颺云 
[五誌楊樹浦鄕民械鬭互傷案]  
　　陳禮壽迎女歸寗與親家陳林生衝突各集黨徒在楊樹浦華特路械鬭因傷身死者一人拘解公共公廨改押者兩名餘皆逃避詳情迭誌前報前日該管捕房包探張玉嶺偵悉曹錫昌係案内兇犯匿跡閘北據情稟由捕頭請公廨備文協同西探搿勃脫投閘北警署加派警探將曹緝獲提回昨晨解廨經張襄讞會同日副領事田中氏略訊一過判曹還押候提齊在逃同黨與在押之陳禮壽陳林生併案訊究 
[造幣廠向銀團借欵]  
　　錢業公會今日集議辦法 
　　昨日錢業公會發出通告云逕啓者上海造幣廠前向上海銀團借用銀二百五十萬元内有本同業借出銀二十五萬元現在該廠預算不敷擬續借銀三百萬元昨經銀團邀集會議提出辦法三條（一）續借銀三百萬元仍須九三扣并預付九釐年息仍以鹽餘爲擔保品每月由鹽餘項下按撥付還（二）按照原合同第八條並以該廠之地基房屋爲擔保（三）該廠廠長如有更換須得銀團同意以上三種辦法政府如能允從銀團允與續借本公會總董爲銀團董事之一昨曾預議我同業對於續借欵項自應定期會議茲定於本月十八號卽舊曆五月二十三日下午爲會議時間云 
　　尙有本埠新聞等轉入後頁 
雜評二 
[公團之保育主義（无用）]  
　　多數人民不得不仰賴少數人所組成之團體爲之扶助情也亦勢也此少數人所組成之團體亦即出於多數人之意思則其爲之扶助亦與組成團體之本旨符合是故組成團體之分子必一面享受榮名外一面更分其最寳貴之光陰之精神昔昔爲多數人設想此卽公團之職責也普通區域内之公團然特别區域内之公團爲尤甚何者特别之區别其政權或紛歧而組織恒殊異中人以下大都以自了爲懷設人人果能白了焉地面可以安寗社會亦足康樂無如人類不齊智識逈異人而不能羣羣而不發撝其本能治化之滯於進猶其後事而人生之制於威寗可言喻故欲躋治化於大同拯人生於極樂凡屬公團對彼所屬宜盡保育之天職耶言救世佛言度生要亦斯義記者目擊心傷不覺重有感而攄所見如右以貢於當地之各公團 
 
 

Page 14

 
 
   
 
 

Page 15

 
 
本埠新聞二 
[胡維德等北上]  
　　胡維德吳鼎昌黄韞甫張伯耆四人於昨日（十七日）上午乘滬寗路九點三十分鐘開行之特别快車赴寗乘津浦車北上 
[昨日之外幣市况]  
　　昨日（十七日）外幣市况漲多跌少交易頗旺而尤推東京票花旗票英金票爲最好羅卜票交易平平千元新票跌二錢五計三兩賣價跌五錢計三兩二錢五五百元至二十五元老票跌五錢計買價七兩五錢賣價八兩五錢馬克跌一毛二五計買價五釐八七五賣價未動法郎買價跌一釐計一角五分五新加坡漲一分買價八角七分賣價八角八分香港票買價漲五釐計一元零七釐賣價漲七釐計一元零一分五東京老頭票漲二釐計買價八角三分五賣價八角四分花旗票漲二分買價一元七角四分賣價一元七角五分英金票買價漲七分計七元九角賣價漲一角二分計八元荷蘭票漲一分計買價六角三分五賣價六角四分五云 
[昨日國内滙兌市况]  
　　昨日（十七日）滙價漲落者不多京津銀滙各漲一兩五錢洋匯各漲四元五角計北京銀滙一千零四十四兩洋匯一千零六元五角天津銀匯一千零五十二兩洋滙一千零五元五角靑濟無電漢口銀匯跌二錢五計一千零二十三兩洋滙跌五角計一千零六元五角宜昌銀滙漲五錢計一千零二十五兩洋滙未動其餘各處滙價均平定與前日相同毫無變動云 
[友華銀行滙市報告]  
　　昨日友華銀行滙市報告云十六日倫敦大條銀價近期縮二五遠期一二五紐約滙價縮至七角一分三七五倫敦紐約問匯價爲四元四角五分七五今晨此間各國匯價英鎊縮至三先令七便士半美金七十九元日金漲至六十兩七錢五分餘亦各有漲縮開盤時市况堅定投機者皆願售出英鎊稍有成交其價六月份三先令七便士七八月份三先令六便士八七五美金成交價六月份七十九元八角七分半七月份七十九元七角五分後以銀行紛紛購進投機者亦轉而購入結果滙率續漸見軟至收盤時英鎊售開價六月份已不能過三先令六便士半七八月份三先令六便士三七五美金售開價卽期至八月份最長爲七十九元市况鬆動昨日倫敦市塲印度有少數現銀出售收盤時市况堅定紐約市况鬆動售出者多 
[一週間之金融調查]  
　　進出口銀洋數一週　以來銀幣市價逐步落自星期一至昨日計小去四釐綠到源甚多用途無幾之故計無錫來三十五萬元寗波來二十七萬元蘇州來十萬元長江來十萬元杭州來五萬元南京來二十萬元蕪湖來二萬元惟住友銀行漢口來銀五萬兩裝往香港去洋四十萬元裝往香港又大條二百四十條星期二三兩日進出口均無銀行庫存較上届多洋二十一萬元少銀二百零三萬兩少大條二百七十八條·茲將進出口細數列下 
　　（星期一）中國銀行由無錫來洋十萬元又寗波來洋二洋元各莊由寗波來洋五萬元又無錫來洋十萬元又蘇州來洋十萬元又長江來洋十萬元住友銀行漢口來銀五萬兩（星期四）中國銀行無錫來洋十萬元又寗波來洋五萬元滙豐銀行裝香港四十萬元廣帮去香港大條二百四十條（星期五）中國銀行南京來洋十萬元寗波來洋五萬元交通銀行由杭州來洋五萬元又鎭江來洋三萬元又蕪湖來洋二萬元（星期六）中國銀行由南京來洋十萬元又蕪湖來洋十萬元寗波來洋十萬元交通銀行無錫來洋五萬元 
　　洋釐本星期一之收盤洋價爲七錢一分九釐八毫七忽半至昨日收盤爲七錢一分五釐八七五計六天内洋釐共跌去四釐因長江及無錫蘇州均有裝到共來申一百零九萬元裝出者僅香港去四十萬元之故聞内地各埠洋釐較申尤小故來多而用途甚少雖杭廠停鑄依然不能立足 
　　銀拆本週間見鬆由二錢餘至昨日收盤跌至一錢五分各銀行大條均無進口住友銀行由漢口裝來五萬兩裝往香港大條二百四十條 
　　各國滙兌本週先令統計長半辦士大條近期勿動遠期長二五美匯大二角半東匯小二五印度長三羅比二五法匯長三十五法郎嗬囒長半盾德滙長二十馬克香港勿動新加坡小半分絲交易不少計六百四十五包値元四十七萬九千七百兩出口絲茶尙活動各國銀賤金貴現銀自各廠停爐用途見少且市上鈔票甚多故現銀有餘欵耳 
[標金市况之趨高]  
　　本週間期貨標金七月份自星期一開盤二百九十兩零五錢之後最小星期三上午到二百八十九兩最高星期五爲二百九十四兩二錢其午後收市價係二百九十三兩六錢而八月份金亦與是日午前開出價爲二百八十九兩最小到二百八十九兩一錢嗣後逐見增高至二百九十三兩四錢收盤係二百九十三兩一錢午後曾小至三百九十一兩六錢然收市又漲至二百九十二兩六錢昨係星期六大條近期又縮二五掛三十五辦士七五遠期縮一二五掛三十五辦士八七五標金七月份期毫無交易成交者亦祇掉期其價在一兩左右八月份毛盤爲二百九十二兩二錢最小到二百九十一兩六錢未開先令時略漲數錢先令揭曉亦縮半辦士掛三先令六辦士半美匯縮一元掛七十九元東匯大七五掛六錢零七釐半法匯小五個掛九百零五法郎印滙小三羅比二五掛二百七十二羅比荷匯小四盾掛二百零六盾半新加坡大一分掛六錢六分俄匯大四萬掛二十九萬枚德滙勿動掛二萬四千枚香匯亦未更改掛七十三兩五錢斯時金價爲二百九十二兩旋又小至二百九十一兩六錢先令市面初尙平穏銀行賣出八月份三先令五辦士八一二五買者三先令五辦士九三七五美滙七十九元六角二分半買價八十元零一角二分半東匯賣出六錢零一二五買價五九七五後金價因人心轉固及買進者旺是以價逐見漲而先令市面亦爲之復軟銀行結出八月份先令三四萬鎊價三先令五辦士七五至三先令五辦士五六二半買價三先令五辦士八七五至三先令五辦士六二五美匯交易亦有十餘萬元銀行賣價七十九元六角二分半至七十九元一角二分半買者八十元至七十九元三角七分半最緊七十九元角半東匯八月份賣出六錢零二五至六錢零七五買價五錢九分七半至六錢零三七五於此八月份標金最高漲至二百九十五兩五錢收盤係二百九十五兩比前日收盤價每條漲銀二兩六錢烚赤開盤三百零五兩五錢惟十二時後須三百零八兩以外方可交易恒孚等各銀樓首飾每兩亦漲半元據業此者報告謂日來金價之漲先令之軟實由於進口貨旺出口貨稀及洋商銀行銀根寬裕等所致其金價或再昇高出數兩亦未可知云 
[棉紗昨日之市况]  
　　昨日棉紗市面標準近期漲元三四錢遠期漲七八錢惟以三品紗及美棉電報稍漲之故而投機者乘此抬高客帮之現本紗雖亦略漲然川帮所買之二十支五福價一百五十六兩五錢較前盤小去五錢總之存貨之多已可想見川帮計買二十支金鳳五福牧羊地球等四牌五六百包各帮共買本日紗一千數百包若客帮無此數則尙不能立足也午後紗業接南通消息謂大生紗廠十二支魁星小包紗價開出較前盤跌去四元因而内行之空頭者皆處之泰然处行之做空頭者未免受恐慌矣據客帮謂際此夏令勢非賤跌皆不敢多辦蓋各處農忙織布莫不停止據是觀測星期一紗價難免又將趨下也 
[敎育行政人員談話會紀]  
　　上海縣敎育行政人員於昨日上午十時開第三十六次谈話會到會者爲李頌唐朱伯華陳采苞陸仲超楊聘漁賈叔香等議决各案照錄如左一件議本年度暑假及十一年度開學日期議决本年度暑假七月二十三日十一年度開學八月二十八日（單級學校敎員須受試騐檢定及推定赴師範學校講習會聽講者得酌量按照規定日期提前放假）一件整頓原有國民學校辦法議决（一）作文算術二科成績簿面上須標明年級每課成績須標明月日（二）算術科使用何種敎科書或參考書每學期報告學務委員塡入視察學校狀况表轉報勸學所（三）放假日期必須案照規定章程如有特别事由在鄕間無從覓代者必須陳報學務委員及勸學所於相當時補足所缺功課至十一時半散會 
[三誌成衣匠毆傷送飯人斃命]  
　　聚興園包飯作夥劉金榮被漢口路二百三十號門牌成衣店夥賈松林毆傷身死由捕報請公共公廨中西官騐明諭令屍屬棺殮並將賈拘解公廨訊押各情曾誌本報昨晨由廨復訊據律師甘維露上堂聲稱敝律師並非代表屍屬亦非爲被告辦護因念屍妻劉羅氏孤苦無依且有男女小孩八口不能過活本律師寫字間内同人聞而憫之凑得洋六十元被告親友亦凑集洋一百元共一百六十元言至此將洋呈案應請給予屍妻收領作爲撫恤之資云云訊之賈松林供詞推諉經中西官核供命傅成衣店主喬子美上堂諭謂被告是爾夥友逞蜇將人毆斃死者家屬孤苦無依爾亦須酌量資助喬唯唯稱是遂判賈松林押西牢三年執行半年餘准緩刑 
[汽車碾斃男孩之騐判]  
　　麥根路顧成泰木作塲所僱之汽車夫兪春生前日上午開駛運貨汽車經過新閘成都路將七齡男孩浦東人徐耀根撞倒碾傷醫治無效而死捕房將屍車入虹口騐屍所昨午報請公共公廨陸襄讞會同義費副領事蒞所騐明屍體升座公位由一千四百四十號華捕證明該孩被汽車撞倒伊即將其車送醫院又由老嫗徐錢氏證明死者係其孫渠之父母因事已往山東故未到案等語捕房又將該汽車夫拘案據供昨午我車行至新閘路成都路口該孩突從成都路而出以致避讓不及云云中西官得供判着屍屬具結領屍棺殮應着車主從優撫恤汽車夫兪春生斥譯 
[閘北又有大火]  
　　燬草屋百數十所 
　　昨日下午一句半鐘閘北共和新路顧家花園東首草屋内不知因何起火霎時烈𦦨飛騰天氣又燥四周草棚均被殃及各段救火會聞警立駕救火汽車先後到場極力灌救奈距離太平龍頭較遠水力薄弱直至四句鐘方熄約計燬去草屋百數十所附近有三和興木廠振康料器廠亦盡付一炬起火人已逃逸經四區顏署長派長警查緝聞某客民家有一老嫗失蹤是否葬身火窟尙待偵查 
[文生氏高等英文學校畢業生名單]  
　　文生氏高等英文學校創辦以來已舉行畢業數次茲第五届本科畢業試騐第七届預科畢業試騐已於日前揭曉及格學員姓名錄後「本科」周其壬（江蘇）龍趙球（江蘇）王彬銑（甘肅）樊甄培（江蘇）王渠（江蘇）金家豐（浙江）張炳烜（江蘇）『預科」張巧生（江蘇）魏超田（江蘇）劉企深（江蘇）李天仁（浙江）兪曰頤（浙江）馮祖培（浙江）李聯陞（江蘇）黄友剛（浙江）王蓉弟（安徽）楊弓弨（江蘇）兪榮華（浙江）馮耀彥（江蘇）蔣鑑（浙江）黄兆康（浙江）王能榮（江蘇）王兆驥（安徽）葉志春（浙江）卓文藻（江蘇）鍾　　（浙江）「補試及格二名」吳殿雲（江蘇）陳策（江蘇）　 
[靑年會日校之暑期補習科]  
　　四川路靑年會日校去夏所設之暑期補習科課程完美今屆仍繼績進行其科目比上年尤備大致皆有關商業者且學費低廉並供膳宿近已開始報名 
[曁南商科歡迎會紀]  
　　前日下午三時曁南學校商科開茶話會歡迎馬寅初博士及南洋把東僑商黄榮華及華僑侯德廣曾應聯君等敎職員學生等到者共有百餘人由主席高踐四致歡迎辭大致謂馬博士於去年在滬時曾任本校敎課爲全體同學所景仰黄榮華先生此次由把東回國有投資開鑛之計畫今途經上海來校參觀本校師生竭誠歡迎侯曾二先生爲曁南好友平時對於本校常能忠告善導今日開會歡迎甚望諸位先生不吝賜敎云云繼由馬黄侯曾四君相繼演說敎員王祉偉吳倚滄學生沈洪光皆相繼致歡迎辭馬君言内亂與商業之關係大致謂裁兵可以减少内亂息則商業可以按步就班進行而發達可期國家亦能富强國家富强且可保護工商業故國人宜致力於和平統一也又云商業智識極有效用南洋近年因樹膠失敗者大抵因不知經濟學過膡之原理致生產過多相繼失敗諸君學商業將來回南洋必能應用學理帮助父兄也云云黄侯兩君皆言將赴山東與王正廷博士商量如何進行開博山煤鑛末由曾君勉勵學生勤學勿負父兄之期望師長之敎訓云云散會時已五點半矣 
[晨光美術會第二次展覽之第三日]  
　　昨日爲晨光美術會假滬南半淞園四面廳開美術展覧會之第三日往觀者較前兩日益衆入門即見懸有張聿光君所繪之鷄桃圖蓋寓晨光美術會垂諸永久之意其他若西洋畫·中國畫·雕刻部·篆刻部等琳瑯滿目美不勝收雖門外漢入門游覽亦增審美之槪無不稱羨不已眞中國美術之曙光也聞展覽期尙有三日有志研求美術者盍往觀之 
[水產學校之十週紀念]  
　　江蘇吳淞台灣省立水產學校七月一二兩日開十週紀念會一日上午十時行紀念典禮下午成績展覽二日上午水上運動下午成績展覽聞兩日晚間均有餘興如新劇跳舞雙簧等類以供各界參觀届時當有一番熱閙也 
[中華武術會新操塲開幕]  
　　中華武術會新建操塲於西門外斜橋東浜利涉橋西首業已竣工决今日下午四時行開幕禮先期已由該會長五震總主任吳志靑柬邀各界觀禮其開會秩序如下（一）奏樂開會（孤兒院）（二）報告（吳志靑）（三）攝影（四）絲竹（民立中學）（五）跳舞（養性女學）（六）演說（郭秉文）（七）琵琶（王國熙）（八）武術　 
[東吳法科本届畢業生]  
　　蔣保厘鄜星章張元枚 
　　東吳大學法科於昨日下午在崑山路本校舉行畢業式到校觀禮者甚衆計本届畢業者爲蔣保厘鄜星章張元枚三人由董事部長潘愼文博士授予法學士學位本由美國使館商務參贊亞諾爾致訓詞略謂法學知識實爲人生應具之常識然法學深　决非短時期所能研究澈透將來女化益發達法律亦隨之進化云云 
[仁濟醫院去年治病之統計]  
　　汽車撞傷者三千七百十一人 
　　聯合通信社云山東路仁濟醫院一九二一年報告之統計駐院病人男子二千二百四十八人女子五百七十九人小孩一百四十一人自備費用之病人五百九十三人用哥羅方之割症六百五十四人圖畫施救者男子一百五十人女子五百三十人延醫出外診治者二萬一千四百五十三人赴院就診者十萬零六千七百三十六人亦可見病人多尤可注意者汽車撞傷跌壞者有三千七百十一人之多云 
[南京路商聯會會報重版訊]  
　　南京路商界聯合會上年曾發行會報一種定名商鐸週報每星期出版一次銷數極多華人力爭租界市民權時尤爲出力前因故曾暫停數期現時該會會務日益發展急待恢復俾便傅佈消息故昨由該會職員數人述署提出恢復議案一俟議决即當繼績出版云 
[南京路聯合會職員會紀]  
　　南京路商界聯合會昨晚舉行職員會討論（一）萬國拒土會請派代表案議决准派陳百男王廉方二君爲代表出席該會（二）會所出租日校案議决繼續登報召租（三）議會計科長繼任案議决續行商榷再行定奪（四）夜校特捐案據東陸銀行報告存入捐欵洋四百六十五元連同前届各職員認捐已達一千一百十元尙有未曾送捐簿諸會員俟派職員分頭接洽勸募（五）澳門交涉事件案議决致函廣州伍廷芳博士嚴重交涉以維國體並分函各省公私法團體一至力爭（六）議恢復發行週報案議决付交下届職員會詳細討論進行辦法尙有議　數件因時晚均付交下届職員會討論云 
[旅滬香山同鄕會記]  
　　香山同鄕會於昨晚八時開會到者甚衆正會長陳炳謙因事未到由副會長甘熽初主席報告開會理由略謂本會已由陳炳謙君訂購虬江路某大屋爲會所實價二萬兩加以修葺並添署傢私約需三萬五千元除前認捐萬餘元外尙差二萬餘元已於上次議决限一月籌集今晚特開會議請諸君公舉勸捐員當即公推陳炳謙等三十三人定期分隊勸捐繼由徐公溥宣佈廣東外交後援會來電謂在澳僑民流離失所請設法救濟等語蔡廷幹起言略謂澳事關係全國與我香尤有密切關係旅澳華僑以我邑爲最衆吾人爲國爲鄕皆應設法濟今晚可否先由到會人認捐再請廣肇公所召集各團體討論善後辦法唐耐修附議全體贊成當由蔡廷幹捐二百元甘爐初捐一百元其餘捐五十元或二三十元不等共捐得八百餘元議畢至十一時散會 
[王佑之私收賬欵案缺席判决]  
　　告白掮客王佑之去冬投機失敗私收新聞報館告白賬洋三千四百零五元五角八分逃避被控由公共公廨諭令登報傅達等情已紀前報茲因登報之期久經届滿王仍未曾到案昨晨該館廣告部王君偕律師持簿據投案證明數目當經兪襄讞商之美丁副領事缺席判决照數償還並利息一面出票飭提該被執行 
[兄弟藥房限期遷讓]  
　　浙江路兄弟藥房因不將店屋交還房東先施公司被控經公共公廨中西官昨晨傅訊之下判限被告兩個月期覓屋遷讓 
[搶鐲案查獲眞盜]  
　　方大毛無干開釋 
　　婦人尤錢氏本月九號在三泰路被匪徒攔刦去金鐲一副後由滙司捕房包探陳玉山緝獲嫌疑犯方大毛一名解經公共公廨押候查究在案茲經該探查明　對於此案實無關係昨晨將其解廨稟奉中日官諭令開釋而此案眞正搶匪兪新來則於前日被虹口捕房華探目蔣阿林所獲並在某銀樓吊出原贓金鐲昨晨亦解公堂據兪與供此事係伊與炳奇所爲金鐲兌得一百三十餘元瓜分是實堂上遂命將兪收押候補提同黨到案訊辦 
[搶煙土者押十四天]  
　　無賴唐桂元前日在英界地方搶得某姓婦人之烟土一籃潛入法租界適爲包探查見上前抄出帶入捕房昨解法公堂請究先由捕頭上堂稟明前情並將烟土呈鑒詰之唐桂元供認在英界搶來不諱中西官判唐押十四天以儆烟土没收 
[梁鳳山控棉業銀行案之續審]  
　　棉業銀行被因案在押公共公廨之梁鳳山狀訴擅將伊所抵之乾繭由人𡂝去變賣請追損失銀一萬九千兩及存欵銀一千一百九十八兩三錢三分一案昨晨由兪襄讞會同美丁副領事繼審訊由原告方面證人公共捕房西探鼎鐵上堂證明去年十二月八號梁因乾繭被人盜竊報由捕房在西藏路七號棧房内查獲四百零二元均係蓋有愼德號圖章是實遂由被告棉業銀行代表律師起而辯論略以此項乾繭當時係胡瑞繭代表原告抵押後仍由胡　去被告於受抵放　均不實法律手續云云梁之律師亦辯稱胡瑞繭係該銀行中人故梁由胡介紹抵押被告銀行素知梁係愼德號主而非胡之用人且各項字據均無愼德號圖章乃該銀行竟任其贖去盜賣此中實有不實不盡之處再以該繭被賣時若照被告所供梁亦在埸何以買主所付定銀一千兩梁反分文未得自被賣後繭價步漲梁旣大受損失又因押欵未清之事被山東銀行控告拘押至今應請堂上斷本案爲原告勝　云云中西官得供判候會商堂諭宣佈 
[船副會館控三北公司之辯論]  
　　英商船副會館以三北輪船公司不履行香港海員罷工後經雙方所邀公正人判决加薪條件在公共公廨起訴迭次審訊情形已誌本報昨由李襄讞會同英包副領事續審被告因欲證明其不贊成加薪之理由係因生意不佳水脚减少所致故邀寗紹輪船公司水腿部主任余克堅到堂作證據余供寗紹公司有輪船三艘分航外洋長江寗波三線航外洋之船名永興歐戰時每月收入水脚有三萬五千元去年每月僅有七千元故該船營業已經蝕本原告代表牛門律師聲稱敝律師知永興輪船去今兩年屢次私帶違禁物品迭受海參崴官廳重罰令證人所云蝕本並非營業之故實係因私帶違禁物品被罰虧累所致並詰問該見證永興輪船果有因私帶違禁物品被罰之事否余曰此案現尙未結該律師再問而余每答必先思索而後始言該律師以其答語遲鈍遂不復問乃與被告律師各據事實法律辯論良久始告終結中西官諭候核供宣判 
[閔行衛生協會成立]  
　　閔行鎭紳商學界組織之衛生促進協會業於本月十一日假鄕公所聞成立大會選舉李英石爲會長喬嘯農爲副會長並選顧　雲喬念椿馬柳江李焦軒吳靜存吳景靑等二十人爲評議員嗣因李會長以在滬日多請爲辭職經衆互選李英石爲評議長會長一席改推顧袖海君擔任當由顧李二君即日就職現正計劃關於衛生上之一切設施云 
[電車撞跌塌車夫]  
　　昨日下午三時許有塌車滿載貨物行經黄浦灘外白渡橋南適有二路電車在後駛來該塌車裝載過重一時不及避讓致被電車撞倒跌傷塌車夫江北人王惠貞腿部經老巡捕房五百十一號印捕前來抄錄電車司機闪號碼一面雇車送受傷人往仁濟醫院醫治旋即歸稟捕頭請示核辦 
[汽車撞跌和尙]  
　　昨日上午十一時有某號汽車駛經新閘司機不愼將行人僧靜蓮撞倒跌傷頭部血流如注當由新閘捕房三百十六號印捕前來抄錄汽車號碼旋即雇車送受傷人投仁濟醫院醫治一面歸報捕頭發落 
[無心失火罰百元]  
　　法新租界白爾路丁桂生所開之外國京貨店於前日下午失火後由救火會得悉騙皮帶車到場救熄祇焚去樓板貨物昨由捕房將丁傅至法公堂請究先據捕頭上堂稟明前情並稱查得被告　　　　 
板致肇此災請求查察中西讞員判以姑念無心失火從寬罰洋一百元充公以儆 
[多積木花罰二十元]  
　　馬霍路三百五十六號門牌漆匠因多積木花前日遺火其中幾肇焚如當經取水灌熄事經捕房查悉以其多積木花違章稟廨出單昨晨派捕將該店主吳洽昌傅至公共公堂經中西官訊明判吳罰洋二十元充公以儆 
[死人糾葛續誌]  
　　寳應人胡玉海向係駕舟爲生依舟爲家其妻蔣氏年二十七歲日來舟泊新閘橋畔日前不知因何該氏與夫弟胡玉山口角揪扭該氏適身懷孕致胎氣受捐旋即小產而斃玉海正擬棺殮間有屍堂兄蔣桂生出爲干涉並投四區二分所稟控令飭二十七保十一圖地保陸阿實投報地檢廳委派楊檢察官等蒞塲騐明並無别故委係產後身死諭令屍夫先行將尸棺殮一面由四區二分所將胡玉海玉山蔣桂生等押送到廳楊君諭令暫押候核 
[私賣鴉片者罰三十元]  
　　法捕房包探偵得居民王金生家私設榻容人在内私吃鴉片有違禁令前日稟明捕頭同至該處抄出烟具等物甚夥連同烟客一拼帶入捕房昨解法公堂請究先由捕頭上堂稟明前情並將烟具鑒詰之王供認私賣燈吃不諱中西官判着王罰洋三十元充公烟具没收 
[潘巧雲被拐之查獲]  
　　太古洋行綏陽輪船此次開往厦門昨晨將欲出口經救濟會探員虞占順余長林高金林等登輪查見拐匪吳阿根拐得十八歲湖州女子潘巧雲一口該探等向之盤詰彼此言語支吾遂一併拘送地檢廳訊究 
[皖婦送濟良所]  
　　濟良所中西女士昨晨伴送婦人吳范氏至公共公廨第一刑庭即據該婦供稱原籍安徽因與丈夫不和被逐出門致遭歹人誘拐來滬庽於客棧内乘隙逃出投入濟良所求援等語經中西官得供判吳范氏發濟良所留養 
[搶金鐲之王陳各押半年]  
　　南京路寳成裕記銀樓出店鮑貴榮因在福建路被匪搶去値洋六百元之金鐲四副報經捕房飭探查獲王阿三陳桂林二人吊出原贓解奉公共公廨訊判金鐲先交原告領回王陳押候查明有無别案併究在案昨晨由廨復訊據中西包探投訴原告所携金鐲孫在棋盤街某號内取來被告等見而隨至福建路以搜查烟土爲由上前搶取現查明被告等並無他案請爲訊辦並據原告代表律師上堂譯稱被告等口供前堂已經訊明旣捕房查無别案應請嚴究云云訊之被告二人供多支吾經陸襄讞核供商之義副領事費君判王陳二人各押西牢半年期滿均逐出租界 
[戳斃虞聚寳案之昨訊]  
　　怡昌汽車公司銅匠虞聚寳於舊曆五月初五日因爭風起衅在小北門外吉餘里口遭施桂生用刀戳斃當奉法公堂獲犯騐訊判施移送上海地方檢察廳訊辦在案昨午該廳飭派法警往傅與此案有關係之勤業襪廠主楊福生之妻楊李氏並死者之舅父王金魁及顧阿大等一干人證到案由郭檢察官命提上堂並提同在押之施桂生等隔别研訊良久判楊李氏等退去施還押候究 
[甘肅劵開奬紀]  
　　昨日爲第七次甘肅救濟震災正劵開奬之期在西門外共和影戲院舉行茲將開出之五大奬號碼及經銷各票號照錄如下頭奬二萬八千二百二十一號杭州義利源二奬三萬二千七百七十八號杭州仁裕三奬九千零五十號九江惠然四奬三萬零六百號本埠萬利發又四奬四萬四千八百十九號嘉興永最利五奬二萬二千五百六十八號鎭江分局又五奬二萬七千零四十六號漢口分局 
[誌謝]  
　　昨承中華書局惠贈第百六十二期「英文週報」及第十一期「小朋友」各一册謝謝 
中華職業敎育社通訊 
　　信址上海西門外方斜路三四八號 
[議事員及經濟校董聯席會議通告]  
　　茲定六月十八日星期日中午十二句鐘在北京路長康里功德林素餐館聚餐舉行本社議事員及中華職業學校經濟校董聯席會議討論學校重要問題除專緘奉邀外合再布告務希議事員及經濟校董諸君撥撥冗早臨實所厚幸附錄議題一件史量才穆抒齊二君調查中華職業學校附設各工塲情形一件提出中華職業學校下年度預算曁進行方針一件提出本社第五年度决算案一件提出本社第六年度徵求社員辦法 
專件 
[裁兵私議丁錦]  
　　無中外無上下無南北有公認之要務焉裁兵是也美國債權遍五洲而裁兵英國屬地滿四海而裁兵列强戰勝外患不以擁兵爲酬庸法國時虞報復不以多兵爲防敵吾之兵如何使官日肥使民日瘠使國日亂法汪能行政不能舉敎不能興財不能理外交不能辦自治不能成終之而互殺焉故外國兵愈多國愈强中國兵愈多官愈强·國愈弱裁兵者利民·利國·利法·利政·利敎·利財·利外交·利自治終之以利兵而害官害貪官與貪官而謀裁兵何異與虎謀皮然而官無反對以自暴其貪者亦無實行以自表其不貪者巧其辭曰裁兵美舉吾願之惟步驟如何脫有不諱孰負責者今南北上下裁兵之聲囂然復起矣求其有答此者乎無有也一若吾人但說不可不裁之理冀官動聽官自有法不勞吾人代答者嘻官固若是其說理乎步驟不定固儘推諉箝制無方亦且觀望未裁有預備將裁有約束旣裁有補救簡言之曰裁兵辦法辦法法政府不敢定督軍不肯定當定自吾民有辦法而不實行復當有辦法之辦法謬舉崖畧與同胞一商榷之（未完） 
 
 

Page 16

 
 
   
 
 

Page 17

 
 
自由談 
[家庭應廢除無謂之消耗] [  聽潮生]  
　　衣食住爲人生正當之消耗雖欲廢除之而不可得也然衣食住縱不能廢除之而力行節儉固吾人視爲急務者於正當之消耗尙宜力行節儉况無謂之消耗烏可不痛革之乎茲就顯而易見者敢與諸君一商榷焉 
　　一饋贈費吾人泥於「理尙往來」之陋俗遂以饋贈之多寡覘交誼之厚薄其實虚僞之禮節初無補於交情今日饋張明日贈李亦徒貽譏明眼人耳况吾之所饋未必投入所好人之惠我又非吾之所需彼此浪費金錢一無實際貪求口腹須知易染疾病暴殄天物當思物力維艱此無謂消耗之應廢除者一也 
　　二娛樂費娛樂爲吾人公餘之暇調養身心唯一之良法顧娛樂有經濟的與不經濟的之别不經濟之娛樂雖足舒養心神究屬得不償失智者不爲矧其爲不經濟而不正當者乎何謂不經濟之不正當娛樂曰費血汗之金錢而博數小時聲色之娛者是（廣義的或親朋相邀或鄰居相召彼此徵逐樂之不疲其不經濟孰甚此無謂消耗之應廢除者二也 
　　三烟酒費烟酒一之害夫人知之乃不以其害而避之反欣然親之者誠不可解也初則偶爾嘗試視爲消遣迨乎爲時旣久遂成嗜好幾有一日不可無此君之槪日費百文月需三千一家之中設嗜之不止一人者所費益不資矣且烟酒之好婦孺靡從亦於家庭經濟上感受莫大困難也 
　　凡住持家政者循是爲之廢除無謂之消耗移作正當之用途或儲爲兒女敎育之金或蓄爲事業發展之基數年之後或有收其效者矣 
[婚姻瑣言] [  醉痴生]  
　　婚姻爲人生必經之階級亦爲家庭間第一重要問題關係至鉅設非經當事者雙方之同意自不可輕易成立然手續初步仍當注重於「品性學識體質」三大要素故必以精確之眼光爲審愼之判斷三相合然後可以言結婚 
　　今日社會之議婚者其家長間亦徵子女之同意雖似較　日「專制式」的婚姻略有進步但按之實際無異五十步之與百步其入手辦法仍以「看照片」「合八字」及妝奩財產之如何爲配合之標準至品性之優劣學識之有無體質之健全與否多漠然置之不爲澈底的改良徒求形式上之同意隔靴搔瘠而欲獲美滿这結果蓋憂憂乎其難矣 
　　余友某君因鑒於舊俗結婚之弊爲其子議婚於某姓曾向女宅家長提出要求謂定婚後兩家男女須互相往還俾先爲性情上之接洽倘經幾度之試驗雙方意見發生衝突不能接近得將婚事取消以免後悔云云某姓亦深表贊同余謂此法頗有可採較之自由戀愛不可同日而語蓋一則純係愛情作用或無暇計及利害此則經兩姓家長之監督與介紹爲結婚之預備其辦法似有利而無弊値茲男女社交尙未完全公開之時若能倣面行之未始非改良婚姻之一助也 
[死得好（下）] [  徐冷波]  
　　笑人自入他遠房親戚人家後左鄰右居遠親民疎戚凡與他家有關係的誰也不替他眉飛色舞說他在天堂裏過日子了吃的著的不消說得非山珍即海錯非羅綾即綢緞這還不算另外尙有丫髴服侍他要湯即湯要水即水一舉一動毫不費力人家說他在天堂裏過日子這句話細想起來委實絲毫不錯呢 
　　唉誰知天有不測風雲人有旦夕禍福原來他親戚人家姓朱名季常以顏料爲業娶鄕紳張氏女爲妻爲人非常　直季常的性子却與他相反所以常常拜倒石榴裙下凡他夫人一言一語無不奉命維謹愛情的熱度也並不少減不過如此二十餘年他的夫人尙没生過一男半女季常屢想娶妾恐怕他夫人不允難以啓齒因將此念作罷如今旣有他的遠房親戚將笑人送給他做兒子當然是喜出望外了所以他們夫婦倆便把笑人當作親生的兒子一樣凡是飲食起居無不有人照顧或親自看護他可是没到幾時季常的夫人忽去世了好在季常手裏又不是没錢的再娶一個也不算甚事所以不到數日早娶了一位新夫人姓王名素娥乃富豪王國華的女兒當他娶進來時前兩年倒無異心及至生下兒子來了因把待笑人的心移到自已兒子身上非但把待笑人的心移到自已兒子身上並且把他當作下人看待從前笑人吃的是山珍海錯今日素娥却給他冷羹殘肴了非但把他當作下人看待並且簡直把他看得連下人都不如了時時在季常面前說他怎樣的不好怎樣的不是揑造種種壞處唉可憐笑人是個無依無靠的孩子那里是季常新夫人的對手縱有一百二十個笑人也不能辦明他們夫妻倆枕頭私語笑人年紀雖輕然而對於禮義一層尙能粗知一二所以季常夫婦倆常常無故生風打他駡他但他終是甘之如飴毫無怨恨之心以爲長輩打下輩是應該的無論如如何終不能說一個不字就是說錯了冤枉了也只得忍氣吞聲不能回嘴的他雖如此想然而素娥心裏却仍非常不快心想我雖幾次打他駡他但他終不怨我恨我這樣下去依然不能使他走終不是個事因把眉頭皺一皺如此如此想了一會唉那知竟因他眉頭一皺笑人的命就送在這個裏頭了 
　　有一天時已半夜季常夫婦二人看戲回來將要上牀睡覺時素娥忽然嚷着金鋼　的戒指不見了因向季常佯怒道我的戒指没有了我還記得放在枕頭旁邊的不知是那個賊趁着我們夫妻倆不在家偷去了喂你爲什麽一聲也不響季常回說道難道是我偷的不成素娥道那說是你偷的也倒底大家想個法兒才好我想這東西定是笑人偷的你若不信待我將他呌來問他一問便知若是下老老實實的供出來不客氣我便請他與閻羅老爺見面了季常忙勸道現在夜深人靜寒氣逼人你吹壞了身子可不是頑的素娥經他丈一說心想這話例也很在情理因此默默無言一宿無話 
　　只說第二天早晨素娥忙喚他家雇的張媽囑咐他把笑人呌來那知張媽去了半天却未曾呌來原來笑人昨夜早得了這個消息曉得娥一心一意要想害他因想再活在世上也没趣味了不如死了罷所以當天夜裏已乘著没人時仰藥而死了素娥見未叫來大喝道張媽你爲甚還不把他喚來張媽道太太他睡著哩我拉了半天但他依然還没起來素娥道你再去喊他過了一會張媽又稟道太太我委實拉不起他看他樣兒好像死的一般素娥怒道胡說你們這些人簡直没用讓我來喊他看他還起來不起來說著三脚兩步跨進笑人房裏怒氣冲天的將門口放著的一張凳子一踢見笑人仍然直挺挺的睡在牀上一時怒從心起瞋著眼握著拳向笑人身上打去接連打了五六下見他依然不聲不響心想難道他眞個死了不成後來摸摸笑人身上只見冰冷如鐵一般心想一定是死了看官你道素娥這時喜呢還是悲呢唉這事若别人見了這個光景就是不哭也要淌下涙來咳叵耐他的心腸却與常人不同不惟不弔下涙來反大聲說道死得好死得好 
[脫離家庭後的我（上）] [  恂齋]  
　　我是一家布店裏的學徒學了四年一事没有學成但是在那四年中我的看小說程度却長進了無數所以我的業師因爲我看小說程度長進就下令革除我 
　　我回到家鄕我的父老伯叔兄弟姊妹都是戟指駡我道你這不長進的東西不識羞恥還有臉回家來嗎就是我最親愛的母親也是嘆了一口氣說道唉兒呀我費了一翻心血養你到這樣長大滿望你轟轟烈做一番事業替祖上生光不料你現在這樣的狼狽回來你自已想想還有什麽臉來見我面啊 
　　我受了這種冷嘲熱駡的大激刺一時怒心不可遏就向我的母親立誓道自後你們這當没有養過這一個兒子我也譬如没有我的母親唉這是什麽話這是我一時忿氣的話啊那裏知道後來我竟然實行我到了上海没有别的事可謀就拿了這枝秃筆絞了腦汁操我的筆墨生涯唉這一枝尖尖的筆尖上一點點滴出心血去換來銅錢能有幾何所以吃啊用啊着啊住啊都是不夠開消唉天涯零落舉目無親我在不夠開消的時候向誰云告貸呢 
　　我因爲節省開消起見在一家三層樓上租了一間小房間安了一張舖床一隻桌子其餘的地方一些都没有至於什麽衛生啊空氣啊是不必講了我是素來不喜歡出門閒走的一天到夜居於是食於是衣於是一得空兒就拿着筆颼颼的寫寫了出來拿去換錢這是我的刻版文章我也快快活活過我的孤另生涯不料昨天夜裏我却發起痧來了我但覺得鼻管裏氣促頭腦裏昏悶身上的汗好似雨點般一陣陣流下來我一想這明明是發痧了我就趕快的起來想請個樓下的同居來替我收治一下唉這時夜已過半他們正睡在黑甜鄕裏做他好夢還有什麽人來替我收治呢我没有法想只好自已診治自已可巧我的痧藥藥水都已備全就在茶壼裏倒了冷茶和了痧藥藥水一齊吞下重又拿了大的厚邊銅錢在我的胸前比一比二括了幾十條的又紅又紫的痧條這時候我自已覺着有些清爽了鼻管的氣也不捉了身上的汗也不流了我就掀開被兒倒了身子想再睡一下唉可是我的頭一着了枕萬感就似潮湧般奔到我的腦門裏來 
[家庭瑣話] [  花佛樓主]  
　　歐人謂幼稚園爲景德加滕Ｋｉｎｄｅｒｇａｒｔｅｎ意言幼稚園猶一培植人類之園也我國今日以敎育尙未發達故幼稚園之創設尙付缺如通都大邑間之一二幼稚園多外人所設無甚作用也故我國培植人類之園在家庭而不在幼稚園孩童之天性及其週身之環境猶土壤也慈愛温和之父母猶園丁也有養有敎循循善誘以爲將來應世之用而暗示以立身之基猶土壤之培養也設備種種恩物敎以種種游戲俾順孩童之性得受無形之效猶雨澤之灌漑也父母子女互相親愛一片天倫樂趣享受無窮猶日光之普照也作事勤則賞惰則罰猶刹除莠草而保護嘉禾也一旦品行旣端學業有進人格之基礎成矣則又猶開花結實園丁之責任盡矣 
　　西方之諺曰誰欲富者當問其妻人生幸福佳偶爲最蓋舉世之樂事無有過於畫眉者彼持　身主義之說者實矯情人也未可繩於一般普通之人類蓋人類家庭原於一夫一婦而婦女爲家庭之花尤覺貴重以其對於其臥處之社會實爲文明進退之大元素且爲絕大之點染品也世有置身仙都者則羣花含笑燦爛如錦每覺思超然有左右逢源之樂然則我輩處身於家庭之中則有女如玉温雅嬋娟又何異乎羣花含笑燦爛如都誠以婦女爲美的化身及美育之母也 
　　人心不同各如其面家庭之主宰者品行與學識各不同則在其勢力範圍以内之家庭遂因之而生差異此其特徵即所謂家風也我國舊時甚重家風雖顯貴豪富往往布衣疏食習爲儉樸之風沿至於今一般世家往往誤解家風而以爲一種豪闊之表示是以第宅之崇高也器物之整備也裝飾之奢侈衣服之華麗也婢從之衆多也皆務爲物質上豪富之表示而於精神方面又力求安逸行必高車坐必圈椅問居終日無所事事家風壞而社會亦因之堕落矣是可慨矣 
 
 

Page 18

 
 
   
 
 

Page 19

 
 
 
[國内一週大事紀略] [  无用]  
　　本星期中國内情形漸入於寗靜結束之期使當局能一本良心循所表示之意見而行不但統一可立致卽整頓善後不難從容辦理一二年後内政修明外交順利　容提携共進於大同之治可也茲述各事之重大者如左 
　　（一）總統問題自東海退去大位虚懸此時雖有採用行政委員制之議究以我國頻年紛擾正苦多頭合議成績寥寥可數故有力者仍一意擁黎此時約有兩派北方主擁黎南方主歸孫黎亦鑒乎南方之異議統一之難期魚電痛陳以廢督裁兵爲條件詎主要之曹吳先行復允各方電文絡繹共表同情一時形勢急迫有非黎出山不能維持之槪黎亦以魚電要求旣經達的自顧所言亦難推諉遂於六月十一日早八時入都暫行大總統職權一時主持有人人心大定雖有一二疆吏發電表示微含異議卒以大勢所趨無法推倒而今則殆一致矣其於法律問題讓諸國會解决目下斬斷糾紛是亦一道也 
　　（二）内閣問題正式内閣難遽組織不得已由顏慶組織内閣半含臨時性質其閣員除董康長財政高恩洪長交通係直奉戰後發表者仍舊外外交仍顏兼内務譚延闓陸軍吳佩孚海軍李鼎新司法王竉惠敎育黄炎培農商張國淦譚未到前以農張兼黄未到前以交高兼譚黄現已電辭而譚之辭電有民黨之表示是非南北眞正统一斷不能輕於遷就也吳力辭陸長初推陸次金紹曾推升者不過照例之應酬今則金永炎爲陸次則吳之就與不就殆無大關係矣内次爲孫丹林敎育爲何煜旣總長不到之兩部各易以實任之次長辦事有人復以人他閣員代負其名則内閣問題亦未嘗不可謂爲且告一段落也 
　　（三）南北問題南方護法主旨終始不變是老革命家孫中山之堅毅力爲他人所不及不過孫自陳炯明退職後内失臂助之人以致處處受虧近傅陳吳携手徵諸各方殊爲可信十六日路透社香港電有中山離去廣州之報總之中山之主義不可磨滅而中山之實力現確難與北方抗說者謂東海退去時中山應亦宣言護法已成聲明下野爲保令名計此本政治眼光立論其說未嘗不是然不能謂中山彼時不下野遂以事後挫敗而斷爲非也如此南方國會恐亦不能久存好在北方極力與南方拉攏如對伍老博士則放言讓其組閣贛省長謝遠涵北方亦加任命此皆北方予南方以轉圜之機南方而能稍稍犧牲主張中之一二條件從此可告統一矣 
　　（四）直奉戰事張作霖敗退榆關仍未甘心處處爲作戰計畫據十四日京電則兩方激戰三日死傷甚衆近则有調和之意而使團亦希望雙方從速和平謂能於山海關百里内各不駐兵作緩衝地則與條約與民意均合細察情勢和期亦不遠蓋多戰無謂也而十五日停戰令之發布據云與吳張接洽可信 
　　（五）國會問題恢復舊其議已决雖新新國會議員作梗卒爲衛兵强勸出去南方國會有議召八年制憲會議等說然舊議員已到京十三日命令已將民國六年六月十二日解散國會令撤銷是法理上舊會殆可恢復不過議員能否足額私爭能否減殺設紛擾如故則八月一日開會之表决殆成空話甚或如本報駐京記者所謂「恐將以長期茶話終其身」耳記者以爲此事與大勢大有關係如果大局奠定議員復何所求苟各省疆吏一致贊助就近勸駕足法數亦非不可能之事也 
　　（六）廢督裁兵今之人民恨兵如恨鬼畏督如畏虎心裡保留之廢督裁兵希望亦有日矣天相中國黄陂以此爲要求曹吳以此爲應允各督軍亦以此爲贊從之表示而浙督盧永祥首先實行時機一到急轉直下表面觀察雖欲不樂觀而不得第裁兵委員會（浙江則有廢督善後委員會以盧爲長）誰長誰副誰主其事吳佩孚誠爲一重要人物然吳以外之北方老輩與南方要人應否加入如徵王士珍爲長李烈鈞爲副等亦屬調和立法而權限之分畫經費之籌措洵屬極大問題且此事貴神速不宜久延夜長夢多易生變化期以半載雖不中不遠矣 
　　要之此次政局一變外團頗多好感對黎又别無問題所慮曹氏兄弟勿貪天之功而多所要挾以製吳之肘黎之左右勿乘機攫利致乾淨之菩薩終爲齷齪之菩薩則太平之治可計日至已 
[世界一週大事紀略] [  无用]  
　　世界大事本星期中足爲紀述者（其一）爲日本内閣之改組年來日本政權把持於政友會之手此次推加藤友三郎組閣誠爲日本歷史上之創舉蓋加藤非政治家不屬何政黨而隸屬藩閱海軍出身者其頭腦清晰與腐敗舊官僚老軍閥不同氏赴太會歸國組内閣意者日本知今之立國不能局於一隅而必明察世界大勢當其衝歟其聲明外交不變或者不變之中手段將傾向於華會之原則我與比鄰誠宜注意（其二）海牙會議之準備此會繼日諾瓦會議而起六月十五日在和平宮開幕荷外相爲主席法政府不變其對俄私產之態度英國則認此爲妨害俄國主權其開會將采絕對秘密主義不許新聞記者旁聽云（其三）愛爾蘭事件之進行據傅英愛談判進行頗堪滿意南愛首領主張造成人爲的時局勸國人持发忍耐勿爲感情所驅而陷入錯誤政策英兵在北愛迭啓戰事南愛憲法十五日公佈導言認定英愛和約爲法律凡憲法條文或法規有與此約抵觸者皆無效憲法聲明愛爾蘭自由邦爲英帝國内民治國之同等一份子認愛爾蘭文爲國語但亦同樣認英文爲正式文字男女有平等公民權包括選舉權在内法律不得歧視宗敎兩院以比例代表制選出行政會以至多十二人組成之行政會總裁由衆院推舉之副總裁與其他行政會員二人以衆院議員擔任者由總裁推舉之其餘行政會員則由一委員會半有代表衆院之性質者推舉之云云蓋南愛固漸入整理之境矣（其四）菲列濱選舉之總結衆議院國民黨約得五十席佔全額九分之五集合黨與民主黨所得略同蓋國民黨似可得兩院之多數也其請願團上書哈總統（一）吾人欲得完全之獨立（二）吾人自有行政治國之能力（三）美國人爲吾人所作之事業感謝之願維持友誼云（其五）人權發展之動機俄莫斯科開審俄國社會革命黨暗殺傾覆勞農政府案觀審者二千人共產黨代表舌戰頗烈此種公開討論爲四年以來之第一次印度回敎徒大會謂英國所發土人慘殺希臘人之語爲英仇視回敎之伎倆又謂調查事而不使回敎代表加入調查團内則不能使印度滿意現在决議消極反抗而印度甘地下獄後靑年印度報主筆由葵萊希代擔任現葵亦因文字被逮美國黑人爲反對私刑而游行此皆人權關係之競爭也此外經濟問題爲極重要國際銀行家之討論以法不允减德國賠欵故會議休會暫不進行將引起不寗時局蓋法國提出承認之條件（一）註銷法國欠英美戰債（二）英國放棄其應得之賠欵也倫敦紡織工弁减工資德國内閣恐因銀行家會議中止之故而發生風潮美國煤礦工以工資照舊爲條件而望解决印度海員萬人罷工要求加薪航業受其影響奥國經濟不可言狀迫國人而購外國貨幣矣蓋世界戰後之經濟同趨急迫而戰後之人權咸欲活動世界之局勢變動此二者爲其犖犖大者也 
[瑞士聯邦行政會] [  通一]  
　　當東海下野黄陂遲延不允入都時有主張組織行政委員會以維持政府現狀者考此制創自瑞士今土耳其試行之而亦見効可知非無研究之價値者也茲述其崖略並附以瑞垣士憲法關聯邦行政會之條文以資參考西哲有言最優美之治制爲一國審度國情复然獨造者徒事摹仿本屬非計然瑞士政制之優點並不在不設總統行政會之權限及其與立法司法間因此制而構成之關係能使黨爭緩和政府穏定治有常軌民不被凌皆足當吾人極嚴重之注意他日制憲支配三權時可爲吾考慮之助也 
　　治政治學者每稱瑞士爲實行民主制成功最著之國考其治制與歐美民主國大致相同立法司法機關之組織仿美制國會有兩院衆院由人民直接選舉參院選舉以州爲單位各州選炪兩人最高法庭爲聯邦裁判所有似美之大理院其行政機關之組織則獨與衆異瑞士人民深恐政權秉諸一人專斷由是而起故仿美制創共和國家然不設總統而以聯邦行政會Ｂｕｎｄｅｓｒａｔｑ代之 
　　行政會有會員七人由參衆兩院開聯席會議於有國會議員被選資格之瑞士公民中選出任期三年與國會會期相終始新國會召集之後即選舉新行政會會議會員未滿期而去職國會即爲之補選補任會員任期至原任會員任滿之日終了 
　　行政會分七部外交内務司法兼警務軍務財政農工郵路是也會員各長一部何人長何部皆自爲支配按最初規定各會員之職務須每年更調一次嗣以窒碍殊多收効難佳此例雖設而若廢矣 
　　瑞士聯邦元首即行政會會員之一與副元首同由國會選舉任期各以一年爲限滿期不得於次年連任元首或副元首嚴格言之實非總統或副總统僅行政會之議長與副議長耳議長督察各部行政事宜外仍須治理其原轄一部之職務對於行政上所負之責任並不較其他會員爲大蓋無完全之行政實權也 
　　行政會之權限頗爲廣泛名雖爲主理行政事宜實則時亦旁兼司法立法三權獨立之義瑞士亦遵奉之而未嘗實行也聯邦裁判所祇可審理有關公共法律之爭端 
行政訴訟都由行政會直接裁判而以國會爲上訴機關以行政侵司法本爲弊政然亦有便利之處蓋行政會旣非司法機關於裁判時可於事實法律兩端兼籌並顧若察度情形可偏重事實而得不背法令之根本原則則逕可偏重事實以斷理之此項伸縮操縱之權大足以濟法律之窮促而適合一時之需要 
　　或謂行政會有如此威權不將濫施之而滋流弊乎瑞士人民歷代爲自由民族惟其享自由也久故其尊視自由也亦特甚其政治上之結黨與言論自由極爲純正與論亦極健全行政會决不能武斷妄行以逆其意按諸事實行政會直接裁判職官之機會甚少聯邦法律之執行者爲各州長官行政會祇處於仲裁者之地位耳且該會並不屬於何黨故無偏袒之虞有此種種原因行政兼司法無弊而反有利焉 
　　行政會有督察國家法律是否遵行之義務實行此義務須有明察之判决力及應備之智能不可因固執成見死守成法與各州妄起爭端瑞士行政會頗能優爲其義務而未嘗有重大之困難發生然若不幸而行政會與一州意見背馳解决無方行政會可施高壓手段立將中央資助該州之欵停止撥付遣兵鎭守其境一切軍事費用由該州擔任據歷來經騐而論州終必屈服於中央之前此等護法手段頗爲奇特然瑞士人民輿論純正崇儉成風其兵士亦紀律嚴明秋毫無犯故每能奏效也 
　　瑞士行政與立法間之關亦他國異行政會非政府獨登一幟之機關對於法案無最後之判决權卽在行政方面亦幾無獨立權力一切政治行爲皆須受國會之監督管理或干涉行政會每年須編一詳細之報告述行政狀况交於國會國會接到此報告後詳加討論而議改革之方 
　　在數種情形之下瑞士之行政會頗似國會政府中之内閣行政會會員雖不能爲國會議員然可出席於國會參與辯論而於立法上施其偉大之勢力該會並可提出議案於國會國會時亦請其對於某事擬一議案按照習慣凡非行政會介紹之議案必先送達於該會而後提出於國會之委員會行政與立法間之關係雖若是其密切考其實與國會政府中之内閣根本相異蓋行政會對國會並不負責苟其政策不得貫澈施行並不辭職若國會於行政或立法事宜上其意見與行政會相左行政會常服從國會之意志遵其命令而行 
　　行政會乃一事務團體會國選擇會員時遍重於個人之政治經騐彼苟能治理行政勝任愉快便稱合格故凡政黨領袖於政界中俱偉大資望或勢力者每不入選蓋國會與人民並不望行政會壟斷或操縱全國政策也各會員亦不互相結納以造成一種勢力彼等所抱政見常絕對不同瑞士政黨中勢力最大者爲自由與急進兩黨行政會中每黨常有二三黨員厕身於其間故行政會斷不能爲一黨所壟斷邇來全國輿論且以該會當代表全國各派其會員不可僅限於二三大黨爲主張矣 
　　以此份子複雜派别分歧之行政會而能進行順利絕無窒礙殊爲異事揆厥原因約有三端（一）會員有互相諒解服從多數之習慣（二）重大問題之最後表决權操諸國會（三）會員無主張一致之必要除各盡其職外無其他義務各會員不得全會多數之同意固不能單獨提出議案於國會然以該會名義提出之議案表示反對之會員仍可公然抨擊之故有時行政會所提之議案其會員仍可在國中會互相爭辯之此等事實不常見大都能互相諒解服從多數若黨見太深遇事意見背馳行政會自身將無由集會而全國輿論恐亦不能容恕之也 
　　瑞士集州而立國其人民血統複雜宗敎亦派别多端欲聯成一氣鎔於一鑪誠非易事羅致各派份子組織一行政會議爲全國最高行政機關實爲調和意見避免爭端最善之策此亦卽爲該會不得由一黨組成之大理由也集各派份子於一處使執行全國行政事宜欲圖有所建樹而博國人之歡心自必先使其黨見減至最低程度其黨見愈低其地位可愈見鞏固瑞士共和之眞精神卽在於斯其所以見稱於世者亦以此行政會之會員非但選自各黨且其多數並不代表國會中有勢力之政黨考其原因行政會雖每三年改選舊會員常得聯任其支配都以舊狀爲衡斷而不以一時政黨勢力之消長爲轉移故也會員任職短者三四屆久者多至十餘届經騐愈富黨見漸消政治得入正軌而政府得見穏定矣一會員死亡或辭職後繼任者大都選自國會議員中憲法規定一州不能有二會員於行政會各會員俱得聯任且退職會員之後繼常爲共同州之人故行政會會員之位置幾常被數州　盤踞此乃習慣使然各州亦頗安之 
　　瑞士聯邦行政會制已略述如上論其權限極爲狹隘然掌握政治機樞調和黨派傾軋實此行政會也瑞士某著名政治家稱其爲國會之行政委員會考其爲制能取英國内閣之長而去其所短行政與立法得互相信任和衷共濟與英略同不同者英之内閣由一黨組成而瑞士之行政會則各黨皆有代表混合内閣之勢力每極薄弱閣員貎合神離互相傾軋勢所難免若一黨之閣員能號召國會之多數彼等卽可壓抑其餘閣員瑞士之行政會旣非國會内多數黨之機械各會員政見儘可不必苟同各抒其意聽國會及人民之裁决则對於一問題之對壘黨無所用其爭而全國人民意志反可得正確之代表國會制下之内閣前倒後起更迭無常内閣改組政策亦因之而變更政治常在飄蕩無定中瑞士設行政會而無此患行政會會員之選擇不以黨派爲前提而其任期亦甚久遠如是得維持一種常態一時淺浮之政治潮流不能動搖之政治有常軌國運斯日進於隆焉 
　　瑞士憲法關於聯邦行政會之條文 
　　第九十五條聯邦最高行政權以七人組成之聯邦行 
政會行使之 
　　第九十六條聯邦行政會會員由衆議院及參議院開聯席會議於有國會議員被選資格之瑞士公民中選舉之任期三年一州不得選出聯邦行政會會員一名以上 
　　聯邦行政會於每一國會選舉之後更選之 
　　聯邦行政會在三年之任期中有去職者由國會於該員去職後第一會議中補選之補缺者之任期以去職會員所遣之日期的爲限 
　　第九十七條聯邦行政會會員在任期中不得任聯邦及各州之其地官職並不得營他種職業 
　　第九十八條聯邦行政之議長卽聯邦之元首並須置副議長一名 
　　聯邦行政會議長及副議長由國會自聯邦行政會會員中選舉之任期一年 
　　退職之議長不得被選爲次年之議長或副議長 
　　同一會員不得於兩年間連任副議長之職 
　　第九十九條聯邦行政會議長及行政會其他會員之年俸由聯邦國庫支發 
　　第一百條聯邦行政會至少有會員四人出席方得開會 
　　第一百零一條聯邦行政會會員於衆參兩院中有發言權而無表决權於討論之事件併得有動議之權 
　　第一百零二條本憲所規定之聯邦行政會之權力及義務例舉如左 
　　（一）聯邦行政會按照法律及决案指揮聯邦政務 
　　（二）聯邦行政會須注意憲法聯邦法律及命令與聯邦約書規定之遵行因本會之提議或接受控訴後可籌必要之方法以强制此等法令之遵行照第一百十三條之規定須控訴於聯邦裁判所之事件不在此例 
　　（三）聯邦行政會須用强制方法以保障各州憲法　　（四）聯邦行政會可於國會中提出議案或其决案且可對於兩院或各州送來之提議陳述意見 
　　（五）聯邦行政會執行聯邦之法律命令及聯邦裁判之裁判并於各州間之爭議仲裁和解或審斷之 
　　（六）聯邦行政會委任不屬於國會聯邦裁判所或其他官廳委任之官吏 
　　（七）聯邦行政會審查各州間互訂之條約或各州與外國締結之條約可以准許者予以認可 
　　（八）聯邦行政會須注意聯邦在外國之利益國際關係之維持尤須特别注重之并擔任對外之一切事務 
　　（九）聯邦行政會保守瑞士對外之安寗及其獨立與中立 
　　（十）聯邦行政會保守國内之安寗平和及秩序 
　　（十一）時機急迫國會未集時聯邦行政會得徵募必要之軍隊而部署之若徵募之兵在二千以上或其留駐在三星期的以上須立即召集國會 
　　（十二）聯邦行政會擔任聯邦之軍事設置及管理屬於聯邦政府之一切行政署局 
　　（十三）聯邦行政會檢查各州應歸該會認可之法律及條例并於各州行政諸部之應由其監督者行使監督權 
　　（十四）聯邦行政會管理聯邦之財政提出預算案并編製歲出歲入之决算表交諸國會 
　　（十五）聯邦行政會監察聯邦行政官員之行爲 
　　（十六）聯邦行政會須於國會之通常會期中呈書該會之行政報告并聞具聯邦之國内狀况及對外關係及以增進公共幸福有益之方法介紹於國會 
　　聯邦行政會於國會或兩院之一有所諮詢須製特别報告 
　　第一百零三條聯邦行政會之事務須分配於各部由會員分任之此等分配專以便利事務之調查及處理爲目的其决定須以聯邦行政會全體之名義公佈之 
　　第一百零四條聯邦行政會及其各部於特别事件得延專家共議之 
 
[協約國在日諾瓦會議之眞相] 意大利諷刺畫正背面 
[支崙民族之聯盟] [  无用譯]  
　　人種之學難言之矣非深邃於歷史地理而加以精確之觀察不足以期的當然世之談人種者非必盡 
 
 

Page 20

 
 
　考　　或懐政治作用假此以欺　者耳目亦恒見之是篇爲日本法學士今岡十一郎所著載第二百二十二期外交時報原文譯爲　ツン三字與向稱中國爲支那之音近似而微異或者别立類似之名稱而欲動讀者歟文中於美國則加以指摘於東洋則極意聯絡有政治作用乎抑眞爲學理上之研究乎記者難遽　斷姑迻譯以質當世人種學者无用識 
　　資本主義經濟組織下之侵略的國家鬭爭不可謂爲世界大戰之終了與大團圓也蓋突然發現之問題猶有階級鬭爭與種族鬭爭在世人往往認階級鬭爭爲社會問題而對於大的種族鬭爭以冷眼視之夫所謂「蒲羅雷太利亞」之社會階級爲成階級「蒲爾喬阿」之奴𨽻以被虐待之事爲不合理不正義而疾呼解放或於「蒲爾喬阿」國與「蒲魯雷太利亞」國强取對奴𨽻之事實主張不合理不正義而保障生存權而不傾耳以聽者非不思議之事乎某種階级置於奴隸狀態某種種族置於奴隸狀態旣云奴隸此中則無差别已果以使他人爲奴隸而虐遇之事爲惡者則階級間許其鬭爭而種族間無否之之理由也若其種族全體化爲奴𨽻而欲絕滅之則如何而認其種族階級之自由以受其平等待遇乎如此無論何人不能享其絲毫之自由與平等故吾等爲個人之地位階級面圖地位之向上同時吾等又不可不努力於種族全體之地位而提高之矣 
　　吾等决非好鬭爭者要皆和平逸樂處此世原冀相樂相慈爲懐焉第天與之土地物質有限而人類之增殖與各人之增長慾望無涯鬭爭之起爲必然之事使此鬭爭而優勝焉决不能孤立不求援被階級鬭爭者作勞動組合以國家爲同盟或聯盟而與他勢力相對抗此爲今昔情形之所同而不稍變也 
　　吾輩現在之狀態對彼主唱横斷世界之勞動組合萬能主義者難與贊成何則同一組合員中有皮膚異色之人種爲組合員時不能得同一之平等與待遇夫阿美利加之黄白或黑白人種間之軋轢各有所好即加州之秦魯茲克放逐日本人事件澳州之白澳主義蒙古利亞人之禁止移住及黑人之阿美利加狀態此固明明知爲非人道的不合理而不正義的然以人種異而彼等不覺此爲不欠公平之態度蓋彼以生活程度相差文化程度不等卽風俗習慣亦各異而資爲口實有優的能率廉的賃銀放逐同僚於腕力强制之下在最自由最平等思想發達之阿美利加人且未之思也吾等如今日勞動者之所唱而作横斷世界之勞動組合卒不能得眞自由眞平等也何者如斯之組合實出於初料以外故吾等於此不得不憶及世界的根本之改造也黑人今極力運動於馬加思迦惠統率之下以建設一億二千萬人之阿非利加之黑人共和國此爲今日民族自覺之時也然我黄色人種亦於亞細亞地方作「支崙」亞細亞聯盟乎六億八千萬之支崙民族免受他種族不平之待遇以促亞利安民族这反省使與彼等同爲平等之人面獲得生存權也 
　　此數千年實爲阿利亞塞米基茲克民族之全盛時代世界中之他民族以彼爲奴隸即彼等因特有之殖民地政策之汎奴𨽻主義而支配世界而挈取人類之多數矣夫阿利亞·塞米基茲克之勢力實組織的計畫的也即彼等所執之手段第一宗敎的文化的侵略也第二資本的侵略也第三武力的侵略也近世史腦丁人種斯拉夫人種盎格路撒遜人種三種族間之劣弱人種其對有色人種爲汎奴𨽻主義之優勝劣敗史也今爲盎路撒遜民族狡獪侵略的外交策之優勝時代焉當大戰之後俄德崩壞全世界爲盎格魯撒之獨占舞臺惟所欲爲無求弗得若縮小軍備若太平洋平和等美名之下實行彼不用兵力之亞細亞侵略主義亞細亞征服主義蓋使支崙民族之爲奴隸化也故華盛頓會議對於亞利安民族之支崙民族之侵略主義表現汎奴𨽻主義之會議也其結果盎格魯撒遜人種於支配世界更進一步試觀亞非利加波斯中央亞細亞印度等旣彼等爲汎奴𨽻政策而中國當其中途也何種協約何種宣言何種借欵等名之下盛爲鼓吹彼等肆口唱人類之自由平等正義名誠美矣其心果何如乎是不可不類人類間相互扶助之也吾人不願爲資本家之奴隸對於冷酷而殺人的汎奴隸主義亦非所能堪讀者其有疑於予之稱彼爲冷酷與殺人的之言爲故誣彼等乎請一觀彼等對於黑人之殘忍刻薄的實例 
　　亞美利加合衆國對於黑人有法律外之法律制裁凡黑人犯事不以審問或判决而以火炙及撲殺等之極刑故無罪而陷於悲慘之運命者决不少此之謂私刑最近合衆國關於此種私刑之調查千九百十九年爲八十九次二十年六十一次二十一年十一月止五十二次（要因黑人對於白人之婦犯罪時用之）昨千九百二十一年一月二十七日之奴臺拿所行之私刑狀况目擊之者記其受刑黑人潘離隔判火刑時哀呼之最後一語曰「余願埋葬於麥可奴利亞」其詳則云當時觀者約五百餘人火光炎炎燭天黑人哀號之聲雜炎炎之火燄而放出慘亦甚矣阿爾康薩斯地方刑黑人時先縛之於圓木於其身之周圍堆積少量之木葉並灌以迦斯林即燃火而焚其處每越數分鐘加以新木葉火燄及腰而將腹部燒燬之時羣集之一人更將迦斯林灌於黑人之全體數分鐘後黑人全化爲灰燼矣方筋肉被脫火燄向顏時潘離依然保其意識不發一聲不乞一憐彼僅求其速死自拾熱灰吞入口内羣集之人又不許其速死而蹴散熱灰且阻其吞食施此火刑時不加槍擊而旁立二人從旁作審問狀凡此情形俱實地所見而筆之於書者是即愛自由絕呌正義德謨克拉西之本國亞美利加合衆國人對於他人種所爲之行爲也 
　　然則支崙民族同盟是爲彼等今日所必要亦即限於自然的必然性而產出者也日本今日之地位東被挑擯西受軋轢即南方之白澳主義亦被嚴扃其門北爲某某之跳梁而有出兵之事重以美國今後六十五年間將從出拉斯加而沿海州以西比利亞爲其勢力範圍計畫旣定傳聞至確而喀摩卡茲加及東部西比利亞之租借問題今且起矣故今日欲脫阿利安之汎奴隸主義的殖民政策之軌使亞細亞人不相携手日本將成爲孤立而支崙民族全部將堕落於有色民族全體之阿利安民族奴𨽻之手而形成悲慘之運命矣 
　　然則支崙民族果何如乎距今約二萬年前今之戈壁砂漠邊有一大内海周圍控山而水清景色秀麗豐衣足食雖印度之極樂世界不是過說者謂當地球初發時地勢至烈人盡樓居山腹中以避其熱就地理學上之原理言地球漸漸收縮而成凹凸或隆起而爲山嶺或深陷而爲溪谷此地固隆起者也然此内海之底爲砂地水經漏盡而極樂之地全變而爲荒凉之砂漠且東部之住民東南下而爲中國民族更住東部之民族經滿洲沿海州而渡白令海峽通過阿拉斯加而成爲南北亞美利加因第安此爲最後所殘留者其住居内地北部之居民其間人益增殖地益荒蕪而南部之好適地被他民族占領以去不得已北向流出至西比利亞之矌野地方缺乏天惠任該民族之東進西進自覓生機以維持其生活彼經朝鮮半島而渡日本者即今之日本種族之祖先也西進之族如中央亞細亞人土耳其人匈牙利人等是 
　　匈牙利人本與土耳其人相聯絡復其間爲斯拉夫人隔斷今則居於孤立無援之地位北爲艾爾孟南西爲臘丁東爲斯拉夫四面楚歌境亦窮矣日處於憂愁艱苦之中故彼等民族之肉體精神有非常之彈力性今計其數約有一千一百萬人其中四百萬人因世界大戰之結果而失其住家喪其食所蕩析離居生活悽慘此種民族吾等於學名上稱之爲惠爾·阿爾泰人種最近則稱之爲支崙民族故支崙民族以日本爲始而與朝鮮人中國人滿洲人通古斯人印度支崙人蒙古人土耳其韃靼人及夫因人匈牙利人等皆一本同根而分血之兄弟姊妹蓋同胞也 
　　此一團係屬極地之住民與屬於温帶之住民爲多數故决非怠惰民族也然天然之恩惠少常迫於衣食適與動物相似遊牧生活耏逐水草以居生活程度之低與原始人類無以異視内地之貧民窟益不如遠甚因不識所謂文化生活也然是等民族勞働力無論已精神能力亦殊發展如成吉思汗與吉慕爾等爲歷史上彪炳之人物第限於天然之暴威今一時入於休息狀態耳若輩於自已之生活外眼中别無所謂資本家與勞働家之組織第以欲保存微弱種族之生存權種族亦不可不爲連衡之道蓋將來一國或一民族以臨國際之艱局爲不可能之事觀於最近之大戰徵例鑒鑒爲可明已無論如何强大之國孤立無援斷斷不可况小弱之種族面謂無聯合同盟而欲存在是奚啻緣木而求魚也精神的物質的或文化的旣與阿利安之横暴爲抗且知不可不悉同胞多數之力以與之也如以有肉體的精神的能力之同胞人類之血緣者爲一團作所謂支崙民族聯盟以維持爲人之生存權决非優勝者之征服民族也然其要求平等之生存權外無他道威爾遜氏發一言唱民族自决之主張無數小弱國咸如雨後春筍蠢蠢欲動第以今日維持其生命非常困難故彼等須要求較大的種族聯盟而於匈牙利土耳其保加利亞費朗德愛斯忒利亞胡古拉伊拿中央亞細亞西比利亞等業行運動而吾等際此機運造成五個支崙集團而完成支崙聯盟即土耳其保加利亞匈牙利胡古拉伊拿之七千萬人建設西支崙以中央亞細亞及中央俄羅斯之六千萬爲中央支崙以夫因胡果侖之二千萬人爲北支崙以西比利亞滿洲·朝鮮·日本之八千五百萬人爲東支崙中國·西藏·印度支那及羣島之五億人口爲南支崙此五支崙之聯盟人口約六億八千萬人就今日世界人口十七億計之阿利安人種八億五千萬赤色人種四千萬黑人一億二千萬無論如何其足以對抗阿利安人種者舍支崙民族其誰與歸且支崙民族之於各國民利害與共境遇相同同胞而有血緣關係者也勞働運動須勞働者之敎育支崙運動須支崙民族之精神即須使知利害與共之血族的意識也阿利安人文化雖勝非自然之法則而勝者今白人之凋零期其將來乎此數十年來人口减退首推法國而其他各國亦有如斯之情狀意者文明將於大戰而示一最高點乎 
　　自來阿利安之人化恒因支崙之文化而得補救維持者其與數千年來之自然暴威戰過去之日如嚴冬籠雪蓄養潛勢力今後則如東風解凍蟄蟲始動句者畢出萌者盡達歟蓋支崙民族决非欲爲優勝征服民族惟求平等之生存權公平之待遇如是而已所謂眞平等决不能任個人要求而須由種族間之要求也 
橋上一婦擔兩囊表不歐洲各國之現狀擔之一端爲收入他端爲海陸軍費及溢額紙幣橋爲恢經濟原狀之途徑失足下堕即淪於破產婦大聲求助立於對岸者爲美國高聲答之曰汝當先自助量入爲出斯可獲救矣（美國諷刺畫） 
[中華民國十年通商海關各口全年貿易總論]  
　　竊查本年貿易情形自歐洲停戰以還光陰荏苒三載有餘綜世界經濟狀况而論復活之機罕有所見洄溯大戰後發生之歷境在上年則爲重行整理之年度前論已詳言之而上年年内其始物價驟漲繼則跌落愈趨愈下直届年終時甚至貿易大爲疲滯舉世界各種貿易與夫工業所在爲之牽累者不少迄本年歲首下趨之勢仍未少衰故人多期望彼時爲恢復之權與迨後惜未見諸事實蓋大批物價於歲首數月間跌落之確未稍變乃交入五月日本物價始有復起之兆查上年日本物價亦曾爲陡轉之先機不旋踵世界物價亦各相繼而跌本年約在同一時期内印度物價稍有起色惟美英法以及歐洲大陸多數各國其物價之減縮雖不似往昔之速而日趨於下依然如故以五六月間爲尤甚及至交入七月統計報所載之指數較六月間英國高漲百分之三法國百分之二八月之際貨物價格各趨異途然而顯爲時機捩轉之徵緣由此以往直至歲末大批貨價漲落有限且有數國分明有往上之趨勢獨英國則不然一年之内始終跌落歲聿云暮人多持難關未過將益趨悲境之議竊以否極時期已成往事而不乏現象可尋藉以證明之美國旣歐陸各 
 
 

Page 21

 
 
大國之景况自入沉悶時期以後茲亦漸覺有望夫經濟之紊亂旣如上述自必影響於各業之活動以及有關係各國之人民鉅而且烈其爲彰明較著勿庸多贅但物價之減跌於國際貿易固屬有捐而國際貿易又大都與吾人具有關係者嗣因商業凋敝到處皆然則國際貿易尤大受其害須知物價減跌之度各國參差足以證明以上所述者其減跌之度旣異則結果於國際價格之聯屬從而發生變化所以國外匯兌爲之混淆卒使國外市場舉棋無定趦趄不前更足以加重市况蕭條而啓投機事業之漸處此逆境所引以爲慰者撫今追昔每一回憶歷史上迭次大戰爭或掀高經濟風潮必有同樣之反動力隨之發現如法國革命拿破崙之戰爭美國南北戰爭法德戰爭等之後貿易停頓匯兌紊亂而且貨幣受可駭之影響以及紙幣濫發價格跌落等初無少異當法國革命時發行之紙幣跌價之鉅曾經如是據糜爾氏紀載彼時奶油一磅竟售至紙幣六百法郎槪言近世之運輸與交通情形曁國際貿易之金融調劑以及世界勞工狀况等此僅爲各緣由中之數端已足令各國經濟上之聯係相互倚傍有如今日之密切者故世界各大商業中心黠或以貨物輸入中國市場或銷用遠東物產者所發生之變端皆於本論陳述之中國狀况影響所及殊非淺鮮可見本年中國貿易大都不佳實爲商業史上最劣年度之一上年所記之貿易頽敗景象本年開始宛在目前市場存貨過鉅已爲進口貨流入之梗而内地各大區域又復不寗益以雨水時節洪流暴發出口貨又復受制於是購買力因而减少觀於存貨日難脫售即可了然進口商人負累甚重於戰後最盛時所定之鉅量貨物幾於求其脫售而能不受重大之損失殊不可得至銀價之步驟跌落於滙率上已可見其關係貿易自屬非常但出口貨並未得其援助因國外市場遠東貨物早經充塞其間以致銷路疲弱價格日減上半年間之此種困難未嘗稍改夏令之中趨勢則較爲可望若論存貨之脫售其中雖有阻礙而已確有進步尤以疋頭貨爲最五金類之流通亦較爲自如出口貨具見加增上海廣州之絲至爲活潑各種貨物均有銷路其一致發展之槪有目共覩殊覺不少惟進步頗爲遲緩迨至年終時淸理舊帳積極進行所在皆是前之信用淡薄者雖未盡除而銀行對於多數商號其有未克淸理兩年來滾存債項之人依然予以經濟上之助力故而情形特佳實較數月來爲勝至於本年政象混沌如故各省意見紛歧音有數處輒以干戈相周旋統一南北迄未有實際上之解决政府現仍分立殊屬不幸自粤軍放逐陸榮廷離桂後南方著名首領孫逸仙即被舉爲南方總統本年外交範圍内和會與簽定中德商約均爲重要事端華會上中國所獲者爲退還膠州裁設在華郵局修改進口稅則等而收回外人所享之領事裁判權則由特派之委員會辦理之中國商約係於五月二十日簽定德人已放棄領事裁判權所有之在華德人今而後惟中國法律與司法是從本年各關稅收超過上年空前之數共多四百六十萬兩雖有上述種種拂逆然而不爲阻礙此誠逾軌之事以下稅課一段另有解釋茲將各口貿易情形略述於下查北滿一帶年間貿易情形與原狀相差尙遠鬍匪成羣蔓延爲患盧布絕跡幣制紊亂而西比利亞政象又復不寗凡此數端均爲造成貿易衰敗之故然西比利亞富源缺乏一俟大局底定仰給於北滿者正多是北滿貿易前途之光明可爲預卜愛琿·綏芬河·滿洲里各關由西比利亞報運進口之皮貨顯有特著增加中以灰鼠皮爲最兔皮亦甚多經由貝加爾湖運入之煤斤市場之上復行發現但運來數量僅有二千一百三十一噸未免微末洋貨疋頭·煤油·榮蔴袋均見興旺其檾蔴袋之用途實爲五榖市面活潑之證據荳子收成數在平均之下而佃家得價則異常高昂小麥年成失望品質數量皆不及上年所產之數盡由滿洲麫粉廠收用惟阨於貨物短少各廠中因而歇業者有之開半工者有之所以外洋麫粉遂有若干數量輸入滿境以補其缺琿春上年迭被匪徒襲擊本年境内則較爲安謐担感受前此之騷擾曁俄國方面貿易停頓歷時已有數月之久幸將近夏季貿易復甦荳子荳餅之運往俄國及朝鮮者恢復不少惟天時亢旱圖們江水勢低落以故由琿春江淸境内循流而下之木材不無阻滯而年成又大受其害收穫僅及四成爲止安東一口本年鴨綠江上木簰運輸情形之佳爲往年所罕見該季終止時期總共由上江運到木簰一萬零二百六十二張計有三百元九十九萬八千八百八十二連有此空前之數實非意料所及野蠶繭收成之劣可爲浩歎據聞係因氣候不良之故出產成數與上年相較計得其七野蠶繅絲運往日本頗形踴躍本年將終之際市面已有繼長增高之勢係因日本收成歉薄存貨缺少横濱價格高抬之故素棉布所應爲提出者如市布粗細布等進口之數日見其增南若全境歲占大有收穫之佳較近年爲盛間有數種貨物方之平時增加二成至三成之譜遼陽區域爲種甜蘿萄之中心點收成之數亦有可觀數年來北滿所產之物因境内發生之情狀曾以大連爲出路惟自中東鐵路沿路秩序恢復之後益以海參崴改收妥善運費以及船運利便之進步於是貨物往來復循故逕並不以南滿鐵路現由陶賴昭北面中東鐵路各地點南下之過路貨如荳子·荳餅·荳油·小麥·麫粉等運費之减而再經由該路作爲南下之道大連一口年中發生之重要事端即係四月十六日關東政府對於大連物產交易所頒布法令槪以金圓爲本位彼時商人力圖保留銀本位未能有效此項新法令乃於九月六日實行前之荳子·荳餅·荳油等交易均以銀元標價今則祇有金圓爲交易之媒介物故銀價起落無常之險可免牛莊一口本年洋布進口已有增加之報告并謂中國粗布曁粗斜紋布運進日多五榖產額頗豐且又値山東省數處年成失收故奉天省高梁因而銷塲甚利考其實際凡榖頻各種無不蒸蒸日上穏健可觀天津一口疋頭商人存貨如山求售之急與各口情形無異上年匯價高漲時定購之貨本年歲首核算計値四百五十萬兩之鉅卒由華洋疋頭分會共管機關妥爲運籌始獲銷路尋以脫手遲滯迨後新貨輸入備受阻礙進口疋頭於是减縮以日本爲尤甚英國亦有多少退步機器輸入遠勝上年德國染料亦多且慣用長期信用之法旣馬克匯價低廉以爲之助故貿易失復得大有一日千里之勢駱駝·山羊·綿羊等毛預料美國非常稅則行將通過故輸往該國之毛貨得此鼓勵已有重要之進境其由天津運往美國之灰鼠皮市面活動與北滿一帶無殊花生以德和兩國動物植物油廠之收用可爲現成之銷塲棉花交易頗爲見佳秦皇島一口京奉鐵路需用鐵軌運進甚鉅開　各礦輸入機器等件亦覺不少煤斤出口計有二百二十九萬四千一百十噸與上年無甚軒輊運出之額大半以上海爲尾閭中國其他各口岸計銷去三十九萬一千二十三噸其餘大槪銷在日本·香港·朝鮮等處 
　　山東全省年歌大有龍口烟台膠州三口歲慶豐登安然度過至黄河泛濫饑饉相隨山東境内始則恐遭波及繼因救濟有方幸未蔓延惟魯直兩省交界處肺炎疫流行爲厲故對於山東各口需有防疫設施此於貿易上不無發生障礙山東商人與大連交易向以銀爲本位自大連物產交易所採用金本位以還亦受有影響上年烟台組織之絲業改良委員會本年進行不懈頗爲有效髮網成績極佳男女老幼賴以生活者以千萬計倘留心管理貨成之後細爲查察始行發運則此項工業前途殊爲有望運出之貨大半銷在美國繭綢較上年爲多美國倫敦巴黎爲最大主顧印度及近東購去之次貨甚多粉絲爲龍口著名之大宗出口貨又爲各省需求之產物出口數量逐漸加鉅本年由七萬六千擔增至十萬七千擔膠州境内以洋貨跌價爭相購入故進口棉紗棉布因而加增德國染料之增盛允宜記載而出口貨中之花生及花生油數量加多亦應特爲提及 
　　四川一省蓋藏豐富具有無窮之發展能力乃以境内軍閥爭雄屢以兵戎相見貿易受制莫能擴張實爲不幸之事熊克武逐退滇黔軍後上年冬自爲川軍領袖此節已於上年論中言这之本年二月間辭去督軍一職繼位問題悉由各將領解决之五月四日於是有重慶會議公舉劉湘爲總司令兼省長全恃有力軍隊從而扶助四川省内因而重覩昇平秩序恢復始得以兵臨鄂八月間用民船運兵計有三萬之衆溯江而下宣言以奪取宜昌沙市爲目標軍隊深入遠抵宜昌郊外嗣以吳佩孚應時赴宜指揮得力川軍終被擊敗退守彼界其所懸之目標終未能達但此次軍事行動爲上游航行之梗無可諱飾民船固不敢往來即輪船駛行亦爲之停止殆盡及至干戈旣　十月半後貿易又有起色而且江水較常高漲大號輪船咸受其惠得於航行時期未終之前滿載貨物駛行數次重慶進口貨以外國棉貨堪加注意本色白色及素市布銷路日廣不獨重慶市面爲然卽内地亦有大宗運入者（未完） 
騎跨樹上者爲工人樹枝表示產鋸表示罷工蓋刺罷工而不别謀辦法爲自絕之道也（美國諷刺畫） 
[德國之幣制狀况（續）] [  通一譯]  
　　紙馬克價値與物價及内外貿易極有關係目前整頓財政之急務爲恢復其原値英之紙幣價格與現金較今已不滿九折法之紙幣亦已逐漸收回德固當急起以謀之也 
　　消極補救之道自爲不再添發不當再以印刷爲告貸現德國國家銀行所發紙幣之總値已有一二三四五七○○○○○○馬克之鉅不加止遏仍行添印遺患將不堪設想積極整理之方爲發行長期公債或謂德政府之財政信用已喪失迨盡此策恐不能實行然捨此别無他道且發行公債以恢復圜法不當與普通公債並論人民應予以諒解與協助是項公債祇可兌換紙馬克初一二年不給利息第二或第三年後年利一釐是後逐漸增加債劵換紙馬克時紙馬克之價當較市價稍高財政部可察度情形以定之 
　　依此方法收回溢額紙幣國庫所費無幾通幣之量减而其値則反可見增政府信用可於不知不覺中轉强數年之内即能以有限基金使紙幣之價値與現金相等矣 
　　發行公債收回紙幣自表面視之極爲簡單然苟置諸實行難免窒碍叢生紙幣减少其値必增而物價必逐步低落經濟契約必蒙其影響惟此爲不可避免之實事欲圖恢復金融原狀必須經此痛苦堦級政府若决行此策可先立一預算表述明每年收回紙幣若干使物價不致暴跌商界可先知其跌落之程度預爲整備駕御輿論亦爲實行此策之難題搗亂政客大可藉此以攻擊政府貨幣之價値旣增工資必隨之而减際此勞工猖獗之時而欲减工價尤足引起反對防患未然則將視實行此策者之智能若何矣 
　　國内物價稍歸穏定對外貿易將隨之而變馬克之價値旣增支取馬克之滙票自亦受其影響現在紙馬克不能兌換現金故對外滙兌率視期價馬克之價値爲轉移國際貿易以現金爲本位若美商以貨物運銷於德其價自以紙馬克合金馬克計算紙馬克長落靡定對外貿易遂不能順利進行故欲平定匯率以振興對外貿易當先使馬克回復原價得與現金相等 
　　或謂德之賠償問題與馬克價格亦有關係德人濫印紙幣以收購外國貨幣於是馬克之價大跌德人爲此非眞欲收羅現金以淸賠償實則欲使紙幣跌價金融混亂工商阻滯造成一種危險竊敗之象以乞憐於協約望其貶减賠償原額也此計甚拙所得恐不能償所失賠償問題現未實行故尙爲政治問題按經濟原理而論德人萬不宜濫發紙幣以告貸爲彼計當先恢復馬克價値及出產狀况使工商入於正軌而後賠償可應付裕如若以圜法爲犠牲而謀羅致多金則徒自困耳（完） 
 
 

Page 22

 
 
   
 
