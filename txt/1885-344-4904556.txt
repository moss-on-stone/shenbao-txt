# 1885 - 344 - 4904556

 

Page 1

 
 
[招請修潤書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘概不承接其潤資格外豐送惟恐遠近諸君子不及周知用特登報奉聞此佈 
[詩句題解韻編總彚出售] [  點石齋主人白]  
　　詩句題解韻編一書　於金陵陳君剣芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又　　而爲四五兩集於是得題共有五萬餘詩賦家羣焉稱使惜乎卷帙繁重翻閱稽時今本齋合五集而爲一倩善作宋體字者一律工冩又延名士反復校　付之石印今已竣工分裝八本外加綢套至於字乏清晰本之大小購閱者自知其可貴無俟鄙人贅述已定價每部二元四角上海售處在景行里怡豐　貨號其餘南北申昌及各外埠申昌分號均可購取躉售格外議减此佈 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水曝衣遊人給香火貲於僧可引往遊觀兹　之以供　覽起首畫譜兩圖爲管君劬安所繪士女後附淞隱漫錄圖說一則並送戊字號目錄一張閱者鑒之此布 
[論家丁凶横之由] [  山陰述蕺子稿]  
　　家丁者何人役也人也而何以謂之役以不仁不智無禮無義不能役人而受役於人也既不能役人又何爲而凶横則恃其主之勢也勢小者所恃亦小勢大者所恃亦大故凡在衙署局卡之中者雖名爲人役而直忘其所居何等貧淫殘暴無所不爲夫同一供人役使之人豈一至衙署局卡其心遂變哉蓋亦在上者有以使之然耳前報我某　家　楊某派守八里江卡截住漏稅木牌鹽船赶至關上禀於觀察觀察遂委任大令帶同書役馳往查辦大令　　　砲船下駛並未邀楊某同行楊某不勝其忿遂挾利刃繫洋鎗赶上尋釁抽刀相向幸爲哨官等欄住未血其刃將大令百般辱駡言須給五千金方可了事大令得間逃回楊某復將該勇丁等拳打脚踢大肆咆哮閱竟不禁令人髮指雖其間情節或不免疑信參半然豈盡出於無因耶夫大令朝廷之命官也楊某家丁也以家丁　辱朝廷之命官不亦世之異　乎雖然家丁不足責誰用此家丁者乃竟褎如充耳一任所爲豈眞尸居餘氣哉諒亦别有肺腸耳國家　卡之設原馬出於不得已然苟能審於用人詳於立法一切貨物照章收捐而不事苛求　商民豈於　區區厘捐之數而有所吝惜無如近時各處關卡獘端百出或明有私貨而得賄者立子放行或本無私貨而　丁作獘多方留難商民之所以曰計偷漏者大半因不堪其索詐耳厘卡之設欲以裕餉課也而所守或非人則抽收厘金每以飽委員司事巡丁等之私槖其涓滴歸公者殊屬無　巡丁等又弊竇叢生行旅不堪其苦不足以裕課反足以厲民而　乎任用厮役其有不魚肉鄉民而爲行旅之害哉每觀各處關卡必有總辦之家丁數人其權反重於委員夫家丁厮役耳豈知報國愛民之　所知者利一己之私耳其能體主人之心顧主人之名者天下能有幾人楊某之所以不勝忿忿者豈以大令不之邀爲有　於觀察哉諒亦不過爲利耳走私之有罰所以警奸商奸商不顧大局惟圖小利罰之固宜然國家設卡之初心本不願人之走私而行重罰乃國家雖不願人之走私而厘卡中之人則又惟恐人之不走私夫罰欵充公例也乃今之罰欵則盡入私槖其報解之數百中不過一二其餘則共相瓜分總辦得若干總辦之家丁得若干委員以及巡丁等得若干若走私無人卽絕厘卡生財之道而此貨爲何人所緝獲則其禀於總辦必先短其數以爲自肥之地總辦卽委員查辦亦不難通同作弊以相朦混今此漏稅　鹽木既係楊某所截則其中有私若干楊某自知之短數以報自肥若干楊某自知之　使總辦派員查辦諒亦不過稍分餘潤其餘不難盡爲我有其視此貨已如几上之肉釜中之魚矣乃任大令與楊某不通聲氣貿焉自往是不啻奪其利而發其私遂忿不可遏不顧名分必欲一吐其怨毒之氣而後已然大令之馳往查辦奉觀察之令也苟楊某而不爲觀察之家丁爲家丁而非觀察素所縱容其敢抗其主之命而辱朝廷之命官耶至於毆勇丁責書辦該勇丁書辦等不敢相較豈眞力有不敵　積威約之漸耳觀察既派其守卡且大令赴愬之後亦不過好言慰留並未聞如何責處該家丁則其爲素所親信之人可知狐假虎威諒　一日平日言必聽計必從勇丁等知之已久以爲違楊某無異于違觀察以是任其毆辱而不敢或抗耳爲人厮役者兇惡横行若由性生苟使之有所憑藉無有不罪盈惡積而身遭横禍者觀察之縱容楊某諒亦以愛之耳然亦知愛而不教能終其愛乎使之巨中無人惟心所欲則愛之適所以殺之矣凡有官府蒞任必先大張告示曉諭軍民言本官素來　束綦嚴並無親友以及家丁等在外生事倘有匪徒冒充藉端需索者許卽扭禀微辦此例示也其實家丁之倚勢作威者不知凡幾天下皆然楊某特其尤顯者耳孔子曰好而知其惡者天下鮮矣而况於今之世耶 
[本舘接奉電音]  
　　昨晚十一點　由電飛傳十一月十一日上諭一道敬謹譯登○十一月十一日奉上諭張端卿着調補安徽布政使江西布政使着盧士杰調補欽此 
[親政有期]  
　　恭悉皇上擬於明春正月諏吉親裁大政並舉辦大婚典禮皇太后則擬俟聖上親政後卽以南北海爲憩息之所云但此係京内傳言尚未見有聖諭也 
[京畿紀事]  
　　領侍衛内大臣惇邸交諭侍衛處續辦事昔京等每六年一次辦理侍衛升等之費每旗領銀一千兩此次所需務須撙節不得稍有浮縻應用若干三旂歸一核算開銷○挑濬京城内外護城河一節迭列前報兹聞所挑河工現已一律報竣挑河之各營明丁均歸南苑作爲練兵并傳言悉　機營節制云○皇上　於明年親謁東陵于二月二十七日由京啓鑾並擬於東陵採擇萬年吉地其恭謁西陵則在秋間尚未擇定日期云　惇邸交諭每逢初一十五等大祭奉先殿獻帛爵之侍衛四十八員均應到齊以備供獻帛爵嗣後不准一員空悮以昭敬重○各營兵丁年終應賞皮襖上月二十八日奉請欽派土大臣看視奉旨著派隆懃烏拉喜　阿麟書耀年看視奬賞欽此當經承辦官員面請定期遂由肅邸等議定十一月初一初二兩日在内廷上駟院内務府分看其左　四旗前鋒　軍火器營鳥鎗護軍廂黄正白旂親軍應挑奬賞之官兵均在内務府預備麟都統制耀少司馬看視核訂應得奬賞者共有八千餘名○張朗齋中丞奉命督理營勇挑濬内外護城河現已將次報竣官場與言謂朗帥擬將營勇各事次第辦完明年正月擬卽赴粤履新云○本年秋季八旂俸米售價無多一事前已筆諸簡端邇聞左翼官俸 
 
 

Page 2

 
 
米因每石值錢有限不若直倉領米較售價定可豐盈因於上月二十日起紛紛持票逕赴祿米倉投領連日由該倉領出之米雖不能㓗凈乾圓然每石總可售錢十五千有奇較之賣票已多二倍各官聞此遂接踵而來不啻人多於蟻云○八旗兵丁錢粮向例每月初一日至初四日輪班由户部　放其人旗領册則於前月二十間咨部以憑核對前因户部俸滿處掌印郎中與八旗科房書吏上下其手獘混多端被堂官指劾革職嗣派通達繙譯滿司官數員清察該科房更逐件屬稿迄未察完刻又屆十一月八旗領餉之期閻丹初協揆意欲展期開放額筱山相國以開放日期歷年垂爲定例一旦更改恐小民易造謡言不如令該處司員及添派覆核各員連夜清察告竣勿悮開放之期遂限於上月二十八日銷差閣協揆有時秉燭來署察閱官書以故俸滿處焚膏繼晷日夜辦公司員書吏皆不得歸家安寢以期不悮初間開放之期又聞連日俸滿處科房門外添派官兵紥守不准首要書吏私出廂紅旗科房經承孫姓現已逃逸意必察出弊端矣○十月二十四日晚遥望崇文門迤南紅燄冲大短係民間走水嗣　距城二里許金臺書院南蘆葦窪中有人遺火以致延燒云○上月二十日前門外萬順客棧爲妙手空空兒　算　客存寳　一百七十餘兩被竊無遺次日店主投報中西坊堅索立時破獲坊官辭以不能店主將馬號中所繫之騾牽歸以爲之質坊官不勝其擾禀知城憲城憲怒欲將店主懲辦店主始懼而去 
[商船遇盜]  
　　香港西字報載有廣東信息云前月廿九日有商船一艘由平壤駛赴廣東距廣東省城約有一百里路即遇盜舶二艘商船竭力阻拒卒以衆寡不敵被盜搶去物件約值銀三千兩光景船上有一人亦被盜擊斃盜亦猖獗哉 
[開山取利]  
　　有輪船由山打根開至香港其中有一英人附輪而來據云該處　一山中多鳥糞此物南亞美利加需用甚多因租得此山以便淘取又有一山多美木亦並租得現留一人在彼看守而自往外國招工約計鳥糞可供數年取用一俟工人到後分派職可或令取糞或令伐木其獲利可操左劵也由是觀之該處可獲之利正自無窮顧在爲之者何如耳 
[入水拯孩]  
　　由山打根至香港之輪船正行至中途有婦人抱孩立於欄邊孩忽踴身一躍不及措手遽墮不中該婦失聲而噯適有某西人見之隨卽奮身入水立將小孩拯起但未能登舟乃游泳至岸邊繼得船主先將其孩提上然後該西人兩手俱空緣繩上船以孩交還其母不勝感激涕零說者謂該西人勇則勇矣然該處鱘鱷等魚極多幸其時適未遇見否則有不堪設想者吾則謂該西人勇於爲義有足多焉 
[出關繪圖]  
　　中法言和後各派大臣劃分越南界址中國周鄧二星使銜命遄征不遑啓處日前行文到粤請派擅長丹青兼測算輿圖者發交前來俾資量繪等事粤中督撫憲選得漢軍附生韓貞元南海縣監生孔繼燊鄒進鄒澄番禺縣監生李播榮等五人卽命分往滇桂行轅交二星使差遣委用錄循環報 
[海盜正法]  
　　中外新聞云日前天祥洋行之忌連輔魯烟輪船被盜行劫並傷斃二副等一案當經港官電報移會粤憲協同　辦旋據中國巡船在附近澳門海面緝獲盜船連人解省兹聞華官迭提各犯研審廉得其情已將爲首强盜數名正法藁街俾海洋刼奪者知所儆焉 
[烈姬]  
　　杭垣胡君雪巖晚年奉母家居深居簡出頗有韓蘄王口不談兵之概前月忽染沈疴考終正寢胡君素多内寵昔年盡皆遣散所存者僅二三人而已胡君既殁有某姬痛不欲生誓以身殉衆人力勸始忍涙進餐洎胡君入殮姬卽回房安寢衆聞其哭聲隱隱初不虞有他變也次日房門緊閉至晚未啓家人各自忙亂亦無人問及至黄昏後一僕婦推門而入見姬懸梁高挂大驚急喚衆人奔集解去其繩撫之體已氷且僵矣家人覩其節烈無不驚悲賛嘆爰奉太夫人命一切棺衾從豐承殮卽停柩胡君之側俟他日一同出殯以遂其同穴之盟云昔楊廣任位後宫得寵者除十六院夫人之外又有袁寳兒等十餘人迨宇文化及弑逆之時惟朱貴兒罵賊殉節史論美之胡君生平所蓄姬妾不下百餘至仰其鼻息沾其餘唾以成富家翁作巨腹賈者更不知凡幾今於途窮日落之際他皆視若泛交祗得一寵姬相從地下魂而有知當不盡炎凉之感矣 
[米價增高]  
　　往年秋稼登塲後蘇鄉民均担米出糶其價比一月半月前或跌二三角四五角不等現在節近冬至米價轉逐日加長聞之老農云今年初夏揷秧時梅雨兼旬積水久浸禾難透發後雖晴雨得宜新稼收成似與往年相若詎上礱磨米癟穀居多見大爲减色故今歳通扯只有七成之譜兼今夏沿江各圩多半冲决約須减收數百萬石兩粤水灾亦向江南採買米穀故今冬米價不能照往年跌落且交冬以來雨澤稀少種下之麥亦不能暢發設來春二麥歉收則米價尚有長無跌也然則小民之謀食苦矣 
[監司公出]  
　　前晚蘇松太道邵筱村觀察乘坐小火輪船前赴金陵聞公幹畢尚須前往蘇垣云 
[研鞫拐匪]  
　　昨晨翁太守臨捕房時飭提拐孩案内之胡雲忠洪紀小王阿松林阿四四人至案先詰胡曰爾究竟販買幾口小孩胡供僅出洋二十元買得一口實是伊家自願售錢太守謂爾前後供詞三樣顯見信口胡言况既買孩與爾兄爲子當有身契留存胡稱確有身契在伊等身邊太守謂爾是買主爲何身契在别人身畔爾自供不回原籍亦無信件託伊帶去祗將所買小孩送回且曾供與伊等素不相識平空託帶有是理乎胡稱實有信交與伊等太守謂前日爾供先日寄信回去今日稱有信交伊總之前後不符南市有人知爾一年兩次販賣小孩何尚胡賴隨詰王阿松究竟小孩從何處誘來賣與胡姓王供實從江灣孔姓處買來據云孔由張阿林來頭太守謂爾前稱與胡素不相識何得包買包逆可是同黨否既是張孔兩人所爲當將二人交出王稱不知伊等現往何處太守謂爾如交不出拐匪當將爾照販拐例重辦又謂洪紀小爾在輸船將小孩藏匿船頭下定係同黨洪供拐買之事小的均不得知是孩並非小的所藏是寓在洽興街之厦門人阿文所匿太守謂爾既無分因何知伊名字住處答稱小的前在鷄籠輪船上與伊同事後往外國今已八年近始回滬知伊依舊在船向索舊欠伊嘱小的將小孩暫爲看守太守間林阿四爾共拐小孩三口究從何處拐來爾初稱小孩在周浦又稱在下海浦均往查過並無其人究竟藏在何處林供下海浦孩卽是周浦之孩一八歳一五歳俱由陳阿典領去小的却　見過聞陳已領往甯波人家太守謂爾何以知其情節答稱曾路遇流氓說有别人拐來囑陳去領太守謂伊等流氓爲何與爾談說諒必阿典知有販匪在滬故與爾說明串買不然小兒尚未見面卽肯出洋十元乎林供十元是借與阿與太守謂總之爾等四人供詞前後不符均應重辦着仍還押以俟解送公堂核奪 
[詳誌西婦善舉]  
　　前晚各國領事官之夫人在法工部局邀請各國西商集捐經費昨報已紀大凡兹悉是役也工部局先在跳戲房中製成木架外罩五彩帳帷約共數處帳内設桌椅各一羅列洋廣京貨若店鋪然旁則擺設花樹及冬青柏枝上懸各式明燈照耀如同白晝其大自鳴鐘大門鐵桿上裝設蜘蛛燈地火燈庭中華爾銅像四週密挂各式琉璃燈鐘鳴六下各燈齊燃西商男婦及各國領事繙譯曁各夫人馬車東洋車絡繹而至齊入貨房入内時人輸洋五角門口設有帳臺以華人承值旋有人手携貨物兜攬間有西婦以盤盛物用金鍊絡項下向人招售者聞售下之洋及入内時所輸儘數撥充善舉至七點鐘後門外觀者稍　盖時正晚膳故也將及九點復陸續到來至十一點鐘事始畢捕頭飭中西各捕并包探嚴頌眉孫寳生帶同探夥在大門口照料彈壓以防匪徒滋擾事端 
 
 

Page 3

 
 
[興修木駁]  
　　本城花草浜木駁年久失修朽腐零落行人昏夜經此每有失足之虞刻已由某善堂董集資修築矣又老北門外迤西城河之石駁亦多坍塌由邵觀察派員修築後騐得工料不甚堅固飭令匠頭盡行拆毁以便重修 
[思女控媒]  
　　宋胡氏訴稱九年前小婦人賃居四馬路有卓陳氏夫婦將九歳女兒寄與舊貨店主張姓爲養媳託我夫爲媒後我夫去世卓陳氏之夫亦卽云亡前日卓陳氏以張姓不知去向與我尋仇爲此鳴捕关案　陳氏稱宋胡氏實係蟻媒將我女兒不知賣往何方翁太守見案下跪一男子問是何人答稱劉三問來此何事卓陳氏稱丈夫亡後遺有子女貧不能自給以故招夫養子太守怒其無恥斥令退去隨謂卓陳氏爾將女與人作養媳前曾來往今己搬開此固不于宋胡氏之事如查有在花烟館及作種種無恥之事則准爾再來控告 
[逞兇送局]  
　　沈炳咸係董家渡一帶著名痞棍子姪十餘人專在附近擺設點心攤大有獨覇外人不容涉足之勢土掌金者向在某姓沙船字號爲木工邇因歇業亦在該處設攤前日沈惡其攘利大肆咆哮遽將攤肆踢　覆其木桶爭論之餘互扭至二十三鋪巡防局局員略加詰訊飭將分别轉送總巡局馮刺史交地甲看守候訊旋經王母陸氏投局禀請將子開釋刺史着候訊明核奪 
[忍心鬻子]  
　　前月法包探孫寳生等在漢口輪　上查出拐匪三人領有男女小孩四口翁太守詰訊之下其人供稱男係表兄王文三之子女係養媳託小的帶往廣東尚自兩男據張明海郭桂進　郭順供從湖州南潯鎭買來太守着將四孩暫送城内善堂　喚到孩父母再行給領嗣王文三卽投案將兒子養媳領回昨張郭喚到兩孩父母投案伸訴情由據屠朱氏係張明海所買四歳小兒之　供稱小婦人家在盛澤丈夫於八月間去世生有四兒實因貧苦無依故將阿二賣　張姓得洋十五元由金秀春張姜氏等爲媒明海與亡夫素來相識曾遺囑寄名並非誘拐金秀春張姜氏供與相同周綵山係郭桂進所買六歳小兒之父供稱小的係南潯人耕田度日生有四子近以妻室病亡無人照應　託孫培章將孩賣出得洋十五元孫供亦相同太守問爾作何生理答稱在胡公順號爲庖人周强令爲媒所以列名契上太守着包探嚴頌眉會捕局勇曹錦堂將屠朱氏周綵　帶至善堂與兩孩對質且不許屠周先行開口及帶至堂内兩孩一見如獲至寳相認無訛包探等因仍將兩人帶出解歸　堂核斷 
[掯洋受責]  
　　純泰允孚洪源等錢莊卜文記悅生昌德興瑞等綢莊控益裕竹布店主鄭傳禮掯付匯票洋四千九百元翁太守將鄭管押究比等情早已詳登前報　晨太守提鄭研詰謂爾亦是生意中人當知生意中事如爾被别人作弄肯將就過去否爾與公和祥串通誑騙自謂錢債細務無甚罪名亦知前歳至今所有倒帳者一經告發立卽重懲乎現在爾雖與公和祥通同亦受公和祥之累何不直說免受官刑鄭仍一味狡展供稱我店進出惟竹布數疋汕頭從無往來　票亦無　之字跡太守誰爾已付過盈千累萬洋元前堂亦經供認今日何尚說無往來耶若云公和　將票託爾代付爾肯代人作此勾當乎爾總屬圖吞銀洋否則照對之時爲何一口應承鄭稱　無錢莊往來太守謂本分府早知爾將此言　塞伊等錢莊决不揑造僞票誣爾從前爾不付銀伊等亦不收此匯票公和祥主未死以前爾尚將匯票　期至云與伊代付伊自已有銀儘可自己付去何必要爾代勞乎前者益義竹布店倒帳店主是爾弟兄今日之事比前次必做得更爲周到爾總須想出法子如何料理鄭供寳情無法可想况銀洋有五千元如何料理太守謂監照　曾寄到鄭稱俟船到卽可呈案太守謂今日仍作爾監生看待看責手心二十下詰訊如何鄭稱並未誑騙銀洋太守謂爾之行爲比盜更甚着再責二十下　押待將照繳案定當笞責 
[英界公堂瑣案]  
　　尤顧氏禀稱兒子被蔡阿明王錦上王見亭等無端毆擊傷及左腰向論之餘卽有隣婦勸令醫療昨持方向王索錢無着反欲將我奞毆因又報捕拘案王錦上供該氏實著名女流氓其子持棒打狗誤打蔡之左足與之理論該氏竟助子逞蠻架詞誣我後經人理說給以錢文爲養傷之費昨又來索錢爭執王見亭言錦上係東洋車夫安有閒錢給爾該氏卽將我扯　頭髮且報捕連見亭一并拘拿見亭供與相同羅太守問蔡何在王等呼蔡上堂蔡供亦相符太守謂該氏既稱兄子被毆早經酌給養傷豈容再生枝節概子斥退不理○李于山訴稱昨陳阿狗圖竊未成交捕拘案陳阿狗稱路過閒觀並非行竊包探禀稱陳係積竊羅太守判管押七日以示薄懲○昨報列再訊賭徒一節至晚羅太守又經庭訊李顧均各執如前李王氏則俯首無詞太守問李言爾串陷各節是否實情該氏仍不語李曰伊實年輕故爾含羞不認又向該氏曰事已至此只得供明該氏隨卽承認各情太守隨飭將李及該氏分别管押候商之美繙譯再行核辦僞金銀假賭具仍暫存堂○飯店主王子亭訴稱范　清與王義昌在我門前厮打碰碎玻璃窗由捕拘案乞斷令賠償范供小的售賣西國山芋王係大菜司務曾欠山芋洋九角昨日途遇小的欲至行取價王卽兇毆致將玻璃窗擊碎王供小的曾託友向范　貨洋七角昨范竟索九角小的回伊可向經手索取范不依以致爭毆羅太守謂王既欠范價洋豈容逞蠻圖賴　賠窗還價完結○王子亭訴稱小的在八仙橋看守外國墳四面板墻俱以柏油塗抹昨日下午有四人向枯草中放火小的恐其延及板墻因卽報捕將三人拿獲據云都係法捕房傭人三道頭察得被燒草地共有十餘處因卽報知法捕房飭三道頭西捕同來察看今蒙解案爲此投質被告沈桂福周阿大王桂生同供在法租界小巡捕房或當侍者或爲出店或作廚司昨同　外閒遊另有一人戯訓自來火焚燒草地及捕拘拿其人已先遁逃羅太守商之佩　領事判各罰洋一元撥充醫院經費○李全興訴稱小的爲平和洋行裝載牛皮遇風翻船失去十六件查得被陳阿三王阿二朱春全王大寳等撈起向之索取祗認九包并稱如肯每包酬洋二十元不難全該還爾小的以其索酬太鉅　讓不依因卽報捕拘解陳等同供　獲落水牛皮實祗九件已經捕房吊去向索酬勞並未言過每件二十元之數　太守商之佩副領事飭將陳等押令再交牛皮七件然後核辦已起者先行給領○賈仁吉訴稱　的掮賣水烟餬口妻子生有二男一女去年潛領一男一女逸去察訪無蹤惟據長男言紹興人王寳才說起母與弟妹均在伊家并欲領我同去小的聞言尋王不面再四切聽得悉王之原籍住處及往尋見王又奔逃惟男女二人均在向之詢問據言母已病故由王棺殮掩埋無奈祇將男女領回滬上昨在太康里祥記絲棧門前遇王因卽扭交巡捕解案今特携帶二男一女投案請質長男年十三歳次女八歳所供皆與賈同王供前在滬城挑賣炭　爲牛與賈相識旋與伊妻有私伊妻係再醮婦現到案之長男是前夫所生次女幼男則係賈出賈日事閒蕩不務牛理致妻遁逃竟妄指小的　領圖昨錢文小的在祥記管門已經一載近年來從未返里乞恩查問祥記便知且小的年已五十餘歳家内無人既稱誘匿伊妻已經病故所遺男女由何人養育成人種種虚言惟求鑒　羅太守得供之下飭將王暫押着賈覓保具呈候示○一百十二號華捕禀稱昨夜聞某肉店内有呼救聲入内查　店夥　阿新將王阿二私刑吊打向之詢問張言十日前被竊猪一頭今夜又竊猪毛一包當塲獲住人贓因此究伊前竊之猪小的以既獲賊人理合交捕送官豈容私刑吊打且前失者尚不知是否　賊所竊爲此併拘案張供店中時時失竊防不勝防昨得獲賊略毆幾下王供小的　拾取猪毛並未行竊他物羅太守謂王犯竊張私刑均屬不合一併押候過堂發落 
[樂善不倦]  
　　顔吳二君所演影戯觀者咸撫掌稱奇兹更埀念灾區定於十二日禮拜四夜十四日禮拜六夜重復照現以博諸君子慷慨解囊樂善不倦有足多焉欲知細情　觀後幅告白 
[上海北市絲業會舘籌賑公所經解山東賑欵棉衣啓]  
　　謹啓者今解山東賑欵匯票庫平銀七千兩又解第六批全新棉衣二十包計 
 
 

Page 4

 
 
　　一千件棉衣并六五號信函托東海關登萊青道憲方佑民觀察轉解撫　請飭交放賑糾士具領查放○今接到山東子英四小兒發來電禀山東仍在吃緊災廣款少立待接應謹代災民百叩泰求各省大善士紳商巨富再發慈悲廣結善緣積萬代不朽之功德登報奉聞謹呈公鑒　教弟施善昌拜啓十一月初九日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[詳請奏奬稿]  
　　儘先補用知府署泉州府厦防同知丁惠深爲詳請奏奬事竊照厦門城鄉團　前奉各憲臺會　　委惠深會同王紳青雲曁各委員人等認眞經理一面附片奏明在案績奉行知飭令調署金門恊都司韓汝爲會辦等因遵將奉文遵辦及　辦日期先後禀報嗣因防務解嚴海氛綏靖又將裁撤日期通禀憲鑒聲明所有尤爲出力之員紳練董另由惠深擇尤詳請奬叙又在案查厦門四面環海　險　恃且係五方雜處民氣强悍平時動輒爭鬥加以地方遼闊至一百三十六鄉之多當海防吃緊之際内患外侮在在可虞自舉辦以來不但衆　咸孚民氣爲之一固凡往時爭鬥之習悉除盡凈皆知捐棄私仇共伸公憤且城鄉練丁合計有二千三百餘名之多爲時又有年半之久經費之鉅已不待言均能自爲籌備並不動支公帑若非各員紳不遺餘力董勸有方未易收此實效故論者謂此次下游團純惟厦門城鄉爲最善則事事認眞名實相副已有輿論可憑在各員紳深明大義並不請領薪水始終自備資斧實力辦事自不可没其微勞况卑前廳李故丞邁平禀奉林撫憲憲臺張批經善後總局憲局核覆事竣准其擇尤保奬行知有案現在事已告竣自應遵照辦理兹查尤爲出力花翎道銜王青雲擬戀　　品銜保升遊擊調署金門協都司本任閩安右營都司韓汝爲擬懇俟補遊擊後以叅將儘先補用揀選知縣陳宗超擬懇　同知銜候選　縣三鶴年擬懇以知縣本班前先選用翰林院待詔銜丁志章擬懇加中書科中書銜同知銜王烈擬懇以鹽大使分省補用廪生葉錦標擬懇以訓　歸部儘先選用增生黄壽南陳廷梧附生何徽音葉大年林騰飛徐大年陳聯文葉昌期林書捷楊彬擬懇均以巡檢分省補用文童王宜　　舜階楊會清擬懇均以巡檢不論雙單月分省補用委員試用鹽大使傅楣候補縣丞孫慶楮同安縣石潯巡檢凌梅擬懇均加五品銜候補布照磨李紹光擬懇補缺後以按經歷升用分缺先用巡檢李懋猷候補巡檢金延仁候補從九蔡起榮黄文縣候補未入流張履泰擬懇各以本班歸候補班前補用李懋猷並加六品頂戴候補從九品吳鼎擬懇以本班儘先補用保升縣丞劉奎明擬懇加五品銜都司銜韓汝弼擬懇以都司留閩補用藍翎儘先拔補把總區炳燦儘先拔補把總謝朝興擬懇均以千總儘先拔補儘先拔補外委丁艾藍翎外委李得春擬懇均以把總儘先拔補五品軍功羅錫藩擬懇以把總儘先拔補六品軍功宋炎光陳金標高陞標懇擬均以外委儘先拔補監生王維藩陳邦彦擬懇加六　銜　童王登庸凌三祝　烘王登賢均懇給從九品銜六品軍功葉騰蛟擬懇給守備銜以資鼓勵而昭激勸理合將厦門城鄉團練不費公帑事竣遵札擇尤保奬緣由具文詳請憲臺察核俯准轉咨詳奏奬並賜批示祇遵寔爲德便再惠深身任地方於城鄉團練係屬應辦之事不敢仰邀奬叙合併聲明除詳督憲外爲此備由具申伏乞照詳施行須至册申者 
[合虎藥]  
　　市井無賴之徒滬上謂之　氓厦地則目爲闖棍往往紏連兵役訟師擇肥而噬其暗號曰合虎藥商民受害官長亦　無可何奎樂峯觀察下車伊始關心民瘼訪明著名闖棍八十餘人其中雜以營兵劣捕惡訟刁民而以洪金鼠爲魁首遂於上月廿六夜親帶丁役借查夜爲名掩獲金鼠帶署訊供先笞三百板並赶製木籠判令跕斃次日復在户部前閩海關内訪獲闖黨洪蘇二犯該犯充當閩海關哨捕地方官不敢往拿以致狐假虎威目無法紀去歳孫觀察曾飭厦防廳查緝廳憲恐櫻虎怒莫敢捋虎鬚今奎道憲不動聲色拿獲嚴懲幷飭將其餘八十餘名按名拘辦不稍寛容謂非除莠安良爲民造福者耶并聞金鼠等八人於數日前更有輪姦幼女事情此次逮案後補控金鼠罪狀者多至數十起鼠乎鼠乎我恐五技已窮不復能憑社而崇矣 
[上海三馬路與昌絲棧陳竹坪經募兩廣山東沙洲江寗賑捐棉衣十一月初三日第一百四十七次清單]  
　　松江居雋記助沙州洋廿元浴佛子助棉衣洋七元蘇州濟　典同人洋六元陳樹滋洋二元温亭波衆病速痊洋一元王福如續朱鴻德堂二户各助江寗洋五角○松　經募昌字二千五百九十三册吳汪氏醮費移賑洋六元○　州湖墅袁少梅善士續募昌字七百八十六册阮明山葉沈氏二户各洋二元無名氏袁庾薌袁包氏丁慶玉錢堃厚五户各洋一元如意軒錢五百文馮祥甫董魯珍二户各錢三百文以上十户共來洋十元○同康庄交來營口仁裕營平銀五兩合規銀五兩二錢又德祥玉營平銀三兩合規銀三兩一錢二分以上二户指助江寗共來規銀八兩三錢二分○金澤恊大寳號募來陸　瞻洋六角孫踵聲洋五角張福全無力子二户各洋二角以上四户共來洋一元五角○勾章系于　中子祈母延年益壽步履康健節用　助洋二元○北誠信烟號茶捐洋三元錢八百廿三文○醉樂居茶捐洋四元錢三百廿文○魯秋舫善士交來金陵元泰仁寳號經募昌字一千八百三册魯明揚洋二元五角俞守翁　二元張正翁　子翁　金翁邰源森朱金泰秦地翁六户各洋一元曹永翁趙松翁邱士田三户各洋五角以上十一户共來洋十二元○捐　寳大銅洋四元張　問心子銅洋一元○石路天裕茶葉店桶捐散銅洋一元散小洋一角散錢二百文催捐單包錢二百文押票一帋○本日共收規銀八兩三錢二分英洋七十五元銅洋六元虚對一個小洋一角錢一千五百四十三文合并聲明 
[上海三馬路與昌絲棧陳竹坪經募兩廣山東江甯沙州賑捐棉衣十一月初四日第一百四十八次清單]  
　　同康莊交來寓粤東江寗帮募來洋一百元其各捐户俟册到再登報章○又交來江甯昌字一百廿六册李珊庭善士洋五十元又經募珊記銅洋十七元儀泰衡洋一元以上三户共來洋五十一元銅洋十七元○閬苑第一樓茶捐洋十八元又錢一百三十八文○平湖韓王氏洋十元彭橋豫泰洋四元蘇州福來康吉洋二元又銅洋十八元○三馬路隆記交來奎盛隆永聚合天增公永聚源四户合助規銀八兩○春生鑑寳號交來江寜昌字二百十四册伍南屏善士經募敦本堂雲谷堂二户各錢十千文德衡棧集義達順匯康四户各錢五千文自康新泰忠記鎰記徐淦泉五户各錢三千文廣豐隆泰亨泰聚昌怡泰徐貫吾同豐同源興同仁永記森記同義泰記元興裕豐豐泰廣泰萬豐叔記黄嵩泰念户各錢二千文履泰恆記世祿堂清記彭盈茂五户各錢一千文以上　十六户共來大錢一百千文○綢捐局沈翔生周子春顧瀛伯蔣楚卿高怡園程培生六户合助廣東洋一元錢四十三文○元和縣署錢潔夫固善夫兩善士　募團拜費移助張君蕉閣洋一元○本日共收規銀八兩英洋一百八十七元銅洋三十五元大錢一百千零零一百八十一文再初一日清單總結洋二百七十一元悮書二百六十九元今特更正合幷聲明 
[上海四馬路浦灘文報局内協賑公所經收賑捐十一月上旬清單]  
　　初三日催單和泰號交來五書堂程次峯張耀庭汪蓉樽唐玉卿卞正川方竹齋無名氏不留名隨　十户各八六串錢五百謝永之二百五十裕源永八百六十施仲平五百周玉五四百三十汪一誠堂二千二百宋志道八百六十合足錢九千四百實收洋八元四角五分又交來蕭頌千方牧卿江履愼堂三户各八百六十劉鏡卿丁亮甫鄭省三無名氏大有仁立大錢秉衡七户各四百三十處中堂一千七百二十恊順一千二百九十張劉氏五百許子卿　星白二户各七百五十共計錢十千另六百實收洋九元五角五分同里厘局募嚴吟梅楊心田鈕輔廷崔少槎四户各一元沈敬伯鈕子樵張彦邦吳海屏吳硯雲沈壽卿邱初堂戴益三吕筱峰何松軒朱純甫周冬卿陸哲民汪旭齋十四户各五角正分各卡巡勇火夫共助四元實收英洋十四元銅洋一元蕪湖招商局募蕪湖新關南卡梁本洋一元英洋七角二分蕪局門口錢筒查數七角行人善舉本洋一元英五角五分蕪局傅笙伯先生湯餅資四元電費助賑一元七角二分補讀書屋一元知不足齋一元三角一分代祈堂二元楚益不具名求子病愈二元霞邑内署陳棣花堂爐坯洋十八元蘇州署士江夏無名氏兩元無力氏翔記　德願陸瑞公四户各一元恊同慶號交來福州培元軒募陳門泰記四千崇德堂四元周耀如十千實收規元十一兩一錢七分又交來福州雲霄都署規元十四兩三錢四分又交來福州同安營秋景三翁規元十四兩三錢四分又交來湖南省城經募師竹山房延禧閣二户各規元十兩另五錢分興利規元二十一兩品蘭書室規元三十兩○申單譚瑞泰裭募張桂容譚鄭氏二户各五角譚瑞泰一元譚鳳蟬譚鳳姿二户各一角○西山氏遵父母遺矚三元甘棠無名氏三元榮耀增一元福州電局交來閩省陸營　官李爐坯洋二十元金陵寄餘生爲人示求資余氏冥福十元熊記銅洋兩元○本日共收英洋七十元銅洋四元本洋二元規元一百十一兩八錢五分小洋兩角爐坯洋三十八元 
[上海四馬路難文報局内恊賑公所經收賑捐十一月上旬清單]  
　　初四日滬册順成號宋錫記二户各二元吳樹齋翁募留蔭子三元順成號二元李頤齋翁　　成號追遠堂二户各一元宋鍚記王仁泰李穆臣盧招安四户各二元補勤齋募得月樓　成號頺記號王仁泰四户各二元宋　　授經室二户各一元○銳册太　繆紉　翁來梁　　募蔣受陸甫吳大鐘朱明四户各一角沈芝山項月樓二户各五角張尹施楊二户各六角吳壽祺　士芳二户各一角王楚彩范太原王雙鳳三户各四角周紹二角又交來陳　峰先生募羅心耕五百文懷古居太原王陸聯記王耀記徐肇記沈念勤賀錦記金鍚　馬柳鄉吳福記陳大記十一户各二百文三　堂陳行　堂三餘書屋三户各一元隱名氏虚　開一个寳收英洋　元虚對開一个錢五百文蘇州鄭祥泰號募渤海山人山斗氏籌祀蓉妃四户各五角水月散人二元○催單十六鋪巡查保甲北局交來鳧山樵侣　全泰行　捐四十元陳賢繼祈合家平安陳錦文爲腹患求愈許愿二户各一元恊成祥二元鳬山樵侣張慶豐王繼明鴻源局四户各一千文實收英洋三十二元爛唖板十二元錢四千文　縣胡性存　募方復盛方和泰王日新孫日盛程隆泰蘇德泰六户各五角德泰汪炳南德興周裕隆謙吉堂五户各二角復泰方泰源性記三户各三角義興一角平湖田順　號田君募徐柳亭戴湘秋趙柳溪杜子範李焦琴柯韞珊顧東溪樂同善倪勝藍徐亦山楊松林十一户各五角胡百壽一百四十文陶菊田陳合昌二户各二角李陸氏三角田耕業堂一元實收英洋七元錢三百六十文○鋤經堂陳六元鄂垣公濟益號募沈江氏沈後姑求身體清吉疾病全愈合助洋八元葉留餘堂十千文無名氏三百五十文實收英洋十七元潘否知先生奮棉衣五十件○本日共收英洋一百十元孄板洋十二元虚對開一个錢四千八百六十文書棉衣五十件當交陳與昌柲收 
[揚州復茂恆經十月分雨廣山東江洲賑欵清單]  
　　粤賑欵靳養源兄手募益順坊不留名二户各二元　隆坊不留名慶茂　城四户各二千喬萬寳楊公記永　坊　泰源昌恆和不留名聚和不留名九户各一千恆遠二秸一百不留名九百八十不留名四百　州　德德四元春手十千○東賑棉衣欵三畏堂一元楊　巢以正大油店　轉　二元復禮堂九九二十五千張旭之手募無名氏十兩延壽堂三十元求嗣齋十元崇德堂三元春華堂二十元遵訓草堂六元又四元又二元淮北票鹽公所一百元張森泰八六三千維祖堂八六十六千王劭襄八六一千○洲賑欵上海賑局匯來揚平銀七十二兩零三分七厘山壽堂求子病愈無名氏二户各一元酌清女史祈病愈八元丁芸翁二元楊　齋四元無名氏七元無名氏四户無名氏二百潤資六百復禮堂九九二十五千張旭之手募源　局十千又五千又五千福德昌十千又五千又五千有容局八千又四千又五十又三千　餘堂長春恆積善堂鴻慶恆泰永生生局六户各十千和義隆局十二千東記局八千肆好堂崇德堂二户各四千協茂局五千又三千順興局五千瀛盛局元泰局二户各六千唐煥章一千○查本月粤賑所收錢洋並代解賑欵共銀四十五兩三錢三厘均已匯寄上海文報局協賑公所轉解又東賑棉衣均已製辦起解仍湏籌募又洲賑除已解外凈存銀西百三十八兩二錢一分三厘均已匯寄鎭江賑局查放合併聲明 
 
