# 1895 - 41 - 4907835

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[鉛板大字本繪圖本草綱目附拾遺] [  圖書集成局代啓]  
　　本草綱目爲軒岐家必備之書增繪各圖幷附拾遺可謂有美畢臻本局爲四保堂以新鑄大鉛字印成刷以潔白紙張每部訂成二十四本碼洋四元賜顧者可向本埠三洋涇橋文淵山房煥文書局五馬路文玉山房二馬路千頃堂購取此布 
[地營說上]  
　　從前法人越南之役陸地鏖戰我兵多以地營取勝耳食已久無從訪求規制乃去冬客自滇南歸者詳叩其說始知地營之爲用爲戰守所不可少者也蓋地營者所以制火器之猛攻也但審擇地勢微高其旁可以　水不致有水停蓄之處掘地爲之計深以四尺爲度寛以一丈二尺爲度四方皆如一上用粗大椽木横架以體質堅實徑心盈尺者爲上其法先將木料揀就修製四方排密大架一面仍就拆散以便携運一俟將地營掘好卽將木架合攏平放面上四角以直柱四根扣筍撑定計木架出地不過五寸必上下栽絆堅穩上用凈細三合土滲匀捶築修成圓頂覆釜之形然要不宜太高恐其横受砲力易於轟裂亦不宜太平恐其砲子落下停住就此炸開必須面面圓陡堅滑使砲子一到卽便滾開不能停留計内方一丈二尺之營外面修築土殼每方加寛二尺約計外寛處徑心一丈六尺則頂高可以二尺六寸爲度綜其大略形體内方外圓每方修砌槍眼三箇每眼内寛一尺五寸外寛寸許高五寸營之四隅另開出彎曲卍字閃拐二三箇以避不虞更相度某方與我軍營壘便於聯絡卽由此方之閃拐開通暗道明𥕢接通他營凡閃拐暗道明𥕢� 
之内其高皆與營同明𥕢寛處三尺閃拐暗道寛處均三尺餘寸不但對面往來可以相讓卽我軍伏中食息以及轉挽用槍均可寛綽自如不相撞磕而其形勢貴乎多有彎曲不宜徑直必須數步之間一彎一拐數十步一明𥕢數十步又一暗道明暗曲直互相錯雜内面聯絡貫串聲息相通外面棋布星羅防範周密暗道之上架木築土與地營同惟兩邊須隔二三尺砌一槍眼明𥕢可用平砲然又須就向敵一面開掘卍字閃拐可以躱避敵砲我軍潛伏其中有拐𥕢彎轉遮護則心定手穩無論對敵轟擊與裝放子藥自能靈捷便當至於緊要隘口與挨近營盤之處不可露出明𥕢須以暗道通接最爲切要惟是地營擠紥前敵取其堅固牢實能禦砲火不能寛大若稍爲寛大則長木難於採擇短木不敷支架若用頂柱過樑接架横木無筍則活動而不穩有筍則單虚而不牢必不能支持巨砲震搖而營内地面窄小連四隅閃拐可容不過十人糧餉軍火不能多有藏蓄當於布置安營之時先擇一地勢安穩與或可以避砲之處適中安一大營爲統帥及將領駐劄之所營之大勢爲四面環繞之形作法將中問留實土一塊徑心約十丈二十丈四面掘通其深與寛及上架椽木揀擇安放與小營同周圍砲眼槍眼祇須安砌向外一方又於外面相離槍眼四五丈外再照前掘通一層其寛與深及上架砲眼槍眼安排與内層同更於兩層相間之中每方開通暗道二三路仍要有彎曲閃拐不可徑直達進兩層周圍布置嚴密内層之中無論堆積軍火輜重大帥住劄極爲安穩外層外面四方仍須多開閃拐達通子營俾遠近内外糧餉軍火便於接濟呼吸策應毫無阻礙或遇户口殷繁人烟輻輳之區城鎭左右别無隙地可爲地營當於十里二十里之外擇其地當衝要層層布紥不難使無險可守之地確乎有險可扼其有人户稀少之處無論郡邑城池四面均須布置地營與城内一氣聯通倘能漸推漸廣使民間皆講習地營作用一遇有警不論鄉團民屯胥知按照前法擇要擠紥則内顧可以無憂外患不能遽入雖兵力不及之處亦可捍衛自强若有官兵駐紥俾民間自知防範則兵氣彌加强盛且無兵民相擾之虞外侮更不足禦矣若兩軍在途相去不遠或我軍進攻挨近敵營兵鋒咫尺之間不暇照法築土爲營但將地坑開出木架安好卽用草皮平鋪上面尺許之厚四面仍以草皮堆攔留出槍眼閃拐暗道之上亦以草皮如法鋪攔最爲便當穩固營之周圍用栗木栽梅花樁計其深入地二三尺出地高處與槍眼平每樁相隔尺許必須讓出槍路勿使遮攔槍眼又於外面或空處掘梅花坑每坑深二尺許其寛徑心尺許盖木樁林立營外砲子一撞便破卽使撞落未破已墮入梅花坑内雖炸開亦不爲害况地營窄小藏而不顯敵人自遠瞭之認之尙不能眞卽施放炸砲豈能必中耶此統論地營安紥大小地營並開挖閃拐暗道明𥕢之定法至於臨敵决勝是在乎握操兵柄者之能因地制宜隨時變化應用無方焉 
[津電譯登]  
　　昨晚九下鐘時本館派赴天津專訪軍務之友人來電云津郡戒嚴鐡路及礦務局均委西員德璀璘君會辦按津郡爲入京門户天然形勢鞏固異常加以師旅如雲守衛嚴密倭奴雖狡斷不敢以正眼相窺特中國愼重爲心所以綢繆於未雨耳欲知詳細請俟訪事人書來 
[星使遄回]  
　　西字報館得電信云中國派往日本議和之張邵二星使與倭酋議論不合回至長崎十八日乘法公司某輪船展輪出口屈計十九日可抵申矣 
[詳譯烟臺西人信]  
　　烟臺西人於本月十五日發信來申云由劉公島至烟臺電信已有一禮拜不通　傳消息皆出自華人之口前後自相矛盾不足信以爲眞十三日倭兵船吉野及浪速在距烟臺二十一里之海面追逐華軍水雷船二號二水雷船避至港中擱於岸畔吉野及浪速不能闌入相率退回東首砲臺上見之發砲擊吉野彈力不逮離船二百碼卽墜入海中是日忽傳威海已被倭人占據且由寍海登岸將薄烟臺十四晚英水師提督乘博爾巴俺司兵船從威海至烟臺船上人述及離威海時見劉公島尙高懸中國旂幟先是十二晚倭水雷船若干號環攻中國兵船是役也威遠定遠來遠三船均被毁定遠沈入水中計深三十庹目下受傷兵士多往烟臺由内地傳教會醫生陶蘇偎依脫君偕同志友人爲之敷治忙迫異常登萊靑道及某武職大員出貲庹之是處所寓西人咸以舊布代爲　裹蓋亦好行其德者也華人皆恐懼不遑相率避難巿中食物購致良難十四日登萊靑道率所部之兵赴濟南省會傳聞 
 
 

Page 2

 
 
兵無紀律所過邨落搶刦一空倭人攻威海時共毁二水雷船初七日起大風撞壞其一尙有一號於十二晚攻定遠船經華軍擊壞倭遂栗栗危懼不敢十分奮勇目下惟將華兵圍住意欲遏絶餉源云 
[倭奴越俎]  
　　高麗來信云目下倭人之盤踞高麗者强欲代爲整頓巡捕偪立章程七則第一倘巡捕於辦公時犯法須責問管理巡捕之官第二巡捕犯法有四等處分一責備一罰鍰三降級四斥革第三責備巡捕時管理巡捕之官應書明應責緣由黏貼民人叢　之處罰鍰時須按照工資每銀一圓扣去一分降級時須於每月工資中扣銀一圓如二年後再不得力卽革去卯名第四倘管理巡捕之官不照章程辦事卽可勒令解組幷從重議罰巡捕如受賄不遵官諭悮聽旁人之言糊塗辦事地方有竊賊及歹人並不查拿作威嚇人受人家使傭人暗納賄賂洩漏國家機密事假巡捕之名向人訛詐懶惰不振作卸差時任意游蕩畏羞退縮皆作爲犯法之事第五倘巡捕不照此章程須細細查問罪名然後議罰第六罰扣巡捕工資以扣至三分之一爲止不能過此第七巡捕犯法之後須查問明白然後酌定罪名之輕重以上章程已貼在仁川招人充當巡捕幷以能作逶話者爲貴嘻倭奴畏首畏尾自顧尙不能周乃欲越俎代謀爲他人整頓耶殊可笑已 
[電彚譯]  
　　中西報館接横濵來電云高麗電稱忠淸道之東學黨現復自行内訌倭人獲住奸細一名據供黨首已自刎而死餘人亦散漫無紀現在高麗兵丁及倭水師皆紛紛攻擊黨人蓋亦因其自亂故也○蓋平電稱華兵現分數處屯紥計套二河及留依廳各有萬餘人以此觀之邊防益固矣○海城電稱宋宮保之兵於十三日離營口而往蓋平十五日已至過河十六日其兵忽然不見現在尙無着落意者其亦明修棧道暗渡陳倉歟聶軍門於十五日乘馬車他往中途忽遇倭兵放鎗攻擊所駕之馬中彈而死聶軍門亦傷及腿骨等處幸有華兵聞聲踵至始得救出重圍然亦險矣 
[電傳戰耗]  
　　中外新報云近日電音言威海内地之砲臺現又被日人所佔各臺砲位由華兵炸毁刻下日兵船再攻劉公島連日狂風暴雨各水雷船定有損失云云戰事翻覆靡常竟至如是書竟爲之惄然繼又探悉香港西報舘接有電音言日兵進攻威海衛之先奪據東邊小砲臺二座復進佔砲臺一座華兵稍爲退却未幾援師再集奮勇進前將砲臺砲位盡行轟燬然後棄之而去是役也華軍迎戰甚力日兵雖據有其地亦必大受挫折劉公島各砲臺及中國各戰艦均無損失云云查劉公島與威海衛相距非遙所有防勇佈置甚爲周密建有水師學堂水師船廠水師　院及教習礮隊等學堂並辦理防務各官局華軍扼守其地以圖恢復必將與日兵再决一戰也又據一電報言日兵未攻威海衛時有戰船十三艘水雷船十一艘木質小巡船十艘在海外往來游弋後在榮城灣泊共有日本水陸兵約二萬人槪由榮城登岸時有英國砲船亦在此處下　至初四日約夜半時各日船由榮城動輪駛赴威海初五晨卽發砲攻擊此雖失晨之雞然所述情形亦足補本館訪事人之未備因照錄之 
[置產新章]  
　　我朝海禁宏開華洋互巿各省通省口岸均有租界以居遠人而傳教者又在各處建立教堂買產兹聞廣州省憲奉到總理衙門來文飭縣出示曉諭凡民間有產業賣與教士教民者其契劵必須書明賣業華人姓名賣與天主堂爲公業不得專書教士教民姓氏以免藉生事端 
[火燒旺地]  
　　廣州省會五方雜處萬户毗連其鋪店愈多者則地方愈旺偶或不戒易召祝融然粤俗豪奢人心好勝一遭回祿卽復重修踵事增華更加壯麗此粤諺所以有愈燒愈旺之謠而柳宗元易弔爲賀也城西三角巿下通大巷上達陳塘賭館娼寮望衡對宇酒樓矗漢緑水門臨長橋臥波玉虹月偃家家燈火如開不夜之城處處笙歌似入迷香之洞因五羊城中繁華之地是處永隆里口有人和當焉貲本豐盈生理興旺每年除夕至三鼓後乃准人典贖所以便民也去臘歲除魚列三躍忽兆焚如黑𦦨衝霄紅光燭漢鄰右見之卽鳴金告警各處水龍驅車� 
而至無奈火起樓上難以救援旋得以皮帶水喉從各窓口灌入旋卽告熄左右鄰均獲無恙當火起時附近各娼寮珠女珠兒紛紛擾擾沿途奔走無異羣鶯亂飛塘魚欄某女校書乘機逃去迨鴇母知覺已鴛鴦拂瓦鸚鵡脫籠鴻飛冥冥不知去向矣元旦十點鐘又城西賢梓里某新衣店又因廚中遺火遂召吳回幸是日太平街機器水龍先行發火以備不虞及聞警鑼卽開喉灌救登卽撲滅僅焚去鋪面一椽及火熄後坊衆入内觀之始知鋪夥李屈兩人因酒醉屠蘇聯牀共寢不料戒忘濡首竟至殃及焚身從此酒中八仙當又增開兩席矣高第街朱宅殷户也初三晚亦有赤帝子降臨幸水德星君驅車馳至游戲一塲興盡而返惟此屋一椽略遭蹂躪而已按人和火警有疑爲執事人所縱者昨據訪事人來信紀其火略情由兹則語益加詳故再登於此若高第街之火則前報尚未登也 
[賊膽甚雄]  
　　從來穿窬之盜往往乘人不及覺然後施其技倆以攫貲財曾未聞有主人旣有所聞方且嚴詞以拒而彼竟公然答語以期始願相償卒至不遂所求猶復大興舌劍唇鎗從容以去者今觀林婦之遇盜殊可異矣潮州人林淸英粗知醫學藉外科營生向寓新加坡賽馬塲邊娶爪亞女爲婦生有子女各一均尙孩提林獲利甚微内顧常虞不足際兹歲事方新百凡費浩婦因籌日用昕夕焦思某夜蓮漏已深胸懷抑鬱推枕而起埽葉烹茶燈光掩映之餘忽見廚中暗處若有人影知爲梁上君子因語之曰我家困窮至此並無長物費汝一夜工夫枉勞無益不若速自改圖之爲愈也盜竟挺起七七長軀昻昻獨立　婦曰稔知汝家善豢德禽原欲竊得數翼以供送臘迎春時下酒物此外非有他求蓋我知汝家之無長物也婦曰鷄已售去汝來何暮乎盜至是忽改容而怒詈聲不絶大踏步出門婦以盜膽之雄將其事告於林林怒欲得盜而後快而已不知盜之所之矣 
[二女同行]  
　　杭垣機坊某甲談者隱其居址姓氏其妻及妹新正於偕夥友某乙遁至紹興初甲喜與麴秀才游乘醉時以老拳敬其妻往往徧體鱗傷不堪其苦甲母又視甲如拿上珍憎媳不善迎合子意朝夕辱罵去年甲與某姓婦姘識夜去明來幾以野鶩作家雞遂不與妻同室使妻偕妹共臥一榻而甲妹向與乙有嚙臂盟每夜樓窓屋檐上效鵲橋故事因與嫂共臥恐洩漏春光乃設計誘嫂同入大被中不料姑　兩人同踐陽台之約各含荳蔲之胎於是共化黃鶴而去甲雖偵騎四出而蹤迹杳然不知所之十四日妻之母家　人東渡來杭告甲曰汝妻及妹均在紹興汝旣視妻如讐以至釀成此事盍竟賣與乙得其身價另擇佳耦汝妹仍當送還擇配如何以桃易李可謂善作解人但未知甲果首肯否耶 
[武林氣候]  
　　杭垣於上燈節後春寒如水十三夜雨師稅駕加以雹子紛飛丁東作響十四晨略放晴曦午後又見水雲潑墨大有釀雪之意至夕陽西下而陰雲四散南風徐來漸覺暖氣迎人入夜星月交輝火樹銀花星橋鐡鎻嬉春士女可以聯袂偕行踏徧杳街繡陌矣　 
[縣試有期]  
　　杭垣舉行縣考風傳定於二月十六日開考府生定於三月初六日仁錢兩縣因去年萬壽慶典每學小試廣額七名惟商藉向隅云 
[靑囊濟世]  
　　厦門爲五口通商之一五十餘年來本地人民深知西國各事均求實效而於醫道尤爲認眞因此學習西醫行道濟世者頗多惟不能得其秘傅致有草菅人命之事某甲向在西人處濡染已久心竊羡之遂向外間購西藥數種懸壺未幾以悮投花餌害人性命經事主赴官控告已非一起此外以西法治病者何啻數十人惟某乙由四國著名醫生傳授獨得其秘著手成春聲譽推爲第一某姓性更慈祥卽大 
 
 

Page 3

 
 
風雨之夕如有病家延請立卽冐雨步行醫金毫不計較貧者送藥不敢分文洵不愧爲良醫哉 
[相屍詳記]  
　　金陵南鄉板橋鎭畔馮村地方客民强剥樹皮被團勇擊斃四人毆傷二經山主胡吳兩姓赴縣呈報並據屍屬壽正揚等喊控已詳前報當江寗縣趙大令聞報後卽傳刑招仵預備往騐適爲陰雨阻止直至十二日天始放晴當卽帶領人役往騐是地名牛首山屍屬壽正揚等係屬侉民僑居馮村土地祠側距牛首數里之遙初七日聚集二十餘人在牛首山中剥榆樹皮以備充飢被該土民阻止兩相齟齬土民遂鳴鑼爲號聚集團勇數百人一擁而至壽正揚等見勢不妙相繼逃遁惟將壽文和等六人圍在垓心痛擊倒地其壽文和何老四侯問泰許德興四人當時斃命甲乙二人亦受重傷查牛首山在金陵南鄉爲板橋鎭谷里村交界之所此處土民歴年以來屢被無業侉民滋擾或强割柴草或硬取蔬薪甚至糾黨搶刦無惡不作土民早已深恨之以其人多勢盛無術以制之近因各鎭舉辦團練土民遂有報復之意致釀此案報官後經山主吳胡兩姓並坊快搭就篷帳陳設公案趙大令乘輿出城四十里至板橋鎭地方經鎭董置備公館住宿一宵至十三日辰刻始詣屍所飭件檢騐旋聞喝報騐得已死壽文和年四十六歲刃傷三處鐡器木器傷數處又已死何老四年三十七歲刃傷木器傷凡五處又已死　問泰年四十九歲受傷共九處又已死許德興年廿五歲受傷凡五處又騐得甲乙二人各有重傷當據屍屬壽正揚孀婦某氏供稱伊等二十餘人在某處剥取樹皮被該地民人鳴鑼當見團勇等擁至伊等逃散被將六人圍擊倒地並不知其姓其名惟有團練旗幟四面呈証山主胡吳兩姓供稱當聞鑼聲奔至惟　六人倒地團勇等均已四散實不知其底緼大令當飭坊快備棺四具收殮畢飭令坊夥暫厝標記俟傳團長核訊究辦 
[皖省官塲紀事]  
　　安徽候補知州桂恪仲刺史中純現奉上憲題補宿州刺史奉到飭知卽詣大憲衙門謝委飭知俟花朝後奉到部覆卽當赴任○候補知府周述文太守誥奉撫憲福中丞委辦報銷局提調不日到差視事○署理安徽壽春鎭王軍門友圭於十三日行抵省城暫住棧房　會福少農中丞並與司道各官往還不日卽赴白門謁見督憲張香帥拜賀新禧並商防務 
[姑蘇試事]  
　　蘇州訪事人云正月十五日江蘇學政龍大宗師歲考蘇州府及長洲元和吳縣四學生員所有題目照　左方府學文王事昆夷長洲句踐事吳元和以大事小者樂天者也吳縣以小事大者畏天者也通塲經題醴酒在室醍酒在堂澄酒在下示民不淫也通塲詩題賦得垂虹一抺跨晴江得晴字 
[吳下春聲]  
　　姑蘇訪事人云崑山縣葛江邨大令培義前經上憲奏請調補華亭縣缺現奉吏部覆准於本月十六日鄧方伯高縣牌示所遺崑山縣缺以特旨班卽補知縣諸大令可寳酌補○新歲以來每有游手好閒者在各茶肆支搭高懛調絲弄竹演唱灘簧雜劇名曰打山頭每有碧玉情人緑珠艶質呼姨挈妹結伴而聽若輩遂顧忌全無故意唱淫詞艶曲雲情雨意細細描摩敗俗傷風莫此爲甚十四夜甲乙二惡少聯袂而來傾耳之餘忽肆詬詈各矜勇略奮以老拳旁觀者從而和之竟將茶肆中碗琖面盆紛紛擊毁茶肆主某丙責令兩造賠償甲乙祗肯各出洋銀一枚丙不依恐不能免於涉訟也 
[浙西歲時記]  
　　杭州訪事人云正月初六日湧金門内韶華巷空塲上有弄猴者居民咸往觀焉弄畢有朱姓小孩年僅五齡不知所往至初十日傍晚鄰居王宅又失去一七歲女孩十三日巷中某公館有十餘齡女使上街賣物一去不回未及一旬日而一巷内連失三孩咸疑匪徒混跡巷中肆行拐騙云○立春前一日於夜間敬神名曰接春送神時必燃爆竹數枚本月初九日湻佑橋某姓家因燃爆竹飛火星於樓上紙窗家人正在鬥牌爲戲忽聞爆裂之聲急登樓往視火已延及屋椽幸鄰居某木作家工人紛紛奔集得以救滅不致成災而救火者已不免焦頭爛額矣○淸泰門内吳姓子年方十七其父早卒家中祗老母及姊二人新正多暇鄰居某甲誘之賭博同往石牌樓某乙家入局一擲而罄其腰纒次日吳欲翻本邀甲復賭甲知其阮囊羞澀婉言卻之吳乃竊其母之金約指二枚典得洋銀作本隻身至乙處復賭旋又輸空　及散塲反欠他人洋銀三翼乙以素不相識褫其馬褂吳無顔回去悵惘出門迨紅日西沈無計可施奔至金衙莊大池側縱身而下幸爲灌園叟所見急爲救起詢其住址送之歸家其母究問根由知被甲所誘於是奔至甲處大興問罪之師甲云初往乙處時確曾我同去但我往訪友汝子往賭錢我阻之再三汝子不聽次日復賭則我謝絶尙與我何干乎吳母係忠厚人無言可答憤憤而歸噫如甲者眞可謂狡猾之尤矣○每歲上元佳節燈會盛行獨今年寂無所聞以爲無人興起也邇日東街機匠忽紥成龍燈一架幷製就雲燈花籃燈各一堂至十三日告成是夜天忽大雨次早略有微霰會中人大爲掃興午後雨止遂於晚間遊行街巿直至三更始返十五日天氣淸朗未及曛黑早已出遊所過地方頗爲擁擠諺云物以稀爲貴信然○去年冬間甚寒　日來患春温者頗衆上下城操岐黃術者如入山陰道上大有應接不暇之勢眞上好生涯也○日前杜子橋畔湧泉居茶室中失去七歲女孩一口小字大珍此處與韶華巷相近若無拐匪何失孩若此之多耶 
[人日遊花埭記]  
　　花埭爲粤東名勝千紅萬紫幾如錦繡之城兹曾經滄海客有游記篇云花田故址珠海名區天放靈辰人增遊興風和日麗白鵝潭一水輕盈浪靜波平紫洞艇雙橈盪漾憶昔草堂題詠日月如流於今花埭重來韶光又換美人香草昌華苑何處追尋宮女如花素馨斜此間小住時則人日方臨元辰乍過蓂開七葉桂吐半輪記踏蹟於夔城家家貼燕憶散灰於荆俗處處黏鷄銘著安仁韓吏部登高作賦圖書行樂馬常侍寄遠留題降王母於瑤池承華殿花簪彩勝宴羣臣於紫禁望仙樓人集淸暉聲聲之竹爆喧來引動江湖之興步步之蘭橈掉去放懷山水之間於是呼燕侣　鶯雛左挈南威右携西子筵開玳瑁酒傾竹葉之觴簾捲水晶妝點梅花之額遠望井中帆影烟雨迷離遙聽寺裏鐘聲雲山縹緲東船西舫簫管兩頭蛋女珠娘琵琶半面杏林莊外輕維一葉之舟楊柳隄邊近泊羣芳之圃則見花香匝地花韻宜人紉香園花樣别開翠林園花魁獨占牡丹花姚黃魏紫價重千金芍藥花儷白妃紅衣披一品寒生翠袖虞美人補屋牽蘿淡掃蛾眉水仙子凌波約素池畔之鴛鴦出浴孔雀屏開檐前之鸚鵡傳言黃鸝曲度人如魚貫行行小住爲佳地冠羊城步步引人入勝爾乃墮鞭公子走馬王孫螢案詞人雞林富賈輕裾窄袖劇憐時世之妝竹杖芒鞋領略林泉之趣見說去年花事風景依然纔過始旦芳辰元宵又近若夫紅閨少婦粉黛佳人錢塘蘇小金屋阿嬌蓮步輕盈蹴靑葱之窄窄柳腰嬝娜攘玉筍之纎纎之婢當頭老娘押尾欄杆徙倚亭榭回旋人面桃花似曾相識禪心柳絮我見猶憐羡他蜂蝶相隨時向裙邊一嗅惱我鴛鴦比翼偏從水面雙棲轉步還慵回頭更媚纔來東苑又過西園有竹便看何須問主好花任買總不論錢况當春日載陽良辰初度更復名花傾國佳景偏饒任教門外烟花載取滿船歸去但願壺中日月許同來歲重臨無何日入虞淵花開夜合屋角之夕陽欲暮船頭之明月將昇掉返珠江筵開榖埠牙檣錦纜花樣一新繡幕珠簾花香十里裙拖夾蝴更饒解語之花髻擁盤龍倍勝衆香之國好趁春風得意花看長安還欣元夜張燈花開銀樹將見崑崙得奪西王母來呈益地之圖豈徒令節遨遊武平一聊試生花之筆　 
[購緝逃官]  
　　守提逃官一事前已兩見報章兹悉穆王二逃員向在北洋水雷船上大約濳通倭宼將威海一帶水雷掘起致倭宼魚雷船長驅直入一無阻攔事發王先已脫逃旣而穆又附船來滬登萊靑道劉觀察查知其事電請拘拿江海關道劉觀察以二人罪大惡極不能使其漏網爰飭英法兩讞員會同嚴緝並出賞格有人能全獲者賞銀一千兩獲一人者賞銀五百兩知風報信因而拿獲者賞銀三百兩　 
[滬上官塲瑣紀]  
　　上海縣水利廳林珍虞少尹赴蘇賀節前晚鼓棹遄回○上海縣黃大令於十三日詣省謝委署中丁役風聞前晚約可回申是以整備迎迓兹聞大令尙欲在省候臬司黃廉訪接篆並繞道至松詣府轅賀節因而未克回申 
 
 

Page 4

 
 
[開印大吉]  
　　昨日爲各衙門開印吉期淸晨江海關道劉觀察循例於大堂上恭設香案將印信供置正中但聞鼓聲鼕鼕砲聲隆隆樂聲嗚嗚觀察朝服而出望闕行三跪九叩首禮然後拜印陞坐公座書吏將印開封當堂蓋印吉報公文觀察換穿公服受本轅書差叩賀俄而輿馬喧闐文武僚屬咸趨轅賀喜彼來此往熱閙異常英讞員宋莘樂通刺旋於卯刻啓用鈐記所有公堂案牘停訊一天因飭丁持名片至英領事署及各捕房告以停解人犯 
[又添絲廠]  
　　美租界裴倫路屠牛作後有隙地一區計共十八畝近由地主售與湖州人顧姓爲業聞顧欲開設繅絲廠刻已雇定工作人等將次興工矣 
[英界瑣聞]  
　　蘇州人某甲向在大馬路某烟館當堂倌前晚烟客如雲甲酬應過勞大有力盡筋疲之勢適有一客呼甲算帳甲應聲而至忽欲小便卽怱怱下樓比回時突然倒臥在地客驚駭告知司帳人及司帳人到來撫之已身如冰冷矣乃知照甲父將屍舁回○野雞流娼李阿鳳沿途拽客與之宣淫某號華捕見之立卽拘入捕房捕頭令送歸英公廨宋通刺諭令暫交官媒收管聽候會訊嚴懲 
[細柳懷仁]  
　　姑蘇嘉榖堂以鷹銀一百圓寄至本館助營口療治我華戰士之費久豐申號代蘭塘隱名氏擲來鷹銀一百圓以五十圓解奉天充行營醫院經費五十圓另充順直賑欵羅浮鄭正翔捐助營口行營專療華軍受傷醫藥費洋銀二十圓又知過子求右目速明助五圓求平安人助二圓當此兩軍相見之時砲火喧天戈矛匝地血飛肉薄慘不忍言得此巨欵頻施當不難製備刀圭遍拯瘡痍之苦矣敬爇心香九頓以謝 
[上海六馬路仁濟善堂施醫給藥開診]  
　　謹啓者敝堂常年施醫給藥延請内外大小方脉自設藥局選辦各種道地藥材專濟貧病遐邇咸知本年仍於正月二十一日開診特請内科徐子才姚晉三李佑之張鎔堂劉卓如姚品驊倪頌兼諸位先生外科李瑞林黃菊孫郭善卿錢廣甫吳貺生五位先生在本堂施診善昌仍命三小兒志仙帮同診視又延專診育嬰堂幼科顧雨田沈鴻章王湘臣李厚璋耿湘波五位先生本堂照章單日早上七點鐘掛號八點鐘開診午後一點鐘至四點鐘照方由本堂自設樂局給藥倘遇疑難痼疾給票就内科巢崇山費訪壺二位先生診視後由本堂給藥專爲無告貧民而設事歸實濟以副諸大善憫憐貧病慨助樂捐之至意謹將開診之期請登報章布昭公鑒施善昌等謹啓 
[薰德善良]  
　　啓者本堂今歲仍照向章延請名師擇於新正月二十一日開設義塾以訓貧家子弟凡欲入塾就傅者必須先期來堂報名屆日或由父兄或由親隣敬備紅帖陪送該子弟入塾謁師所有贄儀修金以及筆墨書籍等項皆由本堂備給不取各户分文又於是月爲始期逢四八之日午後二點鐘在堂開講鄉約惟願默化潛移同歸於善本堂有厚望焉恐未周知用特附報以佈滬北鐡馬路廣益善堂啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊案志]  
　　本邑大東門外萬成銀樓係蔡某所開前晚蔡因事出外惟留妻子在家忽有一三十餘歲之人來購銀譬釧一副平見重三兩正在議價時突攫釧而逸蔡妻呼鄰人追之不及遂訴之捕甲令緝查○前晚南巿洽興街茂興押店各夥已深入夢鄉忽有妙手空空兒撬門而入竊去錢九千文及押下之綢衣十餘件天明驚覺徒喚奈何刻雖報捕緝查未悉能否破獲也 
[上巡局瑣案]  
　　大東門外永興飯館主某甲投十六鋪巡防中局訴稱炭船户徐　生宋公炳陳德生劉德春等十餘人至小的處具膳應付錢一千四百餘文分文不給小的向之索取反被行兇忙亂之餘擊毁館中物件李二尹立飭勇甲　一干人訊　旋有劉宏興者到局求恩二尹　將各物賠補○二十三　巡防局員戴憶　二尹致函十六鋪中局内開單元泰失去自鳴鐘一架查知祥元鐘表店收買請卽吊贓李二尹　　　元主到局訊明將鐘起出給失主領回　令償洋銀四圓○沈某向在中泥城橋畔設舊貸攤前日有一　孩在攤前閒玩　將攤上　　　　沈　　將　　住痛毆經人勸之　手　奔回訴諸父兄立　向沈理論沈非但不服竟敢口出大言旋經　父將沈扭至新　巡防局　　　　沈　認不諱　孩　碎　　一時憤　是以毆之陸二尹以沈兇頑太甚　　　責二百板諭以此後不得　事行兇否則一　逮　　　　　　　○　晚十一下　時有流氓十餘人至虹口迤東虹鎭游行適有吳　全者集衆推牌九賭錢連戰皆　贏得洋銀數十圓衆流氓　之　　　入任　攫　吳伸手將一流氓揪住衆流氓遂突出利刃連戳數下吳痛極　地　徒某甲欲助吳拿捉亦被戮一　衆流氓乃　長而去　　　　　　人舁至巡防局控告局員命舁回自行調治一面傳地保至飭移將衆流氓查拿到案 
[房紀事]  
　　西寳興里口有某粤人開設土店兼售烟膏前日下午某營勇向買小土一枚議價不諧乘機攫去當卽追獲送入捕　　　令押候堂期解訊○某里居人某姓雇木工裝修一切旋被竊去鏡臺鏡袱迨　悉向木作主查問木作主轉向木工研詰木工認竊不諱爰　　　　請捕頭押候吊贓解辦　 
[界房紀事]  
　　前日下午山東人劉阿二擇地西華德路東桂芳里左近設塲賣解觀　如堵墻劉耀武揚威見有婦女前來卽任情嘲笑事　一百二十三號巡街華捕所見向之驅逐劉不服遂致揮拳甫交手捕卽跌出數步外急吹號呌喚一百五十三號華捕帮拿劉仍信手搘拒　四十四　四捕　聲而至亦不能近身後又有華　二名呼旁人爲之佽助始得摛獲解入捕房捕頭令押候解送英公堂請宋通刺究辦○乞　　　　　山產也日則沿門托鉢夜　　路雞　前日傍晚時溷至何姓家竊得二　盆携之而去途中經三百七十二號華捕抱住送入捕房七下　時捕頭遣某包探將周帶　查詢根由　稱其家在西人演槍處包探押之而往周乘其不備當胸猛擊飛步脫逃包探無奈回告捕頭捕頭立卽傳齊通班探捕令出外嚴密查拿 
 
 
 

Page 10

 
 
[光緒二十年十二月三十日二十一年正月初一初二初三日京報全錄]  
　　宮門抄○諭旨五道錄前○刑部松等奉官犯解送到部日期摺○川督劉奏籌　二批　本銀兩摺○御史　　奏叅司員侵吞　項片○東撫李奏甄别各員片○陜省楊奏報新授江西按察使因病出缺日期摺○又奏飭道員赴任片○浙撫廖奏委解籌備餉需摺○又奏委解内務府經費摺○十二月三十日○恭王等謝賞　包恩○怡王等謝賞縀疋恩○克王假滿請安○翁同龢等同鄉官謝恩○召見軍機皇上明日丑正至奉先殿行禮　初二刻至堂子行禮辰初二刻至慈寍宮皇太后前行禮辰正二刻升中和殿受禮太和殿受賀已正至大高殿壽皇殿行禮○正月初一日恭王等謝賞八寳荷包恩○欽天監奏風從艮地起主人壽年豐○召見軍機皇上明日卯正二刻入座吃肉○初二日徐樹銘等同鄉官謝恩○良培假滿請安○召見軍機皇上明日卯初二刻至壽皇殿行禮○正月初三日恭王謝賞神肉恩○福中堂奏請開缺○崑岡嵩山連印文璧各續假十日○明桂請假十日○召見軍機○○經筵講官刑部尙書臣松溎等謹奏爲官犯解送到部日期恭摺奏聞事光緒二十年十月初五日内閣奉上諭寗夏鎭總兵衛汝貴統帶盛軍臨敵退縮以致全軍潰敗並有尅扣軍餉縱令兵勇沿途搶掠情事衛汝貴著革職拿問交刑部治罪該部知道欽此又十一月十二日内閣奉上諭前經降旨將甘肅寗夏鎭總兵衛汝貴革職拿間交刑部治罪屢繼催解據報起程迄今尙未解到實屬延玩著盛京將軍直隷總督嚴飭沿途地方官查明行抵何處迅卽押解來京毋任逗留欽此又十一月二十一日内閣奉上諭宋慶奏遵旨查辦統將被叅各節據實覆陳一摺已革甘肅寍夏鎭總兵衛汝貴平時侍兵寡恩此次赴朝鮮援剿不能約束弁勇縱令到處騷擾以致民人怨謗種種罪狀實屬僨事之尤衛汝貴業經降旨革職拿　著李鴻章裕祿懍遵疉次諭旨查明該革員行抵何處嚴飭押解員役迅速解交刑部治罪毋許逗留等因欽此兹據盛京將軍裕祿　撥委員佐領世勲防禦崇山等將已革甘肅寍夏鎭總兵衛汝貴於十二月十一日解送到部查該員衛汝貴係武職大員案情較重　　簡派大員會同臣部審訊抑或就宋慶查奏各情遵照欽奉諭旨按例治罪之處請旨定奪爲此恭摺具陳伏乞皇上聖　　示謹奏○○開缺四川總督臣劉秉璋跪奏爲籌解二批運本銀兩發商匯兌以濟要需恭摺仰祈聖鑒事竊本年九月　　日　准户部電開運本百萬赶緊匯解等因當卽轉行前據該司道等會議運本僅資周轉實難驟提隨於副本項下先提銀　　　　並於鹽茶成緜兩道庫各借銀二十萬兩共籌解過頭批運本銀六十萬兩交商匯解詳請奏咨在案兹據滇黔鹽務局候　　　　文天駿會同布政使王毓藻署鹽茶道殷李堯署成緜道張華奎詳稱現在海上大兵雲集自應接續籌解以濟要需兹由　　　　　銀四十萬兩備匯票移送藩庫於二十年十一月初二日由司發給新頒法碼並交該商日升昌等號承領飭令匯解户部　　　　　光緒二十一年正月二十八等日分作一次匯赴上納所需匯費銀兩仍請在於副本項下支給等情會詳前來臣　　　　　　　　照外理合恭摺具陳伏乞皇上聖鑒誤謹奏奉硃批户部知道欽此○○鍾德祥片再風聞内務府此吹　　　　　　　　　　　　欵浮冒甚鉅其支放各廠物料工價尅扣甚多臣因近來軍務未平暫未舉發及滿城物議指摘姓名謗騰沸　　　　　　　　　　叅磁庫員外郎岳齡承修宫各錫背並無買辦而冐請銀七萬餘兩旋經管司員查出聞該堂官意存廻護至　　　　　　　　　　繼祿挪移點景銀兩以萬數計交由各司處索取利息均按四成勒扣分贓員外郎耀曾請領甯壽宮預備　　　　　　　　　　　事各員扣留二成節省之外又加勒扣一成侵蝕不可數算以及重修鴻恩觀之工欵廣儲司之領欵種種朦　　　　　　　　　　次所領不下二十餘萬兩皆藉領食爲名悉歸該員等之私槖而各行工廠爲其侵刻吞聲飲恨謗滿衢路無　　　　　　　　　　府大臣文琳前在該處郎中任内浮冐侵欺及至敭歴大臣並管各工倚威作勢怙權宿贓無敢發其貪穢於　　　　　　　　　　固然悍無顧忌臣若不糾叅則國法何在相應請旨將岳齡繼祿耀曾文琳等交内務府大臣嚴密查辦按律治罪以儆　　蠹　淸庫欵所關不細豈容袒縱也謹附片具陳伏乞聖鑒訓示遵行謹奏奉旨已錄○○李秉衡片再查遇缺前先補用同　孫嘉榮候裤儘先補用知縣楊先甲候補知縣賀良翬俱係勞績保舉人員到省已滿一年例應查看甄别兹據藩臬兩司會騐得　　　年力正富人亦安詳楊先甲趨公勤愼賀良翬年强才穩詳請騐看具奏前來臣前因到任未滿三月例不加考又駐　台籌辦　　飭委藩司代爲騐看均堪以本班補用除履歴淸册咨部查照外謹附片具陳伏乞聖鑒謹奏奉硃批吏部知道欽此○○太子太保頭品頂戴陜甘總督臣楊昌濬跪奏爲具報新授江西按察使何維楷在省寓因病出缺日期並請旨簡　以重　守　　仰祈　聖鑒事竊據甘肅臯蘭縣知縣張祥會詳報據新授江西按察使平慶涇固化道何維楷家人孫貴禀稱家長原任平慶涇　　道升任江西按察使奉委審辦案件　　銷差於光緒二十年十一月十八日交卸道篆止擬　程北上因偶感風寒觸發舊日痰疾　藥罔效至十一月二十五日在省寓病故所有家長病故日期理合禀報等情由縣轉報前來臣查該升司前在道　任内　事認　　聲旧著且長於折獄故候補知縣石懋官服毒自盡一案臣檄委該升司會同　按察使黃雲提案審訊甫經事竣詳履　新任平慶　固化道祝維城到省將道篆交卸正束裝起程痰疾忽發旋據報因病身故情殊可憫除飭司道督同府縣將該升司身後事宜妥爲　料外所遺江西按　使員缺相應請旨迅賜簡放以重職守謹繕摺　　伏乞皇上聖鑒謹奏奉硃批另有旨欽此○○　昌濬片再新授甘　　慶涇固化道　維城現已赴引事竣到省應　飭赴新任以專責　除檄飭遵照外理合附片　　伏乞　　鑒　奏奉硃批知道了欽此○○頭品頂戴浙江巡撫臣廖壽　跪奏爲委解光緒二十年第四批籌備餉　　兩　　　　聖　事竊　部咨光緒十九年十月二十七日奉上諭户部奏預　籌備餉需一摺據稱甲午年籌備餉需共指撥銀二百萬　　飭依限　　等語此項餉銀關繫緊要著該撫按照指撥銀數於來年四月前解到一半十月内全數解淸毋　遲逾欽此並准單開撥浙江省銀四十萬兩等　業經先後三批共籌解銀二十萬兩分别奏咨各在案兹據署布政使惠年詳稱前項京餉上次係選　　實號商匯兌　經奏　在案今據號商禀稱現在南北客商貨未暢銷欵多停滯不能周轉恐　延悮等情竊　應解前項京餉　關籌備要需　奉户部　　　須赶　起解該號商旣不敢領匯未便勉强應仍委員由陸路驛站管解前進以期妥速兹於　　項下　支銀十萬　查　候補　縣劉樁祺候補巡檢崇照堪以委令會同管解赴部　納作爲浙江省籌解光緒二十年第四批籌備餉需之欵詳請奏　等　前來　　查無異除分咨查照撥護並取起程日期咨報外　合恭摺具奏伏乞皇上聖鑒謹奏奉硃批户部　　　此○○　　　戴浙江巡撫臣廖壽豐跪奏爲委解　撥另籌　務府常年經費銀兩恭摺具　仰祈　　　事竊准内　　　　　　　　　　十一日軍機大臣　奉諭旨嗣後著户部按年於各省關項下另籌銀五十萬兩解交内務府　用等因欽此　　　　　　　　内務府爲年經費在於各省關京恊各餉外共籌銀五十萬兩繕具淸單恭呈御覽請飭　該　撫等按　　　　　　　　　年分批解交内務府應用不准絲毫帝欠等因於光緒十九年十一月初五日奏奉旨依議欽此　准聲明各省應解廣　　　　銀兩每千兩隨解　餘銀二十五兩抬費布袋劈　用　銀八兩不得增减奏明辦理在案計單　浙江省銀一萬　等因　　　　　　　理去後兹據署布政使惠年詳稱准厘捐總局在於厘金項　動支銀一萬兩並隨解平餘抬費布袋劈鞘銀三百三十兩　解　　查有候補知縣劉椿祺候補巡檢崇照管解籌備餉需銀兩由陸路進京之便堪以委令帶解前赴内務府衙門投納詳請　　　等　　來臣復查無異除分咨查照撥護並取志程日期咨報外理合恭摺具　奏伏乞皇上聖鑒謹奏奉硃批該衙門知道欽此 
 
