# 1919 - 144 - 4916624

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[責無責任之政府（冷）]  
　　國事危迫至於今日而政府尙在若夢若醒之間以前之事姑勿暇論即近日諸大端其所以至此愈治愈亂者皆政府無責任之故也 
　　歐洲和會時在簽字不簽字之間而段之簽字主張反通電於各省國内和會旣撤回其代表而時而局部議和時而繼續議和又須聽命於安福部之决議而後進行學生之罷課旣不容納其請求又無妥善之處置惟日以敷衍勸導爲事凡是三者皆今日國家安危關係之事也而無一非無責任之表示然則政府究何足爲政府哉 
[專電]  
　　北京電徐遣北代表某某二人赴滬與南代表爲非公式之接洽（三十日下午三鐘） 
　　北京電和會復活政府决定先派分代表汪有齡等赴滬現電催朱來京接洽（三十日下午三鐘） 
　　北京電陸榮廷電徐反對局部議和仍主全部由滬會解决 
　　北京電訓令陸使和約簽字後回國聯盟案交駐使辦理 
　　北京電政府申明外交經過命令送府蓋印徐意對學生應分兩起退回修正今晚可下 
　　北京電益世報主筆潘由警廰解地檢廳（三十日下午三鐘） 
　　北京電安福密議解散己未系將一部分議員消納本部開選副座有把握（三十日下午三鐘） 
　　北京電某派又慫新國會開選副座仍按原定計畫進行 
　　北京電陸徵祥二十二日電國際法聯合會提倡學說造端宏大我國自入海牙和會雖列席國際公法團體然於國際公法學會尙分次被選陸徵祥到會後卽聲明我總統不特爲政治大家亦爲學問大家特令轉交協欵二萬佛郎以表希冀國際公法日益昌明之意並將該欵面交發起員法國法科大學總敎拉君彼欣謝之餘甚所敬仰卽席宣稱我儕法家向以中國爲不入國際公法團體今初次 
邀請中國入會卽與我儕以極可寳貴之表示該表示不但足以鼓勵本會抑足爲各國政府 
模範他員亦同時致敬僉稱由本會直接電謝徐總統 
　　北京電某派議員質問派伍朝樞代表參列萬國議員商業會事政府復僅電比使派館員並未派伍（三十日下午六鐘） 
　　北京電參陸部勘日復西南通電云文日通電無任欽佩本鞭辟入裏之論爲速謀軍事統一以確定中堅爲總綱以軍事如何整頓國防如何佈置善後如何處理三者爲節目茲事體大千端萬緒誠如來電所云若僅文電交馳廣集衆思旣虞稽延時日且難達情盡意少有扞格轉生誤會自前次通電後我軍人精神齊一意見相同自應更進一步速定辦法以收言行合一之效而提綱挈領之圖莫如就國家軍固有之統系以謀軍事之統一集我軍界時賢晤對一室共圖斯擧綱領旣立節目自迎刃而解至若整頓布置處理各問題當共徵各國先例參以各國現勢擇善而從庶軍事基礎於以鞏固國家於以安寗佇候明敎（二十九日下午鐘） 
　　北京電奉省會順直同鄉會電 
　　請堅持魯案（三十日下午六鐘） 
　　北京電衆院開議（一）限政府十日内提出預算决算案可决（二）裁撤各省官産分處及財部官産專處各機關案連開三讀通過咨送參院（二十九日下午九鐘） 
　　北京電工業專門校生在公園售國貨（二十九日下午九鐘） 
　　北京電鮑貴卿電激黨偪近距滿百餘里日軍擬與我協定警戒區域經聲明鐵路區域由我軍自行負責（三十日下午六鐘） 
　　北京電張作霖電殖邊行無欵兌換將牽動外交請飭派員携欵來奉清理（三十日下午六鐘） 
　　北京電八年預算提出歲出總數六四五四五一七八九元歲入不敷兩萬萬以募内債抵補（三十日下午二鐘） 
　　北京電吉黑督長均將更動（三十日下午三鐘） 
　　北京電田中玉有升吉督息 
　　香港電廣州日領事抗議學生列隊游行運動抵制日貨請省長禁阻此種行動（三十一日下午二鐘） 
　　香港電昨日廣州有羣衆集於各藥房與洋貨舖門前先施與大新（譯音）兩公司前尤盛懇 
　　勿售日貨且欲迫令交出日貨而銷燬之售日貨字樣之招牌多被拆毁後經武裝警察驅散　　香港電國會議員之一部分决議如軍政府直接與北方議和則須以唐紹儀之八條爲談判基礎此將使岑春煊處於難境因岑近日態度爲國會所不滿之故（三十一日下午二鐘） 
[各通信社電]  
　　北京電靳雲鵬張懷芝勘日（二十八）電林葆懌莫榮新程潛等對於整理軍事以及布置國防處理善後諸事主張就國家原有統系内以謀統一擬集南北兩方軍界共同商議本日並通電譚浩明吳佩孚對渠等通電亦極表贊成并請維護大局 
　　北京電昨晚（二十九日）徐錢决定續開和議不商問安福派贊成與否安福派運動以王揖唐爲總代表益力王自稱有法結合南方軍人擬派汪有齡江紹杰先赴滬接洽王印川赴滬前晚公府招王揖唐徐樹錚磋商和局皆未到 
　　北京電張瑞璣語人許蘭洲督陜張作霖勢力益大予絶端反對（以上三十日） 
以上平和通信社電 
　　北京電八年預算經閣議成立西南五省亦在内歲入不敷兩萬萬元即提衆院表决 
　　北京電部限各學生三日上課已滿期校長呈請緩數日已准（以上三十日） 
　　北京電岑西林來電和議案請續派人接洽仍將派定總分代表姓名速行電示以便應付 
　　北京電胡維德來電和議席上中國代表不肯簽字英法兩國爭執不許乞電示（以上三十一日） 
　　以上中華通信社電 
　　北京電繼續和議辦法俟徵集各方意見後有先遣吳鼎昌王克敏南下說 
　　北京電聞兩總代表必須換一方可續議南旣留唐朱啓鈐勢將更換 
　　北京電陳籙與英公使磋商藏案意見漸接近 
　　北京電外部照覆英公使陜烟早經政府派員會同該省大吏嚴厲查禁俟據報肅清後再行通知由彼勘按 
　　北京電院電鮑黑督俄扣華輪放還嗣後宜加意保護以維航權 
　　北京電吉督將更動擬於陳文運孫烈臣二人中擇一以畀（以上三十日） 
　　北京電參陸處接李厚基電南軍又圖乘隙已令與彼接觸之尤溪德化等處加意戒嚴 
　　北京電參陸處收束軍隊計畫並未因和局停頓稍懈日前通電南北各軍事當局徵求意見 
　　北京電益世報可恢復潘准保釋 
　　北京電烏木斯克政府要求中國正式承認政府以各國態度尙未一致意存觀望 
　　北京電學界風潮漸就平息現擬提早署假藉以 
消釋 
　　北京電林長民辭外交委員意甚堅决徐派吳笈孫挽留無效（以上三十一日） 
　　香港電聞唐紹儀三次辭職書已到軍府决仍挽留將派人赴滬與唐磋商改提條件進行辦法 
　　香港電此間有一派人不以代表章士釗郭椿森 
爲然將要求續議時撤換之（以上三十一日） 
以上中孚通信社電 
　　北京電據總統府方面消息西南七總裁對於北方所發關於和議之電雖尙無正式之答覆而據各個人往來之電報以觀則南方又有讓步之色故總統府擬於陰曆端陽節招宴北方全體議和代表卽於席上决定辦法先派汪有齡江紹杰二人赴滬與南方代表磋商善後之策上海會議或有重開之望云 
（三十一日） 
　　北京電國務院於最近電命各省取締社會黨並防止過激思想蔓延於軍隊間（三十一日） 
　　東京電日本政府因三年十月美國華盛頓將開國際勞動大會已將日本對於是舉之態度决定一俟政府部内協議之後不日將設置國際勞動會預備委員會以山本農商大臣爲會長（三十一日） 
　　東京電聞日本政府擬將朝鮮臺灣米轉運進口以爲米價飛漲之調劑法（三十一日） 
　　東京電當此次大戰時倫敦巴克黎銀行與倫敦壳格斯銀行曾於一九一五年以資本金二十萬鎊在巴黎合辦法蘭西壳格斯公司該公司爲處置大戰後之世界金融起見近又决議將股本增至一百五十萬鎊作爲全世界的貿易機關以期發展營業其新股東分非洲南美北美坎拿大澳洲五大類從各洲選定代表的銀行其結果臺灣銀行决計加入爲東洋方面代表銀行其股份决定爲十分之一即一百五十萬元内外臺灣銀行代表人充法蘭西壳格斯股份公司董事者已决定以臺灣銀行倫敦支店長佐佐木義弘氏任之（三十一日）以上東方通信社電　　 
　　東京電日本期米昂超四十元日當局有狼狽之狀報紙證言糧食之危機已迫 
　　東京電高橋藏相昨日於政友會政務調查會聲明曰對華新借欵團就主義上固贊成美國之提議惟細目須待今後之協定至滿蒙之利權現雖未决定然必求其除出於外又云合辦非借欵故無制限企業家活動之憂云 
　　東京電據所得消息云德國以聯合國若將其提案全部不肯容認則將拒絶簽字已經内閣閣議决定（以上三十一日）以上共同通信社電 
[公電]  
　　夔州王天縱通電各報館均鑒頃奉政務會議佳電開山東問題形勢險惡歐洲和會有完全承認日人要求消息人心激昂已逹津點云云竊日本此舉是欲高麗琉球我也我國人民急當竭力以爭不可退讓倘此舉得行土地滅亡國權喪失設他國援例而起瓜分之禍卽在目前履霜堅氷此爲之漸言念及此能勿寒心夫此次巴黎和會美大總統極力主張公理日人要求揆之公理甚爲不合倘我國各代表據理力爭該和會未必即能承認昔人以一身蹈海拒絶帝秦今我國若全體與之力爭未有不能挽回者茲故通電我海内同胞急須繼唐朱兩總代表飛電歐洲和會我國代表諸君一致力爭嚴辭峻拒必取消日人之要求而後已庶足以保全主權不失國體至北京學生示威之事實由於曹章之徒鬻權賣國激生一片熱忱而爲此轟烈之舉足見我國民忠肝義膽非等於曲學阿世者流東漢太學諸生明季東林義士無是過也當路者不爲之提倡而反欲加之殺戮是自摧殘其民氣而甘心爲亡國之奴不顧天下萬世之睡駡也吾等將繼學生以起撲殺此獠以謝天下永爲後世賣國奸雄之戒用此徧告同人務須速電徐東海先生生張斯義勿任此鬼蜮白晝横行毫無憚忌則中國幸甚靖國聯軍豫軍總司令官王天縱叩宥印 
　　廣東學生會來電上海及全國各報公鑒爭回靑島取消密約不逹目的不止請主張嚴誅國賊並電巴黎專使切勿簽押廣東中學學生會會體叩 
　　重慶楊庶堪通電各報館均鑒南北和議開會兼月南方條件僅乃提出北方政府於我委曲求全之主張視爲無可置議之餘地致代表辭職和議再頓屬當外交失利羣情惶駭警電交馳率主互讓　覆巢之中凛折楝之懼和平希望寗獨異人惟念治貴圖本事當觀機内憂外患有相因而不得相蒙者年來奸人盜國喪失權利皆由無國會爲之監督唐總代表通電和議第五條所言理由極爲透切今欲貫澈護法之初衷杜絶賣國之秘計自當以恢復國會使得自由行使其職權爲第一要義此種根本問題當然不能以外界逼迫有所遷就諸公遠謨碩畫諒具同心望堅持此旨一致主張綱領旣得餘紛自解臨電無任禱切楊庶堪叩勘 
　　鎭江來電申報館轉各報館公鑒鎭江恒元慶裕和泰兩糖號頃購有大宗東糖三千五百十八件來鎭南貨帮聞此信息開會討論並邀敝團代表向商會磋議辦法當協同向該號勸告該號頗能深明大義願將原貨退回業於三十號由同益瑞泰恒兩轉運公司運至申矣謹佈鎭江商學愛國團公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
路透電 
[歐洲和會近記]  
　　二十四日巴黎電法國外交部中人謂歐士白格氏乃德國天主敎中央黨領袖現在國務院中甚占勢力與藍超氏至爲不睦希望代藍爲總代表 
　　二十五日巴黎電藍超氏致文協約國謂德國不能於後此十五年内付金收回薩爾煤礦故提出他種賠償方法克勒滿沙氏答稱和會之議决此項賠償辦法乃因破壞法國礦産舉動宜有懲戒之報復協約國未便承認他項代替計畫協約國今擬以下文代該欵涉及此事者之末節德國賠償此欵之義務應由賠償委員會考慮之德國爲交付此欵起見得按照賠償委員會所同意之詳細條件儘先以資産與稅項籌付如逾應付日期滿一年後德國仍未付欵則賠償委員會得按照國際同盟會所授之訓令行事如有必要得清算薩爾煤礦之一部分 
　　二十六日巴黎電美國媾和代表團已有九人反對和約且已有一人辭職謂國際同盟不能消弭戰爭其結果將令美國徒受牽擾美國不應簽定和約或加入國際同盟云 
　　二十四日巴黎電巴黎人士論德國牒文中之經濟條件謂爲詭辯之技倆協約國之條件已屬從寛蓋德國蹂躪法比意寒波蘭羅馬尼亞之罪惡均不加追究也德國今唯失望但未悔禍云 
　　二十六日倫敦電巴黎公報云協約國與共同作戰國政府决議一俟匈牙利建設能保治安之政府即停止施於該國之封鎖 
　　二十六日巴黎電協約國政府如欲德國簽定和約進攻柏林與其他各大城此項計畫殊易實行此舉可令德人醒悟最後屈服受納條件英法兩國分配西斐前德國殖民地之辦法巴黎人士頗爲滿意據可靠方面消息土柯倫全境及喀麥隆之一大部分將歸法國所有享受完全主權非由國際同盟會委託代管法國且恢復前割讓德國毘連喀麥隆之法屬孔戈土地一隅四國會議僅允修改薩爾煤區治制一條即十五年後德國除現金外可以債劵向法購回諸鑛 
　　二十六日巴黎電四國會議决議承認柯爾恰克海軍大將與台尼金將軍之政府惟二政府之領袖須允受納國會關於俄國前途之裁斷 
　　二十四日巴黎電四國會議今日聆日本珍田子爵宣讀主張承認柯爾恰克政府之意見書該會議旋討論承認之條件及承認後施行無束縳之民治之擔保協約國關於承認柯爾恰克政府事今似已同意 
[歐洲之過激戰記]  
　　二十四日丹京電愛沙尼亞軍已佔據距彼得格勒二十一基羅邁當之彼得化夫鎭 
　　二十五日倫敦電希爾新福電稱里寗氏願與柯爾恰克將軍休戰柯未置答 
　　二十六日倫譈電據斯坎狄拉維亞消息愛沙尼亞軍已佔據加基那過激軍在南部陣線者共有三萬五千人曾逮捕各大鎭有聲望之中等社會中人頗多如過激軍敗北則將置若輩於死地過激黨政府擬於兵敗之後前赴烏克蘭且已有數行政部遷往加爾柯夫與波爾太伐彼得格勒復盛行虎列剌症莫斯科則患傷寒症 
　　二十三日開姆電英軍之佔據米特維加哥拉鎭僅傷兩人因鐵路橋梁被毁不能前進過激軍主將甚重視該地敵軍抵禦力仍甚荏弱似無固守土地之意俄人加入我軍者日見其多柯爾恰克大將七月七日可抵維亞加不久可與亞昌格爾會合然後進圖莫斯科與彼得格勒數星期内可以下之 
　　二十四日丹京電洛加爾安才格報載稱德軍會同里特倫與波羅的之軍於二十二日入里加 
　　二十四日丹京電二十三日里巴消息謂里特倫政府已請德政府許德軍留駐里特倫因里特倫之國民軍不能扼守陣線獨抗過激黨之故里加之主要部分經劇戰後業已佔據惟東部之戰事仍在進行過激黨委員多人爲國民軍所擒各政治犯均已釋出當劇戰進行之際德軍與國民軍曾相呼應陣線今由里加起越過愛柯米陶鐵路而逹波斯克美國糧食委員會已運麵粉四百噸前往里加 
　　二十四日列里電巴伊勒與洪濩維克間之軍火庫一所佔地數基羅邁當突然爆炸炸聲歷數小時始已 
　　二十六日瑞典京城電聞俄北軍由英軍協力已佔據彼特化夫過激軍紛亂而逃 
[阿富汗戰事記]  
　　二十八日西姆拉電敵軍一隊由賴第爾汗統帶進攻太爾聞阿富汗常備兵均有口糧賴第爾汗之兵則於沿途乞食敵兵已佔據斯平萬我軍之撤退秩序頗佳庫拉姆上部傳來消息謂阿富汗部落之兵昨日攻撃恰泊里爲當地民團逐走死者頗多民團則無死傷二十六日恰滿之英軍佔據斯平巴爾逹克阿富汗邊界防營一座英軍發砲猛轟諸砲臺未幾控制砲臺之山脊上堡壘爲英軍佔有乃炸毀總門而入防兵奮力抵禦非死即被擒逹加陣線未有變動 
[各國近事記]  
　　二十六日聖約翰電輪船加桑特拉號（八千噸）在萊斯角外一百六十哩之大西洋中觸浮冰山洞穿今已駛抵此間乘客四百人均無恙 
　　二十四日巴黎電巴黎街車公司已與職工部定每日工作八小時之辦法 
　　二十六日倫敦電英皇與后曾致電郝克夫人賀其勇武良人之得救 
　　二十四日倫敦電開羅電稱前埃及首相穆哈默特塞特已組成新内閣 
　　二十四日巴黎電前俄皇之姪被逐離法且不得入西班牙其被逐原因與政治無關 
　　二十四日巴黎電今日巴黎股票交易社交易復旺價皆可觀 
　　二十六日巴黎電股票交易社中之法國公債劵價頗堅固俄國債劵價稍起色 
國外要聞 
[世界之武力與社會]  
　　法美彚報論歐洲問題曰目前恐嚇世界之最大危險厥有兩種武力與社會也此兩種危險之發源亦有兩國德意志與俄羅斯也欲得世界和平必先得歐洲和平而欲得歐洲和平必先得德俄兩國問題之解决夫德俄珦國戰前之法治非精神的實形式的耳歐洲尙不乏精神的法治國今當堅定其精神老練其法治使德俄兩國武力與社會之毒液不得侵入庶幾此兩種主義作消極的結束乎凡讀近百三十年來歐洲史上之政治的變亂咸信法國爲歐洲騷亂之中心點然法國於其最劇烈之騷亂中從未失其歐洲之存在且爲法治國之一有秩序的元素更具兩種秩序之形態即範圍之感覺與定性的文明之意想今日世局爲大變遷歐洲必要折衷於從前所混淆之種種主義中之時期來矣旣知此折衷主義之必要則新世界智靈上之問題爲何如似不難知旣當以哲學倫理政治司法宗敎等眞正道理及研究區别各種原理原則之考證方法更代從前用以混淆此等道理與方法者此種改革似乎極其簡單然將來之創辦者當覺其中含有無限之智靈的革命歷觀法國無秩序之事實不過表面然爾其戰事前之維新已根除前代所播種之智靈上的無政府主義於國民腦海之外故此種革命於法國則屬易事不需許久時期以成功至於意大利亦然所可注意者蓋視德國雖云政治改革而仍爲分量的文明之國德國無時不欲開拓其勢力强播其理想雖於大敗之下其腦海中尙印刻以鐵以血摧殘此文明最古最榮而最活動之中心點之法國於數月間之意想也若和會肯定此等事實而籌消滅過激主義之方必當有下列之决定（一）用種種方法使德國衰弱蓋德國秩序與正義之理會現對歐洲將對世界乃一無法紀之燒點也（二）恢復俄國秩序（三）建立最有力之界線於德國之東與南二部即應民族自决之請求使發生若干新國并邀請或於必要時强迫此等新國互相絡盟俾能保護其各國之領土則最有力之界線因亦確定（四）縱於戰敗國境内之新國家亦當許以凡不抵觸國籍之初步權利者之領土權使其有抵抗德國之實力而民族之尊榮心最爲反攻過激主義之良藥并因之造成防御俄國無政府主義西方之鐵線（五）用種種方法强固若法若意等國爲歐陸裁判的舊理想之擔保者所云公理不存在於强權之内可作秩序之永久基礎（六）於有秩序之諸國内選擇其地理上之位置及其文明之尊榮最受野蠻無法紀國之侵攻者而强固之所云謂何指法國也總而言之即西東與東南三部隄防德國之無法無紀并於西部隄防俄國之無法無紀待時以剿滅之也 
[德國保留波斯納尼亞省]  
　　以新戰禍威嚇世界 
　　巴黎晚報載稱前駐倫敦德國大使李克瑙斯吉氏爲一九一四年首先反對開戰之人物屢由倫敦上書德皇痛陳利害遂爲主戰派所忌辱然彼毫不介意堅持德國果開戰衂必無良好結果而今戰事告終其言果騐矣故德國從前之非主戰派咸推重之彼乃假此時機發揮議論對於波蘭獨立問題曾加申論主張波斯納尼亞省不宜隸屬於波蘭謂種種問題不能以惟一原則而解决之人類生存當互相讓步此一問題不但關係人種而亦不能置地理與經濟諸問題於腦後也案波斯納尼亞純係德國所組織及建設而爲德國所重視者是省土産頗富柏林首都實取給之更觀地圖若將其一部割與波蘭則波蘭以二小時間可直搗柏林且分爲波斯納尼亞與西勒西亞兩省矣余籍上西勒西亞省吾人深慮將吾人脫離德國一部居民雖爲波蘭人而各城鎭各地主與文人均係德人吾人自一一六三年脫離波蘭若吾人今日離去德國市場傾頽必矣余曾建議一調停辦法卽協約國放棄某袒波蘭政策吾人亦棄絶袒德之計畫并無政治上經濟上或地理上之理由證明吾人應聯絡德奥吾人無需開拓國土戰期中余爲反對兼并政策今且反對更力波蘭受毒過激主義較吾人更烈急應防其蔓延於德國腹心之地該氏之謂法國人士疑吾人演過激主義求和約條件之不苛此固明瞭之事過激主義非德國問題實世界問題若德國受此社會的鴆毒之侵吞難免不出德境而侵吞世界而愈使德國虚弱則德國愈不能動作於公益公安云云德國佛爾瓦特日報亦云協約國所編輯之和約德國何種政府决不能冒然簽字非加以磋商雙方讓步不可若協約國堅持己意德國可積極鼓吹喚醒各國工黨指明彼等如何受欺各國大資家一流固可取利於德國之被掠與跌蹶而其工人則無何種利益也况且工人惟一之利益乃爲從速簽押一公道和約使新社會得以和平的發展也如逼吾人果到山窮水盡時則將來災禍非獨爲德國而發生實爲全世界也云云 
國内要聞 
[和會尙無復活朕兆]  
　　滬會停頓又半月矣各處希望和平有如饑渴外交緊急聲中尤不可無一致對外精神聞北京方面與軍政府通電交換意見主張維持和會彼此相同惟軍府於唐少川所提八條據蘇督李秀珊來電對於撤回修正一節完全否認仍請北方先容納原議再從長協商政府得電當即電覆李督仍從中斡旋一面分電吳佩孚王芝祥趙炳麟關冕鈞等向西南各領袖作局部之疏通後再切商修正聞北方之意擬請在野各方面人物聯合調處專從解决國會問題着手蓋國會問題旣决八條目可解决其餘事實方面本已議有端倪兩方均可讓步此時祗有國會問題難以解决故必以全力赴之而能先决也 
　　政府前日由錢幹丞出名直接致電西南六總裁要求撤回提案其原電如下廣東岑西林先生並轉伍秩庸林悅卿陸幹卿唐蓂賡孫中山諸先生同鑒滬議不幸停頓時局迫於倒懸中央於和平統一計畫仍當積極進行不渝初恉聞尊處已挽留唐總代表昨朱總代表回京籌商辦法此問亦已堅留繼任惟此次停頓原因係由唐君提出之八項條件不特中央以及各界咸認爲不可能之事實即南中多數穏健分子亦均表示失望此項八欵條件本非西南當局促進和平之初恉若仍根據立言是會議無望續開大局伊於胡底以曲徇代表等少數人之論調而失國内多數人之同情殊爲公等惜之雙方代表旣已挽留和平曙光繋此一線務望諸公本夙昔愛護國有尊重和平之義迅將此八項條件全案撤回或於八項條件表示切實讓步之意俾可續開會議迅圖解决中央自必開誠商榷共策進行前電已將此恉略陳左右翹企德音已非一日時會益艱及時幹濟是在羣公臨頴迫切佇候惠敎能訓宥 
[罷課中之京學界消息]  
　　敎育部令行中等以上各校長限令學生三日内上課昨已届期仍未上課當由各校長轉陳敎育部懇准展期數日現部中已允酌展數日據京津泰晤士報消息前兩日盛傳政府將以武力强迫學生上課兹經詳細調查敎育部初本無下令限三日一律上課之意嗣因某專門學校校長爲維持地位計獻策敎育部以爲學生定可轉圜袁次長聽從其計乃有此令然各校學生皆視此爲具文堅持不動故至今日仍未上課而外間軍警圍校之說亦未見諸事實聞湯爾和已潛行出京現敎育部處於極困難之境至提前放假之議則聽各校酌量自辦各校校長又恐學生不遵校令故目下仍在觀望之中敎職員聯合會前昨兩日開會討論維持秩序事宜現已以全體名義上呈公府及國務院大意謂校内秩序自有戰員維持無須軍警入校干涉如軍警再有此情即認爲破壞敎育機關聞此呈已於昨日遞上未知政府將何以處之想王懷慶雖恃其武力恐亦不能過問並聞各省亦紛紛來電勸告政府勿因武人派製肘遽破壞敎育之根本且現在停課者非只北京一隅各地皆然如政府必以武力解散則恐爲全國人民所不容云又北京學生代表許德珩黄日葵昨日投函天津報界云吾輩罷課期中爲勉作政府後盾固結團體起見組織護魯義勇隊十人團講演瑼及五七日刋初政府以爲學生有何能力且暑假已近將一閧而散耳乃取消極態度以待學生之解體不意各校講演團分頭四出京城空氣爲之激蕩警廳捕不勝捕拘不勝拘於是政府窮於術而五七日刋又於二十日出現於全市抵制日貨之聲亦日高日本公使至此乃與講演團爲難於是政府以防止國際交涉爲言勸學生勿出講演學生聯合會諒其苦心暫停講演而政府乃得步進步矣先是六條除第二條懲辦賣國賊外雖有口頭之答覆至時竟置於不聞不問二十五馬神廟一帶武裝軍警密布光景頓形慘淡有女子救亡會會長楊玉潔女士欲赴聯合會及門竟爲軍警所拒且施惡語而該會所出之女界鐘亦歸流産二十五日在北河沿法科開商學界懇親會商界到者三十餘人方開議而門前已兵警森嚴遂無結果蓋當局誤認爲聯絡商界罷市實不知所欲議者維持國貨辦法耳此二日間高工法政清華等莫不有馬隊往來馳突然學界對此以冷靜態度積極進行而二十五晚政府乃傳出數種辦法留三天爲轉圜餘地若三天後不止課乃出最嚴厲手段矣然二十六日聯合會三十六校一致主張堅持到底非逹到除曹章目的雖犧牲一切亦所不惜限期三天上課之事已見諸部令矣然聯合會置之不理一方照常進行一方靜待壓力之來此十九以來情形也聞賣國派已與日人連成一氣不惜摧殘敎育反對民意但各界已有根本覺悟恐壓力愈大適足以助長共反抗力耳 
[日本之輿論與對華方針]  
　　字林報載美人估尼干投稿略曰日本名流之游歷於他國也於宴會之際聯即席陳詞極力陳說日本僣所游國間邦交之敦厚關係之密切其詞意備極友受委婉動人信可增進雙方利益也但若暫置宴會時日人之言而改觀日本報之論調則令人生情感逈異之印象日本政府要人在政府報紙中亦常作同一友好之表示但日本各種報紙發行於東京等處者多不獨訾議撤克遜民族及其政治與營業之目的且對於外人往往謾駡不問其來自何國也日本報紙受政府之管轄有嚴厲之報律以約束之乃官場認爲願與親好之外人日報對之竟冷嘲熱評而不受裁制是豈得謂官場之言有誠意耶日人之有知識者當自知惡言加人於己無益近五十年日本進步誠可驚羨但若對於海權較優富力較强之國民時作無謂之挑釁則不將爲其進步之危害乎日本對於中國情勢夜郎自大欲封鎖中國商路不許他國揷入而獨握中國開放門户之鑰以保其現有與將來之商業要知無論何國凡壟斷中國之商業機會者輙自害而已中國利源極大如適當發展則非日本利源所可比擬中國藏富於地其所需發展利源之欵爲數頗鉅旣非日本所能供給亦非日本所能借出也日本勿謂中國軍閥現操北京政權者將仍統治中國如竟依據此誤念而定其商業之永遠方針則未免眼光太狹且伏危機夫德國之欲獨攬世事猶日本之欲獨佔中國利益協約國對德力戰四年日本乘此時機不入歐洲戰場而入中國掉臂游行不逢匹敵但在今日戰事已止各國咸欲分享中國之商業利益不能某居人後西方諸國對於日本合法經營之結果誠不願奪而有之但日人在華所經營者自中外人視之不能信其盡合法也北京政府與日本間之交易頗有不乾凈之處且由日本之特殊勢力而締成中國政府之不爲人所信任者殆無過於現政府此種此京官僚之性質東京政府豈不知之乎如吾人竟許少數軍閥自爲中國政府處置國家只求自利而不念及人民幸福則中國之前途眞無希望矣中國今未能保全其土地與其國内之權利然使中國如此無力者乃少數武人膽敢盤據要位自稱政府而西方諸國復承認其爲政府也此種政府如許其繼續破壞國家殘害人民則爲荒謬之政府此乃日本及他國報紙所宜抨撃者也云云 
[紀四國新銀團之内幕]  
　　英美法日四國組織新銀行團屢紀本報惟今次之改組與前此之改組絶不相同苟如各國今所擬議之辦法將發生（我國是否尙能保持財政的主權）之疑問是則我國朝野應加以綿密之注意也各國銀行家結爲團體而投資我國當以前清光緒末年英法德三國之結合爲嚆矢宣統二年美國銀行家加入焉是爲四國團及日俄二國繼續加入是爲六國銀行團包辦政治借欵之始蓋當時英國之意見不欲銀行團兼營經濟借欵也迨民國二年威爾遜當選爲美國大總統以不侵害中國政治爲主義美銀行乃脫離六國團之關係由是六國團又復回五國團及歐戰初始德國不能與英法諸國共事由五國團成爲四國團俄亂旣熾國紀蕩然由是所謂銀行團者英法日三國僅存而已此旣往改組變遷之情形也今者美國變計以改組新銀行團之形式復入英法日之銀行團以期相與提携投資於我國美國提出改組之意見凡三項（一）擴張四國團之範圍網羅資本家以英美法日四國組織對華借欵團（二）新銀團不限於政治借欵兼營經濟借欵（三）團員在華旣得之借欵優先權及因借欵而獲得之權利交還中國或移交新銀團英國對此之意見有二點即（一）對於中國之借欵須有適當之監督（二）擔任中國政府及地方官廳之借欵及有中國政府爲保證之借欵至日本之意見尙無切實表示大體與英美之意見相同惟不欲以滿蒙方面之借欵權利交還中國或移交新銀團今日之所謂新銀團正在組織之中一切辦法尙不得而知惟細審各國之意見亦可以推知其結果而國人所當注意之點有如左述（一）當世之大資本國家盡在新團體之中以後借欵除與新銀行團交涉之外别無門徑此種獨占事業是否無壟斷之虞而需欵殷亟之中國是否將饑不擇食屈服一切嚴酷條件之下（二）所謂兼營經濟借欵者是否如曩日包辦政治借欵之辦法不得與新銀團以外之外國銀行家商借經濟借欵（三）各國之旣得權無非挅礦築路假家如美國之意見將以何種事實上能辦到之條件交還中國（四）旣得權而移交新銀團則新銀團之管理經營此種旣得權之辦法是否如外國共管鐵道案所擬議之辦法（五）英國所謂適當之監督其程度範圍如何是否以債務過重爲原因而監督及於財政之全部（六）日本主張滿蒙權利仍獨歸日人掌握而不併人新銀團假定英法美三國和從其說則一面以統一債權之結果使各國之所謂勢力範圍者消弭其區域併而爲一而一面則日本之所謂在華勢力範圍者豈非承認其巍然獨存耶（七）債權統一之意義以所有債權歸併於一債權者此一說也以所有債權混合爲一而屬之於一債權者此又一說也由前之說債務可以逐漸清理而附帶之權利亦陸續分别收還由後之說債務分期清償之後始和一併收還所有之權利二者極有出人而各國僅言統一債權未有確切之詀釋有不能使人無疑者凡茲所述僅其大略爲禍爲福非片言可决要在國人早作未雨綢繆之計不然待各國旣有决議而以（對付的外交手段）對付之則國家且爲俎上之肉矣 
　　日來東京方面目彼大藏大臣以次所謂政黨也銀行家也對此已爲嚴密之考慮蓋此次巴黎協議美國提案要點主張將各國之旣得借欵優先權交還中國或讓與四國財團設其主張成立則將來新借欵團告成時各國在華之借欵權就中日本方面必大受影響蓋日本須將歐戰期内之對華借欵悉數提示新銀行團受其檢定也查寺内内閣成立前對華借欵總數約共一億三千萬元計南潯路七百五十萬元（東亞興業）京漢路改築公債一千二百二十萬元（正金銀行）安正路一千萬元（東亞興業）漢冶萍出資二千九百十萬元（正金）安徽桃冲鉽山二百萬元興亞借欵五百萬元鳳凰山鐵礦百萬元漢口水電借欵二百五十萬元武漢電話工程百萬元（中日實業公司）四鄭路借欵五百萬元（正金銀行）吉長路借欵二百十五萬元新奉路三十二萬元第一次善後借欵五千萬元及寺内閣成立後對華借欵統計又一億八千五萬一千五百元内對中央借欵一億二千九百六十萬元對地方借欵一千六百二十五萬元對公司及個人借欵三千四百十四萬一千五百元此三種借欵中重要者如下對中央政府借欵内分交通銀行借欵二千五百萬元財政印刷局借欵二百萬元中國銀行借欵二百萬元第二次善後借欵三千萬元此次借欵由四國財團分擔參戰借欵二千萬元濟順高徐借欵二千萬元吉會路借欵一千萬元滿蒙四路二千萬元山東運河借欵六百萬元京畿水災借欵五百萬元對地方借欵内分漢口紙廠借欵百五十萬元直隸借欵二百萬元陜西鹽稅擔保借欵百五十萬元直隸借欵二百萬元廣東借欵三百萬元山東借欵百五十萬元奉天借欵二百萬元對公司私人借欵内分電信借欵二千萬元漢冶萍二百十八萬元漢口水電百萬元南京華寗公司百三十一萬元裕元紡織公司百二十萬元濛江森林公司二百萬元上述借欵除第三類對公司及個人借欵外第一第二兩種借欵優先權日本均須放棄此彼邦朝野所以尙在力爭也又日本如日當局方面言滿蒙借欵優先權除外一層已得各國承認則吉長路借欵之四百五十萬元四鄭路之二百六十萬元吉會路之一千萬元吉黑兩省之礦權及森林借欵之一千萬元奉天借欵之三百萬元滿蒙四路之二千萬元及濛江森林公司之二百萬元日本雖仍得維持其優先權而中國本部之借欵如山東省借欵及高徐濟順借欵依新借欵團之規則皆不能不放棄其影響之重大從可知也 
[張瑞璣赴陜之效果]  
　　張瑞璣此次赴陜對於劃界事宜並未結束現值滬會决裂軍心動摇陜省前途益覺可危昨聞東海在府傳見張瑞璣時力勸其再赴陜一行以資結束但張態度頗爲消極並云資望淺薄不能邀各方面之鑒諒再去亦無效果刻已整理行裝即日出京蓋張亦自知此行大爲陜人所不滿也 
　　中美通信社云張瑞璣奉命赴陜其職務在劃界停戰疏通兩方意見合陜避早臻和平不料張氏入關伊始即獻策於陜督陳樹藩圍攻乾縣日昨本社特别訪員晤張氏詢以乾縣近狀張告之曰圍攻乾縣者我之策也余恐乾縣不攻則許蘭州于右任等聯爲一氣轉攻陜督陳樹藩而陜禍愈不可救且余未行之先亦嘗以此計密商政府深得其同意也訪員曰然則陜局惟陳樹藩可收拾令曰陜事非陜人能辦陳不能于亦不能最　請外省人之熟悉陜西事情者辦理庶幾可望收拾訪員曰先生籍隸山西其爲外省人自不待言且先生居陜日久熟悉陜事宜莫如先生矣而况先生與政府接洽與陳督又接洽先賢不云乎當仁不讓先生何歸來之匆遽也張摇頭微笑曰罷了罷了我四面受敵 
 
 
 

Page 8

 
 
身無完膚豈肯再與聞陜事於是以其所作感懷詩若干首示訪員訪員看完又問陜西鴉片生殖何如張氏答曰可惜鶯粟不耐赤日早已枯落矣然大陸報得陜西訪函乃云鶯粟敷榮彌望皆是與張氏所言大異未知張氏是何用意也 
[協議中之西藏問題]  
　　中英間西藏問題業已開始交涉英公使朱爾典於本月二十一日請求我政府繼續討議西藏懸案二十六日已在外交部開第一次會議以後仍定期協議聞英國主張以一九一三年西姆拉會議之决議爲基礎進行討論唯該决議未經我國批准且原案完全承認西藏自治權規定中英兩國各派辦事長官隨帶相當衛兵註藏辦理一切及劃定西藏領土疆界兩大事件而劃定疆界問題尤爲重要自二十六日第一次會議以後本擬本星期内即行繼續討論嗣以陳次長感冒請假改定下星期（約在端節前後）爲第二次會議惟聞現在尙未議及本問題之條欵按西藏之成爲問題由來已久當藏番窺擾川邊之時挾新式武器銳氣逼人適逢國内多故疆吏因循迭陷險要英國居間調停結休戰條約至本年八月休戰之期限已滿故本問題之解决自屬不容緩圖至於政府對於英國要求之竟見具體方針現尙無所聞 
[京華短簡]  
　　聞政府最近發兩訓電致陸專使（一）如山東問題事實上萬難保留即行簽字（二）和約簽字後關於國際聯盟要案先行準備即可歸國聞和約簽字約在下月十日左右陸氏歸國後以駐在公使辦理加盟之事 
　　昨日（二十九）星期四閣議例會閣員除曹汝霖外均列席其討論之要案仍爲繼續討論八年度預算案昨日已將全案修改討論完畢當即議决日内即行提交新國會表决計歲出總數共六萬四千五百四十五萬一千七百八十九元歲入不敷兩萬萬元擬募内債填塡補西南五省歲出入亦並算入内 
　　財政部以在外各使需用經費亟待撥付昨乃具文送逹外交團請准由關稅提用餘欵項下儘先墊付其公文内清單計分三項第一爲赴歐專使經費三十萬元第二駐外使領各館經費六十萬元第三爲撥赴上海洋藥公所債票息欵三十八萬餘元合共約需一百二十餘萬有奇 
　　新聞編譯社員昨訪外交部陳代長陳君言日使小嶓星期三來部曾詢以日本承認鄂政府之說小幡言確有其事日本擬承認其爲臨時政府旣承問及當特别聲明報載以外蒙地位交換之說實無其事陳君又言渠曾與各使談及此事各使以爲鄂政府實無讓與外蒙地位之權云 
[中美新聞社北京雜訊]  
　　中美新聞社二十七日北京通訊云前傳山東第五師决議對於山東問題以鐵血從事後據報告爲不確頃通信員得一濟南外人來函謂此師兵士因欠餉已久深抱怨望張督軍防有意外特令鎭守使馬良將所部第二師調至省垣現第二師已抵濟南不料事出意外該師兵士竟與第五師表同情聯合一氣現兩師大有蠢蠢欲動一致違抗張督及馬良命令之勢 
　　據沿津浦路線之小站（在天津西南）消息該處駐有龍濟光部下五千人龍氏自在瓊州戰敗北上後迄今居於小站現在兵餉已積欠數月兵士時時鼓噪宣言如至六月一號不如數發給彼等將自由行動現在潰散者甚多上星期退伍者共有一千人云 
　　駐紥東南北西四苑之軍隊向來祇許閱看一種報紙即順天時報是因武人派認爲能代表該派之意見故亦欲一般軍人爲該報論調所潛移默化惟邇來此等軍人常常表示贊成學生舉動及排斥日貨之意見彼等恒云吾儕爲中國人苟有以人民幸福爲目的求余等共相戮力以造平和者實所歡迎也云云 
　　奉天日日新聞（日人所辦）本月二十四日刋一論文謂日本政府近對於本國及朝鮮之革命運動已調查得其眞相據聞此輩革命黨人數益增多其目的欲在本國設一共和政府在朝鮮設一自治政府仍受日本監督已有日人多名在朝鮮因鼓吹革命而被捕尙有一班附和之韓人亦被拘禁此事足以演成一重要之時局云 
　　朱啓鈐昨日赴津後北京大局甚爲沉靜南北和議停頓軍人派確已調駐紥綏遠及廊房兩處兵隊入京以資鎭懾據稱因學生風潮愈擴大故先事預防 
[天津美日事件之結束]  
　　日領向美員道歉 
　　華北明星報云昨日下午天津日代理總領事龜井氏隨同書記官某氏訪謁美總領事爲三月十二日事件道歉乃致辭曰敝領事因今年三月十二日敝國人民闖入法租界逞暴於貴國兵士並於貴總領事由日租界歸途中有敝國人民一羣對於貴總領事有粗暴不敬之行爲兹敝領事奉敝國政府之訓令敬謹代逹深致歉忱又向美國第十五步隊司令維爾特大佐致辭云三月十二日夜間敝國人民在法租界内逞暴於貴大佐部下之兵士敝領事旣向貴國總領事引咎道歉兹又以敝國人民是夕紛亂中對待貴國負傷士卒不無拂情失愼之處故敝領事敬深道歉忱於貴大佐云云又據京訊日使小嶓今晨訪美公使密談半小時始出其後日使署德川氏又造訪於美使署云 
[粤學界愛國之熱潮]  
　　五月二十五號廣東學生大會假座小南門高等歸範學校内是日赴會者凡五十餘校人數逹五千各校到者或派代表或全體蒞會一時開會隨舉周棠爲主席宣佈開會理由奏國樂向國旗行三鞠躬禮畢由南武校長何劍吾高師陳良烈女子師範劉衡靜湯慕蘭培英郭百安等相繼演說大致發揮愛國精神羣策羣力以相聯絡次提議下列各件全體通過（一）電致巴黎和會力爭靑島及取消各種密約（二）電致蔡孑民君（三）向政府請其對於留日被辱學生嚴重交涉（四）聯絡全國學生及各界（五）聯絡全國律師公會將賣國賊提起公訴（六）舉行各校學生巡行（七）組織調查日貨會（八）組織學生義男隊（九）組織學生工廠（十）發起追悼會追悼郭欽光君隨由赴會各校每校舉出代表一名討論各議案如何進行隨宣佈散會（巡行一事聞各校擬定本星期舉行）又各校代表及幹事定於本星期二下午在高師商議一切進行留學歐美各學生昨亦召集同人在西濠口廣三錢路分站樓上大開會議設法維持是晚八時開會列席者有程祖彝劉持鄭豪李錦綸伍希侣林福元郭尙賢趙栢劉壯鄺次崑雷勗民粱廷美朱神慧李炳寅趙士北等數十人公推程祖彝爲主席卽將山東問題提出討論由程李伍方各君相繼發言僉以山東係爲我國領土自應由我收回今當世界和平不應蔑視公理議决即以全體名義請求駐粤英美法三領事轉電北京各國公使務須主持公道俾得爭回主權隨由李錦綸提議略謂粤爲天府之邦物産豐富而我輩留學各國人材衆多自應各盡所長力謀實業發逹以固國本鄙意擬將農商鑛鍪銷流狀况先行調查詳論振興譧法印刷成書分頭報告俾得喚起國人興利之心云云衆均贊成由各該科畢業人員分别擔任調查事宜一俟手續完竣即造具特别報告書送閱 
　　昨日學界在高等師範學校追悼郭欽光公私男女學校無不排隊到祭外人所辦學校如中德聖心等亦有赴會瓊崖同鄉會以鄉誼開係聯隊到會者亦數百人吳景濓以大學關係亦親踵會備極一時之盛輓聯祭文山積而學界爲多外界則有吳景濓黄强廣東七十二行商報等查郭君字步程瓊州人爲廣州高等師範學校第二班畢業生在學時勤學爲全班冠謹於行而訥於言意力非常堅定操行常在甲等畢業後即於前年赴京考入文科預科疑業若此次焚曹撃章不罹於難則今年當卒業預科矣現君之同學擬不日即爲君製哀思錄以誌不朽 
[廣西省議會力爭靑島電]  
　　一致上海電上海法界呂班路震旦大學曹德三先生轉廣西留滬學生諸君鑒電悉極佩熱忱已電巴黎專使力爭並分電滬會北廷要求懲辦國賊以洩公憤賊議會箇印 
　　一致巴黎電巴黎萬國和平會議中華民國各代表鑒報載山東問題將歸失敗國亡無日萬乞死爭同人誓盾公後廣西省議會箇印 
　　一致廣州電廣州軍政府參衆兩院上海和會代表公鑒山東靑島問題前經我代表提出歐會已得各國贊助今因曹汝霖章宗祥陸宗輿等暗結某國從中破壞遂令良機逸去有不直接交還之議事機危迫除電巴黎專使誓死力爭外萬乞設法挽救並要求懲辦國賊以維國命而洩公憤廣西省議會箇印另有致各省公團電一通措詞同上從略 
[靑島問題之漳州]  
　　厦門對靑島問題之憤激情形已詳前函茲據漳州人所述之情形其愛國熱誠亦不亞於厦門也自靑島問題起後各界皆憤懣異常先由省立第八中學與省立第二師範提倡低制日貨定五月十六日假舊府内開演說會是日上午省二師範學生手執白旗上書請下午三點鐘到舊府内聽演說字樣又有書一致對日與還我靑島等字前行導以銅鼓喇叭由城内出發遍繞各街市霎時間閧動全城午後不約而同到場聽講者萬餘人下午師範中學兩校由校長敎員率全體學生整隊而出學生均穿制服前行仍以銅鼓喇叭作導每學生各執一旗或書各種字名或繪一大獅作睡起伸首狀仍環繞各街市其時所過之處必有多人相隨迨至舊府内擁擠異常不能容納乃移至公園演說先由師範敎員陳耀東登台演說詳述中國被日本欺侮之歷史並述高麗慘將我同胞須一致對外政府雖不能爲力我等宜速求自保之策自保莫如抵制日貨凡從前不知而誤買者暫且勿論此後宜一致認眞勿用日貨至何物爲日貨當請商會調查詳悉通告各商且云國人宜人人自謀儲蓄振興各種工藝製造物品勿徒仰給於外人云云次由各敎員各學生分投演說多憤慨之詞聽者咸爲感激演至六點餘鐘始摇鈴閉會是日天氣陰黑細雨霏霏聽講者迄無一人退却足見漳州人民之愛國也 
[童葆暄病殁]  
　　駐厦浙軍師長援粤副司令童葆喧自饒平退回厦門以來治軍尙嚴惟童上年本有嘔血病業已治愈日前因赴白鹿洞山麓之頤園與道尹陳培錕之宴欽酒過度致舊疾復發遂請厦門醫生王明良王萬朋等診治服藥罔效復召軍醫院醫員調治該院醫員均係來自北方者所施藥劑與厦門氣候不合病益加劇至五月二十三號下午遂卒年僅三十三其父已七十餘歲亦在厦其母則在浙江原籍當即電告其母於二十七號抵厦每日購冰百磅貯於牀下并由軍醫員針以藥水使史腐變至二十六號始由鼓浪嶼買就棺木於二十七號下午入殮其逝世之日厦門各領事署及各關均爲下旗誌弔所部軍士不日亦將　弔據另一消息云駐厦門童葆暄軍向與吕公望有所接洽因欠餉未曾索到是以不即宣佈自童氏故後各軍借索餉爲名羣起暴動有一部分已犧牲餉項携具軍械投奔陳肇英部下一部分尙欲俟欠餉索到再行南歸潘代師長聞此消息已先電請參謀長某竭力維持如不能恢復原狀則厦門又起一番風雲矣 
[罷課後之山東狀况]  
　　山東敎育會昨致中央電云北京大總統國務院鈞鑒東省各校學生前電中央請求靑島問題拒絶簽字南北和議勿任破裂日捕學生嚴重交涉各節停課待命迄無明確之表示羣情激昻疑憤交并其愛國出於眞誠非强力所能制止長此紛紜不獨學務廢荒且恐滋生事變懇將以上所請各節辦理情况迅速宣示以順羣情而弭隠患無任迫切待命之至山東省敎育會會長許名世李含芳及各學校校長田丙午午等同叩 
　　本月二十五日兗州學生救國聯合會成立是日早八鐘由各校學生聯絡旅行手執白旗上書良心救國等語而步伐整飭精神奮發至十二點齊集道園廟行開會式共到學生四百餘人各界參觀者亦不下千餘人先由會長倪宗道報告開會宗旨並外交之經過講至危急及失敗情形聲涙俱下幾不成聲次由副會長李硯農演說亦激昻慷慨聽者大受感動繼由幹事員趙業芳李孑元許懋功魏德華及學生陳鏞珍楊國楨劉貴誠李祥麟諸君等相繼演說侃侃而談末由來賓劉皥臣蘇華濱謝載茀張子和王泗齋孫尹平王紉秋趙幹忱邢琴軒等演說均各發揮盡致孫君演說尤爲痛快淋漓時已下午五點鐘由會長振鈴閉會翌日名校講演團巡行城鄉講演大概以提倡國貨爲宗旨以激發民心無忘國恥爲目的 
　　商埠萃賣場　洋廣行爲提倡國貨挽回利權計公衆議决儘以本國工場製造之國貨化妝衛生現具各品陳肆應市自星期一起業將各色國貨物品陳列場中以應吾愛國諸同胞之需用 
[蘇敎廳長胡家褀辭職]  
爲學生罷課風潮 
　　江蘇敎育廳長胡家祺因各屬學校相繼罷課無術挽回特呈請辭職並代陳學生不得已之苦衷其文云竊家祺於本年二月二十八日奉令暫署江蘇敎育廳廳長仰蒙大總統諭令以樸實拙誠圖敎育之進步恭承明訓永矢不忘蒞任甫及兩月復奉大總統令調任胡家祺爲江蘇敎育廳廳長此令聞命之下感激莫名自當殫竭知能期於蘇省敎育裨補萬一不幸外交失敗江蘇各校學生以擁護國權奔走請命家祺蒙省長指示機宜遇事救濟尙無踰越軌範舉動嗣後京校學生罷課消息傳至蘇省各校始有停課之議冀作京校應援家祺奉督軍省長命令於兩晝夜間周歷蘇滬各處召集各校學生剴切開導尙冀罷課之議不令見諸事實乃喘息未定而上海學校已罷課蘇州學校亦罷課南京學校亦間有罷課者方謂學生徑情直行不守校規籌所以取締方法乃於二十七日夜接公立醫學專門學校學生函呈内云學生等固知求學一事爲學生之第二生命學生罷課無異自希然實出於無可如何自問良心不容自已惟取自殺之策以乞憐於政府冀或因此感悟庶敎育之現狀可而國家前途庶途有幾希之望等語言詞沉痛不啻代各地罷課學生婉轉哀鳴閱視再三滬下如綆而歎靑年學子之舉動其愚誠亦可矜也迭奉督軍省長發交國務院電知京師地方於學生舉動已嚴厲取締并通知各省一律辦理家祺誠知爲愼重外交計爲維持秩序計萬不能純粹於任致滋事端但欲求敎育事業不隨此次風潮以俱斬亦萬不能僅恃軍警干涉而不妥籌救濟之方擬懇大總統令知國務院審愼辦理於學生踰軌之過舉宜得情而哀矜於敎育垂絶之危機當設法以救濟則中國幸甚敎育幸甚家祺愚直之見苟緘默不言恐上負大總統殷殷訓誨之意至於奉職無狀不能阻止學生停課廢學乞賜罷輟以正溺職之咎不勝屏營待命之至除督令一校校長誥誡學生早日上課外理合專呈陳明敬乞鑒核代呈實爲公便謹呈代理部務敎育次長袁 
[南京快信]  
　　李督以和局混沌各方責難之聲頗高昨特電政府叩詢是否更易議和代表抑直接進行請速决定免停頓再釀戰禍 
　　聞政府昨有電致李督擬派李國珍王克敏先行南下與南代表繼續協商又聞南代表所提八條内第五第八兩條有允另商說 
　　東海派周自齊南下與李督接洽時局明日可抵寗李督昨諭副官處派員渡江迎接 
　　施愚昨日晚車赴滬 
　　南京學生被警廳嚴厲干涉演講漸少惟各校自今日（三十一）起全行罷課雖敎廳再三勸告無效 
　　李督齊省長昨出示禁止學生集會激烈舉動 
　　鍾英中學組織之販賣部設於府中街日用所需國貨應有盡有今日（三十一）開幕 
　　學界發起郭烈士欽光追悼會現正籌備一切 
　　八年度預算省署已咨交覆議惟省會議員自閉會後已紛紛回里齊省長言如不覆議决不公布 
　　李督現創辦軍官練習所附設於陸軍補助敎育團由李督自任所長齊鎭守使爲監理官何參謀長爲敎育長曲參謀等十員爲各課敎員管理員即由敎育團人員兼理每星期上課三次學員均現役中級軍官不日開辦 
　　贛北鎭守使吳金彪昨由潯乘輪來寗謁見李督 
[杭州快信]  
　　齊省長昨令敎育廳通飭中等以上各校放假後尅速回籍不准成羣結隊逗遛在省違則惟校長是問如因事覊滯投寓旅館宿舍須得校長許可 
　　農商部咨據駐朝鮮總領事富士英擬陳戰後整頓商業簡易辦法兩條一交換樣本力求改良二提倡設立小工廠并家庭工業請飭各商會設法勸導已令實業廳轉飭遵照 
　　童保喧老父童雙峯（總統府三等顧問衆議院議員）昨由閩函致各同鄉主張將童保暄靈櫬航海運回台州原籍不由杭屬經過以省手續此間軍界擬即日發起開追悼大會 
　　前蕭山知事彭延慶在任時因不孚輿論奉令調省現又有重委該缺消息縣屬公民丁克濤等已聯名來省具控請求撤銷 
　　金衢嚴處四府旅杭同鄉會已新組成立設事務所於羊市街望江旅館舊址 
省城塔兒頭昨夜四鼓時大火（某雜貨舖失愼）沿燒市屋四十餘幢 
地方通信 
[蘇州]  
　　救火會衝突了結昨日（二十九）求火聯合會於下午二時邀集各龍社會員開會解决福惠永安兩龍社衝突一事到者約百餘人由副會長宋續成主蓆說明演龍宗旨並勸勉各社員嗣後務須消除意見和衷共濟勿再有越軌之舉動致惹社會上之指摘云云次由鮑會員提出解决衝突辦法當經多數决定由福惠賠償永安所有損失並具函道歉和平了結又臨北競益及觀前公義兩龍社對於前日演龍情形亦提出意見數則經宋會長遂條付衆表决散會 
　　崔廳長返蘇州警察廳長崔鳳舞前奉電召赴京參與警務會議已誌前報兹悉崔廳長會議事竣已於二十七日由京南下普謁軍民兩長而陳一切後於昨日乘車返蘇照常視事矣 
[鎭江]  
　　抵制聲中之鎭江山東靑島問題發生商界議决不進日貨違則議罰詎有糖業商人某某等預先到滬買進東洋糖數萬包（每包計一百三十五斤）裝車運鎭以致激動衆怒該同業亦公議對待方法又有地方士紳擬集合在商會開會向之質問聞該商等向素殷實鎭郡素産江綢運銷東洋爲數甚鉅兹經該業議决自即日始一律停運與日商斷絶交易果有人違背定章者察出議罰又聞此間各業已開會議决凡進出各口貨物一律不裝日輪 
[揚州]  
　　商界各業董之會議商會於二十一日開抵制日貨會一次議决各業不再進日貨乃各業中有而從心違者（昨日學生聯合會在鈔關外查獲由他處運來之日貨多種現由商會與國民大會商處治方法）該會復於三十日上午召集各業董提議副會長王輔臣發言謂學生無絲毫權利之心尙於炎天烈日中勸告吾人宜發天良一致贊助語極沈痛一時聽者爲之感動並議决四項辦法（一）過境日貨概不過問（二）各業自舊曆五月初一日起决不進日貨（三）發現由他處運來之日貨由業董證明焚燬（四）各業日貨售期以四個月（由五月至閏七月）爲限未完之貨封存以表决心 
[嘉興]  
　　乍浦之國民大會此次抵制日貨各處響應平湖縣屬業已先後開會大聲疾呼兹乍浦鎭亦於五月二十八日一時在大王廟開國民大會由敎育會商會農會聯合舉行到會者學生四百餘人男女來賓七百餘人秩序極佳演說者二十五人措詞均極沉痛某君謂抵制日貨乃爲國民自已切身利害計不如是則金錢外溢國民之生計日艱貧困日甚勢必國勢益衰若不急圖挽救永遠一致抵制必致國亡身死後悔無及矣云云末乃三呼中華萬歲而散 
　　完納丁銀之踴躍嘉興四鄉農民以蠶事已畢連日紛紛入城赴縣完納七年份抵補金及歷年陳欠丁銀頗形踴躍每日自上午九時起至下午三時止均擁擠異常東西兩櫃每日約收五千餘金現八年份上忙丁銀定於六月一日開征督催廖委員已來禾定於六月三日傳齊村正里正圩甲莊正客長在署諭話 
[泗陽]  
　　反對加費電泗陽縣敎育會前上省長快郵代電云南京省長鈞鑒報載省議會二議八年度預算案减敎育實業各費增議員歲費七萬五千餘元駭異殊深議會爲代表民意之機關敎育實業爲人民智能及生活之要政議員等宜如何提倡而振興之方爲盡責乃不此之圖反減削其費而加已之薪自利自私恬不知恥又奚用此議員爲然案雖通過尙懇不予公佈提交覆議俾其轉團以順與情而維省改泗陽縣敎育會叩 
[沛縣]  
　　商界之愛國熱商會昨發傳單定於舊曆七月二十八日開特别業董大會是日提出抵制辦法五條　衆討論全體可决兹將議决辦法公布如下（一）凡各商號現存日貨關乎血本未便廢枼聽其自由售罄爲限（二）此案議决公布後自陰曆五月初一日起凡屬日貨一律停進嗣後各商號運進貨物由本會公推之各業稽查員按照進貨賬單切實稽查確無日貨始可出售如有陽奉陰違私圖射利者一經查出認爲公敵從嚴議罰（三）凡國貨有相當之代替者必須販賣國貨藉資提倡（四）非關於生活及敎育所必需物如嗜好玩具化妝品等雖國貨及四貨所無者亦概從屏絶（五）此項抵制辦法不在形勢激烈貴在精神充足尤宜堅持恒久以逹目的爲度 
　　組織推廣國貨團沛縣快郵代電云此間各公共機關及市鄉葷於五月二十六日假體育場開國民大會組織推廣國貨團紳商政學各界到者一千餘人各校學生排隊前往並以竹竿懸日本草　大書抵制日貨良心救國字樣陸續演說三點鐘激昂慷慨萬衆一心當塲焚毁日貨多宗以示决心團内分設幹事講演兩股由幹事股分投調查日貨種類揭示通衢以免鄉人誤購講演股則分赴市鄉講演激發人民之愛國血誠謹將開會情形擇要凟陳貴報照登愛國諸君如賜敎言請寄沛縣商會轉交沛縣國民大會公叩勘 
[寧波]  
　　商學聯合預備會寗波效實四中等十一中學校發起商學懇親會昨日在縣學明倫堂舉行會塲門首由師範童子軍把守非持有商會敎育會所發之函者不得擅入於是遂發生一趣劇商會董事王叔雲到會時適未帶信童子軍拒不納經場内職員出而再三疏通始得入場開會後首由陳屺懷新告宗旨次公推四中校長勵建侯爲臨時主席次討論商學聯合會組織法先以應組織與否付表决全體贊成次討論會名定商學聯合會次推定臨時幹事有主商學界各舉八人者有主商界山各業各選一幹事者有主商界幹事應倍於學界者羣議紛紛不能解决定付下届成立會討論次會所暫定後樂園次推定起草員商界王督雲徐鏞笙學界董世楨其一未詳次成立會會期定五日後舉行次演說首浸會校長嚴齊富略謂人之所貴在有自信心自信心强則凡事皆可爲且必能成今日抵制日貨諸君皆能自信必達目的必始終如一則圓滿結果可換左劵矣次中工校長林黎督演詞云商學聯合會以實際言之其名稱實不當蓋商人亦何嘗不識字不讀書學者亦何當不有中途經商者故鄙人甚望諸君能打破此界字溝通意見泯滅畛域同心協力以期收衆志成城之铲至於此會發起之目的則在求商界諸者輔助學界指導學界俾對於今日之事勿致軼出軌道勿致勞而無功云云次章亦伊演說云人不但宜有自信心亦宜有克己心即如此事凡對於意見不洽態度不明之人宜循循勸導勿操之過切責之過嚴以絶其自新之路譬如新章經理今日雖爲全邑之罪人然彼若能忽然悔悟力改前非以圖後效是在勸導者之得其術耳勸導之衛無他克已以出之而已次由董世楨等相繼演說而散 
　　定期試演愛國新劇禾邑秀州書院學生現除不用日貨並沿途講演外擬試演愛國新劇以喚醒國民定六月二日下午在城中講演廳試演價格每位特等三角普通一角以售資充作印刷費用 
雜評一 
[告各省當局（默）]  
　　近來各省當局對於商學界之愛國舉動已漸進而取嚴厲干涉態度雖秉承中央命令不得不盡職奉行然亦當思此次商學界之犧牲其學業或犧牲其血本爲此激昻慷慨之舉動者豈眞甘心自殺亦實迫於此愛國一念之不獲已國家不亡之一線光明於此是赖爲當局者正宜加以愛護能防止其軌外行動與或爲人播弄挑撥使地方不發生意外已爲稱職若一意迎合中央意旨以政府對待京學生之手段對待地方一般商學界有效則不啻助外入以戕賊民氣使國家前途益無希望無效則非特官民重增惡感且鬱勃而發危險更甚二者無一而可此則爲各省當局不可不知者也 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
追悼郭烈士大會紀 
　　北京五月四日之役以孤憤莫伸嘔血殉國之郭君欽光昨（五月三十一日）由上海學界爲之開追悼會於西門外體育場其時天色陰沉若爲一種怨氣所充塞驕陽不復肆其炎威男女學生萬餘人竟得從容駐立於校徽掩映靈旙廻舞之廣揚中亦若可謂『人家勝天』一語之表徵也會場中設烈士遺像環以花圈兩旁分布軍樂隊首由何葆仁君報告開會原因楊健君報告郭君歷史次由北京大學被逮學生許德珩君演追悼郭欽光烈士攝影（其一） 
全場狀况 
　　說語最激昻沈痛謂人孰不有死而獨爲郭君悼者正以其有犧牲精神與堅强毅力足爲我輩法耳我輩苟無此兩特點以逹郭君取消中日密约收回靑島懲賣國賊之諸要旨則郭君有知且爲我輩悼矣云云北京五七日刋陳寶鍔君演說謂吾輩犧牲學業不已或更犧牲生命其他各界宜於精神上表同情又謂北京大學畢業生祝君清華學生徐君亦因國事而死願各界母相忘云天津代表張陽光南京代表郎寶　二君備述他埠商界堅毅情狀冀令滬商有所觀感留日學生代表凌炳君謂盼國人鎭靜堅持勿使彼邦有所藉口詞畢由何葆仁君高呼舉行追悼禮各向郭君遺容磬折致敬繼以各女校唱追悼歌歌曰黄河如帶泰山若礪大好是中原商於獻地督亢呈圖媚外無心肝血性男子愛國健兒赤手挽神州城狐未除陳東驟死一死警千秋歌畢由何君宣告全塌各校　會者整隊游行至南市上海縣商會請商界一致進行鼓樂聲作各隊依演擅上所呼號數魚網出場以圖盡美術校墨筆畫白布大幅郭烈士像爲前導其隊列次序如下一民國女子工藝學校二育英國民義務學校三上海公學四中華工業專門學校五上海孤兒院軍樂六南洋路鑛學校七博文女學八南洋醫學專門學校九震旦出校學生十上海愛國女學十一同濟醫工專門學校及救護隊十二滬濱英文專門學校十三學生聯合會義勇隊十四商業學校十五民立中學十六上海閘北惠兒院軍樂十七清心實業學校十八務本女中學十九上海英文學校二十崇德女學二十一中華美術專門學校二十二啓秀女學二十三寰球學生會二十四東亞體操學校二十五文生氏高等英文學校二十六勤業女子師範學校二十七滬北公學二十八同德醫學校二十九圖畫美術學校三十中國女子體操學校三十一聖瑪利亞女學校三十二羣賢女學三十三中國體操學校三十四義勇隊三十五聶中丞華童公學三十六省立第二師範三十七靑年會三十八滬江大學三十九中西醫院四十南洋商業四十一神州醫藥四十二嶺南中學四十三東吳第二中學四十四城東女學四十五英華書院四十六民生女學四十七愛羣女學四十八南洋中學四十九廣東英文義務學校五十昌世中學五十一惠中書院五十二兩江公學五十三中西女塾五十三北區公學五十四南洋女子師範五追悼郭欽光烈士攝影（其二）尚有攝影容續登 
祭檯同濟醫校救護隊 
　　十五中法學校五十六明强中學五十七浦東中學五十八上海女子中學五十九裨文女學六十勵羣公學六十一大同學院六十二女靑年會體育師範六十三晏摩氏女學六十四競雄女學六十五廣東邭光女學六十六惠兒學校六十七柏美蘭女學六十八神州女學六十九承天英華學校七十交通部工業專門學校七十一聖約翰大學三大隊七十二震亞學校七十三市北公學七十四銀樓小學七十五守眞中學七十六中華同義學校七十七志明國民學校七十八務實中學七十九復旦大學八十澄衷中學八十一浦東中學義勇隊各隊游行時有手持愛國會之白綾小旗者上繪一五色旗旁注（愛國同胞勿用日貨）字樣在肇浜路同樂茶樓前復有過街横幅布招上繪一古裝之中國壯士與著條紋布之某國人奮鬭决勝狀兩旁横列警告同胞快快速醒抵制日貨等二十四字更有育英國民義務校之義男隊由導師傳唱校歌聲威甚壯其隊列中色彩最鮮明者爲中西女校之黄地綠字西曆年號校旗女子體操學校之藍角白斜方心之啞鈴校旗女子工藝學校之淡灰色愛國布服輓聯最精警者如明强學校之（君去矣甘將熱血紅靑島吾來也不許犯奴撼泰山）民立中學之（殺身成仁豪氣横吞滄海日前呼後應哭聲寒咽浦江潮）聶中丞公學之（怕作安重根萬死不乾亡國涙願追陳太學千秋共矢摘奸心）上海女子中學之（誰令伯仁至此其視陳東何如）清心校之（因賣國而生罔生堪殺因賣國餘生而偷生生亦汗顔國勢痛東傾先生乎可以死矣）（因　絨而死雖死猶榮因　賊不死而致死死難瞑目賊囚未北面後死者者安用生爲）及某校之（慶父不去魯難未已陳東而在宋事可爲）均佳構也服裝女生純用白色草帽絶跡悉代以西安拍網球之白布軟帽他如務本女生之襟章下四字警語小布片省立第一商校義勇隊白帽頂之小紅球與育英義勇隊之木槍皆特色也前隊抵縣商會時由學生聯合會會長何葆仁（復旦）文牘惲蔭棠（南洋）游行領隊周正輝（寰球）裴國雄（寰球）程學愉（復旦）及博文女校之李果程孝福鍾道莫女士勤業女校之朱劍霞女士等爲代表晋謁商會長移時正副會長聯袂至延諸代表入接待室首由何君述來意正會長顧君答稱前聞歐洲和會靑島問題將失敗會通電諸當局迄未得復次惲君云商界諸君諒有一定辦法以表同情蘇副會長答須明日再與諸君商榷李果女士云現在祇有用消極辦法祇有抱犧牲主義學界犧牲光陰犧牲生命商界似亦宜於利益上有所犧牲也次周君言今日必祈有明確表示否則他日危及邦本未嘗不犧牲及商家也惲君復進一解謂諸君皆年長識卓此來諒早有一定辦法而成竹在胸矣務祈明示談論旣畢經蘇副會長及顧會長約明日下午五時半再與諸君晤商何君出告各游行隊一語一鼓掌自近而遠歡呼聲雷動復由各代表力請兩會長出立門外各隊於細雨中依次前進及門輙免冠翔步三呼萬歲有對兩會長以鼓掌示欽敬者（如南洋女師範等）至最後之承天學校萬歲之呼聲更高復對商會門鞠躬致敬而各隊始盡散散後東行各電車皆急求返校之各女生也乘客之盛爲從來所僿覯諸隊員更有在南市閔行輪船埠等處舉行沿街演說者其熱心可敬佩也别由南洋約翰等隊赴朱葆三住宅復理澄衷等隊赴商業公團總商會學生至斜橋朱葆三寓門首排列即由南洋公學約翰大學各推代表四人進朱寓質問朱寓中人始則支吾其辭謂朱君業已出外繼則請代表等入内少坐允打電話請朱君速回代表等候良久始有形似商界者數人出見方質問時忽有軍官一人帶兵士七十餘人前來勸令解散代表等不爲所動仍向形似商人自稱代表朱君者質問質問之詞大約共分以下數層（一）靑島交涉失敗商會無所表示究竟對於政府舉動是否滿意（二）政府挽留章曹屏斥傳察商界是否滿意（三）和會决裂實政府無議和誠意之故究竟商界是否滿意（四）朱君葆三爲商會會長現雖辭職並未經過法定手續究竟對於以上數層取何種態度並聲明代表此來惟欲明商界眞實態度並非有何種舉動後卽由朱君代表發言大致以朱君業已辭職誓不再爲馮婦上海商務以後永不過問其餘多敷衍之辭學生代表不甚滿意反覆詰問因無發言負責任之人終不得要領而出時各學生羣立門首未散遂整隊而去至商業公團聯合會之學生由澄衷中學代表馮其書震旦大學代表曹德三復旦大學代表朱承洵及寰球滬江各校代表共八人向聯合會向幹事陳述學生罷課苦衷而該幹事答言大都無切實辦法全體學生遂折赴總商會因會中重要職員均不在雖打電話四面邀請迄無至者各學生旋得朱葆三决不再爲馮婦消息遂亦整隊而散當學生經過河南路時各商民咸拍掌歡呼商人之與學生表同情已可概見 
尙有關於追悼大會之瑣聞數則别如下 
　　縣商會縣商會會長以學界要求同取一致行動事關商界全體準於本日（六月一日）下午五時邀集各議董開緊要會議並請學界推舉代表到會共同商議進行方略 
　　民生學校霞飛路貝勒路民生女學分會生上午分往法租界各商店勸告表示追悼之意並發有勸告傳單一種勸商界用白布或白紙寫（追悼郭烈士欽光）七字或他種哀痛語懸門首或窗間 
　　南市警署南市第一區警察署署長趙墨林於昨日午後一時許接得警廳電話略謂今日本埠各學校男女學生約有二萬餘人在西門外公共體育場開追悼會聞於追悼散場後即擬全體排隊至縣商會請願要求商界與學界一致進行届時預爲防護並注意等因趙署長奉令前因立即督率盧史兩巡官帶同全體甲乙兩三班長警到場彈壓迨各校學生請願畢即飭各長警沿途護送 
　　寰球負販團會場内寰球學生會夜校李佩華等設有國貨負販團兜售國貨應用品等頗爲熱心 
　　本埠各商店昨日學界在西門體育會場爲郭烈士欽光開追悼會本埠大小商店皆下半旗誌哀河南路南京路法大馬路一帶尤爲整齊各商家抵制日貨之白旗亦較前爲多 
[上海學生罷課之第六日]  
　　第一商校省立第一商業學校昨日開會討論辦法由會長宣佈前日請求政府六條未有明示答復不得已滬上各校一律罷課迄今一星期矣奔走呼籲毫無成效言者痛心聞者流涕當局諸君有賢有愚賢者勢薄母能爲力不過愛惜學生光陰敷衍學生上課試問醫病者能僅醫其皮毛耶權奸心懷不軌摧殘敎育不遺餘力今聞各校罷課自行摧殘正中權奸之計現對於北京學生已經束縳自由對五七報館禁止開會不准演講全用專制主義對於滬上學生鞭長莫及以爲轉瞬暑假學生不解散而自解散兼採自由主義權力之大奸計之巧眞不媿爲權奸矣今對於此事請諸君討論方法旋由多數會員云權奸旣然如此吾等切不可愛權奸所弄一日不逹目的一日不可止雖屆署假仍當繼續進行决不解散並請會長報告聯合總會以歸一致且前六十一校在公共體操場旣然宣誓表示一種决心當然取同一態度頭可斷血可流志不可移諸君諸君勉之云云 
　　滬江大學滬江大學學生分會自廿六日罷課往公共體育場宣誓游行後全體學生分部辦事其辦法如下（一）分會分六大部曰宣講曰編輯曰調查曰幹事曰財政曰販覿每人至少必須人一部（二）午七時三刻至十二時自修由糾察員糾察之（三）下午分部辦事（甲）出外宣講調查販賣一時出發六時半回校（乙）在校内者自一時至四時在各部事務所辦公四時後自由運動（四）夜間八時至九時各部開會報告一日間之成績（五）星期六早晨六時半至七時半兵操下午放假夜八時至九時開大會報告一星期内之成績（六）星期日照舊（七）罷課期内停止過甚嬉笑戲曲音樂等（八）違以上辦法者分别懲戒（甲）罰金（乙）宣布姓名 
[北京學生罷課後之眞相]  
　　日昨北京大學學生復派代表許德珩蕭日蔡杜陳四君來滬冀與各界聯絡共策進行據云京中自五月十九日罷課後即從事講演是日分道講演者約三四百人二十日即增至六七百人二十一日更增至千餘人各界大爲感動二十二日由敎育次長袁希濤氏出而調停謂當局可容納學生之要求約暫停止講演學生乃姑聽之殊二十三日向主張正義之益世報被封矣乃姑聽之殊二十三日向主張正義之益世報被封矣是晚高等工業學校之集會亦被軍警解散二十四日各校學生乃集議於北京大學法科大禮堂自午後二時起至三時半則軍警林立由法科大學直排至文科大學竟勒令解散是晚再集議於匯文大學亦被解散二十六日午後高等工業學校仍開會議他校代表亦往旁聽而軍警之壓迫如故各校代表乃乘間潛出集於北京大學法科决議始終堅持决不爲武力所屈務必貫澈爭國權討國賊之初衷而後已北京大學代表即於二十七日晨敝衣敝冠出京由津寗向滬其爲國勤勞亦云至矣 
[各方面提倡國貨之進行]  
　　國貨維持會中華國貨維持會於昨晚開第八届第十六次常會快鐘九時開會徐枝春主席報告提議案（一）杭州洋廣公所徵求國貨標本案公决准代設法通告徵集（一）杭州許頌華發明羊毛絨案公决代介紹至日瞑第一毛絨線廠一面函復許君請其直接寄樣該廠惟須秃白色（一）康成酒廠盧星堦請由會函勸公益玻璃瓶廠加添出品并請勿漲價案公决現在國貨玻璃器具缺乏無貨應用准爲函致公益廠請其添工多造以應需要且勿漲價俾資推廣（一）宏逹藥行請代證明國貨案公决推汪星一姚培之二君於陰曆端陽後一日往查待查有所得再爲報告此外如提倡製紙製糖製漂白粉等議案以時間已晚雖已列案未及表决云 
　　麫粉公會民國路機器麫粉公會會長顧馨一榮宗敬昨日通告本埠南北市各同業廠商執事定於今日午後開臨時會議聲明提倡國貨並抵制日貨務勸各同業止用日貨物件同具愛國熱忱各宜同心　力堅持到底云 
　　海味業　洋雜貨海味行同業四十二家莫不熱心抵制曾經邀集同業在公會集議現正清查各同業存貨除現存曁已定而不能止者外如再有暗中新定新進之家一經查出照此次公决例罰銀五百兩聞内中四十家同業均抱同一態度尙有東源阜和兩家對於應繳存公會之欵堅執不繳且不肯檢查存貨現該同業童事已向兩家嚴重詰責矣 
　　牛莊帮牛莊帮隆祥號客日前由滬裝出日本紗丹鳳水月雙虎等貨運往北省昨日該號接山東濟南來電謂該處因靑島問題民情憤激被學界到號調查日貨查出日紗與號主爭執致被學生以手鎗撃傷身死等語故該帮各號客聞耗之下已在會館集議嚴行取締私買私裝等事云 
　　押業公所南北市押業公所董事鄭鑑之錢玉書因同業全體共有六百餘家自抵制日貨以來各押當業已注意該國貨品不受抵押惟尙有早經當下之貨亟應筆議辦法故昨日召集同業在閘北公益里公所開會磋議之下經衆議决凡關於日貨野鷄葛嗶吱呢呢絨夏令洋紗衣服料件及各種雜物一概不當事前所當之品劃包時任從買主或折減價值以維血本散會已傍晚八時矣 
　　轉運公會學滬杭甬鐵路轉運公會查得外日暉港黄浦灘地方路局設有水碼頭棧房一所係預備船隻駁運貨物就近裝卸火車而設每日各貨起卸其夥惟現值公議抵制日貨轉運同業不代客商運輸該國貨品期内恐有同業各轉運公司破壞議案於私運日貨時避去南北各車站之檢查將該國貨品從水道運至路局水碼頭裝車入浙情事則内地之日本貨品仍難阻絶自宜派員常駐水棧房秘密調查遇有日本貨物裝車運輸者即行扣留一面查明係由何商代運以便議罰昨日已經公會派一稽查員馳往查察又轉運公會查悉現有某鹹貨行近將進存行中之東洋鹹魚暗自售與浙商裝載貨車希圖運往杭州南星站等處販售業於裝車之際查出扣留昨該會函致商業團體聯合會知照醃臘同業迅速議罰 
　　銀樓公所本埠十八家大同行銀樓公所昨日爲抵制日貨事邀集同業開會謂本業向無日貨祇有日本幣制金鎊交易此後同業各家概不收受全體議决實行抵制以盡國民天職云 
　　梓業公所梓業公所木器工廠代表郭順記馬德記等昨日將白話警告分佈同業各工廠請爲抵制日貨止用日本材料 
　　福建丸輪船浦東楊家渡寳隆碼頭福建丸輪船本係旅滬閩商合股購辦專走閩省興化泉州等處營業尙稱不惡然該輪所聘船主大副等均係日人所懸旗幟亦係日旗業經該輪股東開會議决自六月一號起所有日人一概辭退並改懸五色國旗以資表示 
　　各小販每當夏令一般小販肩負臭蟲藥蚊烟香藥品等各項應時物品在茶寮酒肆兜售者皆以日貨爲多近日各小販亦激於義憤大都改販國貨所獲利益雖稍遜於日貨然皆甘心犧牲云 
　　縣前街旗幟連日城内外各街巷商民入等熱心愛國自製白竹布旗上書字句大都抵制日貨還我靑島懲辦國賊等字樣高懸天空發人深省昨日老縣前街三牌樓四牌樓一帶商家亦仿而行之上有文明對付堅持勿懈等語每字有二三尺之大尤易引人注意　　電桿上日貨自各界抵制日貨以來除分發傳單粘貼廣告外又將各色日貨如洋傘草帽茶杯草席熱水瓶牙粉牙刷手巾等各物分釘城内外電桿上各處觸目皆是不料前日晚間大東門城内口與蔓苙橋等處電桿上所釘各物不知如何被人一律摘除昨晨大東門大街各高家查悉急向各該處崗位巡警詰問均以不知對 
　　浦東浦東大團鎭商學各界前晚假電燈公司開抵制大會到者千餘人由盛羹梅蔡吉卿馬蝶醒等相繼演說慷慨激昻旋經衆討論抵制日貨提倡國貨進行方法由盛羹梅君擔任調查日貨種類及代用方法再行定期開會共策進行浦東洋涇鎭市立第一國民校與私立進修國民校學生近日組織小學生救國團隨發佈印刷品外每於課餘之暇列隊游行高唱國恥歌冀喚醒商界勿用日貨本届端節放假三日逐日發行印刷品並由敎職員四出演講 
[抵制應有鑒别之西論]  
　　中美新聞社云據大陸報接外埠訪員來信謂華人排斥日貨現有影響及於其他外國貨之勢如某埠華人誤信無稽謡言對於一著名之英商行家亦加以抵制又某埠某大美商行家外間傳說其有日人資本或買賣日貨又某行因於一年前曾以廣告紙托一日人印刷所印刷故亦皆遭抵制大陸報評論此事謂華人如欲抵制日貨成功應極小心從事不可受人誘惑致惹起枝節中國若對於一切外發亂加排斥必致失各國之同情將從此無一贊助之友邦美國尤無受抵制之理美在巴黎和會始終助中國華人若并美貨而排斥之不但喪失美人之同情即排日之目的亦將不能逹而中國將無一好友云 
[李蘇督對商界呼籲之覆函]  
　　商業公團昨接南京李督軍函云上海商業公團聯合會六十一公團鑒寡電悉邦交機陷國事糾紛形勢艱虞原因複雜叩端究始悲憤同深此次上海商學各界迫於愛國熱忱羣起責難政府雖言詞不免激烈而舉動當出至誠此爲吾蘇文化進步之徵原未可過事遏抑惟是内政外交國民固應爲後盾而彌縫匡救當軸亦實有苦心鄙人身任地方治安有責自當順從民意共挽危機業經迭電中央並布告各界在案諸君誼切同舟情殷共濟一再呼籲實矢公忠凡兹輿論所同是爲施政之準尚望力持鎭定恪守範圍靜待後命勿事過舉至爲切要掬誠奉白無任盼禱李純儉 
[彚紀官廳保護治安之文告]  
　　松滬盧護軍使昨接政府通電云靑島問題自歐會决定從羣情激昻學界尤甚查靑島問題日本已宣言完全交還吾國赴歐會諸專使恐失保障故切實提出抗議務達完全還我之日的政府决不自甘退讓中日邦交夙敦睦誼此次蕪湖上海先後發生事故顯係奸人從中煽惑此各地方尤宜先事防維對於日商不得歧視倘有甘爲擾亂行爲者自應從嚴懲辦望有地方之責者切實注意以維秩序而篤邦交云 
　　松滬護軍使布告第十號云爲布告事自靑島問題發生以來羣情憤激奔走呼號莘莘學子本愛國之熱誠作文明之舉動其行雖激其志可原惟查近日風潮所盡漸有越軌之行動發生每有不逞之徒假借抵制日貨之名陰行擾亂失序之事且并非在校之學子率爲無業之流氓似此情形難保無奸人逐跡其間倘或釀生事故必至糾葛愈多是豈國民愛國之本心且貽國家無窮之深患本使有保衛地方維持秩序之責爲此特申誥誡凡爾一切人等務爲合法之行動以期無害於治安倘或假借名義乘機搆煽以致擾亂公衆安寗妨害地方秩序定卽嚴拿首要依法懲辦以儆效尤本使言出法隨幸勿以身嘗試仰各善體此意遵照母違切切特此布告 
淞滬警察廳長徐國樑昨發布告云案照自外交問題發生以來本邦人士時有集衆游行演說並散布傳單情事本廳長深恐或有軼出範圍之舉妨礙治安迭經嚴飭各屬認眞防弭並一面遵照部令剴切勸諭在案乃近據各屬報告該管境内仍時有前項情事本廳長總綰警政有維持治安預防危害之責自不得不掬誠相告嚴切制止以保地方安甯秩序爲此布告仰即一體遵照自後一切舉動務各力趨正軌如再有不逞之徒藉端搆煽擾亂公安者本廳爲保持秩序起見定即恪遵明令依法辦理决不寛假切切勿違特此布告 
　　交涉公署昨接督軍省長會電云接駐寗日總領事函以接旅甯日僑函學生排日舉動迄未終止僑民生命財産甚爲危險非惟寗垣一處而論即旅居滬酃各處以及各要埠在在皆是况地方官廳應負保護之責若中國地方官廳再不制止將來受害何限請即迅速照會各處交涉員知照地方官按照前訂條約一律保護等情查此案前接該領事函業已令行遵照准函前因合再電仰遵照切實保護云云 
[扣留文電之官場手段]  
　　上海電報局周局長昨接國務院交通部密電略謂現 
 
 
 

Page 12

 
 
在京内外各校學生紛紛罷課藉口外交干涉内政學業治安均有妨害所有關於學生罷課及干涉政治擾害治安各文電概不得拍發云云 
[歐和曾已承認高麗代表]  
　　英文滬報云上海接電謂巴黎和會巴承認高麗代表電文之意殆謂高麗將有在和會提出其請願書之機會按高麗委員團乃由高麗臨時政府外交總長金君爲主任 
[關於和議之消息]  
　　平和通信社消息外傳孫（中山）段聯合之說藴釀已久本社（平和社）以事涉講奇未敢妄信乃昨日得北京快信云安福系之光雲錦王印川等在滬日與中山派人秘密聚議聞現定有一種計畫即段派完全承忍恢復舊國會於北京行使自由職權而以舊國會選譽段祺瑞爲大總統孫中山爲副總統爲交換條件密計許久漸次成熟不日將在天津集合孫段兩派人 
物會議進行等語記者（平和社記者）得此信後隨往各處剌探始悉光雲錦王印川已於昨日晚車赴津中山方面亦派四人前往並調查得一消息中山昨日特囑某君往訪孫君伯蘭運動贊助此項計畫孫君對於此舉頗有異議恐一時尙不易疏通撮合昨今兩日所得情實與北京快信所述兩相印證甚覺疑信參半不能委决遂踵訪在滬熟悉政情之某要人告以上述各情詢其是否可信某要人聆此言畢略爲沉吟即對記者曰君所得消息依作之判斷力衡之恐未必確因此中有可疑之三點爲舉出之中山爲國内富有新思想之第一人且爲創造民主精神之急先鋒而芝泉頭腦頗舊且素來傾向專制政治謂中山乃甘心與段氏水火相容提携共事似未合理此可疑者一中山手創民國並曾爲第一任之大總統方且讓之項城棄如敝屣今何致忽甘居芝泉之下爲一有名無實之副總統以爲盛名之損哉此可疑者二芝泉素推崇實力其治事施政以認眞核實名於全國騖虚名逞空論爲其所最厭忌何致性格一變竟與著名大理想家共事此可疑者三故余認此事未必屬實或係孫段兩派不甚重要之部下有此運動亦未可知然吾料亦决不能動此兩大首領之聽况全國有實力者何止芝泉一人西南五省亦非專重理想一派天下事恐非一二人卽能支配全局也頃得京函謂北方當局將先派分代表汪有齡江紹杰兩君南下與南代表爲非公式的接洽和議因朱總代表雖經再三挽留尙不肯南來和局不能因之長此停頓故命分代表先行啓程其餘各代表亦將繼續赴滬等語大約北分代表蒞止後南方總代表亦暫不出面先由兩方分代表熟商妥洽再請朱總代表來滬續開正式會云 
　聯合通信社消息　據接近西南之某要人談及南方各當局已有堅固之聯合打破單獨媾和說并一致擁護唐總代表提出之八大條件某政客主張以分代有開議亦爲多數人否認軍政府秘書歐陽振聲來滬或謂伊將赴永州挽譚組菴出任總代表亦是謡傳全不足信又據北系某君言徐總統苦勸朱啓鈐南返恐朱終不肯爲馮婦然至朱堅持不下時國務總理錢幹丞氏或將親自出馬云此說似不近情要之日來謡言四起人心惶惶代表久不復職和議久懸不結非國家之福也 
[中華職業敎育社年會紀]  
（陳列品）金工木工鈕扣琺瑯諸器 
（演劇）學生鏡·五分鐘 
　　昨日爲中華職業敎育社舉行第二届年會並補行職業學校開幕式曁募金團紀念品贈與式之期是日九時在上海市西南區迦陵橋南迎動路校内開會記其大略如次（一）沈信卿君琽開會詞報告聞會大恉並述大勢所趨此後職業敎育將益見重要之意（二）黄任之君報告祉務略謂本社第二年度各項辦事情形具見印刷品社務概况就中最應請諸位注　者卽社員一項已增至一千四百餘人可見本社之影響漸漸廣被去夏偕蔣君夢　赴東三省調查時奉天省議會議决各縣徵收園圃捐創辦職業學校今春赴南洋英屬海峽殖民地於二月間新定一種敎育政策於中學高等小學均分兩種敎練一備升學一備謀生知職業敎育之重要實無間中外又近來有一種國觸今中外共言和平但以余窺測生計問題一日不解决即世界一日不能和平而世界未來之大刼難卽伏於是欲解决此問題唯有亟設施職業敎育前者杜威博士來滬演說主張平民敎育提倡手腦並加訓練以利其生活亦職業敎育之意也（三）顧蔭亭君報告校務路謂本校成立未久一切組織訓練工作等情且見學校槪况一覽唯尙有兩點應提出　諸君告一職業敎育主旨在敎人生活謀生貴能耐　苦故本校訓練於耐勞耐苦特加注意廢罫校役一　　掃拱應均由學生輸值初意在學生必不甚愜意詎知詎行數時竟覺頗有趣味二社會對於職業敎育尙有疑爲功利主義恐其結果流爲自私自利者其實職業敎育一面敎人生活一面亦養成公民道德故本社更注重道德訓練但空講道德無裨實際故仿美國學校都市制辦一職業市分設市議會市政所裁判部均由學生自行組織冀逹自治之目的（四）黄任之君報告募金團事項略謂本校預算開辦經常費共計六萬元先募得一萬元去秋學校成立乃復組織募金團籌定五萬元其辦法分爲二十五隊每隊假定募二千元自九月十六日關始至十月七日結束原定二十五隊而同志中復有自願擔任一隊者爲補充隊故統計得三十四隊原定額五萬元後章共得七萬餘元蓋皆各界熱心志士贊助之結果同人所永感不忘者也（五）贈與募金紀念品沈信卿君報告去秋本校募金承同志諸君熱心勸募本社特製紀念品略表感謝之意本定今日乘開會之便邀集諸同志當場致送以昭鄭重唯今日時間不及祇能俟會畢專人致送云（六）馬惕吾君演說略謂余於職業敎育甚爲贊成六年間曾在長沙商議提倡唯經濟人材兩極困難不過勉强敷衍復經兵事益無把握湖南省立工校原擬分設二所然以地方秩序淆亂迄今未能成立云云馬君在湘辦學甚久雖迭遭兵災而經營不息蓋湘敎育界中富有堅强不撓之精神者 
（七）于以同君演說（于君向在小呂宋中西學校亦篤信職業敎育者此次回國卽爲調查職業學校）略謂斐島大中小各學校均有職業敎練小學設藤工園藝等科中學大學設金工木工商業等科斐人從前不喜經商故華僑佔其商界重要位置今則島人商業亦大爲發展有設大公司者皆美人爲施職業敎育之效果也華僑所設學校向來僅爲普通性質近頗注意商業敎練各校多有設販賣部等以事練習者（八）蔣夢麐博士演說（博士演說以三分鐘爲限）略謂今世界最怕之一事爲過激黨但亦有補救之法原過激黨之起由於一般人缺乏有興味之恒業如吾國書生以　唔呫嗶爲快樂决不能起而爲過激黨又如木匠果使終日勞作引爲至樂亦不能起而爲過激黨故人人有業人人對其所業覺有趣味過激黨自無自而生職業敎育卽敎人有恒業對於其業有趣味者也故斷爲救濟過激黨之唯一藥石（九）討論八年度辦事方針沈信卿君報告本社第三年辦事方針經議事員提出二項（一）設職業指導部（二）職業學校進行計畫又分二層（甲）添建宿舍及敎室（乙）添辦職業敎師養成所各項說明具見印刷口諸君如有意見請當場發表云云後蔣夢籌等起言並無大討論現在時間已過如有意見可隨時函示本社遂由沈君宣告暫時散會俟午餐後再觀學生演劇午後二時起學生演劇凡分八幕演舊家庭舊學校之腐敗新敎育苦學生之成功故取名學生鏡由該校學生自編此爲第一次試演頗有興味中間穿揷時事提倡國貨尤覺詼諧劇終繼以五分鐘及口技兩種餘興五分鐘戒國人口頭抵制日貨遇便宜之日貨即購買也會場就校之西首場上臨時搭棚爲之各科製作品專列一室雖以開辦未久種類不甚多但製作頗爲精美自具科學意味成績室之對屋爲玩具室陳列中外市售玩具及本埠各小學自製玩具二室間之天井中爲臨時照賣部出售各種工作品該社出版書藉及茶點等種種佈置均由學生擔任各工場仍照常工作以便來賓參觀是日官紳商學各界士女來者不下千人誠一時之盛會也 
[總商會議董覆便員函]  
　　總商會會員徐菊如等六十餘人前因便長辭職會務無人主持曾於五月二十八日在大東旅社開談話　公决致函總商會各議董請開會員大會公决辦法昨已接到覆函對於關會員會一節並不提及原函如下 
　　敬復者昨承公函本會正副會長因事辭職會務主持　人請定期召集開臨時會員會等因仰承諸公關懷會務無任欽佩即於昨日開會决議公請會長即日到會茲朱會長答復因沈會長往大通等處辦理繭務候沈會長旋滬接洽理合先行奉復卽祈察照爲荷專此敬頌公綏上海總商會謹啓 
[棉業推廣海外貿易之機會]  
　　上海總商會昨接北京農商部農林司公函云逕啓者頃接法國手工繡商函稱近在該國報紙見所登我國棉業要務一則致引起各方面之注意如我國棉業商人有願將棉花銷售於法國者商人極願與之交易等語查我國棉花性質堅韌光澤優美歐美棉織物中多有採用兹該商自願與我國棉業商人交易自爲推廣棉花輸出之機會除函知該商直接向貴會接洽外特抄錄原函即希查照爲荷附譯本年三月十一日法國手工繡商來函總長鈞鑒敬啓者商人近在敝國報紙見所登貴國種棉要務一則引起商人及各方面注意今特以敝商人代表勿樹及阿薩蓮斯羅蓮等處之名義請示於鈞座之前商人行年四十操業勤政曾充陸軍大尉獲有國光社各勳章平日交往均工業中人每年紡織工廠貿易資本尤鉅目下極願與貴國棉商交易將贵國棉花銷售於敝國如蒙俯察准如所請敬希賜示辦示爲荷 
[遣送德僑船抵荷消息]  
　　文匯報云據英政府宣布中國德僑之彼遣送回國者諾爾船是有三人患痒症逝世諾伐拉號船上死女子兩人一因心痛肝病復發一因受署亞特勒斯號船上死四人一心痛一受暑一肺癆一大約自溺此外安蒂洛楚斯號船上有四人患瘋在新加坡登陸諾伐拉號船上有一人患肺炎在香港登陸以上四船均安抵荷蘭洛特丹 
[電查浦江中敵産浮錨]  
　　浦江水面停泊輪船之浮錨内有德奥僑商之産昨江海關姚監督接交通部電查此項浮錨共有若干仰即查明實行接管等因姚君當即函致賴稅務司查復以憑報部矣 
[一週間之金融調查]  
　　大條銀久無來滬本星期五（三十號）中國郵船公司進口儎來匯豐銀行大條銀百零五條自二十六號至昨日止有各外國銀行裝現銀赴漢口者一百餘萬兩中國交通等行銀洋來往於天津南京等埠者絡繹不絶兹將逐日進出口銀洋錄下（二十六號）匯豐銀行裝赴漢口去寶銀四十萬兩某銀行（日商）裝赴厦門去洋十萬元交通銀行裝往無錫去洋三萬元（二十七號）某銀行裝漢口去銀三十萬兩中國銀行裝南京去銀三萬兩交通銀行亦去銀六萬兩又從天津來洋十萬元又南京來洋四萬元（二十八號）滙豐銀行又裝漢口去銀二十萬兩某銀行（日商）裝厦門去銀五萬兩中國銀行裝赴南京去銀三萬兩交通銀行裝赴蘇州去洋五萬元中國銀行從南京來洋四萬元（二十九號）某銀行（日商）又裝赴福州去洋五萬元中國銀行裝赴南京去銀三萬兩交通亦裝去銀六萬兩（三十號）匯豐銀行由中國郵船從外洋運大條銀一百零五條交通銀行由天津來洋十萬元又南京來洋四萬元中國銀行裝南京去實銀三萬兩（三十一號）交通銀行裝赴南京去銀四萬兩又來國幣四萬元中國銀行亦裝南京去銀三萬兩 
　　繭市已落銀洋之用度除花米布之外甚屬寥寥故二十六日洋釐已跌至七錢三分四釐後因某某外國銀行買進大宗垷洋出口適值夏曆端陽商家有必需之用致昨午又漲至七錢四分二釐半國幣七錢四分二釐惟銀拆仍在五分至三分問 
　　鎊價本在五先令一辦士半自二十六號午前改長半辦士二十七號又長半辦士計五先令二辦士半二十八號仍回縮半辦士迄今未有變更據云外人方面銀根進不敷出所以先令尙看續長云 
　　大條銀價亦從五十一辦士七五續長五十二辦士五銀價之商進口貨稍受影響也 
　　六月份標金上届調查時爲二百零八兩六錢嗣因先令大條均長金價最小二十七日跌至二百零五兩數錢之後業此者進多出少所以三十號又漲至二百十兩另五錢昨午收盤爲二百零八兩九錢 
　　此一星期間中國銀行之沙子金又售出八千餘兩係楊慶和久記恒孚泰亨源永豐餘天泰昌同豐永等金號買進至廣帮與匯豐售出花旗金四開二三十萬枚價五兩四錢七五至五兩五錢五分又大英金四開二十萬元價五兩四錢一分二五至五兩四錢五分 
　　烚赤之價最高（二十九日）二百七十四兩最小（昨日）二百七十二兩五錢邇因陽曆月杪三十日各外國銀行結出七八九月英金十餘萬鎊七月份價五二三七五八月份五二二五九月份五二一二五昨日友華等銀行結出九月份二萬五千鎊價五二三七五至五二四三七五有利則進一萬鎊（八月份）價五二五昨日星期六調查中外各銀行所存銀洋與大條銀確數列下麥加利存銀一百八十三萬洋八十四萬匯豐存銀五百七十萬洋四十五萬大條一百十八條道勝存銀二百六十五萬洋四十七萬通商存銀三十萬洋二十萬東方存銀一百八十萬洋七十萬花旗存銀一百六十萬洋四十萬華比存銀六十二萬洋十七萬和蘭存銀十八萬洋七十八萬中國存銀一百二十九萬洋一百九十萬各錢莊存銀三百十萬洋五百零五萬交通存銀四十六萬洋一百十萬有利存銀三十萬洋二十萬中法存銀九十八萬洋四十七萬友華存銀二十五萬洋七萬菲律濱存銀二十萬洋五萬總計存銀二千一百二十六萬洋一千二百八十五萬大條銀一百十八條除日商銀行不錄外校上届少存銀七十九萬洋則多存三萬元大條銀多存一百零五條尙有垂商聚興誠中孚永亨金城四明興業中華新華等儲蓄商業銀行所有銀洋不在其内 
[一週間之鎔銀數]  
　　調查此一週間以内北市泰亭源等各銀號共鎔由客埠運來廢銀二萬餘兩又本埠廢銀一萬餘兩共烊見寶紋七百四十只核規銀五萬六千九百八十兩較上届多鎔銀一萬餘兩 
[華癸號擱淺消息]  
　　文匯報云大逹公司之華癸號乃德船所改向由英國租且五月二十一日自汕頭起椗開往滬津未載貨物翌日因天氣惡劣在某島擱淺卽有英船白里斯班號駛往援救已將華癸號船中之辦事人員三十人搭客二十人載至上海厦門中國兵船兩艘現泊於華癸之旁華癸船長乃日人也 
[世界最大摩托船抵滬]  
　　大陸報云世界最大之摩托船格蘭號昨日午後自英國利物浦抵滬載有搭客二十五人按該船載重萬噸 
長四百七十呎能載客七十五人載貨八千六百噸每小時航行十四每哩不裝烟囱泊於浦中頗引人注意 
[軍艦調防紀]  
　　海軍第一艦隊所轄之海籌軍艦向駐福州馬江近因該艦船身及機械朽壞經艦長鄧家華呈請海軍總司令轉呈海軍部准飭開至上海江南造船所估修完工現奉藍總司令訓令該艦開往海參威駐防所有原駐海參崴之海容軍艦則調往福建馬江駐防該二艦已於前日調防完竣呈　司令公署備案矣 
[三誌輪船上破獲烟土餘波]  
　　三和米店主沈有慶（即沈乾生）前因私販烟土被獲賄串陸春而冒名頂替經地方審檢廳訊判罰洋一千五百元收押後沈置不問至被陸母王氏兄蔭而至檢廳控告經檢察官訊供分别押候查明核辦在案兹悉陸春而自奉判至今業已上訴期過昨日送監執行但聞此案俟檢廳偵查完畢即當另行起訴而沈乾生昨亦遣人到廳具詞聲請交保廳論不准 
[靑年會今晚之演說]  
　　四川路靑年會今晚新鐘八時敦請中華續行委辦誠靜怡博士演講『基督徒對於國家之觀念』届時無論何界均可往聽 
[太古公司請派警察保護碼頭]  
浦東爛泥渡太古公司南北兩碼頭邇來匪徒充斥商貨行旅受害非淺致客家時起責言該公司爲保全營業計物商請　滬警察廳核准訓令三區警署會永奎警正選派得力長警二排（二十名）分駐南北兩碼頭輪流梭巡定陽曆六月一號（今日）起實行而水面則山水巡捕房派華捕六名警駛小舟往來游弋以資保衛云 
[女犯分批送往新監收禁]  
　　上海監獄禁前女犯二百餘名兹放典獄長以　河涇新監落成老監内女犯應分批送交新監獄收禁故於昨日下午一點半時先將女犯三十九名派令看守士八名由魏科長押送漕河涇新監收禁 
[旅館違背烟禁之科罰]  
　　福州路（四馬路）東合興里東湖旅館因容留婦人宋姚氏在十九號房間内私售鴉片烟被捕房查獲已將該氏連同烟膏烟具一併拘解公共公廨訊明判氏罰洋三十元充公烟具銷燬並候補傳該旅館經理李少卿到案訊究在案昨晨由探將李傳至公堂即擄中西包探相繼上党訴明前情並將抄獲之烟具四副星案經張襄　會同日副領事林君察看一過詰據李供此項烟具均已破壞且係寓客之物請求明鑒問官得供以李故違禁冷判罰洋五十元充公示儆烟具燬去 
[趙喜廷永遠逐出租界]  
　　南京人趙喜廷因與已經公堂訊辦之趙松桃傳四桃等在滬西澳門路將某紗廠内之日本人平獺即治毆傷逃逸迄已年餘兹趙潛來租界前日在戈登路附近被探目毛伊文查見拘入捕房押至昨晨解送公共公廨請究原告日本人投案訴明當時被殿受傷情形訊之趙喜廷供詞支吾中日官核供以趙並非善類會判永遠逐出租界再來嚴懲 
[開駛汽車違章之科罰]  
　　住居海寗路九百八十九號之王錦庭前日在南京路河南路轉角自聞一千六百八十九號汽車不照工部局定章行駛經七十一號印捕查見囑令停車不允反開快車經該印捕抄明該車號碼禀請公廨出單於　發交捕房派探將王傳至公共公廨訊究經中日官訊明以王違章屬實判罰洋十元示儆 
[行竊禁押半年]  
　　常州人陳德生前日在山西路宏泰昌洋貨號内以購物爲由乘間行竊席法布一疋當被店夥風壁峰所見鳴捕將人　一併帶人捕房昨解公共公廨請究經中西官訊實判陳押西牢半年贓交原告領回 
[存欵給原告具領]  
　　愼昌洋行式拉夫徐進鐵因私用賬銀二千八百四十兩逃往杭垣原藉被控捕房山探將徐移提來滬解經公共公廨訊實判押西牢一年並函請浙江楊督軍稽查處查吊存欵等情曾誌前報茲經捕房派探赴杭查到存欵洋四百十六元於前日移吊來滬昨晨傳原告西人將欵送至公堂請示並稟明前情中西官得禀判將吊到存欵洋四百十六元如數給原告具領 
[英包副領事抱恙]  
　　昨日（星期六）公共公廨樓下第一公堂早堂審理英界各捕房解案輪應英副領事包君代西洋領事到堂陪審因包君偶染清恙不克蒞廨用德律風通知檢察處禀奉關正會審官諭將應審各案移至樓上第二公堂統山張逵　襄讞與日副領事林出賢次郎兼理 
[販賣人口之别出心裁]  
　　賣山人吳友生家住直茹鎭近向慈善團冒領留養擇配之婦女價賣與人爲妻爲妾從中漁利日前與侯徐氏偕往慈善團領出女子陳林福一口售得身價洋百數十元經團董錢貴三查悉將該女追回一面兩請四區三分所署員藍祝三緝拿吳友生到安嚴辦前日藍署員派警將吳拘獲轉解司法科究辦 
[田中例斃男尸之請騐]  
　　二十六保十一二十七圖徐安邦昨日午後至上海地方檢察廳控　圖中漕河涇南櫢下附近某姓田中例臥一人地保往看已氣存一息正擬報告警署其人氣絶身死查無家屬爲此來案報請相騐檢廳長諭者下　將屍有守候派日前往詣騐 
[續誌抄獲利濟劵適中頭奬之訟案]  
　　瑞源等彩票店前因經售利濟彩票違章被法捕房探捕將票抄去詎内有四四三○六號之彩票適中頭奬現山各慈善團延巴仁律師代表至法公廨請將中奬銀六萬元撥充善舉而瑞源票店亦　逖百克律師代辯一切詳情已誌前報昨又傳訊先據巴仁律師聲稱昨日被告代表律師之禀詞内稱敝律師不能干預此案等語然前曾經公堂准予敝律師代表故此仍請堂上將中奬之洋撥　善舉中西　員諭令巴仁律師前往利濟公司領取奬洋六萬元繳呈公堂後於下午三時再開特别公堂訊理此案逖律師稱法律與慈善事業分爲兩途此案不能有感情作用須照法律解决聯源向利濟公司共定禀三百張須現洋出票後承銷與人至開彩時如未售盡不能退回所受虧損歸定票人擔負如有利益亦係端源應享之權利惟此票已奉堂　充公故敝律師另有聲明查工部局章程四十八條内載違禁凔實罰金若十况禁傳者係私行印刷　彩票利濟禀係奉政府核准發行不能爲違禁之品瑞源即使違章公堂已經判罰洋二十元今此票旣中頭奬堂上再加得罰若干元以充善舉不能以判罰二十元之輕案剥奪六萬元之權利請堂上將票發還瑞源具領巴仁律師起而辯稱公司雖有不能將禀退回章程興事實上尙難相符此項彩票近乎賭博實係違禁之品現經公堂充公亦係正　正源承銷此票已得九扣之利益豈能再得已經充公彩劵奬金之權利請堂上明察中西讞員會商之下判候下禮拜二下堂　飭遵 
[抄案欵洋一併充公]  
　　法捕房探目沈德福包探韓邦達程富生日前在法新租界新民里長浜路光後拘獲形跡可疑之軰雨春方漢　楊梧亭勝　臣胡伯平吳秀卿彭伯威等七人並在董方兩人家中抄出銀洋及　　甚多帶入捕房解經法公堂判候查明再核在案昨又提訊先據捕　查得内右楊勝故吳彭等均係營業之人請核詰之勝庸臣供民人向在楊樹浦梁梧亭處馬司賬不敢爲非楊　亭供民人向爲販海貨生意於日前來中寓居伍和平家是實吳秀　俱向在民黨某姓部下當差是實　伯平供民人曾於上年間在某國兵艦上爲洗衣嗣因兵艦沉没民人來申向該管領事署領取工資共七千五百餘馬克求察彭伯成供民人向在民黨某領袖部下當差始於日前由廣東來申董雨春供向在靑島開設烜來德烟祗店現因該店閉歇故携帶銀洋來申謀生詰其上海有無相議之人董言語支吾方漢卿供民人向在黄處　司賬中西　員　判勝楊吳胡彭五人一併開釋董方兩人驅逐出境着即回籍抄案之洋一併充公 
[無端行兇之科罰]  
　　張金榮前偕妻子姚氏同至法公堂供同事人徐阿堂希圖强姦不遂行兇致將民人等毆傷甚重請求訊究等語判候傳見證到案訊明再核在案昨又傳訊先　見證葉福根稱民人在某洋東家爲侍者張係大司務日前徐無端糾同十餘人前來將張扭住行兇至於如何起釁不得而知是實又見證陳錦堂山妻錢氏代到稱婦人與張全榮同居徐阿堂是否向伊妻有調戲强姦之事人能指實中西官以徐强姦雖無證據惟不　無端行兇判罰洋十元充公示儆外再貼償原告養傷費洋五元完案 
[滬警察廳批示六則]  
　　婦人徐馬氏批據呈已悉查本案前次假預審據金鳳供詞是伊之背夫私逃係受爾媳吳氏之愚　如果金鳳書心誘拐又何以去而復歸就事實而言殊未便科以和誘之罪茲據警所單稱金鳳之夫陸茂堂不願具領已准發堂留養矣仍候設法查緝爾媳到案再行澈究 
　　張上鴻批呈悉查爾妹索欠逞兇事誠不合惟旣已　念手足不與理論尙無備案之必要須知欠債還錢祗要該民將債腹行當無侵擾之慮仰邓知照 
　　商店恒豐信洋布號批呈悉准予將案撤銷惟英法捕房註銷之處應山該商自往聲明仰即知照 
　　周曹氏批查該氏頭部確經騐有微傷旣據訴前事由夫兄周長根聽信王阿凝洪順泉咬使所致仰候飭區傳案訊究可也 
　　貴興經租賬房批據呈已悉查剃頭店主王家餘有無縱火嫌疑正在偵查核辦之際所呈各節　俟查明後再核 
　　胡桂源批據呈各節純係民事紛紏應即呈訴上海地方審判廳核辦仰即知照 
[誌謝]  
　　昨承大世界游戲場見贈陰曆五月份游　十五紙書此誌謝 
答來函 
[答張益蓀君來函]  
　　益蓀先生鑒來示敬悉所云本館紀念册上有日本式小輪轉機云云確有其事但自裝好美國大機器後已將日本輪轉機於去年十二月售於别家報館所有開機之人亦同時辭去此係半年以前之事也此復 
雜評二 
[再告國民（庸）]  
　　吾嘗謂國民爱國當心氣沉靜態度嚴重而不可逞一閧之氣蓋一閧之氣遇事往往不暇思索鹵莽滅裂馴至僨事即如西報所傳各地排貨舉動問有波及美貨之憾此亦國民好逞一閧之氣有以致之 
　　國民須知吾之愛國舉動凡不利吾者因無日不在破壞中也其破壞之法或以壓力或以陰謀然壓力尙不足畏惟陰謀則大可懼蓋我國民之弱點在盲從而好動於事之眞僞不肯細爲研求祗須稍稍傳布流言肆其挑撥使我自相内閧甚且以波及之故而失友邦之同情則愛國之舉自付諸泡影其功效且什百於鎭壓以國民鑑别之不粗而又中於客氣昧於深思幾何不蹈此弊且破壞者豈特非我國民而已蕭牆之内肘腋之間倚伏正多國民而眞愛國者必以力矯卞躁爲第一義矣 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十七）] [  一之]  
　　五月三十日美國國殤節ＮemorjoiＤiy也旅遊異邦每及此而聯想及夫我國夏曆之端陽節國殤節爲美國一年中十二大節之一十二大節中又可分爲世界共有者與國民專有者之兩類列表如下 
（一）世界共有者 
　　新歲朝ＮewＹear,sＤay（新曆元月一日） 
降誕祭（清明）ＥasterＳunday（西曆春首第一月圓） 
日後之第一日曜） 
　　復活期（冬至）ＯhristmasＤay（十二月二十五日）情聖節Ｓt,Ｖalentine,sＤay（二月十四日）衆靈夕Ｈallowe,en（十月三十一日） 
愛蘭節Ｓt,Ｐatrick,sＤay（三月十七日） 
（二）國民專有者 
　　國旗祭ＦlagＤay（六月十四日） 
國父誕Washington,sBntbday（二月二十二日） 
國慶日LndependenoeDay（七月四日） 
國殤卽ＭemorialＤay（五月三十日） 
感恩節ThadksgivngDay（十一月之最後木曜） 
勞工日LadorDay（九月之第一日曜） 
　　此外若五月十二之『慈恩節』Motders,Day爲子女者恒於是日對其慈母有所貢戲對母有紀念日而對父獨無之亦足以覘美國人士之習性也又若四月一日之爲『愚日』Ｆool,sDay相傳無論何事平常對人不得有誑惟此一日得自由爲獻言美民於獻言中之作誑語尙須有一特别日期之規定一若說誑之先亦當即去翻日曆者則其崇尙信實之風固可相喻於不言中也美國各處女校或小學校在每年春必有一『五朔節』ＮayＤay（譯音美猗節）之舞蹈會或演藝會等盛舉焉五朔云者新曆五月一日也美民以五月爲最美之月故美婦人好女子以美猗Ｍay爲名者極多由此以觀而美民之好美心似早於幼稚教育中樹其基民知好美則卑陋惡濁之行自可潛消於無形惜我中國言敎育者尙不能如彼美民一一從微妙處著想耳 
　　共和國家之人民無君權之攝制無刑罰之驅迫其能秩然不　歷久弗敝奠國基於磐石之安者全持尊重法律之一念耳惟其能　法律故知選舉之當注意惟知注意選舉故益重視被選者之人格也美國各州在每年十一月上旬之第一次曜爲『選舉日』ＥleotionＤay市民奔凑舉國若狂雖在遠處往往不甘抛棄其選舉權而必欲馳歸一投票焉每遇四年則美京華盛頓復有三月四日之『就任大典期』TeaugnrationDay全國市民之抵美京觀禮者千人空苍萬衆塞途旅館及客庽均緣是而利市三倍云 
老申報 
[扶乩讕語（見光緒二年八月十一日）]  
　　向逄科場之年各處士子往往請乩問題或問入　與否然即有靈騐亦須事後始知故究近於遊戲耳昨傳得揚州有士人輩亦請乩問題臨壇爲柳仙判後即書云諸君問題乎題總在論孟中庸間耳中有失笑者乩又判云此即題矣告子不信也奈何衆叩求明示又判云奇矣道人以明告子而諸君笑道人道人能再致諸君笑耶判畢遂退衆因擬以子問公督文子於公明賈一章三題又擬告子某節紛紛擬作所見不一又有一士請乩問功名臨壇乃其亡婦判時云苦雨凄風綠樹遮柔條低亞不勝鴉阿儂憔悴窗前立數徧實營數落花某知必不售喪氣而返此七月十一十四兩日事乩爲熊壇 
新拾遺 < 
[歐戰中之無名英雄（上）] [  瘦]  
歐戰旣　比利時法蘭西首當其衝德人脚瞵之目常注其邊境猛烈之砲火亦時時抵隙來攻在理居民當徒而遠避然有無數婦儒明知處此硝烟彈雨中有生命之憂顧以愛家心切多有戀戀不忍去者雖姓名不彰夫亦可謂無名之英雄矣美國戰地通信員某君嘗述所見數則頗有意趣爰迻譯之 
　　法境某老婦年七十餘矣駝背龍鍾臨風欲僵尙堅守其家弗去曾語人曰吾夙家於此老於此今若去而之他於心弗忍縱流彈嗤嗤然掠頂過吾不之顧也 
　　法蘭西鄉間農家婦等雖知處境甚危然寗爲敵人所困而不願離其故土一步間有登草墩而觀戰者可云壯矣 
　　比利時人富於愛國心微論年事老弱常乘間狙撃敵人以爲快事即不幸爲所覺察大軍突至亦必集業固守其地力與之抗天嘗少却蓋其地皆爲生長之區也 
　　一比利時老婦狀至衰邁行就木矣其居所爲砲火所燬昔之巍巍華屋已成瓦礫之塲然彼仍守之不去夜雖棲宿别所日間復戾低徊審視若爲之憑弔者左近有德人軍站弋間諜甚力遇比利時人尤殘酷視若畜類而此老婦仍不去一不之懾彼以爲此寸寸刼灰中仍屬比利時祖國之土故可戀耳 
　　德人苛暴絶倫軍行所至用舍爲墟古代所遺勝蹟爲之搗毁者更僕難數法國有名之泰音禮拜堂亦被毁惟类頂之塔尙剌空危立若示人以聖意之所寄者一啞陸丁之老婦日必至此諷誦聖經禱上帝福祖國雖砲聲砰名　天表似未之聞也某日英軍戰濠後忽有一絶巨開花彈句然炸裂軍官哈般德勃立姆少佐瞥見一稚女方獻於濠左亟往援之幸得出險即以汽車送之收養所後知其來歷乃爲一農家之女年甫四歲其父母所居在四百碼外已被毁家人亦死女無家可歸遂徬徨至此云 
 
[普陀山 
古蹟圖一○六]  
常識 
[家庭識小錄（下）] [  蘋]  
　　○煮蛋法煮蛋時蛋殻每易破裂如於投入沸水之先浸以冷水則可不破如未者時殻已破裂則於沸水中少加以醋即 
與未破者無異 
　　○磨亮銀具法銀具晦暗即不美觀如於煮番薯後以其水洗之即生明光 
　　○磨亮餉具法先以鋼具置沸水中須臾取出以法蘭絨繭肥皂水擦之最後則以鷄皮拭之使乾光彩倍明 
小說 
[歌戰小說耳遜像英國蒲爾崎氏原著Ａ.B.Briage.] [  雄倡]  
　　一日安娜女郎方彈琴自遣斗聞有人入室遂罷琴弗彈於座中廻顧入者則其聘夫其姆也二人訂婚甫三禮拜此三禮拜中匪日不聚每當夕陽西下黄昏岑寂之際此無猜之兩少輒復携手出遊促膝会談纒綿繼綣形影弗離其愛情之濃摰一若須臾不可離析者時其姆旣入直趨女前女即翹其粉頰以待接吻然其姆猝覺女爲狀有異則顔色頓變安娜嬌者憨成性私已而不顧人如驕恣之小兒微遇淡漠即爾生嗔此時作冷語曰吾以爲汝或不至矣此少年拊女首曰親愛吾知晚矣吾乃滋歉實則吾與友叢數人談議酣遂忘其晷刻女曰惜哉汝乃未終夕與之相處其姆復與親吻曰安娜汝勿爲是憨語吾非復浪游蓋方有正論卿亦知時事亟失安娜汝勿以獰態嚮人女引首仰視而展笑曰汝果自引咎者句其姆即曰爾痴憨之小羔吾自當道歉衷言次遂坐女側引其手女曰汝所云正論者果屬何事曰論戰事耳女聞言而顫驚號曰是非可怖者乎吾已思之彌日並爲男女各界戚戚設汝或吾翁及兄弟叢須出與戰事者吾不幾癎發耶其姆微頓其足撃蹙曰卿不思男兒義應出而肩任國事乎凡歐洲中男子輩孰不當爾女疾應曰是當别論吾輩島居試觀吾國水師不亦壯偉足恃矣乎其姆曰陸軍中須增益常備之兵需人方殷今爲時固早惟後此如何則未敢卜詎男兒無從軍之責卿遂謂句女廻首瞪目視其姆遽中止之曰其姆汝得母思赴戰乎其姆自光與之相觸但一瞥即已爲籲懇語曰安娜勿爲此狀女躍起曰噫其姆爾意云何其姆即引女玉臂曳之就已附耳微語曰親愛勿太令我難忍吾不敢奉欺吾行入尺籍去矣女嚶然微呻頃刻幻想百出似已見其姆骨暴少場一身煢煢爲之哀毁乃大聲曰其姆汝必母往吾安忍舍爾其姆作簡語對曰不能不行女遂復歸座以手掩面而泣其姆以手按女肩女則力斥去之號呼曰噫行耶汝乃殘忍汝勿愛我矣汝行特欲舍棄我耳其姆力辯曰否吾非敢如此也但句女曰其姆汝必母往母往其姆傾身前嚮自拊其手曰親愛幸少靜思汝勿計吾義應赴戰乎吾年方壯剛筋力彌健蓄有微資一身無復依倚之人而又善槍在學中時吾本已精槍技少經訓練即足成爲戰士如我一流人正今日國家所亟需者也女用情感論辯曰惟他人無慮千萬寗獨需爾一身而吾又獨得爾一人將護安忍遽舍其姆曰至寳抑知此千萬之人人人咸有其婦不樂令去婦人但有留後坐愁此婦分也安娜雙垂其手涙眥瑩然至再力請其姆勿遽舍去其姆瞪目視女似已無望言曰親愛吾在義當行此吾分也苟吾忘忽吾分當不爲愛我者所敬禮其姆語簡而温 
[自由談之自由談] [  不冷]  
　　油印傳單油印傳單中有誣本報印報大機器者豈知本報印報之大機器却係美貨而彼油印傳單之眞筆版器反是日貨豈不可憐而可笑 
 
 
 

Page 16

 
 
   
 
