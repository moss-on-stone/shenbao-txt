# 1911 - 128 - 4913743

 

Page 1

 
 
   
 
 

Page 2

 
 
[海贛豐麵粉餅油公司股東鑒]  
海豐贛豐兩廠前因　徐牽累勢已不支幸發起人組織董事局邀請朱曉南朱葆三樊時勛諸君出而維持擔任調匯朱曉南君首先仗義應允迨開股東會同人亦均認可公推並無異議維時海贛信用已失各錢莊不相往來又值滬市恐慌銀根奇窘猶能設法押欵照常營業不致賠累已屬意外之幸蓋同業中無從調欵停機者不一而足固共見共聞事也二月中旬董事局會諸市面緊迫外顧存欠各户内顧兩廠營運朱樊諸君所任寔亦爲難乃定先還債欠緩付股息事寔其在刋布之帳略此亦爲保存兩廠計無可如何之規畫頃因事來滬見報章迭載董事局因王小塢君衝突欲開會議辭職股東因耀徐欠欵欲開會詰問鄙人亦股東也平心而論黄事局先急債欠無非復還信用之心三月二十四日王小塢君來滬未明公司各種困難情狀迫於經手股欵受人責問致有前項議論有此議論乃有朱樊諸君之辭職就鄙人愚見兩廠股本五十萬凡属股東豈有不共同維特保有之望試問不先保信用如何能營運不能營運如何能維持而無人擔任又如何能保信用若因偶爾誤會不惜破壞全局以求伸一時之意氣在個人則可必强各股東爲之恐非得五十萬之股東多數賛成亦未必有效也總之全局所糸是否有人擔任調欵營運苟有其人爲朱樊諸君替則不妨破壞前議苟無其人則不得不稍加愼重否則後之來者得勿以王君對朱樊諸君之情狀爲前車之鑒乎愿王君與各股東思之公司開會本定五月初十日到時儘可平情討論合計維持似無庸急急皇皇提前開會也謹以此意質諸各股東公司所欠債户及數目附列於後　一原欠大清銀行規元三萬兩　一原欠江西官銀號規元一萬兩　一原欠源豐潤規元二萬兩　一原欠廣西官銀號規元九萬兩　一原欠大生紗廠規元三萬兩　一原欠裕寗官錢局規元一萬兩　一原欠豐裕官銀號規元二萬兩　一原欠浙江興業銀行規元三萬兩　一原欠日昇昌規元四萬兩　一原欠天津官銀號規元二萬兩　一原欠浙路公司規元五萬兩　一原欠升大規元三萬兩　一原欠鈞康規元二萬兩　一原欠衍慶規元二萬兩　一原欠餘大規元二萬兩　一原欠志大規元一萬兩　一原欠寳大規元一萬兩　一原欠大慶規元一萬兩　張謇謹啓 
[上海新開萬福樓旅舘]  
本館開設四馬路中東合興里房屋恢宏空氣透達内仿洋式裝造電燈電話無不全備床帳被褥各色新齊飯菜精潔應酬週到擇於十七日吉日開張凡　仕商學界請臨一試是幸謹此佈告　電話○○號 
[北洋灤州官鑛有限公司第叁次付息廣告]  
啓者本公司現届第三次付息之期定於三月十六日起在天津法租界長發棧斜對過五號路路西本公司憑驗息單照付其原在北京保定上海三處天津分銀號交股者仍可向各該處直隸省分銀行（即前天津分銀號）就近領取至唐山灤州兩處直隸省分銀行業已裁併凡在該兩處之股東均請向天津本公司領取股息可也合併聲明此啓 
[盤店聲明]  
兹者上海英租界抛球塲南首寳成元號銀樓前由元號股開今挽中願將招牌聖堂裝修生財店底以及一切金銀貨物珠寳等於本年四月十一估價全出盤與裕記爲業其銀當日如數付清自盤頂之後改爲寳成裕記仍在原處開張以後盈虧不涉元號之事至于從前元號與各莊號往來存項押欵要據保單曁各項帳欵糾葛均由寳成元號理直概與新東寳成裕記無涉恐遠近未盡週知特登中西各報聲明　　抛球塲寳成裕記銀樓謹白 
[推店聲明]  
今有上海英租界抛球塲南首寳成元號銀樓兹爲無意接開情願挽中將股開寳成元號同行招牌聖堂裝修生財店底以及金銀貨物珠寳等全出推與寳成裕記執業三面言明時值價銀成交日一併收足自推之後任憑裕記遷移營業無阻所有從前元號與各莊號往來存項押欵票據保單曁各項賬欵糾葛均由元號自行理直與新東寳成裕記無涉除立據外恐遠近未盡週知特登中西各報聲明　　　抛球塲寳成元號銀樓啓 
[甯波和豐紡織股分有限公司招集公司債劵章程]  
（甲）此項債劵由本公司尋常股東會公决（乙）發售公債劵計銀圓肆十萬元即日報部立案（丙）　公息長年一分算閏月不計　（丁）　發售日期以本年五月底截止　（戊）償還期限分作八年宣統五年五月三十日爲第一期以後按年攤還本息並給　（已）　購買者其欵須一次繳足即日起息隨給債劵爲憑　（庚）此項公司債劵非中國人不得購買　（辛）　如未逾限期而額已滿應即登報截止　（壬）　本公司股東欲購此債劵者如數已足額本公司當向董事初認者商讓以昭平允然必須在限期之内　（癸）　其詳細章程載于本公司第四届帳略 
[西商蒔花會廣告]  
西商蒔花會爲旅滬西商並華商之有家園愛名花者公設雅人韻事歷年已久向爲各界歡迎凡近春秋兩季值奇葩怒放羣卉爭芳時乃出其園之各種各色各國之佳植薈萃於南京路之市廳爭奇鬥艶分别等差賞賚各顯其平時栽培愛護之苦心今值韶光多麗花事正濃各同人賡續前游以盡雅興俾共飽眼福業經擇定四月十九日下午二點鐘開會至夜十一點鐘爲止仍在英大馬路小萊塲上之市廳供設以任中西士女評賞凡購入塲劵每位一元孩童半價想素性風雅夙好横藝者必欣然逢此盛會也此啓　　西商蒔花會售劵處謹告 
[華安水火保險有限公司第五届發息廣告]  
本公司兹值第五届發息計自宣統二年二月二十二日起至宣統三年三月初二日止官利八厘照常例於四月初一日爲始一律發給届時　附股諸君請持息單至本公司收取可也 
[招請買辦]  
今有新設之商行專行經售輪船工廠及事務所所用之各種物件欲請買辦一位經理一切事務惟須有殷實保人擔保銀五六千兩及能諳英語或德語者始爲合格欲知詳細情形者請致書五十號告白者由申報舘轉交可也 
[四明商業銀行廣告]  
啓者本銀行經董事會决議定於四月廿七日午後二點鐘在本行三層樓上開股東年會報告營業等情除函送入塲劵外專此佈告惟祈　股東惠臨爲盼 
[新到小五金各貨物美價廉]  
本行經理勃里克門名廠所來各貨久已馳名今廠客蒞申陳設數千餘種各色小五金並各種洋刀耍貨無不貨精價廉因該客兩禮拜即須返國務請　各寳號速臨小行看貨確知便宜　賜顧爲荷　愛禮司洋行啓在四川路漢口路轉角 
[蘇路公司四月二十五日開股東常會]  
是日下午二時仍假教育總會爲會塲秩序如下一報告（甲）帳略（乙）川漢路股章程二提議（甲）徐通預算（乙）滬寗接軌三選舉（甲）補選董事（乙）更選監查員 
[帝京法政學堂開辦臨時法官飬成所廣告]  
本學堂開辦臨時法官養成所一切均照法部奏定章程辦理業已呈明法部立案畢業之後有准應法官考試之資格考法部定章將來法官必由考試而考試時又有限定資格與考甚難故本堂特設此班以爲有法官之希望者便於就學之計兹將招考章程列左一資格分四種甲中學堂以上畢業生乙京外候補候選人員不論品級惟以實官爲限丙生員以上出身者丁舊充及現充刑幕者二查試科目國文一題歷史地理二問算數一題三年齡二十五歳以上四學費每月三元五畢業期扣足十八個月六考試期四月十六　七開學期五月初一　八報名處在京師宣武門外八角琉璃井帝京法政學堂達智橋憲報館　櫻桃斜街京津時報館　報名期以四月十五日截止京外來者以四月三十日截止詳章報名處均可取閱 
　創辦人孟昭常　李榘　籍忠寅　邵羲　陳敬第　劉春霖　許鼎霖　李文熙　雷奮　牟琳　公啓 
[創辦鬣豐鬃業有限公司定期收股廣告]  
敬啓者本公司自開招股後荷蒙　諸君贊助已有成效所認之股訂於四月望日起至五月底止爲繳股期限凡經認股者請即按期繳股爲盼○總理陳彝葊　恊理朱雪雯　司理高志清　發起人　梅雪巖　蘇家鼐　韋猷聯　贊成員　孫輝垣　方德庸　鄭瑶山　吳智良　區仲貽　代理收股處北蘇州路信成銀行後馬路同和里衍慶錢莊抛球塲恆升里裕豐錢莊廣西路德仁里元昌號杭州清河坊大街生昌錢莊　　上海北四川路門牌十六號本公司啟 
 
 

Page 3

 
 
代論 
[憲政館會奏内閣官制並辦事暫章摺]  
　　奏爲遵擬内閣官制恭候欽定頒布繕摺會陳仰祈聖鑒事。竊上年十月初三日奉上諭著縮改於宣統五年實行開設議院預即組織内閣等因欽此。十一月二十四日復奉上諭前經降旨飭令憲政編查館修正籌備清單著即迅速擬訂並將内閣官制一律詳愼纂擬具奏候朕披覽詳酌等因欽此。十二月十七日欽奉諭旨憲政編查館奏遵擬修正逐年籌備事宜。開單呈覽一摺着依議欽此。查欽定修正逐年籌備事宜清單。宣統二年釐定内閣官制。宣統三年頒布内閣官制。由憲政編查館會議政務處同辦。臣等督飭在事各員。懍遵迭次諭旨。詳愼纂擬。竊維責任内閣。在各國視爲成規。在中國實爲創舉。溯自籌備憲政以來。凡請開議院者。皆以設責任内閣爲急務。現參考各國之制。折衷我國政治之宜。驟求完備。則恐滋扞格。過分同異。又恐礙進行。酌度再三。未敢輕擬。當經督飭在事各員反覆研究妥爲纂訂謹將遵擬内閣官制。敬舉要義。爲我皇上詳細陳之查各立憲國。内閣之設。在負國務之責任。而對於何者應負責任。各國立法。又復不同。恭繹欽定憲法大綱。統治之權。屬諸君上。則内閣官制自以參仿日德兩國爲合宜。日本憲法。各大臣輔弼天皇任其責。以國務大臣責任關於輔弼之任務而生。故對於君主負責任。而國務大臣任免黜陟。君主皆得自由。與英法之注重議院者。不同與德意志宰相對於其君負責任。非對於議會負責任者。則相類。我國巳確定爲君主立憲政　。則國務大臣責任所負。自當用對於君上主義。任免進退。皆在朝廷方符。君主立憲宗旨。議員有彈劾之權。而不得干黜陟之柄。庶皇極大權益臻鞏固。輔弼之地。愈著恪恭。此應陳明者一也。又考各國内閣之制。總理大臣責任。重在確定方針。統一政權凡所規定。皆以防權任之游移。杜政令之歧出。誠以一國政柄。所寄之地。卽安危治亂所從生。治内有遞進之規模。對外有惟一之政策。必能堅持不敝。而後基業可固。富强可臻。否則前作後輟。此卻彼前百舉百廢一無成立。宋以宰執不協。致紹聖靖國之紛更明以樞輔不和。致疆事兵禍之日棘。今内閣之制。萃一國行政大臣於一署。分之則各專所職。合之則共秉國鈞。可否於以協商。功罪於以共負。無隔閡。無諉卸無牽掣。而皆以利國利民爲歸。是以各國責任内閣成立以後。預算行政。皆有匯歸。緩急後先謀定而動。洵足以挽前代政地散漫隔膜之失。現在憲政萌芽方始。外交内治。艱棘尤多。苟非統一政權。何由望有成效。此應陳明者又一也或者謂内閣權重。近於非宜。然冢宰本總百官丞相實長卿尹。歷代置相。用意實與各國責成内閣無殊。而彼則無議院之對待。無弼德院之贊襄。故有時或失之專恣。今則互相維繫。法理精嚴加以兵柄别有專司。法權又歸獨立。更無從威福自擅。凡歷代强臣之弊。皆預遏於事先。且唐宋三省之長。尙書以下。幾若屬僚。行文論事多用申狀今則各部之長。皆爲同體皆如宰相地位比肩。孰甘附和。此皆其無可顧慮者也。惟現在各種政治機關。皆未完備。而設立内閣又屬萬不可緩。亟應先立基礎。溝通新舊。以利推行。而免窒礙謹。擬内閣官制十九條。以立經邦大本憲政始基。並擬内閣辦事暫行章程十四。條以爲過渡辦法至内閣屬官官制。已由臣館草擬就緒。俟妥酌後。即行照章會同奏明。請旨辦理。謹將内閣官制及曾事暫行章程分繕清單。恭候钦定頒布。抑臣等更有進者。旁求之典。在昔所重。爰立之舉。擇賢爲先。周以旦奭領六官。漢以蕭曹長百辟。故能蔚成盛治。康濟斯民近各國宰相之授。尤稱鄭重。往往名相受任。則具國勃興。此　人存政與之經。爲古今中外不易者也。伏乞聖明愼選賢能。特爲簡畀。庶幾與民更始。以弼丕基則大局幸甚。憲政幸甚。所有遵擬内閣官制並辦事暫行章程各緣由謹合詞具陳伏乞皇上聖鑒訓示謹奏。 
要件 
[欽定内閣官制]  
　　第一條　内閣以國務大臣組織之 
　　第二條　國務大臣以内閣總理大臣及左列各部之大臣爲之　外務大臣　民政大臣度支大臣　學務大臣　陸軍大臣　海軍大臣　司法大臣　農工商大臣　郵傳大臣理藩大臣 
　　第三條　國務大臣輔弼皇帝擔負責任 
　　第四條　内閣總理大臣一人爲國務大臣之領袖秉承宸謨定政治之方針保持行政之統一　　 
　　第五條　内閣總理大臣於各部大臣之命令或其處分視爲實有妨碍者得暫令停止奏請聖裁 
　　第六條　内閣總理大臣就所管事務對认阁省長官及各藩屬長官得發訓示 
　　第七條　内閣總理大臣就所管事務監督指揮各省長官及各藩屬長官於其命令或處分如有認爲違背法令或逾越欋限者得暫令停止奏請聖裁　 
　　第八條　内閣總理大臣依其職掌或特别之委任得奏請頒發閣令 
　　第九條　内閣總理大臣昨隨時入對各部大臣就所管事件得隨時會同内閣總理大臣入對或請旨自行入對　除國務大臣外凡例應召見人員於國務有所陳述者由國務大臣帶領入對其蒙特旨召見及令有特别規定者不在此限 
　　第十條　關於國務之具奏事件其涉呼部全體者由國務大臣會同具奏專涉一部或數部者由内閣總理大臣會同該部大臣具奏　除國務大臣外凡例應奏事人員於國務有所陳奏者由國務大臣代遞其法令有特别規定者不在此限 
　　第十一條　法律敕令及其他關於國務之諭旨其涉各部全體者由國務大臣會同署名專涉一部或數部者由内閣總理大臣會同該部大臣署名　 
　　第十二條　左列事件應經内閣會議（一）法律案及敕令案並官制（二）預算案及决算案（三）預算外之支出（四）條約及重要交涉（五）奏任以上各官之進退（六 
）各部權限之爭議（七）特旨發交及議院移送之人民陳請事件（八）各部重要行政事件（九）按照法令應經閣議事件（十）内閣總理大臣或各部大臣認爲應經閣 
 
 

Page 4

 
 
議事件 
　　第十三條　内閣會議以國務大臣之同意議定之　會議以内閣總理大臣爲議長 
　　第十四條　關係軍機軍令事件除特旨交閣議外由陸軍大臣海軍大臣自行具奏承　旨辦理後報告於内閣總理大臣 
　　第十五條　内閣總理大臣臨時遇有事故得奏請於國務大臣内特派一人代理 
　　第十六條　各部大臣臨時遇有事故得奏請以他部大臣代理 
　　第十七條　本官制第二條所列國務大臣外有因臨時重要事件奉特旨列入内閣者爲特任國務大臣但不在常設之列 
　　第十八條　特任國務大臣所有入對具奏署名均以臨時事件爲限仍依本官制第九條第十條第十一條之例會同内閣總理大臣辦理 
附則 
　　第十九條　本官制奉旨頒布之後如有應行變通之處隨時恭候特旨裁奪或經内閣奏明仍恭候特旨裁奪 
[内閣辦事暫行章程]  
　　第一條　内閣總理大臣一員協理大臣一員或二員均候特旨簡任　各部大臣均候特旨簡任爲國務大臣　内閣總理大臣如因事未能到閣協理大臣得代爲辦理 
　　第二條　内閣設政事堂爲國務大臣會議之所按照内閣官制應經閣議事件由内閣總理大臣協理大臣招集各部大臣會議 
　　第三條　内閣官制第三條第九條第十一條之規定内閣協理大臣均適用之 
　　第四條　内閣總理大臣協理大臣每日入對各部大臣分班値日如有召見及因事請對者得會同内閣總理大臣或協理大臣入對其關於各部主管事件應由該部大臣加班入對者得隨時會同入對　除前項會同入對事件外各部大臣仍得請旨自行入對 
　　第五條　内外新官制米經一律施行以前按照向例得蒙召見人員於國務有所陳述者由内閣總理大臣或協理大臣帶領入對其御前大臣領侍衛内大臣軍諮處海軍司令部宗人府内務府各大臣弼德院院長資政院總裁及其他蒙特旨召見或法令有特别規定者（如八旗都統前鋒護軍步軍各統領或辦理旗營或宿衛宮禁不負國務上之責任等官皆是）不在此限　各省將軍督撫除請安請訓及奉特旨召見外其於國務有所陳述者應先商明内閣總理大臣協理大臣或主管各該部大臣會同入對 
　　第六條　關於國務陳奏事件在内外新官制未經施行以前凡例應奏事人員及言官奏劾國務大臣仍得自行專摺入奏候旨裁奪　凡關谥一部之具奏事件其重要者應會同内閣總理大臣協理大臣具奏其尋常例奏可逕由該部大臣具奏仍俟上奏後鈔稿咨送内閣查核　前荋重要事件及尋常例奏事件應由内閣總理大臣協理大臣會同各部大臣分别規定奏請聖裁 
　　第七條　按照内閣官制十四條由陸軍大世海軍大臣自行具奏事件應由該衙門自行具摺呈遞毋庸送交内閣 
　　第八條　内外行政各衙門應奏不應奏事件除陸軍部海軍部外由内閣總理大臣協理大臣會同各部大臣另擬章程奏請聖裁　前項章程未經奏定以前所有内外循例具奏事件照常具奏候旨裁奪其關繫緊要應行籌議事件仍應具奏候旨交付閣議决定後由内閣總理大臣協理大臣請旨裁奪遇有緊急事件不及付閣議者由内閣總理大臣協理大臣隨時請旨辦理 
　　第九條　除内閣總理大臣協理大臣每日入對外其値日之各部大臣每遇星其及按舊例推班之期應行推班但有最關緊要事件不在此限 
　　第十條　除各部分班値日外其餘各衙門應否照舊値日由内閣總理大臣協理大臣妥酌後請旨辦理 
　　第十一條　各衙門帶領引見暫仍照舊辦理如有應行酌改者隨時候旨施行或由内閣奏請候旨施行至驗放事宜應由内閣總理大臣協理大臣分别酌擬辦法奏請聖裁 
　　第十二條　此項章程施行之日所有舊設立閣及曾理軍機處内閣會議政務處一律候旨裁撤 
附則 
　　第十三條　官制及官規未經改訂施行以前所有文武官員關於特旨簡放曁記名請簡奏補咨補及文武爵職襲封各項事宜均仍照現制由内閣會同主管衙門分别辦理　關於職官參劾及議處事宜亦照前項分别辦理 
　　第十四條　此項暫行章程與内閣官制同時頒布將來應否撤銷之時仍奏明恭候聖裁此項暫行章程施行之後如有應行變通之處隨時恭候特旨裁奪呀經内閣奏明仍恭候特旨裁奪 
欽定弼德院官制 
[第一張　編制] 　　　 
　　第一條　弼德院爲　皇帝親臨顧問國務之所 
　　第二條　弼德院設顧問大臣如左　一　院長一人　二　副院長一人　三　顧問大臣三十二人 
　　第三條　前條顾問大臣均以着有勳勞及富有政治上學識經驗者任之 
　　第四條　現任國務大臣及宗人府内務府大臣均候旨兼任弼德院顧問大臣　内閣總理大臣協理大臣　（憲政館政務處原擬國務大臣硃筆改爲内閣總理大臣協理大臣）不得兼弼德院院長及副院長 
　　第五條　弼德院設參議官十人以著有改治上學識經驗者任之 
[第二章職掌]  
　　第六條　左列事件應由弼德院議决具奏　一　按照皇室大典屬於弼德院權限以内事件　二　憲法及其附屬法令之審議及解釋　三　憲法未頒以前按照憲法大綱關於君上大權第八荋第十一項第十二項所列事件　四　條約及重要交涉事件　五　（弼德院官制改正事件 
　　第七條　前條所列各欵外如有臨時顧問事件得由弼德院議决具奏 
　　第八條　第六條議奏事件公布時應叙明該事件業經弼德院議覆 
　　第九條　弼德院於議奏事件不得干預主管衙門之施行 
[第三章　會議]  
　　第十條　弼德院會議非本官制第二條所列顧問大臣半數以上到會得開議　 
　　第十一條　會議時以院長爲議長院長有事故時以副院長爲議長副院長並有事故時以本官制第二條所列顧問大臣位次居前者爲議長 
　　第十二條　議長有整理議塲秩序之權 
　　第十三條　會議時本官制第四條所列顧問大臣均得列席共同議决 
　　第十四條　會議取决多數若可否同數則取决於議長 
　　第十五條　會議時參議官得列席發議但不列議决之數 
　　第十六條　會議時關於本官制第四條所列顧問大臣主管事件得由各大臣派員到會說明事由但不列議决之數　 
[第四章　院務]  
　　第十七條　院長總理全院事務所有奏咨文件由院長行之 
　　第十八條　副院長佐院長之職務院長有事故時由　院長代理 
　　第十九條　弼德院所有審查纂擬事件由參議官辦理 
　　第二十條　弼德院設秘書廳掌本院文牘會計議事紀錄及一切庶務　 
　　第二十一條　秘書廳設秘書長一人承院長副院長之命總理本廳事務　 
　　第二十二條　秘書廳設秘書官若干人承院長副院長及秘書長之命辦理本廳事務 
附則 
　　第二十三條　弼德院議事及辦事　則由院長定之 
　　第二十四條　憲法頒布以後本官制有不適用之處應候特旨交議改正 
專電 
[電一（北京）]  
　　度郵兩部因各省官民反對預算外債聳動某邸奏請再降嚴諭 
[電二（北京）]  
　　郵部盛宣懷派員十人趕擬收回商辦幹路章程限即日蕆事已定十條 
[電三（北京）]  
　　内閣飭令各部具呈收回幹路說帖 
[電四（北京）]  
　　弼德院長陸潤庠擬調中書爲秘書官俟暫行章程頒佈後入奏 
 
 

Page 5

 
 
[電五（北京）]  
　　粤督張鳴岐奏如期禁賭酌擬懲賭專间十四條係以刑律參定奉旨着修律大臣速議 
[電六（北京）]  
　　廷試游學生閱卷大臣爲陸潤庠陳寳琛于式枚張德彝李經方劉廷琛 
[電七（北京）]  
　　俄使今日（十六）至勤政殿覲見 
[電八（長沙）]  
　　湘省各團體爲幹路提歸國有事於今日開全體大會公議爭囘手續 
緊要新聞 
[閣制發布後之種種揣測]  
　　閣制初定初九日發表是日有多人在宮門候信如舉子之看紅錄者及十一點鐘軍機散値並未發表但見宮門抄慶邸名下注一假字始悟遲一日發表之原因卽在此一假也至慶邸何以忽然請假則揣測之說甚多或謂弼德院長本定澤公慶邸之請假實爲澤長弼德院之反動故其結果遂以最無能力之陸潤庠當之云又聞弼德院院長　擬以禮親王簡授嗣因監國以所用滿大臣過多恐啟外間物議陸中堂於漢大臣中資望較深堪以充補各樞老均表同情遂以陸中堂當之 
　　新内閣原擬草案對於各部行政均負完全之責任嗣因陸海幂大臣以中國現在正値整頓全國陸海軍備之時總理大臣須具軍事上之知識方可負完全責任否則將來殊多窒碍力爭於監國前慶邸亦以此事重大力辭不允監國因召陸海軍大臣曁軍諮處濤朗兩貝勒在三所連日會議某樞相力請將軍諮處改爲軍諮府與新内閣同日發表凡關於軍事問題軍諮大臣應負完全責任監國深以爲然遂决定關於軍事上之責任新内閣可不負責任惟軍諮大臣須逐日與内閣協理入値贊襄軍務此又遲至今日始行發表之原因也 
　　此次新内閣協理二席中原定有朗邸繼以朗邸力辭謂一内閣中不能有二親貴且以協理之責任恐難負荷辭意甚堅故那相得列其選又聞遲至今日始行發表之故因呈進之官制草案對於舊内閣之應否裁撤有恭候聖裁字樣臣國閱之殊爲愼重屢經垂詢各王大臣始行决議云 
　　内閣官制所有各部尙書一律改授大臣作爲國務大臣其左右侍郎擬改爲副大臣一人本日本擬同時發表因樞臣中意見不一未能即時决解故尙須與各大臣商定後再行發表 
[諮議局聯合會進行近狀] 　　恐亦一塲無結果 
　　直省諮議局聯合會代表陸續抵京迭誌本報茲聞吉林諮議局副議長何君印川廣西諮議局議長甘君德蕃常駐議員蒙君經均於昨日抵京奉天諮議局函告聯合會已推定副議長袁君金鎧議員曾君有嚴劉君興甲蒞會日内成行聞各會員自到京後每日籌商辦法不外治標治本兩主義治標主義首在練民團治本主義首在爭新内閣之組織並極端批對親貴之充總理大臣聞各會員之意如政府不改絃更張收回成命省諮議局必將聯合宣告鄰邦凡政府借欵人民皆不負責任云 
　　聯合會代表議定將來開會地方借定順治門外松筠菴約十五後卽行開會四川諮議局因各省聯合會開會在卽提議數事電致該省李議員緝菴蕭議員秋恕轉聯合會云時促道遠議案不及郵寄謹陳大端乞共主持（一）請院開臨時會解决外交預算及各省局異議問題（二）催促速編憲法交院恊贊（三）局章解釋之權應歸院有不認憲政舘武斷（四）各省裁防營款卽作鄉鎭警費變通鄉鎭警章寓兵於警輔以民團就款廣額以厚國防（五）法部新章以年半養成法官徒爲冗官位置破壞司法前途墮落法政敎育應力爭更定以學法政三年以上畢業者爲惟一條件再加半養成餘續詳蜀局庚 
　　諮議局聯合會已到會員名單錄下　閻鳳閣瑞亭直隸　王振堯古愚直隸　梁庭華子春直隸　王邦屏輔三直隸　張汝桐韻樵直隸　丁宗嶧孟鄰直隸　孫洪伊伯蘭直隸　湯化龍季五湖北　陳登山芷臯湖北　鄭萬瞻雲衢湖北　譚延闓組安湖南　周喣埏汝霖湖南　慶康錫侯吉林　蕭湘秋怒四川　方貞幹周河南　李良才桐軒陜西梁善濟伯强山西　李素位齋山西　李文熙緝菴四川　竇以玨子瑾安徽　吳賜齡蔭久廣西　武支康焜南安徽　甘德藩廣西　蒙經廣西　何印川吉林 
[梁敦彥再入外部原因] 　　聯美主羲之動機 
　　梁敦彥再入外部之說外間久已傳播初十日宣布閣制時而該尙補授 
 
 

Page 6

 
 
外務大臣之明文果同時發表茲探得最確消息蓋因攝政王對於此次續訂之某項商約及蒙滿滇藏等處已結未結之種種交涉甚不滿决於外務部且逆料邊患外侮大有興未已之勢屢與王大臣密商抵禦之策遂决意實行聯美主義此爲召回梁尙之動機外間固已知之惟彼時又適有美公使以國際關係邦交感情向政府忠告其意則顯注重於梁尙意欲我國畀以外交專任以便聯絡扶助而召用之議於是乃决則爲外間所未知按中美交誼素稱親睦現在聯美主意又爲全國輿論多數之贊成果能好自爲之未必不可收良善之結果但不知梁敦彥能勝此重任否也 
[京師忽下戒嚴令之原因]  
　　京師戒嚴一事已誌昨報頃悉茲事之發生係初九日粤督張鳴岐電致樞府謂粤中革黨此次在粤失敗皆紛紛濳行赴京直撲政府而粤警道王秉恩亦同時將以上各情電禀民政部民政部得此消息當卽召集本部員司在丞參廳會議語甚秘密外間無從探息是晚六鐘内外總城廳及各警區卽奉部中密諭所有警兵發給鎗械子彈預備禦敵提督衙門兵丁亦一律發給子彈鎗械嚴密梭巡其他各衙署亦同時下令本部人員出入亦須領用腰牌昨日各署人員謂此項辦法未免太迂無益於事反滋不便已面禀各堂取銷腰牌之命令矣而巡警及提署兵丁則仍四顧張望如臨大敵云 
[鄂人恐將知難而退] 　　需者事之賊也 
　　湖北人爲鐵路拒欵事决議由吳統制禒貞易參領迺謙盧都統靜遠哈正使漢章等四人各遞封奏并力抗爭各節業經報告吳等原定于初十日入遞嗣因摺稿未能繕就改于十四日入遞昨日郵傳部具奏云粤漢鐵路鄂境川漢鐵路借欵正合同簽字勢難久延請將該部批准前案取銷奉旨依議未審吳等入奏之事中途變計否 
時評（希夷） 
[其一] 　　盛宣懷之妙用 
　　日本借欵簽押也。蘇京官羣起而質問。四國借欵簽押也。鄂京官又羣起而詰責。此正盛宣懷圍困垓下時也。不料盛宣懷已有脫身之錦囊在。其錦囊云何。則爲勿忘上諭以違制論八字。或曰。此錦囊係老謀深算之某邸所遺第非至萬急時。不敢輕於一用耳。 
[其二] 　　慶邸之妙用 
　　内閣成立而大臣乃負責任。吾今始恍然於臨時會遲遲入奏之。故臨時會入奏。而總理大臣將不能辭其責任。吾今始恍然於慶邸。辭職之故慶邸辭職而責任無人敢負。吾今始恍然於第二届常會忽然降諭之。故 
　　是故鄜邸之辭職。爲臨時會也。逃責任也以常會諭旨抵制臨時會。留鄜邸也。先爲卸去責任也。嗚呼總理大臣逃避責任之作用如此。所謂中國之責任内閣。 
[其三] 　　江督之妙用 
　　内閣與諮議局無關。慶邸又非資政院領袖。而江督乃向之電訴諮議局侵權之苦。是正江督對待江蘇人之妙用。 
江督旣挾朝旨以奛制議員。面覆蘇撫電。則自謂於該局毫無成見。總期官民融洽。共支大局。是正江督之善於措詞。 
[其四] 　　議員辭職之苦衷 
　　江督覆蘇撫電。謂豫算案已遵章咨請資政院核辦。詎該局迫不及待。竟以辭職相要挾。不知資政院臨時會旣已無望。試問此關係一年豫算之事。能待至九月間之常會乎。又謂照章議員辭職。皆屬個人自由無由。常駐員協議辭聠明文。不知辭職旣爲個人自由。則由各個人發於一已之願心。而得多數人之同意。初無絲毫强迫之作用。何得謂之違章。且試問常駐員外之其他各議員。曷嘗有協議之舉。何以陸續辭職者。已有八十七人之多耶。又謂議决豫算案。祗能就確係可減之欵議减。不能强爲補益移就。不知豫算必須出入相匀。若不有所移補試問此預算案。何以能收支適准乎。總之江督不滿意於諮議局已久。而欲挾旨以壓制議員。故不憚多方挑剔之煩。今事已至此。斷無瓦全之希望。不知與江蘇諮議局有密切關係之資政院。各省諮議局聯合會。及本省各團體將何策以維持亽其後也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省嚴防革黨復起之未已]  
　　日昨粤督准軍機大臣魚電内開奉旨張鳴岐電奏佛山匪退省城人心漸定昨因桂兵尙未到粤當就附近鄉兵挑編三營並飭駐紥肇慶西路巡防隊就地添募一營以備策應等語著該衙門知道 
　　張督日昨出奏擬俟桂軍來粤佈置防守後即調齊水陸各營大舉清鄉并照請在籍編江孔殷總辦廣州全屬清鄉事宜會商水師提督辦理所有廣屬水陸防營均歸調遣應用文案繕校親隨弁勇酌定由督院飭發薪餉并照充廣東緝捕總局總辦差以資聯洽聞江編修接到照會後以原有清鄉章程必須斟酌修改擬採集衆論參以已見劃清權限呈由張督核定宣佈辦法方能任事 
　　初九日由西省調來之巡防營隊兩營已經到省由呂督帶帶領至續撥之八營聞有四營於初十日到河口另四營亦已行抵梧州 
　　張督遷駐督練公所後各巡捕均持短鎗裝備子彈以資防衞初七晚熊巡捕守衞退班時欲將彈子退出正値退出四顆時偶爾不愼轟然一聲彈子將自己手掌穿過各官駭然熊當退彈時手持槍口向上一手持柄故僅傷已手若平向則不堪設想矣 
　　自亂事發生後呼城鬥及滿界旗界各閘口均派旗兵駐防稽查出入凡携有行李均逐一搜檢尤以割辮者及和尙尼姑大肚婆搜得更嚴但以男子而搜婦女之身未免人言嘖嘖因此由初九日起大南歸德等處已改用婦人搜查婦女云 
　　亂事已平所有善後事宜當道妥籌佈置聞水巡總辦褚守光宗特派兵輪四艘分叚駐巡省河一帶每日會同東西北三分局將所有來往大小船艇客人有無軍火一律查騐明白始克放行鎭東兵輪駐南石頭濟西兵輪駐中流砥柱善化兵輪駐川龍口裕民兵輪駐大灘尾 
　　近日省城謠言頗多大吏爲愼重起見昨飭各守城官於四點鐘後關閉其實革黨精銳已失城内軍火亦搜獲殆盡兵力甚足斷無復起之理云 
　　此次亂事順德附城紳士早聞大吏調派順屬各營回省差遣知省中必有事故已密調沙團各船回大良保護初一日隨有樂從及水籐局紳到縣報稱樂從團局爲黨人所踞該縣朱令擬欲往勦辦而各營調省不果又聞馬寗南沙順屬黃順泰麥錫黃地西着名土匪偵知清鄉各營均已調省多欲乘機竊發直攻縣城并放監覊各犯幸紳士先事預防不至受其擾害旋聞省事已定匪亦解散 
　　番禺顏令奉大吏密飭于初八日下午五句鐘提也亂黨糧臺饒輔廷（剪辮）羅聯羅裕光（均有辮）共三名會同兵警員弁押赴馬頭法塲處决 
[鄂省嚴防革黨猝發之周密]  
　　鄂督近因粤省之變下令戒嚴所有新軍警察佈置防務極爲忙碌乃近日鄂督又連接粤督電告謂革黨供出實行部早巳與湖北新軍結成一氣黨首胡漢民等已搭某國兵艦赴鄂以圖外結川楚各匪内連八鎭新軍同時大舉等語又因省城龍神宮前日搜獲軍械漢口德租界復有多數可疑之人聚居（漢口德界有無辮之人六七十人租就大洋房兩幢住居别無可疑之狀日前巡警道曾派員前往調查若輩自稱係留學生之赴京應試者然有畢業文憑者僅三數人官塲因其住在租界無確實証據不能拿辦特派精細偵探十餘名會同德捕晝夜偵其與動）益加疑懼爰密飭張統制及各協統認眞防範無論官佐目兵皆須切實取締尤注意於傳遞消息故日來各標營已下不准官兵會晤他界人之言信雖親屬至友亦不准來營探望其有此營兵士會彼營兵士者須在守衞長處呈明原由並在於掛號簿上書留職名其手續極爲繁密而入營會談時間又不准過三十分鐘若逾時出營守衞長卽罰令立正三十分鐘若敢違抗即送至該管長官懲辦且營中嚴禁偶語設有數人朋聚私語卽以違章論至鎭協司令處各屬官近亦不准在處内見客凡有他界之人來拜者但準在守衞室掛號書名住址以俟主人回拜晤談一槪不准私行引進說者謂此種緊急命令爲新軍成鎭以來所未見云二十九標統帶李襄麟近被漢上報紙揭其劣跡深疑係其部下與報館通信防範苦難周密昨因疑懼革黨奉命戒嚴該標統遂得大便私圖特命守衞弁兵凡往來營門之人須細密盤查方准出入聞前日有送報人某甲入營送報適與李相遇大聲喝令让立命護兵搜索其報内及身畔有無夾帶信件搜畢毫無所有乃李猶疑疏漏親自搜尋一遍且令解褲裸體騐明始縱之去 
　　長江水提程平齋軍門昨來鄂閱操特至督署拜會现制軍與之茗談云長江一帶匪類素多現値海外革黨分佈沿江海各省煽惑粤事是其前車且李仲帥昨亦有電謂革匪江壽祺張蔚龍已濳匿江鄂以練國民軍爲名行其破壞主義現在敝省新軍中聞頗有人入彀雖已嚴行防範尙恐變起倉卒應請多調水師駐泊武漢以爲平亂之援應聞程軍門甚以爲然又海軍協統沈壽堃統領之長江艦隊楚同楚泰楚豫等兵艦及本省巡江防艦楚材楚安江清江泰各輪連日均寄椗武昌　 
 
 

Page 11

 
 
魚𣺮漢口小河口等處晝夜升火不熄大有備戰之勢 
　　又聞督署准湘撫電告岳州府城於初四日有匪類多人聚會於岳陽樓密謀進行經岳州府聞信飛調保商營（係土稅局練以緝私者）及飛瀚營巡防營前往捕拿衆匪已聞風而遁惟據偵探報告曾耳聽該匪等打口號有某日在長沙漢口起齊之說 
　　鄂省軍現奉緊急命令籌辦臨時防務按照警區地叚配布軍隊梭巡現已於十一日起實行每日由各營管帶親自查班三次晚間尤爲嚴密並於夜十點鐘後會哨三次至天明時復至正司令處集合禀報有無事故其警區區長亦如管帶辦法至警務公所會哨且各區均領有快槍一百枝以備非常　 
　　莘帥致施鶴道鄖陽鎭施南竹山二協電略謂粤省告警後外間警電紛傳匪黨星佈亟宜預爲防範查施鄖邊境界連陜川匪徒充斥去臘黔江之變難保無餘孽乘間暴動務卽督率兵勇分途嚴防仍將佈置情形電禀查核 
[湘人又電拒借欵] 　　弗懼違制之罪耶 
　　湘路因四國借款簽約遂開全體大會議定兩種辦法曾誌前報茲聞初六日諮議局復接譚組安議長及黎羅易席等議員來電謂借欵事秘無確聞京官聯銜具奏黃侍御曹參議專摺亦卽呈遞並擬再行公呈都察院請卽代奏等語次日即由湘路恊贊會會長李君達章副會長粟君戡時周君廣詢擬定電稿上郵傳外務兩部略謂湘路股欵踴躍决能如限完工忽聞借款提歸部辦移現有股本歸入川漢湘人財產性命相關死不認承 
分類新聞 
政界 
[預算案征糧比較之差異杭州]  
　　宣統三年預算關係全省度支業經諮議局召開臨時會逐欵提出悉心决議惟内有鄞縣等屬征糧比較不符因閉會怱迫改由常駐恊議會提出質問昨日奉到撫院批答云來牘閱悉當飭據清理財政局查復原表歲入臨時門第二類八欵一項計巡警捐欵十九萬四千二百七十八兩第二項州縣平餘總數九十五萬七千九百二十二兩此二項因宣統元年無確實之數故比較格内不列元年細數並無明列暗列之處惟總說明内元年實收額較表中七欵元年共數多出十九萬四千二百七十八兩乃係當時誤將第一項各縣巡警捐欵十九萬四千二百七十八兩共核在内並非暗指平餘原表俱在可覆按也至院奏府廳州縣公費係專指本官公費而言預算表所列之數乃包含各衙門行政經費在内此其所以不同也 
[委員赴川沙提案松江]  
　　川沙閙事一案撫台程雪帥前有雙方嚴懲之諭松府戚太守雖提各犯訊實而紳董一方面徐北平未到鄉民一方面丁費氏又已斃命故無從核定申詳前札該廳成司馬飭傳徐北平送府遲未解到昨又專委辦公廳委員張國仁馳赴川沙大約不外吊取卷宗坐提徐董兩事 
[華婁城自治會議投票松江]  
　　十四日下午一時開談話會總董述董事吳君辭職情形監督已准吾輩必當挽留朱君子受起言吳君如果眞辭不必相强宜先由總董往探其意眞假如何謝君沈君朱君三位贊成餘皆不發一言四點鐘遂投票選名譽董事監督劉令適從外來議員皆起立以笑面迎之並聞是日獲選者一爲夏允麐昕渠十二票一爲徐廷爕理才九票 
外交 
[商會不認洋商墊款温州]  
　　温州地處海濱交通利便各種新事業現已次第舉行惟電燈一項成本較鉅猝難開辦近由許攸亭君邀集同志議定招股創辦温郡城廂内外電燈公司詎有楊壽山鄭雲卿二人忽然濳往申江於前日電致商會謂電燈事己與某洋行議妥墊欵五萬元先行開工俟落成後按期歸還已訂草约請商會主持云云商會接電後當即開會集議各業商董咸謂洋商墊款有礙主權楊鄭擅訂草約萬難承認議决後卽由商會備具公函决絶駁復 
[中美商民之小交涉漢口]  
　　漢上各油行去年賣抛盤皮油於美商怡記各洋行嗣因油價太高無貨交付致起交涉曾由美總領事電請駐京公使照會外務部咨請鄂督札飭道廳勒令各油行照訂貨合同賠欵惟此案有力者已酌量賠償無力者則破產不已且久受押追之苦聞瑞制軍深憫華商太無見識受此巨虧昨特致函美領謂華官辦理此案已費盡心力所有各油商之拖延未結者實屬無力賠繳務懇遷就了結免傷中美感情云云尙不知美領能曲體我大吏恤商之心否 
[電咨對待法使干涉之理論廣東]  
　　外務部電咨粤督略稱駐京法使昨到部提議以中國近在桂滇兩省邊境增修砲台究屬有何改正應請禁止以固邦交等語經本部極力駁拒以中國此舉係修備邊政防範匪黨原屬保衞治安并無别項意見一切設施均在中國境内于邦交本屬無應請查明如外人再向提議希即本此意對待之 
學務 
[贛學撤銷事務處之會議南昌]  
　　贛省各府及直隸州駐省敎育分會事務處除首府未設外尙有十三府州在省辦事以爲學界之機關禀准立案已歷有年現經王提學同愈以各屬敎育分會業巳成立此項事務處爲部章所無自應撤銷業經詳院批准通飭一律撤銷當經由司通行惟駐省事務處人員現正組織團體預備傳單開聯合大會公議要求王提學設法云 
[兼任十九校堂長之奇才杭州]  
　　衢屬西安縣學紳范登偉兼任小學校長十九處以致百務廢弛足爲敎育前途之障碍前經勸學所總董等聯名具呈撫學各憲要求整頓現經袁提學特札該府謂該邑官立初等小學十六所半日學堂二所毓秀小學一所統計十九所其校長皆由范登偉一人兼攝以事實論自不免顧此失彼之患以情理論實亦無此辦法前據該總董禀請將府設初等小學六所曁半日學堂二所槪劃 
 
 

Page 12

 
 
歸勸學所管理業經郭前司批縣核議何以迄今仍置若罔聞查閱各該校一覧表其開辦年月有在光緖二十八年者迄已數載何以竟無一人一次畢業據稱該校長置身校外另營别業心勸學所傳知各該校應辦事件並不照辦等語似此百務廢弛何以能勝校長之任更何能以一人兼攝多校據稱各該校全年學款綜計一千八百餘元而校長一人年耗四百五十六元平均計算已佔各校款四分之一以公家之財物爲個人之私利迹近盤踞學務安望裨益仰衢州府轉飭該縣尅日會同勸學所查明實情將應行整頓事宜妥籌核復毋再因循諉卸致干未便 
實業 
[銀行學生赴日考察湖北]  
　　漢口銀行講習所係勸業道所組織考選錢業中人肄業茲已舉行畢業考試所有取列優等之曹驥等十名經勸業道委派前出品協會書記員魯君泗帶領前往日本實地考查銀行郵便貯金手形交換興信等項均須考查以資造就並飭隨時調查東京府度量權衡檢查所規制及辦法以憑考據昨勸業道已詳請督院給咨定於十五日起程前往 
[電燈公司之勁敵松江]  
　　松郡現方創辦電燈公司詎聞已有人糾股擬辦水月汽燈大約日内當來松部署拔幟奪幟商市之競爭如此 
雜記 
[剪業同盟罷工之風潮杭州]  
　　杭垣剪刀一業向稱土產工藝大示業此不下二三萬人惟爐房造坯出口販賣各俱專門不相統屬所給工資槪以制錢計算而統發墨洋每元洋價規定一千四百五十文數十年相沿巳成習慣近年迭與同業交涉要求縮短洋價前後凡五次每次酌减一二十文不等均經熟商轉圜現在米珠薪桂百物飛騰所得工資不敷衣食决議於十三日起同盟罷工環請加增工資即經各爐房會商門市各店公司集議拒絶加工僅允再減洋價每元四十文諸工黨欲望未償相持不下不知能免衝突否 
[臨浦鎭閙米大風潮三紀紹興]  
　　紹興臨浦鎭天榮鄉人搗毀米店兩誌本報茲悉十三日蕭山縣翁令帶同差役警兵多人赴臨勘騐該鎭鄉民以炮船野蠻鎗斃良民遂大動公忿當時聚集鄉民及無賴匪徒各執洋鎗馬刀聲勢洶洶與砲兵互戰良久該砲船人少大受損傷聞被刃傷者有十餘人之多均係砲兵及警兵照此情形似與省垣閙事又稍有不同未知上峰如何辦理也 
[湘米出口實數長沙]  
　　前報紀載湘米出口一節據長沙關所報告茲特確切調查尙屬不確即以湘潭一縣而論本年所出者即不下一百數十萬而長沙關底册所載本年出口總數亦達二百六七十萬其所出報告則僅止六分之一聞此舉係楊撫所授意蓋民間皆環請阻關楊撫無從斥駁惟批以出口數目尙未及一百萬本撫院去歲即經委員確查除本年各屬食米外確有盈餘應否阻關本撫院自有成見毋庸曉凟云云尙恐各商民未能聽信特使長沙關將每星期出口入口各貨數目刷成報告徧行布告故將米數减少以實其言 
[沅州土匪之猖獗長沙]  
　　沅州爲湘省邊境與黔省相連民俗向稱强悍其東鄉之仇永忠尤爲狡獪所犯盜搶强姦等罪案積如鱗曾經前芷江縣張大令簽差會營嚴密拘拿該犯聞風預遁逃入黔省已歷二年現因張令已經離任遂結連黔匪數百人仍回昔江盤踞肆行搶掠每將殷實户主擄去勒令家屬用銀贖取否則幽囚不放該處居民皆紛紛遷徙該匪等卽又攔路刧搶人民皆不腾其擾乃禀由縣主移請西路巡防第五隊王管帶飭派賀哨弁領率兵丁二十餘人前往捕拿該匪等竟敢聚衆持槍意欲與官兵爲難賀哨弁見勢不佳即將軍隊調回而該匪等又復聚衆追赶殺傷官兵數人當經賀哨弁飛禀管帶會同府尊電禀省台請兵協捕一面通電鄰縣預爲防範一面將所有兵隊扼要駐紥以防變動 
[繙譯員何故輕生長沙]  
　　湖南優級師範學堂寗鄉某繙譯素具熱忱每遇國家與交涉失敗卽慷慨歔欷怏怏不樂初六日該繙譯不知因何吞服鏹水致立時斃命說者謂該繙譯於前二日曾語某敎員謂現在列强漸以硬迫手段對我而主持國事者尙遇事因循希圖保此祿位專以退讓爲唯一之主義中國不過數年即可變爲第二朝鮮我不忍睹此慘劇不若先死爲快云云現在該學堂各學生正擬醵資營葬並擬恤其家屬 
[皖紳重建天塹樓安徽]  
　　皖省北門外清定局旁舊爲天塹樓故址該樓爲明史忠正公可法所建有宜城天塹及盤石萬年二石額亦係史公遺翰後被髮逆毀壞僅存基址盤石萬年一額遂失所在宜城天塹一額則移置北城黃花亭女嬙之上至今見其額者猶有摩挲不置之意今由紳士馬臨甫何鳳梧等發起重修以規舊制現已開工惟工程浩大尙須籌募捐欵云 
[織造定期接印蘇州]  
　　新任蘇州織造文尙衣蔭日昨由滬發電來蘇定期本月十八日已時接印三首縣已預爲擇定八旗會館爲行轅派人布置矣 
清談 
[讀報日日錄]  
　　某閣學欲興報館大獄。開單三十五人。請肅邸拿辦。人爲京師報館危。余曰。誰呌你做主筆出口罵人。 
　　壽勳慨然謂葉崇榘曰。汝事即予事。不令汝一人累也。余曰。辦理陸軍能慨然自任如此。壽勳其加人一等乎。 
　　天參案運動劵直入殿。陛。監國以名條擲示肅邸曰此輩宜速辦。案遂發覺。余曰。嚴辦此三人誠爲快事。然葉某之巴兄弟何以不。問 
　　某相謂某侍郎曰。報紙痛罵汝若此。應以個人名義起訴。否則此恥西江不能濯也。余曰。與其向報館交涉孰。若請某閣學設法。 
　　奉天高等審判廳旣失愼。而吉林省又遭大火余曰。天豈以東三省汚穢已甚欲。洗成一片乾凈土耶。 
雜錄 
[新疆行程記] （八） 
　　二十九日　。温度十度至十六度。樹木依然。遙望山頂。雪仍皚皚。早七時繞行貝加爾湖。（北海）兩岸皆山。沿不南西面穿過山洞。五十三處。其湖中輪船滿布。烟筒如林。按此湖長四百英里。寛二十六英里至五十六英里。面積一萬三千平方英里。亞洲中之絶大淡水湖也。光緖二十九年間。火車猶未連絡。抵南岸。時客貨均上輪船。渡達北岸。再入火車若冬期則上冰船。今已鑿山若干。可以直達其野心槪可見矣。下午三時。至伊爾古斯克爲俄之一大都會。距中國之恰克。圖約五百餘里。爲絲貨所從入。故有山西人經。商於此若吾國自築張恰鐵路。其獲利可操左劵也。自此換事一次。七時三十分開行。山雖較少然平地皆　。但以樺爲大宗耳。草花。紅白燦然。迎人欲。笑傍道堆積木材。如岡如陵誠富源也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
滬杭甬鐵路不歸國有 
[浙路維持會致旅京代表電]  
　　北京米市胡同桂文曁雲澍二公鑒浙路屬幹屬枝探復維持會文 
[代表復電]  
　　浙路維持會電悉詢盛得復滬杭枝從此民有更無疑義廢約愈不能緩款速繳勿遲誤詵删 
[請研究借款利害之通告]  
　　旅滬同人通告各團體書云初六日諭旨特借四國銀行一千萬磅日本銀行一千萬元爲改良幣制振興實業推廣鐵路不得移作他用各等語查此項借款爲幣制實業各要需而日本借款合同並稱爲中國鐵路借欵在未經資政院追認以前旣奉天語煌煌不得移作他用自應欽遵辦理乃日前報載紛紛四國合同指明改良幣制及經營東三省實業語意頗爲明晰惟日本借欵合同名曰中國政府鐵路借款未指何路之用又見報載郵傳部奏將此項借欵以五百萬兩撥還度支部其餘以本部管理各路需欵尙多一語了之第八欵以江蘇漕折作保届期本息欠付有將此項進欵移交該銀行（卽日本横濱銀行）以保執債票人權利等語此中利害亟宜研究總之此次因四國借款而先有日本借欵或謂政府具有苦心今日時代在主張借債論者果有確當之政策或用之生利事業人民祗應盡其監督之責原不必仍沿拒欵之談况諭旨已明示不得移作别用今所宜注意者部奏之有無矛盾及用欵之何分配而已吾蘇正賦旣在抵當物之列則人民負擔所關更難漠視資政院臨時會旣已不及吾蘇諮議局議員紛紛辭職無正當發言機關凡屬本省士紳即不得不負發言之責似宜由各地方就合同利害詳細研究電詢郵傳部盛尙書吳侍郎以其誼屬同鄉理應忠告但詞意宜從簡要且以借欵用處（專指日本千萬元）及蘇省漕折爲範圍請其將奏稿合同全文明白宣布以釋羣疑切非拒欵之比如尊處發電并望抄稿寄京滬各報館錄登以便周知此布 
[田令倡議拆毀龍華寺]  
　　城鄉各紳十唐祖瀛張秀峯等十五人爲龍華寺事禀奉本縣田大令批云龍華香汎男女混雜舉國若狂爲本邑社會之汚點僧人不守清規本無待言惟積習相沿神通廣大且近來民權日張輿論不一地方利弊有多數人議决而偏有一二人反對者有少數人發議而激動全體者有暗分黨派而各自爭執者紛紜錯雜地方官幾立於被動地位不能先發一言卽言之亦歸於無效甚且不能免詆毀之叢來意者立憲眞諦自治精神固在是耶所有龍華寺搜獲女尼各節並未據巡防局具報此中已有曲折如僅照該紳等所禀飭差發封或且昌言整頓如告示而稽查而彈壓而提辦皆轉輾入於金錢主義陽奉陰違不過爲各衙各局所奸蠹大開需索包庇之門而仍不能免反對者之醜詆與運動復舊之與徒貽笑柄於社會毫無裨益此固勢所必至無庸諱言者總之此等穢區惟有全數拆毀盡逐僧人或者尙有擴清之望惟能否辦到該紳等旣逕禀道憲府憲應俟奉到批示再行照會自治公所定期開會徴集意見議决施行 
[倒欠案之一步寛一步]  
　　正元謙餘兆康等各錢莊去年相繼倒閉後卽由蔡前道札飭公共公廨將該莊等股東經理先後提獲押追在案迄巳多時仍無眉目而在押各人近更一再具禀道轅求請交保出外對帳清理劉觀察以所請能否准行尙須斟酌除詳請督撫核示外復於前日札飭寶讞員妥爲辦理一時正元經理何兆政跑街田龍章謙餘經理何紀雲副經理戚雅芳兆康經理魏寳炎等聞之即於昨日各挽親友投廨請保不知寶讞員能准如所請否 
[清理信義虧倒案之督批]  
　　信義銀行虧倒一案經候補知府陳昌年會同商會分别清理業將各項存欵欠款逐一開摺酌擬存欠相抵辦法並將登報接受情形具禀督撫懇請立案茲奉江督張制軍批云查此案昨據江蘇高等審判廳申報仍將人証卷宗發回上海縣由滬道親提訊結等情當以案係民事訴訟究竟審判廳應否審理抑應仍交滬道訊結業經札飭江蘇提法司核議詳奪在案據禀前情本應俟司復到日再行核辦惟案懸數載自以速了爲是所擬辦法三條是否可行仰上海道會同商務總會核明妥辦具報併移提法司知照仍候湖廣督院江蘇撫院批示 
[請减租界房租之活動]  
　　英商高易等各房主以會審公廨對於追租封屋等事辦法太緩禀請英總領事法磊斯君照會滬道飭廨改良業經劉觀察札飭寳讞員妥籌辦理並抄錄法總領事復文照請英領參閱去後現聞英領亦頗爲感動公共租界請减房 
 
 

Page 19

 
 
租各商民將有達到目的之望矣 
[關於江天輪船受損之問答]  
　　旅滬寗波同鄉會致招商局函云昨據敝會員盛丕華君函稱報載陳崇黼等來函云江天輪船於初四日由申駛甬過立江洋面遇霧誤觸山脚船底裂穿水進數尺經設法補苴始勉强抵甬而初五日該輪並不停止搭客買辦復虚言欺飾以致是日出口後兩次進水數百人幾同遭滅頂之慘雖僥倖獲抵上海然該輪視人命同兒戲不可不加以相當之懲戒爲特將報紙附呈公鑒請卽致書招商局詰問等因到會敝同人以事關同鄉生命未便恝置侒竟事實若何應請明白示復俾得通告 
　　招商局函云接奉台函以據會員盛丕華君函稱（中略）等因均經聆悉當卽詳詢該船船主並傳核坐艙面詢當日一切情菜據稱本月初四日即禮拜二江天輪船由申開甬是晚途中卽遇大霧緩輪而行及初五天明行抵立江洋面船主正在抛錨停輪之際船首忽觸髫个山脚急打倒輪幸未遭險惟船首當水線處致有滲漏並不甚重且有鐵板槅艙艙内决難進水當將滲漏處用蔴根及泗門丁灰等物塞住罅隙並未見有穿洞當日午刻抵甬卸儎因該船並無碰損危險是以仍照常搭客裝貨卽於是日下午五點鐘開輪惟船主因其時塡塞之洋灰尙未乾透是以復下椗甬河俟至晚間十二點半鐘再行開駛實爲愼重起見中途並未再有抛錨停修之事且全船搭客數百人皆稱安靜亦並未見有驚惶哭喊之事核與陳君登報函内所稱各節實有傳聞失實否則該船主及坐艙等亦皆有身家性命豈肯冒險嘗試視同兒戲卽敝局生意營業亦首以顧全名譽爲重尤必與保險章程期共遵守斷不致有如外間傳言之過想貴會諸公及各會員皆係明達洞悉一經剖陳自可渙然冰釋尙望將以上各種實情實事通告咸知俾免以訛傳訛不勝企禱 
[定海會館開幕誌盛]  
　　定海旅滬同鄉昨日以善長公所改爲定海會館在該會館内行開幕禮到者五百餘人先由龐琢齋君演說公所之建築首創於王君克明而朱君葆三韓君山曦劉君東峯趙君馥疇丁君欽齋劉君松甫相與賛助而後成旋以公所在法租界紅坟山左近於寄厝靈柩恐起外人干涉由朱君葆三等復在日暉港新建公所將舊公所内所寄靈柩陸續遷出今因遷移已盡同人公議將舊公所房舍改爲定海會館卽爲旅滬定海同鄉聯絡團體之總機關惟會館中辦理諸項義舉經費支絀須藉同人極力資助云云卽由錢君演說勸募衆皆慷慨樂輸霎時間集至六千餘金亦可見該邑旅滬同人之急公好義矣自二點鐘行開幕式起散會已五句鐘云 
[女學堂開會募賑]  
　　愛而近路上海兩等女學同人憫念江皖慘災於昨日特開第一次運動大會男女來賓參觀者約千餘人該校職員等分散災簿痛陳災民待斃情形聞者莫不酸鼻慨然捐賑聞有一勞働者亦捐助洋銀一元且有日本女士數人解囊應募現聞該校巳將所收捐欵送交華洋義賑會轉解災區矣所有是日運動材料順序列下　一開會　二旂操　三啞鈴第一部　四各個　五球竿　六南風解慍　七恢復主權　八徒手第一部　九各個　十送春歸　十一清和麥浪　十二徒手第二部　十三休息　十四啞鈴第二部　十五幼穉徒手　十六新木環　十七杜瞗啼　十八手舞足蹈　十九果樹　二十蟬吟　念一繪旗　念二江天一色　念三落花水面　念四閉會　 
[幼稚生聯合大會記事]  
　　上海城東公立中興初級潘氏五幼稚園昨日下午假西門外斜橋西園開幼稚生聯合大會官紳商學到會者二千餘人内女賓知八百餘人茲將所演秩序錄下　一小兵體操（公立）　二環舞進行（月湧波心）（城東）　三手巾體操（城東）　四黃競爭（中興）　五春風歌（舞）（公立）　六手技唱歌一（城東）　七風箏歌（潘氏）　八手技唱歌二（城東）　九花環遊戲（中興）　十手技唱歌三（城東）　十一體操歌（潘氏）　十二小兒舞（公立）　二三演說（該生年只七八齡聲音清朗熊度從容在座者鼓掌雷動）（初級）　十四來賓演說（伍尙書秩庸）　十五花園歌（潘氏）（中間攝影休息半時）十六花園歌（圓環進行）（公立）　十七技唱歌四（城東）　十八合羣歌（初級）　十九表情遊戲（洗衣揩白摺衣掃地）（城東）　二十雞歌（公立）　念一小兵隊歌（中興）　念二幼稚舍歌（公立）演畢由朱君少屏分給贈品以表敬意是日各校所演均有可觀城東公立兩校尤多特色云 
[忠漢乃是瘋漢]  
　　昨日午前有一蘇州人頭戴警帽身著陸軍制服足穿挖花鑲鞋不倫不類大搖大擺自大東門進城遇見崗巡强令行其敬禮巡士不從向之詰問其人即自稱姓仇名潤字忠漢現爲商團體操會全國商團聯合會商餘學會體育部等總敎習李平書係是老師夏應堂係是連襟穆抒齋毛子堅皆係同學好友何物巡士膽敢藐視老夫各巡士以不堪其擾又不敢與之爲難當卽回至一路分局禀明德正巡官奉飭如再遇見拘局訊究迨巡士回至崗位仇已不知何往旋又雇坐人力車至邑廟東轅門硬令車夫拖車入内該處崗巡以道路狹窄勸其下車步行進内仇又大不爲然强詞爭執且欲毆擊該巡士見其野蠻殊甚無可理喻急吹警笛號召鄰崗巡士帮同拘至東二區轉送一路分局仇仍大言炎火歷述兼充各團總敎並滬上有名紳士無不與之折節相交等語德正巡官一面欵以茶點一面卽用電話詢知各團並無其人德巡官知非善類復加盤詰始稱係在勝家公司爲夥巡官正欲將仇拘留候辦卽由住居盤香弄之仇某投局禀明仇潤係是商人之兄患有瘋病乞爲交保德巡官諭送上海醫院爲之醫治伊弟稱謝而退 
[浦東創設紗廠之先聲]  
　　城自治公所李平書等以浦東爲棉花出產之地擬擇水道通達之處創辦浦東紗廠有限公司專紡棉紗以抵洋貨業已禀由松江府行知上南兩縣轉知商會及各團體現擬先集資本五十萬元分作五萬股每股十元分三次交齊第一次交洋二元第二次三元第三次五元一俟各紳商認定股本稍有眉目即黨呈請農工商部註册立案建廠開辦 
[規定漕忙洋價]  
　　上海縣田大令昨奉松府札文略謂夺蘇藩札 
 
 

Page 20

 
 
開蘇省各州縣漕忙洋價類多藉口署用不敷任意抑勒現經撫憲札由本司等會議本届漕價每元作制錢一千二百四十文不得故意减少違則嚴加參處除出示曉諭外札府行縣一體行 
[會丈局委員出醜]  
　　會丈局委員以二十七保十二圖陳文照陳旭照潘再廷潘阿全潘趙氏五業户欲將漲灘升科田地賣於洋商希圖厚利等情函告本縣田大令飭差提案昨晚經帮審承明府升訊陳等將單據一并呈案供稱售地洋商一節實無其事因有會丈局委員勒索不遂致被揑告叩求明鑒判陳等各具不得將田地售於洋商切結存查所有單據當堂給還 
[租屋設肆之騙局]  
　　前日有何某在南市公義馬頭護守里租賃房屋設一通裕泰號至法租界三洋涇橋朱振記東洋莊購取洋傘四十二打値銀二百四十六兩有零由該莊棧司運送至號給以餘大莊票銀二百五十兩後經該莊查出實係僞票迨派人追問該號内已逃一空存僅木器數件該莊始知受騙立赴東南兩區報請緝查 
[毒虐媳婦之榜樣]  
　　住居閘北均濟里之鋸匠徐和尙與妻劉氏凌虐其媳楊氏由鄰居不平函報警局已紀前報茲悉此案當時曾經龔副巡官諭飭長警往查徐已知風將媳藏匿前日復由衆鄰投報總局昨經一二區副巡官親率長警突然往提始將徐和尙夫婦及該媳一併逮案解奉蕭正巡官審訊楊氏供自幼童養徐家於去冬完婚時遭惡姑懸吊毒打並以鐵練鎖閉房内日給薄粥兩碗婦人因受苦不堪逃逸兩次呑烟一次均被翁姑覺察追回醫治以致陷阱愈深實有求死不得之苦求恩超豁供羈痛哭不止質之和尙夫婦則一味狡賴判楊氏暫發棲流所留養核和尙夫婦鎖示局前一月期滿再行核辦 
[哨官奪回土棍]  
　　拐匪劉珠扣串同南市蟻媒胖婆子張行川誘拐江北人張阿扣之女孩一口養媳二口由捕房先後將該匪等拿獲盤問稱有一女賣於宜興周鐵橋丁德和魚行主爲婢當由捕頭派探王阿巧協同廨差投禀該縣汪大令派差恊提詎被土棍劉甫元出塲霸阻卽由差探將劉拘獲中途復被内河水師砲船劉哨官奪去昨該差控均已回滬據情禀覆矣 
[仁濟醫院行落成禮]  
　　英租界山東路仁濟醫院創設以來歷有年所去年因房屋破舊興工翻造業已一律告竣於前日行落成禮由院董柬邀官紳到院參觀除道縣等官因公未到外計公立醫院總董沈仲禮商董朱葆珊商會總恊理等諸君到者約數十人並由院董設筵欵待頗極墼之盛 
[瑞典領事到任]  
　　駐京瑞典欽使檄調何德門君爲駐滬瑞總領事業於前日來滬即行任事 
城内 
[是否串拐]  
　　寳山縣人何兆林扭傅竹林到縣喊控被傅串拐伊妻等情即奉田大令升訊何供妻子近忽逃逸前日行經縣橋銅作店門首見妻在傅店中正在爭論間傅將妻子縱逃求究訊之傅稱有餘屋出租適該氏來看房屋尙未議定租價忽有何兆林來店氏即逃走大令以傅顯有不實判交差限三日交氏到案再核 
[串匿養媳]  
　　莊瑞卿昨將媒人顧永堂扭至縣署喊控串匿養媳等情即奉田大令升訊莊供前領張彙生之女爲童養媳今忽逃至母家被其父帶往松江　匿求請追究訊之顧推諉不知判顧交保候張姓到案再核 
[道批二則]  
　　葉董佳棠禀批禀悉候據情咨請蘇藩司飭發放給可也黃阿鶴禀批此案節經前道批縣澈查核辦迄未復到現據該民具禀前情究竟黃王氏出賣地畝是否確係祖遺的產有無公共祖坟在内非予勘明分别核斷難期折服仰上海縣迅即詣勘明確核案秉公斷結具報毋任訟延切切抄黏並發 
南市 
[乃父何往]  
　　潘松生在西門外開設潘聚康雜貨店去冬盤於王憇堂接開於招牌上添加仁記不料至本月初店又閉歇虧欠南北市恆升衍茂瑞裕祥鼎泰新永興等酒行南北貨米店紙店等二十五家共計銀七百餘兩洋七百餘元當將經理人陸益修軋住由乾盛染坊主王錦堂担保清理致被逃逸現經各債户將潘子甫生扭控西區移送裁判所審訊甫生供在某學堂讀書不知外務判交保尋交乃父及王憇堂等到案訊理並另傳王錦堂候質 
[扭控逆子]  
　　住居南倉街倉基弄之張徐氏因其子壽松甘習下流任意揮霍於昨日扭至南區指控違忤求請究辦當由該區解至裁判所訊判戒責五十下交毋帶出管束 
[斥退燈夫]  
　　城自治公所路政處查得東區境内天燈夫洪生偷减燈油屢戒不悛移請裁判所訊究張供詞狡賴判戒責一百五十下逐出不准再充 
閘北 
[烟妓有夫]  
　　烟妓齊根弟被紀榮培誘逃由巡士查獲拘解四路分局判發棲沈所留養在案茲由氏夫陳玉齋及氏之祖父齊金桂投案請領巡官准飭償還該所飯食洋一元五角給予領去 
[拘留竊賊]  
　　高玉清前晚圖竊某姓家什物被崗巡查獲拘至四路分局訊實判拘留十天以儆 
[形跡可疑]  
　　住居夏家弄之木匠金阿貴前晚手持衣包在途行走崗　見其形跡可疑拘至四路分局昨經蕭正巡官訊明開釋 
英租界 
[木匠觸電]  
　　木匠蔡阿生前日在北京路廣肇山莊棧房内拆缷屋頂悮將電綫移開以致觸電幸經某西人經過瞥見即用電話報請總巡捕房派探將蔡車送仁濟醫院設法醫治惟能否無碍刻尙難保云 
[妓院發封]  
　　東棋盤街七十七號門牌雙彩順堂么二妓院因積欠英商新沙遜洋行房租洋五百餘元被控昨由公廨派差協探發封備抵 
[印人行竊]  
　　前日有甲乙兩印人至九江路廣昌號内竊取磁器花架一個當被三百七十一號印捕查獲拘入捕房解送英臬司署訊明判甲押一禮拜乙從寛斥釋 
[綢莊受騙]  
　　昨有騙子某甲至寳善街彩綸綢莊内選購縐紗二疋囑令隨往娶洋當由該店派店司跟送詎至外灘某洋行門首甲即携取縐紗從後門逃逸該店司候久不出詢知受騙遂即回訴執事王某開單報告總巡捕房請爲查緝 
[西探游歷]  
　　靜安寺捕房一百二十一號西探祁文思請假三禮拜赴内地游歷　　麥代總巡允准於昨日雇舟起程 
[我馬瘏矣]  
　　靜安寺捕房馬巡所乘之白馬一匠日來憔悴異常不堪騎坐昨奉捕頭飭送戈登路捕房内經西醫驗得該馬已不能醫治即用汽槍擊斃飭將死馬掩埋並截一馬足用藥水灌浸送回本捕房置諸室内以爲紀念 
[妾媵捲逃]  
　　三馬路潤記綢莊主劉　之妾於前日捲取衣飾潛逃昨始察覺劉即投報總巡捕房請爲偵緝 
[是亦笨賊]  
　　小工張叙堂近在新閘橋堍堆積石子八十墩前晚被竊一空昨至新閘捕房報請查緝 
[包探獲賊]  
　　王友慶陳永生竊取張王氏 
 
 

Page 21

 
 
陳王氏等衣物昨經包探將二人查獲拘入捕房一併押候究辦 
[烟賭俱全]  
　　高阿大在山東路一百廿八號屋内私設總會聚賭並售燈吃前晚被總巡捕房捕頭偵悉即派包探前往將高與烟賭各具一併帶入捕房押候解送公堂訊究美租界 
[拐匪宜懲]  
　　住居吳淞路一千零四十八號之秦金先趙阿桃龔萬福及任胡氏王葉氏王何氏等均以販賣人口爲業昨被捕房查悉搜獲男女小孩四口並將　等六人併押候辦 
[賭徒鬥毆]  
　　王錦文陳友才昨在華記路因賭互相鬥毆由捕併送捕房押候究辦 
[因何被毆]  
　　張雲招昨在元　路某客棧内將曹阿六毆傷頭面由曹鳴捕拘送捕房押候究辦 
[强搶貨物]  
　　碼頭積竊陳阿根昨率羽黨多人蜂擁至鶴陽丸輪船上攫竊貨物由探將陳拿獲解押捕房候辦餘均逃逸 
法租界 
[何來朋友]  
　　東新橋街福來棧庽客項四海進棧時有洋四十元寄於該棧主婦周金氏迨出外歸來向之索還據稱已由項之友人取去項以申地並無朋友該氏不應擅付爰即投訴捕房將氏拘廨經聶司馬略詰數語判氏交保候查明再訊 
[保人責]  
　　復源絲線让嘛張耀亭倒欠恆記萃泰祥等各號貨欵逃避不面控由公堂將股東洪厚之及匿存該店之貨物一併抄出判洪交保交張訊究在案迄已半年有餘張仍避匿而洪之保人何榮泰以事隔多時終須了結爰向原告調停並將存貨變賣公攤始得了事前日兩造復偕中人投廨聲明一切即由聶司馬諭令原告具結存查洪即開釋張則另行究追 
[叔姪興訟]  
　　盛仁甫盛元章叔侄二人因經放東洋車欠租涉訟前日由廨提訊原告仁甫禀稱侄子元章前借去洋四百元將東洋車十架推抵後由商人自行添製湊成五十輛包於元章經放近被欠去租洋五百餘元並少交車子十七輛請追質之元章供前之借欵係代還李曉山之欠欵尙少一百元至公司放車等事由叔父另用帳房經管商人不過帮忙而已且照帳核算叔父尙應找還商人洋一百餘元車輛均已交還並不短少判元章交保候點明車輛再行訊核 
[寓客行竊]  
　　某客棧夥屈阿松將胡光生扭至公廨控稱胡來棧借宿乘間竊去單被一條求請訊究聶司馬以贓証確鑿判押　房七天 
[海上閒談]  
　　革黨之舉動暗昧陰險。國民之舉動。光明正大革黨之宗旨。在推翻政府國民之宗旨。在扶助國家此中判若逕庭。倘在上者疑慮過甚。看不分明。則必激之使變。。其禍必將不堪收拾願官塲愼之又愼。 
　　滬上娼寮。近覬京妓獲利之豐富。欲前往而又徘徊。或曰速往 
毋懼。某二爺有萬間金屋。三千大被以待之。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[兩江總督張人駿奏臚陳第五届籌備憲政情形摺]  
　　奏爲臚陳第五届籌備憲政情形恭摺仰祈聖鑒事竊查宣統二年六月以後所有籌備憲政事宜計分九項其屬於江南籌辦地方自治局主管承辦者三端一曰續辦城鎭鄉地方目治按部章於是年爲考核繁盛城鎭辦理議事會董事會成績之期前經該局詳定通州上元江寗銅山江都甘泉六處爲繁盛城鎭務飭依限成立截到年底通州上元江寗三屬規模巳具銅山江都甘泉尙未一律辦竣業已嚴催趕辦一曰籌辦廳州縣地方自治亦經該局遵照部限督促進行查各省首縣區域本應在本届觀成現正催令將成績尅期呈報一曰彙報人户總數上元江寗江都甘泉山陽銅山通州海州直隸州首要八處業由該局列表呈報轉咨民政部在案嗣據各屬陸續呈報共計二十六廳州縣正在彙列總分各表即可續行咨部惟清河阜寗兩縣迄未據報亦已飭局勒限覆催至接查口數並經分别札飭遵章查造茲已接續報到應俟集有成數再行彙咨此關於自治局之籌辦情形也其屬江南清理財政忆嘛管承辦者三端一曰試辦預查宣統三年預算事業經該局遵照部頒册表造齊咨部交由諮議局上届常會協議在案亟應接辦宣統四年預算款目繁多收支碍難統一往往議論與事實時有舛錯現正飭局提前布置以期改良一曰復查歲出入總數查此項出入各欵前由該局將宣統元年分總數查明開具清單於去年十月間咨部業已辦理完竣一曰釐定地方稅章程查此事亦經該局按照預算欵項劃分國家稅地方稅造具簡表續准度支部頒發新例表式現經通行各屬局按欵查塡應俟彙齊咨報此關於清理財政局之籌辦情形也其屬於江蘇提法司主管承辦者一端曰省城及商埠等處各級審判廳年内成立查蘇省高等地方各廳暫就牙釐局改設初級廳三處係借城内各裁缺守備衙署改設寗省地方廳一所初級廳一所亦將裁併局所及充公房屋改修尙能敷用推檢各缺均已遴員派充至商埠各廳上海一埠華洋交涉巳歸另案奏辦鎭江一埠購民房修建工程未竣現已派員督催推檢亦已派定完工後卽可開庭此關於提法司之籌辦情形也其屬於江寗學司主管承辦者一端曰推廣廳州縣簡易識字學塾查此項學塾上年巳據報沛縣成立七的通州擴充九所泰州於景范學堂附設一所又擴充一所桃源縣擴充二所商郵州成立四所海州成立一所江浦贛檜尙屬缺如自應由司督飭逐漸推行以收敎育普及之效此關於提學司之籌辦情形也其屬於江南巡警局主管承辦者一端曰廳州縣巡警限年内一律完備查寗屬巡警各廳州縣均經設立惟海州以災歉請緩嗣由巡警總局委員馳赴該州會同措置現在亦經開辦惟各屬敎練所除銅山興化泰州等州縣均已遵議外其餘或正在籌設或已招生均以經費難籌未能一律成立刻正體察情形派員分赴督催總期漸臻完備以重行政之要端此關於江南巡警局之籌辦情形也綜此諸端胥關緊要惟是要政弛張必視經費盈縮民情習慣實爲治法本源自治爲比閭族黨之制必得鄉邑善士主持辦理庶期日起有功乃江寗泰州如臯東臺川沙華亭昭文震澤等屬或因調查户口或因收捐爭產先後紛紛滋事積忿紳衿遂以橫生阻碍預算爲制用權輿節有餘補不足恃議員之協贊擔負方能相與有成去年江蘇諮議局議决預算案持裒多益寡之說宗旨未嘗不是然於官辦紳辦及寗省補助皖設公學各校不免意爲軒輊致江寗敎育會指爲輿論大譁皖省諮議局亦復具呈爭執標準不　殊覺驟難衷是至審判爲民志所繫固應執法尤貴得情遵設各廳形式已具而新舊律例莫會其通民法未定禮敎漸微辦理實不無舛錯窒碍之處他如學務巡警是皆不難於推廣而難於欵無所出當法制初更之際値物力凋耗之秋新與舊旣驟難交融人舉財亦虞其缺乏雖籌辦弗敢不力而成績實未易言臣不敢爲欺飾之談敷衍塞責亦不敢務張皇之舉操切僨事查籌備事宜現經奉旨縮短期限憲政編查館修正清單自本年起業已删繁摘要臣惟有督屬切實奉行其原單内逐年應辦事件仍不令稍涉廢弛以期勉副朝廷愼重憲政尅期責効之至意所有依限奏報第五届籌備事宜除分咨外謹會同江蘇撫臣程德全恭摺具奏仗乞皇上聖鑒訓示謹奏官統三年四月初三日奉硃批該衙門知道欽此 
專件 
[外務部發出鼠疫研究會通告]  
　　萬國鼠疫研究會前於三月初五日在奉開會三月三十日事竣閉會中國政府舉行此會與夫邀請友邦遣派醫員分理會務之意原以肺瘟流行其患最厲公同研究博考旁徴其理乃可彰明其爲效益則中外各國一體均霑會中研究事務區分兩類一爲傳染症學理一爲蟲學與病理始終聚議計二十四次其原訂關於肺瘟問題研究事項條目雖云至繁 
 
 

Page 27

 
 
然無一不經詳細研究最後之一星期係專訂議决議案曁條陳辦法將來會務報告刋印成帙則此議决曁條陳亦必附入另列一門茲將議决事件中其尤關緊要者照錄於左此次疫症之蔓延係由個人徑自傳染其症之起始無論爲何惟齧獸之類未查有習見傳染之憑證據我醫報稱旱獺中似有此類習見之症謂之瘟疫亦未可定但是否確係瘟疫必待以蟲學考騐而後始可徴信是以此項問題必待續行研究疫症傳染之所以能消滅者大抵以防護章程施用得法或由採取醫學成規或由人民力求自衞所致但非因疫蟲之毒力消减而疫症始能消减各城鄉之受此傳染者以有人實患此症或已染而尙未發見者帶之而入以傳染病理而言此症並無確據可指爲由於衣服或貨物抑别種無生氣類之物件傳染此種流行症染之者初則莫非肺瘟旣感之後隱伏之期例皆自二日以至五日其最早之現象往往可以診察者爲熱度增高與脈息增速惟非俟痰中已見疫菌或已帶此類血色則其是否爲疫尤未能診斷也若須診斷眞確無誤祗有按蟲學騐痰其有肺𦜐（𦜐與管同）染受别種微生蟲者不得與此並論此次疫症旣依證據決定均成血瘟若以顯微鏡騐血或以湯育法（西醫培養疫蟲法）騐血則診斷自可較有把握若僅參肺之現象覺太泛無把握且覺過遲况按肺之現象有時病已沉重而現象則甚輕也此次疫症凶險異常據稱旣染之後罕有能生存者雖經迭次試騐要皆無法療治惟以射種血清有可苟延殘喘者然亦祇拖延幾日而終歸於死耳此次疫蟲之種類其性質與從前疫症之蟲大致無甚差異此次傳染之媒爲病人所吐之痰凡染此病者大半由吸入痰星内所含之疫蟲而致其蟲質之微細非顯微鏡不能見其染受之初在總氣𦜐與氣𦜐之下其因吸入傳染之險則視其所立之地與病人遠近曁其時之久暫爲比例以判其重輕此次疫氛盛行之際因吸氣以受傳染其險異常彰明較著故凡與受症之人或疑似受疫之人相近者均應帶用口鼻罩及遮風眼鏡其罩樣式之最美者以紗一片作三角帶尾形中鋪細棉罩於口鼻之上每次臨險之後卽應燒毀或按法消毒方可再用療治核疫射種藥漿雖經辯論謂有幾成可保惟考此次所積疫症統計報册以藥漿療治肺瘟是否實能可靠則尙不能决定故擬再用牲畜試騐以視能否收此效果至關於衞生曁消毒兩種問題研究會員亦陳有議决辦法數則凡與此症有關係之鐵路公司應恊同設一鐵路衞生局有中央辦事處一所專辦檢疫衞生事宜訂立章程若遇疫氣盛行以便約束往來客商以及貨物至關於各通商口岸應用一律通行檢疫章程此次研侒會亦已議及之凡由旱路曁由海道旅行之小工應爲設法招引俾其以改乘火車曁通行各口之輪船爲便所訂章程必一面能收實行約束之效一面能令旅行者鮮有窒碍此次流行症旣係肺瘟據研究會查詢各項憑證謂除旅管行李外一切貨物以及郵件均無須加以限制將來若遇鼠疫發見則當設法將鼠類滅絶此次在奉開會研究本部右丞施肇基奉命前往蒞會研究事類渠於開會演詞中先已指陳綱要至其他各項事宜並經隨時詳愼指陳此次疫氛雖猛幸未久延時日乃承中外醫員等奮勇從事始慶擈滅中國政府至爲欣感宣統三年四月初六日 
小說 
[殖民小說華僑淚] （十） 
　　邵太守雖然也有些風聲。却是啞子夢見媽。說不出的苦只好裝聾做啞的。且自由他就是到了夫婦居室的時候。自己也覺得有些相國門寛。高唐水滿。不動漁郎之棹。請回漢使之槎。邵太守也没奈何。只好放在心上再漸漸的到了後來。這個孫金標竟仗著邵夫人的勢力。在外面招搖撞騙的。無惡不作起來。這件事情竟是一傳十。十傳百的傳得個無地不知無人不曉。大家都說邵夫人和孫金標本來兩下都早已有了意思。所以那一天失火。孫金標便肯捨死忘生的。背著邵夫人出來。邵夫人又肯將機就計的。在孫金標家裡住了一夜。大家都把這件事兒。當作奇事新聞的一般。沸沸揚揚的傳說。不知怎樣的傳說得那位電政大臣胡侍郎得了風聲。不由的心中大怒。連忙打了一個電報給邵太守呌。他立刻自請銷差。邵太守得了這個電報。無可如何。只得如法泡製的呈請銷差。胡侍郎自然另派了一個委員。來接辦河南電報局事務。邵太守等著委員來了。算了交代。自已便帶了家眷。逕回原籍嘉應州修墓。想要停了幾時仍舊到四川去。當他的候補官去。到了嘉應州。不到兩個月。忽然聽得四川總督放了吏部左会郎武嘉猷。這個武制軍。也是個嘉應州人。却是那位范通政的姊丈。邵太守得了這個信息。連忙配了一付重禮。去送范通政。范通政是個直爽的人。也不問耸的來歷。就把這一付禮收了下來邵太守從此以後。便一天一次的。來看這位范通政。說的話兒都是十二分二十四分的巴結。想着巴結了一陣。便要范通政和他寫封信兒。到四川去給武制軍求他的照應。不料巴結了一個月。這位范通政。忽然一病死了。邵太守大失所望。十分懊悔。暗想這一下子可上了當了。如今上當不上當且不必問他。但是武制軍那裡的這條道路平空的丢掉了豈不可惜。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
