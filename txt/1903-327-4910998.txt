# 1903 - 327 - 4910998

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黃民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉必石印以惠士林海内風行早已不脛而走兹更用頭等潔白連史紙印成計十三涇註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[戒烟說]  
　　烟當戒乎曰奚而不當戒戒之有藥乎曰癮可除藥不能戒之使絶也我蓋嘗聞之美國名醫瑪高温君及日本醫學博士佐佐木氏矣瑪君與人言戒烟事輙自詡有妙方叩以方何如則笑應之曰烏用方爲惟禁使不復吸而已矣佐氏之言曰人之吸烟者始則由漸而成癮繼則由漸而癮益深我惟貞之以恒行之以漸譬如日吸烟五錢者今日减一釐不覺其苦明日又减一釐仍不覺其苦夫一釐之烟尚不及米許耳然積十日而已减去一分積百日而已减去一錢以五百日計之而五錢之癮已减盡矣何藥之有哉曰然則今滬上之巿戒烟藥者密比如林矣或丸或散或膏或丹有製爲茶者有和入粉者有自誇用參茸者有自矜入珠珀者有稱爲槍上可戒者有製成藥水云烟後服之陡覺烟甚無味未幾卽不復思吸者種類甚多究以何者爲可恃乎曰皆不可恃也今之售戒烟藥者其上者用馬爾啡鴉製成攷馬爾啡鴉一作馬非亦作莫啡實取鴉片之精煉成白屑服之是仍吸烟也其次則爲土皮所製又其次則爲烟灰所製類皆可抵烟癮而不足以戒烟且愈服則癮愈深而其毒乃根深蒂固而不可拔曰允若是何以業此者皆指天誓日决不欺人告白遍登鋪張成效曰此巿儈騙錢之計也獨不觀邇者布上有著名貨戒烟藥之人且不以貨而以施貧者可不費分文向之乞取而被人控訐道憲委李茹眞大令密查乎曰此事僕亦聞之且嘗識其人矣其人與皖人言則曰産自皖與蜀人言則曰産自蜀所探劣　八　　多　　不屑道且與營藥之事無　部其納　得官招摇過事亦宦海中昏暮乞　　人白日之　　　若人千　　　　　　　烟藥九日益　　分　多至二百　處售價不　一十餘文不特富貴者甘入其牢　卽貧　若乞人者亦　不用以抵烟讔其至上自督撫大憲下逮地方有司無不告示煌煌揄揚奬借神通廣大蔑以復加獲利之豐不言可喻　者思染指而不可得於是直揭其惡訴之監司監司袁公海觀君子人也惡若人之譸張爲幻陽居行善隂實陷人若海之中因令大令嚴密偵查以憑核奪客有錄示大令禀覆文件者於八欵多所開脫而獨於戒烟之藥則直謂其　馬非以禍吸烟人其警句有訪之輿人痛詆者十有八九謂皆挾怨裁誣乎而未必人人皆挾怨謂皆同行嫉妬乎而豈竟人人同行云云亦可謂推究隱微略無遁飾矣嗟乎今之世一烟瘴迷漫之世也政府力圖振作悮於烟而振作難期士人志切功名溺於烟而功名無望下至農工商賈未嘗不思居積致富癖於烟而富不能致旋且曰卽於貧誠得一戒烟妙方掃凈芙蓉之毒豈非旦夕禍祀以期者庸詎知桀點之流卽妙想天　投其所好夤緣爲利貽害無窮如若人者滔滔濁世中多若恒河沙數特不幸而被人覻破以致控諸道轅耳或有送難者曰如子之言戒烟固無妙方曷爲而昨歲報中曾登英醫士梅滕更戒烟之法則應之曰此仍勸人行之以漸而貞之以恒所謂藥者始而抵烟繼而以酒和之漸漸祇有酒而不復有藥且烟旣戒絶必患胃弱遺精夜不成寐諸症故以藥補其胃固其精安其神使戒者弗畏難苟安而半途中輟非有他道也寄語欲戒烟者仍愼守瑪君及佐氏之良言毋因循毋作輟行之以漸貞之以恒則歴數月或一二年不患烟瘴之不掃除凈盡若竟用馬爾啡鴉或土皮烟灰製就膏丹丸散或更妄稱珠珀參茸諸珍品以之自悮悮人則殷鑒非遥前車具在彼納粟得官者且干控究區區巿儈直自罹法網以致覆轍相尋而已矣奈何不及早回頭覺悟哉 
[時局無憂]  
　　南洋新加坡實得力太晤士報登英京倫敦來電云法京太晤士報言法國外務大臣曾告各廷臣曰亞速東之事諒可無憂按法大臣之爲此言者諒俄日戰機已緩也 
[邦交有賴]  
　　英京倫敦來簡云前中國簡駐新加坡之南洋總領事官劉葆森觀察近由楊誠之星使調赴比京保以頭等參贊迭與比廷辦理交涉事務和衆共濟愼固邦交比廷深賞其才特賞寶星之賜按我中國出使人員曾受外國寶星者有已故合肥李文忠及三山羅京卿豐祿粤東梁京卿誠今觀察旣受宗邦特逹之知復蒙異國恩榮之雅將來展其抱負樽爼折衝其有裨於兩國邦交非淺鮮矣 
[俄國告饑]  
　　俄京聖彼得羅堡來札云本年秋稼不登飢饉情形與一千八百九十一年不相上下刻下不特五榖貴如珠顆卽稻草亦收數無多所最慘者時疫又復盛行國之人不死於飢亦死於病不知天心何以始能厭禍也 
[粤商赴會]  
　　聞之廣州友人云粤省商人之赴美國賽會陸續備辦貨物分成四百餘箱另有官物百餘箱會中畫定中國及南洋各埠處陳列百物之區面積約一千餘碼 
[桂林募勇]  
　　聞之武昌友人云督辦廣西邊防大臣鄭蘇龕京卿以所統武建軍地廣兵單鞭長莫及因於月 
 
 

Page 2

 
 
前奏請在河南信陽州一帶招募勇丁八營並調精於營務熟悉戎機之湖北試用縣韓大令兆魁縣丞余二尹大鴻爲統帶日内已在信陽開招矣 
[西事述聞]  
　　聞之桂林友人云數日前廣西稜戈灘等　告警大吏急飭駐潯常備軍赴武宣駐紥某日某軍被遊匪所敗心甚震驚慶遠府屬河池州女盜李七妹年約四十許少時本賣解妓常以結納無賴爲事現在宜山縣屬嘯聚數百人四出劫掠殺人放火勢甚洶涌當行劫時身穿緊身衣腰纒紅縐紗帶頭裹青綢提槍上馬猛勇非常大吏曾懸重賞緝拿尚未弋獲回憶上年武宣女匪陳滿妹招人拜盟冀圖倡亂經潯州府張丹銘太守拿獲正法臨刑猶厲聲高唱其殆明之唐賽兒一流歟 
[嚴訊革令]  
　　廣州訪事人云廣東南海縣知縣裴景福於陳李濟一案得賄偏斷控經督憲岑雲帥奏參革職以儆官邪日前藩司程雨亭方伯會同惠潮嘉道向子振觀察飭提研訊著將當時關說之人開列姓名以便傳案質証裴革令供此事由鄧某前來囑託是以含糊斷結方伯謂爾若不得賄陳李兩姓何至泣血陳情贓踰十萬恐國法不能爲爾寛也隨叱令繕呈親供裴革令心戰手顫幾不成字及下堂猶泣涕漣而噫早知今日何必當初雖日有悔於心亦已晚矣 
[劫案駭聞]  
　　廣州訪事人云日前粤東省城西門内揚恭公昌疋頭店接匪黨信函索借洋銀二萬元信尾臚列各匪姓名其中陳同黃福陳基三人字獨大下署龍鳳堂三字中鈐荷葉形圖章二陳及黃蓋個中魁傑也時某銀行亦接此等匪函遂相約訴請某善堂董事轉禀各憲轅未幾聯興街英商漢莊生記突有甲乙丙丁戊已六匪持械闖入嚇禁各夥不得聲張隨將銀兩搜括一空呼嘯而去匪徒猖獗一至于此不誠駭人聽聞哉 
[提憲蒐軍]  
　　松江采訪友人云江南提督李壽亭軍門自蘇垣遄返節轅卽示期本月初十日校閱松四營巡警各軍及正副兩營練軍是日午前十下鐘時由提轅鳴騶戾校塲中營參將張冠庭參戎以次各營將備排班謁見軍門旋升坐虎幄中軍守備李靜甫守戎半跪請令軍門先飭巡警軍演陣以次及練軍槍聲砲聲隆隆震耳至午正始畢乃事 
[皖臬課吏]  
　　安慶訪事人云本月初五日輪應安徽臬司濮紫泉廉訪課士之期題爲聯俄拒俄抻害輕重論開採礦産振興工藝均屬今日急務宜如何預杜流弊廣濬利源察皖省情形參用西法以期推行盡利策 
[都轉觀兵]  
　　揚州訪事人云兩淮鹽捕營勇改爲練軍後每季應由運憲校閱一次前署都司張都戎以現屆冬令禀請恩新甫都轉大蒐都轉隨示期十月初四日校閱是日黎明都戎率隊至西門外大教塲鵠侯俄而都轉排導戾止升座後卽傳今開操旋挑補鹽捕營把總額外外委等缺事畢回城已猫晴轉午矣 
[邗上軍容]  
　　揚州訪事人云兩江營務處夏觀察時濟奉兩江總督魏午帥委赴鎭江揚州等處查閱營伍本月初一日馳抵邗江兩淮運司恩新甫都轉肆筵設席爲之洗塵至初四日將本郡標防各營校閱一周於初五日黎明卽揚帆而去 
[練軍蒙賞]  
　　杭州訪事人云浙省武備練軍自經程少周觀察接統卽嚴加訓練壁壘一新撫憲聶仲芳大中丞大加稱賞按月加給公費一成由哨弁蕭守戎星垣叚守戎蘭芳張千戎載陽吳千戎珪承領 
[釐興旺]  
　　漢口訪事人云自火車往來漢口信陽確山之後三處所設稅局徵收貨稅一月之内得錢九千餘千由豫鄂兩省攤分以濟公用 
[札禁逆報]  
　　杭州訪事人云自滬上蘇報館發封羣不逞之徒無從以滅清排滿等詞肆其簧鼓乃創設國民日日報用以煽誘愚民其意仍主排滿滅清實屬大逆大道蘇松太兵備道袁海觀觀察察知禀請兩江總督兼南洋通商大臣魏午莊制軍通飭各屬地方官嚴禁私行出售如有運往他埠及出錢買閱者一經查出立卽從嚴治罪并移知沿江沿海各省督撫憲一律查禁等因制軍韙之隨飭吏備文咨行到浙上月下旬某日浙江撫憲聶仲芳大中丞飭司通行各州縣一體遵照省城仁和錢塘二縣宰奉札後立飭地保會同警察勇丁隨時查訪凡館分銷各報處及各書坊信局責令一體具結毋得私售致干罪戾並出示曉諭咸使聞知 
[禁約地販]  
　　鎭江訪事人云近日署丹徒縣知縣洪鷺汀大令接奉上憲札文内開滬寗鐵路指日開工所經上海蘇州金陵鎮江均華洋輻湊之地每有地販探知軌路站廠所需先期屯買影射洋人之産把持漁利務先出示諭禁等因因卽出示曉諭略謂自示之後如有前項情事一經發學定提到案訊明詳辦不稍寛容 
[戕梟續志]  
　　松江訪事人云浦左南帮梟首林得勝惡其徒李秀卿縳獻凶棍俞三密遣同黨斃於大團鎭左近當交閧之際空中槍彈幾如密雨狂飛除李斃於葦蕩外其黨某甲亦欽彈而踣自餘傷者七人有某乙身材矮小洋褲洋衣或曰係李莫逆交或曰實係日本人之以槍彈濟李者時方竄匿某處旋被林黨搜獲曳之登舟事爲某營弁所聞立遣人向林索去 
[惡僕成擒]  
　　蕪湖訪事人云有某甲者不詳其姓氏排塲闊綽衣服麗都在三聖坊起造華至一所人皆疑爲浮梁巨腹賈而不知其固雞鳴狗盜之雄也近日忽由江寗府屬上元縣差役偵悉行蹤械繫以去所有房屋一律釘封有知其事者謂甲係某大員之僕某大員逝世後其妾某氏篋藏黃金數十條被甲偵悉出其不意突入室中用絮塞氏口以被蒙其首頃刻悶斃隨席捲所有而逃方冀購田宅育子孫從此享用不盡矣不意今秋甲之妻弟因事至江寗被捕拘獲詰知甲蹤跡禀知縣主戴大令派差提解歸案訊懲亦足見惡貫已盈報施固自不爽也 
[雄溪劫案]  
　　温州訪事人云浙江永嘉縣所轄雄溪地方張森泰紙行頻年貿易暢旺積貲豐厚久爲土匪所垂涎上月二十六日之夜突有緑林豪客二十餘人擁入行劫失去洋銀八十元及衣飾等件所值殊屬不貲 
[浙省官塲紀事]  
　　杭州訪事人云浙江東陽縣知縣李大令前　調補蕭山縣遺缺由藩憲詳請以遇缺先補用知縣楊大令泰階補授刻已奉吏部覆准由司下札飭知矣○洋務局英文繙譯賈二尹調赴北洋差遺遺差由局憲札委王少尹桐接充○新選瑞安縣知縣張愚者大令學智隸籍雲南以翰林改官選授斯缺本月初八日領憑到省翌日卽詣各憲轅禀到 
[皖省官塲紀事]  
　　安慶訪事人云皖北牙釐局總辦陳觀察文騄廬州府知府龔太守鎭湘均於本月初三日到省謁見各大憲面陳要公○安徽候補知縣陳大令星海委辦中梅河釐卡候補知縣平大令成沈大令釗蔡大令世信候補縣丞郭二尹楨候補府照磨王少尹自怡試 
 
 

Page 3

 
 
用縣丞陶二尹忠抗均因蒙課吏館考列前茅趨詣藩轅禀謝○本月初六日藩轅牌示試用訓導查森委署青陽縣學教諭 
[甬江霜信]  
　　寗波訪事人云郡城體仁敦安二公所每屆冬季向有收埋無主屍棺恐匪徒從中阻撓聯名禀請鄞縣主周少軒大令出示諭禁○眞武宫一帶向有棍徒設攤誘賭迭經當道拿辦示禁此風爲之稍衰邇者鄞縣主周少軒大令訪知若輩日久玩生復萌故智近於日前飭差拘獲江光登等三人研訊之下判責數千板荷以巨枷發往犯事地方示衆○甬巿棉花銷塲較旺每日由輪船裝運出口者不下一千數百包因之巿面大有起色價值日漸增昂 
[皖水寒濤]  
　　安慶訪事人云本月初五日傍晚時四牌樓口吕姓京貨店不戒於火燃及席棚頃刻列燄飛騰幾致不可收拾幸附近各店鋪中人設法援救得卽熄滅○安省創興巡警本信照蕪湖章程經臬憲濮紫泉廉訪參酌釐定現已頒行條規三十二則法令十六條卽日遍諭巡丁遵章辦理 
[潤州近事]  
　　鎭江訪事人云近年流氓土棍日益加多遇事生風大爲民害常鎭通海道郭月樓觀察訪悉其事深恐養癰成患特出示嚴行警戒不識若輩聞之其亦知所畏懼而勉爲善良否耶○鎭郡新設中學堂業於上月二十四日由府尊祥遂安太守出示招考聘定丁君立瀛爲總教習本月初四日已門盈桃李絃誦環然矣○總理兩江營務處夏藝純觀察前奉兩江總督兼南洋通商大臣魏午莊制軍之命馳往鎮江揚州等處簡閱水陸各營刻已一律蕆事於本月初五日由京口乘某輪船上駛回省銷差○浙西鹽捕中營管帶李保城都戎於月之初四日親率師往丹陽常州一帶巡緝梟匪 
[捐資修廟]  
　　本邑西門外瞿眞人廟前由湖南官紳集資創建迄今年久日漸傾頽日前住持儈丫善具禀蘇松太兵備道轅求助修費道憲袁海觀觀察允之慨捐銀一千兩發交上海縣主汪瑶庭大令派差往傳了善具領以便鳩工庀料赶緊興修蓋觀察籍隸三湘誼重梓桑故不惜廉泉特沛也 
[縣宰恤囚]  
　　昨日上海縣主汪瑶庭大令飭差役薛貴購取蘆席六十張稻草數擔送入内外監分給各犯用以鋪墊臥處遮蔽風霜誠矜恤獄囚之道也 
[移緝盜犯]  
　　昨日上海縣主汪瑶庭大令接金山縣蔣瀾江大令來文略謂境内俞姓家於八月下旬被盜行劫金銀首飾計贓甚巨當經據報往勘屬實飭捕嚴緝迄今未獲誠恐盜匪匿跡滬江移請轉移英美法各公廨一體派捕恊緝務獲解究等由爰卽嚴飭捕役徐文赶緊躧緝以便歸案訊懲 
[梟妾守志]  
　　浦左北帮梟目鄧海青在蘇垣正法後其妾譚氏被大婦誘出變賣乘間逃出奔赴馬路工程局鳴寃總辦翁子文太守研訊之餘氏供稱小婦人隨鄧有年情甘守志太守嘉之因卽函送普育善堂留養前日忽有某甲者自稱某營武弁投局禀請將氏保出太守叱之使退不允所求 
[幾肇火災]  
　　昨日午後鐘鳴兩下英界福州路迤西杏花村番菜館廚屋内不知如何遺火霎時烟霧迷漫勢將穿屋而出寺急施救得以火滅烟消僅燬去棉被一條破席一牀事後巡街捕將館夥某甲拘入捕房捕頭令押候解送公堂禀請讞員鄧鳴謙司馬訊核 
[上海官場紀事]  
　　江蘇遇缺知府汪玉卿太守因公來滬昨日命駕詣蘇松太兵備道轅謁見道憲袁海觀觀察繼至上海縣署投剌拜會縣主汪瑶庭大令飭丁擋駕○昨日四川候補道吳容甫觀察有事來滬命駕詣道轅拜會蘇松太兵備道袁觀察旋至縣署投剌縣主汪大令飭丁擋駕○昨日江蘇候補道梅斐漪觀察乘輿詣道縣各署拜會 
[浦東保甲總巡局紀事]  
　　前日江北某邑人王大投浦東保甲總巡局控周北海糾同青口流氓朱廣雲等五六人任情滋詐總巡謝岳松明府飭提一干人研訊周供小的在王處傭工實向支取工貲並無訛詐之事明府謂爾旣向支工貲不應糾同地痞遂著笞責一百板限交同黨到案○粤人郭小谷倩朱和尚殷陳氏購得某姓小孩撫以爲子嗣因朱等屢次索酬不堪其累因投浦東保甲總巡局控陳總巡謝岳松明府准詞飭提一千人到案交人保出俟過萬壽節期傳案訊究 
[馬路工程局紀事]  
　　前本邑南巿高昌廟巡防保甲局員魯介彭二尹曾向鐵路總辦潘芸蓀觀察貸銀數千兩迨二尹病故觀察失向伊子催索迄未能償邇來偵悉魯之家屬將次盤柩回四川因於前日函致馬路工程局請總辦翁子文太守派令局差協同二十三七鋪地甲至車記馬頭魯庽押令繳銀 
[南巿瑣譚]  
　　前日黃昏時寗波人某甲行經南巿馬路中忽然仆地血流蔽面氣弱如絲二十二號巡街捕見之上前詢問知係醉中失足因卽解入捕房捕頭令管押一宵俟醒時釋去○上海縣主汪瑶庭大令派令司事赴十六鋪二十三七鋪等處恊同地甲稽查所收房捐有無遺漏隱匿兹已查明十六鋪境内漏報最多爰禀請大令諭令補繳 
[九月分教職選單]  
　　正諭直隸阜平王蔭南保定鹽山樊慶寅正定安徽桐城汪時謨寗國陜西富平馬祝康綏德州甘肅狄道州王霖凉州山丹郭肇煃鞏昌浙江長興馮鋒嘉興江西鄱陽劉子黻袁川湖北沔陽州陸開濟武昌廣東順德李文瀾嘉應州南海張燮坤肇慶俱舉訓導直隸鉅鹿張之琪遵化州歲江蘇桃源陶有銘蘇州拔山東文登王貴農武定優江西武寗熊子德南康舉湖北宜都沈用琛漢陽舉廣東樂會梁爾恕南雄州歲三水朱世榮韶州挨四川廣元江朝瀛綿州歲復諭江蘇贑檜周安仁常州舉安徽來安吳光華安慶拔河南魯山葉宜賡光州廪廣東電百鄭應星瓊州拔陽春趙仲昌瓊州廪廣西永福黃朝書潯州廪雲南新平王藩雲南副復訓江蘇蘇州府王　林太倉州恩陽湖馮汝金江寗廪安徽安慶府胡宣鐸徽州副廬州府沃慰曾安慶廪陜西咸寗楊旗商州廪盩屋王重熙鄜州廪浙江平湖韓拜旒紹興優玉環廳孫煥章杭州增福建浦城林學佑福州舉建安陳汝楫福州舉江西龍南王宗瑞建昌廪 
[推解情殷]  
　　昨蒙哈爾濵衆商交到助施继施衣洋銀七十五元方式如善士助原當棉衣五百件謝隱名氏助洋銀二十元無名子助洋銀二十元陳記助罰欵洋銀十四元金文甫求病愈助施棺洋銀五十元諸君子遠道輸將順時施濟拜登嘉貺莫罄頌忱惟是日來天氣驟寒敝堂已在料理施粥施衣等事尤當不分畛域遍予生成或追指囷之風或運粲花之舌庶幾海上貧民咸拜仁人之賜其功德詎有涯哉求列報章藉呈公鹽[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芳謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[斥革門簽]  
　　廣州時敏報云月前廣東潮陽縣傳大令遵札將門簽斥革隨高懸牌示云奉府憲札奉督憲札蘭　目司道府廳州縣以至巡典將所用門丁簽稿辦事家人一律斥退司道府則自行檢用收發委員繁劇州邑准其指明禀請佐貳雜職或延募友專司收發等因奉此本縣歴任各處事必躬親權無旁落從不信任門簽家人兹奉前因現已廪請上憲札派試用府經歴吕兆璠來縣專司收發文件已將門簽家人撤去吕經歴現尚未到所有一切公牘均係本縣自行收發辦理俟委員到日再爲接辦今行牌示曉諭爲此仰縣屬紳民書差人等一體知悉須知本縣署内向來弊絶風清該書差人等務宜安分守法不得在外舞弊招摇致于嚴究倘敢故違一經查出或被告發定卽嚴行懲治决不姑寛並許爾紳民隨時指告惟不得挾私誣控致干查究 
[戟轅上壽]  
　　松江采訪友人云本月初九日爲江南提督李壽亭軍門嶽降之辰先一日標下各官以及外埠各營汛咸以韓額屏聯致送是日復宏開壽域賀客如雲頌晉南山觥傾北海衣冠剣佩爛其如雲 
[仍辦膏捐]  
　　揚州訪事人云邗郡膏捐自去冬開辦後旋奉憲檄改爲按土認捐責令土店彚繳不意月前駐鎭江英領事譚君忽照會南洋通商大臣魏午帥以此事與烟臺約章不符應請另籌辦法午帥遂飭房膏捐總局員轉飭所屬自十月朔日始仍仿照蘇屬每膏一兩認捐錢二十文章程辦理府尊余石蓀太守接奉房膏捐總辦黃花農方伯王鹿苹觀察來文立卽轉行所屬各邑一體遵行江都縣盧大令甘泉縣沈大令遵卽出示曉諭一面遴派司事分往各叚稽查膏店烟館每日售膏售烟數目一俟查明登册卽當次第微收矣 
[渡船傾覆]  
　　松江訪事人云日前有客自金山縣屬洙涇鎭來言及某日鎮東掘石口有渡舟載客四十二人駛至中流忽爾覆没船中人悉墮於水僅經鄰舟拯起八人連日屍骸篇布河中哭泣之聲震勤遠近聞者哀之 
[南昌火警]  
　　江西訪事人云九月二十五日二鼓後省垣廣潤門外河背新洲某姓家因延道士祈　焚化紙錢燃及茅棚上延瓦屋頃刻間鄰近數十家均付咸陽一炬誠巨災也 
[揚城火警]  
　　揚州訪事人云本月初六日之夜三鼓時蕃釐觀對門巷内某姓家不戒於火致兆焚如幸某善堂水龍首先馳到汲水狂澆得卽熄滅計燬瓦屋三家皆係窮苦小民聞起火之由實爲匪徒所縱不知有地方之責者亦思設法嚴懲否 
[英租界捕房紀事]  
　　積賊曹老五卽趙年生專竊各輪船旅客所携衣物平日鮮衣華服徜徉於四馬路中人皆疑爲食梁齒肥之　而不知固胠篋探囊之妙手昨經句探李星福緝獲解入捕房捕頭令將各贓分别吊齊以便傳集各失主解送公堂禀請讞員鄧鳴謙司馬訊明嚴辦○前晚偷兒張寶生掩入公平洋行帳房竊取鴻大莊票銀二百餘兩報由某包探查獲送入捕房捕頭令押候解送公堂禀請訊究 
[仁濟醫館紀事]  
　　某機器廠小工趙文林工作時悮被機器軋傷手指經工頭雇車送入仁濟醫館求治不知能免殘廢否○前晚有倪玉中者不知有何寃抑遽爾吞服生烟迨經家人察知急雇車送入仁濟醫館求救雖經醫生如法施治然尚不知能否奏功也○何長林在某木作塲工作偶一不愼從高墮下傷厥頭顱經工頭雇車送入仁濟醫館求治 
[法租界捕房紀事]  
　　小東門外洋行街源利潮烟店主邱壽生因其夥鄭二宗不守店規甫及一月卽行辭歇二宗銜之糾集潮州流氓鄭阿炳鄭清林向邱滋擾邱忿極投報捕房昨日捕頭派令某號巡街捕前往拘拿鄭二宗鄭清林見機逸而僅將鄭阿炳拘回捕頭命械其手足管押一宵然後釋出○前日某西人家婢女乘機逸出匿跡得善里某姓家後經西人尋獲連某姓送入捕房捕頭命押候解送公堂禀請　員魏蒓塢大令訊明懲儆 
[美租界捕房紀事]  
　　前晚某西人飲酒過醉闖入有恒路某粤妓家肆　滋閙適爲五百零七號巡捕所見恐肇禍端設法拘送捕房捕頭令押至酒醒時釋出○公共租界工部局定章每一載貨車不得載重過二千磅昨日徐金榮等人用車滿載洋布重至三千磅行經乍浦路適爲一百七十七號巡捕所見以其違犯章程報知捕房捕頭令赴公堂禀請讞員鄧鳴謙司馬將徐章傳到押候堂期禀請訊明科罰○前日孀婦張周氏投捕房訴稱逆子永福不務正業屢訓罔悛近更竊取祖遺田單抵押洋銀任情浪用捕頭令包探陳洪德將永福拘入捕房押候解送公堂禀請懲辦 
[蘇垣官報]  
　　十月初二日元和縣金禀知赴鄕抽查保甲團練前宜興縣劉樹仁交卸任事回省正任吳江縣方道濟禀謝奉委海運省局文案差同知煊齡由　來縣丞葉苹姚榮澤均禀謝奉委海運省局差遣張作書禀辭回甯主簿雷星樵禀謝奉委葑婁齊門外下段水巡警察差廖慶榮由甯來五品翎頂指分江蘇試用縣丞歐陽賢廣東人禀知奉撫憲騐看到省新科翰林于君彦福建人由浙來初三日知府汪璋禀辭赴甯見制憲崇明縣李禀知内簾差竣由甯回准補無錫縣藍采錦縣丞魯實蒲均禀知今日開工刷印鈔票上海貨捐局查騐委員縣丞吕徵烈由滬來卽辭縣丞張炳震禀知初一日開辦編查保甲差從九金燿禀謝奉委海運省局差遺初四日知洋許星璧由迨來知縣俞志　禀謝奉委吳淞江釐局差同知　齡知縣趙錫昌均禀辭回甯府照磨張錫昌從九徐長齡均禀知奉藩憲飭知奉部核准註册指分江蘇試用縣丞陳善由京騐看領照來省禀到初五日候補道朱宜振由松滬局來花翎二品頂戴江蘇試用道李光　湖南人由京來首府許禀知奉委長元吳三縣小學堂總辦差知府張人傑禀知聞訃丁母　元和縣金禀知由鄕抽查保甲團練回縣丞任德培禀知奉飭經部核准初六日新任江蘇學憲唐景崇浙江副主考齊忠甲均由浙來卽辭行總辦宜昌鹽棧候補道王　總辦徐州膏捐局候補道胡銘業均由寗來　辦松滬釐局候補道朱宜振辭行回滬候補道梅光遠辭行赴寗翰林院庶吉士于君彦辭行荆溪縣奇禀到並謝改爲署理知縣潘升嶽由賓山沙洲差次來禀謝奉委調辦上海布捐局差俞志善陳保頤巡檢周以藩均禀知奉撫憲傳寫履歴外務部考取英文敎習籖分江蘇供差同知銜儘先前補用知縣力鍾福建人由京奉外務部札飭來蘇禀到江南提督李軍門到 
 
 
 

Page 10

 
 
   
 
 

Page 11

 
 
   
 
 

Page 12

 
 
在州縣之各舉其職尤在道府之並得其人陜省庶政俱興需人尤迫僅令該員留省差遣未能責以吏事尚覺未盡其才合無仰懇天恩伏念地方吏治需人准將奏調差遣二品銜特用道毓俊留於陜西仍歸原班補用出自逾格鴻慈再該員前於光緒五年二月指分江蘇以道員試用光緒十三年四月欽奉懿旨著以道員卽選今請留陜補用應請免繳分發指省銀兩所有奏調人員懇請留陜補用緣由謹附片具陳伏乞聖鑒謹奏奉硃批著照所請吏部知道欽此 
[署粤督岑奏因病請假摺十九日]  
　　頭品頂戴兵部尚書銜署理兩廣總督臣岑春煊跪奏爲微臣感受暑濕久痢甫痊又增喘刻咯血怔忡諸病籲懇天恩賞假調理恭摺仰祈聖鑒事竊臣素少疾病不敢辭勞到晉到川適值地方多事非才勉任倍覺其艱前發怔忡曾經請假雖迭經醫治痊可然自覺精力大遜於前本年六月在潯州行營感受暑濕遂患痢疾時以柳慶匪勢尚熾仍力疾往柳七月杪痢疾甫痊聞東省謡言繁興卽由柳旋粤道路奔馳未遑調理旋東之後睹吏治之積疲營伍之廢弛財政之困乏士習之囂張盜賊之縱横民生之愁苦無不甲於他省臣才本拙性復褊急一籌莫展萬慮煎心久病之軀加之外感先以喘欬咯血諸證繼以怔忡據醫者云由於積勞心血受虧久痢益傷元氣非靜心調攝難冀速痊微臣受恩深重當此時局艱難涓埃未報何敢自圖暇逸第與其以病　任事貽悮滋多似不如從速醫痊勉回寸效合無仰懇天恩賞假一個月俾得安心調理出自逾格鴻施至臣衙門日行事件暫委藩司代行緊要事件仍由臣自行核辦所有因病請假緣由理合恭摺具奏伏乞皇太后皇上聖鑒訓示謹奏奉硃批著賞假一個月欽此 
[皖撫誠奏皖省現辦振捐勢難停止懇恩展限一年摺十九日]  
　　頭品頂戴安徽巡撫奴才誠勲跪奏爲安徽少現辦振捐勢難停止擬請再行展限一年以資接濟恭摺仰祈聖鑒事竊查接管卷内安徽省振捐遵照光緒二十七年八月二十三日部咨銜封貢監均以五成實銀上兌各項翎枝仍按照振捐章程收捐等因接續勸辦在案計自光緒二十八年八月初八四次展限之日起除去封印日期扣至二十九年九月初八日又屆一年期滿本應依限停止惟皖省自光緒二十七年沿江水災之後元氣大傷一時實難遽復加以上年合肥壽州定遠滁州全椒等州縣均被旱災民情益形困苦仰蒙聖恩准於陜西義振欵内寛籌酌撥協濟春振而災重地黃仍屬不敷散放所有各省籌　之欵義紳撥放之欵均須分别籌還值此庫藏告匱舍辦捐外别無集欵之法勢難遽行停止惟有再行展限一年藉資挹注第捐務久成駑末自改章以來收數更爲减色推原其故各捐生多因五成實銀上兌爲數較鉅無力報捐現在需欵正繁亟應設法變通期收實濟查四川現辦振捐凡銜封貢監均照新章五成之數遞减一成以四成實銀上兌又山東振捐所收十成貢監銀兩仍留本年濟振免其解部　加推廣參將遊擊准捐二品　戴其都司在任以叅游升用者加一倍報捐以叅游補用者加五成報捐均經户部議准在案今安徽振捐事同一律並請援案辦理據督辦振捐局藩臬兩司具詳請奏前撫臣聶緝槼未及核辦卸事移交前來奴才攫核無異合無仰懇天恩俯念皖省工振待欵孔殷兼須籌還墊欵自光緒二十九年九月初八日限滿之日起按照各省振捐奏定新章再行展辦一年以廣招徠而資接濟出自高厚鴻慈除咨部查照外謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批著照所請户部知道欽此 
[皖撫誠奏揀員請補直隸州知州摺二十日]  
　　頭品頂戴安徽巡撫奴才誠勲跪奏爲揀員請補要缺直隸州知州以資治理而重地方恭摺仰祈聖鑒事竊查六安直隸州知州陳光覲叅革遺缺業經欽奉諭旨接准部咨在案查定例外官道府以至佐雜等官有經隨時叅劾者應以奉旨後第五日行文按照限减半計算以接到部文之日作爲開缺日期今六安直隸州知州陳光覲參革於本月閏五月十六日奉旨坐二十一日行文按安省照限減半計算應扣至六月十九日接到部文之日作爲開缺日期歸二十九年六月分截缺係繁疲難題調要缺毋庸掣籖應卽遴員請補又例載直隸州知州題調缺出應令該督撫於現任人員内揀選調補如實無合例堪調之員准以奉旨命往及督撫題明留於該省候補並勞績保舉補用人員悉准酌量先儘題補如無人方准以應升人員揀選題升又記名分發補用及科甲出身之正途候補人員均准先儘補用如因人地不宜應令詳細聲叙方准以别項出身人員請補等因今六安直隸州知州題調要缺例應揀選調補今於安省現任直隸州知詶内逐一遴選非現居要缺卽係人地不宜亦無奉旨命往曁記名分發補用之人雖有科甲出身之正途候補班前候補各員因地擇人恐與此缺不甚相宜應卽在於别項出身候補各員内揀選請補兹查有花翎三品銜曾任實缺候補直隸州知州趙煦現年五十九歲湖南善化縣監生同治元年投効金陵大營委辦文案疉蒙保舉花翎同知銜留新補用知縣七年分發到浙題補湻安武康慈谿等縣光緒九年保薦卓異十四年奏叅革職十六年進京祝嘏賞還原銜十七年保薦引見奉旨趙煦著以知縣發往安徽補用欽此十八年請補南陵縣奉飭赴任十九年二月二十五日接印勸辦山東振捐案内奏保以直隸州知州在任候補經部議准覆奏奉旨依議欽此照例以十九年五月初六日接到部文之日作爲直隸州知州過班到省日期二十一年在任丁母憂交卸二十三年服滿赴部呈請起復領照回皖二十四年委署合肥縣事經前學臣徐致祥奏保整頓學校奉上諭著傳旨嘉奬欽此二十七年經前撫臣王之春奏保官聲政績均有可觀奉上諭著傳旨嘉奬以示鼓勵等因欽此於振捐案内報捐三品銜兹復委署合肥縣篆務該員精明練逹勤恤民隱以之請補六安直隸州知州實與要缺有裨與例亦屬相符據布政使聯魁按察使濮子潼會詳請奏前來奴才與臬司均到任未及三月例不加考現旣由藩司加考會詳請補合無仰懇天恩俯准以該員趙煦請補六安直隸州知州員缺俾資治理而重地方如蒙俞允該員由曾任實缺保舉候補直隸州知州請補直隸州知州銜缺相當照例應俟經部覆准後再行送部引見除 
 
