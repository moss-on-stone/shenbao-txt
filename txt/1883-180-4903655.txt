# 1883 - 180 - 4903655

 

Page 1

 
 
[佩文韻府出售] [  點石齋主人啓]  
　　齋書所印之佩女韻府去年蔓售與某客不料尙剩數百部竟延遲不出故將伊定銀罰去此書歸本齋自售結帳其價仍照原定每部十六元連木箱一隻題微鏡一面購者祈仍向申報舘間壁申昌書畫室曁各外埠之賣申報人價買可也 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書籍則可無此虛也誠恐諸君不察用特附及 
[治教匪採源說]  
　　中國之教匪其數不可以更僕數幾幾乎無地無之武昌漢口清淮常州之見於報者猶其顯焉者也實則其患隱伏於無形者爲尤甚紅蓮白蓮等名目猶其小焉者也實則其禍猝發於不覺者爲尤厲目下海氛不靖法越搆怨中國理應撫字不得不盡力於邊防說者謂外攘之道先在內安此時中國教匪已有萌孽之生會黨亦防肘腋之𠮓恐兵威加於隣國而禍𠮓忽起蕭牆殊非善策夫慮誠是矣然僅慮及之而不能得良法以消弭之仍無當於國是也或謂治匪之法當誅其首要血寛其脅從使反側自安內𠮓不至大潰然苛知其爲首爲從則是亂之已見固不難剿撫兼施或懾以威或結以恩足以漸爲底定所難者無從窺探者爾夫所謂教匪者就其已成爲匪者而言之也此等匪徒其起有漸初時不過勸人念佛茹素以一傳十以十傳百以百傳干廣爲勸化名爲修行愚夫婦無知易爲其所惑以爲自修來世與人無競與世無　也乃一入其教中卽不得不聽其指揮不得不從其使令或以甘言相誘或以危言相聳必令其不得不入彀中而後己彼愚夫婦始則旣受其感又畏官法而懼王章人卽無能夫豈肯因一時之誤而甘於俯首帖耳以憑官府之逮治且教中頭目必更多方恫嚇謂一經官府捉去必不免身首異處或益控造謠言以煽誘之於是鋌而走險相約起事遂成滋蔓之勢固結之形及其形勢已成而發大軍以勦之無論勝負而無辜之被累者已不可勝數矣竊以爲此事非一朝一夕之故其所由來者漸苟地方官而能平甘之間認眞查禁則亦朱始不可以消患於未萌也其查禁之道奈何凡在鄉間各舉鄉約官則督班之定於朔望或逢五逢十登臺爲之講論將　聖諭十六條悉心講解間附以律例數條凡此之爲人或以爲迂緩而遠於事情不知日漸觀摩婦孺咸曉但能詔眞興辦毋怠於半途毋有所作輟譬之豆棚瓜架鄉老爲孩童述故事聽之者娓娓不倦卽有一三裝點者幼而聽之長猶伯以爲眞盖不啻淪肌浹髓有入於其中而不𠮓者此正與教匪之所謂教者對症發樂漸以摩之其轉移有捷焉者已然教之中又當有嚴查密訪之法倘查有不遵教者無論一鄉一邑一家一人立卽重辦　謂重辦者初不必比而誅之也中國向有流徒之罪徒者徒役有年限限滿可以釋回流者長流有地叚近邊極邊烟瘴之分今此等罪犯亦仍用徒流之法但擇荒蕪之地需人墾種者卽將此輩發配其地嚴爲看守日則驅令耕種官給以食而無工資或有鐵路之應造者或有礦務之應開者或有隄工之應築與夫河道之應開凡一切營作才事皆以若輩爲之畧參以西人監禁苦工之法一則使此輩不率教之民知所懲儆一則國家地方可藉其力以興利源一則有所管束而匪徒無從再爲煽惑但得認眞整飭不時𥡴查所用捕役不得私行舞弊如有賄縱脫逃等情卽以其罪罪看管之役如此則地方之事旣可畢舉匪黨之禍又可潛消而謂內患尙有不靖國家尙難富强吾未之前聞矣然而此等事則全賴地方官之得人今各直省鄉約　聖諭之舉亦有行之者矣講之而聽焉任之講之而不聽焉亦任之聽之而能行焉任之聽之而不行亦任之則亦與不講不聽等耳出則聽講鄉約讀　聖諭入則仍聚處而談喫齋念佛之事官府不之見坊保不之聞卽有所見聞仍以爲其事甚小不足撫懷積而久焉而人則愈聚愈多禍　愈久愈烈一旦猝發汲汲然猶欲掩目捕雀力圖彌縫至於無可彌縫而後詳報請兵剿捕倉皇失措而地方之　累者無窮矣天下　事往往先則失之計忽略繼則敗之於揜飾終則成之以倉皇如此而欲求內患不萌匪黨之克靖又焉能之吾故曰欲禦外患先治內𠮓欲治內𠮓先靖民心欲靖民心先求吏治大吏督之於上小吏承之於下事必認眞法必嚴密賞信而罰必斯內治修而外患亦可以底定矣覽者其勿以此爲迂談也司 
[諭旨恭錄]  
　　○五月初四日奉　上諭新科一甲進士三名陳冕壽耆管廷獻業經授職外朱祖謀志鈞丁仁長徐炳文邵松年張預熊亦奇李葆實黃福楙嚴修準良曹寯瀛錢正園魯鵬王培佑秦綬章秦𧃰揚甯本瑜趙汝翰陳榮昌胡景桂曹福元洪家滋童祥熊施紀雲柯逢時何維棟陳如岳汪鳳藻　尙輔王式文馬吉樟彭鴻翊施調賡陳鳳樓沈潛鄭祖煥華煇陳同禮張琦周鍚恩傅汝梅張筠伍兆鰲陳俊琨王念祖綿文張亨嘉王紹廉兪成慶熙麟黃桂清曾宗彥鄭淑璋閻廼竹駱景宙齊中高祚昌李培蘭陳受頤陳名珍彭清藜李陰鑾劉昺災鄭邦任李振鵬染鴻翥雷在夏康　清　炳麟李敬修馮汝騤孔昭乾蒯光典李岳瑞閣萃峰周紹劉王祖畬其着攺爲翰林院庶吉士呂炎律劉尙倫陳鴻綬饒昌麟蔡卿雲王永年朱紫佐陳咸慶盧聿炳陳阜嘉李春元王傳禮張銘坤方鑄陶福祖絲傳奭整治銓陳日 
 
 

Page 2

 
 
新于耿光徐定超承廕裕連朱占科張琯生劉光第謝化南王金鎔徐謙錫恩劉　煥來維禮陳毓光王景星左盛鈞楊傳書尤蘭芳孫崇墉顧厚焜張嘉猷汪如練武勳朝彭琨生丁壽　江昌燕葉大烜齊舉瀛劉家模陳增玉曹步雲汪汝綸鄧福初李世祥王荃戚善勛李浚何息深歐陽鈞楊履晉雷祖迪張九章定成陳槐林任宗泰賴清鍵李瀛瑞郝耀昂章法護身輔濂繆介臣殷瑞生程景明竇渥之張荀鶴李秉瑞梁莘余連萼劉保厚李楊宗李經野周安包宗經孫崇緯趙湘洲聶與圻黎大鈞葉士荃俱着分部學習鮑恩綬左運昌陳同　王桂琛劉家謙張平格姚大榮陳本仁　籌顧儒基徐紹康木鴻飛　着以內閣中書用鄭葆清陳鳳墀流寶幹王承煦祁壽麐周購翥譚福泉區應嵩戚朝鄉劉熙純梁棨熙張葆連差子成吳長釗陳源麟朱子春賀福元陳濬書李銓李　滋趙光表龐桂庭周垣翼化龍湯曜談國政謝必鑑葛慶同盛昌華謝裕楷馬琇荃黃毓森簡叔琳晉榮李邦慶倪廷慶周得程史春荃黎尹融林鐘華謝濟民萬邦華謝池春劉德馨魯衛沈熙廷黃葆年張景星顧曾烜叚承霖楊沛霖王蕙蘭舒泰朱壽保胡毓麒陶守愚王善土孔廣鐘王耀曾　寶青黃玉忠石香　李津樊學賢張問崇高鵬飛李翊燽穌人穀王愼猷趙五星劉維翰劉詡江昶榮呂佩瑀田恂劉太龢孫國楨胡賓周陳熙敬王樹玉黃金𨱆承先唐開文王恭三鄭昌運巢鳳岡田應達陳貽香沈贊颺何紹堂唐枝中張汝洽許文泳楊鴻濂恩鐘陳曰稔李汝鶴江廷焚段鏻崔增瑞葢天佑李九江俱著交吏部掣簽分發各省以知縣卽用刑部修補郎中沈家本着以郎中卽用戶部修補員外郎葛寶華蘇玉霖均着以員外郎　用兵部候補主事曾樹椿着以主事卽用遇缺奏補侍讀內閣中書王藥修着仍以侍讀遇缺奏補內閣中書方芾林着仍以內閣中書用餘著歸斑銓選欽此同日奉　上諭御史丁振鐸奏請飭嚴杜頂替一摺向來考試教習謄錄原所以廣羅守酸俾少棄才若如該御史所奏近年每屇考期倩覓槍替弊端百出殊屬不成事體着該部申明定例責成出結官認眞查核嗣後如有頂替情弊定當嚴行懲辦欽此同日奉　旨巡視西城事務着舒璧去欽此○初五日奉　旨尙賢補授詹事府少詹事欽此 
[本館自己接到電音]  
　　○本舘於昨日接到任津友人專發電音到本館內有五月初九日　諭旨二道敬謹譯登○五刀初九日奉　旨胡喬年補授右春坊右中允欽此同日奉　上諭山東兗沂曹濟道員缺着李嘉樂補授欽此 
[朝考題目]  
　　○觀乎人文以化成天下論天地至教聖人至德疏賦得叔孫通定禮儀得儀字五言八韻 
[恩賜年逾八十各舉人職銜名單]  
　　○編修銜八名　楊學優　李硯香　黃德貴　林利賓　甄夢齡　李德濂　張金第　徐宗德○檢討銜十九名　莫如蘭　楊冠如　周良弼　梁　章　謝麟萼　尤炳黌　孫家成　夏構章　張元臣　劉子校　梁起鳳　張　魁　陳上炳　孫英傑　王守謙　汪金鐘　劉思榮　魏觀光　李炳文○國子監學正銜五名　羅文蔚　姚榮楷　李植坊　王榘曾　林化時 
[南來電音]  
　　○聞丁禹廷軍門近有電音到滬云威靖兵船刻已抵港換坐他輸船前往廣東省垣與制軍面商一切復回至港仍坐威靖船駛赴安南觀其動靜然後再回上海也 
[福州茶市]  
　　○聞福州茶市已於本月初八日開盤想雀舌龍團定皆薈萃但未識今年茶業興衰何若也 
[寶星酬庸]  
　　○有英員劉姓向在印度般鳥等處管理整頓地方極爲出力凡興利除弊一切諸事無不殫心竭慮英皇以其功勳卓著治績爛然特頒賜寶星以旌異之 
[獲匪傳言]  
　　○沙市來信云上月十九日義順營在宜都之白洋捉獲匪徒二名解交道署一係鄭輔臣一係蔣文道憲卽發交縣署通宵訊間或謂將與鄭係同　搭船之人實非匪徒或謂鄭係省憲札拿之人或又謂蔣係鄭所新誘入夥者未知孰是 
[欽憲批示]  
　　○近以軍報絡鐸津滬電線此來彼往幾至昕夕不停各局員董嚴飭沿途汎弁巡兵務當加意梭巡庶免損斷紐絞之病乃近聞南潯電局禀報總局以震澤地　新設之電桿遽被匪徒砍損六根總局卽據禀詳報傅相旋奉批示照錄如下　欽使李批據詳巳悉電報之役攸關軍國要政現值洵防吃緊警報紛馳尢須整頓震澤置立電杆未久遽被砍損六根顯有胆大棍徒輕於嘗試自應嚴拿重懲以警效尤候咨請江蘇巡撫部院轉飭震澤縣令會同診營汎將砍損電桿之人剋日嚴緝務獲究辦并將該管汛官記過示懲仍通行各州縣營汎一體出示曉諭嗣後務須實方梭巡保護勿任冉有損壞爲要五月初八日 
[袁江雜錄]  
　　○浦上錢價大漲私鑄日多　者私鑄每以錢店爲消塲販賣者猶復畏首畏尾今則此禁漸馳消塲更廣居然明目張胆設攤於鬧市之中雖婦孺持錢數十文無不司以交易嗚呼錢市之敗壞於斯極矣○本属清河縣試與考者不過七百除人而所取者轉有五百七十人之多大有一榜盡賜及第之意當出案時突降大雨說者謂　洗麟雨吉兆也他日當有騰達者在乎○浦上布業統各家而言之每歲交易可做至三十萬貫上下洋布當居其半今際夏令消塲較易利亦較豐倘麥再廣收則今歲所得不難償去歲所失也○清河北鄉某甲有一子女女適同邑某乙乙農戶也甲緣歲荒携家至江南覓得荒土耕種遂不作聲計一日甲遺子接姊歸省乙信之甲女旣歸甲之子商諸甲將姊氏另賣乙久不見妻來亦北返探望甲詭言女已南下乙尋蹤至家並未見妻少待復至甲家究問甲與子鑿鑿言之并着子伴乙南下行至荒寂處甲子竟出利舞剜乙雙目棄之去乙雖失明尙未死復輾轉至甲家糾合數人乙先　約如有謀害情事可聞聲而至詎甲已偵知俟乙入門卽鳴金　莊鄰走縛糾合之人以搶刼報案楊邑尊廉得前情將甲與甲子釘鐐收押聞須照律治罪也 
[温州多疫]  
　　○近来温郡瘟疫盛行甚有染病不數日而卽斃者而世俗狃於積習患病之家率延羽士遣送瘟神比遺送不及者謂之隨船駛紗帽河某木匠亦患是病於上月二十日延道士送神而同居之朱某適於是日完姻傍晚時彩輿人門而某木匠卽已氣絕幸其時鼓吹喧聞興泣之聲尙未聒耳新人隨歸洞房遂將燈綵收拾罄盡卽請客酒席亦遷至別處女客有由後門而去者此正所謂歡聲未斷哀聲　賀客未回吊客來也九可笑者一村之有患病者則他家所豢雞豚鵝鴨一概殺却而送于患病之家以祀鬼神故近日屏山方𡽬等處豬羊雞鴨竟無遺類噫雨陽失序饑饉存臻而又重之以瘟疫我民其何以堪此 
[賭風太盛]  
　　○閩省賭以莫盛於下游如漳泉二郡幾於無處不賭雖大憲禁令森嚴地方官時常拘拿無如文武官衙無不收受陋規故禁令賢亦虛設且下游民情多悍遇有拿賭往往拒捕復於更深人靜密開賭塲非會同營兵未易懾其膽而服其心有安靖閭閻之責者何不先嚴飭文武各衙門再行懸示通衢耶 
[所託非人]  
　　○福建泉州府屬某巡檢浙江山陰人在任十八年頗有積蓄去冬病故其妻是續絃少不更事悮聽旁人言請某捕應到署與鞭主持一切銀物亦託捕廳收存以防外人覬覦詎料喪事旣畢檢視箱篋則失去金條數根約值價銀千餘兩零星珠寶亦多遺失又爲其戚奪去銀數百元以致靈柩至今尙寄於破屋中卷屆則於去冬先行回省矣夫生前銖積寸累一介不肯與人死後財散人逃零落不堪回首此種 
 
 

Page 3

 
 
景况所在多有人生如寄來去俱空達觀者其尙忍過於計較乎 
[薪盡火傳]  
　　○蘇胥門外橫塘鎭有石灰窑數家窑中堆積柴草每莊多至千數百担崇墉櫛比指不勝屈忽於具之初二夜初更時分該處柴庄失眞一莊甫灼延及數莊遠望火光大爲之赤是夕城廂內外各處水龍靡不畢集幸柴庄地處空閒各水龍容易施救當時卽息然計被　柴草已不下數千擔舌諺有之積薪如陵不火而焚甚言致火之易也觀於此而益信 
[嚴懲紅包]  
　　○杭垣皷樓前地方於上月十六日新開保康土店下城之更夫某甲糾同無賴三人黎明而往同至該店各人齊呼發財以錢數十文烟盒一枚欲挑膏子三錢店夥以其所求不多不與計較遂如其欲而付給四人皆欣欣而返行至洋　頭地方適有京鞋店正在開張四人亦如法行之兾各人着鞋一雙店夥挽人說合願以四百錢爲茶金四人執意不元巳逐漸加至八百文矣而四人猶不肯休有一夥給之曰汝輩如要再加姑請至對面茶店中少待俟東家來可以專主也四人信之烹茗而待不料該店以紅包人雜不能開發早己着人至錢塘縣報信其時衆人皆漸散去惟此四人尙在茶店高坐縣差到時不問事由鎖拿回署各責以小板二百下發往該店枷號云 
[鄂省近聞]  
　　○漢皋興辦　練已略見于前報兹聞其分派之法按仁義禮智四坊各保一長自管一方再舉一公正之人以爲總領然該鎭應派者止取正街河街夾街若後街小戶均不在此列此三街中每家出一人以充團勇如無人充當者亦可雇人代充每家付腰牌一塊面寫某店出壯丁一名歸第幾隊不准以老弱混充按五日一轉計每月每店應充六日到期聽候點名持械穿號衣巡查官給器械不得損毀失者賠償背面則刊規矩六條不准賭博酗酒擾鬧滋事等語聞五月初一日起齊赴大觀音閣　名臨時再給衣械云○四月二十五日晚有陳炳者年約二十六七由永甯巷正街踽踽獨行有一三十許男子隨其後身穿藍布短夾襖白布褲右手携一盌盌內有水男子掬水而空灑之陳仰天而視之曰咦滿天星斗何來雨點行不數武男子灑水如故陳回顧曰何人作此狡獪男子故訝曰天雨矣陳厲色相向男子亦以惡言相答且爭且行不覺已至沈家廟前適有巡查差役立於廟外聞其所言羣曰此非好人遂拘兩人一擁而入張司馬訊及原由陳將前事直訴男子無詞以對官遂喝笞百板哀求而後釋之不知該男子爲何許人也○鄂之南有李耀廷者醫士也昔潘偉如中丞撫鄂時曾集諸醫生考試醫理李亦與焉治案發名列前茅由是聲名大噪家計因此而裕但其人性好善故省中各善堂屢有其名宦醫官藥等局頗有委其經理者故人遂以殷戶目之近來各憲挨查保甲晝夜不絕稍有破綻卽行拿案不獨人之可疑者務令拿辦卽事之可疑者莫不根究也李適於上月杪以黃紙寫八宇曰天理耳心轉世報應飭人將此牆貼墻隅而馬中協署前照墻亦有此八字協戎至督署舉以爲言制憲度其字意頗似勸善又似隱諷乃問書此者爲誰或以李對遂將李拘至督署訊其何意李云不敢譏諷實勸善之意也制憲意猶不懌乃以李交江夏縣研詰嗣聞各紳董及善堂董事俱保請釋尙　允也 
[游勇擾民]  
　　○甯波游勇前經歐陽軍門出示驅逐而若輩仍有逗遛不去者昨接寗友來信述及游勇擾民於近日見二事焉一在千歲坊錫箔鋪突有湘舅數人來問價值該舖以爲買客並不介意繼又來數人乘勢攫錫箔兩塊而𨓜餘亦一鬨而散迨舖夥覺而追之則已不及矣將赴提署控告因錫箔已在近處之森泰當查出卽備本取贖不復深究蓋以爲多事不如省事也一在湖橋頭源順絲線店突來湘勇兩人見店中僅有一人卽將櫃上之絲線二絞强奪而去店夥追至郡廟前始獲一人當卸扭送保中局遞解府署經宗太守訊明情由本擬梟示以昭烱戒診店念貨已追還不忍置之於法遂赴府固請减等治罪宗太守俯准所請　責千板釘鐐荷枷遊街示衆然後遞解回籍以儆其餘竊謂目下時値艱虞此等游男處之得其法則彼爲我甲處之不得其法則彼不爲我用而反爲人甲亦視在上者之駕馭何如耳 
[甬東近事]  
　　○寍波著名賭棍及沿街賭徒業經分別杖枷遞解回籍說者謂此風庶幾稍息矣孰意衣冠之輩貿易之塲或二三知己密室抽頭或喝雜呼盧高樓角技不但夫業廢時抑且傾家蕩產卽如甲乙兩人家本温飽被人引入賭局甲則𠮓賣田地數月之間所負不少而祖產已歸烏有乙爲貿易中人旣因此而失業又被逼而輕生若此頗者不可枚舉安得良有司爲之察訪嚴拿哉○上月杪南門內漆匠某因欲取火煎油走入灶下瞥見巨鬼森然當門峙立甲大驚踣地而暈同伴喚醒之甲乃備述所見同伴勸其暫息甲自顧己身固無恙也於是操作如故鍋中之油忽噴沸四射適中甲腿肉爲之爛自此神吉瞀亂寒熱暴作內病旣劇外傷尤重近已奄奄一息矣又桂芳橋某姓晚飯後卽出外待客其妻在廚下滌盌忽聞叩門聲出而啓之猝然而倒鄰人聞之急往喚其夫至則其妻已口不能言目瞪舌伸血污滿面逾時始醒復疲倦異常細騐血跡則頭面並未磕傷飲食不進者數日以上二事形跡相類所謂妖由人興者於兹益信○南門內李嫗平日出入富家豪族蓋亦女中之樓君房也僅生一女貌頗端妍嫗以奇貸居之年近三十尙未字人女已有標悔之感一日女欲往日湖關聖殿觀梨園雜劇嫗曰出外觀劇豈女子所宜乎遂痛罵之女不服繼之以責女乃啼哭不休遂於是夕吞洋烟而死女子不出閨門嫗之責女不得謂過然因一時之忿失此掌上明珠得毋後悔乎 
[地棍宜懲]  
　　○日來蘇郡地棍又復成羣結黨動輙訛人頗爲地方之害月之初二日胥門養育巷太平橋門園茶館門首有某甲持有洋包經過一地棍故與相撞聲言欠債不償與之糾纏爭論隨有無賴輩十餘人隨聲附和此拖彼扭逞勢將其洋包攫去幸是時地保任塲將衆喝退未致蚨飛聞棍首係常州人李姓曾在縣署充當跟班專喜結交無賴以爲羽翼而魚肉平民者現閒保甲總局已出差拘提想必從嚴懲辮也噫馮子都旣失將軍之勢不向酒胡而調笑竟行白晝之强梁欲肆橫行頓罹法網是亦可哀也已 
[本埠火警]  
　　○昨午十二點半鐘本埠捕房火鐘傳警知在法租界飭人往探查係法大馬路吉祥街口裕大茶葉店夫火延及義源洋貨店正値風猛遂致燎原是處四拐角蔓延三面東北角卽起火之家當火發之時人卽狂奔而出所有貨物盡付一炬并延燒間壁切麵店　花衣店剃頭店東南角延及魏中和鞋店其萃樓徽麪館又新園混堂許合興燻臘店莊天元酒店西首對面燒去大亨祥烟間約計被焚房屋三十餘幢拖倒錦華齋帽店某襪店恒泰廣東店魏合興火腿店等又十餘幢惟德錩洋貨店與西南角大昌順洋貨庄雖未付焚如亦遭大險幸時値正午各租界水龍雷轟電掣而至竟力灌救隨卽息𦦨其起火緣由係茶葉店樓上烘茶葉所致按近日本埠東南風緊間以雨絲天氣亦輕　輕寒不似炎帝司權時節長祝融民則早施夏令屢稅赤騮數次幸未成災而該處竟遭灰刼火政之講可不務哉 
[菜攤新徙]  
　　○英租界大馬路兩旁每日清晨有小經紀人雜陳蔬菜以求售謂之菜攤向例定於午前十點鐘一律收攤違則由巡捕驅逐嗣經工商局議以曉市買菜踵接肩摩於往來之馬車有礙爰擬於英會審署前購地一方自本月十一日起飭售菜者移至是處并計至午後三點鐘收攤前報亦曾略述而昨日黎明時巡捕頭派中西捕十餘名分叚督遷是以大馬路兩旁耳目爲之一曠也 
[英界公堂瑣案]  
　　○田阿生稱在均昌機器行爲茶房昨因搬飯菜到帳房適有李阿長在庭中劈柴偶然相撞伊卽毆我又取盌擲我我 
 
 

Page 4

 
 
急奔避伊　持斧追我幸由司帳先生喝阻然我左眼業已受傷爲此請究李阿長供我正在劈柴被田相撞致　爭論並未擲盌持斧可帳人某甲亦上堂稱目覩李阿長持斧追田殊屬凶橫陳太守騐得田阿生受傷屬實飭投醫院李判押二月○華捕袁阿五被同在捕房之沈和尙取洋傘又有工人奚生保亦被沈取傘經陳太守飭查等情已列前報玆巡捕頭查得沈和尙誤取袁之洋傘沈自有洋傘反棄在此處　奚生保之傘係向奚之工頭借用者問明無錯至質票皆沈自己所質之衣服遝將沈和尙送案惠捕頭禀訴前因太守飭將沈和尚開釋○常雲祥稱昨正酣睡忽有賊來竊我身上之衣覺而追之賊禀衣毆我致傷頭顱幸逢巡捕拘案蔡購林供認行竊被獲然未毆伊實係伊自碰傷者陳太守判蔡管押半月贓交常領 
[法界公堂瑣案]  
　　○生昌倒帳一案己訊三十餘堂昨是翁太守臨捕房發落各犯時復將李俊芳提訊據李呈　衣箱兩隻當塲檢點計皮衣十餘件棉夾單衣十餘件共計三十件太守謂李曰此三十件衣裳卽可抵數千兩欠欵乎李稱向當措辦又詰監照如何不繳答稱禮拜二可以呈案又訊所繳之衣約值若干則稱聽憑估值太守着送箱來之二人督同原告順泰等三莊估值於今日禀覆卽着李俊芳速將銀兩監照交案如下期不將監照銀兩交出定當嚴比○全順昌信同將大順祥火腿店所寄之洋一百元掉換假洋一案法公堂屢將局主戎夢榮崔廣順責比而戎崔堅不吐實卽戎所稱愿賠之欵及監照亦未交案翁太守昨臨補房提訊戎崔等依然狡展太守大怒飭將戎掌責一百下將崔笞責一百板責畢戎請泒包探押往南市措洋太守　準所請遂謂戎曰此番若無洋照呈案則不復以監生視也又謂原告曰本分府於此案必當水落石出但汝因此案而覊留於此貿易中人亦不能受此苦累今格外體恤著汝先行回籍洋俟案結交案遣人來領可也 
[書海關華洋貿易總册後]  
　　○昨由海關造册處送來光緒八年分各海關華洋貿易總册一本披閱之餘覺逐欵開列無一罅漏尤妙在詳而不蔓簡而能明統計自七年十一月十二日起至八年十一月二十二日止此一年內徵收各關進口出口船鈔與復進口半稅及內地半稅共銀有一千四百八萬五干六百七十二兩是則通商之利益於中國誠非淺薄也然非各海關辦事人摘滴歸公實事求是又烏得此一大宗進項耶閱竟不禁爲之傾佩者再 
[張節婦温孺人傳]  
　　○節婦爲震邑兩河橋張福昇之妻烏程温翰章之女也咸豐八年來婦福昇事舅姑能得歡心夫婦亦和睦無閒言越三年辛酉九　髮逆下鄉擄掠福昇不及避死於賊年二十五氏年二十六時氏先隨姑氏附隣舟　葉港舅亦走避湖濵故鄉徧地賊蹤有人阻絕故未得惡耗迨賊退歸家始知夫己遭難號哭不食誓以身殉投繯呑藥至再至三蓋痛夫死甚慘而不欲獨生也舅姑泣勸諭以大義旣而氏念舅姑已老而又無子嗣一死不足以塞責由是不萌死志而一以順視爲事平日曲體親心無微不全舅姑痛子之心藉以稍慰逢節設奠夫靈雖大勸失聲然逾刻卽止及婢媼輩察其衾枕閒點滴斑斕知淚固未嘗一夕乾也每遇令節家燕氏奉觴晉祝强笑承歡舅姑嘗曰吾亦何樂乎此不過爲媳勉進一塲耳同治四年舅疾革乃邀親族於喪次立嫡姪瑞生爲己子發喪成服自後仰事俯畜備極勤勞親族中覩其憔悴可憐之色　不　爲眞節婦也光結二年爲瑞生授室四年瑞生又沒氏一慟幾絕嘆十餘年心血盡　東流三世孤孀形影相弔悲其姑悲鞭媳而更自悲矣踰年姑亦卒於喪次更立嫡姪桂生爲次子以主喪事氏悲不自勝得肝氣上冲症不時發精力益不支八年十月遂卒得歲四十七守節二十二年諭者謂忠孝節義足以感天地而薄風雷跡氏一生可謂節孝矣而天之所以厄之者何竟若是之甚哉然天道遠人道邇人當盡其人之所當盡而聽其天於不司知如此方可以尋命若氏者乓亦命也已光緒九年二月袒免姪遵濂拜譔 
[江督轅門抄]  
　　○五月初一日同知李開諫銷朱家山河工差　同知聶徽琨知縣張思黻均奉司委赴蘇隨同臬憲履訊案件　○初二日候補道陳辭赴朱家山縣丞劉證奉司委赴信揚提銀貴州按察使曾紀鳳到見由京來赴任通判劉秉銓奉委代辦南八段保甲差　蘇藩轅牌示常州府英敏奉　旨開缺送部引　見遺缺查有補用府吳道中署理　○初三日貴州候補知州李宗誥到見由京來　運判周晉侯到解京餉回　○初四日知縣葉琳禀知奉委赴浦六會籌估需救生局船　知縣金士準禀知奉委添辦賑米吳受頣奉委赴溧水會辦案件 
[浙省撫轅抄]  
　　○五月初四日傅澤鴻禀知奉委辦處州府局禀謝　知縣陳世彥平湖同知繆鈺菱湖俱禀知厘捐局委厘差禀見　秦簧解京餉回省禀到　○初五日坐　蒲門巡檢徐德沅銷催會邑交案册結差　○初六日傅澤鴻禀見辭赴處郡厘局　同知繆鈺禀見辭赴菱湖厘局　運判陶雲龍禀辭赴善平海三縣查醬缸差　陳世彥禀見叩辭赴平湖厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十六號]  
[光緒九年五月初二日京報全錄]  
　　宮門抄○恭親王等　奏揀員抖晾夾片○將軍銘　奏報交卸軍篆日期摺子○湘撫卞　奏請　飭刑部酌擬故殺養　律例夾片○又　奏甄別府縣夾片○廣西撫倪　奏調署知縣夾片○前河督梅　奏漕船挽入東境夾片○又　奏榮鄭兩汛添築月堤完竣夾片○署閩臬解　奏報接署日期摺子○閩浙督何等　奏撫恤琉球國遭風難人摺子○五月初二日戶部通政司詹事府正藍旂值日翰林院引見八十三名○童華假滿請　安○四川按察使如山請假一月○召見軍機　○○恭親王等片　謹查嘉慶二十年二月內奉　旨　清宮尊藏　實錄　玉牒着間歲抖晾一次每次着軍機大臣奉泒滿漢文職大臣二員於四月內率批本處各員曁乾清宮總管首領太監等敬謹抖晾卽自今歲爲始欽此上屇尤緒七年查照成案奏請　派員抖晾本年又屇應行抖晾年分臣謹將文職滿漢大員除有差事各員不行開列外分繕名單進　呈恭候　欽派滿漢大臣各二員並將上屇　派出各員繕單恭呈　御覽所有抖晾日期由該員等選擇先期知照敬事房批本處內務府照例預備屇期敬謹遵辦謹奏奉　硃筆圈出崑岡嵩申許應騤薛允升欽此　○○奴才銘安跪　奏爲叩謝　天恩並恭報奴才交卸軍篆日期謹繕摺具陳仰祈　聖鑒事竊奴才並因病勢增劇難以速痊於本年二月初九日奉懇開缺回旗調理三月十二日齎到回摺奉　旨另有旨欽此同日恭閱邸抄二月二十三日奉　上諭銘安奏病難速痊懇請開缺一摺吉林將軍銘安着准其開缺回旗調理欽此二十四日奉　旨吉林將軍着希元調補希元未到任以前着玉亮署理等因欽此仰見　聖主逾格垂憐　俯如所請曲全犬馬之微生不啻蓋幃之矜恤聞　命之下感愧交併旋於三月十四日接準部文自應卽行交卸惟吉省新設民官諸多草創頭緒紛繁兼之邊防荒務以及旗署公事均須二清理遵卽力　趕緊交代清楚與署將軍玉亮商定於三月二十入日謹將吉林將軍印信及王命旗牌令箭交卷等件委堂主事喜成武巡捕佐領富興齎交署將軍玉亮接領奴才卽於是日料理行裝配合藥餌定于四月初三日由吉起程回旗所有奴才叩謝　天恩並交卸軍篆日期謹恭摺具奏伏乞　皇太后　皇上聖鑒再節近夏令奴才哮喘之症略减而腰脊疼痛牵掣左骽笨澀長途跋涉誠恐坐車乘騎顛播太甚難以支持惟有仍遵前奉　恩旨暫坐肩輿扶病緩程回京合併聲明謹奏軍機大臣奉　旨知道了欽此　○○卞寶第片　再禮經毋殺孩虫胎夭飛鳥王者仁政於虫鳥尙憐其萌幼禁止戕害况在幼孩乎近時民間童養兒媳不過三四歲卽携帶回家其恩養者固不乏人而任意凌虐慘殺致斃者亦所在多有臣見瀏陽縣審報民婦廖周氏故殺童養子婦魯妹一案騐明魯妹年僅六歲自三歲過門童養體弱多病廖周氏心生厭惡光緒八年十二另初八日魯妹腹瀉污穢衣褲廖周氏用香火點燃炙傷其左右肐肘魯妹哭喊廖周氏用燒熱鐵火夾烙傷其𩕄門偏左魯妹愈加啼哭廖周氏起意致死用木瓢挹取鍋內滾水連向魯妹潑燙致傷其頂心𩕄門左右額角咽喉項頸直至右臁肕等處旋卽殞命又寍鄉縣審報民婦謝周氏因童養媳周女患病謝周氏盧及醫藥費錢起意致死用手揢傷其咽喉氣絕殞命情節均極殘忍按律載非理毆子婦故殺者杖一百流二千里係婦人照例收贖是雖有治罪之名並無治罪之實以致毫無畏忌毒毆慘斃大傷天地之和現間刑部修攺律例擬懇　聖慈　飭下刑部將非理故殺年十四歲以下童養幼媳者酌于監禁數年以消殘虐之風而保童穉之命是否有當謹附片具陳伏乞　聖鑒訓示謹　奏軍機大臣奉　旨刑部議奏欽此　○○卞寶第片　再查定例道府同通州縣因勞績保歸候補班人員予限一年察看甄別等因歴經遵辦在案兹查有三品銜補用知府裕慶年三十六歲正黃旂漢軍耆年佐領下人於光緒七年十月十二日到省扣至八年十月十二日一年期滿又同知銜侯補班儘先補用知縣陸恕年四十七歲江蘇陽湖縣人於同治七年十一月十一日到省扣至八年十一月十一日一年　滿均應　例甄別據藩臬兩司會詳前來臣詳加察看該員裕慶年壯才明該員陸恕勤愼安詳試以公牘文字尙屬明頓均堪留省照例補用除將詳細履歴咨送吏部查照外謹會同湖廣總督臣涂宗瀛附片具陳伙乞　聖鑒謹　奏軍機大臣奉　旨吏部知道欽此　○○倪文蔚片　再平南縣知縣裘彬調省察看所遺員缺查有准補柳城縣知縣向萬　才識敏達振作有爲堪以委署又現署桂平縣事准補陽朔縣知縣趙敏熙飭赴本任所遺桂平縣員缺查有賀縣知縣黃玉柱辦車結實爲守俱優堪以調署所遺賀縣員缺查有署臨桂縣事永福縣知縣任玉森智慮精詳勤求治理堪以調署其臨桂縣員缺查有宣化縣知縣姚清臣端謹老成深持大體堪以調署又永福縣員缺冲要查有署藤縣事蒼梧縣知縣王弼藩安詳妥愼治事有條堪以調署據藩臬兩司會詳前來除分檄遵照外謹循例附片陳明伏乞　聖鑒謹　奏軍機大臣奉　旨知道了欽此　○○梅啓照片　再臣前准漕臣慶裕咨稱本年江北漕船共十起裝運正耗餘米十二萬七百餘石均已受兌開行挽過清江三閘等因臣卽飛飭運何道督率廳營汛委各員赶將河運一切事宜妥愼赶辦一面派弁執持令箭前往迎提催儹並飭河廉照章啓放湖水壩鋪水接濟去後兹據運河道轉據泇河廳禀報江北第一起漕船五十四隻於三月三十日申刻挽入山東嶧縣黃林莊境後帮各起依次連檣上挽等情除嚴飭司漕又武多集人失併力催提前進迅抵十里舖侯汛渡黃並咨東撫一帶飭催外所有江北第一起漕船挽入東境緣由理合附片陳明伏乞　聖鑒謹　奏軍機大臣奉　旨知道了欽此　○○梅啓照片　再上南廳榮澤汛十堡添築日堤前經奏明在案自本年二月初人甘興工後月餘以來嚴飭承辦應營委員等常駐工所多集夫車督令薄坯重硪認眞如式堅築旋據禀報於三月十八日完竣堤長二百九十四丈面寛一丈底寛者丈高一丈五尺又該廳鄭州下汛石家橋新築月堤先於上年八月初六日興工九月二十一日完工所有該兩工動用土方銀兩均由開歸道籌欵發辦臣於三月二十七日出省查工二十八日親詣兩汎查騐丈尺豐足錐試飽滿尙無草率倫减情獘惟因經費難籌堤身尙形卑薄以後必須加高培厚使與大堤相等乃可稱重障仍飭隨後陸續帮培外所有榮鄧兩汛添築日堤完竣緣由理合附片陳明伏乞　聖鑒謹　奏軍機大臣奉　旨該部知道欽此　○○鹽運使銜署理福建按察使鹽法道臣角煜跪　奏爲恭報微臣接署臬篆日期叩謝　天恩仰祈　聖鑒事竊臣於本年三月二十五日接奉督臣何璟撫臣張兆　飭知以福建按察使張夢元欽奉　諭旨開缺督辦船政事宜奏委臣署理臬司篆務茲於四月初三日准升任臬司張夢元將印信文卷等件移交前來當卽恭設香案望　闕叩頭祗領任事伏念臣幾疆下士詞舘備員迭謬領夫文衡旋出膺夫郡守涓埃未効荷　芝綍而晋擢監司　恩寵倖邀撫䇲　網而蛙圖奮勉茲復奏委臬篆彌切悚惶查閩省係濱海要區臬司爲刑名總匯舉凡詰奸禁暴察吏安民在在胥關緊要如臣橋昧深懼弗勝惟有矢虞矢勤遇事禀商督撫臣認眞經理不敢以暫時攝篆稍涉因循冀仰答　高厚鴻慈於萬一所有微臣接署臬篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○閩浙總督臣何璟署理福建巡撫臣張兆棟跪　奏爲琉球國遭風難人循例譯　撫恤恭摺仰訢　聖鑒事竊據福防同知王冕南詳基隆通判送到琉球遭風難人久塲等八名及隨身行李常發舘譯安　一面飭傳通事譯訊據供久塲等四人是搭客伊佐是船主玉源是舵工上原玉城二八是水手俱係琉球國那覇府人駕里小海船一隻裝載鹽茶樟板於八年九月二十七日往太平山島售賣是夜突遇狂風漂出大洋急將船內物件拋棄十月十一日隨風漂至台北宜蘭縣轄洋面幸遇漁船救護旋有地方官詣船查騐賞給衣食銀錢鞋襪等物並將船隻修理派撥兵役送至基隆復蒙給發飯食錢文委派員役配搭輪船護送來省於十二月二十二日到驛安　原船尙在基隆風大莫能來省等情由潘司沈保靖核詳請奏前來臣等查該難人久塲等航海遭風情殊可憫亟應仰體　皇仁各於安　之日起每人日給米一升鹽菜銀六厘回國之日給發行粮一個月並照例加賞物件折價發領統於存公銀內動支事竣造册報銷該難人所坐原船飭令設法送省將來如何回國另行察酌辦理餘咨部查照外臣等謹合詞恭摺具奏伏乞　皇太后　皇上聖鑒謹　奏軍機大臣奉　旨知道了欽此 
 
