# 1908 - 206 - 4912753

 

Page 1

 
 
   
 
 

Page 2

 
 
   
 
 

Page 3

 
 
宮門抄 
　　七月初五日召見軍機梁如浩 
論說 
[論土耳其立憲與中國之關繫　（西）（陽）]  
前年土耳其使來華。今年又有土耳其使來華。其所持目的曰調查回敎。於政界上無所表見然今年來使。由京南下。庽蘇庽滬。與回敎徒甚爲密切傳聞土使欲回吾國政府要求設立領事。管理回敎。施行治外法權。與各國一律。論者訝其不自量。決其無効力。然近日露透電音。稱土皇已頒論旨。准開國會。馬其頓亂黨。已變其破壞之宗旨。而同聲慶祝。乃知土使來華。果有。絶大運。動非僅。調查回敎已。也所異者。彼乃裡。海南岸小專制國。歐人稱爲世界四病。夫之。一與吾國同類而。共笑之。者乃不意一躍而登於立憲之大。舞臺佔吾國之先著也。攷土耳其人種。初起於内外蒙古。周之玁狁。漢之匃奴。南北朝之柔然。隋之突厥。唐之回紇皆是。唐太宗破東突厥唐高宗破西突厥。其地多爲回紇所據。及回紇敗於黠戞斯。敗於吐蕃。其衆多西趨大食。歷世之後。蔓衍於中亞細亞。北至阿母。河南至波斯灣。東至。葱嶺西至高。加索山。皆爲土耳其人種所據。之地中國陳宜帝時。阿刺比亞創摩訶末敎其。後回紇人多崇奉之。遂名回敎。至今爲土耳其國。獨立之宗敎。蒙古拔都西征時歐洲耶穌敎徒。力攻回敎。法蘭西德意志再興十字軍欲與蒙古聯兵。以壓回敎蒙古亦用遠交近攻之策聯耶穌敎以呑回敎。然卒不能滅以此觀之。土耳其。一種人。在東西。交通界上。佔重要之勢力。自歐人東漸不由陸路而由海道。於是中。亞細亞一帶之地。視如甌。脫而土耳其成爲閉關。自守之國。幾不。與世界交通。然英俄南北。之爭。以土耳其。爲起點英自北印度北上俄自莫斯科南下皆直抵土耳。其但兩國勢均。英不能以土爲印度俄不能以土爲。波蘭一千八百七十八年。俄土之戰。土幾亡矣。英人仗義執言。逼俄罷兵。立俄海軍不得出黑海之約。自此兩國相顧忌。莫敢先發。土耳其喘息粗定。而事事受列國箝制。外交困難。與中國相類。政府狃於舊習。不能變法自强。政治腐敗。亦與中國相類。國民慣列强之干涉。與政府之壓制。羣起反對。致有馬其頓之亂。近且佔孟納司脫地方。擒阿思門大將。較中國革命黨。更爲激烈。總之彼國之歷史。即中國之小影也。然其地實爲歐亞交通之關鍵。彼能保。守獨立國。資格。則中亞細亞。爲其勢力範圍。吾西陲受其。影響彼不能保守獨立國。資格則中亞細亞爲歐人勢力範圍。吾西陲亦受其影響。同一影響。歐人。之勢力厚。旣據中。亞細亞。則踰葱嶺而東。可佔天山南北青海川藏。爲西陲之大患。土耳其獨立。利在與吾交通。以謀互市之利益。吾即可開放門户。以謀西陲之發達。並借其勢力。均歐有之勢力。保中亞和。平之局。保帕米爾之屏障。是土耳其爲吾國之友。非吾。國之敵也。土耳其立憲。爲唇齒之利。非肘腋之憂也。但彼能實行立憲。吾不能實行立憲。則彼笑吾爲弗如列國更笑吾爲不如土耳其。吾國資格日形墮落。恐此後 
 
 
 

Page 4

 
 
弭兵會中。將無容我佔席之地。况土耳其號稱帝國。有自由立約之資格。昔在睡夢中耳。今大夢頓醒。事事進行若援萬國公法。要求立約。吾政府無可拒之理。而吾新疆陜甘諸省。久爲回敎殖民地。回民有服從舊宗敎之觀念。又有尊重新憲政之志願。則必反對不立憲。土耳其又和用此輩。擴張權力。援法國保護敎民之例。要求保護回。敎回敎徒恃其護符。肆行反抗西北諸省。難保不演馬其頓之慘劇。則土耳其得其利。而吾國承其害也。要之二十世紀之世界不立憲者三國。曰俄曰土曰吾國。今獨吾一國矣。土耳其雖小於俄。然大於日本。日本可以自。强土耳其豈竟終弱。願吾國速籌對付之。策勿以小。國輕。之再鑄西陲之大。錯也。 
專電 
[電一（北京）]  
　　補用道崔祥奎條陳　省要政（條陳内容見初三日本報緊要新聞欄）經垣樞彙核酌改由部議奏奉旨依議當日廷寄　督錫良蒙自應添駐熟悉交涉大員查有世增高而謙均諳法文堪以勝任河口地方尤須添派品秩較崇之員駐紮責令多招巡警並簡勸業道整頓鹽井招商開礦准變通爵賞章程從優獎勵特予利益 
[電二（北京）]  
　　鄂督陳奏各屬水災待賑如有捐賑在萬兩以上者請准專摺優奘並請開辦七項常捐奉旨照准 
[電三（北京）]  
　　軍機處因漢檔現已開辦催令速辦滿檔定中秋節前進呈 
[電四（福建）]  
　　汀州山水大發農田淹沒房屋沖毁情形甚爲危急 
[電五（南京）]  
　　江督端午帥之伯母於初五日未刻病故 
緊要新聞 
[施御醫初次請脈北京]  
　　聖躬足疾已十愈八九故六月二十二日傳諭内務府二十七日由湖還海初三日仍赴頣和園近數日來大雨如注氣候頗寒聖躬舊恙復發二十七日之行已收回成命初一日時享太廟亦已改遺醇親王恭代據内廷人云江督所保御醫施煥現已到京。當由陸鳳石尙書帶領進内請脉恭擬一方。仍交太醫院及陳張呂三御醫叅酌。據施君與人言聖上諸病均漸平減惟近日天寒不過稍有腹疾耳 
[嚴懲劉鶚之朝議北京]  
　　外務部片奏略云前准兩江督臣端方電稱革員劉鶚以浦口開作商埠在本縣具禀願將白有地畝報効經該督臣電飭密拿旋即弋獲電詢辦法到部查該革員劣迹不止一端。未便任其逍遙法外。應如何嚴加懲處之處。伏候聖裁。摺上慈宮曾諭樞堂該革員罪惡滿盈應從重治罪某尙書亦云胡聘之撫晋時所辦各事大平誤於該革員之乎某中堂亦云非重辦不可遂請旨將劉鶚發往新疆監禁。永不釋回。一面並電致江督將劉鶚家產一併查抄。充作該省公益之用並飭迅速押解起程。 
[澈查連將軍參案北京]  
　　前有某御史奏叅前烏里雅蘇台將軍連順。在任時遇事貪酷與幕友朋比爲奸張姓祖地一案。得贓盈萬。於應辦各事則推諉因循貽誤非細應飭查辦云云當奉寄諭現任將軍堃岫確查。昨日堃岫有電奏到京云已派公正大員。分别按照所叅各節澈底清查。 
　　浙江洋務局總辦王豐鎬呈請請代栓速開國　　　會文 
　　呈爲速開國會裨益外交謹呈管見伏乞代奏事竊光緒三十二年七月十三日我皇太后皇上洞明時局非實行立憲不足以圖富强於是明詔天下預備立憲薄海臣庶額手相慶顧立憲自有基礎原非空言可以搆造基礎何在國會而已方今人民請開國會者所在思起正如長江大河有一瀉千里之　縱百折紆廻不使遽達移必有奔騰人海之一日徵諸各國歷史莫不皆然即以英法兩國論英國用利導主義其機順而收效速法國用抑遏主義受禍烈而收效遲内矚民情外觀列國皆足深思而熟慮者也今之談國會者不外乎法學與哲學兩家言法學家近刑名哲學家近性理據法學家之說守舊者流每駐爲無君親之謬說推原其故實未從哲理深求之也某某生長田間環游海外憲政性質稍知一二謹擷取哲學家之理讑略陳梗槪當曉然於救國家之危亡謀人民之 
 
 

Page 5

 
 
幸福其機關端在於國會。蓋國者人民之積也無民是無國家君者人民之代表也無君是無人民然君有事必求諸民　不能不責民以應其求是爲義務民有事必求諸君　不能不藉君以遂其求是爲權利民負義務以供君之求在民則曰義務在君則爲權利君予權利以供民之求在民　曰權利要君則爲義務上下雖分供求則同故納國稅服兵役無論古今中外國民不能不負此義務旣負此義務矣則必求相當之權利以償之於是人民皆思自達其意見於政府務使政府共知人民之隠衷以相償其義務此哲學家所論國會之通例也因是之故不特内政即外交亦莫不由國會議决而行攷各國憲法其與他國締結條約之大權皆在君主或大統領然如德法美意諸國則必經議院之承認而始生効力瑞士國則並締約權亦歸國會即如中國與各國議訂商約各國旣派訂約大臣矣而又有各商團之代表偕同酌議一若有參與締約權者何也以條約旣公布則國民必須遵守而與國内之法例有同等之効力其利害影響於人民者必多故國之元首雖有此權必經代表國民意思機關之承認一般通過而後行非徒以愼邦交亦賴此以免賈民怨近數年來最勞政府之旴食者非一外交問題也如設國會而畁以参與締結條約之權則凡内外之責言非但可免并可籍國民後援之力以却各國無理之求今日爭回滬杭甬鐵路權皮一驗也論者曰如人才不足何此眞輕量天下七也當今學會商會及出洋回國畢業之士明達而純正者所在多有苟用複選舉法先由人民選出選舉人再由地方官於選舉人中選出議員其人爲衆望所推必於國計民生確有把握又何患無人才况科舉旣停人才已患無歸束之法由科舉而變爲選舉已成一定不移之　及此速行選舉則人才皆爲我用且可弭囂張不靖之氣又何樂而不爲况列强滅人國之法至今日而益烈大抵視國家與人民當上下渙散團體未結之時智取術馭漸握其國内最要之政事然後惟我所欲爲非專恃船臤礮利而已埃及見不及此不早立或會共圖安攘之策以致財政兵符諸大事皆受强國之監督而金失其主權至一千八百八十四年始知國會不可不設汲汲焉行普通選舉與國民参政權亦已晚矣我中國海禁旣開外交日繁各國知吾民本無参政締約權故事事與我官塲爭執爲官者獨當列强之衝苦無人民分任其担負獨力撑持不免多所退讓交涉吃虧咎實在此某某等靜觀時局恐各國正在利用我國會未開之時代日求擴張其勢力漸至不可救藥埃及覆轍思之寒心倘國會旣開外交必大收効果。何則外人不畏我政府不畏我兵力未嘗不畏我人民之合羣某某辦理交涉以來每遇外人齟　之事始則與之相持及輿論大譁彼乃自爲退步苟有國會我四萬萬人民譬如一盤明珠貫以缐索方將恃我民爲後盾而交涉必能得手此可斷言者也某某食毛踐土受恩深重念時事之多艱心生激刺見人民之請願口亦難緘爲敢敬陳管見呈諸憲台大有電鋻如愚者千慮或有一得伏秘恩准代奏俾献曝之忱得以上達天聽不勝惶悚感激之至上呈 
　　今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[汴撫補銅圓之特識　河南]  
　　汴撫林紹年片奏各省開鑄鋦圓爲救錢荒又資餘利初計何嘗不善而不料食鴆止渴流弊至此極也錢價爲民生國計所關影響及於吏治漏　溢於外洋殊非細故中國百姓用錢居多而又不能不以錢合銀從前民間之錢值銀一兩者近祗值至七八錢通計全國之錢何止數千萬萬若槪七折八折。小民已所失無算。况物價因而愈貴。長此不已。所折即更不止此。民生安得不窮。聞近來私鑄輸人日甚一日不早設法將何以堪臣前陳幣制請速定國幣並必須以錢爲補助貨停鑄銅圓者實期隠杜此弊且謂不必拘於用兩用七錢二分總以一國幣足抵千錢凡百錢以下。始用銅圓十文。以下始用制錢。如此限法自無充斥之患。私鑄當不禁自停。亦知各省錢價不同一時驟議以六錢七錢之幣抵錢一千斷難劃一然先聲所播其高下有必漸趨於平者開鑄國幣。勢須一年半年。其間正可以先後發用。隠爲調劑。若徒多過慮是永無可定之一日現奉旨飭查州縣出入之欵定爲公費是以後所有平餘火耗雜欵陋規及折錢贏餘無不悉成公欵若不趁此厘定。凡向收於民者。無論爲銀爲錢定爲國幣若干。奇零者始。以銅圓制錢補助。又待何時。况清厘本極煩難一氣爲之可省無數葛藤亦免再滋弊混計似無有善於此者擬請飭部迅速妥議。請旨施行。六月二十一日硃批度支部議奏 
[湘紳續議洙昭事　長沙]  
　　湘省洙昭鐵路官紳爭執已久現因郵部派委之曾毓　關賡驎兩員於上月念一日由鄂抵湘二十三日湘省士紳分推黃澤生鎭軍。忠浩爲代表遨同臣紳王先謙等九人謁見岑撫帥求其維持須與部員一再磋商。爭回幹路利益。岑帥意亦許可允爲調停該紳等即會同湘路公司及全省紳學商界於二十四日。仍在席少保祠開特别大會。舉黃鎭軍爲議長决議　任招股。爭回幹線。 
[澧州大水　湖南]  
　　澧州直隸州四面皆山河道甚窄六月十八十九兩日山洪驟發河水陡漲二丈有奇。州城内外盡成澤國坍倒房屋溺斃人民不計其數州署亦被冲塌。署中上下人等淹斃者五六人。州尊徐直牧。幸逃至署後之煤灰堆上。得免於難。現經電禀到省由岑撫帥飭派委員三人携帶銅元三四萬串馳赴該州散放急賑 
[商會調查黃岡水災之報告]  
　　（六月十八日函）十七日清晨道經岡屬馬驛地方見該處長隄潰決三口江水内灌遙望隄裡皆成澤國旁晚抵岸將行囊落棧即會同岡邑紳耆在黃岡縣署面請潘大令將被災地處户口逐一撸開列以便照章細查並得悉潘大令於十二日接奉督憲電催速籌災賑當已函致各區長五日内將被災户口造齊以憑辦理迄今杳無影響蓋該縣民等誠恐抽收丁稅之故也於是暫將報災地處繪圖一紙先行收存俾資細查竊黃岡爲麻安下游。水起於麻。而聚集於岡故岡。邑受災最廣。户口祇可得其大略萬難知其確數蓋剛邑爲黃州首縣人民之多物產之饒甲於全府潘大令昨禀督憲僅云户口約有五萬之譜然閱其縣志所載前數年户口計六十餘萬之多今觀縣圖被災之處十居四五兩相比較其不僅五萬可知在潘大令亦有不得已之苦衷存焉此中問題姑勿具論又於沿途察閱江干一帶棉花之麻多被淹沒。據舟子云前日水勢更大可知災情誠不輕矣頃已乘舟按圖查驗擬徑往麻城然後轉至黃安歸期未可預定但求得確實情形而已 
　　（六月十九日函）十九日由鵝公頸進鮑湖淋頭畈辛家冲等一帶雖水淹田地甚廣而人口房屋被災尙少及抵岡屬新洲即會同紳者等閱視城垣一週塌冲殊多南水城門陷數十餘丈。北水城門。冲去十餘丈。中各橋一帶槪被水淹房屋倒者甚多城内之高等小學堂水進近丈房舍多被冲倒廳堂沙積數寸時值暑假未致淹斃人丁該學敎習江君家離新洲數里發水時携其子救堤父子均被淹斃頃將其屍掘出頭沒沙底尺複殊爲可慘次日新洲紳士等又公舉沈子木先生指引查看週環數十堤多半冲潰如被絮圍復興圍百尺洲兆福圍程鼎圍藥店區史家湖安康安泰各圍名目甚多不暇詳記被水冲者十居八九。每堤或潰數十口。口或决百數十丈不等。房屋冲陷人民逃亡。良田被淹。美地沙壓。極目每片汪洋荒凉景况慘人心目最可痛者萬福圍内縱約二十餘里横十餘里人民萬餘口淹斃難查其數（其生者無屋可居）田地二千餘石均被沙壓不可測底屍骨遍野。腥聞於天。老携幼婦抱嬰衣衫襤褸號泣於道有老嫗數十羣盲跛十餘羣伏地求乞哭聲震地慘不忍聞沈子木先生爲之號淘大哭詞臣亦不禁涔涔淚下現兼疫症流行。各村相繼斃者。日有十餘起。候補道沈致堅編修夏壽康均因被災回梓擬急募災賑以救燃眉現下江水裡灌水　日增秋收無望後患更不堪設想今官欵又僅一萬串杯水車薪實難並及惟望廣爲籌欵以蘇涸轍之魚不僅災民慶再造已也 
[土爾其立憲後之狀態]  
　　字林報載初三日倫敦電云土京君士坦丁電稱土皇已將宮内之不法官員陸續黜革。該員等於街衢中行走大受羣人叱罵現有官員多有不待黜革自行逃遁文匯報載初四日柏林電云君士坦丁有罪人多名皆已釋放外國各報皆要求土國不得限禁外人入璄。英政府前擬在馬其頓組織游擊隧今已作罷。 
　　按土爾其一立憲。而英國罷組織游擊隧。國之不可不立憲也如是。 
分類新聞政界 
[官鹽加價滋事　南昌]  
　　江西饒州府所屬地方因該處官鹽分局 
 
 

Page 11

 
 
宣示奉旨自七月初一日起每斤鹽加價六文各處鄉民　之大譁糾黨向官鹽分局滋閙該府當即督率地方官飛往彈壓力爲開導並責令紳士解散始獲無事該地方現已安謐如常業經該分局禀報省憲矣 
[籌辦雜糧赴粤賑災　漢口] 　 
　　旅漢兩粤官商以西北江水災雖經籌欵往賑但該地米珠薪桂災民有錢無食亦難爲濟聞擬將續勸之捐欵悉數購辦雜糧以及粗米小麥輪運往粤交善堂散放以全桑梓 
[私售烟具之罰章　濟南]  
　　山東巡警道以政務處禁烟章和第四條内載售賣烟槍烟斗烟具各店亦應勒令停歇違者議罰等語特出示曉諭所有烟槍煙斗烟燈烟具等件限五日内立時停賣銷燬倘敢故違一經查獲除將應禁器具銷毁外仍將違禁之人帶案罰辦不貸 
　　計開 
　　一售賣烟燈一盞罰京錢十千文一售賣烟鎗一枝罰京錢八千文 
　　一售賣烟盒一個罚京錢二千文一售賣烟燈罩一個罰京錢二百文 
　　一售賣烟籤一枝罚京錢二百文一售賣烟斗一個罰京錢五百文 
　　一售賣烟探一根罰京錢三百文一售賣斗挖一個罰京錢三百文 
　　一犯至二次者照上例倍罰犯至三次照例遞加並令歇業 
交涉 
[照曾洋商漏稅辦法　奉天]  
　　東督稌菊帥照會各國領事謂近日洋商入内地運買土貨往往有背約不赴海關領三聯報單以盡納稅義務者此後洋商入内地運貨若不納稅或經地方官盤詰與在稅關躭延時日係屬該洋商自取並照海關向例處罰 
[請領遭風洋船之糾葛　寗波]  
　　石浦廳禀寗府文略云據三五公司日商田中滋之　來署會晤聲言代船主請領船隻當經訪查先將船壳斷桅鐵錨起存石浦一面傳知該漁以俻齊原物以等日本船主到來照數給還切勿抗違復據田中滋之助先後來函以漁民奪取國旗砍倒桅杆破壞船艙盜取什具之類即大盜也查得敢犯此數罪者是丁康祥其人也欲向　姓賠償應請速捕嚴懲等因當即飭傳丁康祥去後茲據石浦舉人陳澤芳等聯名呈稱竊查丁康祥向在東門開設漁行因與船户往來相－鷙　二月間　斷桅兩支浮薄洋面被舵工張老選撩回携至東門本埠當亦不知何船所失迨數日後有大帮漁船回來遙見一船損壞無桅隨流飄泊因即猛力加櫓直前救護船内無人又無雜物漁户陳定奎等遂將空船帶至老東門巉頭迨丁康祥見該船有高崎九字様知非本國所出遂令漁户陳定奎禀報在案俟有失主領取即將拾來之物如數繳還五月間有前在石浦開設三五公司之日人田中滋之助稱爲失主所託即向東門領繳不惟無以酬謝反欲逼伊賠償臣欵似此情形將來無論何國船隻遇有風波險惡誰肯出而救護爲此瀝陳代伸寃抑等情並據商民丁康祥具訴前來伏查該漁民旣經呈報候領是其守法可知至稱砍倒桅杆安知不因風　過猛自行斬斷閱該日商先後來函其藉端索詐正可槪見若不禀請憲台照約飭遵則以後設遇此等遭風船隻究竟應否救護轉覺進退兩難事關交涉不得不據情禀候憲示辦理軍界 
[萍鄉匪徒滋事　南昌]  
　　江西萍鄉縣所屬之上栗市桐木一帶地方向爲匪徒匿跡之所雖經官軍清查仍未盡絶根株現該處匪徒又敢時出行刦附近行人及居民財物當經官塲派兵捕拿匪等乃聞風避匿無從搜捕蓋該處山深林密匪徒易於托跡行旅居民均有戒心 
[營兵聚毆都戎之結司　鎭江]  
　　鎭郡天仙戲園有多數營兵觀劇并不給資適徐都戎懷禮亦在該園謂營兵如此行爲極爲軍律所不容各兵聞之抱恨趁都戎走出園門之時聚而兇毆旋經某管帶勒令兵等前從都戎公館服禮始得寢事 
[晋撫電調鄂中武員　武昌]  
　　晉撫實湘帥現因編練新軍需員孔亟電致鄂督調取湖北陸軍將校李成龍馮漢章二員赴晋襄冋訓練 
[飛划營裁撤弁勇之怨言　蘇州]  
　　蘇垣划營陳遊戎得龍議將飛划七營旗裁併爲五營改編營制裁撤官弁勇丁共有一百餘人近日又以汰除老弱撤換弁勇甚多所補者湖北等處人居多傳聞被撤各弁勇等頗有怨言以飛划各營去冬迭次與梟匪接戰不爲無功一旦梟匪平靜即被裁汰未免令人心灰云 
學務 
[舉定中學監督　寗波]  
　　府中學堂監督一職屢舉屢易久未聘定現經甬道當衆舉定馮君子蕃接任其事昨夏太守已照會該紳准下學期接辦矣 
[改辦初等小學　浙江]  
　　處州府蕭郡守前以處欲民尙質樸地多空曠且土尙肥沃民間不知種植即於該郡創辦種植學堂旋奉馮中亟批以種植爲　科專門必須有高等小學畢業程度力合入堂資格且目下亦並無專門農師合格敎員徒取新出書報依文解說無裨實業有此經費應即改辦初等小學庶不媿國民敎育當批飭現任常太守查復在案現由常守禀報遵飭改辦初等小學已經開學並將章程禀送立案已奉各省台批飭照辦 
[撥解師範學費　浙江]  
　　諸曁縣禀詳提學司略謂每年應派解省城兩級師範學堂貼費三百三十一元四角二分八釐查諸邑考試經費每年應提錢九百串奉飭以一半提省一半留縣作興學之用師範學堂亦爲地方與學普及起見諸邑是項留縣一半考費尙未提用又無别項公欵可籌現奉派師範學費擬即在留縣一半考費内提解已奉提學司批飭照辦 
實 
[批飭調查墾牧公司　浙江]  
　　常山縣官紳集股創辦墾牧公司擬具章程呈請立案奉浙撫批示云禀悉集股設立墾牧公司以闢利源事關公益自可准行惟股本注銀一千二百五十元僅敷試辦所稱西峰寺 
 
 

Page 12

 
 
閱所擬章程大致尙妥第一條荒山田地槪由公司勘記跡近壟斷萬不准行第七八九條辦事員互相　考自爲防弊起見惟分爲五大扇所謂扇者是何意義仰農工商鑛局調查明確飭縣詳復 
[官紳會議礦務　濟南]  
　　日前魯撫袁海帥招集山東紳宦吳樹梅孫葆田宋書升等商榷維持礦務約有五句鐘時方散聞吳君尙籌有一保存之法請衆商决其餘諸君則唯唯而已 
[典商求改洋碼　松江]  
　　典業董事黃信元擬改洋碼禀請華婁兩縣俻案華尊張令批云據禀銅元充斥典業折耗嗣後擬改洋碼滿洋用洋滿角用角自係彌補之法惟出入踐碼由來已久今出則錢碼入則洋碼當此洋價飛漲質户受虧必起衝突果欲改章應商由總商會禀請上憲核示遵行非一二縣俻案所能照准也 
[奉省設立官運局　奉天]  
　　江吉兩省食鹽向來均由鹽商至奉天購運近日奸商嗜利時有夾帶私鹽之弊鹽務總局總辦陸潤生部郎宗輿特禀商三省督撫於江吉兩省設立官運局以除積弊現吉省自七月初一日起江省自八月初一日起以後食鹽均歸官運惟此項官鹽均由火車遞送若不規定運費與從前由商家販運無别已照會南滿洲鐵路公司如何辦法該公司即照覆格外輕減以篤邦交而敦睦誼云 
[保全天寶山礦產辦法　奉天]  
　　天寶山礦產豐饒外人涎羡已久故關於礦務交涉甚多非妥籌自辦之法不足以對待外人昨由交涉司將該處礦務情形章程條約曁一切妥籌辦理之法詳告東督并請核示辦法刻已由督帥據情咨明外務部百核前案矣 
雜記 
[開辦地方自治之怪現象　蘇州]  
　　吳江縣屬之盛澤鎭因李邑侯照會防廳鎭董試辦地方自治頒發選舉簡章一條（一）由紳學商選舉議員十六人複選辦事員六人襄理局務（二）選舉者之資格以出仕遊庠中學卒業者納稅五十兩以上者資本二千金以上者統以二十五歲爲合格如吸食洋烟者一槪屏斥（三）被舉之資格與上略同惟年齡統以三十五歲以外六十歲以内爲合格至二十四日下午開會到者五十餘人搖鈴入座後施廳廉爲邑侯代表到會宣佈簡章令各投票公舉詎會中交頭接耳坐東移西各挾私見龐雜投票對已則不問有無選舉之　對人則不論有無被舉資格白般怪狀一時盡露致有趙得出舉袁尙書局外人舉張相國等票及檢查票數則票浮於人情弊顯見不獨選舉者　背簡章且被舉者未盡合格所舉定十六人中吸食洋焑者居半於是闔鎭譁然咸謂禁烟爲自治要務如若輩之不欲勿施恐難任噫個人一方面尙不能自治何得爲地方自治之表率耶選舉時已腐敗若此安得收實行自治之效果耶不禁爲之三暵 
[縣令售賣軍火　山東]  
　　萊州府濰縣令曹某自蒞任以來專以搜刮民財爲事聞日前又將該縣所　之護城火藥若干箱賣於該縣東南鄉胡朱村一帶之鄉民現聞該鄉得此火藥甚爲不靜 
[蘇撫賑助鄂省水災　徐州]  
　　鄂省水災甚鉅業經鄂督電蘇乞賑現蘇撫電復允助銀一萬兩已飭司速解 
[局員因事撤差　湖南]  
　　湘省兩湖賑糶米捐局收支湖北候補知州童光漢將局次存放各號私自生息又將四月分外局解欵五萬拖欠不報湘撫岑堯帥即飭該牧銷差 
[禀請奏革舉人　浙江]  
　　上虞舉人王延耀前被紳學界曹振采等聯名赴省禀控謂其侵呑大覺寺產當奉省台批府飭縣確查禀復現由葉大令查明屬實禀請歸入前次誣陷私運軍火案内將該舉人即行奏明革職以昭做戒 
[華令設局戒烟　松江]  
　　華尊張令以禁煙爲近時要政故於清鄉案内照會四鄉紳　調查勸戒近復捐廉仿照林文忠忌酸補正兩方製就九藥就署東習藝所　設局勸戒並將藥發給各鄉一例勸戒 
清談 
[罷學之留學生] 　　　（酉陽） 
　　有寳。焉在海外。國人欲得之。畏其險遠。不敢往。懸賞募壯士。壯士應募請往。國人喜甚。開歡送會。祝之曰。壯士實代表吾以行。載賣歸。願以國爲壽。壯士亦慷慨　負。曰必報命。旣往。寳主人頗矜貴。遇壯士不以禮。壯士大反對。自計曰。彼所以難吾者寳耳。吾不欲賣。彼技窮矣。遂辭去。主人慰留之曰。本非招君來。亦不麾君去。君善自爲計。壯士怒甚曰。吾國豈無寳。乃必需汝寳。拂衣徑去。至國。國人開歡迎會。謂壯士必已得寳。舁國伏道左。壯士見之。乃大悔恨。遂逃去。不知所終。 
[抵制貴福之上策]  
　　寗國府人抵制貴福第二條辦法。貴福允不到寗。所有一切用費。寗人當集資歸　云。是區區者。欲買貴福不來。所謂操豚蹄祝　篝　。當爲之轉一語曰。貴福允不到寗。所有寗國府知府之進欵。寗人當集資代送。悉如現任例。如此則貴福可不來。 
　　若辦不到此。更有中策。在寗國府中。預備一秋瑾。獻與貴福。貴福或亦不來。 
[新水滸]  
　　再講朱三李四見了王婆。就要央他做說風情的賣賈。王婆故意刁難。不肯去幹。两人斜緾半日。天色已晚。三人正欲回家。只見一人肩了一盞紙牌燈。慢慢地走來。王婆雖沒讀過書。却也認得幾個字。王婆定晴一看。對朱李說道。當中两個大字。不是新園二字麽。我聽見新園裏著　好看。朱三道我也去過。有什麽好看。一片荒場。幾個古墓。三張蘆席。數根竹籬。好看什麽。王婆道。不是什些。我聽見裏而還有許多。李四道。許多什麽。不過幾齣影戲。三句灘簧。花木也沒有的。山水也沒有的凉亭也沒有的。水榭也沒有的。還有許多什麽。王蔢道。我聽見裏而好看的事甚多。山水花木。本是雅人賞鋻的。上海那裏尋得出許多雅人。隨便那裏。只消有了幾個女人。那些人猶如蒼蠅一般。聞著了臭味。自然會集攏來。飛不開去。我聽見那園中。至二三點鐘的時候。游人愈衆。人家的小老母也有。妓院的倌人也有小。家碧玉也有。犬家閨閣也有。你旣去玩過。你也曾看見那些婦女們麽。朱三本沒有去過。只聽人家說話罷工。今被王婆一詰。乃住了嘴不做聲。一想旣經說謊。不免等我說　到底。乃答王婆道。爲何不看見。且看見人家一個千金小姐。生得十分嫖致。看見了我對我笑了一笑。我也對他笑了一笑。我正欲與他說話。他即　頭看了别處。王婆笑道。如你這樣曲辮子到園中去做什麽。難道進去做扒手不成。　　　　（未完） 
 
 

Page 13

 
 
[無求不應]  
　　司命灶君之靈昭矣久矣然其爲神無所考宫中小神耶何能操鑒察善惡之權天上大神耶何祀於厨下穢褻之地培以世俗所供奉證之古書是一是二尤詳考而不能定淮南子汜論訓謂炎帝作火官死而爲灶神史記天官書謂文昌宫第四星曰司命是司命與灶非一神可知禮記祭法篇司命與灶序列七祀之首末尤二神之確証又屈子祀司命之詞分大少二篇更不獨灶與司命非一神即司命且有二矣乃世俗直合司命灶君而一之坊間敬灶諸書大都載張姓字子郭名單（案雜五行書有謂灶神名禪字子郭俗本盖據此而悮禪作單也）至生於何代神於何時則槪闕如至有謂司命孫昆崙山中一老母老尤道家附會謬說培方莫衷一是光緒丁未戌申以來通衢條貼爭傳湘鄉周必達家司命灶君之靈應培謂凡有家者靡不供奉司命灶君何獨於周宅者爭揚其名益疑之迨舊冬培患氣痛疾甚劇百治罔效培内子陳氏聞其靈應遂即夕當空焚香祈禱敕水服之不數日培疾果勿藥得痊噫異哉培不能明辨其爲何神究不能不深感其靈矣禮云有功德於民則祀之培敢請以考定之事質諸高明不禁拜手稽首而上頌曰無求不應　　沐恩信士黄式培謹錄 
[奏辦湖北籤捐彩票頭彩五萬元七月念二日開彩]  
　　本局奉　湖廣總督部堂奏明開辦第七十九會票額設六萬張每張售洋六元中彩共九千九百九十八號計六張中彩一張以七成餘發彩派出彩銀之高比各公司爲優准定期七月念二日在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭信成銀行樓上○外埠來信力票力一槪本局不付統歸自給○再得彩紅票如無本局騎縫圖章以及長方上海分局小印槪不收票兌銀因無根可查也特白 
[查拿冒製僞艾羅補腦汁人賞格]  
　　自艾羅補腦汁暢銷華地僞冒之藥甚多俱經本藥房設法查獲歷次禀奉中西官懲辦案有不意前者甫潔後者繼起近口又由江海新關查獲漏稅之僞汁二打諭飭拍賣充公於西歷六月十九號即華五月廿一日由瑞和洋行拍出其一打係晝錦里洪人和絲線店所買因察知有異持至本藥房查對眞僞顯分蓋僞者其魚鱗包皮紙作淡紅色并無蠟光且瓶式參差不一仿單缺少飛鳳牌及不准冒牌等各紙頗不完全也本藥房察悉之下以此種僞汁不知何藥所製殊碍艾羅及本藥房名譽除念洪人和實係拍來有拍賣單爲憑當場將僞藥扣留給予眞汁一打外現須查拿製售之人以憑送官從重究懲爲此登報布告如有知風報信並交出冒製確據獲到其人者本藥房當酌量所製僞藥之多寡酬給賞洋至少自二百凶起至五百元止本藥房儲洋以待務希閱此廣告者千萬洋意爲幸　上海三馬路中法大藥房啓 
[遷移開張送彩十天]  
彩物花名並送彩章程載在於七月初一初五各報上 
　　七月初一起　七月初十止 
　　上海河南路老巡捕房北東亞公司書藥局 
[北洋灤州官礦有限公司招股廣告]  
　　啓者本公司蒙　北洋大臣咨准　農工商部立案註册奉飭開辦先集股本行平化寶銀二百萬兩分整股零股兩種整股每股銀一百兩零股每股銀十兩官利長年八厘欵分兩期交納次日起息中國紳商士庶均可入股查此礦業用土法開採煤質極佳煤層極旺地勢兼占優勝並蒙　部允特别寬展礦界他礦不得援例如在本年九月以前交欵附至十零股者另酬紅利股一股作爲優先股一律給息關於營業内容悉按商規參照商律辦理現已集有官股五十萬兩商股數十萬兩額滿立即截止如有願入股者本埠請至本公司與天津銀號兩處取閱章程交納股本外埠可向天津銀號所設之分號内交欵匯費自給特此奉聞幸勿自悮此啓　天津三叉河口玉皇閣内北洋灤州官礦有限公司啓經收處上海天津銀號庽寗波路一百三十五號興盛棧内　天津天津銀號　保定府天津銀號　唐山天津銀號　北京天津銀號　張家口天津銀號　漢口天津銀號 
[横濱正金銀行上海分行新行鈔票洋圓]  
　　謹啓者本行資本金洋一千四百萬元公積金洋一千三百七十萬元分行設在英國倫敦法國里昻美國紐約舊金山布哇香港孟買東京神戸長崎韓城仁川釜山等名都大區諸有交通以及中國上海漢口天津牛莊北京烟台大連旅順鐵嶺奉天安東等處亦歷有年數專辦銀行應有一切交易無不克已招接存欵更竭誠實久蒙　中國達官巨賈交相稱許本行格外精心研究接應　惠顧現由總行刋到新式存單以及相與往來支解薄集均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存欵在横濱本行者半年期息五厘長年期息六厘如存欵期滿准在横濱支取金洋上海取銀亦可横濱存取核算則以日本金錢交付隔時駐明定價如在上海則以元寳銀交付庶幾市面先令上落貴客毫無耗損可昭平允如欲存在上海分行者常年期息五厘半年期息四厘半三個月三釐半平日往來二厘半以副交厚同文之來誼其餘匯票押票存接周到有美悉臻如蒙　惠顧請至本行面議可也 
　　横濱正金銀行分行經理人長鋒郎謹啓 
[恭遵御方虔製痰喘半夏元小兒福幼丹]  
　　考本草半夏治病功用甚大然須修製得法方能奏效本堂先人在軍機時曾患痰嗽氣急之症所服各家半夏不下數十種竟無效驗旋奉聖上賜此四十八製半夏元等方恭製照服不旬日其病若失在京親友乞方求藥者踵至不絕咸知實係除痰定喘仙丹宫中嬪監數千人至今無痰氣病者全仗此藥之功本局廣製發兌以來北京一帶信購爲最多因恐遠省未能周知特再廣告病者願天下同除此疾甚所厚望焉　半夏元能除老年痰嗽氣急　少年勞咳吐沫　哮嗆痰多　痰飲痰厥　肝胃氣痛　多夢遺精　濕痰胃呆　婦女白帶　小兒驚風　雖至氣喘欲脫　牙關緊閉祇須將烏梅擦開牙齒用藥三錢化開灌下能咽者立可氣平回生歷試神驗定價大瓶二元四角小瓶一元福幻丹耑治小兒百病以急驚痙厥咳嗽肺閉　肺風痰喘　傷風寒熱胎毒胎火等症服下不到一時藥引痰出不留腸胃不傷正氣此方自承　恩錫在京向合施送立有神驗治病尚多統詳仿單定價大瓶一元小瓶五角　上海老垃坂橋堍貽德里五弄第三家嘉興錢靈蘭堂啓分銷處南市同益里靈蘭分局 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏撰成第一次統計表册並規畫司法統計大畧摺]  
　　奏爲臣部遵設統計處撰成第一次統計表册並擬規畫司法統計大略請旨飭行恭摺仰祈聖鋻事竊光緒三十三年九月十六日奉慈禧端佑康頣昭豫莊誠壽恭欽獻崇熙皇太后懿旨本日憲政編查館奏請飭各省設立調查局各部院設立統計處各摺片統計一項尤宜各部院先總其成著各部院設立統計處由該管堂官派定專員照該館所定表式詳細臚列按期咨報以備刋刻統計年鑑之用等因欽此仰見朝廷敕理萬幾綜覈名實之至意臣等遵於十月在署設立統計處遴派專員詳擬章程表式先行開辦並於各司中遴派調查員鈎稽案牘逐月文表起自三十三年三月十七日臣部移交現審改併司所之日至十二月底止凡京省奏咨之刑名罪案秋朝審之實緩衿留部監罪　之出人名數以及職官會計奏牘文告一切應入統計事項均分類列表共得表三十有八至臣部奏設之京師高等地方初級各審判檢察廳自十年十一月開庭之日始至歲除日止所有民刑訴訟及職官經費看守所罪犯出入等類亦飭報該處據列凡爲表十有四中等詳加校閱凡司法範圍所應及者除大理院奏准自行辦理外臣部及各廳之事實可得而甄錄者略具於此竊惟統計之學以考一　政敎民物之消長而司法統計尤足覘人民進化之遲速與行政秩序相綱雜當匯全國之刑獄訴訟罪犯年齡貫通此例條晰縷分洪纖　舉使執法者有所考鏡奉法者有所監懲東西各邦皆合通國之君臣士庶以維持司法獨立之機關其司法統計亦列爲專科歲益精密中國古昔臬陶作十總五刑周官司寇掌邦禁訝士掌四方之獄訟諭罪刑於邦國小行人適四方察天下之刑禁逆順作惹犯令者各爲一書以反命焉是東西司法統計之制亦略基於此今提法使旣未徧設直省州縣統行政裁判而兼之凡奏咨達部者有刑事無民事而刑事亦例止徒流以上之科無笞杖以下之案其外結而　經報部及州縣之案未報省府者奚啻什伯茲表所列刑人數自三月迄歲終僅三千四百九十有奇臣等循覧再三深處疏漏旣無以副聖朝明弼之治且恐有稽憲政成立之期爲此籲懇　諭令各督撫除例應報部案件仍照舊章辦理外應飭所屬府廳州縣將承審管理之刑獄詞訟　結未結無論巨細分别刑事民事按月禀報各省調查局列表呈報按年咨送臣部其已設提法司省分即由該司列表呈送並將已設各級審判檢察廳之規制案牘一併詳報到部以備編纂庶司法統計可期逐漸完全如蒙俞允應由臣部咨行各督撫遵照辦理除將表册咨呈憲政編查館外所有遵設統計處撰成第一次表册曁規畫司法統計大略緣由謹恭摺其陳伏乞皇太后皇上聖鋻訓示謹奏六月十八日奉旨依議 
本埠新聞 
[江督批准緩議拆城]  
　　昨爲本邑保城公會常會之期到者百餘人先由會員宣布城鄉調查情形及各會員議案旋傳示江督批語照錄如下紳耆士商楊德鑅等禀批查上海塡河築路添闢城門以期地方繁盛前已會同撫部院查明有案至拆城之議原不過爲交通利便起見若衆議未能僉同自　容輕於從事茲閱來禀所陳五害亦復持之有故果能添闢寬大城門使内外馬路銜接無礙交通則拆城一節自應緩議以期于商務輿情兼籌並顧即蘇松太道轉飭知照仍候撫部院批示 
[學部飭購新敎科書]  
　　管學大臣張中堂以學部從前鋻定之各種敎科書大都不合體裁爰又派員督同校止其外間各書坊新出各種敎科書未經學部鋻定者亦應一體調查爰特分咨南北洋大臣飭購各書坊新出之各種敎科書每種二份送部詳校茲江督端午帥已札行滬道代購送候轉呈鋻核 
　　浙江旅滬學會呈藩學憲文。（爲考試游學歐美學生事）考試游學歐美學生事奉到冬江兩電仰見憲台提倡學務栽培後進西文襄校師再三物色始於本月初二日延定王子仁視察李登輝孝廉曁游美學十趙士北濮倬雲四君分科校閱除濮君已在杭州外餘於初五日專輪赴省業已電禀壹是矣子仁觀察旋因學務怱忙未能離滬改聘留比羅文大學生李韻笙君（中略）查報名册内有胡以魯胡文濱張立明曹錫爵四生係前撫憲聶中丞派赴日本學習師範此番雖已畢業尙在義務期内如蒙錄取是否於塡寫親供時加長義務年限並令仍學師範以歸專一之處務乞鈞裁連日與襄校師李趙諸君討論歐美大學課程僉謂英爲最高學費尤巨中國咨遣學生頗不合宜工宜於比農商師範宜於美但能精通一國文字並普通學科完全者即便可直人大學聽講時事艱艱需材孔亟似不必拘泥通曉三國文字爲責備求全之計現時能多派一人他日多獲一人之用云云所言確有見地伏乞採擇施行 
[學校旅行蘇路車票規則]  
　　（一）凡學校旅行人數在十人以上而有人帶領者在蘇路滬高綫内乘車一律減收半價（二）照第一條辦法須有該校監督或校長之信函爲憑並須蓋有該校之圖記（三）無論公立官立私立或敎會所立均得照上開辦法惟須先向本公司營業所掛號並附該校圖記式樣以資查核（四）如人在五十以上應先期知照上車之站以便預備（五）上車人數應於信函内叙明學生幾人職員幾人有無校服並帶領者之姓名倘人數多於信函中之數其所餘之人應照常例購票（六）如被查出假冒實據應照常價加倍罰繳惟出信之校是問 
[商勸洋人收回地價]  
　　洋人李德立前年購買崇明縣境馬鞍　山地由滬道札飭該縣勒令　業主退價贖回迄未議結茲蔡觀察查悉該洋人現仍留滬特定於下禮拜六（即本月十二日）午後三時邀該洋人到滬北洋務局面商退價贖回辦法並請蘇路公司總協理王丹揆王勝之二君届時至局協同商勸 
[嚴飭查報罰欵]  
　　公共公堂審案罰欵曾由滬道飭令按月摺報 
 
 

Page 19

 
 
在案茲蔡觀察以該廨並不遵辦且近來遇案判罰不無苛濫以致外人嘖有煩言昨特札行寳讞員迅速禀報勿再抗延 
[更正]  
　　初三日本報紀紫銅板未曾納稅一節茲悉此事實係訛傳緣老順記號商曾有紫銅板裝運青島爲新關所阻經該商號聲明原委即准報運出口該號在滬經營數十年無論何項進出口貨物從無偷稅取巧情事此次雖係訛傳殊關名譽合爲更正以昭核實 
[城内]  
　　爭充地保○本邑二十八保十二圖地保業經李大令准予許仲虞充當茲該處總董金十林赴府禀控　奉批示云充一地保耳紛紛爭執已不可解許仲虞係許亦園胞侄爭執不休尤爲可怪惟該圖承充梱保旣有向章如果許仲虞不應充當斯役何以該縣竟予照准究竟有無情獘據稱具保之秦耕泉一圖中並無其人究竟是否虚揑　上海縣查復核奪一而仍照章辦理毌任爭執 
　　借端勒詐○初三　北三舖天官牌坊李顧氏家誤翻火油燈旋即撲滅該處夥甲聞之即託言束區定須究罰提充聯合會經　該氏除將壽衣當洋一元外另向鄰右　借湊成二元付彼收去茲被聯合會調查得　禀明區長立將該甲提局重責五百板詐洋追還并問是日該舖正甲因收洋龍捐將會友辱罵斷令到門服罪其事始寢 
　　私和命案○副北二十七保十一圖地保沈春山之夥陸阿四（即麻皮阿四）因私和人命由巡警局汪總辦將牽涉之徐子卿　得勝等三人一併送　請爲訉辦 
　　　進昭雪○閘兆永昌絲線店主俞德泉之妻邰氏呑烟身死由屍父邰子卿投縣求雪等情已　前報昨晨　　邰子卿供小的在松江貿易聞信回滬已被俞德泉母子擅行收　事後訪問鄰居僉請女兒身死不明且時遭俞之姘婦秀英虐待以致呑烟身死求恩伸雪大令謂爾女呑烟身死如欲開棺檢驗　能具　指實否邰不顧具結判各退去候再訪查　辦 
　　火　肇禍○老北門内天益紙店失火一案昨由本縣李大令提訉該店主邱啓堂供稱店内貨物値銀三四千两所保火險僅有二千两實係學徒無心失火且事前亦無搬箱之事求鋻學徒馮德林供因取紙錠潑翻火油燈致肇此禍訉之被灾各鄰天福園等均稱該店保險失火情屬可疑大令謂邱雖無縱火圖賠實據然店中多儲火油亦應科罰判交差查明核辦 
　　官事○署揚州府興化縣知縣劉澤青分省試用同知董恩培滬軍營管帶吳保如昨均到道　見新委巡警總局巡稽課昌朱光第禀銷四路一區副巡官差候選縣丞周登萊禀知由杭回滬試用縣丞嚴善增禀銷代辦　陸家行巡防局差 
[南市]  
　　直道可風○恒豐麻袋店夥孟育耕私收客　洋一百二十四元由伊父自行出首扭至工程局請究有耕供該店執事潘怡　　使判孟父將子當堂戒貴把限理　 
　　久假不歸○顧友生因木作頭傅雲記　地造屋欠租未還令又轉租與某僧改造福壽庭昨至總工程局控奉傳訉傅供詞支吾判交保出外不准建廟 
　　不甘爲妾○周錦仁家婢女冬梅前被已歇庖丁朱菊生拐逃控奉工程局判朱押辦在案茲由傎探至蘇州將婢提回昨日　訉朱仍不認拐逃質之冬梅供因主人欲將女子賣於維姓爲妾女子不顧是以赴蘇幇工求恩判留候訉明核斷 
　　車夫可惡○許羅氏乘高三東洋車途中爭論車資高將車驟停致氏子跌出受傷訴由巡士解至工程局判高戒　二百下交保開釋 
[閘北]  
　　課員失竊○巡警局楊課員失竊包車一　由偵探查悉消旣於英租界清和坊一案妓女金小桃處當即禀知裁判所照會捕房吊贓核辦 
[英租界]  
　　飯店失火○南京路匯中西飯店於前日上午十點餘鐘失愼幸即灌息房屋未損 
　　學徒自棄○虹口蓬路米店主陸阿有偕見証孫銀桂控告學徒陳阿福竊取鈔票洋二百十五元由探查獲昨解公堂訉究陳供在陸處學習三年所竊之洋已用去十五元判押改良所三月期滿著家屬令回管束 
　　私開烟間○粤人梁良記未領執照在虹日私開烟間爲探查獲昨解公堂請究判罰洋十元烟具銷燬 
　　多排烟榻○潮州人周四添朱蒸章在新閘路開設烟間多排烟榻爲工部程查捐西人查獲昨解公堂請究判各罰洋十元再犯封閉 
　　妨碍衛生○靜安寺附近源升牛奶棚主婦李趙氏出售攙水牛奶爲工部局查悉禀奉公廨傳訉判氐罰注一百五十元充公 
　　准予交保○裕補紗廠控同茂花行主薛山樵朱培甫李韻由串呑巨欵昨由公堂復訉薛等延某律師到堂譯稱被告在押已久不能料理請交保出外調處中　官准之判一併交保候訉 
　　一女两字○崇明人徐微川控祝梅郎將伊女月珍改嫁於王月山之子爲妻昨由公堂提集人証研訉中西官以各有不實諭令自赴崇明縣控告 
　　繳洋開釋○　商　發洋行前控徐荷生欠銀三千餘两曾由公　判徐收押西牢三年在案茲徐已將欠欵理清由該行主訴知德領事轉告公堂將徐開釋 
　　公堂瑣案○趙永勝竊洋人古銅香爐押捕房二月陳雲齊控東洋車夫徐文圖與車主袁國明申呑皮夾袋内銀洋等物昨　提訉判徐袁賠洋一百元押候繳洋釋放應王氏傷傭婦王顧氏控李張氏苗吳氏呑沒珍珠二十六粒訉無證據判交保候查 
[美租界]  
　　查驗華捕○華捕頭張某昨揩西醫至各捕房傳齊通班華捕逐一驗看因恐下　生瘡或致傳染也 
　　跌斷手臂○王光裕乘陸富金之人力車至北四川路橋堍陸忽仆地致王跌斷手臂由捕帶入捕房將陸管押王送同仁醫院醫治 
　　補領執照○塘山路二百二十五號等房屋修理竹笆未領執照由捕房飭探傳諭　主王阿根迅即領照如違傳究 
[法租界]  
　　一再展限○新開河浜鈞昌洋棧起火被控經公堂迭訉十餘次始判定棧主鄭子雲罰銀三百两貨主汪秀　朱杨恩各罰銀五百两現延宕两月之久俱未交案昨復由公堂著保交案據供因保險紏葛在英公堂互控未結仍請展限中西官以判欵與英公堂案兩不相關未便藉詞推諉姑再寬限七天措交如違未便 
　　馬夫殘忍○工部局垃圾馬車夫孟王仁將裝運坭石之馬車倒拖並將馬鼻　傷爲局中西人查知解廨請究判押七天 
　　吊齊贓物○曹龍生前將金表持往某押舖求質店主以曹形跡可疑送入捕房旋有曹三和投稱此表出洋二十四元購來因有急用倩胞弟付質等語詎彼時適有失竊金表及金練之某洋人報竊給與觀看確是失　曹始直認竊來所有金練寄在曹啓明洋鐵店内並另與陸祥茂串竊某洋人家銅爐各物寄在張阿二處茲由包探一拼吊案　龍生押一年三和十四天餘人各各押一月　　小竊收押○薛金大竊王金生鞋子等物曹阿二竊孔　高家絲襪嚴阿如竊周青福衣服俱被獲住送　判薛押二禮拜餘各押七天 
國外新聞 
 
 

Page 20

 
 
[美總統籌商要政]  
　　初四日紐約電云美總統羅斯佛近在紐約與共各黨首領會談甚久聞係討論地方事宜外間咸謂羅總統現正設法阻止復選虚和斯爲候選總統 
[美國試驗飛行器]  
　　初四日紐約電云美人法曼近在紐約附近試驗空中飛行器頗著成效 
[荷蘭加派戰艦赴委]  
　　初四日紐約電云荷蘭政府前派巡洋艦一艘赴委内瑞拉要求委總統開斯屈洛謝罪茲復加派戰艦一艘以上譯泰唔士報 
[英德擬聯絡工業]  
　　初四日倫敦電云有工黨代表多人擬於耶穌降臨節後七日游歷德國聯絡英德工業 
[秘魯需用日工]  
　　東京移民公司近接南美洲秘魯國來電謂於今年西九月間派日工千名前赴該國 
[海參威韓人排日]  
　　東京朝日新聞接海參威電稱該處韓人排日思想益形激昂日人寓居韓人界内者不敢再居皆須移寓他處以上譯字林報 
[法國工人暴動]  
　　初四日倫敦電云法國屈萊特爾及雜搿羅克斯兩處近有工人暴動　頗激烈巴黎附近維萊呂符地方工人竟阻塞道路向兵隊亂擲石塊又以手鎗轟傷兵士數人或以瓶器雜物紛紛抛擲兵隊情急乃開鎗轟擊工人力不能支竄入郊野復爲騎兵尾追乃奔據鐵路高堤騎兵舍騎拔刀紛擁直上傷者復有多人初五日倫敦電云巴黎附近之暴動實爲革黨之舉動起事之前工黨協會曾發宣告書命全璄工人羆工二十四小時欲使資本家俯首屈服幸兵隊遏制亂事大爲勇毅改暴動之人已受挫敗而止 
[英國上下兩議院之齟　]  
　　初五日倫敦電云英國下議院議員皆反對修改飬老議案有爲此事損害下議院權利者有爲名譽起見者上議院萊恩斯唐對於此事大不爲然謂下議院之舉動將阻止上議院改革社會問題云 
[各國擬訂海戰軍律]  
　　初四日柏林電云英國擬編纂海軍戰律凡戰時禁制品封鎖海港並處置中立國船隻口岸各律皆包含在内以上譯文匯報 
[烏利文行訟行久訟得直]  
　　一千九百零三年播喴行控查港烏發賣無牌八件表及有牌貽拿各表一案被告以該行跡近壟斷頗懷不服播喴先至香港審判署控告問官判令兩造各認虧耗烏利文行甚不滿意又至英臬同署上控由正副臬司會審止臬司判仍照前斷各認虧耗副臬司謂被告毫無差錯不應認虧於是案　未結後又由被告邀同律師至英　倫敦都察院上控茲於上月在香港接到英京來電得悉此案已經審結被告烏利文並無不合八件表貽拿表貽可鎗售所有兩造堂費律師費及一切用費約銀十萬元歸播喴行獨認烏利文所有虧損亦斷令播喴認賠　爲數外頗不少云譯香港西報 
小說 
[敎育會] 　　（二）　　　（旡生） 
　　叮噹。！叮噹。！！叮噹。！！！ 
　　噫。此其聲。非敎育會。開會之鈴聲耶此其地。非敎育會職員之會塲耶　　時則壁間自鳴鐘。方指一句。爲某郡敎育會常年大會期。先後。到會者。都百數十。列坐兩旁。其中坐者。四曰某甲。曰某乙。曰某丙曰某丁之四人者則某某四州縣所舉之代表員。參議一郡學務者也。 
　　時旣届。糾儀員遂鳴鈴開會。書記員復報告一年來學務情形。書記員旣報告。畢會長遂登塲。會長年約四十許。服甚華。戴五品冠服。衆會員。咸拍掌。表歡迎意。會長旣入席。囁嚅半响。始於袖中出簿藉。一對衆宣言日。本會年來。財政。甚支絀。欲建屋舍無欵。欲辦。事無。欵欲佽助某某。學校。無欵。鄙人。不得已創一特别捐。凡來此蒞　者。舉熱心諸君。子願諸君子解囊。助僕僕感且不朽。言已。目灼灼左右。顧審諸人面色而不及其他。久之竟無一人應書記員見狀奮身登塲。以手作招邀　。又圈其無名指。及拇指示人曰。是面團團者。厥名爲洋錢。顧諸君速以此助僵長。言已。仍無一人應。於是。書記員。復作。聲曰。速捐速捐。三五元不爲少。百千不爲多。也未幾。仍無一人應。 
 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
