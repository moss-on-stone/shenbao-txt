# 1920 - 229 - 4917066

 

Page 1

 
 
   
 
 

Page 2

 
 
   
 
 

Page 3

 
 
時評 
[新舊之北京（老圃）]  
　　北京之内閣曰新内閣其總理曰新總理其國會曰新國會皖直戰爭之嶄然見頭角者曰新人物段派失敗後取而代之者曰新勢力今日都中之所見所聞幾無一而不新世情惡衰歇萬事隨轉燭但見新人笑那聞舊人哭此之謂矣　　然所謂新内閣總理者仍是安福時代之内閣總理所謂新國會者仍是安福時代之國會所謂新人物者仍是武人所謂新勢力者仍是武人今日都中之所見所聞實無一而不舊離離原上草一歲一枯榮野火燒不盡春風吹又生此之謂矣　　嗚呼新即是舊舊即是新並育而不相害並行而不相背亦天地之大矣命令 
　　二十二日大總統令署内務總長張志潭呈請將山東濟南道道尹張仁濤濟寗道道尹陸榮棨免去本職張仁濤陸榮棨均准免本職此令　　又令調任龔積柄爲山東濟南道道尹此令　　又令任命張慶澐爲山東濟寗道道尹此令　　又令任命沈爾昌爲山東東臨道道尹此令　　又令署財政總長周自齊呈請任命俞伯敭劉展超爲秘書均照准此令　　又令署賭政總長周自齊呈秘書金兆蕃署秘書林鴻集懇請辭職均照准此令　　又令署農商總長王迺斌呈秘書張季霙周德蔚署秘書范罕懇請辭職均照准此令　　又令署農商總長王迺斌呈請任命張翼廷傅增育黄羲爲秘書均照准此令　　又令署司法總長董康呈請任命沈兆奎吳昌綬范兆昌爲秘書均照准此令　　又令署交通總長葉恭綽呈秘書趙啓華黄寳楠懇請辭職均照准此令　　又令署交通總長葉恭綽呈請任命陳慶佑盧毅徐銑爲秘書均照准此令專電 
[北京電]  
　　各機關對减政商榷執行困難曾付閣議討論靳亦無切實辦法交各長官查明人數復候取决某要人語予結果不過淘汰失勢之新交系與一部分段派（二十三日上午八鐘） 
[北京電]  
　　國民大會召集手續及辦法通電各省長諮詢各公團意見以憑中央根據辦理（二十三日下午十一鐘） 
[北京電]  
　　駐日公使决任胡維德顔親往胡寓徴求同意 
[北京電]  
　　京漢路停售客票係直軍調乘車輛不敷（二十三日上午八鐘） 
[北京電]  
　　李純復院電因病請假一月務乞轉告照准（二十三日下午三鐘） 
[北京電]  
　　岑復靳電東山再起望治尤殷統一之期指日可待茲委託代表文羣轉述時局意見并爲有責任之商榷望卽賜予接洽 
[北京電]  
　　文羣十九自港發約二十六七到京和議先由兩方直接商洽再交和會通過發表 
[北京電]  
　　高梅闊夫現在四站（二十三日下午十鐘） 
[北京電]  
　　魯公民電請免懲張樹元（二十三日下午十鐘） 
[北京電]  
　　黑省會電新舊國會均不合法請同時取消（二十三日下午三鐘） 
[北京電]  
　　提署派探入交民巷道勝銀行搜查李思浩無獲旋悉有人洩漏李先一刻移俄使館 
[北京電]  
　　銀團因直省擅加鹽價破壞借欵合同提出極端抗議 
[北京電]  
　　黑孫電謝氏退駐大烏里暫不赴崴並聞有西北軍暗聨蒙俄竄入庫旂息（二十三日下午三鐘） 
[北京電]  
　　外傳吳慶桐兵變非事實 
[北京電]  
　　某代表語人南北和議並無希望直派有起張勳助粤攻滇説（二十三日下午八鐘） 
[北京電]  
　　黑孫電馬日日本大尉松榮由俄境押送華工五百五十名俄人五十名到滿據稱保運赴崴避難現將華工領回俄人則已歸日人擔保過崴（二十二日下午十一鐘） 
[天津電]  
　　直省頻年歉收今歲又旱一粟不收者九十餘縣收一二成者僅二三十縣各縣搶刦分糧之事時有所聞甚至全家服毒者而扶老携幼逃生關外者擁擠異常廣宗縣竟有聚數百人爲喫窮團向屯糧富户家强吃米榖極爲凶暴聞非將富户吃窮不可（二十三日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月二十四日星期二（申報第二張）舊曆庚申七月十一日（六）專電二 
[香港電]  
　　桂軍敗績（一）因指揮司令權限不清粤軍破大埔蕉嶺等各司令尚在汕茫無抵禦（二）粤軍恨 
桂軍相逼進退無路憤兵必勝（三）桂軍中粤人多受運動（四）省汕電斷（五）前敵欠餉劉志陸已由汕走揭陽卓廷貴退守湘子橋聞潮城破卓不死則俘沈榮光與汕官皆來港（二十三日下午四鐘） 
[香港電]  
　　督署接敗耗卽開緊急會議仍主增兵潮惠防擊惠鎭使劉達慶赴河源佈防（二十三日下午四鐘） 
[香港電]  
　　海軍赴汕原爲與北代表議統一及攻閩李抵汕後粤桂戰卽發知受騙林葆懌卽令各艦退往銅山守中立（二十三日下午四鐘） 
[香港電]  
　　粤軍已分數路圍惠州桂軍現守老隆揭陽惠來一帶 
[南京電]  
　　王克敏頃由滬偕章士釗李述膺劉光烈來謁李接洽和議（二十三日下午六鐘）世界路透電 
[俄波戰事之新勝負]  
　　二十日華沙電波蘭軍在華沙東北及東面緊追敗退之敵軍波蘭軍續在索柯洛特羅比新第亞拉獲勝俘敵千人獲單品甚夥波蘭軍且在賽特爾斯俘武裝之義勇兵若干人　　二十日紐約電共同新聞訪員由巴黎發來電報謂過激軍之被擊潰者迄今共有七師且失其所有之砲位白萊斯里土夫斯克之守兵已爲波蘭軍四面圍困又據巴黎電稱華沙公民委員會宣布法國維干將軍爲波蘭之救生者維干將軍答稱波蘭救生者實爲其全國國民如波蘭領補能善用其勝利則過激軍不日將陷於滅亡云 
[法國之對波蘭]  
　　十九日巴黎電福煦上將之參謀長兼駐華沙法軍事委員長維干將軍爲波蘭籌定戰略後波蘭軍依之而行戰線自桑恩（丹齊邊界大砲臺）起至格魯比索夫（在上布格河白萊斯里土夫斯克南面）止屢獲大勝紅軍除在中路者外無不退走四十至八十基羅邁當華沙方面波軍雖未多得土地但其所獲之勝利亦殊重要　　二十日君士坦丁電法國軍艦某號巡弋俄迭薩港歸此據稱俄迭薩儼如死城道無行人全鎭僅有四烟囱噴烟 
[英法之對俄波]  
　　十九日巴黎電駐法英使竇比爵士與法國外交總長今日繼續其關於承認藍格爾問題與波蘭時局之談話一日之内英法外交家會議兩次其第二次會議乃英使與英相在火車中會談之結果衆料英法兩政府不久將可協商妥洽 
[法美之對波蘭]  
　　二十日巴黎電晨報載稱美國大使今日至法外交部謂美政府對於法政府所持對波態度殊爲滿意該報又稱法巡洋艦二艘開往丹齊監視起卸運往波蘭之糧食美國巡洋艦一艘不日亦將開往該處助同監視 
[比國之對波蘭]  
　　二十日比京電比國獨立報載稱職工聨合會雖反對輔助波蘭而盎凡爾商行現仍裝運美人由來因倫發來之大批子彈前往波蘭 
[英相游美説]  
　　二十日哇太樺電紐約世界報稱英相喬治氏將於十月間游美與英屬殖民地會議英日續盟事此項消息發表後衆大注意此問官場尚未聞英相有游美之説不過知海外諸殖民地政府領袖將於一九二○年内會議以討論英日盟約耳但英相喬治氏未必能於冬季來與此會也 
[美國近事紀]  
　　二十日華盛頓電國務部前接開列福尼亞州知事史梯芬氏關於調查該州外僑置地問題之報告現正考慮覆文　　二十日西雅圖電羅斯福氏今日在此演説力主依國防之必要維持陸海軍增進海軍於太平洋濱岸上之便利並主張承認國際聨盟爲解决世界各國競修武備問題之善圖又稱今海軍於岸上之便利殊多缺點民主黨政府知太平洋艦隊須需更善之設備　　二十日紐約電國務部查懲屯積居奇員佛洛特氏曾與三大製糖廠代表會議旋據宣稱零售糖價於明年一月以前不致減落佛洛特氏謂本年糖之缺乏恐較上年更甚製糖家曾言古巴所産製糖之原料將不出二十萬噸此會乃應雜貨商之請求而召集蓋彼等聞糖價將落之謡殊爲恐慌也　　二十一日華盛頓電美國鐵塊半年産額現達一千八百四十三萬六千噸較前增多二百十五萬八千噸 
[各國近事紀]  
　　十九日亞姆斯特丹電聞荷蘭擬徴收駛入荷蘭口岸之外人船隻税　　二十日倫敦電一八六○年攻陷中國大沽口北砲臺之查泮林大佐病殁　　二十日比京電比國自由報載稱法國禁止鐵塊運入比國　　十九日墨爾邦電英太子取道巴拿馬運河回英時將游薩摩島　　二十日倫敦電泰晤士報稱煤商兜售華煤二十萬噸在歐洲交貨凈價每噸英金十鎊太平洋路透電 
　　二十五日漢城電警察署宣稱查獲謀以炸彈暗殺美議員團之黨案　　二十三日北京電中政府答覆日使小幡氏關於容留安福黨魁於使署事之牒文謂外交部對於日使之意見不以爲然想日使必不致任令安福黨魁逃脱又稱内尚有覆牒以駁日使所持之意見　　二十三日北京電政府嚴詞向廣州政府抗議南軍攻入閩省漳州附近戰事仍在進行中　　二十二日北京電顧維鈞以國際聨盟正式請書傳達政府請派代表參與日尼瓦國際聨盟第一次會議　　二十三日北京電交通總長葉恭綽致書各貧民習藝廠謂一九一八年出口之地氈共值洋三十三萬三千元一九一九年共值八十二萬元請各廠發展此項工業　　二十三日北京電聞議和總代表李純僅請假非辭職現因南北當局謀不假手代表而開議和談判李純頗來易着手辦理此事且言南軍攻閩障碍滋多　　二十三日香港電桂軍領　昨晨由汕　逃抵此間特有羣衆在碼頭示威反對苦力　拾石擲擊桂兵但爲警察驅散二十一晚某船自廣州運華兵五百名抵港擬赴汕頭爲警察所阻不得登岸苦力輩曾以石擲擊華兵幸警察卽加干涉未釀事端國内要聞 
[北京通信（吹萬）]  
　　魯省會議長鄭君昨由魯來京外間對於其來京之任務傳説不一有謂其來京歡迎齊耀珊省長者有謂其來京請遣散馬良軍隊者又有謂其來京歡迎吳子玉督魯者記者爲欲明眞相特於今晨往訪之于華興旅館記者即以外間傳言相詢鄭君云余此次來京實負有兩種任務敝省在直皖戰事初起之時屈省長映光與財政廳長李欽濟南商會會長張肇銓省議員王鴻一合議發行魯省不兌換券四百萬將現金悉數吸收此項不兌換券由商會會長張肇銓蓋印負責十年後開始兌換現在山東巿面上但見此項鈔票現洋竟不可得見魯省金融界因此大起恐慌故特來京與政府商酌可否設法救濟抑由新省長齊君從速前往辦理善後外間傳言鄙人來京歡迎新省長者殆以此馬良軍隊其勢殆將出於改編惟敝省人民深畏該軍雅不願其改編爲本省軍隊擬懇中央仍將該軍歸中央直轄最好移駐他省至於改編經費魯省民窮財盡無力擔負亦希望由中央擔任此鄙人來京之又一任務也至於吳子玉將軍長魯魯民固極端歡迎者惟派遣代表來京歡迎則尚非其時迎吳必去田田爲人忠厚於敝省人民尚鮮惡感中央倘不之易魯民亦莫驅之也且吳子玉亦未必肯督魯倘田去而吳不來中央復簡一不田逮者令之魯詎不大失魯民望耶故敝省人民對於督軍暫取冷靜態度政府倘决易田則或有任吳之要求亦不可知　　記者問屈氏在魯發行不兌換紙幣曾否得政府同意其用途如何鄭君云此不兌換券之發行其初甚秘數日之内卽發行至數百萬究竟事前曾否得政府允許鄙人亦未探悉惟此券發行之時正近畿戰事將興之候恐未必得政府核准也至於前途則用供馬良之軍費者頗不少餘則不可知矣　　問魯人對屈究將何以處之鄭答云屈在魯無惡不作魯民恨之刺骨然今彼已去魯民亦不欲爲已甚雖有提議將屈扣留與之清算賬目者然扣留殊非易事必先得督軍之助力方可田督爲人忠厚必不肯爲此且屈之爲人頗精明其賬目亦不易清理也故擬一任其去不再作復仇想至於擅發不兌紙幣以擾亂敝省金融敝省人民或將加以控告但此時尚未之顧及　　問魯人究竟歡迎齊省長否前次歡迎電胡爲而發者鄭答云齊爲浙省受彈之人魯民豈能誠心歡迎之當免屈任齊命令發表時敝省人民即决定對於齊氏旣不歡迎亦不反對厥後因某派議員拒齊留屈人民知齊不來回屈且不去敝省人民惡屈甚齊氏之政績雖亦非佳然較屈則似稍過之故决避重就輕借迎齊以去屈齊在浙之政聲如此而吾儕迺對之表歡迎嗜痂之譏在所難免故電雖擬就而未肯發後來京詢吳秘書長士襄吳君以爲發愈於不發遂復拍發魯民之意不望得賢省長蓋以現全官場中固無賢者也但求得庸吏臨魯求其不殃魯民足矣齊氏縱在浙無卓卓之聲以較屈氏或不失爲庸吏其作惡之才當遠不逮屈敝省人民因靳翼青任屈氏以禍魯頗憾之今靳又爲總理矣吾民深恐拒齊而後靳復派一不逮齊者往故忍痛而爲迎齊之舉迎齊魯民之不得已也　　問馬良軍隊究竟能聽改編而無他變否魯　兵力究足以迫馬聽候改編否鄭答云馬部在魯者有邊防軍第二師全師及其舊部一混成旅而田督則僅有第五師一師且散駐各處兵力實不相當倘馬部有變五師或不足以鎭壓之故濟南人民日夜危惟馬　遣散在事實上萬辦不到即改編王旅長亦主非各軍官珍舊貫不可改編與不改編恐但能有名稱上之變換耳　　問外問盛傳王承斌將督魯魯民對之作何感想鄭答云王承斌爲何許人吾迺未之前聞得無爲王承斌耶余曰否王爲直軍旅長由吳子玉推薦者鄭君云鄙人固曾聞吳子玉有薦王某督敝省事敝省人民意倘子玉目來則極端歡迎其他非所知　　語至此記者遂興辭出以上所記爲當時談話眞相未敢稍參己意魯省議會中會分兩派王鴻一與鄭氏實各不相能鄭君所言或爲一方面之見然分别觀之或不難窺見魯省眞現象也（十九日晚） 
[北京通信（小草）]  
　　王迺斌到任後之農商部在昔農商部本以閒曹稱但近以來國内林墾工商漁礦諸業日見發展以故人民營業與實業行政交涉漸覺頻繁益以世界潮流澎湃東注漸趨於東亞一隅而我地大物博乃爲環球人士所注目即就中外合資開礦一項言亦已日見增多其他若工若商更可想見農商部爲總攬全國實業行政最高機關故其情勢必可追踪財交兩部一變其閒冷而爲忙熱此次戰事結束組閣開始張作霖氏乃特薦王迺斌爲農商總長説者謂其對於農商行政實具有一種目的其爲發達全國實業計特延攬此著名之實業家乎抑爲僅注重於東三省利源之開發特假手於王氏乎此均非吾人所敢知至於曹氏薦高竣霨爲農商次長則非有重大目的可以斷言現在王高兩氏均已先後到任計時歷一週矣此一週中爲日無多除更換三秘書外並未調動一人亦未興作一事也茲試述王氏到任後之舉動如下（一）呈薦秘書該部原有秘書四人當江次長將去之際一律派在參事上行走此事頗爲輿論論所不滿迨王氏到任僅留邵某一人其餘三人則皆爲王氏所延攬曰傳增淯前清曾爲提學使曰張翼廷前清候補道昔年曾與王同爲某旗籍將軍所賞拔者曰黄燨前清會爲王氏上司（二）檢查部員履歷王氏到任後接見部員並未多所談論惟對於部員履歷則詳加檢查説者謂此爲預備減裁人員之張本（三）檢查礦税王氏對於礦政似覺特别留心日前特飭礦政司將近來所收礦税總額分類列表呈閲現在礦司業已着手檢查編製矣（四）催發俸給該部俸給六月份僅發過三成王氏到任後查詢及此頗以部員清苦爲念因據會計科所呈手摺持向財政部周總長當面接洽請其儘先撥放王氏於一週問所表見者不過如此而外問則已有種種之揣測（一）爲重要司員位置之更動（二）爲普通人員之裁减重要司員莫如司長就中與礦業有關者爲礦政司與林墾諸務有關者爲農林司此兩司長據傳言所述謂王氏已早另有人物儲之夾袋中不久即將更易但部曹與各省衙門不同司長辦署司務如無過失依向來習慣頗難隨意變動也至減人一層以中央各機關人員之擁擠早有蒸爐汽滿不能不裂之勢故無論如何總不免有此一番舉動也農商部員所以特别擔心者亦自有故一則因非實缺非考試或保薦出身之人員比他部多平昔僅以一紙部令即派在某某官上任事或辦事員而月薪則多寡不等最近半年來所發表者大率四五十元居其多數亦有三十元者蓋因粥薄僧多不能不廣爲分配也此項人員中具有專門以上學校畢業之資格者固多而無資格者亦不少一開減員之耗自然特别恐慌二則因司長有更動消息以爲此等消息如果屬實則預備裁人之際必僅憑總長一人之主張萬無再謀及司長之理三則因王氏到任時某有力方面曾交下人名條若干有其勢不能不用之傳説果如此則不僅裁人並且換人矣此三者皆爲攪擾空氣之重要原因也（八月十九日） 
[廢止軍事協定之消息]  
　　廢止中日軍事協定一事外間喧傳不一茲經切實調查知此案在邊防處裁撤時曾經密函移交陸軍部請其負責辦理該函略謂查中日陸軍共同防敵軍事協定原議俟宋支隊撤退後即行廢止日本武官東少將亦認時機已到此中情形當經分别行知在案現在我國派赴俄境軍隊雖已完全撤回國境而本處業經奉令裁撤交涉取消協定一層實屬無從進行茲將關於中日陸軍共同防敵軍事協定實施上必要詳細協定交換正文二册及解釋終了時期交換正文二份曁中日陸軍共同防敵軍事協定印本七十册詳細協定印本八十四册一併函送貴部查收見復並希查照可也等語陸部接據上函正擬向日本方面開始磋商乃未及實行即接得日少將東乙彦非正式通告大致謂俄境華兵雖已撤退但西伯利亞之激黨勢力日見蔓延滿洲里方面情勢岌岌尤屬可慮所有中日雙方前派之軍事聨絡員以及各種辦法均應照舊存留等語自有此項通告交涉進行遂以中止現當局籌議應付策略尚未完全聨絡員召回一面將日武官敎員解約然後以具處之書面通知列國略謂本國軍隊業已退出俄境對俄任務業已終了所因歐戰而與日本締結之軍事協定義務自是完全終了除已通知日本外特此宣告世界各國以釋懷疑一云云如此措詞則較得體若與日本先行談判則未有不吃虧者須知今日之中國問題必須依世界的潮流而解非中日單獨所能妥協者也 
[南北和議之活動觀]  
議和問題自易委李純爲總代後久已停滯之局面一變而頓呈活潑氣象總統總理及曹張兩使關於分代表更動問題從事商榷彼此意思極見接洽但以分代表之任定須待各方面會商有結果後再與李總代略加討論始能完全决定目下當局商榷此事猶未臻得有結果之時期故尚未與李總代爲最後之討論前日所聞分代更動消息大致如是又此次繼續謀和開始以來開會地點問題爲亦先事接洽條件中之一重要事項旬日以來即盛傳將移於南京（近據院中確訊政府近接李總代來電一件内容係條陳將和議開會移至天津並云已派文羣入京接洽此事即日首途等語蓋地點問題在甯在滬又在爭執之中有人以調停之説進略謂宜將滬甯兩地一槪不用另擇一接近北京之超然地域接洽較易時間較省等語故有天津爲和議地點之説惟據十八日廣東電軍政府機關報載有和議地點已决定遷移南京之消息則天津説能否實現尚難斷定至若條件問題由李純與岑陸通電商洽頗有進步聞李有密電抵京轉陳彼方意見要求中央對於上列問題予以明白答復（一）新國會是否决心解散其解散方法如何（二）舊國會可否設法存留如實不能存留對於舊議員之處置如何（三）新舊國會如果槪行解散則制憲之辦法如何以上係關於法律問題者至事實方面亦有種種質詢内容秘密尚待探查又聞王占元解散新舊國會召集正式國會之主張業得中央及曹張李三督之贊成故不日即當發出通電據此則和議之難題已去一層惟能否得滇黔川三方面之同意尚未可知又此次和議南北省議會請求加入代表一名已向廣州南京雙方活動此舉與和議亦至至有關係也 
[京聞擷要]  
靜遠堂中之政談靳總理於十八日上午七時晉謁東海當在靜堂接見聞靳氏首陳述國民大會事件以近日來南北各界對於該會希望早成之函電日必數起在政府方面未便阻止卽援助亦不應稍露形跡最好暗中帮忙總期該會早日促成以便表决一切要案東海亦以此説爲然嗣陳述裁員問題余以中央要案實力辦法决無若何阻碍但各省是否能同一辦法使裁員一事收美滿之效果應請指示東海命交閣議再加詳細討論以便收效靳氏並述裁員與裁兵同時進行現在戰事之後欲言裁兵較爲容易即仲珊雨亭亦極端贊成者不妨由政府訂一辦法徴集曹張兩師意見互相研究决不至發生異議此外如國會應如何收束財政應如何整頓亦略談及靳氏退出後遂往奉天會館與曹張兩使晤談一切國民大會之近訊據公府消息東海當靳氏入府之時曾示意籌備國民大會之手續聞有下列三項之限制（一）國民大會會期限於明年三月一日於正式國會開會之日以前閉會（二）國民大會不得制憲（三）國民大會不得影響總統地位並聞内務部依此限制着手擬訂國民大會之草案交部查賬之結果曾毓雋任内所用不關於交通項下之支出已由交通部查明計現洋一千二百七十八萬七千八百五十元京鈔四百十二萬八千元日金一百三十萬元公債票一百萬元以上數目係指總數而言其細目再當續誌答復顧使之要電關於處分德國有電線問題駐美顧使以亞波至上海一線關係我國商務甚巨請政府出向五國主張權利茲聞外部對於此事迭經研究擬俟美京會議結果不論前項電線歸美歸日我國均將請求合辦如議决屬於日美共有則我國亦須加入共同管理已覆電顧使囑向五國預爲聲明 
[各機關裁員之局面]  
政府爲節減政費計對於淘汰閑冗人員裁撤駢枝機關兩事近正雷厲風行前日已有明令發表茲將各機關關於此項消息彚誌如左財政部周自齊到府後對於減政一事即已着手進行近奉東海明令當即印刷數百分發各員令其自開履歷有無兼差兼職情事以便分别去留並通飭所屬各機關遵照辦理陸軍部靳總理本力倡減政之主要人物故其兼長陸軍更切實施行聞該部現特組織一委員會審查諮議差遣候差並以李鍾岳爲委員長將拍照像於本届發薪時在部以快鏡照像以憑稽核而杜冒名頂替及一人領雙方之弊并將派密查員隨時舉發一面並發履歷書令其自塡履曆以憑審查交通部該部員司當民國五年許世英任時每月開支在五萬以下自後所添額外人員不止兩倍故每月開支須在十萬以上現葉恭綽對不止兩倍故每月開支須在十萬以上現葉恭綽對於顧問諮議行走等人員均擬行淘汰并預算每月開支數目不得超過五萬以上敎育部該部最初成立之時係范總長一手組織其時全部七八十人其後經過湯蔡張諸總長員額間有增加然皆爲事擇人亦非巧立名目也自傳嶽芬代部乃大開奔競之門該部向設編審員七八人而傅增加到三四十名之多向設辦事員五十六人而傳增加至百數十人之多此外尚有所謂調部辦事者有所謂譯電員者種種名目不勝枚舉其中並有多數人員係以他部部員兼充僅來部畫到支薪並不辦事現范總長旣經就職中央又復有裁員之令所有傳嶽芬派委員無不畏常惶恐國務院靳總理擬定將院中顧問諮議參議上行走等人員分别裁撤秘書廳各科主任並於十八日彚合討論裁員問題惟結果尚未决定審計院該院自接院咨後已指定協審官若干人專事查察兼差之人以便糾彈此次裁員聲中最先動手者卽内次何煜前交次權量之交換顧問均已撤消此外行走已令自行辭職但總統府内人員可望不受此限制 
[中國北部之商業機會（讀）]  
此外尚有許多阻力不能細述舉其大者如投資之缺乏銀行便利之不充分滙兌之漲落太平洋船隻之缺少中國政府之不可靠以及外人之不願在東方久居皆是也美國製造之貨無論鉅細咸爲中國所需要欲列舉各項商業之機會縷指難終茲略述最重要者數端 
 
 

Page 7

 
 
　　中華民國九年八月二十四日星期二（申報第二張）舊曆庚申七月十一日（七）目下中國入口貨以織物機器居首其中尤以紡棉機器爲多中國每年産棉二百五十萬包爲棉貨之最大巿場在一九五年中國僅有紡紗錠子二百萬枚迨一九一九年乃增至一倍預料十年内當擴充至二千五百萬枚美國商人近來訂約供給紗棉機器者甚多中國棉花每年運往日本者值價一萬萬元日本製成棉線運回中國值價二千五百萬元中國又製成棉布值價三千三百萬元試思此項棉紗如中國皆能目製則可省金錢幾何中國每年輸入舶來棉貨值價約八萬萬元之鉅且人工廉煤料富將來紗廠發達紡棉機器之銷路定無限量也工廠之發達於電力大有關係因電力較人工賤也但華人因中國政府不可靠不敢組織電廠且交通不便煤價不劃一於電業之發展亦大有阻碍茶葉爲中國從前之大宗出口貨近因英國用印度茶華茶出口大減中政府現圖開拓華茶巿場於美國以期恢復從前之地位目前則輸出大宗菜油以代茶云現時蒙古似有大發展之機會蒙古爲一大高原廣袤一百三十七萬英里人口二百五十萬即每方里約得二人蒙古人爲游牧人種冬夏易居以就水草如予以近世文明之設施可變換其全部生活狀態卽如以刈草機而言蒙人之富源全恃藉以牧畜之草地如得刈草機可以平時割儲許多草秣冬季即不必移居而長住一處其帳幕將變爲村鎭及城巿其人種亦不至滅亡矣由遊牧變爲耕種則所食五榖不必依賴中國本部且可多殖牛羊發達工商業而皆基於一普通刈草機之輸入此爲吾美出口家之何等機會乎再目下世界需要肉類甚殷尤甚於其他食物而蒙古爲世界最後之大牧場所産牛羊極夥美利堅雜誌中近載安特生氏一文謂張家口爲中國之甘薩斯城倘能於張家口以有效之方法乾製肉食則牛羊之繁殖必大增長又謂張家口可成爲一肉食打包中心點其所具成功之元素有四（一）接近出産地（二）接近大肉食巿場（三）交通便利（四）工資低廉張家口距蒙古平原六十英里他處距肉食出産地如此之近者甚少北京距張家口以鐵路計一百二十英里從北京起肉食可運至世界各處蒙古牛羊價極廉距張家口一百二十英里處牛價每頭八元至十六元五角羊價每頭五角至二元至蒙古工價之廉尤爲他處所不及一有經驗之牧牛者每日可賺錢三元由此種種利便觀之可見在張家口設一肉食打包廠其成功必於世界同業中首屈一指也以上所舉在中國經商之利與不利不過數端但讀者必能自此處而知中國之工業發展正無限量美國商人贊助中國因而自利之機會亦無限量也 
[閩粤風雲近訊]  
　　李厚基現於所屬防務極力佈置厦門方面已有四五十營駐紥一面向張作霖運動謀保其位置聞張只要李聽從命令允爲帮忙故現駐泉州之奉軍王允泉願受李之調遣作戰至臧致平與李感情雖不大好　對陳炯明則頗親密前日曾接濟陳之馬克沁機關槍六挺機關砲二尊　　陳炯明現抵平和即以此爲大本營關國雄已由蕉嶺出鎭平許崇智由大埔出三河汛洪兆麟由詔安出分水關佈置頗形忙迫又聞陳曾於數日前派第二軍軍長許崇智率領全部隊集中龍巖准備一切軍事參謀長鄧鑑與汀漳道尹熊略皆仍駐漳州籌策一切軍事極爲忙碌徴調亦異常頻繁又第三支隊長鄧本殷亦已率部馳赴扼守由詔安入漳要隘陳炯明近日極注意於飛機隊之演習計現有飛機六七架内有兩架在機面配機關槍可以下擊敵人陳氏現仍逐日督飭操練視爲行軍利器　　陳炯明通電如下粤軍攻閩原爲護法討逆漳州破後方擬直搗閩垣而軍政府突命停戰迫令休兵不得已勉戢干戈靜待後命今皖直之爭已息大局之解决有期并無用兵之必要乃忽紛紛調兵壓境而陣若謂攻李厚基則何不出兵於停戰之前而先事何不與我相商至今猶未見討伐明令跡其所爲無非仇視粤軍意圖襲擊故爲嗳昧態度欺我粤人想粤軍苦戰經年轉鬥千里所領餉械爲數最微每有請求百無一應粤省爲護法之區粤軍爲護法之軍何以粤省之財粤軍不得稍分餘瀝炯明撫視行問見士卒飢苦情形不覺泫然流涕每念我粤慘狀輒用痛心今乃愈迫愈緊必欲置諸死地而後甘心粤軍何辜罹此慘毒炯明不忍同室操戈互相殘殺惟有正當防衛以期自保如桂軍必欲逞兵殘民則炯明亦不能負其責孰是孰非當爲公論嗟我粤人尚其鑒之炯明蒸印　　在詔安之方聲濤兵隊首先向平和攻擊陳部經洪兆麟抵禦全體潰散夏述唐逃冋汕頭陳在汕頭原設有兵站以作通信機關該站於十六號早突被某軍派隊包圍各員役聞風先逃所有槍彈器物盡被搬去張副官及某委員因逃避不及被捕鎖禁數句鐘始釋放林葆懌已於十四日率海圻開赴汕頭而海軍陸戰隊千餘人則乘運艦福安由海圻掩護叩行同行者有海軍次長湯廷光及王懋諸人湯乃粤人中之海軍資格最老者林因海軍中粤系有不肯以粤攻粤之表示恐有意外事發生故强湯同往謂彼對於桂軍之攻閩尚無加入戰團之决心此行不過徴求蔣拯及林永謨之意見等語彼瀕行時曾以部務委托水豐艦長毛仲芳豫定汕頭會議解决然後電招海琛豫章永翔同安飛鷹數艦赴汕而留永豐及楚豫保護省河據對某要人言謂我决不欲失陳競存之感情倘李厚基得我電報後能立時讓出福州如此則不必勞動桂軍協助萬一李堅持不讓我之力量祗能派艦在同安附近關口阻止粤軍與厦門而已餘事我槪不問云云 
[湖北近事紀要]  
　　檢閲使到鄂張敬湯開審中央結束軍事除西北邊防兩軍由陸部分别辦理外各省則以派員檢閲人手鄂豫兩省檢閲使派定公府顧問吳元澤氏聞已於日昨乘京漢專車抵鄂王督派副官在劉家廟歡迎吳氏此來尚帶有宣慰軍隊之任務第其檢閲係由豫而鄂抑由鄂而豫則尚不可知張敬湯煽惑軍隊圖謀不軌業交軍法處嚴訊王督於日前電京請示後已將中央發電令組最高軍事法庭審訊確鑿後再行核辦王督遂派漢口鎭守便杜鴻賓爲正審官二十一混成旅長孫傳芳陸軍審判處長程定遠爲副審官二師第三旅長劉鼎臣第四旅長朱廷燦軍署軍事諮議傳人傑爲帮審官就陸軍審判處預審庭組軍法會審於昨二十日晨八時開庭除孫程二副審官因病請假缺席外餘均着軍服先期到軍署禀示督軍再行蒞庭王督並派副官長李鵬揚到庭照料以示愼重諸員就座後即令該處衛隊連長至優待室提張到庭張見上座軍官皆舊相識頗有慚愧色勉强上前一揖首由杜鎭使問道令兄在湘諸秕政聞均係汝主持今又在武穴煽動兵變是何居心張聞言卽放聲大哭謂我早已回皖省原籍掃墓何有此事杜問道汝回皖省皖督曾有電來鄂云汝在皖煽動軍隊已下令緝拿汝聞風逃至武穴僅二日而變作形跡顯然若從實供出尚可代禀督軍格外成全張云武穴兵變我事前在皖事後在漢焉能與聞此事望諸君原諒若有謊語定男盜女倡以下總以賭咒發誓相抵塞於煽惑兵變事堅不承供斯時刑具雖維列堂前然並未一用由八時審至十一時始宣告閉庭張仍還押杜使等隨即赴軍署報告聞下星期再覆訊又聞武穴兵變張敬堯亦涉嫌疑刻當道正在偵查 
[趙炳麟致吳佩孚書]  
　　對於國民大會之主張子玉將軍麾下比者我公戰勝來京信宿卽去勿計祿位勿爭事權素懷坦白功成不居足微爲公理而戰爲民意而戰此心光明昭昭然矣大亂初平一切善後事宜百端待理日前我公通電主張國民大會解决時局袪積習闢新機捧讀之餘私衷歡躍當即電請兩廣方面一致贊同冀大會早日成立糾紛早日解决國之福也繼復再四籌慮以爲選舉之手續繁多召集之時間延緩根本大法未定則政令終無軌道之可循何如擇一並行不悖之道一面令各省爲國民大會之籌備一面先行召集六年停止之憲法會議於南京限三個月將憲法製定然後根據新憲修改國會選舉組織兩法召集新會以全部憲法所未通過者僅十分之一二故短期間定可竣事也至國民大會開會後製定之憲交覆核之有不適宜者由大會提出草案交第二届新會依法修改其餘軍民財政諸問題悉待國民大會之裁判若憲法會議至三月限滿不能成功即以國民會議公决解散之如此則約法不致違背且可救目前之急憲法爲民國根本根本不定禍亂不息故撮其事之易舉者與國民大會同時並進惟賢者採擇而主持之國家幸甚 
[國民大會之贛魯觀]  
　　江西七月初句江西省敎育會副會長桂汝丹等邀請商會農會討論國民大會籌備問題説者以京津滬各地早已通電贊成吳佩孚之主張此時發起籌備已嫌太遲乃商農兩會漠然置之十二日各會自行集會均主隨他省轉移又過一星期而仍漠然省敎育會以旣發起於前自難放棄於後因於十九日致函商農兩會促其覺悟書云本月十二日承派代表討論國民大會問題議决由各會開職員會决議再行報告散會會函答復上海八公團時逾一週未蒙賜復殊深盼望竊中華民國者中華民國全體國民之中華民國也非某省某某團體之中華民國也國民大會本應由國民發起今由吳師長提倡之曹張二使贊成之我國民已有愧色凡京津滬漢各報館各公團正在大聲疾呼商榷進行吾江西亦中華民國之行省也吾江西人亦中華民國之國民也人動而我靜人醒而我睡軍人提倡之而我不思所以急起直追之直軍將領其謂我國民何他省人民其謂我江西何敝會非不知茲事體大非少數省分所能成第同時並進則易底於成互相觀望則遷延時日嗚呼國事糾紛久矣我國民不自解决之又將賴何人耶素仰貴會諸公熱心國事用敢披瀝函陳即希將决議辦法賜復以便進行　　山東魯人發起組織國民大會促進會已經多日昨又開會商榷該會籌備事實略紀如下（一）函於會員的問題由發起人分頭聨絡至開會日由各會員持入場劵蒞會領票投票如選舉人被選舉人發現安福份子及庚申俱樂部會員有介紹人負完全責任（一）關於經費問題甲臨時經費先由提倡國貨研究會撥借乙常用經費由商民地方團體募捐絶不沾染官府色彩（一）關於地址問題係在省議會（一）關於日期問題定本月二十九日至選舉方法開會秩序則陸續披露 
[津浦路南段聞見紀（潛）]  
　　駐紥津浦路南段烏衣滁縣明光三處之新編安武軍各一營向歸張文生部下新編安武軍四路統領錢某統帶十九日均奉有張文生電令調往徐州防匪烏衣明光兩營均已於日昨（二十日）乘津浦車開拔赴徐駐滁吳大鶴所部一營亦在準備開拔中惟滁縣紳商以該軍駐滁幾及三載紀律嚴明保護地方亦極週至特公電蚌埠徐州兩處請免予調動未識能否邀准也津浦路客車向有三種（一）特别快車在本路稱一二次車每日自天津開者稱一次自浦口開者稱二次專載滬甯京奉各路長途乘客者向不單售三等客票一切免票減價票均不適川駛行亦極迅速向爲乘客所歡迎（二）普通快車在本路稱爲三四次車每日自天津開行者稱三次自浦口開行者稱四次沿路各小站均停車故駛行較特快車爲緩免票減價票均通用故頭二等車多爲赳赳武夫曁南北奔忙之政客所佔據照章購票之乘客往往不得正式座位久爲乘客所詬病（三）慢車係分段開行在本路第自天津開濟南者稱五次車自濟南開天津者稱六次車自濟南開徐州者稱七次車自徐州開濟南者稱八次車自徐州開浦口者稱九次車自浦口開徐州者稱十次車係貨軍兼掛三等客車四五輛頭二等車除有特别包訂者均不掛開行多不能按照一定鐘點沿路各軍隊以三四次車稽醒稍嚴多乘此種慢車凡有軍衣一襲軍帽一頂即不啻爲乘車之免票在軍人方面固視此項慢車爲軍用車即本路亦以無法整頓不加限制乘客不遇萬不得已時無有願乘此項慢車者現在照當開行者僅有普通快車曁慢車其特别快車自因京保戰事發生停駛後至今尚未通行據該路人云該路局本早有規復此項特别快車之意無如現駐德縣以北之某軍隊稽查過境乘客嚴密異常行旅至感不便故不得不暫緩規復皖省令滁縣知事童佐良宿縣知事包允榮對調包君已於十九日到滁接任童君交代清楚亦已於日昨偕同淮泗道尹李維源赴寗聞次日即行赴宿履新未得良方頗不靖向駐離張八嶺車站數十里之新編安武軍一營已奉令開往廬州駐蚌埠軍隊亦有開往泗盱等縣者舊交系龍建章新交次徐世章昨乘津浦車北上 
[蕪湖快信]  
國民大會此間律師公會前日首先開會贊成日内尚有各團體繼起開會者武穴毛鴻英軍隊寍入皖境英山大隊集中金家寨馬聨甲恐其再竄六安及省垣電令史旅長撥隊馳往迎擊蕪湖亦派兩營開往舒城宿松兩縣防堵此間最近消息六安麻舖地方又被毛軍佔踞據云該軍僅七百餘人皖軍開往該慮馬步砲共有九營之衆至今未能令其繳械殊不可解淮泗道尹李維源接聶省長電委查蘇齊彈劾案李於二十一晨到浦口即過江晚乘江裕輪過蕪赴省見聶後再赴寗皖省將來督軍張勳姜桂題早不成問題北京消息以鮑貴卿呼聲最高因鮑曾任大蕪鎭守使年餘與皖省軍人士紳感情尚好之故日船永仁丸五月問在蕪裝米八千石報運天津係由美勝碾米公司方介五出具保結事後經新關税司查得該米直放日本並未運往大津刻照關章令美勝公司將所保該米價值關平銀四萬五千七百兩限十日内如數繳關否則查封産業爲朦運米糧出洋者戒 
[南京快信]  
靳電李督請力疾視事積極謀和勿乞假聞李昨二次電　准假詞極懇切並堅辭總代表省議會請依法召集臨時會齊昨電内務部請示淮泗道尹李維源昨來寗密查蘇議會彈齊案觀察各方而情勢齊似不能再留惟齊恃有中央電勸决不再發辭呈各縣農工銀行迄未開辦財廳迭奉農商部電催昨特轉令各縣知事會同商會迅速籌　並飭隨時呈報李齊復電魯豫允助賑二千元已飭財廳滙撥兩署接賬鳳臺電謂於二十日接豫省長篆江寗僑工事務分局奉令於九月一日實行裁撤白寳山電告蘇陸軍第一師司令部由徐移海州浦口商埠警察所將擴充爲警察局添招巡警一百六十名有任甘景粕爲局長消息下關江中昨有大宗木排順流而下與鴻安公司長安輪　撞纜斷收東不住致將美艦後舶撞壞又將日清躉船浮橋撞落江中恐有一番交涉地方通信 
[松江]  
呈請發還私米之縣批松地平糶總局第二次赴錫糶米彼一元米行經理人夾入杜秈米一船計一百七十餘擔　竪平糶局旗幟一中途希圖分航赴滬爲護送師船軋回松江經平糶局卸存白龍潭積設倉以待根究昨一元米行經理人馬蓉初具呈縣署謂半糶局留阻商米請求發還茲據縣署批云查松江平糶總局此次赴錫護運第二次糶米僅祗配裝米船七艘何以該米商擅自夾帶杜秈米一船如謂錫地業經開禁准運而該米商船因恐中途危險借重師船保護出境運銷則何以又冒樹松江平糶總局旗號一何以途中又欲分道他往且查該米船於本月二日到松即亟扣住該米商聞信之後何以早不來案聲明直至時隔半月始據具呈請求似此懷藏鬼胎藉端影射破壞平糶局名譽殊堪痛恨現在案據松江平糶總局及地方人士查知弊混報由警局將該項米石監斛起卸封存呈經本公署派委澈查根究在案據呈前情應候派員查復到縣再行核明呈請省長核示辦理云 
[蘇州]  
縣委下鄉騐尸縣屬唯亭鎭車站電桿木上前日忽發現一年約四旬形似鄉民被人謀斃之棄尸旋經該鄉地保據情報告該管第九警察分所及吳縣公署當經縣委陸檢騐吏帶同司法署警赴鄉蒞騐得該屍以麻繩反縳兩手在電桿木上光頭赤足身穿白布短衫青布單褲左首腦壳有刀傷一處二寸長三分闊左腰肋有木器傷一處發現青紫色惟電桿木一帶並無血跡顯係生前在他處謀斃移置該處者騐畢當場塡格屍飭棺殮一而責成該圖董保人等查明被害姓名並將兇犯上緊查緝務獲解究 
[崑山]  
藍知事去任時之狼狽崑山縣知事藍光策治崑三年叠經地方紳士及公共機關呈控省署有案本月二十二日上午藍令告卸赴省詎甫經登輿即被全邑差役攔住要索三年來未發全體薪工銀二千數百元衆勢洶洶幾至用武藍令倉皇失措强顔喝阻旋幸水警到塲强壓僅免毆辱而差役仍尾隨至火車站沿途呌喊洩忿云 
[無錫]  
小麥與麵粉巿况日來小麥來源甚少而天津上海等帮反到錫大批採辦故價目步增二十二日巿高小麥五元一角次亦四元九角云又各廠機製麵粉因小麥提漲之故價須看高茲將二十二日之巿價錄下茂新綠兵船兩元九角三分紅兵船兩元七角八分麩皮兩元五角九豐綠山鹿兩元九角五分紅山鹿兩元七角麩皮兩元五角泰隆綠鷹球兩元九角三分紅鷹球兩元七角麩皮一元二角二分云 
[鎭江]  
金壇出禾發生螟蟲金壇縣屬四鄉田禾近又發生螟蟲現經該縣知事勸導鄉民協力捕捉以免後患雜評一 
[曹張出京之遲遲（默）]  
前曹張之來京也屢傳來而不遽來謂重要各問題未南决也今曹張之去京也屢傳去而不遽去亦謂重要問題未盡商决也夫所謂重要各問題者非有根本建設之計劃也不過内閣而已罪魁而已處置段軍而已解散安福而已而皆已次第解决則今日善後中尚有何事爲府院不能自决而必待曹張之而商乎其爲國民大會歟則意見已有表示其爲南北和議歟則日有李總代在然則此外尚有何事乎如爲分配飯碗問題則以爲國家爭人格爲全國爭民意而來結果最難解决之問題乃在飯碗殆必不然 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月二十四日星期二（申報第三張）舊曆庚申七月十一日（十）本埠新聞 
[要求引渡罪魁之公電]  
　　漢口路商界聨合會今因要求引渡罪魁致北京領袖公使電云歐載修止世局大定凡我友邦咸消滅强權而重公理此次敝國皖直交鋒推厥禍首純由徐樹錚梁鴻志會毓雋李思浩朱深王郅隆姚宸丁士源姚國楨段芝貴等十大罪魁醖釀而成結黨禍國違犯民意爲各友邦所痛恨者况復侵蝕國幣勾引匪類稱兵黷武恃權殺人種種不法爲國人所共嫉爲國法所不容與萬國公法所載之國事犯逈然不同今日本駐華公使甘冐不韙容留使界出而庇護國人咸恨切齒應請貴領補公使與各友邦公使轉詰日使依據國際公法速將各該罪犯立予引渡交敝國政府懲辦以重邦交而息衆怒不勝跂盼之至 
[國民大會策進會會議紀]  
　　今日開評議員會後日開選舉職員會國民大會策進會昨日下午五時在事務所舉行會議各團體代表到者如袁履登包世傑胡道南沈仲華馮少山霍守華江湘浦趙南公鄭鷓鴣張廷榮周劍雲林炎夫等百餘人公推陳良玉爲臨時主席（一）主席報告經過一切謂各團體已將評議員舉定（二）公共一再討論决定限三日内辦竣票選職員手續准於後日（八月廿六日）正午十二時在事務所（廣肇所）開選舉職員會（三）推定姚菊笙張漢傑張炳榮史啓祥顧子明李恒林史觀棠陳家寳唐寳書張佩珍連炎川馬乙堂等十二人爲檢票員（四）公决今日（二十四）下午四時至六時在事務所開評議員會凡加入該會各團體之已推定評議員者山評議　出席其尚未推定者卽須照章於代表三人中　推一人携帶正式函件到會六時散會 
[國會議員赴渝之討論]  
　　聨合通信社云舊國會議員在雲南開兩院聨合會議决移往重慶開會通知在滬議員即日赴渝此間議長議員均作赴渝之准備二十二日林吳兩議長具名發出通告略謂國會移渝開會經兩院於本月二日在滇議决並定二十四日由滇起程往渝此問同人亟想赴渝集合茲預計所籌欵項足敷支給在滬同人川資定於本月二十四日起至九月初五日止每日上午十時至下午四時在通訊處支給除代備由滬至渝宫艙通票一份外另支大洋五十元届時務祈隨蓋印章親臨領取他人不得代領云云此通告發出後有一部份議員因代備船票頗感不便且現欵支給太少對於議長深致不滿遂有浙議員杭辛齋等致函反對請開談話會討論林吳兩議長將經過事實並决定辦法答復杭氏惟謂倘主張離異籌辦更難着手不欲再開會議多所紛更於是議員中有於二十二日再行集會决議否認通告辦法定期再行開會討論者林吳兩議長遂亦發出通告定於二十四日（今日）下午二時開談話會以備向大衆説明困難據聞所以代備船票之事因鑒於前給赴滇川資有人用以赴粤深恐會員全發現欵則議員十難保無領欵他適或逗留不進者故代備船票以促其行而議員中有覺此種辦法　有傷體面者故有此次之齟齬云 
[函請各團體督促外交問題]  
　　第進救國團等昨致各公團函云啓者自皖直交鬨以來國中人士咸關心内政各種外交幾致無人顧問然魯案失敗一載有餘補救之方舍提國際聨盟别無他道今魏使來電該會已開會有期正式請我與會他如軍事協定時効已滿中東路權危急萬分以上各問題政府均未確定辦法貴會熱忱國事請即督促政府速爲戒備勿再延誤爲要中華國民策進救國團愛克界工商聨合會漢璧禮路商界聨合會吳淞路工商聨合會同啓 
[汕頭商會代陳炯明籌軍餉電]  
　　本埠潮州會館接汕頭　會來電以陳炯明率　回轓已抵汕頭此次陳師與桂軍團戰完全　粤人爭自立　見凡屬桑梓亟宜慨助軍餉　爲復援　卽在滬設法籌欵接濟云云該會館接電後擬備欵十萬元電滙軍前藉充軍實其欵除邀集潮州九屬旅滬同鄉開會捐募外如有不敷再山該會館等籌墊足數 
[粤閩開戰後之紅十字分會電]  
　　中國紅十字會　辦事處昨接閩粤戰區分會來電兩則照錄如下（其一）中國紅十字會總辦事處鑒粤閩已經開戰分會救傷隊已組織乞速電粤閩前敵司令官知照以利進行嶺東分會陳道南　楚委叩（其二）總辦事處鑒此間戰事發生分會經即設立治療所並一面籌組救傷隊汕頭分會叩總辦事處接電後當即分電粤閩軍司令查照保護矣 
[章士釗王克敏赴寗]  
　　章士釗王克敏等四人於昨日（二十三日）乘滬甯路由滬七點五十五分開行之特别快車赴南京 
[趙慶華將來滬接任鐵路局長]  
　　滬甯鐵路兼滬杭甬鐵路管理局局長一缺現經交通部特派趙慶華前來接任等情已誌本報茲悉該局已接趙自　州來電言業已自京啓行因奉部令代表部長順道至津浦鐵路慰勞全路員司故須延擱數日約二十五六日抵寗宣慰事竣再行電告來滬期云云任小由局長近日辦理交代異常忙碌並聞該路各機關領　擬訂期假座一品香開歡送會云 
[總商會互選會長之西報期望]  
　　大陸報云華人總商會定於星期三日（即明日）在北河南路會所互選會長本埠華人對此極注意蓋商會亟　改革故新會長之選舉其重要正未可忽視也兩星期前新董事之被舉定者共二十五人本星期三日由　董事自行公舉會長查兩星期前之選舉爲歷史上之要事因其表明舊派之失敗也新被選之董事中有耶穌敎徒大實業家之聶雲台與留學美國辦理棉廠數家之穆藕初等人商會殆自成立以來即被舊派把持其職務有二即交納官場與排解商人問之小爭端而已據聞凡商會應辦之重要事業槪被置諸不理商業統計未辦公布機關未設而發達商務之事業尤毫無成就並有人斥之爲專制商會以爲商會職以忘其自身地位因與官場交結沾染官派遂自視爲官僚遇有商業事件輒獨斷獨行而會員額數限定三百人會費極昻故人會極難惟擁鉅資而能得現有三百會員之同意者始得爲會員因此總商會遂有貴族商會之稱若尋常商人或開設店舖者則從不作人會之想蓋以會費太貴且恐爲人排斥也因是之故去年乃發生可畏之兩個對敵團體一爲集合五十團體之商業公團一爲代表六十三路之各路總聨合會總商會之聲望愈墜落兩團體之勢力乃愈加增漸爲人所公認而重視之雖商會欲小視之亦無效也關於公共利益之事兩團體輒首先發起留深切印象於羣衆心目中而商會則不願追隨於兩團體之後焉然商會中非絶無熱心改革之人不過衆醉獨醒革新之謀終不能抵消多數守舊派之勢力耳但兩對敵團體發生後頗使商會會員大受剌擊爲之不快此種不適快之感情可於此次選舉時舊派之被推翻而見之也舊派旣失票三分之二新董事中至少有三分之二乃熟諳公役原則之人今於慶賀新董事選舉其領袖之際尚望其愼重選舉會長與副會長蓋人皆屬望新領袖就職後必作一番大事業故星期三日之選舉極爲重要也今日當爲之事在以蔪新辦法置商會於實事求是之基礎據大衆意見入會宜較容易庶商會可爲商人之眞正代表會員大會宜較前增多以受聽店舖與小商人之訴苦商會宜爲上海全體華商服役今者商會所國督　已由各路　　　與　　　團　　　　　商人關　一議　　存在頗足令入紛紛設商　　　攻良　其　　嗣團　苟不　生他種之　　以證明　存在之必要則可南除焉 
[南洋公司選送留英學生放洋]  
　　南洋兄弟烟草公司選留　學生了科顧耀鑒龍純如商科張秉勳三君日於　日（即二十日）下午搭Ｐlassy輪赴英該公司選派留學籌備處職員如鄭健廬鍾可　李謨諸君　送至新開碼頭握别云 
[清華學生參觀本館紀]  
　　昨日下午四時清華學生袁錦昌李幹洪紳　總等十四人蒞臨本館參觀由朱少屏張竹平謝介子朱應鵬尤敦睦等相導參觀編輯營業印刷各部詳述一切並分贈申報四十九年紀念册及旅美觀察談各一册袁君等始興辭而出李幹君赴美專習新　學故　於本館尤深注意參觀諸君均允許於到美後與本館時常通信俾中國人民對於美情形得益明瞭云 
[南京號改期赴美]  
　　中國郵船公司之南京號原定昨（二十三）日　自香港來滬嗣因在香港運貨稽遲須至二十六號始兒進日來申之後大約停泊於招商局中棧碼頭（在虹口狄思威爾路一此次南京號開行時有赴美留學生一百九十二名搭該輪出發該學生等現均在　候輪一　　發手續已由寰球學生會等佈置妥當茲聞輪改　消息在滬又須多留數日矣 
[各輪船進出口消息]  
　　國内輪船　　寗波寗紹公司之新寗紹輪船昨日開往寗波　裝出口貨石機花五十餘　牛　油五十餘　洋粉三百餘包麵粉五百餘包其餘　水菓鐵器鉛皮元香　各種雜貨太古公司之新北京輪船昨日開住寗波所　　口貨有麵粉一千餘包白光黄　　　　二十餘件其餘爲沬香點銅苧蔴藥　洋釘　礬類　　長江太古公司之吳淞輪船昨由長江駛　滬停泊浦軍碼頭　裝進日貨有白　四千餘包小麥黄荳一萬餘包　　桐油紅瓦蛋黄等類招商局之江孚輪船昨日由長江埠開駛到滬　裝進　　　　靛青一千餘桶白油一百餘復餘　小麥　　　　等類該局之江裕輪船昨日開往長江各埠所裝出　貨有紅皮二十餘件洋紙三十餘件肥皂三百餘箱蔴袋二十餘件軋花機四部連史紙二百餘件黄白糖一百餘包餘　棉紗玻璃藥材洋釘木器等各種雜貨又怡和洋行之吉利輪船開赴長江裝去出口貨有大宗白糖千餘包並中國銀行裝去現洋十萬元又鋼條鋼絲洋釘鐵塊五百餘件紅皮八梱牛莊油二十餘簍元記扃枝四十餘箱餘爲香烟蔴袋肥皂等項同日日清公司之鳳陽丸進口裝　貨以麩皮木板兩項爲長多次爲白苧蔴四百餘件及烟葉等至裝出者有運赴重慶之大件機器二十餘件云　　福州招商局開駛福州之新濟輪船昨日到滬所裝進口貨以茶葉爲大宗其餘閩碱紙頭及各項雜貨共有一萬餘件　　港粤太古公司開駛香港廣　之山東輪船昨日所裝出口貨有花生仁小麥一萬餘包荳油六百餘簍乾電五十餘筒鷄毛三十餘包餘爲電燈泡白苧蔴棉紗土布紙烟黄荳等各種雜貨昨日怡和洋行之廣生號開赴香港廣東裝去出口貨有青蔴一千餘件餘爲藍布一千餘件藥材二百數十件　　烟津招商局駛行烟台天津之銘輪船昨日回滬所裝進口貨以水菓爲大宗餘爲胡桃等各種雜貨該局之遇順輪船此次直放天津所裝出口貨有上海福新廠無錫茂新等　之麵粉一萬餘包及小麥一萬　但餘爲生鐵藥　等類太古公司停泊浦東碼頭之　州輪船此次直　天津所裝出口貨爲小麥及麵粉共一千二百餘噸昨日怡和洋　開往烟台天津海衛之景星輪船裝去出口貨有小麥五千包餘爲大宗　馬蹄鐵云 
[國外輪船]  
　　　亞英國火輪公司之開伐號昨已從倫敦進口停而虹口公和祥碼頭裝來進口貨有麥加利及華俄道勝銀　之大　銀五百條餘爲洋松木板鋼絲洋紗及打包棉花疋頭洋布又有大宗之胡椒該輪包定星期三　　日本之門司神户横濱等處大約至出月十號還處十二號運貨赴英云卡墨拉號已於八月十五號安抵倫敦迪爾惠拉號大約八月二十五日離新加坡來申中美福來洋行之Ｄeuel號昨從美國開來裝來進口貨有本頭八十萬呎餘爲大批鋼板鉛皮鋼條網鐵　共約一千噸現亦在公利祥碼頭起卸至該公司之西愛維司號已於本日開赴漢口裝油運往大連灣還申時再裝貨同美云 
[商界對於租界印花税之會議]  
上海一路西界總聨合會曁　上商業各團體等爲反對租界行使印花税事於昨日午後五時開聨席會議公推金馥生主席　告財政部來電請勸告各商家照章貼用等情當由胡鑑人提議再電財政部取消租界行使印花税衆贊成當議决仍請前滬上各團體聨席會議公推之委員起草議畢遂散會 
[公廨通告文件須貼印花税]  
公共會審公廨爲北京政府在租界徴收印花税一事昨又由檢察處發出通告懸於頭門照錄如次爲粘貼印花税事所有訴訟禀詞上訴請求復審及一切請求之文件無論當事人自行呈遞或由律師呈遞應以該文件之一份按照印花税章程粘貼如不照章粘貼者奉諭一律不收特通告 
[米價漸見低跌]  
新粳連日到貨漸多昨日每擔跌去一元一二角緣一般囤户之陳貨破礱等米恐巿價逐日退落爭先脱手之故大約本年各鄉田禾豐盈價必有跌無漲矣（巿價參觀商情關） 
[麵粉巿面之近况]  
麵粉交易所所營　粉買賣近日有人結合團體組合公司把持巿面將七月份粉抬高以爲一網打盡之計並將遠期八月九月兩月份放出故遠期壓小七八兩月爲期相去一月其價竟相去二錢數分之多此次近期之賣空者内地行家居多至是大有進退維谷之勢其標準粉爲茂新福新長豐久豐等之綠兵船綠山鹿綠麥根綠山鹿缺貨已久所餘現綠麥根一萬包已售與津帮裝運出口則上海現粉月内必不致有貨據廠家方面言各牌粉皆須抛與洋商出粉祇能應抵抛貨所洋商方面消息則謂此項麵粉並不急於裝船可以緩期裝往故遠期賣空者敢賣空耳該所股票昨日漸跌緣手執者皆恐巿面心趨下故皆售去也 
[要求禁止麫粉出口之結果]  
五馬路商界聨合會前以麫粉飛漲有妨民食電請蘇省長通令平價並禁止出口等情已誌各報昨日齊省長指令上海縣笑事轉行該會略謂案奉江蘇省長公署指令據上海五馬路商界聨合會代電麫粉出口價值飛漲請明令禁止則奉指令代電悉查前據上海義德堂麫粉公所呈稱麫粉價昻請通令平價邺禁止出口當以本禁米出口並未包括麫粉而言似未便槪予禁運惟如何妥籌平價辦法令交財政廳核議令遵具復嗣據復稱麫粉與米糧有别未便禁止出口至平價辦法已令行上海税所會同商會會長與麫粉公會商山各粉廠凑集集麫粉十萬包交食米平價局平價出售等情業經指令在案來電應毋庸議仰上海縣知事轉行知照此令云云 
[各地棉花均將收穫]  
棉花現值收穫之時昨接通州快信謂田中喜花已見每日約可數斤本年花收異當豐熟鄉民無不額手稱賀於此十日中無過分風雨預計年歲可望十足浙江餘姚新昌兩縣棉花收成甚佳大約舊曆七月望間可以見新甯波亦在二十左右可以見新江陰之長　　　 
陰花稍遲惟長陰花被該處利用廠所收到申殊少云 
[絲繭對外貿易之蕭索]  
近來各國匯水頻長按例出口貨自應活動乃絲巿反有一落千丈之勢推其原因緣日本將存絲售與法國致上海上等細條紋廠經價僅九百兩洋商尚不願購故所有存繭亦因而大跌若無錫乾繭每五百三十斤包假絲一擔者（無錫交貨）每擔價祇一百二十七兩較請新繭時口賤去十分之三矣 
[博山新出品之機製磁釉粉]  
陶業家盍試用之中華國貨維持會昨接山東博由縣境崑崙福興公司經理李芾村來函云鄙人近就本地所産之磁釉用機器改制成粉以應陶業採求惟鄙人短於經濟學術不克廣爲推銷夙仰貴會維持國貨奬斷工商熱誠有素爲特函懇代爲提倡至紉公誼附呈釉粉説略至希查照廣爲介紹爲荷（釉粉説略）山東博山縣境崑崙山中自古發現磁釉石土人以土法採之制成石泥作陶業塗制瓦器之釉邇時不過粗具白質毫不晶潤而近日所産之石質純色潔光采煥發晶瑩似玉物質之佳大非昔比自古本地土人採集鑛石以人力製成釉泥土分析不清致塗之瓦器惡劣難堪今時改用機製逐漸改良其法先將礦石洗凈再入機器碾成細粉其質地色采分毫不减且粉地乾潔如機製頂上麵粉核其成本較前滅輕普及較易博山窰業之不發達其原因有三（一）坯胎之料不良（二）水火溶冶不佳（三）墨守成法不事改良故終爲瓦盆不能成磁即至今日雖有精良之原料办不能表現於世豈不惜哉　省磁業自昔著名爲吾國實業之巨擊風聞現時常困釉粉之供不應求成本因之較重推銷因之遂滯致使洋磁乘之流入逐年漏巵爲數甚巨若不急事改良磁業前途殆將不堪設想敝處現新發明之釉粉質佳體純産額豐富源源製供無不敷用去歲彭城一帶産磁之區曾經運去釉粉數擔托爲試騐今接來函謂成色頗佳比彭城産者高出數倍故特訂購分期轉銷竊思南方産磁較北方重爲豐富亟應購則此粉以期減較成本而暢銷行藉作抵制想亦爲吾維持國貨諸君之所樂聞也云云 
[友華銀行銀巿報告]  
中美新聞社譯友華銀行二十三日報告云昨日倫敦近遠期銀價均未變動紐約銀價一○三又四分之一紐約倫敦滙價三六○又四分之一此間開巿時金鎊六先令三便士金元一一二日金四五半旋跌至金鎊六先令二便士金元一一○半商人方面繼續要求於是巿况更鬆動金鎊又跌一便士金元跌至一○九收巿時交易價金鎊六先令一便士半金元一一○半 
[萬國賽槍會舉行大比預誌]  
萬國賽槍會每年除尋常月課及各種銀杯比賽外尚有特殊比賽二種一係五月間（賽槍大會）一係八月間（上海香賓）本年上海香賓業由該會董事部議决擇定本月二十八日（星期六）下午二時起至三十日（星期一）上午九時止連賽三天比賽法分爲三場第一場爲普通比賽無論何項資格均可報名與賽於二十八日下午二時舉行以二百碼五百碼六百碼每墩各賽七響共計二十一響居第一者得奬銀匙一只並選出優等二十四名共餘悉歸淘汰二十九日下午三時爲第二場優等比賽即以第一場所取之二十四名各賽三百碼十響及六百碼十響居第一者亦得奬銀匙一只再挑選最優等十二名餘亦歸淘汰三十日清晨六時爲第三塲最優等决賽卽以第二塲所取之十二名各賽九百碼十五響及一千碼十五響茲探悉得勝奬品分誌如下第一名獎金質十字章一座第二名奬銀質十字章一座又洋二十元第三名獎銅質十字章一座又洋十元第四五二名各奬洋十元第六至十二名各奬槍柄銀匙一只報名限二十七日下午四時截止聞華人方面現有二人預備與賽業已前往報名矣 
[地方自治研究會臨時大會紀]  
上海地方自治研究會爲會長辭職題加入國民大會策進會問題急待解决故於前日（十二日）下午在也是園開臨時大會到者除　副會長吳叔田沈潤挹外有賈粟香姚慕蓮沈健侯周采臣蕭鶴儕高硯耘胡益甫陸文中郭建侯姚玉蓀顧霖周朱襲臣陸介孫顧翕周時五十餘人午　三時開會山吳叔田主席先將字　長辭職書及各會員質問書一併交議經衆再三討論結果由主席將李君來函付表决並宣言如贊成李君意准其告退者起立其時在場會員四十五人起立者三十人過半數决定准其辭職旋由各會員提議以後應請副會長代行會長職務吳沈南兩君彼此推讓者再遂由會員中議定兩副會長共同負責付表决起立贊成者三十三人亦大多數通過次議加入國民大會策進會問題主席略謂國民大會一事極應由國民方面自動不應居被動地位現旣承吳將軍美意提倡於前而上海一地亦有國民大會策進會成立本會爲研究自治機關且經内務部與各官署備案團體正當關係尤爲密切現在應否加入策進會請公决周采臣言將來國民大會果能實現則地方自治定即恢復故現在當然加入并請兩會長隨時前往出席沈潤挹賈粟香均謂閲報紙凡南巿方面各團體有未曾加入者應先與之聨絡共同進行各會員多相繼發言主席遂宣布日内由本會與南巿各機關接洽後再圖　行全體贊成遂散會 
[家庭日新會開會紀]  
家庭日新會上星期在公共體育場開會由顧蔭亭提出姚張兩姓訂婚手續交換照片履歷金約指不用年庚不用首飾金錢是日並邀兩姓親友茶話會以聨情誼本星期假膠州路貧兒敎養院開會由黄冰佩女士作東首請南京高師曹徐華女士唱歌請黄任之君演講貧兒養敎院之歷史繼請陸規亮講該院創辦情形是日新入會者有陸規亮君方綠君女士贊助員入會者爲張祝蓀張蟾芬君等賓主盡歡而散 
[代理地檢廳長蒞滬]  
上海地方檢察廳長梅伯孫前奉部令與山西高等審判第一分廳監督推事譚辛震對調已誌前報茲悉北京司法部令飭蘇州高等廳着速派員赴滬代理以便梅貽榖赴晋履新高等廳王檢察長奉文後立委高等廳檢察官江忠章（竹波）赴申代理地方廳檢察長職務江已於昨午抵中寓衛生旅館即詣地方廳謁會梅廳長商議移交事宜茗談良久始别聞江氏即將履新云 
[地審廳長亦請派員代理]  
上海地方審判廳長張允同自奉司法部令調京師高等廳刑庭長後遺缺以安徽地方廳長戚運機繼任張廳長因悉戚新廳長來滬尚需時日故自行呈請高等廳長先行派員來滬代理聞已電請司法部核示矣 
[閩省汰兵回籍過滬]  
福建退伍軍人三十八名帶行李三十餘件由福州乘招商局新濟輪船來滬於昨日（二十三日）轉乘滬甯路夜車赴南京回籍 
[西人乘馬達自行車跌斃]  
大陸　云二十二日清晨有二比利時人乘汽車行經徐家滙路在憶定盤路附近見有一馬達自行車陷落於路旁小河中並有一人倒臥其旁乃卽驅車赴靜安寺路捕房報告旋將倒地之人車送徐家匯路紅十字醫院但已無救該院醫士塞爾門氏認明死者乃其妻弟名洛夫蘭係美國人年二十一歲來華未久在愼昌洋行 
 
 

Page 11

 
 
　　中華民國九年八月二十四日星期二（申報第三張）舊曆庚申七月十一日（十一）執業家住霞飛路六百五十四號現已由美領署人員證明無誤其致命原因想係自行車與樹兩撞之故 
[滬杭火車軋斃分路夫]  
　　昨日（二十三日）滬杭路由滬開第一百零八次三四等車將到楓涇車站時有本路分路夫被該車頭軋斃由該站站長拍電致滬總管處一面派路警報告家屬備棺收殮 
[汽車撞斃女孩]  
　　汽車夫張桂芳前日傍晚在滬西意定盤路開駛汽車將九歲幼女秋媛撞倒碾傷經一百五十五號西捕查見將傷女送院醫治無效身死山院通知該管捕房飭探將尸舁入虹口斐倫路驗尸所昨午報請公共公廨李襄讞會同英赫副領事前往驗明飭承塡就尸格升坐公位捕房傳同尸母盛陳氏尸叔盛惠林該汽車乘客粤人盧信將張解案請究據氏供女兒晚膳畢出外遂遭碾斃要求仲雪盛惠林供當時被告車經該處並未揑喇叭致姪女不知有車爲其碾斃盧信供目覩該汽車夫將女孩撞倒中西官即向張略詰一過判着盛陳氏具結領尸棺殮張交五百元人洋西保候下禮拜一解堂再訊 
[吊獲蓮英案内之贓物]  
　　謀斃公共租界小花園妓女蓮英案内之閻瑞生將蓮英頸内所戴之珍珠項圈一串令其妻持至法新租界愷自邇路一百七十八號門牌源盛當内質洋一百元現閻已在徐州拘獲由公共捕房飭探將閻提解回滬詰據供出前情故山公共捕房飭探投報法捕房將珠項圈吊出旋將該當主傳至法公廨請訊先據捕頭禀稱查得此項珠圈曾由捕房開明失單交與被告不應故意收質請核被告由賚美律師代表稱失單上開明係一百零一粒今另案之珠圈係七十五粒况圈上有寳石墜三顆實與失單不符應請堂上查察判候估價再核在案昨又傳訊捕頭禀稱現經烏利文洋行估得該珠項圈值一百五十元請核中西讞員以該當出洋一百上收質並無不合遂判着原告給還被告當本完案 
[遷葬法國軍人墳墓之知照]  
　　駐滬江蘇特派交涉員許沅昨接駐滬法總領事雷務來函略謂查一千八百六十四年有戰死法軍官及水兵約八九人就近葬於吳淞現因該墓地被人作踐勢將湮没由現泊浦江法兵艦克賽克斯號内東方海軍總司令發起不日擬將各遺骸遷葬上海法國公墳内届時恐有誤會函請查照轉致吳淞官廳軍警臨時照料云云許交涉員接函後卽據函分致松滬護軍使曁吳淞榮旅長等一體飭屬照料 
[商界聨合會開會彚紀]  
　　山東路山東路商界聨合會前經舉定出席代表十一人加入國民大會策進會茲因該會章程暫定三人又於昨日從十一人代表中用記名投票法重選三人以鄭鷓鴣周劍雲徐時隆得票爲最多數當選爲代表並聞已選定周劍雲爲評議員云　　西華德路西華德路商界聨合會於前日（二十二日）開職員會到者二十餘人會長沈佩蘭主席俞潤之記錄主席報告國民大會策進曾於八月二十一日成立本會當去函加入全體贊成當推定唐繼寅爲評議員王肇祥林漢基爲會員以襄國民大會策進會之進行主席又報告副會長莊魯卿發起平糶局各處籌欵共計八千九百餘元糶出米四千八百餘石尚餘三百餘元擬再發送饅頭與最貧苦黎民衆皆贊成通過莊君云俟辦理完結再行登報告知各大善士以清辦事人手續又報告日前本會擬開大會因崇義公所地址狹小不克假借故七月七日未開大會經衆討論本會係去年十月成立仍須至今年十月再開大會即爲改選之期衆皆贊成通過唐繼寅報告八月十八日總會開會次日報載有何耐安冒本會出席代表名意有碍本會名譽事關重要當去函總會調查以明眞相衆贊成通過繼又報告本路横馬路新記浜路有下等雉妓院十餘家每夜通宵達旦浪語盈耳敗壞本路風化有碍公共安寗當致函總會請其與當局嚴重交涉以期逐出該妓院而維風化經多數贊成通過時已十點餘點主席遂宣告散會　　滬北五區滬北五區商業聨合會成立以來業已一載昨（星期）下午三句鐘開　選職員會列席者四十餘人由仲佩紳主　報告開會宗旨次推忻惠生姚克仁開匭檢票當選者正會長戚　友會長仲佩紳邵少屏評議長史觀濤會計長姚克仁幹事長張文忠評議員朱怡伯容子銘錢德潤周拯世張子良余錦祥吳山梅湯景高陳鳳鏘郭葆生陸瓚甫忻惠生陸鐘厚吳漢英馮墨卿蔣仁潮鄭國生唐玉泉尹松恩曹伯安幹事員甘善庭倪如海劉仁元烏智海周福堂沃良炳蔣尚裕張子華陶全福吳世昌會計員葉增安方顧華戴茂堂顧永文舉畢略討論事宣告散會已六句鐘矣　　浙江路昨日（初九日）下午六句鐘浙江路商界聨合會在事務所開大會到者三十餘人公推蔣榮夫會長主席孫鏡湖紀錄首由張奎庭提議開辦平糶請依孫鏡湖原議仿商會以二斗五升起售先就本會事務所開辦續再推廣以米價平落爲止俞文達提議義務學校宜本月内開課以免虚擲光陰趙炳浦提議秋季疾病滋多請王秀山擔任出診義務至於分施時疫藥水由本路四段内分請樂善店號貼條代送王然照報告國民大會策進會現已來函請本會推派評議員一人代表二人可否公推孫鏡湖擔任評議偕余衆孚王秀山同往代表曹華强提議總聨合曾陳總董因彈劾已四次未敢主席如果改章另選本路宜一致維持總會庶不貽羞外人本路週年紀念大會亟宜籌備訂期秋節舉行楊文鏞提議印花税會審公廨通告領事團承認則商人負擔愈重應山本會函致總聨合會轉達工部局婉求緩行以上各事均贊成繼請來賓戈朋雲崔通約曹恂卿馮梓才孫靜山次第演説畢分饋茶點散會時已九句鐘矣　　唐家弄唐家弄聨合會前晚八時開職員討論會孫友善主席報告本會加入國民大會策進會之經過并宣讀章程應舉評議代表三人請衆公推經衆公舉蔡增輝孫友善張振遠爲正式代表並在三人中公選張振遠爲評議員繼山會長朱堯臣提出反對印花税理由書一件决議遞交總會杜鴻福提議徴求會員張桐梧徐成章附議討論結果擇日開徴求大會臨時人會者有朱定一等數十人會員李成元當塲助特别捐洋五元散會已十一時矣 
[安化藍田兵災之慘狀]  
　　仁濟善堂接安化藍田報告云敝縣地居湘省中路上與新溆等縣接壤下與湘益各屬毘連爲上下往來必經孔道而縣屬南鄉藍田巿尤爲新化湘鄉往來要衝七年春間潰兵過境縣屬地方已困供億嗣北軍清鄉司令楊纘緒統率大軍駐紥新化副司令王記三統兵一營駐紥藍田迨楊纘緒去職繼駐新化者爲旅長劉振玉藍巿則仍駐兵一營兩年以來敲精吸髓供給軍差合計不下十餘萬金藍巿商民對於北軍可謂事之惟謹矣詎至本年舊曆四月間戰事忽起劉振玉當將藍巿駐兵調往新化作戰旋由新化縣城退向藍巿方面逃遁沿途姦搶燒殺慘不忍聞二十一日早至距藍巿七八里之良溪　地方分三路前進一由毛坪一由桐車灣一由三甲凡經過地方均肆行燒搶計焚燒民屋三十餘棟殺死二十餘人擊傷百數十人搶刼細軟貨物無算二十二日大隊集合藍巿劉振玉王記三及其警長史殿臣邢開泰等即諭令軍士先行分隊堵截各街口架設機關槍及大砲以防人民逃竄佈置旣畢然後縱令軍隊姦淫搶刦姦搶之餘逢人便殺逢屋便燒火聲砲聲哭聲遠徹數里巿面舖房初次焚燒未盡二次又復補燒從二十二日上午起燒至二十三日下午巿面盡成焦土（未完） 
[台屬水災急賑會第三次大會]  
　　台屬四縣水災慘狀疊誌本報昨日下午二時該會在民國路四百四十二號開第三次大會到者三百餘人首由主席章一山報告該會成立後經過情形繼由徐聘耕宣讀各種文電並提議報告各條如左（甲）捐募欵項數目赶將已經捐收之欵尅日送赴災區平均分配（乙）呈請撥借浙江塘工券餘欵及展長期限已奉省批咨部備案（丙）設立施衣股公推張兼庵主任并向浙督滬使請求發給破廢軍衣改染青色分發災民（丁）本會成立後經公布簡章並呈京内外各官廳立案（戊）報告有關於災情函件（己）報告本會成立以來各項開支議畢散會已鐘嗚七下矣 
[義賑會覆何護軍使之兩函]  
　　中國義賑會復何護軍使函云敬復者昨接鈞函准河南趙督軍寒電開該省水旱爲災益以兵燹俄殍載道乞爲振濟等因並承鈞座示以酌量籌助特是敎災拯難爲敝會天職所在惟本年災區幾及六七省莫不借助於上海於是捐輸者疲於奔命致募欵殊無起色而敝會自加入慈善團籌振處以來已無存欵可以指撥查該省於去年在滬設有義賑會山徐乾麟先生主持其事准函前因自應轉函該會積極籌募以資救濟至謂鈞核轉復爲叩致頌鈞祺又該會會長朱葆三等復何護使函云敬復者昨接鈞函准山束田督軍元電開魯省德縣陵縣平原恩縣禹城一帶地方頻年荒旱益以兵燹俄殍載迺電請惠助前來并承鈞座諭以酌量籌助敝會奉此自應積極籌助以副鈞諭一俟籌有的欵即當隨時奉聞以便滙解至請鑒核轉復爲叩敬頌鈞綏 
[大宗小麥出口]  
　　近來上海小麥出口爲數甚巨多係運赴天津者怡和招商太古等各輸公司均有不及裝運之勢除臨時加添輪船外即某輪船亦皆承裝聞此次裝運天津之小麥其數有四十萬包間亦夾帶米糧出口云 
[學校消息彚紀]  
　　勤業女師範法租界動業女干師範本届由鄭毓秀女士爲校長因欲將歐西文化輪中華女界預備赴歐時入學直接聽講故復添圖畫法文英文專修科圖畫注意西洋畫實地寫生分水彩擦筆鉛筆彩粉筆中國毛筆畫及油畫等已聘定美衛學校敎員大美術家唐宗元君主任在京女子美術學校畢業唐允恭王瑞竹女士助敎法文英文專修科聘定夏奇峯徐聨芳徐業農及民德女書院大學科畢業陳秋娟女士分任聞近日報名投考者極多定舊曆七月十八日開學上課　　養性女學校派克路養性女學校日前開學昨（陰曆七月初十日）下午二時開敎職員會　由敎務長陳組威女士會同校長袁學孟女士派定各級主任敎員高級爲汪眉才女士初級爲毛舫女士汪克明女士副之又初級男子部主任馬魏秋芳君李鋤夷孫惕心陶孟辰何漢光分任敎授至編排班次詳訂課程敎務上一切手續均已預備完善定陰曆七月十三日正式上課并聞高初兩級均有餘額可補　　精武義學北四种路福德里精武義學第一校於昨晨九時行秋季開學禮秩序如下（一）來賓敎職員學生齊集講堂向國旗行三鞠躬禮（二）敎務長鄭福良爲主席宣佈校務（三）發起人王漢禮宣佈經過情形（四）校長鄭灼辰訓詞（五）校董盧煒昌訓詞（六）來賓陳鐵生等數十人相繼演説多勗勉語（七）敎員胡佩如宣佈校規（八）學生全體唱國歌校歌聞該校爲完全義務學費雜費槪行免納云　　公義會義學中華公義會在閘北新民路設立之第一義務學校昨日（二十二日）下午二時舉行第七届秋季始業式到會者如會長會董及學生共有一百數十人茲將秩序列下（一）振鈴開會（二）奏琴（三）校長陶漢塵報告校務（四）會董演説（五）敎職員相繼演説（六）向國旂行禮（七）師生行相見禮（八）同學行相見禮（九）全體攝影（十）茶點散會　　北區公學海寗路北區公學附設暑期學校現已結束口校定於本月二十九日開學夜校九月二日開學日來男女兩部揷班新生之投考者頗多聞本學期起夜學部除原有英文專科外又設商業補習科專爲補救年長失學之商店學徒及一般兒童將來習業之預備其所授科目爲商業道德尺牘珠算英文會話商人常識銀樓業小學大東門外花園衖銀樓業高等小學校定於舊曆七月十二日行秋季始業式聞新生投考者頗多故該校長擬開校日重行試騐以定去留云 
[寰球中國學生會消息]  
招待部寰球中國學生會留學招待部消息云該部尚有尼羅號（本月三十一日放洋赴美）之艙位二個可以轉讓（一切出發手續該會均可帮助料理）如有願乘此船赴美者可速向該會接洽再往船公司繳價介紹部寰球中國學生會介紹部昨接吉林某農工業學校來函委託該部代聘應用化學敎員一席月薪銀八十元以曾在化學專科畢業并能操北方語言者爲合格如有願應聘者可開具履歷投函該會介紹部接洽 
[基督敎救國會將開選舉會]  
基督敎救國會今年選舉會期已經職員會議議决茲將該會總幹事部書記賴綬臣君發出通告列后啓者茲依本會章程第二十五條定於九月二十六日下午三時假座上海美界北四川路横浜橋北公園靶子場懷恩堂舉行每年大會並開選舉會選舉會長一人副會長二人會員部文書部傳道部經濟部交際部調查部審議部學務部實業部庶務部各部正主任每部一人副主任每部一人凡男女會員年滿十五歲以上者請注意會章第五第十七第二十至第二十三各條特此通知順頌日祉基督敎救國會公啓 
[志成團開會紀]  
昨晚南巿志成團評議部開第二次會議評議長丁觀瀾主席葉公權紀錄首由主席報告本團第一期職員業已提出辭職此次從事改組亟應改選當即投票選舉沈警已爲執行部部長朱煥章爲幹事科主任許宏鈞爲敎育科主任孫潤德徐明臣程國威爲會計羅嘉賓朱駿孫曼山鈕兆熙俞國華何永祥爲交際蔣慶鐘潘燦基請國良盧馥爲文牘徐子儀朱嘉模潘競安周竹如爲調查黄順喻　益此孫安信爲庶務並選舉國民大會策進會正式代表丁觀關當選爲評議沈警已朱煥章爲幹事後討論義務學校下學期决定擴充定九月十號開課云 
[第二師範二部續招之新生]  
尚文路省立第二師範學校本届招攷第二部新生已於月前舉行取列名次亦已揭曉茲因該部尚有餘額復中賈校長於前日續招計投攷者二十餘人昨日揭布計名列正取者有李之楷邵邦杰許鴻鈞范崇厚曹洪元張志海鈕澤恩茅志高蔣天賜王紹基汝人傑胡敦普陶精詳楊師曾莊清華方必位張蔭祖葛桂榮等十八人備取者有周肇甲楊廷元顧實麟張紫翔陳祖福曾慶麟等六人 
[時間守約約推舉代表]  
昨日午后二時時間守約會開臨時職員會議（一）關於推肇代表事崔通約主席説明此次國民大會策進事非常重要選舉代表當格外愼重經衆討論後當塲公推陳維新李澤源張女士羣重三人爲代表同時推定陳君爲關評議員已正式通告策進辦崔君暫離主席提出徴求白話文張樹動同時徴求滑稽畫均通過大會地點拍照紀念及名人演説由陳維新擔任三時即摇鈴散會 
[民生募欵聲中之兩新劇]  
法租界貝勒路民生女學因欲自建校舍議决自今年起至十三年止預備籌募建築費二萬元今昨計劃現已商請久記社留日學生等於二十七二十八兩晚假座天蟾舞臺演劇籌欵詳情已誌報茲聞其第二晚（二十八）所演除上海學生聨合會第一義務國民學校之兒童運動外純係新劇第一齣爲（戰後）係鄭君正　所編描募戰事與軍閥之罪惡無微不至其情節之悽慘與英國著名影片戰後相類第二齣　（十萬金金磅）係留日學生三年前所編初演谥東京之中國劇場繼演於神户長崎横檳等處所至皆受歡迎此次來滬重演必另有一番精彩也並聞兩晚之入場券除託各商號代售外一律燹售門票云又該校校友聞訊後即請會長　　貞女士通告各校友召集校友會共商贊助方法云 
[國民愛國會推舉代表]  
中華國民愛國會昨日接到國民大會策進會通告後當即推舉陳野鷗蘇海若奚士英君等三人爲該會出席代表已具正式公函通知國民大會策進會矣 
[中西區清潔捐招人投標認繳]  
滬南工巡捐局布告事照得本局承辦中西區清潔捐商人龐道宗於上年十月以來按月照得本局承辦中西區清潔捐商以本年九月爲滿期現奉松滬護軍使令該商承辦期滿應即招商投標以裕收入而資整頓自應先期布告仰熟悉捐務之殷實商人遵照後開各條來局投標聽候核辦特此布告附招商投標施行辦法八條計開（一）投標認繳每月不得短於前認定九百五十元之數（一）投票日期定陽曆八月二十四日起（一）
開標日期定陽曆八月三十日下午三時（一）投標人須開具姓名籍貫職業（店號地址須詳細開明）並呈騐最近三個月地方税票（一）投標人須隨繳保證金一千元（須現洋或鈔票）由局出具收據如無保證金即阻止投標（一）投標人須寫明認包數目親自封函投箱届日由本局長會同本局名譽董事監察當衆開視以最多數者得標認辦一年爲期（一）得標人應自開標日起限三日内出具認包切結加具殷實商號保狀並繳三個月常存捐欵聽候給諭承辦（逾限即將保證金充公改歸次多數接辦（一）次多數保證金於開標三日後發遠其餘不得標者保證金當場發還原給收據繳銷 
[大世界大劇場之燈彩戲]  
大世界乾坤大劇場近排演鵲橋相會彩劇牛女洞房一場揷入各種游藝内有四人手執七巧燈七方堆作鵲橋假山等式殊見巧思尤妙者爲頃刻疊成一大嬰孩香烟牌云 
[包延佩急病殞命]  
上海地方檢察廳已革書記程冠吾前在服務期間私發提簽擅釋竊犯將所繳易科金吞没牽涉已革法警包延佩由梅檢察長將包拘案訊明起訴審判廳决處包延佩侵吞公欵罪徒刑四年聽候送監執行包奉判後大馬不服提出理由聲請上訴業已核准候送高廳核辦不料包忽在押所起患急症經汪所長稟知梅檢察長前日將包發送新普育堂醫治無如病已沉重不及救治延至傍晚時包延佩連呼程冠吾害我數聲而死當經堂中報告地方廳即委魏檢察官毛檢騐員等蒞堂相騐當據屍妻包楊氏投案請求免騐願自棺殮魏檢察長准之諭着具結送查趕緊成殮 
[指控私收賬洋案註銷]  
新閘路源昌煤炭店主應月發指控司賬俞壽林經理俞錦方（即壽林之父）私收賬洋一千九百八十八元六角九分一案業山捕房將第一被告拘解公共公廨訊判押候捕提人證再核在案昨晨復審即由中西包探上堂稟明俞錦芳避匿未獲今已傳到案證請訊遂經中西官向見證劉新田吳才惠巖國如等訊據均供伊等應與源昌新之欵俱交俞芳錦收去云云　由兩俞各延之律師上堂將案情辯論一過問官核供以原告對於本案應起訴俞錦芳因　將案注銷俞籌林開釋 
[假莊票騙銀之押儆]  
商人胡金榮串同在逃之人私造豫源莊之爲票冒寗波大有囗洋貨號名義書寫信函向東棋盤街七十號門牌萃泰昌號圖騙銀六十一兩三錢被該號夥李紹棠察破報告捕房飭探往將胡連同證據一併拘押昨解公共公廨稟明前情將信函及僞票呈案請究並由李紹棠上堂證明寗波之大有囗係與河南路萬豐順顔料號聨票被告知該號與萃泰昌有往來故遂揑造信函將僞票騙銀云云質之胡供此事係在逃之周某所爲等語關讞員核供商之英包副領事以胡詐欺取財業已證實判决發押西牢二年僞票信函均燬 
[施材會收殮貧屍]  
湖南湘鄉人蕭惠生年三十歲病死於寳山路天通路中國公立醫院内又有江蘇上元縣人雍家錦年三十四歲病死於西藏路上海時疫醫院内又有南通人王陸氏年三十五歲在天津路時疫醫院病亡均因無人棺殮報告聨益施材會給棺收殮埋於引翔鄉會塚 
[紅木作招尋走失學徒]  
本城小南門外義泰弄二十七號林順興紅木作之學徒林陳彩二十七歲温州人舊曆七月初四日下午偕同業林進發作内之學徒李巖彬兩人逃逸無縱過尋不見詰問其同作學徒云前聞陳彩言擬出外謀事與赴新加坡營業等語現該徒之母情急萬分限令交還現山該作主登報廣告招尋謂人知其下落通信者酬洋五元送到者酬洋十元儲欵以待决不食言云 
[汽車碾斷行人腿骨]  
昨晨一時許有五百零七號汽車駛經公共租界福州路西藏路口撞倒寗波人周吉根碾傷兩足左腿骨斷折由老閘捕房五百九十五號華捕瞥見當即前來將汽車扣留押令載送受傷人往仁濟醫院醫治一而帶該汽車夫入捕房稟候捕頭發落 
[水果攤主被人戳傷]  
在公共租界廣東路滿庭坊口擺設水菓攤之崇明人張阿丙不知與某甲有何仇隙昨晚十時許甲突然前來攫取攤上切瓜小刀猛戳張阿丙左腿兩下流血如注痛倒於地行兇者當即飛奔竄去旋經張之家人雇車送張投老閘捕房報告即山捕頭飭探用病車送受傷人往醫院醫治一面跴緝行兇者解案究辦 
[坍屋壓斃紅木作主續誌]  
大南門内西王家弄紅木作主顧金泉被房屋坍倒廳斃山一區三分所令飭二十舖地甲邵梅生投地方檢察廳報騐法官正欲往騐該屍早經家屬舁往川沙鄉間備棺收殮已紀前報茲悉梅檢察長以顧金泉一屍該家屬不候官廳主張輒自舁赴鄉間成殮不無可疑因於昨午派警往傳該作學徒朱榮生二十舖地甲邵梅生及該作前後左右四鄰張吉民等一干人證來案訊核 
[水巡捕查獲煙土]  
四川輪路庖人胡世洪私購烟土十四兩藏入冬瓜中昨雇吳子清划船將瓜駁運爲水巡捕房探捕查獲連同船户送入捕房又孔顧章亦乘四川輪船山厦門等處來滬私帶烟土三十六兩亦爲探捕拘獲送入捕房梅捕頭諭飭將胡吳孔三人函送地檢廳　辦烟土送往海關候燬 
[違犯煙禁之科罰]  
潮州人鄭小如日前令曾得志將價值一千餘元之烟土送至法新租界格洛克路一百零四號門牌行經中途被一百六十八號華捕查見將曾拘入捕房旋由捕頭至一百零四號内抄出煮烟鋼錫等物並將鄭妻趙氏帶入捕房候核在案昨日傳解法公堂請究先據捕頭上堂稟明前情誥之曾供實係鄭小如令我代送質之趙氏供此項烟土由丈夫令曾送回家中今丈夫不知逃往何處中西讞員判趙氏罰洋五百元曾罰洋一百元充公以儆烟土銷　 
[私設燕子窠]  
住居鄧脱路四百六十七號門牌之朱順法因私設蕪子窠容人開燈吃食鴉片烟被包探張林秦楊阿泉查見將朱連同烟具帶入捕房押候解廨訊究 
[指控拆梢案註銷]  
婦人王陳氏前指控李慶裕糾同梅松林陸永祥用言恐嚇希圖拆梢洋三十元等情小業由該管捕房飭探周小弟將三被告拘解公共公廨命各交五十元人洋並保聽候查明再審茲悉周　　將此案發生情形詳查明確故於昨晨傳齊人證將三被告解　上堂稟稱王陳氏向在法租界花烟間賣少已有多年飽賞此中苦况故於上月逃出與其狎客王桂海賃居於虹口百頓路一百六十二號屋内不知者以其係屬夫婦惟李悉正底藴遂於本月七號一與梅陸二人至其家内意欲拆梢氏乃報告捕房將被告拘究云云並由原告王陳氏偕王桂海相職投案證明案證明案情又山見證藍福生到堂作證而三被告亦同延律師代表否認被控拆梢經關職員核供商之英包副領事以原告所控證據欠　判將　註銷被告開釋並口頭實諭該氏謂案雖註銷爾仍可自山擇配無論何人不能干涉云 
[詐欺取財押六月]  
虹口茂海路一百二十四號星内之浦東婦入張周氏偕兵夫張吉三見證樂鶴泉指控顧金才串同陶大弟等於本月十三號以薦往外洋做工爲由騙取運動費洋五十元等情業山該管捕房派探將兩被告獲解公共公廨訊押查究在案昨經張襄讞會同美約副領事升座復審即山張周氏上堂訴明當時當時被告係冐川義泰洋行名義以招工出洋爲山遂　將欵騙上係分運動費及西醫騐看身體兩項之用云云並由樂鶴泉上堂證明目　被告騙欵情形質之顧金才供伊係受在逃者之愚陶大弟稱實不知情亦未分得銀洋中西官以顧詐欺取財業已證實判押西牢六月陶無干聞釋 
[誌謝]  
昨承民生女學贈觀劇券四紙基督　救國會贈基督敎救國主養刊行之三壹册書此併謝來函 
[抵制劣貨會致桂圓業函]  
溯自五四以來國民漸知外交失敗　鄰野心侵我國土侮我人民是以有抵制日貨之舉滬埠各業均宣言對於日貨不買不賣曾幾何時於今貴業忽大做特做日貨桂圓况桂圓一物我閩粤二省所産足敷金國之用而貴業甘心放棄國産販賣日貨病狂喪心雖爲目曲前金錢計獨不顧國亡之後子孫計　由此思之可不寒心爲敢聊進忠言務希俯納倘置若罔聞敝會　愛護國家計一人格計惟有嚴厲檢查以盡我人之天職勿爲言之不預也專此忠告上海抵制劣貨聨合會啓 
[上海各界聨合會來函]  
各界人士均鑒前日國民大會策進會在青年會　大會時本會僅派汪醒齋君前往旁聽並未加入蓋茲事重大關係本會及國家前途非淺須召集各團體（加入本會者）代表審愼討論後始可决定特此聲明上海各界聨合會啓 
[翻砂業公所來函]  
敬啓者讀本月十五日貴報本埠新聞欄内載有鐵業工匠之小件部分工人聨合翻砂吳裕昌專發起設立公會等語查敝業於民國四年由同義公會改組同業公所案經總商會議陳滬海道尹核准給示數年以來集思廣益次第進行近據同業聲稱並無與小件鐵匠聨合創立公會之事恐閲者誤會特此奉達請賜登來函函以昭核實旡任企禱上海翻砂同業公所啟八月二十三日雜評二　 
[總商會今後之希望（訥）]  
無論　種事業皆須隨世界新趨勢而進若不問世界之趨勢如何仍以數十年前之舊腦筋舊眼光辦理數十年後之新事業未有能立足於世界者也况乎商業一事息息與世界大勢相關又况乎上海之商業史與世界之商業密接故爲商會領袖者須有世界上之新學識新經驗又能有熱心毅力以在事而後乃能競爭於商戰漸流之中商業　有起色之望從前之上海商會不能有所發展面爲人詬病者無他不過領袖之人學識稍舊經驗稍舊不能順應世界之趨勢耳故今日面欲希望商業上之發展須於選舉總董時注意此點以求適當之人才此則最爲重要之關鍵而不可忍視者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　巴西旣以紅人爲最早之地主故今之履巴西境者甫卸裝於旅社即於案頭見有一物其物陶製大腹細頸中貯清水上覆有蓋蓋頂尖稜若經模鑄所貯之水清冷純潔經久不變雖在盛暑亦足令人得極美之飲料以視我國之錫製開水壺不能保持清冷之度及彼歐美各國之水銀阻熱茶筒有時漏黄水不能令人滿意者反覺此物爲最省便此物因有蓋塵穢不易入因頸口小熱度不易内侵提挈又甚順手衛文名Ｍoringue（糢稜挈）誠哉其爲巴西特有之良製也（見附圖一）巴西今日事事均歐洲式獨此一（模稜挈）貯水細頸瓶尚仍其舊尚足以存往昔地主之殘痕印跡於萬一吾人顧之又安得不摩挱故物油然而生今昔之感歟模稜挈爲代表巴西歷史性質之一種專有品固記者入境時所甚注目而巴　雜誌ＢrazilianＡmerican第十八期封　揭載巴西特産之蛇以爲代表巴西之一種圖標者（如附圖二）尤足引起記者限興味我國譯Ｂrasil之國名爲（巴西）日本譯之爲（伯西兒）均有巧合切中之點觀日本譯名蓋足以知伯西兒在西半球地位對於其他小國足以種霸一時足居伯氏孟氏之列也觀乎中國譯名足知巴西方面在昔草昧未聞之世必爲神秘不可測渡之奥區若興我東方大陸國之巴蜀相衡回其生物之繁山林之富又不難由此一（巴）字而一一聨想及之也其字音上更能東西相巧合者巴西特産之蟒其音爲boa與我國巴字一音竟屬不謀而同考我國古籍有稱后羿屠巴蛇於洞庭其骨積而爲陵世人稱之爲巴陵此其爲巴不知與今日巴西特産之（巴）lboa爲同類若果爲同類者則當口人類與動物由亞徙美由北美徙南美之故跡似更多得一左證矣 
筆剳 
[怨耦記（中）] [  李涵秋]  
　　逾歲陶出其所有儼然以富豪自命曩之枵腹而露宿者自有多金遂不能不縈情於家室久耳寳蓮艷名乃倩媒妁往説其父聘金在所弗吝父利其財産卒不惜以愛女贈之獰狗友人言至此復笑曰與其謂陶爲狗毋寧謂陶爲兎何以故狗者其性兎者其形緣陶生時唇不能掩其齒自鼻以下洞若構壑牙銀凹凸歷歷可辨年事旣長亂髯叢生其問見之尤可駭怪音吐復不類常人猶簫笛然音膜旣裂吹之自不能成聲知其事者咸爲寳蓮扼腕而寳蓮弗知也婚有日矣急色兒忽欲一覩芳範以爲快距嫁期前十日陶乃潔其衣履蹀躞寳蓮門側小家碧玉初無洞房宏闥以蔽其嬌軀時值金烏西匿暝色四沈寳蓮適與其妹坐院中小嬉院圍以籬高纔及肩陶俯身而窺髩影衣香近在咫尺樂可知矣 
笑林 
[滑稽秘訣] [  長壽人]  
　　近時自由談所登秘訣者實不少記者也有幾個秘訣不敢自秘公之於世　　治病秘訣邇來庸醫爲人治病往往有藥不對症之患余今思得一最穏當之法莫如醫生預開一方令人照方生病庶幾藥到病除萬無一失　　問案秘訣盜賊口供最易狡展審問之法莫如令好酒量之問官與犯人對酌使之酩酊大醉白眞　錄　　中彩秘訣現在彩票盛　購賣者非惟大彩難得卽小彩亦往往失望余有一秘法遇彩票發行時將所有號數全行買盡則開出之彩可以獨得 
新聞拾遺 
[痴人拜星乞頭彩] [  鶴鳴]  
　　松江西外布商沈某性嗇平日視錢如命惟彩票一項則典衣質物毫不靳惜且極迷信每購一券輒求神助乞巧之夕乃陳瓜果於庭中焚香默禱並以　捲數枚内書號碼合堂摇之見其先出者爲何號卽往各店收覓聞今已有數條購獲但不知牛女有靈否 
[火神託夢敲竹槓] [  隠厂]  
　　南京聚寳門外有一火神廟　久失修牆垣倒塌神像手足俱無日昨該廟左近居民陶某夢一白髮老翁身穿大紅緞袍手執龍頭拐杖自　係火神菩薩謂因本廟倒圮不堪無處容身乞諸大善士捐欵修葺本神保其闔境平安不然將降火患云云翌晨遍告鄰里紛紛出欵三日問募有二百餘元聞不日即雇工人大興土木云 
[長短不合] [  嘯月]  
　　西門外某女中學學生楊某美風姿親戚中爲之作月老者户幾爲穿乃女士心醉自由故婚姻問題有爲之作伐者須與女商近其舅父將女與城南某紳長子説合女士謂必欲一見其人允否始方可定遂以新世界爲看親地點届時各有家屬同往舅父回從中指點女士以若人身軀太長並立相比足短二英尺他日登堂行婚禮相業鞠躬一長一短豈不好突煞人長短不合請勿復言婚事云云因作罷（） 
[善惡難分] [  立德]  
　　昨日三時許湖北路某舞台附近有一青年女郎目鏡革履偕一小孩匆匆而行偶不經心爲瓜皮所滑立仆於地時旁適有一少年急爲扶起並温言詢問曾否跌傷詎女郎見問老羞成怒大批其額並駡殺千刀雇車而去少年呆若木雞見者莫不匿笑云 
小説 
[社會小説衆醉獨醒（一三二）] [  瞻廬]  
　　第二十二回進茶寮誇談幸福設筵席强訂婚姻東翁聽了小柳太太攛掇屢次要把大兒子騙逐只是不曾實行一來碍着古怪東西陸子才二來他兒子又没有甚麽把柄落在他手裏自從得了兩封家信忤逆不孝有了老大的證據驅逐劣子自然師出有名他喚了子才前來宣布這層意思誰料這古怪東西口齒利害説來説去倒是做兒子的理長做老子的理短東翁又同小柳太太商議小柳太太説皇帝不差俄兵你没好處給他他便和你作對你多少給他些好處憑他鐵一般的嘴也要軟化了東翁聽了懷着大捲鈔票去見子才誰料這古怪東西不識抬舉把事鬧得愈决裂了阿巧娘道這些話誰要你倒黄霉乾娘都和我講了我只道你有甚麽異樣新聞原來吃了新鮮飯專在那裏放隔夜屁清巖道你别性急異樣新聞便來了説時阿巧買了銅絲回來青巖一壁修理眼鏡一壁講道小柳太太因子才兩次作梗曉得這古怪東西很難講話這事頗有些棘手可巧他兄弟柳小賓挈着女兒翠娥前來探親小柳太太見了翠娥又勾起從前的心事便與東翁商議要把翠娥配給玉兒趁着今年暑假裏完姻把玉兒付給他親姪女盾管便怕他生出異心東翁説我早有此心叵耐小畜生尋死覔活百般挾制小柳太太説横豎你要驅逐他由他尋死覔活休放在心上我們只打定主見便了我把花朶一般的姪女嫁給他也不曾虧待了他爲甚麽要尋死覓活他不過説説罷了將來成親以後一切銀錢出入都要從我姪女手裏經過俗語道表壯不如裏壯玉兒縱　没志氣有了賢意娘子做了監督自然服服帖帖再也不會起甚麽風波我姪女又是　精明强幹的女子呌他束縛太夫一些也不難我也曾在翠娥面前試探口風　　 
自由談之自由談[  鵑]  
　　拿破崙謂法國之字典中無難字故生平不畏今吾國之字典中幾無一字非難字因之百之亟須舉辦者均以畏難而停頓今日之國民大會殆又在難字關頭矣烏乎天下何嘗有　事不畏難事必有成否則來日大難中國將難乎其爲國矣 
[社會小説老太婆] [  豁公]  
　　立秋時節署未消熱烘烘的太陽照在人射上好像一盆火相似陡然一陣狂風刮的樹葉子沙沙亂響接着西北角上湧出一片烏雲來被太陽一眼看見髣髭是耗子見了猫不由的心驚肉跳　一頭　到雲眼裏死也不出來了少時烏雲愈湧愈多黑壓壓的推滿了一天連一點空處都没有分明是個白晝却是對面看不清人那天公也像受了非常的委屈撲蔽的落下淚來兀自不肯休歇這時上海西鄉法華鎭後方有一所三間兩進的平房巍然獨立在田園深處屋頭上的瓦片被這陣暴雨打的丁丁怪響大門上貼的白紙也被雨都冲破了屋裏掛着一頂孝幔大桌上供着靈牌前面點着一雙素燭却被風吹滅了一枝一個披麻帶孝的老太婆含着一包眼涙顫巍巍的走上去要點道枝素燭剛把火柴劃着又被風吹息了一連兩次總是這樣那燃着的一枝素燭又吹滅了老太婆想想没法便將大門關上正要劃火柴去點蠟燭却聽大門上硼硼幾聲打的震天價響心裏知道是兒子來了忙將火柴放下開了大門他兒子大踏步走了進來一面牽着外國紗長衫抖水一面説道媽你怎不快點關門我的衣都弄濕了老太婆道旣然濕了趕快進去換衣我就替你燒洗臉水去説罷關上大門忙將素燭點着便到廚房裏燒水他兒子也就回房換衣去了過了一會老太婆將水燒開忙替兒子打了一盆臉水又替他泡了一壺好茶斟一杯放在桌上然呌兒子出來吃茶洗臉此時他兒子已經換了一身乾衣服從房裏走了出來拿手把袖子捋了幾捋慢屯屯的洗了臉又喝了一口茶方才坐下摸出一枝香烟來點火吸　愁着眉望着院子裏出神老太婆道兒呀我勸你不要出去罷秋天的雨水弄在身上曾生病的你父親已是死了我們這個門户自然是要你撑的我們莊户人家凡事總以省儉爲是像你穿的那件外國紗大掛我就看不下去又不去做官做府要這些闊綽衣服做什麽你就是嫌布草衣不好看家裏也有織的上好的夏布做件長衫穿穿也不妨何必要穿外國紗呢况且你父親死了剛剛斷七你就是做官做府也不能就穿紗羅綢緞呀再説到吃烟這件事據我看杭州出的香奇就不錯你却不高興吃定要吃個香烟吃香烟倒也罷了又要吃個什麽來頭貨這種烟價錢又貴吃了又傷喉嚨你難道不曉得麽我聽説現在也有中國人開的香烟公司出在什麽雙喜牌呀大愛國牌呀長城牌呀大喜牌呀貨色又好又便宜又是我們中國的國貨你爲什麽不去買來吃呢難道你怕有錢用不脱嗎我雖是没有見過什麽大世面究竟從前也讀過幾年書這點淺近的道理也還懂得你要能照着我的話行事决計不會錯到那裏去他兒子聽了着實不耐煩但在上人面前不敢十分放肆只好低着頭由他去講恰巧巧有個本家兄弟名字呌做長生的冒着雨敲門進來道阿松哥我來告訴你樁事兒剛説到這裏一眼看見老太婆連忙呌聲嬸嬸坐下來一言不發老太婆正没好氣當時放下臉來道你又是什麽好事跑來做耳報神仔細我呌你爺揭了你的皮長生不敢回答只好涎着臉陪笑老太婆也不理他坐了一會恐怕兒子着氣便向長生説道不要拖着你大哥到處瞎跑在這裏吃了飯去長生連聲道是老太婆便到後面廚房裏燒飯去了阿松忙拉長生的手道到底是什麽事你快説長生笑道那裏這麽便宜你借給我十塊錢我才告訴你咧阿松道你只管説錢我照借就是了長生摇着頭道不來不來阿松賭氣拿出十塊錢望他手裏一丢道這不是錢長生接去裝在腰裏道我告訴你北頭張家老二過生日袁家巧雲姐高興拿出三十塊錢來推小牌九十幾個人圍在那裏押都是三角五角的没有一個大注我想和你也去凑凑趣你看好是不好阿松搶着道當眞是巧雲推麽長生道那個王八蛋騙你阿拍手笑道好好好我就同你押去説着就和長生兩個人共一把傘跑到張家押牌九去了這裏老太婆把飯和菜弄好了連忙裝在碗裏預備拿來給他兒子姪子吃不想走來一看連個人影子都没有了進去問媳婦時媳婦也不知道忙呌長工各處尋找回來説是阿松在張家和袁巧雲合夥推牌九呢老太婆氣的要死倒在床上一聲不作媳婦跟着走進來請他吃飯也不吃勸他喝茶也不喝媳婦急了便呌長工去催促松回來阿松那裏肯聽直賭了一天夜現欵輸了幾十元還欠下幾塊錢的價方才無精打采的踱回家來聽説他母親氣的睡在床上滴水不入不由的心裏又慌又懊悔忙到他娘床面前跪下磕頭自認不是老太婆只不作聲阿松没法只得拿頭在地板上亂碰道媽你饒了兒子這一回罷你要再不答應兒子就碰死在這裏了老太婆雖是氣他不過却也捨不得呌他拿頭碰地板便坐起來説道你這又何苦呢並不是我做娘的要管你你也太鬧的不像樣當初你老子爭下這點家私也不知吃了多少辛苦可憐他一年到頭無一天不是起早歇晚的除了逢時過節葷菜總不進門有時我煎個蛋給他吃他還覺得過費勉强吃得一兩口便呌拿給你吃後來年紀大家裏的田地也着實比較從前多了方才看開了些每逢初一十五買點肉吃要不然一個莊户人家那裏積得下幾千銀子家私呢你現在忘了上人創業的艱難一味的講究吃穿浪用推一場牌九就輸了幾十塊錢你老子留的這點家私還彀你用得幾天呢你把這點家私用用完了免不得一家子受苦你想想怎樣對得起你死去的父親又怎樣對得起我和你自己的老婆我想你照這樣弄下去將來總有討飯的日子我已是六十幾歲的人了呌我眼睜睜的看着兒子媳婦去討飯我心裏怎樣過得去莫如早點死了隨你們怎麽過罷説到這裏忍不住哭出聲來阿松雖是浮蕩倒還有點人心看見他母親哭的悽慘又曉得自己做的不對忙又回他母親磕個頭道媽你老人家不要哭了你所説的都是金子般的好話做兒子的那有不聽之理我從禽習 
天起便把這些吃穿浪用的事一槪戒絶永不再妄爲你老人家若是不相信我即刻做給你看就是了説罷便把那件外國紗長衫連着十幾盒外國香烟一總丢在灶堂裏燒了又换了一身粗夏布的短衫褲戴上草帽穿上草鞋拿起一把鋤頭便到稻田　和長工們一塊去捉蟲鋤草勤勤懇懇的一直忙到天黑方才回去從這天起每天都是這樣牌也不打了外國烟也不吃了身上穿的總是布草衣每天吃的總是素菜飯偶然發了烟癮便吸一枝雙喜牌香烟只此便算是他一點小小的耗費旁的什麽事也不幹他母親他老婆看見他這樣克苦自然是喜出望外了便是他自己也覺得此刻纔算是人要照着從前那樣胡閙便連個禽獸也是比不上的所以小可常説一個人不怕有錯祗要自己能覺悟能彀改過凡是失之東隅的都可以收之桑榆若是明知故犯知過不改那就是自暴自棄萬刧不復的人了 
 
 

Page 15

 
 
   
 
 

Page 16

 
 
常識 
常評 
[今小學] [  老圃]  
　　問政黨之黨字作何解曰黨者污穢之謂也黑暗之謂也説文黨從黑黕黨黷　黴訓中久雨青黑其義一也　　黨訓不鮮猶今言不鮮潔今俗語謂不潔曰髒或曰坱髒髒即黨字左傳釋文黨氏之黨音掌集韵黨字亦作止兩切舌音轉爲齒音也惟黨爲不潔故黨人充公職者多黷職多黴敗　　黨訓不鮮猶言數見不鮮黨之初起國人屬耳目焉及一再搗亂一再被收買一再改頭換面幖立新名而仍留此不潔之物則國人厭之矣此猶黔驢技止於此故曰不鮮猶易言再三黷耳　　黨從黑故日月黯然無光謂之黨楚辭遠遊篇時嗳嗳其曭莽王逸曰曭莽日月晻黮而無光也曭卽黨黨曭爲古今字然則由今之道無變今之黨長夜漫漫誠不知何日旦矣　　孔子曰君子羣而不黨言寧與羊爲伍不願與污垢之徒爲伍也屈原曰惟黨人之偷樂路幽昧以險隘言污垢之徒得志國將危也（未完）經濟 
[儲蓄與保險之研究] [  臥薪]  
　　定預算愼出納則家中必有餘欵宜儲蓄之以備臨時之費用古人所謂三年耕必有一年之食治家者所當急務者也然儲蓄者宜擇穏妥之銀行或商家而存之旣可生息又無危險若貪一時之重利以借貸於人或效守錢之奴悉藏之家中是皆未爲當也按銀行存欵大别爲定期存欵活期存欵二種凡按一定期限存欵於銀行不能隨時支取者曰定斯存欵其息之多少視期之長短而定普通三個月之存欵年利五釐六個月之存欵年利六釐一年之存欵年利七釐此項存欵如未到期提取槪不給息逾期支取亦不期外加息凡存欵可以隨時提取者曰活期存欵其息甚薄至多每年三釐或四釐又有儲蓄者亦存欵之一種惟所存係零星欵項并隨時隨數可以支取而利息亦較平常略優至一定期結息如不支取可加入本金其法可使積少成多爲日後正當費用惟存入及支出之日應不計息至於商家存欵略同銀行大抵定期者較多而息亦較厚焉　　保險者乃對於生命財産遭危險之時預防種種困難以準備經濟之方法也其種類甚多有關於人命而保險者曰人壽保險對於家屋物品而保險者曰火災保險而是等之保險每年應付以相當之金額至損害時或一定時期後即可得最初契約之金額故保險者實儲蓄之法亦理財之道也凡保險須先塡明投保單交於保險行經保險行派員檢查（體格或物件）後乃與投保人約議定保險銀數保險費及其他條件投保者納第一回之保險費乃發給保險單如期内不幸而遭災難則可持單報告保險行經保險行派人查明無差即可如數向領保險銀數是亦研究經濟者所不可不知也（乙種酬） 
衛生 
[人體衛生的研究] [  談慕道]  
　　衛生這兩個字意義雖小範圍却是很大的今天講衛生明天講衛生簡直是一輩子研究不完的這是什麽緣故呢？因爲不但是飲食起居日用和那動作上是應該注意就是人體上亦很有研究的價值還有以外種種是不消説了我現在先把人體上的衛生研究起來　　（一）口與齒口與齒是傳遞食物令人生存最有功的應該要格外的清潔每天早晨起來同晚上將睡的時候必須要用水嗽口用刷刷齒就是吃完了飯也須嗽滌乾凈使另碎的食物不留存在牙縫間垢穢自然不生了這就是保護的法子　　（二）耳與目耳與目爲人生聽視的緊要機關也應該十分的保衛勿使受著污物就是在拭凈的時候也須留心過冷過熱的水不可使他接近在年幼讀書看報時最好稍遠一些因爲現在有的書與報紙字是很小的而且油印的很多最易損傷目力倘再切近的看去不免就成了近視望目下的青年勿蹈這個弊病　　（三）鼻與髮鼻通貫到腦部髮有衛腦的功應該切實的洗滌清潔毋使積垢不但有益衛生還可以使腦子敏捷幫助我們的思想况且這個動作又不是辦不到的又不化費銀錢儘可以實行的做去　　（四）腦子腦子爲我們最靈敏的一件東西一切的思想動作都由他發揮指使的應該盡力的保衛他勿使他受著痛苦過分的勞碌才好　　（五）皮膚皮膚的作用能夠流通全身的血脈但是須以清潔爲主多加洗滌内衣也該常換就不致阻礙血液的流行同那身體的發育了　　（六）指甲指甲應該剪除乾盡不可像那些駝腰曲背的一般冬烘先生將指甲蓄得很長以爲雅儒的招牌廣告委實不知道他的弊病却是很大的因爲指甲長了就是藏垢傳菌的媒介而且對於運動上更大有關礙作事又不便利這豈不阻止人體衛生上的一個大勁敵麽（乙種酬） 
[目之保衛與目疾之治法] [  張兆]  
　　世之最可悲者莫盲人若蓋不能作願作之事不能往願往北地不能見世界上一切華美之物彼之一生宛若囚於暗室中度最幽靜之長夜由此可知我人當保衛眼目不使發生目疾旣發生目疾尤當速覓一適當之治法處治之以免成一絶無所見之盲人我今以目之保衛與目疾之治法供閲者之應用與研究　　（甲）目之保衛保衛脹目所當注意者列之如下　　（一）光亮不足之地不可讀書及作工　　（二）作一切須用目力切近之工須間時使目得休息　　（三）勿他人之面巾手巾面盆及肥皂等物以絶病菌之傳染　　（四）勿使炊烟煤氣塵沙汗水等物入目　　（五）勿觀影戲及文字過小之書　　（六）在烈日中行走須帶有邊之帽　　（七）勿飲酒吸烟　　（八）時以硼酸水洗目　　（九）觀書及工作時不可使目與物之距離過近　　（十）時觀綠樹青草使增目力　　（乙）目疾之治法治目疾之最有效最簡便之法列之如下　　（一）灰塵入眼若有灰塵入眼决不可以手指及手巾擦拭眼目須先將眼皮揭開然後以硼酸水滴入眼中灰塵卽隨水流出　　（二）石灰入目石灰入目亦不可用手指及手巾擦拭宜用醋一小匙與水一盃調和洗之　　（三）紅眼處治之法先將硼酸水少許盛於琉璃洗目盃内卽以此盃倒合於眼腔（眼須張開）上水盡取下再將百分之十之安求邏爾與百分之九十之水化合乃以之滴入眼内（每目一滴）依上法每日洗三次數日後即愈　　（四）睫瘡睫瘡係眼皮邊之一種小濃泡治法先取温水洗眼皮將睫毛理出乃以一浸過海碘酒之小木籖揷入毛札俟濃血流出乃以黄汞養膏四釐與凡士林一大匙調和之軟膏貼於患處即愈　　以上所述之各種藥品及用具皆可向藥房購買患目疾者照上述諸法處治無不立愈若不愈必有他病速請醫生診治惟不可請無經騐者否則非特無益必受其害（乙種酬） 
家庭常識 
[最簡易之家庭農藝] [  孫瑞初]  
　　家庭農藝其範圍至廣如園藝畜産製造之類無一不可用最簡之法而收經濟上之效果今以限於篇幅先述蔬菜及養鷄鴨之二者　　（一）蔬菜蔬菜爲日當所必需在我國除若干農家外大都購買於巿塲夫此每日之耗費雖微然積一歲而計之其數亦頗鉅此在鄉鎭間取價低廉者尚不緊　而城巿都會中　取　　昻在中　以　之家庭其財力恐不能支持惟有利用庭閲或隙地種以各種蔬菜蓏果之屬或依時季輪流植之至於肥料　家中自有垃圾糞尿等不必仰求於他人（惟施肥之時仍須注意衛生）平時於操作之餘暇善爲管理則定得豐美之菜蔬且家園自種之蔬菜其味較巿售者鮮美旣不廢錢一文而時得良美之蔬菜誠一舉兩得之事也至論所種而積之廣狹則當依人口之多少爲斷普通八口之家約有半畝已足蓋此僅供給一家之需要面積本不需大　牆角庭隅原無不可種植者也　　（二）雞鴨以吾人家庭中之廢棄物及廚中殘餘而可易得佳肴者惟利用養雞養鴨因雞鴨之飼料最粗不論何物均可給之而以廚中之廢棄物爲最佳特須間給以榖類是耳至於管理則孺子亦能之且成長亦易一旦客至或逢佳節則殺而烹之無需求購於巿中之昻品也且母雞之卵供給不斷可作滋養品文可爲美饌若巿上則非銅元二枚不售也養雞之頭數在人少之家庭常保持三四頭七八口以上之家或中等以上家庭之需用多者則當在十頭以上喜肉者則多育雄（須去睪丸）喜卵者則多育雌（乙種酬） 
[衣服沾污跡的洗除法] [  馬最嘉]  
　　我們無論處於家庭中學校中或社會上總不免有幾種顔色的物事來沾污我們的衣服使衣服不能清潔如藍墨水碘酒血及墨汁等皆是所以我們不得不想出幾個法子來洗去那一切的污跡現在將我平日所實騐的幾個法子寫出來告訴諸君罷了　　一藍墨水如白的布綢等物染了藍墨水無論久暫都可以洗云卽將染藍跡的一處浸於錳酸鉀溶液或名𨦗錳上礬溶液内（本品一分水百分）約半分鐘取出（此時藍色已被此溶液化去該處則染成紫色）卽洗滌於擰酸水内（本品一分水五分其紫色亦即消去乃與平常無二二碘酒衣服等染了碘酒即成椶色或紫藍色則將染污處浸於碘化鉀溶液或名𨦗氣鹽溶液内（本品一分水十分）十分　後復洗滌之即去　　三血跡衣服初染血時以冷水洗之卽脱如經久不能洗去可洗於食鹽水内（本品一分水十分）即脱　　四墨汁如一染墨汁知浸於上述擰檬酸水内（或用果酸亦可）三小時餘然後洗之可望全脱如經久雖不能完全消脱然較平常的法子好多了（完）乙種酬 
道德叢話 
[敬告慈善家] [  江特達]  
　　中國的所謂慈善家實在不少然而他們所作的事業没有一件實在有益於社會的只知道施衣施米救濟水災都是有名無實的消極辦法不過顧了人暫時的温飽反使人生了僥倖心是很少益處的我常常疑惑的一件事就是上海如此一個大商場連一個公共圖書館也没有平常人經濟有限怎有能力一樣一樣的書都買到即如現在發行的各　新思潮雜誌和報紙都是很有價值的但平常人能樣樣都買的很少那麽這些書豈不是有錢的纔能看嗎所以我以爲公共圖書館是一定不可少的初辦的時候規模不必十分大因爲本係供平常人享用的只須備些適用的科學書和各種雜誌報紙就行了慈善家以爲何如（不受酬） 
識字捷法 
[應用字] [  濟滄]  
　　豆古食肉器也從囗象其腹一象肉　象其支足下一象其底猶俗所稱之高脚盌也篆文作豆古文作　又榖類植物如黄豆菉豆赤豆等漢以後始有此種俗作荳　　皿飯食之用器也盤孟之屬篆文作並上象其能容下象其支足及底　　更正二十三日常評第三行國民間接句中多排一問字 
 
