# 1884 - 61 - 4903914

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現已定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百膄未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特兩布知 
[論稽查客棧之法昔嚴而今]  
　　今中國市集極大商賈極多道路極通之處當以上海爲首屈一指矣粤東百貨萃集陸離光怪搜羅之富及於西洋數萬里然財貨充物而商族不必盡出其途漢陽居江水之上流而漢水之匯合西顧隴蜀東攬三吳背中原而面荆楚形勢廣闊直有四通八達之觀然爲往來之要道而未必卽爲貨賄之奥區其他名都大會各直省皆或有之大抵關乎一郡綜乎一省者居多從未有如今日之上海者也同治初年諸路統軍規復以上海爲居中策馭之地其時江浙西跡未淨亂離之况艱苦備嘗一至上海如登仙界城中本不過三里舊家第宅規模狹小往往數禒之屋月賃數十金租界華屋山邱尙不如今日之鱗櫛僦居者亦若蜂之攅窠蟻之聚穴價更不菲然能賃屋者皆别處之大家世族舉室避難以故不吝重資若懋遷有無及自賊中倉皇出走訪問親知隨在依託者則不須乎賃屋而居以有客棧棲止也軍書絡繹密邇賊巢奸宄潜蹤陰謀發難吳中大吏旌節所萃屬史當差旣勤且奮盤查之責嚴於城門而客棧中尤加搜剔大率家置一簿鈐以官印俾棧主日錄其人數姓氏年貫纎悉備書越五日旬日由委員稽查臨騐無悮始免究問其在洋場者有巡捕任之是時夜行有禁過十點鐘卽須拘執如有照會准其行走故雖與城中異法而奸徒匪黨自不便於托足厥後各路肅清轉徙者相率歸里而禁令亦漸大弛然自此洋塲之熱閙竟不少衰盖匪亂初平各處殘破景象荒凉略得安居卽思　葺凡日用之所需家家不免微特貨自外洋至者必於上海是取而輪船安行江海間無路不通皆得避難趨易綑載而來從前著名都會商貨轉不常經是分之四方者合之一處宜乎其有盛無衰也乃繁華猶是而稽察之令一弛不可復張十餘年中頽風敝俗怪怪奇奇無日無之而客棧實爲逋逃之藪窩藏之叢夫容留奸宄似兵亂之際則有之若世界承平宜亦不必措意然所謂奸宄者非當年賊中之間諜也姦盜詐僞拐騙小偷之輩皆可謂之奸宄也至於藉端訛詐設阱害人拆稍竹槓臺是局賭變幻不窮無可思議亦統名曰奸宄而己盖從前此等匪人猶未小試其技不知箇中之有生涯故不敢坦然爲之卽偶有其人而亦非徙黨衆多也人生智慧愈用愈出不於正而於邪心思亦正靈變直至今日而始爲若輩明目張膽之時者禁令之弛有以教之也卽以客棧言之洋場地面日益開拓客棧之多無慮數百家英法兩界不相上下獨美界則罕見之然同一客棧而等次分矣其高閈閎厚坦墻者客商仕宦所至如歸酬應奉承色色周到遠近傳聞亦略有聲名其主人雖不必衣冠族類而猶不失爲經紀人然屈指數之無過一二十家此外專爲招接商旅雇人遠迎不惜資本往别處攬客其局面雖較狹小而於包攬銷　代報關稅承寫客位水脚藉沾微利之外尚無别項營謀顧通最大之客棧計之亦約有數十家而巳其餘託名招客陰爲鬼蜮網羅陷阱無奇不有者則在在皆是遠方之人無所適從誤投其中往往受累公堂案牘幾積如山推其緣由盖此等客棧開設者皆無習之人租屋一所粗置卓凳床榻幾具而自家細小食用卽出乎其中試思大棧日收房飯資二百四十彼則減收百六十百四十客不飯者僅輸住夜資七十屋不甚太卽每日二十客不過千數百文而房租夥友出店之需加以一家食用卽克儉克勤不至折閱亦難盈餘故其勢不能不設别法也設法何窺客有資則引之嫖賭以取利其問或更雇留蕩婦充作住房之客百般蠱惑以待其來而索詐之滬上軟賭之風精於手眼者千百人可以立集擺成局勢此推彼挽客人其中囊罄始已更有反塲則客本非鄉愚可騙嗾其黨人僞與往還酒戲招邀浸淫旣熟而後誘之以利教取他人之財而從而顚躦之若客老於江湖諸般不受法無可施則串同夥僕私攫其金背地分肥訟至公堂則曰有金而未交我管也我安知其有而爲之看守之官以其言近理恒不責賠彼於此乃益肆無忌　甚而官長之尊亦復任意揶揄玩諸股靠故入小客棧者不啻與盜賊居也或曰行李重實宜自防閑不於著名之大棧而猥瑣湫隘之處是居無乃不智乎然人地生疏舟行勞頓擔夫御者岸側相招一不經意任其所之而况舉首諦觀招牌高挂安知客棧之更有大於此者迨卸裝之後而欲移住他棧則更恐入之易而出之難矣盖此等棧主交結流氓聨絡聲氣擔夫御者樂爲之用不審於登岸之頃而欲免谥局騙之術誠有難焉者耳愚意稽查之法可行於從前亦可行於今日乃不解其何故而華官與捕房均不以爲意也嘻異矣 
[諭旨恭錄]  
　　二月初四日奉上諭都察院奏據工部筆帖式錫齡以伊父楊得承因案涉訟監禁斃命刑部承審司員朦混偏袒等情赴該衙門呈訴案關人命虛實均應澈底根究着刑部堂官確切查明據實具奏欽此○初五日奉上諭前據給事中鄧承修奏廣東高州匪徒竊發由於地方官諱盜養奸並知府鍾秀與知縣王之澍互相禀訐各情當諭令該督撫查明具奏兹據張樹聲裕寛奏逐一確查據實覆奏此案高州匪徒莫毓林等糾衆聨盟圖襲郡城並分竄電白縣城當經文武各員拿獲匪首不致蔓延爲患原叅地方官貪庸乖謬諱盜養奸各節據張樹聲等嚴密訪查或事出有因或查無確據高州府知府鍾秀于匪徒滋事未能弭患事先且將屬員負氣毆辱殊屬躁妄前署茂名縣知縣候補通判王之澍於查辦會匪重案漫不經心致貽後患實屬庸劣不職鍾秀着交部嚴加議處王之澍着卽行革職前茂名縣知縣姚成熙電白縣知縣轉履端失察書吏勒索夫價均着交部議處前署電白縣知縣董汝　署陽江鎭右營都司鄭廷熊於所屬會匪滋事拿獲首要各犯功過尚足相抵着開復原叅摘頂處分仍看該督撫飭屬緝捕餘匪務絶根株以靖地方該部知道欽此同日奉上諭巡視南城御史愛興阿等奏特叅緝捕疏懈之坊官一摺署南城吏 
 
 

Page 2

 
 
目倪鑅於候選知縣張鵬翥寓所被賊一案經該城御史勒限嚴緝迄今一月有餘未將贓賊弋獲實屬玩視捕務倪鑅着交部議處餘依議欽此 
[使署問答]  
　　去臘十二月二十日英國報館有人至中國駐英使署與署中人晤談其所談諸事本報曾巳登錄尚有未盡之意因再鎭之前報所言中國駐日斯巴尼亞欽使鄭玉軒京卿前赴英國與駐英美欽使商辦中法之事一節據使署中人言及實無其事緣鄭欽使公餘無事故作英國之游在福克斯敦曾　署内盤桓兩日隨至英京勾留七日卽已啓節遄返在英京時或與美國駐英欽使會悟然並非爲商議法國之事假如果爲此事欲與美使相商則日斯巴尼亞亦有美國欽使就近與商較爲便捷何必遠道奔馳乎報館人又問現在曾侯來英是否爲法國之事健署中人答以曾侯之來因本衙門有事當與貴外務大臣面商非爲法國之事而來或者與外務大臣會晤時談及此事則亦未可知也報舘人又問曰聞法人言中國在北寗洪化之兵倘不退回則法人必不肯與中國議越事中國匪允法人之意否使署中人答曰此則中國决乎不允若中國作何商議則我亦不能知之必欲中國先退兵則可决其必不然矣報舘人問曰北寍有大隊華兵果有之乎答曰誠有之然其數則不可知問曰倘法人進攻則華兵退乎答曰恐必不退問曰然則與法人戰乎曰必戰但子須知華兵奉命守北寍則北寍卽爲中國疆界倘法人進攻華兵必盡力抵禦驅之使出祗以自守疆界兵來將擋其釁非自我開也且如必開戰則中國欽差不能駐法法國欽使亦必去華而今則均尚未去可知尚未全局决裂也問曰設北寗竟爲法所佔則中國將若之何笞曰此非鄙人之所敢知也 
[英使述聞]  
　　前報會述英國駐華京欽使巴大臣有來滬之信兹悉巴大臣恐未必能來緣使署公事旁午未便遠離職守也 
[紅雪述奇]  
　　近得日本信濃地方來信稱該處之諏訪郡下於初四日雨雪平地積厚八寸有餘所降之雪紅色民間咸爲駭異用二百倍顯微鏡以照無異異常雪將紙包之融於紙上其色帶淡紅據稱皆係目擊實事究不知主何吉凶也 
[補齒糜金]  
　　美國新聞紙論及美國每年國人之用金補齒者計需金一墩業補齒者一萬七千人其用銀銅等類以補入齒内者五倍於金每年民間因補齒一事約費銀百萬元若是則美國二千年後五寶悉葬墓地矣 
[福州信息]  
　　福州西字報言前日福州有某鞋子店忽斫去學徒一手雖不知其起釁之由然竟忍傷其肢體殊令人聞而眥裂矣○正月念八日有駁船在河中遇風陡然饘覆人皆落水附近小艇紛紛往救已淹斃四人矣 
[揚州多疫]  
　　揚州入春以來人多咳嗽哮喘等症旋覺渾身疼痛膚起紫黑點少壯者尚可支持十餘日老弱不過五日卽死泰州東台各塲患此病者尤甚醫家往往束手小孩之惠天花喉疹者尤不一而足或謂多買小泥踿魚分散各水井内可免此疫人皆信之刻下疫勢已稍殺矣 
[謀財害命]  
　　京師東北五十里有村各二十里堡界在大興順義兩縣間村之左近沙嶺土堆層疉圍繞故該處恒有謀刦之案以其易 
於藏奸也正月初九日有人入都道經斯處聞旅店中出一命案凶手之惡死者之慘殊令人聞而髮指據稱某中係順義人於去臘二十八日寓居該村某乙店中作度歳計身畔帶銀數十兩不知何時爲某乙所見甲恐賈禍卽將銀交店主收存乙見財起意遂於正月初七日更深時將甲按住以磚石擊其頭而斃之拖置院中遂自砸數門窓毁壞什物僞作盜刼之狀兾掩街隣耳目迨里人聞聲畢至乙以被盜對衆亦信之正紛紜間聞甲有呻吟聲衆知其復蘇向之詰問甲於昏憒中雖知爲主人所害尚不敢直指盖恐復行加害也惟哀衆人舁送回家衆人卽以此逼迫店主店主不得已卽以驢馱甲出村移時仍復馱回而甲已氣絶乙遂對衆曰行約里許而甲巳斃命何能送至其家乎不若掩埋其屍以免官司擾累衆中有人見甲項有勒痕知其有異出而阻之不知以後如何了結此經都中友人所述雖亦得之傳聞然案情重大姑亟錄之以備在上者之採訪也可 
[新捕任事]  
　　本埠新派巡捕頭麥九雲已於前日接手任事想捕房諸事當又有一番整頓也 
[串竊物件]  
　　包探康阿順至英公堂稱昨有曲江里内之妓女王氏與楊友春卽相面之虛心子爭扭由捕拘至捕房據王氏言與楊於 
去年十月間相識前夜楊同張結卽張桂山并戴富亭等至妓家飲酒鬥牌楊以妓神思恍忽張係醫生有安神丸給與妓吞之妓卽臥床不省人事睡至次日午後始得起身楊等均已不在檢點房中牧件則火食籃内之金鐲六只鑲金　鐲四只現洋一百五十元并金押髮金如意金　金荷花板珠翠等件均被取去邀楊來問矢口不認爲此爭執交捕等語問楊則堅不承認自稱有職人員正在盤詰之際有楊之姪楊元通到捕房探望並不交談楊友春以眼示意伊姪卽退出我確目擊情形因尾隨之見其至四馬路東首鴻年館戒煙丸舖入内登樓形甚慌張知該舖卽係楊開設用敢入内搜得原贓金鐲三只及金飾珠翠甚多并搜得縣丞部照一紙係雙姓歡陽名酉成又某將軍保舉楊得勝千總之札又有假洋封二包内係鉛條并拖楊元通及在該舖之張結又在張身邊搜出丸藥五六包一併帶至捕房令該妓識認尚少金鐲三只現洋一百五十元當由捕頭將楊張等暫押嗣又緝得楊與張戴等取該妓金飾銀洋後同在二馬路清芬堂烟館分拆張得洋二十四元戴得金鐲三只及零碎金飾銀洋查得戴住虹口地方禀由捕頭派西捕同去戴不在家確有眷屬故派捕在彼守候今先將楊張與各贓一併送案王氏卽王鳳仙亦到案供訴并稱與楊相識後彼竟欲娶我爲室我曾言欠債五六百金苟能掃數料理卽可如願蓋我並未欠倆明知伊無力故作此言爲推托地步詎彼於前夜串同張戴等前來計用迷藥致被捲竊一空黄太守聞爾有如許金節緣何置在食籃中答稱前因鄰居失愼遺物甚多故將值價之件盡放籃中設有不測以便携帶詎被楊偵知起此劵念楊友春供安徽人部照上之歡陽酉成卽是職員現開丸藥舖兼相面與該妓相識已久妓之金飾押在城内唐氏家計洋五百元妓欲嫁載員先生措洋贖出金節成在我處並非捲取且遭捕拉斷髮辫請騐至金鐲係向借者該妓欲戒洋烟故令張取戒烟丸交彼並非他藥且該妓係徐某逃妾該妓又稱素不食洋烟如何有戒烟之舉更無抵借之事可訪可查惟其間有金鐲一只伊向我商借不允欲取洋烟吞服不得己而借給者楊元通俯首無詞張結稱交彼之丸藥及身邊所帶者皆是戒烟丸包探又稱楊友春在捕房供詞與現在前後不符至楊之髮辫係假裝者太守訊供之下又察閱照札問楊爾旣稱楊友春緣何部照上係歐陽酉成楊答稱部照實是我者卽上海縣署之幕友我皆認識太守謂作此無恥之事有何面目而藉相識幕友爲詞耶隨商之賈副領事飭將楊友春楊元通張結及在楊處所起之小箱枕箱該氏之金飾珠翠各件一併交捕俟提戴富亭到案訂於下禮拜五再訊照札失單存堂包探又禀尚有開妓院之婦名寗波阿三者曾開二處妓院與楊友春相識瑱騙致被勒去妓女二名騙去許多銀錢楊友春將兩三阻在鴻年館毆打勒令阿三出立欠楊八百元之據阿三已報捕房訴寃爲今投質阿三上堂申訴以上各情太守着具訴核奪 
[投案剖白]  
　　包修輪船之粤人甘文光等控因與林卓仁等　包起見　林糾衆毆傷簫幹亭舁案請騐等因已列前報昨據林卓仁投 
案稱在祥生船廠爲工目廿蕭等均是我名下之夥因做工時蕭誤將鐵板壓斷我弟林阿三右脚三指蕭卽奔逃當有工人追趕蕭自跌扑略受 
 
 

Page 3

 
 
微傷詎蕭裝傷搜情由甘等舁案妄控殊堪駭異爲特舁送林阿三投案剖白船廠洋人供與林同太守飭俟傳同甘文光蕭幹亭等集訊察斷 
[限料理]  
　　前報號主被擒一案前日黎邑尊眺堂　據　源昌號主潘爵臣供稱職員於上年因洋布機器局爲股份銀兩不能收取向職商量定買職坐落揚樹浦之地基一百五十講定價洋一萬六千元可否先立契據俾可收股份銀兩其價洋陸續交付職因彼此同鄉交好應允立契况當時言明四址内尚有職未經買受之地二十五畝須俟我陸續向各地户買滿交割亦應允盖當時洋布機盖局規模未定不能收股份銀迨先向職買定地基該局卽將買契　人可收股銀也嗣因職未經買受之地適在中間需用之處該局自向地户商買致忽然漲價至每畝洋三百餘元若仍俟職買成之後交與該局城價决無如此之鉅豈料該局不感向職懇商預先立契始能向收股銀之情反控職欠洋八千餘元天良何在其實職並無欠洋今該局欲將自買該地多出之價洋六千餘元向職算還耳職現托人在外清理已允償該局洋三千元因無現洋乃將職别買該處之地七十畝作抵十天内可以了結現因患病求恩交保邑尊謂旣十天内可以了結毋庸交保着仍發捕廳看管趕緊清理 
[勒限繳錢]  
　　前報違斷吞財一節前日蔣明府升堂訊問張王氏申訴前因請將未祥坤押追而槽坊同行楊乾大三益等二十餘家亦遞公禀陳明朱祥坤欺孀吞財逞刁違諭等情及詰朱祥坤經伊子朱廢香攙扶上堂供稱現因患病上年蒙斷之錢乃店中虧本一時不能繳清並非有心抗違仍求交保趕緊繳清等語蔣明府檢查原卷謂上年斷爾繳錢四百千文該店歸爾獨開爾已具結限於十二月間一并繳清現巳逾限一月有餘豈容再延本應究處現爾旣稱有病着將爾子朱香管仲朱祥坤者交在城的保限三日内如數繳清違則嚴比 
[打架受笞]  
　　前報打架送縣一節前日蔣明府訊據受傷人禇明桂供稱前日在養和樓吃茶無端被張德順拆梢致被踢傷小腹求請騐傷明府飭件作騐得褚之肚腹雖被脚踢僅受微傷及詰張德順供稱向做酒店生意與褚同業素相往來上年因禇失業回籍欲向我借洋三元屢索不還現在我亦失業前日適典褚路遇又向索討伊約我在養和樓吃茶詎伊出言不遜意欲圖頼以致口角起釁互相扭打我亦受傷明府問禇究有借洋之事否答稱並無借洋之事明府謂兩造俱有不實不盡禇旣受微傷者卽自行醫治張德順笞責二百板保釋 
[江陰丁桃沙靖江劉聞沙董事耆老啓]  
　　敬啓者江陰之丁桃沙靖江劉聞少一帶南北對峙前年被潮冲破圩田禾稻淹没曾由郡紳 
籌捐賑濟並爲計及久長查明破壞圩岸按叚津貼錢文督令修築農民因身家所繫踴躍赴工頗爲完固然資力己告罄矣滿冀上秋中稔彌補前虧迺又值狂風巨浪未經新築之舊岸仍然冲潰卽完善之區種植棉豆者秋收亦减十不及三以致去歳冬盡啼飢號寒死亡相繼將來春夏之交青黄不接更有不堪設想者敢以布告大君子多方籌捐廣爲推解以濟貧黎不勝急切待命之至 
[陳家本橋賑所雜述]  
　　壽延助賑粤東綿邑周善士名循值世夫人古稀榮慶將具酒食宴客母曰東省水災人皆乏食與其宴客何 
如賑飢旣活災民又惜物命周君卽具洋四十元移賑仁人之言其利溥哉願他時八十壽辰九十壽辰周君亦遵此意直待百齡榮慶再開壽筵何如○助賑免盜黎里某君來函云接章捐册正因市面日　捐賑爲難擬就核奬一路設注已爲之倡再勸親友乃漏下二鼓小店東首眞和豐土棧被數十人明火槍刼復用巨石向小店撞門正在危迫巡勇適至得免於禍仰賴神位寄洋百元請除奬捐外悉　入賑噫嘻一念助賑遇盜免禍眼前　報如是如是○求病速愈李君榮甫向患　血春發咳嗽　重自且念元夫人李氏求保夫命延壽亦助八十元沈君爕源號灴生字子焌患痰迷心竅助順直賑捐二百元求病卽愈天　善人增福增壽願與直東被澤災民共相禱祝焉○人皆懷義德清善士來函云海防吃緊勢成騎虎天下義民誰不椎心泣血　種眥裂求得一當以報朝廷賑捐一事弟總盡心力而爲之嘉定心嘉居士函云寄上捐册英洋望檢收再寄捐册一二本助賑各善士實因世受　恩冀圖報效萬一法越有事豈義賑可籌義圑不可爲耶捧讀兩書具見三百年來祖功宗德深入人心卽今賑捐雖衰民心猶大可恃爲之喜而不寐 
[銕琴招飲疉前韻二首索和]  
　　雛鬟雙擁髻　乂香國羣推及第花錦瑟新聲調玉指瑶觴仙液飲瓊牙醉春客倒花青甕勸酒人來蕚 
綠華艷福羡君修到此應忘身是在天涯尋春　徧路三叉一笑當筵剪燭花吹聚風萍圑海上香凝梅雪壓檐牙瓊樓曲喜聽樊素金屋人應贮麗華我似江州白司馬青衫淪落在天涯○四疉前韵宋袁翔翁索和倚馬吟成手八叉毫端頃刻徧生花寰瀛紀載煩籌筆大雅扶輪勝建牙君自豪情追北海我於悟境讀南華壯游環誦　詩本夢逐山　與水涯○五疉前韻感懷乘有青銅桂畫又腰間拂拭劍生花論交我願傾肝胆說士誰毋惜齒牙燕市悲歌同感慨揚州塵夢醒繁華故人屈指升沉半遠隔雲泥與水涯○六疉前韵荅沈茀之太守八詠宗風勝八叉騷人餘事祗評花奚囊得句舒懷抱武庫論材亦心牙爭欲鑄金師范蠡定知識　遇張華玉關鐃唱歸來早何幸生逢在海涯○七疉前韻送别某校書回蘇州雪壓梅枝玉作叉調箏忽唱斷陽花離筵涙已沾胸　芳茗　先沁齒牙同是飄香增客感相將珍重惜年華江南紅豆經春發各種相思水一涯○遊靜安寺八疉前韵有客同車手共叉勝騎驢背踏梅花雪泥幾度留鴻爪繡壞連村　犬牙十里蜃樓楊柳曲一甌春茗井泉華不妨陌上歸來晚好月新看出海涯[  甲申新正味馨室主人未定草]  
[鎭江電局代收正月上中下三旬直東賑捐清單]  
　　附浙賑漕憲楊發清淮厘捐總局提調王慕柳募新洋港厘局王耕心來清字二十五號冊和豐十五千文陳禹山公記 
無名氏王茂存無名氏五户各十千文王錦愼餘堂復順谷義和信誠棧謙益裕興震泰功德堂九户各五千文于泉甫曹祥興益友堂三户各三千文公順利張幼墨曾星垣萬里堂永源棧三益堂恆興號德壽堂玉豐泰同和義潘福泰十一户各二千又利興泰一千五百文髮裕興一千一百文李兆暟無名氏凎小棠無名氏同盛無名氏張仁記日生張義興沈太和商協順裕盛棧十二户各一千文張義和無名氏二户各五百文鹽城局于晝之温繁濤來八號冊忠烈堂二十千文和豐陳禹山二户各十千文王錦五各文祥興四千文于盛清能記二户各三千文葉茂亭王春李球山李富春登記孫珠章川源念煥章劉曙三公順利十户各二千文曾氏一千二百文蔣鑑堂林繼鑑于邦政李長泰劉近管王鳳山胡寶臣王仁中馬芷祥劉子恭李兆暟沈壽昌十二户各一千文買子八百文王氏郭氏二户各五百文又清九號冊紅杏書屋十千文亦耕軒安愚齋二户各五千文輔臣氏四千文愛書堂蕙　氏二户各三千文又清三十號冊厚德堂無名氏二户各錢十六千文和豐十五千文鹽城厘局十千文谷義和寶厚堂求平　二户各五千文松茂堂三千文又清四號冊孫得貴徐佑之齊補泉無名氏四户各二千文徐李氏施仁甫二户各一千五百文助賢堂倪心餘孫餘慶尤義路孔從禮儲迪安成春臺七户各一千文利濟堂吉惠齋二户各五百文王吳氏四百文樂善堂積善堂二户各三百文仙鎭厘局曾爾昌來清二十號冊仙鎭局二十千文局友十元王守梅十千文元康錢莊八千文顧　氏孫大章二户各二元又青口厘局凃祺年來清十號冊青口紳董汪笏山張敦敏等五十千文朱蓬鎭董馮鑄九十二千文青口厘局七千文隆昌協利二户各五千文張肇選張錫裕利泰謝延祥四户各二千五百文源吉二千文協和萬隆聚茂永聚黄殿卿徐殿緯六户各一千五百文又清二十七號冊裏河廳王錫元二十千文又清十二號揚軍廳施　曾曁李千總王把總四十千文又清二十八號冊堰旰廳蔡鎭十千文清淮善後總局提調萬少雲募清三十三號冊孔鏡人手廣源號敦和謙吉昇蔚豐厚四户各十千文廣厚永椿德春三户各五千文宣盛四千文又清三十四號冊王亦韓手同裕通裕西餘是三户各十千文愼裕裕泰永隆和南貨業三户各五千文無名氏六千文公濟典四千文曹懋晋一千文又清三十五號冊張雲樵手瑞雲書屋福德昌恆泰永同春豫無名氏五户各二十千文親仁堂張五十千文厚德昌十九千八百四十文元泰局十七千二百文生生局鴻慶局永益局隆盛福協茂局五户各十五千文裕泰生十四千九百十文源茂局曲江别墅仰思堂張三户各十千文順昌局九千二百四十四文長春恆十四千八百九十七文瀛盛八千五百三十一文公泰棧五千九百六十四文福昌棧謙復棧協泰棧元亭棧仁更新五户各四千九百七十文同和棧義源棧祥記三百各四千九百六十文永隆源三千九百六十八文三益祥三千九百七十六文福同茂東記興記三户各五千文公茂棧九千九百八十二文同春棧一千九百八十八又王鴻翔德興棧二户各九百九十四文官鋆號李壽翁九百九十二文豫帮延記等十元利和興棧一千九百八十四文又清三十六號冊關仲機 
 
 

Page 4

 
 
募湖北木厰徐步瀛童先瑞手童太和童萬盛源昌順三户各一千文徐萬順田美大申恆豐壽昌恆四户各五百文湖南木厰朱後元唐得勝手湖北客商八千文關懷善堂二千六百文蘭陵堂繆義門陳二户各一千文唐大興奏蔭春張瑞廷三户各五百文吳松雲童明階田義安三户各三百文又清三十八號册葦蕩左營北汎恊効兵丁九九二錢五十九千三百文又南汛効目兵丁九九二錢五十七千一百文又出河汛官兵等三十六千文王仲楠吳伯仙二户各四千三百文程幹卿馮舜臣二户各四千文孫曉峰安定九王觀松譚海航湯杭碧五户各二千文李甫生一千文此摺九九二折足錢共一百七十八千五百六十文○以上先後共捐錢一千九百二十三千八百二十五文銀四十二兩洋一百二十一元上年先收錢一千串已登申報今找來錢九百二十三千八百二十五文銀四十二兩洋一百二十一元通州李六皆募楊字四十二號冊愛友堂十六元愛敬堂二元無名氏一元一三童子無名氏二户各八百文無名氏四百文無名氏二百文又四十三號冊積善堂二十元種德堂十元增福堂四元葆記求安氏二户各二元書記學行好三友堂三户各一元以上兩册共來六十二元如臯楊募叢鸝九顧小山朱實齋明馨山許少庵五户各五十四元沈耀華三十六元周來同興泰十元鈕鑑秋四元無名氏四元空空子四元强五雲堂募湖溪汪姓十元檇李人求親病速痊五元又募張茂齋求病愈直賑二十元鎭江電局清江報費助東賑七元零四分又上海報費二元二角○以上漕者所發各欵來銀四十二兩合二七寶四十一兩七錢三分一厘洋錢兩項共來洋九百六十元八角四分六七合二七寶六百四十三兩七錢六分二厘八毫本寓收洋四百三十四元二角四分六七合二七寶二百九十兩九錢四分○大共收二七寶九百七十六兩四錢三分三厘八毫○正月廿六日解陳家木橋東賑五伯兩二月初三日又解五百兩○浙賑○方子厚募三𪲑堂十千文胡宣記胡佐記無名氏三户各二千文楊海記一千文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年正月二十八日京報全錄]  
　　宫門抄○諭旨兩道錄前○發抄旨三道○大臣文等奏擬請送考摺○蘇撫衞奏審明定擬摺○直督李奏請改奬片○晉撫張奏委調署府同片○正月二十八日内務府國子監鑲紅旗值日無引見○怡王大額駙各假滿請安○哈密帮辦大臣祥麟請訓○廣壽貴恒各請假十日○載鶴續假五日○掌儀司奏初一日祭奉先殿徵貝勒行禮○召見軍機祥麟○發抄明春奏支應處委員虧空公款請革追奉旨文秀着先行革職勒限嚴追倘逾限不交或交不足數卽行從嚴叅辦該部知道欽此○鹿傳霖奏祥符令方胙勳等委河内等令奉旨知道了欽此○又酌改豫軍營制餉章奉旨户部知道欽此○○奴才文緒祿彭跪奏爲水營官屯人丁擬請照依奉天營莊旗分編造册送京旗以備考試保送緣由恭摺仰祈聖鑒事竊照黑龍江滿蒙漢八旗並水師營官屯人丁二百年來向讀清書自經吉林設立考棚准其一體附考各項子弟均知延師誦讀經文近年考中文生每遇歳　不下二三名文風日漸尉起奴才等前因延師不能核實恐爲訰盜虛聲致壞心術曾經捐設宫學奏請揀發大教習前來啓迪培養業經奉 
旨交部議准咨行在案查八旗滿漢人丁户口清冊向送京旗遇有鄉試到京應騐騎射自應由京旗叅佐加結詳送毋庸再議外其水師營官屯兩項人丁向未編設旂分歴遇審比之年户口册送户部存案兹據水師營總管海昌詳請前經送歸合字號考中文生李成章等二名壬午科進京鄉試嗣據該生等稟稱蒙發咨文到京役交值年旗始知除帶領該營官缺引見外向不保送考試不得巳折回屢經呈懇該管總管以旣隷旗署考中合字號文生不得入塲鄉試情形嗷嗷瀝陳轉詳請辦前來奴才等飭司詳查緣水帥營人丁係勘定邊界時由吉林撐船前來康熙二十三年將軍薩布素奏設缺分立營駐防專司船務如升營内總管四五六口官向送值年旗帶領引　見有入衙門各司効力貼寫練達公事者亦准與八旗滿蒙漢人一體挑升無品級筆帖式升授倉屯站官年滿以本營六品官用官屯陳丁亦係該將軍於二十七年由奉天官莊人丁内撥來屯田設有領催缺分管轄莊頭約束莊丁種地交糧以備接濟口食其後添新官莊人丁係乾隆四十四年因發遣子弟及另户旗丁家奴在軍營得力放出共四百餘名經將軍傅玉奏准安設新莊給與牛隻與舊官莊人丁種地納糧一體挑選領催等缺本年奴才等又將該官兵由軍營携來幼丁無籍可歸者五百餘名奏准一併歸官屯管束作爲壯丁等因各在案奴才等伏查奉天水師營人丁係招撫海洋島人編爲鑲黄正黄正白三旂設有佐領防校等官奉天官莊原有兩項隷盛京户部六品官管下者係爲鑲黄旗漢軍隷錦州副都統所管官莊衙門管下者歸京内務府漢軍旂分謂之大糧莊頭均准與八旗漢軍一體考試合字號歴登仕進者實繁有徒兹江省水師營查明原係康熙年間由吉林隨大軍前來駐防於此立營設缺又與八旗滿蒙漢一體升授文職現在奴才等衙門各司當差者實不乏人官屯陳丁係由奉天官莊撥來無論何處均係有旗分之人其後添壯丁内除家奴家出外雖有遺犯子弟亦係無罪之人根基均無不清之處查我朝凡隷旗籍者莫不均有旂分今此兩項人丁旣隷旂署充當旗體差使並未編旗揆厥由來邊荒地方風俗樸厚只知與八旗一體當差而未計於此也現在該生等旣經值年旗駁回不爲保送此外又無京旗叅佐加結不得觀光若從此淹没阻其上進之路不特有所向隅且失我皇上拔取人材一視同仁之意奴才再四詳核新舊官屯人丁内有家奴放出者雖經納粮當差巳越數輩若遽准登諸旗籍考試未免過優應請照旗檔無名之王公府下人丁一體歸於民籍投考仍另行記檔存查以免獘混外所有水師營及新舊官莊正項人丁合無仰懇天恩俯念該生等奮志讀書可否照依奉天營莊旗分將江省水師營亦編爲漢軍鑲黄正黄正白三旗官屯新編爲漢軍鑲黄旗將丁册分送京旂存照以備該士子進京鄉試該參佐有所保結用登士進以廣皇仁之處恩典出自鴻慈奴才等爲拔取人材起見是否有當理合恭摺具奏伏乞皇太后皇上聖鑒謹奏軍機大臣奉旨該部知道欽此○○頭品頂戴江蘇巡撫臣衞榮光跪奏爲審明謀毒犯姦尊長悮斃一家七命凶犯按例定擬恭摺仰祈聖鑒事竊據代理桃源縣知縣朱湘詳報民人倪侗倫因緦麻服叔倪幗梁與伊妻倪吳氏通姦將其謀毒身死致悮斃其父倪維泗等一家七命一案當以案情重大批淮安府提訊犯供翻易復飭將一千犯証解省委審兹據蘇州府知府畢保釐督同該縣朱湘審明議擬由臬司許應錄復勘無異轉解前來臣親提研鞫緣倪侗倫籍隷桃源縣與已死緦麻服叔倪幗梁並其父倪維泗母王氏妻陶氏子倪三保女倪女仔胞姪倪小和尚及出嫁胞妹張倪氏俱無嫌隙倪侗倫之妻倪吳氏與倪幗梁習見不避光緒七年八月間倪幗梁乘間與倪吳氏調戯成姦後非一次並未得過錢物倪侗倫與父倪維範均不知情是年冬間倪幗梁往與倪吳氏續舊適倪侗倫外歸撞遇倪幗梁由房内逃出倪侗倫卽向倪吳氏盤出姦情將其責禁因係醜事未便聲楊伊祖年邁耳聾亦未告知八年秋閭不記月日倪侗倫自外乘夜轉回聞倪幗梁又要倪吳氏房内談笑心懷忿激因倪幗梁平素强悍出必帶刀慮恐力弱難敞欲邀外人帮捉又慮被人恥笑忍氣走避次日歸家未向倪吳氏追問蓄恨在心常思乘機將倪國梁致死除患九年正月初一日倪侗倫出門倪維範令倪吳氏往倪國梁家拜年倪侗倫回歸查知向倪吳氏吵閙並欲毆責經倪維範喝阻倪吳氏哭泣倪侗倫憶及前次種菜藥田在不識姓名人担上買得紅砒用剩一塊存放床頂恐倪吳氏服毒當卽取出藏入壁洞　二日倪吳氏尋取物件因紅砒無着向倪侗倫查問倪侗倫佯作不知初四日倪國梁在外與衆人述及定於初九日往江南貿易其妻備有猪油粉條並白米粉帶往路上吃食倪侗倫初未在意初七日倪維範令倪侗倫往請倪幗梁之母倪王氏飲酒倪王氏應允被倪幗梁阻止並斥倪侗倫多事倪同倫回告倪維範責其無用令再往邀倪侗倫因被倪幗梁面斥愈加氣忿觸及前仇起意將倪幗梁謀毒洩忿因見其家堂屋放竹編小匾内攤有白米乾粉知倪幗梁家素食紅高粱麫此粉必係倪幗梁前往途中食用之物卽暗取紅砒至僻地用石磕碎成末包藏身畔復至倪幗梁家再邀倪王氏仍不允往倪侗倫乘其家屬皆在廚屋内同做粉條走過堂屋回顧無人卽將砒末潛散粉内而歸詎自初九日起連日大雨倪幗梁並未登程十二日倪幗梁之出嫁胞妹張倪氏回歸母家　住十四日倪幗梁之妻倪陶氏與倪王氏添舂米粉十五日早倪陶氏因前留匾内米粉尚未哂　恐致發變卽攙人新舂米粉邀張倪氏和成湯圓一家共食張倪氏食後與倪維泗倪王氏倪幗梁倪陶氏倪三保倪女仔倪小和尚先後嘔吐均稱腹中攪痛難忍倪國梁之弟倪國富等不解何故倪陶氏聲稱和粉時見所留米粉内有紅點疑係因雨變色又疑匾中舊盛高粱粉末未淨卽經倪國富將餘糧用水淘洗漉有紅砒喊隣灌救並信知張倪氏之夫張發基倪陶氏之弟陶萬德趨視張倪氏倪維泗倪王氏倪國梁倪女仔倪陶氏倪小和尚倪三保先後毒發殞命餘人經救得生報騐訊詳批府提訊犯供翻易提省委審據供前情不諱詰非有心謀毒一家亦無起釁别故及另有知請買藥之人案無遁飾查律載卑幼毆本宗緦麻尊屬死者斬注云故殺亦止於斬又例載本夫捉姦殺死犯姦有服尊長若非登時又非姦所殺係本宗緦麻尊長仍照毆故本律擬罪法司於核擬時隨本聲明量减爲杖一百流三千里又謀殺人而誤殺旁人一家三命以上擬以斬梟母庸酌斷財産又謀殺人而誤殺其人之父母妻女子孫一家三命以上仍照誤殺旁人一家三命以上例問擬斬梟又例載姦内外緦麻以上親之妻杖一百徒三年各等語此案倪侗倫因倪國梁與伊妻倪吳氏通姦起意謀毒倪國梁身死並悮斃倪國梁之父母妻女胞妹子姪倪維泗等一家七命該犯係倪國梁緦麻服姪若按殺死犯姦尊長本例罪止斬减流惟誤毒致死倪維泗等一家七命之多情節甚慘自應按照謀殺人而誤殺旁人一家三命以上本例問擬倪侗倫合依謀殺人而悮殺旁人一家三命以上擬斬梟例擬斬立决梟示毋庸酌斷財産照例刺字倪吳氏詞未知情同謀惟與伊夫緦麻服督倪國梁通姦致伊夫因謀毒姦夫誤斃多命陷其夫於重辟自應按律酌加問擬倪吳氏應於姦内外緦麻服以上親之妻杖一百徒三年律上加一等擬杖一百流二千里係犯姦之婦杖决流贖追銀册報倪國梁與緦麻姪之妻通姦並致其父母悮毒斃命本于例擬業已受毒身死應毋庸議無干省釋屍棺飭埋除供招咨部外謹會同大學士兩江總督臣左宗棠合詞恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此 
 
 

Page 10

 
 
[光緒十年正月二十九日京報全錄]  
　　宫門抄○上諭一道錄前○給事中鄭奏特叅詞臣革逐摺○又奏請旨再議施行片○閩督何等奏臬司飭赴新任片○陜督譚奏臬司囘省飭赴本任片○皖學政徐奏爲謝恩摺○又奏恭報歳試已周接續科考片○豫臬唐奏恭報接印日期摺○晉解奎奏爲謝恩摺○東撫陳奏特叅各員革留摺○晋臬高奏恭報接印日期摺○正月二十九日理藩院鑾儀衞光祿寺正藍旗值日無引見○耀年德克吉訥各假滿請安○陜西巡撫邊寶泉到京請安○文中堂續假十五日○廣順英麟各續假十日○崑岡請假五日○召見車機邊寶泉○○刑科掌印給事中臣鄭溥元跪奏爲詞臣貪鄙苛刻縱泗滋事請旨飭查明確應行嗁革驅逐回籍事竊維身登仕版自應潔已自囊方旣無玷官箴矧闐苑清華之地受恩尤深又安可不識檢束乃臣聞編修尹琳　通籍後告假回川素有土棍之名縱酒詈街在制生子曾經其族人揭控散館授職與人交凡事取巧架詞尋隙酒後掀棹毁器已有數次惟受人唾辱則抱頭鼠竄而去而喜包攬閒事雖與已毫無牽涉而往往從中播唆順天候補縣劉中瀚因其信口妄談曾欲毆之經勸乃止該員前因夜醉陡至兵部司員沈恩嘉宅撞門滚地憑空滋擾沈宅門丁阻止輒更撕衣詈誶致沈恩嘉之母嚇跌傷後經王宅人將該員扶回猶復沿途口出不遜歴值年節縱容門丁需索門生錢文而與門丁瓜分門丁因恚而去則令其子收帖而獨吞其門敬所延西席尹姓或因束修不足在街前彼此鬥毆其所請醫師張廷瑞則因不出馬錢去冬曾在鴻慶堂彼此詈詬科塲年分磨勘試卷每於無關弊竇而與伊素有嫌隙者任意苛求如藍筆未勾股叚本非違例離字古寫作离本非悮筆該員竟行簽出是誠何心以上各節臣聞於侍講徐會灃編修劉綸襄洗馬張英麟吏部王嘉禾禮部徐堉工部韓文彬順天候補縣劉中瀚等分别言之至其暗售烟土放帳生息以及代人賣書於中抽利猶其小焉者也臣以同官爲寮素無嫌隙曾切勸其戒酒無如陽奉陰違每徒步訪友輒卽索飲尋釁十餘年迄未悛改去冬坊缺引見未得擢遷論者皆以爲品行卑污固宜擯棄猶復不知愧梧夜郎自大較之學政被叅之汪叙疇殆有甚焉臣查玉堂全譜尹琳基名列編頭若從此開坊升任講官必至妄議國事顚倒是非相應請旨飭下掌院學士分傳徐會灃等據實呈明如衆供確鑿應行禠革並驅逐回籍交地方官嚴加營束卽或關係同鄉不免廻護若沈恩嘉現充章京曾受荼毒必當吐實臣職司糾彈不敢謂人言盡無附益而聲名狼籍之員實不敢自安緘默致類寒蟬伏乞皇太后皇上聖鑒謹奏奉旨已錄○○給事中鄭溥元片再科塲條例至嚴且密惟磨勘一門尚未盡屬允恊初次磨勘其應簽不簽者固屬非呈其不應簽而簽者獨無反坐罪名臣聞近中各科多於素有嫌隙者彼此報復或不應簽而簽雖覆勘者必行揭去而如此居心實屬有傷忠厚應請飭下禮部再議章程請旨施行以杜澆風謹附片具陳伏乞聖鑒謹奏奉當已錄○○何璟等片再新授福建臬司裴蔭森現已到省應卽飭赴新任供職署臬司鹽治道解煜署鹽法事延建邵道奎俊各回本任以專責成除分檄飭遵並咨部外臣等謹附片陳明伏乞聖鑒謹奏軍機大臣奉旨知道了欽此○○安徽學政臣徐郙跪奏爲恭謝天恩事竊臣於徽州棚次接准吏部行咨十月初四日内閣奉上諭徐郙着調補禮部左侍郎等因欽此當卽恭設香案望闕叩頭謝恩伏念臣受恩最渥秉性至愚儤直禁廷未竭涓埃之報衡文皖省備承雨露之施乃荷甲命之優隆俾佐寅清於典禮憶昔歳曾權是職久愧鵜濡蒙聖恩特畀眞除倍深鰲戴九重寵渥五内悚惶臣惟有益矢愼勤彌加策勵旦明自懍冀仰答夫鴻慈黽勉從公期稍仲夫蟻悃所有微臣感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○徐郙片再臣前於六月十四日業將考試情形奏報在案臣旋於七月二十二日出棚先試壽州次及鳳陽泗州滁州和州皖北屢被水災應試人數不多每棚不及千人滁州從前被兵最久至今尚凋敝童生僅三百餘人加意體恤認眞校閱文風以和壽爲最優次則懷遠含山武風雖遜於廬穎而和壽兩棚挽强命中者居多計八月初一日開棚至十月十二日竣事安省歳試已周適寧廣徽池各屬府縣試已陸續報齊臣卽馳赴該處接辦科考至臣所過地方壽鳳泗等處淮水横溢二麥歉收幸高田尚稱中稔民情安謐可慰宸厪臣俟徽州試畢卽赴池州約十二月十旬回太平度歳明年開印後卽赴安慶次第接試謹附片具陳伏乞聖鑒謹奏軍機大臣奉旨知道了欽此○○二品銜河南按察使臣唐咸仰跪奏爲恭報微臣接印任事日期叩謝天恩仰祈聖鑒事竊臣欽奉恩命補授河南按察使於光緒九年十月十六日到京蒙恩召對二次聖訓周詳欽感無旣陛辭後遵卽啓程於十二月初四日行抵河南省城奉撫臣鹿傳霖飭知赴任十五日准署按察使南汝光道賈致恩將印信文卷移交前來當卽恭設香案望闕叩頭謝恩祗領任事查河南素稱煩庶臬司總匯刑章察吏安民詰奸弭盜在在均關緊要如臣檮昧深懼弗勝惟有懍遵訓諭益矢愼勤隨事隨時禀商撫臣加意講求悉心經理以期仰答高厚鴻慈於萬一所有微臣感激下忱並到任日期謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○新授山西布政使奴才奎斌跪奏爲叩謝天恩仰祈聖鑒事竊奴才接准山西撫臣張之洞行知十二月初一日奉上諭奎斌着補授山西布政使欽此遵於二十日准調補四川布政使易佩紳將藩司印信文卷移送前來當卽恭設香案望闕叩頭謝恩祗領任事伏念奴才蒙古世僕識闇才庸臬事　陳涓埃未報兹復渥荷温綸洊擢今職聞命自天悚惶無地竊思晉省爲畿右煩區藩司乃錢粮總匯矧值災祲以後元氣尚未全復舉凡興利除弊理財用人以及墾荒事宜在在均關緊要奴才自維駑鈍深懼弗勝惟有殫竭愚誠益加勉勵遇事稟商撫臣認眞辦理並懇俯准趨叩闕廷跪聆聖訓俾事有所遵循以期仰報高厚鴻慈於萬一所有奴才接印任事日期並感激下忱籲懇陛見緣由謹繕摺恭謝天恩伏乞皇太后皇上聖鑒謹奏軍機大臣奉旨着毋庸來見欽此○○山東巡撫臣陳士杰跪奏爲特叅疏防餉銀被搶之解員並地方各官請旨革職分别留任勒緝恭摺仰祈聖鑒事竊據調团東阿縣事文登縣知縣蘇杰禀稱光緒九年十月二十日准上站東平州護送到省批解京餉銀六萬兩赴户部交納該縣卽於二十一日移營選撥兵役驗明餉鞘用車裝載隨同該委員由大路護送至下站茌平縣交替是日午刻行至縣屬八里堂地方因落後餉車陷入泥淖該委員督率兵役人等帮同扛抬致在前停歇車輛被騎馬賊二人乘間搶去餉銀一鞘計重一千兩該縣聞信會督營典帶領兵役馳往勘訊與委員分投追拿無獲被搶銀兩當由該縣如數籌偹傾鎔足寶點交該委員於二十五日一併押解前進請通飭截拿等情經臣批司勒限嚴緝贓賊迄未報獲查護解餉鞘該委員與地方官宜如何愼重小心及疏於防範致被搶餉銀之一千兩之多寔非尋常疏忽未便因巳賠解稍事姑容兹據藩臬兩司轉據該管道府營員詳揭前來除飭查原源兵役是否足數行提至省發委濟南府審明有無僱替情獘另行辦理並咨明江西撫臣查照外相應請旨將解餉委員江西大挑知縣黄基祚卽行革職俟餉銀交清回東留於失事地方協緝失事之地方官調署東阿縣事文登縣知縣蘇杰東阿汛把總劉廷鑑一併革職留任勤限嚴緝贓盜務獲究報限滿有無獲犯照例分别核辦督緝統轄各官查明另行咨叅理合恭摺具奏伏乞皇太后皇上聖鑒謹奏軍機大臣奉旨着照所請該部知道欽此○○譚鍾麟片再甘肅按察使譚繼洵現經陛見回省應卽飭赴本任以專責成除檄飭遵照外謹附片陳明伏乞聖鑒謹奏軍機大臣奉旨知道了欽此○○新授山西按察使臣高崇基跪奏爲恭報徽臣到任日期叩謝天恩籲請陛見仰祈聖鑒事竊臣於光緒九年十二月十二日接奉撫臣張之洞行知現准部咨奉旨四川布政使着易佩紳調補奎斌着補授山西布政使山西按察使着高崇基補授欽此兹於十二月二十日准升任臬司奎斌委員將印信文卷移交前來臣當卽恭設香案望闕叩頭袛領任事伏念臣偹員晋省知識庸愚前攝藩條涓埃未報旋膺莢政施措未遑復荷綸音俾陳臬事自天錫命伏地增慚查山西爲畿右要區臬司寔刑名總匯况當灾祲之後元氣尚未盡復舉凡安民察吏除暴詰奸在在均關緊要臣自惟駑鈍深懼弗勝惟有時勵愼勤事事禀承撫臣盡心辦理以冀仰答高厚鳩兹於萬一計臣於同治六年在介休縣知縣任内以卓異引見以後出守皖南調赴山右均未赴都戀闕之誠久而彌結相應籲請准臣入都陛見叩覲天顔跪聆聖訓得所遵循藉伸積慕不勝瞻依待命之至所有徽臣感激下忱並到任日期籲請陛見緣由理合繕摺叩謝天恩伏乞皇太后皇上聖鑒謹奏軍機大臣奉旨着來見欽此 
 
 

Page 11

 
 
[光緒十年正月三十日京報全錄]  
　　宫門抄○旨兩道錄前○發抄旨四道四晉撫張奏查禁鶯粟各員請分别勸懲摺○東撫陳奏叅文武議處片陜督譚奏援請酌給監督薪水片○東撫陳奏爲審明辦理摺○大臣杜等奏爲仍請一律全支緣由摺○正月三十日吏部幹林院廂藍旗值日無引見○伯王假滿請安○陳學棻謝授右庶子恩○裕德請假二十日○邊寶泉仍預備召見○召見軍機邊寶泉○發抄裕祿奏紳士江麟瑞等捐賑請爲父母建坊奉旨着照所請該部知道欽此○又請將捐助東賑之候補令劉承祖之母王氏建坊奉旨着照所請該部知道欽此○又請動撥厘金興修壽州城垣奉旨着照所請該部知道欽此○又鳳陽關稅務難期起色先將實在情形奏咨奉旨知道了欽此○○山西巡撫臣張之洞跪奏爲陳明禁　鶯粟情形查禁各員分别功過請旨勸懲仰祈聖鑒事竊維栽種鶯粟耗民元氣各省患之晉爲尤甚欲振中國之貧弱必以此爲大端臣於上年六月奏奉諭旨嚴禁當經通飭各屬實力奉行刊布告示開陳利害禍福行之以漸動之以誠與農民約今年不得再種即以栽種之有無定地方官之功過痛切告戒至再至三惟小民嗜利忘害狃於積習兼以從前示禁非朝今夕更旋禁旋輟卽地方官吏賄庇優容以故官民習慣視爲具文今欲革歴年錮習非痛加拔除不可欲使通省廓清非首先攻堅不可查晋省種烟最盛之地南爲交城北爲代州交十代土之名聞於鄰省而交城尤爲之冠於是泆飭印委員弁先赴交城分查互勘窮數月之九徧歴谿谷不避幽險其間東西壼盧地如其名素爲種烟淵藪民俗較悍號稱難治止復一莖不留其查代州亦如之各屬民户以交城代州之多且難猶然禁斷每有聞風自毁故種秋禾者各改令亦俱踴躍奉行順流而下並令地方官各視土宜教之種桑種棉種麻種藍種蕷種菜子種花牛以敵其利其極苦貧民婦老無依者酌給糧種以濟其窮其恃賄豪民刁頑之户紳庇兵包者嚴提責懲以儆其餘其紳士社長勸導有方者匾額花紅以旌其善屢次明察暗訪考之紳商十民合通省計之南交北代一律淨絶其餘廳州縣南濱黄河北抵邊外或知其八九或知其六七通省多少牽算實己禁除十分之八查沿邊各厘務外來藥稅較旺於前則以進貨之多可知土産之少省城戒烟局就醫購藥紛繹不絶則以吸食之少可知禁除之多果能從此賡續而約大吏有司同心竭力持之不變三年以後可期此害永除嘗考向來倡爲鶯粟不宜禁之說者不曰違抗滋事卽曰錢粮難完甚則曰於民有益勿奪其利今臣行之一年但有偷延絶無梗抗但有官吏所不到絶無百姓之不從兩忙錢粮輸將如故至交城産烟最盛之鄉經印委剴切開導鄉民咸謂歴年有烟無谷每村必有客民開設小舖轉販外來雜糧以供本村賒貸收將以後盡數取償且種易吸多係鳩鵠藍縷利歸外販害中本鄉此次禁除深知於衆小民有益悔恨感發至於泣下可見民雖愚而可勸習雖久而能移所以向來不辦者不過大吏畏難有司好利天下興利除弊爲難之通患大率類此現屇冬令又值曩時播種之候己由臣重頒告示嚴申厲禁以期逐漸廓清由勉强而馴至自然查督辦重大事務出力例得奬叙晉省查禁鶯粟乃奉旨飭辦之件關係通省民生風俗且力破錮習辦理尤難不有勸懲何以責效除私受畝稅之前署石樓縣知縣汪恩湛另案奏叅外所有光緒九年分督查鶯粟殫心竭力鴈平道廣蔭應請旨交部議叙其地方情形難辦查禁尤爲出力著有成効之交城縣知縣賈成霖河曲縣知縣徐永吉代理岢嵐州知州馬汝良應請旨交部從優議叙其辦理得法著有成効之署屯留縣張建功署興縣知縣艾紹濓陽曲縣知縣錫良署高平縣知縣李羲銘朔州知州姚官澄應請旨交部議叙其初辦較緩經本管道督查旋經力禁之署代州直隷州知州余振芳應飭司記功一次其承辦不力之永寗州知州賀樹恩靜樂縣知縣李風勷應請旨摘去頂戴勒限明年認眞禁斷如再有遺枿卽行嚴叅報禁不實之垣曲縣知縣趙錫恩趙城縣知縣王燿章絳縣知縣劉斌失察丁役縱庇之五台縣知縣王步墀應請旨撤任責令帮同各縣查禁如仍不出力卽行開缺其玩禁揑報辦理不善之故支村巡檢朱惟篤應請旨卽行革職其餘次等出力及有疎懈各員由臣分則給子外奬飭司記功記過以示勸懲臣爲正吏治而除民害起見是否有當伏乞皇太后皇上聖鑒謹奏軍機大臣奉旨着照所請該部知道欽此○○陳士杰片再據曲阜縣知縣嚴品鈁禀稱光緒九年十月初二日黄昏時分該縣城内事士喬存璽錢舖被賊四五人口稱買銀一齊擁進店内搶去銀票錢物喬存璽與舖夥宋士魁張聨鴻喊捕均被拒傷時值該縣扁門考試文童聞報後會督營典帶領兵役分投追捕無獲勘訊被搶屬實估贓值銀一千六百七十兩零請通飭截拿等情當經臣批司勒限嚴緝迄今僅據報獲賊犯徐在田一名祗認在外等候並未上盜贓又一無起獲是否正盜殊不可靠該營縣于城内重地事先毫無防範致有肆刼多贓之案事後又不能趕緊獲犯捕務實屬廢弛據藩臬兩司轉據該管道府詳揭前來除批飭將徐在田一犯研訊錄供禀辦外相應請旨將曲阜縣知縣嚴品鈁曲阜汎把總王秉寅一併交部照例議處勒限兩个月嚴緝贓盜　獲究報倘限滿無獲再行嚴叅理合附片具陳伏乞聖鑒謹奏軍機大臣奉旨着照所請該部知道欽此○○譚鍾麟片再各口新設洋關辦理商務均於例銷關卡經費外另支監督薪水銀兩臣在浙時曾援照九江蕪湖關成案奏請月給甌海關道薪水銀二百四十兩業奉俞旨允准在案查嘉峪關新設通商關口事同一律籲懇天恩俯准自光緒十年起按月給該監督薪水銀二百四十兩以資辦公除分咨總理衙門户部查照外謹附片陳明伏乞聖鑒訓示謹奏軍機大臣奉旨知道了欽此○○山東巡撫臣陳士杰跪奏爲審明逆倫重犯按律辦理恭摺具陳仰祈聖鑒事竊臣前據署嶧縣知縣江瑞采詳報案犯楊啞巴砍傷親母楊張氏身死一案當因情罪重大批飭該縣親身押解犯証卷宗至省由司發委濟南府審辦兹據該府福潤督同署嶧縣知縣江瑞采等審明擬議由司覆審解勘前來臣親提人証研鞫並飭該犯逐一比試緣楊啞巴籍隷嶧縣楊張氏係楊啞巴親母楊啞巴自幼口啞不能言語素性暴躁不服楊張氏管束楊張氏先爲聘定張氏爲妻過門童養尚未成婚嗣因張氏與楊啞巴不睦經楊張氏作主將張氏送回母家另行改嫁楊啞巴心中不願從此與楊張氏常相吵閙光緒九年六月初六日楊啞巴飲醉回家饑餓因楊張氏尚未做飯生氣吵嚷楊張氏將楊啞巴揪住毆打楊啞巴一時酒醉糊塗順取菜刀砍傷楊張氏項頸倒地經鄰人卞繼元聞閙趨至查看瞥見楊啞巴往外逃走手上有血楊張氏已在廚屋門首受傷身死屍旁遺有兇器菜刀一把投知地保王維清一同將楊啞巴趕上獲住該縣江瑞不亦先訪聞差查干維清卽將楊啞巴禀送到縣江瑞采騐訊通詳經臣批飭提省委審解勘提訊據供前情不諱詰無起衅别故及在塲帮毆之人案無遁飾查律載子毆母者凌遲處死又例載子毆殺母之案審明恭請王命若距省在三百里以外卽在省垣正法例將首級解囘犯事地方梟示各等語此案楊啞巴因伊母楊張氏做飯遲緩生氣吵嚷被楊張氏揪住毆打該犯酒醉糊塗因用刀砍傷楊張氏身死實屬行同梟　罪大惡極自應按律問擬楊啞巴合依子毆殺母者凌遲處死律擬凌遲處死查嶧縣距省在三百里以　臣於審明後飭委臬司林述訓臣標中軍叅將玉秀恭請王命將楊啞巴綁赴市曹卽行正法仍將首級解回犯事地方梟示以昭烔戒卞繼元訊係勸阻不及應母庸議除供招咨部外理合恭摺具奏伏乞皇太后皇上聖鑒謹奏軍機大臣奉旨刑部知道欽此○○奴才杜　爾車林多爾濟恆明清安額爾慶額跪奏爲烏科二城滿綠官兵應支加增銀兩仍請一律全支以紓飢困恭摺聨銜具奏仰祈聖鑒事竊奴才　　　等前於本年七月間擬將烏城官兵應領加增銀兩請照原辦成案全支等因於九月十三日奉旨着照所請户部知道欽此欽遵仰見聖主軫念官兵戍守　　召苦偹嘗之至意嗣於十月接准户部咨稱議覆烏里雅蘇台戍守官兵加增銀兩似此年復一年相汾續請漫無銀制竊查烏科二城事同一律應請飭下該將軍　　照臣部議覆科城之奏除官兵及滿城减半數目發給等因前來伏思部臣所議係爲愼重帑項之道應卽欽遵辦理惟烏里　蘇台稱　沙漠出産毫無日需一　向　商民由内地販運而來今歳夏令台站不通商民裹足稀至百物價增倍蓰官兵人等度日謀食巳倍常年之用若依部議勢必枵腹堪虞奴才等非不知相沿續請漫無　制惟是恰值今歳亢旱灾異之年官員兵丁正在餬口維艱之際實難裁减且防兵新撤巡防要務均馭此輩差務倍増兼值此隆冬之際積雪没脛堅冰在鬚苦累　　殊　憫測奴才等終日督催驅使何能緘默不言奴才清安等所屬科布多今歳地方窘迫官兵苦累情形與烏城事同一律是以往返札商思維再四合詞聨銜會奏顯怨皇太后皇上格外天恩俯准將烏科兩城戌守官員兵丁仍照新疆加增鹽菜銀兩之例全數寔支俾官兵人等得能果腹飽騰咸感皇恩則冀效命於邊疆矣一俟特艱稍轉卽當恪遵舊制萬不敢置此帑項虛糜所有奴才等爲官兵人等乞食緣由合詞聨銜恭摺具奏伏乞皇太后皇上聖鑒訓示遵行謹奏軍機大臣奉旨着照所請該部知道欽此 
 
 

Page 12

 
 
   
 
