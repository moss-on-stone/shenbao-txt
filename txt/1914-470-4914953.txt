# 1914 - 470 - 4914953

 

Page 1

 
 
遊記 
[羗海雜誌（三）（十）（一）（生入）]  
　　番地牛類約分三種曰犛牛尾太毛長長毛者毛直而潤種爲上短尾者毛拳而微燥次之自顎至腹毛垂及地僅露四蹄良工採之製冠飾謂之羽毛之最美者在腹下近腎處正中一線兩旁毛裹之甚密名曰胎桿以乳汁浸而熟之能摺疊不斷放之直如故了無摺痕價最貴一纓之製可值百金後亦亡其製法矣次則曰鐵桿毛堅而兩端粗細如一經風不亂長尺有二者價亦數十金此二者必運至平番經匠人手製而後成美材他處製法不及也又次者織羽布最粗者亦製毛布氈毯無一廢棄之料且多力能負重健勝駝馬惟性頗劣難馭乳味亦稍遜俗呼毛牛有黑斑黄三種是爲青海特别之産曰犏牛身臕壯皮革最厚牡者轉運　者資以取乳和茶製酥油味最勝曰黄牛身小而馴耕田之外兼以採乳羊類有緜羊頭小尾重毛豐而拳多氄孶生最繁有山羊似緜羊而毛光潤有　　黑多於白角削身小皆孳養繁息乳肉味咸美亦有羚羊不及漠北所産之良採乳不節則不育番族罕有畜者數者爲普通之畜類牧之者以羣名或百爲羣或數百及千爲羣蒙番性質以多畜爲貴有牛羊者往往自炫其富互相競勝牧産幾何商本幾何一問即得其眞相隠匿者人輒非笑之彼亦不屑自爲隠匿銀錢秘藏禾畜顯露人之德性視所操之業而異也殷實之戸動曰有羊若干羣牛若干羣巨富者吏稱有數十羣古所云以山谷計量殆非虚語家主早醒必呼曰多藍藍務拉家屬應之曰拉囌多藍藍務拉乃畜牧平安之謂拉疏者稱是之謂賓主相見問答亦無不然與蒙番爲鄰幾於無時不聞此二語其視牲畜之重如此綽羅斯境牛羊種類悉全無類不成羣犛牛至以千計亦云富矣 
　　時綽羅斯貝勒未還暫緩具結余將西行忽接總局來文令兼辦郭密墾務郭密地在河北而東段圈入内地界於西寗歸德之間千戸居尕讓莊距貴德不過三十餘里初總局因河北地廣議將北岸濱河一帶如郭密阿里克等族歸河南路兼順兹仍劃歸河北以清界限乃折而東行五十里至上郭密大莊南距黄河僅二里郭密據黄河南北之關鍵爲青海全屬精華所萃番族歸化最早世稱西寗番之一也共分九族 
　　尕讓族江拉族 
　　多刺族登楞族 
　　煥木族質蓋族 
 
 
 

Page 2

 
 
　　作什納族當加却呼族 
　　賀爾加族（爾加族地在黄河北岸渡河南至貴德城十里近今輿圖均以此族載在貴德南境尙在哈克河以南查彼處番戸有拉安完受諸族無爾加族民也） 
時評 
[死（冷）]  
　　可悲哉此次歷史未有之大戰也夫大戰何以可悲以戰愈大則死人愈多也况以今日戰器之利戰術之精戰綫之廣戰士之勇是故戰事不兩月而兩方之死者萬以十數矣况復加以戰費之鉅戰地之多戰事消息之靈通戰事糾葛之紛擾於是除死於軍火者外又有死於經濟者死於病疫者死於顚沛而流離者死於監獄者死於火者死於海者總計其數又不知其若干也 
　　雖然此其死雖變而猶常也何則不遇戰事則已苟遇戰事此等之死固連類而至也若今日中國人之死則不然大抵付之於槍斃槍斃之端有二其一思乘機而起之黨人其二爲戰地區域之人民嗚呼死其能瞑目歟戰事要電 
[其一（本館特電）]  
　　北京電九月二十一日兵至平度畧取柴草槍斃王永祺又迫運秫稭槍斃袁仲興并傷張德安等十三日軍參謀官帶隊赴平度縣署將前後門把守台與胡知事會面限五日内預備牛千頭鷄三千隻猪千餘頭米麯草料五十餘萬斤騾車千五百輛按日交齊如有違誤卽以軍法從事當時并威迫胡知事簽字後始去 
　　北京電德使以日軍由龍口登岸迭次抗議外交部據俄日先人例答復已略見各報兹聞德使第三次照會外部仍不滿意昨又由外交部答復大約謂中國所處之地位與各國大有不同因交戰國之一方其重要軍港卽在中國領土之内其他交戰國之一方欲加攻擊勢不能不侵及中國之領土例如俄日戰爭其時俄國租借旅順爲其軍港亦在中國領土之内日本欲攻旅順心經過中國之領土領海故中國政府彼時體察情形臨時聲明限制戰區俄國並未提出抗議當聲明之先亦並未與俄國協定迨戰局告終俄國損失甚大俄政府亦無責言今昔情形旣無歧異中國辦法亦畧相同將來結果若何惟有按照前次照會不負責任中德邦交輯睦務希曲諒中國不得已之情形云云 
　　濟南電據確實消息日兵已到即墨者一旅到膠縣者三千現正修治平度一帶道路陸續南下 
　　濟南電日軍現設司令部於平度濟南電十九日日軍喬裝鐵路巡警在蘭村偵探被德軍擄去十一人 
　　濟南電一九日日德兩軍在流亭互擊各死傷數人 
　　濟南電日軍定於二十六日開始攻擊 
廣東電日本領事屢干涉報界登載時敏報因受干涉巡按勒令停版 
[其二（日人上海日報專電）]  
　　東京電駐天津之英兵九百名及印度兵數百名歸巴拉狄斯登少將指揮者已加入日軍合攻青島（二十三日） 
　　東京電文官任用令改正案本日由樞密院會議通過（二十三日） 
[其三（德人德文報專電）]  
　　青島電日本哨兵已過膠州租借地邊界惟德人今仍固守各地位兩方面哨兵已在曼克倫堡館（譯音）附近小作衝突日兵人數雖衆仍受損傷而退德兵在勞山之西克納特山隘（譯音）攻敵獲勝據當道宣稱青島除里物塞爾男爵外未死一人（二十四日） 
　　紐約電據柏林消息法軍進攻之精神漸衰法軍死亡甚衆法國中軍現正退走德軍轟擊凡爾丹炮台頗爲得利德國新式大炮效力極大（二十三日） 
　　紐約電德國興丹堡大將追擊俄軍至格洛砲台砲火之下始止（二十三日） 
　　紐約電法國飛行機一架曾於天空以炸彈擲擊特塞爾杜夫附近之飛船所毫無效果（二十三日）　　紐約電昨傳英國護甲巡洋艦三艘爲德國海底濳行艇轟沉一節該艇乃宇字第九號（二十三日） 
　　舊金山電倫敦聞英國護甲巡洋艦三艘在北海炸沉同時復聞德國巡洋艦愛姆丹號特萊斯丹號於近數星期内拘捕轟沉英國商船二十艘輿情大爲震動 
　　（二十三日） 
[其四（英人特約路透電）]  
　　東京電據陸軍省公報英國巴拉狄斯登少將所統之英兵已於九月二十二日在勞山灣附近登岸參與攻擊青島（二十四日） 
　　巴黎電據今晚十一時公報宣稱戰局並無變動（二十二日） 
　　巴黎電據今日下午公報宣稱德軍圖攻萊姆及沙安間之法國中軍爲法軍擊退法軍已在沙安及亞貢間稍得進步亞貢至末斯河之大局毫無變動（二十二日） 
　　巴黎電據今日下午公報宣稱我軍左翼已進至拉西尼境曾於該處鏖戰萊姆及華愛佛間中軍情形無重要之變動敵軍在凡爾丹東北華愛佛境内向摩維萊及唐比愛爾一方面猛攻爲我軍擊退敵軍在華愛佛南佔守里歇柯爾至里龍維爾陣線惟並無進步勞蘭及伏斯巨德軍已棄洛末里及亞拉柯爾（二十三日）　　倫敦電公報局今日宣布英國司令部報告紀九月十四日至十七日前敵戰情如下英國分隊渡過愛森河者雖爲敵軍猛力迎擊而於十四日仍固守所佔之地位黑夜中復有大隊援兵由浮橋渡愛森河英軍與法軍互相策應進步頗好夜間大雨滂沛探悉敵軍曾作鞏固之防守凖備以故我軍仍從事修繕戰壕以拒敵軍極猛烈之砲火十五日敵軍接續轟擊其中有摩堡巨砲台運下之大砲敵軍屢攻失利内有數處曾連攻次英國第四防旅某次擊退敵軍殺戮頗衆晚復大雨十六日敵軍不若前兩日之活動是日多由兩方面之砲隊互相轟擊第三師圑曾擒敵四十人十七日六局無甚變動德國步隊攻擊我軍右翼極端受挫而退死亡甚衆此次乃由野戰炮隊擊退費蘭巨元帥已傳令嘉讚愛森河戰場英軍磊落之行爲該地敵軍聲勢極大英軍勇攻敵軍之地位且屢次擊退猛力迎擊之敵軍費蘭巨元帥謂彼不能得相當之詞以表其敬慕之忱末謂法軍之進步頗佳彼覺英軍僅須將所佔之地位堅守稍久聯軍即復能完全追擊敗軍英犧牲已身之熱忱及勇武之精神當之者必爲披靡云 
　　伊末丹電（荷蘭）德國海底濳行艇五艘攻擊英國巡洋艦三艘其他英國巡洋艦及滅魚雷艇駛往援救聞英艦曾擊毁德國海底濳行艇兩艘其得救者及受傷者均由商船載抵伊末丹（二十二日） 
　　伊末丹電英國巡洋艦亞巴克號和格號於晨間六時先後中魚雷沉没聞克萊雪號曾擊沉海底濳行艇兩艘而自亦中魚雷於八時沉没（二十三日） 
　　倫敦電被魚雷擊沉之英國巡洋艦餘生者八十人已在拉維克登岸豫料救起者共有七百人救起之軍官三十員均安然登岸並未受傷（二十三日） 
　　倫敦電伊末丹電（荷蘭）有汽船一艘載炸沉之英國巡洋艦餘生者二百八十七人抵此内有受傷者數人且有一人於撈起後殞命（二十二日） 
　　倫敦電海軍部宣稱九月十二日有英國巡洋艦一艘在大西洋北部拘獲亨美公司武裝商船斯泊利華爾特號及運煤船兩艘載煤六千噸糧食一百八十噸乃供大西洋德國巡洋艦之用者（二十二日） 
　　倫敦電英國三巡洋艦沉没一事衆皆切望公報宣布詳情蓋餘生者所述之言極相抵觸有謂三艦相隔數分鐘沉没者有謂相隔數小時沉没者襲擊英艦之海底濳行艇其數亦傳說不一自三艘至二十艘不等惟救起者約有千人尙有帆船數艘因無風不能駛行亦救起多人（二十三日） 
　　倫敦電公報局宣稱自開戰至今英國已捕獲德船九十二艘英船在海外貿易者共四千艘僅爲德國捕獲十二艘 
　二十二日　 
　　北京電英外交部地十二日來電如下英船及英國口岸捕獲之德船共有九十二艘尙有德船九十五艘於開戰時在英國口岸爲當道拘留德船目下爲我英所有者共一百八十七艘英船於開戰時被拘於德國口岸者共七十艘嗣後英船在海中被拘及被沉者共十二艘英船之業海外貿易者共有四千餘艘（二十二日） 
　　北京電英外交部於二十三日來電如下據本日海軍部公文聲稱昨日英國海軍飛機以炸彈擲擊特塞爾杜夫之齊泊林飛船所因遇霧之故飛行殊多不便僅擲炸彈三枚損傷之情形未悉各機均安然回抵出發之地（二十四日）　　盎凡爾浦電英國飛機五架襲擊德國柯洛業之齊泊林飛船所由一千五百尺之高處擲下炸彈三枚諸飛機見飛船所起火卽飛回出發之地點一飛行家在比國落地由一武裝之汽車救之（二十三日） 
　　安姆斯特丹電一飛機在德國特塞爾杜夫擲下炸彈以轚齊泊林飛船所特塞爾杜夫報謂該飛船所僅碎玻璃數片（二十三日） 
　　倫敦電公報局謂據海軍部宣稱英國海軍飛機襲擊特塞爾杜夫之齊泊林飛船所因撞有霧頗難行事老萊特之機曾由四百尺之高處擲下炸彈三枚損傷情形 
 
 
 

Page 3

 
 
　　不得而知該機曾中一彈惟均安然飛回據此可證如德國飛機再至盎凡爾浦抛擲炸彈則英國飛機亦可以此法報復之（二十三日）　　哈爾濱電據彼得洛格勒電社消息奥國克位柯居民驚惶數日現正紛紛出走雅其洛諾伏斯基圖書館業已遷移城中已頒行戒嚴令奥國病傷之兵聚集克拉柯因無醫士診治死者纍纍且因無適當之衛生辦法往往有數日而不殮者據里虚電稱羅巴維亞慈伏里克洛士里柴前敵及米特洛維士至薩巴士前敵九月二十日曾見惡戰前一處敵軍向特里拉河退走後一處塞軍曾阻止奥軍在特里洛伐士附近塞境内展開陣線其他各地點無特别事變據君士坦丁電稱土政府已宣布暫行法律入口稅自值百徵四增至值百徵十五（二十四日） 
　　彼德洛格勒電俄軍已佔據茄洛斯拉夫炮台該地爲加里西亞省鐵路重要中心點（二十二日） 
　　哇太樺電坎拿大防務大臣許和士陸軍大佐在圭貝克之伐爾卡的厄防營宣稱坎拿大派出之兵較太不列顚所請之數多至萬餘人營中聞之大爲歡忭坎拿大派出者共二萬二千五百人另預備兵九千人馬七千五百匹内有巴特里沙郡主聯隊坎拿大騎步砲隊及機關槍三百枝　 
　　(二十二日) 
　　雲南府電德人以荒誕不經之消息擾亂此間人心此種消息關於東京山東印度之事最多 
　　（二十三日） 
[其五（英人字林報專電）]  
　　倫敦電（由東京轉）法人自稱德國中軍陣勢漸弱現已停止進攻德軍右翼現仍退走德人則否認此項消息謂戰地僅有無關重要之變動據俄京電稱俄軍已圍攻茄洛斯拉夫及泊里齊米塞姆炮台現正進窺克拉柯奥軍在桑河與維斯土克之間列陣抵禦孟軍進攻塞軍已佔據薩拉桀狀聞比皇曾擊斃一汽車夫以止其將已拐獻德軍聞德軍已毁海爾佛（比國里愛巨省）及培的斯二鎭殺戮居民多人以報平民槍擊德兵之讎聞維也納現有虎列刺疫患恐將蔓延（二十三日） 
　　倫敦電（由東京轉）法國戰事猛烈稍減聯軍於前四十八小時内逐退德軍右翼七英里德軍解釋轟擊萊姆之理由謂因法國砲隊現處該城轟擊德軍之故 
　　（二十三日） 
　　倫敦電（由東京轉）俄軍已圍困泊里齊米塞爾附近之奥軍現信距泊里齊米塞爾五十英里之奥軍行將被擄（二十三日） 
[譯電]  
　　北京電劉冠雄昨日回京即入見大總統謂南方頗安無庸慮其生亂（二十四日） 
[專電]  
　　北京電九月九日中俄派遣專使在恰克圖會議庫倫問題討議兩次我專使提議三條（一）取消獨立（二）撤除帝號（三）改從民國新曆蒙員不從俄駐庫專員廓索維慈氏電告政府擬請准用譯音稱博克多汗如定稱號爲哲布尊丹巴呼圖克圖外蒙古博克多汗政府意俄蒙商約所載稱號譯意爲蒙古主并非皇帝宇義准稱譯音未始不可但須由總統册封其餘各王公世爵均由該汗呈請册封以一主權蒙古旣係中國領土應用同一曆日若民間習慣難改暫可聽其自由昨已决議電告專使照此辦理并轉覆俄使 
　　北京電黄興赴美曾經夏公使照請美國外部取締探聞美外部照覆夏使云已令檢察部時時伺察黄興之行動如有歛錢及謀危中國情事當爲制止云云　　北京電北京内外城近日破獲黨人機關已有四五處其黨徒大半係東西洋留學生得有高等畢業學位者以一時無事誤入其黨政府甚爲惜之故前日有令以後畢業學生得有高等文憑准呈報政事堂考驗試用 
　　塔城電伊塔一帶向駐俄軍故已撤囘惟阿爾泰所駐馬隊圑俄人羹未調開現又在三河口建築營房三進作爲久遠之計該處係阿城西通俄境大道俄兵終年駐守甚不方便於我 
　　洛陽電懷慶土匪現已竄至洛陽府附近宋一眼確已就撫大約餘匪可以解散 
　　鳳陽電安徽盱泗各縣現有帮匪紛紛欲動縣知事已奉令戒嚴　　南昌電全省軍隊已改編就緒地方甚爲安謐財政毎月可贏餘二十四五萬 
　　廣東電報載蔡乃煌包辦全省賭博巡按代爲辯正 
[公電]  
　　贛省通告九江並無兵變電各省將軍巡按使鎭守使長江巡閱使均鑒頃閱滿洲日日新聞載九江電稱該處軍隊於十三日叛亂等語殊深詫異查贛省軍隊地方均皆安靜如常但此種謡言口口亂黨揑造以冀淆惑聽聞合電通報以釋厪系李純叩馬印要聞一 
[青島戰事談（十）（九）]  
　　文滙報十三日卽墨通訊云今晨黎明時忽聞來復鎗聲大作相距似不甚遠迨余披衣奔至臥室窗前已無所聞推窗一望但見林樹隠約間有農夫安然從事於田野而已嗣聞空中機聲軋軋知有飛機駛至極目遥視旋見青島飛機從北方飛來翺翔天際復折向東海濱而去適聞之鎗聲蓋昨日來自北方之日本斥候隊所放冀擊墜飛機但未收效果後聞德日騎兵斥候小戰一次德兵僅傷一馬日本之哀的美敦書於星期日發出星期日滿限今青島之交戰亦於星期日開始可謂異矣又十四日通訊云兩方騎兵斥候又有小戰德兵傷二人日兵之死傷不詳 
　　日文上海日報載九月十日陸軍省公表云我騎兵隊十八日進至白沙河右岸流亭附近午前十一點十分鐘時即與對岸狗塔埠敵兵交綏約一時許中隊長騎兵大尉佐久間陣亡並有兵卒兩名負傷敵兵死傷者不下十名經此戰鬭我軍得極有利之偵察效果旦因以確悉白沙河左岸之敵狀及知狗塔埠附近駐有德國步騎兵二百名携砲數門 
　　又載十九日海軍省公報云十九日第二艦隊司令長官發來左列之報告陽炎乘組員海軍三等兵曹石丸靜男同一等水兵清家武英又紫垣定喜八月三十日乘艇搜覓敵兵所置之浮游器械水雷灰泉角砲臺開炮擊之彼等即由艇中躍身入海泳水至此項水雷所置之處縛牢曳索或安置掃海藥罐以畢全功此種行爲載見善行行賞條例施行細則第十三條應各照例昇級 
[德人之海陸軍事談]  
　　（譯華德日報） 
　　海戰德國艦隊今又有鉅功焉據二十二日德文新報之紐約電稱英國裝甲巡洋艦亞巴克號和格號克萊雪號三艘各有排水量一萬二千二百嚬落水於一千九百年均屬一式現在北海爲德國潛水艇所攻而沉没云云惟以此而言尙非詳情耳而德國潛水艇究在北海何處戰勝敵國巡洋艦隊亦未言明據記者觀之大約英國裝甲巡洋艦又有意玩弄其夙民慣爲之侵掠手段以圖入寇德國沿海各港口詎知現今凡風清月朗之狼星期已過處即有秋初之暴風繼起猶如龍吟虎嘯奔騰於大陸及海洋之上當是時也縱令有明月在天亦黑暗異常况又無明月乎而小船端艇之類若息燈而行則儘可偷近敵人所以目前可謂德國魚雷艇及其弱弟潛水艇已交佳運也而且風雨愈大愈可開往外洋大海總之凡有敵人處無往不可攻擊而已今旣有此喜音遠來則下星期内接踵而至者亦必陸續不斷此吾人所當期望者故此次海上之鉅功可謂後來之豫兆也　　法境現在法國已來有戰勝之消息惟有其地大雨滂沱道路泥濘前敵士卒冒雨戰爭旋進旋退若求一旦立奏奇功殊屬難能耳顧全場之上進行雖緩而終保定德軍之攻擊有進無退二十二日德文新報之紐電曰據德軍大本營報告萊姆斯一帶尙照舊戰爭克拉盎之要塞及高崗已被德軍佔據德軍現正進攻萊姆斯該處已起火萊姆斯北相距有三四啓羅密逹之白塞里村已爲德軍所佔道攻凡爾丹南路炮臺之德軍大勝後已越過法國勞蘭之山地該處本有法兵八軍圑鎭守防禦而終爲德軍所敗云云於是可見德軍之勇敢善戰能耐勞苦矣他且不論今姑就法屬勞蘭天然之形勢一言以便閱者確悉德軍左翼之戰况按勞蘭一地自古以來爲政治上多爭之區蓋有河路以通於外復有通衢直經萊茵流域之盤石山嶺此外介乎佛巨森山之老候斯特及渾斯山脊之間尙有廣闊之空隙也然沿路所經皆有要隘砲臺　阻敵軍一方面在法國北部一方面在中德南德所以德法兩國自古迄今無事則已如果有事則必先戰於是也德法兩國人民分居此區内自一千八百七十一年德法戰爭後政治上之一半權力方得依然屬之德國現今兩國政治上之邊界在佛巨森高山之絶頂可謂一天然界限然後由是横向西北而去越河以迄於摩色爾之彼岸即爲法國勞蘭用法語之地在焉計由麥慈之上流摩色爾及末斯兩流域以迄於阿爾丹恩而已佛巨森之西山坡地多潮濕荒蕪而多森林但在摩色爾與芒得兩流域内所居者多從事實業之人民如巴喀拉聖狄有居民二萬人多製造下玻璃要隘重鎭之厄皮納爾有居民二萬四千人多以養魚爲業若言農林等業則有魯内維勒爲其中心點是也至其西端　漸漸升高爲山嶺農田矣該處人民以種植葡萄爲其要務於是法人設有堅固之要寨一路分爲堡壘炮臺武裝齊備爲各地之冠蓋以抵敵德人而設也至若其地之關係如何則言法兵八軍圑鎭守爲證可以不言而喻然據來電言雖有若大之抵抗力亦終爲德軍所破焉 
　　日本兹據膠州函稱現在卽墨有日兵六千膠州三千平度四千據云尙有二千派往高密現正在途中此外如昌邑亦到有六百人但此當前往坊子按坊子在濰縣南所謂戰線之外者今日兵敢直奔坊子豈非有意破壞中立乎然中國能否决定不容日兵侵入其中立之區域亦不能不於是覘之矣現在龍口有日本各種兵船三十六隻專任保護運送日兵八旅至龍口之運輸船二十六隻兹計日本前後運往山東之兵共有六萬人約計有砲兵五千人所携皆四馬至八馬之巨砲一經登岸直奔萊州去矣 
　　英人英人貿傳德皇與駐美德國大使邀求美總統威爾遜君出任調和於是路透電唱之於前英國各報合之於後謡言惑衆是誠可恨耳而今論何國凡乞和者必有所爲苟非國内有分崩離散之患即是外禍日甚岌岌可危除乞和外斷難倖免試問德國有此一患乎而今德國海軍旣健全無傷未嘗受英人殲滅之禍德國各海口自開戰迄今七個星期之久復未見有一英船敢來窺視若封鎖海港之說則更未之聞矣至於德國陸軍迤今七個星期之間大奏奇功如破比於前復敗法英於後現在西戰於法東戰於俄到處得勝本國境内無一敵兵此舉世所共知俄法英之所未能望者也今謂德國不俟其手下敗軍之國乞和而先自乞人媾和豈非妄誕無稽之談乎然今正當酣戰之際英國報界突有此乞和之說亦必有故苟非英國膽怯急欲求和而苦無路特繞此一灣以期威爾遜君自任調人卽印度埃及等地必有分崩離析之現象特藉此舉以愚弄印人等猶前藉天文家之寓言以圖自固其殖民地萬年不散者是也 
雜評一 
[戰事盲談（十九）（無名）]  
　　近日以來於兵力正攻之外各方面多用利器以旁攻如德用新式大砲以攻法之砲台又用海底潛眊艇以攻英之軍艦英以飛行機以攻德之飛船所皆於正兵之外用利器以損敵也 
 
 

Page 4

 
 
　　　 
 
 

Page 5

 
 
   
 
 

Page 6

 
 
要聞二 
[霸縣案（九月二十日）（遠生）]  
　　普天下之貪官污吏當爲寒心矣 
　　霸縣知縣劉鼎錫貪贓枉法經平政院裁决後移送繼檢察廳起訴照特别管轄條例由大理院依官吏犯罪治贓條例判决死刑即於昨日在行刑場鎗斃此爲民國成立以來按照特别法律鎗斃貪官污吏之第一次兹將其判决書大要酌一以見此案證據之確鑿有以見黑暗州縣官中之黑暗之一斑一亦藉此稍垂炯戒焉 
　　起訴者總檢察廳檢察官李杭文審判官大理院刑事第二庭代理審判長推事汪犧芝推事林行規馮鋶德朱學曾李懷亮判决年月民國三年九月十五日劉之委任律師爲劉東漢 
　　劉所犯共七罪俱發雖在官吏犯贓治罪條例公布以前依刑律總則第九條及第一條第二項之規定仍依該條例處斷故處死刑並追繳贓欵四千一百元其門丁楊華甫即楊福以帮助枉法得贓愈貫罪處無期徒刑並追繳贓欵二百元律師劉東漢辨護意旨有二（一）稱過付人馬樹亭張炳宸均未獲案楊華甫亦未承認過付不能證明爲有罪而判决以現有他據足證自不能因共犯未獲或自白即希圖脫罪（一）謂後任知事所查錢店機條不能爲證等語均認爲不成理由 
　　劉於民國三年二月由前順天府尹王治罄委任代理覇縣知事於二月九日到任隨帶堂弟劉鼎芬即劉五爺家丁楊華甫即機福（派爲收發）馬樹亭（派管禁烟處）並劉升王文黄玉等於是專以禁烟爲名敲詐賄賂其敲索情形比於土痞市儈有過之無不及據判决書内所開事實如下 
　　（一）啓鴻恩案啓在前任知事内因吸烟嫌疑告發調騐後無癮釋放劉到任後復傳訊聲言調騐暗中使楊華甫詐嚇謂如不花錢即要入籠當即說妥一千二百元劉即當堂以烟癮雖戒而戒凈在嚴禁之後爲理由判令罰一百元充行政公費後由啓鴻恩用官錢局銀條三張交與楊華甫傳交與劉啓鴻恩證稱劉縣長派司法巡警傳我到案進了衙門在大堂後邊東廂房内有姓楊的自稱前稿說裏頭因你犯烟纔傳案的我要求調騐他說先要花錢開口要一千六百元後來說好一千百元先開條子限期十日俟開釋後再付錢並說錢都是縣長要的他没有分我姐夫王　領我到官錢局開十天期限條三張一千元一張是二十四號五十元兩張是二十五二十六兩號我到衙門親交給楊華甫的仍在大堂後邊東廂房内没有收條交錢時我還問他錢點業了没有他說對了隨即過堂劉縣長說看你不像是吃烟的又罰交公署洋一百元亦没有收條 
　　（二）邱溱案村正邱溱前因該村水師營查獲烟土送縣前任黄知事以邱溱不早呈報令差帶候訊劉鼎錫將邱溱傳案鎖押邱溱之姪邱玉貴與縣署敎育科長張炳宸相識張炳宸向稱可以設法邱溱向李樹宜借洋一千二百元用官錢局銀條五張交與張炳宸轉交劉鼎錫當日卽將邱溱釋放劉鼎錫於案卷内祗批明罰洋百元邱溱證稱向在村中辦事有水師營查出有人私賣烟上劉縣長因將我傳案收押姪兒邱玉貴在衙門當科員見我被押對敎育科長張炳宸即張律生說及他說可與縣長通融化了一千二百元二月二十五日交給張炳宸的八百元歸劉縣長班上門上各五十元二百元歸公署捐欵這欵是吾向李樹宜借的在裕民官錢局開的條子係六十八六十九七十七十一七十二號共五張所有六十八號的八百元後來撥歸三益堂的帳是劉縣長的摺子付銀日期記不清了交錢後當日就放了具結寫多少吾没留心看想不起來我化了一千二百元並無餘剩收回五十元之事内中用錢數目不符因吾姪在縣辦事或有起用亦未可知 
　　（三）劉玉德案劉愼樞之子劉玉德因郭福榮將典種伊地轉典他人向索口角劉玉德將郭福榮毆傷經郭福榮告訴劉鼎錫蔣劉玉德收押不給飲食劉玉德先已有病不堪其苦遂允出銀一千七百元用華豐豐和兩號銀條交劉鼎芬轉交劉鼎錫當即判罰中人吳有順三十吊將劉玉德開釋劉玉德回家旋即因病身死劉愼樞證稱郭福榮種二畝地不交因此口角他說吾兒子玉德將他打了告到縣署就傳玉德押起來了不呌吃飯喝一碗水要洋十元玉德先已有病收押回家後病就重了所化的錢是在華豐取一千二百元豐和取五百元都是玉德去拿的交與四爺的後來向我要錢我纔知道 
　　（四）梁輔庭案梁年七十餘歲素患痰喘劉鼎錫以驗烟爲名將梁輔廷傳案收押禁烟所梁輔廷之子梁鳳棲因恐其父年老難受與馬樹亭說妥六百五十元用華豐銀條交馬樹亭轉交劉鼎錫當即判罰百元釋放梁鳳棲證稱我父親梁輔廷因驗烟化錢的事都是我經手辦的二月十狼日劉縣長出票傳我父親騐烟十九到了禁烟所不呌吃喝我聽說禁煙所稽查馬樹亭是縣長妻姪即與商量他說非錢不行先要一千二百元到第三日說明縣長要　百元經手費用一百五十元他並說過堂時要罰三百元呌你父親求減減到一百元即不可再求我開銀條兩張一張五百元是華豐的一張一百元是華豐向官錢局轉開的另外一百五十元是現洋於二月二十二日交馬樹亭手的我在華豐共借七百七十九元除了七百五十元尙有二十九元是零碎化的付錢後遂即過堂將吾父親釋放 
　　（五）五玉珍案王先曾吸烟後赴天津就醫劉鼎錫傳令調騐王玉珍之兄王玉藻託縣科員李樹宜轉與楊華甫關說出銀一千二百元由李樹宜借墊用官錢局銀條三張共一千元外現銀二百元交楊華甫轉交劉鼎錫八百元楊華甫自得二百元餘二百元分與署中公衆交錢後劉鼎錫並未傳令過堂王玉珍證稱劉縣長傳去禁烟局調騐時我不在家託李樹宜關說緩傳楊華甫說要罰三千元不肯罰就要抄家後來說好一千二百元當時由本樹宜代墊聽說交與楊華甫的在官錢局開條有帳可證是一百零一號二百元一百零二號八百元一百零三號二百元劉縣長得八百元楊華甫得二百元其餘二百元歸大衆分是一次交的化了錢不用過堂都是李樹宜替我辦的這欵是我父親借的在萬昌家撥的帳 
　　（六）張恩溥案張在禁烟所驗烟七日送縣候一日半复令回所復驗張恩溥遂託馬樹亭設法出銀二百元用官錢局銀條交馬樹亭轉交劉鼎錫一百五十元餘五十元馬樹亭等分用交錢後並未覆驗亦未過堂即令具結釋放張恩浦證稱二月二十五日劉縣長調我到禁烟所驗烟七天由所送縣在候質所候了一天半纔過堂敎我回所覆驗驗烟要坐板橙我因身上有漏瘡不能久坐若不化錢就要入籠我鐑了二百元交與稽查馬樹亭由他向縣長說的馬樹亭是山東人縣長内親共開條子七張一百元的一張五十元的一張說是與劉縣長的下餘五十元分開五張是大衆分的化了這錢即未覆驗亦没有過堂具結後放了錢是由官錢局掌櫃張儉及一姓于的支出來的交錢的人我尙能認得 
　　（七）李少白案因驗烟交付劉鼎錫官錢局銀條二百五十元而案卷内則批明捐助戒烟局經費一百五十元以一百元劃補邱溱卷内之罰欵 
[戰區附近之日軍行動譚]  
　　日德軍連日之小戰即墨城南東城村東大道中日德少數兵士於九月十三日晨相遇開槍一節已誌前報兹聞是日兩面攻擊無大損失惟聞德軍一人一馬略帶傷痕退而回南餘兵伏於嶺下日軍伏於嶺東午後又略戰一小時未分勝負至翌日晨德軍俟於巓南仲村前日軍待於嶺上望海樓後至日昃未聞槍聲迨十五日晨八鐘乃聞炮聲隆隆霎時又息未知後來如何 
　　中外軍駐墨之近狀即墨城十四日召集商會紳董會議以軍隊在即恐市中鄉民賣貨多索價錢惹起風潮遂决令地保持單到糧草果品雞肉雜貨等市挨舖囑咐照平日市價售賣如不遵照一經查拿定即送縣懲治在市商民皆一律遵諭而軍士則反有抑價買等舉動云 
　　即墨城十四日午後從北到來日本馬隊百餘駐紥淮涉汪南胡家村前基督敎堂樓房内城内縣警察官以中外軍士在即恐痞棍酗酒酒閙曁亂徒借端滋事情事遂於十四日晚飭警兵排隊荷鎗巡察城廂以備不虞 
　　即墨城駐紮之中國陸軍向住西關馬神廟内亦於是日午前盡行拔隊入城暫駐嶗山書院 
　　日本兵過掖之續聞日軍隊經過掖縣情形已詳前報兹聞是後日軍隊陸續抵境甚多均分駐於西南兩關之居民房屋其軍中上級武員假寓城裏大南門洪昌方家十字口一帶富戸之宅室又聞掖縣與烟台問素日往返駝運貨物之旱脚受雨水之阻又兼日軍過境故脚夫斷絶已逾半月有餘矣 
　　金家口日兵之續報日軍别隊在金家口登岸一節已誌昨報兹接周村消息云金家口登岸之别隊日軍約共一萬人鰲山舊衛及高村至卽墨縣一帶皆有日兵扼要佔守聞此爲日兵炮隊現毎日乘潮漲時運送大炮上岸將佔一高地砲擊青島 
　　萊州南日軍之糧台距萊州府城之南三十里爲白沙又三十里爲店子係自龍口至青島適中之地亦爲衝要之所聞日人將於此二處設立糧台以爲立足之計現正擬創造房屋平治道塗 
　　日兵抵平度之要求有自平度來濟者言該縣知事承日軍之要求令毎社出車二十輛以備轉運出牛十頭以供飲食平度全境實有一百十十八社各社如此則必出牛一千二百八十頭出車二千五百六十輛而後可云 
青島問題之各方面觀 
[（一）中國方面]  
　　特派交　員近聞交通部近息梁總以山東值此軍務旁午交通消息最宜便利所有鐵路電線等務時有交涉出現或損壞等事不免請部辦理往返週折擔延時日特於日昨派徐李二科員前往魯省駐局以便就近辦理過有疑難大故再行請部以期直捷另一消息云昨日總統已特委蔭上將爲魯省交涉員並指定以濰縣爲該專員暫時節之處規定該員附帶相當衛隊以資保護 
　　膠州稅關移居册東膠州本有中國稅關設立尙屬不久故名曰新關戰端旣開膠州爲交戰國軍隊所必爭之地交通斷絶往來貨物不能起運則該稅關已同虚設且該地旣有戰事該關居於戰線之内亦多未便該關稅務司曾請示於稅務處是否暫時裁撤梁督辦飭令移居租界仍保存稅關名義惟將所有案卷等項解送濟南收存 
[（一）各國方面]  
　　德報紀載二十日北洋德華日報載稱昨晨九時半英軍南威爾（半島）布特内爾圑（歐洲各國諸營圑常以人名地名爲識）由津起程立由大船二艘載赴威海衛其目的地異常秘密察其行動殆將開赴青島威海衛英人設立陸軍病院預置病床六百架其將發兵進規青島尤覺顯而易見 
　　通信機關自日軍上陸後龍口之日人有加無已刻下該地頓覺殷繁故龍口大連間往來之郵政電信亦覺驟增普通郵政表而仍照舊日辦法無異惟軍事郵政由日本來者直接用船遞送分配於野戰郵政局其由日本繞道朝鮮經大連者則朝鮮滿洲關東州逹於中國凡由日本郵政局寄送龍吕方面者軍事郵政悉在大連郵政局直接交換然後再向野戰郵政局分派各送目下大連郵政局與野戰郵政局間毎日發送一回郵船亦往復不絶所以日本軍事消息靈通也 
　　青島德軍用人力之通信機關聞亦失去在該處祗有多數之傳書鴿而已今德旣决心與日本接戰則由青島或向上海或向濟南諸方面當見有傳書鴿來往於空中矣此消息得之日人方面報紙姑存之以備一說 
[中美主持人道之一班]  
　　維持和平會之發生自歐洲開戰以來各國人民無日不在水深火熱之中中美兩國極欲調和因時機尙未成熟無從着手兹有中美素抱博愛志士組織維持和平會所抱三大宗旨（一）禱告上帝速賜和平以期感召天和化干戈爲玉帛（二）上書各國君主大總統痛陳利害早息殺機以逹和議目的（三）聯合各國人民無論何國何人贊成和平者均可入會查發起此會者係美國田君和瑞雷君思德英大夫麥女士美德丁君義華夏君博德并美敎士六人中國韓君退止張君均孫君洪伊周君澤春李君引之等日内議定章程預儰備進行手續其通信處爲北京東城王府大街萬國改良會内丁義華韓退止兩君云　　調停歐戰之再電當歐洲戰事方興之時袁總統即有致美總統一電商議調停休戰之事兹聞總統昨日又有一電致美總統内容甚長聞其大旨係因美總統近日對於調停和議復欲有所盡和故又致電磋商一切以便聯合提出調停俾得戰禍早消云 
　　解紛條約之效力中美將締結解紛免戰條約（即公斷條約）兹聞此項條約美國擬與締結者凡四十國現在業經簽字者已有十八國美與中國及法蘭西據駐美夏公使電告中央已於十七日同時簽字其條約全文尙須俟總統批准方能公布而其内容較海牙公斷條約之效力猶小並無拘束自由行動之力云 
[留歐學生經費問題之一夕話]  
　　自歐洲戰事發生吾國留歐學生陷於困境雖經敎育部設法救濟然能否安然歸來尙不可必昨有敎育部有力者某君譚此事甚悉爰記其大要如次 
　　學生之近况吾國留歐學生計二百餘人内中由部直接派往者計三十餘人此外則皆由各省派遣者伹其平日學費皆匯由部中兌往惟留俄學生數人係東三省所送與部無與故部中素不經管此次戰事發生留比學生已避至法國英國雖干與戰事然於本土無關故留英學生尙無何等危險其最困難者爲留法諸人蓋官費生以外有留法儉學會之自費生甚多也胡使維德告急之電數至謂諸生生在彼行將斷炊使署同在窘鄉無法維持望政府派船前往接回云云駐德顔使惠慶初贊成將學生遣回嗣又主張將諸生送至荷蘭已借有學費足敷三月惟部中曾有電去謂留居荷蘭固佳但設使三月之後戰事不了將何以爲繼嗣即未得顔使復電大概不留荷即遣歸矣 
　　各部之磋商先是在八月初敎育部即擬籌滙三月學費至歐計算須十四萬餘元嘗轿專門司擬具說帖由湯總長面呈總統奉諭交財政部照撥詎財政部謂部派學生不過三十餘人只四萬餘元可足何必兼顧各省學生致需如此鉅欵敎育部當告以平日各省學生皆由部中經理今值急迫之時何能置之不顧財政部果無欵可撥望將奬學基金十侂萬元中取出十四萬元財政部此時已許諾乃一二日後又變卦敎育部因告急於各省一面仍與財政部磋商適駐意公使來電獻議在外使署經費及學生學資均可向駐在國政府商借當局大喜以爲如此辦法簡單迅速可少許多困難鉅財政部與外交部商酌之下覺此策不大妥當因外國人在中國者甚多假使各交戰國以彼來此往相要則財政部那得有此鉅款接濟旅華外人於是一場好夢又成畫餅最後仍將各省解欵凑成四萬餘元由中法銀行匯法可供法比官費生兩月用度或作爲回國川資胡使前日來電謂諸生歸國要求坐二等艙故此欵尙不足用請由部訓令諸生忍辱受苦急速回國云云當經部中去電勸令盡坐三等艙以免失此機會以後更難設法至留德學生已由顔使借三月學費故目前尙不足慮云 
[武淢風灾損失紀]  
　　武漢近來熱度極高儼然酷署至十九日忽起大風勢極猖獗曲盡翻江攪海之能江中舟船爲其顚覆岸上房屋爲所摧折死人不知凡幾亦一時之浩刼也兹將水陸受禍情形調查誌下 
　　（甲）陸是之損失（一郵局）武昌郵政局設於漢陽門正街其門牆高數仭超出屋項丈許倒塌伏線已基於此是日午暴風愈大轟然一聲該牆向内傾圯辦公廳遂被壓倒該局值班司事謝俊卿胡我民楊協欽羅盈楷劉殿甲等五人及在内匯洋寄信者六人均被牆磚屋瓦打傷壓倒該寄信人均不知其姓氏只悉有一人係逕按使署職員滕某此六人有三人腦漿流出未幾殞命餘均各受重傷内胡我民與某寄信人傷較重聞胡之左足折斷不省人事其餘司事所傷均非要害比經該局長會同警察五署長雇夫將諸傷者送請同仁醫院診治一面電請地方檢察廳勘騐而該局遭此横禍亦立停止收發信件所有死傷各人如何撫卹候禀漢口郵政司核示（二官署）武昌縣知事署内西偏警備隊所居之小室午間亦被吹塌幸未傷人署門之八字牆亦吹倒一方有空人力車一乘壓壞（三民房）武昌蛇山倒民房一棟壓傷三人斃一人閱馬廠倒民房一棟傷一老嫗賓陽門外塌屋一棟未傷人白沙洲塌屋一棟傷一女孩漢口崇仁巷倒屋二棟壓傷數人寶善堂附近侄倒屋一 
 
 
 

Page 7

 
 
棟傷一廚子一女婢至武昌城外新河快活嶺等處與漢口後湖鐵路一帶各棚房之被風吹塌者其數不下二千戸且天時由極熱面遽寒冷彼輩旣毁居室復乏衣食其苦况有不堪言者 
　　（乙）水上之損失外江内河一齊浪聲怒號勢如山岳齊奔輪船渡划一概不能過口襄河内停泊貨船民舟走錨斷鍊者無數小船覆者數十艘即大如儀微來之鹽船某號亦被浪走錨捲至江心幾至沉没幸砍桅桿速流至某碼頭得救至武漢兩岸所沉各船併誌如下武昌紅廟磯沉湖南小駁貨船一隻下新河沉大炭船一隻大堤口江心沉擺江船二隻一裝十人一裝九人漢陽河泊所江口亦翻　江一隻淹死十餘人漢口集稼嘴沉雜貨船一隻又襄河口沉糧食船二隻總計各船溺斃之人必有百餘名之多救起得慶更生者數亦弗少又武昌保安門河道之通惠橋橋樑爲風摧折有鄭人陷壓於橋石之下而死 
[滿洲之水災化險]  
　　（一）樺川樺川縣緊傍松花江下游左岸地勢甚屬低窪該縣知事劉懷岳於本月九日詳報巡按使署略謂該局八月二十七八九三日連长大雨以致江水驟漲稍窪地畝悉成澤國禾稼行將成熟實粒之重量本較先前加增兹被大水冲毁盡皆倒地浸於水内攪於泥中不可收拾矣雖即刈割已成廢棄境内如鈴鐺麥河湖其圖河水均漰湃溢高出兩岸之外本縣幅　本極狹小此次江水河水怒濤激流全境腴田址淹八九實爲數十年來未有之大災乞即照章派員勘騐會造水災細册呈部核辦云云 
　　（二）同賓縣屬太水爲災業經吉巡按使接到報告在案兹據第四署警官劉玉堂氏言該區管界約有熟地二萬餘响頗稱膏腴近奉縣飭調查水災田禾淹没無算房屋倒塌甚多其食糧未至顆粒無收者不過十之二三區爲該全縣最高地點尙且如是他區不問可知此次水災將有大飢之虞云云又據此次水災後民間異常恐惶食糧缺小米暴漲自十六吊至二十五吊包米自十一吊至十八吊餘莫不倍蓰增漲縣知事張紫驤特張貼告示嚴嚴禁出口然時勢如此其如海之諄諄聽之藐藐何 
　　（三）伊通伊通現爲水災事詳報公署略謂縣屬境新山子等處本年七月間曾被兩次雹災禾稼受傷較重乃此次又大雨爲災河水暴漲此刻之禾稼重受毁傷已多萎腐不能成熟難望有秋綜計受災地畝三百餘响理合造册詳情酌予緩免租賦以示體恤等語聞公署不日卽派員前往復勘慰撫災民至免賦一節則難以邀准也 
　　（四）雞林吉林省城連日大雨溝壑溢松花江之水又復漲至五尺餘深兩岸汪洋交通絶斷小東門内外江堤又塌數面輪船之碼頭乃塌倒一空上游沿江一帶村屯現植榖子稗子等農産物均已割訖灘在原地晒乾始行載歸詎料大雨而江水暴漲間有冲下者撈取不易致農夫將春夏之苦一旦付之流水誠可哀也此次木把大有預防故木排韋未及雞 
記者書此稿旣成而鴨綠江等岸又告漲水滿洲今年之水災竟一遍再遍哀哀鴻民將何託身哉其詳情俟調查後再行續誌 
[地方通信鎭江]  
　　　稽查行旅近聞鎭江關中立事務所成立袁思永所長逐日派員隨帶工部局巡捕在上下水輪船及火車碼頭稽查行李旅客無論華尖官商均不得夾帶違禁物品乃迭據該員等報稱屢有洋人不服稽查所帶箱範硬行聞越請示辦理袁君以條約所載萬難瞻徇情面諭令該員等實力奉行如再有不服稽查者僅可將人物一併截留報所核辦聞日來毎遇輪船火車到埠時袁君亦親往督率稽查云 
　　縣長下鄉捕蝗徒邑西鄉高資鎭一帶蝗飛藪野侵害田禾經該鄉人民急報到縣劉縣知事已於昨早乘火車親赴該鎭並帶衛隊十二名打撈夫多人會同該鄉人民分段捕捉 
　　中立處改定名稱鎭江關附設中立辦事處袁處長現奉省飭改稱中立事務所内設所長一員以袁監督兼任另設文牘兩員書記四員繙譯兩員該員等本擬以關員兼任因稅務司以本關自前次減員節俸已有一員兼任兩事者若再撥數員辦理中立事務更覺不敷分布業奉所長袁諭已另行委雇矣 
[南京]  
　　派員檢查郵件中立辦事處近因歐戰發生内地黨人又思蠢動郵政爲交通機關若不嚴密檢查難免不暗遞消息昨已派員駐郵局遇有可疑郵件應即拆看如查無關係再行封固送遞　　注重相騐命案巡按歙署昨得太倉縣知事詳報相騐受傷無名男屍並未親往竟派司法書記檢騐吏勘騐一事當即批飭高等審判廳謂相騐命案凡屍身之有傷無傷傷痕之是虚是實以及受傷之部位毫釐千里動關重要伸寃雪誣罪名輕重皆以檢騐爲根據所以循良之吏無不注重相騐愼之又愼該知事放棄職權謬加委託玩視人命殊駭聽聞自應記過一次以示薄懲並飭高等審判廳轉飭所屬嗣後相驗人命履勘盜案均由各縣知事親詣妥愼將事如適值要公案情輕微者祗可委託省委之承審員代行職務倘有不實仍由該知事連帶負責以昭愼重 
　　飭送概况報告書巡按使署前奉敎育部頒發學校週年概况報告書程式凡高等小學以上各學校嗣後毎届一學年終均應依式報部一次當經省署通飭在案現跑前學年終已逾月餘除省立第二師範學校第一中學校第二女子師範學校已據詳報外其餘各校尙未報到兹經通飭迅即遵照尅期繕竣詳報以便彙轉 
[武昌]  
　　通志局開辦紀詳湖北通志一書年久未修前省議會存在時即已提議舉辦因乏欵未能實行現吕巡按志切存古特照請前清光綠寺卿張紳仲斯爲通志局總纂前湖北敎育司長姚音圻爲協纂并委任藍文景爲提調前清湖北知州李祖蔭爲收掌兼會計飭即設局於三道街前審計分處内趕急開辦惟該處房屋腐朽倒塌堪虞業招集匠人繕修完竣並由總纂親撰薈萃古今訪求文獻八字之栅欄　額昨二十號已舉行開局禮由吕巡按親送關防交張君手收聞協纂姚君在羅田原籍尙未肯來分纂則僅錢桂森牛焉宗等到局其餘如汪　喃輩有辭聘者有託病請緩時到差者蓋多存一種觀望之念也但該局俸金總纂四百元協纂三百元分纂二百元其數不爲不優又該局位秩高尙總纂行文軍民二署均不用詳而用咨陳其餘各官署則以公函行之日昨開局後通知各機關即照此行文 
[江西]  
　　袁宜礦局解釋附黨嫌疑贛垣下水巷地方袁宜銅礦局恊理史　九爲李烈鈞舊部確與誅奸圑密有關係此次赴滬籌欵來贛組織謀亂機關偵查屬實業經昌武將軍咨請巡按使轉飭警察廳將該礦局封禁在案現該鑛股東分禀李將軍戚巡按以爲横禍飛來令人難受伏查敝局爲經營實業而設並不干預外事惟本年四月間有人介紹史雲九入股曾經塡給股票嗣見報紙載有史振　即雲九行爲不端即經敝局開會討論各股東咸稱史雲九之爲人如何姑置勿論但報紙旣有非議若令入股誠恐有碍本局名譽議决將史雲九原塡股票取銷載以花名簿内前日警署檢查之時亦經衆查明確是史振　爲恊理之說已屬虚妄且早經取銷股權尤與敝局毫無關係已有明證是被封一節係屬誤會云云 
[安慶]  
　　懷寗監獄遷移皖省懷寗縣監獄前就北門内城牆脚舊模範監獄改組惟監獄所押男女各犯約百餘名内有重大案件要犯恐地處偏僻多有不宜現由徐茗樵知事呈准巡按使遷移前清司監於昨日派有軍隊併高等廳司法警察多人身荷鎗械　男女各犯一律解往該司監收押矣 
[長沙]  
　　政務廳長之迭更湖南政務廳長陳寶書呈請辭職經劉巡按委任鄧萃堂代理已誌報端兹聞劉巡按以鄧氏辦公鹵莽不甚滿意曾再三挽留陳氏而陳氏堅辭不就爰電調湖北賀墀珉來湘接替聞賀氏已經電覆準於月杪來湘查賀氏在前清時代以候補道官湘多年於湘省一切情形均甚熟悉至陳氏則將於月内赴京覲見云 
[杭州]  
　　米商定期會議運米杭紹産米無多全賴商運接濟自金華芮知事驟增米捐四角商人裹足不前以致米價日昻現由官廳核定取消新增米捐仍照向章辦理毎袋捐洋一角由買戸賣戸各半分出以蘇商困而通米運業聞米業各董事定於二十五日召集各米舖會議上江一帶食米仍照常行運以資接濟 
[吉林]  
　　長春市面譚長春市面無論中外紙幣向以俄帖價格爲優自歐戰發生羗帖值大跌日票因而暴漲近來更甚查本月十七日老頭票毎元價值官帖二十二吊上下羗帖僅十九吊左右實爲近年來僅見之情形云 
雜評二 
[蒙藏問題（默）]  
　　自歐戰開始以後中國最困難之外交問題莫如中立一事視其他一切交涉咸若瑣瑣不暇計較焉而孰知懸宕已久昔日所視爲最重大之蒙藏兩交涉亦將於此時解决乎西藏條約莫理遜謂中國雖未同意而英藏已調印外蒙問題之會議中國所提三條件均經外蒙拒絶而俄政府又爲活佛請用譚音尊號政府則以須由册封覆之此事結果正難預料故今日之蒙藏問題亦足分我外交家之心力而不可忽視者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　維持苦力生計之工程 
　　工巡捐總局長朱君出示云照得案奉上海鎭守便面諭歐西戰事發生影響所及滬地肩挑各項苦力失業可慮飭將應辦馬路橋梁工程招工興築等因奉此遵即督同工程處察看情形悉心履勘規盡擬在肇家淺浜蒲肇河沿浜築成石片路名曰斜徐路並在日暉港蒲肇河兩處建築大橋兩座又肇家浜輿蒲肇河之南直違黄浦其中地方廣關水道便利因皆田臒小路不便行走擬與斜徐路並行築路一條直逹徐家匯鎭南之土山灣名曰斜土路並在此路中間開闢南北支路十條其肇家浜蒲肇河除原有橋梁外另造橋梁八九府業將應行開築地段釘立標記並詳報上海鎭守使江蘇巡按使滬海道道尹察核在案查各該地方經過路線所有廬暮墓及民業地畝圈入收用者合行酌定地價遷費出示曉諭爲此示仰各該業戸及地甲人等一體知悉須知開築馬路係爲便利交通起見爾等如有在本總局標記路線内廬墓地畝務於陽曆九月底以前開明地址畆分及房屋間數來届報告以憑派員丈勘給價收用愼勿觀望自誤切切特示計開一地價上等毎畆七十元次等毎畝四十元（肇家浜蒲肇河沿浜一帶及龍華徐家匯鎭等挨近之處爲上等餘爲次等）一房屋拆讓費樓房毎幢上等四十元次等三十元瓦房毎間上等二十元次等十五元披屋毎間七元草屋毎間三元一墳墓遷葬費磚槨十元土葬四元浮厝毎具一元 
[西報紀絲業現狀]  
　　大陸報云本埠絲業景象近大減色絲廠停工者已有二十一家聞其餘亦將相繼閉門絲業會館沈楊兩董事昨與交涉使磋商擬於關稅項下設法維持前月各絲廠困難之際曾向各外國銀行商量借墊是時僅有匯豐一家應允出力相助惟所提出條件絲商不以爲然如毎擔平均價值得九百兩滙豐止肯墊借四百兩且除絲之外尙須以莊票爲擔保品議旣無成絲廠中不得不停業者頗夥據絲業會館言上海一埠統計織機有一萬八千架毎架開支如工資煤炭等月須十五兩毎月出絲約三千五百擔以此約計毎月如有二十萬兩現銀以資周轉則各廠均可照常活動現聞絲商等已請交涉使轉商各領事及稅務司准於關稅項下毎月墊撥二十萬兩以絲劵作爲抵押品云 
[捕房搜獲炸彈]  
　　老閘捕房捕頭於本月二十二號江寗駐滬偵探員米占元在芝罘路勞合路轉有被人抛擲炸彈一案發生後忽接郵遞匿名信函謂有匪徒在北泥城内鴻興里米探員住宅附近某號屋内私藏炸彈等語因即率領通班中西探捕前往查抄果在該屋内搜出炸彈一枚惟人已逃逸旋將炸彈帶回捕房因係危險品物故特禀准代理總巡張生君於昨日午後三時將該炸彈取出放入木盒内　之捕房内空地上先將　門　聞令西捕開鎗轟擊連放三鎗始得擊中該炸彈轟然爆烈聲震屋宇附近居民舖戸驀聞巨聲相顧失色幸捕房立將此情宣布人心始定 
[法新租界連出刧案之戒心]  
　　本埠法新租界業經中西官劃定界線埋藏界石所有淞滬警察廳原設崗警均已撤去而法捕房尙未派出警探站崗巡邏一船不法之徒遂乘間肆其刧掠兹自喇格納路鉅豐押店格洛克路同豐押店先後被刧後代理總巡石維也頗有戒心業於昨日先派三道頭西捕兩名三道頭越南捕四名二號五號西探兩名又華探韓邦逹張掌福方福林徐新發陳三林張春林陳芝卿方阿根等八名同往新租界實力巡緝保衛地方候再選派警察設立崗位云 
[二十三夜之防備]  
　　本埠自歐洲開戰後即有謡言謂黨人紛紛來滬又將乘間起事前日上海鎭守使鄭汝成君亦據探員報告謂黨人現已麕集滬地將於二十三號晚間攻撲製造局圖謀三次革命云云鄭君得報後以無稽之言本不足信惟既有所聞不可不嚴爲防範以免疎虞特知照水陸軍警於是夜加意防備並以斜橋爲由北往南要道飭派軍警在彼嚴查凡有車輛一概不得通過即行人亦須搜檢一過方能放行以免黨人混人擾害云 
[朱瑛受屈之反動]  
　　前江寗陸軍第五師師長朱瑛自奉撤消後即僑居本埠閘北實興里二百五十九號屋内近被淞滬警廳第五　長姚某疑其與黨人交通將朱拘獲抄出手鎗等物并解警廳申送鎭守使署發交軍法科訊無謀亂實據判令交保在案兹悉朱瑛卽朱菱溪自保出歸　後檢查室中財物損失不少即以警員違法逮捕等詞詣鎭守使署控訴鄭鎭守侃批飭自赴法庭據情起訴朱遂邀請律師赴地方廳具詞控
告現汪檢察長　派員至朱家詳細踏勘以憑核辦矣 
[禁售各國戰爭圖畫]  
　　江寗宣武上將軍接政事堂電開頃接駐京某公使照會以中國領土境内近日有人販售青島戰事圖畫未免迹近摇惑中立國官吏有禁止出售之權照請通致各省嚴加禁售等因希飭各屬查禁印刷花紙各舖不得繪畫各交戰國爭戰圖畫以免妨礙中立條規等語馮上將軍除通飭各屬查禁外業於前日飭行上海軍警各界嚴　查禁矣 
[交通機關與軍事之關係]  
　　滬寗滬楓兩路管理局長鍾文耀君昨奉交通部漾電開准政事堂片交奉大總統諭現值歐戰劇烈吾國嚴守局外中立自應上下一心共體時艱凡關軍事交通除雙方接洽辦理並呈報各管部外遇有軍人乘車至五十名以上者應由各該管理局長詳查隊號出發地點以及上下車時刻隨時電告各管部查考本大總統因防微杜漸起見仰各知縣等因奉此隊片違請軍部查照外分行到部等因特電遵照云云聞本埠軍事交通各機關業已互相接洽矣 
[停辦平度郵務之佈告]  
　　上海郵務管理局局長魯士君昨日發出佈告云照得山東郵務區内之平度局現暫閉歇所有該局一切郵務暫行停辦此佈 
[法政府痛惜古蹟之被燬]  
　　駐滬法領事署傳出消息法國致府通告各邦大致謂法國萊姆天主堂於近數日内被德軍轟燬德軍此舉於其行軍方略上絶無轟燬之必要現此堂僅留餘燼殊覺可惜法政府不得不布告天下以待公舘查此堂建築已歷八百餘年不但爲法國名勝古蹟且足爲天下工藝美術家之師表云云 
[拘獲招摇撞騙之妄人]  
　　近有殷炳生等專在茶坊酒肆招摇撞騙自稱製造局長官大言炎炎謂目下某營營長欲某缺某營營官業已他調空缺甚夥如欲謀事者包可逹到目的一般無識之徒受愚者已頗不乏人前日午後三時許殷又在邑廟賞樂樓啜茗適被曾經受騙之杜泉生瞥見即潛赴西門外鎭守使署所設之偵緝處報告經該處派員前往會同該管淞滬警察一區二分署巡警至該茶樓將殷拘獲當場搜出僞札僞委任圖章等各證據解由該分署暫行寄押經偵緝員回報處長備函提回飭令先行拘留以便預審明確解請鎭守使署按律懲辦 
[調查沙船裝運貨物之習慣]  
　　江蘇高等審判廳長昨致上海南商會函云逕啓者案查我國海商法尙未制定公布所有通商各口岸洋行及本國商人設有貨物囑托沙船裝運其他口岸（如由上海至牛莊營口等處）如在途中遇險以致貨物損失船主對於托運貨物之人應負何種責任及如何辦法自應調查商業習慣以資辦理貴會洞悉商情定能訪查確沏爲此函請貴會代爲調查此項商業習慣希即詳復實紉公誼 
[旣禁受賄又禁薦人]  
　　上海稅務所所長奉江蘇財政廳通飭云案照稅務起色全在各局所長之得人而各局所長整躬率屬潔已奉公全在各稽征員之輔佐得力前清光緒二十三年通飭條敎五則關於各局所之延用司巡諄諄告誡者職是之故本廳職員對於各釐稅局所收受餽遺情事早經禁絶惟薦人則在所不免局長所長碍於情面不得不勉强收受濫竽充數須知減政以後用人不易必一人得一人之用方免廢事誤公此輩閒冗之員苟有一長可取不患無地見用若必藉官廳職員之薦剡大抵無才足以自見者居其多數小之則徇情而敷衍大之則挾勢以恣横且因緣請託之風往往從此而起流弊甚大在所必禁自今以往不准收用本廳職員薦引之人如敢玩違一經查出薦者收者同受懲處本廳公事均由本廳長親裁本廳職員亦尙敦品自重何虞挾嫌圖報萬一果有其事一經發現或由該局所長密函見告即行查明懲戒自此次譁飭之後該局所長愼勿意存見好自取其咎除誥誡本廳載貴外合行通飭該局所長即使遵照 
[通緝連刦十四家之盜匪]  
　　上海行政軍警各機關奉江蘇巡按使公署通飭云據吳縣知事詳稱九月四日據縣屬金墅鄉董事劉仁趾曁公民程通　王啓堂曹香溪趙恂如張良生曹恒生等禀稱本月二日下午三時忽來盜匪四五十人由太湖金墅港上岸分携鎗械口操浦東音爲首一匪年約四旬有餘面圖無辮率領衆匪聲稱捕人與店家無涉先在街上自東至西往來數次不料忽然變相肆意行搶先至西信泰南貨店公民王啓堂家保和當恊裕泰荳餅店金久豐布店義隆布店陳合興肉店同昌洽南貨店大昌裕醬園並房主張良生内室繼至該董劉仁趾所開之新昌布店永益南貨店並住宅後至謝恒元首飾店仁昌元醬園信泰恒南貨店將所有銀錢及衣飾等物搜刧一空養生堂藥店女眷耳上金環亦被攫去當時遠近鄰　聞聲同來救護經該匪等放槍恐嚇不敢上前歷有二小時之久始嗚笛放槍仍由金墅港而逸分别開具失單送請勘緝並據保和當經理吳映伯呈同前情聲明被刦銀洋衣飾等物帳目凌亂一時無從查開請履勘後再行補造清册送核各等情到縣據此當經飛函水陸兵警並嚴飭所警分投追緝一面馳詣失事處所勘得距城四十五里金墅鄉地方有金墅港一道東通西華西通太湖南通龍潭港北通蓮花港（中略）查看各店門並無毁損痕跡惟劉新昌布店之庫門確被用石撞破各屋内箱櫃床厨等物各有擊毁翻亂情形劉新昌屋内遣有賊械榔頭鐵刀鞋子餘無别物勘畢分别繪圖訊諸鄰佑人等供與報詞相同當將匪造榔頭鐵刀鞋子帶　儲庫知事復查此股盜匪聚至四五十人之多膽敢白晝執持槍械行刧十四家實屬異常猖獗吳縣濱臨太湖港　紛歧若不迅速殲除則此竄彼擾貽害地方殊非淺鮮知事到任甫經兩旬調查各鄉區警察停辦者有之辦不足額者有之防範殊嫌疏漏惟有遵照定章分别整頓并會商紳董將保衛圑實力籌辦藉資救濟除咨催水陸各軍並勒飭警所嚴緝務獲究報外合將履勘大概情形繪圖開摺先行詳報鑒核伏乞通飭所屬一體協緝以免倖逃等情據此除批示外合亟飭行該道尹廳長知事圑長仰即一體協緝務獲解辦 
[運送電車之周折]  
　　外日暉橋興發榮機器廠承造本埠英美電車公司新式電車昨日造成一輛因運往租界頗爲艱難商借滬楓鐵路軌道以拖車輸送惟拖車經過製造局西栅外時因在深夜恐被軍隊欄阻故特函致第七旅臧旅長請飭巡邏軍隊准其過境聞臧旅長已允飭兵土騐明放行矣 
[舊砲彈送局考驗]  
　　海軍總司令李鼎新君查得海軍軍械庫内存有大小各種炮彈有已裝藥者有未裝藥者有裝藥年久恐受潮濕者特於前日一併檢出咨送製造局請將各種炮彈詳細考騐能否合用如已受潮破損請即配發新彈以便撥交各兵艦備用昨鄭總辦已將送到各炮彈發交工務處長謝邦清招集炮彈等廠委員逐一考　 
[竊槍案從犯入獄]  
　　逃兵白雲祥（即白耀琴）何考貴崔步秀沈成子等四人因糾竊製造局鎗械一併鎗斃在案尙有代爲運鎗之周士楊一名亦已判决科以等有期徒刑昨鄭鎭守使已飭派衛兵將周送交上海地方監獄監禁十二年着令出具監收切結送候備案云 
[盜犯送監收禁]  
　　馬祥生馬鳳明等前因糾衆行刧閘北洋人羅帝戤司住宅由　洋物件並拒傷事主經地方審檢廳訊明判决各監禁十四年零六個月在案昨日已届上訴期滿汪檢察長飭警　兩馬由押所提出送監執行 
[拘捕陳楚青之殊勳]  
　　浙江朱將軍於盜犯陳楚青在滬逮捕照章引渡後以滬海道尹及英捕房西探目安士林副探目彭山華探目李星福均甚出力現已呈奉總統批准滬海道尹楊晟給予三等文虎章安士林給予五等嘉禾章彭山給予六等嘉禾章李屋福給予七等嘉禾章資以鼓勵昨已行文楊道尹分别轉給佩帶矣 
[搶匪禁錮西牢　]  
　　匪類王阿榮前日午後在南京路攫取松江婦人錢謝氏之金籌圖逃被捕追獲當代身畔搜出原贓帶入捕房拘四昨晨解送公共公堂經俞代襄讞會同美領畢君研訊屬實判王押西牢三月贓交原領回 
[陳律師被妻控告]  
　　字林西報云前日下午公共公廨俞襄讞會同英副領事卓君審訊陳志剛律師被伊妻控告在重慶路六百二十五號將渠痛打後拖上機汽車載至新閘捕房及北京路陳之住處又控陳誣告其不守婦道等情原告代表愛理思律師被告代表梅吉言律師均到堂先由愛律師將案情詳述如下此案發生於原告控被告之民事案内夫妻已反目多年因此原告在十五個月前已與被告分居因其虐待且有外好曾由原告禀請公堂離婚尙未解决乃於本月十三號晚間原告與家屢及親戚吳某同在自已家裏忽有被告及形同馬夫者三人闖入陡將原告及吳某兇毆且將伊等拖出弄外載上機汽車疾馳至新閘捕房被告遂揑控其妻有　端情事此等不端情事照中國法律係刑事範圍捕房查問後置諸弗理飭令退出吳姓隨即僱車而去原告正在亦欲回去時又被陳硬拖上機汽車載至北京路被告住處原告極聲喊救被陳將口塞住及至半夜時乃有被告之律師梅吉言君挈同繙譯到來陳姓家屬等遂開議在場者係被告原告原告之婆及太婆梅吉言君及其繙譯在此特别時間内驟將離婚事會議後勒令原告將離婚案註銷並寫一契書此契書係梅吉言君及其繙譯作證人敝律師據原告云如其不允簽字被告不肯放伊走出此時梅律師起言此號全屬子虚愛律師答被告謂如原告不簽字不准走出梅律師言此說不合敝律師反對之英副領事諭曰愛君所說之言係照其事主陳述之語愛律師言敝律師所說之言不但事主所陳述且敝律師自已亦欲作證人該契書深夜三點鐘簽字此種時間此種地方而簽極要緊之契書令人可異被告逹此目的後始將原告放出翌日早晨原告至敝律師處商量敝律師即函致梅律師請其說出理由梅律師遂至敝律師處聲明此種契書與原告利權無損又稱如原告不簽字被告决不允放原告走出此時梅律師　起言反對此說 
　　愛云你親口告訴我如果原告不簽字伊之親屬阻止其走出 
　　梅言敝律師曾對原告云簽不簽由你决不將你阻止愛云如果該契書内所載之語出於兩願亦不必在此時間内簽押此種行爲竇屬藐視公堂原告亦到堂證明愛律師所述之事實 
　　此時堂上遂宣廥此案改日復訊 
[螟蛉子甘入下流]  
　　寡婦余沈氏前日至地方檢察廳訴稱家住二十八保頭圖王家橋地方兩代孀居昔年兒子去世乏後領余春山爲孫不料甘入下流迭次竊取家中物件向阻被毆手臂受傷爲此來案請求驗究汪檢察長准如所請諭候飭提到案究辦 
[截留被拐婦女]  
　　婦人張葛氏女子姚林林潘阿英等同桑輪船起行被探查見似係被人拐帶一併帶至法公堂請訊葛氏供有某甲言薦婦人往外埠帮傭可得善價故此隨甲上船婦人被拘時甲即逸去是實姚林林供常熟人潘阿英供蘇州人均被甲拐上輪船是實判均送堂留養候家屬認領 
[發見受傷女屍]  
　　美租界戈登路捕房巡捕昨在該處荒地上查見女屍一具年約四十左右身穿藍竹布衫褲喉間有刀傷一處約三寸闊似係被人謀斃者當送騐屍所候報公共公廨中西官蒞騐再核 
[監禁謀害人命之嫌疑犯]  
粤人潘俊潘濟洪保陳謙等四人均在行駛香灌等處之等郎丸輪船上爲火夫前因賭博起衅將同鄉人管頭謀害身死經上海江海北關查悉將潘等四犯拘送上海地方審檢廳辦論終結聽核宣判在案昨日午後由端木棻推事官會同賀檢察官公開刑庭宣判命提潘俊等四犯至案略詰均不承認間官以供詞雖狡究涉嫌疑姑寛各處四等有期徒刑判各監禁一年 
[鄉人之野蠻舉動]  
　　浦東慶寗寺即高廟東首有沈阿煥者向在漢口爲皮鞋生理上月間因事回里兹已事畢擬於日内赴漢前日赴伊姊夫周銀生家辭行而歸時在下午六時許行至二十二保四十三圖陳家宅地方忽被奚阿林將沈扭住指爲行竊田中稻榖不分皂白紏同奚金山奚炳炳朱掌全陸炳炳等十餘人將沈按倒在地肆行兇毆並將其王足扎縛在石橋上亂擲致沈周身受傷嗣經旁人代爲說明奚等始知錯誤遂一閧而散沈身受重傷心不甘服於昨日午後倩人扶掖至上海地方廳喊寛當經檢察官提案研訊沈伸訴前情請求騐究問官騐得沈周身受傷屬實判送醫院醫治沈稱小民家有父母今日已由父親請到傷科情願回家自醫間官准之判退去速醫候禀請汪檢察長核示辦理 
[賣菱人行兇被押]  
　　李子全投法公堂控稱小民向潘阿生購菱伊索價八百文小民恐菱朽壞故將菱剥開觀看詎潘怒小民損其貨物不問情由動手行兇致被毆傷左目今在醫院醫痊求請訊辦潘供因李將菱踐壞故向理論李先行兇故此還毆誤傷惟無力貼償醫費求宥判押三禮拜以儆 
[證明工人毆斃同伴之眞相]  
　　台州人吳阿寶與胡阿人同在楊樹浦威妥瑪路木作場内倣工於本月二十一日午後因爭用鐵鏟起釁由吳邀同洪小東李阿梅林阿有潘阿二陳阿二等三十餘人各執鐵棒竹杠蜂擁攢毆致將胡阿人毆斃業經公共公廨中西官騐明棺殮並將吳洪二人訊押候究在案昨晨復由捕房將李林潘陳四人一併拘解公堂請究據見證陳阿金俞阿寶周田茂等相繼上堂供明起釁及洪糾衆行兇各情並稱當時見吳與李阿梅手執鐵棒餘執竹杠洪小東與潘阿二最爲兇狠訊之吳阿寶供認與死者爭用鐵鏟起釁互毆王襄讞商之美博副領事判被告各人一併還押候下禮拜二復訊核辦 
[再誌撫卹屍屬之嫌疑]  
　　江北人吉長富因在虹口三菱公司碼頭扛掮麵粉被堆積之麵粉包坍下壓傷斃命當由捕房禀請公共公廨中西官騐明以屍母吉蔡氏年老無依諭令該碼頭買辦粤人王杏濤（即黄杏棠）代爲買棺收殮並酌給屍母撫恤限一禮拜報告公堂備查嗣因逾限不遵由捕將黄傳案諭於昨晨自行投案候核在案昨晨王投案請示並據供稱此事曾令工頭代爲勸募因該工頭置之不理故未遵辦繼由工頭張長茂供稱曾將募集之洋五十五元送交屍母不肯收受乞鑒中西官以屍母年老貧苦須優加撫恤不能諉諸工頭遂諭除棺殮費洋二十七元外再給屍母撫恤洋一百元判王交一百元人洋並保限七天繳洋 
[催繳烟酒牌照稅]  
　　上海縣洪知事昨飭各催徵吏文云爲飭遵事案查徵收第二期烟酒牌照稅詳奉省批展至九月一日至月底爲止業經出示布告在案現在徵收期限轉瞬截止各舖戸納稅者雖已不少未稅者尙居多數誠恐各該舖戸未及周知逾期受罰合亟飭仰該吏以安商業勿任延誤切切此飭 
[通俗宣講社定期宣講]  
　　通俗宣講社定於九月二十七日即隂曆八月初八午後二時假南市老白渡街内市立隆德小學校（即東區宣講所）開第五十二期宣講會請戰貽孫宣講内國六釐公債之緣由周被蒼宣講家庭敎育與兒童之關係顧旭侯宣講衛生要義袁頌豐宣講局外中立條例凡各界往聽者概有書劵分贈並聞該社今聘葛敬業携任速記以便收集講材印發講義云 
[共同略誘之罪惡]  
　　鎭江婦人邵王氏於今年三月十六日由原籍來申傭工中途被素不相識之張雲卿設計勾引到家意圖售貿並被與張同居之馬金標引誘成姦未幾由張馬串通將該氏賣於李順興爲室議定　價洋四十元立有契據先收二十五元迨該氏過門之後知 
 
 
 

Page 11

 
 
事不儘即鳴警將張馬拘送警廳司法科移送地方廳業已預　明確起訴審廳昨經沈推事官會同張檢察官公開刑庭辯論之下以張馬共同略誘罪已經成立判令還押聽候宣判邵王氏判發新普育堂留養 
[包探拘獲女拐子]  
　　婦人某氏昨日誘拐一男孩在途行走被探查見拘送美租界捕房押候解廨究辦 
[起訴違犯烟禁之忙碌]  
　　閘北檢察分庭前日起訴私帶烟土案兩起經審判分庭孫推事判决錢惠卿帶土三兩罰洋一百元陳炳南帶烟膏少許罰洋二十元一併還押候繳欵開釋 
　　又聞前日由六區一分署查獲吸烟犯朱杏榮一名四區四分署查獲袁丫頭一名抄出土三十五包土皮一包又五區警署查獲顧子雲陸少山兩名抄出土七兩半丸藥五包先後移送檢察分庭預訊屬實押候起訴公判 
[目光與日光之混淆]  
　　豐洋貨號經理之目光皂與英商利華洋行發售之日光肥皂式樣相似所包招牌紙形亦仿彿經該洋行查悉以其冒牌具控公共公廨請追損失銀五千兩業將該號主許致祥傳案交保候訊在案前日午後由關讞員會同英領康君升座研訊先由原告偕代表律師上堂譯訴前情並將被告所售之目光肥皂及招牌紙呈案請追損失訊之許亦延律師到堂辯稱前項目光肥皂係爲人代銷並非自造請爲明察中西官判原告控追損失免予追繳惟以後不准再售 
[遺失股票之結果]  
　　魏勛前帶鐵路等股票十七張乘王如生之黄包車至法租界下車時遺在車上報捕後由捕房拘獲一干人解送法公堂訊問王供小民見車上遺下一小包打開察看祗有股票四張先交車寓主倪廷友觀看後交與李長法向人求售是實李供王交與小民當即售與益永年得洋六十元與王分用益供該股票已轉售與吳鏡如計洋一百四十五元其洋均交與李長法商人並未分用吳供商人登有廣告專收各項股票益持來求售有蔡樹基鄭永林等作保方敢照市價收下轉售陸姓今已向陸將票贖回交案求追購票本洋一百四十五元聶讞員判吳無干開釋至請追票本准予將保人另行起訴訊追王如生押九個月期滿逐出租界李長法押三個月益永年押兩個月倪廷友罰洋十元蔡樹基鄭永林均着覓保候示 
[姑准通融取贖]  
　　賚賜洋行買辦吳春林前投法公堂控稱許景文向賚賜租船虧欠租洋三千七百元洋東在商人名下扣清許置之不理求請訊追嗣因許挺押不交故將許所抵之道契拍賣得洋二百五十元現又提訊許供此契實向美商借來暫抵今被拍賣多一交涉現在祗能向美商懇借洋二百五十元將道契贖回交還原主讞員以拍賣之物本不能任意贖回姑念係向洋商借來限七天内交銀五百兩准予取贖 
[錢莊索欠案改期訊理]  
　　賡裕安裕豫源瑞康泰康永康元甡宏大崇餘等莊控陳兩峰周郝氏不理往來銀二萬一千餘兩業經公共公廨將該被告等分别交保在案昨由王襄讞會同美領博君升座研訊原告延律師上堂代表聲稱原告雖有九家然祗一案查照公廨定章掛號費查費兩項共計至多二百元而檢察處以九戸分開須納掛號費銀三百五十兩應請堂上准原告照一案納費訊之被告亦延律師到堂辯護並聲請改期會訊　西官　商之下判被告仍交原告候訊至原告律師所稱竊納　費按照最大價額併歸一案繳納應即照准 
[訊案全憑證據]  
　　長裕煤號經理張　　控李錦全不理擔夥友李守炳簣振文私收賬洋四百餘元等情昨經公共公廨中西官研訊以原告所控被告擔保迹　簣振文私收賬洋二百四十元零一節並氣　據呈出被告亦不承認應即註銷惟控李錦全一案所呈保輩屬實應令李於一月内照繳所有訟費　兩造分認遂判被告仍交原保候示 
[原被均願秉公理處]  
　　英商史洛控方紀才承造房屋連背合同一案前日午後後由公共公廨傳訊原告延律師上堂聲明前情要求公堂派一公正人理處被告亦頗贊成聶襄讞商之英傾康君判方交保候邀公正人理處明白復候再核 
[索償佔用地基之損失]  
　　英商麥士尼斌控鼎新醬園佔用地基請追損失洋一千元前日午後經公共公廨中西官研訊兩造均延律師上堂互辯良久判被告交保候禮拜五復訊核斷 
[雜評三（訥）]  
　　黨人之慣例上海有慣例焉毎當嚴防黨人之際則暗殺案也炸彈案也破獲機關也必紛然而起而於此熱閙之時又必有一種謡言牽連而生曰黨人定某日某夜起事也此其人例蓋數數見矣兩日之暗殺案炸彈案雖未詳其原因然於此嚴防黨人時發生若故爲此點綴者合之二十三日起事之謡言於是照例排演之各事應有盡有故今日者上海之黨人劇一幕又演畢矣 
　　苦力之維持自歐戰影響於小工當道慨念生計之爲難思種種之法以維持之称以墾植也濬運河也築鐵路也設工廠也借欵維持各業也凡可以安插苦力者無一不籌維及之然而至於今日皆成泡影無一事實行哀哉我民徒拜受口惠之賜矣今上海築路造橋之大工程規劃已定此乃維持生計實行之第一事乎多用一工即多延苦力一日之生命故尤願主其事者勿虚糜浪擲其欵也 
來件 
[美博士李佳白論和平之無望譯九月二十四日大陸報]  
　　歐洲戰事方起美國大總統威爾遜氏即至文各國願爲調人以履行海牙和平會之定章按當時可爲此戰事調人者實惟美一國因美與各大國皆立有公斷條約且有同一睦誼也乃美總統第一之提議調處旣歸無效迨前數日以歐戰旣歷月餘德軍亦形退步且戰事之創痛損失亦已爲兩方所共明於是乃有二次調處之提議以探詢兩方之意見焉夫欲望兹事之有和平結果其機括終操在英當戰事初生之日英外相曾本英人崇尙和平之意向竭力以防戰事之波及乃不謂戰禍横决終相將以入此漩渦而和平之希望遂由此窒英旣加入戰局後紛向各屬地徵召並牽及同盟之曰而於是英之不肯轉爲和平比同一方面之他國且爲尤甚始　竭力以保障和平者乃一變而竭力以抵制和平矣 
　　美總統前旣通令全國敎僵於十月第一禮拜爲和平之祈禱不知英人同時將亦爲和平而祈禱歟抑將爲戰勝而祈禱歟如爲和平而祈禱使無實行以作成之則此祈禱亦不過空虚無用而已是故祈禱和平必先有信仰和平之心而後其祈禱乃爲有效然按近時英國民意之表示實無術以使其有和平之信仰也按路透十九日電有一單獨語深足以表示英國之民意者即爲（基人聞調和之說皆爲譏笑　之一語洵如所云則英固樂與笑爲綠而不樂與和爲綠非他國之敢於笑英乃英之敢於笑和平此種消息殊足令呈人失望而增悶也且此種消息並不發自予個人乃發自路　電彼　知　係之重要而揭示以爲世界道乎查此電之發正在禮拜六想更有意以助各敎會次日禮拜之與　使其精神愉快乎夫使以調和爲可笑而以戰爲不可笑吾不知英之貴格會（英倫敎會之一以和平爲宗旨者）及此次辭職之印度殖民大臣莫萊氏工部大臣勃歐氏等將亦在可笑之列否乎居恒英常以德爲尙武力憎惡而訕笑之而以尙和平自誇今何如矣英人之意向與情形旣如是其變易今思遏絶德之尙武主義將以武力遏絶之乎抑將以和平遏絶之乎將終保其和平之令名使不　乎抑將順各報之潮流而以譏笑爲能　乎吾試舉一事以爲英人心理之左證十七日英大元帥陸軍大臣吉青納伯爵在貴族議院宣言曰吾英之軍隊必籌備至於明春方可底於强固不敗之域云此等言詞在英人自必樂聞而在渴望和平者則殊多不快蓋即此足知英以全力注意此事將賡績而力行之凡在各交戰國中當不知有幾許之恐怖患難悲慘愁苦之狀發現於此時期中也 
　　又英相在斯革蘭演說亦謂使吾人之謀望得逹完全成功之地步必不可無數月之戰或數年之戰此語亦足使好戰者喜而望和者悲蓋如是就雙方之地位以觀非使英人盡壓德人而下之或致之絶滅之境必無退讓言和之地是英人之號爲救人者乃所以絶滅人也 
　　若其財政大臣在偉爾斯之演說則以爲德人之野蠻吾英必當有以蹴破之夫無論德無論他國無論戰時或平時凡野蠻之行徑自當在化除之列第戰事爲野蠻易生之境而化除野蠻又非恃戰事足以成功英欲以戰功除德人之野蠻然自英俄法德恒人之平心以觀固以爲文明敎化慈善和平之發生要非戰爭之所能誕育也 
　　綜上以觀英國三大臣於十七八九三日中在英吉利斯革蘭偉爾斯三邦之演說其語意皆號十九日之路透電同世界各國之人皆於禮拜安息日接得此種消息竊料英之和平黨當不知受若何之譏笑攻訐料非有大能力具大肝膽鮮有不爲動摇者矣且忍受此種譏笑攻訐之勇敢實較效死彊場之勇敢尤爲難能而可貴也 
　　今者美國大總統雖因善意而反受譏笑致令其失望而灰心矣然彼蒼者天必有默運縱使目前之情狀正惡各報之譏笑自如然竊料各國之商業界經濟界社會黨工黨不久必發生絶大之反動將聯合以强迫政府使其打消固執好戰之心恢復輯睦和平之度以爲一般人民得以保衣食生存之幸福也按前月餘有一美國報曾著一有趣味之論曰舊約聖經有（將刀劍改造犁鋤將戈予改造鐮刀）之訓今英俄德粤諸皇乃背經訓而反用之猶諄諭四國之人民當爲彼國之礮臺戰艦飛艇魚雷等祈禱降福夫吾人所崇拜之上帝固認爲仁慈惻隠各族各種所同戴之眞宰而非一族一家之主也今英俄之禮拜堂日爲戰事而祈禱德奥之禮拜堂亦日爲戰事而祈禱吾不知吾上帝固爲協約國一方面之上帝乎抑爲同盟國一方面之上帝乎云云是則眞可笑也 
[鴫江奇灾之報告]  
　　安東縣地枕鴨江江南岸即爲日本合併之朝鮮江内於民國元年建造過江鐵橋由日本火車過江直逹奉天交通最稱便利鴨江之發源於長白山至安東一千八百餘里經長白通化臨江輯安寛甸安東各路流域沿上游長白一帶森林最盛歷年木把赴上伐木至六七月間藉江流之力放簰到安出售其資本大致皆出於安東商家如能放簰到安獲利最厚所患者江水暴發即成泡影去年江中乏水多滯簰於中途今年自五月江水甚大已到簰兩千餘張刻因隂曆七月二十以後雨水綿綿江水漲滿突於二十五日夜十時江流猛烈相繼漂木滿江水面盡遮順溜而下如是至二十六日平明始見木稱稀詳加關查此損失之原因及數目本年共伐簰五千餘張已來安三千張在山未成者一千行將開駛者一千因前五日長白一帶大雨如注一連匹日山水如瀑將新刋舊積各種木植一概順流冲下伐木者計淹斃一萬二千餘人其牲畜牛羊房屋無算除却傷人無價外共損失洋四百萬元有奇安埠商民莫不垂首太息何彼蒼天而降禍於中國也 
 
 
 

Page 12

 
 
   
 
 

Page 13

 
 
自由談 
游戲文章 
[擬妓女招落第知事歸國王公簡] [  掃綠]  
　　蓋聞香車寶馬蘇小本是鄉親明月珠廉杜牧能無客感銅駝荆棘索靖固時切焦思醇酒婦人言陵料不妨消邊游野草閑花之國别有開懷聽哀絲豪竹之聲定敎悅耳危機縱迫豔福信抛公等羣集申江暢游亥市或絳霄謫下猶存戀瘚之思或青島歸來釋浮名莫戀孫山之落第無妨弱命猶存渤海之臨危已脫歌樓舞榭儘多快樂之場酒地花天不少歡愉之境詩固有樂　之咏定採來芍藥名花禮雖隆投報之文未敢贈楊梅豔果謹迎台駕聊其菲箋比啓 
[馬先生傳] [  耕仁]  
　　馬先生世居冀北之野相傳爲司馬牛之後裔幼業儒愛讀司馬遷司馬相如及莊子馬蹄諸文字以入下鑲千言倚馬可待先生亦恒以玉堂金馬之聲價自居自伯樂相馬過冀北之野先生遂遷居於馬嵬驛先生蓄馬乘不蓄聚歛之臣未幾如齊景公有馬千駟陽春二月駿馬郊行先生之心正如塵埃野馬時馬忽失前蹄連人帶馬滾於馬家塘内馬僮皇恐乃扶先生止於馬王廟廟内供有馬超之塑象兩面立有馬步英豪先生坐於五猖兵馬前之石馬上喟然而歎曰策其馬馬不能進也吾其如馬何適有一馬牛風不相及之少年白馬紫金鞍繫馬於廟之馬櫻花下進語先生曰吾亦有馬者肥馬輕裘與朋友共先生旣失馬可乘吾馬以歸先生乃解所佩刀玉馬酧之先生歸馬如飛幾有萬馬奔騰之勢過馬頭娘之墓前忽有二人並馬而行在馬上摇頭朗誦馬嗚風蕭蕭金勒馬嘶芳草地諸句又相語曰不乘四馬高車當馬革裹屍不復過此先生駐馬聽畢而呌曰有風檣陣馬之神有立馬吳山之概其斯二人乎先生娶同姓不宗之馬氏女爲妻馬氏善畫馬且澤得趙子昻八駿馬之神有馬回子常以兒童所騎之竹馬易之馬氏馬臉先生待之若奴隸牛馬時囚於馬房之中由午年生一子先生慕馬武之爲人乃名馬繼武繼武長好馳馬試劍初當兵士於馬隊旋游宏於羅馬先生馬齒稍增聞名妓馬湘蘭之名遂出馬蹄金買爲妾馬氏與湘蘭不睦先生即偕湘蘭由馬當直到滬上金屋築於馬立師之馬德里日乘雙馬車周游各馬路馬足車塵不辭勞瘁先生喜看戲尤喜看秦瓊賣馬孔明斬馬　空城讦退司馬懿以及盜御馬落馬湖張汶祥刺馬泥馬渡康王諸劇且喜與馬永利馬飛珠馬妙儂及新劇大家馬二先生等遊常宴於五馬路馬恒春館江灣賽馬先生往觀小馬夫與馬湘蘭席捲先生所有逃至天馬山而家焉先生北時如熱竃上之馬蟻騎馬找馬凡車轍馬跡所不經之處先生皆至之於是先生馬頭郎當不可言狀而馬瘦毛長人窮志短乃學拍馬馬良返國先生牽馬以迎且進言曰吾國非秣馬厲兵則不足以成鐵馬金戈之天下馬良比以馬棒奉之先生計不遂更如流馬一日到馬霍路爲演外國馬戲者偕之往巴拿馬去後則如蛛絲馬迹不可尋云 
[女檢查質疑] [  鈍根]  
　　當道務明察於車站設檢查員女客苦不便乃設女檢查纒夾二先生聞而惑焉卒然問曰彼所謂女檢察者專查女客耶抑并查男客耶如其并查男客也則身懷勃郎寗手鎗以求一查者多矣如其僅查女客也則有拆白黨而女裝者將如之何或有女偉人而男裝者又如之何若曰憑服色以分權限男裝者歸男檢查女裝者歸女檢查則有如上海社會之妖物妝束不男不女綽號曰四不相者如之何若曰憑形體而不憑服裝女檢查一索得男則送交男檢查男檢查再索得女則送交女檢查則有如王耕餘之畸形或稱兩性人者如之何是故權限猶有所未清嫌疑猶有所未明質之當道當道無以應質之外　顧問外國顧問蹶然起曰是禽竇問題也世界上禽竇凡四人之男者曰買而禽竇女者曰非買而禽竇不男不女者曰難吃而禽竇可男可女者曰殻夢禽竇今車站祗有買爾檢查非買而檢查尙無難吃而檢查殻夢檢查禽竇不完全宜乎纒夾二先生之責問也吾將言於總統必使通國車站皆有四禽竇之檢查而後可纏夾二先生聞之歡喜贊歎曰鹹死懊恅啣脫萬劣哥南無瘟 
筆記 
[樓仙] [  韋士]  
　　湘南某家云有仙其初不過　瓦作響家人疑懾居者遷而避樓空仙遂居之日間不甚有聲患入夜則笙歌沸作夾以歌雛之歌聲舞女之木底聲皆整齊合節奏時而暗噁叱咜如主人訓其婢媼時而細語纒綿又似男女相愛悅者家人安之惟未敢登樓窺視呼以樓仙又恐其久而惡劇作也毎朔望則設酒醴以薦于樓仙且酻而祝曰願仙靜居樓上也吾家人謹虔敬供事樓下汗濁塵壁敗几不足辱仙趾乞勿光降仙感主人誠與主人極相契偶主人家有喜慶管紡絲竹之音輙徹日不輟主人與客夜飲則樓上歌女盡其靡曼之聲伎以悅客偶主人酒罄倉卒無以爲繼而客興方酣主人妻乃祝樓仙曰今壺子罄矣去市遠度莫能得、 
使吾客索酒而無以應必以我爲漫且我主婦不能蓄旨酒人將謂我弗職能分我仙壺餘滴乎當謹以黍雞爲報祝甫畢而壺現于手右佳釀也客飲而甘之惜壺小數杯之量耳然而屢酌不竭偶主人夜行而燭滅跟蹌不得路忽聞有聲在前如兩箸相敲者隨聲行聲止已抵家矣歲幕主人妻方與家人談笑忽聞空中人語曰久擾居停未修客子禮今日略設備請登樓小飲主人妻登則樓上陳列華燦如貴家珍羞羅列方近席椅接於後箸現於前有相寒喧相問答惟不觀其形耳謝飲而下家人歡然次日小孩慶新年着新衣向尊長拜受賜錢忽數小孩魚貫登樓若有掖之者及下則賜賚豐甚均精綉品有識者曰此蘇杭物也主人有李甥而美偶宿主人家夜聞艶歌登樓竊睨歌者魔甚見李亦不避轉秋波微睨之李心醉歸而祝願再覘顔色次夕歌者至自言儂爲樓仙第九女尙無阿壻李曰吾且乞吾舅爲氷人請於若翁歌者頳然去主人爲甥請樓仙堅不承曰吾九女已許人矣李又來宿思見歌者卒不可得憤而登樓則樓上但有破几壘壘絶高李思一一傾擲之而几已自倒壓李趾令痛李懊喪而下鳬梯又應朽作欲晰狀李躍下歸家恨樓仙不止一日仙謂主人曰吾九女已嫁矣嫁爲神妃吾亦以神封得受此方香火盍爲我作廟主人奔走募建廟成備儀仗迎樓仙仙輿空空十人肩之不能勝倍之始行李隂隨輿後出利刃晰輿槓輿墜異聲發若有物墮視之水也可石許集爲涔涔至今存不枯不浴廟即改建涔上廟中不塑像拜者皆跪涔前涔水釀酒極香冽云 
小說 
[花木蘭傳奇] [  天虚我生]  
　　第九齣喬探（續） 
　　（小生）不知哥哥失散多年何至今日方歸故里（旦）兄弟有所不知哪（唱） 
　　（混江龍）俺從那垂髫時候共爹爹圍獵失走荒邱被番兒將吾擄走幾年來參佐兵謀記不清梓鄉枌社覓音書魚雁沈浮十年來孤負毎日裏憂愁纔是今秋軍書傳到番兒手見爹爹名字因此掘根由 
　　呀兄弟我却好容易纔訪尋到此呢（小生）多虧哥哥有此孝思赶來代我爹爹從征不呵早則難煞了你兄弟和我姐姐者（旦笑介）哈哈兄弟我當年　散的時候兄弟還在襁褓如今可不認得爲兄的面貎了麽（小生出坐介）哦這个待我想來（村裏迓鼓）細思量一週思量那時候襁褓裏笑啼都有怎如今驀地回首似雲烟渺茫難對俺哥哥臉帶羞劍眉兒中多顰皺敢則夢裏綢繆敢則夢裏綢繆否則怎般厮熟那裏曾經聚首記不出因由氓不出因由則索去證那三生的石頭 
　　（旦）哈哈兄弟果然認不得我了麽（笑介）（小生）多因那時節兄弟幼小知識未開所以如今便都忘懷了（旦）哈哈是了這却難怪我原與你木蘭姐姐是个孿生的如今父看我可和木蘭妹子相像（小生）喔原來如此難怪兄弟覺得面龐厮熟只因姐姐與哥哥裝束不同所以一時想不到了哪 
（後庭花）一樣的　軀瘦宫帶裙圍移眼扣鞋弓靴印苔階走棄　聲同　　　　兄長改梳頭怕不是一樣一樣的嬌柔 
　　（旦）原來這般相像倘你木蘭姐姐　　　我這樣機你敢　認得清誰是　來（小生）霎間　該辦不明白倘仔　看去自然有個　别（旦）哦有甚區别（小生）哪 
　　他耳輪間有雙兒金紐頭便除去那孔兒難掩休那孔兒難掩休（未完） 
[家庭小說嫣紅刧（六）] [  常覺小蝶合譯天虚我生潤文]  
　　女郎方自顧影弄姿俄聞門前鎖鈕　然有聲則知老父歸矣乃取燭奴就爐引火笑迎於門老人旣入室暫不去其外衣即就爐火而坐以手加膝句僂而言曰嫣紅吾茗已瀹否耶嫣紅曰阿父歸來早耳此時才五句鐘竹爐之湯猶未沸也顧當加其熱度言已置燭於案反身欲行老人止之曰且母須爲時尙早吾當過訪白脫肯及薄司寡婦蓋吾履已滲與其乾而復滲母寗乘其滲而復滲之則亦滲無可滲矣言次　然而笑俯首以視其履且謂嫣紅曰吾女乎汝當爲我取　就火使煖而父歸時即當舍履而舄忽又轉言曰吾暫弗茗特弗審汝母亦能寗耐否耳嫣紅曰阿母已於半句鐘前先啜一藎　於身體有益因此而得憩臥一小時者則於就寢之時當能下樓一吸新空之氣吾父果與阿母共茗者雖宴亦無傷也阿弟好與余嬉阿父倘許可當與阿弟候門至於十時老人笑曰密司嫣紅老人縱蹣跚然一往返間亦不必語五時之久但一小時足矣而父行骊白脫肯寡婦病劇弗審其作何牂態且吾更當一顧密昔司薄司伹使臨時無意外事則吾履就火之際正不過竹爐湯沸之時耳言已以手　膝而起嫣紅顧其老人將行乃嬌呼曰阿父吾誠憨矣幾忘一事阿弟言方有一客知吾家有宅賃人請爲密司忒愛克敦之替老人曰有是哉然則吾運未衰彼欲贊吾宅者果何人斯嫣紅曰其人乃爲阿弟之敎師然吾勿審其名今阿弟來矣言時以手指梯梯上乃一垂髫之人方納一足於梯間此人非他蓋即小福郎昔司也福郎昔司者爲老牧歸之名而太梯其姓也不曰小太梯而曰小福郎昔司可知其人實有父風故有此稱小福郎昔司之年齡雖穉顧温文有度在老福郎昔司期望中惟望此子歷三五十年而後亦能成爲老牧師者足矣然而小福郎昔司尙在董年嬉笑動作曾無一毫之矯飾方以一足蹈梯板及聞阿姊言則即疾趨而下面其父曰阿姊之言殊不了了彼人蓋新就職於吾校之算學敎員也與兒至爲莫逆彼嘗與潘全醫士言欲得相當之宅暫爲僑寓兒於無意中聞之因謂吾家本有餘屋苟吾父而許先生爲密司脫愛克敦之代則吾得共晨夕固所願也故此敎員乃乞兒爲先容徐當來謁吾父老人凝神曰就汝之見其人固君子歟小福郎曰其人誠君子人也雖與相識未久然吾校中人莫不愛敬其人其人曰好禮倍登老人曰密司脫好禮倍登亦在吾敎中授有職司否歟小福郎曰未也然揣其意蓋亦存之久而猶有俟也老人曰吾於此時未能遽决可否徐當定之言歆　乃出門整冠而去 
　　（未完） 
儉德會 
　　入會者鄞縣戴　仙楊志蔚松江趙守三廣東歐建榮鎭海鄭振業高郵何麟書夏存高夏承嵩雍椿廣東翁統之翁西林 
 
 
 

Page 14

 
 
   
 
