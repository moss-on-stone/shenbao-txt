# 1916 - 109 - 4915515

 

Page 1

 
 
遊記 
[羗海雜誌（八）（生入）]  
　　詔西安兵會靑海左翼四川兵會靑海右翼嚴備并集諸台吉定盟七月師逾木魯河入藏戰敗靑海蒙古皆憚進藏爭請罷兵議未决而策妄那布坦兵已襲西藏蒙古親王察罕丹津謀誘其兵至靑海迎擊之敵不敢至朝以西藏屏蔽靑海滇蜀苟準部盜據� 
將邊無寧日五十七年命皇十四子允禵爲撫遠大將軍屯靑海之木魯河治軍饟將軍傅爾丹富寗安分出巴里坤阿爾台以獵其北而將軍噶爾弼出四川將軍延信出靑海兩路搗藏集靑海王公台吉宣諭各率所部送裏塘達賴入藏五十九年靑海兵從大軍大敗凖噶爾於西藏新達賴登位詔留兵二千屯靑海以備凖部準酋噶爾丹及策妄那布坦兩世覴覦靑海皆震慴於内地軍威不敢犯休養百載捍蔽西陲雖藏中和碩特爲策妄所覆而靑海之和碩特部族如故也 
　　噶爾丹殺兄長子索諾木阿拉布丹而自立爲準噶爾汗旋娶靑海和碩特車臣汗女而襲殺車臣汗兼有四衛拉特（和碩特綽羅斯特杜爾伯特土爾扈特是爲厄魯特四衛拉蒙古）噶爾丹旣得衛拉復南摧回　城郭諸國盡下之威令至衛藏又思北并喀爾喀會其族人吏喀爾喀被殺噶爾丹遂以報仇爲名乘其懈突入破之自此兼有回部靑海漠北益　蹇邊烽四起時噶爾丹兄次子策妄那布坦爲其叔所迫與其父舊臣七人逃居土魯番遣使乞降朝廷受之使協力擒仇三十六年噶爾丹爲大兵及策妄所逼仰藥死策妄恢復父業闢地至額爾齊斯河（阿爾泰山之西）更割阿爾泰山以西至伊犂俾其游牧復成西域大部落然陰懷叵測盡效噶爾丹所爲思呑併四衛拉爲一先取土爾扈特阿玉奇女乃離間阿玉奇子携衆萬五千户至而沒入之旋阻其貢道禁其入藏熬茶阿玉奇全部遂投鄂羅斯策妄復娶和碩特拉藏之姊而贅其子丹衷於伊犂乃潛師入藏襲殺拉藏汗並掩殺其次子之在靑海者其杜爾伯特本從策妄分牧額爾斯河久爲所屬至是土爾扈特和碩特二大部復爲所併遂自立爲汗左右呑噬馳突奔逸將不可制乃於五十八年命皇十四子出帥靑海分兵屯巴里坤阿爾泰以震其西又分兵由四川靑海兩路入藏擁立達賴盡破厄魯特之衆絶其南牧六十一年進軍烏魯木齊以伊犂隔三嶺之險未犂其庭而哲卜尊丹巴呼圖克圖復代爲請罪朝因使宣諭之令自戢漸撤西師西域四厄魯特中準噶爾部最習戰鬭（靑海綽羅斯卽準噶爾之分部）靑海和碩特部次之世姻亦世仇也是時凖噶爾桀横屢寇塞而和碩特馴服故凖廷惟捍凖部以扶植和碩特 
　　固始汗子達什巴圖死其子羅卜藏丹津襲親王爵從大軍平西藏歸以靑海及唐古特皆和碩特舊屬而已乃固始汗嫡孫陰覬復先人覇業總長諸部遂於雍正元年誘諸部盟于察罕託羅海令各部仍從故號不得復稱王貝勒而自號達賴渾台吉以統之欲脅諸台吉奉已如鄂齊圖汗據唐古特以遙制靑海蒙古親王察漢丹津郡王額爾得尼等不從遂受羅卜藏丹津之兵倉卒不能抗秋八月絜衆内奔河州關外詔許其衆入邊復命駐西寗之侍郎常壽往諭反爲羅卜藏所執初靑海有大剌麻曰察罕諾們汗者自西藏分支住持塔爾寺（現其後人住黄河南完首寺俗稱白佛）爲黄敎之宗番夷信嚮羅卜藏以術誘使從已大剌麻旣從於是遠近風靡游牧剌麻番子二十餘萬同時騷動犯西寗掠牛馬冬十月命川陜總督年羹堯爲撫遠大將軍駐西寗以四川提督岳鍾琪爲奮威將軍參贊軍務年羹堯先分兵永昌布隆吉河防其内犯）布隆吉河在靑海西北三百餘里東南至西寗八百餘里爲敵赴嘉峪關必由之路此爲北路）南守巴塘裏塘黄勝關扼其入藏之路（三處均在金沙江江卡之東北至靑海界四百餘里至西寗千五百餘里此爲南路）又請敕富寗安等屯土魯番及噶斯泊截其通夷之路（噶斯泊在羅布淖爾之東至西寗二千餘里此爲西路）遣諸將分攻鎭南南川北川西川申中歸德等堡潰其黨羽（鎭南南川西川北川均在丹噶爾之東申中在丹噶爾之西時歸德尚未改廳此爲東路）遂移察罕丹津所部于蘭州羅卜藏丹津始懼歸常壽請罪不許十二月令蒙古貝勒貝子公台吉各殺賊來歸降其脅從部落十餘萬二年正月岳鍾琪攻賊黨剌麻于西寗東北之郭隆寺奪其三嶺沿途焚其十七寨廬舍七千餘斬馘六千其石門奇嘉郭莽等寺皆破（郭隆寺一作果隆寺又作格爾弄寺在湟水北岸奇嘉寺今作祁家寺在大通西境郭莽寺一作果莽寺在西寗北境）惟羅卜藏丹津尚負嵎于烏蘭呼爾之柴達木距西寗衛千餘里年羹堯奏調兵二萬餘由西寗松潘甘州布隆吉河四路進攻（松潘西北距柴達木千六百餘里）岳鍾琪以靑海寥濶番衆不下十萬我軍深入賊若散而誘我擊此失彼四面受敵此危道也不如乘靑草未生以精兵五千馬倍之兼程搗其不備朝廷壯之詔專任鍾琪二月出師中途見野獸羣奔知前途有賊偵騎亟麾兵進果遇賊數百殪之又夜襲其守哈達河之賊追奔一晝夜士馬飢渴塞外嚴凍鍾琪禱天地中忽湧泉萬馬騰飲（哈達河即哈順河在靑海西三百里額勒蘇池之北湧泉之迹在哈拉池南有鹵井二十餘處即是東距西寗千餘里）遂追入崇山殲賊二千於是賊無哨探蓐食銜枚宵進百有六十里黎明抵其帳賊尙未起馬皆無銜勒倉卒大潰羅卜藏丹津衣番婦衣騎白駝遁官軍窮追日三百里數日至桑駱海紅柳蔽天目望不極路盡而返桑駱海者在靑海西藏交界河源西七百餘里當木魯河之北玉樹土司之西斥鹵不毛盍我軍恐賊入藏沿河西追而賊已於噶爾遜河横越戈壁北投準噶爾矣（桑駱海未詳今柴達木有桑托洛亥按其道里尚不甚差未知孰是其云當木魯河之北則尚在靑海腹地不當在西藏交界也噶爾遜河即哈順河下游之巴延河在靑海西六百餘里其下游至燉煌城外爲黨河越戈壁二百里至色爾騰海即回疆矣此嘉峪關外蒙古赴靑海西藏熬茶之路康熙五十五年七月侍衛阿齊圖奏言策妄那布坦兵窺靑海必由察漢烏蘇若往西藏必由察漢輝託此兩處設兵則噶斯泊以内不能飛越矣再自噶斯泊過達卜遜戈壁有地名噶順河進色爾騰地方此處當設兵云云即防守此路也年羹堯四路出兵之說雖泛而布隆吉一路其實不可少彼時若以一路兵出布隆吉河正當敵走噶順必由之路必成禽矣察漢輝託在西柴達木地方達卜遜諾爾之南色爾騰海在嘉峪關外七百餘里東距燉煌二百里與桑駱海南北相距千里）俘其母弟妹及逆黨頭目斬級八萬降男女數萬駝馬牛羊器械甲帳無算自出師至賊巢凡十五日往返兩月獻俘　師詔封年羹堯一等公岳鍾琪三等公勒碑太學如征準部例 
 
 
 

Page 2

 
 
時評 
[預備（冷）]  
　　凡事皆有預備今日所謂責任内閣也要人會議也其果何所預備歟爲退位之預備耶抑爲不退位耶 
　　據近日中外各種消息觀之退位與不退位之說有絶對不相同者則其預備之結果必非今日所能定論蓋退位不退位關係不同而其預備則無不同也 
　　雖然使其預備而爲退位之預備耶則其預備或有幾分之後效使其預備而爲不退位之預備則天下紛紛我恐終不能以此若即若離之手叚了之也 
[命令]  
　　四月十七日政事堂奉策令特授張中和以勳五位此令 
　　又令趙樹鵬給予二等文虎章此令 
　　又令汪學謙給予三等嘉禾章此令 
　　又令石星川劉佐龍均給予二等文虎章傅人傑給予三等文虎章謝超給予四等文虎章殷貞褘鄒海淸均給予五等文虎章此令 
　　又令戴楨王麗中鄭璞潘潤身楊秉銓陳國棟給予三等文虎章馬國霖陳和融鄧康周儻給予四等文虎章文道楓龍大源陳作灜蕭應銘葉露華均給予五等文虎章此令 
　　又令李勝應給予四等嘉禾章此令 
　　又令劉啓盛給予四等嘉禾章此令 
　　又令何乃中董世褘給予四等文虎章此令 
　　又令李培祥葉魁升均給予五等文虎章此令 
　　又令參政院副長汪大爕呈假期届滿病難速痊懇請免職等語汪大爕准免副院長參政各本職此令 
　　又令任命鄭鴻瑞爲安徽財政廳廳長此令 
　　又令海軍部呈兼任軍務司司長劉傳綬請免兼職劉傳綬准免本職此令 
　　又令任命何品璋署理海軍部軍移司司長此令 
　　又令楊金龍授爲陸軍步兵上校此令 
　　又令陸軍部呈請任命闞朝增爲陸軍第二十七師砲兵第二十七團第二營營長應照准此令 
　　又申令文官高等懲戒委員會呈議决陜西已撒寗陜縣知事葉國霖調署柞水縣知事趙大中交付懲戒一案依照知車懲戒條例應受褫職並奪官處分等語葉國霖趙大中准如所議褫職並停叙實官葉國霖如查有賄縱要犯串呑罰欵情事並應提交法庭訊辦交内務司法兩部查照此令 
　　四月二十一日政事堂奉申令自來行政宜於統一責任貴有攸歸曩以庶政待理本大總統統攬政權置國務卿以資襄贊兩年以來竭力經營成效尚未顯著揆厥原因皆由内閣未立責任不明虚擁治政難饜衆望允宜幡然變計力圖刷新茲依約法第二十一條制定政府組織令委任國務卿總理國務組織政府各部　長皆爲國務員同負責任樹責任内閣之先聲爲改良政府之初步尚其羣策羣力共濟時艱有厚望焉此令 
　　又申令茲制定政府組織令公布之此令 
　　又敎令第二十號政府組織令第一條政府以國務員組織之第二條國務卿及各部總長均爲國務員第三條國務員輔弼大總統負其責任國務卿受大總統之委任總理國務公布法令及其他關於國務之文書國務員副署之第四條國務由國務卿會議議决行之國務會議以國務卿爲議長第五條國務卿依其職權或特别委任得發政府令第六條政事堂爲國務總彙之所由國務卿管領其所屬各官别以官制定之第七條本令自公布日施行此令 
　　又申令茲制定政府直屬官制公布之此令 
　　又敎令第二十一號政府直屬官制第一條左列各屬所直屬於政事堂其組織各依其本官制之所定法制局機要局銓叙局主計局印鑄局司務所第二條各局所各置長一人承國務卿之命管理各本局所事務并監督其所屬職員第三條政事堂置參議八人承國務卿之命審議法令第四條本官制自公布日施行此令 
　　又策令特派周自齊督辦中國銀行事宜此令 
　　又令中國銀行總裁李士偉著開缺另候任用此令 
　　又令任命薩福楸　爲中國銀行總裁此令 
　　又令何鐸鈺給予二等嘉禾章張寳鶴穆文善楊嘉紳給予三等嘉禾章馬佺楊淸臣徐馨齡給予四等嘉禾章李步蟾王毓芝吳恒琛給予五等嘉禾章此令 
　　又令王都慶給予二等文虎章此令 
　　又令陳遐齡給予三等嘉禾章此令 
　　又令黄翔龍郭湛王治馮鯤均給予四等文虎章此令 
　　又令康明良孫涵均給予四等文虎章馬有德朱立李朝陞韓森鵬龍在田賀中强牛錫疆王大勛張口苹彭蔓蔚胡榮湛王洵楹均給予五等文虎章此令 
　　又令姚鵬給予四等文虎章程希望呂耀勳給予五等文虎章此令 
　　又令陳得元楊永春給予五等文虎章此令 
　　又令政事堂存記之吳建勛湯宗幹均著發往山東傅鎭著發往江蘇崔雲松著發往甘肅交各該省巡按使酌量任用此令 
[專電]  
　　北京電現叚祺瑞已承諾出維殘局故連日在公府與項城單獨會議聞其大槪段氏擬照辛亥年往事出任内閣總理以一身握北方軍民之權與南軍議和先派徐樹錚赴𡩋與馮接洽馮亦極爲贊成日内將布置北方軍隊項城退位時可不出意外之事據個中消息前駐奉天第二十師係段氏最親信隊伍擬調北京以資拱衛其次爲項城退位後意欲赴英將來隨去人員甚多一切川資及休養費皆須議定現亦在計劃中故退位實行期至速尚須一二月也 
　　北京電退位計畫决分四期議定待遇淸理交代安撫軍隊 
留别國人 
　　北京電新内閣員預儗致南軍長電一述責任内閣將成立二總統制未得良果故改組三表明項城心跡四此後總統已無實權 
　　北京電新内閣人物除陸軍由叚自兼參謀歸王士珍外財政陸宗輿次張弧交通曹汝霖内務王揖唐農商金邦平外敎法海仍舊 
　　北京電政府組織令七條昨公布國務卿各總長均爲國務員輔弼大總統負責同副署國卿受總統委任總理國務政事堂各局所改爲政府直屬官制員缺如舊 
　　北京電前午政事堂會議組新内閣並定第一次付議草案（甲）保持中央現狀（乙）收拾地方殘局政事堂改組有擬辭職者　　北京電叚合肥將有鄂行召莊藴寛入覲商擔某項臨時任務 
　　北京電王占元覆陳元首政見電令詳覆 
　　北京電合肥昨上和議說帖（甲）應堅持者牽動外交動搖國本（乙）應允認者變更法律伸張民權 
　　北京電聞交部以鍾文耀與孫多鈺對調 
　　北京電熊秉三將長財政由段電約北來 
　　北京電黄鳴球由劉總長保出請給戰艦一艘開往浙海收 
復要塞効力自贖 
　　北京電軍佐楊可權携欵潛逃部請通緝 
[特約路透電]  
　　倫敦電泰晤士報北京訪員電稱聞中政府與反對黨間之直接談判因反對黨力持袁氏退位之議遂無效果各省之停解稅項不久將使政府處於財政困難中而應付兵餉將成不可能之事袁總統將無他法惟有退位而已衆信袁正凖備辭職以讓黎副總統但須有袁與其黨生命財產不受損害之保障（二十一日） 
[譯電]  
　　北京電徐世昌已允組織新内閣財政總長周自齊赴津由次長張壽齡攝任張有陞總長之望連日出京者仍絡繹不絶鐵路貨棧内滿堆離京官員之行李項城及其親近之顧問皆蔑視退位之說現仍準備改組政府各事（二十一日） 
　　北京電段祺瑞允任内閣總理兼長陸軍新内閣組織事宜全由叚氏主裁項城允將民政權讓與内閣新内閣人物擇定如下陸徵祥長外交張弧長財政五揖唐長内務劉冠雄長海軍曹汝霖長交通政府之意叚氏擁護共和素稱堅毅今旣允任内閣總理當可和解南方（二十二日） 
　　香港電南華晨報探悉龍濟光已提出下列和解條件（一）澈查海珠事變懲辦罪人（二）請陸榮廷梁啟超速來廣州討論國是（三）電請粤省民軍領袖暫停攻擊靜候和平解决（四）剿治各處盜匪（二十二日） 
[東方通信社電（日本人組織）]  
　　北京電責任内閣令已經公布惟閣員尚未確定據聞此令之目的不過利用以調停南北豫定之候補者均觀望無敢受任云（二十三日） 
　　北京電駐京各國公使二三日前接到駐粤各領事電報謂據南方獨立軍送到該軍首領唐繼堯劉顯世陸榮廷龍濟光梁啓超蔡鍔李烈鈞陳炳焜任可澄戴戡等連名於四月十九日致駐京各國公使公電謂前大總統袁世凱犯違憲之大罪已失大總統之資格本軍按照民國臨時約法請副總統黎元洪代理謹此通告等語並云此電因恐中途被扣特乞轉電云云（二十三日） 
　　北京電據某要人言政府探知南方獨立軍有致各國公使公電不認袁世凱爲大總統故亦僞造發表未獨立各省將軍統領等連名請留袁大總統並擁護中央電報以圖抵制惟此等僞造電報之手段已如贊成帝制等電報不能爲内外人所信故政府部内有人反對但現北京政府旣因財政窮乏之結果不能以武力實行討伐想除利用未獨立各省將軍等外無他策也（二十三日） 
　　東京電東京時事新報今日論云袁氏露其退位之意而起叚祺瑞氏以與南方接衝已則力避討袁軍之銳鋒暫待時局之變化一面則授意各省彼之部下獨立有利用錯雜勢力紛糾之際求其活路之勢革命黨則以龍濟光態度之怪爲戒凡受袁氏之意而獨立者均不假耳以聞似已一致决計貫徹倒袁之目的是袁氏今更不能轉換形勢但聞袁氏窺知時局少有間隙故袁氏今後之苦肉計須多大注意云（二十三日） 
　　北京電財政部周學熙之信用剥落該派財政上之勢力非常減退梁士詒派有乘此機謀再恢復其勢力之形勢（二十三日） 
　　北京電據聞日前以馮將軍等名義發表之時局解决策八條實由北京政府起草非馮眞意近奉北京政府之命南下之向某其使命實與此事有關向在途中已與某人語及足徵此事甚實（二十三日） 
　　北京電據有信用之某外國人言政府某大員近曾歷訪北京各外國公司銀行秘密運動無論給與何等利權惟求此際借欵之成立在京之外國人間以此實爲暴露北京政府財政上現在非常困難之地位又以形勢如斯紛糾之際推想無論何人均無因利權之目的應其借欵者（二十三日） 
　　東京電日本駐美大使珍田氏所抗議之巴勒德案其結果如何尚未報告此案向由大使與國務卿交涉此次則改與大總統磋議業已得其證言查日本抗議之要點因照該案日本國民惟原則上許其入國原來日美通商條約兩國國民雖有互可入國之明文然僅據各除外例與以入國之權此日本所以不能承認也今大統領之削除並證言想即此點此事果確足見大統領對議會已有十分 
確信之結果誠爲日美兩國可賀之事（二十三日） 
　　東京電英國禁止鐵料出口由公布日起實施惟因日本政府之交涉旣與日本定約賣與之造船材料二萬餘噸特别承認許其輸出已將此旨回答日本政府矣（二十三日） 
[戰電（英人路透電）]  
　　巴黎電今日下午公報云德軍於末斯河西面猛轟後乘夜攻擊摩爾化末北坡法軍陣地在 
法軍第一道陣線佔有立足地即經法軍回攻逐出失地盡復敵軍復在柯萊特叢　北 
面用流火進攻全被擊退昨夜敵軍在末斯河東猛轟自末斯河至伏村砲台法軍陣線法軍即發砲回擊加以重創比境法砲隊猛轟自伊泊萊至比爾根大路東面敵陣地以助在該陣線作戰之英軍今晚公報云德軍在末斯河西面猛轟後兩次進攻自摩爾化末之白桑柯爾間之法軍陣地均被逐退回戰壕且大受損失敵軍猛轟末斯河東面法軍一二兩道陣線他處陣線均安靜飛機一隊以炸彈二十枚擲擊凡爾登東北之敵營法飛機一架以炸彈四枚擲擊布京蘇菲亞以報敵飛機攻擊希臘邊界各村（二十二日） 
　　彼得格勒電特里比崇之土軍顯未被圍俄軍乃由在南面西面北面進攻貝布爾未入俄軍之手故不能阻土軍退往西南俄軍今乘勝廓淸海濱敵軍（二十二日） 
　　羅馬京城電俄軍佔領特萊比崇之消息在羅京發生極活潑之印象羅國各報皆評論此事與土國大局及巴爾幹戰事之關係（二十二日） 
　　羅馬電公報謂意飛機攻擊特萊斯特敵海 
軍飛機處頗獲效果（二十二日） 
　　里斯本電葡政府下諭驅逐男女德僑惟在軍役年限内之男子仍覊禁葡國（二十二日） 
　　倫敦電泰晤士報紐約訪員謂財政界豫料美德邦交决裂在即惟信不致因以開戰（二十日） 
 
 
 

Page 3

 
 
　　華盛頓電駐美德使昨與國務卿藍辛氏晤談希冀有所拖延但國務卿待之似甚冷淡告以美國俟接德國覆牒後始改變態度（二十一日） 
　　紐約電紐約省立法院通過議案贊助威爾遜總統對德之交涉並願再行集議票決以紐約省全力維持國家榮譽之誓約（二十一日） 
　　華盛頓電墨國亂黨維拉氏未死（二十二日）　　　　　　　　　　 
要聞一 
[晉大吏對於時局之活動（貞圃通信）]  
　　山西自蒙匪退後兩月以來頗稱平靜近十日間忽爾謠傳四起人心岌岌異常搖動閻同武將軍因於日昨在城關内外遍貼六言告示嚴厲禁止然吾人就最近之事實徵之謠言雖不可盡信而此間當道對於近今時局已定有一種極重要之規畫似可斷言 
　　河東李岐山辛亥起義時充省南軍司令事定後改充旅長因違將軍令曾經中央判處徒刑陸朗齋將軍赴陜時保免其罪得以軍前効用之名同往陜省帝制問題發生後李即暗召舊部圖謀舉事現在所結合者聞在萬人以上河西一帶爲其所下下 
者已有十餘縣之多晉省磧口地方亦發現其安民之告示其署銜爲秦晋大都督陜西陸將軍因軍力薄弱現尚在省未敢輕動其參謀長丁緖餘前日來晉現寓東萊棧携有陸將軍請兵之公文鄰省有急自應協助然軍隊出境例須得中央命令陸將軍不中央之是求而逕派人來此是否僅係手續上之欠欵吾人未敢武斷 
　　前數日間金巡按幾無日不至將軍行署常與閻同武在一四空之亭上秘開會議其關防之嚴絶異平時卽隨從之副官都令退至二門以外其他更無論矣故所議之事無從刺探惟會晤時間每次極少亦有四五小時之久或且夜深方散則事情之重大亦可槪見 
　　山西警備隊已有步隊十四營馬隊四營昨金巡按又派其親信之步十一營營長于介臣赴奉天再行添招兩營凑足二十之數現在之警備兵大都由直省招來此次改往奉天係因各省在直招兵已非一次所有游民吸收殆盡現在徵召已極不易之故民問乃謂此番赴奉係專招馬賊者殊非事實 
　　北京政府近來時有向各省借槍之事是否中央已達槍械不足之地位或係一種減削各省實力之手段明眼人自能領會日前同武將軍亦接到此項徵借部文額爲最新五子快槍一千枝現閻同武已派軍械局局長張維精親賚復文赴部謝絶其措詞略謂晉省近年所領之新式槍械盡已分撥各營所有餘存者亦都爲警備隊借用現在若遽欲將已發出之槍收回深恐兵士誤會或生意外之事云云 
　　閻將軍昨特調現軍事敎育團團長孔繁蔚充混成步團第一團長原團長李敏改充第二團長原第二團長劉厚同改充騎兵團長晉省騎兵並無一轉依比較言此爲簡缺當此大局搖動之時而此間上級軍官竟不免有此一番極大調動其中意味亦殊耐人尋繹也 
[廣東獨立以來之福建（特别通信）]  
　　當廣西宣布獨立時閩省人心已漸動搖及廣東接踵響應而民心之恐惶愈甚省城常駐軍隊原有一旅前月三十一號已撥二營移駐詔安以防潮軍之衝入本月二號復撥二營扼守尤溪以防湘軍及土匪之聨合並以曹本章代蔡鳳禨爲建安道尹冀其保衛上遊各郡之治安但省垣僅有砲兵一營步兵二營不足敷分布昨聞日内將有北軍三千名由滬來閩而海軍劉總長亦有即日到閩之信則南北兩軍於閩厦各要隘或有一番血戰人心愈爲恐懼當廣州獨立電訊到閩後省中官紳商各界亦開會議一次但重要問題未能解决風聞某國領事曾通函暗諷獨立並有將請本國政府派兵來閩之說（上函係四月十四日所發） 
　　建武將軍固實心擁護中央與倪安武陸咸武等持同一態度者也現當防務　緊之時特新式大砲六尊移置本署堂廡之上並於日昨訂集本省官商紳士三十二人到署參觀軍備以示不撓之志是日並開讌會酒數巡垂詢各界之政見各界皆唯唯不敢稍贊一詞省垣居民有懷疑遷徙者者已由將軍出示勸止力以治安爲已任日前有散布印刷物以圖搖動人心者業由軍署偵員緝獲在屏山麓鎗斃二人現因省垣兵力單薄復與鹽運署相商調集各邑緝私之警備隊約一千人移駐省城以壯聲威蓋因是隊多籍隸北方也數日前曾聞將有北方軍隊由滬到閩劉總長亦將到閩現聞是議復已作罷人心稍安而將軍心中反形焦灼其態度可想矣許巡按則甚爲灰心現已提出辭職省城近日謠言四起不知何自而來皆謂某晚某時將有黨人起事一時影響所及無異民國元年彭壽松去閩時之情景有遷往倉前山租界内居住者有遷往附城各鄕者雖經軍巡聨銜出示勸告而人心仍未大定市面銀根奇緊紙幣價格跌落而銀洋之値𨺗漲各金舖中每日兌出之額較於輸入常超過百數十兩各學校上課人數寥寥而外府邑之學生多有請假回籍者市面商業日形減色尤以綢緞業爲最幾於無人過問茶業適當興旺之時而銷路忽見停滯各商之損失洵不少也各徵收機關如官產處公賣局驗契局房捐局等皆奉長官命令暫緩進行故下午一二時以後即已闃然無人此自本月十五號至十七號福州城内人心皇皇之現象也當帝制發生時日人所設立之閩報館即極力攻擊近則愈唱愈高幾於無日不刋號外昨復有浙江省獨立朱將軍被戕之報初視之人尚未信後聞某機關亦接到消息謂浙江確已獨立於是民心益爲惶擾未知此函達到滬上後而閩中之現象又將如何變遷矣（上函係十八日所發） 
[浙江獨立後之軍政界（靜眼）]  
都督府成立以後政界各機關以不更變爲政策故仍舊供職者居多但聞外籍軍官頗多辭職者今次發難之人及前此被捕之人苟有軍事智識者大有補官之望約計此次發難之人除省城外由滬來者約有三十餘人其機關凡分五處初住茅家埠鳳山門等處今多居城站各旅館一說謂有人倡議給予萬金以遣散之是否議定或已發出尚無確耗 
　　文吏之有更動消息者如丁道尹因與朱將軍關係密切人疑其與金參謀同類已辭職數次頗不自安恐不免於解職惟道尹一職在浙省壤地相接行政上果爲必要與否將來有無變更尚屬未來之一間題 
高等審判廳長莊景珂現頗有人攻擊聞有范賢方代之之說姑俟異日再探 
　　參議會章程杭報已發表其職權殊重要有議决法律案監督財政彈劾官吏及承認預算决算等權定額二十六人由發難之人公舉之現到會人數尚未齊外間頗有議論謂發難部產出範圍似失之過狹 
　　頃有前省議會議員何君紹韓通告各議員意欲重行集會因該會曾經正式手續選出故欲恢復其職權然其中有少數人曾於前此解散牽入政海漩渦於資格上有否喪失尚未可知也 
　　王議長文慶發難後力辭都督避而之申頃已回省王與張羽生同住銀鎗班巷參議員中尚有二三人亦住是巷故巷中近來警察守衛極嚴夜間禁人通行 
省外各州縣相繼獨立秩序頗佳惟嘉善因當時預備爲戰鬭區域人民遷徙者頗多東門外之新建第一高小已爲住兵之用學生紛紛散歸此外各處學校照常開課 
[蘇州防務益緊]  
　　黨人又要求獨立派兵進攻吳江寗軍來蘇協防　　第二師師長朱熙兼代鎭守使後首先表示反對獨立决計保守蘇城昨經通令各軍警如有黨人來蘇立即嚴捕重懲詎黨人圖蘇再接再厲前次要求未遂現復來蘇繼續要求早日嚮應此次來蘇黨首爲吳浩（字仲和無錫人）昨（二十一）在閶門外馬路上惠中旅館與陸軍第二師人員（吳本與朱師長同學）曁馬路區警正董輔臣會議轉請朱熙早日獨立限令當日即行解决如果仍如前事必致决裂至最後之對付惟以武力從事聲稱黨人來蘇者現在確有一千五百餘名分布城廂内外大都倚於外人勢力之下機關徧設即搜查亦無權力可逮云云朱代使聞報大駭立即飛令將水旱城門一律緊閉各軍警嚴行戒嚴飭派軍警在城外四處搜索聞在獅靈寺巷口被捕男女三人亦屬涉嫌黨案已押解警廳候訊並在東美巷口恆信客棧内經西區警察查獲黨人白志香等數名炸彈八枚子彈數百顆立即押解軍政執法處拘禁現正嚴行搜索到處偵查 
　　昨日朱代使趙雲生兩君接奉馮宣武電令會派水陸軍警進攻吳江黨人收復縣城委派警察廳司法科長候補知事謝寳華爲吳江縣知事會合進攻各軍警前往接事朱趙即邀集各隊軍官籌議派兵進攻吳江之支配方略當場决定分爲四隊出發第一路陸軍派本師第六團步兵二百名即由金團長伯琳統領指揮第二路爲禁衛軍派第一營營長東方子文率領所屬士兵二百名接應第六團第三隊派七十六團吳士芬團長親統第二營士兵二百名進攻吳江第三路派水警第三專署長仉志鵬率領槍船三十隻淺水兵輪六艘由水路直逼吳江會合陸軍同時並攻以游巡隊爲水軍後援另以第二師禁衛軍七十六團合組混成一營作爲後備隊接濟軍械子彈餉項定於二十二日下午四時出發二十三日開始攻擊當偕新任謝知事同往以備攻克後即可任事兩方開戰之結果俟續探飛報 
　　吳門防軍本素單薄前經詳載本報茲因進攻吳江一旦調去陸軍六百名水警三百餘名則兵力益形單弱而防務仍復緊急謠風更甚於前因此駐蘇禁衛軍第四團團長劉夢九君電禀王師長核准添招步兵一營以資蘇門防守王師長請准上將軍電復照辦即令就地開招劉君奉文後業於前（二十一）日在本城四處募招足額昨特在團本部（舊藩署）詳加考驗編列名册從事訓練刻下電報王師長已經遵募成營請發軍裝鎗械先在獅子口軍裝局暫領應用現已派服勤務矣 
馮將軍於電令朱師長派兵進攻吳江之時恐蘇州奉令出征後防軍不敷支派或生意外之變實力不能撲滅遂派砲兵一隊携大砲兩尊撥調來蘇先行電 
飭朱代使知照昨（二十一）日下午六時南京車抵站時朱師長即委師部副官吳禹門到站照料迎接比經該砲隊至蘇即派該隊督駐閶門外上津橋四十六標營房内聽候調用聞今日尚有騎兵一營步兵一營陸續到蘇人民遽呈恐慌之色另一訪函云吳江獨立後又有徐撲人率衆至平望等鎭相繼獨立而此間派出之水警師船僅止屯紥於夾浦橋一帶並未進攻連日又傳聞何嘉祿已與徐撲人聨絡約同浙軍由王江涇開至平望一路來蘇欲攻蘇城又謂有黨人來蘇運動獨立傳說紛紜莫衷一是朱深甫師長趙雲生廳長得報即電禀馮將軍齊巡按使後特於日昨先派水警游緝隊李標勝帶人前往吳江查探動靜聞查得吳江城内外何嘉祿所部警察兵隊等不過數百人惟城外有一淺水兵艦似係浙省之師回報後朱趙二君 
即派第六團長金凱水警第三專署長仉翼南同游緝隊長李標勝等率同水陸軍隊前往吳江進攻該師已於今日（二十二號）早晨出發計淺水兵艦三艘拖帶大號民船二十餘號滿載陸軍隊伍約一千人鉅砲兩尊機關鎗三架水警砲艇十餘艘鎗船三十餘號又有馬隊一隊從陸路而往居民見之又大生恐慌因此遷避者甚多是日開往湖州嘉興上海各内河商輪均行抵寳帶橋一帶即行退回緣寳帶橋以南一路均爲師船堵住水道不能通行故耳 
[南京快信]  
　　馮將軍昨有極長密電致政府痛言大局危險若不迅速解决必召滅亡之禍 
　　馮將軍委劉槐森（前贛軍統領曾充李烈鈞顧問）爲游擊隊統領招募新兵五營不日成立劉現住花牌樓軍警聨合會事務所 
　　馮將軍挪墊六十萬發給兵士雙餉 
　　此間軍警梭巡較前數日加緊 
　　中央昨又電示江蘇緊要防區（一松江）（二）蘇州（三）常州（四）鎭江並飭切實遵辦 
　　建安兵艦昨開鎭江 
　　鎭江要塞司令龔靑雲解職馮將軍委軍署軍事諮議葛應龍接充昨已到任 
　　大通黨人起事和悅州尚未恢復聞張軍之三十五營（管帶張盛林）死傷頗衆吳起恆（張軍之第六路統領）尚在蕪湖未敢前進 
徐州來人云政府飭張勳派兵十五營入魯張擬暫開五營駐兗州聞魯軍有反對消息 
　　倪嗣冲聞已回蚌埠 
　　聞京畿某軍已全數開至德州 
　　方更生昨已來省住遊府西街 
[秦晉間之匪患難除]  
　　英文楚報四月十二日荆紫關通訊云秦晉間黄河一帶盜匪叛兵横行無忌數月於茲此種情形漢口似尚 
無所聞秦省東部之府城已被佔據且有謀奪西安以保淸室之說有一盜首名梅希齋（譯音）者多年漏綱　咸憚之其弟與同黨二人行於陜西邊界内大道上偶遇兵士驚而圖逃卒被逮捕梅希齋揚言如殺其弟則必報仇將使龍駒寨寸草不留不知兵士將何以對付之也此間軍官葛某人尚精幹惜僅有兵二百人不足以盡保護船隻之責船隻出境一日或南或北輒遭攔劫自白狼肆毒以後北軍雖駐此鎭然不盡力剿匪以爲區區小醜不足介意以致匪勢愈爲猖獗今荊紫關與西安之交通水陸皆難安行此間有一班游手好閒借勢敲詐者大爲地方之害某黨有權保護行船凡船過境者各須繳費五百文然水面盜案較前尤多盜爲何人何待疑問某少年不願黑夜犯法致被革除不能復執役於公門農工商苟不設法自行保護則財產生命將無安寗之日兵士治匪並不痛剿不過遠處開鎗使盜遁走而已即使當地未有盜蹤然他處盜風反大熾兵士以爲盜匪一靖則我輩毫無用處將有裁撤之虞矣　此盜匪之所以終不能剿滅也 
[江陰有備戰消息]  
　　大陸報云二十二日夜間有某客自無錫抵滬據稱江陰附近恐將於數小時内有戰事江陰爲長江險要之一自宣布獨立後戍兵四面張布直至南面約十六英里之靑暘鎭爲止人數衆多軍火充足今皆凖備作戰今日下午袁軍已向靑暘出發現在途中者不足千人面以小輪運送載快砲兩尊雙方現各欲探知對敵方面之兵力由江陰開來之小輪曾在距無錫外約十英里處爲袁軍所阳以江陰情形問諸司輪者江陰周圍各村之人現均棄家逃避觀於獨立軍之凖備攻軍恐不易奏功也 
[北軍離浦之告别禮]  
　　大陸報二十一日南京通訊云近今奉命開赴滬浙維持治安之北軍中途折回駐紥浦口其中第十二團之兵曾將浦鎭某大街刦掠一空若輩治裝已畢將次啟程乃出此舉以作告别之禮 
編輯餘談 
[異樣之共和（飄萍）]  
　　馮將軍致北京電中有云帝制旣已取消若再相持不下是以共和而讎視共和趣哉言也 
　　同是共和决無讎視之理然今則事實上固已讎視矣得毌一國之内有異樣之共和故乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位與改組内閣]  
　　項城自願退位一事雖經各方面徵實確有其說但近日則又在觀望時局之中於事實上絲毫無所表現誠恐大局日形糾紛至李經羲氏勸退之詞則甚婉轉謂總統果請假離職由黎副總統代理總統亦須從旁扶持俟三月大定之後方可全然脫離云云此種詞令以李之地位固所不免非竟欲當局傀儡他人而暗中仍把持也惟政府中人亦多有主張請項城姑退後一步再看風色者組織責任内閣之議即此姑退後一步之具體辦法之一種此法無效方出於請假至請假以後仍無可希冀則只得脫然而去矣此本非大丈夫磊磊落落進退分明者之所爲然官僚之派調則亦不過如此耳且自南北停戰議和以來政府改組責任内閣之說傳播已久今將就緒二十日天津日報載北京電云徐國務卿辭退責任内閣總理大槪以段祺瑞任之俟確定後仍以袁總統名義發表其事同時當公布恢復民國元年南京約法及各省省會之事但關於元首退位將延期否或以退位爲前提而要求之否南方頗有意見近來路透電及政府機關報屢傳南方撤回退位之要求者然恐非南方之眞意也 
[蘇鄂閩之前路何如]  
　　南京態度之推測二十日天津日報云據南京消息南京自經前星期革黨暗中活動後當時大局大槪已定惟未即發表耳近聞廣西都督陸榮廷並北京政府同電南京謂湘蜀方面休戰一月從事調和最重要條件之退位問題亦已成爲議題將在上海會議蓋以元首退位爲問題是已達南軍之目的南京不至發生何等紛擾然袁氏之退位如何尚未决定馮國璋之態度近已明白據外人推測彼終須有非常之行動云 
　　鄂省軍商之態度自滇黔事起湖北第一� 
師軍官多數贊成苦於兵力分散不能首尾救應並鑒於南湖砲隊之失敗故迄今尚無舉動現南軍勢力旣已膨脹該師軍官多要求師長轉請王將軍火速宣布獨立聞駐沙陽潛江之胡廷佐部下已有欲動之情形其中運動者聞爲蔡糼襄吳醒洪諸人現蔡已赴宜昌與某軍官商籌一切又聞本年公債湖北一省派定一百萬元除由段巡按使派與各縣知事七十二萬二千元外其餘二十七萬八千元悉數責成商會勸辦漢口商會主要人物爲此昨特開一會議將對待方法議定次日遂上禀正式拒絶該省巡按使及財政廳長異常焦慮刻已電禀中央核辦矣 
　　北軍入閩之參證昨聞十九日海軍劉冠雄總長曾有機密要電拍致政府内容甚爲重要首係報告閩省人民對於率艦到閩之種種激憤情形次係請示行止機宜以便遵辦並稱倘難得良好結果則當以身殉之又聞劉總長於十七日自大沽搭乘軍艦海圻率海籌海容二艦並招商局等汽船三隻載新兵約三千人南下據英文京報云海軍劉總長自十三日最後出京後逗遛大沽日昨始聞其有南行消息聞劉總長臨行之時曾急電本部選調親信衛隊一百名隨同出發而該部次長曹嘉祥及前次長李和亦均先後離京疑爲安輯海軍人心而去又天津華北日報云海軍總長劉冠雄氏已奉命令隨同第十師前往福建一俟行抵該省即任爲軍務帮辦惟福建近日情狀頗不見佳均言劉氏未必能達到目的 
[段芝貴到京之觀察]  
　　奉天將軍兼巡按使叚芝貴氏早傳有擬行晋京之說茲聞叚氏已於日昨（二十）上午乘京奉路綫專車到京下車後即赴公府晉謁項城聞段之此行係奉項城所電召其起程時日爲十九日午後一鐘乘專車自奉出發從行人員有參謀長宋玉峯副官長汪樹璧高級副官阮肇昌等多名此外有護衛兵八十名機關槍隊一百二十名復帶有機關鎗四支子彈及其他軍品數十箱吳俊陞馬龍潭等親送至山海關段氏於昨日午前十點四十分到京當時北京車站有叚之同志者倪嗣冲等及拱衛軍二百名警察隊五十名齊集月台迎候又聞袁公以蘇省風聲日緊特諭倪氏早赴徐州視事以資坐鎭倪安武刻已决定二十一日乘專車赴徐以防他變如臨時再發生他事即改至二十二日出京 
　　叚芝貴到京後外聞頗傳叚氏再不歸任似有特别情形其鎭安將軍一職即由第二十七師師長張作霖護理雖尚未見明令而事實似已决定又據十九日滿洲日日新聞載十八日奉天電報云叚將軍鑒於省内各處風聲日緊文武官吏一律主張非宣布獨立恐難維持治安如長此敷衍惹起變動在所不免於十七日傳集張作霖馮麟閣兩師長吳俊陞馬龍潭兩鎭守使籌議對於時局之方針决定宣布獨立藉維治安叚將軍决赴北京所有將軍篆務由張師長代理政務廳長由袁金鎧擔任交涉所長由于冲漢擔任宣布獨立一事一俟段將軍出奉後即可實行等語以此觀之箇中消息可推而知也 
[段芝貴行後之奉天政局]  
　　段芝貴將軍赴京一事外間早有消息茲據官中傳述謂叚前日接統率辦事處霰電稱前敵各軍倍受辛勞擬特派大員前往激勵慰勞該上將軍能否一往望來京面商令二十七師師長張作霖暫代督理奉天軍務兼奉天巡按使云云故叚即赴京然内容究爲何事則不敢必也 
　　張師長於本月十九日上午十鐘接篆是日各員均著陸軍大禮服齊集行署大堂恭賀張並演說多時其要點謂官吏如有非法之舉須嚴行懲辦 
　　政務廳長金世和氏連帶辭職張軍便擬以前參政院參政袁　鎧繼任惟袁氏志在高等顧問或秘書淸高之責不願任斯繁劇而前交涉司于冲漢本可繼膺斯職惟交涉尚須借重故暫以總務科主任潘　年代理並聞王永江君頗有希望財政廳長張道蓀亦請假隨叚西行張卽以前營口觀察使王維宙接充已於日前到任參謀長一職宋朗齋辭後有將以喬漢章補充之說 
　　段將軍此次入覲其不能回奉當在意計之中隨來人員多已去奉各科公事需人辦理聞軍政執法處處長以軍法課課長單文淵代理内務科主任以該科主稿梁雨香代理並聞關潤齋代理軍需課長蔡仲雄馬惠辰爲二等課員其餘各課職員升降未定 
　　交涉署馬廷亮亦欲辭職經張軍使極力挽留不住即以前交涉使于雲章接充 
　　官地淸丈局長金鼎日昨辭差隨叚西上其繼任之人聞副局長金梁及新民縣知事廖彭均有望 
　　警務處處長張宏周日昨禀請辭差外間有以宋墨林廳長兼充之說惟聞警務處事屬駢枝將來有取銷消息　　東三省官銀號程某昨亦辭職委派劉會辦尚淸補充興業銀行總辦一席聞已委副總辦楊贊山暫行代理 
[海珠慘劇之因果談（特約員平生）]  
粤東大局十九危險目前各縣糜爛已極稍完好者惟省城一隅自海珠慘殺事發生省垣亦危急萬狀矣大凡天下事不能開誠布公徒逞私心以爭權利殺機一啟其勢必不可以收拾今日之粤事是矣龍濟光之獨立本非出於誠心不過由陸榮廷梁任公之苦勸而龍覲光又爲人挾以爲質故勉强而從陸梁之命早聞陸梁有種種優待之說以安其心惟粤中民黨與龍感情極惡龍雖宣布獨立而僞獨立之議論喧然騰播於報章陸梁曾迭電民黨勸其以和平爲解决而警廳王廣齡及譚典虞二君竭力調停以一身擔保和平其苦心尤爲衆所共佩乃苦勸者自苦勸進行者自進行以至欲保和平之人竟不能自保其身斯眞可痛之極矣 
　　龍濟光自宣布獨立而後凡軍府會議各社團會議以及徐勉初抵省會議其唯一之題目皆特揭出 
禁止民軍進城一語龍之行文各縣亦令保存地方秩序禁止民軍佔據龍氏之重絶民軍或謂餉糈無着乃其最難解决之一重要問題而民黨又以龍氏獨立非出於誠意故各路民軍仍自由行動刧輪船刧團局破城踞署層見迭出每日各縣函電交馳較之未獨立時更盛而一般議論宣布於報章者皆謂處置龍氏必須令其辭職龍氏所統屬之軍隊必須改編支配入護國軍中此種消息傳播濟軍人員聞之大不相安於是有觀音山殺鷄設誓之舉當時歃血盟誓者各軍將領李文運馬如珍賀文彪吳子貞梁金文等桓桓赳赳皆以生死相期許又繼之而有五統領設立聨絡機關之舉五統領即潘斯鎧顏啟漢蔡春華賀文彪梁永燊五人劃定地點分駐重兵各統領欲各聨絡消息又特在海珠設立辦事機關駐泊蠻船嚴爲守衛而各縣分駐之濟軍日來復紛紛飭調回城嚴行駐守其種種舉動實自與人以可疑而軍府中人則云民軍先撲各縣各縣下後即聨合以進省垣今各縣皆已殘破雖宣布獨立亦不能制止民軍各縣即省垣一小影子耳今聚兵以防守省城是爲先事預防之策觀此情形識者早知其必有决裂矣月之九號辰早北路民軍李綺广梁倚神親率民黨千餘人沿途佔據龍牌墟橋 
　　頭墟新檢市佛領市出有告示檄文并竪立大元帥旗該軍直至省城北門外省中午時即派濟軍出佛領市與之血戰兩日一夜至十一號而始停息是時省垣已特别戒嚴而此數日間護國軍副司令王和順又已抵省王和順之佈告及致龍子誠書皆徧登報中王駐嘉屬會館曾宣言保護地方治安其部下義軍共三千餘人已駐紥北路石井高塘一帶當王和順關仁甫相繼抵省曾遣人向龍領餉龍無以應即日加緊戒嚴晚上各城皆爲扃閉未幾而石井附近又聞王和順部下之兵與濟軍力戰各有死傷當此擾擾攘攘之際而無誠信足以示人故十二號海珠會議遂至有慘殺之舉究竟先行動手者之爲何如人議論紛紜莫衷一是或謂由於顏啟漢（此說最占多數）或謂由於賀文彪或謂由於民黨司令王偉然據在場親歷之徐勉所布文件（原文已見昨報）觀則第一說爲確也又據港人述徐勉之言謂當集議未幾時顏統領邀我入房密談據稱查得各路民軍有多非由公委任且非公同志現我等决議一槪痛剿當先白之於公我答以痛剿一節龍都督旣有命令我固不便阻止但其人雖非同黨而皆係擁護共和若我主持邀擊豈非又鬧黨見我不能答君此問請君等自酌可也言畢即復出歸坐無何即慘殺事起觀此情節則殺機之起實由於解决民軍進城問題而生而爭論之下其發手於何人亦可以推知矣日來傳說民軍仍急急欲擁入城有護國軍欲進東門爲濟軍所阻即在蠄蜍崗開　頗爲劇烈又有民軍欲進北門爲濟軍擊殺百餘人并聞自海珠事變後龍氏曾飛電各砲台軍隊機關遇有民軍移進内地准即轟 
擊等語故寶璧艦（已歸附民軍之軍艦）有馳至沙角砲台海面即被該台發開花砲擊沉之風傳以目前情形觀濟軍與民軍大有誓不兩立之勢非陸梁早至粤事蓋幾無從解决矣 
[湖北大局危險之近况]  
　　鄂省將軍署後十七夜火警已查明爲黨人所縱當　時本擬乘火轟炸軍署因軍隊防衛周密無隙可乘謀不得遂乃專以放火爲驚擾之計是夜經軍警查獲放火者數起十八夜又在閱馬廠及建亭街曁斗級營蛇山之板房内先後查獲放火未成者三處捕得十餘人正訊辦間又報黄土坡陳氏義莊前街起火該處有駐軍營房林立當道得報甚爲恐慌立派馬步隊實彈前往彈壓詎 
起火者爲巨紳陳持齋之空　僅焚燒兩棟房屋别無意外王將軍因縱火者如是之多警務　　防忙碌無暇已飭該處　添編保安隊一百名與消防隊同一作用以資救濟十九日軍警防備愈嚴城中已無火警發生惟武勝門外曾告警立刻撲息據聞十七夜放火攻署之謀將軍已預得報告故即火息各官員及善堂董事赴署禀安者皆派兵攔於途中阻止以防黨人混入十九夜及二十日已得大雨諒此數日當可免於火患矣 
　　文昌門距雖軍署甚近十七夜黨人在署後縱火時由漢口約有黨人十名各持炸彈手鎗預備來省攻署行抵文昌門城門已閉該黨人旣不能進亦不能退乃赴江岸陳懷順魚行中借宿魚行夥吳大全本退伍軍士與黨人相通當允留宿其主人陳某覺其可疑不允吳大全遂引其投宿於江岸魚棚内事被鄰右所聞赴警察六署報告云陳家留有來歷不明之人該署卽派隊前往搜獲各危險物及令旗因時已夜深次晨始將此十人及吳大全與陳某等關係人共十三名解送軍署發交審判處嚴訊究辦聞陳某之兄係前任湘省政務廳長陳寶書　　連日當道爲預防危害起見不僅軍巡各署附近圍牆之各街巷遍紥軍警卽警務處官錢局軍儲局之四周亦滿布巡隊而城門檢查要道檢查之外沿江岸各碼頭亦有檢查如持一包裹肩一行李由城内往江岸檢查或經五六次又因近日搬家者多箱篋槪禁出城然聞各達官眷屬則多移往漢口租界中王將軍近日屢集軍政兩界全體人員開秘密會議其内容不得詳悉武昌電局原設交涉公署中防守嚴密漢口電局則在租界而未派兵守衛茲因鎭江電局被黨人强迫發電已商准英領事由鎭守署派兵十名荷鎗守衛該電局以防意外 
　　近日謠言業興按之實際多屬毫無影響除傳襄陽兵變外尚有二事社會喧傳殆遍其一爲北京調派四師勁旅來鄂分防將借各廟宇會館分紥其二爲某軍將圖搶刦此種謠言不知從何而來而漢口商界爲謠言所惑者甚多紛紛將貴重貨物寄藏租界保險費頓爲昻貴現已由保安會提議編練團練隊俾資自衛 
[湘人一意主張退位]  
　　英文楚報四月十四日瀏陽通訊云兩日前湘省希圖宣布獨立未果街巷皆聚談此事瀏陽尚稱安靜今日聞永州已爲南軍佔領辰州南面戰事正在進行取消帝制之示文圍而讀者雖多然無一信之也衆意非項城退位不足堵後患故皆希望南方各省同心同德以武力而達目的云 
[江西之獨立聲與拒兵]  
　　贛垣地方雖經軍巡兩署召集各界會議宣布擁護中央保衛地方八字宗旨而人民眞意尚未表示以故謠言獨立日甚一日有謂某署曾得滇軍李烈鈞來電一通致意桑梓迅速獨立以固共和而保地方某署即發復電前往接洽聞滇軍已派伍毓瑞（前南昌衛戍司令官）爲宣慰使啟道來贛未知確否現省城外面極爲安靜内容則人心驚恐疑有變亂者頗不乏人謠言進步則一日千里道路傳說確有一星期内宣布獨立之說贛垣洗馬池地方太和堂中和堂楊家廠地方之太和堂支店均係出賣丸藥及百花洲地方太和堂之刷印所爲黨人林虎之岳父限某所開前經警察調查疑其與黨人密有關係令其一律停業聽候查辦現因並無何項確實證 
聞將准其復業矣 
　　聞十七日軍民兩署大開會議時饒士端謂現閱上海各報中央决派陳光遠統率十二師來贛協防羣情驚疑莫知所措果有此事應請速電阻止以免人民驚擾現在本省秩序賴軍民兩長防範得力實無客軍協防必要李將軍力辨此事不確囑勿過慮並允出示曉諭以定人心又聞謝遠涵曾請將中央解欵暫行留省五年公債從緩進行軍民兩長以此事確係維持地方要策已允可照辦惟聞各界散會後仍恐北軍來贛復至商會會議主張逕電中央阻止嗣經商會會長龔梅生將此情轉告將軍復力保北軍决不來贛事始作罷 
[獨立後之浙江現象]  
　　浙江省議會議員擬請開會一節已誌各報茲悉該會發起人已先假省敎育會爲事務所俟各縣議員到省開預備會集議後再行正式照章召集仍以莫永貞爲正會長劉焜爲副會長惟該會原有房屋現爲通志局借用亦係地方士紳主辦其事故非覓有相當局址尚未能實行開幕 
　　浙省宣布獨立旣與中央斷絶關係高等審判檢察兩廳二審判决未經確定各案件事實上已無上訴機關兩廳昨已行文都督府另行商定辦法以資救濟所有各該案之上訴期間仍暫行留置云 
　　寗波警察廳周廳長將甬地獨立後之情形電陳都督並請示逕解中央各欵如何處置辦法昨經都督府電復云霰電悉甬地秩序該廳長能完全擔責至慰所詢逕解中央各欵如何處置現除海關鹽課有關外債外所有官產處及烟酒公賣局已飭由財政廳監督辦理欵項當然解省不得稍有留阻又聞杭垣高等審判廳亦奉有都督府公文令將司法上應行解部各欵截留解府存貯以資分配 
　　杭城近日秩序雖大致敉安而謠諑紛傳人心未靖駐杭各領事各敎士甚爲躭心昨特函致温交涉員請轉知地方官廳查照光復時辦法分派巡警嚴密保護並附有各國敎堂學堂及各敎師住宅温交涉員接函後已爲轉咨警察廳分飭各區加派巡警妥爲保護矣 
自獨立宣布後憲兵將校研究所及陸軍譯學專修館均經一律停辦所有學員曾由所長館 
 
 
 

Page 7

 
 
長分别告知　其暫回原送軍隊機關聽候調用茲聞各學員尚多逗遛省垣未回原差都督府昨又發出通告一面令原送軍隊機關查明未回各員開單送候核辦一面令各學員等迅即各回原送軍隊機關報到云 
[兩軍將次接觸之無錫]  
　　日前由寗開來之禁衛軍混成營一營暫以火車站曠場支棚露宿即欲遷入北塘府城隍廟嗣因原駐該廟之陸軍警察無處安插而挿而地處又窄難容多人即經混成營郜營長勘定惠山張中丞廟屋宇寛暢堪以駐紮隨於二十一日封船多艘將軍械糧食裝赴惠山忽有一船以步鎗及子彈箱裝在艙面重量不匀翻入河中幸雇人如數捞獲未有損失蘇軍第四旅蘇長到錫後暫駐洋藥公所頗嫌該公所房屋淺促地點不佳擬與城中舊有之遷善局（内設農會辦事處）彼此對調現正雙方相商可望允洽二十二日早間無錫得澄地來客急信謂江陰方旅長自兵變退出後由錫至常統帶北兵曾由上游命其向澄軍開導以期繳械遣散免至激戰糜爛地方詎澄軍以業已獨立不從所命反將駐紥靑陽軍隊開至離錫十里之潘家莊意在追撲錫城云云軍政兩界得悉立派禁衛軍開㧞至臯橋地方駐紥以資阻遏現下兩軍距離漸次接近勢必至雙方開戰而後已無錫人民之恐慌更不堪言狀矣 
[地方通信蘇州]  
　　漁船違警被拘蘇城葑門外沿城河有一江北漁船其船主某甲患病因於陰曆三月十五日晚間雇祝獻某某等欵待五聖神冀療疾病竟於夜深人靜時鞭砲喧天鑼鼓驚人該處警區以當此戒嚴期内作此舉動且此船又係外來客民形跡不無可疑當將該船及船上病人與祝獻等七人一併拘入本區翌晨移送警廳核辦旋有葑門外公興等四魚行以該漁船實係因病欵神誤犯禁令並無别項情事赴　保釋然該漁船主已受驚不淺矣　　鄕民眞不解事東洞庭山楊灣等村去年春間曾因賽猛將會釀成絶大命案迄今事隔一載本月初九等日前山蔘里村又演劇三天幸未釀事詎前山各村鄕民又欲賽抬閣會三天要求該處行政兪委員警察郝區員如前弛禁兪　兩員以値此戒嚴期内迎神賽會最易滋事特將將首及地保等人拘押究辦以儆效尤 
　　紳商擬保廳長蘇常鎭守使兼道尹殷獻臣辭職後經馮將軍齊巡按使委派朱深甫師長暫兼鎭守使缺水警二廳趙廳長暫署道尹缺昨已電委到蘇其水警廳長缺尚未委人聞無錫常熟等處紳商擬保前充水警飛划水師統領鍾鴻鈞接充水警廳長日昨有多人來蘇會商蘇城紳商諸領袖旋即公同發電馮齊二分核示 
　　質詢委任狀來歷昨日上午有年約五十許之婦人持信一封送至金獅巷沈公館（某軍第二營長公館）守門人詢其來歷含糊當將信拆開見有委任狀一紙上書中華民國護國軍江蘇司令葛委某充某職等字樣正欲將其扣住之際適有警察某巡長走過隨即查問根由該婦人即將委狀撕破塞入口中旋被該巡長拿住則此委任狀已成六七塊矣當即拘廳經警廳　廳長同司法科長提訊該婦供係周姓其夫周某住東善長巷並據供受某某洋四十元囑爲送信並不知信内是何物等語現已將周某拘案質究 
[松江]  
　　紀松地近日情形時局不定謠諑朋興各界惴惴搬遷絡繹靑浦獨立之說傳者鑿鑿甚謂縣知事已被逐出境其實松地派去機關槍隊一連未回則獨立似不確楊護軍使昨召松江李知事赴滬面授機宜大約爲防衛邊境要事吳江獨立當局者深恐侵及松境特派步兵兩連馬隊十餘騎隨帶機關槍兩支由廣富林等處開赴金澤練塘各地防守非曰征討亦聊固吾圍之意蘇浙兩方協議妥洽楓涇接界地點不致開戰然該鎭遷移者十室九空太平坊最熱鬧之處現居者僅有五家他處可想縣立高等小學學生二百餘人已去四分之三中校學生前日要求停課楊校長稱停課關係大局祗可自由請假中校平時請假極難今取開放主義學生疑之去者益衆前在閔行秘密招兵之人聞係某君部下率百餘人短褂長袍不一其類由呂巷張堰至洙涇初欲入踞金山縣署稱奉沈統領命令時沈統領部下譚淸河率水警在鎭駐防索閱公牘無有勸令他往乃折向廊下平湖一帶而去沿路所過有在鄕鎭當警察者亦牽引隨去目下各處補警察缺額者招人商團招人敎育團招人風聲所播到處　集問之僉以投軍對云 
[嘉興]  
　　禁謠與犒勞獨立宣布後秩序如常而謠諑則至今未息致令人民驚惶不安縣知事兼軍政執法處長特於昨日出示嚴禁又聞禾地商民以獨立至今市廳無擾實係軍警保護之力擬備牛羊猪點等品舁送司令部要請分發各軍警犒勞已於日昨採辦齊集（約洋五百餘元）由縣商會代表致送矣 
　　發現掠刧軍械案禾邑四鄕均係巨鎭若南滙若烏鎭市　繁盛人烟稠密該處富有財產者頗不乏人盜匪垂涎已久近自浙省宣告獨立雖秩序安寗而庸人自擾者往往挾資遷徙連日來城中富户遷往他處者絡繹不絶本月十八晚二鼓時竟有大帮匪徒（約二三百人）聚集南滙鎭將陸警鎗械（十餘支）盡數劫去駐鎭水警聞信開鎗追捕雙方接戰達三小時匪始不敵而散現由該區自治委員蔣某具呈袁知事轉請司令部派兵鎭攝聞當日該匪等散至洪家灘（離南滙五里許）地方又任意搶掠損失頗巨而烏鎭亦有被刧之說 
[寗波]  
　　梁道尹又明退志梁道尹前經就地士紳一再挽留始允暫不離職以維治安昨忽又萌去志先令其瀛眷離甬一面電省請告病假並請省中委警廳長周佩璜君（台州臨海人）兼理昨已得省中留署調養准假五天之覆電現道公署一切政務暫委周廳長代拆代行殆其中别有苦衷在焉 
[鎭江]  
　　鎭江戒嚴期内之雜聞鎭江自事變後人心已極浮動日前城外忽發現共和軍布告雖經警局立時揭去居民又萬分恐慌現要塞龔前司令業經辭職已由省委葛司令前來接替對於地方秩序極力維持警察亦盡夜巡邏更番不絶至各商舖户雖開市貿易而蕭條已極祗有日用必需之店生意尚能如舊後街娼寮因冶游無人紛向妓捐局請繳捐牌妓捐因以減色前日城内太平橋有張水爐者因謝花神燃放天地嚮砲竹經陸軍警察將張某帶回懲辦前日午刻有陸軍警察數人在新西門外緝獲二人當場押解回營未知所犯何事 
　　惡媳逼斃乃翁徒邑西鄕有某婦者素行不端爲翁察悉責誡詎該婦不惟不服反擊破翁頭翁忿極奔告婦之母家而母家又復持蠻將翁狂詈翁氣極投河自盡現其子已赴縣控告矣 
　　袁警佐鄭重防務鎭郡警察總局袁藎臣警佐近奉章局長頒發戒嚴命令每晚除飭警加班實力防護外昨特點名面諭各崗警對於防務格外周密勿稍疏懈每夜十二時後來往行人須加意搜查詰問來歷如實係正經商人並無携帶違禁物品者宜好言安慰勿得稍有恐嚇勉盡保護地方人民之責又袁警佐因防務吃緊除派勤務督察員在遠處各區局隨時查察各官員職務勤惰外復將長警點名查看以免私出並每夜親自周歷城廂内外各區局查察點驗並傳諭一律加防不得稍懈 
[蕪湖]  
　　監犯越獄蕪湖城内縣署東看守所監犯於二十一號晚七時許聚衆毁　而出比爲衛隊查見開鎗禁阻已有數十犯從北門逃逸一署寗署長聞警即令巡士將四城關閉嚴密查緝一面由余知事用電話通知軍警各機關飛飭所屬馳往城廂内外一體協緝停泊江中兵艦之探海燈亦閃耀天際接續不斷一時商民頗爲驚疑現聞已有數犯就獲又聞城内東監獄後面同日晚亦有監犯多人開鎗四響隨即拚命奔出並將巡士斫傷當由余知事用電話通知統部立由楊軍官率二連兵士馳捕當即拿獲五人聞已砍斃一犯砍傷四犯矣按此事未知是一是二姑並記之容俟續探 
[濟南]  
　　膠東擾亂之近狀日來山東風聲兩大部黨人羣集靑島已屢誌本報有謂潛集省垣將謀獨立者有謂將從膠東各屬挨縣舉行者日昨靑島報載謂膠縣現有六百餘之海寇由𣹟口（膠縣南百華里）下船襲擊該縣之謠言該處人心惶惶自午後七點鐘閉銷城門各兵士荷鎗實彈在城内外嚴爲警戒該縣知事爲備海寇來襲起見派兵於城南五十華里之王台鎭嚴爲警備矣又即墨縣秩序已極紊亂綁票之事公然行諸白晝刧掠財物殺戮官民勢甚猖獗現各處配置軍警嚴重警戒人民出入城門一一檢查商業杜絶富豪逃避近日避難於靑島者陸續不絶人心甚爲恐慌山東各處不穩人心動搖當道已極戒備近於津浦路增派警備兵士多名巡防即德州附近亦嚴爲警戒商埠旅館住客警廳亦擬派員隨時搜查 
雜評一 
[收拾殘局（一子）]  
　　自帝制發起以來曾幾何時而已剩此暗澹無華之殘局耶全國人之生命財產浪擲於此一局帝制棋中者不知凡幾明知計窮勢絀無可再着而必强下子焉則此破碎不完之國家亦將隨此殘局以俱盡他日雖欲悔之而無及故急起而收拾之此其時矣 
　　雖然當局者果有收拾之眞心耶今日之着着進行者果皆着着爲收拾計耶此一疑問恐無人敢决言之使果有收拾之眞心者則下一着近一着苟無收拾之眞心則愈着而糾葛愈多將來此殘局中有無變局皆視當局者之决心何如今之起而負收拾責任者果已有十分之把握歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[駐紥浦東軍隊徵調赴蘇]  
　　浦東一帶緊要各地方前經江蘇陸軍第二師師長朱熙派隊分别駐防計駐紥東溝鎭者爲該師第四旅第八團團部（團長唐業樞官佐六員司書馬弁號護共十五員民國四年十一月二十四日到防）及第三營第九連連部（連長楊保如官佐五員士兵全連三年九月二十七日到防）駐紥高行鎭者爲八團第三營營部（營長林紹愈官佐七員號護六名四年十一月二十八日到防）駐紥錢郎中橋者第三營第十連第三排（排長韓金魁官長一員士兵全排四年十二月二十七日到防）駐紥高廟者爲第三營第十一連連部（連長王廷杰官長三員士兵兩排四年五月十五日到防）駐紥居家橋者爲第三營第十一連第三排（排長熊雨春官長一員士兵全排二年十月一日到防）現朱師長因蘇屬各縣地方不靖防務吃緊特將分紥以上各該處軍隊徵集調赴蘇垣聽候派往防地各該軍隊奉令後已於昨日一律開撥赴蘇所有東溝鎭等處防務經朱師長與松滬楊護軍使商明飭由上海防守司令王如見即日抽調第四師軍隊前往各該處塡紥 
[吳江獨立後之騎兵調防]  
　　前日下午三時淞滬火車抵滬載來騎兵兩營及馬匹軍械等件當即換乘滬寗火車出發詢之車站中人據云現因江陰吳江等縣已經獨立無錫防務吃緊軍力單薄故馮上將軍抽調向駐吳淞之騎兵兩營開往無錫駐紥以固防禦云 
　　昨聞外人方面傳來消息謂前日下午從滬開往吳江之騎兵已在某處與黨人鈕鐵生所部之軍隊開戰其結果係入境客軍大受損失云 
[吳江縣士紳之公電]  
　　旅滬吳江縣士紳致蘇州電云蘇州鎭守使師長道尹鈞鑒報載吳江有戰深慮地方糜爛懇飭軍隊盡力維持闔邑幸甚乞賜電覆旅滬吳江士紳仲頣唐昌言仲冠雄等叩 
[照料由蘇來滬之搭客]  
　　英美總巡麥高雲以白吳江縣宣佈獨立後該處與蘇州各地居民咸生恐慌稍有身家者紛紛乘坐火車來滬故前昨等日由蘇開滬之火車搭客擁擠深恐匪徒乘間搶竊因特諭飭匯司捕房捕頭加派中西包探於火車抵滬時協往車站照料以資保護 
[江陰最近之恐慌]  
　　昨有客自江陰來者談及該邑城中居民邇來恐慌已甚凡稍有身家者均紛紛避逃來滬商業因之停頓日前又有北軍將次入境之謠人心　形搖動該邑紳商業與旅滬同鄕繆小山奚鶴鳴等多人聨名電請馮將軍力阻客軍入境以　　　　馮上　以　全人民生命　　　　　　　如所請也 
[粤商所得之廣東消息]  
　　粤省獨立後該省人民對於龍濟江都督不能滿意曾經旅滬粤商聨名電致廣西都督陸榮廷等請趕緊提議維持地方治安另舉衆望素孚者繼任俾得一致進行等情茲聞滬上粤商昨日已接有消息據云龍都督已允爲解職惟其所部之各師團槪由地方七十二行商家擔任籌餉發給分别遣散云云 
[招商局股東質問之紛至]  
　　中國招商輪船總局因津班輪船被扣運輸軍隊致引起股東質問連日該局接到此項函件 
不下數十百起有詞涉激烈者該局頗不遑答復 
[飭查各軍艦之行蹤]  
　　海軍軍艦自軍興以來因各處海防吃緊紛紛遣調故駐泊地點未有一定茲聞駐滬海軍總機關處昨接統率辦事處電飭將各軍艦駐泊地點尅日查明報告並限定艦隊出防須沿途報部以資查考等因聞已由該處用無線電分别通知矣 
[聨鯨甘泉二艦之現狀]  
　　海軍部管轄之聨鯨甘泉二軍艦經北京政府電查是否爲浙歸去一節曾紀昨報茲悉聨鯨軍艦於寗波未告獨立之前駛往閩省洋面遊弋故未歸浙有甘泉一艦時適在象山港梭巡已爲浙省收去該艦長張姓被捕拘禁該艦水兵五人潛逸出險於前日抵滬報由該機關轉電北京政府查照 
[滬杭火車將次通行]  
　　浙省獨立以來滬杭火車因江浙交界地點車軌拆斷不能通行迄已旬餘尚未修復茲悉已經雙方磋議允將兩面防軍各行退守均以保衛商業維持治安爲宗旨兩不相犯不致發生衝突故滬杭車站鍾局長飭工程車務等員趕將通車路線修整不日即可實行通車滬上各商行聞此消息已將運往杭嘉禾等處之貨物如米麥雜糧等向轉運公司接洽以待報關起運矣 
　　另一訪員報告謂昨有浙友來述滬杭車軌自嘉善至楓涇一叚被毁後交通隔閡商務阻滯杭總商會以是路關係兩省商務影響甚鉅若不亟籌修復何以便行旅而利交通爰懇請浙都督咨商滬護軍使迅飭路局勘修並分别專函楊護軍使滬總商會路局等處請予照准旋得鍾局　函復軍署謂遵電交通部一俟核准即可修築故滬杭之路想不日間即可通行也 
[吳淞砲台防範之嚴密]  
　　吳淞要塞砲台爲長江第一重門户軍事家頗爲注意茲聞日來因受江陰砲台獨立影響有各要塞聨絡一致行動之謠故某方面已加緊防範於昨日起　各砲位一律派人輪流防守並將砲門暫行㧞除由派員存　臨時亦可立即裝用云 
[防線内禁阻行旅]  
　　現駐　　之十三十四十五十六等團部長官以戒嚴之時防範益宜注意爰於前日通諭各該管所派龍華馬路巡查站崗軍人如遇疾駛而來之汽車乘有洋人者應即勸止不得駛入防線以内若在深夜見係形跡可疑者務須盤詰禁阻往南以昭嚴密 
[取締小店又及茶肆]  
　　淞滬警察廳徐廳長以各茶肆實爲匪類藏匿之處故於前日飭令城内外並浦東閘北等處各區署警正警佐轉飭各長警傳諭各茶肆自即日始每晚以九時爲限一律收市一面再派偵緝隊留心調查以免匪徒匿跡 
　　淞滬警察第一區署警正董希賢因現在地方謠言四起恐有匪徒等乘隙搶攫妨碍治安曾經禀報徐輔洲廳長將各小店嚴行取締先從小烟紙店老虎灶茶肄爲入手查察業已出有佈告（原文曾紀昨報）茲恐未盡周知爰特派警傳諭俱限三天内各覓保證具呈切結備查並飭所屬各分駐所警佐一體遵辦先將境内所有之老虎灶及小煙紙店若干家店主何人房主何人分别註明呈報以憑轉呈徐廳長查考 
[傳諭工人聞砲勿驚]  
　　滬南軍廠近因日夜趕造軍用物件工匠人數甚多昨日各廠委員傳諭各工人如在工作時際偶聞砲聲勿得驚懼云云據聞因今日（二十四）爲耶穌復活之期須鳴砲致敬又有謂係試砲者衆議不一未知孰是 
[法租界防務仍嚴]  
　　法捕房石總巡前以各探捕晝夜勤勞已甚本埠防務稍鬆故傳諭各探捕輪流休息以資體恤近日華界又謠言蠭起而界内亦有炸彈爆裂案發生故仍須繼續嚴防遂飭令通班各探捕照常持械不分晝夜分往斜橋十六舖民國路華法交界各要隘嚴行巡邏並諭各探隨時密查炸彈來歷以明眞相而保治安 
[龍華鎭藥舖被封]  
　　本邑西鄕龍華鎭自護軍使署造成後軍法科及覊禁人犯之拘留所均已遷駐在内且因製造分局亦在該處儲有軍械故防範頗爲嚴密除原駐步兵十五團全團防守外另添騎炮二營駐紥使署近側藉以保衛而黨人亦因該處重要頗爲注意前日（即二十二號）軍署察悉該鎭某藥舖内爲黨人密設之機關部遂飭兵士入内搜獲危險品甚多并聞有牽涉軍人情事現該藥舖已經發封正在澈底究緝 
[炸聲驚散遊人]  
　　前晚九句餘鐘公共租界湖北路浙江路口忽有極大之炸聲發現一時聲聞四遠其時樓外樓遊人聞聲紛紛下樓附近店舖疑有人抛擲炸彈咸生恐慌該處站崗印捕亦疑發現炸彈飛報老閘捕房捕頭立飭中西包探往查毫無影響地上亦無痕跡或謂電線擊斷或言車輪橡皮爆裂一時莫明眞相該探等即據情回禀捕頭核示 
[婦人被人戳傷]  
　　住居北海路仁壽里伶人劉寳珍之妻徐鳳珍於前晚十時出外購物甫至里口遇一少年突出利刃將氏身上猛戳六刀逃逸該氏受傷倒地經其夫得悉以匪徒攔刦不遂持刀行兇等詞報告老閘捕房捕頭飭將受傷人車送仁濟醫院醫治並以該氏頭上及指上金飾俱在必非匪徒攫物行兇當係另有别情諭飭中西包探查明眞相趕緝兇徒解究 
[縣敎育會常年會紀事]  
　　昨日上海縣敎育會在也是園開常年會并選舉會長職員會員到者百餘人於午後二時開會首由正會長吳懷疚報告該會一年内所辦之事約有三端一辦過全縣第二次小學成績展覽會其成績比較上次注重實用另有報告册可閱二組織小學敎育研究部問答案辦過三次三由縣公署委託籌辦公共體育場現將告成於署假期内可開辦等語報告畢遂以記名投票法先舉正副會長開　後檢點票數以吳懷疚得六十八票爲最多數賈季英得四十九票爲次多數仍當選爲正副會長次舉職員二十四名以丁熙咸李宗鄴朱斌賈豐芸姚文枬楊嘉賓錢允中李味靑李然昌曹檩高世良奚安齋孫維熊趙徵麟朱瑞基李默非曾公冶朱光熊陸松蔭何煥其金　甫樊書瑞朱煥顧乾元等得票最多當選選舉旣畢遂散會時已四句餘鐘矣各項職員俟另行擇日再開推舉職員會由各當選職員公同推定職務分别擔任 
[調查寄吾氏牌號之烟膏店]  
　　公共租界廣東路（即寳善街）九江路（即二馬路）兩處寄吾氏烟膏店因專買波斯私土（按此土性質最劣）與料子煎成烟膏混售漁利業經中國禁烟驗銷局曁江海關與英美工部局查悉化驗土渣有碍衛生且違禁烟條約並偷漏關稅禀由公共公廨轉飭捕房將該店主潮洲人范季吾傳至公堂經中西官訊明判罰銀五千兩並吊銷照會在案茲悉禁烟驗銷局與英美工部局衛生處對於寄吾氏牌號各烟膏店甚爲注意以該店等旣冒牌號其用土煎膏諒必仿照范寄吾之法似此不但有碍吸者衛生且與關稅及烟禁前途兩有妨礙因仍照請捕房調查凡寄吾氏牌號各烟膏店每日門售烟膏若干銷土若干是否與衛生合宜并不准購用各種私土以冀上海所存印土早日售罄而符禁烟條約 
[徐廳長晉謁護軍使]  
　　淞滬警察廳長徐國樑昨晨赴護軍使署面陳近日地方情形會談良久始行告别 
[漕溪路口設立雙崗]  
　　本邑西南鄕漕河涇地方警察第四分所因現値地方不靖防務吃緊轄境内淸溪路一帶與徐家滙路斜土路及蘇杭接軌鐵路均相速接實爲衝要之區特於漕溪路口設立雙崗一處以防疏虞並建設崗亭一座俾避風雨計需工料費十餘元昨已開單呈報警察所鑒核矣 
[楊護軍使諭備縣志]  
　　松滬楊護軍使以近來防務緊要所屬之松滬一帶佈置防軍事宜與地圖有密切關係故松江縣及上海縣之縣志亟應查閱以資研究昨特諭飭松江上海兩縣知事迅將縣志地圖置備呈案以備查考 
[救濟婦孺會遊覽大會紀盛]  
　　中國救濟婦孺會開遊覽大會一節曾誌報端前昨兩日（廿二三號）續開第二次大會第一天到會者約二千人其順序如下（一）報告續會主旨由田　民君登瀆略謂本院留養被拐婦孺自開辦迄今已有一千餘名除資遣外尚有四百餘名留養院中前日開會曾經佈告但此四百餘名婦孺家屬住址多不明悉資遣無從而來源又復不絶長此留養經費浩大殊難支持茲將留養婦孺十歲以下一百多名用銅版印成五千張除函請各省各埠張貼外敬請到院遊覽諸善士遇有被拐之家令其到會取據來院認領等語（二）來賓演說有陳君繼武畢君雲程裴君雲卿徐君次竹吳女士慕湘等均洋洋千餘言茲將陳君繼武之演詞略載如下陳君略謂留養院内部編制之完善係屬有目共賞而鄙人不得不爲諸君說明者留養院係積極的慈善機關與别項之施粥施棺施醫藥等消極機關不同留養院對於被拐婦孺有家屬可查者派員送回完叙其功已屬不小其無家屬可考者如在未成年之前敎之識字讀書旣成年之後分别材能敎以種種實業俾出院後足以自立不至爲社會之遊民則其功不止救濟被拐婦孺個人之生命且爲國家政治上增許多之幸福云云）三）留養女孩跳舞（四）留養男孩唱歌（五）西樂科奏樂至六句鐘來賓始行陸續散去第二天因有小雨來賓祗有六七百人所有順序與第一日同惟多華童公學童子軍奏技一節其所奏之技（一）救火術（二）施救投河自盡法（三）單刀段旣屬敏捷而精神又甚煥發觀者均鼓掌稱許至六時半來賓始各分道散去聞該院以明日（二十四號）爲江灣萬國體育會賽馬之期遊者必衆因將遊覽之期寛展一天以供諸善士之遊覽云 
[尚賢堂開會紀事]  
　　昨日爲耶穌復活節（俗稱外國淸明）法租界尚賢堂敎務聨合會於五時開會是日天雖陰雨來賓尚衆先由南門外淸心女學學生十五人撫琴唱歌次由德國禮拜堂學生唱歌再次由德國禮拜堂唱詩班生十五人唱詩誌樂一時歌時迭唱聲韻悠揚歌畢由李佳白博士演說眞宰有與人以復活之權能以喚起世人之希望合座掌聲雷動比及散會已六時餘矣 
[崇明同鄉擬請籌辦春賑]  
　　上年浦東一帶因受風災秋收荒歉飢民載道値此靑黄不接籌放春賑實爲目前要政茲聞旅滬崇明同鄕以沿海各縣現均紛紛籌辦賑務獨崇明寂無所聞且聞縣境因飢民孔多盜賊四起擬函請該縣知事速辦春賑以謀地方之治安云 
[地保擅行蓋戳]  
　　西北鄕曹家渡附近因値滬寗滬杭火車接通軌道之處地價爲之飛漲而該處二十八保四圖地保徐華輝凡遇民間賣買田地竟敢私用白契擅行蓋戳茲爲上海縣沈知事查悉飭更將徐逮案訊供明確從寛判令斥革再罰洋一千元押候呈繳開釋 
[淸理官產處之批示]  
　　淸理江蘇官產駐滬辦事處昨日發出公民徐少江禀批云查民業地畝向例執有田單及歷年承糧之印串爲斷該公民禀稱上邑二十五保六圖能字圩第九十號祖遺基地田單早經遺失又未粘呈歷年糧串率請保全遽難照准仰候飭傳該圖編書地保查明禀復核辦並限該公民於三日内將糧串送處陳驗逾限即行充公召變毌得自誤此批 
[匪徒攔路攫洋]  
　　前日有鎭江人貢某手持皮袍一件在大東門内彩衣街某當舖質洋六元數角而出行至姚家弄中忽來匪徒三人上前將貢軋住行兇當將其洋並衣袋内銅元二十餘枚一併攫去貢情急追上扭住一匪被其推跌倒地碰傷頭額血流滿面該匪等始一閧而逸 
[西人自戕]  
　　昨晚八點時有某洋人在法新租界善鐘路空地上不知因何事故用手鎗自戕法捕房捕頭得悉立即前往驗看 
[警察廳招領男孩之示諭]  
　　淞滬徐警廳長昨發公示云照得本月十八日有迷路男孩鳳增即福興一口在西門城内迷路據稱年五歲家住法租界洋涇浜地方父做衣裳爲業母業洗衣現由本廳收送普育堂寄養仰失 
[查獲被拐女子]  
　　　行鎭姚家宅鄕民姚如堂之女姚敏珍現年二十歲許字王　才爲室尚未成婚此次該女忽被　糖之金桂根設法　拐來　爲警查獲拘送地方廳前日經堵樓推檢各官開庭研訊後　　桂根監禁六個月姚敏珍押候傳伊父來案具領 
[傭婦不認誘拐]  
　　楊國珍家之使女生財日前脫逃無踪嗣爲楊查悉係傭婦金郁氏所勾引爰禀控淞滬警察廳將金郁氏並　保該氏之朱沈氏沈阿正等一併拘案訊供不認該廳以該婢尚無着落案關刑事於昨日備文將一干人送至地方檢察廳訊究 
[法公廨研訊拐案]  
　　法捕房包探前至同華輪船查緝拐匪詎有周梅卿（即周海卿）借同黨何富生張季昌等上前將該探攔阻不許上船故將周等拘解法公堂訊悉周拐得糼孩一口寄藏於王張氏家中判令管押候將小孩吊出再行訊辦在案旋由包探將小孩與王張氏提到昨解法公廨請訊張氏供小孩現祗週歲於上年冬月由周海卿抱來言係親生之子因母乏乳故托婦人代爲乳哺每月酬勞洋三元是否拐來婦人毫不知情求宥周供民人因乏子嗣出洋若干元向某姓購得糼孩一口爲子原係妻子自已撫養上年冬月因有事回籍故每月出洋三元暫交張氏寄養並非拐來是實何供與周朋友日前周向包探攔阻時自知不合挿身多事求宥張供雖與周同伴並未帮同攔阻求宥聶讞員判周海卿押一年何富生押九個月張季昌押三個月期滿一併逐出租界一年張氏無干開釋小孩送堂留養候父母認領 
[警察捉賭]  
　　南市第一區警察署巡長顧恩祥等查得十六舖裏馬路源成水菓行内有人聚賭回報董警正帶同警察前往該行捉賭當場拘獲賭徒錢瀛洲趙永山陳來發翁寳山等四人搜出鈔票及大小洋銀共百餘元連同賭具一併解署由董警正問明屬實從寛飭各罰洋十元開釋賭具銷燬 
[法捕房押送賊贓]  
　　法租界捕房捕頭昨日備函派探帶同小竊鈕扣仔及在浦東碼頭所竊贓物小麥一小袋押送至南市第一區署請爲就近發落當由該署將竊賊拘留候懲贓存候失主具領 
[包探查獲竊賊]  
　　王阿三竊福建路六百五十七號門牌周雲隆家衣物昨由包探將王查獲拘入捕房捕頭飭押候查明有無另案解廨訊究 
[核判被告不服判决之懸案]  
　　費潤生控徐貴祥抵產糾葛一案曾經公共公廨於西曆一九一四年四月十四號斷結因被告不服判决延律師聲請公堂准予上控　諭將所斷每年租洋二千二百元繳存公堂俟上訴機關成立准予上訴在案茲悉上星期六原告延婓斯律師投廨聲稱此項租洋已繳存公堂二年上訴機關尚未成立要求開示限止並將存案之方單給還中西官核供着再繳存租洋一年所有存案方單准先給還至存案租洋應俟上訴機關成立後再行核奪 
[收買遺失鐵路股票之被拘]  
　　張廷記因收買黄雪濤所失江蘇鐵路股票被探　悉將張拘入捕房奉飭押候傳同原告於美領堂期解究 
[兩案均限一個月繳洋]  
　　董文卿在英公廨控黄祥開不理擔保欠洋八十元又林福記控甘瑞裕不賠傢生價洋一百六十元等案由廨訊判分别交保候訊在案前日午後經王襄讞與美郭副領事提訊明晣判黄與甘各交原保限一個月繳洋料理如違提追 
[理淸欠欵准予銷案]  
　　鄭鶴年因不理美商兜安氏西藥公司欠銀被控公共公廨出單飭傳到案判交二百元人洋並保候訊在案茲鄭業已將欠銀如數向原告理淸故於前日午後由王崧生襄讞與美領郭君提訊原告投案訴明前情請求免究中西官得供以該被告旣已料理應即照准將案註銷 
[覆訊私收客賬案]  
　　吳淞路二十號門牌氷鮮行主唐愛廬在公共公廨控經理人王炳生私收客賬　一千餘元一案由捕將王拘解公廨訊供收押候補傳人證再訊在案上星期六公廨王襄讞會同德師副領事復訊原告延斐斯律師上堂譯訴前情並稱所有見證今日尚不 
 
 
 

Page 11

 
 
及到堂等語訊之被告不認私收要求交保中西官核供會判被告交一千四百元人洋並保候訊 
[懇請給還墊欵]  
　　閘北淸潔稅現經工巡捐局另行招商投標以陳傳發每月認繳二千零零五元爲最多數得標承充已見前報茲悉前辦商人朱福年前日曾具禀朱局長懇請給還墊欵某措詞謂該商接辦時因先辦閘北淸潔之陳賢慶在前淸時被巡警總局姚局長取去保證銀一千兩及墊繳建築坑厠費洋四千元均由該商籌欵墊還今旣接辦有人應請如數給還俾免貽累又陳商所置之坑桶當時作價五百元收下亦請諭令接辦人收頂云云 
[限期繳還土價]  
　　陳德生投法公堂控稱商人有川土四十六兩於上年十一月間由季玉明經手售與李幹才計洋二百二十元當時因無現洋由李出立期票約於十二月二十八日還洋到期向收李避匿不見至今始行見面向索不付求請訊追李供票係某公司所出商人不過簽字而已可否向該公司訊追聶讞員判人銀兩保限一禮拜繳洋 
[雉妓拉客違章]  
　　雲南路三百六十三號門牌雉妓蘇媛媛陸陳氏又雲南路三百零二號門牌雉妓沈老三西天津路三十九號門牌雉妓花桂香王老三均因深夜在途拉客違章被捕查見先後拘入捕房奉飭轉送公共公廨押候訊罰 
[馬夫駕車疾駛]  
　　馬夫錢阿寶梁金生在南京路等處加鞭疾馳由捕查見以其違章一併帶入捕房由捕頭諭令存洋保出着自赴公共公堂候訊 
[泥水匠跌傷]  
　　泥水匠徐小桂孫根生二人昨在海寗路王慶記作場工作均從高處墜下受傷甚重由工頭擡送同仁醫院醫治 
[美租界捕房瑣事]  
　　竊賊張阿江昨日行竊某姓之小車一輛被哈爾濱捕房華探葛祖元查獲拘禀捕頭詢明懲辦 
　　昨有車夫李順發張阿三等在吳淞路因車資分派不匀互起衝突由捕拘入捕房聽候訊理 
[謝劵]  
　　上海中華基督敎會附設之郇光女學校訂於陽曆四月二十九晚假靑年會殉道堂開同樂大會延請約翰大學正樂社中西音樂家合奏西樂粤僑勉進體育會新劇家合演滑稽警世劇昨承惠贈優等劵一紙書此誌謝 
[氣候報告（上海徐家滙天文臺天氣測候報告）]  
　　已過者之報告四月二十二日中國東京（越南）問有低度日本北部反旋風勢力漸增中國天陰而暖全海濱有方向不定之凉風且有烟霧二十三日日出前上海有濃霧微有西南凉風天氣甚潮濕二十三日下午四時前二十四小時内上海氣候温度至高六七·一至低五九·五去年同日至高六○·五至低四四·四 
　　未來者之推測二十三日下午四時三十分豫測天氣暖而潮濕漸有晴意 
雜評二 
[江蘇之憂（訥）]  
　　浙江初獨立蘇民大恐未幾而兩省有各不派兵之約蘇大吏有中立態度之表示僉以爲表示中立者表示之第一步也民心乃大安未幾民軍起各縣紛紛獨立民心又大恐以爲不動自上而動自下上必不允也乃寂然久之不聞有派兵進攻之舉對於要求獨立之黨人優待而婉商之民心又大安以爲上下之意見幸無參差庶幾可免於戰禍矣不料昔之取放任主義者今忽一變而爲嚴厲主義蘇則驅拿黨人吳江則派兵攻討各處之躍躍欲動者則嚴加防遏民軍方急激進行而官廳竭力抵抗兵禍於是又恐不免矣此今日蘇民之所憂也 
要件 
[某君再致浙江獨立諸要人書]  
　　前書載諸滬上各報諒達公鑒浙江獨立而後對於省内秩序井然莫名欽佩而對外則始終未發一方雖呂公望君率其所屬文武官員有一通電又呂公望夏超張載揚周鳳岐等二十五人有皓印電然前者不足以代表全省後者僅爲私人之署名雖足以表明諸君之態度而就普通法理言之不能認爲有效至於屈映光巧印之電似可以代表全省矣然署名仍爲屈映光之私人且細讀全文並無（都督）兩字又曰（本日上午正式就任）不知其所就之任巡按使兼總司令耶督理軍務耶抑諸君所推舉之都督耶令人無從下斷總之二十五人之皓電旣不能認爲有效則不足以證明屈映光之爲都督屈映光旣始終不言都督則發言資格仍等於私人且其電中所陳有二大病一則不簡直主張退位二則以獨立與未獨立各省混而言之屈映光之態度至今未明於此可見旣稱獨立則對内固要對外尤要豈容以游移兩可之詞使各省見疑授袁氏以隙鄙人言此决非感情作用惟爲浙江計不敢不言幸諸君再進而敎之 
來函 
[蘇州總商會來函]  
　　敬啓者閱四月二十二日貴報載有蘇滬商會之關切一則内稱上海總商會昨接蘇商會快函徵集意見云云查敝會並未發有此項快函當係傳聞之誤相應函請貴報更正爲荷　蘇州總商會啓四月二十二日 
[馮丙然來函]  
　　敬啓者不佞自鄞縣縣議會取消後蟄居鄕里一切世事久不與聞昨見貴報新聞欄内於本省獨立通電内推舉都督列有鄙名不勝駭怪杭市相距四百餘里身非彩鳳何來雙翼實爲背揑毫不知情伏請將此函登入來函一門以昭信實是所至禱馮丙 
然啓 
 
 
 

Page 12

 
 
   
 
 

Page 13

 
 
自由談 
塵餘觚剩 
[褚復生] [  山陽宋焜]  
　　褚復生上海人精槍法横矛飛舞旋轉如風名曰四平槍當其舞時雖數百人莫能近也隱居滬瀆不輕以技示人人以其謙和易近亦稍知其負絶技焉同時有張獨骨者自恃其力横行鄕里甚至刧掠商旅無所不至衆人恨之刺骨乃求計於復生復生命與張獨骨相識者設席延之褚亦赴焉獨骨不知褚之精於槍法也乃使酒駡座拔劍起舞旁若無人褚亦起立以食箸一輕輕點其 
額曰勇哉壯士天下無敵矣然吾等文弱見舞膽怯子盍坐而言乎張遂坐終席不發一言褚亦默無一語旋張興辭去衆謂褚曰以君負奇技何不與獨骨一交手爲吾等除害乎褚曰已除之矣衆不信旋聞市人喧傳張某額部靑黑死於道旁衆始駭服叩問其故褚笑不答蓋褚用箸點張額時已運神功中其要害故一二小時後傷傳入骨而斃命也其技亦神矣哉 
詩選 
[步訪道一松江城西有作] [  鵷鄒]  
　　攬物縱天機即之無不可肩摩　擊中著此浩浩我水居美新霽霜氣沈魚罟風塵歎回首倦翮還欲舉陳髯昔相見望望鬚眉古蹤跡誰更念握手春申浦茲來復何爲　瘠犯塵土出處會有定攀繫我未許懷哉王良徒碌碌安足數 
[七夕園坐夜歸同菑叟] [  黄節]  
　　雨後明河淡欲流病餘不覺已成秋萬鴉頓盡成寥廓衆女方憐託蹇修巧勝向人終奈　夜涼如水可無遊車行漸亂歸時語稍惜宵眠且自休 
詞選 
[轉應曲] [  傅專]  
　　朝暮朝暮苦把佳期虚度知他解憶儂無書去難緘淚珠珠淚珠淚腸斷别來情事 
　　人瘦人瘦不道消愁有酒耽愁盡日昏昏爲怯西風閉門門閉門閉難遣此時情淚 
[點絳唇]  
　　一葉飛紅憑他寫就相思句天涯幾樹搖落隨風雨倚盡高樓不見人歸處斜陽暮安排箋楮分付征鴻去 
[虞美人]  
　　良緣倘覬天排定醫可心頭病一春無信又深秋纔去心頭依舊銷眉頭銀河斜掛秋星小雲帶輕風裊晚寒還與警宵眠往事思量有淚瀉如泉 
[醉花陰]  
　　過盡斜陽天欲暮風緊搖山樹黄菊可憐秋獨抱幽芳正省霜枝苦重來莫問消魂處早被前番誤苦恨夜來風吹雨吹寒不解吹愁去 
海外摭奇 
[美國製潛水艇]  
　　美國有歇路辣地獨者始發明潛水艇世已知之美政府前與西班牙有事遂用爲戰具其艇長五十五尺横十一尺僅載本兵六人艇頭裝置水雷可以空氮力發射百斤綿火藥相距六里可達力部具大炮水中發之至五百碼可謂軍中利器也 
[飛機與飛艇之競爭] [  蓮]  
　　前歲八月間德國陸軍少佐魯爾博特氏乘最新式之卜多特式飛行機與陸軍飛行協會所製之爾羅氏飛艇在伯魯尼地方爲空中之競爭頗著成效其競爭之方法首出飛艇昇高至千六百米突魯氏始操飛機垂直上升十五分鐘時高亦如之兩方距離約五十米突飛艇先向逆風駛行飛機自後追之翱翱空際二十分鐘後飛機之速力愈增距離飛艇僅十餘米突飛艇乃下降至四百米突飛機亦隨之而下復各爲環轉之翔行繞場一週而畢此舉不僅可知近來德國空中之獲勝實開世界空中戰爭之生面也 
小說一 
[賴胷自述日記（二）] [  新]  
　　十二點鐘前之十分鐘予已至外交署中予時喬裝爲一侍者云是以書致麥歇瑪生者署中人殊不之疑任予上樓予行至樓梯之半遂止不前遙見十步之外即爲瑪生私室之門時方深掩既而忽有喧噪之聲起自樓梯似爲兇毆於是樓上諸人盡出問故予乃避身暗陬以讓人之過已而瑪生之門亦闢其人尚爲少年眉目疎秀一手尚握鵝毛之筆亦匆匆下樓而去乘此一隙予乃立掩入其室則見案上果置有公牘一紙其旁更有副本抄寫纔竟墨痕猶濕予略不躊躇立併取懷之又取空摺數紙亦併懷之蓋此種空摺爲用最大恐將來藉以產出者猶不止四百法郎也予旣得手恐瑪生遽歸事敗乃立返身下樓直出大門時諸人方往觀爭毆乃一無阻者予不禁自慶知此事徼倖成功矣 
吾爲此事至秘密無倫即予僕薛魯亦未嘗與之一言在理吾事實不當隱之吾僕蓋吾初傭薛魯時固嘗與約彼能爲吾僕初無勞薪但主吾所得欵佣金五十分之一此法吾二人實兩之得其便利但今者之事初未嘗有利於彼且四百法郎爲數甚微故不願彼再沾餘潤乃不復告歸時薛魯見予化裝爲侍者之裝甚以爲異但亦不敢問蓋知予故態凡事恒自任不好人問問則必怒而其佣金失矣休息有頃乃令薛魯往備午膳予則乘此空間遂將公牘内容細續一過乃知此牘實爲魯意十八與奥王最近所立之盟約將以阻碍俄羅斯丹麥在波羅的海之權利者由此以推則彼查理士者必爲俄羅斯或丹麥所使特來盜此文件而其酬勞當猶不資彼查理士者特用我爲倀耳我冒萬險而彼則坐享其成吾愚又孰甚念至此乃思有以增進我之權利者且知薛魯時必方在竈下牛飲一時未必即至乃即取適間所得空摺抬筆砑墨依公牘格式將其所載謄寫一紙予於字法本研究有素尤能仿摹筆跡所書竟與原本一無差異書竟頗自喜回視時計則已鐘鳴兩下矣（未完） 
小說二 
[俠情小說紅蘩蕗别傳] [  天虚我生]  
　　第三十三章 
　　亞猛默坐火爐之次一手執白拉根内所授之函蓋已默誦至第三次矣其辭曰 
舒勿林告我謂我實爲我最親愛之友所賣其意蓋欲使我更增一番忿怒用爲窘辱然我絶不罪汝蓋以友誼與愛情敵友誼實遠弗逮愛情且汝以書誘我乃亦實逼處此初非汝之本心也吾知汝於事後追悔必深汝近來無形之苦痛吾知較我之被凌虐爲尤甚矣吾於每夜在獄窗之外聞汝躡步而行心輙爲汝忐忑不寗今吾特以一事托汝即求汝助我出獄也此事萬險非君莫屬在理吾不當以此凟汝蓋我當初曾向諸人立誓决不願以同伴性命易我危險但今者之事實與從前不同盖汝我皆爲地獄中人設我不得出則汝亦未必能自脫故不如我先出險然後再出汝於水火中也汝得此書後可移住十字路俟吾得有機會當即馳書與汝汝必照書而行且以書中之言授汝姊或安特魯裨得共謀進行汝毌再誤勉哉勉哉吾知汝必有以助我也 
　　亞猛一讀此書則其感激之心必與愧悔交併而起自念如此罪惡而紅蘩蕗竟不深責且猶加以重托則其度量之大又豈他人可與比擬故良心中不期油然生感自跽於地向天懺悔併爲紅蘩蕗祝福祝已覺宿疚盡釋精神爲之一振白浪琪亦姗姗入室見亞猛已稍活潑以爲必馬史格尼爾慰藉之功心中乃竊感且與亞猛欵欵作情話數日以來亞猛迭遭憂患神志頽喪如入老境至此始復少年忽念馬史格尼爾曾約其往鐵闌干路恐勞久待乃别白浪琪欵步而往時馬史格尼爾方自跨龍路歸安特魯已引諸人出城故僅夫人在室見亞猛至喜曰亞猛汝來耶吾夫函中作何語哉亞猛此時亦不復隱遂述以告馬史格尼爾聞其末後有以助我之語乃點首曰亞猛吾知汝亦必有以助柏爾西也旣往之事吾亦不復汝責汝其自勉夫人言時微露笑容彼蓋知白拉根内之爲此函不但慰亞猛亦並慰已使知白拉根内對於亞猛不第不念夙眚且猶加以深信也 
 
 
 

Page 14

 
 
[謀得利洋行]  
上海英大馬路東首樓上發行所分設大馬路抛球場西首茂德利内奉送鋼精唱戲針可用五百次不壞 
新到唱戲機片　馮子和梅龍鎭　孟姜女　探寒窰　小達子風波亭陸菊芬　打花鼓　小上坆　紡棉花 
京調小曲灘簧甚多專辦軍營樂器洋琴風琴 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[廣同昌]  
經理青島皮酒 
本號開創垂三十餘年專運廣洋雜貨罐頭食品各式洋酒行銷各埠歷有年所價廉物美誠信無欺久蒙各界推許遠近交稱近爲推廣營業起見經理老牌青島 
皮酒此酒性質平和氣味濃厚久矣風行海内膾炙人口銷路之廣爲滬上各皮酒之冠無論四時宴會在所必需若逢長夏消閒更宜常備倘蒙　貴客購辦零躉批發格外公道以副惠顧諸君之雅意德律風三三九五總發行所棋盤街廣同昌號佈告 
[尅煙外海竒藥]  
戒烟雪垢丹係南洋爪哇疾毒社之靈藥行銷以來名振海内服之斷癮之人月以千計際此租界二次抽籤巳過一年之後雖租界亦無土可購况土價之大十倍於白銀我同胞何苦將辛苦所得之金錢消毁於喪身敗名之場實爲可痛也盖戒烟以擇藥爲最要雪垢丹有百利無一弊之靈丹爰舉其功效特妙之處列下（一）雪垢丹能戒數十年老癮服後精神暢足比吸烟時尤覺淸快毫無减食委頓之弊（一）此丹曾呈江蘇全省巡警總局醫官化騐確無一切毒質認爲戒烟最王道最靈妙之藥（一）此丹内含一種補精效力非中外舊藥所有凡遺精斵喪一切因虚因病上癮者俱能癮病同除（一）此丹服五日癮漬漸化不吐不瀉最速者十二天斷癮（一）此丹之奇不論寒熱　質各藥戒之不斷者雪垢丹服後無不如願以償永無反復再癮之虞價目每瓶樣袋大洋一元大元三角○並附安睡藥耑治通宵不寢心煩○躁亂服之神效價洋每袋二角上海老垃圾橋南首洪德里南洋夏新公司 
[津浦鐵路開車時刻表]  
由天津開至浦口 
津總站　下午一點（尋常每日開浦口止）上午五點三十分（每日十一次慢車濟南止） 
西站　下午一點二十一分（尋常） 
上午八點二十一分　（五次車）上午五點五十六分　（十一次車） 
滄州　下午四點三十分　（尋常） 
上午十一點四十八分　（五次車） 
上午十點三十分　（十一次車） 
德州　下午七點三十八分　（尋常） 
下午三點十二分　（五次車） 
下午三點四十九分　（十一次車） 
濟南　夜十一點零一分　（尋常） 
上午七點三十分　（每日七次慢車徐州止） 
下午三點十分　（每日十三次慢車兗州止） 
泰安　夜一點二十八分　（尋常） 
上午十點零九分　（七次車） 
下午六點零六分　（十三次車） 
兗州　夜三點五十九分（尋常） 
下午十二點四十五分（七次車）　 
上午六點四十五分（每日十五次慢車徐州止） 
臨城　夜六點五十五分（尋常） 
下午三點三十六分（七次車） 
上午十點十五分（十五次車） 
徐州　　次早九點二十三分（尋常） 
上午六點（每日九次慢車浦口止） 
下午一點四十五分（每日十七次慢車蚌埠止） 
福履集　上午十點四十九分（尋常） 
上午七點五十一分（九次車） 
下午三點三十六分（十七次車） 
固鎭　下午十二點二十一分（尋常） 
上午十點零四分（九次車） 
下午六點零一分（十七次車） 
蚌埠　下午一點二十八分（尋常） 
上午十一點五十分（九次車） 
上午五點三十分（每日十九次慢車浦口止） 
明光　　下午三點零四分（尋常） 
下午二點二十一分（九次車） 
上午七點三十八分（十九次車） 
滁州　　下午五點零七分（尋常） 
下午六點零二分（九次車） 
上午十點零三分（十九次車） 
浦鎭　　下午六點十三分（尋常） 
下午七點四十三分（九次車） 
上午十一點四十四分（十九次車） 
浦口　　下午六點二十三分（尋常到） 
下午七點五十三分（九次車到） 
上午十一點五十四分（十九次車到） 
由浦口開至天津 
浦口　　上午九點四十五分（尋常每日開天津止） 
上午六點五十分（每日十次慢車徐州止） 
下午二點（每日二十次慢車蚌埠止） 
浦鎭　　上午點五十八分（尋常） 
上午七點零五分（十次車） 
下午二點二十分（二十次車） 
滁州　　上午十一點十一分（尋常） 
上午八點五十一分（十次車） 
下午三點五十九分（二十次車） 
明光　　下午一點十四分（尋常） 
上午十一點四十二分（十次車） 
下午六點四十八分（二十次車） 
蚌埠　　下午二點五十二分（尋常） 
下午三點二十五分（十次車） 
上午六點三十分（每日十八次慢車徐州止） 
固鎭　　下午四點零六分（尋常） 
下午五點零一分（十次車） 
上午七點五十八分（十八次車） 
福履集　　下午五點四十四分（尋常） 
下午七點零九分（十次車） 
上午十點四十分（十八次車） 
徐州　　下午七點三十五分（尋常） 
上午七點四十分（每日八次慢車濟南止） 
下午二點卅五分（每日十六次慢車兗州止） 
臨城　　下午十點（尋常） 
上午十點零二分（八次車） 
下午五點十一分（十六次車） 
兗州　　夜一點零四分（尋常） 
下午十二點四十一分（八次車） 
上午七點三十五分（每日十四次車濟南止） 
泰安　夜三點五十六分　（尋常） 
下午三點十二分　（八次車） 
上午十一點零二分　（十四次車） 
濟南　次早六點三十分　（尋常）上午九點　（每日六次車天津止） 
上午五點　（每日十二次車天津止） 
德州　上午九點十七分　（尋常） 
下午十二點十三分　（六次車） 
上午十點零四分　（十二次車） 
滄州　上午十一點五十七分　（尋常）下午三點二十三分　（六次車） 
下午二點二十三分　　（十二次車） 
西站　下午二點五十一分　（尋常） 
下午七點十五分　（六次車） 
下午八點十分　（十二次車） 
津總站　下午三點零二分　（尋常車到）下午七點二十六分　（六次車到） 
下午八點二十一分　（十二次車到） 
特别快車暫行停駛其餘各車照表開行 
[黑海慈航]  
戒烟補身 
鴉片烟　毒無匹　受害同胞　苦極近數月　還不絕　等禁淨　無處覔趁早戒　趕得及　戒烟丸　須購吃惜市上　各藥物　名雖好　實無益我藥房　得秘訣　製一丸　最特别藥平和　效獨捷　年輕人　身無疾服此丸　不多日　鴉片瘾　就斷絕年老者　身有疾　瘾又深　勢最急靑年丸　極得益　呑數丸　勝槍吸旣去病　又强力　半個月　亦斷癖戒烟藥　此第一　快購服　離黑籍服法另詳仿單價目大瓶一元中瓶六角小瓶三角（散裝批發另有定章）總發行上海五馬路棋盤街中洋大藥房分售處各本埠各大藥房烟紙號 
[百代公司]  
留聲機器　雙面戲片　諸色音調　一律齊備　唱句眞確　毫無虚僞　金鋼鑽針　不煩更換　機匣華麗　物美價廉　諸君試聽　當知非謬　函索樣本　即寄弗延兼辦影機　影戲新片　電光活動　五彩鮮妍　發電引擎　搖片等件　大小電機　一槪俱全　或購或租　任客自便 
[培元固本秘寳希那明膏]  
此膏係非洲希那明樹根所製功能固眞陰煖胞宮壯元陽延嗣裔該地土人恒樂用之以保眞元視爲神賜秘實後經醫藥家化騐始知含有希那明之精華現經本公司提取其精仿中法騐製成膏功力尤宏於前凡病於陽萎夢遺以及婦女白帶等症一貼此膏無不神騐異常眞所謂培元固本補腎經之秘寳也　每貼價洋一元每六貼五元外埠函購立寄上海英大馬路貴州路口寳羅製藥公司總發行 
[再造共和真的龍涎香]  
時至今日戒烟藥品指不勝屈然藉此抵癮則可若欲以之斷癮則不可蓋以市上所售者無非藉烟膏烟灰諸毒質化合而成又何怪其旋戒旋吃終難斷癮也本藥房主人有鑒于此特出戒烟秘方精選龍涎香等珍貴藥品配製成丹絕不用烟膏諸毒質攙入其中以誤同胞無論烟癮輕重一服此丹無不如限戒斷驚爲神品云茲爲推廣起見自發行日起凡購一千包贈送六百五十瓶購一百瓶贈送五十瓶餘以類推良好機會幸勿交臂失之價目大瓶八角中瓶四角小瓶一角郵局原班回件上海法大馬路興聖東首老成濟藥房謹啓 
[珍光眼鏡首飾公司遷移廣告]  
本公司向在南京路石路西首朝北門面交易茲因翻造房屋暫遷至原址西首四百二十五號照常營業　紳商賜顧請認明本公司招牌庶不致誤　電話四四八九　珍光公司謹白 
[吉房招租]  
坐落法界八仙橋格洛克路八十二號門牌有三樓三底披樓俱全住宅一幢又南陽橋安納金路新造街房弄内石庫門住宅如欲租者由看門領看或至虹口西武昌路春暉里内經租帳房面訂可也 
[吉房招租]  
法租界打鐵浜內水木學堂隔壁新造單間石庫門及二間一廂每幢租洋六元小租不收如合意請與管門人接洽或向打鐵浜大德里管門人領看亦可　　源記白 
[上海中英大藥房廣告]  
本藥房開設申埠已將二十年歷將講求一切逐步進行隨風氣爲轉移致營業之發達近蒙　各軍醫官長各醫院及内地各敎會醫士深加信用不時訂講大批承辦向無貽誤所有外洋道地藥材馳名藥品以及曾經按照騐方配製各藥又凡醫學化學攝影養生各種物料無不精益求精足供采選而本藥房與各主顧交易尙有確可自信之處如下所開　諸君倘需購辦請即臨四馬路河南路轉角本藥房或寄信前來備有華洋文價目可先取閲貨單任用華洋文鈔寫均可照配本藥房無論躉批零售一槪仰攀總期稍酬　惠顧之盛意而已特此廣告曷勝歡迎 
甲招待謙和　乙價目克已　丙裝潢完美　丁包紮堅固　戊標誌淸楚　己遞寄妥速 
[羣益]  
本公司代客買賣并備鉅資收買鐵路股票有期証劵公債票各實業公司股份各銀行定期存單兼做各種押欵均可交易其價格外克己如蒙賜顧請駕臨英大馬路望平街對面德馨里内永鑫里三百零八號面洽可也外埠函詢當班答覆電話一九三四 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
 
