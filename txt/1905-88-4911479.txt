# 1905 - 88 - 4911479

 

Page 1

 
 
[電傳宫門抄]  
　　二月二十九日召見軍機曹志忠 
[論寳蘇局宜停鑄當五錢]  
國家設局鑄錢所以便民也本朝二百數十年中圜法亦旣屢易嘉道時京師以錢價短絀巿間周轉不敷而滇南等省又無銅解京特鑄當五當十錢散之巿廛以濟民用初時民尚便之迨後錢法愈劣私錢日多民皆不肯行用名雖當五當十然購物者仍祗抵二文而回贖田房及當鋪贖物往往因此紏纏詞訟經年不結彼時山西等省又鑄鐵錢民間亦皆不甚通行不久旋卽停止光緒年間今鄂督張香　制　總制兩粤就廣東省用機器鼓鑄錢文其製甚精惟以太薄每百抵尋常錢不過六七十文雖尚通流而亦不能持久總之自嘉道以來錢法日見敝壞廻非如國初之輪廓周正銅質重厚此亦運　遞嬗曰然之理然從禾有砂多銅少惡劣不堪如今日蘇垣寳蘇局所鑄富五銅錢之甚者也夫寳蘇局之所以鑄此項錢又名雖爲維持圜法以濟民困共實則覬覦銅元局之盈餘亦思仿其法以便染指然事必上與下皆得其利始能行之廣而持之久今寳蘇局所鑄富五錢式劣質粗一寓目而卽生厭惡當事者之獲利固優矣其如民間之不能行使何上之人知具然於是出示諭以逼迫之派差役以抑　之巿廛雖勉爲收用而音之啞者質之尤薄劣者不得嚴爲分别非故意挑剔勢所不得不然也又或高擡 
 
 
 

Page 2

 
 
物價以彌補暗中之受虧商務固窒礙良多而小民之受累尤難以言喻蘇垣一處如此他郡之迫令行此錢者其弊可以類推夫當事者之煌煌諭告固謂此舉爲便民也乃非但不能便民而且以擾民夫亦何必多此紛更哉然則爲之奈何曰欲救此弊惟有上憲檄令寳蘇局速卽停鑄蓋自紫銅元通行以來各處頗以爲便利苟能加工多鑄巿上必無周轉不敷之虞若猶以成本稍重餘利無多則可改鑄黄銅元蓋各省所鑄紫銅元銅質大抵皆購之東洋利爲他人所分所獲必較淺薄若黄銅則本國出産尚足以之改鑄獲利必多且黄銅元浙省最先鼓鑄湖南亦曾仿行與紫銅元相輔行使以之購物並無軒輊於其間邇者鄂省又議仿效是黄銅元之鑄造上有可沾之利下無不便之患上卜交益事未有逾於此者也若必以當五爲便則各省亦曾鑄紫銅當五銅元特所鑄不多五都之巿未能常見耳今若改鑄黄銅當五銅元行之亦必能通便蓋其式與尋常之錢法旣異而質又略精民間自無不樂於行使總之圜法一事鼓鑄之權雖在上而能否通行之權則在下苟能精良可愛自無不海宇通行若所鑄惡劣而思以官法强迫之雖一時勉强暫行而弊必不可終極嗟乎國之盛也其錢必精美純良一寓目而如覩博大昌明之氣象及乎國運將衰則鵝眼綖繯觸目皆是自古迄今固無有不如此者然則如寳蘇局所鑄之當五錢不特足以累民且恐因之辱國有整理財政之責者其亦覽此說而亟謀所以變計哉 
[日本不認議和之消息]  
　　二月二十七日東京來電云日本東京領袖各報謂倫敦所傳議和消息皆有摇惑人心之意又謂此等謡言恐係俄國駐外國經理財政之人所散佈以便在法京再募借國債日本當道聲明此等謡言毫無根據現日本之宗旨惟有竭力籌備續行戰局而巳 
[美政府不認調停日俄和約]  
　　二月二十七日倫敦來電美總統羅思勿君調停日俄議和之說現美政府謂並無其事 
[黑龍城俄兵情形]  
　　二月二十八日倫敦來電云日本官塲宣告往黑龍城之日本斥侯隊於二十三日晚與俄馬兵三百人在三城子相遇互相衝突俄馬步兵四千人己向黑龍城而退彼處僅留俄兵二千名英義城及山城子之間糧食甚多吉林及是城間之情形目不並無變動 
[俄軍焚毁火車站]  
　　二月二十七日日本東京來電云滿洲昌圖北却退之俄軍已將高廟子火車站焚燬奉化及白面城之近地有俄雜軍一隊 
[俄艦隊過迫靈姆島]  
　　二月二十八日倫熟來電云俄義蒲格韜夫海軍　督所統之波羅的海第三艦隊己行過迫靈姆島往奇蒲鐵兒埠 
[日本在美國募國債計數]  
　　二月二十八日倫敦來電云日本在美國所募之國債原額係英金三十兆磅現應募者已有一百兆磅矣 
[日專使赴英之關係]  
　　二月二十七日日本東京來電云日本派往德國恭賀德太子婚期之專使將於今日乘德郵船由横濱起程聞回國時將繞道英國然此行與國務無涉按專使曾赴英數次此次重蒞英京必爲英人所歡迎並可使兩國交誼更爲切睦 
[法國欲保守在摩洛哥之利益]  
　　○二月二十七日倫敦來電云法外部大臣突爾揩思在元老院聲言法惟欲在摩洺國保守其利益並無礙及他國利益之意但與各國平和行事而已沿地中海之列强承認法國因愛而其理亞係法屬地自應在摩洛哥有特别之利益並望法能在西地中海切實保守其利益而不礙他國之權利 
[英報紀德皇在摩洛哥情形]  
　　二月二十七 
日倫敦來電云德皇已抵摩洛哥國之探奇盍埠抵埠時岸上砲台及泊於彼處之法兵輪皆鳴砲致敬登岸後德皇援見摩皇之代表人及駐摩各國公使當德皇經過英屬芝蒲拉爾脫時與駐紥彼處之英總督飮宴後又赴極華美之茶會惟爲時巳晚不能遊行彼處之砲台又電云隨扈德皇坐船之德兵輪一艘與泊於探奇盍埠之英戰船偶然相撞英船受傷將在船塢修理探奇盍埠傳來消息德皇在該埠登岸遲延之故係因察出無君黨有乘問謀之事也二十八日倫敦來電云德皇已由芝蒲拉爾脫起程前往滿英埠及南普而思海口英太晤士報謂當德皇未抵芝蒲拉爾脫數點鐘之前某英　先離彼處蓋因德皇曾有礙及英法聯絡之舉動故不願與之相見也譯字林報 
[德報紀德皇在摩洛哥情形]  
　　二月二十七日柏林來電云德皇抵探奇盍埠時摩人頗爲歡迎當時並無意外之事目不德皇巳離摩國前往英屬芝蒲拉而脫矣 
[美總統不願先行調停日俄和事]  
　　二月二十七日柏林來電云美總統羅恩勿君已深明日俄兩國情願議和之條欵但兩國未請調停之前决不先與聞此事 
[法政府並未與聞日俄議和]  
　　二月二十七日柏靈來電云法外部突而揩思屢言法政府並未與聞日俄議和之舉 
[俄决計續行戰局]  
　　二月二十七日柏林來電云目下俄政府已聲明决計續行戰局目下衛隊之後二師團步兵炮兵皆己調出矣課德文報 
[各國擬探詢日本願和條欵]  
　　二月二十七日倫敦來電云聞各國現方彼此互議以便探詢日本與俄情願議和之條欵 
[俄調第四海軍艦隊至遠東]  
　二月二十七日倫敦來電云俄國現已調出第四海軍艦隊將於本月内前往遠 
 
 

Page 3

 
 
東 
[日本嚴查接濟俄艦]  
　　二月二十八日東京來電云日本海軍擬在某處近地卽行預備戰事並擬拘捕中立國接濟俄波羅的海艦隊之煤船及禁止品之船其查緝之地以澳大利亞海道爲更嚴辦理此事之艦皆係日海軍中最速之巡艦艦上一切預備甚爲完全 
[庫頁島及海参威將有戰事]  
　　二月二十八 
日東京來電云庫頁島及海參威方面有極緊要之舉動不久將有驚人之戰事譯太晤士報 
[日俄議和期近]  
　　二月二十九日倫敦來電云官塲中雖皆不認日俄有議和之消息但法京及俄京股分票巿面甚爲稳因可知兩國停戰之期卽在目前矣 
[俄運糧食材料至海参威]  
　　二月二十九日倫敦來電云有火車多輛逐日由俄國起程滿載糧食軍務材料前往海參威以防爲日所困 
[韓國郵政永歸日本管理]  
　　二月二十八日東京來電云高麗巳與日本訂成合同並已畫押將高麗之交際部與日本郵政局合而爲一並將高麗之郵政電線電話皆歸日本永遠管理 
[韓國專使抵日本]  
　　二月廿七日東京來電云韓王所派赴日本恭賀在滿洲戰勝之專使已於昨日抵日本將於二十九日抵東京 
[船廠出售作罷]  
　　二月二十九日香港來電云近得確實消息耶松船廠售於倫敦公司之事巳作罷論 
[水雷傷船]  
　　烟台來信云烟台一帶仍　魚雷時傷船艦前有洋艦偶觸受擊未沈始知其處沈有水雷本月十九日烟台字林報稱有一沙船駛近威海衛之正三島忽爲轟沈竟成虀粉船中裝豆及雜貨甚多船中二十人巳斃其二餘人得别沙船救起又闢士宛地方亦有沙船兩艘裝豆往烟台一前一後時已昏暮前船猶及察見繞越險地並馳告港口之中國各船後者不及審視正觸其機頃刻炸裂溺死三人獲救者六人 
[商部擬整頓川省商務京師]  
　　日前商部致川督公文一道大致謂川省自古稱爲富饒出産最多大半不仰給於他省亟應卽整頓商務以廣利權辰 
[部駁金價京師]  
　　粤海關向例每季購金一千兩解交戸部光緒二十八年以前定價每金一兩准支銀三十兩左右作正開銷惟近十餘年金價日昻歷任監督坐受賠累甚至文榷使因是不能交代囘京迭經陳請加價自二十九年莊榷使視事每金一千兩開支銀四萬四千餘兩至五萬一千餘兩不等三十年每金一千兩開支銀四萬四千餘兩至四萬五千兩不等計先後解過九次共金九千兩共開支銀四十二萬二千六百零二兩三錢九分報銷逹部現部咨來粤以海關報銷金價浮多斷難照准應將解過足金查照時價　部當經院憲發交關務處核議然事隔數年不知如何法也暑 
[外人擬派惠州領事京師]  
　　前者某國請開惠州爲商埠一節現聞某國駐京使臣照會外務部以惠州旣擬開爲商埠勢必派員前往商辦事務近聞某領事將親赴惠州請卽電告該省地方官妥爲照料接待以重邦交暑 
[領事爭權鎭江]  
　　常鎭道准駐甯美領事葛威布君函開美商美利係華商小輪冐掛洋旗本領事槪不保護等因道憲郭月樓觀察乃欲乘此時機將小輪之冐掛洋商牌號者一律收回爰致函英領事譚元君言美領事極爲保全美國聲名辦事又極公正冀以聳動英領事好名之心函中并請英領事傳諭英商如向華商購輪或以小輪售與華商及互相租用等情均應先赴鎮關呈報候稅務司查核非虚始准領牌行駛以杜假冐洋旗之弊詎領事深滋不悅復函謂英商向華商購輪理應報明本領事查核眞僞固本領事應有之權不能旁落如英商以輪租給華商或竟杜賣亦惟有向本領事署禀報銷去英册而已本領事更無飭英商先報鎭關然後出賣出租之理井 
[鄂督札飭銅元出口武昌]  
　　鄂督張宫保札飭江漢關及善後牙釐等局爲驗放銅元出口事據湖北官錢局禀稱竊思鑄造銅幣原以濟民艱而補制錢之不足欲其暢行無滯務籌銷路流通惟制錢向有出口之禁所以杜奸商採辦銷燬等弊今銅幣料省工精不虞銷燬與制錢有别擬請迅賜通飭江漢關及各關卡嗣後無論官商裝運銅元准與出口免請護照聽其自行報明查驗放行以冀暢銷等情到本部堂據此應卽照准除行江漢關道照會稅務司曁行牙釐總局通飭各釐遵照嗣後如遇銅元裝運出口准其自行報明查驗放行以期暢銷毋庸請給護照致多周折師 
[嚴禁屯積大錢京師]  
　　近日京師巿面私錢充斥物價騰貴論者咸歸咎於擾亂巿面之奸商業經五城練勇局五城察院飭令嚴拿私鑄的犯及偷運小錢進城之人復飭錢經紀妥爲大個錢定盤不准以私錢爲買賣並派妥員逐日前往錢巿密查情形旋據覆稱大個錢雖有十二三千上下之盤近日總未開巿推原其故無非因富商大賈屯積大錢以待將來善價而沽坐獲重利因又出示曉諭諸色人等嗣後務將大錢按巿價互相買賣勿得再行屯積倘查有屯積大錢多數不肯出售則是有意擾害閭閻甘蹈罪戻本部堂本察院定必嚴飭練勇各局認眞查確提案究辦訟 
[新安埠塩務仍准商辦廣州]  
　　粤省鹽務將東江平櫃新安香山四埠收回官辦己紀前報兹聞新安一埠各鹽地多有圈入英國新界起蓋房屋者若收回官辦恐成交涉故該埠有仍准商辦之說暌 
 
 

Page 4

 
 
　 
[勸興樹藝九江]  
　　江西農工商礦總局司道通飭各屬廣勸種樹以厚民生略謂耕種勤而後田原之産富樹藝廣而後山澤之利興江西土沃民稠凡於榖類相宜之地尚不致久聽荒蕪唯崇山瘠壤沙磧湖濱廢棄不治者各屬仍復不少雖迭經頒發章程飭催種植而言諄聽藐曠士依然坐窒生機殊堪痛恨合再逆飭并撰告示廣行曉諭各府廳州縣城鄕紳民人等須知南山檀柘鄠杜竹林陸海之饒爲天下最史記請千石棗栗千畝梔茜千樹橘漆千畦薑韮找富皆與千戸侯等故樹藝之利實比田榖加倍况現在 
國家振興農業果能有利必興定見有勞必錄本局前曾刊發定章内載凡種植果木五百株以上雜色竹木千株以上者委員查實詳請撫憲准給爲首勸導紳士匾額一方爲首出力農人各州縣揭榜披紅禮請寵勞若成效逾格者并禀請奬給頂戴似此破格優崇爾等獲利揚名亦更何樂而不爲務相勸勉廣栽樹木培護成林倘有匪棍流氓敢肆戕害就近禀各地方官嚴加究罰不貸遯 
[長崎華商創設學堂長崎]  
　　華人之僑寓日本者其子弟均須入學堂肄業横濱向有華人所設之小學校神戸亦有同文學校惟長崎獨付缺如各華商憾之請於領事卡君綍昌轉禀楊星使爲之提創募集多金遂於去秋在孔廟附近建築樓屋數楹業已工竣於二月二十日開學名曰時中學堂屋宇寛暢可容一百餘人刻下已有學生四十名教習二員一爲浙江陳鵬飛一爲廣東曾舜俞領事與各商董亦隨時監察將來爲宗邦造就人才當可操劵也容 
[蘇垣學務蘇州]  
　　大學堂總教習費太史念慈以大學堂諸生學業程度不一而中學堂諸生中轉有程度較高者故擬定期合兩學諸生統考一次中學堂之優者准升入大學堂大學堂之次者卽降入中學堂武備學堂肄對諸生三年畢業聞效護撫本擬派赴各營差遺習練軍務嗣以正任陸春江中丞蒞任在卽故令諸生在堂暫守候中丞到蘇定議到舊生出堂所遺空額應招新生肄業并改良一切章程均須俟陸中丞到蘇方能定奪轟 
[教習非人鎭江]  
　　鎭江府中學堂教科尚稱粗備小學堂則管理旣不得法教習亦非其人英文體操教習徐松孫西文極淺體操尤一無所知月糜薪水三十千文昨歲則徜徉妓院今歲則徴逐戲園物議沸騰江表清才固自不少誤於若輩良可惜也井 
[督銷局尚未委人蕪湖]  
　　正月二十九日本報紀大通督銷局得江寗來電委馬漢卿觀察接辦兹悉並無是事刻下此差尚未委人當時傳聞失實之故爰另有江甯馬某電告前鑽營是差之曾廣祚被參事遂致巿肆傳言謂馬漢卿觀察已得是差也容 
[回任述聞松江]  
　　婁邑尊黎子新大令瓜期將屇聞省憲有飭正任屈吉士大令囘任之說然尚未見明文也賞 
[文武官俱令久任廣州]  
　　文員署缺一年期滿例應更換現聞岑雲帥飭令藩同如署事人員勤求治理者不必遽行更易俾於民生有益又武職除年老劣跡以及捕務廢弛者卽由各營官隨辦禀請撤叅外其餘緝捕勤能之員亦不准遽易生手以資熟手來 
[派員分抽繭捐杭州]  
　　兩浙蠶汛時向有洋商分赴内地收繭數甚浩繁應在内地完納之捐本有專章兹因節近清明蠶務將興藩憲翁方伯因派員分别設局前往開辦兹將銜名錄左海寗郭剌史維銘諸曁金大令甌嵊縣宗大令彭年上虞程大令銘敬新昌楊大令鍾俊長安鮑大令步瀛海鹽增大令春武康周在令錫康德清胡大令善仁烏程汪大令祖述會稽周大令大輔蕭山謝大令希傳秀水徐大令兆麟富陽王大令樹藩分水沙巡檢炳鋆新城潘府照誦輿餘姚蔣縣丞福昌仁和吳縣丞曾衍臨安蔣府經壽昌嘉善王巡檢樹藩平湖田從九國憲嘉興朱縣丞瀛其餘各屬如有繭行新設隨時續派復 
[震旦學院預備開學吳淞]  
　　震旦學院擬借六營公所爲學舍田王議堂清穆張殿撰謇等禀准督提二憲將營官遷讓故原住公所之吳淞營張參將川沙營易參戎等己奉楊提台飭知於日前遷出不日卽可開學矣旅 
[鄒容獄斃]  
　　前年章鄒革命軍一案判定章監禁三年鄒監禁兩年兹聞鄒容於昨日黎明四點鐘時病死獄中由某君派人收殮髀肉盡消空存皮骨生敬鄒容者當爲慘然适 
[俄兵行兇]  
　　昨晚七點鐘四馬路青蓮閣門前有一酒醉俄兵行兇滋事途人鞋帽均被奪去擲諸空中旋爲一百七十六號印捕拘獲俄兵尚强倔不服將途人亂擊幸無兇器在身否則有不堪設想者後經二華捕帮同曳入捕房解送俄領事署訊咳木 
[川督錫制軍奏川漢鐵路籌費開辦議]  
[定集股章程摺續二十九日稿]  
第三十二條各業戸應抽租榖若敢違抗不完卽由經理之紳董團保禀請州縣官提案究追以爲吝惜私財阻撓公益者戒第三十三條此項抽存租榖股本均由地方官紳互相稽查鈐制除本公司札飭撥付欵項之外無論地方何事不准動用分毫倘有虧短挪移或延擱不解均由本公司分别詳請記過撤參追繳以重公本第三十四條各處經理抽榖之紳士團保於開辦第一年辦理得法查報公平收解踴躍准由地方官擇尤禀請給子外奬或賞功牌或給匾額以後如經辦三年無誤准給外奬一次一叚路成准擇尤奏奬若自開辦之日起至全路告成之日止始終在事辦理得宜毫無貽誤准詳請按照異常勞續奏奬以示鼓勵第三十五條各州縣收解此項抽租股本限定十一月掃數如辦理得法一無騷擾貽誤首先全數收齊報解者准由本公司立予詳請外奬實缺者卽行調優署事者或子留署或子調署其全數收齊報解在十月以前者實缺詳請記功候補詳給酌委以示鼓勵若遲延不解或抽收不力 
 
 

Page 5

 
 
者亦卽分别詳請記過撤任第四章官本之股凡六條第三十六條凡以官欵撥入公司作爲股本者卽作爲官本之股辦法如下第三十七條官本之股亦以五十兩爲一股按股塡給股票自本公司收到所撥銀兩之下一月初一日起算周年四釐行息路成之日照股分給紅利第三十八條官本所得股息紅利均按年解歸原撥之衙門作爲公欵存候撥用如由藩庫撥出者息利均歸藩庫如由鹽道庫撥出者息利均歸鹽道庫餘均照此類推第三十九條現由藩庫撥歸公司之寳川局鼓鑄存本銀二十八萬兩卽作爲官本之股第四十條凡撥作本公司官本之股無論何項要公需欵均不得向本公司提取股本第四十一條凡借撥存放生息公欵祗能作爲本公司借欵仍照原放息數按期計息一俟股本充足卽先將欵提還不得以借欵作爲股本以免利息偏重致損商本之利第五章公利之股凡五條第四十二條凡因本公司現時籌欵開及别項利源以餘利作爲本公司股本者卽作爲　利之股辦法如下第四十三條公利之股雖其事本因鐵路始行議及開辦究與鐵路係屬兩事祗能提取其利作爲股本不能卽據其利爲公司所私有是以名爲公利之欵仍按五十兩一股塡給股票第四十四條公利之股每年應得四釐息銀及路成後應得紅利均按年照數提存會同各該專管之員報明聽候撥作地方緊要公用第四十五條現擬試辦銅元業經本公司會同機器局總辦詳定提借存放當鋪鹽局公欵銀一百萬兩並在票號借銀五十萬兩在於重慶設廠試辦所得餘利除照當商鹽局原認息銀數目按季報解並股還票號息欵外其餘全數撥作公司股本仍按五十兩一股掣給提票新設之廠暫歸公司管理收支帳目另行造册按季詳報移明機器局存查不與公司出入欵項相混以清界限而免糾葛仍俟股本充裕卽將重慶銅元廠撥歸機器局管理未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北新定營制統領督帶管帶副官各員姓名調查表師]  
第一鎭 
　統領兼攝左協協統事務記名總兵張　彪 
　　步兵左恊一旗試署督帶官　　白壽銘 
　　　　　　　甲營管帶官　　　米文友 
　　　　　　　乙營管帶官　　　郭得勝 
　　　　　　　丙營管帶官　　　戴鈞南 
　　　　　　　丁營管帶官　　　蔣政源 
　　　　　　二旗試署督帶官　　鐵　忠 
　　　　　　　甲營營帶官　　　郜翔宸 
　　　　　　　乙營管帶官　　　孫國安 
　　　　　　　丙營管帶官　　　任光耀 
　　　　　　　丁營管帶官　　　寳　瑛 
　　　　　　三旗試署督帶官　　吳元澤 
　　　　　　　副　　　官　　　耿天貴 
　　　　　　　甲營管帶官　　　張長勝 
　　　　　　　乙營管帶官　　　陳鍾麟 
　　　　　　　丙營管帶官　　　傳儒珍 
　　　　　　　丁營管帶官　　　謝國超 
　　　　　督帶一鎮砲隊三營　　杜長榮 
　　　　　　　甲營管帶官　　　陳雲岫 
　　　　　　　副　　　官　　　葉文華 
　　　　　　　乙營管帶官　　　龔光明 
　　　　　　　副　　　官　　　杜　澐現派出洋　　 
　　　　　　　丙營管帶官　　　王遇甲 
　　　　　　　副　　　官　　　魏光昭 
　　　　　騎兵營管帶官　　　　喻化龍 
　　　　　　　副　　　官　　　胡方堯 
　　　　　工兵營管帶官　　　　李克果 
　　　　　　　副　　　官　　　雷炳焜 
　　　　　輜重兵營管帶官　　　齊寳堂 
　　　　　　　副　　　官　　　白長蔭 
第二鎭 
　左協協統並兼護該鎮統領事務　黎元洪　　步兵左協一旗充補格帶官　　劉温玉 
　　　　　　　甲營管帶官　　　戴壽山 
　　　　　　　乙營管帶官　　　陳營鍾 
　　　　　　　丙營管帶官　　　蕭行勝 
　　　　　　　丁營管帶官　　　曹　進 
　　　　　　二旗試署督帶官　　余大鴻 
　　　　　　　甲營管帶官　　　楊正坤 
　　　　　　　乙營管帶官　　　黄鸞鳴 
　　　　　　　丙營管帶官　　　汪炳山 
　　　　　　　丁營管帶官　　　李汝魁 
　　　　　　三旗試署督帶官　　曾廣大 
　　　　　　　副　　　官　　　周維楨 
　　　　　　　甲營管帶官　　　李錦標 
　　　　　　　乙營管帶官　　　袁義保 
　　　　　　　丙營管帶官　　　張永漢 
　　　　　　　丁營管帶官　　　樊毓英 
　　　　　管帶二鎭砲隊三營　　李襄鄰 
　　　　　　　甲營管帶官　　　萬廷献 
　　　　　　　副　　　官　　　劉葆清 
　　　　　　　乙營管帶官　　　卓占標 
　　　　　　　副　　　官　　　劉鴻藻 
　　　　　　　丙營管帶官　　　張正基 
　　　　　　　副　　　官　　　崔錦洲 
　　　　　騎兵營管帶官　　　　王祥發 
　　　　　　　副　　　官　　　查有慶 
　　　　　工兵營管帶官　　　　鄧承拔 
　　　　　　　副　　　官　　　孫綬康 
　　　　　輜重兵營帶官　　　　郝正清 
　　　　　　　副　　　官　　　郭　斌 
　漢陽工兵廠　工防營管帶官　　姜思治 
[閩省官事]  
　　福州府程聽彝太守現過道班例須入京引見上憲己委前泉州府嚴太守良勲接署程太守定於本月二十七日缷篆○前閩縣裴大令洛欽在任時頗有政聲現由上憲仍調兵署理閩篆萃 
[甌郡官事]  
　　温州鎮趙又新爵軍門示期十八日在大校塲考校候補世職員弁如此次仍不投考一律扣除世俸○新任温中營守備馮子賢守戎斌元於木月十二日履新　前署温中營守備甘榮甫守戎大鋐交缷後於十一日携眷附摺商局普濟輪船由甬晉省○前西溪司巡檢邱玉森少尹因病出缺其公子由束奔喪來温筮期二十一日開吊○前辦土藥局唐壽臣大令植仁現於十九日附招商局豐順輪船由滬晉省銷差離 
[鎭江官事]  
　　調補山西布政使正任湖南布政使張筱船方伯紹華係現署丹徒縣知縣張星五大令之兄旣交卸湘篆後乘節蒞潤下榻衙齋己將 
 
 

Page 10

 
 
匝月至二十三日方伯始乘招商局江孚輪船回安徽原籍掃墓然後赴山西履新瀕行之際鎮城文武各員咸赴江干恭送署兩淮鹽運使升任江蘇按察使恩新甫廉訪近奉署江督周玉帥電促赴省籌提鹽課各欵日昨廉訪乘舟過鎮並拜會各當道旋卽換乘吉和輪船逕赴江寗○署兩江總督周玉帥以鎮江米糧將次弛禁電令吳淞平糶義捐局總辦江觀察忠沅到省籌議米捐事觀察隨由淞乘江永輪船赴甯前日過鎭小住行旌不日晉省觀 
[溫州]  
　　本月初十夜信和街營兵銘中家開設賭塲大張旗鼓事經錫太守訪知飭役恊同親兵前往當場拘獲城守營兵蔡　及湖南人劉乙兩名其餘賭徒均被兎脫翌日委經歴趙潤之參重略訊著將甲送交趙爵鎮自行發落乙則發縣究辦○謝池巷典商周仲銘家被竊鉅贓疑工人鄭加壬所竊令快役將鄭帶至老白馬殿私刑吊打鄭之族人控之永嘉縣縣主沈大令騐得兩脅被香盪傷均己結痂平復惟右大指䋲紥痕迹尚在因諭候飭提快役到案訊辦旣而鄭之族人以誣良爲盜必須湔洗於初九日復向周家理論周遂以紏衆詐擾等詞報縣沈大令聞報之下立卽乘馬親詣彈壓迨抵周家鄭之族人先經人勸散大令命差赶至大街將鄭加壬曳回隨在周之中堂笞臂一千板嗣因伍伯笞責太輕亦令責以三百板喝令一并帶回署中管押候辦　 
[杭州]  
　　寗海等處仇教滋事皆由游民鼓煽而起府尊徐汝膏太守因就郡中創設工藝局招集遊民入局學習俾皆各有生業免滋事端○杭省有混名黑褲子阿二者專在南潯等處横行不法邇因强搶孀婦致被孫紹彭别駕所聞拘拿到案立責千板發所永禁民咸誦之復 
[遊戎接印吳淞]  
　　江南蘇松鎮標左營遊擊湯少漁副戎因病出缺遺缺業經陳印波鎭軍暫保本標海門營左哨軍餉都司華雲廷遊戎升署巳蒙江督周玉帥允准咨商楊提台給照定於三月初三日在淞接印視事昨已諭知本營各廣艇正副哨宫矣旅 
[巡艦給奬吳淞]  
　　北洋海天兵輪去年在南洋雞骨礁失事時其蘇鎭標中左二營廣艇適値巡洋瞥見帮同將海天艦中兵弁及一切緊要餉械物件等護救出險略有微勞事後由該營鎮台禀請前江督李勉帥將在事出力之營哨弁兵等分别奏奬各記大功一二次其弁兵則計賞五品功牌二十張已於二月念六日頒發到淞分給舵兵班首艙長等弁云旅 
[日人開祝捷會]  
　　庽滬日本官商以此次日軍大勝俄人特於前日假張氏味蒓　設祝𣶏會是日到者千餘人在安愷第大洋房内行跳舞禮並作種種戲劇上海道袁觀察深恐有人前往滋事札飭公廨讞員屠興之司馬卽派親隨督同差役多名到園房衛直至黄昏時始各興盡而散木 
[催請賠償]  
　　日商茂利洋行前被某處捐卡扣留貨物致受虧銀一萬餘兩迭經呈請地方官照賠不允日昨復將情訴由領事照會上海道袁觀察轉飭捐卡從速照單賠償金 
[賽會路由]  
　　明日爲清明令節本邑城隍神例須出巡兹將路由錄下出廟朝西過廣福寺朝北進馬弄往東過穿心街走福佑橋往南走天官牌坊至長生橋往東海防署過益慶橋東街朝西彩衣巷朝北曲尺灣往西縣東縣西朝南過太平街走縣橋朝南過太欽坊至陳箍桶橋走橋家浜經梅家弄過竹書堂出天燈弄過轅朝北過蔓笠橋往東出大東門過吊橋走大馬頭由老馬路過公義馬頭朝南過鹽公堂進梅家弄過小普陀橋沿浜過東狗玉弄往南過倉前街至陸家浜往西一直到壇壇上起馬沿城河過東弔橋進老北門往南走穿心街過北香花橋走沉香閣經侯家浜東馬橋過穿心河橋莊家橋出北弄由叅府署過楊家橋出胡家弄由副府署過薛家浜走王家弄過陳箍桶橋走太欽坊經縣橋往北過彩衣街過東街老學前走四牌坊過長生橋朝西一直回轅金 
[流氓站斃]  
　　著名流氓雕花阿三卽朱阿三由上海縣拘案訊實判裝木籠站斃分發各處示衆朱犯延至前晚二鼓時卽氣絕身死原差禀報後汪大令倩桶廳趙少尉於昨晨詣頭門口驗明無悮旋　發封收殮時有屍母萬朱氏投縣禀稱阿三伊婦人之子從幼嗣與外祖母爲後今阮斃自願收殮求免發封大令准之金 
[英界火警]  
　　前晚夜半三點鐘時英界石路北首蔡春生堂藥材鋪失火延燒鄰右協和布號計焚去房屋三間木 
[上海官事]  
　　上海縣學師陳誦笙廣文世倍昨至道轅禀辭赴松辦理府考前奉賢縣調署丹徒縣郭子華明府昨亦詣道辭行　匯縣陳苕民明府昨日因公來滬到道禀見稽查各卡厘捐事宜沈賡虞太守鳳韶昨日到道禀知前獲大宗漏捐現奉上台飭記大功一次○本城城汛周鑒之千戎　公赴松現已公畢於昨日返滬金 
[南巿瑣聞]  
　　棍徒朱小二郎由上海縣拘獲經汪大令訊明枷號飭差荷牌游行城廂内外各叚並由警察總巡朱森庭明府派警兵四名沿途押之而行經過南巿十六鋪二十三七鋪　局員均派勇甲彈壓○警察總巡朱明府以連日陰雨運綿街道垃圾幾如山積因於昨日飭知各地甲速卽督同挑夫打掃清潔並飭船牙備船數號泊於護城河畔以便裝運○南巿一帶流氓衆多動輙横行不法業經警察總巡朱森庭明府訪悉除面諭南巿各巡局實力　查拿辦外復親至各叚查察見有身穿短衣窄袖狀貌　横者一律拘懲土 
[嚴懲雞奸幼童]  
　　四馬路胡家宅廣維信烟間堂倌蕭萬隆湯佐卿兩人引誘樓上十三齡之小堂倌徐金才雞姦事發由稱房飭探將蕭湯兩人拘案昨晨解案襄讞委員孫耳三明府會同英德副領事研訊徐金才供年十三歲在烟室樓上應酬烟客本月二十六日晚十二點鐘後送父下樓關門被蕭曳住行强小的不允蕭竟恃强雞姦一次至明晚又被蕭績姦迨後湯亦欲效尤小的大聲呼救致未成事昨日訴知父親除春生投報捕房徐春生供兒子被姦 
 
 

Page 11

 
 
後由醫生驗過確有傷痕求請重究店主楊福生二房東俞少卿亦投訴前情蕭萬隆供實係挾仇誣指湯佐卿供實未成事尚求恩宥明府商諸德君以供証屬實判蕭萬隆責一千板押西牢十年先責五百板俟六個月後再責五百板湯佐卿責五百板押西牢半年术 
[縱火圖賠案訊結]  
　　小桃源妓院沈少卿縱火圖賠中庸洋行保險銀兩一案屢詳本報昨晨捕房又將在案之掮客葛榮昌并交保之王文炳及定罪之沈少卿解案沈少卿又延博文律師投稱從前開帳之時並非沈擅專實由葛榮昌主使故請將沈少卿從寛定罪明府商諸德君以旣定之案未便更改遂判葛榮昌押西牢三年王文炳從寛開釋完案木 
[上海縣案]  
　　去冬黄星海與妻張氏將女鳳香許配施王氏之子阿掌爲室近忽圖賴王氏控奉縣尊汪大令提訊將黄張氏掌責交官媒看管謂不願聯姻須將聘禮繳案至前晚復訊黄卽繳洋二十四元大令訊之鳳香供父母嫌施姓貧苦意欲悔婚小女子願到施家守貧不願另配惟父母因小女子干咎乞恩免究將母省釋大令深爲嘉尚傳集諸人將黄夫婦申斥叱退判鳳香暫行發堂施王氏母子速擇吉戎備轎到堂迎娶完姻黄所繳之洋飭陳張氏領去代辦鳳香粧奩完案○陸阿華曾於去歲竊取某鄕人家新嫁娘衣服數十件報捕緝拿未獲前日陸忽到縣前觀看雕花阿三站籠示衆被捕役獲住解奉大令訊供見其衣服華美冋究來歷供妻在蘭芳里花烟間作皮肉生涯衣服田妻購製大令判責二百板金 
[浦東巡局紀事]  
　　保甲總巡謝岳松明府自奉兼辦緝私差已添備槍船十二艘所有各勇號衣特飭近赶製以便分給承穿○浦東各馬頭義渡船前經道憲袁觀察諭飭義渡局委員吳明府迅卽稽查號數分給布旗每船懸掛以示辨認邇來查得各船竟有不遵禁令多裝渡客及不肯懸旗等事明府已會同浦東總巡謝明府前往各馬頭稽查矣土 
[公共租界早堂案]  
　　徽州人黄裕廷拼識其同鄕楊某之妻巳十八年楊子世昌時往糾纏近又住於黄處稍不滿意狂肄辱詈前日又藏手鎗一柄於牀上被巳故胞弟之婦裘氏所見搜出呈於其姑楊李氏訴知裕廷報捕拘案昨日解訊黄裕廷楊李氏及裘氏投訴前情楊世昌供並未向黄紏纏亦不敢懷槍圖擊明府以楊不應身帶手鎗判押捕房六個月○李金杜控王老狗撬窻竊取玉器銀飾等物值洋六十元報捕拘案判責三百板押西牢一年○沈桂章在浙江路開設茶館專以抽頭聚賭爲事由探解究判罰洋三十元○包探錢少蘭解車夫陳阿狗至案禀稱此人竊去主人鄭錦曹之大土兩隻由小的拘案請究判責二百板押兩月伶人李祥麟控王長孫竊取戲衣等物由探解究判責三百板押捕房六個月○王益生控唐阿生莫干能桂來生等在五雲日昇樓行兇訛詐等情昨日由探解究判俟傳見証到堂於禮拜三再訊○雉妓王桂卿王六寳及傭婦王陳氏陳阿金在路曳客田捕拘送捕房存洋銀四十元保出昨日因未到案判著將存洋充公完案○鐵路公司西人控鄭金水金阿二以僞車票混用昨日解案判俟查明於禮拜三再訊○鄕人黄阿大前日至泥城橋西首裕公館内無端滋閙裕宦鳴捕送究判責一百板○頑童喬月妙先後行竊李永仁天義元及王二家烟管洋傘鞋子等物由探解究判戒責五十下○高長順控祝慶甫以戴生昌蘇杭班小輪客票私自加價混售由水控陸阿九解究判責二百板押一月○前者祥發源在福昌輪船失去洋布五件洋紗三包一案昨經水巡捕房將已獲之竊賊王梅生解案王供此貨係周阿蘭阿春阿仁永慶永生阿傳等與小的串竊事後小的分得洋布十七疋爲首者分去三十四疋其餘係阿蘭等六人取去明府判將王梅生先行懲辦管押捕房六個月餘候拿辦木 
[法界公堂案]  
　　泰和小客棧主黄雲卿將寓客崇明婦人陸王氏强姦又串同姘婦黄金氏將陸王氏所帶女孩售與美界粤人某姓家得洋八十元昨由包探將女孩解案請訊陸王氏偕夫陸二郎投案禀稱小婦人來申找尋兄弟向索欠欵僑寓黄棧先被姦宿用刀嚇禁聲張帶來之女又被售去後幸乘間逃回原籍故與丈夫來此報捕拘案請爲訊究黄與金氏俯首求恩陳楚生大令判黄枷號三月責一千板再押捕房一年金氏責手心三百下掌頰二百下押捕房三月○德園烟館主潘仲卿用火油紙塞在比鄰沈嚴氏所開烟紙店内放火圖賠一案昨日包探禀稱潘之保險單係於放火後始退還保險行求鑒大令判枷號三月押捕房二年再押改過局三年○前日某法商遺失金表一枚被宋阿大拾得持至英界銷售爲英界包探拘獲移送法廨大令判責二百板表旣被宋損傷著再繳修費洋三元○蘇州馬路工程局差偕原告蔡雙喜投案禀稱蔡妻陸氏在上海王增永所開花烟館賣娼求請關提大令准將陸氏提到交來差帶去王交保○孫厚卿禀稱小的開魚行前被魚販邱仁炳託詞代辦鮮魚取去洋二百元由費掌保担保今竟一去不返故將費扭案求追費求寛限將邱尋交到案大令判交保限半月將邱交案以憑訊逈○包探禀王交明將未經宰牲公司蓋印之猪肉出售爲此拘案請究大令判罰洋六元○莊春安所開木行堆積木料有違租界定章經包探傳案請訊大令判罰洋三元○謝仰夫窮途落魄被某客棧逐出偃臥途中爲巡捕送案請訊謝供祁門縣人來由覔就苦無所成以致流落至此大令判給發船票遣回原籍水 
[美捕房紀事]  
　　前晚有某俄兵因醉後在怡和馬頭一帶行兇爲巡捕遇見拘入捕房捕頭令押候酒醒再核○昨晨小販張阿三在西華德路扭甬人施永昌至捕房控稱施夫婦賣竹筍爲由乘間攫去洋銀二元請爲究辦捕頭令施償還洋一元五角從寛釋放○昨日朱少紀投捕房控稱在新記浜路某西人處爲細崽因奉洋東之命在門首洗狗被貼鄰葡萄牙國人某甲無端持鐵鍾猛擊受傷請爲查辦捕頭令自投駐滬該管領事署控究○昨晨某號捕在塘山路見有無名孩屍一具無人收殮當卽報知捕房捕頭令傳地保前往棺殮舁赴義塜掩埋○前晚有英國水手兵二名因酒醉後在百老匯路互毆爲印捕所見一併拘入捕房押至酒醒再核火 
 
 

Page 12

 
 
   
 
 

Page 13

 
 
   
 
 

Page 14

 
 
　　影射假冐男盜女娼 
　　始創眞正戒烟呬噶仙草 
此草只有本堂一家出售吞服簡便永無後患每包錢廿一每洋五十包批發公道賜顧者認明本堂土旁城字庶不受欺上洋法馬路寳興里對門城濟堂恆記啓乙 
　　燕製補丸 
此丸専治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　同慶堂戒烟各藥 
　　吉祥參片一粒金丹如意參片 
本堂戒烟各藥早以風行各省四遠馳名而一粒金丹加料製煉更爲靈妙批發定做無不克己光顧者請至陸家口橋南外鹹瓜街北口便是 
 
　　隆茂火險 
啓者本行經理崙格西大公司有年承保中外棧貨房屋生財傢伙衣服什物保費克己倘有不測賠欵迅速貴客合意請至四川路本帳房面議是也恐未週知特此佈告 
　　地基召租 
啓者今有地基約二十五畝坐落馬霍路及重慶路分爲數方可建上等房屋中西式樣皆甚合宜且能有人迅速租賃租金所得不多欲租者請至泗涇路第一號門牌德和洋行面議可也此佈甲 
　　遺失提單 
正月十二日由鯉門輪進口第二百十四號提單　唛茶蓆一百件　茶蓆廿件　又三十件除出過　唛尚存二唛一百廿件又二月十四由岐連依士輪進口第二百十六號提單　草包一百七十五件二提單十九日在途遺失己向禪臣怡泰兩行及中北棧海關等報明現向該行另補提單海關蓋印如拾得作廢望各行號勿受抵押特此聲明裕和公白乙 
　　聲明 
予經手英大馬路中市楊慶和去年與趙愼記訂立合同開設趙無力接做自愿將租牌推出所立合同己收歸塗銷其原牌現有久記頂替自後興趙愼記絲毫無涉所有以前趙愼記紏葛一切等情槪與久記不涉恐未週知特此聲明　馮蘭洲啓 
 
　　密采里西菜館告白 
啓者本館設在上海法租界精製法國大菜刻下大菜問重加裝飾另設一房名曰京廳凡官紳巨商請客極其相宜每日正午至二點鐘午餐每客每餐洋一元每晚七點鐘至九點鐘晚餐每餐每客洋一元五角酒賬另加倘諸客欲另定餐房或點菜由客自便密采里經理人啓 
　　女士拍像 
以女子而専爲婦人照像深合男女有别之禮今日世界日進於文明此舉宜矣而閨閣賢淑旣有此利便幸無觀望不前若論藝精價産早己有口皆碑無勞鄙人饒舌也乙跑馬塲耀華照像西號主人啓 
　　寳順洋行保險 
本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克己倘荷見顧請至二馬路外灘本行賬房面議此佈甲 
 
 

Page 15

 
 
抒悃益竭愚誠以期仰答高厚鴻慈於萬一所有微臣抵陜接篆日期理合恭摺具陳伏乞皇太后皇上聖鑒謹 
奏奉硃批知道了欽此 
陜甘總崧奏爲光緒二十九年山西等省依限解清甘新恊餉請將出力各員照案奬叙摺 
頭品頂戴陜甘總督奴才崧蕃跪奏爲光緒二十九年山西等省依限解清甘新恊餉請將出力各員照案奬叙恭摺仰祈聖鑒事竊奴才　准部咨欽奉諭旨甘肅關内外餉銀關繫緊要經戸部分别餉數請飭該將軍督撫等嚴飭各該司道按照部撥數目掃數解清如能依限完解卽由陜甘總督奏請奬叙等因歷經欽遵辦理在案兹查光緒二十九年甘新恊餉戸部指撥銀四百八十萬兩除閩海關四川河南湖北兩淮尚未解清外其山西等省俱已掃數完解奴才竊維甘肅關内外恊餉係計口授食之需恊撥稍有逾期軍食卽虞匱乏數年欠餉積至四百數十萬之多辦理邊防諸形竭蹶幸賴山西等省勉爲其難源源接濟藉資挹注核其籌解情形實屬力顧邊陲有裨大局業經奴才咨取各職名前來查署兩江總督湖廣總督張之洞兩江總督魏光燾調署湖南巡撫前江蘇巡撫布政使陸元鼎安徽巡撫誠勲前安徽巡撫聶緝槼前江蘇巡撫現任漕運總督恩壽陜西巡撫升允前湖南巡撫俞廉三現任湖南巡撫前護山西巡撫趙爾巽山西巡撫張曾　護山西巡撫布政使吳廷斌調任貴州巡撫前護江西巡撫柯逢時陜西巡撫前署江西巡撫夏峕等俱係公忠體國畛域不分應如何奬叙之處出自聖裁非奴才所敢擅擬至各省司道等請奬職名謹繕清單恭呈御覽合無仰懇天恩俯准照案給奬以酬勞勩所有解清甘新恊餉省分照案請奬緣由理合恭摺具陳伏乞皇太后皇上聖鑒訓示再閩海關四川河南湖北兩淮等處甘九年欠餉並請飭部咨催迅速解清以便另請奬叙合併聲明謹奏奉硃批戸部議奏單併發欽此謹將山西等省解清光緒二十九年甘新協餉應叙司道職名分别擬奬繕具清單恭呈御覽計開安徽布政使聯魁江蘇布政使效曾二品頂戴前署安徽布政使安廬滁和道毓秀前署陜西布政使許涵度前署山西布政使現任廣東布政使胡湘林兼署山西布政使豐伸泰升任四川按察使前山西河東道馮煦河東道吳匡二品頂戴前任湖南鹽法長寳道調補湖北鹽法武昌道繼昌鹽運使銜在任簡放道前護湖南鹽法長寳道長沙府知府顔鍾驥均擬請旨交部從優議叙頭品頂戴湖南布政使張紹華花翎二品頂戴前署江西督糧道丁乃揚均擬請賞給三代正一品封典頭品頂戴二品銜應升之缺開列在前前任湖南糧儲道但湘良擬請賞給正一品封典花翎二品頂戴前署江西布政使按察使陳慶滋花翎二品銜直隸按察使前任江西督糧道寳棻花翎二品頂戴前兼署江西督糧道鹽法道唐椿森均擬請賞加頭品頂戴花翎三品銜現任江西督糧道錫恩擬請賞加二品頂戴奉硃批覽欽此 
宫門抄十八日玉璋假滿請安鐵良回京請安溥侗續假五日掌儀司奏二十一二十三日祭奉先殿醇王瀛貝勒行禮召見軍機鐵良皇上明日午正至紫光閣筵宴蒙古王公 
[甘肅學政葉]  
　　奏爲恭報甘涼西寗歲試及安肅兩屬歲科併試情形摺 
甘肅學政國子監司業臣葉昌熾跪奏爲恭報甘凉西甯歲試及安肅兩屬歲科併試情形仰祈聖鑒事竊臣於本年二月出栅考過鞏秦平固涇五屬及回省舉行蘭州府本栅歲試前經恭摺奏報在案臣旋於七月十六日出省西赴凉州接考肅州並循例調考安西屬歲科併試回試甘州又繞道至湟中歲試西甯府屬統計全省除寗夏慶陽階州三屬當俟明年循照向章歲科併試其餘各屬歲試一律完竣查各屬文風節經臣迭次奏報此次歲試按照新章兼試經義策論凉州之武威甘州之張掖西寗府屬之西甯時務之學均有起色惟安肅兩屬僻處西裔風氣尚難驟開然間亦有出類拔萃之士童卷亦尚敷取進臣每至一栅開考之始卽將經義體裁學科程度先期剴切曉諭臨塲嚴密關防首次兩塲統校去取務期納諸範圍士子亦恪守塲規極爲安靜查甘省士習本馴惟因地方瘠苦道里遼遠生員歲考往往觀望不前自經臣到任後疉次整頓擇其暴棄尤甚者分别降革懲勸兼施此次各屬歲考視上届甚爲踴躍惟凉州府屬之平番縣應考人數仍未加增推原其故因該邑幅員遼闊自縣西至郡城尚隔古浪一邑其住居東南邊境者距凉州考栅遠至五六百里鄕曲寒士齎糧不易其情亦尚可原臣固不敢寛縱而聽其積習相沿亦不敢刻覈而阻其自新之路惟有嚴飭教官認眞勸導責令隨時補考庶邊隅寒畯不致淪爲棄材冀仰副聖主造就人才之至意再臣試事回省適當省城學堂年假之期據該學堂提調禀請考試一次　校閱試卷趨向端正尚無呌囂之習該學生等所及普通　科亦均有進境臣現在省中度歲一俟明年正月後卽行馳赴南路鞏秦階等處續行科試所有微臣考過甘凉西寗歲試及安肅兩屬歲科併試一律完竣情形理合繕摺具陳再臣經過地方冬令雪澤均沽年榖順成民情安謐堪以仰慰宸厪合併附陳伏乞 
皇太后皇上聖鑒謹奏奉硃批知道了欽此 
護理江西巡撫周奏爲查明江西各屬承變入官房屋巳未結各案循例具奏摺 
頭品頂戴護理江西巡撫布政使額特赫恩巴圖魯臣周浩跪奏爲查明江西各屬承變入宫房屋巳未結各案循例恭摺具奏仰祈聖鑒事竊照各省估變一切房屋應依限變價解司每年將承變巳未完結案件於年底奏報一次歷經遵行在案兹届年底彚奏之期臣於藩任内查明已未結各案造册詳請核奏等情到前撫臣未及核辦缷事移交到臣覆查各屬承變入官房屋逾限未結各案疉次嚴催未據詳辦除飭司查取遲延職名另行詳叅並飭各該府嚴催分别造報變解曁將清册咨送工部查核外理合循例恭摺具奏伏乞皇太后皇上聖鑒謹奏奉硃批工部知道欽此 
山西巡撫張奏爲按班請補選缺知縣摺 
山西巡撫臣張曾敭跪奏爲按班請補選缺知縣恭摺仰祈聖鑒事竊照祁縣知縣張良橒調補徐溝縣知縣接准部咨於光緒三十年十月十三日奉旨應以第五日行文按照限滅半計算扣至十一月初二日作爲祁縣知縣開缺日期係屬選缺先經 
 
 

Page 16

 
 
   
 
