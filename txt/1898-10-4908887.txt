# 1898 - 10 - 4908887

 

Page 1

 
 
[新出刑案彚編出售] [  圖書集成局代啓]  
　　刑案彚編一書爲煤隂周春驥所輯皆近今刑案彚爲一編凡入仕途者皆可爲先路之　不僅申韓家當奉爲書臯也　古書屋主人倩平單屬新鑄鉛字排板　印潔白紙張每部訂八本裝用錦套計碼洋一元五角卽日出書并有祝帨庵鮑季芸刑案匯覽每部四十本毁本局所伐印　如二部并購　箱每部實洋五元欲購者移玉至三馬路申報館及申昌齋書室可也 
[牧令書緝要出售] [  圖書集成局代啓]  
　　牧令書緝要一編專爲州縣面設其中所載皆我朝名臣循吏　　嘉言采摭成書用垂模範氏爲策名筮仕者先路载道本局承琴鶴齋主　　付鉛印爰用　鑄载字潔白载紙校讐精良裝訂八册每部定　碼價一元四角凡身膺民社而未知刑名錢榖撫字百里之地者不可不爲一流覽也申報館及申昌書室滬上各書坊均有發售賜購者請隨便選取可也此佈 
[論膠人仇德事]  
　　執筆人喟然而歎曰嗟乎哉我中國民心眞如是之固結不解哉向嘗謂中國兵力孱弱逺遜歐西自與日本交攻而　葸恇怯之情形不覺和盤托出致歐西各國漸漸羣起狎侮找不欲鯨吞我疆士瓜分我版圖今而知衆志成城人心固依然未涣也不觀昨報所載膠人仇德一事乎昨報轉錄香港循環日報之言曰自德人强占膠州而後膠人之强有力者密約同志二百餘人於某日之夜短衣執械乘德人不備因風縱火焚去德國營房兩所擊傷德弁一員德兵三名迨天明始一哄而散夫膠州一役非中國執政諸臣及專閫大帥之甘心退讓也亦非德人之逞其兵力攻而取之也不過藉口於匪徒戕害教中人遂順水推舟突以二三兵船襲取在膠之人旣未嘗慘罹鋒鏑又未經苦受瘡痍耯鑿相安亦無足責乃逞其激昻之氣誓不兩立起而爲仇明知荆棘耰耡不足以敵彼中之槍砲乃乘夜攻擊縱火以焚彼德人每自詡其所練陸軍可以無敵於天下乃未經對壘而己傷斃武弁一人兵士三人亦可知曲直攸分曲者雖自恃氣矜直者固有進無退匹夫之勇誠足以氣奪三軍在德人返己自思其亦知徒逞雄强終難使人之帖然心服乎且德人之踞膠州與日人之割臺灣其情形亦大異也臺灣當合肥李傳相秉節赴馬關與日相伊藤氏議訂和約自願將全臺土壤割畀日人歸而奏達朝廷皇上不得己而允准旋簡傳相之公子李伯行觀察爲讓地使者將約齎送日官伊藤美久治收存然後曉諭臺民一律遵照猶且臺民揭竿而起抗拒日兵迄今事隔二年而山深林密之間猶時有尚義之民糾衆將日人攻擊彼膠州白白被德人所據耳旣未奉皇上之綸音又未見疆臣之文告小民食毛踐土久戴聲靈又鳥肯忝顏而事敵人而不爲之稱戈以抗哉我恐目前但乘夜縱火他日者德人若竟久踞其地不必兵連禍結靡有己時卽此數十萬義民時時出而襲擊德雖有精兵利器恐亦日久告疲也我乃知中朝之國祚正未有艾焉年來革命之黨愈聚愈多其渠魁孫文於前年隂蓄異謀暗購軍火幸事機敗露不致一發難收今者孫逆雖海外潛蹤不復敢重歸故土而黨中人迄未散去依舊昌言惑衆陽雖欲倣行西政實則其謀詭秘異常甚且箸成悖逆之書令羽黨四出散布譏切朝政狂吠狺狺說者每謂中國雖患外侮之頻仍實賦民心漸離深恐蕭牆變起今觀膠人之好勇尚義一往無前明知力不足以禦德人亦必伺隙而攻以殺敵致果爲念可見普大率土兵戴皇靈我中國祖宗遺澤孔長斷不虞小民之渙散彼革命黨之類雖有隂謀秘計亦徒自取覆亡耳何益之有哉抑又聞之德人據膠州僅一月餘而兵士己疾病顚連死亡相繼觀昨報所載自西歴上月五號以迄於今己斃武弁二員水師十餘名其餘亦多疾痛呻吟舁入病房醫療亦足見無理取閙自取天灾我聖清關基二百數十年天命固猶未改彼外人豆剖瓜分之說適足貽笑於强鄰我惟是萬衆一心外族自無能窺伺也於是作此論以告天下之敵愾同仇者 
[本館接奉電音]  
　　昨日午前京師飛電傳來硃筆一道上諭一道敬謹譯登○十二月十五日奉硃筆王錫蕃補授詹事府少詹事欽此同日奉上諭貴州古州鎭總兵員缺著黄呈祥補授欽此 
[德兵退守]  
　　傳聞德人所佔山東膠州卽墨二城兹己退出惟濱海砲臺依然據守計其兵數亦不過六百名而己說見益聞錄 
[射光燈]  
　　南洋新加坡叻報云西國格致家新製射光燈能燭人肺腑邇者印度邊界英兵與亂黨鏖戰行營醫生皆携帶此燈爲療治受傷各兵之用一日某英兵之臂有飛彈射入醫生敷以藥散創口旋平閱數日臂又發腫醫生不解其故持此燈燭之見肉内尚存碎彈少許乃爲之取出而愈然則此燈功用不誠偉哉 
[京倉瑣紀]  
　　北通州訪事來函云十一月十五日長李二倉帥在京署點派漕糧經紀正副役并更換頭役李光亨周同善王富榮等俾令承辦明年新漕事宜白糧經紀頭役何清元當差勤愼諭令照舊承辦無庸更換○十一月二十三日坐糧廳開通濟庫放官袋布價責成經紀頭役李光亨等承領赴馬莊採辦并委石壩州判何君承謨前往監騐袋布成色高下以昭愼重 
[光緒二十有三年福建軍政舉劾榜]  
　　正薦官八員標下中軍副將萬起順樸實勤明堪資表率海壇恊副將余致廷精明幹練巡緝耐勞標下左營叅將廉凱年壯才明營務練達水提中軍參將劉萬鍾才具優長紀律嚴整陸提中軍叅將張定泰治事勤練操守樸誠標下中營都司葉世嵩才識通明操守廉潔標下中營守備何樹春勤明老練才技俱優南澳左營千總賴啓明砲務精明演放靈捷不謹官二員烽火門營叅將張玉峯任用私人兵民側目平和營守備林得茂操守難勝聲明平常年老官二員順昌營都司支得勝年力就衰難期振作詔安營千總石澄江膂力己衰辦事疎懈不及官一員興化左營守備林榮心地未明遇事顢頇有疾官一員建寍右營千總上官俊久病不痊難以供職 
[光緒二十有三年浙江軍政舉劾榜]  
　　正薦官九員嚴州恊副將曾清逺老成練達表率有方鎭海營水師叅將梁廷爵巡洋弭盜督率勤明楓嶺營游繫鄭得標才具優長營務諳練湖州恊中軍都司穆同春勤明幹練材技俱優金華恊巡防都司雷廷瑞講求營政明幹有爲寗波營城守守備馬雲龍識練才明巡防得力提標中營守備陳光勝營務整飭技藝優嫻紹興恊左營千總方得高才長力健辦事勤能海門鎭水師左營千總林定三操防勤奮槍砲亦嫻有疾官一員海門鎭標左營游擊許恒龍久病難痊不能供職不及官二員處州鎭標麗水營守備蔣賢選營務未明措置失當玉環右營千總孫金登才具平庸遇事竭厥年老官一員衢州鎭右營千 
 
 

Page 2

 
 
總金萬輿年力早衰技藝亦疎 
[制錢缺乏]  
　　厦門訪事友來函云運錢出口例禁綦叢近年以來各省俱患錢荒每洋一元僅換銅錢八百八九十文惟厦門仍換至一千零五六十文雖内中未免攙雜私錢然市上通行並無阻滯嗣有奸商心存牟利探得外埠錢貴卽向小錢莊收買大錢每元九百五六十文販運出口每次輪船裝載動至數萬串自前年迄今何止百數十萬千厦門錢旣缺少價卽漸增現在每元僅易市錢九百有零然大半係薄片沙壳市中物價無一不昻制錢又如此短少有地方之責者將若何設法以善其後耶 
[集股開礦]  
　　福州訪事友人云閩省光澤縣北門外米羅灣之圈門山及長港溪二處礦苗甚旺署光澤縣李明府玉芷飭丁查采送呈船政局試騐知爲鉛質當經禀請設立公司現己招商集資開采每股庫銀五十兩閩中人士十分踴躍咸紛紛入股明府遂禀明上憲前往開辦云 
[修築道路]  
　　九江訪事人云九江西門内式宮前大道傾圯經前德化縣梁蔭南明府與道幕許君煥曾捐貲搆石雇工培修兹者水師守備王彩庭守戎奉檄督勇駐紥龍開河見是處街道及沿河一帶路途每逢天雨之時泥深没脛乃捐廉搆石資雇工人亦於日内一律修理平坦行人德之 
[渡船遇刼]  
　　厦門訪事友人來函云年關己逼海上盜賊繁多以故長年三老咸有戒心十二月初四夜往來石碼漳州之渡船被海賊攔截刼去各搭客洋銀若干並有一客被賊在小腿砍傷一刀因其將洋銀緊握不放致受此禍又來往南安之渡船亦於初四日遭風翻覆幸未傷人亦幸甚矣 
[人贓並獲]  
　　宜昌訪事人云前報紀某洋行棧房被竊兹悉是日因昌利輪船到埠搬貨入棧致竊匪藏入棧内棧中大門雖不加鎖而棧内不准人歇宿更夫亦無從得入竊匪得以從容在内將棧内洋布包割開一綑竊去五六十疋次日清晨見棧門大開方知被竊爰卽報官查緝鄰近有漢景帝廟爲寄放棺木之所一日行夥代友購棺因入廟將棺蓋揭開詎棺料内滿堆白洋布騐之皆係行中所失之貨廟之前殿爲保甲局當卽赴局禀報由局紳將廟中所寓之人全行開送縣署更夫巡街見有肩背洋布者亦獲住一併送縣刻除在逃外將所獲之匪各責七百板枷在洋行棧房前示衆矣 
[搶匪游街]  
　　蘇州訪事友人云前報馬醫科巷彈詞老嫗季王氏家被流氓薛富生小丁香等於本月初七夜破扉而入硬借洋銀旋卽翻箱倒篋將其現洋數十元及零星衣物等若干搜括而去事爲總捕府劉司馬訪悉飭差拘獲五名研訊之下各責一千板押候嚴辦云云慈悉是案復經司馬續獲黨類四名於十三日集訊亦笞臀一千并將情罪較重之薛富生小丁香王福全賈春寳凉棚阿天五犯荷以巨枷飭差鳴鑼遊街示衆俟遊遍六門再當嚴辦 
[兇犯過堂]  
　　松江訪事友人云本月十五日午前松江府恩詩農太守懸牌署前令華亭縣將監犯陸升堂於明日清晨解入府署聽候提訊按陸升堂卽令春持刀戳斃翁姓閨女之兇犯也前經華亭縣趙大令審實解省因在發審局翻供仍由省垣發回想是日過堂後尚須解省也 
[險釀命案]  
　　蘇州訪事人云梟匪某甲因收索娼規與同帮某乙有隙乙遂暗約某丙等於十四夜二更後在東美巷狹路相逢乙卽呼哨一聲將甲按倒在地羣起毆之甲寡不敵衆大聲喊救幸近處木作各匠聞聲出救乙等始鬆手而遁甲乙鮮血淋漓鱗傷遍體幸在壯年想無大礙否則恐有性命之憂矣 
[聚賭宜懲]  
　　松江訪事友人云自前任松江府陳蓉曙太守禁賭以後四鄉各鎭尚稱安靜現在時届隆冬飢寒交迫南鄉亭林張澤等處時有地痞勾串外來匪人開塲聚賭董保畏其凶燄不敢過問官長又耳目較逺故若輩得以肆無忌憚滋擾鄉間日前因賭啓釁約日互鬥幸經解事者竭力勸阻始免釀禍否則一塲惡鬥恐附近鄉民必有如池魚之殃及者安得賢長官拘而懲之以儆其餘而安民業乎 
[蘇郡武試]  
　　蘇州訪事友人云本月望日係蘇州府桐太尊校閱合屬各武童馬箭之期因連日隂雨箭道泥濘不能馳驟遂改馬爲步在本衙門校閱步箭三枝各童衣冠整齊皆欲挽强命中内有一徐姓幼童年僅八齡連中兩矢太尊見其年齒幼小箭法精妙大爲奬許分外垂青 
[彝陵火警]  
　　宜昌訪事人云初二日夜二更時陡見北門外紅光燭天至一點鐘之久並無警鑼報信次日探之方知北門土橋之外鄉間某宅草房失愼只焚去一户幸無比鄰殃及 
[信袋墜水]  
　　安慶訪事友來函云前月某日鄱陽輪船由安慶下駛郵政局執事偶不經心將信袋墜水撈獲不及流至下游三十里之馬家窩爲某甲所撈持向洋棚索謝洋八十元然各信局附寄信包均有帳可查此次所寄並無洋銀匯票等貴重之件因允謝洋數元將信收回以昭信實 
[爲小失大]  
　　信局代帶銀洋物件分别多寡酌取酒資至寄付匯票必須書明數目交局取回收條倘有疏虞可以執憑追索然往往有市儈一流貪圖取巧致受大虧者據安慶訪事友來函云前月某日安慶輪船下駛有信包偶然墜水内有徽州胡公昌寄申匯票二千兩而信面並不書明推原其故不過圖省帶費迨聞信後立卽發電詢問並著人往返而票銀早己爲人兌去當時未取收條又不能向信局查究無可奈何惟有付之一嘆世之貪圖取巧者當以此爲前車之鑒也 
[表彰遺逸]  
　　日前本報曾紀蕪湖道袁爽秋觀察捐廉重修明季遺老蕭尺木先生之墓刻接本館采訪友人來函知是墓己由保虎營饒守戎督勇培築樹立豐碑並雇匠壘石爲坊牓曰明季副榜貢生蕭尺木先生諱雲從之墓禁止樵採下題宣歙池兵備道袁昶及陳振鴻江紹明重修并記工竣後觀察筮期十二月初四日偕陳晴溪叅軍江荔裳明經王瑞臣廣文饒翼卿守戎備具牲醴展祭墓門遺老高風歴二百餘年始得清標鶴立之賢監司表而出之使後之人有所瞻仰先生有知當亦含笑九京歎爲異世之知己矣 
[潞河雪景]  
　　北通州訪事友來函云時届嚴冬寒增料峭人非重裘不能禦寒裏河五閘水澤腹堅冰牀盛行京通往來之人多喜乘坐取其便且速也○漢坐糧廳李馥亭部郎紹芬於十一月二十四日五旬正壽闔城文武印委各員咸往祝嘏○今年奉米到壩經倉憲駁退粟米五千餘石積存江蘇外局刻己招商變賣凈盡然其中虧折己不下千金矣○通州嚴直刺因病禀請交卸傳言業由尹憲胡大京兆批准故近日鄉鎭民人入城恭送匾額者絡繹不絶 
[烟臺近事]  
　　烟臺訪事友人來函云本届辦理冬防仍由道轅護勇分設其附烟較近之各村𤱝則由嵩武軍抽派弁勇設卡巡查○有自稱劉八少爺者不時來烟據云爲石菴相國之雲礽歴叙家世人皆信之初不疑其爲騙竊一流人日前忽有差役來提劉己風聞早遁至南鄉之諸原地方嗣被緝獲聞曾在西府有騙竊之事并犯命案也○怡順行前後大門儘日洞開任人出入不料竟爲騙子逋逃之捷徑被其愚者時 
 
 

Page 3

 
 
有所聞上月十八日係奇山所集期有鄉人某年僅弱冠來集糶麥騙子知其可欺講明價值領至此處紿之曰此處係糴二斗我先負入以便取錢先付再將餘麥同至某處交兌再取可也詎入門後良久鄉人高聲呼喚門者叱之鄉人告知其故門者因導至後門指示路徑以釋其疑鄉人始知被騙悲憤交集而去○烟口人烟稠密房舍亦日漸增多由廣仁堂至奇山所新築大路一條向之雨雪難行者今己盡變爲坦途一切皆廣仁堂集資修築 
[孤山梅影]  
　　杭州由局橋地方有佛會庵住侍女尼名性空者自幼出家焚修六十餘載矣○杭垣某生素好冶遊日前偕二三友人同至拱宸橋遊玩聞有妓船數艘係由申江來者急欲領略其中風味方上跳板忽立足不穏翻身入水幸經舟子救起人雖無恙而衣服己水液淋漓乃由旁人代雇筍輿而回誠所謂有興而來敗興而返也 
[閩中近事]  
　　福州訪事友人云日前有妙手空空兒某甲經人送至城内保甲局訊責枷示之後甲膽敢私自扭鎖脫逃復經地保拿住押送到局提調黎伯鄂太尊訊明重責數百下禁押○漳州鎭侯桂舲鎭軍向隸左文襄公部下績著奇勛自奉命來漳十餘年幾至有口皆碑現殁於任所公子子壽明府於本月初旬扶櫬回籍一時地方官員祭奠執紼者塡街溢巷亦可謂生榮死哀矣○福州市面江河日下年關將近銀價仍無起色每台票一圓只易制錢九百三十文雖所鑄制錢日出仍無濟於事也○閩省會報係美國福君美志主理其事現在不知因何改爲美華會報云○閩中拐案疉見某日安太橋某甲家有三歳之男孩於午間被匪拐去不知下落甲倩人四處鳴鑼查訪但未知能珠遷合浦否耶 
[道示照登]  
　　欽命二品銜督理江蘇蘇松常鎭太糧儲道兼巡視漕務監督蘇州關陸爲出示曉諭事照得海運漕糧爲天庾正供首重米色理應愼選乾潔圓綻好米運滬兌裝本年三月廿六日奉倉憲恭抄錄諭旨嚴札飭遵務將運通糧石一律兌交乾米不准稍有攙雜倘騐有前項情弊立將米船駁回更換仍將該糧道及該管委員照例叅處旋在通壩交兌艱難情形應己各有聞見今届光緒二十三年分冬漕業經通飭遵照并示諭各屬一體遵辦各在案惟查年來海運糧米旣奉通倉剔騐甚嚴運滬裝兌時若不加意愼選將來涉歴重洋海氣薰蒸易於霉變交兌愈形棘手查光緒六年冬間曾奉撫憲抄發騐兌章程内開各州縣運米到滬扦騐果係乾潔照樣騐收爲有潮濕霉變以及攙雜泥沙糠粃槄殻必過篩風颺然後復騐可收方收如風颺不出者退之庶於公務有裨歴經通飭遵辦近年又奉倉憲札飭運通漕糧米質柔嫩入倉之後米色灰暗間有霉變飭卽嚴加整頓愼選一律乾圓潔凈之米運兌剥交以重倉儲等因除仍通飭遵照並札滬局委員認眞查騐外合亟出示曉諭爲此示仰各州廳縣運米丁役及在事諸色人等一體知悉爾等須知海運漕糧上供天庾理應愼選圓潔好米裝兌本年春運前鑒匪遥不能不格外認眞辦理倘有潮濕霉變以及攙雜泥沙糠粃稻殻定卽過篩風颺復騐後可收方收如風颺亦不能潔淨者立卽押令退回不准稍事遷就倘敢將醜嫩潮雜等米以圖溷交應卽由局通禀嚴行懲辦其各凛遵毋違特示 
[輪船沈没]  
　　江順輪船自租與信隆洋行後卽改名江寗邇者訟案旣了遵斷交還前日駛入浦江停泊浦東裝載煤油二萬箱將赴漢口昨晨浦潮方漲船忽截爲兩橛沈入波心船中人擾擾紛紛泅登彼而煤油己悉數問諸水濱矣 
[義塾散館]  
　　昨日爲本城大南門内也是園蘂珠書院義塾散館之期預由山長函請上海縣黄愛棠大令親臨考試亭午時大令命駕而至塾帥率領各學生降堦恭迎大令升坐公案卽將各生所讀之書逐一清理畢卽分賞各生紙墨筆硯等物各生領賞之下當堂叩謝大令遂登輿排導回署 
[法塾紀聞]  
　　法文書館爲泰西教士所設來歳尚擬擴充凡有志西學而身家清白者可覓本租界殷實商賈出具保單憑監院掌教選擇以定去留館中現因歳暮照例停課定於本月十九日卽禮拜二奬賞先期柬請本邑道營廳縣各官届時齊集六自鳴鐘内廳同觀諸學生奏藝 
[局員巡夜]  
　　前晚十六鋪巡防中局委員潘仲泉二尹督率地甲巡勇捕役人等逕往各處查夜行至大東門外恒生碼頭大順金客棧檢查人數較循壞薄多男女各一名二尹卽提出詰問均供在浦東鄉間來滬因深夜不能遄返暫爲借宿並無别故二尹姑念初次從寛免究僅將棧主甲斥數語嗣又在附近計南全烟館内搜查照門牌上多一名向之詰問據供在某水果店爲夥因有癲癇疾來此過癮惟求恩宥二尹以深夜逗留在外本應究辦今姑念生意中人留予顏面從寛斥退又至洞庭山碼頭見是處栅門洞啓二尹急命降輿將栅夫某甲提訊供小的係暫時代庖一切章程未諳叩求格外施恩二尹亦念初次從寛斥退旋往近處順興客棧中叩門而入命勇甲進内細查有無婦女等類旋據禀稱内祗六人並無婦女因將循環簿取閱與所報人數不符卽提掌櫃趙子雲詰問趙叩首求恩供稱小的一時糊塗乞求恩宥二尹謂本當帶回訊究姑念初次從寛諭以嗣後如再漫不經心定干處究趙唯唯而退 
[捕夥訛人]  
　　徐阿順王阿狗陳丫頭三人充當縣署捕役夥滬南高昌廟相近某公館僕人許某前日因有急用向家主借得布衣二件往長生庫質　使用及持錢而出若輩遇見上前攔阻口稱爾所當之物係某某所失我等俱是捕役查緝己久不意爲爾所竊言未畢將其錢文攫去聲稱尚須送局究辦一人復佯爲解勸始釋手揚長而去許赶上刀辯其誣若輩置之不睬許無奈回家訴之主人不禁大駭立時函致縣署請爲查究黄大令大發雷霆立飭捕頭柴樛等速將三犯解案訊究柴捕查得三人係在捕役某甲名下爲夥向甲著卽交案甲知事不妙旋將三犯先後拘獲解送到縣據情禀報大令諭飭收管候訊某公館主人亦將許送案備質 
[售田轇轕]  
　　浙江紹興府屬某邑人朱殿香僑寓滬南十二圖地方以軋花爲業其從兄朱藍田有地數畝坐落圖内前因弟兄分產起釁涉訟上海縣署經前縣憲裴邑尊訊斷未結案懸多時藍田偕其母在原籍居住此項隙地近被殿香之弟愚仁揑造僞契價賣與何姓爲業得銀一萬餘兩當倩十二圖地保顧桂榮畫押顧保稔知其弊恐遭累及不允嗣有周辛齋出面介紹始肯簽押邇來事爲藍田之母所聞日前偕其子來滬向之饒得並向顧保理論不識如何了結也 
[拘究騙物]  
　　本邑人陸炳榮向在法租界某烟館司帳近因事辭出無所事事日前至西門内某姓家託稱頃有親串家喜事願出重資租用各色衣服某姓以素來相識深信不疑卽將衣服數件付之詎料陸騙到後卽私行典質得洋十餘元將質劵寄存南市十六鋪橋堍中華園烟館内司帳人殷某處至前日午後被某姓撞見陸告以前情並不諱飾某卽喚十六鋪地甲與殷理論殷情急卽遣人訴知膏捐局胡坤生胡指某爲拆梢拘送上海縣署請究不知若何辦理也 
[會審出貨案]  
　　德商元亨洋行控華商孫杏春定貨不出等情曾由德總領事據情函致英界公廨前日午後五點鐘讞員張賡三直刺傳孫會審元亨洋人投案稱孫來行定購洋布逾期日久延不來出請飭出貨孫杏春供元亨之貨係友人所定職員曾經作保後由職簽字遂入職册且當時曾向洋東商議付銀三百兩此事作爲了結豈知洋東忽然更變將三百兩作爲定銀仍要出貨而友人因他事避匿不面洋東亦並未來催過今忽控告實所不解現在惟赶緊料理可也張直刺據情與德繙譯互商之下著孫交保赶緊出貨 
 
 

Page 4

 
 
[馬車肇事]  
　　前日傍晚時有少年身穿華服高駕兩輛板車在英界清和坊西口經過輪如風轉正在得意揚鞭之際忽有一孩衝出少年收韁不住將孩掽倒傷及頭額血液淋漓爲某號巡街華捕一併拘入捕房將孩送入醫院未識能無碍否也 
[觀劇受驚]  
　　本邑英界六馬路天福戲園前晚十點半鐘時正在袍笏登塲座客擁擠之時忽聞人聲喧擾看客咸疑失愼爭先逃避甚有跳上戲臺欲從後門而出者紛紛擾擾約歴一刻許始定事後查悉因看門西人驅逐看白戲者以致爭閙並無失愼情事人心始安然己受驚不淺矣 
[英界公堂紀事]  
　　施仁林之子在富阿三所開木作式習生理富因其頑劣時加訓斥施子於前晚逃逸回家訴知其父稱被師父毒毆仁林竟邀集多人將富軋至四馬路萬華樓評理一言不合施卽以老拳從事富寡不敵衆大受夷傷後由巡街捕將一干人拘入捕房轉送英公堂直刺著暫押候訊後由和事老入出勸著施具香燭服禮了事○蘇人余蘭生向爲珠寳掮客曾向各小錢莊借出空票爲數頗巨被人在法界公堂控告管押而又由黄履冰孔阿才等控諸英廨請移提歸案訊追張直刺准如所請立卽簽差往捉押候訊追 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安慶官塲紀事]  
　　某日藩轅牌示安徽鳳穎同知聯聖病故遺缺現委試用通判程璧前往署理○池州府銅陵縣教諭李廣文釗因事撤省刻經藩憲于方伯委試用訓導沈廣文可訓前往署理銅陵縣教諭新選懷寗縣教諭舒廣文濟現經飭赴新任供職 
[勺亭課題]  
　　湖北勺亭書院爲武昌府闔郡生童肄業之所本月初四日值官課之期由逄子政太守命題扄試兹將試題照錄於左生題德之流行二句童題今王亦一怒詩題賦得所寳惟賢得賢字 
[千錢釀命]  
　　金陵訪事人云富翁某素工心計少年時遭髮逆之亂避難他方亂後歸來出資建造房屋造成便賣賣去復造輾轉數四中是起家遂乃購莊田設典鋪家益富饒今秋其族姪某鄉闈得中翁妻羡之取翁錢千文焚香告天爲嗣子祈本届科名嗣爲翁悉謂其以有用之資作此無益之事不禁勃然震怒向之作申申詈者累日妻返言相稽翁遽掌其頰妻遭此浚折遂乘婢婣眠熟潛起挑取翁平日所吸之阿芙蓉膏半盞吞服復臥至次晨日高三丈婢媪見主婦不起揭帳視之則己面泛青黑體冷如氷口角微有烟膏流出知因忿服毒自盡急出報翁翁步入室中見不可救乃命家人草草棺殮迨某日出柩喪儀亦頗草草如翁者眞可謂愛錢如命者矣 
[上海縣署瑣案]  
　　新北門外信益店主蔡國光投上海縣呈控查少溪圖賴金表與銀等情前日由帮審委員蔣刺史升堂提訊蔡遣子蔡炳華訴稱廣東人父親國光向在治下北門外開設玉器舊貨店去年十一月間查少溪到來購去金表六只計洋七百餘元迭向索討無著今春雖經友人勸過仍未了結無奈來案具控奉提訊追父親因事歸里故命小的來案叩求訊究查供蘇州人向爲掮客與信益土蔡國光往來有六七年之久此次實遭誣控並無購買金表之事求恩明察刺史得供以兩造供詞各執卽向蔡詰問此事可有証據當卽呈上清帳簿一本刺史檢查帳上載明金表共有七只顯見自相矛看未便判斷著出外自行邀同公正人秉公清理○徐阿生控徐阿四抗違差使一案前晚亦由帮審委員蔣刺史升坐花廳提訊阿生供本地人現當楊樹浦夫頭凡遇大憲過滬小的例須當差是以華盛等紗廠工頭例貼差費三四十元不等不料近有大德榨油廠工頭徐阿四抗違不貼無奈禀求訊究阿四供稱本邑人在大德廠當馬夫進出貨物另雇各工挑運與小的無干叩求恩宥刺史得供謂爾廠總辦來信謂爾實是夫頭毋得推諉阿四始供稱每年小的願貼洋二十元分三次交付刺史准如所請飭令具結呈查○周朱氏以長媳周楊氏糾合伊嫂等行凶毆傷等情控縣黄大令於去年四月中驗訊諭候飭提在案嗣據楊嘉貴等出爲理勸不了仍經原差將一干人証解請訊究前晚由帮審委員蔣刺史升堂提訊周朱氏供稱本地人今年四十六歳並未生子丈夫故己十年夫之原配共生五子長名毛毛娶楊氏爲室毛毛現亦去世楊氏不服教訓反邀母族前來逞兇將小婦人打傷去年蒙黄大老爺騐明後有族人周樹鏞親戚楊嘉貴勸令楊氏服禮不料楊氏仍不服勸故控求訊究周楊氏供三十一歳夫故後與繼姑朱氏素來和好後遭鄰人沈吉仁卽周　波令姑分居各炊並唆使涉訟小婦人不敢行兇違訓求鑒周樹鏞楊嘉貴同供稱爲周氏親族此次朱楊氏姑媳涉訟曾經解勸况監生楊嘉貴曾付交樹貴洋一百元以作清音酒席等費餘錢爲朱氏養傷事己妥貼不料朱氏聽人唆使來案復控叩求明鑒樹鏞又稱除去清音酒資等費洋三十六元外餘六十四元己交朱氏收去醫傷周朱氏又稱收洋是實刺史得供以此案旣由楊嘉貴等理勸在前周朱氏姑媳俱爲寡居何得再訟於後楊氏究有不到之處卽著當堂向姑服禮具結完案兩造皆遵諭具結旋據楊民之父楊順堂上堂訴稱目下可否領女回家暫住以釋姑媳之嫌一俟和睦再行送往同居刺史准之原被皆叩謝而退 
[法界讕言]  
　　木匠顧松泉向陸慶明借出震泰票洋三十元付與東洋阿二以抵會項阿二卽將此票購買許永順翡翠約指二枚值洋十五元尚餘十五元許己找出旋將此票貼於某姓調去現洋某姓向震泰收取不到仍退回許永順許卽退還東洋阿二阿二收回此票後連日避匿西門外銀河里前日因事至法界爲許軋至新恊成烟館向索紛紛搗擾旋經人擔保約期歸還○己閉蘇海彚報館司事姜少峰至同事葉心農家索回墨晶眼鏡適葉因事出外内眷避入後院姜見無人酬應亦卽退出逾時葉回稱失去印戒一枚計重五錢昨日葉姜二人在新北門外途遇葉向索印戒姜向索眼鏡二人爭相口角扭至中洽盛烟館由姜友莊某呼巡捕將二人一併拘送捕房捕頭詢悉均非界内居民麾之使出 
[美界捕房紀事]  
　　金榮生竊得停泊蘇州河之某航船上木板數方經傅包探緝獲拘入捕房捕頭令押候解送英界公堂禀請讞員張賡三直刺訊辦○昨晨賊犯朱阿大在北蘇州路第四十九號房屋之撬門入内側身而入竊得錫燭臺等物適爲三百七十四號巡捕所見拘入捕房捕頭令轉送公堂禀請訊辦○昨日賊犯沈四芝竊得穿虹浜第二百三十三號門牌某姓家布衣等物經程包探拘入捕房捕頭令押候解送公堂禀請究辦○浙江寗波府屬某邑人某甲賃屋裏虹橋畔開設新新彩染坊昨日將諸客囑染之綢衣數十件席捲而逃各失主無處找尋咸至捕房禀請查緝捕頭允之 
[閩中官報]  
　　同知袁學顯奉准起復注册行知新選安溪縣劉晉庚自京來閩禀到府經歴劉永棠奉准過班知縣行知縣丞姚鑛禀赴厦門支應差從九屠炳星卸辦延平沙溪騐卡試用縣丞王錫榮自京來閩壽寗縣龐桂庭卸事到禀明丁父憂試用縣丞涂献廷譚國屏李家　均自京來閩候補逺延平奉委稅廛局務候補道孫靜珊委善後局務知州恆秀委辦南臺稅厘周提調同知潘仰熊委辦興化府厘局知縣黄鼎翰委辦水口厘局永和縣縣丞陳長庚交卸回省知府李光第委辦建寗府釐局同知張文治奉委延平府厘局 
[金陵官報]  
　　十二月十一日鑄造銀圓制錢局候補道任禀知呈騐薪造銀圓式樣運判方臻壹辭赴揚壹壺輪船周圖祥到送陳官眷赴蕪湖回○十二日藩壹松禀知今日考吏治通判王彥激到起服回省並請病假知縣祿德禀知知縣松齡丁父夔甘肅知縣李佳瀚湖南來陜西都司廛有餘陜西求均到都司劉國元叩謝委金陵砲臺官○十三日藩臺松總兵李日傾副將傳永貴戴友雲盧國泰賈立誠均傳見九江鎭宋朝儒升署長江安慶憾楊福田交卸金陵營參將辭赴任高湻縣李普潤到卽辭知縣曾鳳祺由蘇來金陵砲來官都司劉國元均見福安輪船黄友勝由上海裝銀圓局銀條並藩司鑄錢局銅鉛來准補婁縣屈泰清到禀知奉委稽查江揚各屬鋪遞司兵並奉飭准補叩謝知縣戴光禀知在府署閱時務課卷畢吳淞營都司胡德成到 
[皖省官報]  
　　十二月初九日卸在青陽縣典史左儆到候補知縣孫頤　到赴江西探硝磺價回許維傑到赴桐　公幹回○初十日調署六安州吳雲濤　奉知陞補無爲州委署頴卡縣熊鈺辭卽用知縣王從禮辭奉首府委　桐城公幹陸承鎬知代首縣下鄉踏勘沙地○十一日同知虎新選青陽縣鄭佐霖到浙江人號景甫分安徽試用從九方兆麟巡檢楊定達均到蘇人張榮禧到四川人新選懷寗縣教諭舒濟知任事署懷寗教諭程于棠知卸事支禀局委員繼格清賦局委員鄧加縝條補知縣周麟述均到赴貴池公幹回通判陸承鎬知代首縣下鄉踏勘沙地回○十二日通判陳宏蓮謝超委一次吏目施際昌面試○十三日卸署無爲州李文翰到交代清楚回指分安徽新海防試用典史隂嗣玲到山東人安慶府教授劉立誠知奉委兼理敬敷書院監院稽查東門城典史袁啓祥知奉臬台委改查大南門城差陸承鎬知代首縣下鄉相騐 
[上海陳家木橋報總局内籌賑公所經收四川義賑第十六次清單]  
　　顧采記洋十元顧采韵洋一元十二圩電局墓來不書名洋六元南通州電局張仲甫經募延蔭堂張六元小洋一百廿角無名氏求子速愈洋十元吕賢樑求合家平安洋五元以上共收英洋三十八元小洋一百廿角正○又宜昌義賑第八次清單○西昌棉力子任青求母病速愈洋廿元以上共收英洋廿元正 
 
 

Page 10

 
 
[光緒二十三年十二月初一日京報全錄]  
　　宮門抄○諭旨四道錄前○皖撫鄧奏爲總兵修墓未竣懇請開缺摺○監督文奏恭報徵收常稅支銷確數摺○皖撫鄧奏爲清賦辦理經年情形片○十二月初一日内務府國子監正紅旗值日無引見○睿王莊王等由東西陵回京請安○鄭王鈕楞額各假滿請安○貴恒謝賞福字恩○前奉天府府尹善聯病痊請安○全興謝議叙恩○芬車請假十日○大額駙續假十日○恩慶恩輝啓泰各續假十五日○吏部呈進月官卷○召見軍機○皇上明日辦事後還宮○○頭品頂戴安徽巡撫臣鄧華熙跪奏爲總兵修墓假滿工未全竣懇請開缺據請代奏恭摺仰祈聖鑒事竊准四川川北鎭總兵何乘鰲文開乘鰲蒙恩賞假三月回籍修墓兹己假期届滿墓未全行修葺呈請代爲奏懇續假祗奉硃批何乘鰲著再賞假三個月欽此聞命之下感激涕零伏念乘鰲自同治元年從戎隨軍攻剿粤拾各逆轉戰直隸皖鄂豫東江浙等省及援護朝鮮截擊攻犯鎭海縣法船歴保　督嗣在江南統領清淮防軍補授斯缺卸差赴任三十餘年未經回籍遂致先人塋墓修省闕如比自到籍以來省視本支各墓相距數十里至百數十里不等坍塌情形皆重正在赶緊修理又逢秋雨連綿難施工作且以分任無人顧此失彼展轉稽遲續假又將期滿而修墓仍未竣工旣不敢再延時日久曠職司又不忍工廢半途有乖根本籌思再四惟有籲懇天内俯准開去川北鎭總兵實缺俾得專心修墓仍當上緊竣事　申犬馬報効之忱並將原領叅領川北鎭總兵官坐名敕書一道兵部劄符一張隨文呈繳等因呈請代奏前來除所呈勅書部劄存俟奉旨　再　照例辦理外理合據情恭摺代呈伏乞皇上聖鑒訓示施行謹奏奉硃批另有旨欽此○二品銜粤海關監督奴才文佩跪奏　常稅一年　滿謹將徵收總數並廉州北海關口稽徵員稅恭摺具報仰祈聖鑒事竊照粤海大關曁各口徵收正雜銀兩向係常洋不分例於一年期滿先將總數奏明俟查核支銷確數另行恭疏具題分欵造册解部同治二年十一月間奉部劄行奏准將各海關洋稅收支數目均以咸豐十年八月十七日爲始按三個月奏報一次扣足四結專摺奏銷一次仍從第一結起造具每結四柱清册送部查核毋庸按照關期題銷以清界劃而免稽延其各關應徵常稅仍令各按關期照常題銷以符舊制又同治六年五月内奉部議覆粤海關常稅正額銀五萬六千五百一十一兩九錢四分一厘　餘銀十萬兩又廉州府屬北海關口稽徵旨稅均經奏明歸入常稅關期報滿摺内分别具報各等因業將光緒二十三年分徵收常稅總數分别具報在案兹查光緒二十四年分常稅自光緒二十二年六月二十六日起至二十三年六月二十五日止一年期滿大關徵銀十四萬三百二十三兩六錢五分八厘潮州新關徵銀二萬一千八百四十三兩八錢四分厘瓊州新關徵銀二千二百五四兩八錢九分九厘各口徵銀二萬一千九百三十兩六錢一分五厘通共徵銀一十八萬六千三百五十三兩二分除潮州新關所屬東隴黄岡二口劄飭該關委員並添派家人督同口書經理一年期滿徵收比較上年有餘另行奏報外計二十四年分常稅徵足正額盈餘十五萬六千五百九十一兩九錢四分一厘外計多徵銀二萬九千八百四十一兩七分九厘查粤海關常稅關期報滿如有徵均於摺内聲明在案奴才益當設法招徠認眞整頓况前奉上諭籌備餉需内有通核關稅一條儻能溢解一分則庫儲多受一分之益現在綜計於正額盈餘之外多徵銀二萬九千八百四十一兩七分九厘又廉州府屬北海關口曁各卡共徵貨稅銀二萬二千兩除俟查核支銷確數另行恭疏題報遵例分晰造册送部查核外所有光緒二十四年分徵收常稅總數並廉州北海關口貨稅各數目恭摺具陳伏乞皇上聖鑒謹奏奉硃批户部知道欽此○○鄧華熙片再安省清賦一事上年冬間臣到任時查悉人心惶惑多有觀望而冀事聞停止比臣以各省奉文清理缺額錢糧雖辦法各有不同皆因整頓而有起色安省亦應照辦當經札行清賦局通飭認眞辦理勿使遷延臣於接見各牧令時又諄囑以弊先去其在官者果能清源正本則書保之弊自可查除勿徒操切而滋紛擾復由清賦局亦以此意移行該管道府督勸計今開辦經年共查出隱熟田一萬四千六百餘頃歸光緒二十三年啓徵又新墾田一千二百餘頃歸光緒二十四年啓徵因各屬田地荒熟情形不同若以查出頃畝多寡不等又恐呈報者半係州縣署事之員逆料徵解時當己交卸可諉責於人所報或有不實由局派員前往抽查悉有地叚可稽似尚不至虚揑及以歴年有地無收勢必蠲緩之區抵搪安省州縣錢糧積弊有因官吏得規上下互相欺隱者亦有收復之始紳民恐客民入境開懇將田地一律報熟實有未能墾復者以故每届奏銷均積有民欠此次查熟田及新墾畞數按之通省缺額雖甫及三成增徽之數未能甚多而悉由在官者先去其弊因以擠熟查荒並未動欵興丈是以事省而費不繁至清出田畝科則不一實徵銀糧若干能否一律徵足俟明年奏銷時方知確數當飭司分晰造報再行核辦上年開辦之時曾請撥地丁銀一萬兩以爲清又經費因未辦丈未經動用己據報解還司庫歸欵局用薪水由外設法籌給據清賦局藩司于蔭霖臬司趙爾巽具詳請奏前來臣竊以值此庫儲支絀民情困苦之秋欲求有益國計兼利民生實以弊除中飽爲最要是以臣准户部咨令將丁漕折價减收加解一案不俟各屬議詳先卽飭令遵辦僅止略提州縣之盈餘而有濟於公用甚鉅於則項搜括民間者廻然不侔其尤善者在於酌减錢價民力紓則逋欠自少正當與清賦相輔而行者也所有安省情賦辦理經年情形謹會同兩江總督臣劉坤一附片陳明伏乞聖鑒謹奏奉硃批户部知道欽此○○貴州巡撫臣王毓藻跪奏爲揀員請補遊擊員缺以實營伍恭摺仰祈聖鑒事竊查下江營遊擊姚應啓因病出缺業經臣會同督臣恭疏題報並聲明遺缺扣留外補在案所遺員缺係題補第三輪第八缺輪補儘先人員應卽揀員請補以專責成臣於通省武職人員内逐加遴選查有留黔儘先補用叅將李鴻女現年五十五歳貴州安順府人由提標馬兵於咸豐四年堵勦遵義逆匪楊隆喜出力給予六品軍功頂戴十平克復修文縣城咨保以外委儘先拔補十一年剿辦江内賊匪保給五品頂翎拔補提標右營把總同治元年升拔清江恊左營左哨千總七年克復長寨廳城保免補守備以都司補用十一年克復麻哈州城保免補都司以遊擊儘先補用並換花翎十二年克復清黄等城保免補遊擊以叅將儘先補用是年克復安南等城出力保免補叅將以副將儘先補用均欽奉諭旨允准在案十三年克復興義等城剿平下江生苗全黔肅清案内保奏光緒元年正月十六日奉上諭著賞給三代二品封典欽此五年四月經前撫臣林肇元以熟習苗疆情形奏請留黔補用嗣因咨部註册部臣查無保奬守備官階層次遞行改奬以叅將留黔儘先補用光緒十八年四月二十四日具奏奉旨依議欽此現帶天柱營練軍該員年力富强講求戎政以之借補下江營遊擊員缺洵屬人地相宜與例在符合無仰懇天恩俯准將李鴻文借補下江營遊擊員缺實於營伍有稗如蒙兪允一俟接准部覆卽行給咨送部引見以符定制除咨部查照外謹會同雲貴總督臣崧蕃貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○邊寳泉片再己故邵武縣知縣高淑勛任内短交徵存正雜並外結各欵共銀二千九百七十八兩零均關結報鐘使奉解據署福建藩司李興銳會同臬司糧道轉據該管道府揭叅前來相應請旨將己故邵武縣知縣高淑勛革職提屬勒限追繳儻再宕延威查有虧挪情事從嚴追辦除咨部外理合附片具陳伏乞聖鑒謹奏奉硃批著照所請該部知道欽此 
 
