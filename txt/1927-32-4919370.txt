# 1927 - 32 - 4919370

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[使團會議免安問題]  
　　易紈士請改去免職字樣 
　　安格聯不服從免職命令 
　　閣議决定應付辦法 
　　日使再抗議二五稅 
　　（北京）今日使團會議、討論二五稅之答覆及安格聯免職問題、某使提議、在未糾正中國政府手續以前、列國之不反對二五附稅者、亦當令知本國商民、從緩繳納、此問題牽扯甚大、易紈士請政府將命令中免職字樣、改爲准安格聯請假一年、俾資轉圜、羅文幹以命令旣發、不便更改、仍無結果、連日顧向王寵惠商應付辦法、王曰、易紈士不就、再換一英人、某員提議、内債基金、不應由稅務司保管、改歸中政府自辦即政府提用、不付本息、比向外人手中取内債本息爲佳、此實收回國權要舉等語、（八日下午二鐘） 
　　（北京）安格聯語人、關稅本稅係條約關係、故應由稅務司承辦、今中國之二五附稅令、旣不根據列國之協定、則稅務司不當代徵、若使團與中政府商定後、予亦樂得奉行、在未商定前、縱免予之職、即代予者亦與予之態度無異、予在條約上地位不能服從免職、因對使團所負之責任、尚未終了、予深信中政府終必採納予之說帖、二五附稅不由海關徵收、另設機關辦理云云、（八日下午十鐘） 
　　（北京）今日使團會議、對二五稅决要求政府確實有統一徵收與保管把握、列國方可繳納、並要求將安格聯免職令保留至使團同意後再實行、（八日下午九鐘） 
　　（北京）昨日使再提二五稅抗議、謂其措施違反華會協定精神（八日下午九鐘） 
　　（北京）今日閣議催辦二五稅辦法、以稅務司仍未發令、易紈士云、即發而各國商人不納、希望政府與使團根本商議、政府初擬令各疆吏就地催辦、嗣恐疆吏催辦结果、爲各省截留、故甚爲難、結果再催易紈士不問外商允否繳納、務須下令、萬一不能辦到、另設變通辦法、雖不另設機關徵收、但委託銀行代辦、結果交財政部稅務處會同擬具變通辦法、再行核定、又議使團抗議免安問題、某閣員謂免安不是爲不奉行二五稅、係爲其擅自赴漢、與陳友仁接洽、但顧氏於二月一日、曾向英使說明、安不允由關徵二五、爲維苟關稅制度便利中外商民故免其職、故現在改說不是因安不奉行二五而免職、事實上甚困難、結果决依同治二年總稅務司李泰國把持政府曾令辭職以赫德繼任先例、是政府有權更換、未允撤消前令、例案、派張煜全徐穉莊景珂爲接收天津比租界委員會委員通過、又海部提應瑞艦長薩福疇授海軍上校照辦（八日下午九鐘） 
[漢案又繼續開議]  
　　英艦五艘抵港 
　　日人否認互惠條件 
　　（漢口）陽日陳友仁與阿瑪利續議、聞英工黨昨來電覆陳、一方反對英軍隊來華、一方要求漢案繼續談判、陳將各電發表、並允續議漢案（八日下午一鐘） 
　　（北京）使團息、藍溥森阿木里與東方艦隊司令及倫敦政府間往返電商、撤退未至時機、惟將原擬之數量減少、逐漸撤退、一方要求陳友仁繼續談判、先訂臨時協定、昨陳友仁覆阿木里、在英艦未撤前、不便簽字、故續議尚無把握、（八日下午二鐘） 
　　（香港）英第一巡洋艦隊五艘、八日早八點抵港、與原駐英艦試演攻守戰術、該艦隊暫不離港他往（八日下午九鐘） 
　　（北京）明星報載佐分利與陳友仁訂互惠七條件、日本要人否認（八日下午二鐘） 
[北京對美提案之表示]  
　　津英僑會議英租界問題 
　　（北京）政府對美國提案上海作中立區一節、因上海雖租界、係中國領土、未便容納外人建議、劃自國領土爲中立區、又對六使抗議安格聯問題、决不以書面答覆、因英國對於中政府抗議增兵、亦無答覆之故（八日下午十鐘）　　　 
　　（天津）旅津英僑定十一日在戈登堂開臨時民會、討論津英租界問題（八日下午七鐘） 
[北京政局問題]  
　　討論會將先解决最高問題 
　　（北京）順天報載政治討論會將開議、將最高問題先行解决、召集舊參院說佔勢力、（八日下午二鐘） 
　　（天津）楊宇霆定七日夜由奉起程入關鮑貴卿高維嶽均於七日晋京、張學良俟楊宇霆到京晤商一切、即出京、尚須赴鄭面吳、（八日下午七鐘） 
　　（北京）張學良今申赴津聞赴魯祝張母壽、（八日下午九鐘） 
[奉直軍援豫之進行]  
　　張作霖將宣布助吳平南 
　　（北京）晚報載張作霖將通令、宣布奉軍入豫助吳平南、（八日下午十鐘） 
　　（北京）奉軍宣稱、直隷南部沿鐵路之紅槍會、已剿平、奉軍定十四五日渡黄河等語、（八日下午二鐘） 
　　（北京）昨今磁州運京傷兵數十名、據云、磁州紅槍會已敗（八日下午九鐘） 
　　（天津）奉軍騎兵第六旅武漢卿部、由磁州經大名開往蘭封駐防、王琦派第四團駐津剿匪、（八日下午七鐘） 
　　（鄭州）磁州總部息、齊燮元電告、已與奉軍商妥、以彰德河爲界、派兵會剿天門會、不日可望解决、（七日下午十鐘） 
　　（鄭州）王爲蔚昨專車自汴返鄭、 
　　（鄭州）張治公昨專車自洛陽抵鄭、 
　　（鄭州）吳派畢維垣赴津謁奉張、接洽時局、（七日下午十鐘） 
　　（鄭州）于學忠部正攻鄧縣、聞已將樊老二部擊潰、（七日下午十鐘） 
　　（徐州）褚今日派專員赴豫南、向靳雲鶚爲最後忠告、勿附黨軍、（八日下午五鐘） 
　　（徐州）直魯軍援豫、褚令第六軍三十五師孫殿英部先發、沿隴海路西進、受吳指揮、動員令聞已下、（八日下午五鐘） 
　　（徐州）直騎兵第五支隊第九團長王懷修、七日晚率全團過徐、開赴毫州、 
　　（徐州）寇英傑抱消極、擬赴津休養、褚勸返豫、貫澈奉直合作討赤宗旨、寇暫在徐小住、（八日下午五鐘） 
[褚玉璞已返徐]  
　　畢庶澄軍已南下 
　　（天津）直褚五日由徐赴濟、列席軍事會議、六日晚仍回徐、（八日下午七鐘） 
　　（濟南）八軍栗振魯李壽山兩團、六日由靑過濟南下、七日午後李藻麟由濟赴京、徐源泉由京返濟（七日下午十鐘） 
　　（徐州）畢庶澄之第八軍已出動、八日晨畢部第三混成團長栗振魯、率全團過徐、開赴浦口、（八日下午四鐘） 
[京綏路撞車]  
　　（北京）今日下午三時、高維嶽見張作霖、報告京綏路撞車情形、（八日下午九鐘） 
　　（北京）京綏路昨晚在綏遠百餘里之白塔站撞車、計死亡百餘人、傷數百人、張作霖及京局均派員往查辦、（八日下午九鐘） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[如何能安善（冷）]  
　　時局紛擾。人人心中。咸有自商之一語曰如何而能安善。然此語雖人人自商而能自答者實鮮。何也大局所關非一手一足之力。所能挽也。余則以爲此答語非難。惟在人人各就其範圍之内。先自盡力以求小局之安善而已何。也。所謂大局者。合無數人範圍以内之小局而成者也。人人能自理其範圍以内之小局。使之安善。則大局自無不安善矣若人人自棄其範圍以内之小局而不顧。而徒憂大局之不安善。大局其又烏從安善乎。 
　　盡力以求範圍以内小局安善之道奈何。曰振作其精神。勿自暇惰平和其氣勿使粗暴。以平等之禮待人。以誠信这心接物。且能計人患難與困苦。如是。則各人範圍以内之小局。自能日上於安善之途矣。 
本館要電二 
[李生春部繳械]  
　　閩民軍改編新軍發表 
　　（廈門）省訊·李生春部在水口福州分别繳械、李偕團長趙得功、率四營逃古田、馮軼裴派一團自延平·譚曙卿派高義楊漢烈率千人自省追擊、聞因李通某方故、　　（福州）數日前已傳李生春部在上游被繳械、七日某當局發表何應欽電、謂李部軍隊各懷舊佩章、認無合作誠意、大部分已繳械、餘部並李本人尚在古田附近包圍中、（八日上午十鐘） 
　　（福州）興泉永綏靖委員宋淵源·陳乃元·許卓然·已發表、宋爲主任（八日上午九鐘） 
　　（福州）陸戰隊金團、奉楊樹莊電召、即日赴滬、（八日上午九鐘） 
　　（廈門）閩民軍改編新軍、譚任軍長、吳威一師長、呂渭生副師長、尤賜福陳榮亮王劍南團長、駐永春沙縣大田、郭鳳鳴二師駐泉、盧興邦獨立一師駐延平、高義獨立一旅駐汀龍、陳國輝獨立一團駐省、楊漢烈二團駐仙游、（八日下午十鐘） 
　　（廈門）高義部團長陳淸祺、六日在安海被汽車炸斃、（八日下午十鐘） 
　　（廈門）海軍在厦設處徵附稅、委林某爲委員、（八日下午十鐘） 
[粤省近聞]  
　　（香港）何應欽二十八日由福州入浙前、電汕召潮梅警備司令何輯五赴前方、姚觀海有繼任潮梅警備司令望、（八日） 
　　（香港）任應岐通電、就革命軍十二軍長職、（八日下午九鐘） 
　　（香港）譚延闓張靜江由廬山起程返南昌張已病痊、（八日下午九鐘） 
　　（香港）省黨淄推定甘乃光等籌備組織省民大會（八日下午九鐘） 
[廣州之罷工潮]  
　　（香港）廣州商店因工人要求條件過苛截至新年初六、開市者僅三數成、商人擬聯向政府請願維持、并要求年初二各店有換人權（八日下午九鐘） 
　　（香港）廣州旅業東家行七日召工人開會、求減少條件、即復業、工人允、定九日復業、（八日下午九鐘） 
　　（香港）生藥行工人、因初二有被店東開除者、認爲於條件不合罷工、七日向官廳請願、鷄鵝鴨行工人、亦因要求條件不獲罷工、（八日下午九鐘） 
各社要電 
　　東方社七日漢口電停頓中之中央交涉、今日續開、 
　　東方社七日漢口電今日爲二七紀念日、各界集會游行、經嚴重彈壓、未生事故、 
　　路透社八日北京電據非官塲確實消息、内閣今日討論英國最近之建議、决議俟英國答覆派兵來華之抗議後、再行作覆、 
　　東方社八日北京電外交當局言明昨日六國公使、關於安格聯免職、向顧維鈞提出之列國協同抗議之通牒、同時含有對於附加稅之列國協同抗議之性質、即列國此次之通牒中、謂安格聯問題、不僅發端於北京政府不根據條約之附加稅實施宣言、且在六國公使共同會見席上、芳澤公使、確曾聲明日本政府反對附加稅、故此次之抗議、實含有兩個問題、即安格聯之免職與附加稅之實施是也、 
　　國聞社八日北京電六國公使訪顧、荷使曾面致節略分兩點、（一）各國未完全贊同附稅、安格聯不能辦理、政府遽免其職欠妥、（二）中國於華會曾聲明不變海關制度、免安與華會精神抵觸、並謂各國對免安事、認爲甚關重要、安服務及三十年尚忠實、應另有辦法、日使謂日迄未贊成附稅、顧答免安因其屬遞政府、違抗命令、各國旣認爲重要可考量、提閣議討論、聞安尚無交卸準備、 
　　東方社八日北京電羅文幹報告張作霖、謂易紈士曩曾允命海關徵收附加稅、自從安格聯抵京後、忽然態度噯昧、併聲稱代理總稅務司、係安格聯不在中之職務、並非新任命之總稅務司、 
　　東方社八日奉天電安東奉天營口等處之中國海關監督、已於今日發出佈告、謂即日實行徵收二釐半及五釐之附加稅 
　　東方社八日北京電以梁士詒爲會長之政治討論會、將開始討論之重要問題如次、（一）組織新内閣、（二）召集舊參議院改選三分之一（三）與南方之和平手叚與承認之態度顧維鈞語其昵近者曰、新内閣將俟楊宇霆來京後决定、 
　　國聞社八日北京電外部籌備接收津比租界、派張煜全徐墀莊景珂爲接收委員會委員、庚日閣議已通過、 
　　東方社七日漢口電宜昌王天培及其他各軍、乘日淸汽船及他種船隻、陸續來漢、一部分留此、一部分向九江方面下駛、 
　　國聞社八日北京電鹽業銀行因晨報兩度刊載鹽業漢行謠言、年前延汪有齡劉霍向地方廳起訴、日内即可開庭、 
本館專電、 
　　（北京）巴西新使、請政府定期呈遞國書、 
　　（北京）濟南軍用票舞弊案、方爾梅已槍　、蔣邦彦被押、情節重大、（八日下午二鐘） 
　　（天津）陳光遠楊文愷范源濂均七日晨晋京、（八日下午七鐘） 
　　（天津）坤伶鮮牡丹之父劉鳳樵、在東天仙被捕、今已三日、尚無下落、（八日） 
　　（香港）七日日皇大喪、省政府派陳樹人往弔、（八日下午九鐘） 
各社電訊 
[漢案繼續談判]  
　　英工黨又致陳友仁兩電 
　　路透社七日漢口電陳友仁今日與阿馬利在外部開會、此爲談判中止後之第一次集議、 
　　路透社七日漢口電路透社訪員與國民黨要人談漢口談判事、得悉雙方已有協定、惟國民政府須俟確悉英政府對於上海有何行動後、始可簽字、據謂英兵厚集於上海之議、現引起國民軍方面嚴重難題、國民軍向上海進發時、僅須對付孫軍歟、抑須兼對付英軍歟、此爲問題、縱以好意推測英國、並承認英國不從事侵略之聲明、國民軍終覺有此難題也、在途英軍止於香港之議、固可歡迎、但若大多數英兵在新加坡登陸、則尤善、因香港集兵過衆、或將引起廣州之反動也、上海平日所有之兵力、已足以應付或將發生之任何形勢、其不能應付者、僅有國民軍有組織的攻擊租界之一事、但國民政府已切實聲明、决無此種舉動云、 
　　路透社七日漢口電國民通信社稱、陳友仁續接英國工黨反對英國集兵中國之來電兩通、一係倫敦全國工黨聯合行政會所發者、重行聲明其已詳於前電之態度、一係紐絲綸惠靈吞工黨發來者、贊同英國工黨之地位、今日此間又接到電訊、知英國孟却斯德市議會通過議案、要求撤回赴華英軍云、 
[英社會黨通過對華提案]  
　　贊成不干涉中國 
　　路透社七日倫敦電社會民政會之幹事會、一致通過一議案、贊成不干涉中國之提議、並表示意見、謂中國俄人黨羽之政策、以阻撓談判解决爲目的者、乃世界和平之大患、如此政策不變、將使中國輿情不能團結以抵抗世界帝國主義、終將釀成戰禍云、 
[張作霖發表對内對外宣言]  
　　路透社八日北京電安國軍司令部、發表張作霖宣言、略謂時局俶擾、求復秩序、事體重大、難即奏功、今日中國之政治問題、斷非一人獨裁所能解决、余故屢次通電、主張將政治問題公開討論、自民國肇始以後、國家主權已操諸國民之手、發展民治、實爲歸宿、故一切政治問題、如保持國家主權、恢復秩序、傳播敎育、勞資合作、擴張交通、改良司法諸事、當準是進行、以求解决、他如中央政府與地方政府分權問題、亦當特别注意、自歐戰發生後、政治學說、爲之大變、於是持極端主義者、受外人之愚、乘機以邪說惑民、若輩必歸失敗、惟國民受害、實不忍坐視、敉平亂事、兵力固綽有餘裕、顧秩序平平、端賴一切政治問題之滿意解决、中國雖富於天産、而患貧頗甚、整理財政、實有二法、一爲鼓勵實業開墾荒地、以增高國家之生産力、一爲裁减冗員、限制軍額、以節浮費、今者必審愼考慮鞏固内外債之方法、設立適當之財政機關、確定幣制、修正稅法、而後始能籌定切實之財政計畫、國家財政、端賴信用之穏固、以關稅爲抵之内外債、余必全力維持其信用、蓋余深悉信用喪失、後人將無法操理國家之財政也、故余敢向民衆擔保、余必以力之所能、鞏固中國内外之信用、今日者、實爲中國歷史上之大關鍵、爲國民利益與維持各國友好之邦交計、當審愼商定吾人對各國應負之責任、應持之態度、國際條約之平等、爲世界和平之保障、吾人對寓華外人之責、厥爲保護其生命財産、今望各國尊重我國民意及我國主權、俾中國國民可免有外患侵入之虞、而各國亦可免有排外運動之恐慌、誠實與互敬、爲各國互定永遠和局之要訣、余之起兵、非抵抗任何黨派、而專爲剿滅過激主義、含過激黨外、皆有商量之餘地、凡屬人民、不分中外、余責當予以保護、深望彼等誠摯合作、蓋吾人乃爲與同主義而奮鬥之云云、 
[英艦運兵抵港]  
　　路透社七日波賽電運兵船基爾杜南宫號、已由此赴中國、 
　　路透社八日香港電第一巡艦隊内有巡艦福羅比攝號·德里號·無法號·與丹尼號·四艘、現巳抵此、 
　　路透社八日香港電格洛賽斯特夏聯隊之第二大隊已抵此、 
　　路透社八日香港電九廣鐵路之車輛、行經中國土地而往邊界時、車内貼有反英傳單、車抵九龍後、警察從事搜檢、但未見有煽惑傳單、 
[意國對華態度]  
　　路透社七日羅馬電意國特里布那報討論意國對華之態度、謂意國固表同情於中國國民黨之運動、但此運動之逾分行爲、危及意國利益時、意國不得不保護其利益、現有條約之强暴的廢除、是保障歐人利益的唯一工具之銷滅也、意國在華利益、甚爲重要、尤以上海爲甚、意國不得不切實保衛之、意國對於英國說帖、固有保留條件、但美國旣以實力保障其利益、則此保留已不復有何理由、英意政策雖各行其是、但在共同必要之理由上、實完全相同也云、 
[英政府贊同美國建議]  
　　美國務卿文已在華盛頓發表 
　　路透社七日倫敦電英政府深表同情於美加關於上海建議之旨趣、認此與英國政策旨趣相合、即彼此皆欲保障上海外人之安寗也、 
　　路透社七日華盛頓電國務卿致北京與國民黨關於上海之文、昨晚在此發表、美國在此文内、表示願談判上海租界將來地位之意、外交界視此爲將來上海租界廢除公共性質之解、聞此文提交中國軍事當道、蓋避免在實際上承認粤政府也、有可注意者、凱洛格爲公共租界全體外人發言、現悉此議雖由美國單獨提出、然事前曾通知各有關係國大使、 
[香港雜訊]  
　　路透社八日香港電南洋兄弟烟草公司在香港之烟廠三所、中國新年後迄未開工、工人受影響者約三千人　　路透社八日香港電重要港商意思、以爲一九二一年以還、粤桂兩省内地盜匪充斥、而在過去十八個月内、盜風尤熾、内河貨物横被勒索、甚至没收、不獨大妨碍外貨之輸入内地、而内地之出口貿易、亦復大受影響、應與廣州政府協定辦法、准英人協助恢復兩粤内河之治安、剿治盜匪、以興復中外商務云、 
[鄂西敎士救護出險]  
　　路透社七日漢口電國民通信社發出消息如下、湘省常德附近國民軍叛變之消息、此間軍界斥爲讕言、實則該處有游兵若干、爲唐生智部下包圍繳械而已、湘北敎會、屢被騷擾、即係此項游兵所爲、聞國民政府已飭地方官援救鄂西天主敎神甫二人出險、政府將調查此事、此後發出通令、命負責各地方官、維持境内治安與秩序云、 
　　路透社七日漢口電梅道納與沃康芮二神甫、業已出險、現抵漢口、梅道納頭臂受刀傷、 
[英倫敎會大會修正祈禱經]  
　　路透社七日倫敦電英倫敎會在倫敦開大會、主敎二人以主敎院所編之修正祈禱經草稿、提交大會、請予考慮、祈禱經内爲關於國際聯盟會與實業界和平等事、至於洗禮婚禮列葬禮之文、亦略有修改、結婚時新郎新婦皆須作﹁快慰榮譽與維持﹂等語、而新婦不復發﹁服從﹂之允諾、大會將於三月二十九日决定此稿、然後此文將提交國會、國會可承認或否認、但不能个改、 
[萬國棉業大會閉幕]  
　　通過議案六條 
　　路透社五日亞歷山大里亞電萬國棉業大會、今日在此閉幕、下述議案已一致通過、（一）本會希望棉産報告按期發表、其發表之期、須預先决定、每月不過一次、（二）本會欽佩埃及棉農之堅忍工作、（三）本會感激農部改良棉花之事業、而對於以混合棉籽爲刑事之立法、尤爲欣感、（四）本會希望埃及盡力維持改良議案之制度、（五）本會主張組織以萬國棉會之會員七人、與埃及棉農棉商之代表七人、合組永遠委員會、以考慮隨時發生之難題、（六）棉商與紗廠擔任研究、以决定棉花天然濕度、而向一九二九年在巴塞洛那舉行之下屆會議報告、同時與會代表勸棉商廢除關於最高濕度之契約、並努力勿以他物夾雜於棉包之内、 
[續誌日故皇大葬情形]  
　　電通社八日東京電七日午后九時、葬場殿南門洞開、日皇皇太后出御、二十人之祭官致祭時、樂師唱誄歌、誄歌旣終、一條祭官長、進靈輛之前、奏讀祭詞、日皇着大元帥正服、由右手握舍入殿、敬謹禮拜、奉進玉串、高捧誄詞、奏於故皇之前、時諸員齊脫外套起立、垂首致敬、 
　　東方社八日東京電靈柩列車於沿道各站恭送之中、一路霜天凛冽之際、在八日午前一時三十五分，抵東淺川站、樂聲悲凉、鹵簿肅穆、直向陵所前進、二時四十五分、抵祭場殿、陸海軍軍人·及在鄉軍人·與其他一切奉送之人等、列如環堵、靈柩奉遷於約四十尺高所之玄宕、其時天已破曉、午前五時、諸執事着席式之凖備已成、樂作、低奏薤露之歌、荐上幣物一條、祭官長恭奏祭詞、其次由恭代天皇陛下之秩父宫殿下雍仁親王參拜行禮後、奏讀稱將皇考之御靈鎭於多摩陵御祭典不得滯延之意之文詞、讀畢、退下、繼由恭代皇后皇太后兩陛下者、以及諸人進前禮拜、禮畢、即開始於玄宫之工作、將閑院大喪使總裁宫所書之陵誌、樹立陵旁、以凈土灑上、此時爲午前六時十五分、陵所一帶、尚篝火熒熒、哀雲瀰漫、經十二小時之久、大葬儀告終、 
　　東方社八日東京電大葬儀已於今晨告畢、但現尚在廢朝中、所有官廳學校銀行公司商店等、一律停業、全市尚未解除喪裝、弔旗臨風飄揚、報紙全面記載關於大葬之記事、及照片等、報道儀式莊嚴之狀態·與庶民奉送之光景、未得拜觀昨夜之鹵薄之人民、今日皆聚集於從宫城至新宿御苑之沿道、拜觀其陳跡、或拾凈砂·或眺望古典式的燈籠·及焚篝火之鐵皿而表哀悼、今日皇上向新宿御苑臨時車站等·行哀悲之最後之告 
 
 

Page 8

 
 
　　　還幸赤阪離宫、再行默禱·及拜禮、九時由日皇代表秩父宫閑院大喪使總裁宫覲見、爲大喪無事告畢之復命、午後回宫城、舉行靈代奉安之權殿拜禮後、與皇太后相見、述種種悲哀之詞、 
　　東方社八日東京電本日正式發表大正天皇之御陵名、勅定爲多摩陵、 
　　東方社八日東京電沿道拜觀大葬儀者、無慮百萬人、擠傷者有之、 
　　東方社七日漢口電此問在留日本官民、於午後六時、舉行遙拜禮、 
　　東方社八日南京電聯軍總司令孫傳芳、率趙副官長參列自昨夜十時起在南京日本領事館舉行之大正天皇大葬遙拜式、楊交涉員亦代表南京中國官民參列之、 
國外要聞 
[駐歐通信（红蓀）]  
　　美棉問題 
　　可供人類衣服重要原料有三、棉毛絲是也、毛貨可由人工節制、使適合世界需求、至棉絲二物、雖經近代科學發達、改良生産方法、然仍不免受一般天然氣候等力所支配、故每年收穫之總量、常與全人類消費有所出入、於是市場上價格、亦隨之高低動搖無定、其最能影響市價者、則尤爲出産中心地年間之收成、世界出絲最盛之國爲日本及中國、其餘不足觀、出棉最多爲美、其次爲印度埃及、假令人類需求依常、則絲價漲落、常視日本中國絲收豐歉爲轉移、棉價則視美印出産爲决定、蓋此數國能作大量之供給也、如一九二二年世界用絲之數爲三萬餘噸、用棉爲四百五十餘萬噸、而此年日本輸出生絲、已有一萬八千八百餘噸、中國輸出有八千餘噸、約十五萬五千餘擔、至棉花一頃、美國供給一千一百餘萬包、以言絲日本中國輸出已占世界消費總額百分之九十一、以方棉美國生産亦占世界消費總額三之二、觀此則其生産之能左右市場、毫無疑義、現先述美棉近况、至絲業候諸異日有機會時再言之、 
　　（一）美棉生産過剩及棉價低落歐戰後在經濟界中、最足令人注意者、爲織物原料不能應需求之增加、棉花一項、常求多於供、價格亦因之高漲、爲補救紗廠原料缺乏起見、年來對於種棉之提倡及投資、各國俱皆盡力赴之、然前此生産、俱不如戰前之數、自一九二五年、美棉得一豐收、一九二六年、收穫尤大佳、總額之增加、誠爲歷年所未有、合計世界産額、竟超過需要水平之上、存貨太多、價格自然跌落、沽價幾未能補償生産所費、大有前年樹膠行市之勢、兹將美棉歷年産額統計、列之於左 
　　一九一三丨一四年一四·六一○·○○○包 
　　一九一九丨二○年一二·二一八·○○○包 
　　一九二○丨二一年一一·三五五·○○○包 
　　一九二一丨二二年一一·四九一·○○○包 
　　一九二二丨二三年一一·二四八·○○○包 
　　一九二三丨二四年一一·三一七·○○○包 
　　一九二四丨二五年一四·七一六·○○○包 
　　一九二五丨二六年一五·四五二·○○○包 
　　（未完） 
國内要聞 
[中比訂約發生波折之原因（一蘋）]  
　　比政府尚未允撤回海牙原提案 
　　北京通信、比國政府允許無條件交還天津比租界一事、自中比訂約會議開幕日、比使華洛思明白表示後、政府當局即計議接收手續、顧維鈞於新年節大宴駐京各公使、比使華洛思及比使館漢文參贊畢脫氏、亦被邀列席、關於津比界交還手續、華洛思曾向顧一度提及、擬雙方派定相等數委員若干人、組織專門委員會、洽商一切接收事宜、我國方面外部、將派刁作謙朱鶴翔等爲委員、比國方面、華洛思業已指定館員杜佛·藍勃脫·克慈·畢脫·等充委員、擬在三個月内、將津比界移交手續、辦理淸楚、蓋因中比新約、雙方亦預定在三個月内訂成也、不料我國正在準備接收天津比界之際、中比訂約、忽然發生波折、其原因仍在海牙法庭之訴訟案、未能即時撤回也、 
　　自比國將中比廢約案提出海牙法庭後、海牙法庭欣然接受比國之申請、向例凡原告者提出訟案、法庭不便遽爾據此審理、必希望被告者提出一件對案、同時審理、今中比廢約訟案、僅比國單獨提出訟案、海牙法庭初擬延至本年三月二十五日審理、繼擬延至六月十五日開庭、而中比訂約會議、已於一月十七日正式開幕、比使此時、極願交還津比界、以表示比政府之誠意、在中比訂約期中、比國願中止海牙法庭之訴訟、但海牙法庭、不納比國之請、曾由該法庭庭長駁覆比國代表、謂中比廢約交涉案、海牙法庭旣經接受、遲早應依法解决、依照法庭組織條例、根本上無中止訴訟之可能、惟有實行撤回原提案之一法、駐海牙之比國代表即以無線電告知駐京比使華洛思氏、華洛思乃向　維鈞表示、謂海牙法庭、終須審理中比廢約案、依法律解决、爲求中比兩國睦誼起見、不如另行設法、先解决廢約訟案、然後再議新約云云、顧維鈞當即表示、廢約訟案、原已不成間題、請貴國政府將原案撤回、以免節外生枝、華洛思經一度考量後、復派參贊某向顧維鈞聲明、現正請示比國政府、廢約訟案撤回與否、本人不便擅作主張、且無此權力也、 
　　據外交界言、海牙法庭訴訟案、比政府僅允中止而未允撤回者、意蓋在留伸縮餘地、如中比新約能早日訂成、且能容納比國對於減輕稅率之要求、則比政府撤回海牙訴訟案、苟不幸訂約交涉、進行不順利、比政府仍可要求海牙法庭、訂期審理、此中自可自由伸縮也、自顧維鉤向比使要求撤回訴訟案後、比使昨（三日）已接得比外相之訓令、謂現正與海牙法庭接洽訟案、非中國政府要求撤回、即可撤回、并囑比使暫勿與我國當局商議訂約、意即在（一）希望我國有書面上更誠摯之表示、以保證在華比僑於新約未成立前、生命財産决無意外之虞、　　（二）希望我國保證中比新約規定稅率、相互以最惠國之待遇、（三）希望我國規定在三個月内、努力訂成新約、比使華洛思氏、今日（四日）下午二時至外交部謁顧維鈞談兩小時之久、結果尚未知若何也、（二月四日） 
[佐分利出京赴奉]  
　　稍作勾留即轉道返日 
　　四日京訊、據外交界消息、日本佐分利局長抵京後、迭接奉天總參議楊宇霆氏來電歡迎赴奉、商議外交問題、佐氏已於昨晚八時、由東站出京、專車赴奉、今晚準可抵奉天省城、勾留一星期後、即行返國、佐氏自漢返京後、連日迭與芳澤日使、秘密會議對華步驟、關於中日修訂新約、亦有縝密之磋商、頃聞日本外長幣原喜重郎、因現在日本對華外交問題、形勢益趨重要、亟待佐氏返回、報告視察黨軍所在地之情形、以爲對華南北政府之標準、故於前日急電佐氏、促其速返、佐氏因益急於起行矣、 
[北京商聯會開會紀要（尊庸）]  
　　南洋華僑民信局取銷問題 
　　朝鮮京城領事館出售問題 
　　商品陳列所開幕問題 
　　中日條約宣告無效問題 
　　本月四日、全國商聯會在鮑家街會所、舉行舊曆新年團拜、并并第五屆第七十一次評議會、出席評議十一省區、奉天趙萬璧、安徽王慰三、福建卓宏謀、京師劉怡甫張椿年李文林高金釗、山東張蔚亭、陜西張繼宗、山西任亮裁、熱河李東萊趙公瑾、廣東吳貫因、四川江沅、直隸訾雲岫、由副會長王文典主席、正午開會、先由主席報告、前由廣東商會曁華僑商會、以南洋各屬華僑民信局、不下千餘家、僑民寄函寄欵、向來稱便、今各國駐在地方政府、欲悉令取消、不但華僑俱感不便、且千餘民信局失業華僑、當在萬人以上、尤應請爲設法維持、當由商聯會代爲具呈交通部、請向各關係國交涉、暫緩取消、一以維僑民生計、一以資僑民便利、兹奉交部批云、﹁南洋各處郵遞信包辦法、并非由我國郵局發起、實按國際郵約辦理、當民國十三年、在瑞典京城斯德賀倫開萬國郵政博議大會時、由各國郵政代表、公同議决、所訂國際郵政公約第三十四條第三部、載有信函内、不得裝有書交收件人以外何人、或與該收件人同居何人之信函書簡、或他項文件等語、按公約所規定實行日期、於民國十四年十月一日、已當照辦、所有我國南部各口岸、如厦門·汕頭·廣州·瓊州·北海·法屬安南·和屬東印第斯·馬來聯邦·斐利濱羣島及暹羅等各處、凡往來之民信局、以前寄遞包裹辦法、均應一律廢止、祗爲便利我國僑民起見、特緩時期、無如此項信件包封辦法、實與斯德賀倫際郵約規定相觸、我國旣列入萬國郵政、自不能不按定章辦理、各外國郵政、見我國久未實行、堅决要求取消、勢實不能再延、是以預期通告、定於十六年一月一日起實行、嗣經新嘉坡等處中華商會電請、展期三個月、以便妥籌辦法、當由本部飭令郵政總局酌議、旋據復稱、此事務應見諸實行、惟以各該民信局、或須預備一切、且爲表示撫慰僑民起見、可准各處所請、展至十六年四月一日實行、復經本部以我國旅外僑民、勞働界實居多數、極宜體卹、對於郵遞情形、將來廢止總包後、應如何斟酌妥善、以期撫順僑情、令飭郵政總局、預爲籌議、嗣據呈復、此項信包辦法、各外國郵政、以定法爲詞、要求取消、别無他法、可以拒絶、容當研究與各該國郵政磋商、以便籌出各方皆可滿意實行之法等語、相應知照﹂到會同人、僉以未得要領、决推高金釗吳貫因爲代表、偕同會長、再赴交部、切實交涉、次主席報告、要會前冋外部力爭、勿將朝鮮京城領事館地基出售、以維國體一案、兹得外部電復、略云、﹁上年十一月杪、日人新屋彌一郎、向本部呈遞請求書、以整理市政名義、要求交換我國駐朝鮮總領事館、本部并未受理、并經分復朝鮮中華商會、兹據電稱、以朝鮮土地經營株式會社、將銀行信用保證金五十萬元、匯至北京、　作爲此事證據、查新屋彌一郎請求書、係擬以地易地、交換轉移、建築後其補償我國者、亦祇十二萬七千餘元、并無五十五萬元之鉅數、其匯至北京者、或係别有所用、誠如電開、稱爲子遺紀念、本部亦何忍違反與情、任便售棄、兹特鄭重聲明、俾明眞﹂等語、僉以此案外部旣有切實聲明、即可結束、無討論、次主席報告、商品陳列所開幕、由本會代向老天利各商行、徽集陳列貨品、各商行送估價單、僉决由會長保存、無討論、次主席報告、上海二十一公團蘇州總商會等、以中日條約、十五年九月二十四即屆滿、六個月不提修改、即照冋例、作爲默認、續展十年、請一致力爭、期在六個月限内、仿照中比辦法、由外部宣告無效、又上海郵局稅關、對於國貨人造絲綢緞、徵稅極鉅、稅則最不平等、請向政府力爭、務將關稅收回自主、僉謂俱表同情、當然一致進行、至下午二點、始茶點散會、（二月四日） 
[杭州快信]  
　　聯軍第四方面白部、前設城站寗紹旅館之兵站司令部、現已取消、聞係移設桐廬惠賓旅館、 
　　六日下午十時、有鐵甲車嘉興南京兩號、由滬開杭、往來江墅路綫、嚴密梭巡、 
　　聯軍後方各師旅、集中桐廬後、業已紛紛開赴前方、日内恐又有大戰、 
　　新委浙江財政廳廳長曲卓新、現定八日午刻蒞杭、即赴該廳接篆視事、 
　　聯軍秘書長陳誾、三日由寗來杭、今（七號）日上午、於三號快車附掛花車返寗、 
　　昨滬杭車到、有由寗來杭幹警二百四十名、巳分派各區署服務、每署數十名、餘暫駐小獅子巷、聽候編入游巡隊、 
　　省會各區警察分署所、現已奉令改爲各區派出所、　　杭縣公署、議定募夫辦法、通令各區、招雇四百名、以三日爲限、現已逾期、未送到者尚居多數、郭知事以大軍雲集、萬不能不有預備、昨又令催各區、限兩日内如數雇送、 
　　臘底財廳息借銀行錢莊商欵三十萬元、又中行十萬元、以鹽稅作抵、每月拔還本利五萬餘元、自正月起、分八個月淸還、（七日下午） 
[南京快信]  
　　孫以直魯聯軍、新春後將實行攻贛、所部應共同動作、現據陳調元電告、組織之第一方面軍、已經成立、分爲第一二三軍、編配完全、凖備發動、關於需用各宗軍火、刻由聯部充分撥給、交由安徽總司令部駐寗辦公處具領、運往蕪湖安慶等處備用、 
　　駐皖南之粤軍、編入直魯聯軍後、奉張宗昌令在皖境集中、聽候調拔攻贛、該軍長劉志陸及各路司令等、昨到寗謁孫、接洽一切、旋即赴濟、請示機宜、 
　　聯軍駐滬辦公處長宋雪琴、駐滬軍法處長温應星、均奉孫電召到寗、商洽對浙軍事、旋即返滬、 
　　省署十七日牌示、靑浦縣知事林貞一因病辭職、查有黄次山堪以代理、 
　　江蘇烟酒事務局長曲卓新、定八日赴浙江財政廳長新任、仍兼任原差、局務由副局長代理、 
　　省警廳以黄包車係供人乘坐、非貨車可比、每有拖載腥汚魚肉及粗重物品、有碍衛生、令各區警署隨時取締、並自二月十六日起、派員檢查、 
　　江蘇敎育經費管理處、定十二日假法政大學招考錄事、正取二名、備取四名、錄取者給月薪二十四元、（以上七日） 
　　禇玉璞由徐州電孫、即進行對贛軍事、所應籌辦各事宜、希隨時恊助、 
　　直魯聯軍第八軍、將輸送南下、畢庶澄派員至浦口籌設運輸處、 
　　聯部政務處長萬鴻圖、前啣孫命赴杭、與孟昭月接洽前方軍事、頃已返寗、聞孫擬派其赴濟南、代表祝張宗昌父壽、並接洽機宜、秘書長陳閎、亦由杭回、報告前方戰况、 
　　第四師長彭玉銓、由海州防次到寗謁孫、報告防區内一切情形、旋於八日回防、 
　　新歲以來、軍警當局、以時局未靖、對於防務、格外加嚴、車站輪埠、城門、檢查行旅、非常周密、大小旅社、均加派幹探、秘寗偵查、晚十時後、一律凈街、 
　　寗垣學界曁地方公私各團體、聯電英使、抗議出兵來滬、請速撤退、以全邦交、並電院部嚴重交涉、　爲後盾　　省署委派之各縣宣講員、已由財廳發給公旅費、本月初旬一律出發、 
　　本埠日僑各團體、因昨日（七日）爲日故皇大葬之期、於午間在日領事館集合遙拜、 
　　蘇省署又電飭各縣知事及特借畝稅委員、務於最近期内、徵集成數解省、以濟軍需、不得玩延、（以上八日） 
 
 

Page 9

 
 
國内要聞二 
[寗總商會呈請免用軍票]  
　　已據情函請張總司查照 
　　南京通信、南京總商會、下關商埠商會、以南下之直魯聯軍、行使軍用票、恐影響商業、聯呈孫總司令、請轉商直魯聯軍當局、免予使用、當經據情轉函查照辦理、尚未得復、兹錄其原文如次、﹁爲呈請事、竊查直魯聯軍、在蘇省境内、行使軍用票一事、前由商民全體委託敝會等面懇鈞座切商效帥、准免在蘇省境内使用、當奉面諭、友軍所發軍用票、在蘇境行使、固應商拒、然師行所至、不可不有替代品、以資挹注、擬商准效帥、由山東省銀行、在蘇省設立分行、流通該行紙幣、以應軍用、一面由蘇省月撥六十萬元、爲該行在蘇兌現之準備金、以資兌換、似於拒用軍票之中、仍寓恊助友軍餉源之意、兼顧並籌、敝會等向商民宣布、莫不同深感激、乃山東省銀行、已漸次在蘇省設立、該行紙幣、商民業已遵示、信用通行、而效帥返斾以後、軍用票忽又在市面行使、並張貼布告、不准絲毫折扣、商民羣起恐慌、日來敝會請求轉懇鈞座電商效帥恩准免用、除由敝會等迭電效帥哀懇免用外、並由敝會等面懇鈞座電商在案、乃去電已逾旬日、尚未奉有復示、商民愈益驚恐、莫知所措、伏查直魯聯軍所發之軍用票、布告中雖有不准絲毫折扣字樣、而事實上其發行所在地之濟南、確已按照市價行使、此次蘇省預約免用、效帥體卹商艱、結果必能俯允、惟當前仍未奉有復示、若果立予拒絶、不惟市面將發生衝突、且亦無以副鈞座恊和友軍之苦心、惟十足使用、則與濟南之市價、過於懸絶、地方將受格里森貨幣原則所支配、而金融上必有不可思議之危險、敝會等爲羣商所迫、特開聯席會議、公决呈請鈞座再電效帥、請其依約令飭駐蘇各軍、免予行使、在未商准以前、請發布告、准由各商按照濟南市價、加扣匯費、公平使用、庶軍民可以相安、而全蘇商民、莫不感戴矣、臨呈不勝迫切待命之至、﹂指令云、呈悉、已據情函請山東張總司令查照轉行矣、此令、 
[寗波快信]  
　　寗波總商會、以舊曆新正、特東請段旅長各廳長各局長·及各機關上級軍官、定於九日春讌、 
　　鄞縣知事張蘭電省、前知事應鎭藩捲吞公欵、請下令緝捕、以重欵項、 
　　段旅長奉令將在甬設兵站、 
　　寗波警察廳各職員、現均改佩黄綾符號、前廳長徐寅時所用紅符號、一律取消、 
　　一分署長宋玉齡、調任爲二分署署長、遺缺由劉廳長自兼、 
　　寗波各當業、昨開討論會、議决公當繼續進行、 
　　寗波各錢業、以時局關係、停止正月分規元、 
　　陰曆去年底止、各業盈餘、以糖業爲最、 
　　寗波時事四明兩報、今日照常出版、（二月七日） 
[徐州快信]  
　　徐源泉孫殿英·二日同車赴津、四日晚孫先行返徐、徐俟與褚同來、今日（五日）據軍界息、褚有明日來徐訊、此間已預備迎接、 
　　直軍二師三旅張殿臣部、現已到徐三團、二十八團團長姜本立、率部駐南關、四十四團團長未悉、蘇部駐西關、五十五團團長王興隆、率部駐北關、張旅長設旅部於東關鎭平街、 
吳佩孚派參議田作霖、於四日晚由鄭過徐赴津、接洽直魯軍出兵援豫、又曹錕派副官方成元、亦於四日晚過徐赴津、接其眷属、曹并無返津意、 
　　二日夜大雪、風勢亦猛、電綫多損毁、徐埠以南、電報綫損失甚多、以北無恙、電話局昨日通告、電綫雪損、須兩星期後通話、津浦路局電綫亦損、旋即修復、軍用電話綫、今日（五日）亦正在修理加掛、 
　　津浦路前因陰曆年關、停開慢車三日、以尋常快車代行、今日起、各車均已恢復原狀、 
　　此間自年前洋價飛漲、物價陡高、迄今并未低落、鄉村柴草、大都告匱、軍隊徵購、極感困難、貧民生活尤苦、各法團正集議乞振、以濟春荒、（二月五日） 
[湘省完成粤漢路之建議]  
　　擬定三項辦法 
　　長沙通訊、粤漢鐵路爲吾國四大幹路之一、計通鄂湘粤三省、路長二千里、關係交通文化軍事、極爲重要、現在武昌一段、已由武昌通至株州、廣州一段、已由廣州通至韶關、其中惟株州至韶關一段、歷年受軍事影響、無暇顧及、迄未完成、兹聞湘人因此路直通湘中湘南、希望頗切、長沙市黨部第二次代表大會、則已謂定完成粤漢路計畫之端、於昨呈建議省黨部轉呈中央辦理矣、其文云、呈爲呈請事、案查屬部第二次全市代表大會、關於完成粤漢鐵路案凡八起、均謂粤漢鐵路、爲長江珠江流域間一大幹線、現在政府遷到武漢、而與國民革命策源之廣東、交通不便、妨害殊多、且此項幹線、關係於中國南部之實業計畫、尤非淺鮮、務須即行促其完成各等語、至其所擬辦法、則各有不同、有就機關工人經濟三方面擬議者、（一）組織粤漢鐵路委員會、由中央黨部及湘鄂粤各黨部組織之、（二）將各省縣之囚徒及失業工人、沿路防軍、與前方俘虜、充當築路工人、（三）發行築路公債、或没收逆産、或將已成之長武廣昭兩段之赢利充用、有謂逕請國民政府財政部、撥欵辦理者、有謂不妨由人民積資築成者、有謂可請政府於改銷粤鹽即將鹽稅作經費者、經付特務審查委員會審查、認爲完成粤漢鐵路、實爲當今最要之事業、原提議人、擬具辦法要點、亦多可供參採、遂交由主席團、提出大會討論議决、應建議省黨部轉呈中央黨部、咨行國民政府辦理等語、案經公决、理合錄案備文呈請鈞部鑒核施行、謹呈、 
[長沙市商民罷市未成之經過]  
　　店員搗毁市商協▲商人包圍省黨部 
　　長沙通信、長沙商民團體、從前爲長沙總商會、自黨軍入省後、商人脫離總商會、另組長沙市商民協會、各行業分會先後成立者一百一十所、統受市商協之指揮、成立之後、正值店主店員衝突紛起之時、該會本勞資協調主義、爲之仲裁、總有不能使各方皆滿足之處、其中相持最久迄今尚未解决者、厥惟蘇廣業罷工問題、因在店員方面、除要求加薪外、并要求提獎、門市每元提獎三分、批發抽獎五釐、店主方面、寗願照長沙市行業辦法、從優加薪、而絶對否認抽釐金式之提獎制、嗣經市黨部總工會店員總會、一再仲裁、第一次減三分爲二分七、第二次又减爲二分六、店主方面、則要求根本取消提獎制、否則歇業、故現在店員方面、雖已遵照仲裁、通告復工、而店主則各在門口、貼﹁條件未妥暫行歇業﹂纸條、不肯復業、遷延將及一月、各走極端、未能解决、長沙市商民協會、係百餘行業店主所組織、因恐各行店員效尤提獎、不無暗助蘇廣業店主反對提獎制之事、致爲蘇廣業店員所嫉視、於十七日晚九時、糾集數百人、前往市商民協會、一擁而入、首將電話拆毁、并派人守門、斷絶交通、將會内搗毁一空、并要尋毆常務委員粟時鴻等、因均未在會得免、經衛戍司令部聞耗、派隊前來始散、長沙市各業商人聞耗大憤、即於十八日下午三時、開緊急會議、討論辦法、當場一致議决、全體偕往省政府省黨部舉行大請願、要求三點、（一）解散蘇廣業店員聯合會、（二）懲辦兇手、（三）賠償損失、如不得圓滿答復、即於十九日全體罷市、比時千餘人整隊偕往政府黨部請願、沿途大呼種種口號、省政府張代主席與省黨部常務委員李榮植等、俱出答復、勸商人暫勿罷市、限於十九日四時以前、有相當辦法答復、各商人允之、乃整隊而去、十九日下午一時、長沙市全體商人、又在省敎育會坪露天集合、凖備舉行第二次大規模之請願、到會者萬餘人、公推戴雪岑爲主席、首由戴君報告市商協被搗之經過情形、謂市商協乃我全體商人之總機關、該會被搗、實我全體會員之羞、如不解散蘇廣業店員聯合會、懲辦兇手、我全體會員、無顔再作生意、今日下午四時以前、政府與黨部、如無圓滿答復、我們即於二十日全體罷市、各自改業、台下羣衆、大呼罷市、此後演說者甚多、直至鐘鳴四下、尚未得答復、於是羣衆大譁、有主張散會立即罷市者、有主張再爲第二次請願者、結果照第二說、乃整隊首至省黨部請願、到後即將黨部各門、派人把守、將其包圍、如無答復、不准該黨部人出入、經該黨部常務委員李榮植與執委熊亨瀚等、出而接洽、商人代表、向之加提三條件、（一）明令保護商民協會及商人生命財産、（二）打消蘇廣業店員之提獎制、（三）鉛印工人、對於此次風潮新聞、不肯檢排、箝制商人喉舌、致商協自辦之商民日報、亦不能代商人說話、故要求令行總工會、予商人以言論出版自由、（連前三條、共成六條件、）請求一併立予答復、否則二十日罷市、李熊二君、因是否蘇廣業店員所爲、尚須調查、請展限二日、俟查明後再行答復、商人不允、雖經李等再三解說、仍包圜不去、市商協全體執行委員、向大衆聲明、省黨部今日不答復、我們全體辭職、不再負責、聽各商人自决、於是羣衆又大呼罷市、包圍至晚間九時、李熊二君、見形勢嚴重、始出而逐條答復如下、第一條、蘇廣業店員聯合會、前日搗毁商協、稱係奉總工會命令、與共産黨使命、實實不合、有改組之必要、即日明令將該會改組二三四等條照辦、五蘇廣業店員聯合會所要求提獎制、由商人函請各團體另謀解决、六允即電令總工會、予商人以言論出版自由、比時羣衆復要求對於一二三四六等條、 
[大世界游覽儲蓄章程]  
　　甲種（活期存欵）（劵利並給） 
　　存欵滿洋一百元滿一個月贈游劵兩張﹁不滿月無贈劵﹂（多則類推）此項儲蓄隨時可以提取利息按月七釐半年一結半年後複利 
　　乙種（定期零存）（劵利并給） 
　　每份每月存洋五元每月贈劵三張中途停止繳欵贈劵亦即停止 
　　定期三年除按月給劵外期滿每份給還本利共洋二百十元 
　　定期六年除按月給劵外期滿每份給還本利共洋五百二十六元 
　　每期九年除按月給劵外期滿每份給還本利共洋九百九十二元 
　　丙種（定期整存）（優給游劵） 
　　定份存洋五十元（至多以十份爲限） 
　　定期一年期滿還本月贈游劵五張三年六張三年七張 
　　丁種（定期整存）（劵利井給） 
　　每份存洋五百元（至多以十份爲限） 
　　定期一年期滿還本利共洋五百五十元每月加贈游劵念張 
　　定期二年期滿還本利共洋六百二十元每月加贈游劵念張 
　　定期三年期滿還本利共洋七百元每月加贈游劵念張 
　　定期五年期滿還本利共洋九百元每月加贈游劵念張 
　　辦事時間下午二點至十點　０５３ 
務於二日内辦到、否則仍行罷市、李熊等允之、始整隊出部、續赴省政府請願、省政府允照省黨部答復各點、負責執行、該商人始散隊而歸、此項罷市風潮、是否不致實現、尚未可知也、同時長沙市店員聯合總會、對於此事、於十九日下午三時、召集各團體開會、證明搗毁商協、并非蘇廣業店員所爲、總工會代表郭亮黄又難等主張、如係蘇廣業店員全體所爲、則請政府懲辦全體、一部分人所爲、即懲辦一部分人、如係市痞流氓所爲、而嫁禍店員、則請政府分别懲辦、以表示農工商學之大聯合會、衆贊成、遂照此說通過、呈報政府矣、 
地方通信 
[蘇州]  
　　三豐案犯續獲兩名三豐油米行被刦案、經警廳派員到滬、捕獲正盜劉俊文趙四麻子兩名解蘇、已誌本報、兹悉劉趙兩盜經警廳訊明確供後、即行擬判斬决、并將呈省詳文備就、昨因蘇常道尹李維源因公赴寗、李警廳長遂將詳文面呈李道尹携帶至省、俾可面呈徐省長、一俟覆令到蘇、即可執行、并悉本案首犯陳某等叔姪兩名、昨亦在滬就獲、警廳已派員携文赴滬迎提、當即可押解來蘇、 
　　徵收畝捐尚難實行省令吳縣借徵畝捐、去臘省委陳廼勲來蘇後、經知事張顯謨邀集地方各紳團籌有辦法、惟以歲暮、僉請至今春實行、兹悉陳委於前日由寗重行來蘇、已預備着手開徵、惟各士紳及田業會、以鄰縣如無錫常熟吳江崑山等處、均主張按照上年秋勘成色、按成加徵、其災荒各區、應遵廳令、槪行豁免、以爲變通辦法、但省委以上峯催徵甚嚴、對於地方人士之其他辦法、均不能贊同云、 
[松江]  
　　盜犯乘隙越獄松江縣典獄署執行之已决盜犯周阿大、於昨晚乘隙越獄、經看守人查悉、報由典獄飭人追緝、早已去遠、遂於今日（七日）呈報縣署通緝、當由張知事委員赴監履勘屬實、轉呈上峯核示矣、 
　　錢業盈餘槪况松邑丙寅年商業、除布襪各廠、因受長江流域戰事影響、俱遭虧蝕外、其他各業、則緣年底賬欵起色、多抱樂觀、兹錄錢業盈餘數額如下、甡源莊盈七千元、信餘莊三千元、新開之承大莊、亦有官利、典業銀行因放欵謹愼、洋釐暴漲、官利之外、稍有餘潤、松江銀行營業數額、不及典業、利亦較薄、 
　　商會長作古莘莊鎭錢亦莊君、於去年冬忽患怯症、諸醫束手、竟於昨日（六日）午刻古、按錢君歷任莘莊鎭商會會長、現任保衛團團總·救火會會長·松江縣議員、對於地方公益、素抱熱心、一旦溘逝、聞者莫不惋惜云、 
[無錫]  
　　開新後之錢業狀况錢業執商業之樞紐、故錢業之盈虧、胥視各業之盛衰爲標準、錫邑爲商業發達之區、故錢莊一業、除中國交通江蘇上海四銀行外、經營放欵押欵及匯劃者、現有十七家之多、近年因時局不靖、皆抱穏健主義、於放欵一項、極主審愼、客歲一年中均極平穏、年終紅盤、都有餘利可沾、就中以寶康潤·永吉潤、瑞裕等、獲利最豐、次如信裕·德豐·元裕·愼餘·愼豐·復元等、亦均獲利、多者一萬餘、少亦數千金、新正初五日已一律上市、向例該業於上市之第一日即須召集同業開會、討論一年問之營業方針、本年因時局影響、情形稍異、各埠同業之情形如何、亦非一時所能明晰、而申蘇兩地、則雖皆上市、然營業方針、須俟元宵燈節方能定奪、故錫地各錢莊經理、於昨日始行集議、當經議定兩項、（一）觀察各埠情形、於元宵節開會討論、再定營業方針、（一）同業公所聚市、照常辦理、 
　　縱火圖賠案昨聞光復門外漢昌路鼎新磁器洋貨店、於去臘二十三夜間縱火圖賠一案、近已喧傳社會、自經上海保興保險公司派公證行西一人來錫實地調查後、因發學鼎新實有縱火嫌疑、特由公證行大班西盆威耳、致函縣警察所詢問一切、而官廳方面、近亦正在派警澈查起火眞相、以憑依法核辦、昨聞該處鄰近絲吐絲業公會、曁玉和春等十餘家商店、以鼎新縱火圖賠、不特人格喪盡、且又累及近鄰、損失不貲、兹幸保險公司已察出縱火情節、將保險金扣留不付、昨特聯名公函保興公司大班、擬請將鼎新保險金移充本段救火會經費、或充作開掘公井之用、以利公益、未識公司方面、能否允准也、 
　　糾紛不定之電燈潮無錫耀明電氣公司、與戚墅堰震華電燈廠發生營業區域爭執一案、迭經省廳派委調查、並恊同地方士紳從事調解、無如震耀兩方意見相差、故案懸經年、迄未解决、兹悉震華廠長楊翼之、於昨午來錫、邀同耀明經理蔣哲卿、往訪市總董錢孫卿市董高映川等、恊商和解辦法、錢市總董表示張知事於歲　曾將本案情形、摺呈孫徐兩長請示辦理、市董事會祗求有益於地方、决不爲左右袒、楊廠長蔣經理亦分别發表意見、結果、議定於元宵節前、停止用户報裝、所有楨桿掛線工作、亦照常暫停、由各方將本案利害各要點、互相研究、定於本月初十日再行核判、靜俟張知事召集公議、磋商和解辦法、 
　　取締巢湖賭檯錢邑城内之崇安寺、每至舊歷新年、游人驟多、倍增熱閙、詎本年計有巢湖賭徒七八十人、在漢昌路。公園前小菜塲。崇安寺一帶、擺設賭檯、輸赢極鉅、事爲市總蕾錢孫卿所悉、立即報告中區警察分駐所、派警將設檯聚賭之巢湖人許四德。許境榮。徐金榮。徐金明。陳棠等拿獲解區、許等供認誘賭不諱、舉巡官以其初犯、從寛勒令出境、不准逗留、 
[常州]  
　　依西鄉發生慘殺案武邑依西鄉魏村鎭附近之破窰、前日忽發現無名男屍、年約三十餘歲、身長目睜、頸有繩索勒痕、衣内有油蔴繩一條、右脚脛面及頭額顴骨處、均有刀傷數處、顯係生前被人謀殺所致、該鄉警察第五分所長萬鍔據報、除前往查勘外、七日飛報縣署請派委相騐、並偵緝兇手、以憑法辦、岑知事特委金承審員於八日上午下鄉相騐、 
　　令查開浚横河情形武邑德勝河、目下正在籌浚之中、該處有徐福根者、擬趁該河之開浚、將所有支流横河、亦一同籌浚、以便同沾水利、特呈縣鑒核辦理、岑知事以該河與德勝河是否連續、有無開浚之必要、特令該河總董查復核辦、 
[鎭江]  
　　十三旅無調動消息陸軍第十三旅旅長上官雲相、自奉令率隊來鎭駐防後、將近一月有餘、剿匪數次、甚爲得力、現茅山一帶土匪、已經擊散、對於地方防務、佈置亦極認眞、故地方治安、得以維持安靜、乃近日忽有該旅調動之謠傳、記者昨特至旅部訪問、據云並未奉令調動、外間謠傳、毫無影響云、 
　　錢業各莊上市消息鎭埠錢業各莊、例於每年新正初一財神日、至該業公會上市、去歲該業因受時局影響、賬面收縮、利益稀微、故昨日循例至公會上市者、竟不及往年之多、兹聞道生·德記·源祥·永生·復泰等莊、不過稍遲數日、即可上市、其東塢街之鴻康、則受九江影響、决定收歇、慶生因營業不振收歇、元盛因經理與東家意見不合收歇、日新街源昶、則因經理汪傑之於新正初四日早間作古、以致收歇、租界之元生衡豐、亦因營業關係收歇、誠孚則因李財廳長之關係收歇、鼎豐事尚未定、西塢街之裕潤、則因受漢口某莊之影響、將另行改組云 
　　煤業公會集議維持營業鎭江煤業公會、因近日百物昻貴、銀根奇緊、加之海關二五加稅、輪船水脚奇昻、　維持營業起見、昨持召集會議、當議决辦法如下、（一）舊例往來、彼此因欠數微末、按節結賬、目下買進、均係現欵、同行資本有限、不易週轉、决定以後往來各主顧、按月結賬、以每元計算、不得拖欠、（一）以噸位出貨者、均須現欵、（一）價目當時談定、結賬時不得去價分文、以上辦法、日内即將印發傳單、通告週知矣、 
　　電池廠股東會議鎭埠洪山寺鎭江電池廠、係由鉅商集資創辦、去歲以某項問題、經營不甚順利、經理道某、爲亟謀補救起見、訂於今日假座商團本部、召集股東陸小波楊光宇、共商進行方針、並報告上年營業狀况、俟議有結果後、即行訂期開工、 
　　各航輪先後開班鎭江各小輪公司、每至陰曆新年、例必停班三數日不等、兹新年已過、各公司爲便利交通起見、已紛紛開班、福運初三日即先開鎭揚·揚郵·揚寶等短班、至初八日再開長班、在泰定今日開六合班、利通定今日開淸江班、 
[揚州]  
　　錢業上市消息鎭江錢業計有三十餘家、去歲因受軍事影響、放欵未能收進、是以本年上市、僅有十餘家、其餘宏康等十四家、均暫行停業、揚地各錢號銀行、統於昨日（六日）上市、舊店收歇者、僅新勝街裕康隆一家、 
　　典夥會議加薪年來店夥要求加薪風潮、風起雲湧、布店加薪之事、尚未解决而典業夥友、又於昨日（六日）發生加薪運動、是日下午、各典夥共三十七人齊集公園市隠會議、期達目的、 
[泰興]  
　　春巵移作善舉之提倡　省議員周家俊因鑒於泰邑奢侈之風、 
日增月盛、尤以歲首請春巵爲尤甚、海錯山珍、窮極奢靡、甚至徵歌選籌、呼么喝六、總計一日之開支、動輒數十元不等、現又舉歲首、爰出爲之倡、將筵筵資念六元、函送縣商會移作善舉、並瀝述時局日艱、非酬酢歌舞之際、各界人士、果能聞風興起、誠嘉惠窮黎匪淺也、 
[嘉興]  
　　支配借墊商欵去年軍事期内、本邑辦理兵差、曾由縣公署向商家暫借墊欵、旋在徵　項下、掃數歸還、迨至陰曆年底、爲度年關之需、不敷尚鉬、由縣知事姚寅生與商會錢伯英商酌墊欵、結果、由銀行及錢莊分配一萬元、中國銀行商業銀行各一千四百元、錢業八家、每家九百元合共七千二百元、 
[嘉善]  
　　大批難民驅逐出境江蘇邳縣難民間占元等、率領男女大小三百餘名口、於七日上午十時許、至東外張涇匯地方、將護照投送警所、求發口糧、當由警所派令武裝警士數名、前往該處查點人口後、押帶至楓涇驅逐出境、 
　　電請展緩地丁間期前日知事劉基緒、因十五年份下忙地丁、 
已於十二月一日開徵、至本年一月終止、徵期屆滿、例須處罰、但本邑連年歉收、民情困苦、近又受軍事影響、投納難免遲緩、若遽處以間金、民力實有未逮、故特電呈財廳鑒核、將　納罰期展緩一月、自三月一日起、再行照章加罰、以示體卹云、 
[平湖]  
　　鈞和策電蒞乍　防江蘇水警廳直轄巡洋艦鈞和·策電·二號、奉令蒞乍塡防、一俟原泊乍浦海口之泰安兵艦、由甬開回後、蘇巡艦仍須開回浦口原防、 
[屯溪]  
　　正街大火傷人屯溪正街漁埠頭、於上月二十一夜一時、戎同茂燈徿店因趕製燈籠、烘焙已糊未乾之燈籠、偶一不愼、致兆焚如、適值風緊、四鄰又無風火墻可隔、遂致延燒、當焚燒時、因遇十五師留屯之工兵連、以言語不通、阻止鳴鑼、及火冒穿屋頂、衆始知覺、比水龍齊集、詎大半均被駐軍弄壞、不能吸射、以致無可施救、計上燒至胡資生堂萬　衣莊兩　壁爲止、下燒至祥盛布店豫康鹽棧兩隔壁僞止、統計連點心店等小店約五十家、計被　者、華昌公司·亞細亞煤油公司·太和藥房·大源衣莊·萬源衣莊·振和烟莊·隆盛號·翰香齋·德泰昌號等、及磁器店洋貨店書店、並焚死三人、損失之數、在百萬元以上、該處爲屯溪正衝、所　各店、均是數十年資本雄厚之老店、又值年關、生意正盛、今竟付一炬、屯溪精華喪失殆半、軍差之餘、復遭火刦、恐非十年内所能恢復云、 
 
 

Page 10

 
 
敎員消息 
專電 
　　（北京）五校代表至外部、請提義欵、由周澤春代見、答俟中義庚欵委員會决定之、（八日下午十鐘） 
　　（廈門）集美學潮經蔡元培調解、中學師範各部分立成校、校長由校主聘請、省政府委任原校長葉淵、僅理財政建築、蔡電省政委會校主陳嘉庚、徵同意、陳八日覆蔡拒絶、决停辦（八日下午十鐘） 
　　（福州）全省學校停止令將下、私校非核准不得開課、（八日上午十鐘） 
要聞 
[京國立九校奔走開學經費（異）]  
　　年關經費只領得三成 
　　交通附捐僅發三萬元 
　　俄欵續借又惹起糾紛 
　　北京通信、京中國立九校、年前曾連日大舉索薪、要求政府發薪三個月、但結果直至除夕始領到政費中分配之敎育經費一個月之三成十萬餘元、當政費未領到時、九校校長屠孝實等、亦已與奉軍交通總司令常蔭槐交涉、請將該局儲存之敎育附捐二十萬元發給九校、常謂該頃附捐己有一部分用作唐山大學經費、下餘十二萬元、解交交通部、請九校向交通部直接接洽、屠等復與交次陸夢熊交涉、陸謂只收到該項附捐三萬元、現存放銀行、因開支票、囑九校向銀行支取、惟銀行方面、以前此九校曾以該項附捐、指借各銀行欵頃、因即扣除借欵、九校實際領到之現欵、僅九千元、尚不及一個月之九厘也、此項附捐分配到各校時、已至除夕之晚二時矣、此外、九校賴以渡過年關之經費、則仍爲俄欵、九校當局早知向政府要求發薪、未必能有良好效果、因於一月二十七日起、即一方面向政府大舉索薪、一方面由俄欵委員余文燦·查良釗、進行第四次續借俄欵、至三十一日、余查與俄委員裴蓋滿乃作最後之决定、允許九校再續借俄欵二十五萬元、並因稅務司無現欵發給、乃與内國銀行團中國銀行等商妥、由各該行暫行墊欵、亦直至除夕、始由銀行領到現欵、各校分配各得七成、總計年關經費、三項共一個月有餘、各校敎職員、皆在校守候至子夜始得領薪而去、其商號之向各校索債者、亦深夜絡繹於門前、誠怪象也、 
　　現在年關已過、不日又將開學、各校當局以如果經費毫無把握、則開學一事、實不便輕舉、因於年前即决定新年假滿、即開始奔走經費、今日已爲年假之最後一日、明日則僞星期、因之、各校校長遂擬於後日（七日）開會、討論進行辦法、聞其預定之計畫、爲（一）切實要求當局指定二五附稅一部作敎育經費、（二）續徵之敎育附捐、須完全撥給九校、（三）增加各校預算、至敎職員方面、則一俟敎職員聯席會主席查良釗在津渡年來京後、亦即恊同各校長進行、 
　　又此次續借俄欵、又惹起糾紛、各方面羣思染指、曾紛向查良釗等函質、查等則以此次純爲救濟九校之急、此外、各方要求分欵、須俟該委員會籌妥一定辦法再說、然各方面殊不滿意、現正紛推代表、日向余文燦交涉云、（五日） 
[試騐鄉村師範校舍立礎記]  
　　同時舉行城鄉人民團拜 
　　中華敎育改進社創設之試騐鄉村師範學校第一院校址、已擇定南京神策門外邁高橋附近之小莊、土壤肥美、造林種榖、咸稱便利、近復名其地曰曉莊、蓋取日出而作之意也、二月五日爲該校舉行校舍立礎禮之期、時爲立春佳節、故同時又舉行城鄉平民團拜、是日天氣淸和、城鄉男女來賓、到者約四五百人、冠蓋閨秀、黄髮垂髫、齊集於校旗之下、皆怡然自得、旗上有明星百顆、每星代表一萬鄉村小學、上角爲太陽中、有牧童騎牛背吹短笛、係代表鄉村敎育以農民生活爲中心、旁置筆鋤各一代表師範生之本領、又有心一顆代表敎師之農民甘苦化之心、外三角分書﹁敎一﹁學﹂﹁做﹂三字爲該校特有之標語、昔周惇頥作牧童歌詞曰﹁東風放牧出長坡、誰識阿童樂趣多、歸路轉鞭牛背上、笛聲吹老太平歌、﹂一種太平景象優美民族之精神、活躍紙上、該校辦學旨趣、蓋本乎此、是日蘇敎廳長江問漁亦爲來賓之一、晨五時即起、出城後先在小莊附近陸某家小憇、主人享以靑菜湯飯、鄉間屋宇狹小、在旁陪客者即爲一耕牛、而江君得嘗眞正農家風味、樂甚、後於開會演詞中、盛稱其美、謂菜根之香、當數日不能去口云、會場在田野中、羣山環抱、樹木森森、東望棲霞、西對紫金、後有幕府、風景天成、場中有童子軍帳篷四、高懸國旗二、中間立一石礎、校舍園地則待開學後、師生自建自闢、是爲立礎禮之最别致者、開會時、繼先向國旗行三鞠躬禮、次行團拜禮、籌備員及來賓相繼演說、頗多中肯動人之詞、然後有女生唱歌、城内某校校工化裝表演、佐以軍樂及留聲機、均極抑揚幽美之致、散會時、由城間來賓帶來玩具食物五六百件、分送鄉村兒童爲新年禮物、歡忻鼓舞、倍增樂趣、洵山野中自來所未有之歡叙也、（王衍康） 
[視察東海敎育之省視學報告]  
　　江蘇省視學馮策、日前將視察東海縣敎育狀况、呈報敎育廳、兹探　一切摘要錄下、（　　）爲　縣　就意見所及、縷析言之、 
（一）亟宜則分全縣爲三四學區、各設敎委一人、節省濫支、以充公費、並令敎委駐局兼　局務、除依法定規視服務外、特重統一微收各區雜捐産息、造具預算决算等事云云（二）亟宜責成敎委極力整頓産息雜捐、平均支配云云、（三）徵收田租雜捐、亟宜訂定辦決、由縣署分别印發三聯收據、交徵收人（敎委或帶微機關）憑據收繳、一聯裁給繳户、二聯同欵逐旬報交敎育局、由局核算保管、每月彚計公佈支配各校、三聯根據報縣備考、其有私收短匿等弊、一經指控屬實、與吞没公欵同科、如此則公開稽核、旣較便利、而編列預算决算、對於收入、亦有較確之統計可參攷矣、（四）該縣學校、旣無起色公立及二小縣立一小、又同在學宫、學生僅敷一校、若以合租爲一模範小學、延聘優良敎師、切實辦理、以爲一縣之　　表率、庶可使各校觀摩興起、化委靡不振之風、成競進精之習研云云 
[吳縣敎育會定期舉行演講]  
　　吳縣敎育會舉行學術演講、經職員會通過、定十二十三兩日下午兩時起六時止、擬定講師及講題如下、十二日江景雙（低年級敎育法）俞子夷（小學校行政）、熊翥高（藝術敎育）、陳士梅（吳縣小學校的訓敎方針）、十三日章伯寅、（小學校職業陶冶）、余日章（敎育統計）、胡叔異（鄉村敎育）、彭雲伯（吳縣小學敎育今後的改進計盡）推定　源·程魯常·李公瑞·楊詠裳·金軒人·沈訂純·潘瑤圃爲紀錄、陸友益·陸鳴球布置會場、周勗臣何雷生招待、 
[吳縣小學更易校長風潮之波折]  
　　吳縣第一學區敎職員、爲敎育局於學期終了更調校長、引起風潮一節、已於前月領薪時開會討論、告一段落、詳情已誌本報、兹悉第一學區敎職員聯合會、日昨上午在舊學前文丞相寺内、特開會議、專論更調校長問題、到會者有李公瑞·陶子瑜·陸友益·等四十餘人、討論結果、一致主張請求局長收回成命、一律復舊、並請縣區敎育會於十一日開聯席會議、主持公道、開會時羣情激昻、此事不達目的、或將繼起風潮云、 
[崇明籌辦鄉村標準小學]  
　　崇明縣敎育局長自陸賓谷接任以來、銳意革新、凡學校辦理不善、先之以指導、指導不從、則停給經費故全邑學校、均有進步、惟外沙某校校長旣被人控告而成績亦未著、爰擬將該校改辦鄉村標準小學、時勢旣需要、環境又適合、刻正聘請專家計畫、春間或可實現也、 
[南京文藝專師近聞]  
　　南京文藝專科師範學校、客臘增闢校舍數十間、擴充學額、除招各級插班生外、並添設特科、以推廣義務職業鄉村平民等敎育、同時設農場小學幼稚園供特科實習、聞敎員增聘陳斟立敎授擔任古書敎讀法、周玲蓀敎授擔任圖畫、顧惕僧敎授兼任中國文學史云、 
本埠 
[上寳平敎會開幹事會紀]  
　　上寶平民敎育促進會、前日（七日）下午四時、在西門江蘇省敎育會開幹事會、到郁瘦梅胡叔異顧靜一、由郁瘦梅君主席、議案（一）提議本期各平校地點、議决先儘本會自辦之各校在本星期内决定相當地點、（一）提議本期校數、除自辦外、應否徵求其他機關及個人、議决通函各機關及個人徵其同意、（一）提議各平校開學日期、議决至遲二月二十五日所辦各平校一律開學、 
[華東中學之刷新計畫]  
　　愛而近路華東中學校務主任謝武衡、於去歲年底起程、赴各處募捐、以圖發展、關於本學期、一切計劃、由校務副主任楊伯庚偕同校務委員會主持、刷新計劃如下、（一）聘請國立南京高師畢業江蘇省敎育會理科研究會副幹事錢夢渭爲敎務主任寶山中學校校長黄鑄新爲英文修辭學敎師前唐山路礦學校齋務主任、參政院秘書長周應熙爲國文敎師、光華大學學士朱揖庭及中國公學大學部文學士林孟璋爲英文敎師、（二）實行分科選科制、（三）採用學分制所習學程特别注重英國算三科、（四）提高各級程度、俾得於畢業時、具有升入大學或服務社會之充分能力、其餘一切計劃、均載入該校一覽、外埠函索者須附郵票六分云、 
[立羣女學新生報名踴躍]  
　　江灣立羣女學、自經吳保潤應成一吳志伊應業任諸君改組擴充後、内部各科敎員、業已聘定、現校址已自江灣遷至上海麥根路舢舨廠新橋十五號、該處交通便利、故連日報名者甚爲踴躍、以入美術科及國英兩專修科爲最多、而年長願插入特别班者、亦復不少云、 
[英法夜社添聘敎職員]  
　　乍浦路英法夜社、自改組以後、大有進步、各敎員等皆能實心敎授、本學期定二十晚正式開課、於鄰近添闢敎室、以便擴充、並已定朱葆元博士爲訓育主任、葛耐安爲會話主任、應書貴爲商科主任、朱諳律爲文學主任、費慕文爲速記主任、樓恩普爲日文主任等、日來新生報名者甚衆、第二次招考定於十五晚、七時至八時、索閱章程、須郵三分半云、 
體育 
[萬國籃球比賽今日開始]  
　　中華與葡萄牙······下午六時 
　　美國與猶太······下午七時 
　　假天文台路中華籃球房舉行 
　　中華隊於下午五時在靑年會集合 
　　轟動一時望眼欲穿之上海萬國籃球錦標大競賽、於今日下午開始矣、查此項比賽、始於前年、錦標爲美國所獲、去年第二屆比賽、我中華隊努力加鞭、轉戰皆捷、一躍而打倒强美、奪回錦標、譽滿海上、一種熱閙威武之景象、至今猶能回憶及之也、歲月如流、又屆新春、第三屆萬國籃球比賽、循例舉辦、參與者凡四國、一日中華、二日美國、三日葡萄牙、四日猶太、半月來四隊健兒、無不各鼓精神、訓練砥礪、以期奪得錦標、爲國家爭光、中美二隊尤爲起勁蓋歷年錦標、常以中美二國之競爭爲最烈也、 
本屆比賽、仍採　汰力法、分初賽與决　兩次、初賽分兩組、　錢　舉、中華與　　榮交鋒、美國則與　太比賽、於本日下午六時起、在天文台路中華籃球房舉行、其正式秩序表如左、 
　　與賽隊名開始時間裁判員球場 
　　（一）中華與葡萄牙下午六時漢遜與葛雷籃球房 
　　（二）美國與猶太下午七時張國勛與舒鴻同上 
　　中華隊中華隊代表爲倪光祺、（隊長兼後衛）歐陽旭輝、（中鋒）李誠元、（中鋒）談達諱、（前鋒）張則倣、（前鋒）歐炳光、（前鋒）沈坤南、（後衛）童郁文（後衛）伍繩武、（後衛）管理兼訓練員徐振東君、此外尚有健將李大宸·黎寰駿·黄炳坤三人、均離滬未歸、恐不克出席、以上各代表、須於木日下午五時、在靑年會集、由徐君率同赴場、 
　　葡萄牙隊葡萄牙隊選手何人、實力何如、殊少聽聞、想來當非名華對手、惟亦能予我一劇戰耳、 
　　美國隊美國隊以美國公學爲主體、由美公籃球敎練漢遜君擔任訓練、成績極佳、實爲中華之大敵、將來决賽、恐不出中美二隊也、該隊主要分子爲葛雷、（J·Ｇlay）葛氏任中鋒、爲美公隊之柱石、惟臥病不起、已有數日、未知能否登場也、前鋒爲魯濱遜、（Rrobinson）與喀遜（L·Carscn）二人、（均屬美公隊）身手殊爲敏捷、約翰大學籃球致練沙利文（sullivan）君、亦加入任後衛一職、沙氏奔馳迅速、出没無踪、實後衛中之翹楚、此外尚有數人、係從軍艦中選出、 
　　猶太隊猶太隊亦頗不弱、如毛勒姆（Moalem）昆仲二氏、美國公學之梅爾門、（Meliman）漢壁禮學校之搿維吉、（Gurevitb）猶太體育會之葛林堡（Greenberg）與哈昔克（Hassick）脫德爾門、（Tuttleman）先司旦、（Shistar）茄納、（lonah）勃孟脫（permant）等、當能予美國以費力競爭也、 
　　入場劵不分普通與特别、一律售小洋四角、先到先坐、欲得佳座、惟有早臨、因籃球房地位有限、充其量僅能容一千餘人、故特設座位一層、事實上極感因難、不易辦理、蓋人數擠足後、不易維持秩序也、美星隊各次比賽之價目同上、中西兩籃球會、所發球員劵、槪不生效、 
　　參觀路徑赴會觀賽者、可乘十八與十七兩路無軌電車、十八路由篷路四川路角起、經新世界大世界而達天文台路、十七路由天潼路四川路角起、經四馬路大世界直達天文台路、 
[美星籃球隊昨與申報隊練習]  
　　結果四干與三十八之比···美星勝兩分 
　　在延長五分鐘内决分勝負 
　　美星隊各次比賽秩序將重行支配 
　　美星籃球隊、原定於昨晚與申報隊行正式比賽、旋以該隊球員、多於昨晨抵滬、且隊長搿拉哈姆、尚未到滬、故前晚未能决定昨晚比賽之有無、俟至昨日中午、方約申報隊作練習賽、申報隊亦以假期中人數不齊、向他隊商借球員數人出場、二隊於六時開賽、裁判員張信孚君、美星隊成績、固然十分優良、上半時以二十六對十四占優勢、下半時申報隊再接再厲、各出全力攻打、比數遂見接近、迨至時間告終、各得三十六分、未有勝負、按籃球規則、不應有和局、和局即等於未賽、乃照章延長五分鐘、决最後之雌雄、結果爲四十比三十八、美星隊勝兩分、二隊成績、略列一表如左、 
　　美星隊（四十分）申報隊（三十八分） 
　　右鋒Ｖanputten·····十二分右鋒談達驊·····七分 
　　左鋒Ｇ·poteat······六分左鋒歐炳光······二十分 
　　左鋒Craig···········○分中鋒何家　······○分 
　　中鋒Nash······十六分中衛李誠元······四分 
　　右衛Ｓullivan·········六分右衛陳月和·····○分 
　　左衛Walker·········○分右衛何家　······二分 
　　左衛M·poteat·········○分左衛李伯鈞······二分 
　　左衛郭釗明······三分 
　　美星隊球藝、當以中鋒聶憲爲最精、其行動之神速、運球之工夫、擲籃之準確、頗不多覩、前鋒勃登我、驕健無比、普梯德之前鋒、亦見工夫、沙利文之守衛、無懈可擊、一俟　拉哈姆抵滬、稍加練習、增進聯絡合作之工夫、堪爲海上任何强隊之勁敵、美星隊各次比賽秩序、均將重行排列、中華隊訓練員徐振東君、日來與該隊接洽比賽、頗爲忙碌、徐君當於日内將各次比賽之日期·時間·裁判員等等、一一支配妥定、本報當逐日探聽、報告續者、 
[香港歡迎華東足球隊紀]  
　　香港消息、華東足球隊與上海足球選手隊、一月三十一日上午九時、已同乘夏利卢總統輪船抵港、同行者一共二十四人、計華東足球隊、有上海共國體育恊進會代表二人、幹事一人、球員十三人、共十五人、上港足球選手隊、有領隊一人球員十四人、然球員中有華人球員三人、乃兼在華東隊球員之列者、故統計只得二十四人之數、船旣泊岸、即有香港華人體育恊進分會之東分區足球賽會值理多人、香港足球總會辦事人、及本港體育家多人、登輪歡迎、旣登岸、華東足球隊中人、即赴華人靑年會寄宿、上海足球選手隊、則寓雪廠街（即威士文餐館舊址）之四海酒店、華人球員如李惠堂陳鎭和劉九三君、因在上海選手之列、故亦寓四海酒店、下午四時半、中華游樂會特在其鋼鑼灣會所、開茶會歡迎華東球員、先在門前、請華芳影相館合拍一影、然後開茶點會、賓主備盡歡娱、旋由此次分區比賽幹事主席吳仕光君起立、致歡迎詞、略謂體育首重聯絡感情、尤重研究、蓋萬事非研究不能圖進步、即如華東隊隊長李惠堂君、以足法良好射門有準著名、今日得其重來施演妙術、實足增吾人見識、由感情之團結、便足收切磋之功、進步當未有艾、須知我國體育、今日已蓬勃有生意、他日不獨只能稱雄遠東、且將稱雄萬國（大鼓掌）故兄弟今日代表香港體育界、特向華東隊諸君歡迎、望無自外、如有招呼不到之處、尚希進而敎之云云、繼由全國體育恊進代表容啓兆博士作答、道招呼週到之謝忱、并言此次之來、分無等奪標歸去之心、不過慕華南體育盛况、將來學習球術、望諸君子不吝敎晦云云、至是盡歡散會、 
[樂羣本星期六與英艦比賽足球]  
　　樂羣足球隊、定於本星期六下午三時、假棒球場與英艦作友誼比賽、此項比賽、係由西人足球會名譽書記漢姆遜君、代爲接洽、英艦方面、究由何隊代表、尚未决定、聞裁判員一席、將請徐振東君擔任云、 
 
 

Page 11

 
 
商業新聞 
[特訊]  
　　去年底厦門帮安記滙票號倒閉、所欠莊欵達四十萬、聞係東滙失利之故、 
　　昨日藥業喻義堂通告各藥行經理、於下午在公所開臨時特會、集議夥友加薪、整理行規辦法、 
　　廣帮藥號昨到有大批四化菓皮、聞頭紅售三十三兩、極紅三十兩、 
　　洋行街炳昌·元盛·同褔和·源來、均於前昨二天開藥材紅盤、以月石伏皮丁香等居多、　脂開九兩一錢、上頂香五十六兩、中二十八兩、 
　　廂館電、干貝漲十元、刻中粒一百三十五元、大粒一百二十一元、碎粒一百零二元、三角一百十元、 
　　又電、魷魚四十二元、市面平疲、 
　　倫敦電、法西釘馬口鐵等跌二先令零、 
　　芝蔴釘現貨大缺回俏、業中人廣搜、 
　　水泥昨議價、提高一錢半、象牌馬牌均售三兩四錢半、 
　　英銀條久未來滬、昨本埠某英商行得新加坡電、有英條銀三千六百根運滬、約在本月二十日左右可到、 
　　昨美輪孟洛號到申、到大批美國金條金洋、計由大英銀行購入者、計金條四箱、値三十三萬元、東亞銀行購入金洋三箱、値二十萬元、 
　　丁夘年第一批進口之美條銀、昨已到滬、計大通銀行購入六百六十五條、中行三百四十條、麥加利四百九十八條、其餘三百五十四條係由正金荷蘭等行購進、共估値二百萬兩以上、昨午統提卸入庫、 
　　德輪伏蘭號出口、運去生仁一千四百噸、裝至漢寳、 
　　美國上等白鉛、昨到一千三百件、 
　　昨日到英國四頭呢羢一百餘箱、 
　　美商又在滬購辦羊皮一百餘箱出口、 
　　長江英輪、迄未復班、一時無復業望、 
　　北海道航路已解凍、本月十四號可恢復貨運、 
金融 
[標金紅盤跌小三兩五錢]  
　　最低到三百五十六兩 
　　昨日大條銀來電、近遠期均縮一二五、計改爲二十七辨士四三七五、及二十七辨士一八七五、缺乏供給、交易稀少、市况岑寂、紐約銀價長三七五、改爲五角九分、日英匯兌不變、仍爲二先令零十六分之三、日美改小零六二五、爲四十八元八角一分二五、金市開盤時人心甚疲、計跌去五兩八錢之譜、後因匯市開出、銀行進胃極强、於是同行中抛出匯票者紛紛補進條子、價遂回堅、下午照例無市、結果較丙寅年底尚小三兩五錢、三月份標金上午八時五十五分開盤、價三百五十八兩五錢、毛盤即跌爲六兩（最低價）、賣户停頓、逐步回高至六十兩零二錢、九時三十分匯豐掛牌揭曉、英美兩匯勿動、日匯改小二五、金價略疲、九時五十分又落至五十八兩七錢、某日商銀行吃進四月份日匯七錢四分三七五、價復轉好、十時三十分直達六十二兩一錢（最高價）、略形不定、　　十一時三十分又盤小至五十九兩三錢、收盤時做過六十一兩一錢、十二時三十分收盤爲三百六十兩零八錢、最高低價相差六兩一錢、交易尚旺、登賬價格、本月份三百五十九兩、下月份三百六十兩、補水亦三百五十九兩云、 
[外滙先鬆後緊]  
　　進口匯票成交甚多 
昨日本埠外匯匯豐掛牌價、除法郎改賤爲一千六百四十五、港匯爲七十九兩、日匯爲七錢五分二五外、餘皆不動、市况初因華商方面傾賣、故形鬆動、繼而銀行買意甚濃、並聞糖帮有鉅數結欵、遂復趨緊、下午仍俏、但標金無市、以致華商交易有限、進口匯票成交不在少數、統計華商售出各匯約合日金二百萬元、兹將英美日三匯掛牌價銀行間成交價及洋行結價分列於後、 
　　英金匯豐掛牌價二八·○○與丙寅年底價同 
　　銀行間成交價最高最低收盤 
　　本月份二八·七五二八·三七五賣二八·三一二五買二八·四五七五 
　　四月份二八·六二五二八·二五賣二八·一八七五買二八·五一二五 
　　洋行結價最高最低收盤 
　　本月至三月底二八·五七五二八·一二五二八·一二五 
　　四月至六月底二八·二五二八·○○二八·○○ 
　　　金匯豐掛牌價六四·七五　丙寅年底同 
　　銀行間成交價最高最低收盤 
　　本月份六六·○○六五·五一二五賣六五·二五買六五·三七五 
　　四月份六九·七五六九·一二五賣六五·○○買六五·二五 
　　洋行結價最高最低收盤 
　　本月至三月底六五·五○六五·○○六五·○○ 
　　四月至六月底六五·二五六四·七五六四·七五 
　　日金匯豐掛牌價七五·二五較丙寅年底小二五 
　　銀行間成交價最小最大收盤 
　　本月份七五·七五七四·五○賣七四·六二五買七四·五○ 
　　四月份七四·○○七四·七五賣七四·八七五買七四·一八七五 
　　洋行結價最小最大收盤 
　　本月至三月底七四·二五七四·七五七四·七五 
　　四月至六月底七四·五○七五·○○七五·○○ 
[洋釐續大半釐]  
　　毫洋互有漲跌 
　　昨早市銀拆仍白借、劃頭亦白劃、早市洋釐續大半釐、改爲七錢二分七釐七毫半、洋銀行買進鈔洋三四十萬、華銀行買進鈔洋四十餘萬、計中國銀行進鈔洋一二十萬、交通進十餘萬、其他華銀行買進二十餘萬、客路方面、硤石續有裝來現洋及鈔票十餘萬、蘇州現洋及鈔票一二十萬、早市成交鈔票十五萬、價照市减二毫半及三毫七毫半、票劃各欵八十八萬三千、午市照例無市、小同行早市做開單毫又大一分、爲六錢五分、雙毫則回小一分一釐、爲六錢二分七厘、銅元回小一千、爲三百七十二千、 
證劵 
[北京九六暗盤三十五元半]  
　　昨北京電玖陸暗盤由三八二、跌至三五、回漲至三五五、成交六七萬、柒長大票五八三、銷一萬、小票五七五、銷五千、 
[九六案飭交證金二十萬元]  
　　臨時法院之命令···交易所向商埠公署自白···改訂代用品價昨證劵交易所上午雖開市、仍毫無交易、整理疲滯如故、緣九六案難解决、又値陰曆年初、致各方意態消極、察兹趨勢、恐在最近期内、尚難樂觀也、 
　　賣方大户自農部有五六及五七交割之電、因提起訴訟於臨時法院、聞已由法院判决、令交易所方面提開證金二十萬元、存諸中行或交行、交易所舍准行外、恐難另有辦法、然多方態度如何、尚未明瞭、 
　　交易所對於此次九六風潮中、所處地位、極爲因難、農部效電、曾有據關參事查稱、該所於停拍後任意牌示價格、職員兼營證劵買賣、停止營業後、復將九六公債賣出買回、並於場帳内設法掩飾、經紀人各帳帳册、抗不繳騐等語、措詞極爲嚴厲、該所昨特呈明淞滬商埠督辦公署、將部電指摘各節、逐條辨明、並由述自九六風潮發生後、該所辦理之經過情形、極爲詳盡、 
　　又訊、華商證劵交易所以整理公債各價月餘來下落頗巨、因將可供本證據金代用品之數種公債價格改低、以符實際、而免危險、昨日公告、兹錄如下、 
　　五年公債每票面百元抵洋七十元 
　　整理七釐每票面百元抵洋六十元 
　　整理六釐每票面百元抵洋六十元 
　　七年長期每票面百元抵洋五十元 
商情 
[疋頭客帮已有零星裝去]  
　　本街頗遲疑······帮客未到齊 
　　昨疋頭市面仍平定、本客兩帮交易俱屬微細、實際生意尚未發動、本街同業因時局關係、狐疑不前、較往年斯時大形减色、祇熱門貨略有添進、客帮尚未齊集、如輝記·復和·信昌隆·祥裕公等疋頭棧房莊客均未到齊、故疋頭之能否起色、須至元宵節後方有分曉也、昨川帮有頭班船直放重慶、裝去棉紗居多、疋頭祇百件左右、蓋去歲所添均已運至漢口、此次乃隨裝隨補耳、長沙帮昨進花標花直貢呢等數十件、漢口亦略有交易、濟南周村元直貢呢花羽綢漂布稍有購人、福州已開手辦貨、均係東貨花式、温州昨運去直貢呢素綢等數十件、寗波亦略有交易、但數均不多、東貨因時間關係、直貢緞·綫呢·等已不若冬令時活動、晋文公直貢緞較前小五釐、售二錢六分半、司馬相如須三錢四分半、惟直貢呢售二錢四分半、比前亦小一分、花標頗活潑、價自四兩至四兩三錢、童子觀魚元光斜售五兩九錢半、照歲底小錢半、祇漂布俱漲、西皇母九兩五錢、現貨甚缺、直貢呢下身貨均跌二厘半、灰藍光斜市仍堅、細布細斜與前日無出入、歐貨洋板綾頗硬、烟霞洞仍須三錢、天水關二錢九分、魯麟貨二錢八分半、梅蘭芳冲毛葛門莊店去胃極佳、每碼零拆開一兩、元西緞輕羅小扇較前每碼跌三分、黄邊售四錢七分、本邊小一錢云、 
[南洋帮去本廠布四百件]  
　　温福汕去路亦好···北路轉稍振 
　　本廠棉布昨實銷頗可樂觀、惟紗花軟弱、市價每疋小五分之譜、南洋帮出口交易較旺、成交各牌棉布、約肆百件左右、計十一磅四平運粗布、價爲三兩九錢、十二磅四平運四兩四錢、十三磅三中四兩六錢、十三磅四平運四兩七錢、雲外漂布六兩四錢七分半、以上諸價、均無派司、温·輻·汕·帮昨日裝運數亦不弱、多數爲十一磅寶鼎粗斜、價小去二分半、爲四兩四錢七分五、其他如金三塔漂布、人元寶細布、十一磅人中三鹿粗布、松鼠蝶球細斜等、總額逾百件、北帮中烟台牛莊採辦稍振、計十五磅半三元寶粗布價亦小去二分半、爲五兩七錢二分五、十三磅半一牛頭貨求過於供、價仍穏定、成交二百件許、其他各帮交易甚稀、本街各批發店、因内地帮未來申添辦、染坊又未開始工作、故人氣閒散、即有購辦、亦屬於紅盤應酬而已、 
[丁夘年之第一次疋頭叫莊]  
　　黑貨較好···白貨俱下落···同業揚進居多 
　　昨爲星期二、爲英商公平洋行新歲以來第一次紅盤叫莊、計排疋頭一百三十件、共五千五百四十六疋、但内有漂布市布細布羽綢西緞等共四十三件、計二千八百六十疋、均係頂轉及代叫之貨、實在拍出者、祇八十八件、計三千六百八十六疋、比上年末次則莊共少叫一百零三件、計四千四百四十四疋、各帮及木街　往　者、並不旺盛、各帮態度極閑淡、緣各處生意未見活動、大致問業等揚進居多、藉以應酬紅盤而已、價格比上年未次爲低、僅黑貨尚佳、白貨俱下落兹將所排各貨細數分記於下、 
　　件疋件疋件疋 
　　羽綢二九一一○○元絨五一一○市布二一一○二○ 
　　寗綢四一二○西緞二五七五○原布二一八○ 
　　直貢呢二六○細布六五六○漂布三七一、八四六 
　　共計一三○件五五四六疋 
　　所叫各貨、較前羽綢漲二分半至三錢七分五、亦有小去二分五至一錢二分半者、寗綢如輕羅小扇小一分、直貢呢如吉兆圖大二厘半、尺六絨如鶴童劉海加半分、天賜黄金漲一分二五、泰西緞高五厘至一分、然亦稍有小去二厘五至七厘半者、細布落三分至一錢二、惟人搶三實漲八分、市布减二分至二錢四分不一、原布如人搶佳每疋小一錢九分、吉祥如意小一錢六分、戰長沙小一錢八分、漂布跌自二分至六錢、内略有高起四分至二錢者、 
[藥材業前途之樂觀]  
　　年底進貨未足 
　　去年藥材雜貨業堪稱順利、入冬後受軍事障碍、水客停頓、較常年約有三成之遜色、但當夏秋二季、出口帮大動辦、來貨不敷供銷、除廣貨外、莫不利市三倍、故去年統街市况、成爲反動景象、如恊成專做出口帮生意、在陰曆九十月間、營業數已近六十萬、至年底結彩、計做六十萬外、盈餘六萬、雖廣生等大行尚難相比也、下冬水客雖有遜色、奈各埠藥業習慣、在常時無進足貨件之必要、至年底始充分配齊花名、備來年之抖銷、非同南北各貨、祇供年内之銷路、故時局如稍平靖、藥業當有發展之可能、該業對於前途、咸抱樂觀云、 
[麩皮東洋裝已動]  
　　麩皮紅盤頗不振、昨日東洋裝已動、辦去現裝三牌麩皮二萬包、（按三牌係福新阜豐長豐三廠之通稱）價二兩四錢二分凈、經此一批之辦裝、故後步市面、或可從此穏定云、 
[粉麥竟有潰敗决裂之象]  
　　洋麥愈廉···金價又賤 
　　小麥昨日期麥市面、上午開盤後、本月份市面、因期粉局勢步形惡劣、標金市况、亦傳繼落、致人心低軟不堪、無力堅擯、初開爲四兩八錢三分、落至四兩八錢一分、較前日收盤又跌四分、二月份交易較少、祗開盤做開一價、市面亦同趨鬆動、較前日收盤亦跌四分、及下午開盤、人心仍不振、本月份又落三分、較前日共跌七分之巨、二月份人心尚好、較上午祗跌一分、觀麥市前途、因廠家未有積極進辦之意、而外匯洋麥、又有日趨廉宜之機會、將來如無特殊變化、實乏復振之可能也、現麥交易、昨日統市做開、非常暢旺、爲去冬以來所罕見、因一般貨主、及大小麥商、鑒於現粉銷場之寂寞、及至最近、期麥方面、又爲外匯放長之牽動、而廠家復有挾而求、不願貪進、致扳持者失其定力、不得不降格求售、所以做開市値、高貨又跌二三分、中次則跌去五六分不等、計漢口車麥共開三千三四百包、南京懷遠滁州浦鎭等麥共開一千六百包、係立大福新長豐等廠辦云、 
　　麵粉昨日粉市、上午開盤後、各月份大有疾風　葉、不可維繫之勢、推其主因所在、實係外匯放長、洋麥定價愈趨愈廉、廠家已有恃無恐、更以北銷冷寂、現存供多於求、致遠近各期、同時受劇烈之衝動、考年來麵粉之趨勢、以國内所産、常感不足、賣買間之樞紐、一經新麥過令、均孶孶然用神於國外麥訊之高下、所以識者早謂中心勢力、已轉移於國外、而不在國内一般之商家與鄉農矣、自去年新麥旺收之後、國内之粉價、低於國外之市値、致水漲船高、步緊一步、欲與國外相銜接、遂使人心飛騰、高漲至二兩五錢外、詎知物極必反、國内外旣經接近、廠家爲維持生産計、不得不舍近圖遠、抛訂洋麥、以爲未來之補救、在當時發動之初、一般人猶以遠不濟急、國内又收辦不易、所以擯持甚力、不肯放鬆、及至目下、廠家之抛貨、旣隨外匯放長而增加、而前定之三四號麥、聞某廠已有裝到之訊、似此内外壓迫、宜乎做多者之無能爲力也、上午本月份開價尚稱平定、繼以廠家及客帮齊出、最低至二兩三錢三分七厘半、較前日又落三分、二三月份因受外匯有力之牽動、跌勢更甚、二月份低至二兩三錢三分二厘半、三月份低至二兩三錢三分、較前日均落在分半、雖收盤因廣帮略有買進、及空頭之抵補、回高一分、然環境不佳、似尚未跌到止點云、 
[呢絨業之新陳代謝]  
　　棋盤街大盛呢絨停做門市、改爲字號、其店基已爲華新號經理陳梅芳租得、分設新店、以福新二字爲招牌、又對面舊歲新開永和豐呢號、乃春和永所分出、今庚亦收束、歸併老店、隔壁永裕號乃遷移至該處營業、 
[呢絨紅盤昨始開出]  
　　客銷未動 
　　呢絨昨日開始營業、各貨價格、較舊歲平均高一二錢銀子、然會上公盤、尚無一律標準、因新春伊始、經手跑街掮客等、大半尚未來申、未到會者尚衆也、聞雜色華達呢紅盤爲三兩六錢、下身雪花呢爲二兩三錢半、元藏灰生毛嗶嘰一兩三錢半、本廠維一國貨條子寛緊駱駝絨二兩三錢、本街各家零星疋頭皆有成交、客家如奉天·北京·天津·四川·雲南·哈爾濱·長春·徐州·漢口·長沙·諸北帮及南京·蕪湖·杭州·甬紹·蘇州等帮、目下尚無添辦、逆料今庚呢絨市面、比去年當有起色、元宵節後、本客帮或有大批旺辦也、 
[五金定貨交易大蕭條]  
　　本埠五金市面、自紅盤開價不振後、趨勢即呈萎靡、市上交易除各帮添配花色貨外、並無躉批買賣、而海外定貨交易、自受此次影響後、定者益蕭條、蓋先令長、定價跌、該業爲預防計、不得不謹愼從事也、行情因供過於求、每况愈下、昨法西釘售十一先令三辨士、九十磅英馬口鐵二十先令二辨士、一百磅二十一先令、較臘底來價均跌小二先令餘云、 
[篩塊兩種各跌二錢半]  
　　煤屑反漲　　烟煤中之高尾篩塊、昨市塲開盤、每噸價爲九兩二錢五分、較去年歲底跌落二錢五分、良以日煤中之飾　煤、存底頗多之矿、再松浦篩塊亦自九兩七錢五分、跌至九几五錢、惟煤屑則反漲上二錢五分、現售每噸爲八兩二錢五分　、 
[紗花跌風甚熾]  
　　人心　疑　美棉小回　　棉花昨美棉微跌八磅音、印棉　漲六七羅比、匯票雖長、暗中合價仍高、而本棉跌風劇烈、實係人心恐慌之故、又以紗市不振、廠家實銷呆滯、日商態度冷淡、於是大衆看疲、至於漢口方面、存貨雖旺、而來源未通、期棉塲中賣氣濃密、一般散户鑒於局景欠佳、多忍痕痛了結、買方乘機抑壓、然查塲賬、大户空頭已逐盤購進抵空、額數亦巨云、交易所溚標上午開盤各月跌一錢至一錢五分、午後又跌五分至一錢、全日成交計二萬一千四百担、漢標拍開之盤如左、 
　　收盤價比上日存賬數收盤價比上日存賬數　　二月期二八·一○跌○·二五四二、四○○五月期二八·一五跌○·二○四○、一○○　　三月期二八·○○○·三○四三、六○○六月期二八·二五○·二○二四、一○○　　四月期二八·一○○·一五四六、八○○七月期二八·四五○·二五一、三○○　　棉業公會上消息、陜西通花均無到貨、姚花到一千二百包、售盤、 
如左、 
　　火機花二九·二五大康廠進五○○担現貨送廠 
　　陜西花二八·五○永安廠進二○○件現貨送廠 
　　陜西花二七·九○申豐號進一○○件現貨棧交 
　　餘姚花二九·○○廣東帮進二○○包現貨棧交 
　　餘姚花二九·○○汕頭帮進二○○包現貨棧交 
　　昨日美棉先因利物浦消息不佳及多頭了結跌、後因一部份空頭抵補轉堅、計期貨跌六至八磅音、現貨跌五磅音、英棉期貨跌一至三點、現貨漲一點、埃及棉現貨跌二十點、印棉初隨美棉消息上漲、後因塲中人心傾向多頭及買氣旺盛、市况益昻、計平果爾漲五羅比、奥姆辣漲六羅比、白羅溪漲七羅比、原電錄左、（七日電） 
　　美棉比上日英棉比上日 
　　三月期一三·七八跌○·○六三月期七·二八跌○·○三 
　　五月期一三·九八○·○八十月期七·五八○·○一 
　　七月期一四·一九○·○七現貨七·五七漲○·○一 
　　十月期一四·四○○·○八埃及棉一三·七○跌○·二○ 
　　十二月期一四·五七○·○八 
　　現貨一四·○五○·○五▲印棉 
　　三月期平果爾二四五漲五羅比 
　　最高一三·八一○·○五奥姆辣二六三六羅比 
　　最低一三·六八○·○五白羅溪二八○七羅比 
　　棉紗實銷尚稱不惡、川廣津江等帮購去各紗計二千二三百包、但受期紗影響、價跌五錢、廣帮進胃較健、因去歲開期貨未吸、據該帮跑街云、以後生意尚有、進量未滿也、川帮採辦亦好、其他各帮零星交易不斷、然人心難免驚疑、多頭態度極軟、故稍有不利消息、市面即驟跌、交易所期紗上午開盤、因美棉小跌、場中人氣不振、一時抬面頗鬆、各月跌六七錢、大阪三品紗仍停市、午後實銷雖暢、但市面仍無活氣、又跌四一錢、目前紗市底盤雖枯、跌風仍烈、實有二因、一以鉅户空頭、三家計五萬包、二以時局不佳、謠風不息、全日成交計一萬四千七百包、人標拍開之盤如左、 
　　收盤價比上日存賬數收盤價比上日存賬數　　二月期一二四·九跌○·一○一七、四五○五月期一二七·七跌一·一○一六、六五○　　三月期一二五·九○·九○三三、七五○六月期一二八·七○·八○一○、三五○　　四月期一二六·九一·一○二三、六○○七月期一二八·八一·在○一、四○○　　現紗客帮買去計二千二三百包、行情前後兩市、共小五錢光景、四川帮進九百二十五包、廣東帮進二百九十五包、天津帮進二百包江西帮進三百包、雲南帮進八十包、汕頭帮進七十五包、牛莊帮進八十五包厦門帮進三十包、長沙帮進四十包、奉天帮進二十五包、蕪湖帮進三十包、野鷄帮進十包、福建帮進二十包、烟台帮進五包、寗波帮進五包、内地帮進十五包、同行進一百三十五包、售盤列左、 
　　二十支鴻福一二五·○○二十支小月一○三五·二○十六支日光一二九·○○ 
　　人鐘一三二·○○至一五五·○○至一二八·○○ 
　　天女一五二·五○藍鳳一三四·○○水月一二九·○○ 
　　賣彞一三三·二○至一三四·七五至一二八·七五 
　　龍船一三七·○○豐年一三六·七五汽球一二九·○○ 
　　鴻禧一三·○○十六支仙桃一三一·二九賣鼎一二七·○○ 
　　天官一三五·二五藍鳳一二九·七五地球一二七·四二 
　　立馬一三八·二五至一二九·五○雙象一二四·七五 
　　至一三八·○○寶光一三二·五○十二支孔雀一二七·○○ 
　　仙桃一三五·五○雙虎一二七·六○金鷄一二五·二五 
　　至一二五·七五鴻禧一二七·五○十支大發二九·二五 
　　雲鵬一三二·七五至一二七·七五豐年一一五·七五 
　　棉綫實銷仍無起色、布廠開工甚少、紗布又不振、客方採辦心思更淡、故市面絶少生氣、僅汕頭帮進四二支水月綫五件、價爲二百二十八兩七錢五、又進三二支細紗海月五件、一百七十兩、江西帮進三二支雙喜細紗五件、價爲一百七十八兩五錢、又三二支美人綫五件、價爲二百零七兩、均現貨、其他各帮生意殊　淸云、 
[木耳仍須看漲]  
　　紅米亦俏 
　　木耳新春開市來、北貨中之堅俏者、當以木耳爲最、一漲五六兩、爲近時所僅見、昨某客號開出川耳一批、價提至八十四兩、什耳連日粤閩交易、尚屬可觀、行家見趨勢頗緊、大都不肯多售、後市尚看升、▲紅米昨協隆號開出數十包、貨品尚佳、價爲二十八兩、較前升兩許、中次檔貨缺、趨勢更俏、▲槐米祥豐號昨開出八十餘包、貨品中之、價爲五兩八錢、高貨銷路漸動、南洋等處昨辦去一批、價六兩半、高天津槐米底存有限、售八兩二三錢、次七兩半至七兩七八錢、 
[期現糖俱回跌]  
　　外電亦報跌 
　　昨糖市海外電訊、古巴現糖價爲三·一二五、紐約期糖三月份三·一一、五月份三·二二、七月份三·三三、比前電驟跌一角以上、爪哇現糖價一二·六八七五、三月份一二·七五、四月份一二·八七五、新貨五月份二○·三七五、八月份一九·一二五、亦均見降、東匯内盤結價後縮至七四五、本埠公會劃盤買氣岑寂、市象又疲、初盤成交價本月份爲八兩二錢五分、二月份八兩三錢五分、三月份八兩四錢五分、迨以賣户商湧、二盤本月份遂跌至八兩二錢、二月份八兩三錢、三月份八兩四錢、勢仍萎靡、惟本月份則以空家稍有抵補、價略回升二分半、結果收盤本月份價爲八兩二錢二分半、二月份八兩三錢、三月份八兩四錢、全市交易不我、市形寂靜、蓋日來買户俱係補空、新多頭則未聞有所舉動、現貨﹁Ｎ﹂　　嘜劃價八兩一錢七分半、明治ＹＴ同價、上擋明華ＶＰ八兩四錢七分半、進出亦靜、國産新枝赤昨開三十餘包、價爲八兩云、 
[南市已開斛]  
　　洋米外價報昻 
　　昨日洋米客帮未辦、本街鄉莊均有去胃、津客僅辦去湖南機靖米七百包、價十三元二角二分、蕪湖秈三百包、價十一元八九角、本街鄉莊去西貢一號米三千包、價十三元三角三四分至三角、又二號米二千五百包、價十二元七角半至六角、蕪湖米五百包、價十一元八角至四角六分、洋米市面帶呆、因客帮均無問訊、而存底連同年底到貨共有三十萬左右、一時尚難銷通爲慮、故昨日一號米回小二三分、客秈則存少到乏、復有本客絡續銷化、價反見定、期洋米國外頻頻報漲、昨三井洋行又接國外價昻之電訊、乃將所接洽中之定户作罷、因此市形轉好、市上由炳昌等售開二月份小絞一萬包、二三月份西貢二號五千包、均價五兩六錢、比前日市　　價又漲分半云、 
　　南市河下常錫蜆子等蘇同帮、連日共到米船五十餘號、昨已斛開、蘇同帮比舊盤價加五六角、其餘薄稻早稻均加二三角、餘貨與去年價相仿、北市未開斛、 
[洋莊茶紅盤仍無起色]  
　　昨日洋莊茶市、紅盤業已開出、怡和新泰愼餘瑞昌等洋行均開始動辦、發比電報極多、華商亦乘時進行談判、惟洋商仍抑價、不肯放商、躉高因年關已過、態度堅擬、昨市成交僅珍　針　兩項數十箱、紅盤與去年底無高下云、 
[絲經外電迄未轉]  
　　紅盤未開 
　　昨日本埠洋莊絲經紅盤仍未開出、各歐莊以去臘期絲電報至今未轉、故揑意沈寂昨日各華絲商雖均開送紅盤市價、而歐美各莊祇允拍發電報、紅盤交易均未開出、須俟星期四五歐美電轉方有把握、 
[絲頭紅盤難開]  
　　買賣價相差太遠 
　　黄白絲頭自去臘一再下跌第、各華商偵知某某等行已在海外抛出大批期貨、在滬故意抑價、以期相機抛進、故一致擯持、咸將存貨上棧做押以待時期、今正對於開送洋行之紅盤、咸主看漲、而歐莊亦堅持、昨華洋雙方雖曾談判紅盤交易卒因價格相懸五六兩至十餘兩、仍難成交、預計絲頭紅盤、一時恐難開出、 
調查 
[日本紗業鉅子論列棉業前途（續）]  
　　樂觀悲觀均不足慮······惟有穏健一致進行 
　　美棉之末次估計爲一千八百六十餘萬包、供給過剩之狀態、固極顯著、民間與政府亦已恊力實行四百萬包之維持救濟矣、然實際上軋棉數量、徵之過去收穫對於軋棉之比例、實大形减少、即低級棉花之放棄於棉田者、數額殆不可問、供給過剩、價格至廉之結果、次期棉田之減少、瞭如指掌、此今日市價所以更無偏於悲觀之理由也、一方供給過剩之結果、本期之餘存貨大約爲九百萬包、萬一市價騰貴、此過剩額即得集中之機會、而應減少之棉田面積、行將保持常度、况以廉價美棉抑壓他國棉作之膨脹、銷路之推廣、與恢復大戰前後所失支配世界棉業之實權、乃美國之政策乎、且美棉之舊棉供給額甚少、而華棉又稱歉收、則美棉進展之機會更多、故曰將來棉價必漲而抱樂觀者、愚亦未知其可也、以中國之現狀言、戰雲瀰漫、紗布輸出之不能樂觀、更何待言、然就中國南洋以及近來全體言之、輸出方面即亦未見悲觀、請以下表證之、 
　　種類去年（十五年）前年（十四年）去年比前年減少額 
　　圓圓圓 
　　棉織物四二二、五○、○○○四三二、八六四、○○○一○、三六四、○○○ 
　　針織物二六、二九二、○○○三○、九四九○○○○四、六五七、○○○ 
　　其他九、九八一、○○○一一、五五八、○○○一、六一四、○○○ 
　　計四一八、七七五、○○○四七五、三七一、○○○一六、五九八、○○○ 
　　棉紗七二、一八六、○○○一二三、一一七、○○○五○、九二一、○○ 
　　總計五○○九五九、○○○五九八、四八八、○○○六七、五二九、○○○ 
　　（註）其他欄九月後數未詳、最二項十二月數額亦未詳、均以每月平均數加入之、 
　　由上表觀之、各項數字皆屬減少、棉紗之減少爲五千萬元、佔總數六之一、即以數量論、前年爲二十九萬三千零二十六包、去年減爲二十萬零一千九百三十九包、棉紗以外棉製品之減少爲一千六百萬元、實僅百分之三·五、假令與棉紗爲同額之減少、則其數當爲一億九千四百餘萬元、是就減少方面言、棉製品之輸出額反屬大增矣、處此匯水奇貴、銀塊大落、中國内亂正殷之時、各項輸出均屬大減、而棉製品獨有此種表示、其單位價格之低廉可知、誠不振期内出於預想外之佳象、此即前途樂觀之說也、 
此兩方面之觀察姑無論孰爲可信、吾人對於棉業前途、要以穏健計畫、一致進行、靜待機會之來、觀於英國組織業近來頗有振作之精神、一方面減少生産費、一方面則以棉花低價之基礎、佔輸出之貿易、可爲吾人作則、是則悲觀樂觀、均不足爲棉業穏健進行之影響也、 
　　誌謝最近上海金融史、徐寄　先生贈、分類詳明、搜羅宏富、傍及各種附屬事業、尤便考查、昨承惠一册、書此佈謝、 
　　勘誤昨報載絲邊業收歇者、爲駿昌新源兩家、昌誤書爲康、特此校正、 
 
 

Page 12

 
 
   
 
 

Page 13

 
 
本埠新聞 
[納稅會討論華董問題之結果]  
　　不選華董▲另組臨時委員會 
　　上海公共租界納稅華人會、於昨日下午四時、開第十二次全體理事會、到者王儒堂·馮少山·呂靜齋·項松茂·黄瑞生·張秉鑫·趙晋卿·趙南公·謝三希·陸文中·徐新六·（馮少山代）宋士驤（王儒堂代）·等、理事長王儒堂主席、議决案如下、（一）華董問題、趙晋卿提議、本會對於工部局之三華董、本擬暫時接收、而現在局面不同、英之提案、對於租界問題、已有所表示、故對於華董選舉、已不成問題、應靜候本國政府與各國政府正式討論辦法、而本會一面先行組織臨時委員會、與工部局董事作對等之磋商、以期解决租界内之一切市政等事件、俾獲平妥之處置云云、馮少山附議、主席即以趙議付表决、一致舉手贊成、次討論臨時委員會之組織法、黄瑞生謂、工部局現有董事九人、則臨時委員會亦應設九人、方爲對等、其委員即由本理事會推選之、呂靜齋附議、主席付表决、一致通過、并决定將前後情形擬稿在各報登載啓事、昭示羣衆、至推選委員等、則定期月之十二日（星期六）再開全體理事會、繼續討論積極進行、（二）鼓浪嶼公共租界華人納稅會來函、報告成立情形、及選舉工部局華董、并向本會索取印刷品案、公决、備函答復、索品照寄、次再討論其他議案、旋進茶點、七時散會 
[滬西停設英兵營房]  
　　英國軍隊前因有大批來滬、曾準備於滬西極司斐爾路附近、設可容五千人之營房、現聞已令停止進行、聞其故係因鑒於軍隊來華、與外交進行、恐生妨碍云、 
[美政府注意寓滬美僑]  
　　本埠密勒評論報、接二月八日華盛頓訪員電稱、美政府對上海地位、甚爲關心、蓋國務卿凱洛格所提出以上海租界爲中立區域之建議、並未接覆、以故益爲不寗、凱於今日宣稱、關於上海公共租界前途之談判、美政府將以坦白態度對之、國務院今日隠示美政府對華代表加入目下純以外國納稅人選舉之外人組織之工部局、並無不贊成之意、惟美政府此時最關心者、爲保護上海之美僑與其産業、此爲目下美國政策之主要點云、 
[租界當局允華警自由出入鐵栅]  
　　淞滬警察廳劉廳長、以公共租界遍建鐵栅、有碍華警出入、而北四川路一帶、警區尤感不便、特函租界當局將鐵栅啓閉權、交與就近警區、曾誌昨報、兹悉租界警務當局、昨已函復警廳、略謂貴廳因北四川路一帶障碍物、有碍因公往來、以後准許警士自由出入租界云、 
[南市米業昨日開市]  
　　南市米業各行昨日開業後、各行家斛開甚形湧旺、開盤南帮蘇同機白米開十四元八角、其價比歲底升漲五角、各米店購者頗爲興旺、因北市又未開業、故銷場更大、 
[北市米業昨未開市]  
　　定期新正初九日方能開始交易 
　　北市各米行上年營業、因米糧缺乏、營業淸淡、米價高漲、成本吃重之影響、致大受虧損、上年新正開市時、計有米行三十二家、嗣以營業不振、先後倒閉者至五六家、舊曆歲底結帳、表面上號稱盈餘者雖有二十餘家、實際僅十二三家根本穏固、其餘各家、帳欵均未能如數收歸、故前日仁榖公所雖議决昨日開市、但北市方面並未實行、河下各米船、仍一律封艙、未能發樣、蓋恐貿然開市、則營業牌號不及上年半數、表面旣屬難堪、或且影響全部局面、記者昨訪據北市米業領袖云、各米行日内均積極整理、决定初九日（即本月十日）必須開市、再遲則引起别方恐慌云云、 
[北市米行公會開會紀]  
　　北市米行公會、昨日下午一時開會、因出席議董陸續遲到、延至二時半振鈴開會、列席者唐秀甫·羗梓生·朱兆圻·陸景文·符前耕·周步麟·沈汝霖·劉文浩·吳驥雲·等、首由副會長陸景文主席、議决、（一）定期新正初九日開斛、（二）行佣遵照仁榖公所議决案、廠米河米一律扣行佣二角、外河米代扣浚淞經費一分、共二角一分、各米行不得私擅增加、致受違規處置、（三）議决米店斛貨一律現交、至遲於斛後五日内結淸、過期不淸、停止交易、（四）議决舊有各米行及新開米行、一律須將經理股東等姓名認股數額之議單、開存一份、送本公會登記、庶於發生糾葛時、易於着手解决、（五）議董唐秀甫起立聲明、對於法大馬路同康源康兩米店原有股份、業於上年正月間知照退股、於舊曆歲底始接到收股據、關於該兩店丙寅歲盈虧、均不負責任云云、議至四時半、正會長錢枚岑到會、遂由錢君更替主席、討論各米行其他事件、至五時餘散會、 
[滬北米聯會爲行佣增加通告]  
　　滬北米業聯合會、昨致函常·錫·澄·宜·蜆·等帮公所及内地各産區米業領袖等函云、逕啓者、頃准滬北經售米糧公會函稱、本月七日（丁卯新正初六日）仁榖米業總公所循例開行客聯席會議、討論整頓今庚行規、經衆議决、南北市廠米河米一律每石行佣二角、不得私自多扣、倘有破壞規章者、一經報告或查出、即行請公議處等議决在案、請予通告各客團體、轉知各帮米客等情准此、相應轉函、即希查照、轉知各米客爲荷、專此順頌新綏、滬北米業聯合會會長范和笙啓、 
[三商會請還借漕之省批]  
　　上海縣危前知事任内預借冬漕一事、於去年冬漕開徵時、即由上海總商會·縣商會·閘北商會·等各團體依按議决案辦理、當即推舉代表、前赴上海縣公署監視徵收、旋因現任縣長徐韋曼以此案尚未奉到省令飭知、故對於撥還欵項一節、應候詳請省公署示遵、一面由該團體等亦即聯電省署、請即令縣照案辦理在案、兹聞現經滬上總商會等團體已接到徐省長批令云、電陳危知事任内借漕六萬元、請令徐知事撥還由批、電呈已悉、候令行財政廳查核飭縣遷辦、此批、 
[浙江緝私營在滬招兵]  
　　浙江緝私統領王茂桐、以現須招募新兵三千名、編練補充緝私營六營、昨已委派浙江内河水警第一區區長施占魁、及營長劉金標來滬、分投招募、其總招兵處、設在北車站北洋旅社、其餘閘北太陽廟·胡家木橋·浦東·十六舗·小東門·新開河·小西門·老西門·斜橋·南車站·高昌廟·一帶、亦設分招兵處、定於今日起開始招募、 
[兩保衛團聯席會開會未成]  
　　昨日下午二時、南市保衛團與董家渡保衛團假縣商會開會董聯席會議、討論該兩團實行合併之手續及團部組織簡章等問題、雙方董事咸踴躍出席、對於合併之意見、亦均有誠意之表示、乃開會未久、當主席宣布上海市區保衛團董事會各董事名單時、董家渡方面以雙方董事人選、事前未得同意、不能代表本團出席與議、須俟報告本團董事會通過、方可討論、遂紛紛退席、合併聯席會議、因此中止、兹將昨日經過情形、分誌如下、 
　　到會之人數當兩團籌備合併時、依簡章草案、額定董事四十名、每團各率二十人、昨日到會者計有姚子讓·沈恩孚·黄任之·賈季英·閔子賢·潘旭升·高鑑淸·江宣甫·董伯偉·殷傑夫·張秉鑫·楊東山·吳叔田·朱炎之·陸崧侯·凌伯華·朱吟江·王友松·等二十九人、 
　　開會之情形當未開會時、各董事齊集於縣商會正廳、並傳觀董事名單、三時許·即相率赴三樓會場、入席後、公推沈信卿爲臨時主席、略謂、今日爲上海縣上海市區保衛團董事會成立之期、諸君熱心贊助、以期成功、甚爲可喜、此時最重要者爲通過董事會簡章、次再討論合併手續、言至此、潘旭升起立、謂現時開會、因時間緊迫、若欲將簡章逐條通過、殊覺延緩、應請主席先將市區保衛團董事會各董事名單宣布、然後再討論會務進行、當由主席取出名單一一宣讀畢、潘某起謂、今日所宣布之董事、因人數衆多、在未得本團全體董事同意前頗難負責、今日聯席會議、應暫緩舉行、俟與本團商洽後、再行開會、言時、董家渡各董事紛紛離席、並由高鑑淸解釋誤會、略謂吾人對於今日到會各董事、均有敬佩之忱、不無誤會、請諸君原諒、惟稍有不洽者、想諸君明達、當可瞭然、至合併問題、吾人仍屬一貫、所有各團防務、均有隊長完全負責、在合併手續尚未完成、不能正式選舉團長及副團長之前、所有防務事宜、仍請上海縣保衛團總監督直接指揮、如有任何命令、本團無不服從、時人數不足、至四時許、遂相率散席、 
　　會後之所聞散會後、據保衛團第二團董事云、該團董事之産生、均由各公團所選舉、此次兩團合併、因人數不足、復由董事會共舉十名、尚屬合法、而據董家渡方面云、以該團董事某曾經南市各商家二千餘户蓋章控告、所謂董事、已屬失效、而對方則以該董事業已通知、碍難取消、因此雙方相持、尚未解决、故合併進行、殊感困難云、 
[長江輪艦消息]  
　　英輪尚難復業當一月下旬、漢口英商各碼頭貨棧復業之時、本埠太古怡和之長江輪、亦擬即復班、但自漢案發生後、各英公司輪船復航問題、勢又不能自主、須聽命該國海軍提督、如准復班、方可開船、故日來兩公司之長江船、仍祗派航英海軍賃定之四船、其餘十二輪悉皆在申空停、聽待後命、及昨日德和輪進口、據聞長江英海軍當局、對於兩公司之長江班輪、不主即開、仍令展緩復班、其原因則爲漢案交涉、黨軍方面尚未容納、故英船在交涉未决之先、决命緩開、 
　　潯江禁止夜航本埠某外商行、接得潯電、言黨軍近發布告、謂所有長江内、屬於贛省之馬當司、到湖口一段、該處江面、已經黨軍列入警備區域、凡往來船舶、勿論中外商輪或軍艦、如經行該段江面者、在每日之日出後、日入前、暫以上午七時起、至下午六時爲度、爲通航時間、過此時刻、即不許艦輪經行、違此須予以砲擊、此禁令已自二月七日起實施、 
　　日輪乘兵交涉本埠日淸公司之上江宜漢班輪武陵丸·沅江丸·兩艘、黨軍近已兩次命該輪搭乘兵士、第一次載八百名、第二次載一千三百名、均由宜昌開往漢口之軍隊、現該公司已經請漢口日領事、向國民政府提出嚴重交涉、期阻止再有軍隊乘輪、免使貨運搭客、再受重大之損失云、 
　　日艦堅田調滬日本長江警備堅田號、原駐蕪湖、現已奉荒城司令之命、調來上海、昨已進口、東華造船廠前江面停泊、而原留上海之驅逐艦檜號、及勢多號兩艘、則改赴蕪湖接防矣、 
[隆和輪船火警]  
　　怡和公司隆和輪船、近入浦東和豐機器廠修理、六日夜間、其廚房中忽然起火、火勢熊熊、當經廠中工人撲救、且由楊樹浦救火隊携帶救火器乘舢板至對岸助救、未幾即經救熄、聞損失不大云、 
[昨有世界團員抵滬]  
　　大來洋行之世界班輪孟洛總統號、昨日進口、船内有美國周游世界團團員三十六名、亦乘該輪到滬、各團員昨午在海關碼頭登陸、本日須往蘇杭各地游覽、預定游覽三天、即乘原輪赴歐、 
[浚浦局承買周家嘴灘地將立界石]  
　　浚浦總局、因前年技術委員會考察之結果、曾各具報告書於中外當道、以潮流之趨勢、有改良上海港務之必要、得與各國商港相埓、惟改良港務、兹事體大、且需用灘地甚夥、上年冬、浚浦局曾向省政府購買滬江大學左近周家嘴官有灘地一千五百五十餘畝、共計價銀四十萬兩、由財政部頒發執照、經省廳道縣等加蓋關防、交浚浦局執管使用、近聞南京孫總司令徐省長、爲鄭重起見、特令行上海縣知事徐韋曼、迅予前往、將浚浦局承買之周家嘴灘地四週、豎立界石、並丈量無誤、繪圖說貼、具報云云、一面令由交涉公署轉致浚浦局查照、聞徐知事奉令後、業已委派馬洪藩與浚浦局接洽辦理矣、 
[督辦公署整頓蘇州河水利]  
　　建築碼頭須領照會 
　　淞滬商埠督辦公署、爲取締沿蘇州河建設碼頭、侵佔河道、擬定辦法、嗣後建築碼頭須向署領照、昨函吳淞江水利恊會云、逕覆者、接准大函、以蘇州河自新閘以西至梵王渡一帶沿江廠家建設碼頭、侵及河岸者甚多、請照章取締、以免河流淤塞等因、准此、查侵占河岸、有關水利、自非從嚴取締、不足以資整飭、除已佈告吳淞江沿岸各廠家、嗣後建設碼頭、均須來署領照、並令行淞滬警察廳隨時查禁外、相應函覆查照、此致吳淞江水利恊會、 
[李鐵英等昨解軍法處]  
　　防守司令李寳章、據探報李鐵英等有黨案嫌疑、特令軍警從嚴查緝、昨經淞滬警察廳偵緝隊崔隊員率探在某處將李鐵英、曁同夥方志庠·羅有才丁榮貴·及李之妻李應氏、等五人一併拘獲、當解司法科、經判令送聯軍軍法處訊究、查該犯等並無證據、多係浙籍、 
[馬仲華訊明釋放]  
　　黨案嫌疑之馬仲華、去年在閘北寳興路被四區二分所及偵緝隊拘送淞滬警察廳司法科、判解軍法處、經陳法官審訊之下、並無何項證據、定海旅滬同鄉會同時亦向李司令陳情、請求釋放、昨軍法處業判交保釋放、馬君當即恢復自由云、 
[李祖善在獄病故]  
　　東南通信社云、警察廳去歲所拘散發傳單之李祖善、旋解交軍法處判押一年零二月、陰正初四、李氏在監患病甚劇、當由軍法處送交普育堂醫院醫治無效、延至昨日上午身死、由軍法處備文、派王志祥投地檢廳、隨劉檢查員前往檢騐、准由屍屬棺殮云、 
[各業救濟失業職員續訊]  
　　店員總會本埠各職業團體鑒於去年罷工以後、失業職工、日益增多、處兹百物昻貴之秋、生活異常困難、故曾經向各團體請願、要求設法援助、昨日上海店員總會特召集緊急委員會、對於此事討論頗久、結果决定組織罷工失業委員會、現已派員調查各職業團體失業人數、并定於下星期再開各職業團體代表大會云、兹將該會宣言錄下、上海店員總聯合會宣言云、去年一年中、上海各業店員、逼於生計之窘急、起而作加薪要求者、如風驟浪湧、踵迹相繼、本會彼時深憫店員生計之艱難、故在每次店員要求加薪運動中、不忍隠諱不言、屢勸勞資雙方、以社會全般利害爲重、切莫爭一時意氣、與固執之成見、以期妥善解决、幸社會各界之同情、與輿論之擁護、大致得以和平解决、不謂年關將迫之時、各業職工會、又各悉其店主方面之消息、均將開除加入加薪運動之職員、藉相報復、推各業店主之用心、不外應允加薪、爲一時引誘復業之計策、以年關退斥職員、爲另雇低薪職員之地步、本會聞悉之下、不勝憂懼勞資衝突之重視、窮苦職員、且進而有失業之慮、是以即行通告各業職工會、令其各向本業公所及店主等、再三婉爲交涉、莫使危機重臨、不圖各公所及各業店主、未能深諒此意、反以此爲計窮力竭、而有此搖尾乞憐之舉、竟於春正儘量開除職員、實行其苟圖目前不顧其後之計策、以致羣情惶急、不可終日、處此政局板蕩不定、國交杌隍不安之時、若果各業店主、不能顧念大局、全其信守、則店員之窮而無告、寃憤莫伸者、勢必挺而走險、初不過店中賓主之冲盪、繼而引起店主店員、以爲中外當局之交涉、再而有國際之轕轇、此時星星之火、誰能决其無他日燎原之患哉、本會再三思慮、深憂上海社會之危機、莫甚於此時、是以不惜苦口、再爲各業店主言之、夫政局之變遷、初非店員自身切要之問題、惟是政局果趨入於一較爲寛廣開明之時代、則店員必因此勢力、而圖謀自身生計之保障、與平日寃憤之伸訴、此爲必然之事實、如武漢往事是矣、無論在此時間内、政局之變動、將至若何程度、而世界人類、則必不能長處於目下之黑暗環境中、而思有以擺脫之、且必竟至擺脫而後止、是以最聰明智慧之人類、即當顧慮在此行將擺脫時期中、被壓迫人類之反抗勢力、其將如何破壞社會固有制度之危險、而思有以逐漸消弭之、過渡之、吾人對於中國素未執政者之昏闇、已不信其有免避人民各種危險之能力與思想、惟於同處此等經濟窘急之中國社會下之商店店主、甚望其念同舟共濟之義、共同努力於中國商業之維持、民生之調劑、從速覺悟欺侮店員之錯誤、况店員處在同一之生活程度下、對於生活、到處必覺困難、仍必有加薪之要求、此進彼出、店員固有道途之往返、暫時失業之苦、而店主豈免新店員對店 
 
 

Page 14

 
 
　不熟、舊店員對店主交涉之損失、總之店主之所爲、不過因意氣之爭、報復之念、而消耗其有用之金錢、與店員之光陰而已、甚願上海各業店主、其速深悉此意、俾勞資兩受其益、謹此宣言、上海店員總聯合會啓、 
　　四公司職工會先施·永安·新新·麗華·四公司職工聯歡會、爲援助失業戰員、召集代表大會、議决推派代表、仍懇傳筱庵出爲援助、已誌昨報、兹悉四公司戰工代表八人、日前持函赴傅君寓所請謁、適傅君外出、約定昨（八日）日上午前往通商銀行、當由傅君接見、謂前函已經收到、今日報載四公司職工聯歡會消息、言之綦詳、果爾、則鄙人仍不能辭調停之責、奈正值舊歷新年、百事蝟集、擬先煩潘冬林先生往各該公司調查開除情形、如有違背條件之處、自當力予交涉、請轉告失業職員、安心靜候、自有圓滿答復云、 
　　藥業本埠藥業友誼會、鑒於年節之中、該業夥友失業者人數必多、特於日前通告各夥、失業以後、即赴會、截至昨日共有二百三十餘人、即按照人數、於虹口新記浜路賃定宿舍一幢、以便失業會員暫維生計、該會除借給膳宿外、恐住宿人數衆多必於衛生有關、即將籌備中之友誼醫院、提前於元宵日開診、俾夥友之失業者、免受疾病之痛苦、至於失業夥友、已組織失業轉、準備持久云、 
　　西華德路壽全齋店主余東生、於初六日將全體店夥九人一律停歇、並不宣布停歇理由、且將夥友薪貲、每人每月扣除大洋一元五角、該店夥友再三與余東生磋商、迄無結果、即於前日下午、報告上海藥業友誼會、該會即於昨晚八時、派代表三人、赴壽全齋交涉、嗣因賓主間稍起衝突、店主即鳴捕扭至匯山捕房、捕頭以該事爲東夥間薪貲之糾葛、不予受理、即對雙方勸告一番、仍着在店内和平解决、不料店主仍不肯照加、夥友等復於昨日上午、赴友誼會請願、該會即召集各區代表開會、討論援助辦法、並報告前晚余東生鳴捕欺侮夥友之事、各區代表聞訊、頗形憤慨、即議决由各分會分别派代表赴該店交涉、下午二時英租界友誼分會、即派代表八人出發、二時一刻法租界友誼分會代表八人、繼續出發、二時半虹口友誼分會代表八人出發、二時三刻南市友誼分會代表八人出發、三時閘北友誼分會代表八人出發、交涉要點、（一）對於店主捕夥友事、由余東生向友誼會道歉、（二）補足每人每月一元半薪貲、（三）由夥友自行辭退、否認店主之無理開除、各店代表齊集後、店主即挽代表葛克鑑與之磋商、一面仍赴匯山捕房報捕、 
捕房方面、即派華捕張行春至該店調查、見仍係前晚之未了糾紛、亦即從中勸解、當由店主代表葛克鑑與友誼會代表徐陳二君訂明、（一）由余東生均面道歉、（二）辭職之六人、每人補發薪貲四元、（三）夥友六人、自行辭職、雙方始克滿意解决、 
　　米業本埠米業職員、昨日續由職員會報告相繼失業者七八十人、聞連前已共有三百人左右、彼等平素薪水微薄、一旦失業、生活即難維持、該會因失業人數衆多、故决議組織失業維持團、召集會議、推舉代表偕同上年簽訂條件之代表、分别往嘉榖堂交涉、及向官廳請願、並籌募特别捐設備宿舍、以資維持云、 
　　南貨業南貨職員之被歇者、昨又增加十五人、合計已有一百三十人、長春店主楊某、將鼎豐職員全體開除、桂元業總計開除二十八人、公會方面、將調查由鄉新來之職員、設法阻止其服務云、 
[總商會請飭徐宿軍隊騰讓廠屋]  
　　總商會昨函蘇孫、魯張、請飭駐徐宿縣軍隊、將借用蛋廠房屋、刻日遷讓、電云、南京孫聯帥、濟南張效帥、鈞鑒、二月七日據中國蛋廠公會函稱、兹據敝會員汪新齋君到會聲稱、據宿縣裕華新記、徐州宏裕昌兩製蛋廠先後函報、自直魯大軍陸續南下以來、吾廠遂被軍隊借駐、幾至無隙可容、現計距新正開工匪遠、正宜預爲布置、修理什器、以備屆時無誤工作、惟廠屋屯塞軍隊、莫從措手、合行報告、請即設法禀懇嚴令軍師旅各團長官騰讓他遷、藉安商業、會員伏念吾徐宿兩製蛋廠自甲子年起、屢遭軍隊借駐、幸荷貴會據情函懇、上海總商會代電南京前盧宣撫使、分令遷讓、仰荷使座准念商艱、奉准電飭各師旅長官遵照他遷、現下直魯聯軍張督座總領師干、紀律嚴明、所過秋毫無犯、地方士民、同深感戴、至軍隊屯駐徐宿商廠、想係暫借、度督座尚未覺察、但會員於明年所有製蛋黄白、業有大半訂期抛售上海洋商、倘因工作失時、愆期不交、賠償損失、何堪負擔、且製蛋出運稅餉、攸關國課、製蛋男女人工、更關貧民生計、綜以上數點而論、則製蛋之能否開工、實於商業國稅民生三項前途利害所係、甚匪淺鮮、爲此迫切函懇、據情轉函總商會代電直魯聯軍總司令部、分飭所部軍師旅各長官迅令駐在宿縣裕華新記徐州宏裕昌兩製蛋廠軍隊、從速擇地遷讓、俾便兩廠趕事預備開工等情、查會員汪新齋所設宿縣裕華徐州宏裕昌兩製蛋廠、前在甲子年冬季曾經軍隊往來屯駐、嗣經敝會據情　陳製蛋一項、關於對外商業以及國稅收入、貧民生計　有種種　　、非令早日預備工作不可、荷蒙盧前宣撫使體恤商困、准電分飭遷讓在案、兹以事同前案、爲此據函懇察納准照前案、代電直魯聯軍總司令部曁南京總司令部迅予俯准、電飭宿縣徐州軍師旅長官、將借駐裕華新記宏裕昌兩製蛋廠軍隊、從速擇地　遷、俾預備佈置修理、舊歷新正得以開工等語到會、查機製蛋粉爲運銷外洋土貨之一、公家稅收、商業周轉、於此是賴、徐宿等處地瘠民貧、尤賴各該廠等在此招致工作、得以收養地方貧民、潛銷隠患、有裨生計、素仰帥座師行至、恤民爲先、應請俯念該蛋廠等辛苦經營、於國家稅課人民生計、均有裨益、如果開工愆期、則向洋商抛定之貨、無法繳解、勢必興訟責償、商人有被逼倒閉之虞、而捐稅亦將因之短絀、關係至鉅、准予分飭現駐徐宿兩處軍隊　令將借駐宏裕昌及裕華新記兩蛋廠房屋、尅日　讓、俾該兩廠得以準備開工、無誤交貨期限、實於稅收商情、大有裨益、至深感禱、上海總商會叩陽、 
[上海郵務公會昨開大會]  
　　上海郵務公會、爲全國代表大會出席事昨特召集大會、凡各間局幹事及會員、皆可出席、到會二百餘人、主席吳樂韶王小村二人、紀錄林嘉榮、會議程序如下、（一）主席吳樂韶宣佈開會宗旨、（二）報告二七紀念意義、（三）追悼殉難烈士靜默三分鐘、（四）報告中華全國郵務工會籌備處來函及來電、並報告籌備經過、（五）選舉出席代表四人、（六）通過全國提案計六大綱三十餘條、上海地方提案四項、（七）其他提議、（八）當選出席代表致詞、（九）會員代表答詞、（十）高呼口號、直至十一時餘散會、 
[淞滬商埠區域地圖已出版]  
　　淞滬商埠督辦公器成立以後、在丁總辦時、因上海無詳細精密之地圖、無從計劃、故由工務處着手測繪、苦心經營、閱半載之久、始將草圖打就、日前向省當局請核覆准後、即交商務印書館付印、暫印五百份、現已出版、每份售洋一元五角云、 
[商署參議會改期開會]  
　　淞滬商埠督辦公署之第八次議會、本已定於本月十二日舉行、嗣因斯日適值南北統一紀念節、乃决定提早一日、於十一日舉行、總務處昨日已發至通知各參議及各處處長、各處如有提議案件、定於十日以前、交到總務處、以便會編交議云、 
[南洋大學同學會年會消息]  
　　本埠南洋大學同學會、定於明日下午五時半在南京路新新公司酒樓、舉行年會、已迭誌本報、該會籌備委員會昨日午刻開第二次會議於新新酒樓、討論一切、到會者有徐佩漢·張叔良（永禮代表）·曹文奎·張孝安·趙君豪·王永禮·張延祥·徐炳勛·楊錫鏐·李石林·莊曾鼎·邵雨湘十二人、開年會時籌備員所司職務、均已認定會場節目、亦已排就、兹探錄如下、（一）攝影、（二）叙餐、（三）主席報告、（同學會會長章君宗元）（四）母校校長報告、（凌鴻勛君）（五）演說、（徐維震君）（六）音樂、（邵雨湘夫人等）（七）幻術、（王惠周君）（八）絃樂、（楊錫鏐君等）（九）說書、（林康候君）（十）崑劇、（沈吉誠徐德成二君）（十一）電影、（母校紀念影片及國産名片不如歸）（十二）無綫電播音、（開洛公司徐炳勛君）節目繁多、開會時間較長、故特别提早、下午五時半、即須正式開會、南洋旬刊並出特别刊到場分送云、 
[兩團體明日歡迎楊小川]  
　　中華國貨維持會·中華工商研究會·兩團體、定於明日下午二時開會歡迎楊小川、昨已分發通告云、逕啓者、兹敝會等訂於夏曆正月初九日午後二時、假座西藏路寗波同鄉會、舉行團拜禮、並歡迎兩會會長現任北京僑務局總裁楊小川先生、演講進行僑各事、屆時務希惠臨、並襄贊一切、無任企盼、中華國貨維持會·中華工商研究會同訂、 
[邑廟董事會訂定各殿管理規則]  
　　邑廟董事會、以前羽士看守不力、迭遭失愼、各殿復不淸潔、灰塵狼籍、廟内廟祝、則向香客額外需索、刻由董事會接管、特訂管理規則八條、以資整理、（一）各殿管理員經董事會之委派、並須遵守規定之管理規則、受駐辦曁幹事之監督指揮、（二）各殿管理員、督率其他雇員、每日須將各殿打掃淸潔、不得任意作踐、及損壞公家物件、（三）各店管理員雇用之雇員、須一律穿着藍布長制服、編列號碼、並應將某人某號看管何殿、開明報告董事會、以備查考、（四）各殿管理員雇員、遇有香客進香、須殷勤接待、代點香燭、不得推諉、香金聽憑香客自由入筒、不得任意需索、（五）各殿管理員擺設之香燭攤、每殿至多不得過二處、售賣香燭錠帛、須照市價公平交易、不得任意抬價、（六）大殿後宫所設籖筒内之罰油籖、每筒只准一根、籖卷大者、每張售銅元六枚、小者兩枚、不得多索、（七）凡香客舗堂借壽保福還願待神借令等、殿規一例兩元、領喜酌獻四角、不得額外需索、仍照向章與住持分派、（八）本規則如有未盡事宜、得隨時修改增訂、 
[大華公司之進行訊]  
　　大華公司自購得南京路前工部局市政廳及小菜場地址後、一切進行、不遺餘力、該公司主任楊德鈞君、鑒於近今商業人才之缺乏、非事前訓練、難得完滿之效果、故於其自辦之上海公學内、附設商業專科、施以特殊敎育、專備大華公司各部任用、日後公司開幕、辦事人員經一番訓練、自能精神一致、手臂相應、聞該項訓練目的、在公司管理統一、會計統一、畢業後、並擇優秀學員、派赴外洋考察是項商業、冀爲公司改進之助、聞投考該科者甚爲踴躍、故於昨日先甄試一批、而取錄之標準、首在品性、學識尚在其次云、 
[土布疋頭同業整頓規章]  
　　土布疋頭同業、因售客帮之貨、銀期拖延、故今庚重訂規章、昨日各同業特開會議、咸謂同業受客帮暗虧非細、今年若不重訂規則、後患堪　、經同業議决自丁卯年起、客帮辦貨、以大小月底淸償、如拖延不淸、同業一體抵制、其支票無論遠近期、一概不收、 
 [P絲邊公會議决行規> 
　　本埠絲邊公會、爲整頓規條、維持營業起見、經全體同業開會公决新章四條如下、（一）用定各貨蓋印後、一律不得再退、（二）價格按市、以發票爲憑、以後不得扣除、（三）洋厘照市、以抬高五厘爲限、（四）支票以十五天爲限、洋厘到期按市不抬、此項新章、於丁卯年起實行云、 
[實業局令查食糧運輸出入]  
　　上海縣實業局、前接財政廳訓令内開、上年遵奉宣撫使·省長·令發善後會議、籌劃民食一案、曾經擬訂食握調查章程表式預算等件、呈奉省令、咨請查照、迄以庫欵爲難、案懸未定、兹因本年復經呈請省長令准、列入預算、並承酌撥經費到廳、自應着手進行、以憑彚編、相應咨請貴局查照等語、實業局據令後、以現舉冬作收穫、農家蓋藏之際、運輸出入、亦較每旺、亟應及時調查、易求翔實、除另函上海縣公署查照、帮同辦理外、一面檢同食糧運輸出入調查表、分發各厘稅局所、令行該局所長、將每月食糧輸出輸入總數、及來往處所查照表式、分别詳細塡明、如期由本局轉呈實業廳察核彚編、母稍延誤云云、 
[粱燒酒業因不發印照之呼籲]  
　　南北粱燒酒業公所徵雅堂、因公賣分棧撤銷、不發印照、阻碍營業、該公所特於前日、召集全體同行開會、公决先行具呈二區烟酒事務分局、立予救濟、以維商業外、並專電南京全省烟酒事務局、請迅飭滬局給照、以維銷路、兹錄其呈二區烟酒事務分局文如下、呈爲分棧停辦、不發印照、阻碍行銷、停頓營業、迫請立予救濟、以維商業事、竊第一分棧、自一月十日起、停止辦公以來、將行銷印照掯不照發、致商業阻滯、突被停頓、兹值舊歷新年、正營業開始之時、若再任令阻碍、則客商必誤認爲歇業、現該分棧旣奉撤銷、藉口結束移交、而鈞局總棧又未宣告成立、致各貨行銷無從投報、事關商業、豈能久停、爲此情迫呼籲、仰祈鈞鑒察核、俯賜迅予給照、俾資行銷、而免停頓、並乞將總棧辦理規則及粘照等一切手續明白宣示、以便遵循、實爲公便云云、致南京烟酒事務總局電云、南京烟酒事務局長曲鈞鑒、一分棧已撤、局未接辦、印照久停、阻碍商業、迫切電請迅飭滬局給照行銷、以維商市、酒業徵雅堂公所、 
[華德路將行駛無軌電車]  
　　本埠公共租界電車公司、年來對發展無軌電車路線事宜、頗能積極進行、兹悉該公司現已徵得工部局之同意、擬在美租界華德路一帶駛行第二十路無軌電車、自塘山路昆明路口爲起點、至華德路盡頭、蘭路高郎橋爲終點、其間經過保定路、大連灣路、韜朋路、華盛等路、路線長約五英里、現正派匠植立電桿、架置電線、大部份業已竣工、聞開駛時期、約在陽曆三月下旬云、 
[電車工人俱樂部成立]  
　　本埠公共租界電車工人俱樂部、已於日前正式成立、租賃榆要路延齡里三三八號爲事務所、内部如會宴室、游藝室、閱報室、聚議廳等、均已布置就緒云、 
[市公所通告開行政委員會]  
　　上海市公所、昨致該所董事會各董事公函云、逕啓者、案查二月二十八日即舊曆正月二十七日爲市議事會春季開會之期、各項行政委員會、每季開會一次、應距議事會開會期前舉行、兹訂於本月十二日即舊曆正月十一日午後三時開會、如有關於本市敎育事宜之請議案提出通過後、交議事會公决、務請台端准時蒞會、公同討論爲荷、專此奉達、并頌春祺、 
[一二分區戶籍事務所合併之通告]  
　　上海縣第一區第一分區户籍事務所、昨發通告云、爲通告事、案奉上海縣公署委任令第四號内開、略以原有之第一第二兩分區、合併爲第一分區、委任顧翕周爲上海第一區第一分區户籍員、仰即遵照接任、將户籍事務、按照改定區域、認眞辦理、仍將接任日期及接收前户籍員移交之圖記文卷册籍欵項物件等項、具報查考、此令等因、奉此、遵查第一第二兩分區合併爲第一分區之後、原有第二分區區域、並無變更、自民國十六年二月一日起、所有關於户籍事務、均以第一分區名義行之、除具報外、爲特通告周知、此啓、 
[滬杭路今日恢復兩次貨車]  
　　滬杭路上下行各客車、舊臘新春、一律照常開駛、惟貨物車開至上年陰曆十二月二十八日止停駛、新正以來、迄未開駛、昨悉該路車務處通電各站、並各轉運家知照、准於今日起先行恢復二十三·二十四·兩次貨車往返各一次、其餘二十一·二十二·二十五·二十六·二十七·二十八·二十九·三十·八次貨車、仍一律停駛、須俟貨運擁擠再行陸續恢復、並聞江墅支綫（即閘口至拱宸橋一段）亦於今日起先行恢復八十一·八十二·兩號貨車往返各一次云、 
[劉警廳長今日宴請屬僚]  
　　淞滬警察廳長劉嗣榮、定於今日（九日）正午、在廳設筵、柬邀所屬南北各局署所隊署長署員隊長以及廳内各科長科員督察長等春宴、以聯感情、昨已由總務科通知各署長等一體查照矣、 
[直魯聯軍宣講部出發宣講]  
　　直魯聯軍宣講部第三大隊、連日在城隍廟寶山路各處宣講、分發印刷品甚名、昨日該隊長車武初·又派稽查韋澤民·率領組長蔣　、　　沈光座·郁大年·　志高·等、搭　十二點　事、由滬出發、往無錫常州宣講、並派員在車中往來向衆客宜講云、 
[西上林街發生因賭慘殺案]  
　　前日下午三時半、西上林街發生因賭起衅持刀殺人之慘案、死者名任福興、杭州人、年三十歲、生前在火車上爲茶房、住於海寗路北高壽里其姊王任家、緣是日下午、有人邀任往六馬路福興棧賭博、突起口角、被兇手兩人追至西上林街、各出利刃、將任戳傷倒地、兇手即行逃逸、迨送至仁濟醫院、已無法施救、死後、其尸由老閘捕房舁入虹口斐倫路騐尸所、昨日下午、經臨時法院李晋孚推事、帶同書記官諸二宜蒞所、與英惠副領事騐明任福興委係被刀扎傷身死、升座公位、向證人蕪湖路十八號門牌某烟紙店主張竹卿訊問當時兇手行兇逃逸情形一過、諭令尸姊王任氏·尸姪任阿毛·領尸埋葬、並飭捕房緝兇懲辦、 
[尚有本埠新聞轉入後頁]  
 
 

Page 15

 
 
本埠新聞二 
[耿德生受傷在醫院身死]  
　　因何致傷身死候西醫檢騐 
　　虹口捕房一千七百八十五號華捕、於五號下午七時半、在源昌路查見男子一名、倒於路上、天庭後腦、均有傷痕、即舁入同仁醫院醫治、一面回報捕房、派探往醫院詢悉傷者名耿德生、年二十七歲、延至七號下午身死、由院咨照捕房、將尸送往騐尸所、昨日下午二時半、由臨時法院李推事帶同諸書記官蒞所騐明、即下諭曰、騐得己死耿德生、天庭後腦部、均有受傷、究係因何致傷斃命、應候西醫鑑定報核、又據巡捕禀稱、此人生前似係染病、究患何病、一併剖騐、 
[命案犯改期續訊]  
　　戈登路捕房、於上月二十五號拘獲郭有蘿·沈其昌·沈寶興·楊登和·常阿二·戴林生·等抄出手槍利斧、解由臨時法院、諭令押候訊究在案、昨日下午、由推事沈鴻、偕同觀審之日副領事田島氏開庭提審、捕房律師梅特南氏譯稱、司令部業有公函到院、請將各被告解送司令部訊辦、此層捕房並不反對、沈推事以須先將捕房控告案情審查明晰後、再行定奪、遂由西探到庭禀稱、捕房得報、殺害戴起甲常明生之兇手、匿居靜安寺路一千七百十九號屋内、因於一月二十五號下午前往該屋、拘獲十人、内有四人、查無關係、業由法院摘釋、尚餘被告六名、至利斧六柄、係在該屋樓上抄獲、手槍一支、則係常阿二供出藏於靜安寺路十六號其親戚家、故往抄出、該被告等在捕房均有口供、隨將供單手槍利斧呈案請察、並據證人吳長茂證稱、住居勞勃生路英華里、一月十九號晨五時、戴起甲偕其友一人前來我家、索討會欵、我即出外借貸、途遇上餘人、隨我回家、上樓者有六七人、沈其昌首先開放手槍、我被擊傷倒地、耳畔猶聞槍聲數響、戴及其友亦被擊斃、戴友我不認識、是以不知其姓名、獲案六人、祇第四被告當時是否在場、辯認不淸、餘均在場、且皆認得、惟現多己化名、如沈寶興原名吳江、常阿二原名常大、戴林生原名李春生、我與各被各素無仇隙、而與各被告之友熊某、却有積嫌等語、沈推事諭改期續辦、 
[公共租界刧案併誌]  
　　（一）虹口東西華德路九十二號門牌老順新五金號、於前晚八時許、突來盜匪四名闖入、各出手槍、嚇禁店夥人等聲張、將賬檯抽屜内之大小銀洋計三十元及在該店購物之談道城身畔、所有鈔票洋四十餘元、一併搶刦奪門而逸、（二）東有恒路五百二十八號門牌居户、於前晚六點三刻鐘被盜匪六人擁入、正欲上樓、搜刦財物、詎己被樓上之人得悉、即將樓門關閉、並大吹警笛、致該盜等心慌、未敢搶刦而逸、（三）塘山路一千三百五十六號門牌某姓家、於前日下午四時半鐘、有盜匪八名侵入、各出手槍利刄恐嚇、搜刦得值洋二十五元之衣物逃逸、（四）靶子路四百四十三號門牌烟紙店、於前晚七時、突來盜匪二人、以兌換銅元爲由、袖出手槍、恫嚇店夥聲張、躍進店堂、將賬檯上之鈔票洋十六元搶取揚長而去、事後由各事主分别投該管捕房報告、請爲查緝矣、 
[磁業同人友誼會定期選舉]  
　　上海磁業同人友誼會開成立大會時、當推定籌備員十人、從事内部組織、嗣以舊曆年關、各會員以店中營業正忙、無暇顧及、新年稍得休閑、積極籌備業已就緒、定於新正初十日晚、仍假吉慶樓大廳開選舉執行委員會、聞籌備員董君云、該會已得店東方面諒解、關於去歲所訂條件、大率履行、而友誼會第一步先從敎育辦起、補習年輕店員生徒國文英文、因吾國磁業素爲外人所樂用、奈語言隔閡、爲露天翻譯中飽者有之、果店員能諳普通英語、則磁業之推廣、當更可觀云、 
[蘇實廳聘徐永祚爲顧問]  
　　江蘇實業廳長徐蘭墅、日前以公函致本埠徐永祚會計師、聘爲顧問、函云、逕啓者、本廳凡百進行、諸待集思廣益、執事宏抱偉略、夙所欽佩、兹擬奉屈長才、爲本廳顧問、尚希不吝賜敎、時錫南針爲幸等語、聞徐會計師已復函允聘矣、 
[機業勞資聯合會發表緣起]  
　　上海機業勞資聯合會、自組織以來、業己多日、而工友對之、恐有隔閡、昨日該會發表緣起、（上略）我把眼前粗淺的幾件、語來與工友們聽聽、（一）義務學校、我工友們的子弟、因爲經濟困難、得不到相當的敎育、這是一件最不平的事、有了義務學校、就可以進去讀書、就可以得到相當的敎育、把工友們智識人格提高、（二）醫院、我們工友作工、是一件很辛苦的事、日常生活、靠工資來敷衍、遇到有病痛的時候、還有錢去求醫買藥麽、有了醫院、可以得到醫藥、通是保障工友們康健的利益、（三）濟恤問題、工友們遇有意外事故、不能工作時、或身後無以爲生時、都可以由會裡面籌出救濟方法來、使得着養生送死之具、（四）介紹職業、工友們如遇失業時、倘然來會中請求、可以由會中有力分子、量着工友的技能、想法子去介紹他職業、這幾件都是就表面上說的、其他還有俱樂部考騐所等等、都是爲工人謀利益的事、這類事形很多很多、我也一時說不淸楚、横竪會中且有章程、諸君入得會來便曉得了、工友們、快快大家起來組織罷、 
[手工業各工會代表同樂會紀]  
　　本埠手工業總工會、乘會員在舊曆年假之暇、特於昨日下午一時、於北四川路某大酒樓、召集所屬各工會代表、開同樂大會、俾資聯絡感情、更精團結、到會者、來賓團體有上海總工會·店員聯合總會·海員工會·中國國民黨上海特别市黨部·金屬業總工會·煤業職員工會·及該會所屬洋務職工會·洋服業工會·駐滬嶺南茶點工業會·五洲固本皂藥職工會·蓬業工會·香業職工會·廣東中菜工會·金銀工人　聯合會·廣帮木業工會·上海中菜工會·照片卡紙工會·革履工會·茶箱工會·猪禦工會·製茶工會·地毯工會·小販攤户聯合總會·華洋人力車工會·中國内衣工會·蔴袋工會·履業工會·滬寗紹水木工人聯合會·橡皮工會·等三十五團體、共計出席代表一百三十七人、兹將開會情形錄下、（一）推舉王君爲主席、並報告開會宗旨、（二）到會者自由演講、計凡演講者、有上海總工會·國民黨市黨部·海員工會·店員聯合總會·金屬業總工會·煤業職員工會·茶點工會·五洲　工會·藥業工會·廣　木業工會·洋務職工會等、代表十一人、演講辭均極激昻盡致、　足動聽、（三）茶點、休息十分鐘、（四）其他、（甲）五洲職工會代表傳君提議、手總會廳出版新年政治宣傳特刊、議决交宣傳部辦理、（乙）舉行二七紀念、全體起立靜默三分鐘、以誌哀悼、（五）呼口號散會、 
[革履工會委員會議]  
　　本埠革履工會、自去年臘月間宣告成立、昨在北四川路臨時會所、召集第一次執行委員會、到者除全體委員外、並有上海手工業總工會代表等十七人、爰將開會程序與議决案併錄於下、（一）主席蘇君報告開會宗旨、（二）舉行二七紀念、（三）分配職務、當經議决蘇子昭·伍柳英爲正副委員長、黄景明·杜德恒爲組織科正副主任、陳活池爲秘書主任、潘贊賢爲宣傳科主任、陳鑑榮·樂順章爲糾察科正副主任、馮永恒·潘户新爲會計科正副主任、張寛其·謝伯滿爲交際科正副主任、梁桂華爲庶務科主任、候補委員黎仲宋·蔡潤廣·杜樹南·梁順華·游慶謙·鄧子實·等六人兼理各科幹事、（四）其他、（甲）推蘇子昭·伍柳英二人爲出席手工業總工會執行委員會委員、（乙）定下星期五召開第二次委員會云、 
[英立社新年大會紀]  
　　虹口北四川路鴻慶坊英立社、爲自來水工人所共同組織、成立以來、已有年餘、成績昭著、各項進行、尤爲積極、該杜爲工人正當公共娱樂之所、爲交換工程學識之櫃、於昨日召集大會、出席者二十餘人、公推梁澤君爲臨時主席、報告新年大會之旨趣、（一）報告經過情形、（二）討論今年進行事項、改選結果、唐海被選爲常務理事、會費應徹底結束、前常務理事交替淸楚、議畢、聚餐會後、興辭而散、 
[家庭日新會新春同樂會]  
　　家庭日新會、定於明日（正月初九日）下午二時起、假座職工敎育館舉行新春同樂會、業由黄任之沈信卿章伯寅潘仰堯楊衛玉顧蔭亭及其夫人等、籌備就緒、游藝方面、亦由黄氷佩陸禮華朱王浣靑汪傑梁黄警頑等設計妥貼、節目甚多、有國歌中西音樂崑曲團體表演兒演表演（一串珍珠）說笑話等種種游藝、是日並由各家庭手製各種點心及衛生茶食糖果等、並討論家事敎育等種種改進問題、以期家庭之日有進步云、 
[侯家浜昨日火警]  
　　昨日（八日）午後三時三十分、城内侯家浜沉香閣街十七號門牌夏協順香燭舗、不戒於火、頃刻冒穿屋頂、延及左右鄰居倪森興嫁妝店·永昶賬簿店·義和銅飾店·等數户、經救火會聞警驅駛皮帶車往救、始行撲滅、事後、該管二區一分署傳起火之夏協顧主到署、訊究起火眞相、以憑核辦、 
[商餘社舉行新年聯歡會]  
　　本埠商餘社自成立迄今、不滿半年、而社務方面、經該社熱心諸君、依照該社提高文化、增進興趣、改良業務、三項目標進行、已覺蔚然可觀、近因舊曆新年、商界例均停業、在此休閑時間、各業職員多不免有賭博等等之不良習慣、該社爲欲改正此種習慣起見、爰决定於前昨兩日、舉行新年聯歡會、及出發旅行、藉以增進智識、及引起高尚之興趣、聯歡會於前日下午二時舉行、并聞該社旅行本定蘇州、後改南翔·蘇州二處云、 
[日人萬谷奉判退出華境]  
　　留滬日人萬谷安太郎、於去年十一月、因傷害罰判處懲役三月、昨（八）日滿期出獄、同時依行政處分、奉判退出華境三年、 
[還康醫院昨已開診]  
　　本埠北河南路老靶子路口富慶里還康醫院、爲德醫孔任懷曁錢壽明女士所創設、成立以來、治愈之人、難以數計、兹悉該院已于昨日（八日）正式開診矣、 
[聯軍站霉餅捐助敎養院]  
　　聯軍總司令部兵站處、將前敵各將士所用賸而已霉爛大餅、約有三萬餘擔、現在滬寗北車站停放、特悉數捐入淞滬殘廢乞丐游民敎養院、充作醬料、昨由該院派庶務科員役、並備函前往領運、 
[匪徒攔刦金飾之拘獲]  
　　寓居西華德路三千二百五十九號門牌之紹興婦人丁蔡氏、昨日經過閔行路、突被匪徒寗波人王阿三攔住去路、用强暴手段、將氏頭上所戴值洋十二元之金挖耳一支搶取圖逃、氏喊捕由探譚鳳池查見、將王追獲、連贓拘送美捕房、捕頭諭令押候解送臨時法院請辦、 
[指控岳父覇妻不放]  
　　震澤人張祥魁在閘北恒豐路開祥泰百貨商店爲業、娶麥根路福星里莊秋鏞之女蟾珍爲室、前日張具呈四區、控岳父留女不放、據稱自與該氏結褵之後、常將衣服首飾運回岳家、不安於室、屢勸不悛、去年二月、由莊接女歸寗、一去不返、民疊次向領、反被糾集流氓逞兇肆毆、嗣岳父央人與民磋商、願貼償洋二百元、勸民另娶、民因母氏年高、須人侍奉、民一脈單傳、情殷後嗣、故拒絶不允、詎岳父貪圖金錢、縱容伊女在家拍演電影、不惜聲名、實屬可恨已極、請求飭傳莊秋鏞及其女蟾珍到案質訊、給民領回完聚等情、劉署長諭張退去、聽候派探偵查、傳訊核辦、 
[被歇工頭糾衆行兇之拘究]  
　　江北人陳阿三、前在福星麵粉廠當小工頭目、近被廠中總經理查得陳虧空債務甚鉅、恐悮工作、將伊歇退、另雇無錫人丁和尚以承其乏、陳不服、前日糾集一班小工到廠、與丁和尚爲難、毆傷頭面、由崗警到來、拘捕陳阿三入四區、衆小工逃避一空、經劉署長質訊之下、陳供民之工頭生意、實被丁和尚運動挖奪、心實不甘云云、奉判解科、聽候核辦、 
[搶刦鈔票案候提齊人證再訊]  
　　張金福又名張全福、前日被匯山捕房包探金養吾拿獲、查其曾與在押西牢之錢小福·計小狗·吳喬仁·等、於民國十二年十月三十號、在華德路搶刦日本人之鈔洋二千一百五十元、昨解臨時法院、經刑庭長以預借同觀審之日領田島氏升座、提審一過、諭令收押、候提齊人證再訊、 
[夫婦被控行兇案候定期審理]  
　　福建人陸阿榮、與其妻趙氏、被陸源海指控行兇、前經臨時法院傳審、兩被告自捕房各存洋五元保出、臨訊不到、諭將保洋没收、飭傳訊究在案、昨晨、陸夫婦偕所延之楊國繼律師到案、由楊律師聲明、此案係因原告糾衆强借銀洋二百元不遂、互相扭毆而起、陸夫婦均被毆傷、請牛惠生醫士醫治、牛醫生今亦到堂、可以證是、遂由牛醫士上堂、陳述診治情形、駱推事諭兩被告各交保證金一百元出外、定期審理、 
[撞傷老嫗判任醫藥費]  
　　本地人郭體義、於日前在法新租界地方與唐姓因細故口角互毆、當由鄰居老嫗陸唐氏上前勸解、詎被郭撞倒跌傷、由捕到來、將郭拘入捕房、昨解法公堂請究、郭供民人實係誤撞求宥、中西官判郭擔負醫費洋十元完案、 
[麻瘋季刊出版]  
　　中華麻瘋救濟會所出之﹁麻瘋季刊﹂現已出版、内容極爲豐富、計有精美之照相多幅、社會聞人伍連德·余日章·李登輝·誠靜怡·諸博士等之題詞頌贊、以及傅樂仁博士鄔志堅碩士張國華學士鍾英女士等之特著十餘篇、皆係有價值之文章、社會所未經討論過者、該書定價二角五分、本埠博物院路二十號該會事務所及北四川路協和書浸會書局、均有出售云、 
[行兇各罰十元]  
　　法租界火輪磨坊街一百十三號門牌粤妓院　奴徐阿根·鴇婦徐阿三、於上年臘月間、與貼鄰同業之陳其夫爲細故口角、詎徐糾同無賴多人、各執鐵棍利刀、將陳兇毆受傷倒地、由巡捕到來、祇拘獲鴇婦徐阿三及茶房蘇三裕二人、餘均逃散、帶入捕房、昨解法公堂請究、原告投訴被毆情形、詰之徐阿三供、實由原告先將婦人毆打、因此糾衆報復、蘇三裕供認帮兇、中西官判二被告各罰洋十元充公外、再負擔醫費、 
[婦人控請離異案註銷]  
　　寗波婦人莫李氏、訴莫慶齋虐待、請求離異一案、昨晨、由臨時法院民庭長謝永森君開庭集訊、被告不到、據該氏供稱、民國十四年三月間、由倪子祥爲媒、云被告欲娶繼室、祗母主婚、在福州路中國旅館結婚、婚後同住虹口永吉里、嗣隨被告回紹興原籍、見其家中已有三妻、娶我之後、又娶一妻、並將我虐待、故復來滬、請求斷離云云、謝庭長核供、以原告並非正室、已無離異之可言、且被告住所、並不在本院管轄範圍、未便管理、遂將原狀註銷、 
[租地糾葛當庭和解]  
　　南京路同昌車行主諸同生、前向婦人徐姚氏租賃靜安寺路西摩路轉角地皮、預訂租約、屆期該氏不將地交割、且售與中法銀公司建屋、諸乃延吳麟坤律師控由臨時法院鄭又楷推事、於昨晨開庭集訊之下、諭令兩造當庭和解、免爲訟累、經雙方調解結果、由鄭推事判令被告償還原告銀一千二百兩、該欵限本年陰歷二月底付淸、訴訟費用各自負担、預先租約塗銷作廢、 
[二區派出所拘獲賭案兩起]  
　　二區各派出所長警、在轄境内、於前晚查獲賭案兩起、（一）在高昌廟德運里老虎灶上查獲聚賭牌九之頭家丁兆升及賭徒高阿囡等二十五人、當場抄獲牌九一付、大洋十五元、小洋三十二角、銅元三千、（二）在滬西日暉橋居民曹章泉家、查獲聚賭牌九之賭徒王德魁等二十四名、骨牌一付、大洋十九元、小洋六角、銅元八百四十三枚、於昨一併申解二區總署、由孟署長分别提訊之下、姑念新年游戲、從寛判丁曹兩頭家各罰洋五元、其餘各賭徒、每名各罰洋一二元不等、連同抄獲之賭洋、一併充公以儆、 
[竊賊人贓併獲案兩起]  
　　積竊王之弼、前晚夜半、突至老北門民國路王克記古玩店、越牆入内、竊得古銅香爐燭台等、開門圖逃、爲第四崗巡警瞥見人贓、一併拘入二區一分署、飭傳王克記主到案、將贓領去外、昨將該犯移解地檢廳訊令押候懲辦、又竊賊馬俊、於去年舊曆歲尾二十八夜、掩至小西門口中華路王茂昌磁器店、撬門入内、竊得銀洋衣服等、開門圖逃、爲崗警察見人贓、一併拘解二區二分署、傳到失主認領原贓外、昨亦將犯移送地檢廳訊懲、 
[製僞銀鐲詐騙之拘究]  
　　匪類郭老三、製造鉛質僞銀鐲、於前日在西門一帶詐騙愚民婦女、爲崗警瞥見、人贓一併入二區警署、飭解地檢廳訊辦、 
[索欠起衅之糾葛]  
　　閘北邢家木橋地方賣報之左連高、昨因其友繆同壽·王萬松·等向伊索欠起釁、互相扭毆、左之頭顱、竟被繆等擊破、流血滿面、由崗警將繆王兩人拘獲、連同傷者帶入五區二分署、轉解地檢　騐辦、 
[婦人交夫領去]  
　　鴇婦罰洋二十五元 
住居法新租界安納金路地方淮安人朱炳之妻朱洪氏、於上年冬月間、在原籍被無賴蓋姓拐來上海、押入法租界寳興里内七號門牌楊王氏所開野鷄妓院爲娼、改名王大小、現爲乃夫偵悉、報告捕房、飭探劉友發前往、將洪氏及鴇婦王氏一併帶入捕房、昨解法公堂請究、原告朱炳投訴被拐情形、詰之楊王氏供、朱洪氏實由蓋姓領來、押與婦人處爲娼、當時據洪氏云、家中父母雙亡、六親無靠、自願爲娼、故敢收下、不知拐來、中西官判王氏罰洋二十五元、洪氏交原告領去、 
[控請禁夫重婚]  
　　俟刑事訴訟終了再審 
顧粹祥之妻顧曹氏、去冬延律師在前會審公廨請求給諭、禁止其夫重婚一案、昨晨、由臨時法院吳經熊推事開庭集訊、被告不到、據該氏代理律師稱、被告曾允給原告資財、命原告自承非被告之髮妻、俾將案和解、但原告對於此項條件、不能允許、而被告亦已實行重婚、原告並業已另以刑事起訴、該案已接貴院通知、不日開審云云、吳推事諭原告旣已提起刑事訴訟、本案應候刑事訴訟終了再審、 
[控不理欠欵案候宣布判决]  
　　張裕生控告吳藴齋不理欠欵一案、昨由臨時法院推事鄭文楷傳審、原告供、所控之數四萬二千餘兩、係被告故父吳季農購買交易所股票之欠欵、被告　、此欵係　　聯合公司所欠、該公司係民父在日周張合組、共有十二股、張之股本、迄未繳付、其餘股東、大都逃亡不回、欠欵　由各股東共同負担、且公司欠我家之欵、比欠賬者尤鉅云、末由被告代理人朱斯蒂律師與原告代理律師辯論終結、鄭推事諭令兩造退候十一日下午三時宜布判决、 
[搶刦皮夾押六月]  
　　匪徒陳忠惠、於前日在法租界地方强搶西婦﹁烏文﹂·﹁五代谷夫﹂二人手中所携皮夾二只飛奔而逃、適有包探巡輯到來查見、將陳人贓追獲、帶入捕房、昨解法公堂請究、先由原告二西婦投訴被搶情形、詰之陳、供認搶刦不諱、中西官判陳押西牢六個月、期滿永遠逐出租界、 
[臨時法院批示判决照錄]  
　　公共租界臨時法院公佈之批示判决、併誌於下、 
　　批示　一件、周儒紳訴請浦堯庵償還房租及遷讓並償利息請發支付命令由、查民訴條例第五百九十六條規定、請求給付可代替物或有價證劵之一定數量、其通常訴訟、應屬初級審判廳管轄者、債權人得聲請法院依督促程序、發支付命令等語、本案聲請人請追還房租四個半月八十一元、並按月一分之利息、又直至遷讓之日止、每月十八元之租金、又請限令十五日讓、交還房屋等情、察核所爭各點、除八十一元一項外、並無一定數量、即與該案規定不合、所請發支付命令一節、應母庸議、此批、▲一件、周儒紳與王自興等欠租由、查該民所訴情形、核與民訴條例第五百九十六條之規定不合、業於另案明白批示在案、本案所請發支付命令之處、自應一併母庸置議、▲一件、佐籘保三對於馮省三訴林春生一案、請參加由、查馮省三訴林春生一案、業經本院審理判决在案、該商並非該案之當事人、所請參加及再開辯論一節、核與現行法例並無根據、應即母庸置議、此批▲一件、黄慶記與費新記欵項糾葛、請備案由、據稱該民與費新記欵項出入、該費新記凈欠該民四百餘元、己向上海地方審判廳追究、懇請備案等語、查該民等旣有欵項糾葛、且已依法起訴、自應靜候該管審判衙門審訊判决、所請備案之處、無此辦法、着不准行、此批、▲一件、陳蔚文等請將天成銀樓店主李聯芳之生財發封由、狀悉、准將天成銀樓店主李聯芳之生財暫行發封、一面通知該被告尅期辯訴、此批、 
　　民庭判决　一件、陳永靑等對於華商證劵交易所提存證據金聲請假扣押一案、（裁决主文）聲請照准、證據金洋五十七萬七千零二十元、規元十三萬一千七百七一五兩、提存於中國銀行、聲請人應先提供擔保金洋二十萬元、▲一件、莊錫根與朱根濤押欵涉訟一案、（判决主文）被告李根濤應償還原告洋三百五十元、並自借據成立日起、至執行終了日止、按月一分五厘之利息、訟費被告負擔、▲一件、姚子紳與湯維春俞生全押欵涉訟一案、湯維春應償還原告洋六百元、並自民國十三年正月初七日起、至償還日止、按月一分五厘之利息、該被告如不能履行、准原告將受抵之坐落二十六保二區十并十三圖墨字圩二百二十七號湯維春則田三畝六分六厘七毫拍賣抵還、該債如有盈餘、應交還該被告收受、如仍不敷、應由保人俞生全負代償之責任、▲一件、蔣錫根與蔡進華押欵涉訟一案、（判决主文）被告蔡進華無故不到、由中保人李竹山供稱、被告蔡華無力償還、並自願代爲償還債務、本院審理判决如左、李竹山即李根濤、應償還原告洋三百元、並自押據成立日起、至執行日止、按月一分五厘之利息、訟費被告負擔、▲一件、陳德有與王明珠借欵糾葛一案、（判决主文）被告着給付原告本息洋八十四元並訟費洋五元、自陰曆正月起、按月拔還、每月月底給付五元、倘有一期落後、未淸之數、當即如數付淸、▲一件、匯森堃記木行與史森記木作貨欵糾葛一案、（判决主文）着被告給付原告洋三百三十元並訟費十元、准按期拔還、每月月底給付洋五十元、至淸償爲止、如有一期落後、未償之數、被告須即如數給付、▲一件、懋記號與肇豐號定貨糾葛一案、（判决主文）兩造業經和解、聲請將案撤銷、應予照准、▲一件、顧新記與顧雲記房租糾葛一案、（判决主文）着被告給付原告租金洋一百四十元、並訟費洋六元、▲一件、陳惠生與王林根貨欵涉訟一案、（判决主文）被告着給付原告洋一百五十六元四角並訟費、▲一件、茅蔚記與沈桂生趙金記木器租金涉訟一案、（判决主文）被告趙金記應償還原告洋六十元、▲一件、趙變堂因票據糾葛聲請撤銷假扣押一案、（判决主文）聲請駁斥、聲請費由聲請人負擔、▲一件、葛麗齋·宋柏之·胡炳璋·因莊欵涉訟、聲請假扣押一案、（判决主文）聲請照准、 
[誌謝]  
　　昨承新世界惠贈工卯年正月份遊劵二十紙、謝謝、 
來函 
[陳濟仁來函]  
　　逕啓者、二月八日貴報本埠新聞欄登載、莊文瑞與敝處爲江逢治肺癆藥水、在法公堂涉訟一事、内容有與事守不符處、（原文）﹁該藥水乃被告向復華堂濟華堂購來云云﹂、查該藥水係敝處向福華藥房一家購進、與濟華堂絲毫無關、除由敝處已向濟華堂聲明誤謬并道歉忱外、特此函請更正、即祈賜登來函欄内爲荷、此致主筆先生大鑒、日夜大藥房陳濟仁啓、 
[綢緞業職員公會來函]  
　　逕啓者、頃閱貴報本埠新聞、載有敝會假估衣業職員公會、開第三次執行委員會一節、殊非事實、敝會尚在籌備期間、執行委員會亦未産生、所云全係空谷傳聲、特此來函更正、以昭翔實、此請申報館主筆先生撰安、上海綢緞業職員公會啓公布欄 
[上海地方審判廳]  
　　民庭判决　一件判决尹桂生與陶正禮借欵涉訟一案（主文）本廳民國十五年支字第一六八號支付命令應慶葉之巳繳之訴訟費有由原告負擔　　批示　一件候誦聞請將森泰肉莊啓封由狀悉查森泰肉莊内所有動産　義　大非之豐請業經准予批押在案至　　肉　並未封閉所請殊屬誤會未便准行此批 
　　執行處批示　一件姚其瑞請拘案押交由狀悉　續傳訊追此批▲一件張　　请求執行由狀　姑　傳訊核案此批▲一件朱兆信等請昨日批示由狀番查文談氏係取具舗保出外限期交人仰即知照此批▲一件王在鏞聲請執行由狀悉候飭傳訊追此批▲一件榮杏芬聲明了結請求銷案並發移轉證書由狀悉應准銷案並侯飭吏啓封給領所請發給移轉證書之處着毋庸議此批▲一件朱季琳委任代理由狀悉應准委任此批▲一件盛谷氏聲請執行由狀悉查此案判决尚未確定所請應從緩讓此批▲一件夏春生聲請執行由狀悉侯飭訊追此批 
　　刑庭判决　一件判决林用鄉即桂鄉等鴉片烟一案（主文）林用卿吸食鴉片烟一罪處罰金二十元未决期内覊押日數以二日抵罰金一元如無資力完納以一元折算一日易以監榮陳小毛吸食鴉片烟一罪處罰金十五元未决期内覊押日數以二日抵罰金一元如無資力完納以一元折算一日易以監禁▲一件判决杜阿發竊盜一案（主文）杜阿發侵入竊盜一罪處五等有期徒刑二月褫奪公權全部終身未决期内覊押日數以二日抵徒刑一日　　以上二月八日 
[上海地方檢察廳]  
　　批示　張厚生狀悉恢復籬笆事屬民事範圍雙方如有意見不同之處應呈由審廳民庭核辦仰即知照此批二月七日 
　　更正　昨報公佈稱内、上海地方審判應二月七日民庭判决刑庭判决、被手民誤排在地方檢察廳後、合亟更正、 
 
 

Page 16

 
 
   
 
 

Page 17

 
 
自由談 
[新樂器] [  楊一笑]  
　　美國著名音樂家浦玲司頓。新發明一種十音琴。係用十種樂器組織而成。祇須用口吹嘘。自能按拍彈動。發音淸晰。宛轉可聽。不料一殘廢之人。而能發明此玲瓏奇巧之樂器。求之當世。眞如鳳毛麟角矣。今美國人多樂購之云。 
[舊曆新年是荒唐節] [  梵彤]  
　　一年中最是無意識而最荒唐的。要算這個舊曆新年了。自從民國肇建以來。改用了陽曆。尤覺這舊曆新年是個贅累。外國人每逢新年。也未嘗不興高彩烈。表示慶祝。但總不過唱唱歌。奏奏樂。休業一天。以誌慶祝而已。惟有我們中國人。一到這個舊曆新年。便得任意荒唐游戲。無所不爲。並且一頑就是半月以外。至少也須五天。在此期内。不論何人。都是荒職誤時。縱情於酒食賭博之間。簡捷的說一句。就是無一人不荒唐咧。兹將全國人士在新年的荒唐程度。約略的說上幾句。 
吃中國人對於這個﹁吃﹂字。雖然不講究個衛生。但饕餮二字。﹁却是中國人的特性。一到這個舊曆新年。更是家家户户。莫不注意這個﹁吃﹂字上面。大家庭則大魚大肉整擔的購買。就是人口少的小家庭。逢着舊曆新年。也須每樣購買數斤。每餐必盡量於肉食之間。甚至有將隔年菜餚。一直吃過正月半者。那眞是不衛生極了。有人說﹁吃是受有﹂。殊不知食多傷胃。且易致病。那時候就叫你要不受用了啊。 
着着固是人生最重要的問題。但亦不必過求奢華。更不必一定在新年中着得華艶。雖然在新年中。要表示一些慶祝的意思。但也只須求一個整潔罷了。倘然一味要着得華艶。那也不免近於荒唐了。我們在這幾天裏。試跑到馬路上去一看。那來來往往的男男女女。没一個不着得簇嶄新鮮。在馬路上游蕩。看這光景。到好像去赴什麽盛會的樣子。最可怪的。就是平素不喜講究着衣裳的朋友。此時也着得十分漂亮了。平素窮得穿不起好衣服的。此時也勉强借了錢。買衣服穿在身上擺樣子了。也有人說。﹁着是威風﹂然而因爲着的過漂亮。却引動了歹人之心。那時候也就叫你要不威風咧。 
嫖新年中之嫖風。在近幾年以來。似乎已稍爲殺减了。但是向普通社會中去留心。三等妓女的營業。在新年中却格外的興盛。我們在大年初一這一天。試到大馬路虹廟。和城隍廟那邊去瞧瞧。進香的女客中。妓女幾占一大半在内。進了香回來。一路的游蜂浪蝶。猶如蠅蚋逐羶一般。等到妓女回院之後。自有那種色鬼去入港。這麽一來。在妓女們可稱接了路頭回來了。 
　　賭新年中社會上一般人士對於這個﹁賭﹂字。眞可謂舉國若狂了。不論老的小的男的女的。上流人自官僚紳士。以及下流之叫化瘍三。莫不浸在這個﹁賭﹂字裡面討生活。我們只要到街頭巷口去一聽。不論商舗居户。不是骨牌聲。就是擲骰聲。總而言之。大的大賭。十人九賭。無人不賭咧。雖然也有種人以爲我人辛苦了一年。藉這新年中娱樂幾天。以調濟生人的枯槁。也未可即目爲荒唐。但娱樂之法正多。我們又何不擇有益身心者爲之。奚必浸淫於賭博呢。 
　　綜上所說的。新年中社會人士的所作所爲。無非是吃著嫖賭四字。换言之。都無非是荒唐罷了。所以我現在痛快的說一句。舊曆新年實可算是個荒唐節。但不知一般留心社會習俗者。見了作何感想。 
[足球賽中之裁判員] [  茸餘]  
　　足球比賽規例。裁判員在比賽時間中。兩方球員。須絶對服從其命令。球場觀衆。更不能横加干預。即有失當之處。須比賽終了。提出抗議。是裁判員權力之偉大。爲球賽中最高之一人。不過裁判員之職分雖高。而其差使實苦。正合俗語所謂﹁喫力不討好﹂者。蓋裁判適當。並無人來頌揚稱譽。一有差誤。指摘紛起。觀客程度幼稚者。辱駡者有之。抛磚擲石者有之。甚矣裁判員之難爲也。 
　　錦標賽及國際賽之裁判員。任之更屬不易。往往因裁判員之失當。而暴動。而比賽無結果。比比皆是。前者無論矣。即以往歲及去歲比賽而言。已不下五六起。如往歲錦標比賽中。震旦與樂羣之戰。有一球爭奪於震旦球門前。不幸攻入。震旦方面。謂爲球已越過界線。應成角球。裁判員宣布有効。比賽遂無結果。事後。震旦登報指摘裁判員之不當。並脫離體育協進會之球賽團體。又中西童子軍錦標比賽。裁判員爲西人某氏。有一球爲華童子軍攻入。裁判員指爲越界無效。觀客已忿忿不平。下半時又有此同樣之球。於是觀客紛紛跳入場中。爭以銅元果皮擲裁判員。一場比賽。遂無終了。南京方面。則有東南與金陵之事。亦因裁判員而暴動。上海方面。則有復旦與南洋。及今次之中西慈善賽。前則爲球員反抗。後則爲看客不平。蓋同一爲球賽中之不幸事也。 
　　中西國際賽中。裁判員終屬西人。吾人心理。以爲同類相袒。異族必見欺負。先存此心理。故裁判員一有差誤。卽有惡現象發生。惟李思廉氏擔任此職。華人皆表好感。以其在滬日久。與華人頗相習。觀客大半感情用事。故對李氏。極表歡迎。至華人裁判員中。徐震東君。頗負公正不偏之望。故重要比賽之裁判員。非此君莫屬也。要之。裁判員對於兩隊實力相衡之比賽。實有左右勝負之力量。故裁判公正。自屬第一要素。其他則眼光銳利。奔馳迅疾。意志堅定。亦爲不可少之條件焉。 
[德國歸客談] [  郁星]  
　　客有自德國歸者。談及該國風俗人情。以及社會上一般人之生活情形。有足多者。客居無聊。爰略記之如次。 
　　德國經濟支絀。生活困難。論者咸歸根於歐戰後損失鉅大之賠欵所致。而不知其中尚有故焉。歐戰前。人民多富庶而檢樸。故儲蓄於銀行中者。十有八九。而銀行則以此欵於海外經營投機業以取利。此蓋德人心目中唯一生利之事業也。自歐戰後。凡屬德國之殖民地。悉被恊約國瓜分殆盡。致德人之經營投機者。咸歸淪喪。而各銀行乃不得不相率倒閉。然德人雖多富庶。其錢財盡儲諸銀行。絶無置産業者。故銀行一閉。錢財盡失。昔日之富家翁。今日一變爲窮措大矣。此其致貧之最大原因也。 
　　德國旣國庫如洗。每年又須賠償協约國未淸之欵。錢財乃不得不取之於民。故賦稅頗重。如人民養狗一頭。亦須請警廳註册。并於第一年須交狗稅一百金馬克。（約合華幣五十元）以後每年遞加一百金馬克。故人民之育狗者。往往因不能交出狗稅。而將狗毒斃。亦云慘矣。 
　　德人之經營商業與實業者。亦不乏其人。然終以缺乏資本與原料爲憾。歐戰前。原料均仰給於殖民地。及殖民地一失。原料之來源斷絶。而外來之原料。價尤奇昻。以資本缺乏之商場工廠。何能出此重價。故德國之商業與實業。絶難發展也。德國風俗淳厚。無奢華之習。其婚姻之制。尤與吾國大異。凡男女過二十一歲者。即有自由訂婚權。男子之娶妻。正似華俗之招女婿。須入贅女家。否此者則絶 
藝林 
[書江弢叔伏敔堂詩錄後] [  仲可]  
　　盤空硬語天使獨。造意幽微鬼夜哭。瓣香寗惟奉杜蘇。欲凌昌黎跨山谷。吳語至葉詩至剛。衆中振奇有弢叔。世人訪豔恒趨吳。願得吳娃貯金屋。弢叔有妾求之閩。期年生女曰阿福。吳人不厭鳩舌蠻。要使詩腸出芒角。我詩庸靡姬　姗。授以君詩與共讀 
[檢笥得敝冠因憶光緒戊戍秋去津事] [  仲可]  
　　敝冠藎篋知相守。獨立西風且放顛。攬鏡自慚還自笑。頭顱依舊卅年前。 
　　鮮。德國定律。凡女子被男子私合而受胎者。該男子須娶該女子爲妻。否則男子須月出一百金馬克。爲養育嬰孩之用。至十六歲爲止。有某日本留學生。與德女子私合而受胎。該生竟謊女以出外旅行而潛逃無踪。是亦一段趣事也。 
 [P獻歲瑣記[  周劍影]  
　　韶光彈指。又屆新年。吾人於一歲之中。碌碌無稍暇晷。今乃得於斯春　。放浪身心。遂如脫覊野馬。一發而不可馴矣。余循慣例。於七時半起。微步門外。則見六街之上。咸粉飾昇平。商閉其肆。家鍵其户。以點綴此太平景象。維時途中行人頗寥。間有一二人過。廉皆喜溢眉梢。若證以昨宵之狀者。則一喜一憂。相去固不可以道里計也。獨行殊無憀。乃附車行。車中人皆衣新裳。惟眉目間均呈倦怠色。知其夜來守歲疲憊甚矣。車止小東門。遂入邑廟。游豫園。人衆擁擠殊甚。若在平時。滬人方戀其熱衾。遲遲不肯起。設今日而非元晨者。吾知彼儕决無如是興會也。行經九曲橋。聞劈拍聲盈耳。見有兒童若干。方以金錢砲紛擲粲者之身。以資笑樂。噫嘻。孺子何知。獨不思此粒粒金錢砲。固若父若母以汗血換得者。今乃隨手抛擲。漫不加惜。負父母期望之心矣。雖然。今之富家翁。積金以貽其子孫者。子孫未必能守。其揮霍或較孺子而過之。則吾於孺子何責焉。 
　　今日運殊不佳。所至咸遭大白眼。蓋余怱怱外出。意忘更其衣。試思此華麗之羣衆中。乃羼入一衣敝緼袍之窮漢。其不爲人所唾棄者幾希。初入春風得意樓。思一嘗新　佳味。奈座上客已滿。徘徊久之。四顧不得空座。而羣客目中之余。咸呈藐視之狀。甚且疑余爲胠篋者流。目灼灼視余不少瞬。噫。余非落魄江湖者。胡爲乎處斯圊中。乃憤而出室。 
　　歸途徑小北門。忽與麗遇。麗眉梢已略現瘦損。對吾殊落漠。蓋彼此均長成。例須避嫌矣。噫。萬惡之歲。乃時時催人老去。非然者。吾與麗方熙熙嘷嘷。溶沐於靈海春潮之中。何致相逢如陌路哉。獨不解彼攘攘羣衆。何故反舉斝而賀年釐。焉知彼無情之年。方日日使汝由幼而少而老而死也。 
　　銀簫生檢點日記　乃得乙丑獻歲瑣記一頁。蓋相去已兩年矣。舊事如烟。徒增惆悵。今日者。麗已他適。而邑廟像園。亦幾瀕於火。從知人生聚散。本屬飄萍。惟隨遇以安而已。乃錄其所述。略加改竄。以付自由談。備他日鴻印之留。 
游藝消息 
　　北京大戲院自元旦起連日换映七大佳片。觀衆擁擠異常。無次不售滿座。因遲至而退回者每次必達四五百人。聞今日起將已映過之﹁少女熱情﹂﹁碧血黄沙﹂﹁荒漠刦美記﹂再映一回。以嚮前之抱向隅感者云。[  病槑]  
　　同濟影片公司處女作﹁實業大王﹂。由洪深令弟洪濟導演。現已攝製竣事。聞將於元宵節起在中央大戯院連映三天云。[  病槑]  
　　滬江影片公司新片﹁海上客﹂。現已攝製竣事。光線佈景等等。均臻上乘。片内並有禽獸之演戯。若貓·若兎·若馬向闖導演禽獸最難。今談公司導演錢君雪凡竟能導演出此。誠不知費去幾許精神也。[  劉良模]  
 [ 
[人間地獄（四續）] [  天笑]  
　　第六十一回松鳥櫻村有人似玉嬌鶯乳燕好語如珠 
　　柯蓮蓀連忙說道。。知道了。。知道了。。姚嘯秋向蓮蓀笑了一笑。。念了一句西廂記道。。﹁是幾時孟光接了梁鴻案﹂。。我瞧你一個身子也分不開來呀。。柯蓮蓀道。。我正要和你商量。。你也不是上勸進表的一人嗎。。月箏這個人。。我覺得他是一個韌牽牽的。。不大好弄。。他自然是和我很好。。並没有一些兒要求。。我多少也要盡個情兒。。過分菲薄。。我也拿不出。。我想送他一點東西。。你瞧是怎麽樣。。姚嘯秋笑道。。這個我怎能干涉呢。。不過你旣和我商量。。以我的意見。。白相稱家之有無。。這一番月箏的事。。多半是他尋着你。。不是你尋着他。。况且你現在的經濟狀况。。也不大好。。再則秋波的那一方面。。你又不能丢下。。我看你還是酌量略盡一點情。。你以爲如何。。你便是送得他東西少。。我想月箏也未必一定扳你。。柯蓮蓀道。。那是自然。。不過他有娘。。有房間裡的人。。他們都是三少長。。三少短。。太菲薄了。。我似乎拿不出去。。姚嘯秋又歎一口氣道。。白相堂子。。發生了　種名譽心。。這都是我們自取煩惱之策。。正說話時。。壁上的電話鈴又響了。。嘯秋道。。你去聽吧。。一定又是你的電話。。柯蓮蓀取了電話在手。。没口子的答應道。。就來就來。。聽完了電話。。皺着眉頭。。坐到椅子上來。。嘯秋道。。是三馬路的。。還是民慶里的。。蓮蓀道。。是三馬路的。。秋波說今天已經打了三次電話來了。。他問我昨天死在那裡。。人家以爲你總在三馬路。。常常打電話來。。你事體做完了快些來。。我有正經話和你說。。姚嘯秋道。。那末你做完了事。。快些去吧。。不知他有什麽正經話。。要和你說。。柯蓮蓀道。。他有什麽正經話。。他在電話裡。。總是這般說。。其實一些也不算什麽正經事。。至多是聽得了惋春老四一句半句的話兒。。便當是正經事罷了。。姚嘯秋道。。再停一停。。只怕民慶里又要電話來了。。你做完了事。。快些去吧。。停刻兒東方旅館去不去。。柯蓮蓀道。。那邊出來得早。。也許去一趟。。你呢。。姚嘯秋道。。我等電報來齊了。。也就到他們那裡去。。想此刻白蓮花等已經在那裡了。。 
G>　　天笑·葉奮飛·寄涯·徐碧波·繡君·堃生·忘年·鏡人·明道·聽冰生·阿絜·陸爾强·顔波光·初一·福初·履冰·轉陶·曹夢魚·徐公達·姚嘯秋·王鏡·紅綃·芝岩·醉痴生·殺羽·瘦鶴·大雲·鮑明强·朱池·陳息游·陳誦洛·飛絮·覺迷·色空·寄觀·拙庵·華生·海鷗·佛·葉心佛·菊人·東海廬·楊一笑·鄭逸梅·虬龍·良玉·儉父·艾虎·逸庵·小怪·范心舟·慕雲·素罄·槑·懺塵·任培初·憶秋·東生·鄰柏·哀·白沙涙痕·劉恨我·夢影·鄒寒君·霜華·恭壽·仁生·口天生·攸·吳元麟·謝鄂常·朱坦君·叔叔·鑑因·愛樓·雪門·吳·懺紅軒主·楊成祺·沈廷凱·菊屏·海·賡夔·雅光·言·望·文·白石·吳仲熊·歸燕·槑功·鄦挽沉·靜溪·秦吉了·瘦鶴詞人·天醉·劉永·瘦影·亞光·余振焜·杭席洋·范鳳源·示·李光熙·徐三·盧穉雲·阿雲·郁星·省·Ｋ·了了·蝶厂·抱琴軒主·王梅滬·蔚文·笑文·吳眞奇·春華·北俠·同光·顧醉英·談紫電·成言·白俊英·畢卓君·襟·璧·程劍琴·雲間亮·劉良模·梵彤諸君鑒、一月份辱承投稿、略備酬資、請各具條蓋章、向本館會計處領取爲盼、嗣後如蒙惠稿、無論篇幅長短、均須於稿上蓋章、以便領取酬資時、核對付給、否則作却酬論、再會計處爲劃淸手續、便利結賬起見、酬資以發表日起、六個月期滿、屆時仍有未領酬資者、認爲不願受酬、即行將賬取消、並希亮察、自由談編輯部啓 
 
 

Page 18

 
 
常識 
[指導與干涉（人生觀）] [  覺]  
　　政治與敎育。皆有指導及干涉之兩種方法指。導者。積極之方法也。干涉者。消極之方法也。欲其向善。當用積極之方法。欲其不爲惡當用消極之方法。 
　　腐。敗之政治與敎育。旣不指導。又不干涉。謂之無政治可。謂之無敎育可。 
　　優良之政治與敎育。有時以敎育産生政治有時以政治産生敎育。有時因指導而偶用不得已之干涉。有時因干涉而即爲大有效之指導。殆所謂一而二。二而一者歟。 
[兒童新年多食之弊（衛生）] [  權]  
　　舊例陰曆新年。家家户户。必備有酒食以餉人。而於親友輩之兒童。則尤加優待。糖果也。餅餌也。食餐與點心也。粗細兼陳。應有盡有爲父母者。往往以歡愛兒童之心。挈往各親友家中賀年。以饜其口腹之欲。東鄰一席酒西家一餐飯。兒童無知。又每喜多食零星物或竟自袖其糖果糕餅諸食。滿載而歸。或則弟妹爭食不匀。至於哭泣吵閙。此一弊也。或則食積胃腸。不能消化此二弊也。或則病從口入。至於不可救藥。此三弊也。又或因此養成其貪食之習慣。一時便宜。害及終身此四弊也。其餘諸弊。亦隨之連帶而生。爲父母者勿謂此新年隨俗偶然之事。小兒多食乃逢場作戲。竟可毫不注意。誠以愛子女不在此區區口腹。而在乎啓蒙養正。爲日後立身成名計也。我以新年中恒見及此。特揭之以爲改良家庭者告。（乙種酬） 
[一舉數得（經濟）] [  吳興周]  
　　新年賭博幾成風俗。人民不察官廳不禁而不知賭博一事旣耗錢財。又費精神。習之旣久。且養成僥倖怠惰之心。誠能革除之。取締之。則一舉數得矣。 
　　省家用。習儲蓄。一以養成節儉之美德。一以預籌晚年之衣食。 
　　衣裳樸。素飲食淡泊。旣可提倡儉德。復可講求經濟。且粗衣淡飯。尤可免匪盜之覬觎也時髦女子。面部敷粉能阻汗　之排泄。且費金錢於無用。倘能廢除之。則衛生經濟。兩有裨益矣。 
　　新年方過春宴盛行。虚文無謂急宜革除倘肯以宴會所費。周濟貧窮。一可改革隔俗。一可善用金錢。使受施之人。感激不忘 
　　讀閱申報。旣可明瞭世界大勢。復可藉自由談以陶冶性情。藉常識以學得種種公民智識焉。（乙種酬） 
[裝飾與人格之關係（道德）] [  民采]  
　　審美觀念。人所共有故裝飾亦非絶對不可有之事。但求整雅淸潔。不使人生輕蔑嫌惡之心。是巳足矣。晚近以來。世風日下。服裝之華麗。愈趨愈艶。而要以女界爲尤甚。每聞一衣之價。輒需數十金。一飾之值。輒需數百金。其他鞋襪零星之什物。槪可想見。甚至有因裝飾之故。典質借貸而不辭者。蓋比比也。余聞而爲之浩歎者久之。抑知裝飾不獨耗時間。費金錢。要以有損於人格爲最重。推彼五光十色。塗脂抹粉者之心理。無非欲炫人之目。其心可誅。尚何人格可言乎。我不禁爲之痛心疾首矣。當此高唱解放時代。吾輩極宜愼之又愼。勿爲惡社會之先導。豈可因裝飾之微。而自喪其人格貽。人以口舌乎。願我同志。當自重自愛。力矯此弊也。（乙種酬） 
[當今女子應注重之要點（家政）] [  淸華]  
　　家庭經濟。爲女子所最應注意。蓋平時男子居外。女子居内。日用所需。皆出諸女子之手。若不通盤籌算。量入爲出。任意濫用。必至匱乏。我見亦多矣。值此新年開始。亟宜改善。爰抒所見。以資討論。 
　　一、勿愛置裝飾。以免將有用之金錢。耗於無謂之用途。此其一也。 
　　二、撙積儲蓄。一錢之微。積累不已。可至千萬。此其二也。 
　　三、破除迷信。求神拜佛燒香之習俗。非但無益。而且有害。宜改爲實際之善舉。以濟貧困而不懶惰之人爲要義。斯錢不妄費矣。此其三也。 
　　四、禁止賭博。此等惡習。不特漸成不道德之品性。且爲破家之禍源。此其四也。 
　　五、改良家政。一槪日常生活。力謀合作互助。提倡節儉。此其五也。 
　　六、敎導子女。務使有經濟之常識及整理之習慣。此其六也。 
　　上述六者。關係女子爲多。故爲女子所應注意之要點。主持家政者。豈可忽視乎。 
　　（乙種酬） 
[經商的人要以和氣爲本（雜錄）] [  一得]  
　　商人應酬主顧。第一總要謙恭和氣。我國的商人。常常板起面孔。得罪主顧。越是門面大。越有一種大模大樣的架子。或是顧主嫌這種貨式樣不好。要多取幾種。揀選揀選。他就嫌麻煩。不大高興。或是嫌價錢大。買不成。他就覺白煩了一頓。還要挖苦你幾句。結果弄得顧主不敢輕易上門。這不是和顧主搗亂簡直是和自己搗亂。不是希望貨物賣出。簡直是怕貨物容易賣出了。請看上海的日本舗子。只要你去買他的貨。就是一個銅圓的生意。他也表現出歡迎的樣子。和他客客氣氣。任憑你揀了又揀。選了又選他總是滿面和氣。毫不嫌煩。就是買不成功。他也從没生氣。這兩種商人。都是我所親見過的。這種事看是小事。其實於自己營業的前途。關係　大。奉勸我國經商的人。要改改習氣纔好。（乙種酬） 
 
 

Page 19

 
 
本埠增刊 
[短電波無線電實効張延祥]  
　　發明無線電者馬可尼氏、近年來積極研究短電波之無線電、已屆成功、上月歐美隔洋通報、即恃處短電波之電臺、此種電臺、其天線非如尋常架於空間、而爲垂直者、天線長短約爲電波長之半、如電波長二米突、天線僅一米突可已、其射電力固較舊式爲强、而其特點即能集中電力、指定方向而發、普通無線電其電波四向射出、今用短電波若欲使電波不射向南、則僅需於該天線南方四分之一波長處、（如電波長四米突、則在南向一米突、或五米突、或九米突處、）建築同樣天線一座、於是電波即被其反射、而不向南矣、如樹數根天線、排列東西成行、同時射電、則電波被射向南北、而不向東西、若於南方四分之一波長處、更建樹同　同數之天線則電波專向北方、而不同其他東南西　　矣、其能力寶倍之、爲無線電界之新紀元、 
[煤化石油之發明張延祥]  
　　世界工業原料、漸由煤而轉移至石油、於是石油供給問題、爲各國料學家工業家研究之焦點、石油恐慌亦爲公衆討論注意、英法等國積極提倡低温度蒸溜法、以煤化爲石油、最近德國褒格司博士（DeFranklinBergius）、發明煤直接變爲流質、化成石油之法、在國際烟煤工業大會發表、羣驚爲世界近日最大發明之一、按博士自一九一三年起、專志研究此事、至今始成、効果有百分之四十至七十、普通烟煤每噸僅值十六元、而可變成三百磅之汽油、四百磅之火油、一百二十磅之潤油、一百六十磅之黑油、其法先以煤塊擊碎、加以黑油少許、乃用二千五百磅至三千磅之壓力、打至三百五十度熱之燒爐中、加入輕氣、復打至四百二十度熱之燒爐中、再加入輕氣、即化成流質、乃分出汽油火油等物、博士發明此事、已費數百萬金矣、今正建設二廠、將從事於此製造、 
[各團體消息]  
　　商業速記專門夜校　乍浦路頤和里商業速記專門夜校、創設已有十五年、敎法完備、本學期定於十八晚招考男女新生、六星期可能畢業、畢業後介紹職業、學費低廉、課自分讀本、默寫、雜誌、新聞等云、 
　　上海商業中學　北四川路老靶子路上海商業中學曁附屬小學、敎授訓練、向以切實嚴密著、聞當兹寒假期内、尚令各級學生輪日到校温習二小時、並由敎員補授其所不足、定於陰曆正月十六日開學、新生報名者甚爲踴躍、餘額已無多云、 
　　婚禮誌　一月廿七日、陳方松君與忻美娟女士、假鴻運樓結婚、由方平海袁子靑二君介紹、新郎係已故甬巨商陣修之之公子、肄業於復旦大學理工科、品學兼優、新娘係南市與記雜糧號主忻耘靑第二女公子、亦精通文墨、湛稱珠聯璧合云、 
[商塲消息]  
　　四馬路石路轉角維大綢緞皮貨局　去年營業、甚爲發達、因其貨眞價實、顧客皆稱滿意、每日門庭如市、擁擠異常、聞新近又到各省奇異綢緞絲織、模範廠三色閃緞、各種綺紗、應有盡有、定價極廉、二樓皮貨部、陳列各口粗細皮貨、五光十色、任客揀選、其門市價目、均照原本出售、以廣招來之意、聞狐嵌灰鼠靑種羊干尖等類、價目之廉、爲從來所未有云、 
　　惠通烟行近訊　本埠南京路浙江路轉角惠通烟行樓上、自去年增設點心部已來、顧客甚爲滿意、該行主於臨桂況小宋、維璟、爲蕙風先生次君、年少工篆、尤善治印、師法完白、不徒形似、兹以近作五印、揭之於上、用導潤約、石章每字一元、牙章每字二元、極大極小加倍、吳昌碩朱彊邨馮君木趙叔雍同定、收件處申報館三層樓況小宋、海寗路錢莊會館修能學社馮君木、 
　　舊歷年底内、已大加刷新、並聘請廣東名廚數位、日夜精製各色麵點、及著名魚生粥品等、故近日食客大有應接不暇之勢云、 
　　文明書局又到大批新唱片　文明書局製售之彩鳳唱機、銷路頗佳、中外各家唱片如百代高亭物克多大中華等、亦均有經售、近聞又有廣東片及高亭鑽針片新到種類甚多、故顧客咸稱便利云、 
　　大陸藥房贈送美女圖　五馬路大陸藥房、出品嫰面雅霜、聲罌久著、本年特著時裝美女圖分送各界、藉助雅興、自即日起凡在該號牌市購大號雅霜一瓶或二號雅霜二瓶、各贈美女圖一張、精雅美麗、非常美觀云、 
　　四川路中國靑年會西餐部　該餐部自去秋内部整飾、聘請著名廚司、悉心改良以來、頗受各界贊許、交相蒞臨、特於新正、添聘久有經騐之廚司、專任烹調、所選食料、皆從美國定運、故烹調旣經得法、而味亦精美適口、定價又復低廉、若電爐浜格、尤爲該餐部之獨出心裁、故各界枉顧均甚滿意云、 
　　新中工程公司設事務所　新中工程公司、專製黑油引擎抽水邦浦、設廠於閘北寳昌路天通菴路北、因廠址較遠、接洽不便、故在寗波路七號江西路轉角香港國民銀行四樓三百零八號、設備事務所、該公司總理支秉淵君、兼顧兩方、聞於日内開幕云、 
　　萬源湘繡莊近訊　三馬路萬源湘繡莊、向以推銷湘繡精品著名、客歲長沙總莊、以全力經營滬上銷塲、故、滬莊營業盈餘特豐、本年新正第一批新出貨品、已到大宗、舉凡喜壽送禮各件、無美不備云、 
　　粤南酒樓　本埠北四川路武昌路口粤南酒樓、自去歲開辦已來、各帮顧客、均甚滿意、該主關君、有鑒於此、故特向廣東敦請名廚數位、内部裝飾、亦已粉刷一新、對於烹調菜品、早已有口皆碑、故近日前往定酒席及設春宴者、日必數起云、 
　　朱桓律師添辦經租事務　朱桓律師、自前年設立事務所以來、以法律事件委託辦理者、至爲繁頤、現又添設經租部、兼辦房租地産押欵事宜、如有委託辦理及以法律事件諮詢者、可至白克路該律師事務所接洽云、 
[劇場消息]  
　　海角詩人得江蘇省敎育會之贊美　民新影片公司新片﹁海角詩人﹂、爲候曜編劇兼導演、江蘇省敎育會電影審閱會、審閱該片、經各委員議决後、函致民新公司云、（上略）此片描寫自然之美、能洗滌一般塵俗氣息、日出而作一段、使人用比較的眼光、辨别善惡、更覺親切有味、翠影遭刦、一萍不惜犧牲生命以求之、劇情之佳、實高出尋常哀艶諸作品、合於本會第一標準、得加江蘇省敎育會電影審閱委員會審定字樣等語、 
　　陶羣社新春表演誌　浦東陶羣社、自去冬成立後、對於組織上劇本上、已積急籌備、惟因時介殘臘、部署尚未完竣、乃以該地靑年會欲舉行新年同樂會、再三敦促該社於初三四五蒞會表演、第一日表演諷世、第二日怪夫妻、第三日警賭、每日出演、僅派三四社員登場、插科打　、竟能演至二三時之久云、 
　　記昨日開映之海角詩人﹁海角詩人﹂係民新公司第四次出品、昨日出映於中央戲院、劇情至高、幾可超出塵世、孟一華不得志於世、胸中千萬言、未能遇識者、鬱鬱寡歡、於是不得不寫詩寄情、一發抑鬱不平之氣、惟隨作隨飄於海、即所以示人不識其懷、聊以寄託於海而已、飄然海角、乃益見其超然物外、復間以三角戀愛問題作襯、情節頗見圓滿、候曜自飾詩人、化裝極冷僻之至、服裝頗見狂放、是詩人本色、李旦旦飾翠影、一仍其玲瓏嬌小不解世事之舊、表演亦處處流露其聰慧之狀、民新之星、異日當尤能驚人也、片中風景絶佳、觀之似服淸凉劑、字幕陳義極高、識者稱之、（成言） 
　　梅花落攝演近訊　明星公司客臘攝演之世界名劇﹁梅花落﹂、本擬於去年底拍完、嗣因該劇内容偉大、情節繁重、未便草率從事、故全劇未告成功、今年新正、初三甫過、即開始繼續拍演、不但導演張石川辛勞異常、即演員與職工人等、俱能犧牲新正娱樂、從事於藝術上之勞動工作、昨日拍演伯爵常勃德之書房、劇情極爲重要、張織雲蕭英朱飛王獻齋表演俱佳、佈景陳設、亦甚富麗堂皇云、 
　　賣油郎之外景　神州古裝巨片賣油郎獨占花魁女、開攝以來、進行甚速、未及半月、内景告竣、前赴蘇拍取外景、不及五日、又將外景攝去五分之三、如數百和尚之水陸道場、及爭相購油、異常熱閙、又如吳八公子帶多數打手、搶出花魁女、挾之乘馬飛奔過橋、橋高而長、危險萬分、打手多紛紛墮馬、甚有落湖者、此時吳八公子（鄭益滋飾）、一手擎韁、一手捉花魁女、（陸美玲飾）、飛奔如履平地、觀者莫不喝采、 
　　揚貴妃之攝製　古裝片之攝製、自上海影戲公司盤絲洞片出版後、遂爲中國電影事業關一新紀元、現該公司以爲古裝片之優點、蓋以閎偉富麗見長、苟失之寒酸氣、必少精采、故特採取唐宫　史一節爲新片材料、定名﹁太眞外傳﹂、一名﹁楊貴妃﹂、業已開攝、佈景頗閎麗、日來但杜字忙於佈置、已數日不睡云、 
　　同濟新片﹁實業大王﹂已攝竣　同濟影片公司第一次出品實業大王、現已攝竣、不日將試映、其本事如下、逃犯古玉章、日暮途窮、無家可歸、行經一村莊、乞食於鄉紳白某之門、白不與、且以嚴詞呵斥之、古憤極、報以惡語、白紳揮僕毆之倒地、適遇富户常道昌來、拯之歸家、饗以酒食、留宿其家、古不以爲德、盜其貴重之古玩而遁、幸爲警察捕獲、常翁不加斥責、反當警察而告古曰、君何去之速耶、余贈君物、尚忘其一、請並携以去、古感出望外、弗遑言謝、臨去、翁猶勉之曰、君所需者、已如意而獲、君其珍重努力、勿負余意、十年之後、常翁女白 
 
 

Page 20

 
 
華　、已及　、身長玉立、　個無　、　績愛女如掌上珠、翁性仁　、　而好　　　　　　　　　　　　爲世誼、來募翁欵、作改革政治運動、翁慨然允之、一夕、翁以鉅欵付任、翁女與鐵峯夙有精神之愛、臨别之夕、戀戀不捨、情愛旣密、漸及於私、翌晨女復送之車站、鐵峰對之矢誓曰、海枯石爛、此情不渝、白華復以國事勉任、汽笛一聲、車行矣、白華始泫然返家、數月後、白華隨父送一病工至醫院、適醫生爲一少女某診病、認爲有孕、某女固未適人者、聞醫言、羞媿無地、白華聞之、尤爲驚駭、蓋白華自與鐵峰春風一度、不覺珠胎暗結、適聞醫言、覺有同情、歸家籌思、深慮事洩、無顔存於人世、乃設計向父請求、赴寗就學、意將密訪鐵峯、徐圖善後也、殊料常翁夫婦痛加阻斥、白華知非口舌所能爭、乃遺書而遁、比至金陵、趨訪鐵峰、則黨部已被封、且牆壁布告一紙、赫然斃黨人之罪狀、而鐵峯其首要也、白華痛不欲生、擬以身殉、繼以不忍戕及腹中愛人骨血、乃仍忍辱偷生、然此時已勢難返家、無已、乘車訪其舊同學某女士、至則早已遷居、匆遽間、無所適從、遂暫假居於退伍軍官羅良才家、作分娩計、金陵之郊、有一常道醫院、爲實業大王胡石昌捐欵所建、專以診救貧苦爲宗旨、院長馮冶公、醫擅中西、一女秀華、華南醫專高材生、秀外慧中、天性慈愛、助其父長醫務、一日外診返院、汽車經一僻靜馬路、瞥見一少年受傷倒路中、秀華亟下車扶救、載歸院中、盡心調護、後悉其爲靑年黨人、更加敬重、蓋此少年、即爲鐵峯、彼罪狀上宣布槍斃之任鐵峯、乃另一黨人冐名、替之受死者、鐵峰創傷平復、醫院不可久住、復由秀華商懇乃父、介紹至實業大王處任事、 
明星新片爲親犧牲之一幕 
百星將映戰地鶯花之一幕 
　　鐵峯初本不欲、制以黨務一歉不克復振、勞工運動、亦改革政　之重要工作、於是乃改名程德夫、任實業大王之秘書職、白華生一子、巳六歲矣、先是以生活逼迫、入模範工廠任管理職、因廠距寓遙遠、即以其子寄託難良才養護、月貼膳宿費洋十元、自白華入廠後、勤於職務、月薪所入、除貼羅氏寄養費外無多餘蓄、今已半年未返寓次、一視其愛子、良才久歷戎行、惡習甚深、而尤嗜酒如命、自白華去後、對其子漫不經心、白華因愛子之故、偶多寄數元來、良才輒耗諸杯中、且以白華易與、乃投謊白華、謂其子患痧症、非西醫診治不可、醫藥之需、至少四五十元、白華得書、驚惶萬狀、羅掘俱窮、僅足二十元、悉付良才、良才得金、爲其妻兒製新飾、舉家焕然、而白華之愛子則備受虐待、未幾、白華又得良才書、謂其子險症已過、惟醫囑須服補劑、病驅始可復元、至少須寄二十元來、白華實無力措辦、轉向同室工女告貸、其中必有不可告人之隠情、有好事者、竊視白華箱篋、而秘密因以發現、知白華尚有一私生子、寄養於　、 
某女工正欲奪其位置、乃逕赴總管處告密、白華竟以此被開除、鐵峰自與白華别、屈指已逾六載、自愧功業未成、不敢浪通情愫、然回憶前情、彌時不夢繞香閨、今鐵峰已升任實業大王總秘書、白華雖經入廠、因亦改名易姓、故咫尺天涯、彼此不相知、白華被逐後、欲返視其子、顧爲生活關係、不能不急圖工作、乃寄居工友親眷夏令配克開映﹁電影皇后﹂之一幕 
楊嫂嫂家、一時苦無相當工作、楊之姘夫阿林、勸其作模特兒照相、白邊於生計、復爲愛子、忍辱爲之、然精神王之痛苦、則已不可言喻矣、一白、白華因生活沉悶、散步公園、忽遇惡少兩人、以其模特兒照片百般戯辱、白情急不能忍、以掌摑其頰、惡少老羞成怒、呼警來、誣指白華爲私娼、遂捕解警署、白華力辯寃誣、警長以其旣無家庭、又無保證人、必非善類、逼令納妓捐作分娼、白華憤極欲狂、突一長者至警長前力保之、並證明白華爲彼工廠中之職員、警長遂交彼長者保釋、白華此時狀如瘋魔、對長者不稍感謝、反加責駡、長者知其爲神經錯亂、毫不怨怒、扶之至醫院、彼長者維何人歟、蓋即赫赫有名之實業大王胡石昌也、胡旣送白華至常道醫院、殷殷慰問、始知白華有子寄養羅良才家、胡允接來同居、並優予位置、白病極險惡、秀華親來看護、可憐白華夢中猶不忘其愛子、而不知伊之老母亦常在夢中念伊、醒來輒與老父相對汍瀾、愛子之心、故人有同情也、胡送白華之子來、而白已暈絶矣、秀華出伊遺書示胡、則白華與其父母書也、胡見常道昌名、大駭、身如中電、力自鎭抑、乃囑秀華善視其母子、如白果死、請厚殮之、一面電告其父母、促速來寗、胡則自謂有要事須去辦理、胡去後、秀華翻白遺物、忽見一紙包中情書纍纍、則赫然鐵峰之手筆也、中有一照、則鐵峰之小影也、不禁愕然、秀華素鍾情於　峰、惜無機會、示其隠衷、个覩函照、則向華爲其情敵、白果死、則巳與鐵　　有相愛之日、思至此、不禁大悅、繼念白華身世之苦、堅貞至情殊可欽服、彼二人之一段姻缘、逈非泛可比、各爲一己私愛、使之演成悲劇、良心又將何安、况醫生天職、斷不容坐視病人之死而不救、於是秀華决心犧牲個人愛情、成全白華、竭力救治、白遂死而復甦、是時鐵峰尚在外埠收貨、忽得胡電促歸、比至廠中、則胡已赴滬、僅留一函及一包裹、囑其至常道醫院第五號病室、面交常小姐、心甚異之、而莫名其所以、乃奔赴醫院、甫入五號病室、舉室之人、皆驚極狂呼、鐵峰亦幾不自持、蓋室中除其救命恩人馮氏父女外、則愛人白華與其父母皆集於此、白華身旁復有一可愛之小兒、彼此各道經過、驚喜交集、忽憶實業大王、開函閱看、則此赫赫有名之實業大王、乃即十五年前道昌援救之逃犯古玉章也、拆包裹視之、則大王財産之全部、願公諸社會、託道昌爲之管理、至大王本人已赴滬、爲十五年前之一要案、將詣法庭自首也、於是衆人相率至滬、運動公團、要求政府、援請特赦、具名之團體多至數百、而人數則在數十萬以上、開庭審訊之日、大王慷慨自陳其十五年前犯罪之經過、法官因大王興辦工業、熱心公益、有功社會、舊罪甚輕、猶能自首、俯允公團之請、改爲緩刑、然大王已决心不再厠身於繁華之都市矣、（來） 
 
 

Page 21

 
 
[歐美攝製文藝影片近訊薰]  
　　（一）﹁茶花女﹂法文豪小仲馬的不朽之作﹁茶花女﹂、Calnille歐美影片公司將其攝爲影片者、已有二三次、但皆經一番之删改及增加、與原文之原來大有出入、去年十月底、美國某影片公司、擬再將﹁茶花女﹂作最後之攝製、﹁茶花女﹂一角、已定巴賴尼格萊、開攝在即、計畫宣佈後之一月、忽爲電影界所反對、認巴之去﹁茶花女﹂一角、實爲不合、爭持良久、始由美國國家第一影片公司、將是書之原有精神及情節、改編爲近代化、茶花女一角、已定瑙門塔文、由名導演尼勃羅FredNiblo氏導演云、 
　　（二）﹁虚榮市﹂十九世紀初葉英國小說家撤克萊Thackeray的﹁虚榮市﹂VanityFair、是一部描寫當時英國社會繁華奢侈的一部古典小說、現由美國拍拉蒙公司籌備將是書攝成影片、主人皮開夏潑本定史璜遜、但最近已改爲巴賴尼格萊、惟據多人之意、史璜遜對於是角較合、蓋彼有盎格羅撤克遜種之種色、巴賴則富於斯拉夫種族之色彩也、 
　　（三）﹁可愛的乞丐﹂十五世紀法國著名詩人維龍FrancoisVillon是一個不朽的詩人、心靈與家室的破壞者、他一生的浪漫、更甚於擺崙王爾德一般人、他自己投身做强盜、做檻褸的乞丐、至飄蕩無定、以發展其無量的豐家的詩才、他的遭遇尤其可歌可泣、美國聯藝影片公司UnjtedArtist、將其包羅他的生平的自叙傳、攝爲影片、維龍自己之一角左爲美人心一片飾唐瓊與新近主演漫郎攝實戈之約翰擺里穆亞云、 
　　（四）娜娜娜娜Zang爲十九世紀法國自然主義大小 
 
 

Page 22

 
 
說家左拉EmileZola之創作、列入彼之洛根馬加爾特ＲongonMacquart最書之一、娜娜爲巴黎舞台有名優伶、此小說即叙其浪漫之生活、而及當時巴黎之自然情狀、刻畫細膩、是其原書特色、今由法製片家李勞Ｒenoir出資、聘請法國舞台優伶、攝爲影片云、 
[天氣報告]  
　　徐家匯天文臺昨日午後四時三十分氣象預報云、天多雲而晴冷、中國海濱一帶有冬季時令風、又昨日午後三時前二十四小時内本埠氣温最高三八·五、最低二○·三、去年同日最高五二·七、最低四二·○、 
奥通安開映﹁好運氣﹂之一幕 
 
 

Page 23

 
 
藝術界 
[巴黎的評判] [  鵬]  
　　Judgementofpalis 
　　巴黎的評判、是希臘神話中美麗的故事、也是西洋藝術家美麗的題材、西洋畫家中、無不喜歡描寫這件故事、雖則是印象派的作家、如雷瑙爾、塞尚納等都喜畫此、因爲中國繪畫界尚少注意、所以隨便寫幾句在下面、 
　　這裏所謂﹁巴黎﹂、並不是法蘭西的都城、這裏是一個人名、而法京的地名、就是用這個人名的、國人譯地名爲巴黎、人名爲巴黎士、其實在西文中實是一個字、巴黎的評判、是特洛伊戰爭的起源、其故事是這樣的丨丨 
　　有勇士Prseus和女神Demetr結婚、請了許多神們、去參與婚禮、不知道怎樣、却忘記一位女神愛麗絲Eris、没有招待、這位女神看着這樣的熱閙、祇有自己無分、不覺勃然大怒誓必一雪此仇、於是在黄金的蘋菓上、刻上一行小字、是··· 
　　﹁給最美者﹂ 
　　隨即投入諸神會集的羣衆中、諸神見了這個東西、那一個是肯讓人的、都是你爭我奪、閙得一塌糊塗、末後才有三個女神、出來各自主張權利、以爲自己應該得這個蘋菓、 
　　這三位女神、當然都是非常美麗的、第一、是上帝周比特的后約諾、Juno亦稱希拉Hera戰神雅西娜Atiena和情愛之神委娜絲Venus、雅西娜是周比特的女兒、伊的産生最爲奇特、是從周比特劈開頭腦、一躍而出的、委娜絲、亦名愛洛提Aphrodlte、 
　　這三位女神雖然各人主張自已有得金蘋果的權利、但是在人之中、究竟誰最美麗、就請敎於周比特、也不能解决這個問題、當時周比特無法、祇得派風神麥考萊到愛爾陀山、去敎牧羊人巴黎去評判、這巴黎就是特洛伊的王子、 
　　三位女神、到了巴黎那裡、便都對他說、請你說我是最美、先是約諾說﹁你若說我是第一美人、我便把富貴和權力給你﹂、次則雅西挪說、﹁你若證明我是第一美人、我便把光榮和名譽給你﹂、二是巴黎聽了伊二人之言、一點也不動心、末後委娜絲來、却是神光绰約、欲進又止、若不勝情、對巴黎說﹁你若說我是第一美人、我便找一個極美的女子做你的妻子﹂、因爲委娜絲看着巴黎聽了伊二人之話、知道富貴·權力·名譽·和光榮、他都漠然無動於中、若說給美女做他的妻子、一定稱他的心願、所以大膽的說這句話、那知此言一出、竟中了巴黎的下懷、於是就得了這個金蘋果、 
　　巴黎雖被約諾和雅西娜所惡、但有委娜絲的保護、後來就到希臘、住在斯巴達王梅利來司宫、遂引誘了王后海倫、跑回特洛伊、 
　　西洋畫家作這故事的圖畫、都畫裸體的巴黎、左手執牧杖、右手執金蘋果、旁邊立一個裸體男子、頭戴有翼的盔、手執蛇杖、雙脚上各有雙翼、這就是風神麥考萊、三位女神、一個頭戴金冕的、是天國之后約諾、一個頭帶羽盔、足登鐵履的、是戰神雅西娜、一個長髮委地、毫無裝飾、而容光焕發的、即是委娜絲、這三位女神、都當着巴黎、解衣而立、表示自已體態之美、靜待他的判語、 
　　這種故事畫、是體格美的模型、並且含有熱情的象徵、 
[歌劇﹁阿意大﹂] [  若谷]  
　　今夜九時一刻在蘭心戯院表演 
　　四幕浪漫的大歌劇 
　　人物 
　　阿意大、哀提伯女奴、　　　　　　高音 
　　阿内里斯、埃及王女　　　　　　　次高音 
　　拉達姆斯、埃及軍官、　　　　　　次中音 
　　阿莫那斯洛、哀提伯王、　　　　　上低音 
　　拉姆非斯、高僧、　　　　　　　　低　音 
　　﹁阿意大﹂Ａjda爲意大利歌劇家韋爾諦Ｖerdi的成功傑作之一、這是四幕浪漫的歌劇、描述哀提王的公主阿意大被擄在埃及做女奴、哀提伯王起兵想來救伊、不幸失敗同時被捕、阿意大愛敵上軍方面的一個軍官、軍官想没法把阿意大火女放出、事發軍官被定活埋死罪、结果、軍官想不到在地穴裏會見了阿意大、於是一對情人同歸於盡、 
　　韋爾諦在這歌劇裏所譜製的音樂、非常淸新而有美力、一般批評家都認自有韋爾諦的﹁阿意大﹂發表後、在歐洲歌劇壇上起一大變化、打破以前的因循陳套、而能别出新機軸、歌劇的材料即採取自很美的戀愛物語、劇本興味和音樂的技巧、都很調和融合、他如佈景形式 
 
