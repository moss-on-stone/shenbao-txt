# 1895 - 182 - 4907976

 

Page 1

 
 
[古今圖書集成截謂] [  圖書集成局謹啓]  
　　本局新印古今圖書集成一書除股印之外多印之書歴　售出現已所餘無多本局因急欲結帪擬將所餘之書减價出售每部計九八規元二百兩是書間有誤釘處刻已查凖補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布闻 
[書重整海軍後]  
　　防守之道陸重乎抑海重乎則一言以蔽之日當隨地而施相時而動敵之注意在陸而故縱兵輪往來游弋以擾我海口此所謂聲東撃西之計我若未燭其奸不重陸防反重海防彼乃得以乘虚而入是我之不備者爲彼所算而我之所備者竟至等於虚設誰謂陸防不當重哉易地以觀則海防亦何可不重世之論者每謂中國之兵長於陸戰而拙於海戰二三十年來設立船廠自造鐵甲巡海等船又設製造廠自鑄槍砲以爲未足不惜重資或電致外洋使署令選穩妥精練之人向名廠購買或令熟諳船械情形及洋廠伎俩者精心選購不憚以數千數百萬之貲財捆載而往購艦以來當十餘年前已革北洋水師提督丁汝昌統率師船揚威東海其時日本武備未精所有兵艦槍砲之屬皆未講求一見王師威武怵於軍容之盛殷勤欵接禮貎有加此誠足以壯中國之威作海軍之氣矣中國之爲此舉豈不謂亞洲之國中爲大日次之以中國之兵力正宜乘時而起示之以威結之以信庶使兩國有唇齒輔車之誼而外人之以侵軼邊境爲事者知中日兩國之誼敦洽比不敢輕涉東海擾亂亚洲昇平之局謀深慮遠發憤自雄苟能從此砥礪日進無疆中日之邦交常合東海之兵氣永消何難持數十年數百年而不敝萬不料自此以後日本以區區之國懲前毖後君臣上下合力同心惟以整頓武備爲事攺革舊章變用新法十年以來無日不以國中雪恥爲事倘使不發一艦不調一兵則雍容坐鎭者方謂日本畏威懷德斷不敢輕舉妄動日本乃得乘中國無備時借番釁以擾臺灣欺弱小以取琉球得隴望蜀遂𢥴然以𧖟食朝鮮爲事一舉不利乃再舉至去夏五月彼見朝鮮東學黨作亂有隙可乘又見中國外强中乾將庸兵劣遂藉口於往日所立條約兩國調兵赴朝須互相咨照等語一見葉志超之軍旣到彼卽厚集兵力迅赴戎機如狂風猛雨之驟至彼則着着爭先我乃步步落後名城屢失要口不守陸軍固未見得手而僨事之尤甚者莫如海軍竭二十餘年之力費數千百萬之財宜若可供禦侮之用矣苟統領得人則當日艦之未來卽率各船分列隊伍各有汛守之地若者左右犄角若者前後策應務合南北洋爲一氣無此疆爾界之分掃别户分門之見聞警則互相援應遇險則各運機謀如此守禦敵艦自不得公然闖入卽使偶有疏虞致被闖入亦不難合衆力以困之驅衆艦以擒之何以敵未來則逐隊游行以偵探爲名或行三四十里或行七八十里而回敵旣至則先期引遁幾入無何有之鄉坐使雄關峻壘拱手而讓諸他人究其歸束則竟出人意外甘心降敵舉無數堅船利械悉以供媚敵之資將才如此然則有船又如無船也有槍砲仍與無槍砲同也此天威之所以赫怒降旨將海軍衙門裁撤也惟是中國海面北自鴨緑江口起南至瓊州不下九千里此皆濵海之地也旣濵海則砲臺不可以代兵船敵艦勝則砲臺難守而彼兵卽可登岸砲臺勝則敵艦遠去而砲臺不能衝波而撃敵故泰西各國之濵海者無不以兵船爲保國之本計英之立國也僅倫敦愛爾蘭蘇格侖三島耳恃其兵船之多砲械之利訓練之精遂能長駕遠馭旁溢側出開闢屬地日多一日以印度爲外府國用因之充裕而近來香港新加坡及迤南羣島亦皆爲英撫而有之屬地愈廣物産愈豐輪舶往來愈便而商路由此大開各國屬地無如英國之廣者卽各國兵船亦無如英國之多者蓋有屬地而後貿遷有無沿途皆可停駐其有利於兵商各船者不少有兵輪而後聲威常壯凡屬地所在視其地方之大小以定駐泊之多少更調往來程以期限臥榻之側不容他人鼾睡故兵力厚而商民愈得安業中國雖不欲廣開屬埠然以之自保海口則爲目前必不可緩之圖故因重整海軍一事而縱論及之惟望此後痛懲前失力圖自强勿飾外觀務求實際是則中國之大幸也夫 
[本館接奉電音]  
　　昨日午前京師飛電傳來上諭一道敬謹譯登○閏五月十一日奉　上諭福建泉州府知府員缺緊要着該督於通省知府揀員調補所遺員缺着鄭秉成補授欽此 
[電述星使受傷]  
　　昨午後二點十五分鐘接香港發來電報云接西貢報稱王芍棠星使昨抵西貢拜客下船被道旁者施放暗鎗傷穿左腕地方及西人傳言此次星使在途必有人陰懷猜忌故下此毒手耳但彼時緝兇不見無憑詰問是又當付之不論不議也以上録港電本館按王芍棠星使持節往來俄國足使皇華生色不意行至西貢忽遭意外之變今據港電録之確否不敢臆斷俟接續信再述 
[劉軍消息]  
　　閩友信云爹利士輪船於初二早由臺南府城開回厦門搭客到厦者言日船至今不敢在安平旗後兩口洋面遊弋臺南未聞有戰事劉淵亭軍門日夜督率各營將領操防訓練事事認眞先爲不可勝以待可勝軍門素嫻韜略卽此可見一斑 
[紀臺軍大捷情形]  
　　五月二十九日瑞記洋行之小南京輪船由淡水載茶到厦有自臺北府城挈家遷避者男婦二三百人均以日人苛虐萬端不可一日居遂相率内渡爲桃花源人所可喜者林蔭棠觀察招集熟番並民兵數千人在中力地方扼要爭奇疉獲勝仗日人爲之膽落二十七日有販茶山客四人挑茶出山躑躅行出適遇日兵三四百人整隊徐行將往桃仔園與臺灣義兵交戰正在血飛肉薄時經林蔭棠觀察飛派雄兵布大陣圍之愈逼愈緊日軍勢漸披靡欲鬥則彈　已盡欲竄則無路可通全軍盡没竟無一座生還計日兵在桃仔園共打大仗七次無一陣不敗者實因山徑路途繚而曲往而復日人雖素以偵路自負至此亦茫然不知爲計臺軍因得合力用命奏此大捷此亦有天意存乎其間日人心尙不甘復率兵三四千人并駕格林砲四十餘尊入桃仔園欲與林軍抗拒屢敗之餘不可以言戰乃猶不自量力冐險輕進有不自取覆亡者哉况臺嶠一隅地利人和二者皆有可恃日人雖狡其何能爲○又接續信云由桃仔園中路逃回厦門之茶販言及日國帶兵官因前月間有日兵三百餘名往攻中力地方被林蔭棠觀察督率義兵四面兠剿以致日軍三百餘人無一生還旋調大隊三千人駕格林砲四十尊馬兵數十匹復攻中力日不得逞五月底及閏五月初二等日兩軍交戰又被客兵義兵所大創屍横徧野血流成渠馬兵僅存三四匹戰兵死者二千數百名僅存二三百名身受鎗傷狼狽不堪相與舁之以去格林砲亦盡爲臺軍所得日人已將殘兵由桃仔園起行悉數 
 
 

Page 2

 
 
退回相近臺北府十里之某溝頭地方駐紥以望添兵援救此爲臺中大獲全勝之佳音也想乘勝之餘兵氣愈奮克復基滬紅旗報捷直指顧間事請拭目以待之○初八日海龍輪船又由淡水來厦載到臺北府城一帶四鄉難民四百五十餘人詢其日人在臺情形無不髮指而泚裂且言自初五日以後日兵日日退出桃仔園已過中力客民義兵奮勇殺出紥營龜侖嶺抄出猛甲將近觀音山克復全臺計期諒不遠耳 
[匪首正法]  
　　前在臺北府倡亂謀殺撫標中軍之武弁李文魁籍隸天津向本崇奉在理教後爲會匪首投効在臺曾隸劉省三爵帥轅下當差嗣被革逐去秋又復過臺投效撫標復敢謀殺中軍要挾唐撫憲委以統帶緝捕營營官仍兼中軍事務唐撫憲慮其黨羽衆多又在有事之秋不敢繩以國法祗得大度優容待軍事敉平再行處置不料李文魁竟不改過於唐撫憲上駕時官船展輪出口時卽就砲臺開砲勒逼唐撫憲給銀五千元始聽出口復乘勢糾集羽黨并緝捕營兵在滬尾一帶搶刼殺人無算满載衣箱銀物携帶臺灣婦女二人附輪來厦住三仙客館公然以軍門自稱拜會提憲乘轎招摇任性勒許凡由臺北满載而回之各統領營官以及機器局各局委員無不被其詐騙又前月二十五日鎭東輪船開回上海有方姓武員前在基隆當瞭望海口差有撫憲給發千里鏡一隻值價二三百兩李文魁向之索取方不肯付卽呼羽黨就媽祖宮碼頭前指揮孟姓將方衣箱等件搶刦俵分方赴道憲衙門喊控李仍不畏法以爲官憲無奈伊何孰料道憲已不動聲色電禀省憲回電飭令就地正法卽經管帶恪靖營洪軍門派兵數十名於上月二十九日不午至三仙客館將李文魁拿獲李猶格門因頭面項臂均受刀傷始被擒獲反綁兩手押赴曾厝垵恪靖營内請令以獲拿匪首軍令正法一時街市人心大快謂爲天理昭彰否則在臺手殺中軍不治其罪反卽升授營官而得兼任中軍匪類之瞻更熾將不知國法之可畏天讉之難逃矣是日李文魁被拿後其羽黨分住各客館者均至三仙館内將李之資財搶掠一空次日卽各分散不知去向唯李所携臺灣婦女有私蓄數百元并衣物首飾另由地保禀請保甲局查存該棧以待具結領取聞李文魁在恪靖營親供首倡殺害臺撫中軍乘隙造謡惑亂軍心以致臺北軍心散潰基滬不保此眞貽害大局之罪魁也搶掠情事亦直認不諱又李之胞弟在臺北於前月十三日一日之内殺害四十餘人皆爲刦財害命起見嗣被本地民兵處死云 
[紫禁魚書]  
　　自西華門外至西直門内外蹕路刻又平治洒掃皇太后不日將幸頤和園故預傳伺候也○五月晦駐京日本使臣之前跕到京清除府第府門前武士排列森嚴次日使臣入都乘轎進府鼓樂喧闐熱閙非常連日别國駐京使臣往拜不絶○前報平宣氏自戕之案刻欽派承審大臣已派出御史四員借都察院京畿道訊問口供聞已傳慶豐氏之童養媳到案其供與慶豐氏控告呈詞大相懸殊刑部江西司問官恐不免傳質云○德勝門内某甲渾號坐地虎人中之傑出者也甲拴轎車數輛覓車夫赶車日在街頭拉客坐車以獲利而車夫日與甲榷算帪目無敢欺者前月車夫某乙拉客某丙丙下車遺紫金定十八子香串於車上乙日暮歸交代帳目畢呈香串於案甲接香串問何得來乙以實對次日丙至街頭尋乙遇之向索遺件香串之　多開烟鎗及時辰表包袱諸件皆貴重物乙不服丙將送乙到官甲聞之遣人邀丙過其家謂内日遺物俱在惟君自認頗禮貎丙丙自謂得計香串之外選精緻物多認數件甲日物足數否丙日適符甲猛向乙日遣爾赶車爾竟匿人物耶呼家人縛乙馬棚中將以鞭笞之至死内見勢頭不對亟攺口向甲婉勸甲反目日汝體面人將許車夫物耶車夫可欺車主不可欺汝不開坐地虎卽某耶甲乃扭丙之官問其詐索之罪丙懼不敢往潛使人央出多人向甲賠禮而罷○五月十七日雨雹京師鞭子巷頭條胡同某家一七歲孩子方在院中拾雹忽聞震雷一聲而孩子已死但未見火光或傅謂爲雹所撃死者○閏月初一日京師各通衢張貼勸捐孝廉告示云欽差署理北洋大臣直隸總督雲貴總督部堂王爲出示勸諭事案准户部咨開現在時艱孔亟需欵殷繁擬照咸豐年間並光緒十年十六年捐助軍餉賞給舉人成案推廣捐輸如有五貢及廪增附生出身報捐軍需銀二萬兩者准其賞給舉人一體會試此次捐輸歸入火器新捐由部庫上兌另欵存儲外省不准收捐以一百名爲限報捐足數卽行停收與寒士進取之途可無妨礙而監生不准報捐則雜流素白丁虞倖進銀數較咸豐年間加至一倍且限定名數不能多捐推廣事例之中仍寓愼重名器之意等因於光緒二十一年二月初七日具奏奉旨依議欽此欽遵到本署大臣准此查刻下海氛不靖中外同仇凡屬紳民皆深受國恩值此時事多艱尤當竭誠報効以佐軍儲除通飭各屬紳富士民人等知悉凡由五貢及廪增附生出身者如願報捐卽赴户部衙門上兌由部發給執照該捐生等志圖上進報効急公當踴躍輸將以濟軍需實有厚望 
[免提庫丁]  
　　前報海寗州屬欠解地丁逾限未清當由藩憲聶方伯發下鎖封委候補同知陳司馬恩普前往立提庫吏門丁到省押追兹悉海屬應解銀兩已於上月二十九日解赴來杭因爲時稍遲庫門已封未及上兌先將文批投遞陳司馬到彼後詢悉情形卽具禀請示已奉憲批免提是以司馬於初五日回省銷差矣 
[猿洞餘聲]  
　　杭城上城保甲總巡德大令恩前奉藩憲委解京餉庫銀兌後因未交卸舊差暫將餉銀寄存外庫以待刻下總巡一差已由署臬憲鄭廉訪委候補同知錢司馬士芬接辦德大令於已於初六日交卸卽往各署銷差并禀辭晉京解餉○仁和主簿吳廉屏少尹於今春病故後當由藩憲以候補縣丞周二尹秉彛請補現奉部復准補想不日卽可任事也○初六日錢邑尊束季符大令輕車减從隨帶差役捕快出鳳山門踏勘案件據公門中人云某鄉有搶刦之事其詳細情形尙未得悉也○天時不正民間患風熱痰喘及　疹瘡毒者甚衆故内外名醫生意繁多眞有應接不暇之勢○往年浙省早稻約在六月内已可成熟今歲天時旱乾尙未下種農民祈禱甚殷前經兩邑尊禁屠三日設壇求雨雖得略沾微澤而久旱之餘終不濟事現奉府憲陳太守示期於初九爲始復禁屠宰求沛甘霖以兾略舒民困是亦良有司關心民瘼之意也 
[蒙師受辱]  
　　何某者紹興人年五十餘向習錢業粗通文理略識之無失業後寓居杭城在新橋地方設塾訓蒙館規旣嚴且不作輟蒙童附讀者甚衆每年修金約得百餘千何自稱係山陰秀士人亦莫辨其眞僞也有張姓子年方七歲人頗聰頴已讀下論父早卒其母慕先生之名使子亦往附焉張之舅氏沈某仁和諸生也某日張子自塾歸舅氏適至令其背誦詎料破句别字不一而足如柳下惠爲士師句下以三黜人爲句吾非斯人之徒與而誰與兩與字皆作平聲太師摯之摯字讀作執字鼓方叔節注内以方叔名河爲句將河内二字删去尤可哂者四體不勤勤字書上誤刑作動字亦未攺正張子背畢沈不覺大笑力勸其姊另換他館次日卽凂介紹婉言以謝何憤甚謂非送全年脩金斷不甘休介紹因略吐其情何老羞成怒大言不漸云此等後生小子何敢侮慢老夫必欲與之評理沈生聞知卽邀同學三四人與何理論將所誤處逐一指出何初猶强辯繼乃啞口無辭乘間而遁沈等遂將桌凳筆硯之類一概取回而何之館聲因此漸替噫如何者眞可謂不知分量目取其辱者矣 
[名園宴客]  
　　前日下午二點鐘前臺灣後路糧臺徐子靜觀察在滬北徐園盛設筵宴請唐薇卿中丞飲讌主賓歡洽水陸紛陳直至日隨崦嵫始興盡而散 
[憲節將還]  
　　江寍將軍豐軍憲紳泰蒞滬一則兹悉軍憲急於回任擬日内卽乘鈞和兵輪駛赴金陵是以本縣黄大令昨晨電知前途鎭江各處地方官整備迎迓 
[道賀立國]  
　　昨爲美利堅立國之期各國領事及道憲劉康侯觀察以下俱往道賀故英廨公堂亦停訊一日云 
[政體未痊]  
　　英讞員宋莘樂通刺政體違和曾赴道轅請假現下尙未告痊故又續假三天 
 
 

Page 3

 
 
[讞員更易]  
　　上海英美租界會審分府現由上憲持調江寗南捕廳屠明府作倫接授聞明府擬於日内動身來滬並聞月内卽須接篆視事代理英廨讞員宋莘樂通刺已將物件陸續搬回公館房庫各書赶辦交卸甚形忙碌卽所呈新詞亦一槪不收云 
[西陶會]  
　　前晩九下半鐘西國寓滬圑練兵勇在英界黄浦路會集排齊隊伍迤邐過外大橋至蓬路元濟善堂後面操寅片刻因是處泥　復　穿虹浜靶子塲操演計有拖砲四五尊洋鎗隊馬隊步隊共四百數十名至十一下鐘仍排隊回至英界黄浦路各散 
[塌屋傷人]  
　　本城虹橋南堍張協源紙紥店與某紙店樓房相接昨晨因紙店堆貨致將樓房震動立時坍圮該店主楊某甫經臥起疾奔而出背背已　瓦礫撃傷幸無大碍卽倩地甲向某紙棧理論未識如何了結 
[學徒受傷]  
　　美界北河南路某印書坊學徒某甲年甫十三歲在坊内肄習印書頗爲勤儉昨晨工作之際偶一不愼致被機器捲住衣袖脫洒不及轉瞬間竟將左臂軋折頓時暈絶亟舁至同仁醫院求治據醫云雖無性命之虞然亦不免殘廢矣 
[糞夫轇轕]  
　　糞夫滋鬧一節屢登前報工部局所定新章各糞夫自知再難抗違已於前日清晨一律攺換鉛桶挑運至昨晨各糞夫重生枝節謂鉛桶實屬沉重挑甫半均各停止聚集於新虹橋紛紛滋閙經人報知管馬路西人愷捫到來喚小工挑運每擔給籌一根以便挑齊後照籌發錢豈知各糞夫出爲霸阻謂此乃吾等舊業爾輩不得違吾行規阻不許挑愷捫見人衆難以與較卽報知捕房黎捕頭立卽帶同通班中西探捕親自彈壓若輩始紛紛散去至今尙未議妥 
[與伶爲難]  
　　伶人王喜壽控夥友韓多粉徐增金高東明張英浦等攫取班中繡袍六件一事先後由包探將韓等拘解公堂業已訊判無如被控家屬以王積欠包洋自願將戲袍交伊等質錢今忽報捕訊押心甚不服故於昨日約同婦女多人至英廨前茶肆中與王喜壽爲難並囑令在押各人满期後不必出外等語嗣經同業從中理勸不知能否無事耳 
[英晩堂案]  
　　前有綢縀客翁吉甫汪斗垣等扭馮雪香於英公堂訴稱馮曾在杭州誑騙其合夥貿易童春元之寗綢二十餘疋旋卽逃遁今來滬上尋獲爲此扭求訊追前經宋通刺庭訊判將馮交差管押令翁等赶追童春元來案質訊究追兹童於前日具詞投案至晩由帮審委員鄭瀚生大令升堂研訊童供小的籍隸紹興向在杭州販運綢縀往他埠銷售藉沾微利今春身與夥友翁吉甫等運貨至湖州貿易在府城内某茶肆與素請之楊根伯會晤斯時傍有素未識面之馮雪香及蔣鑑三等假作殷勤略叙生意之道旋卽分别繼而身等事畢回杭復與馮蔣晤面詎馮與蔣狼狽爲奸視身等愚惴可欺花言巧語謂有徐宦者係廣東候補知縣刻欲抵省供職須購辦綢縀疋等約銀一千餘兩囑身同往徐宦公館當面定價身信以爲實及抵徐宦公館未晤處卽回寓嗣馮屢次糾身移居清和堂客棧繼而馮向身百般哄騙轉輾誑誘謂徐宦已允許先付定洋三百元同至源昌錢莊收取惟先要寗縀二十餘疋送至徐處估看定價身悮爲其誑將貨如數交馮一去不返身卽找尋其同黨蔣鑒三亦不知去向身旣知受騙急卽尋緝蹤跡杳然身係生理中人受此巨騙已被累不堪今幸夥友翁吉甫等貿易來滬尋獲王拐馮雪香扭控憲案乞嚴訊究馮供前次確曾向童定購寗綢等貨當因貨低未成旋卽退還後小的但知此項寗綢童有急需自至寳善當質洋若干其實小的並無誑騙情事實遭誣控乞求明鑒大令以供詞各執案難定讞旣稱事在杭州所爲自應移解杭州請該管地方官就近查明訊辦遂判將馮還押候飭承備齊文牘將馮移解仁和縣辦理令童等自行投案備質童等唯唯遵諭而去 
[英公堂瑣案]  
　　婦人鍾趙氏扭姑母趙氏至英公廨喊稱生女被趙氏百計圖賣防不勝防不得已扭請大老爺訊究值日差據情入禀旋奉内諭著將趙氏暫交官媒看管聽候訊核○韓阿松與徐得興二人在途吵閙適爲三百六十號華捕所見當卽拘入捕房捕頭詰問之下知徐得興向韓阿松索借不遂以致爭閙飭令轉送英公廨值日差據情入禀諭飭分别押候訊究○新閘巡防局委員函送婦人顧阿招及張阿全到廨稱伊等因失孩欵拐轇轕俱係住居租界故特送廨請究宋通剌接閱來函卽諭飭值日差將男女分别押候訊究○四百零八號華捕送迷失路途之小孩宋來寳到廨請爲安挿通刺飭令暫交值日差留養候該孩之家屬到廨認領○捕房先後送因病臥路之丁德明戚阿德陸松林到廨值日差禀明情節飭令一併送入滬北樓流公所醫治○沈大芝扭吳月仙到廨控稱此人在外揑造假信布散浮言與我聲名有碍故特請訊究吳則以爲並無前項情事實被誣指等語值日差據情入禀著分别押候訊核○湘鄉人曾宦携同眷屬僑居英租界仁慶里前日遣傭婦出外購物不知如何與左近造屋之泥水匠某甲口角旋將泥灰等物塗於曾宦門上宦怒其無禮向之理論竟被該匠毆辱略受微傷當卽函請英公廨差提究辦以儆兇頑宋通賴接函之下立卽飭差往提訊究矣 
[法界公堂瑣案]  
　　蘇玉興控王性元欠銀一案以張青元掯匿洋二百元其弟張信昌勒出王其祥收收清單據大令著一并押候復核昨禮拜四堂期鄭大令會同代繙譯巴君升座蘇玉興投案請追旋據王昌源合利等各靛青行七人呈遞公禀請將張青元交保並代張剖白匿洋之誣大令閱視之下謂衆人日本委業已研訊明確張青元屢次抗傳不到迨後押入捕房其弟信昌勒令王其祥出立收清筆據當堂質對並無虚妄爾等呈遞公禀是何主意衆供願保張青元出外理處大令謂爾等旣願具保須將案情了結方准保出况張旣經理勸不應有始無終不應掯匿銀洋勒出筆據實屬不合衆供洋已交還筆據亦非偪勒可訪可查身等只保張青元出外理處至蘇玉興所控銀兩不能干涉大令又謂此案懸宕日久王性元欠銀一千餘兩張青元力勸還銀一千兩王性元具限在案爾等如欲具保須將此案了結否則不准衆供但求交保出外理處如理處不明仍將張青元交案大令謂倘保出之後依舊玩延惟爾等是問命提張青元到案大令謂現在有人保爾出外爾能否理清張供願理大令著具限一禮拜内理楚數人以限期太近在堂爭辨大令著一并斥退張青元押候具限○沈川林控陳介舟賣妻轇轕一案經大令訊供著將陳介舟押候原告邀到中人復核昨日堂期原告沈川林偕中人顧子華投案顧供向爲教讀此事小的在塲目撃曾經勸陳莫將髮妻出賣又勸沈弗納此婦伊等不從另邀媒人成事先付洋四十元以後在某處茶館向索找洋廿元沈令出立收清筆據其時只付十元尙有十元不知曾否付過沈川林供小的貧苦本不欲買此婦現在旣經轇轕求請斷還陳介舟供妻子以帮傭爲名與沈姘識小的不願將緑頭巾戴上是以情願出賣沈蕭氏供家中貧苦度日不周託人荐至城中周姓家帮傭兩月後又至褚家橋葉姓帮過一月適沈川林家嫁女小婦人爲傭至本年正月陳將小婦人出賣又被賣去兒子一个曾向八仙橋局内禀過局員老爺斷出洋十四元陳介舟供兒子三人此係最幼先被蕭氏過繼他人因不能索還是以出賣小的只用洋五元其餘亦蕭氏取去沈蕭氏供因爲傭不能將兒子帶入所以過繼他人旋經局員斷洋十四元實被陳介舟取去大令衡情酌斷謂沈日爾雇用傭婦不應率爾姘識陳介舟擅將髮妻出賣各有不合著將沈葛氏發堂飭母族領回另行擇配沈川林陳介舟押候責懲以儆顧子華無干省釋○陳蓮生之妻朱氏領養媳出外帮傭爲其夫尋至法界孫家弄見妻與賣舊貨三和尙姘識欲將養媳押入花烟間内當將朱氏及養媳秀林一并拘入捕房昨日堂期包探將一干人解案請訊陳連生伸訴前情質之陳朱氏供實因貧苦來滬覓食已有八年丈夫不顧家室故將養媳帶出陳蓮生供向藉駕舟爲業暇時養蠶繅絲得洋十九元臨行時均交朱氏陳朱氏供此項銀洋因丈夫先向别家借當卽將此欵贖還陳又呈失單一紙稱家中尙被竊出田單衣服等物大令謂朱氏日爾家内現可度日何必出外傭工况年近花甲尙欲與人姘識實屬不顧廉恥遂飭探帶至孫家弄租住之小屋内將所有物件一併取出並將陳朱氏與秀林一併交陳連生領回管束○小東門益和 
 
 

Page 4

 
 
大成祥等甘七家同業控泰興祥店主張忠鄉欠銀一千餘兩倒閉潛逃一案經大令飭探眼同檢點存貨照數公攤昨日堂期各同業投案禀訴業已講明照四折半歸償來案禀復大令問莊欵及存欵如何衆供莊欵另有保人清理與我等無涉大令着潤康等各莊及瞿姓魚行一併投案禀復以便銷案○榮華棧接客夥俞長發竊取老椿記棧客衣箱一只以黏貼封皮禮部會試字樣當時報捕查緝嗣經法包探購約眼線周零亭王燕新將俞緝獲解經鄭大令訊供著拘提窩贓之王春解到案復訊昨日堂期包探禀稱奉諭拘拿詎王已聞風逃逸兹將其弟王坤桃解案請訊旋據眼線周王二人投案同供當日俞將箱子掮至王處由王接入迨後藏於床下卽是此人小的等親見質之王坤桃供並無箱子小的向爲飯司不在家内亦不知其事大令謂爾將箱子接入安放床下何能諉爲不知命提俞長發到案研訊依然矢口不承大令謂爾上堂供認向索洋三十元何以今又翻供長發供稱伊等欲與舅父爭奪扛捧生意有心誣害當日將小的攅毆定欲供認以遂其意大令以前堂供認明白不得任其翻供著與王坤桃分别禁押候再研鞫周王斥退候傳案備質○長江輪船竊賊賈瑞生爲法包探拘獲解經鄭大令研訊吊贓昨日堂期包探將吊到各贓並賈瑞生一併解案請訊禀賈有姘婦名蔣姨妹住英界六馬路票子均在伊家搜出賈供自本年二月三十日到滬後時常來往行蹤無定包探又禀尙有福義輪船及松江府師爺報失銀洋元寳各件請向研詰此種竊賊羽黨甚多往來不絶大令著將賈還押飭探帶至六馬路搜查贓物禀復核奪 
[美捕房二則]  
　　騙子名阿弟者未知其姓向以撞騙爲生頗可餬口今則賃屋於美界源芳路開設長興麫館於本月初八日開市卽往英界打狗橋附近之順隆米店冐名三萬隆牌號騙得乾麫計價洋九元該店夥不以爲疑遣出店某甲送至長興館欲帶回所值阿弟佯爲今日生意甚忙可俟明日來取甲如言而返及至昨晨往收麫價阿弟謂爾送乾麫與誰欲向吾收錢甲謂送與三萬隆阿弟乃大言謂吾店長興館爾何冐疎甲固目不識丁者然謂物交爾手决無錯認互相辨論甲不得已回告店夥奔訴捕房捕頭飭包探竇如海將阿弟拘入捕房訊問之餘捕頭謂爾素來撞騙爲生尙欲强詞奪理命押候解請英讞員究辦○有名陸金寳者前晩八點鐘時肩荷洋傘四十二頂在美界北四川路某押店求質經包探倪順泉巡邏至此上前盤詰陸一味支吾因卽一併拿送捕房捕頭詰其洋傘由何而來陸供友人施錦山囑吾代質施見有坐船停泊在英界觀音閣碼頭可傳案爲証捕頭命暫行看管至昨晨飭傳施錦山到案詢問原由施供陸本素來相識傘本在吾處竊來並非囑其質押正欲追究今蒙提案求領原物捕頭謂其中恐有别情命將陸押候解送英公廨訊核令施自投公廨質訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[救]  
　　外　口正　街　　　聞主諸　　氏前　下午以　故　婦口角始本舌　　能氏　　其害　取炳　　　之孟　　發　中人始始吞　急卽舁送至同仁醫院求治經醫生騐得毒尙未深如法施救將關膏盡行吐出始慶更生　亦險矣　 
[酒釀]  
　　浦東火油池左近某酒肆前日有鄉人甲乙兩名到店沽飲乙謂甲日君量能飲若干甲荆可飲十碗燒酒乙日可謂吃　甲　然允之及飲至五碗甲卽倒地昏暈不省人事設法施救已屬不及旋卽醉死家屬　知到搊不肯棺殮咸詰性命死於乙手爭關不休　　可免報官否 
[賢令却情]  
　　鹽勇傷人一則其詳已　前報大令判將朱有才交差候張等傷痊再核昨晨鹽捕左營統領吳福海叅戎　輿至縣拜　黄大令執法如山知其來意必是求情因飭家丁擋駕不與會晤　 
[縣案紀聞]  
　　南匯縣巨惡張連懸前因爭奪漲灘在縣呈控由該處民人楊俊奎作保在代書處保寫呈詞因張連魁惡跡照彰富憲　拿逃遁當經前南匯縣汪邑侯訪提保戮人楊俊奎究辦楊聞風逃逸遂將其父提縣供出兒子逃在嘉定邑侯將楊父收押一面移文嘉定　　楊俊奎前日繼嘉定縣派差將楊押解來滬由本縣派差轉解南邑投收該差押犯起岸行經南邑北門人業中　楊脫逃一時無從尋緝無素　申禀知内署黄大令諭飭帶案訊究○韓張氏卽周飛卿昨晨投上海縣喊控值日差詢問情由訴稱向在東桃盤街妓院爲娼狹客韓草　　　去年七月嫁韓翠峯爲妻娶至本城大南門木宅不料韓有髮妻進門後所有積蓄皆被騙去一空甚至時遭凌虐　日又被韓夫婦商同　打　以過活是以奔告　控該差據情入禀奉諭補詞候核　 
[巡局彚紀]  
　　前有修船小工胡鳳林因見同邦小工陸來四接一生意可得洋五十元胡藉詞拆梢糾人行兇陸來四受傷之下扭案　控當經黄大令提訊之下胡鳳林笞責五百板枷號示衆在案現届枷期已满由地保投縣禀明昨經帮審委員　芝蓀明府升坐花廳飭藩帶　疏枷覓店鋪的實人保去○任世勤隆蓮芳曹順高方單抵押糾葛一案前經夏明府訊問帳情頗雜數目不符飭令地保孫秋堂帶去自行將帳算明禀復核奪已詳前報昨經夏明府復訊地保孫秋堂供奉諭督同理算議妥曹順高出洋十元陳蓮芳出洋廿八元任世勤要陸洋四十元是以勸理不明曹順高供方單係小的之弟抵與陸蓮芳之姪陸小亭洋十元現在願備洋十元向陸取贖方單　轉抵任處小的不問惟陸付洋仟蘭田之說是有所聞陸芳蓮供小的前曾付過任蘭田洋廿八元許還方單亟事不意任世勤反悔前議再要　洋四十元小的吃虧不起任世勒　原議陸許過洋五十元取贖方單現曹順高有洋十元尙有陸芳蓮四十元未付監生之兄任蘭田並未收洋廿八元之事陸居心圖賴誣稱掯勒方單明府問孫保付過廿八元之說究竟如何孫保稱以前之事實未知悉明府以供詞仍舊各執難以斷　　孫保將一干人帶去補傳任蘭田到案復訊○本縣前據閔行汛弁移送在沈桂卿烟間滋事行兇之尤阿狗到縣請辦已紀前報昨經夏明府提訊諭日汛弁來函稱　瞻敢在路行兇打傷沈桂卿及該汛弁到來彈壓亦被爾毆傷不法已極尤供小的奉賢縣人耕田度日不敢行兇走迎沈桂卿烟間見楊阿二藩阿妹兩人在内打架小的好意相勸悮被拘拿明府大怒喝笞責三百板收押所中候提原告沈桂卿到案再訊○報紀流氓肇事一則蔣桂榮在保甲　局供出同黨薄大昌刻已避匿九圖義隆茶館内夏明府卽飭廿二鋪地甲帶同榮桂前往西門外九圖義隆茶館拘獲解局夏明府亦卽提訊　在廿二鋪爲薙髮匠賈宅庖人阿桂被衆人毆打小的雖在旁飲酒並未帮毆明府日旣不帮毆犯事何至避　杝方喝笞三百板枷號一月發　二鋪穿心河橋犯事地方示衆其餘在逃流氓仍限廿二鋪地甲三日内獲案究辦 
 
 
 

Page 10

 
 
   
 
