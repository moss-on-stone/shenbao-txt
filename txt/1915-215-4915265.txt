# 1915 - 215 - 4915265

 

Page 1

 
 
   
 
 

Page 2

 
 
時評 
[一定不易之公例（默）]  
　　世界上無不有一定不易之公例治科學有科學上之公例焉違之則差謬矣營商業有商業上之公例焉違之則阻礙矣社會上之事事物物亦無不各緣此公例以行違之則不適於生存矣大则言國則稱爲立憲國者有立憲國通行之公例稱爲共和國者有共和國通行之公例立憲國之公例奈何重法律也共和國之公例奈何重民意也有侵犯此法律者即爲侵犯立憲之公例有違反此民意者即爲違反共和之公例各國他有所變更而獨此種法律與民意之原素不敢輕易變更者即所以保存此公例也故此公例在文明國有前進而無逆退尤爲公例中之公例中央近有司法獨立制度爲一定不易之例之宣言其果有保存公例之意歟吾推廣此公例之義而言之如此 
[命令]  
　　八月九日大總統策令馬龍潭給予二等嘉禾章譚國楫給予三等嘉禾章此令 
　　又令黃恭輔給予四等嘉禾章此令 
　　又令陶思澄着即來京覲見湖南巡按使韓國鈞未到任以前著嚴家熾暫行兼護此令 
　　又令陸軍部呈准鑲黃旗蒙古都統載功咨擬以定保補驍騎校請予准補等語應照准此令 
　　八月九日大總統申令據江蘇巡按使齊耀琳先後電稱上月二十七八日颶風爲災所有濱江沿海一帶受災情狀以上海常熟太倉寳山崇明江隂南通海南如臯贛榆等縣爲重崑山南滙奉賢金山川沙靖江鹽城東海等縣次之廬舍船隻禾稼人口均受損害江隂贛榆兩處河堤圍岸被冲太倉松江海塘亦間有坍倒者業已冒險施工趕緊搶護幸免潰决除距離較遠曁海外各島尚在查勘未經報告外所有受災之區擬請撥欵放賑並備塘岸搶險之用等語該省上年江南歉收江北風雹蝗蝻迭爲災害元氣至今未復此次颶風暴雨逹旦通宵天降凶災實所罕覯哀我黎庶何以爲生著財政部速撥銀十萬元並由本大總統捐銀一萬元尅日滙寗交該巡按使分報各縣遴委妥員趕放急賑所有堤岸海寗險工卽責成地方官及在工員役於已被冲者設法堵築未被冲者實力守護以免再滋危險並將各海島受災區域切實調查具報總期惠能普及欵不虛糜毋負國家憫恤民生之至意交内務財政兩部查照此令 
[專電]  
　　北京電司法當局因前融縣知事案未經上告遽由巡按呈請懲辦處以死刑紊亂審判制度昨呈大總統請發明令維持聞已批准 
　　北京電江庸前呈請培司法元氣袁總統批雖嘉然當道有不滿之者 
　　北京電交通部主管各路局長現擬皆呈由總統任命部中不自主裁聞不日即將發表 
　　北京電教育部現擬劃分十八省爲八大學區惟於東三省特設機關專司學務總統頗然其議 
　　北京電法制銓叙兩局長今午因修正文官考試任用懲戒保障各法開參議會 
　　北京電湘巡按按韓國鈞電請辭職就醫中央未准已由堂電復屈巡按又傳有調任消息 
[譯電]  
　　雲南府電海防至雲南府之鐵路爲大雨衝毁須數月始能修竣需費三百萬元（九日） 
[特約路透電]  
　　北京電日使署通告路透電社謂青島日本戌軍司令曾出示如下（一）嗣後凡准出入軍政區域者須携有本國當道所發之國籍憑證開明職業經日本領事或其他相當官員驗明簽字或上述之日員填發之憑證（二）德奥人民居於軍政區域内者應於出示後五日之内領得國籍及職業之憑證另附則二條（甲）上開規則不施於華人（乙）上開規則自出示日發生效力 
（十日） 
　　貴陽電遵義西人來函謂該處向婺川購得罌粟種子擬於科間栽種婺川所種罌粟業已收穫貴陽當道出示禁止栽種罌粟違者處死（十日） 
[戰電]  
　　其一（英人略透電） 
　　蘇菲亞電六月五日布國曾致牒於協約國請協約國切實擔保布國企圖之實現本月三日協約國已答覆之報章謂協約國恐土布協約成功故於世人不料其答覆之際遽行答覆蓋欲先佔勝著也或謂協約國之所以遲遲不早答履者蓋有所待必至能以美滿條件布告布國之時而始答履今協約國一面答覆布國一面在雅典里虛担出辦法其意更可顯見云云其實履文内容尚未披露報界言論不過純粹推測之言耳（九日） 
　　倫敦電輿論謂協約國與布國之談判今已至最後解决之一幕英國駐俄著名訪員狄龍博士電告日日電報新聞謂接俄國大臣來函據稱平民與政府隔閡之障碍今因華沙之陷落而永遠消滅再國人之知覺遲鈍者今亦因華沙之失守而悟非大敗敵軍無以救俄國之缺陷又某大臣曰今日引人注意之問題乃加入戰團者將爲何國乎若布國相助則君士坦丁於一月之内即可陷落但布國按兵不動非得馬其頓則不肯出師而塞國無論有何等報酬堅不允割讓馬其頓云云 
（九日） 
　　倫敦電費蘭巨元帥公報謂八月一日以後伊泊爾陣地雙方砲隊頗爲活動英軍佔優勢今日英軍在右法軍在左發砲轟擊頗有效果旋英軍進攻奪回胡巨一帶敵軍新近奪去之各戰壕英軍在胡巨西北兩方面續得進步延長陣前壕線並於交戰時俘敵兵一千二百人蘭巨瑪克德人火車爲英砲擊中出軌車輛被焚英軍俘德軍官三人兵一百二十四人且奪機關槍兩架（九日） 
　　巴黎電今日下午公報謂亞貢昨有德軍猛攻曉間德皇太子之軍攻入法軍防禦工程處但爲法軍回攻逐走入夜德軍進攻菲勒摩爾特在一戰壕得有立足地卽爲法軍奪回僅餘三十碼仍在敵手伏斯巨敵軍猛攻數次蘭巨柯夫及歇拉資瑪末勒二處尤爲劇烈德軍完全敗退受創甚重僅法兵一隊前之鐵條障礙物懸有死屍百數具 
（八日）此電被擱遲到 
　　巴黎電今日下午公報謂沙歇及勒維爾境均有激烈之戰事德軍之進攻者完全敗走亞貢仍有手擲炸彈戰事利於法軍伏斯巨德軍復在蘭巨柯夫進攻完全失敗法 
 
 
 

Page 3

 
 
軍砲火曾加重創於敵（九日） 
　　巴黎電法軍戰於喀麥隆東南二部者大獲勝利不日可以恢復一九一一年割讓德國之全境德軍已棄加地法軍仍在從事包圍 
（九日） 
　　亞姆斯特丹電土耳其公報謂土耳其戰艦巴逹洛薩號爲一敵潛艇擊沉艦中將士泰半遇救公報中又謂此艦之失殊屬可惜（九日） 
　　倫敦電英船拉維爾號瑞典船瑪爾姆號（三六七六噸）又漁船洋后號（一八五噸）均被德潛艇擊沉船中之人均遇救（九日） 
　　彼得格勒電公報稱八日德艦隊内有戰艦九艘巡艦十二艘驅逐艦多艘進攻攻里加灣卒被擊退俄水上飛機擲炸彈以擊之頗爲勝利德巡艦一驅逐艦二爲俄水雷轟毁（九日） 
　　彼得格勒電物國前國會議長格治柯夫氏即俄人視爲俄國之喬治者（喬治爲英國軍械部大臣）星期六日與諸委員集議組織俄國軍事上之實業莫斯柯豪富萊巴全斯基氏謂俄國如爲勢所迫雖退至烏拉爾山亦屬無妨俄國必續戰至人盡而後已（九日） 
　　倫敦電英國國庫劵今已修正以四釐半折扣爲根據（九日） 
　　其二（德人德文報專電） 
　　柏林電（由倫敦轉）八月八日大本營公報云法軍炸彈隊攻擊德軍於星期五日所獲亞貢西部之戰壕一道受挫而退伏斯巨孟斯特北面星期六日下午復開戰惟至夜間殊形沉寂拉里夫河之德軍現進抵洛姆沙·哇斯特洛夫·維虛柯夫大路數地點俄軍抵禦甚猛德軍已抵維虛柯夫南之布格河且占據布格河口之塞洛克德軍於洛伏喬治夫斯克附近攻陷塞格里士砲台德軍已在華沙附近渡抵維斯土拉河東岸俄軍爲麥剛森上將之軍所迫現正向東退走麥剛森上將所統大軍之左翼在維斯土拉河與布格河間逐俄軍北退其右翼則仍戰於維泊里士河方面（八日） 
　　柏林電各中立國之報章對於華沙之陷落意見不一而尤可注意者爲瑞士勞桑之其塞特報該報素主排德今忽變其論調謂華沙之陷落絶關重要蓋俄軍之乏進攻力今可以此爲明證也國所失約三百萬人皆屬在役兵所餘者皆老弱之預備兵此輩僅烏合之衆耳若練新軍則手續甚繁須兩年後始能臨陣云彼得格勒郵報謂俄國國會關議時先由各大臣演說繼由議員討論一切社會黨及急進黨之領袖曾痛詆政府庸碌腐敗行奸誤國社會黨領袖某氏宣稱政府若不急求改革則俄羅斯勢將土崩瓦解云據波蘭前敵發來消息謂俄人所稱波蘭收成完全被毁儼如沙漠一節其言大爲失實今有一事足徵俄兵之退走乃出於不得已蓋各村農民曾違令將所種小麥等物完全收穫僅被焚之村須需德兵之助耳維也納烏克蘭尼（俄之一州）救難會發刋宣言書訴述烏克蘭尼州俄國當道暴虐情形且謂魯白·格洛特洛·伏爾希尼亞各州亦全遭蹂躪居民不死者則爲驅入内地衣食不備凡文明之國均當抗議此種暴行云瑞典京城消息謂瑞典海軍總監狄拉森海軍大將呈報海軍大臣謂瑞典海濱形勢一如東愛德里亞海他日如有戰事勢必與奥國海軍今在該處所進行者相同奥國海軍所得之成績頗可欽佩應請派海軍軍官一員前往觀戰海軍大臣已准如所請且商諸奥政府其觀戰期以三個月爲限（九日） 
　　柏林電柏林日報特别訪員報稱有萊姆堡之居民一人由華沙逃出據謂城中防範雖甚縝密而仍有多人潛發傳單懇請居民反抗陸軍當道以施報復中立國代表留者僅美與瑙威耳里哇波爾特親王入華沙時大受歡迎中立國橋民亦雜於人羣之中且有美國戰地訪員數人波蘭人民視入城之德軍爲解其倒懸者故皆於門前懸旗誌慶各街道有男婦老幼熙攘往來俄員曾命豫先遷移若輩皆不遵從農民之被俄人驅入華沙者今正紛紛歸覔田廬伊凡哥洛及魯白林亦同此景象二處堆積麵粉及其他材料甚夥悉爲德軍所有前軍司令臨城時城中派代表正式出迓德將告以民衆如能恪遵軍令警章則自當施以惠政云俄國陸軍參謀部中之某員曾謂白萊斯特里土夫斯克之防務不足抵禦華爾斯區將軍所統大謂之攻擊俄軍雖將軍需運走且焚燬各村然德奥軍已將修整鐵路運兵前進之問題立時解决前發之軍隊有大羣牛羊尾隨於後兵士日進三餐皆經烹調維斯土拉河與布格河間之兵士數十萬人飲食與居家無異軍中部署井井有條各村居民皆爲警異雅典電稱加里波里半島英法軍官牴牾日甚法人斥英人懦弱致釀重大之損失目下兩營軍官禁止接談塞柯洛羅馬洛報載稱英國曾購意船五艘滿裝碎石沉於加里波里海濱以便建橋運重砲隊登岸隂西斯其報接確實消息英人自稱君士坦丁加拉太與斯丹布爾間之大橋已爲英潛艇炸毁一節實屬子虛貝爾格勒總車站已成灰燼奥國飛行家最後攻該地時曾轟擊船廠及兵房維也納消息謂波蘭國會俱樂部已開特别會議籌商該黨對於波蘭陷落之態度雅典各報載稱希王决意親自召集國會且發演說切言希臘宜於戰爭時期維持完全之中立僅此可爲國家幸福之保障云（八日） 
[東方通信社電（日本人組織）]  
　　北京電鹽政顧問丁恩氏前曾說明改良鹽務如照丁恩氏之意見實行則二十五萬鎊足以敷用故五國銀行團允將餘欵七十五萬鎊隨時交付中國政府已經通告中國政府矣惟銀團之意必須中國政府予以照丁恩氏意見實行改良之保證方言交欵而財政總長則不欲予以此項保證是以改良鹽務餘欵尚在五國銀行團之手未經交付云（十日） 
　　東京電改造内閣之親任式業於本日在宫中舉行（十日） 
　　東京電陸海兩軍人員有大更動業於今日發表其主要者陸軍爲内山（侍從武官長）一戶（軍事參議官）大迫（軍事参議官）三中將升授大將海軍則八代中將待命佐世保鎭守府司令長官藤井較一中將升任第一艦隊司令長官軍令部參謀佐藤鐵太郎少將升任軍令部次長軍令部次長山下源太郎中將升任佐世保鎭守府司令長官等（十日） 
[公電]  
　　浙江巡按使公署電各報館鑒八月六日路透電載字林西報之寗波訪員稱中國人士告以數日内德人可抵倫敦駐滬德總領事尼平德華銀行總理費根於八月一日赴普陀島聞尼平曾往謁浙巡按使此島即由浙使售於德國寗波人民皆有戰心似爲德人所聳動等語聞之至深駭異此事毫無影響全屬子虛探恐輾轉傳諭易滋疑惑除逕電字林西報迅速更正外並請貴報登載聲明免　觀聽浙江巡按使公署灰 
要聞一 
[德奥軍官脫逃之智謀]  
　　字林報云俘虜兩名拘禁於英國威克斐附近廣厦公園者乘隙脫逃今已行抵丹來京城一爲奥軍官維納氏一爲德軍官克拉泊洛士氏瑙威某報曾紀維納自述脫逃情形其言曰歐戰發生時余在美國旋由美回奥詎至中途爲英兵艦所搜獲當被拘往扣克華爾後見拘於威克斐與德軍官克拉泊洛士同處一室余二人日夜籌畫脫逃之計先擬掘一地道通至公園之外嗣因其太費時日終非善策故置之另想良謀余等囑俘虜營中成衣匠各製獵衣一襲旣成披衣自視恍若英人余等又設法籌得英金三十鎊瞷檢查員出外時余等藉有事求見爲名入檢查室復由檢查室而入衛兵室余操英領極嫻熟故衛兵聆余言察余服以余等爲英國軍官絶不懷疑余等出衛兵室後即踰圍牆而出赴距離最近之利資鎭購頭等車票擬往孟却斯德鎭旋改變方針附三等車至利物浦英人以余等必在孟却斯德大加搜索余等乘此時機由利物浦抵倫敦不敢寄居旅館恐被查獲乃在夜餐館咖啡室跳舞室盤桓度夜如是者歷一星期是時各報喧傳余等脫逃之消息余等讀之爲之匿笑不已報章載余年貌舉動謂余操英語略帶美音要知余等逃去之後僅操法領且自稱法人屢次取護照乘貨船出境終未能如願以償最後無可設法乃潛入丹麥商船湯姆斯克號匿於貨艙中飲食全無經四晝夜之久始抵瑞典京城囹圄苦狀已備嘗之矣余之同伴今已回德余俟私事辨完之後即將赴奥云 
[美人之戰事經驗談]  
　　大陸報七月十二日紐約消息云美人凱里者紐約律師之子也年二十二肄業於要眞尼亞邦陸軍專校年少氣盛之戰爲樂去歳在連送牛隻船中謀一位置遂至法國波杜嗣入客兵軍營中効力近寄書家屬叙其戰事之經驗沙歇附近拉太基特一役凱里曾列戰線大砲飛過其頭相去僅數雨額重傷同隊諸人泰半擊斃其五月二十九日家書曰五月九十兩日交戰之後吾人退至陣線後十英里隊伍零落重行編制司令來閱吾隊分給奬牌五面當接戰之際吾見前敵兵士常被砲彈擊至空中砲之威力有如是者吾人夜築戰壕晚六時起最五時止由陣後行九英里始至陣前迨工畢復行九英里回陣後休養吾隊原有二百五十人自九日一戰之後人數頓減同隊意人已回國從戎今吾隊僅餘五十五人而已吾人頗康健軍食亦豐足同隊諸人皆一致祝戰事早了吾敢謂美國一般激烈之流主張戰事者乃不知戰事爲何物者也戰事糜爛一切其慘不可形容威爾遜總統腦筋冷靜不爲莠言所動吾謹對之脫帽致敬云云 
[黎嘠之戰爭談]  
　　華德日報曰今者俄國敗退之軍正在維斯土拉河右岸華沙周圍爲德軍擊介乎拉里夫河與布格河之間環攻俄軍退路之戰事亦方興未艾而德軍統率處又能遣派大軍分途進攻維爾納與黎嘎兩地職是之故無論友邦敵人莫不駭然而間曰如此重兵何由乎而來也哉或謂暫且僅有大隊馬兵爲開路之先鋒然由歷來之戰事觀之可知必有步砲大隊接踵而至以守馬隊衝鋒所得者矣德軍之進攻維爾納者志在對於維斯土拉河流域之俄軍以捕虜與殱滅敵人爲主而進攻黎嘎之德軍其目的若在進略聖彼得堡與莫斯科則爲全然獨立之問題此不可不先解民者本報嘗言大凡期在得勝之攻擊必須有强大之步兵與砲兵方能濟事若惟有馬步單獨進行而無步砲縱隊尾隨其後則必虛張聲勢假示攻擊而據昨日路透電稱德軍司令官已眞用兵進攻黎嘎絶無可疑由是觀之興登堡元帥必自覺俄軍第一道防禦線雖尚在敵人掌握中亦足有力破其第二道防禦線蓋其不欲予敵以暇收拾餘燼背城一戰而欲其事速　迫令俄國求和也 
　　波羅的海之歷史家大學講師石曼氏現爲德皇維廉第二此行之隨員近日石氏嘗聲言當初瑞典國王查理十二世與後來之拿破崙第一不攻聖彼得堡而赴莫斯科乃失策之尤也俄國報界聞其言以其舉證俄國精華富庶之地有害於俄羣起責駡稱之曰波羅的海省之國事罪犯其實縱令石氏不言亦不能謂德軍盲然不知所擇也 
六日倫敦路透電雖晤焉不詳有偏袒俄人之意然參觀其報告可得其地戰况之現象共地德軍於劇戰兩日之後在包斯克小市之下游渡過Ａa河直逹埃考十字路點以北三十啟羅密逹處越寛有二三十密逹與Ａa同名之深水間河並莫斯科至文島之鐵路之堤嗣經潮濕不堪之山林以迄於下於十一啓羅密逹北流入埃考之米斯此處地勢一起一落猶如波浪甚形險惡由此至杜納一段計長二十一啟羅密逹有善於防守之陣地其最高點在巴爾斗恩山上巴爾斗恩在黎嘎東南相距三十三啓密逹有一小温泉在焉此爲進攻黎嘎天然之行軍大道此於米陶與黎嘎之間有一鄉村大路環繞提勒爾大湖灘而由米陶至黎嘎直接之大道則須行經該湖灘且此與由土苦姆至黎嘎之大路皆在俄艦及杜納河口要塞砲火之下若由此進多有不便但經過巴爾斗恩亦有至杜納河之大路由是渡越黎嘠附近八百密逹寛之深水則甚便利也俄人在米斯之北縱利用地勢建設雄壯之溝壘使德軍所派出之馬兵不能進佔但德國步兵可由埃考向東北進攻其側雖言在紐古特與陶加爾山林中林戰非易而俄軍陣地終難阻遏假使德人一旦得此山崗則其餘至杜納河之九啟羅密逹已不難行且可在其地設立重砲直擊杜納流域及該河北岸之高崗舊日俄國第二十軍爲防过此地故大操之數不可勝計苟專練防此之俄軍去冬不在馬蘇倫湖喪失殆盡今日尚可謂爲德軍之勁敵叵耐去冬一役幾盡爲德軍殲滅矣 
觀倫敦路透電所言一似德軍業已實行此側面之攻擊者不然路透電必不能有當俄人預備退出黎嘠時滿街俄藉德人懽聲雷動並德軍側面之舉動拖延甚長等語俄人如果抛棄黎嘠必行已審如德軍之勢茂盛縱令防禦亦勞而無功然其若以此爲環攻之縱隊則屬大誤蓋德軍此舉苟非爲保進攻維爾納之德軍免有北來之襲擊即志在前進略取巴考夫與聖彼得堡也至於路透電謂德軍用波羅的海之德人爲嚮導等語則未免汚辱吾軍所用參謀部之詳圖太甚耳 
　　總之波蘭戰地之戰事一旦完結東海之地勢即首關重要蓋由此進攻聖彼得堡與莫斯科旣爲最近之路並且亦爲媾和最近而直接之路故將來無論如何終屬必爭此不可不知者也 
雜評一 
[眞正之政策其着手歟（無名）]  
　　内亂已息外患方平政府眞正之政策其於此時着手歟財政廳之歸部直轄也全國之分八大學區也路長之由總統任命也其即着手之事歟 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法起草之籌備譚]  
　　聞憲法起草委員會辦理記錄事務林君長民通告各委員定於本月二十日爲該會成立之期並聞將來該會在會期中所草之憲法任何部分報紙均不得登載須俟國民會議决定後始可將全文披露所有該會開會前之籌備手續均由林君長民完全辦妥惟該會與政府尚有接洽事宜亦由林君與徐相國面議所有此等接合事宜均須於該會成立期前二星期内完全了結該會成立後政府與該會不復有何等接洽事宜又梁啟超氏已由津回京明日下午該會尚須開籌備會一次梁氏亦可出席於明日之集會汪榮寳氏刻下已由歐洲啟程抵京之期約在本月月底所有關於分擔起草憲法一事由在京衆委員决定須俟汪委員到京後再行分配起草事宜 
[考驗京兆小學教員之著手]  
　　日前敎育部曾奉交片諭令考驗京兆各屬小學教員並詳擬甄别規程各節兹聞該部已遵諭規畫一切並擬會同京兆尹著手組織甄别委員會其甄别章程亦繕摺呈覽已於八月四日奉批准如所擬辦理矣原呈云竊本年七月二十二日承准政事堂交片内開本日國務卿面奉大總統諭前因師範爲敎育之母明令擴充師範學額以爲設學之基礎願念學務現象不進則退爲今之計宜推廣小學整頓中學預備專門俟完全師範畢業時逐漸抽換蓋欲成功於十年之後必著手於十年以前應在京師設模範小學一區以便各省參觀之人引爲江式此項模範小學予特捐建築開辦費已交直隸巡按使傳知天津模範小學校長劉寳慈來京赴部帶領入謁尅期籌辦各屬小學教員有國民教育之責近聞京兆各屬小學教員文義不通者甚多著該部先從京兆各屬調齊各小學教員分門考驗其誤入子弟者立即辭退另擇良好教員并會商財政部查明京兆原有地方稅之屬於教育經費者查明若干呈復核奪總之地方籌欵必須地方自治敎育實業尤爲自治之要端財政困難時局日棘現惟有縮小範圍先從京兆爲之模範事在必行除另發明令外將此傳諭知之等因此交等因奉此仰見大總統銳意興學首樹風聲之盛意欽頌莫名凡屬師資之養成經費之籌集自應悉心規畫擇要進行而於考察教員尤爲自今切要之圖斷不可聽其謬種流傳致生弊害查京兆區域内敎育機關向分二系京師小學由本部直轄之京師學務局管理各縣小學由京兆尹所屬之各縣管理現在考察京兆各屬小學教員擬由本部會同京兆尹並督同學務局組織甄别教員委員會分門考驗嚴定去留其在較遠各縣分即派員分赴各地會同地方官舉行試骙徵調旣易考核亦周約計本暑假期内便可一律考竣於下學期開始時凡不稱職之教員當能悉從淘汰且爲此時教員缺乏起見各地方當酌設教員講習所以資造京其考驗不及格者亦可入所肄習勉圖後效謹擬具甄别京兆各屬小學教員規程繕摺呈覽如蒙允准即由部分别遵照辦理云云 
　　附甄别京兆各屬小學教員規程第一條甄别試驗由敎育部組織甄别京兆各屬小學教員委員會辦理第二條甄别教員以現充公私立小學校教員爲限第三條京師學務局直轄之小學校教員甄别由甄别委員會督同學務局辦理第四條京兆各屬距京較遠者由教育部派員分赴各屬會同地方官試驗將答案交甄别委員會評定第五條甄别試驗之科目分列如左（一）敎育（二）國文（三）算術（四）理科（五）本國歷史地理凡專科教員除試驗敎育　文外得就其所擔任之一科或數科試驗之一第六條評定試驗成績以在六十分以上者爲及格第七條凡未受甄别試驗者應取銷其教員資格但先陳明有事故願補受甄别試驗者不在此限第八條凡試驗不及格者各地方得設教員講習所聽其肄習一科或數科六個月後得再受試驗一次第九條凡試驗及格者由教育部給予合格證書檢定時得受無試驗檢定第十條關於甄别之施行細則由甄别委員會擬訂陳請敎育總長核定第十一條本規程呈大總統批准後施行 
[籌擬中之學務規程與徵兵草案]  
　　學案分别修正進行教育部擬訂地方學事通則及勸學所與學務委員會規程各草案呈請公布各節兹悉地方學事通則經總統發交政事堂派員大加修正令照正案通行各省辦理其勸學所規程第七條本有列入縣署預算一節總統謂其是否與各省現行縣經費支出辦法相合應交財政部會同該部議定再行呈候核奪至勸學所職員資格關係學務進行亦批飭另行妥擬再行呈核 
　　徵兵不取强迫主義某軍官日前曾上徵兵條陳於分期計畫及劃區辦法極爲詳盡近聞此次條陳頗經政府採用近已擬定計畫草案送交各機關簽註内容已定直隸河南山東三省爲第一區首先實行次定陜西山西甘肅吉林黑龍江五省第二區江蘇浙江江西安徽湖南湖北四川廣東廣西福建等省爲第三區雲南貴州新疆及熱河察哈綏遠川邊青海等特别行政區域爲第四區依次實行辦法甚詳其中主要之點應徵者仍聽人民自願並不採用强迫主義則以約法上雖有兵役之義務之條今日尚不能實行云 
[交通總長易人問題]  
　　日來京中盛傳交通總長向總統提出辭職書總統不允令國務卿温諭梁總長囑其不必引咎又傳梁氏續行堅辭恐將照准然聞政府一方面並不承認梁氏有因辭職而蒙慰留之事對於外人方面亦加意辨正並謂馮元鼎將任命爲交通次長亦非事實之眞此等情事原屬刻刻變換月餘以前汪大燮却有被擬爲交通總長之說據汪對人言亦認有此事但已云成過去今日外間種種傳說自是承上文而言惟汪氏對於此席之冷淡則今猶如昔耳其餘外間所擬議之人若沈雲沛若盛某等均屬去題太遠尚有前津浦南段督辦現在辭職中之湖北巡按使叚書雲亦頗有意於此此則外間知者絶少矣總之交通一部在今日實是難局况値九十月還債恐慌之交政府於易人問題看得格外鄭重對於外間所擬議者未必遽與以如響斯應之樂也 
[財部長近政策之抽象觀]  
　　關稅調查之續派一裁釐加稅問題關係吾國工商業之發展至重且鉅政府早有改革之計畫嗣以外交團意見未能一致又以歐戰發生事遂中止現財政周總長以此項計畫期在必行前次提交外交團之改革書以籌備不周理由未充致不能得友邦之援助今次重行提議非詳細調查洞悉關稅之情形不可曾於春間派王得庚等先後各關調查所得報告尚稱詳盡惟粤海及潯州兩關調查所得猶有未盡事宜昨又續派劉次源往查矣聞經此整備一矣歐戰告終即向外交團重申前議矣 
　　監察内債之機關財政周總長履任之初即聲明以發行内國公債爲政綱之一實因財政竭蹶不能不恃内國公債以爲政費之補助而所有内國公債事宜尤不得不愼重將事故擬特設内國公債監察機關謀所以鞏固各種公債之信用已正式向總統提出草案俟批准後即當着手組織其内容如下（一）該機關定名爲内債審查委員會（二）該會會員教定爲委員長一人委員人（三）該會委員長以財政總長充之委員由參政院選出五人審計院推選五人充之（四）内國公債之收數用途並本利之償還該會得隨時派委員檢查其内容至關於公債信用上之事該會亦得隨時提議 
　　查徵寺産之誤傳日前報載財政部通電各省巡按財政廳速將歷朝免繳國課勅建之寺産查明諭令寺僧照市値繳價一節兹據財部聲明謂該部並無此項電報致發各省各省免課各寺産亦尚未聞有若何變動則各報所載此項消息諒係一時傳聞偶誤之所致矣 
[河海工程測繪養成所之籌設]  
　　本年各省迭告水災賑濟不暇國計民生交受其害時人已漸知水患之不絶實由水利之不修於是全國水利局總裁張謇氏亦具呈總統略謂鉅災疊見儲材宜亟請令各省籌設河海工程測檜養成所酌定辦法並擬將各省原有測繪傳習所更定名稱釐正學科以期實事求是當奉總統批云治水以測檜爲先乃不易之成法是項河海工程測繪養成所總就常有水患各省先行籌設至所謂原有測繪傳習所更定名稱學科之處並准照辦卽由該局分行遵照并交財政部查照云云 
[黃遵楷被陷誤捕之顚末]  
　　財政部顧問黃遵楷氏被捕一節早詳各報惟被捕原因極有趣味今者陷黃於誤捕之吳某已經法庭判罪爰詳記其顚末如左黃遵楷粤人爲前湘臬黃公度之弟饒有文名乃一敦品篤學之士前者熊希齡氏初長財部時卽重其學聘爲顧問擘畫一切深資贊助有南洋僑商吳某者與黃爲總角交經商海外積資甚鉅竊慕祖國官吏之榮萬里郵書力請黃氏爲其子某甲於政界中覓一席地以資學習升斗之祿非所計也黃氏旋爲設法得某都統署三等科員年少多金意氣自豪公餘有暇輙以尋花問柳爲消遣始猶佚游以破寂繼乃留連而忘返某都統斥之歸京故態依然一時阮囊羞澀乃不得不籌所以生財之道矣一日某甲忽出奇計冒黃名拍電回家云某甲被捕速滙三千金濟急電至吳某惶駭萬狀即電詢黃氏被捕情形黃氏接電茫然罔知所應意昨晚尚相晤何來被捕事立即奔訪某甲某甲適在家具白所以並長揖謝過黃氏固長者毫不與較即擬復電稿云甲未被捕欵可不滙某甲知共可欺也從而請曰以不肖事累長者奔馳心殊不安發電事某當代勞矣黃氏許之電發時某甲已改爲確已被捕欵須速滙八字吳某又來電謂某甲被捕是否受亂黨嫌疑有無株連欵立滙等語電局以語涉亂黨照例先白各軍警機關乃紛紛派兵圍黃氏宅黃氏遂被捕矣黃旣被捕闔家驚駭不知所措幸其妾某頗有才智卽紛電當路要人曁各知交處乞援翌日經人保出然一日夜之罪犯况味已飽嘗矣後某甲經檢察廳起訴以詐欺取財罪判四等有期徒刑云 
[青島稅關交涉已簽字]  
　　青島海關交涉探悉中日兩方面業已磋商妥洽已於本月六號由總稅務安格森君代表我國政府與日本駐京公使締約簽字約内規定日本所取得之權利一似德國現在海關供職之日員卽派在中國海關服務此次交涉前後皆由總稅務司安格聯君代表我國政府辦理西人稱其能使中日兩方面俱形滿意云 
[膠災概記濟南特約員]  
　　此次膠州水災較去年更烈各情形已紀前報今詳查被災原因雖屬天災半亦人事按膠城環有雲墨二河雲河河身寛大居該縣中央墨河淺小在雲河之甬爲該縣恃爲宣洩雨水處也該兩河自前清光緖初年經膠州知州李翼清協董籌欵修竣疎通後迄三十餘年從未重修而雲河歷年積穢淤塞幾如平地以致每逢大雨無從疎洩河水全由岸上流至縣城東盡大石橋外散漫入海按大石橋猶在圍壩附近以内故橋外一段並無圍壩先以該縣河水通由此處發洩每至隆冬之際僅修土牆於橋上防賊匪至來春旋即拆去恐阻河水流通電本該縣以賊氛不靖募捐修補圍圩及圍圩修成後該縣紳董以此處並無圍壩恐匪乘隙而入於是連日會議忽得一策於該處植絶桿用鐵蒺藜密縳鐵練作一層鐵網以爲防禦不料上月二十七河水忽漲拆毁不及隨水漂流之亂草碎柴門窗雜物等流至鐵網全爲擁塞以致河水不能流通遂一决而不可收拾全城房屋盡浸波濤澎湃之中倒塌房屋二千數百間溺死人命百餘東南關附近幾至水過一空此膠縣被災獨重之第一原因也 
　　墨河河身雖淺小然南關一帶之水全恃入墨河流通沿岸愚民爭栽蘆葦視爲利源致河身日窄宣洩無由前自治會開辦時提議諭令鄉民逐段割清數年中並無水患及自治停辦此案無形取消該縣紳董亦無一人提議及之此乃被災之第二原因也 
　　有此二層原因所以該縣水災年甚一年然本年水災不得與去年一例而論者去年水災自陽曆八月初旬隂雨連綿句餘不止至九月内日夜不停釀成水患早在意計中特天降之災實難逃避也本年自六月至七月月餘不雨至七月中旬旱象已成何至一晝夜之間以亢旱之地遂成巨禍且較去年爲加甚乎則其原因可想矣今痛定思痛當詳查原因速疎淤塞之水道籌除障礙之物毋再以迂拙不堪之計致再誤一縣之大局將無數生命斷送於二三庸愚之手爲最要也 
　　今大錯已成怨亦何益惟有急速圖之聞用此鐵網阻流之策者實患多盜而寡警兵又欲節省一筆支出冀合預算然則獨不可詳陳利害而請追加乎此則不可解也 
[江蘇政聞八月九日（岐逸）]  
　　敎育會議自治旁觀 
　　第二次江蘇省敎育行政會議訂於本月二十六日開會業經頒行簡章飭行各師範學校專門學校曁道縣學務委員視察等届期一律與議以巡按使飭交議案及各議員提議案爲議題 
　　元年九月爲第一次行政會議交議者十四案議决者十二案此議决案見於實行者僅三件而已（一）爲規定縣敎育費爲縣行政總費十分之四至八（一）爲規定廟産已辦學者維持之未辦者不得勒令捐讓（一）爲令各縣指定模範小學以興觀感三案中指定模範一案行之無實效可見縣教育費案自行政經費由各縣統籌支配後根本破壞唯維持廟産一件爲上次省敎育行政會議之成績 
　　此次舉行第二次會議其宗旨與上次不同蓋第一次會議其綱要在聯絡各辦學者之識見融和地方感情藉以推察行政方針之所宜且其議决案受癸丑亂事影響行政潮流爲之逆轉教育根本爲之危殆如教育費積聚金案檢驗小學教員案補助私立兩等小學案均應時代之要求法良意美乃爲時勢變遷致受頓挫本次會議値摧殘之餘見有總統維持敎育之申令故集合辦學人員討論意見以勵其向上不倦之精神會議之主旨此其一敎育經費屢受裁抑各縣市鄉敎育狀况是否退步施行法令有無隔閡且敎育費暫時萬無擴充之望於現有範圍内若何始能保守已有之成績若何始能爲消極的進行能否變通支配經費辦法以適應自然之進步會議之主旨此其二餘則尚武精神國恥紀念均爲此次會議之重要宗旨 
　　國民學校令業已發布而共附則則須與地方自治相關連當地方自治施行細發表後省署内務科方在核轉詳細辦法詎又有以京兆爲模範省行辦自治各省以次舉行之申令故自治法令一時停擱不行模範省之建議出自外人中央遂即照辦吾人方以政府刷垢布新足饜輿望不料首受模範省之幸福者不在京兆乃在各省之官吏蓋自治雖以調查爲延緩手段然究須爲之調查是自治之萌芽已經發生也今則須先以模範省爲楷模以次興辦而非模範省之官吏舉欣欣然有喜色矣 
[常德之中日小交涉]  
　　湖南常德自中日交涉解决後營不免有排貨風說近來則早已風平浪靜詎日前忽有小小之交涉起焉 
　　僑常日商總計約近十家大半爲賣藥劑者店中均雇用華人或充帮夥或作藝徒被雇之人大都迫於生計以極便宜之身俸而備之也大關廟前街日商東廣堂藥店主某業已返國現駐店營業者則爲山下龍川氏爲該店之帮理人其總理事係託府坪新隆洋行經理高橋新二代攝之每日到店視察一二次内有雇用華夥左迪安於日前（二十五號）喚整容匠剪髮作陸軍式山下氏云我們日本只准剃和尚頭左答云我不過帮你並非日人隨我愛剃何種式様山下氏怒其出言不遜與之口角繼竟將左打跌頭觸玻璃貨箱左部撞傷血流滿面比時該處街隣見之咸抱不平羣擁入室指責山下氏之不合内有性暴者且呼抓打一時愈鬧愈衆勢甚洶洶日人避入室内警察二署長胡建初聞信立即督率長警前往彈壓婉言開導始將圍觀人解散隨請左之薦人戴某及新隆洋行經理高橋氏並請私裕洋行經理田中氏等前來排解斷令山下氏出給養傷錢十千高橋氏不充謂該店玻璃貨箱打壞須要賠償胡署長乃復向該日商據理力爭謂山下氏先動手打左貨箱損壞乃出於打左之結果若指爲左所打壞實與理不順云云日人始勉承認給與養傷錢十千旋由高橋氏雇人將左送往福音堂醫院治以作了結隨由道尹知事各派員前來查察事已解决胡署長乃往公署具報辦理情形各長官方始釋慮謂胡之調處頗合宜也 
地方通信 
[松江]  
　　捐資興學之得奬西門外富紳朱祝庭君於民國元二年間先後捐入省立第三中學校銀一萬元由校長楊子侁君臚陳事實咨請縣公署查照捐資興學條例申詳巡按使轉請敎育部優給奬勵現由部頒給金色一等嘉祥章及匾額執照各一件文曰教思無窮李知事奉到此項奬件即於本日倩第三科主任顧稼軒君敬謹賫送將來依式製就擇吉懸掛時李知事尚須登門致賀以資觀感 
　　打撈穢物之難絶時届夏令鄉間已死動物如猫狗猪牛之 
 
 
 

Page 7

 
 
類任意撩入河中隨潮入城臭穢四逹講求衛生者乃出資倩人打撈然源源而來不易絶跡城中居民因　及前清楊軍門在任時曾派兵打撈一時河道賴以清潔猶爲之感念不置云 
　　李知事勘視風災蝗蟲過境曾誌前報昨日李知事僱舟乘赴浦南山陽鎭於是城廂謡傳謂蝗蟲在山陽下墮蝕禾不少其實李君爲勘視風災而往非爲蝗孽也 
[太倉]  
　　興辦農事試驗瑒太倉農産素以稻棉爲大宗惟種植均守舊法故收成未見過旺近該縣知事特在西門外闢地數十畝作爲農事試驗場以資模範聘農學士王舜成爲場長委張毓驊陳大衡陸恩澍爲技師選本地主要農産物栽植將舊法新法並行試驗不可謂非太邑農業界之一線曙光也 
[蘇州]  
　　法校定期畢業海宏坊巷私立法政學校於三月内畢業各情已記前報兹經該校將畢業各生試驗各科學分數造册送呈敎育部復核昨已奉到部復除有二十九名飭令留級外其餘各生一體准予畢業現已擇定八月二十號下午三時在該校舉行畢業式並發給證書該校辦事員已遍發傳單通告各學員矣 
　　第三區烟酒公賣分局成立江蘇第三區烟酒公賣分局唐緒坊分局長日前來蘇組織分局業已成立並已奉到鈐記名曰江蘇省第三颧菸酒公賣分局之鈐記當於七月二十四號啓用並由胥門外大街錢義興酒行主錢維鎭繳納押欵三萬元禀請承充三區酒業公賣分棧經理已奉省局高局長批准飭知矣 
[鎭江]  
　　六吉園已經啓封鎭江六吉園客棧爲警察第四區程區長查封移解縣署核辦詳情迭紀前報嗣章縣知事由省返署將該棧主傳案研訊後判謂警官錯封客棧上官自應懲戒但客棧客薄不符究屬有違警意除飭警啓封外當判該棧主罰洋三十元以示薄懲 
　　質訊因姦謀夫案鎭郡西鄉頭區三都五圖徐鄉地方謀害親夫一案已紀報端兹悉章縣知事已將該婦飭提到案鞫訊之下祇供與某通姦是實並未謀害親夫現又將該姦夫捕獲到案當堂質訊均供通姦不諱餘不知情研訊至再堅不承認章知事遂飭暫行收押候再續訊 
　　一女兩婚案續誌鎭郡瓦木工頭嵇惟高之女爲戴王兩姓爭娶一事情形已紀昨報兹悉戴子經人說項由嵇將戴所欠之銀一百八十兩洋二百元一律取銷另給二百元爲另取之費作爲和平了給兩毛姓不肯再娶嵇女嵇乃再三求人向王勸說王堅不應允 
[杭州]  
　　塘工與水災之善後塘工出險以後經海寗鹽平各縣士紳電報政事堂梅呈告急並經屈使先後電呈兹聞總統以塘工關係　郡生靈昨已特派俞明震蕭俊生兩君來浙查勘塘工又聞屈使日前曾將被災各區應行賑濟及善後事宜提出議案交諮議會酌議目下公畢回省復飭諮議會速將是項議案刻日詳復以憑核奪 
　　典商關於印花稅之呼籲浙江典業商人以遵照印花稅法十元以下之當票均貼印花一分出於典當積少成多擔負過重力實未逮若依部飭酌收票費來持物赴富者又屬貧戶取之亦有未忍昨由浙江興業公會將以上情形函請杭總商會轉函各省總商會傳知各興商微求同意聯名禀部俯准十元以下之當票免貼印花以維興業 
[濟南]  
　　清太傳抵濟前清太傳陸潤庠中堂日前抵濟往遊泰山擬日内前往青島察看别野將逍遥山水之間云 
雜評二 
[黃遵楷被誣案中之吳某（默）]  
　　凡爲父兄者鑒 
　　吳某爲南洋僑商經營海外積資甚鉅使以其學識經驗之所得訓勉子弟繼其箕裘之業子弟即庸材亦可勉爲安分之良民苟稍賢智則必能光大先業於國於家均獲實益乃動於虛榮之一念萬里馳書使其子返國求官名爲學習吏治藉博將來之顯揚而實則以血氣未定之少年一旦挾其多金遨遊於委瑣齟齪之官場中惡風傳染始以嫖賭爲酬應繼以佚蕩破寂寥終則習於淫朋狎友之行爲阮囊羞澀不得不謀所以生財之道於是而以非法之事欺其父累其父之友而己亦遂入於縲絏之中推原禍始非由於慕祖國官吏之榮之一念誤之耶 
　　嗚呼人熟無子弟孰不望其子弟之有成而獨萬不可以作官教其子弟以作官教子弟者是自棄其子弟也吳某事豈非大戒哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[農業改良之大演講]  
楊思橋恒源軋花廠主任陳悅舟與其子子馨前晚特設講席請留美農學碩士穆藕初君演講農産改良問題子目凡四（一）選種子法（二）治田畝法（三）施肥料法（四）除害蟲法聽者甚衆恒源廠二千三百餘尺面積之曬場幾無餘隙一般農民聞之頗覺親切有味講罷復演幻燈影戲專取害蟲散播蟲子之各種蝴蝶隨演隨講說明害處使人慄慄危懼美國盛産蘋果内有一種蝴蝶專育駐食蘋果之害蟲美農業界設法滅此蝴蝶歳擲百萬金元蓋因任其生存農園捐失必不止什伯倍於百萬金元也聞前一日穆君先生三林塘之三珠堂演說農作改良館聽講者雖値天雨亦頗擁擠可見浦東鄉間風氣漸開農民已知所競進矣 
[風災後之種種查察]  
　　預備修築海塘上南川寳等縣沿海一帶之堤塘關係甚爲重要江蘇齊巡按使於此次風災後即分飭江南水利局及沿海各縣知事迅卽查勘詳復以憑核辦兹聞連日各縣局已派員分投查得崇明川沙寳山松太金山等沿海堤岸坍塌之處不一而足所需修理經費及預備搶險工程諸事從實估勘爲數頗巨云 
　　查勘西鄉災情省委查勘風災專員王雪漁君蒞滬後逐日分往各處察勘已迭詳前報昨日王君又會同上海地方警察警佐領袖景毓華君督率長警偵探等至西鄉北橋鎭等處詳細調查先期由景君飭知該處警區通知各圖經董並傳諭地保人等一體伺候引導迨勘畢回滬已夕陽西墜矣 
　　防範藉端煽誘上海軍警各機關昨奉馮上將軍齊巡按使電開准統率辦事處庚電開此次風雨爲災迭次據報情形節經電飭妥爲撫卹誠恐不逞之徒藉災煽誘竊民無知或受其愚應由該省將軍巡按使督飭縣警會同營隊嚴查防範毋稍大意奉諭特逹等因合亟電飭仰各遵照 
[難民强借路費之騷擾]  
　　鄂省難民陳文清等男女大小共一百五十一人於前日（九號）來滬午前十時有難民五十餘名至小東門外法租界洋行街潮州會館强借路費因該會館董事謝某不允遂將謝董及茶房人等一併圍住一面令人闖入賬房在洋箱内搜得鈔票五十五元現洋八十五元携向城内逃逸該會館司法茶房人等隨後喊捕追至福佑門内經該處站崗巡警聞聲擱截當場拘獲陳文清陳女平陳甫等三名解由淞滬警察廳司法科訊問陳文清等供詞推諉詰以其餘難民現逃何處據稱已由陳克泰帶領前往眞茹一帶鄉間司法員得供後除將陳等三名嚴加看管外立派偵緝隊隊士李鴻强吳錫生顧陞跟蹤追至眞茹協同該管四區第三派出所將陳克泰一名拘獲帶回廳署以便提同前獲之陳文清等隔别研訊昨爲法捕房得悉以發生地點係在法界特派包探韓邦逹賫文到廳請爲移提徐廳長准之當將陳文清等四名一併發交韓探帶去另一訪函云前日上午十一點時有操湖北口音之難民男婦三十餘人同至法租界小東門外潮州會館賬房向司事請求撫恤紛擾多時旋忽一哄而出該司事頗爲疑惑及檢視一切見皮箱上之鎖已被開脫箱中少去洋一百餘元立卽出外鳴捕追拿該匪等已竄入華界幸爲巡警所知拘獲三人暫押警廳候移送法界訊辦事後捕房派探前往察看聞鎖雖開脫箱蓋未動其偷竊之手段亦頗敏妙云 
[因賭糾葛又訊一堂]  
　　方積順鄭鴻猷朱錫泉陶新福劉範卿與四川人董云招陳幹廷（卽陳原玉）因賭糾葛被陳等在公共公廨起訴並經逹商帮辦阿梅逹律師代表洪稚可投案聲請附追方積順與吳松廷等虧欠伊叔鉅欵所有訊供詳情已迭紀前報前日午後由聶襄讞會同西官復訊先由捕房代表牛門律師囑原告陳幹廷（即陳原玉）上堂續訴前次堂訊未竟之詞復向陳詰據供明被告方積順鄭鴻猷二人與許星齋賭博因許不信任方鄭二人故由方等央我替代作莊以致輸去鉅欵嗣經被告劉範卿出場理勸至今年舊曆正月底同至香港路費性惇律師寫字間内方鄭二人已先在該處囑我簽立收條始交還銀二萬兩惟收條上未經寫明實收數目其中自有原因云云並稱前次堂訊時因據友人告以種種設使供明實情則案關賭博原被均屬有罪是以前次在堂不敢供明實情云云被告代表費性惇穆安素德爲理羅傑四律師之以原告所供與前次大相矛盾故均起而反對又與原告代表禮明及捕房牛門兩律師互辯移時因時已晚由聶襄讞與美畢副語事會商之下宣告退座候再復訊核奪 
[救國儲金昨日之收入]  
　　昨日（十號星期二）爲中國銀行收受儲金之第一百零一日計收銀洋六百二十元又銀四兩九錢六分又爲交通銀行收受儲金之第七十五日計收銀洋三十元兩共收洋六百五十元銀四兩九錢六分連前共計已收洋七十二萬三千零七十六元銀五千四百六十兩二錢四分四釐 
[改組毛絨線廠之週折]  
　　日暉織呢廠由商承租改組中國第一毛絨線廠一事聞五清銀行清理處刻已奉到財政部批示准與郭建侯立約出租昨清理處王任王君特往謁楊道尹面商通融辦法而郭商昨亦遞禀道尹公署要求維持其禀詞照錄如下禀爲訂借官廠仿製絨線挽回利權請求維持事竊庭樹幼入學校長營商務目覩國貨不振外貨充斥利源外溢上下窮困比者迭受刺激凡我國民咸以振興實業爲自强之基官民一心全國響應集資興工時機已到滬南日暉橋左邊有日暉織呢廠者發　於商家虧空閉歇收爲官有數年以來閉門停機派員保管庭樹以中國各種應用品均已陸續製造惟禦寒必須之毛絨線尚未有人提議仿製深知製呢機器可以製造毛絨線遂於今春隂曆二月初五日前往該廠晤省委王　善談及機器不用銹壞倘願承租改造他貨兩有裨益又於三月初七日偕同工程師到廠參觀察看全部分之機器尚能修理乃由王保管員詳報巡按使批准後招商承租先准修理試造如果合用再行正式訂約遂於四月二十四日雇匠開工修機至五月十七日修機手續尚未竣工忽接縣知事署公文以大清銀行債權關係咨奉鈞飭諭令停修至六月初六日庭樹又與大清銀行清理處商妥於初七日開工續修十三日開機試造所出貨様與舶來品相埒而成本較輕定價自廉其進行前途略有把握繼開會籌商進行方法荷蒙道尹蒞場演說力爲扶助不但庭樹等之私幸而全國實業亦受無窮之福也然而好事多磨輾轉受挫近大清銀行清理處又奉鈞署轉到巡按使飭文有阻止立契等因伏念庭樹此次承租該廠實爲挽回利權起見初邀省公署批准繼得大清銀行清理處贊同數月來奔走呼籲力竭聲嘶今股本已足原料亦已訂定急待立契預備開機中途週折不得不呼將伯之助素仰道尹爲國愛民體恤商艱用敢披瀝下情乞賜轉詳巡按使查照原批准予承租以使自製毛絨線免失利權伏祈俯賜鑒核 
[接辦三年度敎育統計]  
　　上海縣公署昨致各市鄉學校公函云頃奉江蘇滬海道尹公署飭知奉江蘇巡按使公署飭開准敎育部咨開案查敎育統計年度係按照學年計算所有元二年度統計經於上年八月間刋發表式通行在案現自三年八月至本年七月一學年又將届滿自應照章將三年度統計按期接辦查辦理統計貴於逐漸精密以促進步上年所頒表式事項簡略此届本應酌量增加惟念各省縣公署及學校辦事人員於統計事宜或非素習前項表式節經規定若復有所變更必致困難愈甚是以三年度統計本部已决定悉依元二年度所頒表式暫不更改又上年頒發表式已在八九月之間本屆表式旣悉仍其舊部中無庸再行頒發應由各省於接到部咨後卽日查照原定表式飭發各縣依式填造以期迅速兹更有特别聲明者（一）期限必須確定此次部咨到逹各省至遲不過七月上旬各省接到部咨後檢取表式通飭各縣當可儘七月内一律發出即以八月至十一月計四個月爲各縣接到省飭分發各校再彙集各校表編製縣表到省之期省表編製較易當儘於十二月内填就送部似此酌量規定庶幾各縣奉文即辦不致延擱此應聲明者一也（一）錯誤應注意改正元二年統計表但就已送到之省縣各表觀之其中已多誤點其一爲填數之誤有於應填之數而漏填者有總數與分數不符者有此格數目而誤填彼格者有歳出不填實支數而將預算數填入者其二爲事類之誤如師如師範各校填各項事類錯誤之處不一而足相應咨請通飭各縣各校遵照原定表式依式填造查照事理注意改正等因（中略）轉飭到縣奉此合亟函逹卽希查照事理依式填報送縣核轉爲要 
[烟酒公賣分局實行開征]  
　　昨日（十號）爲江蘇第二區烟酒公賣分局實行開征之期預由謝局長將省局所頒之征收暫行規則發給各分棧所有烟酒兩項之價由各分棧自行規定現在本邑境内已經成立之分棧計有五六處均於昨日開征其餘各縣之分支棧聞亦將繼續開辦云 
[關於烟酒公賣之文告]  
　　江蘇財政廳江蘇省菸酒公賣事務籌備處頒貼文告云照得蘇省烟酒公賣一案前依部飭設立籌備處經一再示諭招商組織公賣分棧以期積極進行所有蘇省公賣費率亦經電奉部准暫照十分这一分二釐征收用示體恤在案查第一第二第二等區分棧已據各該處商人先後來處禀請承立並遵繳經理押欵前來核與定章相符亟應准予承充先行開辦兹定八月十日爲實行開辦之期所有行銷菸酒均應報知公賣黏貼印照征收公賣費方准銷售倘無印照卽以私論一經查出立時　罰爲此示仰烟酒商店人等一體遵照 
[琵琶浜發現受傷屍身]  
　　浦東爛泥渡迤東琵琶浜地方河内前晚發見男尸一具身有刀傷頸有麻繩昨晨由該處二十四保二十四圖地保陸佩生查無家屬報告上海地方檢察廳請爲相驗林廳長即委樓舫檢察官毛檢驗員帶同錄事法警人等前往相驗當飭小工將尸撈起驗得該尸年約三十餘歳身穿香雲紗短衫藍洋布褲足有鞋襪喉間受刀傷三處後頸受刀傷二處當時行兇之人因恐死者復活所以於頸項上又加麻繩一條勘查該河岸上附近有血迹一方足以證明行兇後將尸抛入河中樓君細驗無訛遂填明尸格諭由善堂給棺收殮發封厝壇樓君即回廳據情禀復林廳長即選派法警協同該地保嚴密偵查一面移請淞滬警廳及地方警察所一體飭警協查務獲兇手按律懲辦 
[陸軍預備校閱]  
　　統率辦事處處長蔭昌氏現奉政府任命校閱各省步砲各軍操法兹聞江蘇馮上將軍接到京電得悉蔭使將次出京故於昨日分電寗鎭蘇滬陸軍步騎砲工各師旅團長官迅飭各營速將各種操法操演成熟聽候蔭使親臨校閱陸軍第四師楊師長接電後已飭所部步兵砲兵各長官遵辦矣 
[龍華嘴駐艦防盜]  
　　駐滬海軍司令部以滬南龍華嘴浦江爲江浙往來船隻必經之路該處素多水溢擾害商船故於前日特派甘泉兵艦駛往龍華嘴駐泊藉資保護 
[盜匪解送鎭署]  
　　上海地方警察所偵探拿獲盜匪馬小全已略誌前報兹悉馬被獲到案後即經司法科王司法員提案研訊馬營猶狡賴不認駁詰良久始供認前在華涇鎭西北漁船上搶刧得贓前後共犯三次近來小民已經歸正在浦東陸家嘴地方擺設牛肉攤所有牛肉係向北市某牛肉店批來其價除已付外稍有拖欠小民乃將前次爲盜時所用之手鎗一支抵押在彼是實王君得供判馬收押一面備函派探報告捕房協同包探在該牛肉店中將手槍吊出禀解到所昨日午後由警佐領袖景毓華君加派探警將馬小全連同手槍申解鎭守使署請爲訊辦 
[黨人自首之核准]  
　　黨人蔣虎恩魏興雲魏正軍三人曾至上海鎭守使署自首請求核發免罪證書當奉批候咨查原籍如無擾亂地方劣跡准予核給證書在案兹悉鄭鎭守使先後接准安徽倪將軍咨覆謂蔣虎恩魏興雲魏正軍三人當時尚無擾害行爲查與赦令條例相符自可准其免罪故昨已飭知蔣等速即親自來署領取免罪證書以憑回籍 
[賑米運粤之阻滯]  
　　旅滬粤帮以粤東水火爲災特往蕪湖購辦賑米一萬石業已運赴粤省近接粤電以災區廣闊因飢斃命者不可勝數賑米早到一日即可多救行百人之命故日來轉運賑米尤形忙碌昨日該帮有拍買之海關充公米九十九石及美人湯懋士君與趙錫恩陳徵獻鄔卓然周兆永鄭汝演諸君助賑白米一百石餅乾一萬磅原擬交廣大輪船運粤放賑嗣因江海關監督以所買之稅關充公米係屬蘇米有關禁約碍難放行而美人湯君等所助之米亦須待蘇巡按使發給護照方可驗放故兩項賑米皆未交廣大船裝運赴粤 
[輪船公司取締脚夫]  
　　浦江左右三公司輪船碼頭向有野鷄脚夫數千人遇有旅客上下爭運行李諸多擾害上月太古公司發起安旅轉僱用可靠脚夫數十人身着號衣專在碼頭代客搬運行李或上或下每件不論大小定價銅元二枚不許多索試辦以來已逾一月搭客頗稱利便近悉招商局及怡和等各公司亦願聯絡仿辦云 
[正學會講經預誌]  
　　本埠正學會昨發通啓云本會訂期於陽歷八月十五日隂曆七月初五日即星期日午後二點鐘假大西門外林蔭路江蘇省教育會特開經學演講會敦請本會會長梁天柱先生主講切於時務各經要旨以期發明經學之實用而謀矯正崇古之全談諒有心人必表同情惠然肯來也英法電車可直逹會場有志經學者祈於前二三日向北四川路長豐里二弄本會事務所索取入場劵以便入場聽講題目錄下（一）解釋正學宗旨及數千年正學源流（二）中國自救之唯一方法（三）世界進化之原理（四）新舊學之折衷商榷（五）虞書云正德利用厚生乃唯一實用主義與其實行方法（六）易曰形而上者謂之道形而下者謂之器宜體用並重 
[城東女學常會記]  
　　南市私立城東女學於六月二十二十一兩日照常例開畢業生會年會一次前一日下午由該校畢業生後先蒞止互談一年中心得并報告各處辦事情形是日所收會捐除當日開支外擬置備校中公菜用品以留紀念至晚盡歡而散後一日邀請去年組織之同志協進員會商榷進行事宜 
[通俗宣講社分叚宣講]  
　　通俗宣講社定於八月十三日始每逢星期三五日四時起派定主任講員分往各區宣講兹將講期及講所列下八月十三日星期五在南區宣講所（即南門外迎春高昌廟）主任講員俞元爵十五日星期在西區宣講所（即法租界方浜橋西英華商業學校）主任講員俞元爵十八日星期三在總社事務所（卽大南門外貧民學校）主任講員袁頌豐二十日星期五在中區宣講所（卽大東門内火神廟）主任講員單貽孫二十二日星期在東區宣講所（即老白渡街内隆德學校）主任講員單貽孫二十五日星期三在北區宣講所（卽英租界愛文義路池浜橋東啓明學校）主任講員袁頌豐 
[貼償地價遷費]  
　　工巡捐局前在西鄉徐家滙龍華等處開築馬路及支路數條並造橋樑計自開工以來已歷四月竣工在即所有築路時圈用之民間地基照章如有應令拆讓房屋或遷移墳墓者須給所定官價並酌償遷墓等費曾經該局分别呈報鄭鎭守使請發的欵以憑給領在案兹聞此項地價及遷費已由上台頒發到滬卽飭該局傳知各業主投局具領云 
[捕房續獲帮兇]  
　　虹口某銅匠作夥蔡小堂被作主辭歇後擬係同伴吳瑞鄉唆使邀集同類張阿和郭坤記等多人在嘉興路將吳兇毆並欲抛入狄思威路浜内當經吳友柏可發報告捕房將蔡等三人一併拘獲解至公共公廨諭着押候補提同黨併究在案昨由捕房續獲帮兇之陳阿五董四福陳文林陸餘龍陸雲江等五人連同蔡等併解公廨請究中西官判仍還押候禮拜四研訊 
[死者確無傷痕]  
　　北四川路横浜橋老德和飯店内有食客崇明人沈華慶被人毆斃經中西廨員蒞所驗得死者並無傷痕飭由驗屍所醫生王君再行詳細檢驗等情已紀前報昨經廨員照會捕房飭探嚴阿慶傳齊案中人證在驗屍所訊問各證人供與前同惟王醫生禀稱死者身上實無一點傷痕請爲察核官判各證人退去候覆訊核辦 
[江北婦人之潑悍]  
　　江北婦人沈孫氏不守婦道伊夫沈某向之訓斥孫氏卽大肆潑悍將伊夫腎囊毆傷孫氏之母孫朱氏亦在場幫兇以致沈受傷甚重旋爲巡捕查知拘入捕房沈送廣兹醫院醫治朱氏母女解送法公堂訊究朱氏供婿與女兒相爭婦人前往相勸不敢帮兇訊之孫氏供詞支吾判朱氏母女一併管押俟深傷痊再行訊辦 
[管車人擊傷女子]  
　　江北女子鮑招弟在新閘路五號門牌某絲廠學習缫絲前日被管車人沈小榮無端擊傷控由新閘捕房昨派華探劉阿三將沈傳至公共公堂請究原告偕其父及同廠女子到堂證明前情訊之被告延律師代爲辯護中西官以原告所呈驗單確已受有微傷判沈罰洋十五元充公並貼償原告醫費洋五元着卽繳洋開釋 
[醉漢衝突之原因]  
　　沈家巷鄉人史毛毛被夏根新醉後毆傷已紀昨報兹悉史夏二人素來交好是日間在引翔港鎭某酒店飲至酩酊而散史忽徑至夏家闖入臥室被夏歸家撞見疑有别情遂以木棍擊傷史之腰背等處業經閘北檢察分廳李檢察官訊明判將原被一併追押聽候核辦 
[塌車碾傷行人]  
　　昨有船夥顧寅生行經楊樹灣路被某貨棧之重笨塌車撞倒碾傷左足由四百六十一號華捕雇車載入捕房捕頭命送同仁醫院醫治 
[查傳迷路婦人之家屬]  
　　日前有山東婦人張吳氏在南市迷路由一區分所崗警查見解至淞涙警廳司法科經顔科長研訊據供年十八歳家住新衙門後其翁名張阿重夫名梅星向在大經絲廠繅絲果與鄰居同出游玩在途失散奉判暫行看管昨飭閘北偵探就近查傳該氏家屬到案再核 
[輪船買辦援救女子]  
　　住居海寗路高壽里之無錫女子陳桂珍被鄰婦陸李氏以薦至人家梳頭爲由誘至某輪船串同翁清林陸四擬帶往天津販賣經女察悉在船吵閙被該船買辦得悉將女帶回送交救濟會一面報告捕房派探將陸李氏與翁陸二人一併拘獲昨晨押解公共公廨請究先由陳女上堂禀明前情會審官王肇之君商之美領畢君判被告分别押候查明並令原告邀見證到堂於下禮拜二再訊 
[成衣匠姦拐女子]  
　　新閘麥根路一千零零四號門牌王張氏之十八歳女兒桂英於上月間被成衣匠常州人陳士根唆令竊取伊母現洋一百五十五元偕逃匿居虹口經氏報捕請緝未獲前日該女在途行走被氏撞見同至捕房報告由捕頭派探將陳拘獲昨解公共公堂請究王張氏偕女上堂訴明被陳姦拐情形訊之被告供稱實係陳女自願求宥中西官以陳姦拐屬實判押西牢一年王女竊洋背母私逃亦有不合本應究辦姑寛着交其母領回自行管束 
[旣違法乂悖理]  
　　女子周阿寳前日在孟納拉路徘徊由捕查見帶入捕房經捕頭詢據供稱年十一歳安徽人於八歳時被賣於重慶路四百五十七號門牌牙醫蔣榮良家爲婢因遭虐待逃出奉飭轉送公共公廨昨由官媒送案並由捕房傳同其主蔣榮良到堂經中西官訊悉前情以蔣不應報女凌虐且買婢亦違法律着罰洋二十五元充公周女送濟良所留養候核 
[贖還女兒之判斷]  
　　甬婦丁陳氏至法公堂控稱女兒雲香年十七歳於前清宣統三年間由丈夫在寗波原籍携帶來申至今未返現丈夫已故婦人來申始悉女兒被丈夫这姘婦三阿阴串同阿彩姐卽王氏售於趙陸氏妓院内爲娼向論恃蠻求向王氏等訊究趙陸氏供雲香由伊父自願押在婦人處計洋二百元雲香現在北京有身契爲憑求鑒王氏供婦人與三阿姐係同胞姊妹雲香之父自願將女兒抵押托婦人介紹後因情面難却故在契上書上中人三阿姐於伊姘夫身故後不知去向故不到案聶讞員以雲香由伊父自行抵押難以追交遂判將案註銷着原告備洋自向趙陸氏贖還 
[查究垃圾夫頭之勒索]  
　　本邑人曹雙福（卽邵雙福）向在英美工部局爲垃圾夫頭因自本年三月至今屢在新閘路正元麥根路拱北及勞勃生路等處各茶館内向殷德記沈榮生仇新記羅立宏陳椿記戴連山等勒索洋四百元經戈登路捕房捕頭訪悉於前日派令中西包探協往查明即於昨晨傳同受害各人及見證李金鰲林鳳高嚴士連羅興勝王岳如王小二陳阿二解四等將曹拘解公共公廨請究先由捕房代表牛門律師上堂譯稱此案人證甚多時間侷促應請另行訂期開特别公堂研訊繼據被告代秀費信惇律師投稱牛門律師所請與敝律師同意應准被告交保候訊王襄讞商之美商郭君判曹交五百元人洋並保聽候傳訊 
[使用僞質小銀元]  
　　陳夢慶控林阿春張阿三以鉛質銀角向伊所開之雜貨店混用等情昨由閘北警廳司法科送至檢察分庭預訊一過押候核辦 
[借端行竊]  
　　陸貴生昨至閘北恆通盟經租帳房張裕泰家以租屋爲由乘間竊取銅元三百枚當被　　經交四區二分所崗警移送檢察分 
 
 
 

Page 11

 
 
處預訊屬實還押候辦 
[串竊並無證據]  
　　住居成都路七號門牌之霍團子因被松江路三百十二號門牌婦人羅耿氏疑其誘令該氏之婢女洪阿毛竊取値洋三百元之　珠一粒報告捕房昨派包探將霍與洪女一併拘解公共公堂經中西官訊供之下以原告所控證據不足遂判將案註銷霍開釋洪阿毛交其主領回管束 
[小孩流而爲匪]  
　　湖北小孩潘德生前被匪人誘拐來滬業已流落與南市沿灘碼頭竊賊小江北等爲伍舊曆六月二十六日小江北等在大逹碼頭唆使潘孩竊得衣包贓由小江北等接去潘則被警拘獲送至地方檢察廳預審起訴昨由吳褚推檢各官開庭辯論姑念潘年未成丁從寛判處拘役十五天仍飭查緝小江北等到案究懲 
[警察署出示禁賭]  
　　淞滬第一區警察署出示云照得賭博一事久干例禁雖屬游戲之舉實係耗財之媒小則典賣皆空其則傾家敗産流爲匪徒恒所不免良家子弟偶一失足墜落迷途不返抱玷終身爲害之大莫過於此查南市一帶多係公正商民無不深明斯意本警正力圖治安有保護商民財産之責乃風聞無知愚民仍有賭博情事况當此天氣炎熱之時不惟耗神傷財且於衛生有碍往往因賭博而口角致生事端爲此特示禁止仰各商民人等一體知悉自示之後如再查有以賭博遊戲者定行捕拿按律究辦以革澆風切切勿違 
[調查被告店業]  
　　江蓮若前控蘇梓軒前來購去皮絲烟二十二件共計價洋一千三百餘元付來支票二漲到期不付求請訊追等情經法公廨訊供屬實判蘇交人銀兩保在案迄已多日尚未保出昨又提訊蘇供在押難以設法可否釋出料理旋據原告禀稱蘇開設字號並非無力實屬有意不理須請嚴追判蘇還押諭原告查明該號開設何處禀復候核 
[查封被告家産]  
　　陳以庭在法公廨控陳少明承租黃包車若干輛虧欠車租日久不還一案昨日又由原告投案禀稱少明在原籍鹽城縣置有田産求請封産備抵判被告還押候移請該縣知事查封家産覆到再行訊核 
[被訴人交保候訊]  
　　張秉義控被張仲年借去値洋一千四百餘元之江蘇鐵路證劵並借洋八百元不還又任屋田控王榮春欠洋又惠昌米行主沈靜侯控恒泰米店主鄭阿掌不付米洋等案昨由捕房將被告各人傳至公共公廨中西論令分别交保候訊 
[誌謝]  
　　投壺之制自周以降歷漢晋唐宋沿用弗衰迨元以來斯禮浸廢兹有陳煆君設投壺室於張園室中陳列投壺模型甚多並儀節新格簡章等項又製就各色壺矢展圖樹幟設樂投壺以便來賓之游覽昨承惠贈入場劵十紙特書鳴謝 
[氣候報告]  
　　（徐家滙天文臺天氣測候報告） 
　　八月十日晨間報告上海天氣晴濕多雲風雨表漸昇 
　　八月十日下午四點三十分　測貿易風在臺灣海峽北方有和風及限於一隅之雷鳴天氣熱曇 
　　八月十日之氣候温度至高八九至低六九·五去年同日至高九二·四至低七一·八 
雜評三 
[烟酒（訥）]  
　　各國烟酒生稅之原因有三一烟酒非必需品且生理上有害於人體之健康課以重稅不至增人民之苦痛二烟酒雖爲一種嗜好品然不因嗜好之變遷而減少或杜絶其消費課以重稅爲較有伸縮力之財源三烟酒不問社會之文野而皆爲人類所嗜好消費之範團廣課以重稅則國庫可得多額收入各國重稅之原因旣不外此三者則我國設局之意亦自必依據於此然而今日有一特異之點則外國烟酒之輸入是也各國烟酒商營業發逹不因重稅受困而我國烟酒商獨覺疲滯若岌岌不可終日者其故不僅在受各方面生計困難之影響而中國捐稅之所以不能與各國一律者亦不僅在人民富力之厚薄不同且有種種特殊之原因在也財政當局宜於此等處重加注意焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[論某知事目不識丁事] [  息游]  
　　（見八月五號本報） 
　　日前傳詢免試知事有現任某知事爲該縣人民所控内務總長以案中目不識丁一欵極易辨别於傳詢時將禀令其閱看并命照禀中所控各欵自行筆答噫今之所謂知事者苟知搜刮金錢巴結上司已盡知事之能事若節外生枝必欲其知書識字未免迂遠而不切事情幸而握筆良久得十餘字雖曰不成字句然叩求恩典四字已足爲某知事吐氣試問目不識丁者能作此聯綴之　義乎以視唐張奭手持試卷竟日不下一字者不已體面許多乎總長因其履歷中爲前清秀才乃謂何文理荒謬若此抑知前清之秀才在坑滿坑在谷滿谷求其文理通順者能有幾人不持秀才也曾聞浙西某孝廉僅識之無偶握毛錐手輒顫動視掮毛瑟槍尤重一日寫小柬招友宴友湯姓將湯作渴人見而大譁然而某孝廉卒以大挑得實缺知縣以某知事與某孝廉較詎得謂彼善於此夫周勃少文霍光不事無衛一則能安劉氏一則爲漢柱石是知摇筆弄文者不足與措大事也某說部載吳六奇謂查伊璜曰不識字何至若此甚矣識字之悮盡天下英雄焉今總長沾沾焉以文理繩某知事猶未脫書生之習氣也究之今日　知事者目的所在無非欲宫室之美妻妾之奉面團團作富家翁某告總長云做知事要想進帳多些此言實由衷而發吾知總長應嘉其誠實不欺奬之勵之以愧一般口廉潔而胸貪鄙之知事孰意笑而黜之將其飯碗敲破從此無一些進帳矣竊爲某知事呌屈不置焉 
[戲擬齊婦請救難婚奬] [  泗濱野鶴]  
　　爲夫君不良仰求離婚事竊夫君姓喜驕爹侈岸然自大終日嬉遊不事職務迨日暮歸來輙面如橘紅酒臭欲嘔氏問夫君以來歷輒以飲富貴家爲對以茅廬白屋之人得交冠蓋者流氏已疑喜參半乃於昨日清晨暗躡夫君蹤跡則見低頭縮頸踽踽然向關以行歷過門楣高大瓊臺瑶閣之家略不少顧即遇路上赫奕之人亦無一與之握手通語者直至人烟稀少街市寥寂之處猶向前直行氏心疑富貴之家或在關外仍尾之而行迨野曠天低風聲簌簌於白楊衰草間隱隱聞在哭聲夫君乃搔頭摸耳作得意狀直趨至豐碑之側長跽乞食氏不忍見夫君摇尾乞憐遂悵然返偶一回顧則見夫君方席地而坐乞祭餘之羹以手代筷作酣飲狀也氏不禁痛哭流涕夫君檜于于然謂自富貴家來氏知向所謂富貴家者乃非實語滬　所謂吹牛皮而已暮夜乞憐　人白日直屬無恥之犬惟是氏家世清白不忍汚辱作彼乞兒妻兹據民國新律定有離婚之條爰據實在情形伏希裁察許以脫離夫妻名義俾得存體面而享自由不勝戴德謹呈 
海外奇談 
[交戰國軍隊所用之槍] [  寄盦]  
　　交戰國軍隊所用之鎗其式様大小各不相同此實爲世人所不甚深知者至問其孰優孰劣則有所長者亦不免有所短雖叩之軍事專家亦未易遽爲評定英槍不裝刺刀時槍身之重量爲八磅又十兩德槍之重爲九磅又一兩法國里倍爾槍之重爲九磅又四兩蓋各交戰國所用快槍中之最重者也而最輕者則爲奥之孟連乞槍其槍去刺刀秤之僅八磅又五兩而已至俄軍所用則多係三線或南根德槍蓋舊式也其子彈之重量每顆每二百十四格林彈行速率每秒鐘爲一千九百八十五英尺英軍所用之槍在各交虽國所用槍械中爲最短其槍身之長僅三英尺八又二分之一英寸刺刀之長爲十七英寸其他交戰國所用之槍大率自四英尺至四英尺四寸不等云 
筆記 
[蠻荒慘劇（九續）] [  指嚴]  
　　是夕祿冠虎擁榮女狂飲極酣暢之致始挈之入室衆僕媪左右扶持之旣入榮女悉揮之出中夜室中聞呼號聲甚厲衆辨爲主人之聲急毁闥入則榮女方持祿所素蓄之寳刀力扼主人之喉冠虎力猛格之不得入榮女見衆至抽刀欲自剄衆急持之乃就縳視冠虎則已横臥血泊中氣息僅屬矣衆傳　金創藥洽之立甦蓋蠻中有敷創藥治傷無不立愈祿氏蓄之故雖垂危可復活也冠虎之族弟曰煒虎美而有勇力冠虎龍之言無不從至是諫冠虎曰此女子至惡不祥人也前吾主幾葬身火窟今適斃鋒刃之下天下多美婦人何愛於彼而受荼毒若是且吾家統攝百里之内威令擅數十世矣食毛踐篕之隸屬凡子女玉帛苟有所需無不立獻惟恐主意之不當今爲一女子而紆尊降貴至再至三所失亦已多而况敢肆行賊虐手刺刃於主以快其心乎彼其戀夫成性下愚不移或有所指使俱未可知要之吾家之威令從此盡替設更有所取於隸屬一奴婢一雞犬亦將擱然抵抗而敢與吾主爲仇敵乎此風可長亦復何事不可爲願吾主三思冠虎始奮然曰此眞不祥人也聽爾等處之可已於是煒虎銜冠虎之命令於杜氏榮氏曰二氏不道成此妖女手行大逆天佑吾主未遭賊虐旣獲此兇醜惟二氏之與此女有連而見知者不乏其人其速自首或可從末减若猶阻惡隱匿其謂不能窮搜幽討而聽爾等逍遥事外乎其速聽命勿後悔於是必明乃縳亦愛以獻諸佃工之會被嫌疑者悉捕之而自首以謝祿氏旦願助衆役往捕榮氏父子祿大悅許數必明無罪已而榮氏父子至極口呼寃訴不知情祿曰誰令汝家生此不祥之女非滅汝門何以申法令獄旣具乃出榮女於庭令衆議所以刑戮之法必明與焉首獻謀曰彼始欲以縱火害主而次復敢持刀行刺今亦宜兼治其身法以刀鋸先臠割其肉勿令遽死然後縳之於柱舉新㷊之俾見者知作孽自受法至公允而死者亦無所憾也衆皆抃掌稱善於是復議榮氏父子及亦愛治法甲曰榮子宜㷊父宜繯首亦愛宜射洞胸乙曰榮氏父子宜焚亦愛宜生埋土中丙丁有請援必明自首之例宥其一子者祿氏請從乙議必明昻首大言曰爲公義不能顧親吾子不肖敢望赦乎衆皆譽爲有識一時若狂 
[民國元年五月率師至吐魯番哈密鎭撫途中日記] [  劉雨沛]  
　　五月初五日鄯善典史電禀該令裴逖虧空鉅款棄印潛逃袁都督令子帶隊往查回營部署一是 
　　初六日將舊曆三月份糧餉領發並借支一千九百金以爲路上薪餉費用之需將本營留營人員四月餉全行發訖 
　　初七早到都督方伯處請示方略午後四時三十分出發行十里至十七戶南見輕重車四轎陷泥坑中令排長熊癸嶸守候護行又三十里到芨芨巢暫行息鞭是處居民五六戶傍大鹽池行三十里至三個莊子又三十里到柴俄鋪時已黎明令駐馬購草百三十個喂馬各隊輜重車久未至每兵發銀五分俾市食物午後一時裴令逖自山路遶至詢以出走理由及虧空實數據云舊曆十四五兩日風聞民欲戕官伊即倉皇携眷棄印逃避實虧應解公欵約七八千金實業公司票已印未用言畢伊卽進省柴俄舗有銅鑛六處翠色浮露惟鑛線棼亂不定耳（未完） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十五章（續） 
　　安西來曰汝不自思吾果不信汝則我又安肯令汝與我子女同處威廉汝之意殆責我不爲追究致汝受嫌疑之誚乎威廉急曰此烏敢唯主人絮之安西來曰然則汝心可以放矣此事内容吾本已知之特不願言故遂隱之威廉汝亦有所疑乎威廉猝不防有此問乃囁嚅曰無之安西來復曰威廉汝有所疑乎言次音浪沈着若甚有意者威廉乃曰雖有所疑然不願爲之宣佈安西來曰得之汝今可知予實未嘗疑汝矣倘汝怀欲追救者則∶∶言至此忽改其語曰汝思之數日前華安特忽自來白予謂願犧牲此十四鎊請予不必追救夫彼之視一錢其大實如風輪今忽捨此十四鎊而不願得則其中必已有人暗爲補償可知且安東尼特雅與賚來符斯警長亦各轉其趨向勸予不必深究則其内容尤可知矣言次乃拍威廉肩曰汝實誠實之少年予愛汝無啻愛吾子女然吾知日久而後愛汝且必有如孺子勉哉吾願上帝福汝夫安西來之平生實寡言笑未嘗肯輕易贊人今威廉乃忽得殊奬則五衷感激直至無可名言仰面以視主人則去已久矣 
短篇小說 
[愛河一波（四續）] [  小青譯]  
　　頃之美搿似猝憶一事皇然詢曰特根彼哈立遜安在特根曰哈立遜　吾烏從知之即吾亦殊欲得其消息語旣默然美搿聞其以簡語作答虞心立生念彼人究奚往然此時仍未來歸在勢必有差忒今特根詞旨惝恍足滋人疑而滅燈忽燃其義尤不可解意著吾未戾之先或已爲特根所狙殺故撲滅其燈爲揜跡計耶因筣惴然恐慴似覺此黑暗之中哈立遜方陳屍其側股弁不止乃駭呼曰特根∶∶特根亦大警即　曰何耶美搿曰吾今方自屬思覺中心良悸怯若　有巨禍加臨吾身者蓋吾意哈立遜必有變端或汝已决殺其人今方陳尸屋中故汝∶∶特根即止之曰美搿弗爾吾何嘗有此汝幸自振勿作無謂之震怖須知吾雖仇嫉彼憾思加以報復但無機緣可乘今夕來意固亦爲是儗　刃此橛豎之腹洩吾宿忿然至時屋中空虛無人不幸復與之左故潛入踞之用俟其歸且屏去燈光令勿疑屋中有人顧久久卒未見至汝今作此岐想疑吾已加害彼　實則吾初未與面又安從殺之耶言訖即趣握美搿之腕以撫慰之顧美搿雖經此明剖而疑幻之心仍未消釋覺此黑暗之草屋在在均含鬼氣觸處生佈厪隅似眙立遜方殭挺面色灰堊兩目開闔彷彿睒睒有光而腦中憧憧往來尤多厲慄之象思極毛髮盡戴遂納首特根懷中以辟鬼　復顫聲曰然則吾等宜趣歸母事逗遛今後勿再履此亦勿　及其人蓋吾今念及此無端之爭殊傷懷也特根即温言曰吾受汝勿悲愴今兹陳疑悉索言歸於好兩情堅合當永永弗諼又胡悲爲今行矣願歸途不逢不若毋使彼傖入吾眼睫此足幸耳而美搿忽躊躇不即行（未完） 
　　答問者問諜生涯已催天虛我生寄稿不日當可續登覺迷啓 
 
 
 

Page 15

 
 
   
 
 

Page 16

 
 
   
 
