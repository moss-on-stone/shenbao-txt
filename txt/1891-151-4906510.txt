# 1891 - 151 - 4906510

 

Page 1

 
 
[出售硃味砂鍾進士立軸告白] [  點石齋啓]  
　　天中令節世人爭繪鍾進士像懸諸畫閣藉以驅妖魅而辟邪廣此說由來已久楷未得名人手筆耳今本齋特請徐小倉先生繪就立軸一幅用硃砂印成鬚眉畢現奕奕有神除隨畫報分送外另印料半紙大張立軸出售定價每張取洋三角准於卽日出售賜顧者請卽購取爲盼此佈 
[竹素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聯早登相位人咸羡其文章勛業世莫與京而不知其持躬涉世之間實有切實周詳爲他人所不可企及者本舘覔得竹素堂文集及澄懷園語二書伏而謂之覺大而齊治均平小而周旋動作無不語長心重切理壓心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字梭儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆綸綍至來歳之首則又將先一年者彚印成編但一歳一編閱者似乎未便因以今春爲始改爲每季日行現在春季諭旨已告成校對精詳裝潢典雅每本收回碼洋四分欲觀當代訏謨者請至本埠三馬路申昌書室及各埠申昌或分售申報處購取可也 
[追紀西使陛見盛典]  
　　吾觀泰西使臣陛見一節而知今昔情形事不同而意同也各國駐京公使臣陛見一在同治十二年五月一在光緒十七年二月凡齎有國書之駐京各國使臣皆得准其覲見甚盛典也自諭旨頒傳各國使臣舉欣欣然有喜色以爲就日瞻雲仰天顔而親王度所以敦崇典禮益固邦交睦遠鄰而修舊好者悉在此一舉矣竊嘗論之泰西各國之致意陛見已非一日未通商以前如乾隆五十八年嘉慶二十一年英國有使臣入京專請覲見兩次均齎有國書乾隆五十八年使臣爲馬甘尼副之者爲斯當東東宗純皇帝念其奉使遠涉推思加禮特命大臣帶其瞻覲錫予筵宴賞顂駢蕃其時使臣所請者爲駐京一節嘉慶二十一年英使臣爲亞默爾思副之者爲馬禮遜其時使臣始逹天津已飭派官吏在彼賜宴迢謝宴之時特爭叩首禮節將次抵京我國伴使大臣特告以乾隆五十八年所來使臣行禮悉跪叩如儀此次豈容改異時仁宗憲皇帝因降旨於七月初七日行瞻覲禮初八日於正大光明殿賜宴頒賞再於同樂園賜食初九日陛辭並於是日賜遊萬壽山十一日在太和門頒賞再赴禮部筵宴十二日遣行迨初七日瞻覲之期使臣已至宮門皇帝已將御殿正使忽稱急病不能動履皇帝以正使猝病事所或有因祗令副使入見乃副使二人亦同稱患病以此遂罷故稽之我國册書於乾隆五十八年則曰恪恭成禮不衍於儀嘉慶二十一年則曰謝筵不遵禮節固截然有所區别也按同治十二年降旨俞允西使陛見准於五月二十八日行瞻覲禮所定儀節西使則五鞠躬而進皇上則南面而坐覲見之處爲紫光閣乃在紫禁城外之御園其旁乃法國天主堂也天主堂之西有雲石橋一座宛若長虹曲折而過卽御園也園中花木紛綺竹石清幽亭榭樓臺備極華麗亦别院之大觀也今年延見西使亦惟是率由舊章而已想其時蹌濟之成儀對颺之禮節卓越一時超邁千古不言可知特以爲旣覲皇上則上下之情不至於隔閡軍國之事可得之於敷陳都俞於殿陛之間顧同於堂廉之際凡百所請皆可直逹於泰西諸國大有所裨益此則殊非也天威咫尺瞻對悚惶卽其後隨時入見亦當有定期或每値萬壽聖節及慶賞祝賀之辰乃可從容瞻覲耳歐洲使臣雖駐劄人之國都其得以上諸國王者亦歳不過五六次而已至所請之事仍歸諸部臣定議禀命於御旨然後定非可於進見之時妄行瀆請也想此固歐洲各國使臣所知也此理也駐英薛叔耘星使早已洞若觀火矣觀其平日間侃侃恃諭深悉洋情卽今歳覲見西使一事皆由薛星使先爲豫籌以開其端其言曰查外洋各國風氣交際與交涉截然判爲兩事交際之禮節務爲周到交涉之事件不稍通融惟其厚於交際故可嚴於交涉凡各國使臣初到一國駐紥之時其君主無不接見慰勞數語以示優待使臣鞠躬而退並不言及公事此西國之通例也薛星使自言從到英後除呈遞國書外其君主延請讌會一次聽樂觀舞會各二次禮意頗爲周浹今聞各國駐京公使以未蒙晝接不無私議萬一合辭來請我若深閉固詎相形之下似覺情誼恝然昔年英使威妥瑪借未許覲見爲辭頗於烟臺條欵多所要挾夫靳虛禮而受實捐非計之得也况在今日有同治十二年間成案可循不妨援照辦理當時議者亦頗多疑慮一則恐其有所瀆請一則謂中西之禮不同也然禮成而退海内且傳爲盛事者何也西例公見不言公事卽晤其外部亦然洋使斷無不諳之理若論禮節可於召見各使臣之先敕下總理衙門告以如願行中禮或願行西禮各聽其便如是則彼雖自行西禮仍於體制無揖又聞雍正年間羅馬教王遣使到京世宗憲皇帝允行西禮乾隆五十八年英國遣使馬某尼來華亦奉高宗純皇帝特旨准行西禮賜以筵宴未知禮部等衙門是否有案可稽似亦足備考證此皆薛星使所陳者也薛星使之於洋情有如燭照犀燃無乎不逹洞垣一方有此識見誠無難結好於無形消患於未萌矣使於四方不辱君命薛星使有之焉 
[漢皋茶市]  
　　　三月二十六日漢口紅茶開盤迄今已閱四禮拜共到甯祁茶一千三百五十餘字計二五工三十四萬餘箱沽出九百四十一字計二五工二十三萬八千餘箱其未沽之茶尚存漢棧者計二五工十萬箱有寄兩湖茶共到九百九十餘字計二五工四十四萬九千餘箱沽出八百三十四字計二五工三十七萬二千餘箱未沽之茶尚存漢可計七萬箱有奇查今屆紅茶未開盤之先俄商百昌德昌兩行主進山遊覽親至甯州察閱情形目見採茶時正逢霪雨知茶葉出産必少回漢後卽出高價招買華商自漢口開埠通商以後未見此種高價以爲今屆做茶定有利源可攬無不欣欣然喜形於色各遣人進山咨會山莊如頭字不及多辦可將二字加增各處山頭初次採茶時因隂雨連綿萌芽不旺實産不多後聞洋商拾價各正踴躍採購二字之額及較頭字爲多今年漢上所到之茶與去年比較所少無幾閱兩禮拜後茶到愈多洋商始行過磅六七十兩至八十餘兩之甯州茶每担割價十餘兩二三十兩不等兩湖茶亦割價三五兩至八九兩名曰打扳如華商不願割價則將原茶退還華商以做荼限於時令此時退還以後難以沽售 
 
 

Page 2

 
 
惟有束手聽命而洋商則總以茶様不符多方挑剔除過磅虧耗不計外但論割價一層華商已受虧銀七八十萬茶務之壞豈眞無可挽回耶華商之辦茶受盡千辛萬苦方其進山設莊時搬運銀錢沿途節節費力及抵山後大莊收茶較多必出子秤七八稈或十餘稈赴鄉收茶待收有成數然後運至大莊子秤所收之茶高低不一必須篩揀加焙費數晝夜之力方可成箱旣成箱後用小船駁上大船每船只裝四五箱今年雨澤過多濱河水漲歴盡風波之險始得運至漢口依舊不能獲利良堪浩歎最吃虧者爲長壽街平江羊樓司澧陵瀏陽桃源共六處至安化高橋聶家市雖盈虧不一統扯尚有盈餘甯祁兩湖等處統扯十分中祗有一二賺利餘皆虧耗不淺開赴外洋之茶輪首先展輪者爲夁和行之婺源於四月十六晚出口駛至九江上面擱淺由太古洋行北京船拖下拖費一萬金第二次開行者係寳順行之昔格船所戴俱係俄茶於廿一晚出口第三次係太古洋行之德喇門船於廿二晚出口第四次係仁記行之鉢雷的當下禮拜二開行刻下漢江尚泊茶輪六艘英商三艘俄商三艘内有怡和行之格連格利船係俄商所包也聞俄船尚有續到者 
[節省經費]  
　　兩江督憲劉峴帥履任以後於諸事竭力整頓查核庫欵較之從前大形支絀推原其故皆因省垣各局愈設愈多需欵頗鉅近來道員到省者又日多一日每員例在善後局挂名月支薪水五十金更有捷足者一人而兼數差其不善奔走者不免有向隅之憾峴帥洞悉情弊遂通飭本省無論班次大小一員只准一差如才力果優兼差不支薪水其尸位素餐者一律裁减保甲總局劉治卿觀察兼攝洋務局首先整頓爲同僚倡每月計省二千金推之書局籌防督銷等局亦必仰體憲懷珍惜國帑通盤合算每年約省三十萬金節省有用之財留作有益之事我公籌畫當勝劉晏百倍矣 
[土漿收稅]  
　　徐州所産土漿甚旺上年大部議抽厘稅適叚小湖觀察俸滿交卸未及舉行及桂薌亭觀察莅任之初籌核章程悉心釐訂擬在郡城設立統捐總局自光緒十七年新漿入市後准土商領票運貨每擔抽收捐銀四十兩自此之後所有金陵鎭江蘇州上海四處土藥厘捐概行停止各力局卡照常查騐如越過上卡下卡查無執照者全數充公倘沿途收買未領總局運單卽在首卡報捐名爲騐補至金陵上海諸處所有陳貨及運往别處者仍照每擔四十兩報捐河南四川之土不在此例刻已詳謂劉制軍入奏九重矣 
[松江火警餘聞]  
　　前報紀茸城大火一事兹悉起火之油燭店本由張姓所開現已頂與杜范二姓是晚有某姓學遺火洋油箱中以致轟然卒發被災各戶以楊德昇爲首屈一指計大小房屋十一所及家儲店貨悉付焚如次則張顧沈各姓所失亦復不貲被災者上下兩塘共六十餘家房屋三百椽之譜事後恩詩農太守以地保黃姓遲遲報警笞責荷枷并查得私佔廣明橋下岸公地建造市房諭以此後不准由行起造某某等紳士又以是處橋梁原係日河古道載在志乘歴歴可稽月久年深橋面多建市屋雲連櫛比易肇飛災因擬禀請府縣諭禁蓋造以備將來疏濬河流云○當火熾時耶穌教士蒲君施救甚爲出力災後華婁兩邑尊躬往致謝次日蒲君亦乘輿至華亭縣答拜葛邑尊延入暢談移時而出○火旣救熄被災各戶咸往杜姓家索賠杜見勢不佳諉之於范各戶積怨成憤愈聚愈多驀於二十八日下午將杜姓家一切鋪陳肆行搗毁杜據情控諸婁署初更時張肖芸邑尊親臨勘視途中獲一肇事之人帶回署中重笞五百下枷號示衆並諭令各戶靜候核奪毋許譁囂翌晨將案移交華亭縣洎申刻葛邑尊升堂研訊杜供稱是店已於今春歸併與范起火之事實未得知邑尊將杜發學看管着交出范姓再行核斷○廿九日午後西門外白龍潭南岸某姓家忽又失愼幸經多人灌救僅燬柴柴一間 
[閩事雜俎]  
　　南臺某洋行於上月間被妙手空空兒所臬失去各物約値千餘金行東赴保甲局開單請緝經督辦楊觀察汝翼立劄臺局提調平司馬飭役購拿現聞案已破獲由管兵將賊拘送内局提調柴明府提訊之下該賊供詞吞吐尚有珍珠一顆售于南街首飾店明府訊畢遂請本叚高委員帶同局勇押賊前往追贓果得珠還合浦失而復得不可謂非該行之幸也○福州時疫盛行縣差黃排五亦梁此症不出旬日疉斃六七人水關外有某家旬日中疉斃三人是亦氣候不正所致藥鋪中麥冬地骨皮諸藥頗覺暢消盖因熱症多也貧民之倒斃道左者亦復時有所聞南臺大橋及新橋畔一日倒斃六七人城内亦有横屍衢巷者仕籍中人見而憫之爰擬籌集欵項開設該局凡貧民之患病者準其赴局就診此舉若成眞是無量功德也○朱紫坊係四通八逹之區一日有某甲年逾而立踽踽獨行忽然跌仆在地不省人事有好善者給藥灌救未能奏效閱一炊時游魂渺渺已赴黃泉矣嗚呼○候補巡檢徐君樹瓊楚南望族也其祖母袁恭人閫儀淑愼當八十六歳時親見五代同堂實爲熙朝人瑞經地方官禀由督撫憲題請旌奬現已奉旨賞給匾額銀兩縀疋徐君奉到飭知當卽趨轅叩謝庇萱蔭於重關長承愛日頒芝泥於帝陛共沐恩光此固曠代所難逢洵屬德門之佳話也○某甲專以販運銅帽爲生活偷漏稅厘從中漁利三十年作老娘一旦倒綳孩兒破案後由馬太守押解到省想當照章嚴辦也 
[悍婦戕夫]  
　　天津府屬青縣地名清水泊有陳三者謀生在外其妻李氏與某村庄頭楊義通姦情投意合較之伉儷殆又過之陳於去年四月回鄉日與牀頭人厮守楊無隙可乘隂與氏謀將以紅礬置飲食中拔去眼中釘其幼女鳳姐僅七齡微聞其語密以告父先自爲計未遭毒手氏知機事已洩一不做二不休遂乞假歸家商之於父母及其弟李賞許以事成當撥給河灘地八十畞以酬其勞父母與弟初不允嗣爲利動遂首肯氏父居辛家臺六月初六日附近好事者舉賽神會小戶人家無不呼親喚友氏父遂於是日設筵招婿將俟其醉而後下手屆期楊義市酒肉來李賞過村迓其姊倩陳不知其中曲折便如西廂曲折云秀才們聞道請似得了將軍令欣然而來軒然而飲大觥屢釂玉山遽頺楊已預候於旁氏卽揪陳髮辫喝楊奏刀李賞從旁加功陳醉裏糊塗已送了一條性命時當夏令村外不便棄屍遂斷其肢體理於馬槽之下陳有兩兄異室而居七月間鳳姐以父慘死告其兄投縣喊控氏恃無証佐堅不認供嗣在馬槽下尋見屍身計分九叚慘不忍視又獲姦夫楊義氏父李四氏弟賞等衆供確鑿該氏始認因奸謀殺本夫由縣錄取供招循例解府過堂上月中旬由天津府鄒太守覆訊似此淫凶悍潑閨閣中實不多見盖亦戻氣所鍾也 
[保險新聞]  
　　旗昌洋行倒閉情形已登本報兹悉外洋保險公司事務有向歸旗昌經理者自經倒閉卽由外洋來電令巴勒洋行接辦所有保險單仍可作爲憑據已登告白於本報之後矣 
[淞南談萃]  
　　江海關道聶仲芳觀察接奉兩江督憲南洋通商大臣劉峴莊制軍電札令將上海各教堂加意保護等因因卽札飭朱森庭明府及各武員統率勇下在南中董家渡天主堂四圍昕夕巡綽乃近日謡言未息并有匪人瞻敢在堂前糊䊀匿名揭帖信口狂言觀察因於昨日特派營兵駐紥堂邊空屋中俾便巡查而昭嚴密一時刀横如雪燈燦於銀鼓聲鎗聲昕宵不絶想匪徒當望而却步不敢再肆鴟張矣○前日薄暮時鳥雲四合東北風大作浦江中波翻浪湧勢如萬馬奔騰某碼頭有一航船行至白蓮徑十八姨跋扈飛揚直欲與肆惡波臣聨爲一氣時衆客正凝神端坐曠覽浦江風景頗有宗少文乘風破浪之懷忽聞砉然一聲檣木遽折於是人聲鼎沸船卽傾翻幸有别舟赶往救援諸客得免殞命惟一人已隨白馬素車而去查不知其所之矣○前日之夜輦家渡内街梅家弄口某餛飩店之夥某甲因事過花衣街正在獨行踽踽時忽有某無賴自後扭仆於地勒令不許聲張旋攫取肚兠内鷹洋二元復將身上衣服剥去甲見時已夜深人靜恐一經喊救鷄肋不足當尊拳遂 
 
 

Page 3

 
 
任其遠風惟於模糊方影中略辨無賴面目洎回店細述被刦之事并將無賴形貌約略言之某乙聞之恍然曰是矣是矣此必擺水菓攤之王阿四矣猶憶去年有某局員之戚因有急需持珍珠十數粒至長生庫質錢阿四見之誣爲竊峸將珠奪去後經送局懲辦不料其今又攔路刦財甲聞其言卽邀乙同往尋見向之索取阿四初猶不認後經乙再三恫喝扭赴局中局員訊明除將鷹洋交還外重責六百板鎖示局前○前日馬路橋南昌某茶肆于晚炊時忽烟囱内濃烟直冐霎時聞火毬迸出衝入雲霄鄰人見之齊來灌救幸時尚未晚得免成災事後局員王二尹喚地甲傳店主到局訓飭數語諭以如再不小心防範定當屏諸遠方云○無錫人某甲向在南會館前設攤售熱荳腐乾有綽號武大郎者向貸洋蚨一翼甲以素無往來對武大郎卽以老拳從事并將攤踢倒盌盞鍋灶毁壞無遺旋經旁人勸開令甲給以青蚨四百翼 
[失火卽熄]  
　　昨午十一點鐘時滬城花草浜西首鄭姓家正炊午膳因火力太猛油鍋中忽然火發烈焰狂飛燃及柴薪火勢炎炎直上遂致冐穿屋頂四鋪地甲立卽鳴金報警俄而道轅果育堂輔元堂復善堂坎濟社花業公所各處洋龍先後馳至竭力灌救旋卽烟消火滅僅焚去柴房一間誠不幸中之大幸也 
[相香烟]  
　　寗波人袁顧氏居住老閘北首唐家弄地方日前與夫兄袁順林因細故口角該氏含忿難伸私購紫霞膏吞服迨家人知覺迅速施救無如受毒已深遂致魂歸泉路袁顧氏之兄顧阿狗以妹被順林威逼情急吞烟具詞赴縣報請詣騐袁海觀大令准詞帶同仵作官媒書差人等前往該處相騐頭圖地保預備屍塲大令升座後卽飭仵作官媒檢騐旋據喝報委係吞烟身死大令離座親騐無悮遂傳顧　狗至案供稱小的係寗波舟山人前日妹子與順林口角遽爾自盡現已經人理勸明白求恩免究袁順林供稱顧氏係小的弟婦弟現在輪船上營生尚未回家前日顧氏不知因何吞烟迨小的知覺施救無及現已置備衣衾棺木情願自行收殮請免發封大令俯如所請着兩造具結備查旋卽排導回署 
[勒遷咽館]  
　　滬城焉門外迤邐至徐家匯共有烟館七八家上海縣袁海觀大令以此處地甚荒凉深恐匪類藏匿其中昨晨特傳皂頭全順諭令知照各烟館限三日内赶緊遷移違干提究 
[縣案彚錄]  
　　有賈某者不知其操何業頻年銖積寸累稍有贏餘去歳物故其妻沈氏妾孫氏憑親族調處所有遺資存放顧姓處生息其利歸妾收用其本銀票據歸妻收執邇因賈妾孫氏向顧索取本資顧不肯交付該氏遂投縣控顧吞没存洋沈氏亦投縣訴明顧卽將洋如數繳案袁大令提集兩造於昨午訊問賈沈氏供稱丈夫于去年病故在日曾取孫氏爲妾夫故後所有積蓄由親族公議將洋七百五十元存在顧處其本由小婦人經管以作終老之用其利歸孫氏收取藉以度日今孫氏落髮爲尼忽欲支取本資來案誣控求恩鑒核賈孫氏供稱主人于去年逝世小婦人與大婦沈氏均分遺資七百五十一欵係分給與小婦人今已在杭州落髮欲取此洋應用沈氏亦有四百兩一欵不能奪取取此歀爲此呈控求恩明鑒大令謂顧姓已將洋繳案當分資時親族公議極爲妥洽爾等毋得紛爭仍須遵照原議將洋存在顧處息歸孫氏本歸沈氏惟沈氏亦不能擅自支取至孫氏爲尼一節理應聽其自便孫氏曉曉不已堅欲支取本資大令不准卽着具結備查○王雲峯在英廨控楊日明欠銀圖賴一案蔡太守屢訊未結遂於日前飭將原被移送上海縣訊斷袁大令是訊之下因兩造各執一詞着候覆訊定斷前晚復由帮審委員宋二尹提訊王雲峯訴稱原籍山東掖縣在申爲股皮生意與楊同業去年被楊誑去銀六百餘兩控經公堂轉送案下求恩究追楊日明供稱亦是掖縣人與王同業並未欠伊銀兩王店中虧本甚鉅無以對店主遂串同訟棍李寳昌流氓陶光富等控我欠銀叩求明察二尹向王曰久銀可有証據答稱無二尹曰控欠無憑難以判斷姑將兩造交保出外自邀同鄉人秉公理處如果理處不明禀候核示○汪子賢之妾周氏吞烟斃命一案昨晨由袁大令升堂覆訊汪投案訴稱數年前出洋二百元娶周炳章之女爲妾過門之後相安無事日前我患病令周氏煎藥周氏偶不經心將藥煎乾當面申斥數言周氏因羞自盡知覺稍遲施救不及求恩鑒察周炳章供稱小的係江北人祗生一女嫁汪爲当現旣合烟斃命求恩公斷大令得供向周一再開導並着汪出洋一百元給周具領　速回籍兩造遵斷具結而退 
[英界公堂瑣案]  
　　包探張九意禀稱木匠陸梅林投捕房稱孫悅卿詐去洋銀二元小的因拘孫送案當訛索時有趙嘉大者助之滋閙叔父珍發喝阻不依依亦拘住陸訴稱小的係寍波人由作頭趙慶章僱往金陵工作後因意見不合辭歇回來孫等突邀至陳端卿烟館中謂各工人回申皆由爾主使須罰洋銀三元遂勒令小的及友人某甲先各給二元小的不依因之報捕拘案珍發訴稱各工人多不願在金陵工作並非陸一人之意不料孫竟向陸尋釁族姪年幼無知隨聲附和小的知而喝住嘉大不依致被一併拘案現求將嘉大領回管束陳供稱伊等先後來開燈不知因何口角後被包深拘去尚欠烟資一千零五十文孫供稱小的並未到過金陵伊等願作工與否均不相干嘉大供稱小的不敢多言蔡太守判令將孫管押二十一天幷繳還洋銀四元及烟資一千零五十文嘉大交珍發具保管束○包探王阿二唐寳榮同禀稱昨日小的等見宋阿男手持布衣三件及銅釣銅脚爐銅濁臺等物時適黎明情節可疑詰得在江灣竊來今特送案宋供稱小的係寳山縣人各物在江灣鄉間竊得蔡太守飭押候備文送上海縣核辦二百零七號華捕禀稱昨日小的見沈木金等三人牽馬三匹從打狗橋至法租界再由新橋兠轉如是者三次有于禁令爲此拘案請罰沈木金倪六生陳阿旺同供稱以後不敢如是矣蔡太守謂熱閙地方溜馬最易肇禍爾等各馬房已租有公地爲溜馬塲何必仍干禁令隨判令各罰洋一元撥充某醫院經費○包探高利卿稟稱鄭萬祥投捕房報稱在某烟館吸烟被倪炳卿竊去洋銀三十二元小的同往拿倪則已祗存二十六元矣今特解案請訊鄭申訴前情倪卽倪炳溪供稱小的係湖州人鄭與同鄉婦人何張氏有染旋知此婦有夫以致爭閙小的等勸令鄭出洋四十元給婦回籍陸續付過三十二元尚有八元言明昨日找付豈知竟揑報失竊蔡太守問何張氏在否何張氏訴稱小婦人原籍寗波丈夫在滬當扛夫因在籍不能度日是以來此找尋不料丈夫蹤跡全無無處棲身暫居徐陳氏處旋由徐陳氏之姘夫徐阿二言及鄭欲私一婦人小婦人允之曾與點香燭叩頭然後同處後鄭忽嫌小婦人尚有丈夫意欲抛棄倪等勸令出洋四十元其間十四元爲小婦人回籍之費餘爲中金况十四元亦尚未到手徐陳氏供稱小婦人原籍寗波因見何張氏流落滬上是以招留在家徐素與鄭相識一日鄭言及尚無家室因此玉成其事餘供與何張氏相同太守問何張氏曰爾旣有丈夫如何與人苟合答稱窮苦不堪行將絶粒否則决不敢與人私太守問包探知鄭與何張氏之事否禀稱小的不知惟知報失洋銀是以拘倪鄭堅稱小的並不與何張氏私識失竊銀洋是實太守以倪事不于已插身分肥判令管押二十一天着繳還洋六元呈案之洋除十四元外餘俱還鄭一面諭令再往查明禀候發落○一百零五號華捕禀稱昨日小的見有馬車一輛停在路旁無人經管另有一車由傅阿高經管向之查問傳言二車係伊一人經管然工部局定章一人不准管兩車恐致溜韁肇禍是以將傅拘住旋有王洪來自認經管馬車因之一併送案傳供稱有客僱車二輛小的與王各駕一車及游畢回至客人門首王隨客人内取車資因由小的兼管二車王供與相同捕頭稱馬夫向客取資馬車無人經管往往立肇禍端蔡太守判令傅王各罰洋銀兩元 
[法廨停訊]  
　　昨禮拜六係法公堂訊案之期葛甫同事轉因另有要公飭知捕房將應解各案暫停解訊云 
[法捕房瑣事]  
　　賣魚婦李呂氏之胞妹小妹子前經劉錦堂售與紹興人袁戚氏處嗣經李吕氏訪知具控法廨葛同轉准詞將袁戚氏處 
 
 

Page 4

 
 
小妹子及劉錦堂等一併提案研訊明確判責劉錦堂二百板枷號三個月示衆小妹子發堂寄養此已記諸前報在後劉錦堂枷號期滿卽經釋放李吕氏思妹情切復于日前投法公堂具禀求將小妹子給領同轉立飭包探王榮培持函至城中普育堂將小妹子帶出暫留捕房待李呂氏到案具領○奉化人某甲向操三隻手生涯常在各輪船上行竊搭客物件前日有某姓客乘輪來滬轉搭高陞輪船欲回寗波偶不隄防被甲竊去大衣包一個雇人尋筧影響全無立卽開單報知捕房求請飭探嚴查甲自竊得衣包改搭宜昌輪船適被包探所見立卽拿獲包内有棉夾單紗各色衣服當將人峸一併拘入捕房押候解訊 
[來書照登附跋]  
　　少欽封翁善長大人閣下小宰閱申報陸續收來各善堂賑捐册八十餘扣入貧地瘠勢難一再募呈大憲又發十實收四十張甫經散託重門隔閡欲託人外募其弊無窮且繳還者少以是遲遲未能報命三月晦日爲小宰母難之辰都人士擬製錦介壽阻之再三聞尚有舉辦者因思衣傘牌匾例禁綦嚴何敢自于咎戾傳各首事將捐册發交諭送禮物者概不敢領倘情誼懇切可請隨意書捐十千八千文不爲多一百二百文不爲少萬毋抑勒致有煩言初意欲將筵席并省稍助涓埃而各楊遠來不留一飯似又過歉至日仍治酒酬謝前後收來銀三百二十二兩錢五百五十二千零五十文一六買銀三百四十五兩零三分共銀六百六十九兩九錢四分其一切犒賞匯費均捐廉付訖未敢於捐欵内浪用一文兹由淪協同慶字號寄上到時祈查照收入附還各善堂捐册有已書者有未書者應如何分發繳回或由貴所統解災區希費神酌定爲禱并望賜來一紙收條捐戶列入申報藉以徵信可耳瑣瑣布懇祗請福安伏惟亮察不備長壽小宰頓首浴佛後三日 
接誦霍明府惠函聆悉閣下榮慶都人士貺儀申祝前後收銀三百二十二兩錢五百五十二千零五十文一六買銀三百四十五几零三分共銀六百六十九兩九錢四分由協同慶號匯到規銀七百十兩零二錢其犒匯等費均捐廉付訖仰見子職克𡢃官箴自勵當此籌振維艱之際鉅欵寵頒疲瘠域子民當頌慈父母不置矣[  上海北市絲業會館籌賑公所愚弟施善昌謹誌]  
[上海絲業會舘施少欽接到四子則敬三月初六日自津發書]  
　　謹禀者昨由寳坻遞回包封奉到遞回包封奉到第二號訓示祗悉一切此間所需賑欵兩萬金知已解過一萬尚有萬金仍請分批照解以敷散放之數現已照數分賑寗河等處矣寳坻東南災重各村又經查給春撫一次計共二百七十村一萬五千五百九戶大三萬三千六百四十六口小二萬二千五百十一口每大口給津錢一千文小口減半共放津錢四萬四千九百零一千五百文寍河官撫萬二千金義賑五千金經劉蘭階先生與諸同仁分頭查戶不日卽可散竣男現奉籌賑局憲札委領銀千金加撫北塘海口村近各村約計不敷七八百兩擬由吳樂山統領與勇處分别湊助以濟賑需豐台粥廠准月底停止每日均牽六千數百人自去年十一月初六起共需經費五千數百金玉田官賑已放涸復田畝業已補種春麥此外水未退盡各村爲餬口計則官撫甫經散竣爲種田計則尚須稍緩時日擬俟月底月初再行查給卽可作爲耕種也振聲先生今嚴偕同梅詠芝兄諸君前赴永清開辦所有電請楊藝憲借發萬金已議定由通永道庫照數提支派員解往靈符三箱遵示各得其一以期分頭施送矣勇因有要公面禀各憲於十二日抵津明日卽折回玉田一身兼伴僕竟至忙不可支矣怱怱拜禀祗叩金安各賑所諸位世伯大人前均此請安道謝 
[蘇省撫轅抄]  
　　二十六日統領撫標正前新中水陸等營記名總兵龍殿揚知照奉撫憲札委兼帶浙西鹽捕水陸等營三十七日知府林文炳禀銷兼辦蘇城六門厘捐局差縣丞凌松年禀銷海運滬局差並謝奉飭請補漂陽縣縣丞缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　調補漳州府雷其逹禀交卸臺北府禀到禀謝調補漳州府并蒙飭咨赴部准補龍岩州盧慶雲禀辭晉京此見通判范偉卸辦安海稅厘局禀到丁憂清流縣劉乃賡卸事到省同知郁本培起服來閩禀到前連江縣張家㵌禀謝准銷察看字様飭知道台孫奉委往骊江公幹副將楊青山禀假回籍巡檢姚煦卸辦前歧釐局禀到龍岩州吏目李南金卸事禀到丁憂知縣沈先大禀謝開釋鹽塲胡觀瀾奉委白石課厘局按歴馮樹勲奉委赴馬江盤運谷石巡檢高軒奉委赴增鹿倉監收谷石差 
[助賑摭要]  
　　災區需振孔亟救時者屢次傾囊被澤者未蘇涸轍迭罹陳厄頻動杞憂敝處目分送仁濟善堂中和壇靈符治病以來凡因符愈病而助賑者已書不勝書矣山隂安昌朱廣裕爲九齡童陛禮鈿專電信請符求愈急病來洋二百元湘垣問梅居士還雙親病愈愿來湘平銀五十兩硤石恒受參號經鏗求愈父病津五十元賈沈氏求愈女喉痛洋二十元杭州許洋一百元慈城宏度子金陵保安堂各洋五十元均委解順直山東承甦困之多方滿腔惻怛俾沾仁於靡盡交頌殷勤卽婦孺者流莫不傾誠拯急胥修人紀聿挽天災誼篤匡時無奇不備矣○上海北市絲業會館籌賑公所施善昌謹誌 
[勸辦恊濟順直賑捐滬扃二月分清單]  
　　志善堂清記莊各十元無名氏十七名各洋一元利記莊西山社郭各十元培德社郭各十元培德堂侯三元問心堂修竹齋仁記劉錫堂各一元求平安三元詠梅齋義記武記各一元河南氏求平安二十元無名氏三元無名氏十元無名氏五元無名氏十元無名氏三元無名氏五元無名氏十元無名氏四元洪謙益堂十元蔣敬德堂五元秦志善堂宋積善堂陳嘉禾堂史緝熙堂彭易安堂史鎔成各二元黃壽華潘蒲青各一元彭厚記經募三元仁和無名氏三十三元七角六分已助未知名四元揚孝康二元五角楊京川五角楊愛生楊俊周信發楊富文朱和昌各一元熊復貞周餘山各五元楊誥洪楊能保各一元羅珊樹五角劉正貴三角許信義五角楊茂清一元羅叙然五角蔣五龍三角許新德五角許繼和五角許長茂三角高天赦五角黃佑成三角朱高海管高裕胡廣平各五角張鎖祿二元聽川　林義大遂祠各一角茂華一元五角陳榮祖七角廷　徐良　各五角王文熙一元李福興張懷元各五角國斌三角史南祿二元陳永思一元八角寳泰泰豐壬吉寳昌裕豐五典共洋二十元程厚堂二元謝福生一元溧陽鹽棧六元德源莊二元同裕號一元不書名三元德豐二元查正隆一元德盛和八角徐盛七角信盛祥記七角坤大一元不書名三元榮盛四角二分信裕祥三角半正心堂同泰源允懋昶各一元恊昌永七角恆興泰三角四分不書名不書名合洋一元查信隆一元天芝堂七角乾昌潤興各一元焦寳成七角陶又順三角半乾秦七角稽昌一元如根七角規敦厚堂二元一正齋一元十城灣八角四分品陞三角半復源二角八分大春堂二角鼎隆　裕大各三角半魏同興王義隆各二角八分林日新二角同泰豐三角廣大裕源客二角半同和五角王道生二角洪德泰二角鼎成一元盛日新二角德大五角萬茂二角存興恆泰豐祥興懷古信裕和各二角半復興隆二角王元會二角半永茂豐二立成二角半碼頭祁四元下安全社二元街口社林履泰各一　寳隆莊德豐莊各一元吳廣泰　裕莊源茂同慶裕各一元同豐莊二元隆茂昌日生德恊泰莊王德昌恆生莊張恊盛恆租泰各一元德興莊二元坐春堂三元安樂堂一元劉季仙五角劉愼德堂一元二角李敦本堂槐蔭書屋各一元丁雨琴二角方少軒王嘉惠各三角四怡草堂五角黃寛知堂一元無名氏三元無名氏二元泰順昌銀六兩蕭怡豐謙益泰源昌泰各銀二兩退思軒三兩王兩桂軒二兩王蔚青八錢周雨滄六錢張培德堂八錢集義鈞錫慶長怡和成張同興各銀二兩陶百璧山房一兩愈楓階七錢唐翌齋六錢陳蔚春五錢無名氏一百三十文力不足量力各一百文創氏二百文力乏子一百文無名氏無名氏各二百文敦仁氏一百三十文記安氏三百四十文李連氏一百廿五文后碧澄一元司馬心余司馬慶福周伯少周紹德吳耀庭求成氏如願氏錢逸安張小庭張炳培秤伯鳴秤　甫各五角晏洲龔龔留耕留耕堂堯記陳記航記貞記嘏記焱記靜記各三角石浦廳龔堯記二元紹和泳記三角葆記五角壽記炳記儀記金記曉記悅記愉記昇記各二角石記三角慈記孝記定記權絲店蘇州龔常州陳蘇州石襲紹記和記蘇州顧顧咏止繁記雲岩老怪鄧尉鋤匀僧茂苑舊隱元墓煉氣士莫蘭女士蘇州程程理記金記楊記周記勤記銀記龔怡記少記　記嚴記徽州程王田楊常州孫常州項各二角蘇州人吳縣人長洲人元和人金閶人茂苑人鴻城人虎草山人香雪海人葑溪人上方山人梅花書屋洽隱舊立　空居士各一角雨金堂二元匯記一元祝炳均二元蔡濟逵祈母病速愈五元 
 
 
