# 1892 - 22 - 4906739

 

Page 1

 
 
[論瑞方伯折獄之神]  
　　今之推折獄才者不過曰刑求而已泰西人每以中國刑求爲非是謂案尚未定而遽加犯人以嚴刑於心殊有未安故西人問案從來未有用刑之時而且訊案時别無所謂刑具卽使犯人矢口不承苟衆証磪鑿犯人卽不畫供而爰書不　立定中國則不然必須犯人自已供認而後可以定罪而犯人孰肯自認故非用刑不可然中國律例亦有衆証磪鑿卽可定擬之條或犯人瘋癲疾病口不能言卽言亦多無倫不足取供則亦可以憑証定擬若犯人能言則非得其親供不能遽定也夫刑求之事非特泰西人不以爲然卽中國之人亦何嘗以爲是古云三木之下何求不得可知問案亦不專恃乎用刑請君入甕其殘酷有獲報者矣故曰聽訟曰折獄聽者聽其言也折者折其心也能於聽訟之時出片言以折服之斯善聽訟者耳然而折獄之才近今實難其選乃昨觀本報所載瑞茀侯方伯訊問萬松亭　告李觀察鴻交通會匪案不禁拍案呌絶曰有此折獄之才又何患奸人之狡獪哉李乃已故提督李世忠之子以道員候選會在北洋一帶充當統領近來辭職南旋寄居皖省有萬松亭籍隷清淮近因潛通哥老會匪拘獲至江寍擬卽處以極刑萬乃詭稱在會並無名目惟供奔走之役至於不法之人之在會中者則皆所素識願爲眼線拿獲匪徒以贖已罪因供出李爲若輩之魁首言之鑿鑿於是委員密提李至案瑞方伯乃思得一計會同候補道十餘員環坐公堂而以李錯處坐中旋提萬至案前問職李否萬稱伺候有年安得不識問以汝無誑語否萬稱重大之事何敢欺飾因令其於坐中細認有李在内否萬則張目四顧認之良久曰並無其人李遂趨而問曰汝知我否萬曰不知曰我卽汝所供出之李鴻也何見面尚茫然而輒以此等悖逆之名加我哉究竟有無深仇積恨試明言之萬俯首無辭惟稱誤認而已方伯大怒立将萬發縣收禁候請督憲示下辦理此一事也可謂聽訟之善法矣夫哥老會匪今年屢次蠢動其渠　獲則誅之以其罪係叛逆　可援免也而被獲之人往往仇攀誣陷以逞其私謂某民員亦入會中則信之謂某富室亦入會中則信之謂某某等大都皆得意塲中之人以爲皆入會中則又信之悠悠之口固不足憑也而萬乃以此誣李度李必有深仇積恨之人指使萬爲之幸而萬素不與李謀面李尚有以自明若平日偶有一面緣則李於此時被其當塲指出不但無可辯明而且無所逃罪其計不亦毒哉然苟非瑞方伯設此妙計令萬指認則李之誣終不能白何則萬旣供出李爲會匪之魁則必不能不信旣信其言則必專同之李李不承則可以奏革奏革之後則可刑訊若經刑訊而李且有不得不誣服者矣况外人早有物議沸沸揚揚紛傳不一不特中國人傳之外國人亦且傳之此次由萬供出益足以見傳言之不誣李之罪直是百喙莫辭若非瑞方伯令萬當塲指認則無以折傳者之心今令其當塲指認而竟茫然及令親自問之而仍　然夫然後使觀聽之人咸曉然於李之通匪實係萬之誣攀並可知人之傳言實有不足取信之處可知聽訟者全在乎此神明之作用無事刑求爲也蓋此事若将萬用刑研訊而萬供出誣指則猶不足以取信於外人以爲刑訊所得非信　也今若此可以使觀聽之人心悦誠服不但萬之俯首無辭而已也故吾於此事獨服瑞方伯之神於聽訟明於折獄不禁深爲之傾倒焉抑又有説者李之被誣今幸得白然其所以被誣之故當亦不難根究而出而李之平日恐不免有所不滿於人者今而後當益加謹愼以精神才力用於正勿用於邪庶幾世業可保身家可全否則今後有識之者矣不更大可危哉 
[本館接奉電音]  
　　昨日京師飛電傳來諭旨三道敬謹譯登○十二月二十一日奉旨這所叅疏防監犯越獄之奉天府司獄尹庭萃着卽革職拿問交裕祿等提同刑禁人等嚴訊有無鬆刑賄縱情弊按律定擬具奏仍勒限将逸犯高春九趙生二名嚴拿務獲倘限滿無獲再行從嚴叅辦餘著照所議辦理該部知道欽此同日奉上諭江南淮揚鎭總兵員缺著潘萬才補授欽此同日奉上諭上年朕二旬辰業經覃敷闓澤疉将京外大員老親年逾八十者優加賞賚兹據吏部兵部續查前江西布政使李嘉樂等老親均年逾八旬　養承歡允宜一體施恩以昭盛典前江西布政使李嘉樂之母賀氏福建漳州鎭總兵侯名貴之母曹氏廣西右江鎭總兵張春發之父張一詩著各賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件用示錫類推恩至意欽此 
[九天珠玉]  
　　每歲新正元旦令節日皇帝率王公百官詣慈寍宫門前恭請皇太后升寳座行慶賀禮皇上具吉祥賀表派滿漢大學士各一人恭捧賀表至慈寍門奉於黄案上内監二人捧黄案進於懿皇上於慈寍門外堦上行三跪九叩禮親郡王以下入八分公以上蒙古王公俱在長信門内分　行禮三品以下文武官員於午門前分翼排班行禮畢皇太后還宫皇上升中和殿受禮太和殿受賀親郡王以下文武百官於太和門内排班行禮其在外之公主福晉夫人命婦於是日進内行慶賀禮皇后率謹嬪珍嬪曁敦宜皇貴妃瑜妃珣妃瑨嬪並琬妃琪妃璷嬪内廷主位在外公主福晋命婦等在内廷先詣皇太后前行禮次詣皇上前行禮畢珍嬪瑾嬪偕敦宜皇貴妃等位曁内廷主位在外公主福晋命婦詣皇后前行禮應於内廷筵宴皇上應於太和殿筵宴王公百官蒙古回部朝鮮使臣是否舉行抑照歴年成案停止之處請旨定奪等情經禮部将恭進元旦令節禮儀恭疏題本於十一月二十九日送由内閣票簽鈐印於十二月初一日恭進呈覽於初三日發出本日奉旨是照例行禮欽奉皇太后懿旨停止筵宴其在外公主福晋命婦著進内行禮餘依議欽此○新授浙江處州鎭總兵曹大總戎正興現由江南防營遵旨入覲已於嘉　二日進京暫於嵩祝梵林寄宿遵将安摺敬爲繕就二分楷繕銜名緑頭簽一隻於初四日子刻齎往西苑門前俟奏事官接收摺奏時交爲分遞皇太后　皇上前寅正許自内傳令曹正興第二起入見大總戎遵卽進海於勤政東偏院内以俟　上御勤政殿将曹總戎召入詢以防次戎務數語總戎逐爲奏明畢卽退出海回寓○神機營總理營務處營翼長廣厚田翼長忠現蒙　恩授廂紅旗副都統照章應升爲該營全營事務翼長現經總理營務處擬於日間援案據情上禀慶邸等俟奉擬准後再行檄知馬步各隊一體查照○吏部爲咨行事文選司案呈本部議覆雲南巡撫　奏以分發雲南試用鹽提舉方士銘請試署白鹽井提舉一俟期滿如果稱 
 
 

Page 2

 
 
職再請實授等因核與定例不符應毋庸議所有白鹽并提舉一缺另揀合例人員依限請補一本於光緒十七年十一月二十九日奉旨依議欽此欽遵到部合行抄咨雲南巡撫查照辦理○和碩莊親王載勛之大世子年幾弱冠宜求淑配經水上人説定已故吏部尚書　大冡　之女公子聘爲莊邸大世子夫人六禮已行詹吉於嘉平十有九日寅時　娶過邸想届時冠葢如雲必有一番熱閙矣○兵部爲咨行事職方可案呈本部議覆青州副都統德奏以原品休致之山東青州駐防正黄旂滿洲防禦英祥從前從征直豫各省打仗殺賊著有功績身受槍傷多處開具詳細履歴援案乞恩給食原俸等因到部查核原奏所請與例相符可否給與原俸出自恩施請旨遵行一本於光緒十七年十一月三十日具題奉旨英祥曾經出兵打仗殺賊捉生受傷著賞給全俸以養餘年餘依議欽此欽遵到部合将原題黏抄咨行青州副都統查照辦理○吏部示傳所有擬補山西道監察御史林紹年一員本部於十二月初十日帶領引見相應示傳該員於前一日晚在内城左近歇宿於初十日黎明赴西苑門外六項公所吏部公所内書到聽候排班帶領引見是日穿天青褂備帶元青褂佩帶對子荷包手巾再該員是否原任一二品大員子孫抑或現任一二任大員兄弟卽日赴部呈明以憑註寫勿違特示○吏部爲示傳事所有兩浙黄巖塲鹽大使一缺查有光緒十七年十一月分在部投供之海防鹽大使吳清高一員應行擬補相應示傳該員限三日内親身赴部騐到並将執照携帶呈騐毋悞特示○内閣大學士臣李鴻章等謹奏爲謹具説帖恭代呈進表章事查朝鮮國王李熙恭進謝恩表三道慶賀上年皇帝萬壽聖節表隨表方物表各一道據禮部文稱該國王恭進慶賀上年皇上二旬萬壽貢物應請照例賞收於光緒十七年十一月二十四日具奏奉旨依議欽此臣等謹分别擬簽進呈其恭進皇太后皇后方物有狀無表謹照式錄出一併呈覽方物表例不票簽理合聲明謹奏於光緒十七年十二月初二日附奏恭進朝鮮國王李熙表五道呈覽於初四日發出禮科轉發傳抄朝鮮國王李熙恭進十二月初二日進呈萬壽聖節賀表奉旨覽王奏賀進貢方物具見悃忱知道了該部知道欽此又該國王恭進加賞使臣謝恩表奉旨覽王奏謝知道了該部知道欽此又該國王恭進上國天使賜祭謝恩表奉旨覽王奏謝知道了該部知道欽此又該國王領頒詔書順付謝恩表奉旨覽王奏謝知道了該部知道欽此又該國王慶賀萬壽聖節進貢方物表奉旨另有旨欽此 
[碩人頎頎]  
　　法蘭西有一女子小字婭瑪生時初不異於人及八歲後身材忽高大異常今甫十有五歲已長至西度八尺一時談佚事者咸謂頎頎然可嫓美齊之碩人焉其父母恐不雅觀遍延醫者診視醫言血脈了無所異惟再閲數載當長至一丈始止垷宜出外游覽切勿悶損閨中婭瑪遂俶装赴英藉資閲歴他日或當航海至中華云猶憶去年訪友扶桑晤女史奥羽晴湖長大過於男子矢志不嫁攺易男装終身以書畫自娛亦工篆刻人皆以女丈夫呼之今觀婭瑪其人諒更高出晴湖之上意者紅閨眉史竟亦有僑如之遺風乎異已 
[失火述聞]  
　　二十日清早蘇城桃花塢某染坊以隔夜所焚之錠帛餘燼未熄以致延燒堂軸透穿屋頂鄰近大聲呼喚并卽鳴鑼報警各叚水龍飛馳而至竭力澆灌府尊及三首縣各路總巡總　等亦皆到塲庫壓至辰刻火乃告熄計焚去房屋十餘間有十餘齡之童子竟斃於火又一老嫗年約五十餘焚去手指四枚又某甲年廿餘則焚跛一足不知性命能保否 
[甌海寒濤]  
　　署温處道李建齋爵觀察因時屆隆冬宵小易於竊發親自出轅查夜不辭勞瘁並諭飭分叚委員曁營弁每夜出巡均在保甲局署名掛號一文一武逐日輪流周而復始由是撃柝之聲終宵不輟閭閻皆得高枕而臥矣○明惀里之東巷尾東山下一帶地甚幽僻有殷户聚族而居月之初八九兩日迭有匪人縱火三次意圖乘機搶掠幸居人先期覺　應手撲滅不致成災永嘉縣邵補堂大令聞報之下每夜另派家丁兩名督率親兵徹夜梭巡現已安謐如恆矣○黄綺亭統領奉調駐紥溘郡軍令甚嚴秋毫無犯刻值冬令郡城慶有縱火清事黄統領親自督率親兵在外巡緝至更闌人靜時猶復冐雪衝風終夜不寢亦可謂盡心民事矣○初十日未刻有某甲向春生官銀號支取英銀八十元小洋十餘元大錢二貫納入沙馬袋中携之而去行至五馬街某洋　店購印花布從袋内取錢一貫給付布價及将錢　畢而袋中洋錢已不翼而飛甲頓足懊喪折回春生號懇爲設法號主憫之代爲禀縣飭捕緝訪查甲係瑞平人洋錢乃他人囑令携取者目下查緝甚　　卜能珠　合浦否也○新任温州同知吳健侯司馬中俊於十三日清晨搭招商局海昌輪船至甌禀見道府各憲約在封篆以前筮吉履新○温標左營百長蕭某因将道憲閲　賞項侵食各兵丁退有後言現經守戎查悉隨将蕭斥革以卲某接充標下貔貅靡不悦服○永嘉縣邵補堂明府於十二日申刻輕輿减從帶同刑件往柟溪雙廟地方相騐命案並順道至沙頭地方相騐查雙廟某甲因通姦起釁致将木器毆傷本夫耳後登時畢命沙頭則七旬邁婦因家被匪人擾蕩跌仆氣閉而死未知明府相騐之下如何辦理也○郡城之天寍寺重加修整　飛鳥革足壯觀瞻　像則瓔珞莊嚴　吉於十三日開光青衫紅粉絡繹借來有某氏婦任住持僧房中挑燈下榻領略烟霞供養好事者　人僧房擅将烟斗攫去婦遭此　唣只得敗興而回或問僧此婦爲誰僧告以素不相識噫異矣○永嘉縣十九都郭溪　嶼地方近有曰額虎二隻時時出外拖牛嚼豕爲患鄉村本月初間有獵户某甲在山獵塵駭見山君怒吼聲震山谷其大者形倍於馬二小虎亦比塵稍大甲忙用銃轟擊砂子不能中大虎作負嵎勢二小虎飛躍而去其疾如風躍過兩樹頂至第三樹力竭被絆遂絓於樹上甲追及之以斷鐵條當彈子連開三鎕虎始墮負之以歸權之得八十餘觔合村無不額手稱慶咸欣欣然食其肉而寢其皮云 
[五茸臘鼓]  
　　茸城西門外某姓衣荘開設有年生意暢旺日前有某茂才選購狐裘一襲由店夥某甲經手議定薦蚨二十餘翼當付定洋四元約日銀貨兩交詎茂才去後又有楊姓武弁衣服華美氣宇軒昻亦赴該店購衣數襲　中夥因事出外乙夥不知就裏誤将茂才所定狐裘售去翌日茂才携洋來取查知衣己出售大發雷霆言欲揭去招牌方可一雪此忿其僕某仗家主之勢遂将招牌肩負而去而茂才仍不肯敷衍了事復至該店将夥扭毆刻聞兩造先後遞禀縣署　邑尊批示謂先将搶牌之某僕偍案再行核奪○福庵距郡城西北三四里係婁縣轄境其地有某姓者家計蕭條素行無檢其嬸母某氏有良田白畝衣於斯食　斯将以頤養餘年邇因有事顊寗家儲什物及單契等爲猶予所昇又售去額租數石得洋若干元供揮霍之用事爲嬸母所知急向索還猶子　味恃蠻嬏母忿恨難伸欲赴婁署喊控旋由視族多方扶解令某歸還諸物并爲嬸母服禮其事始寢○西門外長壽橋附近杲近姓鞋子店學徒不知因何與店夥甲乙兩人始而口繼至扭打店主婦　氏多方理勸置若罔聞致将櫃内所儲物件掀翻例地打成雪片氏所插金壓　亦　忙亂中失去無顂之徒乘間攫物比比皆是誠一番惡作劇也 
[潯陽臘鼓]  
　　九江城内　甲委員李明五二尹士　曾隨鮑伯熙太守辦理湖口各處座捐兹太守家　扶德　回　鄉二尹請假護送所遺保甲差使經道府憲　委查輪　委員林輔臣少尹志忠兼西○磯頭在九江下游由洋關建設燈臺以照往來　舶前月某日突　某紅船　毁　事官拘得船中水手送　王植東司　處　　司　斷令照賠水手以無力乞　　由王　置二尹代爲修理　巳煥然一新矣○税務司所雇細思某甲　取主人鐘表等　約值　銀五十餘圓税務司送　王植東司馬懸辦甲母　深舐犢　四　　　經王二　兩税務司乞情　賠二盼之六○本月十六日申刻湖北候兩府李太守謙江西候補縣石大令守謙奉檄押解龍　二犯由九江乘官輪船赴卾 
[蘇垣官報]  
　　十三日首府魁　知本日三覆長洲等縣文童前湖南候補現判王槐銘由直隷來赴閩同知朱文善由官荆厘局來卽辭 
 
 

Page 3

 
 
知　王之全兩寗不卽辭縣丞李　飛三叚巡桖曹賠禧一叚均銷南　　　　　　　　　　　　　　　無　家給予勞績本班　者一次　振常禀　赴河連　並謝十五年分隨辦賑務　内無誤家和予穷績班委　一次十四日糧道　景辭　赴滬今　開　首府魁禀知本日考　長洲等九縣武童弓刀石松管種　治安禀辭赴河運差知縣梅崇　禀知奉委管解　陵餉銀差曹日新禀知由崇明公幹回　簿唐樹棠禀銷河連差並禀知奉委本年河運差卽辭巡檢司徒汝禀謝奉委閶胥門外八叚巡查　馬繼曾禀銷　查東路三叚保甲差十五日通　許之　　謝飭知結案勞績家給予酌委署事一次縣丞李德埴禀銷河之差主簿柳汝霖　門外巡檢察寳神東路二叚均銷編查保中差丁炳又由江寍回沈憇南禀銷河工差司徒汝禀知到閶　　外八叚巡查差陳履泰典　子智植均銷府試執事差楊錦草禀銷瀏河厘局差分發江蘇試用巡檢延晙止黄旗人由京　看來省禀到藩轅牌示照得蘇州府知事戴辭恒因案撤止遺缺酌委候補從九品姚定信堪以署理常熟縣典史董敬輿病故遺缺查　試用從九品楊永培堪以委者十六日同知高五雲禀知奉委赴桃源縣曾番案件縣丞吳　基禀知到葑水　差曾勳崇禀此葑門水　差管帶撫標正前營候補都司矣廣　禀謝奉飭保加遊擊銜十七日候補道錢寳由傳由松滬總局來知縣陸冠瀛由崇明斷估　工何啓綬由車坊釐局來卽辭黄章　　提前任金山縣欠解銀兩差同知銜分發江蘇訊用知縣方敦吉安徽人由京騐看來省禀到巡檢孟廣詒禀銷編查北　　叚保甲差何國恩禀銷府試執事差趙景祐禀知丁母愛 
[江西官]  
　　指留原省試用府謝若　禀到繳　係丁导翰林　至王葆鑾知縣唐乃勤俱記大功許繹陸垣俱酌委一次章乃正黄廷輔杜熾勳俱柭委一次馬學濃修理學　衙門考棚包國瑚加級紀鍊府經劉祖培儘先　委優缺一次縣丞饒　璜酌委一次從九吳大成儘先酌委優缺一次任光辰題准酌委並司道首領一次余政瀚委往臨川　十催兵氷道庫愚榖瑩委往袁州維　拆縣丞涖壽彭委往高安催　欵典史姚光森起　繳照　分試用府聨震禀到係漢軍正三旂官學生新選撫州通判周錦城禀到係湖南　生候補縣　陽鴻齊由上海採辦軍火回江通判　希曾江範府照王書臣布理問王鵬翼候補　　學禮鄭德凝俱惻繕省城各門輿圖縣丞龍汝翔題准酌委司道目領一闪陳體堯儘先酌委一次道庫吳祖植從九宋鵬程儘先酌委一次新建　　散發老氏寒衣委堵興安與史李繼臨無力赴任以試用縣丞李昭應者理 
[堂規宜整]  
　　金陵善舉　林曾文正公復設立　節堂收養嫠婦俾茹水飲蘖者得所依歸誠美專也數十年來照章辦理其間青年矢志白浰为渝邀聖代之褒嘉爲門閭之光寵者不可枚舉乃日久廢記視若具文近　規條尤多　亂風聞住堂節婦不遵約束母日游行街市三五成羣委員苟略示嚴威則粥粥羣雌卽　而詬誶有關心時事者　須飭委員履扃門户毋許過雷池一步如需購　　　　　　　　　　老僕婦供奔走之役者也倘敢陽奉陰違立時驅逐出堂以示懲警庶芝蘭之叢不生荆棘而國香愈不可掩矣猶憶百年涂朗帥守江寗時每月騶從親臨或二三次或四五次諸節　仰望　型不寒而慄規模肅然職提故耳不知今之巍巍在上者能　留意焉否耶 
[寒士歡顔]  
　　本埠樂珠書院十月十一月膏火花紅及十月十一月　亷　并道課奬均定於十二月廿三日午前在范董處照發云 
[縣案錄彚]  
　　老虎灶主郭河三　金和尚卽友蘭毆打受傷扭縣喊控已列前報前晚袁大令升堂研訊郭訴稱籍隷通州今年廿四歲現在治下開設老虎灶昨日小的挑水回店在途　吳文安等碰　口角　經旁人勸散至晚有著名流氓金和尚糾同金壽康等前來　歲不問情由将我頭額擊傷爲此扭案喊控求恩騐究金供　小的係本邑人向爲玉器生理現罹氷攤度日昨日學徒吳又安手持銅壺向郭所開老虎灶購員熱水因換錢口角小的卽向理論郭竟将我弟壽康毆傷今日壽康亦投案下求恩騐愓壽康供與略同大令騐得郭河三受傷屬實而金壽康並無傷痕觀見金相尚不安本分藉端滋學卽著笞責四百板免其　號罰洋一元給郭養傷仍取兩造遵結備查○景南公这妻周氏遭李蜚憐誘領在縣控告袁大令正欲提　適景患病身故旋由景之叔母魏氏　縣具報大令詣騐之下卽将周氏及李交三圖地保看管聽候　訊核辦己紀前報前晚大令开堂覆訊景魏氏訴稱丹　人現在治下開設粥店姪兒南松亦以開設粥店爲業嗣因姪媳被李誘領投　控告及姪兒病故奉大老爺驗明由我備棺收殮現在求恩将姪媳給領李蜚麟供稱丹　人向在外洋營生來申後景将其妻　與小的所有筆據業已失去嗣因景向我借錢不遂來　誣控叩求明察周氏供稱丈夫不務正業屢次将我出售况此次小婦人與李來往　時己久叩求鑒祭大令得供判将周氏交魏氏具領周氏稱不願　叔姑回去大令卽将周氏及李仍交地保帶去聽候查明核　○顓橋鎭人孫沈氏遭　　何浩榮劉大中王書田孫貴松等爲媒再醮與徐阿榮爲室圖董孫鴻藻知之投縣控告袁大令二次訊供其詳已列前報前晚大令又升堂　詰孫鴻藻訴稱何等實係蟻販去年孫沈氏之夫得和病故後何等卽欲将沈氏逼醮後因事　轕遷延未醮至今年十月初五日始行刦去孫沈氏供稱丈夫病故後小婦人情願守志且有良田六畝房屋三間由族人鴻藻代管不料初五日小婦人　遭何等刼往三十二圖徐家成親何浩榮孫貴松王書田劉大中所供與前堂略同徐阿榮供稱小的出身價洋七十五元求恩追給大令訊得孫貴松何浩榮等串逼孀婦殊屬可恶判将何笞貢一百五十板王笞責二百板劉從寛免責與何孫一併交保並著孫限交身價洋以便給徐收領孫沈氏之田房令鴻藻如數給還該氏退去諭令回家守志○薛顯中在縣控劉金林强搶姪女朱薛氏爲室袁大令提訊之下劉稱小的娶該氏爲室由顯中之兄耀山主婚大令飭差将耀山提案於前晚升堂集訊薛顯中訴稱本邑人曾入武庠姪女薛氏本嫁朱生發爲室不料生發於去秋病故姪女在家守節今秋武生往金陵鄉試事竣回家姪女己不在家中後探悉被劉搶去爲此來案喊控求恩訊究劉供稱向爲小本經紀嗣因中饋之人憑王阿金爲媒出洋一百元娶寡婦朱薛氏爲室由薛耀山主婚當因該氏尚有小孩卽在身價内扣去洋三元作爲糕餅資婚據呈閲王阿金供稱實爲媒訨不知薛顯中如何投案控告耀山供稱今秋劉将姪女搶去時小的適往湖州販羊並無主婚之事亦未立據收洋求恩鑒核大令一再研　仍執如前大令以兩造供詞各異其中顯有别情卽将劉及耀山分别交保聽候查明核辦 
[英界公堂瑣案]  
　　包探顧阿六禀稱積竊葛生幅現又犯竊經小的拘拿請辦王阿大訴稱小的在更上一層樓當茶博士被葛竊去水烟袋獲住人贓交捕送案葛供稱小的係寍波人自知罪戾難寛以後不敢再犯矣宋二尹飭交捕房勒令回籍贓給王領去○一百八十五號華捕禀稱昨日小的巡路時見榮利廷用車装載馬脚鐵形跡可疑不服盤問以致爭扭今特送案請懲榮供稱小的係無錫人向爲鐵匠此種馬脚鐵在虹口三官堂福記號賈來共重三百七十五斤價洋五元當巡捕盤問時小的答應稍遲巡捕卽舉手擊故與忿宋爭宋二尹飭将鐵　存俟派差問明福記然後發還○包探黄四福禀稱小的查得周瑞生屢經犯竊今在浦東竊得哆呢皮馬褂一件布衣六件持至租界中黄質因無失主投報捕房故未将原贓吊出周供稱小的係浦東人宋二尹判令笞貴一百板質票存稱房待失主認領○一百十六號華捕禀稱昨日張順榮　升二馬路清芬堂烟館之屋比隣煤炭店中人見而呼捕由小的拿獲送案張供稱小的係浦東人向爲磚瓦匠曾爲清芬堂修屋見自凉棚上竹木遺忘屋面特往取下時在白晝並非圖竊包探黄四福禀稱引年雖幼穉然小的查得伊曾犯竊案宋二尹判令責手心一百下○某烟館主翁嘉興訴稱胡餘寳藉訪友爲名乘間竊取藍布長衫一件當塲獲住人贓交捕送案胡供稱小的係丹陽人流落滬江無以爲活不得巳而犯竊求老爺筆下超生宋二尹著捕房勒令回藉贓給翁領去○一百八十七號華捕禀稱小的巡至虹口源昌路見汪阿九設二十一門賭攤因之拿 
 
 

Page 4

 
 
送案下賭具并呈汪供稱小的係寍波人偶然犯賭尚乞施恩宋二尹判令枷號半月發頭門示衆俾聚賭者知所儆戒賭具存候銷毁○周陸氏訴稱小婦人原籍姑蘇兹從鄉間帶得猪首二枚意欲饋送親戚道逢徐雪卿指爲漏捐圖訛財物由捕拘案請卽訊懲徐供稱小的係嘉定人向在某屠肆爲夥現已辭歇有方姓巡丁托查漏捐之貨不敢詐人宋二尹判令枷號三日發頭門示衆○包探秦少卿禀稱諸金全所開得意儉茶寮深夜聚賭小的知之曾偕副捕頭往捉惟見麕聚男女多人並無賭具謁供稱小的係本邑人在治下開得意樓茶寮並不聚賭宋二尹著具結交保如再賭博定干究辦○洪志平訴稱小的在某茶館爲夥陳開良竊取水烟袋一枝當場獲住人贓交捕送案陳供稱小的係紹與人宋二尹判令管押五日贓給洪領去○三百十三號華捕禀稱小的查得陸寅長龔行龍東洋車均無捐照拘請罰鍰陸龔同供稱小的等情願補捐宋二尹判令各罰洋銀兩元五角以一元五角補捐一元充罰狀 
[法界公堂瑣案]  
　　仁茂雜貨號主馮鑑甫虧欠怡美號曲振川同豐利號荆子卿源發合號王蘭亭陳成興號陳裕生銀九千五百兩本月十九日閉門逃避昨日曲荆将馮妻弟童子裕圈作並在應亭和家搜出寄存之衣箱三口因連應及傭婦黄蔡氏送案朱明府問童曰馮向操何項事業目下存身何處供稱馮向在治下永安街開設仁茂號本月十七晚忽携眷避去不知何處存身曲荆同訴稱童本在仁茂司　豈有不知馮住處之理明府謂童曰諺云至親莫如郎舅况爾在行中司帳難免無串通情弊隨問應曰爾與馮是否朋友供稱稍稍相識不甚知已明府謂若不知已斷不肯将箱交爾供稱是日小的有事出外及歸家中人言馮飭年輕傭婦　車載來衣箱三口某日傍晚童來言馮虧欠脱逃以致無處借宿小的念其遭難留在家中後知所欠甚鉅擬将衣箱送案明府問黄蔡氏曰爾在馮家幾何年矣馮夫婦逃往何處爾可從直供明黄蔡氏供稱小婦人在馮家甫一年此次脱逃實不知悉明府著一併押候覆訊○金陵輪　庖人陳書梅訴稱水手頭目忻春發等十四人由小的包辦飯食每人日出飯資洋銀一角計四十五天合共六十三元忻曾代付過米　洋銀廿二元尚欠四十元六角向索不還送案請究忻供稱輪船規例水手頭目飯食須由庖丁供給至各水手所欠因輪船久未開駛工資未領以致不能照付明府謂爾等旣無工資不應食人之飯著押候追繳○鮮肉攤主王仁金以東洋車夫周錫山屢竊猪油送案請究周供稱小的見有猪油墜落身旁因之拾取朱明府曰爾不認行竊難道王姓猪油送給與爾乎著押候笞責二十板○包探王榮培禀稱江啞子慣在各輪船碼頭竊物今由小的拘獲送案請懲朱明府以啞子無可訊供著押候笞責四十板○衣攤夥陳木地訴稱日前喬小羊竊去皮馬褂一件昨又來竊布馬褂拘獲人贓送案請究朱明府詰問之餘喬不認行竊遂判令笞責一百板○前者唐錢氏控宋朝春王恩狗将田單抵銀轇暫朱明府判令宋王分期繳洋給氏具領昨日氏偕外甥方文奎宋朝春宋朝海及王恩狗王祝氏投案求銷捕房預将在押之宋金茂解案明府請方曰本委已将宋王所欠洋銀押令繳到祗以原告不來領取以致案懸迄今爾雖係洋商用人不能如此肆無忌憚本應究辦姑念歲暮從寛准卽具領謂金茂作事不端押候笞責八十板朝春等明日到捕房候示○八仙橋捕房三十八號管門華捕莊士貴禀稱昨日下午英工部局書信館　信人王才發持西信兩函送與捕頭其時捕頭不在寫字房囑伊稍候片刻須由捕頭閲過方可收受王竟咆哮大怒與小的爭閙通事聞有喧譁聲出而詢間被王批頰兩下因卽捕拿管押今特解案請究朱明府問王曰爾在書信館幾何時矣供稱迄今已歴十四年素無　悞烟府曰巡竊令爾暫候爾竟　敢逞　未免太不講理笞　小的充當是役片刻不能間暇巡捕有意阻留是以稍有口角明府謂觀爾形狀寳係兇横之徒本欲嚴加懲辦姑念書信館亦西人所創格外從寛判押捕房兩日旋有　信館西人投案聲稍送信事繁例不得馾延時刻况王素來誠實請卽釋歸繙譯官祁瑆恒将王行兇之事述明不准開釋西人卽點首而去○吳寳生虧欠震泊荘銀一千七百餘兩經震源主黄鎭心控告吳遣友魯春山遞禀朱明府著押交吳到案昨日吳仍不到又遣其妻弟張寳明投案遞禀聲稱吳在英公堂有案故此具詞禀覆明府謂吳並未管押爲何不到著将張押候再核○日前屠友之控俞義堂虧欠洋銀朱明府著在外理處昨日屠投案訴　俞之欠欵刻已理明特求銷案明府准之○楊德控郁麗生欠銀已詳前報昨日郁投案訴稱此欵已歴十四年涉訟數次請卽送縣辦理朱明府謂楊執有借據爾須理遠著卽退去限禮拜六核斷○泰昌魚行客人王顯德請追泰昌股東張士芬黄昌潮林福堂虧欠洋銀三千五百元孫厚鄕請追借洋二百五十元張等将簿據送案請閲供稱各處存項業已料理折半儅還惟王之三千五百元爲數最巨求核定折扣若干王稱内有一千四百元不能折扣朱明府謂除去一千四百元尚欠二千一百元以五折算須還一千零五十元日前已繳到七百元明日可再繳三百五十元其餘一千三百元候查明何項再行核斷○日前陳朝中控蔡宏柏欠洋三百元逾限不還朱明府傳宏柏及中保蔡　初至案陳邀同見証鄭庭九請追明府問宏栢曰是否欠洋因何逾期不付供稱本年八月向某報關行承做輪船生意當付押櫃三百元不料此船前首未經　理是以躭擱迄今其洋尚存報關行請傳問可也明府著将兩蔡一併管押候傳到報關行中人核辦 
[孤寡銜恩]  
　　山東臥牛山樓養孤寡爲日方長經費正虞不繼昨承寳餘堂大善士慨助英洋一百圓由寳順庄交本館恊振所囑寄山東充臥牛山經費廉泉遺　仁澤同霑從此燈火深宵可免號寒之慘機聲當户自無顧杼之嗟矣合綴數語以揚仁風 
[惠沾羣黎]  
　　天下最可欽者救難濟急世間不易得者扶危拔困當此歲月旣暮人心無不悚懼交道挼禮猶臘鼓之頻催行雲流水望将伯以　呼應接年　已屬不暇而竟有大智慧種有德福者撥冗垂慈沛恩膏而拯疾苦設法募資助米石以施哀鴻敝堂歴次拜登無盡欽佩謹将樂輪台銜集書報錄聊富頌禱是月十八日由合茂藥材行交來第一萬四千七百三十一號捐册見憐齋大善士樂助　樂洋十二元又一萬一千五百零八號捐册樂善居大善士助醫藥洋六元徐春　翁樂助月捐米六石又助施米四石鄭芸初翁助施米四石譚幹臣翁助施米四石徐俊良翁助施米五石王履康翁經募梁鈺堂翁施米八石又募洪偉臣翁施米四石朱葆珊翁樂助施米四石又經募趙馥　翁施米四石錢坤裕翁施米四石洪吉兩翁施米四石蘇寳森翁施米二石張書椎翁施米二石王海帆翁施米二石蒋克階翁施米二石以上朱葆翁樂助并經募共八户計施米廿四石何瑞棠翁樂助施米四石金鄭氏太太助施米四石干杏村翁助施米二石吳渭川翁一石本立堂一石法布公所經募無名氏助施米洋六元存濟堂施米洋六元陳善亭翁施米洋六元三餘堂施米洋一元以上諸大善士共樂助施藥洋十八元助月捐米六石施米六十五石施米洋十九元伏望諸君子挹彼注兹能再分潤夫惠澤救困濟貧還祈接濟於況淪造福靡涯何可限哉預登報章聊先　副 
海鐵馬路廣益堂同人謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
