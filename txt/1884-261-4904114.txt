# 1884 - 261 - 4904114

 

Page 1

 
 
[第十五號畵報出] [  申報館主一啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩　人士每於閒中獲　丰栗敬摹小像郵寄南來俾四海景仰之心庶幾共慰再甚隆於七月初十十一兩日又復開仗法船三艘均受炮傷退出口外兩圖　入此次十五號畵報准於初六日出　淞　　錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畵報之末分送閱者鑒之此布 
[尺牘告成] [  申報舘主人啓]  
　　寶山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儼絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩爲快者請移玉購取可也 
[聘請揚州訪事人] [  申報館主人啓]  
　　本舘現欲請人在揚州採訪新聞如有願就者祈先報時事數則寄交本舘俾看筆墨如何再與定奪至每月酬金若干俟訂定時酌議 
[論法人緩兵之意]  
　　自法人與中國開兵以來飄忽無常濡遲不進馬江一役兵船之遭中國擊壞者如拉加利桑尼亞爾未拉斯之屬駛赴香港兾　修理而泊於芭蕉山卽所謂馬祖澳者其數尙不少有人路經其地聞有磨銅打鐵之聲則其船度必有小損殆約需修理宗竣之後再行駛出擾害說者又謂法人利在速戰而此時則遲緩若此實有不可解　或曰法人之緩兵非無策也中國請各國共守局外之例其照會遲至七月十六日而始發則法軍之煤糧早已不難接濟不但上海運去之二千墩卽日本購辦亦無需多日又何必以速戰爲利外間傳聞增兵若干將欲來華故或疑其目下在彼不過因利乘便抵隙蹈虚時或肆擊以兾壞我中國之水師轉瞬北河將凍卽使法兵添來其勢已將不及意將志在明春冰泮增兵已來乃謀大舉北犯此說也西報言之港報載之本報亦常錄之且間嘗詢諸西人亦多以爲然法人之狡謀意在斯乎　以中朝亦復嚴加防備北洋一口十分謹密疉派大臣除北洋大臣而外如吳清卿星使痒厚齋將軍皆所以重北門之筦鑰也近聞有詔回劉毅齋少司馬張朗齋軍門來津沽防守之說劉張二公現在陜甘屈指奉到朝命將經手事件交缷清楚赶卽啓行約計亦須數月之期必俟年終方可到防可見廟謨壁畫亦計及法人北犯必在明春而故調重臣舍彼趨此以資屏障然則近來法兵之無所添增於此可見矣而或者乃以爲法人已添兵若干來華此無稽之談也目下東京尙無實在信息據半月前來信則云並無動靜則或東京之兵有調以來華者然亦未必能多調蓋彼亦旣聞中朝明諭令滇粤督撫會同劉提督出闗力圖恢復卽一時華兵尙未動手又安敢盡撤越南之兵授華兵以擣虚之隙至於由巴黎斯添兵來華此說尤屬無憑蓋法爲民主之國凡有軍旅大事籌餉增兵必開議院詢謀於衆此事何等重大豈有不謀於衆而遂可專主者前以夏令議員皆散法廷亟思召回各議員以使共議然迄今究未知曾經集議與否外洋新聞帋亦並未提及意者尙未議過乎若旣議過則卽使軍情秘密外人無從剌探而其集議之期新聞紙必將登錄顧何以絶無所聞也夫增兵則必增餉西人動言法國富饒前此普法之戰法人賠償德國兵費其數以萬萬計而不及瓜期早經清還法人如欲需餉立可取之於民故其籌餉極易顧吾以爲此說也固極知法國情形然亦必法人皆願議院商定而後可若此時未經議定而遂可發兵無是理也况現在之法國其需餉之處亦太多矣馬逹加斯加一島法人切切在心一戰再戰尙不甘罷而法兵則巳屢爲所敗如必欲得而甘心則非添兵增餉不可埃及一國與英爭保護之權目下英國竭力經營大將被圍幾爲所窘現又新調元戎胡思禮前往以資勦辦度其所費亦云不貲若法人必欲越爼代謀英人又豈甘心退讓勢必出於一戰又非添兵增餉不可東京地方法兵本不甚多刻下北寍諒山等處雖無法兵之跡而海防河内海東南定法人所己得之地則固分兵駐守而兵分則勢益單倘滇粤督撫奉到朝命立卽振旅出闗會同劉提督永福長驅大進分道圍攻劉軍蓄憤已久法人素所心畏華軍又同仇敵愾忠義夙敦現當奉辭伐罪名正言順理直氣壯衆亦咸奮絶無畏葸法人又何敢輕敵合兵以禦我則顧此必將失彼分兵以敵我則力弱不足相當法人而必欲堅守東京不甘失其已得之地則又非添兵增餉不可若此則法國雖富集餉雖易當亦恐有不及周顧之勢而况與中國失和法國商民均非所願各國之商於中國者因此而頓失其　亦殊不以法人爲然已國之民怨之他國之人恨之法人又將何以自解耶故吾謂目下法人添兵來華之說恐未可信但恐開院集議之時法外部大臣或以一面之情作危詞以聳國人之聽爲甘言以誘國人之從則或者爲其所動亦未可定故我中國之防務終不得不加嚴也且尙有一策於此中國此時曷不乘法兵未增之際合南北洋水師一鼓作氣將法船之在中國海面者聚而殲之此亦大快人心之事也卽使無此事亦不可無此言 
[諭旨恭錄]  
　　八月初二日奉上諭晉祺格埏克林沁看加恩補授御前大臣欽此同日奉上諭許庚身着在軍機大臣上行走欽此同日奉上諭鴻臚寺卿鄧承修着在總理各國事務衙門行走欽此同日奉上諭延茂着補授内閣侍讀學士欽此 
[京電麕錄]  
　　昨接京友專發電音至本館云廖仲山閣學壽怛署工部左侍郎　拉紹雲大司馬喜崇阿署禮部尙書畢大宗伯道遠署左都御史初四日已奉有上諭矣又聞劉淵亭軍門永福已攻敗法人收復洪化若是則闗外捷書不日又將報到矣謹書此以當露布之傳 
[福州電音]  
　　昨晨九點半鐘按到福州西友來電云法提督孤拔聞中朝現放大員督師入閩卽派兵船數艘在洋面遊奕滿擬相值中道截留云按吾國大員督師出京或由旱道或走海程俱未可定卽使乘波逐浪亦必旌斾如雲戈矛曜日法船遇之將覆亡之不暇亦奚能爲然旣有此信則凡裝送兵士載運軍械往來海面者均宜慎爲之防也 
[措辭得體]  
　　北京來信言上海英租界包探曹錫榮命案一事由德總領事詳禀各國欽使各欽使在德欽使 
 
 

Page 2

 
 
署中會議因所禀供詞細情均未詳盡頗爲不悅前美國哲領事現在都中曾經在上海審問此案頗知其詳因於七月念四日至總理衙門見劻貝勒謂華人與華人涉訟本不與我西人相干現在但請量子寛恕譬如作善事定當獲福云云哲君此言可謂得體但未識劻貝鞎能允許否也 
[倫敦電音]  
　　倫敦本月初二日發來電音云英國戈登將軍在埃及大獲勝仗先在加爾東地方爲亂黨所圍刻下業經解圍矣 
[鄂省决囚]  
　　前月間經嘉魚縣黄明府解匪犯來省曾已詳報或又云從川省解來亦有匪犯等語盖此起共計三名鄂省大憲業飭審訊明確未便稍稽顯戮遂於七月念八日午後由督憲請令立飭江夏縣以及城守營在府獄提出兩犯一曰趙云山一曰陳國正判標發綁仍押赴武勝門外湖邉斬訖將首級傳至省城漢陽門外懸竿示衆 
[鄂事續述]  
　　前報襄陽提督程從周軍門於上月十八日渡汪回襄一節兹間軍門雖已渡江過漢尙未回轅已奉卞制軍咨另募新勇四營以偹他省調遣而本省田家鎭新礮臺亦需添勇防守卞制軍飭候補道魏賡臣觀察於上月二十一日在皇華館開招矣此外有陸承祖軍門奉督撫憲檄在蛇口開招成勝左右兩營至若漢陽之衡州會館晴川閣及郡城西門等處皆同時開招專募湖南人年力精壯者楚北人應募者雖不乏人然一經選擇則可收者不多也 
[浙泉接篆]  
　　浙臬孫穀庭廉訪於七月二十七日到杭此已列報兹悉於八月初三日接印卽於是日進署惟署已半年無人居住此次洒埽堊墁頗費周章云 
[溺女宜禁]  
　　溺女之事大抵出於貧户如浙江嘉興府嘉善縣東鄉一帶此風最甚其中亦有不盡貧者一廬可以蔽風雨數畝可以植桑麻祗以狃於習俗遂不以溺女爲怪事見之令人心惻諺云生男勿喜懽生女勿悲酸奈何毛裹甫離而遽以呱呱者投彼濁流於心安乎所望賢有司出示嚴禁并傳各圖地保挨户曉諭如實在無力撫養者准送各處善堂犯者略予懲警如此則愚民有所感悟亦保赤之一道也并聞嘉善縣東鄉私宰耕牛毫無忌憚此亦不可不禁也 
[祭奠盛儀]  
　　七月十九日皖撫裕中丞太夫人靈輀過揚州暫停徐寍門外南馬頭揚城文武員弁先一日恭迎於境上中丞隨帶船六十餘號又有護送砲船四十餘號揚城各官坐船及隨從之船又近百號帆檣林立旗幟飛揚水路幾爲之塞向泊南馬頭之民船皆移泊於北馬頭各官祭奠筵席無不十分豐腆各鹽商又竭誠盡敬公送祭幛祭亭外又延羣僧放瑜伽燄口五十一台鐃鈸喧闐香雲縹緲河濵高搭蓆棚圍以白布望之如十二銀山晃麗無比又調兵二營爲之守護其他金山銀磺火樹琪花更不可以數計城内外居民間風來觀幾致萬人空巷誠大觀也聞中丞奉太夫人靈輀定於二十八日解維北上云 
[久雨傷稻]  
　　揚州自七月至今陰雨連綿除裏下河早稻已經刈割外郡城外早稻爲大風吹偃悉已糜爛又有一種小虫飛啄稻粒鄉人冒雨捕捉不勝其累秋收恐無望矣 
[軍書旁午]  
　　杭垣三撥營地方經前撫梅小岩中丞創造大營一座爲湘軍駐防之所其中弁兵皆百戰餘生勇悍善鬥而且紀律嚴明十餘年來從無滋事者前奉憲諭於營中挑選三百名以備調遣前晚忽着該營於四鼓造飯五鼓起程卽往乍浦防堵是日日間絶無消息不知晚間接何電信而迅速如是也又饅頭山之營現在星羅棋布旌旂林立望之頗覺威武又江干之六和塔地方現已添紥營棚十餘座矣 
[趕造帳篷]  
　　杭垣火藥局自福緣巷失事之後卽移置於東園地方該處地僻人稀池多屋少極爲妥愜所有製藥處及機器局製辦軍器等局皆羣聚於是近日軍務日亟各局併力兼工日夕　辦不遺餘力前日局中接奉撫憲飛札立辦營中帳篷五百頂號衣一千件裝藥之皮帶子一千副限三日内一律繳齊聽用如遲干咎云云局員憂急無措乃邀集成衣各行首商議令其按店科派發給工價限以兩日辦齊皮帶子係一皮匠店包去甘具三日之限如此則衆擎易舉自不難不日成之也聞新招之泗安勇五百名己由撫轅黠名入册亟欲發給軍火衣械以資調遣又聞撫署欲再募護勇五百名須精選飄悍趫捷之士凡有烟癖及年逾四十者皆不得與焉一時三河年少五陵健兒無不奮袂而起云 
[白門談薈]  
　　南洋輪船與製造局向來皆用洋煤現與法失和一經示戰各國卽須守局外之義不能違例私售而製造局因防務緊急工作日夜不休需煤較平時尤鉅輪船則更非煤不行曾沅圃宫保統籌全局深恐積煤用罄或有掣肘之虞遂札委馮潔卿觀察擕帶銀兩馳赴湘潭一帶採購白煤以資運用眞可謂未雨綢繆有備無患者矣○近因中法釁生凡我士民敵愾同仇無不共深義憤聞劉省三爵帥上書傅相請將各省法商及傳教士一律驅逐出境一以絶其餉源一以斷其内應傅相深以爲然不日卽將照辦矣昔人云千里轉糧士不宿飽况法人相去四萬里外若果能嚴斷接濟人自爲戰法人亦何能與我久持哉○南洋通商大臣一等威毅伯曾沅圃宫保自秉節兩江以來勵精圖治百廢俱興三省軍民無不同深欽仰嗣因法人梗議和約不成宫保首派曹肯堂軍門駐紥吳淞並委總統陳舫仙廉訪就近調度一切江陰下闗各險要亦均派重兵駐守布置嚴密井井有條是以敵人遠聽　威不敢越雷池一步頃接金陵友人來函悉上月二十一日辰刻宫保接奉電諭實授兩江總督在省各員均赴轅門叩賀衣冠濟濟極盛一時云○來安某甲向在白下開設油坊前日携洋數十員赴浦口購辦菜子偶不謹慎被匪黨偵知同於半途將甲斫傷數刀奪洋而去按近來江北一帶匪類極多鄉民稍有積儲卽不能高枕而臥有牧民之貴者所宜妥籌善法以期除莠安良也○秣陵近日忽雨忽晴頗似熟梅天氣早晚頗有已凉天氣未寒時光景日中仍燥熱異常以故症候極多操和緩術者幾至日不假給云 
[日下近聞]  
　　京師傳聞法人密約日國濟餉屯兵并請假道澳門以攻粤省陽請俄國保護陰實令其牽制中朝事爲總署所聞立卽備文詰問各該公使惟葡國並無使臣故咨請粤督轉詰澳督合公使覆稱並無其事請總署勿惑於人言云○法國請俄國公使保誮法人一節揆之公法並無此例實欲授俄人以入華之機藉以尋衅中國而已現俄艦來華者已有數艘聞尙有續到者總署洞悉其隠故於保護一節至今尙未允許謂法人之在華安分者自有中國保護煌煌綸綍共見共聞俄國例居局外無煩越爼代謀而俄公使堅持初意尙斷斷與爭云○神機營旗兵及緑營兵均歸托副統刹倫布統帶駐劄南苑聽候調遣營中刁斗森嚴旌旗蔽咉望而知爲節制之師上月二十日有緑營勇數人私出營門歸家探望忽爲統制察出立卽升帳點名計不到者有二十人之多統制勃然大怒傳令四出尋覓當卽糾獲七名卽在軍前正法從此各兵皆奉公守法不敢來去自由矣○喇嘛廟馬賊揭竿爲亂官軍往勦聞竟失利陣亡二千餘名云○傳聞法提督孤拔自知餉缺兵單難與抵敵故一味隨機應變攻隙　瑕近因所調之兵二萬五千名遲遲未到未免瞻顧旁皇意欲以兵船截住揚子江口以斷南北往來之道一俟援兵到齊再行前赴北洋攻犯云 
[槜李紀聞]  
　　民團局設在塘灣中街所募團丁由李仁襄管帶上月二十日請副戎至北武廟中挑齊騐看○嘉秀兩署於二十日後大 
 
 

Page 3

 
 
設水陸道塲遊人通宵不絶鬢影衣香銀花火樹如入不夜城游極樂國也○昨報寺堰埭鎭遇盜一節今悉並無砍斃人命惟店主頭面微有刀傷卽經邑尊王明府飭地保與通班捕役嚴緝務獲矣特該處向爲盗藪近加以温台墾荒客民時有挾仇報復搶掠等事故緝補亦殊費力耳 
[津沽雜聞]  
　　操江鎭海兩兵輪平時來往津沽旅順解送軍裝伺應差事本無閒暇况此時法人稱兵軍書旁午而操江管駕偏請病假十四天跡近規避上憲不允再三懇求始准給假四天試問平時厚祿高官誰實受之際此時難乃欲潔身以去稍有人心者何忍出此○天津辦理新庄海盜已及兩年雖渠魁次第伏誅而餘孼仍未凈盡海天遼闊出没靡常有孫某者本新庄附近人前時亦爲海盜徐健農軍門辦海盜時孫卽効力自贖軍門用爲眼線獲盜無算嗣又隨同護衛營翼長楊觀察嘉善到京捕獲首惡王八卽王幗泰賞給六品軍功隨營効力孫恐仇人切齒移眷居上郭庄平日防範甚嚴不敢家食今年以劇盜被誅自衛稍疎不圖夜間忽有人喚之出外縊死之棄屍道旁業經報官相騐而兇手尙未緝獲怨毒之於人甚矣哉○中國地大物博徵兵固易籌餉亦不難惟器械極不講求以致有籌戰之名無籌戰之實爲可恨耳天津自李傅相設立練軍倣德國操用毛瑟鎗壁壘爲之一新然惟三營正兵常例操演或迎送官長時偶一見之而已現在各處舉辦團練驟增軍籍連日見大小車輛無數裝載不合時宜之槍刀不知解往何所倘欲恃此以殺敵致果則難矣吾願籌軍政者盍稍變計可乎○去大沽五里許地方有王二者平日作惡多端不齒於鄰里人皆畏其强横不敢與較一夜大醉歸家向其母尋釁先掀破鑊覆母之頭上皮肉皆破鮮血淋漓其弟扶母在别院喘息王又將石磨飛去額顱幾碎母卽暈倒氣不絶者如縷試思生我者何人竟忍下此毒手誠梟獍之不若矣王二之肉其足食乎 
[蕪湖雜錄]  
　　前有某國兵艦一艘駛赴鳩江暫時寄泊居民咸深駭異幸宫憲出示開導始得相安無事云○中法肇事以來巿上銀錢頗形緊迫巿面亦分外清寥操猗陶術者咸不免仰屋興嗟云○今歳雨暘時若農民皆望慰篝車刻已新稻登塲每担只售洋五角有奇誠廉矣哉○邇日大憲於江防事宜加意整頓蕪湖營遊擊胡俊卿總戎每晨或招集弁兵在陸地操演鎗炮或調齊杉板騐看水操軍容整肅大有如荼如火之觀云○自馬江小挫居民咸相遷避日來由金陵遷至蕪湖者絡繹不絶房租較往昔竟加至倍蓰云○前署蕪湖道孫觀察缷任後屬吏之祖餞者演劇設筵竟無虚日觀察於七月二十二日起程商民感其愛惠咸恭設香案叩送行旌自轅門至江干十里長街絡繹不絶觀祭臨歧言别繾綣良深至江口接官廳小憇片時旋卽登舟解纜聞欲往南京謁見制憲再回皖省辦理江防營務處云○近日客官之蒞蕪湖者皖南總鎭蔣軍門得勝徽州府春太守岫甯國府吳太守潮太平府聮太守元以及大小文武印委各員衣冠畢集一以送前撫裕中丞太夫人靈柩一以賀新任道梁觀察榮禧也 
[吳淞信息]  
　　昨報崇明吳明府將與寳山王明府司至石頭沙騐屍嗣以風狂雨驟難以開船是以吳明府未經登岸王明府亦回寶山以重職守所有寶山帶來之仵役人等皆暫寓淞鎭崇邑之仵作刑招等雇船至淞行至中途被大風吹至佛瑞沙擱淺幸人口無恙旋另雇船冒險駛到須俟風平再行會同往騐也 
[爼豆千秋]  
　　咸豐三年上海紅巾作亂城陷日邑侯又村袁公右營秉之李公曁紳民軍士等或完名殉節或力戰陣亡毅魄英靈光爭日月卽經大府入奏奉旨賜卹在案克復後邑人士感念不衰旋奉栗主於果育堂凡同時殉難之紳民軍士附焉每屇八月初五日清音讌待盥沐拈香昨又屇期聞紳民各具衣冠叩祭如禮肅肅穆穆濟濟蹌蹌於以見忠義之氣雖歴久而民不能忘也 
[升旗遥祝]  
　　昨日浦中各國兵船俱懸日本旗號聞係日皇誕辰因大雨淋漓不掛五色綵旗云 
[布莊被竊]  
　　老閘大橋南堍恒興布庄於本月初一夜被竊白布三百餘疋業已報明捕房飭包探查緝未識能破案否緣該庄後屋臨大街兩夥俱臥於店櫃内是夜賊從後披屋挖開牆洞卽在樓梯下搬　布疋而該夥均在黑甜鄉裏懵然未之聞也 
[風信略述]  
　　徐家匯天文臺能神甫帝諸法工部局於洋涇橋之側設一小屋懸一毬於上每至十二點鐘其毬卽墜下俾居人得以對準鐘表又豎一旗以占風色旗之式樣不同以風力之大小爲準前日該處建旗知有大風從臺灣之康面起昨日又易一旗示大風當從上海之東掠過大約此次風潮海面船隻被壞者當必不少而木棉正在結鈴之際恐亦不免减收矣 
[風雨爲災]  
　　前夜十點鐘後東北風甚大飛廉跋扈幾於攪海翻江加以雨師作惡勢等傾盆本埠蘇州河内停泊之船大半走錨碰撞有碼頭船二艘順流至垃圾碼頭撞在橋脚上船翻人溺亟經划船撈救尙少一年僅五歳之女孩想已與波臣爲伍矣昨日風雨尙未停止大有　颶之形查本埠各鄉今歳秋收可望豐稔經此一番挫折將來必至减色鄉民聽風聽雨咸不免轉喜爲愁又聞法美兩租界浦灘均有潮水上岸由甯波來之江天輪船本應於昨早抵埠而昨晚尙不見來想亦爲風雨所阻也 
[庖丁入水]  
　　昨上午有停泊鐵路大橋下之八槳船上庖丁某甲上岸購買菜蔬肩荷餘錢臨流喚渡甫下渡舟颶風忽起船户支撑不住流至烏龜壳船相近　然一撞甲立脚不住顛墜水中該哨官聞報打撈屍身已不知去向卽着三圖地保持片將船户送縣究辦云 
[移居遇騙]  
　　蘇婦某氏孑然一身在英界胡家宅西首與某姓同居向在妓院傭工稍有積蓄兹因中法事生亟思歸里前忽有表弟某甲至滬聲言聞姊孤身在滬深以爲憂爲特前來探望現有一船停泊老閘西首可收拾細軟復我邦家該氏感激非常先將衣箱物件雇人扛運下船於次日動身昨午跡至停船之所則一水連天不見舳艣蹤跡初疑夜閩風狂雨驟移泊他方及遍詢隣船據云傍晚時早已開行始知已受哄騙頓足搥胸號咷大哭思另雇他船迫趕第不知表弟之船果回原里否耳錄之以告紛紛遷徙者 
[妓控龜奸]  
　　前有妓女吳佩闌投上海縣喊稱在同安里爲娼數載所得夜合資不下數千金皆被龜鴇呑用我屢欲從良該鴇竟居爲奇貨百般掯阻更可恨者前日該龜竟逼我姦宿我抵死不從胆敢用力恫嚇我因乘間逸出投案瀝陳蔣明府謂爾必有人指唆不然何以頓思來署喊寃答稱並無唆使之人實因積忿已深故特投案申訴明府謂妓女從良甚屬可嘉且案涉逼姦極應提究然一面之詞亦難盡信姑飭發堂收養俟提集人証再行研訊究辦 
[毆人受罰]  
　　張蘭谷投上海縣訴稱向開殺猪作曾與虹橋堍正和肉莊主李少峯代宰鮮猪爭論價值稍有口角小的卽行停止不與代宰迄今已有數月前日忽有人來稱正和肉莊現在到有猪隻乃欲爾去宰殺小的初尙不信詎一連催過二三次并邀我至小東門内某茶館先行議價迨小的前往卽被毆打緣李偷漏猪捐被厘捐局查出議罰疑及小的浹嫌報局因此銜怨糾人誘去叢毆現在求騐傷痕傳提詰究旋李亦投到聲稱稍與口角並水叢毆明府飭仵作騐視騐　張僅受皮傷並無大碍目本抱病明府遂將李申斥謂爾旣開肉莊理應照章報捐胆敢偷漏議罰亦屬咎由自取何竟遷怒於張率行毆打殊屬非是本　責儆今姑全汝體面着出養傷洋十員卽行繳案如違重究李遵諭具結張亦遵斷而退 
 
 

Page 4

 
 
[英界公堂瑣案]  
　　蘇婦王顧氏訴稱前曾起一摇會此次係朱仁標摇得銀洋本應照付然未到會期我已代墊洋二十元且得後按月應解重會洋二十餘元兩共四十餘員如數扣下令朱覔保始允給伊洋二十餘員詎無人肯爲作保故洋亦不付昨朱前來索洋爭執在我門首投井覓死當卽呼人救起報捕送案朱供該氏旣合我登會豈容得會時不肯交洋要人作保至前欠之二十員却有是事今應找之洋向索不付反被辱駡我故忿極自盡黄太守謂似此細端何致自尋短見著自行料理清楚○昨晨有直隸口音之男女多人爭毆由捕解送公堂請訊華彩亭供擺　貨攤餬口因妻朱氏背我遁逃查明被王子香誘去故同父親華雲甫前往認領詎王與妻竟敢逞蠻爲此爭扭由捕拘案其父供亦相同王供華自將妻價　我我曾出洋三十元并使費洋五六元立有賣據詎華索加不遂竟同父前來吵鬧搜去賣契致與爭執華朱氏供與相同黄太守謂均屬無恥之徒喝將華王二人各責二十板該氏掌頰四十下給華領回○日前本邑人周福正扭蘇婦陸華氏至公廨控稱妻周蘇氏被該氏領去假稱薦作傭工詎竟杏無蹤跡求請究迫陸華氏供伊妻由我薦在南翔傭工容卽前往領夾黄太守看該氏交　限三日尋交昨晨周在路見妻偕陳寳實同行當卽一併扭交巡捕送案周申訴前因蘇氏供由洋行出店佩生領在南翔兹聞丈夫控告佩生遂託此人送我來滬被拘到案如今願從丈夫囘去求請諭令以後不得將我毆打陳供爲洋行大司務佩生託我送此婦至滬陸華氏亦上堂稱奉諭着我尋到周妻爲此函往南翔由佩生託人送來正欲投案處被拘拿周又稱尙有布衣銀飾現在何處其妻答稱均在南翔太守問周蘇氏佩生是何人爾在南翔做甚事　氏答稱實因遭夫毆打由佩生領我避至南翔太守不予深究飭周領妻完案○包探陳阿九禀稱作在路見曾經送案遞籍之竊犯翁子仁手持玻璃窗兩扇諒是竊贜爲此送案至失主尙未投案云翁供石門縣人行竊該死只求施恩捕頭禀翁旣犯竊遞籍豈容又來滬上請重辦以儆太守判發捕房管押一片俟期滿再行解案遞籍玻璃窗存捕房俟失主認領 
[法界公堂瑣案]  
　　昨法公廨新任繙譯官于雅樂初次廿堂　訊有東洋人陳水偕今伴品儀投案包探禀稱二人投訴捕房稱在日本兵船上雇舢板登岸甫近碼頭品儀之帽被風吹去及撈到而身畔袋中英洋五元小洋十數元落在地上被舟子拾去因卽鳴捕送案船户供稱姓張名阿虎非摇舢板渡船乃攬載貨物之駁船兩東洋人並水喚渡　在浦灘間走風吹帽落至我船上打撈經舢板　上人代爲撈起並未見有洋元遺落我船上祗有兩人可查可訪太守問東洋人曰爾洋或橯帽時落在水内亦未可知陳水稱我不　西語惟略曉官話伊船中實　三人定是伊取去太守謂當塲並不捉獲原贜事後難於作準又謂張所供祗有兩人而原告堅稱實有三人恐被有人拾得着張交保出外將船夥查問再行禀覆○昨報列捕押捕房一節原告王安氏訴稱前在金于堂妓院傭工因與薙髮匠李阿林相識後我在法界復興里自立門户日前在途遇李隨我到家說在英界老巡捕房當　因將一百六十一號舊號衣一件給我看視詎伊順手將翡翠圈一只取去嗣我問伊同黨春芳始知已被質錢五百五十文故卽扭送　下翁太守詰李阿林可曾取伊翡翠圈答稱因六月十七日伊將我桃絲骨摺扇搶去不還我故取伊翠圈作抵太守謂爾等俱没廉恥着將李交保出外下期將圈呈堂王安氏斥退○附航　盜一案昨歸法公堂訊理原告屠福成偕妻錢氏子榮興投案訴稱素習錫作生意因老母在蘇患病故於六月二十二日囑妻子附新北門外四班航船先行回去擕有皮箱兩只口袋三個内裝錫器鋪盖兩个及零物共九件經船夥吳春榮接收放在頭　板下我仍上岸准城旋據屠錢氏訴稱該船開行後復稱有烟葉三包必須交缷重復開　大東門外將貨起岸時已向晚過宿一宵二十三日往北開放至新閘鎭又停一夜吳春榮竟自上岸俄而另有一人下船春榮則並無蹤跡船過周太僕廟向西繞至崑山伊走外塘並不停泊當晚二鼓時有小船一艇傍就伊船　跳上强盜兩名從後艙走進喚起中艙客人所有物件一概不取但將我放在頭艙内之物件盡行刼去翁太守問該盗上船時手中可執噐械答稱執有刀械並手鎗等物據船户稱到崑山新陽　縣具報我係女流不敢前去况伊教我口供說盜有八九人明是伊夥通同行刼抵蘇後尋伊　論伊曾允賠洋二十元及應允後伊又　匿不面現在途遇扭送請迫太守謂船主吳永義船夥吳春榮爾船爲何要走外塘客旣下船爲何闗放後又要停歇過夜旋包探禀稱當拘進捕房捕頭會經　及據該船户稱曾被盜砍傷一附航之客　告因要伊交出客人太守詰及船户吳等供稱此客惟耳輪帶傷有新泰順水烟袋店託裝白銅十塊亦被刼去四塊伊家也要培償太守謂爾總不該處處停泊經手裝物之夥豈能任其半路上岸一去不來船又從外塘行走種種情形實爲可惡着將兩人送縣嚴究原告禀稱無人在縣伺候求請免送乞就公堂判斷太守謂此係盜案况該船户稱已報過崑新兩縣理合由縣辦理爾可自行投案○前報列串人朦控一案昨日傳集通案人等經翁太守曁于繙譯覆訊太守着陳戴氏謝德華將前供照述一遍陳戴氏稱張立卿票據尋出後交與梁姓輾轉入外國人之手太守詰謝德華收清據上圖章可是陳日豐所蓋答稱是太守著張將收清票據呈閱一面與于君說明是案情由于君素悉中外情形將各人禀詞及收清據逐一繙閱已瞭如掌上螺紋太守謂張旣有字據收執可先退去嗣後不必到案至陳姓稟詞上稱曾欠梁姓銀洋梁欠外國人銀洋似應傳梁姓到堂遂　陳謝兩人可知梁在何處是何名字陳謝俱稱不知太守謂天下豈有欠伊如許銀兩連名字尙不知之理于君訊及外國人據稱梁係我家買辦現回廣東去矣于君謂且俟到滬再問太守又詰陳戴氏所欠庄銀可繳案否答稱中秋前了結求准交保太守謂爾如不繳惟有責比而已著交捕帶回一併管押 
[承貺誌謝]  
　　屈臣氏大藥房精製各藥久己不　而走不翼而飛而主人猶精益求精愈臻靈妙昨承貺以牌紙一幅五邑絢　光怪奪目懸諸座　不但可供清玩而且諸力羅列不難按方治疾立奏奇功誠兩便之法也拜領之餘特誌數語以鳴謝悃 
　　 
 
 

Page 5

 
 
   
 
 

Page 6

 
 
   
 
 

Page 7

 
 
　　再造恩公 
　　予年四十一歲膝下無兒體素瘦弱更嗜洋烟憂之無可如何也去年二月初偶在友處開燈吸烟得嘗發四烟膏其味甚美蒙友示知此膏善戒洋烟强精力能種子據友云確有靈騐故予託友往購念兩依方試之月外應手除根予心喜甚再用該堂六角洋一兩名固精種子丸再每粒二角婦科毓麟丸男女分服不出二月妻果受孕今年幸舉一男予體素弱今轉強健百病消除惠我之恩再造該堂靈丹濟世其功非淺矣想天下同病相憐者無不樂聞予言也 
　　南潯陳友和再拜原信登報可也 
　　銅板續　鷄跖賦 
　　是書係浙慈應錢諸君所輯風行海內巳久惜原板　　用日本銅板詳校精　縮爲袖珍裝訂精工每部洋一十元六角欲購者向上海拋球塲蔡同德藥鋪四馬路文宜書局及各書坊發售 
　　活人無算　　　　 
　　此丹耑治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律 
　　局設南晝錦閔小槎醫寓 
　　得彩單到 
　　英九月對號單巳到凡得彩之票祈卽到本號兌洋格外公道外埠購買之票其對號單已卽發交原局帶去矣現售英十月票八月十九日開彩票子少到祈早購取爲盼 
　　上洋拋球塲萬勝祥啓 
　　催客出貨限期拍賣 
　　茲啓者今將光緖七年至八年止長江船進口貨開列限八月望日拍賣　七年江永　來U烟葉五拾件　烟葉五拾件江表船潯來德生烟葉五拾件寶記烟葉五拾件　八年分江永潯來KN烟葉五拾件KN烟葉五拾四件江孚船漢來T厚朴式件鎭家棗干式件　來同興合烟葉五拾件源豐烟葉五十件R烟葉五拾件源豐烟葉四拾件源豐　麽五拾七件請速來出貨倘過限照例拍賣抵還匯欵水脚棧租特此聲明 
　　輪船招商總局告白 
　　新開本地總會 
　　啓者今在大馬路老旗昌南　壁四層樓四川路念一號門牌一應裝飾精雅　常預備茶點消　可觀中外新聞如欲入會者每月每人出洋兩元如不會意再到會者務須預先一個月知照經理人方准停止如携　貴友同臨每位另付茶費洋五分如欲請客小酌大餐均甚清潔務須預定其價格外相宜此為是生面別開祈　諸君早降爲盼此佈　緖十年七月初一日經理人開利　具 
　　新到保險鐵箱銀庫鐵門 
　　本公司新到保險鐵洋箱又銀庫大鐵門俱是由外國細工定做各料堅固與前數年辦來之欵式更有可觀倘貴客欲買請來面議此佈 
　　福利公司啓 
　　茶肆重新 
　　啓者本埠舊有麗水臺者今另招主開張比前格外精雅香茗格外减價准於初六日開市望諸君屆期光臨鑒賞此佈 
　　麗水臺主人吿白 
　　參茸扶陽乾健丸 
　　嘗謂伯道無兒人身恨專推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎坎未足之氣能助天地再造之功換骨卽是此丹催丁莫如此藥俱用王道補養之功幷非行霸宣淫之術也大凡男子先天不足戕伐太過以致腎氣虧損夢遺溺數陽事不與或舉而不堅未交卽洩與及年久白濁頭暈眼花耳鳴目暗自汪盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可親生稊之象幽蘭定古入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文丸每盒四個洋一元　棋盤街廣東梁愷悌啓 
　　參茸坤順丸 
　　易日乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製號坤順丸幷令婦人調經受孕經云男子以固精為本婦人以調經為　二者相需為用奚難一索而成世之乏嗣奢問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬱所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘歡求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元 
　　棋盤街北首廣東梁愷悌啓 
　　活字版及印書機器出售 
　　本舘監製各體大小銅模鉛字花紋刻版並谷式刷印機器及各種印字墨料等件一切俱全隨需出售又用活字包印古今書籍工巧式美料精價廉一應包辦無誤凡　士商賜顧者請至上洋英租界三洋涇橋北江西路東角第七號修文舘活版所面議爲荷 
　　修文活版書舘啓 
　　咨照領彩 
　　英九月呂宋對號單己到蒙顧諸君請來取閱所有得大小彩者遠處除函報外均祈卽來收洋公道兌付 
　　老廣豐　新廣豐　萬寶來　萬福來仝啓 
 
 

Page 8

 
 
   
 
