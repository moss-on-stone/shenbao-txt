# 1917 - 292 - 4916058

 

Page 1

 
 
   
 
 

Page 2

 
 
   
 
 

Page 3

 
 
時評 
[我之對德宣戰觀（冷）]  
　　嗟乎中國旣負對德宣戰之名將擾擾於國内所有之德人關係以至於戰局之終耶 
　　蓋旣云對德宣戰則必有一兵一卒須與德國之軍隊相見於戰場而後其名始正若國内德人所有之關係乃宣戰中一至小之部分耳烏足以當宣戰之名然而今日所聞關於宣戰後之舉動則敵僑之註册也敵船之承租也敵租界之管理也一若我國之所謂宣戰者事盡於此而他國之歡迎我宣戰者亦盡於此是豈中國對德宣戰之本意也耶雖然當道碌碌又奚暇言及於此 
[命令]  
　　十月二十五日大總統令審計院院長莊藴寛呈請任命錢震試署協審官應照准此令 
　　又令綏逺都統蔡成勳呈請任命張鼎彝爲綏逺都統署書記官兼總務處處長應照准此令 
　　又令任命張綸璜爲陸軍第十一師步兵第二十一旅旅長此令 
　　又令劉汝贊程發祿張彭年高葆彫易厚坤均授爲陸軍步兵上校此令 
　　又令陸軍總長段祺瑞呈請授唐光福蘇邦傑劉瑞琪爲陸軍肯兵中校趙桂成孫鉢傳爲陸軍砲兵中校唐成憲張桐林盧殿英彭維翰吳敬簡程鵰翔爲陸軍步兵少校于元熙蕭沛霖爲陸軍騎兵少校王鏡明爲陸軍砲兵少校高占元爲陸軍工兵少校戴漢臣倪準爲陸軍二等軍醫正李棟爲陸軍三等軍醫正吳建爲陸軍三等軍需正張恩華爲陸軍三等司藥正應照准此令 
　　又令陸軍總長叚祺瑞呈准鑲藍旗蒙古都統張德彝咨請以文秀承襲世管佐領應照准此令 
　　十月二十五日大總令派廣綺管理鑲黄旗蒙古新舊營房城内官房事務此令 
　　又令參謀總長王士珍呈請任命張廷贊爲陜南鎭守使署中校參謀闕滙東爲少校參謀應照准此令 
　　又令陸軍總長段祺瑞呈准黑龍江督軍鮑貴卿咨請以平珍陞補佐領應照准此令 
[專電]  
　　北京電今日外交團會議英使爲首席討論交民巷保衞區域租船及張勳問題等 
（二十六日下午五鐘） 
　　北京電巴黎軍事外交聯合會議派員外陸兩部仍未提出派胡使說不確聞陸部所派爲唐在禮（二十六日下午五鐘） 
　　北京電錦縣交涉解决我允撤去駐錦騎兵撫卹死傷者二千五百元日人亦將滋事者驅逐出境並允商埠告成後准日人移居區域内（二十六日下午五鐘） 
　　北京電今日閣議張鎭芳之子助賑四十萬應否收入决定收欵仍不涉張緩刑問題惟林司法長報告張實病重緩刑將實現（二十六日下午五鐘） 
　　北京電今日閣議仍爲川湘問題及吉林反抗事又巴黎聯合會議我國將派駐法胡使到會 
（二十六日下午五鐘） 
　　北京電對滇命令因布置未妥擬定後未公布兹聞吳光新巳抵重慶今日閣議將提出審議發表（二十六日下午五鐘） 
　　北京電討滇令因唐無電來又將待吳光新來電决暫緩發表政府對人言内江己攻下惟他處未徵實（二十六日下午五鐘） 
　　北京電内江本日仍未攻下周督電敵人死亡殆盡又言己歷三晝夜劇戰（二十六日下午四鐘） 
　　北京電孟恩逺由東海電勸復稱去就問題鄙人處之泰然高參謀長亦無反抗中央之舉請釋厪念然亦令張與吉省軍官約到任後概不更動風潮可望就平（二十六日下午四鐘） 
　　北京電孟恩逺又來電言詰問電係部下擅發自身並無意見不日交卸云（二十六日下午五鐘） 
　　北京電某部將某山鐵鑛與某國爲借欵交換己引起輿論注意（二十五日下午五鐘） 
　　北京電某山鐵鑛日人以舊債關係不允取銷合同閣議農部主張寗借欵自辦不便與日人俣辦或准日人入股巳决定依此方針與日商談判 
（二十六日下午五鐘） 
　　北京電聞軍械借欵仍在進行（二十六日下午四鐘） 
[外電]  
　　北京電數日前罷免吉林督軍孟恩逺之命令今己激起風潮孟反抗政府刻方從事軍備以抗命令之實行孟爲五月問造反督軍中主動者之一人後又爲扶助張勳匍伏清帝前者之一人今因與謀復辟便遭罷斥而造反有功則竟忘却故極爲憤恚吉林事變是否含有政治意味今尚未能詳知（二十五日）字林報 
　　北京電中央政府電致上海盧護軍使略謂護軍使與交涉員爭執敵人註册問題出於愛國熱忱至可欽佩惟中國刻方與協約國聯合行事雙方竟見宜力避衝突故註册問題宜從大局着想通融辦理云云外交總長汪大燮己允留任（二十五日） 
　　北京電中國銀行總裁王克敏因與豫省當道意見參差今己辭職豫省當道前曾向開封中國分銀行借用四十萬元復辟時又取用三十萬元嗣後又奪中國銀行代理金庫權而移諸豫省官銀號幾使開封分行因以輟業屢請償還前欵迄無滿意之答覆王謂豫督不理會其抗議故請總統准其辭職（二十五日） 
　　以上路透電 
　　東京電日本全國商業會議所聯合會中所提出而於本日由特别委員會所可决之中華民國幣制改革建議案如左中華民國之幣制不完全對於中國經濟之發達足爲最大之障害我國於經濟上與中國關係最爲密切故我國所受之害亦最鉅因此之故我國對於中華民國改革幣制之舉尤不可不首先與以援助吾人爲實行援助中華民國改革幣制起見深信必須依照左列之方針入手一採用金本位制度二統一幣制三援助中華民國改革幣制宜從根本上澈底辦理又同會委員附託之日華博覽會開設案如左日華兩國之經濟乃互相依助而始能發達者也吾人不可不努力以謀此種關係之益臻於親密日華博覽會之開設我國實業界希望巳久其效果之大可操劵而待吾人爲欲使此博覽會能完全顯出其効力起見深信左列之辦法實爲盡善盡美者一日華博覽會當作爲永逺繼續之事業每隔數年交互開於兩國之一方一第一次日華博覽會開設於中華民國一日華博覽會之事業由日本全國商業會議所聯合會與中華民國之全國商會聯合會互相提携而當其辦事之任務且得兩國朝野之援助以實行之（二十六日） 
　　北京電湖北王督軍致電中央政府曰兩三日前漢口領事團爲處置德國租界問題特開會議當卽决議所有德國租界歸日英俄法四國使用夫中國旣經對德宣戰則德國租界管理權當然應爲我國所有今該領事團竟有此種决議實屬不合請速示對付方法（二十六日） 
　　北京電據長春來電該處中國交通殖邊諸銀行己停止貸欵及提取存欵據此間人士之觀測咸謂此實因孟恩逺調兵聚集該地而發生之現象也（二十六日） 
　　廣東電據湘省戰地傳來消息本月十九日以後在萱州舖（譯音）附近相對峙之南北兩軍至二十三日遂起大衝突猛戰數小時南軍獲勝北軍有團長二名（傳說其中一名爲傳督軍之介弟）陣亡死傷約五百名左右（二十五日） 
　　重慶電日本軍艦（鳥羽）於二十五日安抵重慶（二十六日） 
以上東方通信社電　　 
　　東京電昨日（二十五日）臨時教育會議議决全國小學校正教員薪俸之半額一千九百萬元　由國庫支給惟日政府對於此項議决是否採用尚屬疑問（二十六日） 
　　東京電久原礦業會社擬在撫順設立大製鍊所己與南滿洲鐵路公司訂約其交換條件爲久原供給硫化磺於南滿所經營之硫酸製造所南滿以廉價供給撫順煤炭於久原所經營之製鍊所撫順煤鑛係南滿洲鐵路公司所經營）又久原會社擬在長沙方面設立製鍊所目下己着手準備（二十五日）上以共同通信社 
[戰電]  
　　俄京電臨時國會今日開會陸軍總長佛克化夫斯基將軍宣稱敵軍攻入俄國之日的乃在發生精神上之效果因以迫令俄國締結失體面之和約各司令及聯隊委員會現正和衷共濟從事恢復陸軍之戰鬭力惟現有產糧之數省不肯以麵包供給陸軍此與軍糧問題大有妨礙政府現議設聯隊紀律公斷所凡有案件概於二十四小時内解决對於不守紀律者擬加嚴懲 
（二十四日） 
　　倫敦電俄國公報云敵軍在里加境比斯柯夫大路及小加格爾附近退走十五英里俄軍前鋒有數處未能與德退軍接觸敵軍退時盡毁橋路房屋敵軍圖在維持南面土巴地方登陸爲俄軍逐退（二十五日） 
　　俄京電里加陣綫之德軍兩日内退走約十八英里佛里特里區斯太北面尤甚敵軍顯欲駐於特維拉河之後佔守右岸以保里加 
（二十五日） 
　　俄京電克朗斯太之居民己開始遷移（按克朗斯太爲波羅的海俄艦隊主要根據地）（二十四日） 
　　希爾新福電俄艦隊己大事準備防守芬蘭灣門户各艦士卒皆稱讚海軍大臣委棄月海峽之才能本鎭尚未瀕於危境故未議及委棄辦法（二十四日） 
　　倫敦電外相貝爾福氏今日在下議曉答覆議員金氏之質問謂中國現爲協助吾人之交戰國故不啻一協約國中國現就其政府能力所可及者以助吾人至於中國之憲政地位則未便討論云（二十四日） 
　　倫敦電議員魯特洛氏今日在下議院請申明非先行告知殖民地代表得其同意决不開始談判和議巴拉勞氏答稱英政府如從事議和當然須先商諸殖民地（二十四日） 
[公電]  
　　馮代總統再致唐督軍電急雲南唐督軍鑒號電悉闡揚法理維護國本而所以爲國璋計者摯愛溢於言表循誦至再感佩實深惟國璋之愚尚有進者黄陂解散國會而復辟乘之大難旣定内閣以成若必責以國會對待乃爲合法之内閣則此數月己陷於無政府之狀態全國紛擾不知所終所謂法理所謂國本安從而有討論之根據耶國璋攝行職權後即電尊處商設臨時參議院以立法事業萬不可久停而内閣機關之不可一日息也國務院中同時亦常以此意通電各省微求同意是内閣亦自知負責之方而决不以無監督爲樂也國會之職權猶是臨時參議院之職權國會能監督之事亦即爲臨時參議院能監督之事所不同者則人數去其强半耳政府所求者僅僅爲此過渡而不蒙尊處同意以致遲至今日尚未發表是尊電所謂今日内閣榮以責任兩字頭銜未免滑稽者似非篤論也其謂臨時參議院爲臨時政府時代之臨時民意機關今正式政储正式國會久己成立不應返於臨時約法之時然政府久成正式而約法猶爲臨時臨時約法上之職如通過閣員通過公使一一施之於行政而不以爲非一旦取臨時約法之條文而施之於立法則獨指爲違法是何薄於行政而厚於立法耶臨時參議院之條欵始終無棄止之明文法文旣己有效則此機關之設不得謂爲違法且參議之設正爲改訂國會組織法以促國會之成與尊處力維國本與國璋上年請復國會之議正復相同區區之意尚望尊處力爲贊成速定國本早成統一國璋年力衰頽何堪重負徒以分裂堪虞致此維持調護之苦衷不可掩像若如尊電所稱内閣未依法成立以前政治責任應由國璋負之是豈民主之國所宜有且推倒内閣制以與約法背馳國璋惟有敬謝不敏而己昔意大利之建國加富爾主君主卡里波的主民主及對墺戰爭之時則卡氏棄其所懷抱以助加氏執事舉義西南保障共和方今之卡氏也嘗此言戰之日息内訌而圖外競之義當計之己熟何待國璋嘖嘖過蒙厚愛故敢盡言國危甚矣民困甚矣惟執事實利圖之國璋養印 
　　唐督軍再致馮代總統電北京馮代總統鈞鑒養電敬悉今日非法内閣不足以言責任此理甚明無待再辨故嚴格言之吾國今日本猶在無政府狀態中所幸者鈞座地位基於法律猶足以繫全國之望所以未至於紛擾不知所終猶得言討論之根據者賴有鈞塵耳倘惠邀鈞座之靈毅然决然更進一步依法召國會組内閣則一指顧間由無政府進爲有政府正自不難抑應有重爲鈞座正告者内閣之解組國會之解散召集勿論君主民主國家此權實操諸元首前電旣言之矣故今日即使有責任内閣亦不能越爼干上况無責任内閣苟非有祭則寡人之變例則此種責任鈞座實義無可卸旣與約法上之内閣不相涉又非爲民主國所宜有來示敬謝不敏之說祗可以鳴謙德非所以重國家若臨時參議院之不應再設此亦至淺之理多辯轉嫌詞費來示謂約法中始終無廢止之明文然則約法中亦何嘗有復設之明文凡前後同一之法律或命令後案之效力發生則前案之效力廢止正式政储成立則臨時政府廢止來示謂政储久成正式而約法猶屬臨時此則有無後案之不同安能執此以概彼總之國會旣成即使解散爲法律所許亦只有依期改選爲正當之辦法舍改選國會而復設臨時參議院實爲羗無意義有之則表示所謂改訂國會組織法而己夫改訂國會組織法何以不屬之於國會而必屬之於臨時參議院殊所不解且國會組織法應否改訂此純屬立法範圍政府即確有所見亦只宜俟國會開會時從而建議似不應硬作主張削國會之足以適改訂組織法之履執政僅一時之際遇立法乃百年之企圖愛國者當以人從法豈可以法就人　　於　　組織亦非無意見然要不敢以今日之地位遽爲國會捉刀鈞座中外具瞻卙酌權責願勿爲時流所誤來示囑以贊助繼堯何敢自愛顧懼以阿從負鈞慶故期期以爲不可耳苦口利病惟垂察焉繼堯叩感印 
要聞一 
[汪外長提出辭表]  
　　據亞東通信社消息外交汪總長昨晚忽發表辭職之意聞其原因係爲在滬德奥僑民註册一事協商國方面要求歸工部局辦理我國政储則主張歸中國官廳辦理爭執己久尚未解决協商國乃向我國政府聲明謂如不允其所求即將德僑驅出租界以外政府以租界德僑若果被逐則德僑固將流離失所而我國對於此等被逐之德僑其取締安置亦頗不易不願因此致起重大交涉頗有讓步之意不意上海護軍使忽來電痛詆汪總長中有喪失主權等語汪總長憤極遂欲辭職辭職表亦己準備擬於日内提出其辭意之發動完全爲此一事與政局絶無關係事爲段總理所聞即派叚芝貴前往挽留閣員中知其事者亦多勸其不可辭職兹聞明日之國務會議汪總長有决不出席之說 
[湘南軍情之别報]  
　　字林報十九日長沙通訊云湘省南部與中部之函電己數日不通電線於戰爭中割斷顯在長沙衡山之間電信若由廣州轉發尚可到此今就此間所知南北界線仍在衡州之北北軍進行不速出人預料之外衡山與衡州間之大道雖接近南嶽約二十英里然平坦易行尚非桂軍可以顯其特長之地南嶽與河道平行但偏西三十里南嶽山巒起伏在桂軍視之無異極樂世界蓋桂人登山越嶺矯捷異常雖湘人猶望塵莫及北人更無論矣北軍於此山戰中殊無制勝之望即使南軍被逐略退然不利於北軍之山戰終不可免也傅督之弟戰於衡州重傷而回旋即殞命此說遍傳衆口惟官場未有宣佈報章亦未載此消息記者無己姑以謡言視之星期三日報紙載一可注意之電文係住京湘人郭人漳所發者謂奉總統諭轉請湘中紳士從中調處湘紳對於此事頗覺爲難彼等與傅督素不接洽且自覺處於嫌疑之境若設法調和是明明使傅督疑其忠於南方第郭氏之請又義不容辭故昨日紳士若干人齊集開議傅督亦派代表與會宣告傅督之意謂若戰爭果停湘兵聽候遣散則兵士各得恩餉兩月軍官留候錄用在場紳士遂請傅督將此條件轉達南軍目下河水低落輪船漸將停駛去年此日吾人方竊自欣慶以爲鐵路一二月内即可告成雖水落輪停交通不便然不過暫時事耳詎知直至今日鐵路仍未完工岳州附近有一湖沼相隔若不築堤而過則須迂道而行惟堤工無限費數月之工力傾無數之材料乃湖底極深今日路堤之高依然與半年前無異近日政府利用鐵路毫無限制可載輕小工程車之軌道未必能容每日三四十輛重車之壓力然政府不問也至於武昌長沙間通車之期今尚不知在於何日忶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德富蘇峯之時局談]  
　　日本國民新聞社長德富蘇峯氏來京咋有某君至北京飯店訪之德富氏語之云此次到京覺中國物質的變動甚大如從前之大官均屬老年而今則占政界要路者大抵爲三四十歳之壯年從前在道上難見有婦女行走而今則絶不若是此皆一望而令人興今昔不同之感想者至精神變化則殊未考究惟就所接觸之議論觀之似聊嫌過涉抽象思想中國今日應從事實上如何可强可大着眼不當以空言相尚近來中國國民似於憲法論民權論過於致力其實此等議論均十年以後事值此國勢乃囿於法治國之理想令人不能無緩急倒置之感中國目下最要者爲三種統一第一兵權之統一第二財政之統一如整理幣制設立地方銀行之欵是也第三言論之統一夫言論之統一云者非謂凡事均須苟同蓋謂國家立國方針須立於統一的輿論之上其他之事本不妨各持所見互相攻錯日本明治維橷之時全國言論寳以開國維新爲共同之目標中國言論過於龐雜殊不可也世論多謂歐戰告終則其勢力將奔赴東亞實不盡然蓋善後多端休養生息固猶有待後此數年之間正予日本中國以努力之機會歐戰之後世界問題凡有三圖一南美問題即驅逐德國勢力之後代之者英美是也一近東問題卽土耳其小亞細亞之勢力分配是也一逺東問題此當由印度起至西北利亞止印度之將來實爲英國之一大問題而中國者特逺東問題之一耳與中國有關係者不一其國而中國慣用以夷制夷之政策以相欺騙然使各國此後均洞悉中國之慣術不墮其術中而且聯合以相臨則中國其何以堪故中國似宜實心與日本提携從來中日之間各有不是從國民性言之中國人長於智慧日本人富於勇氣惟其智也故好賣弄符術惟其勇也故好無理突進其實兩均失之往者日本桂太郎雖智然猶不及袁世凱特袁氏無勇晚節乃卒失敗兩國國民如能各從其短處改良則中日親善之基立矣俄國之前途今猶無人可以斷定夫俄乃世界產金最多之國西比利亞實黄金之寳藏中國雖富於礦產而金鑛似不多聞將來世界金多之國前途不可限量俄國將來當爲德英美角逐之場世人多以爲美國與中國特善不知美之注意俄國較中國爲甚俄國金礦如開發世界局面或至生出變化亦未可知也云云 
[前日使日置氏抵吉]  
　　昨（十八）日午車日本前駐華公使日置益氏偕同内藤社長吉由郭省長及督軍代表等迎之於車站相將赴北山一遊回至省署午餐席間與省長杯酒暢談非常歡洽後又至名古屋旅館臨日僑居留民會之歡迎宴晚七鐘許即乘吉長特别貴賓車赴長聞駐吉日領深澤君前赴奉天領事會議亦定今日返吉並有駐東日領數人偕來遊覽云 
[粤東内部之糾紛]  
　　惠潮梅欽廉之行勳 
　　兩粤督軍陳譚二氏討段之公電今己正式宣布矣粤省援湘軍其繼續出發己不遺餘力而中央圖粤之事亦日有所聞最初發韌則在潮梅繼之則惟瓊崖近且由潮而惠以惠州爲最吃緊矣但惠州獨立之聲喧然盈耳其爲與潮梅聯合抑或單獨行動其内幕頗不易明因惠州方面爲民黨陳炯明勢力範圍軍務帮辦洪兆麟與陳關係最深似非潮梅鎭守使莫擎宇之系統但又傳說惠州人鍾鼎基由潮返惠與獨立事有關鍾爲中央密派回奥之人則又非屬於民黨矣近來粤中喧傳廣東者廣東人之廣東之說大抵軍界中人乘時而起各欲得一根據地以自植勢力故散布此說欲有所作爲或謂中央亦利用此說許以督軍畀粤人某使粤之軍隊自生變動斯於援湘事有所牽掣理或然也或又謂孫中山之軍政府全無實力今乘陸陳援湘之時桂軍紛紛出發故於東江方面須佈置實力此又爲一說但惠州確有不穩消息則可斷言也今以粤事分爲三方面以觀察之並各錄其近情如下　　（一）惠州惠州惡耗連日己紀載報中頃據日昨該處軍界某君云此次洪兆麟之舉動先因當道更換張天驥委任劉志陸接充洪部軍官聆耗羣起反對要求洪電請當道收回成命以順輿情詎意覆電不准致此激成斯變連日召集部衆密籌對待並派員赴潮晋謁莫某徵求解决辦法以便進行彼此商榷旣妥遂於十四號宣佈自主衆推洪爲首領旋即調集軍隊扼守險要種種佈置極爲周密洪更邀請該屬紳商至署安慰謂彼力任維持治安不使兵戈相見諸君可無驚擾云云故目下該處商民頗具鎭靜態度云云又聞惠州惟下游一帶係屬惠之咽喉倘非軍力充足難資控制洪氏昨特委任統領羅紹雄爲警備總司令楊坤如爲副司令昨復加撥楊軍兩營馳赴博羅一帶扼紥妥籌佈置矣又有人謂惠州綏靖處總辦張天驥目前雖未正式宣布獨立但日來水陸各要隘則己宣佈戒嚴所有各郵電局所均派員實行檢查異常嚴密聞該處郵電各支分局長昨己有電致總局謂此後寄惠文件倘被檢查没收局長不負責任等語又謂某氏事前有秘密聯合潮梅一致行動之議故某當道驟聞潮軍入惠之消息非常注意議再調某軍數營飭劉志陸率同赴惠接事以資鎭懾倘某氏確有反抗舉動則惟有以武力解决决不稍事遷延又聞陸軍游擊統領劉志陸自奉令赴惠己將防務交代摒擋預備履新旋因此次風潮故未成行劉氏昨特晋謁陳督請示解决辦法聞陳督接見後即授以種種機宜並令其統率部軍馳赴石龍一帶暫行屯紥以待解决劉氏奉令後卽請江防司令部派撥元和平江兩兵艦將該軍拖往石龍己於十八號展輪開赴矣 
　　（二）潮梅潮梅不穩傳之久矣其與惠州聯合與否目前尚難證明惟據某粤報接油頭來函謂近日鎭守使署對於言論機關日日有檢查所有來往文電及旅客非常取締兹將潮梅鎭守使署致汕頭報館原函錄下可見潮梅情形矣函云逕啓者現奉潮梅鎭守使署第一千零六十一號訓令開查戒嚴法對於戒嚴地域内所有新聞雜誌圖畫告白等之認爲與時機有妨害者該地域内司令官有執行停止之權現在汕埠尚未解嚴凡關於軍事行動自應諭令各新聞報館一律停止登載以免妨害爲此令仰該局長遵卽傳論汕埠各報館嗣後關於本署一切軍事行動母得率行登載致干查究仰將遵辦情形具報此令等因奉此除分函各報館一體遵照外爲此函達貴報館查照嗣後關於鎭署一切軍事行動切勿登載爲要專此順頌日祉潮梅情形如此故粤當道亦非常注重滇軍師長方聲濤刻己奉當道令飭尅日開往潮梅經卽傳令各軍先將輜重軍用各具限兩日内一律支配完全聽令出發兹聞該軍奉飭後昨向軍署領出粤製機關鎗八架開花砲彈十餘箱六八子彈七萬餘顆其餘軍鞋營幕曁工兵鍫鋤等具亦己取齊准於明日下午陸續開拔刻己派員馳往川龍口各地僱備河頭三十餘艘以爲運載兵士之用至方師長及各高級長官則乘軍艦前往又聞海軍艦隊刻因定期出發煤觔一項亟應先事籌維經與陳督妥爲商榷所有出海各艦需用油煤曁伙食用具各事統由粤政府供給以省週折昨己逕向日本商行訂購上等油煤二千五百嚬劃分五期交付其餘艦用各品現己飭由江防司令趕速購辦矣又自海容五艦駛抵汕頭後陳督軍對於潮惠防務極形注重因特商准程璧光派撥三艦駛往游弋俾資鎭懾兹聞程氏刻己令飭同安永翔舞鳳等開抵省河領取餉煤各項將於明後日一同出發并由當道預先通令沿路各砲台兵輪一體知照又聞石龍碣石曁東江下游一帶己有游擊隊警衞軍五營嚴密扼守廣九沿路則有魏邦平全部屯紥當可無虞其餘潮屬汕尾曁毗連海陸豐各屬爲潮惠交通孔道地點扼要現經擬定調撥滇軍扼守聞方師長昨己檄飭駐紮雲南會館舊將軍署等之滇軍四營趕緊整備并向當道請領子彈十箱俟領足後即親行督率前往分佈 
　　（三）欽廉龍濟光由瓊渡海擬從欽廉入手以圖南寗此說早有所聞兹者欽廉鎭守使沈鴻英因援湘事抵省後忽奉當道命令暫留省勷辦軍務經在城内設立行營與當道籌商軍事頃聞陳督以瓊崖防務現值吃緊欽廉轄境又毗連海南不容稍涉疎忽昨特面諭沈使授以各種機宜飭即尅日回欽妥爲辦理聞沈使刻己整備一切將於日間酌帶所部乘坐廣福兵輪回欽鎭懾一俟布置妥定卽行回省但龍濟光之宗旨如何仍傳說不一有謂段祺瑞前有密電予龍濟光令其協同某某進攻欽廉由欽廉侵入廣西以牽制兩粤援湘軍隊其槍彈等械則由滬陸續運送接濟近聞前數日龍濟光經己由港返瓊州即召集濟軍各統領在督辦署開軍事會議内容甚爲秘密無從查悉曾有命令全體官兵預爲準備不准擅離職守保民廣金兩艦并派有濟軍二排及委員數人在船監視日夕升火不知作何舉動又龍濟光返瓊之第二日曾在電局發有華密長電數通一致段祺瑞一致香港某人一致馮國璋現在尚無確實態度表示惟據桂省消息則又謂陸巡閱使此次出師援湘大舉討段非兼收并蓄聯絡各方面一致進行不足以厚實力而期成功前經屢次與兩廣礦務督辦龍濟光電商西南大計陸使不惜苦口慈心曉之以大義感之以私情勸其同心護法救國龍見陸出於誠懇己覆電表示决心贊同陸巡使主張一致進行兹陸使見龍己知向義甚爲歡慰特電請龍赴南寗面商一切間龍與陸久别多年亦甚欲一圖面晤以叙契闊今得陸電邀赴桂正相會之良好機會擬不日輕車減從取道欽廉赴廣西南寗以上二說未知孰較可信也 
[桂粤援湘軍陸續出發]  
　　援湘粤軍司令馬濟奉令出發戰地己將各事部署周匝準備昨日啓程旋奉陳督軍電召入署以粤省援湘手續尚未策畫完竣挽留該司令暫緩出發帮同籌畫軍務惟湘事危急未便稍延卽令林虎先行出發以資策應此馬濟昨日未能如期出發之原因也聞林虎接到此項急令後刻己準備日内親率所部取道韶關兼程趨赴衡州前線又聞陳督軍昨接陸使電令催促林馬兩軍尅期出發經轉飭各該司令遵照辦理兹聞林虎所轄第一團第二團馬濟所轄第四五六七各營己於十七八兩日陸續開拔尚餘未發各營隊刻亦星夜取齊准於十九日悉數出發林馬兩司令亦同時督隊赴韶 
　　陳督軍曁林馬兩司令昨電南寗陸巡閱使譚督軍桂林林鎭守使韋鎭守使永州陸師長衡州賁旅長云湘南戰事日劇兩省援軍又經分途出發非得元戎出總師干統一軍令不能指揮如意炳焜等謹公推月波督軍爲兩廣護國軍聯軍總司令即請刻日出發調度一切并希諸公一致推舉是所切盼炳焜元濟叩巧印 
　　傅良佐分兵三路進攻湘南勢甚兇猛趙恒惕劉建藩等屢電告急兩粤援湘軍總司令譚浩明接電後即趕速籌備一切尅日出發並先將起程日期電知各軍官其原電云成密趙劉諸公删電奉悉湘事緊急仰仗毅力諸公堅持浩明五日内部署完備即星馳戰線與諸公協力破敵也特聞浩明叩諫至隨營出發各人員姓名如下陳繼祖爲又有謀長梁杓爲副官長張朝璽爲軍務處長劉傑爲軍需處長許紹祖爲軍法處長孫旭爲軍醫處長蘇紹章爲秘書譚儒翰施鈞周佐基均爲參謀郭椿森曾彥均爲顧問林進才梁培均爲參議韋卓生爲機要員又聞譚氏曾在督署開軍事大會議議决行軍計劃數條全體高級軍官業己一致贊同旋將前項計劃拍電武鳴呈請陸巡閱使察核隨得陸使同意卽陸使電致各軍官依計進行其原文云林鎭守使馬總司令程總司令陸師長林鎭守使成密譚督軍文電條列作戰計劃洞協機宜足操勝算無任佩慰希即協商陳督軍程總司令一致進行俾早會師武漢直搗黄龍肅清奸慝藉定國基至所切盼榮廷叩鹽 
　　衡山爲北軍奪取後繼又經桂軍奪回桂軍司令陸裕光於月之十五日己有電到粤共文云廣州陳督軍李省長莫鎭守使林馬司令陸軍師團旅長曁警衞軍各統領鈞鑒寳慶之戰我軍全獲大勝衡山刻己完全規復特聞裕光叩删印又聞陸裕光現據駐衡陽排樓壩第四隊長楊毓靈報告寒日北軍數百乘夜攻刦營次隊長預作準備伏兵齊出將敵軍截斷互戰數小時乘勝追襲數里擒獲敵兵十餘名斃數十名等情昨特據情轉電粤督報捷 
[粤省鎗斃賀淦常案續聞]  
　　張開儒鎗斃賀淦常一案林張二氏互在軍署相訐各情曾誌前報兹聞江西旅粤同鄉湯祚賢等昨又具呈督署其文云呈爲違法擊殺慘無人道請求昭雪以伸國法而重生命事竊贛人賀淦常前充滇軍第三師中校團附嗣張師長開懦下令以賀品性不甚純良於本年四月撤差林司令虎以賀係舊部且迭次革命皆卓著勳勞留部差遣此次出師援湘委爲駐韶辦事委員而張即致函於林司令處反對云賀係滇軍撤差人員派赴韶關恐與滇軍官長不睦另生枝節等語林司令爲避衝突起見即改委爲樂昌縣委員準備到差忽於本月十二日上午八時該師長竟在省垣於賀寄居之三府前印花稅分處將其逮捕綁赴雲南會館擊碎頭部斃命元等聞之殊深駭異查民國律例凡普通人民犯法必經司法官廳依法審判方能定罪軍人犯法必經軍事高級機關組織軍法會議依法裁判方能定罪此乃一定程序賀爲林部職官軍事高級機關厥爲鈞署縱令賀有不法行爲亦應按法判决該師長旣本通告林部復未禀明鈞署以旅居之身在省會地方擅捕擅殺國法安在人道何存應請鈞座秉公查辦以雪盆寃而維法紀元等則賀誼爲同鄉難安緘默用特恭叩崇轅主持昭雪實爲德便謹呈廣東督軍陳江西旅粤同鄉代表湯祚賢楊祖時鄧元張澤卿等二百五十六人公叩 
　　又聞張氏本軍政府之陸軍總長日昨忽有大元帥令許崇智署理聞其原因亦由於鎗斃賀某一案此案林張兩方各持是非皆有呈報至督署彼此相持頗激嗣由兩大吏調處而罷張氏因此遂自赴港軍政府故有許氏署理之令所不知者張氏到港後有無其他消息耳 
[雲南通信]  
　　孫文代表章太炎及國會議長吳景濂等到滇後即駐於臨安九屬會館現己數日會晤唐督軍亦己數次而舉行親授元帥印信一事尚無確定日期聞唐督軍以此次雖己起義尚未成功元帥一職仍擬不就現正在婉辭之中 
　　滇省此次因宣布自主出兵赴川業己發出五靖國軍六混成旅現在尚擬源源招募以爲補充之用近日各屬送到新兵爲數雖不下萬人惟合格者甚少云 
　　聯軍總司令官唐行營第四號訓令云行軍之道紀律爲先凡軍中制定規章勿論何人均宜確守萬不准自由行動稍逾範圍查軍隊乘馬將校向有規定且所乘均須軍馬此係國家一定之制不可凌越紊亂也近聞各隊出發官佐往往隨時騎馬甚至有軍官乘用駝馬似此違悖規章並乖風紀實於行軍前途妨礙甚大本總司令總握師干應予糾正除分令外合亟嚴申戒令仰各轉飭所屬認眞層遞督率嚴爲取締不得視爲具文以一軍風而肅軍紀其各凛遵第五號訓令云滇中義師西下聲罪致討以擁護約法爲方針即以靖國寗民爲主旨故凡大軍到處閭井必使相安秋毫不准或犯本總司令於出師之日對於沿途應需夫馬業經令行該主管機關及地方行政官吏預備供應良以行軍之道於民間不無影響苟一不愼怨謗叢生隱患即不堪設想各隊官佐士兵等隨役日久亦宜深體本總司令愛 
 
 

Page 7

 
 
國愛民之心確守軍紀努力自愛兹據各探報稱出發各隊曁東昭補充各隊官兵沿途任意拉夫拉馬估逼人民並不向主管機關及地方官吏接洽商辦致令民怨沸騰如果屬實尚復成何事體若不立予禁止恐民間痛苦益深軍中之妨碍更大除佈告各屬商民准其據　告發從重處辦并分令外合亟嚴申戒令仰各該長官查明所屬官兵有無上項情事嚴予究辦以保軍人榮譽而免民生擾累其各凛遵 
　　綏江縣屬與川連界邊防重要故設置永綏游擊隊駐防該處以備綏急頃據陳隊長報稱永綏界川綿長千里對岸雷屏爲敵軍佔領兵匪遍佈勢將竄擾如永綏有失東昭瓦解本隊械窳兵單萬難抵禦行懇鈞署曁衞戍總司令部迅賜核奪速增兵隊前來防範庶免顧此失彼之虞且縣屬人民異常驚恐應請主持以維地方不勝迫切待命之至 
　　現以靖國滇軍次第出發各兵站轉運補充各物品需馬甚夥除附近各州縣蓄馬之家概己封雇分頭駝運尚不敷甚巨復令飭商務繁盛之區限期封雇足額漏夜解省以資應用兹據個舊商會呈稱個舊現因錫價低落銀根奇窘存米無多全恃　　　　 
外方馬脚源源運入現正礦砂登場所需油米炭薪更不可一日中斷刻因奉令封馬各路馬户聞風逺避需用要品概無輸入數萬砂丁無米爲炊勢將瓦解况來個馬匹半多零星即令如數封雇路隔九站長途解送差參病逃亦屬緩不濟急用特冒懇軍府恩加俯念廠艱准予暫緩封送以紓商困而安人心可否乞電示飭遵個舊商會全體叩寢印 
[北軍入川聲中之邊訊]  
　　川邊鎭守使殷承瓛以兵力單薄謀邊未成爲川邊各川軍所不容不得己乃出於辭職之一途當殷將辭職之先邊運統領彭日昇氏由昌都率兵十一營出攻鑪城藉名索餉蓋殷氏到邊以來邊軍之餉積欠至一百餘萬也邊軍到折多後殷氏大爲驚惶迭電周督請阻彭氏前進並自請辭職周督一面電彭一面電中央代爲辭職故卽有殷氏免職及調熊繼任之命令也然命令雖己發表而彭軍仍向鑪進攻熊使以川東軍事現正吃緊其第五師師長問題亦尚未正當解决雖有願赴川邊之聲明但一時尚難成行而川邊之兵禍則日益加急矣 
　　九月下旬邊軍前隊抵折多者計三營其餘八營尚陸續在後亦將到此前隊到折多後即飛函殷使囑派代表交涉折多距鑪城只三日路程殷使聞耗早亦請鑪中紳商等函阻並請派代表交涉雙方似皆有不肯輕於用兵之意於是邊軍派代表饒某率軍六十餘人到距鑪城六十里之長壩春紳商方面亦派多人集於該地殷之代表爲道孚縣知事李　邊軍以李係滇人其在道孚亦爲夷漢所不滿意乃將其扣留令卽具文飛報殷使陳述邊軍要求之條件如殷認可即可和平解决並釋李歸否則以武力解决李不得己遵即飛報殷氏而紳商之各代表見情勢不佳無從商榷均即馳回鑪城 
　　至邊軍提出之條件有五（一）將邊軍本年餉項全數發清（二）將軍械所存儲之鎗枝一千七百餘支完全歸還（按此項鎗枝係經殷氏於川事未發生以前即己運滇）（三）售出軍米之銀繳歸以用（四）勒派商號之欵逐一退還（五）在儘滇軍一律繳械出境殷氏接到此項條件萬難承認於是不能不以武力解决此時鑪城人民見滇軍預備作戰己紛紛逃避矣 
　　九月二十七號爲交涉决裂之期殷氏以爲邊軍僅有三營抵折多可一戰以挫其鋒於是派華封歌率兵兩營進攻折多一面又電雅州陳旅長遐齡請其救援陳氏在邊與殷氏感情尚洽前次殷曾舉之以代其職雖未成爲事實陳氏究其感殷也陳聞此耗立將駐漢源之軍向鐪移動以爲殷之聲援一面仍電彭日昇請和平解决不料邊軍經兩旬跋涉始到折多又見滇軍己出鑪進攻遂未待彭統領之命令即開始衝突滇軍失利計陣亡二十餘人傷者甚多刻殷使己派大兵出禦矣 
[南昌近訊]  
　　參議員江西選派臨時參議員情形略誌前函惟所記之王燕李劉四人均係陪襯並非正角刻聞陳督軍戚省長己將確定之人於日昨（二十二號）會銜電告中央其當選人之姓氏如下趙惟熙南平縣人宋育德奉新人邱珍寗都縣人葛莊　都縣人賀國昌萍鄉縣人惟宋氏是否北上就職刻尚未定 
　　省議會省會咨請省長召集開會經省長電部請示己兩星期尚無復音而議員陸續由各方面來省者己有七十人去法定人數僅數人耳且日内尚有接踵來者惟部復未到不無可異故今日省會議員又繕具催請召集之咨文送達省長公署矣 
　　籌賑會當道因此次北直水災非尋常賑濟可比特擬倡設籌賑會軍界由督軍通知政界由省長通知紳商法學界由警務處通知合議妥協列名刋具捐册分由各界緊要勸募其通告云順直一帶河水决口漂没域郭村落十數縣卽天津一隅災民己達十六萬人奇災浩刦爲從來所未有道里相望十室九空顚沛流離不堪言狀雖經政府撥欵散放無如災重區廣難於普及各省勸募爭先恐後極形踴躍我省督軍省長自接熊督辦電并江蘇李督軍來函疊次會議擬定倡辦籌賑會募集鉅欵源源接濟聯合各界大慈善家羣策羣力共拯寄災領袖諸君登高一呼衆山響應倘荷贊同希速見示以便刋列捐啓刻日分送勸募云云 
　　南潯路贛省南潯鐵路各股東現己擇定陽曆本年十一月二十五日假狀元府董事局開股東正式大會解决一切並請各股東於會期前三日携帶股票來局塡取入場劵以便蒞會再股東如有届期不能到會者或出具囑託書委託代表蒞會或寄意見書到會均可否則怍爲默認云云 
[皖省兵變案之結束]  
　　皖垣前次安武軍第八路一三五營兵變後當經拘獲變兵二十餘名一再研訊供認戕官刦市不諱經馬少甫統領據供呈請倪督分别法辦（前己鎗斃戴殿忠等十名）尚有嫌疑兵士十名聞擬判以監禁惟五營管帶儲國樑昨奉調入城當被軟拘判以監禁三年（緣該管帶於發生兵變前據該營二哨任哨官告密儲未轉報統部之故）至任於事前未能防閑亦判以監禁罪刻己送交陸軍監獄執行三營與五營同時謀變攻城該管帶華毓菴其罪本應與儲相等惟聞華於事前曾報告李統領請預爲設備惟李漠然視之致有此變故其罪較輕判以記大過一次（華係倪督至戚）又第八路帮統兼一營管帶王慶國在病假期内值李統領遇害且事係一營兵士所爲後雖將戕害長官刦市變兵先後拘獲己屬咎無可辭聞己撤差以示薄懲而第八路統領擬將以一路史帮統接充云 
[全國教育聯合會第一批通過之議案（續）]  
　　請組織教材調查會案（通告各省區教育會）查教科要義在能應社會之需求然欲適合社會所需求須先體察各方之情形以參定教授之資料然後施教結果方能收實用之功我國地大物博各地風習異宜所有全國學校僅就三數畫坊所編教科書板滯教授旣不能切合地方情况尤難與時推移因勢活用若不亟圖改良方法則學校教授與社會急需安有供求相融之日其有乖實用之旨無待言矣爲今之計應由各校就己出之書體察地方寛况隨加參考其關於鄉土地理歷史博物等各科教材若能由各省區自行編纂當尤適用但編纂須從調查入手擬由各省區教育會組織教材調查會就地方之狀况有關於教授資料者分類調查尤須注意國民生活所必需之事項每年定期由會彚刋調查報告分送本省區各學校及教育主管機關一可供學校教授參考便臨時之活用一可預儲材料立將來編纂教科書之基礎至組織規則及調查標準由各省區教育會自行酌定其有研究會者卽歸研究會調查不另設調查會似此則教科資料漸能盡合於實用庶可救現在板滯教授之弊矣 
　　請從速劃定大學區添設大學案（就各省設立大學預備學校案劃定學區添設大學預科案擬呈請教育部准各省城設大學預科案審查修正）案現行學制高等學校旣己廢止大學預科又祗附設於京津兩處而外人設大學於通都大邑者反日見增加衡諸維持主權發展教育之義實有未合近年中等以下學校按之統計爲數日見增多高等教育應謀推廣現在全國交通未臻完備學生求學往返維艱若分區設立大學則各省中學畢業生就近升學較爲利便似與經濟人材兩有裨益况自大學令修正後設一科者得稱某科大學大學成立之限制旣較舊令爲寛則推廣設置亦自較易應請大部從速劃定全國大學學區籌設大學以謀發展謹祈察核施行 
[杭州快信]  
　　教育廳長伍崇學來電准睛月一號來杭履新 
　　代理政務廳長馮學書前經省長密保才堪勝任至今未奉明令昨又電部請示 
　　齊省長擇期夏正十一月三日爲長公子在籍畢姻擬親往料理一切故有不日向中央請假消息嘉湖鎭守使王桂林因有要公電請來省面陳昨奉督軍覆准 
　　馬坡巷公立法政學校擬即併入慶春門私立法校以節經費騰出校址改充教育廳署屋 
　　省署接財政部咨全國菸酒公賣局調查員陳兆春即日南下先行到浙調查己轉令該局查照 
　　内務部來咨文官任用以學校畢業爲資格之一警官任用尤以警校畢業爲適宜資格從前報部名册多未完備特頒表式請依限塡送己飭各屬分别調查彚總報部 
[南京快信]  
　　浦口三州聯合會昨晚七時在地方審判廳隔壁事務所開會歡讌李督軍（李兼浦口商埠督辦）温會辦（宗堯）九時散席沿途警戒極嚴 
　　馮總統派副官長張宗昌南下赴宜興辦理文孫迎親禮事張於昨日乘津浦車抵寗住下關中西旅館准今日（二十六）早車赴無錫轉輪赴宜 
　　馮總統孫公子前赴宜興道出寗垣李督軍設筵歡宴 
　　馮總統派黎克威赴湘會晤傅良佐昨過寗今晨乘輪赴湘 
　　楊恩培昨己接憲兵司令職並奉李督加委兼督軍署諮議 
　　陳調元昨乘車赴鎭江轉輪赴阜寗接第七十四混成旅長職軍警機關長官均赴下關車站歡送 
齊省長來電定於今日（二十六日）由津啟程 
　　邳縣知事李時亮受賄縱匪該縣紳士莊際壽禀請省長查辦 
地方通信 
[松江]  
　　檢定教員之結束小學教員奉令檢定先將省頒各項書紙由縣設之檢定小學教員辦事處發交各校教員依式塡報限期於十月三十一號以前收齊彚呈省署現李縣長以省限届滿檢定小學教員辦事處即須於三十一日裁撤而各校教員尚多觀望故又訓令各校飭將各項書紙於限内送縣以資彚轉而免貽誤其令文云案查檢定小學教員一案前奉省公署頒發受檢定人塡具各項書紙其注意事項第十一次開實施試驗檢定定於七年一月開始凡願受檢定人送陳書紙檢定費及他項文件以六年十月三十一日爲限過期一概不收等語現在限期將届本公署所設之檢定小學教員辦事處遵令於十月三十一日裁撤如有受檢定人應送各項書紙不於限内送所係屬自誤遵令一概不收 
　　拜禱古樹之拘辦城内司牆角附近有雷殛古樹一株中心　腐一穴大可容人近日忽有張姓北人於樹上懸一有求必應布額稱前此患病時禱樹獲愈云云轉輾相傳一般無知愚民遂相率求禱樹下不數日間來者日衆有樹鄰蔣姓在彼收取香資旋被無賴恩某奪去警佐那鶴年以其跡近妖異特飭第一區尹巡官率同警士逐走乃祈禱各鄉民散而復聚不易驅遣尹巡官爰又於今日將樹鄰蔣姓無賴恩某及在彼跪禱之楊姓僕役拘所押辦以爲妖言惑衆者戒 
　　偷漏電氣之示禁本邑電燈公司因電氣時被偷漏致電燈常生障碍爰向有燈各户加裝限制大表詎東外各户拒絶裝置以不用電燈爲要挾該公司不得己具呈縣署請求出示勸諭業己由縣批准矣 
　　劇場復活之動機松江第一社及新舞臺兩劇場自奉令停演以來虧折甚鉅迭呈縣警兩署要求開演均以時值戒嚴批斥未准現該兩劇場又繼續請求並有種德堂等店户十餘家出具擔保切結隨呈送縣李縣長以所呈各節雖屬可行但現值戒嚴期内必須商准軍界方可批准故己據呈轉咨防守司令何豐林聞何司令亦己轉呈上海盧護使請示矣 
[無錫]  
　　籌辦初選經費無錫十七市鄉董事前接縣公署照會令推舉分段調查人員調查合格選民並限於十一月十日完畢造册呈報各董事即就鎭鄉公所開會提議各市鄉分段調查選民造册投票等項手續繁重隨在需費而縣公署前奉省電僅令在省欵内撥用五百元對於不敷選舉用欵未經定有籌劃方法本邑各市鄉除教育經費外並無地方經費可以酌撥第選舉爲國家要政未便因以停頓再三商議公决辦法三端（一）請縣公署就歷年積存地方經費未經提省留存之欵項酌撥若干充作初選舉經費（一）按民國元二年忙漕限外加徵截至四年九月止己徵到銀元四萬餘元除二年度經省議會議决提歸省用一萬四千七百元及王前知事任内提出九千元作爲地方教育費外尚存一萬六千元有零可酌撥若干充作初選舉經費（一）按省公署通令各縣忙漕徵收費項下除設概串册支用欵外如有盈餘之欵充作地方經費本縣忙漕額徵在七十萬元以上帶徵五釐徵收費用爲數甚鉅不無盈餘欵項可酌撥若干充作初選舉經費以上三端聞己呈懸核辦俟核准後各董事卽將清理員姓名呈報以便着手清查再各市鄉董事又以署中積存地方經費自自治取銷後隔閡至今未知確數特公舉倪翔青吳建昌二人爲清查員赴縣檢查實數宣布公衆以昭大信未知楊知事如何對付也 
[揚州]  
　　省議會初選之調查員周知事爲籌備第二届初選省議員事疊開會議各情己略誌前報昨日（二十四）又召集各紳董在署中提議初選方法推定十區主任調查員二十人計（一區城廂市）吳次臯焦輔臣（二區永鎭鄉）沈鼎臣陳子舟（三區李典鄉）黄龍臣陳煥章（四區一三鄉）凌仁山劉仲翔（五區大橋市）張石渠蕭紹庭（六區宜陵市）倪伯符王元善（七區延黄市）任馨山朱繼何（八區上下水鄉）王應韶葉禹香（九區北六集）王朴齊詹石秋（十區新善鄉）潘履安周挹芙共經費仍照上届每區投票費一百千文調查員均無開支即日進行下月一號聞即須報省告竣 
　　集議電燈光線振揚電燈廠開幕之始光線祗可燃至夜二時爲止經警商各界疊在商會開會要求延長議定由知事函詢蘇寗各處成例再向該廠交涉兹己得復均否認二時熄燈昨復由商會召集各界會議官廳方面僉謂冬防在卽公務加多電燈非燃通宵不可並證該廠二時熄燈並非電機力有不迨寔因燃至天明需用煤九嘲二時爲止祗須三𡃤故有此設詞衆請仍與該廠交涉請其延長 
[嘉興]  
　　選民又爭選舉區域嘉興省議會初選事業經各區自治委員議定將全邑分爲十五投票區域兹悉東栅區選民以該區於民國元年選舉時曾爲獨立區域此次附入城區與省令依照原案辦理不符於前日請求第一區自治委員陸效卿呈請初選監督將東栅區分爲獨立區域以符省令又聞棲鳳區因選民衆多亦擬請求認爲獨立區域未知張知事若何辦理也 
　　租米問題嘉興縣張知事於二十五日令行各區自治委員文云查本邑田禾風蟲爲災己經本知事親詣各區並遴委妥員分投勘明一面飭據各區自治委員查開災歉分數呈送彚核由縣呈奉廳道委員會同查勘在案近日鄉民又發牛租米問題或請全免或請酌減紛紛呈懇出示前來查嘉邑早稻己於風蟲未發現以前刈穫登場歉薄者少成熟者多其餘中晚二禾被災狀况輕重不一所有租米一項當然有大概章程應如何解决以期業佃兩不喫虧之處合行令仰該委員即便遵照確按就地情形妥議具覆以憑核明布告 
[安慶]  
　　組織臨時檢查所皖省對待敵人條例早經通行檢查郵電亦己實行兹聞黄省長又於署内組織臨時檢查所并委政務廳秋廳長爲該所所長 
　　新編安武軍剪髮銅陵縣屬之大通鎭駐有新編安武軍六路二營士兵尚未剪髮近由該營張管帶勸導日前該營兵士己一律剪除是日水警宋署長海軍許艦長會同紳商各界前往致賀次日水警宋署長接督軍電令代表宣慰并携有犒賞洋若干雜評一 
[各爭其所爭（一子）]  
　　人謂今日之爭爭南北也而吾則謂今日之爭不在南北而在各爭其所爭而己四川爲四川人之四川而爭湖南爲湖南人之湖南而爭廣東又爲廣東人之廣東而爭所爭旣各有其目的則所謂附北者並非眞心附北爲有利於所爭而附北也所謂聯南者亦非眞心聯南爲有益於所爭而聯南也彼旣與南北無粘性的結合故南可忽而附北北可忽而聯南南之中可有一部分北北之中可有一部分也各立其獨各自其主各脫離其關係此今日之爭所以益糾粉而不可解脫也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[洪述祖引渡地點之爭執]  
　　暗殺前農林總長宋漁父案内之要證洪述祖（即洪蔭芝化名張皎厂）經宋君之子宋振吕扭控公共會審公廨迭經中西官開庭預審明晰奉判此案供證審查己明該被告爲案内確有關繫之人察閱證據中各項函電係由北京繕發本公堂歷辦刑事案件其訴訟管轄權向以犯罪行爲地爲斷被告洪述祖仍暫還押捕房候呈請交涉員轉電北京巡警總監迅速備文來廨提回訊辦在案嗣因上海地方檢察廳林仲立廳長以本案要犯應桂馨武士英前經公堂預審後均引渡本廳訊辦今其同黨洪述祖訊與本案確有關係亦應照章解歸本廳訊辦一再據以力爭並電禀北京司法部核准令行駐滬交涉員轉飭公廨遵照辦理詎被告洪述祖得此消息後以引渡内地法庭生命頗爲危險故復商諸代表律師畢士華禮明函致檢察處禀奉原審官王崧生襄讞與美領博金式君飭知滙司捕房於昨日午後將洪述祖解廨即據被告代表禮明律師上堂聲稱本案於八月二十八號己奉公堂判决引渡北京迄今日久尚未起解但敝律師雖知北京迭次函達往來仍無確實復函到廨嗣經公堂迭催始有欲將被告引渡城内法庭訊理之復函然察閱全案證據實爲政治關係發生雖各見證之口供並未牽涉政事然堂上己知該見證等之供詞均不足爲憑被告旣無關係因爲政治黨爭而起則引渡内地官廳訊理殊爲危險且中國官員心理均有究辦被告之意一經引渡共生命危險異常况被告住居租界己有二年之久應享公堂保護之權利現在被告拘留己經數月如果堂上定欲引渡内地官廳則中國官員均欲將被告按律處治總之本案全係政治爭執被告並無重要關係應請將被告即行省釋云云繼據中央政府代表梅華千律師譯稱被告律師請求將被告開釋一層敝律師極爲反對蓋此案迭經公堂預審明確判决引渡被告旣有請求應在判决後十天之内陳明不應於判决己將兩月始行呈請開釋至於被告所稱住居租界二年之說敝律師觀其另案所供係從他處到滬其非租界居民己可概見據云本案己經法部批准引渡公堂與交涉員己均奉到飭知云云譯畢中西官退入休息室磋商十分鐘重復升塵宣判被告洪述祖帶回捕房還押被告律師請求將被告開釋一層未便照准至於引渡地點候商明再行核奪 
[西捕因公遇害續誌]  
　　靜安寺捕房第三十三號三道頭西捕海密爾登（譯音）於二十四號晚因奉麥總巡命令督同華印各捕在該管區域内搜查行人身畔有無挾帶危險品物甫抵晏芝路同孚路附近查見匪徒數人正擬上前拘捕一匪突出手鎗開放致被擊中肚腹受傷倒地迨華印各捕上前窮追匪己逺遁旋由某西人之汽車將海密爾登車送同濟醫院醫治無效延至二十五號早四時殞命當經工部局西醫將屍剖驗鉗出子彈由屍兄到場棺殮各情己誌前報兹悉英美總巡麥高雲君得悉海捕凶耗深爲悼惜遂擇於二十六號（卽昨日）出殯並傳諭各捕房中西探捕届時齊集同濟醫院執紼至二句三刻鐘在同濟醫院排道從黄浦路經過天后走河南路至南京路（即英大馬路）一直往西至靜安寺路外國墳山安葬一切儀仗經過南京路電車一律暫停（一）前導由一百三十六號三道頭西捕策騎率領印度馬巡八名（二）軍樂隊十九名）三（靈柩安置砲車上（四）各捕房及會審公堂華捕三百三十八名排隊恭送並由老閘捕房各華捕製成素旗三面（其一）上書海密爾登君爲公被害（其二）老閘捕房（其三）華捕同吊（五）音樂隊（六）各捕房華探目率同全體包探（七）印度巡捕一百四十八名（八）日本警察二十四名（九）西捕頭九名西捕四十八名（十）法捕房西捕八名安南巡捕二十名（十一）公共租界救火會隊員並花圈及旅滬男女西商執紼者甚衆頗極一時之盛 
[留法自費生待欵孔殷]  
　　江蘇省長公署訓令上海縣知事文曰案准教育部咨開頃准外交部抄送駐法胡公使電開請轉直豫蘇皖浙鄂湘蜀粤桂省長留法自費生家欵不濟生計窘極有流落之虞仍請查明本年四月二十一日咨籌費補助盼速電復等因到部查自歐戰以來留法自費學生家欵皆不能以時滙寄倘不設法維持恐將流落異國相應咨請貴省長迅即籌資接濟一面飭知各生家屬籌寄學費務必按時預滙現時交通不甚便利最好購買金鎊滙交英倫華比銀行轉滙留歐朱監督分給各生較爲妥速兹附開各生姓名籍貫清單一紙希即查照辦理並祈迅賜核復以憑轉復公使除分咨併由外交部電達外此咨等因並附名單一紙到署准此查此案前准駐法胡公使四月二十一日來咨即經咨復己請留歐學生監督調查本省留歐自費生實數統籌辦法在案現在調查報告尚未寄到准咨前因除咨復外查留法自費生梁祖蔭籍隸該縣合行令仰該知事遵照迅卽轉知該生家屬按照部文滙欵方法妥速寄欵爲要此令 
[福建交涉員謝絶外人游歷]  
　　福建交涉員日前函致上海交涉署謂本省匪風未靖各縣如德化永春太田安溪尤溪永安沙縣詔安南安仙遊上杭寗洋同安長泰歸化清流各處所有外人前往游歷恐保護難周應令暫緩前往以免危險等因薩交涉員昨己轉知領袖領事及法領事查照矣 
[援湘軍隊急需鎗彈]  
　　上海兵工廠總辦謝邦清奉江蘇李督軍訓令以本省援湘軍隊業己配置完全惟需用鎗彈甚急仰卽督令漏夜加工趕造儘先解寗候撥母稍稽延等因當經謝總辦諭飭鎗彈庫將己經造成存儲之鎗彈配就徑口派員押解赴寗一面諭飭鎗廠主任督工趕造以應軍需聞現己造成子彈若干箱不日即當解寗候撥云 
[交通部覆上海商會電]  
　　總商會效電悉前接該商會銑電業將政府處置敵船爲難情形於馬日電達在案招商股東所稱各節屬以時勢所迫實苦無法維持該局董事會曾於咸日來電即經洽日電覆希併查照交通部敬 
[敵僑離境之監護]  
　　滬海道尹公署昨日訓令上海縣知事文云案奉督軍省長公署佳代電開頃接内務部麻電稱查敵國人民特准移居及離去國境者應飭軍警層遞監護其經由鐵路時尤賴各路巡警協同辦理以期周妥業經商准外交部令各路遵照辦理相應電達查照等因除分行外希卽分别咨行查照等因奉此除分行外合行令仰該縣卽便遵照辦理此令 
[不註册德人尚未遵斷]  
　　二十六日大陸報云德人新勒克昨夜仍拘留虹口捕房迄無願遵堂諭註册之意並請愛論律師辦理此案云 
[交涉員注意租界敵僑註册問題]  
　　租界德僑註册一事昨日薩交涉員特派交際科科長陳震東往訪英總領事移時返署將會晤情形報告後薩君以電京請示云 
[造報敵人名册之指示]  
　　駐滬薩交涉員昨奉外交部電開我國與德奥宣戰之際凡關於敵國人民出境註册各事項業經令仰遵照辦理在案兹接各處呈報到部查閱是項册籍有譯錄姓名華文而無洋文名册者亦有專造洋文中册而無華文譯音者於是核辦爲難然註册事項原爲便於稽核起見嗣後應將華文洋文姓名分别隨時造齊册籍報候查核仰即遵照一體辦理 
[閘北檢查分所成立]  
　　松滬護軍使署附設之檢查總所專辦德奥旅滬僑民註册事宜現又於閘北五區署内附設檢查分所委軍署譯員敖恩湛警廳譯員汪藩爲檢查員凡旅滬德奥男人每月均須到所受檢查二次第一期十四日至十五日第二期二十九日至三十日婦女小孩每三個月受檢查一次於二十五日起至二十七日止業於本月二十五日開始實行 
[又一反對抵借外債之電稿]  
　　勸吸國貨紙烟會因報載英美烟公司承攬大宗借欵財政部擬以烟酒公賣稅作抵並有不日訂約之消息故於昨午特開臨時會議公决電請國務院財政部稅務處取消前議電稿錄下國務院財政部稅務處鈞鑒連日報載財政部向英美烟公司借欵以烟酒公賣稅作抵己調閱草約不日成立閱之不勝駭異烟酒兩業近困重征勢己岌岌若再授人以柄爲外商所壟斷華商生計從此永絶飲酖止渴財部何忍出此務乞俯念商艱取消前議以順輿情而保利權國民幸甚上海勸吸國貨紙烟會全體會員同叩 
[徐海土梟私購軍械]  
　　蘇省李督軍據報徐海一帶土梟各匪現因軍裝不敷潛派羽黨携銀赴滬購買怏鎗手鎗等項將次運回並聞該匪在滬所購軍器係雇船裝儎故於前日分令滬鎭兩關監督速即函致稅務司轉飭華洋扦巡遇有船隻出口務須詳細查驗以杜私運 
[再誌牯嶺路暗殺案之小結束]  
　　新閘牯嶺路十七號門牌大源鹽棧經理黄靜淵所雇之鮑效卿被人謀斃後由橷閘捕房中西包探將跡涉嫌疑之梁金川沈聽意程元及車夫顧正山（即阿四）董大等五人先後拘解公共公廨迭經中西官訊供判梁沈程三人開釋顧董兩人各交二百元人洋並保聽候詳查澈究在案兹因顧董兩人無人具保仍管押捕房昨晨由探將該兩人解廨請示並由中西包探投案訴明前情請爲發落經襄讞王肇之君商之英白副領事姑念被告兩人在押日久且無實在證據從寛免究判令一併逐出租界 
[商帮協會定期改選]  
　　旅滬商帮協會爲各省客帮薈萃之機關自經農商部改定名稱後遵章實力進行成績卓著頻年入會者實繁有徒聲勢日見膨漲該會規定正副會長及各職員評議員均以一年爲一任現届第四期任滿之日自應遵章投票重行選舉聞訂於隂曆九月十三日午後二句鐘仍在麥家圈慶雲里該會會場開第五届選舉大會並提議進行事宜想届時全體到會者必置常踴躍也 
[海關扦巡查獲烟土類誌]  
　　二十四日有俄國品財輪船自海參崴進口海關西員上船扦驗貨物見艙内有華人六名形色慌張即在其所帶之皮靴内搜獲煙土二十餘兩帶回海關經威稅務司於昨日午後飭將該華人六名解送地方檢察廳訊辦土存海關銷燬 
又東洋公司船神户丸日前由大連灣抵滬停泊浦東碼頭有甲乙二人携帶行李多件正欲喚船渡浦爲新關巡扦洋人瞥見疑其夾帶私貨上前檢查在東洋緑色皮包中抄出土膏甚夥其藏匿之法頗爲精寗將烟膏置於類似洋鐵梗中長約十八寸寛約一寸厚僅四五分形式扁方計有十七根甲乙即乘間逸去又有婦女一口衣服甚麗頗似官眷惟形式張皇巡扦洋人知必有異喚令女檢查（此爲搜查女客而設共粤婦地二人）周身摸索亦抄出烟土數包一併提回新關存候銷燬 
[檢查私帶鴉片之視察]  
　　邇來租界私開之罐頭烟膏店日多一日各鄉鎭私售燈吃者均來私購設法運回是以南火車站及董家渡碼頭之偵探檢查旅客行李非常注意而竊賊之乘間竊取物件者亦甚衆多行旅頗受其害兹聞車站警區持於前日起加派巡警二名常駐車站於偵探檢查旅客私帶鴉片之時帮同照料以防失竊如查獲烟土亦當解區核辦俾免舞弊云 
[南車站查獲大批烟土續紀]  
　　浙人沈惠泉沈保三前因私帶烟土一千二百餘包置入箱内在南車站爲憲兵查獲解經軍署訊辦在案兹悉軍署現己訊據沈惠泉供認私購烟土運往硤石地方販賣擬處五等有期徒刑聞其家屬擬請改易罰金至沈保三因有他案牽涉一時尚難解脫云 
[爭掃麥根路車棧地脚解决後之通告]  
　　本埠米業仁榖公所漢帮雜糧業志民成公所通告同業各行號及旅滬各客帮云敬啓者滬寗火車運滬之豆米麥雜糧到申起上麥根路車棧以便客商陸續出貨自開車以來所有整理破包掃灌地脚均歸本公所辦理近因各轉運公司組織運輸公會欲將地脚事宜改歸該會辦理本公所初以地脚原係本公所各行號來貨内漏出之物未便任承運者之越爼嗣該公會迭與本公所磋商願擔負客貨短少賠償旣使我來貨無虧夫復何求其管理及賠償辦法曾經車務總管邀同本公所代表運輸公會代表三面公同議决各以公函互換爲據條内所載原包各承運公司不負責任不負責任者指產地所裝原包到申後並無走動者爲原包出貨時應先將原包磅見扯準若干斤爲標準條内所載破包指沿途搬駁騐有走漏者爲破包以及該公會將篩清地脚灌入輕重參差之包出貨時應將此項包件另行磅見扯準每包若干斤除去此項包件扦樣外比對原包核計實少若干照章向公會領取憑條按照售出市價至承運公司賠銀本公所以爲照此辦理採辦糧食車運來申不致受意外損失該公司旣擔負短少賠償責有專歸故將地脚讓與管理惟產地各處升斗不同裝包時總定每包大小一律均匀庶變到申後原包與破包易於分别本公所保護來貨但期兩不吃虧尚希各寳行號曁客商注意所有互換公函開列於後統請察鑒附兩公所覆運輸公會公函逕復者接准貴公會十月一日公函内開兹因滬寗火車運申之貨所有豆米麥雜糧起上麥根路車棧以便客商出貨所有漏出地脚自開車以來係由仁榖志成兩公所掃取遇有破包仍將地脚灌入現各轉運公司因客貨短少屢負賠償故將地脚劃歸運輸公會辦理以專責任曾經車務總管韋燕先生主席邀同仁榖志成兩公所代表運輸公會代表三面商酌公司議决辦法今由運輸公會繕就公函蓋章並將公訂規則附列函後請仁榖志成兩公所查照函載各條訂允以便進行實紉公誼附列規章一各貨到棧先由鐵路小工搬下或原來有破包堆裝時當將破包另堆外面不能壓在貨堆之中公會及各公司友人均須驗看遇有破包當將漏出地脚灌入絞好倘小工不照章辦理如果查出立即告知車務處究罰或換他人接辦二凡出貨過磅時原包各承運公司不負責任外如有破包磅少若干隨由承運公司補給憑條交提貨人或客號持此條向承運公司直接索賠但破包磅少若干須照原包斤量除去扦樣外作爲標準三仁榖志成兩公所發出樣單須由買賣行號蓋章向車棧各該承運公司照扦如樣單内所蓋行號圖章原貨主不承認時歸仁榖志成兩公所分别負責四扦樣人持單向各該承運公司扦樣將仁榖志成兩公所樣單收下立即掉換運輸公會樣單姑可向麥上各管貨棧員照扦不得遲延阻撓五運輸公會淚監視兩人司務六人輪流各棧房專司破包及掃地脚等事所有麥棧出貨時各貨漏出地脚均歸司務掃清如遇來貨各包件内短少即將原處漏出地脚灌入絞好仁榖志成兩公所派司事照料出貨及公磅等事等因到敝公所准此即經邀集同業各行號公同會議以此事係當時三而决議公同允洽今旣准貴公會正式來函自應如議照辦惟第四條内貴公會以扦樣時將仁榖志成兩公所樣單收下立即掉換小樣單等云查此條當時三面議决　樣悉照舊章嗣由貴公會要求換單敝公所推情允許惟須由仁榖志成二公所在單上加印以杜冒濫彼此允洽今此條内並未載明敝公所加印字樣合併聲明准函前因相應備具正式公函奉覆希煩貴公會查照爲荷此致運輸公會 
[護軍使署之賑務電稿]  
　　河南趙督軍田省長來電龍華盧護軍使鑒電敬悉敝省霪雨爲災洧衞漳洹沁澳各河間有漫滋被淹之區以汲濬新鄉安陽武陟淇滑孟鄭中牟等縣爲重但較之直隸山東己爲輕減業經撥欵散放急賑並籌辦平糶續議撫恤惟災廣欵繼正　隱憂辱荷垂詢莫名欽感敬陳大略諸希惠照趙偏田文烈發師 
　　太原閻督軍來電龍華盧護軍使鑒號電敬悉恤鄰情重念及災黎南望申江感謝何極晋省自夏至秋霪雨不息山水河流同時潰决太原榆次文水等二十餘縣災區極廣小民蕩析情實可慘滬上官紳慨允援救仁心所施無間千里卽祈廣爲勸募惠此難民臨電無任翹盼閻錫山敬印 
　　濟南張督軍來電上海盧護軍使鑒魯省黄運等漫决災重欵絀於九月寒日電請捐助在案九月半以後水勢仍增漲不己各屬報災請賑文電沓至紛來而尤以直隸長垣縣范莊黄河决口及德縣盧家墳運河决口爲最甚范莊在直東交界漫水下流荷澤鄆城鉅重嘉祥等縣悉成澤國德縣則縣城曁兵工廠同被璫圍冲毁多叚受災之重幾與津埠相等前難未紓後洽加厲災區愈廣賑撫益難惟望俯念桑梓概加援手並乞設法勸募滙寄來濟俾得工賑並施拯無數災民於垂斃感誦仁施曷其有極張懷芝哿印 
[紅十字會之賑務電稿]  
　　石家莊來電紅十字會沈會長鑒津轉哿電敬悉頃熊秉三先生擬請我會擔任文安滄縣東光玉田徐水五縣急賑查滄縣東光均與文安毘連玉田與武清略近徐水在保定北沿京漢路應否承認速復泰敬 
　　致熊督辦電北京石駙馬大街熊督辦鈞鑒頃據敝會放賑員蔡天泰敬電奉尊示擬由敝會擔任文滄東玉徐五縣急賑等因查文安本係敞會指賑地點其餘各縣旣承尊囑自應勉力擔任現己與仁德堂唐浩鎭君聯合散放滄縣東光由敝會自放玉田徐水除刻下派員前往查放外謹電復祈察鑒爲荷沈敦和有　　復蔡吉逢電石家莊祥隆飯莊蔡吉逢君鑒敬電悉熊督辦請續任文滄東玉徐五縣急賑一節查文安本係本會指賑地點現與仁德堂唐浩鎭君聯合加放滄縣東光由本會自放玉田徐水執事能兼赴查放最妙否則請即電復以便另行派員除電復熊公外特復沈敦和有 
[緝私統領整頓營務]  
　　兩浙緝私蔡統領以所轄緝私十六營官佐士兵以及軍械船隻有無缺額自應親自點驗除駐蘇之第六營業己就近查驗外所有分駐蘇五屬及浙西等處緝私各營均應分往查察以資整頓昨己令知緝私第一第二盧魏兩營長迅速分造官佐士兵員名及軍械名册以備屈時親至淞滬兩處先行稽查然後再赴松江閔行一帶詳細查點 
[秋勘委員來滬續誌]  
　　秋勘委員汪慕泃來滬訂期會勘己誌本報兹聞定於今日先行會勘蒲淞市漕河涇次及楊思三林陳行再次至閔行徐家滙龍華陸行浦東高陸行各市鄉周歷勘竣後即須訂期前往松江云 
[護軍使假座讌客]  
　　松滬護軍盧子嘉君昨日派派假愛儷園讌請本埠商界巨子朱葆三沈聯芳諸君己得該圖主人許可擇定本月二十七日（今日）會讌昨己備東邀請矣 
[濬浦局繳納契稅之遲回]  
　　浚涌局圈購龍華港對過楊思鄉灘地塡用官契一事前以未繳 
 
 

Page 11

 
 
契稅經縣知事呈由交涉署函據該局答復詢問投稅遇户定章何時舉行倘購時早經定例當初何不施行等因據縣查復又經該縣復以官契定章己於契内載明應行投稅之證明浚浦局應投之稅業己逾限應請行催投稅以符定章經交涉署轉催去後又據海工程師答復謂此項圈購灘地係屬公益之用應否照章投稅尚須會議再行函復云 
[法總領事往京]  
　　駐滬法總領事韋爾德君因有要公赴京於昨日上午乘輪啓行約三星期南旋 
[南滙太平鄉之自治基礎]  
　　南洪縣屬太平鄉地處縣城西鄉一百餘里現該鄉董事馬某因一鄉之中不可無會議之處特於前日（二十四）集各圖同志於施相公廟會議擬在廟後建造新屋數間爲本鄉公共會議及辦事之所聞己决議卽於下月興工所有出資及出力之人均得勒諸碑石以誌勿諼云 
[第五團童子軍成立]  
　　浦東楊家渡縣立第二高等小學校於本學期倡辦童子軍一團計分二隊第一隊爲虎隊隊長楊有煇第二隊爲鷹隊隊長張上珍自經教練員戴企留開始訓練後將届一月形式精神俱有可觀初級課程亦己畢業當即發給證書徽章並由縣屬童子軍聯合會會長編列第五團業於前日上午行宣誓禮聞十一月十一日公共體育場童子軍聯合會該團亦己决定加入云 
[青年會今夜之興趣]  
　　青年會爲聯絡會員起見每月必舉行同樂會一次現又改爲每星期一次本星其六即隂曆九月十二日晚八時開秋季第一次同樂會除亞細亞班韓敬文等變演中外文武技術外又有五彩活動長片影戲共計五大本爲上海從未演過者其情節之佳妙趣味之濃厚見之足以開拓胸襟增長見識現己印有入座劵每紙小洋三角婦孺一律如係該會會員憑證購票每劵祗取小洋二角 
[發起演劇助賑]  
　　陳潤夫陸維鏞黄涵之三君以汴晋鄂蜀等省災情甚重發起募賑於今夜請新舞臺諸藝員演劇所得劇資悉數充賑由本埠中國濟生會彚解災區分别散放劇場一切開支悉由發起人擔任 
[沈佩貞由粤歸來]  
　　沈佩貞女士前赴粤中擬設法調和惟抵港時己見宣布選舉大元帥之傳單乃知調停囦難深費躊躇迨至粤後假寓長隄旅舍黄花憑弔舊地重遊追昔撫今不勝傷感且又被人疑惑目爲偵探受此種種激刺遂致成疾臥病兼旬嗣經報界公會爲之剖明並由各界代表慰問方始從事周旋發抒意見刻因津寓被水遄返省親現己道出申江首途北上兹得其致岑西林函一道附錄於下雲階先生偉鑒夙仰斗山每思一申摳謁良以征塵栗碌晋見無由惟翹企德輝望風而爲欽頌貞因同爲國民當勉盡一份子之責念南北之糾紛懼邦家之分裂曾赴粤東一行柰才庸識闇無補時艱惟晤彼都人士如九大善堂及七十二行商董言及大局僉謂欲解糾紛非公莫屬甘棠舊蔭深入民心系望之殷非言可喻屬貞歸途順道致意懇公務於國事勿躭隱逸挽垂倒之狂瀾作中流之砥柱諒愛國如公當早具藎籌料量一是尚希早慶來蘇勿使歌興來慕無任欽禱之至若起居有暇得賜明教請由電話示知當再竭誠修晋見之儀也臨頴主臣欲言不盡敬請崇安沈佩貞鞠躬 
[法界救火會華人之競進]  
　　法租界救火會除泰西各會員外共有救火華人數十名向來雖各擔職務並未編明號碼難以稽查現經各會員集議公决於即日起在會中各華人制服上編明號數並須將救火技藝逐日操演以期純熟 
[山西平民工廠之出品]  
　　工商研究會國貨陳列所昨接山西太原總商會來函並附國貨標樣送所陳列以資研究兹將該商會原函錄下案奉山西省長令開爲令行事案准農商部咨開案准江蘇省長咨稱據滬海道尹呈據上海中華工商研究會揚晟謝復初謝天錫等呈稱切查我國地大物博出產富饒祗以工商不興不知振作遂使洋貨充斥國產遺業百物仰給他人母財因而外溢國民生計日趨困難長斯不己何堪設想苟欲圖存誠非研究工商振興國貨不能爲功第振興國貨之道經緯萬端而籌辦國貨陳列所實爲萬端之一是以本會一經成立即借用公共租界之樓外樓茶廳不敷佈置頃復商允上海縣新北門内勸業場借用第四層樓大廳爲國貨陳列所業己舉定會員徐春榮　星莊爲陳列所正副主任王漢强爲該所總稽查員許錦芳爲稽查兹據該所主任徐春滎等面稱該陳列所己於本月五日遷往勸業場組織成立將上海所徵各工廠商號之出品分别陳列惟吾國出產豐富品物饒多近歳以來各處所出工藝國貨日有進步倘不徧爲羅致陳供觀覽不足以資揄揚而廣銷路况勸業場地處適中游客衆多以之陳列國貨洵爲合宜卽於振興國貨前途有非常之利可否呈請轉咨農商部通令各省長轉飭所賜知事商令所屬工商廠號將各種國貨出品標樣尅日寄送陳列所陳列以光國產而利銷行等語據情咨請查核辦理等因查上海爲通商大埠中外商賈麕集該會於勸業場内設立國貨陳列所陳列國貨出品標樣洵於表彰國產推廣銷場大有裨益所請咨飭各縣知事商令所屬各工廠商號檢送貨樣陳列一節事屬可行除咨復江蘇省長外相應咨請查照辦理等因准此除分行外合行令仰該總商會立即遵照商令各工廠商號速將各種國貨出品標樣檢送陳列以光國產而利銷行仍將遵辦情形具報查攷母延切切此令等因奉此當卽函致各工廠查照辦理去後兹准平民工廠函送提花坑毯一條灰色文明布一疋漂白文明布一疋漂白手巾一打提花川帶二條漂白川帶二條方格手巾一打來會相應將原送貨樣由郵寄去祈即查照收納并希賜覆 
[米業劃一磅秤之批詞]  
　　南市米業商會會蜚奚元良等爲劃一磅秤呈請交涉署令廨立案當奉批示云呈及抄件均悉旣據禀經上海縣公署批准給示遵守所請令廨立案一節自可照准仰候分行公共公廨法公廨遵照辦理可也此批抄件發 
[華盛貿易公司宴客]  
　　泗涇路華盛貿易公司係謝復初君所創設專運國貨往各僑埠行銷年來異常發達昨晚謝君特設筵席於春江樓徧邀政商各界曁工商研究會諸職員共同歡叙滬海道尹王芷颺交涉員薩福懋及先施公司總理歐靈生興華機器麫粉公司蕭楚南等皆到一時觥籌交錯頗爲歡洽 
[定期點驗長警]  
　　淞滬警察廳長徐國樑以現值戒嚴期内各區所隊長警防務是否認眞操練是否勤愼以及有無缺額情弊亟應派員考察故於昨日通令各區警正佐定於本月三十一號上午八時傳諭各長警一律整齊服裝聽候派員點驗以資整頓 
[新捕練習站崗]  
　　法總巡施美總君以新老兩租界各捕房華捕現雖己有三百名惟地方遼闊薛華立路又新建總巡捕房一所恐原有華捕不敷差遣故特禀明法總領事核准添招華捕二十餘名業己招齊由 
醫生驗明體質考試文字均皆合格並覔店舖出立保單現己手續完備於前日傳至大自鳴鐘捕房由華捕頭潘七寳督同出外至各街道練習站崗並將巡緝章程逐一指導一俟練習純熟即當發給號衣上差服務 
[擅賣受抵房產之訴訟]  
　　徐文榮前延逖百克律師代表至法公堂控稱徐前將坐落楊樹浦地方值銀四萬餘兩之房屋七十二幢抵押於許永利玻璃店主許柳春處計銀一萬八千兩詎被許擅自倉於三福記向論不睬請追等情許亦延巴和律師代辯稱許永利因徐文榮逾期不贖兩次函催仍置不理故照時值售於三福記淨得銀二萬兩除去抵欵外餘銀二千兩情願交還徐文榮等語判候核發堂諭在案昨日兩造及原被兩律師投案候示法副領事德君先將洋文堂諭當堂朗誦畢又由讞員聶君將華文堂諭宣佈曰前據被告供稱先由新瑞和過户然後出售現查得新瑞和係照抵押品過户並非以出賣品過户又察被告致原告催贖信函亦係抵押性質被告無出賈該房屋之權即被告不能擅自售賣現着原告於七天内將抵本銀一萬八千兩繳存公堂再着被告亦於七天内邀同購買該房產之三福記到案並將契據吊出察閱訊明後再下堂諭宣斷 
[設肆騙貨之發覺]  
　　南市太平弄三十六號門牌由甬人殷方等姓賃屋半宅設立益和米麥雜貨號各業行商咸樂與交易該號開甫匝月己向賣成義源法等水菓行取去栗子數百包值價三百餘元又茂昌祥號芝麻四包價洋五十七元八角大同鹹貨行束洋魚五十包價洋二百八十五元以上各貨均出嘉發小錢莊支票約定初十照付詎至期往收無着迨向該號追索號中人俱己逃避各被累行商及恒裕米行（二房東）等現均聯名報告第一區署請爲查究聞所騙之貨大半運往崇明北沙宋季港及寗波等處消售云 
[電車撞斃行人續誌]  
　　天成棧内慶昌恒號客直隸人田士霖在民國路大觀樓菜館門前被華商二十六號電車三十九號司機人雷長生駕駛之電車撞傷斃命由警將雷拘送地方廳派員驗明將雷收押候辦在案兹悉旅滬直隸同鄉曾在公所會議以該司機輕視人命應請官廳從嚴究懲乃投法庭具詞起訴昨由檢察官飭傳肇事時在場之巡警到案問話午後由一區二分駐所王警佐命是日在該處站崗之警士崔夢亭赴廳候示當由檢察官將雷長生提案預審崔警上堂禀明當時肇事情形問官得供判雷還押崔警回區供職候示 
[圖騙招募出洋之工資]  
　　廣東路三號門牌英商泰昌洋行指控應募華工翁阿琪沈阿五徐榮憲黄連生王正興朱明壽於所給印有肖像之憑照上加蓋僞圖章圖騙銀洋等情由捕將被告各人一併拘解公共公廨押候訊究在案昨晨由廨提訊據原告代表律師上堂譯訴被告廳募出洋充當華工每月工洋六十元給予憑照後乃於該憑照上加蓋僞圖章希圖騙取工洋請爲訊究經關讞員商之英卓副領事以案須澈究判被告六人帶回捕房候訂期研訊 
[串賣墳地案之連帶關係]  
　　己革四圖地保林鴻生前串同李永康改名張秀春冒充張姓後嗣盜賣張軾數百年之祖墳一所於王慶章得價洋二千二百元後爲現充該圖地保之諸芝香查悉通知張軾王慶章投控法公堂飭探往拘林己脫逃祗將張秀春及中人等拘獲到案均己判决禁押西牢王慶章請追被騙地價洋銀先將林鴻生房產發封候核在案兹張軾因被林鴻生盜賣墳地棺木掘出現在尚須再行安葬請追損失洋六百元諸芝香則請追欠欵洋五百四十七元洪裕祥請追洋貨價洋一百二十六元王振聲稱前將契據兩紙托林升科當被取去洋一千元爲時己久科單尚未取到求請追還洋一千元王慶章稱林產並未過户豈有抵押之理實係林之母妻串出姚姓揑稱己經押於餘德堂其實並未抵押求請拍賣作抵聶讞員判張軾諸芝香控案准予缺席判决還洋洪裕祥王振聲所控欠洋係屬一面之詞須俟緝獲林鴻生到案再行訊斷王慶章所禀該房產並未抵押一節候傳林妻王氏及胞弟林毛朗並姚姓到案覆訊核辦 
[控追押欵案辯論終結]  
　　朱怡清控郎季清不理影戲片押欵洋一千餘元迭經公共公廨傳訊尚未解决前日午後由王襄讞與美博副領事復訊原告延律師上堂譯明案情請追質之被告延海德禮律師到堂辯護中西官判候會商堂諭於下禮拜二宣佈 
[傳訊股本糾葛案]  
　　兪桂生延代表律師在公共公廨控告盛鳴臯徐瑞林鍾榖賢不理股本洋四千餘元一案前日午後由捕將盛徐兩被告傳到公堂經王崧生襄讞會同美博副領事訊據盛徐兩被告之代表律師譯稱被告係是股東但原告之經理人其責任較股東尤爲重要應請將該經理人與被告一併交保云云至被告鍾榖賢則延代表律師到堂聲稱被告因病不能到案現有醫生藥方呈請察核即據原告代表律師聲稱被告王宗狩避匿内地應請移提並着到案之盛徐兩被告先行交保候訊經中西官會商之下判候移傳人證到案再行訊核 
[被告限期到案]  
　　老福興延代表律師在會審公堂控侯慶鶴不理欠欵等情當經訊判被告交保候訊在案前日午後由廨提訊原告代表律師上堂譯明案情請追被告不到由擔保人投案聲稱被告因事離滬約下禮拜可以到申請求改期經中西官判限被告於十天内到案候質如再不到卽行缺席判斷 
[經手人無須到案]  
　　信孚洋行洋人前至法公堂控徐連生不理借欵銀八千兩奉判交保理還後由原告投稱徐己將欠欵理楚惟絲貨一節求請堂上着徐擔負責任與行中無涉判徐邀同經手人到案聲明再行註銷在案昨由徐連生投案聲稱現信孚洋東己允不必令經手人到案有洋東信函可證呈請鑒察中西讞員察閱之下着被告繳出堂費准予註銷 
[探夥指拿竊賊]  
　　湖北人孫雲卿前日在江西路天津路轉角與王春山劉志平打架被探夥某甲所見知孫係竊犯訴由四百十五號華捕將孫等三人一併帶入總巡捕房經捕頭詢知孫曾摸竊北京路郵務局西人鮑爾值洋三十五元之金香煙盒及西人哈及值洋五十元之金戒銀表着將孫等收押飭探吊到銀表等　於昨日傳同原告將孫王劉三人併解公共公廨經中西官質訊明晰以孫迭次犯案判押西牢三年期滿逐出租界王劉兩人從寛斥釋吊案銀表等交原告認領 
[巡警查獲烟犯]  
　　王秀卿吳長生私帶烟土煙泡等物由杭來滬在滬寗火車站爲巡警查獲送由四區警局先後申送警察廳將王秀卿發送地方檢察廳發落吳長生因僅帶烟泡三枚由司法科預審收押候示 
[拘獲通州拐婦]  
　　通州婦人李陳氏拐得江北口音七歳男孩葉生開昨乘怡和洋行財生輪船擬往他埠當爲救濟會偵探余長林等查獲拘送地方廳請辦 
[拐賣婢女之告發]  
　　住居曹家渡之醫生周仲蕚有婢桂枝年十五歳被鄰婦薛沈氏誘逃出外串同蟻販陸成祥張錦祥顧鳳堂等夅往南滙賣於倪根生爲妻得洋七十二元嗣有人至周處通信前往尋獲扭控當地警區不予受理周將該婢及倪等押送來滬一併扭入四區四分所昨解司法科經段科員判移地檢廳究辦 
[同居失竊之嫌疑]  
　　陳大餘在北四川路横浜橋地方開設漆作因無家眷每日偕夥徒等出外就餐將門鎖閉習以爲常近有陳銀全賃居該作後據前日陳大餘忽失竊大洋九十四元小洋七十角銅元三千文疑係陳銀全所竊扭控五區警署轉解司法科移送地檢廳訊究 
[貧婦投浦遇救]  
　　前日上午十一時許有住居英界墳山路三十餘歳之高范氏以夫故赤貧頓萌短見突至招商局金利源碼頭躍入浦中幸有舢板船户警見救起報告華捕帶至捕房經捕頭詰問原委勉慰一番　着華捕送回家中 
[再誌悍婦虐婢之公憤]  
　　閔行鎭洪吉成窰貨廠執事李仁甫之妾董氏因將六歳買女阿會凌虐受傷以致四隣不服公同禀控並由邁婦陳王氏爲代表偕見證女傭沈小妹等自赴地方一區警局轉送地方檢察廳驗訊屬實判阿會發堂醫治李董氏收押候辦在案兹悉此案列名公禀之各原告如陳子福等多人昨日均由閔行來申投廳辦示至在押之李董氏昨己奉諭交保出外候再傳案質訊云 
[購買栗子之衝突]  
　　向在新北門内福佑路擺設栗子攤之葉榮亞前日下午有買客金蘭生顧桂林等向之購買栗子因爭多論少口角用武奈金等人衆將葉毆倒在地擊傷腎囊等處旋經巡警到來拘獲金顧二人餘均逃逸連同葉押送到署移送地方廳經檢察官驗得葉腎囊等處受傷無碍判令回家自醫金顧收押候辦 
[冒用墨店商標]  
　　查濟鐄墨店延海德禮律師至虹口捕房報告時灶茂時長耕冒用商標請爲查究等情昨由捕房派令中西包探將兩時拘入捕房押候解送公堂訊辦 
[過犯探囊取物]  
　　周德法前日午後在福州路摸竊孫漢壽袋内小洋六角當被察悉喚到華探陳阿根將周拘入老閘捕房昨解公共公廨經王肇之襄讞會同英白副領事訊知周係過犯判押西牢三年期滿遂出租界 
[過犯持刀行兇]  
　　陳阿桂前日在新閘愛文義路一千八百七十四號屋内與陳老五口角遽將扦脚刀戳傷陳老五之臀際被控捕房昨由包探將陳阿桂拘解公共公廨經中西官訊知被告係是過犯今又持刀行兇實屬不法判押西牢三年戎滿逐出租界 
[姦佔案展期開審]  
　　劉金貴在公共公廨刑事科呈控閩人齊上釗姦佔伊妻周氏由廨照准昨飭捕房將齊拘至公共公廨原告延律師到堂代表聲訴前情請爲展期開審中西官判齊押候查明於下禮拜三研訊 
[工人傷害同伴]  
　　滬西澳門路日商第五紗廠工人李小五子因持刀戳傷同伴瞿松福左臂經瞿友王大州喚到門崗巡捕將李與受傷人帶入捕房昨解公共公廨經中西官略訊一過判李押候原告傷愈再行訊核 
[肩運公司之壩持]  
　　閘北肩運公司自糞頭龐道宗盤頂之後將原定章程逐條變更從前該公司專攬各行號上落貨物近連人家婚喪等事肩輿抬柩應雇脚夫均歸其霸持前日閘北鳥鎭路某姓家喜事向貰器店租用花轎該公司司事王昌基即糾同多人前往爭奪致與轎夫王阿五談毛圖等互相　毆由四區備警到來將兩造一併拘入警署聽候核辦 
[藝徒須加管束]  
　　威海衞路二百二十三號門牌某木作學徒李章榮因在九江路九號門牌某西人家工作時竊取該西人值洋一百元之金鈕扣被控捕房由捕拘解公共公廨訊供押候其師來案再核在案昨由捕房將其師樂楚記傳案禀奉中西官諭將李章榮交樂楚記領回管束 
[謝劵]  
　　昨承振豫公司勸業場惠贈觀劵二十紙又青年會惠贈同樂會入座劵二紙又川鄂汴晋等省臨時籌賑處惠贈新舞台戲劵二紙書此誌謝 
來函 
[滬寗鐵路警務所總巡來函]  
　　逕啓者頃閱貴報本埠新聞欄内載有滬寗鐵路教練員王德鴻前晚十時許查獲烟土四大包價值千餘元之戚某與周阿二係巡查局偵探岳金安所派携帶一則不無失實查本月二十四日夜十點餘鐘本路教練員王德鴻同巡警法鳳魁倪長松在三等車間查有包裹一個内係烟土因在一不認識之事客長櫈坐傍涉於嫌疑故併帶所經鄙人親訊據稱湖北人姓張名有得向做小本營業來滬訪友烟土不知何人放的一再研詰矢口不移似此訊無供證未便移送法庭敞路以保護旅客爲宗旨故准覔保釋放所有烟土亦係鄙人眼同拆驗二十大包一百另四小包連皮共重三斤四兩除己面繳本路管理局積案銷燬外用特奉達敞所向以名譽爲重應請更正實深感切滬寗鐵路警務所總巡王經年啓 
[梁湯氏來函]  
　　敬啓者昨閱貴報本埠新聞欄載有（離婚上訴）一節不勝駭異未亡人世居龍華出自名門十九歳歸梁家由沈梅生周又曹兩先生爲媒正式結婚訪事人謬指爲妾殊爲失實不幸先夫棄世一子一女又相繼天亡僅遣畹貞女兒不得己於民國元年招嚴鏡清童養爲壻緣畹貞僅十三歳年齡尚穉故並未成婚不料鏡清不務正業結交無賴時常竊賣家中物件屢戒不悛反將未亡人辱駡竟擲菜刀斫傷未亡人左足當時有嚴家親長莊慶泰自覩情形嚴鏡清自知理屈出門不歸迄今己二年餘矣自本年隂曆七月初四日經法庭判决離婚刻下上訴時期己過故貴報載有業己成婚等云云實於事理不合請即更正以昭公道未亡人梁湯氏謹啓 
雜評二 
[視察檢察私土者（步陶）]  
　　以私開烟膏店之非是予方冀其改悔而鄉人之私購烟土乃轉以此紛如其來今求治者不於其源是圖而惟從事於車站之檢察末己顧檢察又生其他弊端更爲加派巡警以視察檢察者是更烟土外之問題矣 
　　内地烟土雖不必均己盡凈而如租界烟膏店之明目張膽以公然私開如今日現狀者殆不多見此各鄉私售者之所以視上海租界爲儲烟之秘窖與然而租界中固不自覺也然而租界外之旅入則己感受多少之紛擾矣官場察及方有派警視察之無策之策以爲補救吾人要不能不謂其猶有顧念旅人之善意特警察之與偵探同是官廳之所遣派甲有弊而己可察視乙苟亦有弊不知又憑誰何以爲察視嗚呼治事之人少防人之人多即查烟一端而己呈如此之現象其他尚何言哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章　 
[擬請醉鄉侯禽治蟹將啓] [  小孤山人]  
　　酒泉郡麴生謹啓於醉鄉侯尊前逕啓者菊花香後橙子黄時當摇江盪浦之間正蟹亂蝦荒之日不意有南州蟹將多黄尉解藴中者（解藴中蟹名多黄尉其官也見宋毛勝水族加恩簿文） 
　　恃横排釁遇事生波踞雲水之鄉起莅苻之澤直入内江外湖之境法欲吹螺横截大川深谷之流勢將捕鼠（淮南子有使蟹捕鼠語）腥風觸鼻秋氣悲心竊見該解將眼睅如體突眶裂眦腹皤若蜩張拳舞爪䜿雙矛而多刺曲八跪以旁行性格躁則跋扈飛揚腦氣旺則恣睢暴戾鼓弄嬰哥之嘴居然口滿雌黄文含虎豹之章却爾胸無點墨依山爲泊本水滸之英雄巡隊而游亦江湖之使者今也西風多厲澤國靡寗金方生肅殺之威白帝失調和之序而彼蟹將者掀波作浪倒海翻江爬沙來郭索之聲上岸布縱横之勢旣不願爲海若之黔首向東面而輸芒又不甘爲馮夷之黄丁朝渠魁而執穗（蟹爲海若之黔首馮夷之黄丁出楊萬里糟蟹賦）强暴非同公子無腸却自有别腸專横都是健兒多足豈不如無足由是巨螯作戟揮介士以横戈飛腿生毛出污泥而擁劍身披鱉甲結成團體羣羣隊整蝦兵怒奮長鬚拂拂爲尖陣爲團陣爭求戰勝於秋風吸民脂吸民膏祗顧自肥於腰槖霜天飽掠食殘蕎麥之花月地宵征蹂徧稻粱之野行到海龍王處也要蠻横怕聞雷電聲來何嘗膽怯問豔澦堆前之路十八灘險起風波望洞庭湖口之天八百里愁生湘水如斯猖獗奈之何哉伏維我醉鄉侯氣吞巨象口吸長鱇因風起而思鱸見客來而食蛤饞非太守螯酒雙持狂甚長卿蟛蜞入夢好消傀儡一詩得換兩尖團試解貪饕十萬不敵一黄大（清異錄十萬白八敵一個黄大不得）蚌蛤精是何狡獪終遭漁父之擒黿將軍若此威風竟被宰夫之解是宜使束身就縛唾手成禽横流設斷以兜拿導窽奏刀以支解母令兎脫釋浦縶於庖廚竝作雞連投糠燃於鼎鑊波翻醋海到此酸心羹和薑湯偏逢辣手豈不忍其觳觫無罪而烹幸勿縱之江湖有心復活嗚呼將軍負腹甲士灰心腦滿腸肥徒存軀殻髓消骨瘦空傲風霜遂釜底魚遊水清不免雙螯黑作鑊邊蝦戲秋老難逃一背紅看汝横行能到幾時終局而今安在枉教一世稱雄雖塗肝腦而何辜欲悔噬臍而己晚請君入甕看樽前風味如回勸爾加餐喜江上烟波無恙託蟹胥而抒意效酒客以揮毫莫罄長言敬呈短啓（一） 
　　酣暢淋漓語無泛設是寫物上乘（栩註） 
家庭常識 
[神仙鴨] [  姚菽園]  
　宰鴨一隻洗淨去腸雜以食鹽一小杯置鴨肚内將鴨安入一品鍋以頂好黄酒三斤加入其内蓋好置炭擊爐中煨之約自早晨至下午卽可食其味甚美 
[除西式木器燙印] [  慕石]  
　　凡西式木器一遇熱氣立時發現白式揩之不去頗不雅觀法可取火酒少許澆於白式印上用火燒之至火酒燒乾後將毛巾抺之則白式卽去仍如舊觀毫不損傷 
工業須知 
[甘油製法] [  孤舟]  
　　甘油即甘醇又名屈里設林或稱各里司里尼俗稱洋蜜可爲防腐劑及潤澤劑或製爆藥又可爲醫藥用塗甚廣其製法甚多兹就其簡者述之如下 
（一）取牛豚等脂油置於磁器或玻璃器中運以極熱水氣使熔而分解放冷則其下層爲液體取此液蒸去水分卽得甘油 
（二）取牛脂或豚脂一分和水二分半及石灰一分置鍋中加熱澽取其液置鐵製曲頸甑中加以攝氏二百九十度之熱而引其氣入冷器復凝成液蒸去水分即成甘油 
（附記）製造肥皂亦得甘油精製之法可入鐵甑蒸溜惟用鹽析法興肥皂分離者須先煑濃放冷使鹽晶而分去之至其中含鹽不多然後蒸溜 
消閒集 
[秋蝶詩摘句] [  栩園居士]  
　　此次徵集秋蝶詩當推咋日所刋一廬胡洪湛君四首爲絶唱此此如張恨水云剩有黄花憐瘦影却隨紅葉點秋痕無須避扇因風冷没計藏身恨葉稀翅老難飛枯似葉風前强舞弱於綿香鏖魚鹿徒三月花國滄桑又一年六安抱道子云會非撲蝶裁統扇客有悲秋咏服箱再世因緣邀菊叟當年風景話滕王身本異蠶氷作繭根原留鳳子長綿銘西云月冷香魂老韓壽烟迷倩影搨滕王莊生幻夢春情減謝逸新詩麗句稀驚看小影嗟遲暮嬾盡長眉學少年顚嬾道人云芳情感夢驚秋日吉語同聲符耋年江寗孫錫寅云粉翅恍如衰鬢影彩衣不減嫁時箱千林落葉隨風早三徑穿花帶露稀東春云羅裙幻就雙飛翼紈扇凉捐七寳箱羞對寒螿通一語願從歸燕效雙飛顧影自慚身似葉禦寒賴有翼如綿香探羞入繁華界枝借歡迎老少年等句均佳而酒肉和尚尤有警句云不尚朱衣尚白衣甘爲寒素計殊非摧殘丹桂心猶魚開到黄花影漸稀守我故園團體結讓他征雁合羣飛生來頗似縱横派無力冲天壯志違又云衆佛空談三昧訣一生那有幾青年是則生面别開戞戞獨造非人云亦云者（未完） 
長篇小說 
[社會小說貪嗔小史] [  常覺小蝶天虚我生合譯]  
第二十三章（二） 
　　莢伯引依洛克入室行過甬道依洛克忽然一驚正如雪柳初至之時遂駐足聘胎而對壁上之肖影詫極幾不自信心念此影非吾父耶何爲而在此豈天下之人竟有貌相似若此者因顧莢伯曰此爲誰莢伯漫摇其首曰不知即吾主母寢室之外亦有同此一幀圖中何人吾殊不能知意者非梅琳友即梅琳親屬耳依洛克終不解臨去時猶復廻顧苦憶其父當時朋儕中亦有名梅琳者否顧終不可得則亦置之念梅琳此幀或自照像館購得耳旣别莢伯卽乘車赴倫敦往見鄧溶之友告以來意其人方大忙草草展圖一視即曰知之俟吾少暇卽以復書致汝汝今寓於何處言時顯然有逐客之意手則披覽文卷不輟依洛克見狀遂以雪兒旅館告辭出復至輪船公司訪問雪柳消息則馬克郵船被碎之事亦無人知依洛克不禁廢然自赴旅館甫上堦有一肥碩老人迎面而來直與依洛克相撞其人乃立止笑曰恕我此間誠繁擾極矣吾一日中乃有半日光隂專避車馬忽止曰噫汝非依洛克耶胡爲而在此依洛克愕然思久之乃曰魏特賁乎魏特賁曰然汝豈忘我耶惟汝何以至此近狀佳乎於是相與握手互道契闊蓋魏特賁爲澳洲商人與依洛克之父最莫逆伹睽違己多年矣此時相見乃彌樂曰汝亦居此旅館乎則大幸吾自别汝無日不憶以爲相見不知何時而豈知今日一撞不期而遇惟汝狀亦改言次含笑向依洛克審視一週曰汝成人矣光隂迅哉惟汝家事今己得恢復乎汝近必得意此事吾固早料及之如汝父子豈有終貧依洛克喟然曰休矣吾之近狀亦儘能餬口而己魏特賁鼓其肥顋曰信乎然則吾尚欲細細問汝今且不言而吾視汝面色殊不甚佳此何爲哉意者倫敦空氣固劣於澳洲耳此老愈言則興致愈高必欲强依洛克同往晚餐且觀劇魏特賁樂而依洛克殊惘惘蓋其心中惟念雪柳也次日復出欲覔梅琳然終不可得傍暮而歸則魏特賁己候久譁然曰小友歸耶吾將應一友人之召而不願獨行君能伴吾往乎依洛克曰將何往者曰其人在倫敦西區亦爲近代聞家且巨富他依洛克固無可無不可且不忍拂魏特賁盛意遂同車而往至則華燈己上賓客滿堂頗極一時之盛魏特賁曰小友倫敦氣度終勝澳洲汝視此等宴曾豈爲澳洲人士所能夢見然吾聞此間主人在巨富中亦可屈一指蓋倫敦之人幾無不知白倫者依洛克愕然方欲致問而侍者己高聲報客至矣（第二十三章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[西人論日本新政]  
（見甲戍年四月二十六日本報） 
　　金山日報云日本數十年前閉關絶使不與外邦人通貿易惟許荷蘭船二艘中國採銅船數艘歳一至長崎而己自咸豐年間美國興師往問與之立約通商歐洲列國亦遂接踵而來日本人旣見歐人之政制技藝輙思仿效不憚講求十數年間居然一變前時製造艦舶有如中國之艚船殊不適用今者薩加民亂能捷收功效者專在輪舟火器未及匝月叛黨敉平亦足見其成績矣前時國君不理朝政惟晏處深宮佞佛誦經而己不謂勃然不變朝綱獨攬上將軍德川氏歸政於王母敢異議畿外所立諸侯亦收其權而革去之此事勢之一大轉移也近時設關微稅招徠商賈輔輸貨物所至通商足跡所及無逺弗届一反從前之弊政維新之治氣象頓殊中國則不然必至萬不得己而始從之如製輪船鑄火器皆出於利害相形之勢所謂迫而成之者也日本與中國土地相鄰風俗相似何以性情之不同如是哉大抵日本如幼童故易變中國如老人故難變日本於遣發俊秀出洋肄業事極爲留意所遣者皆係世家巨族絶少寒微其所學如船政武備律例醫術機器格致輿圖象緯别類分門具探根柢嗚呼今後之日本發達蓋未可限量矣 
　　默曰日本如幼童中國如老人四十前年己有此定評矣 
[筆記紀福州之航海學院]  
（見癸酉年五月初十日本報） 
　　福州近設學習航海學院己購西式輪船一艘名曰建會其中有學生三十人並水手百人學生每日習用西國航海之器於船行時以器測望日月星辰之逺近方向卽知地之所在且習用海中圖志以備將來之實驗聞該船己徧行中國洋面今又至新加坡矣按此事爲現今一大要舉試以上海各船論雖常泛海中然欲越重洋往某國某地恐尚不能卽司船者或有能知西人所著海中圖志等書終少實驗吾願此間亦倣行之也 
[女神童（見甲戍年十一月初一日本報）]  
　　錫山陸爾熙女有神童之目上年余見之方九齡耳塾師以春風狂似虎令對應口而出曰秋水淡於鷗以成語對成語是眞妙不可階他日掃眉才子之稱當不在九龍山下也 
　　默曰我國向謂女子無才便是德若耽咏弄筆墨己爲大忌故從未有更以有用之學教之者嗚呼此中賊害聰穎女子不少也 
[美狼聽琴（見甲戍年四月二十八日本報）]  
　　某西報云美國之地多狼盡出食民畜深林幽僻輒環而噬人有樂工某善操琴同里有事報之即去一日往東鄰襄事甫歸家復有人來促便問所居答言十里外有農家將成禮期於夜半邀令速往至夜某始携琴往時嚴寒初過途中雪花飛舞星光點點方得意行吟忽聞呼嘯聲隱隱自逺至驚皇失措乃急趨而前聲亦尾隨不絶樹杪風緊益覺咆哮某自忖若再奔逃必飽狼腹猛見大路旁有茅舍一椽爲農家避雨處急前往避而狼己近身持琴擊之絃響輒驚避某由是得計刀向中道馳狼復奔逐某一躍一響追及復脫者三比及門獸己趕入急升屋揮琴不絶狼忽屹立不動知其喜聞聲乃盡出所長餘音婉轉至激越處狼亦舞蹈恒久不去身雖疲倦恐稍停卽被噬故仍竭力彈弄延至更深有數人持火來狼乃退去 
四十年後之新世界 
[歐戰中之敵將] 　 
　　論者每謂英雄豪傑之士其功名成敗半乘時勢半藉命運然以觀於德之兩大將則殊不然也一成一敗其中蓋自有眞焉 
　　德國興登堡上將者歐戰中有名人物也軍興前病痺蟄居哈洛佛鎭忘情功名以文史自娛蓋時己年逾耳順矣迨俄軍襲入東普魯士省應詔出任東境司令旣就職見事尚可爲即下令布置後數日與俄將薩沙洛夫大戰於唐倫堡俄軍陷入大澤十餘萬衆幾全覆没東普魯士省遂無敵蹤興氏偶述此役謂大類小說中之叙紀也旣勝之後名震寰宇國人莫不敬之於是刻畫巨木象其形體樹於都城通衢而募人加釘焉一釘納若干金加金釘者倍其數得金盡以舉辦慈善事業四方人士聞風雲集爭以加釘爲榮不數日釘遍全體後至者覔一隙而不可得又嘗徵集其平生用器及所作書翰微物隻字視若拱璧陳列一室使觀者興甘棠之思至於今日興氏尊崇幾親德皇維廉而上之皇之政令或不免爲國人所短長興氏之計謀則莫或非之可見其國人之崇拜興氏矣 
　　德國之泊里特維慈將軍平時聲名甚著任東北軍區總監鎭守東普魯士省與俄將倫耐康氏鏖戰兼旬間亦獲勝旣而俄軍繞道出現南方作長蛇包圍之勢泊氏猝不及防大驚失措不待西境援軍之至下令棄東普魯斯士省退出維斯土拉河外斯舉之關係非常重要其參謀固止之不聽乃由電話通報御營德皇急下諭免泊氏職而取銷退軍之令卽日午夜於御營召集軍事會議公决起用興登堡氏立派員賫詔乘汽車赴哈洛佛鎭促令上道而危局乃得挽回泊氏旣罷職杜門不出國人幾不復知有其人居恒書空咄咄至一九零六年夏殁於柏林郊外之别墅 
　　外史氏曰泊之與遭際相同而一榮一辱判若天壤然則人豈可徒恃時運以成名哉 
譯叢 
[少婦請捨目救夫]  
　　巴黎目科醫士杜維洛氏日者宣言科學日有進步今可以明目之眼球角膜移入盲且而生一部分之光明後數日有少婦上書醫士曰良人因被創盲其雙目不能盡役妾實痛之今願犧牲一目俾夫重見天日免因殘廢開居伏乞先生勿吝神技玉成妾志則感德無涯云云醫學會乃卽開會研究應否准其所請杜維洛氏以爲有悖生理辭之 
[女子殺兒無罪]  
　　法有女子殺其初生之兒爲官所覺控於法庭蓋國家定律殺兒大罪也此女到庭慷慨陳言謂曩居比境因被污而有身以其爲敵人種子也故生卽殺之以洩憤言次唏嘘主審者皆爲惻然遂宣告無罪 
[英國之女警察]  
　　倫敦報上嘗登有廣告曰招募女警察每星期俸金六元以曾受教育而體健耐勞者爲合格云云女子欲就此職須先報官考驗錄取後又須受嚴厲之甄别則每週始能得此六金也其甄别之法如下每晨九時三十分點名出巡繼在警署服役下午復出巡且至幼童裁判所值差四時至五時受警長之命盡特别任務八至九時復出巡一日之事功乃畢甄别得留乃遣入製造軍火廠衣制服任警察焉 
 
 

Page 18

 
 
   
 
