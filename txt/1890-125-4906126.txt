# 1890 - 125 - 4906126

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[點石齋發售各種精本石印書籍]  
　　硃批雍正上諭御　五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題勸海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局大二馬路横街三層樓紉墻洋房内此佈 
[遊民說]  
民無恒業則謂之游民而巳矣古者士農工商民有四業自後代世風不古而游手好閒之輩横行巿上無惡不爲不顧土章不畏清議終日惟嬉游徵逐謔浪譏嘲嘻民而若斯豈不孤負天地生成之德哉至邇日滬上而民風益不堪問矣其大者爲拆梢爲敲詐目無法紀惟以訛錢揮霍爲生涯卽在童稚之年亦且兇惡性成不務正業所謂小流氓者專向妓家滋閙龜奴鴇子畏之如虎狼雖有狎客作護花旛每苦無能爲力將來成人長大勢必以游民而流入莠民世道人心不且愈趨愈下乎顧僕則以爲游民者非别有一種之民實卽在四民之内其爲士者誦聖人之言服先王之法果何如清高貴重超越等倫乃有不法青衿以教讀爲冷淡清寥不甘坐守於是千方百計趨奉上官謀得一紙諭軍便居然自稱爲　事武斷鄉里魚肉閭閻但求飽我私囊不顧旁人側目其甚者更教唆詞訟曲意舞文刀筆之銛甚於鋒刃一旦上官查訪逮案嚴懲褫其衣衿加桎梏斯時身敗名裂無可挽回雖欲痛攺前非而早巳不齒於鄉里則雖名爲士實難托足於士林矣其爲農者烟蓑雨笠從事於南畝西疇終身足不入縣門惟是胼胝經營自謀衣食雖未嘗讀書識字淹貫古今而僕實無華亦足以勵澆風而挽末俗乃今之爲農者則不然抗賦欠租是其長技相遇旱災水患則成羣結隊騷擾鄉紳卽使十雨五風歲逢大有而耔耘偶暇則日坐小茶肆戱弄摴蒱或在僻壤窮鄉演唱花鼓淫詞引誘少年子弟更復搶親偪醮無法無天種種行爲大失務農者之本色嗚呼欲不謂之游民而尚可得耶至於工作之流藉一手一足之烈日得百錢以餬口但使毋或作爲奇技淫巧以害良民則時運旣逢亦可起家立業乃觀近日之爲工匠者往往酗酒滋事聚衆爲非每逢佳節放工惟坐臥於花烟館中以爲娱樂一或拂意則且羣起譁騷吃講茶吃講烟種種犯法之端皆由工匠而起雖有作頭彈壓而若輩人多類雜質性兇頑卽送公廨捕房尚且毫無畏懼豈作頭之號令所能行乎尤可惡者晚間工作旣停則結隊游行於熱閙之區途遇衣冠中人卽肆意譏嘲無所不至苟或反顔斥責則若輩益恣意逞兇至於狹巷嬌娃倡樓女子遭其荼毒更可知巳是雖各操一業而與巿井無賴將毋同商賈之輩將本求利操奇計贏使非誠信相孚誰肯與之通贸易乃嘗見今之商賈平日鮮衣怒馬局面輝煌一若鄧氏銅山郭家金穴取之無盡用之不窮乃曾幾何時而重門扃閉深夜脫逃欠債之多竟難數計迹其行止實係拐徒亦有失就數年衣衫典盡偶得一枝之借使忘却本來面目肆意遨游日沈溺於花天酒地之中樂而忘返家無儋石一擲十金逋負纍纍避而不面不特生意頓歇抑且被控公堂無顔見人差忿自盡此又與於遊民之甚非尋常闒茸無能者所可比也噫旣巳士農工商各占一業而仍士不成其爲士農不成其爲農商賈不成其爲商賈豈非天地間之巨蠹無益而反害人者哉至於滬北少年風流自賞文不能識字武不能挽弓寛辫黑衣招摇過巿挾妓飲酒顛倒晨昏坐馬車打彈子食番菜吸雪茄不中不西不上不下此則自甘以游蕩没其齒且不能於四民中各占一業我直目之以虚生人世而巳並不敢稱其爲民也 
[本館接奉電音]  
　　昨由京友電傳上諭一道敬謹譯登○三月二十二日硃筆這會試滿洲取中九名蒙古取中四名漢軍取中七名直隷取中二十四名奉大取中四名山東取中二十二名山西取中十名河南取中十七名陜西取中十四名甘肅取中九名江蘇取中二十六名安徽取中十七名浙江取中二十五名江西取中二十二名湖北取中十五名湖南取中十四名四川取中十四名福建取中二十名臺灣取中二名廣東取中十七名廣西取中十三名雲南取中十二名貴州取中十一名欽此 
[瀛臺淑景]  
　　前河道總督吳清卿制軍奏稱臣前在吉林督辦寗古塔等處邊防時曾奏准就三姓琿春等處建築砲臺勘定三姓之巴彦隨須建砲臺一座琿春之外郎屯阿魯上兩處須建砲臺二座當經分飭各統領督率營官仿照外洋明暗各礟臺式如法修築次第告成該統領等造具細册計共經費銀六萬九千六百五十七兩有奇委係實用實銷毫無虚僞等情奉旨交工部核議欽此兹部臣奏稱原册内未將丈尺之高厚寛深物料工夫之多寡一一聲明本部無從臆斷自應將原册逐欵黏籤鈐印發還吊造尖册惟該督現因丁憂開缺應請吉林將軍就近飭各統領按照籤出之欵查明聲覆並核實另造細册咨部核銷奉旨依議欽此當卽行文河道總督等一體欽遵矣○閏二月中旬某日前門東花園民婦王氏忽吞服洋藥自盡當經南城司官駕臨相騐填明屍格詳城一面將其二子帶回司署訊究○邇來瘟疫盛行醫家忙碌異常藥鋪亦利巿三倍○上月二十左右有甲乙二人相遇於前門外煤巿街不發一言突出利刃猛刺各有傷損血滿衣襟中正司署官役見之一併鎖回司署有知者云二人皆無賴因賭倆故尋仇也 
[三山消息]  
　　福建訪事人來信云渡雞口天成洋烟館主韓寳財開張有年生意頗好該店於前十年間向葉承高處租出每月租錢四千二百文立有租據手摺次年因欠租爭毆葉呈控侯官縣署經邑侯堂斷着韓納清舊欠該店仍舊開張兩造遵諭具結在案詎料訟釁日結日深葉向伊討租屢次口角至去年附近地方失慎該店微損傷韓硬要自四月起扣租五個月爲修理之費葉不依允復查出韓店有聚匪情事瀝禀保甲局並請標封經局憲查明飭差 
 
 

Page 2

 
 
出封葉又到縣指禀侯官縣盧大令接到局札復將該烟館加封在案兹又經帮審委員錫司馬提訊葉遣子某甲上堂供稱監生此店租與韓寳財開張洋烟館自去年四月起并未得伊租錢平日向伊討租每每受伊凌辱懇請追究官見伊理直辭壯飭退下旋據韓寳財供稱四月起至八月止祖錢業巳交清自九月起至正月止要扣爲修理費伊旋許旋翻至所控匿匪一節並無其事懇請伸寃官詰以現葉巳繳呈汝親筆租據内載明派及一切修理俱汝自巳擔當不涉葉主之事如何要强扣人租錢　匪旣經局憲查封豈容汝飾詞强辨汝說今年正月尚還伊租錢如何手摺竟不謄寫顯係四月起至八月止汝要扣爲修費伊不應允以後俱未向汝討租方有此番官司現斷定汝酌還伊二個月租錢限五日繳案一面詳請開封汝之家私應卽搬離韓尚不肯遵諭官喝令押候覆訊韓始俯伏同葉畫押了案觀審林立咸頌司馬之公明○烟館有關例禁不准新開倘舊店有閉歇者不得私相授受立安昭然蓋欲其日漸消滅也奈保甲局胥差反因之而舞弊不獨接受易于朦混卽新開者亦巧爲彌縫積日纍年無一舉發者可勝浩嘆有鼓樓前廣福祥洋烟館閉歇多年近因衣錦坊洋烟館主某甲頂開是店藉與某憲跟丁次好甚密自以爲有護身符在人將奈我何無如事機敗露被保甲委員某君查出違禁頂開勒令閉歇以遵定章而除積弊○獅橋下某姓以儲書起家有女公子年方數歲因感冒風寒喉中作痛急延某醫生診治詣診四五次出藥粉开開丹方調治日漸沈重某醫生尚大言不慙自以爲刀圭妙藥不難着手成春某信以爲真亦不另延他醫來診未旬日毒自内攻霎時氣逆女卽溘逝甲愛女如掌上珠悲憤異常秘其凶耗仍飭紀綱往延某醫詣診某醫初尚不知及到門始悉其情再三求饒轎夫得信赶回邀其友人出面調停將所收藥金輿金一概繳還事方了結然巳受盡百般凌辱矣世之擇術不精視人命如草芥者尚其鑒諸 
[西電譯登]  
　　東報戴四月二號倫敦發電俄羅斯皇與德呈擇於本年夏李會晤以固邦交七號發電俄皇近因受驚觸怒致成肝疾因俄京聖彼德堡大學校學生不守成規恃衆滋擾皇大發雷霆命閉歇學校一年以示儆戒而皇於是罹斯病矣以上二事於新加坡自由新聞中譯出又巴黎七號發電法蘭西政府下令一應兵器不准運入因此將大霍那海岸封閉○四月二號俄京發電俄皇擬出遊獵恐爲虚無黨所算命空車先行以覘動靜及空車行至鐵路兇徒果巳預置岩石盖料皇車行至勢必覆轍也幸俄皇先期覺察逆謀遂不能成又聞皇將赴皇族街志西那府該府警察官先至宫殿内閱視見有炸藥藏於暗陬皇遂　輿觀此二事與俄皇爲仇者抑何多耶 
[東報彚譯]  
　　日皇于上月廿六號臨幸佐世保舉行開廳典禮閱看水雷畢仍取道馳户還幸西京本月二號西京發報云日皇與皇后定於五號還輦道出名古屋駐輦一宵六號啓駕還東京皇宫○去年日韓兩國間因朝鮮咸鏡道監司趙秉擅出禁令不准五榖出口大不利於日商遂由日本駐韓使臣再三與政府辨論始得韓王親自裁奪處趙監司以三等越捧刑重弛前禁豈知趙監可處刑之後依然復職近將與江原道監司某調任日商復以爲憂該道向出于鰯日人贸易得利不少設使趙監司履　復下禁令二國不免再　唇舌現在元山釜山仁川日商來信異口同聲未識趙監司能不蹈前轍否○北海道函館租界内華人未有墓地欲租該處民産禀由華官照會外務省請准租給此事須由内務外務兩省斟酌允當方准民間出租現在兩省會同擬議此事有難以定奪之處太未應允云 
[謀財害命]  
　　九江友人來信云小池口有駕巴斗航船之李姓與水手胡姓由江西省城某船行裝載遠客一人並搭有營勇五人於本月望前行至湖口縣地方泊船過夜更闌人靜時營勇五人抽出利刃將船户水手客人一併殺死船艙中將客人行囊箱篋席捲潛逃次日經水師某砲船巡江瞥見該船無人容與中流帶攏見屍始知該船遇盜打刼適有同帮船一隻上水認得此船大喊李某砲船弁勇卽將該船扣住查問船户水手姓名據供與李認識旋經認明屍身無錯一面報湖口縣官一面送信小池口聞李胡二人均有寡母在堂聞信慟絶日前兩孀婦均往湖口縣署哭訴湖口縣某明府連日飭差多名四處緝拿想天網恢恢疎而不漏斷難漏網也 
[閩中官報]  
　　同知郭榮福卸辦東忡厘局禀明丁父憂知縣陳增卸辦建寗通濟門厘局差鹽塲梁繼瑶禀到巡檢余懋熙奉委坑口商稅總兵張大雄奉委長勝左營練兵事新選平和縣桂超禀到藩轅牌示者長樂縣彭達孫病故遺缺委候補知縣吳恩慶署理連江縣典史凌清華丁憂委海防先與史胡鍾俊詳請補授 
[繡州紀麗]  
　　嘉興縣趙邑尊將次履新各房書吏前往石門迎迓各投手版禀見請安憲舟隨開駛來禾本月十八日午前抵東門外官碼頭停泊旋入城謁見本府仍回舟小住示期十九日接印至代理之周邑尊交卸後卽須回省云○潘學憲札飭嘉興府各屬定於本月二十日舉行縣考趙邑尊接印後當晚卽須點名考試署中公事須俟考畢清釐矣○天時多雨今始放晴據鄉人云蠶汛大爲减色桑葉每担價洋九角至一元○本月十六日秀水縣劉邑登赴新塍一帶察看鄉民所砌圩岸旋於十八日折回 
[鐵城夏景]  
　　廣州府李宫山太守檄行所屬十四縣於端午前一律縣考完竣南番兩邑遵示期本月初七日借貢院考試首塲每縣約文童三四千人濟濟多材一時稱盛云○署潮州府曾藎臣太守興利除弊善政良多蒞事年餘地方大治現在交卸來省調署高州當去潮時紳民餽送牌傘者絡繹於途盖其德政之感人者深矣謂非古之良二千石乎○候補縣李芷香大令湖南人由軍功起家洊保至今職歴年統帶練兵巡緝新城河南西關等處頗能實心任事息盜安民現蒙大憲存記酌委署缺一次以獎其勞○委署肇慶府常月波太守業將交代局廣雅書局各差料理清楚束裝首途赴任按太守前曾攝篆高州措置裕如民情悅服今又一麾出守正可大展經猷也○菊坡精舍本月輪值撫憲考課中丞親莅舍中傳集諸生講解題自反覆辯論不厭求詳隨諭令領卷而回限三日繕繳 
[邗江官報]  
　　三月十七日經知大巡二十員委運北鹽起程十八日夏鹺尉澂禀銷巡查巡庫差十九日總局施林兩分轉禀知賑捐案内獎給花翎郭分轉攀桂銷解南京餉差 
[宜昌近事]  
　　蜀中自辦洋棉紗盛行而後其價頗高商家獲利甚豐是以邇來辦者甚每一輪船至每家必有數百包上月洋棉紗價每包長至銀九十餘兩後卽貶至八十二兩某商號辦有千餘包深恐折閱不肯出售豈知邇日竟陡跌至五十一二兩銀不免追悔無及云○隂兩連朝天時極冷春行冬令疾疫叢興岐黄家奔走不遑苦難遍給安得天氣調和俾世人盡登仁壽之域哉○去年宜昌招商局新調洲姓爲總辦近又易人日前江通輪船抵宜巳附之至局矣○江通自前月赴上海修理後迄今始駛回所載貨甚多獲利無算邇來固陵輪船亦歸商局總管此後往來宜漢者計祗江通固陵二艘彝陵本向立德租來現立德巳售於太古洋行此後歸太古駕駛矣○蜀人某甲挈妻往漢口投親路過宜昌川貲巳罄無奈借住小南門外棧中住至月餘棧主竟下遂客令甲遂挈妻沿街求售其妻顧羞甲乃從而詈之好事者詢以究欠棧貲多少據云錢三千數百文或曰此哀黨也賙之則適以墮其術中然歟否歟非本館所深悉也○有某客購得貴重物十餘件於上月杪雇船入川行至上新灘上潮驀有别船駛來致將此船截而爲兩船貨俱付流水經人撈起巳皆濡染淋漓客徒喚奈何不免愁眉雙鎖云 
[甌江茶話]  
　　温州南北雁山爲産茶之鄉現届茶巿温州怡生馮元成李永茂等各行家茶客紛來毛尖牙茶乃最上之品價約英洋三 
 
 

Page 3

 
 
十元左右具次則二十四五元紅茶價約十三四元白茶價約十六七元簍茶爲平陽北港所出價目十六七元至十二三元不等箱茶爲古鰲頭所産價須二十元有奇樂清雁茗其形一旗兩鎗每在山深霧重之區色香味俱佳而不易多得本月十八日海昌裝茶赴申共三四千箱之譜餘俟下次再裝 
[甬江瑣紀]  
　　寗波禁用小錢久巳三令五申風行雷厲乃近來巿上每百中仍攙和砂壳廣片等約二十餘文俗呼爲兩頭尖而洋價又不能增上各貧民受虧殊甚巿儈獲利無窮爲民上者果用何法以使之弊絶風清耶○郡城各當鋪收用洋錢每藉故任意混稱减水每元减去數十文十餘文其實惟經手者暗飽私囊而貧民巳連天呌苦矣○某姓子娶妻某氏女頗有大家風範夙嫻姆訓井臼針黹無不親自操勞孝事翁姑尤能盡禮盡孝不知因何被小姑播弄堂上遂凌辱不堪鄰人見而勸之更遭毒詈此真出于情理之外者也○寗俗立夏節各家必購竹笋櫻桃和白胥黍飯食之謂之立夏食今年此四物中惟櫻筍爲最貴筍每斤售至百餘文櫻桃每顆需三文父老云實從來未有 
[九峯雲氣]  
　　松江郡城南門外鍾家橋人孫某向操公輸子之業家頗小康族姪模慶則藉茶肆爲生涯平日不知有何寃仇以致勢不兩立本月十八夜鼉更初下模慶前往饒舌旋卽回家餘怒未平潜於人靜後懸索其門雉經而死翌晨孫見而大駭全家躱避他方家内所儲悉數被人搬取某氏嫗模慶之舅母也聞訃而往哀慟逾恒陡發痰疾氣閉而殞諺云禍不單行其是之謂歟○某甲家居浦南漯水渡九參員地方耕種爲生略染宗少文臥游之癖一日詣葉謝鎮某烟寮過癮偶因口角竟至大動干戈被毆受傷勢甚沉重經地保等多方排解願出醫樂費若干當喚一葉扁舟送回故里閱旬日忽因傷而斃魂赴重泉想人命關天必大有一番風浪也 
[西人猝斃]  
　　法蘭西人錫葛納子前在法捕房充巡捕時華人咸稱其爲小矮子年來稍有積儲遂自請撤銷差役就公館馬路貨屋一椽開設西國酒肆終日逍遥無事意甚得也前日邀同華友顧姓乘馬車至徐家匯獵鳥至下午令顧駕車先回巳卽散步田塍緩緩而返中途力乏趺坐於野田蔓草間忽然倒地昏迷移時而斃適工部局打樣西人道經是處得知其事卽雇東洋車將屍身送回棺殮昨日下午由捕房中各西人送入外國墳山安葬 
[舵工具禀]  
　　昨報記會訊耆舵一則兹悉前晚松海防劉司馬上海縣裴邑尊會同海運局總辦譚太守等會訊時以顧誠信稅行夥張笠江不肯實供着令掌頰一百下研訊至再仍無確供傍晚時邑尊帶回縣署晚堂據舵工楊普山水手孫益順等遵諭具禀邑尊察閱畢着令赴海運局具禀可也 
[案牘瑣紀]  
　　婢女王小狗因遭主人凌虐由捕解送英公廨請爲發落蔡太守飭暫發官媒靜候訊供核辦○英租界四馬路東公興里某妓院中妓女張阿四因不願爲娼奔至捕房由巡捕頭飭包探陳阿九移送英公廨蔡太守飭發交官媒候訊○妓女張王氏因拉客被西包探所見以其違章拘送英公廨蔡太守命發交官媒侯訊○經收房租之吳永良因向王月香黄俞氏黄大寳黄小寳等收租口角由捕一併帶至捕房巡捕頭命送英公廨蔡太守飭候訊供核辦嗣經人調停業巳了串矣 
[縣案彚錄]  
　　前日有引翔港張翔洪人張云山投上海縣喊控張四海紏同張金榮張老榮等無端來家吵擾並被打毁門窓什物張四海亦投縣喊稱遭張云山誣竊毆打由張金榮等解勸晚堂由裴邑尊提訊兩造各訴前因邑尊飭令分别具禀候示○前日據廿四保廿四圖地保李月忠解送受傷人陳炳炳行兇人張袁海見証林妙全至上海縣晚堂由裴邑尊集訊地保投案候示據陳炳炳供浦東人在爛泥渡開設飯店今午有張袁海來店午膳計錢一百三十四文硬欲賒欠小的因伊尚有舊帳故未應允張胆敢持刀行凶致被砍傷頸項等處叩求騐究林妙全供在陳處爲夥張持刀戳傷店主我實目覩張袁海供本地人爲小工度日醉後悮傷叩求恩宥邑尊騐得陳受傷屬實着自行醫治張行兇可惡收所候究並著李月忠林妙全明白具禀再行核辦○今年正月有孫義發在上海縣控傅維貞圖賴欠銀一案當經裴邑尊查無實據批斥不准邇因原告赴追轅上控邑尊于前晚飭傳顧誠信稅行夥到案諭令查明禀覆 
[法界捕房瑣案]  
　　昨晨葛同轉莅捕房時命將積竊李士雙戴阿得劉阿法奚袁氏王徐氏等帶至案下先詰劉曰前經包探起到各贓内有小刀一柄是爾物否答稱由李借用問李曰爾因何帶刀李供稱小的不敢持刀肇禍此刀係開櫃所需謂爾等屢經犯竊嚴懲不思改過自新反敢紏黨行竊豈思法網可逃耶李稱小的前次犯案蒙恩懲釋後復經英公廨蔡大老爺拘辦洎英公廨開釋因乏川資回里以致復蹈前愆同轉喝將李戴各用竹梢鞭背二百下荷枷三月劉笞責二百板枷號兩月奚袁氏王徐氏各掌頰一百下押候交保回籍旋有奚袁氏之母袁王氏持義成槽坊保單具保同轉諭以保出之後不准逗留袁王氏稱卽日回鄉不敢再來滬上矣同轉頷之遂將奚袁氏挈去○胡有發在英界某花烟館宿娼黎明時偷竊皮衣而遁行至法界經巡街捕拘押葛同轉訊明情節判令掌頰八十下此巳詳登昨日報端者也昨晨陳通事禀稱當胡持衣至法界時探夥見而拿捉突被擊倒幸巡街捕見之始得拘押同轉喝令笞責八十下押候央的實人保釋○前紀柴蕭氏不守婦道由丈夫柴樵也送請發堂旋經柴之堂兄遣友吳金玉投案求免葛同轉着吳邀原告來案再核昨晨吳偕柴及柴兄兆豐投案先問兆豐曰爾將柴蕭氏保去作何安置供稱堂弟不欲收留只好由小的送回寍波管束同轉命提柴蕭氏到案謂今由爾夫兄挈爾回寗波此去須恪守婦道莫再爲非柴蕭氏連連叩謝供稱嗣後不敢再犯矣同轉卽交兆豐帶去○包探王樂培禀稱日前小的拘押之積竊楊定安今有美界西華德路捕房包探江阿三投案禀請將楊解歸辦理葛同轉問江包探曰楊在美界所竊何物江供稱楊與積竊楊錦芝同黨竊過輪船上各贓同轉命楊交江包探帶歸辦理○本月十五日陶韓氏送子連生至案以忤逆不孝籲請嚴懲葛同轉判令掌頰四十下管押七天昨晨該氏投捕房具領同轉命將連生提案喝令再掌頰二十下連生一再求恩供稱小的嗣後定當去邪歸正矣同轉着交該氏領回管束○二月十七日萬安樓客棧送竊賊葉鴻勳至案經代理讞務之朱森庭明府訊明吊出竊贓數十起着失主分别認領葉則笞責荷枷以上細情均詳本報現在枷期巳滿同轉着傳其父具保昨晨其父王大興持易阿大燈店保單具保供稱兒子幼時寄名與葉故從葉姓同轉謂爾子行竊烟鎗一案尚未起到原贓今姑准爾保去限月内交出烟槍土於保戰上另註竊槍案略簽押而去○義泰烟舘夥陶伯琴遞禀聲稱光緒十二年向小東門外泰昌里薙頭店主陸定榮轉租樓面一間月給房租並無掛欠惟本年閏二月及三月租金未來收取豈知陸在洋人處積欠甚多昨經洋人將樓上小的之物一應封鎖務請傳到經租人張錦慎令其還物陳通事禀稱此屋本係華人之産今倩一無業西人帮同作横同轉謂陶曰爾自去尋收租人言明情節如不肯交還爾物儘可同至捕房陶叩謝而去○德順里居民鍾小林卽王方立被賊竊去英洋五十八元報知捕房經包探往查形跡將王之傭婦唐王氏及隣右開車寓主周伯年婦劉郭氏車夫王文秀蔡明高陸守仁等拘案葛同轉向之訊閱均不承招當將蔡陸等還押劉郭氏等交保一切細情均詳前前報昨晨王投案請追同轉着提蔡陸兩人覆訊蔡供稱小的不知其事包探王榮培郁庭湘禀稱日前王妻至捕房稱見賊身穿藍短衫從後屋披上逃逸小的等去查屋瓦確有賊痕似從比鄰車寓而入查問車寓據該氏稱蔡形同逃賊故將蔡等拘押同轉詰王曰爾之洋銀放 
 
 

Page 4

 
 
在何處答稱上面衣箱有洋八元底下一箱有五十元問箱内之衣曾否抖亂答稱並未同轉着將蔡陸還押謂王曰此事爾須自行查緝倘係比鄰人如何知箱中有物王稱銅鎖巳被扭壞同轉着王退去查明再核○妓傭鄧時氏將幼子寄養與陳阿法家被阿法售與盛王氏一案前巳屢紀情由昨日葛同轉在捕房時鄧時氏禀請將孩給領同轉着待禮拜二盛王氏等來案再核○吕義泰執事人席祥雲請將歇夥祝雲山所竊水烟袋六支給領葛同轉命邀同全泰恆作夥及薦祝之人來案席稱此等人須祝自行繕信邀來同轉謂爾乃店中執事人何不知事務若此着下期至公堂再核 
[餽藥鳴謝]  
　　昨承日本使署隨員陶君杏南寄到澄凉丸三十包囑爲分送據稱功效非常誠救世之良藥蓋係日本名醫淺田宗伯所製謂能治霍亂暈船等病本舘拜登之下感謝莫名用誌數語藉申鄙臆 
[祈資冥福]  
　　謹啓者浙西鰈硯廬主人今之大善士也頻年籌助賑捐不遺餘力兹因令岳嚴順寗公九旬冥壽指助江浙賑洋一百元藉資冥福祗領之餘仰見大善士殷殷念舊歴久砂渝而存順没寗嚴贈公在天之靈當必有益形色喜者矣抵列報章肅此鳴謝上海六馬路仁濟善堂籌賑公所施善昌等謹誌 
[浙省撫轅抄]  
　　初六日署青田縣張尊三專丁來省禀奉飭知准部覆題署是缺叩謝候補縣丞張樹德禀知防軍局委探硝磺價值差○初七日正任硤口同知玉權禀謝給咨遂安縣唐濟禀蒙卓異保荐調補黄巖縣缺叩謝候補府經歴汪心源禀知藩司飭知咨補寗波府經歴叩謝 
[江督轅門抄]  
　　三月初九日桃源縣汪懋琨赴任藩轅牌示沐陽縣訓導周士錦因案撤任遺缺以王用楨署理○初十日山東知縣楊承澤回山東辭 
[蘇省撫轅抄]  
　　十六日藩轅牌示照得元江青縣丞賀金相在任病故遺缺查有分缺先用縣丞謝昂堪以委署新授河南藩憲廖壽豐浙江來委署鎮糧捕通判郭廷沛銷發審局差並辭赴任候補通判吳式晸金陵回並禀知奉委皖豫一帶勸辦賑捐差卽辭卽用縣劉元誠禀知奉委發審局卽日到差候補縣孫家聲禀知到南路總巡差李慶銷南路總巡差張貴誠銷隨辦加賑差並禀辭赴江寗候補理問朱祖恩禀知奉松滬總局札委糖捐局差遣縣丞甘燿森禀知奉委蘇城絲捐差○十七日藩轅示照得丹徒縣高家司巡檢錢繼武病故遺缺查有新班先巡檢吳文增堪以請補准補桃源縣汪懋琨由江寗來禀謝奉飭赴任攺指江蘇新班先按司獄孫棣安徽壽州人由山東給咨來省從九福涵禀辭奉委帮辦陽武絲捐差○十八日新授河南潘憲廖壽豐辭行赴任從九陳錫庚銷常州府差遣○十九日張　瑔禀解京餉赴都准補桃源縣汪　琨禀辭赴任卽用縣郁保章禀知奉委江隂厘局差縣丞謝昂謝委署元江青縣丞事指分江蘇試用從九品張鴻恩順天人禀到○二十日卽用縣劉允恭禀辭赴上海漢口採辦木植差從九錢學棨禀知奉牙厘局札委蘇城厘局差遣 
　　聲明假冐 
　　啓者本號在粤東省城藩司前開創張長盛字號烟鋪歴今二百餘年獨此一間並無分枝别埠向來不惜資本親自選辦頂上地道葉料督造各種烟絲貨眞價實久蒙諸翁賞識中外馳名詎近有無耻之徒在於别埠假冐本號招牌圖印欺騙中外士商利已損人殊堪痛恨甚至懸掛長盛字樣自謂本號後裔上汚先人下辱子孫尙不知羞去年查有嘉應州奸僧吳敬躋别名小蘭狡串潮陽縣棍徒林傑臣在汕頭埠開大同昌成昌客舘盜襲本號招牌圖印私造歹烟供騙人財于去年夏間經本號查獲該舘頭吳小蘭等假冐本號烟絲二十餘箱禀呈澄海縣轉將假烟僞印解府究辦當蒙潮州府憲曾斷諭本號嗣後烟包添設内票註明來由以杜假冐茲本號每包烟内已加新内票一張每箱烟面加聲明事由一紙箱外封條均書明住址姓氏無如近來商奸多詐外雖不掛本號招牌字樣内多假僞欺售或稱向由本號販運發售者士商因此受其誆陷恐所不免茲小號自三月爲始特造烟包水印紙俾得涇渭立分叨蒙諸公惠顧請爲細察招牌烟味詳認烟包水印紙本號招牌爲記并察加添内票及箱面封條各字樣以免再被奸棍騙惑頃聞上洋有新開聲淸字號者專賣烟絲誠恐不免假冐本號招牌圖印該號並無與小號交易倘有本號凈絲烟發售實係假冐欺騙希圖射利爲此遍告各埠列翁並懇轉相傳述庶不致悞是所幸甚謹此佈聞光緒十六年三月吉日粤東省城藩司前張長盛號謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東甌瑣誌]  
　　康樂坊鄭永發於二月廿五夜經捕衙搜查各情巳列前報兹聞鄭因失物請追並邀地鄰代爲公剖一再是呈縣尚未奉批現巳上控道憲奉批呈果屬實辦理殊屬荒謬仰温州府立傳該典史進署訓斥並將捕役送縣訊究照單追給德太尊奉飭之下隨於初七日飭傳陶普賢少尉進署未知如何申斥也○温郡米價陡漲窮民粒食維艱本月初七日開糶盈餘倉榖每榖百觔定價英洋一元三角一分一時輿論貼然民心稍定然告糶之人肩摩毂擊踵接於途司其事者幾有日不暇給之勢户口浩繁所當急籌接濟也○永嘉縣離城二十里葉匯某甲家積榖至十餘萬斤紅朽盈倉囤閉不糶村民向其糴買概不應允初十日被隣地河西等處人糾衆奪榖搶去三萬石有奇某甲恐囤積事露不敢報官只言失榖一萬餘斤喊叩琴堂呈請履勘寗邑尊詣勘之下傳詢地保河西庄有殷户否地保指稱該地惟某乙家道小康邑尊隨傳乙至案謂爾家積榖尚多何不就地散糶接濟貧民而反囤積遏閉致使乏食飢民行搶鄰地申斥一番喝令笞責乙子見父受笞在旁挺撞邑尊謂爾父年老爾欺工之遂將乙子笞二百板盖乙平日爲富不仁獨善其身與甲正是一類寗邑尊特予笞責亦懲一儆百之意也○有某甲者乾泰行之舊帮夥也近來賦閒日久僞刻乾泰書柬圖章冒名賺貨巳非一次本月初間被打羅橋謝春生油紙鋪拘獲吊打意欲送案嗣有爲魯仲連者爲之調處始寢其事○十四日有琉球國人向思慮等四人由玉環廳護送來郡據稱向等赴閩公幹因途次遇風飄至玉環山島船隻損壞難以駕駛今合將向思慮等四人先行護送回國其餘從人暫留在玉俟修整桅檣再行會管護送出境○崧振帥按臨甌江大閱巳列前報兹查大校塲考閱官弁時有中營某把總等七弁鎗箭全空撫憲諭以該弁等鎗箭不中諒係以大雨驚慌所致姑從寛典僅子記責勒限一月内由該管營官按名考騐能否命中禀候核辦現届期滿本營官於初四日覆加考校射中一二箭不等其技盖可知矣 
[上海文報局助賑摭要]  
　　天津道憲胡雲楣觀察經募非常功德册共洋六百元○開封電局何雨翁寄來新安縣紳士郭鏡潭翁經募汴平銀二百兩除匯費銀二兩淨申得規銀二百十二兩八錢三分○桐溪達叟爲先考九旬冥壽特取亡兒恤欵洋五十元移助賑捐並命胞姪開第捐俸洋五十元以資冥福○朝鮮義州電局紀鉅璞翁募湘平銀三十兩申合規銀三十一兩二錢四分四厘○蘇城醬業公所潘仲翁第十六次經募洋廿元○泰州億大信局内歐吉卿翁募洋十元○無錫詠生號寄來華保滋堂十元○張堰益泰典交來怡樂堂程洋十元○澎湖鎮署各善士助爛班洋十元諸君子胸懷胞與念切痌瘝上紓宵旰之憂下溥蒼黎之惠若憑天理固當作善降祥卽論人情豈竟受恩忘報除各掣收票肅函寄奉外謹先登報叩謝鴻施[  同人謹誌]  
[上海北巿絲業會舘籌賑公所施少欽經收山東江浙賑捐三月初九至十二日第二千四百三十一至三十四次清單]  
　　鏡帆道人由萬順豐來規元一百兩東山吳樹齋爲孫滿月蒙諸友賜儀將酒資移助以申謝忱又爲孫求福壽洋六十元同記求消災延壽五十元徐廣思爲父病愈完願三十元吳山刼餘生十元紹城諸星湖募會稽王世銓幸獲芹香完願十元渤海隱名氏由王文鏞兄來六元又淮海隱名二元揚州陳云樵募李門糜氏錢門李氏並女皆求病愈三元○安孚莊來淮安籌賑局叚方邱楊四善士募第七批李續香洋十元孝友堂四元無名氏三元朱玉山二元王玉成陳庭餘董繡川袁登祥吳月樵廖有功趙玉成游爾休申天登沈公舘十户各一元無名氏三户各一元張壽仁韓紹九耀庭竹平楊庭莫楊萬齋王兆元朱恆生朱傑甫九户各五角張建邦委志來徐宏缸三户各三角王兆鑾徐靜坡支雨卿三户各二角李氏廖凌氏袁氏朱白鹿五户各錢四千文陳氏張培生李四大太未達夫柴晋甫郝辛農公濟殷燮庭八户各二千永懷堂寳樹堂二千譚英山張志云生生繩祖堂春樹堂三槐堂永仁堂晋源常合殷汗章王震東王象乾王楚再王雅峰周康山王瑞卿王梅村十七户各一千永懷堂三　堂丨千周永和張治平張伯瀛張治平牛海峰樂安堂五柳堂存恕堂慶有堂敦素堂許小姐　盛福生朱聚東沈蠂菴十五户各五百文復泰四百文五福號賜福號鴻昌長興復興五户各三百文順利德昌順利吳廣興吳梅翁升茂號尤德隆無名氏八户各二百文廣益號戴觀翁震源號肇興號恊昌號春記六户各一百文共九十九户合洋一元○寗郡三官堂其昌師洋二元又募正修大和尚皈依大和尚各二元友法大師甫融大師常照大師起造大師永蓮大師成員大師志興大師終覺大師德清大師九户各一元成春師融一師善清師三户各四角成律師阿僧師曉峰沙彌三户各二角瑞林沙彌成法沙彌各一角共廿户合洋十七元○閩省逸休居士洋一元募四知堂二元南洲巿隱八角求遂子七角明記六角墨隱山莊弗康子各五角惠迪子立雪堂時松山舘梅麓半樵四户各三角藴石山舘四角環翠山莊耐勤齋如意小蒙醉經居士積慶堂鐵玉山房海珊書屋衫梅居士問根山舘福地痴蒙十户各二角旺從山舘遂堂楚蘭子三户各一角共廿五户合洋十元以上初九日○朱金寳求合家平安洋廿元邦江徐咸春季月捐六元張翠寳求病速愈五元杭城陳伽陵爲子錫嘉内外症求速痊並求合第平安四元武林乍左司恊署趙藹生女士許願二元楊姓銅洋二元以上初十日○長沙察植吾由戚萬豐來規元廿兩武昌張鶴灣求病速愈洋六元皖省安廬道署王勤伯求室人脅痛速愈三元成記求痰氣爽利了願二元沙溪平陽抱愧子一元○汪笏卿募汪福來洋二元古點平陽氏一元延陵女五角孫金城三角張玉發延陵女内子汪杳長周氏五户各二角小城小女一角國達國英各五分共十二户合洋五元以上十一日○寗慈邵錦莊爲子祖安瘋毒病求速愈洋五十元姚氏永蓮五十元二户由元泰淳來黄純伯生産平安洋十元寳山捕廳萬植軒求慈見平安由劉蘭階兄來二元倉存仁堂　門朱氏求病全愈一元嘉定侵源木號銅洋五元新塲福桂氏銅洋五元以上十二日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
