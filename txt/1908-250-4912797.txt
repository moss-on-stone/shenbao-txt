# 1908 - 250 - 4912797

 

Page 1

 
 
   
 
 

Page 2

 
 
   
 
 

Page 3

 
 
論說 
[江蘇諮議局籌辦如何]  
　　八月初一日。奉旨頒行之逐年籌辦事宜清單云。第一年籌辦諮議局第二年舉行諮議局選舉。各省一律辦齊。惟自頒布以來。迄今己届二十餘曰。於二十餘日中。默察各省督撫舉動。其足以差强人意者。則惟有直隸。而江蘇則無聞焉。六月二十四日。憲政編查館王大臣奏進諮議局章程。並選舉章程。奉上諭限文到之日起。於一年内一律辦齊。今已相距一月有餘日矣。於一月有餘日中。各省必已次第奉文矣。而雷厲風行通飭各縣士紳先在本籍研究選舉。儘年投票並籌措經費七十萬兩者。則惟有直隸。而江蘇則無聞焉。此吾之所以大惑不解者也。惟江蘇之諮議局。其籌備當先於各省而不可後者。其故有二。一江蘇素稱爲文明先覺之地。當急起直行。以爲各省表　。望塵鄰省。我江蘇人之恥也。然此僅以榮譽上言之荒遠之地。若蜀若滇若黔等省。皆將引江蘇爲比例。以爲江蘇素稱開通之地。猶且若此。吾等荒僻諸省。更無足論。由是而觀望之念生矣。由是若輩得推諉之辭矣。而忽忽三百六十餘日者。己去而不可。復留。則政府其能無辭乎。一自諮議局之詔令旣下。其議員章程。蘇得六十六。寗得五十五。於是有寗蘇分合之問題。而寗蘇士紳。又不免費一番磋商矣。主張合者有之。主張分者有之。主張分而仍不失爲合者有之。調停兩說而意仍主乎合者有之此中之周折。他省之所無。而我省之所獨有者也。夫我省籌備諮議局之難。旣逾於他省。而我省籌備諮議局之不容緩。又過於他省。而有籌備諮議局之責者。竟若不聞也者。此又吾之所大惑不解者也。豈以諮議局爲民選議院之基礎。未便以官力參入其間耶。則立憲逐年預備各事表目中。籌辦諮議局。明明註曰是督撫之事。又憲政館資政院議請通飭各省。如届第二年諮議局實行選舉法之期。而未能舉辦者。將該督撫從嚴參處。是督撫更無可逃之責。　且也九年預備立憲之詔雖下。而所以得此詔令者。已大費心力矣。經各省代表之請願。經各國駐使如胡維德伍廷方等之力爭。經各督撫如趙爾巽陳夔龍等之電奏。僅而獲此。培植君權之立憲。而不知已幾受諸人之撓阻矣。多數無智識滿人之言曰。立憲若成。我族將無遺類。某邸亦曰。必不得已。當以我輩及身不見爲榮。而廷臣之逢迎某邸意者。又不免多方摧折。則政府諸公之疾首痛恨於立憲者。已可概見。萬一不能如期預備。則授政府以國民程度不及之辭。亦適中其延宕立憲摧阻立憲之心願。於是在上者之督責。督責何人。在下者之歸咎。歸咎何人。即記者雖知不非大吏之議而迫於公論。亦有所不能放其責任。抑更有進者。其餘行政之或失或不舉。其影響僅及於一方。而諮議局不即籌辦。則其影響且及於全國。故立憲之成否。在此一舉。國家之存亡。亦在此一舉。時乎不再。後悔莫及。有斯責者曷其勉哉。 
 
 
 

Page 4

 
 
專電 
[電一（北京）]  
　　那中堂袁尙書商懇駐京英使轉請英政府驅逐孫汶英使不允 
[電二（北京）]  
　　農工商部議辦滇礦請照奏定章程加一等奬勵 
[電三（北京）]  
　　政府諭令唐紹儀順便赴英調查要政并飭從速啓行 
[電四（北京）]  
　　直隷提督馬玉崑病故出缺已諭飭姜桂題速赴新任緊要新聞 
[查覆貽穀存欵之隱匿北京]  
　　十三日步軍統領那　　中堂兼管順天府陸尙書府尹凌福彭會奏貽穀存欵己略誌前報專電現悉原奏内稱前准軍機處交諭有人奏貽穀有欵寄頓京城公義厚等四號飭即會查等因當經派員分赴各該號確查各該號均答以號東在山西平遥縣所有各賬結算後均己送往平遥等語顯係扶同隱匿遂由咨山西巡撫提同該號經理派員前往平遥確查當查出貽穀股本六萬兩又存欵一萬兩而該號東仍謂貽穀與京號往來借過十餘萬兩以之相抵尙屬不敷無非任意支吾有心徇匿應否飭下法部并案查追抑或飭下山西撫臣按數追繳之處伏候聖裁云云摺上時鹿袁二堂大怒擬即簡員往查該號如所報貽穀借欵數目日期稍有不符即將該號封閉全欵充公以爲扶同劣員隱匿者戒經世中堂從中說項僅請旨法部知道 
[晉撫電奏達賴起程情形（北京）]  
　　晋撫寳棻致軍機　　處請代奏電云據雁平大朔道電稱達賴喇嘛定二十八日起程又有二十九日之說馳驛至正定改坐火車貢品計二百餘箱經咒百餘箱行李四百餘箱隨從二百六十餘人到京下車後均乘馬至黃寺約需馬三百餘四應飭妥爲預備復據堪布呈稱達賴到京擬住一月始回藏中目前覲見禮節懇飭部速頒該達賴等屢次電催用敢據實代達云云當日即奉硃批該衙門知道又另一函云皇太后以達賴將次到京諭着内務府速造龍床一座俟達賴到京朝覲時設置聖駕左側以備賜座之用聞該大臣已傳諭營造司速行承造 
[樞垣電催林侍郎赴任開封]  
　　倉塲侍郎林紹年電　　致軍機處謂祖墓失修已久擬奏請賞假三月回籍修墓一俟事畢即當馳赴闕廷等情當日樞垣電覆林侍郎略云倉儲爲天庾正供關繫緊要况際此時艱惟有協圖賛襄而己尙望台斾速發迅赴新任是盼聞林侍郎接電後准八月内起程赴京 
[學部奏改法政别科課程北京]  
　　八月初十日學部　　奏定法政學堂别科及講習科奬勵章程已錄昨報茲悉摺中尙有附片一件内稱京師法政學堂内設别科一項三年畢業專爲各部院候補候選人員及舉貢生監年歲較長者在堂肄習惟原定别科課程於大清律例授課鐘點較少歴史地理尙嫌簡略算學格致亦未完備擬於第一二兩年酌加律例歷史地理鐘點並加入算學一科而於第一年别加格致一科第三年酌加刑法國際公法國際私法財政學鐘點仍加入律例一科至日本文一項此三年中一律定爲每星期六點鐘作爲隨意科除由臣部改定課程表咨行各省凡開辦法政别科者一律查照此次奏章辦理外謹附片陳明奉旨依議 
[憲政館核復蘇省官員入學章程蘇州]  
　　蘇撫陳中丞前將考試職官送入法政學堂分班學習辦法并抄奏法政學堂章程咨送憲政編查館察核茲接該館復文云查該學堂章程與本館癸案均尙相符其第九條凡月選實缺人員一學年内如能補習功課並得隨時核送入堂辦法亦甚周密惟本學年赶班不及者俟第二學年内應仍令入堂另班授課以宏造就其第七條凡官員非歷任重要差使或雖經補缺尙未赴任願入堂爲旁聽員者須酌量學舍能容與否而定自係爲限於校舍起見惟各該員旣願入堂旁聽似未便阻其向學之忱若因校舍不敷致令向隅轉失鼓舞之道應由貴撫設法寛籌經費即將校舍學額酌予擴充並查照本館奏章於考試時將不合格人員從嚴澄汰以清仕途而廣敎育 
[鄂督通電各省嚴防刦庫匪徒武昌]  
　　聞鄂督陳　　筱帥日前用密碼通電各省督撫略謂中秋節有匪徒聚衆圖刦鄂省藩庫幸防守嚴密未致失愼除將各庫儲嚴密關鎖派兵保護外芯該匪黨 
 
 

Page 5

 
 
　　散布各省請飭一律嚴防查拿 
[嚴辦龍華會匪要電四誌]  
　　淮揚吳道禀督撫電前日李令將匪目孫克耿解到曾據面禀同獲之孫得雲即孫得元係孫克耿之父孫克清孫克求係孫克耿之弟僉供分居已久委不知情尙有胡十祥等三名或認略知風聲或稱無辜被累均押在縣另獲梁玉堂尤前元據董事力保確係良民隨即釋放查孫克耿業已供爲匪目罪無行逭奉督憲飭沈道佺會審俟沈道旋浦即會同鞫明應即開摺禀辦餘犯擬請飭縣先訊如有情重之犯解道審辦否則免其併解省拖累可否候示遵行繳票者近已有人脅從解散足慰埀厪至善後之䇿莫要於清鄉李令亦上此議惟欵鉅驟難籌辦餘續陳 
　　蘇撫復吳道電孫得雲等旣押在縣准免併解由縣訊明情節輕重再行酌辦據稱繳票有人足見愚民無知多半爲所誘惑未必甘心爲匪應速飭屬剴切曉諭設法解散並妥籌善後之䇿爲要 
　　沈吳兩道續禀督撫電桃源拿獲匪目孫克耿經職道等會同提審據供聽從邪說拜師入會展轉收徒燒香放票其會主即張妙松等情不諱研究不移似無疑義自應照會匪章程就地正法除開錄供摺另行禀呈外擬請迅准解赴犯事地方即行處斬以昭炯戒而杜隱患是否有當伏候鈞裁示遵 
　　蘇撫復沈吳兩道電蒸電悉係克耿既據審明聽從張妙松放票收徒屢實罪大惡極准如所請解赴犯事地方先行正法以昭炯戒仍錄供補禀 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省礮兵搗毁警局四誌安慶]  
　　皖省警軍衝突一事已三紀本報現聞該營管帶頗有袒護兵士之意日前密禀沈護院謂巡警抓拖營弁毆斃目兵奪毁軍令實屬目無法紀請飭巡警道查明此次首從各巡士會同來轅嚴訊懲辦云云撫憲以此事孰曲孰直必須先行密查方能得實是以未准所請又聞首縣陳令諤檢騐該營目兵係屬病斃當即據實詳報撫院乃上院時適某統領在座面斥該令受賄朦報勘騐不實該令亦不肯相下謂據卑職所騐確係服毒自斃委實無傷某統領始無語現外間傳言該目兵係閙事首犯因畏罪服毒自斃未知確否惟警界同人以此事實釁由兵起故極憤憤若不將該營兵懲辦擬一律告退云 
[閩省大批銅元運浙要電]  
　　福建造幣廠致浙藩電杭州顔方伯鑒前奉度支部電閩運浙銅元暫由浙代收先墊銀二萬兩應用等因請速賜將該銀交杭源豐潤收滙至感福建造幣廠嘯印 
　　浙藩復造幣廠電福建造幣廠總辦鑒浙省銅洋壅滯浙局舊存元三千六百萬前由商會呈院行司詳明停售閩幣一再交商會復議以巿情恐慌萬難行銷請由閩省運回等語應否留浙徐圖設法或由貴處别售請酌浙庫如洗京餉洋欵均多積欠即閩省應撥補浙東釐金案内之减半節餉等欸積欠尤鉅須代籌解銅幣墊欵一層前撫憲電復時並未籌有的欵容再會商各關局設法騰挪驥印 
[京師近事]  
　　慈宮自籌備議院期限頒佈後每日飭御醫姚寳生進内跪讀京津等埠各日報計三十一份約兩時讀畢其中有議論正大者有荒謬支離者慈意頗爲不懌因密諭張相國將報律增添二條一正大者優奬二荒謬者重懲傳言如此確否再探 
　　資政院續訂章程現已經該院提調汪榮寳參議官俾壽趙炳麟等將草案擬妥送交倫孫兩總裁核閱聞其内容係資政院與内閣立於對等之地位各自分權獨立互相監察兩署人員均不准兼兩處差使聞不日將繕奏宣佈 
　　貽穀案内在逃之候補知府景禔昨據晋撫寳中丞電謂已將該員拿獲不日解送到京聞葛尙書將於十七日親自審訊貽穀 
　　近來言官屢以東洋留學生殿試出身太濫爲言均經交諭學部知道而翰林院奏陳編檢留學奬章亦曾聲明前項情弊故此次學部奏請嚴核考試一次大半因此而起現張管學之意定於十八日在部考試計應行嚴加考核者不過數人故不再另請簡派大員即由學部堂官校閱 
　　禮部溥尙書日昨電致鄂督陳小帥請調知縣戴德誠來京襄辦纂訂大清通禮一書 
　　郵傳部咨詢晋撫謂孫筒經等公舉劉京堂篤敬等爲鐵路總協理經山西巡撫奏明後由部咨取公舉原呈履歷自應照准代奏惟查該公司前總理張九皋奏准派充迄未任事此次所舉劉篤敬等三員能否到差希即查明咨覆 
分類新聞 
[政界]  
[黑龍江變通驛務奉天]  
　　東督徐署黑撫周會奏變通驛務一摺略謂江省由茂興北至黑龍江城共設二十站東至呼蘭又設七台分設筆帖式領催委官承辦驛務而於茂興墨爾根各設總站官以領之由省至呼倫貝爾一路設十七台向撥甲兵值班亦設筆帖式領催等缺計官馬共五百三十二匹牛六百一十三條每年共發倒斃牛馬價曁修理車費並廩給銀二萬四千兩有奇額丁津貼京錢二萬三千六百吊零站官筆帖式等廉俸爲數寥寥計自庚子以來各站均遭兵燹驛政疲弊文報稽遲前署撫程德全於光緒三十二年覆奏通籌善後摺内聲明由茂興至黑龍江城各站俟俄約定後妥訂章程仿照俄站辦理其呼蘭各台酌量裁撤各站站丁改歸民籍並設文報以代驛遞奏奉諭旨允准在案竊謂交通爲行政之機關驛遞遲滯則機關不靈現當改設行省一切新政均宜逐漸擴張若仍任其玩愒因循貽誤事機所關匪淺自應遵照前次奏報將茂興至黑龍江城一路改照俄站辦理惟該城與省商埠均未開辦來往商民尙屬無多若照俄站辦理未免徒滋糜費其呼倫貝爾一路附近鐵路所有公文均由火車遞送原設各台幾同枝指擬與呼蘭等台一併裁撤至不通驛遞各屬並茂興等站一律改添文報局一切文贖往來責成經理即以所裁各站應支欵項留作常年經費如有不敷再由正欵内另行酌撥八月十一日奉硃批陸軍部知道 
[奉省自治局之預備奉天]  
　　奉省調查局前年即議興辦以經費無出至今尙未定議日前徐菊帥照會張侍御瑞蔭充調查局總辦並將前此諮議廳議設之編纂圖書處裁撤改併該局至於局中一切章程規則即由張總辦率同各員速爲規定一俟議有端緒即行禀辦刻聞各該員正在籌擬該局規制並科理一切 
 
 

Page 11

 
 
[巡防隊撥充巡警蘇州]  
　　蘇城巡警總辦馮觀察昨以蘇城原設警兵不敷分佈擬再添募並請籌撥經費等情具詳蘇撫茲奉陳中丞批云省城地方遼闊戶口殷煩原設警兵七百名不敷分布洵屬實情該司道等擬再添募三百名分派梭巡期臻周密自應照准惟歲計經費甚鉅當此庫儲奇絀安有餘力足以及此而巡警爲保衛地方要政又不能不亟籌整頓查巡警與巡防隊均爲巡緝匪類而設責任相同從前旣將警兵撥歸陳總兵有珍統帶此次即可撥調巡防隊三百名編充巡警即以該營之餉充巡警之費再有不敷若干由司設法籌墊仍就地方籌捐歸欵仰即會商蘇藩司及巡防營務處遵照辦理 
[附設警察傳習所寗波]  
　　奉邑鄉約局業已成立日前復經紳董　　會議在局内附設警察傳習一科已聘日本警察學堂畢　生周駿彦帮同辦理一俟章程釐定即禀請上憲擇期開辦 
交涉 
[寗都州兩敎滋事案議結約文江西]  
　　江西南贛道俞大德國内地會邰牧師爲議和息立約事緣耶穌堂邰牧師至寗都州設堂傳敎向來敎規嚴肅亦與州民紳商士庶均各和好無論民敎詞訟從不干預名譽甚好茲因本年正月二十二日州民孀婦賴姜氏邀帶無賴數人至鄭全信所開億成公藥店尋伊夫兄未晤兩下齟齬擾毁該店貨物器具鄭全信受此虧辱奔求邰牧師解救因此隨帶司事前往查看將至該店時賴姜氏跪訴邵牧師謂敎中無跪禮好言排解突有在旁之黃茂全等出言辱詈復糾扭邰牧師髮辫拖毆過街衆目共睹禮法難容其時約在二點餘鐘在州各官失於保護至夜十二點鐘始到堂驗明並司事均受重傷邰牧師當開面識逞兇之人九名名單一紙交州官拘案懲究未能即時拿辦當時謡言四起邰牧師不得不電逹撫憲飭屬保護前蒙撫巡兩憲先後派委赴州查辦一時案難速結勸令邰牧師赴贛州商辦現在己委員會州將逞兇之黃茂全江光俚彭太陽仔等獲案管押一面護送來贛由州勸商邰牧師和平議結幸邰牧師得受商量格外通融現所獲逞兇之黃茂全等歸地方官照中國例辦理所有鄭全信前禀控所受虧損亦歸地方官辦理邰牧師歸寗都州時仍派委員撥弁督勇沿途護送劉寗之日寗都州官會同州判守備千總出城以禮接待到堂安慰以後切宜遵照約章實力保護所有嫌隙均各消釋以前通禀應請消案此次公立議約禀請立案所立議約兩紙均各簽押各執一紙自議之後永敦和好亦無反悔此約 
軍界 
[飭究通匪領哨蘇州]  
　　蘇藩瑞方伯查得飛划第五營後領哨劉 
文德即已經處决巨梟余孟亭之羽黨劉正邦擅將六品軍功牌照任意塡改冒充參將現仍與余黨暗通聲氣去年底及今正曾將火藥二百磅售與梟黨楓涇之役暗將子藥二千顆接濟梟匪三十三年五月間劉奉派率師駐紮陸家港時有西山東石湖梟匪吳小麻子擺設賭塲劉胆敢包庇每日得規洋兩元五角旋經該營統領奉令飭拿劉又暗遞消息使吳匪遠颺似此種種不法如果屬實罪不容恕因特札飭該營統領轉飭該營管帶凌秉忠詳細查明復候嚴辦 
[訊明營弁誣控缺額吞餉蘇州]  
　　太湖水師左營前哨峭官葉文　　煥赴督撫轅上控中軍守備吳登洪缺額吞餉等情當經督撫札飭蘇藩瑞方伯查辦方伯即委候補知府岳福馳往太湖東山查訪後商請太湖協鎭張副戎將葉吳二弁提解來省禀經方伯飭發蘇州府訊辦十七日何太守倩襄讞委員姚陳二司馬升坐發審局大堂提訊葉吳二弁互質多時葉旋語塞二司馬以吳弁並無缺額吞餉實據葉弁不應挾嫌誣控因即據情禀復太守詳請上憲核辦 
[督練公所房屋開工建築南京]  
　　寗垣督練公所向係借賃民屋前經江督議在督轅東首建築洋式房屋因財政困難遲擱未辦現經該公所向財政局籌到的欵三萬兩札委工料所提調許大令鈞經理此項工程昨已開工建築聞須明年春間方能竣事 
[陽江盜風之猖獗廣東]  
　　粤省陽江盜風猖獗已極迭經各文武認眞搜捕惟是匪患已深迄未少戢現經李水提將駐天堂之第六營抽撥百餘名移駐西灣春灣一帶而以現駐西灣防隊抽出以資搜捕 
[敎練所招考司書生蘇州]  
　　飛划營陳統領因開辦敎練所需人繕寫文牘特招考司書生數名題爲鹽捕營積習應如何整頓新章改良應如何辦法方爲妥善策投考者共三十餘人計取何繼盛譚英瞿煥章周珍儒四名 
學務 
[嘉奬縣令提倡學務浙江]  
　　東陽縣胡遠芬禀各憲文云東邑地處山僻風氣未開奉飭興辦學堂前縣除由縣設高等小學外詳報成立者計有自治廣益崇實白坦坦然芝山六處其餘或辦法未善或敎課未善未請立案去年抵任與勸學所籌商劃區勸導三十三年所立之明新培風大區大化永嘉維新益智忠清立本日新十學堂俱已逐漸改良本年新立求是益三敬業養正鼓志繩武薈英仰鹿時宜尙志萃英培新重賢興賢經正畫溪衍新十七學堂均能規模粗具敎育有方統計東邑共設學堂官辦一處民辦三十三處本年又添設師範傳習所將來畢業更可廣儲師資近值卸篆開具一覽表禀呈察核等情奉提學司批云該令蒞任以後認眞提倡至添設學堂二十餘處實力辦事深可嘉許准即如禀分别立案 
[陳女士專辦蒙養院常州]  
　　粹化女學前擬附設蒙養院延陳女士警充當敎習現因校舍不敷另在茭蒲巷口陳宅開辦一切校務均由陳女士自行經理不再隸屬於粹化矣 
[法政敎習所畢業南京]  
　　寗垣法政講習所於八月十八日畢業 
　　適督帥於十七晚回轅是晨即命駕蒞所給發文憑並演說講習法律之義其辭甚長 
 
 

Page 12

 
 
+實業 
[津浦北段路綫詳誌天津]  
　　津浦鐵路北段由總工程司勘定繪圖分紅藍黃黑四線經工程參議詹觀察天佑復查以所繪緑線於行客貨物均爲便捷與總工程司詳細商酌略將車站移改其餘悉照緑線所經作爲定議計自天津開工地方至山東平原縣屬之曲律店止分作四叚辦理第一叚自天津起至靜海縣屬之良王莊止計長二十啟羅邁當約合中國里三十五里第二叚自良王莊起至靑縣屬之宋官屯止計長七十五啟羅邁當約合中國里一百三十一里第三叚自宋官屯起至東光縣止計長七十五啟羅邁當約合中國里一百三十一里第四叚自東光縣起至山東平原縣屬之曲律店止計長七十五起羅邁當約合中國里一百三十一里四叚約共中國里四百二十八里 
[寗垣火車不送免票南京]  
　　寗垣鐵路已由下關通至督署後太平橋西賣票以來行旅稱便是處所造之鉅橋須月杪完工大約九月初間可達中正街昨日督帥發出告示略謂寗省建築鐵路原爲利便商民此項造路資本全由官銀錢局借撥應用爲數頗鉅惟望該路日見發達獲有盈餘爲次第撥還之計是以前經諭飭總管理處王道無論何處衙門局所學堂軍隊亦無論人數多少一概照章納付車資不送免票現值開車伊始爲此示仰軍民諸色人等一體知悉爾等須知官欵造路成本攸關務各照章買票如不買票率行上車應照章定倍罰倘敢逞蠻恃衆無理取閙即行扣留懲辦 
[膠濟鐵路加添快車山東]  
　　膠濟鐵路早間八句半鐘由張店開行現因搭客過多擬就午前十句鐘再特加添快車一次專運客貨本擬初六日開車因修路誤期致延時日現定於二十日開車 
雜記 
[江督維持古刹南京]  
　　江督端午帥據香林寺僧濟南呈請給還廟産當即札行實業學堂略云前據該學堂王道崇烈禀稱香林寺無人看管領種桑秧損失大半擬將該寺改設上元蠶桑小學堂當經批准照辦在案嗣據江寗古林寺僧輔仁等公禀該寺住持修成曾奉上元縣諭襄辦認捐僧捐公所是該寺並非無人看管况屬蕭梁古刹兩奉宸游且係鎭江金山及常州天寗寺祖庭亂後住僧苦行經營始得規復舊制本部堂於叢林法派素切維持苟非有紊清規從不稍施壓制當經批飭上元縣飭將所缺桑株照數賠種其該縣蠶桑小學堂應另行擇地興辦不必以該寺改充以示體恤而維佛敎茲又據稱該處地性不官種桑學堂所栽獲利無幾自應給還該寺以存經樓行座舊基亦毌庸另貼學堂經費致滋煩擾仰即轉飭該寺遵照并飭上元縣知之 
[火車乘客觀潮誌盛杭州]  
　　十八日爲杭垣官塲致祭潮神之期杭俗又以此日爲正式觀潮之日故出城觀潮之人非常擁擠火車上下開行三十二次每次搭客皆滿甚有在料車上得分一席亦欣然色喜者自來看潮者之多以今年爲第一火車乘客之多亦以此次爲第一云 
[閔行巡檢被控松江]  
　　閔行巡檢計德柔被紳董等以擅受民詞赴省呈控並以該巡司門丁所出拘人牌票粘呈府署近因省憲批飭上海縣傳訊爰再詣府署遞禀求將所粘僞牌票發還 
[查復禁製烟具松江]  
　　華婁張劉兩令奉禁烟公所札飭將所有烟燈烟斗烟鎗烟扞及一切烟具限令一例停製停售並取具遵諭不敢私製切結送查仍查明此項店鋪若干家所開牌號坐落區圖店主姓名均需造册送查等情爰即照會商會請照憲飭辦理商會遂發傳單於十七日查明移復 
[委員催提公欵松江]  
　　前任華亭縣程柏棠大令昨日來松下榻府署蓋奉藩憲瑞方伯札催提積穀等公欵也 
[新三笑（十）（七）]  
　　伯虎道。不是見獵心喜。我兩個拳頭。娶了九房妻室。已經心滿意足的了。我獨可憐你這個鬍子。枝山道。爲何倒可憐起我來。旣經可憐。你何不將秋香使女。送給於我。這就不可憐了。伯虎道。你做我書童三年。我就送給於你。枝山道呸。你去算算命看。阿有這種福氣。伯處道。你也去算算命看。阿有這種艶福。從前鬍子。多有絶色的女子爲配。夫差鬍子。有西施爲配。安祿山鬍子。雖没有。絶色女子爲妻。亦有楊貴妃與他要好。你也是一個鬍子。爲何僅僅一個家子婆。又醜又老。你也枉屈算一個風流才子。恐怕才子雖在。而風是已經流去了。枝山笑道。如此說來。你做了唐明皇。我做了安祿山。秋香做了楊貴纪阿好。伯虎道。現在世界貴妃甚多便。以嘴指那聽書的一般婦人道那些多是楊貴妃。你要做安禄山。你儘去做就是了。枝山道。不要胡說。被他們聽見。要老大耳聒子打你。伯虎道。恐伯不打。倘然打我我索性。說到此間。半語不接下去。枝山道。索性怎樣。伯虎道。以下不必說了罷。說下去不雅馴的。枝山道。旣然到此。即在此間泡一碗茶罷。旣有得坐。又有得吃。旣有得吃。又有得聽。旣有得聽。又有得看。伯虎道這個使得。兩人乃擇地坐下。即有堂倌泡了兩碗茶來。恰巧林步靑正在唱只馬浪蕩 
[瀛談]  
　　慈魚卵 
　　大西洋中有魚。名西鮳魾魚。下卵於海島石上。後日夜不離。海潮退落。魚身半露水面。猶伏卵上。好事者日往察看。見該魚護。卵如雞之伏雛。一日。某君將魚捕至他處。相離二邁當之遠。任其入水遊泳。該魚仍回原處。守護諸卵。忽一日。風雨交作。海浪翻天。雨後。諸卵多被海浪衝失。該魚巡行四周。收覔諸卵。銜置原處。仍與守護。有時將兩腮鼓扇凉風以拂諸卵。又或含水嘖射卵上。似使諸卵不致太熱太燥者。卵將出。兩腮鼓風更勤。蓋恐卵中魚苗不得大魚之氣。而出生延紛也者。小 
魚旣出。自能游泳。魚遂去。察其身瘦瘠如柴以視不知不識之識。養兒育女。絶不措意者 
眞魚之不若矣。 
　　毒蛇箭 
南非洲好望角附近。有黑色土人名普史種。能製造毒矢。以爲最兇猛之軍械。其法跣足潜行。至毒蛇（此蛇最毒。名曰派富哀達） 
所産之處。見有蛇游行地面。卽用力猛蹴其頭。毒蛇覺痛。欲咬人足。但因被踏之處。正當頭部。致不能廻轉其頸以咬人。此時其口部毒管中。必出無數毒水。蹴蛇者俟其毒水將次泌盡而殺之。將蛇肉供食料。將毒水塗抺矢尖。以之殺敵。破膚卽死。西人謂爲天然之武器其實即中國苗族藥弩之類也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[會勘浦東董家渡公地]  
　　上海縣李大令奉滬道札文飭令會同英國領事興會丈局員及上海南滙川沙三邑紳士前往浦東董家渡勘丈怡和碼頭佔用公地即行定界立石以便開築馬路等因聞大令定於今日午後一時與輔元堂及浦東同人會各紳董先至南巿總工程局集議一切即行往勘茲將上南川職董謝源深等公呈滬道禀稿照錄如下竊浦東董家渡碼頭怡和洋商覬觎侵佔衆皆不服始則朦請移調公路搬遷碼頭繼則圖佔渡亭地基出浦公地嗣亦建造輪船碼頭透佔浦面搭蓋飛橋該商所請領事來文始終欺朦前經董等及各渡夫疊禀各情蒙汪前升縣會同領事勘明在案伏查董家渡碼頭爲上南川三邑要衢問津過渡日以萬計渡口有凉亭一座以便行人憩息其公地直出浦灘久爲停車塲之用是路兩旁均屬英商怡和租地光緒二十八年該洋商將地塡高五尺餘碼頭公路遂致低陷天雨水溜幾成澤國行人苦狀難以筆宣該路本闊一丈四尺面舖石片闊六尺五寸緣兩旁怡和租地塡築過高漸次傾潰因此隘狹一二尺不等從前會丈之時未將義渡路政計及即老契四址亦未載明今則妨害匪淺董等深悉洋商圖佔情形目擊過客跋涉狀况故去年議加渡捐籌辦路政勤修内政正所以防禦外侮際此華洋勢力懸殊不得不未雨綢繆嗣因有人主唆肇衅破壞公益旋由浦東中學校川沙楊紳斯盛出爲解散暫請停收並担任經費擇最劣之路三條分别規畫次第開工一陸家渡路一艾家坟路一董家渡路俾行人先知利便以定人心再冀開辦當時開會宣布現除兩路興工外擬將董家渡路碼頭規定一切急欲動工需泥塡築就公地外淤灘取挖應用以便渡船傍岸停泊一舉兩得該洋商建造輪船碼頭佔越浦面七十一尺摇渡各船大有妨害渡客上落尤形危險本擬早請照會領事轉飭怡和退讓應照渡亭原有地址界綫出浦江面爲度事關公益未便遷就正繕禀間又奉憲台札發施副領事移送怡和自行分繪地圖三幅並飭縣前往該處按圖查勘何處係原有之地何處爲佔用之地指丈明確會圖具復等因轉奉照會上海輔元堂紳董查照原圖詳細查考見復等因董等細繹之下該商庽意仍屬欺朦查第一圖所繪契内之地碼頭公路本不在契内凉亭本係方形且怡和原有竹笆分界何以東北角又繪曲凸之形至西首有地兩條用十字紅線繪明擬即圍笆果使無人阻擾仍作公用云云是地係凉亭出浦公地本與契内無涉其停輪碼頭佔越浦面七十一尺該商因己佔越碼頭而轉圖謀岸地况凉亭東首南北兩面已圍之笆妨害公路不少証之彼圖並非無心欺朦茲特分繪三圖第一圖爲地方應管公路及渡亭公地直出浦江以及浦面第二圖規定興築董家渡新路丈尺移建凉亭興造巿房分停車塲塡築駁岸圍以鐵欄停泊渡船建造碼頭以便上落第三圖被怡和建築碼頭已佔浦面七十一尺現又圖佔公地東西長一百廿四尺南北濶六十尺以十字藍線繪明應請飭令退讓伏查請轉道契須查明地方無有妨碍方可給執載明條約若該商之五千七百七十七號新契現幸未給須得勘明議妥再行發領該地在南巿馬路對浦地價時值較昂查核老契共地一百八十餘畝其地有盈無絀除將公路五丈扣留外丈見再有餘地應照頭等價議繳其所繳之價請即撥充該路推廣闢路之需以此對付公衆利便該商貨物輸運亦多受益况泰西路政素所講究英國文明尤深欽慕似此辦理該商勢必樂從輿情亦皆允洽庶弭肇禍而免交涉謹將會議興工定界情形繪圖禀陳伏乞鑒察照送英副領事轉飭該商訂期會勘定界立石並請札發會丈局查照繪圖勘明會局輔元堂曁浦東同人會紳董妥議毌任佔越以慰衆望再去年馬家浜河工毁屋原因實由渡亭交涉之案釀成巨禍因各圖民造謡被董售賣洋商得銀云云復控督憲行查在案合併聲明 
　　滬道批詞候札飭上海縣會丈局查照照會領事訂期會同上南川三邑紳董勘丈定界立石可也 
[法公堂景讞員上滬道禀（爲察勘京江公所事）]  
　　（前略）知縣於八月十一日會同工程局董李紳鍾珏莫紳錫綸並京江公所執事焦董發昱倪董思九姚董錫康又該公所延請周紳晉鑣虞紳和德謝紳綸輝胡紳稑　等偕往履勘查京江公所坐落上海縣西門外周涇河東前面爲該公所房屋後面爲義塜基地由南至北計長三十三丈七尺周圍舊圈竹笆南首界石緊靠笆脚北首界石離笆九尺有奇包内墳塜纍纍殊無隙地笆外原有河岸走路一條詢據李莫諸紳稱此路向通往來爲城隍節會所經行之地現在工程局擬將周涇浜塡築成路南面放寛所以路線直劃至該公所笆脚舊路爲止因北首界石突立路心妨碍行人是以商令移進俾界線得以整齊此爲地方公益之事自應一律辦理方無歧異而該公所諸董則僉稱京江公所於同治十二年間由旅滬京江同鄉捐資購置該處田地二十三畝右零以西面餘地爲義塜檢呈契據載明四至甚爲清晣西至周涇河心爲界卽爲公所義塜後面餘地因河心不能釘立界石是以讓出河岸走路一條於距義塜八九尺間立界實以塜地週圍必須開溝洩水砌築圍墻方能持久該處河岸走路爲公所地産讓出以便往來稅契完糧歷年已久茲工程局以興築馬路劃界直至公所笆脚令將北首界石移進倘於義塜無碍事屬公益原可商酌通融無如塜外開溝砌牆至省須留地八尺八尺之外公所　將沿河地畝悉行讓作馬路如此辦法義塜旣可保全路政仍無妨碍似屬兩得其宜惟工程局旣稱塡　築路則應以周涇浜心爲路線之中心點兩面匀讓方爲公道今必欲於公所義塜竹笆以外不留餘地則路線偏東此後義塜緊連馬路叢骨枯骸胥遭損壞旅滬鎭人羣情洶洶恐啓衝突實難允從各等語此奉飭會勘工程局與京江公所諸紳董彼此辯論之實在情形也知縣伏查工程局諸紳董熱心任事所稱塡浜築路利便行人路線所經商令京江公所將後面後首界石移進自爲地方公益起見而該所因須砌牆挑溝保全義塜必欲於笆外留還餘地八尺持論亦正似在情理之中此事應如何調停兩全以顧公益而順輿情之處知縣未敢擅便擬請憲台親監臨勘視酌奪飭遵俾息爭端深爲公便 
[飭緝已釋私藏軍火人犯]  
　　前由浦東總巡沈明府拿獲私茂洋　　鎗子彈之李玉庭一犯已解送巡警總局由汪觀察判令驅逐在案嗣因李玉庭即李萬清係浦東英商鴻源紡織廠之小工該廠洋東以浦東總巡擅自拘人不先知照有違約章且該小工旣私藏軍火何以並不懲辦遽行釋放禀由英領照會滬道詰問茲道憲蔡觀察以該犯李玉庭旣藏有軍械自應訊明澈究雖已開釋仍應查拿到案送縣訊辦爰即札行浦東總巡沈雪門明府從速緝拿 
[詳報靑島拿獲匪犯]  
　　滬道蔡觀察申詳江督略謂准駐滬德總　　領事下利函開接本國靑島總督來文以在靑島地方拿獲匪人三名一董玉聲供湖北漢川縣人一黃喜利供西安府咸寗縣人一藍及在供順天府宛平縣人查該三人確係沿江一帶劇賊現均在西牢藍禁爲此移 
 
 

Page 19

 
 
　　請轉致上海道台查明該三匪在中國各地方曾否犯案抑係案上有名在拿之人如果犯有重案即請復知以便解交訊辦附送該三匪像片三紙指模三紙前來函請查照等因到道查董玉聲等三名是否在各處犯有重案職道衙門無案可稽除函復德總領事轉請靑島總督就近將犯送交山東撫憲酌核發交地方官審辦或解職道衙門訊究外詳祈通飭各屬查明有無該三犯案據迅即禀復飭遵以憑核辦 
[運動家不准交保]  
　　著名地販陸道生（即陸鼎隆）向己故和昌成報關行主王益甫之妾王周氏騙取運動費洋三千元由廨提訊收押等情迭詳前報昨由捕房將陸解廨經李襄讞與英副領事巴君復訊陸延侯魯公律師到案求保中西官以案關冒官串騙情節較重判陸仍還押捕房候提集人証於下禮拜三復訊 
[禀復兵丁搶刧漁船情形]  
　　滬道蔡觀察前因漁船戶劉崇槱在徐槓山洋面被戎賚清所帶之師船兵丁樊金根等搶刧一案曾由鎭海縣胡令先行提訊究竟是否供認及當時如何拿獲情形均應澈查以憑定斷特委前任太倉州姚炳熊前往密查去後茲據禀復謂該兵丁等名爲保護漁船然每遇孤單船隻時肆搶刦實爲漁戶之害其在鎭海縣供由邱阿法爲首事非無因亟應嚴刑研訊以昭信讞 
[審訊冒充鹽快案]  
　　新關巡江吏前日在浦江拿獲冒充鹽快之 
黃阿榮周阿金張雨來楊福陳三海張全生曹春等七名禀由好稅　司於昨日解送道轅飭發李明府審訊據曹春供稱向當鹽快上月廿六日奉上海縣發給牌票由小的轉雇張全生之船前往東溝一帶緝拿私鹽業經拿獲三次此次因在浦江駛過適遇水巡包探查無牌票致被拿送案下詰以牌票何在供已悮落水中質之張全生供是船戶黃阿榮周阿金張雨來楊福陳三海等五人均是小的所雇船移並不帮同曹春緝拿私鹽求鹽李明府判一併押發上海縣暫行收押候禀請道憲核辦 
[香作工人准加工資]  
　　城内外香作工人要求加給工資已記前報前日顧形銓等又將朱信隆司帳張月樓扭至縣署經李大令升訊顧等僉供各店主允加工資十文獨張月樓一人不允唆使店主僅加七文且中秋節向例停工五日由店主給發飯資今張又約同金鼎齋店主概不給資請爲究懲訊之張月樓供詞支吾大令諭飭各工不准滋閙聚衆停工一面着張傳諭各店主照加十文如有不遵惟張是問各工均叩謝而退 
[城内]  
　　停妻再娶○三林塘人王子温之子冠伯前年因嫌妻俞氏鄉愚唆母敺虐氏即左回母家而王以捲沈等詞赴縣揑控希圖離異經縣令訊明原委斷將俞氏領回不准虐待並具藏准納妾不准重娶切結存案茲俞氏之母孫氏復控王子温父子違斷等情經李大令提集質訊孫氏供女兒回至夫家後獨臥小屋時受其姑欺凌今王爲伊子另娶漕河涇楊姓之女爲妻已於本月初五日借胡靜之住宅迎娶完姻即由胡與程子候作伐求請嚴辦胡供在王子温所關之報關行爲夥冠伯入贅棏姓小的並不爲媒程供表伯王子明命小的爲伊侄冠伯爲媒另娶漕河涇楊姓之女爲妻是實王供長兄子明無後爲小的之子另婚冠伯所供亦同判王父子並程子侯交差帶往楊姓家立將婚帖吊回呈核再斷 
[嫠婦犯姦]  
　　三林塘巡局送犯姦之余康氏葉阿炳到縣訊究原告余張氏供次敢死後媳婦康氏與船夥葉阿炳犯奸捉獲扭局送案求究訊之葉與康氏供詞支吾判葉責三进板收押康氏掌頰一百下姑念家有兒女交張氏具領管束 
[欺騙寡婦]  
　　日睴橋蘿夫頭周蓮謊騙寡　　婦秦沈氏金戒金圈及現洋約共二百十元給伊股單一紙謂每月能收洋十餘元及至央人觀看乃係計洋五元之小股單非親自扛挑分文難得茲由氏控奉本縣李大令提訊判周交差看管勒限償還如違押追 
[巡官捉賭]  
　　北五區副巡官陳祖武訪聞　　馬弄内寡婦陳胡氏家常有聚賭情事于二十夜三點鐘帶同巡長等前往拘獲賭徒沈順全陸金生施金生等三人轉送一路一區分局收管昨又將寡婦陳胡氏補提到案訊究判氏罰洋二元沈等三人各罰洋一元具結斥釋 
[攔截出路]  
　　宋亦生宋蔣氏控族人宋寳　　楚寳善將毗連基地一畝二分餘賣于洋商造屋攔截出路前日由縣提訊寳楚弟兄供得價一萬二千七百餘元亦生莊氏另有出路求察大令諭亦生莊氏如能償還洋商購地造屋價洋二萬元准由本縣商議贖回 
[用之甚當]  
　　浦東高陸行工巡局所收該鎭陶雲卿等私售燈吃之罰欵刻已送交上海拒烟總會製成戒烟丸藥送還該局分交各圖董保散給 
[告誡工匠]  
　　本縣李大令昨出六言韵示云工匠無論何業雇用聽憑店主一經因事辭歇不能結黨霸阻近有衣著染匠妄聽痞徒煽弄旣藉行單歛錢 
勒令染坊收用且敢私刻木戳形式直同印信種種藐法妄爲實屬不安本分諭爾無知匠徒切勿甘受煽惑無事各自回家儘可徐圖生業但能謹愼可靠自然不致久歇倘敢附和胡爲定須按名拿究到案盡法嚴　正恐後悔無救 
[道批二則]  
　　南京民人王阿五禀批此案　　前據蔡生成禀被法界包探唐關通索詐不遂誣指縱火並據曹定章等以蔡同福被誣受累禀求昭雪等情均將原禀批發該廨飭查旋據該民人以前受唐關通買囑誣告縱火具結自首前來是否實情仰法租界會審委員迅即質訊明確具復察奪切結附發仍將前後發去三禀呈繳毌遲上海縣民人孫德峯禀批此案經控縣飭差恊理時已四月何以尙未理結仰上海縣查明飭催勒限理結具報毋任纒訟 
[官事]  
　　一路四區副巡官虞朝宗昨日到　　道禀銷期服假學員伍崇修（係伍欽使之子）到道辭行赴日 
南巿 
[移提拐案]  
　　南匯縣王大令昨日派差來滬投文總工程局請將陳雨垂控告瞿朝生拐妻一案移回訊究裁判官准交來差帶回 
[扭獲駭子]  
　　豐大參行夥游三生扭王友生至工程局稱王於七月中來行購取氷片囑司送至三洋涇橋祥記報關行忽然逃逸貨價無著今又在立成行騙貨求究判戒責四百下押改過局半年 
[潑婦收押]  
　　傅昌祥昨至工程局控告芳園小茶館主婦趙張氏以失去衣服爲由疑及已回寗波之學徒將小的無端辱罵後竟使伊子阿妙兇毆孫明府判該氏押交伊子到案訊究 
[欠銀逃逸]  
　　毛家弄口開源祥衣莊執事　　王國祥欠鼎泰合順晉昌順茂等提莊銀一千餘兩逃逸不理由該業公所拘送店夥李兆榮至工程局請究訊供王將店貨質洋料理他欵後已逃回家中判李交保尋交 
[吞没貨洋]  
　　太古洋行某輪船水手莊阿　　天扭控粤人姚阿景吞没貨洋五十七元由工程局陳參軍判姚交保理處 
[逆子]  
　　張高氏扭控伊子六壽忤逆不孝　　由工程局陳參軍判自行戒責帶回約束 
[逆媳]  
　　孫胡氏被媳楊氏違忤辱罵將伊子阿順一併扭至工程局　究判楊氏戒責五十下斥退 
 
 

Page 20

 
 
閘北 
[移提拐匪]  
　　拐匪阮廷傑在南亦拐得四歲小孩梅東生來滬賣於虹口三姑娘家被巡警局偵探查獲解至總局收押在案前日南京警察局派差持交到局稟稱該處已獲拐匪蔡一榮請將該匪帶回質訊孫裁判飭候核示 
[工匠竊木]  
　　梵王渡仁記木作鋸木匠頭頭 
湯月山控匠人張秀卿竊取木料昨由巡警總局提訊張不承認湯供作内工匠及司帳人等無不目覩求究判張笞責四百板押候見証到案再行質訊 
新租界 
[火]  
　　前晚一點半鐘北泥城橋西首北興里一號門牌馮記窑貨棧失火焚毁房屋三橦又温州路三十四號門牌毛桂松家披屋内於前日午後失火報即撲滅捕房以該屋内稻柴甚多禀請公廨出單傳訊 
英租界 
[會訊火案]  
　　開封路日商更新尅烟紙烟　　有限公司失火一案昨由捕房傳該公司經理許菊泉及見証　壽山與在押之唐偉如一併解廨請訊捕房延高易律師聲稱該公司樓上樓下同時起火而樓板未燬情實可疑查該公司保有火險銀二千兩現云祇保一千兩請堂上核奪許菊泉供因事赴蘇未知如何起火旋有日商三井洋行經理火險之楊壽山投案供稱許於起火之前向商人催取險單是實訊之唐偉如由威金生律師幇辦弗心律師代爲聲辯中西官會商之下判良還押候禮拜四早堂再行訊奪 
[不出定貨]  
　　永愼號主俞大泰向日商日　　東洋行定貨不出控奉公廨傳訊原告投案求追俞供求寛限料理判俞交一千二百兩人銀並保限三禮拜清理 
[先還一半]  
　　楊光弟控嚴君彩不還借洋前晚由廨提訊楊供被嚴借去洋三百元　在招商局爲司帳由信昌祥烟館值堂人金發爲中還過五十元餘洋屢索不還求追訊之嚴供求寛限判交保限一禮拜先還一半如違押追 
[勒還工洋]  
　　謝田　元控奠錫香不還塡泥　　工洋三百九十元前晚由廨提訊判吳押限兩禮拜繳清 
[冐收賬洋]  
　　邵厚村控于炳齋冐收帳洋前晚由廨提訊屬實判干交妥保赶緊清理 
[交保料理]  
　　張貽芳控施榮卿李伯鴻代　　銷玉器不還價銀前晚由廨復訊判施李仍交原保限一禮拜理楚 
[水手胡閙]  
　　戴生昌輪船水手倪長林漏阿　王阿生俞阿壽奚全郎控被同夥朱根金金阿康沈正祥戴金生陳阿五在丹陽地方兇毆受傷由捕解請公堂研　中西官以事在丹陽斥釋不理 
[捕頭請假]  
　　福州路總巡捕房捕頭賴　瑞請假一月赴日遊歷遺差由老閘捕房捕頭惠爾生兼理 
[羣捕升階]  
　　滙山捕房華捕余榮德昨由　　張正巡官拔升三道頭華捕調赴靜安寺捕房值差 
[婦人倒斃]  
　　昨有年約三十餘歲之婦人　　在西藏路倒斃由捕查見報知捕房飭探將屍車送虹口斐倫路驗屍所飭保報縣蒞驗 
[公堂瑣案]  
　　泰利洋行控作頭江林記延不開工昨晨由探將江傳案判交保訂期會飢毛宏崗欠毛銳章銀兩不理昨日傳案判過堂修訊諸桂林控鄰婦胡繆氏竊取金鐲訊供不認判押候查明再訊陳連生周壽康串騙陸才六等銀洋曁緞鞋五十䨇判一併押限兩禮拜繳洋十三元五角並緞鞋五十雙到案再核朱江氏控流泯王阿六搶取金挖耳一案昨晨由探將王供出之潘阿懸一併解究訊明此案與潘無涉判令開釋王押西牢二年期滿逐出租界 
美租界 
[西牢斃犯]  
　　昨日提藍橋西獄内病斃押　　犯王根山一名由管獄人知照捕房飭傳地保查明有無家屬再行棺殮 
[車失可敬]  
　　某甲雇坐陳澄發之東洋車　　下車時忘却所携之衣被等物匆匆而去陳卽持報捕房留候認領 
[收買賊贓]  
　　徐阿峰收買賊贓昨由包探錢盈堂拘人捕房押候核辦 
[竊案類誌]  
　　李阿四將所竊衣被等物携　　至押店質錢由探拘入捕房押辦張阿根竊武昌路郭阿法木作内木料由捕拘獲帶入捕房押候解訊 
法租界 
[會勘火塲]  
　　菜巿街沈全全肉店東首一百九十六號空門樓下失愼曾誌前報昨日上午法廨中西官會同往勘查得門樓上有某姓家堂一座燃點香燭以致失愼惟東首之周　昌衣莊開設未久保有火險情節不無可疑仍須密查核辦 
[盜用鉅欵]  
　　萃太昌可賬金少泉盜用鉅 
　　欵被店主張雲江查悉控奉公堂判交同業紳董清查在案茲據洋貨商會復稱金擅用銀五千餘兩另有先令項下少收一千一百兩有奇昨景明府復傳金少泉到案判交保出外理處如違押追 
[兜銷淫畫]  
　　趙德福在烟間内兜銷春宮 
　　由探查獲拘解公堂請訊判罰洋五元充公 
[責成保人]  
　　博仕律師控同豐莊主錢俊　　夫不付票銀曾由滬道蔡觀察會同法領在洋務局會訊判交保限交在案迄已逾限抗不投案昨由公堂傳保人高鴻春到案勒令押交 
[命案牽涉]  
　　大六寳戳斃　春案内牽涉之陳和尙又名大和尙匿居法界由本縣李大令飭差持文赴廨協探拘提當由捕房於昨日提解公堂判交來差帶回歸案訊辦 
國外新聞 
[韓國日商盜用商標]  
　　二十日東京電云漢城電稱該處洋商近　　皆異常震動因漢城及濟物浦之日商現皆盜用外國商標（美國在外）以抵償實行美日商標協約所受之損失 
[坎拿大森林火災之餘禍]  
　　二十日倫敦電云坎拿大森林大火濃烟如霧聖勞倫斯河航路亦爲所阻奥蘭公司之汽船柯林西安（載重六千二百二十七噸）與昌爾斯脫汽船公司之森林海特號（載重三千四百六十七噸）因烟迷互撞梅林海特大受損傷現已擱淺河内勢將沉没 
[美國候選總統之競爭]  
　　十二日倫敦電云觀曼恩省總督最近選舉報告則知民政黨己在該省獲得優勢現咸望共和黨封於此舉有所報告财日倫敦電云美國國務大臣羅脫君在赛萊托干宣稱對於許和斯君並無反對之意惟擬舉駐德大使希爾君爲共和黨候選總統 
[美總統定期回京]  
　　十三日紐約電云美總統羅斯佛定期本月　　二十五日回至華盛頓辦理選舉事宜並預備致國會之意見書擬請將常備兵自六萬名增至十萬名俾可分兵防衛夏威夷今日爲工黨節期有工人四萬名列隊游行巿中并聞工黨大會現會員已有二百萬人以上譯字林報 
[阻止日工入奬]  
　　二十日柏林電云美國國務大臣羅脫近在賽　　萊托干演說美日邦交篤厚無隙可以損之日本工人入美一事已經兩政府合力阻止 
[美共和黨在曼恩獲勝]  
　　二十一日倫敦電云美國共和黨已在　　曼恩省得操勝着得票八千人按上次選舉曼恩省共有二萬八千票今此實爲二十五年來共和黨在該省所得選舉票最少之　譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（八）（續）] 　　 
　　廣東 
　　廣西 
　　專件 
[淮安紳商學界對於蘇路北綫之意見書]  
蘇路調查諸君奉大部大帥之命受公司協會之委託沿路察勘自己成竹在胸無俟職等詞費然旣承明問敢布區區以備采擇查蘇省路綫應分南北兩大幹而江北尤勝於江南蓋江南應以滬寗爲正幹惜己歸英公司承築則菁華薈萃之幹己去其一滬嘉不過東南一隅百有餘里直同睡餘幸江北路綫經津鎭改道還我舊物則此鎭徐一綫實爲蘇省最完完商辦之正斡已失而復得爲愈可寳貴讀呂大臣奏議江北商辦路線定爲清徐然僅曰清徐而無鎭娘爲歸墟之所則血脈仍不貫通蓋江北繁富之區本在清鎭一帶則清徐自宜合全局而曰鎭徐方得一氣相通之妙請就鎭徐之養路者言之查鎭江一埠商貨之源無一不在江北京口所稱大莊號皆辦北莊自敝邑郡城以北上至山東德州西至河南陳州緜亘千里如落花生針金菜黃荳大小麥高梁芝麻瓜子土綢酒梨棗各菓向皆用三聯單由清江下運其數實可驚駭即此數項運費已足以養路而有餘况以鎭清輪客計算每日姑作上下四艘匀算搭客日必在四千以上加之清徐路成交通愈便向之乘騾車者罔不附此汽車且又上接津浦下通寗滬南來北往益必繁多卽搭客一項亦足爲養路之一大宗是清鎭清徐必須兩面同日並築始無遺利則鎭徐之當爲江北正幹無疑至鐵路之於隄工尤有百利而無一害查清鎭小輪上下每日多在七八艘少亦四艘抛棄煤灰河身旣易淤凝鼓輪來往隄圩尤易冲刷若汽車通行人爭舍水就陸輪商利薄必多閉歇或改道他處即僅存之小輪公司上下水駛輪必少則河隄之害可免且錢路所經之處必隄最堅實之處低則墊之使高窄則帮之使寛或附正隄更築一副隄則濱河田盧可得兩重保障是路址愈堅即隄工亦可以益固就敝邑而　東隄偪近西城人稠而路窄若繞城東則道旣迂遠又多廬墓遷徙恐不便於人情自以西隄爲宜西隄之西地價人工俱賤傍隄尤多官地公司旣可省購地之費又東隄爲裡河屏蔽時交伏汛官吏尙或補苴至西隄則因庫欵支絀不遑候理得鐵路敷設公司爲保全産業利便客貨計不得不保路即不得不先保隄有公司以代保西隄更可省耗公家之費是路之於隄實有利益斷無妨礙所有鎭徐之當爲正幹及於隄工無礙之處謹布所見敬祈酌核施行曷勝盼禱待命之至袛請籌安伏希亮察不備周鈞秦何愚王慶霖周珩吉元王思繹沈昌駿于述祖何福震顧震福周焯盧福臻王道隆張方城阮思凝沈有壬程泰來何福恒周鑑潘際炎楊汝杰范炳堯戚震瀛楊維城李鏞丁迺嘉王兆翔于昌祖楊珍范炎炳 
[甯波府敎育會呈道府禀（爲崇義學堂事）]  
爲藉學行强污衊總董環請立提澈查嚴懲以杜霸侵而保名譽事竊　縣西南鄉蜜巖地方前年有應忠才及其子秉鈞即桂馨設立崇義學堂本年五月間應忠才父子禀稱秉臣祀子姓聚衆毁學該祀子姓禀稱應忠才父子佔侵墓地疊奉前任鄞縣各憲照會勸學所調處在案嗣經該所總董張紳傳保與大嵐山保甲胡委祥鈺西鄉勸學員張紳琴議定條件三面簽字并言明嘱應桂聲赶遞息禀詎桂馨於簽字後下鄉翻議其監學蔣藎清又起訟端鄉民又被差擾當時勤學所處置此事理宜扶弱 
 
 

Page 27

 
 
　　抑强所立條件過示寛容故應桂馨父子得逞其狡猾兇狠之手叚欺壓平民此不能爲勤學所諱也嗣經鄞縣敎育會會員勵延豫等以應桂馨始而簽字繼而悔約健訟病民蠻横已極聯名通禀各憲請爲限制旋奉各憲嚴批勒令停辦而府桂馨又膽敢於本月十五日由其宗長應欽榮房長應安證等具名登載報端謂鄞縣勸學所總董張紳傳保受秉臣祀子姓賄洋四百元以聳海内之聽聞用心險惡殊堪髮指竊查應桂馨本梟匪范高頭死黨私藏軍火濳謀不軌范伏誅後上海道署法領事署及寗紹台道署逮捕有案幸逃法網變名納職需次江蘇又被汪紳鍾霖等先後舉發此種匪類本無辦學之資格今旣匿跡鄉里有志興學正可耤此爲自新之計乃觀其所立章程龐雜荒謬捐罰綳苛是其藉學行强之伎倆已可概見蔣藎清爲私立學校之監學學務之外例不得干涉他事查應忠才禀縣黏抄信件上下詞氣儼同司屬鄙陋齷齪乖師長之體面是蔣藎清爲應氏鷹犬而應桂馨在鄉公然以官長自居又可知此次登載告白謂應忠才父子於崇義學堂用洋七萬餘元查杭州胡氏止海楊氏鎭海葉氏所立各學校率皆捐資累萬規模制度昭昭在人耳目未嘗收取他人分文今以鄉僻小學即使辦理兩等附屬夜學數年之間何至用此巨數是應桂馨之飾詞冀動人聽又可知伏思近今社會開通之地尙少熱心興學之人婉言勸導猶不免有出而阻撓者若如應桂馨父子之横取豪奪大傷社會之感情則窮鄉僻壤言及興學必以應桂馨爲口實學務前途尙復何望當鄞縣敎育會通禀後即有留東學生應廷蔚等多人電禀撫院爲應桂馨辨晰嗣留東諸君登報聲明揑冐者己居大半則此次所登張紳受賄一節其爲誣衊當爲海内人士所洞鑒惟勸學所爲一縣學務之機關而總董又爲一所之主任若任其横被污衊非但學界同人聞而解體即將來地方自治各鄉村均有圑體主持公論亦不免爲鄉曲無識之徒率意詆毁此而可忍孰不可妨職等扶弱抑强保全名譽起見爲此合詞環請大公祖大人立提應徑鈞即桂馨并宗長應欽榮房長應安證到案澈查受賄有無實據否則治以應得之罪俾匪類無横行之患學董洗不潔之名無任待命之至謹禀 
小說 
[學界小說風流太史（三十三）]  
　　第九回講幾何全校起風潮革學生無端爭意見 
　　且說陸先生聽了一班學生的說話。曉得學生們有心扳他的錯處心上不由得有些發怒起來。待要發作幾句時。無奈自已一個不留心。說錯了一句話兒。到了這個時候。那裡還扳得轉來。不覺惱羞變怒。要想一句話兒回答他們。却又一時想不出來。只得硬着頭皮道。一直線到一直線上。成一個鈍角。一個銳角。那個不得謂之直線。你們自己弄錯了。那班學生聽了。不約而同。異口同聲的問道。旣是如此。請問陸先生。不叫直線可呌。 
作什麽呢。陸先生道。這個呌作斜線。一句話還没有說完。一班學生早大家哈哈的笑起來。不由分說。也不等打鐘。一個個竟自立起身來。一閧而散。這位陸先生碰了這樣的一個大釘子。臉上那裡下得來。只好去和監督講了。立時立刻的要辭館。監督聽了。便把那學生裡頭的班長。呌了上來。對他講道。你們當學。生的。對待敎習。怎麽好這樣的野蠻。就是陸先生講錯了。你們不佩服他。也只好等到出了課堂之後。再議對待的方法。你們如今爲了這樣一件小小的事情。就無緣無故的閙起風潮來。那裡還成個學生的人格。說着。便揭示出去。記他們通班一個大過。那班學生見了。倒也没有說出什麽來。只對着校長說道。我們擅出課堂。自己原有些兒不是。但是我們旣然記了大過。若是陸先生並不辭館。照舊上堂。我們可要要大家不上課。的校長聽了一班學生的說話。覺得無從駁起。得和監督商議了一回。叫人通一個信給這位算學敎習。叫他自家辭館。恰恰的這位陸先生。自已也曉得這個學堂裡頭。斷斷站不住的了。便自已辭了館地。逕自回去。看官。請想。這一班年紀大些程度高些的學生。可是好弄的麽。 
來函 
[召領海門上海被拐小孩]  
敬懇者榮于七月廿五日在尙幹鄉小輪船上訪拿拐匪黃宗樑係福建興化府莆田縣涵江鄉人曾在江蘇海門聽假賣膏藥被拐男孩兩人一沈錫慶年十三歲江蘇海門廳茅家莊人父母俱在兄弟三人錫慶居長四月間被拐來閩父名玉堂向做泥水匠二弟祥慶十一歲三弟生慶四歳一朱連生現年十四歲上海縣大渡頭人向習剃頭工藝父故母在兄弟四人大哥金生耕田二哥阿秋打鐵三哥旺生裁縫七月間被拐來閩提訊黃宗樑供認販賣榮已于八月初二日解交福建省城首邑閩縣收訊沈錫慶朱連生二人均交省城工藝局肄業務祈貴館代爲登報俾該兩孩父兄聞知來閩請領功德無量福州府閩縣尙幹鄉保甲巡查局委員候補知縣潘祖榮頓首 
[競業强遷校所述略]  
　　競業校長桑鏞于十八日下午四句鐘貿然率敎員學生二十餘人闖入震川學校妄思作兎窟並未預先咨照地方校董及學界中人因是激動公憤于二十日十句鐘開崑新靑嘉地方公會詰問原由一味支梧適嘉定視學員葛君玉峯敎育會黃君允之届塲並將縣諭宣佈以權限所在該桑董不得貿然遷入當塲會衆决議即日遷出不得逗留因天雨該桑董再四商酌定於二十一日盡數遷出一切物件亦無絲毫存留安亭震川學校謹白 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
