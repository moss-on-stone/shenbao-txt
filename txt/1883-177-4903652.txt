# 1883 - 177 - 4903652

 

Page 1

 
 
[佩文韻府出售] [  點石齋主人啓]  
　　本齋所印之佩文韻府去年躉售與某客不料尚剩數百部竟廷遲不出故將伊定銀罰去此書歸本齋自售結帳其價仍照原定每部十六元連木箱一隻顯微鏡一面購者祈仍向申報舘間壁申昌書畵室曁各外埠之賣申報人價買可也 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[論保全屬國之道] [  波羅的漁人來稿]  
　　中國之屬國與泰西之屬國不同泰西屬國凡政教號令一聽所属之國爲主設有他國欲與之通商立約不必商之該國但與其所屬之國相議可矣中國則不然名爲屢國不過封爵立君由中國爲之主其餘國政一切悉由該國自主故四人皆不能無疑卽如安南爲中國之屬而前者與法國訂約安南並不禀明於　中朝遽以西貢一區委之法國以致目下爲法人所藉口此其咎雖在安南而實以中國法制與泰西不同之所致也高麗先與日本立約亦然第法人之强逾於日本故高麗之變尚易弭而安南之禍難猝平此其故不待智者而後知也夫中國之法不能與泰西强同所謂漢家自有制度吾儕西人何能贊一詞惟深惜中國徒知守舊而不能隨時量爲變通則恐雖有屬國將來勢難常保是則實有代抱𣏌憂者爾夫琉球素屬中國今爲日人所併猶曰蕞爾彈丸無足介介於得失然高麗則大於琉球矣而今者日本亦且生心幸而此次　中朝調遣靈捷克底有成尚不至多費唇舌而緬甸與滇南毘連亦屬　中朝不侵不叛之臣乃英人已據有其半緬王又未能修明政教不但狃其故常而且多行無禮其變可翹足而待一且禍機猝發中國豈能爲之補救此其不能保有緬國之勢已有可以預䇿者已暹羅一國亦爲中國屏翰素來臣服　中朝近聞暹廷遣使至華請爲自主之國不願再屬　中朝此說見於西報雖未知確否然恐未必無因然則邏羅又將離心矣至於安南更不必論此時雖與法人爭辨而法人竟置不問法人之意蓋以爲首者曾以安南使臣所言但進貢而非屬國之說告之總理衙門而華人曾不齒及則此時華人欲與法人言安南法人可以不顧也夫安南爲不屬中國固屬法人藉口之辭卽彼時總理衙門聞言之下卽與法人據理以爭而法人處心積慮謀之已久亦决不肯因華人一言而遂止其間疆拓土之謀欲加之罪何患無辭借端原甚易易但彼時中國卽與之需而法人依然巧取豪奪其曲則在法人今法人有此言而中國不之答因是而爲法人所藉口在知其事者或右中而左法而但執西法論之則正不得爲華人曲施原諒也夫治國之道無他在乎持原握要而已所謂原與要在乎富强而已歐美各國之所以致富致强中國未嘗不知之特以知之而未能效之遂讓西人以獨步耳中國地大人衆欲圖富强誠有甚易甚易者但卽西國之所以致富者以自謀其富卽西國之所以致强者以自圖其强不特足以保安南一區而已將各属國莫不求託庇於中國之宇下其實西國之所以致富强者初無他道但凡事務求實際而不貴文飾焉耳中國有最弊者數端一曰因循二曰龐錐三曰虛文四曰拘執何言乎因循卽如法人與言安南之事而不卽答覆此因循之害也何言乎龐雜一人欲興一利多人從而阻撓之一人欲除一弊衆人從而牽擊之議論多而成功少此龐雜之害也何言乎虛文開誠布公乃爲信義若徒與委蛇周旋而不能相見以心則是有虛文而無實意非西人之所喜也何言乎拘執因時異宜經權妙用今拘守成例而不能量爲變通此又與西人相反者也有此四者則中國雖有謀臣良將而終不能收其效轉不若一無屬國向不至招邀外患也吾謂中國而不欲保全屬國則已中國而必欲保全屬國則必當先求自富自强之䇿富則餉源無所匱强則兵甲無所鈍有欺侮其属國者不難隨時援救以作瀋邦之蔭庇而他國亦震懾其威權而不敢自取其咎夫而後属國可保隣邦可睦而永無外患之乘矣不然者属國愈多則其勢愈有所不給援彼則失此援此則失彼如法人之得步進步者正復何限伊犁雖復末必終𨽻於　中朝安南雖棄猶恐貽患於滇粵緬甸暹羅人思割據臺灣高麗咸相凱覦縱有文臣善爲謀武臣善爲戰亦不免鞭長莫及之慮轉不如劃鴻溝以自守悉棄諸藩屬於度外其所失爲猶小也中國而能從吾言乎則請嘗試之中國而不能從言乎則感慨係之矣 
[安南消息]  
　　○聞前日安南有電報至滬云普轄待軍屈指昨日可至河內又云黑旗黨人現已退去河內地方並無該黨蹤跡矣又閱香港西字報云四月十三日法兵敗衂之後西貢地方發兵兩隊于念一日抵河內南定一隊係法兵一隊係法人所用之安南兵計二百五十人海防亦發兵兩隊前隊五百人後隊三百七十人其中有砲手一百二十五名旣抵河內卽分四百兵前往南定河內所有中西各商均　律搬移河內砲臺及法國租界之中間所有房屋均爲法兵燒燬以便瞭遠法兵卽在其地紥營矣現在法兵之在安南者合計共三千人又有安南之兵聽法人驅䇿者約亦有三千法國大小兵艦約有二十艘法人言有此兵數足資抵禦黑旂兵合計約有二萬人其中三干人所用之鎗貲係購自外洋極爲靈捷又有雲南邊界之華人共賦同仇約有二萬人皆願與法相對壘目下法人兵勢尚盛大約須進 
 
 

Page 2

 
 
攻黑旂寫也至法帥李威利之首級爲黑旂所獲現在懸竿示衆聞法帥之死由於法帥正在定期進攻其時有細崽兩人逃遁而去卽將其情告知黑旂黨該黨先作准備致遭此敗又聞李威利並非陣亡係身受重傷爲黑旗黨所俘亦未卽殺李威利取手鎗擊斃該黨之副頭目然後死該黨乃割其首又有西人於上月二十四日自海防來信言二十四日下午五點鐘有法兵船兩艘駛到內有砲手有步兵所有應用糧糈充牣其中法國公司輪船派輪船一艘在彼往來將來此船亦須裝兵觀此情形尚不難於雪前敗之耻矣又言河內相近之處有華人甚多現在法人派兵船一艘名祿丁泊於河中以邊華安交接之路云 
[巨艦誌路]  
　　○中國在德國斯荅丁五里岡船廠定造定遠鐵甲船其船與前次所造者無異計有七千五百零七墩砲位一切裝置安好約吃水二丈船底分爲二百格置砲之處皆用尺餘厚鐵其後面又有硬木舖墊計裝克虜伯砲四尊船頭船尾亦各有一克虜伯砲頭尾之砲上有純鋼製成一蓋放砲者潛匿蓋下敵人槍砲槪不能及又有放水雷船兩艘船首有大鐵椎可以觸敵人之船而使之碎機器皆雙計有三千匹馬力云 
[法人集議]  
　　○法人爲攻安南一事亦曾博諮於衆有曾宦游西貢者言曰法人之往東京適値安南有雨故此行恐不甚利宜再發人至安南與安南王重立和約爲之保護仍其王位資其食用與之婉商吾知安南必然見從也又有一人意亦相同惟云現在所遣安南之使臣末識能勝其任否應傳知在安南之法官令其就近妥辦此事法人固宜襄助安南以整頓其朝綱也按法人之議如此似勝于用兵黷武然其視安南則直以爲砧上之肉矣 
[外洋消息]  
　　○前晚英公司輪船來滬帶來外洋新聞紙云英國凡出戰時每另派一隊婦人照顧陣前受傷之人今英皇於華三月十七日特製一寶星以賞照顧受傷之出力者名日紅十字寶星形如十字金邊而中嵌紅寶石正面中心爲皇像四角有字譯以華文一係德字一係仁字一係信字一則爲製造之日後面又有國家印信其帝用深藍色而朱邊闊一寸綴於左肩此寶星不但賞於本國人卽他國人有功者亦可膺此懋賞但由兵部奏聞叙其照顧受傷人等一切細情查核確實卽以此賞之卽貴如宮主亦用此以賞功如受賞之後有怠於末路者則削其籍仍行褫去云○法國議院有某大員問於外務大臣曰奧德意三國合從立互相扶持之約此係何故外務大臣荅曰三國合從與法無涉未見有侵法之意但法國必宜留心覘視觀其作何措置可也○荷蘭國衒奇大會於華歴三月念五日開賽荷皇及其后均親臨觀之民間莫不歡欣忭舞益加踴躍云○俄國常有人欲謀去其皇攺君主爲民主之國有武員多人亦與於該黨故現在武負之被拘獲者日有所聞也○埃及賽伊忒地方有烏遲國人於二月十七日在禮拜堂有事忽有大食國人與之爭毆死傷不少後得英官率兵出爲彈壓始獲安謐云 
[開路績聞]  
　　○前報載英法接壤之海　擬在海底開築鐵路以行火車兹聞泰晤士日報云英廷刻已將此事博詢於衆有熟諳列陣圖者對以開此一路實屬不難但開成之後必須派人照應勿使有失約計築路經費當需英金八百萬磅以八年爲期方克竣事此路若成大可獲利核計每年往來人數約有二百萬每人收六先令來往之貨約有一百二十萬墩每墩收五先令合計一年可得九十萬磅除去四成開銷尚有六成餘利可分給各股友每百兩一年亦可派得英金六傍七五如此則獲利可預决也設有戰征之事欲阻其來路則或可以引水入內如恐引水不便則可設法阻塞或用火藥炸開但不知築路一條抑數條或可於路口置砲臺以遏守之可築礮臺與否則當問之知兵者至於炸裂之法當於甫行建築時預留一空處設有征戰卽炸壞一處使之不得遄行而事平之後卽將炸開之泥土等搬至空地重加修整三閱月卽可照舊駛行也或者曰有此一路恐于輪船生意有碍又將奈何或對曰此路止在一處他處仍需輪船又何患焉或又曰人言有此路而英國貿易勢將更盛此則又不可知蓋英法貿易不過爾爾不以有路而增亦不以無路而减也又一人曰此路若成吾知行者必多運貨亦旺我司鐵路故知之最稔人多喜鐵路之速費亦較省裝載貨物旣不需保險之費又可便宜水脚故喜之者必多至於此路成否何者爲善則不便遽說也又有某將軍曰觀此車路坐人極速每點鐘可行一百三十五里裝貨者一點鐘可行七十五里核算坐人之車極多每日四十輛裝貨者亦如之照此計算一年之中人行六百萬名貨裝一百五十萬墩恐不時須加修整或有阻滯尚須减算每年作五百萬人算貨亦定爲一百二十五萬墩似爲最易獲利之事但思路內出氣之處不知如何看守者畫夜在內必須大有出氣之處方可無患我所慮惟此而已又有一人曰開此鐵路實無碍於貿易而且旣有此路別項生意可以從此生出則益加興旺卽欲與他國開釁有此一路亦爲便利也又有人言現在裝貨上輪船凡在脆薄之件必須裝放妥貼捆縛牢固故費用愈大如由此路運載則此費亦省則此路可爲萬國通道也按以上皆英員廷訪周咨而衆人各貢所知以對其說不一然此路之成否何損何益則究不便遙度惟卽所聞者錄之而已 
[總辦行蹤]  
　　○前日上海接到電音謂招商局總辦唐君景星於四月二十四日偕其同人已抵意大利國沿途均幸平安云 
[凌遲女犯]  
　　○蘇垣於重午前一日奉到兵部釘對計勾到某縣男女犯各一名口是日監斬官爲長邑尊下午三點鐘時由司監綁判舁赴市曹决處據云該女犯獲罪之由係戀奸弒母律擬凌遲極刑犯年僅二十四歲面目楚楚雙翹纎小一時隨赴法塲觀者不下數千其男犯卽係姦夫同日行刑斬梟傳首示衆云 
[甕底鴛鴦]  
　　○揚州舊城南大街周某者暴發戶也妻焦氏傲而偏周頗憚之家多僮僕婢媼有一婦姑隱其姓蕩且黠焦嬖之合家皆知其奸而焦庇之特甚無人敢攻其瑕僕中有黃乙者年少輕浮屢以色動主人主人惟床頭人是懼不敢作斷袖分桃之想然留兹艾豭恐定婁猪欲斥去之奈無過失而防之愈愼前日初更後周適有事呼黃四覔不得衆云門已扃矣周本疑婦與黃因入告妻且呼婦而婦亦不見於是夫婦分率男女僕大索不得忽一小僮笑而言曰花園中之大缸尚未搜及芙而燭之衆乃大譁蓋二人赤身擁抱以衣墊底蜷伏於內黃見衆羞憤自觸缸口求死周卽令縛之又令女僕衣婦而問之二人直認不諱以此缸爲雨窟雲巢非一次矣缸盛十六担水非本朝物周以八洋得之因漏未用遂借作陽台作大游戯周以二人皆傭工無須結怨天明俱遣之去聞者無不絕倒爰爲之讚曰請君入甕與子同夢大願蓮花船與之共交頸鴛鴦迷香有洞男豈馮垂女眞史鳳 
[漕務近聞]  
　　○通邑每逢漕船到壩所有漕米均歸本地人扛卸相沿旣久扛夫遂各自把持不肯相讓前月杪有扛夫某甲與某乙上船扛米互相口角甲因而控州據稱伊父在世自行扛卸因伊父故後某甲年幼卽找某乙代辦兹因某甲年已長大應繼父業某乙供稱扛卸本係公事何云私業彼此爭論紛紛不已經陳邑尊斷令兩人分扛以息爭端而昭平允○近日剝船文米欠數甚多風颺固多傷耗而船戶偷盜亦在所不免說者謂今屇糧少念餘萬則剝船輪轉承裝較往年少裝一次是以高下其手刻下壩上提騐僅止三成之一所言未議確否○今屇江浙雨省漕白糧共有百萬現夜剝船開放津關已過半矣惟通壩騐收格外認眞又加騐山東各帮小米以致遲緩剝船回空遂覺遲滯近日船隻零 
 
 

Page 3

 
 
星歸來儘數先兌沙船之米至招商局漕糧只可落後矣○山東糧道陸觀察到通以白馬關帝廟作行轅逐日到壩伺應倉憲騐米惟臨東前帮小米十七票大半潮濕均經下地風晾三五次不等欠數亦復不少○江浙海運創辦逕運通壩以來惟白糧尤爲愼重招雇民船多給水脚優加賞犒因民剝均有身價故有所恃也詎始則原裝原卸繼則不免舞弊於是江蘇攺用官剝浙江仍用民剝自攺官剝後交卸之時不但乾圓潔凈亦且顆粒不欠歴辦數屇尚無參差不料今屇江蘇第六起白糧竟有攙水情形內有一船攙水過多以致米粒破碎經倉憲飭令擇提情形尤重者數十石駁退交局餘均風收成謂官剝如此恐民剝更不可不愼也 
[杭屬取齊]  
　　○浙江學憲祁子和少宰歲試嘉郡聞於十一日考竣憲駕於十二日起馬十四日當可回省杭郡於十六日取齊十七日行香落學十八日開考本屇爲乙西選拔之期關係甚重多士之有心考拔者無不摩厲以須躍躍欲試也 
[豐年有象]  
　　○天津今歲麥秋兆豐經列前報昔也碧浪翻風今則黃雲被野矣豐收之象較前更覺有徵惟年旣順成人工較貴耘田鋤地在在需人從前包飯每工津錢三百文者刻卽饁耕亦須四百文矣如斯年景向不多覯錄之敢爲三農賀 
[本埠官報]  
　　○蘇藩譚序初方伯於前日抵滬船泊英租界之觀音閣碼頭本埠各官咸往迎謁譚方伯接見後卽登岸赴李傅相行轅晉謁昨日李傅相答拜方伯方伯又赴傅相行轅禀辭并回拜各官卽行返蘇也并間英正按察司連君理定於今日謁見傅相云 
[水師嚴肅]  
　　○上海祥生老船廠有中國之超勇輪船在彼修理該船規例俱照西律有兵丁某不告假而擅自出去至前日回船船上兵官聲其罪執而鞭之蓋以代西法之監禁也似此認眞嚴肅中國之兵庶有豸乎 
[輪船赴高]  
　　○昨日怡和洋行之北藕利輪船開往高麗內有西人十三名捕頭薜必麟亦在其內均赴高麗辦事並裝有機器及鐵路物料等件將俟船至高麗後駛回天津將各物載至津沽應用也 
[西人測風]  
　　○徐家匯天文臺能神父言本埠初六日風勢甚大雨亦綿綿不絕蓋緣有暴風自南而來掠上海之南而過致有此風雨之信尚有一路暴風行將續至約由上海之西北經過也 
[新砲續聞]  
　　○昨報載中國䟎造新式砲臺兩座兹悉實有六座兩座由高昌廟趕造兩座由耶松船廠趕造兩座由祥生船廠趕造均約於四閱月一律竣工六座皆係一律長十三丈闊三丈餘一俟造成裝置砲位聞將爲防江之用也 
[醫館瑣記]  
　　○江北人徐春山在浦東三枝桅帆船做小工昨日該船正在吊貨而機器上之鐵鍊忽鬆貨箱猝墜徐被壓傷嗣用渡船送至虹口同仁醫館又紹興人徐子安在虹口馬車行爲馬夫昨最忽被劣馬將右足骨踢斷亦送同仁醫舘又前日虹口頭壩有日本人某甲飲酒過醉適有篾竹店內某乙偶爾出門卽被某甲扭住向頭上亂咬皮破血流有某丙見之大驚趨而勸之亦被咬傷頭皮後經巡捕往拘又被咬傷手臀巡捕忍痛將甲拘入捕房一面將受傷之某乙送同仁醫舘昨晨解赴日本領事署訊斷亦旣醉止載號載呶甲於對簿時猶作狂奴故態否 
[母子迭斃]  
　　○上海縣工房書辦湯日新承辦公事素稱諳練近忽患病如遇祟狀前日偃臥於床欲以髮辮自經幸有親族在旁爲之解脫湯之母年老矣見子之瞀亂而無術以救之忿不欲生遽服洋烟灰而斃昨晨湯亦斃家人急備棺木同日殮之 
[銅冐炸裂續聞]  
　　○昨報列銅冒炸裂一節當將受傷之七人送仁濟醫館外其起事之家係福州人向作東洋生意賃屋於吉如里內掛怡德宇記牌號號主卽林德宇也聞林於初三日前往東洋故昨晨法捕房將林妻林毛氏傳案翁太守詰其銅冒何以留存家中共有若干如何炸裂所傷之七人重輕如何抑係何人答稱銅冐係九號兵輪船主寄售者計有藥者惟兩匣用過者有三担光景向有無藥未用過埏二担毫無所用祇可賣與銅匠鎔化每担價約六七千文昨日傍晚有銅匠四人來買裝箱之際不知如何炸裂銅匠張左金梁廣裕陸全全莘榮生等四人已俱受傷我處學徒朱榮塘及對門大雅棧中之汪守洪汪阿寅亦均受傷太守又詰爾夫何名現在何處寄銅冒之船主是何名姓林毛氏答稱我夫林達三業往東洋船主名姓問學徒卽知翁大守又着法包探嚴頌眉至醫館詢問情由旋據該包探回禀稱受傷者七人該學徒與大雅棧兩人傷稍輕銅匠四人傷頗重所問之事開單呈案畧言九號船主係陳莫和開號者林德宇銅冒計有五担每担價錢十五千文尚有鐵兩担等語翁太守以受傷人未知可保無虞否着將林毛氏暫爲交保 
[撈獲孩屍]  
　　○東婦投河一節其兩孩之屍尚未撈獲昨晨在陸家嘴浦面撈起一屍載至法租界公司碼頭聞係該婦之長孩卽殮理云 
[英界公堂瑣案]  
　　○徐子山稱在華利行爲夥因出店徐祿川雇王阿二爲替工前日揩樓板乘間被竊去時辰表一只報捕向徐着交王姓王忽又來詰出所竊之表已押錢二百文贓已吊到一併解案重捕頭禀王阿二竊表恐與徐祿川串通王則俯首無詞徐供王姓竊表我實不知陳太守判王管押一日徐則减押半月贓交失主領去○華捕稱在路見一人手持衣包中有白布一疋洋布長衫馬甲短衫褲等件送案請究强阿狗供衣包係從老閘浜北穿虹浜地方竊來陳太守判强阿狗枷號一月贓存捕房查明失主給領○包探曹錫榮稱前由華捕獲到施阿雲海出鐵鑿等件疑是賊具當奉飭查在案兹已詰得施阿雲曾竊藍　綢夾馬褂時辰表等物贓已吊到據稱竊自往來甯滬輪船上細崽之物今將人贓送案施供甯人向爲木匠從寍波搭船乘便竊取者太守問輪船是何名竊取何人之物均答不知太守飭該包探仍將人贓帶回俟查明失主再核○余阿佛稱在晉昌洋行爲夥昨有賊來偷雞當卽獲住并在身畔搜出布夾被一條想從別處竊來是以交捕送辦楊石仁供認竊雞不遂致被拘獲夾被係從別處取來者太守飭余領雞楊則交捕往尋失主給還夾被再行管押七日以儆 
[法界公堂瑣案]  
　　○前報列原告徐本華控裘松山郎爾安合做絲頭生意原本無着一案裘松山交保之後已將郎爾安交案昨經翁太守研訊先問郎爾安曰開通泰利出資本若干徐本華有資本若干答稱我曾出銀七千數百兩徐之本銀多少不得而知請問裘松山可也太守謂合本營生不知股中人之本銀數目實堪詫異且爾曾稱出銀六千七百六十兩今又稱有七千餘兩數目不符爾且直說裘松山稱徐本華交我銀二千五百兩郎爾安交出本銀七千六百餘兩初次售出貨銀有五千一百五十兩係郎爾安自己收去不經我手又將貨抵銀三千兩亦是伊用去太守詰郎所言是否答稱初次售出九十一包計重七十九担零七十一斤每担價銀四十一兩五錢收用銀三千三百兩之譜第二次貨銀祗收用銀一千一百餘兩據裘松山稱絲頭的係九十一包每担價銀五十一兩五錢押貨抵銀三千兩之本可售四千五百兩光景徐本華卽將從公平洋行抄出之細帳一帋呈案稱此卽郎爾安售絲與該行之數也太守將帳擲與郎爾安觀看據稱此帋乃徐本華自寫我之貨並不售與公平行太守謂作此生意祇有兩家不售公平却售與何行郎又答稱係售與掮客邵友三經手因恐掮客靠不住故先收莊票然後發貨乃在怡和過磅也太守謂伊杪來之帳爾云不足爲憑爾口所說反可爲憑乎所云先收莊票是何莊名當可查詢郎爾安又稱時日已多何處莊家不能記憶賣貨有簿據可憑太守駁數千兩進出而莊名不能記憶實屬荒唐卽此一端卽爲不直着交保出外限三日將此案料理如三日後仍不 
 
 

Page 4

 
 
料理恐有未便着將裘松山仍交原保候訊○舉人唐桂廷稱會試回籍道出申江寓居義和客棧於初四日搭麥邊行之華利輪船欲由漢口換船回家詎行李下船後忽然不見因託該棧中人往查後至法租界吉祥街春源棧內在跑馬頭人房中取出皮箱一隻幸箱中原爲不動尚少竹箱及舖盖等黏單呈案今仍住義和棧而同日林姓等親友均已揚帆前去特報捕將該棧中人送案請究翁太守詰春源棧接客之蔣永盛吳敦祥兩人答稱是日棧中有別客動身故送行李下船見空房艙內有箱子一隻無入收管故搬回棧中迨後伊等來尋我卽交出餘無別物太守謂華利船乃是開行之船並不是到埠者空房之箱干爾何事保以搬回棧中目下將物藏于何處爾當速爲交出蔣吳兩人言語支吾太守詰其開棧何人答稱姓葉不知其名隨據法包探稱該棧現有人在外太守着傳進據稱姓蔡名兆興亦在春源爲夥棧主陳啓鳳葉安伯也是日棧中有客十七人下船着彼兩人照顧行李不料其將別客之箱携回並不交明帳房又不置於客座云云太守大怒謂蔣吳二人若不招認定當嚴比而蔣又稱祗有此箱尚有茶房劉逢順莫春兩人同時登岸太守問蔡可有是人答稱却有兩人太守着將蔣吳二人管押蔡兆興交保出外下期傅該棧主陳啓鳳葉安伯茶房莫春劉逢順到案再訊起到皮箱先給原告領去○法租界寶興里及寶仁里一帶房里之收租人桂源亮前日至某姓家收租適房客出外收租人出言不遜致相口角迨後傭婦出外謂有言當待主人回來何得肆單收租人卽將傭婦掌頰前有小孩在傍亦爲碰跌隨訴於捕房將桂傳案昨日庭訊兩造各遞禀詞桂又呈洋信一封於于繙譯官并稱去年七月朔起每月加租半元彼則至今不付前日收租彼等將瓦片擲來我將洋傘遮蔽彼等又誣我打人太守謂房屋加租乃是常情如租客不願卽可令其搬遷照爾所言自去年七月到今已有十个月何得不來控告想此次不肇衅爾亦不言也今三月分房租業已付爾當將房票交出再究打架之事桂稱打架實無其事請大老爺公斷太守謂所呈之禀寫英商新寶順出名並無爾之名字恐爾冒充本須管押查詢今旣請公斷則已收三月分之租當將三月分房票交出其肇衅之事則罰半月房租以爲行凶者戒着卽交保交洋○掮客裘士榮控張廷秀卽張和尚定貨短交請爲追償并稱向張買定絲頭三十担每担價銀四兩四錢均已付清今算帳之下虧短銀兩不認等語翁太守詰之張和尚據稱於二月二十三日提去十件計重二十担零七十三斤短交九百二十七斤是實今裘私自過磅致所提十件斤兩不符而存票上又私自添注銀八兩八錢太守詰其貨在何處答稱在平和洋行太守又詰貨由何人所寄棧租何人所出兩人均稱不出棧租而張和尚稱係裘所寄裘又稱是張所寄太守謂且待查詢該洋行簿上收貨係何人戶名再爲核斷 
[棲流所捐數]  
　　○昨據棲流公所司事來函云兹屇夏令又有諸癢士捐助午時茶草蓆蕉扇分給流民并有助洋姓氏錄左　梁金池助午時茶一千二百包苕溪復道人助草蓆一百條蕉扇二百把振華堂卽洋貨公所助洋二十元保安氏助洋三十元吳錦波助洋五元特請登報以伸謝悃 
[更正]  
　　○四月十九日報登道果奇相士在蘇被匪扳供卽經縣差拘拿到案兹悉道果奇於四月初七日赴盛澤鎭直於五月初四日回蘇實無被縣拘案等事用亟更正 
[藜牀舊主暫返吳門賦詩留別卽用原韵送之]  
　　○臨歧賦別恨難工行李何時馬首東三日歸程衣帶水一天離思酒旂風交聨文字緣非偶聲應江湖道不窮可爲春愁遲放櫂琴心宛轉語初通 
　　燕山聽濤軒主耀卿氏楊同炳初稿 
[藜牀舊主賦詩見懷卽用原韻答之]  
　　○畫靜柴扉掩疎鐘響晚林壯懷消坎坷冷眼看升沉雅士多深致良工自苦心有才慚韈線何幸遇知音 
　　鷺洲揖竹詞人未是草 
[浙省撫轅抄]  
　　○五月初二日知府陳璚紹興厘局來省禀到　候補　蔣紹琔禀見叩辭赴都解京餉　郭泰昇禀知藩委　催臨海縣地丁叩辭　○初三日運副高尚縉辭赴湖属查醬缸差 
[蘇省撫轅抄]  
　　○五月初五日從九王文煥禀知分寗差委　○初六日委署常州府吴道中禀辭赴任有於本月十一日接篆　李渭禀知奉委赴句容無錫並江北公幹卽辭　候補同知勞元弼松滬綰捕回禀知奉飭派蘇差委　通判陳寶樽禀知奉委咨送松滬局差　○初七日候補道丁兆基辭行赴滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十三號]  
[光緒九年四月念八日京報全錄]  
　　宮門抄○上諭五道錄前○東撫陳　奏遵　旨查明前任被叅名欵摺○署提督李　奏報接署日期摺○將軍銘　奏請旌表片　○四月二十八日內務府國子監正紅旗値日翰林院引　見八十六名○麟嘉謝襲公爵　恩○湖北按察使黃彭年請　訓○掌儀司奏初一初三日祭　奉先殿漪貝勒瀅貝勒行禮　召見軍機　黃彭年○○山東巡撫臣陳士杰跪　奏爲遵　旨查明前撫臣等被叅各欵恭摺據實直陳仰祈　聖鑒事竊臣前在浙江任內承准軍機大臣字寄光緒八年十二月十三日奉　上諭有人奏前山東巡撫任道鎔遵飾冒濫𣳻司潘駿文夤緣請托請旨查辦懲處一摺着陳士杰於到任後按照所叅各節確切查明據實具奏等因欽此臣到東接印後遵卽派委候補道任海宴侯補知府郝植恭候補知縣馬應午等改裝易服前往各處分途密查去後隨於出省勘河先詣桃園工次踏看合龍大壩沿途復將所叅各欵逐細查訪採之官紳𥡳之案牘反覆考究以期水落石出兹據該員等先後禀覆前來臣詳加察核並証以紳民公論謹據實爲我　皇太后　皇上陳之除原奏謂任道鎔由縣令起家工于迎合爲李鴻章所賞前任直隸藩司督查交代苞䒤潛通等欵非在山東事件臣無從查辦外如原奏所稱交通請托與𣳻司潛駿又濳布腹心行蹤甚秘近以桃園大工將該司胞弟列保開復　節查上年桃園决口任道鎔以𣳻司周駿文曾辦侯林賈莊工程熟悉河務委派估工籌辦其時水患方殷倉猝布置在在需人差遣富經咨調東河直隸諳練工作之員來東相助潘駿羣適在天津聞知投効前來任道鎔委在西壩當差有札稿存案訪之在工員弁共見共聞實係自行投効並非夤緣請托任道鎔與否駿文分居堂屬商辦公事均可隨時進見無事行蹤甚秘尤爲人所易知又如所稱玩視民瘼官有三月之賑百姓實未見一日之糧稭料每斤發價五文悉歸中餉長清章邱折價分肥其奔走河干運送料物者災餘遣黎委員苛駁吹求一節查桃園决口之後先委候補道譚文煥携帶錢米散放急賑一次嗣又補放　賑冬賑名一次每大口京錢一千二百文米一斗小口减半武定府屬被淹在後給發普賑兩月其戶口錢數各莊均有榜示該與册報相同尚無侵蝕至河工稭料每州縣　辦一二百萬斤不等限期迫促地方官無從購覓責成首事按戶採買則有之價値連脚悉照成案核定不能如小民之自售可隨時低昂堆垜斤重亦照向例量估多於民間之秤　或有之官紳尚無中飽長請章邱亦無前項情弊州縣運料到廠委員點收其初正値搶辦需料甚迫何暇苛求惟合龍後前撫臣因所到者已足敷用札飭各属停運尚有續到之處亦准兌交間有中途得信自回者原奉謂苟不中秤必令運回或卽因此又如所稱奏報欺矇一節查東省黃河自賈庄至張秋上游南北兩岸隄叚綿長數百里向由直東兩省委文武員弁分駐防汛桃園决口係在下游各不相涉去歲上游穩固適屇應保之年未便以相去數百里之下游决口卽置上游出力員弁於不問是以前撫臣照章請獎業經奉　旨允准在案其桃園决口門當秋汛盛漲　際防查寬有百餘丈深一二丈不等是以原估較多迨交冬令水勢稍落口門收窄用欵亦遂减　所做工程業經臣親勘尚爲堅穩其濟陽濵州之漫水皆因凌汎所致民埝向歸民修前撫臣聞報亦曾飭地方官協同堵築並發賑銀撫恤奏　尚無欺朦又原奏所稱冒濫保舉道員譚文煥查灾不實需索差費知府曹濬澄聲名惡劣身未赴工及前撫臣僅堵桃園一口溞溝南北嶺等處毫無措置各節查譚文煥先辦賑務旋派壩頭當差後又委在歴城齊河經理各賑曹濬澄一員先泒河工收支局繼委濟陽散賑故合龍時均未在工該持以該員等兩事兼司勞苦較甚故於隨摺案內列保且訪聞譚文煥初辦急賑駕舟援拯不避艱險全活頗多後放普賑亦能核實惟地保首事人等有因造册索取紙筆二三十文者該員並不知情原叅謂需索差費或因此而言曹濬澄所辦濟陽賑務亦能認眞但河北村莊較密小村附於大村散放時有應照來遲者間被申飭首事人等或言委員性急者有之並無惡劣聲名至溞溝合龍在桃園之先前撫臣曾經奏報春初決口三處係附近民埝爲凌水所冲南北嶺决口前撫臣亦經委員勘辦並准提銀二萬兩作爲津貼因時値天寒冰凍未能搶築其實該處工鉅地險堵合殊非易易現均由臣體察辦理業經兩次奏報又原奏謂運河道穆特布識字無多家丁幕友咸竊威福濟甯直𨽻州知州王恩培庸懦無能衙役聚衆械鬥互有殺傷該州閉門不出該持均置不問捐輸賑災出縣奉有該撫提撥六成作爲皖賑之諭欲以取悅於李鴻章等語查運河一缺係歸河臣管轄東省僅並轄耳該道公事本簡穆特布曾任部皆多年文理雖非優長而批閱卷牘尚能明晰查辦漕運亦無貽誤家丁幕友爲數無多訪查均尚安分並無竊作威福實據濟寍州署向有衙役班房在大堂前聽事捕班總役與皂班總役口角各帶散役出外　鬥並未殺傷隨經該州分別責懲且此事在光緒七年四月間前撫臣尚未到任去歲因災捐賑刊有捐簿分別皖東字樣任聽官民樂輸捐項幾及十萬任道鎔按照捐數劃解皖省僅一萬五千有奇委無提撥六成之事以上各節委員所禀及紳民所言大致約畧相同臣伏查任道鎔於工脹兩事辦理尚屬認眞庫欵少力求撙節惟需料過多尅期購辦印委各員或有稍涉操切之處任道鎔未有覺察間所不免旣因列保蕃駿羣一案被叅奉　旨議處應否毋庸再議出自　天恩𣳻司潘駿文在工一切布置甚得其力惟潘駿羣係其胞弟同在工次當差雖河工向無廻避明文究属不知遠嫌應請　旨交部議處道員譚文煥雖少閱歴放賑尚能耐勞知府曹濬澄雖無大才人尚樸實且均經到工運河道穆特布才雖不優公事尚無貽誤原奏所叅之譚文煥曹濬澄穆特布三員應請毋庸置議知州王恩培於差役鬥毆事前雖未能約束事後曾經懲辦尚無不合惟濟寍州係属衝煩之缺該州才具能否勝任應調省別行察看署章邱縣知縣本任惠民縣楊倬雲長清縣知縣徐福臻雖無折價肥己情事而辦理稭料未免操切楊倬雲徐福臻應請交部察議且查楊倬雲在章邱署內人地不甚相宜現己調省察看其餘所叅情節訪查皆無確據應請均無庸議所有微臣遵奉　諭旨確切查明前撫臣任道鎔等被叅各欵緣由理合恭摺據實直陳是否有當伏乞　皇太后　皇上聖鑒訓示謹奏軍機大臣奉　旨潘駿文着交部議處楊倬雲徐福臻均着交部察議餘依議欽此　○○署四川提督遇缺簡放提督松潘鎭總兵奴才李培榮跪　奏爲恭報奴才接署提篆叩謝　天恩仰祈　聖鑒事竊奴才於光緒九年二月二十七日接奉督臣丁寶查照會四川提臣莫組紳因病出缺奏委奴才署理旋於三月初八日飭派提標中軍叅將張旭升將封存印信文卷　王命旗牌齎送前來奴才當卽敬謹恭設香案望　闕叩頭祗領汪專訖伏查蜀疆界連六省遠控數衝提督職統四鎭並轄漢潘營伍邊防均關緊要亟應隨時整飭逐事講求以冀操防嚴密邊圉乂安奴才自維檮昧深懼弗勝惟有勉竭駑庸益矢勸愼隨同將軍臣宗室岐元督臣丁寶楨會商妥辦稍期仰報　高厚鴻慈于萬一除將接印任事日期循例恭疏題報外所有奴才感激下忱理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○銘安等片　再留養貧民掩埋枯骨　聖朝載在政令各省亦有章程吉休僅有功德院旁養濟院一所亦非官設係雍正時民籍壽婦石熊氏夫故無子饒於貲產捨宅爲兩院一以重佛一以濟貧廷僧住持並管理收養𩻴寡孤獨事務田產悉捨院中爲辦理收養及義地之用僧於佛舍旁建堂祀之曰石母祠自兹而後辦善舉者皆因其舊而增拓乏然亦旋舉旋廢據乾隆年間院中木碑道光初堂主事薩英額吉林外紀及所訪聞者大略如此吉林前廳今尚凡遇貧民皆送院留養官無經費歲以爲常近年寺僧募修兩院一律整齊而數十年來田產失考已過其半存者惟有塜之義地及石熊氏墓旁地五十晌經費日絀掩埋等事久已廢弛前年奴才與吳大澂札派隨營報効候選同知亷瑞在院辦理施種牛痘爲善局並掩埋浮厝之柩三千餘具各捐亷費以資經費籌欵贖回可攷之地四十餘晌除增廣義地外招佃收租均歸兩院經理以存其舊嗣後由吉林府每年𥡳查一次房屋田土只淮募捐增添不准拆毀盜賣遇有經費不足隨時籌欵接濟以期推廣　皇仁其原捐田宅之石熊氏百有餘年該隣無存雖無可取結而尚存之宅某田產尚値千金以上昭昭在人耳目寔與旌表樂善好施之例相符擬請　天恩旌表由吉林府捐刻匾額題其祠墓以爲隱德俟恭奉　諭旨後再行欽遵轉飭該府刻石院中並妥擬章程一併附刻以垂久遠據署吉林府李金　候選同知亷瑞禀請奏明立案前來再候選同知亷瑞辦事勤愼已有成效伏懇　恩淮留營差委以資得方是否有當理合附片具陳伏乞　聖鑒謹　奏軍機大臣奉　旨着照所請該部知道欽此 
 
