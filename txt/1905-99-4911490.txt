# 1905 - 99 - 4911490

 

Page 1

 
 
[論糅雜瓜分]  
　　瓜分其主權不瓜分其土地瓜分其利源不瓜分其貲財乃至瓜分其人心不瓜分其民籍此則今日各强國對待中國之策也昔日之預料世變者日惴惴於瓜分之禍心中目中若搆一俄據河北英據長江流域德據山東法據滇南黔粤美日據閩浙之局且預測一分勢不均民氣不等必有國際上民族上更番之暴動此吾人計智所及料者也而孰知今乃否否不然 
　　去年十二月外交報嘗集近事以觀中國外國一切交涉之事頗足警醒吾國人者（一）全國稅務屬於英人（二）東清鐵道屬於俄人（三）關内外鐵道屬於英人（四）蘆漢鐵路屬於比人（五）津鎭鐵道屬於英人（六）正太鐵道屬於俄人（七）津保鐵道屬於英人（八）山東鐵道屬於德人（九）粤漢鐵道屬於美人（十）江寗上海杭州間鐵道屬於英人（十一）江寗漢口至重慶鐵道將屬英人（十二）雲南鐵道將屬英人法人（十三）京口及福建鐵道將屬美人（十四）滿洲礦屬於俄人（十五）河南北及山西之礦屬於英人義人（十六）山東之礦屬於德人（十七）浙江之礦屬於義人（十八）安徽之礦屬於英人日人（十九）四川之礦屬於法人（二十）雲南之礦屬於英人（二十一）福建之礦屬於法人（二十二）天主教徒屬法人保護（二十三）耶穌教徒屬英人美人保護（二十四）佛教徒將屬日人保護（二十五）回教徒將屬土人保護（二十六）凡商家必用一外人爲代表（二十七）凡逹　必用一外人爲奥　（二十八）名　以賠欵　 
 
 
 

Page 2

 
 
故自借洋債各有抵押之件（二十九）各商因銀根緊急借用外國之欵各有抵押之件（三十）尚有船局鐵廠之類專隸於一國權下者右所調查爲甲辰年終以前距今不過六十餘日而篇中預料將然之事如日人保護佛徒雲南鐵道之類旣已實行而新出現者又有英人索貴州全省之礦英人要訂藏約盛京將軍必俄人允許方可簡放山東巡撫必德人允許方可簡放北京逹廣州之鐵道屬於美人比人浙江廣東之鐵道將屬於美人不寗惟是德人且不准華字報議德人在山東經營之事美人旦照會政府聯六大國共保中國領土政府已允應永保平和下至一罪人之禁釋一汽船之往來無不屬於　國權之下觀此表則各强國外交手叚之政策其進步之神速不可驚乎未完 
[日俄海戰要電本館新加坡專電]  
　　昨日十一點三十五分鐘新加坡來電云據某商家接到私電稱日俄兩海軍在距新加坡北九百里海面之處大戰勝負未分 
[俄海艦泊荷蘭屬地]  
　　三月初九日新加坡電云俄頭等戰船館斯壞立開載重八千八百八十噸又小巡艦運船各數艘現尙泊於安納白斯羣島近地　按安納白斯羣島屬荷蘭爲荷蘭東印度群島之一部其地在新加坡東北三百英里爲輪船赴香港之要道 
[俄艦出現於香港近海]  
　　三月初九日香港來電云英邑非及尼亞兵輪于初四日離港昨日在途遇見俄海軍隊向北而駛本港海軍中人以爲俄海軍未必駛往安南之西貢當直往海參威同日又電云英邑非及尼亞兵輪于初七日晨在洋面遇見兵船四十二艘同日又電云英郵船公司之紐别亞輪船報稱于初七日在北緯線八度三十七分東經線一百零八度五十五分遇見俄兵輪四十二艘且云俄波羅的海海軍中兵輪多艘于初四日晨天明前乘黑暗之時駛過新加坡 
[俄海艦裝煤]  
　　三月初九日新加坡電云英色脫勒其兵輪及邑非及尼亞兵輪已由香港抵此據此在安納曰斯羣島東北拿土納羣島之北見俄海軍正在裝煤 
[日俄海軍已經開戰]  
　　三月初九日倫敦來電云英色脫勒其兵輪在新加坡東北五百五十英里遇見俄波羅的海艦隊據聞日俄兩海軍曾戰於安納白斯羣島近地 
[俄政當之會議]  
　　三月初九日倫敦電云俄京聖彼得堡有律師多名代表全國政黨舉行異常之大會雖有警察禁阻然仍得散佈改革内政之策改良教育之法並要索共和憲法現與於此會之各律師已奉命自行遠離俄京不然將驅逐出境矣譯字林報 
[日俄海軍大戰於新加坡北]  
　　三月初十日午後香港來電云有俄國軍醫船於昨日抵西貢據稱在新加坡北三百英案安納曰白斯洋面日俄兩海軍有劇烈之戰譯字林西報傳單 
[俄將製造戰艦]  
　　三月初九日倫敦來電云聖彼得堡報稱俄國將以七百五十兆羅比造戰船十艘巡艦十二艘小巡艦十五艘魚雷艇一百艘譯泰晤士報 
[日艦出現於香港南]  
　　三月初九日香港來電云初七日天未明時在夾丕海漢（在香港南之十英里）見日本巡艦兩艘船一並不燃燈行駛極速 
[盛京青泥窪等處議開商埠]  
　　昨日北京來電云美國駐京公使現商之中國政府請將盛京青泥窪愛琿三處開作商埠中國外務部大臣現方與日本駐京使臣互商譯文匯報 
[松滋亂耗沙巿]  
　　荆州府松滋縣屬石子灘地方刻有土匪聚衆滋事起事之由有謂係搶劫民家者有謂與教民爲難者刻下尚未悉詳情也（否） 
[日商查考航路江西]  
　　省城近有日本大阪公司執事人由漢口來贑包攬南九鐵路工程未遂其意卽赴吉安查考上游河道航路旋又來省詢洋貨輪入土産輸出各情形並親赴農工商礦總局陳列所查看江西出産各物復往饒州廣信查考下游河道航路聞將設一公司試行淺水輪船以便擴張航業云（晉） 
[保護考察商務日官京師]  
　　日本議派大員前赴中國調查商務初擬特簡農商務大臣親行考察嗣以軍務倥傯不果成行兹已改派農商務次官和田彦次郎前往中國游歴參觀商務事宜准於二月十三日啓行先赴香港廣州次赴汕頭厦門福州再往上海溯江而上經江寗至漢口武昌沙巿然後折回滬江北至天津順詣京師歸路則繞至戰地取道朝鮮遄返日本中國駐日楊星使以此次和田次官係奉朝命而行與尋常游歴不同爰特繕函分致中省督撫轉飭所屬加意保護各督撫已轉札遵照矣（同） 
[江督留意農務江甯]  
　　署江督周玉帥擬設農務局於省垣以農工實業學堂創設方新人材未出特咨請直督袁慰帥查取北洋農務學堂章程並調富於農事經騐之員來寗主持農務慰帥准如所請卽派現辦北洋農務局黃令携帶章程南下已於日昨抵省晉謁督轅玉帥垂詢農務事宜黃今應對周詳亟蒙賞識卽將委以總辦江南農務局差事矣（豫） 
[江督留意水師江甯]  
　　署督周玉帥創設練兵公所於陸師各軍均已逐加整頓邇於水師尤極注意除設法籌添兵艦以壯海軍外又電召長江水師四叅將齊集督轅叩以水師情形並諭令迅將所轄砲艇數目及某處分泊若干艘巡防何處口面均限於十日内詳細具報（豫） 
[商部咨通商各督撫詳繪租界地圖亞]  
 
 

Page 3

 
 
[商務盛衰等事文]  
　　爲咨行事查商約立埠分界首以地圖爲主中國通商以來沿江沿海各省次第設立商埠准開租界當興辦之始皆與各國勘定地界詳細繪圖分存立案亦有擇地立埠華洋並處未經分界者其後滇桂兩省陸路通商更有中國自開商埠凡各省通商大小各埠不下數十餘處各埠歴年沿華廣有拓時更改近如常關分隸洋關近關各卡皆歸稅務司經管事更煩賾皆須有詳細地圖得以考核商務遇有華洋交涉作爲案証本部創立兩年前有租界地圖未據各該省咨送到部遇事無憑查考應令各省督撫飭屬查明境内所有通商各埠按照現今地界仿照西法詳繪地圖每方寸一中里如有沿革更改等處用綫分色爲記其商埠相近山嶺大城鎭巿江海水陸運化往來各路一併列入至於開埠年月商務盛衰及洋行若干家洋商若干人均應詳查立說分别附後事關重要相應咨行查照分飭各屬遵行趕速繪圖貼說尅期辦理咨送本部以備查核勿任遲延可也須至咨者（同） 
[籌議改釐捐爲統捐辦法江寗]  
　　署督周玉帥因裁釐加稅一事迭據外洋有約各國催促實行他省已多改辦統捐預備裁併惟寗屬厘捐依然未改而裁併之期已近亟宜改絃更張爰特召集幕僚告以將改釐捐爲統捐令各抒所見條陳辦法以備裁奪施行（豫） 
[禁止私運銅餅公牘及辦法三條]  
　　出使日本楊星使咨呈外部禁止私運銅餅公牘及日本外務省所議辦法三條照錄如左爲咨呈事竊照查禁銅餅一案於光緒三十年十二月初十日承准貴部光緒三十年十一月二十日大咨當經遵照文開嗣後各省遇有訂購日本貨幣材料必先咨明外務部或出使大臣以憑照會日外部轉飭所屬查驗放行如無照會者卽屬私運應由日官遵照該國飭令辦理已通行各直省照辦等因於光緒三十年十二月十二日照會日本外務部大臣通飭各屬查照辦理並疉往晤商兹於光緒三十一年二月初三日准小村大臣覆稱前奉來文隨將此件與關繫各官署商議在案頃已議定此後如有我國運往貴國之銅餅未經貴國政府照會者自應照例查辦卽希貴大臣察照等因並開議欵三條相應將原文一併鈔附爲此咨呈貴部謹請察照施行須至咨者照譯日本外務省來文 
　　敬覆者前准貴大臣於光緒三十年十二月十二日來文以豫防私鑄銅元起見謂嗣後中國各省官府如有向日本商人採辦銅元胚料之時或先咨呈外務部或請駐紥公使照會本大臣查照辦理若無此照會都則係私軍出口應請懲辦等因所有來意備悉一是本太臣隨將此件　關繫各該官署商議在案兹經議定此後如有由我國將運往貴國之銅餅中倘有未經貴國政府照會之物自應照例查辦卽希貴大臣察照爲荷耑此佈覆敬頌日祉 
　　再大件旣經議定照此辦理然尚有應煩貴大臣留意之處合將各事順開列於後 
　　一木仵辦法自剴切施行之後所有貴國政府及各督撫遇有應行知照之處幸勿疏忽遺漏不然則承辦該物之日商本係公正交易轉致無辜耗折至於貴大臣知照本大臣囑將銅餅放行等仵務將銅餅出口之斤數及運出口岸承辦人名並一切關繫事項統乞詳細示知 
　　一本件設法查禁原與我國出口貿易有所窒礙而我國並不顧此實因貴國之便勉力照行以副尊囑假令貴國偶冋别國定造銅餅其承辦之國又不照我國一律例禁之時則狡猾奸商因我國有干例禁必將舍此而就彼以資其私鑄之方殊難送料在貴國政府原爲豫防私鑄起見苟有似此情事不但我邦之商務難免吃虧卽與貴國之辦法不合届時務向我商購辦及嚴禁私貨進口以杜華商密向他國定製銅餅之弊 
　　一本件辦法施行之後卽使公正立約所定之物如未接到貴國政府知照公文之先概行禁止出口以歸一律凡屬現時貴國官定之物應煩詳查迅賜示知爲望（同） 
[准運銅元出境江甯]  
　　江南銀元局所鑄銅元向供本城巿面之周轉而私運銅元出省者懸爲厲禁以銅元未能充足故也邇者日夕赶鑄所出日多遂將前禁開弛准各處商民備銀來寗局兌領惟需呈明運往何處行用由官給以護照沿途關卡照驗放行（豫） 
[揚郡創設織布廠揚州]  
　　揚城東北鄕迤邐全如臯泰興海門等處素産木綿婦女無論貧富皆以織布爲生行鎖甚旺近年來外洋條子布盛行未免利爲所奪爰有某商在郡城便益門外倡興一織布廠名曰春和專織各種新式條布粗細齊備並延聘寗波著名布廠工人爲教習廣招東北鄕一帶婦女來廠教習工作本月某日業已開廠聞廠中所織之布擬純用本紗亦謀塞漏巵之一端也（剥） 
[教士不滿意縣令紹興]  
　　越郡平水鎮顯聖寺始由劣僧爭充住持涉訟旣卽串同奸民唐某等以寺産山田立據售與天主堂當由各士紳羣起阻止會稽縣俞振巖大令因拘僧及唐等到縣嚴行責訊卽有某教士函請將唐等保釋俞大令堅執不允教士復又函致洋務局謂俞大令故意與教爲難不識大憲作何處置也（頤） 
[地甲押斃小竊擬罪蘇州]  
　　蘇省南正五圖地甲張掌生刑斃小竊小葉子一案現經長洲縣蘇靜菴大令於初七夜升堂提訊張掌生將私刑凌虐等情悉諉之於吳縣捕役王錦標而王則覈頁無是事大令飭提與該竊同押之竊犯渾號小獅子者到案質訊小獅子遂指地甲將小葉子如何吊打如何兇敺并紥餛飩三脫脚等種種私刑和盤托出大令聞而怒甚喝將地甲重笞一千板釘鐐收監候禀請上憲擬辦現經上憲以西路警察吳明府不應將人犯交地甲管押多日咎有應得因卽撤差吳縣李大令則任地甲如此妄爲絶不覺察亦記過一次至地甲則擬以站籠示衆云（隨） 
 
 

Page 4

 
 
[京師各學堂一覽表（乾）]  
校名　　　課程　　　開學　學額　　　總理人　地址大學堂　　　　　預備師範壬寅冬月　五百名　　總監督張亨嘉　大馬神廟譯學館　　　　　方　言　癸卯　正秋月　附課百二八十　黃紹箕　　東安門北河沿　務學堂　　　　普通高等　甲辰秋月　百二十　　紹英　　西四牌樓左家街八旗高等學堂　　普通高等　乙巳春月　百二十　　　　　安定門狼家胡同八旗中學堂　　　普通　癸卯春月　一百名　　　　四　上　同上八旗第一小學堂　普通淺近　同上　同　上　　同　上　安定門圓恩寺第　二　　　　　同　上　　同上　同　上　　同　上　西直門祖家街第　三　　　　　同　上　　同上　同　上　　同　上　齊化門新鮮胡同第　四　　　　　同　上　　同上　同　上　　同　上　西四牌樓報子胡同第　五　　　　　同　上　　同上　同　上　　同　上　東單牌樓新開路第　六　　　　　同　上　　同上　同　上　　同　上　順治門甘石橋第　七　　　　　同　上　　同上　同　上　　同　上　棲鳳樓象鼻子坑第　八　　　　　同　上　　同上　同　上　　同　上　宣武門頭髮胡同醫學館　　　　　中西醫術　癸卯夏月　八　十　　提調朱錫恩　地安門太平街測繪學堂　　　　測　算　　甲辰秋月　四　十　　練兵處軍令司正使　東四牌樓小豆付港五城中學　　　　普通未全　壬寅春月　八　十　　沈瑶慶　　琉璃廠後順天府中學堂　　普　通　癸卯春月　　八　十　　周　坡　　城安門外兵將胡同大宛小學堂　　　普通淺近未全　甲辰秋月　六　十　　大宛兩學官　地安門外西首警務學堂　　　　警察法　癸卯秋　二百餘　　　肅王創辦　東直門内進十館　　　　　政　治　甲辰春月　無　定　　張亨嘉　　順治門太僕寺街仕學館　　　　　同　上　壬寅冬月　六　十　　同　上　　同　上 
計學館　　　　　理　財　甲辰冬　無　定　　　户部堂官　前門内户部署　以上俱係官設學堂俏有八旗蒙學堂二十四處已有經費惟尚未定校地又豫　學堂由河南巨室李節　捐三萬金擬將聞辦 
湘學堂　　　普　通　　癸卯冬月　八　十　　李希聖　　順治門甘石橋東文學社　　東　文　　壬寅春月　無　定　　日人中島氏　順治門外上斜街匯文書院　　英　文　　甲午春月　無　定　　基督會創辦　崇文門鎭江胡同崇寶學堂　　普通淺近　乙已春月　無定　　　恆　鈞　同上蘇州胡同法文學堂　　法文英文　辛丑春月　百二十　　敎士吉德爾　西華門内工藝學堂　　工藝　　　癸卯春月　三　十　　黃思永　琉璃廠工藝局商務學堂　　工藝　　　甲辰秋月　無　空　　崇文門内 
樂羣學堂　　普通淺近 
以上係私立學堂 
[光蛋横行蘇州]  
　　陳墓鎭燒餅店黃杲之妻某日旁晩在河灌淘未忽有光蛋船駛過突出三五人將黃妻搶入艙中勒令其夫出洋百元贖回黃本無蓄積東挪西湊得四十餘元經中間人善言相懇方得釋已被姦宿三夜又有農人張姓次女已經許字木匠趙姓之子亦被光蛋擄去出資贖出趙姓因此退婚（蠱） 
[日商兇狀鎭江]  
　　初三日下矢四點鐘魚巷内河上洋行之日商因買客爭論價值迄無成議日商盛怒拔刀作擊剌狀旁有一日商從中解勸不應且痛毆買客逾時乃止買客吞聲遁去魚巷警勇目擊情形絶不過問豈買客有應毆之罪耶不然何警察亦不能查問耶（井） 
[日總領事照會上海道袁文（爲照請移 
泊兵輪防守俄艦事）]  
　　照會事照得頃奉本國外務大臣男爵小村電諭内開現爲防備俄艦奥斯科逃出起見應飭該代總領事照會滬道迅飭清國兵輪在奥斯科左近之處停泊嚴行看管以資彈壓等因奉此相應備文照會貴道請煩查照施　爲此照會　至照會者（有） 
[函詢俄艦圖逃之據]  
　　日總領事以停泊浦江之俄國奥斯科兵船裝配拆卸機器暗直煤油二千墩有圖逃情事昨曾面告袁海觀觀察請預爲防範觀察卽飛禀南洋一面又函詢日領事有何實據（鼎） 
[震旦遷校來往電報]  
　　上海道致松江提督楊軍鬥電云震旦生擬借行轅及六營公所設學前承轉商三鎮諒已商妥現急待開校乞卽電示軍門復電云提鎮行轅暫借久不過半年六營公所諸君會議因辦公無地難以遵命金已函復張王曾諸君原諒矣（鼎） 
[派捕看守公廨頭門]  
　　公共公廨内向無巡捕看守前晚由捕房派來印捕一名在頭門看守遇有出入之人必須查問屠司馬以向無如此辦法詰問捕頭捕頭答稱領事之意未知究爲何事也（木） 
[公廨另建新獄]  
　　華人發押西獄之事中西官時有爭執現聞已禀准道憲在公廨附近處建造監獄一所以便管押犯人之用若此獄一成將來公堂判下之犯不必覊禁西獄矣（木） 
[英領事另派人錄供]  
　　公共租界會審公堂所有會訊各案向歸公廨書吏錄供昨日英領事署發下錄供之華人一名專在公堂錄寫會審供詞亦新章也（木） 
[上海道致領袖總領事函（爲工部局抽收 
轎捐事）]  
　　啓者前因工部局抽收華人轎捐藐越權限當於本月初四日備文 
 
 

Page 5

 
 
照會貴領袖總領事轉飭吊銷在案迄今多日未荷示復此次轎捐　之華人而工部局並未先廪貴領袖練領事與本道商辦固屬無此辦法且籮夫以轎業爲生渥所得汗血之資甚屬艱苦較之小車東洋車馬車往來租界有捐塵路者迥然不同一　收捐亦未得情理之平用再函致務祈貴領袖溯領事迅飭　土仍望示復爲荷此頌日祉（鼎） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫保薦卓異名單蘇州]  
　　護撫憲效述帥補和三十年分保薦卓異官十員兹將銜名照錄於下蘇松太道袁樹勛江甯府羅章淮安府軍捕通判姚紀衡調補銅山縣高湻縣李普潤長洲縣蘇品仁青浦縣田寶榮署江隂縣金元烺徐州府教授王亦曾武進縣教諭金漢章元和縣周莊司巡檢孫逢陽（隨） 
[委署大計叅劾遺缺蘇州]  
　　寶山縣主簿陸桐華鎮洋縣訓導任光奇均經效護院於大計案内叅劾遺缺經藩憲陸方伯酌委試用縣丞張源驥署理寶山主簿試用訓導劉變鈞署理鎭洋訓導業已分别下札矣（隨） 
[請添監工委員蘇州]  
　　甯滬鐵路現已勘至蘇屬各鄕鎭衆工人於田間任意踐踏併採取菜蔬以致鄕人不服口角紛爭時有所聞現經各處紳董禀請上憲添派委員監工藉資彈壓（隨） 
[織造履任有期蘇州]  
　　江蘇織造榮尚衣接新任織造崇尚衣來文知已定初八日由滬啓節來蘇筮期初九日接印（隨） 
[長元吳縣試正塲前列蘇州]  
　　本月初三日蘇州府長元吳三縣童試正塲初三日由長洲縣兼元和縣蘇靜菴大令吳縣李紫璈大令將各試郑評定甲乙於初七日午後揭曉計長洲錄取二百名元和一百五十名吳縣二百二十五名兹將前列各十名照錄於下長洲張鑫戴祖福汪增祚吳南鼎陳駿聲揚廷撰王鳳瀛貝祖燕施家俊顧蔚庠元和張澤霖汪之槐申光斗顧翔吳悳培汪庭槐玉允中祝鏤李思灝華際泰吳縣王龍貝大平孔慶鏞錢志遠　樹人劉逢澤殷葆麟錢思第陳震寰薛瑩旋示期初九日覆試（隨） 
[松郡府試五誌]  
　　初九日府尊田紹白太守發南青兩案錄其前列各十名如下南匯范欽謨羅榖仁　杜應龍　康履福　倪鼎勛　陸以鈞沈汝礪　奚兆芹　黃炳蔚　張國炳　青　浦王永甲　臧　中　程其業　陳孔昭　蔣鳴球方　煃　方存健　胡德章　孫以康　陳元紀 
[蘇垣試事彚談蘇州]  
　　此次縣試吳縣考童中有蔣鴻鈞者係安徽某縣人先在常州府金匱縣冐考取列第八名爲同考諸童所控致被扣除蔣遂濳來吳縣報考諸童生知之就吳署照墻高貼一紙歴述以上情形慫甬各考童鳴鼓而攻不知能免無事否○此次縣試有一元和縣老童年逾耳順自某鄕挈曾孫來城應試蒼顔鶴髮扶杖入場有詢其應試幾次者據云三十年前無考不到嗣以屢戰屢北焚棄筆硯不入矮屋久矣此次曾孫與考不覺技癢馮婦下車幸諸君毋哂言次指旁一十三四齡之童子曰是卽予之曾孫也老人姓周考名如松（隨） 
[呈控虐斃婢女江甯]  
　　前報紀釐捐局提調何太守有妾伍氏與僕陳福有私正月間伍以金鑲籐鐲私給陳福質錢償還博債旣而何詢鐲之所在伍遽誣傭婢某氏竊取横施威逼致婢吞烟斃命經縣臨騐以事關帷薄有礙同官顔面未便根追惟飭屍兄備棺收殮兹悉婢幼受江北某姓聘其翁若壻聞之卽邀同婢之母族諸人渡江濳寓於何宅之旁訪悉此案顚末於二月二十三日遍投司道府縣各署控請澈究同來男婦並於二十五日擁人何宅將痛辱伍妾陳僕洩忿乃衆未入室陳僕亟啓後户逃逸衆惟擊毁其室中器皿而去日來司道府尚無批示江寗縣已更新任至今亦未批提訊云（豫） 
[嚴拿閙漕禍首鎭江]  
　　前者鎭郡各區鄕民被旱歉收而所完漕糧地方官不允减折因之聚集多人大肆滋閙兩江總督周玉帥以若輩集衆閙漕不法已極爰於日昨飛札丹徒縣嚴行訪拿爲首主謀各犯照例懲辦以儆效尤（觀） 
[劇盜成擒鎭江]  
　　二月初八日夜鎮江東鄕姚家橋地方泰昌典肆被盜劫去贓物約值一萬數千金並槍斃營甬三名投報丹徒縣勘驗飭快班廣購眼綫四出嚴緝刻經縣署捕役在上海設法擒獲行刼是案首盜三名均口操湘音於月之初五日解回鎮江旋由邑尊郭子華大令升堂刑訊供認不諱並攀出夥盜三十餘名因將三盜釘鐐收禁聽候按律懲辦（觀） 
[請緝私梟江寗]  
　　邇來密皖毗連之處梟匪日形蔓延新勝營未能遍布有鞭長莫及之慮現經某鹽商具禀督轅請檄督捕營兵兼司巡查在甯皖一帶嚴緝私梟以補新勝營所未逮署督周玉帥准如所請已嚴飭督捕營弁嚴行緝拿矣（豫） 
[津郡設立師範學堂天津]  
　　天津現設師範學堂一區專爲造就各縣蒙小學堂師範起見聞考試時專以中文定去留其額數則定四十名（升） 
[揚郡禀設小學堂揚州]  
　　揚郡官私小學堂城廂内外不下數十處兹又有人在埂子街太平馬頭南首開設輔公小學堂聞已禀准督撫各憲及學務處立案矣（剥） 
 
 

Page 10

 
 
[命案彚誌揚州]  
　　揚城東關街近有一男子語無倫次狀類瘋癲蹀街頭每與途人滋擾行人惡之每以老拳奉敬本月初五日又在街前肆閙巡警勇丁驅至疏里道大準提菴前瘋者卽欲撞入廟祝向之欄阻瘋人忽踣於地頭破血流逾時斃命聞已由地保呈報矣又日前卸任徐州道李觀察過揚小泊河于僕人因公騎馬入城得意揚鞭之際悮將某叟撞倒旋卽因傷斃命聞叟係徐凝門外　廳看役尚不識作何了結也（剥） 
[典商禀請制錢銅角一律通行清江]  
　　清江浦典商公濟藝永履祥曁錢莊盈盛等聯名至總立江北商務淮揚海通海道署中具禀大旨謂商等在浦開設典當錢莊有年出入均以制錢爲主近年制錢短絀蘇寗鑄造當十銅元以救錢荒法良意美惟袁浦巿上銅元或有或無或多或少致錢價長落無定且與制錢不同非惟商等典中不用卽各錢莊亦不克通行現聞江淮巡撫恩憲已奏准在浦設局鼓鑄一俟機器運到卽行開爐此後日出銅元無虞缺乏自應與制錢一律通用相應禀乞詳請通飭所屬一律通行自此銅元與制錢無異制錢票可取銅元銅元票可取制錢一切典當錢莊及錢糧公欵皆准用等語道憲據情轉詳後刻已奉恩藝帥通飭所屬各州縣一體遵照矣（剥） 
[不允小販邀免釐捐九江]  
　　九江雜貨帮德誠等具禀道憲謂奉飭整頓商務已公舉董事經理惟零星小販可否邀免釐捐旋奉批云雜貨一業貨色甚多且關日用據禀公舉五品頂戴監生查逹甫陳應樞爲該帮董事并酌議規條洵足維持商務所擬章程均尚可行惟所請零星小販不出百斤之貨一概免納釐捐固足以廣銷路體恤民艱然釐卡抽捐各有定章事隸省局越爼無從自應仍照向章辦理所請出示諭禁應撰張貼黏呈章程并候彚入商會詳咨商部立案著卽知照（遯） 
[常鎭道郭照復日總領事文（爲駁阻戴 
生昌小輪掛用日旗事）]  
　　照復事案准貴總領事函稱日商戴生昌在鎮江江邊租用碼頭一事據該商禀稱洋關差人喚鎭江局夥李逢源到關大副告以此間行駛之小輪皆在上海此地無船小能虚設碼頭故此碼頭須立刻拆去函道迅移稅務司勿再技節又准貴總領事照會查日商戴生昌主戴玉書自前年歸隸台灣民籍當在本署掛號其内港行輪曾於上年預先聲明定於本年華歴正月起改掛日旗並非冐掛洋旗不知貴道憑何證據决其實係華商總之戴生昌爲註册共認之日商本國理應保護請道查照前函移會稅務司勿拘前說照章辦理以全睦誼仍希見復等因到道本道查光緒三十年十二月内准稅務司函稱准金陵美總領事來文美商易美利彤雲等掛號之小輪十二只不爲美國産業卽飭該商將各該船美旗撤回等因本稅務司當卽令該船原業主限二日赴關換領憑單專照隨於次日卽據戴生昌報彤雲等小輪均請換照當照章塡發憑單專照給執等因足見彤雲等小輪本係華商戴生昌之産冐掛美商旗號美領事飭將美旗撤回該原業主已赴鎮關換領華商戴生昌憑軍專照不應再赴貴總領事處禀請係日商又冐掛日旗前已照復在案兹准前因本道復查戴生昌係于光緒三十年十二月内在鎮關報明係華商請換彤雲等小輪單照已換該華商戴生昌單照有應照該商在鎮關現報之案認爲華商實難再認爲日商中日兩國素敦睦誼本道與貴總領事共事一方華商日商均格外體恤保護現照案認爲華商仍係格外保護並無抑侮之意因華商戴生昌小輪船先冐掛美商旗號經美總領事秉公查究撒去美旗該商已在鎮關報明係華商換領華商單照忽又欲冐日商旗號是以不得不叙明前案照復深望實總領事得知原委亦秉公查究撤去日旗免被朦混將來彼此辦事較易仍係益敦睦誼之意除致稅務司並禀明外爲此照復貴總領事請煩查核諭知華商戴生昌勿再冐稱日商昌掛日旗並飭見復（有） 
[江督奏陳蘇淮不宜分省摺]  
　　奏爲蘇淮分立行省事關大局謹詳籌利弊披上陳恭摺仰祈聖鑒事竊准政務處咨光緒三十年十二月二十二日奉上諭政務處奏議復裁改漕運總督一摺江北地方遼濶宜有重鎮順治年間改設漕運總督原兼管巡撫事現在河運全停著卽改爲江淮巡撫以符名實而資治理卽以原駐地方爲行省江寗布政司所屬之江淮揚徐四府曁通海兩直隸州全歸管理仍著兩江總督兼轄各專責成餘依議欽此業已欽遵商由江淮巡撫臣恩籌將更章各事陸續具奏惟臣詳籌利弊採訪衆論欲圖長治久安之策尚須再加斟酌不得不陳於聖主之前自古淮徐爲南北重鎭守江者必先守淮守中原者欲圖江南必先圖淮蓋淮之形勢爲門户藩籬非堂奥樞紐之地前代南北分爭之際未有能在淮立國者明初規畫畿輔跨江踰淮幅員最廣正所謂保江者不必在江南保淮者不必在淮南之意也同治三年御史陳廷經條陳有分立南北兩省之請原任大學士曾國藩議奏謂蘇皖未分之時跨江淮而爲省古人經畫疆里具有深意唐之十道宋之十五路於江南北皆截然分而爲二與該御史所奏略同然唐自中興以後聖教不行於河北宋目中興以後號令并不行於江北畫疆太明未必果能久安似不宜輕改成憲等語蓋援古證今知其事不可行今於江蘇一省割四府一州别爲江淮省則江蘇僅存蘇松常鎮太四府一州壤地褊狹形勢全失何以圖治明臣唐順之論江防以蓼角嘴營前沙爲第一重門户周家橋圖山爲第二重門户京口瓜洲爲第三重門户皆就南北相對爲言屬在一省則諾防較易今皆剖分兩省則氣勢渙散設防轉難國家設官分職總輕治軍政巡撫治地方本各有專責而軍興以來總督兼轄之行省仍僅管轄綠營制兵如江西安徽等省新設防營卽悉歸巡撫主之蘇防諸軍調度去留亦由巡撫主政今特設江淮一省原爲戰守形勢而起不以兵權歸之則巡撫無所措施以兵事責之則氣力愈薄號令以紛而多歧臣與恩壽素來和衷共濟固無互相推諉之慮萬一後來者各執意見其窒碍之處恐視督撫 
 
 

Page 11

 
 
同城者爲更甚况特設一行省事體加繁舉凡練兵興學諸事新政所當行者無一不須别開生面卽無一不須等集鉅欵兩江舊稱財賦之區本原沃壞大都在江南其江北地面自亂後元氣至今未復故江甯司庫所入卽遠不逮江蘇當此民竊財絀各省分籌賠欵恒苦不給添建一省用欵增而地不加多責成重而權力反薄似覺失宜此皆就其大端言之他若撫藩分處兩地商榷諸事皆形不便兩省地界緊逼士就近服官流弊更多不便之處尤難枚舉總之論今日時勢沿江沿海開通巴久端賴内地聯爲一氣聲勢相通振興新政方足以固民心而張國體卽一日有事調兵征餉號令齊一督撫尚可以完全之地之力而經營之江南爲長江門户關係數省安危聲勢宜厚調動宜速似不可過分畛域自取拘刺古人衆建而少其力是惡諸侯之强而以此弱之正與今日形勢相反臣再四籌思竊以爲分設江淮行省非萬年金湯之全策也惟是清淮當南北水陸之衝民情强悍伏莽滋多誠不可無大員坐鎮擬請以淮揚鎭改爲江淮提督文武併用節制徐州鎭及江北各營仍以淮揚海道兼按察使銜凡江北梟盜重案應卽時正法及軍流以下人犯歸其審勘毋庸解蘇以免遲滯似此文武各有綱領於吏治民生均有裨益不必大改成憲此時電報靈通輪船利便不致阻格事機至於外患之來當視全國之兵力以爲進退必謂多設一行省卽能有濟尤非臣愚所敢知也微臣一得之慮是否有當相應仰懇天恩飭下政務處再加詳籌覆奏請旨定奪臣無任翹企待命之至伏乞皇太后皇上聖鑒訓示謹奏 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[七續美洲留學生收回粤漢 
路權條陳接三月初九日稿]  
　　夫所謂合同之權利者其所包括甚夥其最要者卽持有該公司股票之權利是也近美國人已將該公司股票之强半轉賣與比人是已顯違續約第十七欵而美華公司亦斷不能執欵中所稱准美國公司之接辨人或代辦人一律亨受之語以爲護符蓋照西國解釋文件之定例以釋此句則所謂接辦人或代辦人者實指美人言而非指别國人言此無可疑也無論股票大半已入比人之手卽使比人所購僅居小半亦已干犯此欵也蓋英美法律凡創立公司之條規若有含疑之處其解釋之之道當右政府而左公司此欵旣未載明合同内若干利益不許贈與他國人則小半之股票亦在不許之列明欸况入於比人手者竟居其大半耶（見麥西羅氏公司法第一百七十頁譚新氏私立公司論第四卷第五千六百五十九節美國法案之鬶成此例者甚夥詳見洋文稿）按美商將股票賣與比人不獨爲公司合同所未允之事且爲該合同所明禁之事夫公司若作一合同未允之事政府且得而撤回其特權况明禁之事耶此中國政府可以撤回其特權者二也總之中國政府實有可以撤回美華公司之特權之權其故有二一曰美華公司已干犯原約第七欵並續約第十八欵二曰美華公司已干犯續約十七欵（撤回其特權之後可奪其築路之權不能將其産業充公此不可不别也）（二）契約之說以粤漢鐵路之合同爲一契約而論之中國政府亦可以廢約以其違背契約内所載之條欵也其條欵維何曰續約第十七欵日原約第七欵及續約第十八欵謹按英美法律凡契約之條欵若一造不遵守則他造可以廢約又凡訂立契約若一造故意干犯所訂立之條約則他造不獨可以廢約且不必償還彼所已用之欵今美華公司旣已故意干犯契約内所訂明之條欵則中國政府不獨可以廢約卽該公司現成之鐵路亦不必購回之此不過據法律言之也若以勢力言之恐中國政府未必能行之美國法案中贊成此例者不勝枚舉英文稿所載僅其大略耳此漢文稿粗陳其略英文稿中列有美國例案甚繁皆可據爲交涉辨駁之證總之此案我政府有權廢約美政府不能干預律文具在有恃何恐卽使美政府違例干預我自可據律與爭近聞合興用美富人摩根出名收回比股無論其是否掩飾之詞要之合興違約在先收股在後我之廢約仍是合例况合興違約之處尚不止售股一端耶我果能堅持力爭美政府必不恃强蔑理所冀朝野一心力挽狂瀾無稍退讓事之成敗祇在爭執之堅否美國夙稱重律之邦苟我政府所爭悉當於美律則挽回大局祇在今日轉一移間耳　　　　　　　　　已　完 
[寗省城崩三志江甯]  
　　寧垣南門外東偏城牆於正月二十八日破曉時無端崩塌多丈已兩誌本報兹悉江督周玉帥得報後卽於翌日飭撥營兵千餘人蜂集城下自朝至募始將磚石移開過半先經首縣備辦大小棺木百具以殮慘遭覆壓之屍骸蓋以十三家同斃於頽垣敗堵中收殮無人地方官不能聽其暴露也惟第一日磚石未經般盡僅見男女屍五十餘具尚有無數屍首仍在磚石之下須俟石搬盡諸屍齊見始能知死者之確數也（豫） 
[議增席捐寗波]  
　　寗屬草席出自東鄕黃古嶺地方爲多曾由職商范沅等禀准各憲認定捐數每條捐錢七文由局抽收彚繳現公所又定捐章每條出口擬加收一文各鄕民聞之堅不允從說者謂若不仍照舊章收捐恐將來不免釀成事端也（坎） 
[甬江米賤寗波]  
　　近來甬江米價日見鬆動推原其故因各鄕米榖紛紛上巿積貨甚多兼之五邑地方久未來甬購運米石是以甬巿食米價値陡减碼米每石售洋三元五角高等米每石四元一角若最高之柳西每石售價洋四元五角經紀小民莫不喜形於角（坎） 
[贛省官事南昌]  
　　軍興而後捐例大濫有府府皆道縣縣皆同之諺蓋知府皆加道銜知縣皆加同知銜也邇聞新署奉新縣某大令爲前某中丞之甥到任時銜牌二對一書分省補用道一書奉新縣正堂民咸異之某日適逢忌辰照常嗚鑼喝道鑼爲百姓所取同時有九江府某縣某大令亦因忌辰鳴鑼爲武營去其一學堂去其一是誠無獨有偶矣○署新建縣馬雲門大令本擬二月二十八日接篆旋因諸事料理未畢改期三月初三日蒞任視事（晉） 
[江淮官事清江]  
　　鹽道楊彦規觀察交卸淮揚道篆後在撫轅請假十日約下月初五六日啓程赴任○灘租局收支委員胡司馬椿年蕩務局提調丁司馬松年均過班知府請咨引見所遺灘相局撫憲委衷大令興哲辦理蕩務局委程司馬鴻遇辦 
 
 

Page 18

 
 
理現均禀報到差矣（夬） 
[九江]  
　　駐潯轉運委員洪巡檢勲所用司巡胡張二人因向船户劉立燕勒索錢六千三百文向阮承照勒索錢三千五百文已控經德化縣提案訊究矣○某日瑞利輪船停泊九江時有湖北著名要犯溷迹其中經捕役察知拿獲解縣卽由賀大令會營派撥兵役押解赴鄂○潯城西門外同人懋油鹽店資本豐厚貿易極大祗以利心太重多賣私鹽上月杪被鹽局拿獲若干已據實電禀上憲矣（遯） 
[蘇州]  
　　奥國人霍革斯亞爾那二人前赴常熟一帶避歴由蘇州府行文各處地方官照章保護○日前元妙觀中新到一矮人身長二尺餘手足均異常短小然雞皮鶴髮鬚髯蒼然望而知爲六七十歲老翁有人於空地圍以布幔中開一門入觀者每人收錢數十文無日不利巿三倍云○英華學堂某生與師範學堂生黃姓者素言仇隙本月初五日在白善橋途遇彼此語言衝突竟至動武適値吳邑尊李大令呵殿而過詢悉情由漫言遣散（　） 
[王文毓暫行交保]  
　　老公藏控王文毓一案前日捕頭以王係交保之人何得尚在押所向屠司馬索回交保司馬答以洋商之案雖了華商之案未了現須解回無錫歸案辦理捕頭不允致派西印二捕來廨看管兹聞此案已經南洋副律法官羅誠伯觀察從中調處已將王暫行交保矣（木） 
[違禁賽會續聞]  
　　昨日浦東社莊廟賽會滬地諸人咸渡浦往觀義渡局員吳明府傳諭各渡船宜照章載客不許貪利多載保甲總巡謝岳松明府亦飭差捕在途照料以免肇禍上海縣汪瑶庭大令亦派差差往彈壓（土） 
[局賭攫洋]  
　　穆安素律師處文案夏某帶同某甲投四馬路巡捕房控稱甲在山東路同慶公客棧内遇見著名賭棍陳少堂王明三等五人糾甲入局甲知若輩局賭不肯入局陳等竟將甲騙入房内攫去金葉兩包鈔票洋二百五十元請卽查緝捕頭立派西探並華探劉銘芝等前往查問陳等早已携贓逃逸據甲稱當陳等在房攫洋大呼救命棧中茶房無一應者恐有通同情事隨將茶房二人亦帶入捕房（木） 
[流氓逮案]  
　　龍華寺持主僧前因流氓在彼紏衆向香客勒索車費等事禀由本縣汪大令飭差前往拘獲流氓湯更泉正欲帶回被該處巡局員藍二尹扣留不放經該差回縣禀明大令備文往索藍二尹因將湯送縣請究汪大令以該處當羽甚多復又飭差前往拘獲同黨余阿四繆家里曹阿火林榮生等四名到縣奉飭與湯分别收押候示（金） 
[上海官事]  
　　南巿工程局總辦翁子文太守昨又飭丁投道禀請續假二天候補縣丞潘二尹學祖亦因感冐到道禀請給假五天○本城警察帮巡馬午橋參軍奉委兼辦收支事宜昨卽詣道禀知卽日接差○本城保甲總巡朱森庭明府浦東總巡謝岳松明府貨捐局總辦鐵松巖太守本縣汪瑶庭大令昨均詣轅叩賀袁觀察大計卓異之喜○新委鎭江府承瑞卿太守璋因公來滬昨投道轅禀呈履歴○兩江軍銷局委員候補知縣徐愼甫明府德銘三品銜福建候補知府胡雲章太守秉煥昨均因公到道拜會○前江寗藩司李薌園方泊有棻昨日因公來滬分投道縣兩署拜會○本城中局委員沈積臣二尹與西局委員江鏡川二尹昨均因公到縣禀見（金） 
[上海縣案]  
　　英界觀音閣　頭宏久銀鑪主楊致祥在縣呈報被刼日本爛洋二百零三元碎銀二百十餘兩一案刻經金匱縣獲解夥匪陸松亭來縣前晚奉汪大令研訊陸供江都縣人前年來申在法界朱姓薙頭店爲夥上月十四日旁晚由文煥邀到天后宫前吃茶有倪某陳三及不知姓名兩人在彼文煥卽邀小的隨同夥劫當時六人分藏刀棍於黃昏時抵事主門首文煥推門入内遇一小夥文煥嚇禁聲張綑縳小房内後出兩夥均被文煥砍傷綑縳於帳房内文煥撬開木櫃有碎銀百餘塊小的搶得十塊左右卽偕倪陳二人先出文煥曾否劫得洋元小的不知小的與陳三將碎銀交與倪某倪命隨伊進新北門到城垛上檢點三人共得碎銀三十餘塊分給小的七塊小的不敢回店旋往蘇州在小錢莊兌去碎銀得洋九元五角復至無錫曾到過匡四剌頭店一次有朱姓知小的犯案訴由飛划營哨官到來勒令匡四交出卽被匡四拿交哨官送至金匱縣移解案下求恩大令判釘鐐收禁外監候再復訊核辦○警察北局函解張二眼敲詐吳裕卿一案到縣質訊吳供前月被張二眼紏人拉至茶館復到烟館硬借洋十元小的借與洋四元今日遇見索找洋六元不允被毆亟呼警察兵拘局解案大令判責張二百板因其倔强改責籐條五十下判押改過局察辦吳斥退○製造局移送行竊飛馬小輪船廢銅之程占奎到縣經大令提訊程供前在製造局當警察勇雖到飛馬小輪船並未竊銅因鍋鑪廠馮委員與巡長謝姓有隙誣小的竊銅謝將小的斥革送至發審局訊問囑令妄認小的心不甘服移解案下求鑒大令判押候核辦（金） 
[浦東保甲總巡局案]  
　　英租界水巡捕頭解送私販彭正少至局請究經謝岳松明府提訊以其積慣販鹽判責五百板枷號示衆○浦東鴻源紗廠執事函送竊取洋紗之王耀坤至局請究謝明府提案研訊判責二百板枷號廠前示衆（土） 
[馬路工程局事]  
　　陳阿才控林仁觀盜賣租船一案經襄讞委員黃衡堂二尹研訊斷賠洋銀八元兹林已將原船交還前日復訊飭陳具領完案工程局應召缺額華捕前日經翁子文太守點騐後諭令錢永勝邱得貴等三名先行補充其餘九名著候隨時傳補（土） 
[會訊控吞股單案]  
　　中和棧主廖錦山控執事萬春亭吞没股本銀六千餘兩又歴年盈餘八千兩等情已奉捕房二次將萬解廨請究均因原告未到帶回捕房昨日捕房又將萬解案原告延哈華托律師投案禀稱此案敝律師於今日九點鐘接捕房知照會訊 
 
 

Page 19

 
 
故一切尚未預備請訂期于午後會訊英副領事德爲門君著原告先將控告之詞申明哈律師令廖錦山至案廖供稱小的與萬於光緒二十四年分相識小的在廣東就業萬適來粤紏同在上海開設客棧當卽交與洋一千五百元萬回申後先謀盤開大方棧不妥後盤三洋涇橋中和棧來信囑添資本是時小的在潮陽縣匯去洋一千五百元迨中和棧盤定需洋三千元又托恒生輪船買辦帶來一千五百元開棧後又匯一千五百元由潮陽萬德盛匯兌訊至此中西官卽檢閱廖所呈萬之信據哈律師稱共計資本六千餘元其歴年紅帳第一年盈洋十五元有餘第二年盈洋四百餘元第三年盈洋一千九百餘元第四年盈洋二千餘元第五年盈洋一千五百餘元第六年盈洋一千四百餘元所盈之洋分文未交此番原告回上海時萬初說欵存於錢莊後又說存于衣莊一無著落向之理說竟圖吞没尚有他處應付中和之欵亦被收去且不入帳等語訊之萬供稱雖欠伊銀兩並無如許之多明府得供商之德君判將萬仍交捕房帶回候再訊辦（木） 
[公共租界公廨早堂案]  
　　昨日英副領事德爲門君蒞廨會同襄讞委員孫耳三明府訊案據華綸洋衢之輪船買辦某甲禀稱小工楚連才王扣芝劉三龍等在船起貨乘間行竊狐皮五十餘張羽縀二箱當塲拿獲人贓但已被運出若干立卽訴捕將楚等拘案朱長根供在該輪船爲小工頭目此次行竊是楚王二人劉係分贓者孫明府商之德君判將楚等帶回捕房押候吊齊贜物再行訊奪○自來火行洋人控工人李榮泉陸永林行竊自來火鐵管請究包探劉銘芝供此項鐵管在李家中搜出李供是陸寄頓明府以物在李處搜出何能狡賴判責三百板陸從寛開釋○錢莊夥吳在林控同業葉渭泉騙去洋一百數十元昨日途遇扭案請辦葉供洋存督父葉理懷處容卽交案明府判責手心三百下管押三月速將洋元交還○包探徐阿華解送在新閘平江公所門前打架之曹德德潘君甫沈阿五紀祥炳王春記朱仁昌等六人至案禀稱伊等爲因爭路起釁互相兇毆並將江北人俞榮羅打傷請究明府判將曹等六人各責二百板完案○晉隆洋行洋人控吕品溪戴泉生假造品海與車牌香烟兠售求究判管押六個月期滿釋放○工部局控吳順咸以牛奶攙水兠售前曾罰過洋三十元兹又重犯抗傳不到求懲明府判改提懲儆○濟良所女董送粤妓周龍氏至案訊之氏供幼時由母親賣與粤人現在不顧爲娼且被假父硬欲行姦屢遭毒打是以奔至濟良所明府判將該氏交該女董帶去○某洋人控姚天根貝春芳行竊麻繩姚供小的係更夫繩係貝竊包探劉阿炳稱姚在捕房供認分用洋六元何得狡賴判將姚貝押候傳見証到案再核○王阿安行竊李銀桂陳阿福等家洋綢袍子雪衣由包探張全林拘案判責二百板枷十四天（木） 
[公共租界公廨晚堂案]  
　　高愼榮投廨控馬木林馬銀林藉端索詐奉襄讞孫耳山大令提訊高供前者憑中馬氏昆季買地一畝二分早經過割清楚今馬氏弟兄忽以丈見多出地皮爲詞前來滋擾並不准各工匠在塲工作質之馬木林供該地丈量後實有餘地向論有之不敢滋詐銀林供同大令以供詞各執判高氏兄弟具不准再往滋擾甘結存案一面知會會丈局派耆丈量除一畝二分外餘地充公○貿興洋行買辦薛姓前控朱阿根朱晉根以廢單抵去銀八百兩一案經前讞員訊明押繳前晚奉大令提比兩朱叩求寛限當措銀呈覈或請人理楚不敢再違大令判還押赶緊理楚如違比追（木） 
[法租界之公堂案]  
　　會德豐駁船公司西人控船夫張根郎顧根郎沈金郎李阿廷高吟關吳金寶將裝軍之銅元割開十一包送案請究張根郎等同供裝卸時有該兵船管事人高姓押運言明與小的等無干大令飭探將該駁船領袖人高吟關帶出邀同高姓來案候核張等押候復訊○會德豐駁船夫葛慶雲陸阿林張川炳陸阿寶代客裝米五百包交卸時缺少二袋在後艙搜獲送案請究大令判將爲首之陸阿寶笞責一百板其餘從寛開釋洋東堅請重辦大令與魏繙譯會商以案已斷定無庸再議○趙子芹勾串洋人出面代人包討債項奉大令訊供押候查辦昨日命提復訊著交洋一百元再核○林寶和禀稱在某魚行爲夥流氓朱晉卿連次來行索詐送案請辦朱供因病向借藥資不敢滋擾大令判責二百板具結送案○某華捕禀昨日在城河浜失去皮夾一枚内有洋銀七元將賊洪連生扭案請辦包探禀稱奉捕頭命查得洪係小本營生並非扒竊大令判交保○無錫人徐子賢冒捐一案經捕房將司帳余小羅周秋生拘案奉大令訊供著交徐子賢判案究辦兹在押日久尚未交到昨日命提復訊著再押捕房一個月期滿各責三百板○某西人遺失對時表一枚爲馬夫宋阿大在工部局門首拾得帶囘行内交行主陳文甫收藏事爲英包探查獲解送英公廨移解法廨昨日將行主陳文甫及宋阿大一并解案請判大令判罰洋十八元提出三元爲修表費（水） 
[南巿捕房紀事]  
　　胡海生在浦濵雇划船擺渡與船家女金愛珠碰撞墮入浦中經人救起旋有葛惠珠張秀囝等將胡扭住門毆爲捕查見拘入捕房捕頭令押候再核○陳阿方竊取朱少雲鋪蓋爲捕查見拘入捕房捕頭令押候解至工程局禀請黃銜堂二尹訊究（土） 
[美租界捕房事]  
　　許法林周全德至鄧鐵路廖泰來烟間開燈因不付烟資與店夥口角兇毆爲捕拘送捕房捕頭詢得各有不合斥釋不理○積竊莊阿恒行竊虹口某姓家衣服等物爲包探錢榮堂連贓拘獲送入捕房押候解究○馬夫王阿三駕車至百老匯路馬忽溜韁爲捕拘送捕房捕頭令罰洋一元釋放○小工連才仔小扣子行竊某輪船海狗皮數十張昨經包探查知將連等拘獲送入捕房押候解辦○前晚有俄兵某甲因醉在百老匯路一帶行兇滋事爲巡捕所見拘送捕房押至酒醒時釋放○前晚有某某二華捕在公和祥馬頭被福建工人多名扭住兇毆致傷頭面等處奔赴捕房减控捕頭令包探前往查辦（火） 
 
 

Page 20

 
 
   
 
