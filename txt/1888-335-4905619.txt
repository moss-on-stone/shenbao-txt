# 1888 - 335 - 4905619

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[發售典制分類文稿啓] [  點石齋啓]  
　　本館石印典制分類文稿仿串珠類興例精選成書摘艶熏香團花簇錦凡一題到手能令卷軸紛披奔赴腕下觸處旁通沾溉無盡其有聲調鏗鏘者亦可隨題湊拍節奏天然運典者旣便於取携枯窘者不患無生發久爲海内操觚冢欣賞今所存無多欲購者至南北申昌及各省分局及各書坊賜顧可也每部價洋兩元特此告白 
[新開外埠分局] [  點石齋啓]  
　　石印創自本齋十餘年來所印書籍大部小種凡爲士林必備之書名人圖畫碑帖地圖種種品類屈指難數邇來珍本秘册日出不窮遐邇馳名諒早洞覧兹因遠處購辦不易特在漢口之黄陂縣京都琉璃廠分設售店卽日開張以便諸君子隨地購取此佈 
[天火人火辨]  
　　春秋書火災時而曰火時而曰災後人見之謂此中必有所分春秋筆法一字謹嚴當忠所以區别之故於是天火人火之說出焉左氏傅春秋卽爲之表而出之曰天火曰災人火曰火迄今讀其書咸以爲百世不刊之論吾則以爲此正左氏之浮夸也夫一字之褒榮於華袞一字之貶嚴於斧鉞固已顧必事之足以懲前而毖後者而後用其褒貶之筆若火則何所褒貶也乎豈曰書火者乃人謀之不臧書災者乃天數之適然耶又安知其火之必出於天也有此一層可諼之路則凡不修火政不防火患者反得有所藉口此必非聖人之心也說者謂所謂天火者必若震夷伯之廟等類乃可諉之於天此外則不得以此自諉也顧旣必若此類者而後謂之天火曰災則何以凡書災者皆不盡此類也大都火之爲害其過總在於人不得委之於天子産曰天道遠人道邇故有進以禳火之說者毅然絶之但大修火政以防火患鄭卒不復火以是知火之爲災由於人不由於天也嘗聞故老言閙市須防火患解之者謂閙市人多地氣必熱因此易於生火又有丙丁屬火南方火患獨多之說吾皆一笑置之若謂内丁屬火此據十支而言之耳然因地定向則在北方者指南方爲丙丁居南方者則自顧已在壬癸聞之輪船循行地球專向東方不必改向可以仍回原處蓋地球南北有極冰洋阻之不可通東西則可通也然則以西視東則爲東以東視西又未始非東且一隅之地必有南方若南方必主火則南將無人焉以居之矣此必不然之事也至於閙市之所於失火其故仍在於人四义路口店鋪櫛比人多則手雜一或不愼一處失愼火勢四射延及四角對面爲患甚大故如杭省四拐角屢聞火災此則實由於人事非地氣之熱故也大凡人烟稠密之處火易爲患不特閙市爲然卽如上海自開埠通商以來四方之人莫不畢集人愈衆生齒愈盛人口愈多烟竈愈密而火患亦日以多說者謂上海多用洋油火每因此而起又謂花天酒地樂而忘形擲骰抹牌神知昏瞀又有匪徒擇空曠之屋縱火其中以圖乘機搶攫物件故火患滋多如欲火患之息必當禁燃洋油禁深夜飲宴禁夜間賭博禁烟館不得通宵開燈嚴密查拿縱火匪徒懲一以警百如是則火患庶幾少減顧洋油之用已廣乂烏能廢况店鋪貯洋油者皆有定額多則議罰是其所預防者未嘗不盡火油燈偶然撲翻油溢火燃立取稻柴灰撤之卽熄又何必因噎而廢食耶夜深宴飲固所時有然苟當心防範亦不至失火卽起火而人手衆多撲滅亦易其蔓延者大半皆人靜後失火而救援過遲以致發卽不可遏若夫烟館則固不得過二更城中本懸厲禁卽租界中熄燈略遲然亦不過十二點鐘而止日來上海失火其起火不盡烟館也匪徒縱火罪不可赦論之已屢而官長以惻隱爲懷從未有送縣按律懲辦者此則實於火政大有缺陷然時交冬令風乾物燥火易成災卽無匪徒之縱火而失愼走水亦屢報矣故吾以爲此等皆屬末務也說者又謂防火之法當備洋龍購滅火藥水藏之於家風火墻必須加高以阻火路如是而火患或可少减亦未必爾也竊嘗端居深念屈計在滬十餘年所見火災不一而足從未有一地而連遭數災者卽有之亦不常見此豈又關乎天意又關乎地氣哉意者被災之處人必有所戒懼時時謹愼刻刻小心如是者必逾數月而後已或年許而後已此則咸有同心一家如是家家如是較之官府差人掮牌鳴鑼高呌小心火燭者其見功之遲速不啻天淵旣有戒心則火自不能爲患故每觀被火之處或數十年不災或數年不災極少亦必有數月年餘不災卽此觀之人而能愼雖天火亦無如之何然則火之有人而無天不益可知哉上海之地火災最多近際冬時又已屢聞警鐘矣夫以上海之修火政不遺餘力如此自來水管灌澆極便藥龍火龍救援甚速前者慮警鐘之緩報洋龍之遲出刻下捕房又已另立善法各處俱有德律風一拉卽知起火之處故得信旣速赴救亦捷或者從此火將不足爲患乎然而救之之法雖善而與其已火而救之何如無火可救之爲愈乎古云天定勝人人定亦可勝天果有天火尚欲以人謀勝之况其事之實由於人者哉謹告諸人愼其人事也可 
[本館接奉電音]  
　　昨接在京友人發來電音有本月初四日　上諭三道敬謹譯登○十一月初四日奉上諭剛毅奏特叅專閫大員貪劣多端難資統率一摺山西太原鎭總兵何鳴高辦事任性任用私人兼有扣餉曠粮情事實屬貪利營私難膺閫寄何鳴高着卽行革職欽此同日奉上諭山西太原鎭總兵員缺着林成興補授欽此同日奉　上諭剛毅奏請飭催總兵赴任等語山西大同鎭總兵張樹屏前經賞假回籍就醫早經假滿着安徽巡撫傳知該總兵迅速赴任以重職守欽此 
[上林雁信]  
　　京師宣武門内有某甲本是梁上君子稍有積蓄遂改舊業而臂上猶有刺字痕於大街上設開書館以爲生計其妹本與某乙有私近竟潛入乙家以圖長久計甲咎乙之拐妹也自懷利刃刺乙乙赴官廳自首旋有效魯仲連者爲之排解甲言我有妹彼亦有妹當以彼妹來與我春風一度庶洩我忿不得已遂允之甲於日前雇備綵 
 
 

Page 2

 
 
轎擺於書舘門首延黨五十餘人大設筵宴至二更時竟將乙妹取至書館遂其所欲次日復將乙妹送回聞乙妹年僅十八遭此强暴其何以堪此辱也○彰儀門外七里庄人何某素爲雕作手藝在西單牌樓某店傭工上月十三日自店回家出彰儀門已黄昏矣何信步而歸走至五顯財神廟西突由樹林内走出三人攔截去路各出大鐮刀作欲砍狀何見勢不佳跪地哀求願將諸物奉送乞留殘喘三賊將何身穿衣服及銀錢等盡行搶奪向東南而去次日何赴該管坊汛報明勘騐派役跴捕未知能否弋獲也○户部山東司示傳吉林請領防餉委員等於十月二十六日辰刻赴庫支領交傳盛京請領採買毡條等銀委員等於十月二十三日辰刻赴庫支領○上月二十二日由内廷抬出大頂櫃竪櫃數座悉以花梨木做成雕刻雲龍等花樣出東華門送往方家園皇后邱内聞此項木櫃係由粤陳所進是日又由内廷挑出十餘抬陳設皆以盒託盛之上遮黄綾係大金洋座表金洋座挂鐘盆景古玩玉器等送往后邸蓋以明正大婚粧奩所需也○神機營奉諭檄飭入值内廷協巡之駿字等馬隊現在時届隆冬所有入值恊巡官兵自應早入晚散方足以昭嚴愼該隊派出協巡班之官每日於未刻齊集總理署内由管帶於申刻帶隊入内值班次晨辰初再行散值仍令該八班恊巡管帶督飭入值官兵往來梭巡認眞搜察傳遞籌支勿得怠慢閒斷總期聲勢連絡方昭嚴密該管帶亦宜不時巡察遇有偷閒悞籌之弁兵立卽禀明懲辦毋徇情面○禮部爲知照事祠祭司案呈本部具奏恭照十一月十三日聖祖仁皇帝忌辰此一日照例素服不報祭不還愿不作樂不宴會不理刑名照常辦事等因奉硃筆知道了欽此欽遵到部相應知照各衙門飭屬一體遵照○右翼廣翼尉忠等於二十一日在西觀音寺技勇練兵廠内開放正黄正紅廂紅廂藍四旗滿蒙漢各屬技勇兵皮袄共四千餘件按步營定章每技勇兵一名冬季給予新皮袄一件以禦嚴寒惟領新皮袄日須將客歳所領者呈繳於官擇其齊整者分給各廳步甲大年兵穿用其新皮價例由北衙門公款項下支付並不劃扣兵丁餉銀聞皮袄每件約需銀三兩數錢云○内務府堂司員等連日騐收承辦大婚所需燈盞商人依限交納計大小龍鳳喜燈二千盞經該司員等逐加騐看除飭該商赶將未製之燈尅期交納外先行移咨大婚禮儀處查核以便酌放數成燈價○禮部鑄印局鑄匠人等近來日事鎔鑄頗形忙迫聞現所鑄者有甘肅新疆伊塔兵備道一顆甘肅新疆伊犁府知府綏定寍遠二縣知縣吉林長春府知府教授農安縣知縣訓導巡檢吉林水師營總管四品官曁新疆撫標各營汛副叅游都守等關防印信鈐記○京師八旗各營兵丁恩賞半月錢糧　降諭旨見於邱抄刻由户部將各旗營弁兵分别應否得賞分單移會各旗查照俾照單内所開得賞兵丁名色造册咨部以便核放大略應得賞者親軍前鋒驍騎護軍等校隨印筆帖式藍翎長親軍領催前鋒護車馬甲炮甲倉甲門甲委前鋒委護軍養育兵放爾布弓匠鐵匠技勇兵步甲領催步甲馬戰步守兵二兩拜唐阿常食半餉之孀婦週年孀婦孤寡等上三旗包衣兵丁也不應得賞者係各衙門無品級筆帖式恩騎尉官學生貼寫中書及下五旗包衣兵丁也 
[浙省官塲紀事]  
　　浙撫衛靜帥原定十月二十七日率領新中武舉人謝　恩領宴旋查得是日日辰不佳改期二十九日舉行迨鷹揚宴罷新舉人乘馬拜客此往彼來絡繹於道○福建副考官吕太史到杭已列前報兹悉太史亦經　賞假回籍已於二十八日三點鐘由下馬頭登舟起程矣○潘嶧琴文宗來杭信息已據蘇電錄報兹悉文旌於二十九日午刻抵杭城下馬頭城中文武各官均到武林門月城伺候司道各官自撫轅散出齊至城下衛中丞於十一點二刻時亦到月城恭請　聖安後主客略坐晤談先後分道回署文宗乘緑呢大轎至八旂會館行轅暫駐瀛眷亦以次進行轅大小轎約十六七乘聞瞿文宗俟初二日交卸於初三日動身已向各處辭行矣 
[仁心仁聞]  
　　前報載江寍府李太尊關心民瘼以所屬荒歉不一禀請官帑設立典當牛局計江南兩處江北兩處牛到局後以一人牧兩牛牛日給草三十斤人日給米二升錢四十文小民得此消息多不遠百里越境而來角濈濈者相屬於道因此各局均有日不暇給之勢始則篷廠結成邨落繼卽芻茭堆如岡阜當牛一千頭招牧五百口就此以薪以蒸以雌以雄便無刻不滋事局員晝夜約束非一人之耳目所能周故承乏是役者咸恨不於三五少年時在田間嘗此短笛無腔滋味盖事旣非所習而牛又不可以理遣牧牛者更不可以情喻也現聞惟浦口朱蔭堂大令一局獨措置裕如緣大令捧檄後先詣豆花棚下召農夫野老與之商搉人畜相安之法因知莫如以簡馭煩遂約法上牛當錢十千次八千再次六千爲三等牛旣當亦刮角給與三聯單令其牽回家中自行喂養近者送局呈騐遠在一日程以外卽派局丁前去查騐不准需索分文旣無水草之勞又無簑笠之供且并無聚則不無疾疫散則不無寒燠之患事得其平民尤稱便昨有從江北來者謂大令此法就總局之章程計之大抵他處一牛之所費在浦口可當兩牛由此而推則所以保全者夫豈鮮哉宜遠近數百里家家尸祝不啻朱邑之在桐鄉矣因念天下事往往盡人所能知却盡人所不能爲爲治不在多言如大令者吾知其物與民胞頭頭是道矣鳴琴牛渚特其小試焉耳 
[關道晉省]  
　　寍海關道薛叔耘觀察交卸在卽將赴湖南按察司新任業於初三日晉省辭行云 
[盜刦尼菴]  
　　寍屬鎭海西北鄉薛家河頭太平庵　前夜突來匪徒多人以石撞門而入庵旁住有篾匠及工人數名當卽起視見盜面塗黝黑手持木棍工人見勢不佳鳴鑼召衆近村聞聲兠拿盜始遠去聞被刼去大錢數十千及零星雜物次日事主開單報縣適來一賣桂圓者地保見其背負一袋東張西望以爲盜之同黨來此探聽動靜也卽行扭住迨邑尊踏勘時卽將是人帶回署中其家屬聞知因地保誣良爲盜赴縣求請釋放未知邑尊准釋否也 
[安慶來函]  
　　前署合肥縣本任宿松縣孫佩蘭明府葆田現奉阿嘯山方伯飭回本任隨赴各憲轅禀安謝委聞卽須擇吉履新矣○十月二十五日午刻安廬滁和道丁潛生觀察接到蕪湖縣嚴太令電禀謂前在北京圇船肇事之舊黨兩名刻由江寛船押解來省請飭兵丁接解以資愼重觀察立卽商請阿方伯借撥護衛小隊數十名往南門外躉船邊守候時將三鼓江寛抵埠將犯護解入城下諸懷寗縣獄次晨觀察升坐二堂提訊該犯一姓喬名老九年甫二十餘湖北漢陽縣人一姓茅名林一浙江寍波府人均身强力壯面貌猙獰訊以搶刼等情承認不諱觀察隨赴院禀知陳大中丞併請令正法中丞諭飭中軍吳崇菴叅戎至道署提出該犯綁赴北門外斬决旋將首級二顆委員解往鳩江犯事地方懸杆示衆 
[穗石談資]  
　　某甲家在廣州西門外康王廟左近昔年曾附輪船赴外洋牟利近已滿載而歸面團團如富家翁不復思涉風波之險矣日前因其女出閣購辦妝奩極形華美不隄防爲緑林豪客所聞約集衆嘍囉明火執仗破門行刼衣服首飾搜掠一空計所值約千金當卽報官請緝○前日保安火船由香港至廣州帶有全泰成福興涵協興昌等局信袋纜旣繫諸客正在紛紛登岸不虞袋被賊人竊去據云袋内銀信匯票甚多一時無從查悉遂卽報明地方官赶緊嚴緝說者謂向例火船泊岸或開行之時由駐守沙面之焯字營勇在碼頭彈壓以故人雖擾攘從未有搶竊之患此次失物誠有出人意外者○有某甲者持銀赴小市街某號兌得金葉數兩大約因事出門携銀不便故兌此以免累墜之虞也甫出店門卽被匪徒所阻向之强奪勢甚洶洶甲亦膂力過人與匪爭扭匪驀出利刃刺傷甲數處隨卽飛步奔逃是時衆目昭彰然皆畏其兇頑無有敢相助爲理者噫光天化日之下竟敢如此猖狂有捕務之責者其將何以爲情哉○番禺沙灣鄉出一盜案並有拒傷事主等情邑宰聞報卽日帶同兵差馳往相騐 
 
 

Page 3

 
 
[撫卹開局]  
　　金陵賑章前十年大口給米一升小口八合爾時來就食者統計不過數千人故當局大有老者安之少者懷之之意不料年復一年由一萬而增至五六萬人上年單就城外而論始而四萬繼而五萬續又補至六萬有奇其人則老幼男婦其地則鳳潁淮徐其所食則糠粃已罄其所急則溝壑立至是豈檀道濟之唱籌量沙而可使嗷嗷垂斃者不抱憾於伯仁由我而死乎哉因此城外總辦劉觀察苦心孤詣畫夜焦勞踏冰而出戴星而入起查騐以至給票由給票以終發米無一件不躬自督飭卽無一日不躬自糾察卽無一人一事不躬自過目而周知難民之甘苦與員役之利弊數年以來身受者日戴其德逖聽者風樹其聲人人思鄧訓如父母望江南若故鄉而尤以上年之醫樂兼施體恤備至爲益感深肺腑人心不一恩怨則同故現在城外册報截至十月二十日爲止已不下四萬三五千丁口皆承上文而言謂劉使君活我一若不勝其似曾相識者然是後之蒙袂緝屨貿貿然而來者當不減宼鄭公之在青州時矣查賑法自十一月朔爲始大口日給米六合小口三合五日一領共四個月至明年二月底爲止以局内有查造册籍等事提前半個月已於十月十六日城外由劉總辨城内由禹總辦在督轅禀知開局城外廠仍設莫愁湖委同知徐炳焯知縣葛毓清陳維新專司局事城内廠仍設文昌宫委通判崔炳榮知縣翁延年專司局事兩局向各用中小班四員稽查彈壓本届以熟手不敷差遣善後局因於調劑中寓愼簡乃僚之意久之論始定竟有恃捷足而反一蹶不振者可見一飲一啄莫非前定夕上宰相乞米之書朝捧韋公五花之判此中人語云不足爲不知者說癡人之夢也可怪者髮不短而鶴垂首不豐而螓潤亦稱托鉢否則語不聞而白粲盈筐足不出而紅蓮滿斛甚至以鳩形鵠面之儔求鸚啄之殘粒而不得乃社鼠城狐之輩效烏飛之攫食而有餘有一法必有一弊耳可慨已然論者謂劉總辦獨能弊絶風清每届自購米若干石成衣若干件藉應緣嫗僕以希恩澤者從不以官家之寸縷半粟爲喜怒嗟夫士君子一朝得志則雞鳴狗盜之士爭出其門又誰暇問閣閣者爲官鳴爲私鳴耶此積薪所以不覺後來居上也 
[漢臯雜佩]  
　　漢鎭爲通商熱閙碼頭良莠不齊匪盜最易溷跡稽查不得不嚴統計長街十餘里向有卡房數十所以後湖升字營防勇換班戍守最爲得力自交冬令防範尤嚴十家牌燈每晚撥人經管初更以後一律燃點街市通明宵小無敢逞其伎俩巡查之文武印委各員每晚聚集上以五顯廟中以沈家廟下以四官殿爲會面議事之所上月保甲局又挨户清查換給門牌巷栅街欄統加修葺空房曠宅責成地甲隨時偵探似此嚴密魑魅潛藏罔兩匿影矣○楚北武鄉試奎中丞以政體違和奏委蒯方伯代閱日前閱看馬箭時有某武生以馬力不健馳騁不及他馬之迅疾藩憲謂其不合式楚人性本强悍又值試塲人衆一時人聲譁然經提調瞿觀察出爲彈壓諸武生始無異言次日停試一天後仍按日接試現在已竣事矣○漢鎭八大行首董接到京口信言鎭江常州蘇屬等處本年旱災特甚荒歉異常民不聊生遂於十月望後遍分賑帖於二十二日在徽州會館演戯藉以勸捐聞是日到者七八百號其有不來觀劇而逕自解囊者亦復不少足見樂善好施不分畛域而八大行倡捐之功尤不可没也○江水又退尋丈現存者照西國標椿止有一丈五六尺若再枯涸恐商輪往來將有不便矣 
[紅橋霜跡]  
　　揚州府屬甘泉儀徵兩邑久旱情形節經紀錄目下北風凛冽災民無衣無食尤覺慘目傷心遂由地方官會同各善紳籌辦官賑已將兩邑被災最重之户逐一抽查計大小口共得二十五萬有奇司賑者深慮人數過多賑欵有限擬重復確查始行開放○十二圩淮鹽總棧政務殷繁向就揚州南下河江西會館中設立分棧上月某日馮觀察令將分棧移至湖南會館辦公派委妥人較騐北鹽船隻蓋北鹽由清江運棧往往短缺斤兩船户多以船身滲漏爲詞故觀察必泒人較騐嗣後非船身堅固者不准承裝云 
[命案傳聞]  
　　松江訪事人來信云法華李某受傷身死已列報章兹悉李係上海縣學廪生家世通顯親戚多登仕版者至致斃之由傳聞不一或云被人謀害抛棄河干究竟若句須俟研訊之餘方能水落石出也 
[預備供張]  
　　新　簡陜甘總督前閩浙總督楊石泉制軍由福州乘某兵艦起程日内將次莅滬上海縣裴邑尊特飭辦差家丁在金利源碼頭預備供張 
[信船覆盜]  
　　前日黎明時有全盛等信局划船行經野鷄墩突被盜舟截住有兩盜躍登行刼舟子吳阿全見後面尚有他局划船啣尾而至因立船梢大聲呼救洎各船駛至天已將曙鄉人亦有聞聲而來者兩盜見勢不佳登岸圖遁吳擊以槳一盜負痛墮入水中吳亦躍下竭力扭往餘盜遂各鳥獸散吳卽訴知地保姚玉亭詰得盜姓郭名金魁又名楊老三又名童獃子隨卽押解至縣晚間十下鐘時裴邑尊升坐大堂訊究吳伸訴前情姚所禀從同郭稱小的前充營勇遣撤後流落江湖不敢爲盜邑尊怒其狡展喝上天平架郭供仍復支吾邑尊飭役加上槓子郭熬刑不供邑尊怒益盛喝令挑斷足筋郭始供稱貧迫無聊艱於覓食不得已合夥圖刦邑尊令釘鐐裝入木籠并賞吳洋十元以奬其力能擒盜一面飭捕役赶往該處緝捕餘黨匪由捕役拘到鄧西園鄔桂林吳王氏及小孩一口解送案下邑尊訊究之餘鄧稱小的失業無歸躭擱王氏船上並未入夥叩求明察鄔柟小的不敢爲盜邑尊喝上大平架并踏槓子鄔方承認王氏稱丈夫去世後蒙鹽捕營内友人給資購船一艘來往江湖作小負販鄔等附舟來滬並不知其爲盜邑尊飭將　釘鐐裝入木籠土氏及小孩交官媒看管鄧交捕役帶往緝捕餘黨 
[欺凌貧佃]  
　　王葉氏訴稱陸惠林張雲山索租毁物叩求提究裴邑尊提陸張訊究葉氏稱小婦人租陸田二畝耕種今因年歳歉收略欠尾找陸竟糾張到家吵閙並將什物擊毁陸稱該氏積欠租錢向索不歸並不打毁物件張稱陸邀小的往索欠租不敢恃蠻毁物邑尊判令葉氏將欠租完納所毁物件着陸照數賠還張笞責六十板荷枷五日以儆 
[英界公堂瑣案]  
　　包探秦少卿稱豐泰洋行東函報捕房言有客人之箱子忘知鎖好缺少洋二十九元疑是出店張乾泰所取因往拘張搜出押票十六紙張稱在行已做十一年所押者皆已之衣物並無取洋事其洋東囑將票贖取物件觀看至客係美領事署人今將張乾泰送案張供現在行中爲媽媽者係我之舅母荐我爲出店多年從無錯事前有客人箱子忘鎖及我到房洗掃見有汗衫在箱外并有洋六元在衣上當時侍者管事亦均在塲後由侍者將衣洋交明客人檢點箱内已少洋二十九元不知如何缺少蔡太守商之賈副領事飭張交保押票准該包探查吊察看再俟下禮拜二會同美領事訊辦○包探王阿二稱會德豐駁船公司之水手朱阿金行竊船上圓鐵一塊托韓阿秀變賣被華捕阻獲人贓送案朱阿金供舊鐵無用取交韓阿秀變賣是實韓阿秀供朱交之鐵價值百餘文尚未賣去被捕獲案蔡太守隨判朱阿金管押三天韓阿秀押一天贓存捕房俟失主認領○包探張松樵稱朱銀郎報被林華卿硬取絨單付押爲此拘林送案朱銀郎申訴前情林華卿供因　朱之絨單來歴不明故將伊已押錢三百五十文絨單票贖取看過後仍押原數票呈閱蔡太守衡情酌斷林華卿繳錢連押票給還朱銀郎完結○一百四十三號華捕稱竺生鰲至美兵船上賣京貨夾帶私酒一瓶有干禁例爲此拘案竺生鰲供兠賣京貨酒係隨帶在手不敢賣與水手蔡太守判罰竺生鰲洋三元繳充醫院經費酒充公○包探江阿三稱胡桂生報被錢阿三竊衣八件獲錢吊得三件尚少五件今特送案胡桂生供開裁縫店用錢爲夥被竊衣服除起到处尚少五件值洋四元錢阿三供詞支吾蔡太守隨飭起案之衣交胡桂生領去錢阿三押令繳洋四元賠償缺少之衣○沈菊生被賊竊去脚桶内着浸洗衣服幸卽知覺追赶由捕阻獲人贓請爲究　蔡太守飭將該竊王安三押候遞解安徽原籍贓交沈菊生領去 
 
 

Page 4

 
 
[上海陳家木橋電總局内豫皖揚鎭協賑處接皖北錢曉嵐觀察潁水來信]  
　　杏蓀竹坪少欽詠南蕃甫蓮珊心如子萱仁兄諸善長大人閣下九月廿八日夀州晤嚴佑翁奉十三號惠書十月十一日回潁接十四號公函又孫劉一件宗信一件碼單一紙敬悉種切並諗八月廿一九月初四等日所上蕪函均邀鑒及貴局於備多力分之際又蒙籌撥庫平銀一萬兩業已匯至省城囑備冬賑之用一俟解到遵卽收存渥荷仁施實無旣極此間秋賑户口陸續查竣因聞賑歸來者不少不得不接查同放而錢欵三批甫入沙河風頂水逆計須旬日方能駛到竊計爲時未可再緩業已定期先行開放矣减半一說自是諸大君子不得已之苦心今計欵項到齊已可浥注故錢數仍照夏賑大口四白小口減半四縣折實大口約在三十五六萬聞賑歸來之户尚不在内俟各縣截數到日再行分晰布聞冬賑糧食亦經購買一時不能運齊擬俟已到之糧與秋賑接續散放未到之粮亦可銜尾接濟嚴佑翁到夀時弟亦在下游彼此晤商深相契合夀懷二處冬賑萬不可少佑翁目擊情形一力獨認弟已嚴飭各官紳妥爲照護惟匯省之欵甫經兌換至快亦須年内到淮弟在夀州曾與釐局商定於十月中先措錢一萬串又撥交揚州已換之萬五千串須冬月方能送到佑翁自在夀州換得萬串正陽換數千串以上各欵亦須於一月後方交近有書來知夀州已查齊六千口卽赴懷遠開查欲在懷酌換數千金囑敝處代爲鑒法弟已籌湊曹紋六千解去聞懷境口數不少而各處所換之錢一時難以速集能否不誤散放尚無把握敝處續撥之銀係在武漢兌錢如可早日運到自當力爲接濟特彼此均慮緩不濟急耳中丞近有信來儗留其查辦鳳　旱災而佑翁欲回顧桑梓弟已馳函奉商並請趙展如太守就近商定示悉早災歸各府承辦尚未得復也弟九月望前又赴懷鳳等處閱看災情歸途至太和一繞征帆甫卸人事碌碌尺素稽遲歉媿無似專泐奉復敬請善安惟希涵照不莊[  愚弟錢祿曾頓首十月十八日]  
[十月二十六日接于百川靳春陽先生丹徒災區來書]  
　　諸善長大人閣下前寄各函並查户票根度均上達各區里運均係公推公派非差役可比到者頗少同人等皆以賑款不敷　眞覆查諸多棘手且山路崎嶇天時又短適值風雨交加倍形辛苦十餘年來上海辦賑往往借材于揚鎭此時遠出辦賑者愈多老手愈少尤覺爲難入二區與十七區交界之處被災極重食米麥者十居其一食雜粮者十居其二其餘均以山柴果野椽栗等物充饑或以溝澗中所出之水草爲食人皆黄面面無血色慘不可言災民無知僉云大憲大人發銀二十五萬專賑丹徒諸位何必如此認眞又云上海有鉅欵撥來又云糧米個個好吃同人說至舌敝唇焦始各無言同人等四散出門黎明開查七點鐘回寓核對細帳三鼓始睡值此旱荒稻草頗少不問地之潮濕與否到處攤放行李就地睡宿幸邀福庇無有病者否則官樣文章無人不會照原查原册隨手給發賑票豈不容易無如籌欵萬分支絀稍有含糊辜負各大憲愛民如子之心諸善長俯念災黎之意卽問心亦無以自安任勞任怨分所應爲但求無愧我心而已同來諸友目覩遺黎均是同心協力勞苦不辭且有爭先恐後之心大半皆由錢君硯觀察激勸所致萬家生佛觀察可謂不愧矣明日卽移至前村一帶查户餘容續佈敬請德安 
[蘇省撫轅抄]  
　　十一月初一日四品銜升用郎中户部候補員外郎李鶴臯辭行回湖南籍後卽赴都候補府存夀禀銷水利局文案差黄承乙差人禀銷足疾假並禀知奉臺灣撫憲調臺差遣候補縣童毓昌禀銷騐收昭文滸浦口塘工差候補道庫大使陳明屏禀銷黄埠墩厘卡差周紹棠禀知辭奉委赴江北一帶緝捕差○初二日督辦儀徵鹽棧按察使銜候補道馮邦棅十二圩來正任震澤縣張大任禀知奉委發審局卽日到差准補崑山縣典史劉振祿謝飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江右餘聞]  
　　江右各屬文風以南昌袁州瑞州爲首屈一指本届文闈南昌府屬中式三十餘人袁州府屬中式十餘人瑞州府屬中式十人可謂盛矣惟南安府屬僅中一副榜未免稍形減色耳刻聞有議創建書院振興文風者不知果克成否 
[東粤官塲紀事]  
　　藩憲高紫峯方伯廾授廣西巡撫電音到省僚屬紛紛赴轅道賀大有車馬如雲旌旂夾道之勢次日方伯排道出衙依次謝步雖州縣佐貳亦必親詣其門謙光下逮人皆感頌不置云○廣西副主考崔太史永安廣東駐防人試旣竣告假回籍省親由梧州順流而下刻已片帆無恙安抵珂鄉矣○署理南雄州曾刺史紀渠到任甫數月奉大憲飭冋羅定州本任邑人平日仰之如慈父母至此紛紛來省禀留大憲以格於成例未能批准然其德政之入人於此可見一斑矣○署鶴山縣彭大令保乂調省差遣所遺之縣篆札委試用同知張司馬經賛接署 
[鄂渚官報]  
　　十月十七日候補班前先補用知縣黄凝迪奉委赴通山縣會審案件禀知湖南試用縣林夀奎解二批京餉禀到辭赴湘新授山西布政使豫山過省差人禀到宜昌開委員候補通判王璠解餉來省十八日候補縣張飛鵬自閩回省禀到候補縣姚庭輝奉首府委巡查江面候補從九舒鴻圖奉首府委赴通城縣查質當俱禀知辭調補武昌縣俞成慶准補嘉魚縣趙永清俱禀辭赴任 
[邗江官報]  
　　十月二十六日汪鹺尹振委新城查騐差衷鹺尹興哲來揚二十七日海分司項分轉赴省公幹過揚孟鹺尹棨銷板浦塲查緝船私回揚二十八日候補縣歐陽大令佺棧委押運北鹽 
[哀鴻滿地飢饘臻感而有作錄呈夢畹大詞臺正刊]  
　　水旱頻年難疉臻杞憂莫釋幾逡巡可憐億姓呼哀日尚有千金買笑人力　東南諸善士情傷淮海衆飢民寄言裘馬豪華客造福無涯及此辰○旅夜不寐賦此誌感　刮地西風透尸寒倚燈坐久覺衣單無聊難穩迹衾夢遣興頻添寳鼎檀萬里新霜飛碧樹一規斜月照紅欄鄉心旅思知多少郵鼓冬冬五度殘[  西湖花隱楊次山稿於海上夢杭州室]  
[西湖花隱以詩見贈卽依原韻奉答錄請夢畹大吟擅同正]  
　　客路交遊倐一年羡君高義薄雲大才成八斗前身慧約訂三生夙世緣好句驚人花夢發苦吟愧我草焚先相期同奮凌霄志且把豪情記錦箋[  長白山樵子英元興初草]  
[贈長白山樵元子英譜兄錄呈夢畹大詞長同正]  
　　省識春風憶去年芝蘭譜訂麥秋天　去冬識荆今夏訂譜　萍達早合苔岑契紙貴頻聯翰墨織業守青氈安我素恩承丹陛羨君先門楣喜氣欣重疉　今秋喜賦弄璋　燕賀情殷慶錦箋[  西湖花隱楊兆槐拜草]  
[奉和長白山樵元子英老計下苐書感原韻卽呈夢畹大詞臺並桂斧驪睡浮查同止]  
　　鎖闈鏖戰雪泥留四度皆逢失意秋寒暑經年催客髩功名何日出人頭青衫忍看劉蕡涙黧囬難藏季子羞想見諸公同一例明珠多在暗中投[  西湖花隱楊次山稿於海上夢杭州室]  
[奉和長白山樵元君子英下苐書感原韵卽請教之並請夢畹詞長旣桂斧浮查花隱同正]  
　　雪泥曾記爪痕留回首秦淮九度秋蹤跡杳難尋鹿夢功名事已誤龍頭半生落落飄蓬恨　髩蕭蕭對鏡羞努力鵬程君記取明珠莫向暗中投[  崇川驪睡軒主秋丞苐保溶鈞拜草]  
[上海三馬路與昌協賑公所陳竹坪經收河南皖北直隸奉天賑捐八月十三日第一千一伯廿九次清單]  
　　宜興寄來山隂孀婦高吳氏爲患時症愿將三十年苦節計鋪工資移賑祈痊洋廿元無錫鹽公棧來桃源氏六元大通張國鈞先生寄來極信因果子减省日用洋四元梅林學士祈平安洋兩元平湖楊悅順寄來張靜記王琴記各二元　記一元均保平安共來洋五元○蘇垣顔子賡善士續來八月上旬捐隱曛醫室求合家眷口平安廿元不書名無民二户均保合家平安各助十元眞華書屋徐保家安兩元逞大吃飯錢八十二散捐七伯四十一文共來洋四十二元錢八伯廿三文○金陵鐵作坊來蘇大兄經募一千觀客山人王長記君佑記畢述記八泳沈五户合六百槿鳳記仰記未水聖聚舉直記興茂怡怡順徐堯記七户合一千前捐餘存錢六百八十文以上共來洋三元一伯文無湖捕署王也春先生募來功德册元相悅炎凉九角陳　軒五角歸鄂生葛鴻軒各三角太倉王也春沈錫山邵竹齋尚茂森四户各二角邵呈垣内黄堂駱朱春融等九户各一角共募洋三元七百七十文潤昌餞來丹徒吳寄吳謙佑五月間爲子姪祈病愈四元七角間爲室人求病速痊并保平安四元共八元施常其危册本埠來力不足人不登名兩户合一元又功德册務本堂陳裕躍堂何隱名氏無名四户合乙元二角共來二元二角悅昌文中節筵資捐賑四元無名二元史景山求恙卽痊一元無醫氏洋兩元邵祿幸無名氏合三元楊敬之三元○本日共收英洋一伯零九元小洋二角錢一千六伯九十三文合併申明 
[上海三馬路與昌協賑公所陳竹坪經收河南皖北直隸奉天賑捐八月十六日第一千一伯三十二次清單]  
　　　江南寳懲斐公館求祈平安洋廿四元又延夀堂二元以上共來廿六元楓經程培莊善十元湖南長沙章貴泉求保祖父母福夀平安八元木讀永和與各友助三元廣東無民一元施當其危册丹陽王宅來王屺記二元王泰記姚氏各五角王召祖景慶趙氏時梅益繼普康欽雲錫等記慶華十二户各二角五分共來洋六元解囊册萬里從軍征戊客三更燈火讀書人各一元雲單閣半元又黎里修鹿居士漱因士人知所止齋三户各二愿四户各一愿以上合來洋乙元蘇省裕源典各友節省中節資賑四元周墨卿曹月方各乙洋共來洋六元益元我承蒙諸親友惠賜隆儀理應酬宴敬將席資賑以諸君種祈八洋大昌號各友節省中秋資捐賑五洋應桂　劉鳳仙求恙速愈各助四洋胡孝道爲子明良求病安然十洋居松蟾五元莊翁二元隱名三洋陳篤卿先笙醫金助賑乙洋五角武林聽秋閣乙洋無民乙洋錦華銅洋十乙元周海秋一百振昌又一百文○本日總收英洋一伯零七元銅洋十乙元小洋十角錢二百文合併聲明 
[上海三馬路與昌協賑公所陳竹坪經收河南皖北直隸奉天賑捐八月十四日第一千一伯三十次清單]  
　　本埠騰鳳里王先生交來德國使署汪芝房太史續募金階理賡　捕承伯純恩仲華閏潤庭且彚如徐郎臣七户合來洋七十二元○吳美丹先生交來太城濟奉典助棉衣褲五十件○元豐泰報關行交來沈鶴軒求病卽愈十元恆豐棧交來雲　蔡向居前保次媳生産平安洋六元○九章號節省席資移賑洋十元郭景記十元又銅洋四元汝南女氏六元義記號銅洋五元顧蓮新保諸疾速愈四元恊生莊保生意茂盛節客日用助三元王姓兩元無名氏求病愈兩元陳篤卿先生醫金移賑且元嚴藝記一元胥爲母病求愈一元棉章五百文義記帳房月餅移賑一元徐子剛二百文○旅塘西慈水人宗昔友洋移賑以保亡友冥福洋一元山東登郡榮邑周梁氏因氣衆虚弱求保平安洋二元又長山張介奎洋一元○○本日共收英洋一百三十三元銅洋九元錢七百文棉衣褲共五十件合併聲明 
[上海三馬路與昌協賑公所陳竹坪經收河南皖北直隸奉天賑捐八月十五日第一千一伯三十一次清單]  
　　臺太金貞記求諸事如意洋一百元鄧雲航先生醫金移賑共十元胡汪氏完五月内愿洋十元鼎和絲行銅洋十元包錫齡四元義記帳房節省中秋酒席以保各友平安四元張銘生祈父咳嗽卽全二元習發洋二元悅昌各記蘇册記視子記親安康三户各助一元隱名氏省月餅資助一千李嘉福四百九十文○辛先生交來鎭江祥和號隱名氏洋五十元川沙松蔭子求合家平安四元蘇州侍其巷范來香溪稚子一二杭省雙江未遂于理子保母康歴四元蕪胡同春和一元○杭省源大號來李坡四元又募鴻業主人鼎新道人消災多吉散人同友安居士四户合二十元以上共來洋廿四元○京災册江西興安縣正堂交來張公經募洋四十二元勝永恩户八元滕耀烺户四元膝星堂户二元以上共來洋五十六元内當估出銅質二枚解囊册鎭江無名氏六百廿五文最祈堂康義堂合八百襄記合四百無名氏念三户各一百共來洋四元○○本日共收英洋二百七十七元銅洋十二元一千四百九十文合併聲明 
[上海三馬路與昌協賑公所陳竹坪經收河南皖北直隸奉天賑捐八月十七日第一千一伯三十三次清單]  
　　東來昇金鋪凌卜寅先生來吳師杰爲妻龔氏五旬大慶謹　夀筵資移賑洋五十元鎭江無名氏洋十元○徽州洪承燕祈保祖母叔父曁堂上均各平安洋十元松江書帶主人洋兩元微州無名氏洋一元○慈船普濟册桂林書屋募諸生　三户共來二百五十文○亡格册振大花行洋三角雪花主人惜花主人小萃山人荷先生南陽草廬修竹山人蓬萊書屋七户各二角吳蓮周雙林青雲居士三户各一角以上共　洋二元○無名氏求合家平安六元省中秋席資移賑洋六元○祥泰木行節省中秋酒席資移賑洋三元又助刧病延年銅洋十二元○謝家珍保産後平安完愿洋一元陳蓮子　洋一元又王姓助洋一元○爲衆乞命册夾石恆愛參號讀來勤學齋主求佑妻病速痊洋十元○海鹽陳有心力士助英十月份吕宋崇五條計開三萬六千五百三十八兩條二　九千七百五十七號一萬四千九百十三號二萬三千十八號各一條○○本日共收英洋一百另三元銅洋十二元二百五十文吕宋崇五條合併聲明 
[上海四馬　高易公館内籌賑所陳詠南經收河南皖北奉直揚鎭十月初十日第八十三次振欵清單]  
　　初十日嶺南鐵城鄭馥泉李豫堂楊　門翁募速册李劉氏銀七　一錢六分李植桂堂二兩八錢二分李寳儉堂李黄氏各一兩四錢四分李崇儉堂一兩三錢二分蕭華恩李十得堂劉李氏各七錢二分李氏八姑劉鷄遠鴻超各三錢六分李十一姑十三姑十四姑十五姑各二錢共捐銀十八兩五錢八分○又速册鄭新牙以麗弟子各七錢二分鄭泗德堂四錢鄭劉氏李　桂堂各三錢六分劉鄭氏三錢劉怡和堂二錢七　鄭何氏鄭劉氏各二錢李黄氏一錢九分黄敬溟堂黄保金堂凝烟堂鄭樂助堂張葉吉堂陽正女各一錢共捐銀四兩三錢二分○又速册鄭李氏洋十元鄭聖稱六元鄭劉氏鄭汝鏘陳楊氏各一兩四錢四分梁植桂堂二兩一錢六分合衆堂一兩李氏李輝裕堂劉愼德堂楊樹德堂劉正義堂大日菴兆欽各七錢二分源○菴六錢八分陳愼義堂陳俊卿兆方各三錢六分兆駒劉積德堂各二錢凈女亞富一錢李思溥堂姨娘七分共捐銀十四兩一錢三分洋十六元伸銀十一兩五錢陸分○又速册李達德兩二兩八錢八分李梁氏李德裕堂蕭居敬堂盧三省堂各一兩四錢四分李昌義堂李衛氏李大中堂李大業堂李光裕堂林積大堂李何氏各七錢二分李承業呇李恩溥堂各三錢六分何植德堂三錢劉裕徽堂二錢共捐銀十四兩九錢○又速册黄紹基堂陳崇桂堂照藜堂繆務本堂林氏七姑各銀三錢六分集成堂二錢一分梁周氏蕭區氏各二錢毛桂蘭無名氏亞防程氏梁鄧劉徐氏劉氏劉紹葆黄氏各一錢共捐銀三兩三錢一分○又速册李近思堂銀七兩另七分李植愧堂三兩六錢黄履和堂一兩四錢四分劉居易堂繆楊氏各七錢二分楊四姑求保和堂鄭自新堂黄積厚堂黄聚成堂林崇崇桂堂各三錢六分林繆氏二錢二分黄安吉堂李善慶堂林兩善堂各二錢聊盡我心一錢五分共捐銀十六兩六錢八分○又卽册集益堂七兩二錢合衆堂一兩七錢二分合衆堂黄夀堅各一兩二錢黄夀華一兩四錢四分樂善堂一兩一錢衆信堂七錢二分合善堂三錢八分林黄氏鄭崇慶堂各三錢六分劉承業堂二錢一分六厘　燕二錢梁引福一錢四分四厘余雲揀恩重堂各一錢李陳氏七分二厘共捐銀十六兩五錢一分二厘○又速册張陳氏張梁氏各七錢二分匯泉店惠和典各三錢六分祺泰典二錢共捐銀二兩三錢六分○又速册東生當安和當錦泉當各七錢二分益隆典同興成章黄晋培美盛合隆陳寳階安泰陳竹林均安麥華章和隆各三錢六分共捐銀六兩八錢四分○又遠册楊靜安堂銀二兩隱名二子一兩四錢四分大興典楊靜思堂楊靜修堂成安典各七錢二分新萬生永茂均茂天和祥記梁存義堂楊靜逸堂各三錢六分正棧二錢馬宜勝楊耀德堂宅西氏各一錢四分四厘共捐銀九兩一錢一分二釐○又速册悅和典銀七錢二分錦倫堂懷遠堂林記源泉永記茂源陳鳳修鉅隆典萬合洪生泰茂阜昌鄧號安隆號靜觀書舍各三錢六分共捐銀六兩一錢二分○又速册郭夏氏萬祥無名氏麥崇芳錦隆永福利有利致祥和茂饒裕裕得新裕泰永昌興泰各三錢六分廣和陳世珍各二錢共捐銀五兩四錢四分○又速册許司馬第三兩六錢陳吳氏汝建鄭景申各三錢六分劉氏永安堂永和堂無名氏各二錢錫培一錢零八厘養元揚國華各一錢健有榮齋堂貴陷各七分二厘共捐銀六兩另四厘○○以上統共捐規元一百三十五兩八錢六分八厘 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月廿五日京報全錄]  
　　宫門抄○諭旨二道錄前○分選單○發抄硃批六道○晉撫剛奏委解内府封儲等銀片○浙撫衛奏委解京餉等銀片○河督吳奏稭料失火委員摘頂片○豫撫倪奏整頓營伍片○又奏開復知縣處分片○閩督卞奏報接印任事日期摺○閩督楊奏父卸督篆日期摺○粤督張奏部選知縣留省學習片○十月廿五日内務府國子監正黄旗值日無引見○紹祺立侯崇光各假滿請安○張英麟謝授侍講學士恩○儘先副將程興發謝恩○伯王續假五日○内務府奏派更換紫禁城内值年之大臣派出崇光○召見軍機恩中堂紹祺克侯張英麟○光緒十四年十月分選單知府河南懷慶李芳柳湖北舉同知安徽太平承善正黄監知州雲南晋寗李宗道四川監通判河南汝寗駱金章直隸附知縣貴州安南馮全琮浙江舉四川鹽亭王永平山東監湖北大冶廣祥廂紅附湖南清泉顧汝熊浙江監布理問湖南劉根固河南增直州同福建永春孫傳兗安徽拔州同湖南武岡彭松年直隸附巡檢江西寗都州沈鼎浙江文童○發抄額爾慶額奏耿仕才署塔城游擊奉硃批兵部知道欽此○卞寳第奏解台澎俸餉銀兩奉硃批户部知道欽此○又解鹽課銀兩奉硃批户部知道欽此○又解大婚禮銀兩奉硃批户部知道欽此○又解鄭工銀兩奉硃批户部知道欽此○又解邊軍餉銀奉硃批該衙門知道欽此○○剛毅片再晉省本年應行籌解内府封儲銀一十萬兩又應解固本練餉銀六萬兩舊欠練餉銀一萬兩又自光緒十三年十月起至十四年九月底止司庫籌解節省餉銀四萬兩又應解還部墊烏道雅蘇台科布多二城經費共銀五萬五千兩均經飭司籌撥業將委解過各欵銀數先後奏報在案兹據布政使張煦詳稱復在司庫十四年地丁耗羡項下並厘捐正欵内共動銀五萬兩作爲籌解本年後一半内府封儲銀兩又於地丁項内動銀三萬兩作爲本年七月起至十二月底止應解固本練餉又在地丁反兵餉二成項内共動借銀二萬兩作爲應解至十四年九月底止後一半常年節省餉銀又在地丁項内籌銀五千兩作爲解還部墊烏里雅蘇台科布多二城經費銀兩均差試用知縣鄧維璟於光緒十四年九月十五日自晉管解起程前赴户部交納所有本年應解内府封儲及固本練餉曁舊欠餉銀並十三年十月起至十四年九月底止司庫應解節省餉銀三欵已全數解清其部墊烏里雅蘇台科布多二城經費一欵計連此次共解還過銀三萬五千兩各等情呈請具奏前來臣覆核無異除咨部查照外理合附片陳明伏乞聖鑒謹奏奉硃該衙門知道欽此○○衛滎光片再户部奏撥光緒十四年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩行令於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵解過户部京餉銀十六萬兩内務府經費銀三萬五千兩在案兹據浙江鹽運使德夀夀詳稱在於縣塲灶課曁綱票課厘項下撥解户部京餉銀六萬兩内務府經費銀一萬五千兩又搭解光緒十四年分二批叅價銀五千兩委候補鹽大使鍾尚賢管解仍照成案飭令該委員由浙至滬搭坐輪船運至天津由陸赴都妥速䟎解所有本年京餉奉撥課銀二十二萬兩内務府經費銀五萬兩參價銀一萬兩已全數解清等情具詳前來臣覆核無異除分咨查照外並咨行沿途各衙門一體撥護前進以昭愼重仍飭將起程日期速行詳咨外理合附片具奏伏乞聖鑒謹奏奉硃批該衙門知道欽此○○吳大澂片再來童寨東首有用剩舊堆稭料數十垜忽於九月二十六日亥刻不戒於火燒燬存料八垜幸他垜疏密相間當經竭力撲救並未延及臣查大工需料甚煩購買實非易易該管員弁失於防範應卽附片奏叅除將看廠委兵從嚴責革懲辦並再查明有無放火之人一併嚴究外所有東壩正料廠委員候補通判白曾煇應援案摘去頂戴仍令照數賠補以重工需謹會同河南撫臣倪文蔚附片奏叅是否有當伏乞聖鑒謹奏奉硃批白曾煇着摘去頂戴餘依議欽此○○倪文蔚片再臣標練兵兩營大半分防省外零撥省城各署各局當差營壘頽廢久不知操練爲何中於加餉練兵整軍經武之意盖弁髦棄之矣豫省居天下之中年來水旱頻仍武備懈弛識者憂之臣現擬申明練軍定章派委留豫記名提督董明禮統帶臣標軍兩營内以一營歸該提督自行管帶飭令修葺營壘將散撥各處練兵斟酌緩急酌調歸營認眞督操勤加訓練以期餉不虚糜兵精可用統帶薪費查照光緒十年改定練軍營制内調省操練步隊兩營設統帶官一員月支薪水銀一百兩公費銀一百兩章程支給其自帶一營卽不更給營官薪水公費此外河北南陽歸德三鎭練兵情形與省標亦大略相同俟省標整頓有緒再當次第督飭各該鎭實力奉行以副朝廷設兵衛民整飭營伍之至意謹附片具奏伏乞聖鑒謹奏奉硃批該部知道欽此○○倪文蔚片再另案改教前郟縣知縣馬階平前因交代尚虧房雜等銀一千一百一十兩零屢催未據解繳經臣奏叅暫行革職勒限兩個月清繳奉旨照准欽遵行司勒追在案兹據該員將原叅虧短銀兩遵於限内掃數全完尚知愧奮由藩臬兩司詳請具奏前來臣覆查無異相應請旨將另案改教前郟縣知縣馬階平原叅革職處分准其開復以昭激勸爲此附片陳明伏乞聖鑒訓示謹奏奉硃批着照所請該部知道欽此○○頭品頂戴閩浙總督臣卞寳第跪奏爲恭報微臣接印任事日期叩謝天恩仰祈聖鑒事竊臣承渥恩命補授閩浙總督於本年七月二十六日業將交卸湖南撫篆起程日期奏明在案航海赴閩道經揚州本籍懇恩賞假十五日省視先塋當卽沿江下駛八月初十日到籍省墓二十六日假滿登程由海道前進九月初二日舟抵福州海口初三日周視沿海砲台均極堅固試演砲位亦頗有準駐防統領福寗鎭總兵曹忠曁營官洪永安等皆係百戰之將訓練嫻熟約束緊嚴洵可爲干城之倚初四日至馬尾船廠晤船政昌臣裴蔭森偕赴各廠看視機器現造鋼甲船一隻穹式船一隻年内及明年五月兩船均可竣工初五日到省初十日准調任督臣楊昌濬飭委福州府知府廷愷督標中軍副將楊興科恭齎閩浙總督兼管福建巡撫關防鹽政印信並王命旗牌文卷等項移交到臣恭設香案望闕叩頭祗領任事伏念臣疉受殊恩頻邀異數愧涓埃之未報益兢惕以時深查閩浙均爲海疆要地幅員遼闊政務殷繁舉凡察吏安民海防鹺務俱當加意講求力圖整頓臣雖駑庸勉竭終慮蚊負難勝惟有與浙江台灣兩撫臣隨時和衷商酌妥籌辦理以兾仰答高原鴻慈於萬一所有微臣接印任事日期及感激下忱除恭疏題報外理合繕摺叩謝天恩伏乞皇太后皇上聖鑒謹奏奉硃批知道了欽此○○頭品頂戴兼署福州將軍調補陜甘總督閩浙總督兼管福建巡撫臣楊昌濬跪奏爲恭報微臣交卸督篆日期仰祈聖鑒事竊臣前奉恩命調補陜陜總督當經具摺叩謝天恩籲請陛見欽奉硃批毋庸來見欽此謹將任内一切緊要事件次第料理以便隨時交卸兹新任閩浙督臣卞寳第於光緒十四年九月初五日到省臣卽於九月初十日將閩浙總督兼管福建巡撫關防福建鹽政印信並王命旗牌節次欽奉聖訓上諭御賜白螺曁書籍文卷等項飭委福州府知府廷愷閩浙督標中軍副將楊興科敬謹齎送移交新任督臣卞寳第接收任事臣卽於是日卸事至福州將軍篆務前經奉旨交臣暫署現在新任將軍臣希元入都展覲尚無來閩確信是否俟希元到任再行交替赴甘抑或另行派署之處請旨遵行除將交卸督篆日期循例恭疏題報外謹恭摺具奏伏乞皇太后皇上聖鑒訓示謹奏奉硃批着卽赴新任福州將軍着卞寳第暫行署理欽此○○張之洞片再部選海康縣知縣李恩元於光緒十四年五月二十八日領憑到省應卽飭赴本任惟查海康縣爲雷郡首邑沿海要區訟獄繁多民魯俗悍素稱難治該員係由捐納知縣選授斯缺仕版初膺甫來嶺海於民情吏事均未熟諳擬將新選海康縣知縣李恩元留省學習俾資歴練據藩臬兩司會詳前來臣謹附片陳明伏乞聖鑒謹奏奉硃批吏部知道欽此 
 
 

Page 13

 
 
[光緒十四年十月廿六日京報全錄]  
　　宫門抄○諭旨兩道錄前○教職單○發抄硃批四道○尚書紹等奏爲請旨摺○侍郎童奏請開缺摺○江督曾奏漕臣因病出缺請旨簡放摺○陜督譚奏撫臣因病出缺請旨簡放摺○江督曾奏甄别道員等片○又奏提督等留省差補片○又奏道員留辦冬防片○十月二十六日理潘院鑾儀衛光祿寺正白旗舉日無引見○錫珍假滿請安○察哈爾總管圖都普謝恩○召見軍機清安容貴圖都普恩棠○光緒十四年十月分教職單教授江蘇淮安郭宫桂常州江西撫州易光　袁州湖南常德柳啓渥長沙雲南麗江張典禮雲南貴州鎭遠謝漸逵大定俱舉湖北安陸項榮琳黄州拔雲南曲靖竇岱徵江副正諭江蘇吳江徐學曾常州浙江蕭山許大鈞嘉興四川廣安劉葵生成都汶川張聯珠綏定鹽源張庭芳綿州雲南雲龍孫鳳芝雲南俱舉武定朱慶餘楚雄挨訓導直隸清河任寳徵保定優河南柘城許振寀開封陜西定遠聶應菖同州江西崇仁文學韓南昌俱挨江與興安李冠春贑州四川閬中鍾承烈敘州廣東大埔趙爕堯廣州貴州甕安陳其俊思南俱舉復諭直隸成安舒夀祺河間副安徽寍國方臻騫鳳陽廪山東昌樂史延祜武定拔江西瑞昌聶家俊臨江舉湖北巴東李慶琦荆州拔廣東信宜陳其敬廣州副四川西充王周楨成都拔復訓直隸磁州張籛齡河間河間王汝培大名江蘇高郵陳宗爔蘇州俱廪陽湖陶治元蘇州副山東鄒平丁鳳藻登州甘肅平凉高登甲安西湖北黄陂劉淼黄州俱廪湖南武陵張聲樹鳳凰廳歳常德楊楚漢沅州優貴州石阡楊鍾翰貴陽廪○發抄剛毅奏請將完交倉米之前署寗遠通判恩承等開復處分奉硃批着照所請該部知道欽此○又太原營叅將方致祥調撫標中軍叅將奉硃批兵部議奏欽此○又請將完交地丁等銀之朔州牧陳廷瑞等免議奉　硃批着照所請該部知道欽此○高燮曾奏請假回籍省墓奉硃批着賞假三個月欽此○○署禮部尚書臣紹祺等謹奏爲請旨事恭照光緒十五年正月二十七日皇上舉行大婚典禮經臣等欽遵懿旨詳核典章恭　皇上大婚應行禮節始納采次大徵次祭告次册懇次朝見次慶賀次筵宴開單具奏欽奉慈禧端佑康頤昭豫莊誠皇太后懿旨依議單留覽欽此欽遵在案除鑄造皇后金册金寳等項業由臣等照例另行具奏外所有各衙門應行豫俻事宜謹按照典禮次第繕具清單恭呈御覽伏候命卞行知各該衙門敬謹豫備其有臨事應行添辦事宜仍由臣等隨時奏明以昭愼重所有臣等酌擬緣由是否有當謹恭摺具奏請旨奉旨已錄○○臣童華跪奏爲假期届滿疾尚未痊懇恩開缺仰祈聖鑒事竊臣本年夏間感受暑熱甚重未及醫治迨七月下旬　感風邪因請假十日嗣後續展假期三次今又届滿所患腹疾等症旋愈旋發總未除根近覺足力漸弱於行走殊爲未便合無籲懇天恩俯准開臣之缺臣但能調理復元卽當泥首宫門求賞差使所有微臣假期届滿懇請開缺下忱理合恭摺具陳伏乞皇太后皇上聖鑒　奏奉旨已錄○○太子少保兩江總督一等威毅伯臣曾國荃跪奏爲漕臣因病出缺請旨迅賜簡放以重河防恭摺馳陳仰祈聖鑒事竊據淮揚海道徐文達禀報漕臣盧士杰年近七旬素體稱健自鄭工漫口後籌畫防務日昃不遑八月間積勞成疾由瀉成痢於九月十四日奏請賞假一個月日行公事暫委徐文達代行方冀調理就痊卽可銷假不意病勢瀕危醫藥罔效於十五日子時出缺當將關防敬謹封儲旋據該家屬交到遺摺呈請具奏前來臣查該漕督盧士杰由翰林擢任封圻莅漕督任已閱兩年凡漕運河防無不殫精竭慮去秋鄭工漫口維時民情震動日夜張皇獨能鎭之以靜與臣等商辦張福口等處大工就近督率道員履勘經營不遺餘力本年八月間得疾後猶復力疾從公未嘗片刻稍休迨秋汎已過水勢稍定始敢奏請賞假乃受病已深拜摺後卽神志昏迷遽爾溘逝凡屬官民同聲嘆惜漕督一缺修防本關緊要值此鄭工尚未合龍水勢來源尚旺運河車邏壩雖已啓放僅落水七　湖水仍高一丈以外並值地方亢旱巡緝彈壓未可一日鬆動淮揚海道徐文達於河務最爲熟悉除由臣加札飭令代拆代行外合無仰懇天恩迅賜簡放以重河防其未到任以前應否循案先飭徐文達暫行兼護之處出自聖裁該漕督長子候補同知盧宗齡次子候選同知盧宗儀現均隨任身後事宜已飭司道督同該家屬妥爲照料理合將送到遺摺會同江蘇巡撫臣崧駿恭摺馳陳伏乞皇太后呈上聖鑒訓示謹奏奉硃批另有旨欽此○○頭品頂戴陜甘總督臣譚鍾麟跪奏爲陜西撫臣因病出缺請旨簡放巡撫以重職守並委署藩司暫行護理巡撫篆務恭摺仰祈聖鑒事竊臣接陜西瀋臬兩司禀稱撫臣葉伯英八月初六日入闈監臨鄉試二十一日出闈偶感風寒醫樂罔效於八月二十六日丑時出缺聞之不勝駭異查撫臣葉伯英光緒八年莅任臬篆九年升任藩司矢愼矢勤盡心民事凡積穀墾荒清徭查厘等事無不次第舉辦極刀講求自奉簡命擢任巡撫感激圖報出於至誠如嚴巡防以强盜賊裁兵勇節餉需勤考課以察吏治地方公事諸求整頓不避怨勞偶有疑難飛函相告虚心豁訪必期妥協而後已今春校閱南北兩山兵勇出示曉諭從人自給口食不令地方官供億官民翕然稱訟入闈之前猶以鄭工未塞飢民紛紛入境與臣往復函商壯者資遣老弱婦女置各州縣多設粥廠以資存活足見關懷大局畛域不分不意感受寒濕一病不起其父前河南候補道葉坤厚年已八十有七猝聞此信殊難爲情臣與撫臣雖不同城而共事七載和衷襄濟息息相關撫時局之多艱悵得人之不易秦川東望悍惜良深伏念聖慈矜憫臣僚凡盡心職守者莫不仰邀洞鑒可否優卹之處出自特恩臣不敢擅請所遺巡撫員缺請旨迅賜簡放其撫署日行事件臣暫委署藩可曾鉢護理撫篆以免貽誤請繕摺由驛馳陳伏乞皇太后皇上聖鑒訓示謹奏奉硃批葉伯英業經賜卹陜西巡撫已簡放張煦矣欽此○○曾國荃片再前准部咨道府州縣等官無論何項勞績保奏歸入候補班人員卽以到省之日起予限一年奏明分别繁簡留省補用等因歴經遵辦在案兹據江寍藩司續將在寗差委之道員等官隨時甄别詳請加考具奏前來經臣察侍三品銜候補前先補用道馬聲煥堅忍耐勞勇於辦事儘先卽補道禹思漣勤政愛民爲守兼優三品銜候補知府王廷訓品端學粹勤政愛民鈞堪以繁缺道員知府分别留省補用相應繕具履歴清單恭呈御覧所有甄别道員等官緣由理合會同江蘇巡撫臣崧駿附片陳明伏乞聖鑒謹奏奉硃批吏部知道單併發欽此○○曾國荃片再投標學習人員迭經前督臣等及臣奏請留省補用欽奉諭旨允准在案兹查有管帶南字選鋒營頭品頂戴記名提督譚桂林管帶南字右營提督銜記名總兵謝得貴該二員從前轉戰皖鄂秦隴等省積功薦保今職嗣管帶防營駐守江隂砲台操防深爲得力惟原保均未留省分現在兩江整頓營伍正值需才之際合無仰懇天恩俯准將頭品頂戴記名提督譚桂林提督銜記名總兵謝得貴均以原官留於兩江酌量差遣補用俾收人地相宜之效除飭取履歴咨部查核外謹附片陳請伏乞聖鑒訓示謹奏奉硃批着照所請兵部知道欽此○○曾國荃片再接准部咨江蘇候補道曾廣照由保舉補缺後以道員用江蘇候補知府遵海防例捐免補本班離任以道員仍留江蘇歸候班補用行令給咨送部引見等因查該道係由江蘇侯補知府過班道員王省當差多年於地方一切情形素爲熟悉先經委辦兩江營務處事務該道緝捕認眞奉公勤奮歴經辦理盜案著有成效奸宄濳蹤地方深受其益現值蘇　兩省水旱交乘就食飢民接踵於道且武闈在卽省垣人數尤多彈壓巡防極關緊要實未便遽易生手合無仰懇天恩俯准將該道暫時留辦冬防一俟明春事竣卽行給咨引見以符定章臣爲保衛地方起見謹會同江蘇巡撫臣崧駿附片陳請伏乞聖鑒訓示謹奏奉硃批着照所請吏部知道欽此 
 
 

Page 14

 
 
[光緒十四年十月廿七日京報全錄]  
　　宫門抄○諭旨三道錄前○發抄硃批五道○閩督楊奏船户圖財害命審明定擬摺○粤督張奏總兵缺出委員接署摺○又奏部選知縣學習熟悉飭赴本任片○又奏同知暫緩引見片○河督吳奏滎澤九十兩堡疉次搶辦緣由片○十月廿七日吏部翰林院正紅旂值日宗人府引見十名正藍滿十四名荆州協領玉瑞謝恩○李鴻藻請假十日○大額駙請假五日○玉山續假二十日○兵部奏派磨勘弓刀石之王大臣派出慶王豫王續昌○順天府奏京師得雪一寸有餘○掌儀司奏二十九初一日祭奉先殿濂公澤公行禮童華奏請開缺○召見軍機許應騤敬信玉瑞○發抄奎斌奏請將傷斃民人傅金連之守俻王大雲革審奉硃批着照所請該部知道欽此○又解鄭工銀兩奉硃批户部知道欽此○卞寳第奏接任閩督謝恩奉硃批知道了欽此○長順奏出征存營官兵名數奉硃批該部知道欽此○衛榮光奏解旗營加餉奉　硃批户部知道欽此○○頭品頂戴暫署福州將軍調補陜甘總督閩浙總督兼管福建巡撫臣楊昌濬跪　奏爲船户圖財紏殺一家三命審明定擬恭摺具陳仰祈聖鑒事竊據古田縣知縣郭增祿禀報訪聞縣轄與南平縣交界地方有船户圖財殺害一家三命情事當經分飭緝拿嗣據光澤縣報獲馮矮仔馮氏起獲餘贓並古田縣協同閩縣建安縣緝獲傅寳喜萬家財先後解省發委福州府審辦兹據該府廷愷會督讞局委員審明擬議由臬司奎俊覆審解勘前來臣親提研鞫緣馮矮仔卽馮春香馮王氏萬家財傅寳善卽傅保山分隸江西貴溪鉛山及貴州黄平等州縣先未爲匪馮矮仔與妻馮王氏在福建溪縣河操船爲業與萬家財傅寳善曁在逃之張得標陳得勝溺斃之馮漢庭田泳祖素識光緒十四年二月初八馮矮仔船泊省城西門外洪山橋地方有已故福建試用通判吳兆蕙之妻吳方氏姪吳懷西姪女吳愛姑由台北探親回安徽原籍經黄伍俚轉雇馮矮仔船隻至建寗府交卸議定船價洋銀九圓十一日吳方氏等並行李下船馮矮仔因見行李沉重起意圖財害命先與馮王氏說明往邀萬家財相帮又令萬家財轉邀傅寳善馮漢庭田泳祖張得標陳得勝商允得財分用約至秤鈎灘以上雞拇灘地方會齊次日馮矮仔雇同水手吳老明開駛十五日船至雞拇灘住宿馮矮仔聲稱明日灘高須另雇水手將吳老明辭去隨上岸尋見萬家財傅寳善馮漢庭張得標陳得勝五人田泳祖患病未到邀同萬家財等下船揑稱雇來水手是夜三更時分吳方氏等睡熟馮矮仔喚起萬家財等並令馮王氏點起燈火馮漢庭張得標各執尖刀一把萬家財手按吳懷西口　吳懷西挣札馮矮仔喝令張得標用刀砍傷其項頸並戳傷肚膓殞命吳方氏驚覺喊呌萬家財傅實善以衣服蒙其首馮漢庭用刀砍傷其肚腹殞命陳得勝留吳愛姑賣錢使用馮王氏說恐事發受累斷留不得陳得勝隨手揢住吳愛姑咽喉一手接過馮漢庭尖刀戮傷吳愛姑肚腹殞命各取繩索石塊將各死身捆棄水中打開箱籠查點洋銀四百一十三圓男女衣服九十餘件並零星雜物馮矮仔與妻馮王氏各分洋銀八十圓又衣服四十餘件萬家財傅寳善馮漢庭張得標陳得勝各分洋銀五十圓衣服十件餘物悉歸馮矮仔收去將船鑿沉並棄零物兇刀各散三月十五日田泳祖住省城南門外鼓山地方遇見馮漢廷索分贓物不允爭毆同時扭趺落水溺斃經地保撈獲屍身禀由閩縣騐報吳方氏等屍身飭撈無獲無從查騐惟犯係先後就獲隔别研訊供詞如一報獲原贓内白綾帳簷一件寫有吳兆蕙别號筠生二字屍親吳津生與黄伍俚供報相符各犯訊無另犯不法别案及另有同謀加功之人案無遁飾應卽擬結此案船户馮矮仔卽馮春杳起意圖財紏殺吳氏等一家三命棄屍得財兇殘已極自應從重問擬馮矮仔一犯合依殺一家非死罪三人凌遲處死律擬凌遲處死照例恭請王命先行正法萬家財傅寳善雖非船户而爲從加功按殺一家三人及圖財害命各律例罪名相等應從一科斷該二犯合依殺一家非死罪三人爲從加功者斬律擬斬立决核其情罪較重未便稍稽顯戮業於審明後一併先行正法傳首犯事地方示衆以昭炯戒馮王氏聽從其夫馮矮仔謀命得財幼女吳愛姑經其一言被殺尤屬殘忍合依船户圖財害命爲害行旅照强盜得財不分首從皆斬例擬斬立决該犯婦已懷孕四個月應俟産後查照例限處决馮漢庭田泳祖於犯事後自行爭毆溺斃應毋庸議逸犯張得標等仍飭嚴緝務護究辦起贓給領未起追賠傅寳善另犯紏搶閩縣和泉錢鋪一案應飭另行議結本案首從八人已獲四人溺斃二人獲犯過妆兼獲自犯應免開叅光澤縣知縣周德至首先拿獲鄰境凌遲斬决人犯各一名署建安縣事試用知縣陳饒目先拿獲鄰境斬犯一名例應議叙合併陳明除俻錄供招咨部外臣謹繕摺具奏伏乞皇太后皇上聖鑒勅部核覆施行謹奏奉硃批刑部議奏欽此○○兩廣總督臣張之洞跪奏爲總兵因病出缺委員接署並請旨簡放恭摺具陳仰祈聖鑒事竊據署兩廣督標中軍副將王世清呈報據瓊州鎭總兵賴鎭邊家丁盧彬禀稱家主賴鎭邊自上年八月間飭赴本任整頓海防營制籌辦黎匪善後各事宜積勞受瘴本年七月初一輪值下班統巡力疾從公督帶船隻出洋巡緝在徐聞縣三墩洋面重感風寒舉動維艱洋次之醫調治卽坐輪船順道抵省就醫詎受病已深醫樂無效於七月二十七日病故等因前來臣查瓊州現當整飭海防營制及籌辦黎匪善後之際該鎭有統轄水陸各營之責要缺未使曠懸查有留粤補用總兵借補廣東廣州協副將李先義膽識兼優軍律嚴肅堪以署理除檄飭遵照外所遺瓊州鎭總兵員缺相應請旨迅賜簡放以重職守所有總兵因病出缺委員接署緣由臣謹恭摺具陳伏祈皇太后皇上聖鑒謹奏奉硃批另有旨欽此○○張之洞片再部選臨高縣知縣張延先經到省繳憑當因臨高縣地當瓊州海濵要區正值撫黎開山辦理善後一切均極吃重該員初膺外任恐其措置不能合宜經臣會同前撫臣吳大澂附片奏明留省學習俾資歴練在案兹查該員張延自留省學習以來於吏治事宜漸就熟悉應卽飭令前赴臨高縣知縣本任以重職守據廣東布政便高崇基具詳前來除咨吏部外謹附片陳明伏祈聖鑒謹奏奉硃批吏部知道欽此○○張之洞片再現准部春廣州府海防同知陳坤歴俸十年期滿飭令交代清楚給咨赴部引見等因轉行遵照在案復查該員陳坤先經派委清查藩庫各欵勾稽精細深爲得力光緒九年大計保荐早異一年部行調取引見當經臣會同前撫臣倪文尉附片奏明暫緩赴部奉旨允准迄今又閱三年查該員現已交卸海防同知篆務惟其清查庫儲各欵雖經辦有端倪祗緣始終其事以竟全功未便另易生手致稽時日合無仰懇天恩俯准該員陳坤暫緩赴部引見俟清查事竣再行飭令領咨北上據布政使高崇基具詳請奏前來除咨吏部外臣謹附片具陳伏乞聖鑒飭部查照施行謹奏奉硃批着照所請吏部知道欽此○○吳大澂片再上南廳屬滎澤九十兩堡河溜側注蟄埽塌隄分投搶辦情形臣於奏報寒露摺内附片陳明惟查該處對岸灘嘴挺峙河心逼溜全行南臥迅利非常以致各該埽叚此廂叚蟄實屬搶辦不遑　於九月初七日親赴該工督同道廳甫將九堡搶護新掃五叚抛築石垜一叚十堡搶補舊埽十五叚抛築碍石壩垛二叚辦理稍有頭緒一面諭令切坡放坦接廂迤下埽叚一面於初十日仍回東壩布置大工事宜孰知於十二日新鑲各埽又見續塌在工兵夫幾致搶鑲不及復據報險卽派革職留工道員董克紹添調委兵前往帮同搶辦正在分投撒手廂抛於二十一日晚間接據該道廳禀報新廂十堡之九埽至十二埽淘刷過深紛紛墩蟄大隄又見裂縫計長四十餘又寛約四丈餘臣聞報之下隨卽星馳西渡督飭搶護至二十二日戍刻隄身裂縫之處前面一齊生陷後面隄工甚鬆亦極危險臣親督該道廳在九埽上首添抛石垜一叚情形略見穩定溜勢現已外移飭將墩蟄各埽按叚補還總期保護隄身不再裂塌責成該管道廳妥速在工赶辦臣因西壩添築挑水壩已經興工必須勘籌挑挖引河催辦工料勢不能不兼籌並顧遂於二十五日酉刻仍回東壩來童寨所有滎澤九十兩堡疉次報險往返督飭搶辦緣由理合附片具奏伏乞聖鑒奏奉硃批知道了卽着督飭在工員弁妥速修護以保要工毋稍疏虞欽此 
 
