# 1917 - 143 - 4915909

 

Page 1

 
 
游記 
[羗海雜誌（四）（十）（生入）]  
　　凡此者皆蒙番普通風俗到處皆然吾猶怪其崇拜喇嘛尙係宗敎所闗情有可原而坐家僧一道實屬可恥彼族家苟素封必延喇嘛居室掌理求務合僧俗男女爲一堂緇衣紅袖互相輝映（信家舊制紅袈裟惟禮佛升坐說法用之其常服則緇衣故曰緇門所謂壞色衣也）夫漢人陋士子以敎子敬之爲師學業外概不預聞蒙番延僧以坐家奉之如祖家產外務以至曖味織屑之事而喇嘛必與且爲之主持焉抑何說耶至於污穢惡習更不足道婦女兩　裹毛毡四李不着裤由頂及　膏以酥油臭穢薰蒸自墮地至老死身體不近捐滴之水即勸其濯足洗手不曰生疾卽曰不祥光黑如漆　然視之形同羅刹手鱗指　握食物以獻客令人作三日嘔近邊者雖不沐浴於烹飪之際臨時猶知滌手碗七必洗之几席必拭之然亦不用巾帕祇以襟袖代之而巳究竟與漢人爲伍者相形之下易於習尙必欲移風易俗須招漢人實邊輸入中土風化以資其觀感發其羞惡之心而後可語改頭換面改皮換骨之漸然而期以百世未知能俟河清否也 
風俗如是其性情之異於人者可想番地折獄不可以理喻不可以情動即不能以法治有出乎意料之外者蒙番一律無軒輕於其間余駐青海本兼理詞訟案件百姓聞風投告無日不有數起初次躬自訊斷幾於脣焦舌敝後遂視同見戲委其事於顧季良君顧善於詼諧者也其訟案之瑣瑣者難備述述其最堪發　者數則亦見彼族性情之一班丹囑爾西鄉有蒙人開設　店牧牛馬駝百餘近處一番素以富稱向其　駃匹二十　轉運百貨立有合同預交保金經商月餘矣忽然逃去無踪店主來訴派勇追緝不一旬犯贜並獲　　之飭店主還其保金將　隻領回店主欣欣然有喜色忽逃犯妻子咆哮而至余叱之顧其子曰爾父拐騙汝不勸阻亦與有罪不知自歛而猶肆耶其子曰吾父因牲畜肥腯自起貪心遠出不歸致一家受凍餒實爲店主之牲畜所累吾黨例有賠養錢店主未交情豈能甘余笑詢通事曰何爲賠贊錢曰番例被告之家原告須償其食用如被告被押一日則原告須養彼家屬一日押十日須養十日以案結之日清算此犯在逃猶在押也余曰每人每日幾何曰不計人數三日折一羊一月折一牛余曰有是哉試問店主曰脚户逃出九日其家屬賠養餞　合羊三頭爾出速辦余意店主必不顧乃店主遽應之曰遵命退後牽羊送畢兩造無爭余戲謂通事曰此例大通亦息訟之一法駐上郭密時有番女登山放羊被行路番誘逃羊羣未失一頭其父尋女不得來營報告事隔數日矣派勇隨之出犯者男女並乘一騎勢不能　程追至輝特旗地方並獲之余謂其女巳慶珠還犯者不必予懲逐之出境巳耳（未完） 
 
 
 

Page 2

 
 
時評 
[大局如何（冷）]  
　　天下事固無一不可徑情直行者特有所顧忌耳其顧忌維何所謂大同是也 
昨日倪嗣冲有獨立之說今日豫魯浙督又有獨立之說其所以獨立之故有最後最大之目的耶抑僅爭數人數派之權位與意氣耶以我測之殆未思將來大局之何如耳大局苟因此而糜爛或因此而覆亡今日獨立之徒其能任此重任耶抑巳有此决心耶國家大器非有權力者取快一時之具也雖然我仍望所傳之非確也 
[命令]  
　　五月二十九日大總統令周淦授爲海軍上校此令 
又令海軍總長程璧光呈請授紇考鳴黎識張瑞圖爲海軍少校普汝川爲海軍輪機少校陳燦爲海軍軍醫中監李實符程彥農莫嵩福劉蘄　海軍軍需少監應照准此令 
又令署交通次長代理部務權量呈秘書程綱元袁青選署秘嘗胡韞玉呈請免職等語程　元袁青選胡韞玉均准免去本職此令 
又令江蘇省長齊耀琳呈請任命詹亮疇爲金山縣知事張光　爲崑山縣知事葉樹維試署南滙縣知事沈德基試署金壇縣知事甘常愨試署蕭縣知事杜福望試署川沙縣知事應照准此令 
又令傅宗耀羅鴻年給予三等嘉禾章此令 
又令易景　楊華兗均　給四等嘉禾章此令 
[專電]  
　　杭州電浙督電中央脫離闗係　　南京電頃汴督亦來電宣佈與中央脫離闗係 
　　北京電元首昨得倪嗣冲脫離中央闗係電甚爲震怒立召正副司令軍政要人會議决先去電解釋不悟即下令免職通電各省宣　罪狀並命張勳兼任皖省長就近進勦 
　　北京電倪嗣冲電公府昨日下午五時接到昨晚交部又接上海電報告倪扣留車輛五十餘輛並已由蚌通電與政府脫離闗係 
　　北京電黎總統命張勳作調人張復電提有某某兩條件即召王聘卿等入府會議僉云萬難承認予發電時尙未散聞警備區域將實行發展京安 
　　北京電某派與某系現巳連合該派重要分子均赴津大活動奉有馮軍魯有陳部足制兩張京序如常 
　　北京電李經羲到京尙需時日昨又電辭今日總統將提出陸軍總長王士珍同意案如李一時不到則以王兼攝總理 
　　成都電劉存厚現派大軍清鄉王張兩查辦使尙在渝因羅態度尙强硬滇軍不讓東路大部隊仍屯紥叙府自流井資中不去又因中央政局未定一時不能來省 
　　廣東電陳督軍豔（二十九）夜抵省朔日接篆晋京說取消 
　　廣東電王芝祥到省後朔日往韶闗檢閱滇軍 
　　東京電日本勝田藏相闗於政府之財政方針爲非公式的說明如下（一）財政政策上歳入之自然增加當爲足應世界變局之新設施至於終局未可預期之軍事費當另闢財源政府現方調查募債及增稅二項以爲此新財源（二）承受英俄法等短期公債以爲利用正貨策由政府負责發行大藏證劵以便軍需品售價之决算（三）欲統一對華金融機闗希望設立中日合辦之大銀行且下方與中國官憲交涉（四）闗於船舶及移民事業之金融機闗不另設銀行由旣設之特種銀行當其任又改善東洋拓殖株式會社等融通各地移民資金不特滿鮮一地爲然闗於上列各項之實行須經議會協贊必將提出於特别議會 
[外電]  
　　北京電此間傳說奉天安徽兩省巳宣告獨立並電致北京要求解散國會倪嗣冲巳扣留津浦車輛現信馮國璋與張勳刻尙擁護中央反抗行動之嚴重與否須視馮張態度爲轉移（二十九日）字林報號外 
　　北京電李經羲之態度今尙未定國會雖已同意但聞李仍不允就職且有赴北戴河歇夏之說總統竭力勸其就任大約不致堅辭蓋以各督軍擁戴王士珍未成今似　贊助李經羲也（二十九日） 
　　北京電陳友仁案前曾有先行秘密預審後即公開審判至少有裁判員三人出庭並許陳辯護之說昨竟判定徒刑四月簡直無類似審判之形式開審期旣未通告又未許陳延聘律師或召集證人或呈出證據此種審判並非正式公開陳犯何罪且未爲人所知 
（二十九日）以上路透電 
　　北京電黎總統昨派哈漢章夏壽康赴漳勸李經羲來京李允於今夜或明日入京 
（二十九日） 
　　北京電李純李開侁昨奉總統命赴津迎接李總理來京（三十日） 
　　北京電公言報云政府擬派第三十九旅保護京奉鐵路（三十日） 
　　北京電北京有皖省獨立張勳妨碍津浦車行等謡言政府刻極力辯斥其妄（三十日） 
以上德文電 
　　北京電倪嗣冲昨夜致電政府聲言與中央斷絶闗係取自由之行動張作霖今明日中亦取同一行動目下正在準備河南督軍趙倜山東督軍張懷芝與相呼應惟張勳之態度不無可疑之處而觀測者多以張於暗中與倪嗣冲聲息相通總統府方面之觀測聞亦如是事勢愈　重大云（三十日） 
　　北京電河南督軍趙倜本日致電中央及各省宣告獨立（三十日） 
　　東京電勝田藏相談及對中國金融機闗謂由中日經濟提携之必要而觀惟有急圖統一設備之一法所云中日銀行設立機闗向嘗與中政府交涉惜爲此次政變未能進行誠爲遺憾前述組織中日銀行一事係前内閣所取之方針今所冀者惟舉中日提携之實爲中日合辦事實云云 
（三十日） 
　　北京電倪嗣冲張懷芝張作霖等二十九日有電至京對段祺瑞之免職頗不滿於黎總統之處置因此都中忽有謡言謂今明日中將生巨變巿民爲之不安惟在京之外國人間深信得王士珍陳光遠江朝宗諸人之協力北京之治安得以充分維持云（二十九日） 
　　北京電黎總統决免倪嗣冲安徽省長長江巡閱副使之職令張勳兼任俟明日伍廷芳與王士珍協議之後即發命令（二十九日） 
　　北京電黎總统准王士珍之請中止倪嗣冲之免職本日電致馮副總統囑其調停 
（三十日） 
　　北京電王士珍之對時局頗抱樂觀（三十日）　　北京電都中得報開洛鐵路不通（三十日） 
　　漢口電王督軍歸任後倪張等之密電頻來不靜之形勢似巳切迫武漢之警戒忽然加嚴二三日内將檢閱武漢軍隊以爲萬一之備 
（三十日） 
　　漢口電農商部爲於湖北　羅渡（譯音）設立栽培茶樹模範工場特派技師陸桂（譯音） 
來卾（三十日） 
　　漢口電田中參謀次長本日來漢中日官民出迎者甚盛田次長旋於午後過江訪問王督軍（三十日） 
　　北京電英國代理公使昨夜訪日本林公使協議時局（三十日） 
以上東方通信社電 
[戰電]  
　　倫敦電海格將軍今晚報稱英軍襲擊凡爾美萊東面敵軍陣地頗得利敵軍襲擊伊泊爾東北之小哨營星期日天空戰事德飛機被毁者十三架被逼陣地者十架英飛機失蹤者三架（二十八日） 
　　倫敦電海格將軍今日下午公報云英軍在萊斯西南與美細萊西面逐退襲擊之敵軍英軍在泊洛斯台叢林北面襲擊得利布勒柯爾與斯加泊河兩面敵砲隊頗活動 
（二十九日） 
　　巴黎電今晚公報云香巴業雙方砲隊交轟甚烈特登附近炸彈戰事頗活動（二十八日） 
　　巴黎電今日下午公報云赫特比斯之敵軍猛轟後進攻十次均遭挫衂法軍奪獲伐歇洛村小敵營一座俘敵若干人法軍猛轟洛羅瓦與摩朗維萊南面之敵軍交通線德飛機七架中彈墜落十二架受重損降地（二十九日） 
　　巴黎電法軍陣線之敵軍似圖在香巴業專力進攻該處砲戰進行甚烈法軍現巳準備抵禦（二十九日） 
　　亞姆斯特丹電德國波希米亞之波洛維克軍火廠起火炸裂死傷工人甚多現已覔獲死屍十六具尙有五十人埋没灰燼中（二十九日） 
　　倫敦電法軍大本營路透訪員電稱第一批美兵内有摩托車運送隊一部分已開往前敵其中幾全爲大學未畢業之學生尙有數隊刻正在法國受訓練多屬高等學校學生有已服供於救傷隊者（二十六日） 
　　巴黎電法國社會黨决議派代表參與瑞典京城社會黨大會向中立國解釋彼等之態度惟不與德國社會黨往來（二十八日） 
　　紐約電全美德人設立機闗志在推翻帝位建設德意志共和國該會致書德系美人謂德國近今之發展示明旦夕將如俄國發生風潮國内之專制者雖欲向世界表示其强狀然内容甚窘日覺不安云（二十八日） 
　　倫敦電希臘時局仍頗混沌共和運動似已日見蔓延維里齊洛斯氏前謂彼之運動並不反對皇朝今稱苟欲維持希臘之自由必令希皇遜位希臘殖民地國會議長某氏亦稱皇朝巳難存立共和之建設巳不能免 
（二十九日） 
　　俄京電農民大會幾一致否認即行宣布俄國所訂國際條約之决議案並不以前敵俄兵與敵兵交好爲然（二十九日） 
　　巴西京城電國會巳以一百三十六票對三票通過取銷巴西中立命令之議决案 
（二十九日） 
　　西班牙京城電昨日之大會西班牙左黨之代表均全與會第一演說者宣稱該會之目的乃在證明西班牙與協約國及屬於西班牙種族各國之同心同德社會黨領袖宣稱西班牙與歐州合成一體之時機已至共和黨議員某氏謂西班牙民治所欲者乃和平惟須消滅德皇之主義耳尙有一演說者警告政府謂西班牙堅守中立則非共和黨之國民亦將同起反對云衆聞西班牙民治國必須定期將來政策之宣言歡聲大作（二十八日） 
要聞一 
[美領宣示美國作戰近况]  
　　字林報云頃承駐滬美總領事示知美國作戰事業據稱美國宣戰以來七星期中已成就下述諸事觀此足見美國已完全參與戰事且能予協約國以迅速有力之扶助矣徵兵案業已通過刻在實施中美國將有二百萬人之陸軍募債案亦通過成效極佳美國今巳以美金七百五十兆元借與協約國美國驅逐魚雷艦隊已遣往潛艇區域中會同協約國盤隊剿除敵艇美政府巳飭工程兵九聮隊陸軍一師團及海兵遠征隊開赴法境又飭除看護者外另派醫士一萬人分赴英法今巳起程者有數百人美人投效於法境聮軍者爲數本多加以上述軍隊將逹十萬人等於德國十個師團八月間美國國防軍可增多二十五萬人逹四十萬人之總額常備軍以普通徵兵法今巳增加十八萬人海軍人數巳增一倍刻有四萬精壯少年分集於十六處軍營中勤加訓練俾成將才美政府與英法專使之會議今巳告畢所有協助之重大事件皆經商妥美國巳議决實業大徵發之辦法而二十六萬四千英里之鐵路亦歸公家管理美政府巳决定於本年内造成軍用飛機三千五百架練就飛行人材六千人全國工廠今皆從事工作各處天然確產今亦調查彚集成册以供美國與協約國需用云 
[東京通信（十）（四）（心危）]  
中國政變之日本與論 
　　北京自暴民鬧院後政象險林當時日人之推察以爲解散國會或總理辭職外别無解决方法初不料黎總統下免職令也日人對此頗有異感東報紀載之亦詳但其述因果闗係者每類暗中索摸未敢信爲眞相故絶少可告讀者之資料惟其評論及大體之推測亦有可記者耳國人對於黎段二公俱有信仰敬愛之心日人則不然稱黎總統必曰好好爺（按卽好好先生之意）　段總理必厚誣之此皆爲客氣之所中非確論也及今次政變由是好好爺之名稱稍稍摇動而向日之　叚總理者亦不惜表示同情一切評論因漸歸中正矣日人對於黎總統絶無惡感然亦非有特别好感情故言及之者不加褒貶實則不以黎總統爲有用人物好好爺之稱實寓此意顧毅然下免職令之舉决非無用人物所敢爲則再以好好爺稱黎總統自然不當而大英斷之譽隨起由是觀之今後日人之對黎總統消極言之打消好好爺之名稱及無用人物之觀念積極言之發生敬服之心此亦對外之好影象歟叚總理之正直當爲世人所共諒則與誠　之黎總統相處宜無齟齬矣顧乃不然由是日人以觀察袁世凱之情性觀察段總理而發生種種誤會種種惡評若督軍會議暴民滋事日人以爲傚袁氏故智而然也今乃段總理　然至天津督軍也暴民也亦復一無所成則知决非袁世凱一流之人物由是誤會也惡評也皆冰釋且惜叚總理被幕内策士所誤事東京朝日新聞之言曰段氏眞意與督軍等之目的大相逕庭而叚氏部下强爲撮合非段氏本心也譬之乘與督軍便是轎夫段氏部下强請主人登轎不顧主人願否前呼後擁舁起就跑故登轎後之段氏已失其行動自由則爲段氏計亦以早日去職爲幸云云此說殆得其眞相歟日人之論政變中之黎段二公大概如此 
政變後之國内狀况無能預斷據日人之觀察則一時或有不安之現象然不能釀成大亂北京通逹之軍人擁護黎總統其故一也馮副座與張少軒之不願與各督軍附和其故二也各督軍無大决心其故三也即使各督軍欲啓　亦爲各省民黨所不容其故四也此種言論吾人亦認其有相當之價值故特標而出之以慰國人 
段公免職後發生副署問題此事應從學理事實及先例而言不容意爲顛倒東報對此尙未論及惟謂數月來鬱結不解之政局因此開一新局面故副署問題儘可不研究而最堪注目者即局面開展至何地步爲止又向何方面開展爲最有利益而已 
與政變連帶發生之疑念尙有中國戰否問題日人以爲叚内閣之倒不在外交政策之不得國會同意而在暴民滋事之責任問題故雖政變不足證明反對宣戰者之勝利是故根本言之宣戰案不以政變而增減其勢力但不免以政變而沉滯故恐未易早日解决云云又某報消息謂駐北京之某聮合國公使曾言决不干涉中國内政足徵政變雖屬突發對外信用仍無恙也 
政變後當有之問題爲後繼内閣當屬何人東報謂黎總統命伍廷芳署理可謂措置得宜但正式内閣之成立不可過緩目下呼聲最高者爲徐世昌次之 
 
 
 

Page 3

 
 
爲王士珍與李經羲大約徐氏不致固辭要之三人之中俱無不宜因今日最適宜之内閣爲穏健派之聮立内閣云 
[元首覆張勳電與張勳賀]  
　　二十四日張勳致元首一電各報已載次日元首即復一電措詞甚爲謙光而意旨則甚爲嚴正其文云萬急徐州張督軍公密敬電悉法律問題巳由伍總理詳細解釋矣芝泉磊落光明功在民國投艱遺大獨立不撓元洪兩歷共和當同患難繼任之始即重以國事相煩屢次乞体未敢曲允原欲爲阽危之國留此老成遂使以勞苦之身困於久役平居思念每用歉然乃者國交旣絶政變迭生閣員旣相率辭官國會復要求改組浸至總理孤立庶政廢弛委曲調停苦無良策設坐視糾紛必將决裂旣無使國會解散之方益至陷總理困難之　誤國負友咎在藐躬再四思　母寗元洪辜舊日之交情尙爲芝泉保將來之威信區區苦衷亦不求芝泉之見諒也各督軍省長等職在封疆誼闗休戚國所與立民具爾瞻况與芝泉交誼肫摯　勝元洪爲謀必忠愛人以德不爲芝泉綿不盡之思而爲芝泉聚無名之訟設使枝節横生秩序中亂内召邦人之閱外啓隣國之浸誰復於芝泉有恕詞乎執事元老壯猷萬流仰鏡仍望剴切勸導咸體斯意民國一體情如家人苟有所疑自可暢言無隠至於尊重法治尤願共守弗替者也黎元洪有印云云聞此電爲公府副秘書長饒宓信君手筆 
安徽督軍張勳前因有數省督軍曾在彼處集議故彼之行動頗爲中外所注意茲探聞前日衆院通過同意案張氏得信即發一賀雷致李總理電云李公祠李總理鑒得京電欣悉我公繼任首揆業經國會同意霖雨蒼生允孚衆望下風逖聽額贺良殷動沁云云一面大總統又派李盛鐸氏昨早出京赴徐面逹一切 
[馮副座覆在京督軍原電]  
不贊同各督軍主張 
　　廻溯督軍樹在京時　於憲法借題發揮致電各省徽求同意卒爲與論　不容其結果僅得軍人干憲之惡名馮副府覆電詞旨婉於各督軍主　頗不贊同茲爲覔得原稿補錄如下此電蓋段君去職前兩日到京者也電云北京探轉吉林孟督軍湖北王督軍山東張督軍直隸曹督軍福建李督軍河南趙督軍安徽倪省長江西李督軍山西閻督軍田都統蔣都統均鑒賡密巧皓兩電均巳誦悉諸公以時局之艱危人民之痛苦日甚一日面國會議定憲法又趨偏重極端迫而陳請政府爲最爲解决以圖挽救忠誠謀國具見苦心國璋對於諸公言私則屬袍澤之交親言公則共安危之責任心理感應寗有參差然反覆思維有不免竊竊致疑者夫憲法與時勢鑿枘　修正則不便推行國會爲代議機闗逞私見則不孚公論以忠告促其反省而不報卽終不得不出於解散之一途往事可稽原非剙舉惟特權應操之政府抗爭應屬於人民今以各督軍提出請求是否稍嫌急遽政府於施行實際或有困難則請求將無效力勢不能以各督軍名義代政府强制執行難端一開必籌歸宿因慮現定憲法可以摇動法律始不避嫌怨而思糾正之倘矯枉而有巳甚之行爲人復得以違法議其後欲拒他日之攻　尤宜預計解釋之方目　各省中設有一二人顯持異同又以何策相融洽凡此種種殊費研求本年各省地方多苦久旱災象巳見綏輯爲難益以非常之原人心必滋疑擾浮言胥動隠患堪虞易發難收亦當注意國璋因疾在假腦力尙未復元似此重大問題探索詎能窮盡但愛國之念不敢少異於諸公而憲法之宜適國情又爲前此請願書中之主旨與諸公希望本屬同符獨於電示進行一層意有未妥深以審慎谷風陰雨恐懼相將國璋非肯空談法律而誤國家實不欲中外士夫以踰越軌道相嘗警重爲諸公盛德累也密復奉質幸鑒徽忱國璋　叩 
[李經羲之時局意見]  
　　有李仲軒氏素愛重者某君昨由津回述李君之談話甚詳其中一節述李君之言曰余爲時事激刺病上加病今午曾吐血一口以君來所詢重要遂力一談近來奮爭燒點密聞仍在憲法緣中國現狀究竟新人少而舊人多以憲法不合國情爲言甚易鼓動人心頗聞先數日尙有人撥弄欲令大局瓦解以爲快余遲遲不行即爲此事從中調停非避嫌也予意决不使各督軍再有干涉議會之事再一開口即無辦法卽憲法有不平均之　想議會諸君自能修改合宜無煩越爼代謀此後議會之尊巖與各督軍之體面務須兩全大局方能安定所謂北洋派者根據旣深欲一舉推翻實有不可能之事要當引之就範使保全功名與榮譽而巳至議會方面吾意當竭力輔助之無論何黨何派均使其優秀份子能繼續發展其才力以輔導政府而養成人材以爲他日政黨内閣之預備今日行政先求平易未敢過爲高論　於蟬蛻漸進耳至於閣員余閒散久海内俊傑延接者少資深望重者又未必肯相助一時心中竟無成竹或俟黄陂提出再行商定予昔在滇時所物色者不過邊徽所需之才不足應時勢之需要又如龔仙洲鈕元伯輩亦次長才而巳爲今日應用計無論何派但有眞實才望皆以求得相助爲快他如各派差 
政見皆當虚受而擇别之予赤心爲國可矢天日苟能利國微軀不惜然此數日大局尙在飄摇不定之中非將各方面均操有十分把握不敢輕於一試未言今日之事政府方面議會方面軍人方面均須有憂危惕勵之意方爲國家之福快意與逞忿均大不可也云云 
[李經羲又通過參議院]  
軍人派贊成原電 
元首再電敦促 
　　昨（二十八日）午後一時參議院開會議長王家襄主席延長時間至一點五十分巳足法定人數議員出席一百四十四人遂宣告開議議長報告議員請假金兆棪等三人經衆允許議長又報告謂本日議事日程乃上星期六所發而昨日之國務總理同意案巳經衆議院通過移交本院本席認爲事闗重要按照議事細則第三條之規定提前投票衆無異議議長謂尙須請國務員說明否衆謂無須說明遂援先例由議長指定監票員吳蓮炬潘江等八人由秘書散票畢議長謂現在出席總人數一百九十六人除本席不參預表决外其發一百九十五票書票畢先由監票員八人投票繼由秘書點號投票投票畢議長報告檢票結果名刺人數票數均相符計得同意票一百六十六票不同意票二十五票廢票四張同意票對於不同意票爲多數通過議長又謂今日本非常會日期本日之議事日程仍改爲星期二開會乃宣告延會時方兩點三十分 
兩院旣通過軍人派亦多數贊成當日王士珍陸建章遂致李君電云急天津河北黄緯路李仲仙先生台鑒揆席久虚國事停滯明公出山如蒙甘雨今日投票同意者竟逹四分之三以上天佑中國人心可驗乃聞我公仍擬遲行意者或以宥日孟恩遠張永成等曾懇我公電勸士珍以致生此遲疑惟孟等實因他故迫而出此對於我公並無别意建章曾預其事知之最悉務祈我公軫念時局勿計小節尅日入都以抒國難百拜電懇祇候車騎王士珍陸建章感印 
同時孟恩遠等亦致李君電云急天津河北黄緯路李仲仙先生台鑒日來全閣倒閉百政淺擱險象環生言念股慄頃聞國會今日投票我公得同意票數過四分之三以上揆席得人敢爲國慶惟盼我公即日命駕入都就職以安人心而抒國難臨電引領無任迫切孟恩遠李純曹錕江朝宗田中玉蔣雁行陳光遠李進才蔡成勳張永成張士鈺蔣作賓沁叩印 
二十九日元首又以個人名義致李君電云天津李仲軒先生昨派鈕哈兩員赴津敬迓蒲輪計巳面陳一是時機危急一髮千鈞台斾入都不宜再緩務希即日履任以慰鄙懷除再派夏壽康金永炎到津守候外特先電逹黎元洪豔 
[總統宴研究計論兩派議員]  
疏通憲法意見 
　　昨日（二十八）傍晚總統曾邀請研究會派議員湯化龍王家襄梁善濟藍公武陳光　討論會派議員孫潤宇黄贊元江天鐸諸氏入府晚餐王藍二氏因事未至到者共六人席間總統有闗乎憲法之談話大致謂地方制度闗係重要非倉卒所能制定近來歷次會議其潦草情形實爲遺憾爲速布憲法先定國基計則惟有暫時緩議之一法其餘論及解散權等問題對於研究會所發表之意見亦甚贊同諸君等主張僅止於此吾甚願國民派諸君有以容納之也諸人答言總統旣有此意應請勸諭國民派諸人僅僅訓示某等恐無益處因自憲法開議以來深閉固拒不容異派人參入絲毫意見者固在彼而不在此也總统云國民派議員逐日有人來見彼等於憲法上之意思余所深知至研究討論兩會議員素來絶跡不至未免稍形隔膜故今日特邀諸君來此談談最後又云諸君對於國民派議員憲法上之意見如有背馳之處儘可委托我從中疏通我無不盡力言時　度甚爲謙抑肫摯 
[徐州快信]  
　　葉恭綽陸建章楊宇霆曲同豐萬繩栻等十餘人昨均隨倪嗣冲乘車赴蚌聞倪回蚌即將宣布與中央脫離闗係張勳意見似不甚洽有知其内幕者謂倪暗中巳與督軍團聮絡有非常舉動一俟各督軍各回本任布置後即行宣布梁啓超昨由津乘車來徐即謁張勳密談數小時聞梁明日亦將赴蚌 
李盛鐸昨日巳乘車抵徐 
卾督軍王占元派參謀長何佩瑢爲代表巳乘車赴蚌 
汴督趙倜昨乘　海鐵路抵徐今日早車赴蚌 
調查此間城内外共駐有定武軍三十八營據張勳親信語人云張此次不激烈因張向不喜步人後塵預料各省如有非常舉動張必居爲調人 
李經羲内閣總理同意案參衆兩院巳通過李希望張勳贊助李國筠昨由徐回津張巳電京表示贊成 
[南京快信]  
　　倪嗣冲昨通電來寗宣布與中央脫離闗係惟張勳並未列名馮副座昨晚即派張調辰赴蚌向倪勸解 
聞倪嗣冲巳電召所部各路統領赴蚌昨巳下動員令 
據津浦車來人云客車過徐蚌盤查極嚴車站均駐有重兵守護 
軍署昨晚開軍事秘密會議軍警長官均聲明擁護中央維持地方秩序馮副座　各軍官力持鎭靜態度 
薩鎭冰上將昨日來寗謁馮副座聞會商海軍防務事宜 
建安建威江貞三軍艦昨均奉調開駛來寗停泊下闗江中 
頃聞魯督張懷芝亦有宣布與中央脫離闗係說 
馮副座昨電中央贊成李經羲任内閣總理 
聞汴督趙倜前日巳由汴乘隴海鐵路至徐晤張勳 
滬海道尹王賡廷昨來寗謁軍民兩長 
選舉訴訟案地審廳定今日宣布判决 
各縣紳董紛電省署請嚴禁米穀出境 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李經羲與中央往返要電遲遲入京原因]  
　　李經羲同意案通過兩院後巳由大總統正式任命惟李氏尙遲遲吾行未即入京此中原因說數不一而要以對於王士珍有所謙遜爲近是茲錄李氏與大總統及王參謀總長往來電文以見一斑 
李經羲宥日致大總統兩電其一云北京大總統鈞鑒日前建威缷職後蒙派專使敦促入京商榷政局經即切陳鄙悃列舉時賢上備察擇旋奉賜電有不强任事之諭感荷寛恤不敢憚勞本定即日扶疾入都昨夜夏鈕王三君到津傳述鈞意遽聞羲名巳經提出國會在大總統迫念時艱倉卒登用苦衷共見羲豈不諒惟以生疎衰病之身值風雨飄摇之會自揣才力萬非所勝冒昧進行益滋障碍羲一身不足惜如國事何除面告來使請其轉逹外護再切電瀝辭務懇收回成命俾安愚拙倘荷見諒格外一俟揆席有人卽當星馳入侍敬踐前約但勿强以所難敢不盡其言責謹　腹心伏乞見許李經羲叩宥其二云北京大總統鈞鑒頃上電呈敬辭總理之命語無欺飾諒荷睿察惟愚意尙有未盡者竊維時勢所趨必得主要所在乃可委曲救國否則雖勞無濟反足速禍經羲老而庸朽久離政界當此急衝何能抗難前請如菊老不肯出山則非聘卿不可仰蒙採納親臨諄託至佩公明雖聘卿道義心重執意謙謝而大局所繫萬不可爲個人引嫌仍懇我大總統以國事爲重迅將提交國會咨文即日撤回誠切勸諭聘卿勉任艱鉅以匡危急經羲賤疾稍痊仍當遵命入都趨承左右以盡力所能爲除電逹聘卿　懇外謹再瀝赤忱以聞李經羲謹呈宥 
大總統感日覆李經羲電云李公祠李仲仙先生鑒宥日兩電均悉夏鈕王三君歸具述尊旨芝泉解職初議請東海出山未獲允諾遂堅請聘卿擔任專使絡繹繼以親往瘏口　音再三敦勸聘卿終推薦先生自願居陸軍總長之職時機危迫不得不曲徇其請昨軍界三數要人稍有誤會現經聘卿曉諭渙然冰釋全體推戴皆在先生先生眷懷邦國富於責任危時不出國人何依大厦同傾豈有完木務望即日入都共圖救濟撤回之請萬難曲狥黎元洪感 
李經羲寢日致王士珍電云北京參謀部總長王聘卿先生鑒今日總理一席非公莫屬自建威缷職即爲黄陂言之昨聞因我公力辭遽將羲名提出國會並由筠兒轉述尊意以公生平誠摯過人知必别抱苦衷而拳拳屬望公心尤所纫感卽黄陂倉卒投艱不及徵求同意亦不忍不諒惟今日爲如何時勢需要爲何如人物羲不言公寗不知羲離政局多年情形熟習較公何若各方感情較公何若羲不言公又寗不知務懇我公救國爲重避嫌爲輕毅然出任揆席勉撐危局至效果如何無論何人均難預必無論何人亦不忍苛責也羲巳兩電黄陂請將原咨撤回仍請公速出擔任羲非畏難缷責實出自知之明敬掬腹心伏乞亮察經羲　又有一電致孟李兩督軍云北京步軍統領江字澄軍統轉孟曙村李秀山諸公鈞鑒宥電覽悉揆席非聘卿先生不可羲早向元首密推不圖此老堅謝如此愚以爲用舍以時爲斷救國事大引嫌事小昨向京使力申前請即爲此也茲接惠示極表同情頃又電懇聘卿勉任艱鉅勿再如前固辭經羲老而庸朽何心用世若可効力何待今茲前以一部之事尙不能任奚堪重以揆席故於疊次使命堅切辭謝唇舌爲焦今早使旋羲惟恐宫府無藝復上辭電於意巳盡午後催使臨門懸車待發經羲無可再言使人求所復命最終辭謝干罪至深入夜快接明敎雖在難闗以後然諸公救國愛友盛誼至可感也俟有晤對時機再剖衷隠未盡義寢 
[敎育統計規則之修正]  
　　敎育部於民國三年訂有試辦敎育統計暫行規則十三條曾經呈明總統批准照辦近聞該部以此項規則尙有窒碍難行之處巳飭屬重加修正於日昨正式公布茲將修正條文錄左其與原訂章程稍有出入者並將原訂規則逐條附注以資參考第一條敎育統計分爲三種一爲省敎育統計一爲縣敎育統計一爲學校统計（此條與原訂規則同）第二條統計年度依學年起訖自本年八月始次年七月止（此條原訂規則云統計年度依照學年計算例如第一次统計自民國元年八月始至二年七月止以後依此遞推）第三條各省统計報部之期至遲不得過次學年五個月至縣表學校表造報之期由省縣各按路程遠近分别規定（此條原訂規則縣表學校表造報之期一語作縣報省學校報縣之期）第四條凡國立之學校每年依照學校統計表式填報敎育部中央各部設立之學校經敎育部咨由主管部發给學校统計表式應依表式報由主管部咨送敎育部（此條原訂規則無）第五條凡以省經費設立之學校年應遵省定期限依照學校统計表式填送省長（此條原訂規則云凡闗於高等敎育之學校每年應遵省定期限依照學校統計表式填送所在之道尹彚報巡按使）第六條凡以各縣地方經費設立之學校每年應遵縣定期限依照學校統計表式填送縣知事（此條原訂規則列爲第四條文云凡闗於初中等敎育之學校每年應遵縣定期限依照學校統計表式填報所在地之縣知事）第七條凡各省私立專門以上各學校每年應遵省定期限依照學校統計表式填報省長中等以下學校應遵縣定期限依照學校統計表式填報縣知事其設立在京師學務局學區之内者專門以上逕報敎育部中學以下填報學務局（此條原訂規則無）第八條各縣知事每年應遵省定期限依照縣敎育統計表式填報本道道尹轉報省長（此條原定規則列爲第六條文云各縣知事每年應遵省定期限依照縣敎育統計表式填送本道道尹彚報巡按使各縣統計表應造兩份一份存巡按使署一份由巡按使彚訂送部）第九條各省省長每年應依部定期限編製省敎育統計報部（此條原定規則列爲第七條文云各省巡按使每年應遵部定期限編製省敎育統計表連同各縣統計表報部）第十條編製統計表别有說明附載表册凡辦理统計人員應詳細觀覽依法編製（此條原計規程列爲第八條）第十一條縣統計表式應由省長照式刋印頒發各縣（此條原訂規則無）第十二條學校統計表式應由各省長照式刋印頒發各縣轉發所屬各學校但以省經費設立之學校及私立專門以上學校由省長直接發給（此條原訂規則列爲第九條文云統計表應由巡按使署照式刋印頒發各縣轉發所屬各學校）第十三條表式新列事項極簡遇有必須調查事項爲表所未載者當由部隨時製訂某事項之調查表式頒發各省填報如各省有製成之統計較此表加詳者並應附送本部以資考核（此條原訂規則列爲　十第十一兩條文云此項表式試辦三届後即當酌量改訂以期　漸精密現時各省巳製成之敎育統計如有較此表式加詳者並應附送本部以資考核此項表式旣極簡略遇有必須調查事項爲表式所未載者當由部隨時製訂某事項之统計表式頒發各省填報）第十四條本規則内凡闗於省之規定特别區域均適用之（此條原訂規則列爲第十二條）第十五條本規則自公布日施行（此條原訂規則列爲第十三條文云本規則自呈准日施行） 
[王占元最近之態度]  
　　卾督軍王占元因中央政潮留京月餘日前以總統拒絶解散國會之請特約五省督軍出京之津旋乘津浦火車至徐晤商張少軒以謀解决時局維持段閣之策並擬單獨之寗就商馮副座以冀貫澈主張詎二十三日甫抵徐州驚聞段内閣免職之特令消息傳來並有撤換一二省督軍之說王氏自以在外手無寸柄不能有爲深恐失却根據地不敢在徐久延比與各督軍在長江巡閱使署决定最後對付國會策略後躭延一日卽約各自散歸中止南京之行二十五日由徐乘隴海鐵路專車至河南鄭州當晚換京漢快車南下於二十六日晨七點零五分抵漢口劉家廟車站此略爲申漢交通上新闢捷徑行車未久由徐州可接滬寗至申總計行程只須二十七小時先是王督擬由南京取道水路返省已電卾派楚材兵輪往迎至是該輪巳折回張副官長厚德何參謀長佩鎔漢口鎭守使警廳長交涉員各官是時皆在車站迎接比乘兵輪回省由文昌門外布局碼頭登岸軍警列隊護衛文武悉往迎迓登岸即乘雙馬車入城回署各官參謁者多通令不見惟紳商領袖徐榮廷等以自段内閣倒後國人咸注意於督軍團之行動究竟徐州會議如何現在王督若何態度亟欲探知一二特堅懇承啓官傳逹務求一見經王氏允許導入辦公樓見王面貌似較前消瘦寒暄畢王即詢其來意徐以對於段内閣免職之意見爲問王答云段前總理爲鄙人多年之上司感情素厚其才識亦素所欽服近年撑持大局實費苦心但鄙人旣長湖北軍民兩政自當以保衛國家大勢爲前提以維持地方治安爲要旨萬不能因與段前總理私人感情别生意見貽誤國家即前呈請改正憲法亦係依據大多數人民之公意不能與維持段閣混爲一談君等放心某雖武人深知公私之辨始終總以擁護中央闗懷大局爲念卽使元首不諒予衷即日另簡賢能鄙人亦惟有謹辦交代退歸林下而已繼詢以制憲宣戰二事王曰且靜俟國會身身轉圜而解决之並謂憲法一層各議員不少覺悟言巳送客徐等遂辭出此一夕話王氏所表示者果盡屬腑肺之言則此後所謂督軍團者將各自行動不復如前之團結矣 
[解散國會聲中之湘聞]  
　　黔督劉顯世通電未蒞京與議之各省督軍擬聮名電京反對督軍團之非法行爲並電湘徵求意見茲悉譚兼督對於劉氏辦法極長贊成惟因此次督軍團之越職行爲係在干涉憲政解散國會故主張即就此一事着筆擬推馮副總統或唐繼堯領銜已於日昨電復劉督並一面電致中央與各省當道謂湖南督軍代表張翼鵬之權限以軍事會議爲限在軍事範圍外之行爲雖經簽名概不承認又訓令警廳傳知各印刷處嚴禁印刷闗於國事意見傳單並知會郵局如查有外埠寄來闗於前項傳單一律不予傳遞以息浮言云云聞日昨督軍署又接到雲南唐督軍來電一通謂督軍團殘賊憲法一意孤行充其量不難推翻共和變亂國政當此一髮千鈞之秋非痛闢無以掃北京之陰霾即無以求法制之樹立務請申電力闢敝處巳聮合粤桂黔聮電痛闢以申公是云云聞軍署正在議擬答覆矣 
此次督軍團呈請解散國會湘督譚延闓氏絶不謂然曾於前日電飭代表張翼鵬氏囑令對於此事切勿贊成簽名以免踰越正軌乃隨得張氏覆電謂因某省長之迫脅勒令簽名云云譚氏當即密呈總統聲明絶不承認並謂軍人干涉憲政足以長軍人之囂風阻政治之發展壞立國之法紀破服從之慣例仰懇維持國會以固國基云云仍一面電令張氏表即日回省以免嫌疑 
憲法委員會之湘籍國會議員尙有郭人漳彭邦棟覃振陳煥南四君在省現北京議員黎尙雯等以議憲人數不足催請晉京郭君等因於昨二十四號走辭各界曾宣言云北京督軍團運動解散國會并藉口憲法不良我輩負議憲之重任仍須晉京早日促成憲法但自問良心無負國人他種困難身受亦不計也云云 
湘省議會於二十三日開會時議員羅良幹臨時動議謂此次段内閣召集軍事會議純係解散國會而起殊非好現象本席主張一面電告元首力闢其妄一面電請未到京各督軍主張公道周正羣則請將督軍團電文付印再開協議會討論吳性芳蕭翼鯤徐明諤等均以此事純係某氏主動不必再行協議可逕電中央一面電請各省議會一致力爭討論良久始决定辦法數項如下（一）電致中央力闢督軍團之謬妄（二）通電各省議會請一致協爭（三）電致未簽名各督軍主張公道 
查辦湯薌銘一案爲湘省議會最注意之件乃迄今半年中央擱置不理各議員因之極爲忿激昨開協議會時有人提議催促當經决定再電國務院内務部請速將處置辦法見覆如逾十日仍無回電即公推代表數人入京向大理院提起訴訟除控湯禍湘外並控院部溺職云云 
湘省穀米因近來河流漲發輪運大通月來輸出米石爲數甚多加以本年入春以來陰雨連绵節届夏初重寒未解以致秧苗長發過遲雖即日晴霽栽插巳慮後時影響所及價值因而大漲現在每米一石已漲至九千有奇議會商會均以米價如此騰貴若不及早封闗必致繼長增高有加無已且湘省蓋藏業巳空虚萬一青黄不接則庚戌之亂可鑒前車因先後咨呈省長請即實行封闗以維民食譚省長當即指令財政廳核覆在案現在袁廳長以體察情形實有封闗之必要已於日昨呈覆請予定期封禁矣 
[中央查辦使入川記（重慶通信）]  
　　王張兩查辦使於四月十三日午後抵渝城聞由宜昌乘蜀亨輪船而上原定十二號抵渝各界預備歡迎爲之設行署於總商會内嗣因輪行稍緩遂延至十三號午後二鐘始到官紳各界均往朝天門外歡迎輿馬塞途聞兩使由宜上駛時於九號電重慶云修道尹鑒並抄送各機闗各法團鈞鑒成都受禍之慘聞者莫不痛心人文等膺命往查情實垂涙而道私裹愴惻寢食不安度見原諸公或以遠道初來必將肆筵相邀高誼雖渥鄙懷難安謹先電表此心敬乞捐除酬酢至於辱臨賜敎隨在皆所欣承臨電殷拳統維亮察頃附蜀亨蒸日西上並聞云云兩使到渝後駐節於商會内商務日報之　輯室係由警廳先期交涉者 
查辦使覆省議會電云成都省議會鑒尊電奉悉川局不幸驟起變端塗炭生靈言之愴慟人文等奉命來川宅心不敢不正惟時難力薄成續難期旦夕籌思惶悚萬狀乃猥承惠電奬飾逾恒反躬思維彌增悚慄竊前者事變發生當由意見感情之隔闔其端甚微釀禍即鉅往者已矣來軫方殷必各界和衷事方共濟戴省長曁黔軍官兵於此次變亂之時雙方調停保全繁富之區甚多極望各界上官一德一心互相提携庶保持危局善厥將來語短意長萬祈亮察人文等與渝各方接洽後即當西上把晤匪遥容再面罄人文習篠印 
附省議會去電云重慶探投查辦使王采臣張佩年兩先生鈞鑒天禍吾蜀致兩公馳驅萬里寢處弗遑每一念及悚仄萬狀竊維召公遺愛珍重舊日甘棠相如馳書叮嚀故鄉父老此情此境今日實爲近之蓉城兇燬甫息外間險象猶存更無亡羊補牢之謀孰爲登高去梯之論離憂憔悴危甚倒懸人民之盼兩公急於望歳遥聞仗節南來迅速揚旌西上俾事機早一日解决即地方早一日敉平揮涕陳詞無任企禱四川省議會叩文印 
兩查辦使致北京電云北京大總統國務總理鈞鑒人文等奉命入川元日抵重慶所經川東各縣尙稱靜謐重慶秩序亦能如常惟道經宜昌以至重慶各地紳商均環訴成都罹災人民生者無以自存死者無以爲葬其慘苦之狀至爲不堪地方籌欵賑卹杯水無濟車薪非得我大總統總理惻然申哀憫之令撥較鉅之欵力行撫卹不足紓目前之困平寃抑之氣人文等前日叩辭巳將此事面懇鈞座總理諭待戴兼督電到即飭撥欵是以復將此意電戴將賑卹辦法及需欵數目直接電乞撥發及今賑卹明令尙未發表竊念烽火餘庶急切倒懸我大總統痌　在抱仁慈之言救卹之費萬不可以再緩用特電懇卽日舉行以慰民望頃擬留重慶數日與各方面接洽後即當馳赴成都切實查辦合併陳明人文習元 
[成都新暗殺案紀詳（成都通信）]  
　　督署新委軍需課長杜步雲西充人四月十三號晚七鐘時在家有人假冒墨寫前兵工廠廠長徐申甫君名片請杜往談杜乘輿行至燈籠街忽有人攔輿以手鎗連擊之中右腹輿夫逃避杜忍痛至西二道街王信孚寓所請醫診視無效至夜半一鐘時殞命始移骸歸寓其情形巳略紀前報茲再將各種消息錄左 
十三號夜八鐘許少城順河街杜步雲氏由宅乘轎赴燈籠街徐申甫處路經小北門街燈籠街交界之丁字路口突有人從該處厠所内出以手鎗轟擊初未中抬前肩之轎夫棄轎而逃杜氏遂由轎出又被兇手開放一鎗杜受傷後急向少城西二道街王寓逃匿該段值班巡警一聞鎗聲即回所報告由署員巡官督同長警十餘名分投跟追兇手己　無蹤跡又一　息云杜步雲爲一三五師之代表是夜八九鐘時有人投徐孝　名刺請見杜以爲徐來也即請延入門者出問　知非徐自來乃徐遣來請杜赴彼處者謂係商　要事杜即慨然同往行至燈籠街突有兩人將輿攔住叱曰你何往即砰然一聲輿夫隨從紛紛避去又一聲則貫穿腰臍而兇手已遠颺矣 
杜步雲被刺後即逃至地方審判廳長王信孚公館内時尙能言語對王言兇手請勿追究又聞有人見兇手係頭纒藍布套穿灰色衣服者十四號省會警察廳訓令各區署所云爲通令嚴拿務獲送究事本月十三號夜八鐘時有軍需課課長杜少雲因事乘與赴徐申甫公館道經燈籠街口毛厠内突出一人持鎗擊射傷及小腹因傷殞命查禁城地方竟敢肆意暗殺實屬不法巳極仰各區署所員官長警分頭購線上緊嚴密查拿如能于三日内將該兇犯拿獲者定予從重特别奬勵該員官長警勿得視爲尋常具文稍事忽略是爲至要切切此令此間新聞紙對於此案頗表示懷疑以爲此刺杜者雖不知何人然有足供人研究之處云云是亦川亂聲中之一重要問題也 
[廣東裁兵問題之近訊]  
　　粤省陸軍警衛軍自議定裁減後陸軍裁去六營由譚督軍執行警衛軍裁去二十餘營由省長執行今下後遵令實行者已十之六七惟李福林李耀漢所部以防務兵單擬請變通辦理每排裁二人每連裁十八人四連共裁七十二人與原定計畫每營裁減一連者所差不多惟原定計畫以三連爲一營面變通計畫則每營仍爲四連祇從兵數上滅省每年多費不過十餘萬而分防營隊不必變更軍官亦可不必另籌位置省長不允只許被裁軍官（即連長）準其隨帶原餉留營効力李福林以所請不准乃出於辭職省長又不准經某紳某議員等責以大義李始有允意嗣聞惠州張天驥所部即照李等辦法李遂頓生觖望又經某某等說明張部辦法亦有異同不能以彼例此現李等雖着手裁兵然進行殊形濡滯其他各路統領心雖不願然爲廣東大局計皆謂與其缺餉朝不給夕無寗立刻補發欠餉每兵士各得十餘元另謀生計故皆着手遵辦 
代督譚浩明昨電游擊隊各統領云粤省原編陸軍游擊營稍有溢額每月餉項超過預算十四萬五千元呈准特别開支以本年五月爲限業經陸巡閱使呈明中央依限裁減如額業已裁十四營節少餉項七萬七千六百五十八元外尙溢出六萬七千三百四十二元自應再加裁減以符原案現定一裁人不裁營辦法各棚副目一律裁銷營長之護兵應裁四名隊長之護兵應裁一名計每營裁副目三十二名護兵八名統限六月一日以前實行每年發給恩餉一月由各營長官具領轉發希即查照辦理具報各營官兵均屬宣勞有年今一再裁減浩明心甚不安惟值此財政奇窮餉額有限萬不得已而出此各官兵夙明大義常能諒此苦衷也計此次裁遣共節出餉項一萬七千二百元其餘溢出之數所差不遠另由本署他項經費設法撙節並飭知照 
[皖省近事]  
 
 
 

Page 7

 
 
　　省長倪丹忱昨電招政財兩廳長及警察廳長赴蚌會議其會議何事未詳鄭因事未能遽離當即電覆易於是夜（二十七）子時乘船前往同行者有公署秘書葉玉蓀 
前調來省之安武軍衛隊軍樂隊現令撤回蚌埠業於昨晚由安豐輪載往浦口 
陰曆四月十三日爲倪氏五秩壽誕前各界擬在省慶祝並調坤伶筱寳雲來皖演劇現因政海潮流劇烈巳將此舉作罷 
安省議會昨又電促倪來省俾與共籌皖政 
陸軍監獄覊禁之王鶴亭陶效堂郭世武三案現張督軍又派員清理惟王案恐不易釋今日第八路三營五營軍隊均移駐省城 
[杭州快信]  
　　楊督軍昨拉北京步軍統領江朝宗來電政局巳定京都安靜如常極座倚畀我公甚殷務祈共濟時艱並請釋系 
知事懲戒規則有連記大過三次者應予撤任齊省長以各屬記過人員朦混留任者未必無人已飭總務科銓叙股從速查明呈核以憑撤換 
仁和場鹽警長顧蔭楠得賄縱私案發昨由地檢廳傳案預審 
高審廳委候補知事謝伯鎔爲龍泉承審員陳翰如爲海鹽承審員 
旗民生計問題前由督軍咨請省長飭財政廳會同官產處妥議核辦至今未復昨又嚴催 
道視學汪文璣行抵富陽忽染時疾業巳請假旋省 
候補道尹强運開有委任寗波北門釐局消息 
西洋總領事奥利維亞偕德爲理巴斯多昨携眷來杭遊歷 
[蘇省會第八日開會紀]  
　　省議會昨日（二十九）午後三時開會議員到八十一人沈議長主席第一案省長交覆議貨物釐金加徵附稅百分之五案沈議長因對於本案略有意見發表登台演說請錢副議長主席沈駁省署將此案交覆議之不合法主仍持前議表决王撰曾王五樹季通均附議主席即以此付表决全體起立沈議長復就主席宣布第二案預算審查會報告省會警察廳捐務處經費案（二讀）張秘書長登台說明審查報告主席以照審查報告付表决多數贊成主席復又以經三讀會通過付表决亦多數起立第三案實業審查會報告江蘇省實業視察員條例案（二讀）董永成反對審查報告吳輔勳季通主照審查報告表决陳伯盟王鳳誥主重付審查李荃主改付預算審查蔡璜主仍持前議否决許蘇民主視察員五人減爲二人經費由省會開支主席以許議付表决多數贊成第四案敎育審查會報告省立法政學校辦理不善應暫停辦案（二讀）朱紹文王鳳誥以該校瞬屈畢業若因人的問題而遽令該校中途停辦未免可惜陳伯盟董永成主應請行政方面切行整頓擇尤撤換王景常蔡璜力主停辦爭論甚烈屢次因議員私自退席不足法定人數停止討論主席宣布延長時間二次遍覔退席各議員終不至此案無結果主席乃宣告散會 
地方通信 
[松江]  
　　敎育議案之執行李潤之知事昨據縣敎育行政會會長顧葆康呈報本月二十七日假座敎育欵產處邀集各巿鄉學務委員學薰並縣視學及六高小校長等開敎育行政會議當將提議之實行職業敎育案開辦夏期講習會案請撥官荒辦理學校公有林案一併議决並附錄議案呈請執行前來業巳由縣分别核准茲將議决三案照錄如下（實行職業敎育案）學校中之應行注重職業敎育係爲當今切要之圖嗣後各高小學校中宜注意簿記珠算等實用課程卽手工圖畫各科亦以趨重實用爲主且須以上列各課時行會集比較俾資競爭而期生活（開夏期講習會案）春期講習會去年巳辦有成效本年應援案開辦惟經費一項去年因開支太鉅應核實修減委托縣敎育會辦理蓋講習會一舉於各小學敎員旣可灌輸最新之敎法以轉餉兒童且可免消耗暑假期内之光陰而增長學識誠屬一舉兩得（辦學校公有林案）森林一項各國巳辦有成效因大利所在莫不購買官荒爭先開辦故泰西各國之並無一塊荒地者職是故也吾國森林事業尙在幼稚時代應由各高小校請撥城内北校場官荒辦理學校公有林以爲之倡庶便推廣而挽權利 
　　前岡鄉盜案破獲水警徐巡官前日獲到兩盜解縣請究聞該兩犯一名丁阿海一名何阿木係搶刦浦南前罔鄉十五圖陳嘉猷家之犯由眼線毛阿邱報告水警在金山干巷莫家庫地方拿獲業經劉承審提訊供認並供出起意盜首爲莫阿照並同夥盜犯多名旋即飭警嚴缉惟莫阿照一犯曾因刦案懸賞緝拿故又由水警將該盜首之兄即現當地保之莫知尙解案勒交所有眼線毛阿邱現亦解由亭林警區轉送縣署質訊矣 
[無錫]  
　　繭汛中之聞見本届蠶繭聞浙省收成稍有折損各繭商之採辦未足額者均相率至蘇購辦蘇屬各縣尤以無錫爲最盛所以近日繭行多數已租定有主預備開巿大異數月前之寥落景象而各鄉育蠶之家除於二眠時因天空落下黄沙沾於桑葉之上因之蠶色略有走動外及今氣候温和蠶身甚好大帮上山並無損傷預卜各繭商收數必能如願以償開稱之期確定於陰曆本月十一日一律開收如有參差繭公所須將繭行預繳之信洋充公並没收其鮮繭以儆效尤定價高身之貨自四十元至四十二元爲度不得逾額放盤繭公所於事前曾將外洋運輸爲難情形警告各商以免貪得放價前日滬寗鐵路由滬開來之快車行至崑山忽然出軌此項車内裝運無錫繭欵現洋三百箱每箱五千元共數一百五十萬元致被擱阻幸各繭行對於開稱第一日應用現洋均巳準備故金融界中尙無恐慌 
　　疊令調查積穀蘇常王道尹以常熟縣於本月三日遭受雹災小麥稻秧蠶荳雜糧均受損傷其他屬縣多因天久不雨勢成旱况春收不免減色荒象已成不可不爲預防故於前日通令無錫及武進等數縣將境内所存積穀詳细造册呈報以憑核辦而日昨錫署又接到齊省長電令將現存倉穀若干存錢若干動用倉穀巳否設法籌還有無挪作别用一一查明專案存儲限三日内詳細具報楊知事奉文後即備文照會管理積穀之高倪兩經董迅即覆縣以便轉詳 
[南通]  
　　山河工程將竣南門外有琅山馬鞍山軍山劍山黄泥山聮翩矗立於長江北岸山氣濃厚天然名勝惟向來遊山者輙由陸路現通紳張晋老爲便利交通及遊人起見特會同官紳集欵開闢山河以與江流接脉已將工竣從此山路一帶之農田得資灌溉遊覽名勝者亦沾惠良多矣 
　　貧民糧食問題入夏後雨水稀少内河小輪停班業已多日目下即輕　之貨船亦不能暢行無阻城鄉所食米糧均由東鄉石港等處運來近因水淺運輸停滯以致各米商將米價陡然增高旬日前每石八元五角之白米竟增至十元五角若再不設法　運平定價格恐小民益難度日矣 
　　捐助公益鉅欵鉅富陸藕塘陸枕泉兄弟病殁多載所有田產古玩等項爲數不資被其戚人徐周馮諸氏以孤子年幼代行管理爲名呑没已久邇來陸氏兩子鼎芬鼐芬業巳成立並肄業商業學校查悉情形特具禀該校長函请商會代追周馮早巳交出徐秋谷較遲聞徐氏所交單内田共七百畝房產古玩共作洋三萬元陸鼎芬兄弟以被人旣呑之物得以重還特捐改良曁獄洋一萬元商校三千元公園二千元其外節孝祠孔廟等悉有捐欵總計洋三萬元聞巳由縣轉呈省部備案矣 
[鎭江]  
　　船塢案開會議决丹徒縣城廂巿董事辦事處發出傳單定期本月二十八號開會討論荷花塘船塢公產召賣事宜已誌報端茲悉是日下午三時該團體假薛家巷高等女學校大講堂開會本邑紳商學各界要人到會與議者約數百人首由何瀚如王近如報告官產事務所出示召變荷花塘船塢一案地方人民亟宜設法力爭次由省議員朱翼雲蔣士杰再三討論公同决定確指該塢爲地方上慈善事業之一種萬不能聽憑國家逕行召變人民對於官廳當然據理力爭保存公產一面由敎育欵產經理處援部令提撥六成充作縣敎育費之例咨詢官產事務所長辦明性質停止變賣衆皆鼓掌稱善並公推梁稼西李仰彭王損文等爲臨時起草員散會時巳鐘鳴六下矣 
　　集訊册書舞獘案丹徒縣署串書顧忠坤控告册書明子掄糧串舞弊一案日昨經承審員開庭集訊原告顧忠坤到庭對質閔子掄無可諉飾當庭承認糧串舛誤不諱並請發令改造以　前愆承審員以所供尙未確切須補傳總書吳鏞庭到案澈究方可判决姑予暫押聽候覆訊嗣聞顧忠坤於庭訊後復進一禀請求續提總書吳錦庭追究私徵等弊以期水落石出 
　　鎭郡大火續誌前夜魚巷同慶源茶食舖起火延燒隣右各店鋪一節已紀昨報茲聞火首茶食店資本極小存貨無多文成堂書坊儲藏古書圖籍約在六千元以上該二號均係保險者其未保險之福康祥布店架本萬金亦付灰燼此外被焚各商店有保險者有未保險者損失均不相上下云 
[揚州]  
　　知事設壇求雨本邑自春徂夏天氣幹亢雨澤稀少小麥受傷子秧枯槁旱象已成四鄉農民紛紛進城祈禱江都周知事遂定于五月三十日在舊城城隍廟設壇拈香并禁屠宰三日 
　　淮麥大麥收成揚州今春少雨麥漿不足麥季收成欠薄人所共知惟近届四鄉收刈淮大麥之期聞山田大麥優于圩田而圩田淮麥亦良于山田圩田大麥每畝可得一石有零淮麥每畝可收二石山田大麥每畝可收二石淮麥亦近二石（按山田高而圩田低）约計山圩田平均有七成收穫殊出意料之外現時新淮麥所售之價每石四元六七角大麥每石二元七八角 
　　鎗斃盜犯二名揚州徐凝門城外紅廟莊被刦之朱仲家要犯吳瑞義孫壽廷由縣署判决死刑詳請省署核奪刻奉指令照辦周知事遂于今日（二十八）由小東門監獄署提出騐明正身帶同警備隊押赴南門外靜慧寺空地執行鎗斃以昭烔戒 
[杭州]  
　　横河橋火警杭城横河橋北首房屋自去年九月二十六日大火後疊經各該房主重行建築將次完竣祗有七八間地面未經動工乃昨日（即二十九日）夜三時許該處新造房屋又肇焚如爲城隍山火警處所瞥見立卽嗚鐘示警各處義龍消防隊紛往施救至五時許始行撲滅計焚去巿房五十餘間南自横河橋堍北至華藏巿巷陳裕昌柴店東至許姓隔壁某茶居西至轉灣小茶場一帶房屋全被燒燬至起火原因或謂係匪徒縱火或謂係某菜舖失慎或謂係水菓店主楊紀元（即錦榮）縱火圖賠該處七分駐所警佐巳將楊某拘所訊究 
　　籌設分庭之近訊浙省籌備司法進行擬先組織七屬地方分庭再行籌設各縣司法公署茲悉高等審檢廳經陶二廳長因限於經費不克進行故又將原定辦法酌量變更昨經會商决定擬將最要之嘉興吳興紹興臨海四地方分庭先行組織成立衢嚴處三屬暫從緩設一俟商准齊省長後卽行呈報司法部着手組織 
　　財廳長患病消息財政廳長張厚璟身體虚弱向多疾病近日聞又患嘔血重症延聘中西名醫診治公務悉由秘書科長等代爲辦理惟緊要文件仍送庽所親核 
[吉林]  
　　維持糧食議吉林總商會總理馮芳幹以中德絶交後糧價逐日昻貴近因農田乏雨播種苗枯險象堪虞以致糧價遽行暴漲一般商民均有食料缺乏之虞日前特招集各董會議禁運食糧出境以維民食各董大爲贊成擬俟禁運辦法草就後即行呈請省公署立案實行禁止 
雜評一 
[無名（一子）]  
　　舉大事者必有其名今之脫離中央闗係者果何名乎以與國會爲難代段鳴不平爲名乎此又烏足以爲名其外則更有何名無名之舉非大愚之人不爲 
我國民自經迭次紛擾元氣未復正所謂厭亂時也今日商業之凋敝若此生計之困難若此人人心意中欲圖休息而復以無名之舉擾亂之是又大違全國之民意也大違民意之舉又非大愚之人不爲 
况欲以此舉與國會爲難者適使國會振振有詞欲以此舉爲段鳴不平者適使段無以自明心跡倘因此之故而危及國家更無以對中華民國然則是舉也旣無名又違民意更不利於個人與國家所謂無一而可者也故督軍而稍知事理稍明大勢者我知其必不出此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬埠商界之惶恐]  
　　本埠各商家近因金融枯涸營業已極困難詎昨日又聞安徽河南有與中央脫離闗係之說政局又起風潮各種商業必又受其影響故均奔走詢問人心頗爲皇恐且現值絲茶發展之時受此打擊殊有進退兩難之勢尙望有力者出而維持則各種商業或幸免一蹶不振乎並聞津浦火車因此巳被梗阻由浦往津之車僅能開至蚌埠惟乘客祗須換車交通並未斷絶云 
[李厚基已回福建]  
　　閩省督軍李厚基於前日由杭返滬在護軍使署飲宴後即於次日（即二十九號）晚乘招商局海宴輪船返閩本埠軍警各機闗均派員赴碼頭送行 
[華商對於美國加徵絲茶稅之恐慌]  
　　上海總商會致北京外交部農商部電云據上海茶業會館函稱本月二十七接僑美華商函告美國財部提出進口茶稅每磅徵收美金十五分一案國會即將通過敝會館前經風聞美國因宣戰闗係加徵貨稅正盼傳言不實今華僑報告事在必行茶業前途更增障害又據江浙皖絲繭總公所所稱疊據廠商報告據滬埠購絲各洋商聲稱美國宣戰加徵進口貨稅華絲赴美有按貨價每百分抽八分之擬議函交國會不日宣布中國絲繭釐稅已極繁重美再實行加增殊礙華絲成本國内金融必起恐慌且中國絲廠但指上海一埠統計七十餘家女工數十萬人一旦虧歇攸闗生計即妨礙治安應請據情電呈外交農商部迅電駐美公使連向美政府磋商免科重稅以維一線生機各等語竊查我國出口各貨茶與絲爲大宗現在銷路以美國爲大宗對外金融全賴茶與絲兩大宗進欵以爲挹注若絲茶消歇不但商業恐慌民生待斃國債即無法抵償事闗大局迄連電美駐使磋商免加賜復爲盼上海總商會勘 
[組織中美國際商會之催促]  
　　美國工業團日前來華游歷曾經該團領袖羅司氏與全國商會聮合會訂約組織中美國際商會並組織工商實業團以資聮絡即由該會通函各省總分商會採集意見復候提議在案茲悉該會近又接到羅司氏自紐約來函催促組織中美國際商會期早觀成並道謝各省總分商會招待之優渥該會接函後以此事闗係重大非採集衆意難期完備惟前會分函各總分商會請爲討論尙未議復昨特致函本埠總商會請即提前討論以便彚集意見妥慎進行云 
[檢閱宋案證據]  
　　應桂馨武士英暗殺前農林總長宋漁父案内之要證洪述祖前日午後由公共公廨開始預審並定於昨日（即星期三）由兩造律師到廨檢閱證據於今日（星期四）下午繼續開訊各情已詳昨日午後原告代表律師馬斯德甘味露被告代表律師禮明曅士華均相繼到廨並有原告方面之民黨偉人唐少川前電報局總辦唐露園前在宋君處爲秘書之劉白及吳誠齋亦均到廨至檢察處由檢察西員惠勒偕繙譯姚嘉霖導至第四公堂將應洪二人往來電報函件多種以及武應二人之供詞與各公署之公文等件一一檢交兩造律師詳細閱看約歷二小時始各分道而散並聞外交部特派員昨奉中央命令以宋案要犯應桂馨武福民前均由公共公廨及法公廨交由法庭訊辦此次洪述祖在滬就捕事同一律應援案商交上海地檢廳審理云云朱交涉員除轉致公共公廨會審員依法預審務令引渡歸案外特遴派梅律師代表到庭觀審以期逹到引渡目的云 
[聲明檢查行人之用意]  
　　淞滬警察廳長徐國樑以邇來華界内時有匪徒向商舖居民致函嚇詐及抛擲炸彈之事特令所轄警區檢查行人等情已誌前報昨日徐廳長又發交各警區訓令通告二道照錄於下 
　　訓令照得近來華界地方屢有匪徒冒函嚇詐如城内勸業場並有迭次抛擲炸彈情事業經本廳長通飭嚴緝並於前次會議時面諭各該官長即日督帶長警於往來要道遇有形迹可疑者盤詰搜檢誠以若輩擾礙公安本廳長有保衛地方之責冀以防止匪類以後若輩不敢再携危險物品混入内地乃近日商民無知尙有不服檢查情事且近日租界探捕搜查殊嚴轉恐若輩一致竄入華界施其伎倆爲此卽發布告仰各該署所卽日擇地張貼凡在往來孔道務由各該官長親自監視無論何項人等如認爲形迹可疑即應諭知理由令受檢查如有任意抵抗不服搜檢者隨時拘解處辦仍應妥慎將事勿得過涉操切致滋事端至要此令 
　　布告爲布告事照得近來華界地方迭有匪徒向當地商民冒函嚇詐如城内勸業場等處若輩並敢迭次抛擲炸彈驚擾公衆又近日租界捕房對於往來行人搜檢綦嚴若輩自必一致竄入華界施其伎倆本廳長負保衛商民防詰匪類之責已令所屬各署所官長親臨檢查無論各色人等如認爲行跡可疑即應施行搜檢誠恐商民易生誤會爲此布告周知凡我商民人等須知此種辦法無非爲保護地方防止匪類携帶危險物品起見有益公衆安寗無礙個人行動凡屬正當商民如遇警察盤詰務應聽受檢查勿生誤會如有任意抵抗不服檢查則是有意違抗官廳命令必非安分良民定即拘解處罰除令行各署所妥慎辦理外特此布告 
[儆戒匪徒之搜檢]  
　　公共租界内邇因發現盜匪槍傷華捕之事故昨日復由麥總巡通飭各捕房中西探捕於午後七時起分往各要道各橋樑搜檢行人身畔有無危險物品俾匪徒聞之知所畏懼不敢携械混跡妨碍治安云 
[開釋傷害越捕之嫌疑人]  
　　法新租界嵩山路捕房一道頭金線越捕阮文林於本月三號巡緝至吕班路文德里被匪開鎗拒捕以致殞命後由探目黄錦榮沈德福拘獲帮兇之孟五等三匪解送法公堂訊判各押五年在案其正兇潘曾傳在逃未獲現由包探韓邦逹偵知潘匪逃匿常熟縣許浦地方當即前往協同該縣警探拘獲男婦三人帶回捕房一稱姓鄭名寳喜鄭陳氏是伊妻子因原籍年荒逃荒至許浦一稱姓金名作維至許浦找友均不認爲潘曾傳旋將孟五等提出指認亦稱並非潘曾傳本人故於昨日解至法公堂請爲發落經中西讞員略訊之下因與此案並無闗係遂卽一併開釋 
[南京造幣廠發行新銀輔幣]  
　　發行新銀輔幣一事前由南京造幣分廠宋廠長來滬商請官商各界一體流通已誌前報茲聞此項輔幣業由寗廠鑄就發行昨駐滬朱交涉員接宋廠長公函内開本廠呈請援照津廠辦法收燬舊幣改鑄新銀輔幣以維巿面而濟金融一案茲奉財政部一一六○號指令内開據呈擬請援照津廠辦法先收燬舊幣改鑄十進新銀輔幣以維巿面而濟金融等情應准照辦並仰先行試鑄中元新銀輔幣其式樣花紋成色重量均應恪遵國幣條例辦理不得稍有出入等因奉經派員馳赴天津造幣總廠領取中元新銀輔幣祖模仿造試鑄現由本廠鑄就發行必須官商銀行商會公同扶助始免扞格之虞冀收推行之效除呈候分别發行外相應函逹即希一體知照宣布以廣流通而維幣政 
[最近出口之土產]  
　　我國土產銷運歐美向以絲茶爲大宗近來皮毛等貨及蛋黄蛋白亦日盛一日今調查近日出口之貨如下太古洋行藍煙囱船北拉司號開往倫敦共裝老公茂洋行蛋白二十五件蛋黄一百十二件仁記洋行蛋白十八件蛋黄三十件獨柏洋行蛋白五十件祥茂洋行絲頭下脚二十九包永興洋行蛋白三十八件蛋黄二十三件惇信洋行蛋黄三十九件隆茂洋行貓皮四件獵皮二件平和洋行棉羊毛三十件又東洋公司船天洋丸由滬出口開往紐約共裝隆茂洋行生羊皮十六物頭髮六十八件慎餘洋行灰絲四十包協隆洋行蛋白三十三件安利洋行白絲三包灰絲五十五包平和洋行棉羊毛一百七十三件逹昌洋行蠶繭十五件 
[機製粉麫出口之調查]  
　　本廠機製　粉行銷各埠邇來頗形發逹其製粉原料所用之麥如能實行豁免釐稅則成本較輕推銷尤易茲將上星期内裝運出口總數調查列下天津烟台青島五萬六千九百十五包秦皇島三千包大連灣一萬五千一百包香港廣東一萬一千五百包汕頭厦門二萬九千七百五十包温州七千七百包至裝往内地之數尙不在内 
[客幫運米出口]  
　　本年入春以來亢旱日久田多龜坼二麥歉收江北淮徐各屬災象已露本埠米麥雜糧巿價因此亦逐步增漲轉瞬青黄不接寛籌民食實爲亟要之圖故由官廳將米麥雜糧禁運出口在案惟探悉本埠某客帮於上星期内運米出口共有七千五百擔昨又運去米五千包計七千五百擔半月以内兩次出口共有一萬五千擔之多云 
[南北巿接通電話]  
　　南巿各業董前因華界電話不能與租界接通南北商情不無隔閡故特擬就通線取費辦法數則函請中國電話局長鄒君轉商北巿德律風公司核辦等情經記前報茲聞此事已經該公司許可由鄒局長規定取費辦法分爲兩項第一項取大洋八分通話時以五分鐘爲限第二項取大洋五分通話時以三分鐘爲限業巳詳報交通部請爲核示一面傳知各商家如欲接通北線須將電話箱號碼抄送到局以便稽核云 
[四川省吏之覆電]  
　　四川同鄉會王北樞諸君昨接川省督軍兼省長復電云咸電悉滇軍駐紥川南係奉中央明命劉部現　川西不致復有衝突殷使仍在川邊并無率師回省之事遠道傳聞幸無誤聽並望轉告旅滬同鄉爲盼戡儉 
[海外華僑之尊孔]  
　　本埠尊孔會接荷屬茂物埠分會來函云頃接公函及簡章知諸公熱心國敎欽仰何如夫孔子之道參天地立人極當此文明進步之時雖東西學派莫不大放異彩然西哲有言二十世紀後孔敎將遍行地球洵斯言也是西人於我孔敎方且望之引領而我國之於孔敎反若棄如弁髦所謂欲擯孔敎於憲法之外者不知是誠何心哉夫邪正不兩立彼雖欲擯孔敎以覆國愚民然孔敎終不得擯彼不自諒者亦不過爲國民之蟊賊而巳於孔敎乎何損蓋天而欲以祚中國也則今日之孔敎當愈昌明而愈光大也何者向者孔子之道雖爲我國敎育之祖然崇其名者百而崇其實者亦能一以其社會之未興耳今則社會旣興而道德之本舍孔奚從故凡稍明眞理者均知孔子之聖大成時中生民未有是以尊孔會以及孔敎會之設各省區域咸莫能外蓋是非之辨久而益彰斯會之立務祈堂堂諸公勉盡心力以逹目的必至孔敎之存立而後國基乃鞏固龍等僑居外域眷念宗邦本愛國之心以求敎育之善支會之分亦希小補於萬一耳所示簡章即便遵行并將叩上政府電文繳呈到祈查照註册是爲至禱南洋荷屬茂物尊孔會理事陳龍遠游作舟黄衍泰等上 
[俄總領事由京返滬]  
　　駐滬俄國總領事格羅斯因赴北京公幹由盧副領事暫行代理已誌前報茲悉格總領事已於本月二十七日由京公畢回滬分投各國領事及朱交涉員所有俄國總領事公文事件仍由格總領事照常辦理云 
[日員由杭返滬]  
　　日本筑紫少將於日前參觀兵工廠後即乘車赴杭遊歷茲於昨日（即三十日）由杭乘坐一百零九號特别快車於下午七時抵滬至北火車站下車當經憲兵營飭令閘北第二連派遣憲兵四名會同車站巡警前往照料 
[新任川沙知事到滬]  
　　新任川沙縣知事章同現向南京省公署領得文憑乘車來滬定於下月一日前往川沙次日接印視事聞代理知事景毓華於交缷後仍回上海縣地方警察所領袖警佐舊職云 
[少年社曰校演劇籌費]  
　　閘北唐家弄中華少年社日校近因推廣校舍添聘敎員經費不敷定於舊曆本月十三日請著名票友曁丹桂第一台全禮藝員合演拿手好戲所得戲資悉充校用想熱心敎育者届時必樂觀其盛也 
[稽查漁鹽之公函]  
　　兩浙緝私蔡統領昨接松江縣運副函開案准淮北鹽運副使函開查淮北各海口本年繼續征收漁稅並發行漁鹽摺子以爲收稅運鹽之證據惟淮北濱海之區灘地林立海巡兵力單薄巡緝難週若不亟圖補救恐透私之弊潛滋暗長於國課收入影響至大查漁鹽船只地段大宗約在長江之滸浦瀏河福山江陰鹿苑吳淞各口岸如能分派緝私兵隊於穀雨夏至之問扼要稽查如遇鹽摺不符或無摺私運立予嚴辦則私販知所儆惕實足杜私弊而裕稅源第各口岸均隸貴屬管轄範圍相應檢同漁鹽摺式函請查照希即函商緝私統領查照辦理等因准此理合亟請貴統領轉飭所屬一體遵照辦理云云現蔡統領已分飭外海各營一體查照矣 
[催填農商統計調查表]  
　　中華國貨維持會昨日通告本埠實業各公司各廠云前奉上海縣公署函送五年度農商統計調查各表當經遵照分别轉發各公司工廠查照填報在案現在期限巳迫報到者尙屬寥寥茲復迭奉縣公署函催填送到會准此合亟函轉貴公司查照卽日填送到會以憑彚轉事闗統計幸勿遲延爲盼 
[昨日洋釐之增漲]  
　　現届新繭新茶上巿之際本埠各商裝運現洋往内地收買者日有數十萬元故昨日上午洋釐漲至七錢四分迨後復跌收盤龍洋七錢三分一釐七五墨洋七錢二分九釐七五銀拆亦增至一錢二分並聞近有不顧大局之人趁絲茶上巿之際將洋釐高檯日在錢行賈買從中漁利故商業上莫不受其影響云 
[銅錫業公會請部立案]  
　　上海總商會前奉農商部頒發工商同業公會規則當經印刷通知本埠南北巿各業董一體知照茲有上海南北銅錫業公會遵照規則修訂章程於昨日送會請卽轉部備案現該會巳照章轉逹矣 
[試驗自製靛油染色]  
　　有琛製靛廠主方有度因發明自製靛油於前日在國貨維持會試驗製造方法已誌昨報茲悉國貨維持會因方氏是日所試騐者僅係造靛其染色方法未及試演下月一日即舊曆四月十二日下午爲該會開評議常會之期爰定於是日再邀方氏到會當衆試驗染色俾衆研究昨已通告各會員及染織各專家届時蒞會參觀 
[茶業公所開會紀要]  
　　本埠茶業公所因接　貨維持會來函以九江闗添設姑塘分卡抽收茶磁兩稅以致運船改掛洋旗日見增多實屬有碍主權請即開會徵求意見復候再向政府作正式之要求等語該會當即邀集各議董於前日在該公所開會討論僉謂此事詳情滬上各董均未得悉一時無從提議惟旣由該會函請會議應即由所具函轉致九江茶業公所就近調查一俟復到再行函轉國貨維持會接洽一切云云遂即附抄原函於昨日轉致贛省茶業公所請速查復俾籌對付 
[復訊肇慶里命案]  
　　流氓林嘉康於本年正月十六號夜在新閘成都路肇慶里因賭起衅被同類用刀戳斃後旋經捕房將闗係人陳仁才拘解公共公廨經中西官訊明判押西牢四年嗣由捕房將牽涉之張寳卿（卽鷹爪鼻寳卿）與其妻張丁氏及案證張阿裕一併解送公廨帶同陳仁才質訊之下判陳仍還押張阿裕開釋候示張寳卿交五百元張丁氏交二百元均人洋並保候再訊核在案前日午後由廨復訊先由死者之姘婦老三上堂訴明林嘉康被人用刀戳斃情形繼由張阿裕投訴當時亦被人刀傷後背等語訊之張寳卿張丁氏延律師到堂代辨否認前情並稱因知案中牽涉故與張阿裕同至捕房聲明致被拘住惟原告所控毫無證據應請將案註銷並據陳仁才之代表律師投稱被告陳仁才當時亦被人刀傷腰際業奉判押四年未免太過請求減輕會審員王肇之君商之美柯副領事以原告所控理由尙欠充分會判張寳卿張丁氏夫婦一併開釋陳仁才准予減輕刑期改爲押滿年半釋放 
[嘉定法警來滬緝匪續誌]  
　　嘉定縣公署前日派法警翟雲卿俞耀章來滬至第一區警署禀請派警協拿聚衆搶刧之陸阿堂（卽陸雨恩之子）嗣因陸知風避匿致未成擒巳誌昨報茲聞該法警等又於昨日午後一時偵知陸阿堂仍在白玉樓茶肆啜茗立卽報告一區署董警正復派長警協同前往將該犯獲住解署詰問陸供名金根年二十七歳並無阿堂之名且不認有犯罪行爲該法警請爲暫行寄押候回禀本縣知事備文來滬移提董警正准如所請限翌日備文來提否則移送上海地方廳預審核辦 
[松江車站截住拐匪]  
　　前日有拐匪劉瑞祥並小王等拐得小孩朱阿毛一口在本邑西鄉龍華火車站購買三等票擬往嘉興小王復返上海南站再購四等票往嘉叙會當爲龍華站巡警察悉立發電報至松江站派警守候遂將劉及小孩一併拘解來滬昨由鐵路警局函送地方廳請辦詢據該孩答稱年七歳蘇州人家住西新橋父親人皆以老鎗呼之係在法大馬路戲園爲生實被伊等誘拐等語嗣經檢察官預審一過判劉收押候緝在逃羽黨小王到案訊辦朱阿毛留候派警往傳家屬來案認領 
[兄弟爭奪房產]  
　　陸聖銓延愛倫律師爲代表至法公堂訴稱陸有祖遺房屋若干問前由陸母周氏作主分於聖銓執業詎周氏於上年身故後陸 
 
 
 

Page 11

 
 
之胞弟根生擅向房客收取房租共被收去洋三百六十七元今根生亦巳自認收洋二百七十元惟該房屋實係原告之產證據充足請爲訊追陸根生延逖百克律師代表辯稱該房屋實由陸周氏在日分於根生執業有分家簿據爲憑惟親族未經簽字上年陸周氏亡故後根生應得之單契均由聖銓檢交於根生收執惟缺少田單兩紙據聖銓言諒巳遺失日後尋到即當交還等語不料即將該房屋據爲己有况房租向由根生收取工部局地捐亦由根生繳納有歷年地捐單亦可證明該房屋實係根生之產請察中西讞員即向原告曰該房屋據被告稱有歷年地捐單並有見證可以證明爲被告之產究竟此屋是否爲爾應得之產有無憑證抑或爲公共產業聖銓答稱此房產於前清光緒二十六年間由父親分於民人是實判令退去候再覆訊核辦 
[繭巿消息彚誌]  
　　本埠派往無錫江陰收繭各商已於二十九日一律乘滬寗早車出發計二百餘人今日有現銀二十萬元裝往無錫明日復有日商現銀二十萬元運往江陰均由絲繭總公所致函本警第二廳及各地駐防軍隊沿途護送 
絲繭總公所昨接江浙兩省絲繭分所及繭廠來函報告繭巿狀况如下江蘇省鎭江來函上海三井有餘新孚等洋行之赴鎭屬收繭者携帶現銀三十萬元分往丹徒金壇等處設莊開辦事前經各該洋函准齊省長派兵保護故銀欵到鎭即有軍隊在車站守候沿途護送至目的地極爲認眞浙江省長興安吉孝雲等處已議定於本月末號開秤吳興武康今届蠶汛平常訂於六月四日開秤均巳禀奉齊省長批准飭派軍警保護蕭山今届蠶汛平常繅身甚次貨亦不多准十三日停秤 
蘇浙各埠鮮繭由火車運滬後凡至北站者規定在麥根路起缷　晚車抵滬當日不及起缷者須在車站月台上堆放一夜現聞代理周局長以此項鮮繭堆放月台深恐被人偷竊故於昨日飭令南北兩站巡官轉令車站巡警妥爲巡視以免捐失云 
[監犯染疫後之防止]  
　　近因天時亢旱時疫發生猩紅熱症等亦乘此而起上海地方監獄所禁人犯染此疫症者亦復不少是以該監敖典獄長連日督飭各醫官審慎療治復命看守士每晨分赴各監舍逐一洒掃灌以石炭酸並各種除疫藥水一面將所有病犯分别另禁以免蔓延昨已由敖君據情詳報高等廳查照矣 
[盜案嫌疑犯移送法庭]  
　　浦東東溝附近鄉民顧姓家於上月二十八晚被盜行劫後經縣警所探警拘獲嫌疑犯廖明鈞李三九等解請事務所發科訊究在案茲悉此案經司法科員提訊時據廖供海州人在吳淞爲小工東溝地方因有親戚故往探望並不爲非李供亦海州人家在西門典當弄向爲賣牛肉生理實被誤拘等語昨已由主任警佐備文將廖李二犯移送地檢廳訊辦 
[印人被毆之結果]  
　　楊樹浦路日商上海第二紗廠司闇印人浦大星浦特懷星指控工人陸連四趙阿喜柏長生於二十四號夜糾衆行兇將伊等毆傷等情業經捕房將被告各人一併拘解公共公廨訊判押候原告傷愈再核在案昨晨復訊先由原告印人投訴被毆受傷情形繼由見證日本人投案證明係被告等先行動蠻訊之陸連四趙阿喜二人同供是晚欲入第三紗廠工作由第二紗廠入内該印人等不問情由持棍痛擊頭顱受傷現尙未愈求察柏長生供是日到廠工作有小工頭目楊阿狗來稱有冷作工匠被看門印人扭交走差巡捕故往觀看亦被該印人持棍毆傷頭頂並延律師到堂辯稱此事實係印人毆打被告故被告先至捕房控告請爲明察王崧生襄讞商之英卓副領事以被告行兇情形已由見證到堂證明遂判陸連四押西牢二月趙押一月柏押兩禮拜分别示儆 
[調戲女工之釁端]  
　　閘北寳山縣境彭浦鄉婦人朱錢氏向在某紗廠做工前日午刻放工回家被流氓王順生在途調戲幸遇伊叔朱士生爲之解圍乃王等於晚間紏集同黨十餘人復往朱錢氏家藉端尋釁適該氏手抱週歳小孩長生哺乳被該流氓等攘跌倒地跌傷腦部旋即殞命業巳報由寳山縣知事蒞驗並將兇手王順生帶署押候訊辦 
[西婦失去鑽戒]  
　　僑居法新租界寳建路二十一號門牌之西婦三此（譯音）於五月二十七號晚間一時由外回家將首飾戒指等物缷下儲放匣内詎於翌日啓視失去戒指一只上嵌大鑽石二粒旁嵌小鑽石多粒值洋七百元當由三此開單報告法總巡施美德請飭包探查緝並謂如有人能將原物尋獲者願酬洋一百元業經施總巡准予飭緝矣 
[債務缺席判决]  
　　施銀華至法公堂控稱前有朱綏記前來交易貨物其價除收過外尙少銀二百兩洋三十元出有期票詎到期往收延約不付請求訊追等情中西讞員因飭傳被告避匿不到故著原告將票據呈案察閱候核現原告將票呈案經聶讞員察閱無訛准予缺席判决如數歸還俟被告出面後扭案追繳 
[强搶老婦金環]  
　　宓張氏現年七十四歳家住薛家浜附近昨午至水仙宫燒香而出行至救火聮合會門前忽有匪徒汪阿三見其年邁可欺突然上前將氏推倒搶取耳上金環一副飛步奔逃該氏恐嚇殊甚不敢作聲當經行人目覩鳴警追拿將汪拘獲押送一區三分署在其身畔抄出原贜傳到該氏移送地檢廳請辦下午經檢察官預審之下判汪押候究辦贜給失主領去 
[婦人途遇暴客]  
　　向在租界某機闗辦公之劉以年家住滬城九畝地恒源里前日薄暮時其妻虞氏出外買物而歸行至離家不遠忽被匪徒姚小秃蔣根寳等上前將該氏扭住攫取金挖耳一支奔逃該氏大聲呼喊由警分投追拿將姚蔣拘獲押送二區一分署由杜警佐向之研詰姚等同供安徽人年均十八歳前爲漆匠現已失業餘供支吾搜其身畔並無贜物杜君即傳同原告於昨午轉送地方廳經檢察官預審一過判將姚蔣分别收押候究 
[划船婦毆傷渡夫]  
　　浦東楊家渡渡船與江北划船向由官廳取締聽憑渡客趁搭不得爭奪生意互相滋鬧在案詎前日有江北婦女多人在渡口兩旁沿途爭攬渡客以致與渡夫朱阿毛衝突毆傷朱之面部血流如注旋經渡夫頭朱經龍赴三區一分駐所報告孟警佐即派長警拘獲爲首滋事之划船婦二口連同朱阿毛一併帶所諭飭押候查明核辦 
[破獲秘密社會續紀]  
　　虬江橋五區一分所焦警佐在東新餘里長台里查獲秘密賣淫處所兩處將逮案之陳金全陳阿二王阿六王金林陸錫金鄭阿根王阿姜王貴林也寳生朱禮福等十名一併解送司法科訊辦巳紀前報茲悉焦君對於此案主張嚴懲並擬先將屋内什物發封巳據情詳報徐警廳長請爲核奪故司法科段科員昨派法警將一千人解至淞滬警廳請辦 
[綢莊學徒潛逃]  
　　湖州小孩陸東來年十四歳前夜在董家渡地方迷路爲崗警查見帶入一分駐所詰問該孩供在北巿大馬路某綢莊習業師名陳錫山家住華界三槐里因懼師呵責潛逃出外等語該所警佐飭送警廳安插一面出示召認 
[川沙縣嚴緝梟匪]  
　　緝私第二營第一隊巡船前在川沙九團四甲地方被地保張紹文唆使梟匪朱大全衛全山等率衆兇毆致舵工楊組山正勇宋得發等身受重傷刦去槍械刺刀曾經該署長魏焯文往商川沙縣景知事飭警將地保張紹文拘案訊究現梟匪朱大全等均巳遠颺業由景知事飭警六名帶同該地保分途跴緝務將該匪拘案以憑懲究云 
[拘獲被人供出之積竊]  
　　浦東陸家嘴英商祥生鐵廠及隆茂花棧等邇來時常失竊銅軌花衣牛皮等物經該棧經理報由三區警署派警先後緝獲嫌疑犯宋金記耿坤郎黄三謝來福等四名研訊之下宋等同供該三案均由積竊徐宜生爲首糾往盜竊等語判宋耿二人押候質訊黄謝二人交保出外找尋徐宜生在案昨午解警正據缐人報告徐匿居陸家嘴地方當即派警前往拘獲連同宋耿二人一併解送警廳司法科訊辦 
[包探搜獲紅土]  
　　住居公共租界無錫路信昌里之鄭邦進携帶紅土在途行走被老閘捕房包探顧阿根查獲帶入捕房昨解公共公廨請究先由顧探上堂訴明前情並將搜獲之紅土一磅呈案訊之鄭邦進延律師到堂代爲辯護請准被告交保展期研訊中西官判鄭交一千元人洋並保候禮拜五訊核 
[旅館深夜起火]  
　　前夜二時公共租界福建路公順昌弄内新豐旅館忽然起火由捕瞥見奔訴捕房電告瞭望臺鳴鐘警告救火會西人立驅皮帶車馳往澆息共燬樓房兩幢比隣滙通旅館廂樓亦被殃及時有寓客男女三人因樓梯燒斷從高跳下以致跌傷均由巡捕車送仁濟醫院醫治事後捕房得悉起火之家保有火險恐有别情昨飭中西包探往查起火緣由禀候核奪 
[美界兆豐路火警]  
　　前晚七時許美租界兆豐路四百零三號門牌李姓板箱作因遺火於木花内霎時冒穿屋頂延燒四百零二四五號門牌徐順記牛奶棚等左右隣居房屋四幢後由捕房飭探往查曾否保險有無别情復候核奪 
[小工調戲女子]  
　　楊樹浦老某紗廠紗頭小工林阿東因在該紗廠附近向女子時阿妹調笑被女兄阿三瞥見向之斥責詎林非但不服反敢行兇當經阿三鳴由三百八十七號華捕將林拘入捕房禀明捕頭押候解廨訊究 
[虐待養媳之辯論]  
　　揚州人劉德柱住閘北華盛路去年九月憑媒領王周氏之十二歳次女爲養媳前日該氏扭劉至四區警署控稱伊女近被德桂夫婦凌虐請求准予領回俟兩家兒女成年擇期迎娶等語當經姚警正質訊據劉供稱並未虐待實因該氏意圖賴婚揑詞朦訴請察判兩併造解司法科訊核 
[小輪私帶禁品]  
　　前日下午有某公司之内河小輪由滬開往蘇州帶有烟土私鹽等物經四區長警查悉俟該輪駛過潭子灣時上船檢查搜出私鹽二千包烟膏二百盒當向船上火夫舵工等詢問此項違禁物品係何人所帶概不承認因將起獲之物解回區署聽候查辦 
[無賴糾黨誘賭]  
　　無賴周文祥於昨晨糾黨多人在虹口蓬路某弄中誘人賭博被五百二十六號三道頭華捕查見將周連同賭具帶入捕房押候解送公堂訊究 
[白刃相見]  
　　無錫人章仁根前日在浙江路四百三十三號半門牌茶館内向王阿四索欠不遂突出利刃將王之腿際戳傷被王鳴捕將章與帮兇之錢茂弟任生金一併拘入捕房搜出利刃禀奉捕頭諭將章錢任三人收押昨晨解送公共公廨經中西官訊明以章不應行兇判押西牢兩月錢任各押七天兇刀充公 
[女兒被友拐賣]  
　　海寗路一千二百零二號門牌住户劉田卿指空友人張金山將伊七歳女孩連珍拐賣於嘉興東橺口楊廟弄張永富家昨由包探將張拘解公共公廨經中西官訊供不諱判張押候函請嘉興縣公署移提劉女到廨再行訊核 
[不認抛擲石片]  
　　前晚北山西路華陀廟失慎之時有甬人王品福前往觀看當由四百六十五號印捕喝阻不服並拾取石片向該印捕抛擲致被拘押昨解公共公廨經中西官訊供不認判王開釋 
[江北人偷竊白蠟]  
　　江北人吕三侯前晚在滙山碼頭竊得某日人之白蠟十餘磅消贜於薛公明得洋二元被探查獲將吕薛二人拘押昨解公共公廨經中西官訊實判吕押兩禮拜薛罰洋五元充公贜交原告領回 
[竊賊怙惡不悛]  
　　王阿二（即劉阿炳）前日午後在蘇州河竊取船户石阿根　粉一包携贜圖逃被捕查見當將人贜一併帶入捕房昨晨解送公共公廨經中西官訊知王係十一次過犯判押西牢兩年期滿逐出租界 
[小孩竊取賭具]  
　　小孩樂祖培前日持麻雀牌兩副至狄思威路某押店内求質被包探詢知樂在城内黄森泰牌作内爲學徒牌係竊來即將樂拘入捕房昨解公共公廨經中西官訊悉前情以事出内地判將人贜併送淞滬警察廳訊辦 
[竊取同居衣服]  
　　住居閘北華興里之吳玉清昨將具其居周姓之衣服竊出典賣被四區警在途查獲解署收押候辦 
[老馬免再受苦]  
　　馬夫王愛生前日將病馬駕車行經西藏路被七百七十三號華捕查見以王不應虐待畜類將王與病馬一併帶入捕房經捕頭詢明飭王開釋候究馬送救牲會驗得該馬年老無用昨由捕房將王與病馬併解公共公廨經俞襄讞會同英白副領事訊悉前情復同至庭前將病馬察驗一過旋又升座會判王愛生罰洋二十元充作救牲會經費病馬帶回捕房鎗斃以免生而受苦所有驗馬醫費着王認繳 
[中華職業敎育社通訊]  
　　五月二十四日收到夏廷黻君意見書一件摘要如左吾國現時實業狀况不能進步一般熱心志士靡不歸咎於製造之不良實則咎不在工人而在提倡者之無决心耳今實施職業敎育則凡爲工人者得有工業智識出品自可改良並能審察社會之需要以投時好職業敎育實爲今日振興實業根本之法也 
五月二十八日收到潘文安君意見書一件摘要如左内地學校對於職業敎育如何實施辦法多有馳書來質間者余謂今日辦理敎育者限於經濟之竭蹶實施此種敎育規樸自難擴大即如工場問題巳感困難有人主張數校合設尚屬可行惟校園一事規模不防縮小形式不妨質樸總以獨辦爲是他如販賣部儲蓄部所以供兒童商業上之習練設置未容或緩而各敎科中又應以手工爲中心手工製作應調查地方情形參酌鄉土風尙隨地取材隨時消售合敎育與工作而爲一此吾人今日敎育之目的也 
職業敎育不僅以兒童爲本位必先創自敎師俾資兒童觀感且其所營職業尤貴淺近易行爲普通人家所常行者如農家副業上之豢豕養鷄養蜂牧羊種薄荷植玫瑰花商業上之應接顧客衡量貨物鑑别商品估看銀元工業上之製造簡單物品修葺日用器具家計上之丈田畝柴菜算田租記伙食等俱應由敎師以身先導爲兒童倡日事薰陶浸成習慣則兒童對於職業之與味自覺油然而生不侫居恒嘗言今後凡爲敎師者不應祇有敎科上之預備當更爲敎科外之預備不僅在今日學科上着想更當爲將來職業上着想敎科外之預備維何則應先由敎師計及個人對於何業較有把握何業可收效果今日何從實施一一了然於心而後以職業之眼光運職業之手腕事事爲兒童異日職業上設想平日在梭使之直接觀察直接作業耳需目染興趣自生務令人人有尊高職業位置之觀念循是做去庶不致坐空談職業敎育之誚 
吾人旣醉心職業敎育而忝負提倡之責則對子弟先應使之從事職業界爲鄉里率方足以轉移社會之風氣一革從來一般之觀念 
雜評二 
[商人之心理（庸）]  
　　自此次政潮發動以來其洶洶情形雖出於政治常軌之外然首發難者必敗之說幾爲國人所公認故非常之變自非於政潮而外别有目的必不肯爲即社會對此除留心政局者於政潮之動靜頗爲注意外其他多數商民亦不甚措意蓋政局之糾紛縱不能盡依於常軌然舍政治手腕而别謀破裂旣爲社會心理所不許則擾亂和平之舉動自不至於實現乃自昨日蚌埠消息傳布以來人心震動已出一般意料之外加以巿虎杯蛇訛言蜂起而商業上遂受莫大打擊試觀昨日一日之間金融之流動如何各業貿易之影響如何足以知發難者之所賜矣嗚呼政治問題非商人所欲問也商人所欲者惟保守和平而已而今何如 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名新酒令（五）] [  半仙]  
　　上一句爲四書下一句古人名中嵌自由談投稿人名凡爲天下國家有九經（經常）常遇春（明名將見明史） 
不可以不知天（天白）白居易（唐詩人見唐詩） 
於從政乎何有（有吾）吾粲（吳參軍校尉見尙友錄） 
臧文仲居蔡（蔡選青）青莽（趙義士爲豫讓友見尙友錄） 
博厚則高明（明南）南楚材（濠梁人見雲溪友議） 
猶白雪之白（白雲）雲景龍（宋慈州令見尙友錄） 
齊國雖褊小（小鳳）鳳綱（漢仙人見神仙傳） 
先正其心（心石）石守信（宋名將見史鑑） 
譬如北辰（辰申）申包胥（楚將見列國志） 
君召（召侯）侯君集（唐名將見唐書） 
高明配天（天聞）聞仲（商太師見通鑑） 
繪事後素（素公）公冶長（周文學家見論語） 
克有罪（罪我）我子（六國時人見尙友錄） 
天油然作雲（雲林）林逋（宋處士見尙友錄） 
老吾老（老范）范仲淹（宋名臣見宋史） 
四罪而天下咸服（服諸）諸御巳（楚人見尙友錄） 
[自由談人名新酒令（五）] [  秋夢]  
　　上用古人名號下綴唐人七言詩一句 
孟東野鶴歸華表添新塜蘇小蝶去尋花作醉鄉馬幼常覺來涙滴湘江水韓非夢裹還家莫當歸懷素公從何處得紙本奕秋夢來何處更爲雲宋之問天空絶塞聞歸雁張俊如今社日遠看人孫伯樂志士幽人莫怨嗟何休笑而不容心自閒李藥師衡陽歸雁幾封書陸雲林間煖酒題紅葉司馬君實秋草獨尋人去後張仲文采風流今尙存澹臺滅明南國歸橈趁晚程岳雲夢爲遠别啼難喚司馬相如我是玉皇香案吏岑彭年年戰骨埋荒外朱邪赤心石鯨鱗甲動秋風韓壽石上題詩掃綠苔 
家庭常識 
　　玻璃接合劑破損玻璃器棄之可惜若以卵白與生石灰調和塗之紥緊片時去縛則堅牢如新（粘瓷器亦可用之（又法生石膏爐中煨之研粉用水調之（和玻璃粉少許）乘濕速以粘碎器其效亦著 
粗製器之接合劑用鐵屑與硫黄粉置瓦片上燒之硫黄卽融熔與鐵屑化合爲硫化鐵乘其柔軟如飴時速以膠碎器則堅牢如鍜接者（用此法接合之物品忌遇火因遇火硫黄分離而燃僅餘鐵屑則失其效力若鐵粉純粹遇火亦無妨） 
調銀硃銀硃除以白芨磨用外可用酒精冲入銀硃則糜爛如泥待乾用水蘸用如天然硃（日本出售之開明朱墨俗稱天然硃） 
假松烟墨取鍋上烟莫用酒精調之加以水置墨盒中用以書字烏黑如松烟墨 
鞋底免污剪與鞋底稍小之皮四塊作替換用先以兩塊置鞋底有污則取出洗之易以其他兩塊如是交互循環可免鞋底之油污（皮上預塗以漆可耐用）栩按皮不收濕易生脚汗不如用紙版爲便且不值錢 
不費資本之染色術桑椹搾汁染白布作紫色以酸性水洗之變紅色（酸水須擇不傷布者如梅子水淡醋之類）以鹻性水（肥皂水石灰水安母尼亞水蘇打水灰汁等）洗之則變青色（注意）青色者可用硫黄氣薰白紅色者欲其褪色宜先加以鹻類先使變青然後薰之[  稽顯庭]  
治雞瘟以美孚洋油少許和　粉搓成如米粒大强使食之其效如神 
摘橄欖法橄欖子繁樹峻不可梯緣但刻根下寛深各寸许納鹽其中越一宿子盡落下樹亦無損 
製石漆曝漿粉（製　筋時沉於水底之粉俗稱小粉（於日中囇乾研細又以石灰研未篩出其細者與研細之小粉等分柈和藏於器内瓷器之類破損時以水調和而接合之甚爲堅牢 
貼笛膜擇堅薄蘆衣以手指捻熟後用人髮穿入筒内破開記取底面面向外宜直貼用牛膠粘縐紋須細而匀以指略按其膜試吹其音以鬆脆嘹亮爲度勿沾油濕 
藏筆不蛀泡硫黄水浸之則不蛀或用花椒貯筆套内則蛀蟲聞氣不敢入[  武陵樂魚]  
工業須知 
[捕蠅紙製造法] [  孤星]  
　　捕蠅法有種種如捕蠅糖瓶及砒糊等皆是因其形質之不同而效用各異捕蠅紙近出之品也其效用頗大茲述其要點及製造法如下捕蠅紙有三種要點一氣息須爲蠅之所喜始能招蠅來集二黏性須强使蠅不能逃脫三雖置通風之處久不乾燥必備具三種性質方爲適用之品製法以松香八成生胡麻油二成蜂蜜二成同入鍋中融之攪之使匀以刷塗於紙面即成紙宜用厚麻紙預以膠水浸過取其堅韌揭之不破也又法以桐油合松香蜂蜜共融之亦可夏令蠅多購此紙者必不少小工藝家曷不投機興利乎 
　　栩按蠅類最喜停於當風之斜繩上（直繩不停横繩雖停不多）可用前項藥劑塗於草繩或綜繩之上每當窗户於門楣上居中綴一釘懸兩繩下垂可一丈斜釘於柱成八字形宜寛勿緊務使隨風擺動則蠅自集至晚收其繩浸滾水中則可取蠅以飼雞是除害而且有益矣是可名之捕蠅繩若製以出售必受歡迎較用紙者不易損壞盍試爲之 
[儲藏桑葉法] [  黄倬華]  
　　閱張靜生君所譯意大利實業家藏貯桑葉新法似較吾鄉土法爲遜按嵊縣出繭最多藏貯桑葉甚爲注意大養蠶家類將凉桑葉鬆入缸内（用燥板箱則有吸收葉中濕氣之虞用濕板箱則木質易腐污氣染葉尤爲不佳）依葉之多寡定用缸之大小置於清凉沉靜之處缸中置一箴打通氣之籠缸上蓋蔑打之篩便通空氣每日翻覆二次雖藏貯數日取出仍如鮮葉因缸不吸收葉中混氣反能保持其固有之水分也養蠶者盍參酌中西而採用之 
　　附告前刋人造象牙法現經試驗成續殊劣不適於用茲承南通縣寄萍君錄示實驗方法至詳且盡容俟應時工藝刋竟即當登載謹此預聞栩白 
集益錄 
　　答第十二問蠶蛹油爲動物性脂肪之一種純粹者無色無味無臭普通之品則略呈褐色微有臭氣可充製造肥皂蠟燭之原料（凡製肥皂蠟燭必需牛油洋油棉油等蛹油之功與之相同故以蛹油製肥皂蠟燭者其法無異於尋常）其價每斤約值銀一角因原料易得製法單簡故油值雖廉而獲利仍大茲略述其製法如後[  雲鶴]  
（一）原料凡繅絲時所剩餘之蛹必非純爲蛹其外尙包有殘繭所謂蛹襯是也如以製油必先將蛹襯除去盡淨法以帶襯之蛹投水鍋中舉火略煮用棒力攪則蛹漸脫出下沉釜底而襯復互相聚集團成一塊是時當將下沉之蛹隨時取出母使久積釜底後更掬出蛹襯置入水桶用竹片力擊使蛹盡脫出（如仍難盡可用手剥）所餘之襯可以製綿蛹汁可以壅田故所費之工不難取償於副產物也 
榨油之蛹切忌腐敗倘一時不能用盡當曝之令乾庋於乾房以便隨時取用惟此法不盡可恃因苟值陰雨連綿勢必未及乾燥已盡腐朽也故規模較大之廠必備烘灶將生蛹烘乾如烘乾繭然此種乾蛹概作黑褐色其中尙含水什一而油質占其十之二三焉（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第六章（五） 
　　治至歸去路中猶竊味人言且念鮑登所言之一事果何事者方低徊間忽見頎影迎面而來薏德陡然一驚則立握茜雪之臂茜雪亦驚疑爲盜至及至昻首前望則來者實爲羅倫其行至緩首垂及胸反手於背態度乃頽喪無倫且行且止雙目望空乃亦不見薏德諸人但覺其面映月慘白乃無血也茜雪失聲曰此非羅倫伯爵耶何以氣色晦暗至此顧羅倫亦殊不聞人言巳躑跚轉入樹後薏德目送其遠默然無言然就著者所知則伯爵此態固不始於今日特至於今乃益甚耳忽忽三日茜雪仍往村中分送福音之書乃遇白萊生於途茜雪因曰媪伯爵亦在家乎白萊生曰未嘗出也言次又摇其首似有重憂曰但渠近狀亦殊不佳終日兀兀不見笑容吾以爲其人再不開展其心胸必且病矣即如前日吾勸之散步乃又一去不歸至晚十二點始返則遍身雨濕淋漓爲狀乃類浴鴨吾勸之藥則但笑而不言姑娘思此彼乃以身軀爲兒戲寗不足以致病耶言次又摇首而歎茜雪歸時即以此事告之其父復有一番議論而薏德則終無所置詞但於晚餐之後獨步村田月色之中芳心悄然又不禁思及此事是日薏德不知何故忽動善心竟代茜雪送一藥餌至病人之家時則方自病家而歸月光如水浸遍禾苗微聞蛙聲薏德徐徐踏月心念白萊生言伯爵冒雨而行其狀不知較己此時又爲如何念次忽然一噤則停步延佇似欲讓此感覺之過而後再行正於此時乃來一異聲似爲人急喘而奔正欲返顧則巳聞人聲似急犇而呼曰天乎今無幸矣言時即有一人自薏德身畔一　而過薏德大駭已不期而呼其人聞呼則廻首而望月光照其面色慘白乃如死人目光炯然似闗敗之困獸額汗雨下辱亦顫動不止可畏亦復可憐旣見薏德則亦立止其奔昻首一望面上仍現驚色顫聲曰嗟乎若儕來矣姑娘汝當體上帝之心救我生命言次立拱其手竟向薏德而跽（第六章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章戒賭文（見本報壬申年八月十六日）]  
　　戒賭文（見本報壬申年八月十六日） 
　　戒之在得惟賭爲尤甚焉夫賭起於貪得而實則心性由此喪身家由此巳人盍思所得之莫償所失哉嘗思富之不可求也謂有命以主之義以防之而未可以意計得也自人貪得之心勝遂别託一術焉一若有得無失之權不難自我操之卒之富不可得而或反失其爲富古今來因貪而獲敗者蓋不勝指屈矣）吾故竊有概於賭）精圍綦而拾茶東君子猶取雅近斯文焉至於黑白不分男女混雜賭場之惡習多端其不堪響邇者正不獨急屁之十花也）工象戲而償酒費君子猶謂無傷大雅焉至於主賓莫别奴僕相淆賭局之陋規難整其可爲駭異者又不僅喧聲之四起也）今夫不一者賭之器各殊者賭之名而無不同者賭之害也）國家之立法綦嚴而賭則全不畏法無論春郊檯下秋社場中不幸而上聞官府立致黑索之拘攣則使書房摘局自謂無虞而適有昏幕叩户縱覺嚇膽而驚心有官職防頭銜之革無預帶恐屁股之敲則樂地無非危境）祖父之起家不易而賭則斷難保家無論貿易肩挑經營手藝不幸而盡入頭缾深悔青蚨之難返即使巨室多資自詡不竭而一經覔騙盈庭靡不傾家而蕩產折華厦而夜借茅檐典棉衣而冬披秧薦則地獄即在眼前）九秋鬥蟋蟀之花三冬放鵪鶉之彩浪費金銀猶屬一時遣興而賭則統寒暑而罔問此敗之所由更速乎骰子之盛行也子有六而無殊六賊之迷矣青春而悲家落半愛青龍白首而哭窮途爲燒白虎又何論洋溢擲猴溢調不久而家與骨化）空場丁青錢之選僻地踘白鐵之珠頓空囊槖猶曰幼年無知而賭則合老少而皆然此禍之所由更甚乎竹牌之競尙也牌有張而遂令主張之失矣棄田莊而地無一寸只緣喜做圈莊至亂闖而飯討千家無非樂行接闖又何論牌九推天九打到底而家同竹破）方其麻也包頭甚而眼眞三隻鈔貫粗而膽壯十分齊聲發財遂做大老官而棄如糞土遑論水烟筒熱手巾之榻花亂撤乎甚或貪心未足而妄擬開當稱商又何異驢夫做夢迨至四覆三翻終歸十無一剩此空高興之適成話柄者也）及其輸也幣將空而銀衣之肚久空背未轉而缾袋之身先轉想欲反本遂向文州人而告借銀錢遑計十個百五十洋之重利難償乎卒至勝劵莫操而異時臨門偪債更烈於官吏追呼而動保驚隣難免賣妻鬻子此又弄窮病之莫可醫藥者也）嗟夫螢窗雪案豈無祿致萬　乃見小利而敢拜下風葉子生矗蘇板形神之跼踳無異鼠竊狗偷此狂賭所由稱賊深惜　廉恥之無存）居買行商非無利獲三倍乃求大欲而糾成上黨方角不露面風手法之活靈更覺神出鬼没此久賭者必至成精而吾尤詫其衣冠之不類）噫可不懼哉 
尊聞閣筆記 
[幼童（見本報甲戍年八月初一日）]  
　　蘇之葑門飲馬橋有一學塾學生十餘師乃山左人也一小學生方十齡左右晨起入塾偶遲師將重責學生求免云有他事師問何事答云昨夜與家母掘得　銀五小壜師即問此銀意欲何用答云學生昨與母親說一壜歸家父一壜歸母親一壜與我一壜爲我定親師問云媵一壜何用學生答云此一壜母親說先生好要送先生半夜未睡因此來遲師即問學生可曾吃點心今日書莫背學生答云點心未曾吃猶恐遲先生卽喚他生買點心與之吃畢師又問銀子在何處學生答云後來家父不肯送先生我與家父吵鬧不覺驚醒乃是一夢師即動怒駡畜生幾聲謂清晨卽說夢話必因在街遊戲來遲造此胡言可惡可惡卽責二十板此　中他生述之 
文苑 
[洋涇浜竹枝詞（古明州來游客）（見本報甲戍年九月初六日）]  
　　湖絲通事噪申江生意年來别有腔深怕賣絲難着力兩條好漢合成雙同室操戈太認眞撚酸吃醋兩無因用錢貼盡絲還退棧主如何對客人蜜語　言信口翻逢迎絲客敢辭煩開船只怕無交易一味哀求搭寄番到底行情未做開疾忙先去發絲來大家都是爭名氣如此行爲太不該剛值船開第一天洋行過磅莫遲延轎班么喝裝官派忘却東家賺用錢今宵拚命擺雙檯虔請絲商帶笑陪遷就寄番先撤水明朝生意一齊來得意揚揚自不凡紅灰小褂綠長衫黄籘棕轎時新樣半是同知五品銜電報遥傳要買絲外洋來帳點金獅春池縱是灣三號無奈菱湖太入時不逐名場逐利場權將絲樣漫評量書生畢竟寒酸氣惹得旁人說短長老輩英雄髮漸斑年來料理返鄉闗明知滬上交情薄避馬先歸候補班 
警世寓言 
　　林女（見本報甲戌年五月初七日） 
　　閩中黄生富家子也年甫十五六翩翩似璧人父母甚愛之忽病狂口口喃喃不休日則持刀傷人夜則縱火燒屋見污穢物則取而食之稱爲佳味家人不能防乃於山中搆屋一椽使之獨居一僕爲伴其所聘室係同邑林姓女父母欲另字人女泣曰未婚而婿攖惡疾女命可知且從一而終婦人之道義不可他適與其養老閨韓貽父母憂不如相依於深山窮谷中少盡爲婦之道以畢餘生兒之願也堅請再四誓之以死父母不能奪其志遂歸黄氏爲婦绝壑深林之地往往相對而泣見者傷之一日夕陽將墮清風徐來夫婦共坐松間石上忽見溪中一魚翻波浴浪而來未幾躍至岸上長約二尺餘其首類犬生卽捕而生啖之女苦勸不聽竟食其半而止明日病若失舊時狂態不復作矣其家聞而往視不啻玉人一對相映於茂林脩竹間喜而迎之歸重爲合卺成禮焉據醫家云生所食者名鮨魚能療狂疾然不能多得生之遇此殆林女貞節之報歟 
[雜錄]  
　　癲狗毒蛇咬方兼治痧症悶死時疫傷寒發癍不出等用上號當門子（即麝香）一錢梅花冰片一錢火硝三錢上號腰面雄黄一錢九製爐甘石一錢上藥共研細未男左女右用竹耳挖點近鼻處大眼角卽精舍光殿穴也凡七次隔一日再點七次雖重傷亦愈若狗咬至二十日以外者不治若用藥後誤食羊肉或用藥再遲至二十日外者亦不治宜忌發物四十九日 
解砒毒方防風一兩研未冷水調服立愈又方薜　一兩研服又方石青一兩冷水調服均效 
解鹽滷毒熟猪油服之立愈 
下死胎方芒硝五錢熟　子三錢童便陳酒半杯同時冲服其胎立下 
婦人血崩舊棕棚燒灰置瓦上收火氣清晨温湯冲服三四錢神效無匹 
喉閉鵝血山豆根煎湯服之良效如腫痛者用巴豆一粒不拘何物包塞鼻中男左女右 
中暑猝倒街心淨土（上層泥不用）同大蒜數瓣各等分井水和匀去渣服之立愈 
暴吐血蛛網爲丸米湯飲下立愈（栩按筆墨店中所售藥墨研水服之亦立止） 
治呑金方鷄蛋清二三枚用新棉花撕極碎攪入蛋清内灌下則金器自大便出 
痢疾日久不止者用眞烏梅七枚煎水紅白糖調服立效 
痧症生白礬爲末每服一錢陰陽水調下 
霍亂炒鹽填臍内用艾放鹽上燒之以止痛病　　　已死而心頭微温者亦可治又方樟木煎濃汁飲之亦　　　　　　（羅溪釣叟） 
 
 
 

Page 18

 
 
   
 
