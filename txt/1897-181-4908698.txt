# 1934 - 181 - 4908698

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會署中東戰紀本末八卷本忠愛之忱獻治安之策除售罄重印價仍一圓五角外林察二君重輯續編四卷取價七角内如東征電報京外諸公密摺俄日各國條　西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古杳閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二　　事　論六角 
[報紀旗兵强當放槍宗室打毁衙署因合書之]  
　　我朝龍興遼瀋革除明社定鼎燕京當時八旗子弟從龍入關者類皆有大勲旣定天下宜樂承平而勝國遺民又不無有殷頑蠢動之慮於是分駐各省會以資鎭攝是爲駐防其人以有開國勲勞聲勢赫濯迄今雖已二百數十年之久而此風仍舊市井中無不畏之苟與齟齬卽遭蹂躪故寗含容隠忍不敢偶攖其鋒而旗人之膽愈壯而旗人之勢愈張强賒硬買惹事闖禍幾成爲老生常談不足挂諸齒頰然從未有於九衢八達之中放槍轟擊有類於强徒之所爲者似此駭聞之事正近年以來所絶無而僅有者也上月初九日廣東省垣老城厚祥街謙泰押鋪被旗兵高振揚强當不依訛詐滋閙突然放槍打入櫃内各夥大爲驚駭當卽鳴金集衆擒捉立被拘獲送交巡防領李牧并告知鋪主邀集同行一律罷市隨赴軍署呈遞禀詞聞禀中有請准格殺勿論之語嗣於上月十四日將軍會同副都統出示曉諭略謂正藍旗養育兵高振揚往謙泰押强當滋閙已飭發理事同知收禁旗獄巖行審辦是旗兵在外滋事本將軍本副都統斷不稍事姑容自當盡法懲處以儆效尤而安閭里乃城廂各當竟有傳簽停當情事惟當押之店藉以通緩急如謂匪徒滋鬧儘可隨時扭解呈送何必廢時失業有碍營生隨嚴飭各旗協佐領轉飭各旗查事兵每日按叚梭巡遇有菲徒勾結旗丁在外滋事卽行拿究合行出示曉諭城廂内外當押鋪商及滿旗兵丁知悉爾當押行各商務宜照常安業切勿别起釁端嗣後如有匪徒勾引强當滋鬧登時拘獲如係民人送縣究辦係旗丁許卽解交理事同知嚴行懲辦爾八旗兵丁人等尤當安分守法不准再滋事端如敢怙惡不悛本將軍本副都統惟有軍法從事决不寛宥各宜凛遵云云觀軍憲此示甚爲嚴厲押鋪見之當可放心安業矣然彼旗兵之兇横抑何如是之甚哉或曰子亦何怪其然不觀五月二十日上諭云巡視東城御史連陞等奏宗室桂林闖入公堂打毁衙署請旨懲辦一摺本月十三日夜間宗室桂林闖入東城副指揮公堂肆鬧並有打倒後堂影壁情事業經該御史等將該宗室送交刑部著宗人府會同刑部確切審訊按律懲辦另片奏宗室覺羅不繫紅黄帶到官照常人審辦請申明舊例詳定章程等語著宗人府議泰欽此夫以宗室誼屬天潢宜如何整飭行止守分安常爲天下人民之表率乃復不知自愛蕩檢踰閑竟有打毁衙署之事何怪旗兵不法有持物强當放鎗轟擊之事乎查道光四年西城察院移送宗室拉爾森無故赴副指揮衙門醉閙咆哮推翻公案經該城移送宗人府會同刑部審訊拉爾森復稱與坊役森祥因賭搏爭閙復令林祥質對拉爾森理屈詞窮嘵嘵置辯堅不輸服例無專條應比照刁徒直入衙門挾制官吏例擬軍係宗室照例圈折奉旨此案宗室拉爾森不知自愛身穿小掛不繫黄帶無故赴西城副指揮衙門推翻公案臥地喊駡迨交宗人府刑部會訊復揑供與坊役賭博實屬自甘下賤有玷宗潢拉爾森不必圈禁著革去黄帶子作爲紅帶子嗣後宗室當以此爲戒此朕明刑弼教不得已之苦衷也餘依議欽此此次宗室桂林闖入公堂打毁衙署與拉爾森推翻公案臥地喊駡一事大略相同惟拉爾森係酒後無知而桂林則並不知其究因何事未見章奏無從懸揣刑部審訊後不知當若何懲辦也嗟乎天家貴胄迥異寒微而狂妄之爲輒敢犯上然朝廷法令所在不能因宗室而稍事寛容則如高振揚者膽大妄爲持鎗轟擊宜乎軍憲之欲以軍法從事矣 
[本館接奉電音]  
　　昨日下午京電傳來上諭三道敬謹譯登○六月初四日奉上諭江日奉上諭江西九江府知府員缺著延熙補授欽此同日奉上諭陳寳箴奏已故藩司戰功卓著籲懇恩施一摺已故江西布政使陳提隨同曾國荃左宗棠轉戰江西廣西等省克復金陵肅淸關隴厥功最偉加恩著照所請准其于原籍及立功省分　　專　以彰忠藎該部知道欽此同日奉上諭前據御史張仲炘奏直隷玉田縣紳民賄買已革御史溥松奏叅該縣苛派差徭一案薛濟卽薛汝舟有包攬賄通情事當派徐桐啓秀秉公查辦兹據奏稱提訊案内要犯洪奎鼎饒至振供稱會與薛汝舟相識玉田縣差徭一事係譚鶴亭托蘇同薛汝舟辦理傳訊薛汝舟堅不吐實請暫行革職嚴訊並飭拿逸犯等語州同銜指分四川補用府經歴薛濟卽薛汝舟着暫行革職歸案訊辦未獲要犯譚鶴亭卽譚志松蘇同卽蘇之灼著直隷總督順天府步軍統領衙門五城一體嚴拿務獲究辦該部知道欽此 
[整頓釐金]  
　　湖北訪事友人來函云釐金之弊不僅漢郡爲然余堯衢太守以漢郡釐金積弊已久除偷稅使賄等情外又收取灰票查船扦手諸名目因札飭釐局員及司事等力掃前弊一體認眞辦理如此雷厲風行自不難弊絶風淸也 
[觀察辭差]  
　　天津訪事人函云前代理津海關道黄花農觀察因染淸恙力辭鐵路差使現奉督憲王制軍批准開去鐵路津局差使给假養病並聞招商津局差使亦另行禀請委員代理 
[整頓渡船]  
　　漢口訪事人函云武漢渡船不遵定額往往有多裝攬載之弊貽害無窮商民怨甚兹督憲張制軍力加整頓乃出示曉諭云照得武漢濵臨大江湖河港汊紛歧向來大小渡划每有勒索多裝致爲商旅之害疉經前部堂出示嚴禁在案現值江水泛漲訪聞江干渡划人等仍有任意勒索多裝只圖有利於已罔顧波濤之險亟應嚴行示禁以安商旅而全生命除飭保甲總局江漢眞武漢城守營督飭汛員認眞稽查外合行出示曉諭爲此示仰水汛保甲及外江内湖渡夫人等一體知悉自示之後務遵向章凡頭號渡船可裝載客貨八十石者准裝載客民十二人二號渡船可裝客貨六十石者只准裝客民八人三號渡船可裝載客貨四十石者只准裝客民六人每人均只准收錢五文以上係指漢陽門大堤口塘角曾家巷四處大小渡划而言至望山門與新橋山頭各距江稍遠如頭號船可裝貨八十石者只准裝客民八人二號船可裝貨五十石者只准裝客民六人三號船可裝貨四十石者只准裝客民四人每人均只准收錢八文文昌門碼頭頭號二號三號渡划及平湖門碼頭三號渡划裝人收錢數目悉與望新橋相同惟平湖門另有大頭號一隻文昌門另有大頭號一隻均可載貨二百石每船每次准裝客民十六人每人只准收錢八文倘敢故 
 
 

Page 2

 
 
違任意多裝勒索多錢許該保甲商民扭送就近地方文武衙門從重究辦如有差役受賄徇縱情事查出亦卽提案重懲决不寛貸特示 
[勘礦述聞]  
　　天津訪事人函云前者李傅相延聘英國大礦師沙君往熱河一帶查勘礦苗沙君業已勘畢歸來據言礦線愈北愈旺至黑龍江境界其旺更不待言據西人私議謂此礦如由中國開辦黑龍江一帶現有俄人在彼必須先與商定否則恐有掣肘之虞又云開辦礦務若由中國官辦於國於民均未必得益不過徒利於承辦者之中飽必也由西人招集股分以西法開採每年按例納課則於國家甚有禆益如由中國官塲招股則民不見信集事甚難觀西人之言不過欲獨攬中國之利權耳袞袞諸公其亦有美善之法而不煩假手他人否 
[官舫被搜]  
　　天津訪事人函云自入五月以來匪徒誘拐子女之事到處哄傳良民之被誣者不一而足近則謠言少息矣乃日前水利局憲札委候補縣金大令永前赴白塘口查騐堤岸雇舿船一艘帶僕前往行至附近村外上下數村立有連莊會嚴防拐匪遇有民船傍岸必須上船搜查此衆村之公議大令未之知也當大令之船行至村外停泊河干村民卽上前盤詰僕以查堤委員告之村民謂上下數村立有連莊會嚴防拐匪不論何船傍岸均須搜查據爾所言雖係官長然眞假難辨如不准搜查卽當送官究治大令見衆怒難犯遂俯從其請於是前後内外搜查一週並不見拐帶小孩情事而村衆猶不放心復索局憲委札一觀方始深信噫天荆地棘行路之難大令親嘗其境矣幸適帶有札諭否則恐不免一番窘辱也 
[粤東購米]  
　　廣東訪事友人來函云日前廣濟醫院紳董朱君其英以刻下粤垣米價昻貴皆由奸商運米出口太多之故赴督轅禀請禁止出口卽蒙督憲批示云運米出口一節係前張督憲批准每年限運五十萬石出口故一時未能禁阻惟已委員往湖廣採辦回粤接濟平糴昨聞督憲已飭善後局發銀若干兩赴湖廣採辦並委張澤錦守戎乘輪赴鄂載米回粤矣 
[予茶到漢]  
　　湖北訪事友人來函云今歲兩湖頭茶獲利者少失利者多至二茶更有每况愈下之勢刻下予茶雖已到漢然已不如往昔多矣 
[添購積榖]  
　　湖北訪事友人來函云鄂中積榖倉所儲之榖定例以四十萬擔爲率兹因上游各府災重儲榖業已告罄所餘無多現經上憲委員赴緊赴湘購榖以實倉廪亦未雨綢繆之意也 
[委員勘災]  
　　湖北訪事友人來函云湖北漢陽府屬之孝感縣近水各地亦有受淹成災之事春熟旣無夏荒可慮飢民蠭起怵目傷心邑尊沈明府星標已據情陳禀上憲業委周明府世樸前往沿途勘察俟查悉確實情形然後或糶或賑分别施行 
[湖北官塲紀事]  
　　湖北訪事友人來函云總辦武穴上厘金局候補府朱太守滋澤奉督憲張香濤制軍札文總辦漢口鐵路業已上院禀謝○撫標中衡璞叅戎玉已奉憲委鄉試彈壓差督標遊擊連遊戎奉委鄉試巡綽差亦俱上院禀謝矣 
[押當罷市續聞]  
　　廣東訪事友人來函云省垣當押罷市刻下仍未照常開設上月二十一日南海縣董明府帶同書差人役親詣理事廳衙門會同多太守提集押商并旗兵高振揚上堂審訊高不肯供認手持洋槍惟拘該旗人之弁勇到堂謂是日拿獲之時高確手持洋槍駁詰數次詎高終不肯認及至夕陽西下各官始行退堂尚未悉如何判結也刻又聞新城賣蔴街某押店有人贖當謂非原物因此滋閙亦將洋鎗傷及夥伴未知有無性命之虞傳聞如是尚未知其確否也如果屬實則一波未平一波又起此事更爲棘手未悉何日始能開市也 
[行用錢籌]  
　　蘇州訪事友人來函云蘇垣制錢短絀小民受苦不堪藩憲聶方伯目擊時艱設法補救雖經開鑪鼓鑄而所出無幾仍不能周轉充盈爰於上月某日與典業董事潘君濟之商令各典當通用錢籌似於市面不無小補潘君唯唯而退卽將憲諭遍傅各當鋪概於六月初一日起間用錢籌現在省城内外大小當鋪皆已遵諭通行矣 
[交甫遺音]  
　　漢口訪事人函云今歲自春徂夏雨水過多因此鄂省各地二麥歉收蚩蚩者氓無不仰天長嘆計刻下小麥價值每擔二千八百文然較諸往時價已高漲串餘矣○自强學堂所取方言學生一百十名經督憲張香濤制軍挑選入堂謁見教習及各執事人員以安其業至課授詳細章程現尚未悉也○武備學堂肄業諸生心力俱專材堪造就誠不負南皮張公裁成之至意第學有淺深功有次序兹總教習法君欲諸生從事於地　測量諸學儻非親歴其境不能增長識見爰挈其各門下擇日駕言出游西人化導之善亦於此可見矣 
[西湖波榖]  
　　杭州采訪友人云浙省協濟湖北振捐由官設局經理如杭嘉湖寍紹諸郡業已派員諄勸現又添委程司馬煜赴金衢嚴三府勸辦以期集腋成裘至川省振捐雖未設局而省中樂善諸君子亦皆設簿勸募不論多寡按旬匯寄上海解往災區○錢塘江中波濤險惡各渡船貪圖微利總以多載爲能勒索渡資尤令人髮指眦裂省中紳士有見於此特捐資設立義渡局禀請官憲委員督辦官復酌撥經費添益局用并造救生船分頭停泊以拯阽危前辦義渡委員王二尹念祖現届期滿由撫憲委從九品嚴少尹雋蘭接辦○錢塘縣吳雲笙大令鴻賓之太夫人年逾八旬素有痰喘之症去冬大令擬告終養上憲再三挽留太夫人亦以公爾忘私爲朂大令遂仍綰銅符至上月太夫人病益加劇大令乃於十四日請假五日俾得躬侍湯藥延至十九日假滿而太夫人病尚未痊不得已復續假五日迨二十三日亥刻太夫人乘鸞仙逝大令哭泣盡哀謹於二十五日大殮并飭家人赴憲轅呈報丁憂○上月二十三日温州漁團委員秦大令國均因公到省旋經藩司給發實收若干纸札飭勸辦温屬鄂省振捐大令爰於二十六日禀辭回温○乍浦釐局總辦期滿後牙厘總局憲委乍浦海防同知余司馬乾耀接辦○目下天時寒暖不匀民人患疫者甚多幾至死亡相繼小孩更多發瘄者惟病勢尚輕醫家多易於爲力○省城賭風甚熾呼盧喝雉昕夕聲喧保甲提調郭太守知之嚴飭各叚巡員時加查察連日拘獲賭犯七八起分别枷責示衆 
[吳中銷夏錄]  
　　蘇州訪事人函云署理常鎭通海道曾經郛觀察丙熙於上月二十九日因公來省辰刻舟抵胥門外官碼頭當卽乘輿入城先詣撫憲謁見趙展如中丞延入花廳茗談良久始興辭而出旋詣藩臬織造三憲轅及各當道處拜會趙中丞亦命駕至碼頭答拜觀察飭丁擋駕○上月二十九日撫憲趙大中丞升坐二堂提勘命盜重案四起計犯十一名中丞逐一研詰供詞無異當飭各犯在供單上劃押仍還原禁旋卽退堂○胥門外西跨塘名鎭也鎭有某甲家席先人之餘業積資甚豐峻宇高垣　推巨擘上月二十四日有匪徒二人在鎭某茶肆啜茗偵知甲係富而多金者併悉是日甲赴城中譚姓處飲宴家中僅存工人一名及婦女數口而已因卽於是晚魚更初躍時糾集黨羽六人揉升屋頂一躍而下各持利刀將家人逼嚇一隅翻箱倒篋將所有洋銀二百八十一元金釧四對并皮棉衣服打成兩包荷之而去工人俟匪出門鳴鑼聚衆鄉人數十輩併力窮追匪黨開槍恐嚇旋見衆鄉人不肯少却因將衣包遺下下船望石湖鼓棹而去翌日開單投吳縣署　案賴大令准詞卽於二十六日下鄉　勘屬寔許赶緊跴緝但不知鴻飛冥冥能入弋人之手否 
[慶賀立國]  
　　昨爲西歴七月四號係美國開倡大業之期是日適逢禮拜各西人皆不視事故弄領事官定於今日午前十一點鐘在署慶賀敬祝嵩呼云 
[日人惹事]  
　　前晚十一點鐘時有一日本裝束年約二十餘歲之人乘醉在四馬路游行東倒西歪見者皆爲却步旋闖入東薈芳里突出木棒見龜奴女傭人等卽肆行　　　又向西至論交樓烟館前適有一婦懷抱小孩獨立道左醉漢上前將婦抱住不放婦駭極狂呼觀者如 
 
 

Page 3

 
 
堵咸抱不平勢欲羣起蜂毆時有六十號印度巡捕向醉漢詢問婦亦訴說不休詎醉漢已乘間逃逸矣 
[成了眷屬]  
　　四馬路某麫館學徒陳杏生無錫産也在滬謀生積有辛苦錢若干憑媒娶老閘某姓女爲室日來陳欲迎娶挽冰上人向某姓關說詎竟需索茶禮洋百元否則雖訂絲蘿不能完娶陳以依人作嫁何來如許洋銀將情與親友商議女宅如此爲難不若效世俗搶親之舉爰於昨晨雇得小轎一乘樂工一班潛至女家左近等候見女適出外陳卽上前抑入轎中飛輿至胡家宅新興里叅拜天地比女家得知已經追赶不及後陳卽邀同原媒向岳家負荆請罪妻父母以生米煮成熟飯無可如何只得待之以禮 
[率捕捉賭]  
　　昨日午後三點鐘時英界捕房好捕頭至虹口捕房會同蘭副捕頭督率西探西捕多名至穿虹浜沈家灣地方捉賭爲牧猪奴戲者想必有一塲驚恐也 
[再訂會審]  
　　前有日東洋行日本商人控向華商朱雲軒定買花核二萬擔曾付定銀若干兩朱至今日尚未將貨交淸當由日本領事小田君照會蘇松太道劉康侯觀察卽札飭上海縣黄愛棠大令傳朱訊追據朱供稱曾交過貨七百餘擔已另倩張同和號主張楚雲担保淸理且被扣住貨洋千餘元照算僅有洋百餘元由大令申覆道憲轉致日領事而日商以爲數大想懸絶故又由小田君照會道憲聞已札飭英讞員屠興之别馬再行訂期會審云 
[英廨雜聞]  
　　昨有綢縀號夥余日虎扭葉甘萊至英界公廨喊稱被葉結欠貨銀若干兩屢索無著不得已扭至案下請爲追究值日差當卽據情入禀屠别駕著將葉暫行看管并飭令原告明白補詞○梁世忠郁包來二人在途扭毆由二百零一號華捕拘入捕房轉送英界公堂值日差禀知屠别駕著押候訊奪○男孩王仁金在途啼哭由三百二十八號華捕抱入捕房轉送英界公廨請爲安插别駕著留候認領 
[法界瑣聞]  
　　小東門外花烟館龜奴何學江董如江兩人因爭奪包帳烟妓滿期不放前日各邀蝦兵蟹將至某茶館評理爲巡街捕所知拘入捕房旋經人出爲調處想可免匍匐公庭也○菜市街王利發烟間主婦王陳氏前因東洋車夫某甲拾獲金表一枚向之借貸質錢使用嗣無力贖歸爲甲投訴捕房將王陳氏及伊子玉坤一併拘押旋經陸桂山保出王陳氏限一禮拜内將金表交案業已交到捕頭姑念無知初犯格外從寛將其子玉坤一併交原保人保出其事遂了 
[上海縣署紀事]  
　　劉楊氏之媳朱氏前爲劉佛大誘去楊氏曾在楊樹浦巡防局控告局員某二尹准如所請候提劉佛大至局訊問現因事隔日久楊氏情急於昨日投上海縣控請移提訊究等因值差據情禀明黄愛棠大令著聽候核奪○前有松江人沈嘉福投總巡局控趙錦堂誘拐伊妻唐氏一案經鍾明府訊後移送至縣由帮審委員蔣刺史訊供曾將唐氏發善堂俟傳母屬到案候核詎沈嘉福日前忽投松江府上控恩太守札飭上海縣明白訊究 
[上海縣案]  
　　捕役在小東門外獲在搶火之匪徒顧阿心秦阿生陳阿三等至縣前晚由蔣剌史升堂訊問顧阿心供本地人年十八歲上月二十九日城脚失火有嫁妝店之莊洪順來喚小的　取衣包一個至陳阿三家捕疑搶火拘送求察秦阿生供寗波人失火時有陳阿三前來喚小的去搬取箱子一口被捕役拘案求請開恩陳阿三供亦是寍波人與開嫁妝店之莊洪順爲鄰居上月二十九日失火時莊喚小的前去帮同搬物小的所搬之物當交與顧阿心秦阿生莊洪順供川沙人在小東門外城脚開設嫁妝店鄰右失火曾喚陳阿三等帮同搬物剌史訊得原被供詞無異著陳阿三等各具結了案○前有江橋鎭董事徐某等禀控孫振揚等爭奪生意等因一案前晚亦由蔣剌史升堂集訊先據趙維新供稱該圖地保孫振揚等向充扛挑夫度日素來安分並無爭奪情事孫振揚王銀川沈友仁等同供咸以務農爲業兼作扛挑生意並無爭奪情事實被喬榮挾仇揑控求察剌史以一面之詞未足深信惟原告未到著將孫振揚等及該地保帶回如有情虚不實等因將該地保提問○又提訊總巡局鍾明府移送之趙洪舟顧有文等一案顧有文供嘉定人有姪女早許與某姓此次忽然逃逸無蹤於四月初一日在浦東張道生家尋見向姪女詰問據稱被錢載揚誘逃小的當將姪女指交地甲趙洪舟看管後又被錢將姪女刧去向之理論置之不理故投總巡局轉送來案求請訊究趙洪舟供現充地保顧之姪女被錢誘去住在小的圖内後經顧尋獲交小的看管小的欲將女送回行至六里橋附近仍被錢載揚刦去故顧至總巡局控告蒙鍾大老爺轉送案下求訊剌史得供著限十天務令趙交出顧有文姪女顧有文著補詞候轉提匿女之張道生到案再行核奪○通贏公所董事函請上海縣將抗不遵諭納捐之車夫頭張石寳潘全扣沈桂堂等提訊黄大令准如所請遂飭提案於前晚親自升堂訊問先據張石寳供稱小的名下共有車夫十二人皆不願照捐小的再三相勸不依藩全扣沈桂堂同供稱小的二人名下有車夫二十二名現在都願照捐求恩大令訊得張石寳有意違諭着責七百板枷號頭門示衆潘全扣沈桂堂等旣願照捐從寛免責如敢再違定行重辦不貸又函請將覆阻捐納照會之朱川川薛進甫二人提案嚴究大令卽飭差將二人提到暫行看管候堂期訊究 
[上海巡局紀事]  
　　楊銀郎丁海生二鄉人同居浦左二十二保四十三圖地方交情甚厚各以其子爲質稱異姓昆季焉團聚一家兩無猜忌嗣丁行爲漸非楊欲絶之未得良策至邇日益不能忍遂與明言欲各分炊議論紛紛數日未决事爲近處流氓徐雨蘭所知公然以魯仲連自任從中排解楊丁不敢與辯但唯唯而已徐自以爲功令楊備豐筵二席以爲酬謝楊以如許酒資一時難措徐威逼甚緊經鄰右王錦山出爲擔保届期徐邀同羽黨前往宴飲嫌所備酒肴太薄未得飽啖責令復辦王不允從前日午後徐忽糾黨徐義堂陳雨村等四十餘人將土刦出沿途痛毆四十八圖居民殷杏卿意欲攔阻衆出白刃揮之中殷之臂負痛而逸以故無敢阻者旋喚渡至楊樹浦大花園地方某茶肆中百搬恐嚇聲言須罰豐酒五十席淸音十天方肯縱之回家王母趙氏聞知此事遂投楊樹浦巡防局喊控適李二尹因公他出巡勇遂疾往彈壓衆始一閧而散當將行凶之陳雨村一名拘獲與王錦山一併帶回局中至晚李二尹升坐訊問王歴訴始末二尹頷之令將陳帶下看管至昨日上午備函解往總巡局請鍾明府訊辦○引翎港流氓豆腐阿二卽陳阿二毆傷豆腐店高香泉之徒朱金招一案控經楊樹浦巡防局李二尹騐傷飭拿陳阿二究辦二尹又訪知陳係四十二個黨流氓罪難寛宥以故飭地保查緝務在必獲前日下午經二十三保十圖地保姚旭升獲解至局稟請訊究二尹飭暫交差看管候訊○竊犯吳興堂匿居南市高昌廟西首中興橋地方日前復萌故態行竊十五圖鄉人某姓家轎衣一襲質在附近某押店中爲捕役潘榮春查獲解至高昌廟巡防局中局員魯介彭二尹飭令押候至次日升坐是訊吳供小的寗波府屬鄞縣人向業成衣嗣因落魄無聊不得已而爲此求大老爺格外超豁嗣後不敢再蹈故轍旋在身畔搜出質劵數紙二尹謂爾係積竊怙惡不悛殊爲可惡喝令重責三百板枷號十日發局前示衆期滿驅逐出境起案之贓著傳失主具領○浦東裴大斌僑居爛泥渡洋紗局左近另有餘屋租與各工人同居前日裴自將棉被一條携赴長生庫質錢使用後至二十四保二十四圖地保葛月樓處揑稱被工人竊去棉被一條請爲查緝葛據情禀知局員劉穆亭二尹飭將裴處各工人一併帶案研究供稱裴自將棉被一條携往付質爲小的等目見後小的等均至局中做工至晚歸來始稱失去棉被其實小的等並不行竊二尹命查搜各人身畔不意竟在裴處搜出質票二帋一卽控失之物二尹怒詰以誣控之罪供小的家内前日忽然失去棉被一條故疑爲彼等所竊二尹謂質劵在爾身畔尚思混供圖詐耶供在地上拾得故投案下控追二尹以其揑情誣控可惡已極喝責二百板本應枷號姑從寛免責著的實人投案具保如無妥保驅逐出境○前日之晚有流氓田阿更陶桂生陶阿寳在滬南黄家碼頭江北人郭四所開之福 
 
 

Page 4

 
 
興樓茶館啜茗偶因細故與值堂人口角竟將盌盞搗毁一空投十六鋪巡防南局請究局員鍾偉臣二尹准詞飭勇馳往將田等拘至局中升堂研訊田阿更供本邑人年二十八歲父名阿炳在高巷頭地方爲庖丁小的素來安分偶因閒暇約友人在福興樓啜茗值堂人翻落水烟向之訴剖恃蠻不服故與口角求請恩宥陶桂生陶阿寳供是昆季行向爲小本經紀餘供與田略同二尹以毁人盌盞實有不合喚將田阿更陶桂生重責五百板陶阿寳重責三百板各用鐵練鎖在局前示衆候的實人投案具保如無的保移送改過局覊禁 
[美界捕捕房紀事]  
　　偷兒俞瑞郎前日下午時在楊樹浦怡和絲棧竊得松板二塊負至中途爲二百四十八號華捕緝獲解入捕房黎副捕頭令押候送英界公堂訊辦○小竊張仁甫前晚在漢璧禮路某木内竊得木料若干途次經五百零二號華捕巡獲解入捕房押候解送英公堂訊究○乍浦路第一百零八號洋房雇有傭婦陳王氏箱中藏英餅四枚前日被細崽許瑞香竊去氏察知其故卽投捕房控訴捕頭遺包探石金榮將許拘獲訊問屬實令押候送英界公堂訊辦○前晚有婁東人王蘭洲躑躅至蓬路馬戲塲外閒游剪綹賊劉寳奎捱近身畔施其搜索之技爲王覺察當卽扭獲喚交五百零一號華捕拿送捕房押候解送英界公堂訊究○寗波人黄雨田前晚至蓬路馬戲塲强欲闖入一曠眼界把門人以其並未買票拒之不納黄卽以惡語相加經一百八十九號華捕到來黄亦恃蠻不服捕怒因卽拘送捕房押候解送英界公堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂案]  
　　張佐行扭控察木秀冒名領銀屠别駕飭令押候於前日晚堂庭訊張稱小的係常州府屬江陰縣人向撑永源茂沙　爲業今年二月閒在平湖縣攬裝糧米六百擔駛主上河在招商局客棧父卸連起三百餘擔後不料被瑞記洋　之　　輪船進口竊駛不愼蔣　的船隻立時撞覆赶卽撈獲糧米九十九擔其餘已被飄大當向該行追索九爲賠償米則照價每擔三元六角船則賠現九百　　　十湖　　米　　蔡木秀由同梁董林乘小的返籍時將銀九百兩冒名領出查知後向論不睬是以扭案求究訊之蔡供上海浦束人充當平湖縣　采頭張之沙船被瑞記行　皮船撞沈允賠價銀九百兩及糧米價銀一併送至招商局經平湖　梁師爺代張具結除認賠虧米各項三百　　實交小的鈒六百兩梁師爺返者兹小的今年　償米價吃虧不少已將六百兩另行使用現約半月内准將六百兩交還不敢延宕求鑒别　　强日此事　赴上海衙門控告何以至本公　扭控况五月廿二日呈詞業經批斥不准何以再有所瀆則申斥一番判令一併釋出照　交　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月二十三日京報全錄]  
　　宮門抄○諭旨一道錄前○東撫李奏爲特叅荒謬不職之守備請旨革職摺○又奏爲西韓工先後籌辦合龍情形摺○漕督松奏報湖河水勢情形摺○川督鹿奏爲特叅不職之武員請旨卽行革職片○陜督陶奏爲查明給發陣亡勇丁卹賞銀兩片○蘇撫趙奏爲委署知府片○五月二十三日户部通政司詹事府廂黄旗值日無引見○恩佑因伊子記名卓異謝恩○芬車假滿請妥○載蕚謝充起居注官恩○張仁黼謝放四川正考官恩○呂海寰預備召見○李中堂續假一個月○椿檮續假十日○裕德請假十日○召見軍機呂海寰○皇上明日辦事後由賾和園還宮○○降二級留任又降二級留任山東巡撫臣李秉衡跪奏爲特叅荒謬不職之守備請卽革職以蕭官箴恭摺仰祈聖鑒車竊臣接准兗州鎭臣田恩來咨稱本年四月初九日兗中營守備王金詔兗右營守備楊晉階因禀生頭振翰開設之福源茶葉匍收賈土硝八斤派兵前往查拿經街鄰代向該守備等求情罰令顔振翰修理該營馬神廟戲樓限端陽節前興工取　顔振翰甘結呈鎭該鎭查兗州府城内遍地産硝各鋪户零星價買應用在所不免顔振翰如果窩圃興岅該守備等旣經拿獲自應移會各司訊辦荷得勒罰鉅欵致累商民且更難保非藉端訛索當向王金詔等申飭詎王金詔負氣不服卽赴中軍遊擊余西庚署中將鈐記呈繳而楊晉階聽信王金詔之言亦將鈐記其禀繳鎭與王金詔一同晉省咨請核辦前來臣查該守備王金詔楊晉階旣查獲顔振翰茶葉鋪收買土硝並不照例移縣訊辦趣别罰修理馬神廟戲樓迨經該鎭申飭復敢負氣不服呈繳鈐記擅離職守實屬荒謬糊塗未便稍事姑容除委員前往接署並澈查顔振翰是否囤販硝斤另行核辦外相應請旨將兗中營守備王金詔兗右營守備楊晉階員缺東省現有應補人員應請扣留外補合併陳明理合恭摺具奏伏乞皇上聖鑒訓示敕部查照施行謹奏奉硃批著照所請兵部知道欽此○降二級留任又降二級留任山東巡撫臣李秉衡跪奏爲西韓家工程太鉅堵合未龍迅速謹將先後籌辦情形恭摺瀝陳仰祈聖鑒事竊臣於四月初九日奏報桃汛平穏並陳西韓工堵口情形一摺欽奉硃批知道了仍著督飭在工員弁赶緊合龍毋稍遲誤欽此仰見皇上軫念河防勤求民瘼跪聆之下欽悚莫名竊維西韓家口門原寛至三百餘丈自上年十月興工已做成二百餘丈本年二月開凍後接續進占至四月初旬只剩二十餘丈其時水已深通五丈進占倍極艱難猶冀竭力經營赶於四月内合龍藉可上紓宸厪乃自節逾立夏黄水增漲該處地勢坐灣本屬兠溜以數千里來源之水匯於口門又挾長水之勢奔騰澎湃數日之間淘深至七丈有餘致將東西兩壩已做成之工水冲先一占其餘各占亦相繼蟄陷工員拚命搶廂將蟄陷有　壓完固而前兩占以經决失口門復寛至三十餘丈驚濤怒湍竟致無從措手臣目覩形勢危險焦灼萬分查此處工程向係民修民守自此次漫口後臣因民力不逮改歸官堵值此工艱費鉅議者或謂一隅之地不必以全力爭然使從此停工經伏秋大汛冲刷則前此已成之工悉歸烏有必致奪全河口溜蕭神廟以下尾閭雖暢勢已隔絶不通而口鬥内五里以外卽無河槽水行於平地之上汛濫横溢又不出海之路無論天下人民皆當爲朝廷護惜以全河之水無處歸壑勢必於上游各處潰决關係大局匪淺臣籌思無計寢饋難安再四圖維惟有在西壩　上添築大順水壩一道托住大溜漸次順歸中洪一面於原築東西兩壩距口門各在十丈以後接出　基另行進占俟圈過口門六七丈深水之外再圖堵合如順水壩挑溜得力口門可漸次落淤卽從原處籌堵亦　集事臣督率在工文武各員晝夜赶辦無許片刻延誤倘仗聖主洪福事機順手趁大汛前得以合龍實爲厚幸如或汛水暴漲不能成功猶龔藉順水壩以拓溜勢俾正河得免淺塞原築之壩不再走失將來秋汛過後再行接辦亦得有所措手然非盛漲實在力無可施臣亦决不少畏難目阻容俟夏至前後審度情　再當據實奏陳至所需經費上年用堵口項下節省銀六萬兩司庫籌墊銀五萬兩本年三月請截留京餉六萬兩彼時水深祗三丈餘尺寛亦不過三十丈今水深　七丈添建水壩所需　料麻繩又須增購欵項不敷甚鉅伏查山東堵口工程以光緒元年　澤縣費莊爲最鉅十年十一年溞溝十四户兩處亦稱要工所需用工需或一百餘萬或數十萬然未有寛至三百丈又深至六七丈如西韓工之艱鉅者臣以帑項艱難力求撙節又以河工積習率多浮冒開銷故臣勘估工欵力從减嗇核算上年堵合趙家菜函呂家淫兩處及開挑陳莊新河工程用銀尚萬兩前後各工臣皆親駐工次逐欵稽核卽一束之料一簣之土無不親爲查考不令稍有虚浮無如此處工程太鉅深水處每進一占需料至一百數十萬斤需麻至七八萬斤再加椿土及堵築後戲計一占之費已屬不資約計此工竣事總需銀二十餘萬臣雖不敢遽請撥而萬分爲難情節不得不先陳於聖主之前現飭河防局司道暫行籌墊俟功成之日統計實用若干但可設法騰挪亦卽不敢上煩宸摩所有西韓工先後籌辦緣由理合恭摺其奏伏乞皇上聖鑒訓示謹奏奉硃批知道了著添築大壩以期挑留得力仍箸督率赶辦合龍毋稍鬆勁欽此○○頭品頂戴漕連總督奴才松椿跪奏爲謹將三月湖河水勢淸形恭摺仰祈聖鑒事竊光緒二十三年二月湖河水勢經奴才於三月二十九日專摺具奏在案兹查三月初一日起至三十日止洪澤湖長水一尺八寸現存水八尺五寸高郵玉馬頭長水五尺一寸現存水一丈五寸揚軍廳屬各汛及淮軍廳屬之汜水汛均長水二尺至五尺餘寸不等其寳應以上曁裏河徐州等廳所屬各汛落水一尺餘寸至四尺餘寸不等上下游堤埽工叚一律平隠除仍督率道廳汛弁隨時防護外所有三月分湖河水勢情形理合　摺具陳伏乞皇上聖鑒謹奏奉硃批知道了欽此○○鹿傳霖　　　查川省練營積習甚深所有不職各員弁業經臣隨時查明叅革在案兹查有　　雅營遊擊副將銜留川儘先補用叅將張澤向各兵丁營晝勒借銀兩曁得賄免樓擅補戰糧縱容官親私開烟館經臣將其撤任並查明有藉詞招搖情事實屬膽大妄爲又查都司銜儘先守備戴永均前經收入城守左營効力乃該員收標之後並未到營在外生事妄爲查傳不到亦屬不守營規又請襲雲騎尉王吉謙於光緒二十年經前督臣請襲雲騎尉旋推兵部咨查復經前督臣於二十一年三月查明議卹原案咨覆乃該出識請襲未久恃符妄爲被人控告以上各員均未便稍事姑容　應請算將署黎雅營遊擊副將銜留川儘先補用叅將張澤都司銜儘先守備戴永均請襲雲騎尉王吉謙一併卽行革職以肅營伍而儆官邪除咨部查照外理合附片具陳伏乞聖鑒訓示謹奏奉硃批著照所請兵部知道欽此○○陶模片再查甘省於光緒二十一年春間河湟海城逆回相繼隠亂各軍分路進剿血戰年餘始得漸次湯平陣亡文武官弁兵勇爲數甚多應得卹賞籌項　經奏明在案内除各標弁兵照例另案辦理外所有湘軍甘軍由各該總統自行核發其　陣亡勇丁恤銀據甘肅總糧台布政使曾鉌以詳蒙前督臣楊昌濬批令援照　督臣左棠剿辦逆回章程不分馬步每名准給銀三十兩團勇番丁每名准給銀二十兩核較軍需則例兩定數目約濕過半遵卽照辦隨　隨發比及二十二年秋間　已發過銀三萬餘兩旋因庫欵丈絀詳由臣批令折半給發迄今又發銀九千五百餘兩通計發過卹　銀四萬數千兩現在軍務肅淸各營旂裁撤十之六七各該家屬正在紛紛頷卹搬柩且在各營旂官當時滬列補報之案經臣查明給發一時尚難截數所有發通陣亡勇○卹賞銀數章程大概情形詳請奏咨立案等情前　臣覆核無異除咨明户兵二部查照外理合附片陳明伏乞聖鑒飭部立案施行鑒奏奉硃批該部知道欽此○○趙舒翹片再鎭江府知府彦秀任事實心不避勞怨現因另在要差調省所遣鎭江府原缺查有鎭江府糧捕通判饒應褘堪以暫委兼理據蘇藩司會　臬司具样前來除批飭遵照外謹　　府片　　分乞聖鑒謹奏奉硃批吏部知道欽此 
 
