# 1911 - 160 - 4913775

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
五月十八日召見内閣總協理步善顧紹鈞涂翀鳳汪忠杰唐煊 
論說 
[論中美聨合興辦銀行航業之關係] （靜） 
去歲美國實業團來遊吾國。一經周旋聨絡之餘。覺兩國人民間之情誼頓時密切。兩國交際間之關係頓時重大。遂有中美商人聨合資本。興辦中美銀行。中美輪船公司之議。一時風聲傳播。遠邇歡然。近聞中美公司之輪船。已有一艘。在外洋行駛。上海商界。且公舉代表赴部註册矣。此次張殿撰抵京。復在政友會宣言中美聨合事業政黨應盡力鼓吹并有要求農郵兩部。贊助之說。就目今情形而論。此聨合經營之舉。大約可望有成。爰將其中關。係更申說之。俾國人咸知利害之所在。共盡贊襄之責。則此事成效。直在指顧間耳。詎非我國實業界莫大之幸事乎。 
銀行握伸縮金頭之樞紐。爲商業興廢之所繫。欲求商業之發達。不得不謀銀行之發達。若銀行不發達。則商業運行之資本有。限局面何能開展。故商業之與銀行。實有密切之關係。我國往時無銀行之名。其爲流通金融之機關者。惟錢莊銀號而已。然錢莊銀號之資本。不及銀行之富厚。故其助長商業之興盛。亦不及銀行之豪壯。試以上海論之。中外商業所以能臻此盛况者。實有賴於各國銀行之力。故以商業之公例論。銀行實爲補助商業最要之機關也。現在上海銀行共有十餘家。而我國所設銀行不過六七家而已。且大清交通係國立性質。與純然商。業性質之商。業銀行。似乎有間。其可稱爲商業銀行者。惟通商信成興業浙江四明諸家而已。然資本無多。魄力不大。以視外國銀行瞠。乎後矣然欲求吾國商業之發達。不得不多設商業銀行。以期擴充商業資本之範圍。實爲今日急切不容緩之舉。但近年以來。我國金融界屢次虧倒。大失信用。且銀根緊急。藏蓄告罄。若一時而欲招集大宗資本。興辦商業銀行。其勢誠有所不能。故年前上海商界倡議興辦之華商銀行。今已取消。可見舉辦爲難之一斑矣。今與美商合資興辦銀行。苟能告成。則我國出資無多。合之美商所出資本。可興辦規模偉大之銀行。供我商業之應用。其利益實不可勝言也。尚望當事者力圖其成。愼勿中途自畫。致負友邦殷殷聨絡之意斯可已。 
現在世界大通。以海洋縱横聨絡之故。海運事業似勝於陸軍事業。以故商船之多寡。可藉以覘海權之大小以及商業之盛衰。我國自有輪船以來。水運事業之利權。大半爲外人所得。其可稍資抵制者。惟招商局而已然其航線所及。多在内江内河。至外海航路。不過北達天津。南至廣東而已。日本歐美以及南洋一帶。華輪絶跡不到。以堂堂帝國而航運事業之頽敗一至於。此亦可恥已現在盛主郵部。。有擴充招商局之說。但官塲辦事因循。不知何年始得實行。若欲由商人自集資本。創辦輪船公司。航行外國。一時亦難如願。不得已而求其次。與美商合設中美輪船公司。則資本充足。辦事勤奮。觀成之期。必不在遠。於是我國之海權之商運。可藉此開展於大西太平諸洋矣。豈不盛乎。以此植其基礎。將來航運苟能日見發達。然後更謀獨立事業。與聨合公司相助爲理。則我國航運利權。不難有返璧之望矣。 
以上所述。不過就中美聨合之事業而言其關於商業者耳。至兩國旣經合辦事業。則兩相聨絡之情誼。自必愈形密切。且兩國人民之情誼旣篤。則兩國政府之交際。亦必倍形誠摯。其有裨兩國國際交涉。亦匪淺鮮。并可抑止他國侵略之謀。斯尤中美合辦事業之關係較大者也。鼓吹而維持之。國人咸有其責。勗哉其母怠。 
要件 
[辭職議員姚文柟等第三次宣告書]  
前見督院札各州縣宣諭各議員文。内有財政奇絀。懸事謀欵。並非儲款待事云云。方訝局議節縮糜費。而劄復未能同意。殊與宣諭語意背馳。今見南洋官報登載奏摺。亦有本届預算。原屬不足之數。財政支絀。竭蹶補苴。。舉辦要事。皆係懸事謀欵。並非儲欵待事等語。而其下則繼之曰。擬先就議删議减各項分飭酌辦。其增補各項欵目。應從緩議云云。讀之駭然。查預算辦法。凡應辦之事。尚未籌有的欵者。估計數目。列入附册此次寗屬預算。將省城擴充巡警另册開載。正是此意。此所謂懸事待欵者也。若正册所列。有一事必有一款。有一欵必有一事。故上年資政院通電。稱爲劃定的欵。諮議局照此總數决議。不得溢出。故有增必有减。亦有减必有增。若許减不許增。則是將交議劃定的欵總數追縮也。如果督院之意。竟欲追縮總數。則何以交議劄文並無此說。交復議劄文並無此說。復議後劄復文並無此說。電奏文並無此說。宣諭文並無此說。而獨於奏摺下此一語。如督院並無追縮之意。則此語究作何解。且照表尾所開增款。除預 
 
 
 

Page 4

 
 
備費不應計外。共八萬四千餘兩。其中如水産中學。女師範學寗蘇各半負擔。常費開辦費。共二萬六千餘兩。兩册同數。如果寗屬追縮總數。必致牽動蘇屬。將已成立之預算案翻異。其謂之何。。且如水産女師範等多係裁奪可行之上届議决案。如果公布而不施行。又謂之何。度支部維持預算辦法。業已奏奉諭旨。通飭欽遵。而督院猶執分别辦理之說。將交議劃定的數。視同兒戲。其與地方行政敎養之需。關係極鉅。且督院設詞。往往曰緩曰俟曰待。豈知預算効力。限於一年度。固無可緩。無可俟。無可待也。專電 
[電一（北京）]  
粤督張鳴岐加急電奏亂黨藉詞抵抗鐵道國有希冀激衆肇事以致港商抵制票幣紛紛持票向大清交通兩銀行換市銀四十萬當經嚴壓始免暴動現聚亂黨數十萬能否帖服就範難有把握設事急請准格殺勿論擬陳辦法二端（一）如其堅持國有應令商股悉領現銀以安衆心（二）請收回成命仍歸商辦責收三期股票 
[電二北京]  
御史黄瑞麒奏官修各省幹路請酌留商股以收人心而保利權又片奏請飭將湘川路前收米鹽各欵悉解公司毋挪作别用奉旨著度支部郵傳部曁粤川漢督辦大臣妥議具奏 
[電三（北京）]  
郵傳部奏鐵路日見推廣擬釐訂全國軌制奉旨依議 
[電四（北京）]  
攝政王面諭閣臣澳門延吉雲南等處界務關係案簽註呈覽以備召集各大臣妥議解决 
[公電（南京）]  
各報館鑒本局議員陳允中史耀堂繼續辭職蘇屬議員已全數辭退特聞江蘇諮議局辦事處篠 
緊要新聞一 
[慶内閣果將辭職耶]  
　　慢慢兒再看 
慶内閣於聨合會反對皇族内閣公呈尚未入奏之先特將此事面奏監國并力乞休監國曰用舍之權操之君上何能任他們干預慶邸退出卽密召李家駒商量擬旨李曰是不難辦欽定憲法大綱並無皇族不准入閣之規定日本憲法亦然况此係暫行閣制尤有所相抵内閣新立斷不可一推便倒啓頭重脚輕之漸云云今原呈竟留中不發大約因此等說法尚嫌著迹不如不落言詮云 
又聞慶邸偵知聨合會反對皇族内閣後即謂盛宣懷曰我本不願幹此事屢次懇辭監國不允今日被他們攻擊殊覺無謂但當初大家勸我就任豈不是侮弄我嗎盛曰憲法大綱本言用人大權操之君主難道他們一篇文章就許其有攻擊之効力慶曰我不管那些事具摺辭職罷了盛曰此是王爺自作主張若依宣懷愚見還請三思後行慶摇首不語聞已飭人繕擬辭摺矣 
慶邸日前蒞政事堂會議啟口即謂總理一席老夫德薄能鮮不能勝任愉快日内必行堅辭以避賢路但於弼德院中得一顧問大臣位置於國家稍有裨益於願足矣說者謂慶邸因受内外刺激故有此牢騷之談又聞慶邸昨在内廷語某大老曰聨合會反對皇族内閣之議深合吾意吾國閣制旣取法外洋奈何於用人一事獨違立憲各國原則余前此再三請退未蒙允准今該會旣以此上達天聽余正可藉此乞退以終餘年并聞曾傳語察院從速入奏閱者試猜此語果由衷否耶 
[中俄恐有第二次交涉]  
　　政府迷夢何日醒乎 
初十日駐俄公使薩蔭圖曾由外部代遞封奏一件内稱俄人對於遠東蓄謀深遠前與我國伊犁交涉三次哀的美敦書我國一一承認雖經和平了結而其野心仍舊水懈勃勃思逞俄京晩報有先佔中國西北要害地方再開談判等語該國陸軍大將蘇合穆林此次東行用意所在更可燭照末有臣所謂危不敢不告伏乞皇上綢繆未雨愼重邦交云云嗚乎人之謀我禍在眉睫而我政府尚在迷夢間將如之何 
日昨薩使又有要電一件聞係關於修約事宜略謂陸路通商條約於八月初一满期俄廷現已提出多條悉心研究恐有意外要求未易了結請飭陸使早赴俄京藉資預備並可磋商一切云云並聞該欽使密陳該國預備要求之條欵多端因關於外交秘密無從探其詳細而該使則並自請去任另簡賢員以免貽悮 
日前俄公使親往外務部投謁探聞所要求者以俄國人民在蒙地經　 
 
 

Page 5

 
 
生産者已經數世應於該地得享土地所有權當時外部不願承認又不敢遽爾駁復祗答以中國法律命令俄僑必須服從方可聞命俄使以中國法令萬難遵守蒙地尤甚故此事仍未决議而去 
[嗟乎中國安見有人者]  
　　交涉失敗之故在是 
片馬交涉英人擬援膠州威海之例要求租借慶那本有允意奈滇人與李督堅持不懈海内外華人同聲保守又恐各國展轉援例慾壑難塡主持者將難于應付故前已向英使婉駁嗣英使又改變方向要求由緬甸至雲南省城建築鐵道外部窘甚一時未能答覆前日政事堂會議慶邸特將此案提出佈請公議各國務大臣唯唯否否皆不能决廕昌則但微笑而已慶邸恚曰此項問題又須我自作主張耶各大臣面面相覷噤不敢聲隨卽另提他項議案云 
[借欵尚有追加之說]  
　　資政院議員聽者全國國民聽者 
满洲實業費三千萬元之用途其最先着手者僅足供三四種類之用如北满地方之開拓必先設立满洲拓殖銀行而欲期是等事業之完成必須費絶大之資本又連山灣築港費卽需一千萬元所餘之二千萬元防疫費又須分去一大部分其他種費用僅餘一千萬元各種事業必不能望完成又就幣制改革言之僅七千萬元而收回舊幣發行新幣以及兌換劵發行之準備必不敷用故政府中近日頗費研究其用途之預測尚無何等成案聞澤盛之意見擬照借欵時所附之追加條件俟用途决定後如有不足卽實行追加借入云 
[部庫祗存十數萬兩]  
　　各衙門能少發在良否 
度支部議覆内務府請撥欵項一摺已于十一日具奏大致謂内府經費除各省關例解之款外由臣部例撥之欵每年三十萬兩今該衙門奏稱由去歲至今共積欠銀行商號銀八十九萬六千六百餘兩其數已虧至例撥之數二倍事關皇室用度何敢謂其糜費又何敢不設法籌措然一經虧累即責臣部籌撥庫儲有限應付無窮無米之炊實甚焦迫並現查庫存之欵除各項專欵外不過存十數萬兩以之全數撥濟尚不敷三十餘萬兩擬向臣部銀行暫借四十萬兩撥交該衙門應用抑更有請者臣部維持預算摺内已聲明財政爲國家命脈所關必京外諸臣同心同力于應用者常存節愼於可省者設法删汰使國力民力略可蘇息則財政漸有轉機大局自可補救今該衙門奏請飭部籌欵臣等已設法撥濟惟願該大臣等嚴飭員司撙節動用以節糜費而重欵項實深厚望 
[某侍御又想興大獄]  
　　日昨某侍御呈遞封奏一件大致謂幹路收歸國有乃一定不易之政策各省人民不明此中利害僅拾路亡國亡之唾餘紛紛反對集議抗阻舉國若狂現在各處匪徒充斥時思伺隙而動設有從中煽惑别滋事端大局何堪設想若非嚴行懲辦一二不足以儆效尤而息風潮云云所聞姑是如誌之以觀其後 
[四省人之爭路政策]  
○四川議長蕭湘資政院議員李文熙等以鐵道收歸國有四川一省之人欲與政府抗爭非糾合羣力爲功因於十四日延請鄂湘兩省京官在獨學堂讌會徵求同意以便組織鐵路聨合會一致進行所議若何容探續報 
○湖北湯議長化龍張副議長國溶以鄭中書萬瞻爭路公呈並無下回分解益信不認國有之議必無成功不如改變方向隱收民有之實效其主張者如下（一）本年四月以前之民欵不向政府案回仍歸入路股（二）要求郵傅部發給商股票（三）嗣後商民有願附路股者仍准隨時加入（四）准川鄂湘等省商民設置查賬會有稽查鐵路用款之權能一一認可便卽相安無事 
○湖南譚議長延闓黎議員尚雯羅議員傑等係與湖北人同意并要求郵部只停租股其餘則須照舊繳納併照前議移作新政之用盛宣懷已力任照辦矣 
○廣東粤省境内鐵路全係商股與湘川鄂三省之路股雜徵於米租房等捐者不同該省旅京各界曾宣言云我省鐵路我輩願認國有則國有不願認國有則國家不得有今政府所恃解散民人之反抗者藉口减輕民間之擔負以求見好於民若我廣東路股皆屬富商政府無所飾詞云云現聞廣東已另作辦法不入三省會議云 
[政府之官制忙]  
　　何苦多費這些精神 
新内閣内閣屬官制迄今尚未揭曉茲據個中人云確止四局兩院外間所傳之秘書廳及官報局之說皆屬影響之談 
日前國務大臣會議有主張將憲政編查館併入内閣名曰法制局者聞總理大臣與那協理均未認可其意蓋欲仍令該館爲獨立機關云 
閣制前日已經閣議其名目與前報略有異同庸勳局併爲制誥局故閣丞之下只有四局法制院正鄉少卿改爲正使副使正副使之下仍 
 
 

Page 6

 
 
有參議所謂秘書廳現已改爲承宣廳其摺當日即行呈遞請攝政王核定然後發表并聞法制院正使强半已指定劉少魯副使則吳廷爕章宗元汪榮寳陸宗輿楊度皆有可得之希望 
内閣屬官制自閣丞秘書以至各廳局長品秩皆崇位置亦寛頗爲時賢所詬病肅邸廕昌及汪榮寶尤不满意因其用意專爲位置舊人計也慶内閣曰當我之世凡我舊屬决不令一人失所將來釐訂各部院官制亦須體此意爲之勿使後人詬吾輩刻薄云云其意可想見矣 
弼德院弼德院編訂屬官制已由正副院長派學部參議林灝深及參事林綮等爲起草員探其内容係設參事十人秩三品秘書員分一二三等秩四五六品秘書長一員秩三品書記官亦分一二三等秩七八九品俟陸相陵差回京開大會議卽可决定具奏 
内官制新内官制亦已脱稿日内必可入奏其内容大致皆按照憲政館前訂之行政大綱凡無與於憲政者概屏不列而爲籌分别裁併之法惟吏部决裁所辦事大半併入内閣禮部則决不裁改爲典禮院以尊崇皇室恭承典禮爲辭但於各部人員裁汰甚多而以度支民政等部爲尤甚所汰幾及其半恐不免有一番大更動也 
閣臣之意以内官制與内閣屬官制關係至密議以兩項同日發表以冀統一事權 
外官制十二日政事堂會議外官制其内容大略府廳州縣不相統轄升州縣爲五品不分直隸州與普通各州裁撤同城州縣府亦管轄地面一律添設佐治官府廳州縣祗辦行政事宜其民刑事訴訟劃歸審判廳此種問題已經多數認可議决惟直接督撫辦事章程及裁撤道員各節尚未解决 
[京師近事]  
初九日永定門外跑馬塲賽馬有太監沈柳亭者因賽馬之王某（天津人）於飛跑間搶過該監馬頭該監以馬劣故變羞爲怒遂喝令其馬夫等將王某由馬上掀翻落地鞭拳交加肆行痛毆適有輔國公爵溥善先在茶棚座上瞥見此事當卽奔勸並聲明王某係公爵之友詎料太監反喝令惡僕將公爵一併扭翻在地用鞭抽打先時地方彈壓之兵警因畏該監勢力袖手旁觀迨見溥公爵被打始蜂擁救護當經南營參將袁德亮極力調和兩方面因天色已晩均暫作罷進城翌日沈監約集木廠工人百餘名各撙柯斧在該塲聚成隊伍而公爵亦邀集貴胄子弟多人仍來跑馬地方官弁巡警不敢攔阻惟派多兵鎭攝幸有人出而調停先將所募之死士婉詞解散勸公爵太監等照常跑馬俟十五日會期限满再約兩方面各友會聚於某飯莊設備盛宴見面以釋前嫌聞兩方皆已允可幸未釀成重案惟肅邸訪聞此事頗爲震怒謂部中方竭誠盡慮以謀治安該監在輦轂之下膽敢聚衆尋衅實屬擾亂治安不法已極刻正議商懲治辦法云 
皇太后於十一日晨刻由海子起駕入内庭行香今上亦同乘黄屋陪往沿途值衞羅列森嚴所有宫監自卯至寅絡繹於道鸞輿翠輦萬衆無譁爲數年來騶仗最盛之典禮也 
近日京奉京漢各路總會辦多有更調探錄如左京奉洋務總辦盧祖華辭差委烟台招商局總辦李福全接充京漢南局會辦黄耀昌另候差委委滬甯鐵路議員施肇曾接充遞遺滬寗議員委候選道楊學沂接充 
度支部澤公以江海各關税務司名爲歸國家管領按其權限實有莫可究悉之處國家所放海關道不但無權稽核並受制於總税務司之下昨在政事堂會議時澤公特行提議囑外部與英交涉將總税司裁撤或暫不易人而各關皆由部派員監督未識外務部如何措辦 
時評（東吳） 
[其一]  
　　凡人辦事。須有一定之宗旨。有宗旨斯有目的或進步。或保守。皆準此目的以進行。苟外界有激剌之變動。寗極力排斥之而後已。 
　　頭可斷。宗旨不可摇。目的不可奪。不可以利誘。不可以勢刦。我惟行其心之所是而已矣。 
　　我心明明不以爲是。而我之言姑敷衍遷就焉。我之身且委曲容忍焉。是之謂失身。是之謂昧心。嗚呼宗旨云乎哉。 
[其二]  
　　政府之借債熱。至今可謂極盛。其總數達二萬萬而今且有追加之說矣。 
　　各省諮議局反對之。資政院議員抗爭之。攘攘經月。曾不能毁已成之議。政府置之不問可矣。而又甚之以追加。此後人民。更有何顔復向政府說話哉。嗚呼休矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘆鹽收回國有之反動力]  
　　鹽其小焉者也 
順直諮議局對於鹽務借債一案自將張運司禀留將此案辦理完結再赴湖南提法使新任卽持不認鹽斤加價及不認官府彌補兩宗旨惟靜觀張運司如何籌措倘於鹽務商務全局有所妨害誓必出而干涉張運司因受諮議局各方面之束縛無法可施遂慫恿鹽政處澤公由大清銀行籌欵七百萬兩將長蘆全綱收歸國有其收歸之手段則先將最累鹽商王竹林等十人不敷抵債者送審判廳拘押並將其家業查封引地扣收其次累者二十餘家業多於債則銀以五月底將債還清否則亦送押查封扣留引地其殷商不欠債者則勒令每引加課一兩五錢限期具結承認否則扣收引地以上各種辦法張運司日昨已登出正式公文諭令各鹽紳遵辦在案諮議局於此等辦法頗不謂然大致謂該運司前發給借債諭帖時旣有商借商還不爲國際交涉字樣何以未聞洋商提出訴訟於司法衙門而張運司竟擅將最累之商人王竹林等送押查封且次累商人業浮於債亦未聞洋商訴訟速還張運司何以反限期最促勒令五月底一律償還殷商旣不負債何以勒令每引加課一兩五錢且張運司是否有此項增加商民担負之立法權綜觀以上各節不外以收歸國有之手叚爲運司一人脱卸之計而已至長蘆收歸國有於國於民是否有利無害則在所不計况張運司發鹽商之借債諭帖旣有如不能償還時扣收引地字樣何以不問引地所值將來扣收能否敷債遽任其借至八百餘萬乎疏忽貽害莫此爲甚現在商界因鹽商波及市面恐慌人民因長蘆收歸國有頓失一計異常激憤輿論沸騰大局岌岌殊堪危慮該局刻正籌議干涉辦法云 
又聞澤公對於由各省大清銀行籌欵七百萬兩接辦長蘆鹽務一節現又擬改在新借四國辦理實業欵中撥籌惟收歸官辦之永七津武迄今數年並無成效仍不退還紳辦今又接辦全省其仍蹈永七津武舊轍與否尚難預料也 
[吉林大火後餘瀋]  
（一）財政之困難自吉省臨時官帖發行之議爲度支部所不容遂特派大清銀行監督葉景葵前往吉林携帶大清銀行鈔票應需用之必要以資散布而該省度支司承巡撫命發行臨時官帖之告示自然歸於空文葉現不日卽將來吉惟司庫已歸一空臨時及經常各費之支出皆苦無著則葉氏此來第一者手當先支給各官吏之月俸耳（二）市區之改正民政司現與其部下巡警局工程局及商務總會董事會商議罹災地域之市區改正案又引火最易之木板小屋圍牆護板等皆禁止建設又大街之最狹處則向外寛展果屬民地則收爲官有更由官與以地價云 
（三）災厄之餘慶吉省因满城大火後物價騰貴商業閉塞而焚燒幸免之福綏門附近中國妓館轉倍極繁昌被災之時舁一行李須用錢五十五吊賃屋一間需洋二十餘圓平時勞働者所得刧後之餘燼物皆頗豐厚云 
[東京通信]  
○日本招待赴東實業團之命意日本東京大阪横濱名古屋神戶京都六商業會議所以招待我國赴東實業團辦法特開大會等情已誌前報茲悉是日著名對清實業家男爵澁澤榮一氏演說一節頗足供吾人研究者略謂我國招待清國實業團事發議於去冬本欲實行於今春櫻花盛開之際乃清國實業家不從吾人之請而自定行期並設事務所於滬上日昨上海領事報告准十月來東現正預備一切定名赴東實業考察團顧名思義即可知此次來東之人必非如前次之所謂游歷員者吾人對於此次來東團體第一須排定歡迎日期有自諸君到東至返國時毋使有一刻閒暇旣可表吾國歡迎之誠又可免諸君考察之勞第二則預備諸君考察之種種書報彙集相贈以免諸君私行考察之不便等語衆皆拍掌贊成日來各會議所與日本各實業家已紛紛預備一切矣 
○國民會歸國代表之統計國民會各省歸國代表巳於初十日開聨合會公議由國民會發公任狀所有宗旨及議决各項一律遵守並將各省歸國代表姓名宣佈報章以杜僞冒而謀統一茲將各省歸國代表姓名臚列如下（福建）陳景松蕭敏林騷宗淵源朱騰芬林昭燕陳鴻棋劉映嵐邱任光（雲南）李澤曾愚生李暎王濟李星魏爾晟楊瑾陳廷楷劉繼高陳宗華（陜西）趙世鈺徐應更强靖譚煥章（河南）王印川李載賡（浙江）陳明吳潤如李祗李復眞詹麟來俞景明朱隱青姜孚童蒙求丁品玲（湖北）馬伯援廖宋伯楊熾昌（山東）顔振茲丁維芳（四川）董鴻詩張懋隆吳哲程理權高尚志李肇甫（直隸）王葆陳樹棠（廣東）張羣葉廷勳盧壽椿（廣西）李模羅佩珩（吉林）全體歸國 
 
 

Page 11

 
 
分類新聞政界 
[章練塘縣丞撤任查辦蘇州]  
　　元和吳江青浦三縣交界之章練塘鎭商界具禀撫轅以該鎭駐防縣丞孫乃熾擅用刑訊致釀人命重案乞飭查辦等情當經撫憲程中丞批飭提法司左廉訪會同蘇藩陸方伯查明核辦聞已查明該縣丞擅用刑部釀命等情尚無確實証據惟擅受民詞有違功令業經兩司詳請先行將該縣丞撤任飭縣查傳案内人証到案訊明確情分别核辦日内卽當由藩司派員前往接署矣 
[仁錢自治職員合併設置問題杭州]  
　　杭屬仁錢二縣辦理自治成立最早現在應設之廳州縣議事會參事會及分劃選舉區等項能否合併設置以利進行由籌辦處札飭查議即經沈高兩令分别諮詢城鄉議事會多數寳成合併查仁錢二縣城區及江墅兩鄉因有連帶關係擬請照章合併至選舉區城除城區及江墅兩鄉外屬於仁和縣境者計鎭區二鄉區五屬於錢塘縣境者計鄉區五併計共十五區擬請將現定兩邑自治區作爲縣自治選舉區一切手續均較便利會詳到處轉詳撫轅將仁錢二縣合併設置理由咨送民政部核定並以部咨往返擔誤時間擬請憲台核准後卽飭該二縣先行辦理俾植憲政始基早日觀成云 
[議局質問土藥改征之疑竇江西]  
　　江西諮議局孫振渭董隨淵孫桂芳江雲王顯謨羅銓黎思位等以本省十藥各卡業經於五月初一日一律裁撤改歸統税征收並由布政公所擬就征收章程十條通飭各統税局口遵照辦理事實確鑿諒非譌傳惟參考去年十二月十一照會實行革除烟害限期禁買一案及恭讀本年四月十一日上諭續訂禁煙條約事不無疑慮上諭云洋藥之禁應視十藥之禁種爲斷現擬分省辦理土藥能早一日禁絶洋藥卽早一日禁運所擬辦法尚屬妥協等因查江西種煙向來無多邇年官府認眞查禁并聞本年春間曾委員分頭查訪應已絶盡根株乃今復明擬征收土藥税章程是仍准販運土藥也豈旣已禁種尚不能禁運耶抑禁種一層至今尚未辦到耶何竟不能遵諭辦理也應請將委員查訪禁種情形答覆以釋疑竇限期禁煙案第一條云江西全省煙土店限於宣統三年五月内一律禁絶已奉照會照准施行矣旣巳禁賣何以尚有指消贛省之統税可收然則改征土税章程是否聲明於五月後取消應請答覆至限期禁煙案第四條云封禁期限已到須派專員分赴各處密查以定賞罰亦奉照會核准施行今旣有土藥改生章程發生深恐煙禁又因之而弛是否仍派專員密查以嚴禁令應請答覆 
[巡警道取締土娼之大計畵湖北]  
　　祝觀察因省城土娼林立縱日事驅逐不過遷此移彼終難禁絶而巡警已疲於奔走殊非盡善之法現已决定將千家街一帶或由官撥欵或招商承辦一律修建洋式房屋將土娼概行遷居概仿漢口堂班辦法准其明張旗鼓抽收妓捐旣可整飭風化並可多一進欵昨己據情詳院核示遵行矣 
[皖員赴鄂考查籌餉税章湖北]  
　　皖撫朱中丞近派安徽補用道柳文超觀察赴鄂考查湖北籌餉税章巳於日昨抵鄂禀見莘帥並拜謁司道各員卽赴度支公所將各項章程抄交寄皖以資參考而振税章 
軍界 
[八鎭陸軍會議外籍退伍兵辦法湖北]  
　　陸軍八鎭徵募伊始外籍兵退伍者絡繹不絶從軍四五年者有之七八年者亦有之僅令空空回籍未免輕視軍人有負國家整軍經武之意經會議廳妥議辦法凡外籍退伍者給恩餉一關執照一件專用火車護送車費半價以示優異俟陸郵兩部見覆後即通知各標營一律實行 
[廣寗城之風聲鶴唳廣東]  
　　廣肇羅道昨日飛禀省憲以昨據廣寗華令飛足報稱連日接縣紳密報有多匪四處游行其大股上游則聚什洞下游聚大小坑等處民心甚形恐怖近日有四鄉婦孺遷徙入城又有私運軍火串刧監所人犯等謡縣城兵力甚單請撥勇防緝等情當經飭據隆統帶派撥第十營管帶邱可榮調駐郡之兵刻日前往正起行間又據報稱現據探報什洞股匪昨已宰牛三頭擬先刧顧水楊哨鎗械卽掠全墟起事之謡事機日迫懇速撥勇下縣相機搜捕等情立飭隆統帶迅飭邱管帶由四會口駛入會同華令以扼上游並飛調分防德慶之兵直進廣寗森洞以堵鄰界合兩路兵並赴什洞夾擊清搜以遏亂萌惟高明清鄉業經派撥德慶封川近亦會盜披猖平時兵力已屬不敷分布遇警則更無游擊之兵一經移調防地空虚尤慮顧此失彼可否由省酌撥營隊來肇以資塡紥策應伏候憲裁職道良弼叩眞 
[督練公所舊員之慌恐南昌]  
　　贛省督練公所章程業經部訂頒發到江由馮撫札行兵備處籌備開辦並保該處總辦張道季煜接充總參議以資熟手惟該所定章分設兩科兩局所需科長局長馮撫集議擬派兵備敎練參謀三處幫辦提調分别接充以示安置現聞科局兩長均須部派以致若輩無處插身頗有失食之慌恐刻已紛紛函電馳京運動接充科長矣 
學務 
[三楚學界將起大風漸湖北]  
　　鄂省諮議局上次議决宣統九年以内興辦改辦各項學務册表於宣統三年每府開辦初級師範學堂一所專爲培植該府屬敎育人材限於年内成立茲王學使以各府學款困難擬將此項師範提歸省辦合爲一堂以便撙節各府旅省學界因此大起風潮由蔡君成芳等（係兩湖師範算學敎員）發起遍佈傳單聨絡全體力爭於初十日借敎育總會地址開會籌議到會者計數十人擬即繕具理由書質問學司一面陳請諮議局援案呈院照辦惟以全省敎育總會不日開選舉大會故擬俟會長舉定再由該總會主持一切云 
[南康高等小學之風潮江西]  
　　南康高等小學前有學生數名因管理太嚴不便自由行動屢思乘隙與堂長爲難日前上讀經課要求减短鐘點該堂長不允伊乃隱懷意見于上體操課時聨合各學生亦要求上課以資抵制盧敎員以雨大未便操對詎學生遂藉敎員不上課堂長不過問之大題目煽動全體次日卽行罷課經勸學所劉君極力開導復由程大令蒞堂傳諭上課均置諸不聞程大令以此種無意識之風潮自應亟行整頓當諭該堂長查明倡首滋事之學生江家璋等五名附從者王天森等三名一併牌示革除以整學風 
實業 
[南漳瓷業公司成立先聲湖北]  
　　南漳縣屬羊角山素産瓷泥經 
 
 

Page 12

 
 
該處巨紳汪鼎臣等禀請勸業道批准設立公司招股開辦在案茲聞該公司已招足股欵五萬餘元内容一切均佈置就緒至技師一席尚屬缺如亦由該公司派出股東劉驤卿赴湖南醴陵縣瓷業公司延聘一俟聘妥即行開窰矣 
[電光布准予免釐之規畫杭州]  
　　金屬蘭溪縣惠豐布廠新出一種電光紗布行銷各府頗着成效並經該邑勸業員通禀各憲請准免釐三年以資推廣等情本報巳兩紀之現聞勸業道奉飭特札該縣調查内容呈騐布樣作爲標本以便飭屬仿辦去後據復此項紗布組織時僅有女工四十名雇用寗波女工敦授所織花樣多至八十餘種染色亦三十餘種耗資　鉅成效已覩現銷金衢嚴杭紹各屬惟沿途釐卡捐税過重應請仿照成案准予免釐三年以興工業當時奉中座批飭藩司核議一面札飭該道將所呈布樣作爲標本通行各府廳州縣一體仿辦在案茲聞吳方伯以此種紗布切合時用自應力爲提倡暫准援照蕭山日新織染公司成案凡電光紗布運銷本省全境准予免釐二年限满照章納税以顧公帑而維工業詳奉中座核准批飭照辦云 
[綢業奸商以僞亂眞之宜究杭州]  
　　綢業奸商韓鏞者老奸巨猾譎計多端慣用棉紗織綢以僞亂眞迭被控告有案近來又有僞貨出現該奸商不自引咎反向官廳控告他人奇想天開名其僞綢曰抵制泰西紗衆綢商不服由春源馥等號大綢莊通禀各憲籲懇究辦奉增中丞批云呈及眞僞紗樣棉紗紆管黏抄詳稿均已騐悉仿造泰西紗綢絲棉并用應有明顯牌號另定價目若暗中絲裹攙棉有意以僞亂眞實於杭紗杭綢名譽大有防碍亦非正當營業之道仰勸業道即速查察紗樣等件及其出售情形核議辦理具報 
雜記 
[永禁犯之一線希幾蘇州]  
　　浦東一帶梟匪上次猖獗時金山縣拿獲擄捉勒贖之土匪姚祥芝一名當經訊明詳定永遠監禁不准藉故釋放以除民害在案現該匪之親戚潘正朱鎔康鼎吳昌榮孫時霖等十餘人以姚祥芝情罪可原求請超豁等情具呈撫轅奉程中丞批云查姚祥芝原案經縣集訊沈福昌供明被拔詐洋四百元嗣姚祥芝獲案沈福昌病故經其子兆璋供指確鑿質訊姚祥芝雖未承認而俯首無詞因該犯素有匪目之名是以酌擬永遠監禁本不爲枉旣據稱入獄六年深自痛悔核其原犯情罪能否酌予寛减年限之處仰提法司核議詳復飭遵 
[大議員之一縷情絲安徽]  
　　皖屬廬江縣議員舒某素行不端日以嫖賭唆訟爲事每次晋省常住藥王廟左近某孀婦家該孀婦始猶貞節自守嗣因百計勾引乃與之私昨經該孀婦夫弟偵悉遂邀集多人於夜靜時前往捉姦詎該議員果與孀婦同宿赤身露體未掛一絲即將兩人一併綑住鳴同地保舁送審判廳懲辦該議員再四哀求以首觸地願具悔過書并罰多金嗣經多人排解始行釋放該議員遂抱頭鼠竄而去 
[再醮婦之一片離奇江西]  
　　高安白馬崙地方有孀居藍熊氏者年二十餘夫亡後卽抱鴛鴦不獨宿之志適六都陳和之（在城開設懋豐公號）去年喪偶兩人遂訂偕老之盟私約陳於四月某日雇舟迎接届期陳果如約來接該氏卽於是夜更換吉服伺人已睡時潛行奔出旋因倉卒間忘帶衣服折回家中取物遂爲家人所覺通知熊姓謂其不告而出殊屬不成事體並將該氏交乃兄熊春華（富商豐城縣人與陳姓在南城合夥開雜貨店）暫行管束勉擔責任春華不得已遂偕其妹往親戚家暫住再作計較詎行至中途忽有多數無賴疑其兄爲陳和之迎親上前攔阻春華又疑爲陳和之主使而來欲於中道搶奪其妹者乃與藍姓等呈控縣署指陳勾引該氏攔路搶刦懇請懲治以維風化丁大令當飭满班差役加派親兵多名前往簽拘陳早探得消息卽行逃避現聞某紳等正在極力調和故陳尚未曾就案究不知以後如何解决惟外間紛紛傳說以陳和之雇舟迎接熊氏時深恐事有中變曾邀集無賴數輩以資護衞故於熊氏事機敗露時而陳得離於險况熊與陳素有嫌怨此事發現後熊卽預備萬金力圖報復曾託某巨紳等在署先行說項後復與門丁相商以故如此雷厲風行耳 
[百里宰之一番哀樂武昌]  
　　前署襄陽縣吳本義大令在任時辦理各項税捐失於操切故比較常額突逾數倍經前署司詳院紀功以示卓異初不知其由苛刻而來也現經禁烟公所將該令調騐烟疾來省襄邑士紳即乘機臚列其虐政來省控告各大憲深爲詫異聞擬注銷前功並派員密查究參矣 
清談 
[異哉某相之言]  
異哉某相之評論諮議局聨合會也。自立憲國通例言之用人者。君主之特權。。彈劾者議會之天職。夫何所謂侵越。亦何所謂違背。况質言之曰立憲政體。是明明知國家庶政。所當公諸於輿論矣。彼内閣總理之定制不當。非即庶政之缺失乎。庶政有缺而議會不露章以彈劾。夫非自失其天職而何。 
記者曰　嘻此殆所謂大惑不解者耳。否則。必其取媚於某親貴者。吾果於某相乎何尤。瀛談 
[船底用玻璃片之新發明]  
近時發明一種新術。以玻璃片包於船底。則行駛更捷。而煤料亦可减省。此術業由發明家在英國註册。俾得專利。現已議定。將此法實施於海洋巨　。藉資試驗。英國某公司資本家吕寗君。即出資購買此項專利權者。據稱試驗之後。如果可行。則其便利之處。實顯然易見。例如有船約計載重六千三百噸。當船底滌潔。新抺油料之時。每小時可行十四海里。每日焚煤七十噸。然行駛海上。至六閱月後。則所燃煤料日見增多。迨十閱月。須費煤至一百十　。而船行並不加捷。此由船底所附之海螺愈集愈夥故也。是以欲爲撙節計。至少須每六閱月。將船隻入塢滌除一次而重抺以油。今據新發明家之言。以爲船底包以玻璃。則所費曾不逾兩次抺油之值。而又無海螺叢集之弊。近此法已試諸電氣小　。成績極爲優美。倘洋面巨艦亦能照辦。則爲利溥矣。 
文苑 
[辛亥禁賭紀事（蘇澤東）]  
　　百萬妖魔　塵界。呼盧喝雉風俗壞。三戰三北銅山崩。室人交謪不爲怪。古有博　今更新。嶺南開賭雜具陳。牧猪狂奴好　戲。盤龍奇癖定傷貧。我朝賭律諭東粤。　則軍徒經則罰。風行雷厲馬中丞。一朝改轍禍消歇。不圖計吏重錙銖。弛禁輸餉甘受汚。始作俑者合肥李。蠅營狗苟詎勝誅。託名國課實　利。設阱陷人無畏忌。羣狐助虐作虎倀。膏血吸盡誰能避。窮流爲盜亂横行。殺人慘禍半　成。青笛載錢罵安石。白起坑卒哀長平。吁嗟乎天怒我粤稱鬼國。洪水猛獸無此烈。環球未聞税賭名。貪天之肉豺不食。仰賴議局抱熱心。痛陳秕政流毒深。　蒲諸戲悉投水。陶公說法貴惜陰。萬衆一心里申禁。碩鼠害除棠有蔭。開源節流皆黄金。籌欵何責粤人任。辛亥三月朔特書。圖繪流民游市閭。苛細雜捐慮騷擾。哀鴻叩免民力舒。我願珠海澄清政治肅。後車勿蹈前車覆。否極泰來扦杞憂。立言能造　生福。 
 
 

Page 13

 
 
   
 
 

Page 14

 
 
   
 
 

Page 15

 
 
[越郡章東明釀酒名家]  
本坊家居山陰鑑湖濱數世專門佳釀各省路酒加工重料物美價亷批發遠道膾炙人口本坊天津開設全城明上海南北章東明蘇省章東明榮號及山東可南等處四海馳名歷有年所杭省紳商各界慕名來坊購買者日繁有客渡江往返殊費跋涉故本坊在杭省望仙橋添設章全美濬記酒棧凡遠年花酵加重狀元紅竹葉青花色小酒一應俱全照坊發兌以供諸客購買之便誠恐遐邇不及周知爲此登報聲明倘蒙　貴客賜顧請認明杭省望仙橋章全美濬記庶不致悞山陰章東明酒坊謹啓　乙 
[久大公司股東公啓]  
啓者周味西觀察於宣統元年集股創立久大公司向兆興公司買受江浦縣永生洲祿字號地四百零四畝今味西觀察作古所有此項紅白契帋多張散失在外聞有經手人重複典押情事現已由周府邀請中正八澈底清查並呈明　江南鹽巡道皖南道分行江浦縣蕪湖縣立案不准更名過户並移寗滬蕪三處總商會一體知照以免各商業受愚典押致滋紏葛特此廣告　乙 
[俚詞恭頌亞支奶斷癮功效]  
半生沈溺黑甜鄉Ｏ何日醒黄粱Ｏ如臨弱水Ｏ似逢斷港Ｏ誰是慈航Ｏ靈丸果自妙無雙Ｏ黑黯慶重光Ｏ掃除流毒Ｏ保全同種Ｏ多謝仙方Ｏ僕之烟癖甚深屢戒屢復春杪服　貴經理亞支奶靈丸竟能如期戒斷因作俚詞一闋工拙不計未免貽笑大方也Ｏ右調眼兒媚（一名秋波媚）河南彰德府劉逢時謹撰附告亞支奶價目Ｏ凡癮一錢Ｏ用藥一聽Ｏ每聽一元每打十元Ｏ改良新製加重參苓汁Ｏ每聽一元四角每打十四元Ｏ包斷一錢烟癮Ｏ有赤浴圖商標爲記Ｏ新出船牌林丸Ｏ每袋一角五分Ｏ能戒六錢烟癮Ｏ批發五元起碼Ｏ郵票九五折通用Ｏ寄費遠近不加 
上海英大馬路壽康里三百三十號總經理席裕麒廣告乙　　 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[限期停售賭具]  
　　商務總會照會各分會云案於本年五月十三日准上海縣移開宣統三年四月二十日奏巡警道札奉撫憲程札有人禀陳麻雀牌等店到處林列等情前來是於從前禁令竟置若罔聞實屬不成事體合亟札道卽便出示禁止一面轉飭府縣先照會商董傳諭向售賭具如麻雀牌竹牌紙牌骰子寳會等項各店舖概行停售改營别業姑從寛予限以一月爲期該道查明如逾限不遵應飭派平日信用長警分投勒令閉歇賭具當塲銷燬主夥分别罰辦尤應嚴杜需索致滋擾累並通行各屬一體飭遵切切毋違特札等因除照繕告示分貼諭禁外合再移請貴總會希即轉致各分會一體傳諭向售賭具各店舖依期停售改營别業違干勒閉罰辦等因查賭博禍人甚於洪水而售買賭具尤千例禁傳諭各店舖依期停售改營别業實爲嚴禁賭風正本清源之入手辦法准移前因合亟備文照會爲此照會貴分會迅即查照傳諭向售賭具各店舖依限停售改營正當行業有裨於地方治安實匪淺鮮愼毋視爲具文望速施行 
[美領與廨員齟齬七誌]  
　　文匯報云美副領事與會審公堂華官之爭端日内可望解决聞被告趙冠慶張鴻卿二人復將拘案至趙患病暫准自由一節須由美領核奪如經醫生查騐確係患病則將令其存欵作保然後釋出此事果調停就緒美國陪審官將重至公堂陪審矣捷報云滬道繙譯陳君十八日復至美領事署談話之際曾爲釋放趙張兩人之案代滬道道歉並允於十九日將該兩人逮案復訊故十九日堂期可望美領事照常陪審又聞美國官塲已允此議俟巡捕傳信至美領事署報告兩人確已解案美國陪審員即赴公堂陪審 
[新簡警道抵滬]  
　　新简江蘇巡警道吳觀察肇邦於昨晨七時附乘廣利輪船由粤來滬巡警總局局長姚太守總務課長張主政曁各課長課員各路區長區官均赴公益里公館禀見 
[提法司察看審判廳三誌]  
　　江蘇提法司左廉訪定於昨日察看江蘇海運局改設高等審判分廳巳紀昨報昨日午後一時本縣田大令先至該局伺候俄有隨員吳其昌許逢時宗能述等同乘馬車到局廉訪亦即命駕戾止略談片刻卽由田大令與海運局司事導引至前後兩進詳細履勘旋與大令互商改造之法廉訪以房屋寛暢祗須略爲翻動後埭破屋數間一律拆除大堂後之暖閣亦須拆去其廳長辦事室設於大堂後面拘留所設於内墻之外其餘應否改造容再會商佈置聞此項工程限三個月竣工會商旣畢廉訪即回行轅駐節 
[三誌英皇加冕慶典之預備]  
　　本月二十六日爲英皇加冕之期駐滬英總領事法磊斯君以此次舉行慶賀開演馬戲演放燄火及西商跳無試演幻術等事本署地位狹窄招待來賓不能敷用届期擬假泥城外賽馬塲舉行以免擁擠 
[提右營官吏得賄]  
　　石皮弄長壽菴基地上之圍墻被附近絲線公所賄通某武員侵佔拆除已由右營水師全體公禀提台委派巡捕劉菊坡守戎到滬勘查被佔屬實並查明該公所係賄通右營稿書王雪晴及該營守備王雲祥以致有恃無恐守戎勘畢即將查明情形禀復提台請爲核示 
[一紙傳單之怪劇]  
　　南匯縣新塲鎭去冬有人印發傳單痛詆傅鵬（即摶九）調戲某女學生並投函上海某女校破壞女學下列新塲同人公啓字樣當經該校監學報由敎育會將此項傳單並抄粘函稿送請南匯縣提究該縣賴大令准抒將傅提案發交捕廳看管迄已月餘尚未省釋及由大令飭傳女生之父詢明並無調戲情事亦仍不釋現傅在押患病求保不准故由其母傅沈氏於昨日親投道轅遞禀上控略謂氏子傅鵬耕讀謹守不預非分惟性近耿介與紳學界無甚交誼詎本年三月杪突奉南邑尊票傳氏子傅鵬到案鵬駭若晴霹莫明控案所由來旋奉堂訊亦茫然不知所對即奉交廳看管迨氏托人調查始知控發之原因向鵬致詰據稱去春由申乘輪返新遇見舊戚挈同子女亦在舟中並未與語抵新後分途散去迄未一面亦未投過一函至同人所發之傳單顯係挾嫌誣噬豈可作爲控案之憑氏以爲趁輪之人甚多且有女生之父弟同伴豈容他人調戲即有其事應由其父聲控方爲合理至投函一層據控事在去春何以兩事俱逾年餘均未提議直至不具姓名之同人傳單出現始由該校監學據此控訟試問其是何理由且查粘呈之傅鵬致女生函稿措詞亦甚雅馴並無游戲筆墨無論鵬無此函卽直認不諱亦無故違理法之處况邇來風氣開通男女通信事亦常見若據此以興大獄羅織人罪殊不足以服人心今南邑尊惟董事之言是聽將鵬久覊不釋數日一訊勒罰重金稱須詳辦爲此情不甘服投轅號求迅賜伸雪等語劉觀察諭候核明示遵 
[周仲若聲明在先]  
　　英商用人周仲若與關於正元等三莊倒欠案内之協大洋貨號主虞瑞清同居厦門路四百十三號屋内茲虞在押公廨行將查封家産周因恐牽累業巳具禀英領照會公廨於發封虞姓家産時勿得牽混云 
[盜匪私造軍械]  
　　行刧常熟縣境莫城鎭時姓家衣飾鉅贓之盜匪楊銀泉逃至滬北賃居英租界牛莊路五十九號房屋開設銅匠作私造洋鎗並窩留同黨李明山張阿元周阿海鄧阿桂朱阿三左阿弟及左之姘婦張楊氏等茲經江浙水師兵輪張管帶偵悉即飭艦長林鵬帶同偵探何寶善眼線沈丫頭等來滬投文公共公廨於前晩協同老閘捕房探目張寶榮包探沈阿岳蔣文彬王梅生顧阿根錢壽生朱阿巧劉森堂金泉叙等前往將以上各人及楊銀泉之子楊子寳楊長根一併拿獲並 
 
 

Page 19

 
 
抄出洋鎗四支手鎗三支鎗彈一千二百粒連同衣飾各贓帶入捕房押至昨晨解送公共公堂請究先據張探等禀稱原告所保人險金牌一塊玉器一方在楊身畔抄出廳請澈究寳讞員會同英康副領事向各犯逐一研訊判先將牛莊路五十九號房屋及成都路三百八十八號左阿弟所居之房間分别發封鎗械衣飾暫存捕房楊等男女各匪分别押候禮拜五訊核 
[體操會近事紀聞]  
　　滬城體操會會於十一日柬請商團公會總司令江榮儕君考試各會員操法業已評定分數不日揭曉又聞該會定於二十一日下午七時開全體大會更舉職員并集議進行方法昨已遍發通告矣 
[救火會體育部定期開操]  
　　本城救火聨合會按照章程第四十條之規定設立體育部就各社中選取八十名爲一班練習各種操法第一班畢業後仍以八十名爲額逐班操練以立消防團練隊之基礎日來紛紛報名巳經满額茲定於二十二日上午六時假西門外斜橋西首商餘學會操塲舉行開操禮昨已柬請官紳各團體届時蒞會觀禮 
[城内]  
勒限交地○張仲谷控陳麟周延不交地一案昨由縣署襄讞承明府復訊陳供小的覊押在所豈能料理明府諭曰爾挺押不繳實屬刁玩本應比責姑寛交差帶出限三日交割如違嚴○ 
中人煩惱○魏李氏控九舖地甲徐春橋經借銀洋延不理清昨由縣署帮審承明府提訊徐供此項借欵係魏李氏之親戚王盛氏及姪王德和所欠彼等先自說妥然後挽小的作中今王盛氏同侄德和均住城内李氏反置不控僅控中人實有不解有府諭候補傳訊核 
道轅記事○新委撫標滬軍營管帶洪遹聲試用知縣陸祖瀚補用知縣計寳穗昨均到道禀見 
[南市]  
私佔地址○英商有恆洋行内入籍英國之華人金四美前日偕王馥生至南市裁判所控稱前憑吳少梅等爲中價買西門外二十五保九圓内吳秋生之基地一畝數分已轉道契將次造屋不料是處鄉人張文祥張永祥金小狗等三人佔出三四尺之地私動界石請爲傳究經陳裁判傳同張金等人研訊供不承認並稱該地係吳秋生之兄阿木所佔求鑒判均交保候傳同原中賣主及該叚地保等於三天内來案質訊 
情節顯然○三角街悦來烟膏店主陳悅亭之媳沈氏於初十日捲取現洋衣飾等物約值七百餘元私行逃走茲據成衣匠宋阿榮密告謂有元益米行夥黄圃耕曾至該店購烟乘隙拐逃陳即據情報告南區傳黄訊究延不到案並托元裕米行夥楊洪寳賄給區探汪銓洋四元懇爲緩提汪即如數繳案禀明前情仍由該探將黄提獲解至裁判所經陳裁判提訊陳同伊子榮貴投案禀稱沈氏成親八年相安無異近被黄乘人不備誘令捲逃並據陳之夥友徐秋泉投案作証訊之黄供詞狡賴並稱給洋四元係託該探查緝沈氏下落裁判官謂爾旣未拐匿何必托人代尋姑交妥保限三天内尋交沈氏候究私造捐照○人力車夫張長寅日前出洋三角向同業人林川耀購得城自治公所五月份第三千零八十二號車照一紙嗣後六號巡士察出實係僞照將林扭至西區詰問供由孫栢松托爲轉賣旋在孫處搜出僞照十紙供明板已毁去因卽移解裁判所訊問供認印板早已焚燬有張德標目見判孫戒責一百五十下押三月起出僞照十一紙存候毁去並飭傳張德標訊究林張二人姑寛釋出 
押所懸牌○裁判所覊押所拘留人犯日多一日每有異名同姓異姓同名及名姓俱同者有事傳喚往往混悮現經裁判員議在門外設一大牌另製洋鐵小牌註明犯人名姓以次懸掛凡有開釋即將名姓除去以免冒混業已實行矣 
[閘北]  
蟻棍狡賴○馮餘川控著名蟻棍陸寳華拐賣其妻趙氏一案前日經四路分局蕭區長提出覆訊陸仍狡賴不認判令還押候解總局究辦 
抑何刁狡○寡婦周張氏控蟻棍王壽福誘拐其女阿英押入清和坊小金所開之妓院内爲娼經四路分局　區長訊　收押限三天勒交周女到案詎王挺押多日抗違不交昨奉區長提出覆訊王仍一味刁狡惟求交保判仍還押候移文英公廨飭提該龜奴及　英到案再行嚴辦 
誑騙器具○孫阿金至四路分局控被陳雪山騙去紅木器具搬往順和洋行索價無着前日經蕭區長提訊陳供器具係行内買辦張茂堂託購判陳收押候解總局究辦 
[英租界]  
無可推缷○英商天祥洋行控陸伯熊不理担保龔寳山短交承定頭髮一案前日午後由廨會訊原告西人博門與買辦潘信佐掮客王子新投稱陸擔保龔認交頭髮五十擔祇交三十擔尚有念擔不交保里上盖有聚康南貨店圖章應請飭追虧損銀七百二十七兩訊之陸供與龔擔保之貨早已交清自後原告與龔交易商人已聲明退保現龔已故事與商人無涉孫襄讞商之英康副領事以定據旣未收回未便推缷且查陸在内地尚有控案判陸押候函請西區警局將聚康生財變價併案攤償如有不敷仍着照償蠻而無理○顧耀雲雇乘朱龍泉之東洋車向索車資不給反紏蔡阿二將朱毆打由一千另四十九號華捕上前勸阻亦被顧撕破警服打失警笛遂即一併拘入捕房昨解公堂研訊不認判顧蔡各存保洋十元保釋候傳見証到堂於禮拜五訊斷 
巡捕偷懶○新閘捕房五百三十八號三百號兩華捕前晩同在愛文義路趙阿二家憇息被五十八號印捕查見以其違犯警規回禀捕頭除將兩捕申斥外昨晨將趙傅至公廨判罰洋二元充公 
行賄無效○林可堂前日自駕兩輪馬車在泥城外違章疾馳被一千另四十七號華捕查見阻拿林即行賄該捕洋三元不受遂被拘入捕房昨解公堂訊明判林罰洋十五元與賄洋三元一併充公押候繳洋開釋女孩待認○女孩鋃妹前日在五馬路徘徊啼哭由捕送留公廨昨由官媒解訊據供松江人年八歲住居跑馬塲附近　在公所内扛棺材因出外游玩不記歸途等語判暫留本廨候認 
吞沒地産○陸泉林控朱文華朱田華吞沒合買地産昨由差探將兩朱一併傳至公堂過堂候訊 
拐案訊實○揚州人王小二陳金榮高陳氏陳張氏等在京口串拐女孩小左珠魏銀珠徐雲珠來滬圖賣被探查獲一併解奉公堂分别訊押在案昨經孫襄讞會回英翰副領事復訊明白判王小二高陳氏各押一月陳與張氏並女孩徐雲珠開釋小左珠魏銀珠併送棲流所候核 
尚須對質○妓傭林老三等控陳張氏唆使妓女花中魁捲取值洋一千餘元之金珠飾物逃逸一案昨由公廨中西官復訊氏仍不認判交保候提花妓到案再核 
藏垢納汚○奚仁忠容留竊賊唐掌生吳小九等七人在家吸烟並代消贓物被探查獲昨將各人解廨訊明判唐等七人各押兩禮拜奚押七天期满具結開釋烟具銷毁鄉民受罰○衞生局西人控劉莊氏將糞汁澆於地上昨由捕房將氏夫劉連傳至公堂請究據衞生西人投稱被告將糞汁澆於地上臭氣四溢有碍衞生訊據劉供　蔬一物非澆肥料不能發生且該地租自敎堂已種二十餘年素來無人過問孫襄讞諭劉以後改用乾料擬從輕發落而英副領事翰君以該地逼近洋房與公衆衞生有碍未便輕縱中西官磋商良久始决遂判劉罰洋十元充公示儆 
 
 

Page 20

 
 
不理抵欵○英商海利控同濟公司股東即南市萬裕醬園主沈連蕚不理抵欵昨晨由探將沈傳至公廨原告即倩律師愛理師上堂請追諭候商明再核 
[美租界]  
洋房失火○海師葛路十七號某葡人家樓上前晩突然起火由救火會到塲救熄焚燬洋房一所昨經捕房查得該葡人保有火險銀七百兩飭探查明再核 
串放白鴿○陳阿秋昨至捕房控稱前在浦東　周金林爲媒出洋一百廿元娶某氏爲室現忽潛逃無蹤顯係串放白鴿捕頭飭陳自投浦東　局控告 
綢莊受騙○英界某綢莊出店沈阿發昨投捕房報稱前日有日本人偕一華人來購綢緞值洋二百餘元送至百老匯路某號屋内今往收銀人已逃逸請爲查究捕頭准之撞傷車夫○王阿六昨推塌車至揚子路撞傷人力車夫毛阿三之足由捕併送捕房毛送同仁醫院醫治再核 
西人酗酒○甲乙丙三西人昨日乘醉闖入武昌路七百三十三號雜貨店滋擾搗毁物件由十五號西捕併送捕房侯辦 
[法租界]  
公堂停訊○法公堂讞員聶榕卿司馬昨因有要公咨照陪審西官顧寳君暫停讞政一期 
學徒不端○長浜路義泰押店學徒胡文才私竊店中押下之金銀飾物逃逸後由店主馬平之將薦保人胡梅人陳忠和扭至一路二區奉德區長判同原告出外找尋在案嗣經將胡尋獲送入捕房吊出金戒鋃練烟嘴各一件一併轉解公堂訊據胡供餘物寄於叔父胡阿二處判押候補提其叔訊追茲又由捕房將胡阿二在晝錦牌樓某炒貨店内提獲送入捕房押候解辦 
押犯脱逃○某西人前因被人控欠由法總領事判押兩月在案詎該西人前日忽然逃出查緝無蹤當由看守西捕禀報捕頭請爲核示 
形跡可疑○前晩有甲乙丙三人在途行走被探撞見以其形狀荒張情有可疑拘入捕房盤詰據稱前曾犯案押在英捕房開釋出外是實捕頭諭令一併收押候究 
[海上閒談]  
　　租界講求衞生。而妨礙衞生之事。仍不能絶。其故何歟。蓋以利之所在。害不暇顧也如牛奶棚之出售攙水牛奶每年。被衞生局西人查出罰辦。必有數十起。而罰者自罰。售者自售。且有旣罰仍售。屢罰屢售者。豈不。以大利所在。雖罰無損耶。又如夏令之出售凉粉冰塊等物。及小菜塲之攙售臭肉臭魚等種種食物亦何莫不然然。則將何以善其後乎。願有維持衞生这責者一研究之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[廣西巡撫沈秉堃奏本年預算不敷軍費難減請將認解各欵截留改撥摺]  
　　奏爲廣西本年預算不敷軍費難减請將認解洋欵海軍經費截留改撥以濟軍需而固邊圉恭摺仰祈聖鑒事竊廣西省宣統三年預算收支不能適合經前護撫臣切實通籌以歲入無可增加歳出無可再滅奏懇將應解各欵截留五六十萬經度支部議覆於難增難减各節認爲實在情形於截留應解各欵謂恐各省效尤飭照資政院核减軍政費案通籌全局勉爲其難等因當飭司道通籌去後茲據布政使魏景桐會同清理財政局司道詳稱廣西素號邊瘠承平時百凡簡陋常年度支猶仰部鄰協撥自兵備驟增朝廷特派大臣督辦歲需邊餉五十餘萬均指撥各省協濟不以責難廣西厥後邊防裁兵游匪充斥浸積而有鬱林柳州之變廣西遂爲匪藪雖屢報肅清而根株末淨旋滅旋生此拿彼竄每經一次變亂卽增一次兵隊光緒三十二三年間軍需銷案年至三四百萬之多後經迭次裁併然巡防隊尚留六七十隊各屬親兵尚留五千餘人合之綠營水師及各處局一切經費舊軍一部共需銀一百六十餘萬新軍本年預算共需銀七十萬合之每年實需銀二百三十三萬餘兩較之原日撥餉加至數倍此歲出之增由於邊防匪患者也邇來新政繁興無一不需用欵如敎育巡警勸業審判及清理財政局調查局禁煙公所諮議局自治籌辦憲政籌備各創立機關皆昔無今有地方行政又須撥欵補助本年共需銀七十七萬餘兩此歳出之增由於督行新政者也廣西旣爲受協省分原認新舊賠欵向以歲入不敷之故均准截留亦不認派他項經費上年度支部奏准將賠欵報解廣西歲入驟短五十餘萬兩又加認海軍經費常年歲出驟增二十餘萬兩合共銀七十餘萬兩此歲入之减歳出之增由於部提部派者也總計以上數宗需銀三百八十七萬餘兩而全省歲入之數實祗有銀三百八十二萬餘兩以之應付以上出款已不敷銀五萬餘兩其餘解京各欵及他項行政費各官公費養廉併常年例支之欵又需銀七十餘萬兩均爲國家經制具有成案萬不可少無論如何撙節如何挹注出入兩抵實不敷銀七十餘萬兩跋前疐後顧此失彼於此而言籌抵則惟增加人民負擔無如民生困敝頻年迫於時事一再搜括民間雜捐已不下五六十萬若更就地籌欵必激變端上年岑溪鎭邊永湻南丹等屬皆以籌捐肇亂重煩兵力得矢不償可爲殷鑒論者謂廣西著名瘠苦之區恢擴新政組織新軍承認部款皆不後於各省爲世所驚異溯厥由來實緣匪亂之時協餉不匱捐例大開而致力用兵適得粤東之助因有餘蓄以裕措施特欵非常年無源易涸以遺今日困難亦正坐此伏念清理財政以後全省出人絲毫達部監理官並臨審察鐵悉情形畢露酌劑盈虚事權在内而不在外朝廷眷顧邊陲内部統籌全局惟有請將承撥之新舊洋欵海軍經費奏明請旨特准截留改撥俾廣西預算得以成立等情前來臣查廣西財力奇絀向恃部款接濟差足自存比來原准截留洋欵仍飭解部加認海軍經費爲數不資孱力豈復能任而當此籌備立憲之時一切已辦新政又不能藉口欵絀聽其中輟初猶有歷年節存及捐輸溢收之欵勉强支拄近則舊存已罄新支日多前護撫臣奏請截留各項解款本非得已臣到任後展轉籌思以爲時艱財絀京外略同但使力能勉籌豈敢以呼籲上煩宵旰况當司農仰屋亦不應令部臣獨任其難因朝夕督飭司道於支出竭力削收入减設法增加迭次會議經將局所强爲歸併員薪格外裁汰計减歲出銀十五萬四千餘兩而巡防隊因奏准緩裁四隊須加銀七萬餘兩原有賭捐收入十一萬餘兩因禁賭之故已歸無著出入尚難相抵至歲入一部經常定額本無可加近來籌辦新政所有地方官治自治之費征求殆遍雜捐已多曾有抗捐滋事之案以廣西之地瘠民貧倘令再加負擔必致鋌而走險若墾荒植林開礦勸工以及各項實業雖經盡力籌辦又皆百年之計難應目前之需該司道等所稱跋前疐後顧此失彼係屬實在情形廣西預算全案部院一再核覆於他項出入本皆無甚增减惟軍費一宗資政院議减銀六十餘萬兩以爲必不得已而去兵歲出可資周轉車勢果無窒碍臣亦何憚不爲無如廣西大難初定伏莾滋多防務喫重實與他省不同若因費絀而减軍隊必日因减軍隊而誤邊疆實非臣愚之所敢出夫軍費旣不能議减而他項行政費又於减無可减之中再加删削其不敷仍在七十萬兩以外情見勢絀無米難炊且三年預算旣難通過卽四年預算不能辦理尤碍全國預算通案部臣前次議覆已明知廣西預算人無可增出無可减特恐各省紛紛效尤未便議准截撥第廣西爲叢匪之區軍事費用向係合力通籌他省並不援以爲例即如雲南近年軍費由部指撥的欵已達一百數十萬兩滇桂邊要情事相同朝廷斷不歧視臣待罪疆圻目覩情勢餉源乏匱旦夕難支惟有謹遵上年十二月二十八日諭旨叙明預算實在不敷確當理由並將桂省危迫與他省逈殊情形披瀝直陳仰懇天恩特准將廣西應解洋欵仍前截留海軍經費一併改撥以濟軍需而固邊圉廣西幸甚大避幸甚除已將軍隊難減情形另案奏陳曁分咨外理合恭摺具陳伏乞皇上聖鑒訓示謹奏宣統三年五月初六日奉硃批該部議奏欽此 
國外新聞 
[萬國女子選舉權大會開會]  
　　十七日倫敦電云據瑞典京城電稱萬國女子選舉權第一次大會已在此間開會歐美南斐洲及澳大利亞派往之代表共有一千人之多 
[英國馬匹展覽會開會]  
　　十七日倫敦電云倫敦舉行之萬國馬匹展覽會其盛爲從來所未有有德國士官十八員亦入會競爭故該會更足引人注意查英皇准德國士官入會此爲初次云 
[法國豫算案盈餘之豫望]  
　　十七日倫敦電云據巴黎電稱法國上議院已討論豫算案財政部大世開伊洛君豫料實在盈餘之數將由英金二百十六萬磅增至七百二十萬磅 
[船業主人之强項]  
　　十七日倫敦電云船業主人自得全國罷工 
 
 

Page 27

 
 
消息後並不驚亂謂此實無理取閙資本不足往來靡定之商船或難免暫時不利若大公司之商船必不至受其影響云（以上譯字林報） 
[摩洛哥問題續聞]  
　　十七日柏林電云摩洛哥政府已照會阿爾其西拉斯簽約各國請詰責西班牙政府違約占據拉拉區及阿爾卡薩兩地並要求其撤退駐軍法國與西班牙討論此事今已稍見和平巴黎各報謂西班牙此舉並不由德國慫恿蓋德政府對於法國及西班牙在摩舉動均不爲然且並未有何種之宣言其所注意者僅在兩國行軍事宜耳 
[阿爾巴利亞降㐲土國]  
　　十七日柏林電云阿爾巴利之耶敎曼里沙爾斯部落曾倡首爲亂及回敎之米爾地脱部落曾於近時附和爲亂現已各派代表赴阿姆賽爾菲爾特與土耳其官員會商阿爾巴利亞事務及陳書降伏 
[英國水手實行罷工]  
　　十八日倫敦電云據沙斯阿姆泊興宣稱全國水手罷工已於今日（十八日）開始實行 
[萬國海豹皮大會近事]  
　　十八日倫敦電云據華盛頓電稱商工大臣萊格爾宣稱萬國海豹皮大會不能承認應付日本因停止捕捉批拉斯其克海豹之賠欵謂英美兩國代表如欲允認日本之要求俄國當峻拒其請云 
[蘇彝士河改良消息]  
　　十八日倫敦電云據巴黎電稱蘇彝士運河公司開股東會時已議决借英金四兆磅以便改良河道 
[日本陸軍秋操之期]  
　　十八日東京電云本年日本陸軍秋操將在筑前久留米舉行於西十一月十三號開操以四日爲期十七號上午舉行御閱兵式下午則開讌會（以上譯文匯報） 
小說 
[殖民小說華僑淚] （四十一） 
那張月華收回財産之後。核計那財産總數差不多也有四五百萬。張月華重重的送了德律文一筆酬金。又請德律文做他的財産經理人。自已便同著范鳳洲鄭國昌往南洋各埠考察一周。回到星加坡。四個人仍舊住在雙鷹旅館。休息了兩天。范鳳洲便會同鄭國昌張月華。要商議個搭救同胞的善策。三個人議論了一回。范鳳洲想了一想道在我想起來。我們中國華僑。在南洋各埠的商業。雖然都還站得住。却都沒有自由的主權。况且那班華僑的所以站得住的緣故。並不是商業出人頭地。不過是從節省用費上來的。是消極的現象。不是積極的現象。將來漸漸的不免歸於失敗。如今我們要想救拔這些沈淪苦海的同胞。必定要先從根本上著手。第一是競爭製造。如今各國最注重的就是製造器具。而各種製造品。又以槍砲軍裝爲最重。各種器具。是普通應用的東西。鎗砲軍器。是保守國守的要品。我們中國人。非特鎗砲軍械。都要在。鄰國購買。並且連日常動用的器物大半是仰資鄰國。這就是個極大的漏巵。只要找們會合了南洋各埠的華僑。大家聨合貲本。開個機械製造廠。一面招募華僑中熟諳機械的人。大家專力研究。一面揀選學堂卒業。的聰明子弟。分往各國砲廠。船廠用心學。習我們中國人的天分。本來不在外國人之下。只要果然研究有得製造出。來的槍械。勝於各國的出品。那時不怕歐美各國。不來出貲購辦。一則塞了祖國的漏巵。二則開個絶大的利源。這是個最緊要的治標之法。第二就是競爭農業。我們中國人的堅忍耐苦。本來遠勝歐美各國的人。所以農業的不如歐美各國。是農事上沒有學問的緣故。如今澳大利亞各島。空地。極多。地質也狠饒沃。我們只要大集資本。多購隙地。廣種植物。把農事裡頭的學問。著實的大家研究一番。一面再開個農事試騐塲。把那班勞働工人的子弟。都送入試驗塲實地練習。有了農事上的學問。再具著這般耐勞的體魄。漸漸的擴充開去。也是一個絶大的利源。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[中國國民總會宣告書]  
積民爲國無所用其會也然惟國愈弱而民益弛其責焉遂致國與民幾不相聨屬而民與民亦不相維繫卽有惕其危者亦惟孤憤悲鳴謂禍變之將至久而久之人人知我民之不可以終日人人無自藩自衞之實力而憂惶怵懼無可告訴一旦相值傾吐其匹夫興亡之責衆志成城之義而會成矣是故國民會者不啻取諸人人之懷中而盡其固有之良知良能已耳國民會之因緣旣如是其繁且重國民會之職志又如是其廣且摯然則安可自域於尚武之一途則應之曰天下之患莫甚於言大而無當吾國民之於今日所應盡義務可以爲政府後盾者奚翅千萬然人各有其分即人各有其盡分之義苟人人自盡其一才一藝之長積而成莊嚴燦爛之社會發皇騰踔之國家猶反掌耳抑尤有進者外交非吾人所問然而大局趨向實偪處此自日俄戰爭後凡歐美各國之修好締約罔不息息與我國相關彼亦國民也乃以其團結之力爭均勢於吾土地是正我國民研究之資料而可爲國民會之鞭箠者也内政非吾人所問然而朝局政態日就欺罔凡吾民前此所要求之名詞曰漸發表非但不能慰情勝無而荒淫偷竊甚於疇昔此益可以堅國民自衞之心而不敢妄冀政府之有以福我是其反激正我國民會之後援旁助而代我張目者也敎育實業諸大端尤於我國民有生計如識之關係人不肯自求速死即不願處於無責任之地位而一任人之敲剥尅脧錮蔽瞀罔也是荆天棘地相逼而來者皆所以速我國民會之成而我國民會肩負艱鉅必有一發軔權輿爲我同人告者故先就海上設總機關部以服行先朝諭旨尚武二字之精義進而與邦人君子謀互相維繫之法用是宣布宗旨徵集會友從事於勤懇幹練養成完全國民以冀與世界各國之國民可以一日相見而已孰不愛國求盡民職世之君子或不獨善其身自封成見而賛襄同情有以助其成乎茲將會章連綴於後正告國人以爲國民會之宣言書 
[中國國民總會會章]  
　　第一章　總則 
第一條　本會定名曰中國國民會 
第二條　本會以提倡尚武精神興辦團練實行國民應盡義務爲宗旨第三條　凡贊成本會宗旨年在十五歲以上者皆得爲本會會員 
第四條　本會設總會於上海設分會於各省各埠 
　　第二章　機關 
　　　第一節　總務部 
第五條　本部以會長一人副會長一人坐辦一人庶務四人書記四人　會計二人組成之 
第六條　會長有代表本會及綜理一切事務之權 
第七條　副會長有襄理本會一切事務之權 
第八條坐辦常駐事務所辦理會長副會長所委任會内事項 
第九條庶務司本會一切庶務 
第十條書記司本會一切信札文件 
第十一條會計司本會出入經費及編製豫算决算表 
第二節評議部 
第十二條評議部以部長一人書記一人評議員十一人組成之 
第十三條評議部有監督本會財政及評議一切重要事項之權 
第三節調查部 
第十四條調查部以部長一人書記一人部員六人組成之 
第十五條調查部調查國内外有關於本會示旨所規定事件 
第十六條部長有總理該部一切事務及囑託部員調查各項特别事件之權 
第四節編輯部 
第十七條編輯部以部長一人編輯員七人組成之 
第十八條編輯部編輯本會書報及一切重要文件 
第十九條編緝部部長於本部編緝事務有綜理採擇之權并得囑託編緝員編輯會中特别文件 
第三章選任 
第二十條本會職員由全體會員選舉任之 
第二十一條本會職員一年一選於春季開大會時施行 
第二十二條本會職員有不稱職者得臨時改選熱心任事者亦得連舉續任 
第四章集會 
第二十三條本會每年春季開大會一次每月開職員會一次均由會長召集惟各部職員會由各部部長隨時酌行開會 
第二十四條本會有特别大事由職員十人以上要求會長召集開臨時職員會或特别大會 
第五章經費 
第二十五條本會會費分特别捐經常捐二種（甲）特别捐隨意捐助（乙）常年捐每年一元 
第二十六條本會出入經費須由會計每月編製决算表交評議部檢查後揭示公衆 
第二十七條本會出入經費得由評議部隨時要求檢查 
第二十八條本會欵項須存放銀行不得私自挪用 
第六章入會出會 
第二十九條凡入本會者須得本會會員介紹 
第三十條會員中有違背本會宗旨者經調查部調查確實報告會長令其出會 
[附則]  
本會章有不完備之處得參酌增改惟須經評議部議决 
 
 
 

Page 35

 
 
   
 
 

Page 36

 
 
   
 
