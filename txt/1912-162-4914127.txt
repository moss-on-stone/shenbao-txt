# 1912 - 162 - 4914127

 

Page 1

 
 
[本館發行部啓事]  
　　本報以宗旨正大消息靈速荷承各界歡迎銷數日增舊有機器雖晝夜趕印尚屬不睱應接是以外埠報紙向於早班寄出者近來每有落後之憾實深歉仄刻已專電外洋添購新式機器本月之内準可抵申至時當力求迅速趕早付郵以副閱報諸君先覩爲快之意特此布告惟希亮察 
評論 
[中央集權與地方分權之爭點（寒）]  
　　此問題自前淸議攺官制時已屢爭不巳而卒未得解决蓋中央政府欲就各省原有治兵理財之權驅而納之中央各省督撫反之務以維持其原有治兵理財之權保存於各省或且張大这器　焉相刧持而不已其由來遠也夫中央集權與地方集權本爲致論所據職之地而各國之間無論採中央集權主義與採地方分權主義其程度决非以人爲而劃然歸之一律者則以風欲習慣變遷攺革諸端使之然也民國旣成都督多襲前淸督撫之舊於是集權與分權之議又起夫中央集權主義與統一問題異統一問題所以救國内分裂之弊故不統一則無復成國家之形式而不能稱之爲國家中央集權則不然在厲行地方分權之國縱其政治非行集權則仍不失爲統一之國家惟其性質不免稍偏於分權主義而已今各省都督與一部之論者頗有主張地方分權之說其最充足之理由往往不依據原理而依據事實其言曰中央集權則各省無借債之權而財政部乃爲銀行圑所操縱無以自救又曰中央集權則各省將無理財之權於是軍餉則仰給於中央裁兵經費亦惟中央是賴中央無以應之則叛潰立見皆集權之誤也若行分權制則可以救上述之弊而利亦兼收焉據是說也則地方分權之制乃吾國一時權宜之計而非永久之法也果使暫行之而足以救一時之弊吾人亦奚不犠牲中央集權之制而採地方分權之法然如第一說中央減輕外交上之責任而責任仍在地方換言之卽責任仍在吾國也如第二說籌欵無論其爲中央無論其爲地方而擔負之者實皆出於同一之人民未有間接納止中央而力不能勝者直接納自地方而卽能勝任者也要之其爲姑息之致而非根本上之計畫也可知 
　　地方分權之制最甚者德國而外厥惟美國德國夙爲職邦爲個個獨立之國而結合之者故各邦風氣各自爲制然外交之權實操諸聯邦政府之手而非各聯邦所能過問美國雖非自獨立之國而成然其初本爲英國之殖民地一自治體之性質也故各殖民地皆各獨立而爲自治體建國以後此風猶未盡泯今且外交統一也軍備統一也郵政鐵道統一也况吾國大一統之規模自秦漢以降即鞏固奠定乎故欲返其巳統一之局俾各省獨立如各國然豈近人情豈協治理爲我國計旣不能如德意志之聯邦亦不能如美利竪之合衆以風俗習憤變遷攺革諸端皆不類於我國非可强同也粤督倡爲絶對分權之議贛督繼之固未敢信其說之必無弊也 
　　尤可異者近頃乃有廣東獨立之風說夫五族且日臻於大同豈吾十八行省反自離異此說之無稽且無價値記者所敢斷言也况粤督繫天下之人望而乃出此無意識之舉乎必有然矣惟世俗多誤認地方分權之說以爲分權之結果或且終至於獨立遂倡此說以炫人耳目又其不明界說藉口分權以爲獨立之張本此則辨奸之責吾人不敢稍弛其仔肩也已獨立云者證之外例盖如美國南北一役南部欲脫離北部而自立其究也名號異主權異一切法律政治無一而不異純然别建爲一國也至如地方分權與中央集權所異者在同一名號主權法律政治之下而規定之權力各有强弱之有同耳此中關繫非細烏可以不辨 
要件 
[五釐公債草章]  
　　第一條此項公債爲整理財政振興實業之用定名爲民國元年釐分債 
　　第二條此項公債於民國元年某月日經參議院議决由臨時大總統批准公布施行 
　　第三條募集此項公債以一萬萬元爲定額付息還本由國庫支出 
　　第四條利息按年五釐給付第年付息一次訂定每年某月爲付息之期 
　　第五條此項公債照各國隨時償還公債法辦理十年以内付利息有還原本十年以後政府有隨時償還原本之權至其每歲還本若干由財政部於每年預算案中核定之 
　　第六條此項公債以將來稅契印花稅所得付息還本之費 
　　第七條此項債票照面價額九五扣實收如每百元實收九十五元餘可類推 
 
 
 

Page 2

 
 
　　第八條發行此項公債票額規定五種如下千元百元五十元十元五元 
　　第九條債票係用不記名式凡持有債票無論何人政府均認爲債主其願記名者可請各經理公債處呈請總統財政部照辦 
　　第十條此項公債統由財政部發行辦理並飭由各省國稅司曁委托中央銀行郵政局及其他中外信用素著之銀行商號經理募集及付息還本事宜 
　　第十一條債票加蓋財政部印信並由臨時大總統及財政總長署名 
　　第十二條每債票附有小票名爲息票計十二張届付息期憑以取息 
　　第十三條凡到期各票須於到期後六個月内換現或爲完納糧稅之用 
　　第十四條此項公債票得隨意買賣抵押過有官欵公款須交納保證金時可作爲正當之保證品其有記名公債過買賣時查照第九條辦法 
　　第十五條此項公債票將來印花稅實行時過有買賣抵押准其特别免稅 
　　第十六條在國家債票未頒以前各省官商銀行已發紙幣由國家騐明限制者按照所發紙幣數目除垷欵準備金外其餘須購此項公債票爲准備以固信用 
　　第十七條國家將來如果實行所得稅時凡公債票頂下所得之利息應准免稅 
　　第十八條本章程公布以後凡認定中華民國國民捐者如願換領此項公債票得照所捐之額發給債票 
　　第十九條十年以後償還債本信用抽籤法償還或財政部另行設法購回届時由財政部核擬施行 
　　第二十條十年後還本時凡已還本之債票所有未到期之息票均應作廢 
　　本章程自公布之日方生效力其有未盡事宜及應行修正之處容時續訂公决施行 
命令 
[六月十七日臨時大總統命令]  
　　國務總理唐紹儀呈因病請假赴津調治等語唐紹儀著給假五日任命外交總長陸徵祥暫行代理國務總理事宜此令 
[專電]  
　　國務院人員將全體更動俟墊欵事定妥即行發表大約陸徵祥實任總理梁敦彦任外交湯化龍任財政其餘未定 
　　共和黨宣言唐紹儀决不可以回任必以共和同盟兩黨以外之人爲總理 
　　同盟會現任國務員者擬全體辭職 
　　統一共和黨甚望蔡鍔爲國務總理 
　　唐紹儀告假書由蔡元培宋敎仁電詢唐意後代爲繕送 
　　資本圑昨交銀四百萬兩卽分撥北京八十萬烟台四十萬江甯上海共一百八十萬廣西十萬旗糧五十萬其餘四十萬用途未詳 
　　山東萊州府城内及平里店均被亂兵搶掠焚燒甚猛朱家村等處死傷甚多巡警連攻五次未破尚未經軍隊往援 
　　政府以山東之亂九十六標勦辦得力特電駐紥黄縣之劉基炎司令不必赴濟 
　　聞保定府白溝河駐兵頗不安靜情形可危 
　　奉天洮南府黨亂抗拒趙兵勢甚汹汹袁總統頗憂慮 
　　新疆邊事不靖俄國意欲派兵保護袁總統已密派袁大化速赴喀什噶爾以謀抵制 
　　藏衆擁戴達賴獨立勢甚危急某國借保護爲名施其進行手叚袁總統連接四川都督密電謂川中亦受影響請速設法維持 
　　司法部擬將大理院攺名大法院餘稱高等地方初級法院各附設檢事局 
　　參議院議員劉景憲等質問某總長延不到京玩視要政辜負民望是何居心措詞甚爲嚴厲 
　　總統府於二十日遷入陸軍部除器具外須費入千金 
　　王天縱將任爲陸軍正參領（以上北京） 
[特約路透電]  
　　二十號奉天電第二混成協昨夜十時兵變槍聲四起天明始止城外交通銀行及錢店珠寳店等均被搶人民傷害無多外人幸未波及外國婦孺避入英領事署城内尚安靖現商店閉市各城門均有重兵防衛 
　　二十號北京電參議字審查國民捐議案股員報告審查情形此案全體否决 
　　地方軍民分治議案參議院聞第一次讀會業已通過 
　　二十號東京電昨晚太平洋公司波斯輪船由小呂宋及香港駛抵東京由騐疫所拘留淸疫因該輪扺港時曾有乘客染疫猝斃之故 
　　二十號北京電接巴黎密電禮拜二銀行圑議充關於日俄加入債圑間題其條件經各代表簽字分咨各國政府旅京外人預計各政府决可批准日俄所要求之密約諒少更動因此項條件屢經修攺故致遲延解決 
　　十九號芝卡哥電共和會豫選會將於星期五日告竣届時正式選舉共和黨候選總統 
　　兩方面大戰異常奮勵塔黨竭力保全其所得之多數惟最後之勝敗尚難豫决 
　　羅斯佛演說時言羅此次如失敗則必有塔黨之舉據羅之健將聲言無論如何决不使羅脫黨 
　　今日（十九日）共和會開會海特雷知事提出議案請以羅氏之代表員九十二人代塔氏代表蓋塔氏代表乃由國民股員妄行加入名册之故華脫生君謂提議以此案付特派股員審查討論時彼此交詬至以苞苴行事待海特雷華脫生演說下臺時歡號之聲忽起於四座其時有數省之代表拔旗而起繞室歡呼全堂大類瘋院伊里洛伊斯省代表欲起禁阻但爲歡聲所掩其言至不可辨 
米沙里省代表在演臺前跳舞示樂旁聽席中忽有一嬌美女童高揭羅斯佛畫像臨風招展大衆咸向歡呼以表景仰開列福里亞省代表且拔金熊旗而起奔入旁聽席内揮旗於女童之首引至新聞記者席内請各領袖歡呼贊助羅斯佛呼聲垂四十五分鐘之久當討論之際曾投票表决一修正案贊成塔氏者五百六十四人贊成羅氏者五百十人按海特雷爲米沙里省知事於攺革國務之舉以演說著名 
[譯電]  
　　唐紹儀離京原因甚爲複雜蓋唐近來與國務員意見不合且爲參議院所攻擊借欵政策不爲袁總統所贊成加以體力日弱精神不斷殆因氣憤致此　　唐紹儀忽然辭職其原因以謀去熊希齡未成居多 
　　唐允袁總統於今日下午（十九日）回京並未踐約此間盛傳唐已於十八夜由津赴滬 
　　銀行圑續備銀三百萬兩以候中政府提用此欵將用於北京南京烟台開封蘭州上海武昌諸處 
　　北京近日復有驚惶之狀富人多移寓使館界内 
　　十八日夜德文報駐京訪員往謁財政總長熊希齡談論大局熊初論銀行圑付款三百萬兩云已匯銀一百二十萬両至南京付五十萬兩與隆裕太后解五十萬兩至甘肅四十萬兩至烟台現望巴黎銀行圑會議允再續墊七八九十數月每月須銀一千萬兩始足敷用且願銀行圑與俄國訂定合同庶法國對於各銀行圑佔定之地位足昭鞏固不致因脫離銀行圑而破已成之局繼又論内國公債謂現雖竭力從事必難收效今中國欲免經濟之固惟有向各國借用巨欵或尚有濟又言唐氏在政府業已可謂告終蓋國務院近日衝突非常劇烈繼唐後者必爲陸徵祥氏該訪員後謁趙秉鈞趙亦言繼唐者爲陸氏惟形容憔是悴已如病人現决意告退前往靑島養疴（以上北京） 
　　據聖彼德堡電稱蒙古諸王公與呼圖克圖活佛爭執頗烈現正與北京政府商議加入中華民國事宜（栢林） 
　　朝鮮總督寺内伯爵星期四日由漢城啓程二十六日可抵東京（東京） 
[公電]  
　　甘肅都督電　萬急各省都督民政長公鑒惟熙前見財政熊總長辭職之電當致副總統東電祈爲維持即有兩害取輕不得不先濟燃眉徐圖補救之語只以京蘭萬里難悉内容故未敢通電中央自形冐味頃據栢都督冬電適獲我心至以外債爲過渡以民捐公債爲後盾尤爲不刋之論卓識偉見竊願贊成夫飲鴆止渴昔人所訊然與其病急立亡母寧暫救危機再亟謀藥石之解救惟熙識淺才疎不諳大局但就蘭州一隅而論索餉譁變者巳二次城關盡閉民族震驚此時勸借民債宜無不傾囊而出而所稱守錢虜者顯抱金以死不欲予牢而生此等情形舉國一轍雖邊民程度低下萬不可以槪東南然民國初立信用未孚而欲括其久竭之民膏資無窮之軍食竊虞其罔濟也敢求大總統主持於前諸明公贊同於後仍續商外債濟以民捐兩方進行或有挽回之一日耳臨穎涕泣無任主臣再正譯發間得財政部卅電具悉譯都督接濟政府鉅金毅力熱心深堪欽佩湘省籌解此數似已鼓全力而爲之然即使各省從同亦不過僅支南北京月餘之餉此外嗷嗷待哺者又奚以慰其望耶是仍不得不請命於中央者也國勢存亡千鈞一髮杞人淺識幸賜曲原甘都督趙惟熙叩咸印 
　　又電　各省都督省議會均鑒前湖北試用道黄鉞於甘肅承認共和在秦州宣布之次日據州自立軍政府其時官紳多主剿辦軍界尤爲激昂惟熙敬念民國初基羣情更治始終以和平對待勸令取銷函使交馳於途者已三關月茲該道仰承大總統威德已就範圍於初七日在秦宣布實行解决臨時軍政府字樣一併銷除頃據鞏秦階道向　呈報前來此實爲民國二十二行省統一之第一日殊足欣賀其所部軍隊除設法遣散外僅留六營已交向道接統矣查黄道自獨立以後僅戕害游擊棠潤此外未傷一人不愧文明辦法今旣已解决實屬深明大義雖取銷獨立在各軍府之後然地偏道遠情形固自可原該道年富才優尤乞大總統加之委任以昭激勸而勵材能除俟其離秦再行續報外先此電闻用紓厪系甘都督趙惟熙叩元印 
　　重慶胡旅長電　北京大總統黎副總統蜀都督各省都督各軍長均鑒軍隊應行裁減固以財政奇絀爲原因惟鄙意更有進於此者滿淸經營陸軍十餘年各省合計始成二十餘鎭猶有缺乏軍事人才之歎反正以來驟增至八十餘師則軍官之躐等及濫竽者可想而知無良將即不能練好兵雖募至恒河沙數亦不能達練兵之宗旨至軍械一項各省向稱複雜不合實用刻且不具過半復或虚有其額且練兵尤恃有良好塲所今軍隊多借住廟宇民房擁擠湫溢即使官長優美餉械精足亦無所施其訓練故非大呈裁减不可而卒鮮實行者大都因各該營官長提倡不力遂覺成爲難事然由本旅此次解散視之亦尚稱易蓋由各官長首先解職并對士兵極力開導俾其甘願退伍前經通電在案現全旅官佐及第三四兩圑士兵均已一律回籍一無逗留條理秩然地万安靖民國之大軍隊之多僅此少數解散不過節涓滴之流無論裨補大局且不足輕一隅之負担尚望共表贊同通諭各官長各矢熱忱盡力提倡草偃風從自能推行無滯餉節則國裕兵少則練精邦基鞏固可立待矣四川陸軍第五師第二旅長胡忠亮叩 
要聞一 
[優待軍人辦法之大决定]  
　　國家優待軍人如此尤望軍人自知優待六月十三日參議院對於整理軍隊事特開秘密會議陸軍部叚總長親自蒞院說明理由據聞所定辦法由參謀部陸軍部會同議定經總統府高等軍事會議通過國務院通過方交參議院者叚總長宣布云各省自革命事起迫於時勢不得不添兵添餉洎夫今日秩序不復財源告涸皆由兵衆餉多之故於是今日之重要問題全要裁兵節餉亦迫於時勢朝野一心絶無疑義政府特定辦法數端俟參議院通過即可實行但應裁若干苦無標準若待通盤籌畫規定國防然後再言裁兵恐歴時愈久收拾愈難政府與參議院皆難允許今於無標準之中定一標準即姑以各省原有之軍額餉額爲依據越於原額之兵裁之越於原額之餉節之如因實際不得不增於原額者由該省都督叙明理由經財政陸軍叅謀三部允准亦可酌增至各省所增之軍額餉額已電各省查復茲鄂湘閩浙豫贛蘇滇桂粤奉黑晋等十三省先後復到計增兵一百三十八萬餘人增餉除廣東無確數外計四百四十八萬餘兩其他各省之未復到者尚不在此數試問國家何以堪此今擬由中央派高等軍官分往各省會同都督就調查之數點騐遣散各給恩餉外仍發執照使其往原籍安坐月領休養金至第九年爲止但裁兵不難而難於軍官之安置除留用外各給一時慰勞金外亦月給休養金其數厚於兵士所得者遠甚如軍官兵士中有不願領休養金以舒國家之力者予以名譽獎勵另列表二辦法六則章程十二條非常周密段總長演述時肫摰懇切至兵隊擾害地方等事聲淚俱下聞者異常感動全體議院對於叚總長之言無一人不表歡迎之意者爲閣員中第一次罕見之事衆云辦法固妥但不可即以一紙空文了之段云政府具有人心苟不竭力求達目的即爲不忠於民國不過事實上能否絶阻礙尙無把握某地某地是否願扶助民國鞏固統一之基不無疑問也如因而遲延尙望貴院原諒論及國防段云五六 
 
 
 

Page 3

 
 
年内提不到此將來尚須視國力之豐嗇以定全國兵額考各地人口多寡以定徵募之方法又隨國家政策或主進取或主保守以定軍備之屈伸又須依鄰國之設置以定抗禦力之大小今日無從答復事涉機密亦不便爲言也是日會議極圓滿惟聞某參議員言散會前議場忽生南北歧視之問題有杜潛李肇甫倡言裁兵應從北方起以緊南方之信服彭允彝劉彦和之但其同會之宋汝梅陳景南彭占兀等力與之抗斥其不應爲是分裂之言政府旣願裁兵南北自無歧視設他日有歧視確據再質問政府不遲他黨議員詰責更甚幾乎擾亂秩序李肇甫乃起立自認措詞失當取消前方以免各方誤會遂散會此中大有文章記者到京之初即有南方某要人硜硜爲言此事其中蘊畜繁多不知如何歸束斷不能以今日未成問題而忽視之掀波作浪會有其時言念及此杞憂曷巳願各人至事機暴露之時認定扶護國家四大字即迷津之寳筏矣茲將各省軍額餉額新舊之比較表錄左以供當世有心有之參考 
　　湖北　原有兵二萬二千餘名現有十二萬餘名原需餉十一萬餘兩現需餉一百七十萬餘兩 
　　湖南　原有兵一萬餘名現有兵九萬餘名原需餉六萬餘兩現需餉六十萬餘兩 
　　福建　原有兵十一萬餘名現有兵十三萬餘名原需餉十三萬 
餘兩現需餉廿一萬餘兩 
　　河南　原有兵一萬七千餘名現有兵十二萬餘名原需餉三萬餘兩現需餉廿一萬餘兩 
　　黑龍江　原有兵七千餘名現有兵四萬餘名原需餉九千五百兩現需餉九萬八千兩 
　　江西　原有兵一萬一千名現有兵七萬五千名原需餉一萬八千兩現需餉四十萬兩 
　　浙江　原有兵一萬八千名現有兵十八萬名原需餉四萬七千兩現需餉四十六萬兩 
　　廣西　原有兵四千六百名現有兵十萬名原需餉四萬五千七百兩現需餉三十三萬兩 
　　江蘇　原兵四萬四千名現有兵十八萬名原需餉缺現需餉三十一萬兩 
　　廣東　原有兵三萬八千名現有兵廿二萬名原需餉二萬八千兩現需餉缺 
　　雲南　原有兵三萬五千名現有兵十三萬二千名原需餉四萬三千元現需餉廿四萬元 
　　奉天　原有兵二萬七千名現有兵十七萬名原需餉四萬二千兩現需餉四十萬兩 
　　山西　原有兵九千名現有兵八萬名原需餉二萬六千兩現需餉十八萬兩 
案此表由陸軍部某參事處抄來即段總長在叅議院所報告者惟與現在實際情形恐又有不符耳 
[參議院全院委員會紀聞]  
　　關於兩院權限之研究 
十四日午前參議院續開全院委員會審查國會組織法大綱第七條原文國會之權限依約法但預算决算衆議院有先議權此問題之爭點在約法所謂權限乃全屬於一院之參議院將來國會則取兩院制若依約法則兩院應有同樣之權限但預算决算衆議院有先議權其餘約法上關於委任國務總理與國務員須得叅議院之同意又彈劾大總統及彈劾總理國務員種種權限兩院亦似有不能同權之處故此問題討論中間先表决除預算决算外兩院權限尚有不應盡平等者以後乃將約法上屬於現參議院之權限審查果應兩院同一行使抑專屬於某一院其困苦之爭論尤在彈劾權有謂兩院應同此權者有謂應單屬於衆議院者相持至十二點鐘卒未議决 
[總統對於三省都督平權之政見]  
　　參議院議决東三省都督平權一案巳經大總統交院覆議茲將總統府交國務院會議原件探錄如下奉大總統諭准參議院咨開照各省通例攺東三省都督爲奉天都督勿庸兼轄吉江等語查前淸制度東三省總督兼轄吉江兩省巡撫誠非善制最初關於吉江兩省事件均須與東三省總督會銜嗣後錫趙督東已加變通除關於軍政交涉仍須會銜辦理外此外民政及他事務但事後會銜沿至今日所謂轄 
者範圍巳極縮小現在若將三省都督攺爲奉天都督本無不可惟交涉軍政似仍不能不統於奉天都督以收統一之效蓋三省介於列强之間所有日俄勢力範圍均横亘於三省區域若令各省自與外國交 
涉必致同一事件而三省都督主張各殊對於交涉極形不便且日本關東都督及俄國遠東總督均係跨於三省之間若吾國無對待統一機關在彼方亦形不便矣以軍事言之則江省兵隊現尚不敷分布有時須藉助於奉天吉林軍隊較多然三省關係密切唇齒相依軍事計畫不能不通籌協助以上情形誠以東三省介在强鄰與内地情形不同之故現在擬照參議院議攺東三省都督爲奉天都督勿庸兼轄吉林黑龍江兩省民政事宜但三省外交軍事應有專員辦理擬設總轄東三省外交軍政事宜一職卽以奉天都督兼充如是則民政事宜可收分事課功之效而軍政交涉亦無泛濫歧出之處以上情形應開國務會議决定後呈由大總統咨院查照云 
[淸談（平子）]  
　　京師兵變濟南兵變奉天又兵變裁兵裁兵之聲方洋溢於耳敼而因事譁潰電音紛飛已如震雷之不及掩耳矣 
　　昔也競招兵以衞民而今則衞民者適以厲民昔也競出餉以養兵而今則養人者適以自害銅山東倒洛鐘西應以一百三十八萬之兵而坐耗四百四十八萬之餉不數日間亂者四起宜乎段總長之痛哭流涕不置然今日者猶有擁兵自衞膺國務員之命而流連舊治不忍恝然去者亦獨何也 
小說 
[俄王之偵探（一百三）（無名）]  
不意到了來納克又訪問了鄧勿離的檢察長所問如前依然一無所得怏怏回至倫敦又空過了幾日一日接着余友鄧方的電報說明日可回倫敦來了一早起來余便往車站去接相見之後不勝歡悅唯余體察鄧方的情形似甚鬱鬱鄧方見余先問余道那綠蠟船的事近有消息麽余道這話甚長且待回至庽中再行詳細說罷鄧方點頭應允遂同余坐了馬車載了行李同到余的庽内午餐已畢余便與他回至房中將前事訴說一遍起初鄧方聽至來脫考脫的名字便有些着疑後又聽得賴方攺名何突老夫微微點頭後又聽至來納克林中的怪劇不覺歎道他們的手叚眞辣後又聽至鉛忒來尋來脫考脫逃走的呈說道這眞是奇怪了他們的内部不知又生了何種秘事了後又聽至愛末姑娘給那毛登姑娘的信不覺登時攺變了顔色默然半响余時暗想他和愛末姑娘不知有何關係怕他激動神經太烈便將鉛忒所說愛末姑娘已死的話便瞞着不說了鄧方却問余道你看現在這件事却如何做的好余因又將前日至那愛巴被俄人送回的話向他說了又道我正等你回來再往愛巴去訪愛末姑娘我想他們的秘密　窟總在那邊若能尋着了愛末姑娘所有的事一切都能明白了鄧方突然起立道不差不差我也這麽想那麽我們今夜便去罷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[漢冶萍合資獨資問題]  
　省政學紳各界領袖夏　康張大炘彭漢遺周孚等以漢冶萍煤鐵礦三廠係鄂湘贛三省精華前淸時漢陽鐵廠大冶煤礦鄂省投入公欵甚多未收利益經南皮奏歸盛宣懷承辦卾省官本仍未收回不過盛氏接手後借洋債擴充資本而已當時雖有准招商股之說並未實行自去秋光復推原誤國禍首盛爲巨魁故卾軍政府將盛私産悉數充公是漢冶萍三廠除萍礦外皆爲卾省官有迨南京政府成立擬以漢冶萍三廠抵借外債鄂參議員張伯烈等至以去就力爭黎都督亦檄電交馳晢不承認始得保存由鄂都督派兩監督分赴漢冶佈置整理設法開辦詎盛氏詭計多端串通趙鳳昌楊士琦袁思亮等冒充股東在上海開股東大會朦禀黎副總統謂該公司確係商股非盛一人私産不能充公請撤監督仍歸商辦黎副總統飭實業司查覆該司竟以確係商辦撤消監督是爲正辦呈復殊屬夥同欺朦查該三廠係盛氏獨辦從未聞有股東之說即至收爲公有及前孫總統擬抵押與日人合辦訂立草約均不聞有股東從而干涉之語即卾參議員與卾都督據理力爭時更未聞有股東向參議院陳請向卾都督道謝各情綜上各項情形該股東會之發生純係盛氏詭謀盛氏旣爲民國罪人法所難容理應取消該股東會商辦之文由鄂派員馳往該廠切實辦理以破詭謀而保利權昨夏壽康等巳聯名陳請臨時議會核議不悉該議會表同情否按上紀各情係由夏壽康等陳請議會文中擇要錄出者閱者幸注意焉　 
[漢口收兌交通鈔票]  
　　漢口交通銀行自去歲民軍起義後卽行歇業武漢商民之持有該行鈔票者均以將成廢票不惜賤價售與外人現聞中央交通部以此票若任轉售洋商恐損中國利權昨待電咨副總統謂交通舊鈔票其未來京兌現者統計約三十萬元除漢行因被刦未及淸查外餘行之票皆巳馳時兌現鄂省如存有漢行鈔票可卽寄京照兌現洋祈宣示商民切勿轉售外人致失權利黎公以富商大賈存票多者不難派人赴京照兌其零星小户存票旣少寄兌雜艱特令漢口商會爲收兌機關如商民存有交通之票限於三月内一律交存漢商會登記人名票數彙齊轉　鄂財政司派員赴京代兌一俟兌到仍令商會按照名數發給以期便利昨巳飭財政司漢商會遵照辦理矣 
[濟南兵變詳情]  
　　山東濟南　駐紮西門外新城機器局巡防隊第六七兩營及駐紮東關外巡防隙砲隊一營　　聶憲　所統帶　兵多皖南北人本部武衞右軍聶士成舊部去年由聶憲藩招募用以要挾孫張兩撫迭次署理濟東道及運司者自　　督抵任後東人排斥皖入甚烈大　司　以下各行　官　本省人不可於是要求局都督將聶憲　　換　遣散巡防隊外國請　三　係直隷右路巡防隊由去年於天　　往　　　　省不確緣此該兵久思變亂日前周都督又赴京　有遣散該營消息又兼妨憲　授意遂至决意倡亂先由新城駐紮第六第七兩營譁變　十三日晚八鐘餘當　機器局子彈鎗械火藥等物搶盡本擬卽乘勢搶刧西門外商埠而第五鎭馬　統制聞　巳督率陸軍先行保護商埠并急令將城門緊閉該變兵知難焚搶因繞道東關外又擬勾通砲隊初不允竟　去大砲數尊此十一鐘時也嗣將砲位直安東城砲隊一營隨亦潰變至四鐘時卽將城門攻破變兵進城先向都督府抛擲火藥包並鎗斃衞隊隊官一員一時火光冲天所有東門内芙蓉巷及東西大街均被延燒共大淸銀行及山東官銀號並日商華利日華東亞三公司亦遭焚搶商號民居均各搶淨城内之火至十四日早巳波及城外馬統制一面保守商埠一面分救城外之火一而派兵進城痛勦變兵至天明時槍砲聲猶隆隆聞變兵死傷約十之七八共餘逃出城外馬統制複預在津浦車站派兵堵截該變兵有繞竄兗州者故車站秩序未大亂十四日仍照常開車城内外槍聲至十四號午後始漸止而火光仍未熄至商民傷亡若干名一時尚難調查據聞周都督十一日由京來津後於十三日始回濟南猝不及防而大難卽作矣現在濟南商民避難來津者津浦車幾難插足備述情狀較京津保兵災有過之無不及十四日午後六鐘張都督接周都督來電謂變兵業巳平定惟張都督仍恐變兵竄擾津保刻電飭駐保王占元統制嚴加防範並派天津巡警游繫隊盡夜在津浦車站巡查極其嚴密云云 
　　另函云六月十三日（四月念八日）晚東門外駐紮新城中路第六營防兵於入夜九鐘因在商埠戲圍爭閙旋卽紏合全營於十鐘離營約同第二第四第七防營圍攻東關警衞二三營均隨同放槍攻繫勢甚猛烈當時各城尚閉祗有鎗五鎭軍隊及三十四標第一標分守東西城抵禦嗣因東城官軍彈藥漸　亂兵遂從東門攻進沿途搶掠鋪户縱火焚燒土　附和肆刦人心皇皇周都督急飭親軍衛隊分投彈　衞隧左哨哨官被亂兵槍斃十四早天明時叛兵圍攻都督府十鐘時候得馬龍標兵到始將叛兵擊退濟南大淸分銀行雖被燒而濟南之交通銀行幸獲保全　口附近新城軍械局亦被搶掠火車照常開行德國領事署及德華銀行均有第五鎭兵協同巡警保守諒可無虞惟亂兵四竄到處騷擾濟南附近居民無論貧富鮮有不被搶者故遠近居民異常驚慌至兵變原因據聞該防營軍餉久巳未得全餉加以上官尅扣餉銀匪徒從中煽惑近來軍界又倡議國民捐兵士因糧餉無著更爲反對致兆此次變亂云 
　　濟南商報云六月十三日午後十二鐘突有兵匪聯結在城内搶掠焚燒一似今春北京津保惡劇至十四日早九十鐘城門繫閉斷絶交通但聞槍聲斷續烟氣彌空午後忽大雨淋漓鎗煙始息事後調查聞係由東關外駐紮之巡防第一營起意先將本營帳房等　搶掠一空然後聞入東門勾結城内駐札巡防營先由軍械局搶起繼至都督府當有衞隊營兵防護未得攻入隨卽搶掠各商號該街對面舖户皆被焚燒其餘以芙蓉街爲最甚兵過處土匪隨之當經槍斃人數亦頗不乏聞約五十餘名内有女屍三具幸賴五鎭軍隊進城勦捕始漸安謐而商埠及車站一帶尤賴該鎭軍兵往來梭巡認眞防護秩序乃不至大亂云 
[楊三横行河東記]  
　　楊三之歷史　楊老三素係著名匪首　　前在蒲州河灘藉事農業招攔匪類客歲秦軍起　伊率　　往降一似尚明去就繼而　軍東來助　河東及秦軍西渡彼黨逗留不去後遂移駐垣曲秦軍召之不去而張民政以其原係秦軍不爲發餉幾乎大起街突爲害地方尋經他人調停遂會同總司令暫收該營爲晋軍編入游擊第七隊事在三月三十一號而楊則依然管帶也此愓三得爲晉軍游擊管帶之原因 
　　楊三之宗旨　楊三自爲管帶後雖經司令官限制伊仍陽奉陰違漸次招至千人皆埀二三尺長之大辮搖擺街市自鳴得意對於愛惜豚尾者極力保護對於剪去髮辮者非常仇視一般無知愚民賴爲護符其在外縣駐紮時白畫之間擄掠財帛姦淫女信馬游韁毫無紀律近又倡爲白蓮敎之邪說煽惑愚民擾亂治安時　暴動然猶恐勢力不足又暗通河南匪首吳天忠羅蝎子等六七百人又在茅津等處放票一二千張芮虞臨之亂皆楊所串通者其叛跡如此確鑿而當道諸公不行遽加誅戮者以其原係秦軍並未正式接收恐釀秦晉交涉然仍防範頗密剿捕甚速故南匪未得北渡芮虞臨境不日肅平該黨未得大張厥燄者皆諸公之力也且前次匪亂甫平秦軍陳伯生適至即向伊交涉正式接收後再定辦法乃交涉甫成陳即返秦該黨亦自知其種種不軌恐爲法所不容竟爾首行發難故此次之變亂遂成 
　　開戰之原因　前陳伯生自陜來運帶護糧隊一營駐運西關楊三營隊近亦駐此陳臨行時擬帶護粮隊西渡遺散和抵解州見該隊未來知其有變即派由子英持函遺散該隊並由恊統標統及民政使等即行率隊出外勒收該隊鎗械發給川資遣散此五月二十七日上午七鐘事也詎意楊三隊伍早聞遣散該護粮隊之言業於前晚與該隊合謀乘機起事以故乘收槍時楊三隊伍先行開鎗亂擊當時槍斃一標二營左隊司務長尤泰一名幸彼略無預備未敢一齊動手尋經勸解其事遂寢然當道諸入料其事難中止將護糧隊事辦妥趕卽入城並飭守門者戒嚴遂共同計議先拘收該營槍械然後籌布對待之方以除河東心腹之患當即一面布置陸軍一標一營伏於城之西北一標二營伏於城之西南馬隊伏於三里橋近旁其餘陸軍及衞隊均在西門附近布置妥適即派景統帶親往勸其剪髮繳槍詎意該營士卒竟持槍相待景統帶不得巳遂入城而楊之叛兵已先行開炮矣 
　　戰狀紀略　先是我軍布置旣周一聞該叛兵開砲立即進攻副都督與民政使張統帶景登城督戰恊司令李一標標統囊躬率馬步各隊四面圍攻立斃數十人該叛兵雖有少數紛紛烏散其大部分均持槍抵抗死戰不休 
　　戰狀之紀略　自是日下午三鐘起至翌日上午三鐘止血戰十餘時之久横屍遍野血肉紛飛加以叛兵之火砲破裂土藥引燒附近廟屋全爲灰燼叛兵之被燒死者數十人擊斃者二百餘人活拿者亦不少其餘散出逃竄爲伏兵擊斃者亦有百餘人統計叛兵約千人逃生者不過少數餘皆伏誅自二十七日下午二鐘開戰至次日早搜羅殆盡槍聲始息此次戰事我軍用命士氣百倍故能得手惟楊三於戰之前一日帶馬兵四五十人各持快槍假送陳伯生爲名濳伏他處副都督已備文秦節度使陳伯生秦東路統制張鈁豫河北總鎭趙倜並各州縣一體通緝嚴拿該叛首或不至漏網乎現在河東安寧人心大快咸謂除去心腹之大患云 
[贛垣軍界近事紀]  
　　發餉　贛省軍需浩繁六月分應需餉銀五十萬元業經糧餉局備文請領當由李都督核准飭司會商民國銀行極力籌措頗費手續始得於六月十六號如數放給矣 
　　散軍　贛省二標統帶官方光亮謀亂敗露後所屬軍隊業已分别遣散只留馬營一營現經圑長胡嘉猷會商官兵體念時艱呈懇遣散各自歸農當經李督優加獎許批准照辦諭飭軍政司會同圑長於十五號在順化門外按名點騐繳呈軍裝每人發給恩餉三元以資回籍至援卾贛軍經彭君程萬在鄂遣散現在大帮搭輪回少李都督深恐若輩别滋串端諭令警察憲兵嚴密戒備以故近日通城崗警均持鎗實彈徹夜梭巡云 
[汴藩去留問題之結束]  
　　河南各界對於王藩祖同之去留其爭執原因甚爲複雜在王落所以辭職之故實因汴中各界前此無理取閙實爲巳甚王藩性本抗直不甘受此惡氣故此次决意辭職誓不願再共治理所謂因病者不過外面之託詞耳至汴紳對於王藩　感情平日素有　議而此次必留王藩者實因排外之思想又無眞實之理由可以拒言某到任遂變方法以挽留王藩者行拒言之計劃前日言某到汴各界聞之大譁公舉代表詰問都督必欲達到挽留王藩之目的而王藩知紳士之挽留非出誠意決計不允再留都督處此窘境旣不能使王藩到任又不能强王藩再留乃思　一兩全之策請王藩先請假一月遺缺委學司葛成修署理一面旣達士紳排外私心一面亦不背王藩辭職初意事起倉猝外間初無知者昨日辰刻藩署突傳新藩接印員司奔赴尚以爲言某到任及至進謁始悉學司兼署王藩現住都督府中不日卽擬遼游不再返汴汴紳因葛係本籍亦無異言數十日之去留風潮遂於此得一小結束矣 
[英人慨輸特别名譽捐]  
　　河南國民捐總理女士劉靑霞協理王樹林魏步雲函述云頃有英國人燕瑞博先生慨輸國民捐百元而省議事會謂名義上微有衝突未敢速受燕先生又託胡君巢河代表已意謂余生於寗波長在山西學校掌敎育五年近在商界與中國有密切關係而資本圑壟斷償權余意極不贊成故極願爲將伯之助云云似此情詞懇摯可歌可泣却之不恭於是决定作爲特别名譽捐塡給收條亟應登報以表謝忱 
[皖人不贊成排外]  
　　皖省自光復後各機關處所用科長課員本省人固佔多數而外省人亦屬不少昨日竟有紳學界之少數人用全皖同人名義在驚驚橋農工學堂開排外大會其演說略謂湖北江西江蘇浙江廣東等省對於皖人頗不信任吾皖人亦不能抱大同主義故特開會討論取締各機關處不得濫用外省人惟時到會者僅十數人即有多數人不贊成此舉以現値民國統一五族共和何排外之有此等無意識之舉動斷非我全皖人所應爲請將全皖二字取消以免貽譏鄰省故不待搖鈴卽行散會現爲各省駐皖聯合會聞知以此等無狹義主見卑無足道然亦不能不預爲之防刻巳邀集各省聯合會爲一大圑體預籌對待方法云 
[皖垣又槍斃一人]  
　　皖垣於日前拿獲造謠生事之孫桂雲一名當由軍政司研鞠確係謠言惑衆擾亂治安之輩隨奉都督命令卽將該犯綁赴北門外槍斃并宣布罪狀以儆其餘聞該犯曾充模範隊管帶經柏都督將該隊裁撤後遂逗遛省城不去而懹恨柏都督之私見時流露於言語間近庽某私娼家因該娼又與張某姘識孫遂大興醋波并謂張某曰柏都督來此我尚當以炸彈奉贈汝何等人敢來此遊玩耶張卽以此言報告遂兆殺身之禍云 
[湖南之實業觀]  
　　挽回航利　湖南交通司以湘江航業外人獨佔優勝數月以來生意尤爲暢旺太古公司已加派洞庭一艘常川往返並添築堆棧三所湘人失此主權殊爲可惜特呈明都督由公家撥給鉅款並招商股創一航業公司訂購淺水大輪四艘往來湘漢以冀挽回利權俟指撥的欵卽行妥訂章程以便籌備一切並聞所需商股巳有湘鄉某某鉅商担認矣 
　　議設銀行　湖南商務總會以去歲反正來金融機關久形滯塞亟應設法維持巳由該會全體商議設一商業銀行集股五十萬金以爲基本昨已開會議决並妥訂招股章程聞商界中人多願投貲人股以期早日成立 
　　取締紙幣　湖南實業司以湘省各商號往往濫出紙幣一有風潮輒卽倒閉市面常因此爲所牽動亟應嚴定限制以期預爲維持特會商財政司擬定取締規則以後紙幣應歸國家銀行發行其商家取出之市票均限令分期收回以正市風而一幣制聞不日卽行發表云 
[拿辦新城執法官]  
　　杭屬新城縣知事汪秉豪違沄殃民疊被士紳指控查辦屬實奉都督令行撤差攺委　昭　　往按署不料該縣財政科長羅濬執法官羅　　二人平日狼狽爲奸酿成種種罪惡自聞新知事到境自知將被淘汰唆令汪知事强索墊欵八千金盤踞公署抗不交印揚言焚毁縣堂馬君情急電禀都督派委孔君馳往會同防營勒迫交替一面將主謀不法之財政科長羅濬鎖拿回杭於前日報到發交民政司轉送法院按例嚴究惟同惡相濟之執法官羅慶澜膽敢乘新舊交替之際强奪汪姓地畝報酬惡黨並揚言到省　動法界招謠不法大碍司法界名譽經其同鄉　禀已奉都督核准一律拿辦歸案以儆官邪云 
[湯蟄仙回籍省親]  
　　前浙軍都督湯蟄仙交卸後卽赴南京就交通部長之職繼而辭職親赴南洋一帶勸募僑捐離浙業已日久當蟄老由南洋回時本擬先赴閩省會晤江春霖先生嗣以其老翁年逾八十庭省久疏急欲回籍遂於十六日由滬趁火車回杭駐省兩宵於十八日早渡錢江返回蕭山坷里大約勾留兩星期卽行來杭再赴厦門重釐捐務一切事宜聞此次已募有一百二十萬云 
[蘇垣近事彙聞]  
　　蘇州植樹爲程都督撫蘇時所手關公餘之睱時常召集農咎講求農事種植光復以後由民政長管理借作公署植物遂大遭蹂躪矣日前都督回蘇重臨舊治於該圍尤極注意特派專員管理重加修　補種植物現巳布置就緒又以植圍之設試驗農事兼有公圍性質特令開放游入任人游覽定於六月二十一號（卽舊歴五月初七日）起售券開放每券售銅元爾枚略助修理之費從此甘棠蔽　遺澤長留都人士之遊斯圍必不忍再加　代矣 
　　商圑總司令魏居旭東前因公會會長辭職故亦具函告退茲悉公會會長巳徇各支部之請允仍復職魏司令亦仍願担任惟第四部正副部長鄒楊張三君因各懹意見相機辭職昨日該部全體操員開會集議公請挽留惟恐無效則决裂愈甚爰先陳請公會邀集各支部部長從長商議以資解决現聞公會巳定於六月二十日開會妥議以期善爲調停云 
　　程都督以蘇城街道窄小現届夏令尤應各自掃除以重衛生特發白話通告勸諭人民注意並　查開列各種避疫藥品名目俾得購備應用詞意諄諄宛如家人父子之聚　程都督之愛民如子於此可見一斑巡警局仰承德意亦巳刋發簡明韻示分貼通衢勸諭矣 
[蘇州鄉民之無告]  
　　舊元和縣屬之周莊鄉寒貞村有吳文林者今春因塡佔公共水道致阻碍左近低田住屋宣洩之路受害者無虞數十家以是堤起訴訟經周莊初級審判廳履勘屬實痛斥吳某不合妨害公共水利一再諭飭停工不聽判定吳某犯刑往某條之罪移請檢察應起訴人方頌該廳之廉明果　能不爲吳某所動不意自移交後兩造迄未而質一次　于某日公利僅由官諭以吳某處問而于侵佔之公共水道則援成工不毁之說並不令其遷讓反　令原告朱某等具結簽押朱某等以訴訟主旨在爭回共公永利若僅罰金則永道依然阻碍實于農事大有妨害不得已决擬上訴無如　廳公判後故將判詞壓　不發經朱某等多方催索直於五日後始行　出迨繕詞於三日内遞送原檢察廳該廳卽藉公判下一日起算爲詞指爲巳諭七日之限不允收受而上訴權遂駁奪於無形矣現聞原告尚擬將被抑情形控之都督府云 
 
 
 

Page 7

 
 
本埠新聞 
[遣散衞隊營之危機]  
　陸軍混成第二旅衞隊營各兵士前日因被遣散要挾加餉遂由旅長陳漢欽令將爲首之童定芳朱福城二人鎗斃示儆製造局陳會辦聞之即令本局衞隊及保衞圑各員將機關砲一尊架於西栅門口以防散兵波累　昌廟巡警局員錢君亦飭各班巡士分投防守所有駐紮製造局内之滬防水師第八營王管帶　即督飭兵士在該局内嚴加查緝一面由陸軍第十師吳師長命令衞隊廖守忠率兵前往陳旅長處妥爲彈壓幸卽平靜惟聞該衞各散兵刻下仍在南門外三官堂借住尚未囘籍另一訪函去前日下午駐紮徽寗會倉館之衞隊各兵士因陳司令裁汰兵額由正目朱福城兵士彭復棠等出而抗命糾衆要挾發給恩餉四關並身藏手鎗謀爲不軌陳司令已先有所聞密爲防範至三時許朱等要求發給聲、 
勢洶洶不繳軍械陳君許給兩關仍不應允乃奉陳君命令將朱福城彭復棠開鎗擊斃工程兵士某甲亦鎗傷眼角未死 
　　都督府偵探科科長報告都督云頃據探員陳樹藩來科報稱六月十九日下午一時許有住徽寗會舘陸軍混成第二旅旅長陳漢欽之衞隊約有五十餘人奉該旅長之命令歸併工輜二營及照新章减餉該衞隊兵士不願减餉當舉正目朱福城代表懇求本衞隊周連長謂五月份照發全餉六月份可照新章減發該連長以朱正目鼓噪報告旅長陳旅長隨即命令輜重騎兵兩營將徽甯會館圍住令該衞隊兵士一律將鎗械交出發餉三月送歸原籍該兵士束手無策只得繳械騎兵營曾管帶點衞隊兵士名數即將朱正目命令槍斃該兵士因之大譟即來奪械騎兵營即開鎗抵敵致傷衛隊兵士二名内有一名受傷甚重肝腸皆出已函送醫院醫治朱正目當卽鎗斃現該衞隊兵士尚有三十餘人至該處附近三官堂暫住餉亦未發該旅長須候都督核示辦理 
　　陸軍混成第二旅旅長陳漢欽於十九晚報告都督云竊敝旅衞隊原以預備北伐之用及共和已定戰事旣休自應裁撤以符定章旅長於上月將兵士編入工輜兩營飭令分别移駐以歸劃一詎上驕傲性成抗拒命令再三開導視若具文迨至昨發五月餉不遵新章强迫要挾無理取閙不得已派令騎兵圑圑長及工輜兩營長於今日下午四時率帶兵士押繳軍裝内有恃强不繳屢次代表生事之童定芳朱福城就地槍斃並傷及劉春桂彭瑞廷朱梅初等三人請假外出者十人其已經槍斃者各給埋葬費二十元受傷者遂即送院診治其餘自願解散者五十人除發給五六兩月正餉外給恩餉一月立卽解散遣向原籍以免逗留滋生事故所有辦法本應先請示諭祇因迫不及待深恐變生不測擾亂治安茲將衞隊解散情莆逕行懲辦各緣由理合呈請都督俯賜鑒核實爲公便 
[房客反對加租續紀]  
　　虹口漢碧禮路南北永祥里一帶房屋均係英商業廣公司之産近因驟加房租由各租户具禀公共公廨請爲商免並集衆至廨面求詳情經紀前報茲該公司以北永祥里二十九號租户甬入沈陳氏積欠房租兩月半不付禀請公廨准飭捕房於前日派探前往將屋發封嗣因該氏不服帶入捕房存洋二十元保出昨經公堂傳訊有該處租户數十人隨氏到廨聽審捕房因恐人多口雜傳諭管門華印各捕阻止各租户入内令在署前等候旋由關讞員會同美强副領事集訊先據原告買辦孫廷煥及收租入王炳芳偕代表律師哈華托上堂聲稱原告在虹口北四川路嘉興路元芳路漢碧禮路均有房産所有石庫門房屋已於三月分起每幢加洋一元或七角不等門面房屋定於四月分起每幢加洋五角早經刋發傳單知照各租户預備並聲明如不愿加租聽憑遷讓别處租户均巳照加惟南北永祥里各租户反對查係沈陳氏爲首嗣因被欠租金禀請發封尤敢與西捕爲難並糾衆至經租帳房内任意吵閙經西探與華印各捕到塲解散旋氏又用洋鐵箱當作銅鑼沿途擊箱呌喊煽動各租户隨聲附和抗不付租應請究懲並由一百九十四號西探與三百七十五號印捕上堂證明當時情形訊據沈陳氏供稱不愿加租一事實因米珠薪桂生計維艱各租户咸表同情不敢爲首抗拒亦不敢聚衆吵閙所欠房租已於發封時付清中西讞員諭謂氏曰求免加租一層已據公禀到廨應俟會商英領轉商房主或可暫免惟爾等聚衆吵閙殊違定章姑寛判罰洋十元充公並具結存查以後不准聚衆要挾氏唯唯而退 
[王同仙欺騙鄉婦]  
　　閔行鎭鄉民曾與兵士因賭肇禍鴇毁警局當經上海縣民政長會同警務長各派探警先後拿獲爲首肇禍之翁秋山莊壬生曹和尚等訊供不諱業將該三犯槍斃尚有情節稍輕之謝和尚卽小荳腐押候擬辦在案茲悉謝和尚之妻李氏自伊夫犯事之後至本城南門外陸姓家爲傭旋有王永年即王同仙者向謝李氏云我與檢察廳中人盡皆相識汝能重酬可使爾夫出罪李氏信以爲實陸續措交洋四十六元自此王即避匿不見前日李氏置備食物欲至檢察廳送給其夫行至廟前適遇王同仙向之追詰在途爭扭旋由東局崗巡將王氏解區轉解警務所移送檢察廳訊究 
[威武軍自請退伍]  
　　豫南總司令長李純所統之威武軍曾奉黎副總統命令開往河南信陽州駐紮保護京漢鐵路頗爲出力茲該軍各兵士以國家餉項支絀禀請退伍回籍李總司令以該軍自徒由滬招募以來勤勞卓著現當經濟因難尤能自請退伍實堪嘉尚業巳由電禀奉袁大總統核准各給恩餉二個月並給退伍文憑一律遺散現李總司令已於前日將各軍士送至漢口乘坐江裕商輪來滬各回原籍矣 
[議事會將開臨時會議]  
　　本邑議事會議長接准市長照會請開臨時會議討論法電車公可擬由斜橋接軌至羅家灣問題及華商自行興辦電車案又紹興旅滬同鄉會請發還印花公所房屋案茲己定期六月二十四日即陰暦五月初十日下午三時開會昨已通告各議員一體知照矣 
　　又聞五族少年保國會日前分佈傳單指斥南市市政廳長莫子經君爲賣路喪權已由莫君函請民政長轉函該會質問理由已據答復承認悞會惟莫君懹疑未釋仍欲退職市議會議長現擬將此事列入議案討論解决之法 
[防護製造局之周密]  
　　海軍艦隊總司令黄君以滬南製造局　保重要防範宜周陸路已有軍隊駐防沿浦水道亦應保護故巳飭令駐泊浦江之楚泰建安江亨三砲艦飛霆飛鷹二驅逐艦海容巡洋艦通濟策電聯鯨三練船又登灜洲運船艦並列字湖隼湖鶚三魚雷共計十三艘嚴加保護惟建安砲艦本擬於前日駛往海州巡邏洋面嗣因該艦氣鍋損壤致未開行一俟修竣仍須開行 
[撤銷華洋裁判所三誌]  
　　南市閘北兩處特設之華洋裁判所奉蘇都督指令撤銷巳兩紀前報茲悉該所裁判長許繼祥君現已因公入京所有該所未結各案件即倩承審員徐紫峰君隨時審結淸理妥洽然後分别移交地方審判廳及閘北市政廳裁判所接收 
[糞夫躍躍欲試]  
　　城内各糞夫擬於昨日與淸潔所爲難事爲福字營劉司令長訪悉深恐滋擾鬥毆特派兵隊分赴城内及南市各處沿途彈壓嗣悉淸潔所章程未定尚未開辦各糞夫亦各照常挑倒未致爭閙派出兵隊始回營覆命 
[滬防全軍探訪隊之規則]  
　　滬防全軍探訪長劉彬擬定各探員探訪規則十條照錄於下一本隊各探訪員無論刑事民事及軍情水陸各處均要明查暗訪不得招搖欺詐無事　越　二租界上本無自由之權凡事不可造次自取其各遇有犯事人如在租界者務須跟踪其走出租界方可拒拿但跟蹤之事務宜精動不可以租界而懈忘　三方今時事多艱各司令部各　長均派暗探偵探其命令雖有不同而其除暴安良之心則一也設有辦公相遇之際勿存意見母許爭功苟有協辦之處悉聽上令察奪　四各員　盡天職以外如有特别辛勞自當禀請賞號五元以内祇提二成充作局内公用共八成儘給有功之員如在五元以外者提出二成充作局内公用以五成給有功之員以三成分派各員副長二元亦在此例 
　　五界限内遇有關係遇犯之事雖未發現亦宜隨時報告如已經發現本局已知而該叚之探員仍不來報省小則記遇大則　餉　六界限内無事報告者亦須越三四元來局一次以聽消息遇有他段風聞亦當報告　七風聞出有案犯在界限以外者須咨照該叚友員協力辦理如咨照之時該段之員已經知悉底細聽其自辦不得貪功爭辦　八追踪案犯至本叚以外須請該段友員協助帮拿各段照此辦理　九遇見違禁之物小則飭其消毁免究大則理應拿辦亦不得拖累聞人　十探訪之事關係甚重徇情廻護者在議罰挾仇寃誣者斥革不貸 
　　又派令各探員駐紮地點列下　探訪局常駐襄辦一切　兩副長一書記傳喚事務二員城内二員西門外（至桂　里帶止）二員十六舖至蜚家渡二員董家渡至高昌廟二員浦東（東至川南交界各鎭北至洋經鎭陸家　）二員浦南（用浦南橋等處）二員閘北三員閔行一員松江一員南匯（大圑新場下沙横沔六灶等處）一員法租界二員英租界三員美租界三員 
[呈請緩行破産律]  
　　福康錢莊經理鍾儒欽呈滬軍都督文云爲破亷律之尚未完備驟然援用尤多流弊　懇咨請通飭暫緩執行并予立案事竊破亷律草案爲前淸光緒三十二年農工商部所編訂於其奏進呈時並通行各省商會邀集衆商切實討論如有　碍准予逐條簽註限期覆部以憑參酌　攺嗣經　會及滬寗蘇各商會將　　各條詳細駁復該部卽未請旨頒布定期實行亦未奉法部核准施行此其僅屬一種未行之草案不得視爲正當之律法確然可涎　曆上年十二月十四日南市純泰　莊因虧倒閉該莊主　　　　自向上海審判廳呈報破産經商莊查得　泰尚欠拆票銀五萬兩本息無付當卽赴應控常乃　判　竟恢鋪　　之意函致南商會欲照破産得辦理經商會力駁未允仍照會章邀　商莊及乾元怕大莊等與純泰莊主鍾祿卿至會查詢明確當將此項拆票破係保証借貸性質由鋪祿卿先將産據股票等項親立　據交明商莊後始向莊拆用銀兩各情明白函復有案詎意純泰各存户因該莊收欠　存不能如數由代表凌伯華延請丁林兩律師赴　起訴希圖將莊等所執抵押品繳出公擁六月初六商遵傳到廳當將商界通例無論同業非同業如有需欵急迫時得將其産業契券票等向他莊立據抵借銀兩名曰保証借貸並將商莊上年受抵純泰産契股票實無背商家通例情形當堂訴明在承審官似巳深明此欵針孔相符無從牽混而該律師仍堅執巳意强迫呈繳以致承審官有本廳係屬司法機關非立法機關並援袁大總統蒸電爲詞限令五日内將純泰莊抵押品送交商會以便由廳往提等語伏思大總統蒸電所謂從前所行之法律暫准援用者自係指巳施行之律而言斷無從未施行之律而亦不准强援之理况商莊前奉審判廳傳案内開案爲純泰莊宣布破産後復經債户代表人凌伯華等舉出乾元福康怡大三莊抵鍾浩志之産與本案關係　重自應傳問明確按律核辦等因是商莊所處地位祇爲証明保証貸欵理由何能强迫繳據當茲民國初興一切法律均關重要若於商律商標及普通註册財産簿記法皆未頒布之前而驟行不完全之破産律適足啓奸刁者寄頓倒騙之風陷良懦者損失財權之痛貽害商市實非淺鮮業經南北商會邀集全體議董開會討論電禀工商總長唐總理司法總長江蘇都督外伏乞大都督俯賜立案准予咨請司法部通飭各審判廳將破産律暫緩執行以保債權而安商業 
　　陳都督批示云查此案巳據審判廳電陳司法部請示辦法本都督現居行政地位未便越　以謀且亦無憑核辦仰候司法部核復遵照可也 
[電報學生會成立]  
　　中華全國電報學生會自去秋組織以來久會者甚形踴躍巳違一千七百餘人茲於六月九號在　虹圍開成立大會開視各省會員選　票得票最多者爲吳光照當選爲正會長次多數唐　田張桂華當選爲副會長尚有幹事票因時巳偏促不及檢齊公决於十六號在電報學校再行開視遂即散會聞十六號選舉結果陶延　高吉生　伯瑛　祥鍾張可　均當選爲評議郭世鐷陳　煜當選爲書記袁汝舟卓耀章當選爲會計金祝如胡樹棠當選爲庶務陳崇德蔣近候當選爲調查茲將該會報告成立電報錄下 
　　北京袁大總統參議院交通部武昌黎副總統鑒本會以維持電報學生公德公益扶助電報進行爲宗旨自去秋組織以來入會者已有一千七百三十一人業於六月九號開成立大會公舉正會長吳光照副會長唐　田張桂華議開中華全國電報學生　上 
[勘騐閔行稅務公所被毁情形]  
　　閔行稅務公所被毁一事已兩紀本報茲據友人函告云該所被毁後卽由上海民政長吳君前往勘辦吳君以收稅關係全省財攺各船户無理要求將分所打毁一空殊於地方稅務兩多未便惟其中必有主使之人一面密查首要一面將該分所收拾淸楚卽行開釋俾免機關停息 
[責成保人賠償]  
　　駐滬通商交涉使致滬南市政廳函云頃接英界會審委員函開案據日商安部洋行控吳萬興號房吳　泉定貨欠銀一案業經訊諭拍賣公　如有短少責令保人顧實林照數賠償各在案茲准日本副領事岡本來函以此泰定銀五百兩公攤得銀二十五兩五錢八分二厘尚少銀四百七十餘兩請速傳該保人顧實林到案如數照　彙齊給領設或諉延應再併追詞欵一千五百兩封産備抵等因查顧實林在南市洪升馬碼鼎昌元號除仿傳外肅陳卽祈轉飭遵照辦理等情用特函違應否由本處簽字即希貴市政廳查明見復 
[翻砂工人之集議]  
　　前日本埠翻砂工人因對於議定作工時問等事一律停工午後二時在工黨總部同盟開會當由徐企文君提議工資時問各問題畢卽推徐君爲代表定於下星期日下午邀集各厰主在英大馬路　　分辦處開談話會 
[製造局扣發辛工]  
　　製造局各廠工匠向於端午節停工一日辛工照給茲因經濟困難由李總則諭令停發如有照常工作者仍舊照給 
瑣聞 
[城内]  
　　都督府批示○浙寗水木工業公所革事王文通顔慶友等　批呈悉該董等設立公所以整業規而保公安誠　法良意美所擬簡章亦尚周妥惟本桂係屬軍政範　並非地方行攺機關查閱該　設立公所原爲整頓業規起見姑准暫予立案除指令民政總長核　給示保　外茲據該　等併禀民政總長仍靜候該總長批示可也簡章暫存　兩江師範畢業生周人菊等十二人呈批呈悉據稱楊楚材於本年正月九號自滬歸淮以周阮二烈士被姚榮澤　殺一案尚未昭雪始而至邵伯棣時躍身入水經人援救復又蹈入邵伯湖而死請求附入二烈士專祠以慰　魂而彰義德等語查周阮二烈士旣爲地方　牲生命乃復有楊楚材者奔走呼號繼周阮而以身殉天下有多少英雄何　相繼　折賣志以終淮陰三烈士本都督惋惜深之當卽令飭山陽縣民政長存案卽於周阮二烈士專祠落成之後由該生等奉主人祀可也 
　　檢察廳批示○俞順祥呈批據訴姚桂生將田單託爾抵借銀洋因抵借無着其田單卽存留爾處嗣由汪德驥持姚函將該田單取往今日追問汪竟　賴不認爾係間接之人請准備案各等語查核前後情節爾先對於姚桂生直接受其田單後對於汪德驥直接交此田單姚與汪皆以爾爲樞鈕豈得謂之間接此中是否有他項情節本廳不能揣知未便以一紙呈訴遂准備案而脫牽涉所訴不准　戴肇熊呈批前據呈訴正在調卷核批間茲又據訴前情查核此案全屬民事範圍原審判衙門判决仍照老墻根爲斷至爲允當王承曾如果不服儘可依法上訴何以迄未提出擅自阻碍椿坍他人已動之工作甚於公法上有犯罪行爲巳可想見自應准如所請姑候調查確實提案訊究可也 
　　審判廳批示○刑庭批趙茂華呈狀悉前之所以命令該商先行措繳洋一千三百餘元之欵係爲節關在邇原告請求雜持意外損害起見仰仍遵照前令如數繳案以便交領而縱商艱至攤派一節該商爲費增祥第一保証人應行　派若干俟費産變儥之後其不敷之數再由本廳分别酌量責令担負可也　民庭批蔣沈氏呈狀悉此案前經郎孟松呈訴業經明晰批示在案該氏卽係房主何以於卡春波孫補嚴涉訟時並不出頭參加迨案經判决始行呈訴安見非受卡春波指使始有此舉且卡春波出租與孫補羅之時曾由卡春波將蔣姓舊摺交與孫補羅收執倘卡春波並無全權何致　自投受呈詞支離殊不足憑所請飭遷之處應母庸議 
[南市]  
　　遺失珠花○孫鏡湖之妻陳氏前晚至新舞台觀劇散場後正欲上車怱遺失珠花一朶上有珍珍五十顆常時悞將城内屠公館家丁翁硯生扭住指爲搶匪交巡士解由東區送至裁判所昨日訊明與此案並無關係卽命交保候查明再核 
[閘北]  
　　冐充工匠○蔣警務長前日傳知各區隊長云據閘北電燈公司呈稱該公司所雇工匠均穿號衣且懸銅牌以示區别近聞有等不法之徒冐充該公司工匠在交界處兜攬主顧接線偷裝若不嚴拿究辦流弊何堪設想爲此仰各區隊長轉飭長警等隨時注意見有不穿號衣並無銅牌之工匠卽係假冐偷裝准卽拘區解所訊明重辦 
　　竊賊收押○張阿榮竊取沈家灣某鄉人家衣物逃至租界被捕房包探查獲解奉英公廨移解裁判所昨經孫所長提訊不諱判張押半月贓物存候失主具領 
[英租界]  
　　訊究拐案○拐匪林德甫顧蓋其陳桃桃孔阿二周阿三孫張氏等近在淸江京口徐州等處拐得男孩李長元王德甫王房良三口來滬前日擬乘廣生輪船出口販賣當被美捕房包探查獲於昨日併解公堂經聶襄讞會同美盜副領事訊明判林押西牢一年期滿逐出租界顧押半年陳孔各押一月周押候補提供出之人質明併究孫張氏訊非同黨開釋三孩併留公廨候分别查傳家屬來案具領 
　　還算便宜○電車公司賣票人張阿根前日在滬西極司非而路調戲　朱氏被氏夫龔梅郎所見向論逞蠻復投靜安寺捕房謊報腿搶表當經捕頭　探陳雲忠查明前情將張收押昨解公堂訊實判罰洋十五元充公如無力繳洋攺押十五天 
　　　起閱牆○葉阿月控同胞弟兄文榮文瑞文桂來家　昨等情昨山捕房解廨經是西讞員訊係細故遂判被告各具安分結開釋以後不准再向滋擾如違提究 
　　巡士受罰○住居曹家渡附近之李何氏控閘北警局巡士張海三陸生越界盤查等情昨由捕房將兩巡士傳至公堂訊明違章　實着各罰洋十五元充公如無力繳洋各押十五天 
　　同是違禁○粤人李揚平在虹口源昌路七號屋内私設總會聚賭被捕房查悉昨將李傳至公堂訊供屬實判罰洋十元充公又天　路六百五十一號客棧主鍾金榮私售燈吃並容留　類亦經捕房查悉昨將鍾傳案訊明判問洋十元無力攺押十天 
　　私接電綫○源秦電燈行　桀全生趙全洪因私接工部局所設電　被管理電線西人查悉報請捕房昨將二人傳至公堂訊判實源泰罰洋二十五元充公着仍帶回捕房押候繳洋釋放 
　　客棧賣烟○山東路春發客棧内私設烟榻售烟生涯極盛間業見而嫉　函報捕房於昨日派探前往將棧主謝子新連同烟具四副帶入捕房旋解公堂訊供屬實判罰洋二十元充公烟具鎗燬 
　　機匠圖竊○機匠陳阿富深夜用長杆　竊馬路上電　被捕查獲昨解公堂訊供不認判押候查辦 
　　巡捕吃虧○匯四捕房八百六十七號華捕控甬入　　　在途小便向阻不服反被行兇撕破號衣並咬傷而顧等情昨晨由探將黄拘解公堂訊明判罰洋三元充公並賠原告損失洋二元無洋改押五天 
　　女權伸張○新　　慶里住户沈　氏控夫沈成生用火汕燈燈 
擲傷頭而等情昨由捕房將沈拘解公堂訊明判罰洋十元充公無洋改押兩禮拜並着具結不准將氏虐待 
[美租界]  
　　小孩肇禍○昨有日本頑童二名在斐倫路浜内洗藩　　陸阿二張妙卿在岸上觀望被日孩用石片擲傷陸張兩孩之頭而由捕喚令二日孩登岸旋被逃入密勒路日本剃頭店内陸張家屬卽赴捕房報請查辦 
　　背夫捲逃○陳文忠住百老匯路六百三十三號昨報捕房云其妻某氏捲取衣飾灒逃無蹤請爲查緝 
　　　婦咬人○董姚氏昨報捕房控稱因向薛錦仁索欠被薛妻逞兇咬傷肩背等處捕頭允爲查辦　 
[法租界]  
　　有帳可憑○冷長松前至公廨控稱前有雜皮計銀七千五百三十兩售與協記號祇收洋三百五十元其餘無着請向該號股東陳玉生朱茂記追償等情陳供此皮並非協記所購係朱茂記另開之朱德與號購買實與協記無干朱供協記朱德興係是一家此皮轉售與天福瑞記禪臣三洋行曾有價銀若干兩被協記收去判候向天福洋行等查明此皮究係何人出售再行核訊昨巳查明天福瑞記禪臣三洋行帳上均書明向朱德興購下故傳到陳朱兩人由聶讞員將查明情形宣佈後准將陳五生之控案摘銷冷之貨欵俟冷到案向朱茂記訊追 
　　爭鬥原因○一百九十三號華捕前控山東餅店主張生友行兇毆捕並將帮兇店夥方加平王桂榮蔣洪其一併解廨因張亦被毆傷飭送醫院現巳治痊續解公堂請訊先據捕房報告該餅店歇夥蕯裕榮與張生友因算工帳紏葛一百九十三號華捕與薛裕榮係表兄弟薛乘該捕上差時故意向張算帳吵閙該捕上前干涉致被打脫號帽張亦與薛爭毆受傷請察判薛罰洋兩元再賠號帽洋兩元張等四人開釋完案 
　　瘋子胡閙○瘋子胡亭桂在途胡鬧由捕房解廨請訊據供南京人原籍並無親族江寗公所亦不肯收留上海尙有親戚餘供語無倫次判交捕房帶回候查明親戚住處送交收管 
　　司帳被控○火腿店主徐永淸控司帳徐　坤私用帳洋三百餘元置之不問昨經公堂訊追徐供此欵並非我一人私用判徐交保着明白補詞到案再行訊核 
　　更正○昨報載雲南路安康里二百四十號門牌雉妓院因煮晚膳烟囱　烈一節茲悉該屋係周卜平君所賃並非妓院合行更正 
來件 
[朱葆三辭浙江銀行總理書]  
　　引之先生執事敬啓者去歲杭城光復整頓前淸浙江銀行改爲中華民國浙江銀行經前財政司長高子白先生邀集各董事開會選舉總協理及董事承諸公厚愛不以珍爲不才公推總理共時　因珍忝任上海財政司事籌畫餉需日鮮暇署恐難兼顧加以滬杭路隔更有鞭長莫及之虞再四固辭未如所請自維　淺才疎深懼勿克負荷視事以來己半載矣補助無方動輒招尤商股之責難外界之指摘珍默爲忍受而緩急因應才力實有不勝與其貽誤於事後不如避位以讓賢况中華民國浙江銀行爲全浙金融之總機關實非精明幹練之員總攬大綱不足收措施　宜之效珍滬事殷繁旣恐顧此失彼近日又因胃氣時作精力恒覺不支襄病之軀實難肩此重任一再圖維無可戀械惟有懇請貴司長俯察下忱准予引退另選賢能　替俾藏　拙不勝成禱除函致董事局外敬此布臆祗請台安惟乞亮察朱佩珍謹肅 
[浙江財政司胡引之復朱葆三書]  
　　葆三先生大鑒奉書敬承一一銀行爲金融總樞關係全省命脈非得物望素孚者主持一切不足以資因　執事前經董事會公舉推爲德理任事半載輿論翕然鄙人蒞事之初對於浙江銀行之各項事務正欲藉資熟手逐加整理今忽貽書引退不　恍然若失自來任事者必兼任勞任怨但求於心無愧何恤人言况執事久爲桑梓所共欽仰者也若竟恝置不顧棄我如遺　不爲鄙人計詎不爲浙省大局　耶務希照舊任事勉爲其難幸勿固　至爲　感專此書復敬頌台安不畫觀縷胡銘梁謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[帳額跋] [  杜翰生]  
　　懶惰生書南柯二字於帳額并撰短文以跋其下曰 
　　南柯地誌所不載考之古籍謂在槐安郡之南去中國萬餘里云是地氣候温柔民生安樂無君主無官吏平等自由與共和國相似惟人民則皆日息夜作與現世界大異焉予有生以來素有懶惰疾又不識國家政體惟性好遨遊每日落時必乘興往遊其地憧憧往來不一問其人情風俗如是者有年迨革命後所謂專制政體所謂共和政體其聲日激吾耳鼓使疲敝之腦筋亦印有政體知識乃乘往遊時本所聞以細爲考察始知其國之程度略如前所述雖文明若華胥國恐亦無以過之於是遊興更濃每二十四小時中必往遊兩次往則樂而忘返返則恨不且留往返僕僕不知何是得老於是鄉也姑記之以騐日後果達其目的否 
[新四書]  
　　子曰捐之不行也吾知之矣富者吝之貧老不及也 
　　孔子曰財奴有三畏短命畏倒帳長助國民捐子曰美妾在不遠遊遊必有方[  老劍]  
　　子曰一國之中必有願捐如我者焉不如我之慷慨也已 
　　子曰已矣乎吾未見好捐如好色者也[  子迂]  
子曰君子務錢錢多而事行運動也者其爲錢之力歟[  奈何夫]  
　　子曰梁超啓爲君主國老則優不可以爲民國大夫[  贛夫]  
　　子曰外侮之警内訌之亂洋洋乎盈耳哉 
　　子曰三年學博一文憑不易得也 
　　子曰今人無所爭必也利乎 
　　顔淵喟然嘆曰仰之彌高鑽之彌多吹之在前拍之在後 
　　子曰錢爲貴名譽次之國爲輕[  醉園]  
[戲擬冶游黨章程] [  愛]  
　　邇時中國黨會林立而我輩狎客衆多實亦占共和國民之大多數若不亟思聯合恐嗣後散漫無稽易受凶龜惡鴇之欺侮爲特發起一黨名曰冶游黨凡入黨者旣免漂匪之號益顯闊客之名何憚而不爲哉今將簡章列後 
　　一定名　本黨定名曰中華民國冶游黨 
　　二宗旨　本黨以嫖至無可收塲爲宗旨 
　　三入黨　得本黨老嫖客之介紹卽可入會 
　　四勳章　凡嫖至梅毒滿身者得佩特别金勳章其餘尋常黨友均給銀佩章 
　　五黨費　入黨時繳費二十元嗣後每年繳常年費十元 
　　六學校　本黨設有補習學校凡黨友嫖學未精者均得入内補讀嫖經 
　　七保護　本黨聘有公家律師凡漂帳未還被娘姨在姐剥衣凌辱及與黨外人爭風吃醋致成訟案者均可請本黨公家律師出塲辯護不取分文 
　　八黨魁　本黨黨魁現已由私人推定花酒大王爲黨魁 
　　九除名　入黨以後不事冶游有乖本黨宗旨者卽行宣布除名 
　　十附則　本黨發起未久規模草創倘蒙海内嫖學大家惠函賜敎自當逐步攺良 
　　通函處四馬路西棋盤街蘭芳里胡家宅冶游黨各事務所 
　　發起人　花酒大王　爤鼻頭　瘟生阿土森　阿木林　小滑頭 
贊成人　篾片　皮條　烏師　鼈腿 
海外奇談 
[美國女子之勢力] [  頌斌]  
　　法國大學博士蓄勿爾特君近據美國户口册查得美國女子之數倍於男子而其女學亦可稱爲世界最發達者華盛頓公署中之書記員男女參半而紐約支克哥丕特斯波格等大城市中學校林立多於男校卽女子之執工商業新聞事業及小學敎師者不可枚舉至各大商店有男女並用者有全用女子者亦可見美國女子之勢力矣 
[以狗漏稅] [  林]  
　　法國巴黎關爲稅務繁盛之區前年比較稅册忽較上年短征數百萬佛郎稅務中人大疑之於是留心察訪方知奸商繫物狗腹朦過各關其法先令人着關吏衣服見狗輙逐之習之旣久乃率以過關狗見關吏畏責狂奔出關而豢狗者預在關前數十步外作呼狗聲關吏以狗隨入而行故不之疑聞此種狗每頭約値數百元至千餘元云 
尊聞閣詞選 
[香妃行并序] [  天白]  
　　淸乾隆中兆惠平西域生得某回部王妃以獻高宗素慕 
 
 

Page 11

 
 
妃美臨軒遣惠諭以必生致之及得妃大喜恩賜優渥欲幸之妃以白刃自衛衣藏數刃奪之恐其自裁遂不敢逼然帝心猶戀戀也事聞太后爲帝危一日乘帝出召妃至賜白練妃稱謝者再西面縊死帝聞報急馳還宮妃巳氣絶大働厚葬之妃顔色麗絶體　如蘭故以香妃名余旣哀其忠烈爰作詩以紀之 
　　純皇好武窮西域遂敎猛士誅回紇葡萄天馬不足珍獨愛關支好顔色美人生長囗門西可汗宮中稱第一明駝踏過塞草香回眸一笑天山碧艷名何事播中原紅顔自古多亡國　車生人玉門關深宮賜住黄金屋那知妾貌比桃花獨有貞操勵松柏緩死須臾志復仇翠補深藏刃如雪紫宸怵愓長信驚素練凄凄許完節惟將一死謝君王國破家亡　由妾玉骨恨埋燕薊土精魂猶繞崑崙北古今多少好男兒臨難倉皇悲引决懦夫　　更偷生降士希榮甘媚賊豈期忠烈出胡女就義從容那可及逎知天地靈氣鍾不在鬚眉在巾幗 
[無題] [  鄭夢槎]  
　　一葉扁舟蕩碧波斜陽花木影婆娑與君偶話興亡事胸膛平添感慨多 
心直口快 
　　葉品中有最平淡最神奇者如桑麻丸之類是也天下事有最迂闊而最能移風易俗者如白話報及宣講演說等會是也自共和成立以來無識鄉愚未明豚尾所由來故誓死不肯剪髮未受敎育之軍人不知帝政之不可復存猶有爲宗社黨所煽惑者各地官紳志士急宜籌欵分派士人遍赴鄉村市鎭酒樓茶肆或假廟宇公所宣請共和之宗旨愛國之理由男女修身之道德務使家喻户曉是萬萬不可緩者也 
　　姑虐其媳妻虐共妾鴇虐其妓主虐其婢所施酷刑慘無人理或用刀錐或用炮烙或鴆殺之呀縊殺之呀幽諸暗室而樂覩其餓斃或百般磨折而使其求死弗得彼人頭畜鳴之講學家反認爲人道當然之主義殘賊暴虐之獨夫反設以上殺下不抵命之條赫赫中華久成黑暗地獄巳數千年於茲矣今民國共和成立旣永不准君主二字留玷我神州則家庭當切實革命女界當實行平權自是精當不磨之至論然而欲享自由之福必須軌步繩趨一舉一動皆合有道德在内始爲自由之眞諦若假自由爲口實棄節義亷耻於不願肆其淫蕩以刁潑爲進化以無耻爲開通以厚顔爲　達以囂張爲解事男女往來禽居而　愛則反不如家庭專制之爲妙矣家庭專制流弊固多尚不至於亡國若廢倫常滅　敎忘亷耻舉國女界適成爲不櫛之敗類則國無不亡種無不滅者也鳴呼上乘法與野狐禪之别祗爭一綫之間耳[  息影廬]  
　　國亂之時從軍血戰國定之時退歸田里國庫空虚以餉助捐此等軍人可欽可敬 
　　專製本國貨賣與國民此等商人可欽可敬 
　　與洋人共事不拍馬屁不肯作奴隷行經此等華人可欽可敬上海呼舞臺戲園名角合演提倡國民捐此等伶人可欽或敬送往迎來之寃業錢移助國民捐此等倌人可欽可敬 
 
[男女之新交際畫所見]  
小說 
[短篇滑稽鍾馗（再續）] [  鈍根]  
　　却說鍾馗從洋行裹怱怱的跑出來脚上穿着新皮鞋滑溜溜的有些不能自主一日氣直跑到抛球塲轉灣角上忽聽得砰然一聲蟲顆顱上撞着了一件東西不由的身子朝後下仰兩隻脚朝前一淌屁股早着了地鍾馗呌聲阿也甚麽東西忙爬起來看時却是一個冐失鬼躺在地下鍾馗怒從心起走上去踢了一脚喝道還不起來甚麽你也混到此地來了冒失鬼一面摩屁股一面爬起來見踢他的是一個洋裝朋友正想翻臉再仔細一瞧却是鍾馗連忙堆笑陪罪道老爺不要動氣今天端午節鍾馗喝道誰要你呌老爺得呌我聲先生纔是冐失鬼忙攺口道先生今天端午節俺們小弟兄左右没事結伴兒到上海來游玩現在都在黄泉樓吃茶因爲肚子餓了他們差我下來買鬼饅首充飢我跑了許多路没有找到買鬼饅頭的地方百忙裹到碰着了你老人家一時莽撞休得見怪鍾馗道好好你們到會作樂呵且領俺到茶館裹去坐坐也好俺今天實在累得乏了冐失鬼連稱是昌忙在前面引路走到一處極熱閙的所在電車汽車馬車東洋車連接不斷冐失鬼性急低看頭跑過去可巧撞倒了一輛東洋車車夫和坐車的揪住他交與巡捕幸虧鍾馗走上去說情那印度巡捕只道鍾馗是他同鄉人衣服狠漂亮雖然聽不出他的話也自點頭含笑居然把冐失鬼放了冐失鬼脫身就跑鍾馗在後面一眼瞥見路角裹一家茶舘洋檯欄杆上嵌着黄泉樓三個大字心想一定是這家了瞧冐失鬼時正在顚頭播腦的向前跑鍾馗便喊他回來道你好粗心跑過了頭了這不是黄泉樓麽冐失鬼抬頭一瞧纔曉得自已又弄錯了笑着跟鍾馗走進去忽見樓下擺着烘饅頭的竈兒呌聲阿呀此地就是買鬼饅頭的嗎我剛纔跑下來的時候怎麽會不瞧見的呢鍾馗笑道你若瞧見了你也不呌冐失鬼了說着巳走上扶梯只見第二層樓靠窗口坐着三五個小鬼正在那裹指手劃脚的談天有一個呌尖鬼先看見鍾馗來了忙喚衆鬼立起來招呼鍾馗一一向他們點首又走上前去把他們的鬼手硬拉了一陣尖鬼心裹明白這一定是西洋禮兒鍾老兒近來越發文明了怪不得要西裝咧未完 
 
 

Page 12

 
 
   
 
