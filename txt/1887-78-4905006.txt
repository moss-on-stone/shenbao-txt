# 1887 - 78 - 4905006

 

Page 1

 
 
[本館告白]  
　　啓者本館用放大賽連紙刷印新聞歴有年所兹以去冬大雪常玉山一帶車馬難行致貨客未能按時來滬日内巿上賽連幾於購盡無可設法只得暫將大號毛太紙替代又恐紙張小則新聞較少未能饜閱者之心用將附張放寛庶幾新聞有增無减一俟紙貨運到卽照舊式仍印放大賽連此布 
[古今圖書集成告白] [  圖書集成印書局主人啓]  
　　啓者本局二月内共印過原書一百八十六本連前共印三千六百六十四本尚存未印者一千三百五十六本此佈 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍　四海臣民轉無以窺　極　　心　郅治之謨不著今退補樓主人出其家藏初印本付點石齋石印仿巾箱直行本大小而凡三　雙擡單　　欵式悉仍舊貫不敢輕易　　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印凖本年七月底出書預定者每都價洋二十八元先　八元　取書票書成找洋二十元取書一都其未經附股者統定四十元發售每都計六十册外如文木箱子一只提　鎖匙悉用　銅隸字顔　　　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齊南　粮房侯敎 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做楨子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[續切問篇] [  浮玉山民劉約斯稿]  
　　切問篇何爲而作也胡君悅彭憫醫家之不明脈理而人命夭折也故大聲急呼告以表裏隂陽尺寸之道焉續切問篇何爲而作也嘉胡君之仁心仁術願進君於廣明之堂靈蘭之室而一究其精微也嘗考以隂陽診病脈者始於内經脈要精微論云天地之變隂陽之應彼春之暖爲夏之署彼秋之忿爲冬之怒四變之動脈與之上下此言脈之隂陽應乎天也故平人氣象論云脈從隂陽病易已脈逆隂陽病難已所謂從逆者以脈象之隂陽合天時之升降也脈要精微論又云濇者陽氣有餘也滑者隂氣有餘也始以隂陽命脈象矣至於其詳自難經始二難曰從關　尺是尺内隂之所治也從關至魚際是寸口内陽之所治也此部位之隂陽部位有隂陽然後覆溢之脈可考四難曰脈有隂陽之法何謂也謂浮沉長短滑濇也浮滑長陽也沉短濇隂也分三隂三陽而脈狀之隂陽始稍詳已至列二十餘脈詳識之曰孰暘孰隂則自唐之孫思邈始千金翼云按之不足舉之有餘名曰浮按之去來促急名曰數按之如琴瑟弦三關通病梗梗無有屈撓名曰弦按之如動珠子名曰滑按之實强其脈有似沉伏名曰牢按之浮大在指下而滿名曰洪按之洪大牢强隱指名曰實脈見於關上無頭尾大如豆厥厥摇名曰動右八條皆陽脈也按之有餘舉之不足名曰沉按之無舉之來兩傍實而中央空名曰芤按之遲小名曰細按之短實而數有似切繩狀名曰緊按之依依名曰緩按之大而遲名曰虚按之短小不至動摇若有若無或復浮薄而細急輕手乃得重手不得名曰微按之乃得舉之無有濡而細名曰弱按之盡牢舉之無有不前不却但出不入如魚之接食動中名曰遲按之無有舉之有餘或如帛衣在水中輕手與股肉相得而軟名曰濡按之促數浮短如刮竹皮輕手乃得重手不離其處或多入而少出名曰澀按之來數時一止名曰促脈來動而中止按之小數中能還者舉指則動名曰結不死脉動而止不能自還因而復動名曰代代者死右一十四條皆隂脉也總計陽脉之數八隂脉之數十四初不拘乎陽數七隂數八也至朱肱傷寒類證活人書始建七表八裏之說其七表八裏所不能該者崔紫虚陳無擇輩又足以九道之脈九道脈者細數動虚促結散革代也細脉指下尋之來往如線其于病也爲氣血俱虚寸細嘔吐關細胃虚腹脹尺細丹田冷洩痢遺精數脈去來促急一息六至其於病也爲熱爲煩寸數頭熱膈壅關數腹脇痛吐逆尺數下焦築痛小便難動脈在關如豆厥厥不行其於病也爲痛爲驚爲洩痢爲拘攣爲崩脫爲虚勞體痛虚脉遲大而軟按之豁然其於病也爲虚爲傷暑寸虚怔忡恍惚關虚腹脹食不化尺虚骨蒸痿痺促脉往來急數時止復來其於病也爲氣痛爲狂悶爲毒疽爲瘀血發斑三焦鬱火爲痰積咳喘逆結脈往來遲緩時止更來其於病也爲亡陽爲汗下爲疝瘕爲癓結爲老痰滯結爲氣血凝結散脉有陽無隂按之滿指其於病也爲虚陽不歛寸散雨汗關散胻腫尺散腎絶革脉沉伏實大如按鼓皮其於病也爲滿爲急爲虚寒相摶於婦人爲半産漏卜代脉藏絶中止餘藏代動其於病也爲傷寒心悸爲姙娠三月十一難曰經言脈不滿五十動而一止一藏無氣者腎氣先盡也以上皆九道主病之脉象也至切問篇所言人迎氣口乃内傷外感之機鍵隂陽藏府之鈐奥是更可不亟亟講求哉靈樞經經脈篇云肺手太隂之脈氣盛者寸口大三倍於人迎大腸手陽明之脉氣盛者人迎大三倍於寸口胃足陽明之脈氣盛者人迎大三倍於寸口脾足太隂之脉氣盛者寸口大三倍于人迎心手少隂之脈氣盛者寸口大再倍於人迎小腸手太陽之脈氣盛者人迎大再倍於寸口膀胱足太陽之脉氣盛者人迎大再倍於寸口腎足少隂之脉氣盛者寸口大再倍於人迎心主手厥隂心包絡之脉氣盛者寸口大一倍於人迎三焦手少陽之脉氣盛者人迎大一倍於寸口贍足少陽之脈氣盛者人迎大一倍於寸口肝足厥隂之脉氣盛者寸口大一倍於人迎寸口者氣口也此人迎氣口之主藏也三因極一病證方論人迎氣口各有相應之主病主病旣明然後推而至於八奇經之衝任督帶陽蹻隂蹻陽維隂維七怪脉之魚翔蝦游彈石解索屋漏沸釜雀啄無所不通益求益清愈推愈密庶幾無大過矣然而内經徵四失論云診病不問其始憂患飲食之失節起居之過度或傷於毒不先言此卒持寸口何病能中由是觀之切而不問夫何益哉 
[本館接奉電音]  
　　昨下午接到在京訪事人發來電信内有二月三十日諭旨五道敬謹譯登○二月三十 
 
 

Page 2

 
 
日奉旨詹嗣賢林紹年張嘉祿龐璽趙時俊劉心源張鼎華謝希銓安維峻吳樹棻馮應榮劉桂文褚成博謝雋杭俱着記名以御史用欽此同日奉旨鑲藍旗蒙古都統着榮祿補授欽此同日奉上誰禮部尚書延煦練逹勤愼學問優長由翰林薦陞卿貳外任都統旋補左都御史擢授尚書宣力有年克稱厥職前因患病迭次賞假方期調理就痊長資倚兹聞溘逝軫惜殊深加恩賞給陀羅經被派貝勒載濚帶領侍衛十員卽日前往奠醊照尚書例賜卹並着賞銀五百兩由廣儲司給發治理喪　任内一切處分悉子開復應得卹典該衙門察例具奏伊孫容濬着賞給主事刑部學習行走用示篤念藎臣至意欽此同日奉上諭盛京刑部侍郎着英煦譏補續昌着補授禮部右侍郎仍兼署刑部右侍　欽此同日奉上諭禮部尚書着奎潤補授松森着補授都察院左都御史欽此 
[鳳城談屑]  
　　二月十四日午後宣武門外大街平糶局因買米人多異常擁擠竟將一十數齡貧家女擠倒於地被諸人亂踏而死當經官役抬於街頭解救乏術急尋得其父母同來地面官乃以善言撫之並賜以棺木財帛次日始行掩理都察院堂官已聞此事面諭司坊各員急速籌畫妥章以免踏死人命之事○前報前門大街石路工程已擬二月中開工一節刻工部復改以四月初間開工盖因皇上三月二十七日親詣先農壇扶犁恐二月開工大街石塊堆積有磚蹕路也○日前鎭國公桂豐召見奏對獲咎一節經吏部議以罰俸六個月入奉傳聞桂君雖係纓世胄其人亦非昏庸怠玩之輩盖近患兩耳重聽之疾故所答非所問耳○某大官府第於二月中旬被賊將御賜玉如意一柄竊去大官頗爲焦急盖御賜之件例應寶藏倘有疏失須具摺自請處分大官曾派家人往步軍統領順天府五城禀報請緝已越多日尚未獲案上月二十日夜間正親　奏稿將俟次早入奏忽聞外室有步履聲疑爲家人遂連聲呼喚竟無一人答才甚爲詫異急持燈至外室亦不見一人惟失去之如意復設案頭因之喜出望外遂罷自清處分之疏○皇上親謁西陵自三月初七日啓鑾十六日回鑾計往返約需十日所有内廷及小九卿各衙門皆由户部發領馬折路費銀兩聞馬折每官一員例馬二匹折銀四兩兵丁每名馬一匹折銀二兩其路費無論官員兵丁每名日支銀一錢三分户部共發路費銀一萬兩有奇馬折銀三萬兩有奇○京師自正月十五日挑剔小錢以後雖經地面官出示嚴禁竟成具文挑剔如故幸設平糶局專收官鑄之小者貧民因之稍安然私鑄沙板錢概不行使刻有多人由鄕間販來白麵甚多於前門外迤南之藥十廟售賣專收私鑄沙板之錢聞麵每斤價錢七百六十文較官鑄大錢麫價倍而增之近日買麫者絡繹不絶甚爲擁擠然其所收私鑄之錢作何使用則未之知也 
[豸節言旋]  
　　蘇臬憲張屺堂亷訪於二月二十七日親赴松屬勘視捍海石塘松江府縣各官均出境恭迓隨至海南一帶按騐而還臬憲亦遂啓節回蘇 
[增築馬路]  
　　江南提督譚青崖軍門以松江至滬瀆各官時須往來特飭正副兩營勇丁開築馬路一條由松江之東門直逹泗涇鎭以便策馬往來一時百堵皆作萬鍤齊興想東道之通卽在指顧間矣 
[南陵亂耗續述]  
　　南陵縣城内匪黨滋擾前已列諸報端聞城中素多客民其流爲匪僻者去臘卽有蠢動之勢計匪黨三百餘人皆散居各烟館内蹤跡詭秘事聞於邑尊德蓮舫明府當卽詳請大府撥兵駐守卽由皖南鎭標發兵百名往駐該處明查暗緝嚴密異常因匪黨見防範甚嚴遂爲先發之計糾合遠近羽黨一千餘人約於二月十二日起事謀已定矣適匪黨頭目某甲之母聞其所謀戕害官長擾害民生必遭滅門之禍密赴官署報信指出匪黨姓名住址官得報立時點派兵差將匪黨頭目拿獲數人到案一面出示解散脅從一面仍飭兵丁照前防範由是觀之南陵合域之生　得免兵燹之禍者甲母之力也子雖不軌而母則不失爲良民戮不及親有以夫 
[榕城春事]  
　　南臺爲歡人租界妓院林立俗呼爲半開門每當日下簾櫳晚妝初竟樓頭閒凭勾引游蜂說者蓋比之桑間濮上焉有某甲涎某粤妓之色夢魂顚倒迷戀忘歸無賴子某乙妬之某日晚偕友某丙闖進臥房與之齟齬妝奩器具打毁一空甲情急遺人乞援於某司馬司馬爲之代拿送縣縣宰立飭拿到某丙申斥再三勒令償其毁物現中亦以虎狼之穴不可久居未二日卽挾妓之他杳如黃鶴矣○屠肆閉門一事其大略曾由西報譯登兹悉事由倪某欲新設猪牙行舊董事葛春藩孝廉禀各憲轅楊制軍准詞飭司行縣不准從新開設并拿倪以鎭人心十二日始貿易如故○某大令乘輿赴北門某公館拜會道經九彩圖差役見壽板行内方在聚賭向之索得陋規隨在公館門前分派馴至口角繼以奮拳有民壯某甲者將某乙手指咬傷幸經健卒勸散想大令聞之當必嚴懲不貸也○三兠尾林姓閩中望族也祖坆在北門外大夫嶺山明水秀曲折有情堪輿家每嘖嘖稱善墓旁有草廬數椽雇佃某甲毛守近有某乙胆敢將墳邊餘地串賣與某丙得價五十干甲聞之急晉城報諸林姓林隨會同族衆向丙評論丙不理林遂控諸公庭想又煩賢父母一番折判矣○水關外源鋪稅典係趙六所開　以族人名蔭堂者總司其事月前忽報被刦閩邑尊以賊之來去何以絶無一人知覺不免滋疑遂出示援例賠償已於十三日開張矣○各錢鋪倒閉被刧前曾疉紀情形現獲刦物者不下數十人中有鄔亮者平日非安分之徒控案纍纍久逃法外現據地方公禀置之典刑矣 
[三韓佚事]  
　　日本報云近得釜山信悉朝鮮慶尚道各村大發天花所有草梁槐亭近村幾於比户皆然日人特立病院施種牛痘初九日醫士牧漸氏至槐亭施種十三日至草梁施種○釜山海關向在居留地波户塲前面兹聞移與草梁中國領事署若果如此是於華商多所便益而日商殊覺不利云○草梁有神廟焉每閱十年土人必醵資祭賽兹屆祭賽之期先在山頂高掛綵旗引動四方士庶以時韓人日人紛往拈香祝禱神簫巫鼓熱閙喧闐廟祝更於初七日設宴以欵日人酒酣更　朝妓侑觴諸人無不盡歡而散 
[津門紀事]  
　　二月十九日爲李傳相爵夫人五十梲辰屬下官員曁各軍統領先於十八日躋堂餪壽十九日稱觴是日傅相雇梨園子弟三班袍笏登場開筵欵客○天津府汪子常太守奉憲委辦西陸大差支應事宜擬於二十七日首途前赴差次○簡放湖北荆宜施道廣哲臣觀察敏由都到津後擬於二十晚乘輪至上海然後取道大江前赴祈任○傅相率同天津府汪太守恭辦西陵大差綢繆佈置日昃不遑所有督轅日行公事循例委長蘆鹽運使周都轉代辦府署日行事宜委天津縣宫大令代辦遇有要件仍須封寄行臺○武備學堂現擬招募新生三十人如有身家清白年甫成丁者准其報名投考倘文理通順資質沈濳卽留堂學習以備異日干城之選○山東登萊青道盛杏生觀祭冰冸後到津謁見傅相禀商要公至十七日恭送相節入京擬卽乘輪回任嗣因别有公務逗遛數天二十一日始乘海晏輪船啓節○運憲周玉山都轉於廿一日乘快馬輪船赴大沽換坐康濟兵輪馳抵旅順查騐　澳工程○綏軍統領戴小侯太守曁劉軍門等次第到津禀見傳相廿一日領到餉鞘卽帶同僕從乘操江輪舶回防德員漢納根亦附輪往威海旅順大凌灣一帶巡親○包辦旅順隖澳工程之法人德威尼延聘西人二十餘襄助爲理到津小住卽偕赴旅順興工○前任天津縣姚鐵山大令奉諱丁憂大憲以幹濟才長委辦陳家溝槽船局務大令隨于十八日遷出縣署寓居東門内某胡同新任宫玉甫大令則擇于二十日携眷入署云 
[簫聲月色]  
　　甘泉縣朱一甫大令公純交卸篆務後於二月二十五日起程晉省府城紳士店鋪曁邵伯鎭紳商士庶均各衣冠往送並 
 
 

Page 3

 
 
預製萬民衣二襲萬民傘一柄德政牌四對並長生祿位鼓吹喧闐恭送至署登舟時沿途香案不可勝數並在小東門内恭請留靴不志去思隨用筠筐懸掛城甕上書陽春有脚四字洎出城河干伺送者尤多濟濟冠裳序班鵠立大令見之降輿步行至舟與衆拱别衆皆依依不舍靜候解維始散○楊州營叅府朱叅戎玉勝蒞任以來口碑載道刻已卸任而夫商民感其德惠恭送萬民衣傘并然放爆竹數萬自叅署至碼頭聲若連珠入耳不絶三軍咸鵠立河之兩岸鎗聲砲聲轟天震地見者咸曰使非恩澤及人烏能如是○新任甘泉縣舒邑尊本借大地藏庵内辦公兹因人多嘈雜遂另假東圈門街三祝菴爲公舘○新城某校書批把花下艷幟高張裙屐少年趨之如騖某日之晚有數少年叩門而入鴇婦竭力逢迎謟笑脅肩無所不至旣而金樽壇板開筵設席小鬟勸酒不停筝頗覺其樂無極正當捐戰歡呼之際管弦嘈雜之餘座上一客忽拍案大笑慷概悲歌頗有王處仲擊碎唾壺之概衆驚湂無措疑其醉也急命人扶睡榻上灌以解酲湯客復搗枕搥床放聲痛哭隣人聞此皆以妓家有喪事爭來觀看及詢悉情由相與一笑而散噫燈紅酒緑方尋杜牧之歡日暮途竊痛灑步兵之涙是豈有大小得已之苦衷故借迷香之洞爲狂歌地痛哭塲耶嘻異已 
[西官抵滬]  
　　前報列本埠西商團練兵大操之時香港將軍當委員來申閱看一節兹悉所派之委員已於前日附法公司輪船抵滬矣又意大利國欽差羅大臣亦附法公司輪船同日到埠想不日卽當北上也 
[謔浪宜懲]  
　　近來城廂内外及租界地方有一種少年子弟終日游蕩謔浪笑傲肆無忌憚街頭路角如遇年輕婦女往往任情調笑如滬北繅絲棧皆倩婦女做工上口散工每天四次其間過老閘大橋垃圾大橋者十居六七惡少輩每在該處守候見婦女經過便評頭品脚說好論歹日前曾經報捕送案嚴辦一二以示炯戒英捕房亦飭巡捕隨時巡緝然法界亦有此風前日有婦女數人走過城河浜有無賴子四人上前調戲該婦女係教中人不動聲色訴於巡街捕將該四人一併　進捕房法捕頭着管押候訊○昨報列大津人王友春在新街見一婦女悮爲花烟舘中人攔阻調笑適逢捕至將王拘進王司馬着傳該婦到案質問昨晨王司馬臨捕　據胡楊氏投案訴稱溧水人與王素不認識前晚在路伊將我攔住調笑因之鳴捕王司馬謂王友春不安本分着掌頰二十下釋放嗣後再犯卽當嚴辦 
[嚴比地甲]  
　　丁李氏誑騙吳姓衣飾由總巡局訊　管押脫逃各情均列前報前日馮剌史又飭傳十鋪地甲嚴比該地甲帶同秦阿茂訴稱該氏奉飭看管後旋在奏前來保去據云該氏保出卽往鄕間措洋前次所繳之二十元亦由該氏託人寄來囑小的代爲呈繳現奉傳比故特帶秦來案候示秦供除前繳洋二十元現在再繳十元其餘二十二元叩求寛限俾信追　氏來案餘供與同剌史遂謂該地甲曰爾之神通廣大本總巡早經深悉現姑不予深究赶將洋二十二元措齊繳案交吳具領如果違延尚當重　 
[發媒變賣]  
　　金全炳與洪和海因爭奪洪沈氏扭控于黃浦司署及該氏投縣喊控經莫邑尊傳提訊供各情已列前報前日復訊先據該氏供稱小婦人前曾嫁與顧小和尚爲妻嗣因顧雙目不明供給難周遂於光緒七年二月間將我價賣與洪和海迄今六年曾生一子去冬十一月間顧忽將小婦人刼去復售與金全炳得價四十元小婦人旣被價賣已經恩斷義絶不應冉售與人心有不甘故來喊控顧小和尚供稱小的並未將伊賣與洪和海實因伊兩人私識去冬經我曉得故擬將其出賣卽有金全炳出洋四十元買以爲妻立有筆據至洪和海旣稱曾買我妻不妨令其檢出筆據邑尊將情詰洪據稱所買該氏文契當金全炳扭控黃浦司時被該司署書辦索去金全炳供小的因木有妻憑媒說合出洋四十元娶該氏爲室不知其中有此糾葛現旣成訟乞請追還身價邑尊詰得該氏旣賣與洪和海而洪並無筆據檢呈顯屬子虚現旣臵索尚敢措詞搪塞實屬可惡飭將洪笞責二百板該氏旣與洪和海私識不知自愛反敢來案喊訴實屬胆大妄爲喝令掌嘴該氏一再哀求邑尊卽傳該氏抱告王吉至案笞責二百板着將該氏發交官媒變賣所得身價撥洋四十元交金具領顧小和尚無辜售妻亦非安分之人本當究辦姑念雙目已瞽從寛斥釋 
[訂期會訊]  
　　吳慶全與畢松培爭奪糞頭涉訟吳在法捕房自縊一節迄今尚未了結日前屍母吳倪氏又赴上海縣署呈詞請爲訊究經莫邑尊批云此案前接法公堂函開據畢松培禀稱所有帳據係王顯章經管鑰匙亦隨身携帶缺少帳簿諒被藏匿等情與該氏各執一詞應俟訂期會訊察奪 
[英界公堂瑣案]  
　　横涇人朱茂泉赴英公堂擊鼓喊寃經蔡太守研訊據供在滬爲泥水匠妻某氏在垃圾碼頭北京里之錢公館傭工我因發願戒烟急欲回里令伊同往詎伊不願想有外遇　爲　究蔡太守問爾妻年歲幾何答稱四十三歲在公舘月得辛工洋一元太守曰爾妻年將半百豈有與别人私識之理揆度情形因爾吃烟之故向妻纒擾不休致妻以白眼相加此亦無甚寃杜何得擊鼓朱稱不諳衙門規矩太守謂無端擊鼓本應重責然爾妻有　不實不盡之處姑准飭差恊同朱茂泉赴錢公館帶候訊究○上海人陳林氏携女聲稱丈夫練永春不務正業前幾年曾把小婦人抵押在致遠街花烟館爲娼上年遇有甯波客爲我贖身從良自便當時丈夫共得洋四十元立有不再纒擾筆據上年被我　控告蒙黃前憲斷給我母川資過割令我赶緊從良有案可稽緣我前事陳永春生一女孩亦已講明分離今丈夫不知聽何人唆使糾同素不相識之朱洪坤前來將女孩搶去幸經巡捕拘獲送案朱洪坤供浦東人與陳相識因陳林氏不顧丈夫　以設計同陳前往將女孩領回惟恐該氏久後仍將此女爲娼蔡太守判事不干已之朱洪坤責一百板具結開釋陳林氏陳永春侯訊察斷○包探王阿二禀前有茂泰行之王華英報久洋糖四箱約值洋三十六元現被西包探查實將一干人　案請究王華英供廣東人在茂泰行爲管事曾向瑞亨行定買洋糖十箱祗有六箱缺少四箱想因報關盖印時遺失所以報緝楊阿錫供係茂泰店夥餘供與王同麥阿昌供是瑞亨經事茂泰定糖曾出十箱上關盖印不知如何遺失四箱乞訊元生洋行及盖印人陳子堂供係廣利生報關行曾代元生行之丁德林亦定買洋糖及别貨共有十箱報關盖印時並未在塲丁德林供與陳同陳潤齋供係元生行經事曾向丁德林處定買洋糖等件共十箱據丁云已出六箱尚有四箱未出我見十箱均已盖印卽令廣利生出店李子洪代運到棧實不知其中尚有王華英與瑞亨行定買糖箱四隻在内求傳報關盖印人訊核李于洪供與楊同蔡太守商之賈副領事謂察核各供情節互異然總由盖印人訛錯所致非盖印人到案不能澈底究判將各人仍交捕房帶回候禮拜一將盖印人傳案訊斷賈君然之 
[招認屍身]  
　　同仁輔元堂來信云二月三十日十二圖保正顧調梅報薛家浜口河内有男浮屍一口年約三十外歲身穿黑洋布棉　黑布大襟棉背心灰色布棉襖曰布知衫藍布褲黃紗羅破套褲紅洋布夾裏白布襪藍縐紗腰帶三根頭黑鬚頭緶線當經本堂殮埋義塚如有親屬來堂認領可也 
[文報局瑣記二]  
　　謝氏來函云頃有吳姓婦人於二月廿八日辰刻臨盆直至廿九日子時尚未分娩産母體怯勢已垂危適有申報館派來自求多福捐册刻有催生靈符因産婦命在呼吸急不及待並未照方配藥但將符上註明捐洋廿元焚灰調水甫經入口立刻産下母子俱安特將捐洋廿元囑代寄奉卽請照收登報云 
 
 

Page 4

 
 
[浙省撫轅抄]  
　　二月念三日蔡秉澄禀銷催孝豐縣地丁差禀知釐捐局委自門釐局差○廿四日唐擇榕禀銷催前石門劉遂安尹交代差禀知臬司委中城保甲總巡差叩謝○廿五日委署玉環巡檢鄒荃孫禀見謝委前署江山典史陳萬交鉷卸回省禀到○廿六日候補府常紱禀見禀辭赴廣信鹽局典史潘文翰由藉起服來省禀到○廿七日同知過仕昇禀知豁免局委催處属存庫銀兩差禀見選用通判席永春請領滇餉來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年二月二十三日京報全錄]  
　　宫門抄○諭旨四道錄前○川督劉奏請改奬片○尚書崑等奏請旌表摺○川督劉奏甄别千總無可叅劾摺○豫撫邊奏循例盤查各庫摺○又奏查明知縣叅欵請交部議處片○又奏委解銀兩起程日期片○川督劉奏甄别知縣片○大臣榮奏爲奏聞摺○二月二十三日理藩院鑾儀衛光祿寺廂黃旗值日廂黃滿引見二名廂黃蒙引見四名○恩全假滿請安○周德潤由雲南回京請安○李中堂預備召見○恩公良沐各請假十日○禮部奏派帮扶添土之王公派出伯王慶土○又奏派遞酒之王公派出慶王克王○又奏派行大饗禮之王公派出慶土澍貝勒澤公濂公齡公○又奏派隨人陵寢門之王大臣派出伯王克王睿王那王漪貝勒那貝勒恩公濂公澤公八額駙桂祥德銘○召見軍機布彦德勒格爾周德潤李中堂○○劉秉璋片再查前准吏部議咨剿辦大邑匪徒案内出力保奏之直隸州用補用知縣吳樹聲俟補直隸州後以知府用先換頂戴係屬層遞預保核與章程不符駁令另核請奬等因遵奉在案臣查前年大邑縣匪徒湯洪中等聚衆滋事焚衙刦獄患起倉猝經該員吳樹聲帶兵會營前往剿辦立將首夥各匪斬擒凈盡不致曼延洵屬在事出力嗣因該員保舉與例章不符經部臣駁飭另奬兹據籌餉總局議詳請奏另奬前來合無仰懇天恩俯念該員吳樹聲剿辦匪徒著有微念可否賞加四品頂戴抑或飭部另議改奬之處出自鴻慈是否有當謹附片具陳伏乞聖鑒訓示謹奏奉硃批吏部議奏欽此○○臣宗室崑岡等跪奏爲命婦節孝可風籲懇天恩准予旌表恭摺仰祈聖鑒事竊查丁憂工部左侍郎烏拉布之繼祖母岳諾特氏已故山西豐鎭廳同知富豐阿之繼室也幼知書明大義孝以事親儉以持已年二十二歲于歸後甫二載富豐阿引疾解組歸旗及病　氏刲臂肉和藥以進焚香祝天願以身代先尼富豐阿原配生一子名松安早殤氏無所出富豐阿病殁後氏痛不欲生繼念嗣緒無人乃勉抑哀懐摒擋家事更請於族人以烏拉布嗣松安仰承宗祧時烏拉布方彌月襁褓鞠育極劬勞及稍長家計益艱氏茹蘖自甘躬親督課烏拉布通籍後氏勤儉一如當年兹於本年二月初五日身故計苦節五十年似此守貞勵志洵閨閫所難能理合彰善闡幽邀朝延之曠典溯查光緒二年間户部左侍郎榮祿之繼母顔札氏以節孝聞經同官内務府大臣英桂等據實奏聞仰蒙立沛恩施准其旌表今命婦岳諾特氏青年矢志白首完貞節操直凛乎氷霜旌揚宜邀乎綸綍臣等與烏拉布同官見聞較確謹援案具陳合無仰懇天恩俯准飭部旌表以彰節孝而維風化出自途格鴻施伏乞皇太后皇上聖鑒謹奏奉旨已錄○○頭品頂戴四川總督臣劉秉墇跪奏爲甄别千總無可叅劾循例恭摺奏祈聖鑒事竊照定例千總等官年底甄别彚咨報部其甄别不及百之二三者如該省果無衰庸戀缺應行甄别之處該督撫等卽將無可叅劾緣由聲明具奏等因歴經遵照辦理在案查四川省各標營額殷千總一百十四員每年例應叅劾三員伏查光緒十二年分各標營千總除現留軍營未經回省不計外其在營各弁經署提臣李培榮與臣陸續調省考騐實無衰庸戀缺之員自未便拘於定額率行充數致有屈抑仍隨時留心查察如有才庸披劣之員卽行分别勒休叅革以肅營伍斷不敢拘泥甄别年限稍有姑容除咨兵部外所有光緒十二年甄别千總無可叅劾緣由理合循例具奏伏乞皇太后皇上聖鑒謹奏奉硃批兵部知道欽此○○頭品頂戴河南巡撫臣邊寶泉跪奏爲循例盤查司道各庫恭摺仰祈聖鑒事竊照每年封印後應將司道各庫盤查具奏又藩司到任接收交代亦應呈請盤查兹布政使劉瑞祺於光緒十二年十月二十六日到任至十二月二十五日交代限滿適屆歲底盤庫之期據該司併案開呈報結又據署粮儲鹽法道衛桂森開具册結詳送前來計司庫實存正雜等欵共銀二十二萬四千二百五兩零粮道庫實存漕鹽等項共銀一十四萬九千三百一十七兩零臣分詣盤查按欵稽核均與應存數目相符並無虧短除遵章加結咨部外理合恭摺具陳伏乞皇太后皇上聖鑒謹奏奉硃批知道了欽此○○邊寶泉片再原奏所叅改捐知府前河南光山縣知縣黃世煦各節當經飭司委員嚴密訪查兹已逐欵查覆前來臣覆加查該如原叅黃世煦向辦西華岳州一帶鹽務官而兼商歴有年所改捐知府指分浙江仍盤踞河南嗜利妄爲一節查黃世煦直隸天津人報捐知縣歴任河南繩池南召光山等縣知縣旋因病開缺捐升知府指分浙江尚未赴浙候補豫省西華縣境有津商黃姓振德恒鹽店開於同治七年並非黃世煦商名彼時該員服官本省自未便出名領軍至禹州萬盛新鹽店本名郭繼業係本商自行運辦與黃世煦無涉該員自改捐知府後卽在陳州府屬周家口居住介乎官商之間居積日富坐擁厚資該處開有振德恒鹽店又公設積德恒錢店今鹽店歇業錢店猶存訪聞開設之初託名其兄黃世熙之業改捐後復出已資增益之調查光緒七年左申控告積德恒錢店一案呈内指控振德恒鹽商黃世煦該員當時並未呈辯不告黃世熙而指控該員知非無據又原叅在汝寗府添開當鋪壟斷居奇一節查汝甯府城内有安興德聚兩典安興乃山西商人吳豪山所開德聚則津商黃健德開設詢知爲黃世煦资本健德卽該員堂名又原叅重利放債有左姓貸該員錢文未能以時爲償被逼自戕一節查有山西介休人左森在周家口開聚昌公估衣鋪曾借積德恒錢店銀一千五百兩又浮欠錢一百六十餘千光緒七年左森虧本歇業未能清償興訟左森另欠大順昌等各號錢一萬四千餘串因欠累太多愁急莫釋自刎遇救復乘間自戕其腹殞命伊堂兄左申原報並指稱威逼厥後兩造蔓訟控司批府委員會鞫據該親屬供稱左森委因負欠愁急自戕並未與黃世煦見面亦無威逼窘辱之事各具結銷案現有供結可查尚非該員威逼所致又原叅信任夥友王慶成前赴許州廣買烟土所寓孚泰成號虧折其本逼其店主馬中孚服毒自盡一節查振德恒鹽店夥友王慶成曾赴許州買土寄存馬中孚所開孚泰成錢店光緒十年三月錢店閉歇該州閻慶華親往查知見有振德恒買寄烟土一併查知旋經該店夥于鏞赴許呈州給領有領狀存查至于鏞控追孚泰成欠欵係是年四月具呈馬中孚先於三月間病故該州傳集馬中孚家屬及店夥等訊取供詞有卷可查委係因病身死原叅馬中孚服毒自盡自係傳聞之訛又原叅賣鹽和泥沙减秤加價一節查上年八月間該鹽店因鹽不潔凈曾有控案現查所賣鹽包尚無泥沙攙雜價值隨銀長落間有叅差秤亦公平又原叅私養巡役數百名借事生端傷人斃命之案所在皆有一節查西華地方振德恒鹽店募養巡丁五十名每季造具花名清册報宫備查徧行訪查尚無傷人斃命之案又原叅該員挾制恫喝地方官隱忍了事更有利其季規同惡相濟一節未經指寶無憑查辦至鹽店向有按季津貼地方巡緝公費經長蘆鹽軍行知有案此外别無陋規以上各節均經逐一查明尚無違章取利及威逼人命各重情惟該員於服官省分開典充商雖在改捐之後而未離本省溷迹巿廛孜孜謀利致招物議實屬不知檢束相應請旨將改捐知府前光山縣　縣黃世煦交部議處以肅地方理合附片具陳伏乞聖鑒訓示再該員因置買房基另有被控之案經臣飭司委員查訊斷結方始定議是以覆奏稍遲合併聲明謹奏奉硃批黃世煦着交部議處餘依議欽此○○邊寶泉片再查豫省應徵光緒十二年分漕糧前經援案奏請折徵解部奉旨着照所請該部知道欽此轉行遵照在案兹據布政使劉瑞祺署粮道衛桂森在於各州縣解到光緒十二年漕折内湊集銀五萬兩定於本年二月初六日委員管解起程赴部交納詳請奏咨前來臣覆查無異除咨部外相應附片陳明伏乞聖鑒謹奏奉硃批户部知道欽此○○劉秉璋片再道府州縣保歸候補人員於到省一年後察看考核奏明分别繁簡補用兹查有同知銜補用知縣程天爵試看年滿例應甄别據藩臬兩司會詳前來臣查該員程天爵年富才明堪以煩缺留川補用除咨吏部外謹附片陳明伏乞聖鑒訓示謹奏奉原批吏部知道欽此○○奴才榮毓漙芸懷塔布跪奏爲保留總管恭摺奏聞仰祈聖鑒事竊查各陵總管五年期滿例應咨部引見惟陸寢重地總管有督率官兵巡守之責每屆五年期滿查其平日當差勤愼管轄嚴明　歴經奏請留任荷蒙恩准在案兹據慕陵總管常佑呈稱於光緒八年三月問曾經奏請留任自是年六月起連閏扣至本年閏四月又屆五年期滿應行前期三个月咨報部旗等情前來奴才等查總管常佑自莅任以來於陵寢一切差使均能舊勉矢愼矢勤約束兵丁亦屬嚴明謹援案奏請仰懇天恩俯准將慕陵總管常佑再行留任五年以資熟手如蒙俞允俟命下之日由奴才等照例咨行兵部註册理合恭摺奏聞仰祈皇太后皇上聖鑒訓示遵行謹奏奉硃批著照所請該部知道欽此 
 
 

Page 14

 
 
[光緒十三年二月二十四日京報全錄]  
　　宫門抄○諭旨三道錄前○發抄旨四道○兵部額等奏請仍准照舊奬勵摺○臺撫劉奏請優卹片○楚督裕等奏停抽川鹽釐金請暫展期限並通籌撥解海軍要欵情形摺○鄂無奎奏爲甄别道員片○奬軍希奏爲委署知縣片○二月二十四日吏部翰林院正黃旗值日吏部引見九名國子監引見七名鑲白滿引見三名○禮親王服滿請安○惇親王等謝授缺恩○直隸提督李長樂到京請安○李中堂謝賞福壽字恩○惇親王請假二日○錫珍請假十日○長有續假十日○徐致祥請假五日○咸公請假一月○郭勒敏布會章各續假一月○吏部奏派騐看月官之大臣派出徐桐崑岡祁世長徐郙嵩申熙敬耀年李端棻○召見軍機李長樂文增丁立幹絪貝勒禮王○發抄曾國荃等奏請將欠繳厘金之上海補用道郭熙光暫革限繳奉硃批着照所請該部知道欽此○卞寶第奏審明湘鄕職員王黼臣被盜刧案奉硃批刑部速議具奏欽此○楊昌濬奏儘先守備紀鴻慶補銅山營守備奉硃批兵部議奏欽此○又殉難之前任道員孔昭慈等虧短交代各歀害免奉硃批着照所請該部知道欽此○○經筵講官大學士管理兵部事務臣額勒和布等謹奏爲聲明承辦軍報司員等勞績情形懇恩仍准照舊獎勵恭摺仰祈聖鑒事竊臣等於去年十二月初四日將臣部捷報處司員差官等遵旨保奬本日奉旨依議欽此仰見我皇太后皇上鼓勵人材微勞必錄之至意當卽抄錄原奏咨行吏部兹於本年二月初二日據吏部咨稱查奏定嚴核保舉章程指明各部院辦理各件均屬應辦之件一概不准保奬查光緒九年十二月該部保奏捷報處出力各員其所着勞績係在奏定嚴核保舉章程以前是以准其保奬今據兵部奏稱捷報處出力各員其所着勞績係在嚴核保舉以後自不得援照辦理等因前來在該部照章核議自係愼重名器之意何敢再行瀆陳惟查臣部捷報處專辦接發軍報恭遇聖駕謁陵及巡幸各處馳遞本章轉發摺報在在均關緊要該司員則夙夜在公差官則櫛風沐雨且係自備資斧甘効奔馳稍有疏失立加叅劾責任綦重處分綦嚴核與各部院尋常應辦之件旁逸懸殊曾於咸豐十年間將錯發文報值班司員及告假規避之差官隨時嚴叅斥革自是以後該員等皆思畏避當經前大學士賈楨等體察情形實因該員等馳驅辛苦有過無功於同治元年六月奏蒙恩准每屆三年酌保一次是以歴年以來該員等奮勉當差均無貽誤伏思該員等日夜從公動虞叅革處分之嚴較各衙門爲最重激勸之典亦宜較各衙門爲稍優今使其一旦向隅不特司員任事各懷畏阻之心卽臣等辦公亦難收指臂之助合無仰懇天恩將臣部捷報處官員准照臣等前奏奬叙嗣後仍照奏准成案扣滿三年酌保一次臣等爲愼重軍報起見謹恭摺具奏請旨奉旨已錄○○劉銘傳片再查萬年青輪船被碰沉没所有在船溺斃機器局採辦委員福建候補直隸州顧鎔縣丞郭雲程軍械所採辦委員直隸州州判王中灝江蘇候補縣丞盧自信銘字營採辦軍米委員縣丞陳明啓楊立本武毅營採運軍米委員安徽績溪縣訓導鄭承鐸從九周洪樸煤礦局採辦機器委員從九盧光淮摺弁世襲雲騎尉任汝祥因公赴滬差弁都司劉興泰守備夏芝興守備銜千總土正元六品軍功楊萬雙千總蘇廣萬年青輪船文案委員從九丁漙霖請假就醫隨營差遣委員四品銜山東補用知州陳頴爍候選直隸州楊典訓請假回籍各營局所委員兩江補用副將張文萃遊擊吳開勝都司宋鴻謨守備左成章趙月三千總王家邦增生吳楚璜五品軍功吳道新六品軍功嚴登高等二十八員一併隨船溺斃死於非命據萬年青管帶委員兩淮候補鹽知事陳振鴻禀報前來臣伏查該故員等從軍海外勞苦有年此次同遭慘機殊堪憫惻其因公赴滬者固等於陷　相軀卽暫行請假各員亦慘於在營病故合無仰懇天恩俯准將顧鎔等二十八員一併飭部從優議卹以慰幽魂出自逾格鴻慈謹附片具陳伏乞聖鑒訓示謹奏奉硃批顧鎔等着交部分别從優議卹欽此○○頭品頂戴署湖廣總督臣裕祿頭品頂戴湖北巡撫臣奎斌跪奏爲鄂省加抽川鹽厘金一欵謹查現時餉力尚難驟停擬請暫展期限並通籌撥解海軍要欵情形恭摺仰祈聖鑒事竊臣等接准部咨議覆四川總督劉秉璋奏江楚兩省江防海防加收川鹽厘金請卽停止以紓商力一摺飭將江楚兩省加抽川鹽厘金卽以光緒十三年爲始一律停收並議以湖北省每年應解海軍衙門經費銀二十四萬兩前請暫緩停收江楚加價以備湊解今該省旣將川鹽加價停止商販成本自輕濟楚之引銷數應增課厘亦當倍於曩昔挹彼注兹諒無不敷分撥之虞應請旨飭下湖廣督臣湖北撫臣務將撥歸海軍衙門經費仍於厘金項下按年照數籌解卽有不敷應另籌有著之欵湊解足額不得以加價停收藉詞推諉致悮要需等因於光緒十二年十二月二十三日具奏奉旨依議欽此抄錄原奏咨行　鄂臣等杳閱原奏四川督臣劉秉璋所請停收江楚兩省川鹽加厘自爲體恤商情籌顧川餉起見惟查鄂省所收川鹽加價一欵係於光緒十年二月間前署督臣卞寶第因籌辦江防欵無所出奏請將湘鄂引地之鹽無論川淮每斤加抽厘錢二文藉資辦理嗣於十一年江防竣事卽值創設海防奉准部議將湖北原撥南北洋海防經費厘金銀二十四萬撥歸海軍衙門作爲常年餉需經費之用臣裕祿當以事關自强大計亟應力籌有著的款以期無悮要需但近年鄂省厘金統計每歲所入收支兩抵實已不敷甚鉅如僅就厘金項下設籌誠恐欵無所措難免仍多積欠當將川淮鹽斤加厘一欵奏請暫緩停收卽以所收銀兩作爲海軍衙門專餉其餘不敷之數仍於厘金籌補每年湊足銀二十四萬分批報解並聲明用欵稍紓仍專歸厘金撥解再將川淮鹽斤加價錢文奏請停止奉旨允准在案當將所以奏請暫緩停收者原以奉撥海軍經費厘金不敷湊解不得不酌留此欵以維餉需擬俟光緒十三年還清奉撥洋欵以後厘金之力略紓要欵不致無着卽可將川淮兩鹽加價錢文一併奏請停止今於洋欵未及解清之先卽奉部議令將川鹽加厘停收其應解海軍經費仍於厘金項下按年照數籌解如有不敷飭卽另籌有着之欵臣等伏思此項鹽厘加價本係川淮並收若停川而停淮則川淮成本相縣淮銷不無窒碍其淮鹽加價亦勢在必停若川淮並停則鄂省所收以湊解要餉之欵卽驟少十餘萬兩撥度目前餉力寔屬萬難周轉至鄂少應還洋欵本年祗剩一期較之上年可節出銀十萬餘兩而現在部文令將本年節出之欵卽按十三年應還洋欵數目照解部庫以補加放俸餉之數京餉要需尤不敢不儘力籌解通船核算是曩日所計之出欵仍難核减所撥之解欵仍歸無着所謂加價停收後濟楚之引數應增課厘當倍於曩昔不過懸揣之切實則一無把握本省入欵止有此數海軍經費待用孔殷設致收數不齊挪措無從卽所謂另籌有着之欵者亦恐空言無補臣等詳加籌計並與司道再四熟商惟有仰懇天恩俯准將停收川鹽加價限期暫爲展緩數月仍與淮厘照常加收統按本年應還一期洋欵之數限以收至十萬餘兩爲止俾第二期應還洋欵及本年應解海軍要餉均可湊解無悮一俟前數收足卽由臣等將川淮兩項鹽厘加價一律奏明停止亦免辦理偏畸以後自十四年起無須再還洋欵鄂省厘金項下每年卽可騰出銀二十萬餘兩除現奉指撥補解加放俸餉不敷銀十萬餘兩仍當遵解部庫外其餘三十萬餘兩卽請以之抵海軍經費庶此後厘金力足匀顧籌解不致短絀似此量爲變通在川淮各商素明大義自開辦加厘以來業已遵行數年兹不過暫展數月商力所捐無多似不致爭此尾解之期限而鄂省得此補助藉資周轉要欵可期有着實於餉需裨益匪淺據湖北布政使蒯德標鹽法道江人鏡會同善後局司道具詳請奏前來謹合詞恭摺具陳伏乞皇太后皇上聖鑒訓示謹奏奉硃批着照所請該部知道欽此○○奎斌片再准部咨道府州縣無論何項勞績保奏歸入候補班人員令該督撫即以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查二品銜前先補用道江麟瑞以光緒十一年十二月二十日到省之日起扣至十二年十二月二十日試看一年期滿據布政使蒯德標署按察使武震取具履歴清册聲明該員實心任事條理精詳堪以繁缺留省補用等情請甄别具奏前來臣隨考騐無異除清册送部外謹會同署督臣裕祿附片具陳伏乞聖鑒飭部查照施行再臣到任未及三月例不出考合併陳明謹奏奉原批吏部知道欽此○○希元等片再現署伊通州知州王端啓呈報丁憂所遺伊通州一缺查有現署敦化縣知縣劉調元謹愼安詳堪以調署遞遺敦化縣一缺查有候補知州書瑞辦事勤明堪以前往接署據吉林分巡道豐紳泰詳請具奏前來除分檄飭遵外理合附片陳明伏乞聖鑒謹奏奉原批吏部知道欽此 
 
 

Page 15

 
 
[客夜用杜少陵宿府原韻索驪睡軒芸香館兩主人玉和并求夢畹生正刊]  
　　漏沈深院月光寒蠟炬成灰寶篆殘畫角聲悲欹枕聽悔瘦隔簾看愁中志氣消磨易夢裏功名慰藉難五夜自哀還自喜家書慈竹報平安[  西湖花隱稿於歇浦夢杭州室]  
[月夜懷小樓主人王松堂司馬卽請完政并希玉和]  
　　擬上高樓訪仲宣傷春心事訴尊前只因伏案窮經業却减連床詁舊緣夜靜敲聊破寂月明顯影自生憐學頭無限離羣感悵望伊人雲水邊[  西湖花隱稿於夢杭州室]  
[上海四馬路文報局内恊賑公所經收賑捐二月下旬清單]  
　　廿八日使君受福册德興洋行黃薰南先生募黃張氏黃柳書因指病求宿癮子癮去省費黃鳳集黃觀孝七户各五角黃燕美三角黃唐氏黃楩業二户各二角五分黃卿氏二角江隂厘局劉四元○留餘堂爲長女外症全愈酧願常平銀二十兩本埠安康庄交來思過齋求合店平安十元又交來裕勝堂求合宅平安六元慈北愼餘居士交來菜甦氏酧願十元又募陳籍記余初記吳芝記余峻記四户各一元○本日共收英洋三十八元常平銀二十兩小洋五角 
[上海四馬路文報局内恊賑公所經收賑捐二月下旬清單]  
　　廿九日使君受福册無名氏洋五元本埠恭泰號募文杏山房四元陳煥賢張藹人黃東尹三户各二元梁租階五角無名氏銅洋二十元本埠恆豫庄募養性書屋陳求舊恙速愈無名氏包安成堂愛間山房無名氏怡德堂舒德卿章伯珍九户各一元本埠惠泰庄交來吳門有心無力人募王茂順書士二元尹殿華翁助本埠九章綢庄禮票計洋二元五角購辦漢書資移助六百文購辦果報書資移助六百文購辦茶壺資移助六百文求人同四百文王子樵一百文實收禮票計洋二元五角英洋四元錢二百文本埠北巿泰亨源庄交來烟台牟山書社募　善軒銀二兩順記徐配堂二日各一兩徐惕三二兩徐小宋八錢徐雨生七錢徐坤山王維勤劉餘記次海存心草堂五户各五錢以上共計漕平銀十兩實收規兀十兩零四錢五分沈梅圃徐侣　二善士助洋二元○本埠南巿萬鍾安善士爲求小兒患病許願三十元無名氏二元揚州鈔關門莊滄漁善士爲小女寓官求病病速痊許願十元○江册椒庵居士助錢八百文彭城煉氣士二百文○本日共收英洋七十四元五角銅洋二十元規元十兩零四錢五分錢一千七百廿五文 
 
 
