# 1908 - 171 - 4912718

 

Page 1

 
 
   
 
 

Page 2

 
 
   
 
 

Page 3

 
 
上諭 
　　五月二十八日奉 
　　上諭禮部左侍郎著景厚轉補欽此 
代論 
[華商集成圖書有限公司招股啓]  
　　集中國所有之貲本。編印中國所用之圖書。以保中國之敎育權。而杜中國之漏巵。此裕福創辦集成圖書公司之宗旨也。 
　　集成圖書公司之所以發起也。尙有最遠之原因在。乙已之九月。裕福先有創辦中國圖書公司之舉。經營締造。至丙午五月而公司成立。 
　　裕福發起中國圖書公司之本旨。深慨近日明詔興學黌舍如林。需用圖籍。數至繁賾。而出版之權。强半操自外人。推之郵局郵。票。銀行紙幣。更紛紛仰給於國外。以中國之大曾不克組織一大印刷廠。自握出版之權。可恥孰甚。爰汲汲焉議自設公司。顧我設一華商之公司。而他國人之公司。方羣挾其雄厚之貲本。恢宏之局面。偉大之勢力。高掌遠蹠。眈眈逐逐。以與吾競勝。是勁敵也。敵不宜樹。苟可兼併。其併之便兼併之利。厥有二端。規模夙具。稍稍佈置。立可出版。非若創新者造屋購機。動需時日。一也。少一洋股之公司。即爲華商多挽回一分權利。於彼於此。一轉移間。關係至鉅。二也。竊持此義。於中國圖書公司成立後。質之張李直先生。先生韙之。乃始從兼併着手。 
　　先是英吉利人美查氏。在上海開創石印。名曰點石齋。中國之有石印。權輿於此。同時又設鉛字印書局。名曰圖書集成局兩局先後開刋欽定古今圖書集成。殿板二十四史。雍正硃批上諭九通全書。佩文韻府。淵鑒類函。駢字類編。大清一統志。九朝東華。錄十三經註疏。諸鉅帙。風行廿二行省爲海上出版界冠。裕福旣得張季直先生許可。乃擬設法籌備鉅資。將該兩局購歸。以爲公司基。再四磋商。竟獲如願。由是兩局之棟宇垣塲。機械倉庫。乃悉爲吾華商公司所有。於以陰弭吾出版　界之大敵而第一步之目的以達 
　　歸併就緒忽有持異議者。力主創。不主因。宗旨旣殊。强合之。非所宜也。因將中國圖書公司。移交與曾君少卿主持之。裕福乃别樹一幟。名曰華商集成圖書公司。公司名集成。所以别於先發起之中國圖書公司也。特標華商二字。所以示此後點石齋圖書集成局。非復英商所有也。 
　　語有之爲高必因邱陵。爲下必因川澤。創與因之難易逸勞。不待智者。盡能辨之。夫以開倉最早。出版最多。震爍耳目。匪伊朝夕之點石齋圖書集成。局外人所嘗於此獲利不貲者。一旦爲吾華商所有。而以之爲根據地。由是而圖改良焉。由是而圖擴張焉。事半功倍。自在意中。獲利優厚。是可操劵。今者印刷所擴充矣。編輯所設矣敎科書出矣。條理規制。日以就緒。 
 
 
 

Page 4

 
 
敎科書之價值。學界翕然。嗣此以往。更當力求進步。增其所本無益。其所不足。關平印刷之新法美術。歐美所有。而吾國瞠乎在後者。次第倣辦。以蘄完備而臻美善。總期精詣獨擅。爲東亞之最大印刷局。絶不稍留缺憾。使他國人之公司。有所挾以傲我。是爲今後辦事之方針。 
　　顧茲事體大。深慮舉鼎絶臏。必賴同志有以贊助之。庶共任其義務者。即以共享其權利。曩者裕福發起中國圖書公司。甫一提議。而表同情者飆起雲集。殆遍海内。矧今茲之集成圖書公司。乃就絶大己成之局。而擴充改良者。成績久著。程功倍易。大雅宏達。必尤歡迎。尙望不吝惠敎。幸甚。 
專電 
[電一（北京）]  
　　郵部接上海電報股東電連日堂司會議擬照乙說除去利息價在二百元左右 
[電二（北京）]  
　　郵部以收回電報事在必行議歸交通銀行李厚祐即日購收 
[電三（北京）]  
　　某軍機以考察憲政大臣于式枚電奏立憲切合中國情勢故以吏部侍郎畀之 
[電四（厦門）]  
　　日人私鑄假洋圓十萬厦道劉慶汾會同日領拿獲日人兩名 
緊要新聞 
[鄂督奏保御醫入京北京]  
　　前因皇上足疾久未痊愈曾寄諭東南督撫選召名醫來京各督撫先後電覆均謂驟難其選容隨際覓得再行奏聞昨日鄂督陳夔龍電奏略云前奉寄諭徵召御醫因驟難覓得業經電覆在案茲查有江西玉山縣知縣吕用賓醫道枵精堪以應選已令即日束裝入都聽候請脈云云奉旨知道了據聞吕大令任玉山縣令己數年於茲前年南皮張督以齒痛甚劇曾電致贛撫轉飭吕令前往並嘱暫不開缺及吕令到鄂張督之疾時愈時作留鄂兩年每月贈以二白金去年張相内用吕始回贛到任今陳又保其來京或　張相之意亦未可知 
[會議西北改省消息北京]  
　　西北改建行省一事各督撫將軍均己陸續復到日前軍機處諭令政務處憲政館提調科員等先行將各摺彙核並各抒所見具呈候奪茲聞統核各摺主張速改者多大致均從綏遠入手主緩改者僅有三摺緩日朗潤園大會議時大約即可决議 
[陳給諫切責禁烟大臣北京]  
　　給事中陳田二十日牌奏禁烟公所設立以來章程一切尙稱嚴密惟尙未指名查驗一人豈内而尙侍外而督撫竟一無嗜好者耶徇隠之處恐所不免禁烟一事以後攸關賠欵京師爲首善之區尤宜樹厥風聲應請飭下該王公大臣恪遵定章嚴行訪查參辦倘仍敷衍從事并請宸衷獨斷予該五大臣以重懲以爲徇隠者戒奉硃批禁烟大臣知道 
[重申蘇省官民禁烟辦法]  
[查覆膏捐條　陳]  
　　軍機大臣字寄江督蘇撫五月初四日奉上諭都察院代遞候選道許珏條陳蘇省禁烟未能實行並膏捐貽悞地方情形一件著端方陳啓泰按照所陳各節認眞查明妥籌辦理原呈均著抄給閱看欽此端帥奉諭後會電蘇撫陳伯帥札飭蘇州藩臬兩司會同禁烟局按照原呈各節逐一復查妥爲籌議詳復察核一面札飭牙釐局督辦朱之榛迅將原呈所指該局各節分别據實禀復以憑會核復奏 
[批示蘇臬詳文]  
　　蘇臬司左廉訪以禁煙先清官界詳請江督通飭實力遵辦茲經端午帥批示略謂蘇省官民禁烟辦法早經嚴飭實行所有文武軍學各官界併經嚴定章程通飭清查業據出具不吸烟或吸烟戒斷各項切結惟因循泄沓之風仍恐在所不免近來欽奉上諭特設禁烟大臣先從京官調驗然後推及外省禁令森嚴斷不容稍有姑息今該司擬再通飭闔省實缺曁候補當差各員如素染烟癮者均自行呈明暫請委員代理差缺具限遵戒俟戒斷後取具同鄉官切結呈送該管長官考騐確係戒斷仍令當差回任隠匿掩飾者查實立予撤參該管上司扶同徇庇一併參懲如年在六十以上及因病吸食不能戒斷者亦自行呈請開缺開差初到省人員均令取具同鄉官切結分别有癮無讔辦理所擬辦法甚屬切實自府廳以下實缺候補各員應即責成該司嚴飭遵辦其現任司道曁名候補道員如素染烟癮者亦應呈請本部堂曁撫部院暫行委員代理差缺具限遵戒此外各局所各學堂曁兩淮鹽務以及武職之綠營新軍水師海軍各員弁均責成該管長官一體切實查辦統限 
 
 

Page 5

 
 
於奉文十日内據實呈報如逾限不報無論何員查有烟癖者定即從嚴參處該管上司一併究懲候即分别咨行飭遵至查禁民間各條除清查烟畝一事現經會同撫部院派員分赴徐州及淮海通海一帶依限查報並出示勸諭自明年起一槪不准再有種烟地畝外餘如查禁私開煙館不准製賣烟　以及吸烟之人領取牌照購膏各節仰再嚴飭各屬會督紳董實力辦理不准敷衍塞責以期早清烟害切切 
　　委　種烟地畝江督前接度支部電開禁烟必從查畝入手查畝又係地方官專責迭奉諭旨清查烟畝分年列表並經本部奏准倘有地方官奉行不力即由督辦大臣指名嚴叅等因現各省多未查報烟畝確數欽限甚迫希即委員切實　明尅期開報以憑辦理爲要午帥接電後以蘇省種煙地畝江北徐州爲最多淮海次之通海乂次之特會同蘇撫札委候補知府施煥派往徐州專查一屬應支給川資銀一百四十兩派委湖北補用知縣許鼎年前往淮海派委補用知縣姚昌頣前往通海各支給川資銀一百兩統由財政悞支給各該員務須刻日馳往會同地方官查照迭次札飭事理詳晣查明造報仍送由藩臬司彙案核轉至查報種烟地畝及實産土藥各數目不得稍涉含混遺漏亦不得遲延逾限致干究詰一面又將委員分查情形先行電覆度支部查照 
[錢江行輪併合大公司杭州]  
　　錢江行輪屢經商人禀辦前日商務洋務兩局以核議行輪辦法詳奉撫憲馮中丞批示云所稱更正增入各條均屬切實握要可見施行查錢江行輪屢禀屢駁今旣姑准試行作事謀始自宜愼之乂愼此案迭據職商袁允棣張棻鄭世彬趙鼐樓景暉等先後具禀萬不能偏准一人亦未便均准試辦以致互相傾軋同時失敗甚至爭路碰撞甘蹈危險惟有令該商等先自聨合多集股本併成一公司公同委託辦事人略如外國托辣斯辦法方爲正當搭客船資尤宜公道勿奪民船生計一網打盡公司成立之後應由銀行或莊號担認保險洋一萬元具結備案以昭信用而防意外此皆原詳所未及要當預爲之計仰農工商礦局邀集該職商等妥籌辦理擬定章程詳候核咨勿得意見歧出各顧其私轉貽後患本部院雖量移在即當時時以開通風氣便益商民爲念然謀航路之利不能不防營業之害該職商等當知此意也 
[京師近信]  
[郵部奬勵電瓶]  
　　山東巡撫袁中丞致電郵部稱井陘縣煤礦甚多且帶磁質該縣某令提倡以來居然能造電瓶由職商馬清華呈請試驗尙爲合用較前博山所造之電瓶略有進步郵部以外洋之貨價廉物美每隻電瓶只有一角左右該商如果合用准由本部札飭各電局備用以挽利權而興工藝 
[工師條陳路事]  
　　郵部近接吉長勘路工程司羅道國瑞禀稱中南北三路一律勘勘井條陳京奉路事該部堂官以說甚可行己札飭照辦井以該道熟悉工程兼擅外交與日本技師磋商吉長一路辦法爭回權利不少因特批示奬勵 
[擬增舉貢分發銀兩]  
　　去歲各省保送舉貢會考其列二三等者一律可呈請吏部就職分發其分發公費銀至多者如四項大使等定爲六十兩（連引見費在内）州同三十兩貢生就職分發者亦二十兩現吏部辦公人等（從前吏胥多以改充書手混進）以公費太少慫恿加增俟五月底截止之時將改變方法以爲歛錢地步 
[議定敎員作爲實官]  
　　十五日學部各堂會議時議及明年創辦八種分科大學敎員難覔若均聘請外國人須費甚鉅各省所派游學歐美學習專門者頗不乏人無奈回國考驗授職後大半奔走仕途其熱心敎育者十無一二擬將高等以上各學堂各項敎員分别作爲實官俾得專心敎授裨補學務各堂均以爲然擬即與政務處憲政館會商定　即行入奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[籌辦南洋第一次勸業會集股簡章（續廿二日）]  
　　（十三）本會辦理一切均守商業規則務凈屏除官塲習氣所有職員執事均由股東多數公舉委任其薪資一切亦由公議决定數目從本會開辦日起支如係經手財政人員尤須原舉者擔保一切責任以杜流弊 
　　（十四）本會凡度支出入一切帳目按月作一小結俟會事竣後再由本會綜核收支全數决算盈虚列表繕單印刷成册分送各股東查閱以昭信實并定議此項帳册如有錯誤或不實之處准由股東指明證駁將經手該欵者從重罰儆庶防制嚴密而弊無自生 
　　（十五）本會招收股本特預覔本地著名殷實商號爲總經收處凡股欵交到皆暫存該商號以待開辦支用 
　　（十六）本會預算開辦後支出各欵以會塲購地曁建築農業院工藝院美術院敎育院水産館通運館參攷館機械館勸業塲南洋各島華僑商品陳列所萬生園植物園并附設戲園茶酒館旅館大餐館等各工程經費爲鉅數其餘則薪食雜費一切議定此次工程全用投標法勘估價目公擇最廉　歸其承造至經手財政及監督工程之職　等統憑股東多數公舉委用以期欵不虚糜人皆得力 
　　（十七）本會會塲設獅子橋側地塲面積寬廣約共二千餘畝現先購定八百畝作爲會塲基址俟開辦以後視各直省赴會商品所需陳列面積之多寡再定會塲地面之畝數（凡各直省商品赴會者均須預先報告數目以便本會核算地面） 
　　（十八）本會豫算開會後收入各欵如地租房租印花稅售物稅搬運費公車費及入塲券費等項從少約計當可得洋六十萬元左右會竣核收總數即以此項先行提還股本五十萬元及各股本八釐官息外其餘作爲紅利以二十成分派股東十四成公積二成辦事職員共四成 
（十九）本會告竣後除以收欵提還股本外所有房屋地基一律估價變賣多少儘數作爲餘利照股匀攤分給其有願在塲内置産業者仍可以公估之價收入 
　　（二十）本會事竣結算帳目以曁勘估房地價目攤提利息等事均照章由本會職員邀集股東多數公同監督辦理 
　　（二十一）本會會事竣後除將房屋地基公同勘估變價外仍議酌留若千改作公園游憩之地凡此等房地即仍照公估價目塡換公園股票（每股五元）即交各股東收執此後即徵收公園入塲費及地租等以給股息（公園集股章程另詳）惟此事仍聽各股東目主如有不願改充公園股本者亦可將原股退還由本會另覔受者 
　　以上各條均爲本會暫議集股簡章其餘一切未盡事宜容俟本會續行議訂分布 
分類新聞 
[政界]  
[江督奏陳整頓茶捐辦法南京]  
　　江督奏請厘定征收茶葉稅捐並委員接辦局務摺云皖南各屬及江西浮梁等處近來物價騰踊採植工本日增茶捐一項連續加之二成計每引應征銀七錢二分本係運商應繳之欵從前定章尙應予以奬叙　奬案雖停然若與應完引課等項全數責令業戶完納植茶者皆係山農恐擔負過重不無困累於維持本業之道頗有所妨况近年洋商時有　單採運之事若不將應征稅捐劃清界限内地行戶即不免藉單影射趨避旣工弊將百出且此項係專供解還洋欵及長江水師並各防營月餉之需計授攸關尤須預防其漸現經臣悉心酌議擬將原征之茶捐銀七錢二分照數劃出歸運茶之商按引完納其餘應征引課等項銀一兩五錢二分即定名曰産地稅仍歸業戶完納惟業戶零星賣茶勢極散漫應仍查照定章責成經手行號扣收照繳必須俟完清産地稅後方准發放起運俾免弊混其在本省銷賣之茶只完産地一稅槪不重征如運往外省或做洋莊須由運商另完茶捐完捐之後經過蘇皖贛三省局卡亦槪免抽厘稅照捐單均由臣衙門印發備塡並飭將各局卡舊有陋規私費嚴行禁革不准稍有需索其在内地開設經手收茶賣茶之行號等分别有無牙帖由局督同公所董事一律查明注册給照不許私設以杜虧騙等弊並因該局經征之欵以稅項爲重飭令改爲茶稅總局以副名實惟是茶爲出口大宗近年洋茶日盛華産行銷日滯其焙製之法應如何勸令改良使銷路逐漸推廣内地商情應如何互相聨絡使不受外界挾持均應切實講求加意振興必須遴派廉明幹練熟悉商務之員總司其事乃有實際茲查有奏調江南差委湖北候補道孫廷林幹練精明實心任事在省歷充要差均能認眞整頓頗著成效應即委令前往接辦以期得力 
[蘇省第二次考官案補遺蘇州]  
　　蘇垣撫藩榜示第二次考官案己誌念七日本報茲悉三等共三十二名有曾渤兪維善王汝聰邱曾陳庚沈肇敏李熙陳翰英夏爾純九人前報未列合應補錄（三等王萬徹前報誤作生萬徵又誤衍覺多兩字）再有不列等五名陳錫蕃李善卿陳家壽魏廷鰲金英照章須咨遣回籍惟金英一名係捐足大八成典史巨資虚擲同寮多代爲惜之 
[鄂督奏請移駐通判湖北]  
　　鄂督奏請宜昌府通判移駐鴉雀嶺地方摺云竊查湖北宜昌府東湖縣屬之鴉雀嶺地方居邑東偏距城九十餘里與荆州府屬之宜都枝江松滋及荆門州屬之當陽各縣壤地毗連犬牙相錯該鎭煙戶稠密不無匪徒混跡其中兼之敎堂頗多民敎時有齟龉向雖設有把總一員僅存少數汛兵藉資彈壓於緝捕撫綏切事宜不能大有裨益前據署宜昌府知府丁柔克禀請移駐文員經前督臣趙札飭藩臬兩司會同核議由司移會荆宜道查明該鎭地方關繫緊 
 
 

Page 11

 
 
要移官駐治實爲妥善之方第東湖縣境内及官昌府屬附近員缺大都各有專責礙難移置惟查有宜昌府通判一員向駐府城本無多事如將該員移駐鴉雀嶺庶幾控馭有資且各府通判駐外鎭者甚多如黄州通判之駐新洲荆州通判之駐沙市漢陽通判之駐蔡甸情事均同一律似可援案辦理以資鎭攝而專專成 
[蘇藩牌示蘇州]  
　　蘇藩瑞方伯廿七日懸牌云署松海防同知聶宗羲丁憂遺缺查有請補斯缺之查燕緒堪以先行署理又嘉定縣知縣高蒸撤叅遺缺查有候補知縣宗能述堪以改委署理 
交涉 
[淹没洋泥之交涉蕪湖]  
　　皖路提調致穆工程司函云前接手書悉灣泪地方被水淹没洋泥一千二百餘桶接閱之下殊深駭異查洋泥係橋工涵洞專用之件閣下自有管理之責故迭次弉運來蕪均由滬局逕與尊處接洽至到蕪後應在何處堆放並某處設放若干桶某處應用若干桶亦係尊處分别位置然後函知敝處原信具在歷歷可考誠以工程各事實與閣下責無旁貸本提調亦無權干預也者灣泪堆放洋泥地址係由尊處測量指定上年六月間已曾淹没洋泥三百餘桶彼時本提調即商尊處或在對岸設法堆放不可一誤再誤並由紀敦甫轉告請另擇地妥爲提備乃竟置之不理况此次灣泪洋泥亦係尊處撥運興築橋工之用本提調於正月間聞灣泪橋工半途停造當即迭次函詢閣下灣沚橋工停辦是否尊處囑其暫停抑係工人之意並詢各處現存洋泥幾何嗣接來函謂内河灣泪工程業經商准會辦暫從緩議並云即將各處所存洋泥開送清單前來詎至今並未開報是灣沚洋泥數目及地址能否存放本提調均亦無從得悉二月初旬本提調因恐山水驟發該處洋泥遽難搬讓迭與閣下商議飭工人前往查驗搬運乃以内河水涸無船裝駁乂雇工從旱搬移不意甫遷往去三百數十桶適值水勢驟漲竟將不及搬運之一千二百餘桶遽被淹没則此次之損失設非本提調先事預防勢必全數被淹總之各處堆放洋泥地址均係由尊處測勘指定洋泥之損失工程處實難辭咎本提調公事公辦萬不能以權限不及之事爲人分謗諸希查照可也再附來周繙譯等致閣下信件想尊意囑令該等繕此以爲搪塞之証查去年八月初七日有周譯尊函謂現造涵洞應用洋泥五十桶云云何得謂自閣下由歐州回從未問洋灰事件此函因周繙譯赴京昨始回蕪故遲至今日繕發 
軍界 
[電查定字旗管帶被害情形蘇州]  
　　江北定字營被梟匪襲擊致斃管帶一員己紀前報現悉此事已據淮運司電禀到省陳中丞以匪勢如此猖獗大爲震怒即電飭海州牧查明情形以憑核辦文曰據淮運司電禀定字右旗管帶陳有才在西鄉搜匪斃命己由李鎭定明赴州查辦等語匪膽如此猖獗成何事體應即隨同李鎭赶緊拿辦一面將陳管帶被害情形先行馳禀 
[軍門平匪晉省福州]  
　　詔安匪亂自洪子靑軍門率營前往該匪如鳥獸散現聞軍門己由詔扄節取道銅山乘飛捷官輪來省須在廈勾留約在荔夏初旬可到 
[委紳購置營地江西]  
　　贛省進賢門外白馬廟一帶委員購置營地鄉民屢求另購迭紀前報茲當道又擇定順化門外三郎廟民田起至進賢門外窰灣止地勢頗爲合用惟前次由官購置諸多窒礙迄不能成此次鑒於前車改用紳士購置當易接洽也 
[遊擊辜海嵐之禀批福州]  
　　閩督松鶴帥批游擊辜海嵐禀云查該員歷保各案前准部議以遊擊留陜補用閩省似未便遽准奏留是以本部堂特飭督中協轉飭仍赴原省投標初不因世職馬鴻荃等之控而未准改留所禀殊屬誤會惟據稱馬鴻荃有糾結羅漢會名目專伺到標人員以資婪索此次與武舉楊樹春向該員勒索酒例洋三十元聲言如果不許必行禀阻若屬實情形同無賴亟應澈底根究仰標下中軍副將立即飭傳兩造人證按該員所禀各節逐一訊究候奪 
學務 
[湖南中學堂之風潮]  
[中學堂學生上江督電]  
　　武昌湖南中學堂何生鴻璩等致江督端午帥電云陳李兩道己朦請鄂省札委私舉監督明日進堂鬨事學生全未開除迫極生等決意全體解散來寗請行特别辦法乞電示 
[江督復中學堂學生電]  
　　江督覆武昌湖击學堂何生鴻等電云梗電悉筱帥待學生素稱優厚諸生務各安靜在校愼勿因爭意氣遽欲解散若不聽諄勸率意來寗鄙人亦斷不接見也 
[提學示懲陋劣敎習常州]  
　　武進縣佩實學堂敎習周耀德誣指廳差竊鐘致起衝突事屢紀前報垷悉周又郵禀毛提學揑砌形同閙學等詞請將鄭生父子及廳差究辦當經提學飭武淮縣查明禀覆邑尊奉飭即會同縣視學及勸學所董事詳細調查實係周耀德等挾嫌誣控即據實詳覆請示現奉毛提學批云周耀德身爲正敎員不能督率全校致令敎習互相衝突卜至與廳差相毆實爲無品之尤且察閱郵遞禀詞支離荒謬文理不通平日在籍包攬債務倚勢招搖併有挾制官長各情形應即立予飭退追繳師範卒業文憑其助周妄具函禀之張均秀方孝椿誣詞欺飾均著立即斥退至該校起釁時鄭源溪是否在塲應飭一併查明詳辦所有飭停該學堂併示諭學生送入他堂肄習之處應均准如所請辦理 
◆◆駐日欽使電催學費杭州 
　　駐日李欽使電致浙撫云下學期學費按預算表除去陸軍學費外計需三萬六千八百元飭請速匯 
◆◆會議開辦旅蕪公學情形蕪湖 
　　太邑旅蕪紳商前日在仙源公所會議開辦旅蕪兩等小學一事緣旅蕪小學曾由崔紳提議開辦嗣以捐欵未集事遂中正嗣崔紳作古後人因家事涉訟先後呈請報効銀二十六萬兩爲興辦公益之舉該邑紳商擬禀呈道縣就此項報効欵内酌撥若干以爲開辦旅學之用特於日昨遍發傳單邀集該邑全體紳商定期二十六日會議以冀達其目的 
 
 

Page 12

 
 
實業 
[派員考察各屬林業山東]  
　　山東勸業道重定森林章程　示辦法禀詳到院奉院批云如果屬實東省林業數年之後必有成績可觀第僅憑州縣造册報告沿習日久恐成具文特飭選派妥員隨時前往查驗屬實方准給奬若查驗不實應將該州縣詳請記過以杜冒濫 
[蒙城縣禀辦水利情形安慶]  
　　日前蒙城縣王令禀陳修濬縣境潘家古溝水利情形即經皖撫馮中丞批示云引淝入渦就潘家古溝形勢挑挖藉以弭水患而奠民居具見該令盡心民事紳民踴躍赴功深堪嘉尙王市集橋梁一座需欵千六百千准于賑餘存款内核實動支至于民夫犒賞來禀酌擬援渦陽龍山湖比例需欵十成之一約需三千餘串以七千人計每人所得不過數百文無甚裨益不如留爲整用現經本部院會同督部堂奏明修理皖北水利從靈泗一帶疏濬濉河引入洪澤指定振餘欵項爲的欵不敷之數甚鉅正在籌集是以各屬所存振餘欵項有禀請就地撥用者均經駁斥在案該令只救切近之災本部院統籌全局先其大者不能枝枝節節而爲之况該縣引淝人渦工程業經該令督率董勸衆擎易舉己將竣工泗靈方在經始該令深明大義必知大工之不易舉經費之難籌當不以府界爲辭致悞要需 
[委提京漢鐵路舊案武昌]  
　　湖北粤漢鐵路局現正籌議購地開工事宜因查從前京漢鐵路購地遷墳各章極爲完善惟此項案卷均存於黄陂縣署特委　丞宗浩前往檢齊提取來局以資叅考 
雜記 
[告發私造軍火漢口]  
　　漢口籤捐局側小巷内有樓房一區前棟爲恒元慶猪棕號現在歇業後棟爲素業鐵工之張老九賃居平日私買各處偸售之軍火並一切製造軍火材料配成鎗械私售日前被人在夏口廳告發當由金太守函請漢防營巡警局於二十一日前往提獲五人起獲鎗枝數十桿火藥三箱當即備文解往武昌發交首府嚴訊 
[條陳赴日購機掘井山東]  
　　東省翹生高燥每以乾旱爲憂現有鍾蘭喆等禀請遴派委員赴日本購買大小機器各一套作掘井試辦之先聲俟有成效再令工塲藝師仿造以便推廣他屬禀中並陳四利一發明人力弭補天工一灌溉應時增收數倍一瞻恤貧民隠弭盜賊一有功衞生病防傳染奉袁中丞批云機器掘井利溥工廉日本農田行之有效該生等請派員購機仿辦情詞切實具見平日留心考究殊堪嘉尙事關振興全省水利未便率行照准仰候行勸業道妥議詳復酌奪可也 
[朱逆子正法安慶]  
　　江蘇旅皖學生朱某弑父一案業經研訊確供按律定讞其次子年幼且情罪較輕自應分别奏辦廿五日卯刻馮中丞傳齊闔城印委員弁請出王命旗牌籤提該犯到院如法綑綁舁赴北門外斬次觀者謂去歲念六日之徐案與今日之朱案無父無君同出一轍可爲皖省週年之紀念 
[婁差殺子駭聞松江]  
　　婁縣快役吳福即金林前日不知何故與姘識洙涇蕩婦某氏將前妻所生之四歲女孩毒打身死前妻之母某鄉婦聞外孫女慘斃向金林埋論幾至氣厥身死卒因金林爲婁署幹差經同衙門諸人極力勸解始得無事 
[呈控道員私賣山地之撫批安慶]  
　　蕪湖寺山地勢高聳又極廣闊久爲洋商垂涎現經該處士民張澤鈞電禀皖撫風聞巡警局鄭紀常觀察意欲變賣該山藉圖漁利請予禁阻等情當奉批示云察閱黏示寺山荒冢纍纍旣封禁在前自應共同保護巡警保一方人民之治安豈有境内遺骸不獲安全之理若如來禀所言是直以執法之官而爲非法之舉鄭道何至出此禀稱交卸在即虧空甚夥變賣該山以資彌補當係誤聽仰巡警道查明禀復 
[徐屬有蝗徐州]  
　　徐州道府電禀督撫兩院云銅境石狗湖内查有蝗孽萌生地叚頗廣己立督該縣赶緊集夫數百人撲捕並給價收買活蝻捕極踴躍八日即可殲滅宿遷己報得雨無蝗餘尙飭查未復如有必力捕務盡不任疏懈 
清談 
[說鬼四則（續）]  
[其二]  
　　人畏鬼。遇鬼而人者則更畏。鬼畏人。遇人而鬼者則更畏。故聖人治鬼。不以人。不以鬼。以人而鬼者治之。周禮方相氏蒙熊皮。黄金四目。元衣朱裳。執戈揚盾。此人而鬼者也。儺則用之以。索室敺疫。是爲聖人治鬼之法　雖然。今之世界一儺而已矣。社會之態。譎詭不測。人頭羅刹。鬼面夜叉。觸目皆是。吾不知鬼而人乎　抑人面鬼乎。古之聖人。以此治鬼。而鬼有所歸。今之世界。以此治人。遂相率而入於鬼道。 
[其三]  
　　阮德如于厕見鬼。長丈餘。色黑眼大。著單皂衣。平上　。阮徐笑語之曰。人言鬼可憎。果然。鬼慚而退。此語可謂不惡而嚴。然可憎者非獨鬼也。人情鬼蜮。大率如斯。或謂人之可憎者。只索依此發付之。吾謂鬼之可憎。尙或知慚。人之可憎。依此發付。彼必不慚。恐因之而怒。否則笑。怒者常情。笑者不可測。 
[其四]  
　　神異經東南方有人。身長七丈。朝吞惡鬼三千。暮吞三百。此人以鬼爲飯。以露爲漿。名曰尺郭。異哉若人。可謂飽嘗鬼味矣。日食三千三百。何食量之宏。然猶不能盡。惡鬼何多。吾願尺郭加餐。 
[寓言]  
[清江翁]  
　　清江翁忠實長厚常爲黠者所愚。夫婦皆八旬而婦始有孕。翁媪對坐。方共喜繼嗣之可期。因國民二字爲時人所尊重。遂指腹而名其子曰國曱民鄰人知之。急思害之欲。使翁終絶嗣。而以達其生平圖利之目的。及將産。誑翁曰今日生人主夭若翁速告媪。使耐至明日生之。則此子程度正合。可望大貴。吾且爲翁賀也。翁信其言急入室。强其婦以明日。婦問故。則曰國民程度不及也。强之數四。婦急。不可耐。辯曰。子之貴在乎生後之改良。所謂加以敎育是也。豈生時所得而論程度者哉翁終不可。曰鄰人之言必不吾欺。姑且耐之。又良久終不可耐。婦與兒俱不救。翁始知墮於術。悔之。然已無及。徒憤且病。轉瞬之間。已見他人之入室焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說登徒子遊上海記（一）（賢）]  
　　却說登徒子在楚襄王面前。說了宋玉好色的壞話。要想阻止他入後宫。怎奈被宋玉搶白一番。心中頗覺不自在。這個章華大夫。又帮着宋玉。爲他解紛。由是登徒子好色聲名。震動楚國。於宋玉一邊。忿恨到了不得。一日。登徒子退直下來。胡思亂想。不禁歎道。宋玉這個人眞是呆漢。遇着這樣的標緻女人。只有　牆之隔。明挑暗逗。時候又閱三年。偏偏學做魯男子。豈不錯過豓福麽轉念一想又叫道不對。不對。宋玉所說這。個鄰女。旣然没有關係。應如陌路一般。若照他的話。不免顯露破綻。（增之一分則太長减之一分則太短）何以把身材量得這樣準呢。（著粉則大白施朱則太赤）何以把肌理看得這。樣細呢。而且此女登牆窺伺。一二次。不許。早應住了念頭。偏又耐到三年之久。這句話。眞有點靠不住。自此以後。登徒子每留心宋玉舉動。自恨所居的宅子。不與宋玉爲鄰。末由窺見鄰女的姿色。久之。有人傳到一張上海報紙。内有春江花月一條。記的都是妓女名氏。登徒子看了。不覺心中一動。又觸起宋玉所說（天下之佳人莫若楚國楚國之麗者莫若臣里臣里之美者莫若臣東家之子）這種話頭。或者全是子虚烏有。古來稱佳人的。不曰北地胭脂即曰南朝金粉。從未有推崇楚國的。以今日風氣而論。自以上海爲最佳。吾不妨到上海去一廣。眼界何必惦着這個鄰女呢。正要動身。又念上海是第一次去人地生疏。難免受人欺侮。章華大夫與我並無大恨又是游歷慣的。吾且和他商議一回再說。（未完） 
本埠新聞 
[要事]  
[定期討論城垣問題]  
　　地方公益研究會前奉滬道照會以城垣一事飭即開會詳確討論等因茲訂於六月初三日下午七時會議 
[通飭查報進出軍火]  
　　稅務處近以各處時有匪徒偸運軍火是以妥議定章嗣後各海關如有洋商報運軍械進口及各處購辦官用鎗件出口者均應五日一報開單函送關道查核近月彙報督撫查考現已咨由江督通飭各關道轉致稅司遵辦矣 
[查究匿名投函]  
　　滬道蔡觀察前接匿名信函於彩票加捐一事頗多挾制特照會總工程局查拿爲首造函之人從嚴究辦一面出示曉諭各商切勿輕聽煽惑自取咎戾現避董己飭偵探嚴密訪拿務獲解究 
[騎巡閒遊之結果]  
　　閘北自開設避暑新園以來騎巡隊巡長巡士時刻往遊不復操練前日巡警局總辦汪觀察自往該隊查明屬實親將隊官痛責軍棍四十下巡弁李玉林責軍棍二百下再押拘留所三個月期滿遞解咽籍並着將某巡長降爲總局衞隊巡士巡士郝得勝笞責二千板發縣監禁三年其餘各巡士分虽斥責開除以昭炯戒 
[寗藩籌解漁業賽會經費]  
　　本年西歷九月二十二號起至二十六號止美國華盛頓京城舉行漁業賽會己誌前報茲江浙漁業公司總理張殿撰預算赴會經費約需銀二萬四千兩業已商准度支部分電奉天直隸山東安徽浙江福建廣東江蘇等省各藩庫籌解銀三千兩所有蘇省應解前項經費奉江督札飭寗蘇各半攤解現寗藩繼方伯己於日前籌解銀一千五百兩交該公司查收矣 
[松江府札上海縣文（爲鐵路存欵事）]  
　　奉藩憲瑞札奉撫憲陳札開准郵傳部咨本部具秦擬議江浙鐵路公司存欵章程一摺乂附奏籌墊借欵虧耗辦法一片同日准軍機處交片均奉旨依議欽此傳知到部相應恭錄諭旨抄錄原奏清單咨行貴撫查照辦理可也等因到院抄黏札司移行知照等因到司奉此除移行外合就轉飭札府飭屬知照此札計抄黏等因到府合就抄黏轉飭札到該縣即便知照 
[技術學校卒業]  
　　新閘橋仁濟里技術專修學校注重圖畫音樂手工及西法繪像蓋由普通而臻專門茲己卒業一班止科最優等第一名馮遠翕選科最優等第一名易鴻鈞聞下學期尙須添設攝影製造兩科業已招考矣 
[泉漳别墅追悼會]  
　　二十八日下午二時福建泉漳同鄉曁泉漳公學同人於泉漳别墅爲曾公少卿開追悼會先由蘇筠尙君報告開會宗旨曾麗園君述行狀繼由泉漳公學敎員顧魚氷代泉漳同人致誄詞公學學生唱追悼歌公學敎員蘇履潔致公學同人誄詞由馬湘伯黄紫猿二君演說曾君致謝詞五時散會 
[謝贈]  
　　高昌廟桂墅里東亞同文書院定於三十日未刻舉行第五期學生卒業禮贈入塲券一紙張仁德堂贈清暑衞生露六瓶痧氣丸五十瓶臥龍丹五十瓶合書誌謝 
瑣事 
[城内]  
[圖賴不成]  
　　潘介候（即潘紹瓘）曾買瞿王氐之房屋計價洋二千三百元先付定洋五百元嗣有人造謠謂該氏之屋單多地少潘遂意圖悔賴至總工程局揑詞誣控事爲瞿王氐所聞即投署控告由李大令提訊屬實判潘限十天交洋一千八百元如到期不交將所付定洋充公 
[偷漏紗捐]  
　　紗捐公所函致滬道肅有顧奇生金引珠等偷漏紗捐請爲提究蔡觀察即飭縣提案看管候訊 
[掩埋屍骨]  
　　本縣李大令昨接松江府札文略云據代遷局紳士封文權函稱文權辦理代遷局事華婁靑三境將次告竣頃聞上海縣沿鐵路兩旁有抛棄遺骨敝局同人　飭司事工人沿途檢拾設法掩埋請飭知上海縣并給發護照等情據此除繕給護照外仰該縣傳諭各地保一體照料免致驚疑 
 
 

Page 19

 
 
　　官事○試用知州李壽曾奉天派赴南省調查租界交涉事宜譯員周寶臣湖南候補知縣余鼎銘浦東總巡蒹第二路一區巡警分局正巡官沈潮滬軍營管帶吳保恕候補知縣歐陽萼候補府照磨張文傑試用巡檢樓汝　昨均到道禀見巡警學堂監舍候選通判汪之鈞禀請銷差 
[南市]  
　　惡妻毒計三誌○黄繼香之妻林氐騙取江朱氏箱一案巳兩誌本報昨日由工程局孫明府提同供出之氐父林毛毛即祥發及林妻某氐與糕糰店主杜阿芳復訊林供素不往來並無贖衣之事旋由林子子文因父母被累到堂吵閙明府大怒判戒責一百下又訊黄林氐供多狡猾判再加責命與黄繼香顧禎祥一併還押着黄認交當本並飭探至濟宏典弔贓再核 
　　船戶送縣○通和米棧控船戶徐錫榮朱桂芳短交漕糧四十餘石一案茲工程局孫明府以案關重要判令送縣究辦 
　　戒責逆子○汪卜氐扭控伊子三觀任情違忤由工程局孫明府提訊三觀供年十八歲尙未習業判戒責五十下交氏帶回管束 
　　寓客失竊○徽人程錫文寓居聚興棧失去羅紡長衫一件扭司　姜錦堂至工程局判令交保限尋 
　　積欠米價○聚豐米内執事錢月亭偕同出店張阿和扭控浦東飯店主吳裕坤積欠米洋一百七十三元由工程局判令交保限中秋年節兩次拔還 
[新租界]  
　　倒斃○昨日午後有年約三十餘歲之婦人身穿藍布衫褲行經曹家渡路首因病倒斃由地保報知捕房因食無屍屬報堂收殮 
　　自盡○成都路四百三十一號門牌有渾名箍桶少卿者前日午後與妻口角致氏吞烟斃命報由捕房將屍車送裴倫路驗屍所報請上海縣李大令於昨日蒞驗少卿求請免驗大令准之諭飭自行収殮再核 
[英租界]  
　　控追險銀○法界鼎昌號主張敏瑞協昌號主殷廷瑚信記號主王瑞春控張國林圖賴保險銀兩昨由公堂會訊原告延博文律師投稱張前在　口路開設匯孚保險行承保鼎昌等三號火險銀八千兩嗣該號等被隣右萬安樓客棧失火殃及向領險銀張即逃匿茲在法界提獲求請追究被告延開達律師到案代辯旋據五十四號西探禀稱張數年前將匯豐銀行支票簽字冐領銀兩曾經公堂訊辦有案請爲究辦判押候下禮拜三再訊 
　　定貨不出○德商瑞記洋行控大春號主周樹山不出定貨昨由公堂會訊周供實因市面清淡是以未出求恩寬限判押候商判堂諭 
　　限繳租金○新瑞洋行控樂源興翻砂作主欠租不付昨由公堂會訊判交保限一月付清 
　　盜贓吊案○盜匪竇老二與朱周氏之房客童三喜紏黨搶取氐家皮箱四只及金飾等物由廨訊押在案茲已吊到原贓解請復訊判押候禮拜三核斷 
　　串放白鴿○應張氐控王寳生串放白鴿被騙去洋一百五十元昨日由廨提訊判押候下禮拜三再行訊斷 
　　夫也不良○住居虹口之高吉生前晚與妻口角　用手鎗轟擊　妻逃出奔訴捕房昨解公堂請究高延某律師到案代辯判押候下禮拜五再訊 
　　雉妓拉客○雉妓徐紅寳李洪寳王老四朱寳珠並開設妓院之陸吉甫均因違章拉客昨由包探傳至公堂請究判徐等四妓各罰洋五元陸託故不到改傳爲提 
　　洋人失竊○某洋人遣劉寳祥代控王阿二竊取衣物由探查獲解廨訊究王不認行竊判押候查明於禮拜一再訊又某洋人在新濟輪船上失去金四開五十一枚鈔票洋二百元現洋五十元疑係船上西罳吳楊虎竊取控經捕房拘解公堂請究吳堅不承認判押候查明再訊 
　　公堂瑣案○朱炳文等控連生竊衣由探解訊判押候今日早堂訊究王慶和控李殷山拆梢訊不承認押候查明再訊過犯陳志堂復來租界押三月逐出王阿根竊劉連喜衣服姑念年幼判發改良所三月西崽土巧生王共寳張文隆串竊陳金生衣物兩王各押三月張押一月王金生竊唐寳生衣物押一月逐出 
[美租界]  
◆◆電車傷人 
　　昨日午後三十四號電車在兆四川路撞倒顧蘭生之脚踏車人車均受損傷當由十四號電車頭目同入捕房捕頭以顧自不小心飭令自行修理 
◆◆毆打同鄉 
　　翁阿二　晚持洋數十元至密勒路被同鄉張阿八等多人扭毆將洋打失事後投訴捕房准爲查緝 
◆◆西國頑童 
　　陳阿二在茂海路被某西童將石子擲傷頭額投報捕房飭送同仁醫院醫治 
◆◆兜售淫畫 
　　某甲持秘戲圖在途兜售由探查獲拘入捕房押候送廨究辦 
[法租界]  
◆◆改期會訊 
　　代理法廨會審委員景毓　明府本定於昨日蒞廨視事嗣因聶司馬移交各案尙須詳細檢閱爰改閒於禮拜一即六月初一日蒞廨會訊 
◆◆盜犯圖逃 
　　昨有縣差數人由寗波押解盜犯四名乘輪來申登岸後内有一犯行未數步乘隙脫逃各差役奮命追趕幸爲西捕截住得以拘獲旋即解入捕房捕頭諭飭小心帶回勿再踈忽 
◆◆男女扭毆 
　　城内某氏婦昨日行經法界未知何故與吳寳册周小寳　角扭毆由捕拘入捕房捕頭命吳周交保候公堂傳訊 
◆◆怙惡不悛 
　　匪類周根生犯案纍纍前日又在城河浜搶刦途人物件爲探拘入捕房押候解廨重　 
國外新聞 
◆◆日報被停 
　　二十七日東京電云漢城有日本報因登載激烈之論說反對韓國政府及統監大臣現已禁止暫停發行 
◆◆波斯新舊黨決戰 
　　二十七日倫敦電云聖彼德堡電稱星期四日波斯革命黨與守舊黨在台勃里大戰一日各敎士皆協助守舊黨拒敵德黑蘭傳來消息是日夜問城中甚爲平靖昨日下午三時砲聲復作前任里希脫總督杜萊住宅經人砲攻擄掠殆盡 
◆◆印人抵制註册辦法 
　　二十七日倫敦電云茄漢列斯堡有印人千名以政府不遵正月間所定調停之約殊可痛恨公同會議籌定抵制之法一反對政府之條議三收回入册願書三相約不註册四苟有後患同願擔受以上譯字林報 
◆◆印度水災 
　　二十二日倫敦電云印度喀爾克脫河決居民受災◆◆俄國籌借國債 
　　十九日舊金山電云俄政府請議院批准籌借國債洋一百兆圓以五十兆圓彌補虧空八兆圓賑濟饑民三十兆圓供海陸兩軍軍需以上譯泰晤士報 
◆◆西班牙郵船觸礁 
　　二十八日倫敦電云西班牙郵船喇萊希在考納萊省黑洛斯鎭附近觸礁沉没死者一百五十人 
◆◆波斯亂事漸平 
　　二十八日倫孰電云波京德黑蘭昨日窮搜黨人被拘者甚多有波報主筆及其餘多人業經正法工人等現正在拆毁國會房屋各商塲己開市交易 
◆◆波斯國會重行選舉 
　　二十七日栢林電云波王將頒諭國會重行選舉英俄兩國公使於波王平定亂事皆頗稱許以上譯文匯報 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[郵傳部派赴日本調查路政委員呈報調查情形文]  
　　爲申呈事竊平瀾等先後奉鈞部電派札派考查日本路政遵於三月初二日抵東京業將隨時調查辦法兩次禀呈鈞核在案茲將始末考查情形並見聞所及敬爲鈞部陳之自三月初七日迄二十五日止逐日到鐵道廳運輸部由庶務旅客貨物各課長講論組織機關摘示應譯法規譯員一面譯述一面於歸寓後將法規印証譯錄二十六日至四月十五日止或由營業事務所長計理部調查課長邀同參觀各課或由遞信省派技師及運輸員會赴各路實地考察或由平瀾等同譯員徑赴各驛參互考証其中頭緒繁多復託驛長分派各掛員將各表件分别塡繕作爲見本仍按日將覽觀槪况並各路貫行規則擇要紀錄正在將次畢事於四月初三日奉鈞部批諭禀悉所陳調查辦法先詢鐵道廳員得其大要再証諸實地所見甚是仰即實行俟回京日將調查情形詳細報部查日本遞信省鐵道廳對於各鐵道時有訓令各鐵道對於遞信省鐵道廳亦時有報告書其中於管理稽查諸辦法載之綦詳坊間絶少印本該員等如能託其職員介紹擇其足爲吾國參攷者商妥酌取回部是爲至要究之此次派往調查爲日無多以行車管理法爲第一要義應將各站客車貨車如何對待客人客貨之處妥爲調查以資仿行是爲至要再前月本部所派程明超到日本調查該員已由遞信省查取各件毋庸重複等因奉此遵查畬經由北京禀辭時奉面諭注意調查管理站務等因仰見鈞部注重路務之至意平瀾等到東後凡於對待客貨處理驛員各項重要規制本應實力考求祗以鐵路專門未經涉獵加以不諳東語不讀東籍僅憑舌人傳述誠恐諸多隔膜未得要領至於遞信省鐵道廳之訓令多半刋入法規其隨時發行者刋入公報業經鐵道局原田參事允爲轉請遞信省大臣檢贈份俟許可後按月逕寄鈞部各路報告書向無刋本己由參事擇要摘錄數種於平爛等啟程前一日先行送來此外各項車票各項表式每件均取一份其中種種辦法有爲吾國所已行者有可以參酌仿辦者有按之吾國現情稍有不同目前尙難辦到者統行彙集呈候鈞察竊維日本現行路政無非採取歐米成規經多次損益改良漸以完備其規畫之整齊也自遞信省而局而廳而部而課而所而驛而停車塲而待客室極之食堂厠所與夫販賣之人夫使令之僕役無不綱舉目張各職其職其車務之繁盛也大驛每日往返車輛多至一百六十七次而不至僨事全路係員多至八萬人而非有冗員旅館歸其調查而不知有旅行之苦荷物歸其配達而不聞有輸送之艱用能弊去利興日益發達其報告之精審也自事項之主記監查文書之收發送物品之請求保管客貨之運送出納統計之分配决算以及人事風紀衞生之事件郵政電車船舶之係屬無不條分縷悉共見共聞原其所以致此之由則莫不歸功於人才之歷練立法之嚴密至於分科任事各專一門其愼其難非資學深而經驗久者尤不易輕率從事即如此次平瀾等考查時有此課所屬詢之彼課不盡了了必待專任人員始能解釋者將來似官選派留東鐵道業務畢業生在營糳事務所實地練習冀可得其奥竅查彼中得力驛員率皆寬以時日按級磨練然後試以職任乃鮮偾事平瀾等考察所及知其培才用人之愼重與其整理路務之本計謹併附陳以備採擇除將譯費途費另册造報並面禀詳情外理合檢同譯本二册日記一册乘車券入塲券十四種報告書六份貨物旅客各表式並調查課及各驛各掛一切表式共八十餘紙貨物乘客賃金表二册運輸部現員額表。張運輸收入帳表類一册鐵路里程表一册乘客必携一册停車塲一覽表一册公所報各一份隨文呈請鈞部鑒核爲此備文具呈仰祈察核准與銷差再此次因抄錄譯本繕記事件合同書記生一名所有途費房飯並請一併歸公開報合併陳明須至呈者 
 
 
 

Page 27

 
 
   
 
 

Page 28

 
 
   
 
